<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0091_SBCK_010-1a"/>
淮海集卷第十<hi>絶句</hi>
　　　　　　　　　　　　秦　觀　少游<lb/>
　　寄孫傳師著作<lb/>
上林池籞富春風十里宫青錯御紅應與少年修故事<lb/>
誤隨逰轂柳花中<lb/>
　　泗州東城晩望<lb/>
渺渺孤城白水環舳艫人語夕霏間林梢一抹青如畫<lb/>
應是淮流轉處山<lb/>
　　戯雲龍山人二絶<lb/>
芳草未應羞鵯鵊潜鱗終是畏提壷蔡經背上㾗猶在<lb/>
更念麻姑指爪無<lb/>
選勝只携長脛鶴入廛還駕短轅車時人若問虚玄事<lb/>
<pb n="KR4d0091_SBCK_010-1b"/>
笑荅無過李老書<lb/>
　　圓通院白衣閣<lb/>
白衣閣外遶朱欄人在琉璃菡萏間誰把此花為刻漏<lb/>
修行不放一時閑<lb/>
無邉刹境一毫端同住澄清覺海間還是此花并此葉<lb/>
壞空成住未曾閑<lb/>
一根反本六根同古佛傳家有此風滿目紅蕖參翠盖<lb/>
不唯門裏獲圓通<lb/>
　　照閣<lb/>
彌猴鏡裏三身現龍女珠中萬象開未若此軒人散後<lb/>
水光清泛月華来<lb/>
　　睡足寮寄震鼎二弟<lb/>
<pb n="KR4d0091_SBCK_010-2a"/>
與物無營但欲眠客来從笑腹便便秋生淮海凉如水<lb/>
得句還應夢阿連<lb/>
　　次韻參寥見别<lb/>
爐香冉冉紆寒穗篝火熒熒擢夜芒預想江天囬首處<lb/>
雪風横急鴈聲長<lb/>
　　與倪老伯輝九曲池有懷元龍參寥<lb/>
雲月姢姢淮海秋隋家池上共浮㳺可憐一叚風流事<lb/>
特欠支郎與子猷<lb/>
　　春日五首<lb/>
幅巾投暁入西園春動林塘物物鮮却憇小庭纔日出<lb/>
海棠花發麝香眠<lb/>
一夕輕雷落萬絲霽光浮瓦碧差差有情芍藥含春涙<lb/>
<pb n="KR4d0091_SBCK_010-2b"/>
無力薔薇卧暁枝<lb/>
裌衣新著倦琴書散䇿池塘返照𥘉翠碧黄鸝相續去<lb/>
荇絲深處見逰魚<lb/>
春禽葉底引圓吭臨罷黄庭日正長滿院柳花寒食後<lb/>
旋鑚新火爇爐香<lb/>
金屋舊題煩乙子蜜脾新採頼蜂臣蜻蜓蛺蝶無情思<lb/>
隨例顛忙<hi>狂一作</hi>過一春<lb/>
　　秋日三首<lb/>
霜落䢴溝積水清寒星無數傍舩明菰蒲深處疑無地<lb/>
忽有人家笑語聲<lb/>
月團新碾瀹花甆飲罷呼兒課楚詞風定小軒無落葉<lb/>
青蟲相對吐秋絲<lb/>
<pb n="KR4d0091_SBCK_010-3a"/>
連卷雌蜺掛西樓逐由追晴意未休安得萬粧相向舞<lb/>
酒酣聊把作纒頭<lb/>
　　次韻子由召伯埭見别三首<lb/>
孤蓬短榜沂河流無頼寒侵紫綺裘召伯埭南春欲盡<lb/>
為公重賦伴牢愁<hi>安眠晝擁裘知有故人家在此速将子由詩云濛濛春雨濕䢴溝蓬㡳</hi>
<hi>閑愁詩卷洗</hi>
靑熒燈火照深更逐客舟航冷似冰到處故應山作主<lb/>
隨方還有月為朋<hi>新詩句琢冰送我扁舟六十里未嫌子由詩云筆端大字鴉棲壁袖裏</hi>
<hi>交朋罪垢汚</hi>
冠盖紛紛不我謀掩關聊與古人逰㑹須匹馬淮西去<lb/>
雲巘風溪遂所求<hi>廬山得縱逰便欲携君将船去念君子由詩云髙安此去風濤悪還有</hi>
<hi>何求無罪去</hi>
<pb n="KR4d0091_SBCK_010-3b"/>
　　還自廣陵四首<lb/>
薄茶便當烏程酒短艇聊充下澤車墳墓去家無百里<lb/>
往来仍不廢觀書<lb/>
南北悠悠三十年謝公遺埭故依然欲論舊事無人共<lb/>
卧聽鍾魚古寺邉<lb/>
䢴溝繚繞上雲空坐阻層冰不得通頼有東風可人意<lb/>
為開明鏡玉奩中<lb/>
天寒水鳥自相依十百為群戯落暉過盡行人都不起<lb/>
忽聞水響一齊飛<lb/>
　　元日立春三絶<lb/>
此度春非草草囬美人休着剪刀催直須殘臘十分盡<lb/>
始共新年一併来<lb/>
<pb n="KR4d0091_SBCK_010-4a"/>
發春獻歲偶然同新曆觀天最有功頭上兩般幡勝影<lb/>
一時飛入酒杯中<lb/>
攝提東直斗杓寒驟覺中原氣象寛天為兩宫同號令<lb/>
不教春歲各開端<lb/>
　　次韻宋履中題李侯檀欒亭<lb/>
隂隂數畆籜龍稠亭外危通一徑幽頗似竹林當日集<lb/>
酒狂莫笑阮陳留<lb/>
　　春日偶題呈上尚書丈丈<lb/>
三年京國鬢如絲又見新花發故枝日典春衣非為酒<lb/>
家貧食粥已多時<lb/>
　　觀辱戸部錢尚書和詩餉祿米再成二章上謝<lb/>
本欲先生一觧頥頓煩分米慰長飢客無貴賤皆𬞞飯<lb/>
<pb n="KR4d0091_SBCK_010-4b"/>
惟有慈親食肉糜<lb/>
夢裏光隂挽不囬掩關獨坐萬緣灰偶因問訊維摩病<lb/>
香積天中施飯来<lb/>
　　擬題織錦圖<lb/>
悲風鳴葉秋宵冷寒絲縈手涙殘粧㣲燭窺人愁斷腸<lb/>
機翻雲錦妙成章<lb/>
　　晩出左掖<lb/>
金爵觚稜轉夕暉翩翩宫葉堕秋衣出門塵障如黄霧<lb/>
始覺身從天上歸<lb/>
　　次韻蔡子駿瓊花<lb/>
無雙亭上傳觴處最惜人歸月上時相見異鄉心欲絶<lb/>
可憐花與月應知<lb/>
<pb n="KR4d0091_SBCK_010-5a"/>
　　處州水南庵二首<lb/>
竹栢蕭森溪水南道人為作小圓庵市區収罷魚豚稅<lb/>
来與彌陁共一龕<lb/>
此身分付一蒲團静對蕭蕭玉數竿偶為老僧煎茗粥<lb/>
自携脩綆汲清寛<lb/>
　　三月晦日偶題<lb/>
節物相催各自新癡心兒女挽留春芳菲歇去何湏恨<lb/>
夏木隂隂正可人<lb/>
　　次韻東坡上元扈從三絶<lb/>
赭黄繖底望龍章不斷惟聞蠟炬香一片韶音歸複道<lb/>
重瞳左右列英皇<lb/>
端門魏闕欝峥嶸燈火成山輦路平不待上林鸎百囀<lb/>
<pb n="KR4d0091_SBCK_010-5b"/>
教坊先已進新聲<lb/>
仗下番夷各一群機泉如雨自繽紛細看香案旁邉吏<lb/>
却是茅家大小君<lb/>
淮海集卷之十<lb/>
<pb n="KR4d0091_SBCK_010-6a"/>
</p>
<p>
</p>
  </div>
</body>
</text>
</TEI>
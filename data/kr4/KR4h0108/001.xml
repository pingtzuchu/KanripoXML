<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩紀匡謬</head> <lb/>
    <p>
<pb n="KR4h0108_WYG_001-1a"/>
欽定四庫全書<lb/>
　詩紀匡謬<lb/>
　　　　　　　　　　　　　　常熟馮舒撰<lb/>
　　凡例云一上古迄秦以箴銘誦誄備載<lb/>
原夫書契既興英賢代作文章流别其來久矣若箴銘<lb/>
誦誄可以備載則賦亦詩家六義之一何以區分若云<lb/>
有韻之語可以廣收則國策管韓之屬何往非韻素問<lb/>
一書通篇有韻易之文言本自聖製書之敷言出于孔<lb/>
<pb n="KR4h0108_WYG_001-1b"/>
壁亦自諧聲不專辭達可得混為詩耶作俑於茲濫觴<lb/>
無極焦氏易林居然入詩矣豈不可歎<lb/>
　　一漢以後詩人先帝王次諸家以世次為序<lb/>
先帝王而後諸家以世次為序似矣然有必不安者子<lb/>
桓與吳質書云徐陳應劉一時俱逝是知數子盡卒於<lb/>
建安之年蓺文之序仲宣每云漢王粲此可證也然七<lb/>
子宗主陳思列陳思於徐陳輩之後理所不可然置徐<lb/>
陳輩於陳思之後可得謂之世次如此乎蓺文之序人<lb/>
<pb n="KR4h0108_WYG_001-2a"/>
也每要其終而言之故江令亦曰隋江總然唐人已目<lb/>
之為梁江總矣必以其達於陳而係之陳也可乎<lb/>
　　一名家成集者各分五言四言六言雜言<lb/>
一人所作咸備諸體一題所賦或别體裁未有可以篇<lb/>
之長短韻之多少為次者古人之集亡來已久陳思蔡<lb/>
邕二陸隂何俱係後人編集四言五言亦並間出足知<lb/>
宋文鑑以前無分體之事矣𤣥暉文通二集是原本然<lb/>
𤣥暉首撰樂府三言五言間列文通稍如後世體例但<lb/>
<pb n="KR4h0108_WYG_001-2b"/>
五言之外本無别體可以異同今一人之作必以四言<lb/>
先於五言一題所賦又以三韻先於四韻即如蕭子顯<lb/>
春别一詩簡文元帝各有和章首末各三韻四句惟次<lb/>
章六句三韻今以六句之故各移第二章為末章是猶<lb/>
歌南曲者以尾聲止於三句而移之引子之前也何俟<lb/>
知音始為拊掌<lb/>
　　一詩數見而句字不同者參校其義稍長者為正<lb/>
　　　文<lb/>
<pb n="KR4h0108_WYG_001-3a"/>
古人著書各出己意試以班范二書校東觀袁荀二紀<lb/>
其一切詔令無不各出已裁即如所載之詩亦從刪改<lb/>
理宜以一書為主而互注異同若擇其義之長者為正<lb/>
則每書各取數字令人何所適從即如瓠子一歌史作<lb/>
皓皓旰旰漢作浩浩洋洋史作為我謂河伯漢作皇謂<lb/>
河公今史漢各擇一句豈浩浩洋洋漢長于史皇謂河<lb/>
公班遜於遷耶此俱由晁補之楚辭後語刪改所誤<lb/>
　　一樂府起于漢又其辭多古雅故系之漢<lb/>
<pb n="KR4h0108_WYG_001-3b"/>
按宋書樂志相和已下諸篇其無人名者皆曰古辭樂<lb/>
府詩集靈芝等篇亦然鍾氏詩品曰古詩其體源出于<lb/>
國風去者日已疎四十五首疑是建安中陳思王所製<lb/>
則作者姓名既無的定漢魏之界頗亦難分古之云者<lb/>
時世不定之辭也昭明所選一十九章或云枚乗或云<lb/>
傅毅概曰古詩原其體分意亦如此詩既如此樂府可<lb/>
知槩歸之漢所謂無稽之言君子弗聽矣爰及横吹之<lb/>
題梁清商之題晉郭氏亦但原其始耳或稱古辭或稱<lb/>
<pb n="KR4h0108_WYG_001-4a"/>
晉宋齊詞何嘗有一定時代而妄作耶<lb/>
　　大風歌鴻鵠歌<lb/>
按文選云漢髙帝歌一首漢藝文志云髙帝歌詩二篇<lb/>
則此二篇但當云髙帝歌二首不得増大風鴻鵠之名<lb/>
也初學記云漢歌曲有大風文中子云大風安不忘危<lb/>
並是以章首二字為義如論語之學而為政詩之闗雎<lb/>
葛覃耳又按漢書名大風為三侯之章又曰作風起之<lb/>
詩琴操又名大風起其曰大風歌者藝文類聚始也樂<lb/>
<pb n="KR4h0108_WYG_001-4b"/>
府詩集因吾為若楚歌之文名鴻鵠篇為楚歌其曰鴻<lb/>
鵠歌者楚辭後語始也此等雖無傷大義然今人習而<lb/>
不察遂謂古實有此題臨文引用亦所不安即如宋人<lb/>
竊憤録一書記徽欽北狩事容齋極辨其妄萬厯末年<lb/>
郡中人從嚴氏鈔本鬻之本無撰人余邑有吳君平者<lb/>
妄増辛棄疾三字於巻首余謂之曰此從何來君平曰<lb/>
世人不知書若無姓氏便爾見忽故借重稼軒此僅可<lb/>
欺不知者如公自不必怪也近有一友作心史序首句<lb/>
<pb n="KR4h0108_WYG_001-5a"/>
便云余嘗讀辛稼軒竊憤錄不覺失笑故作文者茍不<lb/>
原所始趂筆便用大風鴻鵠等題當與辛稼軒之紕繆<lb/>
同類而共笑之矣<lb/>
　　將安所施<lb/>
將字注云一作尚今按史記漢書並是尚字將字所出<lb/>
乃是楚辭後語耳<lb/>
　　蒲稍天馬歌<lb/>
按漢書曰太初四年獲汗血馬作西極天馬歌史記曰<lb/>
<pb n="KR4h0108_WYG_001-5b"/>
馬名蒲稍則此歌當題西極天馬歌不得曰蒲稍也又<lb/>
按漢書但云作歌明是刪郊祀之文不得直𨽻武帝也<lb/>
若此章可收則太一歌理同一例何以獨削原所自始<lb/>
當從左克明樂府誤<lb/>
　　是耶非耶<lb/>
漢書作非耶是耶立而望之偏何姍姍其來遲藝文則<lb/>
作是耶非耶立而望之偏娜娜何冉冉其來遲樂府亦<lb/>
作是耶非耶並作偏無翩字<lb/>
<pb n="KR4h0108_WYG_001-6a"/>
　　栢梁詩<hi>作臺在元封三年</hi>
此詩每句各註姓名然細考之頗多未核自大司馬至<lb/>
左馮翊皆按百官公卿表而為之至太常曰周建德則<lb/>
元鼎五年已坐擅縣太樂令論矣大鴻臚曰壺充國按<lb/>
表充國以太初元年為此官少府曰王温舒而温舒三<lb/>
年已徙右扶風曰李成信此時成信為右内史參錯如<lb/>
此豈更可信比閲藝文類聚乃於本詩之上各署作者<lb/>
首句有皇帝曰三字次句有梁王曰三字以下則但稱<lb/>
<pb n="KR4h0108_WYG_001-6b"/>
其官而無姓名有姓有名者惟東方朔耳太平御覽引<lb/>
漢武帝集亦如是然後知以下姓名皆後人増之而非<lb/>
原文也何人増之曰註文苑者増之何以言之古文苑<lb/>
之註不知何人大率蕪淺如伯喈青衣賦妄斷為少年<lb/>
之作降為小字此其拘腐可知今按無註宋板文苑每<lb/>
句之下小字分行於驂駕駟馬句下止註梁王二字則<lb/>
孝王武三字明是註文苑者所増矣然舊本文苑註亦<lb/>
自明辨每句二行分註左行曰梁王右行曰孝王武當<lb/>
<pb n="KR4h0108_WYG_001-7a"/>
可意推自詩紀通二行作一句直曰梁王孝王武詩刪<lb/>
因之而舉世夢夢矣<lb/>
　　幽歌<lb/>
樂府詩集題曰趙幽王歌漢書曰趙王餓乃歌初無幽<lb/>
歌之目也直出詩紀杜撰已下燕剌王歌廣陵王瑟歌<lb/>
廣川王望郷修成歌俱此類不重述<lb/>
　　東方朔誡子詩<lb/>
劉節廣文選第十一巻有東方朔誡子詩今按任昉文<lb/>
<pb n="KR4h0108_WYG_001-7b"/>
章縁起云誡後漢杜篤作女誡文心雕龍云戒者慎也<lb/>
禹稱戒之用休東方朔之誡子亦顧命之作也是則誡<lb/>
之與詩區分已久藝文誡類與詩别出此篇但稱東方<lb/>
朔誡子不云詩也若可兼載則何不遂收曹大家女誡<lb/>
耶猶幸詩刪僅讀馮書詩歸見聞有限不然天下幾無<lb/>
剰篇矣髙彪清誡例亦同此又按太平御覽引東方朔<lb/>
集作明者處世莫尚于中庸則知截作四言者直是班<lb/>
史所刪耳東方自有據地一歌近出史記去彼載此更<lb/>
<pb n="KR4h0108_WYG_001-8a"/>
自可笑<lb/>
　　司馬相如封禪頌<lb/>
頌不為詩猶之賦也前例已明况此頌自喻以封巒已<lb/>
下參散不倫周詩逸軌不知何以妄載詩紀襲謬遂誤<lb/>
淺夫<lb/>
　　息夫躬絶命辭<lb/>
此騷體也文選别出秋風辭體例可見若命為詩則小<lb/>
山招隠淵明歸去辭何以獨棄<lb/>
<pb n="KR4h0108_WYG_001-8b"/>
　　李陵别歌<lb/>
按漢書但云單于許武還李陵置酒賀武因起舞歌曰<lb/>
無别歌之題也戚夫人舂歌烏孫公主悲愁歌同<lb/>
　　結髪為夫婦註云玉臺作留别妻<lb/>
玉臺第一巻有此詩題云蘇武詩一首並不作留别妻<lb/>
也因此一誤今人更有以梁武代蘇屬國婦一首為武<lb/>
妻答詩更可笑<lb/>
　　虞美人答項王楚歌<lb/>
<pb n="KR4h0108_WYG_001-9a"/>
此詩出楚漢春秋見正義四面楚歌聲作四方楚歌聲<lb/>
詩紀改一字不啻徑庭<lb/>
　　卓文君白頭吟<lb/>
宋書大曲有白頭吟作古辭樂府詩集太平御覽亦然<lb/>
玉臺新咏題作皚如山上雪非但不作文君并題亦不<lb/>
作白頭吟也惟西京雜記有文君為白頭吟以自絶之<lb/>
說然亦不著其詞或文君自有别篇不得遽以此詩當<lb/>
之也宋人不明其故妄以此詩實之如黄鶴杜詩注合<lb/>
<pb n="KR4h0108_WYG_001-9b"/>
璧事類引西京雜記之類并入此詩詩紀因之詩刪選<lb/>
之今人遽云有此妙口妙筆真長卿快偶可笑可憐<lb/>
　　班固明堂等詩<lb/>
此賦後所述非别篇也馴至齊梁每賦稱詩豈能並載<lb/>
張衡定情歌思𤣥詩亦同此例<lb/>
　　張衡四愁詩<lb/>
一思曰注云玉臺無此三字今按玉臺第九巻有此四<lb/>
章並有之馮公未見宋本耳<lb/>
<pb n="KR4h0108_WYG_001-10a"/>
　　蔡雍樊惠渠歌<lb/>
蔡集今所傳者已不仝藝文第九巻渠類有此在頌類<lb/>
前序亦不同是妄刪為之者<lb/>
　　琴歌<lb/>
亦釋誨末章所系不得刪入<lb/>
　　酈炎見志詩<lb/>
東漢書無此題後篇藝文作蘭詩<lb/>
　　昔有霍家奴<lb/>
<pb n="KR4h0108_WYG_001-10b"/>
奴字樂府玉臺俱作姝古人命詞多不直致不得因監<lb/>
奴而妄改也黄山谷詩任淵注亦作姝<lb/>
　　董嬌嬈<lb/>
按嬈字音乃小切戲弄也苛擾也無饒音毛晃増入宵<lb/>
韻而以杜陵詩細馬自䭾金騕褭佳人屢出董嬌嬈為<lb/>
證今據此字凡古人所用嬌嬈皆是食傍無作女者此<lb/>
詩玉臺藝文樂府諸書亦並從食祗因毛晃誤増韻㑹<lb/>
襲謬遂爾舉世亡此一字又按今本杜詩正作饒字宋<lb/>
<pb n="KR4h0108_WYG_001-11a"/>
元諸本亦並為饒不知毛韻何以妄増而今人妄聽并<lb/>
改嬌作妖也<lb/>
　　王吉射烏辭<lb/>
按風俗通引漢明帝起居注曰王吉射中之祝曰云云<lb/>
則是祝非詩也不應加辭字而入詩紀<lb/>
　　蘇伯玉妻盤中詩<lb/>
樂府解題云盤中詩傅𤣥作玉臺新咏第九巻有此詩<lb/>
亦曰傅𤣥其為休奕詩無疑也惟北堂書鈔曰古詩亦<lb/>
<pb n="KR4h0108_WYG_001-11b"/>
無名氏其曰蘇伯玉妻者巖羽吟巻盲説耳世人敢于<lb/>
信吟巻而不敢信解題玉臺等書寃哉<lb/>
　　君忘妾未知之　今時人知四足<lb/>
譚友夏評云未知之婉甚柔甚不知玉臺正作天知之<lb/>
鍾伯敬評云今時人知四足與其書不能讀當從中央<lb/>
周四角云千古不識字男子被此女郎一語輕薄殆盡<lb/>
不知玉臺正作今時人智不足而所謂女郎者乃是剛<lb/>
勁亮直之丈夫也言之可發一笑<lb/>
<pb n="KR4h0108_WYG_001-12a"/>
　　竇𤣥妻古怨歌<lb/>
此四句御覽兩載皆題曰古艶歌無名氏藝文載𤣥妻<lb/>
别夫書有衣不如新二句不應截作詩已又改其題曰<lb/>
怨歌也<lb/>
　　龎德公於忽操<lb/>
於忽操三章選詩拾遺云出襄陽耆舊傳此書亡亦已<lb/>
久初尚意余輩見聞寡陋用修或有此書今按宋王令<lb/>
逢原所著廣陵先生集其外孫邵説所編者共二十巻<lb/>
<pb n="KR4h0108_WYG_001-12b"/>
其第一巻賦後第九篇即此操其序云劉表見龎德公<lb/>
欲起之公不願曰我歌可乎命弟子治<hi>一作絃</hi>之凡三操<lb/>
第十篇題辭粟操曰列子辭粟作第十一題陬操曰孔<lb/>
子去趙作第十二題樗髙操曰惠子望大樗作明是逢<lb/>
原托之古人也若於忽操可稱龎公則後三篇何不并<lb/>
稱列子惠子孔子乎妄作欺人真可忿有一少年謂予<lb/>
曰安知非今本王令集反借此篇予曰王令集不足信<lb/>
宋文鑑家家有之何以亦載此篇亦題王令乎愚人之<lb/>
<pb n="KR4h0108_WYG_001-13a"/>
惑難解如此<lb/>
　　練時日<lb/>
漢書練時日等俱列在章左曰練時日一帝臨二足知<lb/>
郊祀歌是此十九篇之題而練時日等則以此分章亦<lb/>
如所謂學而為政耳自郭氏樂府首列郊祀歌之題移<lb/>
置練時日等為次行詩紀因之後人遂習而不察鍾伯<lb/>
敬批曰造題古奥豈不寃殺若然則學而二字更竒崛<lb/>
矣<lb/>
<pb n="KR4h0108_WYG_001-13b"/>
　　雁門太守行<lb/>
宋書上列洛陽行三字下列雁門太守行五字明是洛<lb/>
陽行是此詩之題而雁門太守行為此篇之調也以今<lb/>
日南曲之體辟之則雁門太守行者如所謂梁州序念<lb/>
奴嬌耳命調則同賦題各異自郭氏樂府始去洛陽行<lb/>
三字而舉世眯目疑其以雁門太守歌洛陽令矣又王<lb/>
僧䖍伎録云雁門太守行歌古洛陽令一篇亦可知古<lb/>
之雁門太守行不獨此一篇但被之管絃則此篇耳餘<lb/>
<pb n="KR4h0108_WYG_001-14a"/>
如短歌行之對酒西伯燕歌行之秋風别日俱如此類<lb/>
宋書甚明學者可撿對也<lb/>
　　斜柯西北眄<lb/>
樂府玉臺俱作斜柯文人襲用不少自詩紀改作斜倚<lb/>
詩刪因之而此字亡矣<lb/>
　　新婦初來時小姑始扶牀今日被驅逐小姑如我<lb/>
　　　長<lb/>
按此四句是顧况棄婦詩宋本玉臺無小姑始扶牀今<lb/>
<pb n="KR4h0108_WYG_001-14b"/>
日被驅逐十字樂府詩集左克明樂府亦然其増之者<lb/>
蘭雪堂活字玉臺始也初看此詩似覺少此十字不得<lb/>
再四尋之知竟是後人妄添何以言之逋翁一代名家<lb/>
豈應直述漢詩可疑一也逋翁詩云及至見君歸君歸<lb/>
妾已老則扶牀之小姑何怪如我此詩前云共事三二<lb/>
年始爾未為久則何得三年未周長成遽如許耶正是<lb/>
後人見逋翁詞妄増入耳幸有諸本可以確證今蘇郡<lb/>
刻左氏樂府反據詩紀増入更隔幾十年不可問矣書<lb/>
<pb n="KR4h0108_WYG_001-15a"/>
之日就散亡可為浩歎<lb/>
　　匡衡歌<lb/>
漢書但云為之語耳不稱歌也凡曰謡曰歌曰諺曰稱<lb/>
曰語古並通用然須各還其本字可以兼載不得妄改<lb/>
　　擬蘇李録别詩<lb/>
文苑但稱録别詩藝文往返雜叙並無擬字大蘇妄斷<lb/>
為六朝擬作足知大蘇已前並不疑為後人所擬也此<lb/>
字亦是詩紀所加世人遂謂骨肉縁枝葉等篇為蘇李<lb/>
<pb n="KR4h0108_WYG_001-15b"/>
原詩燦燦三星等為六朝擬作矣妄生間界可歎可悲<lb/>
　　紅塵蔽天地篇<lb/>
按古文苑止載二句下缺文選李善本西都賦注亦載<lb/>
二句蔽字作塞已下十二句升菴詩話云出脩文御覽<lb/>
此書亡來已久所不敢信然以文義考之首云白日何<lb/>
㝠㝠何得遽接云招揺西北指天漢東南傾耶　短褐<lb/>
中無緒帶斷續以繩二句别見御覽緒作絮又小謝詩<lb/>
曰瀉酒置井中誰能辨斗升合如杯中水誰能辨淄澠<lb/>
<pb n="KR4h0108_WYG_001-16a"/>
今直合作二句無論惠連必無勦襲之病可得謂之文<lb/>
理通備否<lb/>
　　藳砧等篇<lb/>
俱無的時代此亦古辭也<lb/>
　　古樂府蘭草自然香<lb/>
此詩見刊謬正俗題作古艶歌然作言第三句作十月<lb/>
腰鎌起亦無的時代<lb/>
　　兩頭纎纎青玉玦<lb/>
<pb n="KR4h0108_WYG_001-16b"/>
此詩王建集有之不得謂為漢詩也<lb/>
　　文帝秋胡行<lb/>
汎水緑池末四句本是善哉行本辭或魏文自移入秋<lb/>
胡調中或樂人填詞或荀朂所撰定俱不可知不必注<lb/>
見善哉行也臨髙臺亦然<lb/>
　　子建閨情<lb/>
此詩見藝文美婦人部無題今本曹集不足據也<lb/>
　　贈侍中王粲四言詩<lb/>
<pb n="KR4h0108_WYG_001-17a"/>
北堂書鈔作誄藝文有子建王侍中誄雖無此四句文<lb/>
體却近决非詩也<lb/>
　　徐幹室思　雜詩<lb/>
按樂府詩集云徐幹室思詩其第三章曰自君之出矣<lb/>
宋孝武自君之出矣金翠闇無精詩藝文亦題擬室思<lb/>
則此詩之為室思無疑也今遽以前五篇為雜詩而獨<lb/>
以人靡不有初當室思誤也<lb/>
　　程曉<lb/>
<pb n="KR4h0108_WYG_001-17b"/>
藝文晉程曉業與傅𤣥贈答自應入晉<lb/>
　　阮籍詠懐<lb/>
四言共十四首江隂朱子儋本尚有之今並刪去何也<lb/>
　　司馬懿讌飲歌<lb/>
晉書云髙祖伐公孫淵過温見父老故舊讌飲累日悵<lb/>
然有感作歌曰無讌飲之題也樂府詩集八十五巻有<lb/>
此篇亦曰晉髙祖歌<lb/>
　　成公綏行詩一云途中作<lb/>
<pb n="KR4h0108_WYG_001-18a"/>
藝文在行旅部無題舍藝文無别出不知所謂行詩途<lb/>
中作者何出<lb/>
　　傅𤣥和秋胡行<lb/>
按玉臺題和班氏詩似擬咏史之作也故曰彼夫既不<lb/>
淑此婦亦太剛直作史家案斷語今作秋胡行乃是誤<lb/>
讀樂府詩集所致原夫郭氏之書聚詩集之樂府立名<lb/>
之意已主廣收故凡樂府之題例俱取入青青河畔草<lb/>
即係之飲馬長城窟日出東南隅即係之陌上桑例曰<lb/>
<pb n="KR4h0108_WYG_001-18b"/>
同前而不别出本題然作者各為題目豈得槩刪為樂<lb/>
府詩集則可為詩紀則不可<lb/>
　　飲馬長城窟行<lb/>
玉臺樂府俱無夢君結同心四句藝文所載至曠如參<lb/>
與商而止未知後四句何人所増<lb/>
　　董桃行歴九秋篇<lb/>
馮紀注云玉臺新咏以前十首為簡文按玉臺新咏第<lb/>
九巻有此詩俱題傅𤣥不得因選詩拾遺而疑之也<lb/>
<pb n="KR4h0108_WYG_001-19a"/>
　　苦雨　苦熱　天行歌<lb/>
俱見藝文俱無題天行歌亦然<lb/>
　　陸機吳趨行<lb/>
此詩樂府明注無名氏士衡别有一篇<lb/>
　　張翰雜詩二首<lb/>
第一首見文選第二首俱出藝文言志部東鄰有一樹<lb/>
六句為一首忽有一飛鳥六句又為一首俱無題<lb/>
　　翔風<lb/>
<pb n="KR4h0108_WYG_001-19b"/>
王子年拾遺記及太平廣記俱翾風今坊本拾遺從艶<lb/>
異編改<lb/>
　　郭璞贈潘尼<lb/>
見藝文衣冠部次陸機贈潘尼後未必即贈潘也<lb/>
　　楊方合歡詩二首雜詩三首<lb/>
樂府詩集作合歡詩五首玉臺第三巻有此詩亦總五<lb/>
首今曰玉臺後三首作雜詩惡板所誤也<lb/>
　　庾闡遊仙詩四首同前六首<lb/>
<pb n="KR4h0108_WYG_001-20a"/>
此詩藝文並載今移第一第二為第三第四而别題曰<lb/>
同前六首何也<lb/>
　　蘭亭序詩<lb/>
據栁公權書本云四言詩王羲之為序序行於代故不<lb/>
錄其詩文多不可同載今各裁其佳句而題之亦古人<lb/>
斷章之義也則知今世所傳俱非全文皆誠懸刪本也<lb/>
其五言詩序亦刪興公之作序下小字注曰文多不備<lb/>
載其畧如此其詩亦裁而掇之如四言焉明是右軍為<lb/>
<pb n="KR4h0108_WYG_001-20b"/>
四言之序而興公為五言之序也今混載四五言而移<lb/>
孫序於末簡又并栁公所注而添入序中又増末句曰<lb/>
所賦詩亦裁而綴之如前四言五言焉妄而窒矣<lb/>
　　謝混送二王在領軍府集詩<lb/>
此詩見初學記前四句作謝琨後二句作謝混<lb/>
　　陸冲雜詩二首<lb/>
藝文在遊覽部無題<lb/>
　　休洗紅<lb/>
<pb n="KR4h0108_WYG_001-21a"/>
休洗紅遍考無出楊慎云於棧道壁得之妄也<lb/>
　　宋孝武自君之出矣<lb/>
玉臺題作擬徐幹藝文作擬室思樂府詩集題自君之<lb/>
出矣樂府體例正與傅𤣥秋胡詩同自應據玉臺藝文<lb/>
不應據樂府也下又注云玉臺作許瑶玉臺第十巻有<lb/>
此詩並不作許瑶正作孝武耳<lb/>
　　秋胡詩九首<lb/>
按文選作一首玉臺分九章亦作一首此正如闗雎三<lb/>
<pb n="KR4h0108_WYG_001-21b"/>
章原只一篇耳自詩紀分九首而詩刪遂摘取三章矣<lb/>
可笑<lb/>
　　謝靈運王子等讚<lb/>
讚别於詩例同頌誄不得以其近于五言而混收也<lb/>
　　范泰詠老<lb/>
藝文老部有此詩而無詠老之題署曰梁范泰或梁自<lb/>
有其人不得即以當蔚宗之父也<lb/>
　　王融和南海王秋胡詩七首<lb/>
<pb n="KR4h0108_WYG_001-22a"/>
此篇並同顔延之藝文文苑樂府詩集俱作一首<lb/>
　　丘巨源咏扇<lb/>
丘巨源咏七寶扇詩玉臺初學藝文俱載中有畫作景<lb/>
山樹圖為河洛神句五言律祖妄造首尾别作八句律<lb/>
詩必也古今謂無一人讀書始可任其亂説耳不知律<lb/>
説之成在于景龍之沈宋其造端于士章休文者祗論<lb/>
宫商不專平仄此未可片言而畢聊附存此以諗知音<lb/>
　　梁武帝白紵辭<lb/>
<pb n="KR4h0108_WYG_001-22b"/>
注云藝文樂府作簡文今從玉臺作武帝按藝文玉臺<lb/>
無此詩樂府英華正作武帝不作簡文也河中之水歌<lb/>
玉臺亦作古辭不作武帝<lb/>
　　藉田<lb/>
藝文止八句至嵗薄禮節少止初學有公卿秉耒耜四<lb/>
句而無仁化洽孩蟲等六句未知此六句竟在何所不<lb/>
得以意連屬也<lb/>
　　答蕭琛<lb/>
<pb n="KR4h0108_WYG_001-23a"/>
梁書但云上答而已語雖有韻實不稱詩<lb/>
　　梁簡文帝泛舟横大江三首<lb/>
滄波白日暉一首英華樂府俱有之隴西四戰地悠悠<lb/>
懸斾旌二首俱出樂府題作隴西行非泛舟横大江也<lb/>
　　京洛篇<lb/>
注云樂府作煌煌京雒行列鮑照後而逸作者之名按<lb/>
樂府目作宋鮑照二首巻中作同前二首下注宋鮑照<lb/>
則樂府之非逸名可知也但此詩亦見藝文英華俱作<lb/>
<pb n="KR4h0108_WYG_001-23b"/>
梁簡文則樂府為誤<lb/>
　　蓮花賦歌<lb/>
此亦賦末所係不知樂府何以混載當釐正<lb/>
　　小垂手<lb/>
大垂手一篇玉臺作簡文樂府作吳均小垂手篇樂府<lb/>
亦作吳均舍樂府别無所出自不得并入簡文也<lb/>
　　夜夜曲注玉臺作簡文<lb/>
北斗䦨干去一篇樂府作沈約玉臺作簡文愁人夜獨<lb/>
<pb n="KR4h0108_WYG_001-24a"/>
傷一篇玉臺無此詩樂府明注無名氏不應混入也簡<lb/>
文自有擬沈隠侯夜夜曲正是擬河漢縱復横篇耳<lb/>
　　劉孝威王遵七夕穿鍼庾肩吾石橋徐摛壊橋王<lb/>
　　　臺卿水中樓影<lb/>
題不云和簡文或各自立題不得附簡文後<lb/>
　　元帝出江陵縣還二首<lb/>
第二首朝出屠羊縣篇藝文祗曰又詩未必即是前題<lb/>
也<lb/>
<pb n="KR4h0108_WYG_001-24b"/>
　　後園作迴文詩<lb/>
藝文序王融後無的姓名簡文雖有和湘東王後園迴<lb/>
文詩然畢竟缺疑為得馮君注云今列于此以俟再考<lb/>
亦非决定之辭吳琯併去此注遂令觀者不解<lb/>
　　范雲有所思　樂府作王融者非<lb/>
此詩樂府作王融藝文亦作王融舍二書之外無所見<lb/>
不知何據而歸彦龍也<lb/>
　　望織女注云從玉臺作范雲<lb/>
<pb n="KR4h0108_WYG_001-25a"/>
玉臺無范雲詩<lb/>
　　擬古四色詩　四色詩四首<lb/>
按藝文俱王融詩别無所出<lb/>
　　庾肩吾有所思<lb/>
此詩舍樂府之外無他出樂府既作昭明應無可疑不<lb/>
知何以入庾<lb/>
　　餞張孝總應令<lb/>
藝文題作應令在餞張孝總後未必即餞張也<lb/>
<pb n="KR4h0108_WYG_001-25b"/>
　　曲水聯句<lb/>
藝文序簡文詩後題云又曲水聯句此詩宜附簡文不<lb/>
然則殿下為何人也<lb/>
　　吳均春怨<lb/>
此詩見玉臺第六巻目錄云吳均二十首張率擬樂府<lb/>
三首查巻中自和蕭洗馬至詠少年已足二十首之數<lb/>
自春怨至秋閨怨十七首目錄竟無撰人張率樂府在<lb/>
此後竟未定此十七首是何人作也雜按藝文樂府等<lb/>
<pb n="KR4h0108_WYG_001-26a"/>
書知月夜咏陳南康新有所納是王僧孺詩為人自傷<lb/>
亦王作則知中間十三首亦係王詩矣惟春怨一篇在<lb/>
吳均後秋閨怨一篇在張率前俱無的姓名未可强為<lb/>
之說詩紀竟以歸王特照時本玉臺耳非的說也<lb/>
　　蕭子顯陌上桑注云玉臺作蕭子顯<lb/>
玉臺無此詩自應依樂府作無名氏第二首樂府之外<lb/>
亦無别出應作王臺卿<lb/>
　　陶𢎞景華陽頌<lb/>
<pb n="KR4h0108_WYG_001-26b"/>
並是頌不得稱詩<lb/>
　　王僧孺春思注云玉臺誤作吳均<lb/>
今按此詩在玉臺第十巻正作僧孺不作吳均也<lb/>
　　徐勉夏詩<lb/>
英華作徐朏初學記作徐晚不得置脩仁巻中<lb/>
　　鄧鏗和隂梁州<lb/>
首句云别離雖未久遂如長别離藝文玉臺俱同今作<lb/>
暫别猶添恨何忍别經時不知所出月夜閨中次聯亦<lb/>
<pb n="KR4h0108_WYG_001-27a"/>
然<lb/>
　　劉令嫺答唐娘七夕<lb/>
嵗時雜詠及玉臺俱作徐悱<lb/>
　　代陳慶之美人夢見故人有期不至<lb/>
三首俱姚翻詩<lb/>
　　范靜妻沈氏戲蕭娘注云玉臺作戲繡娘<lb/>
玉臺正作蕭不作繡字<lb/>
　　越城曲<lb/>
<pb n="KR4h0108_WYG_001-27b"/>
樂府無名應是古辭<lb/>
　　陳後主楊叛兒曲<lb/>
按樂府作隋後主唐人每稱煬帝為後主則此曲意亦<lb/>
煬帝所著改隋作陳非也楊升菴遂以越王侗當之選<lb/>
詩拾遺并改題為京洛行更妄而可怪<lb/>
　　小窓詩<lb/>
按姚寛西溪叢話云此乃唐人方域詩唐藝文志所載<lb/>
煙花錄記幸廣陵事此本已亡今本偽作<lb/>
<pb n="KR4h0108_WYG_001-28a"/>
　　沈炯字初明<lb/>
按陳書並作禮明太平御覽冊府元龜並作禮惟南史<lb/>
作初明陳書舊南監本此葉是宋板似可據南史不得<lb/>
善本俟再考<lb/>
　　江總梅花落注云從玉臺<lb/>
玉臺作於梁簡文在東宫之日安得有入陳之詩耶<lb/>
　　姬人怨服散篇<lb/>
此詩出藝文止是一首不得分作二篇英華注明甚<lb/>
<pb n="KR4h0108_WYG_001-28b"/>
　　岑之敬烏棲曲<lb/>
明月二八照花新當罏十五晚留賔二句本之敬烏棲<lb/>
曲載在樂府今截此二句添回眸百萬横自陳一句别<lb/>
題當壚曲楊君之妄不待言矣詩紀每至楊君妄作之<lb/>
詩俱注明出處意亦疑信半參吳琯再翻此書則併棄<lb/>
馮紀所注遂為楚人妄談之柄<lb/>
　　劉刪賦獨鶴凌雲去<lb/>
藝文作劉那此詩既無他出何以直斷云誤<lb/>
<pb n="KR4h0108_WYG_001-29a"/>
　　蕭驎詠袙複<lb/>
初學作詠裙複在裙部玉臺宋本亦作袙馮注云疑作<lb/>
衵按集韻袙字注云袙複音莫白切衵字出左傳此二<lb/>
字也<lb/>
　　王胄西園遊上方<lb/>
樂府序王胄後明注無名氏<lb/>
　　徐儀暮秋望月<lb/>
英華失名無可考不知何以定為徐儀<lb/>
<pb n="KR4h0108_WYG_001-29b"/>
　　孔德紹王澤領遭洪水<lb/>
按德紹以從竇建德伏誅其不入唐也明矣髙廷禮妄<lb/>
載之品彚而改徒知懐趙景終是倦陽侯二句于木梗<lb/>
誠無托蘆灰豈暇求之上今查初學英華俱倒此二句<lb/>
則其為品彚妄改無疑今反從品彚更正無識一何至<lb/>
此<lb/>
　　陳子良<lb/>
新成安樂宫一首樂府云唐陳子良春晚看羣公朝還<lb/>
<pb n="KR4h0108_WYG_001-30a"/>
一首初學序張文琮後韋元旦前賦得妓一首初學叙<lb/>
李元操後𢎞執恭前七夕看新婦隔巷停車注云玉臺<lb/>
作陳伯材玉臺無此詩也初學又序于褚亮之後咏春<lb/>
雪一首初學在上官儀前未必俱在隋之作也<lb/>
　　李密淮陽感秋<lb/>
據隋書密亡抵淮陽舍村中變姓名稱劉知逺鬱鬱不<lb/>
得志為五言詩無淮陽感秋之題也唐隋二史亦互異<lb/>
同<lb/>
<pb n="KR4h0108_WYG_001-30b"/>
　　李巨仁<lb/>
英華載京洛篇在梁簡文後張正見前似非隋人樂府<lb/>
則竟作隋李世臣矣<lb/>
　　十索曲<lb/>
丁六娘僅四曲後二句樂府明注無名氏并混丁作是<lb/>
升菴妄語<lb/>
　　李月素等五篇<lb/>
不知所出近見新安鄭𤣥撫續玉臺有之未可據也<lb/>
<pb n="KR4h0108_WYG_001-31a"/>
　　庾信擬咏懐詩<lb/>
按藝文但稱庾信咏懐詩並無擬字此直子山自咏其<lb/>
懐耳増一擬字遂謂以阮公為法如文通之效阮矣夫<lb/>
阮公當晉魏之際寓托微逺顔延年謂其百代之下難<lb/>
以情測子山自梁入周意氣激露論世不同原情各異<lb/>
杜老所謂清新意正在此若曰擬阮則何啻徑庭世人<lb/>
不察妄生議論皆此一字誤之<lb/>
　<lb/>
<pb n="KR4h0108_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩紀匡謬<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>屏山集巻一</head>
    <p>
<pb n="KR4d0177_WYG_001-1a"/>
欽定四庫全書<lb/>
　屏山集巻一　　　　　　宋　劉子翬　撰<lb/>
　　論<lb/>
　　　聖傳論十首<lb/>
　　　　堯舜<lb/>
道之不明也闡之者晦之也道之不行也執之者拘之<lb/>
也聖人既沒歩驟聖人者日益衆此甲彼乙不能相統<lb/>
心心有主喙喙争鳴承舛聴訛浸失其本聖人之道散<lb/>
<pb n="KR4d0177_WYG_001-1b"/>
於百家蕩於末流匿於學者見聞之外有宻知其㫖者<lb/>
發而揚之衆必愕眙非詆而弗之信也夫其弗信也非<lb/>
叛聖人之道也陷於所長而不能反也故博以求約也<lb/>
而聰或陷之於雜思以索理也而智或陷之於鑿文以<lb/>
表義也而才或陷之於浮説以明疑也而辨或陷之於<lb/>
夸用其所長陷於所短者由失其本故也不覩其本各<lb/>
守其偏聖人之道始離互攻其異不反其同聖人之道<lb/>
始孤不有卓然英睿出焉孰能引而歸之㑹而通之哉<lb/>
<pb n="KR4d0177_WYG_001-2a"/>
夫道一而已堯舜之心不間乎此視聴言動必有司也<lb/>
仁義禮樂必有宗也堯舜有傳道之名而無可傳之迹<lb/>
後世聖人豈喜託虚名而強追遐躅哉必有受也書曰<lb/>
惟精惟一此相傳之宻㫖也昧乎一則莫知元本滯乎<lb/>
一則入於虚妙悦於談聴而不可用豈所謂允執厥中<lb/>
耶易曰天下之動貞夫一者也隨動而一非舍此合彼<lb/>
也且性外無物安得有二一者道也能一者心也心與<lb/>
道應堯舜所以聖也一之所通初無限量斂之方寸寂<lb/>
<pb n="KR4d0177_WYG_001-2b"/>
然而已感而遂通未常變易意形而自絶思正而忽無<lb/>
緩而不怠急而不危應而不隨受而不蓄此堯舜之心<lb/>
所以常一也心之不一因有見焉見立情遷莫知主宰<lb/>
違從欣厭之所縈拂憂懼哀樂之所移換事有百千萬<lb/>
緒心亦百千萬變頃刻之間不能自定求其際天地亘<lb/>
古今豈不難哉堯舜禹口傳而心受也三聖既沒斯道<lb/>
散於百家蕩於末流匿於學者見聞之外數百年湯出<lb/>
引而歸之㑹而通之故懋昭大徳建中於民湯沒又散<lb/>
<pb n="KR4d0177_WYG_001-3a"/>
於百家蕩於末流匿於學者見聞之外數百年文王出<lb/>
引而歸之㑹而通之故純一不已儀刑萬邦文武周公<lb/>
口傳而心受也三聖又沒邪朋邪詖翼詖幅裂鼎沸莫<lb/>
可誰何孔子出焉氣足以壓其聲燄量足以吞其區穴<lb/>
排異如摧枯拉朽引同如川流海㑹其言有曰吾道一<lb/>
以貫之此祖述堯舜之妙也故河圖昧乎太極則八卦<lb/>
分而無統洛書昧乎皇極則九疇滯而不通春秋不知<lb/>
探本則責人而不責己是非之藪也禮樂不知治躬則<lb/>
<pb n="KR4d0177_WYG_001-3b"/>
事外而不事内觀聴之具也書非得於精微則政事之<lb/>
編乎詩非止乎禮義則葩藻之辭乎發明異用理則同<lb/>
歸此惟一之㫖所以為六藝之淵源九流之管轄也有<lb/>
先知焉知則無先有後覺焉覺則無後學者學為堯舜<lb/>
可不明其用心哉堯舜之心見於從事者兢兢致道而<lb/>
已孳孳為善而已惕然如有所警勉然常若不及終日<lb/>
乾乾無少斷續安樂和易此心發之鄙詐邪慢此心拒<lb/>
之故一日兢兢孳孳一日堯舜也一嵗兢兢孳孳一嵗<lb/>
<pb n="KR4d0177_WYG_001-4a"/>
堯舜也日復日嵗復嵗焉洞逹流通與道不隔則子為<lb/>
堯舜乎堯舜為子乎蕩蕩巍巍復在吾目中矣<lb/>
　　　　禹<lb/>
私於家者隔牆樊而分比隣私於己者隔形骸而分爾<lb/>
汝陋矣哉聖人宅心廣大一視同仁臝衣枵腹食如己<lb/>
飫温萎膏憒醒如已蘇决非强為博愛之名也有生之<lb/>
類實同體耳禹視天下之溺猶已溺之何其責己太深<lb/>
切哉滔滛之害天實為之惻然不忍斯民𦵏魚腹中極<lb/>
<pb n="KR4d0177_WYG_001-4b"/>
力牽援此仁心之常也若曰昬墊萬靈如己所致焦心<lb/>
勞思胼手胝足逆旅其家惟愛人利物是圖無乃差過<lb/>
乎然而萬世無異詞聖賢共推尊者豈不以偉人所行<lb/>
無可擬議理當然耶因知泣辜祝網惠困思饑視民如<lb/>
傷無異骨肉者聖人之心不約而同也嘗泛論之兩儀<lb/>
既判萬彚受形人得其中物得其偏反推其原皆同所<lb/>
自是以聖人撫世雖有差别莫不欲愛利之焉草木昆<lb/>
蟲欲咸遂其生日月山川隂陽雨露欲咸得其叙誠以<lb/>
<pb n="KR4d0177_WYG_001-5a"/>
覆載之間一氣所運皆同體也何必疴癢疾痛一膜之<lb/>
通而後為同耶剪爪斷髮體無覺知是與草木土石何<lb/>
異然不肯輕毁傷者體之所生也吹為風呵為霧唾為<lb/>
濕呼為響怒為惨喜為舒皆吾身之氣也何自而來哉<lb/>
均天地之氣也人莫不尊頭目而賤足髀也抉之則痛<lb/>
均焉必失色營䕶之是尊賤之名異而愛重之實同也<lb/>
今笞其兒則心怛憔以吾遺體也笞其婢僕則心惨憤<lb/>
以吾屬也有毁其一錢之錐必失色營䕶之彼非遺體<lb/>
<pb n="KR4d0177_WYG_001-5b"/>
也非吾屬也特認物為己物故傷物如傷己也乃至一<lb/>
怒而刀鋸百生一饞而葅醢千命容態怡然曽視一錢<lb/>
之錐不若是何心哉人心無不仁一念之差不量輕重<lb/>
惟欲適已故白起發一疑心坑虎士如蟣王愷發一快<lb/>
心截蛾睂如芻俑李斯發一叨心横屍四海楊國忠發<lb/>
一疾心激禍百年其端甚微其流甚廣可不痛哉可不<lb/>
戒哉孟子曰惻隐之心人皆有之彼有戕酖灰焚及其<lb/>
至親而不少悔是曽虎狼螻蟻之不若而不可謂之無<lb/>
<pb n="KR4d0177_WYG_001-6a"/>
惻隐之心者同之也同之者何冀其反也彼有而不知<lb/>
有也私心勝之也然則何自而反其同耶有生同體初<lb/>
未嘗不公也各公其公私乃生焉私立則異好惡相攻<lb/>
其來乆矣千形萬量皆出一私不撤其私未有能合其<lb/>
公而反其同也噫愛人利物如禹者至矣禹之心廣矣<lb/>
大矣孰測之哉人心之疵莫重於愛禹不聞呱呱之泣<lb/>
私愛撤矣縱而為欲又其疵也禹卑宫菲食私欲撤矣<lb/>
觸而為憤又其疵也禹不以鯀誅而廢國事私憤撤矣<lb/>
<pb n="KR4d0177_WYG_001-6b"/>
闘而為夷又其疵也禹不以苗民逆命而逞師私夷撤<lb/>
矣禹之心如虛空木石無所染湼無所動揺而所以異<lb/>
於虚空木石者惟愛人利物之心獨存耳大學之道貴<lb/>
乎能定能静然慮心常存也大易之㫖貴乎無慮無思<lb/>
然感心不滅也慮感之心愛人利物之端也禹之所造<lb/>
殆謂是與宗禹之道有如墨翟得其大端而不明其用<lb/>
當衰周之時人各私己聞見陋甚翟唱是説於拘攣刺<lb/>
促之中學者翕然從之至與吾夫子并馳於世皆曰翟<lb/>
<pb n="KR4d0177_WYG_001-7a"/>
之心也是禹之心也其弊也胎而未形夫子黙知之而<lb/>
不之詆也慮其日滋禹道遂暗使後世謂聖人所行其<lb/>
波流如此或得而輕議之乃立言曰禹吾無間然矣盖<lb/>
禹雖一視同仁而納五典於臯陶陳九功於虞舜其於<lb/>
藩飾等衰之别固已甚嚴若翟之薄死過矣故明禹致<lb/>
孝乎鬼神翟毁禮過矣故明禹致美乎黻冕大抵皆指<lb/>
其同推其異所以約其失而歸之正也其後翟道益猖<lb/>
風俗大壊孟子出而排之同於仇敵尊禹於三聖人之<lb/>
<pb n="KR4d0177_WYG_001-7b"/>
列而承其道焉噫微孔孟則禹墨同流玉石難分矣易<lb/>
不云乎差之毫釐謬以千里學者可不慎思與<lb/>
　　　　湯<lb/>
學有三上焉汲汲然其次悠悠然其次懵懵然夫懵懵<lb/>
者非不向學也心未逹也誘而逹之矢去川决安知懵<lb/>
懵不為汲汲也耶故悠悠者最為害道既已知之玩習<lb/>
為常始焉色受聴竦終焉意銷氣沮因循茍且一暴十<lb/>
寒雖皓首沒世猶夫人也吾觀古聖賢之心異運同轍<lb/>
<pb n="KR4d0177_WYG_001-8a"/>
然而進脩之速未有如湯者湯之盤銘曰茍日新日日<lb/>
新又日新夫豈有瞬息悠悠意度哉樂善如貪契理如<lb/>
亟聞非如獲利捨過如遺蜕徳必日新也日新之學非<lb/>
踐履純實不自覺知彼謂聖道一言可契非由階級不<lb/>
假脩為以日就月將為初學以真積力乆為鈍才是自<lb/>
誣也孔子曰有能一日用其力於仁矣乎憫學者悠悠<lb/>
之嘆也且有所思也有所欲也有所畏也有所矜也皆<lb/>
心之累也思道則能化其思欲善則能澹其欲畏義則<lb/>
<pb n="KR4d0177_WYG_001-8b"/>
能安其畏矜志則能靖其矜轉累為通惟其所向學者<lb/>
茍無是心何能亹亹求益哉望山者其高蒼蒼望海者<lb/>
其逺茫茫振屐而升蒼蒼彌高鼔棹而遊茫茫逾逺然<lb/>
後知向之所覩未盡也學之日新亦猶是已緝熙不已<lb/>
造次無忘舊習運運而消至趣循循而入欲罷不能莫<lb/>
知所以然而然耳觀湯之伐桀也排衆必往無少可疑<lb/>
既而勝之也則惟有慚徳湯非慚於伐桀也慚於放桀<lb/>
而遂代夏也夫以應天順人而革命孰不泰然自居而<lb/>
<pb n="KR4d0177_WYG_001-9a"/>
湯愧恧之情黙形於中不自藏匿而宣之於下以思自<lb/>
洗焉是其方寸之間常存警覺不敢自是故從諌則弗<lb/>
咈改過則不吝一言一動念慮少差隨即氷釋詩人美<lb/>
其日躋亦善知湯者湯因其所履著於銘言起居食息<lb/>
又以自警夫豈有瞬息悠悠意度哉雖然學者孰不欲<lb/>
一意於此勉强牽率而無日新之樂也至樂本全而不<lb/>
能乆其樂者由世味分之也外樂之厚内樂之薄也故<lb/>
曰以禮制心禮者内外之衛也夫人心一也今曰有制<lb/>
<pb n="KR4d0177_WYG_001-9b"/>
之者是復有一心也盖心之念有邪有正有妄有誠合<lb/>
而觀之皆一心也猶手有翻覆實一形也猶聲有笑哭<lb/>
實一音也心過則邪制邪為正心過則妄制妄為誠聖<lb/>
人不能使人必無過心而能使人常存制心制心勝則<lb/>
動静語黙惟吾是令過心不二制心亦無無意無我寂<lb/>
然常樂此湯君臣相告之言所以成其日新之徳者也<lb/>
夫豈有瞬息悠悠意度哉噫湯生於衰世獨能上追堯<lb/>
禹下啟文武傳道於萬世者其用心如此<lb/>
<pb n="KR4d0177_WYG_001-10a"/>
　　　　文王<lb/>
天有力故行徤地有力故博載日月有力故運照而不<lb/>
息惟人亦然矚洞幽𦕈目之力也聴别洪纎耳之力也<lb/>
握持運掉手之力也趯盪趍蹌足之力也惟心亦然人<lb/>
知充其力於四體而不知充其力於一心心之力藏於<lb/>
恍惚發於精微失其養則凋耗弱懦不能勝微得其養<lb/>
則運量酬酢動無與抗心茍無力何事能集文王其聖<lb/>
流之冠冕乎何其力之大也商紂季世事之方殷以眇<lb/>
<pb n="KR4d0177_WYG_001-10b"/>
然之躬憂勤經理日昃而食不御焉他人觀之其中襟<lb/>
豈能頃刻静謐耶然而不磷不緇養成聖徳淵懿純一<lb/>
曽不以膠膠擾擾為妨自非<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>之有道未易能也夫事<lb/>
物之交茫然自失小者出入而不純甚者放僻而不反<lb/>
於是有避世自全逺塵見獨者其心非不定也一有接<lb/>
焉又憒憒矣盖力之大也由其心之精也以火鍊金則<lb/>
金精以事錬心則心精烏貴乎烈然謝事哉心之不精<lb/>
非特外物汩之也亦中襟受之也中茍不受彼將安寄<lb/>
<pb n="KR4d0177_WYG_001-11a"/>
均曰性也惟聖人能性其性彼不能者情雜之也均曰<lb/>
神也惟聖人能神其神彼不能者意雜之也情性神意<lb/>
混為一區若同而異若異而同遇事紛然迭為主宰烏<lb/>
知其為雌雄者盖由錬之不精也是以方寸之地精之<lb/>
則為靈明虛浄之府雜之則為塵垢滓穢之嚢慎其所<lb/>
養動無與抗故心有兼人之力者應對起居而不亂力<lb/>
又倍者喜怒哀樂而不亂又倍者死生憂患而不亂文<lb/>
王羑里之囚死生憂患之至矣而從容演易安時處順<lb/>
<pb n="KR4d0177_WYG_001-11b"/>
無異凝旒端冕南面而居盖其平昔涵養之功正在事<lb/>
物變遷之際與之循習無所駭異也昔晉文公欲為襄<lb/>
公擇傅胥臣曰文王在傅不勤處師不煩非専教誨之<lb/>
力也彼言稟之於天從容自合云耳殊不知聖稟雖異<lb/>
未有不因涵養而成者譬之甘泉珍木滌其源則益清<lb/>
培其根則滋茂此文王之純亦不已也胥臣又曰若有<lb/>
邪質教將不入猶矇瞽之不可使視聴也既不知聖之<lb/>
所以聖又不知愚之所以愚絶學棄類傷教為大予讀<lb/>
<pb n="KR4d0177_WYG_001-12a"/>
國語未嘗不嘆息於斯也且善潛心文王者莫如孔子<lb/>
孔子之聖固天縱之也而造次顛沛未嘗舍是自志學<lb/>
至從心十年一化大聖自脩猶節節而進况他人乎<lb/>
　　　　周公<lb/>
聖人明為善之大端使人向焉而不誘人以利心茍有<lb/>
冀焉不如其已謙者盛徳之事也易但言其終吉而已<lb/>
安而行之尊而光卑不可踰言之法也有曰自下者人<lb/>
高之自後者人先之意同言病行之有冀是計效課功<lb/>
<pb n="KR4d0177_WYG_001-12b"/>
也利心存焉出於矯激反悖其性有所歆慕益亂其真<lb/>
故無利心而為惡其惡可移有利心而為善其善日隳<lb/>
大躁静其容大辯訥其口貪倚亷為地佞假真為媒非<lb/>
無善迹也利心存焉泯泯棼棼多見資吾術借聖言以<lb/>
濟其私者矣周公吐哺握髮謙之至也豈以此來天下<lb/>
之士而沽一時之名乎非也何為拳拳勤勤若是耶成<lb/>
其已也易曰卑以自牧謙之妙用也周公所行也豈有<lb/>
利心哉周公曰君子所其無逸孔安國以謂所念徳其<lb/>
<pb n="KR4d0177_WYG_001-13a"/>
無逸豫凡人之心念念相承循環不已在於徳乎則意<lb/>
消情澹常樂其全茍為不然則念念縱逸滋蔓難圖倐<lb/>
然生於毫髮之微紛然成邱山之積甚哉此心之難馭<lb/>
也時焉不存之則躁動輕擾惟欲飛揚日焉不存之則<lb/>
桀鷔横肆莫可馴伏逐物從好急於兩絞故君子戒須<lb/>
臾之離造次之失他人則玩嵗愒日終身弗反焉原其<lb/>
所由皆自一念之逸譬之良牧夫其所以化頑耎暴御<lb/>
駻消很者必有術也善牧畜者謹轡勒於未放之時善<lb/>
<pb n="KR4d0177_WYG_001-13b"/>
牧民者嚴禮法於未犯之時善牧心者攝思慮於未萌<lb/>
之時良心之放必有端也慮端不能弭必形於言言端<lb/>
不能弭必見於動動端不能弭必流於過過深於動動<lb/>
深於言言深於慮是以意防慮如撥口防言如遏身防<lb/>
動如奪行防過如割其發淺其制易其形深其制難捻<lb/>
滔滔於潤土滅赫赫於焦薪此君子平居自牧常持以<lb/>
謙之功也有持謙之功者其慮必直其言必式其動必<lb/>
宜其過必白慮無枝蔓之謂直言無背面之謂式動無<lb/>
<pb n="KR4d0177_WYG_001-14a"/>
悔吝之謂宜過無藏襲之謂白迹其用心非一朝一夕<lb/>
也温恭寅畏常有以制於㝠㝠其始也角鋭抗衡若競<lb/>
若争其中也勢緩力行或從或違其終也廓然同粹然<lb/>
一忻忻而大順周公進於是矣負聖人之才成天下之<lb/>
業光明盛大如此而驕吝之氣不萌乎中豈矯抑而然<lb/>
耶其處之有素矣學者有意於周公由是而習焉可也<lb/>
或曰周公萬古一聖人也果可習而能與今技藝至微<lb/>
也力窮人習僅有毫髮之進其出倫絶類得之自然者<lb/>
<pb n="KR4d0177_WYG_001-14b"/>
終不可近况聖人耶則將應之曰子所論者才也才受<lb/>
之天不可過强道徳本於性性可習也夫性一也狂聖<lb/>
同之惟氣質之禀則異異者可同而同者初不異也雖<lb/>
愚必明雖柔必强此㸃化氣質之妙也知其可必而取<lb/>
必焉此學問之功也氣質之禀小學問之功大惟學者<lb/>
確然不以周公為邈不可及而自止焉勉勉孜孜力鞭<lb/>
其所不至則氣質潛化於漸摩積習之中而聖性復焉<lb/>
然後知造物之無物而物物之自造也<lb/>
<pb n="KR4d0177_WYG_001-15a"/>
　　　　孔子<lb/>
望室而知四隅者必超室表舉輿而知輕重者必在輿<lb/>
外游生死而知其終始者必踐形理也魂魄之變茫昧<lb/>
莫測豈可以情識猜揣哉知之必有道也畏生死者未<lb/>
逹也逹者不畏焉不畏者猶未能踐形也常流乎四勝<lb/>
之間何謂四勝或曰存亦樂亡亦樂是齊生死也或曰<lb/>
聚則有散則無是泯生死也或曰名立不朽沒而愈光<lb/>
是輕生死也或曰安時俟命力不可為是任生死也齊<lb/>
<pb n="KR4d0177_WYG_001-15b"/>
泯輕任是四勝也簾窺壁聴髣髴未真姑立言廣意以<lb/>
勝之終為生死所囿昔夫子讀易三絶韋編於是原始<lb/>
要終知生死之説其於乾坤之藴幽明之故鬼神之情<lb/>
狀如目辨蒼素手數竒偶也然當時弟子微言奥義問<lb/>
答多矣季路一發問夫子拒之學者遂謂吾儒所急脩<lb/>
己治人而已三綱五常而已身外之事何足預窮哉是<lb/>
知聴夫子之言而不知求夫子之心也死生亦大矣聖<lb/>
人豈忽之哉負手曳杖逍遥而歌往來之際湛然如此<lb/>
<pb n="KR4d0177_WYG_001-16a"/>
非平日有見焉不能也所以不切切言之者懼學者守<lb/>
易曉之空言而不聞至精至賾之道也故曰朝聞道夕<lb/>
死可矣是夫子雖不切切言之而常誨人以生死之大<lb/>
方也噫聞學妙矣其踐形梁徑與學者何言之淺也登<lb/>
堂親炙佔畢領㑹固曰聞所不聞矣沒身勉勵莫際其<lb/>
極不幸奄忽於桑隂未徙之間政恐有惜乎之嘆也夕<lb/>
死可乎因知聞學之妙非口傳耳受目睹心承必有豁<lb/>
然開怡然順者故子貢曰夫子之言性與天道不可得<lb/>
<pb n="KR4d0177_WYG_001-16b"/>
而聞也夫剖石者乗其璺開鑰者透其簧義有㑹理有<lb/>
解浮聰蔽聰雜見移見弗省是焉口勤誦心勤記目勤<lb/>
覘耳勤剽映螢雪錐股髀童髦兀兀方寸不暫開焉聞<lb/>
性何由發哉予欲無言其言雷震未之或知其知川决<lb/>
引學者於中立不倚之地可矣噫踐形固非易事得正<lb/>
之斃君子之終他人固有未能從容於此者矣揚雄有<lb/>
投閣之駭范滂有為善之疑大賢猶爾况其下乎盖方<lb/>
其平日志充氣盛自謂了了及卒然當變無以應之盡<lb/>
<pb n="KR4d0177_WYG_001-17a"/>
失其素守矣是以學者不可不自攷於未然且莫大於<lb/>
生死莫小於違順莫重於生死莫輕於夢寐違順之來<lb/>
怵然驚怖夢寐之間紛然錯亂莫知所主况生死之變<lb/>
耶學者未須論此但當晝騐之違順夜察之夢寐若湛<lb/>
然如一無少動摇則生死去來直猶旦夜茍為未然可<lb/>
不孜孜汲汲如拯溺捕亡以冀有聞耶<lb/>
　　　　顔子<lb/>
易説多矣學者多尚王弼弼唱虚無之説范甯以其幽<lb/>
<pb n="KR4d0177_WYG_001-17b"/>
沈仁義罪過桀紂而遺書不朽争咀味之豈其著撰亦<lb/>
有得三聖之微㫖而合於人心之所同者耶將虚無之<lb/>
説足以蕩人雖萬世而不舍也易有平白坦易之塗躬<lb/>
行允蹈便造聖人深處而學者忽之且言易如虞翻陸<lb/>
希聲深矣皆託異夢寄古人以開其説豈易果難言必<lb/>
有神授而後至耶不必爾也惟遵平白坦易之塗足矣<lb/>
易固多術或尚其辭或尚其變或尚其象或尚其占皆<lb/>
用也盡其本則用自應何謂本復是已嘗竊為之説曰<lb/>
<pb n="KR4d0177_WYG_001-18a"/>
學易者必有門户復卦易之門户也入室者必自户始<lb/>
學易者必自復始得是者其惟顔子乎不逺而復稱為<lb/>
庶幾盖本夫子嘗以復禮為仁之説告之矣顔子躬行<lb/>
允蹈遂臻其極一已既克天下歸仁復之之功至矣固<lb/>
有之仁本無彼此迷而不復妄自分隔且吾身在天地<lb/>
中一物耳天地在吾仁中亦一物耳學者曉此方是想<lb/>
像説得仁禮意隔情礙如何天下歸仁惟踐履實地自<lb/>
然洞徹為一顔子終日如愚論語所載惟發二問一為<lb/>
<pb n="KR4d0177_WYG_001-18b"/>
仁一為邦夫子答之皆極天理人事之大者原易之用<lb/>
内焉惟窮理盡性外焉惟開物成務顔子盡之雖無諸<lb/>
子之著撰謂之通易可也文中子言九師興而易道微<lb/>
九師之前未有為易之説者豈易道本於踐履非區區<lb/>
言説所能至耶是知復之一義為平白坦易之塗聖人<lb/>
善誘之上機學者用心之急務也雖然學易當自復始<lb/>
而復非易也愚夫昧易才士口易賢人玩易聖人忘易<lb/>
玩而不忘易之病也忘似昧聖似愚通易者知之矣余<lb/>
<pb n="KR4d0177_WYG_001-19a"/>
嘗作復齋銘曰大易之㫖微妙難詮善學易者以復為<lb/>
先惟人之生咸具是性喜怒憂樂或失其正視而知復<lb/>
不蝕其明聴而知復不流於聲言而知復匪易匪輕動<lb/>
而知復悔吝不生惟是四知本焉則一孰覺而存孰迷<lb/>
而失勿謂本有勞思内馳亦勿謂無悠悠弗思廓爾貫<lb/>
通心㝠取舍既復其初無復之者蕩蕩坦坦周流六虛<lb/>
昔非不足今非有餘伊顔氏子口不言易庶幾之功黙<lb/>
臻其極今我仰止以名斯齋念兹在兹其敢怠哉<lb/>
<pb n="KR4d0177_WYG_001-19b"/>
　　　　曽子<lb/>
孝為百行之宗行純則性通行虧則性賊二者常相因<lb/>
焉本同故也孝以敬為本而敬者脩性之門也自天子<lb/>
逹於庶人孝之事雖不同同本於敬事親而不敬何以<lb/>
為孝乎成百善戢千非惟此心而已敬心而發孝於其<lb/>
親矣推於兄弟恭而友者是其應也推於夫婦和而順<lb/>
者是其應也推於親黨朋友恭而睦同而信者是其應<lb/>
也推於事君治人忠而恕亷而勩者是其應也是數也<lb/>
<pb n="KR4d0177_WYG_001-20a"/>
一不應焉非孝也借曰孝焉敬心必不純也海之支流<lb/>
必鹹玉之棄屑必潤中存是心發無不應也是知孝子<lb/>
之心萬慮俱忘惟一敬念而已視如對日星聴如警雷<lb/>
霆食如盤誦銘寐如几宣箴坐如立記過之史行如隨<lb/>
糾非之吏不期肅而自肅焉念之所通無門無旁塞乎<lb/>
天地横乎四海莫知其紀極也昔人有發塜而夢通齧<lb/>
指而心動者在其知覺中有如影響至於鬼神之秘禽<lb/>
魚之微草木之無知皆可感格非譎異也自然也敬心<lb/>
<pb n="KR4d0177_WYG_001-20b"/>
既純大本發露虚明洞逹躍如於兢兢肅肅之中此至<lb/>
孝之士所以行成於外而性脩乎内也曽子之於孝也<lb/>
立身揚名惟此一節而於聞道最為超警生死之際粲<lb/>
然明白盖由始則因孝心而致敬終則因敬心而成已<lb/>
騐其平日服膺念兹在兹而已啟手足則見於戰戰兢<lb/>
兢之時發善言則存乎容貎辭氣之際皆敬之謂也戴<lb/>
經所記奥義甚多首文三語已盡其要學者非弗知也<lb/>
然皆有愧於曽子者行之弗至也恭於昭昭者孝之名<lb/>
<pb n="KR4d0177_WYG_001-21a"/>
也謹於昬昬者孝之實也求其名匹夫匹婦能焉核其<lb/>
實聖人以為難矣曽子曰養可能也敬為難敬可能也<lb/>
安為難安可能也卒為難斯須之敬人能勉强至於能<lb/>
安能卒非確然自信毅然必為未有能樂其常而至其<lb/>
至也此無他疑情未除也學者之害疑情為大彼窮搜<lb/>
博覧惟恐不聞者疑情未除也朝咨夕叩請益不休者<lb/>
疑情未除也博量揣摸求合乎似者疑情未除也情既<lb/>
有疑則中不安不安則輕聴而易移輕聴則不能尊其<lb/>
<pb n="KR4d0177_WYG_001-21b"/>
所聞易移則不能行其所知二者交亂其間方且以禮<lb/>
法為拘囚専精為滯着求其有始有卒難矣曽子遊聖<lb/>
門最為年少夫子與之言道唯諾而已夫豈有毫髪疑<lb/>
情哉宜其成就巍巍度越諸子矣<lb/>
　　　　子思<lb/>
聖賢之言有六似學者不可不察也明易者似膚淺發<lb/>
微者似迂濶循誘者似秘吝廣譬者似支離直指者似<lb/>
陵施樂告者似强聒察其似領其要可以因言㑹道矣<lb/>
<pb n="KR4d0177_WYG_001-22a"/>
子思之學見於中庸一篇發明後進其心甚切章微析<lb/>
妙惟恐人不解了學者不能聞一而知舉隅而反泥於<lb/>
言語之偏中學幾於暗矣且未有天地便有此中人孰<lb/>
不禀是以生哉方其一性不虧真誠自守混然而已知<lb/>
者夸愚者賊然後中之名立焉外狥物内忘己然後中<lb/>
之本著焉情封欲閉簒其靈明乆而習安認贅為嫡是<lb/>
中也豈遂銷滅破壊而不復存哉弗知有耳故以中為<lb/>
難知耶則昭昭乎日用之間以中為易知耶或沒齒終<lb/>
<pb n="KR4d0177_WYG_001-22b"/>
身而不自覩焉何哉以其近也目察秋毫不見其睫以<lb/>
其近也執柯伐柯猶以為逺以其近也近而弗察逺慕<lb/>
高竒或探妙於形聲之外或談微於意類之表是猶駕<lb/>
艅艎而索舟策飛黄而問駿豈不惑哉自昔聖賢講論<lb/>
發明無非此事口傳心受初甚秘密發端指縱使人反<lb/>
求諸己焉敬以立之誠以明之擴之逹之充之足之日<lb/>
就月將自强不息及其至也心融神㑹囊綻氷釋黙爾<lb/>
自契焉世衰學弊子思懼斯文之遂絶也顯然論著筆<lb/>
<pb n="KR4d0177_WYG_001-23a"/>
之於書其言曰喜怒哀樂未發謂之中發而中節謂之<lb/>
和夫喜怒哀樂人皆有之窮以未發之前則茫然自失<lb/>
孰主張是耶孰施為是耶子思抽闗啟鑰發其秘奥使<lb/>
學者洞然開曉如得其遺物自懐袖間豈不樂哉然喜<lb/>
怒哀樂與生俱生子思姑約此以明中非舍此而中可<lb/>
得也唐李翺自謂得子思中庸之學著復性三篇㑹理<lb/>
者稱其卓絶然差之毫釐異乎吾所聞矣其説曰人之<lb/>
所以惑其性者情也喜怒哀懼愛惡欲皆情之所為也<lb/>
<pb n="KR4d0177_WYG_001-23b"/>
情者妄也邪也妄情息滅本性清明又曰循理而動所<lb/>
以教人忘嗜欲歸性命之道也迹其推衍大約皆以滅<lb/>
情為言其言非不高妙然非子思中庸之學也中庸之<lb/>
學未嘗滅情也夫情與生俱生果可滅耶情可滅性可<lb/>
滅矣今持一葉以示嬰兒與之則笑奪之則啼此喜怒<lb/>
哀樂之端也情之所發也與生俱生而欲滅之猶惡水<lb/>
之波而涸之其源益流惡木之花而<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>之其根浸傷聖<lb/>
人不過節之防之止之不使其爛熳害性而已善養性<lb/>
<pb n="KR4d0177_WYG_001-24a"/>
者不汩於情亦不滅情不流於喜怒哀樂亦不去喜怒<lb/>
哀樂子思所謂中也即喜怒哀樂以為中不可離喜怒<lb/>
哀樂以為中亦不可如金石之有聲如飲食之有味非<lb/>
合非離中即契焉故喜怒哀樂未發謂之中子思姑約<lb/>
此以明中非舍此而中可得也李翺滅情之論是并聖<lb/>
人於木石之倫棲學者於枯槁之地非子思所謂中也<lb/>
中契則性自復七情之生如臂運指如將將兵惟吾是<lb/>
使莫敢肆逸發而中節順理而和造次顛沛於庸言庸<lb/>
<pb n="KR4d0177_WYG_001-24b"/>
行之間動容周旋君臣父子兄弟夫婦朋友之際事事<lb/>
物物無非中者情何滅云<lb/>
　　　　孟子<lb/>
學者必有用心誠為入門偽滋情真滋性也虚為入門<lb/>
積生意化生神也克己為入門心勵心也致知為入門<lb/>
物無遺照也恕為入門求同於人也静為入門撓而不<lb/>
變也敬為入門内外肅也慎為入門戢未形也聖人標<lb/>
指固非一途前學以流布後學以是進脩孟子乃斷然<lb/>
<pb n="KR4d0177_WYG_001-25a"/>
言曰君子深造之以道欲其自得之夫以聖人標指拳<lb/>
拳服膺自應有至何復名自得耶自得者得之於心也<lb/>
心無所得而蹈規守矩終出勉强不能從容優入聖域<lb/>
是學也父兄至愛不能發其端師友至密不能進其道<lb/>
必也靈襟中啟獨見内融洞洞然屬屬然如平昔之傳<lb/>
聞想像一旦親睹焉庶乎其可也夫學者之心發於憒<lb/>
憒其見必卓開於㝠㝠其詣必至故拙魯愚鈍為道之<lb/>
資智巧聰明為性之障真志立於懦真習養於徐真用<lb/>
<pb n="KR4d0177_WYG_001-25b"/>
發於常真樂生於淡軒軒之志乆必墮皦皦之習乆必<lb/>
䟱揭掲之用乆必變沾沾之樂乆必渝是以學貴終始<lb/>
也千了萬通愈失真宗惟循惟黙乃能自得回之愚參<lb/>
之魯在孔門所得最深皆用心於無所用若退而進者<lb/>
也去聖已逺自得之學湮沒無聞非惟學者之失也亦<lb/>
教者之過焉六經之言毫髮分辨聖人之意極口宣揚<lb/>
諄諄屑屑無舉隅善誘之方將以利之反以害之學者<lb/>
亦曰如是足矣理盡於此矣拾前人之咳唾遵舊轍以<lb/>
<pb n="KR4d0177_WYG_001-26a"/>
驅馳故思學廢於箋解省學廢於譏議悟學廢於揣度<lb/>
通學廢於偏黨黙學廢於領畧敏學廢於疑貳六學廢<lb/>
而道衰矣孰以孟子自得之言啟之哉孟子有自得之<lb/>
言無自得之迹但言居之安資之深左右逄其原而已<lb/>
不可以意義形容也檠唐大礪金砮可以射矣而飲羽<lb/>
之鏃非勇引蹶張所能習必自得於弓矢之外焉精毫<lb/>
染嚴程度可以書矣而草聖之筆非黝襟胝指所能造<lb/>
必自得於筆墨之外焉孟學孔於百年之後超然領㑹<lb/>
<pb n="KR4d0177_WYG_001-26b"/>
獨發奥藴傳一心之妙用發陳編之光燦神而明之使<lb/>
吾教益尊不膠於言語畦徑之末真聖門之輔佐諸子<lb/>
之英雄也使登乎孔堂其藴藉和粹誠若劣於諸子然<lb/>
其見處超詣直自不羣姑舍是之言非夸大也亦胸中<lb/>
自負不碌碌耳噫聖賢相傳一道也前乎堯舜傳有自<lb/>
來後乎孔孟傳固不泯韓子謂軻死不得其傳言何峻<lb/>
哉逹如堯舜禹湯窮如孔孟人類超㧞固難儷也道果<lb/>
不傳乎顔曽傳道者也軻死千餘年果無顔曽乎時無<lb/>
<pb n="KR4d0177_WYG_001-27a"/>
孔子顔子沒於陋巷而少正卯為聞人時無孟子匡章<lb/>
陷於不孝而仲子為亷士人豈易識真哉蓽門圭竇密<lb/>
契聖心如相授受政恐無世無之孤聖人之道絶學者<lb/>
之志韓子之言何峻哉<lb/>
　<lb/>
　<lb/>
　<lb/>
　<lb/>
<pb n="KR4d0177_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻一<lb/>
</p>
<p>
</p>
  </div>
<div>
                <head>屏山集巻二</head>
    <p>
<pb n="KR4d0177_WYG_002-1a"/>
欽定四庫全書<lb/>
　屏山集巻二　　　　　　宋　劉子翬　撰<lb/>
　　論<lb/>
　　　維民論上<lb/>
古無自固之國若有維民之道有國之大猶人之形神<lb/>
其君也氣其民也神氣相資形乃生焉君民相資國乃<lb/>
固焉相資之道必先有與也神與氣氣乃與神君與民<lb/>
民乃與君盖上者下之唱本者末之附也民有駭亂離<lb/>
<pb n="KR4d0177_WYG_002-1b"/>
析與民者之過也氣有乖戾泮渙與氣者之過也是以<lb/>
神存其氣則氣盛而形充君維其民則民歸而國固甚<lb/>
哉民心之無常也浸浸乍歸蕩蕩俄往去就之端最為<lb/>
難察自昔觀我政於廟堂之間得民情於肝膈之内有<lb/>
要道矣政苛與刑酷與賦斂重與徭役數與有是四者<lb/>
民必不樂其生不待聞其怨嗟之聲見其蹙額之色時<lb/>
雖幸安民必叛已無是四者時雖甚危民必附已不待<lb/>
走閭巷訪鰥獨而知其必樂其生矣夫民之樂不樂其<lb/>
<pb n="KR4d0177_WYG_002-2a"/>
事至微何規規察察而欲知之耶盖不樂之意鬰於胸<lb/>
中亦不能自制也積而為怨怨極則怒怒之心蓄而未<lb/>
發甚於敵國之兵戈過於天灾之水旱不見其形莫知<lb/>
警懼彼其疾上如仇讐伺有釁隙與之偕亡而為上者<lb/>
方且偃然撫之曰此吾赤子也猶木蠧於中魚潰於腹<lb/>
一旦破壊其可支哉民心無常如此去就之端難察如<lb/>
此故有國者兢兢業業不敢自安思有以維之也自古<lb/>
及今天下之民必有所屬堯舜之民禹維之桀解其維<lb/>
<pb n="KR4d0177_WYG_002-2b"/>
而夏亡商之民文武維之幽厲解其維而周亡自秦漢<lb/>
以來或解或維此治亂興亡循環不已也我宋統御十<lb/>
聖雖武畧文經其道不同要之皆以寛厚為治至哉仁<lb/>
宗之仁也三代以來一人而已笑言成恩咳唾為澤薫<lb/>
蒸沈浸四十餘年所以維民者盡矣故胡虜崛興過於<lb/>
劉石徳光之暴靖康竒禍同乎永嘉開運之酷而人心<lb/>
戴宋亂而不離宜乎主上之所以中興也竊惟南渡以<lb/>
來天歩窘蹙宸心鬱焦凡咨詢之及詔令之頒惟勤恤<lb/>
<pb n="KR4d0177_WYG_002-3a"/>
元元是先豈非鍳古昔之治道紹祖宗之遺澤以祈安<lb/>
定耶愚嘗攷維民之四説焉政苛無有也刑酷無有也<lb/>
徭役之煩無有也惟賦斂一事不可謂輕且今日國家<lb/>
非有横給浮費也特以軍旅之興資用不可一日闕耳<lb/>
有司奉承無術益費増煩故常税之外月有樁嵗有糴<lb/>
有明耗暗耗有帶科析科有和買有預借如市庚銀如<lb/>
貨鹹茗如賣僧鬻爵如造甲脩船其微至皮角竹木之<lb/>
類一取於民名之曰和其實强估名之曰借其實不償<lb/>
<pb n="KR4d0177_WYG_002-3b"/>
以瘡痍之民供多多之賦豈易支吾耶膏萎凉暍必有<lb/>
道焉兹幸邉遽暫息戎事稍紓當講畫究明蘇凋甿活<lb/>
遺噍以成康阜之治噫求民之瘼施恩弗恩維民之道<lb/>
輕斂為急<lb/>
　　　維民論中<lb/>
維民之道莫先於輕賦斂或曰賦歛輕則國用不足柰<lb/>
何是未之思也昔人以蜀為富國以江淮為財賦淵藪<lb/>
今奄宅二區居膏腴厚實之地而常有煎熬窘乏之憂<lb/>
<pb n="KR4d0177_WYG_002-4a"/>
是理財無術也術之大要有二一曰講經制之道二曰<lb/>
革科納之弊皆所以足國寛民也何謂講經制之道財<lb/>
欲豐而散不欲豐而聚散則足聚則竭所以豐之有源<lb/>
也今山澤之利搜求竅穴毫髮無遺闗市之征束薪把<lb/>
菜亦有所取利源至多至煩而用猶不足者竊意本之<lb/>
過也敦本之道莫先重農今散農非一塗無術以聚之<lb/>
困農非一事無術以寛之營屯雖興耕鑿未廣盖兵驕<lb/>
不肯躬耒耜也將無體國之誠也寛鄉薈盛而嘉榖稀<lb/>
<pb n="KR4d0177_WYG_002-4b"/>
狹鄉人衆而農夫寡古有遷民薦更之法焉或徙弛刑<lb/>
或出贜吏以實空鄙禁游惰抑技末誘之罰之一歸於<lb/>
農使闤闠難寓而田畆易居他業艱苦而田夫優裕是<lb/>
聚之寛之之術也今未行焉是經制之道有所未盡也<lb/>
國富而節人有拂心國貧而節人有恕心今主計之官<lb/>
無出入之制隨田取足不量民力焉兵以衞民食於民<lb/>
官以治民食於民茍出不臨戎居不司事勿食可也郡<lb/>
縣已併旋復員闕可减復増或慮裁抑之行衆將咨怨<lb/>
<pb n="KR4d0177_WYG_002-5a"/>
殊不思費用之廣浩於邱山非天降而地溢也一取於<lb/>
民耳深鐫痛削民不堪命亦將怨叛䘏此小嗟忘彼大<lb/>
憾較其輕重當何如耶况節之有道當於人心未必生<lb/>
怨此經制之道有所未盡也昔之足國者斂不及民今<lb/>
一錢用度必取於民術至相反也究其弊在於儒臣縉<lb/>
紳耻言財賦國計之權一委强幹之吏彼以堪事為能<lb/>
無所斟酌惻怛之意素不存於胸中况以任之弗乆聴<lb/>
之不專無因時通變闔闢之道裂東裨西趣辦目前而<lb/>
<pb n="KR4d0177_WYG_002-5b"/>
已如豪右之家主帑藏者月更嵗易豈復有豐饒之理<lb/>
耶此經制之道有所未盡也茍不任謀猷經逺之臣而<lb/>
責成於幹局之吏不求通變闔闢之宜而専守彛常之<lb/>
制不務敦本富民之道而争求錐刀之末不圖甘節之<lb/>
苦而慮悠悠諠嘩之怨則浸浸靡靡日復一日坐困而<lb/>
不可為矣何謂革科納之弊今朝廷少有科敷州縣必<lb/>
増其數其説謂細民逃户無可供輸按産而均或致乏<lb/>
事善良畏憚奔奏豪猾巨捍遷延吏緣為姦權宜縱舍<lb/>
<pb n="KR4d0177_WYG_002-6a"/>
則民已倍費矣受納之間巧弊百出執役掌事皆老姦<lb/>
宿獪視吾民猶家雞圏豕惟所咀啖焉權衡斗尺邦有<lb/>
定制一揺手則變多為寡一謬言則指精為粗事例糜<lb/>
費既不可闕隂欺晝攫紛然其間愚民眩胱驚駭不知<lb/>
所措則又倍費矣受納既艱權歸攬子攬子與倉吏潛<lb/>
通腹心相為脣齒民户自輸則千端阻抑攬子代納則<lb/>
一槩通融倉吏要民民憤之攬子要民民甘之盖依之<lb/>
雖若見侵去之又患無託也民聴命於攬子則又倍費<lb/>
<pb n="KR4d0177_WYG_002-6b"/>
矣或立期促迫或先限監催一檄經過千家搔擾則又<lb/>
倍費矣民安得不重困哉噫民孤立於下衆蠧乗之若<lb/>
蝟毛非法弊也官弊也非上困民也官困民也故官非<lb/>
其人則官為蠧官無其術則下為蠧今欲扶弱沮强惟<lb/>
在得一受納官爾郡縣皆選清亷强力之士主之振職<lb/>
者有賞有陟否則有罰有愆使應此選者為試才之地<lb/>
發譽之基則人人自勵必躬必親取民之賦如出其槖<lb/>
自然羣蠧屏縮斯民稍寛矣經制之道既盡科納之弊<lb/>
<pb n="KR4d0177_WYG_002-7a"/>
又革則國用足而民安富矣夫民之叛上非樂為也由<lb/>
其中懐不滿之心故易以傾揺盗賊誘之從為盗賊夷<lb/>
狄刼之從為夷狄誰之罪耶方其為民也官誅求吏掊<lb/>
克視之如草芥不知人心之已解及其既叛也急追捕<lb/>
肆屠戮視之如禽獸不慮邦本之益危豈不殆哉今日<lb/>
維民之道非他要在安之富之而已非謂人人慰勞撫<lb/>
摩之也勿擾之斯安矣非謂人人豐殖贍給之也勿窮<lb/>
之斯富矣民心一固推之不舍逐之不離彼其附上非<lb/>
<pb n="KR4d0177_WYG_002-7b"/>
上人連比膠結之也富之安之民自相維矣<lb/>
　　　維民論下<lb/>
無苛政無暴刑無重役無厚斂維民之道盡矣誰與奉<lb/>
行良法美意被彼黎庶哉外建千官内列百吏親於民<lb/>
者惟縣令耳日者朝廷嚴選舉之法開褒擢之路大縣<lb/>
皆自堂除憂民之深也然邑有小大民無親䟱重此輕<lb/>
彼豈一視同仁之意哉以縣邑至多擇其大猶以為難<lb/>
安得盡付良吏哉挈領而裘正理綱而目張太守者縣<lb/>
<pb n="KR4d0177_WYG_002-8a"/>
令之綱領也令之賢否守得舉之刺之存之罷之榮之<lb/>
辱之聲氣所加有變化人材之道焉舉一郡言之令有<lb/>
亷有貪有勤有惰有循有暴守將賢與慕徳則觀感而<lb/>
化畏威則悚懼而化以求知己以寛罪戾心競力争千<lb/>
里之内皆化而為良吏矣守將不賢與則貪者自遂暴<lb/>
者肆情惰者日偷恬然無所忌憚而潔白公正之吏立<lb/>
已則見尤守法則獲謗抗上則招戾往往變節忍詬以<lb/>
謀茍安千里之内皆化而為不良之吏矣龔黄為郡諸<lb/>
<pb n="KR4d0177_WYG_002-8b"/>
邑無不獲之民趙張試政千里無不才之令其勢然也<lb/>
故守將重寄也有七不可除姻婭勿除勲勞勿除私䁥<lb/>
勿除祈閑均逸勿除告衰引疾勿除被劾左遷勿除便<lb/>
私養了婚嫁勿除無是七者惟以承宣牧民為心乃分<lb/>
符剖竹其名正其任專且古之牧民者甚難今之牧民<lb/>
者甚易古之守令出入阡陌勸督農桒疏渠築埧遣鰐<lb/>
去獸課其牛馬教之植藝疾癘則治之療之貧窮則賑<lb/>
之恤之訓以祭祀婚冠之禮讀以比閭族黨之法其勞<lb/>
<pb n="KR4d0177_WYG_002-9a"/>
甚矣今之四民生生之理皆自營辦毫髮不仰於官惟<lb/>
官勿撓之足矣撓之之由在於不能戢下刻木舞文貪<lb/>
如谿壑彎弧肆威畏於虎狼賕賂公行其弊乆矣十數<lb/>
年來尤甚錢非盈積不受貨非溢槖不携故東臯南畆<lb/>
高門大第鮮衣美食皆此曹之受用也守令雖不殘民<lb/>
而民破家蕩産於此曹之手善控御者猶不能盡其防<lb/>
况縱之哉故今日守令之良莫先於戢下夫良法美意<lb/>
朝廷之惠也逹朝廷之惠以及民守令之惠也守令之<lb/>
<pb n="KR4d0177_WYG_002-9b"/>
惠弗施咎在守令守令之惠不得施復何咎耶方嚴文<lb/>
峻法星流火飛今日以乏事褫官明日以緩征鐫職雖<lb/>
有豈弟慈愛之心恐懼弗得施也而乃責其循撫之效<lb/>
無聞是猶委市賈之求贏而禁其㒺利乾沒趣庖人之<lb/>
進味而惡其剝膚槌髓安有是理耶故賦斂急則守令<lb/>
才賦斂寛則守令賢守令賢則民寛守令才則民擾由<lb/>
上使之也噫羿能簒夏之天下而不能簒夏之民心莾<lb/>
能移漢之社稷而不能移漢之民心是以少康光武之<lb/>
<pb n="KR4d0177_WYG_002-10a"/>
興呼吸而雲聚川赴抑有由也國家茍盡維民之道焉<lb/>
則恢復之功期期可集本固邦寧内何慮乎嘯呼外何<lb/>
憂乎介狄哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0177_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻二<lb/>
</p>
<p>
</p>
  </div>
<div>
                <head>屏山集巻三</head>
    <p>
<pb n="KR4d0177_WYG_003-1a"/>
欽定四庫全書<lb/>
　屏山集巻三　　　　　　宋　劉子翬　撰<lb/>
　　論<lb/>
　　　漢書雜論上<lb/>
陳萬年性諂臨死召其子咸告教至夜半咸睡頭觸屏<lb/>
風萬年大怒咸曰具曉所言大意教咸諂也初丙吉病<lb/>
時萬年與二千石同問疾衆退萬年獨留昬夜乃歸吉<lb/>
病甚宣帝臨問大臣行能吉薦萬年遂為御史大夫嗚<lb/>
<pb n="KR4d0177_WYG_003-1b"/>
呼以吉之賢猶樂佞人信乎逺佞人之難也萬年以此<lb/>
致身雖死猶不知愧又欲世濟其術悲夫<lb/>
王商長八尺餘容貌絕人為丞相單于来朝拜謁商仰<lb/>
視商貌大畏之遷延却退成帝歎曰真漢相矣王商聞<lb/>
望見重一時單于豈能知哉特畏其貌耳成帝相商已<lb/>
久聞單于之言始以為真漢相則帝初不知商之所以<lb/>
可用也單于之言果足為重則堂堂之夫皆真相也耶<lb/>
史稱王商有剛毅節初商有女太后欲以備後宫商意<lb/>
<pb n="KR4d0177_WYG_003-2a"/>
難之竟辭以疾及商為王鳯所中事下司𨽻商惶怖更<lb/>
欲内女為援廼因李媫妤白見其女故張圭以此撃之<lb/>
甚力廷臣史丹等皆排根之商免相三日嘔血而死然<lb/>
則商所謂信道不篤既得之患失之者也孔子曰棖也<lb/>
慾焉得剛商豈剛者乎馮野王不為三公名重當世倪<lb/>
寛為御史大夫官屬易之以此知士之立朝可不思有<lb/>
以重耶要官顯爵居賢則重居不肖則輕人主以是柄<lb/>
而御天下可不慎其選耶<lb/>
<pb n="KR4d0177_WYG_003-2b"/>
元帝詔曰剛強堅固確然亡欲馮野王是也野王以女<lb/>
弟為昭儀不得為御史嘆曰人皆以女寵貴我兄弟獨<lb/>
以賤野王之行能髙矣觀此言未可謂確然亡欲者也<lb/>
孟子曰養心莫善於寡欲易曰君子以懲忿窒慾非近<lb/>
乎道者不足語此<lb/>
趙廣漢為京兆告丞相魏相韓延夀為左馮翊劾御史<lb/>
蕭望之皆坐誅故班固謂訐上不信以失身墮功廣漢<lb/>
<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>術始終如此其死宜也延夀平生謙遜和易所在有<lb/>
<pb n="KR4d0177_WYG_003-3a"/>
稱一發不中遂䧟大戮豈其平日所為出於矯揉耶抑<lb/>
不忍一朝之忿遂掩其終身之美耶是以君子慎其㣲<lb/>
也<lb/>
史稱髙祖定天下異姓王者八國皆徼一時之權變以<lb/>
詐力成功終於滅亡惟呉芮之起不失正道故能傳號<lb/>
五世余謂髙祖之定天下多用良平竒謀秘䇿亦未免<lb/>
乎權變詐力也賈誼謂大扺強者先反長沙廼在二萬<lb/>
五千户爾功少而最完勢䟽而最忠非特性異人也亦<lb/>
<pb n="KR4d0177_WYG_003-3b"/>
形勢然也斯言當矣<lb/>
蕭何起刀筆吏助成漢業髙祖謂之三傑然何非子房<lb/>
韓信之流也何與髙祖㣲時親昵故特重之髙祖即位<lb/>
首封何功臣怫然雖髙祖推重勤勤如此而人心卒不<lb/>
服也鎮國家撫百姓何實有焉若曰發縱指示其功大<lb/>
也斯言過矣何謂天下方未定可因以就宫室非令壯<lb/>
麗無以示威且亡令後世有以過也觀此言何真刀筆<lb/>
吏哉或謂何能識韓信固非碌碌然信之英特亦易識<lb/>
<pb n="KR4d0177_WYG_003-4a"/>
耳漂母識之於饑困之時滕公識之於刀鋸之下惟何<lb/>
之言能必行於髙祖此所以獨受知人之名也<lb/>
武帝勤兵四夷禍流中外而卒得無他者頼前有文景<lb/>
累培基址後有昭宣撫養瘡痍耳不然天下土崩久矣<lb/>
李廣之騎射程不識之軍律可謂精矣霍去病無所稱<lb/>
焉所長者武帝使之學孫呉去病曰顧方畧如何耳不<lb/>
至學古兵法又曰匈奴未滅何以家為其氣識已度越<lb/>
諸将矣<lb/>
<pb n="KR4d0177_WYG_003-4b"/>
宋義提兵救趙至安陽不進曰秦勝則兵罷我承其敝<lb/>
不勝則我引兵而西必舉秦矣此萬全之䇿也項羽殺<lb/>
義奪其兵破秦義乃沒沒無聞誠不幸也羽雖勝秦然<lb/>
其計猶出義下羽知秦兵銳甚戰難必勝故渡河沈舟<lb/>
破釡甑燒廬舍以必死期一勝豈不殆哉羽雖一勝而<lb/>
秦兵尚衆㑹章邯與趙髙有隙遣人約和羽乗其狐疑<lb/>
又破之竟以糧少與之約和及坑秦軍猶二十餘萬人<lb/>
夫邯軍亦精銳羽之所将非其敵也以羽必死之戰乗<lb/>
<pb n="KR4d0177_WYG_003-5a"/>
章邯狐疑之隙僅能服之其難也如此非萬全之策也<lb/>
初秦兵破周章田儋等項梁乗其敝破之梁輕秦有驕<lb/>
色故義知其必敗也義又欲承其敝故以趙闘秦范增<lb/>
之謀深矣不以義為非者勢當然也秦不救韓魏周亞<lb/>
夫以梁委呉蓋用卞荘子刺虎之說也噫羽既據功名<lb/>
之㑹故義乃沒沒無聞誠不幸也<lb/>
亞父日說項羽曰沛公貪財好色今入闗無所取此其<lb/>
志不小吾使人望之氣皆為龍成五色此天子氣急撃<lb/>
<pb n="KR4d0177_WYG_003-5b"/>
之勿失羽竟不殺沛公亞父曰吾屬今為虜矣亞父之<lb/>
知明矣而不知天命也君擇臣臣亦擇君亞父與羽比<lb/>
肩事懐王無君臣之分也言既不從何不引去知沛公<lb/>
之人事天時如此而忿然欲以區區之力勝之不亦難<lb/>
乎<lb/>
武帝遣李陵屬貳師軍陵願得自當一隊帝遣路博徳<lb/>
迎李陵博徳亦羞為陵後距奏願留易曰長子帥師弟<lb/>
子輿尸凶此武帝之所以覆軍蹶将也<lb/>
<pb n="KR4d0177_WYG_003-6a"/>
周亞夫強直自信當文帝而顯名遇景帝而殺身非有<lb/>
幸有不幸其撡術然也方匈奴宼邊文帝遣亞夫屯細<lb/>
桞細桞在長安西當時非臨敵之地文帝以萬乗臨之<lb/>
先過棘門覇上則軍中豈不預知哉萬弩持滿向帝先<lb/>
驅帝至又不得入既入又禁馳驅此亞夫欲以軍威示<lb/>
文帝爾如穰苴之斬荘賈孫武之斬呉姬有意為之也<lb/>
文帝因此重之亞夫之名遂顯後屢諫景帝帝怒下吏<lb/>
又不對竟殺之夫行已恭事上敬此大臣之節也亞夫<lb/>
<pb n="KR4d0177_WYG_003-6b"/>
不知遵此姑以強直自信不移文帝寛仁故推成其美<lb/>
景帝忌刻故陷於戮辱然則景帝之殺亞夫雖曰濫刑<lb/>
固有以招之矣<lb/>
蕭望之不屈霍光而甘於抱闗孫寳不屈張忠而安於<lb/>
主簿後卒為名臣士之行已必正其始易曰進以正可<lb/>
以正邦也彼<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>進之士茍得一時雖欲自反人弗信焉<lb/>
可不慎與<lb/>
公孫宏與轅固同徴宏側目事固固曰公孫子務正學<lb/>
<pb n="KR4d0177_WYG_003-7a"/>
以言無曲學以阿世士之立朝由其素養洪之阿諛雖<lb/>
未委質固已知之矣易曰素履坦坦<lb/>
嚴彭祖不事權貴或說曰天時不勝人事經誼雖髙不<lb/>
至宰相願少自勉強彭祖曰凡通經術當修行先王之<lb/>
道何可委曲從俗茍求富貴乎噫漢儒雖盛若彭祖者<lb/>
可謂有守之士矣彼夏侯勝謂明經取青紫劉歆謂學<lb/>
易干利禄其言鄙矣孔子曰古之學者為己今之學者<lb/>
為人况爵禄乎<lb/>
<pb n="KR4d0177_WYG_003-7b"/>
武帝問申公以治亂之事對曰為治者不在多言顧力<lb/>
行何如耳令霍去病學孫呉對曰不至學古兵法顧方<lb/>
畧何如耳二子所言者殊途所㑹者一理可謂知為治<lb/>
論兵之要矣武帝能用去病故兵威逺震不能聽申公<lb/>
故治道無聞惜哉<lb/>
孔甲為陳渉博士卒與俱死史稱渉起匹夫不滿歳而<lb/>
滅亡其事至㣲然而搢紳先生負禮器往委質為臣者<lb/>
何也以秦禁其業積怨而發憤於陳王也劉子曰孔甲<lb/>
<pb n="KR4d0177_WYG_003-8a"/>
誠怨秦而思發憤者然使甲知渉不滿嵗而亡甲必不<lb/>
輕與之也委質為臣與之俱死在搢紳先生豈細事哉<lb/>
蓋甲之知不明不知勝之不足與也勝初入陳便立王<lb/>
號其志不廣矣張耳陳餘皆諫止之不從則引其權以<lb/>
去知勝之不足與也又務夸殿屋帷帳之盛彼傭畊者<lb/>
見之猶譏誚之甲曾不如傭畊者乎若知其必亡徒以<lb/>
怨秦與之俱死此特匹夫之發憤耳<lb/>
成帝惑於昭儀自殺絶其嗣子哀帝惑於董賢而欲遜<lb/>
<pb n="KR4d0177_WYG_003-8b"/>
以大位人君一有所惑舉其甚重而不顧焉亦可謂昬<lb/>
愚矣<lb/>
中謁者丞陳臨殺司𨽻校尉轅豐於殿中以此知成帝<lb/>
之時紀綱不肅甚矣殺人不忌曰賊况近在宫掖間耶<lb/>
國柄移於王氏不足怪也<lb/>
陳湯誅郅支單于元帝告祠郊廟赦天下羣臣上夀置<lb/>
酒以其圖書示後宫貴人昔楚子以宋馘示文羗君子<lb/>
曰戎事不邇女器譏之也元帝以獲郅支圖上祠郊廟<lb/>
<pb n="KR4d0177_WYG_003-9a"/>
下以為婦人之悅失禮甚矣其事雖㣲史臣詳著之<lb/>
元帝時御史闕在位多舉馮野王行能第一帝以馮媛<lb/>
之故不用曰吾用野王為三公後世必謂我私後宫親<lb/>
屬以野王為比余嘗偉之後讀石顯傳乃昭儀兄馮逡<lb/>
嘗言專權得罪後朝臣薦野王帝以問顯顯曰野王親<lb/>
昭儀兄後世必以陛下私後宫親帝曰善吾不見是以<lb/>
此見元帝不能為此乃石顯之謀也舉用三公不信廷<lb/>
臣而折中於宦者元帝陋矣又見小人之譛君子亦各<lb/>
<pb n="KR4d0177_WYG_003-9b"/>
有道也可不戒哉<lb/>
平帝紀王莾奏事史官只書安漢公蓋是時平帝之權<lb/>
已移於莾矣史臣非獨不敢書亦以見莾已有無君之<lb/>
心也<lb/>
文帝身衣弋綈慎夫人衣不曵地惜百金不作露臺治<lb/>
覇陵以瓦器可謂儉徳之至矣然寵幸鄧通賜賞通鉅<lb/>
萬以十數賜銅山得鑄錢鄧氏錢布天下何耶盖心有<lb/>
所嬖惑不能自勝也然文帝躬行儉約實恵及人小疵<lb/>
<pb n="KR4d0177_WYG_003-10a"/>
不足掩大美故卒為漢世之賢主也其視唐虞三代之<lb/>
君則有間矣<lb/>
袁盎馮唐張釋之數諫止文帝帝或大怒或怒起入禁<lb/>
中若不能堪也然卒聽數子之言者以能勝其私也成<lb/>
帝委政王鳯王章諫其專權帝初納之後不忍廢鳯卒<lb/>
殺章哀帝欲封董賢王嘉亦數諫帝初憚嘉卒封董賢<lb/>
遂殺嘉二君初非不知其言是也卒殺之者不勝其私<lb/>
也勝己之私之謂克人君能自克如文帝而以成哀為<lb/>
<pb n="KR4d0177_WYG_003-10b"/>
戒豈不賢哉<lb/>
鄭當時雖推轂士類然極無操守卜式雖朴直然所行<lb/>
多詐非汲黯之流匹也太史公作汲鄭傳班固則又以<lb/>
黯式同科是生不見知於武帝死不見知於遷固也<lb/>
周勃入北軍令曰為吕氏右袒為劉氏左袒或曰使衆<lb/>
皆右袒勃當何如哉是未察其情也方漢臣謀諸吕時<lb/>
禄主北軍勃欲入北軍不得乃令紀通持節矯納勃北<lb/>
軍復令說禄曰急歸将印辭去不然禍且起禄遂觧印<lb/>
<pb n="KR4d0177_WYG_003-11a"/>
以兵授勃當是時軍衆豈不知勃為劉氏而來哉勃已<lb/>
執兵柄下令以激衆心故云耳豈有奪吕禄之兵而復<lb/>
為吕氏哉髙祖曰安劉氏者必勃也其有以知之矣<lb/>
髙祖與項羽戰幾不免者數矣彭城之敗楚圍三匝大<lb/>
風晝晦與數騎遁廣武之伏弩丁布之追騎當是時也<lb/>
雖有三傑智無所用力不得施卒得無他者天相之也<lb/>
故髙祖曰吾以布衣提三尺取天下此非天命乎韓信<lb/>
亦曰陛下天授非人力也<lb/>
<pb n="KR4d0177_WYG_003-11b"/>
漢楚争天下髙祖非獨得諸侯也北貉燕人來致梟騎<lb/>
助漢項王非獨失諸侯也鴻門舞劍項伯自蔽沛公此<lb/>
所謂多助之至天下順之寡助之至親戚叛之也<lb/>
酈食其謀撓楚權欲立六國後張良難之及追羽至陽<lb/>
夏南良復請彭越王魏韓信王齊使各自為戰則楚易<lb/>
散何也葢是時楚兵埀敗借魏齊一戰之力以滅之因<lb/>
時應變此善用兵者也<lb/>
武帝好大喜夸故一時羣臣皆務為髙言濶論以中人<lb/>
<pb n="KR4d0177_WYG_003-12a"/>
主意希求寵禄甚若可笑公孫宏曰周公朞年而化臣<lb/>
竊遲之王恢曰匈奴侵盗不已者以不恐之故耳東方<lb/>
朔自謂天子大臣吾邱夀王自謂海内寡二司馬相如<lb/>
奏大人賦春卿謂神仙可見延年欲囘崑崙河以限虜<lb/>
其言不經受之欣然乃知孝宣總核名實漢家所以中<lb/>
興也<lb/>
元帝為太子時諫宣帝宜用儒生帝曰亂我家者必太<lb/>
子也及元帝即位貢薜韋匡迭為宰相而孝宣之業衰<lb/>
<pb n="KR4d0177_WYG_003-12b"/>
焉然則是儒生果不可用耶劉子謂不然宣帝不用者<lb/>
腐儒耳所謂儒者不獨明訓詁通章句而已必練逹世<lb/>
務器識兼全可也宣帝㧞為輔相者魏相張安世黄覇<lb/>
于定國蕭望之之流是也相明易經有師法安世識亡<lb/>
書三篋黄覇繫獄就夏侯勝受尚書曰朝聞道夕死可<lb/>
矣定國迎師學春秋自執經北面備弟子禮蕭望之好<lb/>
學治齊詩是皆通經術者也處事知宜立朝有守所謂<lb/>
通儒也梁邱賀夏侯勝韋𤣥成嚴彭祖尹更始劉向王<lb/>
<pb n="KR4d0177_WYG_003-13a"/>
襃或以儒術進或以文章顯宣帝與之議論於石渠或<lb/>
於燕游播為歌頌第其髙下則宣帝豈不好儒哉元帝<lb/>
任韋匡等為相齪齪鹿鹿親附閹尹不敢失其意故史<lb/>
臣曰服儒衣冠傳先王語其藴籍可也然皆持禄保位<lb/>
被阿諛之譏則元帝所用其腐儒也耶<lb/>
　<lb/>
　<lb/>
　<lb/>
<pb n="KR4d0177_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻三<lb/>
</p>
<p>
</p>
  </div>
<div>
                <head>屏山集巻四</head>
    <p>
<pb n="KR4d0177_WYG_004-1a"/>
欽定四庫全書<lb/>
　屏山集巻四　　　　　　宋　劉子翬撰<lb/>
　　論<lb/>
　　　漢書雜論下<lb/>
或曰武帝不冠不見汲黯此足稱者余謂君臣相與在<lb/>
貴以誠心不在貴虚禮也武帝以黯為社稷之臣是非<lb/>
不知黯也黯進言未嘗一聼畫策未嘗一用𢎞湯之阿<lb/>
諛順㫖皆超躐見用至謂黯為甚戇謂黯為不學謂黯<lb/>
<pb n="KR4d0177_WYG_004-1b"/>
為妄發卒見斥逐則不冠不見是虚禮也後拜黯為淮<lb/>
陽太守欲借其威重以靖宼也黯不受印綬強予之曰<lb/>
吾今召君矣此紿黯欲令之淮陽也黯居淮陽十年竟<lb/>
不召也髙祖騎其項而問周昌據牀而見酈食其可謂<lb/>
亡禮矣然其計策行其身名顯故髙祖雖有嫚侮之譏<lb/>
而英雄樂為之用者蓋其誠心相與不責以虚禮也武<lb/>
帝力征匈奴主父偃嚴安徐樂引危亡之事諫之甚切<lb/>
帝曰公軰皆安在何相見之晩也悉拜為郎然征伐竟<lb/>
<pb n="KR4d0177_WYG_004-2a"/>
不已又包南山民田為上林苑東方朔陳三不可帝拜<lb/>
朔為大中大夫給事中賜黄金百然遂起上林苑蓋武<lb/>
帝知受諌為人君之美故不吝爵祿以旌寵之也然有<lb/>
賞諫之名無受諌之實何益於治乎孔子曰法語之言<lb/>
能無從乎改之為貴此之謂也<lb/>
哀帝為定陶王從傅相中尉入朝成帝問之對曰令諸<lb/>
侯王朝得從其國二千石傅相中尉皆國二千石也問<lb/>
中山王不能對帝乃賢定陶王時哀帝年十七元帝即<lb/>
<pb n="KR4d0177_WYG_004-2b"/>
位時年二十七矣不省召致廷尉為下獄竟殺蕭望之<lb/>
以此言人君一日二日萬㡬豈可不練逹世務也哉元<lb/>
帝好儒宣帝曰亂我家者必太子也漢業自元帝而衰<lb/>
知子莫若父信矣<lb/>
杜欽說王鳯曰王章所坐事密天下不知章實有罪而<lb/>
以為坐言事也宜因章事舉直言極諫則流言稍釋疑<lb/>
惑著明鳯行其䇿史稱欽補過将美皆此類也且王章<lb/>
上封事指言鳯專權蔽主宜廢勿用鳯乃䧟以大逆章<lb/>
<pb n="KR4d0177_WYG_004-3a"/>
死不以罪天下寃之欽為鳯謀主言無不聽也不能救<lb/>
章之死又為此謀蓋惡誣善天下果可欺耶欽姦人之<lb/>
雄也初鳯專權欽嘗戒之又令鳯乞骸骨及王章上封<lb/>
事鳯稱疾篤欲遂退當是時劉氏王氏之禍幾觧矣欽<lb/>
乃力說鳳起視事竟殺章欽内結鳳心而外取虚名故<lb/>
其謀反覆如此元帝舉直言欽專指後宫謂外戚親屬<lb/>
無乖剌之心隂為鳳地谷永之流也而機險過之史臣<lb/>
責永而恕欽且謂浮沉當世好謀而成非夫浮華博習<lb/>
<pb n="KR4d0177_WYG_004-3b"/>
之徒所能窺也其然豈其然乎<lb/>
張湯杜周酷吏也皆子孫榮顯侯爵數世史稱湯雖酷<lb/>
烈及身䝉禍其推賢揚善固宜有後此牽合之論也湯<lb/>
深刻排䧟流毒一時其稱引一二掾史何足掩其過伐<lb/>
安世延年之徳器自應綿逺未必由湯與周舜之帝禹<lb/>
之王豈必自瞽鯀耶<lb/>
公孫宏徒歩數年至宰相封侯於是起客館開東閣以<lb/>
延賢人一時稱焉然不聞有所引薦也一董仲舒卒擠<lb/>
<pb n="KR4d0177_WYG_004-4a"/>
排之何賢人之能得耶若所招延唯謟諛軟美之士則<lb/>
宏之客館與屈氂之奴婢室無以異也<lb/>
史稱賈山自下劑上鄒陽枚乗游於危國然卒免刑戮<lb/>
者以其言正也審如是則比干諫紂子胥諫呉皆不免<lb/>
刑戮者豈其言不正耶君有明暗寛暴由其所遭有幸<lb/>
與不幸也<lb/>
太史公以儒墨隂陽名法道徳為六家較其短長而論<lb/>
其指要劉子曰夫儒何所不通哉不通非儒也其論墨<lb/>
<pb n="KR4d0177_WYG_004-4b"/>
者曰強本節用人給家足之道也孔子曰與其奢也寕<lb/>
儉有子曰百姓足君孰與不足易曰節以制度不傷財不<lb/>
害民則墨家之長吾儒之為也其論隂陽家曰叙四時<lb/>
之大順不可失也孔子曰行夏之時易曰變通莫大乎<lb/>
四時又曰君子以治厯明時則隂陽之長吾儒之為也<lb/>
其論法家曰尊主卑臣分職不相踰越不可改也孔子<lb/>
君在踧踖如也君命召不俟駕而行易曰君子以辯上<lb/>
下定民志則法家之長吾儒之為也其論名家曰其正<lb/>
<pb n="KR4d0177_WYG_004-5a"/>
名實不可不察也孔子曰必也正名乎又曰惟名與器<lb/>
不可假人又曰如有所譽者其有所試矣則名家之長<lb/>
吾儒之為也其論道家曰使人精神專一動合無形澹<lb/>
足萬物孔子曰造次必於是顛沛必於是易曰以此洗<lb/>
心退藏於密又曰無思無為寂然不動感而遂通天下<lb/>
之故則道家之長吾儒之為也以是觀之則五家之長<lb/>
吾儒通之明矣其論儒者之短則曰以六藝為法六藝<lb/>
經傳以千萬數累世不能通其學當年不能究其禮故<lb/>
<pb n="KR4d0177_WYG_004-5b"/>
曰博而寡要勞而少功是以跡論儒也孔子曰一以貫<lb/>
之又曰予欲無言然則所謂六藝者果可以病儒哉論<lb/>
儒之跡而不論儒之道非知儒者也不蔽於一偏不滯<lb/>
於一隅以之治世以之脩身無不可焉兹所謂通儒也<lb/>
若曰殊途而同歸百慮而一致則紛紛之論不發亦可<lb/>
昌邑王賀廢宣帝即位心内忌賀詔山陽太守張敞謹<lb/>
備敞見賀察其言語跪起不常敞即奏曰故王清狂不<lb/>
恵由此知賀不足忌若賀者可謂無道之主非清狂不<lb/>
<pb n="KR4d0177_WYG_004-6a"/>
恵者也賀憂不免張敞之來故於言語跪起之間陽為<lb/>
顛蹶以免禍也初霍光廢賀時令賀受詔賀曰聞天子<lb/>
有爭臣七人雖亡道不失天下觀此應對豈清狂不恵<lb/>
者耶賀雖昬於治國亦善於保身其得終其天年抑有<lb/>
由也<lb/>
丙吉為丞相掾吏有罪臧終無所案騐後因以為故事<lb/>
且吏不敢為姦臧者畏刑法也刑法不加彼何憚焉姦<lb/>
臧之吏蹤跡詭秘幸而一敗又獲善脫蠧國害民多矣<lb/>
<pb n="KR4d0177_WYG_004-6b"/>
賞罰之柄詔王馭臣相之職也治逺自近掾吏之姦臧<lb/>
不案欲責百司郡縣之亷可乎<lb/>
丙吉馭吏嘗從吉出醉嘔丞相車上吉容之後赤白囊<lb/>
至馭吏刺知虜入雲中代郡以白吉曰二千石有老病<lb/>
不任兵馬者宜可預視吉召曹案科條其人㑹帝召問<lb/>
吉具以對宣帝稱其憂邊思職吉歎曰不先聞馭吏言<lb/>
何見勞勉之有掾吏由是益賢吉夫丞相百僚之表也<lb/>
馭吏嘔車其傷體貌甚矣且時方多警邉郡二千石長<lb/>
<pb n="KR4d0177_WYG_004-7a"/>
吏可不預知耶老病不任可不預擇耶倉卒之間偶得<lb/>
馭吏之言而見勞勉又何足賢噫吉漢之名臣兹不足<lb/>
以貶其盛徳史臣載為美談亦已陋矣<lb/>
趙充國罷騎兵屯田欲不戰以破先零其計得矣然湏<lb/>
遲以歳月以待其敝而宣帝責成甚速遂詔别将辛武<lb/>
賢等出撃斬獲數千其餘盡降先零之破雖充國計畫<lb/>
已定然當時多言武賢出撃之功或使充國見宣帝言<lb/>
屯田不戰先零必破䇿之上也用兵則有勝有負負則<lb/>
<pb n="KR4d0177_WYG_004-7b"/>
其患滋多後勿輕戰未為失也繼乃罷遣武賢更不論<lb/>
賞此則過矣使之率三軍冐萬死既已成功安可不賞<lb/>
故武賢深恨充國告其子卬他事卬自殺充國亦罷遂<lb/>
為世讎蓋作不順而施不恕也夫争功招禍自古多矣<lb/>
余獨於充國惜之<lb/>
史稱雋不疑學以從政臨事不惑遂立名跡始終可述<lb/>
疏廣行止足之計免辱殆之累亦其次也余觀不疑為<lb/>
政初亦尚嚴賴賢母之訓故不至殘酷耳其議論容飾<lb/>
<pb n="KR4d0177_WYG_004-8a"/>
頗近豪俠然不疑誠竒才考之當世其倫匹尚多也西<lb/>
漢士大夫持禄保位習以為風廣受獨行止足之計名<lb/>
重一時亷頑立懦後世猶想其風采焉其人非不疑之<lb/>
所能先也以游夏之文學冉季之政事宰貢之言語列<lb/>
於四科不得先顔閔之徳行聖人之意深矣<lb/>
元帝欲御樓船薛廣徳免冠曰宜從橋詔曰大夫冠廣<lb/>
徳曰陛下不聼臣臣自刎以血汙車輪陛下不得入廟<lb/>
帝不悅張猛曰乗船危就橋安聖主不乗危帝曰曉人<lb/>
<pb n="KR4d0177_WYG_004-8b"/>
不當如是耶乃從橋噫廣徳刎血之言誠過矣然廣徳<lb/>
不先發此言以激上心則張猛之言未必見聼也事君<lb/>
有犯無隠廣徳有之然元帝亦可謂能納諫矣<lb/>
武帝任車千秋一言寤主何哉智有餘也武帝惑於鬼<lb/>
神故千秋訟太子之寃託以白頭翁敎臣言武帝亦曰<lb/>
此髙廟神靈使公敎我也武帝晩年多病尤信巫蠱之<lb/>
說衛太子傅曰久之巫蠱事多不信上知太子惶恐無<lb/>
他意車千秋復訟太子寃是千秋逆知武帝有悔恨心<lb/>
<pb n="KR4d0177_WYG_004-9a"/>
故乗間而開說也不然千秋為髙寢郎當追捕太子時<lb/>
何不言耶因其悔恨之心挾以鬼神之事故一言寤主<lb/>
豈非智有餘耶傳中亦言千秋敦厚有智千秋無他施<lb/>
為所謂有智者豈當時史臣亦㣲見此意耶<lb/>
薛方蒋栩之流漢髙士也附於他傳僅見姓名東方朔<lb/>
一傳㡬萬餘言攷其所載皆滑稽戯弄不經之談孔子<lb/>
曰辭逹而已矣亦盍翦其繁蕪乎<lb/>
蕭望之自諫官出為平原太守望之上疏曰選經術之<lb/>
<pb n="KR4d0177_WYG_004-9b"/>
士以為内臣外郡不治豈足憂哉此有激而言非通論<lb/>
也<lb/>
史稱元帝優游不斷蕭望之謂中書本用宦者非國舊<lb/>
制欲退宏恭石顯更置士人元帝謙遜重改作議久不<lb/>
定此優游不斷也後恭顯譖望之請召置廷尉請免為<lb/>
庶人即免為庶人請詘之牢獄即詘之牢獄又何勇决<lb/>
耶蓋由聽受不明故忠直之言難行䜛昵之言易入也<lb/>
三長史譖殺張湯武帝後殺三長史恭顯譖殺蕭望之<lb/>
<pb n="KR4d0177_WYG_004-10a"/>
元帝竟不加罪此人君之所以貴英斷也望之既死帝<lb/>
為之却食涕泣哀慟每嵗時遣使祠祭無所不盡其至<lb/>
焉生不能用又殺其身既死乃為此紛紛何耶哀公誄<lb/>
仲尼子貢所以譏之也<lb/>
魏相為揚州刺史考案郡國守相多所貶退丙吉與書<lb/>
曰朝廷已深知弱翁治行方且大用矣願少慎事自重<lb/>
相心善其言為霽威嚴相所貶退皆當耶不可已也失<lb/>
之過耶箴之可也不當以朝廷方見用而為慎事之計<lb/>
<pb n="KR4d0177_WYG_004-10b"/>
也以丙魏之賢猶如此况其下乎後之人慎事自重而<lb/>
致身榮顯者率遵此言也<lb/>
班固謂平當逡廵有恥又謂當持禄保位被阿諛之譏<lb/>
孔子曰行已有恥又曰巧言令色足恭左丘明恥之丘<lb/>
亦恥之若審阿諛烏得謂之有恥乎當為相纔數月觀<lb/>
其不受侯而過於公孫宏稚圭之流矣<lb/>
髙祖召田横至尸鄉自殺其客二人亦自剄髙祖驚以<lb/>
横客皆賢也盡召之其徒五百人聞横死皆自殺於是<lb/>
<pb n="KR4d0177_WYG_004-11a"/>
乃知田横兄弟能得士也余謂史溢美之言也五百人<lb/>
時在海中聞横死懼而逃散耳或有與横同死生者亦<lb/>
不過數人海上遼邈因遂傳以為皆死未可知也横竄<lb/>
海中其徒五百人若果能皆為横死則方其盛時據三<lb/>
齊之地所得死士可勝論哉以横兄弟之賢得死士如<lb/>
此之衆夫孰能當之然横兄弟亦屢與諸侯兵戰矣未<lb/>
嘗一勝則所謂死士者皆安在耶史臣蓋欲成田横得<lb/>
士之名因世俗之傳遂實其說<lb/>
<pb n="KR4d0177_WYG_004-11b"/>
袁盎雖引義慷慨然捭闔之士也嘗謂文帝有髙世之<lb/>
行三且曰陛下至代邸西鄉讓天下者三南鄉讓天子<lb/>
者再夫許由一讓陛下過許由四矣方漢大臣誅諸吕<lb/>
迎文帝帝與宋昌决䇿而來豈有許由之志哉再三之<lb/>
讓姑欲謙謙盡力耳盎乃謂過許由之讓四何諂諛之<lb/>
甚耶文帝甘受其言使庸庸之君豈不張其驕心哉書<lb/>
曰有言遜於汝志必求諸非道帝王以此觀人則邪與<lb/>
正豈不洞然耶<lb/>
<pb n="KR4d0177_WYG_004-12a"/>
張良至圯上見老父授以一編書乃太公兵法也初老<lb/>
父與良約五日平明與我期比良往父已先在怒曰與<lb/>
老人期後何也又五日鷄鳴往父又先在又五日良半<lb/>
夜往有頃父來喜曰當如是兵法曰先發者制人後發<lb/>
者制於人老父之意良默得之故未傳兵書而先許之<lb/>
也<lb/>
張良所畫計䇿髙祖用之以成漢業及招四皓以安太<lb/>
子則髙帝亦堕其計中矣良欲從赤松子遊蓋婉其辭<lb/>
<pb n="KR4d0177_WYG_004-12b"/>
以脫世網所謂鴻飛㝠㝠弋人何慕焉髙祖與雍齒有<lb/>
故怨嘗欲殺之後諸将欲反用張良計乃封雍齒王陵<lb/>
坐與雍齒善亦最後封噫以髙祖寛仁大度猶未能於<lb/>
此釋然乃知不念舊惡亦是難事韓信王楚召辱己少<lb/>
年令出跨下者以為中尉曰此壮士也觀此則信豈庸<lb/>
庸武夫耶<lb/>
有告韓信反者髙帝初欲發兵陳平勸帝偽遊雲夢信<lb/>
必郊謁即執縳之此計亦適行耳據韓信傳髙祖且至<lb/>
<pb n="KR4d0177_WYG_004-13a"/>
楚欲發兵自度無罪欲謁上恐見擒是信已明知髙祖<lb/>
欲擒之矣使信决䇿發兵以襲髙祖事固不測也或說<lb/>
信斬鍾離昧楚亡将漢捕之甚急信初匿之今發之是<lb/>
自暴其罪也以此求免難哉噫信誠無他然髙祖卒疑<lb/>
之者豈兩雄不並居耶韓信料敵制勝可謂明矣而不<lb/>
知髙祖之疑已是天奪其鑒也髙祖兵敗成臯自稱漢<lb/>
使晨馳入信軍信未起即入卧内奪其印符麾召諸将<lb/>
易置之信乃知獨漢王來大驚則髙祖疑信之跡彰矣<lb/>
<pb n="KR4d0177_WYG_004-13b"/>
及封齊王㑹垓下項羽死髙祖襲奪信軍徙信為楚王<lb/>
則髙祖疑信之跡又昭昭矣信殊不覺故武渉蒯通之<lb/>
言如水投石焉初謂漢王親信我不奪我齊既奪齊又<lb/>
謂我無罪既見縳始知漢王畏惡其能遂稱疾不朝嗚<lb/>
呼何信知之晩也奪軍徙地出其不意相疑甚矣三尺<lb/>
童子亦湏覺悟而信不知信豈暗昧至此哉天奪其鍳<lb/>
也<lb/>
項羽引兵欲渡烏江亭長艤舟待請羽急渡羽不渡乃<lb/>
<pb n="KR4d0177_WYG_004-14a"/>
戰死蓋是時漢購羽千金邑萬户亭長之言甚甘羽疑<lb/>
其欺已也羽意謂丈夫途窮寧戰死不忍為亭長所執<lb/>
故託以江東父老之言為觧爾使羽果無東渡意豈引<lb/>
兵至此哉羽至東城才二十八騎與漢兵戰斬二将殺<lb/>
數百人漢軍披靡使羽盡用其衆决死垓下豈易當哉<lb/>
所以去垓下者猶冀得脫也乃為田父所紿䧟於大澤<lb/>
羽知人心不與已安知亭長不出田父之計哉此羽之<lb/>
所以戰死也<lb/>
<pb n="KR4d0177_WYG_004-14b"/>
武帝之時異人并出史臣方之版築飯牛斯言過矣公<lb/>
孫宏倪寛之儒雅專事阿諛皆佞人也張湯趙禹之定<lb/>
令多務嚴急皆酷吏也李延年倡優善歌乃許之恊律<lb/>
桑宏羊剝民聚斂乃許之運籌至如嚴助張騫之徒皆<lb/>
啓唱邊事以資進取在堯舜三代之時不免乎流放竄<lb/>
殛者也尚何才之足云惟汲黯蘇武一時傑出而武帝<lb/>
疏逺之肆其私心禍流四海則以朝無人也史臣之言<lb/>
過矣<lb/>
<pb n="KR4d0177_WYG_004-15a"/>
爵禄者人主之柄也褒貶者史官之柄也史官之柄與<lb/>
人主相為權衡以勸善懲惡孔子作春秋後之作史者<lb/>
取法焉莫尊於丞相陶青劉舍相也不得立傳莫貴於<lb/>
通侯扶栁吕成侯也不得立傳嚴彭祖不為宰相李廣<lb/>
不封侯當時惜之然皆有傳焉孟眭以議郎立傳江公<lb/>
以博士立傳蘇武以典屬國立傳嚴安以騎馬立傳賈<lb/>
山鄒陽之徒以諸侯之客立傳不以爵禄之崇所以勵<lb/>
善也春秋澶淵之㑹卿當書以其無信不書召陵之盟<lb/>
<pb n="KR4d0177_WYG_004-15b"/>
屈完不當書以其賢故特書葢此意也佞倖貨殖何以<lb/>
立傳希恩冐利之人茍一時之榮非求名於萬世也史<lb/>
必立傳所以懲惡也春秋書三叛人名蓋此意也此史<lb/>
官之柄與人主相為權衡而勵善懲惡也<lb/>
班固作漢書惟紀最為嚴宻事皆詳載於傳而撮其要<lb/>
書於紀固自名之曰春秋攷紀其言有深意焉余嘗攷<lb/>
之呉王濞約六國舉兵齊王後悔背約城守濟北王為<lb/>
其郎中令刼守不得發兵濞敗遂得不誅班固書曰皆<lb/>
<pb n="KR4d0177_WYG_004-16a"/>
舉兵反何以書皆舉兵反初意皆反也戾太子斬江充<lb/>
矯制發兵武帝詔劉屈氂捕斬反者班固書曰太子以<lb/>
節發兵與丞相劉屈氂大戰長安何以不書反初無反<lb/>
意也張湯凌折三長史長史發湯隂事湯曰謀䧟湯者<lb/>
三長史也遂自殺武帝盡誅三長史班固書曰張湯有<lb/>
罪自殺何不書䧟湯湯有罪也𢎞恭石顯奏蕭望之不<lb/>
悔過請詘於牢獄塞其怏怏心望之自殺有司奏望之<lb/>
有罪請絶其爵邑班固書曰中書令𢎞恭石顯譖望之<lb/>
<pb n="KR4d0177_WYG_004-16b"/>
令自殺何不書有罪恭顯譖之也太子矯制不書反而<lb/>
書以節發兵譏武帝惑巫蠱而致亂禍也望之自殺不<lb/>
書有罪而書譖譏元帝信閹宦而殺其師傳也凡此之<lb/>
類不可殫舉固自謂春秋攷紀者豈以得春秋之意耶<lb/>
班固作史贊非獨詳於紀善也又重美之非獨畧於記<lb/>
過也又婉其辭其記善也雖小善必録其記過也非大<lb/>
過不書文帝之仁言儉徳贊中總列十數條嘆曰嗚呼<lb/>
仁哉於景帝贊又曰至於孝文加以恭儉於武帝贊又<lb/>
<pb n="KR4d0177_WYG_004-17a"/>
曰文景務在養民非詳於記善又重美之乎武帝之窮<lb/>
兵奢侈其贊曰雄材大畧不改文景之恭儉詩書所稱<lb/>
何以加焉非畧於記過又婉其辭乎元帝之號令温雅<lb/>
成帝之穆穆之容皆見稱述者不以一失廢其他長也<lb/>
故曰雖小善必録吕后之寵産禄景帝之殺晁周皆畧<lb/>
而不言者不以小疵玷其全美也故曰非大過不書<lb/>
史讃諸帝皆稱述獨髙祖贊推其世系運統而已無所<lb/>
稱也蓋以髙祖之盛徳大業不假言而自著亦非一二<lb/>
<pb n="KR4d0177_WYG_004-17b"/>
言可贊也故贊衛霍不言征伐之功贊相如不論文章<lb/>
之羙其他則片善寸長贊皆言之有餘易見不足難知<lb/>
故也<lb/>
髙祖輟洗受言吐哺銷印其從諌若轉圜也至於廢太<lb/>
子則雖得百張良無益文帝身衣弋綈慎夫人衣不曳<lb/>
地其儉無以加也至寵鄧通則賞賜輙鉅萬併舉銅山<lb/>
與之何相戾哉蓋惑於所愛雖聖主賢君猶不能自免<lb/>
也及四皓入見而嬖姬舞泣申屠一言而弄臣碎首此<lb/>
<pb n="KR4d0177_WYG_004-18a"/>
二帝所以稱賢聖哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0177_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻四<lb/>
</p>
<p>
</p>
  </div>
<div>
                <head>屏山集巻五</head>
    <p>
<pb n="KR4d0177_WYG_005-1a"/>
欽定四庫全書<lb/>
　屏山集巻五　　　　　宋　劉子翬　撰<lb/>
　　記<lb/>
　　　友石臺記<lb/>
友石臺肇慶呉公南園勝處也臺因墩形不事培剗傍<lb/>
有大柿樹如側蓋然風藤月篠從而附益之清䕃周覆<lb/>
可容六七客肇慶輦羣石置其上所以悦觀瞻而供遊<lb/>
憩也石出吾里無嵌空竒怪之姿特以其介然若英毅<lb/>
<pb n="KR4d0177_WYG_005-1b"/>
之氣鍾結而成者皆取以自近焉倚立參錯如拱如伏<lb/>
遊其間者莫不神竦意動吾知肇慶之不茍為此戯也<lb/>
徐而物色之老而耄耋有若純臣者示人以忠不玉其<lb/>
佩有若祈子者示人以孝容儀偉麗有若奮威者示人<lb/>
以勤詞氣剴切有若徂徠者示人以直有數馬以對若<lb/>
御史之謹者有穴城而戰若統軍之雄者異派同宗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>凛凛是以肇慶之所取亦吾平昔之所樂親也附狷<lb/>
介而沉者次之為勢力所驅者次之能言以怪除三品<lb/>
<pb n="KR4d0177_WYG_005-2a"/>
以冐除隕星以妖除化婦以執除一有是玷雖瑰瑋亦<lb/>
棄是以知肇慶之所擯亦吾平昔之所欲疎也夫以咫<lb/>
尺之地數拳之石寓意深逺若此則周旋於斯孰不砥<lb/>
礪茍逐物從好以兹為小而陋也則雖擴六合為基立<lb/>
五嶽為塊鄧林蔽其左江漢流其右自逹而觀之亦掌<lb/>
中之一物耳曾何足大焉唯随見而足怡然理㑹則又<lb/>
何大小之别主人方刈桞源之稻釀明月之泉數招客<lb/>
徜徉於臺上倘以此說為是與則倚而歌據而瞑皆吾<lb/>
<pb n="KR4d0177_WYG_005-2b"/>
之三益也因以文記<lb/>
　　　䝉齋記<lb/>
暇日與二三子為䝉齋遊有客仰而言曰名齋之義其<lb/>
㫖矣哉泉涔乎山虚静而冽導之至易也人亦然童心<lb/>
瑩如雜慮無寄發其䝉者非有所畀付増益之也勿振<lb/>
其翾勿鼓其蕩順之於正而已余聞之悚然念聞道最<lb/>
晩童之淳一既已澆耗童之愚昧固自宛然以因循易<lb/>
輟之功制扞格難勝之質凛凛乎其難也有客曰不然<lb/>
<pb n="KR4d0177_WYG_005-3a"/>
此精義也小子何足以知之學者惟見善明為可一燎<lb/>
懸室積暗頓除况吾崇智皎如日月之光何遇而不披<lb/>
剝耶此撃蒙之要訣也䝉自我䝉有之則固見自我見<lb/>
廓之則神豈外也耶余聞之則大喜過望因念人之真<lb/>
性非不了了七情環起而攻之則紛華利欲物物得而<lb/>
䝉之顧又不至是卓然自立於羣趨之表而以學問自<lb/>
娯茍無見焉則竒邪浮末術術得而䝉之三代而下易<lb/>
學廢矣六國之士為談說所䝉兩漢之士為章句所䝉<lb/>
<pb n="KR4d0177_WYG_005-3b"/>
晉魏之士為虚無所䝉隋唐之士為辭藻所䝉皆處偏<lb/>
滯而不反如波滚沙反以自渾如谷騰霧反以自暝初<lb/>
不知其豁然者常存也今吾與二三子既知之矣可不<lb/>
兢兢肅肅以養其聖耶雖然吾初讀易而有得於復也<lb/>
以名吾東齋今又以䝉名吾西齋而吾玩易未既也嗣<lb/>
而有得又将志之况吾家山窈窕深䆳登臨徙倚寄吾<lb/>
賞心固非一方所可盡也以無盡之賞寄無盡之義互<lb/>
相推發豈不多多而益辦耶茍為不足又将推之於親<lb/>
<pb n="KR4d0177_WYG_005-4a"/>
族交遊之好事者則吾起居宴息出入往来無非與易<lb/>
俱矣觀其名玩其義黙隠於吾心以求合焉不亦樂乎<lb/>
客既出因筆之為䝉齋記<lb/>
　　序<lb/>
　　　送張當世序<lb/>
庚戌張侯來守莆田余佐郡事後兩月至時逸宼楊勍<lb/>
犯閩官軍綴之鏖演山下聲摇四境已而回源盗作辛<lb/>
亥其徒益熾吾之赤子探丸佩犢皆號范葉兵疽食旁<lb/>
<pb n="KR4d0177_WYG_005-4b"/>
郡壬子春靈旗大伐衝逐蕩拓宼乃平又一月天子召<lb/>
侯為郎余亦及𤓰焉噫余與侯同僚最久而宼攘甲兵<lb/>
之事相為終始也方繡衣交馳羽檄狎至裒兵括食刻<lb/>
期取辦侯以強敏濟之余因以免戾焉顧於侯未有助<lb/>
也今侯将承前席之寵思效一言可乎夫平盗易使盗<lb/>
不作難蓋勦戮之威易伸而涵養之恩難洽也閩之勢<lb/>
猶人嬰痼疾者隂邪内乗根固盤互牢不可觧今以鍼<lb/>
艾藥石攻之灼之蕩之滌之疾雖除其真氣<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>矣道和<lb/>
<pb n="KR4d0177_WYG_005-5a"/>
扶衰如保嬰兒如擎盤水如維持側車惴惴然不敢有<lb/>
毫髪之傷則生理可致不然一疴已一恙生消於指臂<lb/>
聚於腹心必甚於前而至不可為也吾民困矣輕徭薄<lb/>
賦寧使鈍官守法勿使利官逞能庶幾有瘳乎余閩人<lb/>
所知者閩事四海之廣亦猶是也願侯以此告於上<lb/>
　　　送翁徳功序<lb/>
書生輕議兵自荀卿發之三至五權六術雖畧本仁義<lb/>
然聖人不輕議兵夾谷之㑹田常之討勇往直前無如<lb/>
<pb n="KR4d0177_WYG_005-5b"/>
我夫子者至於衛公求由之問皆深閉固拒不假以辭<lb/>
色非沮之也慎之也卿談之何容易乎末世乃有長嘯<lb/>
却虜圍棊破敵揮扇靖烟塵投筆取封侯抵掌談笑横<lb/>
槊賦詩視聖人之所甚慎藐然輕肆焉使書生讀之激<lb/>
昻歆羡袖書公卿之門飛奏雲天之陛莫不撫髀嘆息<lb/>
恨其試已之晩是則鼓之舞之荀卿為之罪人也吾黨<lb/>
翁侯徳功老於經術不得一第向來小試武事朝廷官<lb/>
之徳功沉毅忠信客氣不藏於胸躗言靡出諸口吾知<lb/>
<pb n="KR4d0177_WYG_005-6a"/>
其可以有為也因贈言焉夫金玉已生螻蟻人命徒詐<lb/>
長平之卒不媿申息之老以是言兵者徳功之所嫉也<lb/>
余亦嫉之謀乖借箸勇将憑河扁舟慕西子之載抄騎<lb/>
縱南塘之出以是言兵者徳功之所嫉也余亦嫉之誠<lb/>
莫動天忠非許國匿魚腹之丹書灑指端之公字以是<lb/>
言兵者徳功之所嫉也余亦嫉之操心倘不然提十百<lb/>
千萬之衆凌凌兢兢如是愛子慈孫将跳白刃焉雖不<lb/>
慎者慎矣徳功是行也有引而用之者乎摩厲以湏卓<lb/>
<pb n="KR4d0177_WYG_005-6b"/>
然自見於世矣異時海宇清泰毒手尊拳袖而不用凌<lb/>
烟之像有白面書生雍容於虎臣之列者其徳功也耶<lb/>
　<lb/>
　<lb/>
　<lb/>
　<lb/>
　<lb/>
　屏山集巻五<lb/>
</p>
<p>
</p>
  </div>
<div>
                <head>屏山集巻六</head>
    <p>
<pb n="KR4d0177_WYG_006-1a"/>
欽定四庫全書<lb/>
　屏山集巻六　　　　　　宋　劉子翬　撰<lb/>
　　雜著<lb/>
　　　示六經堂學者<lb/>
汝心之休處此如遊汝心之流處此如囚此堂何有維<lb/>
經與史隠索周施於兹備矣誦書琅琅其神乃揚雜慮<lb/>
横心聖言則忘講書默默精義乃得借聰於人終焉必<lb/>
惑視彼迅晷若弗云來今汝不勉則何有哉時習之說<lb/>
<pb n="KR4d0177_WYG_006-1b"/>
反身之樂瞻忽茫茫匪伊情度<lb/>
　　　字朱熹祝詞<lb/>
冠而欽名粵惟古制朱氏子熹㓜而騰異交朋尚焉請<lb/>
祝以字字以元晦表名之義木晦於根春容曄敷人晦<lb/>
於身神明内腴昔者曾子稱其友曰有若無實若虛不<lb/>
斥厥名而傳於書雖百世之遠也揣其氣象知顏氏如<lb/>
愚迹參并遊英馳俊驅豈無他人夫誰敢居自諸子言<lb/>
志回欲無伐一宣於聲終身弗越陋巷暗然其光烈烈<lb/>
<pb n="KR4d0177_WYG_006-2a"/>
從事於兹惟參也無慚貫道雖一省身則三夾輔孔門<lb/>
翺翔兩驂學的欲正吾知斯之為指南惟先吏部文儒<lb/>
之粹彪炳育珍又華其繼來兹講磨融融熹熹真聰廓<lb/>
開如源之方駛望洋渺瀰老我縮氣古人不云乎純一<lb/>
不已悵友道之衰變切切而唯唯子德不日新則時余<lb/>
之恥勿謂此耳充之益充借曰合矣宜飬於蒙言而思<lb/>
毖動而思躓凜乎惴惴惟曾顏是畏<lb/>
　　　遺訓<lb/>
<pb n="KR4d0177_WYG_006-2b"/>
吾聞之糟粕捐淳精聚誠意畢芻狗除此言雖小可以<lb/>
喻大孰為學問之粹而益於吾身哉木穉而曲其老不<lb/>
舒人穉弗攻其成必愚故善學者必謹其初凡日用間<lb/>
業業乾乾散佚必恭執事必處中惟不自輕雖奴隷亦<lb/>
尊唾地如汙其畏如是寢則易安食則知味頮面奏圊<lb/>
脫襟屣履毎毎存之斯無過矣自朝至昏以一條貫焉<lb/>
勿謂末也本實由之毋悅於新毋駭於竒驟得必夸乆<lb/>
而寖微習而察焉豈曰無徴出指於西底止必秦其次<lb/>
<pb n="KR4d0177_WYG_006-3a"/>
也頃刻之功初若不足外務奪之或斷或續及其至焉<lb/>
皆其所積故君子許其進而惰夫疑以自絶原有生之<lb/>
初愚知混混學如蛻焉其質乃變變非他知實由昔見<lb/>
存之則誠體之則仁孰明此哉聖心之純性本渾全或<lb/>
誤於末聞知誤勿執㝠之則真斯言不守何多求焉棟<lb/>
宇雖充不如掩編如人有車身必自足弗軸弗輈則何<lb/>
以行凡初有聞果然自足嵬岸恣睢自離於曲可口之<lb/>
實出於凡木人或有言志善忘惡彼真不賢可助余之<lb/>
<pb n="KR4d0177_WYG_006-3b"/>
朂見賢可信信之不疑勿窺其小疵謂不足以為余師<lb/>
我信乃自益我疑乃自隳師乎師乎惟己之為温故知<lb/>
新吾昔所聞與今聞合豈不欣欣如膏熾薪心源益明<lb/>
古人得善惟恐弗居如捄火捕亡其敢緩諸茍曰此日<lb/>
如巳聊以優游則知終身無復好脩惟人中扄冺冺棼<lb/>
棼以敬直之如風掃蚊一道通明振古如兹曰余衰矣<lb/>
尚識前言子其循之學必有聞<lb/>
　　　䟦浩然子<lb/>
<pb n="KR4d0177_WYG_006-4a"/>
吾黨有浩然子著書九篇劉致中以示胡原仲原仲轉<lb/>
以示余余讀之恍然惘然如叢脞如渉獵要其歸宿則<lb/>
弗畔焉三復而拊編嘆息也異哉有意求合於易耶易<lb/>
之為道非言語之可階非思慮之可縁百家傳註之學<lb/>
支離矣繫辭曰以言乎遠則不禦以言乎邇則静而正<lb/>
變動不居周流六虛觀此氣象則易果為何物耶隂耶<lb/>
陽耶剛耶柔耶何爻之可指何象之可名耶在八卦之<lb/>
内耶超八卦之外耶非吾聖人發之所言之韙適得怪<lb/>
<pb n="KR4d0177_WYG_006-4b"/>
焉故夫子欲無言則曰天何言哉又申之曰天何言哉<lb/>
天下何思何慮又申之曰天下何思何慮申之者確之<lb/>
也自然黜聰去智默而識之於太極之始其背馳哉雖<lb/>
然學易者必有門户復卦易之門户也入室者當自户<lb/>
始學易者當自復始克己復禮顏子之復也夫膠膠擾<lb/>
擾者無非逐末復德之本也焦焦戚戚者無非妄為復<lb/>
則不妄矣是知復之一義為聞道之要言進脩之㨗徑<lb/>
學者踐之真積之久將有㨗裂泮渙沛然流出於胸臆<lb/>
<pb n="KR4d0177_WYG_006-5a"/>
間所謂易者是自知之矣且隂剥陽復理有自然故曰<lb/>
剛反動而以順行非角力交戰之謂也世有求復孜孜<lb/>
勉勉弗能自克何其難也一性旣蕩六官競馳本末易<lb/>
位誠妄相宼悠悠有生習以為常如久客之人安於途<lb/>
旅不知故鄉舊家有田園之可以棲息親舊之可以娛<lb/>
嬉一旦挽之使歸望望然而去之明了之士倘能識其<lb/>
本反其誠欣欣怡怡如疾風揚翎迅流縱航亦安而行<lb/>
之此順行之復自然之理也浩然子所謂廻光背鏡其<lb/>
<pb n="KR4d0177_WYG_006-5b"/>
近易之復耶其得於復之順行耶如其然余將從之遊<lb/>
道同而相樂其意如其不然余將從之遊質其異而啓<lb/>
余之未達<lb/>
　　　試梁道士筆<lb/>
善將不擇兵善書不擇筆顧所用如何耳南渡以來毛<lb/>
頴乏絶幔亭黄冠以筆遺余玉表霜裏視之皆觸籓之<lb/>
柔毳也束縳精妙驅使如意亦管城之亞匹焉耳因念<lb/>
神州赤縣半沒埃穢中或言南兵剽輕不足仗者而春<lb/>
<pb n="KR4d0177_WYG_006-6a"/>
秋吳楚之覇六朝晉宋之㨗不聞借鋭於他方選徒於<lb/>
外境昔人云京口酒可飲兵可用豈用之自有道耶書<lb/>
生過計推此理於試筆之間庶幾㕙䨲之裔不專羙於<lb/>
舊談組練之軍或有為於今日<lb/>
　　　題尤貢明墨<lb/>
蒼官之英孕此馨德未獲麋捐聊守其黑沽之哉沽之<lb/>
哉吾將從管城子遊發潛光於六籍<lb/>
　　　蒼庭筠傳<lb/>
<pb n="KR4d0177_WYG_006-6b"/>
此君之先出自震澤有號蒼筤子者與蒼頡同時頡觀<lb/>
鳥跡制字蒼筤子有記載之功帝皆賜姓命以字為蒼<lb/>
氏蒼筤子生篠禹脩方貢以其材也上之其後有國封<lb/>
孤竹君生籊籊逸去釣於衛詩人詠淇澳以美之天下<lb/>
想見其風采籊生簳簳生庭筠母慈氏庭筠在䙀褓中<lb/>
已有竒骨濯濯如傅粉然及長清癯玉立七賢六逸皆<lb/>
從之遊王子猷最喜之嘗曰不可一日無此君世因以<lb/>
目之不名也此君性强項未嘗折節下人得黄老深根<lb/>
<pb n="KR4d0177_WYG_006-7a"/>
固蔕之術蟠隠林麓間與徂徠十八公新甫栢直臭味<lb/>
之同素相友善帝嘗特起三人俱至上林愛其風操遷<lb/>
直御史府拜十八公為大夫獨此君不受爵帝館於竹<lb/>
宫畱以自近焉嘗訪飬性之道此君曰直心虛己至道<lb/>
自凝帝飲其言又嘗撫其腹曰此中何有曰空洞無物<lb/>
當容數十百人耳帝為之笑有說之者曰君有長材典<lb/>
樂府則簫韶九成直史館則汗青有日入武庫則羽鏃<lb/>
宣威薦宗廟則簠簋甚飾蓋迎刃而解盛蔑以加者也<lb/>
<pb n="KR4d0177_WYG_006-7b"/>
時方多難何不捐軀出力掃氛祲箠四境以成不朽之<lb/>
名而反韞其貞幹甘與草木俱腐耶此君曰鳳鳥不至<lb/>
吾已矣夫與其排雲呌閶闔披腹呈琅玕孰若樂行憂<lb/>
違確乎不可㧞也遂使營嶰谷將老焉此君常齋居毎<lb/>
歲惟五月十三日霑醉醉則外其形骸或為人徙置他<lb/>
所不知故當時為之語曰此君經年常清齋一日不齋<lb/>
醉如泥有時倒載過習池茫然埀墜俱不知晩歲益枯<lb/>
槁言無枝葉以蘭焚漆割為戒竟保其天年云帝思之<lb/>
<pb n="KR4d0177_WYG_006-8a"/>
命墨工圖其形像以張座隅仍賜號曰靖節處士諸子<lb/>
皆嶄嶄露頭角曰萌最爽羙陸沉於世為識者賞味爭<lb/>
挽置之俎豆於諸公之間猶子曰篔苦節肉食者憚之<lb/>
其他支派繁衍青紫曄然居湘中者斑斑以文采稱居<lb/>
渭川者千畆致富時比之封君居武夷者榦弱而毛髯<lb/>
人以為蛻骨仙云<lb/>
贊曰善哉白樂天之言曰此君有賢人之槩四焉其本<lb/>
固固以樹德其性直直以立身其心空空以體道其節<lb/>
<pb n="KR4d0177_WYG_006-8b"/>
貞貞以礪志夫豈溢美之辭哉嘗聞斯人深造理窟或<lb/>
叩撃之默其妙詩云言念君子温其如玊余宜其有為<lb/>
之執鞭而忻慕者矣<lb/>
　　　髯戱<lb/>
有相者諗病翁曰僕閲人多矣寜馨殊姿噤吟怪形田<lb/>
面之龎鼎角之清固難以一二論也若翁者雖乏鳶肩<lb/>
燕額之竒亦無麞頭䑕目之陋然而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>滯言蹇跼窮拘<lb/>
覉則多髯之累也夫髯多則貎古貎古則神厲神厲則<lb/>
<pb n="KR4d0177_WYG_006-9a"/>
語不和語不和則交寡合交寡合則動無成宜乎翁之<lb/>
沒沒也亦盍鑷亂芟繁稍自矜飭乎温而儼然霽而<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>
然肅而偃然發而筦然夫如是則孰不爭先覩子為快<lb/>
焉左持右挈或輓或推謦咳之間山移海回慢子者加<lb/>
其敬笑子者止其咍運何塞而不開名何顯而不來竊<lb/>
胡為而安此翁曰嘻鄙夫樂隨正士自守子徒欲軟美<lb/>
求容而不慚我行之益醜也吾聞之君子脩已者非無<lb/>
榮名之患而無素履之難我則不偶夫髯何罪且髪膚<lb/>
<pb n="KR4d0177_WYG_006-9b"/>
之傷前哲埀戒豈其敝之輕若弁髦相者曰天生百骸<lb/>
所以立我覘聆鼾號附臿挺朶顛連絡結龎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侈哆爬<lb/>
义負荷揮隨踏柁惟人具焉闕一不可若夫髯也存乎<lb/>
亡乎皆可以生矣前則繞涿之譏後發毛蠧之誚苟利<lb/>
夫子必請去之何相撑距而自奪其便乎翁曰子觀夫<lb/>
有形之形而未識夫無用之用也易稱須賁其義尚矣<lb/>
扶疎郁紆可象之儀也勃拂䰐鬖可畏之威也縁飾英<lb/>
姿發揚勁氣偉人特士造物多以畀焉故黄者紫者鬱<lb/>
<pb n="KR4d0177_WYG_006-10a"/>
然者皎然者似蝟者如㦸者帛纒者綵編者埀至帶者<lb/>
儼若神者白晳甚美者布置勝人者於此不凡者能令<lb/>
公喜者是以蓬頭相商疏眉輔漢于思强宋絶倫覇蜀<lb/>
羙鬚夸齊長鬛勝楚或抵几而奮或論事而張其剛毅<lb/>
挺挺有如此者或手將獻規或口啣伏誼其忠烈烱烱<lb/>
有如此者是既然矣子獨何患乎且貴賤禍福天實為<lb/>
之子乃謂去窮有政攀榮有梯謂機捩可施謂坱圠可<lb/>
移不已甚乎人各有能有不能若乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䙾俛顏嚅唲强<lb/>
<pb n="KR4d0177_WYG_006-10b"/>
哂偊旅望塵咿呦乞憐雖位三槐食五鼎馬千駟禄萬<lb/>
鍾澤九族宥十世吾弗能也相者趍隅如慚雅譙病翁<lb/>
掀髯為之一笑<lb/>
　　　閒境志<lb/>
閒境志者肇闢乎方寸之間而莫知其涯際限之所接<lb/>
自有宇宙便有此境若甚遼邈曾不跬歩至焉無炎凉<lb/>
之俗無風波之途如化國其日舒長如桃源與囂塵背<lb/>
如混茫之世無為而常自然真雅懐素志之棲寓埈行<lb/>
<pb n="KR4d0177_WYG_006-11a"/>
逸軌之遊歴也境内之人心和而氣平神静而體舒不<lb/>
拘拘跂跂不營營汲汲閉聰明之牖息思之機灑濃厚<lb/>
之情停飛動之根喻良弨之解檠譬遒輪之繫柅然而<lb/>
篤於脩勵者譏其墮役於智巧者誚其拙湛於靡麗者<lb/>
疑其矯非夫特立髙尚之人莫能居也昔許由嘗卜隣<lb/>
焉其視天下輕矣伯夷季札因之以逃國顏闔子仲因<lb/>
之以辭禄位韙哉卓乎莫可尚已若夫坐忘寄傲之流<lb/>
閉闗却掃之士徜徉乎竹林蓮社之間放浪乎草堂松<lb/>
<pb n="KR4d0177_WYG_006-11b"/>
徑之側曲肱箕踞長嘯微吟送日月於枯棋冺乾坤於<lb/>
一醉皆乘堅䇿駿有意臻其籓域者也乃有黄冠羽服<lb/>
壊衲方袍逍遥其間自立門戸曰清都曰净土蓋閒境<lb/>
之别名也自世途歆艶斯境榛塞或純盗虛名或指為<lb/>
㨗徑一出焉一入焉誠未足與議今之人遊談賦詠挾<lb/>
以為高慷慨激昻若心將徃者狐疑猶豫終莫能至焉<lb/>
豈以其淡泊無味寂寞難安故喜言而畏蹈可暫而莫<lb/>
久與余嘗熟遊送之者皆自崖而反也因述其旨趣以<lb/>
<pb n="KR4d0177_WYG_006-12a"/>
導夫來者<lb/>
　　　脩祖居上梁文<lb/>
有酒盈樽歸意不忘松菊惟隣是卜吾儕皆有室廬眷<lb/>
此新居實循祖創面勢不改規模稍增闢洗硯之荒池<lb/>
易藏書之壞壁崇卑合度豐儉適中要須窓列遥峯何<lb/>
必門容駟馬爰居爰處無震風凌雨之侵載笑載言有<lb/>
臨水登山之樂鄰翁助力家圃徴材因舊則役不告勞<lb/>
從簡則用無浮費屬兹考室聊著斯文<lb/>
<pb n="KR4d0177_WYG_006-12b"/>
兒郎偉抛梁東庭樹春回泛暖風不費主栽栽種力山<lb/>
花野草自青紅<lb/>
兒郎偉抛梁西一帶人家盡枕溪閑伴漁翁携釣去却<lb/>
隨畊叟荷鋤歸<lb/>
兒郎偉抛梁南因寨名山鎻翠嵐勝地已聞棲隠客連<lb/>
營不復駐征驂<lb/>
兒郎偉抛梁北一水來朝縈帶碧稍增石堰聚游魚更<lb/>
搭松橋通過客<lb/>
<pb n="KR4d0177_WYG_006-13a"/>
兒郎偉抛梁上擾擾塵寰聊一望倚樓詩興入雲高揮<lb/>
毫欲蘸銀河浪<lb/>
兒郎偉抛梁下接畛連畦多羙稼為揀長腰百斛粳來<lb/>
向吾廬添小酢<lb/>
伏願上梁之後起居燕寢和樂安平百葉傳經綴高風<lb/>
於闕里全家遁世想遺跡於鹿門<lb/>
　　屏山新居上梁文<lb/>
望淵明之三徑久隔妖氛嘆揚子之一區已成焦土屬<lb/>
<pb n="KR4d0177_WYG_006-13b"/>
宼攘之甫定宜爽塏之圖更親仁善鄰重違梓里架巖<lb/>
鑿壁别有桃源矧兹鴈序之還尤急板輿之奉巨木浮<lb/>
波而鱗萃衆工執斵以雲奔豈無輪奐之雄我弗為也<lb/>
姑選林泉之勝吾將老焉戒事既勤落成伊邇盍有文<lb/>
辭之紀助兹閭里之謡<lb/>
兒郎偉抛梁東温詔新開大國封萱樹長依春草緑蟠<lb/>
桃偏暎壽杯紅<lb/>
兒郎偉抛梁西學士從戎萬里歸羽扇一揮攘醜虜蝥<lb/>
<pb n="KR4d0177_WYG_006-14a"/>
弧再舉定狂齊<lb/>
兒郎偉抛梁南鳳水縈紆接劍潭五袴至今歌惠愛折<lb/>
轅猶是警貪惏<lb/>
兒郎偉抛梁北一壑一丘吾願得莫遣移文誚隠淪何<lb/>
妨宴坐觀虛白<lb/>
兒郎偉抛梁上萬巻詩書樓閣壯為語諸郎更苦心仙<lb/>
燈㑹照青藜杖<lb/>
兒郎偉抛梁下鄰里欣欣陶羙化好寛貸責活疲民莫<lb/>
<pb n="KR4d0177_WYG_006-14b"/>
閉囷倉圖善價<lb/>
伏願上梁之後人安土著歲樂金穰干掫不施豈獨吾<lb/>
儕之高枕帡幪所及俱回寒士之歡顏<lb/>
　　　招劍文送劉致中<lb/>
五山之精六氣之英錬為神器電曄霜凝噫此非所謂<lb/>
干將莫耶者乎其隠於豐城也扄以堅珉閟之深壤劍<lb/>
且静矣何自而氤氳氤氳發為光怪上摩星斗而駭動<lb/>
人耳目哉蓋物必有用用必因時射彩騰輝不能自遏<lb/>
<pb n="KR4d0177_WYG_006-15a"/>
非若瓦礫無知朽腐不靈終沒沒以無聞耳然殊珍上<lb/>
瑞初不苟合孰能感而致之自非厚碩忠信無愧幽明<lb/>
如張茂先者焉劍胡為而來哉惜其逢辰不競怨禍方<lb/>
新忠藎云亡王室淪沒嗚呼是劍也苟得其時使劉李<lb/>
用之必揮拂白蛇之卧使朱雲請之必齮齕佞臣之頸<lb/>
付之荆楚之客必喋血虜庭加之晋鄭之敵必三軍白<lb/>
首豈不壯哉觀其凜凜之風熒熒之質必不繞指柔必<lb/>
不自挺出必不為屬鏤以害忠良必不為含光以夸幻<lb/>
<pb n="KR4d0177_WYG_006-15b"/>
惑必不銘金字以䜟姦雄必不飾犀文以資玩好必不<lb/>
潛於魚腹以成窟室之凶必不舞於鴻門以快沐猴之<lb/>
怒倘不遇焉寜霍然變化蜿蜒於深淵寒瀨之中若將<lb/>
終身耳用則見不用則隠視彼良庖之刀族庖之刃刓<lb/>
蔽折缺歲月而頻更猶冀磨礪鈍澁以希一割之效者<lb/>
豈不萬萬相懸哉昔吳王闔閭鑄劍二陽曰干將作龜<lb/>
文隂曰莫耶作漫理茂先得之於異代欵識宛然跡其<lb/>
顯晦莫知所自豈在在處處隂有神物䕶持耶自吳至<lb/>
<pb n="KR4d0177_WYG_006-16a"/>
晋數百餘年而劍一出出不數十年而化去自晋至今<lb/>
又幾千矣異彩熒光一何遼落也豈象緯之學精研者<lb/>
寡莫能指縱耶將乾坤偉人世不常有無以召之耶抑<lb/>
神寳去來自有定數非可以歲月期耶方今風塵霾晦<lb/>
威柄倒置政須此物以畢能事吾聞白水之濵鵞峯之<lb/>
下有異氣焉亘天拂雲久而益耀方與博物之士仰觀<lb/>
俯察表而出之庻幾絶代之珍不陸沉於今日仍招之<lb/>
以辭曰<lb/>
<pb n="KR4d0177_WYG_006-16b"/>
寳劍來流天精百神觀三年成寳劍來光陸離瑩鸊鵜<lb/>
<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>鯨鯢寳劍來撫七星蔑流英掩青萍寳劍來駭風胡<lb/>
譽傾城價論都寳劍來奉君王定四夷臨八荒寳劍來<lb/>
應時昌時乎時毋深藏<lb/>
　　　温公隷書銘<lb/>
公硯已瘞姦魂夜悸公墨霑池潛來湘纍假其餘聲所<lb/>
感如此矧公真筆劍㦸交倚挂之髙堂浮慮盡死我觀<lb/>
公書識公胸次天地輸誠風霜薦厲吐而發之兹其餘<lb/>
<pb n="KR4d0177_WYG_006-17a"/>
事公之立朝營營仇敵不勦其剛不披其殖障海一簣<lb/>
排風孤翮始訾繼斥卒伸其直世衰道圯喏喏唯唯有<lb/>
筆如掾微公莫使我銘其尾吁嗟已矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0177_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屛山集巻六<lb/>
</p>
<p>
</p>
  </div>
<div>
                <head>屏山集巻七</head>
    <p>
<pb n="KR4d0177_WYG_007-1a"/>
欽定四庫全書<lb/>
　屏山集巻七　　　　　　宋　劉子翬　撰<lb/>
　　表<lb/>
　　　代直閣南劍謝表<lb/>
枌社引嫌方趨嚴召鐔川易守驟拜恩除力小知難寵<lb/>
深極懼伏念臣猥以凡末誤蒙使令敢懷擇地之安思<lb/>
効捐軀之報自昔宼攘之役禍流建劍之間瓦礫相望<lb/>
坐待流移之復新陳未接日虞餉餽之空稍鉏復出之<lb/>
<pb n="KR4d0177_WYG_007-1b"/>
姦與變惟新之俗五月詎聞於報政兩州遽沐於更符<lb/>
地悉凋殘任均勞劇考其已試固知五技之窮責以後<lb/>
圖庶補東隅之失恭惟皇帝陛下乘光武中興之運先<lb/>
孝宣共治之良憫時囏難軫念黎庶謂遐陬習於為亂<lb/>
豈德意壅而未宣以臣閩人諳其土俗使之奉行條教<lb/>
或能安集流離曷副旁求祗深兢惕臣敢不博詢利疚<lb/>
袛導隆寛勸勉農桑俾復歸於飽煖解除苛嬈冀少飬<lb/>
於瘡痍<lb/>
<pb n="KR4d0177_WYG_007-2a"/>
　　　代賀天申節表<lb/>
赤伏彰符方協興王之運猗蘭肇慶欣逢誕聖之期專<lb/>
效嵩呼仰增鴻筭恭惟皇帝陛下囏難嗣統寅畏御圖<lb/>
兵雖用而不殘德遂加於無外歸仁孰禦初同亶父之<lb/>
去邠脩政益勤終羙宣王之攘狄天申福佑人沸謳歌<lb/>
臣迹滯偏州夢聞清蹕瑶觴獻壽悵莫綴於朝行金鑑<lb/>
納忠願少俾於淵聽<lb/>
　　　代寳學白州謝表<lb/>
<pb n="KR4d0177_WYG_007-2b"/>
幕府贊襄初無善狀公朝慎罰止棄遐荒咎積驚心感<lb/>
深流涕伏念臣受材謭薄逢世艱難痛黠虜之亂華悼<lb/>
先臣之死節頃因人乏出佐戎行雖誼切君親常藴枕<lb/>
戈之憤而敵忘彼巳終懷負職之愆黽勉五年召還萬<lb/>
里既久隳於成績宜薦致於煩言謗欲誰分孽由自作<lb/>
晋師討敗難逃先縠之誅虞典從輕姑示三苖之竄兹<lb/>
蓋伏遇皇帝陛下廣天地涵容之德收雷霆震讋之威<lb/>
謂臣誤國雖多察臣初心可諒肆埀大惠特賜微軀敢<lb/>
<pb n="KR4d0177_WYG_007-3a"/>
不念徃知非雖窮不怨身縻瘴海此生尚覬於生還夢<lb/>
繞沙塲効死寜忘於死所<lb/>
　　　代寳學漳州謝表<lb/>
十罪併聞分己甘於誅殛五年兩謫恩尚許其全生聞<lb/>
命疾趨拊躬流涕伏念臣猥才凡下臨事濶疎誤被選<lb/>
掄浸塵班列昔叅戎幕已無裨贊之勞再奉籓條又乏<lb/>
循良之效志力雖期於自竭功名常嘆於數竒不移匪<lb/>
石之心果獲羸瓶之咎釁愆已積雖擢髮以難陳章疏<lb/>
<pb n="KR4d0177_WYG_007-3b"/>
交彈顧噬臍而何及兹蓋伏遇皇帝陛下堯仁廣覆湯<lb/>
網宏開念臣顛沛於戎行心惟盡瘁謂臣數更於宥典<lb/>
特與從輕臣敢不怵惕以思屛營自守投閒置散已叨<lb/>
善貸之恩補劓息黥庶幾改過之善<lb/>
　　　代寳學謝復宫觀表<lb/>
負罪至深甘從永棄疏恩甚渥許遂生還盡復文階仍<lb/>
叨祠館荷寵光之雜㳫驚涕泗之横流伏念臣頃以𤨏<lb/>
材誤蒙器使雖臨難不求苟免効死捐軀而籌邉非其<lb/>
<pb n="KR4d0177_WYG_007-4a"/>
所長終成誤國孟明之恥未雪樂羊之謗已盈疎遠易<lb/>
離愛憎相半責五載曠瘝之咎固無所逃騰一時萋菲<lb/>
之言亦已大甚衆欲擠之必死臣敢保其餘生禦魑魅<lb/>
於遐荒觸炎㬢而就道危機自踐沒齒何言豈期流落<lb/>
之蹤更沐甄收之惠兹蓋伏遇皇帝陛下仁不忘遠道<lb/>
唯至公善貸且成恩每深於含垢寜僭不濫網或漏於<lb/>
吞舟致此迂愚亦蒙昭洗臣能不佩韋是戒食蘖知艱<lb/>
在畎畆不忘我君願希前哲執干戈以衛社稷圖報他<lb/>
<pb n="KR4d0177_WYG_007-4b"/>
時<lb/>
　　　代張丞相辭免不允謝表<lb/>
渙號已孚愚誠莫達處非其據愧溢於中竊以古稱論<lb/>
相之難朝以得人為重况屬艱危之㑹尤須輔佐之良<lb/>
豈惟料勝以折衝亦在安民而和衆有王導濟時之志<lb/>
能舒朝廷之憂懷謝安鎮物之情坐致淮淝之㨗以今<lb/>
多事特異前聞鏖兵殆困於連年駐蹕靡聞於定所邦<lb/>
之阢隉念底定之猶難狄固貪惏肆慿凌而未已倘失<lb/>
<pb n="KR4d0177_WYG_007-5a"/>
疇庸之任益乖恢復之圖如臣者起自書生謬承天奬<lb/>
㧞賤跡於覊單之日識孤忠於喪亂之秋偶際風雲得<lb/>
階塵露入同宥宻初無借箸之竒出總戎機更昧干城<lb/>
之畧既辜注倚宜速譴尤召還方邇於清光爰立遽膺<lb/>
於異數息黥補劓顧徃咎之何追經體贊元豈薄材之<lb/>
能强恩私甚渥報塞謂何兹蓋伏遇皇帝陛下道廣輿<lb/>
圖仁深覆被謂臣材雖至陋察臣事不辭難敷告外庭<lb/>
誕揚顯册處以鈞衡之地委之調御之宜責任如斯孱<lb/>
<pb n="KR4d0177_WYG_007-5b"/>
微曷副臣敢不益思自勵期稱厥職守一節之精忠造<lb/>
次於是廓九土之氛祲死生以之<lb/>
　　　代翁殿撰遺表<lb/>
傳薪熖息將隨化於大鈞易簀氣微願輸忠於半藁伏<lb/>
念臣受資朴訥奮跡單平風猷輙慕於古人詩禮僅傳<lb/>
其家學初霑世賞方傴僂以循墻繼竊科名遂夤縁而<lb/>
隨牒未更繁冗已玷清華無一介之先容辱前朝之異<lb/>
遇編摩書局黽勉郎曹參陪三老於賢闗領袖羣英於<lb/>
<pb n="KR4d0177_WYG_007-6a"/>
秘府官箴恪守歲籥易流傳癖書癡性雖安其所好客<lb/>
嘲賔戱時或歎其夕淹但直道以事人恥曲學以阿世<lb/>
至乃東州懷紱淮部乘軺敢圖擇地之安惟勵匪躬之<lb/>
節屬中原之雲擾當陛下之龍飛趣歸行所之班俾典<lb/>
奉常之職綿蕞之儀未就蒲柳之質已衰一返家園五<lb/>
更祠館朝有著而廩有給叨冐為多壯也仕而老未休<lb/>
絲毫無補今則已嬰沉痼難羡反生重念臣自㓜讀書<lb/>
即知論古憤張禹臨終之請惟訴私情喜史魚絶命之<lb/>
<pb n="KR4d0177_WYG_007-6b"/>
言猶存忠諫操其悃愊灼見正邪雖真偽或混於平昔<lb/>
之時而隠微必發於死生之際臣今憊矣心切戒之敢<lb/>
伸奄奄之言仰凟高高之聽伏惟皇帝陛下日新聖學<lb/>
躬攬權綱中華之服裂五千天惟授德列聖之基埀一<lb/>
百民實歸仁誠既洞昭禍斯潛弭豈待期期之夕克全<lb/>
復復之功臣即棄明時莫瞻盛舉未草浯溪之頌定愧<lb/>
懷鈆倘平伊洛之戎固欣含受<lb/>
　　劄子<lb/>
<pb n="KR4d0177_WYG_007-7a"/>
　　　論時事劄子八首代寳學泉州作<lb/>
　　　江北<lb/>
臣竊論今日國家大計莫先戰守二䇿因險為守則守<lb/>
易固因守為戰則戰必克自古倚長江之險者屯兵據<lb/>
要雖在江南而挫敵取勝多在江北故吕蒙築濡須塢<lb/>
而朱威以偏將郤曹仁之全師諸葛脩東興堤丁奉以<lb/>
兵三千破胡遵之七萬轉弱為强形勢然也今日淮甸<lb/>
雖置守師而無堅壁無聚糧或營一師之市或聚烏合<lb/>
<pb n="KR4d0177_WYG_007-7b"/>
之徒敵人一至則冰散瓦解千里蕩然長江之險舟楫<lb/>
之利固已與敵共之虛聲所摇人情騷動此由江北籓<lb/>
衛之不立也臣欲乞將淮甸郡縣不必盡守故城各隨<lb/>
所在擇險據要營置寨栅守以偏將敵來仰攻固非其<lb/>
利若欲長驅深入則我綴其後二三大將浮江上下為<lb/>
之聲援敵之進退墮落吾計中朱威丁奉之勲固可圖<lb/>
也江北籓衛既立陛下移蹕建康觀時待釁以定中原<lb/>
此萬全之䇿也<lb/>
<pb n="KR4d0177_WYG_007-8a"/>
　　　荆襄<lb/>
臣聞善奕棋者不争邉角之隅善立國者必强腹心之<lb/>
勢若今日國家暫保江左形勢之地若緩而甚急者荆<lb/>
襄是已荆襄西通秦蜀東連吳㑹北據漢沔昔人以為<lb/>
用武之地故三國戰争皆出於此得之者强失之者弱<lb/>
自喪亂以來莾為盗區國家多事未遑經理亦幸敵人<lb/>
棄而不顧殆天以資我也今千里空墟固難卒守臣謂<lb/>
宜將荆襄合為一路增重帥權暫治公安益兵聚糧為<lb/>
<pb n="KR4d0177_WYG_007-8b"/>
戰守計分遣别將渡江據險置栅募民耕種積以歲月<lb/>
更為後圖一者貫通秦蜀無斷絶之虞二者控扼上流<lb/>
如首尾相應三者窺闞中原有巻席之勢是一舉而獲<lb/>
三利也今不早圖萬一敵人先之則主客不侔利害易<lb/>
轍復欲争之固已難矣欲望陛下沉機獨斷亟詔大臣<lb/>
講論措置先事慮事以强立國之勢<lb/>
　　　禁衛<lb/>
臣竊惟藝祖削平僭亂聚天下精兵以强京師取太原<lb/>
<pb n="KR4d0177_WYG_007-9a"/>
兵以為龍衛取幽州兵以為神武左右員僚本藩鎮㕔<lb/>
頭也左射拱聖本諸州騎兵也忠節之軍升自川陕虎<lb/>
翼之軍選自江淮凡此之類不可悉與皆總於三衙訓<lb/>
練精閑故能坐制四方如臂運指自南渡以來禁旅凋<lb/>
耗勁兵驍騎分隷諸將沿江戍守蓋救紛解急支吾目<lb/>
前未暇長顧遠慮也昔周瑜拒魏而吳王提重兵以為<lb/>
後援鍾㑹伐蜀而文帝率師十萬屯長安二主豈不知<lb/>
指撓目顧端拱仰成哉蓋尾大不掉末大必折其所防<lb/>
<pb n="KR4d0177_WYG_007-9b"/>
者深也今三衙兵雖稍收集而寡弱未振欲望陛下遠<lb/>
鑒吳魏居重馭輕之術近法藝祖以中制外之權選徒<lb/>
蒐卒益增禁衛仍擇腹心忠亮之臣分為統帥則威聲<lb/>
所憺非獨折衝禦侮亦所以强本固基為社稷久長之<lb/>
計<lb/>
　　　守江<lb/>
臣聞善固圉者不顯為必守之形善勝敵者不示以可<lb/>
乘之利所以消禍亂於未萌沮姦謀於將發也竊讀舊<lb/>
<pb n="KR4d0177_WYG_007-10a"/>
史見六朝之守國也皆輕戍江北重戍江南因險而守<lb/>
因守而戰内强根本外鎮邉陲敵來則出驍將合銳兵<lb/>
先事而逆擊未便則清野鄙據要害伺間而後動故北<lb/>
兵遷延乏絶畏首畏尾徃徃狼狽亡遁大約皆此謀也<lb/>
昔陶侃不城邾其說謂設險禦㓂政以長江隔江而城<lb/>
非三萬人不守引敵致禍實此之由若虜有可乘之㑹<lb/>
又非所資侃非失形勢也緩小利以全大利也蔡謨諌<lb/>
止諸鎮北移其說謂時有否泰道有屈伸須養威待時<lb/>
<pb n="KR4d0177_WYG_007-10b"/>
虜若送死敵之有餘棄江遠進亦吾所短謨非畏怯也<lb/>
知用其所長也何承天論守邉之計謂斥堠之交非耕<lb/>
牧之地曹孫相持江淮之間所居各數百里宜堅壁繕<lb/>
兵以待敵來承天非泥古也事有可法也侃之練事謨<lb/>
之見遠承天之燭機審利害於當時埀龜鑑於後世臣<lb/>
竊見比年以來虜頻盗邉肆兇搶掠淹畱冬春雖王師<lb/>
驅逐屢挫其鋒而兇熖未熄猶輕南向蓋今日形勢事<lb/>
宜畧與古同夫雷動風馳不難於必勝形格勢禁實本<lb/>
<pb n="KR4d0177_WYG_007-11a"/>
於沉機願陛下詔帷幄之臣稽六朝重戍之謀考三千<lb/>
慎守之䇿固本保邉隂消戎詐庶幾不動聲色疆場妥<lb/>
安我既出於上䇿矣彼猶貪冐南來是符堅淮淝之轍<lb/>
復尋宋武燕秦之役可舉也<lb/>
　　　舟船<lb/>
臣竊惟長江之險雖本天設實由人用拒敵之方不特<lb/>
防隄岸塞險隘而已維檣艦據津流則其險十倍飛棹<lb/>
檝冐風濤則其險百倍東南立國戰守之利無出於此<lb/>
<pb n="KR4d0177_WYG_007-11b"/>
伏見廵省以來暫駐吳㑹雖有守江之名而無用險之<lb/>
實舩艦率皆草創水軍不甚練習且海船入江則顛沛<lb/>
不行歩兵乘水則惴慄失措官司奉行措置姑欲畢事<lb/>
而已陳利害者以為常談習游泳者以為末技未思臨<lb/>
機對敵何以取勝故向來邀羯虜於長江攻羣盗於平<lb/>
湖戰多不㨗職此之由竊攷六朝舟楫之制名字雖不<lb/>
同要之大艦利於控扼若五牙艨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之類是也小舟利<lb/>
於走集若金翅油船之類是也大艦有飛樓有拍竿有<lb/>
<pb n="KR4d0177_WYG_007-12a"/>
長櫓屯兵走馬可容西北勁兵以當衝要小舟欲輕快<lb/>
追逐須擇吳越水工輕果善沒者負船鑿艦出入湍流<lb/>
見之若神敵人所以魂驚膽墮也昔李氏水軍敏銳周<lb/>
人莫當孫權浮江萬艘魏人畏遁用我之長乘彼之短<lb/>
此制敵之上䇿也欲望下詔講求舟艦大小之制南北<lb/>
士卒之宜嚴械之用訓練之方專委統帥以備强敵<lb/>
　　　南兵<lb/>
臣伏覩朝廷向來數調諸路禁兵沿邉戍守多即逃亡<lb/>
<pb n="KR4d0177_WYG_007-12b"/>
議者便謂南人脆弱終不堪用臣昨知泉州日嘗呼逃<lb/>
卒審問其由皆言非怯懦畏敵亦非勞苦思歸只縁撥<lb/>
屬諸將南北人情不通非禮役使横加箠辱未嘗預聞<lb/>
金皷之事衆情憤憤遂皆潰散凡推驗十數人供荅畧<lb/>
同因知逃亡非其本心况南人素號剽悍春秋吳越之<lb/>
覇六朝晋宋之㨗不聞資兵於他境取材於異代今猶<lb/>
古也豈獨不可用哉特用之不得其術耳自今諸將之<lb/>
兵雖足戰守無仰於此然國家養兵額衆費大不應艱<lb/>
<pb n="KR4d0177_WYG_007-13a"/>
難之際使無缺食比年以來訓練亦精士氣思奮臣愚<lb/>
欲望調各路禁兵自遠及近更畨出戍别立統帥不隷<lb/>
他營分屯險隘不當虜衝連營締壘張大形勢使之耳<lb/>
聞目覩漸熟征戰秋出春歸不戀鄉土嵗月積久習以<lb/>
為常緩急調發人情不震可以集事<lb/>
　　　吳蜀<lb/>
臣聞擊首則尾應擊尾則首應擊中則首尾俱應此昔<lb/>
人論一陣之勢也臣竊謂一國之勢亦然兩國相持雌<lb/>
<pb n="KR4d0177_WYG_007-13b"/>
雄未决能盡用其力者强不能盡用其力者弱盡其力<lb/>
者其力合也不盡其力者其力分也戰者力常合守者<lb/>
力常分上下一體者力常合遠近異謀者力常分此必<lb/>
然之理也國家自南渡以來保有吳蜀而羯胡侵擾殆<lb/>
無寜歲徃年數窺梁淮故江左稍安比年頻犯江淮故<lb/>
未入蜀境醜虜之衆棄其所長梯巖險冐濤江蹈必死<lb/>
必亡之地而我未能收其功者蓋彼無畏首畏尾之虞<lb/>
而得全用其力也昔三國鼎峙吳蜀為異邦然當時所<lb/>
<pb n="KR4d0177_WYG_007-14a"/>
為謀困曹魏者常萬里尅期表裏相應况今二方一統<lb/>
力不應分竊見金房荆襄境壤相望乃西南之交吳蜀<lb/>
之㑹也若虜廹近江淮陜蜀之兵當稍循金房而南若<lb/>
窺全蜀則江淮之兵當稍循荆襄而北批亢擣虛互為<lb/>
聲援以分虜勢庶幾狂狡之謀不敢輕動動而乘之萬<lb/>
全之舉也<lb/>
　　　募兵<lb/>
臣聞衆不可已楚兵所以威晋多而益辦漢將所以成<lb/>
<pb n="KR4d0177_WYG_007-14b"/>
功竊見金虜叛<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>數窺淮甸諸將驅攘奮擊雖獲酋渠<lb/>
殱醜類㨗音係道然鏖兵酣戰殺傷殆相當也似聞諸<lb/>
營闕額徃徃逐急招填不暇銓擇多出於傭僱厮役之<lb/>
流未必皆勇悍驍雄之士平時可以充數緩急恐難當<lb/>
敵臣聞自昔戰争之時裒兵益衆固非一途或取之内<lb/>
郡如蕭何發闗中卒以補兵缺漢威復振是也或取之<lb/>
盗賊如諸葛恪取丹陽勁民深加慰撫籍為甲士是也<lb/>
或取之逃亡無賴如馬隆募洛陽勇士無問從來立標<lb/>
<pb n="KR4d0177_WYG_007-15a"/>
簡試自成一軍是也欲乞明詔諸將應兵闕許申陳於<lb/>
諸路選募况荆粤之人尚氣喜鬬困於閭閻不得其欲<lb/>
或多椎埋犯法販私為姦久之探丸弄兵遂為劇盗若<lb/>
加收籍使之勇於公鬬非惟强兵而威敵抑亦弭禍而<lb/>
安民是一舉而獲二利也<lb/>
　　　代張丞相辭免劄子三首<lb/>
　　　　一<lb/>
承命兢惶心顧靡措伏念臣頃以罔功自招物議分甘<lb/>
<pb n="KR4d0177_WYG_007-15b"/>
屏棄沒齒無言仰蒙天度包容龍光不替更於流落深<lb/>
軫眷慈而臣循省未幾遽蒙環召琳館旣叨於優逸經<lb/>
筵獲持於穆清懇切未陳心猶有待豈意悞恩遽及擢<lb/>
位宰司自揣庸陋曽無一可灼知輿論孰以為宜伏望<lb/>
陛下察臣誠衷亟行追寢庶幾孤跡終遂保全上不累<lb/>
於眷知下得全於素守<lb/>
　　　　二<lb/>
比罄忱誠未蒙開可再念臣勤勤之懇非敢飾辭誠以<lb/>
<pb n="KR4d0177_WYG_007-16a"/>
當軸處中之任實安危治亂之源苟非其人國家何頼<lb/>
今陛下宵衣旰食思濟囏難英俊并驅猶恐不及以臣<lb/>
疲懦雖欲竭慮畢精終恐無益况臣五技之窮見於已<lb/>
試强顏素餐謗議必盈髙位疾顛可不深戒伏望陛下<lb/>
護其所短用其所長勿以反汗為嫌惟以得賢為急許<lb/>
臣且奉殊庭安其愚拙則毫髮之間或得盡其區區<lb/>
　　　　三<lb/>
温詔屢頒靡容遜避深惟陛下所以推擇之慎眷倚之<lb/>
<pb n="KR4d0177_WYG_007-16b"/>
深加於㣲臣者可謂至矣且臣非不知寵榮之可慕事<lb/>
功之當勉然而義有未安不能但已蓋與其招尤速累<lb/>
自訟於他時不若守分安愚懇祈於今日在臣之請猶<lb/>
為有辭伏望陛下擴天地之包容埀日月之臨照矜其<lb/>
誠懇曲賜聽從庶俾危蹤得全無過之地臣之萬幸<lb/>
　<lb/>
　<lb/>
　屏山集巻七<lb/>
</p>
<p>
</p>
  </div>
<div>
                <head>屏山集巻八</head>
    <p>
<pb n="KR4d0177_WYG_008-1a"/>
欽定四庫全書<lb/>
　屏山集巻八　　　　　　宋　劉子翬　撰<lb/>
　　啓<lb/>
　　　賀魯漕除直秘閣啓<lb/>
伏審拜寵楓宸升華芸閣屬公朝信賞之日増外臺待<lb/>
節之榮某官夙受眷知特膺時選方六龍之南駐視百<lb/>
粤為近籓恊濟軍需實煩心計事尅期而取辦固非一<lb/>
端下不擾而告成斯為盡羙休功藹著優渥宜頒清遊<lb/>
<pb n="KR4d0177_WYG_008-1b"/>
始歴於瀛洲迅召行趨於天闕某言念崇墉之邇俯慙<lb/>
趨謁之遲面賀無因心馳徒切<lb/>
　　　到任與張守啓<lb/>
恭承朝命來佐郡符當大賢懷紱之初屬賤子弹冠之<lb/>
日叨恩有自託庇惟新某官操履端脩器資閎遠有慷<lb/>
慨憂時之志抱縱横應變之才早拜寵於楓宸仍踐更<lb/>
於棘寺釋之持議可重振於家聲由也片言實兼資於<lb/>
儒雅猷為藹著委任彌隆一麾臨荔子之邦千里被棠<lb/>
<pb n="KR4d0177_WYG_008-2a"/>
隂之化舊深仰德今幸依仁飛誠輙見於手書展禮將<lb/>
期於面覿<lb/>
　　　謝鄧倅啓<lb/>
桑梓之封疆宻邇久託為鄰萍蓬之蹤跡蹉跎未仰德<lb/>
表撝謙不間瑶翰先臨仰慙推恕以待人詎敢設辭而<lb/>
文過恭惟某官詩書雅胄簪槖名家才猷擅當世之竒<lb/>
議論發古人之奥屢專煩劇益藹聲華旋擢佐於郡符<lb/>
念未偕於人望士元試政已觀展驥之能景倩還朝行<lb/>
<pb n="KR4d0177_WYG_008-2b"/>
起登仙之嘆某退藏舊隠政竊餘輝脩誠輙見於手書<lb/>
載贄終期於面覿<lb/>
　　　賀李丞相年啓<lb/>
伏以履而後泰易推爻象之占正次於王史謹春秋之<lb/>
法某官三朝實德間世宗工申申燕居雖暫安於湖海<lb/>
几几赤舄終行歸於巖廊履此休辰宜膺殊福某一去<lb/>
門䦨之久薦觀歲籥之更莫獲稱觴徒増善頌<lb/>
　　　賀李丞相冬至啓<lb/>
<pb n="KR4d0177_WYG_008-3a"/>
史書雲物紀麟筆之五年復見天心驗犧經之七日某<lb/>
官精忠許國巨業濟時遇事見哲人之難以身任天下<lb/>
之重險夷一節出處兩全商鼎鹽梅夢昔形於帝賚周<lb/>
詩袞繡人咸跂於公歸履兹長至之辰宜納朋來之慶<lb/>
某職居佐郡禮廢稱觴輙布露於尺書莫趨陪於丈席<lb/>
　　　賀新憲啓<lb/>
光膺宸詔榮領憲權當抱鼓之屢鳴恨繡衣之來晩某<lb/>
官當朝雅望濟世通才披淵衷特逹之知屬要路踐揚<lb/>
<pb n="KR4d0177_WYG_008-3b"/>
之夕猷為藹著委寄彌隆當兹多事之時出領持平之<lb/>
任論刑推恕寃伸畫地之囚稔惡必誅威慴潢池之盗<lb/>
方依鴻庇尚阻鳬趨徒引領於行臺敢馳誠於尺牘其<lb/>
如祝頌曷慶敷宣<lb/>
　　　賀謝叅政啓<lb/>
顯奉明綸入叅大政人惟求舊宜居輔弼之聯民具爾<lb/>
瞻益見廟堂之重某官襟懐玊粹識量淵深騰聲譽於<lb/>
妙齡揭儀表於當世涵泳聖賢之道臻厥大醇發揮盤<lb/>
<pb n="KR4d0177_WYG_008-4a"/>
誥之文極於深厚久翺翔於禁從暫偃息於侯籓辰告<lb/>
屢聞民謡藹著世屬艱危之運朝思開濟之臣帝曰俞<lb/>
哉誰如公者趣賜鋒車之召峥膺宗伯之除位髙而色<lb/>
彌恭才大則任斯重果符睿㨂擢貳政機忠讜在朝可<lb/>
沮淮南之議威名繼世佇收淝上之勲恊濟中興益觀<lb/>
遠業某儒宫晩學海郡㣲官當整斾之來歸獲望塵而<lb/>
贄見屢陪末席欵奉清言側聞宸命之頒實倍常情之<lb/>
喜長裾可曳莫趨元禮之門䦨短幅交馳深愧子雲之<lb/>
<pb n="KR4d0177_WYG_008-4b"/>
筆札<lb/>
　　　回耿龍圖啓<lb/>
伏審髙軒壓境方竊喜於望塵專价踵門猥先蒙於折<lb/>
簡禮乖常分愧集㣲躬某官識量淵深風神粹羙道術<lb/>
逢原而自得聲名欲隠而彌彰秀發妙齡顯躋華貫風<lb/>
雲際運熙朝獨歩於要津父子傳經後學飽聞其餘論<lb/>
久翺翔於禁橐暫均逸於祠宫壯猷壹鬱而未施雅志<lb/>
雍容而有在艱難避地仲宣聊寓於荆州宻勿綢繆賈<lb/>
<pb n="KR4d0177_WYG_008-5a"/>
誼行歸於宣室瞻承伊邇慰懌何量<lb/>
　　　賀宣撫李相公啓<lb/>
拜命行朝宣威南裔輿情均慶否運潛消竊以黠虜不<lb/>
庭兵無虛歲中原失御禍徧九州方困慿凌靡皇經理<lb/>
眷乃長沙之地莾為羣盗之區天誅以遠而未加兇熖<lb/>
莫懲而愈肆阻湖湘而自固據城邑以相殘固欲安之<lb/>
毎軫淵衷之念其誰任此僉云舊德之宜某官佐佑三<lb/>
朝儀刑百辟總戎疆場遠過於長城决䇿廟堂匪資於<lb/>
<pb n="KR4d0177_WYG_008-5b"/>
他相念艱難而守節不變處進退而唯道之安乆均逸<lb/>
於殊庭爰專征於外閫兼制嶺南之地更分麾下之兵<lb/>
幕府肇開坐致英髦之集戎旗所指遥知氛祲之清乘<lb/>
兹破竹之機孰壓建瓴之勢益隆勲業再任鈞衡固中<lb/>
興不㧞之基為四海更生之福某猥居官守側聽除音<lb/>
知公論之攸歸竊私喜而不寐徒得君重諌宻簡於帝<lb/>
心無以公歸願亟符於民望<lb/>
　　　賀翟叅政啓<lb/>
<pb n="KR4d0177_WYG_008-6a"/>
顯奉綸恩入叅機政人心胥穆國勢増隆竊以季梁在<lb/>
隨强敵聞而不伐王導輔晋有識知其無憂歴觀世道<lb/>
之興衰實係人材之用舍天其靖亂時則得賢某官造<lb/>
道閎深挺材剛特飛英聲於四海結睿眷於三朝鼇禁<lb/>
再登共識王言之大虎符屢剖獨推治行之髙持橐有<lb/>
年挂冠未老起佐多艱之運薦膺求舊之圖三聘肯來<lb/>
人快争先之覩一言默契上興見晩之嗟益聳民瞻進<lb/>
陪國論經濟諒行於素志扶持立底於昌期某未覲光<lb/>
<pb n="KR4d0177_WYG_008-6b"/>
儀逖聞明命進由儒術竚觀致位之榮<hi>闕</hi>　　　寜愧<lb/>
書門之誚<lb/>
　　　謝李叅政舉知己啓<lb/>
夙荷見知常許成風之斵遽蒙論薦過形推轂之言揆<lb/>
實無堪近名増愧竊聞君以任人而逸國由得士而昌<lb/>
矧兹多事之時尤資羣䇿之助洪惟上聖務濟丕圖念<lb/>
皇祖之貽謨閲近臣之奏藁謂孟軻之言一善如宋王<lb/>
何若陳襄之引羣賢有温公者遍咨邇列咸舉所知慨<lb/>
<pb n="KR4d0177_WYG_008-7a"/>
甞膽以思危頼同心而底治想其風采方傾惓惓如饑<lb/>
渴之懷辱在搜揚宜得犖犖真英雄之士如某者自守<lb/>
拙直無他技能早惟經笥之躭晩悔儒冠之悞夤<hi>闕</hi>末<lb/>
宦奔走四方嘆州縣之受恩敢囏難以辭事豈期慰薦<lb/>
俯及庸虛某官黼黻皇猷權衡士類雅抱毎存於謙挹<lb/>
清流皆喜於攀依品題所加名譽増重攬英髦而列上<lb/>
仰副旁招置愚陋於其間恐塵清舉出於過覆何以仰<lb/>
承某敢不蚤暮以思視履惟正途雖窮而益勵時苟至<lb/>
<pb n="KR4d0177_WYG_008-7b"/>
而則為奮不顧身誓不羞於前烈伸於知己輙自見於<lb/>
一言<lb/>
　　　賀吕相公啓<lb/>
伏審某官顯奉制函入持魁柄凡搢紳有識之士莫不<lb/>
傾耳拭目以俟復平之期若閭巷無知之民亦皆延頸<lb/>
跂踵而起更生之望蓋以狄人之内侮實乘中國之乆<lb/>
安二聖蒙塵累年於此至尊甞膽惟日以之思得非常<lb/>
之材叶贊中興之治某官閣下氣鍾英特德藴忠忱學<lb/>
<pb n="KR4d0177_WYG_008-8a"/>
博綜於古今識徧周於夷險值艱難之厄運荷宻勿之<lb/>
深知肱股之力為多社稷之功莫大旄頭盡落無復彗<lb/>
於紫薇羲馭再升遂安行於黄道薦膺圖任益罄謀猷<lb/>
用能身任安危不以賊遺君父將壇暫建㨗奏交騰周<lb/>
公東征既有四國是遒之詠宣王北伐可無萬邦為憲<lb/>
之臣還冠邇聨適觀遠業人神必將開泰夷夏咸以歡<lb/>
呼整頓乾坤實頼經綸之手光輝竹帛載惟雅頌之音<lb/>
某乆託帡幪猥叨齒記念先公之在日嘗辱交遊偕同<lb/>
<pb n="KR4d0177_WYG_008-8b"/>
産以登門仍加慰薦况遇旁招之日適兹自效之秋其<lb/>
為歡欣實倍倫等<lb/>
　　　到任與祖漕啓<lb/>
守拙杜門乆卧桐孫之圃叨恩佐郡朅來荔子之邦仰<lb/>
由推挽之私更記帡幪之庇某官道窮閫域文富波瀾<lb/>
持身凛剛毅之風接士見温恭之色早冠天庭之第獨<lb/>
深宸扆之知旋駕税於杏壇薦叅籌於槐府清聲藹藹<lb/>
要路駸駸獨當艱棘之時出領轉輸之寄蓋六龍駐蹕<lb/>
<pb n="KR4d0177_WYG_008-9a"/>
地益重於全閩而四牡觀風恩獨榮於故里俯憐疎逖<lb/>
曲賜吹噓某敢不益勵操脩恪勤職守匪悦干時之譽<lb/>
庶迯竊禄之羞<lb/>
　　　賀漕侯郎中啓<lb/>
睿恩中發使指外移顧休寵之惟均視光華之益遠某<lb/>
官材推英特識妙機深早馳譽於簪紳乆踐揚於中外<lb/>
暫輙荆襄之節來持閩部之權易地皆然無施不可登<lb/>
車攬轡夙有志於澄清爾界此疆固靡聞於惡斁即觀<lb/>
<pb n="KR4d0177_WYG_008-9b"/>
奏計别竚圖功某自揣疎庸方祈覆䕶阻趨門而面賀<lb/>
徒伏紙以神馳<lb/>
　　　賀新漕徐學士啓<lb/>
光奉宸恩遠將使指軺車壓境列郡趨風某官德宇閎<lb/>
深才鋒淬礪夙著清朝之譽薦膺當宁之知擢自州符<lb/>
峻持漕節屬宼攘之甫定念兵食之猶繁餽餉連年豈<lb/>
有紅朽之粟流移失業更多白著之科事固從權民實<lb/>
重困經畫政資於善計艱難庶底於昌期某託庇之初<lb/>
<pb n="KR4d0177_WYG_008-10a"/>
效官有守輙脩辭於慶牘莫旅進於賔墀<lb/>
　　　賀新任梁提舉啓<lb/>
光奉宸綸出將使指重摘山之寄委増衣錦之榮觀某<lb/>
官材應時需識周事變騰一時之妙譽結當宁之深知<lb/>
適兹艱難屢司繁劇巳懋飛芻之績更宣持斧之威事<lb/>
有甚難毎責成於倉卒才無不可故所至而優游暫弭<lb/>
節於周原行召還於宣室某效官有守趨賀無因嘗叨<lb/>
半面之知喜託二天之庇<lb/>
<pb n="KR4d0177_WYG_008-10b"/>
　　　賀知泉州通交代啓<lb/>
萬里還期殊乏觀風之效一麾得請俾為將母之行已<lb/>
蒙吹借之私更忝交承之幸恭惟某官氣涵剛大學造<lb/>
精微皇皇王國之羽儀抑抑士林之軌則早逢盛際薦<lb/>
歴要途譽望甚隆共仰卿才之美行藏自信益知吾道<lb/>
之尊頃借重於侯藩復就移於使節上心簡在輿論攸<lb/>
歸攬轡登車暫展澄清之志簪筆持橐行趨禁近之聨<lb/>
某夙荷愛知尤深願頌門䦨伊邇即諧道舊之懽景仰<lb/>
<pb n="KR4d0177_WYG_008-11a"/>
匪遥顒企告新之政<lb/>
　　　代與趙提舉啓<lb/>
提舉博士器資凝遠業履光明清名夙冠於士流古道<lb/>
益尊於師席身膺臨遣増重使華幹山海之羡饒供國<lb/>
家之調給政資儒雅庶逹經權休聲已著於外臺召節<lb/>
行歸於中禁<lb/>
　　　代與江給事啓<lb/>
宫使給事學窮損益知逹經權早登清要之途特注顒<lb/>
<pb n="KR4d0177_WYG_008-11b"/>
昻之眷優游𤨏闥備殫獻納之忠偃息藩方綽有循良<lb/>
之譽乆兹均逸未副僉俞<lb/>
　　　代與李丞相啓<lb/>
巖石具瞻乆仰威名之重龍門阻越未親顏色之温敢<lb/>
通咫尺之書少布腹心之藴恭惟宫使僕射相公道推<lb/>
先覺望重本朝孟荀為儒者之宗伊吕乃聖人之偶羯<lb/>
胡外侮艱危永賴於壯猶炎運中興螭廷首登於一相<lb/>
運化鈞陶之上救民水火之中險阻薦更忠誠自信出<lb/>
<pb n="KR4d0177_WYG_008-12a"/>
處動四方之耳目話言為今日之典謨卓爾元勲渙乎<lb/>
百世暫均休於祠館俄借重於侯藩周公居東既有四<lb/>
國是遒之詠宣王北伐可無萬邦為憲之臣佇冀衮衣<lb/>
之歸式符寰海之望某猥以凡末誤膺使令雖智力之<lb/>
自殫嘆事功之難立荏苒歲月之乆蹉跎毁譽之間<lb/>
　　　代賀范叅政啓<lb/>
肅聞明命登用真儒國是所歸人心胥悦恭惟某官秉<lb/>
心端慤履道深醇皇皇天陛之羽儀侃侃士林之凖則<lb/>
<pb n="KR4d0177_WYG_008-12b"/>
頃從𤨏闥進直北扉雖驟膺神聖之知實乆繫中外之<lb/>
望審成敗安危之㑹罄論思獻納之誠伍符尺藉異太<lb/>
阿之倒持悍將强藩無四牡之項領由播告之㫖不匿<lb/>
故遠近之聽咸孚是宜益聳民瞻越陪國論真才既不<lb/>
次而用素藴必度宜而施裁議於中何愧唐朝之内相<lb/>
指縱有自終為漢室之宗臣某奉祠屏處聞報後時望<lb/>
兩地之深嚴莫脩慶禮承二天之庇奬彌劇懽情<lb/>
　屏山集巻八<lb/>
</p>
<p>
</p>
  </div>
<div>
                <head>屏山集巻九</head>
    <p>
<pb n="KR4d0177_WYG_009-1a"/>
欽定四庫全書<lb/>
　屏山集巻九　　　　　　宋　劉子翬　撰<lb/>
　　祭文<lb/>
　　　祭翁殿撰文<lb/>
堂堂老成國之龜玉進則光朝退斯美俗天其靳耶奪<lb/>
之何速嗚呼哀哉維公之質嶽重海滙學窮古書道通<lb/>
聖門本朝取士科張甲乙偉人巨公皆此途出公亦欣<lb/>
然飛聲騰實賢俊之關圖書之囿孰游其間惟徳之懋<lb/>
<pb n="KR4d0177_WYG_009-1b"/>
公亦欣然来為領袖懐紱承流乘軺光逺時以外移為<lb/>
仕之蹇公亦欣然屢膺臨遣愠色三已榮輕九遷浮雲<lb/>
巻舒何往不安公亦欣然老於祠官惟公行藏曰有義<lb/>
命物智時機無心而應蘂笈探𤣥麟經纂聖得意忘年<lb/>
怡然處順惟我小子與公同鄉交舊年契奕葉有光晩<lb/>
獲從公素心始償見必我留宴笑坐旁公雖病矣神氣<lb/>
内强袖手不言色惠滿堂大化宻移逺遊不復壽格睟<lb/>
容悶於一木楚些徒招秦詩莫贖設醴陳殽文以相之<lb/>
<pb n="KR4d0177_WYG_009-2a"/>
誠可達幽公其亮之<lb/>
　　　祭翁郎中文<lb/>
嗚呼文人才士天所惜耶幸而有之何多厄耶將理有<lb/>
乘除而物無兼得耶抑人定者勝天而造物不能與之<lb/>
争力耶嗚呼孰謂我邦遐荒陋僻人物之竒而有士特<lb/>
自謂兒時已驚超逸士友咸曰是必將耀乳虎之䦨班<lb/>
奮雛鸞之羽翼也游宦平生聲華籍籍倚堅而摧履坦<lb/>
而踣所圖則多十不酬一士友為之說曰大器晩成彼<lb/>
<pb n="KR4d0177_WYG_009-2b"/>
銳進速騰固旋敗而亟失也濬海崇山筆無勍敵才者<lb/>
疾其勝已不才者疾其輕已白首窮年流離竄斥嗚呼<lb/>
今者死矣曩說不讎皆拂膺而為之太息也然而士特<lb/>
之文角立傑出羅萬象乎筆端煥丹青乎胸臆他人缶<lb/>
鳴我則雷驚他人杓盈我則川溢生乎以此潤身死乎<lb/>
以此埀名造物之遺士特者厚矣彼窮達信黄粱之夢<lb/>
壽天同白駒之隙也失之錙銖者泯泯如彼得之丘山<lb/>
者永永如此較輕重於斯言則九原可以自慰士友可<lb/>
<pb n="KR4d0177_WYG_009-3a"/>
以亡戚也<lb/>
　　墓銘<lb/>
　　　致仕祝君墓誌銘<lb/>
紹興三年三月六日致仕祝君卒五月六日𦵏金相山<lb/>
之原其孤可久来請銘祝君余之父友也其孤又余姊<lb/>
壻也来請銘以舊姻之故也而不辭所以終我祖我父<lb/>
之惠好也正議公曩遊學時忠顯公侍君之諸父深相<lb/>
交結傾盖遺縞不足諭也正議曰他日無忘祝氏忠顯<lb/>
<pb n="KR4d0177_WYG_009-3b"/>
公既達結昬貤爵光其子孫君亦以此通班朝著示不<lb/>
忘也今君之死余又銘之以申前志以敦外姻以昭潜<lb/>
徳以慰孝思也有是四者斯可為銘君諱祐字彦將信<lb/>
州鉛山縣紫溪人也曾祖虞祖仁覇父世昌君少時刻<lb/>
勵思自奮致而宦學齟齬皆不得其志焉初任吉水縣<lb/>
嵗饑多盜捕獲填圄吏白君曰正盜之罪法應受賞君<lb/>
曰道殣相望官弗加恤又忍峻刑而資吾進身耶盡釋<lb/>
之白郡守賑給之境内多全活後任福州福清縣主簿<lb/>
<pb n="KR4d0177_WYG_009-4a"/>
監建州寳瑞場當路者薦其堪事君曰僕僕不已又將<lb/>
何求遂挂冠而歸自是脫畧世紛寓意於酒朝醺暮酣<lb/>
不見醒客時與賔友獻酬盡歡或悠然獨酌賦詩長嘯<lb/>
所居有林泉之勝君躡履曳杖倘佯雲間人識之曰此<lb/>
醉仙也君在燕間寵光時至可久立功西域乞回賞以<lb/>
授君牙緋朝廷許之青紫侁侁環戯膝下鄉黨以為榮<lb/>
觀君寛仁樂施湍川為梁如已思濟病者與藥如已獲<lb/>
瘳晩嵗絶粒益幸酒美疢遂臻臨絶之際所以訓勵其<lb/>
<pb n="KR4d0177_WYG_009-4b"/>
子孫者皆厚徳之言也悲夫君享年六十有六娶周氏<lb/>
生子二曰可久武功大夫貴州刺史主管潭州南嶽廟<lb/>
曰可大承信郎二女長適進士黄敷次適余翬孫男三<lb/>
人孫二人彭年松年皆將仕郎皆尚㓜<lb/>
銘曰是非喧喧以醉為籓名奔利馳以醉為歸蹈世紛<lb/>
而不染葆天光而自熙所謂徳全於酒者惟君為庶幾<lb/>
積厚不施嗚呼噫嘻<lb/>
　　墓表<lb/>
<pb n="KR4d0177_WYG_009-5a"/>
　　　處士劉公墓表<lb/>
劉公居建之潭溪九世餘二百年矣其初京兆萬年縣<lb/>
人唐僖宗時有為將軍者嵗久名逸五季亂子諱庸者<lb/>
南逰獵較於此愛其形勝因家焉今推為始祖以其近<lb/>
而可攷也皇考忠顯公曩使關中嘗訪京兆劉氏僅有<lb/>
存者某雜著譜牒諸書劉氏陶唐系也自元王交封楚<lb/>
居彭城支𣲖最衍今九大族并出元王之後唐史譏言<lb/>
劉悉出彭城非也京兆劉氏廼九族之一周有石州刺<lb/>
<pb n="KR4d0177_WYG_009-5b"/>
史懿隋有上柱國韶唐史有民部尚書文静自文静子<lb/>
樹義而下未詳其繼惟我始祖之居潭溪也蕩拓焚拂<lb/>
以啟山林二世而廬室完三世而田疇闢庸生光位光<lb/>
位生玉玉生文廣文廣生朝議公太素於是崇禮文篤<lb/>
經術謹逰從厚風化是載是循久而弗怠識者知其後<lb/>
之必大也公諱民覺字莘材朝議次子也恪紹前脩濃<lb/>
薰泛挹早自知名正奉遊學時普寧暨夫人老矣公常<lb/>
留侍以故不遑科舉之事夫人年九十六而卒公始終<lb/>
<pb n="KR4d0177_WYG_009-6a"/>
孝養敬不弛顔既𦵏結茅罄哀鄉評尚之耋老聚而請<lb/>
曰非公孰為吾黨指南公據師席二十餘年毓英導秀<lb/>
多所成就忠顯之守㑹稽長樂也甞迎公就養二郡江<lb/>
山大有佳處公從羽流衲子逍遥物外時忠顯公欲請<lb/>
於朝官之公曰衰朽那復有此意若欲亢宗則夫二子<lb/>
在盖其恬曠自適世網莫之能攖也公為人淳樸謙厚<lb/>
温温然常以和畀人人皆樂親之内藴雖深若不叩擊<lb/>
似不能言者紹興改元寇作里中騷動公時已卧疾扶<lb/>
<pb n="KR4d0177_WYG_009-6b"/>
輿適上饒慈氏寺以其年十一月十五日卒享年八十<lb/>
四公娶吴氏司業著之妹也一女適進士吴敏脩孫男<lb/>
子翇子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子翌以紹興三年八月乙巳歸𦵏於壽口之<lb/>
原吴氏後公十二年卒享年八十一又三年乙丑十一<lb/>
月乙酉合𦵏焉壽口潭溪皆在崇安縣開耀鄉云畢事<lb/>
叔父命某為文表墓姑紀其實以曉方来非敢私親而<lb/>
侈也<lb/>
辭曰谷變陵遷山摧石泐死而不朽兮潭溪老人居此<lb/>
<pb n="KR4d0177_WYG_009-7a"/>
室<lb/>
　　　處士祝君墓表<lb/>
惟我皇祖宣奉公以道術為東南儒宗著錄之士悉皆<lb/>
名流君嘗受業焉盖挹學海之波瀾潤詞林之枝葉者<lb/>
也時皇考忠顯公在膝下與同研席者甚衆雅竒君因<lb/>
定交焉君業成遊上久之㑹親疾慨然嘆曰竭力為養<lb/>
是亦孝也何必三釡耶拂衣而歸自是克勤幹蠱祈寒<lb/>
燠暑無巨細必親人以為難君安而行之君天資孝友<lb/>
<pb n="KR4d0177_WYG_009-7b"/>
遇人以誠内和而外剛士無賢否皆樂親之而有所憚<lb/>
或有缺行惟恐聞於君君聞而愧切之必改也君隠耕<lb/>
餘數十稔攻苦食淡家貲遂豐然於貧窶時亦賙貸有<lb/>
足大者至於拓險徑造飛梁稍便於人傾橐不吝晩嵗<lb/>
即逰岸鄉造别宇幅巾杖藜將終世焉俄以疾終時建<lb/>
炎三年八月五日也君生喜學已雖不達訓子弟益勤<lb/>
厚禮館置名儒故祝氏為學者皆有師承而子卣稱最<lb/>
卣屢擢薦翺翔國學識者謂將大君門必自卣而君猶<lb/>
<pb n="KR4d0177_WYG_009-8a"/>
不亡也君諱奕字彦思姓祝氏信州鉛山人曾大父虞<lb/>
大父仁覇父世昌初娶余氏終娶周氏四子曰中正曰<lb/>
天與皆早亡曰卣曰鹵一女適進士傅衮孫男女八人<lb/>
君享年六十有七三年十月二十二日𦵏於邑之芭蕉<lb/>
塢卣来請文某視君為丈人行雖逰宦契濶猶及識君<lb/>
也然安能窺君之所存哉以宣奉公道術之奥忠顯公<lb/>
名徳之重而君從之逰且欵宻焉是必有大過人者因<lb/>
攷君行實涕泣而表於其墓曰嗚呼君之賢可稱也哉<lb/>
<pb n="KR4d0177_WYG_009-8b"/>
又可悲也猶幸其有以少慰也君之平生顯然可知者<lb/>
固可書也書之人故信之其賢已可稱而未盡也以君<lb/>
之才未盡見於設施驟而書之無所攷焉人誰信之懼<lb/>
人之不信而不書則君之所藴終無得而聞焉此又可<lb/>
悲也古之士抱才埋沒而後世知其賢者是或論其師<lb/>
友或觀其所以許與者或跡其為之傳記者因得以信<lb/>
之也後之覽斯文者由是而求君之所藴焉則其賢可<lb/>
盡知猶足少慰也嗚呼君之賢可稱也哉又可悲也猶<lb/>
<pb n="KR4d0177_WYG_009-9a"/>
幸其有以少慰也夫<lb/>
　　　熊氏令人陸氏孺人墓表<lb/>
建炎己酉嵗余兄侍郎從戎川陜時余嫂熊氏已嬰病<lb/>
明年冬十一月十一日卒侍郎書来曰聞汝嫂訃彌劇<lb/>
傷悼曩常憂其疾也屬吾在行不得視其棺殮故以是<lb/>
為恨也吾歸而𦵏之慰夫亡者又明年春三月二十七<lb/>
日余室陸氏病卒侍郎書来曰國事未濟懐恩則虧義<lb/>
棄成則失武一集吾私二疵深矣何以歸乎時方艱虞<lb/>
<pb n="KR4d0177_WYG_009-9b"/>
塗殯非䇿汝嫂汝婦可共塋窀穸相地惟吉涓日惟良<lb/>
送終之禮惟盡則猶吾歸也於是𦵏於建州拱辰山開<lb/>
善寺之東原熊氏建州建陽人故朝奉郎安行之女也<lb/>
慈懿知書年二十為侍郎之配生二男五女長男珙承<lb/>
務郎女恩娘尚㓜餘皆早亡封令人享年三十六以紹<lb/>
興二年十月十七日葬陸氏家越州左丞佃之孫奉直<lb/>
大夫寘之女謙淑能琴年十八歸余生一女失之享年<lb/>
二十四先熊氏六十二日而葬畢事復於侍郎兄仍刻<lb/>
<pb n="KR4d0177_WYG_009-10a"/>
文以表之辭曰熊氏居左陸氏居右異穴同邱辭詔厥<lb/>
後<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0177_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻九<lb/>
</p>
<p>
</p>
  </div>
<div>
                <head>屏山集巻十</head>
    <p>
<pb n="KR4d0177_WYG_010-1a"/>
欽定四庫全書<lb/>
　屏山集巻十　　　　　　宋　劉子翬　撰<lb/>
　　賦<lb/>
　　　聞藥杵賦<lb/>
　　病翁製藥齋閣中杵聲琅琅然聽而樂之因作是<lb/>
　　賦<lb/>
窈窕兮曲房空桐隂碎兮𤣥雲濃藥杵兮晨舂重扄静<lb/>
兮隠壠冬廓落兮小軒明麥風過兮綠紋驚藥杵兮暮<lb/>
<pb n="KR4d0177_WYG_010-1b"/>
鳴千巖迥兮散丁登觀其票姚沉著晶熒歘霍舉雖一<lb/>
握之㣲勢有百鈞之落如唱兮復應將定兮旋躍乍降<lb/>
乍升時散時合幽深如寫其凄厲激烈若舒其謇諤喧<lb/>
喧兮方震於廂榮闃闃兮忽沉於寥廓厭市鍜之音陋<lb/>
鄙村舂之韻濁矧羣蛙之閙地徒蟈蟈而郭郭斯盖古<lb/>
今未賞而病翁之所獨樂也翁方抱沉疴隠空谷坐胡<lb/>
床據槁木思物底於無厲殆口甞於衆毒因神丹之揉<lb/>
練發員機於磨觸琅琅之中獨聞和焉自一而生盈萬<lb/>
<pb n="KR4d0177_WYG_010-2a"/>
而復徒耳煩於里巷亦腕脱於童僕衆嗤其强聒不休<lb/>
翁好之常若不足或曰聲以律和樂由心樂<hi>音效</hi>故桓筝<lb/>
融笛嵇琴阮嘯各寓興以怡神雖異趣而同調彼鐵中<lb/>
錚錚耶又何足資夫玩好翁曰木風嗚嗚如塤如竽誰<lb/>
為吸呼石流濺濺如絲如弦誰為擊彈不約而合乃其<lb/>
自然聲雖流而常寂聽若遇而非緣苟有當於余心又<lb/>
何必八音之變而與夫九奏之繁哉且賞音於澹者與<lb/>
道黙契有見於獨者與衆必戻亦各從其志焉翁豈恤<lb/>
<pb n="KR4d0177_WYG_010-2b"/>
呶呶之議<lb/>
　　　溽暑賦<lb/>
病翁筋骨支離當暑彌劇望雨於南齋之上拊檻而歌<lb/>
曰使天霣珠不可以清煩裾使天霣玉不可以消炎酷<lb/>
想墨蜧之躍淵快商羊之舞陸已而飛霾斷野細電摇<lb/>
嶽簾綃蟄潤柱礎流渥心煩寃而若糾思淫裔而增濁<lb/>
疑環居乎曲突乍窘跡乎重橐客有問曰溽暑何氣哉<lb/>
翁曰隂陽之争氣也席威者窮而未沮鼎盛者出而見<lb/>
<pb n="KR4d0177_WYG_010-3a"/>
閉也隂出為垢陽来為復自一卦推之消長盈虚曾不<lb/>
離乎六也㽔賔之日隂一在内陽五在外而六者之運<lb/>
如星循於次如輻旋於轂向之微者益大大者日益蹙<lb/>
也肇於豕蹢極於龍戰貫魚以柔順履虎而驕僣盖弱<lb/>
則隨强則暌隨則睦而安暌則競而危兩雄不並居終<lb/>
必為之變也方其争也竒偶互生剛柔雜襲奔騰海逝<lb/>
蹇嵼山立勢均力等屹若勍敵初如秦晉交綏而返斾<lb/>
又似漢楚相持而堅壁彼瀜瀜潰潰者鑠為大焦熙熙<lb/>
<pb n="KR4d0177_WYG_010-3b"/>
曜曜者煦為蒸濕也其氣烟煴滃<hi>上聲</hi>濛<hi>上聲</hi>底滯膠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>淟<lb/>
<hi>他典切</hi>涊<hi>乃殄/切</hi>油湙濡汨<hi>音/日</hi>汙浥<hi>音/葉</hi>被金石而消䎡<hi>音暖</hi>襲<lb/>
草木而萎薾天地汩<hi>音骨</hi>其清明日月昧其晶曄薄而為<lb/>
雷則隠轔呼<hi>入聲</hi>碌<hi>入/聲</hi>喑噫嗢<hi>音揾</hi>咽旋空欲震鬱而不渫<lb/>
激而為風則䬎<hi>古獲切</hi>䬉<hi>呼獲切</hi>蓬勃燥冐翕忽揚汙發穢<lb/>
原谷呀呷厯庚而伏凡四五旬時猶未歇也客曰然則<lb/>
氣之為沴<hi>音殄</hi>厲者耶翁曰不然夫惟争也四時之序乎<lb/>
萬化之機行也子獨不聞烹飪之事乎實水以釡傳火<lb/>
<pb n="KR4d0177_WYG_010-4a"/>
以薪熚炥烜列兮滋熾汹湧潏溢兮驟驚既山鳴而澗<lb/>
吼亦霧蓊而雲蒸靡堅革熟鼎俎之味成焉故水火不<lb/>
争為㸑者怠麴蘖不争為醪者壊輔弼不争為國者敗<lb/>
斯言雖小可以喻大也客曰問一得三䝉昧曉然惟清<lb/>
論之慰沃斯煩歊之可捐者耶<lb/>
　　　哀馬賦<lb/>
　　叛軍繼踵入閩驅竊戰騎過山嶺悉多殞敗余感<lb/>
　　之作哀馬賦<lb/>
<pb n="KR4d0177_WYG_010-4b"/>
嗟哉何閩山之險絶乎方井陘而曠趙視劍閣而夷蜀<lb/>
峻嶺標樹横巒掛瀑岧嶤嵂屼縈紆阻複勢將平而驟<lb/>
起塗稍順而仍曲穴壁寄棧㳂崖轉躅晝倚石以傳飱<lb/>
暮捫蘿而假宿非戀土之邦人嗟此来而何欲棲危走<lb/>
險禽疲獸伏墮峻木之升猱礙層霄之飛鵠矧萬馬之<lb/>
南奔列長鑣而競逐訝四達之通逵忽絲連而綫屬搶<lb/>
攘廹塞互相擠觸前顛後升平坑翳瀆<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>哀結憤而叢<lb/>
徂萃萎者十幾五六焉幸而生者皆垂頭顧影低摧局<lb/>
<pb n="KR4d0177_WYG_010-5a"/>
促鹿駭麏驚鴟蹲蝟縮脊伶俜而卦露尾焦蕭而帚禿<lb/>
鼻咯亁埃肺傷芒穀望長坂以悲嘶想清波而浮浴癬<lb/>
癢瘡煩揩墻攄木集彼蚊蠅紛紜緣撲競咂穢而吞腥<lb/>
肆脣刀而飲鏃忽振體而驚飛去来遥而旋復慰已貪<lb/>
惏忘余楚毒當附驥而乞憐知汝曹之碌碌困甚隤豗<lb/>
憂同觳觫駕鹽車則躡足於黔中之步售屠肆則比價<lb/>
於遼東之肉悲夫吾聞之秦趙亘野燕齊迥陸數騎風<lb/>
馳萬夫鱗蹙旝影動兮鋒已交皷聲酣兮戰方熟莫不<lb/>
<pb n="KR4d0177_WYG_010-5b"/>
虎熊龍姿雲鬃電目負甲士之千鈞望沙河而一蹴既<lb/>
却銳以摧堅咸蹂都而踐國盖時清則龜龍麟鳳呈祥<lb/>
表瑞獻圖負籙俾之排難濟艱雖獲千角而網萬翎曾<lb/>
不及夫一驥之足噫今日治耶亂耶胡棄兹而弗畜彼<lb/>
踶齧恃性駑駘共族渴飲天河之浪飢耗太倉之粟徒<lb/>
韉飾文繡轡摇金玉偶備數於六閑氣驕矜而動俗責<lb/>
致逺之竒功必輿傾而載覆事既失而懲愆亦何勞於<lb/>
鞭扑悼汗血之云亡捐百軀而安贖舟臨川而墜楫車<lb/>
<pb n="KR4d0177_WYG_010-6a"/>
向塗而裂軸激壮士之興嗟誠可悲而可哭夫子曰傷<lb/>
人乎不問馬余何眷眷於此哉恐國威之未振驕虜之<lb/>
南牧也<lb/>
　　詩<lb/>
　　　凉月<lb/>
凉月未出山浮雲半空白徘徊步軒窓宛若待佳客經<lb/>
林漏飛輝暎溆生華澤及兹秋景清吾廬更幽寂殊觀<lb/>
發秘藏妙聽生寥閴營營息初機烱烱懐新得豈無平<lb/>
<pb n="KR4d0177_WYG_010-6b"/>
生心所樂已非昔天旋河漢動夜久鄰機息凄凄感庭<lb/>
蘭嵗莫霜霰集呼兒温濁醪獨酌醉永夕<lb/>
　　　渡淮<lb/>
鳴鼙渡長淮霏烟散清晨皎皎初日光照耀草木新横<lb/>
林渡餘碧疊嶂開嶙峋移橈失向背烟波浩無垠兒童<lb/>
相櫂歌余心亦欣欣輕帆互相踰畫鷁暎流津徘徊望<lb/>
洲渚悠然獨懐人樵漁有棲遯寂寞誰問鄰暮風飜洪<lb/>
濤魚蝦亦有神四顧天地黑孤舟恐漂淪<lb/>
<pb n="KR4d0177_WYG_010-7a"/>
　　　山隂作<lb/>
地勢東南盡清江吴越分脩途雜川陸游役念良勤相<lb/>
從二三子心期同所欣逢幽不暫憩何由觧塵紛抗跡<lb/>
蹈竒石揚情矚流雲崇林擁宻翠細草潜幽薰蘭亭訪<lb/>
舊逰昔甞覽遺文有生憐共盡興懐豈惟君逍遥千載<lb/>
上逸興故不羣風流詠觴樂寂寞今無聞<lb/>
　　　醉歌贈金元白<lb/>
南逰㑹稽今十年重来風物皆依然一時冠盖零落盡<lb/>
<pb n="KR4d0177_WYG_010-7b"/>
故人獨老空江邉西陵倉曹實宂散出無車馬衆所憐<lb/>
江亭曵履偶識面凛凛瘦骨餘雙顴談兵自是一敵國<lb/>
屢薦不用寧非天胸中跧伏萬貔虎静若女子容娟娟<lb/>
我家光禄新出塞羣彦入幕君宜先自言衰髪已種種<lb/>
豈復有意仍騰騫强飯亷頗思故國據鞍馬援忘華顛<lb/>
只今左臂雖小病尚想攬轡能周旋興来且酌杯中酒<lb/>
邉庭消息君知否經天太一臨坎位干戈喪亂已經久<lb/>
南閩兵敗上将戮太原城破羣胡守嗚呼國步危若此<lb/>
<pb n="KR4d0177_WYG_010-8a"/>
每惜壮士時難偶猝嗟未是真英雄綸巾羽扇聊從容<lb/>
何當矍鑠渡河去一洗塞北烟塵空<lb/>
　　　獨坐<lb/>
獨坐髙堂上游觀思無極重門雖晝關逺岫如不隔長<lb/>
林葉布隂淺澗流波激欣欣物態榮淑氣生原隰幽禽<lb/>
感時鳴遶樹飛還集常恐逐驚飇無階戀儔匹興懐念<lb/>
良逰嵗月更相及佳人獨棄余何以慰岑寂褰裳迷所<lb/>
向望逺時佇立心知徒百憂沉思不能釋<lb/>
<pb n="KR4d0177_WYG_010-8b"/>
　　　次韻盧賛元再喜雪<lb/>
使君新詩来不絶燦燦珠星聫璧月黄堂旌斾曉排衙<lb/>
喜見賔僚重賀雪寒儒茅屋補更穿雪餘仍值江風顛<lb/>
擬招鄰叟共一醉斗酒十千愁費錢南枝又見新梅蕚<lb/>
試熨春衫冷難著飄零節物易驚心常恐星星侵鬂脚<lb/>
東閣何當呼侍兒蟹螯不妨左手持㕘陪後乘盡珠履<lb/>
誰賦劉义冰柱詩<lb/>
　　　霖雨<lb/>
<pb n="KR4d0177_WYG_010-9a"/>
霖雨遂兼旬瘴霧盈川谷霏隂入户浮潤氣滋帷褥溟<lb/>
濛飛澤逺散漫何時足驟響决流渠驚洪發平陸翔禽<lb/>
困滯翼穴獸思馮木衡茅日萎壊環堵無完築曨蔥晚<lb/>
色霽草樹晞華沐長雷夜復興濯濯鳴髙屋撫枕不能<lb/>
寐沉憂萃心曲<lb/>
　　　阻風<lb/>
晚嵗多悲風江湖浪峥嶸扁舟渺無依日暮猶狐征重<lb/>
崗擁滯霧迥隰飄浮霙繫舟古岸邉纜斷舟復横天寒<lb/>
<pb n="KR4d0177_WYG_010-9b"/>
鴻雁稀滯留知旅情頺崖震林谷客子心夜驚披衣待<lb/>
清曉缺月西南明逺逰多所懐益遣歸思盈<lb/>
　　　聞筝作<lb/>
月髙夜鳴筝聲從綺窓来隨風更迢遰縈雲暫徘徊餘<lb/>
音若可玩繁絃互相催不見理筝人遥知心所懐寧悲<lb/>
舊寵棄豈念新期乖含情鬱不發寄曲宣餘哀一彈飛<lb/>
霜零再撫流光頺每恨聽者稀銀甲生浮埃幽幽孤鳳<lb/>
鳴衆鳥聲難諧盛年嗟不偶况乃容華衰道同符片諾<lb/>
<pb n="KR4d0177_WYG_010-10a"/>
志異勞百媒栖栖墻東客亦抱凌雲才<lb/>
　　建康六感<lb/>
　　　吳<lb/>
龍翔大耳兒虎視捉刀人風雲競追逐逸軌誰能遵大<lb/>
皇負英材沉潜欻求伸一呼定南國再戰威强鄰抗魏<lb/>
既摇岳攘劉亦披鱗組練繞平隰艨艟蔽通津偉哉人<lb/>
物盛成功豈無因代祀已飄忽風流久彌新停橈眺迥<lb/>
陸裂蔓登層闉卧龍昔来逰萬古懐清塵<lb/>
<pb n="KR4d0177_WYG_010-10b"/>
　　　晉<lb/>
日昃無全照南遷事倉忙龍謡方恊瑞星禍已告亡凌<lb/>
遲百年運凛凛危莫將向来問鼎人項背常相望環宫<lb/>
白羽列面闕鳴弦張膺圖未躋泰卜世豈在長獨憐短<lb/>
轅公推刃殺忠良百身嗟莫贖一慟鬂成蒼時移事亦<lb/>
更為宋復為梁惟有采石潮年年到前崗<lb/>
　　　宋<lb/>
寄奴真偉人落拓龍潜地據筵呼五木已有吞世氣世<lb/>
<pb n="KR4d0177_WYG_010-11a"/>
期值陽九天綱日淪替偏邦或跨州卑號猶稱帝匪乘<lb/>
艱棘運英姿疇能濟南戡奠番禺西狩澄涇渭功雖與<lb/>
世隆道亦因人廢緬懐揖讓風黄屋身如寄頺波日奔<lb/>
廹夜壑遷神器巢由獨賢哉髙蹤邈難繼<lb/>
　　　齊<lb/>
堯宫不剪茨禹室無崇壤巍巍天步隆萬代猶可仰荒<lb/>
哉二三君經營務華敞落柹滿清江飛斤殷遥響疏淵<lb/>
引瀾澳築圃遷林莾筋力斃民軀貲財傾國帑雄心獨<lb/>
<pb n="KR4d0177_WYG_010-11b"/>
未倦矯首生遐想時值陵谷變無事猶悲曩殷憂易興<lb/>
懐逸樂難終享過客問青溪荒畦棘花長<lb/>
　　　梁<lb/>
開圖屬英睿失國由昬愞斯人異前脩撥亂旋致亂輕<lb/>
刑下益肆厚爵臣彌叛聰明馳萬㡬精苦徒宵旰鳳冕<lb/>
敬方袍鸞旗游彼岸悠然棄從懐臨機復難斷那知千<lb/>
佛力不紓一冦難酒色覆商周神仙蕩秦漢趨亡固多<lb/>
軌荒迷卒同貫微聖常鮮終撫册三慨嘆<lb/>
<pb n="KR4d0177_WYG_010-12a"/>
　　　陳<lb/>
悲風嘯荒垣歌斷庭花曲璧月夜沉輝瓊樹春銷馥郊<lb/>
圻逰從盛想像猶經目麗景明新妆清波暎鮮服承恩<lb/>
屬令姿被選皆華族朝從結綺逰暮向臨春宿意髙時<lb/>
忽謝步逺塗方促榮華事不長哀樂情難足悠悠六朝<lb/>
事轉盼風驚燭永懐興亡端斯文慚麗縟<lb/>
　　　夜飲<lb/>
良宵樂未央促席團圞坐佳人意慇懃唱歌屬余和幽<lb/>
<pb n="KR4d0177_WYG_010-12b"/>
期貴闊畧醉語多叢脞沉沉玉巵酒量淺難負荷豈不<lb/>
懐極懽恐重賔友過褰帷望明河山月<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>半破回軒互<lb/>
追奔傘拂簷瓦墮<lb/>
　　　逰朱勔家園<lb/>
晨暉麗丹楹翼翼侔帝居向来堂上人零落烟海隅聫<lb/>
翩際時㑹振跡皆刑餘閨帷尚帝主皂𨽻乘軒車流威<lb/>
被東南生殺在指呼樓船載花石里巷無袴襦至今江<lb/>
左地風雲亦嗟吁叨榮已過量受禍如償逋荒凉此門<lb/>
<pb n="KR4d0177_WYG_010-13a"/>
路尚想冠盖趨客舸維岸栁鄰人罾池魚徘徊極幽觀<lb/>
曲折迷歸途夜月扄綺户春風散羅裾繁華能幾時喪<lb/>
亂實感余曹鄶余何譏此曹真人奴<lb/>
　　　孤翼吟<lb/>
哀哀孤飛禽聲鳴何悲酸含情若有訴口訥無由宣瞻<lb/>
雲憶舊侣悠悠隔山川勿言異類微聚散同悲歡零霜<lb/>
觧疊翼錯綵銷文翰殞身未足辭失意誠可憐羣飛盡<lb/>
投林凌空獨翩翩豈無棲巢枝託跡長不安啄食朝競<lb/>
<pb n="KR4d0177_WYG_010-13b"/>
場流飲暮争源鳴弦應機發薄命當其先長翮易奮飛<lb/>
窮途少周旋風雲肯借便一舉誰能攀<lb/>
　　　早行<lb/>
村雞已報晨曉月漸無色行人馬上去殘燈照空驛<lb/>
　　　寄懶菴<lb/>
山暝雨連夕今晨天氣清遥懐懶菴人髙卧掩柴荆幽<lb/>
寂性所嗜蕭然寄平生惟應田叟来對床話躬耕<lb/>
　　　老農<lb/>
<pb n="KR4d0177_WYG_010-14a"/>
山前有老農給我薪水役得錢徑沽酒醉卧山日夕忘<lb/>
形與之語妙理時見益志士多隠淪欲言慙未識<lb/>
　　　次六四叔韻<lb/>
吾家小步兵辭林獨輝暎携詩過山堂句挾風雲潤思<lb/>
嵇逺命駕訪戴屢乘興訂古釋羣疑談𤣥發清聽年均<lb/>
愧質滯禀異驚才峻頼兹時發揮藥石攻余病提携蘭<lb/>
畹曲笑語柴門静歸軒驚急響行炬飄遺燼平生共飄<lb/>
流晚嵗同棲遁語言聊寫懐補綴酬斯詠<lb/>
<pb n="KR4d0177_WYG_010-14b"/>
　　　題懶菴二首<lb/>
幔亭隠淪翁作菴更名懶紛紜萬念繁要以一理遣我<lb/>
衰百無長此興復不淺他時倘卜鄰心賞符二阮<lb/>
地偏賔至稀晝静門常掩深房紙瓦明宴坐蒲團穏庭<lb/>
花落禾掃徑草繁不剪林泉倦出逰况乃市朝逺<lb/>
　　　種菜<lb/>
傍舎植柔蔬携鋤理荒穢桔橰勤俯仰一雨功百倍朝<lb/>
来綠暎土新葉摇肝肺牛羊勿踐畦肉食屠爾軰<lb/>
<pb n="KR4d0177_WYG_010-15a"/>
　　　晨興<lb/>
晨興訪蕭寺爽氣清如沐坐看雨離山飛隂斷平陸歸<lb/>
途阻夕漲竚立驚幽獨曵杖聽殘鐘却寄僧房宿<lb/>
　　　袖刺<lb/>
袖刺謁諸鄰徘徊寄心賞潭潭廣厦深咳唾生餘響兹<lb/>
邦懐地寶比屋誇雄敞如何蓬廬士貧賤安所養<lb/>
　　　同翁士特李似表謁㢲伯少卿因作醉歌<lb/>
翁劉異氏居同里奕葉論交今久矣隴西京兆實姻連<lb/>
<pb n="KR4d0177_WYG_010-15b"/>
我既識翁因識李㢲卿自洛始遷閩寄食僧房仍宻邇<lb/>
盍簮雅好有新舊傾盖髙情無彼此酣歌擲劍悲羣公<lb/>
胡為局促荒山中曲肱放浪雖所樂樂此亦知吾道窮<lb/>
自聞胡馬再南牧九州何地無兵戎世衰成敗不以正<lb/>
姦宄得意為英雄儒生守經昧時變憤切氣欲摩蒼穹<lb/>
斯言撥棄勿復理把酒論詩差可喜圍爐夜語忘刻漏<lb/>
吹燈曉色盈窓几歸途草棘縈風袍主人謝客僕御勞<lb/>
雲山悵望一回首虎豹出穴哀猿號<lb/>
<pb n="KR4d0177_WYG_010-16a"/>
　　　下灘作<lb/>
青山鎻連環白書走鳴瀬迷津毫髪間舟與危石㑹回<lb/>
淵聚浮沫斷璧餘澎湃玩竒心若驚覽景目不逮悠然<lb/>
一回首孤驛已茫昧停橈念經厯履地猶旋憒悲風嘯<lb/>
枯林暮野雲相盖隔船聞和歌沽酒慰疲怠<lb/>
　　　偶步<lb/>
鬱鬱思淫滯振衣聊萍逰雲晴霄宇麗綠暗川原幽佇<lb/>
步時引顧心期歎無儔路逢荷犁翁笑我獨何求趨塵<lb/>
<pb n="KR4d0177_WYG_010-16b"/>
顧叩之棄去不少留心知所言非齟齬自慚羞歸来面<lb/>
空牖黙坐窮其由達人隆廣度曲士遵偏謀臨岐每易<lb/>
惑怨已識未周行藏命也夫吾非斯人流<lb/>
　<lb/>
　<lb/>
　<lb/>
　<lb/>
　屏山集巻十<lb/>
</p>
<p>
</p>
  </div>
<div>
                <head>屛山集巻十一</head>
    <p>
<pb n="KR4d0177_WYG_011-1a"/>
欽定四庫全書<lb/>
　屛山集巻十一　　　　　宋　劉子翬　撰<lb/>
　　詩<lb/>
　　　弔史<lb/>
禽殫繁弱棄兔盡韓盧烹英雄起乘時時徂力難争精<lb/>
魂閉尺穴壮骨颺飛塵凄凉千載下間氣凜如生嬴秦<lb/>
失其鹿圖王各峥嶸斯人顧盼間漢楚分重輕臣雖替<lb/>
末路君亦寒初盟豈不念疇昔百戰同艱辛誰云漢網<lb/>
<pb n="KR4d0177_WYG_011-1b"/>
疎豪俊屢拂縈髙蹈欣繫鮮括囊聞飲醇<lb/>
　　　雙樹<lb/>
猗猗暎門樹團團若雙盖微風薄層霄髣髴鬬清籟逍<lb/>
遥歩其下秀色吾所愛秋来霜葉紅飄落不相待<lb/>
　　　懐致中<lb/>
夢覺殘夜永山寒氣逾清林幽萬籟息月出虚堂明披<lb/>
衣坐復起懐人思空盈經時不對面素榻浮埃生遥知<lb/>
念盍簮臨風亦關情褰帷望岐路慨然欲宵征無人導<lb/>
<pb n="KR4d0177_WYG_011-2a"/>
我先何因識門庭仰憑鴻鴈飛書詞寫深誠詞多意莫<lb/>
宣益遣幽恨并<lb/>
　　　棄竹夫人<lb/>
愛憎情易遷感物思鬱紆念昔未棄捐嘗侍君子居煩<lb/>
襟一披豁雅抱何清虚蹉跎怨時暮凉徳竟見疎飛霜<lb/>
皓中庭枵然委牆隅的皪珠幃深熒煌錦茵鋪豈不懐<lb/>
舊恩君心已非初當年紈扇謡抱恨同區區<lb/>
　　　江山突星石士特欲易為獨醒有詩因次其韻<lb/>
<pb n="KR4d0177_WYG_011-2b"/>
羣石翠參錯兹峯峙雲林突星名固夸流傳經古今幽<lb/>
姿儼向背異態生晴隂怒若抽翠筍端如立瑶簮不有<lb/>
融結竒寧知化工深翁郎丘壑人籃輿越秋岑崎嶇喪<lb/>
亂間逢幽亦登臨把酒視雲漢浩歌散愁襟着鞭雖後<lb/>
余歸蹤畧相尋獨醒訂訛謬懐人識君心政恐五字詩<lb/>
光芒射奎參玩味不可忘寫之朱絲琴<lb/>
　　　秋懐<lb/>
哲人嘆逝川志士悲廪秋流光不暫停忽忽嵗欲周凉<lb/>
<pb n="KR4d0177_WYG_011-3a"/>
飇襲逈野飛霜皓盈疇華林失鮮輝奔谿殺湍流萬化<lb/>
倘日徂吾生難獨留而我苦不樂徬徨復何求世途多<lb/>
軌轍今行非昔謀徒遵耿耿意齟齬固莫投時乎不再<lb/>
来豈余敢懐尤王道炳日星厯騁疲軻邱歸與既改斾<lb/>
浩然亦回輈寂寞寗子歌棲遲長卿逰客嘲徒自觧天<lb/>
問終不酬長揖未免烹説難竟遭囚行藏或大謬聖賢<lb/>
共悠悠含思疚憤積念往川途脩煌煌青春姿蹉跎恐<lb/>
兹由諒非宏達觀那能齊百憂<lb/>
<pb n="KR4d0177_WYG_011-3b"/>
　　　四不忍<lb/>
草邉飛騎如烟滅拉獸摧斑食其血此時疾首念鑾輿<lb/>
玉體能勝飢渴無危城屑麴驚雲擾簠簋無光天座杳<lb/>
奮戈倘未雪深讎我食雖甘何忍飽<lb/>
黄河鑿鑿冰成路人語寒空氣成霧此時泣血念鑾輿<lb/>
玉體能勝凛冽無蒼黄天歩蒙塵去畫衮飄零傷嵗暮<lb/>
飛書倘未伐姦謀我服雖華何忍御<lb/>
平沙月轉旌旗影擐甲為衾戈作枕此時飲恨念鑾輿<lb/>
<pb n="KR4d0177_WYG_011-4a"/>
玉體能勝暴露無問安使者空相繼清蹕不回宫殿閉<lb/>
請纓倘未縛酋渠我榻雖安何忍寐<lb/>
漁陽疊皷風沙戰潑水淋漓舞胡旋此時太息念鑾輿<lb/>
玉體能勝寂寞無六宫遭亂多奔迸不復梨園歌舞盛<lb/>
着鞭倘未蹂龍庭我瑟雖調何忍聽<lb/>
　　　雲際贈施子<lb/>
驚沙慘淡連雲起曳杖悲歌行復止春城是處聞鼔鼙<lb/>
好風依舊開桃李對花惆悵忽逢君把酒無懽如啜水<lb/>
<pb n="KR4d0177_WYG_011-4b"/>
六年喪亂兩相見世路艱難嗟若此江邉盜賊真逰魂<lb/>
挾虜聲援圖併吞金陵失守數騎入㑹稽移蹕千官奔<lb/>
只今州縣多阻絶消息時聽行路說百川背海欲西流<lb/>
八柱榰天愁更折苻堅陣亂邱山摧夜聞鶴唳猶驚猜<lb/>
莫輕赤壁一炬火曹瞞氣焰隨飛灰功名邂逅有快意<lb/>
豈在今日無人哉天方稔禍秘豪傑故遣君軰多沉埋<lb/>
亦知興衰運有極天時一半因人力男兒遇事不作難<lb/>
看君赤手排荆棘<lb/>
<pb n="KR4d0177_WYG_011-5a"/>
　　　望京謡<lb/>
雙鑾北狩淹歸轂寂寞梁園春草綠猶傳故老守孤城<lb/>
官軍不到黄河曲連雲樓櫓已灰燼更倚窓扉防箭鏃<lb/>
招兵大半出羣盜繡䘿䝉衣屢飜覆前宗後杜力誅鉏<lb/>
白刃如霜挂人肉州橋燈火夜無光夾道狐狸晝相逐<lb/>
往時汴泗絶行舟市糶十千塵滿斛衣冠避胡多在南<lb/>
胡馬却食江南粟謀臣武士力俱困海角飄摇轉黄屋<lb/>
盤庚五遷方擇利昆陽一戰何當卜寧聞强虜亂中華<lb/>
<pb n="KR4d0177_WYG_011-5b"/>
漢祚承天終必復夕烽明處望千門孤臣祗欲吞聲哭<lb/>
　　　詩寄懶菴兼簡士特温其原仲致中昆季<lb/>
懶翁疎散無與儔結菴名懶山之幽蕭然杖屨巖壑裏<lb/>
似是當年嵇阮流云何出處戾初志束書負劍俄西逰<lb/>
悲猿攀車鶴卧轍去意勇决誰能留菴埀鐵鎻人跡斷<lb/>
破窓鳴紙風颼颼曵裾我昔翁門客豈知繼踵居翁室<lb/>
閭里應記往還頻猿鶴乍驚賔主易爾来庭户已更創<lb/>
尚榜翁名志陳跡傍菴小樹昔親栽鑿沼今遷在簷北<lb/>
<pb n="KR4d0177_WYG_011-6a"/>
我山亭闞舊牆東此景新成翁未識遥知捧檄遵歸途<lb/>
摘山官况今何如書来頗厭作吏冗俸禄僅可供妻孥<lb/>
趨庭日一見官長脚靴手板常睢盱簿書有程那得懶<lb/>
却視故隠真蘧廬寄聲頻慰吾人望往時交友皆無恙<lb/>
鵞峯諸劉更互来清湖居士時相訪中郎司户又繼歸<lb/>
酒社文盟氣增壮我慚淺拙難强陪每憶翁才真軰行<lb/>
拂衣早赴竹林期莫遣移文重前謗<lb/>
　　　逰龍潭<lb/>
<pb n="KR4d0177_WYG_011-6b"/>
四客同笑言一僧陪杖屨徜徉山水窟適意忘晨暮疎<lb/>
鐘巖北寺細竹溪南路中流石參錯不礙潺湲注泓澄<lb/>
小龍潭潤氣金碧聚時驚木葉墜俯見魚蝦度斯逰非<lb/>
預期偶爾造佳處㓜輿邱壑情陶令琴觴趣淹留慰所<lb/>
願惟以賔友故夕陽淡寒山遲回不能去<lb/>
　　　田家<lb/>
長空淡淡如雲掃暮過田家風物好耕犁倚户寂無人<lb/>
飢牛卧齧牆根草<lb/>
<pb n="KR4d0177_WYG_011-7a"/>
　　　沙頭<lb/>
沙頭鸂鶒寒相傍老樹槃跚枝拂浪前村急雨漲灘流<lb/>
日暮漁舟撑不上<lb/>
　　　臨池歌<lb/>
　　劉致思倦逰復卧故廬有意學書来求石刻因慨<lb/>
　　然念昔經行秦洛趙魏間未甞不回驂駐軫搜訪<lb/>
　　古跡故宫遺址豐碑斷碣厯厯相望也吹埃剔蘚<lb/>
　　考年代之所志訂古驗今識興衰之所自至乃壊<lb/>
<pb n="KR4d0177_WYG_011-7b"/>
　　壠荒榛微陽霧雨雖暴露霑沐僮僕色難而余躊<lb/>
　　蹰不忍去竒蹤偉筆多致墨本甚者缺裂模糊不<lb/>
　　可辨了亦皆摸脫以歸登登之聲殷乎山谷積歸<lb/>
　　所獲車載牛負不可勝計喪亂以来汛掃焚書何<lb/>
　　止七厄哉今披箧視之十得一二有副本者輙以<lb/>
　　與致思致思明爽甞留心字學運筆流快風行草<lb/>
　　偃固足以軒輊流軰然未能窺前人籓域者功虧<lb/>
　　一簣耳夫洞石仆木非蹶張挽强者所能用志不<lb/>
<pb n="KR4d0177_WYG_011-8a"/>
　　分乃凝於神梓慶削鐻痀瘻承蜩皆此道也致思<lb/>
　　充是而學焉余不知其所至矣因作臨池歌以堅<lb/>
　　其志切切偲偲亦朋友之義也<lb/>
君不見鍾繇學書夜不眠以指畫字衣皆穿當時尺牘<lb/>
来鄴下錦標玉軸争流傳又不見魯公得法屋漏雨意<lb/>
象咄咄凌千古斷碑零落翠苔封直氣英風猶可覩元<lb/>
常獨歩黄初際清臣後出今無繼風神迥出本天資巧<lb/>
力亦自精勤至羨君好尚何高竒寒窓弄筆手生胝向<lb/>
<pb n="KR4d0177_WYG_011-8b"/>
来失計墮塵網銳氣直欲摩雲飛男兒舌在心何怍却<lb/>
擬臨池尋舊學要須筆外見鍾顔㑹自蛟龍生掌握銀<lb/>
鈎石刻余何愛勸以短歌君勿怠他時八體妙有餘此<lb/>
歌倘可君紳書<lb/>
　　　和李㢲伯春懐<lb/>
山寒古寺清斷續春朝雨遥憐逺客情寂寞誰晤語平<lb/>
生氣軒昻失意今易與有酒即佳晨無兵皆樂土微吟<lb/>
對節物林静幽花吐悠悠念鄉邑耿耿悲豺虎知有濟<lb/>
<pb n="KR4d0177_WYG_011-9a"/>
時才縱横在談塵功名恐未遲老翮期更舉<lb/>
　　　明皇九馬圖<lb/>
書生兀兀園不窺見馬豈辨騮與騅開圖九駿立突兀<lb/>
摸<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>知是真龍兒奔雷蹴踏原野動曵練參錯風沙隨<lb/>
華纓金絡豈不好矯首奮迅那容覊吾聞取驥如擇士<lb/>
競愛妥帖驚權竒士懐倜儻衆論斥馬有顦顇羣駑欺<lb/>
六閑豢養固恩厚横氣摧折常鳴悲丹青倘不逢妙手<lb/>
萬世豈識真龍姿因思中原政格鬬鐵騎倐忽銀山移<lb/>
<pb n="KR4d0177_WYG_011-9b"/>
着鞭安得致此物掩畫四顧徒歔欷<lb/>
　　　怨女曲<lb/>
空原悲風吹苜蓿胡兒飲馬桑亁曲誰家女子在氊城<lb/>
烏烏夜看星河哭黄金為閨玉為宇平生不出人稀覩<lb/>
父憐母惜呼小名擇對華門未輕許干戈漂蕩身如寄<lb/>
綠鬂朱顔反為累朝從獵騎草邉逰暮逐戎王沙上醉<lb/>
西鄰小姑亦被虜貧賤思家心更苦隨身只有嫁時衣<lb/>
生死同為泉下土出門有路歸無期不歸長愁歸亦悲<lb/>
<pb n="KR4d0177_WYG_011-10a"/>
女身軟弱難自主壮士從姑不如女<lb/>
　　　防江行五首<lb/>
朝来殺氣秋千里無立草翩翩黑幟飛結壘天長道獵<lb/>
罷楚天寒黄雲淡如掃<lb/>
漢家飛将雄夜戰蕪城北雙刀斫盡刓月暗穿圍出低<lb/>
頭拔胡箭却向胡軍射<lb/>
寒烽隔水明虜意猶叵測君王自臨戎萬騎隨清蹕士<lb/>
氣薄層霄欃槍夜無色<lb/>
<pb n="KR4d0177_WYG_011-10b"/>
江邉五色旗分揔期門士驚砂雜雪飛日暮孤城閉寂<lb/>
寞良將風誰識投醪意<lb/>
樓船動滄江江晴鼔聲發男兒取封侯赴敵如飢渴腰<lb/>
懸孛堇頭長歌獻金闕<lb/>
　　　和安汝功採紫竹杖篇<lb/>
赤藤表珍竒桃枝寄吟翫髙情在邱壑微物懐深睠徴<lb/>
工匝逺林彌山選一榦雲根傍崖蹙椹色涵霜變匪憑<lb/>
精刃揮根柢難立斷慇懃為摩撫曄曄光浮爛觸石聲<lb/>
<pb n="KR4d0177_WYG_011-11a"/>
涵鐘撢波影摇電矧余疲曵姿假力斯過半皇皇駟馬<lb/>
威秦趙昔臨按胡為歩槃跚猥逐漁樵伴千金一顧重<lb/>
朽質增華煥不經提携手棄擲亦何筭夙懐用舎情感<lb/>
兹長發歎<lb/>
　　　贈宗周賔<lb/>
我車南君車北相逢總是天涯客擁爐談笑一燈殘出<lb/>
門風雨千山隔<lb/>
　　　湆淡灘<lb/>
<pb n="KR4d0177_WYG_011-11b"/>
南来甌粤無平陸林巒起翠波騰綠扶輿政恐犯霜露<lb/>
買舟倘可休僮僕清灘白晝雷霆作亂石驚湍犬牙錯<lb/>
平生珍重千金軀舟子一篙那可託飄摇葉様勢轉急<lb/>
釡竈傾頺不能立眼看白浪散銀山蛟螭百怪堂堂出<lb/>
人皆乘險欲趨舟我不安行悔何及吁嗟世路風波猛<lb/>
巧穽危機暗馳騁江湖溺舟猶自戒勢利溺人終莫省<lb/>
矯情鎮物未足言書此聊為後来警<lb/>
　　　廵寨偶書<lb/>
<pb n="KR4d0177_WYG_011-12a"/>
窮冦轉趨海吾邦備宜先連年戍役煩徴兵及漁佃扶<lb/>
戈或推齒嬰胄仍華顛未知戎伍肅朱旗亂長阡林端<lb/>
晚燧發石際飛梯懸﨑嶇樵牧地萬竈生浮烟我行視<lb/>
營柵兒戯端可憐倚兹形勢險冦至常遷延羣兇昔吾<lb/>
軍赤指抨鳴弦防胡屢瓦觧合冦俄星連猶多燕趙兒<lb/>
意氣非當年駢車載珍寶結騎馳婵娟時危天稔亂事<lb/>
豈汝能專怒風飛驚濤河梁失歸船四顧天地黑攬衣<lb/>
思茫然<lb/>
<pb n="KR4d0177_WYG_011-12b"/>
　　　次韻蔡學士梅詩<lb/>
梅梢破白香清切晴雨含春不成雪瑶池髣髴萬妃逰<lb/>
縞裠練帨何鮮潔凌晨燦爛忽驚眼客中又過嘉平月<lb/>
年年見梅非昔地海角尋芳更愁絶多情欲伴曉雲飛<lb/>
有恨只教啼鳥說兵厨况是酒如澠東閣喜聽談吐屑<lb/>
飄零使我懽意盡山城暮角聲嗚咽庭邉一樹春最晚<lb/>
照影遥憐水方折暫忙不到今幾時南北枝頭開又歇<lb/>
新辭婉媚發春妍未害廣平心似鐵<lb/>
<pb n="KR4d0177_WYG_011-13a"/>
　　　禱雨蟹泉<lb/>
厭旱訟風伯苦雨誅雲師天公良獨難爾民多怨咨夏<lb/>
潦包原隰苗端漲清漪冬暄但流塵土堅不<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>犁隂陽<lb/>
有乘除此理固可推惟神執天權憫物思濟之穴泉類<lb/>
蹄跡幽靈隠其涯髣髴小雙螯控御蛟龍隨名居列曜<lb/>
尊箕畢可指撝顧匪郭索倫甞辱左手持滂沱為一縱<lb/>
豈惟潤東菑灝灝燠氣清浮浮瘴烟披將聞鼔腹謡寧<lb/>
求折肱醫寸澤埀二惠此功神所尸遥知青青麥春風<lb/>
<pb n="KR4d0177_WYG_011-13b"/>
滿陵陂吾儕飽湯餅敢後椒漿期<lb/>
　　　負暄<lb/>
宵寒卧增裯晝寒起增衣何如負暄樂髙堂日暉暉引<lb/>
光扉盡闢追影榻屢移妙趣久乃酣暝目潜自知初如<lb/>
擁紅爐凍粟消頑肌漸如飲醇醪暖力中融怡欠伸百<lb/>
骸舒爬搔隨意為稍回驕佚氣頓改酸寒姿薰然沐慈<lb/>
仁天恩豈余私願披横空雲四海同熙熙矯首望扶桑<lb/>
傾心效園葵<lb/>
<pb n="KR4d0177_WYG_011-14a"/>
　　　子魚<lb/>
舊聞通印名海錯珍莫踰火氣爍鱗鬛鹵香泛庖厨泥<lb/>
泥子盈胞鮮美禍所區生如粒芥微多若囊粟儲他年<lb/>
想吞舟勿輕此錙銖一咀命千百雖甘汝安無窮冬孚<lb/>
乳時罩䍡海為虚含凍體猶僵得㵼味已渝虐戯等刳<lb/>
孕滛刑幾戮孥人深襁褓恩在物愛豈殊閩風易殺子<lb/>
盥水沉其軀詎有惻怛心旁推及豚魚相殘人獸均自<lb/>
殘獸不如哦詩化蠻獠因警饕餮徒<lb/>
<pb n="KR4d0177_WYG_011-14b"/>
　　　郡圃觀酴醿<lb/>
憶昔尋春西洛橋酴醿結洞横朱架翠帷銀網一畨新<lb/>
百萬花頭相枕藉飄揺羽客静疑仙窈窕素娥嬌欲嫁<lb/>
細㽔摘貯綘紗囊撲鼻清香奪蘭麝論花每恨流品雜<lb/>
韻絶江梅此其亞紛紛紅紫已空條耿耿冰霜猶照夜<lb/>
只今漂泊一身存海角逢春足悲咤銀苞翠蕋宛如昨<lb/>
瘦骨蒼頭忽驚乍當時我最推少年想見同逰更衰謝<lb/>
洛陽園苑狐兔生虜騎時来北邙下浮生榮悴均有老<lb/>
<pb n="KR4d0177_WYG_011-15a"/>
萬古興衰那足訝南鄰地主好襟懐官事稍閑須命駕<lb/>
急須喚酒賞餘妍惡雨狂風不相借<lb/>
　　　木犀古風<lb/>
化工吝幽香斑斑被花木氤氲寒巖桂髙韻盖羣馥無<lb/>
人盡日芳守志何幽獨士介恥求知女貞慙自鬻凄凉<lb/>
楚山秋樛枝吐金粟淺水暎輕明微飈發含蓄樓端静<lb/>
忽聞馬上遥相逐踟蹰為延竚但見林巒綠缾罌誰折<lb/>
贈清芬閟廬屋久處不自知乍至彌鬱郁客悲芳嵗暮<lb/>
<pb n="KR4d0177_WYG_011-15b"/>
夢遶寒溪曲長吟小山詞古意恐難復<lb/>
　　　食蠣房<lb/>
蠣房生海壖堅頑宛如石其中儲可欲雖固必生隙嵌<lb/>
嵒各包藏碨䃁相附積終逢霹靂手妙若啟扄鐍鍜灼<lb/>
諒難堪曷不吐餘瀝南庖富腥盤豈惟此稱特吞航大<lb/>
絶倫梯臠萬夫食針鱗九牛毛小嚼亦千百光螺暈紫<lb/>
斑蠞膏湛金色水母脆鳴牙章舉懸疣宻烏粘力排奡<lb/>
貼石不可索妾魚戯浮波媚鮜雌雄匹蟹躁輙横鶩鼈<lb/>
<pb n="KR4d0177_WYG_011-16a"/>
縮常畏出車螯不服箱馬鮫非駿跡江瑶貴一柱嗟豈<lb/>
棟梁質骨柔競愛䱠多鯁鯯乃斥蚶虹鮭赤文肉黑魚<lb/>
之賊鰷鱨鰋鯉鰻鱣鮪鰍魴鯽鱅庸而<graphic n="KR3408" url="https://raw.githubusercontent.com/kanripo/KR-Gaiji/master/images/KR3408.png" mimeType="image/png"/>小𤨏冗難盡述<lb/>
包涵知海量長養荷天徳貪生族類繁失地波濤窄網<lb/>
罼人創禍甘鮮已為厄紛然均可口流品當别白微物<lb/>
倘見知捐軀不足惜<lb/>
　　　春寒偶書<lb/>
浮雲匿晨暉雨雹驚春晝天公號令乖隂晴變何驟小<lb/>
<pb n="KR4d0177_WYG_011-16b"/>
徑踐芳泥通渠走寒溜風顛萬木偃氣凛重幃透鵷鸞<lb/>
䕶巢翔奈此羣雛㓜擁爐烏薪然雙手慵出袖褰幃望<lb/>
空明屋角見遥岫良朋不可招塊處慚孤陋青青桃葉<lb/>
長奕奕蘭花秀長吟曷咨嗟佳晨去難又<lb/>
　　　茘子歌<lb/>
炎精孕秀多靈植茘子佳名聞自昔綘囊剖雪出琱盤<lb/>
尋常百果無顔色閩天六月雨初晴星火熒煌耀川澤<lb/>
欻如彩鳯戯翺翔爛若彤雲堆翕爀中郎栽品三十二<lb/>
<pb n="KR4d0177_WYG_011-17a"/>
陳紫芳紅冠流匹鹽蒸蜜漬尚絶倫啄鮮空羡南飛翼<lb/>
我聞宣和全盛時貢輸不減開元日涪州距雍已云逺<lb/>
况此奔馳来海側繡衣中使動輶車黄紙封林遍阡陌<lb/>
浮航走轍空四郡妙品人間無復得似聞供御只纎毫<lb/>
往往盡入公侯宅驪山廢苑狐兔静艮嶽新宫鼙鼓急<lb/>
繁華今古共凄凉遶樹行吟悲野客西風刮地戰塵昬<lb/>
一聽胡笳雙涙滴<lb/>
　<lb/>
<pb n="KR4d0177_WYG_011-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻十一<lb/>
</p>
<p>
</p>
  </div>
<div>
                <head>屏山集巻十二</head>
    <p>
<pb n="KR4d0177_WYG_012-1a"/>
欽定四庫全書<lb/>
　屏山集巻十二　　　　　宋　劉子翬　撰<lb/>
　　詩<lb/>
　　　法石見李漢老叅政<lb/>
我識今朝李翰林十年隔絶飛寸心素書每逢雙鯉得<lb/>
雲路欲倚長梯尋翰林昔叅建炎政想見中興人物盛<lb/>
方圎齟齬不足論角巾雅有江湖興玉堂草詔褫兇魂<lb/>
丹陛陳謨發天聽介圭便合趣公還只今宻勿才稀并<lb/>
<pb n="KR4d0177_WYG_012-1b"/>
自憐隨牒東南奔假道因得登龍門怪余髯面益老矣<lb/>
一笑問勞情彌敦僧坊蕭蕭逺闤闠豈料飄零獲清對<lb/>
牛行<hi>公舊居名</hi>尚憶王相宅曩日交遊幾人在濁酒青燈夢<lb/>
寐間九州四海烟塵内區區王事今有程暫見復别難<lb/>
為情長亭喚馬一悽斷璧月曉墮桐花城<lb/>
　　　歸田<lb/>
聲色家有穽軒裳仕之囚𡨕行不知迷今將返吾廬愛<lb/>
慕洗餘習清虚樂孤遊亭亭隱仙巖迎人入雙眸稻色<lb/>
<pb n="KR4d0177_WYG_012-2a"/>
黄莾莾溪光碧油油佳樹殘照滿高穹亂雲流乍參樵<lb/>
牧羣辭氣不婉柔性有書史癖時逢甲兵休斯懷倘遂<lb/>
全曩志不必酬<lb/>
　　　省拱辰山<lb/>
豺狼已烟銷言歸省先塋豈無消息至怵惕意自驚兵<lb/>
戈道孔由不折寸草莖神物隂有䕶兇威肅其獰敬瞻<lb/>
壠闕雲墮淚眶睫盈如承慈穆顔如聞謦咳聲道餘孤<lb/>
風存澤本遺愛成昔我罹禍苦結廬傍佳城哀慕寜有<lb/>
<pb n="KR4d0177_WYG_012-2b"/>
極忽忽時序更慚愧舊巢烏常遶松柏鳴<lb/>
　　　士特贈筆<lb/>
書成癡傳成癖平生識字真無益筆扛鼎思湧泉何如<lb/>
蹶張强弩弦管城雅貺情雖重感此囏難拙於用君不<lb/>
見翠華南渡江江路八百里胡兒飲馬鏡湖邉不逢漢<lb/>
兵胡自止只今城闕多旌旗報國擬將雕面兒長星吐<lb/>
彗南掃北轉禍為福須乘時虎頭心事不能已勸君莫<lb/>
弄毛錐子<lb/>
<pb n="KR4d0177_WYG_012-3a"/>
　　　諭俗十二首<lb/>
故園喪亂餘歸來復何有鄰人雖喜在憂悴成老叟為<lb/>
言冦來時白刃穿田畆驚忙不知路夜踏人屍走屋廬<lb/>
成飛烟囊橐無暇取匹夫快恩讎王法誰為守艱難厯<lb/>
冬夏遷徙徧林藪深虞邏冦知兒啼扼其口樹皮為衣<lb/>
裳樹根作糧糗還家生理盡黑瘦面如狗語翁翁勿悲<lb/>
禍福較長乆東家紅巾郎長大好身手荒荒戰塲中頭<lb/>
白骨先朽<lb/>
<pb n="KR4d0177_WYG_012-3b"/>
西村人漸歸撑住燒殘屋東村但蒿萊死者無人哭昔<lb/>
兹號富穰被禍尤殘酷二三里中豪喪亂身為僇遺骸<lb/>
悵莫掩飢鳶啄其腹豈無平生時意氣凌鄉曲錐刀剝<lb/>
微利舞智欺惸獨錦囊收地劵奕葉相傳續只今鄰叟<lb/>
耕嵗嵗輸官榖爾曹何顓愚人生固多欲<lb/>
何州無戰争閩粤禍未銷或言殺子因厲氣由此招蠻<lb/>
陬地瘠狹世業患不饒生女奩分貲生男野分苖往往<lb/>
衣冠門繼嗣無雙髫前知飲啄定妄以人力僥三綱旣<lb/>
<pb n="KR4d0177_WYG_012-4a"/>
自絶餘澤豈更遥王化乆淘漉刑章亦昭昭那無䑛犢<lb/>
慈恩勤愧鴟鴞寃報且勿論茲義古所標<lb/>
愚氓擾潢池艱難亦常態簪紳有包藏事異吁可怪豺<lb/>
聲乆伺亂鯨戮終何悔游言張兇熖巧諜移機㑹初如<lb/>
卵殻微跐踐悉糜碎養成羽翮雄飛掣韝繩外剪鉏淹<lb/>
嵗月螫毒彌疆界向來詰端由罪白不容蓋南冠囚載<lb/>
路東市誅其最隆寛俗與新僥倖汝勿再<lb/>
野人厭羮藜家有庖丁刀徒誇批導手肯念耕稼勞隱<lb/>
<pb n="KR4d0177_WYG_012-4b"/>
然肉山雄畏彼尺箠操春泥卧寒野夜月犁東皋辛勤<lb/>
力以盡轂觳禍豈逃誰無惻隱心鮮能勝貪饕盖帷猶<lb/>
示恩况異犬馬曹<lb/>
扇馬嚴内仗貂璫侍宸閽哀哉里閭間刀閹逮雞豚放<lb/>
麑識忠藎母卵著格言矧利肥甘軀絶其孳息源難消<lb/>
愛欲心物物天性存逆情氣必戾順化生乃蕃誰開口<lb/>
腹謀無乃傷仁恩<lb/>
粤人多悍驕風聲亦惟舊兒童僅勝衣挾箠相格鬬藝<lb/>
<pb n="KR4d0177_WYG_012-5a"/>
精氣益横質化心忘陋家饒喜稱俠世亂甘為冦豈伊<lb/>
天性然習俗所成就吾聞互鄉童翺翔聖賢囿隱豹弄<lb/>
斕斑攻駒發馳驟佩觽爾何知義方得無謬<lb/>
村南井欲乾曉汲盈瓢濁飲濁不足言奈此田畆涸咿<lb/>
啞龍骨響煥爛陽烏虐良農無他營辛苦事東作春苖<lb/>
何葱芊秋刈何稀薄我雖食有餘念彼心不樂乞靈走<lb/>
羣祀晩電明霍霍屯膏竟未施天意自難度<lb/>
震雷霹枯松頑龍失其據浮雲三日雨盈畆復他注商<lb/>
<pb n="KR4d0177_WYG_012-5b"/>
羊舞未休旱魃消何遽稍寛人心切仰荷天恩布稻畦<lb/>
褭連顛挼穗給朝飫菜畦擢新萌蕩滌死羣蠧嵗儉民<lb/>
怨咨時豐家悦豫青青寒莠色亦復貪雨露<lb/>
茲鄉山水佳昔乃為盗窟吾廬已煨燼荒草牆兀兀牆<lb/>
東大梨樹惟此為舊物火燒枝葉盡老本更竒崛衆鳥<lb/>
罷高棲空庭失清樾鄰兒利薪㸑往往肆戕伐豈知昻<lb/>
霄勢長養自毫末寒堤孤碓在廢圃鳴泉出衡茅且經<lb/>
營霜霰莫倉猝<lb/>
<pb n="KR4d0177_WYG_012-6a"/>
未須葺吾廬且復修吾倉求安當卜居求飽當聚糧營<lb/>
生力有限先此計頗長去年稻盈畦避冦不得將新芽<lb/>
雨後白卧穗霜中黄鰥惸有飢色冦釁餘稻糧解衣易<lb/>
升斗糠粃隨風揚休嗟昔艱難喜茲嵗豐穰鄰翕為人<lb/>
耕貯粟不盈箱溪頭廩與囷纍纍已相望<lb/>
縣牆挂德音盡弛今年租旄倪發懽謡助達和氣舒皇<lb/>
恩施甚厚疲瘵望少蘇吁嗟吏舞文詔紙墨未渝借貸<lb/>
盡白著勾稽窮宿逋掊克倘歸公民貧猶樂輸量權徴<lb/>
<pb n="KR4d0177_WYG_012-6b"/>
倍耗夤緣竊其餘寜逢盗剽攘厭聞吏追呼盗姦乆必<lb/>
戢吏姦無由鉏雷霆不言威肉食忍自誣故態勿狃習<lb/>
窮閻勿侵漁勿謂天聽高勿謂黔首愚<lb/>
　　　清江行<lb/>
漁翁一棹老清波稚子學語能漁歌日暮沙頭寒爇竹<lb/>
雨餘船角亂堆蓑鬻殘小鮮仍自鱠湖海茫茫醉鄉内<lb/>
夜䦨酒渴潄寒流月照蘆花上蓬背<lb/>
　　　聽詹溫之彈琴歌<lb/>
<pb n="KR4d0177_WYG_012-7a"/>
鳴琴藝精非小道可惜溫之今已老玲琅一鼓萬象春<lb/>
鐵面霜髯不枯槁自言寡知音求我為作歌號宫韻角<lb/>
可聽不可狀錦腸繡舌空吟哦吾意其一氣之清濁兩<lb/>
曜之晦明山河之結融雷霆風雨之震驚包羅具七絃<lb/>
開闔造化由人心又疑夫堯禹之躬行丘軻之立言瞿<lb/>
𣆀之同歸百家諸子之紛然更厯千萬古此意不滅絲<lb/>
桐間滌除浮慮清蕩摩愁襟開琴之氣象廣如此欲媚<lb/>
俗耳知難哉寒缸燒涸夜向䦨罷琴歸矣我欲眠夢跨<lb/>
<pb n="KR4d0177_WYG_012-7b"/>
冰輪出瑶海一笑碌碌瀛洲仙<lb/>
　　　鵞峯居士以地黄遺病翁因為作引<lb/>
君不見咸陽之原涇渭之間靈苖叢生緑芊綿春風莽<lb/>
莽膠晴烟天馬嚼齕黄金涎渴噴清浪香浮川年深駿<lb/>
足宵騰邁目有神光破昏昧方經誇異倘不誣伊人服<lb/>
之功必倍君家種藥南山隅紫花褐實連庭除長鑱斸<lb/>
掘動雲壤婉婉盡㧞生龍鬚飲之清醥觀其德宛如君<lb/>
子彌溫克浮沉詎恤世論量蒸曝益見中腴澤我年三<lb/>
<pb n="KR4d0177_WYG_012-8a"/>
十號病翁空齋藥杵聲瓏冬未能醫國慚君賜舊書且<lb/>
讀蠅頭字<lb/>
　　　萊孫歌<lb/>
屯田詞考功詩白水之白鍾此竒鈎章棘句凌萬象逸<lb/>
興高情俱一時耆卿骨朽士特死澗谷錯莫無晶輝後<lb/>
生俊秀何其寡吾宗喜有萊孫者雙瞳點漆面如水一<lb/>
見使我心神寫讀書已通經學賦已知律只今年十三<lb/>
吐氣成五色驪珠出海夜生光突笴流弦追莫及人材<lb/>
<pb n="KR4d0177_WYG_012-8b"/>
有價誰能私不妨乃翁聊譽兒囊中彩筆今付汝往繼<lb/>
二妙聲名馳<lb/>
　　夢仙謡<hi>并引</hi>
　劉致明夢與七客遊仙胡原仲與焉其事甚異致明<lb/>
　清修純實非夸誕人也因為作謡以記之他時二人<lb/>
　凌虛誦此謡當懷所謂病翁者耶<lb/>
鵞子峯前波色清劉郎㸔山無俗情癯儒自昔有仙骨<lb/>
夜夢體飛如葉輕雲中不識朝天路雙童導我凌空去<lb/>
<pb n="KR4d0177_WYG_012-9a"/>
側身度巖隈盤盤復回回翛然意往形不礙石窟蘚竇<lb/>
俄天開乘槎夜泛牛女渡鞭鸞曉入金銀臺花深不逢<lb/>
人時聞佩環聲仙翁睡起方結襪見客坦易無崖垠擊<lb/>
蒙冀埀矜叩妙獲一言七情汩心心憒昏窒欲如水澄<lb/>
其源臼中㕮咀藥手撮仍見分旁有泠泠泉三潄乃盡<lb/>
吞駐紅却白非難事貪生慮死真愚計當時同遊七姓<lb/>
俱但記古月成胡字塵緣未斷不得畱海風吹過蓬瀛<lb/>
洲覺來忩户𡨕濛曉玉鏡晶晶墮松杪<lb/>
<pb n="KR4d0177_WYG_012-9b"/>
　　　雲際㑹劉致中<lb/>
紅綃千樹桃雪縠萬株李柘葉青青如鼠耳横山渡口<lb/>
浪成堆認得劉郎船子來物情時事不須説且喜新嵗<lb/>
同<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯少年鼻哂輕流俗斂銳收豪今碌碌敝裘常帶<lb/>
客塵緇雙鬂不如春草緑東風吹愁入我心使我嘯嘆<lb/>
成悲吟問君底事乆畱此曷不聨鑣歸故林<lb/>
　　　懷舊歌<lb/>
黄茅生烟暗村落浩歌無復當時樂鄰家酒熟逆鼻香<lb/>
<pb n="KR4d0177_WYG_012-10a"/>
一醉乾坤墮𡨕漠㝷芳屢過埀玉軒义魚夜上浮清閣<lb/>
鬬牌擊皷多伎倆我獨旁觀惟大噱驚烽入座歡難保<lb/>
幸得身存他勿道吾宗潛武卧空棺袞臣兄弟埋荒草<lb/>
當時醉舞向花下緑鬂朱顔各鮮好隙駒風燭尚須臾<lb/>
數子凋零不待老死生細事從渠夭莫學兒女相哀憐<lb/>
一忩容膝可終隱冦盗擾擾今連年王師誅鉏有漏網<lb/>
死灰熖熖猶思然憂煎過計秪自惱且但努力耕吾田<lb/>
　　　夜過王勉仲家宿酒數行為作此歌<lb/>
<pb n="KR4d0177_WYG_012-10b"/>
遥林帶雪迷村疃伶俜一馬行無伴故人家住丁坂頭<lb/>
停驂邂逅成清欵犯寒知我猶空腹地爐然薪架紅玉<lb/>
花瓷湯酒欲生香竹外庖厨聞刴肉夫君不有中饋賢<lb/>
咄嗟辦此何神速酒酣意氣悲荆棘尚憶朱甍舊時宅<lb/>
豺狼得志竟何成至今人骨如霜白亂離少有闔門在<lb/>
漂蕩俄驚五年隔數畆荒田已失耕一間茅屋仍畱客<lb/>
客情主意懽難盡短臘窮冬春欲近明朝分手更愁人<lb/>
且覆清觴莫畱賸<lb/>
<pb n="KR4d0177_WYG_012-11a"/>
　　　夏日吟<lb/>
君不見長安公侯家六月不知暑扇車起長風冰檻瀝<lb/>
寒雨重櫩䆳屋晝生隂反易天時在談吐又不見五陵<lb/>
富豪兒炎天多快意雪縠曵輕明珍盤嚼甘脆蛾眉皓<lb/>
齒發清歌灑酒筠枝集蠅蚋何如野客歌滄浪萬事不<lb/>
理心清凉流金鑠石未為苦勢利如火焚中腸<lb/>
　　　萊孫求墨并以詩與之<lb/>
何年老烏龍排山折其角漁人網得之澄淵起雷雹異<lb/>
<pb n="KR4d0177_WYG_012-11b"/>
物世常猜神光夜潛覺流傳嵗月深質槁紋斑剝漆簡<lb/>
射晶熒𤣥圭靡雕琢孰謂喬松煙能成此堅確晴忩試<lb/>
墨池雲霧生掌握只恐化蜿蜒飛騰入𡨕邈萊孫真可<lb/>
兒句法有家學贈汝囊中珍慚余鼻端斵<lb/>
　　　劉致中惠𤓰<lb/>
炎熇氣如焚塊坐惟兀兀劉侯惠甘𤓰胸次㵼溟渤豐<lb/>
膚素浪浮翠理霜刀刜因思少年時窺園步清樾百金<lb/>
酬地主熟蔕香可揭鄙懷須一快聊效野人齕種𤓰雖<lb/>
<pb n="KR4d0177_WYG_012-12a"/>
賤工愛䕶渠敢忽薅芸治其煩灌漑滋其竭自然子母<lb/>
繁翠蔓相連結種𤓰誠有道養民豈無術噫余夙昔知<lb/>
此意未及物<lb/>
　　　白水見梅憶士特<lb/>
去年看梅時中郎共開樽今年看梅時獨招中郎魂悲<lb/>
歡聚㪚誰作惱擬欲問春春不言<lb/>
　　　送謝中瑩<lb/>
相别夢悠悠相逢懽草草送君躍馬臨長道十年顦顇<lb/>
<pb n="KR4d0177_WYG_012-12b"/>
向塵埃一叚精神摧不老<lb/>
　　　與純臣原仲溫其煑魚羮<lb/>
眾賔㑹高堂嘉魚脱重淵雙鰓尚呀呷緑藻仍牽連厨<lb/>
人起揎袖刀杌鳴鏗然斷尾頳縠碎批鱗玉花翩雲雷<lb/>
蓊深釜清泉已遥傳投蔥裂素絲裁薑落金錢陶甌舉<lb/>
筠箸更覺真味全細紋松江鱸縮頸槎頭鯿吾儕但知<lb/>
飽美惡無棄捐何論調羮手聊復試小鮮<lb/>
　　　餘柑<lb/>
<pb n="KR4d0177_WYG_012-13a"/>
炎方橄欖佳餘柑豈苖裔風姿雖小殊氣韻乃酷似騂<lb/>
顔澁吻餘髣髴清甘至侯門收寸長粉骨成珍劑猶聞<lb/>
雜蜜草少轉森嚴味竒才用不專雖用何殊棄端如效<lb/>
苦言逆耳多嫌忌棄果事可傷違言德之累悦口易逢<lb/>
知感茲發長喟<lb/>
　　　打魚歌<lb/>
西溪觀魚仍開樽鳴榔隱隱沉烟村吾人豈有竭澤意<lb/>
澒洞四際魚龍奔驚潛初見穿亂藻亟遁轉覺迷深源<lb/>
<pb n="KR4d0177_WYG_012-13b"/>
向非驅廹羣黨聚罩䍡徒使波濤渾巨鱗足供數客飽<lb/>
銀刀𤨏碎不足論吁嗟神物未變化暴骨砧杌寜非寃<lb/>
江湖萬里厭游泳失地斗水能為恩臨流解網意亦厚<lb/>
誘以芳餌仍争吞因悲揺尾向數罟豈異俯首縻華軒<lb/>
慨然投簪起太息歸思已逐𡨕鴻鶱<lb/>
　　　潭溪十詠<lb/>
　　　　悠然堂<lb/>
吾廬猶未完作意創此堂悠然見南山高風邈相望賔<lb/>
<pb n="KR4d0177_WYG_012-14a"/>
至聊共娛無賔自徜徉<lb/>
　　　　海棠洲<lb/>
煌煌海棠洲錦樹臨清灣常恨灣頭風吹花走潺湲潺<lb/>
湲去不息花亦無由還<lb/>
　　　　醒心泉<lb/>
藤蘿撥不開石竇一鏡明攜瓢酌清甘漻然瑩心神我<lb/>
病不能酌時來聽泠泠<lb/>
　　　　懷新亭<lb/>
<pb n="KR4d0177_WYG_012-14b"/>
茅簷入竹低曠野時寓目寂寂農家春新秧滿田緑何<lb/>
時稻登場秋山響蓬樸<lb/>
　　　　宴坐巖<lb/>
青青椃樹林下䕃蒼蘚石幽人宴坐時懷抱忘其適不<lb/>
見暮樵歸寒山雨中碧<lb/>
　　　　山館<lb/>
春林遶舍青門館終日静吾心樂有餘所寓皆勝境更<lb/>
鑿庭下池溶溶浸山影<lb/>
<pb n="KR4d0177_WYG_012-15a"/>
　　　　凉隂軒<lb/>
北忩何所見疎竹雜遥岑凉颷思有無虛簷動蕭森此<lb/>
興何由盡移床入翠隂<lb/>
　　　　橘林<lb/>
木奴困新移憔悴雪霜侵呼童剪其顚割愛慮已深㑹<lb/>
待春氣回青枝補故林<lb/>
　　　　蓮池<lb/>
蓮池一畆餘瀰瀰吞衆流花繁不近堤欲往無方舟不<lb/>
<pb n="KR4d0177_WYG_012-15b"/>
及池中魚隨波自沉浮<lb/>
　　　　南溪<lb/>
聊為溪上遊一步一回顧悠悠出山水浩浩無停注惟<lb/>
有舊溪聲萬古流不去<lb/>
　　　兼道攜古墨來墨面龍紋墨背識云保大九年<lb/>
　　　　奉勑造長春殿供御龍印香煤旁又識云墨<lb/>
　　　　務官臣庭邽監官臣夷中臣子和臣卞等進<lb/>
　　　　蓋江南李氏物也感之為作此詩<lb/>
<pb n="KR4d0177_WYG_012-16a"/>
長春殿古生荆薈猶有前朝遺物在錦囊珍重出𤣥圭<lb/>
雙虬刻作蜿蜒態枯皮剝製弄幾刓斷玦精堅磨不殺<lb/>
吾聞李氏據江左文采風流高一代當時好玩不獨此<lb/>
器用往往窮奢汰徴工選技塡御府不惜千金為賞賚<lb/>
治兵唐推英衛精治民漢許龔黄最惜哉取士不知術<lb/>
妙手獨得庭邽輩眞主驅馳八極中荒王逸樂孤城内<lb/>
汗青得失更誰論尤物競為人寳愛嗟余視此眞糞土<lb/>
事有至微猶足戒投文欲往弔江流幽魂未泯應慚悔<lb/>
<pb n="KR4d0177_WYG_012-16b"/>
　　　入開善<lb/>
雙童肩竹輿兀兀如乘舟及茲朝暑微遠訪招提幽蒼<lb/>
山望中横清泉脚底流所歴已殊勝况乃窮林邱僧房<lb/>
在在凉逢迎足茶甌岸幘幽鳥鳴横琴素烟浮倦借一<lb/>
榻眠吾生復何求薫風溪上來虛簷㪚颼颼開懷若傾<lb/>
倒忽去不可畱人間苦炎熱物外常清秋功名非所期<lb/>
聊尋赤松遊<lb/>
　　　寄茶與二劉<lb/>
<pb n="KR4d0177_WYG_012-17a"/>
然松煑鼎山泉冽槍旗一水分優劣鳯餅推開雪照人<lb/>
花瓷啜罷甘潮舌大劉談天紫髯張小劉逃禪清興長<lb/>
㑹須酌此同翺翔或凌剛風九天上或泛弱水三山傍<lb/>
　　　劉兼道獵<lb/>
劉侯好獵親馳逐指呼雙犬如奴僕朝衝唐石亂雲來<lb/>
暮聽潭溪流水宿何如着鞭走大梁我亦與子同翺翔<lb/>
今年獵叛醢彭越明年獵胡羓德光<lb/>
　<lb/>
<pb n="KR4d0177_WYG_012-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻十二<lb/>
</p>
<p>
</p>
  </div>
<div>
                <head>屏山集巻十三</head>
    <p>
<pb n="KR4d0177_WYG_013-1a"/>
欽定四庫全書<lb/>
　屏山集巻十三　　　　　宋　劉子翬　撰<lb/>
　　詩<lb/>
　　　觀二劉題壁<lb/>
溫其題詩新歴寺落筆風雨驚長林眼高一世常欲罵<lb/>
想見掀髯坐巖隂致中題詩新興寺壞壁嵗乆莓苔侵<lb/>
山僧好事亦可喜解誦鳥啼春意深我來經覽渾如昨<lb/>
玉友金昆念離索投林倦翼不同棲况復分飛在寥廓<lb/>
<pb n="KR4d0177_WYG_013-1b"/>
故山終勝他山好新交不如舊交樂何况把酒問鷗盟<lb/>
卧聽松風同一壑<lb/>
　　　入白水訪劉致中昆仲<lb/>
夜雨歇清曉山椒雲氣昏駕言聊出遊窈窕窮川原側<lb/>
㡌避横篠揚袪障晴暾春泉散石壁細草羅邱園陟峻<lb/>
已逾嶺窺深更緣源喬松傍澗折埀柯激潺湲過籟寒<lb/>
慘慘驚林白翻翻造幽景寥閴勝絶難具論僕夫知余<lb/>
樂踟蹰為停軒惜無徙倚地時來此開樽暮投鵞峯宿<lb/>
<pb n="KR4d0177_WYG_013-2a"/>
青燈耿柴門相從二三子交情乆彌敦談𤣥測彖象攬<lb/>
佩紉蘭蓀願言固所懷邱壑吾道尊<lb/>
　　　攜笻<lb/>
晨起偶無事攜笻出潭川翩翩雙鳬飛宛若導我前林<lb/>
静滴殘雨村深澹寒烟當春足膏澤俯夏餘清妍野溜<lb/>
綠交貫山花紅接連雄觀發新竒勝地窮攀緣據石弄<lb/>
驚急班荆䕃連巻幽懷脫塵拘如超混芒先向令作興<lb/>
來未必勝偶然榮觀事多乖内取樂乃全他時誰繼遊<lb/>
<pb n="KR4d0177_WYG_013-2b"/>
此意遥相傳<lb/>
　　　續賦家園七詠<lb/>
　　　　早賦堂<lb/>
南溪抱山流潤氣滋林麓平生歸與心寄老一堂足夢<lb/>
破午忩隂清風在寒竹<lb/>
　　　　横秋閣<lb/>
秋山萬尺青影落杯酒中登臨豈不佳寒色見遠空未<lb/>
忘天下憂胡塵起西風<lb/>
<pb n="KR4d0177_WYG_013-3a"/>
　　　　萬石亭<lb/>
嵐光近却無一徑緣崖斷危亭勢欲飛翠石雲中亂小<lb/>
山閟清遊懷人發長嘆<lb/>
　　　　桂巖<lb/>
山中多桂樹亭亭傍幽巖微風發秋香十里穿松杉誰<lb/>
歌招隱詞吾生付長鑱<lb/>
　　　　百花臺<lb/>
森沉徑易迷搘笻為徘徊何處春光多時登百花臺主<lb/>
<pb n="KR4d0177_WYG_013-3b"/>
人澹無情林花為誰開<lb/>
　　　　酴醿洞<lb/>
不愛酴醿花愛此酴醿樹青條含露滋輕隂覆行路晝<lb/>
永倦尋書時來散幽步<lb/>
　　　　意遠亭<lb/>
雨餘陂水平徙倚聊一望歸雲淡欲無宇宙何清曠吾<lb/>
心遊太虛聊寄此亭上<lb/>
　　　題靈鷲忩<lb/>
<pb n="KR4d0177_WYG_013-4a"/>
翠合初疑無路往停鞭邂逅成清賞僧爐坐穩紙忩明<lb/>
細雨忽來山竹響<lb/>
　　　和溫其對月之什<lb/>
意根如亂苖已薙仍復生讀君對月吟知君懷未平懷<lb/>
悽有豐恨吟苦無和聲雄豪睨一世失路鴻毛輕所以<lb/>
達觀士榮枯兩忘情蒼蒼古松林下有寒泉清醉倒石<lb/>
上眠山禽喚人耕<lb/>
　　　讀平險銘寄李漢老<lb/>
<pb n="KR4d0177_WYG_013-4b"/>
官侯鑿平劍浦灘遊子不歌行路難李公作銘埀不刋<lb/>
峻峰激流生筆端斯文豈但夸雄觀寓理之奥開聾眢<lb/>
惟人性天同廣胖横目立見分庭壇紛然蔽翳榛葦萑<lb/>
騰逃鬱屈猿蛇蚖銛剡獵利劍㦸攢離暌<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>裂趙魏韓<lb/>
千崖百瀬中繞蟠覆溺嵬岸麋堅完胡為氣舒貌顜頇<lb/>
旁觀已洞其肺肝浮思一縱坂走丸不極不止巧力殫<lb/>
塗膏然萁卒焦亁萬古乾坤元自安堂堂靈君司五官<lb/>
乍臣乍叛勞控摶日漸月磨如印刓壯哉情枿牢盤還<lb/>
<pb n="KR4d0177_WYG_013-5a"/>
躁謀欲驟加雕剜慘若蕭斧臨髀髖自腥夷之良可嘆<lb/>
何如含垢休索瘢灑灑落落從中看豁然四通裂囊簞<lb/>
有如湍流平下湍静看天空秋月寒療性此實言中丹<lb/>
至味淡薄誰能飡我昔䝉公分賸殘桐花城西路漫漫<lb/>
裁牋屢喚南飛翰何當澡瀹紉椒蘭厚地為履天為冠<lb/>
從公上征鞭龍鸞訪瞿追孔聊遊般物外虛明如許寛<lb/>
脚底日轉紅團圞瑶池簉席一笑䦨春著萬象流餘懽<lb/>
茲遊未遂心慱慱吟餘北忩睡長鼾清風時來撼琅玕<lb/>
<pb n="KR4d0177_WYG_013-5b"/>
　　　同胡原仲吳公路遊清湍亭賦詩得流字<lb/>
出山曾幾時桂露颯已秋興來任兩屐散此黙黙憂嵐<lb/>
光近仍滅鳥語静忽流新亭逈臨危急澗循巖陬上有<lb/>
獨樹䕃下有鳴湍幽長飈一振蕩俯仰聞颼飀早生塵<lb/>
累心净盡逈此遊徘徊嘯咏發瞻眺窮林邱天寒雲已<lb/>
歸山好客自畱悠然百不知日月過則休人生樂在我<lb/>
何必遂所求<lb/>
　　　和熊叔雅四詠<lb/>
<pb n="KR4d0177_WYG_013-6a"/>
　　　　石峯春靄<lb/>
寒山遠欲無春在𡨕濛處何如掃浮隂盡放岧嶤露<lb/>
　　　　清湖驟雨<lb/>
快雨不相期平湖忽蕭颯坐乆日明簷繁聲静中滅<lb/>
　　　　潭溪秋碧<lb/>
秋空晩自明孤煙澹難起適意一枝笻時來對寒水<lb/>
　　　　屏山夜雪<lb/>
誰憐組練寒夜雪連營積有客卧衡茅淮山夢中白<lb/>
<pb n="KR4d0177_WYG_013-6b"/>
　　　次韻李漢老詩<lb/>
䝉莊嘆隙駒孔聖悲逝川百年生有涯萬感情無邉賢<lb/>
愚真唯阿繫心同一緣内熱蠱其中伊誰肯求痊樂哉<lb/>
今日遊衆賔肅初筵社樗間羣材嫫母參眾妍謔弄旣<lb/>
莞爾獻酬亦頽然胡為發争端咄咄論深禪擊水但増<lb/>
波止薪自無煙便應三宜休敢論四不遷公如高車馳<lb/>
揚塵絶通鄽我如馭小駟交綏已回旋初謀不自量取<lb/>
困大敵前金化質不亡冰融水非堅市門有真樓相從<lb/>
<pb n="KR4d0177_WYG_013-7a"/>
待他年<lb/>
　　　次韻致明七言<lb/>
春風揺溪溪揺天劉郎詩思如湧泉已憐飛花大狼籍<lb/>
却愛芳草長芊綿痴兒了事從渠了萬古寒空没飛鳥<lb/>
北海樽中興味長邯鄲枕裏功名小南山北山雲崔嵬<lb/>
君胡不歌歸去來山中交遊苦相憶玉柱瑶瑟生浮埃<lb/>
　　　謝方德順古風<lb/>
吾聞滄溟深浸灌東南維長風一蕩潏莽蒼天為低中<lb/>
<pb n="KR4d0177_WYG_013-7b"/>
藏百怪珍文彩光陸離潛鯤盡鵬材浮魚悉龍姿罔象<lb/>
遡波浮天吳躍空飛蚌雖辱泥塗猶能吐珠璣地靈物<lb/>
固然在人必多竒英英方家郎秀發如瓊枝裝懷素王<lb/>
書落筆幼婦詞我昔言壺山邂逅初見之賔筵為勸駕<lb/>
一武登雲梯鴻鶱九霄快驥騁天路夷似聞東諸侯辟<lb/>
書已交馳惠然訪吾廬窈窕窮山谿夜燈一笑懽愁抱<lb/>
忽若遺語妙時脱塵飲豪屢反<hi>平聲</hi>巵領新意自失佳處<lb/>
昔未窺胡為遽改轅歸袂風披披上祈養德業下祝慎<lb/>
<pb n="KR4d0177_WYG_013-8a"/>
鼎幃敬言崇道公乆别良佇思<lb/>
　　　少稷遠訪敝廬仍畱佳句書此寫懷抱不足為<lb/>
　　　　報也<lb/>
常嫌門外車驅馳但揚塵今朝故人來喜聽聲轔轔昔<lb/>
别自梁苑分飛湘吳閩痛心鳴鏑禍事往勿復陳共載<lb/>
諧寥閴分笻上嶙峋山川舊賞識挾友意彌新徘徊小<lb/>
精廬劇談口翻津為言漂蕩餘投跡荒寒濵夕火斧僧<lb/>
林朝飡糴隣囷官閑非所恨有禄不濟貧牢愁寫萬斛<lb/>
<pb n="KR4d0177_WYG_013-8b"/>
語壯眉不顰定知撑腸書為君發精神調鐘尚變啞畵<lb/>
龍孰窺真吾聞倜儻才韜黙貴自珍量海浚宜廣豪山<lb/>
磨欲磷十科世所重羣公謂當仁向來薦牘飛璧光動<lb/>
高旻陳編論糟粕中有王道諄謀國必張國療民須活<lb/>
民但得君名揚何異我志伸<lb/>
　　　栁源觀瀑戱明仲<lb/>
山横曉色中綫路窮﨑嶇何年貫日虹飄然墮秋虛晴<lb/>
暉發燦爛隂飈助傾輸深深粉雪沸注險龍蛇趨平生<lb/>
<pb n="KR4d0177_WYG_013-9a"/>
浩蕩胸對此聊一舒蒼蒼古澄潭髣髴幽靈居竒觀付<lb/>
豪逸餘潤分膏腴來遊今七賢賤跡欣與俱扶笻却軒<lb/>
輊坐石安氍毹壁隂生小寒賞澹樂有餘詩魔乆已降<lb/>
幽事復起予為言玉堂人五字不可無<lb/>
　　　次韻明仲遊將軍巖<lb/>
樂哉今日遊結友盡英秀山靈欣客來閣雨開雲岫步<lb/>
屣出煙嵐聲呼荅巖竇輕生快險竒一墜那復捄崇林<lb/>
蓊地幽長湍㵼天漏精廬記舊經宻徑迷新簉將軍隱<lb/>
<pb n="KR4d0177_WYG_013-9b"/>
高寒古井餘荒甃<hi>巖有將軍井</hi>當年百戰疲蟣蝨生戎胄心<lb/>
存巢許間功豈韓彭後慨然望中原毒手方交鬬曷不<lb/>
生斯辰天驕過難宥妖氛六合昏長夜何時晝尊周感<lb/>
獲麟懷楚歌啼狖世變莽難知如瞽窺篆籒置之勿重<lb/>
論大白飲醇酎幽禽静一聞寒芳晩三嗅方虛接勝懷<lb/>
日轂轉何驟山南山北竒脚力倦尋究良遊易蹉跎澹<lb/>
境難宿畱詩囊歸倒懸瓊琚羡君富<lb/>
　　　寄彭子静<lb/>
<pb n="KR4d0177_WYG_013-10a"/>
凍岫立高白曉寒生太虛閉門翻巾幐偶見良友書書<lb/>
中有長句别懷陳鬱紆吐鳯詞旣絶續貂理難如起望<lb/>
新卿雲一讀三巻舒繁思擾中扄頼此豁欲無鵠鷄有<lb/>
潛化蓬麻豈資扶吾人交義深不恨相見疎但恐德不<lb/>
修心期愧非初<lb/>
　　　必源以古風見投詞意甚遠因為賦風吹原上<lb/>
　　　　苖勉其植學待時也<lb/>
風吹原上苖青青入無邊發生頼陽和秀潤滋澄漣遊<lb/>
<pb n="KR4d0177_WYG_013-10b"/>
車走道旁忽之如浮烟那知丁黄愁枵腹望果然農功<lb/>
日夜急地産東南偏飛霜皓盈疇豐穗埀連顚盤盂薦<lb/>
新嘗瓊糜失輝鮮物生為世用豈較成後先羣芳紅打<lb/>
圍從渠争春妍<lb/>
　　　少稷賦十二相屬詩戯贈一篇<lb/>
不用為鼠何數竒放牛南山聊自怡探穴取虎有竒禍<lb/>
守株伺兔非全癡文成雕龍盈巻軸畵蛇失杯坐添足<lb/>
走馬章臺憶舊遊嵗月纔驚羊胛熟六忩要自息獼猴<lb/>
<pb n="KR4d0177_WYG_013-11a"/>
黄鷄無應心日休白衣蒼狗變化易世事何殊牧豬戱<lb/>
　　　夜行潭溪上念原仲致中喬年茂元伯達皆有<lb/>
　　　　入山期以詩趣之<lb/>
長夏不見雨袢暑故相病及茲顥氣回一夕飛灑併攬<lb/>
衣步新凉宇宙涵清潤月離<hi>去聲</hi>南山高水循雙澗静流<lb/>
觀外旣洽至樂中潛應緬懷平生友契濶時光運石峯<lb/>
許尋盟有約殊未定事紛莽如塵欲掃那得盡年衰覺<lb/>
世浮慮淡知心勝良遊莫蹉跎小暇即乘興<lb/>
<pb n="KR4d0177_WYG_013-11b"/>
　　　再和六四叔所賦十二相屬詩<lb/>
飢鼠緣條殘果墮舍如蝸牛足高卧無心虎殿逐羣英<lb/>
尚想兔園傾一座同年我又衰龍鍾䕫蛇相憐寜有窮<lb/>
馬革戰塲空白骨羊裘釣瀬餘清風棘端造猴巧難學<lb/>
且赴茅簷鷄黍約雲深杞狗夜可尋已辦豬靴走磽确<lb/>
　　　讀曾吉甫横碧齋詩<lb/>
㩦鉏引荒泉偶步松崗北泠然毛骨清楚尾見秋色稻<lb/>
氣馥初凉檉隂淡微日緬懷小齋居櫺檻增岑寂曠度<lb/>
<pb n="KR4d0177_WYG_013-12a"/>
滅知聞微吟數峯碧若人端好修珍駕動無跡深窮伊<lb/>
水源峻陟衡山極終焉憩孔林所樂惟自得延和數酌<lb/>
醪侑静一編易向來辱傾輸洞見胸中白思親道匪侔<lb/>
旣遠情不懌矧余質𡨕頑固未易刻畫尊生有遐心克<lb/>
己無全力以茲畏所知負負常夕惕餘波倘時漸玉汝<lb/>
天其戚<lb/>
　　　次韻明仲遊棲雲閣<lb/>
溪山步步開圖障山影更隨溪蕩漾回環兩縣烟雨竒<lb/>
<pb n="KR4d0177_WYG_013-12b"/>
一目盡奄長橋上乾楓枯柳淡不春歡伯為解愁城屯<lb/>
書空咄咄亦良苦抵掌嗚嗚聊任真山房竹隂生晩寂<lb/>
客醉忘歸主忘客沉機已寄謝安棋逸興何慚阮孚屐<lb/>
道人棲雲樂其天孰知為仙孰為禪定應風蜩足枯槁<lb/>
絶勝磨蟻争回旋<lb/>
　　　同汪正夫行夫望鄱江<lb/>
夜夢鄱江清曉踏鄱陽縣雲濤著眼新還疑夢中見寒<lb/>
聲彭蠡合凍色廬峯見時方冬氣深水縮川原變連沙<lb/>
<pb n="KR4d0177_WYG_013-13a"/>
突堆阜泒港分組練蕭蕭蓬鬂風瑟瑟葭叢霰竒觀信<lb/>
幽絶領畧殊未徧何當煙艇高載我行鏡面二難今勝<lb/>
流愛客移清燕飲酣生泰和語妙融交戰衰遲百不堪<lb/>
一快天與便回笻晩霽中路壓滄浪轉波光似畱人隨<lb/>
裾蕩華絢<lb/>
　　　呂居仁惠建昌紙被<lb/>
寒聲晩移林殘臘無幾日高人擁楮眠臠巻意自適素<lb/>
風含混沌春煦回呼吸餘溫偶見分來自芝蘭室乍舒<lb/>
<pb n="KR4d0177_WYG_013-13b"/>
魄流輝忽捲潮無迹未能澡余心愧此一衾白嘗聞盱<lb/>
江藤蒼崖走虬屈斬之霜露秋漚以滄浪色粉身從澼<lb/>
絖蛻骨齊麗宻乃知瑩然姿故自漸陶出治物猶貴精<lb/>
治心豈宜逸平生感交遊耳剽非無得精神隨事分内<lb/>
省殊未力寸隂捐已多老矣將何及自從得此衾夢覺<lb/>
常惕惕清如夷齊隣粹若淵騫覿獨警發鏗鍧邪思戢<lb/>
毫忽勿謂絶知聞虛闈百靈集鼎鬴或存戒韋弦亦規<lb/>
失則知君子所惠以勵䝉塞<lb/>
<pb n="KR4d0177_WYG_013-14a"/>
　　　任伯顯昨寄日杮不至續以膽瓶為貺<lb/>
石瀬分㩦常慘慘尺書沓至中彌感槁杮不呈嫫母面<lb/>
圓壺俄落雄兒膽南忩吾伊俱不勤汲泉養花聊任真<lb/>
枝頭造化豈耐乆我輩自有無窮春<lb/>
　　　寄茶與汪正夫兼簡行夫<lb/>
絳囊團窊社邊得持歸廣文破枯寂三人舌本有雌黄<lb/>
一引胸次還虛白平生目成惟素書邇英能事知有餘<lb/>
欻然長嘯風裂石黟山方卧小於菟<lb/>
<pb n="KR4d0177_WYG_013-14b"/>
　　　雲巖竹源二禪俱與招客三月二十一日遂飲<lb/>
　　　　於竹源庵謀諸野則獲也劉竒仲有約不至<lb/>
　　　　吳周寳游德華劉致中曁公望劉才仲陳聖<lb/>
　　　　述某㑹焉從容辨論懷抱甚適因賦詩以紀<lb/>
　　　　之<lb/>
雲巖市聲中竹源山色處平生幾兩屐惟樂取意去晨<lb/>
光霽老春飛蓋雙溪路沙平水漫流雲散天全露逶迤<lb/>
經淺坂窈窕穿崇樹綠登方怒舒紅竟忽繁雨斯焉得<lb/>
<pb n="KR4d0177_WYG_013-15a"/>
小休境熟來已屢徴君常主盟呼吸名勝聚子休心鐵<lb/>
石太叔語韶濩鼎鼎吳劉陳俱有不凡度余衰氣不華<lb/>
清遨慚輙與未渠推遠之政以枵然故九賔旣雲集一<lb/>
士乃鴻翥毋多溷幽人蔬茗煩草具叢談雜莊謔泛閱<lb/>
披黄素豐鐫辨活筆始畫窮真數解衣半日許萬古回<lb/>
胸膆西忩引虛明汛灑延晩步嬾身厭依隨静若超覊<lb/>
馭博山真起予浮煙一枝鶩<lb/>
　　　寄茶與曾吉甫<lb/>
<pb n="KR4d0177_WYG_013-15b"/>
西焙春風一塍隔玉尺銀槽分細色解苞難辨邑中黔<lb/>
㵸盞方知天下白岸巾小啜横碧齋真味從底傾輸來<lb/>
曩歸畀余一語妙三嵗暗室驚轟雷<lb/>
　　　竹源之集竒仲不赴蕭屯以詩嘲之再用原韻<lb/>
平生老子興渾寄幽絶處寜嫌一坡遠甘作十歇去至<lb/>
今清夢狂時走松隂路心忻自吟哦技癢輒披露那知<lb/>
菅蒯微辱報瑶瓊樹胸中萬斛清忽向毫端雨援桴未<lb/>
敢再破敵已驚屢病身得所便一閲精神聚淇竹秋稜<lb/>
<pb n="KR4d0177_WYG_013-16a"/>
欒洛花春布濩真機不可藏文亦肖風度樂哉精廬遊<lb/>
愧我不常與陋鄉豈無竒之此追陪故翻然卜隣心幾<lb/>
逐長風翥但分茅半簷不假牛十具劉郎箇中人幽期<lb/>
乃愆素曾無負負言直委茫茫數移文太遽生恐未明<lb/>
深膆君有旋磨蟻𤨏屑安故步何如驥突雲軒豁隨長<lb/>
馭集枯豈小與動者中不鶩<lb/>
　<lb/>
　<lb/>
<pb n="KR4d0177_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻十三<lb/>
</p>
<p>
</p>
  </div>
<div>
                <head>屏山集巻十四</head>
    <p>
<pb n="KR4d0177_WYG_014-1a"/>
欽定四庫全書<lb/>
　屏山集巻十四　　　　　宋　劉子翬　撰<lb/>
　　詩<lb/>
　　　題大義泉<lb/>
移笻山未深切骨寒無那蜿蜒瘦蒼虬脚底飛騰過幽<lb/>
亭䕶石池庭事不敢涴虛中涵月净冷面從雲呵<hi>去聲</hi>欲<lb/>
槌𤣥璧試恐觸方諸破平生泉石癡屢此箕踞坐重來<lb/>
照清癯白髪添箇箇凡心未痛浣老氣日以墮緬懷大<lb/>
<pb n="KR4d0177_WYG_014-1b"/>
義風絶唱寜無和悚然聽琮琤耳觀為之大<lb/>
　　　同范智聞五月十四日夜賞月<lb/>
微風净郊原暮色含清夏層巓月欲上烱烱木葉罅豐<lb/>
姿一髪虧爽氣千豪射流光不著地黄抺溪西舍翩然<lb/>
釋矯飛雲浪鱗鱗化常恐螺䯻青失此驪珠挂竒觀天<lb/>
所吝老眼得屢借不嫌神太清跣立高梧下故人肯畱<lb/>
連一笑偶良夜濁醪勿虛杯庭縞醉可藉<lb/>
　　　向元伯寄爇香陶爐有心清聞妙之語<lb/>
<pb n="KR4d0177_WYG_014-2a"/>
鄱江細壤如凝脂陶成小爐圓净姿色含三秋玉沆瀣<lb/>
韻壓六尺金狻猊明忩澹澹浮薫起故人警余良有以<lb/>
心清聞玅遊無方萬石只在吾家傍<hi>元伯居萬石鎭</hi>
　　　感白髪<lb/>
兒時坐澗石散髪如浮烟風驚緑鬅鬙意欲凌飛仙那<lb/>
知二毛見倐忽到老邊䝉紗猶鏟彩獵鬂强呈鮮星星<lb/>
倘未已遂恐華吾顚騎省歎遇合郎潛感迍邅萬古寄<lb/>
一轍長歌悲昔賢流光不假借志抱何由宣餘齡事可<lb/>
<pb n="KR4d0177_WYG_014-2b"/>
知已矣寜非天窮通各有待憔悴孰使然凄其槁梧畔<lb/>
惕若明鏡前靈膏豈能湼薅拂事可憐惟應幽室處一<lb/>
猛放萬緣甞聞衛生要心白髪自𤣥<lb/>
　　　同吳居安入開善四首<lb/>
　　　　遊松庵<lb/>
虚廊附山翔泉聲小庵閉齋餘恣行遨剥啄忻屢至午<lb/>
隂遇蘭芳夕照坐松吹徜徉無所為聊盡今日意<lb/>
　　　　宿省軒<lb/>
<pb n="KR4d0177_WYG_014-3a"/>
夜空合一寂擾擾息萬勞幽懷耿不寐孤燈側殘膏稍<lb/>
知山雨來聲在横林高凄然却成夢夢泛秋江濤<lb/>
　　　　過報德庵<lb/>
循溪踏危矼路入篔簹塢森森翠櫺間一幹横清雨茶<lb/>
煙日月静石壁軒扉古盡兹北山旁小勝無遺取<lb/>
　　　　出山<lb/>
日日冬氣昏霜風不䥥面回輿始見山數㸃寒中現我<lb/>
行得勝友笑語生華絢如何劍峯南咫尺不常見<lb/>
<pb n="KR4d0177_WYG_014-3b"/>
　　　次韻茂元獨速歌<lb/>
大兒行文學蘓黄暗潮無聲走茫茫小兒分題擬甫白<lb/>
手抉蟇頤取冰魄自成機杼誰如君悲歌乃有可憐色<lb/>
曉來春歸薺葉新青女摧之良不仁那知妙齡氣如許<lb/>
一睨辟易驚千人我亦歸為村裏翁接花成條欹屋紅<lb/>
跣行肯追蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>步杯飲不羨琉璃鍾相逢他事不發語<lb/>
醉面徹日承谿風君不見豐碑模糊立峴首又不見繐<lb/>
帷虚斟百眉侑何如吾儕見在身有口猶堪著醇酎陶<lb/>
<pb n="KR4d0177_WYG_014-4a"/>
陶兀兀未全非赫赫炎炎豈長有硯峯絶頂撫孤松伊<lb/>
誰及此蒼髯夀<lb/>
　　　張巨山賦蠟梅因成四首<lb/>
取名慕横枝要自同風格雖微調鼎味宛有金鉉色<lb/>
渾疑蠟作花貌野中抱幽冷香不盈堦意盡仍一流<lb/>
尖蕚破微霜明犀透清暾不有朱紫繁那知中色尊<lb/>
今日尋此梅危行石澗東花神欲宣令萬鐸懸春風<lb/>
　　　和李似之秉燭觀梅詩<lb/>
<pb n="KR4d0177_WYG_014-4b"/>
凍色沉萬象晴巓露皚皚通宵月觀夢夢破東風來小<lb/>
立値芳氣微尋見寒肧我病亦呼客沙邊乆徘徊恍然<lb/>
驚老眼一枝印清杯應知塵意盡故向癯儒開謫仙愛<lb/>
逃禪兹心政難灰覘新不待晨燒燭寒巖隈草木有含<lb/>
章發揮要天才頼公管領春筆端起潛雷<lb/>
　　　行夫寄黄山榧子有詩因同來韻<lb/>
老坡文中哮闞聲凜凛常如對英峙琅然諷詠興凌雲<lb/>
瞠若追攀顙流泚玉山妙唱乆寂寥可與言詩有之子<lb/>
<pb n="KR4d0177_WYG_014-5a"/>
裁牋遠餉風露新坐我千尺黄山底初挼𤣥縠出冰霜<lb/>
小嚼清香泛忩几已輕魏帝昵蒲桃肯許唐賢魁緑李<lb/>
極知人口無正味苦淡甘酸各矜美不輕眞識為品題<lb/>
此物初筵幾不齒青菁有用㧞蒿萊白粲無酬腐糠粃<lb/>
士懷瓌瑋勿自神邂逅飛沉同一理子才超矣㑹曄然<lb/>
外澤中真期是以味果固已驅煩邪味道更須淪骨髓<lb/>
　　　劉道祖江程萬邱順甫講易孟子拾其意為二<lb/>
　　　　十韻<lb/>
<pb n="KR4d0177_WYG_014-5b"/>
吾初讀七篇未領躍如義晩而窺大易稍解寂然意乃<lb/>
知平放著的的目前事盡心則無餘窮神忽超詣以斯<lb/>
印羣書拈出句句是君臣父子間運量周旋際體之則<lb/>
光明雜物了無累偉哉此陳編孔孟心所寄有如撞洪<lb/>
鐘合響入迢逓言高聽者聵不絶僅如綴幸茲良友集<lb/>
一發萬古秘眞長富辭原百折無畱勢文通秉文均裁<lb/>
度取中制宛邱坐忘言袖手豈深閉鄙懷頓為空快若<lb/>
掃長篲旁觀二三子耳剽咸愕眙誘之循循然活處潑<lb/>
<pb n="KR4d0177_WYG_014-6a"/>
潑地氣質雖有拘學問欲如蜕時乎不再來過此恐少<lb/>
味大書鑱坐隅以起衰惰氣<lb/>
　　　韓幹畵馬闕四足龍眠榻而全之<lb/>
吾聞兩臂天下重馬失四蹄將底用平生想似萬里逝<lb/>
對此惟心惻然動得非曾落駑駘羣踠脫泥塗良已勤<lb/>
又疑逸氣厭拘係絶蹯徑欲超浮雲諦觀事乃不爾劇<lb/>
破練丹青老無色軒昻自有尊足存顧盼一株隂山碧<lb/>
韓生筆法妙此圖龍眠榻出了不殊斷鼇自昔徒聞說<lb/>
<pb n="KR4d0177_WYG_014-6b"/>
續鳬雖工計已疎何如染作滄江遠要看追風蹴微雲<lb/>
　　　次明仲矼字韻詩<lb/>
頖宫德厚仍信矼北扉筆力談笑扛重圭疊璧凛羣視<lb/>
不使東甌成陋邦日邊時見召仙李林下那容棲老龎<lb/>
故園此日成勝聚歸夢不泛瀟湘江萬畦流泉裹雲屋<lb/>
一㸃遠岫低吟忩客來有酒輒均醉長嘯手拊高梧幢<lb/>
挽蔬唯便玉本脆碎鯉屢惜銀鋋雙伊余於世眞長物<lb/>
掃迹自分逃崆谾驟揄揚之則過矣豈有骨相當竒厖<lb/>
<pb n="KR4d0177_WYG_014-7a"/>
左提右挈倘聞道一了快若船下瀧極知魯衛兄弟國<lb/>
邾小尚許趨風降嶤嶤岌岌正壁立濤瀬未敢輕舂撞<lb/>
　　　寄致明兼簡余時升<lb/>
篔簹有利材要自為本觀緑虬挾春怒穴土氣已完達<lb/>
士審所施窮士審所安癯劉燭人鏡偽態了莫干常吹<lb/>
噓二余傳以摩雲翰大余㩦書來一見意已殫似為殊<lb/>
勝揺胸中衮濤瀾皴膚褫厚襲枵腹拾衆殘那知藝圃<lb/>
遊宇宙自爾寛黄間跳鏃易省括眼要端幸公調䕶之<lb/>
<pb n="KR4d0177_WYG_014-7b"/>
無使困所難鵞峯横几上晩翠深作寒徜徉有真樂未<lb/>
應悔儒冠<lb/>
　　　次韻明仲<lb/>
祝融散仙在西溪此老平生無町畦一日不見十日恨<lb/>
緑稻𣺌𣺌吞幽思細紅時澆壘塊胸跣行笑逆泠然風<lb/>
意消萬事如燎髪小醉扶頭須半月叩梧林谷為呼號<lb/>
隱几乾坤有超越自憐頑鈍不可鞭挽之欲置名流邊<lb/>
長言為我澡袢暑灑目萬綫琮琤懸<lb/>
<pb n="KR4d0177_WYG_014-8a"/>
　　　入白水懷士特溫其<lb/>
曉山隨意開夏氣含露澄扶笻過巇嶮飛仙亦凌兢松<lb/>
濤净可潄嵐煙起如蒸巨崿轉鼎鼎危塍上層層悠然<lb/>
瞻眺地髣髴記昔曾是鄉雖窮深泥泥秀色凝高扉静<lb/>
相對招邀足嘉朋讌席覆大斗吟忩曄華燈于今安在<lb/>
哉骨冷喚不譍軒軒鸞鳯遊驚颷失飛騰豈伊黄壤恨<lb/>
興言鯁煩膺含章不震輝憔悴非所應雖微三字顯要<lb/>
許二豪稱余衰怠好修故態了不懲倐爾念離索終焉<lb/>
<pb n="KR4d0177_WYG_014-8b"/>
愧瓌能噫嘻長風來躊蹰素蟾升及時痛自䇿迅彩不<lb/>
可慿<lb/>
　　　胡明仲潭溪三日飲<lb/>
潭溪梧竹堆無地浮高䕃暑中猶未佳袒膊俯清深急<lb/>
雨翳幽芳空山落啼鵀村醪得舊燒時果出寒沉醺然<lb/>
三日醉是鄉絶呵禁巖風故吹醒逾逸嫌太甚人生唯<lb/>
一真擾擾萬緣滲斯遊不屢尋老境恐遂寢窺樽有餘<lb/>
波捫腹猶可飲澹蟾如曉色渺𣺌長空浸當夏景過清<lb/>
<pb n="KR4d0177_WYG_014-9a"/>
浮雲忽飛譖酣歌金石號慷慨君獨任㑭余酬對之袛<lb/>
作寒蟬噤吾唯善咍臺忘形卧相枕<lb/>
　　　有懷<lb/>
溪石磊磊出溪光失溶溶呼童理新堰小駐萬折東素<lb/>
杙競駢立蒼皮堆已重誰裁一道天忽墮顧眎中遠渌<lb/>
送鳬鶩餘兹上杉松微波且勿摇照我澹有容炎曦為<lb/>
變色爽氣排高空懷哉所親愛此適未遽同徜徉孰為<lb/>
伴惟有溪頭風時來翻素書頗似驚我慵騷騷復䇿䇿<lb/>
<pb n="KR4d0177_WYG_014-9b"/>
涉獵味正濃乆而寂無聲無乃意自融却泛碧滄浪鱗<lb/>
鱗散遺踪我亦隱几酣那能辨雌雄<lb/>
　　　早飲<lb/>
柴椽百枝䕃方塘高梧老柳著兩行輕烟曳組適寒碧<lb/>
芙蕖釀出秋風香宿酲縈胸殊未快衝之欲引天潢𣲖<lb/>
戱投小餌向深淵錦鱗忽見空中挂篘清鱠雪更作豪<lb/>
坐客狼狽已半逃嗚鳴叢歌猶未徹兀睡聽作蜩蟬號<lb/>
　　　次致明泉石軒詩韻<lb/>
<pb n="KR4d0177_WYG_014-10a"/>
天懷逈與塵囂背蓬萊屢踏金鼇背閑披白袷過清湖<lb/>
爽氣涵空渺無外澹然愛此一泓竒散髪逍遥潄華滋<lb/>
尚嫌林影太凋薄斜陽射破碧琉璃遥知宣室虚前席<lb/>
良裘固非一狐腋他時歸夢想南飛瓌詞已為磨崖石<lb/>
　　　借致明玉槌事藥復以小者易去因而銘之<lb/>
潤色瑳癯身橢飛石塵供藥裹以小代大無不可汝雖<lb/>
眇乎寔磊砢摩頂至踵轉衰我彼方歸卧畱莫果魁梧<lb/>
之才用則左㗲然長嘆口侈哆<lb/>
<pb n="KR4d0177_WYG_014-10b"/>
　　　寄魏元履<lb/>
世情事虚文十幅了一書片言倒肝腑子獨不佞余班<lb/>
班眼中秀學膽誰似渠平生幾兩屩踏破牛斗墟小言<lb/>
謁侯門大言呌天都歸來闢存室黙坐追亡逋床頭著<lb/>
韋編盤礴萬古初時拈紙上語破的妙有餘已甘酬對<lb/>
難舌本噤不舒矧余在半流所見方糢糊蝸涎不自潤<lb/>
詎敢相霑濡人生强多知於己固已疎睫邊遺太極意<lb/>
上町六虚獰猿縶尚跳况乃拊檻呼是神非吾神滓穢<lb/>
<pb n="KR4d0177_WYG_014-11a"/>
政可奴嘗聞不遠復佩作三字符煌煌杏壇春一枝明<lb/>
清湖蜂蝶未全知佳處自不孤惟子先著眼時來採芳<lb/>
腴何當共叩微歸性有順塗<lb/>
　　　新涼<lb/>
新涼為招客勝集非預圖前峯雨未散泠風遶吾廬披<lb/>
襟沐清駛合席隨霑濡定知喧譊中欲此一快無興來<lb/>
擴以酒草具來須臾田翁偶過我添杯坐其隅為言秋<lb/>
暑劇稻畦日凋疎寜辭抱<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>勞僅給園中蔬喜兹甘澍<lb/>
<pb n="KR4d0177_WYG_014-11b"/>
足普潤無遺墟遥山莽難分緑浪揺虚徐我病不任耕<lb/>
嵗收仰微租蒙成每自愧一飽便有餘連觴使之釂醉<lb/>
語雜呌呼野人無他腸我輩恐不如<lb/>
　　　吳傅朋遊絲帖歌<lb/>
園清無瑕二三月時見遊絲轉空濶誰人寫此一叚竒<lb/>
著筆春風吹不脫紛紜糾結疑非書安得龍蛇如許癯<lb/>
神蹤政喜縈不斷老眼只愁看若無定知苖裔出飛白<lb/>
古人妙處君潛得勿輕漠漠一縷浮力遒可罣千鈞石<lb/>
<pb n="KR4d0177_WYG_014-12a"/>
睠余弟兄情不忘軸之遠寄悠然堂謝公遺髯凛若活<lb/>
衛后落鬒摇人光翻思長安夜飛蓋醉哦聲若南山外<lb/>
亂離契濶三十秋筆意與人俱老大政成著脚明河津<lb/>
外家風流今絶倫文章固有機杼用戯事豈足勞心神<lb/>
<hi>傅朋王逢原外甥也</hi>
　　　次友石臺詩韻<lb/>
清湖嵇玉山縹緲飛雙屐泠風隨處流三伏無赫赫未<lb/>
成𤣥圃遊聊醉端川宅憶昨陪初筵杯揺劍峯脊杉篁<lb/>
<pb n="KR4d0177_WYG_014-12b"/>
漏疎櫺雲氣縈長帟主人意彌厚不吝園蔬摘我亦洞<lb/>
幽懷涸此一泓碧至歡召融融叢慮消刺刺聽君誦九<lb/>
流浩若崑崙擘摩天俊鳶飛響澗驚魚擲分攜今幾時<lb/>
浮埃翳瑶席有如爛柯翁萬古逢一奕醉鄉梯磴坐坐<lb/>
覺乾坤窄兹行不果從兀兀恨滋劇未應柳源近終作<lb/>
桃源隔畱詩友石臺光動嶙峋石正令謫仙來著語無<lb/>
以易强吟意悠哉追風了無迹<lb/>
　　　胡明仲羅養蒙為悠然集追用前四疊之韻<lb/>
<pb n="KR4d0177_WYG_014-13a"/>
筠州喜陪笑語新鑾坡自來清湖濵更招明月作三客<lb/>
此外正復難其人瑶觴十飛才小醉追逐牢愁出肝肺<lb/>
吾儕邂逅非作豪常恐眞歡來不繼更䦨已畨四疊歌<lb/>
却喚輕舟浮綺羅一聲横笛不知處荷氣苒苒風頭多<lb/>
玉山未倒誰之恥霜露霑衣聊且已維舟落月界平潭<lb/>
翠亂紅披扶不起<lb/>
　　　十七日集清湖<lb/>
石堤蟠素虬捍此百尺灣臨灣喚客飲四座揺潺湲殘<lb/>
<pb n="KR4d0177_WYG_014-13b"/>
歊紅蕩析凛若超塵寰却愁涼吹多奪我酣醉顔時方<lb/>
雨聲斷草木凄餘澘潤氣騰晩水浮嵐撲秋山領畧得<lb/>
妙趣心遊勝躋攀那知百年憂共樂此日閑篝燈夜分<lb/>
歸危塍轉彎環芊芊稻苖風緑亂不可删不礙一月流<lb/>
水丸走其間慇懃傍扶輿宛若送我還<lb/>
　　　曉起聞明仲謁家叔甞過門追已無及繼讀觀<lb/>
　　　　霧長句因次原韻<lb/>
公才凛若干將鑄膽落詩流失輕倨弄毫邂逅即揮竒<lb/>
<pb n="KR4d0177_WYG_014-14a"/>
造化𤣥機悉披露凌晨訪客忽飛笻雙澗徐穿碧交互<lb/>
笑聲只在竹林東夢破急追無復處是時秋霧正含空<lb/>
潤氣一解驕陽怒霏霏半掩景賢峯翳翳全没邨中樹<lb/>
初疑争先摩玉壘驚塵漠漠桑乾渡又如懷渴望梅林<lb/>
細雨濛濛江左路煩公一吐胸中豪與此氤氲角馳騖<lb/>
可憐南山𤣥豹姿終以斑斑作身悞何如霧隱長暗然<lb/>
豈用毛采夸夭嫮霑濡稻壟更澘珠聨絡松崗尚横素<lb/>
南箕忽哆遂雄吞顧眎怳若南柯寤向來昧昧六合間<lb/>
<pb n="KR4d0177_WYG_014-14b"/>
日月山河但如故世縁所遇孰非虛不具眞眼那能覷<lb/>
醯雞<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>裏有全癡陷虎機中惟一悟我雖不獲從斯遊<lb/>
兀坐深觀亦同趣况知陶令有名酒未覺許詢無勝具<lb/>
便思追逐胡公墩恐激長言又生怖願低筆力許我陪<lb/>
韓孟才懸亦聨句<lb/>
　　　觀胡文定公手墨因求别本<lb/>
溫溫文定公至道夙所欽神超雖緬邈餘英壯儒林正<lb/>
容閱眞翰黙黙流至音不事八法竒天成寫幽襟有如<lb/>
<pb n="KR4d0177_WYG_014-15a"/>
瀚海鴻隨波自浮沉又如太虚雲舒巻杳莫尋乃知晉<lb/>
魏還筆端有哇淫棄藁競韞藏非將玩球琳庶幾字畫<lb/>
間可以求其心清伊一派流滙作萬丈深溝渠有暴盈<lb/>
淟涊時見侵投膠了不難公以獨力任我慚步趨晩悠<lb/>
然寄孤吟流風在目前著鞭要駸駸願分墨本餘刻之<lb/>
蒼崖隂大塊有動揺斯文無古今<hi>公帖云世間一切如流水浮雲所過者化</hi>
<hi>不足畱胸中</hi>
　　　寒中偶書<lb/>
<pb n="KR4d0177_WYG_014-15b"/>
寒從何處來凛色照閩楚挹之霜松下清澹不成雨豪<lb/>
生小病之一笑窺寰宇天轉隱江湖吾心正如許<lb/>
　　　病中追賦遊武夷<lb/>
建水日夜淺清灘自迢迢漁舠愕已無忽㸃净練遥老<lb/>
身寄其上兀若棲危苕松風知我狂隨舷助傾揺探幽<lb/>
神益新得快意自消長林翠洞口微雲粉山腰那知碧<lb/>
虚遠一葦卧可超不須換吾骸吾慵登岧嶤病中追餘<lb/>
觀所得絶富饒<lb/>
<pb n="KR4d0177_WYG_014-16a"/>
　　　病中賞梅贈元晦老友<lb/>
梅邊無與談賴有之子至荒寒一㸃香足以酬天地天<lb/>
地亦無心受之自人意韜白任新和風味要如此<lb/>
　　　次韻致明聽琴<hi>病中作</hi>
病翁不咄咄琅然寄枯琴倘無枯琴寄孰表吾之心忘<lb/>
形豈知病道在寜復今龍蟠老樟下觱發揺長音<lb/>
　　　過鄴中<lb/>
逐鹿營營一夢驚事隨流水去無聲黄沙日傍荒臺落<lb/>
<pb n="KR4d0177_WYG_014-16b"/>
緑樹人穿廢苑行遺恨分香憐晚節勝遊飛蓋想高情<lb/>
我來不暇論興廢一㸃西山入眼明<lb/>
　<lb/>
　<lb/>
　<lb/>
　<lb/>
　<lb/>
　屏山集巻十四<lb/>
</p>
<p>
</p>
  </div>
<div>
                <head>屏山集巻十五</head>
    <p>
<pb n="KR4d0177_WYG_015-1a"/>
欽定四庫全書<lb/>
　屏山集巻十五　　　　　宋　劉子翬　撰<lb/>
　　詩<lb/>
　　　金陵懷古<lb/>
荒城莽莽蔽荆榛虎踞龍蟠迹已陳赤壁戰爭江照晩<lb/>
青樓歌舞鳥鳴春十年王氣雄圖盡一疊寒笳客恨新<lb/>
折屐風流猶可想只今高卧豈無人<lb/>
　　　㑹兵<lb/>
<pb n="KR4d0177_WYG_015-1b"/>
羽檄西來趣㑹兵秋風胡虜更縱横烽明石嶺塞垣逈<lb/>
馬渡分河波浪生使者漫傳蘇武節君王頻幸亞夫營<lb/>
百年信誓明如日何事紛紛起戰爭<lb/>
　　　别安子允<lb/>
得酒猶堪慰倦遊長亭直為故人留煙塵㡬處兵猶鬬<lb/>
風雨一年春又休尚記虎頭初擲筆終憐猿臂未封侯<lb/>
離歌唱落榆闗月可是君心耐得愁<lb/>
　　　望楚<lb/>
<pb n="KR4d0177_WYG_015-2a"/>
客浦舟凝滯凭髙識楚鄉有愁闗眺覽何地不凄凉草<lb/>
木詞人怨江山覇主亡悠然獨搔首暮靄一星光<lb/>
　　　井泉<lb/>
石井水濺濺寒砂暎碧鮮雨聲添溜急天影入波圓曉<lb/>
汲連山寺春耕潤野田杖藜三嚥罷毛髪更蕭然<lb/>
　　　巖桂<lb/>
凉颸振逺村寂寞度清芬山路不知處月窓時夜聞孤<lb/>
根寒抱石落子半飄雲袖手空延佇無才可賦君<lb/>
<pb n="KR4d0177_WYG_015-2b"/>
　　　園蔬十詠<lb/>
　　　　茭白<lb/>
秋風吹折碧削玉如芳根應傍鵞池發中懷灑墨痕<lb/>
　　　　芋<lb/>
分得蹲鴟種連根占地腴曉吹黏玉糝深椀啖糢糊<lb/>
　　　　韭<lb/>
肉食嘲三九終憐氣韻清一畦春雨足翠髪翦還生<lb/>
　　　　瓠<lb/>
<pb n="KR4d0177_WYG_015-3a"/>
溉釜熟輪囷香清味仍美一線解瓊瑶中有佳人齒<lb/>
　　　　芥<lb/>
葉實抱芳辛氣烈消煩滯登俎效㣲勞乍食驚頻嚏<lb/>
　　　　菘<lb/>
周郎愛晩菘對客䝉稱賞今晨喜薦新小嚼氷霜響<lb/>
　　　　波薐<lb/>
金鏃因形製臨畦發永嘆時危思擷佩楚客莫紉蘭<lb/>
　　　　子薑<lb/>
<pb n="KR4d0177_WYG_015-3b"/>
新芽肌理膩暎日凈如空恰似勻粧指柔尖帶淺紅<lb/>
　　　　蘿蔔<lb/>
密壤深根蔕風霜已飽經如何純白質近蔕染㣲青<lb/>
　　　　苦益<lb/>
雖無適口味暖益功稀比菜苦不登盤言忠多逆耳<lb/>
　　　次韻盧贊元喜雪<lb/>
六花初逐曉風繁五袴那憂歳晩寒杖屨客迷村徑逺<lb/>
笙歌人在小樓看也知近郭梅先動只恐行春路未乾<lb/>
<pb n="KR4d0177_WYG_015-4a"/>
授簡梁園休惜醉銀臺列燭妓圍寛<lb/>
　　　府㑹次士特韻<lb/>
夜宴芙蓉苑華榱燭影光使君頻㑹客侍女慣新籹劇<lb/>
飲不勝醉論詩非所長倚欄霄漢近宫殿鬱相望<lb/>
　　　士特贈别次韻<lb/>
客舎愁分袂梅花小雪前夜看牛渚月春别剡溪船麗<lb/>
句光行色悲歌慘别筵後期相約處雙闕五雲天<lb/>
　　　訪士特舉和六四叔詩因次韻<lb/>
<pb n="KR4d0177_WYG_015-4b"/>
聞道歸舟泊淺沙藍輿出郭日初斜新傳賦詠來梁苑<lb/>
舊識芝蘭向謝家遣興只慿樽有酒感時愁見樹飛花<lb/>
相逢未欵還相别囘首長亭鬂欲華<lb/>
　　　分韻賦古松得青字<lb/>
風韻颼飀逺更清蒼髯瘦甲聳亭亭連根欲鬬巖巒力<lb/>
一蓋常涵雨露青曾暎月明留鶴宿近經雷霹帶龍腥<lb/>
衰殘愧我無仙骨願採流膏慰暮齡<lb/>
　　　六言二首<lb/>
<pb n="KR4d0177_WYG_015-5a"/>
鼎食鼎烹謀拙山南山北興長片夢彭殤夀夭一枰楚<lb/>
漢興亡<lb/>
黄巻篋中昆友白醪杯裡聖賢我願長閑足矣人憐獨<lb/>
處蕭然<lb/>
　　　池蓮四詠分韻<lb/>
　　　　葉<lb/>
郁烈香浮雨團圞緑䕃波近堤千葉亂知有畵船過<lb/>
　　　　花<lb/>
<pb n="KR4d0177_WYG_015-5b"/>
孤紅低暎岸併艷逺連汀露浥層層展風披葉葉零<lb/>
　　　　藕<lb/>
密藴羅文細明含玉色清氷盤時薦美刀惹㫁絲輕<lb/>
　　　　子<lb/>
分房圓戢戢弄色翠娟娟摘實憐空菂方知雨露偏<lb/>
　　　雨歇<lb/>
雨歇長虹淡欲收疎疎寒靄暮依樓西風滿院催搖落<lb/>
已覺梧桐不耐秋<lb/>
<pb n="KR4d0177_WYG_015-6a"/>
　　　新灣<lb/>
苒苒寒生水面煙吳歌唱罷月㣲偏停橈又向灣前宿<lb/>
一夜西風浪打船<lb/>
　　　汴堤<lb/>
參差歌吹動離舟宫女張㠶信浪流轉盡桞堤三百曲<lb/>
夜橋燈火看揚州<lb/>
　　　天逈<lb/>
天逈孤㠶隠約歸茫茫殘照欲沉西寒鴉散亂知多少<lb/>
<pb n="KR4d0177_WYG_015-6b"/>
飛向江頭一樹棲<lb/>
　　　葉集之舉士特唱和因次韻<lb/>
漂泊分攜後囏難㑹面時夜燈初獻酒春草舊題詩遊<lb/>
宦君雖厭才名衆所期不應如倦翼寂寞戀南枝<lb/>
　　　銅爵<lb/>
金碧銷磨瓦面星亂山依舊遶宫城路人休唱髙臺曲<lb/>
臺上而今春草生<lb/>
　　　中渡<lb/>
<pb n="KR4d0177_WYG_015-7a"/>
渡南渡北是長亭沙上行人立馬情囘首若無煙樹隔<lb/>
只應猶望見髙城<lb/>
　　　江上<lb/>
江上潮來浪薄天隔江寒樹晩生烟北風三日無人渡<lb/>
寂寞沙頭一簇船<lb/>
　　　送曾彦思減罷赴闕<lb/>
馬首成南渡西風木葉疎去程烟雨外孤館别離初未<lb/>
試平戎䇿空懷逐客書漢皇方問賦誰復薦相如<lb/>
<pb n="KR4d0177_WYG_015-7b"/>
　　　過楚懷王廟<lb/>
割據銷殘運并呑息戰塵遺民猶憫楚三户欲亡秦念<lb/>
昔懷王立潛圖霸業新降顔欣接士薄伐屢窺隣慷慨<lb/>
心何壯囏難勢未伸干戈憐暴骨玉帛更和親末路人<lb/>
多詐輕謀禍及身單車行凛慄伏甲變逡廵鹿走章臺<lb/>
下龍沉渭水濵素棺歸慘淡故老恨酸辛歳月今何在<lb/>
興亡跡已陳愁隂生古廟翠蔓鎖重闉有客投清酹臨<lb/>
江憶放臣聴䜛雖主惑多難亦時屯憤氣摩星斗哀詞<lb/>
<pb n="KR4d0177_WYG_015-8a"/>
動鬼神飄零瓊玉佩寂寞蕙蘭春毁譽千年定窮通一<lb/>
死均招魂嗟已矣抱石想漂淪戀戀空囘首行行欲問<lb/>
津潸然憂國泪今古獨醒人<lb/>
　　　雙廟<lb/>
無復連雲戰皷悲英風凛凛在雙祠氣呑驕虜方張日<lb/>
恨滿孤城欲破時幽鳥自啼簷際樹夕陽空照路傍碑<lb/>
平生不作脂韋意倚棹哀吟兩鬂絲<lb/>
　　　一樹<lb/>
<pb n="KR4d0177_WYG_015-8b"/>
一樹梅開早清香襲客衣夕陽簫皷散半是折殘枝<lb/>
　　　偶歩<lb/>
偶歩忘歸逺心閒逸興增山深知有寺路盡不逢僧<lb/>
　　　離居<lb/>
馬嘶何隴暮有意念離居去路經秋雨行裝一擔書窮<lb/>
知身計拙病覺世縁疎曉枕殘歸夢飜然憶舊廬<lb/>
　　　有感<lb/>
抱石親征澤潞時艱難猶想舊開基官軍不守河陽渡<lb/>
<pb n="KR4d0177_WYG_015-9a"/>
囘首橋山淚欲埀<lb/>
　　　程嬰墓<lb/>
停車莽蒼認孤墳烈烈英標尚想存已脱遺孤安趙氏<lb/>
更輕一死報公孫荒林雀噪風常急古道人稀日自昏<lb/>
惆悵九原如可作欲憑楚些為招魂<lb/>
　　　晩宿<lb/>
石瀨分流小霜林間樹紅暮橋横隠約寒鍛響丁東<lb/>
　　　畵船<lb/>
<pb n="KR4d0177_WYG_015-9b"/>
隠約菱歌斷斜陽水面移美人貪照影不覺畵船欹<lb/>
　　　宫亭湖<lb/>
近湖黯黯氣常寒指㸃宫亭渺莽間素色夜浮全楚月<lb/>
緑光春浸十洲山醉思天末騎鯨去老怯風頭聴鴈還<lb/>
柔櫓聲中知禹烈愧無椽筆畵孱顔<lb/>
　　　安仁道中<lb/>
汩汩復汩汩著鞭鷄一號老身縁底急長路只徒勞石<lb/>
亂春溪惡山深曉月髙村沽得㣲醉猶足張餘豪<lb/>
<pb n="KR4d0177_WYG_015-10a"/>
　　　酴醿<lb/>
顛風急雨退花晨翠葉銀苞照眼新髙架攀縁雖得地<lb/>
長條盤屈總由人横釵素朶開猶小撲酒餘香韻絶倫<lb/>
唯有金沙顔色好年年相伴殿殘春<lb/>
　　　夜坐<lb/>
客裡驚秋晩慵眠但曲肱夜闌深院雨人過隔牆燈逺<lb/>
思千端惡寒威一倍增夢孤渾易破哀柝故登登<lb/>
　　　靖康改元四十韻<lb/>
<pb n="KR4d0177_WYG_015-10b"/>
肉食開邊釁天驕負漢恩隂謀招叛將喋血犯中原飲<lb/>
馬江河竭鳴笳宇宙喧氛埃纒帝座猰㺄吠宫垣皷銳<lb/>
梯飛壁彎強矢及門黔黎驚瓦解冠葢盡星奔走轍秦<lb/>
城地浮航楚峽村畵堂空鎖鑰樂府散嬋媛夜詔聞傳<lb/>
璽春王記改元三辰光盡匿四海浪横飜伏閣惟羣彦<lb/>
興邦在一言雉城期必守虎旅更増屯龍困雖憂蟻牛<lb/>
羸尚覆豚謀成擒頡利義可絶烏孫堅壁師彌老窮兵<lb/>
火自燔鈎魚猶假息幕燕暫游魂懇欵情先露誅鉏黨<lb/>
<pb n="KR4d0177_WYG_015-11a"/>
實繁横磨非嗜殺下䇿且和番割地煩専使要盟脇至<lb/>
尊賜弓埀拱殿畱宴玉津園囘騎桑乾北游軍廣武源<lb/>
驅馳無立草剖斵露空墳太子悲秦粟明妃泣漢軒敵<lb/>
情終未測隣好久宜敦晉趙封疆逺金湯阻固存短衣<lb/>
求李廣長嘯得劉琨御極朝儀盛臚傳詔語温神霄分<lb/>
别仗法駕引雙轅内栁東風軟宫花麗日暄閭閻多喜<lb/>
氣簫鼔送芳樽運契天同力時危禍有根覆車宜自戒<lb/>
曲突更深論落拓江南士飄零塞北籓蚤嘗專翰墨晩<lb/>
<pb n="KR4d0177_WYG_015-11b"/>
厭屬櫜鞬拔劍還摩壘懷書擬叩閽蹉跎謀不遂感激<lb/>
氣潛呑野逈寒烽照樓髙暮雨昏望鄉心恍惘憂國涕<lb/>
潺湲仄席勤諮訪埀紳樂引援鵷鸞方競集短翼待騰<lb/>
騫<lb/>
　　　春雨<lb/>
暝色春朝雨滋榮喜及時雲昏遙莫辨地渴久方知栁<lb/>
岸逰車歇濤江釣舸移拒寒須把酒病骨况支離<lb/>
　　　瀑布<lb/>
<pb n="KR4d0177_WYG_015-12a"/>
路窮巖瀑挂爽氣凈塵紛溜險時依壁源髙半隔雲入<lb/>
池驚練盡觸石聴雷分接勝多幽侣笻聲破蘚紋<lb/>
　　　海棠花<lb/>
幽姿淑態弄春晴梅借風流桞借輕初種直教圍野水<lb/>
半開長是近清明㡬經夜雨香猶在染盡胭脂畵不成<lb/>
詩老無心為題拂至今惆悵似含情<lb/>
　　　䇿杖<lb/>
策杖農家去蕭條絶四隣空田依壠峻斷藳布巢勻地<lb/>
<pb n="KR4d0177_WYG_015-12b"/>
薄惟供稅年豐尚苦貧平生飽官粟愧爾力耕人<lb/>
　　　送杜季習四首<lb/>
結廬空谷抱沉憂底事軒車肯為留千里問塗良獨苦<lb/>
似君須向古人求<lb/>
聞道華亭已解圍親朋消息未全知君歸為遣書來報<lb/>
細說從初喪亂時<lb/>
寂寂家園草覆堦亂兵飛箭入樓臺丁寧莫斫湖邊栁<lb/>
盡是劉郎手自栽<lb/>
<pb n="KR4d0177_WYG_015-13a"/>
搖落難堪更語離曉風吹月上征衣送君直到長亭去<lb/>
隻影愁尋舊路歸<lb/>
　　　劉處士墳山禮亭<lb/>
風馬雲車悵莫尋祠亭空鎖古原隂豆觴三獻禮經事<lb/>
霜露四時人子心世盡浮雲同渺渺名髙拱木共森森<lb/>
平生積善身徒老賴有家兒敵萬金<lb/>
　　　喜誅大將<lb/>
自提烏合衆南北久跳梁避事㡬危國專權擬僭王然<lb/>
<pb n="KR4d0177_WYG_015-13b"/>
臍誅未快擢髪罪難詳膏血汙砧斧何曾灑戰塲<lb/>
　　　疊嶂<lb/>
益遣歸心快愁霖喜乍晴樹隂迎馬合波影照人清不<lb/>
見雲山路時聞樵斧聲暮雲偏有意相伴隔溪行<lb/>
　　　梅花<lb/>
玉骨綃裳韻太孤天教飛雪伴清癯林寒疎蘂半開落<lb/>
野逈暗香疑有無庾嶺風光仍似舊漢宫鉛粉莫相汙<lb/>
驚心不必臨空樹一白流空春便徂<lb/>
<pb n="KR4d0177_WYG_015-14a"/>
　　　和李巽伯<lb/>
浦樹㝠茫裏雲山淺淡中客愁生逺望春意入晴空酒<lb/>
憶相如病途憐阮籍窮慇懃桃葉句欲和愧難工<lb/>
　　　野歩<lb/>
野歩忘歸逺春心不自休管絃非老伴風雨定花讎栁<lb/>
暗深深路溪寒小小樓謝娘歌白紵此意可忘憂<lb/>
　　　李伯時畵十古圖鄭尚明作詩詩詞多振絶因<lb/>
　　　　為同賦<lb/>
<pb n="KR4d0177_WYG_015-14b"/>
　　　　王猛捫蝨<lb/>
劇談世事灞河濵竒骨瓌姿兩絶倫却訝秦無豪傑至<lb/>
坐中捫蝨定何人<lb/>
　　　　髙陽長揖<lb/>
胡牀二女執巾裾長揖高陽舊酒徒不是蒼皇能輟洗<lb/>
溺冠何異昔坑儒<lb/>
　　　　霍光取璽<lb/>
此郎守節固堪論漢璽飄飄亦僅存周勃取將迎代邸<lb/>
<pb n="KR4d0177_WYG_015-15a"/>
霍光持去授皇孫<lb/>
　　　　馮媛當熊<lb/>
婕妤下輦辭榮日馮媛當熊效死時帶礪稱忠惟一傳<lb/>
宫闈著節有雙姬<lb/>
　　　　李宻迓太宗<lb/>
海内羣雄逐鹿時虬髯一見識英姿牖窺已嘆尚書婦<lb/>
野拜仍驚柱國兒<lb/>
　　　　明妃出塞<lb/>
<pb n="KR4d0177_WYG_015-15b"/>
羞貌丹青鬬麗顔為君一笑靜天山西京自有麒麟閣<lb/>
畵向功臣衛霍間<lb/>
　　　　張釋之諫文帝<lb/>
擾擾椎埋徧九原因山獨有覇陵存孝文儉徳雖天縱<lb/>
亦賴忠臣效一言<lb/>
　　　　醉山簡<lb/>
倒載山公豈酒狂羣兒拍手峴山旁汗青等是虚填耳<lb/>
不把雲臺喚酒鄉<lb/>
<pb n="KR4d0177_WYG_015-16a"/>
　　　　武帝問日磾<lb/>
漢朝人物盡英竒武帝招延盛一時拒諫不能容汲直<lb/>
託孤何至問胡兒<lb/>
　　　　明皇覽鏡妃子翦鬟<lb/>
不復青銅照瘁顔耄荒從諫若移山只將女子論賢否<lb/>
陶母當時亦翦鬟<lb/>
　　　送原仲之荆南<lb/>
風急塵埃滿漢闗送君行處路漫漫不知爭戰㡬時定<lb/>
<pb n="KR4d0177_WYG_015-16b"/>
常恐别離相見難三徑舊逰松竹老五湖新隠水雲寛<lb/>
交朋日覺知音少緑綺從今莫浪彈<lb/>
　　　和士特南浦詩<lb/>
羽檄分兵控上流時傳烽火過隣州樓船半渡旌旗曉<lb/>
胡馬欲來江漢秋淝水投鞭真浪語幄中借箸有竒謀<lb/>
吾儒雅有康時意不把詩輕萬户侯<lb/>
　<lb/>
　屏山集巻十五<lb/>
</p>
<p>
</p>
  </div>
<div>
                <head>屏山集巻十六</head>
    <p>
<pb n="KR4d0177_WYG_016-1a"/>
欽定四庫全書<lb/>
　屏山集巻十六　　　　　宋　劉子翬　撰<lb/>
　　詩<lb/>
　　　景陽鐘二首<lb/>
景陽鐘動曉寒清度栁穿花隠隠聲三十六宫梳洗罷<lb/>
却吹殘燭待天明<lb/>
一刀殘月淡觚稜遙映林梢曉色升寂寞小簾風露冷<lb/>
玉盆脂水已生冰<lb/>
<pb n="KR4d0177_WYG_016-1b"/>
　　　春夜二首<lb/>
葉葉風鳴幕梢梢雨打窓煙銷寒寳鴨膏淺側銀缸<lb/>
樓逈星河轉宵殘鼓角催重門和月鎖寒夢遶花囘<lb/>
　　　賦雙溪閣用蔡君謨詩聲字韻<lb/>
雄觀今古快幽情突兀層樓出市甍二水交流何處盡<lb/>
孤舟不見亂山横丹爐寂寞仙遊逺劍氣蕭條客恨盈<lb/>
向晩移樽話流落可堪時聴皷鼙聲<lb/>
　　　泊舟<lb/>
<pb n="KR4d0177_WYG_016-2a"/>
莽莽荒茨岸囘囘亂石灘雨寒收市早風急泊舟難㝢<lb/>
縣兵猶鬬乾坤網正寛慇懃囑龍劍莫久卧波瀾<lb/>
　　　劍潭贈李似表<lb/>
夜窓把酒對鵞峰分手悠悠各轉蓬艤棹相逢煙浪際<lb/>
有家皆在亂離中胡兒久占清河地壯士誰收赤壁功<lb/>
他日着鞭先後耳飄零不用嘆途窮<lb/>
　　　舟中寄似表<lb/>
溪流元自急積雨更兼旬曲渚方移棹髙城忽背人艱<lb/>
<pb n="KR4d0177_WYG_016-2b"/>
難爭避地去住不由身客食憐詩李相期一問津<lb/>
　　　次韻張守同徃華嚴<lb/>
淺水荷花開傍橋晩鐘樓殿碧山椒林松遶路行不徹<lb/>
野鳥避人飛更遙喜有髙情共邱壑應須長嘯混漁樵<lb/>
老僧好事能延客未覺山房苦寂寥<lb/>
　　　出郭詩呈張守<lb/>
出郭籃輿載酒随林邉蕭寺趂幽期雲依石度遙看久<lb/>
路遶田分欲去疑落日悲風滄海外黄花翠竹晩秋時<lb/>
<pb n="KR4d0177_WYG_016-3a"/>
慿詩一寫登臨勝為報壺山太守知<lb/>
　　　次韻張守壺山詩<lb/>
松根繫馬望巑岏乘興攀躋不作難日出漸看林霧散<lb/>
潮來先覺海風寒遙連釣石多紅樹半出僧垣盡緑竿<lb/>
不見雙旌來視稼憶君對酒豈能歡<lb/>
　　　次韻方學士萬巻樓<lb/>
淵然推量徳為循酷愛收書定可人劉向討論稱好古<lb/>
退之學問美藏身箕裘有子能傳業俎豆於今嘆不辰<lb/>
<pb n="KR4d0177_WYG_016-3b"/>
我亦平生譏傳癖可憐朱墨費精神<lb/>
　　　次韻吳教授題子應山齋<lb/>
芒鞋竹杖日随身所向逍遙樂任真強健掛冠非矯俗<lb/>
榮華得路轉迷人愛山兀兀常心醉與世悠悠只貌親<lb/>
最晩論交欣得子一樽猶足慰漂淪<lb/>
　　　張守唱和紅字韻詩八首<lb/>
午枕囘清夢疎林逗逺風茶甌烹葉白果飣剥方紅小<lb/>
壘常稀訟隣邦近息戎民謡知善政佽助亦何功<lb/>
<pb n="KR4d0177_WYG_016-4a"/>
一巵那惜醉引劍坐生風怒髪冠衝緑憂顔鏡損紅莫<lb/>
輕秦黷武舊恥漢和戎慷慨今賢守燕然擬勒功<lb/>
漂流今海角胡騎忽秋風舊隠懷空翠征途厭軟紅時<lb/>
平猶倦仕力小况從戎欲遣愁城破須論酒子功<lb/>
燦爛燕公筆飄然邁祖風髙吟時舉白戯語或題紅訝<lb/>
敏文翻水誇嚴律比戎詩壇如第將蘇李謝前功<lb/>
海市從蕭索杯盤樂土風郡樓山向背村塢樹青紅玉<lb/>
麈嗤夷甫牙籌陋阿戎王侯真夢耳穴蟻更論功<lb/>
<pb n="KR4d0177_WYG_016-4b"/>
㣲吟時擁鼻瀟洒晉人風客至添樽緑官閑省印紅易<lb/>
徂嗟嵗月迭盛嘆華戎願草浯溪頌中興旦暮功<lb/>
斷虹明晩井煙靄半随風岸桞霜收緑庭榴日貸紅酒<lb/>
酣腸有海棋戰手興戎賡唱逢勍敵方知比興功<lb/>
濟難資長策常懐國士風秦強因將白魯弱更蒐紅嘆<lb/>
已懷孤憤憂時咏小戎儒冠須勿溺邂逅亦成功<lb/>
　　　次韻張守述懷<lb/>
避地漂流更海隅一身難料豈知餘晩樓獨上非吾里<lb/>
<pb n="KR4d0177_WYG_016-5a"/>
㡬日西來絶羽書敵未息兵由運數力難康世昩孤虚<lb/>
郡侯豈弟憂民切魯史無因諷失魚<lb/>
　　　同張守謁蔡子強觀硯論琴偶書<lb/>
共造中郎室明窓玩好竒硯珍鐫子石琴古斷孫枝篆<lb/>
鼎飄香逺茶甌轉味遲自慚塵土累清話得移時<lb/>
　　　次韻林吉甫遊天台<lb/>
聞說星郎隠翠峰鵷鸞囘首大明宫倦逰壯歳抛朝紱<lb/>
歸夢清江憶釣筒賢聖相期黄巻裏是非都付濁醪中<lb/>
<pb n="KR4d0177_WYG_016-5b"/>
更聞蓮社多幽侣我欲時來問苦空<lb/>
　　　莫田<lb/>
打麥蓬蓬響莫田兒童拾穟笑爭先市頭米價新來減<lb/>
一醉瓷甌五六錢<lb/>
　　　石磨<lb/>
盤石輪囷隠澗幽煙籠月照㡬經秋可憐琢作團團磨<lb/>
終日隨人轉不休<lb/>
　　　寒澗<lb/>
<pb n="KR4d0177_WYG_016-6a"/>
林間幽鳥啄枯槎落盡寒潮一澗沙獨木橋西遊子宿<lb/>
酒旗斜日兩三家<lb/>
　　　秋望<lb/>
輝輝江日已沉西隠約餘紅泛渺瀰却上松岡望秋色<lb/>
偶逢僧話立多時<lb/>
　　　兩山<lb/>
渡南渡北兩山遙隔岸行人手可招日暮海門煙雨黒<lb/>
一川舟檝趂歸潮<lb/>
<pb n="KR4d0177_WYG_016-6b"/>
　　　游鯈<lb/>
禹鑿天門浪渺茫游鯈也解化龍翔風雲得路誇頭角<lb/>
歳旱爭尋窟穴藏<lb/>
　　　和徐從道韻二首<lb/>
髙軒遙肯顧掃室慣逢迎酒喜頻中聖官慙四至卿憂<lb/>
時論曲突感物咏長檠古道難開口微君孰與明<lb/>
拂袖歸來日柴門稚子迎貧甘守藜藿名不愧公卿寳<lb/>
劍空藏匣良弨惜解檠中興誰草詔君盍在承明<lb/>
<pb n="KR4d0177_WYG_016-7a"/>
　　　蔡子強挽章<lb/>
擢秀詞林少也竒星軺榮耀更分麾世傳清徳名方盛<lb/>
生不長年理可疑蘇晉逃禪心淡泊孔融好客酒淋漓<lb/>
眼看玉樹埋塵土零落交遊我獨悲<lb/>
　　　聞笛<lb/>
倚樓何處笛飛響徹雲霄曲怨吹難盡風囘聴忽遙戎<lb/>
兵臨絶漢閨婦起寒宵一弄梅飛雪華年鬂亦凋<lb/>
　　　投壺<lb/>
<pb n="KR4d0177_WYG_016-7b"/>
暇日賔朋集投壺雅戯同旁觀驚妙手一矢廢前功禮<lb/>
盛周垂憲詞夸晉起戎區區論勝負轉眼事還空<lb/>
　　　思賢堂懷薛令<lb/>
創始人何在空堂草棘侵衝門狐竄急穴柱蠧藏深羽<lb/>
化王喬舄塵昏子賤琴獨嗟民困甚誰繼昔賢心<lb/>
　　　燒<lb/>
惹草熒熒焰隨風烈烈聲欲臨横澗斷忽上晩風明踸<lb/>
踔無潛迹䝉茸有怒生尚餘飛燼煖培耔及春耕<lb/>
<pb n="KR4d0177_WYG_016-8a"/>
　　　潮<lb/>
江晩潮風應蕭蕭百里秋寒聲初戰峽怒力暗移洲捲<lb/>
岸舟船盡涵空日月浮吳兒輕逐利亡命雪山頭<lb/>
　　　洛陽橋<lb/>
跨海飛梁疊石成曉風十里度瑤瓊雄如建業虎城峙<lb/>
勢若常山蛇陣横脚底波濤時洶湧望中煙嶼晩分明<lb/>
徃來利渉歌遺愛誰復題橋繼長卿<lb/>
　　　途中<lb/>
<pb n="KR4d0177_WYG_016-8b"/>
小市猶依海横橋欲跨汀雨餘榕徑冷春晩苧田青薄<lb/>
宦低豪氣浮生惜壯齡急流歸亦好憂患飽曾經<lb/>
　　　次張守韻四首<lb/>
久分閩地竹屢賜漢庭金才刃硎先發恩波海并深宼<lb/>
銷乗間禍民有不欺心祗恐鋒車起雲霄路莫尋<lb/>
促席山堂夜寒燈吐碎金酒分鄰甕美栗爆地爐深疎<lb/>
懶難堪事紛華易壞心自憐貪寸禄雙鬂老侵尋<lb/>
瓦白霜封縞波清月漾金柝沈秋壘靜人語夜堂深故<lb/>
<pb n="KR4d0177_WYG_016-9a"/>
國歸何日寒衾事滿心庭松憐手植擢榦已彌尋<lb/>
泣懷三獻玉亷拒四知金勢利焚和猛詩書汲古深貴<lb/>
無長得意閑有自由心岣嶁丹砂在盟寒儻可尋<lb/>
　　　同李漢老登髙齋<lb/>
飛梯百級轉層巒政喜登臨着眼寛海上波濤連閬苑<lb/>
日邊塵土暗長安亂來世事終無定春盡羇愁豈一端<lb/>
賴有謫仙能喜客時陪杖屨得雄觀<lb/>
　　　過舟峯庵<lb/>
<pb n="KR4d0177_WYG_016-9b"/>
杖䇿到舟峯開軒對緑叢禪心清似水客鬢亂如蓬鼓<lb/>
角譙門日鸎花上巳風逢人相借問何地隠龎翁<lb/>
　　　悼李奉<lb/>
選拔由親衞時危逺出征氣驍嘗忽敵身歿始知名故<lb/>
妾辭空帳殘兵𨽻别營傷心豺虎窟冐險爾何輕<lb/>
　　　聞韓侯至<lb/>
今代淮隂將宣威瘴海東夜營兵氣黒寒磧戰聲雄有<lb/>
㓂常親討無官可賞功屹然沈鷙貌識汝未侯中<lb/>
<pb n="KR4d0177_WYG_016-10a"/>
　　　次韻張守梅詩<lb/>
破雪梅初動南枝更北枝傍墻應折盡背日較開遲曉<lb/>
角驚殘夢春愁占兩眉狂風將落蘂故入畵樓吹<lb/>
　　　次韻陳成季郡㑹<lb/>
疾雨狂風恨若何芳晨坐覺等閑過惜花意欲春長在<lb/>
對酒年來飲不多雅㑹欣聞珠履集新詞好付雪兒歌<lb/>
風流閣老推前軰喜客温顔似醉酡<lb/>
　　　古松<lb/>
<pb n="KR4d0177_WYG_016-10b"/>
手植知何代樅樅萬葢齊韻清琴易寫榦直鳥難棲慘<lb/>
淡連雲塢鬅鬙䕃石谿刳明雖小用曾照路人迷<lb/>
　　　出郊<lb/>
路轉嚢山北扶輿憶舊過乾坤征戰久遊宦别離多瘴<lb/>
樹餘紅葉春江又緑波平生豪横氣未老半消磨<lb/>
　　　偶書<lb/>
風急胡塵暗九州岸巾長嘯一登樓故園却憶桐孫在<lb/>
薄宦端為茘子畱湖海以南兵尚鬬干戈不息禍難休<lb/>
<pb n="KR4d0177_WYG_016-11a"/>
似聞推轂皆飛將盍有清談謝傅流<lb/>
　　　送惠州使君范智聞<lb/>
喜聴清談滿座傾不堪行色動雙旌長亭把酒分攜易<lb/>
暮角催人太瘦生地逺守臣知妙選時危壯士恥南征<lb/>
羅浮説與潮陽近盍擬離騷弔二英<lb/>
　　　栁<lb/>
體為常輕定復飄間梅遮杏得春饒别離處處添愁色<lb/>
風雨年年換舊條拂瓦半枯陶令宅沿溪不斷霸陵橋<lb/>
<pb n="KR4d0177_WYG_016-11b"/>
凄凉又見千門緑野老當時恨未消<lb/>
　　　鹿鳴燕詩送諸進士<lb/>
講藝欣聞暫息兵槐花秋晩詔羣英胡塵不隔蟾宫路<lb/>
鏡水初題鴈塔名禮盛邦侯開宴豆道隆鄉老萃簪纓<lb/>
更期妙手皆穿的薦士呉僚亦與榮<lb/>
　　　至日<lb/>
客中雙鬢老塵埃海角仍逢至日來近臘風光初染茘<lb/>
新陽氣力僅浮灰豆糜厭勝憐荆俗雲物書祥憶魯臺<lb/>
<pb n="KR4d0177_WYG_016-12a"/>
搔首故園心欲斷少陵頼有掌中杯<lb/>
　　　曲倚<lb/>
器成因揉木偃月勢相侔適用形雖巧論材性本柔倦<lb/>
凭觀秘籙趺坐接禪流莫效愚溪戮時多曲似鈎<lb/>
　　　宵長<lb/>
宵長慵早寐念念客愁新燈影明髙屋蛩聲動四隣滿<lb/>
懷平日事雙鬂倦遊身避地從漂轉西風羽檄頻<lb/>
　　　試弓<lb/>
<pb n="KR4d0177_WYG_016-12b"/>
結束擬從戎秋堂試寳弓角寒開拒手弦勁響流空巧<lb/>
易穿楊技神誇飲羽功挽強吾有待狐兎莫爭雄<lb/>
　　　次韻張守梅詩<lb/>
草棘蕭蕭野岸隈暗香消息已傳梅雪欺籬落遙難認<lb/>
暖入枝條併欲開愁向天涯今度見老随春色望中來<lb/>
似聞詩社多何遜盍試招邀共一杯<lb/>
　　　次韻張守立春<lb/>
把酒酬佳節遨頭樂未央池冰猶澁舫岸栁已籠牆曉<lb/>
<pb n="KR4d0177_WYG_016-13a"/>
院簾幃巻春盤餅餌香慇懃分彩勝為掩鬂邊霜<lb/>
　　　九日登北山<lb/>
戯馬英雄安在哉閒因九日上崔嵬歩窮巖壑身忘倦<lb/>
望盡乾坤意始開已向晩風催落㡌可無新菊共浮杯<lb/>
佳時急早須行樂老境侵人咄咄來<lb/>
　　　荔子<lb/>
挺秀窮荒嘆未遭昔人吟賞著風騷縱班盧橘材非偶<lb/>
不近長安價愈髙烟雨萬株遙若畵塵埃一騎笑徒勞<lb/>
<pb n="KR4d0177_WYG_016-13b"/>
琱盤此日無遺選品格妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>敢自逃<lb/>
　　　龍眼<lb/>
幽株旁挺緑婆娑啄咂雖㣲奈美何香剖蜜脾知韻勝<lb/>
價輕魚目為生多左思賦咏名初出玉局揄揚論豈頗<lb/>
地極海南秋更暑登盤猶足洗沈疴<lb/>
　　　次韻張守酴醿二首<lb/>
榮華休羨黒頭公且對芳辰賞麗叢十萬青條寒掛雨<lb/>
三千粉面笑臨風莫將擬雪才情賦盍與觀梅興味同<lb/>
<pb n="KR4d0177_WYG_016-14a"/>
只恐春歸有遺恨典刑猶在濁醪中<lb/>
退食黄堂喜自公不妨幽興囑芳叢雙旌不出閒春晝<lb/>
大筆㣲吟綴祖風老矣交朋今日少飄然遊宦異鄉同<lb/>
杖藜約我過南浦賢聖時時為一中<lb/>
　　　荔子<lb/>
炎蒸午枕夢滄浪落落星苞喜乍嘗筆下丹青千品色<lb/>
釵頭風露一枝香鷄冠借喻何輕許馬乳爭名固不量<lb/>
直待當時妃子笑驪山千古事凄凉<lb/>
<pb n="KR4d0177_WYG_016-14b"/>
　　　次施子韻<lb/>
之子才非碌碌流一官將毋海濵遊妙齡意氣看長劍<lb/>
久客風霜嘆敝裘完璧有懷空慕藺著鞭他日定先劉<lb/>
岫窓故隠今何在草棘連雲淮楚秋<lb/>
　　　次韻張守秋懷四首<lb/>
杖藜乘興出佳處毎闗情白石溪流淺黄花籬落清林<lb/>
煙經雨薄野月傍山明賴有杯中物愁懷得暫平<lb/>
徙倚山堂晩悲秋萬古情雨蔬猶擢秀風沼自揚清野<lb/>
<pb n="KR4d0177_WYG_016-15a"/>
逈歸牛小沙寒白鳥明凄凄楓栁樹汝意亦難平<lb/>
失計縈塵網栖栖厭不情興随鳬舄逺官比綺曹清大<lb/>
案韋編古深房紙瓦明聖賢聊晤對事業只平平<lb/>
歳事何倉卒㣲吟寄客情野耕方刈熟隣釀已沽清歸<lb/>
鴈年年急寒烽處處明予衰倦流轉夢想玉階平<lb/>
　<lb/>
　<lb/>
　<lb/>
<pb n="KR4d0177_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻十六<lb/>
</p>
<p>
</p>
  </div>
<div>
                <head>屏山集卷十七</head>
    <p>
<pb n="KR4d0177_WYG_017-1a"/>
欽定四庫全書<lb/>
　屏山集卷十七　　　　　宋　劉子翬　撰<lb/>
　　詩<lb/>
　　　次韻蔡學士巖桂<lb/>
才應摛藻大明宫戯詠巖花屬意工酷愛清香凌鼻觀<lb/>
更欣佳句愈頭風移來已覺池臺勝賞處何當杖屨同<lb/>
不解小山招隠意巖幽歸夢遶青叢<lb/>
　　　得冲佑命<lb/>
<pb n="KR4d0177_WYG_017-1b"/>
㡬年歸夢水雲間猿鶴重尋已厚顔慚愧君恩猶竊禄<lb/>
官銜新帶武夷山<lb/>
　　　與温其對榻<lb/>
細雨南窓夜青燈對榻眠升沈嗟薄宦聚散忽流年失<lb/>
路誰推轂他時看着鞭竹林須欵集君亦暫流連<lb/>
　　　和士特栽果十首<lb/>
　　　　桃<lb/>
手種桃花滿北山花紅艷艷照春灣不知何代兒孫老<lb/>
<pb n="KR4d0177_WYG_017-2a"/>
却見漁舟乍徃還<lb/>
　　　　李<lb/>
仙枝移傍小巖幽答遝名推第一流曽向清波湛寒碧<lb/>
甘𤓰五色但輕浮<lb/>
　　　　梅<lb/>
園林漸見緑隂濃漠漠輕煙細雨中底事望梅能止渴<lb/>
好將清影暎髙峯<lb/>
　　　　橘<lb/>
<pb n="KR4d0177_WYG_017-2b"/>
南北由來地氣偏凌寒松栢但蒼然踰淮種橘今為枳<lb/>
豈比中人性易遷<lb/>
　　　　櫻桃<lb/>
一樹含桃火爍空而今春獻隔離宫只應壯士憂時淚<lb/>
洒向枝頭㸃㸃紅<lb/>
　　　　石橊<lb/>
庭榴結實墊芳叢一夜飛霜染茜容萬子同胞無異質<lb/>
金房玉隔謾重重<lb/>
<pb n="KR4d0177_WYG_017-3a"/>
　　　　橙<lb/>
橙橘甘酸各效能南苞錫貢不同升果中亦抱遺才嘆<lb/>
有客攀條氣撫膺<lb/>
　　　　枇杷<lb/>
萬斛金丸綴樹稠遺根漢苑識風流也知不作清時瑞<lb/>
朽腐那闗故主憂<lb/>
　　　　來禽<lb/>
粲粲來禽味獨奢孤根誰徙向天涯好尋青李相遮映<lb/>
<pb n="KR4d0177_WYG_017-3b"/>
風味應同逸少家<lb/>
　　　　椑柿<lb/>
秋林黄葉晩霜嚴熟帶甘香味獨兼火傘頳虬浪褎拂<lb/>
風標那似邑中黔<lb/>
　　　與原仲至交溪橋<lb/>
倦憩春橋午囘環翠碧重亂溪流背海新栁色欺松厭<lb/>
市常思野為官不及農喜逢湖上客談話得從容<lb/>
　　　山源<lb/>
<pb n="KR4d0177_WYG_017-4a"/>
汩汩山源水分流去若馳有聲知尚淺得勢轉徂卑葦<lb/>
棘連荒浦魚蝦聚小泜起予湖海興惆悵念前期<lb/>
　　　春望<lb/>
杳杳盡寒色乗髙望更迷曉晴山氣上春漲野橋低幽<lb/>
鳥啼無伴閒花發欲齊㡬多沈寂景醉筆為提撕<lb/>
　　　書齋十詠<lb/>
　　　　筆架<lb/>
刻畫峰巒勢尸功翰墨餘鎖窓閒晝永髙卧數中書<lb/>
<pb n="KR4d0177_WYG_017-4b"/>
　　　　剪刀<lb/>
錯落雙刀合晶熒百鍊光剪裁皆在手終不露鋒鋩<lb/>
　　　　喚鐡<lb/>
號令行惟信人誰不我承舉烽諸國叛敲鐡小童譍<lb/>
　　　　紙拂<lb/>
拂兒雖草創日用最相親莫遣維摩室潛生庾亮塵<lb/>
　　　　圖書<lb/>
慚非蘇子佩聊置簡書間尺牘予慵理何勞汝汗顔<lb/>
<pb n="KR4d0177_WYG_017-5a"/>
　　　　壓紙獅子<lb/>
鎮浮須假重刻石作狻猊偶以形模好兒童競見知<lb/>
　　　　界方<lb/>
抄書防縱逸界墨作遮闌妙用誰能識心端筆自端<lb/>
　　　　硯瓶<lb/>
小瓶防硯渴埏埴自良工懷抱清誰見聊慿一滴通<lb/>
　　　　燈檠<lb/>
伐木收竒幹安燈創小檠勿誇能自照得助益髙明<lb/>
<pb n="KR4d0177_WYG_017-5b"/>
　　　　榰案木<lb/>
匠餘留片木榰案定欹傾不是乖繩墨人間地少平<lb/>
　　　有酒<lb/>
誰家好事許相過有酒何妨醉面酡兄弟偶同詞舘逸<lb/>
林泉偏傍故園多晨鐘屢趂伊蒲飯晩艇時聴欵乃歌<lb/>
莫遣是非來到耳只應憨睡奈閒何<lb/>
　　　過東陽<lb/>
小箔鳴機㡬萬家時清猶想舊繁華樓臺夜映雙溪月<lb/>
<pb n="KR4d0177_WYG_017-6a"/>
簫鼓春迷後坂花囘首十年真夢寐停驂四顧但風沙<lb/>
却過蕭寺無人語獨對枯林數暝鴉<lb/>
　　　題葢竹廟<lb/>
雙猿嘯月寒巖幽陳侯故家官渡頭隂隂老木旗旌暗<lb/>
渺渺驚灘雲霧流九旅已荷本朝渥三鴈更忻同日侯<lb/>
我來瞻拜想遺直嘆息此道今悠悠<lb/>
　　　遊北巖<lb/>
濺濺小水暗通池熠熠髙花亂出籬知有精廬潛寂寞<lb/>
<pb n="KR4d0177_WYG_017-6b"/>
更忻蠟屐共襟期茗芽未辨三湯試麥餅先嘗十字炊<lb/>
㡬許幽竒待知己品題政在一篇詩<lb/>
　　　訪原仲<lb/>
布衣自昔有遺才白首窮經隠澗隈門掩青山朝暮色<lb/>
客來濁酒兩三杯鴻㝠豈復驚塵網鶚薦虚聞達帝臺<lb/>
我亦放情依一壑雲間杖屨喜相陪<lb/>
　　　北風<lb/>
鴈起平沙晩角哀北風囘首恨難裁淮山已隔胡塵斷<lb/>
<pb n="KR4d0177_WYG_017-7a"/>
汴水猶穿故苑來紫色䵷聲真倔強翠華龍衮暫徘徊<lb/>
廟堂此日無遺䇿可是憂時獨草萊<lb/>
　　　同原仲茂元致和入開善<lb/>
寒聲蕭蕭霜葉秋石路磽确穿林幽雲横逺岫若平斷<lb/>
風約小溪如倒流偶經名藍亦終日喜有勝士同兹遊<lb/>
移床果茗咄嗟辦曵杖欲歸仍更留<lb/>
　　　原仲温其彦藻彦符致明集敝廬<lb/>
清樽勸客且留連亂後相從亦偶然三徑生涯鄉社裏<lb/>
<pb n="KR4d0177_WYG_017-7b"/>
一秋心事菊花前向來憂喜皆陳迹老去光隂逐斷弦<lb/>
懷抱故人今有㡬只因情話可忘年<lb/>
　　　過天竺寺<lb/>
一徑聨鏕去身疑在畵圖林隂穿欲盡山靄近還無下<lb/>
榻聊盤礴裁詩屢囁嚅道人留客意片月出雲孤<lb/>
　　　山館偶題<lb/>
水遶山堂竹映橋偶來塵意已潛消最憐曉日浮波影<lb/>
滿壁煌煌玉電搖<lb/>
<pb n="KR4d0177_WYG_017-8a"/>
　　　悠然堂和致明絶句<lb/>
清霜一夜倒蒹葭放出湖光徹逺沙漠漠浮煙收欲盡<lb/>
晩風輕浪蹴銀花<lb/>
　　　雜題四首<lb/>
積雨生秋意浮隂放晩晴鐘聲寒野逈橋影小溪清<lb/>
殘霞銷暝色新月長圓輝黄落樹滋本夜眠人息機<lb/>
簷溜停清㵼林聲息怒號水浮秋色逺山帶夕陽髙<lb/>
宿鴈猶驚渚昏鵶已着林野平雲散亂江動月浮沈<lb/>
<pb n="KR4d0177_WYG_017-8b"/>
　　　道中<lb/>
㣲風收宿靄細路遶平皋石亂春溪急山寒曉月髙鳥<lb/>
聲時出樹花氣欲侵袍行役兼清賞驅馳未覺勞<lb/>
　　　次彭資深韻<lb/>
林下相從多勝友誰如吾子妙才華曵裾所至成師席<lb/>
射䇿由來有世家意氣胸中千里駿文詞筆下九光霞<lb/>
郵亭一見傾懷抱投分金蘭不足誇<lb/>
　　　奉酬少稷道舊之什<lb/>
<pb n="KR4d0177_WYG_017-9a"/>
少日胸懷輙自竒與君談笑叩天扉南宫試藝聨裾出<lb/>
上苑尋芳結騎歸亂後交遊今孰在向來心事已多違<lb/>
雙魚忽得平安信囘首家鄉夢欲飛<lb/>
　　　宿雲際偶題<lb/>
榖雨都無十日閒落紅棲草已斑斑曉煙未散屋頭樹<lb/>
春漲欲浮天際山翠葢縈風沉逺坂漁舟驚浪落前灣<lb/>
鐘聲認得林邊寺歳歳籃輿獨徃還<lb/>
　　　贈詹朝倚<lb/>
<pb n="KR4d0177_WYG_017-9b"/>
之子詞鋒孰敢爭他時雲路定飛騰客懷未免悲彈鋏<lb/>
文社遥知喜得朋舊隠生涯三徑菊夜窓絃誦十年燈<lb/>
長篇寄我情何厚欲和陽春愧未曾<lb/>
　　　雪<lb/>
曉天㝠漠霰初飛皓皓山顔復水湄莫遣瑤林生染汙<lb/>
却憂雲路隠巇危寒侵夜褐樽前覺春入晴簷枕上知<lb/>
憶得梁園探花早十年淚眼看旌旗<lb/>
　　　隆祐太后挽歌辭三首<lb/>
<pb n="KR4d0177_WYG_017-10a"/>
三朝欽母訓四海被仁風倉卒垂簾政艱難取日功仙<lb/>
遊暌懿範孝慕慘皇衷寢隧休華飾靈輀必返嵩<lb/>
諡易徽名正恩加戚屬優素心潛道妙盛化秉坤柔握<lb/>
璽終存漢為梁實配周願書班馬紀萬古播芳猷<lb/>
儉約身為率憂勤夀豈延鐘殘長樂夜目斷永陵烟歸<lb/>
馭應奔月餘勲賴補天傷心南渡日一棹溪江船<lb/>
　　　徐大著挽詩二首<lb/>
韋經傳素業漢䇿射巍科史擅三長譽書讎九寫訛甑<lb/>
<pb n="KR4d0177_WYG_017-10b"/>
塵終寂寞雲路久蹉跎迅景崦嵫廹知君恨獨多<lb/>
方同傾葢樂遽起絶絃悲道向清朝屈心惟靜者知阻<lb/>
修綿酒奠誰續錦嚢詩宣室空思賈凄凉又一時<lb/>
　　　次韻劉憲詩二首<lb/>
吾宗三鳯久心降一見端如渴飲江好客襟懷真絶倒<lb/>
封矦骨相自耆龎知名夙昔慚驚座袖手雍容笑斵窓<lb/>
豈謂詩盟容我輩啞鐘無韻若為撞<lb/>
已築髙城受虜降盟言端的有如江翠華囘蹕清馳道<lb/>
<pb n="KR4d0177_WYG_017-11a"/>
繡指觀風絶犬龎凱奏花鄉初卷甲詩成草聖屢題窓<lb/>
還朝有䇿裨聰聴納諫那憂以杖撞<lb/>
　　　次韻温其雪<lb/>
侵凌臘尾近春前凍色㝠㝠不見天一洗氛埃終自潔<lb/>
暗催花栁為誰妍單衣窶巷無朝爨垂箔髙門有醉眠<lb/>
聞道江頭消息好玉旌瑤幟滿樓船<lb/>
　　　次韻原仲幽居<lb/>
貴賤營營各有謀柴門晝掩靜幽幽讀書無效空千巻<lb/>
<pb n="KR4d0177_WYG_017-11b"/>
學稼雖勤少一邱感慨舊餘王粲賦棲遲今倦長卿遊<lb/>
幔亭莫失春風約我亦身如不繫舟<lb/>
　　　次韻原仲竹<lb/>
夕煙浮野圃春竹過鄰牆石澗深深影風軒逺逺凉禪<lb/>
心敲有韻翠袖倚生香不有氷霜勁蒿萊到汝長<lb/>
　　　書事<lb/>
三年玉帛走稽山萬騎凌江稍北還絶塞風煙連魏闕<lb/>
千官戎服立朝班皇圖鳯厯謳歌裏紫色䵷聲倔強間<lb/>
<pb n="KR4d0177_WYG_017-12a"/>
露布更傳原上捷王師早晩下潼闗<lb/>
　　　客路<lb/>
客路經春雨淹留未得歸徑泥黄染屨林霧白侵衣直<lb/>
氣何由吐愁心只欲飛東風如解事吹夢落漁磯<lb/>
　　　哭吕居仁<lb/>
暝目荒山裏攜家萬里來旅塋猶借地兒哭不勝哀裂<lb/>
甑妖難測藏舟事可猜大賢應有後天道信悠哉<lb/>
　　　贈詹道人<lb/>
<pb n="KR4d0177_WYG_017-12b"/>
道人山北住鄉曲舊知名語妙初疑簡神藏久益清夜<lb/>
衾寒楮白歸舄兩鳬輕心靜皆仙境何勞欵玉京<lb/>
　　　燕子<lb/>
燕子何光彩飛飛引衆雛營巢終老草解語只含胡賀<lb/>
厦恩非淺焚宫禍亦殊寥寥鴻鵠志嗟汝豈能俱<lb/>
　　　秋意<lb/>
又見庭梧一葉飛物華心事兩差池百年未半老相逼<lb/>
四序平分秋獨悲過岸山川雲漠漠殘燈院落雨絲絲<lb/>
<pb n="KR4d0177_WYG_017-13a"/>
客懷料理須杯酒哭向窮途定自癡<lb/>
　　　屏跡<lb/>
屏跡山樊避世喧晩風落日靜柴門寒泉遶竹通幽圃<lb/>
小徑穿田入别村散䇿㣲吟霜葉脱鈎簾宴坐碧雲翻<lb/>
閒中興味知何晩絶口名途不更言<lb/>
　　　哭士特二首<lb/>
自古才難得斯人又早亡青蠅頻去國白首嘆為郎不<lb/>
覩遺書奏徒懷挂劍傷楚魂招不得南斗夜無光<lb/>
<pb n="KR4d0177_WYG_017-13b"/>
世緒風流逺鄉評譽望清苦心㡬傳癖老筆擅詩名已<lb/>
訝祥占鵩終憐夢泣瓊五峯雲外碧一慟見交情<lb/>
　　　讀士特詩集<lb/>
誰將家集到書帷故喜風騷擅一時快讀秖愁雌霓誤<lb/>
流傳不但落楓竒唱酬濫許聨東野叙引仍欣得牧之<lb/>
生死窮途天不恤虚名安用日星埀<lb/>
　　　燕子<lb/>
燕子營巢得所依銜泥辛苦傍人飛秋風一夜驚桐葉<lb/>
<pb n="KR4d0177_WYG_017-14a"/>
不戀雕梁萬里歸<lb/>
　　　下灘<lb/>
亂石槎牙瀉怒濤滿船性命等鴻毛莫誇好手翻成誤<lb/>
寄語舟人穏着篙<lb/>
　　　絶句五首<lb/>
目送孤鴻獨倚樓晩風吹淚更横流蕉花落處蠻烟碧<lb/>
六十三程是白州<lb/>
雙魚來自瘴江濵一讀家書一愴神見說炎荒風土惡<lb/>
<pb n="KR4d0177_WYG_017-14b"/>
可無神物䕶忠臣<lb/>
干戈擾擾恨何窮南北東西任轉蓬世事不堪長齟齬<lb/>
胸中賴有氣如虹<lb/>
喜聞歸騎已揚鑣載酒相迎不憚遙我是武夷東道主<lb/>
便同蠟屐上岧嶤<lb/>
竹遶茅簷水遶堦東風漸欲放春囘丁寧紅紫休争發<lb/>
待取山南刺史來<lb/>
　　　寄蜀二首<lb/>
<pb n="KR4d0177_WYG_017-15a"/>
盜隔枝江逺人來蜀道稀亂離非復昔富貴不如歸戎<lb/>
馬心何壯家山願莫違阿圓從小慧解嘆白雲飛<lb/>
有客傳歸信愁懷得暫寛兒童占鵲喜鄰里借書看離<lb/>
蜀秋方半浮湘歳欲闌柴門頻洒掃夢想見征鞍<lb/>
　　　野墅<lb/>
野墅驚秋晩殘年忽忽過海潮通井淺林日到窓多酒<lb/>
盡鄰翁餉詩成稚子哦人生行樂耳軒冕奈余何<lb/>
　　　秋宵<lb/>
<pb n="KR4d0177_WYG_017-15b"/>
秋宵如許永兀坐思悠哉手誤挑燈滅情長皷瑟哀清<lb/>
號生竅穴皓色轉崔嵬醉覺雄心在流光且莫催<lb/>
　　　春圃六言絶二首<lb/>
侯騎不侵南海好山多近吾廬醒歌醉眠任我朝奏暮<lb/>
召從渠<lb/>
南堂面山已勝北檻俯澗仍幽千巖莫非石友萬壑總<lb/>
是清流<lb/>
　屏山集巻十七<lb/>
</p>
<p>
</p>
  </div>
<div>
                <head>屏山集巻十八</head>
    <p>
<pb n="KR4d0177_WYG_018-1a"/>
欽定四庫全書<lb/>
　屏山集巻十八　　　　　宋　劉子翬　撰<lb/>
　　詩<lb/>
　　　汴京紀事<lb/>
玉璽相傳舜紹堯壺春堂上獨逍遥唐虞盛事今寥落<lb/>
盡巻清風入聖朝<lb/>
朝廷植黨互相延政事紛更屬紀年曽讀上皇哀痛詔<lb/>
責躬猶是禹湯賢<lb/>
<pb n="KR4d0177_WYG_018-1b"/>
聨翩漕舸入神州梁主經營授宋休一自胡兒來飲馬<lb/>
春波惟見斷氷流<lb/>
内苑珍林蔚絳霄圍城不復禁芻蕘舳艫歳歳衘清汴<lb/>
纔足都人㡬炬燒<lb/>
空嗟覆鼎誤前朝骨朽人間罵未銷夜月池臺王傅宅<lb/>
春風楊柳太師橋<lb/>
御路丹花映綠槐曈曈日照五門開五王欲與民同樂<lb/>
不惜千金築露臺<lb/>
<pb n="KR4d0177_WYG_018-2a"/>
神霄宫殿五雲間羽服黄冠綴曉班詔許羣臣親受籙<lb/>
歩虚聲裏認龍顔<lb/>
宫娃控馬紫茸袍笑撚金丸彈翠毛鳳輦北逰今未返<lb/>
蓬蓬艮嶽内中髙<lb/>
篤槈清香歩障遮并桃冠子玉簮斜一時風物堪魂斷<lb/>
機女猶挑韻字紗<lb/>
萬炬銀花錦繡圍景龍門外軟紅飛凄凉但有雲頭月<lb/>
曽照當時歩輦歸<lb/>
<pb n="KR4d0177_WYG_018-2b"/>
雲芝九幹麥雙岐盍有嘉生瑞聖時玉殿稱觴聞好語<lb/>
時教張補撰宫詞<lb/>
橋上遊人度鏡光五花殿裏奏笙簧日曛未放龍舟泊<lb/>
中使傳宣趣鄆王<lb/>
天廐龍媒十萬蹄春池蹴踏浪花飛路人爭看蕭衙内<lb/>
月下親調御馬歸<lb/>
盤石曽聞受國封承恩不與倖臣同時危運作髙城砲<lb/>
猶解捐軀立戰功<lb/>
<pb n="KR4d0177_WYG_018-3a"/>
梁園歌舞足風流美酒如刀觧斷愁憶得少年多樂事<lb/>
夜深燈火上樊樓<lb/>
倉黄禁陌夜飛戈南去人稀北去多自古胡沙埋皓齒<lb/>
不堪重唱蓬蓬歌<lb/>
河漢如雲掃泬寥登東寒鐵響清宵竹窓驚破髙人夣<lb/>
門外駸駸萬馬朝<lb/>
輦轂繁華事可傷師師埀老過湖湘縷衣檀板無顔色<lb/>
一曲當時動帝王<lb/>
<pb n="KR4d0177_WYG_018-3b"/>
　　　寄尚明學士<lb/>
短褐沉潜不近名只今長樂鄭康成酒中賢聖無多酌<lb/>
琴裏宫商一再行翰墨放懐新水石烽烟回首舊蓬瀛<lb/>
四愁不為思君作懐抱何因得暫平<lb/>
　　　讀韓子蒼吕居仁近詩<lb/>
詩人零落嘆才難二妙風流壓建安已見詞鋒推晉楚<lb/>
定應臭味等芝蘭鴻軒意氣慚交吕鳳躍聲華敢望韓<lb/>
咫尺煙塵不相見他時惆悵隔金鑾<lb/>
<pb n="KR4d0177_WYG_018-4a"/>
　　　題将軍巖<lb/>
昔年棲險人何在髣髴樓臺杳靄間事去長空飛鳥沒<lb/>
時清宴坐一僧間霜秋石壁黄金樹月夜雲濤碧玉灣<lb/>
杖策時来訪竒絶漁樵幽興自相闗<lb/>
　　　遊武夷山<lb/>
回薄湍流漾翠岑夷猶一舸縱幽尋幔亭落日笙簫逺<lb/>
毛竹連雲洞府深似有碧雞翔木杪誰将丹鶴寫巖隂<lb/>
神仙可學非身外多少遊人浪苦心<lb/>
<pb n="KR4d0177_WYG_018-4b"/>
　　　致中恵𤓰<lb/>
𤓰疇暑雨亂花飛羙質蠲煩喜及時蘓并筠籠香發越<lb/>
金刀玉手翠離披侯家昔見連阡盛賈肆徒誇厚貎竒<lb/>
珍重故人多少意臨風宛若對氷姿<lb/>
　　　得天台命二首<lb/>
奉祠得請向天台清夢先尋紫翠堆借問劉晨今在否<lb/>
雲間應見耳孫來<lb/>
暖風環佩滿芳洲貝闕珠宫憶舊遊此日劉郎心似水<lb/>
<pb n="KR4d0177_WYG_018-5a"/>
桃花空遶暮溪流<lb/>
　　　遊密菴三首<lb/>
半叅樵徑繞危岑彷彿精廬若可尋怪底扶笻筋力徤<lb/>
暖風晴日送登臨<lb/>
病身偏與静相宜着意悠悠定自癡兀坐南窓了無語<lb/>
篆花縈處一星移<lb/>
幽興無邉未遽窮泉聲随屐下寒空一秋夢桂仙洲碧<lb/>
盤礴才能半日中<lb/>
<pb n="KR4d0177_WYG_018-5b"/>
　　　訪原仲山居<lb/>
寂寂臨湖屋湖風為掩門鳥聲幽谷樹山影夕陽村好<lb/>
事長留客雖貧亦置樽平生枯淡意去此欲誰論<lb/>
　　　與致明對榻<lb/>
勝㑹嘗連榻還欣與子同一燈寒夜永殘夢雨聲中道<lb/>
舊驚身老談元了性空卜鄰今有約泉石興何窮<lb/>
　　　登原仲茅亭<lb/>
茅簷聊徙倚落日見樵蘇過鴈飛何急寒山逺欲無劇<lb/>
<pb n="KR4d0177_WYG_018-6a"/>
談容漫叟逸興慕潜夫寸禄甘華髮人生底事愚<lb/>
　　　送𤓰與胡原仲<lb/>
呼兒急走送筠籃敵暑惟應此物堪一握青瑶含秀潤<lb/>
滿襟寒雪沍清甘搔園底用修鄰怨剪棘聊應益盗慚<lb/>
他日倘收遺瓣種離離虎掌偏山南<lb/>
　　　菊<lb/>
青叢馥郁早抽芽金蕋斕斑晩着花秋意秪應宜淡泊<lb/>
化工可是惜鈆華輕煙細雨重陽節曲檻疎籬五柳家<lb/>
<pb n="KR4d0177_WYG_018-6b"/>
暮醉朝吟供採摘更憐寒蝶共生涯<lb/>
　　　黄彦逹之衡山有詩畱别因次其韻<lb/>
窮臘氷霜千里客此行何事更間關永懐契濶徒酸鼻<lb/>
無力吹噓秪厚顏鈆槧一嚢身計拙烽煙匝地世途艱<lb/>
曵裾端向龍門去清夢猶應憶故山<lb/>
　　　懐逺<lb/>
樓北樓南煙岫遮水光秋色澹無涯風驚枯葦連汀雨<lb/>
霜着寒楓滿樹花故人悠悠絶雙鯉别恨耿耿聞悲笳<lb/>
<pb n="KR4d0177_WYG_018-7a"/>
索居懐抱向誰寫古調一吟青鬂華<lb/>
　　　梨<lb/>
尚想飛花照綺疏離離秋實點烟蕪丹腮曉露香猶薄<lb/>
玉齒寒氷嚼欲無舊有佳名留大谷誰分靈種下仙都<lb/>
蔗漿不用傳金椀猶得相如病少蘇<lb/>
　　　築室<lb/>
旋剪荆榛出舊蹊架巖鑿壁啓幽棲已通鄰圃盡栽竹<lb/>
更搭飛橋南過溪蓮社昔誇廬阜勝漁舟空向武陵迷<lb/>
<pb n="KR4d0177_WYG_018-7b"/>
宦遊若勝歸田樂肯把軒裳換一犁<lb/>
　　　絶句送巨山<lb/>
二年寄跡閩山寺一笑翻然向浙江明月不知君已去<lb/>
夜深還照讀書窓<lb/>
　　　送原仲<lb/>
惆悵囬車不可攀故廬猶得及春還遥知去路風烟好<lb/>
看盡閩山㸔越山<lb/>
　　　致中恵𤓰因成二絶句<lb/>
<pb n="KR4d0177_WYG_018-8a"/>
故人夙有𤓰畦約走送筠籃百里間翠甒瓊罌纔一握<lb/>
極知風味勝黄斑<lb/>
蔗漿溜溜香浮玉蘇米沉沉色弄金那似甘𤓰能破渇<lb/>
一盤霜雪沍清襟<lb/>
　　　勸六四叔卜居<lb/>
便合誅茅隠舊陂亂來吾里獨熙熙年豐禾黍侵山土<lb/>
地僻杉松傍澗欹渉世有求俱瓮筭歸田得計莫狐疑<lb/>
竹林杖屨從兹始二阮風流倘可追<lb/>
<pb n="KR4d0177_WYG_018-8b"/>
　　　贈王周士<lb/>
逐客初從瘴海歸平生未識想英竒致身不負管城子<lb/>
報國聊将雕面兒舌在壮懐猶未已窮途俗眼少相知<lb/>
虎頭合是封矦相笑挽天河㑹有時<lb/>
　　　杖藜<lb/>
亂後惟憂死無心問歳華故園依草莾今日見梅花閩<lb/>
俗嘗三飯僧房但一茶海瀕猶未穏更擬訪仙槎<lb/>
　　　有懐十首<lb/>
<pb n="KR4d0177_WYG_018-9a"/>
滿空寒雨雜飛煙湖上先生擁褐眠借問茅齋容客否<lb/>
夜燈相伴讀韋編<hi>胡原仲</hi>
結茅同隠水雲間何日柴車不往還憶得松林長嘯罷<lb/>
歸時明月徧秋山<hi>劉温其</hi>
山空墜石咽寒溪雨濕浮雲晩更低不見蕭屯劉處士<lb/>
年年清夢遶𤓰畦<hi>劉致中</hi>
當年册府仰才華一跌青雲萬里賖白首却來蓮社裏<lb/>
幅巾緇褐誦楞伽<hi>鄭尚明</hi>
<pb n="KR4d0177_WYG_018-9b"/>
風驚枯葦白花浮欲下横橋晩更畱惆悵不逢呉季子<lb/>
一溪寒水帯煙流<hi>呉公路</hi>
青錢學士妙文章便合含毫侍帝傍寂寂閩山餘舊隠<lb/>
憶君時到讀書堂<hi>張巨山</hi>
松底柴門盡日闗主人西去幾時還長鑱委地黄精老<lb/>
時有寒猿嘯硯山<hi>傅茂元</hi>
馬蹴浮埃去路長相逢端欲問行藏未饒赤壁風流在<lb/>
且向何家醉碧香<hi>周元仲</hi>
<pb n="KR4d0177_WYG_018-10a"/>
翁侯滿腹是精神三謁金門計未成却跨蹇驢遊霅上<lb/>
秋風雄劍匣中鳴<hi>翁徳功</hi>
曾訪髙人上翠峯至今清興逐松風籃輿夢想行山處<lb/>
白葛花開細雨中<hi>宻菴</hi>
　　　山寺見牡丹<lb/>
倦遊曽向洛陽城㡬見芳菲照眼新載酒屢穿卿相圃<lb/>
傍花時值綺羅人十年客路驚華髮回首中原隔戰塵<lb/>
今日尋芳意蕭索山房數朶弄殘春<lb/>
<pb n="KR4d0177_WYG_018-10b"/>
　　　送六四叔之茶陵<lb/>
底用匆匆便據鞍離觴縱滿不能懽瀟湘萬里客愁逺<lb/>
鶗鴂一聲春事䦨此去宦遊當益顕時來功業自非難<lb/>
似聞幕府資竒畫好借雄風弄羽翰<lb/>
　　　蕭屯訪致中<lb/>
曉色隂晴久未分亂山何處是蕭屯荒荒日轉漁樵路<lb/>
靄靄烟生桑柘村勝地逢春聊駐馬主人好客為開樽<lb/>
平生夢想歸田樂正喜吾儕得踐言<lb/>
<pb n="KR4d0177_WYG_018-11a"/>
　　　李似表見訪<lb/>
石磴荆藩隠薜蘿豈知迢逓枉鳴珂交游耐久如君少<lb/>
邂逅成懽此夕多千斛敢求身後傳<hi>時似表兼史</hi>一樽聊和<lb/>
飲中歌雲鵬欲舉那畱得南浦傷心又綠波<lb/>
　　　致明擕酒來雲際<lb/>
有客擕家醸敲門訪病翁一春寒食過幽寺晩晴中嫩<lb/>
竹扶簷綠殘花葢地紅牢愁賴君破歸意莫匆匆<lb/>
　　　次韻六四叔蘭詩<lb/>
<pb n="KR4d0177_WYG_018-11b"/>
疎疎綠髮覆清潯漠漠㣲香起夕隂無復風流追九畹<lb/>
空餘煙雨暗深林誰分秀色來幽室獨寫遺聲入素琴<lb/>
還似髙人逺塵俗争輝玉樹亦何心<lb/>
　　　讀李忠愍文集<lb/>
英姿直節想堂堂不忍偷生向擾攘二帝蒙塵方幸虜<lb/>
六臣奉璽更朝梁身輕欲抗豺狼怒名在終同日月光<lb/>
曾與先君共褒録拊編交感淚浪浪<lb/>
　　　同詹明誠傅茂元遊晞真舘有詩因次其韻<lb/>
<pb n="KR4d0177_WYG_018-12a"/>
橘柚埀紅古觀秋歸途邂逅得尋幽晴沙散策随山逺<lb/>
夜月回船信水流勝處無詩端可恨他時有酒更來遊<lb/>
相倍二妙平生友老矣襟期共一邱<lb/>
　　　入白水次韻劉温其詩<lb/>
南山北山舊經行諸劉相㸔如弟兄一枰圍棋果敵國<lb/>
五字琢句真長城濁醪麤飯有餘樂小几疎簾何太清<lb/>
我來徑醉未歸得卧對屋角巖泉傾<lb/>
　　　宿士特山堂懐似表<lb/>
<pb n="KR4d0177_WYG_018-12b"/>
襆被重來宿山堂故宛然池清秋過月林静晩生烟仙<lb/>
李朝雙闕詩翁閟九泉無因訪存沒搔首暮山前<lb/>
　　　過致思新齋<lb/>
酷愛鵝溪水潺潺傍馬流落梅寒崦静啼鳥暮村幽我<lb/>
病今朝已君家有酒不新齋最竒絶猶得少淹畱<lb/>
　　　約致明入開善不至二首<lb/>
喬松翠竹鎻禪闗乘興時來興盡還懊恨劉郎招不得<lb/>
瘦笻獨自入寒山<lb/>
<pb n="KR4d0177_WYG_018-13a"/>
偶臨沙岸立多時淡淡烟村日向低幽事挽人歸不得<lb/>
一枝梅影浸澄溪<lb/>
　　　宿回向寺<lb/>
清秋聊命駕細雨獨行山淺淡烟雲裏回還紫翠間病<lb/>
多新覺老心懶舊能閒宿徧山南寺何曽興盡還<lb/>
　　　次韻趙清獻隂字詩<lb/>
石磴雲房隠澗隂昔年清獻此清吟鳯池人物終難繼<lb/>
花縣風流直到今三尺翠碑遺墨在一林寒竹暮煙深<lb/>
<pb n="KR4d0177_WYG_018-13b"/>
平生景仰髙名久敢負他時直愛心<lb/>
　　　次韻温其種竹詩<lb/>
種竹應湏我輩人茅簷對此可忘貧欹風帶雨㸔無厭<lb/>
淡夜寒梢畵不真青女侵凌餘瘦節籜龍盤屈更分身<lb/>
㑹裁一管招鳴鳳千畆何湏羡渭濵<lb/>
　　　次韻温其見寄長句<lb/>
拂衣歸去隠巖扄世事悠悠亦飽經午夢溪聲摇户牖<lb/>
夜吟花影轉廂營已甘衰病安堯壤豈有聲名動漢廷<lb/>
<pb n="KR4d0177_WYG_018-14a"/>
好事髯翁每見過幅巾藜杖喜逢迎<lb/>
　　　周元仲将出山有愁别園林後夜春之句因作<lb/>
　　　　此詩以留之<lb/>
山館春來特地幽岸巾何日不同遊花随石壁髙低發<lb/>
水遶茅簷左右流叵我三杯真性適咍臺一枕萬緣休<lb/>
山中樂事端如許為底周郎不肯留<lb/>
　　　伯勝文本袖詩見訪輙成長句奉酬盛意<lb/>
懶逐交遊户晝扄客來曵履亦逢迎舊知吾里多豪雋<lb/>
<pb n="KR4d0177_WYG_018-14b"/>
親識君家好弟兄𤓰芋滿畦聊卒歳琴書一榻寄平生<lb/>
驊騮厯塊終千里俗眼悠悠未可輕<lb/>
　　　呂尚書挽詩二首<lb/>
昔在賢闗日雄飛接俊髦家因登第起名為諫君髙荷<lb/>
槖論思舊牙旗出入勞傷心肥水變遺恨激秋濤<lb/>
國歩多囏棘忠誠誓翼扶據鞍方矍鑠罵賊已含糊義<lb/>
在光惇史人亡失壮圖因公感家世憤氣欲吞胡<lb/>
　　　和邱斯行牧牛頌<lb/>
<pb n="KR4d0177_WYG_018-15a"/>
軟草豐苖任滿前蒼然觳觫卧寒烟直饒牧得渾純熟<lb/>
痛處還應着一鞭<lb/>
　　　夜凉<lb/>
茅舍蕭蕭暑雨餘夜凉清若在氷壺一窓月上杉篁影<lb/>
便是人間水墨圖<lb/>
　　　寄題鄭尚明煮茶軒三首<hi>六言</hi>
過耳颼颼未歇装懐憒憒俄空他日寕逃氷厄㑹湏一<lb/>
訪髯翁<lb/>
<pb n="KR4d0177_WYG_018-15b"/>
黿鼎從渠染指麯車絶念流涎猶有清饞未已茶甌日<lb/>
食萬錢<lb/>
一㸃春回枯枿萬家譟動寒墟鳳餅龍團玉食傷心半<lb/>
入穹廬<lb/>
　　　寄題陳良臣頤軒四首<hi>六言</hi>
七事疑生何晏三爻夢感虞翻獨養靈龜不昧有人髙<lb/>
卧頤軒<lb/>
啼䳌底用流血渇水猶貪飲河勿謂山雷象淺人生口<lb/>
<pb n="KR4d0177_WYG_018-16a"/>
禍常多<lb/>
竒峯一疊兩疊亂澗清流濁流那識髙人勝處閴然心<lb/>
地能幽<lb/>
道醇泮宫識面徳潤梓里知名相從固應未晩畏君難<lb/>
弟難兄<lb/>
　　　胡文定公挽詩三首<lb/>
今代儒林伯聲名舊藹如不為簮紱累常樂燕閒居悟<lb/>
主承三接尊王著一書天胡奪遺老素業未全攄<lb/>
<pb n="KR4d0177_WYG_018-16b"/>
有意扶名教躬行語默中楷模陶士器藥石補天聰衡<lb/>
嶽隣新卜伊川道已東傳經知有子接武大明宫<lb/>
奕葉論深契平生仰大儒淹留趨絳帳寂寞奠生芻忽<lb/>
見摧梁木悲歌碎玉壺尺書埀奨意提耳愧朱愚<lb/>
　<lb/>
　<lb/>
　<lb/>
　屏山集巻十八<lb/>
</p>
<p>
</p>
  </div>
<div>
                <head>屏山集巻十九</head>
    <p>
<pb n="KR4d0177_WYG_019-1a"/>
欽定四庫全書<lb/>
　屏山集巻十九　　　　　宋　劉子翬　撰<lb/>
　　詩<lb/>
　　　徑山寄生子作道服三首<lb/>
旋裁山蠒作山衣更着芒鞋白接䍦自笑支離風貎野<lb/>
紆朱紆紫不相宜<lb/>
逺信慇懃到草庵却慚衰病豈能堪聊将佛日三端布<lb/>
為造青州一領衫<lb/>
<pb n="KR4d0177_WYG_019-1b"/>
粲粲休誇綺與紈紉蘭製芰亦良難此袍徧滿三千界<lb/>
要與寒兒共解顔<lb/>
　　　清泉亨老寄皷枕二首<lb/>
團團皷枕様新傳竹簞繩床得飽眠耳界若聞聲外意<lb/>
不湏撾擊也鏗然<lb/>
蘧蘧一覺直千金雅贈徒知感激深莫道林間髙臥穏<lb/>
憂時亦有枕戈心<lb/>
　　　贈總上人兼簡無求居士二首<lb/>
<pb n="KR4d0177_WYG_019-2a"/>
雙徑山中一衲衣曵笻逺逺叩巖扉愧無白璧黄金贈<lb/>
擕取清風滿袖歸<lb/>
多謝徽州吳使君新詩問勞意何勤無求已得心空樂<lb/>
更作無心出岫雲<lb/>
　　　㑹蔡子思張叔獻二敎授<lb/>
膠庠夙昔記追随物變時移萬事非曉闕風烟胡騎滿<lb/>
夜窓燈火故人稀中郎秉徳無瑕纇平子談經有㫖歸<lb/>
獨我衰遲愧朋友蹉跎已覺壮心違<lb/>
<pb n="KR4d0177_WYG_019-2b"/>
　　　次韻挹山亭張子猷絶句<lb/>
鶴駕騰空春復秋淡烟寒日鎻林邱夕郎自是金門客<lb/>
更莫臨風思逺遊<lb/>
　　　䆳老寄龍涎香二首<lb/>
瘴海驪龍供素沫蠻村花露挹清滋㣲参鼻觀猶疑似<lb/>
全在爐烟未發時<lb/>
知有名香出海隅幽人得得寄吾廬明窓小爇跏趺坐<lb/>
更覺胸懐一事無<lb/>
<pb n="KR4d0177_WYG_019-3a"/>
　　　次韻温其元日詩<lb/>
曉來飛雨挾風顛洗出韶容換故年花動一紅明屋角<lb/>
山寒亂碧到樽前病如夜鶴孤還警老似春蠶飽即眠<lb/>
賴有故人開寂寞錦嚢詩句許時傳<lb/>
　　　吕丞相挽詩<lb/>
黄髮三朝老勤勞險阻中十年流馬䇿一日斷鼇功迅<lb/>
掃乾坤静扶持廟社隆璜溪今寂寞髣髴見英風<lb/>
　　　次韻明仲遊北巖<lb/>
<pb n="KR4d0177_WYG_019-3b"/>
雲巖藏勝絶何路不潛通信歩迷時逺㝠心樂處同亂<lb/>
松風索索懸瀑雨濛濛陶謝多清興招邀有逺公<lb/>
　　　李丞相挽詩三首<lb/>
委質艱難際精忠日月昭引裾堯浸縮斷鞅虜氛消顧<lb/>
盼安諸夏風聲動一朝南遷誰辨謗公論付芻蕘<lb/>
文武中興相名髙北斗南茂𢎞恢逺量安石暢元談六<lb/>
策陳丹扆三休寄夢庵<hi>公所居有夢庵</hi>人亡今孰頼憂國意如<lb/>
惔<lb/>
<pb n="KR4d0177_WYG_019-4a"/>
賔榻勤初設詩筒辱屢傳一嗟雲霧隔坐閲嵗時遷埋<lb/>
玉俄成恨乗風想已仙終當挽行紼長慟繐帷前<lb/>
　　　無諸策題問顔亡絶好軻沒無傳<lb/>
孔林黄玉化飛埃一派淵源有自來具體好時心似谷<lb/>
厲辭傳處口如雷聞聲盡是緇帷客見色無非古市槐<lb/>
却訝文公迷聖户不知靈鑰有人開<lb/>
　　　次韻黄宰一源亭二首<lb/>
聞說催耕歩澗幽田家喜氣共春浮仁聲似水潛漸物<lb/>
<pb n="KR4d0177_WYG_019-4b"/>
不作驚人洶洶流<lb/>
賔榻浮塵拂不開胸中豐恨結崔嵬幔亭雲散天全露<lb/>
猶想雙鳬化舄來<lb/>
　　　翁仁山受恩歸以詩相訪因次其韻<lb/>
寒階響葉終日静剥啄欣聞人叩關一聼清言風灑座<lb/>
幾回幽夢月沉山遺珠未許留滄海老驥終聞在六閑<lb/>
獻策明光豈無用人心久矣厭多艱<lb/>
　　　題王巖起樂齋三首<lb/>
<pb n="KR4d0177_WYG_019-5a"/>
數叢脩竹擁齋居興味翛然樂有餘午枕睡酣窓寂寂<lb/>
清風來去自翻書<lb/>
怪底愁端生不已勞心逐事事無窮陶然一㸃冲融趣<lb/>
只在清虚淡泊中<lb/>
我亦雲根結小房年來與世畧相忘定知可蛻紛華事<lb/>
不及絃歌氣味長<lb/>
　　　寄巨山<lb/>
分擕六換禁城煙夢也慵飛到日邊綵筆尚懐貂可續<lb/>
<pb n="KR4d0177_WYG_019-5b"/>
冰衘時許鴈遥傳紫薇院静君宵直綠苧村深我晝眠<lb/>
㑹向急流歸亦好雙笻同訪幔亭仙<lb/>
　　　寄題觀瀾亭二首<lb/>
遥知壓水創新齋百里寒聲席下來准擬杖藜秋夜去<lb/>
同看月湧斕銀堆<lb/>
未合滄溟勢不休噴雲齧石㡬經秋雄心戱欲相吞吐<lb/>
一縱詞瀾筆下流<lb/>
　　　遊宻庵致明有喜雨詩次原韻<lb/>
<pb n="KR4d0177_WYG_019-6a"/>
雨氣經巖上僧窓暗復明溪流生急響松吹助狂傾䆉<lb/>
稏無邊潤蘧蒢一味清仁心樂同飽擁鼻發吟聲<lb/>
　　　次韻熊叔雅七言<lb/>
只今漂蕩賈長沙來往三山躡緯霞馬上新詩猶憶友<lb/>
枕邊幽夢不離家風驚枯葦連汀雨霜着寒楓滿樹花<lb/>
却記梁園初識面干戈豈料落天涯<lb/>
　　　題石井二首<lb/>
玲瓏巖穴巧如刳中貯滄浪百斛餘衰懶自憐遊世久<lb/>
<pb n="KR4d0177_WYG_019-6b"/>
襟懐未及汝常虚<lb/>
道經蘭若偶停鞭客裏逢幽意惘然一把綠蘿蒙石竇<lb/>
夢魂翻憤醒心泉<lb/>
　　　登鵞湖妙峯亭次韻<lb/>
偶向妙峯亭上望一襟寒色近春分晴風吹散天全露<lb/>
吹盡江南江北雲<lb/>
　　　題吳若愚一經堂<lb/>
老矣惟書愛未消喜聞新塾出塵囂軒窓近水來無厭<lb/>
<pb n="KR4d0177_WYG_019-7a"/>
絃誦因風聼忽遥遊藝定知輕拾芥正心端欲似耘苖<lb/>
一經敎子誠為樂家世從今未寂寥<lb/>
　　　寄如愚珙二首<lb/>
别殿遥聞駐六飛天顔咫尺引儒衣吾家亦有臚傳喜<lb/>
叔姪聨名賜第歸<lb/>
鴈塔蟾宫盡假途要湏行實副名譽六經堂上歸來日<lb/>
飽讀平生未見書<lb/>
　　　次韻朱喬年送山老住三峯二首<lb/>
<pb n="KR4d0177_WYG_019-7b"/>
已愛雲山信脚行撩人詩句更増情直湏吏部尋盟日<lb/>
急遣雙魚一寄聲<lb/>
平生耳裏三峯寺况識峯頭新主人借我一笻扶病去<lb/>
月林松吹度綸巾<lb/>
　　　朱喬年同傅茂元見訪<lb/>
校書蘭臺昔名士懐望㑹稽今望郎忽驚風采照户牗<lb/>
便覺肺腑流冰霜手談逼剝屢争局眼視咍臺時對床<lb/>
山林情話政可樂只恐雲路雙雕翔<lb/>
<pb n="KR4d0177_WYG_019-8a"/>
　　　寄題黄應亨東明齋二首<lb/>
青藜不復來人世好學如君自少雙賴有羲和鞭日轂<lb/>
曉紅常照讀書窓<lb/>
齋居雅意與誰論㑹見依光沐寵恩慚愧野人欺我懶<lb/>
相招炙背坐松根<lb/>
　　　寄題清軒二首<lb/>
聞說名軒寄遠情得非遊世厭營營丈夫出處渾無累<lb/>
只要心源一點清<lb/>
<pb n="KR4d0177_WYG_019-8b"/>
中郎言語妙天下曾向軒中記舊遊一尺翠珉揮染罷<lb/>
冰輪夜轉屋山頭<lb/>
　　　有感三首<lb/>
八葉炎圖茂千齡聖主昌農桑開漢域禮樂煥周庠宴<lb/>
粲三登樂謳吟七閏長徽名辭鏤玉盛舉冠前王<lb/>
運屬宣和末干戈變故仍倦勤脩内禪流澤啓中興睢<lb/>
水千麾集胡沙八駿騰尺書傳諱日寰宇淚如澠<lb/>
孝感柔強敵和盟定一朝龍輴來瀚海鶴駕返神霄歌<lb/>
<pb n="KR4d0177_WYG_019-9a"/>
吹仍祠禹羮墻若見堯稽山同峻極從此百神朝<lb/>
　　　和黄徳欽韻贈公路二孫<lb/>
佩韘趨蹌正妙年階庭蘭玉固天然人間百藝皆由學<lb/>
惟有讀書知子賢<lb/>
　　　謝致中𤓰二首<lb/>
萬言不直一杯水才似謫仙良可嗟顧我小詩偏發市<lb/>
年年博得蕭屯𤓰<lb/>
病翁癡絶端可笑文墨骫骳誰得稱故人分甘聊爾耳<lb/>
<pb n="KR4d0177_WYG_019-9b"/>
更向詩流說我能<lb/>
　　　詹君則賦光璧堂詩拉余同作<lb/>
幽行已辦百枝扶况有溪山近故廬水碧山花都㡬許<lb/>
道人着眼恰無餘<lb/>
　　　李佐國擕致中贈别詩來戯成二首<lb/>
星郎絶筆版曹卧懶翁病翁稀綴文豈料詩壇今再鼓<lb/>
蕭屯賴有故将軍<lb/>
贊皇吟毫不可掣交游酬荅被惱深贈言排狠入吾里<lb/>
<pb n="KR4d0177_WYG_019-10a"/>
以鄰為壑君何心<lb/>
　　　次韻白水雪梅二詩<lb/>
閩雪少曾棲瓦白怪來浩浩擁寒濵戒嚴故作敝裘厄<lb/>
淡彩潛催幽幌晨眼觀醉中迷有色心華浄處照無垠<lb/>
摇松旋拾晶熒煮已覺肥生齒頰津<lb/>
豪氣無根老自摧尚留餘習愛尋梅苦寒扶病也湏去<lb/>
薄暮㣲吟埀欲開静納長芬風外塢醉臨髙白水邊臺<lb/>
無言自得幽貞意莫吐肝腸錦繡才<lb/>
<pb n="KR4d0177_WYG_019-10b"/>
　　　原仲致中寄雪梅二詩再次前韻<lb/>
一雪度臘寒不春風光淡然溪谷濵清湖讀易月當午<lb/>
烏石掛廬梅照晨未借流膏耕沃野聊乗爽氣欵蒼垠<lb/>
嗣音風雅愧辭竭安得筆飜雲漢津<lb/>
飯了意行忘逺近翛翛老眼入疎梅愁邊賞味平生劇<lb/>
亂後横斜㡬度開勝韻撩詩頻呫囁冷香熏夢破咍臺<lb/>
莫将花客輕題品自有渠儂十倍才<lb/>
　　　橙子四首<lb/>
<pb n="KR4d0177_WYG_019-11a"/>
尚懐細雨初移日著子已見清霜澘絶憐面有貴人色<lb/>
偶致吾儕樽俎間<lb/>
橙虀細縷風韻勝我不痛飲那知音何如金丸走衾枕<lb/>
三月夢遊薝蔔林<lb/>
自從天籞守吏散老樹零落煙雲凄今朝我為作知己<lb/>
小摘秋風黄欲齊<lb/>
花瓷泛宻小劑供極有痛快鏖邪功生枝滋味雖可口<lb/>
流品故應甘下風<lb/>
<pb n="KR4d0177_WYG_019-11b"/>
　　　寄巨山<lb/>
故人浮家檇李傍為愛脩竹分僧房霏霏玉塵夢千里<lb/>
剡剡銀鈎書數行極知神潛鼻端白秪恐喜動眉間黄<lb/>
烟波莫久費吟筆好繪日月増天光<lb/>
　　　次韻傅茂元二絶<lb/>
濠樂亭前花已披馬軍送酒故來遲只恐春雨卷春去<lb/>
紅染芳郊一徑泥<lb/>
酒興何如畢吏部詩情已過鮑叅軍醉吟自足了一世<lb/>
<pb n="KR4d0177_WYG_019-12a"/>
肯羡飄飄出岫雲<lb/>
　　　居仁報李季言論養生之益<lb/>
平生外騖已知非木枕藤衾老可依春半風光唯掩户<lb/>
病邊懐抱自忘機不知静守綿綿息何似閒随栩栩飛<lb/>
欲寄勤渠問仙李元闗底處是真歸<lb/>
　　　次居仁韻<lb/>
是身如樹槁窮冬一㸃心花自閉封久矣吹嘘存泛愛<lb/>
偶於遲暮得相從頗聞妙用縱横是深愧真源左右逢<lb/>
<pb n="KR4d0177_WYG_019-12b"/>
白雪黄芽計雖下可能無意起龍鍾<lb/>
　　　送致明之髙沙三首<lb/>
忽驚風袂去翻翻老子吟毫強更援底事幽懐却成惡<lb/>
鵞峯一㸃入離樽<lb/>
不夢清淮鬂欲凋因君行色意飄飄鐡頭船子舊遊處<lb/>
三尺霜鱗鏡面跳<lb/>
棠棣隂中更唱和嘉賔助勇氣如雲勢孤屢欲拱䧏手<lb/>
恐辱髙沙小使君<lb/>
<pb n="KR4d0177_WYG_019-13a"/>
　　　次韻新鄉諸公雪詩二首<lb/>
臘裏天宫未得閒重隂先殿晩來寒數絲綽約流空際<lb/>
一陣繽紛糁夜䦨已傍餘光窺蠧簡更消清液試龍團<lb/>
杜門自覺心神瑩老去追随只強歡<lb/>
貪行璀璨意無寒不管飛花着鬢斑一叚清光貽老境<lb/>
十年勝覧在家山遥知物外徜徉樂肯放毫端造化閒<lb/>
寸鐵不擕當百戰欲申前令愧辭艱<lb/>
　　　大年三月書來許訪敝廬繼聞阻雨已歸近聞<lb/>
<pb n="KR4d0177_WYG_019-13b"/>
　　　　復有來意以詩温之<lb/>
畫沙筆妙言猶在折角巾欹興已窮不見此豪春色晩<lb/>
至今遺恨雨聲中詞華端是補天手謔浪故存髙世風<lb/>
聞欲尋盟石峯下人生能費㡬枝笻<lb/>
　　　分茶公美子應預為白曬之約<lb/>
夢裡壺山尋二妙不因荔子鬢絲華聊分茗盌應年例<lb/>
故有筠籠來海涯鮮苞尚想妃子笑槁面何取西施羓<lb/>
老饞惟作耐久計一瞬紅紫真空花<lb/>
<pb n="KR4d0177_WYG_019-14a"/>
　　　竒仲徳華第二轉語皆有㫖趣致中乃謂僕操<lb/>
　　　　兩可於其間戯成長句<lb/>
不可無詩絶盍簮雜然嘲玩寄嘉音唯阿似是摸稜手<lb/>
虚静初無照物心蓮蕩逺隂波面合堇峯横翠雨中深<lb/>
頗能逐勝此來否一笑又成梁甫吟<lb/>
　　　寄致中因温前約<lb/>
故山歸路豈云賖憶對春風餞物華尚口乃窮憐反舌<lb/>
以年當廢惜殘花勤渠載酒傳非誤倉卒囬輿事偶差<lb/>
<pb n="KR4d0177_WYG_019-14b"/>
今日重來綠槐夏已拌纈面醉君家<lb/>
　　　原仲紅醸甚佳嘗有十壺之約小詩發一笑<lb/>
廣文挾書門户閉廣文置書樽罍開但欣引人著勝地<lb/>
豈暇問客從何來走浪畦風初綠稻屑塵村雨欲黄梅<lb/>
十泓琥珀今餘㡬壘塊非澆不可摧<lb/>
　　　居仁與季言論養生方往叩之而原仲詩有金<lb/>
　　　　花充膆之語乃知致中妙用如此近舍皇甫<lb/>
　　　　逺取居易豈不迂耶以詩請事<lb/>
<pb n="KR4d0177_WYG_019-15a"/>
紫㣲談道渺無津逸歩超然嘆絶塵但向函闗迎老子<lb/>
不知鄭圃有真人數絲雪髮神彌瑩一㸃金花意自春<lb/>
莫謂子衰難語此胸中勇氣尚輪囷<lb/>
　　　致中詩戯論詩棋酒輙次原韻<lb/>
只應心醉六經醇自是陶陶晉魏人每向幽居横素榻<lb/>
惟容我輩岸烏巾毫端空有千題巧枰上原無一着真<lb/>
要得坦然懐抱穏煩君澆潑乳泓春<lb/>
　<lb/>
<pb n="KR4d0177_WYG_019-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻十九<lb/>
</p>
<p>
</p>
  </div>
<div>
                <head>屏山集巻二十</head>
    <p>
<pb n="KR4d0177_WYG_020-1a"/>
欽定四庫全書<lb/>
　屏山集巻二十　　　　　宋　劉子翬　撰<lb/>
　　詩<lb/>
　　　致中招原仲遊武夷<lb/>
病暑冠裳與體忘一廛幽僻得深藏㣲風時度澗光活<lb/>
殘日忽無山氣涼但想子綦方隠几終慚南郭謾連墻<lb/>
何時九曲尋幽事船尾應湏著漫郎<lb/>
　　　致中手談見知胡漳州而竒仲未有定論<lb/>
<pb n="KR4d0177_WYG_020-1b"/>
了無勝負着胸中三百枯棋破老慵雲陣春收花脫樹<lb/>
雹聲夜碎月啣峯危機毎憚張頥虎窘歩休誇獨眼龍<lb/>
無復漳州賞新妙只應公論付吾宗<lb/>
　　　次韻茂元茉莉花詩二首<lb/>
翠葉光如沃冰葩淡不妆一畨秋早秀徹日坐傍香色<lb/>
照祗園静清回瘴海涼倘堪紉作佩老子欲浮湘<lb/>
三尺婆娑樹千英一律收眼孤猶眩彩鼻熟不知香向<lb/>
月資清潤承風發素涼衆芳如不忌移植近瀟湘<lb/>
<pb n="KR4d0177_WYG_020-2a"/>
　　　同才仲入山有懐竒仲<lb/>
客至那容懶牽羣入翠蘿山光知雨過野色見秋多妙<lb/>
語時相奪㣲吟只自哦吹塤來獨晩此日恨如何<lb/>
　　　寄行夫兼懐如愚珙<lb/>
已把重陽菊吟懐不為秋江湖三俊逺天地一翁愁日<lb/>
近書來少宵長夢不休呉雲猶可望時上堇峯頭<lb/>
　　　致中相拉遊武夷有六耳不同謀之語原仲和<lb/>
　　　　章意似未平也再次原韻<lb/>
<pb n="KR4d0177_WYG_020-2b"/>
年衰漸涸玉池津擬乞明窓一匕塵底用趨風防六耳<lb/>
湏知對影已三人髙情政喜追靈運飽學那容欠大春<lb/>
右挈左提俱有賴應憐懐抱久傾囷<lb/>
　　　呂居仁挽詞三首<lb/>
粹羙元功畀風流相國傳有光文聖道無物累心淵侃<lb/>
侃當春氣堂堂忽逝川東萊一㸃秀㝠漠楚山邊<lb/>
皓首猶貪學謙虚徳益豐潜神無朕際悟物不言中雖<lb/>
處持荷貴常安捽茹竆笑談驚委蛻儒事有英雄<lb/>
<pb n="KR4d0177_WYG_020-3a"/>
江左欣初見傾輸便豁然挽留嘗一粥契闊已三年老<lb/>
去無新得書來每自鞭幽明雖永絶凛若在君前<lb/>
　　　竒仲和致中棋詩有𤣥中一着是吾宗之句<lb/>
局上深機未足竆𤣥中一着若為通五宗惟明不是物<lb/>
三語孰解将無同常恨老懐多憒憒毎逢益友太匆匆<lb/>
金篦刮眼寕無賴况是墻西有徳公<lb/>
　　　竒仲和詩有吸盡西江說是公之句<lb/>
南鄰袖手只如愚東里談𤣥亦甚都可是據鞍方矍鑠<lb/>
<pb n="KR4d0177_WYG_020-3b"/>
湏防鬻璞得盧胡春空潮響來何自秋浦天容落欲無<lb/>
萬古西江只如許何煩呼吸費功夫<lb/>
　　　呉公路作功徳院記成同居安入山書丹<lb/>
净坊疏寵自吾君盍有豐碑載策勲方見隳崖礱翠琰<lb/>
忽驚落筆散彤雲言言未索西山氣噩噩新摛左氏文<lb/>
從此拱辰非厚夜月明鐘鼓九霄聞<lb/>
　　　子静閲僕舊舉子文有詩因次原韻<lb/>
雪縠烏紗氣似雲摇毫不瞬已成文兒時追逐無三㨗<lb/>
<pb n="KR4d0177_WYG_020-4a"/>
老去荒唐更十分木裏液樠将底用韶邉朋肯豈堪聞<lb/>
却慚鋟板能流惡一付焚如政賴君<lb/>
　　　寄秀峯忠老<lb/>
髙鐘號月掩巖扉遥想幽人不夢時曾聴㣲言知見妙<lb/>
應憐懶我用功遲幘疎種種寕相貸窓静山山尚可疑<lb/>
倘有一單容過客眼中湏接秀峰竒<lb/>
　　　轉秩奉祠䝉朝佐子静慶以四六戯裁長句<lb/>
一嶺無情阻面談嗚翰忽堕得䨇函抽黄對白雖云妙<lb/>
<pb n="KR4d0177_WYG_020-4b"/>
刻朽嘘枯秪益慚小轉只緣官帶右雄飛無復夢圖南<lb/>
借㽞賴有天台侣老矣真成七不堪<lb/>
　　　致明贈茯苓如嬰孩状以詩為報<lb/>
老松寒不死宻壤聚流脂小劚凌蒼翠深藏發怪竒應<lb/>
憐霜鬂客為寄玊嬰兒屑餌消殘疢同尋汗漫期<lb/>
　　　次翁来借諸家易觧聞已有新說以詩借觀<lb/>
天庭吐氣作青紅驚邏猶煩小試中政使着鞭無暇日<lb/>
惟應讀易有清風晝評一卦紛然異夜夢三爻廓爾通<lb/>
<pb n="KR4d0177_WYG_020-5a"/>
聞說新箋極𤣥妙可無殘䞉到衰翁<lb/>
　　　寄子静<lb/>
有約來何晩行吟遡逺風老懐清似水雙鬂亂如蓬晤<lb/>
語非無得疎慵政畧同秋來湖上集只是欠單公<lb/>
　　　夢如愚珙<lb/>
驚破池塘夢宵長不再眠寒聲摇谷口側月到床邉一<lb/>
自芝蘭逺都無翰墨傳老懐安得冩孤韻不成篇<lb/>
　　　食鵞梨三首<lb/>
<pb n="KR4d0177_WYG_020-5b"/>
寒烽夜㓕楚淮長客舸輕揺度碧光北果初來珍重意<lb/>
層層般紙透清香<lb/>
拂拂鵝黄初借色涓涓蜜醴為輸津泠然一滌心淵浄<lb/>
熱惱無因着莫人<lb/>
琱盤一卵寕論價新帯中原雨露來却憶春行梁宋野<lb/>
雪花瓊蘂數程開<lb/>
　　　次李㢲伯韻<lb/>
蠟封泥印了不勤索居十載常念羣戀鄉寕飲建溪水<lb/>
<pb n="KR4d0177_WYG_020-6a"/>
懐友忽夢龜山雲閑中意度不沾俗老去詞華全付君<lb/>
阿戎來歸得新語戯筆報謝非夸文<lb/>
　　　送暐侍者之湖南<lb/>
茗椀深澆破别愁掺裾猶得小遲㽞不将流落遇知己<lb/>
故向艱難作逺遊春動閩山迎兩屐夜凉楚月趂孤舟<lb/>
相逢應說龎公笑黒頞黄髯萬念休<lb/>
　　　次六四叔青字韻<lb/>
寫出呉中勝平生歴歴經露窺烟渚静山入柁樓青老<lb/>
<pb n="KR4d0177_WYG_020-6b"/>
氣何由逸奔暉不肯停北潭摇夢否淥面照軒<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>
　　　題慎儀餘清閣<lb/>
并溪取次得竒觀更舞新甍翠木端政喜閒身時可到<lb/>
忽驚醉眼晩來寛故添山色浮嵐潤不逐湍流獨月寒<lb/>
散帙南窓更清絶興來只欲跨飛翰<lb/>
　　　春興<lb/>
弱淥才勝舫危青更著樓管絃非老伴風雨定花讐兀<lb/>
坐還無味㣲行却自由只嫌詩作祟呫呫不能休<lb/>
<pb n="KR4d0177_WYG_020-7a"/>
　　　時中良弼茂元慎儀集水閣<lb/>
水色兼山影漂揺小閣西風來幽囀活雨過萬紅低烱<lb/>
烱杯中趣喧喧枕裏迷新年一聲笑四友在潭溪<lb/>
　　　致中晩集<lb/>
笑語北潭晩㣲寒入綺疏雨聲㽞篆霧燈影躍潛魚病<lb/>
間欲踈酒老便惟讀書喜君新隠地山翠切吾廬<lb/>
　　　酴醿四首<lb/>
䝉籠春幰頂天矯赤虬身雨蕊猶緘暖精神照晩春<lb/>
<pb n="KR4d0177_WYG_020-7b"/>
斑斑心㸃紫疊疊蕚承冰除却横枝韻羣芳盡與能<lb/>
獨立幽亭晩春風玉一圍殘英不着地去作嶺雲飛<lb/>
霜㽔薫碧醥氣味已相傳終以香為累無人觧倒懸<lb/>
　　　寄張子平<lb/>
老矣張平子飄零客此州清樽如有伴白髮不知愁雨<lb/>
燕捎簾入風花擁檻浮夢中家在否歸興莫悠悠<lb/>
　　　次明仲凉字韻<lb/>
浮暑熏人只欲狂秋聲未肯抺横塘倦看黄妳渾無味<lb/>
<pb n="KR4d0177_WYG_020-8a"/>
醉着白練如許凉掃砌政湏修竹舞䕃花絕愛巨荷張<lb/>
紫髯不是輕風景更擬回鞭向葛强<lb/>
　　　晩飲<lb/>
招提聊駐屐却去白雲堆老眼看山倦餘懐向酒開晩<lb/>
凉㣲雨送秋意一蟬催醉裏揮犀妙方知有逸才<lb/>
　　　次韻長汀壁間韻<lb/>
竄䑕驚殘夢蕭蕭老屋虗風聲傳逺瀬寒意入秋蔬客<lb/>
路漂揺乆歸身憔悴餘西窓滿殘照髣髴似吾廬<lb/>
<pb n="KR4d0177_WYG_020-8b"/>
　　　問明仲遊武夷日<lb/>
兀兀聼凉雨開門水漲川獨行楓葉底秋興鴈行邉老<lb/>
去無多事閒知有勝緣何時縱仙舸我亦願周旋<lb/>
　　　次韻文殊五言<lb/>
小雨貽新句端知印印泥凝眸方過鳥倚杖忽横溪老<lb/>
態猶堪強真豪已覺低鐘聲隔林寺慚愧有幽棲<lb/>
　　　次韻梔坑七言<lb/>
酒香渾若過新豐心事悠悠冷笑中徹夜道傍梔葉雨<lb/>
<pb n="KR4d0177_WYG_020-9a"/>
㡬年馬上桂枝風髙情未許愁能挽歸意唯應夢可通<lb/>
准擬今秋剩追逐暗泉鏘佩月潭東<lb/>
　　　次韻明仲幽居春來十首<lb/>
醉毫叵我落烏絲况是桃源乍入時秪恐昇平要華藻<lb/>
賜牋春動萬年枝<lb/>
幽居十絶巧凌春我亦刳腸強效顰憂樂懸知不同調<lb/>
山南山北寂寥人<lb/>
一幅烏巾雪髪盈村深時聼鵽刀聲浪将蘭艾評春事<lb/>
<pb n="KR4d0177_WYG_020-9b"/>
我自平生小屈平<lb/>
歸來十六見新元種得黄楠遶舊村豈是翛然便遺物<lb/>
吾衰不復夢修門<lb/>
蒲團宴坐若還家羅縠如空了不遮可是春風揺得我<lb/>
蘭芳輕噀淡黄芽<lb/>
莫遣瀟湘雙鯉來歸心正怕曉禽催咄嗟新轉渠渠屋<lb/>
寒士懽顔正爾開<lb/>
嘁嘁鳴山笻一枝逄春聊復詠歌之故園風光本具足<lb/>
<pb n="KR4d0177_WYG_020-10a"/>
浪蘂浮花莫作迷<lb/>
蓬鬆衰髪倦重簪一榻惟便獨寢甘却憶少陵詩句好<lb/>
依然雲木曉相叅<lb/>
近鄰分得續随栽准擬新晴手自培不奈餘寒侵病骨<lb/>
耡耰無味却歸來<lb/>
豈慚辛苦把漁竿猶有機心傍釣灘文定書堂最深穏<lb/>
何如袖手試觀瀾<lb/>
　　　次韻六四叔村居即事十二絶<lb/>
<pb n="KR4d0177_WYG_020-10b"/>
桃花偏傍謫仙居點綴髙岩今㡬株力士鐺邉欠何物<lb/>
着鞭跨馬是狂圖<lb/>
飯了呼童疊石門雨餘幽事不勝繁花殘不用深惆悵<lb/>
梧竹新隂又滿園<lb/>
偶随流水到僧家身世渾如焦穀芽午夢不知緣底破<lb/>
篆烟燒徧一盤花<lb/>
聞道清湖别有春花邉玉笋想長身怪來幾日詩筒少<lb/>
盡寫瑰竒賦洛神<lb/>
<pb n="KR4d0177_WYG_020-11a"/>
潭邉春水碧於苔為聼泠泠溪畔來不耐顛風阻人興<lb/>
漁舟欲上又吹開<lb/>
蠲病唯應一日晴小窓螢度暗還明韋編讀罷聞幽鳥<lb/>
演出精㣲是此聲<lb/>
酒惡時來潄淺谿玉池汩汩自生肥逰鯈豈解吾曹意<lb/>
聊復蓬頭坐釣磯<lb/>
春來大半在農疇邂逅相逄皆飲流貪看暮烟馳萬桞<lb/>
不知明月上前洲<lb/>
<pb n="KR4d0177_WYG_020-11b"/>
庾郎食事惟三九適口方知味味珍擬欲招邀無此客<lb/>
虎頭不是箇中人<lb/>
遼鶴歸來本姓丁咿啞㡬見弄文䙀人間過眼事如許<lb/>
何用封侯羡頡羮<lb/>
屋角仙洲入眼明清風澡滌醉魂醒麻姑未必堪搔背<lb/>
薄相由來是蔡經<lb/>
㡬許椎埋盡把鋤而今户户偃犀渠太平無象從何見<lb/>
一夜春風長碧蔬<lb/>
<pb n="KR4d0177_WYG_020-12a"/>
　　　凝雲堂詩次文賀州韻<lb/>
君家遥借我家山我亦時來一笑看縹緲雲扶千疊秀<lb/>
空濛翠滴兩川寒已将老目供秋晩未覺豪心怯酒䦨<lb/>
文伯詩無飄泊歎盡将幽抱付遐觀<lb/>
　　　次明仲勤字韻<lb/>
苦無聊頼憶披雲曵杖寕知四體勤握手便成忘適適<lb/>
縱談終愧自聞聞浮蛆釀熟貽彭澤斫鱠圖成想右軍<lb/>
莫為冷風發歸興石峯秋月許平分<lb/>
<pb n="KR4d0177_WYG_020-12b"/>
　　　次韻明仲贈六四叔之作<lb/>
平生一笑輕離别林下相從各壮年絶愛歩兵胸壘塊<lb/>
更欣阿大語蟬連杖藜只作尋常出巵酒何辭一再傳<lb/>
燕頷虎頭經賞識定應接武向甘泉<lb/>
　　　次六四叔韻<lb/>
筍輿沾汗每蒼黄今日追随得快凉水落不知沙徑改<lb/>
風㣲如靳橘林香我緣新病仍添懶君不時来有底忙<lb/>
只恐家山誚人去十年秋興在殊方<lb/>
<pb n="KR4d0177_WYG_020-13a"/>
　　　祝道人日供梅蘭偶成小詩二首<lb/>
病眼亡聊秪強回道人得得供新梅谷寒未必春先到<lb/>
㡬夜冰蟾照得開<lb/>
野客分花入户間此心今合付翛然平生費盡金鵶嘴<lb/>
不負幽芳十七年<lb/>
　　　梅詩呈六四叔<lb/>
一枝新白破長林定想霜毫落有神䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>若予将底用<lb/>
猶堪卧䕶北潭春<lb/>
<pb n="KR4d0177_WYG_020-13b"/>
　　　寄致明并紀惠鴈觀梅之舊<lb/>
稚劉於我最多情此日詩筒不絶聲孤鴈相依真得地<lb/>
早梅一粲又傾城向來蘭好知誰許病後霜林懶獨行<lb/>
小几清香慰臨别極知了了萬緣輕<lb/>
　　　拙句謝伯逹老友<lb/>
贈梅發言吾過矣衛生無術誰之尤魯兀㳺心聊自遣<lb/>
樂春舉足豈無憂<lb/>
　　　次韻上梅嶺<lb/>
<pb n="KR4d0177_WYG_020-14a"/>
鞭粳紅入臼剪莱玉登盤是處喜相挽我來如許難沙<lb/>
清才㶁㶁陟翠入磻磻勃窣乾坤裏伊誰不自安<lb/>
　　詞<lb/>
　　　驀山溪<hi>寄寳學</hi>
浮烟冷雨今日還重九秋去又秋來但黄花年年如舊<lb/>
平䑓戱馬無䖏問英雄茅舍底竹籬東佇立時搔首<lb/>
客来何有草草三杯酒一醉萬緣空莫貪伊金印如斗<lb/>
病翁老矣誰共賦歸来芟壠麥網溪魚未落他人後<lb/>
<pb n="KR4d0177_WYG_020-14b"/>
　　　滿庭芳<hi>和仲明木犀花</hi>
秋入㣲隂凉生平逺小山愁絶天南似聞還斷飛策徧<lb/>
千巖葉底輕黄纂纂惱人是㣲裂芳緘翛然勝清真冷<lb/>
淡無艶寄塵凡　澄潭欹兩岸波光揺動碧影相参任<lb/>
西風十里吹度松杉我自寒灰槁木怡神處不覺醺酣<lb/>
歸來晩飛花無跡明月滿空函<lb/>
　　　南歌子<hi>和章潮州二首</hi>
卜夜容三獻徴懽極一時風流太守未龎眉放出筆頭<lb/>
<pb n="KR4d0177_WYG_020-15a"/>
光熖壓金閨　藻麗花駢蘂清髙雪亞枝曼聲恰與貫<lb/>
珠宜聼此直敎拚得醉翻巵<lb/>
伎倆無多子逍遥自許時閒愁且莫著雙眉恰有梅香<lb/>
一㸃到幽閨　寵辱棋翻局光隂鳥度枝頺然一醉是<lb/>
便宜擬倩潭風吹緑漲瑶巵<lb/>
　<lb/>
　<lb/>
　<lb/>
<pb n="KR4d0177_WYG_020-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　屏山集巻二十<lb/>
</p>
<p>
</p>
  </div>
<div> <lb/>
    <p>
<pb n="KR4d0177_WYG_021-1a"/>
屏山集原䟦<lb/>
屏山先生文集二十巻先生嗣子玶所編次已定可繕<lb/>
寫先生啓手足時玶年甚幼以故平生遺文多所散逸<lb/>
後十餘年始復訪求以補家書之闕則皆傳寫失真同<lb/>
異叅錯而不可讀矣於是反復讎訂又十餘年然後此<lb/>
二十巻者始克成書無大譌謬熹以門牆洒掃之舊幸獲<lb/>
與討論焉竊以為先生文辭之偉固足以驚一世之耳<lb/>
目然其精微之學静退之風形於文墨有足以發䝉蔽<lb/>
<pb n="KR4d0177_WYG_021-1b"/>
而銷鄙吝之萌者尤覽者所宜盡心也因書其後以告<lb/>
後之君子云乾道癸巳七月庚戌門人朱熹謹書<lb/>
</p>
<p>
</p>
  </div>
<div> <lb/>
    <p>
<pb n="KR4d0177_WYG_022-1a"/>
䟦家藏劉病翁遺帖<lb/>
病翁先生壯嵗棄官端居味道一室蕭然無異禪衲視<lb/>
世之聲色權利人所競逐者漠然若亡見也熹蚤以童<lb/>
子獲侍左右先生始亦但以舉子見期而熹竊窺觀見<lb/>
其自為與所以教人者若不相似暇日僭有請焉先生<lb/>
欣然嘉其有志始為開示為學門户朝夕誨誘亹亹不<lb/>
倦其後先生屬疾熹適行役在外亟歸省問先生喜甚<lb/>
顧而語曰病中無可與語幸吾子之來歸也自是日奉<lb/>
<pb n="KR4d0177_WYG_022-1b"/>
湯藥先生所以教詔益詳期許益重至為俱道平生問<lb/>
學次第傾倒亡餘一日從容因出詩一篇見授先生性<lb/>
不喜書常時詩文率多口占使諸生執筆獨此與贈劉<lb/>
致明丈長句皆手書之其意可見也既又發故篋得碎<lb/>
紙數十皆平日省躬自勵之言稍以先後次為一篇命<lb/>
熹與同舍生黄銖筆之復取閲視手自更定數十字間<lb/>
不一日遂啓手足諸子姪乃共發其先所緘封遺書數<lb/>
副皆熹未歸時所畱處畫庶事遍及遺孤復有片紙屬<lb/>
<pb n="KR4d0177_WYG_022-2a"/>
熹為作張公書末有勉力大業之語熹始得拱受而寶<lb/>
藏之以至於今不敢失墜然而躬行不力老大無成不<lb/>
能有以仰副當日付授之意抱此衷愧恨毎念将無以<lb/>
見先生於地下今病已力何所復云始取遺墨聯為一<lb/>
編而序其本末以示子孫且以示諸同志使於前修景<lb/>
行之懿知所跂慕而又視熹之慵惰亡聞以為前車之<lb/>
戒也熹字元晦亦先生所命其祝詞具在以非臨終手<lb/>
筆别附他巻先生沒以紹興十七年丁卯後五十二年<lb/>
<pb n="KR4d0177_WYG_022-2b"/>
慶元己未五月丙申門人朱熹書<lb/>
</p>
<p>
</p>
  </div>
        </body>
</text>\m</TEI>
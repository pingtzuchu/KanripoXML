<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0365_SBCK_002-1a"/>
文山先生全集卷之二　文集<lb/>
　　詩<hi>楽府并詞附</hi>
　　　文山卽事<lb/>
宇宙風烟闊山林日月長䦕灘通燕尾代石割羊腸盤谷<lb/>
堪居李廬山偶姓康知名摠閑事一醉棹滄浪<lb/>
　　　出山<lb/>
日日騎馬來山中歸時明月長在地但願山人一百年一<lb/>
年三百餘畨醉<lb/>
　　　闢山寄朱約山<lb/>
一笠一簑三釣磯歸來不費買山貲洞天福地深數里石<lb/>
<pb n="KR4d0365_SBCK_002-1b"/>
璧湍流清四時樵牧舊蹊今可馬鬼神天巧不容詩先生<lb/>
曽有空同約那裏江山未是竒<lb/>
　　　山中卽事<lb/>
擕壼藉草醉斜陽白鶴飛來月下雙蘆葉西風驚别浦芭<lb/>
蕉夜雨隔踈窓千年帝子朱簾夣一曲仙人鐡笛腔若問<lb/>
山翁還痩否手持漁竹下寒江<lb/>
　　　宿山中用前韻<lb/>
南山之隩北山陽羽扇輕風共影雙晝槳菰蒲明月笛青<lb/>
燈蟋蟀白雲窓半生遊子成行債一夜佳人作别腔倚釣<lb/>
重來此簑笠梅花十里雪空江<lb/>
<pb n="KR4d0365_SBCK_002-2a"/>
　　　山中<lb/>
滄州棹影荻花凉款乃一聲江水長頼有蓴風堪斫膾便<lb/>
無花月亦飛觴山中世巳驚東晉席上人多賦晚唐何處<lb/>
魚羔不可飯蚤拚泉石入膏肓<lb/>
　　　山中謾成柬劉方齋<hi>名夣桂居南湖太師公玄孫</hi>
東風觧凍出行嬉一閧烟塵隔翠㣲自有溪山真樂地從<lb/>
來冨貴是危機二三軰行惟湏醉多少公卿未得歸明日<lb/>
主人酬一座小船旋網鱖魚肥<lb/>
　　　山中載酒用蕭敬夫韻賦江漲<lb/>
拍拍春風滿面浮出門一笑大江流坐中狂客有醉白物<lb/>
<pb n="KR4d0365_SBCK_002-2b"/>
外閑人惟奕秋晴抹雨粧總西子日開雲暝一滁州忽傳<lb/>
十萬軍聲至如在浙江亭上遊<lb/>
　　　山中立夏用坐客韻<lb/>
歸來泉石國日月共溪翁夏氣重淵底春光萬象中窮吟<lb/>
到雲黒淡飮勝裙紅一陣絃聲好人間觧愠風<lb/>
　　　山中和韻<lb/>
白扇揮殘暑青鞋踏嫩晴花床尋小隱石鼎引長鳴紗㡌<lb/>
有時去酒壼惟意傾山僧癡與坐閑却痩彌明<lb/>
　　　山中自賦<lb/>
　　　　　　　門外蒼松一水脩不必清高逼巢許秪<lb/>
<pb n="KR4d0365_SBCK_002-3a"/>
教瀟灑勝由求空花自滿三千界老樹相看五百秋坐有<lb/>
鷹揚人物在怕牽昨夣上漁舟<lb/>
　　　入山卽事<lb/>
江流風㶁㶁雲薄雨絲絲上馬忙呼繖廵簷静看棋露天<lb/>
厨作濘沙地水生池秉燭留前夕兹遊更絶竒<lb/>
　　　山中感興三首<lb/>
載酒之東郊東郊草新緑一雨生江波洲渚失其足青春<lb/>
豈不惜行樂非所欲采芝復采芝終朝不盈掬大風從何<lb/>
來竒響振空谷我馬何玄黄息我西山麓<lb/>
山中有流水霜降石自出驟雨東南來消長不終日故人<lb/>
<pb n="KR4d0365_SBCK_002-3b"/>
書問至爲言北風急山深人不知塞馬誰得失挑燈看古<lb/>
史感淚縱横發幸生聖明時漁樵以自適<lb/>
桃花何夭夭楊柳何依依去年白鳥集今年黄鵠飛昔爲<lb/>
江上潮今爲山中雲江上潮有聲山中雲無情一年足自<lb/>
念况復百年長但存松栢心天地真茫茫<lb/>
　　　山中呈聶心遠諸客<lb/>
誰入山來問野舟一篙花外渡深流小顰風樹蹁躚鶴淺<lb/>
約湍沙浩蕩鷗湖上有時思洛社人間何處不滁洲徘徊<lb/>
才是黄昏候短笛先催月上樓<lb/>
　　　再用前韻<lb/>
<pb n="KR4d0365_SBCK_002-4a"/>
黄葉婆娑上釣舟喚囘舊夣到江流多情政自憐檣燕兩<lb/>
鬢終當付野鷗未說離懐向南浦湏知詩意在䕫州朔風<lb/>
昨夜吹沙急早覺寒聲戰玉樓<lb/>
　　　山中六言三首<lb/>
兩兩漁舟摇下雙雙紫燕飛囘流水白雲芳草清風明月<lb/>
蒼苔<lb/>
鶴外竹聲簌簌座邉松影踈踈夜静不收棋局日高猶卧<lb/>
紗厨<lb/>
風煖江鴻海燕雨晴簷鵲林鳩一段青山顔色不随江水<lb/>
俱流<lb/>
<pb n="KR4d0365_SBCK_002-4b"/>
　　　用蕭敬夫韻<lb/>
庭院芭蕉碎緑隂高山一曲寄瑶琴西風遊子萬山影明<lb/>
月故鄕千里心江上断鴻随我老天涯芳草爲誰深雪中<lb/>
若作梅花夣約莫孤山人姓林<lb/>
　　　山中<lb/>
烟雲開窈緲荆棘剪離披蠟屐上下齒竹枝長短詞半山<lb/>
江色透獨樹午隂遲世上兒孫老有人猶看棋<lb/>
倐忽當年遇蒙茸㡬度披水霞明畫卷草樹幻騷詞鳥過<lb/>
目不瞬江流意自遲世人空黒白一色看坡棋<lb/>
　　　竹花<lb/>
<pb n="KR4d0365_SBCK_002-5a"/>
黄家紫家闘魏姚夷齊玉立青蕭蕭便是人間小天地不<lb/>
特水上作萍浮<lb/>
　　　夜歸<lb/>
市橋燈火未闌珊一簇人家樹影間想把神仙争羡我不<lb/>
知我正羡渠間<lb/>
　　　八月十六日見梅<lb/>
廣寒殿裏玉樓開那得孤山處士來半夜西風半身影夣<lb/>
中騎得雪驢囘<lb/>
　　　和蕭秋屋韻<lb/>
蘆花作雪照波流黄葉聲中一半秋明月嬋姢千里夣扁<lb/>
<pb n="KR4d0365_SBCK_002-5b"/>
舟汗澷五湖遊星辰活動驚歌笑風露輕寒敵拍浮贏得<lb/>
年年清賞處山河全影入金甌<lb/>
　　　月夜<lb/>
月到中天雲劃開断橋幻出玉樓臺夜深一鶴掠舟過疑<lb/>
是坡仙赤壁來<lb/>
　　　江行<lb/>
日日看山好山山山色蒼忘機鷗下早戀廐馬行忙松曉<lb/>
清風濕荷秋流水香短簑吹鐡笛年嵗大江長<lb/>
　　　𥿄帳<lb/>
𥿄帳白如雪上有坐客影一白不自由黒光蕩無定人倦<lb/>
<pb n="KR4d0365_SBCK_002-6a"/>
影巳散依然雪花瑩湏臾秉燭眠相忘心目静<lb/>
　　　爲劉定伯索油蕨<lb/>
我欲登山去采薇江南秋雨正霏霏仙家觧有逡巡手一<lb/>
筯西風落翠㣲<lb/>
　　　山中小集<lb/>
江山閑勝賞萬戸不湏留客醉客多事吾詩吾自酬夕風<lb/>
吹綘蠟春色漾黄流賔從歸來夜滁翁無此遊<lb/>
　　　新年<lb/>
梅花枕上聽司晨起綰金章候拜親喜對慈顔看鋪鬢髪<lb/>
雖踈脫未如銀<lb/>
<pb n="KR4d0365_SBCK_002-6b"/>
　　　生日和聶吉甫<hi>五月初二日</hi>
青蒲花未老黄竹筍𥘉生細味詩工部閑評字率更大江<lb/>
流日影時鳥說春榮共作千年計身謀政自輕<lb/>
　　　生日和謝愛山長句<hi>崧老字伯華</hi>
　余屏跡山間誦昌黎三星行政自多感亦何有扵初度<lb/>
　客謝愛山翩然逺來貽我長句噓拂而繅籍之者至矣<lb/>
　倚歌而和愧不成章<lb/>
寓形落落大塊間噓吸一氣自徃還枽弧未了男子事何<lb/>
能局促甘囚山昔年此日作初度賔客如雲劇歡舞今年<lb/>
避影却閉門捧觴自壽白頭母故人憶我能遠來虹光滿<lb/>
<pb n="KR4d0365_SBCK_002-7a"/>
䄂生瓊瑰一桮相屬慰岑寂使我發笑愁顔開簸揚且聽<lb/>
箕張口丈夫壮氣湏衝斗夜闌拂劍碧光寒握手相期出<lb/>
雲表<lb/>
　　　生日謝朱約山和來韻<lb/>
元豐五年正月日洛中耆英佳話出當時韓公七十九歡<lb/>
噱賡酬老吟筆偉然冠劍照孔鸞鮐背鳩枤蒲輪安韓公<lb/>
而下文寛夫相高以壽不以官洛塵巳随流水急雲仍相<lb/>
逢松下石顧我行軰真我來兼謩故事強安排約對青山<lb/>
共長乆醉歌要賽滁州守願随後社著深衣闌風伏雨從<lb/>
是非便令攜樽西墅去山花山鳥爲歌舞招招瑶母來庭<lb/>
<pb n="KR4d0365_SBCK_002-7b"/>
闈拍手共笑偷桃兒吾山陂陀白雲滿猿鶴司我北門管<lb/>
紫霞隔㫁雞犬聲下有琥珀滋長齡向來福地七十二此<lb/>
亦清高仙地位朝遊崑崙暮崆峒駕風鞭霆迎我公丹厓<lb/>
翠壁千萬丈與公上上上上上<lb/>
　　　生日山中和蕭敬夫韻<lb/>
山深不用結凉棚風起江蘋暑氣輕處士林泉自今古男<lb/>
兒弧矢付豪英客來不必籠中羽我愛無如橘裏枰一任<lb/>
蒼松栽十里他年猶見茯苓生<lb/>
　　　與朱古平飲山中和蕭敬夫韻<hi>古平名植字聖陶丙辰賦魁太傳卒</hi>
江山自足引千杯况有如今此客哉石室只還湖守住蘆<lb/>
<pb n="KR4d0365_SBCK_002-8a"/>
峯曽屈晦翁來酒酣剰有詩酬唱歩倦何妨車馬囘遊徧<lb/>
此山方可别北厓莫遣曉雲開<lb/>
　　　所懐<lb/>
英英香蕙瑩朝華収拾東風作一家燕語鶯啼春又夏燈<lb/>
花剔盡暗窓斜<lb/>
　　　山中偶成<lb/>
白鶴飛來牽我衣東風吹我下漁磯當年祗爲青山誤直<lb/>
草君王一詔歸<lb/>
　　　次約山賦杏花韻<lb/>
名花韻在午晴初雨沁臙脂臉更敷蒲驛莫妨娯刺史錦<lb/>
<pb n="KR4d0365_SBCK_002-8b"/>
坊豈不勝中書時無艶曲臨軒縱公莫巍壇韞匱沽春老<lb/>
緑隂青子近東風來徃一吹噓<lb/>
　　　贈南安黄梅峯<lb/>
清淺風流聖得知黄昏歸鶴月來時嶺頭更有高寒處却<lb/>
是江南第一枝<lb/>
　　　送人徃湖南<lb/>
鴈拖秋月洞庭邉客路凄凉野菊天雲隔酒尊横北海風<lb/>
吹詩史落西川夜深鬼火千山雪春後䳌花一樹烟爲我<lb/>
祝融峯上看朝暾白處禮蓬仙<lb/>
　　　題張景召簿尉梅墅并餞入南<lb/>
<pb n="KR4d0365_SBCK_002-9a"/>
喚醒三影燕支魂一枝半樹專黄昏江南暗香欝不住霜<lb/>
風吹入羅浮村踈枝不入輞川畫暗香不到東山棋雲階<lb/>
一枕棃花夣參横月落無人知<lb/>
　　　和謝愛山晩吟韻日晩與客散歩因誦夕陽雖好<lb/>
　　　不多時之句謝愛山欣然賦之余亦率然口占以<lb/>
　　　和亦一時之樂也<lb/>
日落未落天凔凉懸厓掛壁留餘光紫烟翠霧空迷茫颼<lb/>
颼度<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>松風長牛背短笛催歸忙飄飄逸興空悠揚襟懐<lb/>
灑落萬慮亡湏臾薄暝山色藏長歌浩浩相激昻淡雲弄<lb/>
月㣲昏黄<lb/>
<pb n="KR4d0365_SBCK_002-9b"/>
　　　别謝愛山<lb/>
緑綺知音早青燈對語遲那知今雨别又重故人思山隔<lb/>
詩情逺雲含容思悲小樓今夜笛莫向月中吹<lb/>
君今拂衣去我獨枕書眠一片過林雨数聲當戸蟬情長<lb/>
空有恨吟苦不成篇後㑹知何日西風老鴈天<lb/>
　　　和胡琴窓<hi>名日宣字徳昭</hi>
買得青山貴似金痩笻上下費沉吟花開花落相関意雲<lb/>
去雲來自在心夜雨一江漁唱小秋風兩䄂客愁深夾堤<lb/>
密與栽楊柳剰有行人待緑隂<lb/>
　　　七月十三夜用燈牌字韻湊成一詩與諸賔一笑<lb/>
<pb n="KR4d0365_SBCK_002-10a"/>
赤壁當年賦子虛西風忽復到菰蒲蟾蜍影裏千秋鑑蟋<lb/>
蟀聲中七月圖詩思飄飄入雲漢歌聲隱隱動江湖萬家<lb/>
簫鼓連燈火見說來年此事無<lb/>
　　　病中作<lb/>
歲月侵尋見二毛劍花冷落鸊鵜膏睡餘吸海龍身痩渇<lb/>
裏奔雲馬骨高百忌不容親酒具千愁那觧减詩豪起來<lb/>
大作屠門嚼自笑我非兒女曹<lb/>
　　　又二絶<lb/>
瞿塘隘處真重險勾漏坡前又一灘世事不容輕易看翻<lb/>
雲覆雨等閑間<lb/>
<pb n="KR4d0365_SBCK_002-10b"/>
病中忽悞通真理静處專尋入定工雨汗淋頭都不管湏<lb/>
臾和氣自冲融<lb/>
　　　又賦<lb/>
一病忽兩月蓬頭夏渉秋形羸心自壮手弱筆仍遒昨夜<lb/>
燈如喜今宵諜莫愁問誰驅五瘧正與五窮謀<lb/>
一病四十日西風草木凉倚床腰見骨覽鏡眼留眶倦䇿<lb/>
吟詩杖頻燒讀易香夜深排果餌乞巧太醫王<lb/>
　　　又賦<lb/>
病裏心如故閑中事更生睡猫随我嬾黠鼠向人鳴羽扇<lb/>
看棋坐黄冠扶杖行燈前翻自喜痩得此詩清<lb/>
<pb n="KR4d0365_SBCK_002-11a"/>
驟雨知何處一溪秋水生苦吟肩鶴痩多病耳蟬鳴隱几<lb/>
惟便睡挑包正倦行山深明月夜乞我半窓清<lb/>
寄興迯吾病吟詩老此生風高鳴鴈起晴乆鵓鳩鴻野樹<lb/>
辭秋落溪雲帶雨行晩凉便懶坐移傍竹隂清<lb/>
　　　借道冠有賦<lb/>
病中蕭散服黄冠笑倒群兒指爲彈祕監賀君曽道士翰<lb/>
林蘇子亦祠官酒壼釣具有時樂茶竈筆床随處安幸有<lb/>
山隂深宻處他年煉就九還丹<lb/>
　　　又賦<hi>時以草果數百枝作枕遂得汗</hi>
一畨潮信過時暫脫熬煎心似轆轤轉身如徽纆纏夜聽<lb/>
<pb n="KR4d0365_SBCK_002-11b"/>
飢鼠嘯晝看伏雌眠急雨千山動應知爲觧弦<lb/>
　　　病甚夣召至帝所獲宥覺而頓愈遂賦<lb/>
卧聽風雷叱天官赦小臣平生無害物不死復爲人道德<lb/>
門庭遠君親念慮新自憐螻蟻軰豈意動蒼旻<lb/>
　　　病愈簡劉小村<lb/>
秋光沁人骨意氣曉來新古鼎龍團雪虛簷麈尾春商山<lb/>
奕棋老赤壁洞簫賔風月真倉扁招呼入屋頻<lb/>
倦餘心似醉病起首如蓬黄竹㫁橋雨白蘋長笛風僊僊<lb/>
鷗屢舞咄咄鴈書空孤負秋來眼閑挑㸑下桐<lb/>
　　　夜坐偶成<lb/>
<pb n="KR4d0365_SBCK_002-12a"/>
蕭蕭秋夜凉明月入我戸攬衣起中庭仰見牛與女坐乆<lb/>
寒露下悲風動紈素不遇王子喬此意誰與語<lb/>
　　　簡琴窓雲屋竹軒諸友<lb/>
世情千萬變險甚劍頭炊嗜傳姑成癖登山且作癡烟霞<lb/>
非<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>痼泉石自心馳獨喜精神徤山中剰有詩<lb/>
　　　用前韻留琴窓<lb/>
百年矛上浙萬事枕中炊病苦還思老貪嗔未若癡雲低<lb/>
天欲動江長岸如馳明月西風徤山頭賦别詩<lb/>
　　　又用韻簡李深之<hi>名道大號深齋</hi>
晩尊和月吸早飯帶星炊鵬鷃從高下螳蟬任黠癡水澄<lb/>
<pb n="KR4d0365_SBCK_002-12b"/>
神自止雲遠意俱馳門外誰車馬故人來課詩<lb/>
　　　早起偶成<lb/>
澹澹池光曙沉沉野色秋片雲生北舎隻鴈過南樓有見<lb/>
皆成趣無言總是愁芭蕉夜來水嚥罷自搔頭<lb/>
　　　又用韻<lb/>
江山如有意天地可無秋夜月馮驩鋏西風王粲樓露蛩<lb/>
令我喜烟草爲誰愁且醉桮中物相看尚黒頭<lb/>
　　　曉起<lb/>
夣破風烟逈衾寒不自由鍾聲到枕曙月影入簾秋鴈過<lb/>
江山老蛩吟草樹愁整冠人共笑兩月不梳頭<lb/>
<pb n="KR4d0365_SBCK_002-13a"/>
遠寺鳴金鐸踈窓試寳熏秋聲江一片曙影月三分倦鶴<lb/>
行黄葉癡猿坐白雲道人無一事抱膝看囘文<lb/>
　　　夜坐<lb/>
淡烟楓葉路細雨<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>花時宿鴈半江畫寒蛩四壁詩少年<lb/>
成老大吾道付逶遲終有劍心在聞雞坐欲馳<lb/>
　　　和朱松坡<lb/>
學醫未至太醫王笑殺年年折臂傷屏裏江山如出色亭<lb/>
臯松菊巳成行細叅不語禪三昧静對無弦琴一張多謝<lb/>
嶺頭詩寄我滿園梅意弄春光<lb/>
　　　陳貫道摘坡詩如寄以自號逹者之流也爲賦浩<lb/>
<pb n="KR4d0365_SBCK_002-13b"/>
　　　浩歌一首<lb/>
浩浩歌人生如寄可奈何春秋去來傳鴻燕朝暮出沒奔<lb/>
羲娥青絲冉冉上霜雪百年歘若彈指過封侯未必勝瓜<lb/>
圃青門老子聊婆娑江湖流浪何不可亦曽力士爲脫靴<lb/>
清風明月不用買何處不是安樂窩鶴脛豈長鳬豈短䕫<lb/>
足非少蚿非多浩浩歌人生如寄可柰何不能高飛與逺<lb/>
舉天荒地老懸網羅到頭北邙一杯土萬事碌碌空奔波<lb/>
金張許史乆寂寞古來賢聖聞丘軻乃知世間爲長物惟<lb/>
有真我難㓕磨浩浩歌人生如寄可奈何春夣婆春夣婆<lb/>
拍手笑呵呵是亦一東坡非亦一東坡<lb/>
<pb n="KR4d0365_SBCK_002-14a"/>
　　　借朱約山韻就賀桂冠<lb/>
身徤尚堪松下飯眼明正好橘中棋青山有約當朱戸白<lb/>
首何心上彩闈栗里田園供雅興午橋鍾鼓賞清時晩來<lb/>
倦客秋江上坐看半天黄鵠飛<lb/>
　　　用前人韻賦招隱<lb/>
釣魚船上聽吹笛煨芋爐頭看下棋賸有晚愁歸别浦巳<lb/>
無春夣到端闈去年尚憶桃紅處好景重逢橘緑時珎重<lb/>
山人招隱意猿啼鶴嘯白雲飛<lb/>
　　　用前人韻招山行以春爲期<lb/>
掃殘竹徑随人坐鑿破苔磯到處棋一水樓臺開曉鏡萬<lb/>
<pb n="KR4d0365_SBCK_002-14b"/>
山花水放春闈雪中便有囘舟興林下豈無燒筍時莫待<lb/>
東風吹柳絮眼穿籠鶴遶湖飛<lb/>
　　　翰林權直罷歸和朱約山韻<lb/>
閑雲舒卷無聲畫醉石𫾣推一色棋試問挂瓢棲碧洞何<lb/>
如襆𬒳卧彤闈夣中芳草還成路别後黄花又是時羞殺<lb/>
今年堂上燕片心寄與鴈南飛<lb/>
　　　慶羅氏祖母百歲　羅氏慶門壽母百歲父老見<lb/>
　　　所未甞鄕閭夸以爲盛某旣交朋升堂爲壽退布<lb/>
　　　席㕔事與横舟昆弟子姪舉酒盡歡酒酣賦詩志<lb/>
　　　喜也<lb/>
<pb n="KR4d0365_SBCK_002-15a"/>
麗日萱花照五雲升堂風采見乾淳蓬萊㑹上逢王母婺<lb/>
女光中見老人雨露一門華髪潤江山滿座綵衣新只将<lb/>
千載苓爲壽更住人間九百春<lb/>
　　　拜羅氏百歲母之明日主人舉酒客張千載心賦<lb/>
　　　詩某喜賛不自巳見之趂韻<lb/>
翠㣲三鳥近畫閣五雲横春水鷗聲滑夕陽鴉背明尊前<lb/>
持一笑花下卧餘醒曽見瑶池母不爲虚此生<lb/>
　　　醉清湖上三日存叟獨不在坐卽席有懐<lb/>
石鼎吟方透瑶觴醉未䦨踈林花宻綴舊壘燕新安春半<lb/>
湖山好夜深江海寒王孫隔芳草初月正相看<lb/>
<pb n="KR4d0365_SBCK_002-15b"/>
　　　羅山長存叟兄弟來謝宴山中<hi>存叟名耕登科</hi>
天開盤谷隱春到浣溪家一水樓臺影滿山桃李花春風<lb/>
寄横笛夜月擬乗槎政好逢佳客江空北斗斜<lb/>
　　　壽朱約山八十韻<hi>九月十三日</hi>
翠䄂瓊樓八十翁平安曉宇看孤鴻五湖圖裏添彭祖南<lb/>
極光中約祝融日日青山醉春色年年黄菊飽西風鷹揚<lb/>
但願無施處臣老婆娑一釣蓬<lb/>
　　　壽朱約山八十三歲<lb/>
八十餘翁雪滿顛深衣大帶耳垂肩磻溪囘首今三載絳<lb/>
縣論心又十年歸去來兮真富貴羙哉壽也活神仙門前<lb/>
<pb n="KR4d0365_SBCK_002-16a"/>
燕雀紛如雨媿我白雲深處眠<lb/>
　　　賀祕書歐陽巽齋先生遷居<hi>名守道字公權</hi>
先生挾冊當菑畬不待辛勤有屋廬宅様只還齊里舊鄕<lb/>
風好似頴川居鏡湖今日賀外監瀛舘前年虞祕書天下<lb/>
經綸猶一室時人尚敢說吾迂<lb/>
　　　挽李制帥二首<hi>名遇龍字叔典</hi>
上下荆淮劍氣雄進擔全蜀凛英風將壇㰱血金湯志白<lb/>
腹填天竹帛功治法征謀関世道精忠定力簡皇衷傷哉<lb/>
生出瞿塘險翻落黄粱一夣中<lb/>
世変江河渺未涯如公真是濟時危㡬年荆益龍驤譽一<lb/>
<pb n="KR4d0365_SBCK_002-16b"/>
日瀟湘鵩䜟悲天下皆傳清獻節人心自有武候碑郎君<lb/>
昔共慈恩約抆泪西風寄些詞<lb/>
　　　挽孫庸齋<hi>樞宻兄</hi>
淮水竒人物樞星偉弟兄泰山開學譜雲谷發時源委吏<lb/>
初行志脩文莫返䰟功名傳乆逺頼有二郎存<lb/>
　　　挽龚用和<lb/>
結屋南陵三十秋田園舊隱隔江流鄜州避乱杜工部下<lb/>
澤乗車馬少遊名利無心付隍鹿詩書有種出烟樓長淮<lb/>
清野難歸玉䰟魄猶應恋故立<lb/>
　　　挽万監丞益之<lb/>
<pb n="KR4d0365_SBCK_002-17a"/>
文華時軰右質朴古風餘壁上春陵記屏間太極圗雲山<lb/>
居士屋風雪故人書一夣中觀化堯夫以後無<lb/>
　　　哭祕書彭止所<hi>名方逈丙辰省元</hi>
人物孤中祕神山返異仙日穿陪紼處夣断曝書年玉質<lb/>
應無死韋編豈不傳奠芻和泪遣此月向誰圓<lb/>
　　　挽湖守呉西林<hi>名道夫字深㴟沒於湘</hi>
凛凛千軍筆堂堂一靣威荆流春浪湧峽樹莫雲飛素壁<lb/>
鯨猶在中橋鶴不歸劍亭遺跡古豐石照山輝<lb/>
傾盖歲年晚相知江海深春天思北樹夜雨話西林五嶺<lb/>
生前夣中原地下心英雄凋落尽慷慨一霑襟<lb/>
<pb n="KR4d0365_SBCK_002-17b"/>
　　　挽高郵守晏桂山<hi>名陶字復之祕書丞</hi>
淮南巳仙去桂樹欝青青五馬賢聲望三丞舊典刑邦人<lb/>
多感嘆諸老半凋零何日持雞酒傷心請葬銘<lb/>
　　　挽鄢晋叔主簿<hi>名晋同榜</hi>
此君何坦坦廻首杏園遊䰟魄湘潭去聲名彭澤休百年<lb/>
中道短千里故鄕愁六子三方㓜遺言可泪流<lb/>
　　　挽王逺叔<lb/>
孟甞生五日白首嘆遭逢燈火殘編雨虀鹽短褐風八天<lb/>
下鵰鶚半水偃蛟龍原上諸生哭黄花衰草中<lb/>
　　　挽蕭帥機虎溪<hi>名了翁字明可</hi>
<pb n="KR4d0365_SBCK_002-18a"/>
世以千金重誰能學隱君一門名似雨滿座客如雲志願<lb/>
生無憾聲華死有聞韓碑照原草含笑有斯文<lb/>
　　　挽朱尚書貔孫<lb/>
一代文昌貴千年諌議名天球聲渾厚元酒韻和平巖穴<lb/>
思風采朝廷惜老成東西生死别江水泪爲傾<lb/>
　　　挽太博朱古平<lb/>
白氏賢司馬昌黎真學官江湖驚落筆朝野望彈冠天馬<lb/>
高風骨秋鷹折羽翰萊庭人白髪烟雨萬松寒<lb/>
鐡硯傷同志青燈憶舊游臨軒朝鳳闕馳道聽雞籌魏野<lb/>
神仙宅元龍湖海樓西風一揮泪世事盖棺休<lb/>
<pb n="KR4d0365_SBCK_002-18b"/>
　　　挽黎致政<hi>黎探花祖</hi>
楚峯天地闊四世百年家鶴髪垂𫀆葉龍孫上榜花詩書<lb/>
新雨露松栢老烟霞白馬蒼山路斯人忽巳遐<lb/>
　　　古心江先生以舊弼出鎮長沙癸酉十月乙亥是<lb/>
　　　爲七十六嵗門人文某以一節趨走部内謹擬古<lb/>
　　　體一首爲壽<lb/>
炎圖啓丕運皇路熈以平蜿蟺發令姿有羙洵一人鴻藻<lb/>
舒朝華大音鏘韶鈞黼珽麗三階火龍昭紞紘桓圭殿南<lb/>
服熊旂𬒳金城瞻彼鶉爲火翼軫宣其精祥鸞舞瑶席鳴<lb/>
鳳翔媧笙孟冬兆陽氣西北無浮雲駕言酌春酒可以寫<lb/>
<pb n="KR4d0365_SBCK_002-19a"/>
我情揚旍下祝融躧履朝奉清嘉猷扇九垓還以遂古淳<lb/>
君子保金石所以永國成純嘏錫千歲綿綿賛休明<lb/>
　　　送張宗甫兄弟䠂觀登舟赴湖北試<lb/>
金螺曉氣照人寒手把天漿領佩環夜月送魚來赤壁秋<lb/>
風吹鴈發衡山東南折處旗花見牛女光中槎影還見說<lb/>
青年文賦好士龍一笑共雲間<lb/>
　　　衡州送胡端逸赴漕<hi>號觀齋時八月十五日発兵討賊</hi>
䠂觀簷花曉舟人擊鼓東蛟龍噀靈雨鵰鶚展雄風此客<lb/>
雲霄士斯文造化工捷來君飲此我亦凱元戎<lb/>
　　　題䠂觀樓<lb/>
<pb n="KR4d0365_SBCK_002-19b"/>
西風吹感慨曉氣薄登臨半壁䠂雲立一川湘雨深乾坤<lb/>
横笛影江海倚樓心遺恨飛鴻外南來訪逺音<lb/>
　　　安序宋吏部來牧衡陽某將指聮事好也㑹以便<lb/>
　　　郡歸養獲忝交承臨發賦詩湘水千里<lb/>
傾盖年華晩行人早發湘白雲虹浪小明月燕花香明浦<lb/>
春何急巴山日正長祝君加一板我意爲桐鄕<lb/>
　　　贈周東卿畫魚<lb/>
觀君瀟湘圖起我濠上心短褐波濤舊秋雨菰蒲深<lb/>
　　　某叨臬衡湘蒙恩以便郡歸養肯齋大卿實寓衡我十年前邦君<lb/>
　　　也一再見間即分南北五言啓之所以致今舊丙繾綣云<hi>李肯斋名芾</hi>
<pb n="KR4d0365_SBCK_002-20a"/>
瀟湘一夜雨湖海十年雲相見皆成老重逢便作分啼䳌<lb/>
春浩蕩囘鴈曉殷勤江闊人方徤月明思對君<lb/>
　　　幕客載酒舟中即席序别<lb/>
故人滿江海遊子下瀟湘夣載月千里意行雲一方櫓聲<lb/>
人語小岸影客心長總是浮萍迹飛花莫近檣<lb/>
　　　用韻謝諸客和章<lb/>
傳鼓發船去我秦君向湘持螯思太白占鵲問東方世味<lb/>
秋雲薄交情江水長相期天路曉陣馬度風檣<lb/>
　　　湘潭道中贈丁碧眼相士<lb/>
自詭衡山道士孫至今句法有軒轅世人未見題堯廟盡<lb/>
<pb n="KR4d0365_SBCK_002-20b"/>
把昌黎作寓言<lb/>
收拾衡雲作羽衣便如屈子逺遊歸離騷忘却題天柱爲<lb/>
立斜陽問翠㣲<lb/>
　　　咸淳甲戌第二朔予道櫧洲里徐畋方諌自長沙<lb/>
　　　來爲别問客㡬何曰半年矣臨别爲賦<lb/>
君爲湘水燕我作衡陽鴈鴈去燕方留白雲草迷岸<lb/>
　　　和衡守宋安序送行詩并序<lb/>
　某將指罔功叨符便養初聯寅誼近依清燕之香末忝<lb/>
交盟親授朱提之印冠盖一時之盛事縉紳百世之深<lb/>
情别集殷勤歌詞鄭重夣囘雲舍深懐萱草之詩思乏<lb/>
<pb n="KR4d0365_SBCK_002-21a"/>
雪車謾和梅花之賦瞻言作逺覽擲爲榮<lb/>
玉立湘西第一州丹梯小爲嶽雲留東風城郭人行樂春<lb/>
日旌旗公出遊便趂綈香摩碧漢莫嫌綉影涴清流兩君<lb/>
相見衣冠好記取兒孫好話頭<lb/>
方共衡雲把酒杯春風吹向鬰孤臺鴈將囘處驚帆落花<lb/>
未開時怯笛催别草可堪遊子去寄梅應爲故人來臨行<lb/>
笑覔凝香譜十駕那追逸驥材<lb/>
　　　贈萍鄕道士<lb/>
道上觀行人半似重相見古云性相近性豈不如面萬形<lb/>
本一性萬心方一殊世固難絶聖亦恐難絶愚<lb/>
<pb n="KR4d0365_SBCK_002-21b"/>
　　　白髭行<lb/>
憶昔守宣時白上一根髪去之四五年一化爲七八今年<lb/>
客衡湘黒髭巳多黄衆黄忽一白驚見如陵陽白髪巳爲<lb/>
常白髭何足恠歳月不可歇雪霜日長大世人競染緇厭<lb/>
之固足嗤誰服蘆菔湯避老亦奚爲少老如春秋造物以<lb/>
爲儔吾方樂吾天樂天故不憂<lb/>
　　　將母赴贑道西昌<lb/>
重來鷗閣曉帆影漲新晴倚檻雲來去閉簾花送迎江湖<lb/>
春汗澷歳月老峥嶸手把忘憂草䕫䕫繞太清<lb/>
　　　快閣遇雨觀瀾<lb/>
<pb n="KR4d0365_SBCK_002-22a"/>
一笑登臨晚江流接太虛自慚雲出岫争訝雨随車慷慨<lb/>
十圍柳周囘千里魚故園隄好在夜夣繞吾廬<lb/>
　　　題鬰孤臺<lb/>
城郭春聲闊樓臺晝影遲並天浮雪界盖海出雲旗風雨<lb/>
十年夣江湖萬里思倚闌時北顧空翠濕朝曦<lb/>
　　　予題鬰孤泉筦五湖翁姚濓爲之和翁官滿歸里<lb/>
　　　因韻䞇别并謝前辱<lb/>
巢龜君往好涌翠我來遲夜雨呼三韭春風試一旗飛花<lb/>
行客夣芳草故人思何日五湖上同看浴海曦<lb/>
　　　用韻謝前人<lb/>
<pb n="KR4d0365_SBCK_002-22b"/>
兹遊良邂逅吾道未逶遲斗野横雙劍牛津直兩旗此風<lb/>
應小住明日便相思輸與君家近扶桒五色曦<lb/>
　　　翠玉樓晩雨<lb/>
晩樓一曲轉梅花官事無多報放衙林木蔽虧烟㫁續江<lb/>
流曲折雨横斜年華冉冉風前影歲莫悠悠客裏家一鴈<lb/>
近從沙觜落更饒片雪入天涯<lb/>
　　　翠玉樓觀雪<lb/>
矯矯臨清泚濛濛認翠㣲綈春生客䄂鐡冷上戎衣柳眼<lb/>
驚何老梅花覺半肥新來有公事白戰破重圍<lb/>
　　　翠玉樓和胡端逸韻<lb/>
<pb n="KR4d0365_SBCK_002-23a"/>
客影魚千里年華柳十圍白雲栖石宻黄鵠出烟㣲江海<lb/>
秋風老湖山晚日暉鬰孤臺上望野闊犢初肥<lb/>
　　　翠玉樓<lb/>
昏鴉何處落野渡少人行黄葉聲在地青山影入城江湖<lb/>
行客夣風雨故鄕情試問南來信梅花三兩英<lb/>
　　　合江樓<lb/>
天上名鶉尾人間說虎頭春風千萬岫秋水兩三洲客晚<lb/>
驚黄葉官閑笑白鷗雙江日東下我欲賦扁舟<lb/>
西䠂驚鴻晚東淮落木秋蒸湘今石鼓句宛古宣州白日<lb/>
聊清賞青山總舊遊不知滄海水何處接天流<lb/>
<pb n="KR4d0365_SBCK_002-23b"/>
　　　皂盖樓<lb/>
一水樓臺繞半空圖晝開蝸涎行薜荔雀影上苟苔碧落<lb/>
人千載青山酒一杯晚烟看不盡待月却歸來<lb/>
　　　石樓<lb/>
曉色重簾捲春聲疊鼓催長垣連草樹逺水照樓臺八境<lb/>
烟濃淡六街人徃來平安消息好看到嶺頭梅<lb/>
　　　馬祖巖<lb/>
曽將飛錫破苔㾗一片雲根鎻洞門山外人家山下路石<lb/>
頭心事付無言<lb/>
　　　禪関<lb/>
<pb n="KR4d0365_SBCK_002-24a"/>
秋風吹日上禪関路入松花第一彎只願四時烟霧少滿<lb/>
城樓閣見青山<lb/>
　　　吸江<lb/>
絶壁千尋俯雪湒春花秋草有䰐鬖當年誤著蒲團坐惹<lb/>
得人稱馬祖巖<lb/>
　　　塵外<lb/>
半山風雨截江城未脫人間總是塵中夜起看衣上月青<lb/>
天如水露華新<lb/>
　　　雲端<lb/>
半空夭矯起層臺傳道劉安車馬來山上自晴山下雨倚<lb/>
<pb n="KR4d0365_SBCK_002-24b"/>
闌平立看風雷<lb/>
　　　清江何漢英再見於空同讀歐陽先生詩感慨爲<lb/>
　　　賦<lb/>
采芝雲滿山采檗瀑垂澗當年有清徽爲寄南來鴈鴈去<lb/>
人巳逝歲月剨云晏流水失聲音西河老憂患徃日志士<lb/>
悲窮途行子慣君爲梁宋遊我復江漢宦十年耿相逢千<lb/>
里欠一盻玄機寄糟䄸美疢堕芻豢贈子歸東方聊薦呉<lb/>
興莧<lb/>
　　　送曹倅巖山官滿歸里<hi>名夫發贑倅</hi>
春陵光霽落蒼苔葛水神仙立翠槐萬里雲霞麒驥路三<lb/>
<pb n="KR4d0365_SBCK_002-25a"/>
年風月鳯凰臺興同老子復不淺歌曰先生歸去來庾嶺<lb/>
梅花開漸徧一枝就與寄蓬萊<lb/>
　　　和前人賦别<lb/>
翠松三萬頃松雪著神仙柳院催金鑰江花送玉鞭曉巖<lb/>
雲壁立晩棹浪規圓未了醉翁事重尋頴上田<lb/>
當年童子見今見二毛翁海月三秋别江雲一日同鷗心<lb/>
馳舍北龍尾曵天東定有延和奏南來寄一通<lb/>
　　　贈明脉蕭信叔<lb/>
枚乗擅七發郭玉明四難㣲言起沈痼此道今澷澷云何<lb/>
東海生而乃緒真要砉然以神遇契彼鏡經玅我欲炊彫<lb/>
<pb n="KR4d0365_SBCK_002-25b"/>
胡俯鑿菊水泉壽彼方輿人六氣何由諐<lb/>
　　　贈林碧鑑相士<lb/>
咸陽宮中四尺鏡照人五臓何烱烱桒田滄海千餘年百<lb/>
錬依然化爲鑛君從何處得此物鑄就雙瞳敵秋月向未<lb/>
照心今照形不事瀾翻三寸舌逺衝風雪肯我過看來猶<lb/>
未深知我我方簑笠立釣磯萬事浮雲都勘破噫嘻吁只<lb/>
今神目鬼眼紛道途暗中許負應盧胡試問何如林家老<lb/>
碧鑑不知天津橋上復有龍鍾無<lb/>
　　　送吉州陳守觧任<lb/>
羙人䇿良馬弭節螺江湄歳年忽晼晚桃李已成蹊遥遥<lb/>
<pb n="KR4d0365_SBCK_002-26a"/>
一水間復復東與西晴川夾脩楊行舟何能維朱鳯翔海<lb/>
山層漢揚音徽高岡有梧桐駕言覽朝暉贈君以白雲白<lb/>
雲不我持贈君以明月明月不我携白雲與明月遠道相<lb/>
追随<lb/>
　　　贈蜀醫鍾正甫<lb/>
炎皇覽衆草異種多西州爲君望岷岷使我雙泪流向來<lb/>
秦越人朝洛夕邯鄲子持鵲經來自西亦徂南江南有羈<lb/>
羽豈不懐故營何當同皇風六氣和且平<lb/>
　　　改題萬安縣凝祥觀<lb/>
古道松花空翠香風前鬢影照滄浪飛泉半璧朝雲濕啼<lb/>
<pb n="KR4d0365_SBCK_002-26b"/>
鳥滿山春日長湏信神仙元有國不知蠻觸是何鄕道人<lb/>
横笛招歸鶴坐到斜暉上璧璫<hi>相如遊獵賦華<graphic n="KR3376" url="https://raw.githubusercontent.com/kanripo/KR-Gaiji/master/images/KR3376.png" mimeType="image/png"/>璧璫注壁璫以玉爲椽頭</hi>
　　　西昌倪氏有山谷書杜陵山水圖障歌作江山堂<lb/>
　　　堂廢其後人以黄書求題䟦感慨一絶<lb/>
杜二巳無黄九去長歌大字落江山百年風物今何似春<lb/>
水晚烟飛白鷴<lb/>
　　　山中再次胡德昭韻<lb/>
不將顔色汙黄金落得㶚橋驢上吟是處江山生酒興滿<lb/>
天風雪得梅心觥籌堂裏春聲沸燈火林臯夜色深人世<lb/>
可能行樂耳重游不用上晴隂<lb/>
<pb n="KR4d0365_SBCK_002-27a"/>
人生柳絮闘堅牢過眼春光歎伯勞蜀道謾傳千古險廬<lb/>
山方許一人高眼前見赤徒妨道耳後生風未當豪明月<lb/>
盧花随處有扁舟自在不湏篙<lb/>
曽見尊前此客哉笑携麈尾拂苺苔水邉飛鴈年年見湖<lb/>
上新亭日日來酹菊醉餘披草坐探梅吟罷帶花囘北厓<lb/>
尚𬒳剛風隔笑按匆匆上馬杯<lb/>
　　　山中泛舟觴客<lb/>
便作乗槎客蕭蕭骨髪清尊前山月過笛裏水風生半夜<lb/>
魚龍沸三秋河漢明雪堂眠二客夣與白鷗盟<lb/>
　　　病中作<lb/>
<pb n="KR4d0365_SBCK_002-27b"/>
六月廿四夜人間熱欲炊病懐如酒困倦睫似書癡夣與<lb/>
千年接心随萬里馳客來相問訊寄語有新詩<lb/>
　　　山中卽事<lb/>
山中方雨笠天外忽晴絲夕釣江澄練春行路布棋乾坤<lb/>
供俯仰歲月任差池有酒如澠在何妨日問竒<lb/>
　　　挽巽齋先生歐陽大著<lb/>
徘徊河西上月落衆星稀哲人萎中道雨絶将安之昔者<lb/>
麗鴻藻玉振含清暉名理軼晋魏雅言襲軻思連駕覲馳<lb/>
道並坐侍端闈及門懐燕婉升堂接逶迤方期黄鵠翔忽<lb/>
作朝露晞黔婁不盖體延陵有遺悲層阿翳寒樹平䠂曖<lb/>
<pb n="KR4d0365_SBCK_002-28a"/>
布㣲帷㡛衣廣柳縞冠涕如縻水從章江去雲遶䠂山飛<lb/>
巳矣如有聞斯文不在兹<lb/>
　　　送劉其發入蜀<lb/>
秋風凄巳寒蜀道阻且長虎狼伏原野欲濟川無梁客從<lb/>
何處來云我之西方蕭蕭驌驦鳴熠熠湛盧光昔時榮華<lb/>
地今爲争戰埸将軍楊天戈壮士發戎行江南有覊鳥悠<lb/>
悠懐故鄉駕言與子遊雲天何茫茫<lb/>
　　　周蒼厓入吾山作圖詩贈之<lb/>
三生石上結因縁𫀆笏横斜學米顛漁父㡬忘山下路仙<lb/>
人時訪嶺頭船烏猨白鶴無根樹淡月踈星一線天爲我<lb/>
<pb n="KR4d0365_SBCK_002-28b"/>
醉呼添濛澒倦來平卧看雲烟<lb/>
　　　題羅次說竹巖摘藁<lb/>
游子西南來出門道何悠文章㑹有用意氣輕身謀紛紛<lb/>
食梁肉藜藿當其憂君看百川水何處不東流<lb/>
　　　挽劉知縣<hi>名元高字仲山實齋之子</hi>
玉海淵源懿金閨歩武高功名千載意翰墨一時豪天馬<lb/>
含風骨秋鷹折羽毛相逢俱白髪流涕濕征𫀆<lb/>
　　　古樂府<hi>壽人母</hi>
珊瑚香點胭脂雪芙蓉帳壓春雲熱明朝早㺯燈前月㶑<lb/>
灔九霞碧藕析璇杓高聳婺女明金波漾曉輝郞星赤瓊<lb/>
<pb n="KR4d0365_SBCK_002-29a"/>
曲裏長眉青頭上更有經池君六九五十四東風西蟠桃<lb/>
花花未紅鳴鸞鼓玉聲玲瓏緑毛蒙茸蓮水龜斒斕五色<lb/>
人間稀春多瑞葉不敢飛氷壼光滿魚龍轉笑中低舞玉<lb/>
釵燕明年今日長秋殿安輿入侍金桃宴<lb/>
　　齊天樂<hi>慶湖北漕知卾州李樓峯</hi>
南樓月轉銀河曙玉簫又吹梅早鸚鵡沙晴蒲萄水暖一<lb/>
縷燕香清裊瑶池春透想桃露霏霞菊波沁曉𫀆錦風流<lb/>
御仙花帶瑞虹繞玉關人正未老喚磯頭黄鶴岸巾談笑<lb/>
劍拂淮清槊横楚黛雨洗一川烟草印黄似斗看半硯薔<lb/>
薇滿鞍楊柳沙路歸來金貂蟬翼小<lb/>
<pb n="KR4d0365_SBCK_002-29b"/>
　　　齊天樂<hi>甲戌湘憲種德堂燈屏</hi>
夜來早得東風信瀟湘一川新緑柳色含晴梅心沁暖春<lb/>
淺千花如束銀蟬乍浴正沙鴈將還海鼇初矗雲擁旌旗<lb/>
笑聲人在畫闌曲星虹瑶樹縹緲珮環鳴碧落瑞籠華屋<lb/>
露耿銅虬氷翻鐡馬簾幙光摇金粟遲遲倚竹更爲把瑶<lb/>
樽滿斟<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁囘首宫蓮夜深歸院燭<lb/>
文山先生全集卷之二終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_003-1a"/>
文山先生全集卷之三　文集<lb/>
　對䇿<lb/>
　　　御試䇿一道<hi>有題</hi>
盖聞道之大原出於天超乎無極大極之妙而實不離乎<lb/>
日用事物之常根乎隂陽五行之賾而實不外乎仁義禮<lb/>
智剛柔善惡之際天以澄著地以靖謐人極以昭明何莫<lb/>
由斯道也聖聖相傳同此一道由修身而治人由致知而<lb/>
齊家治國平天下本之精神心術逹之禮樂刑政其體甚<lb/>
微其用則廣歴千萬世而不可易然功化有淺深證效有<lb/>
遲速者何歟朕以寡昧臨政願治于茲歴年志愈勤道愈<lb/>
<pb n="KR4d0365_SBCK_003-1b"/>
遠窅乎其未朕也朕心疑焉子大夫明先聖之術咸造在<lb/>
廷必有切至之論朕將虛己以聽三墳而上大道難名五<lb/>
典以來常道始著日月星辰順乎上鳥獸草木若於下九<lb/>
功惟叙四夷來王百工熈哉庻事康哉非聖神功化之驗<lb/>
歟然人心道心寂寥片語其危微精一之妙不可以言旣<lb/>
歟誓何爲而畔㑹何爲而疑俗何以不若結繩治何以不<lb/>
若畫像以政凝民以禮凝士以天保采薇治内外憂勤危<lb/>
懼僅克有濟何帝王勞逸之殊歟抑隨時損益道不同歟<lb/>
及夫六典建官盖爲民極則不過曰治曰教曰禮曰政曰<lb/>
刑曰事而巳豈道之外又有法歟自時厥後以理欲之消<lb/>
<pb n="KR4d0365_SBCK_003-2a"/>
長驗世道汙隆隂濁之日常多陽明之日常少刑名雜覇<lb/>
佛老異端無一毫㡬乎道駁乎無以議爲然務德化者不<lb/>
能無上郡鴈門之警施仁義者不能無末年輪臺之悔甚<lb/>
而無積仁累德之素紀綱制度爲足維持憑藉者又何歟<lb/>
朕上嘉下樂夙興夜寐靡遑康寜道乆而未洽化乆而未<lb/>
成天變洊臻民生寡遂人才乏而士習浮國計殫而兵力<lb/>
弱符澤未清邉備孔棘豈道不足以御世歟抑化裁推行<lb/>
有未至歟夫不息則乆乆則徴今胡爲而未徴歟變則通<lb/>
通則乆今其可以屢更歟子大夫熟之復之勿激勿泛以<lb/>
副朕詳延之意寳祐四年五月八日<lb/>
<pb n="KR4d0365_SBCK_003-2b"/>
臣對恭惟皇帝陛下處常之乆當㤗之交以二帝三王之<lb/>
道㑹諸心將三紀于此矣臣等鼓舞於鳶飛魚躍之天皆<lb/>
道體流行中之一物不自意得旅進于陛下之庭而陛下<lb/>
且嘉之論道道之不行也乆矣陛下之言及此天地神人<lb/>
之福也然臣所未觧者今日巳當道乆化成之時道洽政<lb/>
治之候而方歉焉有志勤道遠之疑豈望道而未之見耶<lb/>
臣請泝太極動静之根推聖神功化之驗就以聖問中不<lb/>
息一語爲陛下勉幸陛下試垂聽焉臣聞天地與道同一<lb/>
不息聖人之心與天地同一不息上下四方之宇徃古來<lb/>
今之宙其間百千萬變之消息盈虛百千萬事之轉移闔<lb/>
<pb n="KR4d0365_SBCK_003-3a"/>
闢何莫非道所謂道者一不息而巳矣道之隱於渾淪藏<lb/>
於未琱未琢之天當是時無極太極之體也自太極分而<lb/>
隂陽則隂陽不息道亦不息隂陽散而五行則五行不息<lb/>
道亦不息自五行又散而爲人心之仁義禮智剛柔善惡<lb/>
則乾道成男坤道成女穹壤間生生化化之不息而道亦<lb/>
與之相爲不息然則道一不息天地亦一不息天地之不<lb/>
息固道之不息者爲之聖人出而爲天地立心爲生民立<lb/>
命爲徃聖繼絶學爲萬世開太平亦不過以一不息之心<lb/>
充之充之而修身治人此一不息也充之而致知以至齊<lb/>
家治國平天下此一不息也充之而自精神心術以至於<lb/>
<pb n="KR4d0365_SBCK_003-3b"/>
禮樂刑政亦此一不息也自有三墳五典以來以至於太<lb/>
平六典之世帝之所以帝王之所以王皆自其一念之不<lb/>
息者始秦漢以降而道始離非道之離也知道者之鮮也<lb/>
雖然其間英君誼辟固有號爲稍稍知道矣而又沮於行<lb/>
道之不力知務德化矣而不能不尼之以黄老知施仁義<lb/>
矣而不能不遏之以多欲知四年行仁矣而不能不畫之<lb/>
以近效上下二三千年間牽𥙷過時架漏度日毋恠夫駁<lb/>
乎無以議爲也獨惟我朝式克至于今日休陛下傳列聖<lb/>
之心以㑹藝祖之心㑹藝祖之心以叅帝王之心叅天地<lb/>
之心三十三年間臣知陛下不貳以二不叅以三茫乎天<lb/>
<pb n="KR4d0365_SBCK_003-4a"/>
運窅爾神化此心之天混兮闢兮其無窮也然臨御浸乆<lb/>
持循浸熟而筭計見效猶未有以大快聖心者上而天變<lb/>
不能以盡無下而民生不能以盡遂人才士習之未甚純<lb/>
國計兵力之未甚充以至盗賊兵戈之警所以貽宵旰之<lb/>
憂者尢所不免然則行道者殆無驗也邪臣則以爲道非<lb/>
無驗之物也道之功化甚深也而不可以爲迂道之證效<lb/>
甚遲也而不可以爲速維天之命於穆不巳天地之所以<lb/>
爲天地也之德之純純亦不巳聖人之所以爲聖人也爲<lb/>
治顧力行何如耳焉有行道於歳月之暫而遽責其驗之<lb/>
爲迂且遠邪臣之所望於陛下者法天地之不息而巳姑<lb/>
<pb n="KR4d0365_SBCK_003-4b"/>
以近事言則責躬之言方發而隂雨旋霽是天變未甞不以<lb/>
道而弭也賑饑之典方舉而都民歡呼是民生未甞不以<lb/>
道而安也論辯建明之詔一頒而人才士習稍稍渾厚招<lb/>
填條具之㫖一下而國計兵力稍稍充實安吉慶元之小<lb/>
獲維揚瀘水之雋功無非憂勤於道之明驗也然以道之<lb/>
極功論之則此淺效耳速效耳指淺效速效而遽以爲道<lb/>
之極功則漢唐諸君之用心是也陛下行帝而帝行王而<lb/>
王而肯襲漢唐事邪此臣所以賛陛下之不息也陛下儻<lb/>
自其不息者而充之則與隂陽同其化與五行同其運與<lb/>
乾坤生生化化之理同其無窮雖充而爲三紀之風移俗<lb/>
<pb n="KR4d0365_SBCK_003-5a"/>
易可也雖充而爲四十年圄空刑措可也雖充而爲百年<lb/>
德洽於天下可也雖充而爲卜世過暦億萬年敬天之休<lb/>
可也豈止如聖問八者之事可徐就理而巳哉臣謹昧死<lb/>
上愚對臣伏讀聖䇿曰盖聞道之大原出於天超乎無極<lb/>
太極之妙而實不離乎日用事物之常根乎隂陽五行之<lb/>
賾而實不外仁義禮智剛柔善惡之際天以澄著地以靖<lb/>
謐人極以昭明何莫由斯道也聖聖相傳同此一道由修<lb/>
身而治人由致知而齊家治國平天下本之於精神心術<lb/>
逹之於禮樂刑政其體甚㣲其用則廣歴千萬世而不可<lb/>
易然功化有淺深證效有遲速何歟朕以寡昧臨政願治<lb/>
<pb n="KR4d0365_SBCK_003-5b"/>
于兹歴年志愈勤道愈遠窅乎其未朕也朕心疑焉子大<lb/>
夫明先王之術咸造在庭必有切至之諭朕將虛巳以聽<lb/>
臣有以見陛下遡道之本原求道之功效且疑而質之臣<lb/>
等也臣聞聖人之心天地之心也天地之道聖人之道也<lb/>
分而言之則道自道天地自天地聖人自聖人合而言之<lb/>
則道一不息也天地一不息也聖人亦一不息也臣請遡<lb/>
其本原言之茫茫堪輿坱圠無垠渾渾元氣變化無端人<lb/>
心仁義禮智之性未賦也人心剛柔善惡之氣未禀也當<lb/>
是時未有人心先有五行未有五行先有隂陽未有隂陽<lb/>
先有無極太極未有無極太極則太虛無形冲漠無朕而<lb/>
<pb n="KR4d0365_SBCK_003-6a"/>
先有此道未有物之先而道具焉道之體也旣有物之後<lb/>
而道行焉道之用也其體則微其用甚廣卽人心而道在<lb/>
人心卽五行而道在五行即隂陽而道在隂陽即無極太<lb/>
極而道在無極太極貫顯微兼費隱包小大通物我道何<lb/>
以若此哉道之在天下猶水之在地中地中無徃而非水<lb/>
天下無徃而非道水一不息之流也道一不息之用也天<lb/>
以澄著則日月星辰循其經地以靖謐則山川草木順其<lb/>
常人極以昭明則君臣父子安其倫流行古今綱紀造化<lb/>
何莫由斯道也一日而道息焉雖三才不能以自立道之<lb/>
不息功用固如此夫聖人體天地之不息者也天地以此<lb/>
<pb n="KR4d0365_SBCK_003-6b"/>
道而不息聖人亦以此道而不息聖人立不息之體則歛<lb/>
於修身推不息之用則散於治人立不息之體則寓於致<lb/>
知以下之工夫推不息之用則顯於齊家治國平天下之<lb/>
效驗立不息之體則本之精神心術之微推不息之用則<lb/>
逹之禮樂刑政之著聖人之所以爲聖人者猶天地之所<lb/>
以爲天地也道之在天地間者常乆而不息聖人之於道<lb/>
其可以頃刻息邪言不息之理者莫如大易莫如中庸大<lb/>
易之道至於乾道變化各正性命保合太和而聖人之論<lb/>
法天乃歸之自強不息中庸之道至於溥博淵泉上天之<lb/>
載無聲無臭而聖人之論配天地乃歸之不息則乆豈非<lb/>
<pb n="KR4d0365_SBCK_003-7a"/>
乾之所以剛徤中正純粹精也者一不息之道耳是以法<lb/>
天者亦以一不息中庸之所以高明愽厚悠乆無疆者一<lb/>
不息之道耳是以配天地者亦以一不息以不息之心行<lb/>
不息之道聖人即不息之天地也陛下臨政願治于兹歴<lb/>
年前此不息之歳月猶日之自朝而午今此不息之歳月<lb/>
猶日之至午而中此正勉強行道大有功之日也陛下勿<lb/>
謂數十年間我之所以擔當宇宙把握天地未甞不以此<lb/>
道至于今日而道之驗如此其迂且遠矣以臣觀之道猶<lb/>
百里之途也今日則適六七十之候也進於道者不可以<lb/>
中道而廢游於途者不可以中途而畫孜孜矻矻而不自<lb/>
<pb n="KR4d0365_SBCK_003-7b"/>
巳焉則適六七十里者固所以爲至百里之階也不然自<lb/>
止於六七十里之間則百里雖近焉能以一武到哉道無<lb/>
淺功化行道者何可以深爲迂道無速證效行道者何可<lb/>
以遲爲遠惟不息則能極道之功化惟不息則能極道之<lb/>
證效氣機動盪於三極之間神采灌注於萬有之表要自<lb/>
陛下此一心始臣不暇遠舉請以仁宗皇帝事爲陛下陳<lb/>
之仁祖一不息之天地也康定之詔曰祗勤抑畏慶暦之<lb/>
詔曰不敢荒寜皇祐之詔曰𬗟念爲君之難深惟履位之<lb/>
重慶暦不息之心即康定不息之心也皇祐不息之心即<lb/>
慶暦不息之心也當時仁祖以道徳感天心以福禄勝人<lb/>
<pb n="KR4d0365_SBCK_003-8a"/>
力國家綏静邉鄙寜謐若可以巳矣而猶未也至和元年<lb/>
仁祖之三十三年也方且露立仰天以畏天變碎通天犀<lb/>
以救民生處賈黯吏銓之職擢公弼殿柱之名以厚人才<lb/>
以昌士習納景初减用之言聽范鎮新兵之諌以𥙿國計<lb/>
以強兵力以至講周禮薄征緩刑而拳拳以盗賊爲憂選<lb/>
將帥明紀律而汲汲以西戎北虜爲慮仁祖之心至此而<lb/>
不息則與天地同其悠乆矣陛下之心仁祖之心也范祖<lb/>
禹有言欲法堯舜惟法仁祖臣亦曰欲法帝王惟法仁祖<lb/>
法仁祖則可至天德願加聖心焉臣伏讀聖䇿曰三墳以<lb/>
上云云豈道之外又有法歟臣有以見陛下慕帝王之功<lb/>
<pb n="KR4d0365_SBCK_003-8b"/>
化證效而亦意其各有淺深遲速也臣聞帝王行道之心<lb/>
一不息而巳矣堯之兢兢舜之業業禹之孜孜湯之慄慄<lb/>
文王之不巳武王之無貳成王之無逸皆是物也三墳逺<lb/>
矣五典猶有可論者臣甞以五典所載之事推之當是時<lb/>
日月星辰之順以道而順也鳥獸草木之若以道而若也<lb/>
九功惟叙以道而叙也四夷來王以道而來王也百工以<lb/>
道而熈庻事以道而康光天之下至於海隅蒼生盖無一<lb/>
而不拜帝道之賜矣垂衣拱手以自逸于土階巖廊之上<lb/>
夫誰曰不可而堯舜不然也方且考績之法重於三歳無<lb/>
歳而敢息也授暦之命嚴於四時無月而敢息也凛凛乎<lb/>
<pb n="KR4d0365_SBCK_003-9a"/>
一日二日之戒無日而敢息也此猶可也授受之際而堯<lb/>
之命舜乃曰允執厥中夫謂之執者戰兢保持而不敢少<lb/>
放之謂也味斯語也則堯之不息可見巳河圖出矣洛書<lb/>
見矣執中之說未聞也而堯獨言之堯之言贅矣而舜之<lb/>
命禹乃復益之以人心惟危道心惟㣲惟精惟一之三言<lb/>
夫致察於危㣲精一之間則其戰兢保持之念又有甚於<lb/>
堯者舜之心其不息又何如哉是以堯之道化不惟驗於<lb/>
七十年在位之日舜之道化不惟驗於五十年視阜之時<lb/>
讀萬世永頼之語則唐虞而下數千百年間天得以爲天<lb/>
地得以爲地人得以爲人者皆堯舜之賜也然則功化抑<lb/>
<pb n="KR4d0365_SBCK_003-9b"/>
何其深證效抑何其遲歟降是而王非固勞於帝者也太<lb/>
樸日散風氣日開人心之機械日益巧世變之乗除不息<lb/>
而聖人之所以綱維世變者亦與之相爲不息焉俗非結<lb/>
繩之淳也治非畫象之古也師不得不誓侯不得不㑹民<lb/>
不得不凝之以政士不得不凝之以禮内外異治不得不<lb/>
以采薇天保之治治之以至六典建官其所以曰治曰政<lb/>
曰禮曰教曰刑曰事者亦無非扶世道而不使之窮耳以<lb/>
勢而論之則夏之治不如唐虞商之治又不如夏周之治<lb/>
又不如商帝之所以帝者何其逸王之所以王者何其勞<lb/>
慄慄危懼不如非心黄屋者之爲適也始於憂勤不如恭<lb/>
<pb n="KR4d0365_SBCK_003-10a"/>
巳南靣者之爲安也然以心而觀則舜之業業即堯之兢<lb/>
兢禹之孜孜即舜之業業湯之慄慄即禹之孜孜文王之<lb/>
不巳武王之無貳成王之無逸何莫非兢兢業業孜孜慄<lb/>
慄之推也道之散於宇宙間者無一日息帝王之所以行<lb/>
道者亦無一日息帝王之心天地之心也尚可以帝者之<lb/>
爲逸而王者之爲勞耶臣願陛下求帝王之道必求帝王<lb/>
之心則今日之功化證效或可與帝王一視矣臣伏讀聖<lb/>
䇿曰自時厥後云云亦足以維持憑藉者何歟臣有以見<lb/>
陛下陋漢唐之功化證效而且爲漢唐世道發一慨也臣<lb/>
聞不息則天息則人不息則理息則欲不息則陽明息則<lb/>
<pb n="KR4d0365_SBCK_003-10b"/>
隂濁漢唐諸君天資敏地位高使稍有進道之心則六五<lb/>
帝四三王亦未有難能者柰何天不足以制人而天反爲<lb/>
人所制理不足以御欲而理反爲欲所御陽明不足以勝<lb/>
隂濁而陽明反爲隂濁所勝是以勇於進道者少沮於求道<lb/>
者多漢唐之所以不唐虞三代也歟雖然是爲不知道者<lb/>
言也其間亦有號爲知道者矣漢之文帝武帝唐之太宗<lb/>
亦不可謂非知道者然而亦有議焉先儒甞論漢唐諸君<lb/>
以公私義利分數多少爲治亂三君之心徃徃不純乎天<lb/>
不純乎人而出入於天人之間不純乎理不純乎欲而出<lb/>
入乎理欲之間不純乎陽明不純乎隂濁而出入乎陽明<lb/>
<pb n="KR4d0365_SBCK_003-11a"/>
隂濁之間是以專務德化雖足以陶後元泰和之風然而<lb/>
尼之以黄老則鴈門上郡之警不能無外施仁義雖足以<lb/>
致建元富庻之盛然而遏之以多欲則輪臺末年之悔不<lb/>
能免四年行仁雖足以開真觀升平之治然而畫之以近<lb/>
效則紀綱制度曽不足爲再世之憑藉盖有一分之道心<lb/>
者固足以就一分之事功有一分之人心者亦足以召一<lb/>
分之事變世道汙隆之分數亦係於理欲消長之分數而<lb/>
巳然臣甞思之漢唐以來爲道之累者其大有二一曰雜<lb/>
伯二曰異端時君世主有志於求道者不䧟於此則䧟於<lb/>
彼姑就三君而言則文帝之心異端累之也武帝太宗之<lb/>
<pb n="KR4d0365_SBCK_003-11b"/>
心雜伯累之也武帝無得於道憲章六經綂一聖真不足<lb/>
以勝其神仙土木之私干戈刑罰之慘其心也荒太宗全<lb/>
不知道閨門之耻将相之誇末年遼東一行終不能以克<lb/>
其血氣之暴其心也驕雜伯一念憧憧徃來是固不足以<lb/>
語常乆不息之事者若文帝稍有帝王之天資稍有帝王<lb/>
之地歩一以君子長者之道待天下而眺錯軰刑名之說<lb/>
未甞一動其心是不累於雜伯矣使其以二三十年恭儉<lb/>
之心而移之以求道則後元氣象且將駸駸乎啇周進進<lb/>
乎唐虞柰何帝之純心又間於黄老之清净是以文帝僅<lb/>
得爲漢唐之令主而不得一儕於帝王嗚呼武帝太宗累<lb/>
<pb n="KR4d0365_SBCK_003-12a"/>
於雜伯君子固不敢以帝王事望之文帝不爲雜伯所累<lb/>
而不能不累於異端是則重可惜巳臣願陛下監漢唐之<lb/>
跡必監漢唐之心則今日之功化證效將超漢唐數等矣<lb/>
臣伏讀聖䇿曰朕上嘉下樂云云抑化裁推行有未至歟<lb/>
臣有以見陛下念今日八者之務而甚有望乎爲道之驗<lb/>
也臣聞天變之來民怨招之也人才之乏士習蠱之也兵力<lb/>
之弱國計屈之也虜冦之警盗賊因之也夫陛下以上嘉<lb/>
下樂之勤夙興夜寐之勞悵歳月之逾邁亦欲以少見吾<lb/>
道之驗耳俯視一世未能差強人意八者之弊臣知陛下<lb/>
爲此不滿也陛下分而以八事問臣合而以四事對請得<lb/>
<pb n="KR4d0365_SBCK_003-12b"/>
以熟數之於前何謂天變之來民怨招之也天視自我民<lb/>
視天聽自我民聽天明畏自我民明威人心之休戚天心<lb/>
所因以爲喜怒者也熈寜間大旱是時河陜流民入京師<lb/>
監門鄭俠畫流民圗以獻且曰陛下南征北伐皆以勝捷<lb/>
之圗來上料無一人以父母妻子遷移困頓皇皇不給之<lb/>
状爲圗以進者覽臣之圗行臣之言十日不雨乞正欺君<lb/>
之罪上爲之罷新法十八事京師大雨八日天人之交間<lb/>
不容髪載在經史此類甚多陛下以爲今之民生何如邪<lb/>
今之民生因矣自瓊林大盈積於私貯而民困自建章通<lb/>
天頻於營繕而民困自獻助疊見於豪家巨室而民困自<lb/>
<pb n="KR4d0365_SBCK_003-13a"/>
和䊮不間於閭閻下戶而民困自所至貪官暴吏視吾民<lb/>
如家雞圈豕惟所咀啖而民困嗚呼東南民力竭矣書曰<lb/>
怨豈在明不見是圗今尚可謂之不見乎書曰怨不在大<lb/>
亦不在小今尚可謂之小乎生斯世爲斯民仰事俯育亦<lb/>
欲各遂其父母妻子之樂而操斧斤淬鋒鍔日夜思所以<lb/>
斬伐其命脉者滔滔皆是然則臘雪靳瑞蟄雷愆期月犯<lb/>
於木星殞爲石以至土雨地震之變無恠夫屢書不一書<lb/>
也臣願陛下持不息之心急求所以爲安民之道則民生<lb/>
旣和天變或於是而弭矣何謂人才之乏士習蠱之也臣<lb/>
聞窮之所養逹之所施㓜之所學壮之所行今日之修於<lb/>
<pb n="KR4d0365_SBCK_003-13b"/>
家他日之行於天子之庭者也國初諸老甞以厚士習爲<lb/>
先務寕收落韻之李迪不取鑿說之賈邉寕收直言之蘇<lb/>
轍不取險恠之劉㡬建學校則必欲崇經術復鄕舉則必<lb/>
欲參行藝其後國子監取湖學法建經學治道邉防水利<lb/>
等齋使學者因其名以求其實當時如程頥徐積吕希哲<lb/>
皆出其中嗚呼此元祐人物之所從出也士習厚薄最關<lb/>
人才從古以來其語如此陛下以爲今之士習何如邪今<lb/>
之士大夫之家有子而教之方其㓜也則授其句讀擇其不<lb/>
戾於時好不震于有司者俾熟復焉及其長也細書爲工<lb/>
累牘爲富持試於鄕校者以是較藝於科舉者以是取青<lb/>
<pb n="KR4d0365_SBCK_003-14a"/>
紫而得車馬也以是父兄之所教詔師友之所講明利而<lb/>
巳矣其能卓然自㧞於流俗者㡬何人哉心術旣壊於未<lb/>
仕之前則氣節可想於旣仕之後以之領郡邑如之何責<lb/>
其爲卓茂黄霸以之鎮一路如之何責其爲蘇章何武以<lb/>
之曵朝紳如之何責其爲汲黯望之奔競於勢要之路者<lb/>
無恠也趍附於權貴之門者無恠也牛維馬縶狗苟蠅營<lb/>
患得患失無所不至者無恠也悠悠風塵靡靡媮俗清芬<lb/>
消歇濁滓横流惟皇降衷秉彛之懿萌蘖於牛羊斧斤相<lb/>
尋之衝者其有㡬哉厚今之人才臣以爲變今之士習而<lb/>
後可也臣願陛下持不息之心急求所以爲淑士之道則<lb/>
<pb n="KR4d0365_SBCK_003-14b"/>
士風一淳人才或於是而可得矣何謂兵力之弱國計屈<lb/>
之也謹按國史治平間遣使募京畿淮南兵司馬光言邉<lb/>
臣之請兵無窮朝廷之募兵無巳倉庫之粟帛有限百姓<lb/>
之膏血有涯願罷招禁軍訓練舊有之兵自可備禦臣聞<lb/>
古今天下能免於弱者必不能免於貧能免於貧者必不<lb/>
能免於弱一利之興一害之伏未有交受其害者今之兵<lb/>
財則交受其害矣自東海城築而調淮兵以防海則兩淮<lb/>
之兵不足自襄樊復歸而併荆兵以城襄則荆湖之兵不<lb/>
足自腥氣染於漢水冤血濺於寳峯而正軍忠義空於死<lb/>
徙者過半則川蜀之兵又不足江淮之兵又抽而入蜀又<lb/>
<pb n="KR4d0365_SBCK_003-15a"/>
抽而實荆則下流之兵愈不足矣荆湖之兵又分而䇿應<lb/>
分而鎮撫則上流之兵愈不足矣夫國之所恃以自衞者<lb/>
兵也而今之兵不足如此國安得而不弱哉扶其弱而歸<lb/>
之強則招兵之䇿今日直有所不得巳者然召募方新調<lb/>
度轉急問之大農大農無財問之版曹版曹無財問之餉<lb/>
司餉司無財自歳幣銀絹外未聞有畫一䇿爲軍食計者<lb/>
是則弱矣而又未免於貧也陛下自肝鬲近又創一安邉<lb/>
太平庫專一供軍此藝祖積縑帛以易賊首之心也仁宗<lb/>
皇帝出錢帛以助兵革之心也轉易之間風采立異前日<lb/>
之弱者可強矣然飛芻輓粟給餉餽粮費於兵者㡬何而<lb/>
<pb n="KR4d0365_SBCK_003-15b"/>
琳宮𣑽宇照耀湖山土木之費則漏巵也列竈雲屯樵蘇<lb/>
後㸑費於兵者㡬何而霓裳羽衣靡金飾翠宫庭之費則<lb/>
尾閭也生熟口劵月給衣糧費於兵者㡬何而量珠輦玉<lb/>
倖寵希恩戚畹之費則濫觴也盖天下之財專以供軍則<lb/>
財未有不足者第重之以浮費重之以冗費則財始瓶罄<lb/>
而罍耻矣如此則雖欲足兵其何以給兵耶臣願陛下持<lb/>
不息之心急求所以爲節財之道則財計以充兵力或於<lb/>
是而可強矣何謂虜冦之警盗賊因之也謹按國史紹興<lb/>
間楊么冦洞庭連跨數郡大將王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>不能制時僞齊挾虜<lb/>
使李成冦襄漢么與交通朝廷患之始命岳飛措置上流<lb/>
<pb n="KR4d0365_SBCK_003-16a"/>
巳而逐李成擒楊么而荆湖平臣聞外之虜冦不能爲中<lb/>
國患而其來也必待内之變内之盗賊亦不能爲中國患<lb/>
而其起也必將納外之侮盗賊而至於通虜冦則腹心之<lb/>
大患也巳今之所謂虜者固可畏矣然而逼我蜀則蜀帥<lb/>
䇿瀘水之勲窺我淮則淮帥奏維揚之凱狼子野心固不<lb/>
可以一捷止之然使之無得棄去則中國之技未爲盡出<lb/>
其下彼亦猶畏中國之有其人也獨惟舊海在天一隅逆<lb/>
雛穴之者數年于兹颶風瞬息一葦可航彼未必不朝夕<lb/>
爲趍淅計然而未能焉短於舟踈於水懼吾唐島之有李<lb/>
寳在耳然洞庭之湖烟水沉寂而浙右之湖濤瀾沸驚區<lb/>
<pb n="KR4d0365_SBCK_003-16b"/>
區妖孽且謂有楊么之漸矣得之京師之耆老皆以爲此<lb/>
冦出沒倐閃徃來翕霍駕舟如飛運柂如神而我之舟師<lb/>
不及焉夫東南之長技莫如舟師我之勝兀术於金山者<lb/>
以此我之斃逆亮於采石者以此而今此曹反挾之以制<lb/>
我不武甚矣萬一或出於楊么之計則前日李成之不得<lb/>
志於荆者未必今日之不得志於淅也曩聞山東荐饑有<lb/>
司貪市榷之利空蘇湖根本以資之廷紳猶謂互易安知<lb/>
無爲其鄉道者一夫登岸萬事瓦裂又聞魏村江灣福山<lb/>
三寨水軍興販鹽課以資逆雛廷紳猶謂是以扞衞之師<lb/>
爲商賈之事以防拓之卒開鄕道之門憂時識治之見徃<lb/>
<pb n="KR4d0365_SBCK_003-17a"/>
徃如此肘腋之蜂蠆懐䄂之蛇蝎是其可以忽乎哉陛下<lb/>
近者命發運兼憲合兵財而一其權是將爲㓕此朝食之<lb/>
圗矣然屯海道者非無軍控海道者非無將徒有王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>數<lb/>
年之勞未聞岳飛八日之捷子太叔平符澤之盗恐不如<lb/>
此長此不巳臣懼爲李成開道地也臣願陛下持不息之<lb/>
心求所以弭冦之道則冦難一清邉備或於是而可寛矣<lb/>
臣伏讀聖䇿日夫不息則乆乆則徵今胡爲而未徴歟變<lb/>
則通通則乆今其可以屢更歟臣有以見陛下乆於其道<lb/>
而甚有感乎中庸大易之格言也臣聞天乆而不墜也以<lb/>
運地乆而不隤也以轉水乆而不腐也以流日月星辰而<lb/>
<pb n="KR4d0365_SBCK_003-17b"/>
常新也以行天下之凡不息者皆以乆也中庸之不息即<lb/>
所以爲大易之變通大易之變通即所以驗中庸之不息<lb/>
變通者之乆固肇於不息者之乆也盖不息者其心變通<lb/>
者其跡其心不息故其跡亦不息㳺乎六合之内而縱論<lb/>
乎六合之外生乎百世之下而追想乎百世之上神化天<lb/>
造天運無端發㣲不可見充周不可窮天地之所以變通<lb/>
固自其不息者爲之聖人之乆於其道亦法天地而巳矣<lb/>
天地以不息而乆聖人亦以不息而乆外不息而言乆焉<lb/>
皆非所以乆也臣甞讀無逸一書見其享國之乆者有四<lb/>
君焉而其間三君爲最乆臣求其所以乆者中宗之心嚴<lb/>
<pb n="KR4d0365_SBCK_003-18a"/>
恭寅畏也高宗之心不敢荒寕也文王之心無滛于逸無<lb/>
遊于畋也是三君者皆無逸而已矣彼之無逸臣之所謂<lb/>
不息也一無逸而其效如此然則不息者非所以乆歟陛<lb/>
下之行道盖非一朝夕之暫矣寳紹以來則涵養此道端<lb/>
平以來則發揮此道嘉熈以來則把握此道嘉熈而淳祐<lb/>
淳祐而寳祐十餘年間無非持循此道之歳月陛下處此<lb/>
也庭燎未輝臣知其宵衣以待日中至昃臣知其玉食弗<lb/>
遑夜漏巳下臣知其丙枕無寐聖人之運亦可謂不息矣<lb/>
然旣徃之不息者易方來之不息者難乆而不息者易愈<lb/>
乆而愈不息者難昕臨大庭百辟星布陛下之心此時固<lb/>
<pb n="KR4d0365_SBCK_003-18b"/>
不息矣暗室屋漏之隱試一警省則亦能不息否乎日御<lb/>
經筵學士雲集陛下之心此時固不息矣宦官女子之近<lb/>
試一循察則亦能不息否乎不息於外者固不能保其不<lb/>
息於内不息於此者固不能保其不息於彼乍勤乍怠乍<lb/>
作乍輟則不息之純心間矣如此則陛下雖欲乆則證臣<lb/>
知中庸九經之治未可以朝夕見也雖欲通則乆臣知繫<lb/>
辭十三卦之功未可以歳月計也淵蜎蠖濩之中虚明應<lb/>
物之地此全在陛下自斟酌自執持頃刻之力不繼則懲<lb/>
乆之功俱廢矣可不戒哉可不懼哉陛下之所以䇿臣者<lb/>
悉矣臣之所以忠於陛下者亦旣畧陳於前矣而陛下䇿<lb/>
<pb n="KR4d0365_SBCK_003-19a"/>
之篇終復曰子大夫熟之復之勿激勿泛以副朕詳延之<lb/>
意臣伏讀聖䇿至此陛下所謂詳延之意盖可識巳夫陛<lb/>
下自即位以來未甞以直言罪士不惟不罪之以直言而<lb/>
且導之以直言臣等甞恨無由以至天子之庭以吐其素<lb/>
所蓄積幸見録於有司得以借玉階方寸地此正臣等披<lb/>
露肺肝之日也方將明目張膽謇謇諤諤言天下事陛下<lb/>
乃戒之以勿激勿泛夫泛固不切矣若夫激者忠之所發<lb/>
也陛下胡併與激者之言而厭之邪厭激者之言則是將<lb/>
胥臣等而爲容容唯唯之歸邪然則臣將爲激者歟將爲<lb/>
泛者歟抑將遷就陛下之說而姑爲不激不泛者歟雖然<lb/>
<pb n="KR4d0365_SBCK_003-19b"/>
奉對大庭而不激不泛者固有之矣臣於漢得一人焉曰<lb/>
董仲舒方武帝之䇿仲舒也慨然以欲聞大道之要爲問<lb/>
帝之求道其心盖甚銳矣然道以大言帝将求之虛無渺<lb/>
冥之郷也使仲舒於此過言之則激淺言之則泛仲舒不<lb/>
激不泛得一說曰正心武帝方將求之虛無渺冥之鄕仲<lb/>
舒乃告之以真實淺近之理兹陛下所謂切至之論也柰<lb/>
何武帝自恃其區區英明之資超偉之識謂其自足以淩<lb/>
跨六合籠駕八表而顧如此語忽焉仲舒以江都去而武<lb/>
帝所與論道者他有人矣臣固甞爲武帝惜也堂堂天朝<lb/>
固非漢比而臣之賢亦萬不及仲舒然亦不敢激不敢泛<lb/>
<pb n="KR4d0365_SBCK_003-20a"/>
切於聖問之所謂道者而得二說焉以爲陛下獻陛下試<lb/>
采覽焉一曰重宰相以開公道之門臣聞公道在天地間<lb/>
不可一日壅閼所以昭蘇而滌决之者宰相責也然扶公<lb/>
道者宰相之責而主公道者天子之事天子而侵宰相之<lb/>
權則公道巳矣三省樞宻謂之朝廷天子所與謀大政出<lb/>
大令之地也政令不出於中書昔人謂之斜封墨勑非盛<lb/>
世事國初三省紀綱甚正中書造命門下審覆尚書奉行<lb/>
宫府之事無一不綂於宰相是以李沆猶得以焚立妃之<lb/>
詔王旦猶得以沮節度之除韓琦猶得出空頭勑以逐内<lb/>
侍杜衍猶得封還内降以裁僥倖盖宰相之權尊則公道<lb/>
<pb n="KR4d0365_SBCK_003-20b"/>
始有所依而立也今陛下之所以爲公道計者非不悉矣<lb/>
以夤縁戒外戚是以公道責外戚也以裁制戒内司是以<lb/>
公道責内司也以舎法用例戒群臣是以公道責外廷也<lb/>
雷霆發蔀星日燭幽天下於此咸服陛下之明然或謂比<lb/>
年以來大庭除授於義有所未安於法有所未便者悉以<lb/>
聖㫖行之不惟諸司陞𥙷上瀆宸奎而綂帥躐級閣職超<lb/>
遷亦以夤縁而得恩澤矣不惟姦贓湔洗上勞渙汗而選<lb/>
人通籍姦胥逭刑亦以鑚刺而拜寵命矣甚至閭閻瑣屑<lb/>
之闘訟皂隷猥賤之干求悉逹内庭盡由中降此何等蟣<lb/>
蝨事而陛下以身親之大臣㡬於爲奉承風㫖之官三省<lb/>
<pb n="KR4d0365_SBCK_003-21a"/>
㡬於爲奉行文書之府臣恐天下公道自此壅矣景祐間<lb/>
罷内降凡詔令皆出中書樞宻院仁祖之所以主張公道<lb/>
者如此今進言者猶以事當間出<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>㫁爲說嗚呼此亦韓<lb/>
綘告仁祖之辭也朕固不憚自有處分不如先盡大臣之<lb/>
慮而行之仁祖之所以諭綘者何說也柰何復以綘之說<lb/>
啓人主以奪中書之權是何心哉宣靖間創御筆之令蔡<lb/>
京坐東廊專以奉行御筆爲職其後童貫梁師成用事而<lb/>
天地爲之分裂者數世是可鑒矣臣願陛下重宰相之權<lb/>
正中書之體凡内批必經由中書樞宻院如先朝故事則<lb/>
天下幸甚宗社幸甚二曰收君子以壽直道之脉臣聞直<lb/>
<pb n="KR4d0365_SBCK_003-21b"/>
道在天地間不可一日頺靡所以光明而張主之者君子<lb/>
責也然扶直道者君子之責而主直道者人君之事人君<lb/>
而至於沮君子之氣則直道巳矣夫不直則道不見君子<lb/>
者直道之倡也直道一倡於君子昔人謂之鳳鳴朝陽以<lb/>
爲清朝賀國朝君子氣節大振有魚頭參政有鶻擊臺諌<lb/>
有鐡靣御史軍國之事無一不得言於君子是以司馬光<lb/>
猶得以殛守忠之姦劉摯猶得以折李憲之横范祖禹猶<lb/>
得以罪宋用臣張震猶得以擊龍太淵曽覿盖君子之氣<lb/>
伸則直道始有所附而行也今陛下之所以爲直道計者<lb/>
非不至矣月有供課是以直道望諌官也日有輪劄是以<lb/>
<pb n="KR4d0365_SBCK_003-22a"/>
直道望廷臣也有轉對有請對有非時召對是以直道望<lb/>
公卿百執事也江海納汙山藪藏疾天下於此咸服陛下<lb/>
之量然或謂比年以來外廷議論於已有所未恊於情有<lb/>
所未忍者悉以聖意㫁之不惟言及乗輿上勤節貼而小<lb/>
小予奪小小廢置亦且寢罷不報矣不惟事闗廊廟上煩<lb/>
調停而小小抨彈小小紏劾亦且宣諭不巳矣甚者意渉<lb/>
區區之貂璫論侵瑣瑣之姻婭不恤公議反出諌臣此何<lb/>
等狐䑕軰而陛下以身庇之御史至於來和事之譏臺吏<lb/>
至於重訖了之報臣恐天下之直道自此沮矣康定間歐<lb/>
陽脩以言事出未㡬卽召以諌院至和間唐介以言事貶<lb/>
<pb n="KR4d0365_SBCK_003-22b"/>
未㡬即除以諌官仁祖之所以主直道者如此今進言者<lb/>
猶以臺諌之勢日横爲疑嗚呼兹非富弼忠於仁祖之意<lb/>
也弼傾身下士寜以宰相受臺諌風㫖弼之自處何如也<lb/>
柰何不知弼之意反啓人君以厭君子之言是何心哉元<lb/>
符間置看詳理訴所而士大夫得罪者八百餘家其後鄒<lb/>
浩陳瓘去國無一人敢爲天下伸一喙者是可鑒巳臣願<lb/>
陛下壮正人之氣養公論之鋒凡以直言去者悉召之于<lb/>
霜臺烏府中如先朝故事則天下幸甚宗社幸甚盖大道<lb/>
之行天下爲公周道如砥其直如矢自古帝王行道者無<lb/>
先於此也臣來自山林有懐欲吐陛下悵然疑吾道之迂<lb/>
<pb n="KR4d0365_SBCK_003-23a"/>
遠且慨論乎古今功化之淺深證效之遲速而若有大不<lb/>
滿於今日者臣則以爲非行道之罪也公道不在中書直<lb/>
道不在臺諌是以陛下行道用力處雖勞而未遽食道之<lb/>
報耳果使中書得以公道總政要臺諫得以直道紏官邪<lb/>
則陛下雖端冕凝旒於穆清之上所謂功化證效可以立<lb/>
見何至積三十餘年之工力而志勤道逺渺焉未有際邪<lb/>
臣始以不息二字爲陛下勉終以公道直道爲陛下獻陛<lb/>
下萬㡬之暇儻於是而加三思則躋帝王軼漢唐由此其<lb/>
階也巳臣賦性踈愚不識忌諱握筆至此不自知其言之<lb/>
過於激亦不自知其言之過於泛冒犯天威罪在不赦惟<lb/>
<pb n="KR4d0365_SBCK_003-23b"/>
陛下留神臣謹對<lb/>
廷試前兩日先生苦河魚且不能食試之日丑寅間強<lb/>
　起乗籃輿趋馳道外㡬不能支吾至昕諸進士趋麗正<lb/>
　門之旁門先生随群擁併而入頂踵汗流頓覺蘇醒至<lb/>
殿廊恭受御䇿題就題命意文思湧泉運筆如飛所對<lb/>
　且萬言未時己出矣或謂有神物者盪滌其中以吐其<lb/>
竒是豈偶然之故哉道體堂謹書<lb/>
　　封事<lb/>
　　　巳未上皇帝書<lb/>
十一月吉日勑賜進士及第臣文天祥昧死百拜謹奉詔<lb/>
<pb n="KR4d0365_SBCK_003-24a"/>
獻書于皇帝陛下臣一介踈賤遭逢聖明猥以庸愚早膺<lb/>
親擢世道悠悠風塵流靡臣於其間盖甞感激奮發以爲<lb/>
由今之道無變今之俗一日有關於天下國家之故懼以<lb/>
無辱使令杜門四年讀禮之外盖未甞一日不思以自效<lb/>
也乃夏五陛下臨軒䇿士偶垂記憶起臣於家居進臣於<lb/>
仕籍臣伏𬒳宸命感激不自勝追惟蒙恩之初阻於朝謝<lb/>
北望天路輙奉表以聞伏蒙聖慈許臣詣拜闕下德至渥<lb/>
也臣就道以來不圗國事浸艱邉烽頓迫陛下引咎責躬<lb/>
改過更始召還舊德斥去元姦凡可以當天意回人心者<lb/>
無所不用其至伏惟陛下不自神聖猶親灑宸翰誕布詔<lb/>
<pb n="KR4d0365_SBCK_003-24b"/>
書庻㡬中外臣庻危言極論以有𥙷於今日之故陛下悔<lb/>
悟之意上通於天天下於此感服陛下之勇臣甫及趍謝<lb/>
闕庭兩讀綸音爲之哽咽下泣君臣之義與天地並立况<lb/>
臣蒙𬒳厚恩非衆人比使於此時泯泯黙黙上負陛下内<lb/>
負帝衷尚何以飲食於載履間哉是用不避斧鉞輙奮愚<lb/>
衷條其說以獻惟陛下裁幸一曰簡文法以立事夫貴爲<lb/>
天子富有四海垂衣拱手以雍容於穆清之上至尊之體<lb/>
也不幸際時艱難兵革四起俯仰成敗呼吸變故此非用<lb/>
馬上治不濟今國勢搶攘固猶未至如馬上之急然冦入<lb/>
腹心事干宗社陛下爲皇皇拯救之謀不得不畧倣馬上<lb/>
<pb n="KR4d0365_SBCK_003-25a"/>
治之之意今陛下焦勞於上兩府大臣黽勉於下君臣之<lb/>
間不可謂非日計軍實而申儆之者然尊卑闊絶禮節繁<lb/>
多陛下平旦視朝百官以次奉起居宰相搢笏出奏從容<lb/>
不踰時軍國大事此雖陛下日夜與宰相汲汲而圖之猶<lb/>
懼不旣謀王斷國之設施尊主庇民之藴蓄豈能以頃刻<lb/>
交際而䆒竟之哉陛下退食之睱雖時出内批以與宰相<lb/>
商論宰相又時有奏報以出其建明然天下事得於靣論<lb/>
者利害常决於一言筆墨所書或反覆數百言而不足事<lb/>
機交投寸隂可惜使宰相常有此等酬酢則一事之末固<lb/>
有費其日力者矣其於㡬務豈不有所妨哉古者天子之<lb/>
<pb n="KR4d0365_SBCK_003-25b"/>
於大臣或賜坐或賜食或奏事至日昃或論事至夜分凡<lb/>
皆以通上下之情爲國家至計也賜茶之典五代時猶有<lb/>
之惟國初范質王溥頗存形迹此事遂廢陛下莫若稍復<lb/>
古初脫去邉幅於禁中擇一去處聚兩府大臣日與議軍<lb/>
國大事陛下賜之𣢾宻親是非可否於其間衆議惟允則<lb/>
三省畫時施行上下如一都俞嘘咈之間必將有超然度<lb/>
外之舉天下何事不可爲何難不可濟至於除授尤有關<lb/>
繫且如近者重臣建閫之事方帥海門随遷建鄴甫鎮建<lb/>
鄴又進上饒布置變換如奕棋然卯詔辰行奔命不給大<lb/>
者措畫之如此小者遷徙之更多人無定志事無成謀當<lb/>
<pb n="KR4d0365_SBCK_003-26a"/>
此艱危豈不誤事繼自今始陛下宜與大臣熟議某人備<lb/>
某職某人任某事人物權衡當而後用朝廷命令奠而後<lb/>
發如此則觀聽者不至皇惑驅馳者不至遲回人知其令<lb/>
出惟行則無輕朝廷之心士大夫知其可以展布四體則<lb/>
鞠躬盡瘁而無觀望其於國事厥非小𥙷又如用一人也<lb/>
或出於陛下之㧞擢或出於宰相之啓擬中書巳費行移<lb/>
後省方及書讀或有不當又至繳駁比其不繳駁也則書<lb/>
黄徑下其人徑受命矣臺諫始從而有所指陳是致國論<lb/>
紛紜而内外職守遷移如傳舍施之平時雖有體綂用之<lb/>
今日恐悞事機臣愚以爲陛下宜倣唐諌官随宰相入閣<lb/>
<pb n="KR4d0365_SBCK_003-26b"/>
故事令給舍臺諌從兩府大臣日入禁中聚議其有不可<lb/>
應時論難不使退有後言如此則國事無聚訟之譏宸命<lb/>
無反汗之失事㑹無濡滯蹉跌之悔豈不簡便易行哉若<lb/>
夫中書乃王政之所由出宰相之重又天子之所與論道<lb/>
經邦而不屑其他者也今宰相來於倉卒之中而制千里<lb/>
之難立於敗壊之後而責一旦之功此雖敏手不能以大<lb/>
有爲湏是慱采四方之謀旁盡天下之慮而後不僨於事<lb/>
側聞軍期文書填委叢積宰相以其開誠布公之歲月弊<lb/>
弊焉於調遣科降之間侍從近臣且日不暇相接矣諸葛<lb/>
亮以區區之蜀抗衡天下十分之九究其經濟大要則曰<lb/>
<pb n="KR4d0365_SBCK_003-27a"/>
集衆思廣忠益今衆思不暇集忠益不睱廣宰相不得巳<lb/>
竭其一心役其兩耳目日與文書期㑹相尋於無窮此豈<lb/>
其才之不逮哉我朝三省之法䌓宻細碎其勢固至此也<lb/>
柳宗元有言失在於制不在於政爲今之計惟有重六部<lb/>
之權可以清中書之務今六部所司絶是簡省其間長貳<lb/>
常可缺貟莫若移尚書省六房隷之六部如吏部得受丞<lb/>
相除授之㫖而行省劄兵部得禀樞宻調遣之命而發符<lb/>
移其他事權一倣諸此而又多置兩府屬官如檢正都承<lb/>
之類使知蜀事者置一貟知淮事者置一貟知諸路事者<lb/>
置若干貟兩府日與其屬劘切講畫以治此冦而文書行<lb/>
<pb n="KR4d0365_SBCK_003-27b"/>
移不與焉如此則大臣有從容之暇可以日見百官以及<lb/>
四方賢俊酬應簡則聰明全心志壹則利害審塞禍亂之<lb/>
路開功名之門當自此始惟陛下思之二曰倣方鎮以建<lb/>
守今天下大患在於無兵而無兵之患以郡縣之制弊也<lb/>
祖宗矯唐末五代方鎮之弊立爲郡縣繁宻之法使兵財<lb/>
盡關於上而守令不得以自專昔之擅制數州挾其力以<lb/>
争衡上國者至此各拱手趨約束捲甲而藏之傳世彌乆<lb/>
而天下無變然國勢由此浸弱而盗賊遂得恣睢於其間<lb/>
宣靖以來天下非無忠臣義士強兵猛將然各舉一州一<lb/>
縣之力以抗冦鋒是以折北不支而入於賊中興之臣識<lb/>
<pb n="KR4d0365_SBCK_003-28a"/>
循環救弊之法盖有建爲方鎮之議者矣失此不圗因循<lb/>
至今日削弱不振受病如前及今而不少變臣不知所以<lb/>
爲善後計矣今陛下命重臣建宣閫節制江東西諸州官<lb/>
民兵財盡從調遣廟謨淵深盖巳得方鎮大意矣然旣有<lb/>
宣閫又有制司既有制置副使又有安撫副使事權俱重<lb/>
體綂未明有如一項兵財宣閫方欲那移諸司又行差撥<lb/>
指揮之初各不相照承受之下將誰適從今日之事惟有<lb/>
畧倣方鎮遺規分地立守爲可以紓禍且如江西一路九<lb/>
江興國隆興與鄂爲鄰朝廷旣傾國之力以赴之姑所不<lb/>
論惟冦之至湖南者已宿堂奥此外八州其措置不容苟<lb/>
<pb n="KR4d0365_SBCK_003-28b"/>
簡八州之中廬陵宜春最當衝要虜之爲兵其法常有所<lb/>
避避八桂則出清湘避長沙則出衡陽今宜春見謂有兵惟<lb/>
廬陵猶此無備舍堅攻瑕棄實擊虛虜旣以此爲得䇿則<lb/>
夫避宜春而趍廬陵其計將必出於此州縣之事力有限<lb/>
守令之權勢素微虜至一城則一城創殘至一邑則一邑<lb/>
蕩潰事勢至此非人之愆若不别立規模何由戡定禍亂<lb/>
臣愚以爲莫若立一鎮於吉而以建昌南安贑隷之立一<lb/>
鎮於袁而以臨江撫瑞隷之擇今世知兵而有望者各令<lb/>
以四州從事其四州官吏許以自辟見在任者或留或去<lb/>
惟帥府所爲去者令注别路差遺其四州財賦許以自用<lb/>
<pb n="KR4d0365_SBCK_003-29a"/>
自交事一日始其上供諸色窠名盡予帥府交事以前見<lb/>
未觧數目亦許截留其四州軍兵見屬伍符者必寡弱而<lb/>
不振見行團結者必分散而不齊許於伍符團結之外别<lb/>
出措置收民丁以爲兵彼一州之緊急者得三州稍寛緩<lb/>
之力以爲之助三州之寛緩者得一州當其緊急而無後<lb/>
憂不出二三月如吉如袁其氣勢當自不同倣此而行之<lb/>
江東廣東無不可者夫郡縣方鎮之法其末皆有弊所貴<lb/>
乎聖人者惟能通變而推移之故郡縣所以矯方鎮之偏<lb/>
重方鎮所以救郡縣之積輕今郡縣之輕甚矣則夫立爲<lb/>
方鎮之法以少變其委瑣不足恃之勢真今日之第一義<lb/>
<pb n="KR4d0365_SBCK_003-29b"/>
也陛下一日出其度外之見不次㧞數人之沈鷙英果者<lb/>
委以數鎮俾各爲國家當一靣則郡縣之間文移不至於<lb/>
太宻事權不至於太分兵財得以自由而不至於重遲而<lb/>
不易舉旬月之間天下雷動雲合響應影從驅冦出境外<lb/>
雖以得志中原可也尚何惴惴宗社之憂哉三曰就團結<lb/>
以抽兵抽兵之說臣前已開其端而其節目未悉也請再<lb/>
陳之夫取兵於民周井田唐府兵之遺法也今使者四出<lb/>
分行營陣俾各處團結以自爲鄉井之衞疾行之中此亦<lb/>
庻㡬善歩者然而無益也近時朝廷以保伍爲意官府下<lb/>
其事里胥爲里胥者沿門而行執筆以抄其戸口曰官命<lb/>
<pb n="KR4d0365_SBCK_003-30a"/>
而各爲保伍也巳而上其藉於官又從而堊通塗之壁取<lb/>
其甲分五五而書曰保伍如古所謂保伍者如此而巳臣居<lb/>
廬陵徃徃有冦警則鄕里又起所謂義丁者一日隅總擊<lb/>
柝以告其一方曰冦至毋去諸而等各以某日聚某所習<lb/>
所以守望至其日也椎牛釃酒以待随其所衣信其所持<lb/>
從而類編爲之伍一匝乎村墟井落之間翕然而聚忽然<lb/>
而散則義丁者又止如此而巳今朝廷命使以團結州縣<lb/>
奉㫖而行移計其規爲布置當有加宻於臣所言者然某<lb/>
所若干人某所又若干人屬邑合状帳申郡府郡府合状<lb/>
帳申朝廷計其數目當自不少然其分也散而不一其合<lb/>
<pb n="KR4d0365_SBCK_003-30b"/>
也多而不精故當其分則鄕村無以通於鎮市鎮市無以<lb/>
通於城郭虜突如其來彼一方者力不敵勢不支老弱未<lb/>
及㨂教閱未及施雖有金鼓旗幟之物而未知坐作進退<lb/>
之節也雖有城池山澤之險而未知備禦攻守之方也且<lb/>
民之聚也使之自峙其糧自備其飲食則有所不能仰於<lb/>
官則無以給也有以給則又不能乆也臣故曰無益也夫<lb/>
前所謂或千人或數百人此隅總一日能辦也今建言者<lb/>
不察其聚之易而用之難増兵之有名而拒冦之無實乃<lb/>
欲視其團結之多寡升降其官賞以爲勸且意其一日之<lb/>
急或者可驅而他之賈誼有言皆非事實知治亂之體者<lb/>
<pb n="KR4d0365_SBCK_003-31a"/>
也陛下忱能委數州立一方鎮莫若俾爲帥者就團結之<lb/>
中凡二十家取其一人以備軍籍一郡得二十萬家則可<lb/>
以得一萬精卒例而行之諸州則一鎮新兵當不下二三<lb/>
萬州郡見存之租賦可以備兵食見存之財利可以備軍<lb/>
需古人抽丁之法或取之三家或取之五家今官收其米<lb/>
以就爲養收其財以就爲用既食其力不當又重役其人<lb/>
惟於二十家取其一則衆輕而易舉州縣號召之無難數<lb/>
月之内其事必集爲帥者教習以致其精鼓舞以出其銳<lb/>
山川其便習也人情其稔熟也出入死生之相爲命也鋒<lb/>
鏑之交貌相識而聲相應也如此兵者一鎮得二三萬人<lb/>
<pb n="KR4d0365_SBCK_003-31b"/>
當凛凛然不下一敵國今諸路列鎮則精兵雖十餘萬可<lb/>
有也太祖皇帝南征北伐所至如破竹計其兵曽不滿二<lb/>
十萬使吾於諸閫之外别得十萬精兵則何向而不可哉<lb/>
或曰國家經常皆用供億州縣財賦各有窠名今上流之<lb/>
兵未觧江淮之餽如故使移此事力以給方鎮之兵如諸<lb/>
閫何嗚呼擇害莫若輕擇利莫若重臣盖籌之審矣夫京<lb/>
湖之路旣梗則雖欲漕運而舟揖不能以前江廣之備既<lb/>
虚則雖有財賦而土地不能以自保與其束手無措以委<lb/>
輸於虜孰若變通盡利以庻幾虜之可逐也且夫江廣旣<lb/>
全則吾之境内其惟正之供者尚多也陛下撫此厄運不<lb/>
<pb n="KR4d0365_SBCK_003-32a"/>
得不勉自節縮曲爲通融多方以濟諸閫之急支吾年時<lb/>
冦必就盡然後一正吾之郡縣一復吾之經常未晩也不<lb/>
然殆未知其所終惟陛下深思亟圗之四曰破資格以用<lb/>
人本朝用人專守資格祖宗之深意将以習天下之才世<lb/>
雖有賢明忠智之人英偉竒傑之士亦必踐敡之多渉歴<lb/>
之熟積勞持乆而後得至於高位養成遠大之噐消弭僥<lb/>
倖之風人才世道胥有利頼然其弊也有才者常以無資<lb/>
格而不得遷不肖者常以不礙資格法而至於大用天下<lb/>
卒有變不肖者當之而有才者拱手熟視夫是以常遺國<lb/>
家之憂臣甞見數年以來邉陲之間偶缺一帥陛下徬徨<lb/>
<pb n="KR4d0365_SBCK_003-32b"/>
四顧弄印莫屬挨排應急不得巳常取監司之風力者爲<lb/>
之趙魏老不可以爲滕薛大夫陛下非不知其然也他人<lb/>
資格或有未及而彼適可得之雖其才具容有不逮然猶<lb/>
意境外無事以幸其不至於敗缺比其敗缺則倉皇變易<lb/>
常至於失聲色而後巳嗚呼此平世拘攣之弊也今天下<lb/>
事勢潰决巳甚一有蹉跌事關存亡百夫不可輕擇將一<lb/>
壘不可輕卑守况其重者乎今自朝郎以上凡内之卿監<lb/>
侍從外之監司郡守紫朱其綬唱喝車盖而出者不知㡬<lb/>
人使其中果有非常之才堪任將帥則是望實旣優資格<lb/>
又稱一日舉而置之萬夫百將之上誰曰不然然臣意陛<lb/>
<pb n="KR4d0365_SBCK_003-33a"/>
下之未有其人也則夫宗社安危之機不可輕决於庸人<lb/>
而有資格者之手世之能辦事者固多矣三辰不軌㧞士<lb/>
爲相蠻夷猾夏㧞卒爲將事固各論其時也今何如時尚<lb/>
拘拘孑孑於資格之末臣觀州縣之間凡寮底小官馳騁<lb/>
於繁劇之㑹者盖甚有之薦引之法浸弊於私而改官之<lb/>
格率爲勢要者所據孤寒之中獨無可任大事者乎三歲<lb/>
一貢士碌碌成事者衆而氣槩才識望于鄕里曽不得一<lb/>
名薦書抱膝隆中杖䇿軍門固皆縫掖章甫之流也夫今<lb/>
日之士他日之官也今日之小官他日之爲公卿者也天<lb/>
下有事凡能擔當開拓排難解紛惟其才耳固有明知其<lb/>
<pb n="KR4d0365_SBCK_003-33b"/>
人之有才而拘於資格之所不可則亦姑委棄之此豪傑<lb/>
之士所以痛心疾首於世變之㑹也陛下如建立方鎮收<lb/>
拾人才臣願明詔有司俾稍解繩墨以進英豪於資格之<lb/>
外重之以其任而輕授以官俟其有功則漸加其官而無<lb/>
易其位漢唐法度踈闊其一時人才常倜儻不羈本朝以<lb/>
道立國以儒立政則亦無取乎爾然至於今日事變叢生<lb/>
人物落落柰何不少變之哉至如諸州之義甲各有土豪<lb/>
諸峒之壮丁各有隅長彼其人望爲一州長雄其間盖有<lb/>
豪武特逹之才可以備總綂之任一日舉之以爲百校之<lb/>
長則將帥由是其選也其頴異通敏者引之於帷幄樽爼<lb/>
<pb n="KR4d0365_SBCK_003-34a"/>
之宻又從而㧞其尤者委之以人民社稷之重則人才不<lb/>
可勝用也至如山巖之氓市井之靡刑餘之流盜賊之屬<lb/>
其膽勇力絶足以先登其智辯機警足以間諜使貪使愚<lb/>
使詐使勇則群䇿群力皆吾屈也昔之方鎮食其土地用<lb/>
其人民拊循其士大夫馳䇿其跅弛之士故雖以區區之<lb/>
地常足以與天下争雄今雖未至於此然陛下髣髴而行<lb/>
之則吾規模意氣固巳一變前日之弱矣惟陛下熟計之<lb/>
幸甚夫古之爲天下國家者常有敵國相持之憂然而立<lb/>
乎四戰之衝雖將衂兵潰屢起屢仆而其國終不可動由<lb/>
卓然有所立故也今陛下奮發神㫁赫然悔悟所以洗舊<lb/>
<pb n="KR4d0365_SBCK_003-34b"/>
汙更宿弊如雷霆風雨交馳並至而不可禦陛下亦求所<lb/>
以爲自立矣而未得其方也自立之方臣前所獻之數條<lb/>
是巳雖然臣意陛下未之能行則有說也何也悔悟之意<lb/>
未明也奸人當國指天下能言之士謂之好名譁競使好名<lb/>
譁競者常在朝廷則清議之福陛下必及受用事應不至<lb/>
今日惟浸潤膚受爲毒巳深而後陛下之人才盡逐陛下<lb/>
今旣悔悟矣然鋒車所召率未及前日擯棄流落之人或<lb/>
謂陛下猶有畏其不靖共之意夫今日之禍亂靖共之報<lb/>
也陛下猶有愛於貌爲靖共者邪此悔悟未明之一也三<lb/>
數年前縉紳之能出臆論事者旣爲奸人所屏學校之士<lb/>
<pb n="KR4d0365_SBCK_003-35a"/>
猶叩閽亹亹不自巳奸人疾其爲害巳也託名學法重致意<lb/>
於禁上書之一條而後陛下之言路盡塞陛下今旣悔悟<lb/>
矣然食肉之徒未有能出一語以救陵遲之禍惟學校不<lb/>
憚懇懇以爲言彼其所陳固有未盡切實者陛下何不擇<lb/>
其善者而施行歟此悔悟未明之一也今有人焉䧟於酒<lb/>
色湛溺而不自知元氣日耗蝕於内客邪日衝擊於外四<lb/>
肢百骸㡬至解体一日倐大悔悟自創其酒色之愆而使<lb/>
爲朋友㒒御者各得以勤攻巳之短其爲身謀㡬晩矣然<lb/>
知湛溺之爲病而猶諱其所從來則是病根固在也人非<lb/>
不知愛身彼諱病根而不肯决去者說其小而忘其大也<lb/>
<pb n="KR4d0365_SBCK_003-35b"/>
陛下所以救社稷重於救身則夫病根所在何所顧惜而<lb/>
不之去歟高宗皇帝以麥飯豆粥之苦植立東南百四十<lb/>
年太平之基陛下嗣無疆大歴服所以撫摩愛養培億萬<lb/>
年丕天之休加用力焉不幸比者中外怨叛吾之赤子自<lb/>
延冦入室謀危國家盖至今日遠近爲之荷擔宗社㡬於<lb/>
綴旒天下之人追咎其失以爲聚歛之過而聚歛之事通<lb/>
國憤然怒罵以爲倡於陛下左右之人夫此一人者竊弄<lb/>
威權上累聖徳其凶𦦨威惡蠧國害民者臣不能具數獨<lb/>
其攘臂聚歛招集奸凶爲陛下失民失土以貽宗社不測<lb/>
之憂者其罪莫甚焉趙簡子命尹鐸爲晋陽尹鐸曰繭絲<lb/>
<pb n="KR4d0365_SBCK_003-36a"/>
乎保障乎簡子曰保障哉古之爲天下計者不屑於其小<lb/>
而惟遠者是圖不快於目前之求而常恐其一朝之患故<lb/>
雖簡子區區之大夫尹鐸區區之小吏其所規爲猶及於<lb/>
此國家之大不可以田舍翁自爲也後之人君思以富雄<lb/>
天下固有時出其聚歛之術然猶繭絲自繭絲保障自保<lb/>
障何物刑餘爲謀不臧率天下以共向繭絲之的而保障<lb/>
之地亦不得免焉繭絲之毒不可忍而後保障之禍不可<lb/>
爲陛下間者屢出内帑金帛分給諸司期有救於難然調<lb/>
度方殷兵革又不得息前日聚繭絲之得未什伯今日救<lb/>
保障之費盖千萬億秭而未有巳也嗚呼誰生厲階至今<lb/>
<pb n="KR4d0365_SBCK_003-36b"/>
爲梗向使此人者不以聚歛斵伐祖宗涵洪寛大之仁蟊<lb/>
賊陛下神明英武之徳則必不妄籍民財以入脩内司必<lb/>
不豪奪民産以實御荘必不諧價西園以布中外貪酣之<lb/>
寵必不交通南牙以開朝廷汚濁之門如此則奸人必不<lb/>
得竊據相位徧置私人如此則疆禦掊克之流必不得齒<lb/>
於縉紳玷於節鉞如此則各郡有賢守各路有賢監司必<lb/>
不侵漁以交結北司剥割以應奉内獻民心必無變宗社<lb/>
必無危今朝廷知江閫虐取漁舟故吾人爲虜鄕導以至<lb/>
於此曽不知是數年間外之監司郡守求爲交結應奉而<lb/>
一切不䘏以失吾民戴宋無二之心者所在有之江閫之<lb/>
<pb n="KR4d0365_SBCK_003-37a"/>
事偶著爾今論者追訟江閫之罪死有餘責則夫使士大<lb/>
夫貿貿焉爲聚歛重失人心激天下以各懐怨叛如臣所<lb/>
指之人者一死詎足道哉且夫奸人之入相也使非此人<lb/>
者與之相爲表裏以揜陛下之聰明宻爲游掦以開陛下<lb/>
之信用則賢者必不以好名中傷言者必不以譁競逐去<lb/>
學校之持公論者必不以諠横得禍士大夫之秉直節者<lb/>
必不以貪贓加罪朝廷清一言路光明邪人何自而赫張<lb/>
民瘼何自而壅隔人離而陛下何以不覺冦至而陛下何<lb/>
以不知彼其依憑陛下恩寵以爲奸人奥主故顛倒宇宙<lb/>
濁亂世界而得以無忌憚使陛下今日訟過於天地負媿<lb/>
<pb n="KR4d0365_SBCK_003-37b"/>
於祖宗結怨於人民受侮於夷狄則豈獨一奸人爲之哉<lb/>
原情定罪莫重於奥主而奸人次之荘周曰兵莫<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於志<lb/>
鏌鎁爲下言刺人而殺之不在於手而在於心不在於鋒<lb/>
而在所以用其鋒者奸人則鏌鎁也奥主則志也方今國<lb/>
勢危疑人心杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>陛下爲中國王則當守中國爲百姓父<lb/>
母則當衞百姓且夫三江五湖之險尚無恙也六軍百將<lb/>
之雄非小弱也陛下卧薪以厲其勤斫案以奮其勇天意<lb/>
悔禍人心敵愾冦逆死且在旦夕或謂其人者舗張驚憂<lb/>
以沮陛下攘冦之志處分脆弱將誤陛下爲去邠之行居<lb/>
前日則曰我能爲君充府庫以盗其權居今日則獻其小<lb/>
<pb n="KR4d0365_SBCK_003-38a"/>
心出其小有材使陛下意其緩急可恃以固其寵向非陛<lb/>
下參酌國論堅凝廟謨爲效死不去之計則一日甞試其<lb/>
說六師一動變生無方臣恐京畿爲血爲肉者今巳不可<lb/>
勝計矣小人誤國之心可勝誅哉臣愚以爲今日之事急<lb/>
矣不斬董宋臣以謝宗廟神靈以解中外怨怒以明陛下<lb/>
悔悟之實則中書之政必有所撓而不得行賢者之車必<lb/>
有所忌而不敢至都人之異議何從而消敵人之心膽何<lb/>
從而破將士忠義之氣何自激昻軍民感泣之淚何自奮<lb/>
發禍難之來未有卒平之日也千金之家得一僮奴稍足<lb/>
以稱其私雖害于而家未忍亟去况其人給事之歳月巳<lb/>
<pb n="KR4d0365_SBCK_003-38b"/>
深乞憐之懇款巳熟陛下性資仁厚亦豈忍遽甘心焉然<lb/>
宗社之事重左右之恩輕蠧民誤國之罪深承顔順色之<lb/>
愛淺伏惟陛下以宗廟社稷之故割去私愛勉從公議下<lb/>
臣此章付之有司暴其罪惡明正典刑傳首三軍以狥如<lb/>
此而天下不震動人心不喜悅將士不感泣而思奮虜冦<lb/>
不駭愕而謀還是人心天理可磨㓕也是天經地義可澌<lb/>
盡也臣所不信臣甞讀諸葛亮出師表輒捲卷哀憤悲其<lb/>
用心亮之言曰宫中府中俱爲一體陟罰臧否不宜異同<lb/>
若有作姦犯科及爲忠善者宜付有司論其刑賞以昭平<lb/>
明之治亮將奬率三軍北定中原攘除姦凶興復漢室其<lb/>
<pb n="KR4d0365_SBCK_003-39a"/>
於宫府之政宜若無與而獨區區以此爲先者良以社稷<lb/>
安危之權國家存亡之故不在於境外侵迫之冦而内之<lb/>
隂邪常執其機牙此亮之所以深權内外本末之理而先<lb/>
窒其禍亂之源也今臣上自朝廷下至州縣所以分畫其<lb/>
規模纎悉其經緯以上助尊夏攘夷之一畫者巳畧備矣<lb/>
而臣獻其狂愚於末猶有感於亮之所言區區劣功何敢<lb/>
引亮爲證顧所以忠君愛國之心則亮之爲也臣非不知<lb/>
踈逺之人指陳無状干犯天誅罪在不赦且使幸赦之不<lb/>
誅則左右之人仇疾臣言亦將不免然臣所以不顧危亡<lb/>
寜以身犯不測之鋒者義命之際臣固擇之精矣方今社<lb/>
<pb n="KR4d0365_SBCK_003-39b"/>
稷震動君父驚虞此所謂危急存亡之秋臣委質爲臣與<lb/>
國同休戚親見外患如火燎原而内冦又復植根固流波<lb/>
澷則禍難無涯臣死亡正自無日與怵迫於權勢之威憂<lb/>
疑於一巳之禍噤口結舌以坐待國家之難而後死孰若<lb/>
犯死一言感悟天聽如陛下以爲狂妄而誅之臣固巳自<lb/>
分一死萬一陛下察臣之忠行臣之言以幸宗社則臣與<lb/>
國家同享其休榮等死之中又有生路此臣所以齎咨涕<lb/>
洟望闕懇悃而不能自巳也臣冒瀆天威殞越震懼謹席<lb/>
藁私室以俟威命之下臣無任瞻天望聖激切屏營之至<lb/>
不備臣某昧死百拜上<lb/>
<pb n="KR4d0365_SBCK_003-40a"/>
<pb n="KR4d0365_SBCK_003-41a"/>
<pb n="KR4d0365_SBCK_003-42a"/>
其厚養而審發之使輿論翕然曰朕所親擢敢言之士<lb/>
可陞校書郎又陞著作佐郎兼景獻太子府教授值巨<lb/>
閹董宋臣再出用事於是上章極論遂出知瑞州此章<lb/>
見于後今畧叙其槩云道體堂謹書<lb/>
　　癸亥上皇帝書<lb/>
七月吉日具位臣文天祥謹昧死百拜獻書于皇帝陛下<lb/>
臣畎畝末學天賦樸忠遭逢聖明早塵親擢巳未之夏陛<lb/>
下廷䇿多士記憶㣲臣俾佐京兆尹幕時臣不敢拜恩乞<lb/>
行進士門謝㫖令赴闕其冬實來行禮適值冦難方殷江<lb/>
上勝負未决而全永衡且破于時京師之勢危如綴旒上<lb/>
<pb n="KR4d0365_SBCK_003-42b"/>
下皇皇傳誦遷幸臣得之目擊忱恐六師以一朝而動京<lb/>
社之事關係不細采之公論則謂冦禍起於憸壬之聚歛<lb/>
而憸壬用事則主於董宋臣至於遷幸一事宋臣張皇處<lb/>
分尤駭觀聽事勢至此死且無日臣忠憤激發叩閽上䟽<lb/>
乞以宋臣尸諸市曹以謝生靈荼毒之苦指陳觸忤自分<lb/>
誅斥出關待罪不報亟歸山林側聽聖裁臣章雖不付出<lb/>
施行而竟亦不坐臣以罪非惟免於罪而巳改命洪幕從<lb/>
欲與祠又寵綏之臣甞以爲區區父母之身旣委而狥國<lb/>
矣陛下赦而不誅臣之再有此身是陛下賜之也感激奮<lb/>
發常恨未有一日荅天地之造前冬誤辱收召卑以舘職<lb/>
<pb n="KR4d0365_SBCK_003-43a"/>
曽未㡬時進之以著庭寵之以郎省臣之取數於明時者<lb/>
益以過多共惟聖德日新朝無闕事臣得從事鉛槧悉意<lb/>
科條以無忘靖共爾位之訓忱幸忱荷兹者倐讀報状宋<lb/>
臣復授内省職事臣驚歎累日不遑寜處繼傳御批洊卑<lb/>
兼職且使之主管景獻大子府臣備貟講授實維斯邸此<lb/>
人者乃爲之提綱當其覆出臣自揆以義且無靣目以立朝<lb/>
况可與之聯事乎請命以去臣之分也然臣端居深念託<lb/>
故而去謂之潔身可也陛下未甞拒言者言而當於可陛<lb/>
下未甞不行臣不言而去則於事陛下之道爲有未盡是<lb/>
用不敢愛於言伏惟陛下鍳臣之衷而幸聽焉臣伏讀國<lb/>
<pb n="KR4d0365_SBCK_003-43b"/>
史竊見孝宗皇帝所以待贄御者終始之際恩威甚明臣<lb/>
甞以爲自古人主寛仁莫如孝宗英㫁亦莫如孝宗方曽<lb/>
覿龍大淵軰用事周必大言之龔茂良言之劉度言之鄭<lb/>
鑑袁樞言之言者日以盛而孝宗假以恩寵未甞爲之少<lb/>
衰孝宗豈咈諫者哉聖心寛仁未忍驟有所加也比其招<lb/>
權弄勢日益翕赫小心謹畏之態昵昵於前者迄不能掩<lb/>
其隂私傾險之迹或以見踈死或以坐罪廢英㫁如此豈<lb/>
以寛仁而遂失之姑息哉開國承家小人勿用聖子神孫<lb/>
一守是法共惟皇帝陛下以聰明操制萬㡬以神武經緯<lb/>
六合四十年間凡經㡬大禍亂㡬大驚危絃重新整頓功<lb/>
<pb n="KR4d0365_SBCK_003-44a"/>
業逐日以新聲名随風而流尚論聖德三代以下之英主<lb/>
未能或之先也神明之下侍御㒒從罔匪正人旦夕承弼<lb/>
厥辟固其所也惟是宋臣兇鷙慘毒不可嚮邇陛下曩以<lb/>
其小有才而假借之小人不足大受倚恃權勢無所不至<lb/>
戊午巳未間天下指目共欲甘心臣冒死先爲陛下言之<lb/>
陛下於此時猶有徘徊顧惜之意未即加罪也而縉紳學<lb/>
校交䟽其惡伏闕投匭殆無虛日陛下始豁然大悟奪其<lb/>
大阿屏置畿郡中外鼓舞歌誦盛德臣妄謂陛下之寛仁<lb/>
全似孝宗陛下之英㫁亦全似孝宗漢家自有制度固應<lb/>
如是詩云維其有之是以似之雖然陛下禀天地冲和之<lb/>
<pb n="KR4d0365_SBCK_003-44b"/>
全氣接帝王忠厚之上傳寛仁英㫁雖並行而不相悖二<lb/>
者分數寛仁較多是以如此人者遂得以生全於覆載之<lb/>
内尋醫之㫖未㡬朝請之命復下今者又使之内居要地<lb/>
曰覲宸光惟至聖爲能寛𥙿有容有如此者然臣甞聞之<lb/>
惟仁者能好人能惡人盖仁則無私無私故能好能惡聖<lb/>
人豈專以博愛爲仁哉漢唐宦官之禍其後至於濫觴而<lb/>
不可救推原其初則起於時君一念之不忍是故古人之<lb/>
防㣲杜漸不敢忽也語曰徃者不可諫來者猶可追宋臣<lb/>
前此誤國之罪陛下旣赦之而勿問矣臣何敢追尤徃事<lb/>
上瀆聖聰獨爲方來計則婺緯之憂不能忘情焉夫以陛<lb/>
<pb n="KR4d0365_SBCK_003-45a"/>
下聖明在上孤雛腐鼠亦何敢晝舞夜號少作喘息其人<lb/>
心性殘忍群不肖所宗竊恐復用之後勢𦦨肆張植根旣<lb/>
深傳種益廣末流之禍莫知所届近者陛下親製十四規<lb/>
丕哉聖謨爲萬世計甚悉有如此事獨可以爲小故無與<lb/>
於貽謀而闊畧之哉宋臣之爲人臣實踈逺亦安能以盡<lb/>
知之惟是天下之惡名萃諸其身京國閭巷無小無大輒<lb/>
以董閻羅呼之陛下之左右使令亦衆矣此名不歸之他<lb/>
人而惟此一人是歸則豈不召而自至地哉陛下毋以其<lb/>
退然謹愿而謂其未必怙威生事也毋以其甘言卑詞而<lb/>
謂人言爲巳甚也千金之家強奴悍㒒恣横閭里至其服<lb/>
<pb n="KR4d0365_SBCK_003-45b"/>
役於主人之前固亦未甞不小廉曲謹而可信也此事雖<lb/>
小可以喻大陛下儻察及此則亦何愛於此一人而閟惜<lb/>
英㫁以重違天下之心哉伏望陛下稍抑聖情俯從公議<lb/>
縱未忍論其平生之惡以寘之罪亦宜收回成命别選純<lb/>
謹者而改卑之失一兵得一兵於國家事夫亦何損于以<lb/>
厭人心之公于以示來世之法于以防天下之禍於未然<lb/>
令聞令望施于無疆臣子之願莫大於此臣實何人輒上<lb/>
封章以仰及於萬乗之所親信蚍蜉撼木自速虀粉可謂<lb/>
愚甚然臣方備位中朝使其以厚禄糊口坐取遷擢豈不<lb/>
得計而臣子所以事君正義謂何世道升降之大㡬國家<lb/>
<pb n="KR4d0365_SBCK_003-46a"/>
利害之大故柰何坐而視之噤不發一語上負天子下負<lb/>
所學貽無窮羞此臣所以不敢強顔以留亦不敢詭辭以<lb/>
去忘其嬰鱗不測之危以冀陛下萬一聽而信之臣言得<lb/>
行宗社之利也臣之榮也如臣之積忱未足以仰動天聽<lb/>
坐受斧鉞九隕無悔謹杜門席藁以聽威命之下臣無任<lb/>
望闕瞻天激切屏營之至不備臣昧死百拜<lb/>
　　　輪對劄子<lb/>
臣早以書生遭遇先皇帝親擢事先皇帝垂十年恨無㳙<lb/>
埃𥙷報天地陛下龍飛繼運移忠以事聖明永肩乃心臨<lb/>
鑒在上比者臣來自外藩待罪戎監陛下親御宸墨進之<lb/>
<pb n="KR4d0365_SBCK_003-46b"/>
經筵臣學殖凋蕪循墻無路自入侍氊厦切見天顔晬穆<lb/>
聖性謙虛雖加草茅之愚時賜訪問臣感激殊遇亦既得<lb/>
以悉數於前矣猥當轉對伏念臣職在講讀今日聖學關<lb/>
天下治忽不細輒因封事畢吐其衷臣聞聖人之作經也<lb/>
本以該天下無窮之理而常足以擬天下無窮之變天地<lb/>
無倪隂陽無始人情無極世故無涯千萬世在後聖人亦<lb/>
安能預窺逆觀事事而計之物物而察之然後世興衰治<lb/>
亂之故徃徃皆六經之所巳有凡六經垂監戒以爲不可<lb/>
者小犯之則關安危大犯之則决存亡如赴水火之必斃<lb/>
如食堇葛之必毒是何哉聖人知有理而巳合於理者昌<lb/>
<pb n="KR4d0365_SBCK_003-47a"/>
違於理者僵所貴乎帝王之學惟能不悖乎六經無蹈乎<lb/>
其大戒而巳嗚呼聖人所以爲萬世慮者豈不甚智所以<lb/>
爲萬世戒者豈不甚仁矣哉書曰民可近不可下予視天<lb/>
下愚夫愚婦一能勝予而後世猶有以民爲黔首以覆其<lb/>
宗爲天下笑者書曰内作色荒外作禽荒詩曰亂匪降自<lb/>
天生自婦人而後世猶有昭陽華清霓裳羽衣以階漁陽<lb/>
之禍者書曰謹乃儉德惟懐永圖又曰不作無益害有益<lb/>
不貴異物賤用物而後世猶有葡萄天馬甲帳翠𬒳以致<lb/>
四海蕭然者臣甞歎夫自聖經以來時君不聞大道之要<lb/>
生人不𬒳至治之澤秦至五季千數百年間犯六經之顯<lb/>
<pb n="KR4d0365_SBCK_003-47b"/>
戒者相望史而聖人立爲大經大法以幸萬世藐然未有<lb/>
聞焉豈不惜哉惟皇上帝卑矜斯文孔孟㣲言至我朝周<lb/>
程張朱始大闡明如朦斯發先皇帝表章四書尊禮儒先<lb/>
爲徃聖繼絶學爲萬世開太平穆考之廟稱爲理宗陛下<lb/>
親得精一之傳而日就月將緝熈于光明斯道斯民觧后<lb/>
千載先皇帝欲爲唐虞三代之治殆留與陛下使了此事<lb/>
臣覩陛下自踐祚以來畏天尊祖親親仁民敬大臣體群<lb/>
臣尊其所聞行其所知何徃非學今朝廷清明宫府齊一<lb/>
大法小廉罔越厥志不可謂不治矣然臣切恠去年寒燠<lb/>
失常四方或以旱告今年星文示變雨雹見妖近者積隂<lb/>
<pb n="KR4d0365_SBCK_003-48a"/>
爲寒皆名咎證漢人縱閉之學必謂一證主事臣不能曉<lb/>
此但即其影而想其形因其流而疑其源豈人所不知巳<lb/>
所獨知之也陛下猶有當反之六經者乎陛下日御經筵<lb/>
正道正言甞接于耳而又内庭不廢觀書傳曰多識前言<lb/>
徃行以蓄其德陛下盖有之矣臣愚更願陛下虛心體認<lb/>
切巳省察每誦一義善可以爲法即驗之身曰吾甞有是<lb/>
乎無則勉之每說一事惡可以爲監即揣之心曰吾甞有<lb/>
是乎有則改之言則慮其所終行則稽其所敝豈惟制治<lb/>
于未亂保邦于未危充道學之用經綸天下之大經範圍<lb/>
天地之化而不過行而帝行而王以卒先帝主張道綂之<lb/>
<pb n="KR4d0365_SBCK_003-48b"/>
事業臣何幸身親見之哉書曰兢兢業業一日二日萬㡬<lb/>
夫一日二日之間亦未至即有萬事然一事不謹則萬事<lb/>
之㡬自此而兆故撥亂本塞禍源無一息不當用功兢兢<lb/>
業業所謂必有事焉者也惟陛下留神<lb/>
　　内制<lb/>
　　　擬進御筆<hi>爲馬丞相趙僉書上奏留平章</hi>
書曰三人占則從二人之言盖占取其同自二人之同推之卿士庻<lb/>
民無徃不同者師相欲去二府以爲不可去是千萬人皆以爲不可<lb/>
去矣朕自師相有請寝食不爲安朕必不能違衆心師相亦必不忍<lb/>
違朕心嗚呼尚鑒時忱永緩在位師相其聽之哉所請宜不允<lb/>
<pb n="KR4d0365_SBCK_003-49a"/>
　　　又擬<lb/>
周公相成王終身未甞歸國孟子當齊世不合故致爲臣<lb/>
盖常情以去就爲輕惟大臣以安危爲重苟利諸國皇恤<lb/>
其身若時元勲爲我師相先帝付託大義所存太母留行<lb/>
前言可覆胡爲以疾而欲告休惟醫藥所以輔精神惟安<lb/>
身所以保國家古者之賜几杖雖當七十而不得引年我<lb/>
朝之重辯章雖過九旬而尚使爲政勉釐重務勿困眇懐<lb/>
所請宜不允<lb/>
　此先生直翰林院時代言一二也留平章二批巳進呈<lb/>
御前賈似道有聞嫌所擬無過褒之辭且怒不先呈巳<lb/>
<pb n="KR4d0365_SBCK_003-49b"/>
<pb n="KR4d0365_SBCK_003-49b"/>
名繳還來槧又上第二章力丐祠束擔出國門而臺䟽<lb/>
罷命出矣先生有詩曰當年秪爲青山誤直草君王一<lb/>
　詔歸是也道體堂謹書<lb/>
　　　擬冊立皇太子文<lb/>
皇帝若曰朕弗克于德嗣先人宅丕后三十有七年夙興<lb/>
夜寐怵惕惟厲懼無以追配于前猷自㡳不類廼季秋將<lb/>
有事明堂思惟皇天全付于有家繼繼承承於千萬年祖<lb/>
宗在天眷相惟兹蔽自朕志貽厥孫謀于一人有辭郊廟<lb/>
神祗祖考將安樂之皇帝曰猷具官皇子某爾忠孝豈弟<lb/>
少如夙成朕用䟽爾王封衍爾賦畬欽廼服命克懋厥德<lb/>
<pb n="KR4d0365_SBCK_003-50a"/>
惟爾休昭事有嚴俾爾圭鬯薄海内外罔不咸一其冊爲<lb/>
皇太子改名某嗚呼厥惟我前人造天丕基創守惟艱哉<lb/>
天難諶命靡常民罔常懐懐于有仁戒之哉爾惟親正人<lb/>
學于古訓罔遊于盤罔滛于逸罔以非道孫志罔以古之<lb/>
人無聞知尊德崇道由仁義行乃若時守宗廟社稷以爲<lb/>
祭主天地神人無疆惟休朕不失爲知子爾亦有令名於<lb/>
戱欽哉<lb/>
文山先生全集卷之三終<lb/>
<pb n="KR4d0365_SBCK_003-50b"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_004-1a"/>
文山先生全集卷之四　文集<lb/>
　表牋<lb/>
　　　門謝表<lb/>
臣某言伏凖省劄五月二十八日三省同奉聖㫖文天祥<lb/>
添差簽書寕海軍節度判官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>公事仍釐務臣以賜第之<lb/>
初未經門謝未敢祗拜劄命申乞指揮續凖省札七月十<lb/>
一日三省同奉聖㫖令朝謝訖之任臣謹遵奉㫖揮詣闕<lb/>
庭朝謝者御大廷而發䇿式廣旁招奉清問以攄忠誤承<lb/>
親擢尚阻紫宸之謝遽叨黄𥿄之除曠世遭逢瞻天感激<lb/>
臣切以賔興下詔同天地宗祀之彛科舉取人代造化爵賢<lb/>
<pb n="KR4d0365_SBCK_004-1b"/>
之柄豈曰利人才之進取其間實天道之流行肆萬乗之<lb/>
臨軒受諸侯之貢士占小善者率以録咸造在廷取一人<lb/>
焉抜其尤必有名世豈應庸瑣可在蒐羅臣禀質旣凡聞<lb/>
道猶淺才非洛陽之年少偶玷薦書學非廣川之大儒遽<lb/>
塵舉首自叨異數亦旣三年回思臚唱之蒙恩莫與鳬趍<lb/>
而奉表有懐就日無路牋天方徬徨於丘園乃寵綏其禄<lb/>
秩輙請展爲臣之禮幸許脩詣闕之恭兹盖伏遇皇帝陛<lb/>
下徳體乾行道苻常乆世更三紀逺追成周式化之風歲<lb/>
啓後庚近接藝祖開基之運凡際風雲之㑹咸依日月之<lb/>
光遂令一介之姓名亦𬒳九重之記録臣敢不誓堅素守<lb/>
<pb n="KR4d0365_SBCK_004-2a"/>
勉企前修自揆讀書非爲平生温飽之計願言竭節用副<lb/>
上心忠孝之期臣無任瞻天望聖激切屏營之至謹奉表<lb/>
陳謝以聞<lb/>
　　　湖南提刑到任謝皇帝表<lb/>
帝庭敷命昭闢四門天牧播刑誤頒一節申以遄驅之㫖<lb/>
疇兹巳試之庸周隰載馳漢條具布伏念臣本無他技惟<lb/>
有孤忠兩朝特逹之知洊塵清要十載行蔵之跡秪自悔<lb/>
尤雲雷之義方屯天地之心巳復當元日逹聰之始在皇<lb/>
華遣使之中聖恩靡許於祝釐臣職敢稽於行道瞻盖髙<lb/>
而下耳冀用譽於折肱茲盖恭遇皇帝陛下道恊重華仁<lb/>
<pb n="KR4d0365_SBCK_004-2b"/>
周四表崇德廣業合乾轉坤翕之功折獄致刑得震動離<lb/>
明之用遂令承乏復忝司平臣敢不祗若咨詢對揚欽恤<lb/>
陳時臬事尚弘康乂之圗受王嘉師永迪明清之訓<lb/>
　　　謝皇太后表<lb/>
司平椘甸命出嚴宸告至周原恩歸慈極敢敷<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>訓仰謝<lb/>
徽音伏念臣一介寒㣲兩朝知遇傾葵向闕𥘉無𥙷於使<lb/>
令啜菽杜門秪自深於觀省當元日㑹同之始拜公朝抆<lb/>
拭之仁言遣使臣徃陳臬事華省遄頒於趣㫖叢祠竟秘<lb/>
於俞音勉臣子之驅馳見吏民而宣布兹盖恭遇夀和聖<lb/>
福皇太后陛下心起有極道合無疆長信怡愉賛炎圖之<lb/>
<pb n="KR4d0365_SBCK_004-3a"/>
昌運大任肅穆開蒼籙之隆平宜擇攸司俾敬爾獄臣敢<lb/>
不丕承欽恤誕布慈仁乂我黎民尚想無刑之治于其王<lb/>
母敢忘介福之元<lb/>
　　謝皇后牋<lb/>
君子審官道隆儷極皇華遣使命出治朝徳意具宣忱辭<lb/>
告至伏念臣踈庸一介遭遇兩朝早綴班行甞忝金科之<lb/>
属繼乗使傳復塵繡指之行曲成每戴於釐明退食難迯<lb/>
於吏議不圖元㑹復錫恩言抆拭起家徃陳時臬驅馳在<lb/>
道寅奉天威涖止攸司欽哉乃職兹盖伏遇皇后殿下徳<lb/>
侔坤地位正家人闗雎之化既行用之天下象魏之法使<lb/>
<pb n="KR4d0365_SBCK_004-3b"/>
布正自王宫爰取踐更載叨詳讞臣敢不靈承欽恤祗若<lb/>
平反無刑以乂黎民誕敷聖化式敬以長王國永誦徽音<lb/>
　　　皇太子生日賀皇帝表<lb/>
大夏長贏坤二爻之紀季千秋似續震一索之揆𥘉瑞彩<lb/>
縁車歡顔丹扆恭惟皇帝陛下徳流芭水業茂蘿圖夀富<lb/>
多男積善必有餘慶本支百世命吉在厥𥘉生記甲觀之<lb/>
瑞分占乙禖之祚逺臣縻身軫埜戴目心星誦億子之宜<lb/>
君首歌周雅祝萬年之爲父更續唐詩<lb/>
　　　賀皇太后表<lb/>
福于王母際南面之昌期天以神孫娱東朝之永日晝堂<lb/>
<pb n="KR4d0365_SBCK_004-4a"/>
瑞節長樂歡聲恭惟夀和聖福皇太后性藴冲和仁培静<lb/>
夀思齊所以聖也以御于邦螽斯宜爾孫兮克開厥後皇<lb/>
皇穆穆繼繼承承臣迹滯騏原心馳鳯闕本支百世播緜<lb/>
瓞之聲詩怡愉萬年衍含飴之福慶<lb/>
　　　賀皇后牋<lb/>
坤后廣生式恊二爻之月震男揆度載逢一索之期慶衍<lb/>
蘿圗喜充椒掖恭惟皇后殿下道柔配地徳厚承天以御<lb/>
于家爲今京室之婦則樂有子如古周南之風百世本支<lb/>
萬年福禄臣迹縻牲轡心賀燕謀占斯干之詩巳符吉夣<lb/>
羙思齊之徳益嗣徽音<lb/>
<pb n="KR4d0365_SBCK_004-4b"/>
　　　皇子進封左衞上将軍嘉國公賀皇帝表<lb/>
乾父垂仁茂積蘿圗之慶震男鍾羙肇基茅土之邦百世<lb/>
可知四方來賀洪惟昭代爰立親親粤有舊章禮優貴貴<lb/>
昉祥符之七載侈慶國之初封綺仗分班璲珪䟽寵庸表<lb/>
人倫之厚遹觀王室之疆式于今休監于成憲恭惟皇帝<lb/>
陛下福堷周厚和緝堯雍寳暦無疆方萬年而受祜金枝<lb/>
有煒期億子以宜君錫以嘉名渙其大號地營東井詔爵<lb/>
五之最穹天拱北辰炳心三之相照克昌厥後長發其祥<lb/>
臣有蹇牡騑阻随虎拜祉歌子施遥陳皇矣之詩道盡君<lb/>
嚴願賛家人之易<lb/>
<pb n="KR4d0365_SBCK_004-5a"/>
　　賀皇太后表<lb/>
東朝保艾方隆堯母之仁西國分茅式篤文孫之慶兩宫<lb/>
喜色萬宇歡聲恭惟夀和聖福皇太后陛下徳厚慈元神<lb/>
怡長樂尊之至也上承視膳之勤宜爾䋲兮下適含飴之<lb/>
趣瑶池日永玉葉春濃臣逺𬒳繡衣隃瞻綵仗于其王母<lb/>
知介夀之來崇佑我後人碩丕圖之有衍<lb/>
　　賀皇后牋<lb/>
坤稱乎母儼家服於椒塗震索而男赫龍光於茅土長秋<lb/>
喜色方夏歡聲恭惟皇后殿下含弘承天博厚配地祥鍾<lb/>
長發熾啇後於有娀音繼思齊培文昭於大姒圭瑑焜煌<lb/>
<pb n="KR4d0365_SBCK_004-5b"/>
於綺仗芾朱輝映於褘衣臣逺驟華原隃瞻蘂殿想宜君<lb/>
之穆穆茂對王休侈多子之䋲䋲載歸后羙<lb/>
　　　皇女進封同夀公主賀皇帝表<lb/>
乾見大人道夙隆於乾體巽爲長女命爰寵於巽申喜溢<lb/>
宫庭歡騰海宇竊惟興君之際必有積善之餘播在正風<lb/>
則曰王姬之羙陳于小雅是爲女子之祥無非歌福禄之<lb/>
同于以表國家之盛恭惟皇帝陛下和順而理温柔以容<lb/>
苞體深仁旣歲緜瓜之瓞岡陵厚積復培穠李之華始封<lb/>
爰遴於嘉名遐祉永齊於聖夀臣跡縻使事身隔賀班親<lb/>
愛如家遥賛人倫之厚肅雍迪教遹觀王道之成<lb/>
<pb n="KR4d0365_SBCK_004-6a"/>
　　　賀皇太后表<lb/>
周家福禄積由任姒之仁堯母聖神親覩娥英之慶宫闈<lb/>
盛典海宇歡聲恭惟夀和聖福皇太后陛下南極景光東<lb/>
朝綦貴有功寳祚旣開聖子之傳流澤銀潢爰毓天孫之<lb/>
瑞賛𥘉封於沁水同上夀於瑶池臣逺玷皇華隃瞻長樂<lb/>
怡愉太后諒承婉娩之娱雍肅王姬益表儉慈之教<lb/>
　　　賀皇后牋<lb/>
坤萬物之資生實蕃慶積巽一索之謂長昉對命申喜氣<lb/>
宮闈歡聲海宇恭惟皇后殿下關雎孝敬芣苡和平灼灼<lb/>
宜家夙範華桃之懿雍雍成徳茂鍾穠李之英賁然錫沁<lb/>
<pb n="KR4d0365_SBCK_004-6b"/>
水之封展也同長秋之夀臣逺縻苞𣏌遥睇塗椒風以周<lb/>
南仰化原之洵美觀于堯女願母道之浚明<lb/>
　　　知贑州到任謝皇帝表<lb/>
九重選牧錫類天寛千里承流奉親地近昉共侯度丕戴<lb/>
王休伏念臣某才本空踈分安孤苦身逄盛代夙自厲於<lb/>
丹心家有重親晩相依於白髮頃叨漢傳徃即楚封何敬<lb/>
非刑粗殚審克不遑将母私切懐歸嘗懇懇以陳情冀髙<lb/>
高之欲從遄蒙異渥特卑近麾繼朌㫖以趣征巳鞠躬而<lb/>
祗上禄及一門之㣲賤恩同大造之生成兹盖伏遇皇帝<lb/>
陛下以堯舜之資行曽閔之道嗣寕王之大歷毖我成功<lb/>
<pb n="KR4d0365_SBCK_004-7a"/>
奉太后之萬年與天齊夀遂使忝求芻之寄亦獲共啜菽<lb/>
之歡臣敢不老老及人親親爲政由家逹國期興遜以興<lb/>
仁以子移臣寓爲忠於爲孝<lb/>
　　　謝皇太后表<lb/>
東朝鴻慶介夀無疆南國虎符便親有命荷中宸之渙寵<lb/>
望慈極以皈忱伏念臣一介迂踈兩朝遭遇昔備殫於敡<lb/>
歷無以逾人頃間任於驅馳不遑将母惟内懐於烏哺遂<lb/>
上徹於蟻忱果分二水之麾爰易三湘之節惟壤地接故<lb/>
可以供菽水之職惟土風習故可以盡芻牧之心自省叨<lb/>
隃若爲報稱兹盖恭遇夀和聖福皇太后陛下徳光堯母<lb/>
<pb n="KR4d0365_SBCK_004-7b"/>
功配周姜夀錫萬年享怡愉之福化流四海推慈孝之仁<lb/>
遂令下吏之僥榮獲以邇封而就飬臣敢不祗承徳意誕<lb/>
布恩言服膺錫類之詩益崇羙化拜手牧民之訓隃賛徽<lb/>
音<lb/>
　　謝皇后牋<lb/>
慈極承天恩深錫類㢘車易地職重分符布聖徳之中和<lb/>
便親闈之温清伏念臣起繇孤逺積有迂踈骯髒半生於<lb/>
事君而何𥙷驅馳近歲以将母而未能属爲飬以陳情荷<lb/>
卑矜而從欲三湘納節二水授麾囬刺史之車庻乎爲子<lb/>
捧郡守之檄專以爲親僥冐實多糜捐曷稱兹盖恭遇皇<lb/>
<pb n="KR4d0365_SBCK_004-8a"/>
后殿下道隆坤厚德配乾仁大雅思齊媚周姜而穆穆長<lb/>
秋備禮奉漢母以愉愉遂令踈逺之㣲臣亦效㫖甘於便<lb/>
壘臣敢不恪恭侯度茂對王休崇關雎卷耳之風迪惟懿<lb/>
則篤南陔白華之行施及遐萌<lb/>
　　　夀崇節本州賀皇帝表<lb/>
天子有親備四海九州之奉封人祝聖同萬年億載之期<lb/>
凡属照臨舉同呼舞恭惟皇帝陛下剛建中正緝熈光明<lb/>
燭六合而耀八紘功叅天地躋三皇而軼五帝道御家邦<lb/>
紹巍巍蕩蕩之勲盡尊尊親親之飬怡愉誕節光大前聞<lb/>
臣獲布寛條幸逄盛際鵷鸞阻綴莫旅賀於東朝螻蟻傾<lb/>
<pb n="KR4d0365_SBCK_004-8b"/>
忱惟仰瞻於南極<lb/>
　　　賀皇太后表<lb/>
於萬斯年慈宸有慶誕彌厥月祖佛同生旒冕敬共縉紳<lb/>
舞蹈恭惟夀和聖福皇太后陛下道超太始德厚重坤闗<lb/>
雎周南之風夙陶羙化思齊文王之母懋著徽音袗衣𥘉<lb/>
奏於薫絃宫珮畢朝於慈扆親下衮龍之拜載揚韶鳯之<lb/>
音呼萬歲者三歡騰朝野等百世而上福衍子孫臣叨守<lb/>
魚符莫陪鴛序我百而爾九十諒喜溢於舉觴心一而臣<lb/>
三千第神馳於拱極<lb/>
　　　賀皇后牋<lb/>
<pb n="KR4d0365_SBCK_004-9a"/>
太姒之嗣太任星重慈極長秋之朝長樂天介夀祺流慶<lb/>
九霄比隆千古恭惟皇后殿下明章徳範陶冶化風大練<lb/>
厚繒訓四方之節儉宵衣旰食侑五位之勤勞肖似徽音<lb/>
婉愉誕序厚符坤地吉萃家人臣逖守遐邦忻逢華旦仰<lb/>
瞻帝闕莫陪振鷺之班下與邦民同𬒳關雎之化<lb/>
　　　夀崇節兵馬鈐轄司賀皇帝表<lb/>
天子盡敬事親丕昭瑞節臣下歸羙報上同祝脩齡覆載<lb/>
兩朝頌歌四洽恭惟皇帝陛下克勤克儉無怠無荒堯以<lb/>
是傳道莫高於虞舜文所以聖徳益顯於大任有開麗水<lb/>
之祥適際瑶池之㑹臣属縻戎鍵阻綴班聯北面而朝恍<lb/>
<pb n="KR4d0365_SBCK_004-9b"/>
天威之尺五南山之夀效臣子之呼三<lb/>
　　　賀皇太后表<lb/>
金闕日長尊䖏宸闈之極王巵春滿誕膺法駕之朝凡在<lb/>
式圍率均撃壤恭惟夀和聖福皇太后陛下心遊恬淡徳<lb/>
著慈仁隆周召之風人倫旣正飬黄老之性母道獨尊皇<lb/>
穹申方至之休夀命衍無疆之筭臣猥分郡組共貳戎韜<lb/>
迹逺觚稜帷幄隃瞻於長樂忱同葵藿笙璈第想於承華<lb/>
　　　賀皇后牋<lb/>
坐於少廣慶慈極之誕彌朝于寝門助聖人之教愛宫庭<lb/>
溢喜宇宙同和恭惟皇后殿下瑞應俔天光昭遡日正始<lb/>
<pb n="KR4d0365_SBCK_004-10a"/>
基化歌二南芣荇之詩視膳問安備六寝禕䄖之禮恊朱<lb/>
明之律吕鏘綵仗之珮環驩奉玉巵禮同黼扆臣濫紆州<lb/>
<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>通領兵符聆舜樂之九成遥瞻南面效堯階之三祝竊<lb/>
比華封<lb/>
　　乾㑹節本州賀皇帝表<lb/>
一人天拱適符龍御之亨萬國雲從共慶虹流之瑞系隆<lb/>
宗社福𬒳寰瀛恭惟皇帝陛下曰<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>曰聰乃文乃武金甌<lb/>
有永紹寕人大寳之休翠蹕早朝娱太后萬年之夀當嵩<lb/>
呼之華旦繼夣月之佳辰兩宫同時千載盛事臣猥叨分<lb/>
竹彌切傾葵奉玉巵之恭阻綴班於北闕通銀臺之奏但<lb/>
<pb n="KR4d0365_SBCK_004-10b"/>
申頌於西崑<lb/>
　　　賀皇太后表<lb/>
六龍御極増光長發之詩萬國同心推本思齊之聖驩騰<lb/>
宮壼和塞堪輿恭惟夀和聖福皇太后陛下曰希曰夷爰<lb/>
清爰静以天下飬備百禄之熾昌與元氣㳺葆六根之純<lb/>
粹海内樂唐虞之化宮中頌任姒之音臣叨預承流遥伸<lb/>
歸美冬温夏凊禮嚴東面之朝日升月常福等南山之祝<lb/>
　　　賀皇后牋<lb/>
黼扆端臨交上華封之祝椒塗内助仰承京室之規喜溢<lb/>
六宮和薫八表恭惟皇后殿下静專成性徽懿秉姿珥簮<lb/>
<pb n="KR4d0365_SBCK_004-11a"/>
進庭燎之箴雞鳴有度弓韣奉高禖之祀燕翼發祥際上<lb/>
帝生啇之辰懋塗山興夏之徳仰占七政日月並明俯鍳<lb/>
四方岡陵齊夀臣分符江右化𬒳周南首賛乾亨體天行<lb/>
之不息更祈坤載恊地道之無疆<lb/>
　　　乾㑹節鈐司賀皇帝表<lb/>
龍首庻物覩天德之照臨虎拜萬年對王休而蹈厲堪輿<lb/>
恊氣海宇頌聲恭惟皇帝陛下神聖整齊武文經緯諸福<lb/>
畢至一登再登三登我武維揚五伐六伐七伐虹渚載臨<lb/>
於盛旦鳯音遥想於明庭臣通領鈐符恪共官次葵傾觀<lb/>
闕阻陪就日之班花覆簮紳隃謝需雲之宴<lb/>
<pb n="KR4d0365_SBCK_004-11b"/>
　　　賀皇太后表<lb/>
天下傳歸於子降寳冊之鴻名聖人教愛以親上玉巵之<lb/>
㬅夀非常之慶嘉頌攸同恭惟夀和聖福皇太后陛下冲<lb/>
澹頥神儉慈孚化輔佐先帝夙殫卷耳之勤愉佚東朝允<lb/>
著思齊之聖昉前殿紀誕彌之旦正羣方傾就望之忱肆<lb/>
膺鳯輦之朝親下龍綃之拜臣属縻戎鍵阻綴班行現五<lb/>
色之雲知獻占於太史舞兩階之羽諒増喜於慈顔<lb/>
　　　賀皇后牋<lb/>
上萬歲之夀咸頌聖人形四方之風實基王化凡居持載<lb/>
罔不驩呼恭惟皇后殿下生禀静柔安行雍肅躬河洲采<lb/>
<pb n="KR4d0365_SBCK_004-12a"/>
荇之㓗列聖顧歆翼寝門視膳之恭慈顔和懌合坤其順<lb/>
遡日而明欣聆嵩嶽之呼並受華封之祝臣俯共武服仰<lb/>
賛夀觴星之逺天之髙陛莫瞻於九級漢之廣江之永詩<lb/>
但誦於二南<lb/>
　　　皇子賜名本州賀皇帝表<lb/>
家有嚴君托中興之昌歷天以聖子作大國之宗藩喜溢<lb/>
宫闈慶關宗社恭惟皇帝陛下懋昭聖徳厚正人倫保天<lb/>
命以宜君四方無侮貽孫謀而翼子百世可知爰錫嘉名<lb/>
載敡大號敬㢤有土肇基二水之邦格于皇天式應三星<lb/>
之曜俾耆而艾長發其祥臣縻跡侯方傾心魏闕監王成<lb/>
<pb n="KR4d0365_SBCK_004-12b"/>
憲碩垂謨烈之休啓我後人益壮本支之盛<lb/>
　　　賀皇太后表<lb/>
東朝介福式彰母道之尊南國分封庸迪孫謀之吉兩宮<lb/>
交慶百世彌昌恭惟夀和聖福皇太后陛下長樂怡愉大<lb/>
庭㳺衍飬以天下日永瑶池正于家人春生玉葉賛苴茅<lb/>
於浯水壮緜瓞於宗藩臣逖在侯方阻瞻宸仗思齊所以<lb/>
聖遥頌徽音皇矣莫若周益隆世徳<lb/>
　　　賀皇后牋<lb/>
母資坤徳之生椒塗襲慶男正家人之吉茅土分封宗社<lb/>
延洪宮闈闓懌恭惟皇后殿下承天光大法地静專成美<lb/>
<pb n="KR4d0365_SBCK_004-13a"/>
化於周南言能逮下嗣徽音於京室于以御家属聖子之<lb/>
勝衣賛嚴君之錫爵臣逺縻外服阻造内班正風俗以厚<lb/>
倫永歌后德輔皇王之維辟丕傒孫謀<lb/>
　　　皇子賜名鈐司賀皇帝表<lb/>
天佑我家篤生聖嗣國有鉅典肇建宗藩社稷靈長神人<lb/>
孚洽恭惟皇帝陛下禮行貴貴愛立親親撫寳曆之昌期<lb/>
萬年福禄演銀潢之慶澤百世本支爰重燕謀載頒鴻號<lb/>
于疆于理地營浯水之邦有翼有馮星拱周廬之衞克開<lb/>
厥後俾熾而昌臣逺縶戎韜愉瞻文石施于帝祉德巳動<lb/>
於監觀保我後生命更歌於夀考<lb/>
<pb n="KR4d0365_SBCK_004-13b"/>
　　　賀皇太后表<lb/>
堯母怡愉介于景福湯孫岐嶷錫以嘉名慶衍宗枋歡隆<lb/>
慈極恭惟夀和聖福皇太后陛下爰清爰静曰希曰夷佐<lb/>
先帝之中興雞鳴有度膺嗣王之孝飬燕翼成謀爰鍾受<lb/>
於緑車乃分符於赤社臣恪恭武服阻造王庭以御于家<lb/>
喻賛思齊之德克開厥後佇成皇武之功<lb/>
　　　賀皇后牋<lb/>
坤稱乎母作德配天震索而男建邦有土慶成宗社喜溢<lb/>
宫庭恭惟皇后殿下芣苢和平關雎孝敬嗣母徽於京室<lb/>
在廟在宫明子道於家人正内正外歡動勝衣之拜光昭<lb/>
<pb n="KR4d0365_SBCK_004-14a"/>
燾社之封臣共武有嚴稱班云逖風以周南之化隃賛螽<lb/>
斯烝㦲豐水之謀遹觀燕翼<lb/>
　　皇帝豋寳位本州賀皇帝表<lb/>
天作之君表冠倫之大聖父傳於子昭立嫡之至公曆數<lb/>
維新神人胥慶恭惟皇帝陛下以周元子爲舜重華大德<lb/>
生知聰明以臨齊荘以敬一人有慶進退可度容止可觀<lb/>
積累厚而孫謀深謳歌同而神噐定無爲而治有道之長<lb/>
臣叨領虎符隃瞻龍御建皇極而王天下幸際昌期開明<lb/>
堂而朝群臣聳觀𥘉政<lb/>
　　　賀太皇太后表<lb/>
<pb n="KR4d0365_SBCK_004-14b"/>
肇聖德之龍飛運開昌曆垂孫謀之燕翼功出慈宸九廟<lb/>
尊安八紘抃蹈恭惟夀和聖福太皇太后陛下道光任姒<lb/>
行邁塗莘範肅東朝性適含飴之樂規重南面飬親視膳<lb/>
之榮光昭嫡統之傳丕衍皇家之慶臣叨紆守<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>阻簉賀<lb/>
班頌皇帝之萬年永言齊夀佑寕人之大歷尚克圖功<lb/>
　　　賀皇太后表<lb/>
震出麗天重明繼序坤稱正位一統蒙休基祚斯皇幅貟<lb/>
胥慶恭惟皇太后陛下輔佐先帝憂勤王家思媚周姜履<lb/>
肅雍於京室訓貽禹子服勤勞於塗山瑞昭南面之符光<lb/>
疊東朝之矩臣属縻侯服隃企慈帷嫡統無疆巳慶大横<lb/>
<pb n="KR4d0365_SBCK_004-15a"/>
之兆嗣徽有秩尚稽小毖之謀<lb/>
　　　皇帝登寳位鈐司賀皇帝表<lb/>
乗時御極宣日月之重光居嫡宅尊大春秋之一統幅貟<lb/>
愛戴宗社安強恭惟皇帝陛下仁孝生知聰明時乂踐寕<lb/>
王之丕祚大歴維新奉文母之徽音皇天有慶宜首正飛<lb/>
龍之御以上承翼燕之貽無疆維休有相之道臣濫巾戎<lb/>
轄阻簉朝班五百歲而生幸親見聖萬億年其永不替惟<lb/>
王<lb/>
　　賀太皇太后表<lb/>
兆恊大横運在當<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>之聖謀貽小毖功歸太上之慈嫡統<lb/>
<pb n="KR4d0365_SBCK_004-15b"/>
延洪皇圖鞏固恭惟夀和聖福太皇太后陛下躬基羙化<lb/>
教闡徽音彤管光華配豐功於祖烈練衣朴素示懿訓於<lb/>
孫謀聿新歷服之傳式副簾帷之託臣司戎共貳望闕呼<lb/>
三庻民近天子光忻逢昌暦太極爲元氣母永迪𥘉基<lb/>
　　　賀皇太后表<lb/>
震主宅尊光紹寕王之命坤元居正適彰太姒之音一統<lb/>
親傳萬邦胥慶恭惟皇太后陛下功侔持載徳備含弘風<lb/>
化二南衍傳家之忠厚本支百世肇繼序之聖明大春秋<lb/>
正嫡之書應日月重光之運臣属兼鈐<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>阻造軒帷在天<lb/>
利見大人巳孚文命介福于其王母長詠思齊<lb/>
<pb n="KR4d0365_SBCK_004-16a"/>
　　　謝皇帝登極赦文表<lb/>
日月重離開國家之休運雷雨作觧溥天地之至仁萬邦<lb/>
咸休一人有慶恭惟皇帝陛下堯文光宅舜徳出寕神聖<lb/>
爲君丕受皇天之命春秋立嫡聿昭正統之宗爰肆青於<lb/>
端門示湛恩於熈代臣猥分銅虎隃企金雞大人繼照四<lb/>
方聳觀𥘉政皇極敷錫五福第奉寛書<lb/>
　　　太皇太后加尊號本州賀皇帝表<lb/>
御丕圖於南面順應天人崇徽冊於東朝重増宗社億年<lb/>
縟典萬國懽心恭惟皇帝陛下皇極之宗人倫之至性同<lb/>
符於堯舜逹孝升聞訓一本於姜任徽音有秩紹寕王之<lb/>
<pb n="KR4d0365_SBCK_004-16b"/>
明命彰祖后之尊稱臣分牧有嚴承休胥抃介福于王母<lb/>
難名太上之功肖徳以神孫碩共無疆之號<lb/>
　　　賀太皇太后表<lb/>
<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>名揚厲用彰重慶之尊龍扆繼承懋舉盡倫之制明廷<lb/>
孚號寰宇傾心恭惟壽和聖福太皇太后陛下徳備儉慈<lb/>
教脩愛敬佐我烈祖成天保之憂勤訓于神孫示思齊之<lb/>
雍肅粹羙翟禕之服増華琬琰之章臣属守銅符欣傳寳<lb/>
冊同御延和之殿誕頌前猷尊居慈福之宮永言至飬<lb/>
　　　賀皇太后表<lb/>
統繼堯天重華恊徳位隆文母太姒嗣音寰宇休明内庭<lb/>
<pb n="KR4d0365_SBCK_004-17a"/>
肅穆恭惟皇太后陛下行高配地功大補天輔先帝以重<lb/>
光憂勤夙至肇嗣王之丕緒福禄方来奉寳冊於重闈壽<lb/>
皇圗於覆載臣属縻郡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>阻簉廷紳咸曰太皇巳慶元和<lb/>
之壽碩言帝母永肩長樂之名<lb/>
　　　太皇太后加尊號鈐司賀皇帝表<lb/>
皇圗嗣慶著母道於重坤鉅冊稱尊告王庭而大渙宫闈<lb/>
増重宗社䝉休恭惟皇帝陛下徳爲聖人孝治天下侍宣<lb/>
仁之聽斷元祐同符禀慈福之起居紹熈儷羙播無爲之<lb/>
㦤號隆太上之徽音臣猥介戎鈐聳觀國典思齊文母旣<lb/>
彰有徳之雍雍於赫湯孫碩共厥聲之穆穆<lb/>
<pb n="KR4d0365_SBCK_004-17b"/>
　　　賀太皇太后表<lb/>
離日方升光傳國寳坤元重慶肇建鴻名福萃三宫歡騰<lb/>
八表恭惟壽和聖福太皇太后陛下佐佑皇祖怡愉東朝<lb/>
徳配姜任植丕基於蒼籙功高馬鄧扶洪業於炎圗宜效<lb/>
羙於思齊大歸尊於長樂臣偶叨戎轄阻綴朝班丕㦲烈<lb/>
丕㦲謨共傒嗣王之政得其名得其壽載揚太上之休<lb/>
　　　賀皇太后表<lb/>
晋大號於慈闈位隆長樂紹丕基於萬世慶本慈元命肅<lb/>
治朝禮行廣内恭惟皇太后陛下頥神冲澹履行静專羙<lb/>
紹思齊宜毓文王之聖訓垂訪落實開成后之謀賛重慶<lb/>
<pb n="KR4d0365_SBCK_004-18a"/>
於御簾推有尊於臨制臣猥分戎轄隃聽恩綸望少廣之<lb/>
宸居莫班獸舞頌長秋之夀曆同播鴻名<lb/>
　　　皇太后加尊號本州賀皇帝表<lb/>
嗣王受此丕基光膺明命文母介以繁祉祇奉嘉名典冊<lb/>
流輝幅貟有慶恭惟皇帝陛下一人出震五位乗乾玉質<lb/>
金相嗣延洪之大曆寳椲羽翟奉雍肅之徽音光進瑶編<lb/>
重増鼎祚臣叨分虎壘隃望龍墀保佑恩深巳際大明之<lb/>
運怡愉樂永更揚齊夀之休<lb/>
　　　賀太皇太后表<lb/>
毓正神孫方布應門之詔位尊祖后復隆京室之稱重慶<lb/>
<pb n="KR4d0365_SBCK_004-18b"/>
萬年丕休四海恭惟夀和聖福太皇太后陛下性超太上<lb/>
徳應黄中元祐太功法宣仁之鞠育紹熈新政燕慈福之<lb/>
起居宜旌坤極之嘉名式趾太宸之芳躅臣属分侯服欽<lb/>
誦王綸天子必有所尊巳光載籍聖徳無加於孝長戴兩<lb/>
宮<lb/>
　　　賀皇太后表<lb/>
坤稱正位訓迪嗣王渙號揚庭尊歸文母簾帷介福社稷<lb/>
垂榮恭惟皇太后陛下徳著憂勤躬行慈儉虞嬪觀于溈<lb/>
汭密賛聖謨后稷生於姜嫄羙鍾神胄晋長信尊尊之號<lb/>
嗣思齊秩秩之音臣忝守藩維阻趍軒陛得其名得其夀<lb/>
<pb n="KR4d0365_SBCK_004-19a"/>
幸同萬國之歡宜爾子宜爾孫永頌兩宫之慶<lb/>
　　　皇太后加尊號鈐司賀皇帝表<lb/>
重明以繼大人瑶圗垂慶介福而于王母玉冊有光瑞溢<lb/>
簾帷重關宗佑恭惟皇帝陛下敬仁成性曆數在躬惟后<lb/>
綏猷蹈堯舜之孝弟因親教愛奉任姒之肅雍宜申慈極<lb/>
之尊式表聖倫之至臣叨兼兵轄隃企陛簾賛長信之徽<lb/>
稱巳光漢制頌塗山之丕訓益大禹功<lb/>
　　　賀太皇太后表<lb/>
嗣皇奉冊尊居長信之名祖后宣猷夙迪思齊之訓萬年<lb/>
集慶八表蒙休恭惟夀和聖福太皇太后陛下徳邁維莘<lb/>
<pb n="KR4d0365_SBCK_004-19b"/>
道高于汭金車玉路備三世之典章寳翟珍禕示六宮之<lb/>
法度美慈宸之疊矩揚大號以同符臣兼領戎鈐竦聆郵<lb/>
綍徳夀早朝之典巳慶淳熈延和同御之功益歌元祐<lb/>
　　　賀皇太后表<lb/>
文母克昌厥後光紹皇圖大徳必得其名慶隆寳冊四方<lb/>
来賀百志惟熈恭惟皇太后陛下隂教齊家慈元正位推<lb/>
爲美化邁周召之二南著在徽音紹姜任之大雅宜膺渙<lb/>
號増重坤稱臣適貳韜鈐聳聆綸綍踐其位行其禮莫重<lb/>
尊親求厥寕觀厥成遹追来孝<lb/>
　　　大行皇帝升遐本州慰皇帝表<lb/>
<pb n="KR4d0365_SBCK_004-20a"/>
堯父宅尊春秋鼎盛祀天告墜逺邇震驚降割非常銜哀<lb/>
罔極恭以大行皇帝神聖文武濬哲温恭萬千歲怡愉恪<lb/>
盡東朝之飬十一年寅畏遹祗上帝之威期夀考之惟休<lb/>
俄憂勤而積疢詎圗大漸驟至遐征望欲㫁於遺弓命忍<lb/>
傳於慿几恭惟皇帝陛下有仁有孝盡制盡倫克念先猷<lb/>
根聖人之至性誕承慈訓服天下之通䘮碩少抑於孝思<lb/>
以永綏於神噐臣属縻守<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>哀捧告書莫伸奔問之恭徒<lb/>
切攀號之痛<lb/>
　　　慰太皇太后表<lb/>
鷄鳴問寝方慈極之深居龍去遺弓忽皇輿之新陟宮闈<lb/>
<pb n="KR4d0365_SBCK_004-20b"/>
震悼海宇摧傷恭惟夀和聖福太皇太后陛下德備周姜<lb/>
道光堯母東朝垂訓曽不改於儉慈南面積憂遽忍違於<lb/>
温凊驟罹國疢諒切聖懐少寛慿几之思式副御簾之託<lb/>
　　　慰皇太后表<lb/>
皇靈新陟變撫遺弓儷極永懐悲興捐玦六宮哀痛九宇<lb/>
摧傷恭惟皇太后陛下坤道宅中家人位正脱簮而諌期<lb/>
共濟於中興綴衣于庭忍遽聞于末命雖委裘之悲至切<lb/>
而定鼎之託方新碩制䀌傷永綏敷遺<hi>云云</hi>
　　　大行皇帝升遐鈐司慰皇帝表<lb/>
王宜日中方慶垂衣之治父有天下遽傳慿几之言宗社<lb/>
<pb n="KR4d0365_SBCK_004-21a"/>
憫㐫幅貟哀痛共以大行皇帝王道正直帝德簡寛奉長<lb/>
樂之凊温丕昭仁孝聽邇英之勸誦遹紹文明方嗣服於<lb/>
萬年胡委裘於一旦烏號罔極龍御何追共惟皇帝陛下<lb/>
聖徳升聞孝思永慕重華恊帝方遏密於八音冡宰總官<lb/>
将諒隂於三祀碩少紓於聖抱以弘濟於皇圗臣逖領戎<lb/>
昭哀傳國疚阻伸奔問惟重摧傷<hi>云云</hi>
　　　慰太皇太后表<lb/>
嚴宸居正痛晏駕之奄聞慈極宅尊悵早朝之遽隔哀傳<lb/>
海宇悲結簾帷其惟夀和聖福太皇太后陛下德厚承天<lb/>
恩深與子夙行恭儉聖方頌於思齊晩享怡愉變忍聞於<lb/>
<pb n="KR4d0365_SBCK_004-21b"/>
顧命諒聖情之結戀鍳輿志之攀號碩抑慈懐永謀孫翼<lb/>
　　　慰皇太后表<lb/>
變興梧野九土烏號悲結俶塗六宫縞哭宅憂罔極䧏割<lb/>
何深臣共惟皇太后陛下志紹徽音躬行美化冬温夏凊<lb/>
佐孝飬於東朝海潤星暉演慶源於中壼驟撫鼎湖之戚<lb/>
奚堪輿極之哀碩抑慈懐聿扶新政<hi>云云</hi>
　　　百日慰皇帝表<lb/>
烏號浸逺九土同悲駒隙易流十旬如隔撫時哀疚易月<lb/>
徬徨恭惟皇帝陛下曆數有歸羔墻如對雖擗踊哭泣曷<lb/>
勝父子之情而朝覲謳歌當慰臣民之望碩節宅憂之制<lb/>
<pb n="KR4d0365_SBCK_004-22a"/>
益成繼志之圗臣承乏偏城阻趍嚴陛<hi>云云</hi>
　　　慰太皇太后表<lb/>
烏號銜恤悵再隔於月逰龍寝闕朝恍十周於日浹流光<lb/>
何速哀思欲摧恭惟夀和聖福太皇太后陛下宮壼宅尊<lb/>
簾帷託重雖道揚王命不勝慈極之懐然燕翼孫謀當念<lb/>
皇圗之本碩體臣民之戴少寛朝夕之思<hi>云云</hi>
　　　慰皇太后表<lb/>
雲升梧野頓隔千秋日短蓂階駕言十浹委裘禍迫捐玦<lb/>
哀深恭惟皇太后陛下教盡人倫慶隆母道雖易月以日<lb/>
難窮伉儷之悲然薦子於天正重攜持之託碩俯從於中<lb/>
<pb n="KR4d0365_SBCK_004-22b"/>
制用式副於羣情<hi>云云</hi>
　　　期年慰皇帝表<lb/>
追玉几之遺言制嚴易月服練冠於𥘉祭哀重感時霜露<lb/>
深悲乾坤罔極恭惟皇帝陛下孝治天下統承先王雖見<lb/>
堯於墻克篤終身之慕然纉禹之服所期大噐之安碩從<lb/>
禮制之宜少副輿情之望臣属縻藩屏阻造闕庭<hi>云云</hi>
　　　慰太皇太后表<lb/>
訓予命汝易月有嚴練而慨然周星何短哀承遺制痛結<lb/>
慈衷恭惟夀和聖福太皇太后陛下德紹宣仁功侔明肅<lb/>
天經地義扶嫡統於方新日邁月征悵宸旒之愈逺碩勉<lb/>
<pb n="KR4d0365_SBCK_004-23a"/>
從於衆志姑少抑於至情<hi>云云</hi>
　　　慰皇太后表<lb/>
悲捐玉玦痛極呼天祭服練冠制嚴易月乗雲浸逺濡露<lb/>
何堪恭惟皇太后陛下德佐先猷慶鍾神胄雖徬徨虞汭<lb/>
望欲斷於蒼梧然婉孌周姜任方隆於京室碩少寛於哀<lb/>
抱用丕賛於鴻圗<hi>云云</hi>
　　　再期慰皇帝表<lb/>
龍湖未逺可傷易月之喪駒隙㡬何巳舉再期之制羔墻<lb/>
如在霜露孔哀恭惟皇帝陛下道盡人倫位隆世嫡雖終<lb/>
身慕父難窮至性之悲然億載怡親方疊慈顔之飬碩重<lb/>
<pb n="KR4d0365_SBCK_004-23b"/>
承休之託少寛追逺之懐臣隃綴蕃宣阻班軒陛<hi>云云</hi>
　　　慰太皇太后表<lb/>
終天巨釁䧏割一朝易月通喪寓言再歲仙遊未逺慈抱<lb/>
難居恭惟夀和聖福太皇太后陛下功在先朝志勤内治<lb/>
雖變生慿几悵闕問於雞鳴然寄重垂簾方稽謀於燕翼<lb/>
碩抑無疆之恤益昌有大之休<lb/>
　　　慰皇太后表<lb/>
望㫁乗雲悵龍驂之浸邈制嚴易月恍鳯曆之再周几属<lb/>
幬封式同追慕恭惟皇太后陛下承天功大與子仁深雖<lb/>
悼舜陟方不替蒼梧之望然開周嗣歷方隆豐芭之休碩<lb/>
<pb n="KR4d0365_SBCK_004-24a"/>
少抑於衰悰用永綏於神噐<lb/>
　　　禫祭慰皇帝表<lb/>
龍御何之方切綴衣之痛駒隂未逺巳驚釋禫之期易月<lb/>
從宜感時増疚恭惟皇帝陛下恭默思道愛敬事親天作<lb/>
之君當周艱而卽命日致其孝将舜慕以終身碩寛追逺<lb/>
之至情丕慰蒼生之顒望臣濫承郡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>阻綴朝班<hi>云云</hi>
　　　慰太皇太后表<lb/>
衮衣萬歲痛隔終天禫服一朝權從易月感時憂戀率土<lb/>
䀌傷恭惟夀和聖福太皇太后陛下德著寳禕功蔵金匱<lb/>
撫鼎湖之龍去子保何追懐豐水之燕貽孫将有衍碩副<lb/>
<pb n="KR4d0365_SBCK_004-24b"/>
普天之望式紓慈極之悲<hi>云云</hi>
　　　慰皇太后表<lb/>
官車輟駕浸逺翠華國典行權恍終素蹕託言釋禫胡忍<lb/>
免喪恭惟皇太后陛下夙著脫簮驟罹捐玦雖梧雲不返<lb/>
永爲禕翟之傷然芭水方來共徯簾惟之助碩釋居諸之<lb/>
感俯從遐邇之情<hi>云云</hi>
　　　賀皇帝聽政表<lb/>
思皇烈考誕受寳龜於穆嗣王甫攽治象慈簾保佑熈政<lb/>
闓明恭惟皇帝陛下德實天生動爲世則入于翼室稱元<lb/>
子以宅宗出自應門㑹諸侯而作誥欽奉怡愉之訓爰親<lb/>
<pb n="KR4d0365_SBCK_004-25a"/>
兢業之㡬旣兩宫垂拱以無爲宜四海謳歌而來覲臣属<lb/>
縻郡國隃戀闕庭御延和殿之正朝碩光祖烈奉紫雲樓<lb/>
之盟誓第守藩條<lb/>
　　　賀太皇太后同聽政表<lb/>
綏夀而右文母高拱慈宸肖德而有神孫共臨㡬政徽音<lb/>
洋溢光訓昭宣恭惟夀和聖福太皇太后陛下功邁塗山<lb/>
德髙媯汭施于帝祉巳深慶錫之源保我後生益衍夀寕<lb/>
之福章憲垂簾於天聖宣仁稱制於延和紹昔大猷爲今<lb/>
懿範臣属縻守<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>欣聽俞綸太易太始太𥘉莫測無爲之<lb/>
化四門四聰四目共觀有道之朝<lb/>
<pb n="KR4d0365_SBCK_004-25b"/>
　　　天瑞節本州賀皇帝表<lb/>
龍德御天重華于帝虹書流渚長發其祥萬姓驩呼三辰<lb/>
擁佑恭惟皇帝陛下聖德克肖天性自成光北斗之樞篤<lb/>
生黄帝美南山之夀誕命文王節屇千秋時維九月臣縻<lb/>
身侯度拜手王休三千臣同心永言華夀五百年生聖敬<lb/>
賛河清<lb/>
　　　賀太皇太后表<lb/>
聖王垂拱萬年方開燕翼太皇怡愉億載親見虹流海宇<lb/>
春輝宫闈日永恭惟夀和聖福太皇太后陛下身基美化<lb/>
德著慈元正位而定家人功高配祖介福而来王母慶積<lb/>
<pb n="KR4d0365_SBCK_004-26a"/>
貽孫律恊素商節書金籙臣濫膺藩屏阻賀簾惟假樂命<lb/>
之慶春秋之鼎盛思齊聖也同日月之離明<lb/>
　　　賀皇太后表<lb/>
龍德方升祥書載震燕禖有慶福萃重坤旗翼光華幅貟<lb/>
熈洽恭惟皇太后陛下道侔博厚德備仁明虞汭來嬪女<lb/>
于舜帝周京作配生此武王方觀日上於扶桒随紀虹流<lb/>
於華渚臣濫叨一障隃企千班大域中王旣祝華封之壽<lb/>
爲天下母碩齊西極之年<lb/>
　　　天瑞節鈐司賀皇帝表<lb/>
謳歌與子方開捧日之祥福禄宜王𥘉紀流虹之慶光生<lb/>
<pb n="KR4d0365_SBCK_004-26b"/>
宗社歡溢堪輿恭惟皇帝陛下天德生知乾元首出載震<lb/>
載夙膺天地之珍符繼聖繼明正春秋之嫡統當瑶光之<lb/>
瑞節際金顥之昌辰臣分虎有嚴抃鰲欲舞呼玉巵之萬<lb/>
歲隃賛王休進金鑑之千秋嗣殫臣職<lb/>
　　　賀太皇太后表<lb/>
萬夀齊天思齊以聖千秋紀日長發其祥廣宇休揚重闈<lb/>
慶洽恭惟夀和聖福太皇太后陛下以女堯舜爲今姒任<lb/>
有典有則之貽輔于皇祖立政立事之凖訓乃文孫當月<lb/>
屇於素商喜節書於華渚臣猥塵戎轄阻賀宸闈請祝聖<lb/>
人旣效堯封之職亦右文母載賡周頌之章<lb/>
<pb n="KR4d0365_SBCK_004-27a"/>
　　　賀皇太后表<lb/>
辛歲重光昔符夣日乾元首出今紀流虹歡溢華封慶歸<lb/>
長信恭惟皇太后陛下徽音大雅美化二南德配重華觀<lb/>
嬪于汭祥開長發立子生商扶暘谷之𥘉升紀髙禖之載<lb/>
誕臣領鈐偏郡銜表明廷五百歲河清旣覩聖人之出三<lb/>
千年桃實碩同王母之尊<lb/>
　　　太行皇帝謚號本州慰皇帝表<lb/>
祀以配天致聖人之逹孝廟可觀德彰烈考之隆名典冊<lb/>
十年宗祧九鼎恭以端文明武景孝皇帝光宅天下簡在<lb/>
帝心敬直義方煥經天而緯地事名物應昭脩政以攘夷<lb/>
<pb n="KR4d0365_SBCK_004-27b"/>
大德大功立親立愛自生民而未有熈鴻號於無窮恭惟<lb/>
皇帝陛下離象重光乾龍首出聖盡倫王盡制始于家邦<lb/>
宗有德祖有功行其典禮式崇徽譽昭對皇靈臣叨領虎<lb/>
符欽傳駿命告神明頌盛德巳觀國典之光薦郊廟揚洪<lb/>
休尚述侯邦之職<lb/>
　　　慰太皇太后表<lb/>
居長樂之宮興懐鶴駕瞻顧成之廟肇錫鴻名大冊垂榮<lb/>
慈衷悼徃恭惟夀和聖福太皇太后陛下以天下飬與元<lb/>
氣㳺明肅臨朝親立仁皇之䇿宣仁在御永懐神考之思<lb/>
丕對皇靈昭升熈號臣属靡侯<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>阻慰震簾<hi>云云</hi>
<pb n="KR4d0365_SBCK_004-28a"/>
　　　慰皇太后表<lb/>
九疑陟逺莫返皇靈七廟升宗聿彰世德洪名有赫哀抱<lb/>
彌深恭惟皇太后陛下位正家人道隆坤母躬葛覃之節<lb/>
儉厥配有光秉清廟之肅雍于嬪増感於惟大冊肆對皇<lb/>
穹臣跡繋分符神馳望闕<hi>云云</hi>
　　　大行皇帝謚號鈐司慰皇帝表<lb/>
翼室宅宗考先王之制禮觚壇告帝爲烈考以易名大冊<lb/>
遹彰皇靈昭假共以端文明武景孝皇帝體元居正持盈<lb/>
守成端獨化之原文經天地明萬㡬之理武定邦家景行<lb/>
有容孝思無極上可以配祖宗之德下可以垂子孫之休<lb/>
<pb n="KR4d0365_SBCK_004-28b"/>
恭惟皇帝陛下弼我丕基鍳于成憲寕王克綏受命篤棐<lb/>
忱辭嚴父莫大配天荅揚光訓奉徽稱於宗祀昭縟典於<lb/>
明時臣通領戎昭竦承帝號堯萬世如見莫名巍蕩之功<lb/>
周諸侯来朝第賛肅雍之相<lb/>
　　　慰太皇太后表<lb/>
盛德之祀百世肇建嘉名太皇之夀萬年興懐縟典慈宸<lb/>
惻椘穹覆鍳觀恭惟夀和聖福太皇太后陛下懿範兩朝<lb/>
仁恩四海爲元氣母克篤貽孫育天下君忍聞祔禰裒時<lb/>
大號對越皇靈臣身貳戎鈐心懐國典<hi>云云</hi>
　　　慰皇太后表<lb/>
<pb n="KR4d0365_SBCK_004-29a"/>
大德得名尊歸昭考嗣王謀廟上奉徽音宗禰休揚宫闈<lb/>
愴極恭惟皇太后陛下儉昭練服中恊黄裳嗣任德之肅<lb/>
雍思齊以聖名堯功之巍蕩煥有其章聿深羽翟之懐於<lb/>
赫觚壇之告臣猥兼戎轄隃賛邦彛<hi>云云</hi>
　　　冬至節本州慰皇帝表<lb/>
一陽来復感駒隙之易流三祀諒隂悵烏號之浸邈愴深<lb/>
履韈悲著羹墻恭惟皇帝陛下清明在躬恭黙思道水有<lb/>
源木有本方嚴祭祖之時霜旣䧏露旣濡不替思親之念<lb/>
少抑居諸之慟仰膺付託之隆臣逖守遐邦阻班嚴陛誦<lb/>
先王省方之戒碩謹起居秉諸侯謀廟之忠聿懐奔走<lb/>
<pb n="KR4d0365_SBCK_004-29b"/>
　　　慰太皇太后表<lb/>
暖律吹噓感一陽之初復慈簾擁佑訓三祀之通喪痛在<lb/>
宮闈情均海宇恭惟夀和聖福太皇太后陛下徽音慈福<lb/>
懿範宣仁履韈迎長天休方至冕旒問寝子保奚追碩少<lb/>
抑於慈懐以永綏於孫翼臣属縻侯服隃企御闈<hi>云云</hi>
　　　慰皇太后表<lb/>
復陽在地氣應黄鐘坤德承天悲深素蹕六宮増疚萬宇<lb/>
永懐恭惟皇太后陛下長信宅尊思齊繼美手扶宫日坐<lb/>
占千歲之長目㫁臺雲尚想九疑之逺碩紓哀於儷極以<lb/>
永翼於皇圗臣逖守江城隃瞻禁闕<hi>云云</hi>
<pb n="KR4d0365_SBCK_004-30a"/>
　　　啓<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>慰皇帝表<lb/>
三年諒隂不言悲深翼室七月同軌畢至告啓菆塗逺日<lb/>
戒嚴終天増慕恭惟皇帝陛下外勤謀廟内奉臨朝制爰<lb/>
舉於因山龍輴将駕情永懐於陟岵鳯紼奚追碩寛劍舄<lb/>
之思益重基圗之託臣属縻斗壘阻慰宸庭<hi>云云</hi>
　　　慰太皇太后表<lb/>
居長樂之漢宫永懐鶴駕卜㑹稽之禹穴垂戒龍輴悲結<lb/>
慈闈痛均薄海恭惟夀和聖福太皇太后陛下憂勤德備<lb/>
擁佑功高百世可知首正貽孫之則七月而葬豈勝思子<lb/>
之懐碩東望以節哀重外朝之同御臣身縻乗障跡阻趍<lb/>
<pb n="KR4d0365_SBCK_004-30b"/>
班<hi>云云</hi>
　　　慰皇太后表<lb/>
龍湖言逺椒掖永懐鳯翣戒嚴菆塗載闢六宫雨泣萬宇<lb/>
雷哀恭惟皇太后陛下儷極勲高正家化洽撫軒皇之劍<lb/>
舄柎賁橋山奉舜帝之衣裳思蔵梧野尚軫乾坤之記碩<lb/>
紓朝夕之思臣身繋分符神馳攀紼<hi>云云</hi>
　　　發引慰皇帝表<lb/>
鸞車既駕陟岵哀深龍匣畢塗崇丘制舉新宫永閟翼室<lb/>
増傷恭惟皇帝陛下思道諒闇送終哀戚居喪讀葬禮不<lb/>
愆復土之期因山不起墳尤切望陵之感兾少寛於孺慕<lb/>
<pb n="KR4d0365_SBCK_004-31a"/>
以丕重於宗祧臣縻跡侯藩傾心宸陛<hi>云云</hi>
　　　慰太皇太后表<lb/>
日淪西極悵鶴駕之長逰天拱東朝痛龍湖之永閟重闈<lb/>
悲繋九土慕思恭惟太皇太后陛下福備怡愉功高擁佑<lb/>
撫綴衣於翼室億世貽孫念加斧於畢塗千秋望子碩抑<lb/>
思齊之感益昌小毖之謀臣叨領偏城阻趍慈陛<hi>云云</hi>
　　　慰皇太后表<lb/>
國謹重喪龍棺就殯禮襄大事鸞掖興懐海字同哀山陵<lb/>
告備恭惟皇太后陛下憂勤孔夙哀慼謹終媯汭居諸悵<lb/>
虞琴之巳逺㑹稽咫尺望禹穴以奚追碩紓既葬之悲式<lb/>
<pb n="KR4d0365_SBCK_004-31b"/>
相維新之治臣承流有守伸慰無從<hi>云云</hi>
　　　祔廟慰皇帝表<lb/>
先帝之葬衣冠載虞神祐嗣王之奉宗廟丕祔皇靈昭穆<lb/>
用休典章備舉恭惟皇帝陛下以舜大孝居商諒隂如慕<lb/>
如疑旣畢因山之禮以享以祀聿嚴升禰之恭勉承翼翼<lb/>
之容深抑煢煢之感臣属縻牧訓阻奉駿奔<hi>云云</hi>
　　　慰太皇太后表<lb/>
嗣王宅恤奉先祐以升宗聖母思齊感皇靈而悼徃禮容<lb/>
有赫祀事孔明恭惟夀和聖福太皇太后陛下夀考維祺<lb/>
儉慈爲寳佑我烈祖有典則以貽子孫保予冲人脩宗廟<lb/>
<pb n="KR4d0365_SBCK_004-32a"/>
以序昭穆祔旣行於永紹哀少釋於慈元臣叨綴蕃宣阻<lb/>
班奔走<hi>云云</hi>
　　　慰皇太后表<lb/>
地隔丹洲畢舉九虞之祭天臨清廟昭升七世之宗檿主<lb/>
思皇椒闈若惕恭惟皇太后陛下性鍾慈儉德備憂勤嬪<lb/>
虞帝以曰欽陟方浸邈對文王之於穆率祀惟恭碩紓坤<lb/>
極之思益衍乾符之慶臣属縻民牧莫效侯朝<hi>云云</hi>
　　　正旦慰皇帝表<lb/>
王正書月景命維新靈德在天孝思罔極運開曆數哀動<lb/>
几筵恭惟皇帝陛下思道奉先與時更始王受同瑁祭不<lb/>
<pb n="KR4d0365_SBCK_004-32b"/>
替於元辰帝見羹墻禮益嚴於上日碩抑居諸之感丕承<lb/>
擁佑之恩臣属守偏城阻趍嚴陛<hi>云云</hi>
　　　慰太皇太后表<lb/>
正月始和律更太簇昊天不弔痛在思齊曆數維新官闈<lb/>
孔惻恭惟夀和聖福太皇太后陛下爲元氣母與太極㳺<lb/>
孟春而戒遒人撫時其邁上日而受文祖擁治方新碩寛<lb/>
丕子之思益重神孫之託臣属縻宣化阻慰履端<hi>云云</hi>
　　　慰皇大后表<lb/>
羲日更新治開㤗象虞雲浸逺悲在乾元駒隙易流烏號<lb/>
何及恭惟皇太后陛下光輔先帝敬授人時元㑹衣冠尚<lb/>
<pb n="KR4d0365_SBCK_004-33a"/>
想熈明之政月㳺劍舄忍聞永紹之名碩寛悼徃之哀悰<lb/>
益撫履端之昌運臣属縻一障阻慰三朝<hi>云云</hi>
　　　改元賀皇帝表<lb/>
春王㑹於三朝慶開景運皇天佑于一徳治紀初元正朔<lb/>
肇新乾坤有造恭惟皇帝陛下春秋正始曆數在躬仰則<lb/>
定陵開三傳之丕祚近稽哲祖基七葉之昌期攽鳯曆以<lb/>
改絃衍溤圗而卜鼎臣親逢更化適綴承流揚偉蹟鋪閎<lb/>
休恪共侯度撫大平應昌歷謹授人時<lb/>
　　　賀太皇太后表<lb/>
天王一統爲元載攽正朔太皇萬年齊夀同御邦家日月<lb/>
<pb n="KR4d0365_SBCK_004-33b"/>
重明乾坤更始恭惟夀和聖福太皇太后陛下道符烈祖<lb/>
功擁神孫乾德太平訓實承於昭憲元祐盛際政共聽於<lb/>
宣仁洊開更瑟之休實繋垂簾之盛臣叨承侯服丕奉慈<lb/>
宸基正始之風巳新美化播思齊之頌永載徽音<lb/>
　　　賀皇太后表<lb/>
春秋以一爲元曆開昌運關雎之化正始本在慈宸正朔<lb/>
更新國家胥慶恭惟皇太后陛下有娀長發太姒思齊齊<lb/>
夀以奉太皇德惟子肖受福而于王母祐自天申宜渙號<lb/>
以繋年示同文而更始臣猥乗一障丕戴三宮當昌歷應<lb/>
休期巳供侯服綏眉夀介繁祉益賛母徽<lb/>
<pb n="KR4d0365_SBCK_004-34a"/>
　　　曆日謝皇帝表<lb/>
乗龍御以紀年一元正始詔虎城而頒朔千里承休敬授<lb/>
人時對揚王命恭惟皇帝陛下明哲作則曆數在躬欽若<lb/>
昊天熈春夏秋冬之績建用皇極恊雨暘寒燠之疇乃誕<lb/>
布於成書以昭垂於新治臣蕃宣有恪播告惟恭錫厥庶<lb/>
民順中星而平秩佑于一德歌化日之舒長<lb/>
　　　謝太皇太后表<lb/>
歲正孟陬一元改紀朝臨長樂萬國頒正春朔㑹同神人<lb/>
和洽恭惟夀和聖福太皇太后陛下怡愉萬歲擁佑一人<lb/>
肖德而有神孫光膺昌歷受福而于王母丕輯蕃禧載頒<lb/>
<pb n="KR4d0365_SBCK_004-34b"/>
恊律之書式重垂簾之政臣欽承鳯紀誕布侯藩聽嶰竹<lb/>
之龡誕敷和氣獻蟠桃之頌益賛夀眉<lb/>
　　　謝皇太后表<lb/>
鳯曆頒春東朝介福虎城告朔北面承休歲定四時天佑<lb/>
一徳恭惟皇太后陛下思齊肅穆少廣怡愉訓示塗山曆<lb/>
開禹子教行渭涘紀恊周王春朔攸同乾坤交㤗臣承流<lb/>
下障奉令孟陬恊和萬邦第賛定時之績嚮用五福益陳<lb/>
曰夀之休<lb/>
　　䟽<lb/>
　　　夀崇節本州進功德䟽<lb/>
<pb n="KR4d0365_SBCK_004-35a"/>
九龍吐水當摩耶産佛之辰萬歲呼嵩上大母延年之請<lb/>
敬慿二氏仰賛千齡夀和聖福皇太后陛下恭碩大安大<lb/>
榮至愉至佚慶雲五色現南極之祥光夀域八荒衍西池<lb/>
之長筭<lb/>
　　　鈴司進功徳䟽<lb/>
三寳曰慈南極衍太皇之福五兵不試西江陶聖化之風<lb/>
仗仙釋之殊因賛宫闈之丕慶夀和聖福皇太后陛下恭<lb/>
碩位隆少廣筭等崑丘仰大慈尊誕節正同於盛旦得無<lb/>
量夀長生汞恊於先天<lb/>
　　乾㑹節本州進功德䟽<lb/>
<pb n="KR4d0365_SBCK_004-35b"/>
聖瑞虹流開半千之休運官聯虎拜瞻尺五之清光靄玉<lb/>
翠之祥氛裒緇黄之妙果皇帝陛下恭碩駮聲克廣龍德<lb/>
方中地乆天長夀命衍洪源之慶兩清海晏皇圖鞏磐石<lb/>
之安<lb/>
　　　鈐司進功德䟽<lb/>
天臨寳位夙開繞電之符地領王鈐載罄呼嵩之祝謹率<lb/>
兵戈之属䖍脩道𣑽之縁皇帝陛下恭碩玉燭四時金湯<lb/>
萬里元龜大貝梯航来川岳之珍歸馬放牛旗盖壮東南<lb/>
之運<lb/>
　　　天瑞節本州進功德䟽<lb/>
<pb n="KR4d0365_SBCK_004-36a"/>
飛龍在天大横有兆流虹貫月景命維新演道𣑽之真銓<lb/>
崇聖明之瑞節皇帝陛下恭碩維天其右如日之升五百<lb/>
歲而生巳開昌歷億萬年其永益鞏皇圗<lb/>
　　　鈐司進功德䟽<lb/>
爲天下君祥書帝武祝聖人夀歡動戎昭闡二氏之真科<lb/>
崇千秋之誕節皇帝陛下恭碩㤗元有相長發申休在辛<lb/>
歲曰重光方升如日以乾元正五位多歷斯年<lb/>
　　　大行皇帝升遐本州進功德䟽<lb/>
帝棄群臣忍傳末命教宗二氏恭薦殊因慨極烏號戀深<lb/>
蟻慕大行皇帝伏碩游神極樂觀化太虚十四聖之在天<lb/>
<pb n="KR4d0365_SBCK_004-36b"/>
皇靈陟䧏億萬年之與子丕祚綿洪<lb/>
　　　鈐司進功德䟽<lb/>
出宫駕晩縞素興哀望闕臺孤緇黄嚴薦恭裒㝠福遹相<lb/>
宸㳺大行皇帝伏碩性悟真如道超無極成慶而垂萬世<lb/>
聿齊九廟之靈後天而彫三光長作百神之主<lb/>
　　　皇帝聖躬違和保安諸廟䟽<lb/>
天子萬夀詎期無妄之災臣人一心共徯有神之相惟帝<lb/>
齡之悠乆實神貺之扶持名山大川尚鍳蘋蘩之意普天<lb/>
率土不勝葵藿之私<lb/>
　　　本州宫寺保安䟽<lb/>
<pb n="KR4d0365_SBCK_004-37a"/>
皇極九五福合率土以傾心帝夀千萬年籲慈尊而請命<lb/>
皇帝陛下伏碩寅畏享國清明在躬王受命無疆惟休誕<lb/>
迎和氣天行徤自強不息丕享脩齡<lb/>
　　　鈐司宫寺保安僧䟽<lb/>
惟聖宅尊共祝一人之慶以臣請命敬皈三寳之慈皇帝<lb/>
陛下伏碩歷數在躬神明其德九五福曰夀丕享康寕億<lb/>
萬載齊天式臻永乆<lb/>
　　　道䟽<lb/>
率土傾心均碩聖人之夀籲天請命肅殫臣子之忱<hi>同前</hi>
　　　大行皇帝遺詔本州成服道䟽<lb/>
<pb n="KR4d0365_SBCK_004-37b"/>
道揚末命忍聞晏駕之音瞻仰昊天上訴遺弓之慟脩崇<lb/>
冥果攀慕遐征大行皇帝伏碩返于混元光我烈祖洋洋<lb/>
而在上俯察臣民剡剡以揚靈永綏宗社<lb/>
　　　僧䟽<lb/>
捧九天之遺誥帝馭何追皈三寳之真乗臣心欲割<lb/>
　　　鈐司成服道䟽<lb/>
昊穹䧏割悵宸馭之上賔率土興悲望帝庭而哀籲䖍資<lb/>
冥福遹相仙逰大行皇帝伏碩靈德昭回皇明陟降衣冠<lb/>
雖邈會烈祖以在天宗廟如存朝百神而爲主<lb/>
　　　僧䟽<lb/>
<pb n="KR4d0365_SBCK_004-38a"/>
昊穹降割慟玉仗之上賔率土興哀望金仙而仰籲䖍資<lb/>
冥福遹相仙逰<lb/>
　　　本州成服滿散䟽<lb/>
制嚴易月痛君父之通喪望極乗雲薦人天之勝果露香<lb/>
跼蹐釋經悲傷大行皇帝伏碩堯性常存舜明不隔成慶<lb/>
而垂萬世聿齊九廟之靈後天而彫三光長作百神之主<lb/>
　　　鈐司成服滿散䟽<lb/>
捧易月之制書萬邦哀痛脩升遐之㝠果三寳證明喪紀<lb/>
有嚴孝思罔極大行皇帝伏碩羔墻不逺劍舄如生帝鄕<lb/>
而乗白雲真㳺冲漠孫謀之注豐水遺澤深長<lb/>
<pb n="KR4d0365_SBCK_004-38b"/>
　　　大行皇帝本州追嚴道塲䟽<lb/>
維新陟王悵皇靈之日逺演大乗法資勝果於天㳺悼痛<lb/>
罙深薦言有俶大行皇帝伏碩性超清净德邁圎通生爲<lb/>
帝沒爲神豐功不泯高配天厚配地明德無疆<lb/>
　　　鈐司追嚴道塲䟽<lb/>
皇靈冲舉莫追汗澷之逰净業真如式薦逍遥之果終天<lb/>
哀痛率土慕思大行皇帝伏碩陟降太虛超升無極儼橋<lb/>
山之劍舄<hi>云云</hi>
　　申省状<lb/>
　　　辭免新除秘書省正字状<lb/>
<pb n="KR4d0365_SBCK_004-39a"/>
具位文天祥照㑹十月二十六日伏凖省劄十月三日三<lb/>
省同奉聖㫖文天祥除秘書省正字者某猥以踈賤叨𬒳<lb/>
聖恩望闕瞻天莫知所措伏念某自叨親擢未歷外庸以<lb/>
讀書學從政之方以奉祠爲書考之日方竊山林之暇敢<lb/>
圗臺省之登負乗非宜循墻無任伏望公朝特賜敷奏令<lb/>
某滿足宫觀兩考日祗𬒳新命其於出䖏得宜庶㡬無負<lb/>
聖明㧞擢之意所有省劄未敢祗受除寄本州軍資庫外<lb/>
湏至申聞者<lb/>
　　　再状<lb/>
具位文某照㑹於去年十月二十六日伏凖省劄十月二<lb/>
<pb n="KR4d0365_SBCK_004-39b"/>
日三省同奉聖㫖文某除秘書省正字者某伏念一介庸<lb/>
賤叨竊非宜加以從仕以來未有庸歷輒具狀申控乞候<lb/>
宫觀兩考滿日祗被新命十二月二十九日伏凖省劄十<lb/>
二月九日三省同奉聖㫖不允某除巳望闕謝恩擇日前<lb/>
來供職外湏至申聞者<lb/>
　　　辭免知寕國府状<lb/>
具位文某照㑹伏凖尚書省劄子四月十七日三省同奉<lb/>
聖㫖文某差知寕國府替朱應元缺者起家超躐望闕徘<lb/>
徊伏念某實無他腸粗有逺志昔年憂國冐當事任之難<lb/>
數歲杜門寕悔身謀之拙属明良之胥慶念岳牧之疇庸<lb/>
<pb n="KR4d0365_SBCK_004-40a"/>
曽謂栖遲遽叨選用惟是某省愆巳至貶秩猶新雖公論<lb/>
至乆而愈明而丹書未謂之無過儻不量於出䖏是自速<lb/>
於顛隮欲望公朝特賜敷奏收回成命改卑叢祠使某得<lb/>
以讀書飬親安身寡過他有驅馳之日無非報效之年所<lb/>
有省劄巳寄留吉州軍資庫未敢祗受湏至申聞者<lb/>
<pb n="KR4d0365_SBCK_004-40b"/>
</p>
<p>
文山先生全集卷之四終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_005-1a"/>
文山先生全集卷之五　文集<lb/>
　書<lb/>
　　　囘胡僉判請交割<hi>除寕海軍節度判官廳公事日</hi>
某仰徳襟期比布之竿牘顓飾謝言兹不贅吐首祈崇烱<lb/>
某幸甚區區此來得忝交代意者天將開攀拊之縁使之<lb/>
拉湊一至於此惟是天賦偏於愚戅親見聖主懇焉求言<lb/>
意應詔者必有中今日之故側聽逾乆無能爲國家陳大<lb/>
計者私念上悔悟勇决如此而某蒙恩至厚他人旣不言<lb/>
則雖踈逺豈容避其責是以積忱累日冐死投匭以冀一<lb/>
感悟天聽出關席藁以來首領且不自保况苟官職乎高<lb/>
<pb n="KR4d0365_SBCK_005-1b"/>
誼不薄猶以同宷爲情連屈軒車復卑翰墨一吏至又持<lb/>
公文以來周旋曲折無非眷愛某感激不自勝惟如前之<lb/>
義則有不可孤長者之意不敏謂何某尚留此待㫖若數<lb/>
日後威命不下則是上憐其愚而寛宥之某當歸且念咎<lb/>
矣而非所敢望也所有添差僉判廳公用某一切不曽祗<lb/>
受或郡府不以某爲不肖他有情文則恐吏軰爲欺而亦<lb/>
某所不與知也本湏具状申府惟身爲罪人不敢自擬於<lb/>
屬吏之列得於畫諾之次叙其衷情則某之受賜甚厚也<lb/>
臨風拳拳<lb/>
　　　賀呉提舉西林<hi>己未</hi>
<pb n="KR4d0365_SBCK_005-2a"/>
某自九月赴京師時請叩門墻蒙警䇿備至玅語天然式<lb/>
相行色篋笥間至今耿耿有光氣第某解舟至豐城及聞<lb/>
新局肇更鄰麾茂卑細讀仕隱不同轍之句則雲駛月運<lb/>
舟行岸移轉瞬之間已成兩樣雖然此非爲明公榮也纓<lb/>
冠褰裳世道有頼焉某來上下以鄂鄂故爲之<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞聞諸閫<lb/>
雲集而■正不多以此爲不足慮獨賜教時則衡陽之事<lb/>
明公盖巳及之而中外未之信某以十月晦至脩門則聞<lb/>
聚毒巳并流波浸澷秣陵荷擔之事盖凛凛巳兩月中間<lb/>
新相至則又得月十日定帖耳然我之緩急徃徃視敵之<lb/>
起息爲之則定帖者未可保也譬如一間屋前人放火已<lb/>
<pb n="KR4d0365_SBCK_005-2b"/>
燒及旁舍僅僅得全宅未動卒急得一曉事人率衆拯救<lb/>
雖千百擔水未足以頃刻沃滅明公盖防防一大頭項也<lb/>
今事莫如袁吉之急袁以改卑明公而鄕里又得平林爲<lb/>
重時有明公諸人必能一心同力以障潰堤之衝籍此無<lb/>
恐帷内間則病根未去履翁掣肘尚多雖言路大開而奸<lb/>
䛕熏注之深搢紳多不能自㧞<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>聞應詔投匭則學校與<lb/>
布衣而巳世變至此可爲慨嘆某不量其愚輒上書論其<lb/>
事區區以爲宗社有故死亡亦在旦夕不若犯危一言有<lb/>
及於今日之難其得禍與否不計也今出關待罪巳三日<lb/>
而上猶未見施行未知後命如何藉天之靈祖宗之休明<lb/>
<pb n="KR4d0365_SBCK_005-3a"/>
公之庇得全首領而以周旋於義旅之後不勝願也而不<lb/>
敢望也封事槀止於一本付璧弟全録以呈似其踈狂知<lb/>
執事不笑且憐之否共惟節鉞交錫旌旗一新誼當專狀<lb/>
爲慶顧世變至此明公方任大責重以與上下同憂患某<lb/>
不敢作平世語也惟明公亮之引茟嚮風拳拳不備<lb/>
　　　回聶吉甫<hi>號心逺</hi>
某比道從鳴珂幸甚獲下膺龍之拜蒙眷愛稠渥侍樽爼<lb/>
間者連夕感激不自勝别後凡百餘日數千里行役貿貿<lb/>
於一來一徃之間大可取笑伏承寳墨鐫教備至今天下<lb/>
大勢所以削弱不支實坐於文物制度之宻區區直欲割<lb/>
<pb n="KR4d0365_SBCK_005-3b"/>
去繚繞使内外手輕脚便如此而後可以立國中書言規<lb/>
模大槩所以纎悉上下其說則未也朝廷若不鄙而行之<lb/>
則台諭欲列置一帥如古方伯連率者又當再啇量也區<lb/>
區之心旣不足以行於國退而欲爲一鄉一宗之謀正將<lb/>
擇險以爲依集衆以爲安但事勢浩大不量其綿力而欲<lb/>
舉之善後與否視無所及何如某乍歸冗劇使命日亟返<lb/>
姑此治報何當一日㑹晤以請所未聞<lb/>
　　　賀何尉<hi>名時字了翁</hi>
某頃掲掲入國時江皋祖帳爲意腆甚感激之私不自勝<lb/>
别後不圖世變沄沄天下大事㡬去某始而駭中而疑継<lb/>
<pb n="KR4d0365_SBCK_005-4a"/>
而憂憤又繼而大聲疾呼以至於流涕出血相去近百日<lb/>
而展轉變化以至若此事變可畏矣哉某學無涵養不能<lb/>
謹其所發倉卒來歸求爲杜門循省之計藉慶雲在上以<lb/>
此月七日善逹鄕國甫入境側聞一同桑梓若君實庇䕃<lb/>
膏澤之以廉革貪以明易暗以神竒變巽懦大冠縫掖交<lb/>
以程呉歸焉方謀奉状至屏下而紫氣惶惶巳移照隣次<lb/>
交臂相失懐此悵怏當今事㑹方殷人才不競一杞二𣏌<lb/>
國家常病之今州縣之於執事亦此類也凋瘵<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞之餘<lb/>
雖近於不可爲而開繁𬒳劇如長才得以自見可賀也吉<lb/>
水之爲邑得之朋友見謂官錢無定額賦無正籍是以若<lb/>
<pb n="KR4d0365_SBCK_005-4b"/>
此其竭澤也平林以鄉人爲郡念此至熟也執事軍期之<lb/>
暇爲之定制立數求爲一定之經惠幸兹邑其庻㡬乎<lb/>
　　　上丞相<hi>除秘書省正字辭免不允</hi>
正月吉日具位文某謹再拜奉書于某官某昨蒙朝廷不<lb/>
以不肖授祕書省正字職事某自念非才未有庸歴輒具<lb/>
状辭控旣而省劄降不允之㫖鈞翰重促行之命伏惟聖<lb/>
天子之所㧞擢大丞相之所提撕德至渥也某一介晚末<lb/>
跧伏深宻所知不出田里大丞相勒名鼎彛紀功太常坐<lb/>
于廟朝進退百官而佐天子出令下土之人求望其位貌<lb/>
聽其謦欬不可得也惟聞弓旌紛於阿澗束帛徧於巖野<lb/>
<pb n="KR4d0365_SBCK_005-5a"/>
元德碩望麟游鳳集於省臺之上想望風采以爲不圖此<lb/>
生獲見昇平如此詎意今者宸命收録於草茅鈞畫照耀<lb/>
於山谷恩光所𬒳震悸不自持㒒惟此舉不見於今世乆<lb/>
矣夫大君宗子居天位者也宗子之家相理天職者也自<lb/>
一命以上所以輔賛大君彌縫家相者皆將以分奉天之責<lb/>
者也書曰天工人其代之又曰欽哉惟時亮天功又曰天<lb/>
命有德天討有罪天叙有典天秩有禮韓愈曰天付人以賢<lb/>
知才能豈使自有餘而巳忱畏天命而悲人窮也天命人<lb/>
事常判然不相侔而前言徃傳動必以天爲訓者人雖藐<lb/>
然萬物備於我苟爲凡民則巳大之爲聖賢秀之爲士天<lb/>
<pb n="KR4d0365_SBCK_005-5b"/>
地民物孰非一巳之責任重致逺皆性命之當然也由此<lb/>
觀之用人者非私於其人爲人用者非私於其用近臣之<lb/>
得所爲主皆所以事天也此意不明上之人操其公噐大<lb/>
柄以自私曰吾能以富貴人下之人失其靈龜貿貿於勢<lb/>
利之途而不知返是以上不知以代天理物爲職而無復<lb/>
有以貴下賤之風下不知以畏天悲人自任而無復有比<lb/>
之自内之義天地失位人極不立人物悖其性徃徃由此<lb/>
者多矣伏惟大丞相勲在王家意在人物方且以不滿假<lb/>
處功以不驕吝處才開忱布公集思廣益嘉與天下賢士<lb/>
大夫以爲共理如僕庸愚亦得自列於兼收並蓄之下顧<lb/>
<pb n="KR4d0365_SBCK_005-6a"/>
僕不足以稱所舉爲大負而由先生此心天命之所流行<lb/>
國家之幸斯世之福也謙之九三勞謙君子有終吉先生<lb/>
之用心以之㤗之九二包荒用馮河不遐遺先生之用人<lb/>
以之孟子曰古之人所以大過人者無他善推其所爲而<lb/>
巳矣由是而言自可比功於隆時垂號於無窮矣僕雖嵬<lb/>
瑣無足齒其於明時不敢自棄求所以無負上帝之衷仰<lb/>
承君相之惠將盡心焉某巳於元日祗𬒳新命謹别状遵<lb/>
禀惟是屬有私役造闕之月日尚此遲之伏惟大丞相矜<lb/>
憫其情而原其後至之罪公爾忘私國爾忘家某之𥙷報<lb/>
知遇將有日也下情不勝懇惻激切之至謹奉書不備<lb/>
<pb n="KR4d0365_SBCK_005-6b"/>
　　　通廟堂<hi>溥論承心制事</hi>
某仰恃鈞慈直布心腹某昨歳四月遇先人本生母之䘮<lb/>
以服制未定請之朝廷遂作假俟伺㫖揮後來此申未及<lb/>
下而某得劾某以義起禮謂先人若存則於所生母當申<lb/>
心䘮先人旣巳矣則某照承重例遂承心制自謂仁之至<lb/>
義之盡莫如此矣未㡬龍溪友議板行天下謂某當有重<lb/>
服匿而不行一時聞者爲之疑惑後巽齋歐陽祕書守道<lb/>
爲或問衢州曽添教鳯爲詳目二先生發此精義禮意昭<lb/>
然大明某竊聞龍溪友議印本以萬本閩廣遐陬莫不有<lb/>
之旣不能家至戸曉湏得朝廷討論墳典禮意播之邸報<lb/>
<pb n="KR4d0365_SBCK_005-7a"/>
著以爲令使天下知孝子慈孫之用心而不至爲謗者所<lb/>
惑是以拳拳致請乞下太常討䆒一畨三月末旬伏領鈞<lb/>
翰特蒙先生照見曲折謂其所遇在禮之变所循爲禮之<lb/>
正且如昨者臬申巳下禮寺某以爲定禮典正流俗在此<lb/>
舉矣四月三日忽得承受人報備至寺状所申乃引紹興<lb/>
休寕縣尉蔣永吉與寳元集賢校理薛紳爲證直指爲某<lb/>
合持齊衰三年嘻其誤矣聖人制禮自有隆殺其隆殺本<lb/>
之人情切詳蒋永吉之祖妾直下只有蔣永吉使蒋永吉<lb/>
而不服則其祖妾爲若敖氏之鬼矣所以爲孫者湏持齊<lb/>
衰今先人之本生母自改適劉氏之家有劉氏子孫持重<lb/>
<pb n="KR4d0365_SBCK_005-7b"/>
服則主祀固是他姓矣是以某體先人之心則只當承心<lb/>
制也况蒋永吉無祖母今則某有正祖母在堂何縁可爲<lb/>
劉母持齊衰乎劉母之子旣特齊衰某又自姓文何縁兩<lb/>
姓俱有齊衰之服乎又詳薛紳之母旣稱爲祖母萬壽縣<lb/>
太君王氏則是嫡祖母也當時朝廷止給假三日只從孫<lb/>
之本服所以薛紳再申指爲先人所生母謂服不可絶也<lb/>
故有三年之制此正是承重孫又自與蒋永吉者不同也<lb/>
禮者不讀書不講義不明先王隆殺之意徃徃只據吏人<lb/>
檢至故事見有父所生母四字便謂事體一般鹵莾申上<lb/>
更不曽子細致辨於同異之間今且未湏論某所得服如<lb/>
<pb n="KR4d0365_SBCK_005-8a"/>
何且只論先人之服先人之母改適劉氏旣有劉氏子爲<lb/>
服且先人係出繼别位又非本位之比先人只當有心制<lb/>
不當有齊衰明矣若先人有齊衰則某當以齊衰先人有<lb/>
心制則某只合承心制豈有先人本等止有心制而某乃<lb/>
有齊衰之服乎朝廷所行便作萬世不刋之典毫釐之間<lb/>
所當致辨矧禮意粲然非有嫌疑又何難辨之有某承心<lb/>
制巳一年矣今非畏有齊衰不願承服但可惜禮官如此<lb/>
討論萬一誤朝廷備㨿行下恐國朝㑹要上又錯添一典<lb/>
故不免貽將來朝廷無人之誚耳今看來禮官未必觧亊<lb/>
先生揆之本心若以爲某見行之禮既安徑乞從都省點<lb/>
<pb n="KR4d0365_SBCK_005-8b"/>
對行萬一巳照寺状施行亦乞改命庶不悖於人心天理<lb/>
之正而古聖人制禮之意得行於今其於綱常豈曰小𥙷<lb/>
之哉<lb/>
　　後朝命下許令承心制仍著爲令道體堂書<lb/>
　　　通江叅政古心<lb/>
某卽時甘兩共惟宮使大參相公先生芝山清逸珎館宴<lb/>
超天相有道鈞候動止多福某昨歲獲走一介詣舍人門<lb/>
下伏蒙鈞念勞苦有加祗服訓辭至今亹亹俯仰山林感<lb/>
慨年歳又若是其闊䟽矣某官百年㡬見一代共宗司馬<lb/>
居洛而相天子活百姓都人西其首而望張紫巖杜門白<lb/>
<pb n="KR4d0365_SBCK_005-9a"/>
首而嗣皇嗟嘆用晚倚之以向中原先生今其人也上方<lb/>
舉元祐故事勤於夣卜旦夕爰立言人人同先生不以此<lb/>
覬於當世而當世以此祈於先生惟先生重愛眠食以幸<lb/>
世道某屏伏田野蒙頼鈞天之庇守先人墳墓幸無闕狀<lb/>
追惟兩年間口語横出先生進而廟堂退而江湖德於其<lb/>
人如出一日傳所謂生死肉骨之情也報荅巳知言語抑<lb/>
末傾竭犬馬尚庻㡬於門墻專人上状百拜起居衮舄皇<lb/>
皇未遑納拜心之沄沄如此江水仰乞鈞照<lb/>
　　　通潭州安撫大使江丞相<lb/>
某在門墻諸孫軰行中而所以蒙鈞天造就知愛綢繆獨<lb/>
<pb n="KR4d0365_SBCK_005-9b"/>
出乎諸生之右然號爲登門垂二十年而至今庭下無愈<lb/>
之迹古人負笈從師不間道路之遠某乃不能自㧞如此<lb/>
殆不可對人言也兹者誠不自意先生手提玉鉞作鎮於<lb/>
重湖以南而某適以臬事一節奔走於賜履之内昔者詹<lb/>
企台階坐霄壌隔今乃得以詣大府受約束有一日歛板<lb/>
之便豈天殆爲小子計乎某始以親老丐祠旣趣㫖下再<lb/>
請則瀆於是姑以單車出門盖馳驅數旬又湏乞便郡歸<lb/>
養耳某四月八日辭膝下留廬陵城中始聞先生拜乾㑹<lb/>
節於清江亟亟追逐牙纛度宜春醴陵間所蹉跌片雲間<lb/>
耳兹專布状重謝不敏且致恭先之悃叅謁邇只遡風距<lb/>
<pb n="KR4d0365_SBCK_005-10a"/>
踊<lb/>
　　　與李復卿<hi>長弟𥘉赴臨安府司戸日</hi>
某比者吉蠲子墨祗詗㳙房留連踰浹甫拜荅灑蒙不彼<lb/>
外感荷感荷兹專布區區之心璧弟不頴竊第奉常受官<lb/>
京兆初欲鞭䇿向上工夫故多求山林歳月以自爲地事<lb/>
不可料欲緩得速東行且有日矣此弟雅欲致一朋友相<lb/>
此逺役大冠峩如大裙䄡如服斯服者不少也而流俗薫<lb/>
蒸靈龜磨蝕區區所爲例指以爲迂而他求所謂不迂者<lb/>
抱膝長嘯寡和奈何執事氣藐餘子言根古人疇昔之日<lb/>
幸接光塵論議之末共爲慨然其誠有得於同然者憑恃<lb/>
<pb n="KR4d0365_SBCK_005-10b"/>
襟雅僣欲屈致崇峻以副前所期此弟天資每與義理合<lb/>
䘮本心以求外物則自保其决無也惟是閑深博邃之學<lb/>
汪洋演迤之文日力方來正將從事執事與之處公餘得<lb/>
啇畧上下交闡互發他日此弟其殆非呉下蒙乎某敢不<lb/>
知自交際之道莫重乎其初輒拜此𥿄以將盟言聘資不<lb/>
腆别牋并致不敏萬萬控謝不遠<lb/>
　　　與孫子載<hi>季弟與從弟從學</hi>
某聞古者家有塾黨有庠士生其時而爲師者非其家之<lb/>
父兄則其鄕之所與也是以不獨屑屑於言語文字之末<lb/>
而聖賢誠正脩齊之學盖皆在所法焉小弟肩項相齊學<lb/>
<pb n="KR4d0365_SBCK_005-11a"/>
無以大相過獨其性質之陋而未有以開通氣習之浮而<lb/>
未有以檢束故脩業一事也進德又一事也某於古者父<lb/>
兄之教旣不克從事則鄕評之峻卓師範之尊嚴是扵執<lb/>
事乎歸焉區區所以屈致之私間甞致禀千金之諾敬聞<lb/>
命矣交游之道莫重乎其𥘉禮有聘謹肅将以前并令二<lb/>
學生俯伏再拜以立庭下俾之有敬也<lb/>
　　　與胡觀洲季從<lb/>
某童而習之授業解惑有所自來惟今父族母族衿佩而<lb/>
立受道者七人焉将同堂合席以私淑之輒恃鉗鎚之舊<lb/>
爲此數字以北靣請歳以緡錢百上之隷人禮有聘奉芝<lb/>
<pb n="KR4d0365_SBCK_005-11b"/>
楮二十千明有初也吾未甞無誨焉惠徼福于夫子謹謹<lb/>
奉状伏乞台照<lb/>
　　　與楊學録懋卿<hi>字景堯太學前廊</hi>
某比僕僕來京師幸甚得下膺龍之拜辱賜之不鄙軫顧<lb/>
稠厚關外之别江皋之餽所以致繾綣者尤甚感激不自<lb/>
勝第恨匆匆聚㑹不及爲頃刻之情以慰滿連年契闊之<lb/>
雅回首天上瞻企拳拳兹有禀事朋友蕭文名來新新參<lb/>
之客也此丈可人且身事端正無復頂冐異同之弊掲掲<lb/>
而來欲赴春參鄕同舍徃徃望白雲而歸其巋然爲游學<lb/>
瞻仰惟執事耳其所參務本適在德星躔次之側特來展<lb/>
<pb n="KR4d0365_SBCK_005-12a"/>
先逹之敬不揆遒瀆道其至前得蒙與進稍與之温存使<lb/>
不致落莫區區之望也<lb/>
　　　回祕書巽齋歐陽先生<lb/>
某因朱月窓來伏拜誨帖辱問璧弟意極拳拳近僥倖受<lb/>
縣一出師門玉成之造後生從政未知嚮風惟先生終教<lb/>
之耳金盌在質庫某處約之甚恨未能自取之乃勞先生<lb/>
厚費如此山林中亦無用此物先生儻乏支遣不妨更質<lb/>
錢用第常使可贖足矣吉甫一去連旬頗孤龍頭之約時<lb/>
且向熱矣奈何因便介到城伸𥿄行筆嚮風馳情<lb/>
金盌乃先生爲景獻太子府教授講經徹章上賜也巽<lb/>
<pb n="KR4d0365_SBCK_005-12b"/>
　齋借而質之故先生云然道體堂書<lb/>
　　　與前人<lb/>
某尋常於術者少所許可而江湖之人登門者日不絶彼<lb/>
誠求飽暖於吾徒之一言吾徒誠閔其衣食之皇皇則來<lb/>
者必譽是故不暇問其術之真何似也先生之於應酬也<lb/>
亦然今是書之作爲一星士姓朱名元炳字斗南號月窓<lb/>
則非前者之謂是誠有取於其術矣斗南吉水文昌鄕人<lb/>
去吾里三十起田間談命高玅精絶盡奄同袍試以百十<lb/>
命應對如流而人品之大槩皆不差異哉術也問其所得<lb/>
何書則甞汗澷於十𢾗家而其末也㑹歸於李吉甫林開<lb/>
<pb n="KR4d0365_SBCK_005-13a"/>
之說吉甫之書人多有之以其深而不能詰若林開則人<lb/>
未有得其本者也斗南㑹二爲一而又以所得於數十家<lb/>
者間出而證之斯其所以獨歩也某旣與之訂正二書又<lb/>
詩之以見意其剔也欲詣門下求品題某告之曰先生品<lb/>
題甚易至之日爲先生請十數命某也如此某也如彼爲<lb/>
先生鋪陳之卽先生亹匕豈惟品題先生心肯轉相汲引<lb/>
卽子命通矣斗南曰諾探其中欣欣然殊無憚色他人泛<lb/>
泛得先生増重多矣未有如斗南肯以術而取先生之知<lb/>
者也是書也某何爲而不作事出專白故不他及<lb/>
　　與前人<lb/>
<pb n="KR4d0365_SBCK_005-13b"/>
某前月二十八日因朱月窓來逺迓草草一帖致起居不<lb/>
知是日正先生到家日也後聞稍避訪客住某寺乆之然<lb/>
恐訪者卽所在相尋亦未必能盡避也某九月十三日方<lb/>
及門值鄕榜未掲此一月中相過者有數近數日漸漸増<lb/>
多來者必數百里或百里不容不少𣢾閑居寒薄殊不能<lb/>
支而妄有干請者紛然多不相亮甚以爲苦先生昔者扵<lb/>
應酬亦苦之今猶苦此否甞蒙見示每許人作一文如置<lb/>
一針胸次今某畏爲文詞亦類此矣習嬾亦是病先生以<lb/>
為如何念乆闊尊候亟起援茟請所以誨朋友以某逺歸<lb/>
間有以羊麫問劳之者某不敢私輒以一羫一石献之庭<lb/>
<pb n="KR4d0365_SBCK_005-14a"/>
下某昨在宣州不敢擕木瓜宣州人不相忘近却有以此<lb/>
爲意者知先生甞湏此爲藥物謹并奉四枚一笑留頓幸<lb/>
甚<lb/>
　　　回劉架閣㑹孟<lb/>
某伏蒙專劄重示先夫人誌銘伏讀驚愴靡巳古心先生<lb/>
藻發清言垂光罔極慈靈有知含笑地下若此可以無媿<lb/>
人子矣遠日倐至柳翣載途追送傾城素車銜尾某於夫<lb/>
人契家子弟以故不能攀望引紼負負幽明不勝愧恨謹<lb/>
成些章一少紀哀愫以授挽者伏想随車號痛涕如綆縻<lb/>
孝在顯揚願寛毁瘠臨𥿄下情凄切之至<lb/>
<pb n="KR4d0365_SBCK_005-14b"/>
　　　回衢教曽鳯先生<hi>字翰陽號秀峯</hi>
某數月於師門極間闊顧山水荒唐不自知年歲之運運<lb/>
闕禮多矣尚庶㡬先生索之於形骸之外别後得二子丙<lb/>
寅戊戌庚戌丙子丁卯壬寅甲午丙寅命不知孰勝乍嚮<lb/>
風水卽得三地此湏巨眼以爲然則然向牛肉坑所結砌<lb/>
者今知其大謬爲棄屣矣深之昨所問舘成否何所固必<lb/>
新正詣清湖行禮亦不見訪徃徃泥哭則不歌之意非有<lb/>
他也屋見說漸就緒先生鼓舞倦矣宜作意身事悠悠何<lb/>
爲行日可得聞否春和景明其聞一造盤谷亦可遍觀先<lb/>
生所謂寳者更願撥剔而後來一來湏十日乃可歸爾悉<lb/>
<pb n="KR4d0365_SBCK_005-15a"/>
俟面賦此不能盡<lb/>
　　　回李宮教應革<hi>號肯堂</hi>
某頃以附伯昻令姪書後未悉起居深之令弟來聞病目<lb/>
少寛爲之喜幸日欲專价詳問飲食坐卧之節塵坌因循<lb/>
心甚愧之昔人云身在則有餘舉天下紛紛藉藉不如意<lb/>
事屏置度外專精神亊醫藥靡有不済恐吾目所受病方<lb/>
將驅除而又重以吾心之不寜是滋予疾也用敢於岐黄<lb/>
忠愛之外輒奉清心一方爲獻願於大學弟七章加三思<lb/>
焉偶璧弟有介歸就有京書逹左右輒并遣前薄物将忱<lb/>
徒覺塵瀆臨風馳泝<lb/>
<pb n="KR4d0365_SBCK_005-15b"/>
　　　與朱太博埴<hi>號古平</hi>
某山中相望数舍而逺乃心精㣲無徃不通僕十年受用<lb/>
順境過當天道反覆咻者旁午七八月以來此血肉軀如<lb/>
立於砧几之上虀粉毒手直立而俟之耳僕何所得罪於<lb/>
人乃知剛介正潔固取危之道而僕不能変者天也僕誠<lb/>
不自意乃於寒舍千歩外得一陂陀溪山泉石四妙畢具<lb/>
委曲周遭可十餘里盖其景趣兼盤谷環滁而有之而其<lb/>
曠逺縹緲或謂南樓劣焉騎馬嚢飯朝徃夕還率以爲常<lb/>
而山外事一毫不接耳目矣僕甞羡君家山水之勝㡬欲<lb/>
作意植杖其間而未能也然自以爲旦夕必償所願不知<lb/>
<pb n="KR4d0365_SBCK_005-16a"/>
吾壼天可以屈公一來乎烟霞泉石此不足與俗子說處<lb/>
知音者自不同正恐不問主人徑造竹所余月心來拱𬒳<lb/>
寳墨惡乎而不用吾情適凝祥觀蕭道士來訪其别也曰<lb/>
吾將造古平爲之書以復命且道予懐而假道士爲郵焉<lb/>
某比及門即拜状聞車騎在郊外正欲嗣訊韓星忽來偉<lb/>
然朶雲之贈故人渠渠勞苦行役諸兒那識此意曉起入<lb/>
山新流沒岸棋聲未盡石骨依然人生徃徃如此盈虛消<lb/>
息道體流行仁者謂仁知者謂知可超然一笑承有訪<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>
之約上巳前後擬山行數日湏主人在竹所方可乗興分<lb/>
沙一席巳戒白鷗退避矣呼燈走茟馳意泬寥<hi>某比及門又一首</hi>
<pb n="KR4d0365_SBCK_005-16b"/>
極有磊隗欲從執事傾倒一日雲山浩渺渺焉余懐忽拜<lb/>
羲獻帖宛然玉立之參前倚衡也垂諭前城李氏事讀之<lb/>
甚駭近有假爲黄節幹者騙寫其家田荘鄕廨既見之發<lb/>
覺昭其迹於墻壁間矣曽鑑何人又肆無状欺愚嚇聾一<lb/>
至此耶某平生所立謂何豈有退居林麓省咎敬威我自<lb/>
爲我而青蠅紛紛每使惡聲至耳莫爲而爲莫致而致非<lb/>
命也耶势不得不榜謹納一𥿄幸轉之李氏以破姦猾者<lb/>
之爲使人日爲此等救過之事不勝浩歎某向者因及執<lb/>
事出處常誦伐木之詩今書所云猶若未悟禀荅之次臨<lb/>
𥿄惘惘<lb/>
<pb n="KR4d0365_SBCK_005-17a"/>
　　　回鄧縣尉中甫<lb/>
某入山愈深於所尊敬嘻其闊矣前年足下以書議禮得<lb/>
一徃復最後賜誨迄今不能報論其形跡何前之恭而後<lb/>
之倨歟坡云人情重徃復不報生禍根后山云一詩巳經<lb/>
年知子不我怨人之度量固有相遠執事知我宜可無前<lb/>
日之事今通國識其用心由其未定而言辭之不可以巳<lb/>
也如是自其定者而觀之輕重銖兩固皆當然言語文字<lb/>
㡬乎閏矣昨書皆精義所發卷爲一通謹而藏諸後有作<lb/>
者将爲此興起客從巽齋來能言執事日從翁樂甚因𣢾<lb/>
客坐亟亟援茟寫此悁結授客以轉之左右學之不加感<lb/>
<pb n="KR4d0365_SBCK_005-17b"/>
慨年歳山澤雖逺尚惠一言臨風拳拳<lb/>
　　　與顔縣尉復古<lb/>
某自春末得一夕承顔色接話言外此皆瞻仰之日追憶<lb/>
是數年來書筒無虚月分𬒮亦不太乆未有如今之䟽者<lb/>
也然私竊自解則曰此其迹爲然不足深計知足下得我<lb/>
同然與否兹者恭承少迂蓬山之歩暫爲梅屋之游脂車<lb/>
有嚴滌篆伊邇豈勝賛慶執事自此開張清途摩拂碧落<lb/>
固其分也顧徼富貴利逹以自致其身貴且重者崇論宏<lb/>
議所鄙者也不當薦是爲賀惟邑於民社爲最親惟少府<lb/>
於邑爲最要平生學問藉是得以展布潘輿康寕千里迎<lb/>
<pb n="KR4d0365_SBCK_005-18a"/>
奉調㷱嗜苦式慰兹願是二事深足爲年丈賀也某雅聞<lb/>
說者以某日戒途懐是惓惓將祖帳道周桮酒爲壽属有<lb/>
牽制不能來謹上状并致泊禮以昭區區惟容頓是幸川<lb/>
平陸夷行者有相惟秋深殘暑未央更乞頥輔崇重以前<lb/>
三接九迁之寵随軒徳輯㐲想喜氣方來錫羡山則别後<lb/>
或有鄕邦驅䇿敢不下拜<lb/>
某歳杪得承便駛遺以瓌灑故人千里之情藹然可掬感<lb/>
鏤其如之何兹得嗣書於令弟來㱕之便尢見崇䔍喜審<lb/>
議論於帷幄之親出入於錢榖之㑹滿腔磊隗庻其有以<lb/>
自試矣來教自咎以爲浸淪汨於俗吏之㱕此意固超人<lb/>
<pb n="KR4d0365_SBCK_005-18b"/>
一䓁孟子論仁賢而必望其有政事財用之效盖績用声<lb/>
猷不可相戻本末一致焉得就此以遺彼自賢者徒以清<lb/>
浮爲高而無益於實然後小人得以事功自詭今日挽回<lb/>
君心轉移世道吾軰正不得不自力尚可以俗爲尤乎伏<lb/>
惟尊同年其懋勉之項承刋委比於敬巖之前亦屢說項<lb/>
非某私於所親名德如許區區欲自黙本心亹亹自有所<lb/>
不肯此老亦旣有所許矣坐席未温遽爲林麓之㱕一塲<lb/>
說話又付畫餅雖然長松在林利錐處嚢翹翹傑傑旦夕<lb/>
諸公争羅致不睱瑣瑣爱助何足爲説某奉祠侍親頗於<lb/>
讀書有一日之樂朝市紛紜怨謗之府某雅欲退藏以遠<lb/>
<pb n="KR4d0365_SBCK_005-19a"/>
罪咎賜教極得同然之真或政事有足爲庸陋矜式毋惜<lb/>
刋曉一二因以具報情悃非茟可旣專規嗣布<lb/>
　　　與聶吉甫<lb/>
某於斯文契闊𢾗年於此載酒問竒豈非夙心而相望百<lb/>
里離群索居甚負此愧以其傾嚮輒私布之先人季子生<lb/>
二十年矣號曰學文實未知方有從弟一人同堂而習年<lb/>
相若而學相似也閣下沛然古作籍甚時名所欲北面而<lb/>
從事者衆區區欲使二子者私造化焉間者疑其不可諗<lb/>
之朋友固以爲請不圖閣下不鄙夷而許之敢專書以聞<lb/>
閣下屑與之盟豈惟二子得以受教僕也不敏實嘉君子<lb/>
<pb n="KR4d0365_SBCK_005-19b"/>
之賜援茟荒蕪臨風切切<lb/>
　　　囘王國智<lb/>
某歲前作禀字輒致松栽之請專夫十餘虬孫載道一日<lb/>
塞破吾屋卽乗天時遍布滿山矣異時車馬相過山神欣<lb/>
然迎拜必曰此吾東道主云優甚布荅膚率别作謝状<lb/>
　　　與刘司戸三異<hi>號古桂</hi>
某自别不獲奉起居忽聞小爽調攝昨見當風輒睡不禁<lb/>
生冷甞憂其必尔看來衞生之書誠不可忽也心遠云來<lb/>
時及拜問巳幸勿薬極以爲善暑天將理正未易某欲助<lb/>
𢾗薬而不知當用何品謾遣芝楮百千爲意且宜深自爱<lb/>
<pb n="KR4d0365_SBCK_005-20a"/>
護侯其可出見訪未爲晩也南史正本遂可得否便中謾<lb/>
得介意爲荷詗侯草草他規嗣布<lb/>
　　　與胡端逸<lb/>
自别後日在山間捜竒剔恠得二所曰閎㣲曰上下四方<lb/>
之宇幽閑曠邈超偉軒張其竒又在中磯兩峯之間之上<lb/>
君再來足以抵掌大笑翠晩又改曰浮嵐暖翠釣雪改曰<lb/>
六月雪特立改曰至大至剛以直我非好恠地適足以當<lb/>
之君謂如何新昌弟一介至門舘榖之議諧矣專人導其<lb/>
來庭下請君溢盟江南春小天和景明山靈川后畢献萬<lb/>
状欣然有應接佳客之意不遠二百里杖屨容與乎其間<lb/>
<pb n="KR4d0365_SBCK_005-20b"/>
不亦可乎凌遽信茟未䆒欲言<lb/>
　　　與黄主簿景登<hi>名瀛</hi>
某輒有所請鄕州有俊傑士曰胡君名天牖端逸其字也<lb/>
十年前學校定交意其旦夕獵獵乗青雲而上尚遲决科<lb/>
盖其命然心甚敬且念之來山中聚首半月且留度重陽<lb/>
問其舘榖則未有所嚮也此君有能賦聲於應用更高好<lb/>
自脩飾不爲流俗足下若與處日從三益豈曰小𥙷之哉<lb/>
其家事自好而嚴君主之端逸歲得百千上下則從人泰<lb/>
然矣萬一賔廡無虚席則明年君創員以料理之多費以<lb/>
取友羙德也端逸留山中若蒙雅報見及相其受幣而歸<lb/>
<pb n="KR4d0365_SBCK_005-21a"/>
是所至願<lb/>
　　　與劉正伯<hi>知瑞州日</hi>
某江滸分攜流光如駛每荒城雲合笛韻沉沉吾故人之<lb/>
思未甞不徃來于懐也秃茟鉗書曽無暇晷東風順翼乃<lb/>
有飛牋如之何不喜執事垂光虹蜺濯髪雲漢少湏暇之<lb/>
駕秋濤而湘春錦矣燒尾光芒薦靈角尺山中猿鶴先侈<lb/>
光荣某癡事未了誤渥徴行三辭弗俞㫖且俟代持其觚<lb/>
落不敏者如之何而任劇哉託愛宿昔不同他人何以教<lb/>
之因風馳泝<lb/>
某乆不交訊坐積尊仰忽蒙專价惠報冦事桑梓驚動南<lb/>
<pb n="KR4d0365_SBCK_005-21b"/>
望惻然正具復間得鄕里信來乃聞十六日破玉山次日<lb/>
破新安吾鄕必不免矣財物所未論屋廬所未論不知一<lb/>
鄕人命是時得脫與否未有嗣音爲之哽咽巳作書控倉<lb/>
使乞兵剿㓕某卽日交臬事當以㓕冦爲第一事母慮尊<lb/>
公朝議近况想安適謹附拜一忱郎君新功日富次者且<lb/>
聯翩而上矣可慶可慶草草修染愧甚膚帥<lb/>
　　　回鍾叔玉三帖<lb/>
某杜門避影乆矣出山一事不到夣寐間聞命誤節湘羅<lb/>
笑人方循墻丐祠以安半菽倘拜俞音春晝花隂猿鶴飽<lb/>
卧亦五雲之宻䕃也衮褒渠渠餼禮郁郁固不敢當亦不<lb/>
<pb n="KR4d0365_SBCK_005-22a"/>
得不拜草此禀酬尚規裔謝<lb/>
某昨承令嗣子京相過眉目森秀真可喜也承以至德觀<lb/>
牌爲諭便茟偶巳染就今謹封納切希視至<lb/>
伏拜寳翰寵有臺餽塗抹無羊之詩珎重來牟之意我之<lb/>
懐矣我之懐矣親戚徃來本無所不可受獨其名曰前日<lb/>
甞爲某事也若然敢不重拜以辭吾黨相與誼如一家緩<lb/>
急相赴情之所有而足言謝哉非曰不恭其所操挾如此<lb/>
薄言禀報未旣由衷仰㡬台亮<lb/>
　　　與隆興黎節判立武<hi>探花</hi>
某自大名震盪以來吾江西一佛出世引領願拜實不知<lb/>
<pb n="KR4d0365_SBCK_005-22b"/>
前此固甞坐下風而揖餘光也去年汗澷一出道過清疊<lb/>
邂逅捧檄歸省江皐草草相見道舊恍然驚喜過望至洪<lb/>
甚恨匆匆郵亭晤語外無從嗣集蹤跡展轉重見黄花所<lb/>
思天一方令人回首某恃氣類之同輒以士薦漕闈新貢<lb/>
元劉君子俊吾鄕清淑之英也所居門巷相接文學卓然<lb/>
可稱逺噐今年以登仕得㪯士者以爲晩旦夕詣星臺下<lb/>
謂一世龍門以未執鞭爲耻敢告賔荣許其澷刺見所未<lb/>
見劉君歸可以語人矣西雨南雲臨茟馳泝<lb/>
　　　與劉民章<hi>子俊</hi>
某自湘花别後其人如玉夜夣見之名網猶兎罝然不足<lb/>
<pb n="KR4d0365_SBCK_005-23a"/>
以得横天之翼每爲咄咄三嘆空同上得書乃知猶爲脩<lb/>
門客何留滯周南之甚耶詩云京洛多風塵素衣化爲緇<lb/>
又云棲鳥戀舊林池魚思故淵青山屋上流水屋下歸來<lb/>
自有樂地乃欲以外物之盈虛爲靣顔之有無爲執事者<lb/>
左計也乗興而返萬里足下可以遠道爲諉乎某昨報舍<lb/>
弟令賛千騎之歸爲奉薄贐想巳禀逹歸哉歸哉臨𥿄引<lb/>
領<lb/>
　　　與梅制幹<lb/>
自去年滄浪使者歸米氏真帖又三四徃徃多從景明便<lb/>
鴈來也洞門窈深雲山千里騎黄鵠跨白鶴恨不得一日<lb/>
<pb n="KR4d0365_SBCK_005-23b"/>
共君其間風雅比興韶鈞交作長軸大冊一再寄意而不<lb/>
倦鬼神閟吾山數千百年今而後衣𬒳雲錦草木澤澤光<lb/>
價益倍章之三十二詩四時朝暮之變皆有其象獨以一<lb/>
詩當一境則有不相似者混萬顆珠璣作一片圖畫而江<lb/>
山無異辭矣謹頓首謝頓首謝子秀别三年漸成六考通<lb/>
籍金閨止争浮圖一頴近書謂赴吏部銓將取一闕人豪<lb/>
如此猶落骰子選豈非朋友之責哉歲月易老功業宜壮<lb/>
早改官去卽伏麾建節無滯碍男兒事庻㡬哉某當年間<lb/>
亦大參差江西代者激爲波濤使人彈指剥剥頼君之庇<lb/>
天日皦然今可以適吾山水之陶陶矣比詩云日日騎馬<lb/>
<pb n="KR4d0365_SBCK_005-24a"/>
來山中歸時明月長在地但願山人一百年一年三百餘<lb/>
番醉君念我悉度欲知我近况不敢不白某惓惓故人之<lb/>
意豈一飯而忘顧數百日内不能專一价附書殷郵又不<lb/>
敢信以是契闊詹仰充塞懐抱而未有以發也李彪請假<lb/>
歸道出琵琶亭下率然伸𥿄意之所至不擇言語臨書神<lb/>
爽飛動<lb/>
　　　與杜教授抑之<hi>字伯揚號帯溪崇仁人李梅亭高弟</hi>
辱早春第一帖遠佩意甚真每一念吾弟輒思老成吾弟<lb/>
一出幸無他㣲執事教訓何以臻此不知菖蒲前後書琴<lb/>
得至山中否近來心思稍清頗得專意研討亦時不廢吟<lb/>
<pb n="KR4d0365_SBCK_005-24b"/>
向甞令吾弟訪問南史正本與睌唐百家詩想亦可得如<lb/>
未也執事試致意焉古桂留舘中日得誦習毛詩因知求<lb/>
選於選止可爲選之子孫求選於三百五篇則選之兄弟<lb/>
可進也相見當爲執事傾倒之偶遣一价信茟布露馳泝<lb/>
雲表<lb/>
　　　回謝教授愛山四帖<lb/>
雖塊坐深山於時高人韻士鼎鐺獨無耳乎載酒問竒道<lb/>
之云逺徒有是心而未之能也不圖五鹽道院屈居仙客<lb/>
階蘭砌玉與亭芝相照映每思吾仲取友必端未甞不自<lb/>
歎獨學之陋手書寵貽清揚流動雖未見猶旣見矣何時<lb/>
<pb n="KR4d0365_SBCK_005-25a"/>
簮盍慰此忡惙臨風馳報書不盡言<lb/>
寒簷積雨抖擻無悰得書而讀之昏眼爲拭某落落白雲<lb/>
間一疇春緑自飯吾犢浮世榮辱事付之山外褒惜所蒙<lb/>
君言過矣然醴露醲郁波及溝㫁企瑞芝而遐眺佩金蘭<lb/>
之永好也美人一方書琴自適爲誦停雲三過<lb/>
日於仲氏便价得書振衣快讀恍焉眉宇之迫吾睫可人<lb/>
不來蒼苔滿徑得無忘把酒看山時約耶西風逼人桂香<lb/>
浮動天池鯤化搏扶摇而上之捨愛山其誰屬魁卷紙一<lb/>
幅納之文房衣𬒳琳琅騰翥光景禇生軰亦將侈其逢矣<lb/>
薄言占復掛一漏萬山中度日如年落葉蕭蕭凉月堕砌<lb/>
<pb n="KR4d0365_SBCK_005-25b"/>
起視寥泬安得知巳握手長吟寫胸中之耿耿以相慰藉<lb/>
耶杪秋餘熱猶壮二豎者雖相戯而不吾虐子亦從其所<lb/>
爲倉扁軰未甞屑屑然也乆之不覺脫然去體是又不治<lb/>
之治有勝於劑餌者寵貽手札問勞渠渠故道其所以然<lb/>
而以復于執事<lb/>
　　　與廬陵劉知縣庭薦<lb/>
采山釣水飲食於大夫之境三年于兹門無公事得至於<lb/>
百里之室㡬於魚游江湖而忘江湖矣伏諗觧印西歸揚<lb/>
舟東下昔者河陽之李今兹南國之棠諸父兄子弟服習<lb/>
長者教訓恨不留鎮此土雖然此一縣之望也縣私土子<lb/>
<pb n="KR4d0365_SBCK_005-26a"/>
人無所不治是中都索包總有相道焉行矣僕将大其所<lb/>
觀某山深閉門杳無城郭信風傳令尹新舊之交未及馳<lb/>
慶乃承上書顓走告别江頭折柳柰何不敏爲之漸對將<lb/>
命四璧空寒一無可爲載月助者知心天逺解后何年詹<lb/>
泝風帆江空渺渺<lb/>
　　　與廬陵李知縣訦孫<lb/>
某邑人也聞令尹之來不能随父兄子弟迓千騎於郊外<lb/>
敢自訟以書惟高明察之某兹審承命九天涖封百里初<lb/>
條甫下闔境争驩諒爲慶愜某官氣宇鴻明風猷駿厲脩<lb/>
程歩武空萬馬以無前清水鋒芒觧千牛而不頓吾廬陵<lb/>
<pb n="KR4d0365_SBCK_005-26b"/>
號壮哉縣詞訟雖繁而詩書之家衆版籍雖廣而期㑹之<lb/>
事省約之以清净揵之以平易以公之才恢乎有餘地矣<lb/>
㑹成美錦遄趣温綸某骯髒一世之沈浮人也所占籍處<lb/>
在治所之南三舍而逺雞豚可千戸民淳俗厚僕也相忘<lb/>
於漁樵而今而後其得一廛之託矣僕實何者首辱牋凾<lb/>
以此事當路之尊貴則有矣區區何足以當之輒裁牋賀<lb/>
上并鍾鼎大名歸壁㳙吏伏楮卷卷<lb/>
　　　與廬陵陳知縣堯舉<lb/>
昨歳京華天作解后每念晏公在陳歐公在頴一宋二蘇<lb/>
千里徃訪竟日從容以某不才受知塲屋且二十年良覿<lb/>
<pb n="KR4d0365_SBCK_005-27a"/>
乃僅如此視子瞻子京諸公不知何地著愧匆匆汰去過<lb/>
荷遠将一日江空暮雲如水渭濵之首寜爲他人回哉兹<lb/>
者伏審肅持鳯檢出宰螺山車馬實來旄倪胥舞伏惟驩<lb/>
慶先生聞多而學廣事熟而心精茟力千鈞捕龍蛇而獲<lb/>
虎豹雲衢萬仭騎麒麟而翳鳯凰未抺馬於天津乃著鞭<lb/>
於雷邑竹松林裏不妨簡編之尋桃李蹊边細數枝柯之<lb/>
長小紆盤錯便起扶摇某閉門山中傳來邸報忽覩先生<lb/>
爲吾邦一來古人重師友至有塗竄片言隻字以冀萬分<lb/>
益者鳴絃千室中有老門生在焉知公不能用其恝然矣<lb/>
惟素性踈孏無城市蹤跡謹避聲利不沽借於公私自今<lb/>
<pb n="KR4d0365_SBCK_005-27b"/>
以徃隂陽和風雨時曉猿夜鶴左花右竹吾君吾相之恩<lb/>
亦吾座主之惠也剽聞前茅在郊謹具劄子候迎臨風馳<lb/>
徃<lb/>
　　　回樂安唐知縣元齡<lb/>
深山中俯仰漁釣乆闊時牋使者忽來計一徃一返殆㡬<lb/>
千里君之厚我感無有極他人作縣驚惴若不可以一日<lb/>
先生爲之優游政聲洋洋乎盈耳難易殊絶盖必有爲之<lb/>
本者旦夕細滿綸綍在道璧弟以斯文受知僥倖通政書<lb/>
來謂注邑當在春季繼此望洋方新尚頼教誨庻㡬自淑<lb/>
刋曉寺記㣲奬予不及此惟平生於浮屠無所見非敢有<lb/>
<pb n="KR4d0365_SBCK_005-28a"/>
所攘闢於其家數全不曽從事耳恃愛直布尚寛方命之<lb/>
誅嘉貺頓拜薄物非所以爲報臨風悚反<lb/>
　　　回劉運使應龍<hi>號實齋</hi>
比承一介使人陟我山麓問外自梅外來執事惠綏一日<lb/>
之好其與人也重以周則旣感激所蒙致其多謝之私矣<lb/>
未數日從驛吏取近報伏審升班西閣移節南昌提封不<lb/>
隔於故家父老相誇於盛事仰惟慶愜某官楊休山立玉<lb/>
潤金相方其爲御史也風采所撼聞者凛栗及其将指於<lb/>
楚越也滿腔惻隱人所不滿之處入麤入細之規模可以<lb/>
槩見歸來麟閣還本等地位已竊遲之江西涸鮒延首福<lb/>
<pb n="KR4d0365_SBCK_005-28b"/>
星誰爲朕行弄印未决公未至闕下就道相属亦曰此公<lb/>
鄕里煩公歳月又将出少府節召公歸矣某嚮者得節亦<lb/>
曰鄕部後來召罵數月而不休甞試思之近年如宏翁矩<lb/>
翁未甞不漕本路而二老之所以鎭壓群動者年德位望<lb/>
自是過人而持斧之役旁午豪譁又非計使比也今執事<lb/>
繼二老芳躅仁聲賢聞之著於人乆矣萬無不及惟有過<lb/>
之此所以宜賀而僕之所以亟拜此書也前茅出嶺聞巳<lb/>
多日勢必馳上巽書歸鈞山以俟命上方属意賢英亟疾<lb/>
其驅惠我江國臨書不勝瞻依之至宏翁包宏齋名恢<lb/>
矩翁曽矩堂名頴戊<lb/>
<pb n="KR4d0365_SBCK_005-29a"/>
耕釣山澤飯䟽飲水不自知歲年之運運也使者維何云<lb/>
自南浦飛雲五朶居然下之寒谷隂崖氷霜積沍春風不<lb/>
擇地而至有如此者某官天和睟穆地望高清夜占天文<lb/>
福星直斗牛之分薄蓬萊厭承明爲桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>此來鈞山之下<lb/>
雲露噴薄油霖甘露流注乎大江之西部人歡呼吾父吾<lb/>
母帝曰勞止歸遂相予僕何幸身親見之某山人也其於<lb/>
當路厥有等威不敢屑屑竿牘致歳時之敬謙尊而光禮<lb/>
出倒置德盛仁孰悚然稽首落霞孤鶩水天茫茫旣不克<lb/>
傴僂請拜棨㦸之下心之精㣲寄此凾尺永言歸嚮江流<lb/>
知之<lb/>
<pb n="KR4d0365_SBCK_005-29b"/>
　　　與袁守雷侍郞宜中<hi>號省身</hi>
某前年赴宣州道滕王閣下望山川英氣稽首人物欲擁<lb/>
篲造門而舟車異趣僅能拜書問花竹平安而巳亡何蹤<lb/>
跡展轉不遑嗣音歸卧蒼苔益以踈闊其戀戀門墻之心<lb/>
固如水之必東也某比者伏閱邸報竊審小紆紫槖近擁<lb/>
銀符吏竦旌旗人傳𥜗袴共惟驩慶欽以某官抱經濟之<lb/>
祕稱磊落之豪青天白日鳯凰百年美瑞髙山深林龍虎<lb/>
一代傑魁上方寤寐側席圗致太平甘泉舊臣不當越在<lb/>
遠服名藩歇馬姑曰起家徑執事樞旦夕有詔某庚午一<lb/>
出殊與戊辰相似去住匆匆取笑當世杜門深念益求寡<lb/>
<pb n="KR4d0365_SBCK_005-30a"/>
過未知所以稱塞於知巳之道君子不棄尚惠教之某乆<lb/>
聞紫馬赴鎭空山不能專介申賀適逢過客輙寫其私以<lb/>
自附於大厦燕雀之後相望一方馳泝切切<lb/>
　　　與中書祭酒知贑州翁丹山<hi>名合</hi>
晨起冠帶輸寫積誠世俗竿牘曽是足爲有道者言惟高<lb/>
明索之形骸之外某責原白鷺書生耳童子何知乍習句<lb/>
讀凡先生之精神意氣粲然於言語文字公之天下以淑<lb/>
後學某皆甞得以朝斯夕斯焉衣𬒳遺餘曽不自意早以<lb/>
名知於人有我師焉生同吾世驅馳四方乃不得解后某<lb/>
日夜興起謂當何時而後得免於常人也流年堂堂實劳<lb/>
<pb n="KR4d0365_SBCK_005-30b"/>
我心共惟某官孕光岳之精叅天地之運大忠大雅莱公<lb/>
文正之心不倚不偏伊洛考亭之學斯文落落上帝惠顧<lb/>
天門夜下龍虎章授公以柄轇轕璇璣經緯星辰公從兩<lb/>
制稍發蓄積然後坐之廟堂爲天子興建禮樂洗千載房<lb/>
杜之陋太平之期適當今日某退歸以來有泉石十里足<lb/>
以爲適浮空變態日過其前飯䟽飲水自求吾志竊伏思<lb/>
念空同鬰孤如在屋角平生悁結云如之何輙因此時以<lb/>
姓名通之門下一言終身尚庶㡬焉圜丘慶成上方親事<lb/>
少府出節必以公歸迎拜東帆螺江之滸以其時可矣山<lb/>
斗高明臨風切切<lb/>
<pb n="KR4d0365_SBCK_005-31a"/>
某伏自空同玉節順江而東獲從中流迎侯鷁首雄文鉅<lb/>
冊間想象変化如高山深林龍虎不測不圖解后遂拜堂<lb/>
堂風流雲散一别如雨金聲玉色夣寐以之自先生振衣<lb/>
登朝手提文印以照四海國家誥令典冊燁然先秦西漢<lb/>
之上學校之士莫不從風興起彬彬郁郁争自磨濯以正<lb/>
法眼作大宗師世無歐陽不當在弟子之列某知稽首矣<lb/>
主上尊德樂道師用賢哲論思献納日聞正言孔孟不得<lb/>
用於周光禹竟無益於漢才與誠合學與位偶儒者之遇<lb/>
未有榮於此時者也大學之功用至治之福澤何幸身親<lb/>
見之某䟽脫之蹤分安山澤起家誤渥忽卑龍藩聞命彷<lb/>
<pb n="KR4d0365_SBCK_005-31b"/>
徨莫知所自如聞天上聲光假借非一意若可與從事斯<lb/>
文者自古聖賢之佐英豪之輔莫不垂意人物薦進㧞擢<lb/>
爕天功經人極罔不在此共惟盛心卓犖度越流俗而某<lb/>
則非其人也夜瞻紫㣲徒有頓首脩門懸隔乆曠音題屬<lb/>
請事祠官冐馳一介輒鳴忡惙未卽趍摳願言玉持金䕶<lb/>
爲世道自力臨風切切<lb/>
　　　賀翁丹山兼憲<lb/>
某熟視一世靡然風塵刀茟何從縱横旁午架漏於士民<lb/>
之上而世之言人材者率如是而巳安得結軰落落參錯<lb/>
布滿天下使萬物吐氣僕甞擊節於斯言悠悠空山誰與<lb/>
<pb n="KR4d0365_SBCK_005-32a"/>
語此兹者喜審肅将繡節通涖銀符山川不改扵空同風<lb/>
采一新於江右共惟某官淵源接乎諸老氣㮣聞扵當時<lb/>
人物眇然真中流之巨屏文章偉甚稱南渡之當家軰行<lb/>
諸公鈞樞十九夜半一劄趣歸蓬莱以其時則晚矣上方<lb/>
式敬由獄乃眷西顧非有志念不足以洗寃澤物非有力量<lb/>
不足以懲暴詰姦故予環之寕遲而乗傳之若屑太平之<lb/>
責正在方來以公歸兮政枋焉徃某碌碌不如人獨有愚<lb/>
戅不能改其素追記前年冐乗君子之噐他不足道惟姦<lb/>
宄豪横稍稍鋤擊淺之爲日月雖未得盡行吾志庶㡬無<lb/>
失職之恨人情卑淺憚繩檢而樂姑息矧猶未免鄕人譁<lb/>
<pb n="KR4d0365_SBCK_005-32b"/>
訛朋興以要其得罪於小人也果矣伏惟先生昨者不賜<lb/>
鄙夷心聲徃來藹然氣類之意某誠不知何日得以執鞭<lb/>
下風勿覩除綸心目𨳩朗我軰從事俗吏奪氣豈惟爲一<lb/>
道賀實足自壮謹專人上状頓稽庭下少伸門墻燕雀之<lb/>
悃蘋藻薄羞别𥿄惴悚<lb/>
　　　賀江東憲方逢辰<hi>號蛟峯</hi>
某當公在螭拗時甞奉一𥿄書至于閣下書上未㡬而公<lb/>
歸蛟峯矣譬諸草木臭味實同詹望雲山臨風切切某兹<lb/>
者恭審升撰祕丘宣威直指西臺與政盖甞識頴濵之文<lb/>
東路洗冤亦以行濂溪之志六絲𥘉駕一佛歡傳共惟某<lb/>
<pb n="KR4d0365_SBCK_005-33a"/>
官色正而芒寒揚休而山立言語玅天下材稱一代之竒<lb/>
出處重本朝望在諸公之右自夾侍玉皇香案等而上之<lb/>
胡不均弘俾執事樞國家重更迭之制江湖一節煩公驅<lb/>
馳式敬由獄以長我王國公所學在此歸哉歸哉中詔在<lb/>
道某山林之下静觀世故其於君子進退安得不致其卷<lb/>
卷芝山父老迎擁星軺以時考之可矣輒馳一介自附於<lb/>
門下燕雀江水東西心期天遠臨𥿄欲飛<lb/>
　　　賀前人除江西漕<lb/>
某束書歸隱有釣遊之所曰盤中兩山對峙間以小溪日<lb/>
歩溪上極目滔泪輒自以爲晝夜不舍此溪水㑹有逹鍾<lb/>
<pb n="KR4d0365_SBCK_005-33b"/>
陵時而某塊守漁樵則曽此水不若耳昨孟君陞從番昜<lb/>
遣介來甞爲書附申起居相望千里亦不知上徹果何如<lb/>
時也某兹者伏審班仍寳殿節峻氷臺貫索沉沉方轉芝<lb/>
山之曉使星冉冉又回南浦之春一水東西二天今昔伏惟<lb/>
歡慶欽以某官寒芒五緯絶岸孤峯生漢子陵之鄕雲山<lb/>
一日派唐處士之譜風雅百年雖巳跨海而望蓬萊猶肯<lb/>
濡絲而陬原隰濂溪道脉雙井詩香流馬木牛旣無媿於<lb/>
千古落霞孤鶩應可對於二公所謂旂常特吾懐䄂某硉<lb/>
兀抱虚真無所用於世曩六轡使江之左每依餘光以自<lb/>
映帶今也一畆之宫環堵之室囿徳宇而處自兹以徃夜<lb/>
<pb n="KR4d0365_SBCK_005-34a"/>
月如水猿鶴不驚田夫芸子各適所適則何啻如天之福<lb/>
郵傳所至不勝燕雀私情卽日謹奉書爲賀臨風馳泝<lb/>
　　　回許祕丞自<hi>號果齋</hi>
某火龍之歲從集英門綴行而出風流雲散回首叅差不<lb/>
自意去年待罪闕下獲接英游心事流行日星垂而河漢<lb/>
流也湖隂送客風露滿衣移語崇朝英槩亹亹歸去來山<lb/>
中至今夜夣見之新昌小弟夙𬒳奬知嘗寮之情始終一<lb/>
日伻來逓示五雲光恠照室此豈四海九州無情人耶郷<lb/>
風九頓首尊年丈山立時行日光玉潔長樂鼓鍾西清帷<lb/>
幄終當著身風日不到處轇轕雲漢經緯星辰爲天下開<lb/>
<pb n="KR4d0365_SBCK_005-34b"/>
文明太平之運某𬒳服光潤實與有焉某旣還里閈入山<lb/>
讀書杳不知山外事天上故人重相顧念適逢便武輒謝<lb/>
所蒙餘祈爲斯文珍重慰此引領<lb/>
　　　賀倪提舉普<hi>號警齋</hi>
某寄跡提封某水某丘童子所釣遊君侯實照臨之報政<lb/>
将一年矣某猶未能以民禮見自盤谷西南而望城郭在<lb/>
焉相對五雲輒移時不能去某兹審宸綍鼎來庾臺肇建<lb/>
讀皇甫記巳蘇今日之疲民傳紫陽心又舉向來之荒政<lb/>
風行新令雷動歡聲欽以某官神驅五兵才入八靣作真<lb/>
御史以直道而事君稱明監司行本心而澤物公來青原<lb/>
<pb n="KR4d0365_SBCK_005-35a"/>
父母其人屬時常平弄印六服牧伯無以踰公者西江涸<lb/>
轍乆煩公拯活歲月少府出節中詔又冉冉出建章矣某<lb/>
自聽除綸卽欲自附於門下燕雀側聞雅志引郤甚真上<lb/>
方倚賢者以其理烏乎能從臺治一新境内爲動某甫及<lb/>
拂𥿄行墨以賛東注之盛嘻其晏矣世俗所以事尊責以<lb/>
鱗畨從事公有道人也某不敢出此臨風飛動<lb/>
　　　　與新知太平州趙月山<hi>名日起集英殿脩撰川人</hi>
某去年待罪闕下幸甚得一再交書幅巾獨樂近在呉門<lb/>
入秋正擬專介候猿鶴起居㑹去國不果黄強立自竹所<lb/>
來相見於六和塔下遠蒙寄聲多謝故人厚意自是而入<lb/>
<pb n="KR4d0365_SBCK_005-35b"/>
山愈深杜門掃軌無復南來鴈足矣璧弟學製新昌新年<lb/>
見告二月遣人詣門墻通問輒寄所思寫之竹筒旣行伏<lb/>
覩除目欣審仍班内撰領榷東藩一札起家千乗載道共<lb/>
惟驩慶執事青天白日之質望之知爲正人千兵萬馬之<lb/>
胸識者推爲豪傑六合悠悠風埃滿目所謂江左管夷吾<lb/>
公其人也偃薄起伏如神龍天馬不可羈牛渚天門一瞬<lb/>
萬里亦足以發其中之所存矣天下事方有頼於公時來<lb/>
爲之孰之能禦某夙昔荷相知出人一等以此不敢自非<lb/>
薄一别十年浮雲進退何足爲逹者道而學不加長每每<lb/>
自憐乆不見叔度鄙吝固宜自今得聞一言三日後刮目<lb/>
<pb n="KR4d0365_SBCK_005-36a"/>
未知於呉下蒙何如也偶遇新昌便意其介尚或未行輒<lb/>
附賀状并寫戀嫪萬分之一相望泬寥臨𥿄馳泝<lb/>
某風雪殘年中使者以餽歳至甞草草拜状竟未知果逹<lb/>
籖房與否過年百二十日是間何限傾倒毛頴軰不任事<lb/>
姑寄一歎比審放纜長江休鞍盤谷執事自宦遊以來敡<lb/>
歴中外垂三十年曽無一日得從五畆花竹之樂金山鷗<lb/>
鷺甫此尋盟如負者之息其肩行者之休于樹一時瀟灑<lb/>
比軒冕束縳瞠乎逺矣浮雲滿山任其徃來太虚真體皦<lb/>
然萬古某歸來兩年處積毀震撼之餘差幸天者之小定<lb/>
自有溪山足以遊釣澷不問其他有詩云日日騎馬來山<lb/>
<pb n="KR4d0365_SBCK_005-36b"/>
中歸時明月長在地但願山人一百年一年三百餘畨醉<lb/>
欲知近况此其凡矣念人間清福莫如一閑幸而吾二人<lb/>
皆可以自適獨相去遼絶無從合并江東暮雲長長在眼<lb/>
輒專人奉問潭府居處之槩卽辰夏氣方深共惟静養淳<lb/>
和坐消熱惱神明䕶持式衍方來川至之福臨𥿄耿耿<lb/>
　　　與知吉州江提舉萬頃<hi>號古崖</hi>
某兩年乎山中春猿秋鶴木食澗飲盖頽然世味之外者<lb/>
五雲<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛麾節夾招摇歴勾陳而下青原白鷺浩有生意<lb/>
某甫與溪倪谷耄額手蒙幸乃大化驅之出柬書就道脩<lb/>
民禮公堂下爼豆春風簫韶夜月藉之以詩書禮樂之光<lb/>
<pb n="KR4d0365_SBCK_005-37a"/>
多矣明公以洞庭五老之胸時雨一路曽未數月春旗霜<lb/>
艘風采軒豁所謂動摇山岳細事耳少湏暇之棣蕚棠隂<lb/>
先後醲郁夣寐五采衣𬒳八紘持國弟兄盛事再見大江<lb/>
以西之父老子弟豈得以私我公哉某自解維江滸風濤<lb/>
回薄抵昭亭下是爲子月丙寅大壊積枵觸手病敗雖日<lb/>
夜<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳㑹肯綮然育豎浸滛非非劑可藥肘後寵靈公不<lb/>
我靳則宣殆庻㡬乎惟故山松菊沐浴瑞露而隴蜀之望<lb/>
復切切㣲疇昔不至此某日堕倥傯神馳棨㦸甫奉陟釐<lb/>
則巳魯皐籍獨不愧于心乎歳将新矣願言滿頌盤椒對<lb/>
揚綈緑此豈無委嚴立下風<lb/>
<pb n="KR4d0365_SBCK_005-37b"/>
<hi>某</hi>伏蒙公劄下問勸分仰見豈弟父母捄民水火之盛心<lb/>
<hi>某</hi>實共邦人額手大賜某所居里凡千餘家常年家中散<lb/>
米一日不收錢諸大家以次接續賑糶可及三十日隔一<lb/>
日糶可當兩月此方儘可無飢他時不待勸率自是舉行<lb/>
明年係緊要年分或湏使榜一申嚴之至期却當取禀但<lb/>
四境委有可憂盖吾州從來以早稲充民食以晩稻充官<lb/>
租今年晩稻半虧顆粒並是入官之數早稻不過二三分<lb/>
則是民食十减七八此其所以皇皇也近見多有趍龍泉<lb/>
永新運糴者覺彼二處米亦有限縣大夫各私其土不肯<lb/>
透泄亦其不得巳者此湏使司示以意嚮使之斟酌放行<lb/>
<pb n="KR4d0365_SBCK_005-38a"/>
庻彼此可以均濟最急莫如通贑州之米近同年李守惠<lb/>
書自謂年榖中熟米價日低某嘗荅書云廬陵一歉異於<lb/>
常年田里憔悴不堪舉目惟章貢素無糴事而得歳又偏<lb/>
鄕人顛頓者徃徃相率而趍治國民食関係茍可通融兼<lb/>
愛秦晉公之惠也盖贑浮橋泄米之令素嚴田吉號産米<lb/>
而贑多山少田故爲贑計不容旁及鄰邦今歲事旣相反<lb/>
又當通変此湏古崖一書與李守通情俟得其要領然後<lb/>
大榜境内許人赴贑收糴此亦權宜之一策也區區管見<lb/>
姑復仁明後有利便又湏陸續申控<lb/>
某自聞琴鶴言歸卽戒笋車擬送别於吉水新凎間初十<lb/>
<pb n="KR4d0365_SBCK_005-38b"/>
日始得初八日申時寳翰則知去期甚速始意不可得遂<lb/>
卽抖擞作詩馳詣使艎意必可相及僕自城還則知解維<lb/>
巳三日臨風悵惋如失廬陵四竟皇皇流離入贑過吾鄕<lb/>
者無虚日豈弟父母又拂衣去之細民嗷嗷皆謂曷不留<lb/>
我公撫我妻兒婦女一無異辭此即公論在人心不可磨<lb/>
㓕處吾軰仕宦得如此卽無愧漢循吏傳浮雲得䘮何足<lb/>
較也某念受廛兩年當使君之行不得徃送詩又不逹歉<lb/>
負爲何如亟亟元詩并拜此𥿄從新昌壁弟處借一兵走<lb/>
詣潭府不知紫燕在芝山或在廬山邪引筆馳泝之至大<lb/>
丞相古心老師某不敢容易上問鈞履丐爲轉道詹依卷卷<lb/>
<pb n="KR4d0365_SBCK_005-39a"/>
　　賀知吉州黄提舉噐之<hi>名鏞</hi>
某宻依使天氷雪深山與猿鶴卧送流年繙故牘於左泉<lb/>
右石間非賜邪每飯牛頃必矯首畫㦸下兹審郡揚帝壐<lb/>
節卑天困千里光華一道鼓舞伏惟驩忭歛惟某官眼空<lb/>
四海胸著千年振代直聲鼓雷霆而潤風雨鎭浮定力載<lb/>
華岳而繫星辰衣冠紫槖之神仙氣類青原之忠節旌麾<lb/>
一頓草木交輝地私二千石之陽和天溥十一州之福澤<lb/>
璀璨六絲之遣礌硠五袴之歌卽賜召環遂高聽履某受<lb/>
廛幸矣公朝念其乆廢誤節湘行顛倒綉衣不堪重著陳<lb/>
情丐祠以反菽水之奉尚徼均弘俞音旦夕下俾得醉泉<lb/>
<pb n="KR4d0365_SBCK_005-39b"/>
飽蕨水之北山之南地主之賜也於馳賀之次仰布其私<lb/>
干瀆峻清臨楮悚悚<lb/>
　　　與前人<lb/>
某日者釋耒山中僕僕湘役走公堂脩民禮具申假道之<lb/>
敬蒙主進吏位之堂上再三祖帳殷勤臺餽絡繹視廛氓<lb/>
且絶等至於開心見誠憂愛亹亹一洗世俗崖岸某鄙吝<lb/>
乆矣㣲大雅無以發此意殆未許諸兒覺也小隊出郊追<lb/>
送作遠自違森戟雲樹渺然連日欲作書道歸戀之槩征<lb/>
塵在衣筆硯爲發偶宿分宜七里殘日入戸輒寫綢繆風<lb/>
濤滔滔婺緯忘食金䕶玉持世道將有嘉頼歸鴈草草尚<lb/>
<pb n="KR4d0365_SBCK_005-40a"/>
謀裔襞<lb/>
　　　賀楊提刑允恭<hi>號高峯</hi>
某昔者望七十二峯於洞庭之南以爲嵩恒岱華類不可<lb/>
易見五峯三市之近皇華臨之遂得以相望下風未見猶<lb/>
旣見矣廼今使帆凌空泝贑石而上僕家去大江濵可四<lb/>
十里天其予之以一日迎見之便慰此平生云胡不喜某<lb/>
兹者伏審庾政告功刑臺建節褰帷而問風俗猶昔四封<lb/>
持斧而行東南于今三命旌旗初動約束一新仰惟某官<lb/>
識透萬微才當八靣陽道州撫字之政所謂吏師元刺史<lb/>
參錯之竒可布天下天子以公䔍於倫紀使得以便綵衣<lb/>
<pb n="KR4d0365_SBCK_005-40b"/>
堂上之奉乃眷西顧如此江水一節常平二節綉斧式敬<lb/>
由獄以長我王國平反一笑庻其在此公歸廟朝卽典風<lb/>
化一家仁一國興仁尚觀大學之顯效某杜門掃軌知事<lb/>
常後忽里巷父老驩傳明使者將至伏櫪之駑躍躍鉦鼓<lb/>
徃事如夣不足細陳某所深自幸賀者三間風雨託諸提<lb/>
對小人有母繼自今得安於其子之養是則君子錫類之<lb/>
賜服之無斁堂堂在目卽聽匪伊輒以書先精神孤徃<lb/>
　　　與吉州繆知府元德<lb/>
某昔侍同朝自詭相好兹不得又以繁縟爲踈遠惟公勿<lb/>
深訝某行吟孤嶼囘首呉山烟雨中書郵徃來時從泓頴<lb/>
<pb n="KR4d0365_SBCK_005-41a"/>
叙尊仰汰歸深宻姓字不到雲霞外分正如此非於名門<lb/>
有所簡也階符在望徒有稽首某兹者伏審朱轓春動紫<lb/>
馬星移民樂耕桑簡静方安於晋國州稱富庶勤強更屬<lb/>
於張公兩地送迎二天今昔恭惟懽慶欽以某官霜明月<lb/>
湛玉潔水清端嚴有大臣風澄不清而撓不濁循良入漢<lb/>
吏傳寛有㫁而愛有威小停櫂於天津頻合符於江國歲<lb/>
之不易民胡以生將甦青社之飢遂易淮陽之卧竟上争<lb/>
杜衍雖去住之良難席前問賈生恐傳呼之巳迅自天子<lb/>
所以我公歸某茅屋三間在萬山深處借書沽酒外一毫<lb/>
不以爲公私撓獨蒔松百畆日騎牛叩角其間天惠仁候<lb/>
<pb n="KR4d0365_SBCK_005-41b"/>
自此吏不打門犬不夜吠猿唬鶴嘯各適其適則某受賜<lb/>
侈矣候迎之初不勝依倚謹具劄子自陳燕雀之私何當<lb/>
嗣状<lb/>
某屏居一廛耳目塗塞忽蒙公牘録示省札竊諗朝廷爲<lb/>
李祕丞諸公有請待發諸項椿積賑我廬陵而賢太守敬<lb/>
共其事日夜講行之仰惟施仁發政朝廷甚盛惠也救災<lb/>
恤患鄕曲諸公甚盛舉也承流宣化切切然惟恐一夫不<lb/>
𬒳其澤君侯甚盛心也某嘉與鄕邦父老人士同一賛歎<lb/>
伏承不鄙特有下問以某之庸愚不足及此細玩諸公所<lb/>
陳如随縣闊狹分撥米數如發糶之直只依元糴價錢皆<lb/>
<pb n="KR4d0365_SBCK_005-42a"/>
㫖揮之所巳許而使府巳遵而行之甚善至於戸口之多<lb/>
寡編排之虚實此則各都各保之事所在都保委有奸欺<lb/>
然物之不齊物之情也若以太守屑屑爲此計較恐末流<lb/>
必至多事此惟當嚴責之八縣宰宰若親民若其以實惠<lb/>
及人爲意必能周思熟慮以求稱塞明指傳所謂心誠求<lb/>
之雖不中不遠是也一縣各有一縣風俗一鄕各有一鄕<lb/>
事體諸宰申請惟各從其便不患寡而患不均彼必自能<lb/>
斟酌通融而爲之說惟吾行所無事自然所濟不細但縣<lb/>
之於郡徃徃勢分隔絶若專靠公文行移必有展轉遲滯<lb/>
之患若使府明諭諸宰此事今作一項措置不比公事常<lb/>
<pb n="KR4d0365_SBCK_005-42b"/>
程每縣各給以數紫袋置循環暦其中使諸宰有所申明<lb/>
只於暦中絡繹禀請從書表司徃逹君候随手應荅如回<lb/>
朋友書信使爲宰者得依時禀承其中便减吏奸八九分<lb/>
且閭里細㣲得甞逹於黄堂之前物來事至無不曲當是<lb/>
則布宣德意之一大捷法也某不當出位僣越承問不敢<lb/>
不對或者千慮一得惟君侯矜其愚而勿罪之某繼此若<lb/>
有管見馮恃寛貰又得禀陳<lb/>
　　　回吉州西倅竇檢閱全噐<lb/>
某昨歲待罪闕下明公騎鸞驂鳳下我青原相望寥廓不<lb/>
能以時刷翎振喙從燕雀來不圖天孫雲錦飛堕几格金<lb/>
<pb n="KR4d0365_SBCK_005-43a"/>
聲玉色叅前倚衡固不以旣見未見爲間然也某官歛岳<lb/>
翠以爲神氣卷湘水以爲波瀾駕蓮葉而味玉書仙芳纚<lb/>
纚搴芙蓉而弄斗柄道運堂堂長樂鼓鍾西清帷幄轇轕<lb/>
星辰經緯雲漢固其分也風月神螺小此盤礴緑綈方底<lb/>
王曰遄歸某旦旦爲斯文屬目昨承使者之來卽從脩門<lb/>
作意馳謝㑹匆匆去國出處殊科歸卧悠悠書尺盡廢光<lb/>
隂不堪把玩歲年如許念厚意乆不報矍然薫沐祗對主<lb/>
書耕釣一廛五雲在上臨風詹泝之至<lb/>
　　　回江州李都承與<hi>號南窓関西人</hi>
某頃風颿回薄自湖入江目穿高牙恨臂不羽一棹從湓<lb/>
<pb n="KR4d0365_SBCK_005-43b"/>
浦來五雲絢爛照映清越對桑落而飲古人之酒擊中流<lb/>
而聞夜覺之雞至今使人意氣激昻借力下風飽我滿腹<lb/>
乃以丙寅視篆茇舎下塵埃抖擻末繇面謝軍将扣門斜<lb/>
封三道突入眼角臺餽使蕃綈𫀆之私何以持報共惟某<lb/>
官閧洛耆俊韓范聲名叅井鉞旗聮寳奎之錯落江淮草<lb/>
木𬒳玉節之昭回吟嘯庾樓梅花噴薄老熊當道貉子不<lb/>
敢越一歩夷猶岸幘蠡管莫涯方面誅不敢辭圭錫以湏<lb/>
勒此堂堂燕然石在某澷浪出山落身枵瓠問官官靡問<lb/>
吏吏荒而民氣則憒憒未醒絲棼莫理如之何其淑後也<lb/>
明公惠念疇昔肘後丹訣其肯爲某愛邪臨風切切亟拂<lb/>
<pb n="KR4d0365_SBCK_005-44a"/>
吏坌具酬潦約歲晩寒驕願言金玉體府壽此宗廟社稷<lb/>
之身宣豈無骫骳者三肅以請<lb/>
某去年在宣州一江上下幸甚數數相聞然所甚恨者過<lb/>
湖口時不能轉江西四十里拜屏下共登琶琶亭以庻㡬<lb/>
英豪之下風也未㡬召去又未㡬汰歸一出一處爲天下<lb/>
笑知心千里外當亦謂何某比者伏審晋承宻㫖升直淵<lb/>
圖詔璽申褒鋒車交趣共惟驩慶某官関西遣老江表偉<lb/>
人﨑嶇諸葛之兵間氣吞河渭偃蹇元規之坐處目盡江<lb/>
淮天方祚宋㐮戌解嚴公歸本朝坐帷幄老成謀國處置<lb/>
得宜使姦雄伐謀兵端不開将社稷實受其福某婺緯小<lb/>
<pb n="KR4d0365_SBCK_005-44b"/>
心一飯三祷屏伏深山幸不見棄於君子專使逺來持書<lb/>
問勞将意孔厚猿鶴爲驚區區拜高誼而杜門齪齪未知<lb/>
所以爲報也九江未除人想當宁急賢應不俟代某嘉與<lb/>
海内延頸大用倘得衣𬒳餘光遂爲太平安民公賜大矣<lb/>
江空如許执筆茫然相望一方精神馳徃<lb/>
　　　回潘檢閱<lb/>
某伏以歲華晼晼春事權輿共惟某官鏤玉晶熒凝旒簡<lb/>
注神之相之台侯動止萬福某濃熏鵲尾酬敬腆施曩從<lb/>
集英殿門吾榜得人以執事重海臺沙合雲月相輝至今<lb/>
斗牛猶有光氣顧山林僻左繫鴈悠悠天際碧雲明發不<lb/>
<pb n="KR4d0365_SBCK_005-45a"/>
寐千里眉目忽照宛陵爲之跫然以喜欽以某官歛崑崙<lb/>
以爲神氣捲𬈑渤以爲波濤玉質金相宛乎無自眩之色<lb/>
泉清松茂浩然有難進之風乃今紬石室之祕藏爲籕書<lb/>
而出色視周六典作宋一經南豐以史學稱進裁大典安<lb/>
定非他人比宜在經筵某鶴夣正臞起廢出坎循墻弗獲<lb/>
𬒳命于征郡枵然虚真山凋水瘵處也敏手<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳猶懼不<lb/>
蔇况不頴之尤者乎不規而頌非所敢望於同年也禀酬<lb/>
崖經寜不嗣音願言努力明德對揚王休有昭亭委戒其<lb/>
敢不肅<lb/>
　　　回鍾編校堯俞<hi>字君俞號方岩</hi>
<pb n="KR4d0365_SBCK_005-45b"/>
某曉汲凍清以贄萬一之謝首于穹勺某兩年山中風月<lb/>
晃朗望太乙光氣九霄吾書無翰不能時一飛到梅花月<lb/>
影忽疑是君而米家第二帖至矣施稠報眇自省欿如尊<lb/>
執事以黼黻雲漢之胸試金玉典墳之手駕輕就重拾級<lb/>
升高此逢掖之至榮而搢縉之交羡曽子固晉裁大典爲<lb/>
史學優胡康侯宜在經筵非他人比某鶴夣正寒大化驅<lb/>
之出自湖渉江風帆回薄四十程乃抵宣山凋水瘵眇兮<lb/>
愁予敏手<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳猶懼不蔇况不頴之尤者乎高明局外之<lb/>
見何以教之滿硯氷澌濡毫如帚尚規嗣音以寫繾綣<lb/>
　　　回呉制帥革<hi>號恕齋</hi>
<pb n="KR4d0365_SBCK_005-46a"/>
某林慚澗愧貿貿此來幸甚在玉節照臨之末九華山下<lb/>
蹉跌望塵拜手雙魚分隔雲漢敢圖下士盛心超越昭代<lb/>
襄報鄭重閟位貌於不有方驚喜未定間五雲寵靈自玉<lb/>
麟堂翩然賁之所施所蒙非敵巳以下所可得道德之味<lb/>
流注翰墨使人之意也消恕齋先生允文允武之才有體<lb/>
有用之學以王謝之衣冠而接風流於江左以朱程之講<lb/>
貫而窺閫奥於魯東顧今吏道便熟𬒮帷成雲崇詩書而<lb/>
抑刀筆坐爼豆而行甲兵鐡壁東南公其天人也耶經制<lb/>
西事當在朝廷錫命師中不如歸衮某敢誦所聞某生也<lb/>
晚於一世封胡羯末之勝幸甚皆得下拜而於恕齋識獨<lb/>
<pb n="KR4d0365_SBCK_005-46b"/>
早眷尤厚癸亥之望神皋戊辰之陪紫槖又其後來事也<lb/>
今則以列郡而事崇垣何敢仰綴宿昔食芹之羙豈無是<lb/>
心非所得僣詎謂臺餽駢羅光照下國自上而施之足以<lb/>
爲德某敢不三肅使人恭承嘉貺若夫以徃復爲禮則誼<lb/>
之所不敢出也謹三熏三沐祗酬主書干瀆清嚴臨風愧<lb/>
悚<lb/>
　　　回宣州洪倅<lb/>
某馳想芝山屹立如鸞坡鳯閣代有英玅不自意天惠宛<lb/>
陵朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>斯皇乃肯共堂下探梅清致亭亭雲月邀我敬山<lb/>
不後不先未有如斯之巧者也伏惟執事日光玉㓗之襟<lb/>
<pb n="KR4d0365_SBCK_005-47a"/>
繩直凖平之度車堅御良之材真所謂喬木百圍秀色干<lb/>
霄望清都太㣲之垣維尺有咫課丹峴緹屏之最當階而<lb/>
升胡尚綰於緋魚來同看於黄鶴意者康沂之歌愈出愈<lb/>
偉有相之道實卑之以藥石枵然郡政之闕者乎思昔頴<lb/>
水霄立其間而正献以賢行佐理至今談者猶橋舌不下<lb/>
某扵鄕之典刑無能爲役而吾執事則真其人也前茅在<lb/>
道旗旄舒舒願疾其驅降此未見至於乗珠委貺鄭甚於<lb/>
先施覺光氣烱烱衝貫斗牛矣懼弗敢當亟鍾鼎而歸於<lb/>
瑶華之側區區甫此滌篆排冗占酬崖畧是恧<lb/>
　　　回呉直閣<hi>履齋之子</hi>
<pb n="KR4d0365_SBCK_005-47b"/>
某少之時聞東南二石筍玉立九霄陵陽蒼實爲緑野午<lb/>
橋佳處鸞鶴神清縹緲何許老成遠矣尚有典刑仰惟某<lb/>
官揚休山立之韻日光玉㓗之襟文献堂堂代有英妙未<lb/>
旣見只神爽一方某卧青原山中驅馳良倦上恩俾郡越<lb/>
在鳴珂循走彷徨連符趣赴不量此來未知所以淑後喬<lb/>
木婆娑五雲絢畫尚祈薤誨俾就玉成某遠奉瑶音緘貺<lb/>
駢錦先施倒置曽是爲容旣什襲巾衍輒鍾鼎以歸太乙<lb/>
之府望履非遥臨風毣毣<lb/>
　　　與游提刑汶<lb/>
某以良月之望舉掉東下江空見底乃章貢源頭諸水怒<lb/>
<pb n="KR4d0365_SBCK_005-48a"/>
長未㡬光𦦨五朶與空同雲俱來徃颿順風航波瀾之澎<lb/>
湃灑石鍾之清越寵靈張王迄抵雙溪子月丙寅俯抵賤<lb/>
役瓣香西望敬謝所蒙明公卷其十二峯之神氣軒軒磊<lb/>
磊昭耀東南以宰相才學宰相事天下乆望其爲家氊出<lb/>
色轡絲周道肯復倭遲惠露瀼瀼江之民幸矣如溥寰何<lb/>
㑹有温綸四軰馳下某不善爲斵得郡復枵至之日視官<lb/>
官靡視吏吏荒民氣憒憒如也<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>剔棼絲顧氣力所至終<lb/>
覺五技易窮肘後神竒不敢以望之他人惟故山松菊衣<lb/>
𬒳綵雲亦巳過數矧兹隴蜀徼惠未涯㣲疇昔不及此相<lb/>
望二千里外明月此心懇懇側釐掛一漏萬惟青陽時動<lb/>
<pb n="KR4d0365_SBCK_005-48b"/>
綈緑光華式金式玉以副前禱此豈無骫辱戒爲榮<lb/>
　　　與趙知郡孟藡<hi>號菊山</hi>
某頃從南浦亭邉抖擻殷凾道所蒙荷且矯首于太乙之<lb/>
府穹林冥坐縹緲絳霄江塗澷澷勞我宵栩執事以玉雪<lb/>
界之精神臨睨八極朝閬風夕玄圃識者猶竊遲之錦衣<lb/>
照道紫淦横舟蕩漾柳風噓吸竹露澗阿樂矣如顒顒望<lb/>
歲者何建章夜半尺一堂堂畫省紅雲著公髙處惟日望<lb/>
之某不善爲斵得郡復枵以子月丙寅視篆昭亭下視官<lb/>
官靡視吏吏荒洗垢<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>痒亦曰視吾氣力所至然山凋水<lb/>
瘵非刀圭可療肘後神竒惠徼大福某不敢以望他人也<lb/>
<pb n="KR4d0365_SBCK_005-49a"/>
焚𬎼瀹雪西鄕奉書以謝以祈鼎珎履絇願言金䕶玉持<lb/>
對揚王休臨風悁結<lb/>
　　賀前人得旴守<lb/>
某昨在宣州拜書亡何客攜琳琅來京師欣浣如對匆匆<lb/>
去國不成報襄歸里以來杜門深念又無從嗣音爲謝徒<lb/>
有清夣夜遶金峯忽讀邸状欣審丹鳳揚綸銀莵擁鎮八<lb/>
百國封爵莫如同姓之親二千石起家共讃惟良之牧先<lb/>
聲載道闔境爲春伏深歡忭欽以某官景緯光華仙潢清<lb/>
潤淮南桂樹了無貴介之風李白桃園綽有神仙之韻軒<lb/>
陛宜當於三錫轅和肯涖於十同睠惟東盰實介南服紅<lb/>
<pb n="KR4d0365_SBCK_005-49b"/>
泉碧澗髣髴丹丘白玉紫烟參差綉陌聊商羊於朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>供<lb/>
衎燕於青香大宗維翰价人維藩丕動袴𥜗之喜九卿執<lb/>
羔三公執壁言觀衮舄之歸某辱在眷知助喜百倍旣不<lb/>
能振翎刷喙從燕雀來謹奉書寄便申慶迓兵當巳在道<lb/>
不知開藩㳙卜何日某尚當屢賀不一臨風馳泝<lb/>
　　　與趙監丞淇<hi>號平遠</hi>
某乃歲之秋緹騎來山中嶽翠蒼寒琳琅照映章不成報<lb/>
内有欿然寜不嗣音僻左之以世道如許風起雲飛中夜<lb/>
人物之思爲此耿耿上念井絡丹詔起家峽月棧雲先聲<lb/>
浩蕩盖有望木牛流馬再立武候之事業又壁窺萬一意<lb/>
<pb n="KR4d0365_SBCK_005-50a"/>
必與南山洎予秀諸公上下雲龍共此光明俊偉之舉縮<lb/>
手䄂間臨睨天半此其大本領大經綸政不易涯之野水<lb/>
横舟蒼虬縹緲山君川后日有䟽附卽日恭惟台候萬福<lb/>
某漁隈半席自分小休誤渥自天俾尋庾謝舊盟意此是<lb/>
抆拭笭箵之陋耳三辟弗可乃以陽月之望束書出山渉<lb/>
重湖越大江整整四十日抵戍以是月丙寅抵賤事凋城<lb/>
敗屋枵然大瓠耳搔首踟蹰望洋氣縮維宣距鄴僅隔一<lb/>
雲東望熏香奉尺書候起處惠徼藥石立我沈痼梅花晴<lb/>
昊拄笏神馳<lb/>
　　　慰前人<lb/>
<pb n="KR4d0365_SBCK_005-50b"/>
某昔讀檀弓文子之䘮旣除䘮而後越人來弔其居使之<lb/>
然也伏惟先太傅大丞相冀國公之䘮旣有日矣地不千<lb/>
里不能徃弔一介奉禮今也而後能來死罪死罪嗚呼皇<lb/>
天祚宋國有元老數百年宗社之靈長千萬里風寒之險<lb/>
要蛟龍在淵虎豹在山屹然長城爲此突兀天乎不使愸<lb/>
遺遽奪之去主上震悼傾動朝野伏想生平翹舘之英俊<lb/>
舊日麾下之將士與夫三邉之百姓四塞之英豪見碑而<lb/>
涙望城而悲者不能巳巳矧夫家門之竒禍父子之至情<lb/>
攀擗奈何嗚呼痛哉某生也晚當公佩天下安危分不得<lb/>
勇徃執鞭今而追恨則巳無及獨念䄂有瓣香歸依平生<lb/>
<pb n="KR4d0365_SBCK_005-51a"/>
亦旣不克爲公壽惟有爲天下慟哭敢西望靈輀揮涙百<lb/>
拜而獻之公而可作尚其我許嗚呼悲哉親䘮所自盡也<lb/>
抑先王制禮之意是有節文士君子爲孝之道在於顯揚<lb/>
伏惟執事重致意焉卽日孝履支持某頓首奉状起居臨<lb/>
𥿄哽塞<lb/>
　　　回安福趙宰與<graphic n="KR3885" url="https://raw.githubusercontent.com/kanripo/KR-Gaiji/master/images/KR3885.png" mimeType="image/png"/>
                    <hi>號勿齋</hi>
某追記疇昔同到蓬萊慈恩之題杏園之宴吾以故不與<lb/>
焉然同年之情豈以四海九州爲藐然哉王孫乃龍鍾世<lb/>
有籋雲鱗今不遡紫清上岧嶤顧得百里之地而君之簾<lb/>
隂晝寂千室鳴絃實鄰吾父母國人誦子産今其時乎某<lb/>
<pb n="KR4d0365_SBCK_005-51b"/>
私獨念今天下豈有可爲之縣縣不可爲而可爲者人如<lb/>
君者以可而臨不可於是知材具之超常流百倍矣長書<lb/>
下貽燁然春華溜若清風與我之厚昭仭至情多言不足<lb/>
以殫謝意也某守郡無𥙷誤渥爲郎縮縮循墻行且歸里<lb/>
當觀棠隂以與邦人共談政化之㣲亟推吏塵具報記室<lb/>
揆諸來施不敏流汗<lb/>
比一馬二僮日在泉石深處聞山外塵埃亦頗作惡坐對<lb/>
浮雲亦開口笑不自巳耳君觧墨綬去意紅光紫氣冉冉<lb/>
帝側乃猶廬陵客琅畫至前矍然起仰黄柑紅柚二美并<lb/>
貺杏苑論情我之懐矣冬江雪涸萬里安流目送征鴻知<lb/>
<pb n="KR4d0365_SBCK_005-52a"/>
有順帆天際如駛伏楮拳拳中書不中書復字蕪纇併希<lb/>
錫察<lb/>
　　　回寜國交代孟兵部之縉<lb/>
某去國之前一二日宣州弛征之命下某旣爲桐鄕百姓<lb/>
頓足起舞即拜書望雙溪疊嶂爲賢主人賀吾軰讀書臨<lb/>
民正爲今日行志凡此者各盡其分固非相與爲賜也旣<lb/>
汰斥歸里卽閉門不與人事山巔水涯翛然獨徃而使者<lb/>
忽持五雲來君子之有情於人也卽勞問之將以厚禮復<lb/>
申其綢繆焉某誠不自知其何以得此也宣人歌舞賢侯<lb/>
之徳教冠冕像設祝廣成千二百年令公二十四考盖人<lb/>
<pb n="KR4d0365_SBCK_005-52b"/>
心之天也某何人斯偶以一日出位言語乃得因見大夫<lb/>
以自附於去思之義某㣲德以堪回首碧落山川鬼神猶<lb/>
有餘愧宣敗壊至矣弛之則期㑹散繩之則撫字虧公折<lb/>
回蟻封從容不迫期年而變古語不誣方今論選表無出<lb/>
頴川右者曷不均弘俾執事樞某一飯三禱使者之歸也<lb/>
謹東望熏祓身心致敬陵峯堂下有日延見父老尚願道<lb/>
山林不忘之私與其所以不敢當之意進之惟命退之惟<lb/>
命某臨書不勝拳拳<lb/>
文山先生全集卷之五終<lb/>
<pb n="KR4d0365_SBCK_005-53a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_006-1a"/>
文山先生全集卷之六<lb/>
　書<lb/>
　　　回寕國陳節推容<lb/>
去年闕下拜書稍得數數未㡬聞捧檄校文不知陶鑄何<lb/>
䖏人物某自是即汰斥去閉門深山遂無復鱗鴻一日之<lb/>
便忽使者来山中欣得妙帖見示小録方知昨者衡鑑所<lb/>
嚮近思想歸舟蕩漾彭蠡吾知心正在香爐峯白雲下耳<lb/>
宣之弛征執事首從臾之幸而集事僅足了吾軰之責非<lb/>
相與爲賜也書来乃知宣人以此爲多祠之以識其不志<lb/>
之意怵惕於孺子之入井豈爲内交要譽設抑桐郷父老<lb/>
<pb n="KR4d0365_SBCK_006-1b"/>
此意亦能使人感激耳宣爲郡凋劇極力扶持幕畫間想<lb/>
見勞苦盤錯紏結以試利噐天下事正有頼於方來耳某<lb/>
前冬一出去秋一歸進退行蔵惟其所遇而無心焉則今<lb/>
奉親課子彈琴讀書流水青山悠然獨徃不煩故人江雲<lb/>
渭樹之思也史記見貺家蔵本皆不及尚當朝夕以稱所<lb/>
蒙明善録一部謾侑歸牋臨墨馳泝之至<lb/>
　　　與吴提刑觀<lb/>
某頃待罪闕下薄奉凾書僕𬒳来歸嗣音杳邈上下人物<lb/>
感念世道未嘗不與門墻拳拳也某比者㐲讀邸報欣審<lb/>
玉陛出綸繡衣移節夜醉長沙暁行湘水巳著平反風酣<lb/>
<pb n="KR4d0365_SBCK_006-2a"/>
章貢日麗崆峒更煩輕熟江湖相望原隰増輝某官宣慈<lb/>
而恵和髙明而正直義豐授受孔孟氏之淵源江左聲名<lb/>
王謝家之門第蚤立登於閶闔遄坐厭於蓬萊竹馬相呼<lb/>
春生𥜗袴星軺所至雨卧桁楊兹洊捧於英凾乃肯臨於<lb/>
梓部刺史故人按事飲酒情法相當忠臣孝子畏道驅車<lb/>
君親交盡靡需席暖巳趣詔温某杜門深山去城郭甚逺<lb/>
而於太和差近𥘉謂旦夕使艎泝贑石而前可於快閣上<lb/>
下迎候一拜忽傳英簜小駐青原某揆之始望則蹉跌矣<lb/>
瞻睇行臺輙易奉状代叙燕雀之萬一若夫揚清激濁洗<lb/>
冤澤物閭閻欣欣無所患苦使屏退之蹤亦得從畎畆以<lb/>
<pb n="KR4d0365_SBCK_006-2b"/>
自放適是則某之所自賀者也臨楮切切<lb/>
　　　與湖南陳提舉合<hi>號中山</hi>
某猶記乙丑之夏從江西提幹得徃來行書江闊雲空斗<lb/>
光如水每懐世道上下人物未嘗不中夜耿耿某兹者恭<lb/>
審奉少府節駕常平車衡嶽連雲逺挹海山之秀天囦麗<lb/>
漢近垂椘分之光原隰春深旌旗風動伏惟歡慶某前年<lb/>
與公同除郎去年與公同除節不才安得追附名勝自分<lb/>
却立下風猶幸時論不磨得公軰落落叅錯使民物吐氣<lb/>
國庶㡬耳相望千里北斗在天何時執鞭寫此冲惙<lb/>
　　　回林學士希逸<hi>號竹溪</hi>
<pb n="KR4d0365_SBCK_006-3a"/>
某夙有幸獲與介弟爲寅恭因之有以詢居䖏著作之萬<lb/>
一不戚戚得喪而言語文章足以詔今傳後竹溪先生何<lb/>
憾㦲一日之赫赫者多矣千載而赫赫者㡬人爲一日計<lb/>
者無千載也决矣<lb/>
　　　回贑守李宗丞雷應<hi>號樓峯</hi>
某偃薄林阿不虞使者之渉吾境也廼自空同来顧我猿<lb/>
鶴米家書畫光怪滿山此豈四海九州同年無情者邪僕<lb/>
家青原深䖏實與君侯黄童白叟接畛而䖏自下車以來<lb/>
但見年糓獨登鼪鼯屏息不需數月報政赫然兹豈千里<lb/>
能事環君侯四境鷄鳴犬吠晝夜相聞實共受賜僕也弹<lb/>
<pb n="KR4d0365_SBCK_006-3b"/>
琴讀書於其間其賜多矣敢圗高誼厚鎮撫之委貺盈箱<lb/>
非所當得睇瞻霄立頓首知歸吾郷宰邑於使天之下者<lb/>
三人焉其一爲陳行夫若羅子逺蔡濟甫皆曲江齊盟者<lb/>
奉令承教必有可觀廬陵一歉異於常年田里憔悴不堪<lb/>
舉目惟章貢素無糴事而得歲又偏郷人顛頓者徃徃相<lb/>
率而趍治國民食關繫苟可通融兼愛秦晉公之惠也謹<lb/>
復書空山白雲無足持報薄言采藻臨風如馳<lb/>
　　　回交代湖南憲新除湖北漕李宗丞<lb/>
某既專鱗幅奉起居猶有腹心不嫌裔擘某屏卧寛閑無<lb/>
復山外想公朝念其流落卑節起家使之繼明公印綬之<lb/>
<pb n="KR4d0365_SBCK_006-4a"/>
後聞命憮然不知所爲堂有重諼盖年耄矣湘行且千里<lb/>
舟車迎侍不堪顛頓是以懇悃丐祠兾便私飬天髙聽邈<lb/>
促㫖且頒叱馭回車進退維谷将從鶴髪而來耶則非飬<lb/>
志将又以香火請耶是何爲者而爲是瀆也謀之乃心禀<lb/>
之親老旦夕姑以㫖甘属弟軰單車将指以明不敢自棄<lb/>
於明時而復以不得将母重告之造命俟驅馳數旬即乞<lb/>
身以歸爲臣子稍盡㡬分耳某於門墻知巳論交非一日<lb/>
天又開之以奉令承教之機是其與四海九州之同年其<lb/>
有情益倍倫等誠不圗觧后及此古之君子其爲人也謀<lb/>
之必忠愛其人也惟恐其不入於德故敢亹亹陳出䖏之<lb/>
<pb n="KR4d0365_SBCK_006-4b"/>
槩惟執事啓誨而圗利之言不盡意臨風如馳<lb/>
　　　與江西黄提刑震<lb/>
某幸托年盟夙依㕓部竊跡萬山底衣𬒳末光飲墜露飡<lb/>
落英粗安半菽公之餘也乆踈晤寫滿目春雲一水盈盈<lb/>
遡詹河漢某兹者共審出綸鳯闕移節虎城春信𥘉傳立<lb/>
變桁楊之舊天光下照重瞻禮樂之新依然故部之江山<lb/>
籍甚先庚之號令伏惟驩慶某官剛不吐而柔不茹寛有<lb/>
㫁而愛有威發爲文章正諧韶濩勁沮金石凛然節㮣光<lb/>
垂虹霓聲揚紫㣲早分頴川二千石之符就秉天囷十三<lb/>
星之節㩀案叱吏笑比黄河清開門賑飢功過中書考上<lb/>
<pb n="KR4d0365_SBCK_006-5a"/>
乆簡孟博登車之志公遂爲勝之持斧之行春風遍地而<lb/>
狴犴虚夜月當天而鼪鼯伏載馳載驅維驥維駱靡憚周<lb/>
咨来㳺来歌如圭如璋言觀肆覲某避影杜門乆矣不作<lb/>
山外想不圗元㑹之日上恩覃及流落卑相讞於珠玉之<lb/>
側虎䑕同噐猿鶴笑人<hi>云云</hi>
　　　回林司業應炎<lb/>
某夣想巍巍堂堂於朝花院柳間追随猶昨日事也玉烟<lb/>
劍氣轇轕峥嵘杳然在碧雲崔嵬之外江月流水實照沄<lb/>
沄某官以氷輪金井之心胸發黼黻火龍之光𦦨而又慥<lb/>
慥乎言行皦皦乎進退若汲長孺若陸敬輿若慶曆元祐<lb/>
<pb n="KR4d0365_SBCK_006-5b"/>
諸賢充公之爲表裏庶㡬其無愧領䄂斯文旗翼元命天<lb/>
下以此望公者殆人人同碩玉立以需之某自歸来乎山<lb/>
中俯仰半菽不復得與四方書牘從事比從戸曹黄文得<lb/>
誨凾草木同味玉雪照心欣懌之餘感慨係之某踸踔之<lb/>
蹤何可爲者大化驅之一節誤落湘雲避走陳情俞音竟<lb/>
閟單車徊徨且此首涂行復求返吾屠羊而巳渺渺天一<lb/>
方重此懸泝專容陸續貢敬<lb/>
　　　回信豐羅宰子逺<hi>名椅號澗谷</hi>
某去年聞雙鳬南上落落空山不如燕雀之爲有情也大<lb/>
化驅人作江東客數月<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳枵瓠未見端倪㑹誤恩召環<lb/>
<pb n="KR4d0365_SBCK_006-6a"/>
洿班過當亡何狼狽而去盖踈闊以來居多道路之日出<lb/>
䖏乖方滋可爲笑杜門息影中高情厚鎮撫之<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>介持書<lb/>
勞苦臨風馳感可人天一方信豐山水邑見謂讀書松竹<lb/>
晝影滿簾著吟人其中所謂予方有公事此豈錢榖吏比<lb/>
耶勿需終更西清有詔璧弟何爲者赴新昌且百日商蚷<lb/>
馳河未知攸濟恵徼如天之福寡過多取數矣贑瑞皆佳<lb/>
邑藹藹吉人鼎立空同真一時之盛當路或令舉所知某<lb/>
幸甚有以藉手薄言修布小附芹心非敢謂報倚筆詹泝<lb/>
　　　與前人<lb/>
某臘前凾書徃來庶㡬契闊之意年光冉冉驚見雙璧盖<lb/>
<pb n="KR4d0365_SBCK_006-6b"/>
曽兄季囦專紀綱寔來仰惟同年長者所以恵綏荒寒皆<lb/>
可感也某雲卧深山世意落落一起一仆非人爲之上天<lb/>
盖高匪怒伊教敬威念咎安得不力執事昔爲之助喜今<lb/>
亦有以救其不逮乎敢請季囦值儒者之窮執事以氣類<lb/>
遇合所以位置之者寵甚萬間寒士公将溥其施於一時<lb/>
所謂兆足以行矣某爲之歛袵新年喜雨燈前報命馳想<lb/>
一方臨𥿄悁悁<lb/>
　　　回羅子逺就賀除京榷<lb/>
某俯仰歲年甚知聞問頃知捲斾來歸衣錦有爛且趣舎<lb/>
人装于于然東矣凾欲擘牋所思雲頺鶴倦不可拈拾竟<lb/>
<pb n="KR4d0365_SBCK_006-7a"/>
堕夣寐外時一動寥廓想江邉鷗鷺爲之悵然忽得手書<lb/>
賁我空谷華衮流離辟易乆之共審帝闕出綸天京司轄<lb/>
姑飬簉鴛之望佇博峩豸之音伏惟驩慶明公契古胸襟<lb/>
吞雲夣者八九外物瑣瑣遲速何心積之厚發之弘宇宙<lb/>
間華軌清貫将次第而取之以其時考之則過矣某風雨<lb/>
深山避影却走乃元㑹之日公朝以一節起其流落回首<lb/>
三湘驚心蕉夣請隷香火㫖更趣行慈親以逺役爲憚進<lb/>
退維谷莫甚此時旦夕黽勉拜命姑單騎之戍驅馳數旬<lb/>
乞身歸卧綿上同年有情不隔四海九州之逺毋金玉尔<lb/>
音兾一語以自壮拂拭過情非所敢當也占對梗槩尚猷<lb/>
<pb n="KR4d0365_SBCK_006-7b"/>
嗣牋<lb/>
某一之日既端拜敬謝芳題并報信豊薄欇雩之槩二之<lb/>
日謹遣介馳諸席間寅奉起居不敢繁叙首祈委鍳某臨<lb/>
歲入湘後堕身徽纒中詹泝宇下闊焉嗣音繼聞趣戒朝<lb/>
装榮司京榷某念欲牋忱賀慶以申風雲發軔之慶一春<lb/>
屑屑行路浸堕因循既抵空同後潼川趙同年來爲縣實<lb/>
在河陽舊桃李䖏鴻沙指瓜猶記東西所以告新者甚厚<lb/>
因得切諗修門近况大帶深衣長身玉立道徳福澤方來<lb/>
而未艾也吾郷諸老行軰落落巋然靈光惟今澗谷先生<lb/>
依星辰傍日月一日騎麟翳鳯朝閬風夕玄圃勢正順耳<lb/>
<pb n="KR4d0365_SBCK_006-8a"/>
某衯隂杏集素辱心期慕王陽之回車學毛義之捧檄得<lb/>
郡山深俯仰半菽君師天地之造知巳錫類之餘也惟是<lb/>
求牧力綿未知攸淑回首蔽芾我愛桐郷豈無一言益其<lb/>
故人并寄父老因風東向頓首以請<lb/>
　　　與汪安撫立信<hi>號紫源</hi>
某仰惟曠度絶人不作邉幅僕安得以書生刀尺從事髙<lb/>
明幸察之某昨者爲高安受容受察於玉斧之下公不以<lb/>
衆人畜我我實德公未㡬公去之而僕亦以憂患連年卧<lb/>
山中蹤跡䟦疐不足爲知心道也撫念江流人物如此未<lb/>
嘗不中夜耿耿某兹者伏審揚綸九陛建纛三湘人無異<lb/>
<pb n="KR4d0365_SBCK_006-8b"/>
辭國有生氣共惟慶愜欽以某官名髙九牧氣盖群公江<lb/>
左管夷吾足係英雄之望軍中范老子能寒冦賊之心徃<lb/>
者金湯中流忠績簡在上方以南事爲慮詔公方靣隱然<lb/>
長城一代數人百年㡬見公不得不力紀勲旂常歸衮廊<lb/>
廟自此等而上之某退在漁樵未忘婺緯聞公此來爲世<lb/>
道擊節偶逢黄君強立長沙便介率然上状仰闖賀床強<lb/>
立名至道某昨嘗薦至舘下強立每謂公以意氣動人能<lb/>
使人不愛其軀其感激知巳可見今兹適在兾府從諸公<lb/>
逰公不以生客視強立強立奉筆墨以佐大閫豈直一日<lb/>
之長而巳慿筆僣越向風如馳<lb/>
<pb n="KR4d0365_SBCK_006-9a"/>
　　　回前人<lb/>
某望五雲多䖏以駑劣下乗幸甚自託於禮樂之下風既<lb/>
奉儷凾布親牘修大閫府之敬廼不我後先使者銜命即<lb/>
之於深山中翰墨陸離光動蔀屋拜而後敢讀讀巳而亟<lb/>
拜居今天下論人物一方一曲之士随世以就功名謂之<lb/>
無益於成敗之數可也當大方靣建大将旗鼓使國有龍<lb/>
虎馬不敢南向其周公瑾祖士雅之流乎天子召拜樞近<lb/>
脩勞還故事少府且出節付以西北煩公辦此金戈凱馳<lb/>
歸衮廟堂作太平六典四海以此望公亦公志也某少也<lb/>
驅馳嘗有意事功鷄鳴奮發壮懐固在然而亦少衰矣𬒳<lb/>
<pb n="KR4d0365_SBCK_006-9b"/>
㫖行湘顛倒繡衣豈堪重著惟宿昔於門墻辱知巳厚恵<lb/>
徼宇下恃此敢求適三月移卜先塋有山間之役受印之<lb/>
期尚在夏五竊聞四軰在道車馬有行色天殆嗇其一見<lb/>
之機平何爲屢得之而屢失之也退憶前年自直廬汰歸<lb/>
公以書存問推許不薄海内時流得此於名公者正恐無<lb/>
㡬今承奨翰益佩卷卷江濤渺然事㑹何極何時執鞭寫<lb/>
此傾盖某臨風無任馳泝之至<lb/>
　　　與胡都丞頴<hi>號石壁</hi>
某巳端具儷櫝候敬籖房心之精㣲敢嗣陳之某於當代<lb/>
知名夙有取履結韈之碩寄書梅外嘗寫我心逺道報襄<lb/>
<pb n="KR4d0365_SBCK_006-10a"/>
如見顔色伏自牙纛卷零雨而還鴈闊湘深馳泝寥廓伏<lb/>
惟以任重道逺爲心以難進易退爲節巍巍堂堂卓然佩<lb/>
安危而繋輕重乃今聖哲馳騖上下焦然金城圗出師表<lb/>
㣲公孰與於斯追鋒在道不俟駕行矣某家畏壘山下麋<lb/>
鹿之與群而猿狖之爲曹也公朝起其流落山衣易繡舊<lb/>
夣恍然一節走趍幸在通德里九轉寵靈亹亹肘後某行<lb/>
當掃門以請拜状梗槩臨風卷卷<lb/>
某一節出山指碧雲崔嵬八風吹不動䖏知爲神龍卧洛<lb/>
所也前者幸甚脫屨堂下進瞻芒寒適子之舘授子之粲<lb/>
胸中經綸之竒傾倒敷露中夜慷慨音落九霄使人驚且<lb/>
<pb n="KR4d0365_SBCK_006-10b"/>
喜今而後知宇宙間未嘗無劉玄德軰某持以去岣嶁襟<lb/>
䄂尚有萬丈光此殆未可與俗人言也某以踈决故一<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>
下長沙𥘉約先拜見而後徃帥垣下偶有牽制稍違息壤<lb/>
之舊今兹回棹潭濵将由便道單車負荆門屏之外輙遣<lb/>
一介先道其私幸豫戒猿鶴勿以俗駕爲拒率然馳控倚<lb/>
卜靣叙<lb/>
　　　慰饒州胡通判<hi>石壁之姪</hi>
某兹者不圗先令叔某官石壁先生遽捐里舘風馳上征<lb/>
哲人云亡邦國殄瘁執事者骨肉至慟爲國受弔撫孤大<lb/>
誼定力如山足可以對岳雲之崔嵬矣顧惟某落落後出<lb/>
<pb n="KR4d0365_SBCK_006-11a"/>
辱二阮之知乃在一日之間老仙用意慷慨與之上下古<lb/>
今撫念人物䄂中瓣香僅僅拈出一再老仙所以命之者<lb/>
更在度外㸑桐之音方希而化人之𥚑巳不可追矣出聲<lb/>
慟哭悲不自持謹裒綴壹欝洩爲奠詞徃者如生尚爲我<lb/>
惻惟一賜宣燎豈勝感涕之至<lb/>
　　　與安撫李大卿芾<hi>號肯齋</hi>
某巳専具儷櫝申敬記室私心梗槩不嫌裔襞某辱知愛<lb/>
門墻非一日之故風流雲散一别如雨每一念此神爽飛馳<lb/>
江湖一雲本不甚相隔彼此出䖏觧后參差至闊絶乃尔<lb/>
僕之罪多矣明公當世人物卷韜山林四方顒顒望其一<lb/>
<pb n="KR4d0365_SBCK_006-11b"/>
出方時多艱婺緯忘食然見王茂弘者固以爲江左有管<lb/>
夷吾某有計日以俟鋒車耳某避影深山乆不作馳騖想<lb/>
公朝念其流落卑節起家釋緜上耒而于征未知所以淑<lb/>
後幸甚區區走趍實在中台之里十年契闊一旦逢迎豈<lb/>
命物者開其親炙之機而恵顧之乎如聞閉門謝客雅意<lb/>
絶塵然待故人固自有情猿鶴必不我拒相望寖近凝泝<lb/>
如馳<lb/>
　　　回永州楊守履順<hi>巨源之後</hi>
某嘗論一世人物紫朱其綬唱呵車塵若是者駢肩矣求<lb/>
其忠義貫日月䖏漢賊危疑之間臨大節而不可奪至扵<lb/>
<pb n="KR4d0365_SBCK_006-12a"/>
殺賊奴取纍纍金印此事付度外豈不凛凛大丈夫㦲父<lb/>
母講傳百年間吾見先太師一人而已某官鍾岷峨之秀<lb/>
嗣彛鼎之勲忠臣之門天人之所共祐國士之噐君相之<lb/>
所柬知石崖齊天唐中興頌功䖏也公来其間寕不感慨<lb/>
今蜀道難蜀道難公收拾群人手揮天戈一節之还從甘<lb/>
棠刻第二頌旂常濯濯光于前聞人某何幸身親見之歸<lb/>
隱空山望湘雲千里不圗使者遽渉吾竟仰惟明公張主<lb/>
斯文經始棘院以相龍飛興賢之盛大張門顔使某也得<lb/>
執事從君侯所以厚我不同他人小人雖無能爲役烏乎<lb/>
敢辭貢院二字僣易奉上進之退之惟命未諧握手徃來<lb/>
<pb n="KR4d0365_SBCK_006-12b"/>
心聲庶㡬古道之槩臨𥿄拳拳<lb/>
　　　回林侍郎卿孫<hi>號雲屋在臺時</hi>
某從望闕山矯首五雲多䖏寖踈起居長沙少府傳仙書<lb/>
惠并繳貺琳琅之翰仰惟緇衣宛孌古道顔色爲之歆拜<lb/>
傳仙不肯望然而來以書先訂出䖏此意亦頗謹重巳遣<lb/>
禮聘之且告以𥘉筮如九層臺基湏令堅壮可耐静以待<lb/>
次不失雅道未知傳仙何所嚮若其來訪敢不惟命戒之<lb/>
共<lb/>
　　　回前知衡州楊秘監文仲<lb/>
某巳端飾儷櫝致敬心之精㣲不嫌裔擘首祈垂烱某於<lb/>
<pb n="KR4d0365_SBCK_006-13a"/>
足下非敢以氣類詭流俗之縱尚想疇昔載色載笑相遇<lb/>
不同他人至今歷歷在夣時方孔艱荆吴多壘坐廟朝籌<lb/>
帷幄折衝爼豆正張趙韓范之事業湘水以西勤勞一障<lb/>
天子曰歸借徑斯文本色俾執事樞歎見之晚某閉関念<lb/>
咎不復作馳騖想公朝出節誤及荒濵回顧黔驢曷對湘<lb/>
鴈趣命且攽單車于役稍盡君親之誼即尋香火之縁衡<lb/>
雲照人垂執鞭弭乃天上笙鶴不復顧鷄犬矣所恃襟期<lb/>
有素且未忘甘棠則其居中庇之誨之某與蒸湘之人均<lb/>
利頼焉昻首慶雲伏楮耿切<lb/>
　　　與劉尚書黻<lb/>
<pb n="KR4d0365_SBCK_006-13b"/>
某夜拜文昌朝馳凾敬感激亹亹不嫌裔擘首祈穹采某<lb/>
庚午待罪底班望英躔萬丈於絲綸閣天章澗色衣𬒳青<lb/>
黄雋永味言稱於天下曰知巳歸伏山阿分霄壤絶不敢<lb/>
以世俗書尺候主進吏熏香宣夜北斗以南共惟某官文<lb/>
章稷言而皐謨器度商彛而周鼎陶鎔帝皇轇轕造化燭<lb/>
六合蕩八垠吾道之福布濩流衍翠幄青瑣之從容文劍<lb/>
紫荷之凌厲由八座而間兩社使天下再見希文稚圭之<lb/>
風流某嘉與人士旦旦稽首某瓠落之蹤一意返哺夣寐<lb/>
不到山外公朝未忍捐棄抆拭而起之復令效湘節牛馬<lb/>
走烟霄流眄不進不止盖疇昔之盛心未悠也某始以私<lb/>
<pb n="KR4d0365_SBCK_006-14a"/>
養丐閑廪天髙聽邈且趣之再奉明命以趍一之日甫履<lb/>
回鴈布宣德意唯謹湘人尚力抵氣末俗輕生蘇息而調<lb/>
服之旣竭吾力焉垂天之雲覆燾其上訖濟我後某爲之<lb/>
夙夜碩言因謝有祈臨風悁結<lb/>
　　　與陳察院文龍<hi>號如心</hi>
某夙在眷知屢牋契闊杓粲奎明經緯碧落暁夕詹馳伏<lb/>
惟執事以光明俊偉之胸負法家拂士之望鳯鳴朝陽萬<lb/>
物吐氣氊厦宻勿熈明日新陸贄䖏中汲黯居禁精神強<lb/>
而本根充外難不足平也上方属以經濟俾執事樞某歷<lb/>
落之蹤豈堪使事公朝不忍終棄盡出噓揚始以私計不<lb/>
<pb n="KR4d0365_SBCK_006-14b"/>
使迎侍冐干閑廪趣㫖且攽單車于役以五月一日受印<lb/>
司存旣見父老具宣上德意然兇猾相挺山凋水瘵扶持<lb/>
調習庻㡬一日非晚且再陳情爲歸飬計侯誰在矣張仲<lb/>
孝友儷語循比藉手不足以當劍首之一吷臨楮無任<lb/>
某輒有禀瀆某昔者以臬敗由書生本色只當在斯文一<lb/>
邉不應以刑獄爲職故凡寛厚惻怛䖏人皆由之而不知<lb/>
其有不可以詘令甲者則譁然以爲過當所䖏非其位故<lb/>
也自後諸公速有論列皆不實知其人不過以前䟽潤色<lb/>
而爲之辭某甞碩一日有以自見於天下使知吾所謂衡<lb/>
氣機者而未易遂也今年復除憲實不碩就丐祠不遂鋭<lb/>
<pb n="KR4d0365_SBCK_006-15a"/>
欲再請又念起自廢閑豈當重瀆巳甚故且黽勉驅馳亦<lb/>
謂姑以平平䖏之可也旣入竟乃知湖南風俗大不然某<lb/>
若以身事懲創靡然風采懼無以肅一路觀聽又坐失職<lb/>
故𥘉至不免見之榜掲謹録本以逹台覽夫如此𥘉未嘗<lb/>
有嚴厲之事特示之以警戒之意盖於職分不得不然然<lb/>
才作此差遣便是惡滋味兩日刷具一路獄案數目甚多<lb/>
莫非刼掠嘯聚等事他時審覆旣圎皆不容付之輕典某<lb/>
且獨柰何㦲某此來不及侍親䖏此亦大不安俟踈决後<lb/>
惟有乞身歸飬所恃知已肝膽相照臨書不憚傾倒念其<lb/>
乆要其必有以教之嚮風卷卷之至<lb/>
<pb n="KR4d0365_SBCK_006-15b"/>
　　　與鄧校勘林<lb/>
某頃繇春中走赫蹏闖輦下知上徹五雲閣乆矣一節奔<lb/>
走行役曠焉嗣音矯首河漢盈盈一水某蒙頼如天之庇<lb/>
以孟夏八日辭膝下五月朔吉受印於衡陽𥘉見吏民旣<lb/>
宣上德意退坐棘木塵中與徽纒相尔汝爲之弊弊焉江<lb/>
去湖不甚相逺始者殊不念其風氣之悉至此始知尚力<lb/>
抵氣以血人爲嬉九城一波莫障其瀾某以爲怒之而不<lb/>
教非古祥刑意也見諸榜掲嚴而不爲殘椘人亦頗爲動<lb/>
悟其肯綮中也然某以書生爲之非其本色不諒者衆此<lb/>
十年所以有申韓之謗以至于今日是安得而忘吹虀之<lb/>
<pb n="KR4d0365_SBCK_006-16a"/>
想乎且重闈以老不得就飬單車彷徨雲舎切切旦夕踈<lb/>
决後且即丐還屠羊使叱馭回車於君親兩不爲失此其<lb/>
所以謝夙昔君子之教而庶幾乎年盟之盛心也厚德錫<lb/>
類某恵徼福于宇下盖方新焉偶逢便武亟詗起居且叙<lb/>
其所以跛躄馳驅者遥對清切臨楮泝詹<lb/>
　　　與陳直院維善<hi>名合號中山</hi>
某睮睇紫霄寅致儷櫝心之精㣲敢嗣陳之某昨承鵲𫀆<lb/>
出使驛騎歸班嘗領廬山下所賜手書光氣垂虹下照空<lb/>
谷撫歲年而如雨恍河漢之一色也中山先生文運斤而<lb/>
成風氣振䇿而奔電元龍湖海突兀宇宙支架明堂曲摺<lb/>
<pb n="KR4d0365_SBCK_006-16b"/>
萬丈光芒緯國典華帝制天下固以爲未也大明奎璧晋<lb/>
執事樞使士者顒顒歌仲淹弼一䕫一卨某落落青山自<lb/>
返吾哺公朝未忍捐棄卑之一節使與衡鴈相周遭草木<lb/>
吾味一引手馮翼之端出緇好某始以私計求閑廪聖恩<lb/>
閟俞且趣之載道遂以朔日見吏民宣德意然楚俗尚力<lb/>
抵氣殺人爲嬉撫存而調習之未易爲力明公夙昔褰帷<lb/>
棠隂如屋五雲緯霄影落衡杜某爲之夙夜願言因謝有<lb/>
祈臨風依遡<lb/>
某頃侍親抵郡輙持尺素<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>貢紫清懐今雨之綢繆望下<lb/>
風而慷慨也璧弟來京師拜夫子之門黄河泰華天下鉅<lb/>
<pb n="KR4d0365_SBCK_006-17a"/>
麗之觀璧也所遇多矣今天下稱文章大手筆落落可數<lb/>
平園西山諸老之風流散在三光五岳間日月磅礴河漢<lb/>
經緯吾紫㣲公實當之南州之士僕将帥以聽某讀書渉<lb/>
獵筆墨空踈方青山蕭然水上之風猶吾意㑹一行作吏<lb/>
此事便廢間於故牘中掇拾親親長長之説見於行事邇<lb/>
來千里民氣覺稍洽和書生不知向方能終不迂闊於事<lb/>
否昔人云未識意先感水火流燥記吾味乆矣教思無窮<lb/>
勿替引之某豈勝惓惓<lb/>
　　　與曾縣尉先之<hi>字孟參</hi>
某自前拜書後回首鴈峯不勝拳拳水口吴權寨來及承<lb/>
<pb n="KR4d0365_SBCK_006-17b"/>
手書備見繾綣故舊之意百單二歲之姥孟參發揚之安<lb/>
序表章之真足以爲衡陽一叚佳話某六月朔日祖母𥘉<lb/>
度亦及與一城老者相周旋人生七十古來稀是以自七<lb/>
十爲始千數百名中其最高者爲九十六延此母於堂進<lb/>
趍語言殊覺不衰惜未有過百者郷間有羅提幹存叟祖<lb/>
母去歲滿一百歳某嘗偕朋友十餘人徃拜之當時有詩<lb/>
歌成軸今年又百單一矣此母大家諸孫皆儒者提幹登<lb/>
科有福有夀又非衡嫗比劉守却未知某旦夕亦當爲文<lb/>
以白之贑斗絶與湘問乆相隔適有自建昌來者云五月<lb/>
二日廖恕齋過建昌知五月末主人到臺觀上矣司存事<lb/>
<pb n="KR4d0365_SBCK_006-18a"/>
首尾關繋無如孟參在恕齋必不能相舎安序權事半年<lb/>
添此繁劇想一旦釋重負甚以爲喜某於賀恕齋書中巳<lb/>
備道孟參一叚人将争出我門下此自無説但願足下歛<lb/>
以静鈍守以廉朴一如平日則天下之竒材青雲之逺業<lb/>
也贑事稍簡親老以下俱安平亶出雲庇但有疲於竿櫝<lb/>
以一人之寡應四方之多覺甚苦之郷人相過者随分䖏<lb/>
之亦不至甚相炒中間只一榜禁假託大者歸之臺小者<lb/>
聽之縣或以爲得體贑只有出甲一項未易杜絶今春此<lb/>
軰在廣聞某新上皆急於歸就保五乗其畏向之機近日<lb/>
未免先事諭暁度今冬可得安靖湘中旣獲諸渠魁後想<lb/>
<pb n="KR4d0365_SBCK_006-18b"/>
道州一帶巳無事湘郷諸䖏冦攘之風當是乆巳帖息兹<lb/>
因專介信筆傾倒薄芹并瀆向風如馳<lb/>
　　　與曽架閣<lb/>
某曠不奉状者累月杜門山居無由四方上下以相從於<lb/>
顧盻咳唾之末馳仰中得㑹李文復卿㢘知起居之詳甚<lb/>
慰子曰苟患失之無所不至百千年間天地不位萬物不<lb/>
育推尋其咎常於患失之私基之閣下出其浩然之蓄積<lb/>
與當世之大人論成敗争曲尺言不合艴然竟去榮途引<lb/>
於前禍機怵於後而毅然不變由閣下自䖏則本心内事<lb/>
也自惴惴持固者觀之則豈不患此失哉歐公所謂我軰<lb/>
<pb n="KR4d0365_SBCK_006-19a"/>
中人敬歎敬歎因復卿歸并介以有請先通判託孤與先<lb/>
侍郎先侍郎以其責歸之架閣事至重也執事不以某弟<lb/>
爲不頴使昏名門講好以來渉四年矣中間歲月雖多機<lb/>
會甚少以故告成吉禮猶切遲之獨至今日則造物若有<lb/>
巧於其間者執事當驅馳江淮而某赴闕就道執事卷風<lb/>
雲蔵林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>而某恰亦骯髒来歸兩家𥘉意誠不期有此暇<lb/>
也某方尋香火之縁自分閑散而執事氣宇槩諸公名聲<lb/>
動中朝扶揺九霄匪蚤伊莫則川駛月流舟飛岸奔非復<lb/>
有此之暇執事終先子之託而某了同氣之責今其時乎<lb/>
區區肺肝巳具告之復卿并䟽其事兾以関徹幸執事終<lb/>
<pb n="KR4d0365_SBCK_006-19b"/>
恵之<lb/>
　　　回吉守王提舉佖<hi>號敬岩</hi>
某僻居林薄間望旌麾所涖逺在霄漢道德朝望蔚乎輝<lb/>
光可仰而不可親是其分也乃蒙寵戒令有聞教之便忻<lb/>
快何如入冬暄寒相泊適有采薪之憂莫醻隆厚滋負皇<lb/>
恐謹具状謝他容叅謁并叙區區<lb/>
　　　與廬陵龔知縣日昇<hi>號竹鄉</hi>
自螺水而東望西山廬阜與三江五湖如拱揖知蜿蟺扶<lb/>
輿有名勝宅其間相去蓬弱良覿差池北斗芒耀徒耿耿<lb/>
心目爾不自意桒梓幸㑹牛刀大手姑爲此試共惟明和<lb/>
<pb n="KR4d0365_SBCK_006-20a"/>
介潔之譽此邑不占巳孚跂予望之艱難之秋得君子之<lb/>
政與拜燾覆之貺滌篆云俶未能躬闖賀庭謹具劄子代<lb/>
布忱悃非晚當圗禀謝不敏<lb/>
　　　與贑縣許權縣<lb/>
惟廬陵與安成爲比郡山川同在吉志今兹遂得自附於<lb/>
郷黨之末幸甚休甚某徃者於諸公間得聞政事一二有<lb/>
司敬謹莫重於獄後世苟簡㡬以民命爲戯濂溪爲小官<lb/>
不肯殺人以奉其上東坡謂今人争减半年磨勘雖殺人<lb/>
亦爲之聖賢愚不肖之用心其異如此頗傳㢘明與同州<lb/>
推官事前後照映辱在同里與切増氣銅章墨綬賁止空<lb/>
<pb n="KR4d0365_SBCK_006-20b"/>
同一同風化姑此相属奏最匪伊騰太清凌扶揺錢公之<lb/>
歩武也某疇昔學校曽於名門子姪略有相知者獨絇履<lb/>
末光未有下拜之日其如傾企何適陳文成甫來以爲託<lb/>
身桃李之國輙拜此以識惓惓陳文并乞公庇也率文上<lb/>
状末繇參侍仍兾自爱不貲之寳以湏逺至<lb/>
　　　賀刘敬德𥙷入太學<hi>名欽號絜矩</hi>
兹審捷來南渚聲振西雍才名三十年説屠龍之老手冠<lb/>
帶億萬計快走馬之脩程儒荣有開士論稱服共惟驩慶<lb/>
某相期半生聞榜折屐無繇造慶謹奉顓凾芝楮二百千<lb/>
敬爲犒捷之助不腆皇恐臨風馳泝<lb/>
<pb n="KR4d0365_SBCK_006-21a"/>
　　　賀鍾有謙𥙷入太學<hi>名山甫</hi>
兹審氷闈獻藝璧水蜚聲月旦評中説八义之老手朝雲<lb/>
飛䖏艶三合之修名<hi>下同</hi>
　　　與周德甫<hi>爲季弟從弟聘</hi>
某比者牽率朝從一相過兩日夜陪接議論之末極慰翹<lb/>
企獨恨去之匆匆未遑属饜耳中間妄欲以二弟相累陶<lb/>
冶荷不鄙棄許之以相周旋甚幸甚休鄰敵相交則有盟<lb/>
市道相質則有劵吾徒相與一諾巳足政不在要約區區<lb/>
也然君子義以爲質禮以行之莘郊之幣際可而幡然雖<lb/>
虞人之㣲非其招不徃非義無以将禮非禮無以昭義交<lb/>
<pb n="KR4d0365_SBCK_006-21b"/>
際之道不以節文将之終必有弊况爲弟子擇師乎此書<lb/>
之所以不敢廢也歲禮之數息壤在前無俟贅𫐠官楮一<lb/>
百貫顓人送上以少将聘致之敬告幸麾頓小弟差劣不<lb/>
可大脱鈐束燈前後早賜垂訪乃所碩望觀德聽教行有<lb/>
日矣尚及傾倒其餘<lb/>
　　與文侍郎及翁<hi>號本心川人後叅政</hi>
某乆曠起居逓申連得誨帖仰佩至愛邸状間屢見丐祠<lb/>
尊性樂在簡淡急流勇退仙風道骨人也但老文學爲諸<lb/>
儒興刑真侍從爲朝路風采上必不聽去耳舎弟璧來拜<lb/>
侍辱以家人進之得與教誨玉成實受尊賜某向在湘承<lb/>
<pb n="KR4d0365_SBCK_006-22a"/>
命問一路書籍後某去之匆匆諸州來者不齊今約見存<lb/>
可二百冊贑書爲一萬九千三百餘版亦巳陸續印背别<lb/>
容一日專兵賫申某治郡以來書生迂濶之説頗有效驗<lb/>
祖母六月生日集城中内外老人自七十一至九十六爲<lb/>
男女一千三百九十名犒恤有差老者既踴躍而少者始<lb/>
皆知以老爲貴禮遜興行詞訟希省又風雨以時早禾甚<lb/>
稔晚稲亦可望諸縣民皆樂業無持挺爲盗如宿昔者稍<lb/>
逭曠<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>皆尊誨所逮宗老去國後今寄居何䖏想甚清徤<lb/>
耻堂先生居霅川近况如何批示幸甚遇郵拜書不宣備<lb/>
　高耻堂名斯得川人叅政本心癸丑榜眼後來廬陵省<lb/>
<pb n="KR4d0365_SBCK_006-22b"/>
　其叔可則先生時年十八邑校簾試全篇論題曰中道<lb/>
　狂狷郷原如何冠榜遂通譜焉道體堂謹書<lb/>
　　　與楊大卿文仲<lb/>
某頃繇岣嶁申敬群玉之府爾後僕僕西還爲空同之役<lb/>
一息半㫷海山一碧秋風凌凌翹企不勝五雲紛郁比審<lb/>
䟽榮文石晋武頌䑓制作一新縉紳交慶伏深歡忭某官<lb/>
貞元朝士西學宗師玉雪照天寒露清氷之操璧奎行世<lb/>
懸黎垂棘之光属時訪落朝有老成真天聖之蓍龜元祐<lb/>
之麟鳯也入告辰猷條天章十事冥之兩社以福溥寰某<lb/>
顒顒延睫烏哺萬山間於芻牧何𥙷亦惟召父杜母之政<lb/>
<pb n="KR4d0365_SBCK_006-23a"/>
是則是傚蒙被吾味至於今兹璧弟來修門得親炙典型<lb/>
以濯去舊意浸潤新雨愛其兄施及其弟此感殆未易名<lb/>
言也念間起居輙此馳泝空明並候所以教尚祈金玉式<lb/>
副前禱<lb/>
　　　與趙戸部平遠<lb/>
某嫋嫋秋風中若有天人噓新雨而沐之者眄摇落之<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>
紛把鉅麗而舒卷則夏六月錦闈蛟龍字也西平有子惟<lb/>
我有臣春秋書曰季子來歸國人貴之麒麟游泰畤鳳凰<lb/>
集阿閣之候乎朝廷清明再天聖元祐對揚訪落為東諸<lb/>
侯先洗耳琅琅為天下誦之某為養承乏於此何補芻牧<lb/>
<pb n="KR4d0365_SBCK_006-23b"/>
所以朝夕其民亦惟親親長長之推庶幾萬一云耳諸邑<lb/>
大夫之相承通融一家痛痒一體緇衣之宜兮若田君尤<lb/>
所謂用吾情者執事惠以所知於此見田君益奇而某得<lb/>
納交幸也結幽蘭兮延伫此意襞積專猷嗣箋<lb/>
某繇空同起睨海山虹氣緯霄靡罅不照吾石樓大地一<lb/>
粟也輙倚空明來詗起處惟偉人照以度外某惟明世雜<lb/>
遝英賢以綱紀生人金玉新政豈弟君子來游來歌經緯<lb/>
乎文武轇轕乎風雲伯塤仲篪叔出季處無非吉日車攻<lb/>
間眞實經濟臂指西北本在中書植之風聲旂常世世某<lb/>
拭目延和殿新綸之下烏哺且半期餐素祗益愧耳旦夕<lb/>
<pb n="KR4d0365_SBCK_006-24a"/>
歸命香火奉輕車歸即所安居中引重允然終恵之望泚<lb/>
筆㢘泉馳訊碧落豈不嗣音更僕以請臨風無任悁結<lb/>
　　　與陳侍郎伯大<hi>號篤齋</hi>
某熏沭薇露闖敬高寒恵徼五行俱下之瞩某玉峽撑空<lb/>
水沙一碧神仙人弭節其間春花秋竹鍾鼓餘閑真神龍<lb/>
深卧䖏也咫尺五雲不得時候猿鶴則吏鞅實丹<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>之夜<lb/>
瞻明河自訟不置仰惟一代翔鸞神駿騰踔凌厲駕廖廓<lb/>
而振汗漫也舒爲慶雲卷爲清颷其磅礴帝所則福在海<lb/>
宇其夷猶山澤則望在廟朝六合一握天地一瞬也厥今<lb/>
訪落廟謀雲漢爲章詔書出延和公且兩社某嘉與顒顒<lb/>
<pb n="KR4d0365_SBCK_006-24b"/>
額手某區區烏鳥之情俯仰半菽枌隂蔽芾實持燾之宿<lb/>
昔拊摩凋疲曾㣲芒忽而髮皤皤間亦念家旦夕皈命香<lb/>
火奉輕車即所安玻瓈一江光氣上下某服媚之無斁蕝<lb/>
禮寄之九霄間忘其蒙瀆倘沭涵茹幸甚<lb/>
　　　與宋衡州<lb/>
某介倚心知不敢徒亹亹西曹道邉幅首祈紆省某自抵<lb/>
空同兩厪蜚翰忽殷勤以寫心折芳菲其寄逺春風千里<lb/>
著人如醉至如骫骳之作不足乎揚繅藉而琮璜之大好<lb/>
大慚退却三舎顧區區定交才數月宇宙意氣不啻平生<lb/>
忽飄風其相離不勝回首明河一方如耿耿何某官氷輪<lb/>
<pb n="KR4d0365_SBCK_006-25a"/>
金井雪栢霜松西岷太白之精九霄經緯南平莫邪之氣<lb/>
萬丈光芒馳玉軼而坐朱陵轡華絲而當銀漢洗鼪鼯之<lb/>
窟穴飽鴻鴈之稲粱巳收暴公子之威名小燕汲淮陽之<lb/>
清净緑綈方底竚垂岣嶁之雲綘幘䁱筹催傍<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜之月<lb/>
某視郡印巳十旬𥘉至如人家風雨四壁逐䖏經理乆之<lb/>
方成綸緒日來甘霔應期粗慰農望想福星所次時雨膏<lb/>
之早熟必巳可卜恕齋新上以同里而講交承觧后非偶<lb/>
然者逺想楚觀五雲衣冠玉立不任馳羡采采澗芹薄旌<lb/>
一髪不足當莞頓欲徃從之湘水深三復是詩神爽飛越<lb/>
　　　與知江州錢運使<lb/>
<pb n="KR4d0365_SBCK_006-25b"/>
某日戴五雲茍且爲治自省其私則統部中一支壘也等<lb/>
威有截不得以杏園宿昔自詭乃者辱不彼賜之書草木<lb/>
吾味䔍實嘔喻畧分際之崇卑申度外之繾綣言念君子<lb/>
終不可諼兮某惟湓浦控上下流古用武之國陶士行庾<lb/>
元䂓諸公藉此以鷹揚江表虎視河洛乃今天移福星作<lb/>
鎮此土激西江蘇鮒轍屹長淮而断鯨波作宋長城真北<lb/>
平變化傑魁人也東南金湯施及虹翠隷也受賜多矣某<lb/>
私竊自念贑山長谷荒赤子龍蛇雜襲而䖏芻牧之責大<lb/>
恨不任而欲以詩書揉強暴衣冠化刀劍書生迂闊而不<lb/>
至敗缺者㡬希明公回首曲江風誼一世果不以九川四<lb/>
<pb n="KR4d0365_SBCK_006-26a"/>
海之人例視之則鞭辟其不迨包蓄其未閑如天之福也<lb/>
某頓首下風以請馳一介上䛛起居薄采空青以自附於<lb/>
潢汗有敬之誼犯嚴忸然控露潦略<lb/>
某撫揺落之<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛泝空明而延佇龍光射牛斗福星出虚<lb/>
危殆一夕九起也某之為郡寔隷照臨月詗有典當不懈<lb/>
益䖍寕不嗣音童瀆是懼五雲九霄凌倒景而下空同歛<lb/>
爲清氷溥爲膏雨地雖辟絶而天人顧復之益深豈無他<lb/>
人不如我同味足下塤箎五老之嶙峋襟帶九河之汗漫<lb/>
要其胸中磊磊落落倬彼雲漢爲章于天者曾未䆒也忽<lb/>
而身作長城手提半壁嘉與一道桒麻而菽粟之西人之<lb/>
<pb n="KR4d0365_SBCK_006-26b"/>
子幸則幸矣然六轡如濡王事一方孰與入坐中書經制<lb/>
天下聞延和殿議召公矣某強顔芻牧何𥙷毫分目前四<lb/>
境無虞年榖粗豐皆澄清餘潤所覃也區區素餐是愧倘<lb/>
使者猶以故人未即舉法旦夕丐香火奉䡖軒歸即所安<lb/>
徼福年盟尚終恵之逺道寵賚雜遝充庭翠玉春暉緹襲<lb/>
無斁謹具剳申聞伏覩新綸専容郵賀<lb/>
　　　與廣東曹提刑<lb/>
某曉挹薇露注之赫蹏上之東壁府昭有敬也某惟紫㣲<lb/>
雲烟衣𬒳炎海若經若緯紛郁輪囷施及虹翠間山媚川<lb/>
暉浩蕩何極隷也旦旦稽首欽以某官才足以截蛟剸犀<lb/>
<pb n="KR4d0365_SBCK_006-27a"/>
文足以鏗鯨躍鳯力量足以扶巨鰲之贔屭東都韓吕家<lb/>
聲猷奕奕江濤如許更當坐玉關爲天子當一靣繡衣霄<lb/>
漢尚逶迤五嶺間邪䄂青冥之鈇鉞行黄道之星辰方底<lb/>
緑綈巳落天半某丕戴五雲奉重諼空同小院烏鳥私情<lb/>
自揣逾分起視四境山長谷荒赤子龍蛇未易帖服越鷄<lb/>
伏鵠卵何以克濟邇只臺容如靣鐡壁某恃此無恐郡中<lb/>
舊例以八九月間申嚴編氓出甲之禁徃徃此時兇儔陳<lb/>
脚巳動履霜不戒堅氷柰何近者妄意預行暁掲使家至<lb/>
户暁人人知所避就今年僥倖梅關以南無一草一木之<lb/>
驚僕之責始塞榜檢求教吏師尚不彼發藥之某比爲五<lb/>
<pb n="KR4d0365_SBCK_006-27b"/>
羊羅僉判拜書強聒持寸莛撞巨鍾多見其不知量飛剡<lb/>
公車不俟終日明公有意天下士如此感拜盛心謹馳一<lb/>
价脩詗節下謝巳徃而祈方來亹亹如也東望芙蓉玉立<lb/>
萬仞伏諸䄂馳<lb/>
　　　回汀州陳守<lb/>
某惟自古民流爲盗有受病淺者有受病深者淺者調其<lb/>
血氣時其餧飼不待針艾而病巳除昔之人有行之者龔<lb/>
少卿施於漢之渤海是巳深者參苓之所不能可湯熨之<lb/>
所不能瘳則大承氣湯證矣昔之人有行之者子太叔用<lb/>
於鄭之萑苻是已今者使部弭盗一事鰲峯先生豈弟之<lb/>
<pb n="KR4d0365_SBCK_006-28a"/>
心高明之識見諸巳行者其成效固班班著矣賞一人而<lb/>
勸者百罸一人而戒者亦百春風之和秋霜之栗施及鄰<lb/>
境胥有嘉頼特在更酌其受病之淺深而㫁以行之是殆<lb/>
非浮想懸度者所敢與知也贑之爲州雖曰以五城兵馬<lb/>
鈐轄繋之衘顧建立司存本意不過爲贑民出他境使郡<lb/>
将得行通制之權要其實則依然一列城也若有所徴調<lb/>
下郡禀承實視朝命謹布腹心以謝委戒之辱膏秸恐悚<lb/>
　　　與趙大卿孟傳<hi>號松壑前知贑州</hi>
某汲㢘泉澡栗尾通忞忞主書吏昭𥘉好也某昨從湘花<lb/>
間奉盈尺牘一舒泄其宿昔雲龍之私明河七㐮流麗空<lb/>
<pb n="KR4d0365_SBCK_006-28b"/>
碧地中之山謙水上之風渙十襲九緹至今耿耿光氣蓬<lb/>
萊水清淺縹緲環佩渇心湧泉一日千里某兹者共審玉<lb/>
宸渙寵金掌升班維城維翰維藩磐石大宗之續厥貢厥<lb/>
包厥篚綱維六府之司禁篽雲開神塗風動伏惟慶抃欽<lb/>
以某官祥源異禀若木殊輝綺繡揮揚汝陽天人之相龍<lb/>
虎變化北平魁傑之風勞侍從而厭承明經駘盪而出馺<lb/>
娑公不淮海之薄上爲宣室之思玉珂金鑰之玲瓏花綬<lb/>
藻衣之舄奕徑摩馳道渙周卿六命之頒不出都門竚唐<lb/>
相九人之拜某頃單車馳岣嶁下鶴髪重重一夕九起效<lb/>
矉洗馬歷歷陳情君師天地之造爲擇便州夫子奔逸絶<lb/>
<pb n="KR4d0365_SBCK_006-29a"/>
塵乃使隷也瞠若乎其後雖鴻燕差池不克靣拜龜組然<lb/>
天開百世之好山川其忘諸惟是求牧力綿未知攸淑一<lb/>
規一随頼有柯則在我愛桐郷不隔風雨肘後寵靈不彼<lb/>
而惠綏之此固憇棠中父老之所共望賜者也謹具劄子<lb/>
申詗起居未諧良晤願言金護玉持式副前禱應舊治要<lb/>
來敢請其凡<lb/>
　　　與前江西趙倉與椯<hi>號端齋</hi>
某澤露焚𬎼闖敬五𤱔花竹下盡脱櫝彛惟高明垂詧某<lb/>
沐滕㕓舊雨今十六七年立兾部下風則又六年僕以荒<lb/>
落之資跧伏扵青原山中如啇蚷馳河逺莫致之先生如<lb/>
<pb n="KR4d0365_SBCK_006-29b"/>
驚雲㳺龍舒卷九霄其歩武不可俄度宜乎其欲徃之而<lb/>
瞻望不可及也區區九十之親就飬空同今繡衣洛社中<lb/>
軰行也間得訪問獨樂起䖏先生玩心神明之表㳺目日<lb/>
月之上蓄爲清氛蒸爲非霖一日舉而措之沛然江河孰<lb/>
能禦之我有宗老爲國之幹訪于落止以公歸兮某半生<lb/>
出䖏無足爲明公道宿昔受教所以護持其元龜者至今<lb/>
不敢渝世人自有一種毁譽道眼自有一等高下先生度<lb/>
外大觀謂其人竟何如也某因諗趙令君居中台之里又<lb/>
出門下值其良使亟裒此墨少叙戀思臨楮馳泝<lb/>
　　　與吉州劉守漢傳<lb/>
<pb n="KR4d0365_SBCK_006-30a"/>
某澤頴祓𬎼寫忞忞銅壼閣下昭鄰好也某日從郵置得<lb/>
澣我私盈盈一水間鼓宫宫動鼓角角動精神流注絶出<lb/>
翰墨町畦芳菲菲兮浩蕩何極欽以某官吐吞玉櫃之風<lb/>
烟披拂青藜之光𦦨卿雲甘雨含天地之至和古栢蒼松<lb/>
炯雪霜而獨立小駐星河之棹頻分江國之符春靄袴𥜗<lb/>
神螺黼黻雨籠絃誦振鷺漣漪鈍爲銛而頑爲㢘痿者膏<lb/>
而憒者醒兵衛森畫㦸小宴清香衣冠拜紫宸佇班黄道<lb/>
某宿盟園杏又尾朝花蒙霧一㕓稽首錫類朅來空同宻<lb/>
倚五雲多䖏楚波之及晋魯柝之聞邾川媚山暉沐浴今<lb/>
雨則所以講信脩睦者柰何以簡陋廢采采澗蘋以明有<lb/>
<pb n="KR4d0365_SBCK_006-30b"/>
敬玻瓈一碧此心俱東<lb/>
某日摩挲空翠端飾側厘以進之集古主書之側盖於門<lb/>
墻辱好有三焉園杏之齊盟也朝花之末至也三間風雨<lb/>
託於君侯之土地也而豈但曰小國之扵大國也有交鄰<lb/>
之道焉謙齋先生不以小人之美芹者爲僣而察其明有<lb/>
敬之私是能容之其弘多矣介使踵來辭曰報聘庭實維<lb/>
旅芳菲彌章是何君子施禮之周執德之信而僕何以當<lb/>
之抑傳有云長者賜不敢辭取數之多亦祗以媿贑去吉<lb/>
一水三百里而氣候風土習俗事事不同未春巳花才晴<lb/>
即熱山川之綢繆人物之伉徤大㮣去南漸近得天地陽<lb/>
<pb n="KR4d0365_SBCK_006-31a"/>
氣之偏㸔來反不可以刑威懾而可以義理動書生出其<lb/>
迂闊之說嘗試一二觀聽之間稍覺丕變奉令承教於君<lb/>
子尚願維今有聞以淑厥後廬陵之政識與不識皆云一<lb/>
佛出世山川出雲時雨流動此爲霖之善者机也民歌路<lb/>
謡徹聞京師天子明聖恩光言逺某雖不敏尚能取皇甫<lb/>
公韻歌和之占謝之次寫其輪囷寕不嗣音如此江水<lb/>
　　　回吉州趙倅<lb/>
某首春携便符㱕省道五臺下華𥚑葱蒨照我征衣雪跨<lb/>
氷懸灑灑清味至今彷彿霄栩間投膠沸糜不克闖屏星<lb/>
西来以修賀上之禮琳琅金薤忽落虹翠三過跫然以喜<lb/>
<pb n="KR4d0365_SBCK_006-31b"/>
某兹者伏審緹軾行春晝堂開暁䄂槐雲之五色爼樓月<lb/>
之千峯共惟歡慶某官瑶簴簫鍾秋濤瑞錦駕玉虹垂蒼<lb/>
兕凌紫清而上之固其所也鞙鞙珮璲乃翺翔石泉松雪<lb/>
間邪輿藤簾繡小燕屏題方底緑緹又㸔環召某視郡印<lb/>
十旬<hi>云云</hi>皆矞燾之賜也自省於㳙曹正負不敏圎椷鄭<lb/>
重此禮奚宜至哉鯨錦卷還猶有餘媿折寄芳菲今雨何<lb/>
厚頓首拜嘉謹謝将命尚容專致厦成之慶<lb/>
　　　回袁州鄒倅<lb/>
朱明逾半南薫之時共惟𥜗袴行春旌旗麗曉有燕有翼<lb/>
某對㢘泉飾側厘東嚮以謝主書吏某頃叨節南馳得符<lb/>
<pb n="KR4d0365_SBCK_006-32a"/>
㱕省三峽烟雨中一再獲拜瑶林瓊樹之側亹亹吾味我<lb/>
心冩兮執祛㡬何時明月千里惠而好我錯落華音下照<lb/>
虹翠赤脚踏層氷忘其執熱也共審龜臺借重鳯岳凝清<lb/>
時雨誦絃和風條教伏惟歡慶某官東山芝蘭之韻北斗<lb/>
梧竹之標朝発軔兮扶桒夕攬轡兮玄圃識者巳竊遲之<lb/>
兩樓山水能乆著神仙人邪竚文組之即真以介圭而入<lb/>
覲某禊前一日奉重闈抵空同下旣三閲月公事稍清得<lb/>
小遂半菽歡錫類之餘也實篚勤斯芳菲袭予新雨洒濯<lb/>
感在下風采采一芹效矉隴寄非所以報也馳遡一方<lb/>
　　　回臨江婁倅<lb/>
<pb n="KR4d0365_SBCK_006-32b"/>
夏鳴仲琯良苗懐新共惟風月滿樓江山入自百神僎价<lb/>
某焚𬎼㵸露專謝中㳙若兩廂氍毹五鼎芍薬無庸爲仙<lb/>
人瀆某於東都韓吕家鼎鐺獨無耳乎頃一節湘行獲從<lb/>
衡陽廣文君亹亹簷花情味甚㫪容也清江之上頡頏飛<lb/>
霞獨不得四方爲雲追軼清絶琳琅金薤光堕玉虹執熱<lb/>
以濯我心冩兮欽以某官氷壼玉露之泠泠瑶林瓊樹之<lb/>
英英黄琮蒼璧之荧荧上之清都盛之紫㣲便當還家氊<lb/>
本色石泉松雪可乆爲麒麟係耶方底緑綈自天子所某<lb/>
将指罔功叨恩便飬空同小院粗可從容半菽歡皆矞燾<lb/>
之賜惟芻牧之才单龍蛇之俗險凛乎未知攸濟渠渠逺<lb/>
<pb n="KR4d0365_SBCK_006-33a"/>
道頌不以規旣謝下風尚沐新雨畫堂高䖏槐桂成行春<lb/>
蚓秋蛇覺我形穢明公不以覆瓿而顯設之鍾軸爛然一<lb/>
見頳發謹復将命不勝馳泝<lb/>
　　　回隆興熊倅震龍<lb/>
某撫今雨懐清風其契闊未有甚於此時者也挹色絲於<lb/>
浦碧追流水於㸑焦其慰浣有甚於斯今乎澹圃先生以<lb/>
氷懸雪跨爲風骨以鸞漂鳯泊爲文章以規圎矩折爲政<lb/>
事挈其堂堂著之高䖏以經緯河漢舟楫江濤萬夫一喙<lb/>
也陳仲舉千載風流乃獨與歲寒結印倐霆轟颷怒而起<lb/>
有不磊磊落落者乎時來則爲當仁無遜某雨别十年無<lb/>
<pb n="KR4d0365_SBCK_006-33b"/>
非俯仰林烏之日祖母行年八十有七切切便飬承乏此<lb/>
來公朝䔍棐人紀之造而諸君子錫類之餘也第五閱朔<lb/>
于此塵而入鞅而出於民無絲分𥙷行矣丐一縷香火縁<lb/>
奉輕軒以歸亹亹襟期明月千里折寄芳菲厚意不敢不<lb/>
拜薄将石間一髮非所以爲美芹也廬陵廣文玉戞金鏗<lb/>
長沙識衡山簿猶昻昻鷄群之鶴中峯有以服乎兩峯觀<lb/>
者爲此膽慄何當簮盍上下慷慨目送征翰臨染馳去■<lb/>
　　　與楊縣尉如圭<lb/>
某他日上下紫淦間草木吾味未必無觧后之雅者也廬<lb/>
陵少仙之庭數有英㳺發軔其間而君年又不可及當官<lb/>
<pb n="KR4d0365_SBCK_006-34a"/>
風采東西行者亹亹誦言知爲清修知爲縝栗培風怒飛<lb/>
霄漢一碧跂予望之某誤恩便壘夣繞松楸間伏戎于莾<lb/>
有乗虚而干法犯禁者霜臺遽以煩執事知敏手爲可託<lb/>
也寒泉白骨蒙頼方新惟牽師從者重愧重愧草草持慁<lb/>
高明臨染無任<lb/>
　　　回唐書記<lb/>
某一節湘行得挹寳烟玉氣於芙蓉池渌間亹亹吾味歡<lb/>
如平生岸花催路吹絮滿衣燁其五雲落我店月厚意乆<lb/>
不報所思逺道回首<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然執事以瓊琚玉佩照映東西鵉<lb/>
凰先驅朝閬風夕玄圃可也赤雲瑞氣黄花歸期當仁勿<lb/>
<pb n="KR4d0365_SBCK_006-34b"/>
遜某花朝前四日抵雲舎又十日奉重闈泝灘而上禊前<lb/>
一日抵空同郡事稍簡俯仰半菽皆矞燾賜也江湖寥落<lb/>
鴻影參差安得素心人相與數晨夕每誦此詩明發不寐<lb/>
輙持只赤小澣我私采采澗芹臨風如結<lb/>
　　　回黄強立<lb/>
某薄㳺空同繾綣半菽故人知心千里寄瑶華音以繅藉<lb/>
之讀之宛然促膝接語也強立以排淮决漢之胸行駕風<lb/>
鞭霆之氣鑄爲雄辭能使京師𥿄貴新豐舎中誦天下事<lb/>
一日騰上風聲千載某來此訟簡事稀餘力可及故讀四<lb/>
境倍稔絶南剽之跡皆五雲所照映也乆缺報襄輙郵專<lb/>
<pb n="KR4d0365_SBCK_006-35a"/>
筒薄将聊奉一笑<lb/>
　　　回文教<hi>名寳</hi>
某乆徯亢宗無從通譜璧弟幸托年盟雲杏集中不知曽<lb/>
得納拜否巳巳之歲千騎過廬陵有意來山中時某適赴<lb/>
鶴書取愧薜荔失此交情悵然一方之感書來空同陳誼<lb/>
天出欲徃從之湘水深令人亹亹柳子厚謂南方之靈鍾<lb/>
而爲石故有多石少人之論某常以爲未也地氣自北而<lb/>
南古有斯語意者人物之數斯文之運亦莫不然玉篸羅<lb/>
帶之勝中州山川所未有也磅礴欝積而振發之以其時<lb/>
可矣吾宗文寔當之乎令業方來雲湧川至樹之風聲快<lb/>
<pb n="KR4d0365_SBCK_006-35b"/>
覩𦦨𦦨某半生落魄無足爲宗盟道去年單車馳岣嶁下<lb/>
堂有重慈白雲間之陳情至於一再遂授今壘闔門就禄<lb/>
亶出過數力綿求牧未知向方宗丈宦逰海外坐隔一関<lb/>
一介相先是不以他人待同姓者委貺所及拜而受之薄<lb/>
物非所以報何當嗣音<lb/>
　　　與胡節推㓜黄<lb/>
某他日盤之中辱玉山朗然照之舉㠶凌斗牛掛席拾海<lb/>
月巳占吾成玉堂堂於此時矣空同落葉間快讀千佛喜<lb/>
見榜花雙峯巽山嶙峋蒼翠布濩轇轕何盛大如之國家<lb/>
三百年代有英傑樹之風聲五緯聚奎之符彪炳未巳㓕<lb/>
<pb n="KR4d0365_SBCK_006-36a"/>
沒草根者固復何限吾成玉一大振起之青原劖空忠節<lb/>
生氣是則草木同味也隃計晝綉娱雙親時某當以奉祠<lb/>
歸里尚從鄉稚耋候馬首遮慶兹襞赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>寫此茂悦亹亹<lb/>
薄将祗瀆<lb/>
　　　繳奏藁上中書札子<hi>時吴履齋當國</hi>
某惟軍國萬㣲日至黄閣不敢爲竿櫝區區懼凟威峻惟<lb/>
釣宥是祈某頃罹人子之厄曽拜仁人親親之恩感激榮<lb/>
光永矢無斁不自意今春伏遇先生衮綉來歸爲國柱石<lb/>
遂得宻邇陶鈞以庶㡬一日履屐之役幸甚莫大先生當<lb/>
國以來上迎聖主悔悟之機下慰蒼生蘇息之望所謂垂<lb/>
<pb n="KR4d0365_SBCK_006-36b"/>
紳不動聲色而措天下於㤗山之安先生有焉乃一日伏<lb/>
讀明詔許中外臣庶得實封言亊皇心光明言路軒豁恭<lb/>
惟啓沃至深也某私念今事變至此衝决横潰使宗社有<lb/>
不測之憂者誰實爲之病根在内膠結不去終不可以爲<lb/>
國是以積忱具書先陳其愚慮之一而痛哭流涕終之人<lb/>
非不知爱身何苦如此冐死今日之事急矣懼其至於一<lb/>
旦則亦不免扵死也惟是言輶如毛懼不足以感悟天聽<lb/>
尚頼先生狥通國之心出回天之力以措世道於清夷光<lb/>
晏之域某九殞無悔謹<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>奏藁具申伏惟鈞慈俯賜鍳察<lb/>
　　　賀簽書樞宻江端明古心<lb/>
<pb n="KR4d0365_SBCK_006-37a"/>
某夏五之月伏從下土切聽朝命共惟天子蒐選洪儒布<lb/>
滿侍從而先生以海内逹尊居然冠文昌之首僕自惟念<lb/>
正人登崇天下誠幸誠賀不敢以草野自踈輒奉状以爲<lb/>
斯人之慶記史登録及徹巖視私心欣喜莫可涯涘山澤<lb/>
深逺與廊廟本不相接一日閭巷風傳歡吹則謂先生以<lb/>
某日踐政地參樞筦主上聖明君子終爲大用莫不舉手<lb/>
加額以爲共相天子活百姓遂在旦夕以一方椎而放諸<lb/>
知懽欣交通人情莫不皆然人望有所宗而斯民之譽猶<lb/>
出於直道僕爲之舞之蹈之中夜以思不能成寐夫以穹<lb/>
壤之大人倫之衆而先生之進大夫士庶民皆欣欣然相<lb/>
<pb n="KR4d0365_SBCK_006-37b"/>
告如其父兄親属之得用将有所利頼於巳者此其心豈<lb/>
千金之所可得而家至户暁所能同哉我朝先正得此氣<lb/>
象惟前有范文正後有司馬公范自諌府以來以言事傾<lb/>
動中外後來出帥西邉入班兩地岩穴之士慕下風而望<lb/>
餘光盖皆延頸企踵以庶㡬其一日之爲相司馬居洛中<lb/>
十餘年當時兒童婦女識與不識競曰司馬相公元祐𥘉<lb/>
衛士之感泣都人之遮留其所由來者漸矣非一朝一夕<lb/>
之故也范公得經世之望司馬公得救民之望嘗恨士大<lb/>
夫所以積望於平日得望於當時盖㡬世㡬年而後得此<lb/>
二公有以厭服天下之心口聳動時人之耳目而范公不<lb/>
<pb n="KR4d0365_SBCK_006-38a"/>
及用司馬公不及盡用天之未欲平治天下其如之何哉<lb/>
今先生早以言語妙天下中以政事動中朝後以氣槩風<lb/>
度上結人主之知而下爲四海所傾慕則先生都范馬之<lb/>
望於一身盖二公之後又凡㡬世㡬年而後得此天下之<lb/>
所以責望於先生者豈與伈伈晛晛笑與秩終而甘同草<lb/>
木俱腐者同日而語哉方今西有叛将東有逆離而江淮<lb/>
與強敵爲隣強兵富財之道無所於講主上不得怡宰相<lb/>
以爲憂其顯證莫過於此而學士大夫私相擬議痛心疾<lb/>
首以爲方来無窮之變伏於不足慮之中而發於不測而<lb/>
不可禁者其㡬尤切凛凛天下無事則代天理物之地猶<lb/>
<pb n="KR4d0365_SBCK_006-38b"/>
可從事於牽𥙷架漏以庶㡬不至於敗缺不幸槍攘憂危<lb/>
之間倘非碩徳重名積孚於人心一日舉之以從民望則<lb/>
鎮服危疑收拾渙散精神氣勢未能一旦動天下之聽也<lb/>
今當揆身定大亂莫安方極不敢自以爲功而方嘉與天<lb/>
下之賢者共圗乆安長治之策先生從容於廟朝訏謨於<lb/>
帷幄則當揆所以隆體貌敷腹心未能或之先也鄼侯所<lb/>
以舉代於平陽茂弘所以深噐於安石其爲天下國家計<lb/>
者甚悉豈曰身爲功業而已哉則夫先生之一身其關繋<lb/>
於方來之世道誠重且大而閭閻之内父子骨肉私憂過<lb/>
計以爲脫有倉卒則所以寄命而幸全者非先生疇依然<lb/>
<pb n="KR4d0365_SBCK_006-39a"/>
則先生之望近世以來絶無而僅有者将范馬不及爲之<lb/>
事先生将來雖欲逃之而不爲其亦何辭以謝天地神人<lb/>
之所期哉僕鄙野無足道又執方不通扵世修門之書每<lb/>
視以爲甚重而未敢輒發其扵先生獨亹亹不倦自天下<lb/>
之公而言則僕之喜談樂道與人情若不相逺自一身之<lb/>
私而言則僕誠何人而辱先生特逹之知此其所以伸𥿄<lb/>
行墨樂爲四海誦其情而不自覺其僣且凟也伏惟先生<lb/>
少垂察焉<lb/>
某仰惟三台熒煌之精藐在雲漢下土之人夜詹頟額曽<lb/>
無羽翰可飛簉於經天光耀之側間者不揆雖荒繆之筆<lb/>
<pb n="KR4d0365_SBCK_006-39b"/>
墨時得以上登㳙史而觀道德聽教誨自謂未有疇昔則<lb/>
左右亦以其人爲何如先生度越常情嘉恵後學采於窮<lb/>
約之素以爲可進而教之廬陵之士凡來謁先生者未嘗<lb/>
不深念其姓名至於造化人物之地先生所以提撕薦進<lb/>
使之得以齒下士於朝則旣有日矣乃者秘府之命從天<lb/>
而下空山不頴之蹤跡一日有聞於人自宰相鈞陶而言<lb/>
曽無所偏私而某心口相謂山澤之人何以及此是盖有<lb/>
所從來而不敢忘也當㤗之世必有均調皇極之輔深思<lb/>
逺計周及人物雖遐逺僻陋如不肖亦使之無所曠棄九<lb/>
二曰不遐遺得尚于中行今當揆以之㤗之未成也必有<lb/>
<pb n="KR4d0365_SBCK_006-40a"/>
一陽爲之先而後衆陽之氣類随其汲引以進今正人滿<lb/>
朝大抵以先生爲朋來之倡至扵晚陋亦得依乗以前初<lb/>
九曰㧞茅茹以其彚征先生當之屯之六二曰匪冦婚媾<lb/>
女子貞不字十年乃字二嫌扵𥘉不願爲應徘徊不字至<lb/>
於十年某雖不足語此顧惟刼而從之者衆矣盖至今日<lb/>
得先生爲之宗主奉命驅馳惟此時爲然某他無能爲役<lb/>
至扵守其本心不與流俗爲軒輊以求上不負知巳下不<lb/>
負嵬瑣之所存則或可無愧怍於此尚惟先生終斆之某<lb/>
欽惟新命亟應祗赴顧以未服外庸不敢即造朝班區區<lb/>
欲俟宫觀兩考批滿日徐拜恩渥盖巳顓状控扵朝矣諒<lb/>
<pb n="KR4d0365_SBCK_006-40b"/>
先生當許可之遥睇清崇未即詹侍輒奉状臨拜懇悃<lb/>
　　　與前人<hi>時以前宰相帥湖南回</hi>
某半生出門下幸甚乃從湖南以一節奔走閫部去年此<lb/>
時拜長沙夀星甫償分願潭衡相望郵置信宿奉令承教<lb/>
王事一家以父兄師弟子之情而行扵連率方伯之際湘<lb/>
人或云前未見此比而某也受賜為不貲矣先生之入湘<lb/>
也某後三數日而來先生之出湘也某後三數日而去何<lb/>
其歩亦歩而趍亦趍也璧弟扵臨江候迓使艎獨蒙一再<lb/>
予進所以愛之誨之不令兄弟無間然者曽不自意先生<lb/>
及豐城以下乃有門内之戚盛德大業如山如河存神過<lb/>
<pb n="KR4d0365_SBCK_006-41a"/>
化之學先生其講之也孰矣某所得郡去家一<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>而近奉<lb/>
八十七之祖母與老母俱闔門長㓜無慮二百指悉從官<lb/>
居糜費俸粟是皆公朝錫類之造郡事頗簡四方無竊發<lb/>
之告日來風雨亦似調順使苟禄之日得免曠<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>非大播<lb/>
之賜而誰賜秦孟四者乆焉逋誅湖湘未了公事殊切介<lb/>
介比日來連得舊同官書閻計議駐兵永明誘孟四而生<lb/>
獲之爲廣兵所奪尋且告斃經司取其屍寸斬以謝兩路<lb/>
先是田定二㩀平原秦小九㩀塩田爲秦孟四聲援引孟<lb/>
四以屠永明正田定二之爲也柯倅權全州首禽二兇磔<lb/>
於市自二兇死而孟四遂不能免先生一畨出師其終條<lb/>
<pb n="KR4d0365_SBCK_006-41b"/>
理如此孟四不死非但遺患南方其於根本関繋甚不細<lb/>
旦得竣事功之在彼在此無足計也蕭獻可失其令嗣如<lb/>
塤廬陵生此士有𢾗可爲痛惜詹望㤗階中夕九起薄言<lb/>
傾寫有懐忡忡伏乞鈞照<lb/>
　　　與吉守李寺丞芾<hi>號肯齋</hi>
某居廬陵南陬盖受㕓之最逺者也其於當世人物無所<lb/>
交際惟從田間側聽輿論則天下伯淳雖隔在僻逺烏得<lb/>
不聞風稽首吾州自前守去後無主宰㡬一年舞鱔號狐<lb/>
郡政泥濁斯人無辜亦云甚矣執事不鄙下土恵然此來<lb/>
天開日明是在今日某實爲郷國稱慶仰藉矞雲在上區<lb/>
<pb n="KR4d0365_SBCK_006-42a"/>
區非才叨恩入舘極知負乗月朔甞造州関印申免時聞<lb/>
千騎且入関某遂止旅間伺候攀迓前茅繼聞少展適頭<lb/>
目受病旋暈不可耐不得巳載舟兼輿以歸相距兩月交<lb/>
臂失之不敏之咎其當何如方僥倖平復造謁以叙悃愊<lb/>
顓駛及門寵授翰墨山林踈賤之人乃得殊礼郡大夫之<lb/>
德爲不可及而某缺典之愧益加多矣祗誦來辱避席再<lb/>
拜有懐輪囷具嚴𥘉櫝謹具劄子繳申職事之記所有台<lb/>
翰謹謹歸璧示不敢當也修有草率顓圗侍見以謝<lb/>
　　　囬廣東曹提刑<lb/>
伏以炎日正夏薫風自南共惟某官玉節霄明華絲雲度<lb/>
<pb n="KR4d0365_SBCK_006-42b"/>
穆清簡炷交壌棐扶台候動止曼福某㵸頴㢘清通箋奎<lb/>
碧恵徼書月却立下風某遥企芙蓉上挿牛斗<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>繡衣之<lb/>
持斧而璚靡以爲粻弘鋪太和勿問元吉某欽以某官簘<lb/>
鍾鏗戞玉尺端方廬阜青蒼毓白石清泉之勝北斗魁傑<lb/>
挺碧梧翠竹之標或弭節於人間或彯纓於帝所旣盤礴<lb/>
而欝積復周逰以逍遥流水青山奪司馬尋春之志荒崖<lb/>
絶島行濂溪流物之心欽哉刑之恤哉使也言有先也樓臺<lb/>
映白日絲轡小馳衣冠拜紫宸綸音遄下某起觀宣夜跂<lb/>
敬明河方闊焉北樹之題乃贈以南金之寵跫然三復愧<lb/>
此七襄某頃綴楚軺每懐綿耒牋天從欲回卭坂之車便<lb/>
<pb n="KR4d0365_SBCK_006-43a"/>
地飬親得江南之舎永惟錫類不隔善鄰襞積阻心熒煌<lb/>
在目某䄂分𬎼露才劣錦雲雜下俚於九成發宗工之一<lb/>
莞隃瞻蓬翠工輯蕋珠氷桃碧藕之清凉福英禄華之郁<lb/>
穆臺容所戒鞭影是趍<lb/>
　　　回陳侍郎<lb/>
某伏以回車卭坂請自效於林烏得郡江南取巳捐之竹<lb/>
馬綢繆錦覆緹襲衮華共惟某官麾斥八極之風雷卷懐<lb/>
九天之星斗古靈䄂中之藁屢薦時賢温公洛下之評不<lb/>
遺人物遂使忝求芻之寄從而諧啜菽之私某半竹奚堪<lb/>
<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>花甚寵想五𤱔青山之樂碩請訂金懐四愁明月之詩<lb/>
<pb n="KR4d0365_SBCK_006-43b"/>
曷酬贈璧謹具劄子申謝伏乞台照<lb/>
　　　與湖南交代廖提刑<lb/>
某汲濂香褁側厘裔忞忞于主進吏昭交好也首祈紆省<lb/>
兹者伏審濡絲星轡弭節霜臺紫盖撑空開雲烟之五色<lb/>
綉衣立漢<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>氷雪於九州號令一新江山胥動共惟某官<lb/>
金井玉淵之丰度簫鍾瑶簴之聲名老氣峥嵘吐鰲頭之<lb/>
山碧清文流<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>貫龍影之潭星凢踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>中外以來皆推行<lb/>
忠恕之學惟刀劍狃楚氛之悪頼旌旗指漢坂而驅于疆<lb/>
于理于南來宣王命其刑其罰其審曰惟民中汲湘水而<lb/>
滌瘡痍豁衡雲而燭幽枉禮樂遣使臣也於昭原隰之光<lb/>
<pb n="KR4d0365_SBCK_006-44a"/>
衮綉歸我公兮遄任朝廷之重某頃從岣嶁下一拜状後<lb/>
繼得㫖以臬事属之宋使君某遂於正月末觧維而西先<lb/>
花朝之四日抵雲舎禊前奉重闈至空同上俯仰半菽皆<lb/>
矞燾賜也第念夙縁結習實開衣冠百世之好乃不克迎<lb/>
拜馬前面奉龜組江海契闊有足念者近得之東西行人<lb/>
始知歜節前玉節道盱境以時考之此際乆建牙楚觀上<lb/>
矣某不勝爲湖南一道賀舞後木人蕭然音節納之錦覆<lb/>
過者化之亦以自賀也某春杪得府第所遣荅書仰佩篤<lb/>
叙數月念念嗣音相望泬寥邃坐不敏兹想建臺有俶謹<lb/>
跽下風傾此襞積臨拜無任馳泝之至伏乞台照<lb/>
<pb n="KR4d0365_SBCK_006-44b"/>
　　　與前浙西安撫李大卿<hi>號肯齋</hi>
某頃從湘花間觧維而西也故人意厚棹酒壼三十里而<lb/>
飲餞之風飄飄兮吹衣芳菲菲兮襲予呴喻篤緻一何勤<lb/>
也回首江空明月千里因念向留楚觀望午橋鍾鼔不隔<lb/>
簷隂從容玉塵曽不能以數數矧今去之汀洲杜若間蓬<lb/>
弱三萬不趐明河在天瞻仰夙夜如此悁結何某共以某<lb/>
官懸黎垂棘瑶簴簫鍾峥氷雪走雷霆精神麾乎八極<lb/>
金石諧韶濩文采𬒳乎五音維今江濤正湏人物外之而<lb/>
北門筦鑰内之而西府樞機亶惟老成具有經濟青山五<lb/>
𤱔未容寄傲之深黄道九天佇看傳呼之近某丕承矞燾<lb/>
<pb n="KR4d0365_SBCK_006-45a"/>
先花朝之四日抵雲舎又十日奉重闈泝灘而上禊前抵<lb/>
郡邸賤事乍入沸糜不免轇轕旣三閲月遂就簡平親老<lb/>
安徤如常半菽俯仰皆錫類之及惟起視四境長山谷荒<lb/>
赤子龍蛇未易帖服商蚷馳河凛乎其未濟教思無窮惟<lb/>
勿替宿昔重訓飾之秦冦一叚某未了事而去日夜念此<lb/>
半年師旅數州杼柚爲空疽根仍存憂曷有極今聞罪人<lb/>
斯得黨類悉就殱夷我愛桐鄕屐齒爲折顧撫摩凋瘵鎮<lb/>
定危疑湖嶺間方來正欠工夫耳洛中花竹平安悠然長<lb/>
思當必及之某數月念念專襞上起居及今方走一介不<lb/>
敏甚矣未繇佳晤暑氣方殷碩言金護玉持以副蒼生之<lb/>
<pb n="KR4d0365_SBCK_006-45b"/>
望孤臺有委一唯鞭影所向某臨風馳泝之至<lb/>
　　　與劉吉州漢傳<lb/>
某介恃薄雲之誼忘其爲凟僣有碩陳吾郷歐陽巽齋先<lb/>
生講學天出從㳺滿門登科三十年獨䖏環堵晚見召擢<lb/>
一再登朝先生居之淡如也其修於家終日清言接引後<lb/>
進未嘗爲擔石謀捐舘之日槖無嬴貲諸生爲集䘮事悠<lb/>
悠人生惟死乃見真實嗚呼先生之風可使懦夫立也其<lb/>
子浚字資深世先生之學頺然布衣禁路諸公每以郷先<lb/>
生殁而無澤爲闕典有欲從化地言者人情好德信不相<lb/>
逺先生不以貨財遺其子而資深亦復能守拙甘貧酷與<lb/>
<pb n="KR4d0365_SBCK_006-46a"/>
乃翁相似區區謂文獻所属吾軰當相與輔成之大監樂<lb/>
善若不及又於巽齋爲庚年同朝儻念其孤時分廪俸月<lb/>
質送之使先生有子不至乏絶非惟使爲善者知勸而名<lb/>
公念舊下士之盛心所風厲逺矣某旦夕亦謀具辭幣聘<lb/>
資深至郡齋庶㡬前軰之典刑斯文之宿昔念同志孰有<lb/>
如門墻者故輒以書至焉當暑紊聽慚汗瀋流伏乞台照<lb/>
　　　回兩淮制使李端明庭芝<lb/>
伏惟龍虎魁傑手提鐡鉞重鎮東郊淮山崇崇江水不波<lb/>
施於南土隷也跽敬階符等威有截不圗親<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>衮翰賁之<lb/>
榮光下土伏讀感激某仰承寵戒信豐趙宰真古大臣勤<lb/>
<pb n="KR4d0365_SBCK_006-46b"/>
小之威心趙於某同年宿相厚今又得以郡邑聮好人事<lb/>
結習非偶然矧知出自晋公門下他日稱吾榜得人有所<lb/>
受之矣謹具劄子百拜控謝藁<graphic n="KR2968" url="https://raw.githubusercontent.com/kanripo/KR-Gaiji/master/images/KR2968.png" mimeType="image/png"/>萬罪伏乞鈞照<lb/>
　　　回岳縣尉<lb/>
惟中興之𥘉先武穆王手扶天戈忠義與日月争光名在<lb/>
旂常功在社稷天報勲勞克昌厥後雖百世可知也縣尉<lb/>
生北平龍虎家而又偉然植立誰不知敬幸出結習乃託<lb/>
一日之甞僚判諭批暦亦旣欽承逺卑鱗緘爲禮過矣<lb/>
　　　與洪端明雲巖<hi>名燾</hi>
去歲在湘中專人詣越拜起居遄沐報教以門墻一介之<lb/>
<pb n="KR4d0365_SBCK_006-47a"/>
舊撫問所及勿替引之相望廓寥感戴不可言喻繼閱邸<lb/>
狀欣審端殿陞班安車就第于疆于理旣了旬宣某水某<lb/>
丘逕歸逰釣共惟驩慶欽以某官中朝耆舊前軰典刑早<lb/>
歲驅馳持國子華之並出晚年脱<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>盤洲野䖏之所無今<lb/>
世浮沉畏途不知止足者勿論固有掛冠請老欲一日婆<lb/>
婆里門而不可得者先生䄂手版還丞相天目山中逍遥<lb/>
野服獨立於得䘮寵辱之表真天人哉左轄頻虚上方側<lb/>
席只恐禁中朝出傳宣天使夕至未容公乆作碧山學士<lb/>
耳某堂有重慈今年八十有七昨者将指而出牽於行路<lb/>
鶴髪不容迎飬歲晩力扣化地乃卑麾章貢家園相去三<lb/>
<pb n="KR4d0365_SBCK_006-47b"/>
百里一<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>可杭闔門二百指皆仰禄焉此先生矞雲所覃<lb/>
某到郡後頗與郡人相安日來四境無虞早收中熟覺風<lb/>
雨如期晚稲亦可望惟是力綿求牧來日方長凛乎淑後<lb/>
先生𥜗袴舊譜出其一二以恵綏之蒙戴而行敢不知賜<lb/>
某於左右缺禮乆矣謹寅奉赤𥿄申緑野平安之問采采<lb/>
澗芹犯嚴悚仄未卜誾侍碩言觀頥視履益扶神明以慰<lb/>
中外属望臨風拳拳<lb/>
　　　與贑州属縣宰<lb/>
顓有公禀保伍本領在於隅團比者郡家禀使者之命欲<lb/>
於十縣從新整刷一畨見之公文固巳詳盡所謂差過隅<lb/>
<pb n="KR4d0365_SBCK_006-48a"/>
團盖所在積弊有公差者有買充者正在賢令尹用其明<lb/>
焉可因者因可革者革按之舊籍參之僉言一日而可决<lb/>
也使者屢問及此却望辦以敏手月末如期申來隅團定<lb/>
則保伍周保伍周則盗賊弭郡之所以蒙成也而縣亦職<lb/>
有利焉申嚴出甲榜比想皆巳家至今有賞罰鏤榜煩更<lb/>
徧掲<lb/>
　　　回袁永州<lb/>
某引首三吾環清匯碧神仙人居之坐隔千里方嘆衡鴈<lb/>
之參差緹騎秋風落我虹翠跫然瑶華音之在耳也共惟<lb/>
某官以羔羊素絲爲節㮣以清霜紫電爲精神以布帛菽<lb/>
<pb n="KR4d0365_SBCK_006-48b"/>
粟爲政事自擁千車來照二水發舒家學一二便足以破<lb/>
奸膽甦民氣期月而可百廢具興萬石山中遂爲古頴川<lb/>
渤海郡真刺史敏手也清廟訪落諸侯來朝風聲堂堂歸<lb/>
植千載某承乏便州僥倖娱恃庭空無事年榖粗登凡前<lb/>
此龍蛇之淵皆屏跡絶影要是奉教宿昔隂有以恵利之<lb/>
然親意亦復念家旦夕皈命香火歸哺山之南水之北矣<lb/>
逺道寄将有實其庭吾味之厚不翅懐連城而佩明月也<lb/>
臨風慷慨亟此馳謝尚猷緝繭申候起居伏乞台照<lb/>
　　　賀京尹曽尚書<lb/>
某兹者共審露綸渙渥星履陞華東澗西瀍冠十連之元<lb/>
<pb n="KR4d0365_SBCK_006-49a"/>
帥南昌北斗表六典之地官丹屏雲開紅牙日麗共惟某<lb/>
官依乗日月吞吐江湖直氣摩空金天晶之錯落清規照<lb/>
世玉井水之紺寒自<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>於鵉声遄峩峩乎豸角文章大<lb/>
手南豐先生政事十條小范老子出䄂摩霜之鉞坐吟卷<lb/>
雨之簾真侍從㱕拜於甘泉慈父母來臨於京兆乃由太<lb/>
一徑陟文昌氷懸雪夸而朝望孚日暖潮平而民氣悦<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>
衣冠於建禮益鎮千幾籌帷幄於延和遄歸兩地某喜傳<lb/>
除綍阻趂賀綦五緯明霄望龍泉之秋色九河流潤懐虹<lb/>
翠之春暉謹具劄子申賀伏乞台照<lb/>
　　　回曽知縣晞顔<hi>號東軒後除御史</hi>
<pb n="KR4d0365_SBCK_006-49b"/>
某去秋知紫氣飛度鴈峯法不得相候西風徹棘新雨來<lb/>
車知必不我遐棄也未㡬喜開玉垣飛檄荣甚錦歸交臂<lb/>
參差殊重回首今年出湘之日乃千騎載入湘之時又不<lb/>
得相随鷄豚社中一𢾗契闊相隔耿耿心知不圗帳犀逺<lb/>
持五雲下賁虹翠筆墨淋漓起敬英妙而繰藉所及不敢<lb/>
當不敢當某堂有重慈自高安歸後十年不克迎侍昨歲<lb/>
叨節本不能出請祠不獲命姑以單騎驅馳非其欲也轇<lb/>
轕白雲情表連上君師天地之造卑之便州非徼福隷遺<lb/>
端不及此千里逺将折寄何厚衣𬒳重襲其宏多矣乍理<lb/>
糜沸禀對皋晏薄附芹心非所以爲報也蓬萊玉雪小置<lb/>
<pb n="KR4d0365_SBCK_006-50a"/>
之松竹間㑹有新綸倚布婁賀<lb/>
　　　回曽連推宗甫<hi>名尹</hi>
某㵸頴㢘清起而謝所蒙東嚮亹亹一拜㡬何年西方美<lb/>
人豈不夙夜飛鴻踏雪閴其廓寥去年漫浪行湘於東軒<lb/>
公甚相厚朅來八境又日從巖山先生遊獨於吾㤗宇何<lb/>
其闊如也春榜旣開聞謝家鳯毛世科盛事芙渠勝䖏僅<lb/>
隔庾梅每念擘牋寫此襞積乍入沸糜中堕此不敏而琳<lb/>
琅金薤卷五仙雲氣下之言念知心喜而不寐吾㤗宇以<lb/>
乾坤清氣皛皛銀河朝發軔兮咸池暝曝鱗於沃焦以其<lb/>
時可矣河陽幕中雲飛川泳老子倚胡床誇有此客佇由<lb/>
<pb n="KR4d0365_SBCK_006-50b"/>
黄金臺徑上清瑣闥某單車馳<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁下十閲月太行白雲<lb/>
繚繞清夣陳情一再天高聽下卑以便符奉重闈抵空同<lb/>
三見蓂莢矣郡稍簡静得遂半菽歡皆錫類所及也渠渠<lb/>
然頌不以䂓望塵辟易芳菲逺道第懐我私聞車馬行色<lb/>
且旦夕出領某倘未以罪去得握手道舊豈不快哉占謝<lb/>
蕝如馳遡一碧<lb/>
　　　回李本中<lb/>
某一節稍踈聞問千里相望方賦所思得手書讀之展轉<lb/>
情話慰此契闊某𢾗年以児女講授爲琴書累發𥘉啓蔽<lb/>
作成方來三世交逰此意不敢忘去區區出山親老不任<lb/>
<pb n="KR4d0365_SBCK_006-51a"/>
行役雲龍隔絶不得日奉從容本中獨䖏寒齋覺户外屨<lb/>
不至静中倍有方冊工夫然門可張羅庖隷自放所以奉<lb/>
師者必甚鹵缺負愧柰何諭及小子年漸長當學聲律尤<lb/>
認真至第此児自以爲得師甚欲從師學而學焉又念吾<lb/>
先人以賦起門重於改作貪賢且柰何今姑尊来教擇賦<lb/>
師爲代但未知来年有意他出否倘有啚回某雖江湖懸<lb/>
隔豈無可效綿者拳拳此衷亦以属之新昌弟唯命東西<lb/>
矣敬慿使禀控別牋薄物少寄芹私令祖困學老先生尊<lb/>
候多福侍邉乞道起居<lb/>
　　　回長沙傳縣尉合<lb/>
<pb n="KR4d0365_SBCK_006-51b"/>
某他日接玉泉於㳙㳙中去之十年君且撫汗漫神変化<lb/>
而爲龍巳高言軋霄自當向上位置需雲岳翠不淹騰踔<lb/>
乎豸府知心貽書道君出䖏之槩廣文又緹襲琳琅以來<lb/>
目中将快見緇之好也敢不預戒行窩汛掃以侯雖然落<lb/>
木荒凉之境飄風潏蕩之蹤以君堂堂発軔而肯相從於<lb/>
庖爼間此意携持琬琰者不屑也吾意不薄惟君熟裁之<lb/>
持對不敏切惟照寛<lb/>
文山先生全集卷之六終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_007-1a"/>
文山先生全集卷之七　文集<lb/>
　啓<lb/>
　　　上權郡陳通判卨謝觧<lb/>
是邦大夫賢者聿新道藝之賓興吾黨小子斐然得遇功<lb/>
名之主宰僧彌出法䕶之右越石居楚金之先人羡二難<lb/>
巳叢百媿竊惟奎開我宋箕壽斯文堯叟以壮歳拏魁堯<lb/>
咨爲之接武子由以弱冠登第子瞻至於聮芳孫何齊孫<lb/>
僅之名宋祈遜宋郊之榜韓家閥閱呉氏簮纓皆一時兄<lb/>
弟之傑然乃我朝科目之盛者甲於江右未若廬陵名耀<lb/>
帖金以一門而五董笔香氊墨不十歳而七劉或踵接於<lb/>
<pb n="KR4d0365_SBCK_007-1b"/>
童科或肩摩於胄監輝煌簡冊雜遝衣冠至今文水仁山<lb/>
猶想流風遺俗雖巫歩亦期似禹然賜賢何敢望回如某<lb/>
者技等飛鼯才長縮蚓故家喬木借秭歸舊峽之隂宦録<lb/>
雲萍分白鷺餘波之潤勘皇祐牓帖乆寒石室青氊閱癸<lb/>
丑状頭曽入本心墨譜恐負前人之弓冶勉爲今日之箕<lb/>
裘有嚴君焉唾棄萬年之謟味難爲弟者誓齊兩到之英<lb/>
聲故唯諾怡愉之間皆切磋琢磨之地晨窓花露滴乾硯<lb/>
眼之鴝夜帳木油剔盡按頭之蠧以孝弟忠信爲實地以<lb/>
功名富貴爲飄風非六六餘子之儔有飄飄凌雲之氣自<lb/>
染指時文之鼎卽梯身季考之階愈出愈竒頗類黄絹外<lb/>
<pb n="KR4d0365_SBCK_007-2a"/>
孫之虀臼屢選屢中幾成翰林學士之葫蘆遂令伯氏吹<lb/>
塤仲氏吹箎過辱庖人繼肉廪人繼粟方嗟雌伏未遂雄<lb/>
飛適槐粟之揉黃偕棣華而拈采擲畨骰子同拏喝六之<lb/>
籌彎起弓弦共上中紅之垜天開雙眼地放一頭渇睡漢<lb/>
平白觧嘲揶揄鬼分明束首二旬賜第皆以沈内翰相期<lb/>
十八奏名僉謂劉學士可繼使小子自此升矣皆先生進<lb/>
而教之兹盖恭遇某官秀孕天台英蜚帝學萬乗噐可檠<lb/>
唐柱五色線要𥙷舜裳噐古罍於盆盎之中韻黄鍾於雜<lb/>
優之地一從分刺名雖沂郡之王祥兩屈䕶麾實則頴川<lb/>
之黄覇斯民廣厦吾道泰山螺川醉多㫖之春風燕寝樂<lb/>
<pb n="KR4d0365_SBCK_007-2b"/>
近民之暇日政安赤子觧弄挺之亂繩兵撫清人戢攘釵<lb/>
之横蘖雖借我二天之有幸恐尹京五日以趣還兹以題<lb/>
輿委之勸駕至若豆箕之朽質亦該花帖之榮恩是宜拂<lb/>
楮雪以牋誠候屏星而布謝誓當鞭䇿不負揄揚諒大賢<lb/>
何所不容知孺子尚或可教晉公得二俊才士不無汗赭<lb/>
於前脩古靈薦三十餘人尚冀牙緋於後進<lb/>
　　　上倉守李愛梅謝觧<lb/>
執鞭而御於君風裁乆欽司隷推轂而輦其正天人幸遇<lb/>
翰林欲借方寸地吐氣而言敢操盈尺𥿄循廊而進切謂<lb/>
烏河陽方司鎭鉞石生随就禮羅王豫章未下使車荀爽<lb/>
<pb n="KR4d0365_SBCK_007-3a"/>
已騰辟剡盖人非卞和玉閟石竅而世無伯樂駒困鹽車<lb/>
必假先容乃梯後進切念某筞非魯客材僅荘林自垂髫<lb/>
逮二十年知肄業爲第一事家庭自爲庠序要祖廬江興<lb/>
學之風文字懶傍門墻惟凖石室立言之法遥睇故家之<lb/>
木勉爲良冶之弓子玉應而父金舂伯塤唱而仲箎和夜<lb/>
按剪燈帳幾成墨凍窓呵笔火不思爐每因染教於芹香<lb/>
屢獲聯輝於蕚集角能戰蟻占序榜龜朋社陽秋過許洛<lb/>
中之陸鄕評月旦謂非呉下之蒙曩踏黄槐聊窺班管合<lb/>
三萬餘於圍棘争六十八之帖花如小子者車載斗量况<lb/>
有司之沙披石汰誰謂燭几駒窓之際遽蒙黄鍾罍洗之<lb/>
<pb n="KR4d0365_SBCK_007-3b"/>
褒風徤鴒披騰北海一雙之鶚雲横鴈翅摶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園九萬之<lb/>
鵬必侍郎氊笔噓而送之則進士虎榜自此升矣兹盖恭<lb/>
遇某官百梅風格八桂雲仍羅𣅿門兵甲於胸中潄淮水<lb/>
淵源於笔下風檣陣馬不足爲勇長吉之文章景星鳯凰<lb/>
快覩争先王濬之名望早躋顯第徧歴要途甞膺北闕之<lb/>
詔綸出領西江之衣綉兒童猶誦君實野老皆識元城惟<lb/>
虎城舊治甞屈典麾故螺水重來又新持節蘇疲民於恩<lb/>
露清奸吏於壼氷坐念鉛爲銛跖爲㢘安有書如絲官如<lb/>
眊燦連檣粧執樂舊句重賡繒閱庫粟埋梁新謡繼作兹<lb/>
屈皇華之使就延鳴鹿之賓某忝以釡箕玷兹玉笋敢不<lb/>
<pb n="KR4d0365_SBCK_007-4a"/>
淬庖人之刃誓無荒陸氏之庒<hi>云云</hi>
　　　賀呉丞相革<lb/>
再登鉉路首冠鈞庭以進士爲名臣兩朝倚重以儒宗爲<lb/>
宰相四海具瞻天啓聖衷國有生氣某官洪深而肅括光<lb/>
大而直方喬嶽㤗山㣲細悉歸於涵育青天白日奴隷皆<lb/>
知其清明頃天子以爲股肱舉海内望其風采霖雨未浹<lb/>
而収歛神功泰階未平而韜閟光耀共惜温公之歸洛猶<lb/>
期潞國之還朝偃逸藩維乆欝衮綉歸公之望均調鼎味<lb/>
復端鹽梅用汝之司公卿大夫交笏相慶兒童走卒舉手<lb/>
懽呼顧中外不謀同辭在今古未始多見斯人之望旣切<lb/>
<pb n="KR4d0365_SBCK_007-4b"/>
賢者之責方新維今言路之不通最爲天下之大弊縉紳<lb/>
以開口爲諱事城闕以游談爲危機如人一家情睽離而<lb/>
衆侮起如人四體氣壅底而百病生多故之由一類諸此<lb/>
枰更子改柁轉舟移惟從衆謀可以合天心惟廣忠益可<lb/>
以布公道盡觧群疑衆難之㑹克有榮名成功之休其惟<lb/>
我公望在今日某瞻依有素慕戀惟深適造闕以戒嚴聞<lb/>
揚庭而増抃以書上光範先伸賀厦之私於人見歐陽行<lb/>
展摳衣之敬其爲懇切罔旣敷宣<lb/>
　　　謝吳丞相<lb/>
渙號揚庭方慶昭文之命蒙恩詣闕適修進士之㳟喜當<lb/>
<pb n="KR4d0365_SBCK_007-5a"/>
風雲際㑹之秋得囿天日照臨之下輙陳短淺爰叩高明<lb/>
伏念某才不逾人學未聞道雖家庭唯諾之教動欲行其<lb/>
本心然山林朴野之資知無𥙷於當世頃得備地官之貢<lb/>
遂及登天子之庭一第筞名旣有慚於負乗三年讀禮㡬<lb/>
無意於驅馳宸命光華自天而下聖恩廣大如海斯涵遂<lb/>
令叅京兆之謀仍許奉團司之表靖循僥冒端出庇存載<lb/>
冊戒行將下天威之拜彈冠稱慶遽傳公衮之歸重惟柳<lb/>
氏之碑曽辱燕公之笔讀聖主偏親之語佩教方新仰先<lb/>
生長者之風銘恩莫報矧復更新於弦轍自今宻邇於鈞<lb/>
陶喜如其辭有莫能賛兹盖恭遇某官兩朝舊德一代偉<lb/>
<pb n="KR4d0365_SBCK_007-5b"/>
人金鼎調元曽接沂公之轍玉龍擎重再持忠憲之鈞屬<lb/>
逢當軸之初與有得輿之慶某敢不勉攄素學圖報明時<lb/>
仰台宿之麗天旣近輝光之照占赤雲而赴幕尚依覆燾<lb/>
之仁<lb/>
　先生之父革齋先生墓誌銘乃江古心撰履齋題盖道<lb/>
　體堂書<lb/>
　　　謝丞相<hi>除秘書省正字日</hi>
竊禄叢祠方重素餐之媿備員蓬舘遽叨黄𥿄之除由大<lb/>
鈞之無垠故小子之有造輒攄短淺庸瀆高深伏念某大<lb/>
江以西一介之下㓜蒙家庭之訓每欲行其本心長讀聖<lb/>
<pb n="KR4d0365_SBCK_007-6a"/>
賢之書初何𥙷於當世從事一研起身諸生偶遭際於聖<lb/>
明獲僥逾於科第君恩天大若爲報稱之圖流俗波頽常<lb/>
有激昻之志當前年之赴闕適強冦之臨江親見主憂之<lb/>
時不勝臣辱之義陳師江滸悵無一障以宣勞奏䟽公車<lb/>
倘冀九重之易聽奔命而歸田里舉目而盡干戈江逈川<lb/>
平非頼整頓乾坤之手糜沸雲擾幾無戴履天地之身骨<lb/>
肉幸全於山林頂踵皆歸於造化琳宫香火揆始分而巳<lb/>
逾石室詩書尋初心而未䆒敢圖菲采獲備茹連使當登<lb/>
崇俊良之時而秉校讐圖籍之笔賢人在内幸無正朋字<lb/>
之譏世運方平雅有讀秘書之睱顧兹甚寵非所宜蒙有<lb/>
<pb n="KR4d0365_SBCK_007-6b"/>
懐負乗之慚無任循墻之懼使之得進退之正所以報知<lb/>
遇之隆兹盖恭遇某官勲在王家澤𬒳天下圭瓉秬鬯侈<lb/>
召伯之來宣衮衣綉裳大周公之歸相旣仗笞箠而定大<lb/>
難將興禮樂而開太平遂使乾清坤夷之餘轉爲小徃大<lb/>
來之㑹至如公選亦及凡材某敢不勉企前修恪持素節<lb/>
彦博未至堂上巳先蒙許國之知噐之旣入舘中當不辱<lb/>
温公之薦其爲懇悃冈旣敷陳<lb/>
　　　謝皮樞宻龍榮<lb/>
領香火於祠宫幸書下考校丹鉛於冊府誤玷中除由泰<lb/>
階六符之光爲廣厦萬間之地輒裁牘記仰謝鈞慈切以<lb/>
<pb n="KR4d0365_SBCK_007-7a"/>
登群玉山夙號麒麟之勝持三寸笔將刋魚豕之訛是爲<lb/>
朝露之清班必極人材之公選我聞在昔公惟其人晏殊<lb/>
之學問楊億之文章仲淹之聲名噐之之氣節茍非其類<lb/>
不在此科伏念某學不知方仕未能信尋千年之蠧簡早<lb/>
慕伊顔得一第之鵜梁終慚眺董深考國家之典每由舘<lb/>
閣之途知負乗之懐慚恐顛隮之速咎故方筮仕巳卽丐<lb/>
祠尚口乃窮頗愛山深而林宻觀頥自養徒羞月費以歳<lb/>
縻敢圖楓陛之䟽恩俾處蘭臺而正字正恐不免耳其何<lb/>
以堪之靖循僥冐之由端出陶成之辱兹盖伏遇某官清<lb/>
朝良弼名世大才爕賛化原大尊主庇民之道均調皇極<lb/>
<pb n="KR4d0365_SBCK_007-7b"/>
普薦賢報國之心遂使䟽庸與叨㧞擢某敢不恪持素節<lb/>
勉企前修讀木天汗漫之書尚求指教陪丹地深嚴之幄<lb/>
何幸身親懇悃罙深敷宣罔旣<lb/>
　　　謝何樞宻夣然<lb/>
范質傳衣曽侈和公之遇仲淹入舘復蒙元獻之知使諸<lb/>
公而與同升豈門生而不知報輙伸下悃庸叩中樞伏念<lb/>
某石室孤寒青原落魄㓜𬒳家庭之訓頗欲得其本心長<lb/>
讀聖賢之書𥘉無𥙷於當世從事一研起身諸生偶持觚<lb/>
翰於南宫獲遇鑑衡於北面鸞鳳𣏌梓舉集權公之門欵<lb/>
叚駑駘誤登伯樂之厩名姓雖塵於凾丈足迹未造於仞<lb/>
<pb n="KR4d0365_SBCK_007-8a"/>
墻山斗之望彌乆而彌穹畎畝之蹤愈踈而愈隔閉門自<lb/>
守知尚口之乃窮遯世無求惟觀頥而自養凡竊禄奉祠<lb/>
之日皆省身念咎之時承明之廬著作之庭未甞意想寂<lb/>
寞之濵寛閑之野遽拜寵光胡爲乎來哉是有其故矣想<lb/>
木天之清峻望丹地以凌兢顧非麒麟鸑鷟之英其如亥<lb/>
豕魯魚之謬深有慚於負乗敢自巳於循墻兹盖㳟遇某<lb/>
官名世鉅公清朝良弼持樞賛化共調傳鼎之梅報國薦<lb/>
賢不種狄門之李遂令公選亦及凡材某敢不勉企前修<lb/>
恪持素節就中書而見座主将求一介之先容以進士而<lb/>
爲名臣尚頼終身之保任<lb/>
<pb n="KR4d0365_SBCK_007-8b"/>
　　　謝江樞宻萬里<lb/>
領祠宫之香火敢望彈冠掌冊苑之丹鉛誤蒙推轂薦非<lb/>
由於識靣事真可以語人頂踵衘私額手奏記切以觀遠<lb/>
臣以所主孟子以言進退之閑遇大賢而相知韓公以爲<lb/>
遭逢之盛盖受恩非天下之所少而知巳得君子之爲難<lb/>
乃若初無左右之先容獨受門墻之隆遇以古道之相與<lb/>
尤人生之至榮伏念某才不逾人學未聞道雖家庭疇昔<lb/>
之教動欲行其本心然山林朴野之資知無𥙷於當世執<lb/>
經而後承恩以來念景行在四海之逹尊而科第非終身<lb/>
之能事頗欲自㧞於常人之類庻幾無負於上帝之衷頃<lb/>
<pb n="KR4d0365_SBCK_007-9a"/>
趍闕下之時適際江干之警主憂臣辱念我生之不時外<lb/>
阻内訌繄禍至之無日因撫躬而思奮遂投匭而獻言當<lb/>
時破腦而刳心何啻燋頭而爛額有倉卒等死之慮無毫<lb/>
髪近名之心六太息之陳豈曰賈生少年之過三十字之<lb/>
獻幸寛郇模東市之誅逮時事之旣平滋人言之無據小<lb/>
體者戚其失措好事者髙其得各痛痒無知者以文采爲<lb/>
賢操挾不正者以譁競爲議匪躬之故俱莫諒於初心尚<lb/>
口乃窮嗟難行於直道旣奉祠而竊禄顓閉門而讀書未<lb/>
可與俗人言姑盡吾分内事不謂見知於長者遂勤延譽<lb/>
於諸公承明之廬著作之庭未甞夣想寂寞之濵寛閑之<lb/>
<pb n="KR4d0365_SBCK_007-9b"/>
野遽沐寵光非華衮有一字之褒何弊帚増千金之重雖<lb/>
深慚於負乗然幸出於鈞陶永堅乃心欲報之德兹盖伏<lb/>
遇某官清朝碩輔昭代真儒胸中括石渠東觀之藏海内<lb/>
仰天球河圗之瑞睠惟世道深屬我公整頓乾坤共屹江<lb/>
流之柱獻納日月入旋斗極之樞非徒耀不世之功名将<lb/>
有意太平之禮樂凡今小徃大來之㑹多出前推後輓之<lb/>
功遂使踈庸例叨㧞擢某敢不力持素節勉企前修稱彦<lb/>
博於都堂幸借郇公之譽薦仲淹於舘職敢忘元獻之知<lb/>
　　　賀江左相<lb/>
大老造朝元台正席歸公有衮綉我來自東用汝作鹽梅<lb/>
<pb n="KR4d0365_SBCK_007-10a"/>
王置諸左三台明槪八表清夷洪惟我朝相業之隆莫如<lb/>
元祐家法之懿潞公平章軍國司馬實位昭文正獻議論<lb/>
廟堂㣲仲甞升左轄或以學術真純而輔君德或以人物<lb/>
直諒而當帝心續遺響於先秦兩漢之前文章鉅麗挺雄<lb/>
姿於黄河泰山之上噐量崇深此自古之難兼盖於今而<lb/>
獨見共惟某官行關百聖名塞兩間於前軰人期之以伊<lb/>
尹傳說今從學者尊之如韓愈孟軻尚論公之平生有報<lb/>
國之大節以君子不用爲我耻以小人未退爲巳憂童兒<lb/>
婦女知其血忱縉紳大夫想其風采自其驅馳外服出入<lb/>
中朝洛中偃仰之年江上經營之日以至賛先皇之大政<lb/>
<pb n="KR4d0365_SBCK_007-10b"/>
參嗣聖之初元賢與不賢一言定其可否用或弗用四海<lb/>
視以重輕卓然一時人望之宗展也三代王佐之事屬登<lb/>
庸之伊始問夣卜以孰賢朕安得斯人哉固無踰老臣者<lb/>
乃申帝指乃穆師言金甌覆崔相之名銀信趣鄴侯之覲<lb/>
朝士舉笏相賀都民遮道聚觀天子引見以勞歸東朝出<lb/>
饌以錫宴遂由政路徑秉國鈞先天下而憂斯能後天下<lb/>
而樂有聖人之任将以行聖人之時莫難得者海内相望<lb/>
之深最罕遇者君子氣類之合方今師維尚父右舉皋陶<lb/>
賛襄於都俞之間寅恊於和同之際鈞無垠而播物相天地<lb/>
理隂陽鼎有足於承君安國家定社稷昔講於洙泗者困<lb/>
<pb n="KR4d0365_SBCK_007-11a"/>
道路之厄而學於河汾者抱禮樂之慚道之行歟時則可<lb/>
矣俾我后五三之盛真吾儒千一之榮某猥在山棲欣逢<lb/>
庭冊親見上下龍雲之㑹豈徒門闌燕雀之私陽翟歸耕<lb/>
囬首舊時之學士徂徠作頌傾心今日之太平慶抃情深<lb/>
刋摩語淺<lb/>
　　　馬右相庭鸞<hi>號碧梧</hi>
紫宸播告金鉉登崇歸周公於東方來大老舉皋陶於右<lb/>
復得良臣九鼎尊安三靈開懌自馬服君之著姓至伏波<lb/>
氏之封侯燧進侍中特超居於外府璘遷僕射姑借重於<lb/>
將壇惟賔王起自書生在貞觀號爲真宰然以草茅之踈<lb/>
<pb n="KR4d0365_SBCK_007-11b"/>
遠出於覊旅之遭逢未有親㧞巍科素居清望布衣之極<lb/>
以一編爲帝師都門之中不十年至相位於皇盛舉<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>掩<lb/>
前聞恭惟某官得聖人之和抱王佐之學高山蓄泄有潤<lb/>
澤萬物之功太極渾㴠無運用四時之迹自顒昻縉紳之<lb/>
日巳雍容廟堂之風告后惟良有謀猷則順于外敬王如<lb/>
我非仁義不陳於前其出處不可瑕疪其喜怒未甞形色<lb/>
龍潜羽翼栽培不世之風雲鰲禁絲綸醖醸後來之魚水<lb/>
先帝留之爲宰輔之備主上待之以師傳之尊徑邁群公<lb/>
徧登兩社或主東廳之典故或參西事之經營鄴侯之跡<lb/>
大竒安石之名愈重兩宮明聖一老辯章旣峻昭文之遷<lb/>
<pb n="KR4d0365_SBCK_007-12a"/>
遂正集賢之拜朝家用元祐之故事學舘獻慶暦之頌詩<lb/>
儒者之遇僅有而絶無天下之望方來而未巳簡淡獨周<lb/>
於事物晦叔所以有立於潞國司馬之間忠恕不離於湏<lb/>
臾堯夫所以無媿於正獻㣲仲之際前哲之風流未遠太<lb/>
平之㡬㑹有開豈特輝簡冊於二百年之前直將植風聲<lb/>
於千萬世之下某喜傳鴉字驚起牛衣知廊廟之有人爲<lb/>
國家而増氣昔通政府無書或詭於門人今誦相麻交賀<lb/>
敢遲於朝士其爲抃蹈罔旣刋摩<lb/>
　　　通章簽書鑑<hi>號杭山</hi>
兹者恭審渙號明廷普籌宥府風生黄道衞宸殿之凝嚴<lb/>
<pb n="KR4d0365_SBCK_007-12b"/>
星度紫清煥斗杓之赫奕真儒無敵中國有人竊惟我朝<lb/>
之盛明最繫君子之翕合永叔之參兵柄在魏國位平章<lb/>
之時尭夫之賛樞庭當潞公判重事之日於以笙磬治平<lb/>
之政於以塤箎元祐之功若稽前聞復見今日㳟惟某官<lb/>
知周而道遠仁熟而義精和風甘雨慶雲備四時之正氣<lb/>
髙山深林鉅谷名一代之魁人當屬者爲小官之初巳淵<lb/>
乎有大臣之噐誰起諸國人之謗我衣而禇之我田而伍<lb/>
之公真大丈夫所爲匪席可卷也匪石可轉也突兀南都<lb/>
之鐡壁卷舒滕閣之朱簾在江湖在朝廷時人望其大用<lb/>
爲臺諌爲侍從識者恨其巳遲六飛之馬荘重而不馳萬<lb/>
<pb n="KR4d0365_SBCK_007-13a"/>
斛之舟舒徐而後進厥今天助順而人助信大在廷而細<lb/>
在邉江漢沔水朝宗載揚我武夙夜基命宥宻無競維人<lb/>
遂升兩社之班爰賛五兵之本宰相計安宗社大師時游<lb/>
廟堂參之以運籌帷幄之神輔之以折衝樽爼之宻衣冠<lb/>
盛事具四方巖石之瞻衮舄一堂有三公鼎足之勢遹觀<lb/>
大業丕建隆平某盥耳山棲傾心廷播親見天地雲龍之<lb/>
㑹非爲門䦨燕雀之私傳江西宗派之圖敢云入社誦徂<lb/>
徠聖德之句請繼作歌抃蹈之深敷棻則淺<lb/>
　　　賀倉守趙編修端齋<lb/>
侯藩課最庾節陞華常平專歛散之功㢘察展澄清之志<lb/>
<pb n="KR4d0365_SBCK_007-13b"/>
有識交頌不謀同辭恭惟某官璿派清流玉班雅望早賛<lb/>
樞庭之畫遄躋府寺之崇結知前旒試庸外服幸甚趙大<lb/>
夫之日來臨歐六一之鄕廟堂知其爲循良田野誦其爲<lb/>
豈弟二天不啻兩年於兹雖明公屢上丐閑之章而天子<lb/>
正深倚重之眷爰卑茶鹽之任聿増麾節之光鮮于一道<lb/>
福星式快輿情之望晉公三司真使行膺御札之除某仰<lb/>
席庇休倍深欣抃大厦成而燕賀敢修奏記之恭六轡沃<lb/>
而駰馳實切執鞭之戀其爲賛慶罔旣敷宣<lb/>
　　　回瑞州羅權府<lb/>
遥瞻松雪乆羡檗氷䈴捲西山撫輿圖於錦水書移東里<lb/>
<pb n="KR4d0365_SBCK_007-14a"/>
醒午枕於桐鄕寵委新編輝生棄弁天高地逈諒碧落之<lb/>
知心日光月華看紫薇之潤色謝私何限嗣敬以陳<lb/>
　　　回吉州繆守送端午<lb/>
端午賜衣漸傅璽召昌陽薦爼忽沐珍頒行人賁然來思<lb/>
野老爲之驚見某官心清於水仁行如春岐麥詠漁陽方<lb/>
騰善政角黍記荆楚尚念流風亦分百索之餘遠及一㕓<lb/>
之陋某倐驚晼晩良感慇勤剪綵艾以爲嬉強酧佳節對<lb/>
燈花而作報多謝故人<lb/>
　　　回朱約山賀生日<lb/>
鄕有逹尊獲在嫡孫之行我生初度誤蒙大老之知庭實<lb/>
<pb n="KR4d0365_SBCK_007-14b"/>
駢羅使華驚見共惟某官世間活佛天上壽星棄萬戸如<lb/>
張子房而壽考遠甚頷諸孫似郭中令而精神過之尚憐<lb/>
蒲柳之新姿分以松椿之餘福旣受賜矣細吟香山三十<lb/>
六之詩何以報之還祝崆峒千二百之壽<lb/>
　　　餽朱約山歳禮<lb/>
歳無多子驚爆竹之倐來盤有五辛喜屠蘇之末至睠時<lb/>
大老萃止繁橲喧櫪馬散林鴉遥傳歳頌臥籠兎横盤鯉<lb/>
聊見鄕風<lb/>
　　　回前人餽歳<lb/>
一壑棲遲不覺歳年之晚五雲飛墜頓生草木之春分四<lb/>
<pb n="KR4d0365_SBCK_007-15a"/>
老之玉塵起初平之白石某官陽和着物壽極當霄門有<lb/>
垂車換桃符之新句庭多戯綵沸竹爆之驩聲猶推椒柏<lb/>
之芳馨散作茅茨之光寵某肅登嘉貺祗佩盛心嘆巷北<lb/>
之椰榆吾癡未醒祝樽前之強徤翁醉何妨<lb/>
　　　回前人賀生日<lb/>
富公七十九歳蹉九老之不如潘岳三十二年覺二毛之<lb/>
巳見方揆余之初度忽惠我以好音疇昔折軰行之謙從<lb/>
今悗親戚之話永爲好也長歌白雪之章還以事之願壽<lb/>
青山之約<lb/>
　　　回彭知縣賀生日<lb/>
<pb n="KR4d0365_SBCK_007-15b"/>
潘岳閑居巳覺二毛之見盧仝破屋忽驚三印之來愛之<lb/>
欲生錫以難老親戚情話若是綢繆宇宙吾生不勝感慨<lb/>
矧復贈我永言好之讀三星行誰觧嘲於南斗壽八百歳<lb/>
尚徼福於彭城<lb/>
　　　回太和趙宰賀生日<lb/>
三載淵明幸相望於五柳今年潘岳覺巳見於二毛懐哉<lb/>
好音賁我初度愛之欲其生也忠焉能勿誨乎一鶴自随<lb/>
約青山於未老雙鳬何許感流水之相知<lb/>
　　　回太和趙尉賀生日<lb/>
潘岳閑居巳覺二毛之見盧仝破屋忽驚三印之來爲此<lb/>
<pb n="KR4d0365_SBCK_007-16a"/>
大小年之光異哉神仙尉之寵錫以難老愛之欲生陽春<lb/>
白雪之詞真成寡和流水髙山之約安得相逢<lb/>
　　　回胡宣教賀生日<lb/>
春華如水驚三紀之流光夏緑滿園又一年之初度方拾<lb/>
薪而煑瀑姑擷草以供茶敢意谷虚有來庭實錫之厨珍<lb/>
以起其牢落將之篚厚以申其慇勤門外桒弧自嘆男兒<lb/>
之老里中羊酒敢忘親戚之情<lb/>
　　　回蕭子蒼賀造居<lb/>
東門掃軌方尋歸隱之盟依山結廬聊作奉親之計正辛<lb/>
勤於結構辱折寄於芳馨室虛分坱圠之春庭實委<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
<pb n="KR4d0365_SBCK_007-16b"/>
之既想兒郎之歡喜共舉草堂謝介使之勤渠寄將梅驛<lb/>
　　　賀朱太慱得祠<lb/>
楓陛䟽榮蕋宫領秩平分風月暫横緑水之舟寄傲烟霞<lb/>
新入壼天之宇相羊得所進退有階共惟某官一世精英<lb/>
盛年華要春風滿座人知公掞之懐雲谷讀書我得晦翁<lb/>
之樂聞巳速䕫龍之武未容髙鴻鵠之飛某同志有人相<lb/>
期何許卧篔簹谷正尋白水之盟望麻姑山輒致黄冠之<lb/>
賀<lb/>
　　　送韋主簿成功赴宏詞科<lb/>
徑辭矮屋前赴大科開五十難以試教官是名上等分十<lb/>
<pb n="KR4d0365_SBCK_007-17a"/>
二體以取詞學尤見宏材慶熊魚之得兼觀龍象之第一<lb/>
某冬烘自昔晚歳相期乆此妙音不到蓬宫之處看君名<lb/>
第又光杏苑之年<lb/>
　　　回廬陵趙簿投贄<lb/>
我軰蓬蒿正堪羅雀美人錦誘上有棲鸞懐哉六謙持此<lb/>
三過某官鳯其翽翽麟兮振振吹大乙之烟藜歘然特起<lb/>
織天孫之雲錦燁乎相輝有是簿耶自此升矣某細𫾣白<lb/>
石遥想緑綈看南山之雲惠而好我穿東郭之履欲徃從<lb/>
之<lb/>
　　　回吉州陳守緯<hi>台州人葉西澗表親大常丞</hi>
<pb n="KR4d0365_SBCK_007-17b"/>
分牧龍藩此非子坐退耕鶴隴乃得公書紛六轡之光華<lb/>
亶一㕓之荣寵某官照人白雪有脚陽春蒙福凡十萬家<lb/>
民歌載路薦人至二千石相譜滿門籍甚嘘枯居然起廢<lb/>
某豈堪作吏真足爲氓儻一壑之無他維五雲之在上吟<lb/>
詩自樂退求元亮之心設榻相看徒感陳蕃之意禀酧不<lb/>
敏摧謝未央<lb/>
　　　賀前人除福建倉<lb/>
藩條報政庾節敡綸雲閣森嚴上接神奎之府天囷明槪<lb/>
下臨湏女之虚天啓九遷民争二竟共惟某官渾金璞玉<lb/>
甘雨祥風家有旂常籍甚東山之名姪身雖朱紫依然太<lb/>
<pb n="KR4d0365_SBCK_007-18a"/>
學之儒生蚤騰駿馬於雲霄遂主神螺之風月人懐惠政<lb/>
帝有恩言奪南國之二天遺東甌之一佛常平典在武夷<lb/>
之文獻可尋宰相時來文穆之聲猷孔邇某退耕滕野喜<lb/>
趣曹装輒持行李之㳟庸展塗芝之慶事大夫賢者庻自<lb/>
附於攀轅以我公歸兮將不勝其賀厦其爲頌抃曷竟敷<lb/>
陳<lb/>
　　　賀劉省元夣薦登科<hi>辛未省元甲科第九人衢教</hi>
蘭官㧞頴甲第傳臚過千曰俊過萬曰英人間徤笔第一<lb/>
爲魁第九爲弼斗北脩名柯峰翠濕於飛纓泮水清摇於<lb/>
振鐸行徹皐比之席即歸鷺翿之班某正僻耕寛遂稽箋<lb/>
<pb n="KR4d0365_SBCK_007-18b"/>
賀賦雲山之紅樹焉得徃從摩石室之蒼苔不堪持贈<lb/>
　　　迎寜國交代孟知府<lb/>
共審肅將一札言牧雙溪紫馬西來照旌旗而出色玉麟<lb/>
外遣覺篆籕之生輝上日先庚懽聲旁午竊深慶抃欽以<lb/>
某官羔裘豹䄂玉質金相說書而動京師素積行秘書之<lb/>
學把麾而去江海重爲賢刺史之勞少稽漢郡之三公嘉<lb/>
惠建州之千里某乆哉望歳際此行春宛水明樓巳敬虛<lb/>
於中舎昭亭簇騎敢先候於前茅謹具申聞伏惟丙照<lb/>
　　　除湖南憲通交代李樓峰<hi>李改除漕</hi>
東風一道喜鵲錦之生花元日十行愧牛衣之換繡幸甚<lb/>
<pb n="KR4d0365_SBCK_007-19a"/>
葵丘之新好託於杏苑之舊盟一介施先七襄敢後共惟<lb/>
某官負宇宙之志出文獻之傳高山深林世載其魁傑青<lb/>
天白日人知其清明地望接乎西平声名垂於北斗瑶編<lb/>
玉牒參天上之神仙紫界粉墻隔人間之風雨盍鳴珮而<lb/>
登馺娑乃弥節而下崆同民五袴而牛犢滿家米萬檣而<lb/>
蚕桑遍野属凝旒之西顧遂持斧以湘行風動褰帷祝融<lb/>
七十二峯之雲暁星沉貫索太㣲二十五宿之芒寒江春<lb/>
洗蘅荰之愁庭晝卧桁楊之影方山摇而岳動俄斗轉而<lb/>
星移五丈原之流馬木牛運於樽爼八景畫之晚鍾沙鴈<lb/>
同是江山我公之二界無争先君之四封如舊然而江濤<lb/>
<pb n="KR4d0365_SBCK_007-19b"/>
如許原隰謂何温公嘆子駿之福星不宜居外文正服張<lb/>
公之大體引以歸朝爰重中權式光前軌某生而骯髒分<lb/>
也嶔﨑飲蘭露餐菊英哺烏有味裂荷衣焚芰製夣鹿何<lb/>
心每爲梁甫之吟有感長沙之賦曩於飛輓徒觸危機今<lb/>
見平郊猶驚曲木頼有同年之宿昔互爲一日之交承春<lb/>
爲秋先秋爲春後甲入乙舎乙入甲家曲江㑹上之風流<lb/>
南岳雲邉之禮楽荆俗相傳於佳話蕭規幸淑於前猷睇<lb/>
駰駱之光華敢云並駕随雲龍而上下儻許執鞭欣蹈之<lb/>
私誦言莫旣<lb/>
　　　賀前人改除湖北漕兼知鄂州<lb/>
<pb n="KR4d0365_SBCK_007-20a"/>
日陛揚綸氷軺作屏北斗丹梯勾陳玉檻聯郎宿於天階<lb/>
渚宫碧樹巫峽青山迎福星於江夏光稠符玉色動轡絲<lb/>
㳟惟某官鐡馬行空金虬騖海離離珠璧府懸黎垂棘之<lb/>
光耿耿斗牛虛干將莫邪之氣灑翠竹碧梧之韻度發清<lb/>
霜紫電之神竒太㣲二十五星旌摇江漢祝融九千餘丈<lb/>
節倚雲霄當驅馳吟遣使之詩每慷慨讀出師之表落落<lb/>
襄樊之事會悠悠江漢之風寒局靣一新機神頓聳師垣<lb/>
制勝集忠益而開誠心帥閫請行從便宜而上方畧武承<lb/>
先志孰與明公乃峻氷臺乃陞寳庋練鵲錦之㢘車改觀<lb/>
黄鶴樓之衞㦸生風餉高宻之師借恂河内詔西平之子<lb/>
<pb n="KR4d0365_SBCK_007-20b"/>
賛度淮堧節鉞合而氣勢張弓矛重而精神壮北代歌功<lb/>
於六月中興刻頌於萬年樓船過洞庭旌旗直下閶闔開<lb/>
黄道衮舄遄㱕某方恊寅衷喜傳卯詔界上争杜衍想共<lb/>
戴於我公方面待乖崖將遂誇於吾榜行行㑹弁亹亹賀<lb/>
床<lb/>
　　　賀前人生日<lb/>
暢月先春福星初度朱綬錦艾聮赤壁之六絲蓬矢桒弧<lb/>
絢紫㣲之五色玉書吐𦦨繡<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>生輝恭惟某官風骨清剛<lb/>
精神大耐仙人駕黄鶴色照渚宫老子跨青牛氣浮凾谷<lb/>
夀八荒而裒福律九寸以迎長棠隂照岣嶁之央十分翠<lb/>
<pb n="KR4d0365_SBCK_007-21a"/>
暁桃影近蓬萊之水一朶紅雲某夙分碧落之香遠認瑶<lb/>
池之色一車以南一車以北軫軫相望千歳爲春千歳爲<lb/>
秋心心持壽<lb/>
　　　賀化地冬<lb/>
舞雲門而奏至六琯凾和占星壁之正中三階齊色芝香<lb/>
丹禁榖介黄扉恭惟某官心見乾坤身持元㑹御床親捧<lb/>
耀五龍夾日之光寳鼎宻調胚萬象皆春之意燦火城之<lb/>
鶴𦦨領圭舄之鴛行宜裒坱圠之和茂集陶鈞之福一陽<lb/>
出地露玉燭之光芒五色書天開金穣之瑞慶某叨繼乗<lb/>
軺之乏殊慚把繡之長絢色線於帝裳乃心上衮跂黄雲<lb/>
<pb n="KR4d0365_SBCK_007-21b"/>
於仙韈莫尾賀綦頌詠情深敷棻喙短<lb/>
　　　賀化地正<lb/>
帝尭授暦肇開平秩之端周公爲師實主㤗和之運光華<lb/>
絶席坱圠方維㳟惟某官玉燭際蟠鈞陶動植調元神鼎<lb/>
心包太極之春捧日扶桒色照蒼精之角條鬯東南之温<lb/>
厚塤箎上下之明良拜晉國大夫人慶祥符之真宰邁潞<lb/>
公平章事登元祐之昌期億載敬休八荒開壽某囿身洪<lb/>
播稽首獨班三陽君子泰來仰賛茹茅之盛四牡王事靡<lb/>
監俯同苞𣏌之生致賀輪囷牋忱稿秸<lb/>
　　　賀簽書冬<lb/>
<pb n="KR4d0365_SBCK_007-22a"/>
晷躔南陸一線迎長星麗西樞三階齊色裒時茨祉榖我<lb/>
英髦恭惟某官元㑹運之經綸天地心之槖籥黄雲乗韈<lb/>
肅劒履於大昕繡日𥙷裳領衣冠於亞歳鼓舞黄鍾之雅<lb/>
陶鎔緹幔之温萬物生輝回餘光於草木八荒開壽鬯新<lb/>
渥於乾坤某承乏湘軺馳瞻魯觀芸香透暖尚憐采若之<lb/>
寒梅意先春預闖和羔之候葵葵是祝草草奚殫<lb/>
　　　賀參政正<hi>簽書樞宻院兼</hi>
東角耀芒開三朝之景運西樞齊色轉萬象之洪鈞碩輔<lb/>
均弘方輿錫羡㳟惟某官明謨賛化熈績亮天金鼎調元<lb/>
共斡太和之運玉衡測影首參平秩之功塤箎宥宻之經<lb/>
<pb n="KR4d0365_SBCK_007-22b"/>
綸鼓舞明良之際㑹薇歌中國壽細柳之春風花滿上林<lb/>
掲扶桒之暁日四方來賀三壽作朋某身逖馳駈神傾坱<lb/>
圠㧞茅連茹言觀君子之風集𣏌方苞尚念使臣之逺輪<lb/>
囷致頌藁桔箋忱<lb/>
　　　賀江丞相除湖南安撫大使判潭州<lb/>
舊弼起家价潘建閫姬公相周而爲左方遂明農召保分<lb/>
陜而守西又新維翰威行夷夏運在東南㳟惟某官壽俊<lb/>
兩朝禮樂四代修名偉節以日月爲明泰山爲高奥學精<lb/>
言爲天地立心生民立命水火不争於鼎鼐泥金各就於<lb/>
陶鈞本之身心暴秋陽而濯江漢措諸事業<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>戎狄而懲<lb/>
<pb n="KR4d0365_SBCK_007-23a"/>
荆舒起觀一世之安危端繫大人之出處當世道未寜之<lb/>
日正遼人相戒之時乃攽一道之玉麟乃授三公之金鵲<lb/>
謂捍荆門吞夏汭寄莫重於星沙豈挹浮丘拍洪崖閑可<lb/>
專於緑野安石起東山而符秦潰孔明渡瀘水而孟獲擒<lb/>
維兹銀濤青壁之雄倚我錦艾朱綅之重功隱存於宗社<lb/>
書不盡於旂常三軍百姓之歡迎大開玉帳一馬二童之<lb/>
促召再築沙堤佐興唐虞誕保文武某及門甚晩知巳何<lb/>
深薦不識靣官每嘆先生之古道自號報恩子豈在衆人<lb/>
之下風鳯凰出而羽毛朝蛟龍驤而雲氣簇一日偃潘之<lb/>
際㑹同時誤節之走趋方當聖哲馳騖之秋無限師友從<lb/>
<pb n="KR4d0365_SBCK_007-23b"/>
遊之感孝子回車忠臣叱馭司空副相將交盡於君親太<lb/>
保上公惟深期於造化㓗蠲拜下傾倒由中<lb/>
　　　賀前人除特進<lb/>
碩輔在藩優恩加秩撫淳熈左相之舊鎮赫奕十連冠元<lb/>
豐特進之新衘巍峩一品星馳汗號雷動驩音㳟惟某官<lb/>
耆壽具瞻宗師先覺東問典故西問文學錦堂丞相之規<lb/>
模公見庻僚府見監司潞國太師之度量維時台宿来茨<lb/>
軫邦熊當道而貉子之膽寒龍居淵而象罔之迹逺上思<lb/>
舊德時有恩言進左右僕射之官増詩書元帥之重在師<lb/>
中吉承天寵也旣都錫命之榮以我公歸有衮衣兮即轉<lb/>
<pb n="KR4d0365_SBCK_007-24a"/>
征東之馭某猥塵馳轡阻赴賀床載<graphic n="KR3896" url="https://raw.githubusercontent.com/kanripo/KR-Gaiji/master/images/KR3896.png" mimeType="image/png"/>渌之清指玉麟而<lb/>
爲壽遡斗樞之紫徯金鵲於方來<lb/>
　　　回前人除特進送禮<lb/>
上公國輔相望龜<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>之華特進天人忽枉鸞飛之字漙乾<lb/>
坤之新渥賁岣嶁之行雲庭實熒煌鈞和坱圠芳洲杜若<lb/>
𬒳紫駞翠釡之榮驛路梅花看赤舄繡裳之覲熏香詭謝<lb/>
伏繭泝馳<lb/>
　　　行部潭州謝江丞宴<lb/>
古之學必有師甫趍凾丈子使人歌而善肅拜初筵春風<lb/>
渭北之旗夜月洞庭之樂簫韶俗耳氷雪征塵車攻𢋫六<lb/>
<pb n="KR4d0365_SBCK_007-24b"/>
月之詩先聞吉語帝所聽九成之奏再相太平<lb/>
　　　送前人九目禮<lb/>
宴龍山九九之節夙侈雄藩開鶴林七七之花今逢真宰<lb/>
風清六纛霜肅九州共惟某官赤舄元圭琱戈錫盾酌長<lb/>
沙酒快春水之暁行賦北門詩喜秋花之晩看小馳戱馬<lb/>
重𥙷衮龍某記影星垣驚心颷館跂芙蓉之頂想千乗之<lb/>
登高折茱莄之房爲三公而持壽<lb/>
　　　回前人送九日禮<lb/>
天開紫盖秋高淡圃之香星下碧泉春到長沙之酒飛卷<lb/>
五雲之風雨光華九日之山川昧也冞深恩斯曷稱北門<lb/>
<pb n="KR4d0365_SBCK_007-25a"/>
看菊幸與分玉帳之清内殿傳柑聞巳下金甌之信<lb/>
　　　賀前人冬<lb/>
春入重緹欣聽雷鼗之奏台明上衮具瞻井鉞之輝糓我<lb/>
龎臣裒時疇祉共惟某官量包元氣心見先天冠漢殿之<lb/>
仙班火城如晝𥙷舜裳之五色宫線猶香卷舒昭文舘之<lb/>
春風布濩祝融峰之暁露<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭出色芸荔含和愛日迎長<lb/>
開一氣八荒之壽瑞雲促覲領五更三點之朝某迹囿轉<lb/>
鈞心馳獻履近依星軫愧直指之綉衣遥賛雲門歸碩膚<lb/>
之赤舄薄言燕賀永矢螽鳴<lb/>
　　　送前人折筵<lb/>
<pb n="KR4d0365_SBCK_007-25b"/>
肇九寸律柄屬洪鈞建十丈旗光生几舄馳想雲和之瑟<lb/>
莫陪壽軫之觴薄注<graphic n="KR3896" url="https://raw.githubusercontent.com/kanripo/KR-Gaiji/master/images/KR3896.png" mimeType="image/png"/>清式歌魯瑞出乗仙韈遥修南至<lb/>
之㳟入棒御床預致東歸之慶瀆嚴増惕錫頓爲荣<lb/>
　　　回前人送冬酒<lb/>
噓嶰谷之陽方覃鈞播照<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖之渌忽拜衮題有華舞䄂<lb/>
之春風増賁綉絲之暁日淺深存爕理滿傾北斗之天漿<lb/>
德澤布光輝<graphic n="KR3575" url="https://raw.githubusercontent.com/kanripo/KR-Gaiji/master/images/KR3575.png" mimeType="image/png"/>沐南山之雲氣輪囷鏤感槀桔刋申<lb/>
　　　賀前人正<lb/>
龍杓麗暁天開泰内之陽驛騎明春星起軫中之壽和薫<lb/>
青琯喜動黄麻共惟某官心㑹陽宗身扶人統黻明帝衮<lb/>
<pb n="KR4d0365_SBCK_007-26a"/>
迎瑞日於東郊繅煥公圭照蒼精於左角卷劒氣玉烟之<lb/>
彩増綉裳赤舄之荣東作有三百六旬陶鈞一轉中書歴<lb/>
二十四考鼎鼐重新戒前路之鸞凰沸歡聲於童馬某喜<lb/>
逢雞朔隃賛熊旂光近火城又獻大椿之歳寒噓雲舍敢<lb/>
忘寸草之春跂賀心馳箋忱喙短<lb/>
　　　送前人酒<lb/>
開條風於獻節瑞藹三朝介壽酒於公堂春生四履歛神<lb/>
光於雲岳拓喜氣於沙堤輙持<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>渌之窪樽聊賛鈞天之<lb/>
和鼎不匱錫爾類懐哉萱草之詩再入福蒼生如此椒花<lb/>
之頌薄將凌躐賜頓欣荣<lb/>
<pb n="KR4d0365_SBCK_007-26b"/>
　　　回前人送春<lb/>
春回大簇開雲氣於南山暁醉長沙酌天漿於北斗挹注<lb/>
偏提之潤薫蒸綂部之和緑净生香洪鈞轉燠八仙地隔<lb/>
莫陪左相之杯太乙風生隃賛東皇之席卷卷跂謝草草<lb/>
箋忱<lb/>
　　　賀前人赴召<lb/>
銀信騰霄金書照閫映南雲之紫盖春滿江湖歸東雨之<lb/>
衮衣天開閶闔行宫絡繹綂部歡呼共惟某官以太宗師<lb/>
爲真宰相文章若雷霆河漢玉色金聲言行質天地鬼神<lb/>
丹心白髪出納祝融峯之日月卷舒昭文舘之星辰北門<lb/>
<pb n="KR4d0365_SBCK_007-27a"/>
小煩魏公盡寛上顧中國再相司馬坐懾衆心仙人駕綵<lb/>
鳳以傳音老子馭青牛而入覲碧涵汀芷暁清沙路之塵<lb/>
黄把庭麻夜轉火城之影某囿身化治舞手揚綸大老盍<lb/>
歸乎來共致巖瞻之喜君子永錫爾類終徼鈞播之私跋<lb/>
賀欲飛牋詞甚桔<lb/>
　　　通羅提舉京子<hi>號牧隱</hi>
天囷照楚瞻駰轡之濡絲雨耒耕綿愧牛衣之易綉合臺<lb/>
容之永好嚴牘贄之先㳟欽惟某官氷浸玉淵雲峥鐡壁<lb/>
沮金石諧韶濩音振蓬萊踞虎豹登虬龍氣摩岣嶁覽德<lb/>
輝翔千仞而下迴狂瀾障百川而東萬鍾何加一介不取<lb/>
<pb n="KR4d0365_SBCK_007-27b"/>
寜航選海棹頭不揖於王公使夣鈞天平歩可登於卿相<lb/>
莫屈英英之氣何求赫赫之名以恢乎玉山壁府之才亦<lb/>
屑於金署犀監之屬再命而俯一車以南霜飛暑路旗展<lb/>
春山輝煌周隰金聲中朝玉振江左照映熊湘起視西北<lb/>
之風濤誰是東南之砥柱必平居曰法家曰拂士則臨事<lb/>
爲孝子爲忠臣參文公之政於浙西舉行殆遍凛清獻之<lb/>
風於殿上植立方來某政酣啜菽之甘不作覆蕉之夣長<lb/>
鑱爲命忽持斧以重來曲木猶驚雖循墻而莫避幸甚星<lb/>
臺之近聿爲鄰燭之輝繼自今爲王事之啚増昔者寘周<lb/>
行之氣九折回王尊之馭爲範馳驅四方随東野之龍願<lb/>
<pb n="KR4d0365_SBCK_007-28a"/>
從鞭弭匪伊拜下莫旣由中<lb/>
　　　回前人干批書<hi>舊例監司交批</hi>
疇庸天庾趣駕星闈戒嚴繫日月之書茂對照乾坤之渥<lb/>
某禀承有恪占署知榮謹具劄子復申藁桔萬愧<lb/>
　　　送前人七夕<lb/>
瞻雨旗之耀獨立秋風依六轡之光相望七夕來綉口錦<lb/>
心之巧贈玉盤金錯之英鄰酒春深客堂凉透牽牛織女<lb/>
看夜度於天街語燕留人且曉吟於湘水<lb/>
　　　請前人宴<lb/>
濯錦湘江欣覩乾坤之渥卷簾楚觀頗懐風月之談忘蒙<lb/>
<pb n="KR4d0365_SBCK_007-28b"/>
瀆之爲嫌冀謙尊之肯訪薄言卜日爲慶朝天富以其鄰<lb/>
且細論於尊酒德將無醉願小駐於鋒車某輒擬翌日敬<lb/>
邀崇重<lb/>
　　　回前人折送<lb/>
錦闈星度喜渙禁綸畫舫雲來特開臺宴爲折瀟川之渌<lb/>
頓生楚觀之春酌郎官清卷碧筩而遥謝懐美人贈慚荆<lb/>
壁之無酬<lb/>
　　　請前人九日宴<lb/>
紅杏舊隂甫迎天囷之綵黄花佳節又飛氷篆之丹膏車<lb/>
巳動於行雲流馬聿來於今雨偶龜明日薄燕清風莫置<lb/>
<pb n="KR4d0365_SBCK_007-29a"/>
錦屠蘇且拚小飲巳鑄黄金印行慶異除<lb/>
　　　送前人折筵<lb/>
鵠立春霄帥雲霓而來御鴈拖秋色喜風月之共談欲挹<lb/>
注於黄流盍招呼於緑净跽效折枝之瀆想爲㑹節之煩<lb/>
飲露供騷何取水中之薜荔倚雲同味共看江上之芙蓉<lb/>
　　　通董提舉楷<hi>號克齋永嘉人前知瑞州</hi>
魏闕揚綸熊湘授庾刺史二千石雲度錦河天囷十三星<lb/>
春浮絲隰六條先暁一道生風共惟某官閥冠雲霄樓高<lb/>
湖海沮金石諧韶濩音振蓬萊踞虎豹登虬龍氣摩鴈蕩<lb/>
清泚三蘇之頴水峥嶸二陸之象山自崑丘鳳穴之鳴陽<lb/>
<pb n="KR4d0365_SBCK_007-29b"/>
卽𬈑海鵬雲之増翮上下浙江之明月早透金閨翺翔輦<lb/>
路之春風暁聽魚鑰灑灑清都之人物飄飄碧落之神仙<lb/>
張乖崖斬叛卒於益州騷動之餘富鄭公活飢民於青社<lb/>
荒殘之後璽書選表環召歸班大府上士之清聯帝思前<lb/>
席常平使者之新轡公念南湘以醴泉芝草之春爲芳芷<lb/>
杜蘅之澤九郡顒顒而望賜四牡業業以戒嚴霜飛暑路<lb/>
旗展春山巳摇翠岳烟傍衮龍日臨仙掌遄侍紅雲某夙<lb/>
出年盟今諧鄰好萬里風雲之天闊一襟草木之味同祝<lb/>
融山外之芙蓉肅迎紫氣泰華峰頭之氷雪佇沐清風<lb/>
　　　回前人到状<lb/>
<pb n="KR4d0365_SBCK_007-30a"/>
夙綴鴈題今聯駱轡欽傒清風之戾止亟馳新雨以㳟先<lb/>
甫快低簮居厪飛翰天囷星近喜不隔於光華湘水月明<lb/>
尚嗣承於談笑<lb/>
　　　迎前人<lb/>
星槎度漢天庾明湘丹鳯㗸書光照朱維之色蒼龍授節<lb/>
清摇緑净之波禮樂輝煌旄倪皷舞㳟惟某官文章大雅<lb/>
節㮣真清玉立九関徹芒寒於霄漢春行千里蓄精銳於<lb/>
雷霆屢培後戸之本根少屈㢘車之歩武任一道常平之<lb/>
寄推九重愽濟之仁不待突黔趣歸槖紫某寅同下隰䕃<lb/>
接芳隣太史新占看德星之照軫故人舊識喜今雨之來<lb/>
<pb n="KR4d0365_SBCK_007-30b"/>
車<lb/>
　　　送前人洗拂<lb/>
振衣碧落彌節朱陵祝融驅海若藏江山摇動風伯清雨<lb/>
師灑原隰昭蘇言觧征驂驩傳回鴈某年盟有夙鄰䕃方<lb/>
新吉日來思巳慶拂龜之喜皇華近止輒陳秣馬之恭<lb/>
　　　回前人送私覿<lb/>
今雨來車方連雲於回鴈清風落䄂忽分貺於懸魚捧旅<lb/>
實以若驚恍使華之如對報青玉案頗懐客况之寒望黄<lb/>
金臺惟謝年情之厚<lb/>
　　　謝前人招宴樂語<lb/>
<pb n="KR4d0365_SBCK_007-31a"/>
雲垂臺䕃偶陪湘水之行風度伶音恍聽洞庭之奏和氣<lb/>
一堂之律吕年情四海之弟兄矧燕花飛舞之時正鵲錦<lb/>
交輝之旦充庭有喜滿座爲春故永歌之尚想五章之禮<lb/>
樂式相好矣永懐一片之宫商<lb/>
　　　送前人新除禮<lb/>
峰回秋色謇誰留兮中洲臺立春氷歴余征於吉日舄奕<lb/>
車輿之彩葳蕤𫀆鵲之花注緑净以傾馳睨青空而折寄<lb/>
洞庭霜熟是爲正好景之時閶闔雲開嗣貢真福星之賀<lb/>
薄言卷爼莫䆒衷旌<lb/>
　　　送前人折爼<lb/>
<pb n="KR4d0365_SBCK_007-31b"/>
臺氷正色錦𫀆生春馳華轡之六絲軫星増煥鑄黄金之<lb/>
一節融岳如新條令具孚耄倪胥抃某阻奉卽真之賀輒<lb/>
修攝飲之㳟禮無體樂無聲慇懃直寄南有箕北有斗清<lb/>
淺相望持瀆忞忞麾留荷荷<lb/>
　　　回前人中秋請宴<lb/>
照江疊節載畫舫之清氷待月舉杯呼芳樽於緑净拜華<lb/>
星之墜几約明月之浮槎風雨滿城何幸兩重陽之近江<lb/>
山如畫尚從前赤壁之遊槀秸申酬輪囷嗣布<lb/>
　　　回前人折爼<lb/>
注<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖之渌昉慶臺春然楚竹之清倍分鄰燭載厪卷爼<lb/>
<pb n="KR4d0365_SBCK_007-32a"/>
如侍秩籩援北斗以酌天槳旣知賜矣醉長沙而行湘水<lb/>
悵莫從之<lb/>
　　　回前人送酒<lb/>
福星明處甫羞北斗之漿今雨來時又報長沙之酒起立<lb/>
寒梅之月影坐添凍芋之春萌雖軫軫之相望真心心之<lb/>
不隔白絹之封三印報不成章黄麻之似六經又将來賀<lb/>
　　　賀前人冬<lb/>
春入重緹欣聽雷鼗之奏星埀練錦沂瞻沙軫之輝履此<lb/>
一陽賁然雙節共惟某官聲名雷動意度春融大雅正音<lb/>
得黄鍾之渾厚純和元氣探寳鼎之絪緼卷夜月於蓬萊<lb/>
<pb n="KR4d0365_SBCK_007-32b"/>
布曉雲於岣嶁<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭出色芸荔生香君子得輿開千載一<lb/>
時之㑹使臣濡轡催五更三點之朝某斧綉何功臺雲借<lb/>
䕃暖回鄰壁先鳴鳳之六筩光近福躔㑹牽牛之七曜通<lb/>
忞喙短馳賀心長<lb/>
　　　又送冬至酒<lb/>
五紋添綉線日麗旌旗一節鑄黄金春生霄漢馳想雲和<lb/>
之瑟莫陪壽軫之觴薄注<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>清式歌魯瑞九疑仙人之韈<lb/>
正快曉行四牡使臣之車即催元會瀆嚴増惕賜頓爲榮<lb/>
　　　送前人歳節酒<lb/>
條風開獻節琯玉更端春酒躋公堂壼氷薦祉皇華六轡<lb/>
<pb n="KR4d0365_SBCK_007-33a"/>
和氣九州輙蠲杜若之清持向屠蘇之末軫中星轉隃瞻<lb/>
練鵲之輝緜上雲歸爲喚林烏之夣薄將増恧賜頓知榮<lb/>
　　　賀前人正<lb/>
龍杓曉轉天開泰内之陽駰轡春行星掲軫中之壽雙旌<lb/>
郁穆疊節焜煌㳟惟某官清徹壼氷和鍾琯玉䈡珩剡剡<lb/>
輝瑞日於東郊練錦煌煌映蒼精於左角小駐祝融峯之<lb/>
雨露遄催含光殿之風雲某幸接臺容欣同律暖酌屠蘇<lb/>
酒願均八荒壽之心詠萱草詩曷謝三春睴之賜傾心來<lb/>
賀引領欲馳<lb/>
　　　回前人送春<lb/>
<pb n="KR4d0365_SBCK_007-33b"/>
杓携龍角煥天上之星辰壽介兕觥分軫中之和氣喚醒<lb/>
年華之舊移來夜酌之春折芳芷與杜蘅永懐騷雅挼紫<lb/>
藟坐碧草隃企湘深什襲知榮七襄莫報<lb/>
　　　得贑送前人禮<lb/>
上堂拜家慶偶忝近麾痛飲讀離騷有懐疊節持此清冷<lb/>
之寒渌進于沆瀣之朝霞望美人兮一方特慚蕝禮問征<lb/>
夫以前路尚肅藥規輶瀆有慚麾留斯寵<lb/>
　　　回前人請宴<lb/>
堂有白髪親誤塵便組公鑄黄金印爲舉初筵移來長沙<lb/>
酒之芬馨喚起章貢臺之顔色君子永錫尔類巳懐旣醉<lb/>
<pb n="KR4d0365_SBCK_007-34a"/>
之歌使臣言逺有光尚借如濡之潤<lb/>
　　　送前人别㑹折爼<lb/>
楚節易麾深味慈烏之哺湘花舞席隃瞻練鵲之輝思君<lb/>
渥之綢繆膏吾車而繾綣上堂拜家慶遠借光華痛飲讀<lb/>
離騷隃同慷慨區區折寄盻盻麾留<lb/>
　　　回前人别㑹送酒折爼<lb/>
回卭坂之車方随檣燕贈蒲城之酒忽枉帳犀慇勤折柳<lb/>
之情流麗飛花之影丈夫豈無别淚不灑於東西同年亦<lb/>
有情雲相随於上下銘藏娓娓馳泝沄沄<lb/>
小人有母聊分竹以懐歸君子錫朋指飛花而賦别慷慨<lb/>
<pb n="KR4d0365_SBCK_007-34b"/>
執祛之意慇勤祖帳之文卷寄良稠銘感不足日暮碧雲<lb/>
合喚游子於他鄕月明今霄多耿美人於河漢掲麗軫之<lb/>
福星隃詹正色呼歸航之明月尚沐餘光雖巳催南浦之<lb/>
春更爲醉長沙之曉公方行冀部即聯獻納之班吾亦念<lb/>
桐鄕終席澄清之潤懐哉折寄皋甚刋酬<lb/>
　　賀衡州宋吏部上<lb/>
鳯池絢曉鴈岫行春天近蓬山玉檻照西清之直風高湘<lb/>
水朱旗壮南國之游童竹生驩騷蘭出色㳟惟某官山輝<lb/>
川媚雪跨霜懸遠景樓高拂西眉之意氣靈光殿炯接東<lb/>
魯之風流砥柱百川大車九軌金鑰玉珂之凌厲粉墻紫<lb/>
<pb n="KR4d0365_SBCK_007-35a"/>
界之蹁蹮海荔晴雲曽度兩轓之影溪苕夜雨尚留六轡<lb/>
之光卷紫氣於河球韜神芒於浦劍屈訪禹碑之竒字小<lb/>
凝韋戟之清香驅龍蛇放之菹春生敏手椉騏驥道夫路<lb/>
雷動先聲佇風幕之圍春聽今𥜗之歌暮朱陵道院暫分<lb/>
翠岳之輝碧落仙人行侍紅雲之近某牡驅何𥙷鼯技巳<lb/>
窮地帶九州輝最親於鄰燭月明千里影卽對於朋簮盥<lb/>
露沄沄遡風亹亹<lb/>
　　　回前人到任状<lb/>
小車戒曉猥随竹馬之塵森㦸臨風快覩梧鸞之彩纚纚<lb/>
襟期之新雨煌煌手畢之華星封候識荆州巳諗度關之<lb/>
<pb n="KR4d0365_SBCK_007-35b"/>
氣低頭拜東野願從開岳之雲儲謝輪囷刋酬梗槩<lb/>
　　　請前人到任宴<lb/>
虎符新渥聿來聚軫之輝鴈嶠初春喜接浮関之氣粲梅<lb/>
花之照眼擷杜若以論心欲龜告朔之朝薄燕行春之色<lb/>
共剪西窓燭迎桃李之春風爲酌北斗漿卷瀟湘之夜雨<lb/>
　　　送前人洗拂<lb/>
露溶朱斾巳空緑净之塵烟淡綉隅莫侑清香之宴來新<lb/>
多喜飲至有彛花邉立馬竹裏行厨木未搴蓉聊將綿蕝<lb/>
水中采薜謾賛㫪容輶瀆知慚麾留爲寵<lb/>
　　　謝前人招宴致語<lb/>
<pb n="KR4d0365_SBCK_007-36a"/>
衡陽虎竹之春新輝碧落湘水燕花之夜共醉清吟藹僎<lb/>
介之倡酧發伶倫之揄詠㳟惟某官黄鍾䟽越丹井甘寒<lb/>
咳唾珠璣五鳳樓之錯落擊橦金石九龍<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>之舂容妙言<lb/>
語之齊諧寄音容於趙舞某味深登席寵復歌詩相如文<lb/>
豈類徘敬肅齊心之謝魯侯永錫難老莫酧思樂之章什<lb/>
襲意長七襄辭訥<lb/>
　　　送前人特㑹折爼<lb/>
慶棨㦸之遥臨幸依香燕講尊彛之特試敢去餼羊折騷<lb/>
客之芳馨效野人之綿蕝樂無聲禮無體聊寓慇勤北有<lb/>
斗南有箕相望清淺忞忞持瀆盻盻麾留<lb/>
<pb n="KR4d0365_SBCK_007-36b"/>
　　　回前人送物<lb/>
詹新府之䄡帷有光下隰來美人之錦綉於粲西珍庭實<lb/>
生香江空出色緑文赤字徒深什襲之荣青玉明珠莫寓<lb/>
七襄之報填<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>多謝待靣縷陳<lb/>
　　　回前人賀雪<lb/>
行湘水之春天開光霽呼霍山之雪風起<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛手提五袴<lb/>
之温心出六花之瑞幻塗鴉之玉界賞回鴈之璚田清憶<lb/>
廣平公莫形容於天巧白戰頴水上預賛詠於年豐<lb/>
　　　回前人饋歳<lb/>
官居家節坐閱壘荼兵衞清香特分滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>來使華於千乘<lb/>
<pb n="KR4d0365_SBCK_007-37a"/>
雜侯餽之八珍喚醒春意之<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛倍覺寒聲之辟易歌椒<lb/>
頌而懐杜甫隃賛凝森持梅花以謝廣平莫酬清絶<lb/>
　　　謝前人聚宴折爼<lb/>
諸侯應郎宿之躔來從劍外太史奏德星之聚偶與席間<lb/>
傅風味於<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>湖歛陽和於楚觀黄堂一杯酒良佩交情青<lb/>
烟五侯家隃馳謝臆<lb/>
　　　送前人聚宴折爼<lb/>
凝香森衞㦸近揖春和舉瓢酌天漿有懐星聚爰采澗溪<lb/>
之末薄陳爼豆之前爲細民斟隃想賦西園之雪從太守<lb/>
樂駕言随東野之雲瀆餉懐慚麾留爲幸<lb/>
<pb n="KR4d0365_SBCK_007-37b"/>
　　　回前人賀正<lb/>
斗指蒼龍轉陽和於雄律尊分白獸來瑞氣於雌堂曉酣<lb/>
栢葉之香暖轉梅花之色稱壽觥而頌魯散作春和下褒<lb/>
璽以徴黄佇看天渥有華什袭莫報七襄<lb/>
　　　回前人請元宵宴<lb/>
麗譙龍炬春輝左角之星碧落燕香夜對西眉之月特枉<lb/>
金玉章之貺許從雲霞佩之遊遶建章立通明預祝六鼇<lb/>
之宴醉長沙行湘水且聽五馬之謡<lb/>
　　　請前人元宵宴<lb/>
轉西樓之梅月喜對銀花持北斗之桂漿擬陪畫㦸僣卜<lb/>
<pb n="KR4d0365_SBCK_007-38a"/>
仍圓之夕共流引滿之霞𫾣鐡馬之春氷肯來楚觀賦石<lb/>
犀之夜燭細說巴山<lb/>
　　　回前人請聚宴<lb/>
虛危出福星光生鴈嶠斗牛有紫氣喜動燕香爲開北海<lb/>
之尊如㑹長沙之節益者三友懐練錦之新輝襄我二人<lb/>
歌緇衣之永好感深緹袭愧後刋酧<lb/>
　　　除贑守回宋衡䄂劄請宴<lb/>
馳隰何功沐崆峒之新雨秩筵有命開岣嶁之春風鏗然<lb/>
出衘䄂之音爲我助回車之譜江湖千里将聯麾影之光<lb/>
桃李一杯尚聽𥜗歌之譜彌襟傾感走筆刋酬<lb/>
<pb n="KR4d0365_SBCK_007-38b"/>
　　　請前人宴<lb/>
太行望吾親舍偶遂陳情合江和使君詩正堪握手敬龜<lb/>
明日薄燕清風衘杯接慇勤聊盡湘行之趣上堂拜家慶<lb/>
敢忘頴錫之私徼惠賁然坐邀恧甚<lb/>
　　　請前人别㑹<lb/>
致節言歸借末光扵郎錦飛花執别馳逺夣扵客帆小湔<lb/>
祓扵詰朝更徘徊扵勺水日暮碧雲合不勝年遠之情月<lb/>
明今宵多且盡相親之興坐邀凌躐惠肯知榮<lb/>
　　　回前人還請<lb/>
把太守之新符獲傳民譜問征夫以前路乃辱祖筵方繾<lb/>
<pb n="KR4d0365_SBCK_007-39a"/>
綣於飛花更慇懃於折柳南有箕北有斗所願挹槳君向<lb/>
湘我向秦若爲聞笛懐哉傾倒帥是刋酧<lb/>
　　　謝送禮物<lb/>
棒檄江城喜囿二天之照折梅驛使歡傳千里之音煌煌<lb/>
麾節之夏盟纚纚雲仍之新好某官誼隆金石香溢芷蘭<lb/>
誰将西歸懐之好音莫殫深謝詩曰不匱永錫爾類惟戴<lb/>
殊知蕝禮将忱<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔匪報<lb/>
　　　通胡都承石壁<lb/>
叨臬湖南余征上日摳衣洛下伊邇中台亟裁書而叙心<lb/>
将考德而問業㳟惟某官出入文武闔闢樞機龍虎變化<lb/>
<pb n="KR4d0365_SBCK_007-39b"/>
山林高深間出魁傑氷雪聦明雷霆精銳獨歩艱難肯綮<lb/>
十九年而刀知新扶摇九萬里而風斯下連麾江海春浮<lb/>
五袴之聲疊節東南星度六絲之影自任以天下之重獨<lb/>
賢於王事之勞金署犀監之翶翔奎殿紫樞之凌厲赫奕<lb/>
將磨於浯石逍遥遽薄於蓬萊此聲梁楚之間英雄籍甚<lb/>
長江南北之限人物眇然馳旌夜召於長沙乘驛曉行於<lb/>
湘水亟躋兩地試韓范之䂓模弘濟中天遡趙張之事業<lb/>
某味方酣於啜菽夣不到於覆蕉換烟雨之緑蓑方深澗<lb/>
媿起波濤之舊綉曷稱臺容緬懐冀部之風喜近高陽之<lb/>
里王尊九折坂願聞叱馭之規元龍百尺樓即展下床之<lb/>
<pb n="KR4d0365_SBCK_007-40a"/>
拜登龍在望濡兎莫殫<lb/>
　　　回楊秘監就賀<lb/>
貳書壁府晉講金華太乙藜青煥玉山之黼黻邇英槐翠<lb/>
照丹井之綸絲開岳雲回度墀春早㳟惟某官岷峨一壁<lb/>
關洛单傳玉井氷輪灑落神仙之韻簫鍾瑶<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>和平典則<lb/>
之音自歘起而霆轟每徐行而山立稱真侍講在淳夫正<lb/>
叔之間號小司成負安定康侯之望雉監沐天光之近螭<lb/>
拗居地望之嚴羞崑崙而薄蓬萊枕湘江而㑹瀟水萬家<lb/>
燈火雨籠絃誦之聲千里桒麻雲度袴𥜗之曉君不淮陽<lb/>
之薄上深渤海之嘉圗書歸領於瀛州鍾皷行尋於長樂<lb/>
<pb n="KR4d0365_SBCK_007-40b"/>
銅印水蒼佩亟紓宣室之思白馬金盤陀浸近文昌之拜<lb/>
某相望千里一别六年緑蓑風雨之中方兹餐菊舊綉波<lb/>
濤之後復爾夣蕉喜追東海之龍來趣衡陽之鴈恍絶塵<lb/>
而瞠後剨半夜之召前懐駰駱之載馳敢安絲轡<graphic n="KR3659" url="https://raw.githubusercontent.com/kanripo/KR-Gaiji/master/images/KR3659.png" mimeType="image/png"/>騏驥<lb/>
以先路遥想雲旗贄賀葵葵刋酧草草<lb/>
文山先生全集卷之七終<lb/>
<pb n="KR4d0365_SBCK_007-41a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_008-1a"/>
文山先生全集卷之八　文集<lb/>
　啓<lb/>
　　　通丁侍郎應奎<hi>號璜溪</hi>
誤節讞湘馳驅上日摳衣過洛咫尺中台拜下有期恭先<lb/>
告至恭惟某官黄河㤗山之望咸池大濩之音學問單傳<lb/>
安定公之藴奥文章獨歩歐陽子之聲名空萬馬以無前<lb/>
領衆星而直上慷慨玉廬之給札聮翩璧府之彯纓一麾<lb/>
江海以翺翔載駕風雲而磅礴翠帷麟觀螭陛鸞臺天子<lb/>
穆穆以親賢海内顒顒而望賜方千仞翔而覧下乃六月<lb/>
息以圗南矧如聖哲馳騖之秋正切廊廟論思之益胡不<lb/>
<pb n="KR4d0365_SBCK_008-1b"/>
起金魚而垂帶而乃新瑶象以爲車弭節愈窮履星罙近<lb/>
賈生見宣室亟紓半夜之思安石起東山大衍蒼生之福<lb/>
某相望千里一間十年緑簑風雨之中菊餐有味舊綉波<lb/>
濤之地蕉夣何心詎期漢節之來喚醒楚騷之讀夤縁通<lb/>
德親切依仁瀟湘逢故人尚軫蓬鰲之舊霖雨思賢佐佇<lb/>
看芝鳯之新傾耳一言拜手三肅<lb/>
　　　通楊提刑允恭<hi>號高峯</hi>
誤節讞湘載驅上日摳衣過洛伊邇下風望履有期擘牋<lb/>
告至欽惟某官𬈑南徤翮斗北修名玉尺氷莖洒落絶塵<lb/>
之韻瑶琴錦瑟和平瑞世之音自炊起而霆奔每徐行而<lb/>
<pb n="KR4d0365_SBCK_008-2a"/>
山立提振㫪陵之風月縱横周序之皷鍾日暖旌旗一麾<lb/>
玉帳春明霄漢三道綉衣驅馳靡惮於賢勞出入有関於<lb/>
民命方千仞翔而覧下乃六月息以啚南矧今聖哲馳騖<lb/>
之秋正切英雄經濟之略江濤如許泉石謂何召賈誼於<lb/>
長沙上心乆渇見夷吾於江左天下何憂某飲菊悠然夣<lb/>
蕉儻爾起家乗傳念舊綉之波濤畏道回車想緑蓑之風<lb/>
雨幸近十洲之島冀沾九里之河滕壤舊㕓曽識平反之<lb/>
譜周原新轡願承鞭辟之方拜下非遥由中莫旣<lb/>
　　　回李安撫肯齋<lb/>
叨臬湘南余征上日摳衣洛下伊邇中台亟裁書而叙心<lb/>
<pb n="KR4d0365_SBCK_008-2b"/>
将考德而問業恭惟某官名門人傑昭代吏師醴泉芝草<lb/>
麒麟天生瑞質高山深林龍虎代出魁人見謂西珍蔚爲<lb/>
南望自覧德翔千仞而下即回瀾障百川之東粉墻紫界<lb/>
之蹁躚玉檻丹梯之凌厲連麾江海風馳五袴之聲疊節<lb/>
荆吴星度六絲之影以天下而自任何王事之獨勞迨授<lb/>
鉞於千畿乃進書於九扈俄動平地神仙之想來尋徃時<lb/>
鍾皷之盟湘水春深未許放情於黄老虞廷日永行㸔翔<lb/>
舞於䕫龍某飲菊悠然夣蕉儻爾起家乗傳念舊綉之波<lb/>
濤畏道回車想緑簑之風雨幸近十洲之島冀沾九里之<lb/>
河滕壤舊㕓曽識平反之譜周原新轡碩承鞭辟之方拜<lb/>
<pb n="KR4d0365_SBCK_008-3a"/>
下非遥由中莫既<lb/>
　　　回前人賀遷秩<lb/>
影縻下隰奚𥙷毫釐歩進貟階忽饒分寸未謝玉淵之潤<lb/>
先厪金薤之華自笑竿魚爲官何拓落也尚随書鶴振德<lb/>
而輔翼之未悉刋酧餘啚嗣布<lb/>
　　　送前人冬<lb/>
灰管移新律暖轉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭鍾皷楽清時春生花竹隔幔緹之<lb/>
醲郁阻履韈之從容薄注鄠清式歌魯瑞俯慚雲繡又添<lb/>
愛日之紋隃聽雷鼗趣侍含光之宴㣲芹馳瀆采菲知榮<lb/>
　　　賀前人冬<lb/>
<pb n="KR4d0365_SBCK_008-3b"/>
黄鍾噓暖繡線紀長錦堂増履韈之春緑野換荔芸之色<lb/>
某謾馳今雨阻造下風隃睇翠蓬莫遂前茅之拜第瞻鶴<lb/>
𦦨早催元㑹之朝<lb/>
　　　餽前人歲<lb/>
朱泥貼歲驚殘爆竹之寒緑野回春喚起屠蘇之暁欲賛<lb/>
喧馬散鴉之集曽㣲横鯉卧兎之供柏葉浮香隃想午橋<lb/>
之宴梅花轉暖即迎卯詔之來輶瀆包羞麾留爲龍<lb/>
　　　賀前人正<lb/>
攝提貞孟<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>春回甲胙祝融接天柱雲度午橋元氣與㳺<lb/>
夀祺來介某官㤗内君子西方美人楽鍾皷於園林聲和<lb/>
<pb n="KR4d0365_SBCK_008-4a"/>
緑净拜衣冠於閶闔光近清都表新渥於鶴書催窮班於<lb/>
鼇禁某迹縻俗駕心遶賀星遥指於軫中拳拳公壽雪立<lb/>
殘於門外耿耿于懐<lb/>
　　　送前人元宵<lb/>
火樹銀花簇朱陵之明月羅幃綉幙開緑野之春風莫陪<lb/>
鍾皷之勝逰敬效豆籩之攝飲醉長沙行湘水忍賦岸花<lb/>
遶建章立通明佇依雲朶區區輶凟盻盻麾留<lb/>
　　　賀前人納子婦<lb/>
歡聲噪鵲喜氣乗尨日耀屏金春生堂錦伏惟歡抃某永<lb/>
塵賀履敢後慶箋猥此将芹菲然采若倘蒙鍳茹無任欣<lb/>
<pb n="KR4d0365_SBCK_008-4b"/>
榮<lb/>
　　　送前人别㑹<lb/>
楚節易麾有味林烏之哺湘花舞席隃瞻湖鴈之飛感水<lb/>
薤之風規持金蕉而雨别日暮碧雲合耿河漢之相忘月<lb/>
明今霄多劳江湖之逺夣薄言折寄徼惠麾留<lb/>
　　　謝章簽書鑑<lb/>
綿田負耒投分一丘楚澤乗軺皈忱兩地公造化吹嘘之<lb/>
賜廣詳明欽恤之仁昉履南維輒箋西筦伏念某遭逢雖<lb/>
早零落亦多一壑白雲對哺烏而俯仰十年流水忘夣鹿<lb/>
之去來不啚元日之㑹同猶記壮年之奔走我牛我車我<lb/>
<pb n="KR4d0365_SBCK_008-5a"/>
輦方堕影於湘波維駒維閣維駰胡強顔於衡麓未許賦<lb/>
東方之粟乃趣涖南冠之囚尊叱馭陽回車展轉於君親<lb/>
之際皋明刑契敷教剤量於政化之間吏民甫接於咨詢<lb/>
風俗重爲之感激龍蛇行而赤子瘁羔羊冺而素絲傷非<lb/>
扶内地之本根曷壮重湖之保障曹劌之戦長勺或云察<lb/>
魯獄之功孔明之駐臨蒸正在破荆賊之後恍聞風而興<lb/>
起凛受命之艱難兹盖恭遇某官德業两朝人物三代頌<lb/>
慶曆之聖徳政府經綸用淳熈之真儒中天黼黻誕篤緇<lb/>
衣之造齊調金鼎之和遂沐匿瑕亦叨将指某敢不靈承<lb/>
清問恵迪嘉師奉使登車敢自詭范滂之操爲親拜表尚<lb/>
<pb n="KR4d0365_SBCK_008-5b"/>
曲全李宻之私激切未央敷荣祗淺<lb/>
　先生前除湖南漕即報罷復除本路憲道體堂謹書<lb/>
　　　謝高尚書斯得<lb/>
負耒耕綿方省愆於私室乗軺使楚忽拜命於公朝昉履<lb/>
朱維敬箋丹屏㐲念某<hi>同前</hi>兹盖恭遇某官拱璧元圭泰<lb/>
山喬嶽迩交殿之勸講總是經綸古灵槀之薦人不遺氣<lb/>
類遂令起廃復忝司平某敢不迪恵嘉師靈承清問鞭辟<lb/>
虺隤之陳迹濯磨鞅掌之新功自與心謀敢比范滂之攬<lb/>
轡未以罪去尚容李宻之陳情㱕倚方長敷棻祗淺<lb/>
　　　謝陳尚書宜中<lb/>
<pb n="KR4d0365_SBCK_008-6a"/>
耕綿負耒方私室之省愆使楚乗軺忽公朝之錫命旣履<lb/>
朱維而陳臬亟瞻紫槖以修辞㐲念某學極攴離性惟骯<lb/>
髒宿昌黎之南斗自嘆我辰事元亮之西疇每懐前路撫<lb/>
陳編而慷慨恍𥘉服之流離題柱而乗駟車不量巳力叱<lb/>
馭而馳九坂徒負壮心山川尚有於鬼神草木自全於霜<lb/>
露迹巳陳於芻狗影屢落於杯蛇一壑白雲十年流水當<lb/>
元㑹彰綸於日月乃一朝移綉於波濤血指創深貽羞巧<lb/>
匠折肱痛定莫詭良醫請東方之粟以閟俞爲南冠之囚<lb/>
而趣載周爰伊始汔濟柰何起觀今日之重湖正抵北風<lb/>
之一靣曹劌之戦長勺或云察魯獄之功孔明之駐臨蒸<lb/>
<pb n="KR4d0365_SBCK_008-6b"/>
正在破荆賊之後歘聞風而興起凛受命於艱難兹盖恭<lb/>
遇某官大吕黄鍾元圭拱璧天章閣之論事行展經綸古<lb/>
靈藁之薦賢不遺氣類遂令起廢復忝司平某敢不激厲<lb/>
新知濯磨旧玷沐浴蓬萊之風露昭蘇蘅芷之江山皇帝<lb/>
清問何擇非人碩言奉教王事靡盬不遑将母儻遂陳情<lb/>
㱕倚意長敷宣喙短<lb/>
　　謝陳正言堅<lb/>
省愆私室方負耒以耕綿拜命公朝忽乗軺而使楚𥘉咨<lb/>
詢而咨度終受察以受容隃跂拾遺敬箋主進某名浮實<lb/>
淺意廣才踈早歲飛騰真有終軍之銳中年閲歷始知元<lb/>
<pb n="KR4d0365_SBCK_008-7a"/>
亮之非頃飯牛吉水之陽有秣馬湘江之㫖此運使大躰<lb/>
旣無士遜之良去監司不才聊見希文之志進退用舎固<lb/>
各有命栽培傾覆亦因其材此真生我之孟孫安得酖人<lb/>
之叔子歲年忽忽空懐躍冶之羞風雨悠悠乆断問鈞之<lb/>
夣不謂一寒之零落未爲諸老之棄捐取彼蒼葭謂粗嘗<lb/>
於霜露憐其舊綉使復出於波濤血指創深見嗤巧匠折<lb/>
肱痛定敢詭良醫方祈偃息於支離俄責驅馳於跛躄慨<lb/>
念重湖之今日浸憐一靣之北風孔明之駐臨蒸正在破<lb/>
荆賊之後曹劌之戦長勺或云察魯獄之功凛受任於艱<lb/>
難恍聞風而興起孰主張是遂躋登兹兹盖伏遇某官寒<lb/>
<pb n="KR4d0365_SBCK_008-7b"/>
露清氷㤗山北斗雖剛不吐柔不茹卓然論事之風然過<lb/>
者化存者神偉甚容人之度遂使山林之深宻復叨原隰<lb/>
之光華某敢不祗若平反對揚欽恤鞭辟<graphic n="KR3280" url="https://raw.githubusercontent.com/kanripo/KR-Gaiji/master/images/KR3280.png" mimeType="image/png"/>隤之陳迹濯<lb/>
磨鞅掌之新功元龍百尺樓知将展下床之拜王尊九折<lb/>
坂其敢忌叱馭之規皈倚方長敷棻祗淺<lb/>
　　　謝陳侍郎存<lb/>
省愆私室方負耒以耕綿拜命公朝忽乗軺而使楚𥘉咨<lb/>
詢而咨度終受察以受容稽首席間通忞閣下㐲念某名<lb/>
浮實淺意廣才踈生平事可對人粗有聞於涑水仕太早<lb/>
不及學或見笑於乖崖捫心每念於息肩回首不堪於鑄<lb/>
<pb n="KR4d0365_SBCK_008-8a"/>
錯司馬橋乗駟豈應聞命以疾驅管城子免冠正當爲法<lb/>
而受惡然而兩停漢傳再黜周行皆縁一日之瑕疵自取<lb/>
十年之坎坷悠悠白日空懐毀瓦之思落落青山乆㫁問<lb/>
鈞之夣不謂元日闢門之始猶在皇華遣使之中追天上<lb/>
之雲龍望不到此詠人間之蕉鹿意若安之血指創深見<lb/>
嗤巧匠折肱痛定敢詭良醫方祈偃息於支離俄責驅馳<lb/>
於跛躄慨念重湖之今日浸隣一靣之北風孔明之駐臨<lb/>
蒸正在破荆賊之後曹劌之戦長勺或云察魯獄之功凛<lb/>
受命於艱難恍聞風而興起孰主張是遂濟登兹兹盖恭<lb/>
遇某官拱璧元圭㤗山喬嶽迩英殿之勸講總是經綸古<lb/>
<pb n="KR4d0365_SBCK_008-8b"/>
靈藁之薦賢不遺氣類遂令起廃復忝司平某敢不激厲<lb/>
新知濯磨舊玷沐浴蓬萊之風露昭蘇蘅芷之江山皇帝<lb/>
清問何擇非人碩言奉教王事靡塩不遑将母倘遂陳情<lb/>
㱕倚意長敷宣喙短<lb/>
　　　賀曹尚書孝慶<hi>兼給事中</hi>
選高春伯光映夕郎創履摩雲煥清朝之文物簮𥚑照日<lb/>
侈丹地之恩輝皷舞風雷動揺鴛鷺恭惟某官名高二陸<lb/>
才備百參風雲上下之交撝呵龍虎天日清明之瑞鞭駕<lb/>
鳯凰春行霄漢之三麾星煥江湖之四節蘭臺壁水安定<lb/>
龜山彤管青蒲歐陽司馬出柚磨霜之鉞浩吟捲雨之簾<lb/>
<pb n="KR4d0365_SBCK_008-9a"/>
階轉松隂旗翻柳色白馬盤陀之覲日紫囊筆槖之生風<lb/>
矧批敕瑣闈任朝廷之綱紀而侍言經幄啓帝學之光明<lb/>
用頒一命再命三命之榮特𢡟大書特書屢書之績卻高<lb/>
䴡使止西蕃馬讀青史而猶香還諌臣敕繳内侍官凛清<lb/>
遊其未逺必兼廣申公之十論必細陳温國之五規要看<lb/>
乆逺之功名盡展平生之經濟某濫巾逺服望履層霄星<lb/>
度文昌遥想蓬萊宫之氣雲行石鏡尚磨蛟龍字之碑心<lb/>
曲葵葵毫端草草<lb/>
　　　賀劉尚書黻<lb/>
命渙九旒光升双履風清畫省凖䋲帝世之百工雲擁仙<lb/>
<pb n="KR4d0365_SBCK_008-9b"/>
臺刀尺周官之群吏濡毫緑净拜手紫㣲恭惟某官吞吐<lb/>
龍湫卷舒鴈蕩清規映日耀西華之金晶直氣摩空屹南<lb/>
都之鐡璧威鳯祥麟之出䖏慶雲瑞日之文章一䟽辨姦<lb/>
少日老泉之氣識十條論事平生小范之精神自塤箎堂<lb/>
陛之交而黻藻帝皇之度獨到古人之未到能言天下之<lb/>
難言爲御史爲諌官張膽論事真舎人真侍講吐辭爲經<lb/>
儒荣方試於一時柄用遄開於九軌乃霈三命再命之渥<lb/>
徑通前行後行之班細氊廣厦之席重龍泉文淵之劍二<lb/>
時方艱大公竭論思余安道决邉議於朝廷真工部長蘇<lb/>
子容戒功臣於彊埸爲史銓師發揮黄旗紫盖之精靈盡<lb/>
<pb n="KR4d0365_SBCK_008-10a"/>
掃枉矢攙搶之芒角前籌彪炳疊紐蝉聮采石江流更展<lb/>
中書之畧海潭沙漲遄符宰相之謡某覊足馳原阻心賀<lb/>
厦文昌星度衣冠徒想於後塵<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁雲飛草木碩濡於今<lb/>
雨鋪陳喙短激躍心長<lb/>
　　　賀趙侍郎月山<hi>太平州赴召</hi>
選表揚綸㱕中持槖采石洲之明月光照海山通明殿之<lb/>
紅雲影揺河漢介圭覲只㑹元驩如恭惟某官玉粹金剛<lb/>
氷懸雪跨清廟生民之作膾炙諸公干将莫邪之鋒指麾<lb/>
餘子自傍天而行斗牛之渚便㧞地而起湖海之樓出入<lb/>
兵間月柝燈碁之耿耿驅馳江上參旂井鉞之堂堂儒臣<lb/>
<pb n="KR4d0365_SBCK_008-10b"/>
知兵從古所少天子謀帥必在其中方建纛而前千軍遶<lb/>
帳而不動及還笏而去二童随馬而有餘悠悠四顧於山<lb/>
河落落一麾於江海嘯吟水石酧謫徃展月之魂上下風<lb/>
穡訪舎人麾軍之迹慨然有神州陸沉之歏發而爲中流<lb/>
撃楫之歌属傳風景於峴山忽駭波濤於天塹長江爲備<lb/>
不𢾗䖏可共險於萬人朝廷飬兵三十年當成功於儒者<lb/>
乃疇庸於東掖乃趣貳於西曹太乙靈旗出陪豹尾鈎陳<lb/>
玉檻進逼鰲頭青天白日鳯凰之聲名高山深林龍虎之<lb/>
氣勢前行爲兵部小紓帷幄之謀大本在中書亟正鈞樞<lb/>
之拜某濫巾劇部望履修門班漢從於甘泉宫喜稱知巳<lb/>
<pb n="KR4d0365_SBCK_008-11a"/>
勒唐功於吾溪石巳戒有司<lb/>
　　　賀荆湖汪制帥立信<lb/>
中禁出綸上流易鎮尚書天之北斗光動玉垣荆楚國之<lb/>
西門勢雄鐡壁氊帷膽落旗盖風生恭惟某官意氣吴鈎<lb/>
胸襟彭蠡蒼龍捲四海之水㧞地威風巨鰲戴三神之山<lb/>
擎天砥柱表表二三豪傑恢恢數万甲兵起觀江漢之危<lb/>
枰政急波濤之巨楫峴山落日追思羊太傳之經营江左<lb/>
流風孰奮管夷吾之慷慨乃易長沙之節乃高建禮之門<lb/>
北繞頴沔南卷沅湘一新牙纛東逹吴㑹西通巴蜀重整<lb/>
金湯然且許充國以便宜授孔明以節制真儒無敵於天<lb/>
<pb n="KR4d0365_SBCK_008-11b"/>
下此虜巳在吾日中箭青海弓天山槖鞬敵愾盃長河塊<lb/>
㤗華樽爼折衝陳六月北伐之詩刻萬年中興之頌式歸<lb/>
几几晋位巖巖某隃睇齋壇阻陳賀履星輝翼軫莫随東<lb/>
野之雲龍月滿関河尚䇿祁山之流馬衷旌揺曳舌筆單<lb/>
踈<lb/>
　　　廣西李經略經過迎状<lb/>
圭裳東覲牙纛西來畫鷁鏡秋懸桂林之明月綉屏悵暁<lb/>
拂石廩之行雲雷馭先驅天吴起舞某摩挲脫履飛遶前<lb/>
茅逐東野之龍乆懐上下拜北平之馬重覩傑魁<lb/>
　　　請廣帥㑹<lb/>
<pb n="KR4d0365_SBCK_008-12a"/>
傳皷上清湘桂舟度曉舉杯激明月楚觀生秋輒扳千乗<lb/>
之光華重話六年之契闊舳龍飛動豈敢爲從者之淹檣<lb/>
燕慇懃且爲盡故人之飲<lb/>
　　　折送諸監司廵歷㑹<lb/>
問楚囚而返棹幸接席間傳<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>渌以稱觴㡬成瓦後欲洊<lb/>
邀於金轡恐重溷於氷壼獻芹而效野人顔之厚矣折枝<lb/>
以奉長者禮亦宜之區區卷爼不腆僣易馳獻如沭肯留<lb/>
萬有餘荣<lb/>
　　　回朱帥參<lb/>
疇庸紅斾賛畫油幢羅帶玉簮卷嶺麾之雲氣銀濤青壁<lb/>
<pb n="KR4d0365_SBCK_008-12b"/>
籌湘柳之春風五朶施先七襄禮後某官春容之度贍蔚<lb/>
之文飈起雷轟掲修名於干佛霜懸雪跨歛神氣於九仙<lb/>
弓矛洛下之耆英領䄂湖南之賔客月暗秋城燈明夜觀<lb/>
日臨仙掌烟傍衮龍小駐籌帷促歸輦路某居慚未見切<lb/>
幸寅同訪赤字於山尖喜陪新雨望氷壼於幕下隃結飛<lb/>
霞繾綣情深敷棻詞約<lb/>
　　　回劉運管志叔<lb/>
周隰馳駰恍波濤之移綉祁山流馬催帷幄之運籌一介<lb/>
施先七襄報後某官鞭駕英雄之意氣攅吸霞雨之文章<lb/>
雲杏露桃艶神仙於蓬島燈碁月柝重賔客於湖南小泛<lb/>
<pb n="KR4d0365_SBCK_008-13a"/>
紅蓮佇歸青瑣某俯慚小草仰辱<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>花逢故人於瀟湘尚<lb/>
珍金玉跂天孫於雲漢莫報䄡䄖<lb/>
　　　回葉茶埸<lb/>
車來今雨載征濡轡之塵旗展春山逺聽杖藜之句感君<lb/>
雙尺華我六絲捧雲漢之織裳莫将瑶報撫波濤之舊綉<lb/>
尚籍瑱規<lb/>
　　　賀桂陽劉守<lb/>
䟽綸鼇掖作鎮熊湖天上仙班猶帶<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜之月湖南道院<lb/>
新行棨㦸之春條貫昭蘇耄倪驩舞恭惟某官真霄漢土<lb/>
爲文章翁䄂五老之風烟挿天秀色卷三神之霧雨摶海<lb/>
<pb n="KR4d0365_SBCK_008-13b"/>
壮啚自騰翔殿角之雲巳錯落班心之玉飽㸔美蓉之輝<lb/>
媚尋歸芍藥之從容記大史之名山金匱石室籌将軍之<lb/>
武庫紫電清霜小横桂水之烟歡戱萊衣之綵椉騏驥道<lb/>
夫路雷動先聲驅蛇龍放之菹春生敏手𥜗歌鼎鼎綈召<lb/>
堂堂某息䕃載騏叨恩便飬東馳西騖迹将逺於江湖夜<lb/>
醉曉行心相望於霄漢輪囷抒謝藁秸包羞<lb/>
　　　賀寳慶王守<lb/>
丹詔起家彤幨就國跨茅山鶴來從勾曲之洞天分竹使<lb/>
符出領濂溪之霽月感先未識樂在寅同恭惟某官鴈蕩<lb/>
孤峰梅溪的派激龍湫而和妙墨箋古史倚相之書執牛<lb/>
<pb n="KR4d0365_SBCK_008-14a"/>
耳而主齊盟負大學何蕃之望大車九軌砥柱百川峩峩<lb/>
天上之神仙佩蒼鳴曉纚纚水邉之花氣㦸畫闈春風行<lb/>
蘭國之江山燠轉梅峰之草木銀莵出色畫鹿生光川暖<lb/>
玻瓈小駐挿天之紅斾花深翡翠佇馳度漢之紫泥某舊<lb/>
綉<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔新麾照眼九州地接獨先鄰燭之光一水江連飽<lb/>
聽今𥜗之頌衷旌揺曳舌筆單踈<lb/>
　　　賀道州王守<lb/>
鳯撿揚庭熊旂赴鎭翩翩趙公子星煥九霄粲粲元道州<lb/>
風行千里騷蘭香度童竹歡傳恭惟某官簫鍾瑶簴之音<lb/>
金井玉輪之操當家清白撫千佛之青氊上界葱蒼接九<lb/>
<pb n="KR4d0365_SBCK_008-14b"/>
仙之玉佩出則蟺蜿於湖海入而黼黻於周行衣冠照湏<lb/>
女之珠樽爼總從戎之柝卷紫電清霜之氣主光風霽月<lb/>
之盟驅龍蛇放之菹春生敏手椉騏驥當夫道雷動驩聲<lb/>
發㳺刃於新硎走神丸於迅坂民歌來暮公快行春香㦸<lb/>
凝清和墨剰吟於碧落璽書照渥追鋒促覲於紅雲某鼯<lb/>
技巳窮牡驅何𥙷九州襟帶喜親鄰燭之輝萬井旌旗滿<lb/>
聽今𥜗之頌溶溶新雨亹亹下風<lb/>
　　　賀永州袁守交割<lb/>
春生騎竹吉耀兎銀揚照軫之旌旗布先庚之條貫風行<lb/>
千里庭迅三吾某喜滌籕之辰良即盍簮而申慶亟馳泓<lb/>
<pb n="KR4d0365_SBCK_008-15a"/>
頴預訊轅和<lb/>
　　　回前人<lb/>
懐<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>湘源荣分半竹飛書楚觀光挹前茅爲華緑净之江<lb/>
山猶帶紫清之烟霧沸歡聲於稚籜浮喜氣於寒薌瞻鵉<lb/>
鵠於北平跫然撃節爲雲龍於東野喜甚執鞭槀秸占酧<lb/>
輪囷覿謝<lb/>
　　　請雷州虞守<lb/>
領<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>海邦低簮楚觀太史紬金石契闊十年故人逢瀟湘<lb/>
㑹并一日喜來今雨碩欵清風<lb/>
　　　送前人别礼<lb/>
<pb n="KR4d0365_SBCK_008-15b"/>
剪燭空凉喜話巴山之雨觧維浩渺莫追𬈑海之風隃聞<lb/>
傳皷之麾呵曷䆒執祛之繾綣折梅花於岣嵝愧我騷騷<lb/>
随雲氣於蓬萊爲君娓娓<lb/>
　　　回諸郡守冬<lb/>
陽氣應黄鍾時哉南至兵衞森畫㦸貺我東風昭黼黻於<lb/>
魯臺嘘塵埃於楚觀恭惟某官陽明人物雷動聲名䴡曉<lb/>
旌旗照映壼氷之㓗行春皷角發舒圭影之和近七日之<lb/>
朋來進三朝之元㑹某坐馳梅影隃借芸香宫線添長正<lb/>
<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔於把綉雲門入奏惟洗耳於歌襦<lb/>
　　　回諸郡送年酒<lb/>
<pb n="KR4d0365_SBCK_008-16a"/>
開荆楚之畫鷄舊梅如夣賦蘇州之清燕新麯生香挹宫<lb/>
錦之淋漓醉屠蘇之先後從太守楽知同元日之春爲細<lb/>
民斟願廣東風之賜<lb/>
　　　回諸郡賀年<lb/>
條風開獻節雄律鳴春㦸衞森清香雌堂䴡暁茨梁介祉<lb/>
草水生輝恭惟某官氣度陽明精神雷動玉珂舊影光揺<lb/>
白獸之尊皂盖清塵彩照蒼龍之角小聽歌𥜗之暖即來<lb/>
召綍之溫某坐閱一期隃曕五馬回車雲近方懐卭坂之<lb/>
思化犢日長尚味海瀕之譜<lb/>
　　　送徐權府折爼<lb/>
<pb n="KR4d0365_SBCK_008-16b"/>
舟泝鴈回載沭瀟湘之雨雲連燕寝渇陪桃李之春恐廢<lb/>
聽棠薄言羞藻乞爲寒水玉恨莫對於氷清走置錦屠蘇<lb/>
敢坐将於<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>渌<lb/>
　　　回前人請宴折爼<lb/>
㠶浦乍歸沭東風之飛錦鈐齋相望荷北海之開樽清來<lb/>
畫㦸之香緑折瓊芝之草碧筩隃卷如坐使君之林玉案<lb/>
無酧有愧美人之綉<lb/>
　　　回前人送轉官折爼<lb/>
影縻下隰奚𥙷毫釐歩進貟階忽僥分寸正自憐於磨蟻<lb/>
乃特枉於緘魚感折寄之慇懃佩相期之汗漫共明日千<lb/>
<pb n="KR4d0365_SBCK_008-17a"/>
里肯分此光賦終日七㐮若何爲報<lb/>
　　　回前人送冬<lb/>
陽氣應黄鍾時哉南至兵衞森畫㦸貺我東風昭黼黻於<lb/>
魯雲嘘塵埃於楚觀芸香在手梅意彌襟日表迎長正<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>
顔於把綉雷鼗入奏惟洗耳於歌𥜗<lb/>
　　　回柯權郡謝舉薦<lb/>
爲仲舉題坐彼羙監州薦侯喜有詩薄言報國度清風於<lb/>
燕寝洒今雨於鴈回大丈夫即真佇膺莵<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>我郷人未免<lb/>
聊謝貂䄖<lb/>
　　　回前人賀得贑<lb/>
<pb n="KR4d0365_SBCK_008-17b"/>
對<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嵝之行雲何功将指沭空同之新雨爲飬叨恩志甫<lb/>
遂於循陔音首勤於傳驛某官以錦裳手誦緇衣詩王事<lb/>
靡塩豈敢定居同心心而體國君子不匱永錫爾類推老<lb/>
老以及人遂令回卭坂之車亦猥捧江城之檄某感深烏<lb/>
哺愧甚鵜濡顧影躊躇漸有雲東西之迹懐人飛越相望<lb/>
斗南北之輝<lb/>
　　　回李潭倅謝上<lb/>
渥渙紫泥光紆朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>蓬萊雲氣随太祝之輕裘湘水月明<lb/>
照監州之緹軾兹慿回鴈薄謝來魚某官大雅孤標真清<lb/>
偉度玉珂金鑰聮天上之神仙青壁銀濤重湖南之賔客<lb/>
<pb n="KR4d0365_SBCK_008-18a"/>
佇携風幘歸趂屋靴某隃奉<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>花相輝芳杜拂山尖之科<lb/>
斗敬袭清霜聽江上之琵琶更傳白雪<lb/>
　　　回諸郡倅賀冬<lb/>
九寸黄鍾律和動緹帷五丈畫堂旗春生錦叚芸香在手<lb/>
梅意彌襟某官氣類陽明精神氷㓗𢋫庾樓之曲聲徹雷<lb/>
鼗續湓浦之吟文裁宮線清露曉濡於驥尾韶風夜度於<lb/>
鴛行某隅綉何工屏泥借潤瀟湘波暖照明月於胡床<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>
嵝烟寒倚行雲於仙韈<lb/>
　　　回諸郡倅賀正<lb/>
攝提貞孟陬青規絢綵風流半刺史朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>生輝陽德斯升<lb/>
<pb n="KR4d0365_SBCK_008-18b"/>
元氣之㑹恭惟某官聲名雷動氣度春溫緹軾清塵色照<lb/>
蒼龍之角玉珂舊影光揺白獸之樽小分千里之辰旌即<lb/>
下十行之卯詔某坐驚歲始隃賛州端波暖江湖未趣東<lb/>
西之駕風和山水相望南北之樓<lb/>
　　　回諸簽幕賀冬<lb/>
黄鍾陽氣應緹幔香深氷壼幕下清彩毫燠轉芸香在手<lb/>
梅意彌襟某官氣類陽明聲名雷動胸蟠五色卷舒宫線<lb/>
之紋音度尢韶出入雲和之瑟小分光於烏幕即翔舞於<lb/>
鴛行某軫野相望綉隅何𥙷招呼和氣隃㸔仙韈之華上<lb/>
下春輝宻賛賔帷之勝<lb/>
<pb n="KR4d0365_SBCK_008-19a"/>
　　　回諸司諸郡幕賀正<lb/>
閱鷄户之年頓驚元日賞龍門之雪隃企光風暖透荔芸<lb/>
意行蘭芷某官聲名雷動氣度春融緑幕生輝光照龍杓<lb/>
之彩朱絃奏雅音諧鳯律之陽衣冠小立於金臺環珮即<lb/>
趍於玉府某相逢甲換猶喜寅同夜醉曉行漸作江湖之<lb/>
隔雲飛川泳永言霄漢之期<lb/>
　　　回施帥凖送别<lb/>
望氷壼於幕下遥結飛霞映赤字於山尖喜來垂露寵先<lb/>
一介禮後七襄某官氷雪孤標雲霄名閱玉珂金鑰接江<lb/>
左之衣冠青壁銀濤賛山南之鼎軸籌帷小駐輦路遄歸<lb/>
<pb n="KR4d0365_SBCK_008-19b"/>
某服膺夾袋之儲决意緇衣之好南轅北轍迹遽隔於江<lb/>
湖左弭右鞬心相期於霄漢輪囷欲謝槀秸是慚<lb/>
　　　回洪凖遣到任<lb/>
衮鉞掄材油幢䟽渥花明湘水分曉月於紅牙柝静郾城<lb/>
生春風於色筆一箋愧後六<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>施先某官威鳯鳴陽神駒<lb/>
奔電貂金奕奕發五彩之芝英簮玳翹翹結九歌之蘭佩<lb/>
小駐清壼之下即陪赤舄之東某隃企芳塵喜聞新雨從<lb/>
軍古云楽剩羡燈碁織女不成章莫酧裳錦<lb/>
　　　回趙檢法<lb/>
馳絲無𥙷愧行湘水之春賛幕多竒逺洒縉雲之雪施先<lb/>
<pb n="KR4d0365_SBCK_008-20a"/>
一介禮後七襄某官瑚璉英姿泉阿神物洛陽龍門之清<lb/>
賞吞吐風雲軒轅鳯楽之妙音鏗鍧金石小㳺緑水近即<lb/>
紅雲某乆徯寅同未諧辰見<hi>云云</hi>
　　　回諸郡教官賀冬<lb/>
吹琯動浮灰時哉南至講道出新貫貺我東風挴意彌襟<lb/>
芸香在手某官精神氷凛氣類陽明文鐸聲揚一片雲和<lb/>
之瑟書氊色䴡五花宫線之紋徑携三鱣之春入慶六鰲<lb/>
之曉某何功把綉徒愧織裳<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嵝烟寒自笑庭楊之影瀟<lb/>
湘波暖第傳泮藻之清<lb/>
　　　回諸郡教官送别<lb/>
<pb n="KR4d0365_SBCK_008-20b"/>
星馳隰轡空浮棘影之塵日麗堂氊喜邇槐隂之翠輒慿<lb/>
回鴈占謝來魚某官蓬萊文章華岳瑚璉曉開雲杏纚纚<lb/>
聲猷清蒞泮芹源源教思聊汲清湘而変鄒魯行瞻黄繖<lb/>
而講唐虞某将指何功同心有味南轅北轍迹似逺於江<lb/>
湖左啚右書情相期於霄漢<lb/>
　　　回桂陽劉教授<lb/>
日麗鱣堂喜近枌榆之翠星華鴈嶠有來芹藻之清知在<lb/>
歲寒舞慚地窄謂草木吾味賦聊誦於梅花母金玉爾音<lb/>
振隃聆於杏鐸七㐮匪報三宥爲荣<lb/>
　　　回林教授<lb/>
<pb n="KR4d0365_SBCK_008-21a"/>
時雨鶴峯新𬎼度暁清風鴈嶠塵臬生秋不言而意已傳<lb/>
未識而氣先感謂草木吾味賦聊誦於梅花母金玉爾音<lb/>
振隃聆於杏鐸<lb/>
　　　回張教授<lb/>
春滿鱣堂覃藻芹之教思書來鴈嶠出草木之味言先舉<lb/>
所知豈非吾碩南轅北轍迹遽逺於江湖左弭右鞬心相<lb/>
期於霄漢<lb/>
　　　回胡山長<lb/>
挹西山之新雨如見其人納北窓之清風喜有此客亟慿<lb/>
回鴈占謝來魚某官蓬萊文章華岳瑚璉曉開雲杏文采<lb/>
<pb n="KR4d0365_SBCK_008-21b"/>
九霄清照川花書香五色重濯濂泉而浴洙泗行趍廣厦<lb/>
而講唐虞某恍舊綉之濡絲捧<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>花之盈䄂永爲好也愧<lb/>
莫稱於報瓊能無誨乎尚有聞於振鐸<lb/>
　　　回邢山長<lb/>
開帝舘之雲秋𬎼度曉織天孫之錦晴綺絢空一介施先<lb/>
七襄禮後某官岷峨鋒鍔蓬萊文章紅杏碧桃艶神仙於<lb/>
天上粉墻紫界重賔客於湖南小對簷花即歸院柳某幸<lb/>
償未見且賀寅同自笑黔驢難䇿再衰之鈍相逢衡鴈碩<lb/>
聞三益之規<lb/>
　　　回衡州江判官<lb/>
<pb n="KR4d0365_SBCK_008-22a"/>
從軍帷幄欣雲近於蓬萊贈我瓊瑶　施先<lb/>
一介禮後七襄某官玉尺懸氷金莖㵸露紫霄縻頂扶揺<lb/>
𬈑海之風緑水飄纓談笑郾城之月佇㸔飛鶚即遂簉鴛<lb/>
某欣捧色絲有華舊綉擷瀟湘之草隃寄鴈回望江漢之<lb/>
雲莫将貂報<lb/>
　　　回趙判官<lb/>
芙蓉幕畫見推三語之清桑梓年情僅效一言之鴈舞䄂<lb/>
方慚於地窄織裳乃逐於雲來瀟湘逢故人薄酧今雨霄<lb/>
漢瞻佳士徒竚下風<lb/>
　　　回郭判官<lb/>
<pb n="KR4d0365_SBCK_008-22b"/>
雲近熊山有美芙蓉之影書來鴈嶠頓生杜若之香三語<lb/>
施先七襄愧後某官珊瑚文采氷雪聦明空冀北之群神<lb/>
行贔屭望湖南之幕鋒淬鉅鉟小賛凝森遄班清切某偶<lb/>
諧聚軫多幸同寅意重氷清深謝宜敖之句贈隆錦織莫<lb/>
酬㓜婦之辭<lb/>
　　　回陳撫属張監倉<lb/>
馳絲何𥙷愧岣嵝之春風畫幕多竒賁瀟湘之華月施先<lb/>
一介禮後七襄某官絶俗精神識時俊傑洛陽龍門之清<lb/>
賞吞吐雲烟軒轅鳯樂之好音鏗鍧金石少凭玉帳即覲<lb/>
璧璫某多幸寅同有懐未見南轅北轍迹似間於江湖左<lb/>
<pb n="KR4d0365_SBCK_008-23a"/>
弭右鞬心相期於霄漢<lb/>
　　　回黎知録李司理<lb/>
驅馳逺使空搴杜若之雲俊逸叅軍辱贈梅花之雪舞慚<lb/>
地窄知在歲寒某官巧鑄鉅鉟清摩贔屭剛風度筆廣平<lb/>
賦之淋漓寒露照襟何遜詩之洒落小需鞠草即㸔攅花<lb/>
某共客瀟湘期君霄漢重緹錦叚莫酬明月之珠空羡紫鱗<lb/>
擬結横江之網<lb/>
　　　回永州司理司戸<lb/>
梅花鐡石心相知巳晩金薤琳琅字多謝何厪味也同吾<lb/>
惠而好我緇兮又改嘆舞䄂之地寒白也不群喜録屏之<lb/>
<pb n="KR4d0365_SBCK_008-23b"/>
天近<lb/>
　　　回謝司法<lb/>
星馳周隰将爲飬以懐歸春度燕臺乃覧輝而來下載慿<lb/>
回鴈薄謝來魚某官華岳清氷海水明月鏗鍧金石軒轅<lb/>
鳯楽之好音上下風雲洛陽龍門之清賞小吟蕖緑徑照<lb/>
藜青某夙幸同寅隃贍聚軫南轅北轍雖遽隔於江湖左<lb/>
弭右鞬正相期於霄漢<lb/>
　　　回諸縣宰賀冬<lb/>
觀臺雲物曉㸔五色之書彭澤風流春度一同之詠駢花<lb/>
委艶芳杜生香某官氣類陽明精神氷㓗霞飛錦織卷舒<lb/>
<pb n="KR4d0365_SBCK_008-24a"/>
宫線之紋春落弦聲上下雲和之瑟佇翔鳬影晋簉鵷行<lb/>
某迩只畫簾翛然隅綉撫庭楊於岣嵝空負分隂培浦柳<lb/>
於瀟湘隃㸔一碧<lb/>
　　　回諸縣宰賀正<lb/>
攝提貞孟<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>八荒開夀連城得茂宰萬象皆春花柳無私<lb/>
茨梁有慶某官聲名雷動韻度天和文艶錦機光照龍杓<lb/>
之彩風生玉軫音諧鳯律之陽舒舒蒲榖之香進進蓬萊<lb/>
之武某坐驚甲換猶喜寅同為秋浦官孰禦春風之舄送長<lb/>
沙客相望明月之舟<lb/>
　　　回衡山趙宰孟傃<hi>謝舉陛陟</hi>
<pb n="KR4d0365_SBCK_008-24b"/>
效顰一鶚力何𥙷於培風照眼雙鳬手忽承於垂露一謙<lb/>
過矣三復跫然某官文采珊瑚歌聲金石融峰九千餘丈<lb/>
氣埒青蒼郎垣二十五星光生銅墨裒時正直簡在凝嚴<lb/>
某借助鞭長汲清綆短頌言美瑞知麟鳯之在郊趣覲通<lb/>
明戒鸞凰兮先路<lb/>
　　　回善化韓宰<lb/>
出宰山水縣喜調新琴爲織雲錦裳有華舊綉載慿回鴈<lb/>
占謝來魚某官玉尺清方金莖晶潤融峰九千餘丈氣埒<lb/>
青蒼郎垣二十五星光生銅墨暫翔鳬影佇入鵷行某自賀<lb/>
寅同豈云未見姢姢一碧共㸔貫索之沉耿耿七襄莫效<lb/>
<pb n="KR4d0365_SBCK_008-25a"/>
聯珠之報<lb/>
　　　回鄠縣爰宰<lb/>
移綉波濤愧将絲轡出宰山水先度絃歌隃寄鴈回敬酧<lb/>
魚遣某官琳珪清越氷雪聦明雲傍碧桃千丈蓬萊之光<lb/>
氣月明緑野一簾秋浦之清風小種縣花佇歸院柳某俯<lb/>
慚舊斧仰辱聯珠味黄絹之辭永爲好也乏貂䄖之報受<lb/>
言蔵之<lb/>
　　　回牧縣郭宰<lb/>
舊綉塵深閱八<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>於楚觀晝簾花度飛五朶於雲陽新雨<lb/>
同心清氷照目某官光華尚錦盤錯投刀横巴水之野舟<lb/>
<pb n="KR4d0365_SBCK_008-25b"/>
肯煩期㑹聞楚萍之更鼓終覺分明迩只鳬飛翩其鵠立<lb/>
某馳驅技短嗟切意長皎皎織女終不成章駕言匪報駪<lb/>
駪征夫每懐靡及尚克相規<lb/>
　　　回湘潭張權縣<lb/>
雲移松影調新韻於宓堂春滿桃隂來清風於周轡懐哉<lb/>
今雨遺此華星小生欲相吏耶碩同衷恊丈夫即爲真耳<lb/>
佇聽除音一水姢姢七襄耿耿<lb/>
　　　回求興趙權縣<lb/>
鶴岑琴好相望明月之心鴈嶠書來不隔同年之靣以雍<lb/>
容之雋軌将慷慨於公車北轍南轅遽江湖之相逺左鞬<lb/>
<pb n="KR4d0365_SBCK_008-26a"/>
右弭尚霄漢以爲期占對甚臯垂孚爲寵<lb/>
　　　回瀏陽任丞<lb/>
晴紋照綬曉入新花逺素飛雲春回舊綉辱施先於一介<lb/>
愧禮後於七襄跂天孫之織雲莫将瑶報望美人兮明月<lb/>
尚藉瑱規<lb/>
　　　回寕逺簿到任<lb/>
地鄰棲鳯喜聆千玉之吟風度鳴鸞恍聽九韶之奏縣花<lb/>
出色汀若生香然太乙之藜佇聽令業織天孫之錦莫敵<lb/>
腴施<lb/>
　　　回浟縣趙簿衡陽易尉<lb/>
<pb n="KR4d0365_SBCK_008-26b"/>
馳隰無功愧行雲於岣嵝佐琴有韻捧明月於瀟湘小車<lb/>
來映於縣花春佩相輝於岸芷某喜瞻聚軫樂在同寅北<lb/>
轍南轅漸覺江湖之隔左鞬右弭尚爲霄漢之期<lb/>
　　　回衡陽歐陽尉<lb/>
挹春花於拂綬喜見青撑垂星字於乗槎有華緑净重此<lb/>
湖南之賔客美㦲日下之神仙牡轡何功自笑再衰之技<lb/>
貂䄖莫報更求三益之規<lb/>
　　　回楊料院<lb/>
司㑹名藩有美同年之子委書下隰聿來異事之僚峩簮<lb/>
玳於賔筵粲糜瓊於騷圃湖南幕貴良懐支使之賢水北<lb/>
<pb n="KR4d0365_SBCK_008-27a"/>
價高寕乆山人之索遥慿回鴈隃謝來魚<lb/>
　　　回宋稅院萬年<lb/>
篁竹嘯鼪䑕僅免失刑岣嵝挐虎螭劃傳得句怒飛鐡畫<lb/>
光照錦機撫劍首於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園敢當一吷間簫聲於赤壁莫遂<lb/>
倚歌<lb/>
　　　回劉學録<hi>胡石壁客</hi>
我馬維駒訪岣嵝之竒字有鶯其羽發蓬萊之妙音亦來<lb/>
見我乎甞有此客否某人語洗烟火書籠山川張生手持<lb/>
石鼓文氣涵緑净揚雄自有河東賦聲透明光亟呼熊耳<lb/>
之雲立近鰲頭之日某味同草木影合江湖扶揺萬里南<lb/>
<pb n="KR4d0365_SBCK_008-27b"/>
𬈑相期汗漫上下四方東野此意輪囷<lb/>
　　　通交代廖提刑邦杰<hi>號恕齋</hi>
共審䟽恩象魏易節熊湘星度天囷光照武陵之雪風生<lb/>
春綉神開衡岳之雲翠蕩凌烟華絲絢曉恭惟某官傳心<lb/>
正學行世清規雲霄閥之高寒蜿蜒浦劍湖海樓之突兀<lb/>
坱圠參旗屹砥柱於中流行大車於九軌出擁康沂之駕<lb/>
入提建禮之門犀監重弓武絢将軍之電金曹曵組輝聯<lb/>
湏女之珠佩聲雜遝於蓬萊麾影横斜於牛斗誰謂寒露<lb/>
清氷之勝屑爲春山暑露之行收海苦之波濤定夫正學<lb/>
布淛江之雨露朱子常平便當跨汗漫而擺雷硍于以經<lb/>
<pb n="KR4d0365_SBCK_008-28a"/>
駘蕩而出馺娑属天顔之西顧念民命于南維不有仁人<lb/>
孰長王囯乃輟神仙扵海上乃移星宿于軫中惟君子之<lb/>
祥刑自聖門之恕學推廣不冤之條貫發揮無訟之本原<lb/>
轉陽和扵芙蓉薜荔之間沛生意扵槢椄桁楊之外盖以<lb/>
臯䕫之長者而行孔孟之本心皇華咨度咨詢盡展平反<lb/>
之業清問惟明惟畏即陪啓沃之聯某乆把短鑱偶塵綉<lb/>
斧撫王事而集苞𣏌坐隔白雲望美人而結幽蘭喜逢今<lb/>
雨俯仰十年之同味夤縁百世之交情尊叱馭陽回車豈<lb/>
是秋春之鴻燕貢弹冠朱結綬尚将上下扵雲龍舌筆踈<lb/>
單衷旌揺曵<lb/>
<pb n="KR4d0365_SBCK_008-28b"/>
　　　與袁州安守到状<lb/>
叨符便飬假道言歸西水分江喜接九河之潤東雲捲雨<lb/>
重瞻三峽之春即遂樞趍預深欣忭<lb/>
　　　回袁守不赴請<lb/>
馳白雲之下幸甚假途卷今雨而來言将授舘華髪之典<lb/>
刑甚厚清風之籩豆有加薄言還歸何速卭崍之馭碩安<lb/>
承教第懐䑓峽之春方命負慚嗣音抒謝<lb/>
　　　回交代權贑州孫提刑炳炎<lb/>
南節易麾爲慈親而拜命西臺就牧屈膚使以論交温朝<lb/>
花雨别之盟借堂草春暉之色施先一介禮後七襄恭惟<lb/>
<pb n="KR4d0365_SBCK_008-29a"/>
某官大雅風流真清人物氷懸雪跨吐吞禹穴之玉書鳯<lb/>
躍韶鳴鏗戞天台之金賦雷轟歘起山立徐行巍冠參卿<lb/>
月之班雜珮峻郎星之直侍女護衣鷄人傳箭擬翠殿之<lb/>
賦詩衞兵森㦸燕寝凝香肯芝山之携酒豈弟十萬家之<lb/>
春意精神三百里之湖光前席興思此佳吏部西人則曰<lb/>
真好監司寕遲履接於星辰便報綉行於霄漢春風扉影<lb/>
草卧桁楊夜雨灘聲雲銷貫索暫屈玻瓈之六轡更聯虹<lb/>
玉之半符昔清獻典州而三川之琴有韻而濂溪行部則<lb/>
五嶺之獄無冤每惟八境之有縁皆著兩賢之遺迹盛徳<lb/>
可稱於百世明公乃合於一人麾蕩照江劍刀易俗玉節<lb/>
<pb n="KR4d0365_SBCK_008-29b"/>
青絲䌫小駐虎頭白馬金盤陀遄陪豹尾某無功将指有<lb/>
味陳情王陽回刺史車庶乎爲子毛義捧郡守檄專以爲<lb/>
親昔随振鷺之英㳺今忝傳龜之雅好夣回舊綉恍慚揚<lb/>
秕之前手把新符早托絶塵之後㑹趣綸之來下辱飛檄<lb/>
之逺臨皇華之禮有加南陔之詩復作安有十一州之㢘<lb/>
察屑爲二千石之交承行縣録平反喜不隔望雲之舎詣<lb/>
府受約束碩遂依近月之臺舌筆單踈衷旌揺曵<lb/>
　　　回陳侍郎篤齋<lb/>
回車卭坂請自效於林烏得郡江南取巳捐之竹馬綢繆<lb/>
錦製緹襲衮華恭惟某官麾斥八極之風雷卷懐九天之<lb/>
<pb n="KR4d0365_SBCK_008-30a"/>
星斗古靈䄂中之槀屡薦時賢温公洛下之評不遺人物<lb/>
遂使忝求芻之寄從而諧啜菽之私某半竹奚堪<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>花甚<lb/>
寵想五𤱔青山之樂碩請訂金懐四方明月之詩曷酬贈<lb/>
璧<lb/>
　　　賀曽京尹淵子<hi>號留逺</hi>
露綸渙渥星履陞華東澗西瀍冠十連之元帥南昌北斗<lb/>
表六典之地官丹屏雲開紅牙日䴡某官抉分雲漢吞吐<lb/>
江湖直氣摩空金天晶之錯落清規照世玉井水之甘寒<lb/>
自<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>於鸞聲遄峩峩乎豸角文章大手南豐先生政事<lb/>
十條小范老子䄂出摩霜之鉞坐吟捲雨之簾真侍從歸<lb/>
<pb n="KR4d0365_SBCK_008-30b"/>
拜於甘泉慈父母來臨於京兆乃由太乙徑陟文昌水懸<lb/>
雪跨而朝望孚日暖潮平而民氣樂<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>衣冠於建禮坐鎮<lb/>
千畿籌帷幄於延和遄歸兩地某喜傳除綍阻趂賀綦五<lb/>
緯明霄望龍泉之秋色九河流潤懐虹翠之春暉<lb/>
　　　回曽主簿清老<hi>曽王堂秀溪之孫</hi>
千里明月隃企停鸞一字華星劃開湧翠恵而好我粲然<lb/>
有文某官地胄穹華天資潤美北平王之閥閱梧竹蒼蒼<lb/>
東山氏之衣冠芝蘭奕奕盍騎麒麟而凌厲乃從猿鶴以<lb/>
徜徉展也怒飛翩其孰禦某頃馳楚傳切志綿田卭坂回<lb/>
車庶乎爲子江城捧檄正以便親永懐寸草之睴更感粲<lb/>
<pb n="KR4d0365_SBCK_008-31a"/>
花之寵式相好矣莫酧錦綉叚之華遡洄從之如此玻瓈<lb/>
江之碧<lb/>
　　　回吉州權府賀新除<lb/>
某寖䟽棨座倐𬒳絹封身到木天誤辱九重之眷詞垂金<lb/>
薤過蒙十部之臨方切循墻敢勤褒衮盖如庸晚徒抱迂<lb/>
愚山林自分於投深畎𤱔空存於愛上朝清道㤗幸遭際<lb/>
於明時小徃大來慶挽回於正氣猥令忝竊例沐登崇恭惟<lb/>
某官瑞毓長庚福移子駿家有甘棠之笏凛凛典刑人蒙<lb/>
别駕之春陶陶生遂適郡符之𥘉綰覩帝綍之誤頒盖惟<lb/>
大夫之曰賢遂令小子之有造正朋一字恐慚讀秘閣之<lb/>
<pb n="KR4d0365_SBCK_008-31b"/>
書肅使載還尚擬致監州之謝<lb/>
　　　回吉守李寺丞芾<lb/>
光膺芝檢榮剖竹符吉爲大邦望二天之正急公有異政<lb/>
爲百姓而一來新令風馳歡聲雷動恭惟某官雪山氷壑<lb/>
天球河啚居南岳風土之竒夙鍾清淑得西堂議論之正<lb/>
綽著典刑早啓雋途荐升華貫天官宫正持衡稍食之平<lb/>
穡臣司農挈領扈丞之重惟絶海迅颿可以開鯨浸惟倚<lb/>
天長劍可以破浮雲故當搶攘杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>之秋常任撫字澄清<lb/>
之寄昔四郊洶洶帝每興當饋之嗟今二水湯湯公迄收<lb/>
按堵之效惟我廬陵郡之劇爲今東蒙主之難莫非王事<lb/>
<pb n="KR4d0365_SBCK_008-32a"/>
我獨賢勞旁諸縮手所謂世臣必有喬木上遂傾心向來<lb/>
二千石之除曽擬六一翁之里惟蒼生之有福故珠浦之<lb/>
重還期㑹餘間雖異坡老作詩之舊道理最大喜聞韓王<lb/>
有徳之言今庶㡬乎侯來暮矣青原鷺渚未容坐席之溫<lb/>
紫殿鵷班正恐召環之速某幸備受㕓之數得同載道之<lb/>
歡已進迓於前驅乃退慚於後至欲陳情而未果先賜汗<lb/>
而謂何謝劉公𥿄書姑附鴻翔之便望皇甫壁記即修燕<lb/>
賀之恭嚮戀罙深敷陳罔旣<lb/>
　　　回前人<lb/>
某荐蒙顓翰再遺駢緘辭遜一出於肺肝義理各存於肯<lb/>
<pb n="KR4d0365_SBCK_008-32b"/>
棨螺浦之珠旣去復返足以爲竒夜光之璧無因至前受<lb/>
之甚懼輒裁尺素庸叙寸丹仰兾融清俯垂澄察<lb/>
　　　回前人送冬禮<lb/>
周曆紀正魯臺書至袴謡雷動恰先七日之來棨座春生<lb/>
共慶一陽之長頌聲盈耳和氣滿城某未薦賀言猥厪餽<lb/>
禮岸容待臘正棲寂寞之濵谷律先春多謝溫存之貺赧<lb/>
然登受略此控酧餘俟别陳仰干情亮<lb/>
　　　回黄主簿<lb/>
伏以春華如水驚三紀之流光夏緑滿園又一年之𥘉度<lb/>
方拾薪而煑瀑即嚼茗而嚥花敢意一謙有來多貺厚之<lb/>
<pb n="KR4d0365_SBCK_008-33a"/>
厨珍以起其牢落将之篚实以申其慇懃童喜相誇爲里<lb/>
中之羊酒児癡不了笑門外之桒蓬拜而受之我之懐矣<lb/>
輪囷感臆拍塞謝言<lb/>
　　　回監魁錢昇叟賀新除<lb/>
某偶膺光寵实沐庇庥将爲行人之辞先承君子之餽樽<lb/>
來工部有光臨别之桮荷鵝贈右軍以比大鳴於鴈木登<lb/>
嘉以徃感徳惟深姑此占酧嗣容禀謝<lb/>
　　　賀府簿錢昇叟<lb/>
兹審錫命中朝職書大府宻運良畫恊賛大功伏惟慶愜<lb/>
某正深蒙頼倍切忻愉亟此叙賀切㦲委照<lb/>
<pb n="KR4d0365_SBCK_008-33b"/>
　　　回大庾縣尉刘天聲<lb/>
昨因歸鴈獲附殷勤歲月如馳曠音弗嗣五朶雲箋翩翩<lb/>
復來山林郍記𥘉度桒梓拳拳黼藻过矣就審一麾知巳<lb/>
三尺司平楊州梅花何如庾嶺本色吟哦小駐倚聽横飛<lb/>
庭实磊落分不得拜興言逺意若之何速之粛使知慚㐮<lb/>
拜不敏何當裔状<lb/>
文山先生全集卷之八終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_009-1a"/>
文山先生全集卷之九　文集<lb/>
　　記<lb/>
　　　吉州州學貢士荘記<lb/>
物之在天地間自銖粟以上莫不有主名獨貢士荘所儲<lb/>
以擬夫三歲大比士之送上春官者有司不知誰宜得之<lb/>
取什伯於千萬亦無敢自必爲巳得其予奪之殆有物焉<lb/>
逸史稱隋末一書生所居抵官庫有數萬錢欲取之神人<lb/>
訶之曰此尉遲公錢也泉者天之利噐惟天能以與人則<lb/>
夫任貢士荘者殆爲天守利噐以俟夫天之所以與人者<lb/>
充是心以徃真無所爲而爲之其爲仁豈不至而爲義豈<lb/>
<pb n="KR4d0365_SBCK_009-1b"/>
不盡乎咸淳六年簡池趙君必禴來爲廬陵教授作興斯<lb/>
文教飬畢具則按貢士荘之舊稽其所出内歲錢榖㡬何<lb/>
廬陵士甲江右一科數路資送四五百人裒多益寡稱物<lb/>
平施末之云耳於是有増田之議一之日置尹氏租爲米<lb/>
八十斛二之日置彭氏租爲米一千一百九十二斛趙君<lb/>
猶以爲未足則曰傳而益之其來者之事哉添差教授番<lb/>
陽程君申之繼至相與詣郡請蠲賦吏持難易閣弗下永<lb/>
嘉繆侯元德甫下車二君申其請侯慨然曰柰何與吾黨<lb/>
校瑣瑣乎復之不崇朝予聞而異之以爲侯與廣文之用<lb/>
心皆所以奉天道之不及者也古之爵人言必稱天國家<lb/>
<pb n="KR4d0365_SBCK_009-2a"/>
謹惜名噐自他蹊者悉名僥倖惟進士科使四方寒畯操<lb/>
觚而進付得失於外有司而定高下於殿陛之親擢公卿<lb/>
大夫繇此其選當是時天子宰相一不得容心於其間予<lb/>
嘗謂今世惟科舉一事爲有天道行焉士脩於家試於郷<lb/>
如探籌然以信夫天命之所遭而爲貢士計者積倉褁糧<lb/>
共其道路先事而爲之備随天命之所與而後與之是心<lb/>
也豈復有内交要譽之私哉予故曰皆所以奉天道之不<lb/>
及者也是宜書且夫取士於天下將以爲天下用人之常<lb/>
情其窮也不爲利疚則其逹也不可以非義屈後之臨大<lb/>
節㫁大事决非異時簞食豆羔見於色者之所能也夫使<lb/>
<pb n="KR4d0365_SBCK_009-2b"/>
郡國上其賢能而漢人續食之意隱然寄於學校士得以<lb/>
直走行都而無僕馬後顧所望於人也輕則所以全於巳<lb/>
也大是邦學者世修歐周之業人負胡楊之氣如有用我<lb/>
執此以徃是舉也世道㣲有頼焉盖益可書也巳是荘創<lb/>
始於尚書胡公槻隷于學者米二千二百斛有竒前丞相<lb/>
葉公夣鼎爲郡増六百三十斛有竒前教官黄君愷伯増<lb/>
一千三百六十斛有竒前趙侯典椯増四百一十斛有竒<lb/>
自二教創後施君郁鄭君師臯増二百五十斛有竒合今<lb/>
所増通爲米六千一百斛有竒以學諭提點荘事劉少南<lb/>
張敏子云八年八月記<lb/>
<pb n="KR4d0365_SBCK_009-3a"/>
　　　吉州右院獄空記<lb/>
吉州右司理院廼開慶元年五月獄空九月又空明年五<lb/>
月又空吉爲州凡三獄曰州院曰左司理院右院其一也<lb/>
方千里之國未易爲理而物之不齊其情固然省刑罰止<lb/>
獄訟賢者雖欲爲之而格於其勢之所不可長老傳說以<lb/>
爲自南渡百餘年惟乾道庚寅嘉定甲申獄嘗空乾道事<lb/>
不知何如嘉定間南昌張别駕𬒳㫖攝廬陵郡初張宰清<lb/>
江得米南宫獄空二字勒諸珉以詔不朽洎來吉摹本遍<lb/>
付諸獄不三月遂皆以空告由今推之爲長民者一念之<lb/>
善感召和氣可也上有所好下從而逢之是未可知夫以<lb/>
<pb n="KR4d0365_SBCK_009-3b"/>
百餘年兩見之事可謂稀闊而其可疑又如此然則雖謂<lb/>
之絶無僅有可也今司理君爲政寛允嘗平反死事二法<lb/>
應賞君不自以爲功當路論功亦不及人謂君超然利害<lb/>
之表君曰吾盡吾心而巳而何賞之較君實有愛人利物<lb/>
之心哀矜庶獄無所不用其至人人自以爲不冤獄空遂<lb/>
爲常君書三考候代者未至歲月有竒獄空之事其二在<lb/>
考内其一在候代時院之設乆矣官此者㡬人得闕而來<lb/>
受替而去其間可紀之盛百餘年僅僅兩見今君受任三<lb/>
考巳能配此曠絶之蹤而書滿巳後迄臻三美君職於其<lb/>
事可謂無愧矣此而不書後將何觀雖然予嘗上下世變<lb/>
<pb n="KR4d0365_SBCK_009-4a"/>
觀之自畫象之化逺人心之樸日以散惟成康時曰刑措<lb/>
不式漢文時㡬致刑措下此則唐𥘉死囚歸獄之事人以<lb/>
爲竒盖唐虞後至今三千餘年而㫁獄之省數不過三四<lb/>
海之大兆民之衆不可以一院比也然聖人得國而爲之<lb/>
持之以道使民遷善逺罪而不自知其效驗近卜於期月<lb/>
三年而逺亦不過於必世夫古今刑措之日旣如此其難<lb/>
而區區空一院之獄又如此其不數聖人之志其遂不可<lb/>
行邪雖然由君之事則百餘年間職業之可書曽不一再<lb/>
而君以歲月爲之有餘天下事信不可爲乎神而明之存<lb/>
乎其人此予所以𥘉爲世道感而以其尚可爲者深幸也<lb/>
<pb n="KR4d0365_SBCK_009-4b"/>
嗚呼君其母以自足哉君姓洪名松龍嚴陵人<lb/>
　　　龍泉縣太霄觀梓潼祠記<lb/>
龍泉邑治左出門行數百歩有太霄老子宫焉辛酉之春<lb/>
予登其巔四山拱趍天宇髙曠會令方營度作梓潼君祠<lb/>
邀予爲字曰元皇之殿旣爲從事六月殿成明年令若士<lb/>
以書諗曰役之𥘉興君寔來辱爲之書請卒記之邑爲吉<lb/>
上㳺山川清㧞民秀而文天聖以來髙科鼎鼎出有位至<lb/>
侍從以忠直自奮尚論文獻者歸焉維郴實接壌桴鼓數<lb/>
震令𥘉至適江上有警郴冦益乗以譟周旋軍旅不得以<lb/>
間事平令謂吾幸爲禮義邑雖倥偬不容不爲俗化地况<lb/>
<pb n="KR4d0365_SBCK_009-5a"/>
少須暇乎稽諸圗志庭廟鱗立吾黨之士獨無所敬祀會<lb/>
賔興詔下乃進諸生謀曰今三歲大比試者以文進將文<lb/>
而巳乎意必有造命之神執其予奪於形聲之表者盖元<lb/>
皇是也士之所自爲行爲上文次之神所校壹是法合此<lb/>
者陟違此者黜人謂選舉之權属之有司不知神之定之<lb/>
也乆矣蜀山七曲神所宅之國衣冠文物莾爲風塵惟神<lb/>
元命寔始吴會英靈赫赫將從君父所在而依之是以江<lb/>
湖以南神迹多著此固士之所當欽崇而景仰者舎而不<lb/>
祠惟缺典是懼議遂决予按詩曰相在爾室尚不愧于屋<lb/>
漏又曰昊天曰明及尔出王昊天曰旦及尔㳺衍夫人一<lb/>
<pb n="KR4d0365_SBCK_009-5b"/>
動之㣲必有神明焉得其情於幽隱易肆之地兹其所以<lb/>
體物而不可遺也惟經傳統謂之神未有所指名近世貴<lb/>
進士科士以得失爲病自元皇廟食於是始有司桂籍之<lb/>
説化書所謂九十四化變遷推移曠千百歲雖渉於不可<lb/>
測知然神生爲忠臣孝子殁爲天皇真人取士本末實昉<lb/>
於人心義理之正明有禮樂幽有鬼神果哉其不誣矣孟<lb/>
子曰天爵仁義忠信人爵公卿大夫古之人脩其天爵而<lb/>
人爵從之聖賢不語怪而教人先内後外未嘗非神之意<lb/>
神雖㳺於太虚而考德問業𥘉無戾於聖賢之言其在祭<lb/>
法茍有以明民成教宜與祀典則神之有祠豈緇黄之宫<lb/>
<pb n="KR4d0365_SBCK_009-6a"/>
之埒邑有先民典刑大冠逢掖争志䇿厲爲臣止忠爲子<lb/>
止孝此其内心固油然不自巳而况髙山仰止明神在前<lb/>
則其戒謹恐懼工力當倍他日㧞起諸生彬彬知名則居<lb/>
公卿大夫之位必將有仁義忠信之人令之此舉於人才<lb/>
甚有功於方來世道非無所關繫豈曰以區區科日望其<lb/>
人而惠徼福於神之一顧哉柌翼殿以廡丹堊具鍾鼓供<lb/>
噐如式像設居中内而父母婦子事親之道孝之属也外<lb/>
而待御僕從爲臣之道忠之属也費錢七十萬有竒十萬<lb/>
爲令俸餘裒多迄于城觀下古曰龍頭里因其名爲坊扁<lb/>
額校書郎姚君勉筆也令方爲逺者計㢘用積餘市田以<lb/>
<pb n="KR4d0365_SBCK_009-6b"/>
奉祠事繼今邑之士其受令之賜永永無斁令陳氏名昇<lb/>
三山人𥘉攝事繼辟今任云<lb/>
　　　文山觀大水記<lb/>
自文山門而入道萬松下至天圗晝一江撗其前行數百<lb/>
歩盡一嶺爲松江亭亭接堤二千尺盡䖏爲障東橋橋外<lb/>
數十歩爲道體堂自堂之右循嶺而登爲銀灣臨江最高<lb/>
䖏也銀灣之上有亭曰白石青崖曰六月雪有橋曰兩峯<lb/>
之間而止焉天圗畫居其西兩峯之間居其東東西相望<lb/>
二三里此文山濵江一直之大槩也戊辰歲余自禁廬罷<lb/>
歸日徃來徜徉其間盖開山至是兩年餘矣五月十四日<lb/>
<pb n="KR4d0365_SBCK_009-7a"/>
大水報者至時舘中有臨川杜伯揚義山蕭敬夫吾里之<lb/>
士以大學試羣走京師惟孫子安未嘗徃輙呼馬戒車與<lb/>
二客疾馳觀焉而約子安後至未至天圖畫其聲如疾風<lb/>
暴雷轟豗震蕩而不可禦臨岸側目不得徃視而隔江之<lb/>
秧畦菜隴悉爲洪流矣及松江亭亭之對爲洲洲故垤然<lb/>
隆起及是僅有洲頂而首尾俱失老松數十本及水者争<lb/>
相跛曵有偃蹇不伏之状至障東橋坐而靣上㳺水從六<lb/>
月雪而下如建瓴千萬丈洶湧澎湃直送乎吾前異哉至<lb/>
道體堂堂前石林立舊浮出水而如有力者一夜負去酒<lb/>
數行使人候六月雪可進與否圍棋以待之復命曰水㫁<lb/>
<pb n="KR4d0365_SBCK_009-7b"/>
道遂止如銀灣山勢回曲水至此而旋前是立亭以據委<lb/>
折之會乃不知一覧東西二三里而水之情状無一可迯<lb/>
遁故自今而言則銀灣遂爲觀瀾之絶竒矣坐亭上相與<lb/>
諧謔賦唐律一章縱其體状期盡其氣力以庶㡬其萬一<lb/>
予曰風雨移三峽雷霆擘兩山伯揚曰雷霆真自地中出<lb/>
河漢莫從天上翻敬夫曰八風捲地翻雷穴萬甲從天驟<lb/>
雪<g n="騣-凶+_鬯-匕">]□</g>惟子安素不作詩聞吾三人語有會於其中輙拍手<lb/>
捋鬚捧腹頓足笑絶欲倒盖有淵明之琴趣焉倚䦨踰時<lb/>
詭異卓絶之觀不可終極而漸告晚矣乃令車馬從後四<lb/>
人携手徐歩而出及家而耳目昡顫手足飛動形神不自<lb/>
<pb n="KR4d0365_SBCK_009-8a"/>
寕者乆之他日予讀蘭亭記見其感物興懐一欣一戚随<lb/>
時變遷予最愛其説客曰羲之信非曠逹者夫富貴貧賤<lb/>
屈伸得䘮皆有足樂盖于其心而境不與焉欣於今而忘<lb/>
其前欣於後則忘其今前非有餘後非不足是故君子無<lb/>
入而不自得豈以昔而樂今而悲而動心於俯仰之間哉<lb/>
予憮然有間自予得此山予之所欣日新而月異不知其<lb/>
㡬矣人生適意耳如今日所遇霄壤間萬物無以易此前<lb/>
之所欣所過者化巳不可追紀予意夫後之所欣者至則<lb/>
今之所欣者又忽焉忘之故忽起奮筆乗興而爲之記且<lb/>
諗同㳺者發一噱<lb/>
<pb n="KR4d0365_SBCK_009-8b"/>
　　　鄒文叔垂芳堂記<lb/>
吾郷上㳺有佳木連理生於鄒公長者之地不知㡬何年<lb/>
益公取以𥙷廬陵圖誌木濵水如老蛟夭矯有騰驤怒起<lb/>
之勢咸淳八年秋一夕大雷電以風木随水而飛又二年<lb/>
秋有蓮一蔕雙華出于文叔北窗下苔池中文叔長者曾<lb/>
孫也連理表章於乾淳間鄒氏始享有其瑞予聞長者一<lb/>
再傳皆恂恂友愛同氣並根旣碩且蕃實生來仍今文叔<lb/>
之庭二季競爽兩孫端美天將昌之其殆視同頴兩𡵨絪<lb/>
緼坱北而未有巳乎文叔喜而命予題其堂曰垂芳夫一<lb/>
草一木之㣲比于太虚僅同毛髮而卾不韡韡兄弟之親<lb/>
<pb n="KR4d0365_SBCK_009-9a"/>
小雅所爲賦也於吾心得無感乎予旦夕尚徘徊新堂爲<lb/>
君賡棠棣之一章<lb/>
　　李氏族譜亭記<lb/>
蘇老泉有族譜引又有族譜亭記引專言父祖子孫出於<lb/>
一本不可忽忘記則以郷人不義不睦者爲戒愚嘗謂引<lb/>
之詞極論骨肉之所從而動其内心之愛此宜與賢者道<lb/>
至於記之所載其言他人戕賊之故而惟恐族䧟於不淑<lb/>
羞惡之心人皆有之則此訓又親切焉西山李氏家於龍<lb/>
泉數百年先世有諱榖者與頴濵逰老泉之譜引自以爲<lb/>
得於靣授而切意其亭記尚未及見也今其族放蘇氏作<lb/>
<pb n="KR4d0365_SBCK_009-9b"/>
族譜亭以不忘先世頴濵之交以庶㡬老泉之意有名繼<lb/>
祖者又修復之以紹前志爲予求字予爲之書而樂道其<lb/>
美夫其譜引先世旣自得之以遺其子孫今其子孫固巳<lb/>
識先世之用心矣予猶以爲未也則告諸繼祖歲時聚族<lb/>
拜奠亭下更碩與蘇公亭記各各觀誦一過使爲長上者<lb/>
復申告之曰謹毋爲郷之某人者<lb/>
　　蕭氏梅亭記<lb/>
廬陵貢士蕭元亨江西帥平林公之孫贑州龍南縣丞之<lb/>
子蚤孤有立克肖厥世於其讀書㳺息之暇有自得焉乃<lb/>
作亭於屋之西偏周之一徑𬒳徑一梅亭後有廊有詩盡<lb/>
<pb n="KR4d0365_SBCK_009-10a"/>
壁間前方池廣五尺飼魚而觀之鄰墻古樹蔽虧映帶清<lb/>
風徐來明月時至君領客于此上下談笑客多乃祖父舊<lb/>
遊而君樂從之稱其家兒也君名亭曰梅而属其客請記<lb/>
於予予昔者登平林公之門入其園䑓觀沼渚卉木竹石<lb/>
曲折靡㬅登覧幽逺公緩歩徐坐杯酒流行古君子也退<lb/>
從賛府與其次子江陵支使昻然野鶴粲然華星南金荆<lb/>
玉應接不暇佳公子也今是園也亭舘日以完美草樹日<lb/>
以茂宻元亨兄弟又從而增大之夫髙臺曲池百歲倐忽<lb/>
此孟甞君之所以感慨於雍門周者也予於君不十年間<lb/>
俯仰三世昔也念其門之遭今也賀斯園之幸則告於元<lb/>
<pb n="KR4d0365_SBCK_009-10b"/>
亨曰天地閉塞而成冬萬物棣通而爲春方其閉塞也隂<lb/>
風觱栗寒氣贔屭衆芳景㓕萬木僵立何其㣲也及其棣<lb/>
通也木石所壓霜露所濡土膏墳起芽甲怒長何其盛也<lb/>
天地生意無間容息當其巳閉塞之後未棣通之前於是<lb/>
而梅出焉天地生物之心是之謂仁則夫倡天地之仁者<lb/>
盖自梅始今君之樂斯亭而賞斯梅也其何以哉天地莫<lb/>
不有𥘉萬物莫不有𥘉人事莫不有𥘉人心莫不有𥘉君<lb/>
從其𥘉心而充之無非仁者使梅而有知吾知其爲君欣<lb/>
然矣昔東坡記靈璧張氏園亭推本其先人之澤而拳拳<lb/>
然望其子孫且將買田泗上以與張氏㳺焉予里人辱君<lb/>
<pb n="KR4d0365_SBCK_009-11a"/>
好舊矣宜其甚於坡之愛張氏也<lb/>
　　　衡州耒陽縣進士題名記<lb/>
衡州進士題名記設於學耒陽隷焉去年歷兵火浸湮毀<lb/>
耒陽宰郴江王某始與其士刻石邑庠以自爲一同人物<lb/>
記邦人欝林教授周君道興介予曰縣之立是碑属歲大<lb/>
比將作興士氣也兾子爲之記予嘉其勤不得辭按衡進<lb/>
士姓名可考者自祥符省元鄭向而始景祐八人俱擢第<lb/>
郡人侈爲渾化時耒陽居其三嘉定郡貢十八人耒陽又<lb/>
半之間歲徃徃多得士今邑人於花州之䜟翹乎其未愸<lb/>
也雖然科第之末不足爲儒者道天下事固有大於此者<lb/>
<pb n="KR4d0365_SBCK_009-11b"/>
矣衡有石鼓書院朱文公實爲記其論世俗之書進取之<lb/>
業以爲志於巳者所羞言至謂學校科舉之害不可以是<lb/>
爲適然而莫之救先生所以正人心破俗學者頎乎其志<lb/>
也前軰之流風未逺學者之分内何限属邑之士其得無<lb/>
所聞乎然則縣之此碑将以紀姓名也豈曰使人歆慕誇<lb/>
羡矻矻然爲物外之歸哉夫在上有師道則在下有善人<lb/>
修於家有正學則天子之庭有真儒此令尹與凡邑之士<lb/>
兢兢終日而不能巳者也若夫苟焉而學泛焉而仕冐焉<lb/>
而題則後人指之曰某也若何某也若何嗚呼是可不凛<lb/>
凛乎哉<lb/>
<pb n="KR4d0365_SBCK_009-12a"/>
　　　撫州樂安縣進士題名記<lb/>
撫領縣五進士題名記自太平興國樂公史始以迨于今<lb/>
班班然雖然此記諸郡者縣又各有記郡縣皆以本人物<lb/>
之出而縣又近也樂安自紹興十八年始置縣于時士文<lb/>
富義豐頭角嶄出志氣凛然盖文物之發越乆矣三歲大<lb/>
比由是而計偕者始而二三人繼而四五六七人擢奉常<lb/>
第者始而一人繼而二三人斯盛矣而記未立闕也予同<lb/>
年新贑州教授何君時以書來京師曰薦於鄉而仕於國<lb/>
皆仕之逹也追其巳徃之不及記待其方來之不勝記特<lb/>
託諸石以詔不朽碩假之一言辭不獲按圖志縣始創實<lb/>
<pb n="KR4d0365_SBCK_009-12b"/>
割崇仁三鄉與吉之永豐一鄉斯土也盖文明之㑹也山<lb/>
川之英扶輿清淑之所蔵是故名世出於其間歐陽子之<lb/>
於永豐文恭羅公之於崇仁是其人也今縣東跨西并收<lb/>
拾竒山水以爲一國風氣磅礴且百年於此斯文之運䆮<lb/>
以張王此豈偶然之故邪雖然二君子所長非科第也有<lb/>
大焉者矣登斯記也高山仰止景行行止當如何哉當如<lb/>
何哉<lb/>
　　　瑞州三賢堂記<lb/>
瑞有三賢祠堂三賢余襄公蘇文定公楊文節公祠堂舊<lb/>
在水南闤闠景定庚午燬于兵前守嚴陵方君逢辰遷之<lb/>
<pb n="KR4d0365_SBCK_009-13a"/>
稍西垂成而去某爲君代相遇於上饒君語及斯堂曰瑞<lb/>
人之敬三賢也如生三年無所於祠意閔閔焉予是以亟<lb/>
新之也然塗塈未畢像設未備子其成之成則爲之記某<lb/>
至郡旣敬奉君之教遂率諸生行釋菜禮而君書三至諗<lb/>
記之成某不得辭夫瑞爲郡號江西道院然在汴京盛時<lb/>
爲逺小故余蘇二公皆以謫至淳熈間郡去今行在所爲<lb/>
近而楊公江西人雖自蓬監出守殊不薄淮陽也地一而<lb/>
時不同又守郡者與他謫異然瑞人矜而相語槩曰吾郡<lb/>
以三賢重余公坐黨范文正蘇公坐救其兄東坡先生後<lb/>
又以執政坐元祐黨楊公坐争張魏公配享事使此三賢<lb/>
<pb n="KR4d0365_SBCK_009-13b"/>
者皆無所坐安得辱臨吾土噫甚矣瑞人之好是懿德也<lb/>
然三賢所飬猶有可得而竊窺者乎范公忤吕丞相而去<lb/>
也未㡬復用前日寅縁𬒳斥者以次召還襄公自瑞徙㤗<lb/>
乃獨請嶺南便郡以歸愈去愈逺豈非所謂同其退不同<lb/>
其進者耶蘇公世味素薄其記東軒謂顔氏簞瓢之樂不<lb/>
可庶㡬而日與郡家收緇銖之利曽不以爲屈辱異時再<lb/>
謫三徙之餘退老頴濵杜門却掃不怨不尤使人之意也<lb/>
消若楊公則肆意吟哦筆墨淋漓在郡自爲一集與疇昔<lb/>
道山群賢文字之樂無以異也若三賢者豈以擯斥踈逺<lb/>
累其心哉夫擯斥踈逺不以累其心者其流或至於翛然<lb/>
<pb n="KR4d0365_SBCK_009-14a"/>
逺舉超世遺俗而三賢又不然余公用於慶曆蘇公用於<lb/>
元祐蹇蹇匪躬皆在困躓流落之後楊公當權姦用事屢<lb/>
召不起報國丹心竟以憂死凛然古人尸諌之風嗚呼此<lb/>
其所以爲三賢歟繇前言之吾知在瑞之時樂天安土繇<lb/>
後言之吾知在瑞之時乃心罔不在王室嗚呼此其所以<lb/>
爲三賢歟詩曰髙山仰止景行行止太史公曰雖爲之執<lb/>
鞭所欣慕焉瑞人之敬三賢也又於此思之當有以稱方<lb/>
君所爲欲記斯堂之意某於先正無能爲役<lb/>
　　　建昌軍青雲荘記<lb/>
大農簿趙侯守旰之明年建青雲荘成侯旦夕受代行矣<lb/>
<pb n="KR4d0365_SBCK_009-14b"/>
移書請記於廬陵文某曰大江以西縉紳衣冠旴爲盛旰<lb/>
賔興薦士三十七江山竒氣發天地之蔵未艾也郡有庫<lb/>
邑有荘皆以貢士名貢鹿鳴與計偕者僕馬道路而無虞<lb/>
矣則後自念士方奏名待對皇帝王伯之規模造端發<graphic n="KR3006" url="https://raw.githubusercontent.com/kanripo/KR-Gaiji/master/images/KR3006.png" mimeType="image/png"/>
如火始然柰何以旅瑣瑣病寒畯乎會南豐有寺曰安禪<lb/>
燬于冦田若于無所於属於是復其租税爲屋四楹乃積<lb/>
乃倉於寺之廢址命曰青雲荘錢榖有司三歲一會凡旴<lb/>
之試御前者贐各有差所爲厚士於方來盖庶㡬焉某復<lb/>
於侯曰自異學興緇黄之宫遍天下其徒蚕食阡陌相望<lb/>
有志之士嘗欲磨以歲月聽其消亡士大夫蔽於福田利<lb/>
<pb n="KR4d0365_SBCK_009-15a"/>
益之私非惟無救於敝更張之侯也炳然大觀右儒而左<lb/>
釋制其膏腴移彼于此正合前賢建置可謂執德而不回<lb/>
者矣孟子曰我善飬吾浩然之氣夫浩然者際天地而常<lb/>
存不假外物而爲消長士豈以侯爲凂巳哉詩云菁菁者<lb/>
莪在彼中陵旣見君子錫我百朋釋者曰古者貨貝五貝<lb/>
爲朋百朋得祿多也小雅之序菁菁者美其育材變小雅<lb/>
之次菁莪者傷其廢禮以君師在上取其長育人材者禮<lb/>
如何其廢之矧諸侯奉天子命守土有國士賢者能者悉<lb/>
上送春官勸駕續食固其所也侯推廣國家樂育之意知<lb/>
盡禮而巳與之者非以爲恩受之者豈以爲不屑哉荘生<lb/>
<pb n="KR4d0365_SBCK_009-15b"/>
論鵬搏扶揺而上者九萬里風斯在下本放曠者寓言自<lb/>
隋唐以來世人尊異科第若青雲者放之而爲之辭古之<lb/>
人其身益高其心益危人以爲瞻望不可企及乃其憂責<lb/>
之始士之於一旦豈真以發身爲汗漫乎哉易之象雲上<lb/>
於天需君子以飲食宴樂士待對時也雲雷屯君子以經<lb/>
綸士澤物時也侯誠有望於人物有意於世道有以爲需<lb/>
之飲食侯事也無以爲屯之經綸士責也侯不負士士亦<lb/>
不負侯是爲不負所學不負天子侯名孟適董荘事者前<lb/>
通判臨江軍曾君稹新袁州萬載縣主學徐公應午貢士<lb/>
庫名存而實湮以白金二十鎰𥙷其籍改庫爲田以利乆<lb/>
<pb n="KR4d0365_SBCK_009-16a"/>
逺其出内則隷是云<lb/>
　　　贑州重修清獻趙公祠堂記<lb/>
郡所在祠先賢之爲守者守得祠以遺愛然而百世之下<lb/>
君子之澤有存焉者寡矣而聞其風爲之興起尸而祝之<lb/>
不謀同辭識者於是上下世道而觀其大節焉故叅知政<lb/>
事贈太子少師清獻趙公抃歷事仁宗英宗神宗以忠亮<lb/>
純直爲時名臣公嘗治䖍治益治杭治越其政本之以清<lb/>
淡行之以簡易寛不爲弛嚴不爲殘使在漢氏課功第能<lb/>
當不在循吏下抑公所爲大過人者不寕惟是當王安石<lb/>
變更祖宗法海内騷動廷臣唯諾趍走莫敢後先獨與司<lb/>
<pb n="KR4d0365_SBCK_009-16b"/>
馬文正光范忠文鎮唐質肅介額額争論不少假借至上<lb/>
䟽言財利於事爲輕民心得失爲重不罷青苗使者非宗<lb/>
社之福公卒去位小人相繼用事濁亂天經蘖牙禍根<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>
舒之罪穢汙簡冊如有一个臣㫁㫁猗無他技中原遺老<lb/>
炳然元龜天下後世感憤追想猶凛凛有生氣鳴呼此其<lb/>
所謂大節關繋於世道治亂升降而不可誣也咸淳六年<lb/>
知贑州大宗丞番昜李侯雷應以公嘗辱爲是邦始至訪<lb/>
公祠所在郡治故有祠與濂溪並自濂溪移祀于學前守<lb/>
陳公宗禮始建公廟于城之東偏歲時妥侑習爲故常屋<lb/>
弊且壓神不顧享侯慨然曰是不可憚改㑹歲豐人和庭<lb/>
<pb n="KR4d0365_SBCK_009-17a"/>
無徴發於是棟楹欄檻之腐敗撓折者瓴甓丹雘之踈漏<lb/>
漶澷者神位祭噐之缺失不如禮者所費儉約一日新美<lb/>
又更爲之門俯臨大衢非徒侈觀使過者敬恭焉明年夏<lb/>
五落成侯時巳除湘南刑獄使者将行走書属某記之某<lb/>
惟吏道苟且逐末忘本乆矣侯之先公忠清有風裁於世<lb/>
侯得之見聞獨能尊事文獻景行先哲示邦人以繹教思<lb/>
其淵源有自來哉清獻距今二百餘年贑石公所鑿也章<lb/>
貢臺公所創也公之事逺矣而其山川猶有衣𬒳其餘者<lb/>
贑人之思之曰公生而德澤在吾土公之賜也公死而典<lb/>
刑在吾土公之賜也鳴呼公之在熈寕也當時小人號爲<lb/>
<pb n="KR4d0365_SBCK_009-17b"/>
得志富貴澌盡終歸無有贑何地也而公祠在焉後公而<lb/>
爲贑者相望亦豈無可以繋去思者而公之祠巋然靈光<lb/>
何其懿也鳴呼士大夫之於當世其大節可不謹哉可不<lb/>
謹哉<lb/>
　　　贑州重脩嘉濟廟記<lb/>
今天子咸淳六禩大宗丞權侍左郎官李雷應𬒳㫖知贑<lb/>
州贑地大而俗囂山寛而田狹俗囂故易以譟田狹故易<lb/>
以饑侯未至以爲難將至以爲憂乃七月下車膏雨霈流<lb/>
嘉氣坌集民聲大和四郊以寕侯悦莫喻所從來也百姓<lb/>
歌之曰我土渢渢黍稷芁芁孰啓我侯我神之功我氓蚩<lb/>
<pb n="KR4d0365_SBCK_009-18a"/>
蚩牛犢熈熈孰相我侯我神之威侯驚召父老進而問故<lb/>
曰是何神也父老相率告於庭曰州之東有廟曰嘉濟自<lb/>
秦漢以來血食至今我民司命匪神其孰尸之侯恤然曰<lb/>
我何以得此於神哉抑神實德我我其有不致力扵神廼<lb/>
肅籩豆乃㓗牲牷晨起詣廟以謝以祈旣竣事周視庭宇<lb/>
不遑干寕始建議營度刋木于厓浮竹于津厥材既堅厥<lb/>
工惟時植圯支仆撤去庳陋傭力奔走咸勸於事堂皇言<lb/>
言廊廡嚴嚴有門秩然有亭翼然於是神位具宜廟制大<lb/>
備王宫皇皇衮冕裳衣柌既畢則以其餘脩道逵以便來<lb/>
㳺者葺二浮梁以便絶江者錢竒二百萬粟竒二百碩悉<lb/>
<pb n="KR4d0365_SBCK_009-18b"/>
出侯所節縮故役成而人不知明年四月侯除荆湖南路<lb/>
提點刑獄未行粟米在市𧖟麥滿野雞犬相聞逹于嶺表<lb/>
訖侯去視始至如一日焉百姓復歌之曰奕奕廟貌我侯<lb/>
新之侯爲我民匪神是私田有稲粱野無干戈㣲侯之賜<lb/>
胡以室家屢舞<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>
                    <graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>伐鼓淵淵何以報侯萬有千年予時<lb/>
卧山中州從事具本末來属予言其事予按祭法能禦大<lb/>
菑則𣏌之能捍大患則祀之神之爲靈昭昭矣謹叙次下<lb/>
方納諸廟門爲記<lb/>
　　　贑州興國縣安湖書院記<lb/>
贑興國縣夫子廟在治之北門縣六郷其五郷之人來㳺<lb/>
<pb n="KR4d0365_SBCK_009-19a"/>
來歌𬒳服儒雅東二百里曰衣錦郷其民生長斗絶險寒<lb/>
或爲龍蛇瀆于邦經有司黽勉以惠文從事咸淳八年宣<lb/>
教郎臨川何時來爲宰憫然曰使人不可化則性命之道<lb/>
熄矣顧邑校曠越不克施乃夏四月即其地得山水之勝<lb/>
議建書堂以風來學召其豪長率勵執事堂庭畢設講肄<lb/>
有位彚試舘下録爲生員凡二十八人又㧞其望四人爲<lb/>
之長冬十月令率諸生以牲幣薦于先聖先師樽爼旗章<lb/>
等威孔嚴環觀愕𣅿屏息胥忭黧老婦子轉相傳呼然後<lb/>
翕然以儒者爲重令曰吾教可行矣載命胥正秩其比伍<lb/>
家使有塾人使有師如黨庠術序之意置進學日記令躬<lb/>
<pb n="KR4d0365_SBCK_009-19b"/>
課其凡督以無怠又上諸府改其郷曰儒學植之風聲於<lb/>
是山長谷荒人是用勸咸碩進嚮文事率由訓程傳曰天<lb/>
地之道浸言化以漸也風俗之積㡬千百年而令一朝變<lb/>
之固若是速歟共惟國家五星聚奎實開文明皇祖制詔<lb/>
天下州縣立學所在表章儒先復創書院三代以下斯文<lb/>
彬彬焉先民有言地氣自北而南粤從衣冠正朔啓我吴<lb/>
會自江以南悉爲鄒魯今也遐荒陋僻沐浴教恩如狂得<lb/>
瘳如迷得呼王澤之滲漉日深地氣之推移日至此豈偶<lb/>
然之故哉予於令爲同年進士適守是州今奉天子明訓<lb/>
以字民爲職能廣學愛宣德化是爲不辱威命將上其事<lb/>
<pb n="KR4d0365_SBCK_009-20a"/>
於朝復諗之諸生曰昔有文翁興學于蜀受業慱士時則<lb/>
張叔學官弟子畏而懐之彼何人哉叔兮叔兮又進諸生<lb/>
之長諗之曰昔有文公設教于潮潮人趙德以士見招維<lb/>
文與行倡于齊民其則不逺德哉若人諸生拱而前曰某<lb/>
等幸生明世惟師帥不鄙夷之俾獲有聞雖不敏敢不受<lb/>
教請刻諸石以詔百世書院之制前爲燕居直以杏壇旁<lb/>
爲堂左先賢祠祠後爲直舎繚齋以廡不侈不隘臨溪爲<lb/>
之門堂名絜矩齋名篤志求敏明辨主善率性成德其門<lb/>
總曰安湖書院某山中所題云<lb/>
　　　道林寺衍六堂記<lb/>
<pb n="KR4d0365_SBCK_009-20b"/>
余行歩長沙道湘西登道林寺舊有四絶堂指沈傳師裴<lb/>
休筆札宋之問杜甫篇章也堂之顔吾郷益國周公書之<lb/>
至是百二十年公又有記𫐠蔣之竒語之竒取歐陽詢書<lb/>
韓愈詩而黜裴宋公獨合古今異同有衍四爲六之說人<lb/>
之意度相逺如此僧志茂以屋壓字澷夀公字于石取公<lb/>
之意易名衍六將掲于新堂予嘉其有二善焉𥙷唐賢故<lb/>
事寶乾淳遺墨非俗衲所爲爲之嘉歎而記其後<lb/>
　　　五色賦記<lb/>
孟春之二十五日發舟石鼓越三日過衡山宰趙孟傃送<lb/>
縣志遺逸門一叚云冦豹與謝觀同在唐崔裔孫門下以<lb/>
<pb n="KR4d0365_SBCK_009-21a"/>
文藻知名豹謂觀曰君白賦有何佳語對曰暁入梁王之<lb/>
苑雪滿群山夜登庾亮之樓月明千里觀謂豹曰君胡不<lb/>
作赤賦豹曰田單破燕之日火燎于原武王伐紂之年血<lb/>
流漂杵前軰游戱文字足以觧人頥如此客曰更倣之作<lb/>
黒賦如何予應聲曰孫臏䘖枚之際半夜失踪逹磨面壁<lb/>
以來九年閉目客絶倒予曰君盍賦黄賦青如何一客云<lb/>
杜甫柴門之外雨漲春流衛青塞馬之前沙含夕照又一<lb/>
客云帝子之望巫陽逺山過雨王孫之别南浦芳草連天<lb/>
曰黄曰青不于其蹟而于其神亦一時興致所到因反觀<lb/>
冦謝前作惟月明千里得白之神曰雪曰火曰血皆不免<lb/>
<pb n="KR4d0365_SBCK_009-21b"/>
着迹且漂杵是武王一䖏事燎原與田單不相干一客改<lb/>
之曰堯時十日並出爍石流金秦宮三月延燒照天燭地<lb/>
一客又曰夜登庾亮之樓月明千里如何對或對曰秋泊<lb/>
袁宏之渚水浸一天予謂前作巳是劣劇後來者又進乎<lb/>
滑稽矣因次第其高下赤豪雄第一黒深妙第二黄神俊<lb/>
第三白脱灑第四青風韻第五或以黒爲冠予亦莫知其<lb/>
定因記之以諗觀者<lb/>
　　　衡州上元記<lb/>
歲正月十五衡州張燈火合樂宴憲若倉于庭州之士女<lb/>
傾城來觀或累數舎竭蹷而至凡公府供張所在聽其徃<lb/>
<pb n="KR4d0365_SBCK_009-22a"/>
來一無所禁盖習俗然也咸淳十年吏部宋侯主是州予<lb/>
適忝陳臬事常平以王事請長沙㑹改除於是侯與予爲<lb/>
客主禮是晚予從城南竟城東夾道觀者如堵入州從者<lb/>
殆不得行旣就席左右楹及階階及門駢肩累足<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如<lb/>
魚頭其聲如風雨潮汐咫尺音吐不相辨侑者集三靣之<lb/>
人趨而前執事㡬不可曲折酒五行升車詣東㕔㕔之後<lb/>
稍偏爲燕坐爼豆設焉主人旣肅賔車不得御乃歩入燕<lb/>
坐之次至兒童婦女雜襲而争先男子冠以上徃徃引去<lb/>
及獻酬州民爲百戱之舞撃鼓吹笛斕斑而前或蒙倛焉<lb/>
極其俚野以爲樂㳺者益自外至不可復次序婦女有老<lb/>
<pb n="KR4d0365_SBCK_009-22b"/>
而秃者有羸無齒者有傴僂而相携者冠者髽者有盛塗<lb/>
澤者有無飾者有携兒者有負在手者有任在肩者或哺<lb/>
乳者有睡者有睡且蘇者有啼者有啼不止者有爲兒弁<lb/>
髦者有爲緫角者有解后叙契闊者有自相笑語者有甲<lb/>
笑乙者有傾堂笑者有無所覩随人笑者跛者倚者走者<lb/>
趨者相牽者相扶擎者以力相拒觸者有醉者有勌者咳<lb/>
者唾者嚏者欠伸者汗且扇者有正簮珥者有整冠者有<lb/>
理裳結襪者有履閾者有倚屏者有攀檻者有執燭跂惟<lb/>
恐堕者有酒半去者有方來者有至席徹者兒童有各随<lb/>
其親且長者有無所随而自至者立者半坐於地者有半<lb/>
<pb n="KR4d0365_SBCK_009-23a"/>
坐杌下者有環客主者有坐復立者有立復坐者視婦女<lb/>
之數多寡相當盖自數月之孩以至七八十之老靡不有<lb/>
焉其望於燕坐之門外趑趣而不及近者又不知其㡬千<lb/>
計也當是時舞者如儺之奔狂之呼不知其䙝也觀者如<lb/>
立通都大衢與俳優上下不知其肆也予與侯頺然其間<lb/>
如爲家人之長坐於堂而驕兒騃女充斥其間不知其偪<lb/>
也予起而舉酒祝侯曰以平易近民而民近之豈弟父母<lb/>
侯之謂矣侯醻且執爵前曰惟使者使民不冤無湮欝其<lb/>
和我是以大有民予避且謝則復諸侯曰使時和歲豐日<lb/>
星明穊舉海内得以安其生而樂其時衡與賜焉維天子<lb/>
<pb n="KR4d0365_SBCK_009-23b"/>
之功臣等何力之有侯拱而立侯蜀人也因與予言益州<lb/>
承平時元夕宴遊其風流所親見盖出于祖宗德澤天地<lb/>
涵育之乆而今不可復得矣予愍然私念之開慶景定間<lb/>
衡以中州不得免於難今城郭室廬公私文物猶草創綿<lb/>
蕝云爾然以㡬世㡬年所爲郡而十數年間卒然脩復得<lb/>
其大體非國家忠厚積累於民力愛飬有素豈望如今所<lb/>
成立哉蜀自秦以來更千餘年無大兵革至于本朝侈繁<lb/>
鉅麗遂甲於天下不幸蕩析若鬼神之忌盈者今衡之民<lb/>
務本而勤力歲時一觀㳺之外衣食其耕桒儉而不㤗風<lb/>
氣淳厚猶南方建徳之國其將進而未巳者乎予爲親<lb/>
<pb n="KR4d0365_SBCK_009-24a"/>
懐歸得郡且行侯選表於朝有日矣惟一時民物之槩得<lb/>
於目擊相與嗟嘆闊絶而欣喜不厭於心者不當無所紀<lb/>
且懼夫可愛可愕之状俯仰蹉跌忽不可以復追也燕之<lb/>
明日亟奮筆記之以庶㡬觀風之意且使後來者於侯政<lb/>
有考焉侯名遇今居延平<lb/>
　　　雷州十賢堂記<lb/>
國朝自天禧乾興迄建炎紹興百五十年間君子小人消<lb/>
長之故凡三大節目於雷州無不與焉按雷志丞相冦公<lb/>
凖以司戸至丁謂以崖州司戸至紹聖後端明翰林學士<lb/>
蘇公軾正言任公伯雨以渡海至門下侍郎蘇公轍以散<lb/>
<pb n="KR4d0365_SBCK_009-24b"/>
官至蘇門下正字秦公觀至樞宻王公巖叟雖未嘗至而<lb/>
追授别駕猶至也未㡬章惇亦至其後丞相李公綱丞相<lb/>
趙公鼎叅政李公光樞宻院編脩官胡公銓皆由是之瓊<lb/>
之萬之儋之崖正邪一勝一負世道以之爲軒輊雷視中<lb/>
州爲逺且小而世道之㑹乃於是觀焉我度皇之九年詔<lb/>
大府寺簿虞侯應龍知雷州侯雍公曽孫有文學凡登朝<lb/>
必與史事諸所衮鉞得春秋大㫖植之風聲尚有典刑其<lb/>
至雷也考圖諜訪耆老顧瞻山川惄如有懐乃黜丁氏章<lb/>
氏自萊公以至澹菴凡十賢爲祠於西之上使海邦興起<lb/>
前聞一朝皂白知所以勸敬賢如師疾惡如仇侯所爲豈<lb/>
<pb n="KR4d0365_SBCK_009-25a"/>
刀筆細故哉嗟乎雷何地也諸賢冠冕於此儼然而威自<lb/>
太守諸生以下敬恭登降制幣薦奠如先聖先師人有常<lb/>
言惟是風馬牛不相及也諸賢何以得此於南海南海何<lb/>
以得此於諸賢乎哉我祖宗待士大夫忠厚而有禮稽諸<lb/>
司敗嶺海則止此事上配帝王非漢唐所及雖施之姦回<lb/>
容有傷惠而賢者失路靡不獲全祈天永命萬有斯年噫<lb/>
嘻盛德事也祠經始于十年九月十月吉日落成侯謂予<lb/>
同舘走書數千里至贑属予記予不敏叙其凡復爲迎送<lb/>
神辭使祀則歌之辭曰　飈風起兮雲黄萬里兮故郷桃<lb/>
茢兮祓不祥何懐乎斯宇兮惟獨有此衆芳海可竭兮神<lb/>
<pb n="KR4d0365_SBCK_009-25b"/>
不可忘五嶽爲質兮三辰爲光保我有國兮萬年其昌<lb/>
　　　雷州重建譙樓記<lb/>
凡並海而爲州皆有颶風而雷爲甚中州多山地氣固宻<lb/>
城郭公府苟非水火兵革之難雖累數千百年存焉可也<lb/>
南方歲有颶風㧞大木蜚大屋以爲常矧雷三靣際海當<lb/>
風之衝豈獨城樓難哉太史氏虞侯應龍來爲守是爲咸<lb/>
淳十年六月十有二日夜半颶風作厥明視譙壓而城壊<lb/>
方風之來也其暈如虹有蜃氣如樓䑓及其歘霍凌轢訇<lb/>
哮撞搪其聲不可名状侯曰斯樓郡以晝夜者非大且壮<lb/>
無以支永乆乃筏鉅材鳩工並興設爲巍峩下臨鯨波人<lb/>
<pb n="KR4d0365_SBCK_009-26a"/>
聞而撫然曰天下猶海也世變猶風也昔人有言大厦非<lb/>
一木可支又曰震風凌雨而後知厦屋之帡幪也侯所建<lb/>
立有安天下之道焉侯之爲雷也寛而有制嚴不爲暴始<lb/>
至蒐軍明律戮澤中爲龍蛇者獄有三年淹破其貨内者<lb/>
覈丁籍實民賦老壮以時富貧有經又爲之表賢哲興學<lb/>
校開其倫常示人有耻陶爲清淳訟是用希凡此皆侯所<lb/>
爲反風徙鱷之本也天子聖神文武克有天命祝融受職<lb/>
海若順令侯爲政知所本价人維藩式是南邦城樓云乎<lb/>
哉<lb/>
　序<lb/>
<pb n="KR4d0365_SBCK_009-26b"/>
　　　孫容菴甲藁序<lb/>
容菴孫先生早以文學自負授徒里中門下受業者常數<lb/>
十晚與世不偶發其情性於詩今其家集甲乙丙彚爲三<lb/>
帙當先生無恙時乙官湖王公介爲序丙今念齋陳公彬<lb/>
筆也獨甲篇首無所属太史公將以自序云爾不幸未就<lb/>
賫志以殁後二十二年先生之子演之孫應角出其本命<lb/>
予序以𥙷其遺先生之爲詩縱横變化千態萬状前二公<lb/>
模冩極矣後生小子於前軰畦徑不能窺也獨嘗徃來容<lb/>
菴知先生所以爲詩者今夫山一卷石之多及其廣大草<lb/>
木生之禽獸居之寳藏興焉今夫水一勺之多及其不測黿<lb/>
<pb n="KR4d0365_SBCK_009-27a"/>
鼉蛟龍魚鱉生焉貨財殖焉天下之竒觀莫具於山水山<lb/>
水非有情者莫之爲而爲何哉傳曰山藪蔵疾江海納汙<lb/>
則其所容者衆也先生之菴介於闤闠敞二尋髙爲楹不<lb/>
踰丈求其領畧江山收拾風月則亦無有乎爾然先生讀<lb/>
書白首不輟皇王帝覇之迹聖經賢傳之遺下至百家九<lb/>
流閭閻委巷人情物理纎悉委曲先生旁捜逺紹盖朝斯<lb/>
夕斯焉是百世之上六合之外無能出於尋丈之間也以<lb/>
一室容一身以一心容萬象所爲容如此此詩之所以爲<lb/>
詩也先生名光庭字懋居廬陵富川以詩書世家今其子<lb/>
惟終放情哦諷爲詩門再世眷属其孫𢡟於文學方翹翹<lb/>
<pb n="KR4d0365_SBCK_009-27b"/>
自厲發矢於持滿流波於旣溢以卒先生爲詩之志詩之<lb/>
道其昌矣乎予里人也知先生爲詩之故與其所以積累<lb/>
繼述因發之以𥙷二序之未及云<lb/>
　　　危恕齋論序<lb/>
近世有驪塘巽齋二危論行於世予讀其文庶㡬前軰之<lb/>
彷彿者矣吾州恕齋危先生其所爲論積成帙學者争傳<lb/>
爲矜式先生學爲桒梓之宗行爲章甫逢掖之望放而爲<lb/>
文所謂仁義之人其言藹如臨川廬陵之危是或一道也<lb/>
抑二危以此决科發身而先生不偶於埸屋以死則所遇<lb/>
之足悲也雖然遇不遇無足計也于其人而巳然則學恕<lb/>
<pb n="KR4d0365_SBCK_009-28a"/>
齋爲文尚從其人求之<lb/>
　　金匱歌序<lb/>
金匱歌者郷前軰王君良叔之秘醫方也𥘉良叔以儒者<lb/>
渉獵醫書不欲以一家名一日遇病數十軰同一證醫者<lb/>
曰此證隂也其用某藥無疑數人者駢死醫者猶不變良<lb/>
叔曰是證其必他有以合少更之遂服陽證藥自是皆更<lb/>
生焉良叔冤前者之死也遂發念取諸醫書研精探索如<lb/>
其爲學然乆之無不通貫辨證察脉造神入妙如庖丁解<lb/>
牛傴僂承蜩因自撰爲方劑括爲歌詩草𥿄蠅字連帙累<lb/>
牘以遺其後人曰吾平生精神盡在此矣其子季浩以是<lb/>
<pb n="KR4d0365_SBCK_009-28b"/>
爲名醫其子庭舉蚤刻志文學中年始取其所蔵讀之今<lb/>
醫遂多竒中一日出是編予然後知庭舉父子之有名於<lb/>
人其源委盖有所自來矣天下豈有無本之學哉世道不<lb/>
淑清淳之時少乖戾之時多人有形氣之私不能免於疾<lb/>
世無和扁寄命於甞試之醫斯人無辜同於巖墻桎梏之<lb/>
歸者何可勝數齊高彊曰三折肱知爲良醫楚辭曰九折<lb/>
臂而成醫言屢甞而後知也曲禮曰醫不三世不服其藥<lb/>
言甞之乆而後可信也人命非細事言醫者類致謹如此<lb/>
然則良叔齊楚人所云醫也若庭舉承三世之澤其得不<lb/>
謂之善醫矣乎予因謂庭舉曰凡物之精造物者秘之幸<lb/>
<pb n="KR4d0365_SBCK_009-29a"/>
而得之者不敢輕然其乆未有不發周公金縢之匱兄弟<lb/>
之秘情也至成王時而發藝祖金匱之誓母子之秘言也<lb/>
至大宗時而發君所謂金匱歌者雖一家小道然祖宗之<lb/>
蔵本以爲家傳世守之寳其爲秘一也子之發之也以其<lb/>
時考之則可矣庭舉曰大哉斯言予祖之澤百世可以及<lb/>
人予爲子孫不能彰悼先志恐乆遂沈泯上貽先人羞敢<lb/>
不承教以廣之於人予嘉庭舉之用心因爲序其本末如<lb/>
此良叔諱朝弼季浩諱淵庭舉名槐云<lb/>
　　　張宗甫木雞集序<lb/>
三百五篇優柔而篤厚選出焉故極其平易而極不易學<lb/>
<pb n="KR4d0365_SBCK_009-29b"/>
予嘗讀詩以選求之如曰駕言陟崔嵬我馬何虺隤我姑<lb/>
酌金罍維以不永懐如曰自子之東方我首如飛蓬豈無<lb/>
膏與沭爲誰作春容詩非選也而詩未嘗不選以此見選<lb/>
實出於詩特從魏而下多作五言耳故嘗謂學選而以選<lb/>
爲法則選爲吾祖宗以詩求選則吾視選爲兄弟之國予<lb/>
言之而莫予信也一日吉水張彊宗甫以木雞集示予何<lb/>
其酷似選也從宗甫道予素宗甫欣然便有平視曹劉沈<lb/>
謝意思三百五篇家有其書子歸而求之所謂吾道東矣<lb/>
　　　趙維城洗冤録序<lb/>
漢法殺人者死我國家式敬由獄尤於人命重致意焉情<lb/>
<pb n="KR4d0365_SBCK_009-30a"/>
法輕重相去一毛轉移蔽欺其謬千里吾儒坐論書史志<lb/>
其大者固自以司空城旦之書柱後惠文之學爲不必講<lb/>
不必講可也而一日臨事懵然受成其爲誤不少愛人利<lb/>
物之心謂之何哉近世宋氏洗冤録於檢覆爲甚備宋氏<lb/>
多所敡歷盖履之而後知吾邦趙君與揲甫階一命而能<lb/>
有志乎民反覆駁難推䆒其極於宋氏有羽翼之功矣使<lb/>
君自此有中外之迹日增月益豈曰小𥙷之哉書曰獄貨<lb/>
非寳惟府辜功又曰無或私家于獄之兩辭祥刑之本也<lb/>
讀趙君此編而於書再三焉雖不中不逺矣<lb/>
　　　龔知縣帥正録序<lb/>
<pb n="KR4d0365_SBCK_009-30b"/>
訟九五曰尚中正下四爻竟至於不訟子曰子帥以正孰<lb/>
敢不正惟上九一爻犯終㐫至錫帶三禠豈帥之者之罪<lb/>
哉居卦之終爲險徤之極兾其矯操非百倍其力有所不<lb/>
能兹易所以爲憂患之書也龔君子輝宰吾廬陵其聽訟<lb/>
必据經守法不肯少委折以貮民聽凡斷筆備書之冊踰<lb/>
年㡬三帙名曰帥正録大哉君之用心乎廬陵訟最繁自<lb/>
君視事日以銷殺從所帥也然猶不免於有録而録不免<lb/>
於再且三風俗所積其囂也乆矣夫豈一朝一夕之故縣<lb/>
古諸侯也使君私其土子其人教化之入人也深則是録<lb/>
可以無作今之縣三年一替君之所試曾㡬何時讀是録<lb/>
<pb n="KR4d0365_SBCK_009-31a"/>
也庶㡬期月而可者矣子路問政子曰先之勞之請益曰<lb/>
無倦君而以無倦行之是録也固筌蹄之粗也歟君名曰<lb/>
升豫章人<lb/>
　　蕭燾夫采若集序<lb/>
選詩以十九首爲正體晋宋間詩雖通曰選而藻麗之習<lb/>
盖日以新陸士衡集有擬十九首是晋人巳以十九首爲<lb/>
不可及十九首竟不知何人作也後江文通作三十首詩<lb/>
擬晋宋諸公則十九首邈乎其愈逺矣予友雲屋蕭君燾<lb/>
夫五年前善作李長吉體後又學陶自從予㳺又學選今<lb/>
則駸駸顔謝間風致惟十九首悠逺慷慨一唱三嘆而有<lb/>
<pb n="KR4d0365_SBCK_009-31b"/>
遺音更數年雲屋進又未可量也十九首上有風雅頌四<lb/>
詩俟予山居旣成俯仰温故又將與君細評之<lb/>
　　　羅主簿一鶚詩序<lb/>
詩所以發性情之和也性情未發詩爲無聲性情旣發詩<lb/>
爲有聲閟於無聲詩之精宣於有聲詩之迹前之二謝後<lb/>
之一蘇其詩瓌偉卓犖今世所膾炙然此句之韻之者耳<lb/>
夣草池塘精神相付属對床風雨意思相怡愉傳曰立見<lb/>
其叅於前在輿見其倚於衡謝有焉樂則生生則惡可巳<lb/>
蘇有焉東溪君嗜詩叔曰北谷而雲谷又其弟鶴鳴子和<lb/>
塤龡箎應天和流動雍于一堂所謂無聲之詩也噫謝之<lb/>
<pb n="KR4d0365_SBCK_009-32a"/>
樂不能兼蘇蘇之樂不能兼謝東溪君合蘇謝而一之其<lb/>
樂庸有旣乎若夫君所以句之韻之者予非能詩又焉能<lb/>
評其歸問之二谷<lb/>
　　　新淦曽季輔杜詩句外序<lb/>
杜詩舊本病於篇章之雜出諸家註釋人爲異同淦北山<lb/>
子曽季輔平生嗜好於少陵最篤編其詩倣文選體歌行<lb/>
律絶各爲一門而紛紛註釋自以意爲去取意之所合列<lb/>
於本文下方如東萊詩記例而緫目之曰少陵句外予受<lb/>
而讀其凡盖甚愛之旣録其副則復慨然曰世人爲書務<lb/>
出新說以不蹈襲爲髙然天下之能言衆矣出乎千載之<lb/>
<pb n="KR4d0365_SBCK_009-32b"/>
上生乎百世之下至理則止矣虚其心以觀天下之善凡<lb/>
爲吾用皆吾物也是意也東萊意也而北山子得之觀舞<lb/>
劍而悟字法因解牛而知飬生予也受教於北山子矣<lb/>
　　　忠孝提綱序<lb/>
江流滔滔日夜無聲水之常也至於有觸之鳴風激之爲<lb/>
波則水之所遭拂乎常矣爲臣忠爲子孝出於夫人之内<lb/>
心有不待學而知勉而行者古之人都俞吁咈定省温清<lb/>
行乎忠孝之實而不必以名知於人此人道之自然也若<lb/>
夫䖏時之變遭事之不幸始有不得巳而忠孝之名歸焉<lb/>
則亦有可憫者矣帚齋郭君某有感於忠孝之事旣取古<lb/>
<pb n="KR4d0365_SBCK_009-33a"/>
人之大節昈分而爲之書又裒皇朝事爲後卷君之用心<lb/>
所謂先立其大者吾讀其書盖世變存焉非徒纂集之末<lb/>
而巳抑有碩與君講者率土之濵莫非王臣守孰爲大守<lb/>
身爲大士君子之於天下固不必食君之祿而後爲忠親<lb/>
存而後爲孝也語曰仁以爲巳任死而後巳義理之責庸<lb/>
有旣乎君更以是推廣其説使人人知忠孝之爲切巳事<lb/>
常也由其道變也不失其節則於世教豈曰小𥙷之哉<lb/>
　　　八韻關鍵序<lb/>
八韻關鍵者義山朱君時叟所編賦則也魏晋以來詩猶<lb/>
近於三百五篇至唐法始精晚唐之後條貫愈宻而詩愈<lb/>
<pb n="KR4d0365_SBCK_009-33b"/>
漓矣賦亦六藝中之一觀雅頌大約可考騷辨作而體巳<lb/>
變風氣愈降賦亦愈下由今視乾淳以爲古由乾淳視金<lb/>
在鎔有物混成等作又爲古矧長楊子虚而上胡可復見<lb/>
然國家以文取人亦随時爲髙下雖有甚竒傑之資有不<lb/>
得不俛首於此若朱君立例嚴用功深盖亦深逹於時宜<lb/>
者朱君執此以徃一日取先埸屋然後舎而棄之肆力於<lb/>
爲文其於古也孰禦雖然又豈爲文哉<lb/>
　　　壬戌童科小録序<lb/>
景定壬戌童子十人挑誦國子監既中試中書如𥘉考吾<lb/>
里王元吉爲首該恩許兩試太常以次九人一試童子歸<lb/>
<pb n="KR4d0365_SBCK_009-34a"/>
而課業當爲來科新進士否則再試能又中即待年出官矣<lb/>
噫其亦咄嗟乎哉山林之士白首佔畢有終身不得名薦<lb/>
書齒下士於朝者童子未離㓜學巳得以所長頡頏當時<lb/>
雖其得於天者不凡而貴之也人無異辭然世之厄於命<lb/>
者何限若此獨不以自幸哉童子歲月方來而未艾也天<lb/>
下事有大於科目之學者矣則將何如韓子送張童子序<lb/>
曰暫息乎其所巳學者而勤乎其所未學者予謂童子其<lb/>
所巳學者經也經載道書也童子向記其言語而巳而沉<lb/>
潜義理變化氣質藴之爲德行行之爲事業未之及也童<lb/>
子而能自其所巳學者温習紬繹深加履踐希賢希聖求<lb/>
<pb n="KR4d0365_SBCK_009-34b"/>
之有餘師而其所未學者徐徐而勤之不爲後也大學之<lb/>
法禁於未發之謂豫當其可之謂時童子有之予也有志<lb/>
乎兢辰者日斯邁而月斯征愧悔多矣敢無以相童子童<lb/>
子倘有利於予言矣乎<lb/>
　　　題家保状序<lb/>
吾郷孫㓜賔善與人周旋受人託必忠吾黨之士多與爲<lb/>
知識三歲大比其欲結保就試者率以状轉授俾上之有<lb/>
司㓜賔無所愛力每科輙結至數百保榜掲之日籍中多<lb/>
得人由是中禮部者常有之從事數科今又將詔歲人争<lb/>
以㓜賔爲有驗雖㓜賔亦不能自巳一日持其籍以告予<lb/>
<pb n="KR4d0365_SBCK_009-35a"/>
曰君疇昔籍中人也其爲我序之予不能辭焉按周禮大<lb/>
司徒以郷三物教萬民而賔興之此郷舉里選之風也考<lb/>
諸族師則五家十家五人十人又使相保相愛刑罰慶賞<lb/>
相及相共凡保必有連坐古以德行取人於此猶有取爾<lb/>
周官之法度與關雎麟趾之意固不相悖也進士始於隋<lb/>
唐本朝沿襲不改日引月長弊悻浸出上之所以關防禁<lb/>
治者務盡其術若家保状其一也科目與郷舉里選自不<lb/>
同然其所以立法之意殆相似然吾州士風接歐周胡楊<lb/>
之遺知所自愛其麗於族師之禁固鮮矣㓜賔作事必履<lb/>
實其所受託亦不輕所任刑罰之相及相共者吾又固爲<lb/>
<pb n="KR4d0365_SBCK_009-35b"/>
㓜賔一保吉爲州鉅應試二萬餘然他日得之率是知名<lb/>
之翹翹者㓜賔自此網羅無遺使千佛之名盡萃於一籍<lb/>
則㓜賔繼今皆慶賞之日也吾爲子賀不旣多乎㓜賔曰<lb/>
嗜欲將至有開必先君言且驗矣吾籍屢驗不一驗將徼<lb/>
福於君請執此以徃<lb/>
　　　又家保状序<lb/>
吾嘗觀李肇記唐科舉事都會謂之舉埸通稱謂之秀才<lb/>
投刺謂之郷貢俱捷謂之同年有司謂之座主籍而入選<lb/>
謂之春闈將試相保謂之合保旣捷列姓名於慈恩寺塔<lb/>
謂之題名大宴於曲江亭謂之曲江㑹進士之爲貴於天<lb/>
<pb n="KR4d0365_SBCK_009-36a"/>
下其來尚矣某吉水人肯爲吾黨裒梓家保状使不煩自<lb/>
投於官殆好事者介予所知識以其籍求序予前一夕夣<lb/>
有持一卷來曰桂籍得此夣若驗焉者是籍之人由秀才<lb/>
試舉埸出郷貢試春闈拜座主叙同年赴題名所入曲江<lb/>
㑹将必自此合保始雖然使君籍而止得科目人也吾何<lb/>
觀焉天下事盖有大於此者矣仁山蒼蒼文水泱泱歐周<lb/>
胡楊休有耿光獨無追遺芳而昌之者歟吾之望君籍也<lb/>
如此<lb/>
　　　新淦曽叔仁義約籍序<hi>名公芭</hi>
財利在天地間爲義理之賊三代以下選舉不以德行則<lb/>
<pb n="KR4d0365_SBCK_009-36b"/>
士雖爲聖賢猶将從科目以進舉于郷里固得時行道之<lb/>
發<graphic n="KR3006" url="https://raw.githubusercontent.com/kanripo/KR-Gaiji/master/images/KR3006.png" mimeType="image/png"/>也然士方窮時驟得一舉属有千里之役無所取資<lb/>
不得巳侻首屈意以爲此之求是不待仕固巳賊其心矣<lb/>
此義約之所以不可廢也予至新淦親黨曾君叔仁出其<lb/>
所謂青雲約魁星約者其爲約視他郡特有寓公助送之<lb/>
例可以觀是邦之風矣吾黨之士凡與斯籍名薦書走在<lb/>
所居者無深責行者無復顧昌其氣以從事於文蹇蹇諤<lb/>
諤進奉天子之對由此培植爲他日賢公卿大夫殆此籍<lb/>
有助焉然則區區周急義之末者耳其於人才有關係則<lb/>
於後之世道不爲無益其爲義不亦大哉<lb/>
<pb n="KR4d0365_SBCK_009-37a"/>
　　　送隆興鄒道士序<lb/>
新吴昭德觀或傳西晋劉仙人飛昇之地其觀前井猶仙<lb/>
人時丹井也今鄒髙士居其觀亦以煉丹名或曰髙士仙<lb/>
人之徒與予詰其所以爲丹則髙士之丹非仙人之丹也<lb/>
仙人之所謂丹求飛昇也髙士之所謂求丹伐病也仙人<lb/>
之心狹於成巳髙士之心溥於濟人且夫兼人巳爲一致<lb/>
合體用爲一原吾儒所以爲吾儒也重巳而遺人知體而<lb/>
忘用異端之所以爲異端也髙士非學吾儒者而能以濟<lb/>
人爲心噫髙士不賢於仙人歟<lb/>
　　　送彭叔英序<lb/>
<pb n="KR4d0365_SBCK_009-37b"/>
彭叔英以秀才精躔度推予命謂剛星居多意若他日可<lb/>
爲國家當一靣者巽齋歐陽先生以三命折之具爲之説<lb/>
與叔英辨予命叔英旣錯下一筭又累先生齒頰顧區區<lb/>
何足以當之抑叔英所以許予謂主命得火行限得金孛<lb/>
羅計故至於有主殺伐等語雖然此以論項籍關羽敖曹<lb/>
擒虎之流則可而世固有不必如此而爲名將帥者矣非<lb/>
叔英之所知也予獨以爲隂陽大化絪緼磅礴人得之以<lb/>
生其爲性不出乎剛柔而變化氣質則在學力如叔英之<lb/>
説某星主剛某星主柔得剛者必不能柔得柔者必不能<lb/>
剛則是學力全無所施而一切聽於天命聖賢論性等書<lb/>
<pb n="KR4d0365_SBCK_009-38a"/>
俱可廢巳予性或謂稍剛殆柳子所謂竒偏者凛焉朝夕<lb/>
惟克治矯揉懼䧟於惡敢以命爲一定不易之歸乎叔英<lb/>
憮然曰予言命君言性命之矣抑予所以爲君言者自謂<lb/>
不誣士固各有志子之志碩聞所向請轉與巽齋直之昔<lb/>
諸葛孔明與石廣元徐元直孟公威遊學荆州嘗曰卿三<lb/>
人仕進可至郡守刺史三人問其所志孔明笑而不言予<lb/>
非孔明也予之志豈叔英得窺哉<lb/>
　　　送王山立序<lb/>
官湖王先生以文章名家其子山立無忝於弓冶之業蚤<lb/>
携琴書相從諸公筆硯間旣而曰士不爲司馬子長逰不<lb/>
<pb n="KR4d0365_SBCK_009-38b"/>
足以爲學於是上下四方者㡬年于行今逰且倦矣湖海<lb/>
之風波浸惡山林之歲月漸長歛其如川方至之鋭以就<lb/>
于霜䧏水涸之實山立将從事乎此昔孫㤗山爲飬索遊<lb/>
范文正公給以月俸三千遂得留意於學卒爲一世師表<lb/>
誠齋素貧得劉氏舘以故旁捜逺紹及讀世間未見之書<lb/>
南渡以來稱儒宗焉二先生之事夫人而可爲也㑹有拈<lb/>
出故事以嘉惠山立者其静以待之<lb/>
　　　與山人黎端吉序<lb/>
與癡兒説夣終日悶悶使人欲索枕僵卧明者了了不踰<lb/>
頃刻能解人數百年中事恨相見晚矣山人黎端吉客吾<lb/>
<pb n="KR4d0365_SBCK_009-39a"/>
門旬日風雨旦稍霽入吾山一瞬而還若有德色問之則<lb/>
山川巨細情状變態信手圗畫如山中生長然者何其敏<lb/>
也黎氏祖爲吾郷羅氏葬地百年效驗翁不見端吉食其<lb/>
報又能以術世其家翁信未死哉端吉遺予地予方撰屨<lb/>
出郊而端吉又泝十八灘上矣臨别敘其說其歸也爲予<lb/>
復來乎<lb/>
　　　贈林梅所序<lb/>
何所無花屈擅蘭陶擅菊林擅梅乃若有定所然古者以<lb/>
功爲地之封建後世以文爲花之封建屈之騷陶之辭林<lb/>
之詩皆有功於花是故花托於斯文而後得其所焉噫九<lb/>
<pb n="KR4d0365_SBCK_009-39b"/>
畹三徑今無復存林之孫羲獨能世襲孤山與花周旋所<lb/>
謂居其所而不遷者君充拓門庭於詩道益進豈惟克有<lb/>
其土地抑亦光昭其先君之功懋哉懋哉<lb/>
　　　送項巽可入南序<lb/>
東坡作韓文公廟碑詩云作書詆佛譏君王要觀南海窺<lb/>
衡湘坡在南方亦云兹逰最竒絶又云兹逰竒絶冠平生<lb/>
當文公諌佛骨豈故欲爲掲陽之行坡不幸罹黨禍乃以<lb/>
炎方爲夸自古詩人大言而非情徃徃如此吾郷項兄巽<lb/>
可與權之度嶺也訪予於玉虹予問子非不得巳是行何<lb/>
爲則曰巽可生也有四方之志弱冠時甞一至番禺巳而<lb/>
<pb n="KR4d0365_SBCK_009-40a"/>
走上饒參疊山拜東岡古爲然後經潯陽出赤壁登黄鶴<lb/>
樓今也又將徃見東岡吾所學子長逰也他時入南者以<lb/>
風土爲憚與權年未三十神澤而氣強擔簦行數千里如<lb/>
適其東家是其要觀南海而從竒絶之逰者非詩人大言<lb/>
類也子長南逰江淮上㑹稽闚九疑浮于沅湘北渉汶泗<lb/>
講學齊魯過梁楚以歸而平生車轍獨未至廣與權今㳺<lb/>
子長之所未㳺從而徧歷吴楚按子長東南故跡登淮山<lb/>
以望中原以庶㡬盡見天下之竒子長作史記序三千年<lb/>
事爲五十萬言漢至今又千有餘年不知與權後之所書<lb/>
其詳畧如何書成以諗我<lb/>
<pb n="KR4d0365_SBCK_009-40b"/>
　　　送頼伯玉入贑序<lb/>
頼君成孫伯玉號竹澗五雲人自幼巳好詩長而浸癖有<lb/>
甲乙藁行於人戊午出宜春道中得詩三十歸而裒以附<lb/>
於乙自是以行爲趣一日以書抵予曰某也将泝十八灘<lb/>
踐空同非子寵兹行彼之山靈水神未易屈䧏頼君之行<lb/>
殆不苟然贑之勝䖏如欝孤如八境如㢘泉如塵外寺則<lb/>
如慈雲天竺在唐有香山品題至今墨蹟如新入本朝東<lb/>
坡山谷之流交有以發其竒而長其光價而東坡蹤跡之<lb/>
宻精神之著又其尤者也頼君觸目爲思開口成句而騷<lb/>
人墨客之遺又有以動其亹亹焉者虚而徃實而歸此行<lb/>
<pb n="KR4d0365_SBCK_009-41a"/>
粹宜春章貢之得其自足以成丙藁可知也君之兹役予<lb/>
何能賛一辭抑予有請焉君方盛年於詩之道其所造巳<lb/>
非他人以一句一字名世者比以君之資其當他有所進<lb/>
乎司馬子長足迹㡬徧天下後來竟能成就史記一部或<lb/>
議子長所用小於所得少陵號詩史或曰讀書破萬卷止<lb/>
用資得下筆如有神耳頗致不滿韓昌黎因爲文章浸有<lb/>
見於道德之説前軰譏其倒學然猶不爲徒文卒得以自<lb/>
附於知道横渠早年縱觀四方上書行都超然有凌厲六<lb/>
合之意范文正因勸讀中庸遂與二程講學異時德成道<lb/>
尊卓然爲一世師表其視韓公所爲盖益深逺矣今君挑<lb/>
<pb n="KR4d0365_SBCK_009-41b"/>
包負笈将四方上下以求爲詩予也不止望其爲前所稱<lb/>
騷人墨客者因誦言諸公之失得如此君且行矣歸而求<lb/>
之有餘師<lb/>
　　　送李秀實序<lb/>
三月二日予有行役宿郊外次日昧爽有來謁者視之李<lb/>
君秀實也李君𥘉不之識一見察其爲能言士坐定出詩<lb/>
三首其自序末句曰他事無求求者道莫教徒手只空轅<lb/>
今人有好爲尊大以道統属巳自任終日暝目夜半授佞<lb/>
巳者二三言曰道在是矣隱君授書孺子取履昔人以爲<lb/>
近於鬼物徃徃類是李君之求其諸此之求歟李君曰予<lb/>
<pb n="KR4d0365_SBCK_009-42a"/>
知不及此予丈夫也桒弧蓬矢之志将於子長逰發之噫<lb/>
嘻子長盡天下之觀一部史記取資於此先民有言杜子<lb/>
美讀書萬卷止用資得下筆有神耳予固爲子長惜也横<lb/>
渠先生早年英邁之氣奮不可禦上書行都縱觀四方後<lb/>
乃精思力踐以其學接孔孟之緒朱文公賛之曰早恱孫<lb/>
吴晚迯佛老勇徹臯比一變至道懿哉淵乎李君所欲求<lb/>
者道也則子長之終身不足師法横渠何可當也顔何人<lb/>
哉晞之則是於李君之别也書此以贈<lb/>
　　　送彭和父逰學序<lb/>
彭江西三瑞之一和父其孫也家傳詩書半世以教人爲<lb/>
<pb n="KR4d0365_SBCK_009-42b"/>
業以兩歲無所於舘将遊學以問於四方命予曰可行乎<lb/>
今夫大冠峩如大裙䄡如談道理非不纚纚可聴一旦有<lb/>
飲食之累則棄三尺蕩四維茍可以求無飢者無所不至<lb/>
和父雖失舘夷然無慼容所爲皇皇問舘之外無他筭此<lb/>
之謂不失其本心悠悠穹壤獨無知心者歟<lb/>
　　　贈談命朱斗南序<lb/>
天下命書多矣五星勿論若三命之說予大槩病其泛而<lb/>
可以意推出入禍福特未可知也惟太乙統紀鈎索深逺<lb/>
以論世之貴人鮮有不合然閭閻賤㣲有時而適相似者<lb/>
倉卒不可辨予嘗謂安得一書爲之旁證以窺見造化之<lb/>
<pb n="KR4d0365_SBCK_009-43a"/>
庶㡬哉最後得朱斗南出白顧山人秘傳書一卷以十干<lb/>
十二支五行二十七字旁施午竪錯綜交互之中論其屈<lb/>
伸刑衝六害察其變動生旺官印空而爲衰敗死絶衰敗<lb/>
死絶破而爲生旺官印禄馬不害爲貧賤孤刼未甞不富<lb/>
貴盈虚消息觀其所歸和平者爲福反是爲禍其言親切<lb/>
而有證予切愛之獨其所著之文可以意得不可以辭解<lb/>
乃循其本文變其舊讀槩之以其凢表之以其例其不可<lb/>
臆見者闕疑焉統紀十干干各一詩其辭雖若專指一干<lb/>
而云而十干取用無不相通故詩雖以百數其大指數十<lb/>
而巳亦復如白顧之例别爲之篇以附見其後使二書貫<lb/>
<pb n="KR4d0365_SBCK_009-43b"/>
穿於一人之手彼此以𥙷其所不及年月日時雖相去一<lb/>
字之差而於銖兩輕重爲不可誣矣斗南吉水人㧞起田<lb/>
間談命皆自得之玅予謂𥘉事統紀失之者十之二三也<lb/>
繼得白顧書失之者百之二三也予觀斗南用二書竒中<lb/>
所不在論偶然而不中則反求之吾書書未甞失顧用書<lb/>
者或未盡耳予又恨白顧書有闕疑也天命之至矣出於<lb/>
人之所俄度者不可一言而盡也吾所見斗南論命就其<lb/>
一家真白眉哉是爲序<lb/>
　　　又贈朱斗南序<lb/>
甲巳之年生月丙寅甲巳之日生時甲子以六十位類推<lb/>
<pb n="KR4d0365_SBCK_009-44a"/>
之其數極於七百二十而盡以七百二十之年月加七百<lb/>
二十之日時則命之四柱其數極於五十一萬八千四百<lb/>
而無以復加矣考天下盛時凡州主客戸有至千四五百<lb/>
萬或千七八百萬而荒服之外不與焉天地之間生人之<lb/>
數殆未可量也生人之數如此而其所得四柱者皆不能<lb/>
越於五十一萬八千四百之外今人閭巷間固有四柱皆<lb/>
同而禍福全不相似者以耳目所接推之常有一二則耳<lb/>
目之所不接者安知其非千非百而命亦難乎斷矣且夫<lb/>
五十一萬八千四百之數散在百二十期中人生姑以百<lb/>
歲爲率是百歲内生人其所受命止當六分之四有竒則<lb/>
<pb n="KR4d0365_SBCK_009-44b"/>
命愈加少而其難斷亦可知矣甞試思之宇宙民物之衆<lb/>
謂一日止於生十二人豈不厚誣而星辰之向背日月之<lb/>
逺近東西南北天地之氣所受各有淺深則命之布於十<lb/>
二時者不害其同而吉㐫夀夭變化交錯正自不等譬之<lb/>
生物松一類也竹一本也或千焉或萬焉同時而受氣也<lb/>
然其後榮者枯者長者短者曲者直者𬒳斧斤者歷落而<lb/>
傲年歲者其所遭遇了然不侔夫命之同有矣而其所到<lb/>
豈必盡同哉然則叅天地之運關盛衰之數此其間氣或<lb/>
数百年或百年或數十年而後一大發洩必非常人所<lb/>
得與者於五十餘萬造化之中不知㡬何可以當此<lb/>
<pb n="KR4d0365_SBCK_009-45a"/>
而天地寳之不常出鬼神秘之不使世人可測知也嗚呼<lb/>
論至此則命書可廢也耶因書于歐陽先生贈月窗說後<lb/>
　　　贈曹子政劍客序<lb/>
江西劍客吾郷曹子政筭命標榜也予曰子卜也而取劍<lb/>
何居曰世人賣卜事謟媚捐苦口皇皇於一食之末予恨<lb/>
其道之不直也如是而福如是而禍一無所回護故予剛<lb/>
者之爲也予言必剛者而後能聽劍是以得名予曰噫嘻<lb/>
昔人有學字觀公孫大娘舞劍而神劍無與於字而廻朔<lb/>
赴仆之間乃足以相發今子雖爲卜而有取於劍之剛者<lb/>
亦詎曰不宜哉或曰然則是腹劍也予曰惡是何言子政<lb/>
<pb n="KR4d0365_SBCK_009-45b"/>
豈口如蜜者邪或人語塞因書以遺之<lb/>
　　　贈山人黄煥甫序<lb/>
黄景文煥甫乃祖贑風水名術也予里大家祖地多出其<lb/>
手而煥甫以術世其家前十三四年予甞以詩送之又數<lb/>
年覺煥甫小異亟取詩更其辭而實未深知煥甫也煥甫<lb/>
逰從日以宻講辨日以多今也而後探其胸中之所存果<lb/>
有大異乎時人者噫知煥甫晚矣煥甫甞與予上下阡隴<lb/>
凡予動心駭目以爲竒詭雄特輙掉頭不謂然至淡然平<lb/>
夷澷不起人意徃徃稱不容口予始甚訝之乆而服其爲<lb/>
名言也大槩煥甫之術以爲崇岡復嶺則傷於急平原曠<lb/>
<pb n="KR4d0365_SBCK_009-46a"/>
野則病於散觀其變化審其融結意則取其静勢則取其<lb/>
和地在是矣舎是而求地亦固有之而非煥甫之所謂地<lb/>
也山人之獻地者日至吾門予使煥甫徃觀常不滿一笑<lb/>
煥甫曠數年始獻一地所獻真如其説予爲山人所欺者<lb/>
多矣若煥甫真不欺我者惜也煥甫汲汲餬口以奔走於<lb/>
四方以予之近且乆㡬不相知卒然使人一見使人愛其<lb/>
術而不疑斯亦難矣予甞謂能爲煥甫百指計使煥甫安<lb/>
居一年必能時發天地之蔵以使予欣然而不厭予方煑<lb/>
石山中計必不能及此姑遂其説庶㡬有因予而信煥甫<lb/>
煥甫必能出所學以報所知是楚人亡弓楚人得之予又<lb/>
<pb n="KR4d0365_SBCK_009-46b"/>
何幸焉<lb/>
　　　贈黄璘翠㣲序<lb/>
黄璘吾鄰人得祖父風水之學間與之登山鋪張造化口<lb/>
角瀾翻亦可愛吾舘人議以翠㣲名之翠㣲山之腰蒼蒼<lb/>
欝欝之象山人所得稱抑㣲乎㣲者地理書所謂隱隱隆<lb/>
隆吉在其中此則麤心者所不能得其彷彿黄生齒新而<lb/>
意鋭更下入細工夫以庶㡬吾所謂㣲者<lb/>
　　　贈仰顛峯拆字序<lb/>
顛峯仰宗臣以拆字之術行京師諸公贈言陳徃驗甚悉<lb/>
予未即信試之且數年每言輙酬竒矣哉予問顛峯曰禍<lb/>
<pb n="KR4d0365_SBCK_009-47a"/>
福將至必先知之吾聖人則有教矣就字而言字心畫也<lb/>
得於心應於手夫固動乎四體之一也由此而推資禀之<lb/>
強弱操術之正邪生死夀夭貧賤富貴之理於其字畫之<lb/>
大體而夫人之平生可一言而盡是則予固能知之今夫<lb/>
卒然而遇人曰請所欲書夫人者亦倘然應之曽不經意<lb/>
而子於其偏旁上下之間紬繹解說曰某宜禍某宜福則<lb/>
其臨書之際豈亦有鬼神壓乎其上誘其中而運之肘歟<lb/>
不然字而字耳何靈之有顛峯曰未也天下禍福之占于<lb/>
其動而巳木之榮枯康節不能索之於其静一葉之墜筭<lb/>
法生焉世人見墜葉多矣誰知大化寄此眇末子之觀字<lb/>
<pb n="KR4d0365_SBCK_009-47b"/>
也于其心予之觀字也于其心之動是法也得之異人異<lb/>
人誡勿言君退思之予推其理不可得而又動於顛峯之<lb/>
異則思夫聖人之於事其存而弗論者不少矣相視一笑<lb/>
就用其言贈焉<lb/>
　　　送僧了敬序<lb/>
萬安僧了敬丙辰年來謁示予以夫子像予𥘉怪之與之<lb/>
語彷彿儒者氣象閱諸公賞音則知其能爲詩能讀先儒<lb/>
語録又能築讀書堂以與邑之逢掖者䖏而後嘉其來意<lb/>
之有以也越五年予至其宫求其所謂讀書堂者觀之則<lb/>
方裒緡歛材召審曲靣勢者而啇度焉因知諸公所以亟<lb/>
<pb n="KR4d0365_SBCK_009-48a"/>
稱之者書其志也敬師之竟就是役者志之不忘也自佛<lb/>
入中國其徒牢護其説遂與儒者之教並立於天下太顛<lb/>
止於海上韓公屈與之交當時覊窮寂寞之餘以其聦明<lb/>
識道理姑與之委曲於人情世故之内其於變化其氣質<lb/>
移易其心志攘除其師之教未必有焉以今敬觀之則其<lb/>
崛起於浮屠之中而若有得於聖賢君子之説而凡精業<lb/>
勤行以學韓之學者又與之周旋一室以上下於其間其<lb/>
爲聦明識道理也多矣陳良楚産也恱周公仲尼之道北<lb/>
學於中國孟子推爲豪傑然則敬師非僧之豪傑也歟<lb/>
　　　吉水縣永昌郷義役序<lb/>
<pb n="KR4d0365_SBCK_009-48b"/>
吉水縣永昌郷某都建義役復淳熈成䂓也予同升陳君<lb/>
某旣爲序則貽書於予曰碩賛一言使郷黨鄰里有所慿<lb/>
依且庶㡬徼福於君之筆俾勿壊予懼不敢當以其爲義<lb/>
設不得辭嗚呼義役之不行而差役之紛紛何甚也民無<lb/>
以相友助相扶持乙曰甲當役甲推之乙乙復曰甲展轉<lb/>
而聽命於長民者之一語時則其權在於官官無以自爲<lb/>
也鴈䳱行鉗𥿄尾而進曰某宜差某有以私其人則改曰<lb/>
宜某時則其權在於吏一方之版籍吏胥主之髙下其手<lb/>
紊於多寡之實時則其權在於郷胥閭閻之間紛争之㣲<lb/>
桀黠者乗間而起告訐因之而差法以亂時則其權在於<lb/>
<pb n="KR4d0365_SBCK_009-49a"/>
姦民受役者有二三年迄無一事有不幸而殺傷盗賊䴡<lb/>
於其境不旋踵家破時則其權在於天今陳君與其鄉約<lb/>
曰爾役月日若干爾末减若干爾費若干至若干以上助<lb/>
若干一齊惟公是㨿䖏之者無媿辞承之者無拒色是役<lb/>
之權不在官與吏與鄉胥與奸民與適至之天而在吾鄉<lb/>
里和氣間義之用大矣利乆逺而無訟仁也使人知有遜<lb/>
譲禮也不以資奸智也盟而無敢後先信也一舉而五常<lb/>
備焉豈惟義哉鄉之長上其申告子弟曰如是而福如是<lb/>
而禍守約者乆處敗群者交罰使一守是法永永無斁則<lb/>
其於是邦之風俗不為無小助噫亦安能下其法於天下哉<lb/>
<pb n="KR4d0365_SBCK_009-49b"/>
　　燕氏族譜序<lb/>
嘗謂人之有祖也如水之有源木之有本也夫源之深者<lb/>
流必長本之固者末必茂此自然之理巳然之騐也燕氏<lb/>
榮㤗來自龍潭循州好山水之勝通隂陽之理歴吉之東<lb/>
鄕大北溪見其江山秀䴡地勢盤旋於是遂徙居之榮㤗<lb/>
生男貴玉勤而力斈未遂厥志而早卒孫長曰祐字天益<lb/>
號爱月領職都差次曰祺字天祥號瑞軒領職通判淂其<lb/>
禄淂其名㢘公可畏治政有方年逾耳順乞歸骸骨故敕<lb/>
誥以還鄕積善成徳冝永享其悠乆也益生男宗羙清白<lb/>
傳家謙恭處巳以金石締交盟以詩書立門戸善継人之<lb/>
<pb n="KR4d0365_SBCK_009-50a"/>
志善述人之事㔙業守成實有光於前聞人矣羙生三子<lb/>
長曰希禹次曰希仁三曰希舜兄弟俱有文名以仁睦族<lb/>
以礼待人若河東之三鳯謝氏之彦秀者也自是子孫蕃<lb/>
衍食指浩繁常於餘睱之際從容啇略故有陸賈之分長<lb/>
禹受永昌鄉渀灘居焉次仁受永昌鄉青峒居焉三舜受<lb/>
祖基家焉禹生國賢國賢三子曰徳祥徳勝徳卿徳祥領<lb/>
職司舉徳勝領職司户徳卿領職司理徳祥之子曰均治<lb/>
徒㤗和城南徳勝之孫曰子實徙廬陵華羙坊徳卿之孫<lb/>
曰子昇徙永豊桃源雖星羅棋布是皆同一源也恐後世<lb/>
乆逺真偽不辯故命予修諸譜系載諸詳悉以見先公一<lb/>
<pb n="KR4d0365_SBCK_009-50b"/>
人而來迄今有年矣雖族属䟽逺長幼尊卑按此譜歴歴<lb/>
殆可見矣若夫水源木本培植深固支流柯葉蕃衍盛大<lb/>
亦在乎基之於前而有顯諸後矣為賢子孫者可不鍳哉<lb/>
　　　龍泉縣監漕鄕舉題名引<lb/>
恭惟祖宗以取士為國三歳大比所謂從数路得人古遂<lb/>
江吾廬陵佳山水邑也廬陵諸老發身六一公澹庵以學<lb/>
舎益公誠齊以鄕舉獻簡公以漕貢而獻簡生遂江文獻<lb/>
風流又其最近且親者山川毓靈人物代興高山作止景<lb/>
行行止是為題名引<lb/>
文山先生全集卷之九<lb/>
<pb n="KR4d0365_SBCK_009-51a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_010-1a"/>
文山先生全集卷之十　文集<lb/>
　　題䟦<lb/>
　　　敬書先人題洞岩觀遺墨後<lb/>
按先君作此詩時天祥甫七歲後十五年知觀任道士始<lb/>
摹本以來又越三年以次道士朱山月復爲軸以相遺維<lb/>
先君子天韻冲逸神情簡曠使一日脱人事之累黄冠野<lb/>
服逍遥林下真所甘心焉爲子不德使先志不獲遂捧軸<lb/>
却立爲之泫然<lb/>
　　　䟦曾子美萬言書藁<hi>名士倬</hi>
菊坡天人文溪菊坡様人菊坡不可作巳願見文溪五仙<lb/>
<pb n="KR4d0365_SBCK_010-1b"/>
如在天上寳辰夏五集英殿賜某等進士第入局一日同<lb/>
年曾兄子美來訪議論慷慨知非凢人扣其所宗則傳菊<lb/>
坡法衣宻文溪講席者也當布衣時春宫一䟽巳能發菊<lb/>
坡之所欲言他日爲天子御史直氣凛凛必能赤文溪幟<lb/>
悠悠風塵安得若人寳祐丙辰書于期集所<lb/>
　　　䟦李景春紹興萬言書藁<lb/>
吾郷布衣李君景春上書於紹興累累萬言盡䟽閭閻隱<lb/>
㣲之故可謂知無不言矣厥亦惟我髙宗皇帝仁厚惻怛<lb/>
勤求民瘼是以旁通下情庶㡬古者詢于蒭蕘之遺意凢<lb/>
我有官君子暨于國人式克于勸讀君之言當時州縣間<lb/>
<pb n="KR4d0365_SBCK_010-2a"/>
可嗟嘆者如此今去之百有餘年孰知又有過於君所觀<lb/>
者識者於此又重爲世道感<lb/>
　　　䟦劉翠㣲罪言藁<lb/>
崔子作亂於齊太史以直筆死其弟嗣書而死者二人書<lb/>
者又不輟遂舎之崔子豈能舎書巳者哉人心是非之天<lb/>
終不可奪而亂臣賊子之暴亦遂以窮當檜用事時受宻<lb/>
㫖以私意行乎國中簸弄威福之柄以鉗制人之七情而<lb/>
杜其口胡公以封事貶王公送之詩陳公送之啓俱貶檜<lb/>
之窮㐫極惡自謂無誰何者矣而翠㣲劉公猶作罪言以<lb/>
顯刺之公固自䖏以有罪而檜卒無以加於公噫彼豈舎<lb/>
<pb n="KR4d0365_SBCK_010-2b"/>
公哉當其垂役凢一時不附和議者猶將甘心焉公之罪<lb/>
言直未見爾由此觀之賊檜之逆猶浮於崔而公得爲太<lb/>
史氏之最後者祖宗教化之深人心義理之正檜獨如之<lb/>
何哉公之孫方大出遺藁示予因感而書<lb/>
　　　䟦繆上舎萬年論丁相大全詞案<hi>𬒳黜爲沙溪塞廵檢</hi>
讀繆言詞案世固有如此冤事哉掩卷爲之太息<lb/>
　　　䟦歐陽公與子綿衣帖<lb/>
東坡䟦歐陽公與其姪通理書云凢人勉強於外何所不<lb/>
至惟考之其私乃見真僞今觀此帖綿衣之外一語不及<lb/>
其私以此見前軰心事未有不可對人言者<lb/>
<pb n="KR4d0365_SBCK_010-3a"/>
　　　䟦胡景夫蔵澹菴所書讀書堂字<lb/>
此澹菴所隷以與夀亭者也夀亭於澹菴爲累從弟澹菴<lb/>
臨大難决大議不負所學於國爲忠臣於親爲孝子斯讀<lb/>
書之所致也公崇敘宗族復以讀書惠幸其弟固曰使之<lb/>
有所顯楊也于其先與有榮焉詩云孝子不匱永錫爾類<lb/>
澹菴以之夀亭曽孫景夫世其家寳澹菴真墨徹堂而新<lb/>
之復其扁用詔于子若孫以追孝也考作室旣底法厥子<lb/>
乃弗肯堂景夫逭斯責矣雖無老成人尚有典刑蔵脩于<lb/>
此者尚勉之哉<lb/>
　　　䟦吕逢徳所收平園文字<lb/>
<pb n="KR4d0365_SBCK_010-3b"/>
此石刻司馬文正呂正獻爲翰苑時賛書䟦藁則郷衮平<lb/>
園周公爲直院時手筆也平園此䟦属意於文正之曾孫<lb/>
淳熈距今㡬年善本存否未可知而其刪改塗注𥘉藁爛<lb/>
然則吕氏得之逢德以示余噫其謹蔵諸<lb/>
　　　䟦誠齋錦江文藁<hi>知瑞州日作</hi>
誠齋當淳熈之季以少蓬出守距今七十有七年矣某他<lb/>
日嘗讀道院集見所品題甚多及來此則先生一字之跡<lb/>
無復存者惟亭閣尚留其名而屋亦化爲烏有矣有則嶔<lb/>
㠌老壓亦未知其爲當時屋否也一日得先生錦江尺牘<lb/>
一帙大率吏楷而爲先生手筆者四其三盖在郡時作其<lb/>
<pb n="KR4d0365_SBCK_010-4a"/>
一作於還朝以後而附諸帙尾者典刑逺矣於此尚庻㡬<lb/>
見之嗚呼庚申一變瑞之文物煨燼十九修復以來得十<lb/>
年間殘編㫁簡不啻足矣而况出於七十年之前者乎且<lb/>
方其文物具備之時此帙非郡之所得有收拾散亡之餘<lb/>
乃能有前日之所未嘗有斯不謂之益竒矣乎旣勒諸石<lb/>
書以識之<lb/>
　　　䟦崔丞相二帖<lb/>
菊坡翁盛德清風跨映一代歸身海濵當相不拜天下之<lb/>
士以不得見其秉鈞事業爲無窮恨今觀兩帖所稱規模<lb/>
意向局面話頭者則文武之道具是矣一朝踐其位固皆<lb/>
<pb n="KR4d0365_SBCK_010-4b"/>
舉而措之者也後書論邉計尤切是時楚叛矣而公以不<lb/>
得盱眙爲憂若不可終日者嗚呼寕知三十年後楚之餘<lb/>
燼復然而漣水之迫乃有過於盱眙者乎考引昔今爲之<lb/>
永嘆<lb/>
　　　䟦李世脩蔵累科状元帖<lb/>
國朝踰三百年所謂進士第一者何止百數披圖而觀某<lb/>
如何某如何夫人得而知之李君世脩先世多與其顯者<lb/>
㳺今其家蔵墨蹟僅十數𥿄而其可愛敬可鍳戒者巳粲<lb/>
然可見李君又欲厠予語於其間不知後之視予又以爲<lb/>
何如也嗚呼是可不凛凛哉<lb/>
<pb n="KR4d0365_SBCK_010-5a"/>
　　　䟦李龍庚殿䇿<lb/>
三代以下無良法取士者因仍科舉不能變士雖有聖賢<lb/>
之資倘非俯首時文無自奮之路是以不得不屑於從事<lb/>
而其所謂文盖非其心之所甚安故茍足以訖事則巳矣<lb/>
豐城李君彛甫有文學旦評所尊稱晚乃屈就南廡試名<lb/>
在苐三衆共惜之門人好事者取君所對䇿刻諸梓予得<lb/>
而讀之君信能事矣然由君言之當時寸晷之筆何啻芻<lb/>
狗君姑借此脱韋布盖將有所行於時而豈以是爲有餘<lb/>
哉此非好事者之所得知也君非碌碌意積蓄必有深厚<lb/>
故予獨探其心表而出之<lb/>
<pb n="KR4d0365_SBCK_010-5b"/>
　　　䟦王元髙詞科擬藁<hi>號稼村後國正添倅</hi>
我朝言治者曰慶曆元祐乾淳厥亦惟歐陽子蘇公兄弟<lb/>
周益國三洪氏以其宗工大手掌朝廷文字以爲繅籍粉<lb/>
澤功光當時垂休無窮豈曰小𥙷之哉國於天地必有與<lb/>
立而尚論其盛則其渾厚醲郁光明俊偉百世之下想望<lb/>
風采必於斯文乎是稽傳曰鼓天下之動者存乎辭辭之<lb/>
不可巳也如是徃時有慱學科有宏詞科士各知所崇尚<lb/>
近世此學寢少於是而小詞科之制立其望於人甚約也<lb/>
而應令者迄亦落落人才於是少衰矣豫章王君義山元<lb/>
髙自爲舉子時獨有志於此國家大制詔大誥令擬諸其<lb/>
<pb n="KR4d0365_SBCK_010-6a"/>
形容者叢鉅冊其能出章逢佔畢之士矣元高登進士乙<lb/>
科調永州司戸叅軍意若不自滿謀卒業以大科致身乃<lb/>
巳予謂元髙一命以上皆將有世道之責子歸而求之他<lb/>
日中興太平之盛所謂號令文章煥然可𫐠以與三代同<lb/>
風者安知責不在子而正不必曰吾不得志於進士而退<lb/>
爲是也元髙欣然納之遂存其説於帙尾云<lb/>
　　　䟦吕元吉先人介軒記後<lb/>
巽齋先生曰徂徠石先生名介質肅唐公名介鄭公俠字<lb/>
介夫半山老人字介甫凢有取乎介者其人必可觀也予<lb/>
嘗評之徂徠之介爲孤峭質肅之介爲直方鄭公之介爲<lb/>
<pb n="KR4d0365_SBCK_010-6b"/>
敢决荆公之介爲執掲三公之介純於天資荆公之介雜<lb/>
於客氣介則一而其所以介則不同也予獨悲夫强辨堅<lb/>
忍虚名僞行介甫以誤於其君以厲於其時至今天地易<lb/>
位人極不立皆此介之流也徂徠不得爲諌官唐公争新<lb/>
法不勝發憤死鄭以一跌碌碌州縣不復能自振迅介美<lb/>
德也三公得其純坎坷於當世彼其角血氣之私竊名譽<lb/>
之盛而遺毒迨今日而未巳嗚呼僞行之誤人而直道之<lb/>
難行乆矣吕元吉之先人名介軒予不及識其人諸君品<lb/>
題類以爲言和而行果色温而氣剛然則是介也視前三<lb/>
君子有光焉然君止於布衣懐其耿耿不見於用則君之<lb/>
<pb n="KR4d0365_SBCK_010-7a"/>
所遇又爲不幸者雖然介在我幸不幸在天吾求無怍乎<lb/>
本心可矣何外物之較風氣淺薄其能刻厲矯揉以竊毅<lb/>
然丈夫之名者巳不多見若夫以直自懟而毁方爲圎以<lb/>
就外物者多矣外物卒不可得而本心空自䘮失是則介<lb/>
軒之罪人也元吉重念之哉<lb/>
　　　䟦周蒼厓南嶽六圗<lb/>
扶欹植傾𥙷空續髙吾欲觀於嵩恒岱華其放六合於秋<lb/>
毫也邪<lb/>
　　　䟦李孟慱東山夣境圖<lb/>
昔有得湘中老人誦黄老之詩於恍惚中者前軰謂其語<lb/>
<pb n="KR4d0365_SBCK_010-7b"/>
非太白不能道今圖中武士所授孟博帙甚鉅庻㡬亦有<lb/>
格力如此詩者列其中乎願出以示予當許君親見太白<lb/>
何但夣也然萬一太白訝其孫輕發蔵寳或復遣六丁下<lb/>
問泄者書何在仍取以去君將無以爲東山鎭則不如勿<lb/>
出<lb/>
　　　䟦周一愚負母圖<lb/>
巳未之變周君一愚家於狗咬石之下最先遇禍君從其<lb/>
兄負母越溪以逃妻子溺死不能救也事平君爲圗紀其<lb/>
狀諸公嘉其臨難識所輕重褒之不絶口予謂人子之事<lb/>
其親不幸而䖏人事之變急所急而緩所輕本心之不能<lb/>
<pb n="KR4d0365_SBCK_010-8a"/>
不爾其於天則盖非有一毫之增益也一愚之䖏此豈其<lb/>
欲以爲髙哉正可悲耳嗚呼自狗咬石之失險江右之父<lb/>
母妻子離散不知㡬人覧君之圖豈獨爲其一家哭哉誰<lb/>
謀不臧一至於此昔魏陵繪襄樊之戰爲于禁屈伏龎德<lb/>
怒罵之状將耻禁也彼禁敗事者見之宜發慚以死然龎<lb/>
憤憤就殞使其骨肉見所畫像尚復何忍君此圖一開卷<lb/>
當一流涕母爲自苦予將請之轉示前之玩敵抽戍者使<lb/>
誤國者死有餘愧而君其庶少寛乎<lb/>
　　　題陳尚書昉雲萍録<lb/>
公守建陽人和政成皇曰來歸從槖斯榮我時在舘望公<lb/>
<pb n="KR4d0365_SBCK_010-8b"/>
珮珩公不我遐我德公誠公録班如友朋公卿維公下士<lb/>
敬附氏名<lb/>
　　　題中書直院劉左史震孫雲萍録<lb/>
忠肅公朔人以直節名一代今中書左史負沉厚剛峭之<lb/>
氣以朔名齋盖於高㑹規矩焉某始聞其風今見其人輙<lb/>
書氏名昭與㓗也<lb/>
　　　䟦辛龍泉行状<lb/>
予昔待罪舘閣辛君應始改官受龍泉來訪予語以山川<lb/>
風俗之故君離坐傾聽若謹識之他日予持節君適在部<lb/>
内知君㢘且明於縣百姓有恩也會予罷歸後來者於予<lb/>
<pb n="KR4d0365_SBCK_010-9a"/>
尋仇㡬累君頼仁聖在上君與予俱得免去年予忝爲郎<lb/>
君來受倅相見甚歡俯仰且兩年君季子過予則知予去<lb/>
國未㡬而君逝矣君仕宦淮襄間勤勞辛苦德於人者深<lb/>
予生晚不及悉龍泉於父母旁國予親友在焉能言君終<lb/>
始無一日簠簋帷簿之跡事實而有證予是以信君之爲<lb/>
賢悼君之不可作也君季子以君状示予捧卷三讀爲之<lb/>
哽塞<lb/>
　　　䟦蕭敬夫詩藁<lb/>
累丸承蜩戯之神者也運斤成風伎之神者也文章一小<lb/>
伎詩又小伎之㳺戯者秋屋蕭君自序其詩乃有不克盡<lb/>
<pb n="KR4d0365_SBCK_010-9b"/>
力之恨昔人謂杜子美讀書破萬卷止用資下筆如有神<lb/>
耳讀書固有爲而詩不必甚神予謂秋屋藁亦云可矣顧<lb/>
何足恨哉予聞君之爲學沉潜堅忍其自得者深充而至<lb/>
之有耿耿詩之上者<lb/>
　　　䟦李敬則樵唱藁<lb/>
三百五篇之詩間出於田夫野叟之作當時樵者固多能<lb/>
詩自晋唐來詩始爲一道而作者有數矣今李敬則荘翁<lb/>
於詩太用工力然猶不敢自以爲傑謙而托諸樵今樵安<lb/>
得此可人其古樵之流亞歟抑君嘗從蔡覺軒學庸齋復<lb/>
贈詩曰男兒不朽事只在自身心君生武夷山下此晦翁<lb/>
<pb n="KR4d0365_SBCK_010-10a"/>
理窟山林之日長學問之功深君非徒言語之樵也身心<lb/>
之樵何幸從君講之<lb/>
　　　䟦劉玉窓詩文<lb/>
予嘗造玉窓之廬環堵蕭然青山滿戶眞詩人之資也唐<lb/>
人之於詩或謂窮故工本朝諸家詩多出於貴人徃徃文<lb/>
章衍𥙿出其餘爲詩而氣勢自别予觀玉窓不特工於詩<lb/>
諸所爲文皆嘗用意而其爲人又魁梧端秀疑非乆於唐<lb/>
人之窮其駸駸於本朝之風氣者乎玉窓劉氏名芳潤字<lb/>
元方五雲人<lb/>
　　　䟦周汝明自鳴集<lb/>
<pb n="KR4d0365_SBCK_010-10b"/>
天下之鳴多矣鏘鏘鳯鳴雝雝鴈鳴喈喈雞鳴嘒嘒蟬鳴<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴蕭蕭馬鳴無不善鳴者而彼此不能相爲各一<lb/>
其性也其於詩亦然鮑謝自鮑謝李杜自李杜歐蘇自歐<lb/>
蘇陳黄自陳黄鮑謝之不能爲李杜猶歐蘇之不能爲陳<lb/>
黄也吾郷周君性𥘉善爲詩署其集曰自鳴予讀之能知<lb/>
其激揚變動音節之可愛而巳予亦好吟者然予能爲予<lb/>
之言使予髣髴性𥘉一語不可得也予以予鳴性初以性<lb/>
𥘉鳴此之謂自鳴雖然凢音生於人心其所以鳴則固同<lb/>
矣<lb/>
　　　䟦胡琴窓詩卷<lb/>
<pb n="KR4d0365_SBCK_010-11a"/>
琴窓遊吾山所爲詩凢一卷或謂逰吾山如讀少陵詩平<lb/>
淡竒崛無所不有或謂讀琴窓詩如行山隂道中終日應<lb/>
接不睱詩猶山邪山猶詩邪琴窓善鼓琴高山流水非知<lb/>
音不能聽然則觀琴窓詩必如聽琴窓琴琴窓胡氏名日<lb/>
宣<lb/>
　　　䟦趙靖齋詩卷<lb/>
趙史君以靖名齋其與世澹然相忘而寄思於詩有冲邃<lb/>
閑逺之韻以靖爲受用也公殁其壻丞簿叚君裒其詩爲<lb/>
帙出示於人而公之所以爲靖者始復表暴由公之本心<lb/>
豈計後人之知巳哉叚君所爲其盛德之不可掩也然則<lb/>
<pb n="KR4d0365_SBCK_010-11b"/>
其翕也固所以爲張也歟<lb/>
　　　䟦王道州仙麓詩卷<lb/>
讀仙麓詩詩材政自滿天地間也杜太苦李太放變踔厲<lb/>
憀慓從李杜間分一叚光霽如長慶集中君尊臣卑賔順<lb/>
主穆仙麓疑甚近之香山天資倜儻樂易其居又有䟽泉<lb/>
鑿石之勝與一時名軰爲宮爲啇九老圖中槩可想見仙<lb/>
麓屋九仙下其騎氣御風風流正自相接至其當㫪陵龍<lb/>
蛇起陸之際山窓晝永石鼎茶香㣲一日改其吟詠之度<lb/>
是丸倒嚢矢破的無地不然也神人瑞士其氣爲清淑者<lb/>
爲一故心常得其自律自吕之妙仙麓此集宜與長慶並<lb/>
<pb n="KR4d0365_SBCK_010-12a"/>
行無疑<lb/>
　　　題勿齋曾魯詩藁<lb/>
勿夫子語顔以作聖工夫也作詩亦有待於此乎曰詩三<lb/>
百一言以蔽之曰思無邪詩固出於性情之正而後可曾<lb/>
君魯擇言未爲不精尚勉之哉<lb/>
　　　䟦惠上人詩卷<lb/>
齊巳賦梅鄭谷爲改一字師不覺下拜予材不及谷逺甚<lb/>
讀惠上人編不能措一辭然則谷不可於齊已之不可予<lb/>
則可於惠之可<lb/>
　　　䟦道士婁君復詩卷<lb/>
<pb n="KR4d0365_SBCK_010-12b"/>
余去年行嶽麓下遇山人譚彌明出䖏謂八桂堯廟有彌<lb/>
明題墨在焉世見石鼎聮句高古竒崛謂是昌黎寓言今<lb/>
觀婁君三卷則知彌明嫡孫正自堂堂也何寓言之疑之<lb/>
有<lb/>
　　　䟦彭道士虚碧房<lb/>
虚碧天夣境也黄州之夣逰於斯夣夣境也志和結房於<lb/>
山虚碧其顔援黄州夣也命予爲之辭記累夣也雖然予<lb/>
焉得以爲夣乎夫有大夣有大覺君其問諸希夷先生<lb/>
　　　䟦番易徐應明梯雲帙<lb/>
易之坎爲水爲雨爲雲而雲之象獨著於屯與需屯曰雲<lb/>
<pb n="KR4d0365_SBCK_010-13a"/>
雷屯君子以經綸言隂陽始交而未暢猶世道方險阻之<lb/>
日時則君子奮其經綸有亨屯之道焉需曰雲上於天需<lb/>
君子以飲食宴樂言隂陽之氣交感而未成雨猶君子蓄<lb/>
其才德而未施於用時則君子飬其氣體和其心志而居<lb/>
易以俟命焉易象雲者二一以爲君子用世之象一以爲<lb/>
君子樂天之象易於進退行蔵之義各有攸當予聞之聖<lb/>
賢畏天命而悲人窮未嘗不皇皇於斯世然方其𥘉也守<lb/>
其義不随世而變晦其行不求知於人脩其天爵無所怨<lb/>
懟一日逹可行之天下正巳而物正而所性不存焉嗚呼<lb/>
聖賢非坐視民物之屯者而安於需若此則其道之所存<lb/>
<pb n="KR4d0365_SBCK_010-13b"/>
也後之學古者宜可以觀矣讀豈華梯雲帙有感而書<lb/>
　　　䟦隆興王邦立所蔵元祐關書<lb/>
昔者嘗讀圬者王承福傳見其自言操鏝以入貴富之家<lb/>
有一至再至三至而皆爲墟焉問之或刑戮也或子孫不<lb/>
能有也或歸之官也圬者棄官勲䘮其土田手鏝衣食其<lb/>
色若自得疑若貴富者不可常而不如不有土田之愈也<lb/>
今觀王氏居豫章世守先緒保有元祐關書以迄于今子<lb/>
孫業詩書其門且將有興者則圬者終身親歷之所感慨<lb/>
豈眞足以斷千古而信方來也邪雖然圬者爲不克肖者<lb/>
言也予爲善繼者言也韓公存圬者之辭戒也予爲王氏<lb/>
<pb n="KR4d0365_SBCK_010-14a"/>
言勸也<lb/>
　　　題賈端老不忘室<lb/>
凢道各有入䖏凢學各有悟䖏程氏以敬張氏以禮示人<lb/>
以從入也而㳺於程張之門者或得於静坐或得於主一<lb/>
或得於去一矜字悟之不必同也凢入皆以悟凢悟皆可<lb/>
入鹿岩賈君得不忘二字於水心先生之詩以名其室先<lb/>
生之詩崇好脩而黜狥外賤决科而尊天爵一則因言而<lb/>
有悟一則因悟而示之以所入師友淵源之㦤去之㡬年<lb/>
猶將見之今其孫子純寳其祖訓二字勿替引之知悟㡬<lb/>
矣讀水心詩尚求所以入門也哉<lb/>
<pb n="KR4d0365_SBCK_010-14b"/>
　　　題張德從畏心堂<lb/>
德從取其家横渠翁畏心一語爲心法稱郷前軰其子希<lb/>
明肯堂取而名諸爲家法稱賢士夫抑天下危莫危者心<lb/>
天下樂莫樂者心操而存之防其危優而柔之㑹其樂德<lb/>
從講學無不盡希明有所受之矣<lb/>
　　　題戴行可進學齋<lb/>
乾稱進德者三而象曰天行徤君子以自強不息聖人復<lb/>
申之曰終日乾乾行事也君子之所以進者無他法天行<lb/>
而巳矣進者行之驗行者進之事進百里者吉行三日進<lb/>
千里者吉行一月地有逺行無有不至不至焉者不行也<lb/>
<pb n="KR4d0365_SBCK_010-15a"/>
非逺罪也戴君行可以進學名齋垂二十年前之進予不<lb/>
得而考也後之進予不得而量也獨有一言願獻於君者<lb/>
曰行行固君字也書曰行之惟艱語曰行有餘力中庸曰<lb/>
利行曰勉行曰力行皆行也皆所以爲進也不行而望進<lb/>
前軰所謂㳺心千里之外而本身却只在此雖欲進焉得<lb/>
而進諸戴君求進者也而予言行予將有逺後其知行之<lb/>
理固審君之俯仰是齋也其亦反覆於字之爲義也哉<lb/>
　　　䟦周應可爲蔡德夫干藥物目子後<lb/>
蔡德夫病且貧硯庵周應可過而顧之曰是不可坐視問<lb/>
藥於所知斯可謂知義之士矣予方杜門守約於所親厚<lb/>
<pb n="KR4d0365_SBCK_010-15b"/>
未能以徧愛其何力及此顧友道乆薄硯庵能崇䔍如此<lb/>
是亦足勸厲薄俗敢不罄竭以爲之從臾云<lb/>
　　　䟦彭和甫族講<lb/>
莆中有二蔡其一派君謨其一派哀傳聞哀子孫慚哀所<lb/>
爲與人言每自詭爲君謨後孝子慈孫之心固不應爾亦<lb/>
以見世間羞耻事雖爲人後猶將愧之彭和甫之派來自<lb/>
博士齊非玕後也今其譜牒併二族爲一本爲君謨之後<lb/>
而引哀以混之人情固大相逺哉予聞晋沈勁耻其父䧟<lb/>
於逆致死以滌之卒爲忠義唐㧕玭有言門地髙者一事<lb/>
墜先訓則無異他人是以脩巳不得不至諸公皆勸和甫<lb/>
<pb n="KR4d0365_SBCK_010-16a"/>
以自立和甫而祖玕猶當爲沈勁和甫而祖愽士柳玭之<lb/>
言得不勉乎哉<lb/>
　　　䟦吴氏族譜<lb/>
自魏晋以來至唐最尚門閥故以譜牒爲重近世此事寢<lb/>
廢予每爲之浩歎今觀吴氏譜源於禾川之燕市派於西<lb/>
昌之白沙自宋興以來衣冠燦然盖升學者二十有二舉<lb/>
於郷者五十有七薦於漕者三奏於禮部及精䆒科賢良<lb/>
科者九而特科恩封世賞拜爵者又三十有四人盛哉可<lb/>
覩矣自昔以知力持世功利起家有道所忌傳不數世惟<lb/>
詩書之澤綿綿延延愈乆而愈不墜赫赫而蹶孰與循循<lb/>
<pb n="KR4d0365_SBCK_010-16b"/>
而至者哉天下之理可乆者必可大吴氏代有人焉其將<lb/>
有尤者出以其時可矣<lb/>
　　　䟦楊宰記曽氏連理木<lb/>
右連理木記誠齋先生叔父百里君筆也乾道距今㡬年<lb/>
墨跡如新曽氏之父祖子孫其藏之也謹也季淵來哀師<lb/>
携其所謂連理圖及諸名公詩記凢一軸而是記編於圖<lb/>
詩之間季淵盖將求表章於當世之有道以廣大其瑞以<lb/>
昌其先志會有取之以徃而鄰火夜不戒是軸併以煨燼<lb/>
季淵悼前軰之不復作而家世百年之寳一朝而失之盖<lb/>
於是記重致意焉𥘉予讀其文愛之命吏私識之别帙以<lb/>
<pb n="KR4d0365_SBCK_010-17a"/>
備遺忘季淵不之知也及善本羽化而楊子精神心術之<lb/>
燁然者獨在吾帙間曽氏之故氊似墜而不墜猶頼有此<lb/>
則予昔也讀而愛之愛而識之固黙有以開其衷者夫物<lb/>
之存亡莫不有數而其旣亡而不遂亡不存而復終存者<lb/>
雖人力之偶及於是而識者不敢諉之於數之外季淵喜<lb/>
予存曾氏之舊就俾書之而予亦自以爲有功於楊子不<lb/>
敢辭季淵得此於欝攸當無所憾楊子而知斯文之不泯<lb/>
也吾知其亦爲子欣然矣豈獨木哉<lb/>
　　　䟦彭叔英談命録<lb/>
命者令也天下之事至於不得不然若天實使我爲之此<lb/>
<pb n="KR4d0365_SBCK_010-17b"/>
之謂令而自然之命也自古忠臣志士立大功業於當世<lb/>
徃徃適相解后而計其平生有非夣想所及盖不幸而國<lb/>
有大灾大患不容不出身扞禦天實驅之而非夫人之所<lb/>
欲爲也當天下無事仕於是時者不見兵端豈非命之至<lb/>
順盖至於不得巳而用兵犯危渉險以身當之則命之參<lb/>
差爲可閔矣士大夫喜言兵非也諱言兵亦非也如以爲<lb/>
諱則均是臣子也彼有王事鞅掌不遑啓居至於殺身而<lb/>
不得避是果何辜吾獨何爲而取其便如以爲喜則是以<lb/>
功業爲可願鰓鰓然利天下之有變是誠何心哉是故士<lb/>
大夫不當以爲諱亦不當以爲喜委質於君惟君命所使<lb/>
<pb n="KR4d0365_SBCK_010-18a"/>
君命即天命惟無所苟而巳星翁曆家之説以金火羅計<lb/>
孛皆爲主兵之象遇之者即以功業許人十一曜之行於<lb/>
天無日不有無時不然人物之生亦無一日可息事適相<lb/>
值者亦時而有之也治亂本於世道而功業之顯晦關於<lb/>
人之一身審如其説則人之一身常足爲世道之軒輊有<lb/>
是理哉聖賢所謂知命俟命致命皆指天理之當然者而<lb/>
言是故非甘石所曉彭叔英儒者也而星翁曆家之説尚<lb/>
不免膠固歐陽巽齋先生旣具爲之辨予復備論之叔英<lb/>
持以復于先生<lb/>
　　　䟦王金斗談命録<lb/>
<pb n="KR4d0365_SBCK_010-18b"/>
萬鍾浮雲我有靈龜季子伯仁得印奚爲俛仰利害桔橰<lb/>
夏畦彼昏不知彼昏不知噫王君又從而鼓之舞之邪<lb/>
　　　䟦劉父老季文畫像<lb/>
州有父老員若干月給廪俸若干太守歲二月出郊號爲<lb/>
勸農則召是二三父老者俾聽勸戒之辭吾農實無所聞<lb/>
其代而聞之者斯人也田里有疾痛或水旱則父老以其<lb/>
職得轉聞之長民者然則其事亦不輕矣劉季文齒望八<lb/>
<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>盖父老之一以一州之人髙年者盖多矣而劉得以夀<lb/>
考隷官之籍且其得祿如在官晚節有光焉一日以其喜<lb/>
像來求賛予觀其田里淳龎之状山林朴茂之氣得夀於<lb/>
<pb n="KR4d0365_SBCK_010-19a"/>
世非曰偶然嗚呼鳶肩火色騰上必速者非人間永噐虎<lb/>
頭燕頷當封侯萬里外亦㡬勞苦拂亂之甚劉雖貌若甚<lb/>
朴者然終身田里無辛苦之態以至於壽富貴之樂顧足<lb/>
易康寕哉是亦云足矣予未睱賛因備誦其爲人聞者倘<lb/>
有利於斯言乎<lb/>
　　　䟦李氏譜<lb/>
族譜昉於歐陽繼之者不一而足而求其鑿鑿精實百無<lb/>
二三原其所以盖由中世士大夫以官爲家捐親戚棄墳<lb/>
墓徃徃而是雖坡公不免焉此昌黎公所以有不去其郷<lb/>
之說也友人李希元示予家傳自唐西平忠武王子憲至<lb/>
<pb n="KR4d0365_SBCK_010-19b"/>
其先人十數世墳墓皆在目睫亦可尚哉使昌黎公見之<lb/>
亦將以矣楊少尹者羙之矣予家本石室盖無可疑而自<lb/>
出蜀以來未免與蘇公同是一慨方擬乞身後即六七世<lb/>
墳墓可考者取蘇公族譜引而損益之使世之子孫執爲<lb/>
典要且以楊侯不去其郷而未能也觀李氏之族譜重有<lb/>
感於昌黎之説云<lb/>
　　賛<lb/>
　　　巽齋先生像賛<lb/>
歐陽巽齋望宗六一辛丑掇科親老謝職色難愉惋思報<lb/>
親恩學通經史有本有根司戶䖍州化𬒳蠻貊别駕建昌<lb/>
<pb n="KR4d0365_SBCK_010-20a"/>
益樹名節轉官秘著不爲苟䛕説書崇政講貫唐虞都官<lb/>
刑曹讞獄詳備考文成均濟濟多士䟽抗龍顔宜絶嗜好<lb/>
欲心一萌良心随耗天子嘉納年高與祠横經論道一世<lb/>
宗師及門之徒不將即相河汾王通雲龍下上名齋以巽<lb/>
殊非過情六一之學實傳先生<lb/>
　　　賛龔知縣龍<lb/>
龍猶有欲垂頥就豢孰知吾龍頭角霄漢舜卿之筆子輝<lb/>
之德徃來清風霖雨八極<lb/>
　　　賛程縣丞龍<lb/>
蟄于滄洲驤于海垠憫四域之焦枯遽奮瓜而張鱗固將<lb/>
<pb n="KR4d0365_SBCK_010-20b"/>
神變化水下土豈直嗔蛙躁蟹役役於形氣也邪<lb/>
　　　賛何了翁帳龍<lb/>
淵蟄其真雲發其神爲道不泥遇止乗行是爲龍之靈是<lb/>
何君之所以名<lb/>
　　　賛三山荘之龍魁星<lb/>
太極𥘉開即有星紀字始蒼頡科始漢氏後人因之爲鬼<lb/>
爲斗乾元坤元非德非有朂哉荘君明辨宻察在邦必逹<lb/>
在家必逹<lb/>
　　　賛沈俊之筆<lb/>
厥體孔良厥心孔端資汝心匠逹我心官<lb/>
<pb n="KR4d0365_SBCK_010-21a"/>
　　　自賛<lb/>
孔曰成仁孟云取義惟其義盡所以仁至讀聖賢書所學<lb/>
何事而今而後庶㡬無愧<lb/>
　銘<lb/>
　　　彭叔英砥齋銘<lb/>
爵祿之石厲世磨鈍頑夫奔走㢘隅蕩盡中流之柱障山<lb/>
回瀾岩岩具瞻千古如山嗟今之人模稜義利金銀銅鐵<lb/>
攪爲一噐淬去穢濁刮出光明他山之石有如斯銘<lb/>
　　　黄山人羅鏡銘<lb/>
陟彼髙岡相其隂陽因以箴之終然允臧<lb/>
<pb n="KR4d0365_SBCK_010-21b"/>
　辭<lb/>
　　　劉良臣母哀辭<lb/>
維婦德之中正兮昉乎人彛彼美其盛壮兮甘白首於一<lb/>
婺夫仁者必有夀兮及耄而望期頥夫有德者必有後兮<lb/>
紛四世其蕃滋鳴呼全而生之兮必全而歸之從一以終<lb/>
兮尚得正其何悲<lb/>
　　　贈人鑑蕭才夫談命<lb/>
歲單閼人鑑蕭才夫過予以予命推之言頗悉是秋迄次<lb/>
年予所遭無有不與其言相符噫人鑑其神巳爲之辭曰<lb/>
眇隂陽之大化兮布濩垓埏出王㳺衍之度思兮曽淺淺<lb/>
<pb n="KR4d0365_SBCK_010-22a"/>
乎爲天自青紫食窮經之心兮恠詭乗之而相挻竊掠五<lb/>
緯之膚兮䛘其愚以自賢方疾其拂耳騷心兮羗作炳於<lb/>
眇綿将事實與行㑹兮抑抉幽而鈎玄予将窺前靈之逸<lb/>
跡兮就有道而正焉<lb/>
　　　鄒翠屏改塟哀辭<lb/>
霜露成氷兮寒谷悲陽春歸兮草萋萋君一去兮何之造<lb/>
舟爲梁兮車馬悠悠朝出逰兮暮歸休君一去兮誰留君<lb/>
故人兮如雲白髮兮<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛髙䑓曲榭兮如昨歌舞兮成陳<lb/>
君自蒔兮桂花昔芳稚兮今婆娑秋香飄九霄君不見兮<lb/>
柰何<lb/>
<pb n="KR4d0365_SBCK_010-22b"/>
　　　吴伯海自號滄浪爲徐徑畈所喜携諸公詩來訪<lb/>
　　　因有感作滄浪歌并呈巽齋先生<lb/>
世混濁而不清兮蟬翼爲重千鈞爲輕彼滄浪其無㩀兮<lb/>
何纓非足何足非纓嗟靈均之好脩兮安能受物之汶汶<lb/>
掘泥揚波以相從兮羗不知漁父之用心筦爾而歌鼓䄁<lb/>
而行噫漁父其何如兮掉頭乎靈圴<lb/>
　　説<lb/>
　　　荅歐陽秘書承心制説<lb/>
龍溪友議好事者爲之不知其誰何也巽齋歐陽先生爲<lb/>
之辨以書來曰君所䖏變之又變而或者於無過中求有<lb/>
<pb n="KR4d0365_SBCK_010-23a"/>
過援經引古皆不類而又鋟木摹𥿄流傳四方莫暁用意<lb/>
所在君於國於家公私得失自了然於心雖不必較畢竟<lb/>
此於世教人倫有關繫不可以流俗誤方來所以怫然不<lb/>
能自巳於言也嗟夫先生所以主張名教愛惜後學至矣<lb/>
抑先生就其爲説區别禮文之隆殺極其精㣲只如此固<lb/>
以明甚然兩家事實猶有非先生所盡知者若某𥘉於倉<lb/>
皇中䖏此則不過從吾事實順事理之本然者而行之固<lb/>
不待如此鈎索精㣲而其當然之路自燦然可見也𥘉此<lb/>
毋嫁先伯祖生男三長曰行是爲先伯次爲先人又次曰<lb/>
信是爲先叔女一是爲吾姑先人生歲餘嗣先祖後先叔<lb/>
<pb n="KR4d0365_SBCK_010-23b"/>
旣生而伯祖方殁巳卯而後此母適劉鞠劉前室之子曰<lb/>
敏曰午而自生二女一男二女今各有歸男曰欽出繼於<lb/>
黄塘劉氏在文在劉通男女爲七非適劉之日淺於適文<lb/>
文有子而劉無所出也當先祖存先人篤於生母則衣食<lb/>
敬共之丙午先祖殁先人始迎致就飬然劉之子諱得不<lb/>
飬之名歳輙取飬二三月至丙辰以後某甚專其飬而歳<lb/>
時劉之子孫族黨絡繹起居曰母也伯叔母也祖母也伯<lb/>
叔祖母也此母非以在文而諱其在劉劉亦非以其在文<lb/>
而不之母也當其在文特文有能飬之資得以遂其敬愛<lb/>
之情而名義之爲劉自若也是以殁之日其子午其孫伯<lb/>
<pb n="KR4d0365_SBCK_010-24a"/>
參奔䘮于西昌其二女各以逺近來赴其劉之族黨縞素<lb/>
哭候於道書銘旌曰劉吾郷人見者以爲是固當然無所<lb/>
不安也固非曰未属纊爲文旣属纊而名之曰劉而制禮<lb/>
爲是嚴也彼好事非爲文爲劉之族黨婣親又非里巷父<lb/>
老知事之悉主於騰謗故亦不問事實如何而侮經慢法<lb/>
苟可以媒蘖者不遺餘力若曰文致綱常之説以壓之則<lb/>
可覆其終身云爾險哉其用心乎先生辨之得其槩矣要<lb/>
其肯綮數語可以破之彼之説曰在某當書申心制姪孫<lb/>
而銘旌當書故伯祖母某氏此十一字殊不類學者語此<lb/>
母從其實則先人本生母也平居無所於名則從其前日<lb/>
<pb n="KR4d0365_SBCK_010-24b"/>
之位曰伯祖母如以義㫁於稱謂亦恐未安而欲自名曰<lb/>
姪孫得乎心制而曰申稽之禮律曰子爲所生父母也曰<lb/>
弟子爲師也苟曰姪孫矣則何爲下得申心制三字乎劉<lb/>
午之於几筵書曰先妣某氏之靈而書䟽謝其郷人自書<lb/>
曰孤哀子劉某以孤哀子爲妣作䘮主不爲當乃欲書姪<lb/>
孫以主伯祖母之䘮語之三尺之童然乎否乎以四十七<lb/>
年婦于劉母于劉而一旦瞑目乃使之不得爲劉母則劉<lb/>
之子若女哭劉母乎哭文母乎使劉之廟祀文母乎祀劉<lb/>
母乎且夫在文氏則生先人而出繼於先祖在劉氏則生<lb/>
欽而出繼於黄塘之劉其事體一也今欽爲人後不得而<lb/>
<pb n="KR4d0365_SBCK_010-25a"/>
服本生母亦止於申心制某方之於欽情義若何而曰意<lb/>
其必衰麻其服乃寂無聞焉何其無稽之甚乎親䘮人所<lb/>
自盡以義起禮此母爲先父本生母在先父不及申心制<lb/>
在某遂承心制吾所自盡何與乎或人而或人詆毀之至<lb/>
此某非惟不必辯彼亦不足辯也獨此心不可不明於先<lb/>
生故具𫐠於此以復命而不傳焉<lb/>
　　　吴郎中山泉説<lb/>
子在川上曰逝者如斯夫不舎晝夜道體流行之妙徃來<lb/>
而易見者惟川流爲然聖人發其端倪欲學者體認省察<lb/>
而無一息之間斷也後千數百年程子始黙識而指以教<lb/>
<pb n="KR4d0365_SBCK_010-25b"/>
人曰其言只在謹獨聖人言道之㫖學者入道之門於是<lb/>
而深切著明尚書郎吴君正夫名蒙因名取象有合於下<lb/>
坎上艮之卦遂自命曰山泉君所以從事則又取二程上<lb/>
蔡和靖晦翁凡諸言敬者識諸座右易以飬正爲聖功而<lb/>
飬之方未之及也吾獨見自得乃從敬入則豈泛然而用<lb/>
吾力也歟夫川之水道之體也山之泉性之象是故善盡<lb/>
道者以敬而操存之則猶之川而不息焉善盡性者以敬<lb/>
而<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>育之則猶之泉而不雜焉盖有欲則息惟敬爲能不<lb/>
息有欲則雜惟敬爲能不雜君之所以見易其猶程子之<lb/>
所以見夫子歟雖然川上之事純亦不巳誠者之天也泉<lb/>
<pb n="KR4d0365_SBCK_010-26a"/>
猶性也泉動而出猶性動而爲情也是則有㡬焉誠無爲<lb/>
㡬善悪始以敬而持此㡬終以㡬而逹此誠則山泉其川<lb/>
水之源川水其山泉之流會而通之混然一貫故曰敬者<lb/>
聖學成始而成終者也君講切熟矣愚也不敏方願學乎<lb/>
此尚從君質之<lb/>
　　　徐應明恕齋説<lb/>
自漢儒以大中訓極而極之流遂爲苟容至先儒以極爲<lb/>
四外標凖而學者始知極自唐儒以慱愛謂仁而仁之道<lb/>
遂爲小惠至先儒以仁爲包四德而學者始識仁㫖漢晋<lb/>
以來有恕巳恕人之説而恕之弊遂爲姑息至先儒以恕<lb/>
<pb n="KR4d0365_SBCK_010-26b"/>
爲如心而學者始明恕聖人浸逺道學無傳於是漢人之<lb/>
中庸唐人之模稜皆足以自附於此三字之義天下之不<lb/>
見聖乆矣尚頼伊洛諸君子出而抉聖經千載之秘而後<lb/>
之學者逐得襲其遺餘以求進於道番昜徐君應明有志<lb/>
於學特以恕爲入門則其幸生於道學之世而不至涵忍<lb/>
混貸以淪於漢唐之陋也審矣雖然如心之事亦有所用<lb/>
力焉按傳專言恕者其事有二子曰巳所不欲勿施於人<lb/>
大學言上下前後左右有絜矩之道此言如愛巳之心而<lb/>
愛人者也大學言有諸己而后求諸人無諸已而后非諸<lb/>
人此言如治巳之心而治人者也然而如愛巳之心而愛<lb/>
<pb n="KR4d0365_SBCK_010-27a"/>
人則先儒必歸之窮理正心如治巳之心而治人則先儒<lb/>
必以強於自治爲本盖未能窮理正心則吾之愛惡取舎<lb/>
未必得正而推巳及物亦必不得其當然未能强於自治<lb/>
則是以不正之身爲標的将使天下之人皆如吾之不正<lb/>
而淪胥以䧟則吾之爲恕者豈不相逺而吾夫子所謂終<lb/>
身可行者豈若是哉故夫論語一貫之恕中庸違道不逺<lb/>
之恕又必以忠並言盖惟忠而後所如之心無徃非正而<lb/>
凡窮理正心強於自治皆求以不悖乎忠而巳也抑予聞<lb/>
之論語之忠恕至誠無息而萬物之各得其所也聖人之<lb/>
事也中庸之忠恕盡巳之心而推以及人也學者之事也<lb/>
<pb n="KR4d0365_SBCK_010-27b"/>
吾儕小人由前之所以用力者求之以進於中庸之忠恕<lb/>
則聖人忠恕之天豈曰巳之非薄而無足以進諸曽子之<lb/>
唯哉願與徐君講之<lb/>
　　　勉耘説<lb/>
百聖在天六經行世譬之五榖皆美種也錢鏄必痔荼蓼<lb/>
必薅旣堅旣好實頴實栗不然畧閩蜀之蹲鴟拾燕趙之<lb/>
棗栗而吾未嘗不飽也嗚呼此豈樂饑常法哉彭君竒宗<lb/>
之爲學也知所以種而以勉耘顔其堂其必自五榖始是<lb/>
穮是蓘必有豐年竒宗候之<lb/>
　　　何晞程名説<lb/>
<pb n="KR4d0365_SBCK_010-28a"/>
予同年何君時任廬陵縣尉尉廳洛人太中大夫程公珦<lb/>
嘗辱居之後人爲建公祠又建堂曰晞程志遺跡也何君<lb/>
生子吏舎温公之父生於池温公生於光名之所起率從<lb/>
其地君之名子以吉宜也而官於吉者多也顧瞻斯堂取<lb/>
義甚大其當名之以晞程程本爲太中設何君名其子則<lb/>
以太中之子望之徴説於予予曰大哉名乎其何如而塞<lb/>
之哉漢司馬慕藺相如自名曰相如本朝有錢希白之類<lb/>
希樂天者也功名文藝之士事爲之粗迹筆墨小技抵掌<lb/>
馳志刻心苦思歩驟之不難若夫正心脩身窮理盡性通<lb/>
天地之化逹聖賢之藴如程夫子者其何以望於孩提哉<lb/>
<pb n="KR4d0365_SBCK_010-28b"/>
雖然大中之在黄陂二夫子生焉其𥘉固亦區區一尉之<lb/>
子耳洎其來廬陵二夫子年甚㓜則亦童蒙也𥘉何以自<lb/>
别於常兒然其後受學於春陵追繼孔孟卒以其性命道<lb/>
德之説爲諸儒倡聖賢豈别一等天人爲之苟有六尺之<lb/>
軀皆道之體不可以其不可能而遂自暴自棄也且夫昔<lb/>
之爲程也難今之爲程也易中庸之學千數百歲不傳二<lb/>
程獨發關鍵直睹堂奥此其事百倍其力而後能今讀程<lb/>
之遺書考程之行事作聖塗轍瞭然可尋一日用力事半<lb/>
而功倍吾儕小人獲生斯世講聞私淑之緒餘非如漢唐<lb/>
儒者之寡陋蒙頼福澤深自慶幸不敢以不自勉况夫青<lb/>
<pb n="KR4d0365_SBCK_010-29a"/>
原之山川不改少府之堂宇如故二程事親從兄於此誦<lb/>
詩讀書於此思其居䖏思其笑語思其志意思其所樂思<lb/>
其所嗜百世之下居乎此者猶聞風而起况去之二百年<lb/>
之近乎此何君義方之所爲汲汲也至於晞程之工夫當<lb/>
自主敬入然此大學之事今其爲赤子何君飬其氣質莫<lb/>
重於習古有胎教况於襁褓自其能言能行以至於入小<lb/>
學使之灑掃應對進退周旋先知所以爲敬周匝而無欠<lb/>
深穏而有本然後可以語晞程之事習於上則上習於下<lb/>
則下是一㡬也何君謹之哉謹之哉君字了翁臨川人晞<lb/>
程生己未三月<lb/>
<pb n="KR4d0365_SBCK_010-29b"/>
　　　王通孫名説<lb/>
王君元剛生子名曰通孫𥘉元剛夣有通守来謁排闥入<lb/>
堂閫驚窹已而左右遂有娠旣生名之志所夣也予謂元<lb/>
剛名子之義甚大而其有意於斯夣也殆不其然人者天<lb/>
地之德隂陽之交鬼神之㑹五行之秀也人以其血肉之<lb/>
軀而合乎太虚之生氣夫然後絪緼化育人之質巳成而<lb/>
徤順五常之理附而行焉其聚也翕然其散也霍然天地<lb/>
之化盈虚消息徃過來續流行古今如此而巳輪廻之説<lb/>
佛者有之苟自孔氏不當以爲信然且夫人有此身即有<lb/>
此理詩曰有物有則孟子曰形色天性也聖賢之學主乎<lb/>
<pb n="KR4d0365_SBCK_010-30a"/>
踐形而不願乎其外元剛之教子望之以通於性命之正<lb/>
以無負乎天之所以與我者其獨善也邪其遂符所夣也<lb/>
邪其復過之也邪皆非所必計也人之得形於父母而母<lb/>
忝爾所生逹不離道窮不失令名决性命之情以饕富貴<lb/>
富貴未必可得而性命巳失其正此天下人子所以䧟於<lb/>
失身者多矣不敢不勉而有知也不敢不告諸爲人子者<lb/>
元剛爲人之父亦爲人之子者也其逹此悉矣予也言之<lb/>
其子之長也庶㡬其有聞乎因預定其字曰思爲其長子<lb/>
也以伯冠之濂溪著書曰通㣲生於思不思則不能通㣲<lb/>
嗚呼思則得之人人有貴於巳者弗思耳尚勉之哉元剛<lb/>
<pb n="KR4d0365_SBCK_010-30b"/>
名義端豐城人通孫生戊午今四歲云<lb/>
　　　陳逢春肖軒說<lb/>
陳逢春景茂芥軒先生之子也芥軒名鳯官至朝奉郎監<lb/>
行在豐儲倉其爲人剛直有守與趙東野齊名於玉虹翠<lb/>
浪間平生㳺吴履齋包宏齋嚴華谷諸公之門諸公噐之<lb/>
不置也未及用不幸蚤世景茂㓜孤長而有立自號曰肖<lb/>
軒有志乎其先人也夫孝者善繼人之志善𫐠人之事者<lb/>
也世之所謂狼疾人不肖子豈其性然哉志不存焉耳志<lb/>
之所至事亦至焉夫肖之道亦不一矣奮建肖其性者也<lb/>
談遷肖其業者也彪固肖其文者也羲獻肖其書者也環<lb/>
<pb n="KR4d0365_SBCK_010-31a"/>
頲肖其位者也凡爲人子者苟有一節不忝乎其前其亦<lb/>
無愧於名父之子哉蠱𥘉九之象曰幹父之蠱意承考也<lb/>
易之所謂意景茂有之矣書曰若考作室厥子乃弗肯堂<lb/>
景茂必無是也尚勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>哉<lb/>
　　　送吕元吉麥舟說<lb/>
吕元吉廬陵之各族東萊之近裔也皇皇充充以母䘮淺<lb/>
土未畢大事將以石曼卿自命而求以忠宣麥舟之事望<lb/>
於人自薄者而觀今世可復得麥舟乎以愚論之麥舟固<lb/>
可復得借令不得聚麥成舟猶可及也傳曰凡民有䘮匍<lb/>
匐救之又曰孝子不匱永錫爾類中原文獻前軰典刑遐<lb/>
<pb n="KR4d0365_SBCK_010-31b"/>
乎邈哉不可尚巳然親親以及物愛其父母以愛人人心<lb/>
天理油然於不忍人之際者豈以宇宙隔古今間哉吕君<lb/>
行矣昔人有言子母謂秦無人<lb/>
　　　龍泉縣上宏修橋説<lb/>
修橋闢路佛家以爲因果世之求福田利益者所以樂爲<lb/>
之趍而佛家者流所以積心竭力勤苦奉承而不之厭也<lb/>
予過泉江道上宏聞有郭公者主石橋之役盖毀家以成<lb/>
之而僧曇發則朝夕爲之督其事頗難其力不倦其心盖<lb/>
可取焉邀予爲之䟽惟予不得以預斯舉也郭老矣迫於<lb/>
其請則念儒書中是亦爲溱洧濟人之事雖其事之偏而<lb/>
<pb n="KR4d0365_SBCK_010-32a"/>
視夫㧞一毛不以利人而但朘人以肥巳者爲有間矣郭<lb/>
公之所爲若此是邦之人若士觀感動悟其能以自巳於<lb/>
心乎夫善者性之所自然爲善者人之所同欲罔俾郭公<lb/>
專美是邦可也而豈必曰福田利益之故哉因書以卑曇<lb/>
發使持示邦之可語者<lb/>
　　葉校勘社倉記<lb/>
社倉之法阜陵下之四方而周人委積之意復續於二千<lb/>
歲之後文公請也公畏天命悲人窮汲汲焉於當世天之<lb/>
所以予之者不輕而得於其時者復厚天其有以行之也<lb/>
校勘葉君重開無一命爲之階而倡率同志嘉惠閭封巳<lb/>
<pb n="KR4d0365_SBCK_010-32b"/>
能鑿鑿精實使君得志於世文公之議將次第而充之昔<lb/>
劉煇僉判時得俸不以自<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>輒買田贍族或謂范文正公<lb/>
此志三十年非叅大政則有不愜焉者矣煇爲小官乃能<lb/>
随力爲義可不謂賢乎煇之於文正君之於文公事有大<lb/>
小世有難易心之所推則吾無間然矣君雖布衣尚何不<lb/>
滿乎哉<lb/>
　　　與濟和尚西極説<lb/>
天有南極北極北極天帝所居南極惟南海上髣髴可見<lb/>
非天之南北也自中土而論爲人世南北之極耳天之所<lb/>
極實不可知淮南子言禹使大章歩自東極至於西極竪<lb/>
<pb n="KR4d0365_SBCK_010-33a"/>
亥歩自北極至于南極此亦姑舉地之極而言觀禹貢所<lb/>
載禹跡不爲甚逺淮南子之說信有之乎惟漢張騫曾窮<lb/>
西方㡬萬里而還不知是時騫何以未嘗及佛土後佛自<lb/>
西域來又不知佛生䖏與騫所經歷相隔㡬何敢問濟和<lb/>
尚西方有極䖏無極䖏作麽生和尚未對旁有童子謂予<lb/>
曰日入䖏不知去人㡬千萬里吾舉目即見吾不學佛佛<lb/>
何必西方和尚合掌作禮而退<lb/>
　　　慧和尚說<lb/>
予里南禪寺上座曰慧慧早爲通人得畫法於里之名手<lb/>
挾是出四方會留京師復得相與傳神法於異人自此覧<lb/>
<pb n="KR4d0365_SBCK_010-33b"/>
觀山川之勝㳺歷人物之會足目高逺逈長數格旣數年<lb/>
厭薄世俗謂天下事止如是觀不如削髪遂爲僧盖收湖<lb/>
海豪氣一歸山林者也然技飬卒不能自禁歲爲星源神<lb/>
像軸若于春夏輙有逺役𥘉鬻本祠下神與慧若相宜者<lb/>
大家豪人見輙動心亹亹不愛金繒以致之得之者咸指<lb/>
目以爲川僧所爲自是四方游山上者無畫以歸謂爲徒<lb/>
行争致饋槖中約隔歲取償慧輒如期徃讙曰川僧來矣<lb/>
取畫者填門慧徐開篋笥如約分付不半日畫盡矣若是<lb/>
者年乆遂爲例今人親戚交友之間才有一錢利害寄諸<lb/>
其手皇皇然惟恐人負之以數千里不相知之僧相期於<lb/>
<pb n="KR4d0365_SBCK_010-34a"/>
一歲之外求之也若懇寄之也如棄人情豈大相逺哉藝<lb/>
之動人一至於此慧之畫其流傳多矣獨相與傳神秘其<lb/>
術不輕售間與予言相頗肯傾臆事多如其言然每㑹聚<lb/>
輙睥睨不巳予知其欲傳神也越數年竟不下一筆予今<lb/>
年偕弟過山中坐定慧忽躍然起倉皇索筆不再注視描<lb/>
畫不踰刻而予兄弟二人嶔崎之状巳宛宛如活一坐烘<lb/>
堂一日用繒一幅置予於前予弟於後冠八角巾着道服<lb/>
前者垂臂以執𬒮後者歛手以䘖祛又作㓜弟背像手持<lb/>
孝經一卷上紀移忠孝一章若將獻諸二兄左爲海潮洶<lb/>
湧澎湃濤頭有數丈之勢一金龜隱見出沒於沆漭之間<lb/>
<pb n="KR4d0365_SBCK_010-34b"/>
題曰忠孝歸朝慧之用意亦勤矣因聚觀者與慧共評之<lb/>
爲之大噱廼指潮而言曰予寕駕絶海之颿以突魚龍之<lb/>
變恠乎將極目於南龕北赭望洋而不濟乎寕揚清激濁<lb/>
以吊鴟夷子之遺乎將波流瀾趍以嬉戱於杭人之旗鼓<lb/>
乎寕依乗於鰲逰鯤化之會乎將有醎有腥有滑有腯姑<lb/>
苟膳羞以自活乎寕泅不巳以取衝撃乎將知止知足與<lb/>
汐水俱爲縮乎寕與波上下屑屑於朝夕之徃來乎將觀<lb/>
隂陽之進退察日月之盈虚翶逰於六極之表乎質之予<lb/>
弟予弟笑而不言問之慧慧曰區區何足以知之予於是<lb/>
服慧之得予貌而知慧之猶未得予心也因爲紀其能亊<lb/>
<pb n="KR4d0365_SBCK_010-35a"/>
之本末以謝其勤并具予之所以言者噫亦安得知心之<lb/>
士而與之語哉<lb/>
　　　深衣吉㐫通服説<lb/>
深衣篇大槩三節第一節言其制短無見膚長無𬒳土以<lb/>
下是也第二節言其義䂓者行舉手以爲容以下是也第<lb/>
三節言其用可以爲文可以爲武以下是也此雖三節然<lb/>
畢竟義爲之主故篇首曰以應䂓矩䋲權衡其文坦易明<lb/>
白前軰解之悉矣獨吉㐫通服猶有可疑或謂考之本篇<lb/>
曰可以爲文可以爲武可以擯相可以治軍旅而不曰可<lb/>
以吊䘮可以受吊曰善衣之次而不曰䘮服之次雖其間<lb/>
<pb n="KR4d0365_SBCK_010-35b"/>
有孤子則純以素一語近於䘮服則又曰鄭氏注年三十<lb/>
以下無父稱孤則是無父而服此衣當用素純耳非孤子<lb/>
於居䘮之中可以此代䘮服也其必以爲吉服之說如此<lb/>
然愚嘗參互經傳博采旁證則此雖吉服未見其不可通<lb/>
於凶事按檀弓將軍文子之䘮旣除服而後越人來吊主<lb/>
人深衣練冠待于廟垂涕洟注云深衣練冠㐫服變也盖<lb/>
旣除䘮則不當復衣䘮服故以深衣受吊以䘮服一變而<lb/>
即用深衣則深衣雖謂之䘮服之次可也雖與善衣之次<lb/>
之說相反正足以見其互相發明耳按曽子問親迎女在<lb/>
塗而壻之父母死如之何孔子曰女改服布深衣縞緫以<lb/>
<pb n="KR4d0365_SBCK_010-36a"/>
趍䘮注云婦人始䘮未成服之服盖成乎婦則成乎婦服<lb/>
惟其未成婦也不可以衰故趍䘮以深衣然則此亦㐫服<lb/>
之變也今世女子未聞有服深衣者然以此事考之㐫事<lb/>
而可服其服於吉事可知也注云禮教乆廢故女遂廢此<lb/>
衣耳按雜記大夫卜宅與塟曰有司麻衣布衰注曰麻衣<lb/>
白布深身而著衰焉此服非純吉亦非純㐫也夫衰㐫服<lb/>
也深衣吉服也衰之下有深衣焉故非純㐫深衣之上有<lb/>
衰焉故非純吉由此論之深衣不專用於吉事又可見也<lb/>
按間傳大祥素縞麻衣注云麻衣十五升布深衣謂之麻<lb/>
者純用布無采飾也盖大祥巳除衰杖本須服吉然使便<lb/>
<pb n="KR4d0365_SBCK_010-36b"/>
用采飾之服則孝子之餘哀未忘必不安於此故魯人朝<lb/>
祥而暮歌子路笑之有子旣祥而絲履組纓記禮者譏之<lb/>
此所以用深衣者盖在不衰不采飾之間也按䘮服記公<lb/>
子爲其母麻衣縓縁注云麻衣小功布深衣以麻爲小功<lb/>
布者以大功降云公子之庶昆弟爲其母若父卒爲母大<lb/>
功父在䧏大功一等用小功布深衣以此證之深衣固爲<lb/>
大祥之服而亦爲小功之服但大祥縁以布小功縁以縓<lb/>
耳夫以深衣正篇本專爲吉服而言然畧以此數節推之<lb/>
其於㐫服亦自可通大槩䘮服皆用布而以精粗爲輕重<lb/>
之等鄭氏云深衣用十五升布鍜濯灰治升八十縷則是<lb/>
<pb n="KR4d0365_SBCK_010-37a"/>
千二百縷爲經此今世極細之布也然則深衣之所以爲<lb/>
吉服者以其布之精宻又布易得而難損取其貴賤可以<lb/>
通服經所謂完且弗費注所謂可苦衣而易有者也而揆<lb/>
之䘮服則用布適同而爲色又相似且經鍜濯灰治故止<lb/>
可用於服之輕者耳非如他衣服用繒帛采色則專當施<lb/>
於吉而不可通於㐫也此正如近世凉衫耳阜陵以前士<lb/>
大夫皆以爲會聚之常服其後遂於吊䘮用之則亦以其<lb/>
顔色可通之故正此類也但是深衣之制領縁不同其間<lb/>
純以績者乃是以盡飾爲美此恐專爲吉服而不當與㐫<lb/>
服通至於用素用縓自是䘮服本色獨用青者則通於吉<lb/>
<pb n="KR4d0365_SBCK_010-37b"/>
㐫之間皆無舛耳若夫冠屦一節却欠啇議今人謂服深<lb/>
衣必須用某冠某屦此恐未明盖冠屦之制深衣正篇旣<lb/>
不曽見明言而其散見於他傳者其冠亦各有變如將軍<lb/>
文子之䘮主人深衣練冠是受吊之時方用練冠也其施<lb/>
之吉則固有他冠矣如女用深衣之縞緫則趍䘮而後變<lb/>
用縞緫也其在平時必他有以爲之緫者矣又如漢制乗<lb/>
輿服深衣則用通天冠髙九寸是天子而後有此冠也推<lb/>
而下之諸侯大夫士以至庻人豈當拘於一冠矣乎切意<lb/>
深衣有一定不易之制而本篇所以不載冠屦者恐冠屦<lb/>
當是從時耳何以辯之夏之冠曰毋追殷之冠曰章甫周<lb/>
<pb n="KR4d0365_SBCK_010-38a"/>
之冠曰委貌又曰元冠三代之冠其制巳各不同有虞氏<lb/>
深衣而飬老則深衣自虞氏巳有之此時自須用虞氏之<lb/>
冠尚不及有三代之冠也又安得所謂某官者以是推之<lb/>
深衣則古矣而冠屦則無定制也孔子少居魯衣逢掖之<lb/>
衣長居宋冠章甫之冠衣少所居之服冠長所居之冠二<lb/>
者參用各随其宜𥘉不必曰魯服則魯冠宋冠則必宋服<lb/>
也以聖人之於時且然况今世而服深衣者其爲冠屦<lb/>
也旣不載於經則其随時也爲得矣必欲用某冠某屦則<lb/>
恐又失之泥也然則所謂随時者宜何如其以深衣爲吉<lb/>
服則今之緇冠爲不必易也如其以爲㐫服則受吊者固<lb/>
<pb n="KR4d0365_SBCK_010-38b"/>
當以檀弓練冠爲法而徃吊者亦須如之玄冠不以吊故<lb/>
也嗚呼禮之時義大矣哉噐數之精㣲制度之詳宻雖以<lb/>
夫子之聖不敢自謂生知而屈意於一問區區何人乃敢<lb/>
率其胸臆評論千載之上多見其不知量也雖然亦識其<lb/>
所見云爾尚以俟有考者<lb/>
文山先生全集卷之十終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_011-1a"/>
文山先生全集卷之十一　文集<lb/>
　講義<lb/>
　　　西澗書院釋菜講義<hi>知瑞州目</hi>
孟子曰人之患在好爲人師韓子犯之而世恠且罵柳<lb/>
　子厚所謂惴惴然而不敢也某承乏此邦其於教化號<lb/>
爲有一日之責盖嘗告朔而履乎學宫得聞諸君之所<lb/>
　以授受者而親陟臯比與逢掖講師弟子禮則僣之爲<lb/>
　尤書堂有事乎先賢諸君不鄙而固以請則雖寡陋夫<lb/>
　焉得辭某𥘉𬒳命來守嘗啓政路曰古之爲諸侯先政<lb/>
　化而後簿書期㑹世之不淑乃倒置此則相與病夫風<lb/>
<pb n="KR4d0365_SBCK_011-1b"/>
　俗之弊而士行不立且傷夫教道之乆廢而未有一救<lb/>
　之也固嘗有及於君子德業之義而重反覆焉輙誦所<lb/>
　聞并繹其㫖與諸君茂明之<lb/>
易曰君子進德脩業忠信所以進德也脩辭立其誠所以<lb/>
居業也中心之謂忠以實之謂信無妄之謂誠三者一道<lb/>
也夫所謂德者忠信而巳矣辭者德之表則立此忠信者<lb/>
脩辭而巳矣德是就心上説業是就事上説德者統言一<lb/>
善固德也自其一善以至於無一之不善亦德也德有等<lb/>
級故曰進忠信者實心之謂一念之實固忠信也自一念<lb/>
之實以至於無一念之不實亦忠信也忠信之心愈持飬<lb/>
<pb n="KR4d0365_SBCK_011-2a"/>
則愈充實故曰忠信所以進德脩辭者謹飾其辭也辭之<lb/>
不可以妄發則謹飾之故脩辭所以立其誠誠即上靣忠<lb/>
信字居有守之之意盖一辭之誠固是忠信以一辭之妄<lb/>
間之則吾之業頓墮而徳亦随之矣故自其一辭之脩以<lb/>
至於無一辭之不脩則守之如一而無所作輟乃居業之<lb/>
義德業如形影德是存諸中者業是德之著於外者上言<lb/>
進下言脩業之脩所以爲德之表也上言脩業下言脩辭<lb/>
辭之脩即業之脩也以進德對脩業則脩是用力進是自<lb/>
然之進以進德對居業則進是未見其止居是守之不變<lb/>
惟其守之不變所以未見其止也辭之義有二發於言則<lb/>
<pb n="KR4d0365_SBCK_011-2b"/>
爲言辭發於文則爲文辭子以四教文行忠信雖若岐爲<lb/>
四者然文行安有離乎忠信有忠信之行自然有忠信之<lb/>
文能爲忠信之文方是不失忠信之行子曰言忠信行篤<lb/>
敬則忠信進德之謂也言忠信則脩辭立誠之謂也未有<lb/>
行篤敬而言不忠信者亦未有言不忠信而可以語行之<lb/>
篤敬者也天地間只一箇誠字更攧撲不碎觀德者只觀<lb/>
人之辭一句誠實便是一德句句誠實便是德進而不可<lb/>
禦人之於其辭也其可不謹其口之所自出而苟爲之哉<lb/>
嗟乎聖學浸逺人僞交作而言之無稽甚矣誕謾而無當<lb/>
謂之大言悠揚而不根謂之浮言浸潤而膚受謂之㳺言<lb/>
<pb n="KR4d0365_SBCK_011-3a"/>
遁天而倍情謂之放言此數種人其言不本於其心而害<lb/>
於忠信不足論也最是號爲能言者卒與之語出入乎性<lb/>
命道德之奥宜若忠信人也夷考其私則固有行如狗彘<lb/>
而不掩焉者而其於文也亦然滔滔然冩出來無非貫串<lb/>
孔孟引接伊洛辭嚴義正使人讀之肅容歛袵之不暇然<lb/>
而外頭如此中心不如此其實則是脱空誑謾先儒謂這<lb/>
様無縁做得好人爲其無爲善之地也外靣一幅當雖好<lb/>
裏靣却踏空永不足以爲善盖由彼以聖賢法語止可借<lb/>
爲議論之助而使之實躰之於其身則曰此迂闊也而何<lb/>
以便吾私是以心口相反所言與所行如出二人嗚呼聖<lb/>
<pb n="KR4d0365_SBCK_011-3b"/>
賢千言萬語教人存心飬性所以存飬此真實也豈以資<lb/>
人之口躰而巳哉俗學至此遂使質實之道衰浮僞之意<lb/>
勝而風俗之不競從之其䧟於惡而不知反者旣以妄終<lb/>
其身而方來之秀習於其父兄之教良心善性亦漸漬汨<lb/>
沒而堕於不忠不信之歸昔人有言今天下溺矣吾黨之<lb/>
士猶幸而不盡溺於波頺瀾倒之衝纓冠束帶相與於此<lb/>
求夫救溺之䇿則如之何噫宜亦知所勉矣或曰至誠無<lb/>
息不息則乆積之自然如此豈卒然旦暮所及哉今有人<lb/>
焉平生無以議爲而一日警省欲於誠學旋生用工夫則<lb/>
前妄猶可贖乎曰無傷也温公五六歲時一婢子以湯脱<lb/>
<pb n="KR4d0365_SBCK_011-4a"/>
胡桃皮公紿其女兄曰自脱也公父呵之曰小子何得謾<lb/>
語公自是不敢謾語然則温公脚踏實地做成九分人盖<lb/>
自五六歲時一覺基之温公猶未免一語之疵也元城事<lb/>
温公凢五年得一語曰誠請問其目曰自不妄語入元城<lb/>
自謂予𥘉甚易之及退而自<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括日之所行與凡所言自<lb/>
相掣肘矛盾者多矣力行七年而後成然則元城造成一<lb/>
箇言行一致表裏相應盖自五年從遊之乆七年持飬之<lb/>
熟前乎此元城猶未免乎掣肘矛盾之媿也人患不知方<lb/>
耳有能一日渙然而悟盡改心志求爲不謾不妄日積月<lb/>
累守之而不懈則凢所爲人僞者出而無所施於外入而<lb/>
<pb n="KR4d0365_SBCK_011-4b"/>
無所蔵於中自将銷磨泯沒不得以爲吾之病而縱横妙<lb/>
用莫非此誠乾之君子在是矣或曰誠者道之極致而子<lb/>
直以忠信訓之反以爲入道之始其語誠若未安曰誠之<lb/>
爲言各有所指先儒論之詳矣如周子所謂誠者聖人之<lb/>
本即中庸所謂誠者天之道盖指實理而言也如所謂聖<lb/>
誠而巳矣即中庸所謂天下至誠指人之實有此理而言<lb/>
也温公元城之所謂誠其意主於不欺詐無矯僞正學者<lb/>
立心之𥘉所當從事非指誠之至者言之也然學者其自<lb/>
温公元城之所謂誠則由乾之君子以至於中庸之聖人<lb/>
若大路然夫何逺之有不敏何足以語誠抑不自省察則<lb/>
<pb n="KR4d0365_SBCK_011-5a"/>
不覺而䧟於人僞之惡是安得不與同志極論其所終以<lb/>
求自㧞於流俗哉愚也請事斯語諸君其服之無斁<lb/>
　　　熈明殿進講敬天圖周易賁卦<lb/>
彖曰賁亨柔來而文剛故亨分剛上而文柔故小利有攸<lb/>
徃天文也文明以正人文也觀乎天文以察時變觀乎人<lb/>
文以化成天下<lb/>
　臣聞賁文飾也色相間則成文故柔來文剛剛上文柔剛<lb/>
　柔相間所以爲賁賁離下艮上離之躰中以一柔間兩<lb/>
　剛是柔來文剛艮之躰上以一剛乗兩柔是剛上文柔<lb/>
　使獨剛獨柔不相爲用則不成文矣此言賁之卦義也<lb/>
<pb n="KR4d0365_SBCK_011-5b"/>
　天之文爲二曜五行象緯交錯故曰觀乎天文此言天<lb/>
　之賁也人之文爲三綱五常倫理次序故曰觀乎人文<lb/>
　此言人之賁也以上像易彖大意臣竊窺先皇帝作圖<lb/>
　之㫖以敬天爲名其於賁卦實摘取觀乎天文以察時<lb/>
　變一條臣謹按圖義而爲之辭臣竊惟天一積氣耳凢<lb/>
　日月星辰風雨霜露皆氣之流行而發見者流行發見<lb/>
　䖏有光彩便謂之文然有順有逆有休有咎其爲證不<lb/>
　一莫不以人事爲主時時世也彖易聖人不曰天變而曰<lb/>
　時變盖常變雖麗於天而所以常變則係於時人君一<lb/>
　身所以造化時世者也故天文順其常則可以知吾之<lb/>
<pb n="KR4d0365_SBCK_011-6a"/>
　無失政一有變焉咎即在我是故天文者人君之一鏡<lb/>
　也觀鏡可以察妍媸觀天文可以察善否且如曆家筭<lb/>
　日食云某日當食㡬分固是定數然君德足以消弭變<lb/>
　異則是日隂雲不見天雖有變而實制於其時又如旱<lb/>
　魃灾也才側身脩行則爲之銷去熒惑妖也才出一善<lb/>
　言則爲之退舎天道人事實不相逺自古人君凢知畏<lb/>
　天者其國未有不昌先皇帝深識此理故凢六經之言<lb/>
　天文者類聚而爲之圖以便觀覧且恐懼脩省焉聖明<lb/>
　知敬嚴父之圖即敬天在此矣嗚呼曷其柰何不敬<lb/>
　　此先生兼崇政殿説書日講篇也講篇非一如講詩<lb/>
<pb n="KR4d0365_SBCK_011-6b"/>
　　之定之方中一篇諷當時脩繕事今亡其辭云道體<lb/>
　　堂謹書<lb/>
　行實<lb/>
　　　先君子革齋先生事實<lb/>
先君子諱儀字士表生嘉定乙亥八月二十四日寳祐丙<lb/>
辰五月二十八日殁于京次年九月九日封于郷之佛原<lb/>
嗚呼天乎仁者夀有德者禄先君子乃止是邪不肖孤上<lb/>
累先君子乆于旅飲膳醫藥失節用速禍非天實不德有<lb/>
悪子至此釁戾丘淵身百莫贖柴骨欒心不自意偷視息<lb/>
至今日得黽勉啚大事猶瀝血苫塊以字先德嗚呼尚忍<lb/>
<pb n="KR4d0365_SBCK_011-7a"/>
言之先君子甞考次譜系文氏繇成都徙吉五世祖炳然<lb/>
居永和鎮高祖正中繇永和徙富川曽祖利民妣郭氏祖<lb/>
安世妣劉氏考時用妣鄒氏繼母劉氏世有吉德郷以君<lb/>
子長者稱一是方寸留耕于子子孫孫先君子甞言滯學<lb/>
守固化學來新以一革字志韋佩人皆稱革齋性愛竹依<lb/>
竹闢一室傍竹居或稱竹居不肖孤聞之諸父先君子㓜<lb/>
頴慧噐質端重進止如有尺寸書經目輒曉大義越時㪯<lb/>
全文不一遺見郷曲前軰必肅容請益暨長天才逸發志<lb/>
聞道嗜書如飴終日忘飲飱夜擎燈宻室至丙丁或逹旦<lb/>
黎明挾冊簷立認蝇字不敢抗聲愕寐者人雖苦之甘焉<lb/>
<pb n="KR4d0365_SBCK_011-7b"/>
蓄書山如經史子集皆手自標序無一紊朱黄勘點纎屑<lb/>
促宻靡不到至天文地理醫卜等書㳺䳱殆徧手録積帙<lb/>
以百揮汗呵凍弗斁鈎引貫穿㪯大包小各有條間質難<lb/>
疑剖柝響應某事出某書某卷且指數以對爲文發持滿<lb/>
無不的中機軸必巳出命意時娓娓談他事若莾於尋繹<lb/>
一援筆雲行水流無凝滯中年文氣益老拾汗漫歸諸約<lb/>
不峭峭刺目有温醇渾厚之風焉閒居侃侃春意溢出顔<lb/>
靣蚤事祖盡敬祖母優㳺暮齒視薬膳卧興扶持華髪鍾<lb/>
爱父嚴母慈侍夙夜省燠寒一出忱意不視顔色爲肅愉<lb/>
事継母篤至始終無纎芥間一家氣象藹如和風郷黨稱<lb/>
<pb n="KR4d0365_SBCK_011-8a"/>
孝於宗族厚待季父削藩町悲忻同情季父殁不幸子病<lb/>
廢經紀其家撫㓜姪等巳子䟽從遺孤振翼之俾蒙于成<lb/>
闢居居無居者歲時衣粒各有節度甞謂宗族一本誼不<lb/>
得不恤愛范文正公義田記規模次第曰吾得志當放此<lb/>
行之親婣孤貧者哀矜勞苦撫字無遺力䘮不克理辦之<lb/>
棺至巳所服用捐以歛雖在䟽末次序情文各惟其稱與<lb/>
人交好大躰不爲細家迫速戸外屨日滿絶甘分少無䟽<lb/>
宻皆𬒳和氣交誼天至聞貧困患難赴急如不及忱意感<lb/>
人有臨終握手欷歔流涕託之以孤者歲大比凢與大夫<lb/>
待博士選者皆有約首誼綿數科間不能與自捐貲籍其<lb/>
<pb n="KR4d0365_SBCK_011-8b"/>
名暨充賦就奉爲助約所不及以意告傾巳有爲行資至<lb/>
貸以應誼聲錚然對人氣語和易鄙夫窶人亦曲加體接<lb/>
無一失聲氣去里有蹈非彛悉忠愛援誼開陳聞者感動<lb/>
見後進片善奨予不容口孜孜誘掖如子弟給飦數𤱔畊<lb/>
者多不輸寕令負巳不忍直于有司蒔園漁池相傚無一<lb/>
償亦不較間嗤不武則曰彼貧且殆吾柰何攟之有竊負<lb/>
其貲去旣而困還不惟不加責恤其人終身将作室絫木<lb/>
齊垣時癘死多露骼惻然曰吾可無居人不可無歛匠棺<lb/>
惠貧者歲賑饑随所有不給至市粟以應顛連無告過目<lb/>
輙怵惕随力爲謀一日讀書至晏子敝車嬴馬事愀然曰<lb/>
<pb n="KR4d0365_SBCK_011-9a"/>
使吾族吾親吾郷人休休有餘至願也惜嗟再三家居門<lb/>
䕃茂木睱日相羊芳隂間雅嗜茶煎㵸多手出時邀朋遊<lb/>
文字語移日樂極浩歌縱奕視世間融融沄沄漠不介胸<lb/>
次性凱樂惟恐咈人事經然諾雖不利於巳不悔一言話<lb/>
傾盡肺腑無留蔵應酧一切任真事不可直濟或道以詭<lb/>
御寕事不濟不爲耻巳勝語及不平辭和氣舒無忤色有<lb/>
以欺心至知其私不發且無章於人欺者多愧悔感泣人<lb/>
皆嘆爲有德君子謂當於古人中求之誄者曰我公之德<lb/>
言矩行䂓世智黄間我心坦夷市利血刃我範驅馳生平<lb/>
所爲事皆可質鬼神而無疑嗚呼是得其槩矣始天祥兄<lb/>
<pb n="KR4d0365_SBCK_011-9b"/>
弟㓜且長先君子不疾其不令昭蘇䝉滯納之義方日授<lb/>
書痛䇿砅夜呼近燈誦日課誦竟旁摘曲詰使不早恬以<lb/>
習于弗懈小失睡即示顔色雖盛寒暑不縱檢束天祥兄<lb/>
弟慄慄擎槃水無敢色于偷自此名師端友招聘仍年至<lb/>
時先疇給費乆之室罄力弗逮廼率天祥兄弟蔵脩于竹<lb/>
居陳所衰籖軸俾抉精剔華鈎索遐奥董綱要竟日夕弗<lb/>
倦雖貧浩然自怡有未見書輒質衣以市得書注意鑚砅<lb/>
又以授天祥俾轉教諸弟繇是程督益峻書警語徧窓壁<lb/>
如三尺在目見爲文章撥<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>正氣輒不懌必維以法度天<lb/>
祥兄弟奉嚴訓蚤暮侍膝下唯諾怡愉不趐師友或書聲<lb/>
<pb n="KR4d0365_SBCK_011-10a"/>
吾伊或歛襟各静坐潜諷或掩卷相與戚嗟人情世道此<lb/>
時氣象父母俱存兄弟無故天下之樂莫加焉歲乙卯天<lb/>
祥壁俱叨與計偕時仲弟霆孫年十有六未試墨于窓曰<lb/>
出師未捷身先死長使英雄涙滿襟竟以疾先撤棘一月<lb/>
卒先君子及是擥涕竚眙悒悒痛悼天祥璧将進禮部欲<lb/>
董于征顧先君子哭子方新天祥璧復去左右恐益重哀<lb/>
出可寛襟抱且旦夕定省得不缺不敢辭以臈月望行次<lb/>
年天祥璧俱僥倖奏名夏五戊戌廷對踰挾先君子病暑<lb/>
投凉劑立甦方徙一静室規便攝理甲寅集英賜第天祥<lb/>
以不肖冐首唱歸拜寓舘移時之期集所越一日聞疾復<lb/>
<pb n="KR4d0365_SBCK_011-10b"/>
侵告于朝不俟命亟去侍藥省劄下玉音給假三日時先<lb/>
君子雖病神色不改視脉者聚伺變候僉曰無虞戊午向<lb/>
申忽病革進藥卻弗服曰度吾不能起此疾汝兄弟勉之<lb/>
天祥璧震怖號慟請命于天祈促齡壽親筭不獲命椎心<lb/>
禱呼冀殞㓕以代又不獲命入夜寂然而逝嗚呼痛哉嗚<lb/>
呼痛哉厥明畿漕聞于朝朝命官吏來治䘮事六月庚申<lb/>
朔天祥璧奉柩出國門臮歸郷士庶人無不失聲痛嗟路<lb/>
祭巷哭以返于先廬時七月癸丑也嗚呼先君子一至此<lb/>
邪不肖孤二十有一載弟方冠且髫承顔菽水歲月㡬何<lb/>
天乎不使終飬而蹙之于中身邪慘焉逆旅睇親舍越在<lb/>
<pb n="KR4d0365_SBCK_011-11a"/>
二千里外天乎不使終于正寝而忍至於客歛邪徃時征<lb/>
衣拜堂上舉觴飲餞親賔祖道外期嚮何許天乎遂以是<lb/>
爲永訣邪天祥璧奉貢剡時先君子巳哀仲弟不見孰謂<lb/>
方階禄釡先君子纔見而禍遄作天乎天祥璧何以竊第<lb/>
爲邪嗚呼不肖孤事先君子不孝奉起居無状有疾病而<lb/>
闇不知不能積忱衷臆倉卒無以動天聽罪生不贖眥血<lb/>
𬒳靣摧决肝胸顛頓躑躅裁以必死顧属纊一語忍痛受<lb/>
命不敢不勉恐無以祗訓于前人以忝盛德廼相宅兆筮<lb/>
曰吉排土濡涕墳以竣役将奉躰魄安焉嗚呼渺音容隔<lb/>
幽隂終天而止矣先君子妃曽氏今男三人天祥璧璋女<lb/>
<pb n="KR4d0365_SBCK_011-11b"/>
三人懿孫淑孫順孫遺墨有寳蔵三十卷随意録二十卷<lb/>
痛惟先君子利澤不施于人名聲不昭于時匪石遺德恐<lb/>
乆遂沈泯天祥不揆不孝裒録事實沈痛刺骨荒忽惝怳<lb/>
世有大手筆能表章幽潜光昭于無窮稽首百拜以請<lb/>
　　　知潮州寺丞東巖先生洪公行状<lb/>
東巖先生洪公盖陽巖先生文毅公族諸弟也文毅公以<lb/>
孤忠遺直著聞當世其平生言論風㫖講切上下公未嘗<lb/>
不在其間文毅公屢召不赴公浸嚮用輙落落不合去時<lb/>
論稱爲二洪文毅公旣沒泉南文獻之望書属公識者謂<lb/>
文毅公未爲者将有爲也而公又不及大用以死天之生<lb/>
<pb n="KR4d0365_SBCK_011-12a"/>
才倐忽代謝安得不深慨於此叙次行事諗諸方來門人<lb/>
之責奚以辭公諱天驥字逸仲自號東巖世晋江縣人嘉<lb/>
定戊辰七月庚戌公以生生有異質沈静專一自少講求<lb/>
㣲言通念曉柝乃巳故於經史諸子百家之辭無不貫串<lb/>
文章自成一家以紹定改元薦于郷名聲振一時學子蹐<lb/>
門願求模楷者日衆公坦明夷粹専以宿於道爲教逮事<lb/>
王太母一夕疾甚殆公不解帶不交睫至剔股肉雜湯藥<lb/>
進公一念之切通于神明然終身不以語人登淳祐七年<lb/>
進士第𥘉筮卲武軍建寕縣尉發擿姦伏當官無所回撓<lb/>
時有刼冦王若曾嘯聚千餘人騷動兩路諸所委捕多畏<lb/>
<pb n="KR4d0365_SBCK_011-12b"/>
沮公奮不顧身提兵擣其巢一舉空之僞造成風爲楮幣<lb/>
蠧公宻設方畧動中肯綮李若聶凢三大黨與無不各就<lb/>
縛薙獮之石壁胡公頴秋崖方公岳交章以公善状聞于<lb/>
朝十二年循從政郎調連州推官未上寳祐改元㫖差監<lb/>
惠民南局四年較藝南宫公考鏡詳宻精力不間晝夕所<lb/>
賞㧞士多根柢理致當時號明有司公雖浸近周行然無<lb/>
所附麗恂恂侃侃望之山立徐公清叟吴公燧馬公光徂<lb/>
顔公頥仲俱剡上其能将用矣㑹有言者徒歩西歸泊如<lb/>
也六年淮閫擇士自從首辟致公爲属景定二年通班授<lb/>
宣教郎知廣州香山縣至之日以教飬人才爲第一義脩<lb/>
<pb n="KR4d0365_SBCK_011-13a"/>
復大成殿明倫有堂主敬羙身賔賢豋俊有齋皆捐俸入<lb/>
爲之歛不及民其爲政一裁於義俗譁徤戢其尤桀黠者<lb/>
曰此囚牙訟師去則吾民妥矣邑以大治洪公勲趙公汝<lb/>
暨雷公宜中及倉憲交以邑最上咸淳元年轉奉議郎二<lb/>
年差監行在搉貨務都都茶埸四年吴公革馮公夣得趙<lb/>
公順孫劉公黻皆以吏才爲薦差監都進奏院轉朝奉郎<lb/>
馮公時爲刑侍及戸侍劉公應龍交委以書擬本部文字<lb/>
公皆樂爲知巳盡于時上即位逾年𥘉政新美公輪當陛<lb/>
對宿齋豫戒兾積忱意悟上心取虞廷君臣時㡬之説寓<lb/>
規焉其一曰君心勤怠之㡬二曰人心離合之㡬三曰君<lb/>
<pb n="KR4d0365_SBCK_011-13b"/>
子小人消長之㡬四曰中國外夷强弱之㡬及朱文公天<lb/>
理人欲之辨首尾二千餘言其辭諄複懇切深刺腧髄玉<lb/>
音嘆美又言泉有屯戍左翼一軍乏興之害米舟捜糴生<lb/>
變之虞而朝廷籍沒翁林二氏之田可歲得榖萬斛以紓<lb/>
戍卒兩月廪食或有不濟寺院及單丁住持令本州覈實<lb/>
區䖏併撥爲軍餉之助餉足則糴寛糴寛則米通民永無<lb/>
貴糴患矣朝論翕然以爲論事有陽巖風除大理寺簿五<lb/>
年轉朝散郎知潮州公之在潮也視民事如家視敝政如<lb/>
巳疾捐金以𥙿學廪傾囷以粟饑民梁川以利病渉知無<lb/>
不爲爲無不盡潮與漳汀接壤塩冦輋民郡聚剽刧累政<lb/>
<pb n="KR4d0365_SBCK_011-14a"/>
以州兵單弱山徑多蹊不能討公應變設竒降者相属又<lb/>
欲於接境置屯多者三百人少者二百人掎角爲援郡爲<lb/>
創撙節庫以贍之具有條畫悉以言于朝并下之漳汀放<lb/>
此且嚴保伍之令以澄其源大抵公智慮深逹如宿将持<lb/>
重而規畫綿絡不以鄰爲壑也又潮有護田舊堤多囓於<lb/>
水貤俸與民築石爲堤民號之曰洪公堤且刻賦頌其旁<lb/>
曰此我公東巖生佛所爲也去之日垂髫戴白者擁車下<lb/>
不忍去公雅意林壑至是則曰吾可優㳺樂吾真矣九年<lb/>
得㫖主管華州雲䑓觀公時益暢於詩數與婣族觴詠從<lb/>
從容而學徒有志於考德問業者多授以外聲利及終身<lb/>
<pb n="KR4d0365_SBCK_011-14b"/>
受用之要暇日登臨徜徉愛南安之間風氣明秀取所謂<lb/>
小陂山者曰樂哉斯丘我死則塟焉預飾美檟治壽藏澹<lb/>
然塵外蟬蛻之意十年正月公始属㣲疾即乞以本官生<lb/>
前致仕八日忽索水自浴衣冠休于正寢翛然而逝嗚呼<lb/>
若公者可謂啓手足而不亂其風流篤厚真足以追配文<lb/>
毅公於九原而無怍者矣某於公之門實丙辰省屋諸生<lb/>
戊辰之春待罪中朝諗日拜公床下矣未及而去國然於<lb/>
公之踐脩出䖏之槩盖心識之共惟穆陵豐芭菁莪之澤<lb/>
涵育天下天下士蝟然勃興温陵邈在海隅人物相望陽<lb/>
巖之氣節煥發乎其前東巖之抱負翼承乎其後使二公<lb/>
<pb n="KR4d0365_SBCK_011-15a"/>
誠得盡展拓又未知孰後孰前也嗚呼今復見斯人哉曽<lb/>
祖遇妣陳祖德明妣李父伯道贈宣教郎妣陳贈安人元<lb/>
妃陳先二十六年卒贈安人継趙封安人先三年卒子男<lb/>
應午應申應夀俱業進士女四適胡登龍丘公賜王毓竒<lb/>
一尚㓜應午力斈克肖收拾公遺稿若干卷曰東巖集蔵<lb/>
于家将以是年十月巳未奉治命以塟趙安人附殯應午<lb/>
千里貽書俾某状行姑序其本末以俟立言之君子謹状<lb/>
　　墓誌銘<lb/>
　　　知韶州刘容齋墓誌銘<lb/>
咸淳四年四月十二日容齋先生刘公元剛卒于家年八<lb/>
<pb n="KR4d0365_SBCK_011-15b"/>
十有二先生官至郡守死之日㡬無以為歛附扵身者稱<lb/>
家之有無郷黨之士莫不髙先生之風而哀其志焉其邑<lb/>
子文天祥與人言欷歔慷慨重懼前軰言行乆逺沈泯無<lb/>
以訓來者㑹其子昌孫以先生状來請銘某雖不敏其可<lb/>
以辭先生字南夫一字南强世為吉州吉水縣人治毛氏<lb/>
詩早為郷校知名士嘉定十年入太學後六年登進士第<lb/>
授迪功郎信州永豐縣主簿陞從政郎調静江軍莭度推<lb/>
官丁外艱服除差江州教授兼濂溪書院山長自故丞相<lb/>
董公槐今丞相江公萬里以下舉親民五貟淳祐五年班<lb/>
見以通直郎知抚州崇仁縣縣政以理民以佛子為謡先<lb/>
<pb n="KR4d0365_SBCK_011-16a"/>
生奉母夫人在官間日與其弟自提板輿相羊爲娱邑人<lb/>
化之以憂去十年通判鄂州以磨勘轉奉議郎承議郎董<lb/>
丞相當國入爲左蔵東庫時将薦先生試舘職㑹董丞相<lb/>
去不果𥘉東庫日進㑹于𥿄若干丁丞相以趣辦爲才風<lb/>
有司頓増十萬先生以職力争忤其意展磨勘兩年出爲<lb/>
㤗州添差通判景定元年某月差知昭州皇上登極轉朝<lb/>
奉郎適郡當次稱疾不果行㫖差主管建昌軍仙都觀居<lb/>
二年再任自江上平凢權奸用事所擯斥朝廷奨㧞殆盡<lb/>
時論以先生爲屈未㡬詔還磨勘月日駸駸向用而先生<lb/>
前一月逝矣嗚呼豈非命邪早刻意詞科書無不讀其餘<lb/>
<pb n="KR4d0365_SBCK_011-16b"/>
佛老精言亦各深到平生居官所至清謹家無餘貲蕭然<lb/>
環堵四方學者執經問字相繼于門先生誘掖懇懇不啻<lb/>
父兄之遇子弟尤工爲文章雖逰戱之筆鮮不竒古江湖<lb/>
之士得品題一語足自表扵其徒與人盡恭應接終日無<lb/>
倦意客至雅言之外談玄演空聞者徃徃忘去世人以聲<lb/>
利爲門戸先生惡之如惡惡臭登第垂五十年郡縣官吏<lb/>
知敬先生不見其可畏出入不設車徒間歩行井陌中不<lb/>
以爲苦甘心屢空以至死而不悔噫此真所謂善人長者<lb/>
矣曾祖致道妣周氏祖圭妣李氏考次朔累贈至奉直大<lb/>
夫妣陳氏熊氏俱贈恭人妃凃氏先十六年卒贈安人子<lb/>
<pb n="KR4d0365_SBCK_011-17a"/>
男三人昌孫其長也次信孫愚孫皆蚤世女長夭次適太<lb/>
學生陳應發又次適進士胡淵孫男一人洵武女一人許<lb/>
適龍氏以某月某日塟某縣某郷某里之原遺墨有詩書<lb/>
孝經論語孟子演義若干卷詞科類稿若干卷客齋雜著<lb/>
若干卷家庭謾録若干卷任左蔵日以孝經論語孟子演<lb/>
義上進有㫖降付資善堂銘曰　文彪彪德恂恂貴如單<lb/>
門死如齊民約而家豐而身我作銘詩永懐古人<lb/>
　　　義陽逸叟曾公墓誌銘<lb/>
公諱珏字天錫號義陽逸叟天祥外王父也天祥不肖頼<lb/>
公教誨由記事以來周旋三十年於公無所不知盖至於<lb/>
<pb n="KR4d0365_SBCK_011-17b"/>
其䖏死生之變然後知他日觀公者未盡而公誠有大過<lb/>
人者焉嗚呼異哉公性頴悟志不樂凢近讀書百家雖渉<lb/>
獵靡不通逹所自得徃徃於佛老氏其見之服行敬恭神<lb/>
天一言動不輕口不御肉月常十四五對人敷闡玄寂四<lb/>
座輙悚然傾聽最後遇異人與語㡬欲棄人間事求長生<lb/>
之術年踰六十始聞正學恍然自失死生之說鬼神之情<lb/>
状講探幽眇頓改吾意旣卧疾服藥外無所問戒左右勿<lb/>
以巫祝從事間祈禳厭勝揜公不知公覺輙撫床怒呼病<lb/>
日乆骨立如束聲吐精爽不變兾猶足支歲月一日召天<lb/>
祥至公乃鈎稽卜筮指諸掌曰今日老夫當訣故令爾來<lb/>
<pb n="KR4d0365_SBCK_011-18a"/>
時聞命震愕止公勿易言公曰吾豈不省事哉形神合則<lb/>
爲人吾形憊乆矣今腰足如㫁心火益燥神且㳺散居常<lb/>
謂不識死死則如是又曰始吾崇信異説今且死目中無<lb/>
怪見顧二子令必不爲佛事周身一切雖絲縷亦公所䖏<lb/>
分殯宫哭位與凢䘮塟祭具有成説天祥弟璧任京府尹<lb/>
椽公口授數十言令爲書遺之强起字𥿄尾句讀筆畫曽<lb/>
不㒹錯集諸孫各付謹飾語令羅拜床下辭去衆泣漸揚<lb/>
公曰死生如晝夜不足多憾麾止之索酒飲之三連三言<lb/>
曰吾真去矣聲脱口而逝嗚呼隂陽魂魄升䧏飛揚氣之<lb/>
適至雖夣寐莫適爲主公幽明隔呼吸而從容若此世能<lb/>
<pb n="KR4d0365_SBCK_011-18b"/>
言死者不少此非甞試事臆度料想靡所依㩀公去來一<lb/>
息實天祥所親見道之粲然莫此深切嗚呼異哉嗚呼異<lb/>
哉公事父母孝待族婣以厚與人交乆要不忘倜儻尚義<lb/>
不事生産作業惻隱貧困能推食解衣議論剛正好靣折<lb/>
人不藏怒宿怨有古君子之風焉公有子有孫早授家政<lb/>
天祥旣奉偏慈迎公就飬居數年甚適間出徐歩幅巾野<lb/>
服人羡其優㳺公亦論文賦詩圍栱命酒自謂天壤間陶<lb/>
陶人也得疾於景定辛酉二月九日始復正寝殁之日壬<lb/>
戌二月癸丑得年七十有二曽氏世家旴江徙吉之㤗和<lb/>
梅溪族號長者曽祖邦寕祖知和考昌權妃張氏先公十<lb/>
<pb n="KR4d0365_SBCK_011-19a"/>
九年卒子二棐榘女四適錢光延康師顔于天秩其仲天<lb/>
祥母也孫男六端孺淳儒文孺俊孺良孺明孺女一適郭<lb/>
泳曽孫甫申以次年九月丙午塟吉水縣永昌郷藥陂之<lb/>
原成公志也𥘉公先世重卜塟塟師譸張爲幻封鬛無定<lb/>
居公憮然曰吾詎忍吾先至此吾不可自求之乎乃從兄<lb/>
瑾載資越竟旁叅博扣逾十年得其說以歸由是髙曽而<lb/>
下一奠不再徙公對塟師言甞斷㫁不可不售不傳故秘<lb/>
莫得聞焉公命未革命天祥曰老夫一日不起無潜德傳<lb/>
世記歲月非爾其誰属臨終申其詞再三天祥泣不敢當<lb/>
重念靖節作孟長史傳東坡書程公逸事徃蹟漫㓕猶勤<lb/>
<pb n="KR4d0365_SBCK_011-19b"/>
追述矧公靣命惡得辭顧方繋官于朝不獲哭拜填祖营<lb/>
視丘窆南望欷歔輙紀家世行實而表其死生大事爲誌<lb/>
并爲銘銘曰　維二氏之蔽於死生兮小其用於一身一<lb/>
䧟溺而忘返兮鮮不惑於恠神公曰昃之離兮羗出駁而<lb/>
入純㣲臨絶之琅琅兮公㡬混於常人朝聞而夕死兮何<lb/>
憾乎幽冥藥陂之欝欝兮遺躅之所經存而以爲志兮殁<lb/>
将以爲寕既固既安以利嗣人兮萬古萬古如斯銘<lb/>
　　　羅融齋墓誌銘<lb/>
廬陵有隱君曰融齋羅公嗚呼可謂有德人矣予甞詣公<lb/>
入其門肅肅如也僮僕訢訢如也公出雍雍如也坐申申<lb/>
<pb n="KR4d0365_SBCK_011-20a"/>
如也語愉愉如也予聞公燕居之槩晨起盥櫛畢正衣冠<lb/>
堂中就胡床坐不隋不倚<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然終日雖盛寒暑以爲常不<lb/>
好狎不侵侮無易由言對賔客賔客或不自持左右置司<lb/>
馬公家訓一通保家擇婦常自以爲名言閨中無敢疾呼<lb/>
女隷無敢近几席執事左右唯諾無敢涕唾諸子無敢晏<lb/>
起早卧聞公攬衣聲欬就學惟恐後夜至公所各以所業<lb/>
次第誦説奨掖磨厲交發互出凛然義方之意由是吾里<lb/>
之言家法與善教子者皆曰羅公羅公云公生而頴發五<lb/>
歲即篤志强記容止如成人旣長嗜書忘寢食爲文不事<lb/>
銛巧惟意所到自然成章學書入揩得蔡氏風度蚤有意<lb/>
<pb n="KR4d0365_SBCK_011-20b"/>
塲屋四詣京師試諸生晚年始以此事付兒軰然公所爲<lb/>
強學者雖老且病不衰也公未弱冠而孤經紀門戶即不<lb/>
爲細家迫速先世積逋劵如疊一日悉卑炎火曰是先人<lb/>
所親厚其一切勿問聞者義其勇宗族親黨孤子者貧乏<lb/>
者或給之田或予之金終其身恩意浹至外内無間言四<lb/>
屨滿戸外設榻無虚日推食解衣至者無不得分願而去<lb/>
歲青黄不接㑹其閭里輟時直㡬半隆寒給散有差環公<lb/>
之境無以饑告郷鄰有難畢力排解㡬㣲不見顔靣不摘<lb/>
抉人過有負公者未甞示以聲色其人乆之自愧悔有愧<lb/>
悔且死而恤其妻子益恩者與人語傾盡肺腑巳諾必誠<lb/>
<pb n="KR4d0365_SBCK_011-21a"/>
不以利害爲二三其忠信如此戒庖厨勿殺凢登諸爼者<lb/>
悉自外致有生饋禽魚必解放之其仁厚如此自奉不逮<lb/>
中人衣服十有餘年不改亦不煩澣濯其儉素如此里之<lb/>
稱公無大小必曰君子長者有不善相戒勿爲公所知嗚<lb/>
呼真可謂有德人矣公之中身諸子各㧞頴而起其一兩<lb/>
名薦書登開慶元年第調臨江軍清江縣主簿公時敕簿<lb/>
君曰汝爲亷吏即不辱吾子簿素脩謹聞訓益厲有名聲<lb/>
於時生母蕭氏以上夀錫封孺人諸孫競秀長㓜五葉人<lb/>
世樂事畢赴一門天之扶持吉㐫悔吝先定如蓍龜以公<lb/>
平生孰不可書獨嚴重整肅能使人鄙慢消去福德莫盛<lb/>
<pb n="KR4d0365_SBCK_011-21b"/>
於此昔伊川見人静坐輙嘆其善學徐節孝因安定頭容<lb/>
直一語自此不敢有邪心使公得二先生爲之依歸因其<lb/>
資以至於道所成其可限量乎哉公諱士友字熹善一字<lb/>
晋卿融齋所自號景定元年該明堂恩告授承務郎致仕<lb/>
咸淳二年二月十四日終于正寢年六十有八遺文有史<lb/>
編十卷諸家詩躰十五卷羅氏由金陵徙吉之吉水五世<lb/>
祖居廬陵之新安曽祖暉祖時英考莘老妣孫氏趙氏妃<lb/>
蕭氏封孺人子男五人濬煜植畊垕畊簿君也再調贑州<lb/>
濓溪書院山長女一人汝順適今文林郎新廣南東路提<lb/>
點刑獄司幹辦公事周夀申先公卒孫男十人女六人曽<lb/>
<pb n="KR4d0365_SBCK_011-22a"/>
孫男二人女一人俱㓜卜以四年某月某日歸于順化郷<lb/>
三陂周家山之原其孤前期請銘於予予視公丈人行也<lb/>
公之子於予同充賦於予弟璧同年進士予之任江西臬<lb/>
事也以公子上之公車通家孰先焉矧公行誼著於郷則<lb/>
所欲稱美而論撰之者豈獨孝子慈孫之心哉銘曰　不<lb/>
言躬行萬石君教子義方竇禹鈞行其庭不見其人雖無<lb/>
老成人尚有典刑<lb/>
　　　封孺人羅毋墓誌銘<lb/>
廼咸淳九年廬陵融齋居士羅氏生母滿百歲融齋之夫<lb/>
人時年七十六白髮在堂事百歲母如婦禮子孫孫子環<lb/>
<pb n="KR4d0365_SBCK_011-22b"/>
侍起居爲男女三十有竒予郷稱慶門必曰新安羅氏其<lb/>
年二月朔予從里中士奉幣載酒拜百歲母堂上母荅拜<lb/>
諸孫皆拜飲母毋釂酢賔諸孫各執從旣成禮夫人視予<lb/>
年家子不聽去爲之留三日爲詩以歌其事好事者或爲<lb/>
圖以傳國家承平休飬生息用康于人眉夀無有害傳曰<lb/>
豊水有芭數世之仁也夏予将指于湘未數月聞夫人訃<lb/>
欷歔失聲問百歲母安乎曰安母于今盖百踰一矣夫人<lb/>
将塟其孤以是母命來請銘予後母生六十三年得載筆<lb/>
承命銘夫人自昔能言所未有廼叙次其凢繫之辭夫人<lb/>
姓蕭氏吉水人曽祖琢祖曽父異郷貢進士妣廖氏繼張<lb/>
<pb n="KR4d0365_SBCK_011-23a"/>
氏徐氏歸承務郎致仕士友是爲融齋居士先七年卒子<lb/>
男五濬先五年卒煜植畊脩職郎前監行在奉口酒庫垕<lb/>
女一適儒林郎侍班周夀申先二十九年卒孫男九宷寯<lb/>
宦寔寓宜紹顥平女十一長適張棟曽孫男七舉孫頴孫<lb/>
元孫滿孫怡孫真孫復孫女二夫人以庚申明禋恩封孺<lb/>
人卒之年七月十日次年十二月某日封于所居里柘逕<lb/>
之原銘曰　昔唐夫人之爲崔母兮逮事長孫皇姑兮姑<lb/>
年髙嚙落以枯兮升堂乳之劬劬兮姑曰婦恩之不可孤<lb/>
兮願世世子孫之不渝兮夫人五世崔如兮母年踰百崔<lb/>
所無兮胡不與夀爲徒兮爲此母憮兮爲夫人吁兮<lb/>
<pb n="KR4d0365_SBCK_011-23b"/>
　　　鄒月近墓誌銘<lb/>
廬陵南方之上㳺支水自贑興國而下曰冨川鄒氏族焉<lb/>
鄒故出范陽五季始有籍斯土有昶者冨而禮瀘溪王公<lb/>
平園周公誠齋楊公艮齋謝公皆與之㳺川流在門能不<lb/>
愛重貲疊石爲屋以脫徃來於戹周公記之一時稱爲長<lb/>
者其殁也文敏洪公銘其墓鄒氏福禄方來而未艾長者<lb/>
之所種植也昶生将仕郎時飛甞伏闕上𥙿民十䇿時飛<lb/>
生大淵大淵生澹是爲月近君月近云者君以名亭而郷<lb/>
人因之以爲號也君蚤孤母張氏勤儉自樹立紹定辛卯<lb/>
該東朝恩以夀封安人君於其時奉親愉愉無子弟之失<lb/>
<pb n="KR4d0365_SBCK_011-24a"/>
張氏殁始經紀家事循循如不勝衣人不見其聲色而充<lb/>
盈𥙿大之福自然日進而不止族黨之不自給者親戚之<lb/>
無所歸者朋友之逺役而不能行者君意性所到皆能随<lb/>
事爲義若夫脩浮梁甃通逵歲發廪以倡賑荒守望有警<lb/>
則裒丁以耀于衆皆義之凢也俯仰三十年矣君於其間<lb/>
無郷曲之過君性最緩或以佩弦進曰吾豈不知出此吾<lb/>
所見呌呼號呶自取僨敗者衆吾誠緩不失事盖老而益<lb/>
審焉然君終身無悪名變容動色之警不及乎其門優㳺<lb/>
和平永保終吉嗚呼真可謂長者孫矣君字次清登仕郎<lb/>
生嘉定元年六月丁酉殁咸淳元年九月巳未配吴氏迪<lb/>
<pb n="KR4d0365_SBCK_011-24b"/>
功郎江州司戸叅軍懋之女子三文孫振孫俱登仕郎癸<lb/>
孫㓜卜以四年正月塟于順化郷新安社之原其孤前期<lb/>
以奉議郎劉君惠祖状來乞銘劉君戚也聞而知之予君<lb/>
鄰也見而知之敢無以銘銘曰　長者之澤子孫頼之去<lb/>
之百年有以似之天於善人曷不壽之善人有後天将與<lb/>
之<lb/>
　　　鄒仲翔墓誌銘<lb/>
景定五年予奉親髙安除提點江西刑獄謝弗拜適冦起<lb/>
興國之東廬陵犬牙相錯所在騷動余所居郷一閧千室<lb/>
大家以去爲望鄒君仲翔中人之金也率郷人柵東門山<lb/>
<pb n="KR4d0365_SBCK_011-25a"/>
爲備山下阻衣帶水君恐倉卒渉者爲魚梁浮梁以濟明<lb/>
年春冦一日蓐食行三百里薄太和之王山距余郷半舎<lb/>
而近郷人扶携老稚走險㣲一不善脫君經紀山寨當是<lb/>
時一郷之命懸於君訖冦去君保護無有害時余避節弗<lb/>
獲命㑹樞宻督以捕逐文移旁午余以郷部嫌将重以請<lb/>
慨然曰柰何以我辭受坐視龍蛇爲赤子困乎於是即日<lb/>
受印下令㑹兵諸山寨皆署長君與焉未㡬冦平余罷歸<lb/>
里于溪之上游斬荆莾燔椔翳得竒觀焉君欣然從予山<lb/>
中匹馬一童朝至而暮忘歸率以爲常余每集賔從君輙<lb/>
在其間聞余語中理解未甞不解頥間從余言人生何爲<lb/>
<pb n="KR4d0365_SBCK_011-25b"/>
碌碌棄家事從公㳺可乎余謝非余所知君曰吾意决矣<lb/>
乃盡以伏臘属其子而頺然以休訪予南北厓某水某丘<lb/>
若将終身焉癸酉夏四月余行湘君送余於香城後一月<lb/>
君以疾死余聞之欷歔不自禁湘之歸也未及門望見其<lb/>
子來哽不能言嗚呼余豈私君君與人必以情聞義輙赴<lb/>
見有不善靣折不少回而不蔵怒不宿怨曠如也君雖赤<lb/>
手起家而好施出其性歲饑發粟給其比鄰二百戸能捐<lb/>
殖以自損道太和甃十里道廬陵甃六十里衣寒者食饑<lb/>
者病者饋藥死者予棺䘮無歸者塟其土度其能爲輙不<lb/>
少吝君之族前有長者以善植門爲益國周文忠公所知<lb/>
<pb n="KR4d0365_SBCK_011-26a"/>
去之百年風流相接焉余甞謂君慈而樂舎大率浮屠家<lb/>
所尚至臨難急病能禦灾捍患以有德於郷閭大夫士或<lb/>
愧之君名鳯仲翔其字世爲富川人曽祖大明祖人傑考<lb/>
世興妣梁氏娶蕭氏梁氏皆先卒子男一人曰成女三人<lb/>
適郭鏐王鎔劉鋒孫男二人夣龍復生君得年六十有四<lb/>
以甲戌十一月某日塟于其郷沙洲平之原治命也君之<lb/>
先人甞卜地于東門山之下曰吾父塟于是泝山而上爲<lb/>
龍頭得一丘焉曰吾蔵骨焉吾後其興乎君晚而優㳺有<lb/>
子治生有孫業于學咸以爲驗銘曰　東門之原君之父<lb/>
兮東門之麓君之母兮東門之巔君所構兮瞻彼東門相<lb/>
<pb n="KR4d0365_SBCK_011-26b"/>
爾後兮<lb/>
　　　樂庵老人劉氏墓誌銘<lb/>
余讀漢陸賈傳甚羡余鄰翁樂庵劉氏賈擇田地家好畤<lb/>
出槖中千金析其五男安居過之數擊鮮十日而更以夀<lb/>
終余甞謂人生晚福優㳺宜莫如賈當是時韓彭爼醢鄼<lb/>
侯周勃猶不免械繋求爲賈一日得乎翁生四子皆有才<lb/>
智四十年即棄家政就飬諸子以次第循環五日一更其<lb/>
設饌務爲相髙惟恐不得其歡心翁饑來得食渇來得飲<lb/>
早眠晏起一切不顧人間事惟時時接方外士講鉛汞之<lb/>
術間取松栢惟意咀啖翁年過七十而顔色如童攝生有<lb/>
<pb n="KR4d0365_SBCK_011-27a"/>
助焉或爲陸生作新語爲漢逹官非翁匹余曰不然賈艱<lb/>
難<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>項間從馬上公爲客一再使越﨑嶇萬里翁生於世<lb/>
長於世老於世不出郷終其天年有樂於其身無憂於其<lb/>
心設賈復生校翁失得未必以彼易此翁又有數事異甚<lb/>
里傳鬼車鳴者未夜相戒威明屏息户内翁開樓大呼願<lb/>
見鬼車卒無有有神以禍福驚人翁過其祠持牛炙如常<lb/>
人莫不危恐翁休休如也甞有所营造忌某星直某方翁<lb/>
曰犯者殆乎請身當之某星迄不驗爲子簡婦或云婦不<lb/>
利於長翁不爲奪自是諸昏嫁曆家說格不用中年卧疾<lb/>
家人私召女巫謀爲厭勝翁㢘知之强起逐之出門未属<lb/>
<pb n="KR4d0365_SBCK_011-27b"/>
纊翁黙自念作其像賛若辭而逺逰著顧左右曰吾死勿<lb/>
事緇黄吾志也醫以藥進麾使去問日入乎曰然反靣而<lb/>
逝江南之俗尚鬼其人畏死而信巫翁能自不惑非由耳<lb/>
傳口授殆一至之性然也翁名邦美字才卿樂庵其自號<lb/>
也始祖邽長沙人爲吉州刺史家西昌九洲後徙廬陵富<lb/>
川三世曰德逺文煥子玉妣曽氏娶陳氏先三十七年卒<lb/>
繼祁氏其子孫實蕃濟生機洪生桂槐植模深生朴柚郷<lb/>
貢進士浩生樞楫槐復生癸孫女二適于夣牛曹雷應孫<lb/>
女五適鄒曹許曹羅一㓜翁八歲䘮母十六歲䘮父移其<lb/>
事父母事兄長終身歲時上丘塜拜祖禰率諸後生尚有<lb/>
<pb n="KR4d0365_SBCK_011-28a"/>
典刑翁富壽安逸推其一念孝友殆命物所知諸孫方将<lb/>
以詩書大其門翁必爲人宗乎翁生慶元戊午二月庚午<lb/>
殁咸淳癸酉正月丙辰後二年正月塟干享化郷鳬塘之<lb/>
原余家距翁一垣翁年吾祖之下吾父之上諗翁有年數<lb/>
矣深與余游且厚來請銘銘曰　其生也有涯其死也有<lb/>
時爾世其昌匪我銘其誰<lb/>
　　　劉定伯墓誌銘<lb/>
余東家詩人劉君定伯類晋宋間矌逹自余辟山水南北<lb/>
崖落然不可人意君時從予招或不約徑造至則善爲言<lb/>
譚名理蠭出意所左右辯者不可詰江山朝暮四時之變<lb/>
<pb n="KR4d0365_SBCK_011-28b"/>
嘲詠賞嘨興出物外常使人諷念不可忘嗜奕最入幽眇<lb/>
兎起鶻落目不停瞬解剥摧擊其勢如風雨不可禦勝敗<lb/>
不落一笑飲酒可一二斗酒酣浩歌聲振林木或投冠袒<lb/>
禓旁若無人或鼻息雷鳴徑卧坐上君豪縱沛然以爲自<lb/>
得當其樂時不知天之髙地之下老之将至焉爾予前在<lb/>
宣州君以詩來思致清邁恨不即投印綬從君煙霞之表<lb/>
旣歸君好日以怡詩日以張大於是盖年五十三矣廼孟<lb/>
夏一日過予極論當世事抑揚不少挫詰旦報曰君痰厥<lb/>
逝矣予駭亟視之不復可爲哭失聲狂三日不能止非予<lb/>
爲然凢與君交者談君輙揮涕里之人不問倪旄嘆傷如<lb/>
<pb n="KR4d0365_SBCK_011-29a"/>
出一口噫可人在天地間鬼神所忌邪君長身五尺餘堅<lb/>
壮耐寒暑鬚髪如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>性落魄不問家事家才三四口粗了<lb/>
伏臘不爲求<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>有錢輙不惜雞黍送客無虚日朋友有無<lb/>
相通急難於我乎赴平生於人無諾責郷人有爲芥蔕君<lb/>
一語輙化有不善開譬之無以爲望和氣薫浹蒸然善鄰<lb/>
一歲半爲四方客主君者所至投轄惟恐亟去雖兒童僕<lb/>
厮無不誠愛君者君破崖岸削邉幅不爲拘拘孑孑至道<lb/>
理所在確然守之不變其執䘮爲孝子按䘮禮門内不入<lb/>
緇黄一子二姪命以先疇瓜分而三無<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>縮薄厚子曰敢<lb/>
不共命姪曰敢固辭一家興仁興遜郷曲相傳爲盛門非<lb/>
<pb n="KR4d0365_SBCK_011-29b"/>
好德疇至是君始祖邽長沙人爲吉州長史家于西昌之<lb/>
九洲十世祖德逺徙廬陵富川君之三世曰文煥子玉邦<lb/>
賢妣鄒氏娶張氏子男梓女淑容適彭天麟卜以次年咸<lb/>
淳癸酉十一月壬辰封于淳化郷扶竹坑楓樹搪之原君<lb/>
名澄定伯字也自號前村有詩集自編曰前村𥘉稿君詩<lb/>
不爲深苦而清㧞雄徤如其爲人有子能力學不墜義方<lb/>
君死何憾予所憾者君死獨何蚤泣而爲之銘銘曰　其<lb/>
堅也驟折其勁也蚤摧命之臧㐫匪繋其材生也逹死也<lb/>
何怛君墓我銘我心則結<lb/>
　　　王推官母仇氏墓誌銘<lb/>
<pb n="KR4d0365_SBCK_011-30a"/>
東廬王先生母垂塟命其門人文某銘噫某何以銘先生<lb/>
之母之墓哉廼景定三禩進士䇿御前某以覆校待罪殿<lb/>
廬一日𥘉考官第一卷擬上一覧某稍細復之傳觀同官<lb/>
驚訝得人㑹一字近廟中嫌名某以才難白詳定官請所<lb/>
以䖏臨軒之日賜出身乃吾東廬先生也嗚呼使先生以<lb/>
名第取先天下歸拜母堂上斷機調熊庶㡬夙昔乃累先<lb/>
生以不釋乎此某其何以銘先生之母之墓哉雖然事孰<lb/>
爲大事親爲大守孰爲大守身爲大使先生失身爲親憂<lb/>
雖髙科如之何先生雖不得髙科爲臣忠爲子孝身在焉<lb/>
親固榮也諗先生曰然銘無所辭銘曰母性仇氏世居廬<lb/>
<pb n="KR4d0365_SBCK_011-30b"/>
陵之白沙考諱彦誠生二十二年歸于贈迪功郎致政君<lb/>
諱化權逮事姑兩世左右無違祭塟以禮相夫子貞調娱<lb/>
中和靡失節度子始就學篝燈夜分督厲吟諷及負笈從<lb/>
師端以上手自紉綴連寒暑彌不倦以子入大學甲寅明<lb/>
禋封孺人從子赴永州戸曹禄飬夀康稱其命服咸淳七<lb/>
年三月十九日終于家年八十有三子二長大琮先孺人<lb/>
一年卒次國望從政郎前袁州軍事推官女四一夭二適<lb/>
李穆之三適蕭應祥四適劉起岩二與四先卒孫六男長<lb/>
困餘未名五女長適劉煥次許彭麟餘㓜九年三月壬申<lb/>
厝于城西黄膄山之原是爲銘<lb/>
<pb n="KR4d0365_SBCK_011-31a"/>
　　　贈承事郎徐溪荘墓誌銘<lb/>
咸淳九年夏六月壬午朔天子親擢徐君卿孫爲監察御<lb/>
史旌縣最也於是某不佞適叨一節按部湖右親見衡山<lb/>
之父老子弟歌思遺愛餘績於嶽雲湘波間皆曰徐公字<lb/>
我民六年我父母之其敢忘及聞聖天子所以褒擢選表<lb/>
又皆手額距踊爲朝端賀爲天下賀某退以語客曰麟仲<lb/>
信才且賢何以得此於邑之人去而不忘如此哉木則有<lb/>
本水則有源若靈芝俄現醴泉滃出居然瑞世其鍾和孕<lb/>
秀豈伊一夕之積盍相與論其世可乎客曰徐氏居清江<lb/>
於廬陵東西家御史君之考曰溪荘公溪荘公厚徳人也<lb/>
<pb n="KR4d0365_SBCK_011-31b"/>
余聞而心識之亡何麟仲自京以書走湘抵某曰卿孫不<lb/>
夭生而二十有五年而先妣即世又五年先人棄其孤露<lb/>
濡霜降於今二十有五年禄飬弗可及也欲報之德罔極<lb/>
柰何今不肖孤藉先人之教有位于朝乃去秋九月天子<lb/>
有事於明堂推錫類恩我先考妣實該𥘉贈惟先世之志<lb/>
行事治未有以詔子孫傳無窮敢稽䫙下拜以請某發書<lb/>
愴然念所見聞不謬因不果辭乃摭御史君所撰行𫐠而<lb/>
書之徐氏祖伯翳宗偃王偃王子孫散䖏徐楊二州間江<lb/>
右之徐以南州髙士重其後泝豫章而上今家清江縣崇<lb/>
學郷之檀溪溪荘公諱森字壽叔曽祖諱徹祖諱源皆隱<lb/>
<pb n="KR4d0365_SBCK_011-32a"/>
而能詩考諱大經桂山謝公題其所居曰溪雲小隱里人<lb/>
因稱爲溪雲先生溪雲性嚴介家人嗃嗃然好客車轍滿<lb/>
門溪荘天分寛平春和玉温撰杖屦侍琴瑟書冊左右色<lb/>
飬無違族居千指融融怡怡無一間言少㳺郷校文聲籍<lb/>
甚嘉定丙子待試成均繼以詞賦爲郡諸生第一士論翕<lb/>
然中年幹蠱用譽晚謝塲屋益雅淡謙謹䟽戚一致未甞<lb/>
言人過失其尊尊親親賢賢老老㓜㓜無不得其歡故郷<lb/>
里逺近一以吉德厚善歸之而徐爲德門矣淳祐壬子得<lb/>
末疾越五年殁實寳祐丙辰十二月三日也享年六十有<lb/>
七妃熊氏豐城著姓既歸奉尊章相夫子主饋治家延師<lb/>
<pb n="KR4d0365_SBCK_011-32b"/>
教子賔嘉䘮祭常黽勉有亡間必如禮乃止有昔人剪䯻<lb/>
斷機風子男二稺孫先七年卒女二適黄一鶚鄭一䕫孫<lb/>
男三垕震必茂震亦早卒女二曾孫男二以開慶巳未十<lb/>
二月奉二柩合塟于所居之西園嗚呼家之将興非必其<lb/>
先世有竒節異事足以聳動流俗耳目也風流篤厚之意<lb/>
多孝友睦婣之味長君子長者之澤有餘而不盡所謂有<lb/>
是父有是子或曰非此母不生此子者非偶然也徐氏之<lb/>
澤始基於溪雲浸大於溪荘今御史君玉立山峙川増日<lb/>
起由邑最結主知歲中三遷遂陟䑓端爲國綱紀駸駸且<lb/>
大任少頃暇之瀧岡之阡何患不表顧墓上之刻不鄙以<lb/>
<pb n="KR4d0365_SBCK_011-33a"/>
余属余其敢不銘諸以昭徐氏徳盛流光之懿以對揚天<lb/>
子之休命銘曰　江西徐宗宗䖏士介臨洪間盖其徙䆄<lb/>
溪源委深且長溪雲爲父溪荘子溪荘恂恂允誠篤温兮<lb/>
如玉天鍾美融爲瑞芝溢爲體積慶綿綿開御史朝爲卓<lb/>
魯暮汲魏公朝旌擢清風起西阡雖舊命則新我銘宰上<lb/>
材可梓立身揚顯殊未巳木杪龜趺此其始<lb/>
　　蕭明允墓誌銘<lb/>
君𥘉名堅字子固後改應新字明允廬陵珠川人廬陵故<lb/>
多蕭氏而珠川亦望族君㧞起其間自㓜岐嶷長益嶄絶<lb/>
種績文學額額與逢掖争鳴三赴天子學銳不少衰氣岸<lb/>
<pb n="KR4d0365_SBCK_011-33b"/>
孤聳與人棘棘不阿號其讀書室曰介林甞謂吾幸守先<lb/>
人廬弗克䂓拓是不肯堂構樓其前曰逼雲復出其旁相<lb/>
我攸宇通之爲園花竹横從朋賔嘨歌脩然有物表之趣<lb/>
㑹予釣逰荒閑位置水石君時一造沛然若自得予以是<lb/>
知君所自負翹如也咸淳二年十二月九日以疾終年四<lb/>
十六曾祖炳文祖國老父景伯妣李氏繼毋曾氏妃劉氏<lb/>
男曰宋翁女曰淑慧淑慈淑懿皆㓜卜以四年正月八日<lb/>
歸于淳化郷王田雙園之原前期某弟至與其孤造門以<lb/>
銘請銘曰　嗟予介林兮孑孑而無成大輿之壮兮羗中<lb/>
道而折衡意衣冠之雖塟兮不能塟其英英瞻雲山之莾<lb/>
<pb n="KR4d0365_SBCK_011-34a"/>
蒼兮尚骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>之如生<lb/>
　　　觀察支使蕭從事墓誌<lb/>
德安府觀察支使蕭君安中中大夫江南西路安撫副使<lb/>
兼知吉州諱逢辰第二子撫使公發聞顯庸克開厥家於<lb/>
時爲鉅人長德自其宗族鄰里郷黨待公而舉火者百數<lb/>
十家咸淳四年六月不幸公捐舘君於是年四十有五矣<lb/>
持抱孤姪臨䘮如不勝至經紀其家上下調娱是似是續<lb/>
罔有越厥度哭撫使公者繼于門哭巳則私相語曰我公<lb/>
未遽亡乎迄服除如其𥘉邦人士莫不嘉君之志而嗟嘆<lb/>
感發以爲撫使公之有子云君字和仲號介軒儼然端重<lb/>
<pb n="KR4d0365_SBCK_011-34b"/>
人也喜讀書爲文辭倜儻有才氣在膝下幹蠱服勤左右<lb/>
無違及論世事有奮然自樹立事功之意咸淳十二年領<lb/>
江西漕舉寳祐二年以恩授登仕郎後三年銓試第一授<lb/>
脩職郎袁州宜春縣主簿開慶元年以撫使公兼郷郡奏<lb/>
充書冩機宜文字明年改注壽昌軍武昌縣主簿景定五<lb/>
年取舉江西漕咸淳改元循從事郎授支使自吕武公以<lb/>
下舉關陞三員親民四員六年十月以疾卒于正寢乃卜<lb/>
塟於永豐百蛟之原朝奉郎文天祥以其子元永哭請銘<lb/>
爲之銘語曰三年無改於父之道可謂孝矣嗚呼蕭君克<lb/>
蹈聖言雖不得禄與不得年見於先人無忝爾生有子有<lb/>
<pb n="KR4d0365_SBCK_011-35a"/>
孫以莫不承<lb/>
　祭文<lb/>
　　祭歐陽巽齋先生<lb/>
維歲次癸酉正月乙卯朔越七日辛酉學生具位文某謹<lb/>
致祭於故先生殿講大著刑部巽齋歐陽公棺前嗚呼先<lb/>
生将安歸邪先生之學如布帛菽粟求爲有益於世用而<lb/>
不爲髙談虚語以自標榜於一時先生之文如水之有源<lb/>
如木之有本與人臣言依於忠與人子言依於孝不爲曼<lb/>
衍而支離先生之心其真如赤子寕使人謂我迂寕使人<lb/>
謂我可欺先生之德其慈如父母常恐一人寒常恐一人<lb/>
<pb n="KR4d0365_SBCK_011-35b"/>
饑而寕使我無卓錐其與人也如和風之着物如醇醴之<lb/>
醉人及其義形於色如秋霜夏日有不可犯之威其爲性<lb/>
也如槃水之静如珮玉之徐及其赴人之急如雷霆風雨<lb/>
互發而交馳其持身也如履氷如奉盈如䖏子之自㓗及<lb/>
其爲人也發於誠心摧山岳沮金石雖謗興毀來而不悔<lb/>
其所爲天子以爲賢縉紳以爲善類海内以爲名儒而學<lb/>
者以爲師鳯翔千仞遥增擊而去之柰何一蹶而不復支<lb/>
以先生仁人之心而不及試一郡以行其惠愛以先生作<lb/>
者之文而不及登兩制以彷彿乎盤誥之遺以先生之論<lb/>
議而不及與聞國家之大政令以先生之學術而不及朝<lb/>
<pb n="KR4d0365_SBCK_011-36a"/>
夕左右獻納而論思抑童而習之白紛如也雖孔孟聖且<lb/>
賢猶不免與世而差池先生官二著不爲小年六十五不<lb/>
爲夭有子有孫而又何憾於斯死而死耳所以不死者其<lb/>
文在名山大川詔百世而奚疑某弱冠登先生之門先生<lb/>
愛某如子弟某事先生如執經盖有年于兹先生與他人<lb/>
言或終日不當意至某雖拂意逆志莫不爲之解頥世有<lb/>
從師於千里尚友於異代而同人于門適相值而不違其<lb/>
死也哀斯文之不幸吊生民之無禄其塟也隻雞斗飯竊<lb/>
慕古人之義匍匐奔走泫然而哭吾私嗚呼巳而巳而哀<lb/>
哉尚享<lb/>
<pb n="KR4d0365_SBCK_011-36b"/>
　　　祭都承胡石壁文<lb/>
嗚呼世婉孌以偷生公指九天以爲正也人巵蠟以自矜<lb/>
公玉雪而不曜明也俗鬼域以誑人於冥冥公掲日月而<lb/>
撑雷霆也石壁之鋒神入天出金鐡可摧孰爲公直石壁<lb/>
之藴尊華賤質㤗華可移孰爲公筆四海一雲我卷我舒<lb/>
大川獨航予紼予纚萬㣲未燭吾蓍吾龜更㡬千百載之<lb/>
祝融而復爲此竒嗟乎余乎登門何晚哭野何遽操几杖<lb/>
兮焉從持佩玦兮何所紛雲委兮川流化經綸兮爲土羗<lb/>
蘭艾兮荃茨蹇離騷兮宿莾苟余情乎得當質九京兮千<lb/>
古余有言兮孰聞寄浪浪兮雕爼<lb/>
<pb n="KR4d0365_SBCK_011-37a"/>
　　　祭郭正言閶<lb/>
維公㧞起海隅有志天下䖏膩如氷知德者寡鳯音冥冥<lb/>
朝光作之烏䑓峩峩霜氣薄之公遷諌坡歲月㡬何白首<lb/>
丹心之死靡他吁嗟人生死見真實如公一節天地可質<lb/>
神卑東返返于五羊曲江吾師菊老未亡不愧二賢公可<lb/>
千古爲酌㢘泉一涕如雨<lb/>
　　　祭道州徐守宗斗<hi>温州人文武兩科</hi>
嗚呼龍虎變化兮人物之英風霆流行兮宇之名天下之<lb/>
嗇兮一州之<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>三年而一日兮侯度是程及召驛之垂駕<lb/>
兮胡疢之嬰沒而可食於南邦兮憂民憂國之誠某交誼<lb/>
<pb n="KR4d0365_SBCK_011-37b"/>
兮雲仍王事兮弟兄樂莫樂兮知心悲莫悲兮余哭之㷀<lb/>
㷀下神與兮臨蒸桂棹兮積雪斵氷操弧矢兮上征絶虎<lb/>
虺兮縦横噫至人兮無死歆余奠兮如生<lb/>
　　　祭鄒主簿寕縣<lb/>
嗚呼德元少吾三歲自其應門及我交際德元之賢服我<lb/>
以義以我爲兄我胡不弟折節讀書收科入仕子簿臨武<lb/>
語子𥘉筮時予赴宣亦有行事同日出戸舉觴祝子自予<lb/>
汰歸子告還里雍容進趍循循唯唯士别三日刮目相視<lb/>
人十巳干其進未止子之復徃得于吏師幕謀邑事勉焉<lb/>
孜孜子替巳乆子歸何遲輿疾在寢忽不自持子方壮年<lb/>
<pb n="KR4d0365_SBCK_011-38a"/>
何質之衰瞀于鬼神淫于禱祠死不相聞歛不與知殯不<lb/>
及夕棄禮如遺哀哀德元而至于斯弱稚惸惸青燈一婺<lb/>
吾甚憐子亦復何爲子尚有後念無巳而吾欲匍匐哭子<lb/>
墓垂適有王事載驅載馳明發不寐永懐吾私寄情一奠<lb/>
臨文涕洟<lb/>
　　　祭秘書彭止所<lb/>
嗚呼仲至氣和色荘如水之清如玉之剛出而瑞世麒麟<lb/>
鳯凰南宫第一今世歐陽方其退居深自晦蔵蟬蛻衆濁<lb/>
視世如忘展如之人衣錦綗裳覧德斯下吾道彌章頃者<lb/>
刑臣再玷天綱善類相顧驚疑徬徨君首丐去其氣昻昻<lb/>
<pb n="KR4d0365_SBCK_011-38b"/>
聞者爲奮進言始昌貽書司諌陳義慨慷表表愈偉于歐<lb/>
有光我年視君匪鴈其行第也同年居也同郷仕也同舘<lb/>
志也同方用折軰行腹心腎腸我之出守君酌我觴君亦<lb/>
有志方外翺翔王宫爲師秘書爲郎君雖欲去志不果償<lb/>
由此而升紫㣲玉堂道以光大亦我所望誰歟西來遽報<lb/>
膏肓旦旦引領巳劑其良好音不嗣我心皇皇柰何哲人<lb/>
竟罹于殃嗚呼仲至今也則亡如瑳如磨其孰我相凡百<lb/>
君子罔不䀌傷况我孔厚如我淚滂我有官守我縶我疆<lb/>
君疾云革莫克造床君柩來歸莫哭道傍嗟我有心遡風<lb/>
茫茫嗚呼仲至婉其清揚其命也短其存也長生芻一束<lb/>
<pb n="KR4d0365_SBCK_011-39a"/>
我意其将庶㡬監兹尚有洋羊嗚呼哀哉<lb/>
　　　祭安撫蕭撿詳<hi>名逢辰號平林</hi>
嗚呼江右之望偉哉我公驅馳白首惟孝惟忠異時廊廟<lb/>
謀選元戍惟公老成必在其中開慶之警四國交訌吉爲<lb/>
樂邦飄風其衝拜公于家麾節崇崇公起倉卒談笑從容<lb/>
臣有一死惟義之從不敢震鄰不敢震躬事平上印訖不<lb/>
言功優㳺里居惟以壽終鳴呼尚論公之平生兮撫蒼莾<lb/>
而歔欷命之通塞兮毁譽随之議論之所從始兮惟桒梓<lb/>
之不可欺方淮漢之落落兮猶曰風馬牛之不相追亦旣<lb/>
與我父兄同生死兮寕不我知天有萬分於人兮而或猶<lb/>
<pb n="KR4d0365_SBCK_011-39b"/>
有怨咨自公之旣殁兮使人方感激而追思曰何爲予室<lb/>
之不漂揺兮予子之不流離思而不可作兮父老至於涕<lb/>
洟豈非生而有定論兮尚或接於愛憎之私死而愛憎無<lb/>
所麗兮忽天定其奚疑嗟乎見危臨事而不苟兮所以委<lb/>
質而爲臣吾亦自盡乎吾心兮固非欲求知於人然自古<lb/>
固非抱屈於一世兮俟百世而方伸亦有百世不可俟兮<lb/>
聽諸天地與鬼神公死而有遺思兮斯人豈不靈是不爲<lb/>
無所遇於當世兮尚何憾乎冥冥議論定於其郷兮而傳<lb/>
之天下後世無不本諸人心禦大灾捍大患而得祀兮以<lb/>
不忘其德音贈以嘉有功兮謚以尊名天下有道兮天王<lb/>
<pb n="KR4d0365_SBCK_011-40a"/>
聖明吉山之陽公魄所歸素車盈盈白馬纍纍我思古人<lb/>
兮斗酒隻鷄尚不憚於千里兮何百里之辭即公墓兮酹<lb/>
酒以致哀作文以諗地下兮尚有信於方來<lb/>
　　祝文<lb/>
　　　過家告廟文<lb/>
昔忝荆臬單車載馳家祀孔嚴曠歲弗治靡室靡家中心<lb/>
悵而始告廟朝是縶是維畏此簡書王事敢違悃悃再䟽<lb/>
天髙聽卑解我湘組易贑一麾贑實近止神人具宜人豈<lb/>
及是神之相之載欣載奔薄言還歸千里息肩于廟矢辭<lb/>
　　　代富川酹魁星文<lb/>
<pb n="KR4d0365_SBCK_011-40b"/>
維極有斗兮垂河漢以耀芒耿衆星之環嚮兮儼黄道之<lb/>
開張瞻前杓之烜赫兮東枕乎龍角之蒼一水盈盈兮咫<lb/>
尺相望一舉手而髙摘兮搴萬丈之虹光吐竒氣於六合<lb/>
兮夕閬風而翊扶桒宇宙之𦦨𦦨兮其将見於吾水之涯<lb/>
吾山之陽撃雷鼓兮電煌煌酌金罍兮㪺天漿<lb/>
　　　代酹解星文<lb/>
維庖人之中肯綮兮奏刀騞然若有物以黙運其肘兮故<lb/>
利器排割而彌堅矧斯文之新發硎兮淬磨乎仁義之淵<lb/>
斫月桂兮髙五百丈剸蛟斷犀兮奚足言視一朝解十二<lb/>
牛兮直㳺刃乎吾前於戱神哉使我頭角露峥嵘相我筆<lb/>
<pb n="KR4d0365_SBCK_011-41a"/>
下生雲煙靡靈旗兮風翩翩舉天瓢兮酌天泉<lb/>
文山先生全集卷之十一終<lb/>
<pb n="KR4d0365_SBCK_011-41b"/>
<pb n="KR4d0365_SBCK_011-41b"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_012-1a"/>
文山先生全集卷之十二　文集<lb/>
　　樂語<lb/>
　　　宴交代寜國孟知府致語<lb/>
粉省望郎來向雙溪領牧玉堂學士將從五馬歸班文章<lb/>
太守兩風流新舊使君同意氣三生結習千里逢迎筮吉<lb/>
日以交龜秩𥘉筵而式燕共惟某官一中體叚萬卷工夫<lb/>
風來湖靣月到天心眼小衡峯勘破是間造化胸吞震澤<lb/>
充開裏許䂓模静觀時仁意無邉自得䖏生香不斷那許<lb/>
山房獨樂便須朝歩髙騫淡月踈星繞建章歩凌紫界燕<lb/>
寢清香森畫㦸駕熟朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>東遊方喜於行春西嚮又歌於<lb/>
<pb n="KR4d0365_SBCK_012-1b"/>
來暮好是當年孟夫子肯爲今日謝宣城况也江雲鄰哉<lb/>
雩水鳯凾飛下又傳岳牧得詞人熊軾馳來重見神仙遊<lb/>
碧落少遲表選即㸔中環我判府報政趍朝及時受代子<lb/>
孫永好非徒契結金蘭賔主相歡要是味同草木說賣劍<lb/>
買牛故事誦無𥜗有袴新謡真成官羽相宣正好豆籩有<lb/>
踐地衣綉毯風䄂瑶琴海棠開後燕子來時猶自青春未<lb/>
减楊柳舞低桃花歌徹莫令紅影堂揺且從容東野雲龍<lb/>
更領㑹醉翁山水陽坡瓜好此畨賸講齊盟西掖花香他<lb/>
日重尋舊約某等四工樂部執藝台堦上奉清歡下陳俚<lb/>
語<lb/>
<pb n="KR4d0365_SBCK_012-2a"/>
　玉堂學士催班鷺粉省潜郎趣佩麟來徃神仙同碧<lb/>
　落後先岳牧總詞人陽坡共喜瓜時及朝路相期柳<lb/>
　色新握手論交拚一醉東風散作滿城春<lb/>
　　　宴交代湖南提刑李運使致語<lb/>
錦帳尚書郎手持金節綉衣直指使面授銀龜二十年虎<lb/>
榜同盟第一叚熊湘佳話豆籩𥘉秩英簜增輝某官紫薇<lb/>
垣裏星辰太華峯頭霜雪黄簾緑幕閉朱戸天子門生氷<lb/>
壼玉衡懸清秋神仙人物挿天髙雲霄閥㧞地起湖海樓<lb/>
湧翠浪流玉虹璽書<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
                    <graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>拊翠濤拍青璧琴轡垂垂依然<lb/>
彈壓舊江山總是快活新條貫綸巾羽扇便追赤壁功名<lb/>
<pb n="KR4d0365_SBCK_012-2b"/>
流馬木牛要做中原事業了却燕然山勒石歸來文德殿<lb/>
宣麻我提刑同㸔長安花新聽衡陽鴈茅舎竹籬玉堂金<lb/>
馬到䖏無心青天白日芝草鳯凰舊時相識自是平生管<lb/>
鮑合成一會蕭曹共讀禮樂字三千好吞雲夣澤八九瀟<lb/>
湘雨煙寺鍾洞庭月遥㸔八靣玪瓏蓬萊盞金蕉業海山<lb/>
螺散作九州歡喜某等叨居伶部幸際華筵欲助歡顔敢<lb/>
陳韻語<lb/>
　　河漢雙星㑹使槎分明徹夜照長沙轡絲暁轉金龜<lb/>
　　影衣綉春随錦鵲花雲杏舊隂浮緑浄野萍新韻度<lb/>
　　朱華明年共侍蓬萊宴回首丹墀日未斜<lb/>
<pb n="KR4d0365_SBCK_012-3a"/>
　　　宴朱衡守致語<lb/>
粉省郎星來坐朱陵堂上綉衣公子相逢紫盖雲邉麾節<lb/>
同春豆籩永夕某官寳劍雙峯意氣錦機五色文章北斗<lb/>
丹梯我玉皇香案吏西方雲界公佛地位中人旗盖東西<lb/>
雲龍上下羅軒冕朝天闕秉刀尺賛仙䑓荒政七州秘閣<lb/>
常平再見勝㳺三峽吏部刺史重來移太薇垣二十五星<lb/>
照祝融峯九千餘丈朝樹夜濤入詠汀蘭岸芷生香桒麻<lb/>
深燕雀成須信隂崖轉䁔虎豹逺蛟龍遁從今後户無塵<lb/>
桍樗歌春脚方新絲綸閣天風又下我提刑交情四海王<lb/>
事一家石鼓話頭謾對芳洲杜若玉堂何意要歸茅屋梅<lb/>
<pb n="KR4d0365_SBCK_012-3b"/>
花一堂聚㑹天人千里逢迎地主細話巴山雨共酌古酃<lb/>
春好将席上歡聲散作人間和氣鮮鯽銀絲香芹碧澗小<lb/>
對歌筵宫花玉仗御水金溝同催宣宴敬陳古語聊賛歡<lb/>
顔<lb/>
　　翩翩紫馬絢銀潢春入梅花新雨香牛斗劍芒浮翼<lb/>
　　軫岷峨佩影度瀟湘東南麾節精神合上下風雲意<lb/>
　　氣長且爲緑酃拚一醉傳呼聮轡覲明光<lb/>
　　　宴湖南董提舉致語<hi>前知瑞州</hi>
碧落使君來坐皇華堂上綉衣公子相逢紫盖雲邉二十<lb/>
年虎榜同盟第一叚熊湘佳話招呼風月酹獻豆籩共惟<lb/>
<pb n="KR4d0365_SBCK_012-4a"/>
某官精神緑水天河節操丹崖鐡筆一椿獨老霜皮<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>雨<lb/>
黛色叅天雙萼齊芳紅杏倚雲碧桃和露挿天髙雲霄閥<lb/>
㧞地起湖海樓心白玉堂肘黄金印劍池丹井提携翠越<lb/>
風流天柱祝融脱活青雲標格盡道常平老子移来上界<lb/>
神仙英簜照空霜飛暑路鋒車度暁煙傍衮衣我提刑同<lb/>
㸔長安花共聽衡陽鴈風雲一氣朱結綬貢彈冠車馬同<lb/>
途翰卜隣邕識靣霄漢瞻佳士瀟湘逢故人共談禮樂字<lb/>
三千好吞雲夣澤八九度斗牛跨麟鶴襟期交注樽罍縹<lb/>
鸞鳯拏虎螭勲業同刋彛鼎某等叨居伶部聊獻工歌<lb/>
　　西風八月楚江濵争㸔星槎會漢津露濕紅綾旗影<lb/>
<pb n="KR4d0365_SBCK_012-4b"/>
　　舊雲連翠簜轡華新東西杜若洲連月先後瑞芝堂<lb/>
　　上春囬首瓊林拚一醉使還總是鳯池人<lb/>
　　　宴交代權贑州孫提刑致語<lb/>
太守奉親歡迎綵鷁使臣領牧新收銀莵班行兩度襟期<lb/>
䑓群百年交好豆籩酹獻金石綢繆某官一襟禹穴氷霜<lb/>
萬丈剡溪玉雪淡墨慈恩塔光射斗牛妙音遂萊宫清諧<lb/>
韶鳯入領圜橋冠帶出聴湓浦琵琶捫左角歴天田記方<lb/>
流䟽玉水旌旗日暖下太㣲垣裏星辰鼓角雲和種干越<lb/>
亭前花木𥜗袴方歌夜雨幨帷又轉春風白馬金盤陀摩<lb/>
娑贑石三百里玉節青絲䌫約束江城十一州金池與玉<lb/>
<pb n="KR4d0365_SBCK_012-5a"/>
節相輝綉斧共朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>出色崆山絶䖏移來琴鶴髙寒廉水<lb/>
光中洗出劍刀清净岩開暁日灘蟄晴雷小駐英凾歌虹<lb/>
流吟翠浪快持荷槖飛鳯尾來虎頭我判府勇撤楚車新<lb/>
依冀部白雲舎近移來簾綉輿藤先月䑓髙記得朝花院<lb/>
柳喚起十年膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>盡歸一日樽罍麾節同春笙歌永夕海<lb/>
山螺金蕉葉散爲八境和風禁苑鳯青瑣闈行共九天清<lb/>
露某等叨居伶部敢獻俚歌<lb/>
　麾節東南㑹一堂蘭亭昨日記流觴六絲星度銀潢<lb/>
　　影五綵春浮玉翠香院柳舊雲懐燕語野苹新雨挹<lb/>
　　虹光鳯池對秉他年事佇㸔天街接佩璫<lb/>
<pb n="KR4d0365_SBCK_012-5b"/>
　　　又宴前人致語<lb/>
粉省望郎綉衣弭節碧山學士綵䄂分符好㸔翠浪乗虹<lb/>
重酌㢘泉飛雪某官凾關老子姑射仙人金鍾氷壼玉衡<lb/>
精神流麗青天鳯凰芝草表裏光明昔爲天子好門生今<lb/>
是玉皇香案吏移下半空水鏡清照鄱湖鎔成萬疊氷花<lb/>
春浮贑石澄江分一道老氣横九州明弼堂中快活條貫<lb/>
籌思樓外逺大䂓模發揮清獻江山張主濂溪風月人行<lb/>
膮日吏立秋霜使節上青霄有華冠盖吏部提英鍳佇入<lb/>
鈞樞我判府金石交情塤箎王事上堂拜家慶方報行春<lb/>
知府見監司來依先月更醉燈前花雨共㳺雪外煙林肯<lb/>
<pb n="KR4d0365_SBCK_012-6a"/>
爲二千石徘徊散作十一州歡喜鮮鯽銀絲香芹碧澗小<lb/>
對歌筵宮花玉仗御水金溝同催春宴某等敢陳吉語上<lb/>
賛台顔<lb/>
　簾影晴絲落舞茵崆峒雲晚聚星辰翠虹光度樓䑓<lb/>
　　月香燕先浮霄漢春一道清風華轡逺雙江緑水綵<lb/>
　　衣新相逢屢有朝花約又㸔貂蟬會紫宸<lb/>
　上梁文<lb/>
　　　山中堂屋上梁文<lb/>
戴符尋隱乆矣買山潘岳奉親昉兹築室未説胸中之全<lb/>
屋姑營面北之一堂凡私計之綢繆皆上恩之旁薄自昔<lb/>
<pb n="KR4d0365_SBCK_012-6b"/>
園林䑓舘之勝難乎溪山泉石之全瑯琊兩峯似大行之<lb/>
盤谷建陽九曲類武夷之桃源然而有窈而深者無曠而<lb/>
夷有清而厲者無雄而峭所在罕并於四美其間各檀於<lb/>
一長而况索之於杖屨之餘去人逺甚未有納之於戸庭<lb/>
之近奉親居之主人白髪重闈綵衣四世出随園鵠付軒<lb/>
冕於何心歸對林烏覺簟瓢之有味頃闢上㳺之叢翳偶<lb/>
逢小隱之坡陀江村八九家得重洲小溪澄潭淺渚之勝<lb/>
山行六七里有詭石恠木竒卉美箭之饒攀飛雪而窺空<lb/>
谾度脩蕪而陟穹巘雲奔虎闘根穴相呀斗折蛇行嵁巗<lb/>
差互㸔輞川畫如登南垞過華子岡讀黄溪詩如上西山<lb/>
<pb n="KR4d0365_SBCK_012-7a"/>
至袁家渚其遐詭足以騁懐而遊目其深靚足以飬道而<lb/>
棲真自天作之非人力也未爲仙翁釋子之所物色惟有<lb/>
樵童牧豎之相徃來偶然幻出種竹齋見山堂尚欲敝爲<lb/>
拂雲亭澄虚閣先生酒壼釣具無日不來夫人歩輿䡖軒<lb/>
有時而至乃若波濤洶歘雪月紛披煙雨吐吞虹霞變現<lb/>
将使山間四時之樂盡爲堂上百歲之娱啜菽水盡其歡<lb/>
先廬固在得諼草植之背别墅何妨乃相南隅乃規中奥<lb/>
有護田一水排闥兩山之勢得栽芋百區種魚千里之基<lb/>
問之隂陽天與我時地與我所若有神物水増而廣山増<lb/>
而髙不管相如四壁之蕭條且作樂天三間之瀟洒窓中<lb/>
<pb n="KR4d0365_SBCK_012-7b"/>
列岫庭際俯林舎北生雲籬東出日或積土室編蓬戸或<lb/>
通竹溜縳柴門宛然林壑坻島之中更有花木樓䑓之意<lb/>
眼前突兀見此屋人生富貴何須時苟美苟完爰居爰䖏<lb/>
謳吟月露供燕喜之詩判斷煙霞愽平反之笑何必瑶池<lb/>
崑崙閬風玄圃方是神仙不須終南太華天台赤城亦云<lb/>
山水𬒳褐而環堵卻軌而杜門彈琴以詠先王之風髙卧<lb/>
自謂羲皇之上不知老将至聊復得此生今日幽居便可<lb/>
號爲秘書外監他年全宅亦無華於昌黎先生小住郢斤<lb/>
齊聴巴唱<lb/>
　東　紅日照我茅屋東繞盡湖隂橋上㸔世間無水<lb/>
<pb n="KR4d0365_SBCK_012-8a"/>
　　　　　　　　不流東<lb/>
　　　　南　說與山人住水南江上梅花都自好莫分枝北<lb/>
　　　　　　　　與枝南<lb/>
　　　　西　隄東千頃到隄西徃來各任行人意湖水東流<lb/>
　　　　　　　　江水西<lb/>
　　　　北　濁酒一　杯北窓北白雲去住總何心或在山南<lb/>
　　　　　　　　或山北<lb/>
　　　　上　莫道青山在屋上青山一疊又青山有錢連屋<lb/>
　　　　　　　　青山上<lb/>
　　　　下　試㸔流水在屋下他時戱綵畫堂前福禄來崇<lb/>
<pb n="KR4d0365_SBCK_012-8b"/>
　　　　更來下<lb/>
伏願上梁之後千山歡喜萬竹平安舉夀觴和慈顔兒童<lb/>
稚齒昆弟斑白濯清泉坐茂木虎豹逺迹蛟龍遁蔵隂陽<lb/>
調而風雨時神祗安而祖考樂一新門戸永鎭江山<lb/>
　　　山中廳屋上梁文<lb/>
舎一𤱔之白雲巳開别業屋四圍之流水更啓前榮發揮<lb/>
巳定之規模展拓方來之閥閲有相之道廼績于成主人<lb/>
未了書癡頗有山癖先人之敝廬在苟安風雨之餘慈母<lb/>
以輕軒來亦愛園林之近頃斸蒼苔之地昉营諼草之堂<lb/>
雖環堵之間粗云具體然闔廬之制未畢全功相恊厥居<lb/>
<pb n="KR4d0365_SBCK_012-9a"/>
聿來胥宇階戺所以行僎价屏著所以肅賔嘉不日成之<lb/>
以時可矣是用戒良梓筮吉辰茀蚴蟉於水端架蜿蟺於<lb/>
雲表然後翼之以廡承之以門移石而立庭臯通泉而周<lb/>
戸外清湍峻嶺爲不斷之藩垣野草幽花作自然之丹雘<lb/>
老之将至訖可小休昔晦翁愛武夷而不能家歐公卜頴<lb/>
水而非吾土余何爲者乃幸得之未問君王便比賜鑑湖<lb/>
之宅何須将相方謀歸緑野之堂凡與同工齊聽善頌<lb/>
　　東　日光穿竹翠玲瓏<hi>坡</hi>茅屋柴門在半峯<hi>荆</hi>風𬒮<lb/>
　　　　欲挹浮丘翁<hi>谷</hi>
　　南　水靣沙邉緑正涵<hi>荆</hi>道人爲作小蒲庵<hi>坡</hi>山上<lb/>
<pb n="KR4d0365_SBCK_012-9b"/>
　　　　　仙風舞檜杉<hi>坡</hi>
　　西　雨過横塘水滿隄<hi>豐</hi>漁簑背雨向前溪<hi>荆</hi>水聲<lb/>
　　　　　秋碎入簾幃<hi>豐</hi>
　　北　澄碧泓渟涵玉色<hi>歐</hi>夜深山月吐半壁<hi>谷</hi>誰來<lb/>
　　　　共枕溪中石<hi>坡</hi>
　　上　亂峯深䖏開方丈<hi>歐</hi>風雨戸牗當塞向<hi>谷</hi>五更<lb/>
　　　　暁色來書幌<hi>坡</hi>
　　下　門前白練長江㵼<hi>坡</hi>鼓吹却入農桒社<hi>坡</hi>翠浪<lb/>
　　　　舞翻紅䆉稏<hi>坡</hi>
伏願上梁之後山輝川媚神比天同俾耆俾艾俾熾俾昌<lb/>
<pb n="KR4d0365_SBCK_012-10a"/>
壽母多祉爰居爰䖏爰笑爰語君子攸寕自此定居永爲<lb/>
安宅<lb/>
　　　代曾衢教秀峯上梁文<hi>居香城𥘉任衢教日永新歐陽楚方自其邑買見屋</hi>
<hi>除拆浮江而來</hi>
兒郎偉香城㧞地爲廬陵之名山大厦連雲新廣文之甲<lb/>
第結廬在人境幽居近物情竊以買宅買鄰元號千百萬<lb/>
之價有廬有屋或待三十年之勤未有不崇朝之間而能<lb/>
使二美之具誰爲之地乃有此竒一片乾坤澹菴先生之<lb/>
里隔墻鍾鼎文昌兄弟之家况方其何蕃之在齊巳有爲<lb/>
戴公而起宅至今日歸之斯受亦有數行乎其間川浮陸<lb/>
<pb n="KR4d0365_SBCK_012-10b"/>
運以無遺水到渠成而甚易移彼置此換舊添新疑半天<lb/>
之飛來忽平地而卓起尋引䋲墨規矩曰用舊人丹雘塗<lb/>
塈垣墉特其餘事多助之至不日而成彼有室築而道謀<lb/>
此則事半而功倍我府博才高一柱胸洞八窓大學舘中<lb/>
飛黄騰去大成殿下釋褐歸來安能欝欝居乎是以汲汲<lb/>
如也向時荼壘曾冩千萬間之心此日䂓模便作十二樓<lb/>
之様由柯山而徑上遡木天而横飛何官不爲餘地甚綽<lb/>
青山如許聊且號工部草堂緑野後來以此爲大祝廳事<lb/>
輙陳韻語共舉脩梁<lb/>
　東　穹秀峥嵘華盖峯卓筆雲霄天下獨曹劉班馬<lb/>
<pb n="KR4d0365_SBCK_012-11a"/>
　　　　　　　　避詩鋒<lb/>
　　　　南　翡翠英中碧玉篸一　抹罘罳生畫色府中氣象<lb/>
　　　　　　　　巳潭潭<lb/>
　　　　西　鄰有文昌瑞色齊乃祖紹興光價在重嘘真氣<lb/>
　　　　　　　　磔鯨鯢<lb/>
　　　　北　山腰帶曵清江曲滄江歷歷現雙魚彷彿黄金<lb/>
　　　　　　　　繋横玉<lb/>
　　　　上　一朶紅雲只尋丈瓊樓髙䖏不勝寒轇輵乾坤<lb/>
　　　　　　　　夌萬象<lb/>
　　　　下　不是求田并問舎要令突兀在眼前俯拾八荒<lb/>
<pb n="KR4d0365_SBCK_012-11b"/>
　　　　歸廣厦<lb/>
伏願上梁之後閥閲增髙室家嚮用堂前龜鶴親見金桃<lb/>
天上麒麟聯輝玉樹大耐官職自立門庭以無媿於前脩<lb/>
用永傳於佳話<lb/>
　　公牘<lb/>
　　　與湖南大帥江丞相論秦冦事宜劄子<lb/>
某于犯師嚴輙有申請秦冦之在廣西優動二十五郡爲<lb/>
梗累年去年破賀之富川官民荼毒不細經司不問今破<lb/>
我永明殺死知縣殺傷縣尉主學捲去縣印屠居民擄婦<lb/>
女掠去財物継而又破永明之下澤又冦我江華移其所<lb/>
<pb n="KR4d0365_SBCK_012-12a"/>
以毒廣西者施之湖南此而不討失刑莫大廣西以前獨<lb/>
力不䏻捕㓕今何幸湖南肯與會合宿兵以待師期朝廷<lb/>
之主張方新言路之指陳甚力此掃清巢穴之一機爲兩<lb/>
路官民舒洩冤憤不可失之時也前經帥不足望滿望新<lb/>
經帥之來不料意見參差施行矛盾兹得經司牒報捕賊<lb/>
以官授賊以職犒賊以酒賞賊以錢凡懐忠憤無不弹指<lb/>
自昔化賊爲民固有稱爲盛徳事者盖賊有出於田里之<lb/>
饑荒激於官吏之貪黷弄兵之情出不獲巳故仁人䖏之<lb/>
念其爲赤子姑惟安之勿庸勝之今秦冦招募無徒建置<lb/>
将校横行兩路嘯聚千群戕天子之命吏刼公府之鑄印<lb/>
<pb n="KR4d0365_SBCK_012-12b"/>
殺人盈野罪如丘山既非脅從又非烏合渠魁縱有求降<lb/>
之説官司亦在不受之科而况𥘉無出首之真情僅取改<lb/>
過之文状謾曰囬郷而安業何曾束身以歸官得之廣人<lb/>
所云一靣受招一靣刼殺刑政無章宜其至此天下之大<lb/>
勢相維所仗者義而巳若名義不著大之不可以立國小<lb/>
之不可以立家今觀廣西成何宇宙先生不忍斯人之塗<lb/>
炭一再調兵必欲罪人斯得然後巳此真扶持人極綱維<lb/>
世変盛心之所推也但今來廣西既作此可笑舉措未必<lb/>
不以龔遂渤海之事自詭上感聖聽本路冐然進兵非惟<lb/>
蹊徑不熟乏隅總郷導之助有悔吝之慮亦恐隣閫反以<lb/>
<pb n="KR4d0365_SBCK_012-13a"/>
本路爲張皇壊其兒戱之前功或者隂設䧟穽今直須申<lb/>
審朝省㸔指揮如何朝㫖主招諭本路只得撤兵後有衝<lb/>
突廣西當任其咎朝㫖如以招諭爲不然自是督兩路㑹<lb/>
合至時湖南不求廣西而廣西自當約湖南共事此利害<lb/>
自是坦然謹具公申欲望備申朝省仍乞鈞翰與當揆啇<lb/>
訂必須計一例断行下曰招則招曰捕則捕使人無中立<lb/>
之疑則亦無事後之悔所有永明縣見駐劄有使閫之兵<lb/>
有本州之兵有謝隅官之義丁約近千人日費春陵供憶<lb/>
比來徐守巳費支吾郡力凋薄亦爲可念今髙節所部兵<lb/>
若到山前不過又是坐食愚意謂不若候朝㫖行下確許<lb/>
<pb n="KR4d0365_SBCK_012-13b"/>
討捕然後調徃今乞且喚回髙節一行軍兵歸營聴候朝<lb/>
命某非敢違使閫約束本司去山前頗近的見利害如此<lb/>
恃師門相與之真故敢傾臆以請拱聴䖏分以慿尊守<lb/>
　　　提刑節制司與安撫司平冦循環曆<lb/>
某猥以迂踈承乏湘臬適值冦發昭賀兩路弗寜兹承大<lb/>
使丞相與廣西經略都承選将調兵各以重僚爲之督是<lb/>
行賊不足平矣某偶以職事獲忝與聞奉令承教於兩閫<lb/>
間自是無虚日公移失㡬宻私櫝近文貌求其脉絡貫穿<lb/>
報應迅速莫若循環曆爲便司存以紫袋從郵置徃來去<lb/>
潭日有半去桂可三日從其中而禀命焉庶㡬昔人道二<lb/>
<pb n="KR4d0365_SBCK_012-14a"/>
國之言無私之義云耳某謹書於曆首爲序<lb/>
十月十三日某荐凖牒報大閫調兵一千人以宇文帥叅<lb/>
王環衞任其事甚盛㪯也自秦冦之作廣西前此調兵不<lb/>
過五百人以下去年吕師方調一千人而皆委之小小将<lb/>
校氣势单泊不能爲功今南窓調三千人以唐貮軍督之<lb/>
以趙緫制統之而使閫與之掎角大作規模賊授首行有<lb/>
日矣事関西戸國家之所嘉頼豈直兩路之所蒙福而巳<lb/>
然聞之兵家利鈍不䏻逆覩蜂蠆有毒困獸猶鬪語曰臨<lb/>
事而惧好謀而成某𢾗月以來聀思其憂亦頗采取衆議<lb/>
薄有管見及今山前之所當行者因悉𢾗之於前乞賜鈞<lb/>
<pb n="KR4d0365_SBCK_012-14b"/>
照<lb/>
一秦孟四者累㩀山前探報其狡兎之窟稱在賀州管<lb/>
　下地名下界然實無一定可攻之巢穴亦無一定可<lb/>
　擊之隊伍前此經司非不起兵臨之然兵來則賊散<lb/>
　兵去則賊聚見吾强則避之知吾弱則乗之方官軍<lb/>
　之始至也整齪精明部分齊一問冦則失之矣無可<lb/>
　蹤跡者而秦之黨或爲平民買賣於軍市之間甚者<lb/>
　秦孟四亦在焉及淹旬越月之後我軍氣竭意衰䦨<lb/>
　珊零落冦則忽以百十軰突出草舎以掩我軍從前<lb/>
　徃徃憤軍蹶将大率坐此今兩閫㑹兵鼓行而前冦<lb/>
<pb n="KR4d0365_SBCK_012-15a"/>
　出故智必且散去及其乆也則有乗虚襲我之憂此<lb/>
　一不可不知也<lb/>
　一秦孟四所出沒巢穴䖏其山重岡復嶠連跨數州林<lb/>
　翳深宻薈蔚延袤山猺木客聚族其間将四靣而褁<lb/>
　之則山脚綿亘無合圍之理将赭山而蹙之則林木<lb/>
　䟽曠無延燎之勢我軍望之遥遥空駐山下而彼之<lb/>
　軼出他境猖獗自如且如近年嘗遣二将曰吴曰孫<lb/>
　屯駐屏山者年餘僅能免静江境内之擾而不能禁<lb/>
　昭賀諸州之剽掠是也我軍若入其巢捜原剔藪豈<lb/>
　不甚快然彼又竄入大山愈去愈逺迄不可誰何如<lb/>
<pb n="KR4d0365_SBCK_012-15b"/>
　近年蕭路分日張者提兵徑擣其巢而不獲一人是<lb/>
　也今兩閫兵力甚重非前此千百人單弱之比雖山<lb/>
　勢連延不可合圍只是一歩䟎一歩可直造其所謂<lb/>
　下界者然吾極其辛苦得至其間彼則又巳遁散且<lb/>
　兵在山前又無救於彼之横出此二不可不知也<lb/>
　一所在平冦専藉土人惟今廣西則不然方秦冦之起<lb/>
　也某村𬒳害訴於閫閫爲之調兵巳而賊不可追撒<lb/>
　軍而去未㡬則冦巳復至尋讐於所訴之家曰汝敢<lb/>
　訴我從而盡殺㓕之官不能爲之主而適重其荼毒<lb/>
　自此應有𬒳刼者皆不復告官此一類是主人畏賊<lb/>
<pb n="KR4d0365_SBCK_012-16a"/>
　而不敢與爲敵者也又秦冦所至攫剽財物之外出<lb/>
　其餘以散之貧者善良𬒳害惡小䝉利是以郷井間<lb/>
　畧無𬒳髪纓冠之義常有幸灾樂禍之心此一類是<lb/>
　土人喜賊而不復與爲讐者也今兩閫㑹兵而前若<lb/>
　無土人嚮導是猶肓者索途何徃而可然由前言之<lb/>
　則或平民畏冦後禍而不欲爲我軍之用或惡少以<lb/>
　冦爲恩而不樂爲我軍之役縱强而驅之未必不首<lb/>
　䑕二三陽順官而隂附賊此䖏最是誤事此三不可<lb/>
　不知也<lb/>
　一今日之事全在兩路督捕察前三者之弊各作一䇿<lb/>
<pb n="KR4d0365_SBCK_012-16b"/>
　䖏之必使有以避三者之病然後一舉而得志不然<lb/>
　必堕賊計中南方用兵如今日大舉者自有數此行<lb/>
　必須如狄武襄之於儂蠻了事而後可巳君子作事<lb/>
　謀始則籌之也可不熟而講之也可不精乎<lb/>
　一聞有張虎者石壁甞遣之将兵㡬擒秦孟四常有張<lb/>
　大䖝來我便怕之語若取賊之所怕者表而用之亦<lb/>
　破賊膽之一也張虎者近爲郭察所劾押下邕筦効<lb/>
　用今以鈞閫求之以属王環衞使之以功𥙷過其人<lb/>
　勇悍有餘必能自効此上計也<lb/>
　一今自湖南入昭賀有兩塗一曰全州灌陽自灌陽入<lb/>
<pb n="KR4d0365_SBCK_012-17a"/>
　　昭賀皆經縣鎮即近日𬒳擄去䖏而去秦孟四下界<lb/>
　　巢頗逺一曰道州永明自永明入昭州界曰平源便<lb/>
　　是賊巢自平源至下界賊寨連珠相望其去秦孟四<lb/>
　　巢甚近今兩督捕先合啇量打併附和諸賊此却宜<lb/>
　　以告諭爲先告諭之説以爲兩路之所誅者惟秦孟<lb/>
　　四汝曹脅從在不殺之科若得一寨下我軍直是不<lb/>
　　殺則所謂連珠賊寨必從風而靡非惟可以離賊之<lb/>
　　黨因而用之則擒秦孟四或在此徒未可知也但一<lb/>
　　賊寨來䧏其中有老㓜有財物軍人不免殺戮攫挐<lb/>
　　此須督捕總統先明秋毫無犯不殺一人之令使降<lb/>
<pb n="KR4d0365_SBCK_012-17b"/>
　者以我爲信則可此收捕之第一機也<lb/>
　一昨來使閫所調不過戍寨一百人又令本司擇将當<lb/>
　時頭势稍輕所以且差桂文政總統桂雖淮将體統<lb/>
　不爲嚴重故鈐束倍覺費力向甞以紊鈞聴乞賜改<lb/>
　差未蒙垂許今幸王環衛此來即當抽回桂文政盡<lb/>
　以其兵付王環衞伏乞鈞照<lb/>
　一髙節二百人今在全州灌陽駐劄合係王環衞總統<lb/>
　伏乞鈞照<lb/>
　一聞諸軍取十六日戒嚴以行二十後可到衡陽應平<lb/>
　冦之説筆舌所不盡者候宇文帥叅王環衞相㑹又<lb/>
<pb n="KR4d0365_SBCK_012-18a"/>
　　得對面較量伏乞鈞照<lb/>
　大使司囬<lb/>
萬里承示循環暦讀之綱目備具公而㡬宻之周防私而<lb/>
文貌之簡約甚徑便也所當遵而守之<lb/>
十月十六日報十三日所批畫如後<lb/>
　一來示前四畫備見臨事好謀詳謹之至巳即語之帥<lb/>
　　叅計議其至明䑓必親從節下求啇確也<lb/>
　一所諭張虎者使䑓旣聞其可用必詳審之矣但其人<lb/>
　　爲言路所劾朝㫖押下邕筦自效本司若只求之桂<lb/>
　　閫恐桂閫亦必以申取朝㫖爲辭且桂閫若知其人<lb/>
<pb n="KR4d0365_SBCK_012-18b"/>
　可用彼必自取而用之亦應未必肯以與我也但得<lb/>
　其能辨此賊則州來在吴猶在楚正不必付王環衞<lb/>
　也更惟髙明裁之<lb/>
　一行師之道亦須任事者擇利而行當令就節下决所<lb/>
　嚮<lb/>
　一抽併桂路分一項軍人付王環衞此具見使司欲使<lb/>
　歸一之意却亦須王環衞至使司熟議然後聴使司<lb/>
　䖏分<lb/>
　一髙節一項三百人前此係聽使司調用亦合更俟王<lb/>
　環衞議之惟使司所䖏分<lb/>
<pb n="KR4d0365_SBCK_012-19a"/>
右報如前其詳巳共帥叅計議籌之當以靣控也<lb/>
萬里糊塗畫鴉不宜載之於櫝輙次第所爲對口占以<lb/>
授賛此筆者膚率必在所恕也萬里<lb/>
十月二十二日<lb/>
　一二十一日宇文帥叅王環衞至衡是日留議軍事至<lb/>
　　三鼔而别二十二日早軍巳行<lb/>
　一前此奉大閫之命調戍寨兵四項共二百人令本司<lb/>
　擇將本司遂差杜通判督捕桂路分總統此一時也<lb/>
　今則大閫調兵千人輟元僚貴將以行與廣兵大爲<lb/>
　掎角此又一時也以事體論之所合抽回桂路分盡<lb/>
<pb n="KR4d0365_SBCK_012-19b"/>
　　以其兵属王環衞又須令杜通判解督捕職事盡以<lb/>
　　軍務属之宇文帥叅庶㡬事權盡属大閫司存不過<lb/>
　　奉行㫖揮每事無所專輙此則尊大閫之體也而宇<lb/>
　　文丈之來傳諭鈞意與其所以自䖏一切欲使其與<lb/>
　　聞某以職事而言則盗賊正属司存固自無以諉其<lb/>
　　責但當如廣西章憲之所以自䖏者章憲但爲其憲<lb/>
　　司之所能爲若軍事皆是經閫任之章不與知也今<lb/>
　　某自有章憲様子豈敢事事干與犯僣越之誅而宇<lb/>
　　文丈堅謂長沙去山前迢逓報應不免遲緩恐誤事<lb/>
　　機必欲凢事從本司予决行又謂鈞意所望正如此<lb/>
<pb n="KR4d0365_SBCK_012-20a"/>
　某舊出門墻先生待某如子弟某亊先生如父師今<lb/>
　不自意以一節趍走閫部之内適門戸間有酹應以<lb/>
　子弟自命則所當爲父師代勞豈所敢辭者然事固<lb/>
　有輕重大小難於槩言今巳與宇文丈断應山前文<lb/>
　字申到本司在某可以予决不犯專輙者某徑自區<lb/>
　䖏報山前却申大閫照㑹其有非司存所得擅䖏者<lb/>
　則取鈞筆㫖揮如此不失門墻奔走之誼又不失大<lb/>
　閫崇重之體所有靣與宇文丈講論數項今一一乞<lb/>
　鈞㫖速作施行<lb/>
　一桂路分巳牒報從王環衞調用乞作批牌鈞判更劄<lb/>
<pb n="KR4d0365_SBCK_012-20b"/>
　付桂路分照應庶一切出於閫命而後事體歸一桂<lb/>
　文政只是衡州路分名位尚小鈞判中或加一權攝<lb/>
　名色在路分向上者以寵之盖旣减其實姑華其名<lb/>
　鼓舞之術也<lb/>
　一宇文丈自謂以客軍深入實不知地分賊情苦不容<lb/>
　本司解杜通判督捕職事以爲杜文任事數月講切<lb/>
　諳熟今日正要資其用欲以同督捕䖏之又道州錢<lb/>
　糧倍費支吾山前若有不継立見利害須得一人通<lb/>
　融於其間則杜通判其人也此説亦甚有理欲乞徑<lb/>
　作批牌鈞判令杜通判充同督捕職事兼督發錢粮<lb/>
<pb n="KR4d0365_SBCK_012-21a"/>
　官却望鈞筆褒拂數旬庶其樂於趍事赴功此一大<lb/>
　節奏也<lb/>
　一近日道州只供億戍寨二百人錢粮巳自斷續可憂<lb/>
　今驟添千餘人劵食支遣小郡氣力何以堪之若不<lb/>
　念其痛痒先與區䖏将來必坐困乏關係不細昨得<lb/>
　倉漕書亦閔然及此不知還可申明朝廷於苗糴内<lb/>
　作一道理否先生冩與都堂必無不從乞鈞照<lb/>
　一山前事體重大臨機喝犒爲費不貲恨司存寡薄不<lb/>
　能出氣力問之宇文丈所携似少宇文丈子細應非<lb/>
　妄費者望更那融發下若干就山前凖備若無所於<lb/>
<pb n="KR4d0365_SBCK_012-21b"/>
　　用仍是庫中之物宇文丈於此甚以爲憂而不敢請<lb/>
　　軍無財士不來軍無賞士不徃勝負之㣲權所係某<lb/>
　　不敢不備言之取鈞㫖<lb/>
　一應山前事宜凢可以助臨事好謀之槩悉從大帥叅<lb/>
　　環衞亹亹道之不必以瀆鈞聽者皆不布於此乞鈞<lb/>
　　照<lb/>
　大使司回<lb/>
十月二十九報二十二所批教者畫一如後<lb/>
　一勦暴除兇固在兵力之强尤在心力之一前此或招<lb/>
　　或捕議論未一故使此賊得延旦夕之命今旣一於<lb/>
<pb n="KR4d0365_SBCK_012-22a"/>
　　討矣所謂選将調兵餽糧本司當思一一措置但司<lb/>
　　存於山前逺而使䑓爲近周匝體探量度應酹惟使<lb/>
　　司恊一是望來示以廣西經憲爲比非所願聞鄭丙<lb/>
　　爲廣西憲激厲流人世堅立功贖罪卒擒劇賊章憲<lb/>
　　果以是爲心前所謂張虎者豈不能率以自效徃徃<lb/>
　　南窓不以是勉章憲耳萬里舊見胡致堂與張紫巖<lb/>
　　書云永明之冦未平桂郴之盗方作帥司兵力不支<lb/>
　　憲司計無從出未甞不嘆當時旣不强於力又不一<lb/>
　　於謀致使䑕軰猖獗今官軍氣势巳合我軰心事素<lb/>
　　孚崇䑓可徑予决者毋以迹嫌本司所合施行者却<lb/>
<pb n="KR4d0365_SBCK_012-22b"/>
　望賜報庶不致乆以賊貽中朝之憂幸甚<lb/>
　一杜通判桂路分各以䖏之兼職見之公移矣師克在<lb/>
　和更望嚴賜勉勵總統不總統均是要立功督捕同<lb/>
　督捕均是要敵愾宇文叅議及王環衛之行也萬里<lb/>
　甞以是語之矣<lb/>
　一道州錢糧前已申到巳劄令其於有係官錢内那融<lb/>
　應副却與備申朝省出豁又考之前比例係是運司<lb/>
　措辦并告之公朝其申檢亦巳見之公移矣<lb/>
　一宇文總督所携備用錢特司存遣兵之舊比政恐支<lb/>
　遣未敷見議措置樁管俟其申到便與科撥也<lb/>
<pb n="KR4d0365_SBCK_012-23a"/>
　一山前事宜凢有可以運掉扶植者切望徑自行下總<lb/>
　督司等是王事等是僚属政不必以本司差官爲礙<lb/>
　餘有誨日拱俟垂示<hi>萬里</hi>
十一月𥘉五日<lb/>
　一當來廣西止有秦孟四一火賊只因稽於勦捕致上<lb/>
　下相挺於是遍昭賀境皆冦今㩀山前連日所申則<lb/>
　秦孟四巳遁杳不知其蹤跡如近日廣西所報禽毛<lb/>
　丫頭唐督捕所約夾攻倪崇七桂路分所申打扶靈<lb/>
　源寨皆枝葉去䖏而渠魁則失之矣某前甞畫禀以<lb/>
　此冦必祖故智逃散今乃果然重兵爲錢糧所牽無<lb/>
<pb n="KR4d0365_SBCK_012-23b"/>
　持乆之理班師則禍本仍存頓兵則吾力不繼此事<lb/>
　大欠結束今宇文帥叅王環衞兵此時方至山前且<lb/>
　㸔申來如何<lb/>
　一秦冦實未易驅除若下得細宻工夫千百人亦可取<lb/>
　若只持堂堂之陣則髙飛逺舉無如之何今廣西旣<lb/>
　失了秦賊㸔來諸軍逢一賊村便打遇一賊寨便攻<lb/>
　此等相挺脅從却使得招諭前日之所謂招諭乃是<lb/>
　姑息之政若兵臨其境告以禍福使䧏宜有必下之<lb/>
　理此時若憤招安之非䇿只一槩殺去却又欠斟酌<lb/>
　主其事在廣西本路又不得而專大閫以爲如何<lb/>
<pb n="KR4d0365_SBCK_012-24a"/>
　一本路所仇者秦冦耳今兵入廣之後秦不可蹤跡於<lb/>
　是亦不免到一䖏攻一䖏恐壊生靈過多而失吾尋<lb/>
　仇於秦賊之意草間狐兎無盡㓕之理大要只當去<lb/>
　其渠旣失其渠所在而專泛及於其他心甚念之大<lb/>
　閫何以䖏此<lb/>
　一廣西備白劄子所陳牒報本路全州有塩田峒秦小<lb/>
　　九窟穴在其中此事誠有之陳廵檢者與賊通此則<lb/>
　未必可信訪聞此峒形如葫廬前尖後濶所以秦小<lb/>
　　九入而㩀之盖以其地形險巧故寄迹於其間而前<lb/>
　後則不擾全州之境賊不欲召兵意将以自存也今<lb/>
<pb n="KR4d0365_SBCK_012-24b"/>
　亦安知秦孟四不竄其間但其地旣有一夫當關萬<lb/>
　夫莫前之勢未容䡖於進攻須以術而後可破之前<lb/>
　日見王環衞申将來乗破竹之勢一掃空之詞氣若<lb/>
　容易然凢言語輕率便有取敗之道當一靣報山前<lb/>
　子細調用仍與全州土人宻議措置若不甚煩兵力<lb/>
　尤爲上上䇿也伏乞鈞照<lb/>
　大使司回<lb/>
十一月𥘉七日領十一月𥘉五日所批曆備悉本司去山<lb/>
　前逺不若使司去差近所報當得其實一行出師皆<lb/>
　難坐籌隃制向巳申諭帥叅及王環衞在行者遇機<lb/>
<pb n="KR4d0365_SBCK_012-25a"/>
　應變先申使司一聽行下若一一從本司施行則不<lb/>
　貴巧遲矣王事一家政不必以形迹拘也嗣有當從<lb/>
　啇確者即垂示如前所批則高明自了了矣萬里冗<lb/>
　不及親染<lb/>
十一月十八日<lb/>
　一秦冦竟無蹤跡分曉公文中或曰在大明村小明村<lb/>
　或曰在大花山或曰在螺溪源南上坪或曰在南團<lb/>
　平山白石山脚其説不一巳難信慿今得王總統報<lb/>
　直謂二十餘日秦孟四全無風路則兩路用兵以來<lb/>
　此賊之出沒可謂神矣大槩平賊全要地脚土兵之<lb/>
<pb n="KR4d0365_SBCK_012-25b"/>
　　謂也今本路以客軍望望而前固巳失之廣西爲地<lb/>
　　主而全無地人問探雖東兵甚多要亦徒孟浪耳某<lb/>
　　前甞采之南士皆謂秦賊狡猾詭秘之甚見吾强則<lb/>
　　避之知吾弱則乗之固甞畫一塵徹鈞聽矣今果出<lb/>
　　避他所則日下工夫止當探實秦孟四所在然後可<lb/>
　　言進討不然泛泛而徃果何所爲廣西牒報謂湖南<lb/>
　　兵不當越界深入止宜在兩界上伺俟會合殆有所<lb/>
　　激而云今巳報山前且回兵駐泊湖南界上一靣遣<lb/>
　　人關㑹唐督捕探問秦孟四所閃着實若秦賊有的<lb/>
　　所唐倅有宻約方可鼓行而前縁兵在昭賀境内則<lb/>
<pb n="KR4d0365_SBCK_012-26a"/>
　糧運在路亦不無憂虞偶或爲賊所梗立見狼狽是<lb/>
　以回師界上乃十分持重之舉亦巳語之僉舎載之<lb/>
　公文當必先徹鈞覽不免專輙仰乞鈞察<lb/>
　一廣西昨報本路義丁生事可畏遇人則殺遇屋則燒<lb/>
　遇財則搶此軰素不知紀律所至殘賊可惡巳行下<lb/>
　杜督捕桂路分嚴與禁戢今續得廣牒以義丁越界<lb/>
　深入肆行刼殺大不可令衆庶見只得抽回縁昨來<lb/>
　桂路分𥘉遣之時止有二百兵故須義丁爲助今使<lb/>
　閫調兵旣多則亦不須此軰吾運掉自有餘故抽回<lb/>
　義丁者所以随時取中也伏乞鈞照<lb/>
<pb n="KR4d0365_SBCK_012-26b"/>
　　一扶靈源打寨之舉頓覺泛泛當來本路止於問罪秦<lb/>
　　賊朝廷㫖揮所討亦秦賊耳諸軍在扶靈源枉費辛<lb/>
　　苦一畨可謂失本㫖是役也王總統申來是一説桂<lb/>
　　路分申來是一説見之宇文帥叅點對二将覺巳㣲<lb/>
　　不和又義丁乃桂路分所彈壓而廣西累有云云今<lb/>
　　旣抽回義丁則桂路分亦不當更任事巳别作禀議<lb/>
　　名色喚桂路分赴司而其本兵則令戍将髙成統之<lb/>
　　一則二将若果不和末流必費䖏置不若解於其㣲<lb/>
　　一則以其不能鈐轄義丁即奪其職亦御諸将之㣲<lb/>
　　權也伏乞鈞照<lb/>
<pb n="KR4d0365_SBCK_012-27a"/>
　一道州供億委有可憂縁自七月以來郡中巳極其剗<lb/>
　刷至近日覺運幹之術漸窮雖曰於有管錢米内通<lb/>
　融支遣然苗糴亦自無多此豈可動不得巳盡指凖<lb/>
　爲劵米亦無可繼之䇿若劵錢一項一日須三百千<lb/>
　則十日三千緡其何所措畫而可徐守不幸末路當<lb/>
　自重擔秋冬間無日不病此月十二日忽至大故雖<lb/>
　有數行焉而其困於憂勞亦云至矣甚可痛念今幸<lb/>
　而王守巳來數數過從欲脱而去之前日得其肯徃<lb/>
　約二十四日可交事忽得徐守訃山前生劵間斷中<lb/>
　間新守未到巳前有數日無官主張於是亟差教授<lb/>
<pb n="KR4d0365_SBCK_012-27b"/>
　護印而以十日軍劵責都副吏以私財應副違從軍<lb/>
　制此從權甚不得巳之行移也今旣抽回義丁約千<lb/>
　人旣可爲道州解小半支吾然尚有千四五百兵留<lb/>
　竟上軍劵不可謂少頃刻不容稽違方來者亦不知<lb/>
　所措使閫雖申朝廷從運司應辦然㫖揮遲速未可<lb/>
　必今合有救急之䇿不全仰於道州若因循䖏之則<lb/>
　道州必有一日乏絶誤事此時噬臍何濟於難此最<lb/>
　關係幸先生深入思慮亟謀所以救此某不勝拳拳<lb/>
　一全州塩田峒爲秦小九所㩀其峒地形險絶未易以<lb/>
　兵力取昨王總統申來云俟回軍掃清言之甚易某<lb/>
<pb n="KR4d0365_SBCK_012-28a"/>
　　殊未以爲然今得宇文帥叅公文果亦訝其輕發山<lb/>
　　前得宇文丈以審重持之亦大濟事此峒中百姓皆<lb/>
　　耕他人之田田主皆在峒外秦小九不過寄巢其間<lb/>
　　峒民元不随從之爲冦儘可從土人上作工夫某近<lb/>
　　巳得一全州土豪與之計事巳畫爲三説或誘或逐<lb/>
　　或擒於中忽濟焉則禍本㧞矣柯倅赴全州迂道來<lb/>
　　訪巳悉計授之若不動聲色而集事又羅飛之於晏<lb/>
　　九五也伏乞鈞照<lb/>
　大使司回<lb/>
十一月二十日荅十八日所批畫于後<lb/>
<pb n="KR4d0365_SBCK_012-28b"/>
　一秦賊蹤跡兩路皆不得其的大率擒賊無出地脚之<lb/>
　説此李愬用李祐取吴元濟之䇿也以地分言之廣<lb/>
　西督捕司體探爲便此中旣出兵㑹合亦不當專諉<lb/>
　其責須是重賞購募土人爲之嚮導問探全在軍前<lb/>
　審察其人而用之又恐因此反落賊計故不欲見之<lb/>
　公移今使司因廣中文移檄回竟上駐劄固便於運<lb/>
　餉然若俟廣西的報而後遣兵使其果知秦賊所在<lb/>
　則彼欲自取之以爲功其肯先聞于我乎回軍竟上<lb/>
　以示持重厚募土人以啚進取二説並行計之善者<lb/>
　也<lb/>
<pb n="KR4d0365_SBCK_012-29a"/>
　一廣西所報義丁越界生事恐或有之但此項義丁元<lb/>
　與桂路分所部軍叅錯在彼不應縱容如此借使桂<lb/>
　路分受欺於其黨杜督捕亦豈得全然不知本司頗<lb/>
　疑其説故只行下道州宻切契勘或謂廣西以我兵<lb/>
　旣入彼界連日攻打頗獲賊徒又無軍前申説廣将<lb/>
　陳明見賊不捕遂爲此説不欲本司兵在彼特借義<lb/>
　丁騷擾之名併欲退我師耳盖在彼則自欲飬冦於<lb/>
　我則欲害成或出于此今義丁旣巳放散固西人之<lb/>
　所欲但恐自此脱有緩急再調又難惟髙明審之<lb/>
　一道州錢糧切切在念且如軍劵增支一項本司巳行<lb/>
<pb n="KR4d0365_SBCK_012-29b"/>
　下總督司於随軍錢内移支但所憂者朝廷科降之<lb/>
　命猝未得分曉又撥一項錢赴軍前恐本州或有不<lb/>
　繼今總督司與之暫時挨那支遣近又從司存剗刷<lb/>
　别項窠名少應本州乏絶以俟朝廷之命方此䧏遣<lb/>
　巳見之公移矣兹承開論敢詳以聞<lb/>
　一塩田峒近見軍前所申欲乗破竹之勢談何容易同<lb/>
　官唐書記説塩田雖號曰峒而實非峒其間多是富<lb/>
　人所居今秋亦有領舉者只擒秦小九一人政不須<lb/>
　如此鄭重今台諭土豪三説巳得要領矣<lb/>
　一永明之冦自廣閫易招安之説爲㑹兵之舉其名甚<lb/>
<pb n="KR4d0365_SBCK_012-30a"/>
　　正且疊承諄諭不容不發兵應之桂去賊近兵又先<lb/>
　　發更不俟本軍之至故秦賊得以逃散今廣兵遇賊<lb/>
　　不捕本司軍連日攻打終未得其要領使司檄回境<lb/>
　　上又抽回桂路分放散義丁而柯倅自徑回舂陵豈<lb/>
　　逆料此賊爲終不可得故示以班師之漸耶重兵屯<lb/>
　　駐不容越境而問可否之㡬須要早决若果不可以<lb/>
　　月日圖當早議撤戍只慮撤戍之後賊復猖獗則本<lb/>
　　司有諸䖏戍寨之例斟酌留兵亦可行也使司去山<lb/>
　　前稍近事體必所深悉幸細籌之萬里不克親染乞<lb/>
　　恕<lb/>
<pb n="KR4d0365_SBCK_012-30b"/>
十一月二十六日<lb/>
　一數日前諸䖏報來事體襞積一則道州以糧道爲苦<lb/>
　　山前謂昭賀路梗宜寄糧於扶靈源口殊覺未便一<lb/>
　則我軍連日或打扶靈源或打申家峒於秦賊不相<lb/>
　干而陣亡石損者多恐攻撃不巳或落賊姦非細故<lb/>
　也一則義丁不依紀律人衆難於加刑廣西報得旣<lb/>
　可畏而宇文督軍中來亦云然恐末流猖獗難制一<lb/>
　則道州以供億爲病覺巳窘束不可當如人數可减<lb/>
　亦是爲道州畧省人數之一端一則王總統與路分<lb/>
　所申扶靈源事言語參差見之宇文丈點對覺巳有<lb/>
<pb n="KR4d0365_SBCK_012-31a"/>
　　釁昨與帥叅議以髙成易之宜及此時舉行元說所<lb/>
　　以本司一畨區䖏事宜欲諸軍駐界上欲義丁且抽<lb/>
　　回欲桂路分來禀議此一時也累日不見山前報來<lb/>
　　繼得曆中鈞批則未以所行爲照某退伏自念殊坐<lb/>
　　專輙方議所以禀承鈞命今得宇文帥叅申到則巳<lb/>
　　提兵越昭賀入静江之南團與督捕聲迹相聞矣㩀<lb/>
　　備𫐠陳忠所報云南團十八村村老陳状乞免洗蕩<lb/>
　　自認捉出秦孟四則是秦孟四巳見端的所在村老<lb/>
　　旣認捉出此即鈞諭所謂地脚者却有可望捕獲之<lb/>
　　期自今我軍如唐督捕之說與廣軍同在南團四路<lb/>
<pb n="KR4d0365_SBCK_012-31b"/>
　匝住不容透漏以待村老捉其渠魁是機鋒相湊漸<lb/>
　有着落此又一時也即巳飛報山前旣是唐督捕有<lb/>
　明報秦賊有實跡一靣乗機進取矣<lb/>
　一義丁昨者抽回爲在昭賀境生事且前無秦賊可攻<lb/>
　故随時施宜如此今既同大軍深入静江見匝住南<lb/>
　團賊路則此時亦無縁可以抽回矣巳飛報山前盡<lb/>
　從便宜調用如仍前生事作過則照元行放散仍十<lb/>
　分丁寜頭目極意鈐束以自贖矣<lb/>
　一昨以秦賊無蹤跡檄桂路分赴司禀議靣授方畧今<lb/>
　髙成暫總本軍不曽明其有過今覺鈞意亦不欲抽<lb/>
<pb n="KR4d0365_SBCK_012-32a"/>
　　囬亦巳報桂路分旣是山前巳見秦賊蹤跡不妨乘<lb/>
　機集事如未離軍不須禀議復徃<lb/>
　一以前言之秦孟四杳無風路我軍深入真有未便以<lb/>
　今日言之村老旣認捉出秦孟四我軍又巳得廣回<lb/>
　報向前㑹合獲賊有期班師有漸累月爲此憂窘今<lb/>
　纔得伸眉耳<lb/>
　一杜通判聞徐守之訃篤同官之誼歸理其後事申來<lb/>
　　云一見新太守即復徃山前此時想巳離春陵矣<lb/>
　一凖牒報巳借道州二萬芝楮二千石米中流一壼爲<lb/>
　濟不小昨見道州申來謂山前一日支錢二百貫米<lb/>
<pb n="KR4d0365_SBCK_012-32b"/>
　　百石以此數凖之使閫所借之錢可支七八日所借<lb/>
　　之米可支二十日今覺歲前此事須可結束姑以歲<lb/>
　　前約之尚有三十餘日道州儘有米特錢未有從出<lb/>
　　使閫所申朝廷從運司應辦若早晚便得回降道州<lb/>
　　尚庶㡬焉<lb/>
　　一塩田峒之事昨巳靣與柯權郡議以土豪誘之或誘<lb/>
　　或逐或擒只消得如此措置却未見柯權郡申來容<lb/>
　　更宻叩之<lb/>
　　一伏凖使閫行下議置寨留屯此乃是湖南防制廣冦<lb/>
　　之第一䇿聞全道州邉廣去䖏無歲不避冦大抵兵<lb/>
<pb n="KR4d0365_SBCK_012-33a"/>
　來則去兵去則來　以爲苦若建寨更戍有數百人<lb/>
　常在界上則廣冦無敢復犯湖南此一勞永定之䂓<lb/>
　模非但禦今日秦冦而巳是議也王判官壵當與董<lb/>
　倉漕言之倉漕巳見報㑹王判官到司巳與靣議見<lb/>
　歸道州與王守條畫申來今不待道州有請而使閫<lb/>
　計慮巳及之此事甚計緊切不論秦冦巳獲未獲此<lb/>
　　一舉乃是爲湖南永乆保障之計公文申折甚詳更<lb/>
　在鈞意裁䖏<lb/>
　大使司回<lb/>
二十九日荅二十六日所批畫一于後<lb/>
<pb n="KR4d0365_SBCK_012-33b"/>
　一承報軍前所申事與前日䂓模又異大率兵難隃度<lb/>
　只得随機應變使十八村村老果能任責束縳渠賊<lb/>
　以來則撤戍可期豈非深望度此兩日必有捷報尚<lb/>
　快聞之亦須宻諭山前所認捉出秦賊者是真秦冦<lb/>
　乃可<lb/>
　一留屯之議本司固有舊比今詳公移尤爲縝宻不妨<lb/>
　行下道州及宇文總督一靣啇議庻獲賊之後便可<lb/>
　摘留兵将伺其回報又從靣審訂之<lb/>
　一科撥一事巳甞三申公朝至今未凖回降見議申催<lb/>
　更得使司備道州所申與之申請亦一助也<lb/>
<pb n="KR4d0365_SBCK_012-34a"/>
　一餘説不殊前禀髙明區畫巳得其當矣萬里别巳專<lb/>
　　布<lb/>
　後先生授将校以計擒秦孟四冦遂平道體堂書<lb/>
　　文判<lb/>
　　　宣州勸農文<lb/>
太守到郡踰月𬒳命造朝辭允不免且旦夕去矣猶以職<lb/>
事得出郊與爾農父老告語一次因記李叅政莊簡公名<lb/>
光曾守此土後有一帖云僕頃守宣州今巳二十八年東<lb/>
望雙溪疊嶂之勝感嘆而巳因見諸父老爲祝率勵子弟<lb/>
爲士爲農仰事俯育爲忠爲孝戮力以事田疇先時而畢<lb/>
<pb n="KR4d0365_SBCK_012-34b"/>
租稅立身揚名以顯父母是所望也李叅政去郡巳乆尚<lb/>
拳拳於宣人如此今太守與爾父老方此相䖏遽然去之<lb/>
其拳拳又可知因取李叅政之意衍爲勸農五詩又别爲<lb/>
五詩以寓戒酌酒與爾父老誦之爾父老其以轉語郷曲<lb/>
子弟能從吾戒而不爲惡即能從吾勸而爲善矣他日太<lb/>
守在他所遇宣人來必問曰爾父老安否爾農曽從吾勸<lb/>
戒否爾等尚勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>以副太守去後之思<lb/>
　第一勸爾勤耕作布種及時休落魄惟有鋤頭不悮人<lb/>
　　飽食暖衣良快樂<lb/>
　第二勸爾行孝弟敬重爺娘比天地前人做様後人㸔<lb/>
<pb n="KR4d0365_SBCK_012-35a"/>
　　滴滴相承簷溜水<lb/>
　弟三勸爾勤教子有子讀書家道起若还飽暖不知書<lb/>
　　十萬荘田不禁使<lb/>
　弟四勸爾常修善糶米救荒極方便但從心上做隂功<lb/>
　　管取兒孫多貴顯<lb/>
　弟五勸爾了王租莫教人喚作頑都年年早納早收鈔<lb/>
　　那有公人來呌呼<lb/>
　弟一戒爾莫妄状須知官府難欺誑從來反坐有專條<lb/>
　　重者徒流輕者杖<lb/>
　弟二戒爾莫避役旣有田園那避得今朝經漕明朝倉<lb/>
<pb n="KR4d0365_SBCK_012-35b"/>
　　到底費錢又何益<lb/>
　弟三戒爾莫拒追擔刀使捧欲何爲有事到官猶可說<lb/>
　　殺人償命悔時遲<lb/>
　弟四戒爾莫尤頼故殺子孫罪名大縱逃人禍有天刑<lb/>
　　害人不得畨自害<lb/>
　弟五戒爾莫奪路做賊不休終敗露斬斫徒配此中來<lb/>
　　能得㡬錢受此苦<lb/>
　　　湖南憲司咸淳九年隆冬踈决批牌判<lb/>
本司照朝省指揮見以隆冬委官諸州縣踈决凢情輕當<lb/>
放釋者從所委官逐名點對取判施行其有情理重惡累<lb/>
<pb n="KR4d0365_SBCK_012-36a"/>
經踈决及恩赦不原而手足未經槌折膂力正自精强者<lb/>
與其幽囚於牢柵之中駸尋而死不若驅於極邉𬒳堅執<lb/>
銳庶㡬死中求生此一種人請所委官令項分剔作一状<lb/>
指實申來以慿喚上赴司審視發徃荆蜀淮海古之强兵<lb/>
猛将得之於盗賊髠囚者正自不少此亦推明國家忠厚<lb/>
之一事也取各官遵稟申<lb/>
　　　断配典吏侯必隆判<lb/>
近世以來天下以吏奸爲病士大夫臨事惴惴然惟恐吏<lb/>
之欺巳馭之以束縳事無大小一切以法䋲之當職以爲<lb/>
不必立的無罪不必尋有罪不必恕爲得之矣本司諸吏<lb/>
<pb n="KR4d0365_SBCK_012-36b"/>
頗似謹畏從前固有違慢者當職諒其不及每每止於薄<lb/>
懲爾軰非但不敢欺直不忍欺可也侯必隆何爲者輙敢<lb/>
於呈押之時脱套花字於行移之後揍掇公文顯然靣謾<lb/>
行其胸臆此非先有無忌惮之心而後動於惡乎送之有<lb/>
司自稱為無他情弊殊不思情莫惡於脱套弊莫大於揍<lb/>
掇豈必計嘱取受而後謂之情弊哉㸔來此吏於諸吏中<lb/>
頗機警而膽最大以小人之小有才不施之於奉公而施<lb/>
之於罔上若以姑息行之留此人在案中将來必爲司存<lb/>
無窮之蠧矧所犯関係䑓綱雖欲恕之不可得也侯必隆<lb/>
决脊杖十五刺配千里州軍本當更搥碎右指以爲箝𥿄<lb/>
<pb n="KR4d0365_SBCK_012-37a"/>
尾作弊者之戒姑以贓状未明特免㫁訖長枷䑓前五日<lb/>
押發仍牓<lb/>
　　委僉幕審問楊小三死事批牌判<lb/>
使職一日㫁一辟事今日㸔楊小三身死一欵㸔頗不入<lb/>
不能無疑一則當來無大緊要驟有謀殺似不近人情二<lb/>
則殺人無證只㩀三人自說取安知不是揑合三則捉發<lb/>
之𥘉乃因楊小三揣摩而訴三名何爲三名恰皆是㐫身<lb/>
似不入官信今文字巳圎只争一行字則死者配者一成<lb/>
而不可變矣今仰僉㕔一㸔此欵盡夜入獄喚三名一問<lb/>
若問得果無翻異明日便㫁如囚口有不然只得又就此<lb/>
<pb n="KR4d0365_SBCK_012-37b"/>
上平反文字是宻封來忽然而徃人所不覺則囚口得矣<lb/>
　　　平反楊小三死事判<lb/>
律諸謀殺人巳殺者斬從而加功者絞又律故殺人者斬<lb/>
又律諸同謀共毆傷人者各以下手重者爲重罪元謀减<lb/>
一等從者又减一等至死者随所因爲重罪今楊小三之<lb/>
死也施念一捽其胸塞其口顔小三斧其脇羅小六撃共<lb/>
吭其慘甚矣再三差官審䆒則三人者於楊小三元無深<lb/>
忿特其積怨之深欲伺其間而共捶打之則謂之同謀其<lb/>
毆至死宜不在謀殺之例顔小三者施斧於脇肋之間爲<lb/>
致命是下手重者也然其不用斧之鋒而止以斧腦行打<lb/>
<pb n="KR4d0365_SBCK_012-38a"/>
是殆非甚有殺心者羅小六雖不加之以縊楊小三亦必<lb/>
以肋㫁致死然始也謀毆之終也遂縊之是其心䖏以必<lb/>
死非獨下手重而巳是故以下手論之顔小三之先傷要<lb/>
害當得重罪以誅心論之羅小六獨坐故殺不止加功准<lb/>
法皆當䖏死以該咸淳八年明禋霈恩特引貸命顔小三<lb/>
羅小六各决脊杖二十刺配廣南逺悪州軍施念一於同<lb/>
謀爲元謀於下手爲從合减一等决脊杖七十刺配千里<lb/>
州軍牒州照㫁訖申<lb/>
　　　門示茶陵周上舎爲訴劉權縣事判<lb/>
孟子曰有人於此其待我以横逆則君子必自反也我必<lb/>
<pb n="KR4d0365_SBCK_012-38b"/>
不仁也必無禮也此物奚宜至哉此君子䖏巳法度也子<lb/>
曰居是邦也事其大夫之賢者子貢曰禮居是邦不非其<lb/>
大夫此君子居郷法度也今茶陵劉權縣申周監税父子<lb/>
爲豪强把持且謂不法不可枚舉必非無故而爲之辭者<lb/>
使周監税父子果善人也則曰我無是事何恤人言閉門<lb/>
逺嫌人誰得以瞷我如此則䖏巳居郷皆得之矣今因權<lb/>
縣所申周上舎不勝其忿訐其短以相攻撃一則曰劉某<lb/>
二則曰劉某自反之君子肯然乎不非其大夫當如是乎<lb/>
抑大學曰有諸巳而後求諸人無諸巳而後非諸人併備<lb/>
詞帖劉權縣果如所訴則宜盡與改更布過失於境内洗<lb/>
<pb n="KR4d0365_SBCK_012-39a"/>
手以勤公砥行以爲如此而盗賊不畏威豪強不屏迹吾<lb/>
不信也仍門示周上舎宜知自愛<lb/>
文山先生全集卷之十二終<lb/>
<pb n="KR4d0365_SBCK_012-39b"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_013-1a"/>
文山先生全集卷之十三　别集<lb/>
指南録<lb/>
　　　自序<lb/>
予自呉門𬒳命入衞守獨松關廼王正二日除浙西大制<lb/>
撫領神臯予辭尹引帳兵二千人詣行在日夕賛陳樞使<lb/>
宜中謀遷三宫分二王於閩廣元夕後予所部兵皆聚於<lb/>
富陽朝廷擬除予江東西廣東西制置大使兼廣東經畧<lb/>
知廣州湖南策應大使未及出命陳樞使巳去國十九日<lb/>
大皇除予右丞相兼樞宻使都督諸路軍馬時北兵駐高<lb/>
亭山距脩門三十里是日虜帥即引董叅政以兵屯榷木<lb/>
<pb n="KR4d0365_SBCK_013-1b"/>
教塲城中兵將官紛紛自徃納降予欲召冨陽兵入城巳<lb/>
不及事三宫九廟百萬生靈立有魚肉之憂㑹使轍交馳<lb/>
北約當國相見諸執政侍從聚於呉左丞相府不知計所<lb/>
從出交賛予一行國事至此予不得愛身且意北尚可以<lb/>
口舌動也二十日至高亭山詰虜帥前後失信虜帥辭屈<lb/>
且謂决不動三宫九廟决不優京城百姓留予營中旣而<lb/>
吕師孟來予數罵其叔姪愈不放還賈餘慶者逢迎賣國<lb/>
乗風㫖使代予位於是北兵入城所以誤吾國䧟吾民者<lb/>
講行無虚日北知賣國非予所容也相戒勿令文丞相知<lb/>
未㡬賈餘慶呉堅謝堂家鉉翁劉岊皆以府第爲祈請使<lb/>
<pb n="KR4d0365_SBCK_013-2a"/>
詣比方盖空我朝廷北將甘心焉二月八日諸使登舟忽<lb/>
北虜遣舘伴逼予同徃予𬒳逼脇欲即引决又念未死以<lb/>
前無非報囯之日姑隠忍就船方在京時富陽兵巳退趨<lb/>
婺處等州予俟間還軍苦不自脫至是欲從道途謀遁亦<lb/>
不可得至京口留旬日始得鹽啇小舟於二月晦夜走真<lb/>
州朔日守苗再成相見論時事慷慨流涕予致書兩淮間<lb/>
合兵興復苗賛之甚力初三日早制司人來廼出文書謂<lb/>
丞相爲賺城欲不利扵我苗不以爲然送予出門勸奔淮<lb/>
西予謂此北反間也否則托辭以逐客也李公仁人使見<lb/>
予必感動遂之維楊苗遣五十兵四騎從行夜抵西門欲<lb/>
<pb n="KR4d0365_SBCK_013-2b"/>
待旦求見呵衞嚴宻皷角悲慘杜架閣謂李公必不可見<lb/>
徒爲矢石所䧟不如渡海歸從王室予然之自是日夜奔<lb/>
南出入北衝犯萬萬死道途苦難不可勝述嗚呼予之得<lb/>
至淮也使予與兩淮合北虜懸軍深入犯兵家大忌可以<lb/>
計擒江南一舉而遂定也天時不齊人事好乖一夫頓困<lb/>
不足道而國事不競哀哉予至通聞二王建元帥府扵永<lb/>
嘉陳樞使與張少保世傑方以李郭之事爲巳任狼狽憔<lb/>
悴之餘喜不自制䟦渉鯨波將躡屩以從意者天之所以<lb/>
窮餓困乏而拂亂之者其將有所俟乎德祐二年閏月日<lb/>
廬陵文天祥自序<lb/>
<pb n="KR4d0365_SBCK_013-3a"/>
　　　後序<lb/>
德祐二年二月十九日予除右丞相兼樞宻使都督諸路<lb/>
軍馬時北兵已迫脩門外戰守遷皆不及施縉紳大夫士<lb/>
萃於左丞相府莫知計所出㑹使轍交馳北邀當國者相<lb/>
見衆謂予一行爲可以紓禍國事至此予不得愛身意北<lb/>
亦尚可以口舌動也初奉使徃來無留北者予更欲一覘<lb/>
北歸而求救國之䇿於是辭相印不拜翌日以資政殿學<lb/>
士行初至北營抗辭慷慨上下頗驚動北亦未敢遽輕吾<lb/>
國不幸吕師孟構惡於前賈餘慶獻謟於後予覊縻不得<lb/>
還國事遂不可收拾予自度不得脫則直前詬虜帥失信<lb/>
<pb n="KR4d0365_SBCK_013-3b"/>
數吕師孟叔姪爲逆但欲求死不復顧利害北雖貌敬實<lb/>
則憤怒二貴酋名曰舘伴夜則以兵圍所寓舍而予不得<lb/>
歸矣未㡬賈餘慶等以祈請使詣北北驅予并徃而不在<lb/>
使者之目予分當引决然而隱忍以行昔人云將以有爲<lb/>
也至京口得間奔真州即具以北虛實告東西二閫約以<lb/>
連兵大舉中興機㑹庻㡬在此留二日維楊師下逐客之<lb/>
令不得巳變姓名詭蹤跡草行露宿日與北騎相出沒於<lb/>
長淮間窮餓無聊追購又急天高地逈號呼靡及巳而得<lb/>
舟避渚洲出北海然後渡楊子江入蘇州洋展轉四明天<lb/>
台以至於永嘉嗚呼予之及於死者不知其㡬矣詆大酋<lb/>
<pb n="KR4d0365_SBCK_013-4a"/>
當死罵逆賊當死與貴酋處二十日争曲直屢當死去京<lb/>
口扶匙首以備不測㡬自頸死經北艦十余里爲廵船所<lb/>
物色㡬從魚腹死真州逐之城門外㡬徬徨死如楊州過<lb/>
瓜洲楊子橋竟使遇哨無不死楊州城下進退不由殆例<lb/>
送死坐桂公塘土圍中騎數千過其門㡬落賊手死賈家<lb/>
庒㡬爲廵徼所陵迫死夜趨高郵迷失道㡬䧟死質明避<lb/>
哨竹林中邏者數十騎㡬無所迯死至高郵制府檄下㡬<lb/>
以捕係死行城子河出入亂屍中舟與哨相後先㡬邂逅<lb/>
死至海陵如高沙常恐無辜死道海安如臯凢三百里北<lb/>
與冦徃來其間無日而非可死至通州㡬以不納死以小<lb/>
<pb n="KR4d0365_SBCK_013-4b"/>
舟渉鯨波出無可柰何而死固付之度外矣嗚呼死生晝<lb/>
夜事也死而死矣而境界危惡層見錯出非人世所堪痛<lb/>
定思痛痛何如哉予在患難中間以詩記所遭今存其本<lb/>
不忍廢道中手自抄録使北營留北關外爲一卷發北關<lb/>
外歴呉門昆陵渡瓜洲復還京口爲一卷脫京口趍真州<lb/>
楊州高郵㤗州通州爲一卷自海道至永嘉來三山爲一<lb/>
卷將藏之于家使來者讀之悲予至焉嗚呼予之生也幸<lb/>
而幸生也何所爲求乎爲臣主辱臣死有餘僇所求乎爲<lb/>
子以父母之遺體行殆而死有餘責將請罪於君君不許<lb/>
請罪於母母不許請罪於先人之墓生無以救國難死猶<lb/>
<pb n="KR4d0365_SBCK_013-5a"/>
爲厲鬼以擊賊義也頼天之靈宗廟之福脩我戈矛從王<lb/>
于師以爲前駈雪九廟之耻復高祖之業所謂誓不與賊<lb/>
俱生所謂鞠躬盡力死而後巳亦義也嗟夫若予者將無<lb/>
徃而不得死所矣向也使予委骨於草莾予雖浩然無所<lb/>
愧怍然㣲以自文於君親君親其謂予何誠不自意返吾<lb/>
衣冠重見日月使旦夕得正丘首復何憾哉復何憾哉是<lb/>
年夏五改元景炎廬陵文天祥自序其詩名曰指南録<lb/>
卷之一<lb/>
　　　赴闕<lb/>
楚月穿春䄂呉霜透曉韉壮心欲填海苦膽爲憂天役役<lb/>
<pb n="KR4d0365_SBCK_013-5b"/>
慙金注悠悠歎瓦全丈夫竟何事一日定千年<lb/>
　　　所懐<lb/>
　予自高亭山爲北所留深悔一出之誤聞故人劉小村<lb/>
陳蒲塘引兵而南流涕不自堪<lb/>
只把初心看休將近事論誓爲天出力疑有鬼迷魂明月<lb/>
夜推枕春風晝閉門故人萬山外俯仰向誰言<lb/>
　　　自嘆<lb/>
　正月十三夜予聞陳樞使將以十五日㑹伯顔於長堰<lb/>
予力言不可陳樞使爲尼此行予自知非不明後卒自<lb/>
　蹈殊不可曉也<lb/>
<pb n="KR4d0365_SBCK_013-6a"/>
長安不可詣何故㑹高亭倦鳥非無翼神龜弗自靈乾坤<lb/>
増感慨身世付飄零回首西湖曉雨餘山更青<lb/>
　　　鐡錯<lb/>
貔貅十萬衆日夜望南轅老馬翻迷路羝羊竟觸藩武夫<lb/>
傷鐡錯逹士笑金昏單騎見回紇汾陽豈易言<lb/>
　　　和言字韻<lb/>
　予以議論大烈北愈疑憚不得歸關將校官屬日有叛<lb/>
　去世道可歎<lb/>
悠悠天地濶世事與誰論清夜爲揮涕白雲空㫁魂死生<lb/>
蘇子節貴賤翟公門前軰如瓶戒無言勝有言<lb/>
<pb n="KR4d0365_SBCK_013-6b"/>
　　　愧故人<lb/>
九門一夜漲風塵何事癡兒竟誤身子産片言圖捄鄭仲<lb/>
連本志爲排秦但知慷慨稱男子不料蹉跎愧故人玉勒<lb/>
雕鞍南上去天高月冷泣孤臣<lb/>
　　　求客<lb/>
眼看銅駝燕雀羞東風花柳自皇州白雲萬里易成夣明<lb/>
月一間都是愁男子鐡心無地着故人血淚向天流鷄鳴<lb/>
曽脫凾關厄還有當年此客不<lb/>
　　　紀事<lb/>
　予詣北營辭色慷慨初見大酋伯顔語之云講觧一叚<lb/>
<pb n="KR4d0365_SBCK_013-7a"/>
　乃前宰相首尾非予所與知今大皇以予爲相予不敢<lb/>
　拜先來軍前啇量伯顔云丞相來勾當大事說得是予<lb/>
　云本朝承帝王正綂衣冠禮樂之所在北朝欲以爲國<lb/>
　歟欲毁其社稷歟大酋以虜詔爲解說謂社稷必不動<lb/>
　百姓必不殺予謂爾前後約吾使多失信今兩國丞相<lb/>
　親定盟好冝退兵平江或嘉興俟講解之說逹北朝看<lb/>
　區處如何却續議之時兵巳臨京城紓急之䇿惟有欵<lb/>
　北以爲後圗故云爾予與之辨難甚至云能如予說兩<lb/>
　國成好幸甚不然南北兵禍未巳非爾利也北辭漸不<lb/>
　遜予謂吾南朝状元宰相但欠一死報國刀鋸鼎鑊非<lb/>
<pb n="KR4d0365_SBCK_013-7b"/>
　所懼也大酋爲之辭屈而不敢怒諸酋相顧動色稱爲<lb/>
　丈夫是晩諸酋議良乆忽留予營中當時覺北未敢大<lb/>
　肆無状及予旣縶維賈餘慶以逢迎繼之而國事遂不<lb/>
　可收拾痛哉痛哉<lb/>
三宫九廟事方危狼子心膓未可知若使無人折狂虜東<lb/>
南那箇是男兒<lb/>
春秋人物類能言宗國常因口舌存我亦瀕危專對出北<lb/>
風滿野負乾坤<lb/>
單騎堂堂詣虜營古今禍福了如陳北方相顧稱男子似<lb/>
謂江南尚有人<lb/>
<pb n="KR4d0365_SBCK_013-8a"/>
百色無厭不可支甘心賣國問爲誰豺狼尚畏忠臣在相<lb/>
戒勿令丞相知<lb/>
慷慨輕身堕蒺藜羝羊生乳是歸期豈無從吏私袁盎恨<lb/>
我從前少侍兒<lb/>
英雄未肯死前休風起雲飛不自由殺我混同江外去豈<lb/>
無曹翰守幽州<lb/>
　　　紀事<lb/>
　正月二十日晩北留予營中云北朝處分皆靣奉聖㫖<lb/>
　南朝每傳聖㫖而使者實未曽得到簾前今程鵬飛靣<lb/>
　奏大皇親聽處分程回日却與丞相啇量大事畢歸闕<lb/>
<pb n="KR4d0365_SBCK_013-8b"/>
　旣而失信予直前責虜酋辭色甚厲不復顧死譯者再<lb/>
　四失辭予迫之益急大酋怒且愧諸酋群起呵斥予益<lb/>
　自奮文煥輩勸予去虜之左右皆唶唶嗟嘆稱男子心<lb/>
狼心那顧㰱銅盤舌在縱横擊可汗自分身爲虀粉碎虜<lb/>
中方作丈夫看<lb/>
　　　紀事<lb/>
　正月二十日至北營適與文煥同坐予不與語越二日<lb/>
　予不得回闕詬虜酋失信盛氣不可止文煥與諸酋勸<lb/>
　予坐野中以少遲一二日即入城皆紿辭也先是予赴<lb/>
　平江入䟽言叛逆遺孽不當待以姑息乞舉春秋誅亂<lb/>
<pb n="KR4d0365_SBCK_013-9a"/>
　賊之法意指吕師孟朝廷不能行至是文煥云丞相何<lb/>
　故罵煥以亂賊予謂國家不幸至今日汝爲罪魁汝非<lb/>
　亂賊而誰三尺童子皆罵汝何獨我哉煥云襄守六年<lb/>
　不救予謂力窮援絶死以報國可也汝愛身惜妻子旣<lb/>
　負國又隤家聲今合族爲逆萬世之賊臣也孟在傍甚<lb/>
　忿直前云丞相上䟽欲見殺何爲不殺取師孟予謂汝<lb/>
　叔姪皆降北不族㓕汝是本朝之失刑也更敢有靣皮<lb/>
　來做朝士予實恨不殺汝叔姪汝叔姪能殺我我爲大<lb/>
　宋忠臣正是汝叔姪周全我我又不怕孟語塞諸酋皆<lb/>
　失色動顔唆都以告伯顔伯顔吐舌云文丞相心直口<lb/>
<pb n="KR4d0365_SBCK_013-9b"/>
快男子心唆都閑云丞相罵得吕家好以此見諸酋亦<lb/>
不容之<lb/>
不拚一死報封疆忍使湖山牧虎狼當日本爲妻子計而<lb/>
今何靣見三光<lb/>
虎頭牌子織金裳北靣三年蟻夣長借問一門朱與紫江<lb/>
南㡬世謝君王<lb/>
梟獍何堪共勸酬衣冠塗炭可勝羞䄂中若有擊賊笏便<lb/>
使兇渠靣血流<lb/>
麟筆嚴於首惡書我將口舌擊奸䛕雖非周勃安劉手不<lb/>
愧當年産禄誅<lb/>
<pb n="KR4d0365_SBCK_013-10a"/>
　　　信雲父<lb/>
信世昌字雲父東平府人公子無忌之後甞爲虜大常<lb/>
　丞北方之儒也隷唆都唆都使之來伴予雲父知古今<lb/>
識道理可語中原遺黎甚惓惓於本朝頗輸情焉作詩<lb/>
見贈内兩句云宗廟有靈賢相出黔黎無害大皇明京<lb/>
師爲之傳誦雲父大意以爲高麗地方數千里昨䘮其<lb/>
半遂稱藩大元喜其不拒并侵疆歸之今傳國如故大<lb/>
宋衣冠正綂非高麗比北必不敢無禮於吾社稷也雲<lb/>
父念本朝亦願望之辭<lb/>
東魯遺黎老子孫南方心事北方身㡬多江左腰金客便<lb/>
<pb n="KR4d0365_SBCK_013-10b"/>
把君王作路人<lb/>
　信雲父好爲詩而辭極俚近一日問予詩法予因學宮<lb/>
　詞數章比興悠長意在言外雲父恍有所得明日䄂出<lb/>
　一絶云東風吹落花殘英猶戀枝莫怨東風惡花有再<lb/>
　開時言予之不忘王室而王室之必中興也雲甫居近<lb/>
　闕里漸染孔氏之遺風故其用意深厚而超悟如此<lb/>
肯從悟室課兒書嚙雪風流却减渠我愛信陵冠帶意仟<lb/>
教句法問何如<lb/>
　　　則堂<lb/>
　北入京城賈餘慶迎逢賣國旣令學士降詔俾天下州<lb/>
<pb n="KR4d0365_SBCK_013-11a"/>
郡歸附之又各州付一省劄惟樞宻則堂家先生鉉翁<lb/>
於省劄上不肯押號呉丞相堅號老儒不能自持一切<lb/>
惟賈餘慶之命其愧則堂甚矣程鵬飛見則堂不肯奉<lb/>
命堂中作色欲縛之去則堂云中書省無縛執政之理<lb/>
歸私㕔以待執北竟不敢誰何予在北以忠義孤立聞<lb/>
其事以自壮云<lb/>
山河四塞舊甌金藝祖高宗實鍳臨一日盡将輸敵手何<lb/>
人賣國獨甘心<lb/>
中書堂帖下諸城摇首庭中號獨清此後方知樞宻事從<lb/>
今北地轉相驚<lb/>
<pb n="KR4d0365_SBCK_013-11b"/>
　　　思蒲塘<hi>陳</hi>
揚旌來冉冉捲斾去堂堂恨我飛無翼思君済有航麒麟<lb/>
还共處熊虎巳何鄕南國應無恙中興事㑹長<lb/>
　　　思方将軍<lb/>
始興溪子下江淮曽爲東南再造來如虎如熊今固在将<lb/>
軍何處上金臺<lb/>
　　　唆都<lb/>
唆都爲予言大元将興斈校立科㪯丞相在大宋爲状<lb/>
　元宰相今爲大元宰相無疑丞相常說國存與存國亡<lb/>
與亡這是男子心天下一綂做大元宰相是甚次第國<lb/>
<pb n="KR4d0365_SBCK_013-12a"/>
亡與亡四箇字休道予哭而拒之唆都常恐予之伏死<lb/>
節也<lb/>
虎牌氊笠號公卿不直人間一唾輕但願扶桑紅日上江<lb/>
南匹士死猶荣<lb/>
　　　二王<lb/>
唆都忙右歹一日問度宗㡬子荅曰三子問皇帝是第<lb/>
㡬子荅曰第二子立嫡也問第一子三子封王乎曰一<lb/>
吉王一信王問今何在曰大臣護之去矣駭云去何處<lb/>
　曰非閩則廣宋疆土萬里儘有世界在云旣是一家何<lb/>
必逺去曰何爲恁地說宗廟社稷所関豈是細事北朝<lb/>
<pb n="KR4d0365_SBCK_013-12b"/>
　若待皇帝好則二王爲人臣若待皇帝不是即便别有<lb/>
　皇帝出來二酋爲之愕眙不能對<lb/>
一馬渡江開晋土五龍夾日復唐天内家苗裔真隆凖虜<lb/>
運從來無百年<lb/>
　　　氣㮣<lb/>
唆都一日問予何以去平江予曰有詔趣入衞問予兵<lb/>
若干予對五萬人喟然嘆曰天也使丞相在平江必不<lb/>
降予問何以知之云相公氣槩如何肯降但累城内百<lb/>
姓予謂果厮打亦未見輸嬴唆都大笑<lb/>
氣槩如虹俺得知留呉那肯竪降旗北人不觧欺心語正<lb/>
<pb n="KR4d0365_SBCK_013-13a"/>
恐南人作淺窺<lb/>
　　使北<lb/>
北兵入城旣刼詔書布告天下州郡各使歸附又逼天<lb/>
子拜表獻土左丞相呉堅右丞相賈餘慶樞宻使謝堂<lb/>
叅政家鉉翁同知劉岊五人奉表北庭號祈請使賈幸<lb/>
國難自詭北人氣𦦨不可向邇謝無識附和呉老儒畏<lb/>
怯不能争劉狎邪小人方乗時取羙官揚揚自得惟家<lb/>
公非願從者猶以爲趙祈請意北主或可語冀一見陳<lb/>
說爲國家有一綫故引决所未忍也五人之行皆出北<lb/>
意呉初以老病求免且巳許之故表中所述賈謝家劉<lb/>
<pb n="KR4d0365_SBCK_013-13b"/>
　四人呉不與焉二月初八日四人登舟忽伯顔趣予與<lb/>
　呉丞相俱入北予不在使者列是行何爲盖驅逐之使<lb/>
　去耳予䧟在難中無計自脫初九日與呉丞相同𬒳逼<lb/>
　脇黽勉就船先一夕予作家書處置家事擬翌日定行<lb/>
　止行則引决不爲偷生及見呉丞相家叅政呉殊無狥<lb/>
　國之意家則以爲死傷勇祈而不許死未爲晩予以是<lb/>
　徘徊隱忍猶冀一日有以報國惟是賈餘慶兇狡殘忍<lb/>
　出於天性宻告伯顔使啓北庭拘予於沙漠彼則賣國<lb/>
　佞北自謂使畢即歸愚不可言也謝堂巳宿謝村初九<lb/>
　日忽駕舟而回或謂唆都爲之地伯顔得賄而免堂曲<lb/>
<pb n="KR4d0365_SBCK_013-14a"/>
意奉北可鄙惡尤多詩記其事<lb/>
自說家郷古相州白麻風㫖出狂酋中書盡出除元表北<lb/>
渡黄河衣錦游<hi>賈</hi>
至尊馳表獻燕城肉食那知以死争當代老儒居首揆殿<lb/>
前陪拜率公卿<hi>呉</hi>
江南浪子是何官只當空廬雜劇㸔撥取公卿如糞土沭<lb/>
猴徒自辱衣冠<hi>劉</hi>
公子方張奉使旗行行且尼復何爲似聞傾盡黄金塢辛<lb/>
苦平生只爲誰<hi>謝</hi>
廷争堂堂負直聲飄零沙漠若爲情程嬰存趙真公志頼<lb/>
<pb n="KR4d0365_SBCK_013-14b"/>
有忠良壮此行<hi>家</hi>
𥘉修降表我無名不是随班拜舞人誰遣附庸祈請使要<lb/>
教索虜識忠臣<lb/>
客子漂揺萬里程北征情味似南征小臣事主寕無罪只<lb/>
作幽州謫吏行<lb/>
使<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>盡道有回期獨䧟覊臣去牧羝中爾含沙渾小亊白<lb/>
雲飛䖏楚天低<lb/>
卷之二<lb/>
　　　杜架閣<lb/>
　天台杜滸字貴卿號梅壑紏合四千人欲救王室當國<lb/>
<pb n="KR4d0365_SBCK_013-15a"/>
　者不知省正月十三日見予於西湖上予嘉其有志頗<lb/>
奨異之十九日客賛予使北梅壑㫁㫁不可客逐之去<lb/>
　予果爲北所留後二十日驅予北行諸客皆散梅壑憐<lb/>
　予孤苦慨然相從天下義士也朝㫖特改宣教郎除禮<lb/>
　兵架閣文字<lb/>
仗節辭王室悠悠萬里轅諸君皆雨别一士獨星言啼鳥<lb/>
亂人意落花銷客魂東坡愛巢谷頗恨晩登門<lb/>
昔趍魏公子今事霍將軍世態炎凉甚交情貴賤分黄沙<lb/>
揚暮靄黒海起朝氛獨與君携手行吟看白雲<lb/>
　　　聞鷄<lb/>
<pb n="KR4d0365_SBCK_013-15b"/>
自入北营未甞有鷄唱因泊謝村始有聞是夜㡬與梅<lb/>
壑迯去二更遣劉百戸二三十人擁一舟來逼下船遂<lb/>
　不果<lb/>
軍中二十日此夕始聞鷄塵暗天街静沙長海路迷銅駞<lb/>
随雨落鐡騎向風嘶曉起呼詹尹何時脫蒺藜<lb/>
　　　命裏<lb/>
　二月初十夜爲劉百戸者所迫中原人尚可告語也賈<lb/>
　餘慶語鐡木兒曰文丞相心腸别翌日早鐡木兒自駕<lb/>
　一舟來令命裏千戸捽予上船凶𦦨嚇人見者莫不流<lb/>
　涕命裏高鼻而深目靣毛而多鬚回回人也<lb/>
<pb n="KR4d0365_SBCK_013-16a"/>
熊羆十萬建行臺單騎誰教免胄來一日捉将沙漠去遭<lb/>
逢碧眼老回回<lb/>
　　　留逺亭<lb/>
　十一日宿處岸上有留逺亭北人然火亭前聚諸公列<lb/>
　坐行酒賈餘慶有名風子滿口罵坐毀本朝人物無遺<lb/>
　者以此献佞北惟亹亹笑劉岊数奉以滛䙝爲北所薄<lb/>
　文煥云國家将亡生出此等人物予聞之悲憤不巳及<lb/>
　是諸酋專以爲笑具於舟中取一村婦至亭中使薦劉<lb/>
　寝㩀劉之交坐諸酋又嗾婦抱劉以爲戱衣冠掃地殊<lb/>
　不可忍則堂尤憤疾云<lb/>
<pb n="KR4d0365_SBCK_013-16b"/>
甘心賣國罪滔天酒後猖狂詐作顛把酒逢迎酋虜笑從<lb/>
頭罵坐數時賢<hi>賈</hi>
落得稱呼浪子劉樽前百媚佞旃裘當年鮑老不如此留<lb/>
遠亭前犬也羞<hi>劉</hi>
　　　平江府<lb/>
　予過呉門感念悽愴向使朝命不令入衞嚴速予以死<lb/>
　守不死於是即至今存可也予托病卧舟中舊吏三五<lb/>
　人來遺民聞吾經過無不垂涕者舟到一時頃即觧䌫<lb/>
　夜行九十里北似防我云<lb/>
楼臺俯舟楫城郭滿干戈故吏歸心少遺民出涕多鳩居<lb/>
<pb n="KR4d0365_SBCK_013-17a"/>
無鵲在魚網有鴻過使遂雎陽志安危今若何<lb/>
　　　無錫<lb/>
　巳未予携弟璧赴廷對甞從長江入裏河趍京口回首<lb/>
十八年復由此路是行駈之入北感今懐昔悲不自勝<lb/>
金山冉冉波濤雨錫水泯泯草木春二十年前曽去路三<lb/>
千里外作行人英雄未死心爲碎父老相逢鼻欲辛夜讀<lb/>
程嬰存趙事一回惆悵一沾巾<lb/>
　　　吊五木<lb/>
　予初以朝廷遣張全将淮兵二千救常州以其爲淮將<lb/>
　必經歴老成遂遣朱華將三千人從之張全無綂馭之<lb/>
<pb n="KR4d0365_SBCK_013-17b"/>
　材自爲畦町十月二十六日提淮軍自徃横林設伏虞<lb/>
　橋北兵至麻士龍死之張全不救走回五木五木乃朱<lb/>
　華軍所駐如掘溝塹設鹿角張全皆不許朱華措置殊<lb/>
　不曉其意二十七日北兵薄朱華自辰至未朱華與廣<lb/>
　軍與之對北兵自路塘直來死於水者不可勝計至晩<lb/>
　北兵繞山後薄贑軍尹玉當之曽全胡遇謝雲曽玉先<lb/>
　遁走尹玉死焉張提軍隔岸不發一矢有利灾樂禍之<lb/>
　心吾軍渡水挽張全軍船張全令諸軍㫁挽船者之指<lb/>
　於是溺死者甚衆張全并宵遁惟尹玉殘軍五百人與<lb/>
　北兵角一夕殺北兵及馬委積田間質明止有四人得<lb/>
<pb n="KR4d0365_SBCK_013-18a"/>
歸無一人降者嗚呼使此戰張全稍施援手可以大勝<lb/>
捷一夫無意而事遂關宗社嗚呼天哉余初欲先斬張<lb/>
全然後取一時敗將並從軍法以張全爲朝廷所遣請<lb/>
於都督乃宥張全使自贖予遂不及行法後詣餘杭發<lb/>
京師姑取曽全以狥衆而噬臍多矣過五木吊戰塲爲<lb/>
之流涕不可禦續聞張全者淮東之僨將也昨随許文<lb/>
德復清河兵巳入城張全鳴金散衆許不敢以斬将自<lb/>
專觧赴制閫李公以使過期之得不死予不知受其誤<lb/>
其免罪又出於第二次僥倖卒爲降北可歎恨云<lb/>
首赴勤王役成功事則天富平名委地好水淚成川我作<lb/>
<pb n="KR4d0365_SBCK_013-18b"/>
招魂想誰爲掩骼縁中興湏再㪯寄語慰重泉<lb/>
　　　哭尹玉<lb/>
　尹玉江西憲司将官五木之戰手殺七八十人其麾下<lb/>
　與北兵戰併死無一降者朝廷贈濠州團練使立廟與<lb/>
二子官承節郎下江西安撫使撥賜良田二百畆其間<lb/>
　以捕冦死者何限惟玉得其死所恤典非細哀榮備焉<lb/>
團練濠州廟贑川官其二子賜良田西臺捕逐多亡將還<lb/>
有焚黄到墓前<lb/>
　　　常州<lb/>
常州宋睢陽郡也北兵憤其堅守殺戮無遺種死者忠<lb/>
<pb n="KR4d0365_SBCK_013-19a"/>
　義之鬼哀哉<lb/>
山河千里在煙火一家無壮甚睢陽守冤哉馬邑屠蒼天<lb/>
如可問赤子果何辜唇齒提封舊撫膺三嘆吁<lb/>
　　　鎮江<lb/>
　至京口予以十八年曽自鎮江趍京今自京趍鎮江俯<lb/>
　仰感嘆爲之流涕<lb/>
鐡甕山河舊金甌宇宙非昔随西日上今見北軍飛豪傑<lb/>
非無志功名自有機中流懐士稚風雨濕雙扉<lb/>
　　　渡瓜洲<lb/>
　諸祈請使十八日至鎮江府阿术在瓜洲即請十九日<lb/>
<pb n="KR4d0365_SBCK_013-19b"/>
渡江至則鮮腆倨傲令人裂眦諸公皆與之語予始終<lb/>
無言後得之監守者云阿术言文丞相不語肚裏有僂<lb/>
儸彼知吾不心服也<lb/>
跨江半壁閱千㠶虎在深山龍在潭當日本爲南制北如<lb/>
今翻𬒳北持南<lb/>
眼前風景異山河無柰諸君笑語何坐上有人正愁絶胡<lb/>
兒便道是僂儸<lb/>
　　　吊戰塲<lb/>
連年淮水上死者亂如麻魂魄丘中土英雄糞上花士知<lb/>
忠厥主人亦念其家夷德無厭甚皇天定福華<lb/>
<pb n="KR4d0365_SBCK_013-20a"/>
　　　回京口<lb/>
予回京口幸得間問舟爲脫去計連日不如志賦是詩<lb/>
早作田文去終無蘇武留偷生寜伏劍忍死欲焚舟逸驥<lb/>
思超乗飛鷹志脫鞲登樓望江上日日數行艘<lb/>
　　　思小村<hi>劉</hi>
春雲慘慘兮春水漫漫思我故人兮行路難君轅以南兮<lb/>
我轅以北去日以逺兮憂不可以終極蹇予馬兮江臯式<lb/>
燕兮以遊遨念我平生兮思君欝陶在師中兮豈造次之<lb/>
可離忠言不聞兮思君忸怩毫釐之差兮天壌易位駟不<lb/>
及舌兮臍不可噬思我故人兮懐我親懐我親兮思故人<lb/>
<pb n="KR4d0365_SBCK_013-20b"/>
懐哉懐哉不可忍兮不如速死慨百年之未半兮胡中道<lb/>
而遄止魯連子兮義不帝秦負元德兮羽不名爲人委骨<lb/>
草莾兮時廼天命自古孰無死兮首丘爲正我行我行兮<lb/>
夣寐所思故人望我兮胡不歸胡不歸<lb/>
　　　沈頥家<lb/>
　予回京口北人欵之府中予不得離岸上得沈頥家坐<lb/>
　卧北不意予爲迯計也<lb/>
孤舟霜月逈曉起入柴門㫁岸行簮影荒畦落履㾗江山<lb/>
渾在眼宇宙付無言昨夜三更夣春風滿故園<lb/>
　卷之三<lb/>
<pb n="KR4d0365_SBCK_013-21a"/>
　　　脫京口<lb/>
　二月二十九日夜予自京口城中間道出江滸登舟泝<lb/>
　金山走真州其艱難萬状各以詩記之<lb/>
　　　定計難<lb/>
　予在京城外日夜謀脫不得間者謝村㡬去至平江欲<lb/>
　逃又不果至鎮江謀益急議趍真州杜架閣滸與帳前<lb/>
　將官余元慶實與謀元慶真州人也杜架閣與予云事<lb/>
　集萬萬幸不幸謀泄皆當死死有怨乎予指心自誓云<lb/>
　死靡悔且辦匙首挾以俱事不濟自殺杜架閣亦請以<lb/>
　死自効於計遂定<lb/>
<pb n="KR4d0365_SBCK_013-21b"/>
南北人人苦泣岐壮心萬折誓東歸若非斫案判生死夜<lb/>
半何人敢突圍<lb/>
　　　謀人難<lb/>
　杜架閣如顛狂人醉游於市遇有言本朝而感憤追思<lb/>
　者即捐金與之宻告以欲遁之謀無不願自効以無舟<lb/>
　而輟前後母慮十數其不謀泄真幸耳<lb/>
一片歸心似亂雲逢人時漏話三分當時若也私謀泄春<lb/>
夣悠悠郭璞墳<lb/>
　　　踏路難<lb/>
　京口無城通衢多隘去江向十里偶得一老校馬引間<lb/>
<pb n="KR4d0365_SBCK_013-22a"/>
道出三數巷即荒凉野走至江岸路頗近若使不知間<lb/>
道只行市井正路無可出之理<lb/>
煙火連甍鐡甕關要尋間道走江干何人肯爲将軍地北<lb/>
府老兵思漢官<lb/>
　　　得船難<lb/>
　北船滿江百姓無一舟可問杜架閣與人爲謀皆以無<lb/>
　船長嘆而止是後余元慶遇其故舊爲北管船遂宻叩<lb/>
　之許以承宣使銀千兩其人云吾爲宋救得一丞相回<lb/>
建大功業何以錢爲但求批帖爲他日趍承之證後授<lb/>
　以一批帖約除㢘車及強委之白金義人哉使吾無此<lb/>
<pb n="KR4d0365_SBCK_013-22b"/>
　一遭遇巳矣<lb/>
經營十日苦無舟慘慘椎心淚血流漁父疑爲神物遣相<lb/>
逢楊子大江頭<lb/>
　　　紿北難<lb/>
　自至鎮江即謀船不可得至二月二十九日方得之喜<lb/>
　甚是午催過瓜洲賈餘慶諸人皆渡矣惟予與呉丞相<lb/>
　在河次得報最遲於是托故以來日同呉丞相渡江幸<lb/>
　而北不見疑駈迫稍緩是夕遂逃若非得此一紿從前<lb/>
　經營皆枉用心惟有死耳豈不痛哉<lb/>
百計經營夜負舟倉皇誰趣渡瓜洲若非紿虜成宵遁哭<lb/>
<pb n="KR4d0365_SBCK_013-23a"/>
死界河天地愁<lb/>
　　　定變難<lb/>
老兵即踏路之人杜架閣日與之飮顔情甚狎是夜逃<lb/>
者十二人二人坐舟猶有十人作一陣走恐出門大冗<lb/>
則事易知覺路必過老兵之門於是遣三人先就老兵<lb/>
家伺過門同遁忽老兵中變醉不省其妻詰問之欲喚<lb/>
　四隣發覺一人亟走報杜架閣亟呼老兵出來直至吾<lb/>
前藏之帳中三人者同時而回老兵酒醒以銀三百星<lb/>
　係其腰云事至與之遂至二更引路而行是舉垂成㡬<lb/>
爲老兵老嫗所誤全得杜閣機警故徂詐之將作敵者<lb/>
<pb n="KR4d0365_SBCK_013-23b"/>
　又随作使耳危哉危哉<lb/>
老兵中變意差池倉卒呼來朽索危若使阿婆真一吼目<lb/>
生随後悔何追<lb/>
　　　出門難<lb/>
北始欵諸宰執於鎮江府惟呉丞相以病不離舟予爲<lb/>
遁計宿府治一夕即托故還裏河舟中北亦不之疑予<lb/>
遂於河近得沈頥家坐卧初北分遣諸酋監諸宰執從<lb/>
予者曰王千戸狠突可惡相随上下不離頃刻予在沈<lb/>
　頥家彼亦同卧席前後是夜予醉居亭主人復醉王千<lb/>
　戸者伺其寝熟啓門而出使㣲有知覺吾事殆哉<lb/>
<pb n="KR4d0365_SBCK_013-24a"/>
羅刹盈庭夜色寒人家燈火半䦨珊夣回跳出鐡門限世<lb/>
上一重人鬼關<lb/>
　　　出巷難<lb/>
　北遣兵齪巷禁夜不得徃來先是有一酋忽入沈頥家<lb/>
　予問何人劉百戸問何職管夜禁問官勾當何如曰官<lb/>
　燈提照徃來從便杜架閣聞之即随劉百戸出強與之<lb/>
　好巳而約爲兄弟拉之飮于妓舍杜強劉宿劉俾杜歡<lb/>
　杜云我随丞相在此夜安置後方可出怕禁夜耳唵送<lb/>
　爾燈唵送小畨随着不妨事杜遂約後歹果如約予變<lb/>
　服色随杜出諸巷皆不呵問杜至人家漸盡處即以銀<lb/>
<pb n="KR4d0365_SBCK_013-24b"/>
　與小畨約之便歸來日候于某所小畨方十五六歳無<lb/>
　知於是得遁<lb/>
不時徇鋪路縱横小隊戎衣自出城天假漢兒燈一炬旁<lb/>
人只道是官行<lb/>
　　　出隘難<lb/>
　北於市井盡處設險以十餘馬攔路予等至隘所馬驚<lb/>
意甚恐幸北軍皆睡因得脫<lb/>
䄂携匙首學啣枚横渡城關馬欲猜夜静天昏人影散北<lb/>
軍鼾睡正如雷<lb/>
　　　候船難<lb/>
<pb n="KR4d0365_SBCK_013-25a"/>
予先遣二校坐舟中宻約侍予甘露寺下及至船不知<lb/>
所在意窘甚交謂船巳失約柰何予携匕首不忍自殘<lb/>
甚不得巳有投水耳余元慶褰裳渉水尋一二里許方<lb/>
得船至各稽首以更生爲賀<lb/>
待船三五立江干眼欲穿時夜漸闌若使長年期不至江<lb/>
流便作汨羅看<lb/>
　　　上江難<lb/>
　予旣登舟意泝流直上他無事矣乃不知江岸皆北船<lb/>
連亘數十里鳴梆唱更氣𦦨甚盛吾船不得巳皆從北<lb/>
船邉經過幸而無問者至七里江忽有廵者喝云是何<lb/>
<pb n="KR4d0365_SBCK_013-25b"/>
　船稍荅以河魨船廵者大呼云歹船歹者北以是名反<lb/>
　側奸細之稱廵者欲經船前適潮退閣淺不能至是時<lb/>
　舟中皆流汗其不來僥倖耳<lb/>
蒙衝兩岸夾長川䑕伏孤蓬棹向前七里江邉驚一喝天<lb/>
教潮退閣廵船<lb/>
　　　得風難<lb/>
　予方爲七里廵船所驚忽有聲如人哨齒甚清麗船稍<lb/>
　立船頭拜且禱曰神道來送問何神曰江河田相公也<lb/>
　即得順風送上<lb/>
空中哨響到孤蓬盡道江河田相公神物自來扶正直中<lb/>
<pb n="KR4d0365_SBCK_013-26a"/>
流半夜一㠶風<lb/>
　　　望城難<lb/>
　初得順風意五更可逹真州城下風良乆遂静天明尚<lb/>
　隔真州二十余里深恐北船自後追躡又懼有哨騎在<lb/>
　淮岸一時憂迫不可言在舟之人盡力摇槳撑篙可牽<lb/>
　處㳂岸拽䌫然心急而力不逮旣望見城又不克進甚<lb/>
　矣脫虎口之難<lb/>
自來百里半九十望見城頭路愈長薄命只愁追者至人<lb/>
人摇槳渡滄浪<lb/>
　　　上岸難<lb/>
<pb n="KR4d0365_SBCK_013-26b"/>
　真州濠與江通然潮長舟方可到城是日泊五里遂上<lb/>
　岸城外荒凉寂無人影四平如掌一無關防幸而及城<lb/>
　門無他慮當行路時盻盻回首惟恐有追騎之猝至旣<lb/>
　入城門聞昨日早晨哨焉正到五里頭時三月朔云<lb/>
岸行五里入真州城外荒荒鬼也愁忽聽路人嗟嘆說昨<lb/>
朝哨馬到江頭<lb/>
　　　入城難<lb/>
　旣至真州城下問者群望告以文丞相在鎮江走脫徑<lb/>
　來投奔城子諸將校皆出即延入城苗守迎見語國事<lb/>
　移時感憤流涕即欵之州治中住清邉堂然後從者之<lb/>
<pb n="KR4d0365_SBCK_013-27a"/>
始至也引至直司捜身上軍噐旣知無他然後見信其<lb/>
䦕防之嚴宻如此向使恐疑横於胷中閉門不受天地<lb/>
茫茫何所歸嘻危哉<lb/>
輕身漂泊入鑾江太守欣然爲避堂若使閉城呼不應人<lb/>
間生死路茫茫<lb/>
　　　真州雜賦<lb/>
予旣脫虎口至真州喜幸感嘆靡所不有各係之以七<lb/>
言自正月二十覊縻北營至二月二十九一夜京口得<lb/>
　脫首尾恰四十日一入真州忽見中國衣冠如流浪人<lb/>
乍歸故鄕不意重覩天日至此<lb/>
<pb n="KR4d0365_SBCK_013-27b"/>
四十羲娥落虎狼今朝騎馬入真陽山川莫道非吾土一<lb/>
見衣冠是故鄕<lb/>
　予入真州聚觀者夾道如堵東坡云𬒳天津橋上人看<lb/>
　殺乆無此境界矣<lb/>
聚觀夾道捲紅樓奪得南朝一状頭将謂燕人騎屋看而<lb/>
今馬首向真州<lb/>
　京口船與稍人北人皆有籍予所得船乃並縁北船販<lb/>
　私鹽者船與二水手皆籍所不及予是以得濟豈非天<lb/>
哉<lb/>
賣却私鹽一舸回天教壮士果安排子胥流向江南去我<lb/>
<pb n="KR4d0365_SBCK_013-28a"/>
獨倉皇夜走淮<lb/>
　予以夜遁北人來早方覺而吾巳在汶上矣<lb/>
便把長江作界河負舟半夜泝煙波明朝方覺田文去追<lb/>
騎如雲可柰何<lb/>
　予逃之明日北人大索民間累南人甚多然予逝矣不<lb/>
　可得矣<lb/>
十二男兒夜出關曉來到處捉南冠博浪力士猶難覔要<lb/>
覔張良更是難<lb/>
　三月朔旦予在真州城内賈餘慶在瓜洲皆淮境也而<lb/>
南北分焉哀哉<lb/>
<pb n="KR4d0365_SBCK_013-28b"/>
我作朱金沙上游諸君冠盖渡瓜洲淮雲一片不相隔南<lb/>
北死生分路頭<lb/>
　諸宰執自京城䧟後無復逺畧北人之駈去皆俯首從<lb/>
之莫有謀自㧞者予犯死逃歸萬一有及國事志亦烈<lb/>
矣<lb/>
公卿北去共低眉世事興亡付不知不是謀歸全趙璧東<lb/>
南那箇是男兒<lb/>
　　　天下趙<lb/>
予至真苗守再成爲予言近有樵人破一樹樹中有生<lb/>
成三字曰天下趙亟取木視之果然木一丈二尺圍其<lb/>
<pb n="KR4d0365_SBCK_013-29a"/>
字青而深半樹解楊州半樹留真州三字瞭然不可磨<lb/>
也以此知我朝中興天必將全復故疆真州號迎鑾藝<lb/>
　祖發迹于此非在天之靈所爲乎<lb/>
皇王著姓復炎圖此是中興受命符獨向迎鑾呈瑞字爲<lb/>
言藝祖有靈無<lb/>
　　　議紏合兩淮復興<lb/>
　予至真州守將苗再成不知朝信於是數月矣問予京<lb/>
　師事慷慨激烈不覺流涕巳而諸將校諸幕皆來俱憤<lb/>
北不自堪兩淮兵力足以復興惜天使李公怯不敢進<lb/>
　而夏老與淮東薄有嫌隙不得合從得丞相來通兩淮<lb/>
<pb n="KR4d0365_SBCK_013-29b"/>
　脉絡不出一月連兵大舉先去北巢之在淮者江南可<lb/>
　傳檄定也予問苗守計安出苗云先約夏老以兵出江<lb/>
　邉如向建康之状以牽制之此則以通泰軍義打灣頭<lb/>
　以高郵淮安寳應軍義打楊子橋以楊州大軍向瓜洲<lb/>
　某與趙刺史孟錦以舟師直擣鎮江並同日舉北不能<lb/>
　相救灣頭楊子橋皆㳂江脆兵守之且怨北王師至即<lb/>
　下聚而攻瓜洲之三靣再成則自江中一靣薄之雖有<lb/>
　智者不能爲之謀此䇿旣就然後淮東軍至京口淮西<lb/>
　軍入金城北在兩浙無路得出虜帥可生致也予喜不<lb/>
　自制不圗中興機㑹在此即作李公書次作夏老書苗<lb/>
<pb n="KR4d0365_SBCK_013-30a"/>
各以覆帖副之及欲予致書戎帥及諸郡并白此意予<lb/>
已作朱渙姜才蒙亨等書諸郡將以次發時與議者皆<lb/>
勇躍有謂李不能自拔者又有謂朱渙姜才各做起來<lb/>
李不自由者又有謂李恨不得脫重負何幸有重臣輔<lb/>
之予旣遣書盻盻焉望報天之欲平治天下則吾言庻<lb/>
㡬不枘鑿乎<lb/>
清邉堂上老將軍南望天家雨濕巾爲道兩淮兵定出相<lb/>
公同作㰱盟人<lb/>
楊州兵了約廬州某向瓜洲某鷺州直下南徐侯自管皇<lb/>
親刺史統千舟<lb/>
<pb n="KR4d0365_SBCK_013-30b"/>
南八空歸唐壘䧟包胥一出楚疆還而今廟社存亡决只<lb/>
看元戎進退間<lb/>
　　　出真州<lb/>
　予旣爲李制所逐出真州艱難萬状不可殚紀痛哉<lb/>
　予至真州第三日苗守約云早食後看城子予欣然諾<lb/>
之有頃陸都綂來導予至小西門城上閑看未㡬王都<lb/>
綂至迤邐出城外王忽云有人在揚州供得丞相不好<lb/>
出制司小引視之乃脫回人供北中所見云有一丞相<lb/>
差徃真州賺城王執右語不使予見予方歎惋間二都<lb/>
綂忽鞭馬入城小西門閉矣不復得入彷徨城外不知<lb/>
<pb n="KR4d0365_SBCK_013-31a"/>
　死所<lb/>
早約戎装去看城聯鑣壕上歎風塵誰知關出西門外憔<lb/>
悴世間無告人<lb/>
　制使遣一提舉官至真州疑予爲北用苗守貳於予云<lb/>
　决無宰相得脫之理縱得脫亦無十二人得同來之理<lb/>
　何不以矢石擊之乃開城門放之使入意使苗守殺予<lb/>
　以自明哀哉<lb/>
楊州昨夜有人來誤把忠良按劍猜恠道使君無見解城<lb/>
門前日不應開<lb/>
　制使欲殺我苗守不能芘將信將疑而憐之之意多也<lb/>
<pb n="KR4d0365_SBCK_013-31b"/>
瓊花堂上意茫然志士忠臣淚徹泉頼有使君知義者人<lb/>
方欲殺我猶憐<lb/>
　予幸脫身至真州即議紏帥兩淮以圖恢復制使乃疑<lb/>
　予爲北用欲見殺江南與北中皆知予爲忠義而兩淮<lb/>
　不予信予平生仕宦聲迹比比不曽至淮天地茫茫與<lb/>
　誰語哉<lb/>
秦庭痛哭血成川翻訝中行背可鞭南北共知忠義苦平<lb/>
生只少兩淮縁<lb/>
　予少時曽遊真州至是十八年矣初望紏合復興爲國<lb/>
　家辦大事乃不爲制臣所容天乎哀哉<lb/>
<pb n="KR4d0365_SBCK_013-32a"/>
一别迎鑾十八秋重來意氣落旄頭平山老子不收拾南<lb/>
望端門淚雨流<lb/>
始見制臣小引備脫回人朱匙二等供云有一丞相住<lb/>
真州賺城予頗疑北有智數見予逃後遣人詐入楊州<lb/>
　供吐以行反間旣而思之楊州遣提舉官來真州見害<lb/>
乃三月初二日午前發予以二月晦夕逃朔旦北方覺<lb/>
然不知走何處是日使遣人詐入楊州殆無此理看來<lb/>
　只是吾書與苗守覆帖初二日早到制使不暇深省一<lb/>
　槩以爲奸細而欲殺之哀哉何不審之甚乎<lb/>
天地沉沉夜泝舟鬼神未覺走何州明朝遣間應無是莫<lb/>
<pb n="KR4d0365_SBCK_013-32b"/>
恐死戎逐客不<lb/>
　予在門外乆之忽有二人來曰義兵頭目張路分徐路<lb/>
　分也予告以故二人云安撫傳語差某二人來送看相<lb/>
　公去那裏予云必不得巳惟有去楊州見李相公路分<lb/>
　云安撫謂淮東不可徃予謂夏老素不識且淮西無歸<lb/>
　路予委命於天只徃楊州二路分云且行且行良乆有<lb/>
　五十人弓箭刀劍來随二路分騎馬以二馬從予予與<lb/>
　杜架閣連㘘而發<lb/>
人人争勸走淮西莫犯翁翁按劍疑我問平山堂下路忠<lb/>
臣見詘有天知<lb/>
<pb n="KR4d0365_SBCK_013-33a"/>
予在小西門外皇皇無告同行杜架閣仰天呼號㡬赴<lb/>
壕死從者皆無人色莫知所爲予進不得入城城外不<lb/>
　測有兵露立荒逈又乏飲食予心自念豈予死於是乎<lb/>
爲之踟蹰心膂如割後得二路分送行苗守又遣衣𬒳<lb/>
包複等來還遂之楊州是日上巳日也<lb/>
千金犯險脫旃裘誰料南冠反見讐記取小西門外事年<lb/>
年上巳哭江頭<lb/>
　二路分引予行數里猶望見真州城五十兵忽齪刀於<lb/>
　野駐足不行予自後至二路請下馬云有事啇量景色<lb/>
　可駭予下馬問云啇量何事云行㡬歩行稍逺又云且<lb/>
<pb n="KR4d0365_SBCK_013-33b"/>
　坐且坐予意其殺我於此矣與之立談二路分云今日<lb/>
　之事非苗安撫意乃制使遣人欲殺丞相安撫不忍加<lb/>
　害故遣某二人來送行今欲何徃予云只徃楊州更何<lb/>
　徃彼云楊州殺丞相柰何曰莫管信命去二路分云安<lb/>
　撫今送徃淮西予云淮西對建康太平池州江州皆北<lb/>
　所在無路可歸只欲見李制使若能信我尚欲連兵以<lb/>
　圖恢復否則即從通州路遵海還闕二路分云李制使<lb/>
　巳不容不如只在諸山寨中少避予云做什麽合煞生<lb/>
　則生死則死决於楊州城下耳二路分云安撫見辦船<lb/>
　在岸下丞相從江行或歸南歸北皆可予驚曰是何言<lb/>
<pb n="KR4d0365_SBCK_013-34a"/>
歟如此則安撫亦疑我矣二路分見予辭真確乃云安<lb/>
　撫亦疑信之間令某二人便冝從事某見相公一箇恁<lb/>
麽人口口是忠臣某如何敢殺相公旣真箇去楊州某<lb/>
等部送去乃知苗守亦主張不過實使二路分覘予語<lb/>
　言趍向而後爲之處使一時應酬不當𬒳害原野誰復<lb/>
　知之痛哉痛哉時舉所携銀一百五十兩與五十兵且<lb/>
　許以至楊州又以十兩二路分則許以分賜金百兩遂<lb/>
行<lb/>
荒郊下馬問何之死活元來任便宜不是白兵生眼孔一<lb/>
團冤血有誰知<lb/>
<pb n="KR4d0365_SBCK_013-34b"/>
　二路分旣信予忠義與予中路言真州備判司行下有<lb/>
　安民牓云文相公巳從小西門外押出州界去訖爲之<lb/>
　嗟嘆不巳嗚呼予之不幸乃至於斯其不死於兵豈非<lb/>
　天哉<lb/>
戎衣嘖嘖嘆忠臣爲說城頭不識人押出相公州界去真<lb/>
州城裏牓安民<lb/>
杜架閣㡬赴壕以救免一行人皆謂當死於真州城下<lb/>
　矣後得二路分送行惟恐有北哨追之危哉危哉<lb/>
有客倉皇欲赴壕一行性命等鴻毛白兵送我楊州去惟<lb/>
恐北軍來捉逃<lb/>
<pb n="KR4d0365_SBCK_013-35a"/>
　二路分所引路乃淮西路旣見予堅欲徃楊州遂復取<lb/>
楊州路時天色漸晩張弓挾矢一路甚憂疑指處瓜洲<lb/>
也又前某處楊子橋也相距不逺旣暮所行皆北境惟<lb/>
恐北遣人伏路上寂如啣枚使所過北有數騎在焉吾<lb/>
等不可逃矣<lb/>
瓜洲相望隔山椒煙樹光中楊子橋夜静啣枚莫輕語草<lb/>
間惟恐有鴟鶚<lb/>
是日行至暮二路分先辭只留二十人送楊州二十人<lb/>
者又行十數里勒取白金亦辭去不可挽楊州有販鬻<lb/>
者以馬載物夜竊行於途白馬垜子二十人者但令随<lb/>
<pb n="KR4d0365_SBCK_013-35b"/>
　馬垜子即至楊州西門予一行如肓悵悵然行嗚呼客<lb/>
　路之危難如此<lb/>
真州送駿巳回城暗裏依随馬垜行一陣西州三十里摘<lb/>
星樓下打初更<lb/>
　　　至楊州<lb/>
　予至楊州城下進退維谷其徬徨狼狽之状以詩志其<lb/>
　槩予夜行衘枚至楊州西門憊甚有三十郎廟僅存墻<lb/>
堦屋無矣一行人皆枕藉於地時巳三皷風寒露濕悽<lb/>
苦不可道<lb/>
此廟何神三十郎問郎行客<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>琅璫荒堦枕籍無人問風<lb/>
<pb n="KR4d0365_SBCK_013-36a"/>
露滿堂清夜長<lb/>
　楊州城中打四更一行人遂入近城西門坐漫地上候<lb/>
啓門者無慮百數城上問何人從他人應荅予等莫敢<lb/>
語恐聲音不同即眼生随後<lb/>
譙皷<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>入四更行行三五入西城隔壕喝問無人應怕<lb/>
恐人來捉眼生<lb/>
　予出真州實無所徃不得巳趍楊州猶翼制臣之或見<lb/>
諒也旣至城下風露凄然聞皷角有殺伐聲徬徨無以<lb/>
處<lb/>
悵悵乾坤靡所之平山風露夜何其翁翁豈有甘心事何<lb/>
<pb n="KR4d0365_SBCK_013-36b"/>
故高樓皷角悲<lb/>
　制臣之命真州也欲見殺若叩楊州門恐以矢石相加<lb/>
　城外去楊子橋甚近不測又有哨進退不可<lb/>
城上兠鍪按劍看四郊胡騎遶團團平生不解楊朱泣到<lb/>
此方知進退難<lb/>
　杜架閣以爲制臣欲殺我不如早尋一所逃哨一日却<lb/>
　夜趍高郵求至通州渡海歸江南或見二主伸報國之<lb/>
　志徒死城下無益<lb/>
吾戴吾頭向廣陵仰天無告可憐生争如負命投東海猶<lb/>
㑹乘風近玉京<lb/>
<pb n="KR4d0365_SBCK_013-37a"/>
金路分謂出門便是哨五六百里而後至通州何以能<lb/>
逹與其爲此受苦而死不如死於楊州城下不失爲死<lb/>
於南且猶意使臣之或者不殺也<lb/>
海雲渺渺楚天頭滿路胡塵不自由若使一朝俘上去不<lb/>
如制命死楊州<lb/>
　予方未知所進退余元慶引一賣柴人至云相公有福<lb/>
　相公有福問能導至高沙否曰能曰何處可暫避一日<lb/>
　曰儂家可曰此去㡬里曰二三十里曰有哨否曰數日<lb/>
　不一至曰今日哨至如何曰看福如何耳<lb/>
路傍邂逅賣柴人爲說高沙可問津此去儂家三十里山<lb/>
<pb n="KR4d0365_SBCK_013-37b"/>
坳聊可避風塵<lb/>
　予從金之說恐制臣見殺從杜之說恐北騎見捕莫知<lb/>
　所决時曉色漸分去數歩則金一邉來牽住回數歩則<lb/>
　杜一邉又來拖行事之難從違未有如此之甚者<lb/>
且行且止正依違髣髴長空曙影㣲從者倉皇心緒急各<lb/>
持議論泣牽衣<lb/>
　同行通十二人行止未决余元慶李茂呉亮蕭發遽生<lb/>
　叛心所懐白金各一百五十星上下竟携以走<lb/>
問誰攫去槖中金僮僕雙雙不可尋折節從今交國士死<lb/>
生一片歳寒心<lb/>
<pb n="KR4d0365_SBCK_013-38a"/>
予危急中随行四人皆負而逃外旣顛隮内又饑困行<lb/>
數十歩喘甚不能進倒荒草中扶起又行如此數十而<lb/>
天曉矣<lb/>
顛崖一䧟落千尋奴僕偏生負主心饑火相煎疲欲絶滿<lb/>
山荒草曉沉沉<lb/>
予不得巳去楊州城下随賣柴人趍其家而天色漸明<lb/>
　行不能進至十五里頭半山有土圍一所舊是民居毀<lb/>
蕩之餘無椽瓦其間馬糞堆積時惟恐北有望髙者見<lb/>
　一隊人行即來追逐只得入此土圍中暫避爲謀拙甚<lb/>
聽死生於天矣<lb/>
<pb n="KR4d0365_SBCK_013-38b"/>
戴星欲赴野人家曙色紛紛路愈賒倉卒只從山半住頽<lb/>
垣上有白雲遮<lb/>
　旣入土圍中四山閴然無一人影時無米可飯有米亦<lb/>
　無煙火可炊懐金無救也哀哉<lb/>
路逢敗屋作鷄棲白屋荒荒鬼哭悲䄂有金錢無米糴假<lb/>
饒有米亦無炊<lb/>
土圍糞穢不可避但掃净數人地以所携衣服貼襯地<lb/>
　面睡起復坐坐起復睡日長難過情緒奄奄哀哉<lb/>
掃退蜣蜋枕敗墻一朝何止九囬腸睡餘捫風沉沉坐偏<lb/>
覺人間白晝長<lb/>
<pb n="KR4d0365_SBCK_013-39a"/>
北法惟午前出哨午後各歸若是日起程至午後<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>曰<lb/>
今日得命矣忽聞人聲喧啾甚自壁窺之乃北騎數千<lb/>
自東而西於是追咎不死於揚州城下而𬒳捉於此苦<lb/>
矣苦矣時大風忽起黒雲暴興數點㣲雨下山色昏冥<lb/>
若有神功來救助也<lb/>
飄零無緒嘆途窮搔首踟蹰日巳中何處人聲似潮沂黒<lb/>
雲驟起滿山風<lb/>
數千騎随山而行正從土圍後過一行人無復人色傍<lb/>
壁深坐恐門外得見若一騎入來即無噍類矣時門前<lb/>
馬足與箭筒之聲歴落在耳只隔一壁幸而風雨大作<lb/>
<pb n="KR4d0365_SBCK_013-39b"/>
　騎只徑去危哉危哉哀哉哀哉<lb/>
晝䦨萬騎忽東行䑕伏荒村命羽輕隔壁但聞風雨過人<lb/>
人顧影賀更生<lb/>
　予與杜架閣及金應張慶夏仲吕武王青鄒捷共八人<lb/>
　在土圍中時巳過午謂哨不來山下一里有古廟廟中<lb/>
　有丐婦居之廟前有并遂遣吕武鄒捷下山汲水意或<lb/>
　可以得米菜少救饑餓不料哨至二人首𬒳獲二人觧<lb/>
　所腰白金近三百兩悉以與之比受金得不殺及哨過<lb/>
　二人方回相向哀泣又幸性命之苟全<lb/>
青衣山下汲荒泉道遇腥風走不前向晚歸來號且哭胡<lb/>
<pb n="KR4d0365_SBCK_013-40a"/>
兒只爲觧腰纒<lb/>
　早從賣柴人行不能前遂至於土圍中約賣柴人入城<lb/>
糴米救性命云不柰何忍饑一日城中衙晡後方開門<lb/>
米至則黄昏矣是日北數百騎薄西城於是門不開賣<lb/>
柴人竟不得出予等饑窘失措又以土圍中露天不可<lb/>
　睡卧於是下山投古廟中與丐婦人同居焉<lb/>
眼穿只候賣柴回今日堡城門不開糴米巳無消息至黄<lb/>
昏惆悵下山來<lb/>
　旣至廟中坐未定忽有人携挺至良乆三四人陸續來<lb/>
　吾意不免矣乃知其人自城中來夜討柴來早入城赴<lb/>
<pb n="KR4d0365_SBCK_013-40b"/>
　賣無惡意也數人煑糝羔出其餘以遺我有未冠者一<lb/>
　夕於庭中燒火照明諸樵亦不睡予等且困且睡是不<lb/>
　可言<lb/>
旣投古廟覔藜羔三五樵夫不識名僮子似知予夣惡生<lb/>
柴燒火到天明<lb/>
　予等饑甚樵者飲食輙乞其餘破廟何所風露凄然僅<lb/>
　存身猶不自保哀哉<lb/>
苦作江頭乞食翁一層破廟五更風眼前境界身何許始<lb/>
悟人間萬法空<lb/>
　予見諸樵夫幸而可與語告以患難厚許之使導徃高<lb/>
<pb n="KR4d0365_SBCK_013-41a"/>
沙頼其欣然見從謂此處不是高沙路方駐堡城北門<lb/>
賈家庒少駐一日却爲入城糴米買肉以救兩日之饑<lb/>
又顧馬辦乾粮以備行役於是五更随諸樵夫徃焉時<lb/>
樵夫知予無聊又有所携使萌不肖心得財豈不多於<lb/>
所許淮人依本分感激豈亦有天意行其間乎<lb/>
樵夫偏念客途長肯向城中爲褁糧䁱指高沙移處泊司<lb/>
徒廟下賈家庒<lb/>
　　　賈家庒<lb/>
予初五日随三樵夫黎明至賈家庒止土圍中卧近糞<lb/>
壌風露凄然時枵腹巳經兩夕一日半懇三樵夫入城<lb/>
<pb n="KR4d0365_SBCK_013-41b"/>
　糴米買肉至午而得食是夜顧馬趍高沙<lb/>
行邉無鳥雀卧處有腥臊露打鬚眉硬風捜顴頰高流離<lb/>
外顛沛饑渇内煎熬多少偷生者孤臣嘆所遭<lb/>
　　　楊州地分官<lb/>
　初五至晚地分官五騎咆哮而來揮刀欲擊人凶𦦨甚<lb/>
　於北亟出濡沫方免毒手急令離地分去告以入城云<lb/>
　入城必𬒳殺幸而脫北方之難不意困折於我土地天<lb/>
　地雖大無所容身哀哉<lb/>
五騎馳來號徼廵咆哮按劍一何嗔金錢買命方無語何<lb/>
必豺狼罵北人<lb/>
<pb n="KR4d0365_SBCK_013-42a"/>
便當縞素駕戎車畏賊何當畏虎如看取摘星樓咫尺可<lb/>
憐城下哭包胥<lb/>
　　　思則堂先生<lb/>
初四日予在桂公塘北騎數千東行莫知其故賈家庒<lb/>
有樵夫云昨夜北營甘泉西去城四十里有白鬚老子<lb/>
設青罣罳飯於救生寺竈前稱南朝相公問其何如曰<lb/>
靣大而體肥以意逆之則堂家先生也因知昨日北驅<lb/>
奉使北去與其所掠老小輜重偕行予雖不免顛踣道<lb/>
路較諸先生不以彼易此也先生甞云某四十<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>行規<lb/>
歩今日乃有此厄流涕二十八字<lb/>
<pb n="KR4d0365_SBCK_013-42b"/>
白鬚老子宿招提香積厨邉供晚炊借問魚羔何處少北<lb/>
風安得似南枝<lb/>
　　　高沙道中<lb/>
予雇騎夜趍高沙越四十里至板橋迷失道一夕行田<lb/>
　畈巾不知東西風露滿身人馬饑乏旦行霧中不相辨<lb/>
湏臾四山漸明忽隱隱見北騎道有竹林亟入避湏臾<lb/>
　二十餘騎遶林呼噪虞候張慶右眼内中一箭項二刀<lb/>
割其䯻祼于地帳兵王青縛去杜架閣與金應林中𬒳<lb/>
獲出所携黄金賂邏者得免予藏處距杜架閣不遠北<lb/>
馬入林過吾傍三四皆不見不自意得全僕夫鄒揵卧<lb/>
<pb n="KR4d0365_SBCK_013-43a"/>
　叢蓧下馬過踏其足流血總轄吕武親随夏仲散避他<lb/>
　所是役也予自分必死當其急時萬竅怒號雜亂人聲<lb/>
　北倉卒不盡得疑有神明相之馬旣去聞其有焚林之<lb/>
　謀亟趍對山復尋叢篁以自蔽旣不識路又乏粮食人<lb/>
　生窮蹙無以加此未㡬呂武報北騎巳還灣頭又知路<lb/>
　邉鮎魚埧傳聞不盡信然他無活䇿黽勉趍去僥倖萬<lb/>
　一倉皇匍匐不能行先是自楊州來有引路三人牽馬<lb/>
　三人至是或執或逃僅存其二二人出於無聊各操挺<lb/>
　相随有無禮之志逡廵行路無可柰何至晩西忽遇樵<lb/>
　者數人如佛下降偶得一籮以䋲維之坐於籮中雇六<lb/>
<pb n="KR4d0365_SBCK_013-43b"/>
夫更迭負送馳至高郵城西天巳曉不得渡常恐追騎<lb/>
　之奄至也宿陳氏店以茅覆地忍饑而卧黎明過渡而<lb/>
　心始安痛定思痛其涕如雨<lb/>
三月初五日索馬平山邉疾馳趍高沙如走阪上圎夜行<lb/>
二百里望望無人煙迷途呼不應如在盤中旋昏霧腥且<lb/>
濕怒颷狂欲顛流澌在鬚髮塵洙滿槖鞬紅日高十丈方<lb/>
辨山與川胡行疾如鬼忽在林之巔誰家苦竹園其葉青<lb/>
戔戔倉皇伏幽篠生死信天縁鐡騎俄四合鳥落無虚弦<lb/>
遶林勢奔軼動地聲喧闐霜蹄破叢翳出入相貫穿既無<lb/>
遁形術又非縮地僊猛虎驅群羊兎魚落蹄筌一吏射中<lb/>
<pb n="KR4d0365_SBCK_013-44a"/>
目頸血僅可濺一隷縛上馬無路脫紏纒一厮<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>其足吞<lb/>
聲以自全一賔與一從買命得金錢一伻與一校幸不逢<lb/>
戈鋋嗟予何薄命寄身空且懸蕭肅數竹側徃來度飛韉<lb/>
遊鋒㡬及膚怒興空握拳跬歩偶不見殘息忽復延當其<lb/>
蹙迫時大風起四邉意者相其間神物來蜿蜒更生不自<lb/>
意如病乍得痊湏臾傳火攻然眉復相煎一行輙一跌奔<lb/>
命度平田幽篁便自托仰天坐且眠晴曦正當晝焦腸火<lb/>
生咽㫁罌汲勺水天降甘露鮮青山爲我屋白雲爲我椽<lb/>
彼草何荒荒彼水何潺潺首陽旣無食隂陵不可前便如<lb/>
失目魚一似無足蚿不見道傍骨委積有萬千魂魄親蠅蚋<lb/>
<pb n="KR4d0365_SBCK_013-44b"/>
膏脂飽烏鳶使我先朝露其事亦復然丈夫竟如此吁嗟<lb/>
彼蒼天古人擇所安肯蹈不測淵柰何以遺體糞土同棄<lb/>
捐初學蘇子卿終慕魯仲連爲我王室故持此金石堅自<lb/>
古皆有死義不汚腥羶求仁而得仁寜怨溝壑填秦客載<lb/>
張禄呉人納伍員季布走在魯樊期托於燕國士急人病<lb/>
倜儻何拘孿彼人莫我知此恨付重泉鵲聲從何來忽有<lb/>
吉語傳此去三五里古道方平平行人漸復出胡馬覺巳<lb/>
還回首下山阿七人相牽連東野御巳窮而復加之鞭跰<lb/>
足如移山携持姑勉旃行行重狼顧常恐追騎先楊州二<lb/>
游手面目輕且儇自言同脫虜波波口流涎白日各持挺<lb/>
<pb n="KR4d0365_SBCK_013-45a"/>
其來何翩翩奴軰殊無聊似欲爲鷹鸇逡廵不得避黙黙<lb/>
同寒蟬道逢採樵子中流得舟船竹畚當安車六夫共赬<lb/>
肩四肢與百骸屈曲如桮棬路人心爲惻從者皆涕漣星<lb/>
奔不可止暮逹城西阡饑卧野人廬藉草爲針氊詰朝從<lb/>
東渡始覺安且便人生豈無難此難何迍邅重險復重險<lb/>
今年定何年聖世基岱嶽皇風扇垓埏中興奮王業日月<lb/>
光重宣報國臣有志悔徃不可湔臣苦不如死一死尚可<lb/>
憐堂上大夫人鬢髪今猶玄江南昔卜宅嶺右今受㕓首<lb/>
丘義皇皇倚門望惓惓波濤避江介風雨行淮堧北海轉<lb/>
萬折南洋泝孤騫周游大夫蠡放浪大史遷倘復游吾盤<lb/>
<pb n="KR4d0365_SBCK_013-45b"/>
終當畊我綿夫人生於世致命各有權慷慨爲烈士從容<lb/>
爲聖賢稽首望南拜著此泣血篇百年尚哀痛敢謂事巳<lb/>
遄<lb/>
　　北以高郵米擔濟維揚故自灣頭夜遣騎截諸津鮎<lb/>
　　魚<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>其一予是夜若非迷途四更可逹<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>所當一網<lb/>
　　無遺乃知一夕倉皇失道亦若有鬼神皷動於其間<lb/>
　　顛沛之餘雖幸不死何辜至此極也<lb/>
　　　至高沙<lb/>
　予倉皇至高沙驚魂靡定回思初四土圍中初二竹林<lb/>
　裏㡬死於是使果不免委骨草莾誰復知之<lb/>
<pb n="KR4d0365_SBCK_013-46a"/>
江南自好築金臺何事風花堕向淮若使兩遭豺虎手而<lb/>
今玉也有誰埋<lb/>
予至高沙奸細之禁甚嚴時予以籮爲轎見者憐之又<lb/>
張慶血流滿靣衣衫皆汚人皆知其爲遇北不復以奸<lb/>
　細疑然聞制使有文字報諸郡有以丞相來賺城令覺<lb/>
察關防於是不敢入城急買舟去<lb/>
　　　發高沙<lb/>
曉發高沙卧一航平沙漠漠水茫茫舟人爲指荒烟岸南<lb/>
北今年㡬戰塲<lb/>
　平淮千里莾爲丘墟自出高沙滿空䁧高郵水　與灣<lb/>
<pb n="KR4d0365_SBCK_013-46b"/>
　頭通下海陵入射陽過漣水皆其路也二月六日城子<lb/>
　河一戰我師大捷人指某處是戰塲<lb/>
城子河邉委亂尸河隂血肉更稀㣲大行南北燕山外多<lb/>
少遊魂逐馬蹄<lb/>
自至城子河積尸盈野水中流尸無數臭穢不可當上<lb/>
　下㡬二十里無間㫁乃北以二月六日載奉使栁岳洪<lb/>
雷震併輜重俱北稽家荘擊其前高郵擊其腰北大䘮<lb/>
敗柳岳死焉洪雷震今在高郵見說北入江淮惟此戰<lb/>
我師大勝<lb/>
一日經行白骨堆中流失柁爲心摧海陵棹子長狼顧水<lb/>
<pb n="KR4d0365_SBCK_013-47a"/>
有船來歩馬來<lb/>
是日經行戰塲四顧閴然棹人心恙長恐灣頭有人出<lb/>
來又恐岸上有馬來趕正荒急間偶然柂拆整柂良乆<lb/>
危哉險哉<lb/>
小泊稽荘月正弦荘官驚問是何船今朝哨馬灣頭出正<lb/>
在青山大路邉<lb/>
自高郵至稽家荘方有一團人家以水爲寨綂制官稽<lb/>
聳其子德潤請鄕舉其姪昌其舘客莆田人林希驥字<lb/>
千里林孔時字願學皆銳意於事功者稽設醴甚至云<lb/>
　今早報灣頭馬出到城子河邉不與之相遇公福人也<lb/>
<pb n="KR4d0365_SBCK_013-47b"/>
　爲之嗟嘆不置願學同德潤送予至㤗州<lb/>
　　　稽荘即事<lb/>
乃心王室故日夜奔南征蹈險寜追悔懐忠莫見明鴈聲<lb/>
連水逺山色與天平枉作窮途哭男兒付死生<lb/>
　　　㤗州<lb/>
　予至海陵問程趍通州凡三百里河道北與冦出沒其<lb/>
　間真畏途也<lb/>
覊臣家萬里天目鍳孤忠心在坤維外身游坎窞中長淮<lb/>
行不㫁苦海望無窮晩鵲傳佳好通州路已通<lb/>
　　　卜神<lb/>
<pb n="KR4d0365_SBCK_013-48a"/>
通州三百里茅葦也還無胡騎虎出沒山鼯鬼嘯呼王陽<lb/>
懐畏道阮籍淚窮途人物中興骨神明爲國扶<lb/>
　　　旅懐<lb/>
北去通州號畏途固應孝子爲回車海陵若也容覊客謄<lb/>
買菰蒲且寄居<lb/>
天地雖寛靡所容長淮誰是主人翁江南父老還相念只<lb/>
欠一㠶東海風<lb/>
昨夜分明夣到家飄颻依舊客天涯故園門掩東風老無<lb/>
限杜䳌啼落花<lb/>
　　　懐則堂實堂<lb/>
<pb n="KR4d0365_SBCK_013-48b"/>
　二先生於予厚予之惓惓於二先生知二先生亦惓惓<lb/>
　於予也<lb/>
白頭北使駕雙韉沙闊天長涙曉煙中夜想應發深省故<lb/>
人南北地行僊<lb/>
　　　貴卿<lb/>
貴卿與予同患難自二月晦至今日無日不與死爲鄰<lb/>
　平生交游舉目何在貴卿真吾異姓兄弟也<lb/>
天高併地逈與子獨牢愁初作燕齊客今爲淮海游半生<lb/>
誰俯仰一死共沉浮我視君年長相看比惠州<hi>惠州予弟璧也</hi>
　　　憶大夫人<lb/>
<pb n="KR4d0365_SBCK_013-49a"/>
三生命孤苦萬里路酸辛屢險不一險無身復有身不忘<lb/>
聖天子㡬負大夫人定省今何處新來夣寐頻<lb/>
　　　即事<lb/>
痛哭辭京闕㣲行訪海門乆無鷄可聽新有虱堪捫白髪<lb/>
應多長蒼頭少有存但令身未死随力報乾坤<lb/>
　　　紀閑<lb/>
九十春光好周流人鬼關人情輕似土世路險於山俯仰<lb/>
經行處死生談笑間近時最難得旬日海陵閑<lb/>
　　　聲苦<lb/>
萬死奔波落一生飄零淮海命何輕近來學得趙清獻呌<lb/>
<pb n="KR4d0365_SBCK_013-49b"/>
苦時時數十聲<lb/>
　　　即事<lb/>
船隻時間鎻城孤日閉關驚心常有馬極目柰無山出路<lb/>
相傳險行<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>愈覺慳歸心風絮亂無柰一身閑<lb/>
　　　發海陵<lb/>
　自二月十一日海陵登舟連日候伴問占苦不如意㑹<lb/>
　通州六交自維揚回有弓箭可仗遂以孤舟於二十一<lb/>
　日早徑發十里驚傳馬在塘灣亟回晚乃觧䌫前途吉<lb/>
　㐫未可知也<lb/>
自海陵來向海安分明如渡鬼門關若将九折回車看倦<lb/>
<pb n="KR4d0365_SBCK_013-50a"/>
鳥何年可得還<lb/>
　　　聞馬<lb/>
　二十一夜宿白蒲下十里忽五更通州下文字馳舟而<lb/>
　過報吾舟云馬來來於是速張㠶去荒迫不可言二十<lb/>
三日幸逹城西門鎻外越一日聞吾舟過海安未逺即<lb/>
有馬至縣使吾舟遲發一時頃巳爲囚虜矣危哉<lb/>
過海安來柰若何舟人去後馬臨河若非神物扶忠直世<lb/>
上未應僥倖多<lb/>
　　　如臯<lb/>
　如臯縣隷有㤗州朱省二者受北命爲宰率其民桔道<lb/>
<pb n="KR4d0365_SBCK_013-50b"/>
　路予不知而過之旣有聞爲之驚嘆<lb/>
雄狐假虎之林臯河水腥風接海濤行客不知身世險一<lb/>
窓春夣送輕舠<lb/>
　　　聞諜<lb/>
　予旣不爲制鉞所容行至通州得諜者云鎮江府走了<lb/>
文相公許浦一路有馬來捉聞之悚然爲賦此<lb/>
北來追騎滿江濵那更元戎按劍嗔不是神明扶正直淮<lb/>
頭何處可安身<lb/>
　　　哭金路分應<lb/>
金應以筆札徃來吾門二十年性烈而知義不爲下流<lb/>
<pb n="KR4d0365_SBCK_013-51a"/>
　去年從予勤王𥙷兩武資今春時授承信郎東南第六<lb/>
　正將贑州駐劄及予使北轉三官授江南西路兵馬都<lb/>
　監贑州駐劄予之北行也人情莫不觀望僚從皆散雖<lb/>
　親僕亦逃去惟應上下相随更歴險難奔波數千里以<lb/>
　爲當然盖委身以從死生休戚俱爲一人者至通州住<lb/>
　十餘日矣閏月五日忽伏枕命醫三四熱病増劇至十<lb/>
　一日午氣絶予哭之痛其歛也以随身衣服其棺如常<lb/>
　翌日塟西門雪窖邉棺之上排七小釘又以一小板片<lb/>
　覆於七釘之上以爲記不敢求備者邉城無主恐貽身<lb/>
　後之禍異時遇便取其骨歸塟廬陵而後死者之目可<lb/>
<pb n="KR4d0365_SBCK_013-51b"/>
　閉也傷哉傷哉爲賦二詩焚其墓前<lb/>
我爲吾君役而從乃主行險夷寜異趣休戚與同情遇賊<lb/>
能無死尋醫劇不生通州一丘土相望淚如傾<lb/>
明朝吾渡海汝魄在它鄕六七年華短三千客路長招魂<lb/>
情黯黯歸骨事茫茫有子應年長平生不汝忘<lb/>
卷之四<lb/>
　　　懐楊通州<lb/>
江波無柰暮雲隂一片朝宗只此心今日海頭覔船去始<lb/>
知百煉是精金<lb/>
喚渡江沙眼欲枯覊臣中道落﨑嶇乗船不管千金購漁<lb/>
<pb n="KR4d0365_SBCK_013-52a"/>
父真成大丈夫<lb/>
范叔西來變姓名綈𫀆曽感故人情而今未識春風靣傾<lb/>
盖江湖話一生<lb/>
仲連義不帝西秦㧞宅逃來住海濵我亦東尋煙霧去扶<lb/>
桑影裏看金輪<lb/>
　　　海船<lb/>
　海船與江船不同自狄難以來從淮入浙者必由海而<lb/>
　通爲孔道也由是海船發盡適三月間方有台州三薑<lb/>
　船至巳爲曹大監鎮所雇通州有下文字自定回張少<lb/>
　保恰予之以一船亦是三月方到岸而予適來楊守遂<lb/>
<pb n="KR4d0365_SBCK_013-52b"/>
　以此舟送予與曹大監俱南向使有薑船而無張少保<lb/>
　一舟予不能行有張少保而無薑船予又無伴不我先<lb/>
　後適有邂殆神施鬼設而至也<lb/>
海上多時㫁去舟公來容易渡南州子胥江上逢漁父莫<lb/>
是神明遣汝否<lb/>
　　　發通州<lb/>
予萬死一生得至通州幸有海船以濟閏月十七日發<lb/>
　城下十八日宿石港同行有曹大監鎮兩舟徐新班廣<lb/>
壽一舟舟中之人有識予者<lb/>
孤舟漸漸脫長淮星斗當空月照懐今夜分明棲海角未<lb/>
<pb n="KR4d0365_SBCK_013-53a"/>
應便道是天涯<lb/>
白骨叢中過一春東將入海避風塵姓名變盡形容改猶<lb/>
有天涯相識人<lb/>
淮水淮山阻且長孤臣性命寄何鄕只從海上尋歸路便<lb/>
是當年不死方<lb/>
　　　石港<lb/>
王陽真畏道季路漸知津山鳥喚醒客海風吹黒人乾坤<lb/>
萬里夣烟雨一年春起看扶桑曉紅黄六六鱗<lb/>
　　賣魚灣<lb/>
　賣魚灣去石港十五里許是日曹大監膠舟候潮方能<lb/>
<pb n="KR4d0365_SBCK_013-53b"/>
　退<lb/>
風起千灣浪潮生萬頃沙春紅堆蟹子晚白結塩花故國<lb/>
何時訊扁舟到處家狼山青兩點極目是天涯<lb/>
　　　即事<lb/>
　宿賣魚灣海潮至漁人随潮而上買魚者邀而即之魚<lb/>
甚平<lb/>
飄蓬一葉落天涯潮濺青紗日未斜好事官人無勾當呼<lb/>
童上岸買青鰕<lb/>
　　　北海口<lb/>
　淮海本東海地於東中云南洋北洋北洋入山東南洋<lb/>
<pb n="KR4d0365_SBCK_013-54a"/>
　入江南人趍江南而經北洋者以楊子江中渚沙爲北<lb/>
　所用故經道於此復轉而南盖遼繞數千里云<lb/>
滄海人間别一天只容漁父釣蒼煙而今蜃起樓臺處亦<lb/>
有北來蕃漢船<lb/>
　　　出海<lb/>
　二十一夜宿宋家林㤗州界二十二日出海洋極目皆<lb/>
　水水外惟天大哉觀乎<lb/>
一團蕩漾水晶盤四畔青天作䕶䦨著我扁舟了無礙分<lb/>
明便作混淪看<lb/>
水天一色玉空明便似乗槎上大清我愛東坡南海句兹<lb/>
<pb n="KR4d0365_SBCK_013-54b"/>
游竒絶冠平生<lb/>
　　　漁舟<lb/>
　二十八日乗風行入通州海門界午抛泊避潮忽有十<lb/>
　八舟上風冉冉而來疑爲暴客四船戒嚴未㡬交語而<lb/>
　退是役也非應對足以禦侮即爲魚矣危乎殆哉<lb/>
一陣飛㠶破碧烟児郎驚餌理弓弦舟中自信婁師德海<lb/>
上誰知魯仲連初謂悠揚真賊艦後聞欵乃是漁船人生<lb/>
漂泊多磨折何日山林清晝眠<lb/>
　　　楊子江<lb/>
自通州至楊子江口兩潮可到爲避渚沙及許浦顧諸<lb/>
<pb n="KR4d0365_SBCK_013-55a"/>
從行者故繞去出北海然後渡楊子江<lb/>
㡬日随風北海游回從楊子大江頭臣心一片鎡針石不<lb/>
指南方不肯休<lb/>
　　　使風<lb/>
渺渺茫茫逺愈㣲乗風日夜趂東歸半醒半困模糊處一<lb/>
似醉中騎馬飛<lb/>
　　　蘇州洋<lb/>
一葉漂摇楊子江白雲盡處是蘇洋便如伍子當年苦只<lb/>
少行頭寳劍装<lb/>
　　　過楊子江心<lb/>
<pb n="KR4d0365_SBCK_013-55b"/>
大海中一條自楊子江直上淡者是此乃長江盡處横<lb/>
　約百二十里吾舟乗風過之一時即醎水<lb/>
渺渺乗風出海門一行淡水帶潮渾長江盡處还如此何<lb/>
日眠山看發源<lb/>
　　　入浙東<lb/>
　金鰲山在台州界高宗皇帝曽<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟于此寺藏御書四<lb/>
　明旣䧟不知天台存亡憂心如擣見於此詩<lb/>
厄運一百日危機九十遭孤蹤落虎口薄命付鴻毛漠漠<lb/>
長淮路茫茫巨海濤驚魂猶未定消息問金鰲<lb/>
　　　夜潮<lb/>
<pb n="KR4d0365_SBCK_013-56a"/>
雨惡風獰夜色濃潮頭如屋打孤蓬漂零行路丹心苦夣<lb/>
裏一聲何處鴻<lb/>
　　　亂礁洋<lb/>
自北海渡楊子江至蘇州洋其間最難得山僅得蛇山<lb/>
　洋山大小山數山而巳自入淛東山漸多入亂礁洋青<lb/>
　翠萬叠如畫圗中在洋中者或髙或低或大或小與水<lb/>
　相擊觸竒恠不可名状其在兩傍者如岸上山叢山實<lb/>
　則皆在海中非有畔際是日風小浪㣲舟行石間天巧<lb/>
捷出令人應接不暇殆神僊國也孤憤愁絶中爲之心<lb/>
廣目明是行爲不虚云<lb/>
<pb n="KR4d0365_SBCK_013-56b"/>
海山僊子國邂逅寄孤蓬萬象畫圖裏千崖玉界中風摇<lb/>
春浪軟礁激暮潮雄雲氣東南宻龍騰上碧空<lb/>
　　　夜走<lb/>
　舟入東海報者云前有賊船行十數里報如前望見十<lb/>
　餘舟張㠶噢口意甚惡梢人亟取靈山巖路避之一夕<lb/>
　摇船極其荒迫際曉幸得脫去<lb/>
鯨波萬里送歸舟倐忽驚心欲白頭何處赭衣操劍㦸同<lb/>
時黄㡌理兠䥐人間風雨真成夣夜半江山總是愁鴈蕩<lb/>
雙峯片雲隔明朝躡屩作清游<lb/>
　　　緑漪堂<lb/>
<pb n="KR4d0365_SBCK_013-57a"/>
　予自海舟登台岸至城門張氏家盖國初名將永德之<lb/>
　後主人號哲齋闢堂教子扁緑漪爲賦八句<lb/>
義方堂上看窓戸翠玲瓏硯裏雲壇月席間洪水風清聲<lb/>
随地到宜莭與天通庭玉森如笋干霄雨露功<lb/>
　　　過黄巖<lb/>
　予至淮即変姓名及天台境哲齋張爲予覔縁漪詩予<lb/>
　旣賦題云清江劉洙書此過黄巖寄二十字<lb/>
魏雎變張禄越蠡改陶朱誰料文山氏姓劉名是洙<lb/>
　　　至温州<lb/>
萬里風霜鬢巳絲飄零回首壮心悲羅浮山下雪來未楊<lb/>
<pb n="KR4d0365_SBCK_013-57b"/>
子江心月照誰秪謂虎頭非貴相不圖羝乳有歸期乗潮<lb/>
一到中川寺暗讀中興第二碑<lb/>
　　　長溪道中和張自山韻<lb/>
潮風連地吼江雨帶天流宫殿扄春仗衣冠鎻月遊傷心<lb/>
今北府遺恨古東洲王氣如川至龍興海上州<hi>東州常州也</hi>
夜静呉歌咽春深蜀血流向來蘇武節今日子長游海角<lb/>
雲爲岸江心石作洲丈夫竟何事底用泣神州<lb/>
　　　和自山<lb/>
　去年予䧟北自山自京寄詩時予巳南歸不及領今明<lb/>
　成誦追和作彼時語痛定思痛痛不可當<lb/>
<pb n="KR4d0365_SBCK_013-58a"/>
春晩傷爲客月明思見君我方慕蘇武誰復從田文龍背<lb/>
夾紅日鴈聲連白雲琶琵漢宫曲馬上不堪聞<lb/>
　　　林附祖<lb/>
　林附祖福州秀才去年三月四日在無錫道中忽爲數<lb/>
　酋擒去指爲文相公云你門年四十頭戴笠身着𫀆脚<lb/>
　穿黒靴文書上載了你門如何不是縛至京口辨驗然<lb/>
　後得釋附祖名元龍至南劍爲予言<lb/>
畫影圖形正捕風書生薄命入罝中胡兒一似冬烘眼錯<lb/>
認顔標作魯公<lb/>
　　　呈小村<lb/>
<pb n="KR4d0365_SBCK_013-58b"/>
　予自劍進汀小村過清流來迎不圖此生復相見<lb/>
萬里飄零命羽輕歸來喜有故人迎雷潜九地聲元在月<lb/>
暗千山魄再明疑是倉公回巳死恍如羊祜說前生夜䦨<lb/>
相對真成夣清酒浩歌雙劍横<lb/>
　　　二月晦<lb/>
　元年二月晦予從鎮江脫北難險阻艱難于今再見仲<lb/>
　春下澣追感堕淚八句<lb/>
塞上明妃馬江頭漁父船新讐誰共雪舊夣不堪圓遺恨<lb/>
常千古浮生又一年何時暮春者还我浴沂天<lb/>
　　　有感呈景山校書諸丈<lb/>
<pb n="KR4d0365_SBCK_013-59a"/>
北風吹春草陽烏日巳至天時豈云爽人事胡乃異三月<lb/>
方皇皇衣冠道如墜棟撓榱桷折木顛楨幹悴大者懐端<lb/>
憂燋頭求室燬小者嗟行役泥塗䟦其尾長平與新安露<lb/>
胔如櫛比賦分本爾殊適與天時值哲人處明夷致命以<lb/>
遂志但令守吾貞死生浩無愧<lb/>
　　　即事<lb/>
去年傷北使今日嘆南馳雲濕山如動天低雨欲垂征夫<lb/>
行未巳游子去何之正好王師出崆峒麥熟時<lb/>
　　　所懐<lb/>
世途嗟孔棘行役苦期頻良馬比君子清風來故人相看<lb/>
<pb n="KR4d0365_SBCK_013-59b"/>
千里月空負一年春便有桃源路吾當少避秦<lb/>
　　　自嘆<lb/>
草宿披宵露松餐立晚風亂離嗟我在艱苦有誰同祖逖<lb/>
關河志程嬰社稷功身謀百年事宇宙浩無窮<lb/>
　𥙷遺<lb/>
　　　題蘇武忠節圖<hi>有序</hi>
余在京口城外日夜求脫不得間謝村去平江欲逃又<lb/>
不果至鎮江事益急議趣真州余杜宻謀杜云事濟萬<lb/>
幸不幸謀泄當死死有怨乎余指心自誓云死靡悔且<lb/>
辦匙首事懼不濟挾以自殺杜云亦請以死自效於是<lb/>
<pb n="KR4d0365_SBCK_013-60a"/>
計遂定旣至真州城下問者群至告以余在鎮江走脫<lb/>
城子諸校皆出旣延入城苗守遂見語國事移時感慨<lb/>
流涕即徃住清邉堂時從亡者始至也引至直司捜身<lb/>
上所藏軍噐旣無他然後見信防閑嚴宻如此向使一<lb/>
疑字横於胸中閉門不納天地茫茫何所歸宿嘻其危<lb/>
哉苗守䄂出李龍眠畫漢蘇武忠節圗求余詠題撫卷<lb/>
凄凉浩氣憤發使人慷慨激烈有去國思君之念矣遂<lb/>
　賦三詩書于卷後時丙子三月二日也文天祥執筆于<lb/>
　清邉堂之寓舍<lb/>
忽報忠圗紀歳華東風吹淚落天涯蘇卿更有歸時國老<lb/>
<pb n="KR4d0365_SBCK_013-60b"/>
相兼無去後家烈士䘮元心不易逹人知命事何嗟生平<lb/>
愛覧忠臣傳不爲吾身亦䧟車<lb/>
獨伴羝羊海上遊相逢血淚向天流忠真巳向生前定老<lb/>
節湏從死後休不死未論生可喜雖生何恨死堪憂甘心<lb/>
賣國人何處曽識蘇公義膽不<lb/>
漠漠愁雲海戍迷十年何事望京師李陵罪在偷生日蘇<lb/>
武功成未死時鐡石心存無鏡變君臣義重與天期縱饒<lb/>
夜乆胡塵黒百煉丹心湼不緇<lb/>
文山先生全集卷之十三終<lb/>
<pb n="KR4d0365_SBCK_013-61a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_014-1a"/>
文山先生全集卷之十四　别集<lb/>
指南後録卷之一上<lb/>
　　　過零丁洋<lb/>
苦遭逢起一經干戈落落四周星山河破碎風抛絮身<lb/>
世飄揺雨打萍皇恐灘頭說皇恐零丁洋裏歎零丁人生<lb/>
自古誰無死留取丹心照汗青<lb/>
　上巳日張元帥令李元帥過船請作書招諭張少保投<lb/>
　拜遂與之言我自救父母不得乃教人背父母可乎書<lb/>
　此詩遺之李不能強持詩以逹張但稱好人好詩竟不<lb/>
　能逼<lb/>
<pb n="KR4d0365_SBCK_014-1b"/>
　　　元夕<lb/>
南海觀无夕兹遊古未曽人間大競渡水上小燒燈世事<lb/>
争强弱人情尚廢興孤臣腔血滿死不愧廬陵<lb/>
　　　懐趙清逸<lb/>
厓海真何地驅來坐戰塲家人半分合國事决存亡一死<lb/>
不足道百憂何可當故人髯似㦸起舞爲君傷<lb/>
　　　二月六日海上大戰國事不濟孤臣天祥坐北舟<lb/>
　　　中向南慟哭爲之詩曰<lb/>
長平一坑四十萬秦人歡欣趙人怨大風揚沙水不流爲<lb/>
楚者樂爲漢愁兵家勝負常不一紛紛干戈何時畢必有<lb/>
<pb n="KR4d0365_SBCK_014-2a"/>
天吏将明威不嗜殺人能一之我生之𥘉尚無疚我生之<lb/>
後遭陽九厥角稽首併二州正氣掃地山河羞身爲大臣<lb/>
義當死城下師盟愧牛耳間關歸國洗日光白麻重宣不<lb/>
敢當岀師三年勞且苦只尺長安不得覩非無虓虎士如<lb/>
林一日不戈爲人擒樓船千艘下天角兩雄相遭争奮搏<lb/>
古來何代無戰争未有鋒蝟交滄𬈑遊兵日來復日徃相<lb/>
持一月爲鷸蚌南人志欲扶崑崙北人氣欲黄河吞一朝<lb/>
天昏風雨惡炮火雷飛箭星落誰雌誰雄頃刻分流屍漂<lb/>
血洋水渾昨朝南船滿厓海今朝只有北船在昨夜兩邊<lb/>
桴皷鳴今朝船船鼾睡聲北兵去家八千里椎牛釃酒人<lb/>
<pb n="KR4d0365_SBCK_014-2b"/>
人喜惟有孤臣雨淚垂㝠㝠不敢向人啼六龍杳靄知何<lb/>
䖏大海茫茫隔煙霧我欲借劍斬佞臣黄金横帶爲何人<lb/>
　　　又六噫<lb/>
飈風起兮海水飛噫文武盡兮火德㣲噫鷹鸇相擊兮靡<lb/>
所施噫鴻鵠欲舉兮将安歸噫櫂歌中流兮任所之噫獨<lb/>
抱春秋兮莫我知噫<lb/>
　　　言志<lb/>
九垠化爲魅億醜俘爲虜既不能變姓名卒於呉又不能<lb/>
髠鉗奴於魯逺引不如四皓翁髙蹈不如仲連父㝠鴻堕<lb/>
矰繳長鯨䧟網罟鷃燕上下争誰何螻蟻等閑相爾汝狼<lb/>
<pb n="KR4d0365_SBCK_014-3a"/>
籍山河歲云杪飄零海角春重暮百年落落生涯盡萬里<lb/>
遥遥行役苦我生不辰逢百罹求仁得仁尚何語一死鴻<lb/>
毛或㤗山之輕之重安所䖏婦女低頭守巾幗男兒嚼齒<lb/>
吞刀鋸殺身慷慨猶易免取義從容未輕許仁人志士所<lb/>
植立横絶地維屹天柱以身狥道不苟生道在光明照千<lb/>
古素王不作春秋廢獸蹄鳥跡交中土閏位適在三七間<lb/>
禮樂終當属真主李陵衛律罪通天遺臭至今使人吐種<lb/>
瓜東門不可得暴骨匈奴固其所平生讀書爲誰事臨難<lb/>
何憂復何懼巳矣夫易簀不必如曽參結纓猶當效子路<lb/>
　　　南海<lb/>
<pb n="KR4d0365_SBCK_014-3b"/>
朅來南海上人死亂如麻腥浪拍心碎颷風吹鬢華一山<lb/>
還一水無國又無家男子千年志吾生未有涯<lb/>
　　有感<lb/>
海闊龍深蟄山空鳥雜鳴花随春共去雲與水俱行壯士<lb/>
千年志征夫萬里程夜凉㸔星斗何䖏是攙槍<lb/>
　　　張元帥謂予國巳亡矣殺身以忠誰復書之予謂<lb/>
　　　啇非不亡夷齊自不食周粟人臣自盡其心豈論<lb/>
　　　書與不書張爲改容因成一詩<lb/>
高人名若凂烈士死如歸智㓕猶吞炭啇亡正採薇豈因<lb/>
徼後福其肯蹈危機萬古春秋義悠悠雙淚揮<lb/>
<pb n="KR4d0365_SBCK_014-4a"/>
　　登樓<lb/>
茫茫地老與天荒如此男兒鐡石腸七十日來浮海道三<lb/>
千里外望江郷高鴻尚覺心期闊蹇馬何堪脚跡長獨自<lb/>
登樓時柱頰山川在眼淚浪浪<lb/>
　　　海上<lb/>
天邊青鳥逝海上白鷗馴王濟非癡叔陶潜豈醉人得官<lb/>
須報國可隱即逃秦身事盖棺定挑燈看劍頻<lb/>
　　　贑州<lb/>
滿城風雨送凄凉三四年前此戰塲遺老猶應愧蜂蟻故<lb/>
交巳乆化豺狼江山不改人心在宇宙方來事㑹長翠玉<lb/>
<pb n="KR4d0365_SBCK_014-4b"/>
樓前天亦泣南音半夜落滄浪<lb/>
指南後録卷之一下<lb/>
　　　岀廣州第一宿<lb/>
越王䑓下路搔首歎萍蹤城古都招水山髙易得風皷聲<lb/>
殘雨後塔影暮林中一様連營火山同河不同<lb/>
　　　英德道中<lb/>
海近山如沃杼深屋半蕪乾坤正風雨軒冕總泥途自歎<lb/>
鳶肩薄誰憐鶴影孤少年狂不醒夜夜夣伊吾<lb/>
　　　晚渡<lb/>
青山圍萬疊流落此何邦雲静龍歸海風清馬渡江汲灘<lb/>
<pb n="KR4d0365_SBCK_014-5a"/>
供茗椀編竹當蓬窓一井沙頭月覊鴻共影雙<lb/>
　　　珊瑚吟<lb/>
南方有珍禽鳴聲天下竒毛羽黒如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>兩臉凝璚脂燕趙<lb/>
佳公子籠檻以自随童子重丁寜飲食必以時将獻上林<lb/>
苑來巢萬年枝待之豈少恩不免加縶維珊瑚真珊瑚碎<lb/>
琢良自悲中原寒氣深風土非所宜<lb/>
　　　和中甫端午韻不依次<lb/>
黄茅古道外羸馬發南州有客嗤齊魯何人念楚囚歲年<lb/>
付流水風雨滿滄洲手把菖蒲看黒頭非所求<lb/>
　　　又呈中齋<lb/>
<pb n="KR4d0365_SBCK_014-5b"/>
風雨羊腸道飄零萬死身牛兒朝共載木客夜爲隣庾子<lb/>
江南夣蘇郎海上貧悠悠㸔晚渡誰是濟川人<lb/>
　　　又<lb/>
萬里論心晚相看慰亂離丹成俄巳化璧碎尚無緇禾黍<lb/>
西原夣川原落日悲斯文今巳矣來世以爲期<lb/>
　　竹間<lb/>
倦來聊歇馬随分此青山流水竹千箇清風沙一灣乾坤<lb/>
醒醉裏身世有無間客路真希絶浮生半日閑<lb/>
　　　越王䑓<lb/>
登臨我向亂離來落落千年一越䑓春事暗随流水去潮<lb/>
<pb n="KR4d0365_SBCK_014-6a"/>
聲空逐暮天廻煙横古道人行少月堕荒村鬼哭哀莫作<lb/>
楚囚愁絶㸔舊家歌舞此㗸盃<lb/>
　　　南華山<lb/>
北行近千里迷復忘西東行行至南華忽忽如夣中佛化<lb/>
知㡬塵患乃與我同有形終歸㓕不㓕惟真空笑㸔曹溪<lb/>
水門前坐松風<hi>六祖禪師真身盖數百年矣爲亂兵刲其心肝乃知有患難佛不免况人乎</hi>
　　　南安軍<lb/>
梅花南北路風雨濕征衣出嶺誰同出歸郷如不歸山河<lb/>
千古在城郭一時非饑死真吾志夣中行採薇<lb/>
　　　黄金市<lb/>
<pb n="KR4d0365_SBCK_014-6b"/>
閉蓬絶粒始南州我過青山欲首丘廵逺應無兒女態夷<lb/>
齊肯作稻粱謀人間早見黃金市天上猶遲白玉樓先子<lb/>
神遊今二紀夣中揮淚濺松楸<lb/>
　　萬安縣<lb/>
青山曲折水天平不是南征是北征舉世更無廵逺死當<lb/>
年誰道甫申生遥知嶺外相思䖏不見灘頭皇恐聲傳語<lb/>
故園猿鶴好夣回江路月風清<lb/>
　　　㤗和<lb/>
書生曽擁碧油幢耻與群兒共竪降漢節㡬回登快閣楚<lb/>
囚今度過澄江丹心不改君臣誼清淚難忘父母邦惟有<lb/>
<pb n="KR4d0365_SBCK_014-7a"/>
郷人知我瘦下帷絶粒坐蓬窓<lb/>
　　蒼然亭<lb/>
風打船頭繋夕陽亭前老子舊胡床青牛過去關山動白<lb/>
鶴歸來城郭荒忠節風流落塵土英雄遺恨滿滄浪故園<lb/>
水月應無恙江上新松㡬許長<lb/>
　　　别里中諸友<lb/>
青山重回首風雨暗啼猿楊柳溪頭釣梅花石上尊故人<lb/>
無復見烈士尚誰言長有歸來夣衣冠滿故園<lb/>
　　　發吉州<lb/>
巳卯六月𥘉一日蒼然亭下楚囚立山河顛倒紛雨泣巳<lb/>
<pb n="KR4d0365_SBCK_014-7b"/>
亥七夕此何夕煌煌斗牛劍光濕戈鋋彗雲雷電撃三百<lb/>
餘年火爲德須臾風雨天地黒皇綱解紐地維折妾婦偷<lb/>
生自爲賊英雄扼腕怒鬚赤貫日血忠死窮北首陽風流<lb/>
落南國正氣未亡人未息青原萬丈光赫赫大江東去日<lb/>
夜白<lb/>
　　　臨江軍<lb/>
江岸今多嚙城居昔屢焚市人半傖父豎子亦将軍蛟哭<lb/>
金洲雨猿啼玉觀雲周卽墳土上回首淚成㾗<lb/>
　予始至南安即絶粒爲告祖檷文别諸友詩遣孫禮取<lb/>
　黄金市登岸馳歸約六月二日復命於吉城下予以心<lb/>
<pb n="KR4d0365_SBCK_014-8a"/>
　事白諸幽明即瞑目長徃含笑入地矣乃水盛風駛前<lb/>
　一日逹廬陵孫禮期不至予且行忍死以待垂至豐城<lb/>
　忽有見孫禮於他舟乃悟竟不曾徃爲之痛哭流涕暮<lb/>
　始見主者取孫禮還舟明早遂送之豐城縣縱其自便<lb/>
　追之不可及矣予至是不食巳八日若無事然私念死<lb/>
　廬陵不失爲首丘今使命不逹委身荒江誰知之者盍<lb/>
　少湏臾以就義乎復飲食如𥘉昔讀左傳申包胥哭秦<lb/>
　庭七日勺飲不入口亦不聞有它乃知饑踣西山非一<lb/>
　朝之積也予甞服腦子二兩不死絶食八日又不死竟<lb/>
　不暁其何如從者七人或逃或死或逐今僅存一人曰<lb/>
<pb n="KR4d0365_SBCK_014-8b"/>
劉榮楚囚之况宜哉<lb/>
　　隆興府<lb/>
半生㡬度此登臨流落而今雪滿簮南浦不知春巳晚西<lb/>
山但覺日𥘉隂誰憐龜鶴千年語空負鵬　萬里心無限<lb/>
故人簾雨外夜深如有廣陵音<lb/>
　　湖口<lb/>
江湖一都㑹宇宙㡬興亡走馬蘆林外買魚茅舎傍南人<lb/>
撑快槳北客坐危檣江水交岷水東流日夜長<lb/>
　　安慶府<lb/>
風雨宜城路重來白髪新長江還有險中國自無人梟傹<lb/>
<pb n="KR4d0365_SBCK_014-9a"/>
蕃遺育鱣鯨蟄怒鱗泊船休上岸不忍見遺民<lb/>
　　　池州<lb/>
五老湖光逺九華山色昏南冠前進士北部故将軍芳草<lb/>
江頭路斜陽郭外村匆匆十年夣故國黯銷魂<lb/>
　　魯港<lb/>
方誇金塢築豈料玉床揺國躰真三代江流舊六朝鞭投<lb/>
䏻㡬日瓦解不崇朝千古燕山恨西風捲怒潮<lb/>
　　　采石<lb/>
不上峩眉二十歳重來爲堕山河淚今人不見虞允文古<lb/>
人曾有樊若水長江闊䖏平如驛况此介然衣帶窄欲從<lb/>
<pb n="KR4d0365_SBCK_014-9b"/>
謫仙捉月去安得然犀照神物<lb/>
　　　建康<lb/>
金陵古㑹府南渡舊陪京山勢猶盤礴江流巳変更徤兒<lb/>
徙幽土新鬼哭䑓城一片清溪月偏扵客有情<lb/>
　　　金陵驛<lb/>
草合離宫轉夕睴孤雲飄泊復何依山河風景元無異城<lb/>
郭人民半巳非滿地蘆花和我老舊家燕子傍誰飛從今<lb/>
别却江南日化作啼䳌帶血歸<lb/>
萬里金甌失壯圖衮衣顛倒落泥塗空流杜宇聲中血半<lb/>
脫驪龍頷下鬚老去秋風吹我惡夣回寒月照人孤千年<lb/>
<pb n="KR4d0365_SBCK_014-10a"/>
成敗俱塵土消得人間說丈夫<lb/>
　　　懐忠襄<lb/>
平生王佐心世運蹈衰末齊虜誰復封楚囚詎當脫金陵<lb/>
雖懐古尚友在風烈褒忠侈遺廟夫子我先逹<lb/>
　　　早秋<lb/>
隻影飄零天一涯千秋揺落欲何之朝㸔帶緩方嫌瘦夜<lb/>
怯衾單始覺衰眼裏㳺從驚死别夣中兒女慰生離六朝<lb/>
無限江山在搔首斜陽獨立時<lb/>
　　　睡起<lb/>
堂堂孤影起聞鷄風起高楼皷角悲江海無情遊子倦歳<lb/>
<pb n="KR4d0365_SBCK_014-10b"/>
年如夣美人遲平生管鮑成何事千古夷齊在一時坐乆<lb/>
日斜庭木落浮雲㓕沒漏朝曦<lb/>
　　　中秋<lb/>
不教收骨瘴江邊驅向胡沙着去鞭舊奪宫𫀆空獨歩新<lb/>
食官飯飽孤眠客程恰與秋天半人影何如月倍圓猶是<lb/>
江南佳麗地徘徊把酒看蒼天<lb/>
　　　南康軍和東坡酹江月<lb/>
廬山依舊凄凉䖏無限江南風物空翠晴嵐浮汗漫還障<lb/>
天東半壁鴈過孤峯猿歸老嶂風急波翻雪乾坤未歇地<lb/>
靈尚有人傑堪嗟飄泊孤舟河傾斗落客夣催明發南浦<lb/>
<pb n="KR4d0365_SBCK_014-11a"/>
閒雲連草樹回首旌旗明㓕三十年來十年一過空有星<lb/>
星髪夜深愁聴胡笳吹徹寒月<lb/>
　　　和中齋韻<hi>過吉作</hi>
功業飄零五丈原如今局促傍誰轅侻首北去明妃淚啼<lb/>
血南飛望帝魂骨肉凋殘唯我在形容変盡只聲存江流<lb/>
千古英雄恨蘭作行舟柳作樊<lb/>
　　　再和<lb/>
見說黄沙接五原飄零隻影向南轅江山有恨銷人骨風<lb/>
雨無情断客魂淚似空花千點落鬢如碩果数根存肉飛<lb/>
不起真堪歎江水爲籠海作樊<lb/>
<pb n="KR4d0365_SBCK_014-11b"/>
　　　和友人<lb/>
落落南冠過故都近來我意亦忘吾騎來驛馬身如寄遣<lb/>
去家書宇亦無景伯未囚先立後嵇康縱死不爲孤江南<lb/>
只有歸來夣休問田園蕪不蕪<lb/>
　　　驛中言别友人<lb/>
水天空闊恨東風不借世間英物蜀鳥吴花殘照裏忍見<lb/>
荒城頽壁銅雀春情金人秋淚此恨慿誰雪堂堂劍氣斗<lb/>
牛空認竒傑那信江海餘生南行萬里属扁舟齊發正爲<lb/>
鷗盟留醉眼細㸔濤生雲㓕䁛柱吞嬴回旗走懿千古衝<lb/>
冠髮伴人無寐秦淮應是孤月<lb/>
<pb n="KR4d0365_SBCK_014-12a"/>
　　和<lb/>
乾坤䏻大筭蛟龍元不是池中物風雨牢愁無着䖏那更<lb/>
寒䖝四壁横槊題詩登樓作賦萬事空中雪江流如此方<lb/>
來還有英傑堪笑一葉飄零重來淮水正凉風新發鏡裏<lb/>
朱顔都変盡只有丹心難㓕去去龍沙向江山回首青山<lb/>
如髪故人應念杜䳌枝上殘月<lb/>
　　　懐中甫<hi>時中甫以病留金陵天慶觀</hi>
乆要何落落末路重依依風雨連兵幕泥塗滿客衣人間<lb/>
龍虎変天外燕鴻違死矣煩公傳北方人是非<lb/>
　　　行宫<hi>中齋日</hi>
<pb n="KR4d0365_SBCK_014-12b"/>
十里宫墻一聚塵天津晚過客愁新花啼杜宇歸來血樹<lb/>
掛蒼龍脫去鱗福德儻存終有晋秣陵未改巳無秦秋風<lb/>
禾黍空南北見說銅駝㑹笑人<lb/>
恠底秦淮一水長㡬多客淚洒斜陽江流本是限南北地<lb/>
氣何曾减帝王䑓沼漸荒基歷落鶯花猶在意凄凉青天<lb/>
畢竟有情否舊月東來失女墻<lb/>
　　　廣齋謂柳和王昭儀滿江紅韻惜未之見爲賦一<lb/>
　　　闋<hi>中齋作</hi>
王母仙桃親曾醉九重春色誰信道鹿㗸花去浪翻鰲闕<lb/>
眉鎻嬌娥山宛轉䯻梳堕馬雲欹側恨風沙吹透漢宫衣<lb/>
<pb n="KR4d0365_SBCK_014-13a"/>
餘香歇○䨘裳散庭花㓕斜陽燕應難說想春深銅雀夣<lb/>
殘啼血空有琵琶傳岀塞更無環佩鳴歸月又争知有客<lb/>
夜悲歌壼𫾣缺<lb/>
　　　和王夫人滿江紅韻以庶㡬后山妾薄命之意<lb/>
燕子樓中又捱過㡬畨秋色相思䖏青年如夣乗鸞仙闕<lb/>
肌玉暗銷衣帶緩淚珠斜透花鈿側最無端蕉影上窓紗<lb/>
青燈歇○曲池合高䑓㓕人間事何堪說向南陽阡上滿<lb/>
襟清血世態便如翻覆雨妾身元是分明月笑樂昌一叚<lb/>
好風流菱花缺<lb/>
　　　代王夫人作<lb/>
<pb n="KR4d0365_SBCK_014-13b"/>
試問琵琶胡沙外怎生風色最苦是姚黄一朶移根仙闕<lb/>
王母<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>䦨璚宴罷仙人淚滿金盤側聴行宫半夜雨淋鈴<lb/>
聲聲歇○彩雲散香塵㓕銅駞恨那堪說想男女慷慨嚼<lb/>
穿齦血回首昭陽離落日傷心銅雀迎新月筭妾身不願<lb/>
似天家金甌缺<lb/>
　　　王夫人詞<lb/>
太液芙蓉全不是舊時顔色甞記得恩承雨露玉堦金闕<lb/>
名播蘭簮妃后裏暈潮蓮臉君王側忽一朝鼙鼓掲天來<lb/>
繁華歇○龍虎散風雲㓕今古恨慿誰說顧山河百二涙<lb/>
流襟血驛舘夜驚塵土夣宮車曉轉關山月若嫦娥於我<lb/>
<pb n="KR4d0365_SBCK_014-14a"/>
肯相容從圓缺<hi>王夫人至燕題驛中云云中原傳誦惜末句少啇量</hi>
　　　浪淘沙<hi>中齋</hi>
踈雨洗天晴枕簟凉生井梧一葉做秋聲誰念客身輕似<lb/>
葉千里飄零○夣斷古䑓城月淡潮平便携酒訪新亭不<lb/>
見當時王謝宅煙草青青<lb/>
　　　東海集序<lb/>
東海集者友人客海南以來詩也海南詩而曰東海集者<lb/>
何魯仲連天下士友人之志也友人自爲舉子時巳大肆<lb/>
力於詩於諸大家皆甞登其門而渉其流其本贍其飬銳<lb/>
故所詣特深到余甞評其詩渾<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>有英氣鍜錬如自然美<lb/>
<pb n="KR4d0365_SBCK_014-14b"/>
則美矣猶未免有意於爲詩也自䘮亂後友人　其家避<lb/>
地遊官嶺海而全家燬於盗孤窮流落困䪺萬状然後崖<lb/>
山除禮部侍郎中且權直學士矣㑹南風不競御舟漂散<lb/>
友人倉卒蹈海者再爲北軍所鉤致遂不獲死以至于今<lb/>
凡十數年間可驚可愕可悲可憤可痛可悶之事友人備<lb/>
甞無所不至其慘戚感慨之氣結而不信皆於詩乎發之<lb/>
盖至是動乎情性自不能不詩杜子美䕫州柳子厚柳州<lb/>
以後文字也余與友人年相若又同里閈以斯文相好然<lb/>
平生落落不相及及居楚囚中而友人在行同患難者數<lb/>
月其自五羊至金陵所賦皆予目撃或相唱和時余坐金<lb/>
<pb n="KR4d0365_SBCK_014-15a"/>
陵驛無所作爲乃取友人諸詩筆之於書與相關者并附<lb/>
爲後之覧者因詩以見吾二人之志其必有感慨於斯巳<lb/>
卯七月壬申文天祥叙<lb/>
　　　送行中齋三首<lb/>
秋風晚正烈客衣早知寒把衣不能别更盡此日歡岀門<lb/>
一萬里風沙浩漫漫豈無兒女情爲君思汎瀾百年有時<lb/>
盡千載無餘觀明明君臣義公獨爲其難願持丹一寸冩<lb/>
入青琅玕㑹有撫卷人孤燈起長歎<lb/>
神龍蕩失水馴擾終未得威鳯雖在藪肯顧鷄䳱食所以<lb/>
古之人受變心不易亳鼎巳遷周西山竟肌瘠豫子身自<lb/>
<pb n="KR4d0365_SBCK_014-15b"/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>長弘血成碧何甞怨廢興而或二心跡堅白不在緇羔<lb/>
裘良自惜此誼公素明俗見或未識<lb/>
嗟予抱區區疇昔同里閈過從三十年知心不知靣零落<lb/>
忽重逢家亡市朝變惸惸蹈海餘踽踽南冠殿劇談泥塗<lb/>
際握手鞍馬倦依依斯文意苦恨十年晚魯仲偶不逢随<lb/>
世本非願靈胥目未抉端欲詣所見及兹萬里别一夕腸<lb/>
百轉余生諒須臾孤感横九縣庶㡬太尉事萬一中丞傳<lb/>
　此冊爲指南後録第一卷下第二卷起八月二十四日<lb/>
　發建康終歲除有感尚有零丁洋諸詩及後録本在惠<lb/>
　州合隷爲一卷而所恨者指南前録叙號存而詩巳不<lb/>
<pb n="KR4d0365_SBCK_014-16a"/>
完侍卽弟姑㩀所存本使不泯於世一聯半句使天下<lb/>
見之識其爲人即吾死無憾矣况篇帙之多乎歲在庚<lb/>
　辰正月二十日文山履善甫書<lb/>
　指南後録卷之二<lb/>
　　予後録詩以廣州至金陵爲第一卷今入淮以後爲<lb/>
　　第二卷云<lb/>
　　　發建康<hi>八月二十四日</hi>
賞心亭下路拍手唱吾歌樓外梁時塔城中秦氏河江山<lb/>
如夣耳天地柰愁何回首清溪曲長江一鴈過<lb/>
　　　江行有感<hi>二十五日</hi>
<pb n="KR4d0365_SBCK_014-16b"/>
蒲萄肥汗馬荆棘冷銅駞巫峽朝雲濕洞庭秋水波窮愁<lb/>
空突兀暗淚自滂沱莫恨吾生悞江東才俊多<lb/>
　　　真州驛<hi>二十七日</hi>
山川如識我故舊更無人俯仰干戈跡徃來車馬塵英雄<lb/>
遺筭晚天地暗愁新北首燕山路凄凉夜向晨<lb/>
　　　望楊州<lb/>
阮籍臨廣武杜甫登吹䑓高情發慷慨前人後人哀江左<lb/>
遘陽運銅駞化飛灰二十四橋月楚囚今日來<lb/>
　　　維楊驛<lb/>
三年别淮水一夕宿楊州南極山川古北風江海秋昭君<lb/>
<pb n="KR4d0365_SBCK_014-17a"/>
愁岀塞王粲怕登樓千載英雄淚如今况楚囚<lb/>
　　　過卲伯鎮<hi>二十八日</hi>
今朝車馬地昔日戰争場我有楊州鶴誰存卲伯棠一灣<lb/>
流水小數𤱔故城荒回首江南路青山斷夕陽<lb/>
　　　高郵懐舊<hi>二十九日</hi>
借問曾遊䖏高沙第㡬山潜行鷹攫道直上虎當關一命<lb/>
虚空裏三年瞬息間自憐今死晚何復望生還<lb/>
　　　發髙郵<hi>三十日</hi>
𥘉岀髙沙門輕舫逺城樓一水何曲折百年此綢繆北望<lb/>
渺無際飛鳥翔平疇寒蕪入荒落日薄行人愁行行行湖<lb/>
<pb n="KR4d0365_SBCK_014-17b"/>
曲萬頃涵清秋大風吹檣倒如盪彭蠡舟欲寄故郷淚使<lb/>
入長江流篙人爲我言此水通淮頭前與黄河合同作滄<lb/>
海漚踟蹰忽失意拭淚淚不收呉㑹日巳逺回首重悠悠<lb/>
馳驅梁趙郊壮士何離憂吾道乆矣東陸沈古神州我今<lb/>
戴南冠何異有北投不能裂肝腦直氣摩斗牛但願光岳<lb/>
合休明復啇周不使殊方魄終爲異物羞<lb/>
　　　寳應道中<lb/>
天闊搏南鴈淮途長北驅甘棠成傳舎細柳作康衢田海<lb/>
随時變山河徃日殊征𫀆共衮繡夜壁一燈孤<lb/>
　　　淮安軍<hi>九月一日</hi>
<pb n="KR4d0365_SBCK_014-18a"/>
楚州城門外白楊吹悲風纍纍死人塜死向鋒鏑中豈無<lb/>
匹婦冤定無萬夫雄中原在其北登城望何窮<lb/>
　　　過淮河宿闞石有感<lb/>
北征垂半年依依只南土今晨渡淮河始覺非故宇江郷<lb/>
巳無家三年一覊旅龍翔在何方乃我妻子所昔也無柰<lb/>
何忽巳置念慮今行日巳近使我涙如雨我爲綱常謀有<lb/>
身不得顧妻兮莫望夫子兮莫望父天長與地乆此恨極<lb/>
千古來生業縁在骨肉當如故<lb/>
　　　發淮安<hi>九月二日</hi>
九月𥘉二日車馬發淮安行行重行行天地何不寛烟火<lb/>
<pb n="KR4d0365_SBCK_014-18b"/>
無一家荒草青漫漫恍如泛滄海身坐玻瓈盤時時逢北<lb/>
人什伍扶征鞍云我戍江南當軍身属官北人適呉楚所<lb/>
憂地少寒江南有遊子風雪上燕山<lb/>
　　　小清口<hi>𥘉三日</hi>
乍見驚胡婦相嗟遇楚兵北來鴻鴈宻南去駱駞輕芳草<lb/>
中原路斜陽故國情明朝五十里錯做武陵行<lb/>
　　　桃源道中<hi>𥘉四日</hi>
漠漠地千里垂垂天四圍隔溪胡騎過傍草野鷄飛風露<lb/>
吹青笠塵沙薄素衣吾家白雲下都伴北人歸<lb/>
　　　桃源縣<lb/>
<pb n="KR4d0365_SBCK_014-19a"/>
清野百年乆中原千里賖火煙新聚落山水舊生涯種麥<lb/>
十𢾗𤱔誅茅千百家我來行正倦何䖏覔桃花<lb/>
　　　崔鎮驛<lb/>
萬里中原役北風天正凉黄沙漫道路蒼耳滿衣裳野闊<lb/>
人声小日斜駒影長解鞍身似夣遊子意茫茫<lb/>
　　　發崔鎮<hi>𥘉五日</hi>
髙鴈空秋興寒螿破暁眠淡烟白似海野水碧於天興廢<lb/>
嗟何及行蔵信自然南人乍騎馬北客半乗船<lb/>
　　　發宿遷縣<lb/>
夜夣入星槎曉行随斗柄衣暖露自乾鬢寒氷欲凝将軍<lb/>
<pb n="KR4d0365_SBCK_014-19b"/>
戴鐡笠壮士𫾣金鐙白眼睨青天我生不有命<lb/>
　　　中原<lb/>
中原方萬里明日是重陽桒棗人家近蓬蒿客路長引弓<lb/>
虚射鴈失馬爲尋羊見說今年旱青青麥又秧<lb/>
　　　望邳州<hi>𥘉六日</hi>
中原行㡬日今日纔見山問山在何䖏云在徐邳間邳州<lb/>
山徐州水項籍不還韓信死龍争虎闘不肯止煙草漫漫<lb/>
青萬里古來劉季號英雄樊崇至今巳千歲<lb/>
　　　徐州道中<hi>𥘉七日</hi>
彭城古官道日中十馬馳咫尺不見人撲靣黄塵飛白頭<lb/>
<pb n="KR4d0365_SBCK_014-20a"/>
漢王縞素師羙人燕罷項羽啼一時混戦四十萬天昏地<lb/>
黒睢水湄乃知大風揚沙失白晝自是地利非天時漢王<lb/>
倉皇問道西一兒一女嘻其危太公吕后去不歸爼上寕<lb/>
有生還時未央稱夀太上皇巍然女媧帝中闈終然富貴<lb/>
自有命造物顛倒真小兒<lb/>
　　　彭城行<hi>徐洲彭城縣</hi>
連山四圍合吕梁貫其中河南大都㑹故有項王宫晋牧<lb/>
連楊豫虎視北方雄唐時燕子楼風流張建封西望睢陽<lb/>
城只與汴水通大平黄楼賦尚能想遺風邇來百餘年正<lb/>
朔歸江東遺民死欲盡莾然狐兎叢我從南方來停驂撫<lb/>
<pb n="KR4d0365_SBCK_014-20b"/>
遺蹤故河蓄潢潦荒城翳秋蓬凄凉戯馬䑓憔悴巨佛峯<lb/>
滄海変桑田陵谷代不同朝爲朱門貴暮作行旅窮乗除<lb/>
信物理感慨繫所逢古來賢逹人一醉萬慮空如此獨巽<lb/>
何悲風逐征鴻<lb/>
　　燕子樓<lb/>
自别張公子婵姢不下樓遂令樓上燕百歲稱風流我遊<lb/>
彭城門來吊楚王闕問楼在何䖏城東草如雪蛾眉代不<lb/>
乏埋沒安足論因何張家妾名與山川存自古皆有死忠<lb/>
義長不沒但傳美人心不說美人色<lb/>
　　　戯馬䑓<lb/>
<pb n="KR4d0365_SBCK_014-21a"/>
九月𥘉九日客遊戯馬䑓黃花弄朝露古人花飛埃今人<lb/>
哀後人後人復今哀世事那可及淚落茱茰杯<lb/>
　　　發彭城<lb/>
今朝正重九行人意遲遲回首戯馬䑓野化發葳𬎼草埋<lb/>
范增塜雲見樊噲旗時節正如此道路将何之我愛陶淵<lb/>
明甲子題新詩白衣送酒來把菊卧東籬<lb/>
　　　沛歌<hi>山東藤山沛縣𥘉十日</hi>
秦世失其鹿豐沛發龍顔王侯與将相不岀徐濟間當時<lb/>
數公起四海王氣閑至今尚想見虹光照人寰我來千載<lb/>
下吊古淚如<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>白雲落荒草隱隱芒碭山黄河天下雄南<lb/>
<pb n="KR4d0365_SBCK_014-21b"/>
去不復還乃知盈虚故天道如循環盧王舊封地今日殺<lb/>
凾關<lb/>
　　　歌風䑓<lb/>
長陵有神氣萬歲光如虹有時風雪變魂魄來沛宫壮哉<lb/>
游子郷一覧萬宇空擊筑戒復隍帝業慎所終重瞳愛梁<lb/>
父此情豈不同錦衣絢行晝丈夫何淺中𬗟懐首丘意自<lb/>
足分雌雄尚惜覇心存慷慨懐勇功不見徃來事烹狥與<lb/>
蔵弓早知致兩生禮樂三代隆匹夫事巳徃安用責乃翁<lb/>
我來湯沐邑白楊吹悲風永言三侯章隱隱聞兒童葉落<lb/>
皆歸根飄零獨秋蓬登䑓共悽惻目之南飛鴻<lb/>
<pb n="KR4d0365_SBCK_014-22a"/>
　　　固陵道中三首<lb/>
九天雲下垂一雨作秋色塵埃化泥塗原野轉蕭瑟十里<lb/>
一雙堠孤兎卧荆棘見說數年來中州乍蘇息<lb/>
茅舎荒<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>舊固陵漢王城對楚王城徐州煙火連豐沛天<lb/>
下還來屋角争<lb/>
固陵城下兩龍争不見齊王來㑹兵勒取河山新分地項<lb/>
王之後到韓彭<lb/>
　　　發魚䑓<hi>十二日</hi>
晨炊發魚䑓碎雨飛撃靣團團四野周冥冥萬象變疑是<lb/>
江南山煙霧昏不見豈知此中原今古經百戰英雄化爲<lb/>
<pb n="KR4d0365_SBCK_014-22b"/>
土飛霧洒郊甸天寒日欲短游子淚如霰<lb/>
　　　自歎<lb/>
瑟瑟秋風悲烈烈寒氣驕蒲柳先巳零松栢何後凋天意<lb/>
重肅殺造物無不銷强弱有異禀憂患同一朝惟有南山<lb/>
石千載一岧嶤人苦不自足空羡王子喬<lb/>
　　　逺遊<lb/>
黃河流活活太行髙巍巍　山以東百　山以西鄒魯<lb/>
盛文獻燕趙多雄姿右摩㤗山碑左躡凾谷泥郟鄏吊周<lb/>
公曲阜拜宣尼或登廣武歎或上北邙悲平生㡬兩屐汗<lb/>
漫以爲期絶交天下士要爲男子竒呉㑹徧王業中原隔<lb/>
<pb n="KR4d0365_SBCK_014-23a"/>
遺黎安得與黄鶴比翼天上飛江河異風景撃楫感且欷<lb/>
陽運遘百六興否俄推移桒田変滄海楚囚発孔悲我本<lb/>
檻車客爲我解縶維青蠅附天驥萬里相追随人生尚行<lb/>
樂矧復新相知周道思下泉王風懐黍離富貴豈不願憂<lb/>
患那自持人命危且淺忽若朝露睎長恐折我軸中道欲<lb/>
差池去我父母邦我行且遅遅聽我逺遊曲寄我長相思<lb/>
　　　六歌<lb/>
有妻有妻出糟糠自少結髪不下堂亂離中道逢虎狼鳯<lb/>
飛翩翩失其凰将雛一二去何方豈料國破家亦亡不忍<lb/>
舎君羅𥜗裳天長地乆終茫茫牛女夜夜遥相望嗚呼一<lb/>
<pb n="KR4d0365_SBCK_014-23b"/>
歌兮歌正長悲風北來起徬徨<lb/>
有妹有妹家流離良人去後携諸兒北風吹沙塞草凄窮<lb/>
猿慘淡将安歸去年哭母南海湄三男一女同歔欷惟汝<lb/>
不在割我肌汝家零落母不知母知豈有瞑目時嗚呼再<lb/>
歌兮歌孔悲鶺鴒在原我何爲<lb/>
有女有女婉清揚大者學帖臨鍾王小者讀字声琅琅朔<lb/>
風吹衣白日黄一雙白璧委道傍鴈兒啄啄秋無梁随母<lb/>
北首誰人将鳴呼三歌兮歌愈傷非爲兒女淚淋浪<lb/>
有子有子風骨殊釋氏抱送徐卿雛四月八日摩尼珠榴<lb/>
花犀錢絡繡𥜗蘭湯百沸香似酥歘随飛電飄泥塗汝兄<lb/>
<pb n="KR4d0365_SBCK_014-24a"/>
十二騎鯨魚汝今知在三歲無嗚呼四歌兮歌以吁燈前<lb/>
老我明月孤<lb/>
有妾有妾今何如大者手将玉蟾蜍次者親抱汗血駒晨<lb/>
粧靚服臨西湖英英鴈落飄璚琚風花飛墜鳥嗚呼金莖<lb/>
沆瀣浮汙渠天摧地裂龍鳯殂美人塵土何代無嗚呼五<lb/>
歌兮歌欝紆爲尔遡風立斯須<lb/>
我生我生何不辰孤根不識桃李春天寒日短重愁人北<lb/>
風随我鉄馬塵𥘉憐骨肉鍾竒禍而今骨肉相憐我汝在<lb/>
北兮嬰我懐我死誰當收我骸人生百年何醜好黄梁得<lb/>
䘮俱草草嗚呼六歌兮勿復道出門一笑天地老<lb/>
<pb n="KR4d0365_SBCK_014-24b"/>
　　　發潭口<hi>十三日</hi>
吹靣北風來拂鬢堅氷至軒冕委道途衮繡易氊毳百年<lb/>
雜醜好始酧四方志浩歌激浮雲亭亭復攬轡羲馭㡬曽<lb/>
停誰當掃幽翳<lb/>
　　　新濟州<lb/>
借問新済州徐鄆兄弟國昔爲大河南今爲大河北垂雲<lb/>
隂萬里平原望不極百草盡枯死黃花自秋色時時見桒<lb/>
樹青青雜阡陌路上無人行煙火渺蕭瑟車轍分縱横過<lb/>
者臨岐泣積潦流交衢霜蹄破叢棘江南寒未深銅爐獸<lb/>
花赤爲知行路人鐡令衣裳<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
<pb n="KR4d0365_SBCK_014-25a"/>
　　　汶陽道中<hi>東平路汶陽縣十四日</hi>
積雨不肯霽行陸如渉川青氊纊我後白氊覆我前我欲<lb/>
正衣冠兩手如紏纒飛沫流𬒳靣代我泣涕漣鴻鴈紛南<lb/>
翔逰子北入燕平楚渺四極雪風迷逺天昔聞濟上軍又<lb/>
説汶陽田我今履其地吊古愴蒼煙男兒欲了事長虹射<lb/>
寒泉<lb/>
　　汶陽舘<lb/>
去歲营船隩今朝舘汶陽海空沙漠漠河廣草茫茫家國<lb/>
哀千古男兒慨四方老愧秋雨暗孤影照淋浪<lb/>
　　　自汶陽至鄆<hi>十五日</hi>
<pb n="KR4d0365_SBCK_014-25b"/>
渺渺中原道勞生歎百非風雨吹打人泥濘飛上衣目力<lb/>
去天短心事與時違夫子昔相魯侵疆自齊歸<lb/>
　　　來平舘<lb/>
憔悴江南客蕭條古鄆州雨聲連五日月色徹中流萬里<lb/>
山河夣千年宇宙愁欲鞭劉豫骨煙草暗荒丘<lb/>
　　　發鄆州喜晴<lb/>
烈風西北來萬竅號髙秋宿雲蔽層空浮潦迷中州行人<lb/>
苦沮洳道阻路且脩流澌𬒳鞍鐙飛沫綴衣裘昏鴉接趐<lb/>
落原野慘以愁城郭何蕭條閉戸寒颼颼中宵月色滿餘<lb/>
光散衾禂余子戒明發飛霧靄郊丘㣲見扶桒紅隱隱如<lb/>
<pb n="KR4d0365_SBCK_014-26a"/>
沉浮身遊大荒野海氣吹蜃樓須臾劃當空六合開沉幽<lb/>
千年厭顔色蒼翠光欲流大陽經天行大化不暫留輝光<lb/>
何曽㓕晻靄終當收嚴霜下豐草長歌夜悠悠明日東阿<lb/>
道方軌驟驊騮<lb/>
　　　發東阿<hi>十七日</hi>
東原深䖏所時或見人煙秋雨桒麻地春風挑李天貪程<lb/>
頻問堠快馬緩加鞭多少飛檣過噫吁是北船<lb/>
　　　宿高唐州<hi>博州</hi>
早發東阿縣暮宿高唐州哲人逹㡬㣲志士懐隱憂山河<lb/>
巳歷歷天地空悠悠孤舘一夜宿北風吹白頭<lb/>
<pb n="KR4d0365_SBCK_014-26b"/>
　　　平原<hi>十八日</hi>
平原太守顔真卿長安天子不知名一朝漁陽動鼙鼓大<lb/>
河以北無堅城公家兄弟奮戈起一十七郡連夏盟賊聞<lb/>
失色分兵還不敢長驅入咸京明皇父子将西狩由是靈<lb/>
武起義兵唐家再造李郭力若論牽制公威靈哀哉常山<lb/>
慘鈎舌心歸朝廷氣不懾﨑嶇坎坷不得志出入四朝老<lb/>
忠節當年幸脫安禄山白首竟䧟李希烈希烈安能遽殺<lb/>
公宰相盧𣏌欺日月亂臣賊子歸何䖏茫茫煙草中原土<lb/>
公死于今六百年忠精赫赫雷行天<lb/>
　　　發陵州<lb/>
<pb n="KR4d0365_SBCK_014-27a"/>
中原似滄海萬頃與雲連大明朝東出皎月正在天逺樹<lb/>
亂如點桒麻欝蒼煙一鴈入髙空千鴉落平田我行天地<lb/>
中如蟻磨上旋雨㾗留故衣霜氣襲重氊徤馬嘶北風潜<lb/>
魚樂深淵噫哉南方人囬首空自憐<lb/>
　　　獻州道巾<lb/>
三年戎服行五嶺文玉㑹躋攀上崖磴厲掲渉瀟瀬十歩<lb/>
九﨑嶇山水何破碎坐令管仲小自覺伯夷隘乃今來中<lb/>
州萬里如一槩四望登原隰桒麻蔚斾斾驊騮岀清廟過<lb/>
都真歷塊歷歷古戰塲俯仰生感慨吾常渉重湖東海際<lb/>
南海兹遊冠平生天宇更宏大心與太虚際目空九圍内<lb/>
<pb n="KR4d0365_SBCK_014-27b"/>
男兒不出居婦人坐帷盖反身以自觀須彌納一芥以此<lb/>
䖏死生超然萬形内<lb/>
　　　滹沱河二首<lb/>
過了長江與大河横流数仞絶滹沱蕭王麥飯曽倉卒囬<lb/>
首中天感慨多<lb/>
風沙睢水終亡楚草木公山竟蹙秦始信滹沱氷合事世<lb/>
間興廢不由人<lb/>
　　　河間<lb/>
　　夜宿河間恰家則翁寓焉因成三絶<lb/>
空有丹心貫碧霄泮氷亡國不崇朝小臣萬死無遺慨曽<lb/>
<pb n="KR4d0365_SBCK_014-28a"/>
見天家十八朝<lb/>
南歸鴈蕩報郎君老子精神徤十分不爲瀛洲復相見阿<lb/>
戎翻隔萬山雲<lb/>
江南車盖走燕山老子旁觀䄂手閒見說新詩題甲子桃<lb/>
源元只在人間<lb/>
　　　保州道中<hi>二十一日</hi>
昨日渡滹沱今日望太行白雲何渺渺天地何茫茫落葉<lb/>
混西風黃塵昏夕陽牛車過不住氊屋行相望小兒騎蹇<lb/>
驢壮士駕乗黄髙低葉萬頃黒白草千行村落有古風人<lb/>
間無時粧宋遼舊分界燕趙古戰塲蚩尤亂涿野共工謫<lb/>
<pb n="KR4d0365_SBCK_014-28b"/>
幽邦郭隗致樂毅荆軻携舞陽臧盧互反覆安史迭坡倡<lb/>
山川一今古人物㡬興亡江南佔畢生徃來習羊腸天馬<lb/>
戴青蝿電秣馳康荘適從何有來如此醉夣郷感時意踟<lb/>
蹰惜徃淚淋浪厲階起玉環左計由石卽天地行日月萬<lb/>
代乗景光晝夜果可廢春秋誠荒唐吾生直須臾俯仰際<lb/>
八荒來者不可見逺遊賦彷徨<lb/>
　　保涿州三詩<lb/>
　　　趙太祖墓<hi>在保州二十九日起三十日到</hi>
我行保州塞御河直其東山川猶有靈佳氣何欝䓤顧我<lb/>
巾車因厲氣轉秋蓬辦香欲徃拜惆悵臨長空<lb/>
<pb n="KR4d0365_SBCK_014-29a"/>
　　　樓桒<hi>故宅近涿縣三十里</hi>
我過梁門城樓桒在其北元德巳千年青煙遶故宅道傍<lb/>
爲揮淚徘徊秋風客天下卧龍人多少空抱膝<lb/>
　　　涿鹿<lb/>
我瞻涿鹿野古來戰蚩尤軒轅此立極玉帛朝諸侯歷歷<lb/>
關河鴈随風鳴寒秋邇來三千年王氣行幽州<lb/>
　　過梁門<lb/>
一一金甌在雙雙鎮璧全土花開舊國風絮渡江船南北<lb/>
分新統江淮號極邊更和天塹失回首慘啼䳌<lb/>
　　　白溝河<lb/>
<pb n="KR4d0365_SBCK_014-29b"/>
昔時張叔夜統兵赴勤王東都一不守羸馬遷龍荒適過<lb/>
白溝河裂眦鬚欲張絶粒不遄死仰天扼其吭群臣總奄<lb/>
奄一土垂天光讀史識其地撫卷爲凄凉我生何不辰異<lb/>
世忽相望皇圖遘陽九天塹滿飛堭引兵詣關下捧土障<lb/>
瀾狂岀使義不屈持節還中郎六飛獨南海金鉞将煌煌<lb/>
武侯空威心出狩驚四方吾屬竟爲虜世事吁彼蒼思公<lb/>
有竒節一死何慨慷江淮我分地我欲投滄浪滄浪却不<lb/>
受中原行路長𥘉登項籍宫次覧劉季邦渉足河與濟回<lb/>
首嵩與恒下車撫梁門上馬指樓桒戴星渡一水慘淡天<lb/>
微茫行人爲我言宋遼此分疆懸知公死䖏爲公出涕滂<lb/>
<pb n="KR4d0365_SBCK_014-30a"/>
恨不持束芻徘徊官道傍我死還在燕烈烈同肝腸今我<lb/>
爲公哀後來誰我傷天地垂日月斯人未云亡文武道不<lb/>
墜我軰終堂堂<lb/>
　　　懐孔明<lb/>
斜谷事不濟将星殞營中至今岀師表讀之淚沾胷漢賊<lb/>
明大義赤心貫蒼穹世以成敗論操懿真英雄<lb/>
　　　劉琨<lb/>
中原蕩分崩壮哉劉越石連踪起幽并隻手扶晋室福華<lb/>
天意乖匹磾生鬼蜮公死百世名天下分南北<lb/>
　　　祖逖<lb/>
<pb n="KR4d0365_SBCK_014-30b"/>
平生祖豫州白首起大事東門長嘯兒爲遜一頭地何哉<lb/>
戴若思中道奮螳臂豪傑事垂成今古爲短氣<lb/>
　　　顔杲卿<lb/>
常山義旗奮范陽哽喉咽明雛一狼狽六飛入西川哥舒<lb/>
䧏且拜公舌膏戈鋋人世誰不死尒死千萬年<lb/>
　　　許逺<lb/>
起師哭玄元義氣震天地百戰奮雄姿臠妾士揮淚睢陽<lb/>
水東流雙廟垂百世當時令狐潮乃爲賊遊說<lb/>
　　　過雪橋琉璃橋<lb/>
小橋度雪度琉璃更有清霜滑馬蹄遊子衣裳如鐡冷殘<lb/>
<pb n="KR4d0365_SBCK_014-31a"/>
星荒店野鷄啼<hi>一作亂鳴鷄</hi>
指南後録卷之三<lb/>
　　予指南後録第一卷起正月十二日賦零丁洋第二<lb/>
　　卷起八月二十四日發建康今第三卷盖自庚辰元<lb/>
　　日爲始文山履善甫序<lb/>
　　　五月二日生朝<lb/>
北風吹滿楚冠塵笑捧蟠佻夣裏春㡬歲巳無籠鴿客去<lb/>
年猶有送羊人江山如許非吾土宇宙柰何多此身不㓕<lb/>
不生在何許静中聊且飬吾真<lb/>
　　　胡笳曲<lb/>
<pb n="KR4d0365_SBCK_014-31b"/>
　　庚辰中秋日水雲慰予囚所援琴作胡笳十八拍取<lb/>
　　予疾徐指法良可觀也琴罷索予賦胡笳詩而倉卒<lb/>
　　中未能成就水雲别去是歲十月復來予因集老杜<lb/>
　　句成拍與水雲共啇畧之盖囹圄中不能得死聊自<lb/>
　　遣耳亦不必一一學琰語也水雲索予書之欲蔵於<lb/>
　　家故書以遺之浮休道人文山<lb/>
風塵傾洞昏王室天地慘慘無顔色而今西北自反胡西<lb/>
望千山萬山赤歎息人間萬事非𬒳驅不異犬與鷄不知<lb/>
明月爲誰好来歲如今歸未歸<lb/>
　　　　右一拍<lb/>
<pb n="KR4d0365_SBCK_014-32a"/>
獨立縹緲之飛樓高視乾坤又可愁江風蕭蕭雲拂地笛<lb/>
聲憤怒哀中流鄰鷄野哭如昨日昨日晚晴今日黒蒼皇<lb/>
巳就長途徃欲徃城南忘南北<lb/>
　　　　右二拍<lb/>
三年奔走空皮骨三年笛裏關山月中天月色好誰㸔豺<lb/>
狼塞路人煙絶寒刮肌膚北風利牛馬毛零縮如蝟塞上<lb/>
風雲接地隂咫尺但愁雷雨至<lb/>
　　　　右三拍<lb/>
黃河北岸海西軍翻身向天仰射雲胡馬長鳴不知數衣<lb/>
冠南渡多崩奔山木慘慘天欲雨前有毒蛇後猛虎欲問<lb/>
<pb n="KR4d0365_SBCK_014-32b"/>
長安無使來終日戚戚忍覉旅<lb/>
　　　　右四拍<lb/>
北庭數有關中使飄飄逺自流沙至胡人髙鼻動成群仍<lb/>
唱胡歌飲都市中原無書歸不得道路只今多擁隔身欲<lb/>
奮飛病在床時獨㸔雲淚沾臆<lb/>
　　　　右五拍<lb/>
胡人歸來血滿箭白馬将軍若雷電蠻夷雜種錯相于洛<lb/>
陽宫殿燒焚盡干戈兵革闘未巳魑魅魍魎徒爲爾㷲哭<lb/>
秋原何䖏村千村萬落生荆𣏌<lb/>
　　　　右六拍<lb/>
<pb n="KR4d0365_SBCK_014-33a"/>
憶昔十五心尚孩莫恠頻頻勸酒杯孤城此日腸堪断如<lb/>
何不飲令人哀一去紫䑓連朔漠月岀雲通雪山白九度<lb/>
附書歸洛陽故國三年一消息<lb/>
　　　　右七拍<lb/>
只今年纔十六七風塵荏苒音書絶胡騎長驅五六年弊<lb/>
裘何啻連百結愁對寒雲雪滿山愁㸔冀北是長安此身<lb/>
未知歸定䖏漂泊西南天地間<lb/>
　　　　右八拍<lb/>
午夜漏聲催曉箭寒盡春生洛陽殿漢主山河錦繡中可<lb/>
惜春光不相見自胡之反持干戈一生抱恨空咨嗟我巳<lb/>
<pb n="KR4d0365_SBCK_014-33b"/>
無家尋弟妹此身那得更無家南極一星朝北斗每依南<lb/>
斗望京華<lb/>
　　　　右九拍<lb/>
今年臈月凍全消天涯涕淚一身遥諸将亦自軍中至行<lb/>
人弓箭各在腰白馬嚼嚙黄金勒三尺角弓兩斛力胡鴈<lb/>
趐濕髙飛難一箭正墜雙飛翼<lb/>
　　　　右十拍<lb/>
冬至陽生春又來口雖吟咏心中哀長笛誰能亂愁思呼<lb/>
兒且覆掌中杯雲白山青萬餘里壁立石城横塞起元戎<lb/>
小隊岀郊坰天寒日暮山谷裏<lb/>
<pb n="KR4d0365_SBCK_014-34a"/>
　　　　右十一拍<lb/>
洛陽一别四千里邊庭流血成海水自經䘮亂少睡眠手<lb/>
脚凍皴皮肉死反鏁衡門守環堵稚子無憂走風雨此時<lb/>
與子空歸來喜得與子長夜語<lb/>
　　　　右十二拍<lb/>
大兒九齡色清徹驊騮作駒巳汗血小兒五歲氣食牛氷<lb/>
壼玉鑑懸清秋罷琴惆悵月照席人生有情淚沾臆離别<lb/>
不堪無限意更爲後㑹知何地酒肉如山又一時只今未<lb/>
絶巳先悲<lb/>
　　　　右十三拍<lb/>
<pb n="KR4d0365_SBCK_014-34b"/>
北歸秦川多鼓鼙禾生隴𤱔無東西三歩回頭五歩坐誰<lb/>
家搗練風凄凄巳近苦寒月慘慘中腸悲自恐二男兒不<lb/>
得相追随去留俱失意徘徊感生離十年蹴踘将雛逺目<lb/>
極傷神誰爲携此别還須各努力無使霜露沾人衣<lb/>
　　　　右十四拍<lb/>
寒雨颯颯枯樹濕坐卧只多少行立青春欲暮急還郷非<lb/>
關使者徴求急欲别上馬身無力去住彼此無消息關塞<lb/>
蕭條行路難行路難行澁如棘男兒性命絶可憐十日不<lb/>
一見顔色<lb/>
　　　　右十五拍<lb/>
<pb n="KR4d0365_SBCK_014-35a"/>
乃知貧賤别更苦况我飄轉無定所心懐百憂復千慮世<lb/>
人那得知其故嬌兒不離膝哀哉兩决絶也復可憐人里<lb/>
巷盡嗚咽斷腸分手各風煙中間消息兩茫然自斷此生<lb/>
休問天㸔射猛虎終殘年<lb/>
　　　　右十六拍<lb/>
江頭宫殿鎻千門千家今有百家存靣粧首飾雜啼痕教<lb/>
我歎恨傷精魂自有兩兒卽忽在天一方胡塵暗天道路<lb/>
長安得送我置汝傍<lb/>
　　　　右十七拍<lb/>
事殊興極憂思集足繭荒山轉愁疾漢家山東二百州青<lb/>
<pb n="KR4d0365_SBCK_014-35b"/>
是𤇺煙白人骨入門依舊四壁空一斛舊水蔵蛟龍年過<lb/>
半百不稱意此曲哀怨何時終<lb/>
　　　　右十八拍<lb/>
　　　上巳<lb/>
　　予自丙子上巳日真州屏之城門外于今憂患通六<lb/>
　　年俯仰時節爲之慨然<lb/>
昔自長淮樹去㠶今從燕薊眺東南泥沙一命九分九風<lb/>
雨六年三月三地下故人那可作天涯遊子竟何堪便從<lb/>
餓死傷遅暮靣對西山巳發慚<lb/>
　　　寒食<lb/>
<pb n="KR4d0365_SBCK_014-36a"/>
　予不登丘隴拜清明寒食八年矣癸酉湖南甲戌乙<lb/>
　　亥章貢丙子淮東丁丑梅州戊寅麗江浦庚辰燕山<lb/>
　　獄中今辛巳猶未得死和上巳韻冩懐<lb/>
苦海周遭斷去㠶東風吹淚向天南龍蛇澤裏清明五燕<lb/>
雀籠中寒食三撲面風沙驚我在滿襟霜露痛誰堪何當<lb/>
歸骨先人墓千古不爲丘首慚<lb/>
　　　覧鏡見鬚髯消落爲之流涕<lb/>
萬里飄零等一毫滿前風景恨滔滔淚如杜宇喉中血鬚<lb/>
似蘇郎節上旄今日形骸遅一死何來事業竟徒勞青山<lb/>
是我安魂䖏清夣時時賦大刀<lb/>
<pb n="KR4d0365_SBCK_014-36b"/>
　　　讀赤壁賦前後二首<lb/>
昔年仙子謫黃州赤壁磯頭汗漫遊今古興亡真過影乾<lb/>
坤俯仰一虚舟人間憂患何曾少天上風流更有不我亦<lb/>
洞簫吹一曲不知身世是蜉蝣<lb/>
一笑滄波浩浩流隻鷄斗酒更扁舟八龍冩作詩中案孤<lb/>
鶴來爲夣裏遊楊柳逺煙連北府蘆花新月對南樓玉仙<lb/>
來徃清風夜還識江山似舊不<lb/>
　　　自歎<lb/>
門揜牢愁白日過不應老子坐婆娑雖生得似無生好欲<lb/>
死其如不死何王蠋髙風真可挹魯連大節豈容磨東流<lb/>
<pb n="KR4d0365_SBCK_014-37a"/>
不盡銅駞恨四海悠悠緫一波<lb/>
　　　端午𥘉度<lb/>
死所𥘉何怨生朝只自知頗懐常枤意忍誦蓼莪詩浮世<lb/>
百年夣高人千載期楚囚一杯氷勝似九霞巵<lb/>
向來松下鶴今日傍誰門夣見瑶池沸愁㸔玉壘昏所思<lb/>
多死所焉用獨生存可惜菖蒲老風煙滿故園<lb/>
　　　端午即事<lb/>
五月五日午贈我一枝艾故人不可見新知萬里外丹心<lb/>
照夙昔鬢髪日巳改我欲從靈均三湘隔遼海<lb/>
　　　自述二首<lb/>
<pb n="KR4d0365_SBCK_014-37b"/>
當年嚼血灑銅駝風氣悠悠柰若何漢賊巳成千古恨楚<lb/>
囚不覺二年過古今咸道天驕子老去忽如春夣婆試把<lb/>
睢陽雙廟㸔只今事業愧蹉跎<lb/>
江南啼血送殘春漂泊風沙萬里身漢末固應多死士周<lb/>
餘乃止一遺民乍㸔鬚少疑非我只要心存尚是人坐擁<lb/>
牢愁書眼倦土床伸脚任吾真<lb/>
　　　五月十七夜大雨歌<lb/>
去年五月望流水滿一房今年後三夕大雨復没床我辭<lb/>
江海來中原路茫茫舟楫不復見車馬馳康荘矧居圜土<lb/>
中得氷猶得漿忽如巨石浸倉卒殊徬徨明星尚未啓大<lb/>
<pb n="KR4d0365_SBCK_014-38a"/>
風方發狂呌呼人不譍宛轉水中央壁下有水穴群䑕走<lb/>
踉蹡或如魚潑刺墊溺無所藏周身莫如物患至不得防<lb/>
業爲世間人何䖏逃禍殃朝來闢溝道宛如决陂塘盡室<lb/>
泥濘塗化爲縻爛塲炎蒸迫其上臭腐薫其傍惡氣所侵<lb/>
薄疫癘何可當楚囚欲何之寝食此一方　坐<lb/>
待仆且僵乾坤莾空闊何爲此凉凉逹人識義命此事關<lb/>
綱常萬物方焦枯皇皇禱穹蒼上帝實好生夜半下龍章<lb/>
但願天下人家家足稲粱我命渾小事我死庸何傷<lb/>
　　　先太師忌日<hi>二月二十八日</hi>
萬里先人忌呼號痛不天遺孤餘二紀曠祀忽三年永恨<lb/>
<pb n="KR4d0365_SBCK_014-38b"/>
丘園隔遥憐弟妹圎義方如昨日地下想興然<lb/>
　　　築房子歌<lb/>
自予居狴犴一室以自治二年二大雨地汙實成池圄人<lb/>
爲我惻畚土以築之築之可二尺宛然水中坻𥘉運朽壤<lb/>
來臭穢恨莫追掩鼻不可近牛皂鷄于塒須臾傳黒墳千<lb/>
杵鳴參差但見如坻平糞土不復疑乃知天下事不在論<lb/>
鎡基苟可掩耳目臭腐誇神竒世人所不辨羊質而虎皮<lb/>
大者莫不然小者又何知深居守我玄黙觀道推移何時<lb/>
蟬蛻去忽與濁世違<lb/>
　　　有感<lb/>
<pb n="KR4d0365_SBCK_014-39a"/>
巳矣勿復道安之如自然閑陪黄妳坐倦退白衣眠一死<lb/>
知何地此生休問天恠哉茨野客宿果墮幽燕<lb/>
　　　正氣歌<lb/>
　　予囚北庭坐一土室室廣八尺深可四尋单扉低小<lb/>
　　白間短窄汙下而幽暗當此夏日諸氣萃然雨潦四<lb/>
　　集浮動床几時則爲水氣塗泥半朝蒸漚歷瀾時則<lb/>
　　爲土氣乍晴暴熱風道四塞時則爲日氣<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>隂薪㸑<lb/>
　　助長炎虐時則爲火氣倉腐寄䪺陳陳逼人時則爲<lb/>
　　米氣駢肩雜還腥臊汙垢時則爲人氣或圊溷<lb/>
　　屍或腐䑕惡氣雜出時則爲穢氣疊是数氣當<lb/>
<pb n="KR4d0365_SBCK_014-39b"/>
　　鮮不爲厲而予以孱弱俯仰其間于兹二年矣<lb/>
　　是殆有飬致然然爾亦安知所飬何哉孟子曰吾善<lb/>
　　飬吾浩然之氣彼氣有七吾氣有一以一敵七吾何<lb/>
　　患焉况浩然者乃天地之正氣也作正氣歌一首<lb/>
天地有正氣雜然賦流形下則爲河嶽上則爲日星於人<lb/>
曰浩然沛乎塞蒼冥皇路當清夷含和吐明庭時窮節乃<lb/>
見一一垂丹青在齊太史簡在晋董狐筆在秦張良椎在<lb/>
漢蘇武節爲嚴将軍頭爲嵇侍中血爲張睢陽齒爲顔常<lb/>
山舌或爲遼東㡌清操厲氷雪或爲岀師表鬼神泣壮烈<lb/>
或爲渡江楫慷慨吞胡羯或爲撃賊笏逆竪頭破裂是随<lb/>
<pb n="KR4d0365_SBCK_014-40a"/>
所旁薄凛烈萬古存當其貫日月生死安足論地維頼以<lb/>
立天柱頼以尊三綱實係命道義爲之根嗟予遘陽九隷<lb/>
也實不力楚囚纓其冠傳車送窮北鼎鑊甘如飴求之不<lb/>
可得隂房閴鬼火春院閟天黒牛驥同一皂鷄棲鳯凰食<lb/>
一朝濛霧露分作溝中瘠如此再寒暑百沴自辟易嗟哉<lb/>
沮洳塲爲我安樂國豈有他繆巧隂陽不能賊顧此耿耿<lb/>
在仰視浮雲白悠悠我心悲蒼天曷有極哲人日巳逺典<lb/>
刑在夙昔風<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>展書讀古道照顔色<lb/>
　　　七月二日大雨歌<lb/>
燕山五六月氣候苦不常積隂緜五旬畏景淡無光天漏<lb/>
<pb n="KR4d0365_SBCK_014-40b"/>
比西極地温等南方今何苦常雨昔何苦常暘七月二日<lb/>
夜天工爲誰忙浮雲黒如墨飄風怒如狂滂沱至夜半天<lb/>
地爲低昻勢如蛟龍岀平陸俄懐襄𥘉疑倒巫峽又似翻<lb/>
瀟湘千門各巳閉仰視天茫茫但聞屋側聲人力無支當<lb/>
嗟哉此圜土占勝非高岡赭衣無容足南房并北房北房<lb/>
水二尺聚立唯東箱桎梏猶自可凛然覆穹墻嘈嘈復雜<lb/>
雜烝汗流成漿張目以待旦沈沈漏何長南冠者爲誰獨<lb/>
居沮洳場此夕水弥滿浮動八尺床壁老如欲壓守者殊<lb/>
皇皇我方鼾鼻睡逍遥遊帝郷百年一大夣所歷皆黄梁<lb/>
死生巳勘破身世如遺忘雄鷄呌東白漸聞語聲揚論言<lb/>
<pb n="KR4d0365_SBCK_014-41a"/>
苦飄揚形勢猶倉黄起來立泥塗一笑褰衣裳遺書宛在<lb/>
架吾道終未亡<lb/>
　　詠懐<lb/>
隂陽相烹然天地一釡灊人生居其間便同肉在砧熱猶<lb/>
以火燎温猶以湯潯一歲一煆煉老形忽駸駸吾生四十<lb/>
六弱質本不任矧當五六年患難長侵尋子卿羝羊節少<lb/>
陵杜䳌心酷罰毒我膚深憂煩我襟嗟嗟夏渉秋天道何<lb/>
其淫或時日杲杲或時雨淋淋方如坐蒸甑又似立烘煁<lb/>
水火交相禅益熱與益深宛轉兒戯中日夜空呻吟何如<lb/>
真鼎鑊殊我一寸金脫此寒暑殻誰能復嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>
<pb n="KR4d0365_SBCK_014-41b"/>
　　　偶成<lb/>
昨朝門前地寸裂今朝床下泥尺深人生世間一蒲柳豈<lb/>
堪日炙復雨淋起來高歌離騷賦睡去細和梁父吟巳矣<lb/>
巳矣尚何道猶有天地知吾心<lb/>
　　　移司即事<lb/>
　　自大雨後兵馬司墻壁頺落地皆沮洳囚不可居七<lb/>
　　月五日移司官籍監予以詰朝行詩以記之<lb/>
燕山積雨泥塞道大屋欹傾小成倒赭衣棘下無顔色倉<lb/>
卒移司避流潦行行桎梏如貫魚憐我龍鍾遲明早我來<lb/>
二十有一月若書下下㡬一考夣回恍憶入新衙不知傳<lb/>
<pb n="KR4d0365_SBCK_014-42a"/>
舎何時了寄書痴兒了家事九牛一毛亦云小天門皇皇<lb/>
虎豹立下土孤臣泣雲表莫令赤子盡爲魚早願當空日<lb/>
杲杲<lb/>
　　　不睡<lb/>
頻搔白首强憂煎細雨青燈思欲顛南北東西三萬里古<lb/>
今上下㡬千年只因知事翻成惱未到放心那得眠眼不<lb/>
識丁馬前卒隔床鼾鼻正陶然<lb/>
　　　宫籍監<lb/>
　　兵馬司移寓宫籍監予監一室頗瀟洒明窓净壁樹<lb/>
　　影横斜可愛也賦五絶<lb/>
<pb n="KR4d0365_SBCK_014-42b"/>
塵滿南冠歲月深蹔移一室倚<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>林天憐元是青山客分<lb/>
與窓根兩樹隂<lb/>
壁間頗自有龍蛇元是誰人小住家不似爲囚似爲客倚<lb/>
窓望㫁暮天涯<lb/>
曽過盧溝望塔尖今朝塔影接虚<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>道人心事真方丈静<lb/>
坐日長雲蒲簾<lb/>
軍衙馬足起黄埃門掩西風夢正回自入燕関人世隔隔<lb/>
墻忽送市聲來<lb/>
新來窓壁頗玲瓏盡把前時臭腐空好醜元來都是幻<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
廬一付夣魂中<lb/>
<pb n="KR4d0365_SBCK_014-43a"/>
　　　還司即事<lb/>
　　兵馬司苦於地窄其東偏有大宅官買之以廣治所<lb/>
　舊<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事遂爲空閑七月十一日囚自宫籍監悉歸獄<lb/>
　　舊<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之西有一室䖏予其間其地高燥而空凉蕭<lb/>
　　然獨徃寂無來人又一境界也五言八句二首<lb/>
幙燕方如寄屠羊忽復旋霜枝空獨立雪窖巳三遷漂泊<lb/>
知何所逍遥付自然庭空誰共語柱頰望青天<lb/>
秋声滿南國一葉此飄蓬墻外千門逈庭皋四壁空誰家<lb/>
驢吼月隔巷犬嘷風燈暗人無寐沉沉夜正中<lb/>
　　　夜起二絶<lb/>
<pb n="KR4d0365_SBCK_014-43b"/>
惆悵高歌入睡郷夣中魂魄尚飛揚起來露立頻搔首夜<lb/>
静無風自在凉<lb/>
三年獨立巳成僧欲與何人說葛藤夜夜隔墻囚呌佛三<lb/>
生因果伴孤燈<lb/>
　　　還獄<lb/>
　予自宫籍監還兵馬司止予舊<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事西偏之室嶽戸<lb/>
　　既葺以八月七日復返故䖏向之所謂臭腐温蒸依<lb/>
　　然故在回視吾所挾亦浩然而獨存作古風一首<lb/>
人情感故物百年多離憂桒下住三宿應者猶遅留矧兹<lb/>
方丈室屏居二春秋夜眠與晝坐隤乎安楚囚自罹大雨<lb/>
<pb n="KR4d0365_SBCK_014-44a"/>
水圜土俱盪舟此身委傳舎迁徙無定謀去之巳旬月宫<lb/>
室重綢繆今夕果何夕復此搔白頭恍知流浪人一旦歸<lb/>
舊遊故家不可復故國巳成丘對此重回首汪然涕泗流<lb/>
人生如空花随風任飄浮哲人貴知命樂天復何求<lb/>
　　　偶賦<lb/>
蒼蒼巳如此梁父共誰吟神有忠臣傳床無壮士金收心<lb/>
歸寂㓕随性過光隂一笑西山晚門前秋雨深<lb/>
　　　讀杜詩<lb/>
平生蹤跡只奔波偏是文章𬒳折磨耳想杜䳌心事苦眼<lb/>
㸔胡馬涙㾗多千年䕫峽有詩在一夜采江如酒何黃土<lb/>
<pb n="KR4d0365_SBCK_014-44b"/>
一丘随䖏是故郷歸骨任蹉跎<lb/>
　　　感懐二首<lb/>
交遊兵後似蓬飛流落天涯鵲繞枝唐室老臣唯我在柳<lb/>
州先友託誰碑泥塗猶幸瞻佳士甘雨如何遇故知一死<lb/>
一生情義重莫嫌收拾老牛屍<lb/>
伏龍欲夾太陽飛獨柱擎天力弗支北海風沙漫漢節浯<lb/>
溪烟胡暗唐碑書空巳恨天時雨惜徃徒懐國士知抱膝<lb/>
對人復何語紛紛坐冡卧爲屍<lb/>
　　　先兩國𥘉忌<hi>九月𥘉七日</hi>
北風吹黄花落木寒蕭颼哀哀我慈母玉化炎海秋日月<lb/>
<pb n="KR4d0365_SBCK_014-45a"/>
水東流音容隔悠悠小祥哭下邳大祥哭幽州今此復何<lb/>
夕荏苒三星周嗟哉不肖孤宗職矌不脩昔母肉未寒委<lb/>
身堕㓂讐仰藥早云遂庶從地下遊大阿落人手死生不<lb/>
自由南冠坐絶域大期落淹流白華下玄髪碧蘚生緇裘<lb/>
心口自相語形影旁無儔空庭鬼火閴天黒對牢愁魚軒<lb/>
在何䖏魂魄今安否兒女各北歸墳墓委南陬寒食雨凄<lb/>
凄盂飯誰與投荆棘纒蔓草狐兎縁荒丘長夜良寂寞與<lb/>
我同幽幽我心亦劳止我命實不猶昨夕夣堂上樂昔歡<lb/>
綢繆覺來尚恍惚血涕連衾禂晨興一瓣香痛如螫在頭<lb/>
吾家白雲下萬里同關憂遥憐弟與妹几筵羅庶羞既傷<lb/>
<pb n="KR4d0365_SBCK_014-45b"/>
母在殯又念兄在囚兄囚不足念母亦爲母謀三聖去巳<lb/>
逺穹垠莾洪流𬗟懐百世慮白骨甘填溝冥冥先大夫欝<lb/>
欝蒼松揪防山迄合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>瞑目復何求<lb/>
　　　重陽<lb/>
萬里飄零兩鬢蓬故郷秋色老梧桐鴈棲新月江湖滿燕<lb/>
别斜陽巷陌空落葉何心定流水黄花無主更西風乾坤<lb/>
遺恨知多小前日龍山如夣中<lb/>
　　　又三絶<lb/>
世事濛濛醉不知南山秋意滿東籬黄花何故無顔色應<lb/>
爲元嘉以後詩<lb/>
<pb n="KR4d0365_SBCK_014-46a"/>
人間萬事轉頭空皂㡌飄蕭一病翁不學孟嘉往落魄故<lb/>
将白髪向西風<lb/>
老來憂患易凄凉說到悲秋更断腸世事不堪逢九九休<lb/>
言今日是重陽<lb/>
　　夜<lb/>
秋光連夜色萬里客凄凄落木空山杳孤雲故國迷衾寒<lb/>
霜正下燈晚月平西夣過重城夣千門鷄亂啼<lb/>
　　　雨雪<lb/>
秋色金䑓路殷殷半馬蹄因風随作雪有雨便成泥過眼<lb/>
驚新夣傷心憶舊題江雲愁萬叠遺恨鷓鴣啼<lb/>
<pb n="KR4d0365_SBCK_014-46b"/>
　　　偶成二首<lb/>
燈影沉沉夜氣清朔風吹夣度江城覺來知打明鐘未忽<lb/>
聴隣家呌佛聲<lb/>
烏兎東西不住天平生奔走亦茫然向來鞅掌真堪笑爛<lb/>
熳如今獨自眠<lb/>
　　　得兒女消息<lb/>
故國斜陽草自春争元作相総成塵孔明巳負金刀志元<lb/>
亮猶憐典午身骯髒到頭方是漢娉婷更欲向何人癡兒<lb/>
莫問今生計還種來生未了因<lb/>
　　　爲或人賦<lb/>
<pb n="KR4d0365_SBCK_014-47a"/>
悠悠成敗百年中笑看柯山局未終金馬勝逰成舊雨銅<lb/>
駞遺恨付西風黒頭爾自誇江総冷齒人䏻說禇公龍首<lb/>
黃扉真一夣夣回何靣見江東<lb/>
　　　世事<lb/>
世事孤鴻外人生落日西棋淫詩興薄書倦夣魂迷汨汨<lb/>
馳還坐悠悠笑即啼一真吾自得開眼総筌蹄<lb/>
　　　新薦<lb/>
断鴈西江逺無家寄萬金乾坤風月老沙漠歲年深白日<lb/>
去如夣青天知此心素琴絃巳絶不絶是南音<lb/>
　　　小年<lb/>
<pb n="KR4d0365_SBCK_014-47b"/>
燕朔逢窮臘江南拜小年歲時生䖏樂身世死爲縁鴉噪<lb/>
千山雪鴻飛萬里天出門意寥廓四顧但茫然<lb/>
　　　除夜<lb/>
乾坤空落落歲月去堂堂末路驚風雨窮边飽雪霜命随<lb/>
年欲盡身與世俱忘無復屠蘇夣挑燈夜未央<lb/>
　　　壬午<lb/>
　　丙子上巳前二日予至真州今俯仰六周星矣撫時<lb/>
　　念事爲之流涕聊冩我心質諸鬼神爾<lb/>
憶昔三月朔歲在火䑕郷朝登迎銮鎮夜宿清邊堂于時<lb/>
坌颷霧陽精黯無芒胡羯犯彤宫犬戎升御床慘淡銅馳<lb/>
<pb n="KR4d0365_SBCK_014-48a"/>
泣威垂朱鳥翔我欲䟽河嶽借助金與湯吾道率曠野繞<lb/>
樹空徬徨慷慨撫鰲背艱關岀羊腸扶日上天門随雲拜<lb/>
東皇祖逖誓興晋鄭畋義扶唐人謀豈云及天命不于常<lb/>
泗水沉洛鼎蘇丘植汶篁瑶宫可敦后玉陛单于王革命<lb/>
曠千古𬒳髪緜八荒海流忽西注天旋俄右方嗟予俘爲<lb/>
馘萬里劳梯航秋風上甌脫夜雪卧桁陽南冠鄭大夫北<lb/>
窖蘇中郎龍蛇共窟穴蟻蝨連衣裳周旋溲渤間宛轉沮<lb/>
洳塲漠漠蒼天黒悠悠白日黃風埃滿沙漠歲月稔星霜<lb/>
地下雙氣烈獄中孤憤長唯存葵藿心不改鐡石腸断舌<lb/>
奮常山𬒮齒厲睢陽此志巳溝壑餘命終岩墻夷吾不可<lb/>
<pb n="KR4d0365_SBCK_014-48b"/>
作此連乆云亡王衍勸石勒馮道朝徳光末俗正靡靡横<lb/>
流巳湯湯餘子不足言丈夫何可當出門仰天笑雲山浩<lb/>
蒼蒼<lb/>
　　生日<lb/>
憶昔閑居日端二逢始生升堂拜親夀摳衣接賔荣載酒<lb/>
出郊去江花相送迎詩歌和盈軸鏗戞金石聲于時果何<lb/>
時朝野方休明人生足自樂帝力無䏻名譬如江海魚與<lb/>
水俱忘情詎知君父恩天地同生成旄頭忽堕地氛霧迷<lb/>
三精黄屋朔風捲園林殺氣平四海靡所騁三年老于行<lb/>
賔僚半蕩覆妻子同飄零無㡬哭慈母有頃遭潰兵束兵<lb/>
<pb n="KR4d0365_SBCK_014-49a"/>
獻穹帳囚首送空囹痛甚衣冠烈甘於鼎鑊烹死生乆巳<lb/>
定寵辱安足驚不圖坐羅網四見槐雲青朱顔日復少玄<lb/>
髪益以星徃事真蕉鹿浮名一草螢牢愁冩玄語𥘉度感<lb/>
騷經朝登蓬萊門暮渉芙蓉城忽復臨故國摇揺我心旌<lb/>
想見家下人念我涕爲傾交朋說疇昔惆悵鷄豚<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>空花<lb/>
從何來爲吾舞娉婷莫道無人歌時鳥不可聴逹人貴知<lb/>
命俗士空勞形吾生復安適拄頰觀蒼冥<lb/>
　　端午<lb/>
五月五日午薰風自南至試爲問大鈞舉杯三酧地田文<lb/>
當日生屈原當日死生爲薜城君死作汨羅鬼高堂狐兎<lb/>
<pb n="KR4d0365_SBCK_014-49b"/>
遊雍門　悲涕人命草頭露榮華風過尔唯有烈士心不<lb/>
随水俱逝至今荆楚人江上年年祭不知生者荣但知死<lb/>
者貴勿謂死可憎勿謂生可喜萬物皆有盡不㓕唯天理<lb/>
百年如一日一日或千歲秋風汾水辞春暮蘭亭記莫作<lb/>
留連悲高歌舞槐翠<lb/>
　　　自歎三首<lb/>
猛思身世事四十七年無鶴髮俄然在鵉飛乆巳殂二兒<lb/>
化成土六女掠爲奴只有南冠在何妨是丈夫<lb/>
北轍更寒暑南冠㡬晦冥家山時入夣妻子亦関情惆悵<lb/>
心如失﨑嶇命復輕遭時命如此薄分笑三生<lb/>
<pb n="KR4d0365_SBCK_014-50a"/>
疾病連三次形容落九分㡬成白宰相誰識故将軍暗坐<lb/>
羞紅日閑眠想白雲蒼蒼竟何意未肯䘮斯文<lb/>
　　　病目二首<lb/>
近來煩惱障左目忽茫茫聶政心雖碎劉伶醉未忘問天<lb/>
天不應食日日何傷萬想由來假收拾太乙光<lb/>
向來巖下電無故眩生花逹磨靣向壁盧仝　塌沙燈前<lb/>
心欲碎鏡裏鬢空華何日㸔明月沈沈斗柄斜<lb/>
　　　有感<lb/>
心在六虚外不知呀網羅病中長日過夢裏好時多夜夜<lb/>
頻能坐時時亦自歌平生此光景回首笑呵呵<lb/>
<pb n="KR4d0365_SBCK_014-50b"/>
拾遺<lb/>
　　　早起<lb/>
暁日半窓紅隣鷄振翼雄餘子貪慵睡佳人理髪蓬未忘<lb/>
塵俗慮那免是非攻前山渾不見籠翠霧烟中<lb/>
　　　贈許柏溪惟<lb/>
長風吹飛藿清蛚吟野草流光速代謝興懐令人老遊子<lb/>
中夜起悠悠酣且歌明月委清照江湖秋渉多豈無臨淄<lb/>
魚亦有邯鄲酒懐古招王孫登高重回首<lb/>
文山先生全集卷之十四終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_015-1a"/>
文山先生全集卷之十五　别集<lb/>
　吟嘯集<lb/>
　　　生朝<hi>五月𥘉二日</hi>
客中端二日風雨送牢愁昨歲猶潘母今年更楚囚田園<lb/>
荒吉水妻子老幽州莫作長生祝吾心在首丘<lb/>
　　　西瓜吟<lb/>
㧞出金佩刀斫破蒼玉瓶千點紅櫻桃一團黃水晶下咽<lb/>
䪺除烟火氣入齒便作氷雪聲長安清富說卲平争如漢<lb/>
朝作公卿<lb/>
　　　石三峯爲示十字云昔日乗龍貴今朝汗馬勞爲<lb/>
<pb n="KR4d0365_SBCK_015-1b"/>
　　　足六句<lb/>
雲低昏海日風急沸洪濤昔日乗龍貴今朝汗馬勞紈綺<lb/>
汙塵土珠玉委蓬蒿若作凄然賦吾将僕命騷<lb/>
　　　蚤秋<lb/>
寒魄澹玄河啇颷慓明發覊人坐環堵壮士衣穿褐晋陵<lb/>
誰復新秦陵尚云秣夫君百世心患不在饑渇<lb/>
　　　寄惠州弟<lb/>
五十年兄弟一朝生别離鴈行長已矣馬足逺何之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>骨<lb/>
知無地論心更有誰親䘮君自盡猶子是吾兒<lb/>
　　　感傷<lb/>
<pb n="KR4d0365_SBCK_015-2a"/>
地維傾渤澥天柱折崑崙清夜爲揮淚白雲空斷魂死生<lb/>
蘇子節貴賤翟公門高廟神靈在乾坤付不言<lb/>
　　　自歎<lb/>
海闊南風慢天昏北斗斜孤臣傷失國遊子歎無家官飯<lb/>
身如寄征衣鬢欲華越王臺上望家國在天涯<lb/>
　　　虎頭山<lb/>
蚤不逃秦帝終然䧟楚囚故園春草夣舊國夕陽愁妾婦<lb/>
生何益男兒死未休虎頭山下路揮涙憶䖍州<lb/>
　　　高沙道中<lb/>
道逢死人骨委積萬有千魂魄侵蠅蚋膏脂飽烏鳶使我<lb/>
<pb n="KR4d0365_SBCK_015-2b"/>
先朝露其事亦復然丈夫竟如此吁嗟彼蒼天古人擇所<lb/>
趍肯蹈不測淵柰何以遺體糞土同棄捐𥘉學蘇子卿終<lb/>
慕魯仲連求仁而得仁寜死溝壑填自古皆有死死不汚<lb/>
腥羶秦客載張禄吴人納伍貟季布疑在魯樊期托於燕<lb/>
國士急人病倜儻何拘攣伊人莫知我此恨付重泉<lb/>
　　　戰塲<lb/>
三年海嶠擁貔貅一日蹉跎白盡頭垓下雌雄羞故老長<lb/>
安咫尺泣孤囚魚龍沸海地爲泣烟雨滿山天也愁萬死<lb/>
小臣無足憾蕩隂誰共侍中逰<lb/>
　　　哭崖山<lb/>
<pb n="KR4d0365_SBCK_015-3a"/>
寳蔵如山席六宗樓船千疊水晶宫吴兒進退尋常事漢<lb/>
氏存亡頃刻中諸老丹心付流水孤臣血淚洒南風早來<lb/>
朝市今何䖏始悟人間萬法空<lb/>
　　　上塜吟<lb/>
　湘人有登科者𥘉授武岡尉單車赴官守名家正擇婿<lb/>
尉本有室隱其實而取焉官滿随婦翁入京自是捨乗<lb/>
梓去墳墓終身不歸後官至侍從其糟糠妻居母家不<lb/>
　復嫁歲時爲夫家上塚婦禮不廢友人作古詩一首曰<lb/>
　上塜吟某讀之爲之感慨因更廣其意賦五言一篇<lb/>
余昔從君時上堂拜姑嫜相携上祖塜歲時持酒漿姑嫜<lb/>
<pb n="KR4d0365_SBCK_015-3b"/>
相繼沒馬鬛不在郷共君甌盂飯清涕流𥜗裳君貧𥘉赴<lb/>
官有家不得将妾無應書兒松檟自成行君别不復歸歲<lb/>
月何茫茫長安擁朱綬執鴈事侯王豈無一𥿄書道路阻<lb/>
且長年年酧寒食妾心良自傷君家舊巾櫛至今襲且蔵<lb/>
諒君霜露心白首遥相望<lb/>
　　　<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>無主墓碑<lb/>
　風雨中見道傍一碑題云<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>無主墓之記乃大定戊申<lb/>
　所立雨衣淋漓字晝漫㓕惜不得下馬讀之<lb/>
路逢一石碑亭亭傲風雨停驂髣髴㸔云是無主墓末書<lb/>
戊申歲屈指九十秋是時龍渡江甲子恍一周借問<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>者<lb/>
<pb n="KR4d0365_SBCK_015-4a"/>
誰承平百世祖亦有周餘民戰骨委黃土大祖下江南誓<lb/>
不戮一人神孫再立國天以報至仁大河流血丹屠毒誰<lb/>
之罪潼關忽不守皇皇依汴蔡螳螂知捕蟬不知黄雀來<lb/>
今古有興廢重爲生人哀<lb/>
　　　邳州哭母小祥<lb/>
我有母聖善鸞飛星一周去年哭海上今年哭邳州遥想<lb/>
仲季間木主布筵几我躬巳不閱祀事付支子使我早淪<lb/>
落如此終天何及今畢親䘮於分亦巳多母甞教我忠我<lb/>
不違母志及泉㑹相見鬼神共歡喜<lb/>
　　　哭母大祥<lb/>
<pb n="KR4d0365_SBCK_015-4b"/>
　九月七日先母夫人大祥之辰某爲子不孝南望嗚咽<lb/>
　爲哀章一首<lb/>
前年惠州哭母歛去年邳州哭母朞今年飄泊在何䖏燕<lb/>
山獄裏菊花時哀哀黄花如昨日兩度星周俄箭疾人間<lb/>
送死一大事生兒富貴不得力秪今誰人守墳墓零落瘴<lb/>
鄕一堆土大兒狼狽勿復道下有二兒并二女一兒一女<lb/>
亦在燕佛廬設供捐金錢一兒一女家下祭病脫麻衣日<lb/>
晏眠夜來好夣歸故國忽然海上見顔色一聲鷄呌淚滿<lb/>
床化爲清血衣裳濕當年婺緯意謂何親曾撫我夜枕戈<lb/>
古來全忠不全孝世事至此甘滂沱夫人開國分齊魏生<lb/>
<pb n="KR4d0365_SBCK_015-5a"/>
榮死哀送天地悠悠國破與家亡平生無憾惟此事二郎<lb/>
巳作門戸謀江南<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>母麥滿舟不知何日歸兄骨狐死猶<lb/>
應正首丘<lb/>
　　　哭妻文<lb/>
烈女不嫁二夫忠臣不事二主天上地下惟我與汝嗚呼<lb/>
哀哉<lb/>
　　　先太師忌日<lb/>
太師忌汗漫二紀似跳丸弟妹俱成立家郷忍破殘衣冠<lb/>
晨月暗墳墓夜風寒萬里逢先忌無言把淚彈<lb/>
　　　告先太師墓文<lb/>
<pb n="KR4d0365_SBCK_015-5b"/>
維巳卯五月朔越二十有六日孝子某自嶺𬒳執至南安<lb/>
軍謹具香幣遣人馳告于先太師革齋先生墓下嗚呼人<lb/>
誰不爲臣而我欲盡忠不得爲忠人誰不爲子而我欲盡<lb/>
孝不得爲孝天乎使我至此極耶始我起兵赴難勤王仲<lb/>
弟将家遁于南荒宗廟不守遷我異疆大臣之誼國亡家<lb/>
亡靈武師興解后歸國再相出督身荷憂責江南之役義<lb/>
聲四克爲親拜墓以剪荆棘大勲垂集一跌﨑嶇妻妾子<lb/>
女六人爲俘收拾散亡息于海隅庶㡬奮厲以爲後啚惡<lb/>
運推遷天所廢棄有母之䘮尋失嫡子哭泣未乾兵臨其<lb/>
壘倉皇之間二女夭逝剪爲囚虜形影獨存仰藥不癠竟<lb/>
<pb n="KR4d0365_SBCK_015-6a"/>
北其轅繋頸縶足過我里門望墓相從恨不九原爰指松<lb/>
楸有言若誓繼令支子實典祀事有姪曰昇我身是嗣興<lb/>
言及此血涙如雨嗚呼自古危亂之世忠臣義士孝子慈<lb/>
孫其事之不能兩全也乆矣我生不辰罹此百㐫求仁得<lb/>
仁抑又何怨幽明死生一理也父子祖孫一氣也冥漠有<lb/>
知尚哀鍳之<lb/>
　　余始至南安軍即絶粒爲告墓文遣人馳歸白之祖<lb/>
　　禰瞑目長徃含笑入地矣乃水盛風駛五日過廬陵<lb/>
　　又二日至豐城知所遣人竟不得行余至是不食垂<lb/>
　　八日若無事然私念死廬陵不失爲首丘今心事不<lb/>
<pb n="KR4d0365_SBCK_015-6b"/>
　　逹委命荒江誰知之者盍少從容以就義乎復飲食<lb/>
　　如𥘉因記左傳申包胥哭秦庭七日勺飲不入口不<lb/>
　　聞有他廼知餓踣西山非一朝夕之積也余甞服腦<lb/>
　　子二兩不死絶食八日又不死未知死何日死何所<lb/>
　　哀哉<lb/>
　巳卯十月一日至燕越五日罹狴犴有感而賦<hi>一十七首</hi>
　　　一<lb/>
直絃不似曲如鈎自古聖賢多𬒳囚命有死時名不死身<lb/>
無憂䖏道還憂可憐杜宇空流血惟願嚴顔便斫頭結束<lb/>
長編猶在此竈間婢子見人羞<lb/>
<pb n="KR4d0365_SBCK_015-7a"/>
　　　二<lb/>
落落南冠自結纓桁楊卧起影縱横坐移白石知何世夣<lb/>
斷青燈問㡬更國破家亡雙淚暗天荒地老一身輕黃梁<lb/>
得失俱成幻五十年前元未生<hi>范曄在獄中爲士題扇云去白日之皎皎即長夜之悠悠</hi>
　　三<lb/>
心期耿耿浮雲上身事悠悠落日西千古興亡何限錯百<lb/>
年生死本来齊沙邊莫待哀黄鵠雪裏何須問牧羝此䖏<lb/>
曽埋雙寳劍虹光夜指楚天低<lb/>
　　四<lb/>
寥陽殿上歩黄金一落顛崖地獄深蘇武窖中偏喜卧劉<lb/>
<pb n="KR4d0365_SBCK_015-7b"/>
琨囚裏不妨吟生前巳見夜义靣死去只因菩薩心萬里<lb/>
風沙知巳盡誰人㑹得廣陵音<lb/>
　　　五<lb/>
亦知戞戞楚囚難無柰天生一寸丹鐡馬行鏖南地熱赭<lb/>
衣坐擁北庭寒朝飡淡薄神還爽夜睡﨑嶇夣自安亡國<lb/>
大夫誰爲傳秪饒野史與人㸔<lb/>
　　　六<lb/>
風雪重門老楚囚夣回長夜意悠悠熊魚自古無雙得鵠<lb/>
雀如何可共謀萬里山河真堕甑一家妻子枉填溝兒時<lb/>
愛讀忠臣傳不謂身當百六秋<lb/>
<pb n="KR4d0365_SBCK_015-8a"/>
　　　七<lb/>
聴着啼䳌淚滿襟國亡家破見忠臣關河瀝落三生夣風<lb/>
雪飄零萬死身丞相豈能堪獄吏故侯安得作園人神農<lb/>
虞夏吾誰適回首西山繼絶塵<lb/>
　　　八<lb/>
風前泣燈影日下泣霜花鍾信忽然動屋隂俄又斜悶中<lb/>
聊度歲夣裏尚還家地獄何須問人間見夜义<lb/>
　　　九<lb/>
風霜隂忽忽天地澹悠悠我自操吴語誰來問楚囚寂中<lb/>
惟㓕想逹䖏盡忠憂手有韋編在朝聞夕死休<lb/>
<pb n="KR4d0365_SBCK_015-8b"/>
　　　十<lb/>
環堵塵如屋纍然一故吾解衣烘稚蝨勻鏁救殘鬚坐䖏<lb/>
心如忘吟餘眼巳枯不應留滯乆何日褁籧篨<hi>吴殺諸葛謹以籧篨</hi>
<hi>褁而棄之</hi>
　　　十一<lb/>
浩刼風塵暗衣冠痛百罹静傳方外學晴冩獄中詩烈士<lb/>
惟名殉真人與物違世間忙㑹錯認取去來時<lb/>
　　　十二<lb/>
儼然楚君子一日造王庭議論探堅白精神入汗青無書<lb/>
求出獄有舌到臨刑宋故忠臣墓真吾五字銘<lb/>
<pb n="KR4d0365_SBCK_015-9a"/>
　　　十三<lb/>
兩月縲囚裏一年憂患餘踈因随事直忠故有時愚道在<lb/>
身何拙心安躰自舒近來都勘破人世只<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>廬<lb/>
　　　十四<lb/>
衮衣坐縲絏世事亦堪哀枕外親炊黍爐邊細畫灰無人<lb/>
涙垂血何地骨生苔風雪江南路夣中行探梅<lb/>
　　　十五<lb/>
我自憐人醜人方笑我愚身生豫譲癩背發范増疽巳愧<lb/>
功臣傳猶堪烈士書衣冠事至此命也欲何如<lb/>
　　　十六<lb/>
<pb n="KR4d0365_SBCK_015-9b"/>
乆矣忘榮辱今兹一死生理明心自𥙿神定氣還清欲了<lb/>
男兒事㡬無妻子情岀門天宇闊一笑暮雲横<lb/>
　　　十七<lb/>
珙璧衣冠十六傳更無一士死君前自慚重趙非九鼎猶<lb/>
幸延韓更數年孟博嚢頭真自愛杲卿鈎舌要誰憐人間<lb/>
信有綱常在萬古西山皎月懸<lb/>
　　　和夷齊西山謌<lb/>
謌曰登彼西山兮採其薇矣以仁易暴兮不知其非矣<lb/>
　神農虞夏忽然沒兮我安適歸矣吁嗟徂兮命之衰矣<lb/>
　後二千餘年某廼倚歌而和之曰<lb/>
<pb n="KR4d0365_SBCK_015-10a"/>
小雅盡廢兮岀車采薇矣戎有中國兮人類熄矣明王不<lb/>
興兮吾誰與歸矣抱春秋以沒世兮甚矣吾衰矣<lb/>
　　　又從而歌之曰<lb/>
彼美人兮西山之薇矣北方之人兮爲吾是非矣異域長<lb/>
絶兮不復歸矣鳯不至兮德之衰矣<lb/>
　　　十二月二十日作<lb/>
家國哀千古星霜忽一周黄沙漫故道白骨委荒丘許逺<lb/>
死何晚李陵生自羞南來冠不改吾且任吾囚<lb/>
　　　二十四日<hi>俗云小年夜</hi>
壮心負光岳病質落幽燕春節前三日江郷正小年歲時<lb/>
<pb n="KR4d0365_SBCK_015-10b"/>
如有水風俗不同天家廟荒苔滑誰人燒紙錢<lb/>
　　　立春<hi>巳卯十二月二十六日</hi>
無限斜陽故國愁朔風吹馬上幽州天翻地覆三生刼歲<lb/>
晚江空萬里囚烈士䘮元端不惜逹人知命復何憂秪應<lb/>
四十三年死兩度無端見土牛<lb/>
　　　遇靈陽子談道贈以詩<lb/>
昔我愛泉石長揖離公卿結屋青山下咫尺蓬與瀛至人<lb/>
不可見世塵忽相纓業風吹浩刼蝸角争浮名偶逢大吕<lb/>
翁如有宿世盟相從語廖廓俯仰萬念輕天地不知老日<lb/>
月交其精人一隂陽性本来自長生指點虚無間引我歸<lb/>
<pb n="KR4d0365_SBCK_015-11a"/>
員明一針透頂門道骨由天成我如一逆旅乆欲躡屩行<lb/>
聞師此妙訣<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>廬復何情<lb/>
　　　歲祝犂单閼月赤奮若日焉逢涒灘遇異人指示<lb/>
　　　以太光明正法於是死生脫然若遺矣作五言八<lb/>
　　　句<lb/>
誰知真患難忽悟大光明日岀雲俱静風消水自平功名<lb/>
㡬㓕性忠孝大勞生天下惟豪傑神仙立地成<lb/>
　　　巳卯歲除<lb/>
歲除破衣裳夜半刺針線遊子長夜思佳人不可見草枯<lb/>
稚驢吼燈暗饑䑕現深室閉星斗輕裘卧風霰大化忽流<lb/>
<pb n="KR4d0365_SBCK_015-11b"/>
斡浩刼蕩回轉冠屨失其位侯王化畸賤弓戈叱竒字刀<lb/>
鋸摧䪻弁至性詎可遷㣲軀不足戀真人坐冲漠死生一<lb/>
乗傳日月行萬古神光索九縣<lb/>
　　右自巳卯十月一日至歲除所賦當時望旦夕死不<lb/>
　　自意蹉跎至今詩凡二十餘首明日爲啇横執徐歲<lb/>
　　不知又當賦若干首而後絶筆云巳卯除日姓某題<lb/>
　　　元日<hi>庚辰歲</hi>
鐡馬風塵暗金龍日月新衣冠懐故國鼓角泣離人自分<lb/>
流年晚不妨吾道春方來有千載兒女枉悲辛<lb/>
　　　庚辰四十五歲<lb/>
<pb n="KR4d0365_SBCK_015-12a"/>
東風昨夜忽相過天地無情柰老何千載方來那有盡百<lb/>
年未半巳爲多君傳南海長生藥我愛西山餓死謌泡影<lb/>
生來随自在悠悠不管世間魔<lb/>
　　　感興<lb/>
萬里雲山斷客魂浮雲心事向誰言月侵郷夣夜推枕風<lb/>
送牢愁晝掩門蘇子窖中閑日月石郎家裏舊乾坤朝聞<lb/>
夕死吾何恨坐把春秋子細論<lb/>
　　　正月十三日<lb/>
去年今日遁崖山望見龍舟咫尺間海上樓䑓俄巳變河<lb/>
陽車駕不須還可憐羝乳煙横塞空想䳌啼月掩關人世<lb/>
<pb n="KR4d0365_SBCK_015-12b"/>
流光忽如此東風吹雪鬢毛班<lb/>
　　　上元懐舊<lb/>
禁門三五金吾夜回首青春忽二毛池上昔陪王母宴斗<lb/>
中今直貴人牢風生江海龍遊逺月滿關山鶴唳高夣到<lb/>
鈞天燈火閙依然彩筆照宫𫀆<lb/>
　　讀史<lb/>
自古英雄士還爲薄命人孔明登四十韓信過三旬壮志<lb/>
催龍虎高詞泣鬼神一朝事千古何用怨青春<lb/>
　　　感傷<lb/>
家國傷氷泮妻孥歎陸沉半生遭萬刼一落下千尋各任<lb/>
<pb n="KR4d0365_SBCK_015-13a"/>
如曹命那知吾軰心人誰無骨肉恨與海俱深<lb/>
　　遣興<lb/>
一落顛崖不自由春風相對說牢愁稚驢黒月光中吼饑<lb/>
䑕青燈影下遊豈料乾坤成堕甑始知身世是虚舟遥憐<lb/>
海上今塵土前代風流不肯休<lb/>
　　又<lb/>
東風吹草日髙眠試把平生細問天燕子愁迷江右月杜<lb/>
䳌聲破洛陽烟何從林下尋元亮只向塵中作魯連莫笑<lb/>
道人空打坐英雄收歛便神仙<lb/>
　　　四月八日<lb/>
<pb n="KR4d0365_SBCK_015-13b"/>
今朝浴佛舊風流身落山前第一州贑上瑶桃俄五稔海<lb/>
中玉果巳三周人生聚散真成夣世事悲懽一轉頭坐對<lb/>
薫風開口笑滿懐耿耿復何求<lb/>
　　　夜起<lb/>
夣破東窓月半明此身雖在只堪驚一春花裏離人涙萬<lb/>
里燈前故國情龍去想應回海島鴈飛猶未岀江城客愁<lb/>
多似西山雨一任蕭條白髮生<lb/>
　　　端午感興<lb/>
千金鑄鏡百神愁功與當年禹服侔荆棘故宮魑魅走空<lb/>
餘楊子水東流<lb/>
<pb n="KR4d0365_SBCK_015-14a"/>
　　　又<lb/>
當年忠血堕䜛波千古荆人祭汨羅風雨天涯芳草夣江<lb/>
山如此故都何<lb/>
　　　又<lb/>
流棹西來恨未銷魚龍寂寞暗風潮楚人猶自貪児戯江<lb/>
上年年奪錦標<lb/>
　　　見艾有感<lb/>
過眼驚𥘉夏回頭憶晚春巳憐花結子又見艾爲人故國<lb/>
丹心老中原白髪新靈修那解化清夣楚江濵<lb/>
　　　自歎<lb/>
<pb n="KR4d0365_SBCK_015-14b"/>
緑槐雲影弄黄昏月照牢愁半掩門一片心如千片碎十<lb/>
分鬚有二分存沙邊黃鵠長回首江上杜䳌空㫁魂𥪡子<lb/>
溷人漫不省紅纓白馬意軒軒<lb/>
　　　自遣<lb/>
詩餘眠白日飲後坐清風萬事乗除裏平生寵辱中心無<lb/>
随境變意自與天通莫笑邯鄲夣惺惺更是空<lb/>
　　　自𫐠<lb/>
赤舄登黄道朱旗上紫垣有心扶日月無力報乾坤徃事<lb/>
飛鴻渺新愁落照昏千年滄海上精衛是吾魂<lb/>
　　　不睡<lb/>
<pb n="KR4d0365_SBCK_015-15a"/>
終夕起推枕五更聞打鍾精神入朱鳥形影落盧龍弭節<lb/>
蓬莱島揚旗大華峰奔馳竟何事回首謝喬松<lb/>
　　　七夕<lb/>
大地風塵惡長天歲月奔憂來渾是感夣破與誰言緱鶴<lb/>
空回首河牛暗斷魂吾今拙又拙無復問天孫<lb/>
　　　有感<lb/>
石郎草草割山川一落人手三百年八州風雨暗連天三<lb/>
皇五帝如飛煙人人野祭伊水邊春秋㫁爛不復傳白頭<lb/>
潦倒今魯連夜深危坐日晏眠<lb/>
　　　聞季萬至<lb/>
<pb n="KR4d0365_SBCK_015-15b"/>
去年别我旋岀嶺今年汝來亦至燕弟兄一囚一乗馬同<lb/>
父同母不同天可憐骨肉相聚散人間不滿五十年三仁<lb/>
生死各有意悠悠白日横蒼煙<lb/>
　　　有感<lb/>
　丁丑歲八月十七日家人䧟今恰三周而予在行既十<lb/>
　閱月矣有感而賦<lb/>
平生心事付悠悠風雨燕南老楚囚故舊相思空萬里妻<lb/>
孥不見滿三秋絶憐諸葛隆中意嬴得子長天下逰一死<lb/>
皎然無復恨忠魂多少暗荒丘<lb/>
　　　感懐<lb/>
<pb n="KR4d0365_SBCK_015-16a"/>
巳卯八月二十四日予以楚囚發金陵十月一日至燕<lb/>
越五日罹狴犴今爲庚辰中秋後九日感懐四十字<lb/>
去歲趍燕路今晨發楚津浪名千里客剰作一年人鏡裏<lb/>
秋容别燈前暮影親魯連疑未死聊用托芳塵<lb/>
　　　重陽<hi>庚辰</hi>
飄零萬里若爲家一夜西風吹鬂華秪有新詩題甲子更<lb/>
無故舊對黄花<lb/>
　　　又<lb/>
江南秋色滿梧桐回首青山萬事空怕見鏡中新白髪長<lb/>
将破㡌褁西風<lb/>
<pb n="KR4d0365_SBCK_015-16b"/>
　　　又<lb/>
風捲車塵弄暁寒天涯流落寸心丹去年醉與茱茰别不<lb/>
把今年作徤㸔<lb/>
　　　巳卯十月一日予入燕城歲月冉冉忽復周星而<lb/>
　　　予猶未得死也因賊八句<lb/>
去冬陽月朔吾始至幽燕浩刼真千載浮生又一年天南<lb/>
照天北山後接山前夣裏乾坤老孤臣雪咽氊<lb/>
　　巳卯十月五日予入燕獄今三十有六旬感興一<lb/>
　　首<lb/>
石晋舊燕趙鍾儀新楚囚山河千古痛風雨一年周過鴈<lb/>
<pb n="KR4d0365_SBCK_015-17a"/>
催人老寒花送客愁捲簾雲滿座抱膝意悠悠<lb/>
　　去年十月九日余至燕城今周星不報為賦長句<lb/>
君不見常山太守罵羯奴天津橋上舌盡刳又不見㫿陽<lb/>
将軍怒切齒三十六人同日死去冬長至前一日朔庭呼<lb/>
我弗爲屈丈夫開口即見膽意謂生死在頃刻赭衣冉冉<lb/>
生蒼苔書雲時節忽復來鬼影青燈照孤坐夣啼死血丹<lb/>
心破只今便作渭水囚食粟巳是西山羞悔不當年跳東<lb/>
海空有魯連心獨在<lb/>
　　冬至<lb/>
書雲今日事夣破暁鳴鍾家禍三生刼年愁兩度冬江山<lb/>
<pb n="KR4d0365_SBCK_015-17b"/>
乏小草霜雪見孤松春色蒙泉裏煙蕪㡬萬重<lb/>
　　　冬晴<lb/>
北國天寒少南方地氣來年光如箭去世事正輪廻可恠<lb/>
新祈雪相思乆别梅夜䦨燈坐暗獨自撥殘灰<lb/>
　　　自歎<lb/>
可憐大流落白髪魯連翁每夜曕南斗連年坐北風三生<lb/>
遭際䖏一死笑談中嬴得千年在丹心射碧空<lb/>
　　　戊寅臈月二十日空坑敗𬒳執于今二周年矣感<lb/>
　　　懐八句<lb/>
横磨十萬坐無謀回首蹉跎海上州太傅只圗和藥了将<lb/>
<pb n="KR4d0365_SBCK_015-18a"/>
軍便謂斫頭休乾坤顛倒真千刼身世留連復一周一死<lb/>
到今如送佛空牎淡月夜悠悠<lb/>
　　　所懐<lb/>
萬里青山兩鬂華老臣無國又無家乾坤局促籠中鳥風<lb/>
雪飄零糞上花歲晚江空人巳逝天寒日短路何賖書生<lb/>
不作綱常計聞是東門巳種瓜<lb/>
　　　除夜<hi>庚辰</hi>
門揜千山黒孤燈伴不眠故郷在何䖏今夕是窮年住世<lb/>
真無係爲囚巳自然勞勞空歲月得死似登仙<lb/>
　　　又<lb/>
<pb n="KR4d0365_SBCK_015-18b"/>
歲暮難爲客天涯况是囚乾坤還許大歲月忽如流夣過<lb/>
元無夣憂多更不憂屠蘇兒女態肯作百年謀<lb/>
　　　元日<hi>辛巳</hi>
金虬㗸日出鐵騎勒春回天上青門隔人間白髪催霜寒<lb/>
欺舊草山晚放新梅環堵甘牢落東風枉却來<lb/>
　　　又<lb/>
慙愧雲䑓客飄零雪滿氊不圖朱鳥影猶見白蛇年宮殿<lb/>
荒烟隔門庭宿草連乾坤自春色囬首一澘然<lb/>
　　　𥘉六日即事<lb/>
車馬燕山閙誰家早管絃開門忽見雪擁𬒳不知年篋破<lb/>
<pb n="KR4d0365_SBCK_015-19a"/>
書猶在爐殘火復燃偷桃昨日事回首哭堯天<lb/>
　　　人日<lb/>
今年爲蛇年此日是人日江右一龍鍾山中舊佔畢獨坐<lb/>
守大玄一笑發狂疾悠悠王正意衰涕感麟筆<lb/>
　　　自歎<lb/>
功業羞前軰形骸感故吾屢判嵇紹血㡬無慶公鬚落落<lb/>
惟心在蒼蒼有意無江流總遺淚何止失吞吴<lb/>
　　　元夕<lb/>
燈火喧三市衣冠宴九宸金吾不禁夜公子早行春夣斷<lb/>
青山逺愁侵白髮新燕山今夕月清影伴孤臣<lb/>
<pb n="KR4d0365_SBCK_015-19b"/>
　　　又<lb/>
飄零竟如此元夕㡬堪憐南國張燈火燕山沸管絃相思<lb/>
雲萬里剰㸔月三年笑與東風道浮生信偶然<lb/>
文山先生全集卷之十五終<lb/>
<pb n="KR4d0365_SBCK_015-20a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_016-1a"/>
文山先生全集卷之十六　别集<lb/>
　集杜詩<lb/>
自序<lb/>
余坐幽燕獄中無所爲誦杜詩稍習諸所感興因其五言<lb/>
集爲絶句乆之得二百首凡吾意所欲言者子羙先爲代<lb/>
言之日玩之不置伹覺爲吾詩忘其爲子羙詩也乃知子<lb/>
羙非䏻自爲詩詩句自是人情性中語煩子羙道耳子羙<lb/>
於吾隔數百年而其言語爲吾用非情性同哉昔人評杜<lb/>
詩爲詩史盖其以詠歌之辭寓紀載之實而抑揚褒貶之<lb/>
意燦然於其中雖謂之史可也予所集杜詩自余顛沛以<lb/>
<pb n="KR4d0365_SBCK_016-1b"/>
來世變人事槩見於此矣是非有意於爲詩者也後之良<lb/>
史尚庻㡬有攷焉歳上章執徐月祝犂单閼日上章恊洽<lb/>
文天祥履善甫叙<lb/>
　是編作於前年不自意流落餘生至今不得死也斯文<lb/>
　固存天将誰屬嗚呼非千載心不足以語此壬午正月<lb/>
　无日文天祥書<lb/>
　　　社稷第一<lb/>
　三百年宗廟社稷爲賈似道一人所破壊哀哉<lb/>
南極連銅柱<hi>送李晋肅入蜀</hi>煌煌太宗業<hi>北征</hi>
始謀誰其間<hi>苦熱呈陽中丞</hi>風雨秋一葉<hi>故李光弼司徒</hi>
<pb n="KR4d0365_SBCK_016-2a"/>
　　　理宗度宗第二<lb/>
先帝弓劒逺<hi>送譚二判官</hi>永懐侍芳茵<hi>送汝南郡王璡</hi>
今朝漢社稷<hi>喜逹行在所</hi>爲話涕沾巾<hi>送司馬入京</hi>
　　　誤國權臣第三<lb/>
似道䘮邦之政不一而足其覊虜使開邊釁則兵連禍<lb/>
　結之始也哀哉<lb/>
蒼生倚大臣<hi>送韋中丞之晋</hi>北風破南極<hi>北風</hi>
開邊一何多<hi>前出塞</hi>至死難塞責<hi>呉侍御江上宅</hi>
　　　瀘州大将第四<lb/>
西南失大将<hi>客居</hi>帶甲滿天地<hi>送逺</hi>
<pb n="KR4d0365_SBCK_016-2b"/>
高人憂禍胎<hi>山寺</hi>感歎亦歔欷<hi>羌村</hi>
　　　襄陽第五<lb/>
十年殺氣盛<hi>北風</hi>百萬攻一城<hi>遣懐</hi>
賊臣表逆節<hi>徃在</hi>胡騎忽縱横<hi>嚴公武</hi>
　　　荆湖諸戍第六<lb/>
長嘯下荆門<hi>春日梓州登樓</hi>湖行速如鬼<hi>塞蘆子</hi>
門戸無人持<hi>水檻</hi>社稷堪流涕<hi>西閣呈元三十二</hi>
　　　黄州第七<lb/>
　始謂虜以襄陽船自漢入江後乃知虜之未渡蘄黄巳<lb/>
先降故其渡也襄漢蘄黄之船皆在焉<lb/>
<pb n="KR4d0365_SBCK_016-3a"/>
桓桓陳将軍<hi>北征</hi>東屯大江北<hi>行官張望</hi>
化作虎與豹<hi>夏日歎</hi>楚星南天黒<hi>晚登瀼上堂</hi>
　　　陽羅堡第八<lb/>
夏貴自陽羅堡之敗順流而下沿江南岸縱兵放火歸<lb/>
廬州觧甲當是時其心巳無國矣似道建督至江上夏<lb/>
貴不得已出見斬以釁皷東南再造之機也失此不圖<lb/>
　社稷爲墟哀哉<lb/>
日色隱孤戍<hi>發秦州</hi>大江聲怒號<hi>大雨</hi>
朝廷任猛将<hi>又上後園</hi>宿昔恨滔滔<hi>送王砅便南海</hi>
　　　京湖宣閫第九<lb/>
<pb n="KR4d0365_SBCK_016-3b"/>
　開慶巳未江陵閫帥自上而下奔救鄂渚令朱禩孫任<lb/>
　宣閫乃自鄂渚走還岳陽朱與夏通任長江之責一上<lb/>
　而一下使中流蕩然虜安行入無人之境國安得不亡<lb/>
　嗚呼痛哉<lb/>
正當艱難時<hi>送樊侍御漢中</hi>豈無濟時䇿<hi>遣興</hi>
連檣荆州船<hi>雨</hi>悠悠回赤壁<hi>過南岳入洞庭</hi>
　　　渡江第十<lb/>
　常時江水風波不可狎視虜渡江時水乃鏡平豈非天<lb/>
　哉<lb/>
濟江元自闊<hi>行次古城泛江</hi>輕船下吳㑹<hi>逄劉簿弟</hi>
<pb n="KR4d0365_SBCK_016-4a"/>
南紀收波瀾<hi>衡州縣呈陸宰</hi>吾将罪真宰<hi>劎門</hi>
　　　鄂州第十<lb/>
先時李雷奮爲郡守十月以臺論罷至是無正官張宴<lb/>
然以城䧏金湯重鎮正風寒中而去正守當國者獨何<lb/>
　心哉<lb/>
鄂渚分雲樹<hi>過南岳入洞庭</hi>春城帶雨長<hi>入行軍六第宅</hi>
惜哉形勝地<hi>懐鎮水居</hi>河岳空金湯<hi>入衡州</hi>
　　　江州第十二<lb/>
戎馬暗天宇<hi>送魏六丈交廣</hi>落日九江流<hi>送李功曹荆州</hi>
元惡迷是似<hi>入衡州</hi>化作長黃虬<hi>奉同郭給事</hi>
<pb n="KR4d0365_SBCK_016-4b"/>
　　　安慶府第十三<lb/>
岸轉異江湖<hi>過南岳入洞庭</hi>江水流城郭<hi>春日梓州登樓</hi>
䲭鴞志意滿<hi>病柏</hi>山鬼獨一脚<hi>懐台州鄭戸</hi>
　　　魯港之遁第十四<lb/>
　巳未鄂渚之戰何勇也魯港之遁何衰也人心巳去國<lb/>
事瓦觧當是時惟豪傑㧞起首禍之權奸無救禍之理<lb/>
哀哉<lb/>
岀師亦多門<hi>後岀塞</hi>水陸迷畏途<hi>贈鄭十八賁</hi>
蹭蹬麒麟老<hi>贈射洪李四丈</hi>危檣逐夜烏<hi>過南岳入洞庭</hi>
　　　建康府第十五<lb/>
<pb n="KR4d0365_SBCK_016-5a"/>
亭亭鳳凰臺<hi>鳯凰臺</hi>江城孤照日<hi>登牛頭山亭</hi>
胡來滿彤宫<hi>徃在</hi>驅馬一萬匹<hi>北征</hi>
　　　相陳宜中第十六<lb/>
魯港敗後陳宜中當國首斬殿帥韓震脅遷之議差強<lb/>
人意宜中實無經綸至秋託故遁歸及不得已十月再<lb/>
來則國事去矣哀哉<lb/>
蒼生起謝安<hi>宴王使君宅</hi>翠華擁吳岳<hi>壮遊</hi>
可以一木支<hi>水檻</hi>俯恐坤軸弱<hi>青陽峽</hi>
　　　召張世傑第十七<lb/>
京師内空頼張世傑一軍自荆湖至<lb/>
<pb n="KR4d0365_SBCK_016-5b"/>
詔發西山将<hi>送郭中丞</hi>熊虎亘阡陌<hi>贈王思禮司空</hi>
笳皷凝皇情<hi>贈左僕射嚴武</hi>佳氣向金闕<hi>北征</hi>
　　　鎮江之戰第十八<lb/>
　張世傑率舟師趨金山約殿帥張彦自當州陸岀京口<lb/>
　揚州兵岀瓜洲三路交進同日用事既而揚州失期先<lb/>
岀取敗常州竟不岀世傑多海舟無風不能動江水平<lb/>
虜以水哨馬徃來如飛遂以潰敗嗚呼豈非天哉<lb/>
海潮舶千艘<hi>送王砅使南海</hi>肉食三十萬<hi>昔遊</hi>
江平不肯流<hi>陪王使君泛江</hi>到今有遺恨<hi>壯遊</hi>
　　　将相棄國第十九<lb/>
<pb n="KR4d0365_SBCK_016-6a"/>
　丙子正月十八日虜至高亭山是夜四皷宜中逃翌日<lb/>
　世傑逃<lb/>
扈聖登黄閣<hi>贈嚴八閣老</hi>大将赴朝廷<hi>草堂</hi>
胡爲入雲霧<hi>送髙司且閬州</hi>浩蕩乘滄溟<hi>橋陵韻呈縣官</hi>
　　　京城第二十<lb/>
當宁䧟玉座<hi>徃在</hi>兩宫棄紫薇<hi>詠懐</hi>
北城悲笳發<hi>夏夜歎</hi>失涕萬人揮<hi>送盧十四弟</hi>
　　　京城二十<lb/>
黄屋朔風卷<hi>故秘監蘇源明</hi>園林殺氣平<hi>送郭中丞太僕</hi>
宫殿青門隔<hi>送賈閣老岀汝</hi>永懐丹鳳城<hi>送覃二判官</hi>
<pb n="KR4d0365_SBCK_016-6b"/>
　　　陵寝第二十二<lb/>
五陵花滿眼<hi>别何邕</hi>霜露在草根<hi>閬州東樓</hi>
冥冥子規呌<hi>法鏡寺</hi>重是古帝魂<hi>杜䳌</hi>
　　　陵寝第二十三<lb/>
旄頭彗紫㣲<hi>衡州縣呈陸宰</hi>蚩尤塞寒空<hi>奉先縣末懐</hi>
愚智心盡死<hi>聽何氏歌</hi>漂蕩随高風<hi>遣興</hi>
　　　江陵第二十四<lb/>
高逹京湖名将己未觧圍鄂州賈似道許以建節竟不<lb/>
與而移以與吕文徳逹怨望乆矣至是爲京湖制置以<lb/>
城降宣閫不能制城初䧟朱禩孫仰藥不得死既而亦<lb/>
<pb n="KR4d0365_SBCK_016-7a"/>
降焉<lb/>
聞說江陵府<hi>陜隘</hi>今又降元戎<hi>客居</hi>
甲外控鳴鏑<hi>贈王司空思禮</hi>肩輿強老翁<hi>王十五前閣㑹</hi>
　　　淮西帥第二十五<lb/>
　夏貴既失長江惟恐督府有成無所逃罪又恐孫虎臣<lb/>
　以後進爲将有功總綂出巳上日夜幸其敗覆督府既<lb/>
　潰歸廬州竟不岀朝廷屢詔勤王若罔聞知國亡乃以<lb/>
　淮西全境獻北爲巳功焉於是貴年八十餘矣老而不<lb/>
　死是爲賊其貴之謂歟<lb/>
借問大将誰<hi>後岀塞</hi>戰骨當速杇<hi>前岀塞</hi>
<pb n="KR4d0365_SBCK_016-7b"/>
逆節同所歸<hi>詠懐</hi>水花笑白首<hi>送王砅使南海</hi>
　　　揚州第二十六<lb/>
李庭芝在揚州十餘年畏怯無逺謀惟閉門自守無救<lb/>
　於國及景炎登極以爲首相乃引兵輕岀渡海南歸朱<lb/>
煥尋以城獻虜哀哉<lb/>
城峻随天壁<hi>自帝城</hi>明來但自守<hi>潼關史</hi>
士卒終倒㦸<hi>贈王司空思禮</hi>仰望嗟嘆乆<hi>九成宫</hi>
　　　京湖兩淮第二十七<lb/>
東南兵力盡在江北金城湯池國之根本高以荆州降<lb/>
　夏以淮西降李死淮東盡失無復中原之望矣哀哉<lb/>
<pb n="KR4d0365_SBCK_016-8a"/>
荆揚風土暖<hi>秋行官張望</hi>大城鐡不如<hi>潼関吏</hi>
泰山忽破碎<hi>登慈恩塔</hi>流落随丘墟<hi>五盤</hi>
　　　景炎擁立第二十八<lb/>
予自蘇州歸闕建議岀二王於閩廣及虜至二王方岀<lb/>
宫蘇刘義陸秀夫遇二王於温時陳宜中海船泊清㠗<lb/>
　門諸人徃邀之共圗興復益王始建元帥及張世傑自<lb/>
定海至同趋三山以五月一日益王登極改元景炎<lb/>
漢運初中興<hi>述懐</hi>扶顛待柱石<hi>入衡州</hi>
疇䏻𥙷天漏<hi>寄岑叅</hi>登階捧玉冊<hi>徃在</hi>
　　　福安府第二十九<lb/>
<pb n="KR4d0365_SBCK_016-8b"/>
崔嵬扶桑日<hi>幽人</hi>闊㑹滄海潮<hi>桔柏渡</hi>
傾都看黄屋<hi>送班司馬入京</hi>此意竟蕭條<hi>贈韋左丞</hi>
　　　幸海道第三十<lb/>
自三山登極世傑遣兵戰邵武大捷人心翕然世傑不<lb/>
爲守國計即治海船識者於是知其陋矣至冬聞警即<lb/>
浮海南去天下事是以不可復爲哀哉<lb/>
天王守大白<hi>九成宫</hi>立國自有疆<hi>前岀塞</hi>
舎此復何之<hi>後遊脩覺寺</hi>巳具浮海航<hi>壮遊</hi>
　　　景炎賔天第三十一<lb/>
　御舟離三山至惠州之甲子門駐焉巳而遷宫冨場丁<lb/>
<pb n="KR4d0365_SBCK_016-9a"/>
　丑冬虜舟來移次仙澳與戰得利尋望南去止碙川景<lb/>
炎賔天盖戊寅四月望日也嗚呼痛哉<lb/>
隂風西北來<hi>北征</hi>青海天軒輊<hi>送從第亞</hi>
白水暮東流<hi>新安吏</hi>魂㫁蒼梧帝<hi>贈秘書監李邕</hi>
　　　祥興登極第三十二<lb/>
戊寅四月十七日衛王登極於碙川<lb/>
浮龍倚長津<hi>别蔡十四著作</hi>參錯走洲渚<hi>入衡州</hi>
蒼梧雲正愁<hi>登慈恩塔</hi>初日翳復吐<hi>法鏡寺</hi>
　　　祥興第三十三<lb/>
　六月世傑自碙川北還至崖山止焉厓山乃海中之山<lb/>
<pb n="KR4d0365_SBCK_016-9b"/>
　兩山相對延袤中一衣帶水山口如門世傑以爲形勝<lb/>
　安之<lb/>
南遊炎海甸<hi>送魏六丈</hi>沃野開天庭<hi>橋陵韻呈縣官</hi>
真龍竟寂寞<hi>雷</hi>乾坤水上萍<hi>衡州送李大夫</hi>
　　　祥興第三十四<lb/>
　己卯正月十三日虜舟直造厓山世傑不守山門作一<lb/>
　字陣以待之虜入山門作長蛇陣對之二月六日虜乗<lb/>
　潮進攻半日而破死溺者數萬人哀哉<lb/>
弧矢暗江海<hi>草堂</hi>百萬化爲魚<hi>潼関吏</hi>
帝子留遺恨<hi>過南岳入洞庭</hi>故園莾丘墟<hi>逃難</hi>
<pb n="KR4d0365_SBCK_016-10a"/>
　　　祥興第三十五<lb/>
　世傑於戰敗後乗霧雨晦冥以數舟遁去<lb/>
朱厓雲日高<hi>遣過</hi>風浪無晨暮<hi>懐台州鄭司戸</hi>
冥冥翠龍駕<hi>雨</hi>今復在何許<hi>宿清溪驛</hi>
　　　祥興第三十六<lb/>
　𥘉行朝有船千餘艘内大船極多張元帥大小船五百<lb/>
而二百舟失道乆而不至北人乍登舟嘔暈執弓矢不<lb/>
支待又水道生踈舟工進退失據使虜初至行朝乗其<lb/>
未集撃之蔑不勝矣行朝依山作一字陣幇縳不可復<lb/>
動於是不可以攻人而專受攻矣先是行朝以游舟數<lb/>
<pb n="KR4d0365_SBCK_016-10b"/>
　岀得小捷他船皆閩浙水手其心莫不欲南向若南船<lb/>
　摧鋒直前閩浙水手在北舟中必爲變則有盡殱之理<lb/>
　惜世傑不知合變專守法嗚呼豈非天哉<lb/>
六龍忽蹉跎<hi>别唐十五誡</hi>川廣不可泝<hi>送汝陽王璡</hi>
東風吹春水<hi>送程録事</hi>乾坤莾回互<hi>懐台州鄭司戸</hi>
　　　祥興第三十七<lb/>
幽燕盛用武<hi>昔遊</hi>六合巳一家<hi>後出塞</hi>
眼穿當落日<hi>喜逹行在</hi>滄海有靈查<hi>喜晴</hi>
　　　祥興第三十八<lb/>
客從南𬈑來<hi>客從</hi>黄屋今在否<hi>留别張使君</hi>
<pb n="KR4d0365_SBCK_016-11a"/>
天高無消息<hi>幽人</hi>未忍即開口<hi>𫐠懐</hi>
　　　祥興第三十九<lb/>
南嶽配朱烏<hi>望北</hi>地軸爲之翻<hi>晦日尋崔戢</hi>
皇網未爲絶<hi>北征</hi>雲臺誰再論<hi>覧柏中丞官制</hi>
　　　陳宜中第四十<lb/>
　丁丑冬御舟自謝女峽歸碙川陳宜中船相失莫知所<lb/>
之<lb/>
管葛本時湏<hi>别張十二建封</hi>經綸中興業<hi>述古</hi>
有志乗鯨鰲<hi>送王砅使南海</hi>南紀阻歸檝<hi>贈李光弼</hi>
　　　張世傑第四十一<lb/>
<pb n="KR4d0365_SBCK_016-11b"/>
　世傑得士卒云毎言北方不可信故無降志閩之再造<lb/>
　實頼其力然其人無逺志擁重兵厚貲惟務遠遁卒以<lb/>
　䘮敗哀哉<lb/>
南國卷雲水<hi>舟中苦熱</hi>黄金傾有無<hi>遣懐</hi>
蛟龍亦狼狽<hi>溪漲</hi>反復乃湏臾<hi>草堂</hi>
　　　張世傑第四十二<lb/>
長風駕高浪<hi>龍門</hi>偃蹇龍虎姿<hi>病柏</hi>
蕭條猶在否<hi>止水遣懐</hi>寒日岀霧遲<hi>早發射洪</hi>
　　　蘇劉義第四十三<lb/>
　蘇京湖老将雖岀吕氏乃心專在王室永嘉推戴實建<lb/>
<pb n="KR4d0365_SBCK_016-12a"/>
大功後世傑用事志欝欝不得展其人剛躁不可近然<lb/>
能服義終始不失大節厓山與其子俱得脫亦不知所<lb/>
終<lb/>
驊騮事天子<hi>送高司直</hi>龍怒㧞老湫<hi>送韋十六評事</hi>
皷枻視青旻<hi>寄薛三郎中</hi>烈風無時休<hi>登慈恩塔</hi>
　　　曽淵子第四十四<lb/>
曽淵子元貶雷州御舟南廵復與政事厓山之敗曽欲<lb/>
赴水爲蘇父子所留同得脫其家竟沒虜後還五羊有<lb/>
人見其子雷郎者焉哀哉<lb/>
子負經濟才<hi>别唐十五</hi>欝陶抱長䇿<hi>始華陽吕少府</hi>
<pb n="KR4d0365_SBCK_016-12b"/>
安得萬里風<hi>夏夜歎</hi>南圗回羽翮<hi>送嚴公入朝</hi>
　　　江丞相萬里第四十五<lb/>
　先生居饒州虜入城先生投府第中池水死其弟萬頃<lb/>
　於㕔事上𬒳執殺死哀哉<lb/>
星折台衡地<hi>送蘇州李長史</hi>斯文去矣休<hi>送王信州厓北</hi>
湖光與天逺<hi>過洞庭</hi>屈注滄江流<hi>奉同郭給事</hi>
　　　趙倅昴發第四十六<lb/>
　虜至池州倅昴發蜀人夫婦自經死<lb/>
風雷颯萬里<hi>大雨</hi>大江動我前<hi>水㑹渡</hi>
青衿一憔悴<hi>衡州縣學</hi>名與日月懸<hi>陳拾遺故宅</hi>
<pb n="KR4d0365_SBCK_016-13a"/>
　　　将軍王安節第四十七<lb/>
常州敗虜生獲王安節不屈而死虜謂過江以來武人<lb/>
忠義者惟王安節一人安節乃節度使王堅子也<lb/>
激烈傷雄才<hi>金華山觀</hi>直氣横乾坤<hi>别李義</hi>
惆悵汙血駒<hi>別張建封</hi>見此忠孝門<hi>柏中丞降官制</hi>
　　　李安撫芾第四十八<lb/>
肯齋先生蜀人寓居衡陽乙亥留夣炎為潭帥夣炎歸<lb/>
　相始起先生為代先生倉卒運掉城守甚備及城䧟先<lb/>
生殺其家人乃自焚死哀哉<lb/>
殺氣吹沅湘<hi>入衡州</hi>高興激荆衡<hi>李八判官</hi>
<pb n="KR4d0365_SBCK_016-13b"/>
城中賢府主<hi>課伐木</hi>千秋萬歳名<hi>夣李白</hi>
　　　李制置庭芝第四十九<lb/>
庭芝得爰立之命引兵至泰州為虜所困泰州孫九賣<lb/>
城庭芝𬒳執誅於揚州市雖無功於國一死為不負國<lb/>
矣<lb/>
空留玉帳衛<hi>送嚴公</hi>那免白頭翁<hi>陪章留後</hi>
死者長巳矣<hi>石壕吏</hi>淮海生清風<hi>送高司直</hi>
　　　姜都綂才第五十<lb/>
淮東猛将揚州前後主戰皆其人也及泰州破𬒳執虜<lb/>
愛其才勇啖以官爵不肯降罵諸負國者臨刑含血以<lb/>
<pb n="KR4d0365_SBCK_016-14a"/>
噴罵虜不絶口其英風義烈淮人言之無不傷歎惜哉<lb/>
屹然強冠敵<hi>贈王司空</hi>古人重守邊<hi>後岀塞</hi>
惜哉功名忤<hi>薛大保</hi>死亦垂千年<hi>義鶻</hi>
　　　張制置珏第五十一<lb/>
蜀之徤将元與昝萬壽齊名昝降張獨不降行朝擢授<lb/>
制閫未知得拜命否蜀雖糜碎珏竟不降為左右所賣<lb/>
　珏覺而逃遁𬒳囚鎻入北不肯屈後不知如何<lb/>
氣敵萬人将<hi>楊監畫鷹</hi>獨在天一隅<hi>遣懐</hi>
向使國不忙<hi>九成宫</hi>功業竟何如<hi>别張建封</hi>
　　　陸樞宻秀夫第五十二<lb/>
<pb n="KR4d0365_SBCK_016-14b"/>
　字君實文筆英妙自維揚幕入朝京師䧟永嘉推戴有<lb/>
　力及駐厓山兼宰相凡朝廷事皆秀夫潤色綱紀之厓<lb/>
　山䧟與全家赴水死哀哉<lb/>
文彩珊瑚鈎<hi>奉同郭給事</hi>淑氣含公鼎<hi>張九齡</hi>
烱烱一心在<hi>嚴武</hi>天水相與永<hi>渼陜西南臺</hi>
　　　勤王第五十三<lb/>
　甲戌冬詔天下勤王予守章貢首應詔意同志者當接<lb/>
　踵而奮已而竟無應者予遂以孤軍赴闕世亊不濟殆<lb/>
　由於此哀哉<lb/>
出師亘長雲<hi>後岀塞</hi>盡驅詣闕下<hi>徃在</hi>
<pb n="KR4d0365_SBCK_016-15a"/>
首唱恢大義<hi>衡州縣學</hi>垂之俟來者<hi>蘇源明</hi>
　　　蘇州第五十四<lb/>
　予領兵赴闕時陳宜中歸永嘉留丞相夣炎當國夣炎<lb/>
意不相楽岀予以制閫守呉門尋以獨松亊急陳丞相<lb/>
　留丞相陳樞宻文龍連書趣还宿衛予不得已行未㡬<lb/>
　姑蘇䧟哀哉<lb/>
嵯峨閶門北<hi>北遊</hi>朱旗散廣川<hi>餞裴二端</hi>
控帶莾悠悠<hi>送韋十六評亊</hi>惨淡陵風煙<hi>草堂</hi>
　　　拜相第五十五<lb/>
　予自吳門還遣守獨松戍餘杭丙子正月初二日除知<lb/>
<pb n="KR4d0365_SBCK_016-15b"/>
　臨安府辞不拜引輕兵至闕陳大義不得見十八夜宜<lb/>
　中逃次日早子除樞宻使午拜丞相樞宻使都督諸路<lb/>
　軍馬然亊巳無及無可柰何矣予不敢當亡國之名請<lb/>
　有危難捐軀而已<lb/>
我來屬時危<hi>九成宫</hi>朝野色枯槁<hi>送長孫待御</hi>
倚君金華省<hi>張九齡</hi>不在相逢早<hi>贈射洪李四丈</hi>
　　　岀使第五十六<lb/>
　初宜中蒙蔽外庭如遣使北軍求議和約見伯顔於長<lb/>
　安堰已而不如約故虜徑至高亭山要以相見宜中遂<lb/>
　逃上下皆莫知其詳予既辞相印不拜遂奉上命以議<lb/>
<pb n="KR4d0365_SBCK_016-16a"/>
　和為名在虜营虜強以降余見伯顔開陳大義詞氣慷<lb/>
　慨虜頗傾動尋留不遣而丞相呉堅右丞賈餘慶同知<lb/>
樞宻院謝堂以下竟自納欵余責伯顔留使失信及数<lb/>
虜罪惡以死自誓而一無所及矣痛哉<lb/>
隔河見胡騎<hi>前岀塞</hi>朝進東門营<hi>後出塞</hi>
皇皇使臣體<hi>寄崔部亊</hi>詞氣浩縱横<hi>春陵行</hi>
　　　發京師第五十七<lb/>
　自國都失守應降表及行下省札播告歸附皆不敢使<lb/>
余聞知予居虜中欲求速死虜衛守甚嚴務為塗塞耳<lb/>
　目二月八日大臣吳堅賈餘慶家鉉翁刘岊皆以祈請<lb/>
<pb n="KR4d0365_SBCK_016-16b"/>
　使為名下船詣北庭虜忽驅余並行余不肯徃𬒳其捽<lb/>
　迫不得巳行至謝村㡬逃去<lb/>
東下姑蘇臺<hi>壮遊</hi>揮涕戀行在<hi>北征</hi>
蒼茫雲霧浮<hi>發秦州</hi>風㠶倚翠盖<hi>凼人</hi>
　　　去鎮江第五十八<lb/>
　余至京口北行有日矣余欲引决同行士杜滸曰且逃<lb/>
　逃不獲死未晚也遂謀走真州時江中皆北船偶物色<lb/>
　一空船在虜籍外捐重貲約之二月晦日夕一更後予<lb/>
　約同行十一人潜岀邸挾刃自随不済則自殺幸而安<lb/>
　行無虞遂泝流而上虜船綿亘江上㡬不得出三月朔<lb/>
<pb n="KR4d0365_SBCK_016-17a"/>
　抵真州今而後喜可知也<lb/>
京口渡江航<hi>送許八十遺</hi>窮途仗神道<hi>送魏六丈</hi>
蕭條向水陸<hi>入衡州</hi>雲雨白浩浩<hi>送長孫侍御</hi>
　　　至真州第五十九<lb/>
余至真州登城四望徘徊感歎守苗再成慷慨有志畧<lb/>
　聞余言踴躍思奮余即作書報制閫李庭芝及約淮西<lb/>
　夏貴又作諸州太守書約以興復苗守遣人四岀導意<lb/>
　兩日乆與余講進取方畧使天命再宋是行也中興之<lb/>
　機也一人狐疑亊乃大繆惜哉<lb/>
萬里長江邊<hi>送高司直</hi>去國同王<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>
                    <hi>蓬泉驛</hi>
<pb n="KR4d0365_SBCK_016-17b"/>
青山意不盡<hi>上牛頭寺</hi>皇天照嗟嘆<hi>舟中苦熱</hi>
　　　行淮東第六十<lb/>
李庭芝聞余至真州以為來說城遣使数十軰來涖殺<lb/>
予苗再成不肯然不得不岀予以自白以上巳日紿余<lb/>
岀城門閉城不荅余欲赴濠死未㡬苗遣五十人送行<lb/>
行五十里布刃於野詰問甚乆使一語可疑即為草間<lb/>
血矣其人信余言為之歎惋送至州境夜至揚州西門<lb/>
欲扣城入前却𢾗四四人逃去余與七人走荒野空屋<lb/>
中是日虜萬騎自屋後過幸而苟免自是変姓名趨高<lb/>
郵初五夜行屡迷失道且虜哨各鳥獸竄伏縳去一人<lb/>
<pb n="KR4d0365_SBCK_016-18a"/>
殺傷一人又幸喜脫余時日夜在死亡中驚惴危懼飢<lb/>
餓無聊人生逆境有如此者哀哉<lb/>
客子中夜發<hi>赴奉先縣</hi>月照白水山<hi>彭衙行</hi>
悲辛但狂頋<hi>懐鄭十八戸處</hi>浩蕩前後間<hi>清溪</hi>
　　　自淮歸浙東第六十一<lb/>
余高郵道中遇哨得脫行数十里匍匐不䏻行幸遇村<lb/>
夫雇倩籮擡入郡又有𬒳傷者扶持強行血衣淋漓見<lb/>
者傷惜初七日至郡地分官盤詰甚至稱制置司有報<lb/>
文丞相來說城合一路覺察不納南來人余等既変姓<lb/>
名地分官見有傷者不疑聽下船去沿途歴盡艱險得<lb/>
<pb n="KR4d0365_SBCK_016-18b"/>
　至泰州城下伏十餘日趋通州自下船後哨騎或隔五<lb/>
　里或隔十里驚惶連日逹通州城反覆詰問𢾗日不納<lb/>
　不得已從地分官吐實語太守楊思復遂得覆䕶主圃<lb/>
　子内大舟中然後以海舟送歸浙東船中遇風波屡覆<lb/>
　又遇賊追逼数四是行寄一生於萬死不復望見天日<lb/>
　至永嘉惟存六人<lb/>
北走驚險難<hi>彭衙行</hi>十歩一回首<hi>相從歌</hi>
碧海吹衣裳<hi>又上後園山脚</hi>掛席上南斗<hi>别張使君</hi>
　　　至福安第六十二<lb/>
　益王以天下兵馬都无帥衞王以副元帥建號於永嘉<lb/>
<pb n="KR4d0365_SBCK_016-19a"/>
随趋三山開府予四月八日到永嘉則元帥舟去巳一<lb/>
月矣亟使副守李珏驛報行府陳丞相即遣人來議擁<lb/>
立亊余深賛大議五月一日登極予以觀文殿學士侍<lb/>
讀召赴行在二十六日至行都即再相然國方草創陳<lb/>
宜中尸其亊專制於張世傑余名宰相徒取充位遂不<lb/>
敢拜議岀督<lb/>
握節漢臣回<hi>鄭駙馬</hi>麻鞋見天子<hi>述懐</hi>
感激動四極<hi>嚴武</hi>壮士淚如雨<hi>聽楊氏歌</hi>
　　　福安宰相第六十三<lb/>
余至通州地分官以制置司文移爲說甚作難阻余不<lb/>
<pb n="KR4d0365_SBCK_016-19b"/>
　得已吐實以通楊帥守思復乃云諜報許浦有馬根尋<lb/>
文丞相甚信余言不直制司予然後得楊守存恤遂遵<lb/>
南歸及過明州東門有列岸数百艘初不知為虜把隘<lb/>
船也後問之東門道士云是目虜頭目見船過聞左右<lb/>
曰此何船皆以漁舟對遂得善去嗚呼危哉楊守為余<lb/>
言欲得海船数百艘當約許帥文徳擁兵勤王慨然有<lb/>
誓清之志予至永嘉即詳報陳丞相不以為信乃遣毛<lb/>
浚之通州而不以告余浚至通州守間予何以無書遂<lb/>
發怒浚㡬不免浚岀而通遂降虜矣惜哉<lb/>
紛然䘮亂際<hi>柏中允制</hi>反覆歸聖朝<hi>鄭䖍</hi>
<pb n="KR4d0365_SBCK_016-20a"/>
秉鈞孰為偶<hi>贈李八判官</hi>扶顛永蕭條<hi>李光弼</hi>
　　　南劒州督第六十四<lb/>
始余至永嘉留一月候命永嘉及台處豪傑皆來自獻<lb/>
　願從海道作戰守規模予至福安欲还永嘉謀進取廟<lb/>
　謨不以為然遂議開督于廣廣䧟乃出南劒開府聚兵<lb/>
　財爲收復江西計于時幕府選辟皆一時名士宜中既<lb/>
　棄臨安及三山登極欲倚世傑復浙東西以自洗濯所<lb/>
　以阻予永嘉之行後取定海兵敗李珏為制閫衆方思<lb/>
　用予悔巳不及惜哉<lb/>
劒外春天逺<hi>送班司馬入京</hi>江閣鄰石靣<hi>蕳嚴雲</hi>
<pb n="KR4d0365_SBCK_016-20b"/>
幕府盛才賢<hi>次古城店</hi>意氣今誰見<hi>白馬</hi>
　　　汀州第六十五<lb/>
予在劒朝廷嚴趣之汀十月行十一月至汀州而福安<lb/>
随䧟車駕幸海道矣亊㑹之不齊如此哀哉<lb/>
雷霆走精銳<hi>送樊侍御</hi>斧鉞下青冥<hi>送李大夫</hi>
江城今夜客<hi>出郭</hi>惨淡飛雲汀<hi>薛判官</hi>
　　　梅州第六十六<lb/>
　予至汀汀守可疑汀兵非素所拊循㓂兵自贑自劒交<lb/>
　至丁丑正月行府遂引兵趨漳州龍巖謀入衛漳潮道<lb/>
　阻三月入梅州時麾下頗不循法斬二都綂軍政一新<lb/>
<pb n="KR4d0365_SBCK_016-21a"/>
焉<lb/>
楼角凌風逈<hi>東楼</hi>孤城隱霧深<hi>野望</hi>
萬亊随轉燭<hi>佳人</hi>秋光近青岑<hi>伐木</hi>
　　　贑州第六十七<lb/>
　五月引兵自梅出嶺時贑吉兵皆來㑹六月大捷於雩<lb/>
都進攻興國縣縣返正於是駐屯遣大兵攻贑州又以<lb/>
偏師岀吉州贑諸縣皆復虜號令惟行於城中吉水永<lb/>
豐萬安永新龍泉以次皆復臨洪袁瑞莫不響應詣軍<lb/>
門請約束者相継興國黄州新復皆來請命汀州有偽<lb/>
　天子黃從斬首至府上下翕合氣勢甚盛天若祚宋則<lb/>
<pb n="KR4d0365_SBCK_016-21b"/>
　是舉也幸而一捷國亊垂成之候也<lb/>
崆峒殺氣黒<hi>壮遊</hi>灑血暗郊垌<hi>薛判官</hi>
哀笳曉幽咽<hi>留花門</hi>石壁断空青<hi>西閣</hi>
　　　江西第六十八<lb/>
行府偏師岀吉州者戰于鍾歩不利攻贑兵不幸相継<lb/>
　而敗行府孤立時處置安撫鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>聚兵数萬在永豐境<lb/>
　行府引兵就之㑹其軍亦潰而虜自後追及不可支雖<lb/>
人謀之不臧殆天意之未順每一念此氣殪欲絶哀哉<lb/>
東望西江永<hi>第觀</hi>高義在雲臺<hi>建封</hi>
到今用鉞地<hi>草堂</hi>霜鴻有餘哀<hi>金華山</hi>
<pb n="KR4d0365_SBCK_016-22a"/>
　　　江西第六十九<lb/>
旄頭初俶優<hi>将適江陵</hi>義士皆痛憤<hi>草堂</hi>
乾坤空峥嵘<hi>畫鶻</hi>嚮者留遺恨<hi>空靈岸</hi>
　　　復入廣第七十<lb/>
　行府敗於江西收散兵復入汀尋岀㑹昌入安逺趨循<lb/>
　州是冬屯南嶺戊寅二月岀惠州海豐縣駐於麗江涌<lb/>
　徧遣間使沿海訪問車駕六月翠華至厓山行府移船<lb/>
　澳八月進少保信國公職任依舊行府欲赴闕張世傑<lb/>
　阻隔於中不果行<lb/>
東浮滄海漘<hi>薛郎中</hi>南為祝融客<hi>詠懐</hi>
<pb n="KR4d0365_SBCK_016-22b"/>
漂轉混泥沙<hi>柴門</hi>迫此短景急<hi>龍門</hi>
　　　駐惠境第七十一<lb/>
朱鳯日威垂<hi>北風</hi>羅浮展衰歩<hi>詠懐</hi>
北風吹蒹葭<hi>秋行官張望</hi>送此齒髮暮<hi>雨</hi>
　　　駐潮陽第七十二<lb/>
　十月引兵趋朝陽稍平群盗人心翕然<lb/>
寒城朝煙淡<hi>呉侍御宅</hi>江沫擁春沙<hi>逺遊</hi>
群盗亂射虎<hi>雷</hi>回首白日斜<hi>熹晴</hi>
　　　同府之敗第七十三<lb/>
十一月諜報虜大衆至漳泉度势不敵移屯将趋海豐<lb/>
<pb n="KR4d0365_SBCK_016-23a"/>
為虜騎追及於中道時行巳数日不為備倉卒潰散遂<lb/>
𬒳執<lb/>
送兵五千人<hi>北征</hi>散足盡兩靡<hi>種萵苣</hi>
留滯一老翁<hi>雨</hi>盖棺亊則巳<hi>奉先縣</hi>
　　　行府之敗第七十四<lb/>
　自國難後行府白手起兵展轉患難東南䟦渉萬餘里<lb/>
亊不幸不濟然臣子盡心焉爾矣成敗天也獨柰何哉<lb/>
翠盖蒙塵飛<hi>詠懐</hi>仗鉞奮忠烈<hi>北征</hi>
千秋滄海南<hi>張九齡</hi>亊與雲水白<hi>王思禮</hi>
　　　南海第七十五<lb/>
<pb n="KR4d0365_SBCK_016-23b"/>
今𬒳執後即服腦子約二兩昏眩乆之竟不䏻死及至<lb/>
張元帥所衆脅之跪拜誓死不屈張遂以客禮見尋置<lb/>
海船中守䕶甚謹至厓山令作書招張世傑手冩詩一<lb/>
首復命末句云人生自古誰無死留取聲名照漢青張<lb/>
　不強而止厓山之敗親所目撃痛苦酷罰無以勝堪時<lb/>
　日夕謀䧟海而防閉不可出矣失此一死困苦至於今<lb/>
　日可勝恨哉<lb/>
開㠶駕洪濤<hi>遣遇</hi>血戰乾坤赤<hi>送李判官</hi>
風雨聞號呼<hi>草堂</hi>流涕灑丹極<hi>别蔡著作</hi>
　　　南海第七十六<lb/>
<pb n="KR4d0365_SBCK_016-24a"/>
南海春天外<hi>送叚功曹</hi>秪應學水仙<hi>舟中</hi>
自傷遅暮眼<hi>寓目</hi>為我一澘然<hi>李使君</hi>
　　　至廣州第七十七<lb/>
　自厓山至五羊壮哉郡真形勝之國也徃年虜平其城<lb/>
　收復後不䏻完整為守國計哀哉吾國之無人乎<lb/>
南方瘴癘地<hi>雷</hi>白馬東北來<hi>白馬</hi>
長城掃遺堞<hi>李弼</hi>涙落強徘徊<hi>鄭附馬楼臺</hi>
　　　至南安軍第七十八<lb/>
　予四月二十二日離五羊五月四日岀梅嶺至南安軍<lb/>
　錀置舟中予不食擬至虜陵得瞑日庻㡬首丘之義云<lb/>
<pb n="KR4d0365_SBCK_016-24b"/>
短日行梅嶺<hi>哭李常侍</hi>天門欝嵯峨<hi>别唐誡</hi>
江西萬里船<hi>春夜留宴</hi>歸期無柰何<hi>何将軍山林</hi>
　　　過章貢第七十九<lb/>
崆峒地無軸<hi>送從弟亞</hi>江山雲霧昏<hi>别李茂</hi>
萍漂忍流涕<hi>入行軍六弟宅</hi>故里但空存<hi>後岀塞</hi>
　　　至吉州第八十<lb/>
掛颿逺色外<hi>雨</hi>𬗟邈懐舊丘<hi>破船</hi>
江水風蕭蕭<hi>桔柏渡</hi>烏啼滿城頭<hi>發秦州</hi>
　　　吉州第八十一<lb/>
泊舟滄江岸<hi>課伐木</hi>身輕一鳥過<hi>送蔡師魯</hi>
<pb n="KR4d0365_SBCK_016-25a"/>
請為父老歌<hi>羗村</hi>歌長撃樽破<hi>屏跡</hi>
　　　吉州第八十二<lb/>
戚戚去故里<hi>前岀塞</hi>我生苦飄零<hi>通泉驛</hi>
回身視緑野<hi>送李校書</hi>伹見西嶺青<hi>揚旗</hi>
　　　過臨江第八十三<lb/>
自離南安軍五日而至廬陵七日過臨江八日至豐城<lb/>
余雖不食未見其殆衆以飲食交相逼迫予念既過鄕<lb/>
　州巳失初望委命荒濵立節不白且聞暫止金陵郡岀<lb/>
　坎之㑹或者有隕自天未可知也遂復飮食勉狥衆情<lb/>
　初衆議以予漸殆欲行無禮掩鼻以灌粥酪至是遂止<lb/>
<pb n="KR4d0365_SBCK_016-25b"/>
　乃知夷齊之心亊由其獨處荒山故得行其志耳<lb/>
獨㠶如飛鳴<hi>贈蘇傒</hi>清江轉山急<hi>早發射洪</hi>
回首白雲多<hi>何将軍山林</hi>山寒夜中泣<hi>龍門鎮</hi>
　　　過隆興第八十四<lb/>
　隆興自䧟沒後忠義奮起㡬於返正屠㓕殆盡過而傷<lb/>
之<lb/>
臨江乆徘徊<hi>山寺</hi>再讀徐孺碑<hi>張九齡</hi>
交遊颯向盡<hi>餞裴二端公</hi>到今耆舊悲<hi>病橘</hi>
　　　江行第八十五<lb/>
畏途随長江<hi>白沙渡</hi>萬里滄茫水<hi>憶鄭南玭</hi>
<pb n="KR4d0365_SBCK_016-26a"/>
遊子去日長<hi>成都</hi>壮心不肯巳<hi>戯贈友</hi>
　　　江行第八十六<lb/>
江水東流去<hi>陪王侍御宴</hi>浮雲終日行<hi>夣李白</hi>
别離經死地<hi>鄭附馬池</hi>飮啄愧殘生<hi>草堂</hi>
　　　江行第八十七<lb/>
蕭蕭白揚路<hi>李邕</hi>死人積如丘<hi>遣興</hi>
大江東流去<hi>成都</hi>蒼山旌斾愁<hi>韋評亊</hi>
　　　江行第八十八<lb/>
連山暗烽燧<hi>送從第亞</hi>川谷血横流<hi>送樊侍御</hi>
揮泪臨大江<hi>送韋諷</hi>上有行雲愁<hi>遣興</hi>
<pb n="KR4d0365_SBCK_016-26b"/>
　　　江行第八十九<lb/>
　六月六日過隆興十二日至金陵囚邸八月二十三日<lb/>
　渡江北行亊㑹多有可慨尚何言哉<lb/>
朔風飄胡鴈<hi>遣興</hi>江城帶素月<hi>聽楊氏歌</hi>
安得覆八𬈑<hi>客居</hi>滂泥洗吳越<hi>喜雨</hi>
　　　北行第九十<lb/>
　八月二十六日至揚州九月初一日哭母小祥於邳門<lb/>
　外初九日至徐州弔項羽故宫地登黄楼臺讀子由賦<lb/>
十二日至沛縣縣有歌風臺十五日至東平府十七日<lb/>
　至高唐州十八日過平原二十日至河間府二十一日<lb/>
<pb n="KR4d0365_SBCK_016-27a"/>
　至保定府<lb/>
浮雲暮南征<hi>前出塞</hi>我馬向比嘶<hi>日沙渡</hi>
荆棘暗長原<hi>園官送莱</hi>子規晝夜啼<hi>客居</hi>
　　　北行第九十一<lb/>
清秋望不極<hi>野望</hi>中原杳茫茫<hi>成都</hi>
游子悵寂寥<hi>桔柏渡</hi>下馬古戰場<hi>遣興</hi>
　　　北行第九十二<lb/>
浮雲連海岱<hi>兖州城楼</hi>寒蕪際碣石<hi>昔遊</hi>
落景惜登臨<hi>杜侍御江楼</hi>人煙渺蕭瑟<hi>北征</hi>
　　　北行第九十三<lb/>
<pb n="KR4d0365_SBCK_016-27b"/>
平野入青徐<hi>兖州城楼</hi>桑柘葉如雨<hi>昔遊</hi>
信美無所適<hi>成都</hi>沉思情延佇<hi>雨</hi>
　　　北行第九十四<lb/>
乾坤㡬反覆<hi>蘇侍御渙</hi>乗凌惜俄頃<hi>渼陂西南臺</hi>
懐古視平蕪<hi>遣懐</hi>令人發深省<hi>奉先寺</hi>
　　　北行第九十五<lb/>
游子無根株<hi>贈李四文</hi>世梗悲路澀<hi>送程録亊</hi>
関山雪邊看<hi>秋行官張望</hi>愁思胡笳夕<hi>喜逹行在所</hi>
　　　至燕城第九十六<lb/>
　十月一日至燕城越五日送千戸所枷禁十一月初一<lb/>
<pb n="KR4d0365_SBCK_016-28a"/>
　日蘇枷初九日領赴北庭引問余不跪抗詞不屈尋復<lb/>
　還獄待死以至今日云<lb/>
徃在西京時<hi>徃在</hi>胡星墜燕地<hi>别唐誠</hi>
登臨意惘然<hi>登惠義</hi>千秋一拭涙<hi>酧薛判官</hi>
　　　至燕城第九十七<lb/>
浩蕩想幽冀<hi>夏日歎</hi>行行郡國遥<hi>野望</hi>
天寒落萬里<hi>遣興</hi>回首向風颷<lb/>
　　　至燕城第九十八<lb/>
百年不敢料<hi>龍門閤</hi>先後無醜好<hi>遣興</hi>
絶境與誰同<hi>送裴二</hi>飄泊南庭老<hi>舟中</hi>
<pb n="KR4d0365_SBCK_016-28b"/>
　　　入獄第九十九<lb/>
隂房鬼火青<hi>玉華宫</hi>白日亦寂寞<hi>昔遊</hi>
自非曠士懐<hi>登慈恩塔</hi>居人莾牢落<hi>送樊侍御</hi>
　　　入獄第一百<lb/>
天黒閉春院<hi>大雲寺</hi>今如罝中兎<hi>懐鄭司戸</hi>
人間夜寥閴<hi>夜聽許十誦許</hi>永日不可暮<hi>夏夜歎</hi>
　　　入獄第一百一<lb/>
行行見覊束<hi>寫懐</hi>斯人獨憔悴<hi>夣李白</hi>
欲覺聞晨鍾<hi>遊奉先寺</hi>青燈死分翳<hi>宿鑿石浦</hi>
　　　入獄第百二<lb/>
<pb n="KR4d0365_SBCK_016-29a"/>
劳生共乾坤<hi>寫懐</hi>何時有終極<hi>别賛上人</hi>
燈影照無睡<hi>大雲寺</hi>今夕復何夕<hi>贈衛公處士</hi>
　　　入獄第一百三<lb/>
眼前列杻械<hi>草堂</hi>熊掛玄蛇吼<hi>上水遣懐</hi>
夜看豐城氣<hi>詠懐</hi>朝光入甕牗<hi>晦月</hi>
　　　入獄第一百四<lb/>
徘徊虎穴上<hi>寄賛上人</hi>吾道正覊束<hi>觀水漲</hi>
落日将何如<hi>宴歴下亭</hi>清文動哀玉<hi>别薛判官</hi>
　　　懐舊第一百五<lb/>
　自百五至百九皆懐念故人為王亊而沒者固多不䏻<lb/>
<pb n="KR4d0365_SBCK_016-29b"/>
盡紀嗚呼哀哉自百二十六至百三十八皆師友之際<lb/>
　同列之情死生契闊不䏻自已也<lb/>
風塵淹白日<hi>寄第五弟</hi>乾坤霾漲海<hi>将適江陵</hi>
為我問故人<hi>送高司直</hi>離别今誰在<hi>懐灞上遊</hi>
　　　懐舊第一百六<lb/>
天寒昏無日<hi>石龕</hi>故鄕不可思<hi>赤思</hi>
訪舊半為鬼<hi>贈衛處士</hi>惨惨中膓悲<hi>送方書記</hi>
　　　懐舊第一百七<lb/>
故園花自彂<hi>憶弟</hi>無復故人來<hi>昔遊</hi>
乱離朋友盡<hi>遣懐</hi>幽珮為誰哀<hi>雨</hi>
<pb n="KR4d0365_SBCK_016-30a"/>
　　　懐舊第一百八<lb/>
故人入我夣<hi>夣李白</hi>相視涕闌干<hi>彭衙行</hi>
四海一塗炭<hi>逃難</hi>焉用身獨完<hi>垂老別</hi>
　　　懐舊第一百九<lb/>
中夜懐朋友<hi>宿清溪驛</hi>百年見存沒<hi>鄭公䖍</hi>
風吹蒼江樹<hi>雨</hi>寒月照白骨<hi>北征</hi>
　　　金應第一百一十<lb/>
承信郎路分金應元備筆扎使令性剛知義随勤王入<lb/>
京余䧟虜左右星散惟應無叛去志在鎮江得同脫狼<lb/>
　狽淮東備嘗艱苦至通州以憂欝病死葬城下哀哉<lb/>
<pb n="KR4d0365_SBCK_016-30b"/>
追随三十載<hi>送顧文學</hi>艱難愧深情<hi>羌材</hi>
何處埋爾骨<hi>鹿頭山</hi>呼號傍孤城<hi>懐鄭司戸</hi>
　　　張雲第一百一十一<lb/>
　路鈐張雲元吉州敢勇将官随閫勤王余既䧟虜張雲<lb/>
　引兵自婺建劒汀歸里虜巳據吉城雲不勝憤七月引<lb/>
　所部袭虜於南柵門擊殺甚衆本爲散退之計㑹天<lb/>
　明戰渇赴江飲水尋𬒳衝溺死使䏻少忍當爲吾用哀<lb/>
哉<lb/>
痛憤寄所宣<hi>義鶻</hi>四方服勇决<hi>北征</hi>
壮士歛精魂<hi>客居</hi>里巷猶嗚咽<hi>赴奉先縣</hi>
<pb n="KR4d0365_SBCK_016-31a"/>
　　　劉欽貢元第一百一十二<lb/>
字敬徳吉州貢士素有志氣好功名上下今古徤於議<lb/>
論余開府汀城敬徳來寕都就招諭使鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>㑹虜暴至<lb/>
竟死乱兵中同時死者鞠華叔顔斯立顔起巖皆郡之<lb/>
英俊䏻爲時立亊功者天生人才若此曽未施一技速<lb/>
　折乃爾哀哉<lb/>
文章日自負<hi>蘇公源明</hi>去家死路傍<hi>上後園山脚</hi>
高視見覇王<hi>劒門</hi>感子故意長<hi>贈衛處士</hi>
　　　吕武第一百一十三<lb/>
環衛官吕武太平人靣旗爲軍余䧟虜應募随從北行<lb/>
<pb n="KR4d0365_SBCK_016-31b"/>
其人勁烈靣折人觸忌諱不避然忠鯁人皆服之余與<lb/>
同脫鎮江行淮東患難中頼以自壮及開府南劒遣其<lb/>
結約江淮道尋阻武間関数千里即余於汀梅挺身㓂<lb/>
寨化賊為兵方将将数千人出江西以無禮於士大夫<lb/>
遭横逆死死之日一軍為流涕哀哉<lb/>
疾惡懐剛腸<hi>壮遊</hi>世人皆欲殺<hi>不見</hi>
魂魄猶正直<hi>南池</hi>回首肺肝熱<hi>鐡堂</hi>
　　　鞏宣使信第一百一十四<lb/>
　團練使都統招諭使鞏信荆湖老将沉勇有謀奉朝命<lb/>
引所部随府予自興國趋永豐虜追在後於東固方石嶺<lb/>
<pb n="KR4d0365_SBCK_016-32a"/>
　下失戰信據險堅立不動中数箭死土人葬之如生尋<lb/>
奏贈清逺軍承宣使立廟戰所而迄未有以慰忠魂也<lb/>
哀哉<lb/>
壮士血相視<hi>嚴公武</hi>斯人巳云亡<hi>楊監草書圗</hi>
哀哀失木狖<hi>呉侍郎江上宅</hi>夜深經戰場<hi>北征</hi>
　　　張秘撰汴第一百一十五<lb/>
　秘閤脩撰廣東提舉督府参謀張汴蜀人嘗為二呉客<lb/>
　佐荆湖幕習兵亊予自贑勤王汴即入幕開督後領䄂<lb/>
　一府知無不為空坑之敗秘撰易軍士皂衣伏草中死<lb/>
　乱兵後鄒處置得其尸棺歛焉哀哉<lb/>
<pb n="KR4d0365_SBCK_016-32b"/>
入幕旌旗動<hi>别魏侍郎</hi>揮翰綺繡揚<hi>汝陽王璡</hi>
煙霧蒙玉質<hi>赴奉先縣</hi>斯人今則亡<hi>遣興</hi>
　　　繆朝宗第一百一十六<lb/>
　環衛官知梅州繆朝宗淮人有意氣嘗為常熟邠氏客<lb/>
　從余於平江予歸福安自婺間道來相從精練幹实孜<lb/>
　孜奉公軍府器械悉岀其手空坑之敗自經於山間哀<lb/>
　哉<lb/>
空荒咆熊羆<hi>課伐木</hi>摧殘沒藜莠<hi>枯棲</hi>
平生江海心<hi>破船</hi>其人骨巳杇<hi>喜晴</hi>
　　　閩三士第一百一十七<lb/>
<pb n="KR4d0365_SBCK_016-33a"/>
督機秘書謝𣏌督幹架閣許由督幹架閣李㓜節閩士<lb/>
之秀皆登科𣏌太學名士空坑之敗不知所終哀哉<lb/>
俊逸鮑参軍<hi>憶李白</hi>優游謝康樂<hi>石櫃閣</hi>
豺虎正縱横<hi>乆客</hi>南行道彌惡<hi>青陽陜</hi>
　　　諸幕客第一百一十八<lb/>
督府架閣吳文煥督遣林棟等皆閩士有幹實宣劳幕<lb/>
府空坑之敗𬒳執尋遇害哀哉<lb/>
入幕未展才<hi>贈李八判官</hi>辛苦在道路<hi>送高司直</hi>
回首一茫茫<hi>送李判官</hi>風悲浮雲去<hi>遣興</hi>
　　　趙太監時賞第一百一十九<lb/>
<pb n="KR4d0365_SBCK_016-33b"/>
直寳章閣軍噐太監督府参議官江西招討副使趙時<lb/>
賞宗室有志氣首宰旌徳以一縣抗虜数有功京師䧟<lb/>
　入閩行朝擢知邵武軍以棄城罪去自余開督随府典<lb/>
兵数将偏師以當一靣神采明雋議論慷慨空坑之敗<lb/>
走之吳溪尋𬒳執於隆興遇害哀哉<lb/>
豪傑貴勲業<hi>送殿中楊豊</hi>宗支神堯後<hi>贈李入判官</hi>
平生白羽扇<hi>嚴武公</hi>欝結回我首<hi>述懐</hi>
　　　劉沐第一百二十<lb/>
　宣教郎督府機宜帶行大府寺簿刘沐字淵伯予隣曲<lb/>
　朋友從勤王𥙷官予䧟淵伯領諸軍還及予歸國淵伯<lb/>
<pb n="KR4d0365_SBCK_016-34a"/>
收部曲赴府㑹於汀專将一軍為督帳親衛沉實有謀<lb/>
圓機應物凢江西忠義皆淵伯所號召晝夜酬應精力<lb/>
不倦㑹病劇乍起空坑之敗不得脫遇害於隆興長子<lb/>
同日刑次子貢元死空坑乱兵余收其第三㓜子亦沒<lb/>
於廣哀哉<lb/>
王翰願卜隣<hi>贈韋左丞</hi>稽康不得死<hi>遣興</hi>
落月滿屋梁<hi>夣李白</hi>悲風為我起<hi>金華山觀</hi>
　　　孫<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>第一百二十一<lb/>
宣教郞帶行監官告院知吉州龍泉縣孫<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>予長妹夫<lb/>
也予引兵岀贑其邑人奉<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>以邑返正尋為親黨所䧟<lb/>
<pb n="KR4d0365_SBCK_016-34b"/>
　遇害於隆興哀哉<lb/>
故人有孫宰<hi>彭衙行</hi>義均骨肉地<hi>餞裴二端分</hi>
連為糞土叢<hi>徃在</hi>揮手灑衰泪<hi>别建封</hi>
　　　彭司令震龍第一百二十二<lb/>
　宣教郎帶行大社令知吉州永新縣彭震龍予次妹夫<lb/>
　也性跌宕喜功名起兵随勤王及帰郡邑巳䧟乃結湖<lb/>
南諸峒豪傑謀興復余岀江西即以縣返正虜遣軍攻<lb/>
之其親黨内應𬒳執遇害於郡城哀㢤<lb/>
堂上㑹親戚<hi>送李校書</hi>可憐馬上郎<hi>白馬</hi>
呻吟更流血<hi>北征</hi>干戈浩茫茫<hi>南池</hi>
<pb n="KR4d0365_SBCK_016-35a"/>
　　䔥從事燾夫第一百二十三<lb/>
從亊郎䔥燾夫永新人工詩與字從予山中乆其兄敬<lb/>
夫詩尤豪俊亦嘗客吾門燾夫從勤王得官及歸賛彭<lb/>
　司令收復郷邑規以正道予至興國詣府白亊意氣慷<lb/>
慨邑城䧟兄弟俱不免哀㢤<lb/>
灑翰銀鈎連<hi>陳合遺故宅</hi>翩躚山顛鶴<hi>西閣曝日</hi>
惨淡鬪龍蛇<hi>喜晴</hi>及兹歎冥漠<hi>青陽候</hi>
　　　䔥架閣第一百二十四<lb/>
督幹架閣監軍䔥明哲字元甫吉州貢士性剛毅遇亊<lb/>
有膽氣明於大節予至汀梅來從督府幕及出江西監<lb/>
<pb n="KR4d0365_SBCK_016-35b"/>
贑縣義兵收復萬安縣尋復龍泉行府敗元甫入野陂<lb/>
連結諸寨拒虜𬒳執死於洪哀哉<lb/>
諸生舊短褐<hi>橋陵</hi>張目視冦讐<hi>送韋評亊</hi>
髙義終焉在<hi>送王信州</hi>白骨更何憂<hi>得弟觀書</hi>
　　　陳督幹第一百二十五<lb/>
督幹監軍陳子敬贑人以貲力雄郷里舊從予逰行府<lb/>
至汀子敬招集義兵置屯皂口以㩀贑下流以遏虜船<lb/>
徃來及行府攻贑子敬行其謀功效甚著行府敗舉兵<lb/>
黄塘連結山寨不降重兵袭潰不聞所終哀哉<lb/>
挺身艱難際<hi>送韋評亊</hi>虎穴連里閭<hi>課伐木</hi>
<pb n="KR4d0365_SBCK_016-36a"/>
髙天意悽惻<hi>送韋諷</hi>同盡随丘墟<hi>謁文公上方</hi>
　　　陳少卿第一百二十六<lb/>
帶行太府少卿福建提刑督府参議官陳龍復泉州老<lb/>
儒號清陂先生丙辰登科沈厚朴茂有前軰風流平生<lb/>
所歷州縣皆以清儉著名余開府南劍辟入幕老成重<lb/>
　一府尋遣徃漳潮計亊行府自江南再入廣先生聚兵<lb/>
循梅來㑹後分司潮陽應接諸路四方豪傑翕然響應<lb/>
積糧治兵行府由是趍潮陽及移屯爲虜所追袭先生<lb/>
遂不免時年七十三哀哉<lb/>
卿月昇金掌<hi>江陵送髙大卿</hi>老氣横九州<hi>送韋評亊</hi>
<pb n="KR4d0365_SBCK_016-36b"/>
前軰復誰紀<hi>李公邕</hi>吾道長悠悠<hi>發秦州</hi>
　　　鄒䖏置第一百二十七<lb/>
兵部侍郎江東西䖏置副使督府参賛軍亊鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>字鳯<lb/>
叔吉水人慷慨有大志以豪俠行䑓郡間從予勤王𥙷<lb/>
武資至将軍景炎換文以寺丞領江西招諭副使聚兵<lb/>
寕都氣勢甚盛寕都𬒳執変姓名為卜者虜不知其為<lb/>
招諭使也入贑城得脱尋聚兵永豐興國間行府奏授<lb/>
江西安撫副使統兵数萬攻興國縣尋㑹行府至縣返<lb/>
正别軍復永豐進授江東西䖏置副使屯兵永豐境上<lb/>
以烏合一日而潰行府失助於是有空坑之敗哀哉<lb/>
<pb n="KR4d0365_SBCK_016-37a"/>
東郊暗長戰<hi>吴侍御江上宅</hi>死地脫斯須<hi>将適江陵</hi>
庾公興不淺<hi>張九齡</hi>居然屈壮圗<hi>别蘇溪</hi>
　　　鄒䖏置第一百二十八<lb/>
行府再入廣奏以公充都督府分司置司永豐興國間<lb/>
接應江淮虜自隆興遣大兵攻袭公萬死一生備經艱<lb/>
難竟得脫引江西兵入廣㑹行府於潮陽及移屯公爲<lb/>
殿亊岀不虞虜至麾下火急自剄扶入南嶺踰十日死<lb/>
是行公所将皆江西頭目以取行府爲名使行府入江<lb/>
　西十萬衆立辦天之未啓中興也柰何公有子甚俊先<lb/>
卒家人散失無餘公嘗謂予欲立富田鄒氏子爲嗣不<lb/>
<pb n="KR4d0365_SBCK_016-37b"/>
果至是絶哀哉<lb/>
方當用節鉞<hi>相中允</hi>不返舊征魂<hi>東楼</hi>
凄凉餘部曲<hi>送郭中丞</hi>發聲爲爾吞<hi>别李義</hi>
　　　劉監簿第一百二十九<lb/>
宣教郎帶行軍噐監簿督府機宜刘子俊字民章吾郷<lb/>
　之傑也嘗領漕貢余開督興國民章來計亊行府敗民<lb/>
章收散兵於洞源接應諸郡縣尋引軍入廣道遇虜潰<lb/>
　亡未㡬再招集與鄒䖏置同詣行府㑹於潮陽越二十<lb/>
　日而行府敗民章𬒳執莫知所終哀哉<lb/>
艱難奮長戰<hi>潼関吏</hi>髙義薄行雲<hi>畫街行</hi>
<pb n="KR4d0365_SBCK_016-38a"/>
死為殊方鬼<hi>客堂</hi>三夜頻夣君<hi>夣李白</hi>
　　　劉監簿第一百三十<lb/>
秀氣衝星斗<hi>贈李八丈</hi>壮筆過飛泉<hi>李十五丈</hi>
舊遊易磨㓕<hi>汝陽王璡</hi>魂傷山寂然<hi>妻子入蜀</hi>
　　　䔥資第一百三十一<lb/>
閤門路鈴䔥資本書吏也小年給使令稍長通文墨圎<lb/>
機善䖏亊性和厚上下信爱予家先避地入廣資於<lb/>
難中扶持盡力及行府江西之敗衛護大夫人全督府<lb/>
　印有功後在兵間調和諸将應府中碎務皆其領攝腹<lb/>
　心之良也潮陽移屯道遇虜資以病体𬒳害哀哉<lb/>
<pb n="KR4d0365_SBCK_016-38b"/>
王當風雲㑹<hi>病栢</hi>謝爾從者劳<hi>遣興</hi>
感恩義不小<hi>送廬侍郎</hi>魂獨委蓬嵩<hi>送王砅</hi>
　　　杜大卿滸第一百三十二<lb/>
　司農卿廣東提舉招討副使督府謀官杜滸字貴卿丞<lb/>
　相立齋之姪也性剛猛為㳺俠京師予北行滸願從鎮<lb/>
　江之脫滸之力也匍匐淮甸衛護艱虞忠劳備盡嗚呼<lb/>
　可謂義士<lb/>
昔沒賊中時<hi>送韋評亊</hi>中夜間道歸<hi>後出塞</hi>
辛苦救衰朽<hi>遭田父泥飲</hi>㣲爾人盡非<hi>北征</hi>
　　　杜大卿滸第一百三十三<lb/>
<pb n="KR4d0365_SBCK_016-39a"/>
滸從予南還佐府南劍尋遣徃台温招集兵財福安䧟<lb/>
相失滸趍行朝乆之奉朝命至行府值江西之敗又與<lb/>
䟦渉艱難者年餘及得府移屯潮陽滸護海舟尋趍厓<lb/>
山與行府遂隔及厓山潰滸并䧟焉余至五羊滸來見<lb/>
病無復人形在虜網羅中無所容力尋聞死焉哀哉<lb/>
髙随海上查<hi>夜宴</hi>子豈無扁舟<hi>寄薛郎中</hi>
白日照執𬒮<hi>送樊侍御</hi>埋骨巳經秋<hi>破船</hi>
　　　徐榛第一百三十四<hi>詩闕</hi>
正将徐榛温州人其父官湖北榛徃省迷失道歸行府<lb/>
後生精練以筆扎典機宻小心可信予𬒳執榛得脫自<lb/>
<pb n="KR4d0365_SBCK_016-39b"/>
惠州來五羊願從北行扶持患難備殫忠欵道病至豐<lb/>
城死焉<lb/>
　　林檢院琦第一百三十五<lb/>
宣教郎督機檢院林琦閩士余屯餘杭時琦結集赭山<lb/>
忠義捍禦海道得官及南劍開府琦來外有文采内甚<lb/>
忠实数随患難劳而不怨及行府湖陽之敗琦不䏻脫<lb/>
虜屯惠境逃去尋又𬒳獲虜遇之不以禮至建康病死<lb/>
虜自謂琦不肯自爱如於沿道浸水務自殘㓕之類琦<lb/>
　可謂不降其志者矣哀哉<lb/>
時危挹佳士<hi>貽柳少府</hi>惨淡随回鶻<hi>北征</hi>
<pb n="KR4d0365_SBCK_016-40a"/>
佯狂真可哀<hi>不見</hi>死淚終映睫<hi>李光弼</hi>
　　　曽先生第一百三十六<lb/>
秀峰曽先生鳯予師也太學釋褐累遷監丞㑹京師亂<lb/>
走衢衢尋䧟及景炎登極衢添倅䔥雷龍首倡返正先<lb/>
生自衢來劍随行府之汀丁丑春以梅州添差通判将<lb/>
　行㑹行府移屯先生挈家避地於汀之郷落六月以病<lb/>
　死其子三貴自吉來奔䘮不䏻返䘮幸其一家歸至瑞<lb/>
　金三貴復病死於道先生妻亦卒惟女在不知所之先<lb/>
　生遭值虜難以清文粹徳一不施於世流落以死家乃<lb/>
　俱䘮哀哉<lb/>
<pb n="KR4d0365_SBCK_016-40b"/>
江海日凄凉<hi>遣興</hi>賢聖盡䔥索<hi>西関</hi>
西河共風味<hi>衡山縣學</hi>顧歩涕横落<hi>郭代公故宅</hi>
　　　鄧禮部第一百三十七<lb/>
光薦字中甫予郡人自虜度嶺及廣䧟避地深山適強<lb/>
　冦至妻子兒女等匿暗室冦無所暏焚其居十二口同<lb/>
時死中甫随駕至厓山除禮部侍郎巳卯春除斈士院<lb/>
權直未数日虜至厓山潰中甫赴海虜舟㧞出之張元<lb/>
帥待以客禮與余俱岀嶺别於建康嗚呼中甫禍難之<lb/>
慘不减予而獨免北行幸而脫歸為管寕為陶潜不亦<lb/>
善乎<lb/>
<pb n="KR4d0365_SBCK_016-41a"/>
南宫無故人　才名三十年<hi>問鄭景文</hi>
江城秋日落<hi>贈侍郎四舅</hi>此别意蒼然<hi>送韋書記</hi>
　　　家樞宻鉉翁第一百三十八<lb/>
　則堂先生家鉉翁蜀名家有學問舉動必以禮朝中老<lb/>
成典刑也當國都不守先生簽書樞宻見虜持正議左<lb/>
　丞相吴堅右丞相賈餘慶以省札遍告天下令以城歸<lb/>
　附先生不押字虜自省中脅以無禮公不為動竟末如<lb/>
　之何後以祈請使為名群詣北庭既至上書申祈請之<lb/>
議忤北庭意留燕邸巳而移漁陽又移河間如我朝覊<lb/>
　置特官給飲食而已余過河間得一二相見先生風采<lb/>
<pb n="KR4d0365_SBCK_016-41b"/>
非復宿昔而忠貞儼然使人望而知敬嗚呼其可謂正<lb/>
　人矣<lb/>
岀䖏同世網<hi>鄭公䖍</hi>高誼邁等倫<hi>别蔡著作</hi>
異方驚㑹靣<hi>送韋别駕</hi>慰此真良臣<hi>寄唐使君</hi>
　　　墳墓第一百三十九<lb/>
　予甲戌春自衡陽憲節歸赴贑州省拜墳墓及乙亥五<lb/>
　月奔祖母䘮至門以起復六月望日岀從戎亊與宗族<lb/>
　郷黨永訣云<lb/>
别離巳五年<hi>贈蘇四</hi>不及祖父茔<hi>後園山脚</hi>
霜露晚凄凄<hi>岀郭</hi>痛哭松風廻<hi>北征</hi>
<pb n="KR4d0365_SBCK_016-42a"/>
　　　宗族第一百四十<lb/>
西江接錦城<hi>送李粛</hi>山隂一茅宇<hi>遣興</hi>
宗族忍相遺<hi>送崔都水</hi>乾坤此深阻<hi>宿清溪驛</hi>
　　　母第一百四十一<lb/>
先母齊魏國大夫人盖自虜難後弟璧奉侍赴惠州弟<lb/>
璋從焉已而之廣之循之梅余來梅州母子兄弟始相<lb/>
　見既而魚軒岀江西尋復入廣夫人遊二子間無適無<lb/>
莫雖兵革紛優䖏之怡然戊寅行府駐船澳弟璧仍知<lb/>
惠州弟璋復在侍夫人薬八月兩國之命下時巳得疾<lb/>
　九月七日寅時薨逝弟璧卜地於惠循之深山間不肖<lb/>
<pb n="KR4d0365_SBCK_016-42b"/>
　孤巳矣未有返葬夫人期不知二弟何時畢此大亊身<lb/>
　䧟萬里縲絏中歲時南望嗚咽云<lb/>
何時太夫人<hi>送李校書</hi>上天回哀眷<hi>大雨</hi>
墓乆狐兎隣<hi>汝陽王璡</hi>嗚呼淚如霰<hi>白馬</hi>
　　　舅一百四十二<lb/>
　予以楚囚過西昌聞舅家机<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>自是南望孤雲每念我<lb/>
　母不勝渭陽之情<lb/>
萱草秋巳死<hi>從孫済</hi>歲暮有嚴霜<hi>北遊</hi>
落日渭陽情<hi>送翁統軍</hi>涕淚濺我裳<hi>貼華陽李少府</hi>
　　　妻第一百四十三<lb/>
<pb n="KR4d0365_SBCK_016-43a"/>
　丁丑八月十七日空坑之敗夫人歐陽氏女柳娘環娘<lb/>
　子佛生環之生母顔佛之生母黄並䧟失尋聞自隆興<lb/>
　北行惟佛生巳死人世禍難有如此者哀哉<lb/>
結髪為妻子<hi>新婚别</hi>倉皇避乱兵<hi>破船</hi>
生離與死别<hi>别賀蘭銛</hi>回首涙縱横<hi>示宗文宗武</hi>
　　　二女第一百四十四<lb/>
床前兩小女<hi>北征</hi>各在天一厓<hi>送髙書記</hi>
所愧為人父<hi>赴奉先縣</hi>風物長年悲<hi>送楊監入蜀</hi>
　　　次子第一百四十五<lb/>
渥洼騏驥兒<hi>送李校書</hi>衆中見毛骨<hi>送魏六丈</hi>
<pb n="KR4d0365_SBCK_016-43b"/>
别來怱三載<hi>四松</hi>殘害為異物<hi>北征</hi>
　　　妻子第一百四十六<lb/>
妻子隔絶乆<hi>𫐠懐</hi>飄颻若埃塵<hi>寄薛郎中</hi>
漠漠世間黒<hi>贈蜀僧</hi>性命由地人<hi>懐鄭司戸</hi>
　　　妻子第一百四十七<lb/>
世乱遭飄蕩<hi>羌村</hi>飛藿共徘徊<hi>昔逰</hi>
十口隔風雪<hi>赴奉先縣</hi>反畏消息來<hi>𫐠懐</hi>
　　　長妹第一百四十八<lb/>
　余長妹適孫氏不幸孫氏傾覆家沒入燕妹奉孫氏生<lb/>
　母携子肖翁約翁及一女零丁孤苦客食萬里妹雖患<lb/>
<pb n="KR4d0365_SBCK_016-44a"/>
難中侍飬撫教各盡其所可謂賢矣哀哉<lb/>
　聞韋氏妹<hi>元日</hi>零落依草木<hi>佳人</hi>
深負鶺鴒詩<hi>得舎弟消息</hi>臨風欲痛哭<hi>閬州東楼</hi>
　　　長子第一百四十九<lb/>
　予二子長曰道生姿性可教不幸乱離随家飄泊空坑<lb/>
之敗䏻脫身自全鍾爱於大夫人以疾後大夫人六十<lb/>
　日死於恵陽郡治中生十三年矣哀哉<lb/>
大兒聦明到<hi>刘少府山水障</hi>青歲巳摧頺<hi>昔逰</hi>
回風吹獨樹<hi>樊侍御</hi>吾寕舎一哀<hi>赴奉先縣</hi>
　　　二女第一百五十<lb/>
<pb n="KR4d0365_SBCK_016-44b"/>
　予六女長定娘次柳娘次環娘次監娘次奉娘次寿娘<lb/>
　丙子定娘寿娘以病死於河源之三角丁丑柳娘環娘<lb/>
　䧟惟監娘奉娘得存戊寅潮陽之敗復死亂兵中哀哉<lb/>
癡女飢咬我<hi>彭衙行</hi>欝沒一悲魂<hi>遣懐</hi>
不得收骨肉<hi>佳人</hi>痛哭蒼烟根<hi>送樊侍御</hi>
　　　弟第一百五十一<lb/>
余二弟長璧次璋璋自船澳奉母䘮趍惠州别璧来五<lb/>
羊别自是骨肉因縁堕寥廓矣哀哉<lb/>
兄弟分離苦<hi>送弟頻</hi>凄凉憶去年<hi>倚杖</hi>
何以有羽翼<hi>夣李白</hi>飛去墮爾前<hi>彭衙行</hi>
<pb n="KR4d0365_SBCK_016-45a"/>
　　　弟第一百五十二<lb/>
棣華晴雨好<hi>和宋太少府</hi>風急手足寒<hi>水㑹渡</hi>
百戰今誰在<hi>憶弟</hi>覊捿見汝難<hi>寄弟</hi>
　　　弟第一百五十三<lb/>
沙晚鶺鴒寒<hi>寄弟豊</hi>風吹紫荆樹<hi>得弟消息</hi>
忍涙獨含情<hi>郭中丞</hi>江湖春欲暮<hi>宴胡侍郎</hi>
　　　弟第一百五十四<lb/>
不見江東弟<hi>元日示宗武</hi>急難心惘然<hi>義鵠</hi>
念君經世乱<hi>送班司馬入京</hi>卧病海雲邊<hi>所思</hi>
　　　次妹第一百五十五<lb/>
<pb n="KR4d0365_SBCK_016-45b"/>
予次妹自永新歸寕不與彭氏之難乱離中随母兩國<lb/>
夫人上下自船澳奉䘮趍惠陽兄妹不復見矣哀哉<lb/>
大際傷愁别<hi>岀郊</hi>江山憔悴人<hi>送孟倉曹</hi>
團圎思弟妹<hi>又示兩兒</hi>傳語故郷春<hi>贈别何邕</hi>
　　思故郷第一百五十六<lb/>
自一百五十六至一百六十二共七首皆思故郷懐故<lb/>
山之情余始創文山其間水石竹木䔥然有<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>川盤谷<lb/>
之趣盖将終焉承平時郷曲賔朋日夕宴聚楽以忘憂<lb/>
真人世之清福今思之非惟平生故人半為塵土而故<lb/>
郷萬里并隔世外惟死則魂識歸吾故郷耳哀哉<lb/>
<pb n="KR4d0365_SBCK_016-46a"/>
天地西江逺<hi>送崔侍郎</hi>無家問死生<hi>憶舎弟</hi>
凉風起天末<hi>憶李白</hi>萬里故郷情<hi>江楼宴</hi>
　　　第一百五十七<lb/>
江漢故人少<hi>贈弟賛善</hi>東西消息稀<hi>憶弟</hi>
異花開絶域<hi>遊何将軍山林</hi>野風吹征衣<hi>别賛上人</hi>
　　　第一百五十八<lb/>
老夫悲華年<hi>聴楊氏歌</hi>天涯故人少<hi>送弟</hi>
每望東南雲<hi>遣興</hi>决<graphic n="KR1475" url="https://raw.githubusercontent.com/kanripo/KR-Gaiji/master/images/KR1475.png" mimeType="image/png"/>入飛島<hi>望岳</hi>
　　　第一百五十九<lb/>
人生無家别<hi>無家别</hi>親故傷老醜<hi>述懐</hi>
<pb n="KR4d0365_SBCK_016-46b"/>
剪𥿄招我魂<hi>彭衙行</hi>何時一樽酒<hi>憶李白</hi>
　　　第一百六十<lb/>
春水滿南國<hi>遣寓</hi>惨淡故園烟<hi>陳拾遺</hi>
三年門巷空<hi>遣興</hi>永為隣里憐<hi>草</hi>
　　　第一百六十一<lb/>
迢迢萬里餘<hi>前岀塞</hi>絶域誰慰懐<hi>贈李五丈</hi>
我圃日蒼翠<hi>雨</hi>回首望兩厓<hi>柴門</hi>
　　　第一百六十二<lb/>
春日漲雲岑<hi>過津口</hi>故園當北斗<hi>月</hi>
窈窕桃李花<hi>喜晴</hi>紛披為誰秀<hi>九日</hi>
<pb n="KR4d0365_SBCK_016-47a"/>
　　　第一百六十三<lb/>
自一百六十三至一百九十一共二十九首雜然冩其<lb/>
本心<lb/>
陶潜避俗翁<hi>遣興</hi>龎公竟獨徃<hi>雨</hi>
明明君臣契<hi>牽牛織女</hi>牢落吾安放<hi>鄭公䖍</hi>
　　　第一百六十四<lb/>
吴楚東南坼<hi>登岳陽楼</hi>風雲地一隅<hi>地隔</hi>
蹉跎暮容色<hi>重過何氏</hi>不敢恨危途<hi>北風</hi>
　　　第一百六十五<lb/>
風煙渺吴蜀<hi>柴門</hi>雲㠶轉遼海<hi>後岀塞</hi>
<pb n="KR4d0365_SBCK_016-47b"/>
䘮乱紛嗷嗷<hi>遣寓</hi>尚愧㣲軀在<hi>與嚴二奉礼别</hi>
　　　第一百六十六<lb/>
驚風翻河漢<hi>有懐</hi>鶉首麗泥塗<hi>将適江陵</hi>
吾衰将焉託<hi>遣懐</hi>愁絶付摧枯<hi>北征</hi>
　　　第一百六十七<lb/>
隂風千里來<hi>吴侍御江上宅</hi>驚浪滿吴楚<hi>雨</hi>
世亊兩茫茫<hi>贈衞䖏士</hi>飄泊欲誰訴<hi>又雨</hi>
　　　第一百六十八<lb/>
平生方寸心<hi>舟中苦熱</hi>誓開玄冥北<hi>後出塞</hi>
歲暮日月疾<hi>冩懐</hi>我嘆黒頭白<hi>酧薛判官</hi>
<pb n="KR4d0365_SBCK_016-48a"/>
　　　第一百六十九<lb/>
今吾抱何恨<hi>贈别</hi>恨無匡復姿<hi>送樊侍郎</hi>
含笑㸔吴鈎<hi>後岀塞</hi>回首蛟龍池<hi>詠懐</hi>
　　　第一百七十<lb/>
天長眺東南<hi>鄭公䖍</hi>衰謝多酸辛<hi>汝陽王璡</hi>
丈夫誓許國<hi>前岀塞</hi>直筆在史臣<hi>李公光弼</hi>
　　　第一百七十一<lb/>
天衢隂峥嵘<hi>赴奉先縣</hi>歲寒心匪他<hi>送嚴使君</hi>
平生獨徃願<hi>立秋後題</hi>零落首陽阿<hi>過宋之問舊荘</hi>
　　　第一百七十二<lb/>
<pb n="KR4d0365_SBCK_016-48b"/>
済時肯殺身<hi>寄唐使君</hi>惨淡苦士志<hi>送李大夫</hi>
百年䏻㢤何<hi>别唐誠</hi>終古立忠義<hi>陳拾遺故宅</hi>
　　　第一百七十三<lb/>
絶域三冬暮<hi>送十七舅</hi>垂老見飄零<hi>送李大夫</hi>
林氣森噴薄<hi>過郭代公故宅</hi>意鍾老栢青<hi>送程録亊還郷</hi>
　　　第一百七十四<lb/>
仰㸔八尺軀<hi>别張建封</hi>不要懸黄金<hi>蘇公源明</hi>
青青歲寒栢<hi>枯㧞</hi>乃知君子心<hi>張九齡</hi>
　　　第一百七十五<lb/>
小人困馳驟<hi>九日</hi>後生血氣豪<hi>遣懐</hi>
<pb n="KR4d0365_SBCK_016-49a"/>
世亊固堪論<hi>園官送芙</hi>我何随爾曹<hi>飛仙閣</hi>
　　　第一百七十六<lb/>
天地日蛙蠅<hi>張九齡</hi>劳生苦柰何<hi>餞嘉州程都督</hi>
聊欲從此逝<hi>送樊侍御</hi>人少豺虎多<hi>别唐誡</hi>
　　　第一百七十七<lb/>
男兒生世間<hi>後出塞</hi>居然成濩落<hi>赴奉先縣</hi>
鵉鳯有鎩翮<hi>寄唐使君</hi>虹蜺就掌握<hi>揚旗</hi>
　　　第一百七十八<lb/>
鵉凰不相待<hi>暇日小園</hi>白魚困宻網<hi>過津口</hi>
但訝鹿皮翁<hi>遣興</hi>㝠㝠任所徃<hi>蘇少保</hi>
<pb n="KR4d0365_SBCK_016-49b"/>
　　　第一百七十九<lb/>
威鳯髙其翔<hi>尋崔戢</hi>老鶴萬里心<hi>遣興</hi>
脫略誰䏻馴<hi>薛少保</hi>兀兀遂至今<hi>赴奉先縣</hi>
　　　第一百八十<lb/>
天寒霜雪繁<hi>赤谷</hi>䔥䔥北風勁<hi>羌村</hi>
髙鳥黄雲暮<hi>送殷参軍</hi>斗上捩孤影<hi>義鶻</hi>
　　　第一百八十一<lb/>
乾坤沸嗷嗷<hi>送王砅</hi>名繋朱鳥影<hi>張九齡</hi>
寥落寸心違<hi>送何侍御</hi>斯文亦吾病<hi>早發</hi>
　　　第一百八十二<lb/>
<pb n="KR4d0365_SBCK_016-50a"/>
儒冠多誤身<hi>贈韋右丞</hi>識字用心苦<hi>阮隱居</hi>
斯文憂患餘<hi>宿鑿石浦</hi>欝欝流年度<hi>雨</hi>
　　　第一百八十三<lb/>
名賢慎出䖏<hi>自施州歸</hi>志士懐感傷<hi>贈李四丈</hi>
猶殘数行涙<hi>登牛頭山</hi>引古惜興亡<hi>壯遊</hi>
　　　第一百八十四<lb/>
讀書破萬卷<hi>贈韋右丞</hi>許身亦何愚<hi>赴奉先縣</hi>
赤驥頓長纓<hi>𫐠古</hi>徤兒勝腐儒<hi>草堂</hi>
　　　第一百八十五<lb/>
䔥條四海内<hi>别唐誡</hi>慷慨有餘悲<hi>水檻</hi>
<pb n="KR4d0365_SBCK_016-50b"/>
路逢相識人<hi>前出塞</hi>開懐無愧辞<hi>詠懐</hi>
　　　第一百八十六<lb/>
高歌激宇宙<hi>衡山縣學</hi>歲晚寸心違<hi>贈韋賛善</hi>
忠貞負冤恨<hi>李公邕</hi>姦雄多是非<hi>詠懐</hi>
　　　第一百八十七<lb/>
丈夫四方志<hi>前出塞</hi>䘮乱飽經過<hi>寓目</hi>
清心聴鳴鏑<hi>聴許十誦詩</hi>衰老强髙歌<hi>别唐誡</hi>
　　　第一百八十八<lb/>
茫然阮籍途<hi>早發射洪</hi>益歎身世拙<hi>北征</hi>
零落蛟龍匣<hi>李公光弼</hi>開視化爲血<hi>客從</hi>
<pb n="KR4d0365_SBCK_016-51a"/>
　　　第一百八十九<lb/>
天地有逆順<hi>崔少府</hi>惘然難乆留<hi>發秦州</hi>
當歌欲一放<hi>尋崔戢</hi>河漢聲西流<hi>登慈恩塔</hi>
　　　第一百九十<lb/>
萬古一死生<hi>詠懐</hi>誰是長年者<hi>玉華宫</hi>
我何良歎嗟<hi>塩井</hi>短褐即長夜<hi>遣興</hi>
　　　第一百九十一<lb/>
髙官何足論<hi>佳人</hi>寂寞身後亊<hi>夣李白</hi>
物理固自然<hi>塩井</hi>願聞第一義<hi>謁文公上方</hi>
　　　歎世道第一百九十二<lb/>
<pb n="KR4d0365_SBCK_016-51b"/>
　自一百九十二起至二百泛然為世道感歎<lb/>
古來遭䘮乱<hi>西閣滕日</hi>丈夫多英雄<hi>牽牛織女</hi>
悠悠委薄俗<hi>入衡州</hi>豈非吾道東<hi>贈蘇四</hi>
　　　第一百九十三<lb/>
蝮蛇暮偃蹇<hi>簡崔評亊</hi>猛虎慿其威<hi>遣興</hi>
真宰意茫茫<hi>遣興</hi>六合人煙稀<hi>北風</hi>
　　　第一百九十四<lb/>
黎民困逆節<hi>登㐮上堂</hi>殘孽駐艱虞<hi>過南岳</hi>
孰云網恢恢<hi>夣李白</hi>自及梟獍徒<hi>草堂</hi>
　　　第一百九十五<lb/>
<pb n="KR4d0365_SBCK_016-52a"/>
眼中萬少年<hi>别張建封</hi>得志行所為<hi>詠懐</hi>
白馬蹴㣲雪<hi>遣興</hi>追随燕薊兒<hi>王公思礼</hi>
　　　第一百九十六<lb/>
客從何郷來<hi>病栢</hi>挾矢射漢月<hi>留花門</hi>
殺身傍權要<hi>三歌</hi>門戸有旌節<hi>遣興</hi>
　　　第一百九十七<lb/>
関河霜雪清<hi>送逺</hi>故人亦流落<hi>送裴五赴</hi>
夷歌奉玉盤<hi>楊六判官</hi>悲君随燕雀<hi>贈何邕</hi>
　　　第一百九十八<lb/>
漁陽豪俠地<hi>後出塞</hi>圵里富熏天<hi>遣興</hi>
<pb n="KR4d0365_SBCK_016-52b"/>
快馬金纒轡<hi>送從弟亞</hi>但遇新少年<hi>遣懐</hi>
　　　第一百九十九<lb/>
南北逃世難<hi>逃難</hi>始聞蕃漢殊<hi>草堂</hi>
天下今一家<hi>鹿須山</hi>中原有驅除<hi>留花門</hi>
　　　第二百<lb/>
茫茫天造間<hi>宿花石戍</hi>髙岸尚爲谷<hi>水檻</hi>
百川日東流<hi>别賛上人</hi>勢閱人代速<hi>觀山川水漲</hi>
文山先生全集卷之十六終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_017-1a"/>
文山先生全集卷之十七　文集<lb/>
　宋少保右丞相兼樞宻使信國公文山先生紀年録<lb/>
　　正文乃公獄中手書附歸全文集註雜取宋禮部侍<lb/>
　　郎鄧光薦中甫所撰丞相傳附傳海上録宋太史氏<lb/>
　　管發國實至元間經進甲戌乙亥丙子丁丑四年野<lb/>
　　史平慶安刋行伯顔丞相平宋録參之公所著指南<lb/>
　　前後録集杜句詩前後卷旁采先友遺老話舊事蹟<lb/>
　　列䟽各年之下<lb/>
丙申　宋理宗端平三年<lb/>
　予以五月二日子時生大父夣予騰紫雲而上命名雲<lb/>
<pb n="KR4d0365_SBCK_017-1b"/>
　孫既長朋友字曰天祥後以字貢于鄕字之者改曰履<lb/>
　善理宗覽對策見其名曰此天之祥乃宋之瑞也朋友<lb/>
　遂又字之曰宋瑞而通稱之<lb/>
　　廬陵文氏來自成都公六世祖炳然居永和鎭五世<lb/>
　　祖正中徙富田曽祖安世贈太保邢國公大父時用<lb/>
　贈太傅永國公父儀字士表人稱爲革齋先生贈太<lb/>
　　師惠國公母曽氏齊魏國夫人<lb/>
丁酉　宋理宗嘉熈元年　庚子　嘉熈四年<lb/>
辛丑　宋理宗淳祐元年　壬子　淳祐十二年<lb/>
癸丑　宋理宗寳祐元年<lb/>
<pb n="KR4d0365_SBCK_017-2a"/>
甲寅　寳祐二年<lb/>
　是嵗公夣召至帝所帝震怒責其不孝公哀訴以臣<lb/>
　實孝帝曰人言卿不孝卿言卿孝賜以金錢四遣去<lb/>
　　公岀門而震雷欲擊之自嘆曰幸免不孝之罪而又<lb/>
　　不免雷擊驚覺汗如雨後一舉登第而有父䘮但未<lb/>
　　觧四金錢爲何義<lb/>
乙卯　寳祐三年<lb/>
是歲大比以字舉郡貢士弟璧同舉冬俱赴省侍父革<lb/>
齋先生行予既以字爲名字之者改曰履善提舉知郡<lb/>
李迪舉送<lb/>
<pb n="KR4d0365_SBCK_017-2b"/>
　　革齋先生與弟書曰道由玉山遇異僧指長男曰此<lb/>
　　郎必爲一代之偉人然非一家之福也<lb/>
丙辰　寳祐四年<lb/>
　二月朔禮部開榜中正奏名弟璧同登及大庭試䇿有<lb/>
　司寘予第五理宗皇帝覧予對親擢爲第一臨軒唱名<lb/>
　盖五月二十四日也時革齋先生卧病客邸予自期集<lb/>
　所請朝假侍湯藥二十八日革齋先生棄世天府治䘮<lb/>
　榜下士資送道路費粗給兄弟即日扶護還里以君子<lb/>
　不家於䘮沿途餽送並不受<lb/>
丁巳　寳祐五年<lb/>
<pb n="KR4d0365_SBCK_017-3a"/>
　九月葬革齋先生<lb/>
戊午　寳祐六年<lb/>
　八月從吉時丞相丁大全用事或勸通書者予曰仕如<lb/>
是其汲汲耶郡侯欲爲言于朝除𥘉官力辭謝得止<lb/>
己未　宋理宗開慶元年<lb/>
　五月臨軒䇿士㫖差簽書寜海軍節度判官㕔公事朝<lb/>
　廷檢㑹照格授承事郎予聞命辭免乞行進士門謝禮<lb/>
　㫖令朝謝訖之任九月入京時江上有變呉丞相潜再<lb/>
　相初入都知董宋臣主遷幸議京師洶<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>予門謝訖即<lb/>
　上䟽乞斬董宋臣以一人心以安社稷建明倣方鎭建<lb/>
<pb n="KR4d0365_SBCK_017-3b"/>
　守就團結抽兵破資格用人數事書奏不報還里<lb/>
　　舊例三魁唱名罷賜𫀆笏謝恩入幕賜御饌進謝恩<lb/>
　　詩岀賜席㡌扵闕門上馬迎入期集所又名状元局<lb/>
　　官給錢物供張皂隷等於此聚同年待賔客刋題名<lb/>
　　小録賜聞喜宴進謝宴詩如此者一月然後率榜下<lb/>
　　士詣闕謝恩謂之門謝門謝後授初階内状元授承<lb/>
　　事郎簽書某軍節度判官㕔公事至後一科放進士<lb/>
　　榜則前一科状元召入爲秘書省正字名曰對花召<lb/>
庚申　宋理宗景定元年<lb/>
　二月差簽書鎭南軍節度判官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>公事辭免乞祠禄㫖<lb/>
<pb n="KR4d0365_SBCK_017-4a"/>
差主管建昌軍仙都觀<lb/>
辛酉　景定二年<lb/>
十月除秘書省正字時賈丞相似道當國年餘頗訝不<lb/>
通名及除入舘得予書舉張師徳兩及吾門故事始重<lb/>
嘉歎<lb/>
誥詞曰倫魁登瀛故事也然始進大率以虛名既乆乃<lb/>
　知其實踐爾則異於是初以逺士奉董生之對繼以卑<lb/>
官上梅福之書天下誦其言高其風知爾素志不在温<lb/>
飽麟臺之召其來何遲語有云居大名難又云保晚節<lb/>
難爾其厚養而審發之使輿論翕然曰朕所親擢敢言<lb/>
<pb n="KR4d0365_SBCK_017-4b"/>
　之士可　劉克荘行<lb/>
壬戌　景定三年<lb/>
　四月供正字職尋兼景獻府教授五月克殿試考官進<lb/>
　校書郎誥詞曰新進士唱第前舉首必召故事也爾以<lb/>
　陟岵之故稽登瀛之擢一旦來歸如麟獲泰畤鳯集阿<lb/>
　閤甫繙黄本俄映青藜在他人爲速在爾爲晚矣人之<lb/>
　不可及者年也不磨者名也至哉天下樂者書也朕将<lb/>
　老汝之才而極其用焉耳<lb/>
癸亥　景定四年<lb/>
　正月除著作佐郎二月兼權刑部郎官刑部事最繁重<lb/>
<pb n="KR4d0365_SBCK_017-5a"/>
居官者率受成於吏號清流者尤所不屑爲之鈎考裁<lb/>
决晝夜精力不倦吏不能欺懾服焉八月以董宋臣覆<lb/>
出爲都知上䟽論其惡不報束擔将岀關丞相遣人謂<lb/>
公不可差知瑞州十一月赴郡十二月迎親就養郡兵<lb/>
火後瘡痍乍復予撫以寛惠鎮以㢘静郡兵素驕取其<lb/>
桀點寘之法張布綱紀上下肅然於交承外積緍錢萬<lb/>
創便民庫去之日填兵出前窠名爲楮百萬有竒遺愛<lb/>
在民乆益不忘<lb/>
甲子　景定五年<lb/>
十月召赴行在尋除禮部郎官十一月除江西提刑辭<lb/>
<pb n="KR4d0365_SBCK_017-5b"/>
免不允<lb/>
乙丑　宋度宗咸淳元年<lb/>
　二月就瑞州交割提刑職事時大赦後推廣德意全宥<lb/>
　居多惟平冦扶楮稍振風采四月行部至吉州太和縣<lb/>
伯祖母梁夫人殁予父所生母也申觧官承心制間臺<lb/>
臣黄萬石以不職論罷是歳闢文山<lb/>
　　臨江城中金地坊銀匠陳見負闗㑹過于市者歎曰<lb/>
　　我等困苦止欠此䭾耳翼早盗殺負闗㑹人慧力寺<lb/>
　　後山中捕司跡盗急市荷擔行鬻<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌者以所聞陳<lb/>
　　語告捕司鞠陳箠楚誣服将受刑辭其母曰爲子不<lb/>
<pb n="KR4d0365_SBCK_017-6a"/>
　　能終養必宿冤債無可說者望吾母焚𥿄錢於吾死<lb/>
　　處告土神乞指引我到盗殺人處又焚𥿄錢於盗殺<lb/>
　　人處告土神乞指引我到殺人正賊之家母如其言<lb/>
　　後月餘母夣子告曰謝母巳得正賊乃府衙後李某<lb/>
　　家所得闗㑹具在暗閣上竹籠内於吾死後止用訖<lb/>
　　關㑹買牲酒賽謝神福内覆𥿄單籠上用草爲遮盖<lb/>
　　塵灰積滿一二日文提刑到請母爲陳訴越數日公<lb/>
　　到陳母乞屏左右持素𥿄以所夣訴公即命有司同<lb/>
　　陳母詣卒閣悉如夣遂以李償負關㑹人死推司及<lb/>
　　元捕人償陳死官贍養陳母終身此趙君厚言也<lb/>
<pb n="KR4d0365_SBCK_017-6b"/>
丙寅　咸淳二年<lb/>
　丙寅戊戌庚戌丙子長男道生生<lb/>
丁卯　咸淳三年<lb/>
　丁卯壬寅甲午丙寅次男佛生生二月女柳生三月女<lb/>
環生九月除尚左郎官辭免不允十二月赴闕供職誥<lb/>
詞曰蘇軾有云仁宗皇帝在位最乆得人最盛進士高<lb/>
科類至顯位我理宗享國庻㡬仁祖取士之數却又夥<lb/>
焉當時褎然之選今其存者無不登進獨爾以陳情之<lb/>
表讀禮之文淹恤在外尚遲嚮用夫風之積不厚則其<lb/>
負大翼無力若爾之植立不凢非特以高科也而又益<lb/>
<pb n="KR4d0365_SBCK_017-7a"/>
培厥栽則其滋長也孰禦尚左高於郎位其以是起家<lb/>
方天之休敬之哉可<hi>馮夣得行</hi>
戊辰　咸淳四年<lb/>
正月兼學士院權直兼國史院編修官實録院檢討官<lb/>
是月臺臣黄鏞奏免所居官冬至除福建提刑臺臣陳<lb/>
懋欽奏寝新命<lb/>
己巳　咸淳五年<lb/>
四月差知寜國府辭免不允十一月領府事府極彫弊<lb/>
始至爬梳條理曠然無亊寜國爲郡居上流斗絶稅務<lb/>
無所取辦則椎剥爲民害予奏罷之别取郡計以𥙷課<lb/>
<pb n="KR4d0365_SBCK_017-7b"/>
　額百姓歡舞去後争醵錢立祠<lb/>
　　先是乙卯春公家趍城三十里日冷水坑旅店胡翁<lb/>
　　夜夣門外巨石有龍蛻瓜其上夣甚著覺而異之昧<lb/>
　　爽即擁帚掃除石驗所夣巳而公至則坐于石更屨<lb/>
　　翁言早寒願飯而去詞意甚勤公問故以夣告且曰<lb/>
　　他日必富貴願埀憐我家公諾焉由是公家人徃還<lb/>
　　經從必飯其家歳時翁嫗至公家必優贈與至是公<lb/>
　載家寕國弭任歸午飯胡店胡以宿諾請公笑曰諸<lb/>
　　擔中任擔取其一胡屢謝不敢則擇取一擔以告公<lb/>
　　令衆啓擇視之則扇也公曰此逺方土宜爲郷里親<lb/>
<pb n="KR4d0365_SBCK_017-8a"/>
　　友餽者汝無用焉命衆估時值以其直與之盖胡以<lb/>
　　公五馬貴如他人皆輜重充溢不知公行槖固枵然<lb/>
　　是以任其自擇無嫌也公之子孫過之胡之子孫仍<lb/>
　奔走迎送不倦公家亦時優恤之一夣之吉乃纒綿<lb/>
　　受實惠異哉此胡老之言也<lb/>
庚午　咸淳六年<lb/>
　正月朔除軍噐監兼右司辭免不允四月供監職免兼<lb/>
　右司尋兼崇政殿說書兼學士院權直兼玉牒所撿討<lb/>
　官㑹平章賈似道託疾歸紹興乞致仕㫖令學士院䧏<lb/>
詔不允賈有要君之志予當制裁之以正義時内制相<lb/>
<pb n="KR4d0365_SBCK_017-8b"/>
　承皆呈藁當國改竄惟命重失王言之體予直道而行<lb/>
　遂忤賈意七月除秘書少監兼職依舊臺臣張志立奏<lb/>
　免所居官<lb/>
辛未　咸淳七年<lb/>
　冬至除湖南運判臺臣陳堅表寝新命是年起宅文山<lb/>
　山在廬陵南百里居予家上游兩山夾一溪溪中石林<lb/>
立水曲折其間從高注下姿態横岀山下石尤竒恠跨<lb/>
溪綿谷低昻卧立各有天趣山上下流泉四出随意灌<lb/>
　注無所不之其高處靣勢數百里俯視萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>雲烟芊綿<lb/>
真廣大之觀也其南曰南涯可五里主人日領客其間<lb/>
<pb n="KR4d0365_SBCK_017-9a"/>
　窮幽極勝樂而忘疲其北曰北涯以南長潭爲止清逺<lb/>
　深絶盖以時至焉宅基在南涯其地平曠長可百丈餘<lb/>
　深可三十丈溪水至其前泓渟演迤山勢盤礴如拱如<lb/>
　趍盖融結非偶然者宅當其㑹青山屋上流水屋下誠<lb/>
　隱者之居也予於山水之外别無嗜好衣服飲食但取<lb/>
　粗適不求鮮美於財利至輕每有所入随至随散不令<lb/>
　有餘常歎世人乍有權望即外興獄訟務爲兼并登第<lb/>
　之日自矢之天以爲至戒故平生無官府之交無鄉鄰<lb/>
　之怨閑居獨坐意常超然雖凝塵滿室若無所睹其天<lb/>
　性澹如也於宦情亦然自以爲起身白屋觧逅早逹欲<lb/>
<pb n="KR4d0365_SBCK_017-9b"/>
俟四十三歳即請老致仕如錢若水故事使國家無虞<lb/>
　明良在上退爲潜夫自求其志不知老之将至矣時之<lb/>
　不淑命也何尤山中新宅後聞江上有變即罷匠事惟<lb/>
　廳堂僅成<lb/>
癸酉　咸淳九年<lb/>
　正月除湖南提刑辭免不允三月領事䟽决滯淹一路<lb/>
無留獄連平巨冦道路肅清冬乞便郡侍親差知贑州<lb/>
　是年夏見古心先生江公萬里於長沙公從容語及國<lb/>
事憫然曰吾老矣觀天時人事當有變吾閱人多矣世<lb/>
　道之責其在君乎居一年而難作公家番昜城䧟義不<lb/>
<pb n="KR4d0365_SBCK_017-10a"/>
辱自沉而死予灑血攘𬒮顛沛驅馳卒以孤軍䧟没無<lb/>
益於天下追念公言輙爲流涕<lb/>
甲戌　咸淳十年<lb/>
三月赴贑州平易近民與民相安無事十縣素服威信<lb/>
人自相戒無有岀甲廣人以按堵故具官設位家置香<lb/>
火以報恩六月慶祖母劉夫人年八十七郡民自七十<lb/>
以上與錢酒米帛有差有婦人百三歳者十一月二十<lb/>
一日哀痛詔勑門下先帝傾崩嗣君冲㓜吾至衰耋勉<lb/>
御簾帷曽日月之㡬何凛淵氷之是懼憤兹醜虜闖我<lb/>
長江乘隙抵巇誘逆犯順古未有純是夷虜之世今何<lb/>
<pb n="KR4d0365_SBCK_017-10b"/>
　至泯然天地之經嘅國歩之阽危皆吾德之淺薄天心<lb/>
　仁愛示以星文而不悟地道變盈警以水患而不思田<lb/>
　里有愁嘆之聲而莫之省憂介胄有飢寒之色而莫之<lb/>
　撫慰非不受言也而玩爲文具非不恤下也而壅於上<lb/>
　聞靖言思之出涕滂若三百餘年之德澤入人也深百<lb/>
　千萬姓之生靈祈天之祐亟下哀痛之詔庻回危急之<lb/>
　機尚頼文經武緯之臣食君之禄不避其難忠肝義膽<lb/>
　之士敵王所愾以獻其功有國而後有家胥保而相胥<lb/>
　告體上天福華之意起諸路勤王之師勉䇿勲名不吝<lb/>
　爵賞故兹詔諭想宜知悉<lb/>
<pb n="KR4d0365_SBCK_017-11a"/>
乙亥　宋㓜主德祐元年<lb/>
正月朔日得報虜渡江尋詔下召諸路勤王奉詔起兵<lb/>
　二月除右文殿修撰樞宻副都丞㫖江西安撫副使兼<lb/>
知贑州尋兼江西提刑進集英殿修撰江西安撫使四<lb/>
月領兵下吉州除權兵部侍郎職任依舊五月丁祖母<lb/>
劉夫人憂觧官承重六月葬劉夫人起復命下七月七<lb/>
　日大軍發吉州至衢州除權兵部尚書職任依舊八月<lb/>
　至闕下駐兵西湖上九月除浙西江東制置使兼江西<lb/>
安撫大使知平江府事陛辭乞斬吕師孟釁鼓不報十<lb/>
　月十五日入府尋除端明殿學士職任依舊遣軍觧圍<lb/>
<pb n="KR4d0365_SBCK_017-11b"/>
　常州敗於五木正城守間准朝命以獨松關急趣師入<lb/>
　衞辭以呉門空虚願分兵戍守命再下還師進資政殿<lb/>
　學士浙西江東制置大使兼江西安撫大使置司餘杭<lb/>
　守獨松關<lb/>
　　管史云正月十三日有㫖文天祥江西提刑照巳䧏<lb/>
　　㫖揮疾速起發勤王義士前赴行在十六日公移檄<lb/>
　　諸路聚兵積粮二月賈似道駐師魯港復公書勉以<lb/>
　　宗忠愍功名二十二日賈似道師潰章鑑乃啓除右<lb/>
　　文殿修撰等職四月用老将王輔佐爲總綂領兵下<lb/>
　　吉州王尋卒以廣東綂制方興代之江西副使黃萬<lb/>
<pb n="KR4d0365_SBCK_017-12a"/>
　　石有舊嫌又忌公聲望岀巳右以公軍烏合兒戯無<lb/>
　　益言於朝近臣與厚者佐之遂有留屯隆興府之命<lb/>
　　大史氏管發曰人心天理誰獨無之文魁義聲一倡<lb/>
　　而土豪蠻蜒褁粮景從斯亦壮矣而或者猶以猖狂<lb/>
　　議之時士友爲之歌曰出師自古尚張皇何况長江<lb/>
　　恣擾攘聞道義旗離漕口巳驅北騎走池陽先将十<lb/>
　　萬來迎敵最好諸軍自褁粮說與無知饒舌者文魁<lb/>
　　元不是猖狂有㫖文都承将所部人兵留屯隆興非<lb/>
　　但爲隆興守禦計異時随機用事其爲效與勤王等<lb/>
　　今據文都承申所部之兵皆土豪忠義銳氣方新戦<lb/>
<pb n="KR4d0365_SBCK_017-12b"/>
　　鬪可望勝捷不可閉之城郭詞氣甚壮此朝廷之所<lb/>
　　樂聞劄江西安撫副使提刑知贑州殿撰文都承且<lb/>
　　照累劄時暫駐隆興府續聴行下以圖雋功奉寳批<lb/>
　　知<lb/>
　　察院孫嵘叟奏言江西安撫使文天祥申准省劄令<lb/>
　　江西副使黄萬石星馳入衛文天祥将所部勤王義<lb/>
　　兵留隆興府事天祥以身許國義不辭難上下東西<lb/>
　　惟命奔走伏念天祥猥起書生豈諳兵事昨者恭承<lb/>
　　太皇太后詔書召天下勤王天祥待罪一州忠憤激<lb/>
　　發不能坐視移檄諸路兾有盟主願率兵以從人心<lb/>
<pb n="KR4d0365_SBCK_017-13a"/>
　　未易作興世事率多沮撓北兵日迫血淚横流伏蒙<lb/>
　　公朝除天祥右文殿修撰樞宻都承㫖江西安撫使<lb/>
　　續准除江西提刑天祥極知該恩過當所當辭免痛<lb/>
　　心時危無暇爲平時揖遜亟憑使名召號所部惟是<lb/>
　　帥司無兵無将無官無吏無錢無米徒手自奮立爲<lb/>
　　司存今巳結約贑州諸豪凡溪峒剽悍輕生之徒悉<lb/>
　　巳紏集取四月初一日提兵下吉州㑹合諸郡民丁<lb/>
　　結爲大屯來赴闕下忽得留屯隆興指揮觀聽之間<lb/>
　　便生疑惑縁天祥所統純是百姓率之勤王正以忠<lb/>
　　義感激使行又有官資在前爲之勸勵此曹銳氣方<lb/>
<pb n="KR4d0365_SBCK_017-13b"/>
　　新戰闘可望勝捷若閉之城郭責以守禦日月淹乆<lb/>
　　烏合之衆不堪安坐必至潰逃此勤王與留屯較然<lb/>
　　利害之不同也謹瀝忠忱告鈞慈特與收回留屯隆<lb/>
　　興之命容天祥照累䧏㫖揮将所部義兵來赴闕下<lb/>
　　至衢州時以公軍抗徤有紀所過秋毫無犯近臣大<lb/>
　　驚遂除權工部尚書八月十七日内批文天祥除權<lb/>
　　工部尚書兼都督府叅賛軍事職任依舊十九日奉<lb/>
　　詔入衛墨經從戎仰藉朝廷威命奬率江右湖南淮<lb/>
　　廣諸項軍馬見抵京畿除巳具状中省乞判命重臣<lb/>
　　交管放令終䘮外謹具兵籍六冊繳中詔勑三省進<lb/>
<pb n="KR4d0365_SBCK_017-14a"/>
　　呈卿状辭免二書兼督賛事具悉自吾有敵難羽檄<lb/>
　　召天下兵惟卿首倡大義紏合熊羆之士誓不與虜<lb/>
　　俱生文而有武儒而知兵精忠勁節貫日月質神明<lb/>
　　惟寵嘉之投𬒮纓冠提兵入衞師律嚴肅勝氣先見<lb/>
　　宗社生靈恃以爲安繇少常伯進長冬卿未足以酧<lb/>
　　賢勞相臣督師于外命卿參佐庻㡬集允文采石之<lb/>
　　功夫移孝爲忠以國爲家古有明訓矧急危之秋其<lb/>
　　徃求朕攸濟理考親擢魁彦以貽孫謀意其在此又<lb/>
　　何遜乎故兹詔示想宜知悉二十六日起復朝奉大<lb/>
　　夫江西安撫使辭免不允内批文天祥依舊工部尚<lb/>
<pb n="KR4d0365_SBCK_017-14b"/>
　　書兼督賛除浙西江東制置使兼江西安撫大使知<lb/>
　　平江府事二十八日勑三省進呈卿状辭免權工部<lb/>
　　尚書江東制置使兼知平江府恩命事具悉朕未堪<lb/>
　　多難疆圉孔棘御事罔不曰艱大天毖我成功所惟<lb/>
　　時魁儒秉忠倡義奨率三軍入衞社稷國勢爲之増<lb/>
　　重人心恃以爲安精神折衝文武是憲若稽高廟命<lb/>
　　臣頥浩開制閫于江浙宏濟中興之業耆定敉功卿<lb/>
　　噐度才猷克邁前哲惟長江之險要未復畿甸之偹<lb/>
　　守當嚴命卿以大常伯兼領二使表裏撑拓以固吾<lb/>
　　圉東西運掉以清虜氛儒師一臨士勇百倍用保义<lb/>
<pb n="KR4d0365_SBCK_017-15a"/>
　　我文祖受命民兹惟豐芭貽謀之意亟其禡牙紓服<lb/>
　　宵旰之勞所辭宜不允正言曽唯奏吳門奥區今爲<lb/>
　　邊地倫魁雋至忠孝勤王軍中喧騰小苑甲兵之謡<lb/>
　　河上尚稽光世節制之命九月初七日勘㑹文尚書<lb/>
　　奬率義兵入衛王室忠忱義㮣深可嘉尚除巳頒三<lb/>
　　路制帥之命仍兼督府叅賛知平江府今巳日乆秋<lb/>
　　風浸致事不可緩合行催促湏議㫖揮㫖令文天祥<lb/>
　　不候辭朝疾速前去之任所有一行軍兵除巳别議<lb/>
　　支犒外其餘諸項管軍頭目人合與優加推賞及辟<lb/>
　　置官屬科䧏錢粮一應合行事件並仰逐項條具開<lb/>
<pb n="KR4d0365_SBCK_017-15b"/>
　　申以憑施行史云文尚書開閫招軍備禦朝廷科䧏<lb/>
　　十八界二千萬貫金一千兩銀五千兩迪功從事承<lb/>
　　信崇義郎官誥各五十道校副尉資帖各一百道鹽<lb/>
　　萬五千袋節次支犒錢十八界四百七十九萬七千<lb/>
　　五百貫口劵錢米十八界一百二十六萬三千九百<lb/>
　　五十貫米二萬四千二百五十餘石貼助軍士使用<lb/>
　　錢十八界一十萬貫截撥錢銀米十八界十八萬八<lb/>
　　千三百貫銀五千五百五十一兩米四萬九千五百<lb/>
　　二十餘石起發特支犒錢十八界二百萬貫巳上総<lb/>
　　計金一千兩銀六千五百五十兩鹽一萬五千袋十<lb/>
<pb n="KR4d0365_SBCK_017-16a"/>
　　八界二千八百三十四萬六千餘貫官誥二百道資<lb/>
　　帖二百道米七萬三千七百七十餘石十六日除端<lb/>
　　明殿學士制詞曰勑元戎十乘先行式倚真儒之望<lb/>
　　師中三命承寵遹隆方靣之權朕若稽先朝之舊章<lb/>
　　最重承明之䆳職内以傳畿廷之彦外亦褒帥閫之<lb/>
　　賢王素之牧平凉程勘之蒞益部皆膺兹選今得其<lb/>
　　人某官實學濟時英猷緯國文有武備義槩質于神<lb/>
　　明儒知軍情忠忱貫于霜日傳檄召兵而志士奮纓<lb/>
　　冠赴難而國勢張不負素定之榮允謂寡二之畧予<lb/>
　　欲復江表之疆宇命爾攘除予欲壮浙西之翰藩咨<lb/>
<pb n="KR4d0365_SBCK_017-16b"/>
　　爾修扞威稜聳前茅之令夷虜折破竹之威惟任之<lb/>
　　專者位必崇惟名之至者功必集乃躋班規殿之峻<lb/>
　　以増華帥闑之嚴噫邦咸喜戎有良翰茂對陟明之<lb/>
　　渥身雖外心在王室趣成敵愾之勲二十七日文制<lb/>
　　使辟周天驥帶告院添差江西撫叅留司隆興府揚<lb/>
　　仔帶行吏架添差江西撫機何時帶工轄添差江西<lb/>
　　撫㕘並分司吉州文天祐帶史舘檢閱添差江東制<lb/>
　　幹分司徽州林棟帶禮兵架閣添差浙西制幹分司<lb/>
　　常州十月弟壁㫖除直秘閣主管崇道觀誥詞曰勑<lb/>
　　具官某惟爾哲兄以鴻儒魁望倡義勤王忠於爲國<lb/>
<pb n="KR4d0365_SBCK_017-17a"/>
　　而不謀家乃命閫制修扞我難尔競爽有令譽虞侍<lb/>
　　陔養叔出季處恩義兩盡寓直水天之峻賦禄桐栢<lb/>
　　之祠清且佚矣孝友是亦爲政徃其祗若季弟璋特<lb/>
　　與免銓充浙西制司内机十一日賜詔曰卿秉忠忱<lb/>
　　以濟時難倡義旅以衞王室經营四方如召虎奬率<lb/>
　　三軍如武侯爰咨常伯之英赴奮制閫之寄将士用<lb/>
　　命遂汛掃於虜氛精神折衝益振揚於勝氣有嘉體<lb/>
　　國之志亟奏攘夷之勲元戎啓行周邦咸喜載加錫<lb/>
　　賚式示眷懐今賜卿金二十兩注盌一副金十五兩<lb/>
　　盤盞一副細色二十匹纈羅二十匹龍涎香三十餅<lb/>
<pb n="KR4d0365_SBCK_017-17b"/>
　度金香合一具十兩清馥香三十帖龍茶十斤至可<lb/>
　領也故兹劄示其體吾注倚之意十八日常州破公<lb/>
　在平江四十日去三日而通判王矩之環衛王邦傑<lb/>
　以城迎䧏二十三日北兵破獨松関留夣炎遁十二<lb/>
　　月内批文天祥簽書樞宻院事十六日隆興府劉槃<lb/>
　　以城降制置黃萬石移閫撫州聞北兵至而遁都綂<lb/>
　　宻宥迎敵就擒通判施至道以城䧏<lb/>
丙子　宋徳祐二年五月改景炎元年<lb/>
　正月二日除知臨安府辭不拜詣門陳大計不得見日<lb/>
賛廟謨救宗社危亡十八日伯顔至臯亭山是夕宰相<lb/>
<pb n="KR4d0365_SBCK_017-18a"/>
　陳宜中遁十九日早除樞宻使午除右丞相兼樞宻使<lb/>
　都督諸路軍馬懇辭間奉㫖詣北軍講觧二十日以資<lb/>
　政殿舊職詣北營見伯顔陳大誼詞㫖慨慷虜頗傾動<lb/>
　留营中不遣明日宰相吴堅賈餘慶以下以國䧏予責<lb/>
　伯顔留使失信罵吕文煥逆賊引虜䧟國并數吕師孟<lb/>
　叔姪罪惡求死北營虜置兵衞守遂不復還其勤王兵<lb/>
　朝廷放散西歸二月八日虜驅予随祈請使吳堅賈餘<lb/>
　慶等入北十八日至鎮江二十九日予與杜滸以下十<lb/>
　一人夜走真州三月初一日入真州城初三日真州給<lb/>
　出西城門閉弗納尋遣兵謢送岀境是夕三更抵揚州<lb/>
<pb n="KR4d0365_SBCK_017-18b"/>
　西門不敢入從者四人逃初四日伏城西荒山空屋中<lb/>
　虜騎萬計過屋後㡬不免初五日移止賈家庒卧敗墻<lb/>
　糞穢中是夜趍高郵迷失道初六日早遇哨縳去一人<lb/>
　殺傷一人餘幸完初七日匍匐至高郵亟下船歴七水<lb/>
　寨十一日至泰州伏城下二十二日發舟與虜騎相先<lb/>
　後二十四日至通州閠三月十七日遵海而南三十日<lb/>
　至台州境地名城門鎮自城門陸行四月八日至温州<lb/>
　五月朔景炎皇帝於福安登極改元以觀文殿學士侍<lb/>
　讀召赴行在是月二十六日至行都門授通議大夫右<lb/>
　丞相樞宻使都督諸路軍馬連上章辭改樞宻使同都<lb/>
<pb n="KR4d0365_SBCK_017-19a"/>
　督諸路軍馬七月四日發行都十三日至南劒聚兵十<lb/>
　一月入汀州<lb/>
　　正月初八日乙亥劉察院廷瑞進稱臣表公請以福<lb/>
　　王沂王判臨安係民望身爲少尹以死衛宗廟不許<lb/>
　　張世傑宿重兵六和塔公又請於世傑京師義士可<lb/>
　　二十萬背城借一以戰爲守世傑勉公歸據江西巳歸<lb/>
　　淮堧以爲後圗十五日壬午在朝臣一時俱逸十七<lb/>
　　日伯顔至高亭山距臨安三十里趙吉甫賈餘慶獻<lb/>
　　傳國玉璽䧏表是夕宰相陳宜中遁世傑遁十八日<lb/>
　　乙酉北兵至臨安北五十里益王廣王乃從母家出<lb/>
<pb n="KR4d0365_SBCK_017-19b"/>
　　闗渡江大将蘇劉義以兵衛間走永嘉公實陳此議<lb/>
　　也十九日早除公樞宻使時北兵巳迫修門内戰守<lb/>
　　迁皆不及施搢紳大夫士萃於吳堅左丞相府㑹伯<lb/>
　　顔邀當囯者相見㫖令公詣北軍講觧衆謂公一行<lb/>
　　爲可以紓囯難囯事至此公不得愛身意虜尚可以<lb/>
　　口舌動也初奉使徃來無留北中者公亦欲覘之歸<lb/>
　　而求救囯之䇿於是二十日詣北營至則留營中唆<lb/>
　　都忙古歹舘伴深悔一出之誤從臾者有意推䧟公<lb/>
　　不覺也二十一日宰相呉堅賈餘慶等以國䧏且䧏<lb/>
　　詔副以省扎俾各州縣歸附左丞相呉堅等五人捧<lb/>
<pb n="KR4d0365_SBCK_017-20a"/>
　　表獻土北庭號祈請使二十四日辛卯伯顔遣鎮撫<lb/>
　　唐兀兒宋趙興相等先罷散文天祥所招義兵一萬<lb/>
　　餘衆令各歸鄕里給與文榜公聞之流涕不自堪<lb/>
　　二月初八日驅公随祈請使入北公不在使列盖驅<lb/>
　　逐之使去耳盡岀賈餘慶計䧟先一夕公作家書巳<lb/>
　　處置家事擬翼日行則引决家叅政則謂公死傷勇<lb/>
　　祈而不許死未爲晚公亦以是隱忍猶兾一日有以<lb/>
　　報國先是正月十九日客賛公使北天台杜滸梅<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
　　議㫁㫁不可客逐之去後二十日公北行諸客皆散<lb/>
　　梅<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>憐公孤苦慨然相從朝㫖改宣教郎除禮兵部<lb/>
<pb n="KR4d0365_SBCK_017-20b"/>
　　架閣文字十八日至鎮江請十九日渡江公自父京<lb/>
　　城外北兵營日夜謀脫不得間至是益急謀舟夜渡<lb/>
　　杜遂醉遊於市銀三百兩賄老校引間道走十里至<lb/>
　　江岸以三人寄老校家老校余元慶真州故舊也許<lb/>
　　銀千二百兩得船公於河岸上沈頥家坐卧從公者<lb/>
　　曰王千戸狼突相随不頃刻離是夕公以明日行買<lb/>
　　酒辭别鄕土因以其王千戸諸人伺其寢熟啓門岀<lb/>
　　杜狎飲妓家者小卒提官燈公變服從杜岀至人家<lb/>
　　盡處杜以銀與小卒紿使夾日候某所遂至甘露寺<lb/>
　　下李成吕武以船至北船連亘十數里至七里港有<lb/>
<pb n="KR4d0365_SBCK_017-21a"/>
　　喝問歹船頼廵船潮退閣淺聞哨齒聲甚清厲舟子<lb/>
　　拜且禱云江南田相公即得順風各稽首以更生賀<lb/>
　　二月二十三日阿术平章令諸祈請使手扎勉李庭<lb/>
　　芝歸附獨公不署名阿荅海左丞入宫召宋太后㓜<lb/>
　　主即日出宫封府庫以全太后㓜主及福王與苪沂<lb/>
　　王乃𥙿樞宻使謝堂隆國夫人度宗生母也王昭儀<lb/>
　　等行三月朔旦至真州守将苗再成迎見語國事感<lb/>
　　慨流涕越日約觀城王都綂導至城外出制司小引<lb/>
　　脫回人朱七三等供云軍前見一丞相差徃真州賺<lb/>
　　城制使遣提舉官來殺丞相安撫不忍加害張路分<lb/>
<pb n="KR4d0365_SBCK_017-21b"/>
　　徐路分來歸行槖衣物五十卒弓劍送行海陵唐杜<lb/>
　　宻謂張徐曰朝廷事未可知文公宰相也今雖奉制<lb/>
　　司命他日必将移過於下以說汝其審之張徐然之<lb/>
　　行乆之云安撫令某二人便宜從事某見相公口口<lb/>
　　是忠義如何敢殺相公遂與張徐以賜金百兩與五<lb/>
　　十兵以銀百五十兩乃相繼辭去明日至揚州杜架<lb/>
　　閣謂制臣欲殺我不如趍高郵通州渡海歸江南見<lb/>
　　二王伸報國之志徒死城下無益初四日李茂呉亮<lb/>
　　蕭發余元慶見行止未决携所腰金各百五十兩逃<lb/>
　　去外既顛躋内又飢渇至半山土圍糞堆中掃净數<lb/>
<pb n="KR4d0365_SBCK_017-22a"/>
　　尺地以衣貼地睡午北騎數千自土圍東至忽大風<lb/>
　　雲雨昏瞑騎馳西去遂得免古廟樵岀槮羔乞其餘<lb/>
　　又迷失道通夕行田間後乃聞北以高郵米擔濟揚<lb/>
　　州夜遣騎截諸津若非迷途當一網無遺若有鬼神<lb/>
　　鼓動其間者旦霧隱隱見哨騎趍避竹林騎遶林呼<lb/>
　　噪予藏處馬過傍三四不之見時萬竅怒號雜亂人<lb/>
　　聲疑有神明相之初七日遇樵夫以簣舁至高郵買<lb/>
　　舟二十四日至通州得之諜者云上下常與北騎隔<lb/>
　　三四十里又云鎮江走了文丞相大索數日許浦一<lb/>
　　路馳騎追捉聞之駭汗何僥倖甚也通州守楊練使<lb/>
<pb n="KR4d0365_SBCK_017-22b"/>
　　師亮岀郊聞而舘公於郡衣服飲食舟楫皆其爲料<lb/>
　　理閠月十七日發城下四月八日至温州聞端宗皇<lb/>
　　帝於福安建大元帥府公奉書勸進議遂决舊客張<lb/>
　　汴鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>部曲朱華等皆自閩來迎景炎元年五月朔<lb/>
　　福安登極以觀文殿學士侍講召赴行在二十六日<lb/>
　　授通議大夫右丞相樞宻使都督諸路軍馬制詞曰<lb/>
　　帝王之立中國惟修政所以攘夷輔相之重朝廷惟<lb/>
　　用儒所以無敵朕作其即位圗厥敉功介臣不二心<lb/>
　　歴險夷而一致咨汝宅百揆頼文武之全才亟歸右<lb/>
　　揆之班并授元戎之柄肆敡大號專告群工具官某<lb/>
<pb n="KR4d0365_SBCK_017-23a"/>
　　骨鯁魁落之英股肱忠力之佐仁不憂勇不懼坎維<lb/>
　　心之亨國忘家公忘私蹇匪躬之故敵裔虜之猾夏<lb/>
　　率義旅以勤王慷慨施給鎧之資豪傑雷動感激灑<lb/>
　　登舟之淚忠赤天知雖成敗利鈍逆覩之未能然險<lb/>
　　阻艱難備嘗之巳熟獨簡慈元之愛爰升次輔之聯<lb/>
　　方單騎以行驚破夷虜之膽及免胄而入大慰國人<lb/>
　　之心天地之所扶持鬼神亦爲感泣今職方雖非周<lb/>
　　邦之舊而關輔未忘漢室之思伊欲闖輦轂而追三<lb/>
　　宫復鍾簴而妥九廟非内治飾何以實元氣非國威<lb/>
　　振何以折遐衝披荆棘於靈武之初予未知濟收桑<lb/>
<pb n="KR4d0365_SBCK_017-23b"/>
　　榆於澠池之後事尚可爲思昔元勲有如臣浚在思<lb/>
　　陵巳登於亞相更孝廟乃復於舊班式同今日之中<lb/>
　　興罔俾前修之專美况同列崇臯陶之遜而初政俟<lb/>
　　公旦之來庸再秉於國鈞仍惠長於樞宥優督府琱<lb/>
　　戈之錫峻文階黄繖之除申拓賦㑹式隆寵數於戯<lb/>
　　春秋以歸季子爲喜朕方徇於私情晉人謂見夷吾<lb/>
　　何憂爾共扶於興運尚堅忠孝大布公忱迄啚社稷<lb/>
　　之安茂紀山河之績其祗予命永弼于彛連上章辭<lb/>
　　改樞宻使同都督諸路軍馬十一月入汀州公遣督<lb/>
　　參趙時賞督諮趙孟濚以一軍取道石城復寜都遣<lb/>
<pb n="KR4d0365_SBCK_017-24a"/>
　督賛呉浚以一軍屯瑞金復雩都時北軍逼福安車<lb/>
　駕航海福安遂䧟<lb/>
丁丑　宋景炎二年<lb/>
　正月移屯漳州龍巖縣三月至梅州始與一家相見㫖<lb/>
　授銀青光禄大夫職任依舊時經畧江西五月入贑州<lb/>
㑹昌縣六月三日戰雩都大捷二十一日入興國縣遣<lb/>
　兵攻贑吉斬汀州僞天子黄從臨洪袁瑞豪傑響應興<lb/>
　國軍黄州新復號令通於江淮不幸攻贑吉兵敗行府<lb/>
　趍永豐就處置司㑹兵尋爲追騎所及至空坑失歐陽<lb/>
夫人一子二女行府收拾散兵十月入汀州十一月至<lb/>
<pb n="KR4d0365_SBCK_017-24b"/>
　循州屯南嶺<lb/>
　　正月北兵大入汀關不守公欲據城拒敵汀守黄去<lb/>
　　疾聞車駕航海擁郡兵有異志公移次漳州龍巖縣<lb/>
　　時賞孟濚還軍追及於中途呉浚以虜命來招䧏人<lb/>
　情洶洶殛浚乃定時唆都右丞阿刺罕左丞董參政<lb/>
　　入閩李珏王積翁等巳䧏仍爲福建宣慰招撫等使<lb/>
　　乃使淮軍羅輝持書來二月復梅州四月斬二大将<lb/>
　之䟦扈者曰都綂錢漢英王福以釁皷出江西開府<lb/>
　興國縣淮西野人原寨劉源等兵復黄州壽昌軍用<lb/>
　景炎正朔者四十日潭州衡山縣趙璠等起兵岳下<lb/>
<pb n="KR4d0365_SBCK_017-25a"/>
　　張琥起兵邵永間跨數縣撫州何時起兵應同都督<lb/>
　　府分寕武寜建昌三縣豪傑皆遣使詣軍門受要束<lb/>
　　七月督謀張汴監軍率趙時賞趙孟濚等盛兵薄贑<lb/>
　　城招諭鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>率贑諸縣兵擣永豐吉水招撫副使黎<lb/>
　　貴逹率吉諸縣兵攻太和時贑惟存孤城吉八縣復<lb/>
　　其半半垂下臨洪諸郡豪傑送欵無虚日大江以西<lb/>
　　有席卷包舉之勢福建斬汀州僞天子黄從淮西兵<lb/>
　　復興國軍黄州復壽昌軍湖南所在起義兵不可數計<lb/>
　　四方響應孔明有云漢事将成也天未悔禍相望旬<lb/>
　　日間贑吉州皆以驚潰北兵自隆興來適乘其弊戰<lb/>
<pb n="KR4d0365_SBCK_017-25b"/>
　　於廬陵方石嶺下我師不利及永豐空坑軍士觧散<lb/>
　　妻子爲虜公收拾餘衆奉老母入汀州轉移諸州将<lb/>
　　請命行朝請益兵再舉㑹北帥劉深自海至唆都自<lb/>
　　陸至道路梗塞朝訊㫁絶公駐循之南嶺柵險以自<lb/>
　　全黎貴逹觀望有隂謀事覺伏誅<lb/>
　　八月黎貴逹以正軍千人民兵數千次鍾歩遇北軍<lb/>
　　民兵驚潰未旬日汴賞濚率民兵數萬逼贑城北軍<lb/>
　　以百餘騎衝之衆奔潰<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>聚兵數萬在永豐境亦潰<lb/>
　　北元帥李恒等以大軍乘其弊追及於東固方石嶺<lb/>
　　下都綂鞏信率數十卒短兵接戦北帥駭其以寡拒<lb/>
<pb n="KR4d0365_SBCK_017-26a"/>
　　衆疑山中有伏歛兵不進信坐巨石餘卒侍左右箭<lb/>
　　雨集屹不動北愈疑獲村夫引間道踰嶺至山後<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>
　　無人焉就視信等創遍體死未仆耳以此北騎稽滯<lb/>
　　公遂得逺去<lb/>
　　空坑陳師韓曰二十七日公至空坑潰卒困憊藉地<lb/>
　　睡公宿山前師韓家夜得報追騎巳逼陳送公由間<lb/>
　　道去諸卒不之知也追騎至詰公所在無知之者遂<lb/>
　　攻破其寨屠之公行山逕逼窄民老㓜負荷奔走填<lb/>
　　塞公窘迫不能前既而山墜巨石横壅于路追騎至<lb/>
　　迂廻扳縁前公去遠矣至今居民指爲相公石<lb/>
<pb n="KR4d0365_SBCK_017-26b"/>
　　鄷古庭主簿曰公既遁追騎将及是早重霧尋丈逺<lb/>
　　不相覩公猶聞後喧閧聲乃騎見轎中人風姿偉然<lb/>
　　問爲誰曰姓文騎以爲丞相也群擁至帥所問之必<lb/>
　　曰姓文問轎夫咸不知也遍求俘虜人識認乃有曰<lb/>
　　此趙通判時賞也以此追騎逗留公又得逺去趙至<lb/>
　　隆興帥府罵不絶口遂受害<lb/>
　　歐陽夫人曰空坑敗潰卒意公所向疾至随䕶公命<lb/>
　　五百拏手斫山樹爲鹿角池隘道頃之數人負傷至<lb/>
　　則五百拏手巳摧踣不支公即去夫人驚問故則追<lb/>
　　騎巳林立于前夫人與佛生柳小娘環小娘顔孺人<lb/>
<pb n="KR4d0365_SBCK_017-27a"/>
　黄孺人等皆爲俘虜夫人沿路意有深水險崖即投<lb/>
　　死而一路坦平至元帥所巳失佛生必有愛其俊秀<lb/>
　養爲巳子矣<lb/>
戊寅　宋景炎三年<lb/>
　二月進兵惠州海豐縣三月屯麗江涌衝遣間使沿海<lb/>
　訪問車駕六月行朝至厓山行府移船澳䂓入覲八月<lb/>
　授少保信國公職任依舊封母曽氏齊魏國夫人九月<lb/>
　齊魏國夫人薨㫖起復十一月進屯潮州潮陽縣十二<lb/>
　月十五日移屯趍海豐二十日爲虜騎追及於道軍潰<lb/>
　𬒳執服腦子不死見張元帥抗節不屈張待以客禮<lb/>
<pb n="KR4d0365_SBCK_017-27b"/>
　　四月十六日大行皇帝遺詔曰朕以㓜冲之資當艱<lb/>
　　厄之㑹方大皇命之南服黽勉于行及三宫胥而北<lb/>
　　迁悲憂欲死卧薪之憤飯麥不忘柰何乎人猶托於<lb/>
　　我渉甌而肇覇府次閩而擬行都吾無樂乎爲君天<lb/>
　　未釋于有宋強<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>推戴深抱懼慚而夷虜無厭氛祲<lb/>
　　甚惡海桴浮避澳岸棲存雖國歩之如斯意時機之<lb/>
　　有待乃季冬之月忽大霧以風舟楫爲之一摧神明<lb/>
　　㧞於既溺事而至此夫復何言矧驚魂之未安奄北<lb/>
　　哨其巳及頼師之武荷天之靈連濵於危以相所徃<lb/>
　　沙洲何所埀閱十旬氣候不齊積成今疾念衆心之<lb/>
<pb n="KR4d0365_SBCK_017-28a"/>
　　鞏固忍萬古以違離藥非不良數不可逭惟此一髮<lb/>
　　千鈞之託幸哉連枝同氣之依衛王某聦明夙成仁<lb/>
　　孝天賦相從險阻乆繋本根可於枢前即皇帝位傳<lb/>
　　璽綬䘮制以日易月内庭不用過哀梓宮母得輙置<lb/>
　　金玉一切務從簡約安便州郡權暫奉陵寝嗚呼窮<lb/>
　　山極川古所未嘗之患難凉德薄祚我乃有負於臣<lb/>
　　民尚竭至忠共持新運故兹詔示想宜知悉十七日<lb/>
　　祥興皇帝登寳位詔曰朕勉承丕緒祗若令猷皇天<lb/>
　　付中國民既勤用德聖人居大寳位曰守以仁藐兹<lb/>
　　渺冲適際危急惟我朝之聖神繼綂而家法以忠厚<lb/>
<pb n="KR4d0365_SBCK_017-28b"/>
　　傳心滲漉在人億萬年其未泯遭逢多事百六數之<lb/>
　　相乗先皇帝聦明岀乎群倫孝友根於天性痛憤三<lb/>
　　宫之北未嘗一日而忘遺大投艱丕應徯志除兇刷<lb/>
　　耻惟懐永圗托於神明辱在草莾上霧下潦之所偃<lb/>
　　薄洪濤巨浪之所震驚謂多難以殷憂宜祈天而永<lb/>
　　命胡寜予忍而不其延日月爲之無光社稷凛乎如<lb/>
　　髪攀髯何及繼志其誰以趙孤猶幸僅存盍使爲宗<lb/>
　　祧之主以漢賊不容兩立庶将復君父之讐大義攸<lb/>
　　關輿情交迫閔予小子遭家不造而况斯今于前寕<lb/>
　　人圗功攸終其難莫甚尚頼元勲宿将義士忠臣合<lb/>
<pb n="KR4d0365_SBCK_017-29a"/>
　　志而并謀恊心而畢力敵王所愾扞我于難兹用大<lb/>
　　布寛恩率循彛典于以導迎和氣于以迓續洪休可<lb/>
　　大赦天下於戯人心有感則必通世運無徃而不復<lb/>
　　成誦雖㓜有周寜後於四征少康之興祀夏實基於<lb/>
　　一旅徃求攸濟咸與維新十七十八十九日文武百<lb/>
　　官詣大行皇帝几筵殿早晚臨二十日卒哭行香二<lb/>
　　十一日以登極差官奏告天地初獻張世傑亞獻趙<lb/>
　　溍終獻林永年奉禮郎潘岳丁應張太祝陶士遜太<lb/>
　　官令辛大濟宗廟初獻曽淵子陸秀夫亞獻蘇景瞻<lb/>
　　辛巖終獻賈純孝茅相奉禮郎王子宜張祺孫太祝<lb/>
<pb n="KR4d0365_SBCK_017-29b"/>
　　朱拱戊趙時侉社稷初獻蘇劉義亞獻劉䁀孫終獻<lb/>
　　趙槖奉禮郎傳半千曹郃太祝徐天麟二十二日内<lb/>
　　批百官議謚號孝㳟仁𥙿懿聖濬文英武勤政皇帝<lb/>
　　廟號端宗二十三日太皇太后加上尊號<lb/>
　　鄧傳云五月公始聞端宗皇帝晏駕干化州之碙川<lb/>
　　今上即位以明年為祥興初三日碙川神龍見祥臣<lb/>
　　庻咸覩合議優異碙川可升爲祥龍縣置令丞簿尉<lb/>
　　隷化州免租稅諸色科糴五年五月二十五日内批<lb/>
　　文璧除權戸部侍郎廣東総領兼知惠州六月公規<lb/>
　　入覲爲張世傑所格不得進遺使奉表起居仍自劾<lb/>
<pb n="KR4d0365_SBCK_017-30a"/>
　　督師罔功降詔奬諭詔曰勑天祥才非盤錯不足以<lb/>
　　别利噐時非板蕩不足以識忱臣昔聞斯言乃見今<lb/>
　　日卿早以魁彦受知穆陵歴事四朝始終一節虜氛<lb/>
　　正惡鞠旅勤王皇路巳傾捐軀徇國脫危機於虎口<lb/>
　　渉遠道於鯨波去桀就湯可觀伊尹之任歸周辟紂<lb/>
　　咸喜伯夷之來方先皇側席以需賢乃累䟽請身而<lb/>
　　督戰精神鼓動意氣慨慷以匈奴未㓕爲心棄家弗<lb/>
　　顧當王事靡盬之日将母承行忠孝兩全神明對越<lb/>
　　雖成敗利鈍非能逆暏而險阻艱難亦既備甞如精<lb/>
　　鋼之金百鍊而彌勁如朝宗之水萬折而必東尚遲<lb/>
<pb n="KR4d0365_SBCK_017-30b"/>
　　赤舄之歸巳抱烏號之痛朕勉當繼紹未有知思政<lb/>
　　兹圗任舊人克戡多難倐來候吏疊覧封章巋然靈<lb/>
　　光之固存此殆造物者隂相胡然引咎益見勞謙至<lb/>
　　如諗問之勤備悉忱悃之至朕今吉日既戒六月于<lb/>
　　征倚卿愛君憂國之忠成我刷耻除兇之志𬗟懐耆<lb/>
　　俊深切嘆嘉公又奏乞除鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>右文殿修撰樞宻都<lb/>
　　承㫖江西安撫副使兼同都督府參謀官趙孟濚遥<lb/>
　　縣郡團練使左驍衞将軍江西招捕使兼同提刑都<lb/>
　　督府<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>議官杜滸帶行軍噐監廣東招諭副使兼同<lb/>
　　都督府叅謀官鄒臻帶大府寺丞同都督府叅議官<lb/>
<pb n="KR4d0365_SBCK_017-31a"/>
　　陳龍復帶行兵郎廣東招諭司使兼同都督府叅議<lb/>
　　官章從範帶行閤門祗候同都督府計議官丘夣雷<lb/>
　　林琦葛鍾各帶行架閣同都督府幹辦公事朱文翁<lb/>
　　同都督府准備差遣㫖特依奏除公又奏潮循梅三<lb/>
　　郡並巳取到返正状乞将陳㦤除右驍衞将軍知潮<lb/>
　　州兼管内安撫使張順帶行環衞官權知循州李英<lb/>
　　俊帶行閤門祗候差梅州通判暫權州事㫖特依奏<lb/>
　　文璋帶行大理寺丞知寜武州公欲移軍入朝優詔<lb/>
　　不許公欲八廣州凌震王道夫始復廣自恣惮公望<lb/>
　　重陽遣舟迎中道散回遂不果自去冬宜中遁占城<lb/>
<pb n="KR4d0365_SBCK_017-31b"/>
　　世傑以樞副柄國日以迎候宜中還朝爲辭盖諸大<lb/>
　　将甞受宜中超擢樂其寛縱忌公英氣或以副貳受<lb/>
　　節制意不便其至八月授少保信國公封母曽氏齊<lb/>
　　魏國夫人同都督府官屬各轉五官金三百兩犒軍<lb/>
　　公以書抵秀夫天子冲㓜宰相遁荒制詔勑令岀諸<lb/>
　　公之口豈得不恤軍士以游詞相拒秀夫太息不能<lb/>
　　荅時同督府疫死者數百公亦數病九月六日母曽<lb/>
　　夫人薨㫖遣使宣祭十月長子道生卒陳懿兄弟五<lb/>
　　人號五虎本劇盗㩀潮州數叛附人苦其虐又不聽<lb/>
　　同督府節制公聲其罪討之懿走山寨潮士民請移<lb/>
<pb n="KR4d0365_SBCK_017-32a"/>
　　行府于潮十一月進屯潮州潮陽縣殪㐫攻逆稍正<lb/>
　　天討假以歳月因潮之民阻山海之險増兵峙粮以<lb/>
　　立中興根本亦吾國之莒即墨也劉興爲潮宿㓂叛<lb/>
　　服不常據數郡䟦扈殺掠尤慘遂誅之十二月十五<lb/>
　　日聞北帥張弘範自明秀歩騎水陸並進乃入南嶺<lb/>
　　柵險自固二十日弘範以水陸兵奄至公引避山谷<lb/>
　　行且數日虜輕騎疾馳追及於道軍潰𬒳執求死於<lb/>
　　鋒鏑不可得服腦子以必得冷水乃死告監者以渴<lb/>
　　甚於田間蹄涔中掬水飲之時公病目旬餘遂泄瀉<lb/>
　　而目愈竟不得死越七日至虜营踊躍請劍弘範知<lb/>
<pb n="KR4d0365_SBCK_017-32b"/>
　　不能屈乃曰殺之名在彼客之名在我且天祥見伯<lb/>
　　顔皐亭山吾實在傍遂以平揖相見叙間闊如客禮<lb/>
　盖歳除前三日也先是適鄒㵯等自江西以民兵數<lb/>
　　干至公少留劳之又駐和平市攻陳懿黨與駐軍造<lb/>
　粮亦意後隔海港歩騎未能遽前陳懿以問罪窘迫<lb/>
　　百計不能救觧乃挾重賄迎導北帥張弘正潜具舟<lb/>
　海岸濟輕騎直指督帳公坐虎皮胡床與客飯五坡<lb/>
　嶺不意虜至遂𬒳執<lb/>
己卯　宋祥興元年<lb/>
　正月二日張元帥王海置予舟中初六日發潮陽初八<lb/>
<pb n="KR4d0365_SBCK_017-33a"/>
　日過官富塲十三日至厓山二月六日厓山行朝潰三<lb/>
　月十三日虜舟還至廣州張元帥遣都鎮撫石嵩䕶予<lb/>
　北去以四月二十二日行五月二十五日至南安軍明日<lb/>
　東下鑰予於船二十八日至贑州六月一日至吉州初<lb/>
　五日過隆興十二日至建康囚邸中八月二十四日北<lb/>
　行渡江頗有事㑹不濟二十六日至揚州九月七日哭<lb/>
　母小祥於邳州初九日至徐州十五日至東平府二十<lb/>
　日至河間二十一日至保定府十月一日至燕初至立<lb/>
　馬㑹同舘前舘人不受盖謂舘以受投拜人不受罪人<lb/>
　也乆之引去一小舘置予於偏室舘人不之顧次日晚<lb/>
<pb n="KR4d0365_SBCK_017-33b"/>
　供帳飲食如上賔舘人云禀慱羅丞相得語云然初四<lb/>
　日張元帥者始至初五日見其用事大臣具言予不屈<lb/>
　状至午送予於兵馬司枷項縳手坐一空室衞防甚嚴<lb/>
　所携衣物錢銀官爲封識日給鈔一錢五分爲飲食坐<lb/>
　十餘日然後觧手縳又坐十餘日得疾十一月二日䟽<lb/>
　枷惟繫頸以鎍得出戸負暄初五日赴樞宻院院官不<lb/>
　及見自是日赴院輙空歸至初九日院官始引問院官<lb/>
　者博羅丞相張平章有所謂院判簽院等不能識也倨<lb/>
　坐召見予入長揖通事曰跪予曰南之揖即北之跪吾<lb/>
　南人行南禮畢可贅跪乎博羅叱左右曵予於地予坐<lb/>
<pb n="KR4d0365_SBCK_017-34a"/>
　不起數人者或牽頸或拏手或按足或以膝倚予背強<lb/>
　予作跪状予動不自由通事曰汝有何言予曰天下事<lb/>
　有興有廢自古帝王以及将相㓕亡誅戮何代無之天<lb/>
　祥今日忠於宋氏社稷以至於此幸早施行通事曰更<lb/>
　有何語止此乎予曰我爲宋宰相國亡職當死今日拏<lb/>
　來法當死復何言慱羅曰你道有興有廢且道盤古王<lb/>
　到今日是㡬帝㡬王我不理㑹得爲我逐一說來予怒<lb/>
　甚曰一部十七史從何處說起我今日非赴愽學宏詞<lb/>
　科不暇泛言愽羅愧乃云我因興廢故問及古今帝王<lb/>
　你既不肯說且道古時曽有人臣将宗廟城郭土地分<lb/>
<pb n="KR4d0365_SBCK_017-34b"/>
　付與别國人了又逃走去有此人否予曰謂予前日爲<lb/>
　宰相奉國與人而後去之耶奉國與人是賣國之臣也<lb/>
　賣國者有所利而爲之必不去去者必非賣國者也我<lb/>
　前日除宰相不拜奉使伯顔軍前尋𬒳拘執已而有賊<lb/>
　臣者獻國國亡我本當死所以不死者以度宗皇帝二<lb/>
　子在浙東老母在廣故爲去之之啚耳愽羅曰德祐嗣<lb/>
　君非爾君耶曰吾君也曰棄嗣君别立二王如何是忠<lb/>
　臣予曰德祐吾君也不幸而失國當此之時社稷爲重<lb/>
　君爲輕吾别立君爲宗廟社稷計所以爲忠臣也從懐<lb/>
　愍而北者非忠從元帝爲忠從徽欽而北者非忠從高<lb/>
<pb n="KR4d0365_SBCK_017-35a"/>
　宗爲忠愽羅語塞平章皆笑一人忽岀來曰晉元帝宋<lb/>
　高宗皆有來歴二王何所受命張平章曰二王是逃走<lb/>
　底人立得不正是篡也予曰景炎皇帝乃度宗皇帝長<lb/>
　子德祐皇帝之親兄如何是不正登極於徳祐巳去天<lb/>
　位之後如何是簒陳丞相奉二王岀宫具有太皇太后<lb/>
　分付言語如何是無所受命諸人無辭堅以無受命爲<lb/>
　觧予曰天與之人與之雖無傳授之命推戴擁立亦何<lb/>
　不可諸人但支離不伏予曰仁者見之謂之仁知者見<lb/>
　之謂之知各是其是可也愽羅云你既爲丞相若将三<lb/>
　宫走方是忠臣不然引兵岀城與伯顔丞相决勝負方<lb/>
<pb n="KR4d0365_SBCK_017-35b"/>
　是忠臣予曰此說可以責陳丞相不可以責我我不曽<lb/>
　當國故也又曰你立二王做得甚功勞予曰國家不幸<lb/>
　䘮亡予立君以存宗廟存一日則臣子盡一日之責何<lb/>
　功勞之有曰既知做不得何必做曰人臣事君如子事<lb/>
　父父不幸有疾雖明知不可爲豈有不下藥之理盡吾<lb/>
　心焉不可救則天命也今日文天祥至此有死而已何<lb/>
　必多言博羅於是怒見之辭色云你要死我不教你便<lb/>
　死禁持你予曰我以義死禁持何害也博羅愈怒云云<lb/>
　通事亦不以轉告予不荅遂呼獄令史云将下去别聽<lb/>
　言語初十日冬至入假予意假滿即見殺乃囚<lb/>
<pb n="KR4d0365_SBCK_017-36a"/>
　在獄中乆無消息十二月半後一令史報云丞相語獄<lb/>
　官宣差烏馬兒云文丞相性猶硬不硬又二日令史報<lb/>
　云博羅語烏馬兒遅數日更與文丞相說話㑹歳終釋<lb/>
　放諸囚烏馬兒語愽羅獄囚皆巳寛放惟文丞相一人<lb/>
　在獄博羅云我奏却來喚你博羅至今重於一喚者憂<lb/>
　予之硬也予誓死决矣此行决死在於再說話之頃昔<lb/>
　人云薑桂之性至老愈辣予亦云金石之性要終愈硬<lb/>
　性可改耶予自記一宗入獄本末於此曰予死矣庻㡬<lb/>
　有知予心者<lb/>
　所記言語大畧如此當時泛應尚多不能盡記己卯除<lb/>
<pb n="KR4d0365_SBCK_017-36b"/>
　日書自古中興之君如少康以遺腹子起於一旅一成<lb/>
　宣王承厲王之難匿於召公之家周召二相立以爲王<lb/>
　幽王廢宜臼立伯服爲太子犬戎之亂諸候迎立宜臼<lb/>
　是爲平王漢光武起南陽爲帝蜀先主帝巴蜀皆是岀<lb/>
　於推戴何論有無傳授之命如唐肅宗即位靈武不禀<lb/>
　命於明皇却類於篡然功在社稷天下後世猶無甚貶<lb/>
　焉禹傳益不傳啓天下之人曰啓吾君之子謳歌朝覲<lb/>
　訟獄者歸之焉漢文帝只是平勃諸臣所立豈有高祖<lb/>
　惠帝吕后之命耶春秋亡公子入爲君者何限齊桓晉<lb/>
　文其大者也何謂逃走不當立羿之於夏莾丕之於漢<lb/>
<pb n="KR4d0365_SBCK_017-37a"/>
　方是簒德祐亡而景炎立謂之篡何居可惜當時不曽<lb/>
　将此一叚言語敷陳頗有餘憾耳<lb/>
　　鄧傳云正月十三日至厓山張元帥索公書諭張世<lb/>
　　傑䧏公曰我不能救父母乃教人背父母可乎強之<lb/>
　　急乃書過零丁洋詩與之弘範笑而置之二月六日<lb/>
　　厓山潰公不勝悲憤作長歌哀之南北傅誦三月十<lb/>
　　三日還至廣州公日俟北方生殺之命弘範於公禮<lb/>
　　貌日隆盡取公所亡妾婢僕役以奉之十四日弘範<lb/>
　　置酒海上㑹諸将因舉酒從容謂公曰國亡矣忠孝<lb/>
　　之事盡矣正使殺身爲忠孝誰復書之丞相其改心<lb/>
<pb n="KR4d0365_SBCK_017-37b"/>
　　易慮以事大宋者事大元大元賢相非丞相而誰公<lb/>
　　流涕曰國亡不能救爲人臣者死有餘罪况敢逃其<lb/>
　　死而貳其心乎殷之亡也夷齊不食周粟亦自盡其<lb/>
　　義耳未聞以存亡易心也弘範爲之改容是日弘範<lb/>
　　具公不屈與所以不殺状奏於朝四月十一日使臣<lb/>
　　還言上有誰家無忠臣之歎㫖令善視公以來公曰<lb/>
　　使予死於兵死於刑則巳矣而萬里行役不得逃焉<lb/>
　　命也或曰明知其不可而爲之柰何曰吾所謂盡心<lb/>
　　者人人諉天下之責古今世道不屬之人乎是烏可<lb/>
　　以成敗爲是非哉二十二日北行與厓山朝士鄧光<lb/>
<pb n="KR4d0365_SBCK_017-38a"/>
　　薦俱發廣州五月二十五日至南安軍石嵩與嚢家<lb/>
　　歹議出江西慮篡奪遂鑰公於船公即絶粒爲告祖<lb/>
　　禰文别諸友詩遣孫禮取黄金市登岸馳歸約六月<lb/>
　　二日復命於吉城下公将以心事白諸幽明即瞑目<lb/>
　　長徃含笑入地矣乃水盛風駛前一日逹廬陵孫禮<lb/>
　　期不至公且行忍死以待埀至豐城忽有見孫禮在<lb/>
　　他舟乃悟竟不曽徃爲之痛哭流涕暮始見主者取<lb/>
　　孫禮還舟明早飯巳送之豐城岸從其自便追之不<lb/>
　　可及矣公不食巳八日若無事然公私念死廬陵不<lb/>
　　失爲首丘今使命不逹委身荒江盍從容以就義乎<lb/>
<pb n="KR4d0365_SBCK_017-38b"/>
　　遂復飮食如初從者七人或逃或死或逐僅存一人<lb/>
　　曰劉榮六月初五日至隆興觀者如堵北人有駭其<lb/>
　　英毅者曰諸葛軍師也十三日至建康十三日鄧光<lb/>
　　薦以病遷寓天慶觀就醫留不行八月二十四日石<lb/>
　　嵩等以公自東陽渡江淮士有謀奪公江岸者不果<lb/>
　　以弘範命兵衞夾舟陸至揚州故也十月一日公至<lb/>
　　燕供帳飲饌如上賔公義不寝食乃坐逹旦雖示以<lb/>
　　骨肉而不顧許以穹職而不從南冠而囚坐未甞靣<lb/>
　　北留夣炎說之𬒳其唾罵瀛國公徃說之一見北靣<lb/>
　　拜號乞回聖駕平章阿合馬入舘驛坐召公公至則<lb/>
<pb n="KR4d0365_SBCK_017-39a"/>
　　長揖就坐馬云以我爲誰公云適聞人云宰相來馬<lb/>
　　云知爲宰相何以不跪公云南朝宰相見北朝宰相<lb/>
　　何跪馬云你何以至此公曰南朝早用我爲相北可不<lb/>
　　至南南可不至北馬顧左右曰此人生死尚由我公<lb/>
　　曰亡國之人要殺便殺道甚由你不由你馬黙然去<lb/>
　　博羅欲殺公而上意及諸大臣不可張弘範病中亦<lb/>
　　表奏天祥忠於所事願釋勿殺故囚之連年冬於獄<lb/>
　　中遇靈陽子指示大光明正法公自謂於死生之際<lb/>
　　脫然若遺自是詩文時有超灑忘世之意公獄中與<lb/>
　　弟書曰廣州不死者意江西可以去之及出南安繫<lb/>
<pb n="KR4d0365_SBCK_017-39b"/>
　　吾頸縶吾足於是不食将謂及吉州則死首丘之義<lb/>
　　也乃五日過吉又三日過豐城無飯八日不知飢既<lb/>
　　過吉思之無義且尚在江南或尚有生意遂入建康<lb/>
　　居七十餘日果有忠義人約奪我於江上盖真州境<lb/>
　　也及期失約惘然北行道中求死無其間矣入幽州<lb/>
　　下之狴犴枷頸鎻手節其飲食今巳二十日吾舎生<lb/>
　　取義無可言者今千萬寄此及詩逹吾弟盖絶筆也<lb/>
庚辰<lb/>
　是歳囚<lb/>
　　五月弟璧自惠州入覲右丞相帖木兒不花奏其畧<lb/>
<pb n="KR4d0365_SBCK_017-40a"/>
　　曰此人是文天祥弟上曰那箇是文天祥愽羅對曰<lb/>
　　即文丞相上嘆嗟乆之曰是好人也次問璧右丞相<lb/>
　奏是将惠州城子歸附底上曰是孝順我底<lb/>
辛巳<lb/>
是歳囚<lb/>
　　正月元日公爲書付男陞公在縲絏中放意文墨北<lb/>
　　人争傅之公手編其詩盡辛巳歳爲五卷自譜其平<lb/>
　　生行事一卷集杜甫五言句爲絶句二百首且爲之<lb/>
　　叙其詩自五羊至金陵爲一卷自呉門歸臨安走淮<lb/>
　　至閩詩三卷號指南録以付弟璧歸夏璧與孫氏妹<lb/>
<pb n="KR4d0365_SBCK_017-40b"/>
　　歸公剪髪以寄永訣與弟書曰潭盧之西坑有一地<lb/>
　　巳印元渭陽所献月形下角穴第淺露非其正其右<lb/>
　　山上有穴可買以藏我如骨不可歸招魂以封之陞<lb/>
　　子嗣續吾死奚憾女弟一家流落在此可爲悲痛吾<lb/>
　　弟同氣取之名正言順宜極力岀之自廣逹建康日<lb/>
　　與中甫鄧先生居具知吾心事吾銘當以属之若時<lb/>
　　未可岀則姑藏之将來文山宜作一寺我廟於其中<lb/>
　　七月大雨兵馬司墻壁頺落移司宫籍監得一室頗<lb/>
　　瀟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>十一日回舊兵馬司得一室地高燥空凉八日<lb/>
　　返故處依然臭穢䒱濕<lb/>
<pb n="KR4d0365_SBCK_017-41a"/>
壬午<lb/>
是歳春作賛擬終時書之衣帶間叙云吾位居将相不<lb/>
能救社稷正天下軍敗國辱爲囚虜其當死乆矣頃𬒳<lb/>
執以來欲引决而無間今天與之機謹南向百拜以死<lb/>
其賛曰孔曰成仁孟云取義惟其義盡所以仁至讀聖<lb/>
賢書所學何事而今而後庻㡬無媿宋丞相文天祥絶<lb/>
筆<lb/>
　鄧傳云正月二十後公卧病發熱右臀糓道傍患癰<lb/>
　　二月四日流膿平生痛苦未嘗有此是時南人士于<lb/>
　朝者謝昌元王積翁程飛卿青陽夣炎等十人謀合<lb/>
<pb n="KR4d0365_SBCK_017-41b"/>
　　奏請以公爲黄冠師兾得自便青陽夣炎私語積翁<lb/>
　　曰文公贑州移檄之志鎮江脫身之心固在也忽有<lb/>
　　妄作我軰何以自觧遂不果八月王積翁奏其畧曰<lb/>
　　南方宰相無如文天祥上遣諭㫖謀授以大任昌元<lb/>
　　積翁等以書諭上意公復書數年于兹一死自分舉<lb/>
　　其平生而盡棄之将焉用我事遂寝後積翁又奏其<lb/>
　　畧曰文天祥宋状元宰相忠於所事若釋不殺因而<lb/>
　　禮待之亦可爲人臣好様子上黙然乆之曰且令千<lb/>
　　戸所好好與茶飯者公聞之使人語積翁吾義不食<lb/>
　　官廪數年矣今一旦飯於官果然吾且不食積翁乃<lb/>
<pb n="KR4d0365_SBCK_017-42a"/>
　　不敢言公死後有以危言憾積翁者積翁曰得從龍<lb/>
　　逢比干遊地下足矣言者遂止積翁累以銀物餉公<lb/>
　　福王與苪聞其不屈嘆曰我家有此人耶餉以銀百<lb/>
　　两獨積翁轉致之公因繋乆翰墨滿燕市時與吏士<lb/>
　　講前史忠義傳無不傾聽感動其長李指揮魏千戸<lb/>
　　奉事之尤至麥述丁叅政甞開省江西見公出師震<lb/>
　　動每倡言殺之便又以公罪人下千戸所收其棋奕<lb/>
　　筆墨書冊初閩僧妙曦號琴堂以談星見是春進言<lb/>
　　十一月土星犯帝座疑有變群臣有言瀛國公族在<lb/>
　　京不便者而中山府薛寳住聚數千人聲言是真宋<lb/>
<pb n="KR4d0365_SBCK_017-42b"/>
　　㓜主要來取文丞相又有書于櫝者曰兩衞軍儘足<lb/>
　　辦事丞相可以無慮又曰先焚城上葦子城外舉火<lb/>
　　爲應大臣議所謂丞相疑爲天祥太子得櫝以奏京<lb/>
　　師戒嚴迁趙氏宗族徃開平北十二月初七日司天<lb/>
　　臺奏三台拆初八日上召天祥入殿中長楫不拜左<lb/>
　　右強之拜跪或以金撾摘其膝傷公堅立不爲動上<lb/>
　　使諭之其畧曰汝在此乆如能改心易慮以事亡宋<lb/>
　　者事我當令汝中書省一處坐者天祥對曰天祥受<lb/>
　　宋朝三帝厚恩號稱状元宰相今事二姓非所願也<lb/>
　　上曰汝何所願天祥曰願與一死足矣遂麾之退是<lb/>
<pb n="KR4d0365_SBCK_017-43a"/>
　　夜回宿千戸所初九日宰執奏文天祥既不願附不<lb/>
　　若如其請賜之死麥述丁力勸之上遂可其奏是日<lb/>
　　宣使以金皷迎詣市公欣然曰吾事了矣及行顔色<lb/>
　　不少變至刑所問左右孰南向於是南向再拜曰臣<lb/>
　　報國至此矣遂受刑得年四十有七時連日大風埃<lb/>
　　霧日色無光都城門閉甲卒登城街對隣不得徃來<lb/>
　　行不得偶語時翰林學士趙與禀以宋宗室亦𬒳監<lb/>
　　閉一室諸衞士弓刀環席地坐聞門外弓馬馳驟聲<lb/>
　　者乆之人競穴窓窺乃是出丞相頃之又聞馳騎過<lb/>
　　者及回乃聞有㫖教再聽聖㫖至則巳受刑明日歐<lb/>
<pb n="KR4d0365_SBCK_017-43b"/>
　　陽夫人從東宮得令㫖收屍江南十義士奉柩塟于<lb/>
　　都城小南門外五里道傍爲他日歸骨便路後大德<lb/>
　　二年戊戌男陞至都城見公舊婢緑荷巳嫁順承門<lb/>
　　内石橋織綾人及見劉牢子引到墓所自後留都城<lb/>
　　春秋必徃酧奠望拜時巳有二僧塔其大塔小石碑<lb/>
　　刻有信公二字舊殯在大塔南右址又右畔塹外有<lb/>
　　墓林聚塜在大路傍<lb/>
　　至元二十年癸未歳公柩歸至故里時弟璧任臨江<lb/>
　　路緫管兼府尹辦䘮塟男陞祗奉几筵舊歳璧遣家<lb/>
　　人至廣迁奉母曽夫人靈柩是日適與公柩舟㑹于<lb/>
<pb n="KR4d0365_SBCK_017-44a"/>
　　江滸人咸驚嘆以爲孝念所感不期而㑹二十一年<lb/>
　　甲申塟公富田東南二十里木湖之原塟師則吉水<lb/>
　　王仁山也陞廬墓三年世傳吉州太和縣贑江濵黄<lb/>
　　土潭有神物棲其間歳亢旱邑民禱雨澤焉自公之<lb/>
　　生潭沙清淺公沒之歳潭近居民夣神物歸騶從甚盛<lb/>
　　即而覩之乃公也既而聞公死諸老驚相語曰公兩<lb/>
　　任贑州提刑去徃輙江水泛溢其勤王召募江泛溢<lb/>
　　尤甚師行而水同去又公家居當暑日喜溪浴與奕<lb/>
　　者周子善於水靣以意爲枰行奕决勝負他人乆浸<lb/>
　　不自堪皆走惟公逾乆逾樂忘日早暮或取酒炙就<lb/>
<pb n="KR4d0365_SBCK_017-44b"/>
　　飲啖是應神物岀世沒而爲神自其常也潭是後又<lb/>
　　深黒不可測矣公平生嗜象奕以其危險制勝竒絶<lb/>
　　者命名自玉　金䁀至單騎見虜爲四十局勢圗悉<lb/>
　　䜟其岀處始末玉　盖公所居山名也又傳公方爲<lb/>
　　童子時游鄕校見所祀鄕先生歐陽修楊邦乂而下<lb/>
　　咸謚忠節祠祝像設甚嚴意欣然慕之竊嘆曰沒不<lb/>
　　爼豆是間非夫也故岀而舉事志氣素定雖﨑嶇萬<lb/>
　　折終不撓屈後至治三年癸亥吉安郡庠奉公貂蝉<lb/>
　　冠法服像與歐陽文忠公修楊忠襄公邦乂胡忠簡<lb/>
　　公銓周文忠公必大揚文節公萬里胡剛簡公夣昱<lb/>
<pb n="KR4d0365_SBCK_017-45a"/>
　　序列祠于先賢堂士民復於城南忠節祠増設公像<lb/>
　　以肯齋李芾配廬陵舊有四忠一節之稱余爲五忠<lb/>
　　一節云<lb/>
　　歐陽夫人𬒳虜後即到燕都與二女皆留東宮服道<lb/>
　　冠<graphic n="KR1491" url="https://raw.githubusercontent.com/kanripo/KR-Gaiji/master/images/KR1491.png" mimeType="image/png"/>日誦道經後随公主下嫁駙馬高唐王居大同<lb/>
　　路豐州栖真觀日請一正一從分例其女婢曰翠哥<lb/>
　　大德二年戊戌冬以年老不禁寒凍得請向南去至<lb/>
　　都城男陞迎養遇時節夫人輙嗟嘆舊家典故陞亦<lb/>
　　爲辦南食品邀隣嫗伴坐諸士大夫謁拜所餽遺命<lb/>
　　女侍專收貯不他用大德七年癸卯臘至寜州時從<lb/>
<pb n="KR4d0365_SBCK_017-45b"/>
　　子隆子任寜州判官寜州党知事以夫人歸爲不應<lb/>
　　赴陳草庵宣撫陳状委南康李清之推官臨問隆子<lb/>
　　以夫人所受公主㦤㫖高唐王鈞㫖所與路引及支<lb/>
　　給口食文憑呈之李爲惻然事遂消釋明年歸故里<lb/>
　　凢親友餽遺仍專收貯之又明年正月夫人曰吾海<lb/>
　　上禍亂中叩之神祗乞保庇擬建靈寳醮筵以謝又<lb/>
　　叩佛氏乞保庇擬建水陸齋供以謝寓豐州累申前<lb/>
　　請今得生還拜神佛之賜合以巳所得餽遺正月元<lb/>
　　夕酧道醮二月八日酧佛供畢此心願即死暝目矣<lb/>
　　二月望得痰疾越四日家人諸婦侍疾亹亹語平昔<lb/>
<pb n="KR4d0365_SBCK_017-46a"/>
　　事如常時問浣婢索衣上舊香囊浣婢見損汚甚巳<lb/>
　　棄之矣急拾至夫人持示諸人曰此伴吾未甞湏臾<lb/>
　　離也落齒時得之父母祭文云烈女不更二夫忠臣<lb/>
　　不事二主天上地下惟吾與汝得之丞相吾死必仍<lb/>
　　懸吾心前将以見吾父母見吾夫於地下爲無媿也<lb/>
　　頃之命諸人退俟吾少休諸人候窓外聞㐲枕痰響<lb/>
　　就視則氣巳絶實大德九年乙巳歳二月十九日也<lb/>
　　塟富田南二十里洞源<lb/>
　　柳小娘從公主下嫁趙王沙靖州大德年間殁環小<lb/>
　　娘從公主下嫁岐王西寜州弟姪軰間得㑹于都城<lb/>
<pb n="KR4d0365_SBCK_017-46b"/>
　　至正元年辛巳歳猶傳聞其居河州養老皆無所生<lb/>
<pb n="KR4d0365_SBCK_017-47a"/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_018-1a"/>
文山先生全集卷之十八　文集<lb/>
　拾遺<lb/>
　　　與方伯公書<lb/>
天祥百拜覆梅溪尊舅舅天祥爲子不孝老母巳矣每誦<lb/>
如母存焉之詩今惟此一舅矣每一南望未甞不爲之澘<lb/>
然也天祥自國難以來間関兵革鞠躬盡力百折而不悔<lb/>
以致家國俱斃爲之何哉當倉皇時仰藥不劑以致身落<lb/>
人手死生竟不自由及至朔廷抗辭奉節留連幽囚曠閱<lb/>
年歳孟氏云夭壽不貳脩身以俟之如此而巳矣老母年<lb/>
方望七客殯餘憾然生荣死哀粗慰人子之情以此故應<lb/>
<pb n="KR4d0365_SBCK_018-1b"/>
刀鋸在前亦含笑入地矣不肖固不能躬畢大事天地鬼<lb/>
神諒昭鍳之母䘮歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>巳戒仲氏八哥來復審尊候萬福<lb/>
仰惟德人動履神物䕶持優游餘年萬萬珍重兒子道生<lb/>
不幸夭折今立陞姪爲子凢百惟舅公教之誨之是望區<lb/>
區拆骨巳分溝壑當具衣冠藏於文山之陽疇昔舅所指<lb/>
之處也并哀而窆之謹奉書永訣萬古萬古<lb/>
　　　正月書<lb/>
天祥皇恐奉禀制使都承侍郎天祥至汀後即移建以次<lb/>
論失朝廷養士三百年無死節者如心先生差強人意不<lb/>
知今果死否哀哉哀哉坐孤城中勢力窮屈泛觀宇宙無<lb/>
<pb n="KR4d0365_SBCK_018-2a"/>
一可爲甚負吾平生之志三年不見老母燈前一夕自汀<lb/>
移屯至龍巖間道得與老母相見即下從先帝游復何云<lb/>
都相公去年舘伴用情甚至常念之不忘故回書復遣羅<lb/>
輝來永訣永訣伏乞台照<lb/>
　　齊魏两國夫人行實<lb/>
先母两國夫人諱徳慈吉泰和縣義陽曽氏中女也曽祖<lb/>
知和祖昌權父珏以端平甲午㱕于先君子太師公革齋<lb/>
先生先夫人生有摯性事舅姑盡孝相夫子以儉勤自奉<lb/>
極菲泊惟延師教子至鬻簮珥給費無吝色宝祐乙卯天<lb/>
祥璧俱忝鄕貢先公携二子如京師又俱忝丙辰奏名天<lb/>
<pb n="KR4d0365_SBCK_018-2b"/>
祥赴大對後先公属疾臚句傅天祥進士第一未㡬日先<lb/>
公不幸即世璧兄弟扶柩㱕先廬先夫人號痛欲絶尔後<lb/>
與継祖母劉夫人相依爲命執婦道至老益恭天祥累更<lb/>
麾節催任瑞贑時奉重闈以行然先夫人雅意澹薄曽不<lb/>
以迎養易家居之樂德祐乙亥祖母沒于贑先夫人悲不<lb/>
自勝璧侍先夫人䕶柩㱕里天祥時以兵部侍郎江西安<lb/>
撫使聀事起復詣行在所璧以直秘書閣主管台州崇道<lb/>
觀母于家復以知惠州迎養属時多艱版輿無定所璧深<lb/>
惧以隕越遺憂先夫人處之泰然歳在丁丑天祥自閩來<lb/>
諗兄弟迭娯侍意頗自適戊寅天祥以樞宻使開府潮惠<lb/>
<pb n="KR4d0365_SBCK_018-3a"/>
間九月駐海濵之船澳璧以戸部侍郎再任惠州倐報先<lb/>
夫人感疾扶服省侍中道得訃音號呼奔赴及與天祥璋<lb/>
次妹淑孫哭歛惟長妹懿孫不在側是月璧兄弟各起復<lb/>
天祥趍潮璧與弟妹奉柩還治所十月權殯于河源縣義<lb/>
合鄉古氏之里是冬大兵至廣諸郡瓦觧不能支天祥以<lb/>
身狥明年春宋祚終焉璧以宗祀不絶如線皇皇無所於<lb/>
㱕遂以城附粤一歳巳卯寔惟至元十六年璧以仲冬携<lb/>
家出嶺庚辰累起詔入覲辛巳宣授臨江路總管兼府尹<lb/>
九月赴官日夜痛念先夫人旅殯遐陬欲迎奉歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>而東<lb/>
廣冦攘道梗癸未秋八月聞道稍通令惠之舊属林端荣<lb/>
<pb n="KR4d0365_SBCK_018-3b"/>
與其徒取建昌路逹循即河源殯所十二月林䕶柩至循<lb/>
以暴疾卒路總管李英俊俾林之徒日夜守視甲申夏璧<lb/>
将令孫礼入循嘱李總管差人赴江西省禀事就令其親<lb/>
彭縣尹與僧方燦及林之徒持護由贑之龍南而出時璧<lb/>
以省委部粮南安竣事還至吉先夫人旅襯適至遂得與<lb/>
長妹懿孫於值夏江口哭迎其棺衾昜歛先夫人靣如生<lb/>
髪如沐扶柩㱕故里權奉于先廬近之别舘且三載璧幸<lb/>
授代㱕枚卜宅兆於廬陵淳化鄕靖居里三采之原得吉<lb/>
山口丙午向日壬子璧率弟妹将以七月十七日壬午奉<lb/>
柩窆焉先夫人生於嘉定甲戌十二月十四日戌時殁於<lb/>
<pb n="KR4d0365_SBCK_018-4a"/>
戊寅九月初七日子時得年六十有五初天祥行秘書省<lb/>
正字先夫人始授封至齊魏國夫人子男四天祥璧霆孫<lb/>
璋霆孫早卒女三懿孫淑孫順孫順孫早天孫男十人隆<lb/>
子道生陞子新子真老寜老佛生辰子京子申子道生後<lb/>
夫人兩月卒于惠佛生亦早夭孫女十有六人先夫人婦<lb/>
德母教上應圗史當世非無大手筆可以発幽潜者然正<lb/>
亦不待賛也刻石納壙如以識歳月云爾嗚呼痛哉嗚呼<lb/>
痛哉時至元丙戌七月十五日孤哀子文璧泣血百拜謹<lb/>
書<lb/>
遺墨<lb/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
<pb n="KR4d0365_SBCK_018-4b"/>
</p>
<p>
文山先生全集卷之十八終<lb/>
</p>
<p>
</p>
  </div>
<div> <lb/>
    <p>
<pb n="KR4d0365_SBCK_020-1a"/>
文山先生全集卷之二十<lb/>
附録<lb/>
　　　生祭文丞相文　王炎午<lb/>
丞相再執就義未聞慷慨之見固難測識因與劉堯舉<lb/>
　對床共賦感慷嗟惜之堯舉先賦云天留中子墳孤竹<lb/>
　誰向西山飯伯夷予聞其下句義則謂伯夷乆不死必<lb/>
　有飯之矣予謂向字有憂其饑而願人餉之之意請改<lb/>
　作在字如何堯舉然之予以寂寥短章不足用吾情遂<lb/>
　不復賦盖丞相初起兵僕甞赴其召進狂言有云願明<lb/>
　公復毁家産供給軍餉以猖士民助義之心請購淮卒<lb/>
<pb n="KR4d0365_SBCK_020-1b"/>
參錯戎行以訓江廣烏合之衆他所議論狂斐尤多慷<lb/>
慨戅愚丞相嘉納令何見山進之幕府授職從戎僕以<lb/>
身在大學父沒未<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>母病危殆屬以時艱恐進難效忠<lb/>
退復虧孝倥偬感泣以母老控辭丞相憐而從之僕於<lb/>
國恩爲巳負於丞相之德則未報遂作生祭丞相文以<lb/>
速丞相之死堯舉讀之流涕遂相與謄録數十本自贑<lb/>
　至洪於驛途水歩山墻店壁貼之兾丞相經從一見雖<lb/>
　不自揣量亦求不負此心耳堯㪯名應鳳黄甲科第授<lb/>
簽判與其兄堯哲文章超卓爲安成名士<lb/>
維年月日里學生舊大學觀化齋生王炎午謹採西山之<lb/>
<pb n="KR4d0365_SBCK_020-2a"/>
薇酌汨羅之水哭祭于文山先生未死之靈而言曰嗚呼<lb/>
大丞相可死矣文章鄒魯科第郊祁斯文不朽可死䘮父<lb/>
受公卿祖奠之榮奉母極東西迎養之樂爲子孝可死二<lb/>
十而巍科四十而将相功名事業可死仗義勤王使命不<lb/>
辱不負所學可死華元踉蹡子胥脫走丞相自叙死者數<lb/>
矣誠有不幸則國事未定臣節未明今鞠躬盡瘁則諸葛<lb/>
矣保捍閩廣則田單即墨矣倡義勇出則顔平原申包胥<lb/>
矣雖舉事率無所成而大節亦巳無媿所欠一死耳柰何再<lb/>
執渉月踰時就義寂寥聞者驚惜豈丞相尚欲脫去耶尚<lb/>
欲有所爲耶或以不屈爲心而以不死爲事耶抑舊主尚<lb/>
<pb n="KR4d0365_SBCK_020-2b"/>
在不忍棄捐耶㐲橋於厠舍之後投筑於目矐之餘於是<lb/>
希再縱求再生則二子爲不知矣尚欲有所爲耶識時務<lb/>
者在俊傑昔東南全勢不能觧㐮圍今以亡國一夫而欲<lb/>
抗天下况趙孤蹈海楚懐入関啇非前日之頑周無未獻<lb/>
之地南北之勢既合天人之際可知彼齊廢齊興楚亡楚<lb/>
復皆兩國相當之勢而國君大臣固無恙耳今事勢無可<lb/>
爲而國君大臣皆爲執矣臣子之於君父臨大節决大難事可爲<lb/>
則屈意忍死以就義必不幸則仗大節以明分故身執而<lb/>
勇於就義當於杲卿張廵諸子爲上李陵降矣而曰欲有<lb/>
爲且思刎頸以見志其言誠僞既不可知况刑拘勢禁不<lb/>
<pb n="KR4d0365_SBCK_020-3a"/>
及爲者十常八九惟不刎刎豈足以見志况使陵降後死他<lb/>
故則頸且不及刎志何自而明哉丞相之不爲陵不待知<lb/>
者而信柰何慷慨遲回日乆月積志消氣餒不陵亦陵豈<lb/>
不惜哉欲不屈而不死耶惟蘇子卿可漢室方隆子卿使耳<lb/>
非有興復事也非有抗誓師讐也丞相事何事降與死當<lb/>
有分矣李光弼討史思明方戰納劍于靴曰夫戰危事也<lb/>
吾位三公不可辱于賊萬一不利自當刎李存朂伐梁梁<lb/>
帝朱友貞謂近臣皇甫麟曰晉吾世讐也不可俟彼刀鋸<lb/>
卿可盡我命麟於是哀泣進刃於帝而亦自刎今丞相以<lb/>
三公之位兼睚䀝之讐投機明辨豈堪在李光弼朱友貞<lb/>
<pb n="KR4d0365_SBCK_020-3b"/>
下乎屈且不保况不屈乎丞相不死當有死丞相者矣自<lb/>
死於義死於势死於人以怒罵爲烈死於怒罵則肝腦腸<lb/>
腎有不忍言者矣雖鑊湯刀鋸烈士不辞苟可就義以歸<lb/>
全豈不因忠而成孝事在目睫丞相何所俟乎以舊主尚<lb/>
在未忍棄捐也李昇簒楊行宻之業遷其子孫于廣陵嚴<lb/>
兵守之至子孫自爲匹耦然猶得不死周世宗征淮南下<lb/>
詔撫安楊氏子孫景升驚疑盡殺其族夫撫安本以爲徳<lb/>
而反速禍㡬微一失可不懼哉蜀王衍既歸唐荘宗發三<lb/>
辰之誓全其宗族未㡬信伶人景進之計衍族盡誅㡬㣲<lb/>
之倚伏可不畏哉夫以趙祖之遇降主天固巧於報施然<lb/>
<pb n="KR4d0365_SBCK_020-4a"/>
建共暫處倨坐苟安舊主正坐於危疑覊臣尤事於骯髒<lb/>
而聲氣所逼猜嫌必生豈無李昇之疑或有景進之計則丞<lb/>
相於舊主不足爲情而反爲害矣炎午丞相鄕之晚進士<lb/>
也前成均之弟子員也進而父沒退而國亡生雖媿陳東報<lb/>
汴之忠死不效陸機入洛之耻丞相起兵次鄕國時有少<lb/>
年狂子持斐牘呌軍門丞相察其憂憤而進之憐其親老<lb/>
而退之非僕也耶痛惟千載之事既負於前一得之愚敢<lb/>
黙於後進薄昭之素服先元亮之挽歌願與丞相啇之廬<lb/>
陵非丞相父母邦乎趙太祖語孟昶母曰勿戚戚行遣女<lb/>
歸蜀昶母曰妾太原人願歸太原不願歸蜀契丹遷晉出<lb/>
<pb n="KR4d0365_SBCK_020-4b"/>
帝及李太后安太妃于建州太后疾死謂帝曰我死焚其<lb/>
骨送范陽僧寺無使我爲虜地鬼也安太妃臨卒亦謂帝<lb/>
曰當焚我爲灰向南颺之庻遺魂得返中國也彼婦人彼<lb/>
國后一死一生尚眷眷故鄕不忍飄棄仇讐外國况忠臣<lb/>
義士乎人不七日糓則斃自梅嶺以出縱不得留漢廐而<lb/>
從田横亦當吐周粟而友孤竹至父母邦而首丘焉廬陵<lb/>
盛矣科目尊矣宰相忠烈合爲一傳矣舊主爲老死於降<lb/>
邸宋亡而趙不絶矣不然或拘囚而不死或秋暑冬寒五<lb/>
日不汗瓜蔕噴鼻而死溺死畏死排墻死盗賊死毒蛇猛虎<lb/>
死輕一死於鴻毛虧一簣於泰山而或遺舊主憂縱不断<lb/>
<pb n="KR4d0365_SBCK_020-5a"/>
趙盾之弑君亦将悔伯仁之由我則鋳錯巳無鐡噬臍寜<lb/>
有口乎嗚呼四忠一節待公而六爲位其間聞訃則哭<lb/>
　　　又望祭文丞相文<lb/>
相國文公再𬒳執時予甞為文生祭之巳而廬陵張千<lb/>
　載心弘毅自燕山持丞相髮與齒歸丞相既得死矣嗚<lb/>
　呼痛哉謹痛望奠再致一言<lb/>
嗚呼扶顛持危文山諸葛相囯雖同而公死節倡義㪯勇<lb/>
文山張廵殺身不異而公秉鈞名相烈士合為一傳三千<lb/>
年間人不兩見事繆身執義當勇决祭公速公童子昜簀<lb/>
何知天意佑忠憐才留公一死昜水金臺乗氣捐軀壮士<lb/>
<pb n="KR4d0365_SBCK_020-5b"/>
其或乆而不昜雪霜松栢嗟哉文山山高水深難回者天<lb/>
不負者心常山之髮侍中之血日月韜光山河改色生爲<lb/>
名臣死爲列星不然勁氣爲風爲霆干将莫耶或寄良冶<lb/>
出世則神入土不化今夕何夕斗轉河斜中有光芒非公<lb/>
也耶<lb/>
　　　文丞相祠重修記　楊士竒<lb/>
孟子曰我知言我善養吾浩然之氣知言者盡心知性而<lb/>
有以䆒極天下之理浩然之氣即天地之正氣具於吾身<lb/>
至大而不可屈撓者知之至養之充而後足以任天下之<lb/>
大事天下之大事莫大於君父文丞相甫冠奉廷對即極<lb/>
<pb n="KR4d0365_SBCK_020-6a"/>
口論國家大計未㡬元兵渡江又上書乞斬嬖近之主遷<lb/>
幸議者以一人心安社稷固巳氣盖天下矣自是而断断<lb/>
焉殚力竭謀扶顛持危以興復為巳任雖險阻艱難百挫<lb/>
千折有進而無退不幸國亡身執而大義愈明盖公志正<lb/>
而才廣識遠而器閑浩然之氣以為之主而卒之其志弗<lb/>
遂者盖以天命去宋也雖天命去宋而天理在公必不可<lb/>
巳故宋亡其臣之殺身成仁者不少論者必以公為稱首<lb/>
公亊具宋史而公郷人刘岳申摭公所著日録吟嘨集指<lb/>
南録集杜二百首及宋禮部郎官鄧光薦所述督府忠義<lb/>
傳以作公傳視史加詳實焉北京之有公祠洪武九年前<lb/>
<pb n="KR4d0365_SBCK_020-6b"/>
北平按察副使刘崧始建於教忠坊今順天府學之右而<lb/>
作塑像焉永楽六年太常愽士刘履節奉　命正祀典始<lb/>
有春秋之祭於有司歳以順天府尹行亊宣徳四年府尹<lb/>
李庸始至謁公祠下顧瞻祠宇弊陋弗稱遵用　詔㫖葺<lb/>
而新之而凢祀神之噐靡不備具又求刘傳刻石将使人<lb/>
人皆知世之為臣者光明震動焜焜烈烈有公也於乎忠<lb/>
孝人道之大節治化所先而崇禮先賢表勵後人尤守令<lb/>
之急務庸其逹為政之本歟庸字執中保定唐縣人寛厚<lb/>
明敏自大學生授工科給亊中<lb/>
上親擢為順天府尹爱人之心剸繁之才上下皆稱之而<lb/>
<pb n="KR4d0365_SBCK_020-7a"/>
盡心學校敬賢尚徳如飾昌平之狄梁公劉諌議祠而嚴<lb/>
其祀事之類皆其知大之務皆可書也因并書之以示來<lb/>
者<lb/>
　　宋丞相文信國公祠堂記　羅倫<lb/>
爲臣死忠爲子死孝死一也可以動天地可以感鬼神可<lb/>
以貫日月可以孚木石可以正萬世之人心可以位萬世<lb/>
之天常孟子曰我善養吾浩然之氣以塞乎天地之間夫<lb/>
殺身成仁舍生取義非浩然塞于天地之間者能與於斯<lb/>
乎若宋丞相信國文公是巳公名天祥甫弱冠奉廷對陳<lb/>
君道之大本經世之急務文思神發萬言立就可謂天下<lb/>
<pb n="KR4d0365_SBCK_020-7b"/>
之大材也董宋臣主議遷幸公上章乞斬之賈似道誤國<lb/>
要君公嘗以義裁之吕師孟偃蹇傲命公又上章乞斬之<lb/>
勤王詔下重臣宿将縮頸駭汗公提孤兵獨徃當之虜次<lb/>
臯亭三軍震動宰相遁荒公挺身獨徃說之可謂天下之<lb/>
大勇也夫慷慨就義决死生於一旦中人猶或能也若歴<lb/>
履萬死其执彌堅其志彌励非仁者其能然乎方公之使<lb/>
虜詆大酋罵逆賊當死脫京口走真州如揚州趨高郵抵<lb/>
通州苗再成逐之李庭芝疑之外迫於虜冦内煎於饑餓<lb/>
無日而不當死然後遵海道渉鯨波歸立二王開督南劍<lb/>
敗績於空坑當死仰薬於潮陽當死絶粒於南安當死卒<lb/>
<pb n="KR4d0365_SBCK_020-8a"/>
至就囚燕獄從容南向再拜而死震動天地照耀萬世<lb/>
可謂天下之大忠也夫公之誠能墜空山之石能通七里<lb/>
之神能作廣陵之風雨能起夷狄豺狼之敬悚而不能免<lb/>
賈似道之沮黃萬石之嫉李庭芝之疑張世傑陳宜中之<lb/>
忌何也蘇子曰其所能者天也其不能者人也其斯之謂<lb/>
歟宋之亡也死國事者多矣陸秀夫張世傑死於海李芾<lb/>
死於潭趙昴發死於池江萬里死於饒姚峕死於常趙時<lb/>
賞死於洪先君武罔公死於吉督府行朝死者不可勝數<lb/>
雖然死矣未有如公之出萬死而後死㣲子之去箕子之<lb/>
囚龍逢比干之諌伯夷叔齊之餓諸葛武侯之鞠躬盡瘁<lb/>
<pb n="KR4d0365_SBCK_020-8b"/>
備干公之一身矣自古亡國之臣未有如公之烈也收宋<lb/>
三百年養士之功立千萬載爲臣之極不在於公乎公非<lb/>
仁者之勇浩然塞于天地之間者乎公去今二百年順天<lb/>
府祠公于學宫鄕郡祠公于城南公之子孫祠公于富田<lb/>
富田之祠元季兵燹爲横民所奪龍鳳間僉事李公歛氷<lb/>
復之正綂間知府陳公本深継之景㤗間都憲韓公雍奏<lb/>
加謚號録用子孫今成化二年僉憲李公齡來掌學事以<lb/>
公九世孫継宗入學俾公郷人周丕憲割田贍之是皆有<lb/>
功於名教可書故書之以詔後世之爲人臣者<lb/>
　　墓田記　羅元㤗<lb/>
<pb n="KR4d0365_SBCK_020-9a"/>
墓田非古也田以義起不害其非古墓祭亦非古也祭以<lb/>
仁存亦不害其非古有宋信國文先生成仁取義三代而<lb/>
下一人耳墓在鶩湖大坑之原距先生桑梓僅十里許田冝<lb/>
有也祭亦宜有也當六庚之訖籌捐一元以狥國斯時墓<lb/>
不墓祭不祭先生弗計及岳枝向南王塚獨青後世嘅先<lb/>
生之百挫間関仰先生之再拜從容此墓之所以脩田之<lb/>
所以出祭之所以起也豐嶺羅高字峻極於先生爲同邑<lb/>
爲同鄕飮先生清光佩先生幽馥多歴年所每自興嘆無<lb/>
以識景行之私爰就封下置圭田十畆爲先生子孫歳時<lb/>
拜掃之供吾意春雨秋霜奉甞謁祀爼豆席芻欝鬯酹茆<lb/>
<pb n="KR4d0365_SBCK_020-9b"/>
皐亭潮陽之英風凛凛有時黯然萃於此乎南劍空坑之<lb/>
寸丹耿耿有時勃然見於此乎燕京柴市之正氣堂堂有<lb/>
時浩然來於此乎於戯先生之忠義並泰華塞宇宙精神<lb/>
雖無所不之而體魄所棲以安者實在於兹然則峻極之<lb/>
舉誠盛心也田入如千年峻極之冢嗣絞恐父之名雖著<lb/>
於郡乗爲可信不若有辞勒諸祠琰爲可乆用是先生之<lb/>
裔孫承䕃恊謀請記於予詞慚皇甫語愧淮西奚敢贅隻<lb/>
字於其間哉雖然事又不容於不紀也刲田以祀墓者固<lb/>
峻極仰止之良心舊時祭田間亦有漁侵蚕食之者又不<lb/>
識此心爲何物継今而後抑不知是山間有覬覦之否乎<lb/>
<pb n="KR4d0365_SBCK_020-10a"/>
所可恃者先生之特忠鉅節与烏兎争光覆載同乆百千<lb/>
萬世之所敬慕者也萬一晦蝕必有泰山喬嶽者体峻極<lb/>
之盛心爲之恢復云<lb/>
　　文信國公祠堂祭田記　彭序<lb/>
宋丞相文信國公祠在廬陵文山之麓舊有祭田爲豪強<lb/>
侵奪世遠人亡漫不可復成化丁酉春一峯羅先生謁祠<lb/>
聞而悵嘆者累日時副憲洪君性萬善觀風至郡一峯爲<lb/>
書令公九世孫継宗馳逹行臺盖欲求田以供祭也副憲<lb/>
嘉納了無難色適萬安縣民䔥麗漢得無主古窖銀遂獻<lb/>
于官洪顧郡守曰此銀自天來也得非信國之靈乎不擾<lb/>
<pb n="KR4d0365_SBCK_020-10b"/>
官不病民而田資巳具有能以田售者宜倍直以償於是<lb/>
售者益衆乃得膏膄十畆即公舊隱基也元季兵燹廃以<lb/>
爲田洪益喜曰是田匪直得以供公之祭祀抑且得以復<lb/>
公之舊基一舉兩得不可無文以示乆遠乃屬記於序序<lb/>
日信國忠義冠絶古今顧序何人而敢置喙其間洪曰以<lb/>
子之才於性爲同年於信囯爲同鄕是記義不容辭於乎<lb/>
宋之不振播遷嶺海公起兵艱棘中千挫百折志不少衰<lb/>
意圖恢復柰何天不助宋宋運訖録公從容就義視死如<lb/>
歸而忠肝義膽昭天地貫金石與日月争光千萬世猶一<lb/>
日也後之論者謂收有宋三百年養士之功公一人耳雖<lb/>
<pb n="KR4d0365_SBCK_020-11a"/>
世享鄕邦之祀理亦宜矣此一峯先生之悵嘆副憲太守<lb/>
之用心非私於公爲世教慮忠義勸也故今鄕有忠烈祠<lb/>
四時之奠獻官有忠節祠春秋祭祀享瞻其祠視其田雖<lb/>
四方行道之人猶将敬慕愛䕶之不暇矧鄕邑里鄰可萌<lb/>
一毫慢侮侵奪之心乎而華夏外夷亦知公之孤忠大節<lb/>
者猶能景仰師法其萬一况子孫承祀可不激昻奮發襲<lb/>
芳趾羙以求無愧於其先乎是記之作非徒詔其後亦以<lb/>
表勵鄕國云<lb/>
　　　重修富田祠堂記　羅洪先<lb/>
文山先生生於廬陵富田岀而仕邅廻於臨安更歴筠宣<lb/>
<pb n="KR4d0365_SBCK_020-11b"/>
洪䖍湖南諸地赴國之難間関於平江毘陵真楊閩淅流<lb/>
離顛頓於空坑五坡嶺海之間而死於燕京之柴市世以<lb/>
先生之死足以風萬世之人臣也蹤跡所至皆特祠嚴奉<lb/>
之而郡中祠故不特其在富田則又隘迫至無以布爼豆<lb/>
君子悲之将毀淫祠以就其役持議不果乆乃特祠于郡<lb/>
東之螺山富田去郡稍遠無相念者夫先生功行應祭法<lb/>
其缺典猶若此今佛老之廬一郡至數十而一廬直且千<lb/>
萬獨不之厭曷故耶士庻服舍有定制閭里憑凌貲畜居<lb/>
擬王者而先生爵列上公茅茨不掩觀風者亦将謂何今<lb/>
祠堂廣三十餘尺後寝前廊僅可旋武則嗣孫熈請於分<lb/>
<pb n="KR4d0365_SBCK_020-12a"/>
守叅政張公元冲得廢永寜寺基而半給公帑始議而盡<lb/>
力者富田廵檢蔡五羙也蔡以㣲官乃急其職之所不及<lb/>
彼何求哉議之始在某年某月歴數年重門猶不能俻盖<lb/>
熈等之力也或言先生捐身死國何有於家炎社巳屋而<lb/>
故鄕乃享特祀夫豈其所欲哉嗚呼是固先生之心而非<lb/>
所以風也宋室不綱　崩裂勢有緩急此一時矣滄桑變<lb/>
革骨肉仳離善和之墟若敖之鬼亦豈其所欲哉猶子吾<lb/>
兒之句先生固巳計之而未嘗大遠於人情此亦一時也<lb/>
當其在國也國爲重而身爲輕及其不捄重其身者亦所<lb/>
以重人之國而豈悻悻於溝瀆之見哉使元而果於不殺<lb/>
<pb n="KR4d0365_SBCK_020-12b"/>
則黃冠故里出備顧問彼固以箕子之事自待而或摧殘<lb/>
以畢旦夕之謀引决以絶飲食之奉取必於一死而不免<lb/>
矯俗以立異宜其甚不屑矣惜也言不卒騐使萬世之下<lb/>
徒仰其忠而不見先生之大比之取必於一死者之所爲<lb/>
而未有深知其心者此非意及也夫取必於一死者大抵<lb/>
激發於意氣蹙迫於利害拚割於倉卒而是三者又多係<lb/>
其所遭謂非忠於事主固不可槩之以大則未也功名㓕<lb/>
性忠孝勞生非悟後語乎必至於是而後深逹夫死生之<lb/>
故夫逹死生之故者生貴乎順不以生自嫌死貴乎安不<lb/>
以死塞責與人同情而不爲人情之所牽人皆易從而非<lb/>
<pb n="KR4d0365_SBCK_020-13a"/>
示人以絶徳此先生之大所以能風萬世而所在祠之者<lb/>
也神遊八極無乎弗在風馬雲車亦或徘徊先世丘壠而欷<lb/>
歔過其故鄕歳時蒸嘗随感而至有不望之洋洋者乎夫<lb/>
忘家而家存捐其身而身乃萬世同其姓者咸以不獲屬<lb/>
昭穆効駿奔爲深耻而當時赴難之人竊伏鄕園首䑕喙<lb/>
息敢於負國者抑亦何限卒之煙沉澌盡迄無噍類使人<lb/>
入其里聞姓名則唾詈之即令子孫有遺亦不敢直書爲<lb/>
祖故墅雖存曽不得享麦盂之獻其於得失何如哉嗚呼<lb/>
此亦萬世之鑒也因大息而附于記<lb/>
　　　文丞相傳序　許有壬<lb/>
<pb n="KR4d0365_SBCK_020-13b"/>
宋養士三百年得人之盛軼唐漢而過之遠矣盛時忠賢<lb/>
雜遝人有餘力及天命巳去人心巳離有挺然獨岀於百<lb/>
萬億生民之上而欲舉其巳墜續其巳絶使一時天下之<lb/>
人後乎百世之下洞知君臣大義之不可廢人心天理之<lb/>
未嘗泯其有功於名教爲何如哉丞相文公少年趠厲有<lb/>
經濟之志中爲賈沮徊翔外僚其以兵人援也大事去矣<lb/>
其付以鈞軸也降表具矣其徃而議和也兾萬一有濟耳<lb/>
平生定力萬變不渝父母有疾雖不可爲無不用薬之理<lb/>
公之語公之心也是以當死不死可爲即爲逸于淮振干<lb/>
海真不可爲矣則惟死尔可死矣而又不死非有他也等<lb/>
<pb n="KR4d0365_SBCK_020-14a"/>
一死尔昔則在巳今則在天一旦就義視如歸焉光明俊<lb/>
偉俯視一世顧膚敏祼将之士不知爲何如也推此志也<lb/>
雖與嵩華争高可也宋之亡守節不屈者有之而未有有<lb/>
爲若公者事固不可以成敗論也然則收宋三百年養士<lb/>
之功者公一人耳孫富爲湖廣省檢校官始出遼陽儒學<lb/>
副提舉廬陵劉岳申所爲傳将刻之<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>俾有壬序之有壬<lb/>
早讀指南録吟嘯集見公自述甚明三十年前遊京師故<lb/>
老能言公者尚多而訝其傳之未見于世也伏讀慷慨惜<lb/>
京師故老之不見及也公之事業在天地間炳如日星自<lb/>
不容泯而史之取信世之取法則有待於是焉若富也可<lb/>
<pb n="KR4d0365_SBCK_020-14b"/>
謂能後者也元綂改元十二月朔叅議中書省相臺許有壬序<lb/>
　　　文山先生文集序　韓雍<lb/>
古今論文者僉曰觀文可以知人夫文者言之精華而言<lb/>
則心之聲也心之所存有邪正則發言爲文有純駁而人<lb/>
之忠否見焉故讀岀師二表而知諸葛孔明之忠讀天門<lb/>
掉臂一詩而知丁謂之不忠卒之皆如其言信乎人可以<lb/>
言而觀然校獵長楊等作雖工且美而其爲人終不能無<lb/>
可議又若難觀以言盖必心有定志則言有定論而後見<lb/>
諸行事有定守觀於宋丞相文山先生可徴矣先生負豪<lb/>
傑之才蓄剛大之氣而充之以正心之斈自其少時游學<lb/>
<pb n="KR4d0365_SBCK_020-15a"/>
宫見鄕先生忠節祠慨然曰沒不爼豆其間非夫也及舉<lb/>
進士奉廷對識者論其所對古誼若龜鑑忠肝如鐡石巳<lb/>
而值時多艱詔諸路勤王先生捧詔涕泣且曰樂人之樂<lb/>
者憂人之憂食人之食者死人之事其心盖巳有定志矣<lb/>
志發於言而爲文其詩辞序記等作或論理叙事或寫懐<lb/>
詠物或弔古而傷今大篇短章宏衍鉅麗嚴峻剴切皆惓<lb/>
惓焉愛君憂國之誠匡濟恢復之計至其自誓盡忠死節<lb/>
之言未甞輟諸口讀之使人流涕感奮可以想見其爲人<lb/>
其言可謂有定論矣惟其志定論定故以一身任天下之<lb/>
重盡心力而爲之艱難險阻千態萬状不惮其勞不易其<lb/>
<pb n="KR4d0365_SBCK_020-15b"/>
心既而國事巳去𬒳執乆繋挾之以刀鋸而不屈誘之以<lb/>
大用而不從卒之南向再拜從容就義以成光明俊偉之<lb/>
事業非其守之一定不移能若是乎傳曰有志者事竟成<lb/>
又曰言顧行行顧言先生有之而視世之静言庸違者異<lb/>
矣宜其文之足徴而傳世也雖然文章傳世以其闗世教<lb/>
也使無𥙷於世教雖工何益今斯集也傳之天下後世之<lb/>
人争先快覩皆知事君之大義守身之大節不宜以成敗<lb/>
利鈍而少變以扶天常以植人紀以沮乱臣賊子之心而<lb/>
増志士仁人之氣其於世教重有𥙷焉故予因按察副使<lb/>
陳价維藩請序其編次之由不辭謭陋而書之盖将以爲<lb/>
<pb n="KR4d0365_SBCK_020-16a"/>
同志勸且爲天下後世之爲臣子者厲也<lb/>
　　文山别集序　王守仁<lb/>
文山别集者宋丞相文山文先生自述其勤王之所經歴<lb/>
後人因而採集之以成者也其間所值險阻艱難顛沛萬<lb/>
状非先生之自述世固無從而盡知者先生忠節盖宇宙<lb/>
皆於是爲有㨿後之人因詞考迹感先生之大義油然興起<lb/>
其忠君愛國之心固有泫然涕下裂眥扼腕思䘮元之無<lb/>
地者是集之有益於臣道豈小小哉古之君子之忠於其<lb/>
君所盡其盡心焉以自慊而巳亦豈屑屑言之以靳知於<lb/>
世然而仁人之心忠於其君亦欲夫人之忠於其君也忠<lb/>
<pb n="KR4d0365_SBCK_020-16b"/>
於其君則盡心焉巳欲夫人忠於其君而思以吾之忠於<lb/>
其君者啓其良心固有人弗及知之者非盡言之何由以<lb/>
及乎人斯先生之所爲自述将以教世之忠也當其時仗<lb/>
節死義之士無不備載亦因是有以傳是又與人爲善也<lb/>
是集也在先生之自盡若嫌於靳世之知以先生之教人<lb/>
則吾惟恐其知之不盡也在先生之自盡若可以無傳以<lb/>
先生之與人爲善則吾惟恐其傳之不逺也先生之族裔<lb/>
今大僕少卿公宗嚴将是集屬守仁爲之序守仁之爲廬<lb/>
陵也公之族兄承䕃命其子庠生継宗嘗以序請兹故不<lb/>
可得而辞嗚呼當顛沛之餘而不忘乎與人爲善者節之<lb/>
<pb n="KR4d0365_SBCK_020-17a"/>
𥙿也致自盡之心而欲人同歸於善者忠之推也不以靳<lb/>
知爲嫌而行其教人之誠者仁之篤也象賢崇徳以彰其<lb/>
先世之羙之謂孝明訓述事以廣其及人之教之謂義吾<lb/>
於是集之序無愧辭尔巳<lb/>
　　　文山先生全集序　鄢懋卿<lb/>
京府<lb/>
先師廟之西隅有故宋信國公文山文先生祠乃我<lb/>
皇祖驅胡之後即於就義之所追祀之所以闡忠烈風世<lb/>
教也予祗役京府之三日行釋莱禮于<lb/>
先師廟得遂展謁先生神爽耿耿若生良用感愴乃進<lb/>
<pb n="KR4d0365_SBCK_020-17b"/>
　諸生於堂相與下上其事者移時既又得先生之文集<lb/>
　而讀焉三復嘆息不忍置乃作而言曰武興而伯夷叩<lb/>
　馬漢亡而武侯討賊夫豈昧於時勢哉盖有見於君臣<lb/>
　之義不可觧焉者也採薇一歌萬世傳誦出師二表讀<lb/>
　者流涕亦其義之相感而然耳古之君子必於天理民<lb/>
　彛大倫大法而見之明守之固行之决然大節不虧而<lb/>
　其文章勲業愈遠而彌章雖死而不杇也宋元之際乾<lb/>
　綱絶紐禽獸制人姦者遁荒懦者俛降胥天下以與夷<lb/>
　狄而以免死爲幸奉君后以臣妾於禽獸而不以爲耻<lb/>
　皐亭之使先生挺然獨徃而無忌京口之脫﨑嶇萬状<lb/>
<pb n="KR4d0365_SBCK_020-18a"/>
　思以一木支大厦之傾雖瀕萬死而無悔死之日宋亡<lb/>
　巳七年崖山亡亦四年報宋一心愈挫愈厲而竟無渝於<lb/>
　其初故其發諸文詞昭若日星轟若雷霆而慷慨激烈<lb/>
　無非忠義所形至今誦其言想其風㫖真足以寒姦邪<lb/>
　之膽而起吾人凌厲之氣先生盖後伯夷武侯而作者而<lb/>
　精忠峻節貫日凌霜天綱頼以立民彛頼以正萬世之<lb/>
　大防頼以植其身雖死其文固未䘮也視昔之賈餘慶<lb/>
　陳宜中軰直糞苴耳語曰篤信好學守死善道言守死<lb/>
　非篤信不能也篤信則誠誠則明明則自足以善道孔<lb/>
　子之所以不惑不憂不懼孟子之所以不滛不移不屈<lb/>
<pb n="KR4d0365_SBCK_020-18b"/>
　皆此道也先生以弘毅之資而充之以聖賢之學故大<lb/>
　廷之對以法天不息爲言而帶留之賛以仁至義盡終<lb/>
　焉匪誠積於中何至死不変若是耶人徒知先生之忠<lb/>
　之文也而不知其一本於誠故特表而出之於是乎反<lb/>
　覆是集而編次之綂而名之曰文山先生全集中有文<lb/>
　集有别集有附録如先生所作集有未載者爲拾遺後<lb/>
　世爲先生而作継附録者爲續録凡若干卷遂以授河<lb/>
　間守董君䇿俾教諭嚴順校正知縣寗寵刻之<lb/>
　　　文山舊隱祠記　王育仁<lb/>
　宋丞相文文山先生從容就義于國祚旣終之餘報宋<lb/>
<pb n="KR4d0365_SBCK_020-19a"/>
　室養士之功数百年來仰其忠者以先生生前蹤跡之<lb/>
　所至即其精神之所寓故所在咸立祠䖍祀之距富田<lb/>
　里許南崖之隩有所謂文山者其山水之林立亭橋之<lb/>
　棊置具先生所為觀大水記及自叙紀年録中可按也<lb/>
　以今考之則先生以湖南運判免歸之日嘗搆道體堂<lb/>
　於其地無日不與賔友徜徉其間而讀其獄中所貽弟<lb/>
　壁書又特諄諄於作寺文山我廟其中之語然則先生<lb/>
　生前蹤跡之所歴與其精神之所鍾其眷戀於此者視<lb/>
　之他所為尤篤矣顧可無祠以慰其靈哉更元之世廢<lb/>
　於兵燹夷為田疇<lb/>
<pb n="KR4d0365_SBCK_020-19b"/>
明興成化中一峯羅先生嘗白諸臬司贖以淡金得腴田<lb/>
　十畆然未有以祠之嘉靖丁亥余宗之居富田古城者<lb/>
　其彦曰喬相嘗徘徊南北崖中慨然捐巳貲若千金鳩<lb/>
　工聚材託先生十一世孫毓彦者測前田十之二而搆<lb/>
　祠焉其制瞰江潭為門題曰文山舊隠門之後為堂仍<lb/>
　其故額曰道體而其外則曰慕忠祠塑先生之像巋坐<lb/>
　其中堂之後為傑閣其下額曰南崖書院俾郷之人士<lb/>
　群而習讀焉其上則取先生所自述其閑居獨樂意嘗<lb/>
　超然之語而額之曰超然閣祠之東復葺庵一所令持<lb/>
　齋呪者居守其中則又<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>取先生貽書之旨而名之曰<lb/>
<pb n="KR4d0365_SBCK_020-20a"/>
　廟中庵由門而堂而閣其間皆延以廊墀繚以周垣其<lb/>
　材唯榱楹用木四周墻壁則盡以磚為之用備不戒先<lb/>
　生生於宋丙申仲夏二日就義於元壬午季冬九日祠<lb/>
　既訖二相復就近買田十畆以供祭費每歲舉祀在冬<lb/>
　令先生之裔主之而夏則主以相之後歴千百世納為<lb/>
　常相之用意良亦悉且勤矣文氏之裔熈等謂其善不<lb/>
　可没也欲上其事於郡邑旌異之相固謝不可曰此吾<lb/>
　郷子弟所以敬事郷先生之分也奚名之敢居相傾貲<lb/>
　舉義竟其身無餘積以遺其嗣故其子化鵬家徒四壁<lb/>
　立然每與仁相過從論天地萬物一體之學間及厥父<lb/>
<pb n="KR4d0365_SBCK_020-20b"/>
　建祠于末輙欣欣然歲時益嚴掃奠之役相没之六年<lb/>
　熈等乃刻其主奉之閣中每祭畢則拜奠之頃仁徃逰<lb/>
　其地文勲及其從姪孫學柳等又属為記以傳之有永<lb/>
　仁因諗於化鵬曰子觀諸先生之忠與爾先人所以祠<lb/>
　先生之意尚何疑於一體之說乎夫人臣之忠其君根<lb/>
　於所性無智愚無古今感於此應於彼勃乎其不可遏<lb/>
　者也先生没必爼豆之志已見於逰觀郷祠之日則其<lb/>
　國亡與亡之情根於一體者䆳矣故其終身所歴分冝<lb/>
　自盡不敢忍黙以便身身所當全未嘗冐死以快心心<lb/>
　旣無媿不復偷生以害義仁為已任之語嘗序之忠孝<lb/>
<pb n="KR4d0365_SBCK_020-21a"/>
　提綱矣夫豈以倖倖爲節而又何計其人之諒否名之<lb/>
　顯晦世之祠與不祠哉然當其時豪悍萬人隨之淮潭<lb/>
　諸路響應之趙時賞代之督府諸忠義翼之王炎午爲<lb/>
　文速之十義士瘞之而迨其後世則順天祠之於學宮<lb/>
　郷郡祠之於螺山於富田里人羅高者又割田祭之於<lb/>
　其墓而文山舊隱則爾先人之經紀其祠祭也如經紀<lb/>
　其家其敬事先生也如祀其先且不欲以其名聞於世<lb/>
　而子又䏻継其志噫彼有教化之責者其爲之尚欲以<lb/>
　風於世如二郷彦所營則奚所利而孳孳若是哉毋亦<lb/>
　忠君之心人人所同即四海之逺間世之乆觸之斯動<lb/>
<pb n="KR4d0365_SBCK_020-21b"/>
扣之斯應有不知其所以然者此或爾先人所以建祠<lb/>
之心而彼自忘之也化鵬聞予言躍然曰使先子可作<lb/>
聆子斯論當有戚戚然於心者矣因次第其言授之學<lb/>
　柳鑱諸道體堂中以朂於二姓之後禆相與世守夫祠<lb/>
　祀以不墜其先徳云時則大明萬暦二年甲戌仲春望<lb/>
　日也<lb/>
　　䟦文山先生遺墨　蘇伯衡<lb/>
天下宗周矣而伯夷叔齊終不食其粟遂餓而死韓趙魏<lb/>
共分晉地矣而豫讓必爲智伯報仇竟殺其身仁者之志<lb/>
存亡不易義者之節盛衰不改固如是乎三宫北上矣益<lb/>
<pb n="KR4d0365_SBCK_020-22a"/>
王殂于井澳矣衛王赴海死矣而丞相文公志節益堅困<lb/>
辱之摧折之甘言以甞之重禄以啖之迄莫能奪之而竟<lb/>
死之噫盖與三子者同諒矣公此數詩意其在燕獄時所<lb/>
書其歳當别攷也今去宋一百四十年忠義之氣感激之<lb/>
詞筆勢勁㧞猶燁燁楮素間如龍跳虎躍不可褻玩狎視<lb/>
二心之臣見之而不裭魄則吾弗信<lb/>
　　　文丞相像賛　孫燧<lb/>
偉哉文公千古之士方國脉尚存也流離顛沛惟恐不得<lb/>
其生及國脉既絶也慷慨從容惟恐不得其死求生匪生<lb/>
求死匪死生死惟求成就一是丈夫事業固每如此百世<lb/>
<pb n="KR4d0365_SBCK_020-22b"/>
聞風孰不興起<lb/>
　　　浮丘道人招魂歌　汪水雲<lb/>
有客有客浮丘翁一生能事今日終囓氊雪窖身不容寸<lb/>
心耿耿摩蒼空睢陽臨難氣塞充大呼南八男兒忠我公<lb/>
就義何從容名垂竹帛生英雄嗚呼一歌兮歌無窮魂招<lb/>
不來何所從<lb/>
有母有母死南國天氣黯淡殺氣黒忍埋玉骨崖山側蓼<lb/>
莪劬勞淚沾臆孤兒以忠報罔極㧞舌剖心命何惜地結<lb/>
萇弘血成碧九泉見母無言責嗚呼二歌兮歌復憶魂招<lb/>
不來長嘆息<lb/>
<pb n="KR4d0365_SBCK_020-23a"/>
有弟有弟隔風雪音息不通鴈飛絶獨處空廬坐縲絏短<lb/>
衣凍指不能結天生男兒硬如鐡白刃飛空肢体裂此時<lb/>
與汝成永訣汝於何地收兄骨嗚呼三歌兮歌聲咽魂招<lb/>
不來淚流血<lb/>
有妹有妹天一方良人去後逢此殃黃塵暗天道路長男<lb/>
呻女吟不得将汝母巳死埋炎荒汝兄跣足行雪霜万里<lb/>
相逢淚滂滂驚定拭淚還悲傷嗚呼四歌兮歌欲狂魂招<lb/>
不來歸故鄕<lb/>
有妻有妻不得顧饑走荒山汗如雨一朝中道逢狼虎不<lb/>
肯偷生作人婦左挾虞姬右陵母一劍捐身剛自許天上<lb/>
<pb n="KR4d0365_SBCK_020-23b"/>
地下吾與汝夫爲忠臣妻烈女嗚呼五歌兮歌聲苦魂招<lb/>
不來在何所<lb/>
有子有子衣裳單皮肉凍死傷其寒蓬空煨燼不得安呌<lb/>
怒索飯饑無餐乱離走竄千里山荆棘蹲坐膚不完失身<lb/>
𬒳繋淚不乾父聞此語摧肺肝嗚呼六歌兮歌欲殘魂招<lb/>
不來心鼻酸<lb/>
有女有女清且淑學母曉粧顔如玉憶昔狼狽走空答不<lb/>
得還家收骨肉関河䘮乱多殺戮白日驅人夜燒屋一雙<lb/>
白壁委溝瀆日暮潜行向天哭嗚呼七歌兮歌不足魂招<lb/>
不來淚盈掬<lb/>
<pb n="KR4d0365_SBCK_020-24a"/>
有詩有詩吟嘨集𥿄上飛蛇歕香汁杜陵宝唾手親拾滄<lb/>
海月明老珠泣天地長留囯風什鬼神呵䕶六丁立我公<lb/>
筆势人莫及每一呻吟淚㾗温嗚呼八歌兮歌轉急魂招<lb/>
不來風習習<lb/>
有官有官位卿相一代儒宗一敬譲家亡囯破身漂蕩鐡<lb/>
漢生擒今北向忠肝義膽不可状要與人間留好様惜哉<lb/>
斯文天巳䘮我作哀章淚悽愴嗚呼九歌兮歌始放魂招<lb/>
不來黙惆悵<lb/>
　　　哭文丞相詩　虞伯生<lb/>
徒把金戈挽落暉南冠無柰北風吹子房本為韓仇出諸<lb/>
<pb n="KR4d0365_SBCK_020-24b"/>
葛寕知漢祚移雲暗鼎湖龍去遠月明華表鶴歸遅不湏<lb/>
更上新亭望大不如前洒淚時<lb/>
文山先生全集卷之二十終<lb/>
</p>
<p>
</p>
  </div></body>
</text>\m</TEI>
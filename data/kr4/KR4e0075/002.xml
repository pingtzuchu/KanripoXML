<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻二</head> <lb/>
    <p>
<pb n="KR4e0075_WYG_002-1a"/>
欽定四庫全書<lb/>
　貞白遺稿巻二<lb/>
　　　　　　　　　　　　　明　程通　撰<lb/>
　　序<lb/>
　　　贈周紀善序<lb/>
賈誼董仲舒西漢第一流人也治安天人三策才識鮮<lb/>
與比倫當時以之傅長沙相江都未聞其有不足意鞠<lb/>
躬奉職惟恐不盡而繼之以涕泣者有矣所謂守其官<lb/>
<pb n="KR4e0075_WYG_002-1b"/>
而盡其職者非乎然漢文漢武實以之疎賈董非所以<lb/>
重親王也我太祖髙皇帝念創業之艱冀守成之善凡<lb/>
遴輔導聖𦙍之選非正直剛方者不與非文行雅飭者<lb/>
不與非人望所宗者不與有為太祖親自簡拔者多矣<lb/>
開國藩府之任何其嚴哉夐異漢制殊甚泰和周子是<lb/>
脩通之莫逆友也初任霍丘訓導入見太祖問曰汝年<lb/>
㡬何對曰四十有四又問曰家居何事對曰導人為善<lb/>
而已太祖喜擢周府奉祠正尋有訴王府不法事者官<lb/>
<pb n="KR4e0075_WYG_002-2a"/>
屬皆下吏是脩以嘗諌得免改衡王府紀善是任也非<lb/>
賈董之任哉授以是任也豈疎賈董者倫哉致望於汝<lb/>
意甚殷矣尚其畢力覃忱以副太祖任使之意哉洪武<lb/>
初遣諸王將兵行邊以封建策諸貢士於廷太祖以通<lb/>
所對稱㫖首拔之授遼王府紀善是通之受知於太祖<lb/>
猶之是脩也通之所守之責任猶之是脩也尚其同心<lb/>
共念以副太祖任使之意哉太祖何意也重親王意也<lb/>
為守成計也親王重故藩府之任嚴任用嚴則王官之<lb/>
<pb n="KR4e0075_WYG_002-2b"/>
職尊必何如而後太祖之意斯副勤講讀之筵效獻替<lb/>
之忠寧以嚴而見憚毋以諛而見親事有不獲已者即<lb/>
逆天威弗惕也豈徒賈生甘於不食以自困為哉通之<lb/>
心是脩知之是脩之心亦通知之敢進左右以贈<lb/>
　　　送黃太守序<lb/>
東南鉅郡惟徽為最國家遴是守也視他郡特難之洪<lb/>
武壬申議除徽守司銓衡者以黄子希範名奏皇上可<lb/>
之命下一時士大夫莫不鼓節為吾徽得人慶或謂徽<lb/>
<pb n="KR4e0075_WYG_002-3a"/>
在萬山中山峭厲而水清激其人好鬭故其俗好訟雖<lb/>
喜事之吏猶厭之黄子信厚人也得此必戚矣予則以<lb/>
君子之治民不患有訟而患無聽訟之明不貴聽訟而<lb/>
貴使民之無訟好訟者習俗使之然也習俗移人盖自<lb/>
古記之矣然天下無不可化之人在乎治之者何如耳<lb/>
鎮靜以率之和柔以導之自有以潛消黙奪其悍戾之<lb/>
氣若夫教弗豫治弗平憤憤然於民之相訟也殫精畢<lb/>
力於推鞫窮詰之間而苛刑是騁峻法是恣是之謂忿<lb/>
<pb n="KR4e0075_WYG_002-3b"/>
疾於頑事何以濟如解亂繩急則愈亂如導横流激則<lb/>
愈横何者其勢逆而其事拂也如是而欲民之不訟尤<lb/>
惑矣故君子自反乎身而不咎夫民之好訟夫子曰君<lb/>
子之徳風小人之徳草草上之風必偃言自反也以故<lb/>
知本之學必有以大畏乎民志而後無情者不得盡其<lb/>
辭盖有以風之也蠢兹好訟之民得黄子以信厚之徳<lb/>
臨之民將輸情以戴之必且無訟矣良師不易絃而調<lb/>
良吏不易民而治信矣哉黄子為弗戚矣何以知黄子<lb/>
<pb n="KR4e0075_WYG_002-4a"/>
之弗戚於其處友者知之也盖治民處友其道則一夫<lb/>
黄子予之莫逆也操履不渝然諾不茍取信乎朋友也<lb/>
稔矣未有信友而不能治民者也予固於是而知黄子<lb/>
之弗戚也已黃子行諸友餞之於都門咸謂予徽人也<lb/>
當拭目以觀黃子使民之無訟<lb/>
　　　送陳士深還莆田序<lb/>
天地五常之道莫大乎君親古今百行之源莫先乎忠<lb/>
孝夫孝之於親忠之於君臣子立身之大節所以厚彛<lb/>
<pb n="KR4e0075_WYG_002-4b"/>
倫敦教化亘萬古不可一日廢也吾郡太守莆田陳公<lb/>
以詩禮傳家忠孝傳心者也厥考翁兩歴我朝州縣之<lb/>
寄立身顯親盖亦忠孝人也洪武中黨禍滔天餘波濫<lb/>
及竟淪沒而不振時公奉祖讀書於家方志學所以為<lb/>
忠與孝者豈意為父禍所累闔門南徙滇陽弱弟北遷<lb/>
遼海一家之中父歿而祖存兄南而弟北炎風朔雪瘴<lb/>
雨蠻烟中國老弱之人不可一日處以致老祖弱孫相<lb/>
繼䘮亡幸有祖母獨存焉知其能免徬徨躑躅進退無<lb/>
<pb n="KR4e0075_WYG_002-5a"/>
依於斯時也公之夙昔所志期為忠與孝者不翅屹屹<lb/>
乎一髮之引千鈞其不斷而絶也幾希公仰天嘆曰天<lb/>
既厚我以有此生忠孝之道百不一施如是而已乎吾<lb/>
非愛惜此身寧令祖母之失所以貽我父泉下憂乎生<lb/>
無益於時死無損於數冺滅朽腐與草木等吾不忍為<lb/>
也由是間闗險阻出萬死於一生以有今日官守一郡<lb/>
為六邑民之父母昔之兄弟南北今復合之於一堂矣<lb/>
昔之顛沛埀亡於道路今既復於正寢矣况又復丘隴<lb/>
<pb n="KR4e0075_WYG_002-5b"/>
於既沒存宗祀於已傾茍非素以忠孝為心而感格彼<lb/>
蒼者其何以臻此哉觀其抗疏雪衷不於飛騰得志之<lb/>
初而於祖母既沒之後其心益明白雖然心其心者公<lb/>
也而遂其心者吾君之賜也君之所以成就公者如此<lb/>
公之報君者當何如哉孟郊詩曰難將寸草心報得三<lb/>
春暉孟郊為游子報母云予於君亦云今公以已職之<lb/>
不可暫離念先隴之乆曠故遣乃弟士深歸仍大書務<lb/>
本以訓之欲其躬行孝弟以奉承宗祀使彼圖為孝子<lb/>
<pb n="KR4e0075_WYG_002-6a"/>
我圖為忠臣庶幾共成其志可以無負於君親無怍於<lb/>
天壤矣若曰趨吉避凶轉禍為福為一身之計豈知公<lb/>
之心者哉嗚呼世有事異而志同者予生八齡祖父以<lb/>
事謫陕右埀二十年予痛父之乆逝傷祖之逺離乃冒<lb/>
死陳情荷太祖髙皇帝可其奏特賜恩詔釋放還郷俾<lb/>
得以終其老於牖下至今銘刻莫可為報今觀侍講曺<lb/>
先生叙公之事適有同於予者予喜其志之同故書此<lb/>
於巻末以為陳公頌并為彦囦勉云<lb/>
<pb n="KR4e0075_WYG_002-6b"/>
　　　奉節堂序<lb/>
予於許節婦素履知之甚稔毎竊嘆仰以為此吾邑女<lb/>
中麟鳯也今獲備貟遼府輔掖暇時以葛崇徳君搆堂<lb/>
奉節婦者聞之王王錫以奉節堂額凡賢士夫在遼府<lb/>
者各有製作以揚休徳予復何言顧歎仰之懐常切中<lb/>
悃同心之和竊有不容自已者爰為之叙續貂於卧軸<lb/>
下方焉予謂節美名也人孰不欲之而有不可以倖致<lb/>
者必心見素定確不可移是為志節卒遇事變益堅所<lb/>
<pb n="KR4e0075_WYG_002-7a"/>
守是為氣節由是貞心懿範洋溢逺邇是為名節節之<lb/>
名不易得也必志主氣輔終始一節雖節不期名而名<lb/>
自随之否則可倖致耶予於許孺人之節有深慕焉方<lb/>
祁判椿甫翁捐館時孺人年方弱笄即矢心守寡以撫<lb/>
育餘孤為己任此其志節確然定矣值元運殂盗賊蝟<lb/>
起若柯三八汪千十胡發饒必成軰嘯聚邑山谷中人<lb/>
皆駭散市井為墟孺人挈孤避難間闗萬狀恒情不堪<lb/>
而操守彌勁辟之操舟者執柁在手而遡風孤騫冒險<lb/>
<pb n="KR4e0075_WYG_002-7b"/>
獨航屹無囬靡焉視其氣節又有浩然莫之敢攖者卒<lb/>
之亂靖時平節操克全芳聲懿範昭然在人耳目而完<lb/>
名大節孰有不欣羡者雖孺人之心求已自盡豈曰罄<lb/>
一生辛苦以傳此一名節哉盖志節堅氣節壯而名節<lb/>
昭自有不容已者然孺人之守節非徒區區自守而已<lb/>
也此守一定衆美畢集觀其受椿翁托孤之寄而卒不<lb/>
食其言是能為夫君守世緒觀其承葛氏詩禮之傳而<lb/>
教子成名是能為先人守世澤由是天經地義賴以維<lb/>
<pb n="KR4e0075_WYG_002-8a"/>
植而師世範俗於無窮是能為乾坤守世紀所守之大<lb/>
且逺有如此者要之皆自守節中来也孺人之節何其<lb/>
偉哉嗟乎今之閨幃中珠髻而翠擁玉珥而象飾者孰<lb/>
非人婦也顧其身以存亡異主若傳舎然聞孺人風顔<lb/>
其厚矣豈惟女子為然雖名為君子者亦不知守身之<lb/>
義此身一敗萬事瓦裂雖有他美何以自贖若揚雄之<lb/>
言誠法矣而獻賦新室豈可云法王維之詩誠清矣而<lb/>
賦詩凝碧豈可言清范質相業較之禪僧飛鷹雖大相<lb/>
<pb n="KR4e0075_WYG_002-8b"/>
逺而欠周世宗一死至今以為遺憾斯三人者罄其平<lb/>
生之所辛勤自得者皆不能守而有之適足為後人嗤<lb/>
笑之資由其不知守身之道故也即此而觀則知孺人<lb/>
之守節豈特可為閨幃女子勸亦可以為縉紳君子勸<lb/>
予故述其志行而張揚之以風世焉是為叙<lb/>
　　　程氏世譜序<lb/>
天地萬物莫不有本夫太極隂陽造化之本岷山崑崙<lb/>
江河之本芽甲根荄草木之本豈獨於人而無本耶厥<lb/>
<pb n="KR4e0075_WYG_002-9a"/>
初翁媪為生民之本開國受姓為一氏之本知有所本<lb/>
茍不録其源流布於方策又安有不忘其本者哉是以<lb/>
志人君子深為此懼必勤修譜牒使百世而下猶復可<lb/>
攷其本之所在此族譜之所由作也且是譜之作將表<lb/>
其顯貴雖疎者以自附歟將掩其㣲賤雖親者反踈歟<lb/>
抑亦取其統緒之所自来歟吁尊祖敬宗者於此有取<lb/>
焉余家世程氏古伯符後也初伯符始受封於廣平有<lb/>
三異之瑞因得國於程故為廣平上程氏越四十四世<lb/>
<pb n="KR4e0075_WYG_002-9b"/>
孫元譚東晉元帝時渡江為新安太守遂家於歙之篁<lb/>
墩程氏子孫蕃衍碁布四境又三十四世孫旭唐光化<lb/>
間為金鄉縣尹徙居績溪又為績溪程氏乃吾宗之始<lb/>
祖也又有為歙之槐塘程氏者有為樂平之三松程氏<lb/>
者有為婺源之龍頭山程氏者有為黟之南山程氏者<lb/>
有為休陽之後仁里程氏者有為旌川之程氏者枝分<lb/>
𣲖别族屬不載此特其槩耳然要其歸則南宗北族同<lb/>
出一本茍非譜牒奚以徵哉昔我起萃公之作是譜也<lb/>
<pb n="KR4e0075_WYG_002-10a"/>
意有在焉是以吾先伯祖彌髙公亦嘗脩之歴壬辰兵<lb/>
燹之餘家資蕩然尚幸此譜之獨存得有所據惜乎自<lb/>
文季祖次子子嚮之後更不具載可勝歎哉通覽譜興<lb/>
感夙夜不遑寧處旁求逺索幸而得之自子嚮至今凡<lb/>
若干世以續於後庶幾世系具存而無缺遺矣兹非幸<lb/>
歟雖然創是譜者族人起莘公也因其舊而修之者吾<lb/>
伯祖彌髙公也兹獲足其譜之所缺而繼其志之未成<lb/>
者斯則通之幸也若夫世世相承因而續之以永其傳<lb/>
<pb n="KR4e0075_WYG_002-10b"/>
者吾又有望於將来之同志云<lb/>
　　　城北唐氏族譜序<lb/>
城北唐氏乃予績文獻家也唐有孟實氏與予最友善<lb/>
嘗訪予京邸予送孟實氏有詩孟實又起潛心齋於郭<lb/>
之北予作潜心齋記今予官遼府孟實又以書来索予<lb/>
序其所修唐氏族譜若干巻謹按唐氏譜始受姓自堯<lb/>
至宋有諱旭者起跡於閩之莆田旭生志權志權生永<lb/>
寧永寧生汝淳汝淳以宋淳熙三年授績溪教授因家<lb/>
<pb n="KR4e0075_WYG_002-11a"/>
焉遂為績溪唐氏至於元五世復亨生仲敬仲啟仲明<lb/>
仲徳為洪武初人太祖髙皇帝命民間各以其所習為<lb/>
户而仲徳籍為儒户然則孟實氏之秀而能文其所授<lb/>
固有自也夫然譜所以存真以樹世也今之人喜求勛<lb/>
賢名赫者以為之祖殊不知祖不可以人為茍為跖之<lb/>
後不可以舍跖而祖栁下恵茍非孔子之後而孔子雖<lb/>
至聖又可以舍已之祖而冒孔子之至聖乎孔子雖足<lb/>
以為吾之光耀非吾之真也吾之祖雖不及孔子乃吾<lb/>
<pb n="KR4e0075_WYG_002-11b"/>
之真也惟其為吾之真則心存心存則天植天植則天<lb/>
之所以授於吾者不媿於天兹即吾之所以為孔子也<lb/>
又何必冒孔子以為之祖然後可以為孔子哉大江之<lb/>
東有自徳宗諸孫避黃巢之難以國為姓故江之東唐<lb/>
姓者皆以為唐髙祖之後然孟實氏不以唐之髙祖為<lb/>
祖而必以閩之祖為祖謂非所以存真乎然唐髙祖又<lb/>
冒李聃之後以為祖而封之為𤣥元皇帝然聃以異端<lb/>
又何益於唐之髙祖而顧為此冒濫乎然唐之髙祖又<lb/>
<pb n="KR4e0075_WYG_002-12a"/>
何益於江之東其綴姓為唐者乎然則孟實氏不以髙<lb/>
祖為祖而必以閩之祖為祖者可謂有超世之見矣有<lb/>
超世之見者則必有超世之徳有超世之徳者則必有<lb/>
超世之功使孟實氏得列職於在位不有以絀天下之<lb/>
偽還天下之真以成淳古之治哉兹譜也雖為孟實氏<lb/>
用世之需可也使唐之後世世守孟實氏之真則世世<lb/>
皆賢子孫矣子孫賢則族昌大族昌大則門第髙而五<lb/>
千言之李聃又何賢於唐氏之子孫而必為此冒濫乎<lb/>
<pb n="KR4e0075_WYG_002-12b"/>
序成遂命左右録之以寄孟實氏而孟實氏亦必以予<lb/>
言為不謬矣<lb/>
　　　章氏族譜序<lb/>
章生同字文善者從予逰有年矣聰敏頴異風骨大似<lb/>
古人洪武丁夘余修家譜章生若重有所感然者余乃<lb/>
詢之曰聞諸祖父爾族為宋相文簡之後水木本源曽<lb/>
是之思乎章生謙讓不敢當余曰非其祖而祖之其失<lb/>
也誣是其祖而弗祖之其失也矯本源所在不可不知<lb/>
<pb n="KR4e0075_WYG_002-13a"/>
也章生憮然次日輒攜家藏鉅譜一通来示展巻間諸<lb/>
老歴歴目前又明年遂以是譜㑹於昌化覧村徧省先<lb/>
人故跡墓碑世系益得其詳既歸合二譜修而為一余<lb/>
取而觀焉因喟然曰譜之所係大矣自大宗小宗之法<lb/>
不立天下不復知有世家賴有譜焉雖經兵變式微之<lb/>
餘猶可以極本窮源聚渙合離而稽世家之舊也今即<lb/>
章氏論之自運公而上遡數之以至於慶歴文簡公五<lb/>
代太傅仔鈞公凡幾世矣渙焉離焉勢也又自運公遷<lb/>
<pb n="KR4e0075_WYG_002-13b"/>
績之瀛川晝錦堂從而順數之以至於七公居縣西榮<lb/>
甫居西闗明卿醇朴自守子賢詩書啟後繩繩繼繼又<lb/>
凡幾世矣離焉渙焉亦勢也子賢之子文善余門弟也<lb/>
乃慨然發憤逺訪故族考訂世系而宗譜之修流𣲖秩<lb/>
然盖欲不謬本源合離聚渙為子孫不朽計夫渙離勢<lb/>
也聚合情也持情以一勢則存乎子孫之賢者耳章生<lb/>
賢乎哉嘗竊聞之子孫賢族將大章氏其有興乎繩其<lb/>
祖武端有所在晝錦之堂人物彬然衣冠之族禮義之<lb/>
<pb n="KR4e0075_WYG_002-14a"/>
風振而起之是誠在後之人子其勉乎哉章生再拜謝<lb/>
曰謹如教因序之章氏譜云<lb/>
　　　柴氏慈母訓子記後序<lb/>
經曰人之行莫大於孝孝莫大於繼志述事亦莫大於<lb/>
立身行道以顯其親有始有卒兼全其大者其惟至孝<lb/>
乎吾師存誠先生三衢人也奉皇命司教於績邑時予<lb/>
在弟子列執經侍側先生授受之際評論之頃毎舉日<lb/>
用常行之道從容以語之諄諄然修身進徳之方懇懇<lb/>
<pb n="KR4e0075_WYG_002-14b"/>
焉天理民彛之至使人歡欣鼓舞聽受不厭真有以得<lb/>
於心而不容自已者洪武丙寅余自胄監丁艱歸進謁<lb/>
館下先生出示其慈母訓子記三復玩味始知先生平<lb/>
昔之訓有自来矣嗟惟先生自㓜失怙遭世亂離微賢<lb/>
母氏其將疇依觀其儀範告戒足以訓誨爾子式穀似<lb/>
君而又躬親蠶績備贄見之禮命即師傅學聖賢之道<lb/>
晨出則責其敬謹以受教暮歸則督其講習以求義歴<lb/>
艱辛濟險難愛子之心無所不至視其心即孟母三遷<lb/>
<pb n="KR4e0075_WYG_002-15a"/>
之心而事難處有甚焉者雖曰未學葢其天質之美黙<lb/>
與道契吁栽者培之天之道也惟我先生果能恪遵母<lb/>
訓服膺弗失不惟獨善其身將以善淑吾徒復懼其湮<lb/>
沒乃裒集成編以示其子孫而永其傳實繼志述事顯<lb/>
親揚名之一端也非至孝者其能如是乎然深味其訓<lb/>
有父父子子夫夫婦婦長幼尊卑各止其所之意則是<lb/>
訓也豈特柴氏子孫所宜寶亦世之所宜嘉尚也惜乎<lb/>
事姑事舅嘉言善行不獲盡見可深嘆哉使是訓茍行<lb/>
<pb n="KR4e0075_WYG_002-15b"/>
於世則孟母不得專美於前矣天之報善雖亦云至豈<lb/>
如斯而已乎曰未也方今聖朝以仁孝治天下旌别淑<lb/>
慝砥礪名節先生首任教職發軔長衢他日賛宣治化<lb/>
黼黻王度表疏是訓陳情上聞將見承恩以夀諸梓焚<lb/>
黄以賁幽壤以報母氏之大徳以光母氏之美訓使天<lb/>
下後世之為母子於此取則焉其於朝廷化民成俗之<lb/>
風豈少補哉先生之孝斯遂其大<lb/>
　　　峴泉集序<lb/>
<pb n="KR4e0075_WYG_002-16a"/>
嘗謂有其道者必有其文也山川花木地之文也禮樂<lb/>
制度人之文也葢道為體文為用儒先謂文章為貫道<lb/>
之器不其然乎龍虎嗣漢四十三代天師張真人神明<lb/>
之胄也天資超卓學問淵源本諸中者有道徳之崇著<lb/>
於外者有文章之懿銓次其平日所作詩文凡若干巻<lb/>
目峴泉集英華煥發照耀簡編以言乎詩則托物冩情<lb/>
優游不迫得詩人情性之正以言乎文則雄竒汪濊鋪<lb/>
叙有法得古人述作之體是以海内文人碩士傳誦而<lb/>
<pb n="KR4e0075_WYG_002-16b"/>
稱美者比比焉此非真人學通百氏道貫三才體用兼<lb/>
該精詣獨得安能發而為此耶及觀集中所著冲道慎<lb/>
本太極河圖原性諸篇研究義理之𤣥微精極議論之<lb/>
閎肆其天地造化山川人物禮樂制度靡不該貫雖專<lb/>
門擅業皓首窮經之士有不能及者非惟有功於𤣥教<lb/>
其於世教亦有裨焉將見斯集流傳於天下後世與峴<lb/>
泉相為悠乆而無窮也必矣且真人嘗為通著尚義堂<lb/>
記俾祖父之志行亦得托於不朽斂襟三復深有感焉<lb/>
<pb n="KR4e0075_WYG_002-17a"/>
因書此於巻末以致其私意云<lb/>
　　　蜀川陳氏宗譜序<lb/>
洪武庚辰嵗仲春月謹奉令㫖俾予還郷展省丘隴將<lb/>
行南郡諸縉紳大夫追餞於西門之沙市酌酒賦詩以<lb/>
别由武昌而下經赤壁之勝過洞庭湖從九江至池陽<lb/>
舍舟陟陸而抵於家歴﨑嶇迢遥山川之隔莫知其幾<lb/>
也既歸不數日本邑陳彦彬氏偕其甥汪明善姪廷輔<lb/>
良玉謁予公館少頃以陳氏宗譜求序於余時邑侯陳<lb/>
<pb n="KR4e0075_WYG_002-17b"/>
公昭與彦彬有同宗之義道陳之為姓自周武王封胡<lb/>
公滿於陳子孫因氏焉其彦彬上世居新安之績溪修<lb/>
文鄉陳霸先之祖墳在是矣後因避隋之亂徙之隣郡<lb/>
遁世不見迨唐之世永京公遷居本邑宣政鄉之蜀馬<lb/>
因而家焉雲仍蔓延為新安望族彦彬又能讀書守義<lb/>
尚樸素隠居不仕有古君子之風兹因宗黨之間或隠<lb/>
或仕子孫蕃衍其存其亡恐愈乆而忘失於是重修宗<lb/>
譜若無君子一言以表章其事則後世何述焉今特所<lb/>
<pb n="KR4e0075_WYG_002-18a"/>
懇願勿辭幸之甚也予聞而喜曰此厚人倫之盛事也<lb/>
明善邑庠生予之友也彦彬公吾父之執也又重陳侯<lb/>
之請詎不韙歟夫氏族者國有史官掌之不為不重也<lb/>
盖本逺而末益分然後散於私家各立譜焉况譜非賢<lb/>
莫作非富莫作作則使後之子孫知其所自冠婚䘮祭<lb/>
之㑹喜憂慶弔尊其尊而長其長老吾老而幼吾幼親<lb/>
親之義循循有序禮義之風藹如也茍㦯不作則昭穆<lb/>
親疎無所分别以為途人譏矣今考諸譜系訪諸碩宿<lb/>
<pb n="KR4e0075_WYG_002-18b"/>
蜀川陳氏乃霸先之後也千載之下而流光餘耀霑溉<lb/>
於人心目者昭昭不窮而祖宗非有隂功厚徳焉能致<lb/>
於是哉又以忠孝節義行實表章堂扁傳記詩文宗先<lb/>
吟詠備述簡末手澤存焉亦文獻之可徴俾人孝弟之<lb/>
心油然而生也今之士大夫家遭罹禍亂子孫往往流<lb/>
落丘隴草莽嵗時廢祭祀禮可勝言耶若夫手澤朝命<lb/>
之文無幾存者惜哉且彦彬氏胄世崇逺出處相傳閑<lb/>
雅文禮故能繼志不忘乃述先世為譜為人之所難為<lb/>
<pb n="KR4e0075_WYG_002-19a"/>
者良可嘉夫予之告歸展省丘隴者與夫彦彬重修宗<lb/>
譜孜孜焉彼此不㤀乎本矣因時與事而重有感焉<lb/>
　　跋<lb/>
　　　程氏淵源録跋<lb/>
程氏淵源録者先世所傳修於我伯父程郷令以忠公<lb/>
及通曩昔從太學丁家艱時所重修也家有楷書正本<lb/>
而此所謄别集以其輕少便於行槖出入觀覽故也自<lb/>
洪武戊辰秋服闋赴京師越二年庚午忝以科目出身<lb/>
<pb n="KR4e0075_WYG_002-19b"/>
拜親王紀善尋進左長史扈駕之國由京之遼不逺五<lb/>
千里迄今將十年南征北役殆無虛嵗餘皆互有得失<lb/>
而此録暨先世手澤則珍藏什襲㒺敢失墜然亦不暇<lb/>
視閲一日與一二寮寀燕坐於東直房因出是録以求<lb/>
諸公述作以彰世翰歛襟三復起敬起孝嗚呼不有先<lb/>
人源委之深安能後裔支流之長乎凡吾同姓其敬懋<lb/>
之哉因書此末簡以誌夫歳月云<lb/>
　貞白遺稿巻二<lb/>
</p>
<p>
</p>
  </div>
</body>
</text>
</TEI>
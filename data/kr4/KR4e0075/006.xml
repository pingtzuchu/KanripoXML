<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻六</head> <lb/>
    <p>
<pb n="KR4e0075_WYG_006-1a"/>
欽定四庫全書<lb/>
　貞白遺稿巻六<lb/>
　　　　　　　　　　　　　明　程通　撰<lb/>
　詩<lb/>
　　　送陳君還池州省親<lb/>
江亭攀緑栁送子逺歸寧檐上一詩軸沙頭雙玉瓶青<lb/>
衿辭上舍綵服拜中庭預約重來日秋風桂子馨<lb/>
　　　慶太守門人韓淵侍親其兄從戍故弟得以歸<lb/>
<pb n="KR4e0075_WYG_006-1b"/>
　　　養<lb/>
二妙武文異一門忠孝俱青宫陳奏牘綵服照庭除膾<lb/>
鯉晨調饌焚膏夜讀書他時樹勲業逺大志何如<lb/>
　　　送劉觀文歸廣東省親<lb/>
南雄自昔多才傑上國于今識俊英三載賢闗時雨化<lb/>
片帆江浦暮潮平風生丹桂秋天爽露滴金莖夜氣清<lb/>
綵服翩翩拜家慶須知忠孝足揚名<lb/>
　　　題石鏡<lb/>
<pb n="KR4e0075_WYG_006-2a"/>
表裏空通一片明不磨不拭自天成半空壁立山川秀<lb/>
萬古光涵日月精春暖野花裝異態夜寒山鬼泣真形<lb/>
何當貢入歸天府縱使奸邪孰遁情<lb/>
　　　勤學<lb/>
髙齋盡日不吾扃勤學存心在六經黃巻千篇深屬意<lb/>
青燈一㸃漫勞形何須苦映孫康雪更憶曽囊車子螢<lb/>
窗下十年堅篤志㑹須奏對立王庭<lb/>
　　　立春<lb/>
<pb n="KR4e0075_WYG_006-2b"/>
斗杓逢丑又囬寅且喜今朝慶立春厯自天朝頒正朔<lb/>
陽隨地氣轉鴻鈞人人共迓三陽至處處咸欣萬物新<lb/>
從此書生勤努力文章應不負吾身<lb/>
　　　午夢<lb/>
深院無人夏日長北窗髙卧擬羲皇簟文如水侵膚冷<lb/>
鼻息如雷隔屋揚宰我晝眠悲朽木壺仙市飲悟黃粱<lb/>
遥知富貴真如此一枕松風六月涼<lb/>
　　　懷古<lb/>
<pb n="KR4e0075_WYG_006-3a"/>
乗暇須登百尺樓興亡滿眼思悠悠天髙地下今猶昔<lb/>
暑往寒來春復秋世事無情毛鬢改闗河有路利名憂<lb/>
遥思廣武英雄日赤壁烟消酒一甌<lb/>
　　　元夕<lb/>
金鎻橋門總不扃上元佳節雪初晴一輪璧月中天滿<lb/>
萬㸃華燈徹夜明鼇駕海山開曙色車隨仙仗鼓雷聲<lb/>
書生幸際風雲㑹環珮遥知集鳳城<lb/>
　　　蘭亭懷古<lb/>
<pb n="KR4e0075_WYG_006-3b"/>
節序催人易易過蘭亭遺跡竟如何當時豪傑風流盛<lb/>
曲水杯觴樂意多𣺌𣺌闗河天日別茫茫宇宙恵風和<lb/>
文章千古留遺記一讀令人發浩歌<lb/>
　　　夏夜<lb/>
南風吹我襟獨坐邀明月心事寄朱絃可對青天說<lb/>
　　　秋夜<lb/>
斗轉銀河久窗虚玉露寒夜深明月裏夢繞五雲端<lb/>
　　　送周生<lb/>
<pb n="KR4e0075_WYG_006-4a"/>
把酒立離亭栁色正青青君逐衡陽雁迢迢過洞庭<lb/>
　　　題存心堂<lb/>
方寸之間本自然尚期操守要精專尋常莫放一毫地<lb/>
咫尺應馳萬里天泰宇日閒雲寂寂靈臺夜静月娟娟<lb/>
堂前掲扁昭彛訓舉目常如對聖賢<lb/>
　　　題緑照亭和韻<lb/>
綠照亭前景物都向人何用說西湖雨餘春樹翠如染<lb/>
雲淨曉山青可圖近水有窗先得月凭闌無客不提壺<lb/>
<pb n="KR4e0075_WYG_006-4b"/>
莫辭爛醉扶歸去王道于今似坦途<lb/>
　　　賞春<lb/>
負却韶光知幾年偶從村館對尊前酒中春色歸人面<lb/>
風送花香入几筵俄覺三春過二月休論一斗直千錢<lb/>
人生行樂應能幾醉後何妨伴月眠<lb/>
　　　送施旦歸湖州<lb/>
梅雨微腥風自南留人檣燕語呢喃幾年館下思歸客<lb/>
此日江頭掛去帆蓬嶽峯聯雲朶朶霅川水急石潺潺<lb/>
<pb n="KR4e0075_WYG_006-5a"/>
髙堂獻夀稱觴日紅藕花香襲苧衫<lb/>
　　　題汪宗哲緑猗軒<lb/>
繞屋琅玕秀翛然一徑深迥無塵俗氣獨有歳寒心夜<lb/>
雨籜龍長春風彩鳳吟何時一相訪到此洗煩襟<lb/>
　　　送童正䝉歸涇川省親<lb/>
擕手話新別殷勤酒一觥雲横親舍逺風送客帆輕錦<lb/>
軸題詩富斑衣照眼明升堂拜家慶應足慰深情<lb/>
　　　寄余舜卿和韻<lb/>
<pb n="KR4e0075_WYG_006-5b"/>
遁跡林泉傲歳年柴門三徑竹娟娟樽開北海客時過<lb/>
日向東窗人尚眠對月每懷犀玉表因風忽墜錦雲箋<lb/>
鳳凰臺下思歸客何日重回乳水邊<lb/>
　　　寄春坊汪魯齋先生<lb/>
曉列丹墀第一班從容告老許休官退辭鳳闕榮冠蓋<lb/>
歸把漁磯舊釣竿臺閣文章當世重山林風月此身閒<lb/>
秋來喜有南征雁聊寄音書一問安<lb/>
　　　寄周知縣汝楫和韻<lb/>
<pb n="KR4e0075_WYG_006-6a"/>
溫如春煦凛如秋王事惟勤靡慢遊系出濓溪家學在<lb/>
澤敷乳邑治才優關河有便書空寄公館無私恩莫酬<lb/>
十二樓頭明月夜倚闌無任獨綢繆<lb/>
　　　歳寒三友<lb/>
萬木凋零色巳非獨留三友共為期生無桃李春風面<lb/>
總是氷霜晏歳姿士到窮時存節義物從静處見真機<lb/>
髙人不厭相看處黙坐幽齋漫賦詩<lb/>
　　　立秋<lb/>
<pb n="KR4e0075_WYG_006-6b"/>
冉冉光隂逝水流斗梢明夜轉清秋乾坤已覺炎威退<lb/>
枕簟應知爽氣浮出塞飛鴻離北漢辭巢語燕過南樓<lb/>
井梧最是知消息一葉飄飄不自由<lb/>
　　　雪獅<lb/>
連朝飛雪滿山城堆琢誰為白澤形牙爪有威身似玉<lb/>
頭顱無角眼如星瓊瑶冷浸熊羆懼風雨寒凝虎豹驚<lb/>
盡日庭除真可愛不聞聲吼若雷霆<lb/>
　　　青山白雪<lb/>
<pb n="KR4e0075_WYG_006-7a"/>
一夜嚴風透客窗曉來六出遍穹蒼青山上下如銀飾<lb/>
綠樹髙低似粉粧嶺畔寒梅添素白堤邊嫩栁失妖黄<lb/>
髙人極目情無際收入詩囊賦短章<lb/>
　　　冬日閒行<lb/>
歳晚天寒旭日晴出門乗興小郊行白雲望斷關山路<lb/>
黃葉愁添故國情事業正須酬壯志詩書應不悞儒生<lb/>
歸來茅屋吟哦久又見梅花月色明<lb/>
　　　贈陳太守<lb/>
<pb n="KR4e0075_WYG_006-7b"/>
萬丈文光貫斗牛新安太守詫賢侯朱旛影動溪山曉<lb/>
紫府清聞天地秋六邑蒼生䝉化育三年芹泮賴崇修<lb/>
明時暫袖調羮手指日承恩拜冕旒<lb/>
　　　寄春坊汪魯齋先生<lb/>
曉殿香風散玉除春坊旭日照華居出膺紫誥儕三老<lb/>
歸賜黃金踵二疏館閣文章新體製山林風月舊琴書<lb/>
芙蓉絳色青於染何日摳趨訪隠居<lb/>
　　　投壺<lb/>
<pb n="KR4e0075_WYG_006-8a"/>
佳客乗閒興味清投壺深院響錚錚飛梭躍矢心身正<lb/>
定鼎論籌揖讓明賔燕始終施舊禮雅歌歡笑罰深觥<lb/>
祭遵昔日雖軍旅對爾猶堪悅性情<lb/>
　　　禪房夜坐<lb/>
乗興閒登萬仞山老禪迎宿縱清談燈燃金粟紅光燦<lb/>
座擁青蓮寳像涵鶴放芝田歸静院龍降秋水伏深潭<lb/>
終宵月色如明晝月斷前峯鎖翠嵐<lb/>
　　　送金別駕赴廣州太守<lb/>
<pb n="KR4e0075_WYG_006-8b"/>
早承飛檄覲宸旒又拜麟符鎮廣州清氣逺臨蠻草地<lb/>
文星光動海山樓一鞭行馬離京國萬姓知名迓郡侯<lb/>
練帶花屏山水郡幾多恩澤為君留<lb/>
　　　鼓琴<lb/>
風暖庭閒晝景沈焚香黙坐鼓瑶琴七絃雅操胸中出<lb/>
一曲琅然指下音清韻別傳仙客意和聲盡見古人心<lb/>
子期去後今千載流水髙山何處尋<lb/>
　　　芙蓉<lb/>
<pb n="KR4e0075_WYG_006-9a"/>
一種芙蓉獨自芳數枝開向小池傍妖嬈艷色含朝露<lb/>
寂寞幽容拒曉霜西子有懷酣晚節楊妃無語占秋光<lb/>
江南九月蕭蕭雨醉臉還愁褪晚粧<lb/>
　　　惡蚊<lb/>
旅館踈窗暑正炎飛蚊無數惱人眠成羣夜出晴簷下<lb/>
逐陣雷鳴客枕邊任是終宵髙秉燭也須微暮畧薫烟<lb/>
乾坤幻化何時息直待西風九月天<lb/>
　　　老人星<lb/>
<pb n="KR4e0075_WYG_006-9b"/>
静夜沈沈月色明遥瞻南極老人星祥光分映連牛斗<lb/>
瑞彩生輝耀丙丁永為君王符萬歲式同臣子際千齡<lb/>
昌圖肇運雍熙治皎皎横河四海寧<lb/>
　　　送人赴舉<lb/>
持杯送別思悠悠行赴科塲禮最優官樣文章生筆底<lb/>
巍然名譽占鼇頭十年事業成功早萬里鵾鵬得志秋<lb/>
龍虎臺前須宴賚金花照耀日光浮<lb/>
　　　寄彬上人<lb/>
<pb n="KR4e0075_WYG_006-10a"/>
髙僧話別憶匆匆欲寫相思意萬重乳水澄𢎞涵夜月<lb/>
石門幽勝隠仙蹤寺深廣福應難到路入楊溪莫易逢<lb/>
何日乗閒一相訪共聽清論說降龍<lb/>
　　　送友歸養<lb/>
幾年芹泮共翺翔奉㫖承恩返故鄉鶴髪倚門欣具慶<lb/>
荆華盈樹喜聯芳尚原松菊存三徑乳水才華冠一邦<lb/>
從此束書歸舊隠㑹將潜徳播馨香<lb/>
　　　夢萱吟<lb/>
<pb n="KR4e0075_WYG_006-10b"/>
朝望天南雲暮思北堂老展轉不得寐惻然傷懷抱有<lb/>
夢到門閭宛然見萱草秋風忽披拂顔色寧復好覺來<lb/>
坐蓬窗憂心有如搗泪墜霑衣裳天空月正皎<lb/>
　　　寄方希古<lb/>
杜若滿芳洲懷人獨倚樓江天烟樹迥漢水暮雲浮氣<lb/>
節惟吾友才華孰汝儔金陵分手後逺念日悠悠<lb/>
　　　贈余侍御<lb/>
余子平生友朝端孰汝儔直聲聞海宇正氣挺神州月<lb/>
<pb n="KR4e0075_WYG_006-11a"/>
照烏臺曉霜凝白簡秋清時封事少何以報宸旒<lb/>
　　　贈黄太守<lb/>
皇明一統大書元正值邦侯入覲年五馬嘶風行白晝<lb/>
六龍扶日上青天朝中禮樂衣冠盛閣下文章政事全<lb/>
莫道潁川功第一古今何代不生賢<lb/>
　　　其二<lb/>
文章太守孰能儔五馬分符古列侯騎從偶然過績邑<lb/>
鯫生何幸識荆州橋頭楊栁春先得江上蘆花雪未收<lb/>
<pb n="KR4e0075_WYG_006-11b"/>
朝罷君恩應借冦莫教父老永凝眸<lb/>
　　　寄黄侍御克敬謫歸<lb/>
一封直上謫滎陽三徑歸來菊未荒白髪喜沾新雨露<lb/>
烏紗猶帶舊風霜梅梢初月供詩巻溪上閒雲伴釣航<lb/>
莫謂山林真可樂徴書還恐下巖廊<lb/>
　　　送李志寧歸省<lb/>
孝子別成均南歸楚水濵檐頭緗帙舊庭下綵衣新去<lb/>
路江梅馥來時禁栁青都門頻送客我亦倍思親<lb/>
<pb n="KR4e0075_WYG_006-12a"/>
　　　送詹觀歸省<lb/>
歳聿云暮雨雪霏霏君辭璧水將焉歸片帆縹緲過龍<lb/>
江龍江勿遊蕩重闈倚門望<lb/>
歲聿云暮雨雪載塗君辭璧水將焉徂片帆縹緲過柬<lb/>
呉東呉勿盤桓急歸為問安<lb/>
歳聿云暮雨雪其雱君辭璧水歸故鄉片帆縹緲糓溪<lb/>
傍溪傍凍不流行人此停舟<lb/>
　　　送朱大使朝京回迎父往福建任所<lb/>
<pb n="KR4e0075_WYG_006-12b"/>
三載官南閩寸心戀北闕玉珮朝龍顔斑衣迎鶴髪山<lb/>
青雲自閒梅黄雨初歇別後天一方相思共明月<lb/>
　　　舟中阻風<lb/>
不向亭衢跨紫騮却從江上駕扁舟風吹駭浪花翻雪<lb/>
雨壓低篷人俛頭一日行時三十里寸心懷却萬千愁<lb/>
明朝水淨天無際髙掛雲帆出北州<lb/>
　　　過吕梁洪<lb/>
舟過梁洪信險哉中流屹若勢崔嵬狂瀾震盪翻三級<lb/>
<pb n="KR4e0075_WYG_006-13a"/>
怒氣犇騰鼓萬雷姒禹施功遺跡在盧公有記古碑頹<lb/>
人間奇險應如此不特瞿唐灧澦堆<lb/>
　　　過韓氏先塋<lb/>
之人騎鶴上蒼㝠遺塜纍纍草自青今日松楸成枳棘<lb/>
當年勲業在朝廷謾詢故老家無類猶見先賢碣有銘<lb/>
餘恨不隨流水去行人嗚咽不堪聽<lb/>
　　　東阿道中<lb/>
江南遊子茂才華此去之官水陸賒行斾幾時辭日下<lb/>
<pb n="KR4e0075_WYG_006-13b"/>
客舟今夜到天涯東風驛路聞啼鳥落日煙林舞亂鴉<lb/>
矯首東昌纔咫尺料應清夢遶皇家<lb/>
　　　夢還家<lb/>
故鄉南望路偏賖清夢無時不到家僮僕出門迎舊主<lb/>
稚兒環膝獻新茶庭前萱草春仍緑階下長楊暖正花<lb/>
驚覺不勝愁絶處栁梢明月照窗紗<lb/>
　　　北地塵<lb/>
平沙萬頃浩無垠一陣風來總是塵初訝瘴烟昏白晝<lb/>
<pb n="KR4e0075_WYG_006-14a"/>
又疑宿霧翳青旻風前欲語難開口馬上相逢不見人<lb/>
何日乞歸優詔許清泉白石與為隣<lb/>
　　　别方希古<lb/>
海内交遊更許誰百年心事藉君知江陵他日芭蕉雨<lb/>
應憶城西送我時<lb/>
　　　送王大叅<lb/>
栁色緑堪把桃華紅未齊君歸江南去芳草正萋萋<lb/>
　　　舟夜<lb/>
<pb n="KR4e0075_WYG_006-14b"/>
灘聲撼月嚮西風木葉蕭蕭到短篷無限秋懷孤枕客<lb/>
村雞啼曉水雲中<lb/>
　　　送舒侍御<lb/>
東風收積雨旭日麗江城青絲繫玉壺送客上神京春<lb/>
陽散淑氣髙栁啼新鶯相擕一杯酒展此平生情如何<lb/>
別我去迢遞尊王臣征車隨短劍祖帳開長亭當杯易<lb/>
為別後時那可盟囬首客窗夢闗河共月明<lb/>
　　　舟次瀟湘<lb/>
<pb n="KR4e0075_WYG_006-15a"/>
碧水連秋漢丹楓映夕陽扁舟歌楚些早晚下瀟湘<lb/>
　　　舟晚<lb/>
江闊山容𣺌天空樹影微孤舟明月夜南望白雲飛<lb/>
　　　送夏僉憲<lb/>
昔別在京國今逢漢水湄十年又相見倐忽又別離河<lb/>
山淑氣轉桃李春風吹撫景豈不樂而與故交違驅車<lb/>
向何許還望東南馳留君不可住送君一凄其寂寞羈<lb/>
旅中殷勤勸一巵分手無以贈聊此凉薄辭<lb/>
<pb n="KR4e0075_WYG_006-15b"/>
　　　途中漫興<lb/>
手承丹詔出京華驚見途中景物嘉官栁翠於橋下水<lb/>
野桃紅勝日邊霞客懷己覺塵埃苦王事寧辭道路賒<lb/>
野老亦知天使至旋呼童僕煮清茶<lb/>
　　　送解大紳<lb/>
九重丹詔下徴賢驛騎旋飛又著鞭壯志先凌鵬海外<lb/>
驪歌疊唱鶴祠前聲名振達雲霄上文彩光輝日月邊<lb/>
鵷鷺齊班榮寵渥羅衣新惹御爐煙<lb/>
<pb n="KR4e0075_WYG_006-16a"/>
　　　二月七日舟過桃源先是連日風浪至日恬静<lb/>
　　　因而有作<lb/>
連日驚濤勢拍堤晚來恬静喜無涯水聲擘舵舟行疾<lb/>
月影滿牀人睡遲雙櫓吚啞驚鷺宿片帆揺曳逐風飛<lb/>
篙師撾鼓歌纔罷報道于今到下邳<lb/>
　　　為葛士延題竹<lb/>
鳳集庭前更引雛風翻翠尾任扶疎有時彷彿聲敲玉<lb/>
静聽如何却又無<lb/>
<pb n="KR4e0075_WYG_006-16b"/>
　　　其二<lb/>
幾竿晴影翠重重逺近猶分淡與濃傳入畫圖移不去<lb/>
幾逥疑對月明中<lb/>
　　　其三<lb/>
幾箇疎篁清復清曉來帶雨葉縱橫如何幻跡銀箋上<lb/>
静定無聲似有聲<lb/>
　　　其四<lb/>
詩家遶逕長新篁解籜抽梢箇箇長髙士筆精歸尺素<lb/>
<pb n="KR4e0075_WYG_006-17a"/>
醉中疑是對瀟湘<lb/>
　　　為蕭尹題墨梅<lb/>
屈鐵為根玉作肌移栽不記幾何時東風昨夜回天地<lb/>
開遍墻頭一兩枝<lb/>
　　　舟中<lb/>
久客衡陽道深秋漢水涯千山霪雨息孤棹晚風移疎<lb/>
葉蕭蕭下浮雲片片隨長吟懷宋玉心事遣誰知<lb/>
　　　菊澗歌寄贈許子<lb/>
<pb n="KR4e0075_WYG_006-17b"/>
幽人抱道翬山麓臨澗手植千朶菊石澗水溢湧金波<lb/>
燦爛光射幽人屋飡英酌泉避俗諠笑傲翬山無寵辱<lb/>
適爾羣芳揺落時幽香喜噴滿東籬閒將白眼看塵世<lb/>
細和淵明歸去辭<lb/>
　　　荆州登樓<lb/>
倚城髙閣映湖天此日登臨一捲簾翹首忽生千里思<lb/>
慈顔一別乂三年<lb/>
　　　其二<lb/>
<pb n="KR4e0075_WYG_006-18a"/>
峴首山邊秋草生巴江水上暮雲橫北堂迢遞空南望<lb/>
一度登臨一愴情<lb/>
　　　題練溪閒居巻<lb/>
銀絲滿鬢手扶藜此日承恩隠練溪倚檻漫觀春浪激<lb/>
杜門閒對曉雲低上林曽聽嬌鶯囀御苑空思匹馬嘶<lb/>
最有悠然真樂處鳶飛魚躍入新題<lb/>
　　　題黃克文先生竹溪圖<lb/>
秀色娟娟翡翠滋溪邊新長拂雲枝明年一日春雷動<lb/>
<pb n="KR4e0075_WYG_006-18b"/>
正是飛騰變化時<lb/>
　　　題白雲丹室<lb/>
白雲丹室好修真雲與仙家本自親無意從龍施黒雨<lb/>
有時騎鶴上青旻只燒鼎内千年藥不著人間半㸃塵<lb/>
何日相尋叅寳訣碧桃花下醉長春<lb/>
　　　𤓰洞鍾靈<lb/>
脉自崑崙體氣分悠悠到此聚𤓰英花開洞口藤餘艷<lb/>
泉落雲根露欲凝礬石不如些箇潤青門何似此中馨<lb/>
<pb n="KR4e0075_WYG_006-19a"/>
謾矜天意呈佳致須信人豪本地靈<lb/>
　　　寄汪育徳齋<lb/>
獨倚江樓思愴然鄉心每與雁争先呉山楚水隔千里<lb/>
紅葉黄花又一年自嘆微才終後學敢圖清譽繼前賢<lb/>
來書過爾相推許寧不懷慙祖逖鞭<lb/>
　　　其二<lb/>
霜落呉江錦樹稠數聲鴻雁海天秋來書己盡鄉中事<lb/>
對景惟添客裏憂烱烱丹心思報國星星白髪覺盈頭<lb/>
<pb n="KR4e0075_WYG_006-19b"/>
人間回首深愁困何日煙塵淨北州<lb/>
　　　其三<lb/>
往事休論釣六鼇鄉心日日念同袍雨餘種藥連瓊圃<lb/>
風裏聽松響翠濤湖海宦逰人獨逺丘園養素道彌髙<lb/>
自嗟碌碌成何補雙鬢年來已二毛<lb/>
　　　其四<lb/>
翠睂山下地仙家門倚清流路轉賒夜静有時瞻北斗<lb/>
日長無事註南華橘泉秋雨涓涓玉杏圃春風樹樹花<lb/>
<pb n="KR4e0075_WYG_006-20a"/>
念我江湖為客久何時歸共醉流霞<lb/>
　　　其五<lb/>
公餘閒步楚江濱何日歸舟為問津千里有懷嗟逺道<lb/>
一官無補賴同寅嶺雲關樹頻年別岸草汀花幾度春<lb/>
料得故園桃共李幾枝烟雨映城闉<lb/>
　　　送趙子藝歸侍<lb/>
趙氏子藝孝且賢讀書胄監當青年深念重闈埀鶴髪<lb/>
白雲縹緲家三千定省久疎曠旦暮心悁悁攄情達天<lb/>
<pb n="KR4e0075_WYG_006-20b"/>
子優詔許言旋臨風把酒別師友馬首西向敲金鞭歸<lb/>
路梅花發清馥到家桃李争春妍上堂奉甘㫖綵衣舞<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躚椿萱照丹桂斯樂何如焉願言奉歡有餘力青燈<lb/>
黃巻尤精研寸草春暉志已遂好樹勲業青雲邊<lb/>
　　　輓章生文喜<lb/>
學不成名志肯休奈何天意拂人謀封章未達黄金殿<lb/>
作記先登白玉樓夜雨西窗閒筆硯秋風荒塜自松楸<lb/>
十年髙誼今安在不覺沾衣涕淚流<lb/>
<pb n="KR4e0075_WYG_006-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0075_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞白遺稿巻六<lb/>
</p>
<p>
</p>
  </div>
</body>
</text>
</TEI>
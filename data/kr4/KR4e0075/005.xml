<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻五</head> <lb/>
    <p>
<pb n="KR4e0075_WYG_005-1a"/>
欽定四庫全書<lb/>
　貞白遺稿巻五<lb/>
　　　　　　　　　　　　　明　程通　撰<lb/>
　　詩<lb/>
　　　元旦<lb/>
五雲佳氣應昌辰鳳厯新頒又一春月建丙寅時正始<lb/>
年登甲子運維新九重天日當黄道百辟衣冠拜紫宸<lb/>
嘉禮慶成䝉錫宴恩榮何幸到微臣<lb/>
<pb n="KR4e0075_WYG_005-1b"/>
　　　夜宴韓同年宅<lb/>
王門更漏已沈沈此夜相逢共醉吟浩飲不辭非嗜酒<lb/>
清狂時發為知心詩因得趣聯偏好話到忘言意愈深<lb/>
攜手出門同一笑春風和氣藹儒林<lb/>
　　　敬和春景韻<lb/>
東皇布徳育羣生二月仁風遍海城原上草青堪放馬<lb/>
墻頭栁緑可藏鶯一塵不作天如洗萬景俱新日與明<lb/>
朝退玉階無箇事杖藜時向小橋行<lb/>
<pb n="KR4e0075_WYG_005-2a"/>
　　　其二<lb/>
新詩同和酒同酣三月纔過十又三紅日騰光遼海上<lb/>
白雲囬首大江南一生心地常攄赤八品官袍尚著藍<lb/>
君寵母恩俱未報幾囬興念幾停驂<lb/>
　　　敬賀千秋詩韻<lb/>
璇霄昨夜燦文星知是吾王夀且寧龍衮九章臨玉座<lb/>
鵷班百職拜彤庭香騰曉霧浮佳氣物被春風播徳馨<lb/>
何幸小臣逢盛世願伸歌頌祝千齡<lb/>
<pb n="KR4e0075_WYG_005-2b"/>
　　　奉使途中<lb/>
輕雲將雨洗塵泥丹詔馳飛過小溪草不知名隨處發<lb/>
鳥如相識出林啼韶光明媚詩情逸道路崎嶇客思迷<lb/>
囬首親闈在何許白雲縹緲太行西<lb/>
　　　爆竹<lb/>
此生循約束烈性慎幾微容物非無量通𤣥更有機當<lb/>
塲吐霏屑滿眼生光輝平地一聲起傳揚到處知<lb/>
　　　元日<hi>丙子年</hi>
<pb n="KR4e0075_WYG_005-3a"/>
昨夜東風轉化鈞眼前歳事又更新王正肇紀庚寅月<lb/>
天運重開丙子春氣藹一元生品物嵩呼萬夀祝君親<lb/>
小臣執筆陳歌頌深媿才華不及人<lb/>
　　　其二<lb/>
珊珊環佩共朝元正是皇明大統年閶闔九重深似海<lb/>
君王萬夀福如川玉階不是尋常地黄道爭傳咫尺天<lb/>
載拜賡歌酬盛徳詩成應媿每遲延<lb/>
　　　其三<lb/>
<pb n="KR4e0075_WYG_005-3b"/>
九重頒厯紀王正宇宙今朝又一春五夜仁風回草木<lb/>
千年佳㑹慶君臣海天浩浩皇圖廣鍾阜巍巍聖徳尊<lb/>
生遇太平無以報惟知一飯不忘恩<lb/>
　　　和朱引禮韻<lb/>
海宇清寧氛祲收大明於赫邁虞周天生聖主八千歳<lb/>
春到皇家第一州濟濟珮聲臣北面曈曈日色殿東頭<lb/>
承恩歸去添詩興倚遍東風十二樓<lb/>
　　　元宵<lb/>
<pb n="KR4e0075_WYG_005-4a"/>
上元佳節幾時逢知是新春正月中香散梅花千㸃雪<lb/>
舞低楊栁一簾風樓頭玉漏聲從轉敇下金吾禁已通<lb/>
況喜君王恩似海人歌人醉萬方同<lb/>
　　　其二<lb/>
金吾弛禁任更闌巷陌遊人自往還燈火今宵同萬國<lb/>
蓬萊何處是三山栁霞潑甕春如海梅雪沾衣夜不寒<lb/>
　一笑相逢總㤀寐不知身世在人間<lb/>
　　　敬和元日韻<lb/>
<pb n="KR4e0075_WYG_005-4b"/>
鴻臚當殿賛朝儀百辟衣冠拜玉墀天地三陽開泰日<lb/>
華夷一統大明時皇皇聖主恩涵育穆穆賢王敬緝熙<lb/>
何幸小臣逢盛事承筐玉帛駿奔馳<lb/>
　　　元宵<lb/>
鼇山髙聳對孤稜無處無人不賞燈竹葉香浮銀甕酒<lb/>
梅花清湛玉壺氷乾坤月色三千界樓閣烟光十二層<lb/>
共樂太平知有自萬年洪福正龍興<lb/>
　　　較獵<lb/>
<pb n="KR4e0075_WYG_005-5a"/>
赫赫王師整且齊奮揚威武保黔黎三山日馭六鼇背<lb/>
百道風塵萬馬蹄士氣雄飛王氣合陣雲髙壓塞雲低<lb/>
明朝得雋囬營去金鼓一聲遼海西<lb/>
　　　敬賡松圖韻<lb/>
山林無分著盤垠特向輿圖為現真琥珀長生千歳夀<lb/>
龍顔不老四時春金枝捧日多承䕃玉柱擎天獨立身<lb/>
大展明堂遥覲處丹青彷彿見儀神<lb/>
　　　萬馬圖<lb/>
<pb n="KR4e0075_WYG_005-5b"/>
胡關汗血已成功隊隊歸來漢苑中雲散晴川芳草碧<lb/>
星馳官道軟塵紅精神摹貌一相似文彩斌斑萬不同<lb/>
伯樂何時重展顧始知神種有真龍<lb/>
　　　桃花馬<lb/>
驊驑踏遍武陵春帶得繁英自滿身萬㸃落紅霞有暈<lb/>
四蹄攅白玉無塵自來龍種真僊種誰識花神是櫪神<lb/>
醉倚東風歸洞口錯疑遊子作劉晨<lb/>
　　　松圖<lb/>
<pb n="KR4e0075_WYG_005-6a"/>
毿然蒼髪數株松一夜移來堂壁中老榦尚存千古雪<lb/>
仙花不落半巖風踏枝幾悮尋巢鶴跨澗多疑出海龍<lb/>
自昔大夫榮寵後至今華翰侈遺封<lb/>
　　　元日<hi>丁丑年</hi>
龍飛九五定乾坤寳厯春頒又一元萬國歡呼供玉帛<lb/>
五雲縹緲啟金門下情忻幸遭明主北面隨班拜至尊<lb/>
朝罷瓊林還錫宴恩波洋溢醉深罇<lb/>
　　　和胡公韻<lb/>
<pb n="KR4e0075_WYG_005-6b"/>
遼國天開萬世基坐臨朔漠控邊陲君王茂對春多福<lb/>
黎庶深祈歳不饑鳴鳳來儀丹鳳闕流霞溢美紫霞巵<lb/>
仁風化日均舒暢品物熙熙藹徳輝<lb/>
　　　其二<lb/>
一氣囬鈞萬事新由來元旦屬初旬歳除癸丑年丁丑<lb/>
月建壬寅日甲寅春滿龍顔熙日角雲屯虎旅定天垠<lb/>
忝陪東序遥瞻拜耿耿丹心拱北宸<lb/>
　　　敬和題宗譜韻<lb/>
<pb n="KR4e0075_WYG_005-7a"/>
新安善政見攀轅況托遺孤趙祀延忠義一門原有自<lb/>
雲仍百代可無賢簮纓不乏如雲盛文彩猶存炳日鮮<lb/>
何幸君王為題品共然聲價倍當年<lb/>
　　　其二<lb/>
自從五馬渡江陵賜第黄墩我氏興一本萬殊原滚滚<lb/>
千孫億子自繩繩箕裘紹業思無墜文獻傳家信有徵<lb/>
珍重王章蒙寵錫埀光終古照雲仍<lb/>
　　　和曹先生體民韻<lb/>
<pb n="KR4e0075_WYG_005-7b"/>
邂逅忽相遇從容不忍離劇談當日事還動故鄉思江<lb/>
左卜隣近遼西識面遲從今永為好如髪復如絲<lb/>
　　　其二<lb/>
萍水他鄉客匆匆㑹復離㑹時真可樂别後重相思天<lb/>
晚酒醒後月明人睡遲誰云我情緒曽不及遊絲<lb/>
　　　隨獵至沙河囬途<lb/>
西獵沙河曲東歸瀚海潯冒寒真透骨觸景動闗心雲<lb/>
樹家山逺風塵旅思深前郵如有酒聊復罄囊金<lb/>
<pb n="KR4e0075_WYG_005-8a"/>
　　　義州次曹先生體民見贈詩韻<lb/>
小子伊川後先生魏武孫家聲都不墜友道正堪論杯<lb/>
酒城南驛杖藜山下村相看忍相别後約在王門<lb/>
　　　宴張指揮宅座中戲答操先生觀畫韻<lb/>
不到故園今四載從頭㸃檢看如何東風昨夜囬天地<lb/>
還覺眼前生意多<lb/>
　　　和曹先生春遊韻<lb/>
載酒出城去春山樂勝遊風輕雲淡淡氷泮水悠悠我<lb/>
<pb n="KR4e0075_WYG_005-8b"/>
幸逢青眼公無嘆白頭撫時須盡興一醉兩忘憂<lb/>
　　　義州囬途懷項公詩<lb/>
不見先生又許時幾囬夢寐重相思應招弟子來從學<lb/>
還向親王去進詩松耐歳寒知勁節栁逢春煖長新枝<lb/>
何嘗了却公家事樽酒論文㑹有期<lb/>
　　　次項公韻<lb/>
久客遼西苦厭塵歳寒傲過喜逢春江河二月堅氷泮<lb/>
天地一元生物新懷母愁添堂北草愛君思獻澗中芹<lb/>
<pb n="KR4e0075_WYG_005-9a"/>
宦途誰是知心者賴有斯文骨肉親<lb/>
　　　次陳奉祠留别詩韻<lb/>
有分同朝㕘帝子無人不道似神僊正當遼海聯居日<lb/>
又是滁陽建國年馬首雲山千里逺鳥啼烟樹百花妍<lb/>
欲知此後相思處月照西窗夜未眠<lb/>
　　　次項公送别韻就别陳奉祠諸公<lb/>
百歳交情自古難纔於好處又間闗有詩留别知君厚<lb/>
無物贈行非我慳杯酒忍聽三疊曲片雲知隔幾重山<lb/>
<pb n="KR4e0075_WYG_005-9b"/>
天髙海濶多鴻雁無惜音書數往還<lb/>
　　　㑹童謝二知事因留夜飲就次詩韻<lb/>
久别忽相逢交情感慨中才名今日勝情況舊時同隂<lb/>
轉栁梢月香飄花底風一樽須盡醉後夜各西東<lb/>
　　　敬和春雪詩韻<lb/>
東風吹雪遍埏垓曉起推窗賞看來三白定占春麥熟<lb/>
六花不讓早梅開連營舊是青氊帳立地新成白玉臺<lb/>
誰憶長安有貧者紅爐煖閣為停杯<lb/>
<pb n="KR4e0075_WYG_005-10a"/>
　　　寄故人羅憲彰<lb/>
胄館交游已有年新詩同和業同傳别來遼水東西地<lb/>
望斷山闗咫尺天塞雁阻雲空問信牎雞呌月幾忘眠<lb/>
瀋陽長史如相問為道思君意惘然<lb/>
　　　次項公見示雪中詩韻<lb/>
天娥剪水作飛瓊散亂隨風片片輕草木霎時春共老<lb/>
乾坤入夜晝同明藍闗征馬千年事剡水扁舟萬古情<lb/>
翻笑海濱逰獵者歸來何處覓行營<lb/>
<pb n="KR4e0075_WYG_005-10b"/>
　　　其二<lb/>
天雨黄金久不逢翻成玉屑解漫空都傳先臘六花見<lb/>
准擬明年二麥豐灞上蹇驢誇孟老池邊鵝鴨襲呉宫<lb/>
右教武子能寒奈絶勝囊螢幾倍功<lb/>
　　　其三<lb/>
大凌河上喜初逢洪武壬申十月冬下榻有時曽共卧<lb/>
行軒無處不相從顛狂忍看風前絮貞固深嘉雪後松<lb/>
不但論交成白首還期匡國盡丹衷<lb/>
<pb n="KR4e0075_WYG_005-11a"/>
　　　憶甥金公允<lb/>
異鄉重㑹喜何勝驀地分擕倍失驚三口能成妻子託<lb/>
百年還是舅甥情望迷闗樹知雲隔倚遍樓闌對月明<lb/>
近得好音深可慰聖恩還與舊時名<lb/>
　　　春日即景<lb/>
乾坤淑氣正融和九十韶光一半過生意總歸新草木<lb/>
堅氷一洗舊江河日籠晴靄紅披錦水著微風緑皺波<lb/>
最喜田家得生理村村牛背牧童歌<lb/>
<pb n="KR4e0075_WYG_005-11b"/>
　　　敬和留别詩韻<lb/>
春風花萼倍輝明可是尋常昆弟情鸞駕往來知意宻<lb/>
龍章烜赫荷恩榮遼寧兩國同封守文武千官盡送迎<lb/>
徐水閭山髙且逺願言禧祚與渠平<lb/>
　　　其二<lb/>
閭阜之山秀且髙凌河之水勝葡萄水光山色堪圖畫<lb/>
栁緑花紅映錦袍兩府東西停鶴駕三軍先後擁氂旄<lb/>
小臣叨在從官列鞍馬驅馳豈憚勞<lb/>
<pb n="KR4e0075_WYG_005-12a"/>
　　　其三<lb/>
祖道宏開氊帳髙當筵舉盞醉葡萄日輝棣萼霞舒錦<lb/>
風捲楊花雪㸃袍分手河梁猶駐馬馳心關樹劇懸旄<lb/>
閭山徐水無多逺來往寧辭從者勞<lb/>
　　　詠松明火<lb/>
生長山林地風霜閱歳深憑誰為傾蓋使爾竟拔心梁<lb/>
棟那成用軒窗賴照臨大夫一封寵光彩到于今<lb/>
　　　次徐知事韻夀曹先生<lb/>
<pb n="KR4e0075_WYG_005-12b"/>
春滿乾坤萬物輝先生佳誕適斯時仙花光動盈顛髪<lb/>
朋酒香風上夀巵戲彩有人真可樂杜門無事更何思<lb/>
自慚碌碌塵途客趨賀無因只寄詩<lb/>
　　　和曹先生韻<lb/>
不見先生重有懷相逢一笑旅顔開也曽並轡春遊去<lb/>
更復連牀夜話來海上交情誰第一江西詩𣲖爾為魁<lb/>
從今願託金蘭契勿謂髙明棄謭才<lb/>
　　　和韓同年<lb/>
<pb n="KR4e0075_WYG_005-13a"/>
詩禮承家子經筵侍講臣知公全此職愧我獨何人雨<lb/>
露恩非淺春輝徳至純死生存一感得不在君親<lb/>
　　　賡詠<lb/>
微生因有幸蚤歳忝陪臣自近朝中主都傳天上人才<lb/>
雖慚淺陋心只抱忠純今日翻成别何時復見親<lb/>
　　　和韻<lb/>
愁蹙睂端並兩峯形容枯槁更龍鍾可憐彩服翻成布<lb/>
寧效囊錐立見鋒臣子涓埃何補報君親天地有包容<lb/>
<pb n="KR4e0075_WYG_005-13b"/>
生平志願何時了能不憂心重有忡<lb/>
　　　自述<lb/>
閭山蒼翠挺雙峯王氣相交秀氣鍾一水東流環若帶<lb/>
五臺西拱削如鋒乃知王業真天造况喜君恩更海容<lb/>
慚愧小臣今去國可勝忻感與憂忡<lb/>
　　　次稚周歳<lb/>
去年奔道路今日奉衰麻生汝一周至感予三歎嗟桑<lb/>
弧先見志詩禮可承家唯願早成立賢能勝阿爹<lb/>
<pb n="KR4e0075_WYG_005-14a"/>
　　　次諸公見贈詩韻<lb/>
忠孝男兒合兩圖如何欲進又踟蹰王來海上初開國<lb/>
親在江南久倚閭宣力幾曽能汗馬報恩萬不及慈烏<lb/>
幾囬終夜空長歎似覺中心半負初<lb/>
　　　其二<lb/>
友誼如公世亦稀久交那忍遽相離袂當分處情偏戀<lb/>
馬欲前時思愈遲本擬雪松堅晚操奈何風木動秋悲<lb/>
深知不盡綢繆意定計青雲作後期<lb/>
<pb n="KR4e0075_WYG_005-14b"/>
　　　次韓公韻<lb/>
尋常退食自公餘坐話行吟肯暫違正好恊恭叅内治<lb/>
不堪聞訃獨南歸霜花慘冽愁如緒風木悲凉淚濕衣<lb/>
賴有髙文能發越頓令行色倍増輝<lb/>
　　　次項公韻<lb/>
補衮何曽效寸絲望雲空爾重懷思生來兩事猶違願<lb/>
話別三秋又在期江海飄蓬無定跡風霜落木可勝悲<lb/>
也知此去重來日桃李春明萬錦機<lb/>
<pb n="KR4e0075_WYG_005-15a"/>
　　　和曺同官韻<lb/>
書就桃符第二聯殷勤整佩去朝天五更待漏衣冠盛<lb/>
一氣囬春草木鮮燭影熒煌簾影動頌聲洋溢樂聲連<lb/>
小臣何幸逢今日遥捧霞觴祝永年<lb/>
　　　和項公韻<lb/>
東風破臘透先春便覺眼前生意新磅礴一元無外道<lb/>
明良千載有同寅衣冠濟濟陪鵷侣甲胄桓桓奮虎臣<lb/>
共沐仁恩何補報願勤藩輔鎮邊垠<lb/>
<pb n="KR4e0075_WYG_005-15b"/>
　　　和徐指揮韻<lb/>
火城光繞御堤長百辟趨朝珮有鏘文武分陪班每近<lb/>
地天交泰運彌昌瓊林錫宴恩波重彩筆題詩翰墨香<lb/>
深羡將軍承寵異好殫忠赤對休光<lb/>
　　　和朱訓𨗳韻<lb/>
江梅消息兆先天便覺陽和布海邊世上有生皆徳澤<lb/>
遼東無處不桑田蓬萊仙闕三山曉楊栁人家萬井烟<lb/>
真是太平新景象願將史筆紀堯年<lb/>
<pb n="KR4e0075_WYG_005-16a"/>
　　　和于博文韻<lb/>
望極蒼旻入莽蒼蓬萊依約五雲鄉春囬海宇開元旦<lb/>
日上天門麗正陽黄道髙明王道坦玉階遥接泰階長<lb/>
經綸亦有臯䕫在傑出鵷班第一行<lb/>
　　　和王典簿韻<lb/>
落落銀鈎燦燦詩獨收虹彩夜光遲侍臣染翰供青簡<lb/>
中使傳宣下赤墀曉露均沾恩賜日春風斜倚醉歸時<lb/>
自慙報主無涓滴舞忭遥稱萬夀巵<lb/>
<pb n="KR4e0075_WYG_005-16b"/>
　　　和吴典儀韻<lb/>
幾度宵衣坐達晨出門常若對嚴宸牀頭獨賴詩書舊<lb/>
天上重沾雨露新未有㳙埃酬聖徳徒工雕刻忝詞臣<lb/>
聲詩感動君王喜一笑恬然滿國春<lb/>
　　　和曹同官韻<lb/>
陸地芙蓉五夜開無人不道看燈來六鼇背上山連海<lb/>
雙鳳聲中月滿臺風送玉梅晴有雪星流火樹迥無埃<lb/>
自憐廬處寜同賞勉和新詩當酒盃<lb/>
<pb n="KR4e0075_WYG_005-17a"/>
　　　和項公韻<lb/>
太平宇宙樂黎元物物生生總是恩香逐馬蹄塵九市<lb/>
光揺鼇背月千門蓬萊咫尺天顔近遼海東南地勢坤<lb/>
自是良宵渾不寐寸丹還對紫薇垣<lb/>
　　　和王長史韻<lb/>
萬里無雲海宇晴太平景象自分明重闗已放金吾禁<lb/>
五夜從催玉漏聲蓮朶光揺星斗燦栁梢隂轉月盤傾<lb/>
東風是處堪行樂王道而今似砥平<lb/>
<pb n="KR4e0075_WYG_005-17b"/>
　　　春風<lb/>
春來三十日無日不東風入水波添緑穿林花放紅氣<lb/>
周亭毒表人在泰和中借問伊誰力㝠㝠有太空<lb/>
　　　魏澤和前春風韻<lb/>
春陽開運泰一氣藹和風逺岫吹空翠芳塵揚軟紅動<lb/>
揺花影裏呼吸鳥聲中遍掃浮雲淨晴暉正麗空<lb/>
　　　和同官韻<lb/>
底事年年應候來乾坤蕩掃淨氛埃挽囬一氣非無力<lb/>
<pb n="KR4e0075_WYG_005-18a"/>
發育羣生詎有胎弱栁窺春開翠眼落花飛雪㸃瑶臺<lb/>
幾翻掠海衝歸雁陣陣縱横字字盃<lb/>
　　　和項公韻<lb/>
穿林掠地盍如斯莫是東君有意為二十四畨花信息<lb/>
百千萬國帝恩私園桃花發機機錦岸栁金拖縷縷絲<lb/>
忽聽上林鶯囀曉料應禽鳥得先知<lb/>
　　　敬賦雙頭蓮房<lb/>
挺身己自出泥汙況復同根更並居兄弟重闈青帳幕<lb/>
<pb n="KR4e0075_WYG_005-18b"/>
子孫齊見黒頭顱秋風太華名雙美夜月西湖影不孤<lb/>
喜遇時來連採納為君開抱獻聯珠<lb/>
　　　敬和雙頭蓮房<lb/>
二喬相並洗紅粧含美包羞有異香一律持身分孕秀<lb/>
雙盤捧子競呈祥鏡臺對面朝朝似介胄駢頭箇箇昌<lb/>
應為防秋心亦苦重圍各自保封疆<lb/>
　　　敬和七夕韻<lb/>
風動微凉几席清良宵並賞酒頻傾人傳牛女雙星㑹<lb/>
<pb n="KR4e0075_WYG_005-19a"/>
我愛蟾蜍半郭明漢苑蛛絲應得巧玉闗雁信忽聞聲<lb/>
君王對景多詩句臣愧凡材和不成<lb/>
　　　和項公立秋韻<lb/>
梧桐飄一葉四海總知秋已喜河山静還驚歲月流籟<lb/>
聲風不定涼氣雨初收借問衡陽鴈飛飛若為謀<lb/>
　　　冬至<lb/>
葭吹六管動浮灰正是先春氣始囬君子一陽知道長<lb/>
皇王萬福自天來爐烟細細雲中闕環佩珊珊月下臺<lb/>
<pb n="KR4e0075_WYG_005-19b"/>
何幸小臣逢盛事陪班又進紫霞杯<lb/>
　　　和冬至韻<lb/>
聞道震雷從地復由來子月是天開歳寒然後知松栢<lb/>
春意從今遍草萊臣職無才能補衮君恩有宴敢辭杯<lb/>
遥瞻雲彩多祥瑞何用區區羡魯臺<lb/>
　　　題芮廉指揮望海圖<lb/>
公餘柴立最髙巔東望滄溟思惘然父也何心貪捉月<lb/>
子兮將恨抱終天長鯨一去無消息精衛髙飛有歳年<lb/>
<pb n="KR4e0075_WYG_005-20a"/>
此意畫圖圖不盡却煩歌詠為流傳<lb/>
　　　和王典簿韻<lb/>
珮聲徐步上瑶池髙閣稀聞晝漏遲餘臘都從爆竹去<lb/>
先春又報早梅知九重日月懸雙闕千載風雲慶一時<lb/>
盛世唐虞今復見𢋫歌纔罷又𢋫詩<lb/>
　　　敬和元宵韻<lb/>
三五良宵春占先太平風景樂元元一輪光滿千分月<lb/>
九市燈輝五色蓮紫陌游龍塵裏馬玉樓醉客畫中仙<lb/>
<pb n="KR4e0075_WYG_005-20b"/>
君王歡賞成佳句髙岀尋常幾萬千<lb/>
　　　和胡紀善元宵韻<lb/>
結綵移來海上山游人耽賞不知還錦城信在繁華裏<lb/>
紫府祇違咫尺間爆竹殷雷聲起蟄落梅飛雪解生寒<lb/>
朝端亦有登瀛者步步春風玉珮珊<lb/>
　　　和項公韻<lb/>
聖徳如天覆幬均萬方齊樂葛懷民燭龍照夜明三界<lb/>
笙鳳吹春賽百神銀漢月浮鼇背雪玉階風滚馬蹄塵<lb/>
<pb n="KR4e0075_WYG_005-21a"/>
眼前多少生生意總是東皇一至仁<lb/>
　　　和王典簿韻<lb/>
仁風浩浩播華風玉帛車書四海同星列官班皆拱北<lb/>
天臨帝座在當中君臣道與三陽泰宇宙囬春一氣充<lb/>
皡皥熙熙名不得惟知大庇悉帡幪<lb/>
　　　敬和桃花馬圖<lb/>
渥洼龍種自源源生帶桃花片片圓浴罷臙脂摶錦重<lb/>
戰歸汗血透痕鮮嘶風𤣥觀蹤難覓踏雪藍闗馬不前<lb/>
<pb n="KR4e0075_WYG_005-21b"/>
偏稱一鞭絲栁軟東風馳逐賞春天<lb/>
　　　和紫虛丹房二十首<lb/>
北鎮閭山壮且峩控臨朔漠與儋羅野無狐䑕能潜穴<lb/>
海有蛟龍或戲波花木不嫌三月少蓬萊偏近五雲多<lb/>
皇王自得安邊䇿何用神兵夜馘魔<lb/>
　　　其二<lb/>
雨晴鍾阜捲煙綃削出芙蓉朶朶嬌龍虎盤旋千古地<lb/>
鳳凰鳴和九成簫幸逢堯舜重臨扆笑殺巢由獨挂瓢<lb/>
<pb n="KR4e0075_WYG_005-22a"/>
自是我朝無棄物林泉隠逸一時招<lb/>
　　　其三<lb/>
山南山北有臺萊藹藹王多吉士來三䇿未能専漢室<lb/>
千金何獨羡燕臺明朝道徳乾坤大經世文章日月囬<lb/>
慚愧㣲臣叨典翰牀頭筆硯肯生埃<lb/>
　　　其四<lb/>
簾底㣲風扇底招飄然逸思共迢遥功名争及青年立<lb/>
詩酒休將白晝消騏驥超羣終泛駕鵾鵬得志便摩霄<lb/>
<pb n="KR4e0075_WYG_005-22b"/>
昔人曽惜分隂去好把膏油繼晷燒<lb/>
　　　其五<lb/>
退朝行殿侍吟壇剪燭吟詩到夜殘一膽信知如斗大<lb/>
寸心還欲似天寛文章李杜齊名易勲業伊周接踵難<lb/>
深荷國恩無以報幾囬興念幾㤀飡<lb/>
　　　其六<lb/>
有虞封後幾春秋王氣今騰冷氣收萬仭峯髙雲在手<lb/>
九重天近日當頭金山倚北烟塵息遼水朝東晝夜流<lb/>
<pb n="KR4e0075_WYG_005-23a"/>
臣子有懷終報國未應與世共沉浮<lb/>
　　　其七<lb/>
蚤歲馳聲翰墨塲君恩一飯豈能忘桂香已占中秋月<lb/>
菊老猶禁晚節霜内展經綸資治道外揚威武控遐方<lb/>
夜來有氣衝牛斗知是文章是劒光<lb/>
　　　其八<lb/>
五夜天堦炳六符聖恩承運啟皇圖華夷仰日恩傾戴<lb/>
閶闔排雲許呌呼李白萬言曽倚馬王喬雙舄解飛鳬<lb/>
<pb n="KR4e0075_WYG_005-23b"/>
自慙學淺才如綫敢望連篇若貫珠<lb/>
　　　其九<lb/>
雙峯列翠近宫城猿鶴親人慣不驚萬壑烟霞摶曙色<lb/>
五更風雨送潮聲時平不動干戈事春作方興耒耜耕<lb/>
暇日憑髙重囬首玉京迢遞五雲横<lb/>
　　　其十<lb/>
丹墀射䇿對延英騎馬看花快此情千載後無雙國士<lb/>
十年前是一書生胸蟠星斗當中貫氣與氷霜徹底清<lb/>
<pb n="KR4e0075_WYG_005-24a"/>
最喜君恩容進步春風環佩響瑶瓊<lb/>
　　　其十一<lb/>
幽居治業幾何年筆表為耕紙作田雲路有梯終穏步<lb/>
靈臺無物自虛圖楊花解作三春雪榆莢空飛九府錢<lb/>
堪笑子陽非逺見區區只認井中天<lb/>
　　　其十二<lb/>
磊落胸懷燦若璣乗風直欲叩重扉函關幾日青牛度<lb/>
華表千年白鶴歸頃刻開花那見種等閒栽橘便成圍<lb/>
<pb n="KR4e0075_WYG_005-24b"/>
莫言幻語驚盲聵信有先天造化機<lb/>
　　　其十三<lb/>
林花雨過錦成機岩壑雲生石有衣烟外數村牛馬息<lb/>
天中雙闕鳳凰飛清朝蜃氣連滄海薄暮鐘聲出翠微<lb/>
幾度倚䦨吟望處翛然得意竟忘歸<lb/>
　　　其十四<lb/>
惜昔春秋似奕棋而今喜遇太平時千年泰運乾坤闢<lb/>
萬里仁風草木知王國分茅仍胙土皇家玉葉與金枝<lb/>
<pb n="KR4e0075_WYG_005-25a"/>
寧邊莫道無籌策麾下英雄總健兒<lb/>
　　　其十五<lb/>
清若氷兮直若弦行須方正智須圓寸心向日終殫赤<lb/>
兩鬢成霜不再𤣥挾䇿每懷為世用遺經還自得家傳<lb/>
材官誰似揚雄者獨步河東賦一篇<lb/>
　　　其十六<lb/>
燈窗獨坐夜㤀眠細玩揚雄草太𤣥洞裏有天非小景<lb/>
山中無地不長年向陽花木知春早近水樓臺得月先<lb/>
<pb n="KR4e0075_WYG_005-25b"/>
妙趣悠然真自得何須呼酒說龍泉<lb/>
　　　其十七<lb/>
四時代謝迭寒温閶闔隂陽不二門天上碧桃應有種<lb/>
月中丹桂本無根海容川㑹方成大渭合涇流未免渾<lb/>
争似靈臺明耿耿尋常不受一塵昏<lb/>
　　　其十八<lb/>
海上風來夏不炎況多時雨送涼添雲收朔漠三千里<lb/>
露出閭山一兩尖埀栁道清鸞捧駕落花泥軟燕穿簾<lb/>
<pb n="KR4e0075_WYG_005-26a"/>
夜深獨倚闌干望玉挂東南半廓蟾<lb/>
　　　其十九<lb/>
宇宙茫茫無始終遼西開國壯王宫鳳聲清夜雙簫月<lb/>
牛背斜陽一笛風波浪不生滄海静雲霾都散碧山空<lb/>
太平無事民安業㑹見陳陳粟腐紅<lb/>
　　　其二十<lb/>
華發蟾宫第一枝西風八月正中時三塲我己曽酣戰<lb/>
一字誰云不療飢龍種自來天上出豹斑未許管中窺<lb/>
<pb n="KR4e0075_WYG_005-26b"/>
不須更問承恩處浩浩波光滿鳳池<lb/>
　　　贈齊千户奉喪回葬江西饒州<lb/>
嚴父騎鯨飛上天承家尚有子英年一官護衛參王駕<lb/>
萬里奔喪問客船遼海月明驚鶴唳芝山天相得牛眠<lb/>
故園襄事毋留戀忠孝男兒要兩全<lb/>
　　　敬和蘆花韻<lb/>
漁村近逺鶴汀傍一陣風來一陣狂蒼雪捲晴江月冷<lb/>
白雲收影水天長海鷗衝落頭先白塞雁銜來喙亦香<lb/>
<pb n="KR4e0075_WYG_005-27a"/>
釣叟夜深迷却路歸舟帶得半帆霜<lb/>
　　　正旦<lb/>
璇璣懸斡有神功一氣潜囬十日冬寳厯天頒春正月<lb/>
車書雲集大明宫三元令節三陽泰萬夀君王萬福同<lb/>
臣忝鴛班遥拜賀珮聲随步玉階東<lb/>
　　　和鍾紀善韻<lb/>
十日春來十日晴正宜扈駕歴邊城松篁不逐春風媚<lb/>
花萼相輝晝日明雙鳳齊飛雲錦麗六鼇不動海波澄<lb/>
<pb n="KR4e0075_WYG_005-27b"/>
囘朝正笏詳敷奏天下如今已太平<lb/>
　　　和前韻<lb/>
萬里雲收海宇晴海東月照海西城金盃滿泛春霞暖<lb/>
絳蠟髙燒午夜明閭阜晚峯青簇簇遼陽春水緑澄澄<lb/>
箇中風景堪行樂何幸叨陪際世平<lb/>
　　　和靖江府胡典儀韻<lb/>
駕扈游諸國經秋又涉春闗山知有許瀚海闊無津古<lb/>
塞風光別長亭月色新論詩勞奬借一語重千鈞<lb/>
<pb n="KR4e0075_WYG_005-28a"/>
　　　敬賀元日韻<lb/>
泰運君臣共履端𢎞敷五福兆民安天開夏正壬寅統<lb/>
氣轉春陽甲木干五色祥雲舒鳳翼萬年夀酒上龍顔<lb/>
微臣瞻仰勤三祝社稷尊崇等泰山<lb/>
　　　敬和元宵詩<lb/>
燈月樓臺逺近間千門萬戶不須關謾歌白雪無雙調<lb/>
穏步青雲第二山酒色暖涪春色嫩梅花晴衮雪花寒<lb/>
太平同樂惟瞻仰咫尺天顔是聖顔<lb/>
<pb n="KR4e0075_WYG_005-28b"/>
　　　元宵<lb/>
雲浄天空月正髙迢迢良夜遇元宵蓬萊五鳳盤雙闕<lb/>
瀛海三山駕六鼇紫陌香塵隨寳馬玉樓美酒換金貂<lb/>
太平樂事知無外但恨樗材答聖朝<lb/>
　　　和靖江府鍾紀善韻<lb/>
馬蹄轍跡遍天垠開國承家喜有人自古金陵多王氣<lb/>
當今紫塞少氛塵鼇頭跨海放懷闊馬上看山得句頻<lb/>
濟濟從官多似雨長楊有賦莫如君<lb/>
<pb n="KR4e0075_WYG_005-29a"/>
　　　其二<lb/>
遼東望江左蕩蕩是天衢日侍親王駕雲從長者車歌<lb/>
曽誇白雪酒不羡黃壚歸向朝端說今吾非故吾<lb/>
　　　其三<lb/>
滁陽省視又遼陽明日都門促去裝龍馭九重瞻日月<lb/>
馬蹄萬里踏氷霜來時朔雪山隂白歸路東風栁色黃<lb/>
謡俗已知君採納囬朝敷奏達明光<lb/>
　　　三月廿五連<graphic n="KR4150" url="https://raw.githubusercontent.com/kanripo/KR-Gaiji/master/images/KR4150.png" mimeType="image/png"/>登樓晚眺<lb/>
<pb n="KR4e0075_WYG_005-29b"/>
公餘同上驛門樓倚遍闌干縱逺眸泰嶽數峯天外起<lb/>
黃河一帶水東流舟橫古岸人争渡草合平原馬未收<lb/>
矯首鄉闗何處是暮雲迢遞隔南洲<lb/>
　　　題孫允剛飲水軒<lb/>
智者惟樂水樂之斯飲之清貧自足樂真味誰能知江<lb/>
海歸吾量膏粱匪我思孔顔今不作千載竟何師<lb/>
　　　題方宗義先生石友軒<lb/>
交際誰非友堅真孰似他訂盟知可久修業賴相磨懷<lb/>
<pb n="KR4e0075_WYG_005-30a"/>
玉為時重顔蒼閲歲多朝花夕變色於此却如何<lb/>
　　　夀王詩三十二韻<lb/>
乾坤開泰運日月麗皇明聖主隆昌𦙍賢王喜誕生虹<lb/>
光流逺渚星影煥長庚御闕千祥集輿圖萬象呈鳳雛<lb/>
稀世出龍種自天成文武才兼濟經綸學更精金枝連<lb/>
玉葉棣弟及棠兄筆底揮珠玉胷中富甲兵分符宜受<lb/>
命屬籍早題名胙土三韓廣宸章九爵榮神威清北塞<lb/>
王氣接南京天啟雄藩地雲屯細栁營坐朝端黼黻為<lb/>
<pb n="KR4e0075_WYG_005-30b"/>
國秉鈞衡納諫開言路推心悅衆情和風施化雨善政<lb/>
藹仁聲徳勝丘山重恩覃草木輕華并夷一統河與海<lb/>
雙清黌序興絃誦田園遂鑿耕隴雲秋有望烽火歳無<lb/>
驚皥皡無懷氏熙熙葛天民四維同鞏固萬世保昇平<lb/>
矧兹羣執事總是一時英朱紫輝袍錦璁珩曳珮瓊羽<lb/>
旄叅鶴駕象管答鸞笙綘蠟蓮蕖燦霞觴竹葉傾五花<lb/>
西域馬百囀上林鶯報曙傳雞唱𢋫歌宴鹿鳴微臣何<lb/>
大幸平步似登瀛莫既揄揚力惟深頌禱誠佳辰多吉<lb/>
<pb n="KR4e0075_WYG_005-31a"/>
慶洪祚永康寧遼水水光緑閭山山色青願將此情意<lb/>
敬上八千齡<lb/>
　　　古風慶王夀<lb/>
太極昔未判一氣渾渾然清濁既已分萬象何昭宣髙<lb/>
者為天為日月下者為地為山川其間昆蟲與草木林<lb/>
林總總幾萬千若夫禀二儀之秀氣奪萬物之精姸生<lb/>
具四端備百行虚靈挺秀為人焉中有最靈與最秀首<lb/>
出庶類惟聖為能全天生聖人豈徒爾亶聰明作元后<lb/>
<pb n="KR4e0075_WYG_005-31b"/>
父母乎黎元大哉吾王繼立極聰明卓冠天下先神聖<lb/>
廣運堯蕩蕩日新夕惕湯乾乾躬翊明主膺大任統一六<lb/>
合清三邊大開明堂受朝貢東夷西戎南蠻北狄萬國<lb/>
玉帛來源源鞭䇿唐宋軼秦漢進與虞周三代為比肩<lb/>
上天眷命益用懋福禄𦙍祚恒綿延龍子龍孫自有種<lb/>
金枝玉葉春相鮮分茅胙土法古制王章九爵衮冕光<lb/>
蟬聯秦都闗中晉雲内荆衡齊代并幽燕下逮岷峨巴<lb/>
蜀二十有餘國莫不犬牙相制唇齒相牽連睠兹遼陽<lb/>
<pb n="KR4e0075_WYG_005-32a"/>
作巨鎮提封千里際海堧坐臨髙麗控朔漠襟帶潮海<lb/>
通雲烟吾君奉詔莅兹國措置社稷磐石堅春秋祀事<lb/>
竭誠敬撫恤黎庶加慈憐遼天雨露灑湛恩及蜎翾恪遵<lb/>
王度靡頗僻佩服祖訓常恭䖍乃文乃武才兼濟惟精惟一<lb/>
學更專横槊跨馬耀威武投戈講藝宏經筵況有如貔<lb/>
如虎桓桓之將士又有如鴛如鸞之英賢同寅協恭賛<lb/>
厥美夙興夜寐相周旋皇風清夷海宇靖佇見民庶髙<lb/>
枕皆安眠行者願出於吾途居者願列於吾㕓仕者願<lb/>
<pb n="KR4e0075_WYG_005-32b"/>
立於吾朝耕者願業於吾田堯民何皥皡周道何平平<lb/>
牧童牛背歌日夕騰垓埏豈不見東平蒼竹帛千古芳<lb/>
名傳又不見城陽章功績萬載金石鐫吾君仁徳早㧞<lb/>
萃彼二者不得專美於其前欣逢令旦當今日正是二<lb/>
月中和天祥雲裁錦弄曉霽扶桑暖旭髙枝懸一元坱<lb/>
圠妙化育品彚孰不歸陶甄遐邇臣隣率歡賀承筐篚<lb/>
厥黃與𤣥綵杖綴班森玉筍綘紗籠燭燒金蓮醉路宫<lb/>
花壓帽重迎風象管鳴繁絃上林流鶯聽睆睍翻堦舞<lb/>
<pb n="KR4e0075_WYG_005-33a"/>
鶴看<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躚葡萄滿斟光禄酒蟠桃佳宴瑶池仙太平盛<lb/>
事親幸覩直欲播頌焉得巨筆如長椽區區韋布士詞館<lb/>
叨備員既乏八斗才安用五色牋但歌天保詩答此鹿<lb/>
鳴篇願祝吾君夀如山山髙翠㧞閭阜巔願祝吾君福<lb/>
如水水長玉掛雙峯泉閭山泉水髙逺亘今古願祈國<lb/>
祚相與悠久億萬千斯年<lb/>
　　　送項公囬浙江祭祖<lb/>
河頭楊栁青絲絲臨河送別攀栁枝百官騎從宻如雨<lb/>
<pb n="KR4e0075_WYG_005-33b"/>
何異畫工圖畫之舉鞭欲發向南去極目天台𣺌何處<lb/>
擔頭詩卷燦可觀鐵網捲去珊瑚樹羡君富貴歸故鄉<lb/>
衣錦白馬春晝光丈夫壮志有如此忠孝兩盡名斯揚<lb/>
兹行不負平生願奚惜風霜經歴遍百年丘隴頓生輝<lb/>
九族宗姻重㑹面追憶離家六七年歸來松菊猶依然<lb/>
何妨斗酒悅情話掀髯一笑東風前瓊臺雙闕雖云好<lb/>
未許優游直終老祗恐王庭注目長東書早上江南道<lb/>
　　　其二<lb/>
<pb n="KR4e0075_WYG_005-34a"/>
六載交情海様深臨溪那忍遽分襟錦衣己遂還鄉愿<lb/>
白髪愈堅報國心晚日客停鶯哈哈東風官路馬駸駸<lb/>
囊中莫道無餘物御墨文章價萬金<lb/>
　　　敬和文房四寳<lb/>
商盤周鼎鎮神州寳劒森嚴雜佩鈎篆出籕斯能有幾<lb/>
法推羲獻更無儔長戈壯士千鈞力樹老寒藤萬丈頭<lb/>
劃若蛟龍動風雨天池飛躍肯淹留<lb/>
　　　敬和尚義堂詩韻<lb/>
<pb n="KR4e0075_WYG_005-34b"/>
臣子須知仁義先敢云卑末兩能全側身天地求無愧<lb/>
托迹培塿莫有傳擬易漫同揚子宅憐貧安得范文田<lb/>
君王下贈瓊瑶句蓬壁生輝韻更綿<lb/>
　　　敬和萬馬圖<lb/>
髙蹄駿馬萬為羣異色殊形賦與恩功著丹青身外事<lb/>
毛殷汗血暈邊存草堤折隊疑星散沙道成行若電奔<lb/>
想是平胡多効力圖形千古照乾坤<lb/>
　　　和十六府徐紀善韻<lb/>
<pb n="KR4e0075_WYG_005-35a"/>
駑駘焉敢趂驊騮深愧相從逐去舟藩輔樹勲誰第一<lb/>
殿廷射䇿爾為頭風濤何事羈行色景物從教動客愁<lb/>
今日浪平川若練片帆揺曳過邳州<lb/>
　　　和十八府翁紀善韻<lb/>
幾年燈火讀書勞一旦名成地位髙身輔東藩攀鳳翼<lb/>
風摶北極快鴻毛皇風漸海逺沾化白日當天明見毫<lb/>
好向青雲樹勲業羞談林下許由瓢<lb/>
　　　和翁紀善韻<lb/>
<pb n="KR4e0075_WYG_005-35b"/>
雲隔東江逺風髙塞北寒遊人歸未得愁思滿征鞍<lb/>
　　　隨駕幸教塲<lb/>
亞夫營畔栁青青車駕時臨演武亭貔虎嘯風生氣燄<lb/>
旌旗耀日赫威靈彎弓疑掛半輪月流矢如飛萬㸃星<lb/>
老我日陪仙仗側歸來無事坐談經<lb/>
　　　春三月奉使臨清<lb/>
三月正當初一日驅馳王事上臨清馬蹄踪跡追風去<lb/>
錦服聯翩照日明花不知名隨路發鳥如相識向人鳴<lb/>
<pb n="KR4e0075_WYG_005-36a"/>
行行西出榆林外纔過長亭又幾程<lb/>
　　　較獵<lb/>
草深春暖馬初肥較獵平原曉合圍聲振乾坤雷萬鼓<lb/>
影揺山嶽火千旂蒼鷹攫兎林間下野雉驚人馬首飛<lb/>
擊射競誇誰得雋凱歌齊向月中歸<lb/>
　　　元宵<lb/>
禁城閶闔九重開歌舞諠譁六市來人物英雄龍虎地<lb/>
笙簫清徹鳳凰臺喜看午夜十分月不動春風半㸃埃<lb/>
<pb n="KR4e0075_WYG_005-36b"/>
坐對良宵無限興侍臣頻進紫霞杯<lb/>
　　　錦谷程時傑休寧汪用和俱客遼東時傑之歸<lb/>
　　　也用和以墨梅相貽索予題贈<lb/>
舉世送行皆折栁汪君獨贈一枝梅寄將春色江南去<lb/>
更喜幽期夢裏來青眼故人歸錦谷縞衣仙子下瑶臺<lb/>
相逢欲識東風面一度披圖見一迴<lb/>
　　　送唐孟實還績溪<lb/>
氷霜嚴冬月在丑客邸蕭條獨株守掩巻暫向橋門行<lb/>
<pb n="KR4e0075_WYG_005-37a"/>
忽然遇我平生友掀髯一笑臨風前殷勤詢問同擕手<lb/>
舉杯聊慰別來思夜雨西窗頻話舊況復遺我䝉山茶<lb/>
亦欲報之乏瓊玖明朝送別龍江頭一首新詩一巵酒<lb/>
來時宻雪綻紅梅歸路東風舞官栁到家如見交游者<lb/>
道我問訊今安否<lb/>
　　　春日聞唐比部将至荆州<lb/>
每憶唐求思𣺌然別離何似路三千今朝喜得南來使<lb/>
報道相逢二月天<lb/>
<pb n="KR4e0075_WYG_005-37b"/>
　　　其二<lb/>
幾載相逢見面難祗憑尺素報平安江陵不日君須到<lb/>
春月春花好共看<lb/>
　<lb/>
　<lb/>
　<lb/>
　<lb/>
　貞白遺稿巻五<lb/>
</p>
<p>
</p>
  </div>
</body>
</text>
</TEI>
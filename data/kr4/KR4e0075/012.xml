<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0075_WYG_012-1a"/>
叙貞白遺稿後序<lb/>
長埀髫時從先君苑監公官京師每聆先君與敏政公<lb/>
談從祖貞白公死節事及陳情表封事疏皆悰悃之吐<lb/>
露則未嘗不欷歔太息而流涕也蓋公由貢舉御試第<lb/>
一官至遼府左長史入胄監陳情乞祖而髙皇眷其孝<lb/>
居藩府疏防北兵而建廟諒其忠以至夾輔天潢藩屏<lb/>
王室則精白一心蓋天植也㑹文皇帝興靖難之師一<lb/>
時當寄諸臣昧齒剛舌柔之戒者靡不以達權通變為<lb/>
<pb n="KR4e0075_WYG_012-1b"/>
言而保有榮祿乃公以一介藩臣又非三事當寄者埒<lb/>
顧獨以君父大義髙皇特恩並等於天地侵假脂韋光<lb/>
寵而偷以全生如大義何如皇恩何維是與方黃周練<lb/>
諸君子觸忌諱甘斧鑕殺身夷族而不悔此其忠孝大<lb/>
節迄今耿耿乎猶有生氣者矣惜也公之奏議詞章幾<lb/>
百十巻悉遇革除而竟為雲飛鳥散每令人扼腕而痛<lb/>
恨於是偕從姪伯祥輩旁搜博訪得若干首裒而輯之<lb/>
併所家藏彚成一帙分為六巻題曰貞白先生遺稿而<lb/>
<pb n="KR4e0075_WYG_012-2a"/>
巻末則以藩王寵翰英賢贈言附焉於戲休兹良不偶<lb/>
矣錄成將見琳琳琅琅輝映簡編而公之手澤復昭於<lb/>
世寧不猶碎結緑而含輝殘懸藜而耀色也乎哉若公<lb/>
忠節具載遜國臣紀革朝遺忠錄矧今朝議已定而褒<lb/>
忠錄後之䘏典是在俟來焉公諱通字彦亨貞白其别<lb/>
號云嘉靖壬子歳季夏從孫長頓首謹敘<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻三</head> <lb/>
    <p>
<pb n="KR4e0075_WYG_003-1a"/>
欽定四庫全書<lb/>
　貞白遺稿巻三<lb/>
　　　　　　　　　　　　　明　程通　撰<lb/>
　　記<lb/>
　　　寅賔堂記<lb/>
太祖髙皇帝即位之二十有四年封諸王俾開國於邊<lb/>
若星列碁布嚴屏翰奮武衛安民生實皇明子孫萬世<lb/>
帝王之業甚盛舉也維時吾王受命全遼當東南一靣<lb/>
<pb n="KR4e0075_WYG_003-1b"/>
之重東臨髙麗西距榆闗南濱大海北控朔漠萬餘里<lb/>
比他封為甚鉅洪武戊寅夏之國廣寧以王宫未就違<lb/>
三舍許勒兵屯營於大凌河西滸周圍四里强樹以排<lb/>
柵固以壕塹連壘列壁如士卒數吾王所居堂殿宫宇<lb/>
不過十數間其諸府僚廨宇一切皆衡茅僅可容膝盖<lb/>
以寓居行營例從茍簡至於官府㕔事亦鮮有焉越六<lb/>
年秋七月朔過蒙恩寵謂臣等紀善乃清慎之職不可<lb/>
無藏修之所又不宜與他衆混淆况所司詞翰類多章<lb/>
<pb n="KR4e0075_WYG_003-2a"/>
奏機宻重事乃不宜洩慢特命於東直房後築别室三<lb/>
間繚以周垣明忩素壁髙明爽塏弗隘弗陋旬日室成<lb/>
凡合用架閣鎖鑰几案之類皆充備無缺尚慮蔑以文<lb/>
飾爰命丹青圖四愛小景以為文房美觀自開府以来<lb/>
凡百草創未有若是之盛者復親筆大書榜之曰寅賓<lb/>
堂盖取虞書寅賓出日之義又為製七言詩律四韻以<lb/>
張美之其書老而健其詩偉而工譬之龍躍虎卧鸞翔<lb/>
鳯翥與夫冠冕佩玉風檣陣馬猶不足以喻其妙又豈<lb/>
<pb n="KR4e0075_WYG_003-2b"/>
尋常庸碌所能模傚彷彿萬一耶復命儒臣以次賡和<lb/>
仍為記焉臣等苐以初學謭才不能頌厥美昭景貺酬<lb/>
厚徳為歉耳謹拜手稽首繹而言曰寅者敬也賓者賓<lb/>
客也吾國實當寰宇之東去離於暘谷之地為近而斯<lb/>
堂之建又當掖門東序宻邇清光仰之如日推忩迎日<lb/>
敬之如賓况臣等幸際明時當觀之六四所謂觀國之<lb/>
光利用賓於王其處斯堂也蒞事則同其寅畏出門則<lb/>
如遇大賓而不可有一毫忽慢意堂以是名豈無謂乎<lb/>
<pb n="KR4e0075_WYG_003-3a"/>
嗚呼既翼然有堂復華然有文恩之出於上者優且渥<lb/>
也若夫登堂而覩名顧名而思義恪恭已職以圖報稱<lb/>
於上者又在羣臣力行何如耳茍自今以往坐斯堂瞻<lb/>
斯扁朝焉夕焉目存心警下而與二三有位之臣同其<lb/>
寅賓之心以任王事等而上之嘉與吾君亦同其寅賓<lb/>
之心以任朝廷所寄託如此則庻乎上下之道交盡而<lb/>
於名堂之義始無愧矧兹遼土即古孤竹國實夷齊父<lb/>
母之邦箕子過化之地由周而下秦漢以来迄今千餘<lb/>
<pb n="KR4e0075_WYG_003-3b"/>
載皆為塞外氈裘毳帳迭居雜處而前聖之遺風□然<lb/>
矣天運循環無往不復我朝龍興聲教漸被而吾君即<lb/>
封於此開國之初振華風於未冺興文化於盛隆其在<lb/>
兹也歟其在兹也歟既以言於君復書於寅賓堂之壁<lb/>
以為記復和之以詩曰堂豁軒忩靣靣東曉迎晴旭與<lb/>
賓同親題華扁恩何厚光賁斯文道愈崇不有聲名如<lb/>
董子更無詞賦敵揚雄區區祗賴同寅力日近清光拜<lb/>
下風<lb/>
<pb n="KR4e0075_WYG_003-4a"/>
　　　春暉堂記<lb/>
余同里有故友曰許孟才氏純孝人也八歳失怙弟方<lb/>
在襁褓賴母余氏守節教字底於成人一旦以誣搆就<lb/>
逮於法當竄母號泣隨之赴訴於朝卒賴以免余嘉許<lb/>
子之有賢母也為之立傳於今十有六年矣余為遼府<lb/>
長史從王徙封来荆南聞許之昆弟皆卓卓能自樹立<lb/>
母尚康强作春暉堂以奉晨昏思報厥徳於戲許母可<lb/>
謂有子矣余俯仰今昔嘉歎久之因為請於王書其堂<lb/>
<pb n="KR4e0075_WYG_003-4b"/>
名褒嘉許氏以勵風俗且為之記曰子言順母言慈古<lb/>
之道也今許母之育其子先之以教字之道重之以更<lb/>
生之徳其慈不亦至乎二許之奉其親敦孝友之風成<lb/>
賢母之志不亦順乎母慈子順合古之道不亦美乎咸<lb/>
謂事親若二許可謂能報者矣予猶以為未也詩不云<lb/>
乎欲報之徳昊天㒺極今有人於此恩我以小徳我知<lb/>
所以報之恩我以大徳不知所以報之何也恩小則我<lb/>
報之也易恩大則我報之也難於人猶然况於其親乎<lb/>
<pb n="KR4e0075_WYG_003-5a"/>
親恩同於天雖欲為之報若之何而報之也後之人能<lb/>
暢厥㫖余獨於孟郊之詩見之郊之詩曰難將寸草心<lb/>
報得三春暉嗟夫寸草春暉之念人孰無此心但知所<lb/>
以報者無幾耳人皆曰親恩㒺極莫之能報而不知在<lb/>
我者當思盡子之職以求無負於其親無負於親乃所<lb/>
以報親也推此心以往雖以之事君事天何所不用其<lb/>
極今二許所謂思報其親者其亦有見於斯乎吾友勉<lb/>
之是則予所望於吾友者也<lb/>
<pb n="KR4e0075_WYG_003-5b"/>
　　　思誠堂記<lb/>
方友彰氏邑之著姓也與予生同里幼同學長則辱交<lb/>
焉友彰質美而氣純慎思而好問有志於古聖賢之學<lb/>
因名其堂曰思誠以致勉自余從官遼府不相見者十<lb/>
餘載竊意友彰且忘之矣逮予扈從来荆南友彰不逺<lb/>
數千里走書謁記拳拳不忘乎初心其果有得於思誠<lb/>
者歟嗟夫若友彰者可謂真有志於學矣余因以友彰<lb/>
交誼之篤陳於王前王亦嘉其好學為書思誠二大字<lb/>
<pb n="KR4e0075_WYG_003-6a"/>
以寵之余乃誦所聞以復友彰曰思誠之説有自来矣<lb/>
孔子曰誠者天之道也誠之者人之道也子思載之中<lb/>
庸孟子亦誦而傳之盖聖賢之學有誠者焉有思誠者<lb/>
焉誠者真實無妄之謂思誠者擇善固執之謂真實無<lb/>
妄天道之本然擇善固執人事之當然通是説者其知<lb/>
所以為學乎聖人自誠而明無事於思而徳無不實天<lb/>
道也學者自明而誠思則得之不思則不得也故必自<lb/>
其善端發見之偏而悉推致之以求至乎其極磨以嵗<lb/>
<pb n="KR4e0075_WYG_003-6b"/>
月不敢止息則徳為不失而人道亦天道也大哉思乎<lb/>
其同歸聖域之途乎周子曰思者聖功之本意亦謂此<lb/>
予竊喜友彰之有志庸相與言之友彰倘有取焉不至<lb/>
於至誠當未止也是為記<lb/>
　　　景賢亭記<lb/>
縣西門外踰小澗而西麓林喬聳蘇公翠眉亭在焉亭<lb/>
左畔為邑博士員葛崇徳君世産也循地至麓之巔崔<lb/>
公雪峯樓如在肘腋間葛君追先賢遺範及其世澤名<lb/>
<pb n="KR4e0075_WYG_003-7a"/>
亭曰景賢盖自其觸物思親哀難自紓者而思之不有<lb/>
若山眉鎖黛蹙然其容者耶是知葛君之所以景賢者<lb/>
信矣夫其有所合之也嗟乎蘇崔芳躅固足以動後人<lb/>
之景仰矣而葛君之孝聲施後世則後之人庸不以公<lb/>
之景賢者而景公哉因書之以為記<lb/>
　　　潛心齋記<lb/>
吾里有韜晦之士曰唐孟實氏沉静而淵黙内顧而操<lb/>
存夙有志於自勵翼翼焉而知所持兢兢焉而不敢肆<lb/>
<pb n="KR4e0075_WYG_003-7b"/>
竭精殫思固無所慕於外也旁搜博覽殆有所藴於中也<lb/>
因額其讀書之齋曰潛心而涵泳省察偃仰棲遲身在<lb/>
是而心亦㒺不在是是自㓜及壯壯而就老若將終身<lb/>
焉未嘗有能探其心而記之者憶予初學與之同門朝<lb/>
夕從事於斯收其放心恒㑹是齋資其麗澤之益既而<lb/>
冒進於選舉奔走於仕途應酬交錯日給不暇時復追<lb/>
念舊遊欲潛心於一室如曩昔者詎可得耶乃於暇日<lb/>
敬以其事上徹宸聰䝉賜寶翰以題其扁亦既馳而揭<lb/>
<pb n="KR4e0075_WYG_003-8a"/>
之矣思其所處而為之言曰人之一心所以具衆理而<lb/>
參三才令百體而宰萬化者也茍有所縱則必牿於利<lb/>
欲殉於聲色泥於燕樂恣於荒滛戾於尋常踰於矩度<lb/>
馳騖而弗知反放蕩而不能收求其不廹於險不入於<lb/>
畏不阽於危不淪於忘者幾希矣孟實之於此心葢嘗<lb/>
知斂而不妄動者故其勤於學問篤於藏脩仁以存之<lb/>
禮以制之寡欲以養之平易以置之是以寂而不可撓<lb/>
也深而不可測也恢宏而有容納也宥宻而不暴露也<lb/>
<pb n="KR4e0075_WYG_003-8b"/>
充其昔之潛心於學者今則學有以潛於心矣嗟夫潛<lb/>
之為用豈惟人哉人之於潛豈終潛哉易曰潜龍勿用<lb/>
復次之以見龍在田詩曰魚潜在淵即繼之以或在於<lb/>
渚則龍之潜也必以時而見魚之潛也亦以時而躍是<lb/>
皆理之可推而勢之必至者孰謂孟實氏者如龍之潜<lb/>
而今不奮然一見乎昔之潛如魚者而不躍然一出於<lb/>
今日乎余與孟實知心為有素故不徒記其可羨而尤<lb/>
必申其所望焉是為之記以寄<lb/>
<pb n="KR4e0075_WYG_003-9a"/>
　　　僊巖晚翠樓記<lb/>
新安山水名江東績溪最善環縣治幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>數十里羣山<lb/>
聨絡拱揖周衛如坐匡郭中直南有峯隆然孤起峭拔<lb/>
竒麗曰隠張巖距縣不十里而近世傳為漢留侯從黃<lb/>
石公歸隠之地考諸古則史無可據徴諸題詠則漢無<lb/>
律詩知為後人傅㑹之説明矣然其上多靈貺異跡俗<lb/>
謂之僊巖亦奚不可我邑之西隅有大姓曰汪氏而彦<lb/>
吉翁者又汪氏耆俊也於居第之側作樓南向與僊巖<lb/>
<pb n="KR4e0075_WYG_003-9b"/>
對峙暇日嘗登望焉見日之始暾嵐蒸雲滃竒麗之狀<lb/>
晻靄未露逮日既西斜祥光洞徹層出叠見金碧交映<lb/>
綺繡相錯尤與晚景為宜因名是樓曰僊巖晚翠盖翁<lb/>
盛年嘗官醫學及謝事歸老日率子姓逍遥於斯或焚<lb/>
香鼓琴㦯命酒娛樂或凭欄嘯咏或淵黙以居誦讀黄<lb/>
帝岐伯問答之書校讐青囊肘後之秘閒則徘徊臨眺<lb/>
以寄其千載之思焉予忝與翁生同郷居同鄰接且世<lb/>
有姻戚之好知翁為甚悉故不逺數千里以書抵荆南<lb/>
<pb n="KR4e0075_WYG_003-10a"/>
求余記之余惟汪氏世家爰是唐越國公奠居是邦據<lb/>
山川之勝基徳業之厚衣冠引翼至於今世澤未艾豈<lb/>
非扶輿清淑之氣獨鍾於一家乎不然何他族之隆替<lb/>
有時而汪氏之子孫彌久而益振也由是而言邑之人<lb/>
靣兹山以居者雖非一姓而羙名獨為翁有亦豈為過<lb/>
哉觀夫數百年喬木隂森與僊巖接翠而能獨專其樂<lb/>
孰不羡翁優游於晚節乎使翁之子若孫承徳襲義闡<lb/>
妙理於衆善之門寓至道於羣情之表一本之乎性情<lb/>
<pb n="KR4e0075_WYG_003-10b"/>
之正者也登斯樓者既無與憂天下之憂必當樂兹樓<lb/>
之樂而後可也今上承先志下裕後昆儲藥足以濟人<lb/>
讀書足以脩徳所謂居畎畆之中以樂堯舜之道也斯<lb/>
樓葢有助焉是宜傳流永永而子孫是式故不辭而為<lb/>
記<lb/>
　　　潭石橋記<lb/>
翬山之水西流與楊之水合至歙浦滙錢塘以入於海<lb/>
其流隠伏沙磧瀰布一遇暴雨則湧汹漫漲横發無際<lb/>
<pb n="KR4e0075_WYG_003-11a"/>
原有木橋蕩泛莫知所之民病渉焉我伯父以文公欲<lb/>
建石橋以濟往来適天奪其年其志雖具而功弗就厥<lb/>
配胡孺人乃脱簮珥盡釵釧伐石為橋以成我伯父以<lb/>
文公之志經始於己未冬仲至明年冬季始通人行又<lb/>
一年廼克悉完闊一丈二尺長十倍之下為門三東倚<lb/>
石山為固西則叠石為墩以障之石勢參差虹采飛揚<lb/>
比之烏鵲之詠不忝也謹按潭石乃来蘇渡故處也昔<lb/>
蘇文定公令績時績之父老迎之於潭石故名潭石為<lb/>
<pb n="KR4e0075_WYG_003-11b"/>
来蘇渡云以致其景賢之意也文定公之恵澤其在於<lb/>
績雖踰年即去而未久盖以其兄弟文章氣節之盛故<lb/>
切仰慕如此績之来蘇渡其即所謂蘇歩坊也孺人以<lb/>
笄褘之流非有詩書之訓而知慕乎文定之為人以成<lb/>
兹橋盖以成我以文公濟人之義故其勤施不吝一念<lb/>
之真切遂乃不惜其費然陰性吝嗇而孺人乃不復蹈<lb/>
焉其篤於義盖天性然也使其知慕文定公之為人而<lb/>
成此橋則一時出於矯飾之私以為慕名之舉此乃偽<lb/>
<pb n="KR4e0075_WYG_003-12a"/>
人巧士之所以飾志以欺世也惟孺人不知慕文定之<lb/>
為人而成此橋此孺人之所以純乎天性異於世之偽<lb/>
人巧士萬萬也使天下之人皆若孺人之無所慕而為<lb/>
義則何有於文飾智巧以為斯世斯人之病乎然文定<lb/>
之精氣英風則與此橋而並峙焉雖謂孺人有功於文<lb/>
定可也惟其無慕乎文定而有功於文定此孺人之嵬<lb/>
功髙義可以埀之萬世不朽云僉謂通為孺人之猶子<lb/>
也當為之記故忘蕪鄙而記之<lb/>
<pb n="KR4e0075_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞白遺稿巻三<lb/>
</p>
<p>
</p>
  </div>
</body>
</text>
</TEI>
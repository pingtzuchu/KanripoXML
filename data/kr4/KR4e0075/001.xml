<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻一</head> <lb/>
    <p>
<pb n="KR4e0075_WYG_001-1a"/>
欽定四庫全書<lb/>
　貞白遺稿巻一<lb/>
　　　　　　　　　　　　　明　程通　撰<lb/>
　　表<lb/>
　　　陳情乞祖還郷表<lb/>
監生臣程通誠惶誠恐稽首頓首上言臣聞為臣思忠<lb/>
為子思孝曰忠曰孝臣子立身之大節也盖孝者忠之<lb/>
本忠者孝之推君親之分雖殊所以事之則一經云事<lb/>
<pb n="KR4e0075_WYG_001-1b"/>
親孝故忠可移於君此之謂也洪惟天朝混一寰宇偃<lb/>
武功敷文教内而京師外而府州縣咸建學校以育羣<lb/>
才其所以教之之術不越乎忠與孝而已臣本芻蕘獲<lb/>
㳺縣學蒙君之食師之教亦有年矣若夫聖賢道徳之<lb/>
懿固未探其奥而於臣子忠孝之節亦麄識其方今幸<lb/>
升胄監日近清光竭力効忠正在今日苐念臣父已歿<lb/>
止有祖平見今年七十有四洪武初坐法流陜西逺隔<lb/>
四千里相别二十春音問不通安否何似㷀㷀隻影白<lb/>
<pb n="KR4e0075_WYG_001-2a"/>
首疇依其餓也誰為之食寒也誰為之衣疾病也誰為<lb/>
之奉湯藥雖有微臣無由顧盼停飡忘寐徒有所思臣<lb/>
欲養父父已不逮臣祖幸存雖欲致菽水之養又不可<lb/>
得興言及此實切臣心載惟皇上孝治天下澤被黔黎<lb/>
疲癃殘疾者得生鰥寡孤獨者得養况臣祖尫羸孤苦<lb/>
尤為可憐且臣無父而有祖祖即父也祖無子而有孫<lb/>
孫猶子也豈有父子骨肉坐視其苦恬然無憂烏在其<lb/>
為孝乎臣竊念漢齊太倉令淳于意有罪當刑其少女<lb/>
<pb n="KR4e0075_WYG_001-2b"/>
緹縈上書贖罪文帝矜其情而免之且緹縈區區女子<lb/>
尚能如是臣雖不才為一介書生不能以一言上聞豈<lb/>
無媿於緹縈乎矧我聖天子在上明同日月無不照臨<lb/>
徳配乾坤無不覆幬量若河海靡不涵容祖述乎堯舜<lb/>
憲章乎文武豈漢文之比乎臣是以敢布㣲忱冒干聖<lb/>
聽願乞臣祖回還以終餘年使臣出則事君入則養祖<lb/>
上不負君師教養之恩下得全臣子忠孝之道倘䝉矜<lb/>
愍允臣所言不勝犬馬怖懼之至臣通誠惶誠恐稽首<lb/>
<pb n="KR4e0075_WYG_001-3a"/>
頓首謹言洪武二十三年正月十五日國子監監生臣<lb/>
程通謹陳伏候勅㫖奉聖㫖孝哉若人該部即釋平伍<lb/>
籍<lb/>
　　策<lb/>
　　　封建策一<lb/>
臣對臣聞聖王之治天下也必聨親踈之誼而權其重<lb/>
必察安危之故而酌其宜故選賢任能不惟其方而敦<lb/>
睦之恩有獨先焉豈為獨私亦曰重我本支以示天下<lb/>
<pb n="KR4e0075_WYG_001-3b"/>
不可拔之勢安内攘外不專用武而邊陲之防有獨飭<lb/>
焉豈其為黷亦曰謀貴萬全以示天下不可犯之威三<lb/>
代之盛率由此道後世不能推原本始權厥利病而妄<lb/>
以己私姍笑之胡不以往事徴焉夫周之封國八百而<lb/>
同姓者居其强半若過於厚然卒能共奬王室而控衛<lb/>
天子徐戎之興魯侯一駕而天子不驚犬戎之亂晉文<lb/>
入衞而周室再造固以其臣之習於兵亦以周之所以<lb/>
恵同姓者至渥也東遷之後天下已無王矣然桓文更<lb/>
<pb n="KR4e0075_WYG_001-4a"/>
霸而晉為長秦楚之君俯首聽命而莫敢睥睨王室者<lb/>
固以周徳之入人深而亦以懾於周親之有人也由此<lb/>
觀之親親之恩可不篤哉李斯不察以封建為樹兵而<lb/>
草菅同姓曽不得方面而托足焉卒之陳渉倡亂天下<lb/>
景從而子孫不復振者患在於親親耶否耶漢髙戒秦<lb/>
之孤立而封三庶孽割天下半致使僣擬無涯釀成七<lb/>
國之變則以分封無度懲噎者之過也然諸吕為難而<lb/>
左袒一呼六軍随滅之者則以内倡有劉章外應有劉<lb/>
<pb n="KR4e0075_WYG_001-4b"/>
肥而髙祖之所以封齊者其勢優也由是以談親親之<lb/>
恩可不篤哉自主父偃之説行雖同姓無内變然以踈<lb/>
間親吹毛求疵洗垢刮瘢諸王莫能保其首領而本支<lb/>
單弱王莽遂敢肆其邪心焉鄉使諸侯王强明如故雖<lb/>
逆莽亦胡敢然哉然南陽一倡而故鼎復返者則以漢<lb/>
之子孫其麗不億而漢初之所以養之者隆也由是以<lb/>
談親親之恩可不篤哉曺冏有言百足之蟲至死不僵<lb/>
以其扶之者衆㫖哉言也其見審矣唐宋以来雖同姓<lb/>
<pb n="KR4e0075_WYG_001-5a"/>
蔓延而事權不假惟習於豢養之中不悉文武之畧故<lb/>
逮其末造不聞有同姓諸王能為天子聲大義靖大亂<lb/>
者豈其忠孝之心獨冺哉權藉不在也詩曰价人維藩<lb/>
宗子維城又曰凡今之人莫如兄弟豈無謂之言耶故<lb/>
為政而薄於本支是自撤其城藩而割其手足也欲以<lb/>
望國祚之靈長也亦難矣世所稱天潢之派磐石之宗<lb/>
者非宗室耶假令天潢不流則利澤不衍磐石不固則<lb/>
地軸不寧雖其法制畢具亦何益也今之理身者必先<lb/>
<pb n="KR4e0075_WYG_001-5b"/>
心腹而肺腑其衛也四體其運也肺腑不安心胡能以<lb/>
獨寧而四體又胡能以獨運同姓者非天子之肺腑親<lb/>
耶奈之何欲理身者而薄之肺腑也臣愚以為本支之<lb/>
臣固不可假之太重亦不可制之太輕太重則驕矜而<lb/>
不遜必有非望之想漢之七國是已太輕則懦弱而難<lb/>
立必無振復之幾唐宋之末造是已斟酌於輕重之間<lb/>
禄足以周其家而權亦足以監其衆傅有董賈之賢弼<lb/>
無貫髙之桀則豈無鋭志文學如河間獻王贊我文治<lb/>
<pb n="KR4e0075_WYG_001-6a"/>
者乎奮志武勇如齊王肥捍我王畿者乎而居重馭輕<lb/>
潛消天下奸雄之志又豈無三代之盛者乎昔人有言<lb/>
生子當置之鄒魯禮義之鄊不當置之戎翟之俗是固<lb/>
有然者臣則以為當置之艱阻備嘗之中不當置之膏<lb/>
肥美麗之地方今蒙古雖北徙猶時侵擾臣以非諸親<lb/>
王莫可鎮此地者一則時有烽火干戈之警則懼懼則<lb/>
不遑為逸樂之圖一則身親風霜戰鬭之苦則戒戒則<lb/>
必思為善後之策一則視君亦親視國亦家而捍衛必固<lb/>
<pb n="KR4e0075_WYG_001-6b"/>
一則戎兵克詰師旅常振而緩急有賴一則豪臣猛將<lb/>
懾懿親之望重而干城之寄堅一則邊陲荒裔憚藩國<lb/>
之勢尊而窺伺之心熄此一舉而數善備者必能為陛<lb/>
下當北顧之憂埀宗社之寧矣雖埀流之乆或有意料<lb/>
之所不及者要之與其弊之一不若利之百而監古揆<lb/>
今興衰補弊陛下又必有經制之宜在也臣願陛下取<lb/>
前之所以得剔前之所以失懲孤立之禍收百足之福<lb/>
絶李斯之刻削酌主父偃之權宜毋以姑息恣恩毋以<lb/>
<pb n="KR4e0075_WYG_001-7a"/>
肺腑生疑俾閫外之寄常畏周親文武之畧備自帝𦙍<lb/>
則天潢衍慶磐石永寧維城維藩綿之百世而勿替矣<lb/>
臣草茅之見如斯伏惟陛下采納焉臣謹對<lb/>
　　封建策二<lb/>
臣對臣謹按易比卦曰先王建萬國親諸侯此封建之<lb/>
所自起書說命云明王奉若天道建邦設都樹后王君<lb/>
公此封建者所以隆本支崇藩屏禦外侮安京師誠萬<lb/>
世不易之良法也欽惟陛下萬幾之隙發徳音下明詔<lb/>
<pb n="KR4e0075_WYG_001-7b"/>
策臣等於庭而以封建之事為問猗歟盛哉臣庸疎淺<lb/>
昧敢不精白一心以對揚聖天子之休命臣伏讀聖策<lb/>
曰周之諸侯漢之藩王皆分茅胙土者尊亞天王福膺<lb/>
民上臣惟封建之法軒轅創之三代因之其詳可得而<lb/>
攷者惟周制也盖周之所建者諸侯諸侯之中有同姓<lb/>
者焉有異姓者焉如封叔鮮於管叔度於蔡叔振鐸於<lb/>
曺叔處於霍康叔於衛之類此同姓之諸侯也如封夏<lb/>
之後於杞殷之後於宋太公於齊異姓之諸侯也繼周<lb/>
<pb n="KR4e0075_WYG_001-8a"/>
而治者莫漢若也漢之所樹者藩王藩王之中亦有同<lb/>
姓異姓者焉如封兄賈於荆弟交於楚子肥於齊如意<lb/>
於趙之屬此同姓之藩王也如封韓信於齊彭越於梁<lb/>
張耳於趙吳芮於長沙此異姓之藩王也然周之建侯<lb/>
漢之樹王皆分之茅而胙之土其所以待之者何其厚<lb/>
耶鎮之寳玉而重其守錫之車馬而寵其行闢之以山<lb/>
川而拓其勢煥之以冠冕而莊其容言其貴則有爵位<lb/>
禄秩之隆言其富則有土地人民之廣此明詔所謂斯<lb/>
<pb n="KR4e0075_WYG_001-8b"/>
等貴福無以加矣臣伏讀聖制有曰何周有衆者未乆<lb/>
而削其地或怙終而滅其國漢之藩王自殺者若干斯<lb/>
二者所失在誰臣惟周之御諸侯一不朝則貶其爵再<lb/>
不朝則削其地三不朝則六師移之其法固然也所謂<lb/>
削地而滅國者如管蔡之類載在方策間亦可見漢之<lb/>
藩王自殺而伏誅者如吳楚膠東西等七國稽之史籍<lb/>
班班可考雖然建侯封王域民裂土茂枝葉以庇本根<lb/>
置股肱而衛胸腹亦惟欲其懋乃攸績睦乃四鄰以藩<lb/>
<pb n="KR4e0075_WYG_001-9a"/>
王室以和兄弟保有富貴與國咸休此人君之本心也<lb/>
若削地而貶爵殞身而滅國豈人君之本心哉論至於<lb/>
是則知人君之待藩臣者可謂忠且厚矣為藩者顧乃<lb/>
不以人君之心為心驕奢滛佚而自放於禮法之外姦<lb/>
回不軌而甘蹈於刑辟之中至殺身亡國而後已凡若<lb/>
此者其所失不在於人君而在於藩臣也昭然矣然究<lb/>
其所以失則又有其由也臣伏讀聖策又曰諸生有能<lb/>
備陳為政及禍源者臣初學淺聞何以及此然感聖上<lb/>
<pb n="KR4e0075_WYG_001-9b"/>
策之之意與夫養之之恩又焉敢不俯竭愚衷以仰答<lb/>
光寵乎臣聞中庸曰為政在人孔子曰政者正也夫生<lb/>
知安行之聖天性自然不假脩習其所行自無不正亞<lb/>
聖人一等者安能每事而盡得其正乎必有待於輔弼<lb/>
匡救以作成者故人君之於王侯必為之擇賢師傅以<lb/>
輔道之匡其不逮格其非心以及於左右前後㒺非正<lb/>
人羣僕侍御無非吉士使其生而見正事聞正言行正<lb/>
道出入起居㒺有弗正則所以養其心者正矣心正則<lb/>
<pb n="KR4e0075_WYG_001-10a"/>
身正則推之家國無不正矣如此則内無失徳外無失<lb/>
政而所以忠君報國者必思有以盡其道禍何從而生<lb/>
哉若夫周漢之王侯卒有削地滅國自殺伏誅之禍者<lb/>
亦為正人輔導其為善而有憸人從諛其非以致然也<lb/>
然則所用得其人此所以為政不得其人此所以為禍<lb/>
之源也歟善夫周穆王之命君牙曰僕臣諛厥后自聖<lb/>
后徳惟臣不徳惟臣此之謂也臣敢以是為終篇獻惟<lb/>
聖上矜其愚而加擇焉臣不勝竦懼之至臣謹對<lb/>
<pb n="KR4e0075_WYG_001-10b"/>
　　䟽<lb/>
　　　上防禦北兵封事<hi>䟽具數千言革除無存闕</hi>
　<lb/>
　<lb/>
　<lb/>
　<lb/>
　<lb/>
　貞白遺稿巻一<lb/>
</p>
<p>
</p>
  </div>
</body>
</text>
</TEI>
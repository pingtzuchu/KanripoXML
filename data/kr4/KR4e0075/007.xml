<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿卷七</head> <lb/>
    <p>
<pb n="KR4e0075_WYG_007-1a"/>
欽定四庫全書<lb/>
　貞白遺稿卷七<lb/>
　　附錄贈言<lb/>
　　　賜寅賔堂詩序<hi>以下並遼王作</hi>
洪武二十九年歳在丙子中秋之前三日吾遊於程紀<lb/>
善之寅賔堂勸士也於是羣彦時至逢掖雲集此地有<lb/>
藝苑文房明牕淨几又有東壁圖書西筵經史作而為<lb/>
官様文章大方家數雖非璧水泮林之比至於𢋫歌詩<lb/>
<pb n="KR4e0075_WYG_007-1b"/>
賦良可以作興世教陶冶性情是時也水天一色風月<lb/>
雙清貴三才有一徳之咸富萬巻無異端之習所以注<lb/>
目游心騁士君子素位之懷信可樂矣夫寅賔之典誠<lb/>
非偶然蓋方取暘谷出日之初義則存出門迎客之敬<lb/>
君臣契合天人符應雖古今不同地位稍異當其惟斆<lb/>
學半一啟一沃交修有道僉辭允諧揖讓之間庶績咸<lb/>
熙矣古之記室今之賛善互司厥職念皇上有訓導我<lb/>
以仁永王之國豈虚語乎丹書云敬勝怠者吉怠勝敬<lb/>
<pb n="KR4e0075_WYG_007-2a"/>
者滅義勝欲者從欲勝義者㓙儆戒無虞罔失法度寅<lb/>
賔豈無謂哉古人又豈欺我哉然猶記疇昔之歳嘉其<lb/>
族譜羡其尚義惜其南歸并賦諸題以與之以今方書<lb/>
之得非肇于前而嗣於後耶吾安得不為之抑揚載歌<lb/>
而激昻之是為序<lb/>
　　　寅賔堂詩四首<hi>今存三首</hi>
斯堂新構府門東烱烱文星聚㑹同導我以仁藩輔重<lb/>
永王之國爵名崇壁懸四愛清而古座列羣英老且雄<lb/>
<pb n="KR4e0075_WYG_007-2b"/>
積得詩書小天下遼西從此播儒風<lb/>
　　　其二<lb/>
是水朝宗必向東萬方文軌總雷同英華筆底世難敵<lb/>
豪氣胸中天比崇此日存心希聖哲平生秉志薄驍雄<lb/>
儒臣濟濟非云少惟汝承家繼祖風<lb/>
　　　其三<lb/>
書齋南搆五雲東政教流行逺近同禮樂三千心浹洽<lb/>
檻楹四八面穹崇操觚騷客言談古執筆文臣氣勢雄<lb/>
<pb n="KR4e0075_WYG_007-3a"/>
叅透聖賢瀟灑處一襟霽月與光風<lb/>
　　　與程紀善詩<lb/>
濟濟新安士今為輔翊臣鳯凰池上客龍虎榜中人不<lb/>
獨詩文勝猶兼徳行純況承忠孝裔喜得日相親<lb/>
　　　賜囬新安<lb/>
新安古邑面龍峯之子英才秀所鍾䇿對皇廷曽獨步<lb/>
經明王道孰爭鋒平生好秉忠勤志百職咸推愷悌容<lb/>
倐爾拜予歸讀禮令人懷想意忡忡<lb/>
<pb n="KR4e0075_WYG_007-3b"/>
　　　賜翠睂亭詩<lb/>
翠睂亭上月如睂水色山光映紫薇石鏡古今風雨滑<lb/>
花屏逺近霧烟霏畫分八字蛾彎巧寺崦千重鳳舞奇<lb/>
最喜江南春信早老梅開遍向陽枝<lb/>
　　　賜尚義堂<lb/>
五常仁義最為先今見卿門得兩全天地一心無世慮<lb/>
子孫三代有家傳同行故友能收骨異姓孤兒賴贖田<lb/>
積善定知餘慶逺翬山疊疊水綿綿<lb/>
<pb n="KR4e0075_WYG_007-4a"/>
　　　賜題程氏宗譜詩<lb/>
　洪武紀元六月䝉遼王殿下索取家譜披閱再三乃<lb/>
　命筆立成一律令羣臣𢋫賀前韻<lb/>
重黎譜出自軒轅滚滚源流逺更延忠壯有聲天地老<lb/>
子孫無數古今賢故家喬木蟠根大深谷猗蘭奕葉鮮<lb/>
上下相承同紀載二千年後萬千年<lb/>
　　　用方宗儀韻<lb/>
徽郡程家名望族自周而下爵王公存孤實抗干天義<lb/>
<pb n="KR4e0075_WYG_007-4b"/>
報國常攄貫日忠徳潤風姿人有異光増譜乗世無同<lb/>
古今具載難窮盡一代强如一代隆<lb/>
　<lb/>
　<lb/>
　<lb/>
　<lb/>
　<lb/>
　貞白遺稿巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻四</head> <lb/>
    <p>
<pb n="KR4e0075_WYG_004-1a"/>
欽定四庫全書<lb/>
　貞白遺稿巻四<lb/>
　　　　　　　　　　　　　明　程通　撰<lb/>
　　銘<lb/>
　　　貞白齋銘<lb/>
　　子築舍於郭之西以為藏修之所乃堅其材乃素<lb/>
　　其飾名曰貞白齋因以自號乃作貞白齋銘因以<lb/>
　　自儆云<lb/>
<pb n="KR4e0075_WYG_004-1b"/>
銘曰惟金乃堅惟其堅斯其不磷惟玉乃潔惟其潔斯<lb/>
㒺受湼君子處世惟貞惟白斯其耿耿乃介乃烈惟忠<lb/>
惟孝斯為立身之大防至貞至白孰踰忠孝之惟臧予<lb/>
處而家乃愛乃敬苟莅於國惟節惟藎茍曰惟細行之<lb/>
徒貞徒白豈君子之所以廣大以立畛<lb/>
　　贊<lb/>
　　　章明卿處士像贊<lb/>
不赫赫其名不燁燁其形韜光襲馨棲迹園林人固知<lb/>
<pb n="KR4e0075_WYG_004-2a"/>
公為隱士而我則獨觀其深元徳不綱征調縱横豪傑<lb/>
罹禍智士遭屯公當斯時于菑于畬如啞如喑非直以<lb/>
逺害全身盖將上延如綫之緒下啟家學之傳以待今<lb/>
日天下之清<lb/>
　　　葛子輿公像贊<lb/>
儀表剛方氣宇軒昂厥性克孝厥行孔臧比逮不辜勇<lb/>
决異鄉大庇宗祏丕振綱常肖公狀貌得公情腸英氣<lb/>
激烈宇宙為滂<lb/>
<pb n="KR4e0075_WYG_004-2b"/>
　　　從祖文鳯公像贊<lb/>
厥貌魁梧厥服元制徳實元良處亦名世名欽邑宰貲<lb/>
雄里姓奉親菽水能養則敬急君餽餉傾帑無吝先世<lb/>
丕光後昆襲慶通忝從孫賛言莫槩瞻仰遺容典刑具<lb/>
在<lb/>
　　墓誌<lb/>
　　　重修唐金鄉尹程公墓碑<lb/>
我程氏受姓於周伯符得國於程遂以程為姓我新安<lb/>
<pb n="KR4e0075_WYG_004-3a"/>
之有程氏者自晉元譚守新安遂家焉新安之程自元<lb/>
譚公始至唐有諱藥者為尹於金鄉縣過績溪遊石鏡<lb/>
睠仁里山川之勝遂於光化庚申之歳徙居績溪之仁<lb/>
里績溪之程自藥公始仁里十九世孫諱念五者乃遷<lb/>
邑之中正坊邑中正坊之程自念五公始洪武庚午不<lb/>
肖通叨以尚書獲領郷薦乃至仁里省藥公之墓見其<lb/>
墓日就傾圮宿草荒莽之中徒有其纍纍之迹焉耳心<lb/>
遂懐切痛我後之人不復能修是予之罪也夫是予之<lb/>
<pb n="KR4e0075_WYG_004-3b"/>
罪也夫乃發議首捐貲倡予邑之宗人并仁里之宗人<lb/>
鳩工聚石使其土嵬然崇如枚如有形可覩有臺可歳<lb/>
時展謁焉閲踰月遂告成功復以特牲奠於墓所復㑹<lb/>
宗人於墓之側以飲以歡愛敬之心儼然如春墓之所<lb/>
修其所闗不細矣昔孔子有墓在五父之衢不封不修<lb/>
謂為東西南北之人此盖附㑹者之所悞也豈有孔子<lb/>
之聖而不封不修其墓者哉先人之所遺雖一礎之微<lb/>
一礫之小頽則必修况於祖宗之所係者非微非小哉<lb/>
<pb n="KR4e0075_WYG_004-4a"/>
春秋修其祖廟廟以藏神墓以藏魄則墓又烏得而不<lb/>
修如廟者乎昔侯芭為揚雄猶起墳焉而子孫之於祖<lb/>
宗其形氣之所切為最甚乎久則必頽勢所必至藥公<lb/>
之墓頹於今又寧保其不頹於後乎脩於今復脩於後<lb/>
亦勢之所必至也後之人復修其墓也能無如予之於<lb/>
今日者乎遂勒之貞珉復以今所修之歳月時日俾我<lb/>
後之人庶有所考云墓在仁里之傍坎上近西院名周<lb/>
藤墓堪輿家作壬山丙向其助貲効力人名并督工者<lb/>
<pb n="KR4e0075_WYG_004-4b"/>
鐫之於碑陰兹不復及<lb/>
　　　同知章瑞卿公墓誌銘<lb/>
古豪傑之士其出而有樹也非由科目顯則以薦辟進<lb/>
自勝朝主中國制科更復無常兼設擢茂才科薦辟之<lb/>
重久矣績族由此起家者予於寨口章氏得一瑞卿先<lb/>
生焉先生諱文麟瑞卿其字出績之望族也按其先五<lb/>
代時有太傅仔鈞者以三策投瑯琊王王審知遂承制<lb/>
秉節鉞節制髙州刺史夫人練氏尤有全城陰徳以故<lb/>
<pb n="KR4e0075_WYG_004-5a"/>
子孫蕃蔓奕世榮顯迄於有宋慶歴名相嘉祐元魁彬<lb/>
彬軰出代顯於閩浙間自平章郇國文簡公後倉部員<lb/>
外郎遷昌化數傳至運之公始遷績又以賑飢積徳忠<lb/>
厚傳家爰及先生適勝國末季矣先生之大父諱珍生<lb/>
子三伯曰文龍仲曰文鳯先生則居季氏生而不羣志<lb/>
氣凌厲淹習墳典人皆以豪傑期之時秕政毒亂人如<lb/>
在膏火中以故羣盜蝟起民苦剽掠匪才徳超衆者曷<lb/>
克劻勷先生乃以名族茂材為郷里所推至元元年由<lb/>
<pb n="KR4e0075_WYG_004-5b"/>
州縣保薦除廵檢濠寨已而捕盗有功陞本縣簿至正<lb/>
十一年紅巾賊竊發宛陵一路勢甚猖獗先生由考最<lb/>
擢寧國路同知總管府事督諸衛民兵制下先生慨然<lb/>
自奮曰盤根錯節正别利器此吾自表見時也乃促車<lb/>
就任至用孫武紀律練軍士設三科以捕平之由是冦<lb/>
盗屏跡境内安輯遂以廉幹見知當道尋因疾致仕歸<lb/>
田里居無何乃以天年終焉夫瑞卿倜儻人豪也而生<lb/>
當勝朝之季乃能以豪氣自負特起於儔伍之中卒為<lb/>
<pb n="KR4e0075_WYG_004-6a"/>
一路保障使天少假以年得當明興之際依日月之光<lb/>
其經營甫定又豈僅僅如是已耶昔人謂太上立徳其<lb/>
次立功才如瑞卿而以武功顯倘所謂立功之士非耶<lb/>
吾謂章氏之門前有仔鈞後有瑞卿皆起自布衣上下<lb/>
相距幾數百年然一則以浦城樹績彰美於其前一則<lb/>
以寧國建功揚休於其後其出處同其勲猷後先輝映<lb/>
偉歟休哉盖不啻有光於郇國相業已也先生生於元<lb/>
大徳三年己亥十二月二十一日午時至龍鳯三年丁<lb/>
<pb n="KR4e0075_WYG_004-6b"/>
酉七月十八日戌時殁於正寢享年五十有九配孺人<lb/>
柯氏出今僉事公名族有賢徳以勤儉敦睦齊其家故<lb/>
内政咸有法舉子五曰子和子真子誠子明子芳俱義<lb/>
訓成立子芳惜早世子真之婦屬予從妹諸伯仲將以<lb/>
先生與柯孺人合葬丐余言以埀不朽顧余不佞何能<lb/>
揄揚其萬一哉義忝世戚不容固辭乃述其出處大槩<lb/>
以俟立言者採焉因銘曰瑞卿哲人嶽鍾其英考厥先<lb/>
代宦業雲仍勝國兵亂孰蕩而平惟公仗鉞樹勲宛陵<lb/>
<pb n="KR4e0075_WYG_004-7a"/>
天不憗遺遽殞厥生若坊若斧鬱鬱丘封仰止髙山永<lb/>
埀令名<lb/>
　　祭文<lb/>
　　　祭先祖文<lb/>
曰嗚呼吾祖生未髫齔而二親見背孤苦伶仃靡所怙<lb/>
恃及長出贅汪門惟外氏是依賴内助得人同心協力<lb/>
以至成家不幸中年又遭䘮亂携妻挈子奔走逃難山<lb/>
谷間闗百羅資業為之一空幸遇聖朝龍興削平禍亂<lb/>
<pb n="KR4e0075_WYG_004-7b"/>
生民獲安田里時逃難觧散鄉黨宗族兄弟妻子不能<lb/>
相保者十居七八而吾祖獲無恙豈非所存者厚而天<lb/>
地祖宗或黙相之歟又不幸中之幸也後還故址結廬<lb/>
力農將為終老計豈期命與時乖為朋友之誼遭無辜<lb/>
之譴謫居陜右二十餘年父北子南萬里相望吾父不<lb/>
勝懷思五年凡兩往省䝉冒霜露渉艱歴苦遂至髮為<lb/>
之白目為之昏祖母啖素長齋哀號旦暮卒至抱恨以<lb/>
死而不復㑹又何其不幸歟洪武庚午春孫自邑庠升<lb/>
<pb n="KR4e0075_WYG_004-8a"/>
太學獲近清光於咫尺賴天誘愚衷陳言拜闕乃䝉皇<lb/>
恩霶霈特放還鄉去時年五十五歸則七旬有四矣屛<lb/>
跡林泉之下優游晚景幾又十年苐恨愚孫遊宦遼海<lb/>
逺在數千里外不能致升斗之禄為朝夕奉深以為歉<lb/>
奈何天命難忱一旦寢疾以終時燕薊不寧路途隔絶<lb/>
音問莫通竟不得奔訃以盡子孫之道嗚呼痛哉越明<lb/>
年庚辰嵗孫侍王駕跨海来濠梁尋以考績朝京師與<lb/>
大兄相㑹於旅邸而訃音始聞則已逾年矣彼時即欲<lb/>
<pb n="KR4e0075_WYG_004-8b"/>
告歸適值王事靡盬而未得命遂因循至今甫能得請<lb/>
挈家以歸則再朞矣嗚呼祖孫之情天倫之重生而不<lb/>
能致菽水之養疾而不能供湯藥之需死不得慿於棺<lb/>
葬不得臨於壙子孫之道一何有哉古語盡忠而不能<lb/>
盡孝詎不信乎嗚呼孫之罪擢髮不足數孫之心惟吾<lb/>
祖知之兹者謹率家衆用陳薄奠聊表微忱伏惟鍳之<lb/>
尚享<lb/>
　　　祭先母文<lb/>
<pb n="KR4e0075_WYG_004-9a"/>
曰嗚呼昔孔子語樊遲謂生事之以禮死葬之以禮祭<lb/>
之以禮此人子職分所當為而萬世之常經也茍於此<lb/>
三者一或不全則不得為孝矣男通㓜育於膝下劬勞<lb/>
之恩昊天㒺極及長游宦數千里叨享天禄而未嘗有<lb/>
一餉之供則既生不能事之以禮矣至於寢疾而終葬<lb/>
祭之禮又不能盡視聖人所言三者之中不能有一焉<lb/>
豈無愧於心乎且前歳之囬本欲畢事一時為俗説所<lb/>
誤并為徴書所廹竟不克成今則悔恨無及矣若欲停<lb/>
<pb n="KR4e0075_WYG_004-9b"/>
柩以待親回苐恐事未可期反成暴露若欲不待而葬<lb/>
設或能回欲再見而不可得中心徬徨無如之奈兹因<lb/>
人便敬致俸錢些須聊為葬祭之奉極知無益於事不<lb/>
過表此心而已嗚呼兒之罪擢髮不足數兒之心惟吾<lb/>
母知之尚饗<lb/>
　　　祭友胡尚忠文<lb/>
嗚呼昔宣王將殺其臣杜伯而非其罪伯之友左儒爭<lb/>
之杜伯既殺左儒亦死斯可見古人之篤於友義者如<lb/>
<pb n="KR4e0075_WYG_004-10a"/>
此吾友自童丱時與予同游學及長與予友義彌篤不<lb/>
幸吾友為人所誣予時居邑庠父母俱存不獲效左孺<lb/>
之死重有愧焉然吾之志非不如古人特所遇不同然<lb/>
耳吾友之䘮歳久未葬予欲用已帑與營窆謀已定銘<lb/>
已成適吾友之慈幃失養予又趣裝治嚴而事竟寢可<lb/>
勝歎哉予今趨京師寧不酌巵酒以言别乎乃載為之<lb/>
詞曰風凄凄兮木落林追思故人兮涕淚交流臨風對<lb/>
月兮幾倚層樓故人不見兮使我心憂念交情兮意獨<lb/>
<pb n="KR4e0075_WYG_004-10b"/>
綢繆歌短詞兮日黯雲愁四海皆兄弟兮孰匪交游志<lb/>
道同合兮舍吾友而焉求嗟予趣駕兮朝神州具薄奠<lb/>
兮薦微饈侑詞訣别兮萬古千秋何日歸来兮復酬松<lb/>
楸尚饗<lb/>
　　　祭友章文善文<lb/>
嗟嗟文善聰敏之姿妙齡英氣卓立自持負磊落之壯<lb/>
志思奮起於一時奚所願之未遂遽與世而相違嗟嗟<lb/>
文善門單燼微少失所從寖入他岐年踰弱冠了悟前<lb/>
<pb n="KR4e0075_WYG_004-11a"/>
非恥習業之為陋慕古道之餘輝徙義從正取友親師<lb/>
聖經賢傳惟日孜孜行已接物不忒其儀晨則起居甘<lb/>
㫖承奉庭幃夜則青燈黄巻手不停披所謂一變而至<lb/>
遷善而不疑成人之美者咸誘掖而奬勸嫉人之善<lb/>
者或靣是而背嗤嗟夫彼恃富與驕貴生下愚之不移<lb/>
降喬木而入幽谷者寧不觀感而忸怩奈何素履未孚<lb/>
好徳者稀千里發軔六鷁退飛固宜安義而修省聽賦<lb/>
命之疾遲韞玉於匱待價沽之何乃一試不利氣索神<lb/>
<pb n="KR4e0075_WYG_004-11b"/>
萎抱恨悒鬱以至於斯雖然朝而聞道夕死可矣得正<lb/>
而斃夫復何悲然吾所以哀傷而不已者盖念夫疇昔<lb/>
之交誼慨逝者之莫追嗟嗟文善久矣别離臨風對月<lb/>
兩地相思前書報我秋以為期孰料永訣無復云来嗚<lb/>
呼哀哉友朋之情義當往弔奈匏𤓰之兹繫空反袂而<lb/>
漣洏生芻莫薦絮酒釃釃緘詞千里聊哭吾私嗚呼詞<lb/>
有盡而情無涯嗟嗟死者其有知尚饗<lb/>
　　　祭楊思中文<lb/>
<pb n="KR4e0075_WYG_004-12a"/>
嗚呼普天之下莫非王土率土之濱莫非王臣上而公<lb/>
卿大夫下至胥史奴𨽻其職役貴賤雖不同所以服勞<lb/>
趨事委身報效則一而已思中生於王土役在弓兵驅<lb/>
馳王事職分當為洪武丁夘夏奉檄来績溪取吾祖及<lb/>
其回途竟以疾卒於旌川深可哀哉雖然汝病也有飲<lb/>
饌湯藥以調治其死也有衣衾棺槨以殯葬吾亦盡心<lb/>
焉耳已且汝之承差而来公義也抱患而死天命也雖<lb/>
然又何恨哉汝宜安歸於兹他日為汝收遺骨而歸故<lb/>
<pb n="KR4e0075_WYG_004-12b"/>
山或有期也余因起復赴京師道過塋下酌爾以酒告<lb/>
爾以詞爾靈不昧庻来格而歆之尚饗<lb/>
　<lb/>
　<lb/>
　<lb/>
　<lb/>
　<lb/>
　貞白遺稿巻四<lb/>
</p>
<p>
</p>
  </div>
</body>
</text>
</TEI>
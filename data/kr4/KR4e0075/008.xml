<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貞白遺稿巻八</head> <lb/>
    <p>
<pb n="KR4e0075_WYG_008-1a"/>
欽定四庫全書<lb/>
　貞白遺稿巻八<lb/>
　　附錄贈言<lb/>
　　　寅賔堂序　　　　　　　　解　縉<lb/>
遼府在雄邊要域嵎夷東表之地今長史程君之為紀<lb/>
善也賢王寵之以翰墨寓交修之意誠敬之心篤實之<lb/>
辭儆戒洞屬表裏真符且以寅賔名其堂為大書以掲<lb/>
之取朝日之義且著其地近嵎夷也君子體之緝熙聖<lb/>
<pb n="KR4e0075_WYG_008-1b"/>
學始終一致㒺以間其寅㒺以日為賔當無時而或怠<lb/>
也昔者仲弓問仁子曰出門如見大賔使民如承大祭<lb/>
先儒釋之曰非因出門使民然後有此敬也蓋未出門<lb/>
使民之時固當常存此敬而既出門使民之後豈可少<lb/>
怠於心哉如見賔也如承祭也常如朝日之時也一毫<lb/>
私欲無自而汨之也此心其猶出日乎程君為賢王之<lb/>
寵錫有年矣賢王忠孝之譽日以洋溢程君克謹其職<lb/>
遂以超擢人未有見程君之忽於言動之間者程公其<lb/>
<pb n="KR4e0075_WYG_008-2a"/>
善學仲弓者也寅賔取義至約以切非為夸美者比名<lb/>
堂以此最為近古蓋曰欽曰寅皆聖人心法之傳也<lb/>
　　　寅賔堂䟦　　　　　　　　王友行<lb/>
伏讀遼府紀善新安程先生寅賔堂卷竊歎其際遇之<lb/>
深也洪武丙子秋灝氣肅清天宇夷曠殿下親幸先生<lb/>
是堂而從官咸集吾王忘其封建之貴優賜禮遇臣下<lb/>
披誠露悃商確討論相得之情歡如魚水然後載𢋫載<lb/>
歌從容啟沃雖曰游心吟事而諄諄然寓規戒相成之<lb/>
<pb n="KR4e0075_WYG_008-2b"/>
道殊非嘲咏之空言也吾王之辭金宣玉應昭回雲漢<lb/>
之章摛於詞藻者或有不逮誠大哉王言也嗟夫在心<lb/>
為志發言為詩吾王勉喻之情發於辭表者若此則寵<lb/>
顧之恩藴諸中者諒不翅於是矣吁先生何以獲此於<lb/>
君哉夫君臣際遇自昔為難先生得君之厚如是固知<lb/>
慶門餘澤之來逺矣至於輔導以仁永王之國而不負<lb/>
皇祖遺訓不言可知視碌碌輩曳裾竊禄弗克效職者<lb/>
有間矣今雖致政尚懷餘赧斯巻殆不特為先生之榮<lb/>
<pb n="KR4e0075_WYG_008-3a"/>
傳至子姓開巻有益其為榮將有既乎友行獲披誦之<lb/>
亦有幸矣先生其寳之<lb/>
　　　獲寅賔堂詩巻序　　　　　歐　嵩<lb/>
夫名門世家必有聞人以光昭前烈埀裕後昆故傳之<lb/>
永久而愈隆也予觀績邑程公彥亨先生譜牒及諸手<lb/>
巻則知程公經明王道學有源委探深極𤣥飽藴經濟<lb/>
之才者也由庠生貢於胄監而對䇿於大廷魁多士傑<lb/>
出羣英遂擢為遼府紀善凢有制作多出先生手尋陞<lb/>
<pb n="KR4e0075_WYG_008-3b"/>
長史任分茅胙土之佐股肱輔導之責不既嚴且重乎<lb/>
而其政聲之美功業之著良有在焉其詩與文蓋不能<lb/>
以盡見之然而下筆輒數千百言滔滔不竭長篇短詠<lb/>
如不經意亦見其才識有餘之士也所謂李杜文章在<lb/>
光燄萬丈長是也一日公暇扁其堂曰寅賔蓋取書之<lb/>
日出暘谷肅賔之義淵矣哉王因勸士幸其堂而嘉之<lb/>
遂書寅賔二大字賜之於其手巻之端圖篆燁然以冠<lb/>
其首復撰賜序文聲詩於其巻後以彰其美開巻誦之<lb/>
<pb n="KR4e0075_WYG_008-4a"/>
輝映人目兹實君臣明良千載之奇遇也斯巻隨公宦<lb/>
遊南北蓋亦有年其後公以事梗雲飛烏散斯巻遂失<lb/>
久厯星霜莫能尋究今從弟彦良不逺萬里之遥歸自<lb/>
南土拳拳以家乗為念歎家譜之莫系慨詩巻之莫尋<lb/>
惆悵于心久矣今景泰癸酉冬俄爾得斯巻於鄉友之<lb/>
處何啻連城之璧照夜之珠彦良喜之不勝一日袖示<lb/>
於予願求一言以序之予與彦良交之有素知其忠信<lb/>
人也能念木本水源之義說禮樂而敦詩書是亦人道<lb/>
<pb n="KR4e0075_WYG_008-4b"/>
之大端家乘之本也又能述厥兄之善尋墜緒之美豈<lb/>
不傳之永久而隆也哉槐堂宗老孟先生嘗修忠壯公<lb/>
及丞相公程氏實録彦良亦慨捐巳貲助其刋梓行之<lb/>
巳久今得斯巻寶藏於家仍欲繼求名筆賦詠於巻後<lb/>
其秉彜尚徳之心油然發見良可嘉也傳曰夫孝者善<lb/>
繼人之志善述人之事者也其是之謂歟自今而後繩<lb/>
繩相繼愈逺而愈隆愈久而不忘然則寶藏長史公文<lb/>
翰及程氏實錄者又自彦良始也其繼此者子子孫孫<lb/>
<pb n="KR4e0075_WYG_008-5a"/>
以世繼世引而勿替庸有己乎是為序<lb/>
　　　倡和集序　　　　　　　　前　人<lb/>
倡和集者乃前遼王左長史程通彦亨先生之所作也<lb/>
先生職居王相任股肱輔導之責不為不重當分茅胙<lb/>
土之佐不為不大而政聲之美功業之著固有在焉其<lb/>
於公暇之際或作為文章或發為聲詩一以詠寮寀宦<lb/>
況之情一以鳴國家太平之盛偉矣傑矣非胸中藴經<lb/>
天緯地之文五色琅玕之秀者不能發而為此作也𢋫<lb/>
<pb n="KR4e0075_WYG_008-5b"/>
唱迭和長篇短什使人誦之慕之一唱三嘆不忍釋手<lb/>
不啻如珠璣錦繡之光輝也公今逝矣其集雖傳錄然<lb/>
未能有表章而板行焉予惜公館閣之文而掩於無文<lb/>
之地因與公從弟彦良言之彦良遂屬予序以廣其傳<lb/>
嗚呼先生之詩文固有不待予而後傳者特晦顯自有<lb/>
其時耳後之觀者幸毋忽焉<lb/>
　　　贈程彦亨宗譜序　　　　胡　浚<lb/>
予因暇日步㳺寅賔堂覽程氏家譜披閱再三掩巻而<lb/>
<pb n="KR4e0075_WYG_008-6a"/>
嘆曰盛哉程氏之源流也上自羲軒下至三代漢唐而<lb/>
逮於今其間王侯君公大夫師長或以文顯或以武稱<lb/>
或定方隅或鎮朝綱或道傳孔孟萬世而不冺者或救<lb/>
災捍患廟食百代而不絶者鐘鳴鼎食雖歴代常有變<lb/>
遷而程氏子孫與天地相為終始愈久而愈盛者何耶<lb/>
古人云發源深者流必逺培根固者枝必茂今程氏子<lb/>
孫與天地相為悠久者蓋上世以來髙曽祖禰積功累<lb/>
仁深根固蒂是以子孫有繁衍綿綿之相繼者宜其然<lb/>
<pb n="KR4e0075_WYG_008-6b"/>
也兹者廸功郎紀善彦亨與予同寅日久其聰察才能<lb/>
特出乎僚寀之表其為文也以理為主而不求新竒其<lb/>
講解也以道為主而不泥於浮誕源源有自渾渾無涯<lb/>
追洙泗之髙風同伊洛之正𣲖其事君也洞洞屬屬恭<lb/>
勤畏慎其待人也不知物我之有間諸子百家之書聖<lb/>
經賢傳之奥有問俱通過目不㤀自妙年擢髙科登顯<lb/>
仕海内之士聞其名而拜下風者有年矣數載以來咨<lb/>
詢博訪陳善閉邪以文規諫不持長鎗大劒專以文墨<lb/>
<pb n="KR4e0075_WYG_008-7a"/>
議論斡旋仁義導賢王於無過之地禆益𢎞多其事君<lb/>
也忠誠如是其事親也為何如哉自為胄監陳情于闕<lb/>
下以五尺之微軀動九重之聖聽拔祖父於危難之中<lb/>
迎父柩於萬里之外使生者安而死者塟由是觀之忠<lb/>
君孝親之道惟我彦亨為盡之吁賢哉不勝三嘆予畧<lb/>
序梗槩云耳<lb/>
　　　長史公傳　　　　　　　程敏政<lb/>
公諱通字彦亨其先自歙篁墩遷績溪程里再遷坊市<lb/>
<pb n="KR4e0075_WYG_008-7b"/>
祖平素業儒洪武初以鹽法坐繫御史廉其非辜喻其<lb/>
旁引衆人則可免平起對曰某不幸為人所誣而又誣<lb/>
人欺天矣寧以身待罪御史嗟異竟謫戍延安有同謫<lb/>
而旅死者平遣子負遺骨歸其家其家以貧故不納又<lb/>
買地塟之伯父以忠洪武庚申用人材舉知潮之程鄉<lb/>
縣有治迹父以誠尤以孝友聞初以忠子泰将省父程<lb/>
鄉以誠與俱中道聞以忠得罪被逮且瘴作偕行者訹<lb/>
泰反走以誠大罵回汝父坐事正當捐生赴救舍之而<lb/>
<pb n="KR4e0075_WYG_008-8a"/>
歸獨何心乎遂徒步直前既至而冐瘴死聞者悲之公<lb/>
少有至性又得家庭之教動必遵禮嗜學不倦鄉先生<lb/>
奇之年十四補縣學生二十二以貢入太學時洪武乙<lb/>
丑也丙寅聞以誠喪免歸徒步過嶺迎柩還塟塟巳廬<lb/>
墓下三年哀慟毁形妻子至不相識戊辰復上太學時<lb/>
平已老公上書言臣壯而無父祖猶父也臣祖老而無<lb/>
子孫猶子也更相為命今邊徼戍卒如林顧豈少臣祖<lb/>
者辭懇切書奏髙皇帝憐之而持其章不下私命兵部<lb/>
<pb n="KR4e0075_WYG_008-8b"/>
驛召其祖既至乃并召公東西立玉階下顧公曰汝識<lb/>
此人否祖孫相持哽咽不能仰視髙皇帝嘆曰孝哉若<lb/>
人命兵部除其籍驛送平還鄉庚午秋公以尚書舉應<lb/>
天府鄉試時遣諸王將兵行邊以封建䇿諸貢士于廷<lb/>
公所對稱㫖親擢第一授遼王府紀善辛未從王閱武<lb/>
臨清壬申從之國遼西時王府未建以祖喪免歸復廬<lb/>
墓三年服闋復任未幾髙皇帝上賔庚辰從王渡海南<lb/>
還辛已進左長史明年始從之國荆州公悉心輔導王<lb/>
<pb n="KR4e0075_WYG_008-9a"/>
敬禮之凡一國之事咨焉府中有衛士紀綱者用詗得<lb/>
幸公每召而笞戒之㑹文皇帝舉兵靖難遣人至荆州<lb/>
公草上封事數千言文皇帝既正大統紀綱者以入賀<lb/>
留侍歴官錦衣指揮使被顧問因乗間及封事遂有詔<lb/>
械公詣京師簿錄其家公既死家人發戍邊又下績溪<lb/>
簿錄其家得确田數十畆遺書數十百巻牯皮數張黃<lb/>
希範洪武末先出知徽州府雅與公善至是亦為衛卒<lb/>
所捕并籍其家同赴京師而績溪程姓最衆幸使者仁<lb/>
<pb n="KR4e0075_WYG_008-9b"/>
恕罪止一房餘獲免焉初遼王雅重公命圖其像又錄<lb/>
其世譜親為賛之後十年公異母弟彦迪以事至荆州<lb/>
王召見之語及舊事曰汝欲見汝兄否彦迪頓首不知<lb/>
所對王出遺像示之彦迪哭失聲并請其世譜以歸永<lb/>
樂中有讐家欲訟之者適彦迪他出家人懼而焚其像<lb/>
獨餘其世譜云公初讀書即勵志聖賢之學居常恂恂<lb/>
如有弗逮至臨事則毅然莫能奪故所立如此為詩文<lb/>
不求異而主於理然辭氣超越專工者反不能及有稿<lb/>
<pb n="KR4e0075_WYG_008-10a"/>
百餘巻悉毁於官宗人敏政曰公歿世既久其遺事絶<lb/>
無知者敏政嘗從故老問之得其槩又見公從孫上林<lb/>
苑監署丞京於京師因掇拾為傳如右噫公與方希直<lb/>
周是修二公同時友善今希直之文梓行於世是修又<lb/>
得楊文貞公為之表章獨公事湮沒而無聞此逺宗後<lb/>
學所不能自巳者歟<lb/>
　　　遼府左長史彦亨公行狀　　程　定<lb/>
我太宗文皇帝靖難之師奉天東指而金川不守當計<lb/>
<pb n="KR4e0075_WYG_008-10b"/>
諸臣若方公孝孺齊公泰黃公子澄陳公迪鐵公鉉周<lb/>
公是修下及東越之樵河西之傭補鍋之匠雪庵馮翁<lb/>
銷聲冺迹捐身死難掲諸日月而我從祖長史公與方<lb/>
公孝孺周公是修相友善亦死于遼府公諱通字彦亨<lb/>
貞白其號也舉洪武庚午南畿鄉試績之發科自公始<lb/>
御試封建䇿擢第一拜遼王府紀善尋進左長史嬖人<lb/>
紀綱者每不法公輒痛繩之適文皇帝靖難師興潜使<lb/>
人通遼府公拒之遂上防禦北兵封事數千言備兵入<lb/>
<pb n="KR4e0075_WYG_008-11a"/>
援及谷王漏師遁還齊公泰慮遼寧二府為變召還京<lb/>
師寧王與靖難師合惟公請遼王奉朝命以其兵至京<lb/>
師語見齊公傳文皇帝既履瑶圖而紀綱入賀留侍用<lb/>
事因乘間及公曩有封事遂有詔械公詣京師論死仍<lb/>
録其家止及本支餘支幸存猶得收公之骸骨而延公<lb/>
之蒸嘗至今罔替徽州知府黃公希範坐與公善共議<lb/>
條上防禦北兵䇿同械詣京師死之先是公為太學生<lb/>
祖平以老戍邊公念之㒺置也乃以陳情表上髙皇帝<lb/>
<pb n="KR4e0075_WYG_008-11b"/>
為之感動即宻召平置之殿陛之下俾公認之公見其<lb/>
祖即相抱泣髙皇帝嘆曰孝哉若人即釋平尺五俾之<lb/>
歸其移孝為忠類如此方公之在械也或曰魏徴之業<lb/>
可勉也藩府之職微哉𦕈乎何乃坐受困乃爾公曰在<lb/>
孤卿死孤卿在疆圉死疆圉在庶尹死庶尹職有大小<lb/>
乎祖平之釋至恩也非此曷以報効而我太祖髙皇帝<lb/>
可負哉紀綱能死人乎不肖定蓋公之從孫也嘗聞之<lb/>
先人曰自公之拒燕使彼不得潜通也文皇帝固已銜<lb/>
<pb n="KR4e0075_WYG_008-12a"/>
之矣故紀綱之譛易投云定今忝觀政院署得與湛元<lb/>
明陸子淵友每與扼腕論公之烈暨諸死事者湛陸曰<lb/>
太祖髙皇帝與劉文成登金陵之城乃曰其能踰乎文<lb/>
成曰必燕之飛乃可爾蓋指燕也炳哉文成之先見乎<lb/>
文皇帝其諸承天心以行天罰者乎後乃釋諸死事者<lb/>
其拒陳瑛追戮之請命解縉章疏之焚解逺親未挐之<lb/>
令孰非我文皇帝之至恩哉今予也以不㤀先公而報<lb/>
効朝廷兹予忠今上之職分哉不肖定遂乃感泣退而<lb/>
<pb n="KR4e0075_WYG_008-12b"/>
搜諸革除録暨遜國臣紀及諸所紀載者乃得公之遺<lb/>
事遂綴而列之命侍史書之寄諸我宗人曰請以是嗣<lb/>
我忠壯公之鴻烈<lb/>
　　　長史公誄　　　　　　　　程　容<lb/>
我成祖文皇帝之秉鉞靖難也而我從祖遼府左長史<lb/>
貞白公死焉蓋大節也方其致命也豈計不朽名哉求<lb/>
無愧此心而已抑其純剛正氣充養完粹一臨大節則<lb/>
定見定力自有卓然不可奪者是宜流風百世砥柱名<lb/>
<pb n="KR4e0075_WYG_008-13a"/>
節當與天地同不朽其可使之湮沒而無聞耶顧表揚<lb/>
之責誠在我後之人也於是不肖容乃率宗之子弟立<lb/>
椎圖而為之誄誄曰於鑠忠義惟國之基匪死曷就惟<lb/>
心是祗於惟靖難可以勿死勿死而死乃踰於紀紀雖<lb/>
是踰乃曰愚忠愚不可及惟孔之崇振彼海宇齊黃載<lb/>
雄惟湖之樵惟河之傭乃挺厥氣咸守以死猗哉我公<lb/>
長遼之鄙入衛於京乃上封事北防千言乃觸於天乃<lb/>
械而死惟䰟翩翩人孰弗死惟公是騫惟彼日星惟公<lb/>
<pb n="KR4e0075_WYG_008-13b"/>
之精惟彼河岳惟公之靈千祀載輝精靈載凝惟我新<lb/>
都大鄣之疆大啟聖奥乃惟紫陽忠義是掲昭厥𤣥黃<lb/>
人紀載廓精命煌煌惟公是蹈聖哲是標乃懋於學貞<lb/>
名是鑣守素惟勁惟履是操祖平逺戍陳情於廷髙皇<lb/>
曰孝惟戍是矜既死于遼文皇曰忠惟厥忠孝惟公之<lb/>
窿大倫耿耿匪惟亢宗天地之紀蕐夏之隆欽祀皇皇<lb/>
惟忠之嘉二儀有毁惟忠靡瑕嚴彼大防孚極有嘉人<lb/>
道靡禽掲彼流沙嗚呼茂哉鴻烈靡涯<lb/>
<pb n="KR4e0075_WYG_008-14a"/>
　　　長史公年譜　　　　　　　程伯祥<lb/>
夫天地光岳之氣獨畀於英賢也豈偶然哉顧時平則<lb/>
抱直持正而髙義薄層雲時艱則矢志勵貞而堅節炳<lb/>
烈日要以能為良臣則必為忠臣此夫仗大義明大倫<lb/>
觸時忌而愈奮甘九死而不回談者類以為植於天性<lb/>
則然庸詎知其成於邃養者不少也予從祖貞白公諱<lb/>
通字彦亨者死事於文皇帝靖難之時迄今凛凛猶有<lb/>
生氣每讀遜國臣紀革朝遺忠録得公遺事益重太息<lb/>
<pb n="KR4e0075_WYG_008-14b"/>
而酸楚也公性至孝慷慨有大節然資禀穎異嘗隨月<lb/>
讀書至夜分不輟博綜經史善詩文年十四補邑庠弟<lb/>
子員洪武乙丑貢入成均明年丙寅父以誠省伯父於<lb/>
程鄉縣署冐瘴卒於吉安公聞訃徒跣輿襯以歸廬於<lb/>
墓側三載銜哀骨立絶跡壺幃而妻子㒺有見其顔面<lb/>
矣戊辰服闋復上南雍大司成得公巻牘亟加稱賞每<lb/>
置六館諸生髙等然一本之念惺惺不忘恒念父雖獲<lb/>
首丘於梓里而大父平公猶然謫戍於延安西風凄如<lb/>
<pb n="KR4e0075_WYG_008-15a"/>
日九迴於腸而痛切也因陳情上書云臣壯而無父祖<lb/>
猶父也臣祖老而無子孫猶子也辭極懇切髙皇帝憫<lb/>
之潜命兵部驛召其祖與公立墀左右顧公曰汝識此<lb/>
人否公乃伏視哽咽淚下如雨髙皇帝嘆曰孝哉若人<lb/>
命兵部除其籍釋之寧家又明年庚午當大比士公由<lb/>
太學領南畿鄉薦時遣諸王将兵行邊御試封建時務<lb/>
䇿諸貢士公對以宗藩之臣權勿假之太重如漢七國<lb/>
亦勿制之太輕如唐末造䇿對稱㫖擢至第一除遼府<lb/>
<pb n="KR4e0075_WYG_008-15b"/>
紀善公悉心輔導王加禮敬為作寅賔堂賦詩以美其<lb/>
勣辛未王閱武臨清公從之未幾以祖喪免歸公哀慟<lb/>
柴毁如喪厥考三年起復原任㑹髙皇帝賔天而公從<lb/>
王渡海南還蓋庚辰歳也辛巳銓司考最進公左長史<lb/>
贈父以誠如公官母汪氏為宜人皆特恩也公在遼府<lb/>
敡厯十餘年開誠布公始終一致以故王寵眷益優諸<lb/>
凡國事悉咨詢焉府有憸人紀綱者梗法恣橫公箠斥<lb/>
之不少讓適文皇帝舉兵靖難使至荆州公上防禦北兵<lb/>
<pb n="KR4e0075_WYG_008-16a"/>
封事數千言文皇帝御極之元年紀綱入賀留侍扈從<lb/>
乃銜故隙譛公封事遂有詔械公詣京師死之且夷其<lb/>
二子而簿録其家先是公遊南雍時與方公孝孺黃公<lb/>
觀練公子寧卓公敬周公是修陳公彦回諸君子相友<lb/>
善後下詔獄而公亦與諸公並死事焉嗟嗟悲乎取義<lb/>
存仁在三之制士無全節誰負剛腸惟公忠節天成有<lb/>
死無二釋祖戍而上言李宻之陳情也甘繫囚而駢戮<lb/>
韓通之死節也時遭靖難之師力為殉國之舉他日文<lb/>
<pb n="KR4e0075_WYG_008-16b"/>
皇帝亦云彼食其禄自盡其心嗣是嚴禁漸開渥恩漸<lb/>
被固知忠義之在人心未嘗冺沒而褒表崇祀則又聖<lb/>
祖勸忠之逺慮也於時方公孝孺之死論者比之夷齊<lb/>
愚謂通公之節似乎孝孺其時同其遇同而忠貞之心<lb/>
亦同予悲其感發於典墳而不負所學者耶予幸其耿<lb/>
光於奕世而不愧汗青者耶<lb/>
　　　長史公像賛　　　　　　汪　漙<lb/>
詩豪李白文度昌黎孝全祖禰忠篤天彛峩峩翬山悠<lb/>
<pb n="KR4e0075_WYG_008-17a"/>
悠乳溪偉哉令聞水逺山齊<lb/>
　　　長史公像賛<hi>有小序</hi>　　　程　輅<lb/>
我從祖貞白公為遼王府長史死於靖難初遼王雅重<lb/>
公圖其像親為賛之後十年公弟彦迪至荆州王召見<lb/>
之語及舊事曰而欲見而兄耶彦迪不知所對王出遺<lb/>
像視之彦迪失聲請之以歸歳時展之儼然若生乃復<lb/>
載拜賛之以附諸末<lb/>
賛曰睹而冠其王臣之冠乎瞻而服其王臣之服乎究<lb/>
<pb n="KR4e0075_WYG_008-17b"/>
而像其親王之遺乎日月星辰其公忠孝之精乎河海<lb/>
山嶽其公忠孝之形乎何事於繪得其像弗得其心像<lb/>
遺於王乃得其心因綴其精嗟乎王之心其太祖髙皇<lb/>
帝之心乎公之像其太祖髙皇帝所植之身乎嗟哉名<lb/>
流天壤典䘏無疆其成祖文皇帝玉成之恩乎<lb/>
　<lb/>
　<lb/>
　貞白遺稿巻八<lb/>
</p>
<p>
</p>
  </div>
</body>
</text>
</TEI>
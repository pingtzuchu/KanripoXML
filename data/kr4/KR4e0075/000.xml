<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>貞白遺稿</head>
    <p>
<pb n="KR4e0075_WYG_000-1a"/>
欽定四庫全書　　　　　集部六<lb/>
　貞白遺稿　　　　　　　别集類五<hi>明</hi>
　　提要<lb/>
　　　　<hi>臣</hi>等謹案貞白遺稿十巻附顯忠錄二巻明<lb/>
　　　　程通撰通字彦亨貞白其齋名也績溪人洪<lb/>
　　　　武乙丑貢入太學庚午舉應天鄉試時方遣<lb/>
　　　　諸王將兵因以封建策貢士於廷通所對稱<lb/>
　　　　㫖擢第一授遼府紀善進左長史燕王叛後<lb/>
<pb n="KR4e0075_WYG_000-1b"/>
　　　　通上書數千言論戰守大計永樂初錦衣衛<lb/>
　　　　都督紀綱發其事詔械通詣京師與二子俱<lb/>
　　　　論死事迹具明史本傳所著述凡百餘巻悉<lb/>
　　　　毁於官後十年其弟赴荆州遼王以所圖通<lb/>
　　　　像及遺稿授之嘉靖中黨禁漸弛其従孫長<lb/>
　　　　等乃搜訪佚篇裒為六巻附以遼王並同時<lb/>
　　　　諸人贈言及行狀小傳等篇别為四巻天啟<lb/>
　　　　中其裔孫樞及子應階又集前後建祠請謚<lb/>
<pb n="KR4e0075_WYG_000-2a"/>
　　　　之文為顯忠錄二巻附綴於末即此本也初<lb/>
　　　　通以祖平乆戍陳情乞賜還鄉人稱其孝及<lb/>
　　　　建文中遭逢國難上防禦封事而卒以是死<lb/>
　　　　人稱其忠今陳情之表具在而封事獨有題<lb/>
　　　　無文葢嘉靖中刻集時猶有所諱而不敢存<lb/>
　　　　也封建二策乃其受知於太祖者持議頗正<lb/>
　　　　其他詩文亦俱醇樸有法雖所存無多而大<lb/>
　　　　節凛然有不僅以詞章論者固宜與方練諸<lb/>
<pb n="KR4e0075_WYG_000-2b"/>
　　　　集並傳不朽矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0075_WYG_000-3a"/>
貞白遺稿原序<lb/>
夫威鳯之翔必有遺羽應龍之升必有遺甲英賢之出<lb/>
必有遺言非其遺者貴也有貴於遺者也吾邑長史貞<lb/>
白先生忠孝天植問學淵深昔在建文若方公孝孺周<lb/>
公是脩黄公觀卓公敬先生偕之遊慮無不意氣相期<lb/>
凡有著作輒相酬賞則先生之為先生固自有在而詩<lb/>
若文特其一斑耳原集百有餘巻當文皇帝靖難兵南<lb/>
下先生躬冒忌諱遂逮詔獄夷其二子而簿録其家以<lb/>
<pb n="KR4e0075_WYG_000-3b"/>
故巻帙悉毁於官即先生之死難諱而不稱者亦奪於<lb/>
國威也迨永樂末年詔釋諸死難家屬而厥弟彦廸走<lb/>
謁荆藩廼王雅重先生因出所蔵遺稿與其畫像授之<lb/>
以歸最後從孫長公郡丞伯祥公訪諸戚里獲其贈言<lb/>
并其題詠裒而集之厪數巻盖雖逸者什九存者什一<lb/>
而手澤在焉至是子姓重加編次屬序於予以付剞劂<lb/>
而永其傳予夙昔慕先生之為人廼今獲披遺稿恍挹<lb/>
前芳大都先生因心為言不假雕刻是故叩閽陳情脱<lb/>
<pb n="KR4e0075_WYG_000-4a"/>
祖戎伍而眷渥髙皇則琅琅乎李令伯之遐標也策對<lb/>
封建詳懇剴切而匡輔宗社則纚纚乎賈太傅之遺響<lb/>
也䟽上北防忠憤激烈而委身殉國則凜凜乎胡樞宻<lb/>
之卓軌也其它雄篇偉制雅調鴻詞則又駕軼歐蘇躪<lb/>
歩甫白殆浩乎河瀆之㴸潏而燦乎日星之炳耀者也<lb/>
藉非天佑忠孝復振斯文惡能俾公之遺言緒論重光<lb/>
後禩哉至若藩王睿翰與諸賢華章悉附於集一以彰<lb/>
君臣魚水之歡一以昭寮寀金蘭之契庶千百年後知<lb/>
<pb n="KR4e0075_WYG_000-4b"/>
有先生並知有賢王英哲不亦曠世相感也乎或謂披<lb/>
蔵盈尺是惡覩先生之藩籬哉予曰鳯羽龍甲夫人而<lb/>
珍之矧先生忠節固將與天壤同不朽安在非稿弗傳<lb/>
乎故因諸公之請爰為之揭其概令知古人之言果有<lb/>
貴於遺者也胡松拜撰<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>浣花集巻一</head>
    <p>
<pb n="KR4c0111_WYG_001-1a"/>
欽定四庫全書<lb/>
　浣花集巻一　　　　　　　唐　韋莊　撰<lb/>
　　今體詩凡四十八首<lb/>
　　　章臺夜思<lb/>
清瑟怨遙夜遶絃風雨哀孤燈聞楚角殘月下章臺芳<lb/>
草巳云莫故人殊未來鄉書不可寄秋雁又南廻<lb/>
　　　延興門外作<lb/>
芳草五陵道美人金犢車緑奔穿内水紅落過墻花馬<lb/>
<pb n="KR4c0111_WYG_001-1b"/>
足倦遊客鳥聲歡酒家王孫歸去晩宫樹欲棲鴉<lb/>
　　　劉得仁墓<lb/>
至公遺至藝終抱至寃沈名有詩家業身無戚里心桂<lb/>
和秋露滴松帶夜風吟冥寞知春否墳蒿日巳深<lb/>
　　　下第題青龍寺僧房<lb/>
千蹄萬轂一枝芳要路無媒果自傷題柱未期歸蜀國<lb/>
曵𥚑何處謁呉王馬嘶春陌金羈鬧鳥睡華林繡羽香<lb/>
酒薄恨濃消不得却將惆悵問支郎<lb/>
<pb n="KR4c0111_WYG_001-2a"/>
　　　虢州澗東村居作<lb/>
東南騎馬出郊坰廻首寒烟隔郡城清澗漲時翹鷺喜<lb/>
緑桑疎處哺牛鳴兒童見少生於客奴僕驕多倨似兄<lb/>
試望家田還自適滿畦秋水稻苗平<lb/>
　　　送日本國僧敬龍歸<lb/>
扶桑巳在𣺌茫中家在扶桑東更東此去與師誰共到<lb/>
一船明月一颿風<lb/>
　　　對酒<lb/>
<pb n="KR4c0111_WYG_001-2b"/>
何用巖棲隠姓名一壺春酎可忘形伯倫若有長生術<lb/>
直到如今醉未醒<lb/>
　　　尹喜宅<lb/>
荒原秋殿栢蕭蕭何代風烟占寂寥紫氣巳隨仙仗去<lb/>
白雲空向帝鄉消濛濛莫雨春雞唱漠漠寒蕪雪兎跳<lb/>
欲問靈蹤無處所十洲空濶閬山遙<lb/>
　　　途中望雨懐歸<lb/>
滿空寒雨漫霏霏去路雲深鎻翠微牧䜿逺當烟草立<lb/>
<pb n="KR4c0111_WYG_001-3a"/>
饑禽閒傍渚田飛誰家樹壓紅榴折幾處籬懸白菌肥<lb/>
對此不堪鄉外思荷蓑遙羡釣人歸<lb/>
　　　古離别<lb/>
晴烟漠漠栁鬖鬖不那離情酒半酣更把玉鞭雲外指<lb/>
斷腸春色在江南<lb/>
　　　栁谷道中作却寄<lb/>
馬前紅葉正紛紛馬上離情斷殺魂曉發獨辭殘月店<lb/>
莫程遙宿隔雲村心如岳色留秦地夢逐河聲出禹門<lb/>
<pb n="KR4c0111_WYG_001-3b"/>
莫怪苦吟鞭拂地有誰傾葢待王孫<lb/>
　　　灞陵道中作<lb/>
春橋南望水溶溶一桁晴山倒碧峯秦苑落花零露溼<lb/>
灞陵新酒撥醅濃青龍夭矯盤雙闕丹鳯䙰褷隔九重<lb/>
萬古行人離别地不堪吟罷夕陽鐘<lb/>
　　　秋日早行<lb/>
上馬蕭蕭襟袖凉路穿禾黍繞宫墻半山殘月露華冷<lb/>
一岸野風蓮蕚香烟外驛樓紅隠隠渚邉雲樹暗蒼蒼<lb/>
<pb n="KR4c0111_WYG_001-4a"/>
行人自是心如火兎走烏飛不覺長<lb/>
　　　歎落花<lb/>
一夜霏微露溼烟曉來和淚喪嬋娟不隨殘雪埋芳草<lb/>
盡逐香風上舞筵西子去時遺笑靨謝娥行處落金鈿<lb/>
飄紅墮白堪惆悵少别穠華又隔年<lb/>
　　　宫怨<lb/>
一辭同輦閉昭陽耿耿寒宵禁漏長釵上翠禽應不返<lb/>
鏡中紅豔豈重芳螢低夜色棲瑤草水咽秋聲傍粉墻<lb/>
<pb n="KR4c0111_WYG_001-4b"/>
展轉令人思蜀賦解將惆悵感君王<lb/>
　　　關河道中<lb/>
槐陌蟬聲栁市風驛樓髙倚夕陽東往來千里路長在<lb/>
聚散十年人不同但見時光流似箭豈知天道曲如弓<lb/>
平生志業匡堯舜又擬滄浪學釣翁<lb/>
　　　題盤豆驛水館後軒<lb/>
極目晴川展畫屏地従桃塞接蒲城灘頭鷺占清波立<lb/>
原上人侵落照耕去雁數行天際没孤雲一㸃淨中生<lb/>
<pb n="KR4c0111_WYG_001-5a"/>
馮軒盡日不迴首楚水呉山無限情<lb/>
　　　梁氏水齋<lb/>
獨醉任騰騰琴棊亦自能巻簾山對客開户犬迎僧看<lb/>
蟻移苔穴聞蛙落石層夜牕風雨急松外一菴燈<lb/>
　　　曲池作<lb/>
細雨曲池濵青袍草色新詠詩行信馬載酒喜逢人性<lb/>
為無機率家因守道貧若無詩自遣誰奈寂寥春<lb/>
　　　嘉㑹里閒居<lb/>
<pb n="KR4c0111_WYG_001-5b"/>
豈知城闕内有地出紅塵草占一方緑樹藏千古春馬<lb/>
嘶遊寺客犬吠探花人寂寂無鐘鼓槐行接紫宸<lb/>
　　　夏夜<lb/>
傍水遷書榻開襟納夜凉星繁愁晝熱露重覺荷香蛙<lb/>
吹鳴還息蛛羅滅又光正吟秋興賦桐景下西墻<lb/>
　　　早發<lb/>
早霧濃於雨田深黍稻低出門雞未唱過客馬頻嘶樹<lb/>
色遙藏店泉聲暗傍畦獨吟三十里城月尚如珪<lb/>
<pb n="KR4c0111_WYG_001-6a"/>
　　　寓言<lb/>
黄金日日銷還鑄仙桂年年折又生兎走烏飛如未息<lb/>
路塵終見泰山平<lb/>
　　　對雪獻薛常侍<lb/>
璚林瑤樹忽珊珊急帶西風下晩天皓鶴䙰褷飛不辨<lb/>
玉山重叠凍相連松裝粉穗臨牕亞水結氷錐簇溜懸<lb/>
門外寒光利如劍莫推紅袖訴金船<lb/>
　　　題裴端公郊居<lb/>
<pb n="KR4c0111_WYG_001-6b"/>
暫隨紅斾佐藩方髙跡終期卧故鄉巳近水聲開澗户<lb/>
更侵山色架書堂蒲生岸脚青刀利栁拂波心緑帶長<lb/>
莫奪野人樵牧興白雲不識繡衣郎<lb/>
　　　登咸陽縣樓望雨<lb/>
亂雲如獸出山前細雨和風滿渭川盡日空濛無所見<lb/>
雁行斜去字聨聨<lb/>
　　　貴公子<lb/>
大道青樓御苑東玉欄仙杏壓枝紅金鈴犬吠梧桐月<lb/>
<pb n="KR4c0111_WYG_001-7a"/>
朱鬛馬嘶楊栁風流水帶花穿巷陌夕陽和樹入簾櫳<lb/>
瑤池宴罷歸來醉笑説君王在月宫<lb/>
　　　聽趙秀才彈琴<lb/>
滿匣氷泉咽又鳴玉音閒澹入神清巫山夜雨絃中起<lb/>
湘水清波指下生蜂簇野花吟細韻蟬移髙栁迸殘聲<lb/>
不須更奏幽蘭曲卓氏門前月正明<lb/>
　　　觀獵<lb/>
苑墻東畔欲斜暉傍苑穿花兎正肥公子喜逢朝罷日<lb/>
<pb n="KR4c0111_WYG_001-7b"/>
將軍誇換戰時衣鶻翻錦翅雲中落犬帶金鈴草上飛<lb/>
直待四郊髙鳥盡掉鞍齊向國門歸<lb/>
　　　三堂東湖作<lb/>
滿塘秋水碧泓澄十畝菱花晩鏡清景動新橋横蝃蝀<lb/>
岸鋪芳草睡鵁鶄蟾投夜魄當湖落嶽倒秋蓮入浪生<lb/>
何處最添詩客興黄昏烟雨亂蛙聲<lb/>
　　　放牓日作<lb/>
一聲天鼓闢金扉三十仙材上翠微葛水霧中龍乍變<lb/>
<pb n="KR4c0111_WYG_001-8a"/>
緱山烟外鶴初飛鄒陽暖豔催花發太皥春光簇馬歸<lb/>
迴首便辭塵土世彩雲新換六銖衣<lb/>
　　　寄薛先輩<lb/>
懸知迴日綵衣榮仙籍髙標第一名瑤樹帶風侵物冷<lb/>
玉山和雨射人清龍翻瀚海波濤壯鶴出金籠燕雀驚<lb/>
不説文章與門地自然毛骨是公卿<lb/>
　　　訪含𢎞山僧不遇留題精舍<lb/>
滿院桐花鳥雀喧寂寥芳草茂芊芊吾師正遇歸山日<lb/>
<pb n="KR4c0111_WYG_001-8b"/>
閒客空題到寺年池竹閉門教鶴守琴書開篋任僧傳<lb/>
人間不自㝷行跡一片孤雲在碧天<lb/>
　　　寄従兄遵<lb/>
江上秋風正釣鱸九重天子夢翹車不將髙卧邀劉主<lb/>
自吐清談護漢儲滄海十年龍景斷碧雲千里雁行疎<lb/>
相逢莫話歸山計明日東封待直廬<lb/>
　　　漁塘十六韻<hi>在朱陽縣石嵓下古老云洛水一派流出此山</hi>
洛水分餘脈穿巖出石稜碧經嵐氣重清帶露華澄瑩<lb/>
<pb n="KR4c0111_WYG_001-9a"/>
澈通三島巖峿積萬層巢由應共到劉阮想同登壁峻<lb/>
苔如畫山昏霧似蒸撼松衣有雪題石硯生氷路熟雲<lb/>
中客名留域外僧饑猿尋落橡鬭䑕墮髙藤嶮樹<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>溪<lb/>
亞殘莎帶岸崩持竿聊藉草待月好垂罾對景思任父<lb/>
開圖想不興晩風輕浪疊莫雨溼烟凝似泛靈槎出如<lb/>
迎羽客昇仙源終不測勝槩自相仍欲别誠堪戀長歸<lb/>
又未能他時操史筆為爾著良稱<lb/>
　　　冬日長安感志寄獻虢州崔郎中二十韻<lb/>
<pb n="KR4c0111_WYG_001-9b"/>
帝里無成久滯淹别家三度見新蟾郄詵丹桂無人指<lb/>
阮籍青襟有淚霑溪上却思雲滿屋鏡中唯怕雪生髯<lb/>
病如原憲誰能療蹇似劉禎豈用占霧雨十年同隠遁<lb/>
風雷何日振沈濳吁嗟每被更聲引歌咏還因酒思添<lb/>
客舍正甘愁寂寂郡樓遙想醉懨懨巳聞鈴閣懸新詔<lb/>
即向綸闈副具瞻濟物便同川上檝慰心還似邑中黔<lb/>
觀星始覺中郎貴問俗方知太守廉宅後緑波棲畫鷁<lb/>
馬前紅袖簇丹襜閒招好客斟香蟻悶對瓊華詠撒鹽<lb/>
<pb n="KR4c0111_WYG_001-10a"/>
積凍慢封寒霤細莫雲髙拔逺峯尖訟堂無事氷生印<lb/>
水榭髙唫月透簾松下圍棊期禇𦙍筆頭飛箭薦陶謙<lb/>
未知匣劍何時躍但恐鉛刀不再銛雖有逺心長擁篲<lb/>
恥將新劍學編苫纔驚素節移銅律又見𤣥冥變玉籖<lb/>
百口似萍依廣岸一身如燕戀髙簷如今正困風波力<lb/>
更向人中問宋纎<lb/>
　　　和薛先輩見寄初秋寓懐即事之作二十韻<lb/>
玉律初移候清風乍逺襟一聲蟬到耳千炬火然心嶽<lb/>
<pb n="KR4c0111_WYG_001-10b"/>
靜雲堆翠樓髙日半沈引愁憎莫角驚夢怯殘碪露白<lb/>
凝湘簟風篁韻蜀琴鳥喧従果爛堦淨任苔侵柿葉添<lb/>
紅景槐柯減緑隂採珠逢寳窟閲石見瑤林魯殿鏗寒<lb/>
玉苔山激碎金郄堂流桂景陳巷集車音名自張華顯<lb/>
詞因葛亮吟水深龍易失天逺鶴難尋鑒貌寧慙樂論<lb/>
才豈謝任義心孤劍直學海怒濤深既覩文兼質翻疑<lb/>
古在今慙聞紆緑綬即候挂朝簪晩樹連秋塢斜陽暎<lb/>
暮岑夜蟲方啷啷疲馬正駸駸託跡同呉燕依仁似越<lb/>
<pb n="KR4c0111_WYG_001-11a"/>
禽㑹隨仙羽化香蟻且同斟<lb/>
　　　同舊韻<lb/>
大火收殘暑清光漸惹襟謝莊千里思張翰五湖心莫<lb/>
角迎風急孤鐘向暝沈露滋三徑草日動四隣碪簟委<lb/>
班姬扇蟬悲蔡琰琴方愁丹桂逺已怯二毛侵甃石迴<lb/>
泉脈移棊就竹隂觸絲蛛墮網避隼鳥投林貌愧潘郎<lb/>
璧文慙吕相金但埋酆獄氣未發爨桐音靜笑劉琨舞<lb/>
閒思阮籍吟野花和雨斸怪石入雲尋跡竟終非切幽<lb/>
<pb n="KR4c0111_WYG_001-11b"/>
閒且自任趨時慙藝薄託質仰恩深美價方稀古清名<lb/>
已絶今既聞留縞帶詎肯擲蓍簪遲客虛髙閣迎僧出<lb/>
亂岑壯心徒戚戚逸足自駸駸安羡倉中䑕危同幕上<lb/>
禽期君調鼎鼐他日俟羊斟<lb/>
　　　三用韻<lb/>
素律初迴馭商飈暗觸襟乍傷詩客思還動旅人心蟬<lb/>
噪因風斷鱗遊見鷺沈笛聲隨晩吹松韻激遙砧地覆<lb/>
青袍草牕横緑綺琴烟霄難自致嵗月易相侵澗栁横<lb/>
<pb n="KR4c0111_WYG_001-12a"/>
孤彴巖藤架密隂瀟湘期釣侣鄠杜别家林遺愧虞卿<lb/>
璧言依季布金錚鏦聞郢唱次第發巴音螢影衝簾落<lb/>
蟲聲擁砌吟樓髙思共釣寺逺想同尋入夜愁難遣逢<lb/>
秋恨莫任蝸遊苔徑滑鶴步翠塘深莫問榮兼辱寧論<lb/>
古與今固窮憐瓮牖感舊惜蒿簪晩日舒霞綺遙天倚<lb/>
黛岑鴛鸞方翽翽驊驥整駸駸未化投陂竹空思出谷<lb/>
禽感多聊自遣桑落且閒斟<lb/>
　　　驚秋<lb/>
<pb n="KR4c0111_WYG_001-12b"/>
不向烟波狎釣舟强親文墨事儒丘長安十二槐花陌<lb/>
曽負秋風多少愁<lb/>
　　　登漢髙廟閒眺<lb/>
獨尋仙境上髙原雲雨深藏古帝壇天畔晩峯青簇簇<lb/>
檻前春樹碧團團參差郭外樓臺小斷續風中皷角殘<lb/>
一帶逺光何處水釣舟閒繫夕陽灘<lb/>
　　　耒陽縣浮山神廟<lb/>
一郡皆傳此廟靈廟前松桂古今青山曽堯代浮洪水<lb/>
<pb n="KR4c0111_WYG_001-13a"/>
地有唐臣奠緑醽遶坐香風吹寳蓋傍簷烟雨溼巖扄<lb/>
為霖自可成農嵗何用興師逺伐邢<lb/>
　　　愁<lb/>
避愁愁又至愁至事難忘夜作心中火朝為鬢上霜不<lb/>
經公子夢偏入旅人腸借問髙軒客何鄉是醉鄉<lb/>
　　　村居書事<lb/>
年年耕與釣鷗鳥巳相依砌長蒼苔厚藤抽紫蔓肥風<lb/>
鶯移樹轉雨燕入樓飛不覺春光莫遶籬紅杏稀<lb/>
<pb n="KR4c0111_WYG_001-13b"/>
　　　三堂早春<lb/>
獨倚危樓四望遙杏<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>春陌馬聲驕池邉氷刅暖初落<lb/>
山上雪稜寒未銷溪送緑波穿郡宅日移紅影度村橋<lb/>
主人年少多情味笑換金龜解珥貂<lb/>
　<lb/>
　<lb/>
　<lb/>
　浣花集巻一<lb/>
</p>
<p>
</p>
  </div>
<div>
                <head>浣花集巻二</head>
    <p>
<pb n="KR4c0111_WYG_002-1a"/>
欽定四庫全書<lb/>
　浣花集巻二　　　　　　　唐　韋莊　撰<lb/>
　　今體詩凡二十七首<lb/>
　　　雨霽晩眺<hi>庚子年冬大駕幸蜀後作</hi>
入谷路縈紆巖巔日欲晡嶺雲寒掃葢溪雪凍黏鬚卧<lb/>
草跧如兔聽氷怯似狐仍聞闗外火昨夜徹皇都<lb/>
　　　立春日作<lb/>
九重天子去蒙塵御栁無情依舊春今日不關妃妾事<lb/>
<pb n="KR4c0111_WYG_002-1b"/>
始知辜負馬嵬人<lb/>
　　　贈雲陽縣裴明府<lb/>
南北三年一解攜海為深谷岸為蹊巳聞陳勝心降漢<lb/>
誰為田横國號齊㬥客至今猶戰鶴故人何處尚驅雞<lb/>
歸來能作烟波伴我有漁舟在五溪<lb/>
　　　賊中與蕭韋二秀才同卧重疾二君尋愈余獨<lb/>
　　　　加焉恍惚之中因有題<lb/>
與君同卧疾獨我漸彌留弟妹不知處兵戈殊未休胸<lb/>
<pb n="KR4c0111_WYG_002-2a"/>
中疑晉䜿耳下鬭殷牛縦有秦醫在懐鄉亦淚流<lb/>
　　　重圍中逢蕭校書<lb/>
相逢俱此地此地是何鄉側目不成語撫心空自傷劍<lb/>
髙無鳥度樹暗有兵藏底事征西將年年戍洛陽<lb/>
　　　咸通<lb/>
咸通時代物情奢歡殺金張許史家破産競留天上樂<lb/>
鑄山爭買洞中花諸郎宴罷銀燈合仙子遊迴璧月斜<lb/>
人意似知今日事急催絃管送年華<lb/>
<pb n="KR4c0111_WYG_002-2b"/>
　　　白櫻桃<lb/>
王母堦前種幾株水精簾外看如無只應漢武金盤上<lb/>
瀉得珊珊白露珠<lb/>
　　　夜景<lb/>
滿庭松桂雨餘天宋玉秋聲韻蜀絃烏兎不知多事世<lb/>
星辰長似太平年誰家一笛吹殘暑何處雙砧𢷬暮烟<lb/>
欲把傷心問明月素娥無語淚娟娟<lb/>
　　　宿山家<lb/>
<pb n="KR4c0111_WYG_002-3a"/>
山行侵夜到雲竇一星燈草動蛇尋宂枝搖䑕上藤背<lb/>
風開藥竈向月展漁罾明日前溪路烟蘿更幾層<lb/>
　　　長年<lb/>
長年方悟少年非人道新詩勝舊詩十畝野塘留客釣<lb/>
一軒春雨對僧棊花間醉任黄鸎語亭上吟従白鷺窺<lb/>
大盗不將爐冶去有心重築太平基<lb/>
　　　辛丑年<lb/>
九衢漂杵已成川塞上黄雲戰馬閒但有羸兵填渭水<lb/>
<pb n="KR4c0111_WYG_002-3b"/>
更無竒士出商山田園已没紅塵裏弟妹相逢白刅間<lb/>
西望翠華殊未返淚痕空溼劍文斑<lb/>
　　　思歸<lb/>
暖絲無力自悠揚牽引東風斷客腸外地見花終寂寞<lb/>
異鄉聞樂更凄凉紅垂野岸櫻還熟緑染迴汀草又芳<lb/>
舊里若為歸去好子期凋謝吕安亡<lb/>
　　　憶昔<lb/>
昔年曽向五陵遊子夜歌清月滿樓銀燭樹前長似晝<lb/>
<pb n="KR4c0111_WYG_002-4a"/>
露桃華裏不知秋西園公子名無忌南國佳人號莫愁<lb/>
今日亂離俱是夢夕陽唯見水東流<lb/>
　　　合歡蓮華<lb/>
虞舜南巡去不歸二妃相誓死江湄空留萬古香魂在<lb/>
結作雙葩合一枝<lb/>
　　　覽蕭必先巻<lb/>
滿軸編新句翛然大雅風名因五字得命合一言通景<lb/>
盡才難盡吟終意未終似逢曹與謝烟雨思何窮<lb/>
<pb n="KR4c0111_WYG_002-4b"/>
　　　和人嵗宴旅舍見寄<lb/>
積雪滿前除寒光夜皎如老憂新嵗近貧覺故交疎意<lb/>
合論文後心降得句初莫言常鬱鬱天道有盈虛<lb/>
　　　宿泊孟津寄三堂友人<lb/>
解纜西征未有期槐花又逼桂花時鴻臚陌上歸耕晩<lb/>
金馬門前獻賦遲只恐愁苗生兩鬢不堪離恨入雙眉<lb/>
分明昨夜南池夢還把漁竿詠楚詞<lb/>
　　　對酒贈友人<lb/>
<pb n="KR4c0111_WYG_002-5a"/>
多病仍多感君心自我心浮生都是夢浩歎不如吟白<lb/>
雪篇篇麗清酟盞盞深亂離俱老大强醉莫霑襟<lb/>
　　　天井關<lb/>
太行山上雲深處誰向雲中築女牆短綆詎能垂玉甃<lb/>
繚垣何用學金湯斸開嵐翠為髙壘截斷雲霞作巨防<lb/>
守吏不教飛鳥過赤眉何路到吾鄉<lb/>
　　　贈邉將<lb/>
昔因征逺向金微馬出榆闗一鳥飛萬里只攜孤劍去<lb/>
<pb n="KR4c0111_WYG_002-5b"/>
十年空逐塞鴻歸手招都䕶新降虜身著文皇舊賜衣<lb/>
只待烟塵報天子滿頭霜雪為兵機<lb/>
　　　春日<lb/>
忽覺東風<hi>一作君</hi>景漸遲野梅山杏暗芳菲落星樓上吹<lb/>
殘角偃月營中掛夕暉旅夢亂隨蝴蝶散離魂<hi>一作情</hi>漸<lb/>
逐杜鵑飛紅塵遮<hi>一作望</hi>斷長安陌芳草王孫莫不歸<lb/>
　　　早秋夜作<lb/>
翠簟初清暑半銷撤簾松韻送輕飈莎庭露永琴書潤<lb/>
<pb n="KR4c0111_WYG_002-6a"/>
山郭月明砧杵遙傍砌緑苔鳴蟋蟀遶簷紅樹織蠨蛸<lb/>
不須更作悲秋賦王粲辭家鬢巳凋<lb/>
　　　寄江南逐客<lb/>
二年音信阻湘潭花下相思酒半酣記得竹齋風雨夜<lb/>
對床孤枕話江南<lb/>
　　　冬夜<lb/>
睡覺寒爐酒半消客情鄉夢兩遙遙無人為我磨心劍<lb/>
割斷愁腸一寸苗<lb/>
<pb n="KR4c0111_WYG_002-6b"/>
　　　又聞湖南荆渚相次陷没<lb/>
㡬時聞唱凱旋歌處處屯兵未倒戈天子只憑紅斾壯<lb/>
將軍空恃紫髯多屍填漢水連荆阜血染湘雲接楚波<lb/>
莫問流離南越事戰餘空有舊山河<lb/>
　　　家叔南遊却歸因獻賀<lb/>
繚繞江南一嵗歸歸來行色滿戎衣長聞鳯詔徴兵急<lb/>
何事龍韜獻捷稀旅夢逺依湘水濶離魂空伴越禽飛<lb/>
遙知倚棹思家處澤國烟深莫雨微<lb/>
<pb n="KR4c0111_WYG_002-7a"/>
　　　楚行吟<lb/>
章華臺下草如烟故郢城頭月似弦惆悵楚宫雲雨後<lb/>
露啼花笑一年年<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0111_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻二<lb/>
</p>
<p>
</p>
  </div>
<div>
                <head>浣花集巻三</head>
    <p>
<pb n="KR4c0111_WYG_003-1a"/>
欽定四庫全書<lb/>
　浣花集巻三　　　　　　　唐　韋莊　撰<lb/>
　　今體詩凡三十九首<lb/>
　　　洛陽吟<hi>時大駕在蜀巢宼未平洛中寓居作七言</hi>
萬户千門夕照邉開元時節舊風烟宫官試馬遊三市<lb/>
舞女乗舟上九天胡騎北來空進主漢皇西去竟昇仙<lb/>
如今父老偏垂淚不見承平四十年<lb/>
　　　過舊宅<lb/>
<pb n="KR4c0111_WYG_003-1b"/>
華軒不見馬蕭蕭廷尉門人久寂寥朱檻翠樓為卜肆<lb/>
玉欄仙杏作春樵堦前雨落鴛鴦瓦竹裏苔封螮蝀橋<lb/>
莫問此中銷歇事娟娟紅淚滴芭蕉<lb/>
　　　喻東軍<lb/>
四年龍馭守峨嵋鐵馬西來步步遲五運未教移漢鼎<lb/>
六韜何必待秦師幾時鸞鳯歸丹闕到處烏鳶従白旗<lb/>
獨把一樽和淚酒隔雲遙奠武侯祠<lb/>
　　　清河縣樓作<lb/>
<pb n="KR4c0111_WYG_003-2a"/>
有客微吟獨凭樓碧雲紅樹不勝愁盤鵰逈印天心没<lb/>
逺水斜牽日脚流千里戰塵連上苑九江歸路隔東周<lb/>
故人此地揚颿去何處相思雪滿頭<lb/>
　　　北原閒眺<lb/>
春城迴首樹重重立馬平原夕照中五鳯灰殘金翠滅<lb/>
六龍遊去市朝空千年王氣浮清洛萬古坤靈鎮碧嵩<lb/>
欲問向來陵谷事野桃無語淚花紅<lb/>
　　　贈戍兵<lb/>
<pb n="KR4c0111_WYG_003-2b"/>
漢皇無事暫遊汾底事狐狸嘯作羣夜指碧天占晉分<lb/>
曉磨孤劍望秦雲紅旌不巻風長急畫角閒吹日又曛<lb/>
止竟有征須有戰洛陽何用久屯軍<lb/>
　　　覩軍迴戈<lb/>
關中羣盗已心離關外猶聞羽檄飛御苑緑莎嘶戰馬<lb/>
禁城寒月搗征衣漫教韓信兵塗地不及劉琨嘯觧圍<lb/>
昨日屯軍還夜遁滿車空載洛神歸<lb/>
　　　中渡晚眺<lb/>
<pb n="KR4c0111_WYG_003-3a"/>
魏王堤畔草如烟有客傷時獨扣舷妖氣欲昏唐社稷<lb/>
夕陽空照漢山川千重碧樹籠春苑萬縷紅霞襯碧天<lb/>
家寄杜陵歸不得一迴回首一<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　　河内别村業閒題<lb/>
阮氏清風竹巷深滿溪松竹似山隂門當谷路多樵客<lb/>
地帶河聲足水禽閒伴爾曹雖適意靜思吾道好霑襟<lb/>
隣翁莫問傷時事一曲髙歌夕照沈<lb/>
　　　聞官軍繼至未覩凱旋<lb/>
<pb n="KR4c0111_WYG_003-3b"/>
嫖姚何日破重圍秋草深來戰馬肥已有孔明傳將畧<lb/>
更聞王導得神機陣前<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷晴應響城上烏鳶飽不飛<lb/>
何事小臣偏注目帝鄉遙羡白雲歸<lb/>
　　　和集賢侯學士分司丁侍御秋日雨霽之作<lb/>
洛岸秋晴夕照長鳯樓龍闕倚清光玉泉山淨雲初散<lb/>
金谷樹多風正凉席上客知蓬島路坐中寒有栢臺霜<lb/>
多慙十載遊梁士却伴賓鴻入帝鄉<lb/>
　　　題安定張使君<lb/>
<pb n="KR4c0111_WYG_003-4a"/>
器度風標合出塵桂宫何負一枝新成丹始見金無滓<lb/>
衝斗方知劍有神憤氣不銷頭上雪政聲空布海邉春<lb/>
中興若繼開元事堪向龍池作近臣<lb/>
　　　潁陽縣<lb/>
琴堂連少室故事即仙蹤樹老風聲壯山髙臘候濃雪<lb/>
多庭有鹿縣僻寺無鐘何處留詩客茆簷倚後峰<lb/>
　　　寄園林主人<lb/>
主人常不在春物為誰開桃豔紅將落梨華雪又催曉<lb/>
<pb n="KR4c0111_WYG_003-4b"/>
鶯閒自囀遊客暮空回尚有餘芳在猶堪載酒來<lb/>
　　　洛北村居<lb/>
十畝松篁百畝田歸來方屬大兵年巖邉石室低臨水<lb/>
雲外嵐峯半入天鳥勢去投金谷樹鐘聲遙出上陽烟<lb/>
無人説得中興事獨倚斜暉憶仲宣<lb/>
　　　對梨花贈皇甫秀才<lb/>
林上梨花雪壓枝獨攀瓊豔不勝悲依前此地逢君處<lb/>
還是去年今日時且戀殘陽留綺席莫推紅袖訴金巵<lb/>
<pb n="KR4c0111_WYG_003-5a"/>
騰騰戰鼓正多事須信明朝難重持<lb/>
　　　立春<lb/>
青帝東來日馭遲煖烟輕逐曉風吹罽袍公子樽前覺<lb/>
錦帳佳人夢裏知雪圃乍開紅菜甲綵幡新翦緑楊絲<lb/>
殷勤為作宜春曲題向花牋帖繡楣<lb/>
　　　村笛<lb/>
簫韶九奏韻凄鏘曲度雖髙調不傷却見孤村明月夜<lb/>
一聲牛笛斷人腸<lb/>
<pb n="KR4c0111_WYG_003-5b"/>
　　　題李斯傳<lb/>
蜀魄湘魂萬古悲未悲秦相死秦時臨刑莫恨倉中䑕<lb/>
上蔡東門去自遲<lb/>
　　　贈薛秀才<lb/>
相辭因避世相見尚兵戈亂後故人少别來新話多但<lb/>
聞哀痛詔未覩凱旋歌欲結巖棲伴何山好薜蘿<lb/>
　　　和元秀才别業書事<lb/>
僻居春事好水曲亂花隂浪過河移岸雛成鳥别林緑<lb/>
<pb n="KR4c0111_WYG_003-6a"/>
錢榆貫重紅障杏籬深莫飲宜城酒愁多醉易沈<lb/>
　　　紀村事<lb/>
緑蔓暎雙扉循牆一徑微雨多庭果爛稻熟渚禽肥釀<lb/>
酒迎新社遙砧送暮暉數聲牛上笛何處餉田歸<lb/>
　　　題許仙師院<lb/>
地古多喬木遊人到且吟院開金鏁澀門暎緑篁深山<lb/>
色不離眼鶴聲長在琴往來誰與熟乳鹿往前林<lb/>
　　　離筵訴酒<lb/>
<pb n="KR4c0111_WYG_003-6b"/>
感君情重惜分離送我殷勤酒滿巵不是不能判酩酊<lb/>
却憂前路醉醒時<lb/>
　　　不寐<lb/>
不寐天將曉心勞轉似灰蚊吟頻到耳䑕鬭競緣臺户<lb/>
闇知蟾落林喧覺雨來馬嘶朝客過知是禁門開<lb/>
　　　贈武處士<lb/>
一身唯一室髙靜若僧家掃地留疎影穿池浸落霞緑<lb/>
蘿臨水合白道向村斜賣藥歸來醉吟詩倚釣查<lb/>
<pb n="KR4c0111_WYG_003-7a"/>
　　　題吉澗盧拾遺莊<lb/>
主人西遊去不歸滿溪春雨長春薇怪來馬上詩<hi>一作訴</hi>
情好印破青山白鷺飛<lb/>
　　　題潁源廟<lb/>
曽是巢由棲隠地百川唯説潁源清微波乍向雲根吐<lb/>
去浪遙衝雪嶂横萬木倚簷疎幹直羣峯當户曉嵐晴<lb/>
臨川試問堯年事猶被封人勸濯纓<lb/>
　　　東遊逺歸<lb/>
<pb n="KR4c0111_WYG_003-7b"/>
扣角干名計已疎劍歌休恨食無魚辭家栁絮三春半<lb/>
臨路槐花七月初江上欲尋漁父醉日邉時得故人書<lb/>
青雲不識揚生面天子何由問子虛<lb/>
　　　新正日商南道中作寄李明府<lb/>
相看又見嵗華新依舊楊朱拭淚巾踏雪偶因尋戴客<lb/>
論文還比聚星人嵩山不改千年色洛邑長生一路塵<lb/>
今日與君同避世却憐無事是家貧<lb/>
　　　春莫<lb/>
<pb n="KR4c0111_WYG_003-8a"/>
一春春事好病酒起常遲流水緑縈砌落花紅墮枝樓<lb/>
髙喧乳燕樹密鬭雛鸝不學山公醉將何自觧頥<lb/>
　　　哭麻處士<lb/>
却到歌吟地閒門草色中百年流水盡萬事落花空繐<lb/>
帳扄秋月詩樓鏁夜蟲少微何處墮留恨白楊風<lb/>
　　　春早<lb/>
聞鶯纔覺曉閉户巳知晴一帶牕間月斜穿枕上生<lb/>
　　　和友人<lb/>
<pb n="KR4c0111_WYG_003-8b"/>
閉門同隠士不出動經時靜閲王維畫閒翻褚𦙍棊落<lb/>
泉當户急殘月下牕遲却想従來意譙周亦自嗤<lb/>
　　　春愁<lb/>
寓思本多傷逢春恨更長露霑湘竹淚華墮越梅粧睡<lb/>
怯交加夢閒傾㶑灎觴後庭人不到斜月上松篁<lb/>
　　　晩春<lb/>
花開疑乍富花落似初貧萬物不如酒四時唯愛春峨<lb/>
峨秦氏䯻皎皎洛川神風月應相笑年年醉病身<lb/>
<pb n="KR4c0111_WYG_003-9a"/>
　　　題許渾詩巻<lb/>
江南才子許渾詩字字清新句句竒十斛明珠量不盡<lb/>
惠休虛作碧雲詞<lb/>
　　　贈禮佛名者<lb/>
何用辛勤禮佛名我従無得到真庭尋思六祖傳心印<lb/>
可是従來讀藏經<lb/>
　　　殘花<lb/>
和烟和露雪離披金蘂紅鬚尚滿枝十日笙歌一宵夢<lb/>
<pb n="KR4c0111_WYG_003-9b"/>
苧蘿烟雨失西施<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻三<lb/>
</p>
<p>
</p>
  </div>
<div>
                <head>浣花集巻四</head>
    <p>
<pb n="KR4c0111_WYG_004-1a"/>
欽定四庫全書<lb/>
　浣花集巻四　　　　　　唐　韋莊　撰<lb/>
　　今體詩凡四十首<lb/>
　　　上元縣<hi>淛西作</hi>
南朝三十六英雄角逐興亡盡此中有國有家皆是夢<lb/>
為龍為虎亦成空殘花舊宅悲江令落日青山弔謝公<lb/>
止竟霸圖何物在石麟無主卧秋風<lb/>
　　　江上逢史館李學士<lb/>
<pb n="KR4c0111_WYG_004-1b"/>
前年分袂陜城西醉凭征軒日欲低去浪指期魚必變<lb/>
出門回首馬空嘶關河自此為征壘城闕於今陷戰<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>
誰謂世途陵是谷燕來還識舊巢泥<lb/>
　　　金陵圖<lb/>
誰謂傷心畫不成畫人心逐世人情君看六幅南朝事<lb/>
老木寒雲滿故城<lb/>
　　　謁蔣帝廟<lb/>
建業城邉蔣帝祠素髯清骨舊風姿江聲似激秦軍破<lb/>
<pb n="KR4c0111_WYG_004-2a"/>
山勢如匡晉祚危殘雪嶺頭明組練晩霞簷外簇旌旗<lb/>
金陵客路方流落空祝迴鑾奠酒巵<lb/>
　　　聞再幸梁洋<lb/>
纔喜中原息戰<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>又聞天子幸巴西延燒魏闕非闗燕<lb/>
大狩陳倉不為雞興慶玉龍寒自躍昭陵石馬夜空嘶<lb/>
遙思萬里行宫夢太白山前月欲低<lb/>
　　　王道者<lb/>
五雲遙指海中央金鼎曽傳肘後方三島路岐空有月<lb/>
<pb n="KR4c0111_WYG_004-2b"/>
十洲花木不知霜因攜竹杖聞龍氣為使仙童帶橘香<lb/>
應笑我曹身是夢白頭猶自學詩狂<lb/>
　　　陪金陵府相中堂夜宴<lb/>
滿耳笙歌滿眼花滿樓珠翠勝呉娃因知海上神仙窟<lb/>
只似人間富貴家繡户夜攢紅燭市舞衣晴曵碧天霞<lb/>
却愁宴罷青蛾散楊子江頭月半斜<lb/>
　　　和侯秀才同友生泛舟谿中相招之作<lb/>
嵇阮相將棹酒船晩風侵浪水侵舷輕如控鯉初離岸<lb/>
<pb n="KR4c0111_WYG_004-3a"/>
逺似乗槎欲上天雨外鳥歸呉苑樹鏡中人入洞庭烟<lb/>
憑君不用迴舟疾今夜西江月正圓<lb/>
　　　贈野童<lb/>
羡爾無知野性真亂搔蓬髪笑看人閒衝暮雨騎牛去<lb/>
肯問中興社稷臣<lb/>
　　　代書寄馬<lb/>
驅馳曽在五侯家見説初生自渥洼鬃白似披梁苑雪<lb/>
頸肥如撲杏園花休嫌緑綬嘶貧舍好著紅纓入使衙<lb/>
<pb n="KR4c0111_WYG_004-3b"/>
穏上雲衢千萬里年年長踏魏堤沙<lb/>
　　　題淮隂侯廟<lb/>
滿挹椒漿奠楚祠碧幢黄鉞舊英威能扶漢代成王業<lb/>
忍見唐民陷戰機雲夢去時髙鳥盡淮隂歸日故人稀<lb/>
如何不借平齊策空看長星落賊圍<lb/>
　　　送崔郎中往使西川行在<lb/>
拜書辭玉帳萬里劍闗長新馬杏花色緑袍春草香一<lb/>
身朝玉陛幾日過銅梁莫戀爐邉醉仙宫待侍郎<lb/>
<pb n="KR4c0111_WYG_004-4a"/>
　　　潤州顯濟閣曉望<lb/>
清曉水如鏡隔江人似鷗逺烟藏海島初日照揚州地<lb/>
壯孫權氣雲凝庾信愁一篷何處客吟凭釣魚舟<lb/>
　　　觀淛西府相畋遊<lb/>
十里旌旗十萬兵等閒遊獵出軍城紫袍日照金鵝鬭<lb/>
紅斾風吹畫虎獰帶箭彩禽雲外落避鵰寒兎月中驚<lb/>
歸來一路笙歌滿更有仙娥載酒迎<lb/>
　　　官莊<hi>江南富民悉以犯酒没家産因以此詩諷之淛帥遂改酒法不入財産</hi>
<pb n="KR4c0111_WYG_004-4b"/>
誰氏園林一簇烟路人遙指盡長歎桑田稻澤今無主<lb/>
新犯香醪没入官<lb/>
　　　解維<lb/>
又觧征帆落照中暮程還過秣陵東二年辛苦烟波裏<lb/>
贏得風姿似釣翁<lb/>
　　　雨霽池上作呈侯學士<lb/>
鹿巾藜杖葛衣輕雨歇池邉晩吹清正是如今江上好<lb/>
白鱗紅稻紫蓴羮<lb/>
<pb n="KR4c0111_WYG_004-5a"/>
　　　寓言<lb/>
為儒逢世亂吾道欲何之學劍已應晩歸山今又遲故<lb/>
人三載别明月兩鄉悲惆悵滄江上星星鬢有絲<lb/>
　　　哭同舍崔員外<lb/>
却到同遊地三年一電光池塘春草在風燭故人亡祭<lb/>
罷泉聲急齋餘磬韻長碧天應有恨斜日弔松篁<lb/>
　　　題姑蘇凌處士莊<lb/>
一簇林亭返照間門當官道不曽關花深逺岸黄鶯閙<lb/>
<pb n="KR4c0111_WYG_004-5b"/>
雨急春塘白鷺閒載酒客尋呉苑寺倚樓僧看洞庭山<lb/>
怪來話得仙中事新有人従物外還<lb/>
　　　過當塗縣<lb/>
客過當塗縣停車訪舊遊謝公山有墅李白酒無樓采<lb/>
石花空發烏江水自流夕陽誰共感寒鷺立汀洲<lb/>
　　　江亭酒醒却寄維揚餞客<lb/>
别筵人散酒初醒江步黄昏雨雪零滿坐綺羅皆不見<lb/>
覺來紅燭背銀屏<lb/>
<pb n="KR4c0111_WYG_004-6a"/>
　　　臺城<lb/>
江雨霏霏江草齊六朝如夢鳥空啼無情最是臺城栁<lb/>
依舊烟籠十里堤<lb/>
　　　贈漁翁<lb/>
草衣荷笠鬢如霜自説家編楚水陽滿岸秋風吹枳橘<lb/>
遶陂烟雨種菰蔣蘆刀夜鱠紅鱗膩木甑朝蒸紫芋香<lb/>
曽向五湖期范蠡爾來空濶久相忘<lb/>
　　　過揚州<lb/>
<pb n="KR4c0111_WYG_004-6b"/>
當年人未識兵戈處處青樓夜夜歌花發洞中春日永<lb/>
月明衣上好風多淮王去後無雞犬煬帝歸來葬綺羅<lb/>
二十四橋空寂寂緑楊摧折舊官河<lb/>
　　　寄右省李起居<lb/>
已向鴛行接雁行便應雙拜紫薇郎纔聞闕下徴書急<lb/>
已覺回朝草詔忙白馬似憐朱紱貴綵衣遙惹御爐香<lb/>
多慙十載遊梁客未換青襟侍素王<lb/>
　　　鑷白<lb/>
<pb n="KR4c0111_WYG_004-7a"/>
白髪太無情朝朝鑷又生始因絲一縷漸至雪千莖不<lb/>
避佳人笑唯慙稚子驚新年過半百猶歎未休兵<lb/>
　　　漳亭驛小櫻桃<lb/>
當年此樹正花開五馬仙郎載酒來李白巳亡工部死<lb/>
何人堪伴玉山頽<lb/>
　　　酬呉秀才霅川相送<lb/>
一葉南浮去似飛楚鄉雲水本無依離心不忍聞春鳥<lb/>
病眼何堪送落暉摻袂客従花下散棹舟人向鏡中歸<lb/>
<pb n="KR4c0111_WYG_004-7b"/>
夫君别我應惆悵十五年來識素衣<lb/>
　　　對雨獨酌<lb/>
榴花新釀緑於苔對雨閒傾滿滿盃荷鍤醉翁真達者<lb/>
卧雲逋客竟悠哉能詩豈是經時策愛酒元非命世才<lb/>
門外緑蘿連洞口馬嘶應是步兵來<lb/>
　　　夏初與侯補闕江南有約同泛淮汴西赴行朝<lb/>
　　　　莊自九驛路先至甬橋補闕由淮楚續至泗<lb/>
　　　　上寢病旬日遽聞捐館迴首悲慟因成長句<lb/>
<pb n="KR4c0111_WYG_004-8a"/>
　　　　四韻弔之<hi>巳後自淛西遊汴宋路至陳倉迎駕却過昭義相州路歸金陵作</hi>
本約同來謁帝閽忽隨川浪去東奔九重聖主方虛席<lb/>
千里髙堂尚倚門世徳只應榮伯仲時名終自付兒孫<lb/>
遙憐月落清淮上寂寞何人弔旅魂<lb/>
　　　汴堤行<lb/>
欲上隋堤舉步遲隔雲烽燧叫非時纔聞破陣將休馬<lb/>
又道征遼再出師朝見西來為過客莫看東去作浮屍<lb/>
緑楊千里無飛鳥日落空投舊店基<lb/>
<pb n="KR4c0111_WYG_004-8b"/>
　　　旅次甬西見兒童以竹槍紙旗戲為陣列主人<lb/>
　　　　叟曰斯子也三世没於陣思所襲祖父讐余<lb/>
　　　　因感之<lb/>
已聞三世没軍營又見兒孫學戰爭見爾此言堪慟哭<lb/>
遣予何日望時平<lb/>
　　　自孟津舟西上雨中作<lb/>
秋烟漠漠雨濛濛不巻征颿任晩風百口寄安滄海上<lb/>
一身逃難緑林中來時楚岸楊花白去日隋堤蓼穗紅<lb/>
<pb n="KR4c0111_WYG_004-9a"/>
却到故園翻似客歸心迢遞秣陵東<lb/>
　　　含山店夢覺作<lb/>
曽為流離慣别家等閒揮袂客天涯燈前一覺江南夢<lb/>
惆悵起來山月斜<lb/>
　　　題貂黄嶺官軍<lb/>
散騎蕭蕭下太行逺従呉㑹去陳倉斜風細雨江亭上<lb/>
盡日凭欄憶楚郷<lb/>
　　　過内黄縣<lb/>
<pb n="KR4c0111_WYG_004-9b"/>
相州吹角欲斜陽匹馬搖鞭宿内黄僻縣不容投刺客<lb/>
野陂時遇射鵰郎雲中粉堞新城壘店後荒郊舊戰塲<lb/>
猶指去程千萬里秣陵烟樹在何鄉<lb/>
　　　雜感<lb/>
莫悲建業荆榛滿昔日繁華是帝京莫愛廣陵臺榭好<lb/>
也曽蕪没作荒城魚龍爵馬皆如夢風月烟花豈有情<lb/>
行客不勞頻悵望古來朝市歎衰榮<lb/>
　　　垣縣山中尋李書記山居不遇留題河次店<lb/>
<pb n="KR4c0111_WYG_004-10a"/>
白雲紅樹𡵻㟍東名鳥羣飛古畫中仙吏不知何處隠<lb/>
山南山北雨濛濛<lb/>
　　　送人遊并汾<lb/>
風雨蕭蕭欲莫秋獨攜孤劍塞垣遊如今虜騎方南牧<lb/>
莫過隂關第一州<lb/>
　<lb/>
　<lb/>
　<lb/>
<pb n="KR4c0111_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻四<lb/>
</p>
<p>
</p>
  </div>
<div>
                <head>浣花集巻五</head>
    <p>
<pb n="KR4c0111_WYG_005-1a"/>
欽定四庫全書<lb/>
　浣花集巻五　　　　　　唐　韋莊　撰<lb/>
　　今體詩凡二十八首<lb/>
　　　李氏小池亭十二韻<hi>時在婺州寄居作</hi>
積石亂巉巉庭莎緑不芟小橋低跨水危檻半依巖花<lb/>
落魚爭唼櫻紅鳥競<graphic n="KR2154" url="https://raw.githubusercontent.com/kanripo/KR-Gaiji/master/images/KR2154.png" mimeType="image/png"/>引泉疏地脈掃絮積山嵌古栁<lb/>
紅綃織新篁紫綺緘養猿秋嘯月放鶴夜棲杉枕簟谿<lb/>
雲膩池塘海雨鹹語牕雞逞辨䑛鼎犬偏饞踏蘚青粘<lb/>
<pb n="KR4c0111_WYG_005-1b"/>
屐攀蘿緑暎衫訪僧舟北渡貰酒日西銜遲客登髙閣<lb/>
題詩遶翠嵒家藏何所寶清韻滿琅函<lb/>
　　　遣興<lb/>
如幻如泡世多愁多病身亂來知酒聖貧去覺錢神異<lb/>
國清明節空江寂莫春聲聲林上鳥喚我北歸秦<lb/>
　　　婺州和陸諫議將赴闕懐陽羡山居<lb/>
望闕路仍逺子牟魂欲飛道開燒藥鼎僧寄卧雲衣故<lb/>
國饒芳草他山挂夕暉東陽雖勝地王粲奈思歸<lb/>
<pb n="KR4c0111_WYG_005-2a"/>
　　　江上題所居<lb/>
故人相别盡朝天苦竹江頭獨閉關落日亂蟬蕭帝寺<lb/>
碧雲歸鳥謝家山青州従事來偏熟泉布先生老漸慳<lb/>
不是對花長酩酊永嘉時代不如閒<lb/>
　　　婺州屏居蒙右省王拾遺車枉降訪病中延欵<lb/>
　　　　不得因成寄謝<lb/>
三年流落卧漳濱王粲思家拭淚頻畫角莫吹殘月夜<lb/>
病心方憶故園春自為江上樵蘓客不識天邉侍従臣<lb/>
<pb n="KR4c0111_WYG_005-2b"/>
怪得白鷗驚去盡緑蘿門外有朱輪<lb/>
　　　將卜蘭芷村居留别郡中在仕<lb/>
蘭芷江頭寄斷蓬移家空載一颿風伯倫嗜酒還因亂<lb/>
平子歸田不為窮避世漂零人境外結茅依約畫屏中<lb/>
従今隠去應難覓深入蘆花作釣翁<lb/>
　　　和陸諫議避地寄東陽進退未决見寄<lb/>
未歸天路紫雲深暫駐東陽嵗月侵入洛聲華當世重<lb/>
閔周章句滿朝吟開爐夜看黄芽鼎卧瓮閒欹白玉簪<lb/>
<pb n="KR4c0111_WYG_005-3a"/>
讀易草𤣥人不㑹憂君心是致君心<lb/>
　　　山墅閒題<lb/>
邐迤前岡壓後岡一川桑柘好殘陽主人饋餉炊紅黍<lb/>
鄰父攜竿釣紫魴靜極却嫌流水閙閒多飜笑野雲忙<lb/>
有名不那無名客獨閉衡門避建康<lb/>
　　　江上逢故人<lb/>
前年送我曲江西紅杏園中醉似泥今日逢君越溪上<lb/>
杜鵑花發鷓鴣啼來時舊里人誰在别後滄波路幾迷<lb/>
<pb n="KR4c0111_WYG_005-3b"/>
江畔玉樓多美酒仲宣懐土莫淒淒<lb/>
　　　旅中感遇寄呈李祕書昆仲<lb/>
南望愁雲鏁翠微謝家樓閣雨霏霏劉楨病後新詩少<lb/>
阮籍貧來好客稀猶喜故人天外至許將孤劍日邉歸<lb/>
懐郷不怕嚴陵笑只待秋風别釣磯<lb/>
　　　送范評事入關<lb/>
寂寥門户寡相親日日頻來只有君正喜琴樽長作伴<lb/>
忽攜書劍逺辭羣傷心栁色離亭見聒耳蟬聲故國聞<lb/>
<pb n="KR4c0111_WYG_005-4a"/>
為報明年杏園客與留絶豔待終軍<lb/>
　　　東陽酒家贈别二絶句<lb/>
送君同上酒家樓酩酊飜成一笑休正是落花饒悵望<lb/>
醉鄉前路莫回頭<lb/>
天涯方歎異郷身又向天涯别故人明日五更孤店月<lb/>
醉醒何處淚霑巾<lb/>
　　　江上村居<lb/>
本無踪跡戀柴扃世亂須教識道情顛倒夢魂愁裏得<lb/>
<pb n="KR4c0111_WYG_005-4b"/>
倔竒詩句望中生花縁豔絶栽難好山為看多詠不成<lb/>
聞道漢軍新破虜使來仍説近離京<lb/>
　　　江外思郷<lb/>
年年春日異郷悲杜曲黄鶯可得知更被夕陽江岸上<lb/>
斷腸烟栁一絲絲<lb/>
　　　和鄭拾遺秋日感事一百韻<lb/>
禍亂天心厭流離客思傷有家抛上國無罪謫遐方負<lb/>
笈將辭越揚颿欲泛湘避時難駐足感事易回腸雅道<lb/>
<pb n="KR4c0111_WYG_005-5a"/>
何銷徳妖星忽耀芒中原初縦燎下國竟探湯盗據三<lb/>
秦地兵纒八水郷戰塵輕犯闕羽斾逺巡梁自此修文<lb/>
代俄成講武塲熊羆驅涿鹿犀象走昆陽御馬迷新棧<lb/>
宫娥改舊粧五丁功再覩八難事難忘鳯引金根疾兵<lb/>
環玉弩彊建牙雖可恃摩壘詎能防霍廟神遐逺圯橋<lb/>
路杳茫出師威似虎禦敵狠如羊眉畫猶思赤巾裁未<lb/>
厭黄晨趨鳴鐵騎夜舞挹瓊觴僭侈彤襜亂諠呼繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>
攘但聞爭曳組詎見學垂韁鵲印提新篆龍泉奪曉霜<lb/>
<pb n="KR4c0111_WYG_005-5b"/>
軍威徒逗撓我武自維揚負扆勞天眷凝旒念國章繡<lb/>
旗張畫獸寶馬躍紅鴦但欲除妖氣寧思蔽耿光曉烟<lb/>
生帝里夜火入春坊鳥怪巢宫樹狐驕上苑牆救危終<lb/>
在徳視履豈無祥氣激雷霆怒神驅岳瀆忙功髙分虎<lb/>
節位下恥龍驤遍命登壇將巡封異姓王志求扶墜典<lb/>
力未振頽綱漢路閒鵰鶚雲衢駐驌驦寶裝軍器麗麝<lb/>
裛戰袍香日覩兵書㨗時聞虜騎亡人心驚獬豸雀意<lb/>
伺螳螂上畧咸推妙前鋒詎可當紆金光照耀執玉意<lb/>
<pb n="KR4c0111_WYG_005-6a"/>
藏昻覆餗非無謂奢華事每詳四民皆組綬九土墮耕<lb/>
桑飛騎黄金勒香車翠鈿裝八珍羅膳府五采鬭匡牀<lb/>
宴集喧華第歌鍾簇畫梁永期傳子姓寧誤犯天狼未<lb/>
覩君除側徒思玉在傍竄身奚可保易地喜相將國運<lb/>
方夷險天心詎測量九流雖暫蔽三柄豈相妨小孽乖<lb/>
躔次中興繫昊蒼灋堯功已普罪已徳非凉帝念惟思<lb/>
理臣心豈自遑詔催青𤨏客時待紫微郎定難輸宸算<lb/>
勝災減御粱皇恩思蕩蕩睿澤轉洋洋偃卧雖非晩艱<lb/>
<pb n="KR4c0111_WYG_005-6b"/>
難亦備嘗舜庭招諫皷漢殿上書囊儉徳遵三尺清朝<lb/>
俟一匡世隨漁父醉身效接輿狂竄逐同天寶遭罹異<lb/>
建康道孤悲海澨家逺隔天潢卒嵗貧無褐經秋病泛<lb/>
漳似魚甘去乙比蟹未成筐守道慙無補趨時愧不臧<lb/>
殷牛常在耳晉豎欲濳肓忸恨山思板懐歸海欲航角<lb/>
吹魂悄悄笛引淚浪浪亂覺乾坤窄貧知日月長勢將<lb/>
隨鶴列忽喜遇鴛行巳報新迴駕仍聞近納隍文風銷<lb/>
劍楯禮物換旂裳紫闥重開序青衿再設庠黒頭期命<lb/>
<pb n="KR4c0111_WYG_005-7a"/>
爵赬尾尚憂魴呉坂嘶騏驥岐山集鳯凰詞源波浩浩<lb/>
諫署玉鏘鏘飼雀曽傳慶烹蛇詎有殃<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>弓揮勁鏃匣<lb/>
劍淬神鋩諤諤寧慙直堂堂不謝張曉風趨建禮夜月<lb/>
直文昌去國時雖久安邦志不常良金鑪自躍美玉櫝<lb/>
難藏北望心如斾西歸律變商跡隨江燕去心逐塞鴻<lb/>
翔晩翠籠桑塢斜暉掛竹堂路愁千里月田愛萬斯箱<lb/>
伴釣歌前浦隨樵上逺崗鷺眠依晩嶼鳥浴上枯楊驚<lb/>
夢縁欹枕多吟為倚廊訪僧紅葉寺題句白雲房颿外<lb/>
<pb n="KR4c0111_WYG_005-7b"/>
青楓老樽前紫菊芳夜燈銀耿耿曉露玉瀼瀼異國慙<lb/>
傾葢歸塗俟併糧身雖留震澤心已過雷塘執友知誰<lb/>
在家山各巳荒海邉登桂檝烟外泛雲檣巢樹禽思越<lb/>
嘶風馬戀羌寒聲愁聽杵空館厭聞螿望闕飛華葢趨<lb/>
朝振玉璫米慙無薏苡麵喜有桄榔話别心重結傷時<lb/>
淚一滂佇歸蓬島後綸詔潤青緗<lb/>
　　　夢入關<lb/>
夢中乗傳過關亭南望蓮峯簇簇青馬上正吟歸去好<lb/>
<pb n="KR4c0111_WYG_005-8a"/>
覺來江月滿前庭<lb/>
　　　送人歸上國<lb/>
送君江上日西斜泣向江邉滿樹花若見青雲舊相識<lb/>
為言流落在天涯<lb/>
　　　聞春鳥<lb/>
雲晴春鳥滿江村還似長安舊日聞紅杏花前應笑我<lb/>
我今顦顇亦羞君<lb/>
　　　櫻桃樹<lb/>
<pb n="KR4c0111_WYG_005-8b"/>
記得初開雪滿枝和蜂和蝶帶花移如今花落遊蜂去<lb/>
空作主人惆悵詩<lb/>
　　　獨鶴<lb/>
夕陽灘上立徘徊紅蓼風前雪翅開應為不知棲宿處<lb/>
幾回飛去又飛來<lb/>
　　　新栽竹<lb/>
寂寞堦前見此君遶欄吟罷却沾巾異郷流落誰相識<lb/>
唯有樷篁似主人<lb/>
<pb n="KR4c0111_WYG_005-9a"/>
　　　稻田<lb/>
緑波春浪滿前陂極目連雲䆉稏肥更被鷺鷥千㸃雪<lb/>
破烟來入畫屏飛<lb/>
　　　庭前菊<lb/>
為憶長安爛熳開我今移爾滿庭栽紅蘭莫笑青青色<lb/>
曽向龍山泛酒來<lb/>
　　　燕來<lb/>
去嵗辭巢别近隣今來空訝草堂新花開對語應相問<lb/>
<pb n="KR4c0111_WYG_005-9b"/>
不是村中舊主人<lb/>
　　　倚柴關<lb/>
杖䇿無言獨倚關如癡如醉又如閒孤吟盡日何人㑹<lb/>
依約前山似故山<lb/>
　　　題七步廊<lb/>
席門無計奈殘陽更接簷前七步廊不羡東都丞相宅<lb/>
每行吟得好篇章<lb/>
　　　語松竹<lb/>
<pb n="KR4c0111_WYG_005-10a"/>
庭前芳草緑於袍堂上詩人欲二毛多病不禁秋寂寞<lb/>
雨松風竹莫騷騷<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0111_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻五<lb/>
</p>
<p>
</p>
  </div>
<div>
                <head>浣花集巻六</head>
    <p>
<pb n="KR4c0111_WYG_006-1a"/>
欽定四庫全書<lb/>
　浣花集巻六　　　　　　唐　韋莊　撰<lb/>
　　今體詩凡十七首<lb/>
　　　不出院楚公<hi>自三衢至江西作</hi>
一自禪關閉心猿日漸馴不知城郭路稀識市朝人履<lb/>
帶堦前雪衣無寺外塵却嫌山翠好詩客往來頻<lb/>
　　　江邉吟<lb/>
江邉烽燧幾時休江上行人雪滿頭誰信亂離花不見<lb/>
<pb n="KR4c0111_WYG_006-1b"/>
只應惆悵水東流陶濳政事千盃酒張翰生涯一葉舟<lb/>
若有片颿歸去好可堪重倚仲宣樓<lb/>
　　　江南送李明府入關<lb/>
雨花烟栁傍江邨流落天涯酒一罇分首不辭多下淚<lb/>
迴頭唯恐㪅消魂我為孟館三千客君繼寧王五代孫<lb/>
正是中興磐石重莫將顦顇入都門<lb/>
　　　送福州王先輩南歸<lb/>
豫章城下偶相逢自説今方遇至公八韻賦吟梁苑雪<lb/>
<pb n="KR4c0111_WYG_006-2a"/>
六銖衣惹杏園風名標玉籍仙壇上家寄閩山畫障中<lb/>
明日一盃何處别緑楊烟岸雨濛濛<lb/>
　　　夜雪泛舟遊南溪<lb/>
大江西面小溪斜入竹穿松似若耶兩岸嚴風吹玉樹<lb/>
一灘明月曬銀砂因尋野渡逢漁舍更泊前灣上酒家<lb/>
去去不知歸路逺棹聲烟裏獨嘔啞<lb/>
　　　江行西望<lb/>
西望長安白日遙半年無事駐蘭橈欲將張翰秋江雨<lb/>
<pb n="KR4c0111_WYG_006-2b"/>
畫作屏風寄鮑昭<lb/>
　　　銅儀<lb/>
銅儀一夜變葭灰暖律還吹嶺上梅已喜漢官今再覩<lb/>
更驚堯厯又重開牕中逺岫青如黛門外長江緑似苔<lb/>
誰念閉闗張仲蔚滿庭春雨長蒿萊<lb/>
　　　含香<lb/>
含香髙步巳難陪鶴到清霄勢未迴遇物旋添芳草句<lb/>
逢春寧滯碧雲才微紅幾處花心吐嫩緑誰家栁眼開<lb/>
<pb n="KR4c0111_WYG_006-3a"/>
却去金鑾為近侍便辭鷗鳥不歸來<lb/>
　　　春雲<lb/>
春雲春水兩溶溶倚郭樓臺晩翠濃山好只因人化石<lb/>
地靈曽有劍為龍官辭鳯闕頻經嵗家住峨嵋第幾峯<lb/>
王粲不知多少恨夕陽吟斷一聲鐘<lb/>
　　　雲散<lb/>
雲散天邉落照和闗闗春樹鳥聲多劉伶避世唯沈醉<lb/>
寗戚傷時亦浩歌巳恨嵗華添皎鏡更悲人事逐頽波<lb/>
<pb n="KR4c0111_WYG_006-3b"/>
青雲自有鵷鴻待莫説他山好薜蘿<lb/>
　　　袁州作<lb/>
家家生計只琴書一郡清風似魯儒山色東南連紫府<lb/>
水聲西北屬洪都烟霞盡入新詩巻郭邑閒開古畫圖<lb/>
正是江村春酒熟更聞春鳥勸提壺<lb/>
　　　題袁州謝秀才所居<lb/>
主人年少巳能詩更有松軒掛夕暉芳草似袍連徑合<lb/>
白雲如鳥傍簷飛但將竹葉消春恨莫遣楊花上客衣<lb/>
<pb n="KR4c0111_WYG_006-4a"/>
若有前山好烟雨與君吟到暝鐘歸<lb/>
　　　謁巫山廟<lb/>
亂猿啼處訪髙唐路入烟霞草木香山色未能忘宋玉<lb/>
水聲猶似哭襄王朝朝暮暮陽臺下為雨為雲楚國亡<lb/>
惆悵廟前無限栁春來空鬭畫眉長<lb/>
　　　鷓鴣<lb/>
南禽無侣似相依錦翅雙雙傍馬飛孤竹廟前啼莫雨<lb/>
汨羅祠畔弔殘暉秦人只觧歌為曲越女空能畫作衣<lb/>
<pb n="KR4c0111_WYG_006-4b"/>
懊惱澤家知有恨年年長憶鳯城<hi>一作皇</hi>歸<hi>懊惱澤家鷓鴣之音也</hi>
　　　宿蓬船<lb/>
夜來江雨宿蓬船卧聽淋鈴不忍眠却憶紫微情調逸<lb/>
阻風中酒過年年<lb/>
　　　送李秀才歸荆溪<lb/>
八月中秋月正圓送君吟上木蘭船人言格調勝𤣥度<lb/>
我愛篇章敵浪仙晩渡去時衝細雨夜灘何處宿寒烟<lb/>
楚王宫去陽臺近莫倚風流滯少年<lb/>
<pb n="KR4c0111_WYG_006-5a"/>
　　　洪州送西明寺省上人遊福建<lb/>
記得初騎竹馬年送師來往御溝邉荆榛巳失當時路<lb/>
槐栁全無舊日烟逺自嵇山遊楚澤又従廬岳去閩川<lb/>
新春闕下應相見紅杏花中覓酒仙<lb/>
　<lb/>
　<lb/>
　<lb/>
　<lb/>
<pb n="KR4c0111_WYG_006-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻六<lb/>
</p>
<p>
</p>
  </div>
<div>
                <head>浣花集巻七</head>
    <p>
<pb n="KR4c0111_WYG_007-1a"/>
欽定四庫全書<lb/>
　浣花集巻七　　　　　　　唐　韋莊　撰<lb/>
　　今體詩凡二十六首<lb/>
　　　建昌渡暝吟<lb/>
月照臨官渡郷情獨浩然鳥棲彭蠡樹月上建昌船市<lb/>
散漁翁醉樓深賈客眠隔江何處笛吹斷緑楊烟<lb/>
　　　嵗除對王秀才作<lb/>
我惜今宵促君愁玉漏頻豈知新嵗酒猶作異郷身雪<lb/>
<pb n="KR4c0111_WYG_007-1b"/>
向寅前凍花従子後春到明追此㑹俱是隔年人<lb/>
　　　酒渇愛江清<lb/>
酒渇何方療江波一掬清瀉甌如練色潄齒作泉聲味<lb/>
帶他山雪光含白露精只應千古後長稱伯倫情<lb/>
　　　和李秀才郊墅早春吟興十韻<lb/>
暖律變寒光東君景漸長我悲遊海嶠君説住柴桑雪<lb/>
色隨髙嶽氷聲陷古塘草根微吐翠梅朶半含霜酒市<lb/>
多逋客漁家足夜航匡廬雲傍屋彭蠡浪衝床緑擺楊<lb/>
<pb n="KR4c0111_WYG_007-2a"/>
枝嫩紅挑菜甲香鳯凰城巳盡鸚鵡賦應狂佇見龍辭<lb/>
沼寧憂雁失行不應雙劍氣長在斗牛傍<lb/>
　　　泛鄱陽湖<lb/>
四顧無邉鳥不飛大波驚隔楚山微紛紛雨外靈均過<lb/>
瑟瑟雲中帝子歸迸鯉似梭投逺浪小舟如葉傍斜暉<lb/>
鴟夷去後何人到愛者雖多見者稀<lb/>
　　　黄藤山下聞猿<lb/>
黄藤山下駐歸程一夜號猿弔旅情入耳便能生百恨<lb/>
<pb n="KR4c0111_WYG_007-2b"/>
斷腸何必待三聲穿雲宿處人難見望月啼時兔正明<lb/>
好笑五陵年少客壯心無事也沾纓<lb/>
　　　章江作<lb/>
杜陵歸客正徘徊玉笛誰家叫落梅之子棹従天外去<lb/>
故人書自日邉來楊花慢惹霏霏雨竹葉間傾滿滿盃<lb/>
欲問維揚<hi>一作旌揚</hi>舊風月一江紅樹亂猿哀<lb/>
　　　南遊富陽江中作<lb/>
南去又南去此行非自期一颿雲作伴千里月相隨浪<lb/>
<pb n="KR4c0111_WYG_007-3a"/>
跡花應笑衰容鏡每知郷園不可問禾黍正離離<lb/>
　　　饒州餘干縣琵琶洲有故韓賓客宣城裴尚書<lb/>
　　　　修行李侍郎舊居遺址猶存客有過之感舊<lb/>
　　　　因以和吟<lb/>
琵琶洲近斗牛星鸞鳯曽於此放情巳覺地靈因昴降<lb/>
更聞川媚有珠生一灘紅樹留佳氣萬古清絃續政聲<lb/>
㦸户盡移天上去里人空説舊簪纓<lb/>
　　　九江逢盧員外<lb/>
<pb n="KR4c0111_WYG_007-3b"/>
前年風月宿琴堂大媚仙山近帝郷别後幾沾新雨露<lb/>
亂來猶記舊篇章陶濳豈是銅符吏田鳯終為錦帳郎<lb/>
莫怪相逢倍惆悵九江烟月似瀟湘<lb/>
　　　南昌晩眺<lb/>
南昌城郭枕江烟章水悠悠浪拍天芳草緑遮仙尉宅<lb/>
落霞紅襯賈人船霏霏閣上千山雨嘒嘒雲中萬樹蟬<lb/>
怪得地多章句客庾家樓在斗牛邉<lb/>
　　　衢州江上别李秀才<lb/>
<pb n="KR4c0111_WYG_007-4a"/>
千山紅樹萬山雲把酒相看日又曛一曲離歌兩行淚<lb/>
更知何地再逢君<lb/>
　　　湘中作<lb/>
千重烟樹萬重波因便何妨弔汨羅楚地不知秦地亂<lb/>
南人空怪北人多臣心未肯教遷鼎天道還應欲止戈<lb/>
否去泰來終可待夜寒休唱飯牛歌<lb/>
　　　桐廬縣作<lb/>
錢塘江盡到桐廬水碧山青畫不如白羽鳥飛嚴子瀨<lb/>
<pb n="KR4c0111_WYG_007-4b"/>
緑蓑人釣季鷹魚潭心倒影時開合谷口閒雲自巻舒<lb/>
此境只應詞客愛投文空弔木𤣥虛<lb/>
　　　東陽贈别<lb/>
繡袍公子出旌旗送我搖鞭入翠微大抵行人難訴酒<lb/>
就中辭客易沾衣去時此地題橋去歸日何年佩印歸<lb/>
無限别情言不得回看谿栁恨依依<lb/>
　　　寄湖州舍弟<lb/>
半年江上愴離襟把得新詩喜又吟多病似逢秦氏藥<lb/>
<pb n="KR4c0111_WYG_007-5a"/>
久貧如得顧家金雲烟但有穿楊志塵土多無作吏心<lb/>
何况别來詞轉麗不愁明代少知音<lb/>
　　　信州西三十里山名仙人城下有月巖山其狀<lb/>
　　　　秀拔中有山門如滿月之狀余因行役過其<lb/>
　　　　下聊賦是詩<lb/>
驅車過閩越路出饒陽西仙山翠如畫簇簇生虹蜺羣<lb/>
峯若侍従衆阜如嬰提巖巒互吞吐嶺岫相追攜中有<lb/>
月輪滿皎潔如圓珪玉皇恣遊覽到此神應迷常娥曳<lb/>
<pb n="KR4c0111_WYG_007-5b"/>
霞帔引我同攀躋騰騰上天半玉鏡懸飛梯瑤池何悄<lb/>
悄鸞鶴烟中棲回頭望塵世露下寒凄凄<lb/>
　　　婺州水館重陽日作<lb/>
異國逢佳節凴髙獨苦吟一盃今日醉<hi>一作酒</hi>萬里故園<lb/>
心水館紅蘭合山城紫菊深白衣雖不至鷗鳥自相尋<lb/>
　　　避地越中作<lb/>
避世移家逺天涯嵗巳周豈知今夜月還是去年愁露<lb/>
果珠沈水風螢燭上樓傷心潘騎省華髪不禁秋<lb/>
<pb n="KR4c0111_WYG_007-6a"/>
　　　撫州江口雨中作<lb/>
江上閒衝細雨行滿衣風灑緑荷聲金騮掉尾横鞭望<lb/>
猶指廬陵半日程<lb/>
　　　信州谿岸夜吟作<lb/>
夜倚臨谿店懐郷獨苦吟月當山頂出星倚水湄沉霧<lb/>
氣漁燈冷鐘聲谷寺深一城人悄悄琪樹宿仙禽<lb/>
　　　訪潯陽友人不遇<lb/>
不見安期悔上樓寂寥人對鷺鷥愁蘆花雨急江烟暝<lb/>
<pb n="KR4c0111_WYG_007-6b"/>
何處潺潺獨棹舟<lb/>
　　　東林寺再遇僧益大德<lb/>
見師初事懿皇朝三殿歸來白馬驕上講每教傾國聽<lb/>
承恩偏得内官饒當時可愛人如畫今日相逢鬢巳凋<lb/>
若向君門逢舊友為傳音信到雲霄<lb/>
　　　西塞山下作<lb/>
西塞山前水似藍亂雲如絮滿澄潭孤峯漸暎湓城北<lb/>
片月斜生夢澤南爨動曉烟烹紫蕨露和香蔕摘黄柑<lb/>
<pb n="KR4c0111_WYG_007-7a"/>
他年却棹扁舟去終傍蘆花結一菴<lb/>
　　　齊安郡<lb/>
弭棹齊安郡孤城百戰殘傍村林有虎帶郭縣無官暮<lb/>
角梅花怨清江桂影寒黍離縁底事撩我起長歎<lb/>
　　　夏口行寄婺州諸弟<lb/>
迴頭烟樹各天涯婺女星邉逺寄家盡眼楚波連夢澤<lb/>
滿衣春雪落江花雙雙得伴爭如雁一一歸巢却羡鵶<lb/>
誰道我隨張博望悠悠空外泛仙槎<lb/>
<pb n="KR4c0111_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻七<lb/>
</p>
<p>
</p>
  </div>
<div>
                <head>浣花集巻八</head>
    <p>
<pb n="KR4c0111_WYG_008-1a"/>
欽定四庫全書<lb/>
　浣花集巻八　　　　　　唐　韋莊　撰<lb/>
　　今體詩凡九首<lb/>
　　　南省伴直<hi>甲寅年自江南到京後作</hi>
文昌二十四仙曹盡倚紅簷種露桃一洞烟霞人迹少<lb/>
六行槐栁鳥聲髙星分夜彩寒侵帳蘭惹春香緑暎袍<lb/>
何事愛留詩客宿滿庭風雨竹蕭騷<lb/>
　　　鄠杜舊居二首<lb/>
<pb n="KR4c0111_WYG_008-1b"/>
却到山陽事事非谷雲谿鳥尚相依阮咸貧去田園盡<lb/>
向秀歸來父老稀秋雨幾家紅稻熟野塘何處錦鱗肥<lb/>
年年為獻東堂策長是蘆花别釣磯<lb/>
一徑尋村渡碧谿稻花香澤水千畦雲中寺逺磬難識<lb/>
竹裏巢深鳥易迷紫菊亂開連井合紅榴初綻拂簷低<lb/>
歸來滿把如澠酒何用傷時嘆鳯兮<lb/>
　　　寄江南諸弟<lb/>
萬里逢歸雁郷書忍淚封吾身不自保爾道各何從性<lb/>
<pb n="KR4c0111_WYG_008-2a"/>
拙唯多蹇家貧半為慵秪思谿影上卧看玉華峯<lb/>
　　　投寄舊知<lb/>
却將顦顇入都門自喜青霄足故人萬里有家留百越<lb/>
十年無路到三秦摧殘不是當時貌流落空餘舊日貧<lb/>
多謝青雲好知已莫教歸去重沾巾<lb/>
　　　癸丑年下第獻新先輩<lb/>
五更殘月省牆邉絳斾蜺旌卓曉烟千炬火中鶯出谷<lb/>
一聲鐘後鶴冲天皆乗駿馬先歸去獨被羸童笑晩眠<lb/>
<pb n="KR4c0111_WYG_008-2b"/>
對酒暫時情豁爾見花依舊涕澘然未酬闞澤傭書債<lb/>
猶欠君平賣卜錢何事欲休休不得來年公道似今年<lb/>
　　　題汧陽縣馬跑泉李學士别業<lb/>
水滿寒塘菊滿籬籬邉無限彩禽飛西園夜雨紅櫻熟<lb/>
南畝清風白稻肥草色自留閒客住泉聲如待主人歸<lb/>
九霄岐路忙於火肯戀斜陽守釣磯<lb/>
　　　絳州過夏留獻鄭尚書<lb/>
朝朝沈醉引金船不覺西風滿樹蟬光景暗消銀燭下<lb/>
<pb n="KR4c0111_WYG_008-3a"/>
夢魂長寄玉輪邉因循每被時流誚奮發須由國士憐<lb/>
明日客腸何處斷緑槐風裏獨揚鞭<lb/>
　　　綏州作<lb/>
雕隂無樹水難流雉堞連雲古帝州帶雨晩駞鳴逺戍<lb/>
望鄉孤客倚髙樓明妃去日花應笑蔡琰歸時鬢已秋<lb/>
一曲單于暮烽起扶蘇城上月如鈎<lb/>
　<lb/>
　<lb/>
<pb n="KR4c0111_WYG_008-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻八<lb/>
</p>
<p>
</p>
  </div>
<div>
                <head>浣花集巻九</head>
    <p>
<pb n="KR4c0111_WYG_009-1a"/>
欽定四庫全書<lb/>
　浣花集巻九　　　　　　唐　韋莊　撰<lb/>
　　今體詩凡十二首<lb/>
　　　與東呉生相遇<hi>及第後出關作</hi>
十年身事各如萍白首相逢淚滿纓老去不知花有態<lb/>
亂來唯覺酒多情貧疑陋巷春偏少貴想豪家月最明<lb/>
且<hi>一作獨</hi>對一罇開口笑未衰應見泰階平<lb/>
　　　庭前桃<lb/>
<pb n="KR4c0111_WYG_009-1b"/>
曽向桃源爛漫遊也同漁父泛仙舟皆言洞裏千株好<lb/>
未勝庭前一樹幽帶露似垂湘女淚無言如伴息媯愁<lb/>
五陵公子饒春恨莫引香風上酒樓<lb/>
　　　丙辰年鄜州遇寒食城外醉吟七言五首<lb/>
滿街楊栁緑絲烟畫出清明二月天好是隔簾花樹動<lb/>
女郎撩亂送鞦韆<lb/>
雕隂寒食足遊人金鳯羅衣溼麝薰腸斷入城芳草路<lb/>
淡紅香白一羣羣<lb/>
<pb n="KR4c0111_WYG_009-2a"/>
開元坡下日初斜拜掃歸來走鈿車可惜數株紅艷好<lb/>
不知今夜落誰家<lb/>
馬驕風疾玉鞭長過去唯留一陣香閒客不須燒破眼<lb/>
好花皆屬富家郎<lb/>
雨絲烟栁欲清明金屋人間煖鳯笙永日<hi>一作畫</hi>迢迢無<lb/>
一事隔街聞築氣毬聲<lb/>
　　　宜君<hi>一作春</hi>縣比卜居不遂留題王秀才别墅二<lb/>
　　　　首<lb/>
<pb n="KR4c0111_WYG_009-2b"/>
本期同此卧林丘榾柮爐前擁布裘何事却騎羸馬去<lb/>
白雲紅樹不相留<lb/>
明月嚴霜撲皁貂羡君髙卧正逍遙門前積雪深三尺<lb/>
火滿紅爐酒滿瓢<lb/>
　　　鄜州留别張員外<lb/>
江南相送君山下塞北相逢朔漠中三楚故人皆是夢<lb/>
十年陳事只如風莫言身世他時異且喜琴罇數日同<lb/>
惆悵却愁明日别馬嘶山店雨濛濛<lb/>
<pb n="KR4c0111_WYG_009-3a"/>
　　　病中聞相府夜宴戲贈集賢盧學士<lb/>
滿筵紅蠟照香鈿一夜歌鐘欲沸天花裏亂飛金錯落<lb/>
月中爭認繡連乾罇前莫話詩三百醉後寧辭酒十千<lb/>
無那兩三新進士風流長得飲徒憐<lb/>
　　　出關<lb/>
馬嘶烟岸栁隂斜東去<hi>一作回首</hi>關山路轉賖到處因循縁<lb/>
嗜酒一生惆悵為判花危時秪合身無著白日那堪事<lb/>
有涯正是灞陵春酎緑仲宣何事獨辭家<lb/>
<pb n="KR4c0111_WYG_009-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻九<lb/>
</p>
<p>
</p>
  </div>
<div>
                <head>浣花集巻十</head>
    <p>
<pb n="KR4c0111_WYG_010-1a"/>
欽定四庫全書<lb/>
　浣花集巻十　　　　　　唐　韋莊　撰<lb/>
　　今體詩凡六首<lb/>
　　　過樊川舊居<hi>時在華州駕前奉使入蜀作</hi>
却到樊川訪舊遊夕陽衰草杜陵秋應劉去後苔生閣<lb/>
稽阮歸來雪滿頭能説亂離惟有燕觧偷閒暇不如鷗<lb/>
千桑萬海無人見横笛一聲空淚流<lb/>
　　　長安舊里<lb/>
<pb n="KR4c0111_WYG_010-1b"/>
滿日墻匡春草深傷時傷事更傷心車輪馬跡今何在<lb/>
十二玉樓無處尋<lb/>
　　　過渼陂懐舊<lb/>
辛勤曽寄玉峯前一别雲溪二十年三徑荒凉迷竹樹<lb/>
四鄰凋謝變桑田渼陂可是當時事紫閣空餘舊日烟<lb/>
多少亂離無處問夕陽吟罷涕<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　　汧陽間<lb/>
汧水悠悠去似絣逺山如畫翠眉横僧尋野渡歸呉嶽<lb/>
<pb n="KR4c0111_WYG_010-2a"/>
雁帶斜陽入渭城邉靜不收蕃帳馬地貧惟賣隴山鸚<lb/>
牧童何處吹羌笛一曲梅花出塞聲<lb/>
　　　焦崖閣<lb/>
李白曽歌蜀道難長聞白日上青天今朝夜過焦崖閣<lb/>
始信星河在馬前<lb/>
　　　雞公幘<hi>去褒城縣二十里</hi>
石狀雖如幘山形可類雞向風疑欲鬭帶雨似聞啼蔓<lb/>
織青籠合松長翠羽低不鳴非有意為怕客奔齊<lb/>
<pb n="KR4c0111_WYG_010-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集巻十<lb/>
</p>
<p>
</p>
  </div>
<div>
<head>浣花集補遺目録</head> <lb/>
    <p>
<pb n="KR4c0111_WYG_011-1a"/>
欽定四庫全書<lb/>
　浣花集補遺目録<lb/>
　　乞彩牋歌<lb/>
　　詠白牡丹<lb/>
　　長安清明<lb/>
　　咸陽懐古<lb/>
　　悼亡姬五首<lb/>
　　平陵老將<lb/>
<pb n="KR4c0111_WYG_011-1b"/>
　　春陌二首<lb/>
　　春愁<lb/>
　　嵗宴同左生作<lb/>
　　和同年韋學士華下途中見寄<lb/>
　　傷灼灼<lb/>
　　漢州<lb/>
　　秋霽晩景<lb/>
　　和人春暮書事寄崔秀才<lb/>
<pb n="KR4c0111_WYG_011-2a"/>
　　古離别<lb/>
　　邊上逢薛秀才話舊<lb/>
　　飲散呈主人<lb/>
　　使院黄葵花<lb/>
　　搖落<lb/>
　　奉和觀察郎中春暮憶花言懐見寄四韻之什<lb/>
　　奉和左司郎中春物暗度感而成章<lb/>
　　少年行<lb/>
<pb n="KR4c0111_WYG_011-2b"/>
　　令狐亭<lb/>
　　閨月<lb/>
　　閨怨<lb/>
　　上春詞<lb/>
　　𢷬練篇<lb/>
　　雜體聨錦<lb/>
　　長安春<lb/>
　　撫盈謌<lb/>
<pb n="KR4c0111_WYG_011-3a"/>
　　贈峨嵋山彈琴李處士<lb/>
　　江皋贈别<lb/>
</p>
<p>
</p>
  </div>
<div>
                <head>浣花集補遺</head>
    <p>
<pb n="KR4c0111_WYG_012-1a"/>
欽定四庫全書<lb/>
　浣花集補遺　　　　　　唐　韋莊　撰<lb/>
　　　乞彩牋歌<lb/>
浣花溪上如花客緑闇紅藏人不識留得溪頭瑟瑟波<lb/>
潑成紙上猩猩色手把金刀裁彩雲有時剪破秋天碧<lb/>
不使紅霓段段飛一時驅上丹霞壁蜀客才多染不供<lb/>
卓文醉後開無力孔雀銜來向日飛翩翩壓折黄金翼<lb/>
我有歌詩一千首磨礱山岳羅星斗開巻長疑雷電驚<lb/>
<pb n="KR4c0111_WYG_012-1b"/>
揮毫只怕龍蛇走班班布在時人口滿軸松花都未有<lb/>
人間無處買烟霞須知得自神仙手也知價重連城璧<lb/>
一紙萬金猶不惜薛濤昨夜夢中來殷勤勸向君邉覔<lb/>
　　　詠白牡丹<lb/>
閨中莫妒啼妝婦陌上須慚傅粉郎昨夜月明清似水<lb/>
入門惟覺一庭香<lb/>
　　　長安清明<lb/>
早是傷春夢雨天可堪芳草更芊芊内官初賜清明火<lb/>
<pb n="KR4c0111_WYG_012-2a"/>
上相閑分白打錢紫陌亂嘶紅叱撥緑楊髙映畫鞦韆<lb/>
遊人記得承平事暗喜風光似昔年<lb/>
　　　咸陽懐古<lb/>
城邉人倚夕陽樓城上雲凝萬古愁山色不知秦苑廢<lb/>
水聲空伴漢宫流李斯不向倉中悟徐福應無物外遊<lb/>
莫怪楚吟偏斷骨野烟踪跡似東周<lb/>
　　　悼亡姬五首<lb/>
鳯去鸞歸不可尋十洲仙路彩雲深若無少女花應老<lb/>
<pb n="KR4c0111_WYG_012-2b"/>
為有姮娥月易沈竹葉豈能消積恨丁香空觧結同心<lb/>
湘江水闊蒼梧逺何處相思弄舜琴<lb/>
黙黙無言惻惻悲閒吟獨傍菊花籬只今已作經年别<lb/>
此後知為幾嵗期開篋每尋遺念物倚樓空綴悼亡詩<lb/>
夜來孤枕空腸斷牕月斜輝夢覺時<hi>右獨吟</hi>
六七年來春又秋也同歡笑也同愁纔聞及第心先喜<lb/>
試説求婚淚便流幾為妒來頻斂黛毎思閒事不梳頭<lb/>
如今悔恨將何益腸斷千休與萬休<hi>右悔恨</hi>
<pb n="KR4c0111_WYG_012-3a"/>
一閉香閨後羅衣盡施僧䑕偷筵上果蛾撲帳前燈土<lb/>
蝕釵無鳯塵生鏡少菱有時還影響花葉曵香繒<hi>右靈席一</hi>
<hi>作虚席</hi>
芳草又芳草故人揚子家青雲容易散白日等閒斜皓<lb/>
質留殘雪香魂逐斷霞不知何處笛一夜叫梅花<hi>右舊居</hi>
　　　平陵老將<lb/>
白羽金僕姑腰懸雙轆轤前年葱嶺北獨戰雲中胡疋<lb/>
馬塞垣老一身如鳥孤歸來辭第宅却占平陵居<lb/>
<pb n="KR4c0111_WYG_012-3b"/>
　　　春陌二首<lb/>
滿街芳草卓香車仙子門前白日斜腸斷東風各迴首<lb/>
一枝春雪凍梅花<lb/>
嫩烟輕染栁絲黄勾引花枝笑凭牆馬上王孫莫回首<lb/>
好風偏逐羽林郎<lb/>
　　　春愁<lb/>
自有春愁正斷魂不堪芳草思王孫落花寂寂黄昏雨<lb/>
深院無人獨倚門<lb/>
<pb n="KR4c0111_WYG_012-4a"/>
　　　嵗宴同左生作<lb/>
嵗暮鄉闗逺天涯手重攜雪埋江樹短雲壓夜城低寶<lb/>
瑟湘靈怨清砧杜魄啼不須臨皎鏡年長易凄凄<lb/>
　　　和同年韋學士華下途中見寄<lb/>
緑楊城郭雨凄凄過盡千輪與萬蹄送我獨遊三蜀路<lb/>
羡君新上九霄梯馬驚門外山如活花笑尊前客似泥<lb/>
正是清和好時節不堪離恨劍門西<lb/>
　　　傷灼灼<hi>灼灼蜀之麗人也近聞貧且老殂落于城都酒市中因以四韻弔之</hi>
<pb n="KR4c0111_WYG_012-4b"/>
嘗聞灼灼麗于花雲髻盤時未破𤓰桃臉曼長横緑水<lb/>
玉肌香膩透紅紗多情不住神仙界薄命曽嫌富貴家<lb/>
流落錦江無處問斷魂飛作碧天霞<lb/>
　　　漢州<lb/>
北儂初到漢州城郭邑樓臺觸目驚松桂影中旌斾色<lb/>
芰荷風裡管絃聲人心不似經離亂時運還應却太平<lb/>
十日醉眠金雁驛臨岐無限臉波横<lb/>
　　　秋霽晩景<lb/>
<pb n="KR4c0111_WYG_012-5a"/>
秋霽禁城晩六街烟雨殘墻頭山色徤林外鳥聲歡翹<lb/>
日樓臺麗清風劍佩寒玉人襟袖薄斜凭翠闌干<lb/>
　　　和人春暮書事寄崔秀才<lb/>
半掩朱門白日長晩風輕墮落梅粧不知芳草情何限<lb/>
只怪遊人思易傷纔見早春鶯出谷巳驚新夏燕巢梁<lb/>
相逢只賴如澠酒一曲狂歌入醉鄉<lb/>
　　　古離别<hi>或刻多情</hi>
一生風月供惆悵到處烟花恨别離止竟多情何處好<lb/>
<pb n="KR4c0111_WYG_012-5b"/>
少年長抱少年悲<lb/>
　　　邉上逢薛秀才話舊<lb/>
前年同醉武陵亭絶倒閒譚坐到明也有絳唇歌白雪<lb/>
更憐紅袖奪金觥秦雲一散如春夢楚市千燒作故城<lb/>
今日皤然對芳草不勝東望涕交横<lb/>
　　　飲散呈主人<lb/>
夢覺笙歌散空堂寂寞秋更聞城角弄烟雨不勝愁<lb/>
　　　使院黄葵花<lb/>
<pb n="KR4c0111_WYG_012-6a"/>
薄粧新著澹黄衣對捧金爐侍醮遲向月似矜傾國貌<lb/>
倚風如唱步虚詞乍開檀炷疑聞語試與雲和必解吹<lb/>
為報同人看來好不禁秋露即離披<lb/>
　　　揺落<lb/>
搖落秋天酒易醒淒淒長似别離情黄昏倚柱不歸去<lb/>
腸斷緑荷風雨聲<lb/>
　　　奉和觀察郎中春暮憶花言懐見寄四韻之什<lb/>
天畔峩嵋簇簇青楚雲何處隔重扃落花帶雪埋芳草<lb/>
<pb n="KR4c0111_WYG_012-6b"/>
春雨和風濕畫屏對酒莫辭衝暮角望鄉誰解倚髙亭<lb/>
惟君信我多惆悵只願陶陶不願醒<lb/>
　　　奉和左司郎中春物暗度感而成章<lb/>
纔喜新春巳暮春夕陽吟殺倚樓人錦江風散霏霏雨<lb/>
花市香飄漠漠塵今日尚追巫峽夢少年應遇洛川神<lb/>
有時自患多情病莫是生前宋玉身<lb/>
　　　少年行<lb/>
五陵豪客多買酒黄金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>醉下酒家樓美人雙翠幰揮<lb/>
<pb n="KR4c0111_WYG_012-7a"/>
劍邯鄲市走馬梁王苑樂事殊未央年華已云晩<lb/>
　　　令狐亭<lb/>
若非天上神仙宅須是人間將相家想得當時好烟月<lb/>
管絃吹殺後庭花<lb/>
　　　閨月<lb/>
明月照前除烟華蕙蘭濕清風行處來白露寒蟬急美<lb/>
人情易傷暗上紅樓立欲言無處言但向姮娥泣<lb/>
　　　閨怨<lb/>
<pb n="KR4c0111_WYG_012-7b"/>
戚戚彼何人明眸利于月啼粧曉不乾素面凝香雪良<lb/>
人去淄右鏡破金簪折空藏蘭蕙心不忍琴中説<lb/>
　　　上春詞<lb/>
曈曨赫日東方來禁城烟煖蒸青苔金樓美人花屏開<lb/>
晨粧未罷車聲催幽蘭報暖紫芽折夭花愁艷蝶飛迴<lb/>
五陵年少惜花落酒濃歌極翻如哀四時輪環終又始<lb/>
百年不見南山摧遊人陌上騎生塵顔子門前吹死灰<lb/>
　　　𢷬練篇<lb/>
<pb n="KR4c0111_WYG_012-8a"/>
月華吐艷明燭燭青樓婦唱𢷬衣曲白袷絲光織魚目<lb/>
菱花綬帶鴛鴦簇臨風縹緲疊秋雪月下丁冬𢷬寒玉<lb/>
樓蘭欲寄在何鄉憑人與繫征鴻足<lb/>
　　　雜體聨錦<lb/>
攜手重攜手夾江金線栁江上栁能長行人戀尊酒尊<lb/>
酒意何深為郎歌玉簮玉簮聲斷續鈿軸鳴雙轂雙轂<lb/>
去何方隔江春樹緑樹緑酒旗髙淚痕沾繡袍袍縫紫<lb/>
鵝濕重持金錯刀錯刀何燦爛使我腸千斷腸斷欲何<lb/>
<pb n="KR4c0111_WYG_012-8b"/>
言簾動真珠繁真珠綴秋露秋露沾金盤金盤湛瓊液<lb/>
仙子歸無跡無跡又無言海烟空寂寂寂寂古城道馬<lb/>
嘶芳岸草岸草接長堤長堤人解攜解攜忽已久緬邈<lb/>
空囘首囘首隔天河恨唱蓮塘歌蓮塘在何許日暮西<lb/>
山雨<lb/>
　　　長安春<lb/>
長安二月多香塵六街車馬聲轔轔家家樓上如花人<lb/>
千枝萬枝紅艷新簾間笑語自相問何人占得長安春<lb/>
<pb n="KR4c0111_WYG_012-9a"/>
長安春色本無主古來盡屬紅樓女如今無奈杏園人<lb/>
駿馬輕車擁將去<lb/>
　　　撫盈謌<lb/>
鳳縠兮鴛綃霞疏兮綺寮玉庭兮春晝金屋兮秋宵愁<lb/>
瞳兮月皎笑頰兮花嬌羅輕兮濃麝室煖兮香椒鑾輿<lb/>
去兮蕭屑七絲斷兮泬寥主父卧兮漳水君王幸兮雲<lb/>
軺鉛華窅窕兮穠姿棠公盻蠁兮靡依翠華長逝兮莫<lb/>
追晏相望門兮空悲<lb/>
<pb n="KR4c0111_WYG_012-9b"/>
　　　贈峨嵋山彈琴李處士<hi>識者咸云數百嵗有常建贈詩在</hi>
峨嵋山下能琴客似醉似狂人不測何須見我眼偏青<lb/>
未見我身頭巳白茫茫四海本無家一片愁雲颺秋碧<lb/>
壺中醉卧日月明世上長遊天地窄晉朝叔夜舊相知<lb/>
蜀郡文君小來識後生常建彼何人贈我篇章苦雕刻<lb/>
名卿名相盡知音遇酒遇琴無間隔如今世亂獨翛然<lb/>
天外鴻飛招不得余今正泣楊朱淚八月邊城風刮地<lb/>
霓旌綘斾忽相尋為我尊前横緑綺一彈猛雨隨手來<lb/>
<pb n="KR4c0111_WYG_012-10a"/>
再彈白雪連天起淒淒清清松上風咽咽幽幽隴頭水<lb/>
吟蜂遶樹去不來别鶴引雛飛又止錦麟不動惟側頭<lb/>
白馬仰聴空䜿耳廣陵故事無人知古人不説今人疑<lb/>
子期子野俱不見烏啼鬼哭空傷悲坐中詞客悄無語<lb/>
簾外月華庭欲午為君吟作聴琴歌為我留名系仙譜<lb/>
　　　江皋贈别<lb/>
金管多情恨解攜一聲歌罷客如泥江亭繫馬緑楊短<lb/>
野岸維舟春草齊帝子夢魂烟水闊謝公詩思碧雲低<lb/>
<pb n="KR4c0111_WYG_012-10b"/>
風前不用頻揮手我有家山白日西<lb/>
<pb n="KR4c0111_WYG_012-11a"/>
　計有功唐詩紀事云莊字端巳杜陵人見素之後曽<lb/>
　祖少微宣宗中書舍人莊疎曠不拘小節李詢為兩<lb/>
　川宣諭和協使辟為判官以中原多故潛欲依王建<lb/>
　建辟為掌書記尋召為起居舍人建表留之後相建<lb/>
　為偽平章事莊為王建管記時一縣宰乗時擾民莊<lb/>
　為建草牒云正當凋瘵之秋好安凋瘵勿使瘡痍之<lb/>
　後復作瘡痍時以為口實<lb/>
　莊集詩人一百五十人得詩三百章為又𤣥集序云<lb/>
<pb n="KR4c0111_WYG_012-11b"/>
　此葢詩中鼓吹名下笙簧擊鳬氏之鍾霜清日觀淬<lb/>
　雷公之劍影動星津雲間分合璧之光海上運摩天<lb/>
　之翅奪造化而雲雷噴湧役鬼神而風雨奔馳但恣<lb/>
　其食馬留肝徒云染指豈慮其烹魚去乙或致傷鱗<lb/>
　莊應舉時遇巢冦犯闕著秦婦吟云内庫燒為錦繡<lb/>
　灰天街踏盡公卿骨公卿多垂訝莊乃諱之時號秦<lb/>
　婦吟又有帝子夢魂烟水闊謝公詩思碧雲低最為<lb/>
　警䇿至若閑卧詩云誰知閑卧意非病亦非眠又手<lb/>
<pb n="KR4c0111_WYG_012-12a"/>
　從彫扇落頭任漉巾偏識者知其不祥後誦子美詩<lb/>
　白沙翠竹江村暮相送柴門月色新吟諷不輟是嵗<lb/>
　卒於花林坊葬於白沙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0111_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浣花集<lb/>
</p>
<p>
</p>
  </div></body>
</text>\m</TEI>
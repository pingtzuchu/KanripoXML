<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>惟實集卷一</head> <lb/>
    <p>
<pb n="KR4d0489_WYG_001-1a"/>
欽定四庫全書<lb/>
　惟實集卷一<lb/>
　　　　　　　　　　　　　元　劉鶚　撰<lb/>
　　請旨益師疏<lb/>
臣劉鶚奏爲請㫖益師事天下之師有勞而衞者有逸<lb/>
而樂者其勞逸之不同將謂將之智愚分乎師之強弱<lb/>
異乎不然何勞者之終於勞而望逸者之憩而不得也<lb/>
勞固可以勞終逸獨不可以勞見乎臣聞措社稷於泰<lb/>
<pb n="KR4d0489_WYG_001-1b"/>
山之安而河海不揚波者必馘其奸首使魑魅之徒烽<lb/>
烟絶滅然後可以久安長治也上今仁澤博施輕賦薄<lb/>
徭愛恤人才設㕘政二十四禦其險要撫於外而佐於<lb/>
内矣臣雖至愚前此職任翰林修撰親承命令宣布政<lb/>
治鞠躬數載而受恩汪濊是臣猶在天地之中戴天而<lb/>
不知其高履地而不知其厚也今者洞獠作亂詔守韶<lb/>
地寢不安席食不甘味兢兢焉祇爲國家是計民生是<lb/>
安即刀鋸在前鼎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在後決不敢二三其志以負我皇<lb/>
<pb n="KR4d0489_WYG_001-2a"/>
上優隆之至意於是臣男劉運以經歴而陞掌元帥事<lb/>
日試士卒偕將李如璋等力戰數月獠賊逃遁思悉平<lb/>
之以杜後患奈環韶皆山林深樹茂泉湧石巖人不能<lb/>
扳援而上馬不能振威而進爰分兵各崖下各谿間相應<lb/>
攻之勞勞刁斗擾擾干戈軍之困於戰者衆矣勦洗巢<lb/>
穴殲其渠魁散兵多而主兵少此崖敵而彼崖之師有<lb/>
難跋峻而救彼崖戰而此崖之師鮮能越川以往臣即<lb/>
日夜旗鼓夾道虎帳張懸用五火之攻行九地之術轉<lb/>
<pb n="KR4d0489_WYG_001-2b"/>
圓石於千仞之山決積水於千仞之區按形據勢斬賊<lb/>
首而奏凱自料兵少而將寡願陛下宥臣當死之罪念<lb/>
臣汗馬之勞苦耄年之烽壘勅令司戎發江潞之士卒<lb/>
沿省之人馬餉糧按期賫給韶之人民見之聞之咸曰<lb/>
兵益也將廣也我王撫綏百姓之心切也獠賊雖有邪奸狡<lb/>
出奚能當我中夏秉忠抱義濟濟將吏况易有曰王三<lb/>
錫命長子帥師獠賊勦而民風和將來深宫可以揮絃<lb/>
而理葢臣報國之心誠而望援之師急顧臣冒死奏請<lb/>
<pb n="KR4d0489_WYG_001-3a"/>
幸切勿以臣言爲謬臣死而不敢忘臣劉鶚草茅微賤<lb/>
罔識忌諱謹奉疏以奏元至正二十二年三月日<lb/>
　　直陳江西廣東事宜疏<lb/>
右臣鶚伏以比歲逆賊嘯聚顆黨併合醜類多方告警<lb/>
焚我蘄黄陷我江州諸路守臣皆棄城而逃遁總管李<lb/>
黼以無援而戰死臣履任之日濬治城池繕修器械召<lb/>
募丁壯分守要害偕諸將士百計捍禦雖事勢窮蹙之<lb/>
日宜爲安疆定國之計者也數年之内強寇稍却民賴<lb/>
<pb n="KR4d0489_WYG_001-3b"/>
安居十七年荷蒙聖恩授臣廣東亷訪副使聞命之日<lb/>
星夜奔馳度嶺而南修城濠繕甲兵仰仗天威軍士稍<lb/>
集民志得寧十九年遷臣守韶整頓軍旅撫綏地方城<lb/>
郭完固猺獠遁避謹將江西廣東兩省事宜爲陛下直<lb/>
陳之江西以鄱陽爲襟喉以江州爲輔臂袁臨吉贑當<lb/>
楚粤之要衝撫建廣饒控閩越之關隘至於龍興名爲<lb/>
省會居中應外宜慎簡良帥增設重兵諸郡有警則分<lb/>
兵援之至於各府則修築城池固守隘口團練堵截糧<lb/>
<pb n="KR4d0489_WYG_001-4a"/>
餉既裕兵氣自奮誠能於九江湖口各增一營衞備兵<lb/>
捍衞各置戰船百艘相爲應援則荆陽諸盜不敢窺九<lb/>
江湖口而臂指相應矣建昌信州又於闗隘謹以烽堠<lb/>
守以重兵則藩籬固而閩浙一帶不得越境而冦矣若<lb/>
乃廣東五嶺之外號爲四塞由南雄可向荆吳由惠潮<lb/>
可制閩越由高亷可以控交桂總廣東一省列郡爲十<lb/>
今分爲三路東則惠潮中則嶺南西則高雷此三者皆<lb/>
要衝也環郡大洋風濤千里皆盜賊淵藪帆檣上下烏<lb/>
<pb n="KR4d0489_WYG_001-4b"/>
合突來樓船屯哨可容緩乎爲今之計東路官軍必屯<lb/>
柘林以固要津中路之虎頭門等澳而南頭爲尤甚或<lb/>
泊以窺潮或據爲巢穴乃其所必由者西路對日本倭<lb/>
島暹羅諸番變生肘腋是西路所當急爲經畫者又烏<lb/>
可緩哉然臣今日所言者悉地方之要害而國之所患<lb/>
者由邊備之防弛臣竊慮今日之大勢亦岌岌矣自紅<lb/>
巾賊劉福通起兵於汝潁大爲心腹之患焚蘄黄陷江<lb/>
州是不獨江西一省也方國珍聚衆海上屢降屢叛焚<lb/>
<pb n="KR4d0489_WYG_001-5a"/>
掠沿海諸郡又不獨廣東一省也夫李黼之死於徐壽<lb/>
輝孤城無援也台哈布哈之死於方國珍駐海兵單也趙<lb/>
勝普戰湖口而行省臣星吉死之張士誠據高郵而知<lb/>
府李齊死之凡若此者既不能深防曲慮以消禍患於<lb/>
未然又不能選將練卒以圖恢復於目前天下之弊起<lb/>
於因循而成於蒙蔽州郡告警而方鎮不以爲然也方<lb/>
鎮告警而内部不以爲然也夫國家安危民生休戚大<lb/>
臣不以聞主上不得知其患可勝言哉臣願陛下嚴簡<lb/>
<pb n="KR4d0489_WYG_001-5b"/>
擢之法省㕘督之制覈功賞之實奮刑威之斷舉一將<lb/>
則衆議必簡任一人則羣疑莫奪賞一功則疏逺不棄<lb/>
罰一罪則貴近不疑如是則人格其心官奉其職由是<lb/>
而芻糧可充器馬可利城塹可固練習可嫺斥諜可明<lb/>
號令可信雖八荒之逺六合之廣皆能如身之使臂臂<lb/>
之使指若江廣區區之地又何必深長慮哉敢摭其大<lb/>
端約其形勢惟陛下斷而行之耳臣誠愚昧不識大計<lb/>
犬馬惓惓惟陛下俯賜覽觀幸甚元至正二十二年四<lb/>
<pb n="KR4d0489_WYG_001-6a"/>
月<lb/>
　　存心論<lb/>
太虛者天也氣化者道也合虛與氣有性之名由性與<lb/>
知覺有心之名是心也者所以盡性體天而黙運夫道<lb/>
者也曰德曰仁曰誠曰敬言雖殊而理則一無非所以<lb/>
明此心之妙耳言天則嚴其心之所自出言性則原其<lb/>
心之所由成言情則驗其心之所由發有志於聖賢者<lb/>
不可不求諸道有志於聖賢之道者不可不求諸心也<lb/>
<pb n="KR4d0489_WYG_001-6b"/>
世之人不知天之所以與我者大或放焉而罔覺天理<lb/>
既喪人欲漸熾因之處貧賤而移處富貴而淫義命之<lb/>
不知亷恥之不顧淪於嗜慾攻取之途浸淫沉溺茫乎<lb/>
其莫返孟氏謂學問之道無他求其放心而已夫學亦<lb/>
多術矣詞章記誦華也非實也政事功業外也非内也<lb/>
知必真知行必力行實矣内矣然知其所知孰統會之<lb/>
行其所行孰主宰之無所統會非其要也無所主宰非<lb/>
其至也孰爲要孰爲至心是已天之所以與我人之所<lb/>
<pb n="KR4d0489_WYG_001-7a"/>
以爲人者在是不是之求而他求焉所學何學哉夫心<lb/>
惟能存乃大故大其心則能體天下之物物有未體則<lb/>
心爲有外世之人止於見聞之狹聖人盡性不以見聞<lb/>
牿其心其視天下無一物非我天大無外故有外之心<lb/>
不足以合天心聖門之敎各因其人各隨其事雖不言<lb/>
心無非心也孟子曰養心莫善於寡欲葢寡焉以至於<lb/>
無無則誠立明通誠立賢也明通聖也是聖賢非性生<lb/>
必由養心而後至之養心之善有大焉如此噫其要矣<lb/>
<pb n="KR4d0489_WYG_001-7b"/>
乎其至矣乎邵子曰心爲太極周子曰純心要矣張子<lb/>
曰心清時視明聽聰四體不待覊束而自然恭謹程子<lb/>
曰聖人千言萬語只是欲人將已放之心約之使入身<lb/>
來此皆得孟子之正傳者也<lb/>
　　踐形論<lb/>
參天地者人也稟五行者氣也氣以成形而理寓焉葢<lb/>
無形者理有形者物無形之中而具有形之實有形之<lb/>
中而體無形之妙是以君子語上而不墮於虛空語下<lb/>
<pb n="KR4d0489_WYG_001-8a"/>
而不泥於形器則仁義立而與隂陽剛柔合同而化於<lb/>
道矣衆人牿於氣稟之偏狃於習俗之蔽而不能無人<lb/>
欲之私是以視則不明聽則不聰貌則不恭言則不從<lb/>
葢不能盡其形色本然之理則雖有是形而無以踐其<lb/>
形也聖人以中正仁義而立人極無一毫人欲之私是<lb/>
以視則極明聽則極聰貌則極恭言則極從推之仁敬<lb/>
孝慈信無一不止於其所是形色本然之理施而悉合<lb/>
焉顧自二儀既判有理斯有氣有氣斯有形渾然一體<lb/>
<pb n="KR4d0489_WYG_001-8b"/>
而不見其有餘物各賦物而不見其不足動靜可求其<lb/>
端隂陽可求其始天地可求其初萬物可求其紀鬼神<lb/>
知其所幽禮樂知其所著易曰窮神知化德之盛也又<lb/>
曰窮理盡性以至於命邵子曰性者道之形體也道妙<lb/>
而無形性則仁義禮智具而體著矣程子曰天運而不<lb/>
己物生而不息皆與道爲體者也是以君子盡性而自<lb/>
强不息焉朱子曰太極者本然之妙也動靜者所乘之<lb/>
機也由是觀之人能超乎形氣拔乎物欲達其初心則<lb/>
<pb n="KR4d0489_WYG_001-9a"/>
天下之理得矣天下之理得則可以參贊位育而成位<lb/>
乎其中矣<lb/>
　　疏水曲肱樂在其中論<lb/>
天地之間元氣流行無一處之不到無一時之或息聖<lb/>
人之心與天同體故無時而不樂也豈以富貴貧賤之<lb/>
異而有所輕重於其間哉何者天之所賦我大而物小<lb/>
聖人見其大而忘其小耳見其大則心泰而無不足無不足<lb/>
則富貴貧賤處之一也處之一則能化而齊然必曰不義<lb/>
<pb n="KR4d0489_WYG_001-9b"/>
而富貴視如浮雲則是以義得之者視之亦無以異於<lb/>
疏食飲水而其樂亦無以加爾不觀之太虛乎湛然空<lb/>
明無物不照仰焉而莫窮其紀彼浮雲者倏聚倏散而<lb/>
於太虛毫無所礙聖人大行不加窮居不損其視富貴<lb/>
漠然無動於中亦若是而已易曰樂天知命故不憂又<lb/>
曰窮理盡性以至於命聖人理窮焉而後樂也性盡焉<lb/>
而後樂也命至焉而後樂也此則聖心之真樂也周子<lb/>
所謂無欲故靜程子所謂有主則虛故能彌綸天地出<lb/>
<pb n="KR4d0489_WYG_001-10a"/>
入造化進退古今表裏人物者焉而烏能究其道之所<lb/>
至又安能窺其心之所樂爲何如哉<lb/>
　　回也不改其樂論<lb/>
人患不知道也不知道則跼天蹐地而一身無所容於<lb/>
是覺天下之物皆大而我獨小夫我小而物大將只見<lb/>
物不見我其於世之崇高富貴視之巍巍然即躬處優<lb/>
裕而此心常歉然不自足將戚戚者終其身而無窮期<lb/>
矣顔子則不然顔子之心無少私欲天理渾然是以日<lb/>
<pb n="KR4d0489_WYG_001-10b"/>
用動靜之間從容自得而無適不樂不待以道爲可樂<lb/>
然後樂也故凡目之所覩耳之所接身之所履境遇之<lb/>
紛乘事勢之困迫世故之震撼千態萬狀而莫之紀極<lb/>
舉夫一切可驚可愕可憂可喜之端而其心安然不動<lb/>
處之以泰然而無不足又何簞瓢陋巷之足以累其心<lb/>
哉夫境自外至者也心自内生者也心有未純由道有<lb/>
未充耳道之未充則境爲身累身爲心累不特簞瓢也<lb/>
陋巷也是則富亦可憂也貴亦可憂也以視古之履天<lb/>
<pb n="KR4d0489_WYG_001-11a"/>
位而不疚被袗衣而若固有者其相去爲何如哉故謂<lb/>
顔子之樂非樂貧也但不因貧故累其心而改耳如以<lb/>
爲樂貧將使顔子進而居帝王師相之位其樂豈遂不<lb/>
可問乎易曰顔氏之子其殆庶幾乎此孔子所以賢之<lb/>
也昔二程受業於周茂叔令尋孔顔樂處明道未得其<lb/>
要汎濫於百家出入於釋老者幾十年反求於六經而<lb/>
後得之噫欲尋孔顔樂處如是有其要則學孔孟之學<lb/>
者可不究心於此以求至於道也哉<lb/>
<pb n="KR4d0489_WYG_001-11b"/>
　　浴沂風雩詠而歸論<lb/>
天地和則萬物順是天地萬物各得其所也聖人以茂<lb/>
對時育萬物則又體天地生物之心以爲心具此含𢎞<lb/>
之量胞與之懐安有物我内外之間哉然而能志此者<lb/>
鮮矣孔門四子言志而聖人獨與曾㸃何耶三子皆言<lb/>
他日之所能爲而曾㸃但言今日之所得爲期所期於<lb/>
後不若安所安於今也夫此道之體充滿無毫髪之缺<lb/>
此道之用流逝無須臾之停苟有見乎此則出王游衍<lb/>
<pb n="KR4d0489_WYG_001-12a"/>
皆天也暮春之日物生暢茂之時也春服既成人體和<lb/>
適之候也童冠偕而長少有序也沂水舞雩選勝而登<lb/>
臨也既浴而風又詠而歸樂而得其所也未幾而夕陽<lb/>
在山好音過耳游人歸而禽鳥樂也人知曾㸃游而樂<lb/>
而不知曾㸃之樂其樂也就其當前之事以窺其自命<lb/>
之志則固藹然見天地生物之心聖人對時肓物之事<lb/>
也夫亦安有物我内外之閒哉學者見道而疑心爲物<lb/>
累即不能從容閒適而其氣象之間已大不侔矣觀曽<lb/>
<pb n="KR4d0489_WYG_001-12b"/>
㸃之鼓瑟少閒乃徐舍瑟起而對焉而志之所存又未<lb/>
嘗少出其位蓋澹然若將終身焉此其氣象之雍容閒<lb/>
暇志尚之清明高逺爲何如而非見道之明心不累事<lb/>
而能然耶葢藴之而爲德行行之則爲事業其視三子<lb/>
者又當何如也哉<lb/>
　　鳶魚飛躍論<lb/>
道爲天地之本天地爲萬物之本以天地觀萬物則萬<lb/>
物爲物以道觀天地則天地亦爲萬物故天地之道盡<lb/>
<pb n="KR4d0489_WYG_001-13a"/>
之於物天地萬物之道盡之於人人能知天地萬物所<lb/>
以盡於人者然後能知道也何則道之流行彌綸天地<lb/>
充塞宇宙無所不至在上則鳶之飛而戾於天在下則<lb/>
魚之躍而出於淵其在人則日用之間人倫之際夫婦<lb/>
之所知所能而聖人有所不知不能者皆此也飛者鳶<lb/>
而所以飛者非鳶躍者魚而所以躍者非魚蓋飛躍者<lb/>
性而所以飛躍者則道也爲造化之發舒即爲心性之<lb/>
呈露爲在物之靈氣即爲在我之天機翺翔游泳者爲<lb/>
<pb n="KR4d0489_WYG_001-13b"/>
物理之自然而親上親下者爲中和之位育物物一太<lb/>
極而莫窮其費也萬物一太極而莫測其隱也任舉一<lb/>
鳶而飛者率其飛之性任舉一魚而躍者率其躍之性<lb/>
引而近之推而逺之而無非是也君君也臣臣也父父<lb/>
也子子也各止其所而不可亂也人能常存此心則息<lb/>
靜之際全體透露妙用顯行無所滯礙非必仰而視乎<lb/>
鳶之飛俯而觀乎魚之躍而後可以得之也夫<lb/>
　惟實集卷一<lb/>
</p>
<p>
</p>
  </div>
<div>
<head>惟實集卷二</head> <lb/>
    <p>
<pb n="KR4d0489_WYG_002-1a"/>
欽定四庫全書<lb/>
　惟實集卷二<lb/>
　　　　　　　　　　　　　元　劉鶚　撰<lb/>
　　送胡宗性歸武寧詩卷序<lb/>
宗性胡君雙井里茂族也其先出廬陵少負竒氣與其<lb/>
兄宗説聯輝競爽不逺千里從歐陽圭齊先生學先生<lb/>
竒之特書性菴二大字揭其讀書之所後歸自翰林又<lb/>
為之銘先生豈輕許人哉歲壬辰兄仕潭城君先承先<lb/>
<pb n="KR4d0489_WYG_002-1b"/>
生薦為善化冷職以兵變歸道經永豐避地問友遂留<lb/>
澤泉陳氏館中雖讀書為文不少倦然中心鬱鬱念母<lb/>
不置以不知母安否何如夜必焚香籲天者一年有半<lb/>
一日奮然犯荆棘冒鋒刃直歸故鄉以求母所在邑士<lb/>
大夫咸義君作詩文以壯其行過余取别嗟乎君之志<lb/>
固佳矣而君之行似未然也夫人生天地間為人子者<lb/>
孰不願立功名以顯揚其親為人父者孰不欲以功名<lb/>
顯揚期其子故為子者樂於逺遊為親者往往亦喜其<lb/>
<pb n="KR4d0489_WYG_002-2a"/>
子能逺遊而無離憂也余年二十三四時已上下四方<lb/>
將以遂為子之願副親之期何圖志未遂而吾母早世<lb/>
禄將及而先君子復溘然上征今余年六十有四矣每<lb/>
一念之至今枕席間淚痕如新夫以君之才之志過余<lb/>
逺矣閒關厯落垂十五年尚不克遂而墮此逆境宜乎<lb/>
思親之不置也宜乎欲捐生犯難以求其親也雖然余<lb/>
知君兄弟存者五人二兄仕于外餘二人者尚存母膝<lb/>
下矧太夫人夀登七十既夀其人必將福其身又烏知<lb/>
<pb n="KR4d0489_WYG_002-2b"/>
君兄弟不奉母獨存乎母獨存而君犯難以往脱有不<lb/>
虞以重貽母憂是得為孝乎孟子曰天將降大任於是<lb/>
人也必先苦其心志餓其體膚行拂亂其所為所以動<lb/>
心忍性增益其所不能今天將降大任於君如此君獨<lb/>
不能少為母忍須臾俟道稍通即翩然歸故鄉衣綵衣<lb/>
升堂拜母奉巵酒以為夀夫然後立功名以顯其親致<lb/>
孝養以盡為子之道庸非孝之大者乎余哀君之志冩<lb/>
予之情敘諸行卷之首君請擇於斯二者<lb/>
<pb n="KR4d0489_WYG_002-3a"/>
　　常氏雲齋詩序<lb/>
齋以雲名寓志也雲可以名齋乎夫雲之為物也氤氲<lb/>
磅礴觸石飛空或翼丹鳳而迎朝陽或從蒼龍而雨天<lb/>
下或無心而出岫或逐風而度溪千變萬化乍卷乍舒<lb/>
散之則漫不可收斂之則退藏於密雲之情態不幾於<lb/>
有道者乎自古高人逸士往往以雲自况往年余築道<lb/>
院於吾雞山之陽顔曰浮雲時揭翰林虞奎章歐陽承<lb/>
㫖許左轄各為詩文以華之今復見常氏雲卿以雲名<lb/>
<pb n="KR4d0489_WYG_002-3b"/>
其齋是能與雲同心與予同志也雲卿世居晉寧之<lb/>
潞州青年時隨其先人仕於臨川因家焉至正八年夏<lb/>
五月其子誠試吏於臨江迎以就養雲卿嘗於所居建<lb/>
小齋列圖書植花竹以為逸老投閒之所今翰林雪坡周<lb/>
君為書二大字揭其楣郡大夫士咸作詩頌其美其子<lb/>
誠從予遊求予為序予嘗觀雲卿之為人隨時頫仰與<lb/>
道隆汚汪洋遊乎𤣥間飄飄乎隨其所止超然自得有<lb/>
道存焉其或出或處不幾與雲似乎予欲諗雲卿曰子既<lb/>
<pb n="KR4d0489_WYG_002-4a"/>
與雲似不知子將為翼丹鳳迎朝陽之雲乎將為從蒼<lb/>
龍雨天下之雲乎抑將為無心出岫之雲乎雲卿謝曰<lb/>
若夫翼丹鳳從蒼龍吾老矣無能為矣將屬之浮雲而<lb/>
吾之雲無心出岫矣故以雲名其齋其誰曰不可<lb/>
　　送郡史况有容之肇慶<lb/>
士生天地間不患無位患無其志耳夫志猶水也苟其<lb/>
所向雖周折齟齬終亦必達夫子曰吾十有五而志於<lb/>
學孟子曰尚志古人亦曰有志者事竟成是亦善觀人<lb/>
<pb n="KR4d0489_WYG_002-4b"/>
者不觀其所處之崇卑但觀其志何如耳故予於鄉里<lb/>
客京師有自州郡吏位中書登閫帥為部侍郎者果有<lb/>
異於人哉但其志有不可企者爾方其為州郡時其立<lb/>
已與人異持身若冰雪行事如日星故德望日榮聲譽<lb/>
日起横槊捷出摶風九萬駸駸直上自有不可遏者由<lb/>
其志之所尚考其位之所稱非幸也宜也今生青年如<lb/>
晝蚤受知太守既能有志夫三子者之志異時成就又<lb/>
何患不若三子者哉兹因生之行嘉子之志故序其概為<lb/>
<pb n="KR4d0489_WYG_002-5a"/>
生勉生尚勗之端之幕府多吾故人必能為生刮目<lb/>
　　送府推鄭君仁化令尹序<lb/>
世俗嘗以吾儒者為迂濶甚而相與目笑之曰是腐也<lb/>
常敗乃公事是果迂濶與腐耶又烏得謂之儒哉此必<lb/>
盜儒之名而實有不稱者果儒者耶必不至迂濶况腐<lb/>
乎至正六年春予由秘書調長雄幕暇日因從吾故人袁<lb/>
君敬存問嶠南人情風土與當時同寅之賢者敬存<lb/>
喜相謂曰他則吾不知若推府鄭君練達而不迂剛介<lb/>
<pb n="KR4d0489_WYG_002-5b"/>
而不腐賢而有文君是行得友矣明年春三月予到官<lb/>
與太守岳侯推府鄭君相見私竊自喜敬存之不我欺<lb/>
也公餘相過因論上下得失臧否真可厯厯為予言極<lb/>
有理趣予間發一二往往與君意合由是遂定友焉君<lb/>
天資高機警多智一語不妄發一字不苟作太守當事<lb/>
不能决輒詣君即剖决如流迎刃而解而謂迂濶者能<lb/>
之乎吾聞之弱冠時鄉之衣冠遺老若陳蘧覺呉東園<lb/>
皆文章勍敵君錚錚獨往當其先鋒輒與抗頃刻百韻<lb/>
<pb n="KR4d0489_WYG_002-6a"/>
立就二老竒之其後以學古入官敭厯郡縣所至有能<lb/>
聲遺愛謂之腐與迂可乎今年春省臺大臣聞君賢調<lb/>
君為仁化尹仁化之民亦何幸歟將之官咸依依不忍<lb/>
别去於是酌酒重告鄭君曰固不得為腐矣然天既賦<lb/>
君以有為之資君又能力行其所學今聖天子求賢如<lb/>
不及圖治若饑渴之時獨不可一言悟主取封侯以行<lb/>
其志哉顧乃栖遲郡邑抱璞而不獻懷珠而不衒德澤<lb/>
及於一隅而不加於時聲名溢於海上而不聞於天下<lb/>
<pb n="KR4d0489_WYG_002-6b"/>
後世懷土以老不謂之迂不可也君黙然不能語遂握<lb/>
手一笑書以為送行序君號梅園<lb/>
　　南雄府判瑣達卿平寇詩序<lb/>
五嶺大庾其一也嶺之南九十里為南雄府治在焉羣<lb/>
山環揖兩江合流居民繁夥真壯郡也屬邑惟保昌始<lb/>
興負郭始興去城百二十里而逺僻在萬山間與韶之<lb/>
翁源贑之龍南信豐相接溪峒險惡草木茂密又與他<lb/>
郡不侔故其人為獠暴如虎狼至如㝷常百姓漸摩薰<lb/>
<pb n="KR4d0489_WYG_002-7a"/>
染亦復狼子野心不可以仁義化也邑民有劉害十者<lb/>
兄弟十餘人皆有膂力為寇十年官府亦莫敢誰何居<lb/>
民轉徙避亂無寧歲郡邑騷然官是郡者常病之至正<lb/>
二年某月曰賊率衆壯千人白晝鼓行入始興縣破囹<lb/>
圄出囚徒掠人財畜縣邑為墟宰官咸倉皇避走坐視<lb/>
莫為之計恣睢跋扈氣燄益張於是判府公惻然弗忍<lb/>
思民困於虎狼遂不避瘴癘不憚險阻親履行陣入清<lb/>
化洞破都坑直抵賊營羣賊戰敗鼠竄復進兵誅其妻孥<lb/>
<pb n="KR4d0489_WYG_002-7b"/>
羣盜遁去未即獲公命以計招降之從軍汪榮挈賊首<lb/>
劉害十等三十六人膝行拜營門請降始待以不死賊<lb/>
欣然詣郡郡上之州府府諭遣還留雄十餘日賊登城<lb/>
遍觀公謂所親曰吾向觀羊城特易與爾至如南雄真<lb/>
彈丸黑子之地可一蹴而平也破城之日吾當以某屬<lb/>
分若人某屬與若人其餘兄弟自居之既而謀泄判府<lb/>
公慨然曰此賊不死民終無寜日遂與諸郡公謀曰寇<lb/>
勍敵眼中未有能當之者毋失事以貽人憂公曰諸公<lb/>
<pb n="KR4d0489_WYG_002-8a"/>
無慮冦在吾目中矣慎毋多談衆議遂定先是賊嘗冦<lb/>
同邑人許貴華賊反誣為冦詣府陳詞許潛躡其後與<lb/>
賊鬬命卒縛之賊傷卒公奮怒即以鐵篍擊賊徒李任<lb/>
一等驚懼反走公復追至府門又格殺之梟諸道傍城<lb/>
中老幼咸歡呼稽首聲動天地公曰渠魁雖殱其兄弟<lb/>
黨與在始興者尚多不悉平之必為後患即令人夜半<lb/>
圍賊營出其不意平明因風縱火賊無所措盡棄營走<lb/>
於是乗勝逐北死者過半賊遂平而脇從者罔治民乃<lb/>
<pb n="KR4d0489_WYG_002-8b"/>
安堵如故嗚呼公操數尺之鐵手殺賊奴朝廷不知有<lb/>
調度之勞州縣不知有供給之苦不動聲色而措生民<lb/>
於磐石之安其功為何如耶今太守岳侯不没人善剡<lb/>
薦兩司以論公之功雄之士民咸作詩歌以頌公德予<lb/>
因厯序其事以俟夫觀民者察焉是所謂能弭一方之<lb/>
難者但恐禍不極則功不顯爾苟朝廷公論有在則當<lb/>
使公正笏横犀出鎮方面天下之為臣子者咸慕公所<lb/>
為將見四海之内盜息民安又豈一方一郡之福哉公<lb/>
<pb n="KR4d0489_WYG_002-9a"/>
世家官族練達慷慨有燕趙之風達卿其字云<lb/>
　　蒼厓序<lb/>
臨川太守楊侯友直以隸書名當時一日作蒼厓二大<lb/>
字贈吾友李君思泰里中人榮侯之惠因以蒼厓稱李<lb/>
君且屬予序其概予惟古人因物以取名因名以見德<lb/>
有是德而後有是名也夫厓之為狀勒巖峭削壁立千<lb/>
仞截乎其不可攀屹乎其不可拔凜乎其不可犯宋節<lb/>
度張公詠操行高潔風節峻絶巋與厓相高以蒼自名<lb/>
<pb n="KR4d0489_WYG_002-9b"/>
豈虚言哉李君之為人風骨峻峭骯髒辨博涉江湖遊<lb/>
京師日與朝士大夫相接其事親也孝其處已也廉其<lb/>
有所不平又能倡大義排紛解難而無所顧忌似有剛<lb/>
不吐柔不茹之意亦猶厓之自拔於羣山而獨異於山<lb/>
者侯以蒼厓名君其以古人期君為何如也古人豈易<lb/>
及哉然人之生稟隂陽之氣鍾山川之英初未嘗有間<lb/>
政當因名物以自強求實德以相副無愧乎厓無愧乎<lb/>
古人亦無愧於楊侯也思泰與予相友善予嘗為其家<lb/>
<pb n="KR4d0489_WYG_002-10a"/>
君記德林堂故得以重致吾意焉<lb/>
　　齊安河南三書院訓士約<lb/>
歲乙丑春予濫竽長院釋奠時祠祀頽圮顧瞻徬徨上<lb/>
請憲府捐俸倡修庀材鳩工撤新講屋春秋舍菜幸無<lb/>
廢事竊念二程夫子啟籥於濂溪而接統於洙泗紫陽<lb/>
夫子樹立穹碑巋然如魯靈光源析流疏灼灼明甚學<lb/>
者當勉循㫖要以為立身行己之本下學上達之階由<lb/>
尼山鄒嶧以遠遡唐虞如康莊直達可無他岐也謹揭<lb/>
<pb n="KR4d0489_WYG_002-10b"/>
數條于後<lb/>
一德行之宜崇也周禮師氏以三德敎國子一曰至德<lb/>
以為道本二曰敏德以為言本三曰孝德以知逆惡至<lb/>
德者誠意正心端本澄源之事敏德者強志力行崇德<lb/>
廣業之事孝德者尊祖愛親不㤀本始之事此先王之<lb/>
教所以精粗兩盡本末相資而不倚於一偏者也朱子<lb/>
曰聖人教人有定本五常也四勿也自昔聖賢敎人之<lb/>
法莫不以此多士勖諸<lb/>
<pb n="KR4d0489_WYG_002-11a"/>
一士習之宜端也自古周南之化先及江漢王仁所被<lb/>
其流風餘韻雖百世而遥猶能望古而興懷勿謂楚無<lb/>
風也多士一步一趨當以聖賢為法慎毋競佻達而薄<lb/>
檢繩尚浮華而賤悃愊則品行端而正學明矣<lb/>
一實學之宜重也何謂實學凡有資於經濟達於政事<lb/>
者是也夫士學以待用因待用而學而學又皆無用可<lb/>
謂知務乎古之學者三年而通一經此經一明推之不<lb/>
可勝用也昔左史倚相能讀八索九丘之書當時稱為<lb/>
<pb n="KR4d0489_WYG_002-11b"/>
賢輔今日豈乏異材學者不可不求實效也<lb/>
一文體之宜正也程夫子云立言之道不使知德者厭<lb/>
無德者惑孟氏亦云言近而指逺者善言也葢其言不<lb/>
近則衆人亦惑其㫖不逺則君子易厭此聖賢立言之<lb/>
法萬世操觚者所必宗焉者也試看論語孟子其言何<lb/>
等平易其意何等精深使人觀之顯然味之無極矣<lb/>
一㑹課之宜勤也以文㑹友原是聖賢成法爾輩隨便<lb/>
立會不拘人數宜遵白鹿洞教規恒以實心敦礪質疑<lb/>
<pb n="KR4d0489_WYG_002-12a"/>
問難相與開發心胸顯示黙規相與砥礪名節不矜<lb/>
不伐下拜昌言若無若有近思良友虞廷孔孟相授之<lb/>
益可想而知也求友輔仁亦在志士之自奮耳<lb/>
一浮偽之宜禁也國家設學造士欲求真才實能共理<lb/>
天下爾士子披青衿入黌宮以逺大自期周子曰士希<lb/>
賢賢希聖聖希天希天一事曠世不談即希聖希賢姑<lb/>
亦未論耳諸生且先希士士志於道不恥衣食之惡無<lb/>
恒産而有恒心自能愛養廉節砥礪末俗矣泰定三年<lb/>
<pb n="KR4d0489_WYG_002-12b"/>
丙寅歲陽月<lb/>
　　與層山丘民則<lb/>
鶚奉啓民則茂異賢表姪足下於名門託姻婭五十年<lb/>
令先大父竟無一日之雅名姓徒相聞每切慨歎今兹<lb/>
天幸乃得與足下相見于洪是未能講姻好於太平之<lb/>
時忽得敘情話於離亂之後其喜慰為何如也政圗綢<lb/>
繆遣孫子相即而足下己不辭而往矣又不能不令人<lb/>
悵然也子敬來首詢動履能言君之先廬完好如昔時<lb/>
<pb n="KR4d0489_WYG_002-13a"/>
而生意動盪有加於曩日一鄉之内無非熙皡之民雞<lb/>
犬桑麻足食足用然後知浩劫不能有加於盛福之人<lb/>
而塵世未始無桃源特命薄者未之遇耳殊切企慕庶<lb/>
慰懷思兹因子敬歸便奉此問起居即辰冬晴未閒千<lb/>
萬為吾道自重臨楮惓惓不具鶚奉啓<lb/>
　<lb/>
　<lb/>
　<lb/>
<pb n="KR4d0489_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惟實集卷二<lb/>
</p>
<p>
</p>
  </div>
<div>
<head>惟實集卷三</head> <lb/>
    <p>
<pb n="KR4d0489_WYG_003-1a"/>
欽定四庫全書<lb/>
　惟實集卷三<lb/>
　　　　　　　　　　　　　元　劉鶚　撰<lb/>
　記<lb/>
　　徳林堂記<lb/>
榮父李氏世居吉文之古平介乎青原芙蓉兩山間<lb/>
所居竹樹蒼然郡太守偰某西彬扁其堂曰徳林至<lb/>
正五年其伯子思泰謁余記余惟天地間可以長子<lb/>
<pb n="KR4d0489_WYG_003-1b"/>
孫貽永久者莫如徳徳豈必外求哉特求諸其心爾<lb/>
是以好德之士其處心也仁其待人也恕其有所取<lb/>
也亦必以其道而又能推其愛以及物如春陽之涵<lb/>
煦雨露之沾濡固有澤及於物而已不知物被其澤<lb/>
而莫知為之者德之盛宜何如也盛德積中英華發<lb/>
外以至一草一木咸被其餘光故武公之竹王氏之<lb/>
槐猗猗鬱鬱蓊然成林至今美之而不已者豈林之<lb/>
為美美其德也徳之美亦林之美歟李君以仁恕之<lb/>
<pb n="KR4d0489_WYG_003-2a"/>
心推及物之澤有寛容忠厚之風無忮刻殘忽之習<lb/>
州里之人愛其人詠歌其草木亦庶幾武公王氏之<lb/>
徒矣矧其衰暮之年生殖敎訓子孫森森焉如竹樹<lb/>
列于庭堦大者為棟梁小者為榱桷德之萃於後世<lb/>
者又如此而林云乎哉吾所謂長子孫貽永久者信<lb/>
不証也尚宜加封殖之勤與武公之竹王氏之槐比<lb/>
隆相髙異時吾歸自館閣將幅巾藜杖一登君之堂<lb/>
相與讀淇澳之詩蘇氏之銘以徴予言<lb/>
<pb n="KR4d0489_WYG_003-2b"/>
　　廣東宣慰司同知德政碑<lb/>
負練逹之才者可以受方靣之託抱剛正之氣者可<lb/>
以剔奸蠧之弊方面至重者也苟不有練逹剛正者<lb/>
豈不屈於慾也方今四海㑹同天下置行省十帥閫<lb/>
倍之受方面之託者非一獨廣東一道為海上雄藩<lb/>
南距海北抵庾嶺東接閩西連雷化地方數千里戶<lb/>
口數十萬猺獠半之近年以來民化徭僚之俗者又<lb/>
半視禮樂者為迂濶弄刀兵如兒嬉苟撫字無方則<lb/>
<pb n="KR4d0489_WYG_003-3a"/>
嘯山林泛江海相胥起而為盜故廣東視他道號稱<lb/>
難治朝廷憂之閫帥之寄非練達剛正為時所屬望<lb/>
者不遣也至正七年夏公由海北僉憲同知廣東閫<lb/>
帥到任不一月即分府肇慶以鎮撫西寇下車之初<lb/>
門無私謁食不重味子弟童僕未嘗斯須出門户其<lb/>
自處泊如也乃訪求當時奸蠧之病民者次第除之<lb/>
於是首禁科斂肅軍政執典水清旗軍擾客商正其<lb/>
罪由是横民暴卒因民之造廬舍結婚姻舍賔客竭<lb/>
<pb n="KR4d0489_WYG_003-3b"/>
池取魚節朔要人以需酒食貨利者亦為之肅然至<lb/>
於朝賀之公會翦栁之宴賞虐民尤甚公慨然曰朝<lb/>
賀大禮也此不敢廢宜從儉以存禮吾當捐已俸具<lb/>
酒食召僚友自相為歡若翦栁無益也吾何忍朘民<lb/>
之膏血以供耳目之娛哉遂罷之明年夏五月西水<lb/>
驟漲城中水流數尺瀕河居民漂沒屋廬者不可勝<lb/>
數嗷嗷缺食幾不聊生公復捐禄米以倡率僚屬及<lb/>
民之賢者各出米以賑恤民之不能自存者逺近之<lb/>
<pb n="KR4d0489_WYG_003-4a"/>
間活者萬計嗚呼省憲舊臣來貳雄藩常曰吾舊<lb/>
風憲也今雖有司然所行之事必風憲乃已故能<lb/>
首厲風節以師表州郡震肅軍旅觀公之止暴卒<lb/>
節宴飲救水災恤民志設施有道科斂自息自發<lb/>
一號施一令務去民之不便以求民之便者今下<lb/>
車之日已咸仰之曾未期奸蠧之弊一洗而空方面<lb/>
之託端可無愧矣非練達有為剛正不屈者能若是<lb/>
乎雄之父老親仰見德化之成願立石紀功以俟觀<lb/>
<pb n="KR4d0489_WYG_003-4b"/>
民風者吁吾嘗論世之為政者能得人之千金而不<lb/>
能得人之一言能得連城之璧而不能得匹夫之心<lb/>
今人言若此于以見人心之至公而公之善政得民<lb/>
心者不可誣也矧僕等忝下風受其賜者乎敢不大<lb/>
書以答父老之意以彰公休公名撒迪彌實正徳其字<lb/>
也重為詞曰猗歟雄藩瀕此南海貨利之區冠葢之<lb/>
㑹惜哉編戸襍若蕕茝曰禮曰義如盲如聵記在昔<lb/>
年朱李與周負固盜兵曽貽上憂羣醜既殲日慎擇<lb/>
<pb n="KR4d0489_WYG_003-5a"/>
侯宰臣敷言勲哲是求吁嗟我公敭厯省憲不黷而介<lb/>
不苛而狷有守有為足稱斯選來帥于斯綏我遐甸初<lb/>
嘗分府於彼古端武夫悍卒舊為民患百計欺凌民多<lb/>
阻艱咸底于辜民恬以安寔賞之禍毒若蛇虺或存或<lb/>
去各有攸理西水病民首捐禄米民賴以恬不可殫紀<lb/>
師檄雨集使者星馳紛紛誅求公悉禁之昔民嗷嗷今<lb/>
民熙熙舍嗷從熙民胡不思思之不已載歌于路載鐫<lb/>
于碑以永思慕路碑如山棠隂如雨於昭令名共此千<lb/>
<pb n="KR4d0489_WYG_003-5b"/>
古<lb/>
　　廣東僉憲張公生祠記<lb/>
惡者天下之所同惡也知惡之而又能去之非仁者能<lb/>
之乎夫仁者公足以㤀私明足以燭理勇足以配道義<lb/>
無徘徊顧忌之心有勇往直前之氣如疾風迅雷長江<lb/>
大河沛然莫之能禦故其去惡易若拉朽古之人有能<lb/>
行之者漢之直指使張綱是也當其拜命初埋輪都門<lb/>
曰豺狼當道安問狐狸首按大將軍梁冀高風千載至<lb/>
<pb n="KR4d0489_WYG_003-6a"/>
今凜然而千載之下復能行之者廣東僉憲張公正其<lb/>
人也昔公之在閩海也首芟巨蠧及分部泉漳貪汚之<lb/>
去者八九望風解印綬者五六今移次廣東奸貪之徒<lb/>
膽落神泣後嘗分部潮惠猶閩海之泉漳也公慨然不<lb/>
疑使車之行至増城有鄧簿尉者循海之獠寇也朝廷<lb/>
招以是官到任二三年稔惡如舊與其黨羽七十人布<lb/>
在左右散之上下以為腹心𤓰牙每出入輒操兵自防<lb/>
慢侮同寅殘傷百姓恣其貪暴猛如豺虎咸側目重足<lb/>
<pb n="KR4d0489_WYG_003-6b"/>
莫敢誰何循是毆擊其令尹上司恐激他變亦復為之<lb/>
羈縻以待其自斃公下車畧無所顧忌按其奸狀悉械<lb/>
繫其爪牙復逺捕之至官罪狀既明下獄既而枝斃之<lb/>
者亦過半矣上下驚愕公乃遣使者馳其罪狀循海洞<lb/>
獠咸叩頭震恐各求以自新於是民乃謐寧民之謳歌<lb/>
盛德歡動天地争願留公肖像立生祠于邑以報公邑<lb/>
令尹李習又從而成之嗚呼以大將軍視簿尉固有霄<lb/>
壤之不侔而其惡一也然大將軍雖跋扈終處於朝廷<lb/>
<pb n="KR4d0489_WYG_003-7a"/>
之上紀綱法度臨之在上質之在旁違之者名為不道<lb/>
拒之者是為無君故使者一言誰敢復抗若簿尉則不<lb/>
然簿尉雖微然僻處遐荒去天萬里禮樂之不知法度<lb/>
之不聞喜則人怒則獸苟乗風一呼亾命畢集若湖廣<lb/>
左轄亦陷没于賊又安識所謂部使者乎部使者苟有<lb/>
徘徊顧忌之心無勇往直前之氣則此惡不成擒矣故<lb/>
按大將軍易誅鄧簿尉難予以為僉憲之功不在漢使<lb/>
者下然則僉憲亦仁矣某忝居治下極切贊襄且以為<lb/>
<pb n="KR4d0489_WYG_003-7b"/>
公論自吾儒者出於是忘其卑陋謹獻頌曰禮樂之興<lb/>
行將百年光岳既翕曰維生賢維賢之生好善惡惡本<lb/>
乎天性風采肅肅着於朝端不怒而威不冰而寒有守<lb/>
有為有綱有紀天子有㫖拜公御史公拜御史無忝臺<lb/>
評洋洋厥名赫赫厥聲剛亦不吐柔亦不茹視理所在<lb/>
夷險弗顧昔僉閩廣分部泉漳首擘巨蠧繼繩奸贓今<lb/>
來廣東按彼潮惠首捕奸惡曰鄧簿尉奸惡既誅黨與<lb/>
既除拯民水火奠厥攸居民曰昔日豈無使者莫我肯<lb/>
<pb n="KR4d0489_WYG_003-8a"/>
顧而忍我舍今公之來解我倒懸願留肖像祠而祀焉<lb/>
公曰吾勞吾職當爾民請益堅公弗能已肖像奕奕祠<lb/>
宇翬翬惟公之德惟民之歸既割我田重藝我黍愛酌<lb/>
我酒以享以祀生生世世子子孫孫目有所覩而恩斯<lb/>
存存之於心注之於目於千萬年為民之福<lb/>
　　重修帝師殿記<lb/>
帝師殿者所以祀帝師者也在昔太祖皇帝肇興朔方<lb/>
世祖皇帝混一海内四方豪傑若良平信布之士翕然<lb/>
<pb n="KR4d0489_WYG_003-8b"/>
景從而魯齋許公獨倡儒宗丘神仙馬丹陽復獻不嗜<lb/>
殺人之説繼而八思八師父來自西京伸演佛法剙國<lb/>
字以成一代之制作風雲際㑹何其盛歟其後許公封<lb/>
謚得從祀丘神仙馬丹陽咸封真人八思八師父錫號<lb/>
帝師此帝師之號所由始迨夫英宗皇帝崇薦佛法特<lb/>
加其功至治間詔天下立廟以祀之又各郡之有帝師<lb/>
殿之所由始也南雄為嶺南雄藩故殿宇極高大雄偉<lb/>
規模宏麗然一時應詔皆取之民間務欲速成故工夫<lb/>
<pb n="KR4d0489_WYG_003-9a"/>
多草率莫為久計後至元已漸陵替又十年至正丁亥<lb/>
予由秘書出長郡幕三月壬子視篆之暇徧謁諸祠廟<lb/>
宫觀而帝師殿傾圮迨盡幾為瓦礫之墟貳守答公有<lb/>
復剙之志而不克成太守岳侯能成之而心不欲予慨<lb/>
然念國家盛大之將隳然又憫是邦民力之彫瘵於是<lb/>
不恤人言直以為己任捐己俸重為之規晝撤而新之<lb/>
命司獄梁若水綂之邦人士助之是功成而已不勞殿<lb/>
成而民不知也鳩工於是年十二月畢功于明年十月<lb/>
<pb n="KR4d0489_WYG_003-9b"/>
落成之日韶雄分憲官詣祠奠謁見其布置合宜經營<lb/>
有方顧瞻裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>重加歎美嗟乎予之所以崇是役者重<lb/>
其為帝師者也然功之成豈予之能哉葢由一時氣運<lb/>
之當新同寅之和士民之順帝師在天之靈之所致也<lb/>
予又安敢沒人之善以為己功爰具出内之目與士民<lb/>
樂助姓名刻于碑庶幾可以解惑者之疑問執讒慝者<lb/>
口而又有以見予心之公也若夫嗣而葺之後之人又<lb/>
豈無與予同志者也<lb/>
<pb n="KR4d0489_WYG_003-10a"/>
　　廣東僉憲去惡碑<lb/>
惟皇元混一區宇幅員之廣曠古所無廣東一道北界<lb/>
梅關南踰桂海去京師逺在萬里外山海茫昧習俗險<lb/>
悍聖朝推一視之仁必選碩德重望忠良正直之臣居<lb/>
風紀之司以察貪邪以除凶惡而後吾民得以享太平<lb/>
之樂躋仁夀之域天祐我民登崇俊傑僉憲李公僉憲<lb/>
周公俱發身胄監以明新之學而施於有政敭厯中外<lb/>
所至聲譽卓卓其為監察御史皆犯顔敢諌糾劾不阿<lb/>
<pb n="KR4d0489_WYG_003-10b"/>
權貴側足正心己丑秋來僉廣東憲次年春監司憲副<lb/>
相繼以疾去二僉憲公同寅協恭振舉憲綱一新風采<lb/>
德威所被遐邇肅清時有前兩江道宣尉副使梁祐者<lb/>
南海逢村人其父以膂力補官以兼并致富祐冒以軍<lb/>
功官至四品聯婣貴官交結當道有司多出其門下百<lb/>
姓畏之如虎狼多造戰船私積軍器分布爪牙招集凶<lb/>
惡令為盜於海洋掠田禾於鄉井而坐分其利他人之<lb/>
田産占為己業他人之妻女占為已有廣東七路八州<lb/>
<pb n="KR4d0489_WYG_003-11a"/>
之民被其毒害無可申訴根盤蔓結垂五十年適有訴<lb/>
其妻之兄弟劫贓鈔者下有司鞫之於是被害之民皆<lb/>
如天日開明非復前日告梁祐不公不法者百二十餘<lb/>
狀二公協議曰豺狼當道安問狐狸嚴督郡縣推問不<lb/>
旬日悉得其罪之實并其惡黨皆置之獄廣東之民室<lb/>
家胥慶懽忻鼔舞歌謳載道非吾二僉憲正直之德神<lb/>
明之政安能除積年之元惡易猶反掌也哉以二公之<lb/>
雄才直氣此特其餘事而廣東之民感恩之深如拯之<lb/>
<pb n="KR4d0489_WYG_003-11b"/>
於水火之中而已他時居廟堂之上論道經邦亦將垂<lb/>
紳正笏措天下於泰山之安以大慰蒼生之望則二公<lb/>
之事業又非特止此李公名藻字子潔周公名驤字從<lb/>
進皆分巡南雄有惠政故各願記其去惡之實以傳不<lb/>
朽且使為惡者知懼詩曰皇元天啓文運以昌篤生英<lb/>
傑為國之光蹈德泳仁同升上庠雲錦炫爛霞珮頡頏<lb/>
發於事業絶俗殊常持節來南斧繡斯煌慶雲景星烈<lb/>
日秋霜嫉惡如仇視民如傷爰有大憝謀心匪臧磨牙<lb/>
<pb n="KR4d0489_WYG_003-12a"/>
吮血長蛇虎狼下民吞聲忍受其殃明明僉憲厥怒斯<lb/>
赫垂五十年孰養其慝發摘姦邪迅雷有虩曾不踰旬<lb/>
天褫其魄嶺南千里垂髫戴白歡聲載道感恩懷德僉<lb/>
憲何心降罰自天匪天降凶自速厥愆恩波洋洋凌江<lb/>
水長勒此頌詩永永弗忘<lb/>
　　張文獻公祠堂記<lb/>
至正丁亥予由秘書出典南雄郡幕明年春今湖東憲<lb/>
使韓公凖以太常博士奉詔有事南海過梅關見唐丞<lb/>
<pb n="KR4d0489_WYG_003-12b"/>
相張文獻開鑿之功以建祠事屬州之同知縣三寶及<lb/>
予予審舊基湫隘遂闢雲封寺西邊佛宇設像以祀之<lb/>
又於泮宫之西一新其舊祠以答公意又六年公以湖<lb/>
廣憲僉守南康予由翰林修撰守江州重㑹於洪首及<lb/>
兹事予悉以實對公之意猶以為未足又五年丁酉春<lb/>
公由南康來貳憲湖東御史王公餘慶實來守省將之<lb/>
廣束公復具告以此鋒車度關首為路侯密里沙言之<lb/>
侯曰舊基搆祠三楹像設供具靡不畢備御史題其顔<lb/>
<pb n="KR4d0489_WYG_003-13a"/>
而并記之於是南安同知薛理慨然曰丞相開鑿之功<lb/>
豈獨嶠南之民蒙其惠乃即山隂觀音閣之東南建祠<lb/>
一所前後為楹凡七彩繪丹堊視嶠南有加仍奉書請<lb/>
記于韓時公以貳憲陞廉使予由江州移筠陽由筠陽<lb/>
貳憲東廣而同知薛理亦尋陞郡守韓公復屬筆於予<lb/>
曰君之廣東過祠下幸為我記之越明年夏五月驛抵<lb/>
南安薛侯復請至再三予將度關奠謁既畢因審於衆<lb/>
曰崇德報功者君子之道也久而不㤀者厚之至也文<lb/>
<pb n="KR4d0489_WYG_003-13b"/>
獻公之在唐室進則開元退則天寶進則姚宋退則盧<lb/>
李身之進退唐之安危係焉若鑿山開道特其一事之<lb/>
善爾其豐功盛烈載在史册何可勝紀行路之人又豈<lb/>
能盡知公之所以惓惓於建祠者豈有他哉盖欲使過<lb/>
者仰而瞻俯而歎私相謂曰凡人有一事之善皆可千<lb/>
載又孰不勉焉孜孜以一善自期哉苟擴而充之則可<lb/>
以利天下而相業不難也然則是祠之作豈獨崇德報<lb/>
功而已耶嗟乎韓公以君子之道待古人以古人之事<lb/>
<pb n="KR4d0489_WYG_003-14a"/>
業期今人意亦厚矣予因推公之心嘉侯之意且重其<lb/>
請遂書以為記<lb/>
　　康桂華府君墓表處士<lb/>
人生天地間所貴乎有子孫者葢以烝嘗有尸墟墓有<lb/>
表世世相承厯數百年之後為子孫者則知為某世某<lb/>
府君之墓行路之人亦知為某里某氏之墓也然人子<lb/>
孫不能皆賢者往往視此為迂濶莫之究心故不待百<lb/>
年而墟墓已若忽諸者矣行路之人又何由而知耶予<lb/>
<pb n="KR4d0489_WYG_003-14b"/>
每悲之今年春予被東廣貳憲之命自洪將治行南上<lb/>
婣友前慶州書院山長康君震以其六世桂華府君家<lb/>
傳行請曰震不幸遭亂離背鄉井棄墳墓然先世墓多<lb/>
有碑而府君之墓獨未有表之者震年已無聞又以盲<lb/>
廢誠恐懼夫承平之後尋至因循遂使他日子孫且不<lb/>
知阡是為何代何祖矣丐先生一言表其墓以係子孫<lb/>
之思庶幾千載之下苟有知者先生賜也予聞而悲予<lb/>
悲夫以亂離之世流離顛沛雖父母墳墓不能用其情<lb/>
<pb n="KR4d0489_WYG_003-15a"/>
而君猶能惓惓於六世之上推念慮於千載之下君之<lb/>
志誠可悲夫夫豈自厚亦所以厚人也謹按康先匡姓<lb/>
有自唐貞觀為吉之判官者曰胄遂居泰和之祁州子<lb/>
珏孫垍徙居深溪字彦和彦和生宣宣三傳至稠事南<lb/>
唐李主為蘄州刺史比歸宋避太祖諱以匡為康稠生<lb/>
濬濬生抃抃宋英宗朝甲科為南昌尉抃再傳至府君<lb/>
府君諱桂華英字也生而有德於其鄉鄉稱長者殁而<lb/>
鄉人思之皆為服緦葬廬陵淳化鄉沙洲坪夫人曽氏<lb/>
<pb n="KR4d0489_WYG_003-15b"/>
祔焉有子曰訓為國子助教與忠簡胡公尚書銓持黨<lb/>
論丞相秦惡其忤已遂不仕孫景材景明景材宋理宗<lb/>
朝授鄢陵令景明度宗朝為桂林府同知子某早世二<lb/>
孫在幼鞠之教之見其顯達以福夀終於今葢百餘年<lb/>
矣嗚呼君子之澤五世而斬葢服盡則親盡親盡則情<lb/>
盡今府君當澤竭情盡之時而其雲礽又有若慶州君<lb/>
者尚能以表請君固賢矣又可見府君平昔以禮義維<lb/>
持其家教訓漸摩其子孫得擢朝廷之用故六世之後<lb/>
<pb n="KR4d0489_WYG_003-16a"/>
雖久而難㤀者君之澤也如此君賢而有文章吾之畏<lb/>
友也是為康氏六世祖處士府君墓表云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0489_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惟實集卷三<lb/>
</p>
<p>
</p>
  </div>
<div>
<head>惟實集卷四</head> <lb/>
    <p>
<pb n="KR4d0489_WYG_004-1a"/>
欽定四庫全書<lb/>
　惟實集卷四<lb/>
　　　　　　　　　　　　　元　劉鶚　撰<lb/>
　五言古詩<lb/>
　　浮雲道院詩二十二首<hi>并引</hi>
　泰定丁卯予自河南考滿歸於所居鷄山之陽闢五<lb/>
　畝園植花竹茶橘之屬築室三楹置圖書設枕簟以<lb/>
　為讀書之所賓至則相與飲酒賦詩投壺雅歌以終<lb/>
<pb n="KR4d0489_WYG_004-1b"/>
　日或焚香讀書登山臨水以自樂翛然物表直欲輕<lb/>
　世而肆志焉因竊取吾夫子富貴於我如浮雲之語<lb/>
　扁之曰浮雲道院嗚呼吾豈真外富貴薄功名果於<lb/>
　忘世者哉誠以承祖父之訓讀聖人書所學何事衆<lb/>
　人之所以為衆人要皆不可以不察苟此不力則凝<lb/>
　冰焦火淵淪天飛人欲熾天理亡三綱淪九法斁命<lb/>
　義之不知廉恥之道喪沈陷没溺顛倒眩瞀此心不<lb/>
　存斯有不能踐其形者矣孟子曰君子之所以異於<lb/>
<pb n="KR4d0489_WYG_004-2a"/>
　人者以其存心也蓋必存心而後可以踐形必視富<lb/>
　貴如浮雲而後可以存心風雩之詠歸鳶魚之飛躍<lb/>
　簞瓢陋巷之無憂衣縕袍而不恥以至於風月無邊<lb/>
　庭草交翠風輕雲淡花栁皆春其所以流動充滿極<lb/>
　天人之樂者是皆有得於夫子之意在我重在物輕<lb/>
　也僕竊慕而願學焉但有志向道而萍蹤靡定日涉<lb/>
　風塵歧路興悲則栖栖者將何所底焉因創道院為<lb/>
　藏修之所朝夕於斯惕焉知懼庶幾乎薰陶漸染歳<lb/>
<pb n="KR4d0489_WYG_004-2b"/>
　改月化冀有以窺聖賢之萬一使不至離道之逺為<lb/>
　名教之罪人幸也且崎嶇更嘗之餘人情世故末理<lb/>
　薄俗翻雲覆雨其可歌可感可驚可痛者傾耳洞目<lb/>
　世味固以澹然矧旦暮見聞事又何限於是浮雲之<lb/>
　思愈深矣因成數語以寫予懷<lb/>
讀書冀聞道何必競榮名主賓辨内外物我孰重輕崎<lb/>
嶇更嘗餘愈覺兹理明浮雲視富貴悠然悟深情<lb/>
青山五畝園隨意茒三間竹樹發佳趣好鳥鳴闗闗物<lb/>
<pb n="KR4d0489_WYG_004-3a"/>
情固自樂聊得開我顔長歌答天風以永今夕閒<lb/>
胷次寡塵慮隨寓皆可樂孰云柴桑里不似麒麟閣雨<lb/>
餘草初生風定花自落榮辱今兩忘遺經在牛角<lb/>
廣譽薄文繡美德賢膏梁信道苟不篤不幾兹言狂春<lb/>
風散天和宇宙森衆芳盛德固莫及千載遥相望<lb/>
生人以御物何事隨物化五色雙目盲昏昏旦為夜髙<lb/>
處忽眼新令我重悲詫為塞陷天流雲開見嵩華<lb/>
留心强為善萬事當聽天天定還勝人何須苦煩煎原<lb/>
<pb n="KR4d0489_WYG_004-3b"/>
憲竟得貧顔子不假年在彼不我知在我當勉旃<lb/>
有客逺方來訪我衡門下豈無一樽酒樂此芳時暇好<lb/>
風吹晚花綠醑粘盞斝痛飲君莫辭流水易衰謝<lb/>
春來農事及雨過田水滿呼童具犁鋤耕作趁春暖但<lb/>
願黍稷稔客至得相款此外復何求讀書識吾短<lb/>
失之要本無既得乃固有但知貧為常未知賤者醜貧<lb/>
賤與得失命矣果誰咎萬態森前陳凝然袖吾手<lb/>
舞雩詠春風步履傍花栁此景信可樂胡為疾其首陶<lb/>
<pb n="KR4d0489_WYG_004-4a"/>
然天壤間萬事皆我友惟應甕頭春不知今熟否<lb/>
靜夜坐百態曉起俱不然奈何不自悟擾擾欲勝天效<lb/>
顰冀見好反以醜取捐勞心苟無益何如信吾缘<lb/>
權門手可熱行路為低頭一朝滄桑翻言之使人羞伉<lb/>
儷不能庇骨肉爛莫收悠然茅屋間老矣歸山丘<lb/>
田園兒女計為慮靡不周汲汲牛馬走辛苦悲白頭朱<lb/>
門有餓莩白屋生公侯是其稟氣初窮達非人謀<lb/>
象箸與玉杯其流至亡國簞瓢陋巷間千載有遺德采<lb/>
<pb n="KR4d0489_WYG_004-4b"/>
采陌上花豈無好顔色終然易零落歳晚愧松柏<lb/>
孟氏有三樂其一無愧心俯仰苟無愧至樂不可任萬<lb/>
化不得羈超然衆芳林神仙甚非遠何必海上㝷<lb/>
知恥斯不辱知足常有餘豈無負郭田亦有堆牀書春<lb/>
風茶新苗雨過還當鋤准擬讀書暇茗飲甘如酥<lb/>
古人亦有言千橘萬户侯思之亦爛熟有志今甫酬金<lb/>
丸炫落日清霜滿林秋户侯詎能擬聊得供杖頭<lb/>
骨肉半零落有弟差慰意日暮田園歸濁酒聊共醉此<lb/>
<pb n="KR4d0489_WYG_004-5a"/>
酒可再得此日寧再世人間樂固多塤篪有真趣<lb/>
春風日已和桑麻藹新緑但可了寒暑生理亦自足沈<lb/>
浮閭里間我亦甘碌碌俯仰三百年蒼然此喬木<lb/>
常憐世間人晚歳生恐怖問之此何因牽以物欲故孰<lb/>
知不得將此理當自悟雲散月滿懷清風湛歸路<lb/>
東坡百世師其學常近禪雖墮斥逐中不作戚戚憐兩<lb/>
賦耀赤壁尚此風泠然我夢從之遊夢覺月滿天<lb/>
常愛陶潛翁獨歸田園居采菊東籬間酌酒南山隅有<lb/>
<pb n="KR4d0489_WYG_004-5b"/>
琴更無絃隨意良自如髙風千載間太息誰其徒<lb/>
　　擬古七首<lb/>
萬頃日二升千間夜六尺所用能幾何何苦悴心力牙<lb/>
籌與鞭算役役夜繼日百年俱蒼苔徒資後人惜<lb/>
疏食以當肉緩步以當車兹言深服膺既穩仍且腴鄙<lb/>
哉彈鋏君惓惓志魚輿古人甚能言適與吾心如<lb/>
是心亦猶人我豈悲富貴極知得有命常恐墜不義才<lb/>
薄未易稱去來矧難繫何如田南山食力差少愧<lb/>
<pb n="KR4d0489_WYG_004-6a"/>
東鄰有處女灼灼桃李神娉婷不肯嫁愛此天地身惟<lb/>
恐失所托悔恨難自陳踟蹰悄無言日照空閨春<lb/>
荆山一片玉秀氣鍾鴻濛幽暉不自衒老雨蒼苔封紛<lb/>
紛他山石舉世多拙工卞和今豈無至寶寧終窮<lb/>
京城海子上有僧持雙鈴誦經二十載寒暑白髮生辛<lb/>
勤積涓埃佛閣開明熒吾心若更苦天地何㝠㝠<lb/>
溝斷躋犧罇騏驥困鹽車時乎將奈何今古誰賢愚北<lb/>
風號枯梢落日明寒蕪未遇非所惜但恐流年徂<lb/>
<pb n="KR4d0489_WYG_004-6b"/>
　　寄黄州舊友四首<lb/>
後會未有期豈意歳云變不知百年間正復能幾見江<lb/>
湖北風多水濶鴈無便此心劇悠悠庭樹空倚遍<lb/>
客來為余言眠食兩無恙殊郷吉語傳慰我心怏怏我<lb/>
峩棲霞樓仙人在其上甚欲往從之烟水互莽蒼<lb/>
舊書不忍讀讀之耿懷悲君子不共賞逺在天一涯喜<lb/>
聞甘棠陰雨餘緑差差冰玉晚自守素志正相期<lb/>
雪霰日已集感此寒夜長浮雲翳白日殺氣時飛揚落<lb/>
<pb n="KR4d0489_WYG_004-7a"/>
葉鳴聲悲遊子思故鄉去住不自料白雲杳茫茫<lb/>
　　秋來河水清<lb/>
秋來河水清春來河水渾水性有二致維時有涼暄與<lb/>
時相推移物態誰具論夷險不易節永言此心存<lb/>
　　雲松巢<lb/>
英英山上雲鬱鬱澗底松髙人抱奇姿適與雲松同雲<lb/>
不霖雨施松不棟梁為歸巢雲松間君元媿明時<lb/>
　　題集賢全大學士三首<lb/>
<pb n="KR4d0489_WYG_004-7b"/>
髙齋坐深夜幽事亦可悦恨無千黄金夜夜買明月買<lb/>
之匪有他憐月有圓缺願言月長圓不照人離别<lb/>
仲舒不窺園我懶輒破戒窮冬萬木枮菜葉青可愛羊<lb/>
肉豈不佳何如淡交耐苟能食其根黄河看如帶<lb/>
虚牕對風雨因得觀物妙君看四檐集不了一罅漏滄<lb/>
溟濶如天尾閭小如竇萬事當防微悠然發孤笑<lb/>
　　寄弟肖庭二首<lb/>
親喪尚土淺遊子懷帝鄉每逢時節臨重我涕泗滂有<lb/>
<pb n="KR4d0489_WYG_004-8a"/>
弟幸可托惟兄實無良中謀卜葬地未審君否臧我言<lb/>
兹山佳氣聚風斯藏山川重盤礴形勢森開張翻翻龍<lb/>
蛇集蔚蔚鸞鳳翔東西極完密前後分低昂明堂可萬<lb/>
馬懷抱包洪荒縱未増福慶亦可免禍殃似堪妥親靈<lb/>
此外俱荒唐進取貴果決築舍譏道傍堯時只一夔竟<lb/>
克成大章緬懷父母恩罔極齊圓方願言罄所積早得<lb/>
歸山岡惟君當送終而我遂顯揚出處各盡道庶可紓<lb/>
恐惶兩年幾寄書報章杳茫茫北風重寄此握筆情感<lb/>
<pb n="KR4d0489_WYG_004-8b"/>
傷<lb/>
蟋蟀鳴我宇流月照我帷我豈鐡石心寧能不懷歸種<lb/>
茶南山園秋雨苗應肥不審木子樹旱暵今稠稀惟應<lb/>
所樹棘歳久還成籬中煩種橘枳及時好為之此事倘<lb/>
未遂今歳勿更遲常嗟樹如此急景風飄吹不比王母<lb/>
桃動作千歳期庶幾菟裘成晚歳相娛嬉連牀遂所願<lb/>
聽雨忘心悲君看京城中緇塵化人衣百計慮已熟食<lb/>
力無瑕疵我言甚迂濶君亦當三思更煩語兒妷著意<lb/>
<pb n="KR4d0489_WYG_004-9a"/>
過庭詩<lb/>
　　南城書懐<lb/>
新麥綠如韭嫩栁含青烟東風不私物賦與無媸妍天<lb/>
地妙化育至理昭魚鳶願言春服成我亦沂水邊<lb/>
　　菽水堂<lb/>
菽水本澹泊母心常自安益知為養易獨覺盡歡難孝<lb/>
子情何極為儒味每酸佇看三釜養紫誥寫金鸞<lb/>
　　題淵泉二首<lb/>
<pb n="KR4d0489_WYG_004-9b"/>
流泉何涓涓淵水深更靜靜影涵太虚天光發輝映積<lb/>
之非一朝充溢若天性懷哉聖學功君應日涵泳<lb/>
其出源無窮其積常有餘不比溝澮雨盈涸惟須臾幽<lb/>
深不可測下有神龍居持之作霖雨以應當時需<lb/>
　　題朝陽齋<lb/>
曈曈扶桑日流光射簷楹晨起披我衣旦氣何其清萬<lb/>
慮自澄湛油然善心萌願學古聖人孜孜待雞鳴<lb/>
　　獨酌三首<lb/>
<pb n="KR4d0489_WYG_004-10a"/>
聊持一尊酒獨對西山酌我飲本不多借此以娛樂慨<lb/>
彼山中人豈無合仙藥月出烟蘿深思之在冥漠<lb/>
獨酌花樹下花影落酒中舉杯試一吸酒盡影亦空引<lb/>
壺遂再酌花影重玲瓏乃知酒有盡惟影原無窮<lb/>
木葉不飲酒胡為赬其顔我髮不耐秋微霜㸃其間葉<lb/>
赬春更緑髪白何由還人生不似葉何為空間關且可<lb/>
信所遇呼酒看西山<lb/>
　　題劉養直南山書院三首<lb/>
<pb n="KR4d0489_WYG_004-10b"/>
結屋南山下貯書書屋中願將貽子孫百歳相終窮萬<lb/>
事罕成算人生等飛蓬漸與桑梓逺而與梅花同永言<lb/>
作湯沐説夢時相逢<lb/>
種魚亦有池藝蔬亦有圃胡為輕棄之遽忍去鄉故人<lb/>
情薄如雲時政猛於虎可憐伏臘供粗足了官府終然<lb/>
不能忘時復懷故土故土尚可懷孤雲遶墳墓<lb/>
胷中飽藏書隨地皆可屋適意即為好何必重鄉曲嶺<lb/>
南多梅花亦足慰幽獨既免懷土譏喬遷豈非福異時<lb/>
<pb n="KR4d0489_WYG_004-11a"/>
須昌劉從君著芳族<lb/>
　　題東城和尚舊所贈卷後<lb/>
　　　九年前長南雄幕重修帝師殿殿成命東城主<lb/>
　　　之庚寅奉旨徴余翰林修撰東城求一言為别<lb/>
　　　遂書此卷戊戌持節重來師漸老出舊卷重求<lb/>
　　　余題因有所感故為書古詩以荅<lb/>
舊題墨如新重㑹俄九載俯仰異今昔令我重悲慨上<lb/>
人漸老大未覺顔色改富貴多危機山中福如海<lb/>
<pb n="KR4d0489_WYG_004-11b"/>
　　趙貞常以善斲琴遇知琴成奏之稱㫖題其琴曰<lb/>
　　　天厯正音國子監藍信之徵予言二首<lb/>
唐虞不可作大雅何寥寥居然正始音洋溢天厯朝一<lb/>
鼓聲氣和再鼓陰陽調令我樂忘味彷彿齊聞韶嶧陽<lb/>
多孤桐因得備采樵願言聖明世勿棄爨下焦<lb/>
禮樂垂百年聖主乃當御奎章五雲間人文日宣著子<lb/>
猶師摯始風比闗雎世猗歟聖人心借此發天趣麟鳳<lb/>
不在藪甘露降庭樹大地皆薰風寧獨子琴遇<lb/>
<pb n="KR4d0489_WYG_004-12a"/>
　　題談命楊見心<lb/>
陰陽無端倪大化不少息葉落已復萌泉枯又還溢虚<lb/>
盈消長機今古豈終極既見天地心禍福從測識何須<lb/>
泛天河眷眷支機石<lb/>
　　請君勿繫驢<lb/>
請君勿繫驢驢劣傷我樹樹死不足悲所悲種樹苦矧<lb/>
兹初夏臨清陰緑如雨亦解招涼吹為我滌炎暑願言<lb/>
共愛惜相與保遲暮<lb/>
<pb n="KR4d0489_WYG_004-12b"/>
　　大通驛阻風<lb/>
秋晚方北征朔風撼平地差遲百計非留滯豈天意十<lb/>
日九不前半月始千里功名要多艱正患得之易少折<lb/>
輕疾心進德良在是<lb/>
　　遣興二首<lb/>
萬事勿介意時來即為之幽蘭豈無芳不與春風期大<lb/>
化亦已定慎保冰雪姿笑歌栁陰中劒光白差差<lb/>
秋氣日已肅稍覺庭樹變江湖子非魚風雨客如燕桓<lb/>
<pb n="KR4d0489_WYG_004-13a"/>
桓六尺軀漂母寄一硯伯牙莫我顧遂也羞自薦常悲<lb/>
楚卞氏則足固求衒巢由古之人懷哉不可見坐久開<lb/>
我門江波白如練<lb/>
　　度狼山<lb/>
狼山出髙迥風急過如箭凄凄挾沙礫點點塵吹面我<lb/>
馬却復前努力與風戰寒日淡如月濕雨滿郊甸皮裘<lb/>
半為冰稍覺身體顫前村有人家酒熟亦堪薦闗河老<lb/>
涉歴霜雪飽諳練文夫政如此何必懷破硯<lb/>
<pb n="KR4d0489_WYG_004-13b"/>
　　月夜<lb/>
中宵月娟娟睡起得孤快樹影在流水天地有真態洒<lb/>
然心鏡空如或飲沆瀣妙趣苟得之著意成蔕芥<lb/>
　　通大傳院使存初弓麓菴善書能詩<lb/>
伊誰白雲菴矯矯北山麓天書發光怪五色爛幽谷梅<lb/>
月照溪水霜雪見喬木牕虚自生白初起待朝旭慨彼<lb/>
菴中人奇姿美如玉學道存初心忘情淡無欲文章發<lb/>
天籟氣節動坤軸親承紫皇詔來往監玉局一卷黄庭<lb/>
<pb n="KR4d0489_WYG_004-14a"/>
經暇日應爛熟<lb/>
　　種栁<lb/>
造化無停機歳月甚行路種栁不滿年清陰已當户柔<lb/>
條亦可人隨風為余舞即景殊愴然因悲樹如此<lb/>
　　偶題<lb/>
客言不可信可信惟至理惟理苟可行不可即中止倘<lb/>
或徇客言事變無定體問客謝不知積謗俱在已尚觀<lb/>
理若何勿為客所使題詩置座右聊識吾過爾<lb/>
<pb n="KR4d0489_WYG_004-14b"/>
　　舟次蘇渡南望諸山怪狀謾成<lb/>
羣山多不毛怪石忽湧出土壤剥落盡恍惚見山骨端<lb/>
方俄如屏秀聳忽如笏或員如覆釜或鋭如頓筆千奇<lb/>
與萬怪欲寫難備述誰意寂寥中驚見此突兀雙闕髙<lb/>
倚雲令人恣超忽<lb/>
　　山中即事<lb/>
霧罷海日髙衣襟尚餘濕髙秋煖如春鳴禽忽相及草<lb/>
木罕黄落寒蟲不成蟄時於極熱中頗覺涼思集於此<lb/>
<pb n="KR4d0489_WYG_004-15a"/>
苟不察居然即成疾遊子思故鄉虚名空羈縶氣候何<lb/>
紛紛朝夕常岌岌何如下澤車飽飯老鄉邑<lb/>
　　次梅南劉先生韻<lb/>
江梅苦難滋草木偏易長美人不可期有約輒屢爽惟<lb/>
君礪操行如蚓食槁壤十年不相逢令我勞逺想疇昔<lb/>
夜夢君拄杖時敲門夢覺即買絲直將繡平原滄桑萬<lb/>
變餘俄然覩孤根重以契濶久頗覺顔色温劇談到時<lb/>
事剴切多危言猗歟忠節邦驚見善類蕃今秋風雨多<lb/>
<pb n="KR4d0489_WYG_004-15b"/>
江水何翻翻風浪日夕湧清者亦復渾惟餘江邊梅髙<lb/>
標至今存<lb/>
　　感懷三首<lb/>
喪亂八九年乾坤日流血人心久不古倫義悉磨滅豺<lb/>
虎在城市生民半魚鼈張弓不得射令我重鳴咽欲付<lb/>
之忘言寧無愧司臬<lb/>
醉者常百千醒者纔一二苟或不自持醒者亦復醉諸<lb/>
君願正大政好持善類庶幾綱目張或可起憔悴政事<lb/>
<pb n="KR4d0489_WYG_004-16a"/>
如修明盜賊亦人爾無令賈長沙痛哭至流淚<lb/>
喪亂靡有定天下無全材苟不事淫酗輒復多疑猜徒<lb/>
知尚權勢不恤治體乖生民化盜賊田里多蒿萊狂瀾<lb/>
亦既倒縱挽不可囘願忍賈生淚且進淵明杯<lb/>
　　早發湴湖驛行康銅鋪<lb/>
小雨不滑道好風吹我衣畏途得清涼實亦天念之念<lb/>
之匪有他七十方督師上憂國步艱下憫生民疲區區<lb/>
當努力早見平淮碑<lb/>
<pb n="KR4d0489_WYG_004-16b"/>
　　寄蒙君禮元帥並書蒙泉二大字以貽之<lb/>
清泉出深山初若甚蒙昧書夜不往流日積漸充大滔<lb/>
滔忽成川滚滚直到海非比溝澮盈其涸可立待一朝<lb/>
隨蒼龍化作霖雨霈萬物俱沾濡初不分内外賦詩重<lb/>
期君竒勲著昭代<lb/>
　　感時<lb/>
世變日已深人心不如古狐狸向人號鰍鱔為誰舞承<lb/>
恩喜則人怫意怒還虎白日當交衢殺人莫知禦官府<lb/>
<pb n="KR4d0489_WYG_004-17a"/>
不敢問曲意盡摩撫生者半逃移死者空塵土禮法徒<lb/>
有名生民已無主矧今居官人冰炭生肺腑中心為私<lb/>
室藉口誇公舉何意慕藺亷當面成漢楚事功無由成<lb/>
喪亂遽如雨上天亦何怒生民亦何苦紅日將西沈悲<lb/>
歌望伊吕<lb/>
　　齒落<lb/>
去年落一牙今年落三齒動者日已落存者能有幾齒<lb/>
落何足悲所悲歳月逝行年已七十德業無可紀逺媿<lb/>
<pb n="KR4d0489_WYG_004-17b"/>
趙充國成名向邊鄙作圖上方畧雖老何亹亹豈獨誇<lb/>
當時餘光耀青史我今往韶雄事勢焉能已漢賊不兩<lb/>
立直欲洗國恥梅闗一嶺隔調度亦易爾會當殺賊奴<lb/>
持以報天子何妨衣繡衣持節老郷里<lb/>
　　題韶州圖<lb/>
貂蟬一何髙武溪一何深可憐畫師筆寫余故鄉心故<lb/>
鄉有何好桑梓髙成陰童時所釣遊至樂不復㝷重念<lb/>
松與楸斧斤日相侵莊舄豈不顯懷土仍越吟遊魚戀<lb/>
<pb n="KR4d0489_WYG_004-18a"/>
故淵栖鳥戀舊林微物尚且爾况被冠與簪余年已七<lb/>
十持節滄海潯南北欲斷絶世道多崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>田園謾入夢<lb/>
魚鴈亦已沈縱使鐵石腸寧能不沾襟劫運會已極天<lb/>
道當禍淫願言輔吾志此賊真成擒浩歌返鷄山理我<lb/>
無絃琴<lb/>
　　人心如春天<lb/>
人心如春天變態不常一紛紛乍飛雨杲杲俄出日解<lb/>
衣遽生寒添衣又還熱寒熱既不時命我重致疾人心<lb/>
<pb n="KR4d0489_WYG_004-18b"/>
固難知春天亦叵測萬事當自防底用長歎息<lb/>
　　送鄺將軍元帥還郴古詩十首<lb/>
桓桓鄺將軍討賊奮英武所至縛賊奴將以血覺鼓淮<lb/>
陰信無雙噲等焉足伍年富力正强成功報明主<lb/>
桓桓鄺將軍賦性機甚警沈毅罕言語每發中肯綮及<lb/>
其聞善言沛然發深省酷吏盡掃除疲民得甦醒<lb/>
桓桓鄺將軍憂國常戚戚韶民苦凋瘵軍賦從何出慨<lb/>
然示無私政令始歸一倉庫豈不盈稽之不終日<lb/>
<pb n="KR4d0489_WYG_004-19a"/>
桓桓鄺將軍苦天久不雨青黄不相續斯民亦良苦忠<lb/>
誠自心出䖍禱遽如許神靈亦陰相青天雨如澍<lb/>
桓桓鄺將軍擬歸集精兵涼秋八九月佇看官陂平其<lb/>
餘持土苴不戰將自傾與子當並驅笑<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>南雄城<lb/>
桓桓鄺將軍號令甚嚴肅荒村人夜行空谷鬼書哭風<lb/>
霆無留滯迅若置郵速昨日歸牽牛推恩及茅屋<lb/>
桓桓鄺將軍仗義能急難水陸勢既合破賊笑談間聲<lb/>
名播南海威武耀北蠻明當喚班固勒名貂蟬山<lb/>
<pb n="KR4d0489_WYG_004-19b"/>
桓桓鄺將軍罕與汙冗親所以奸諛夫無所容其身况<lb/>
耳不妄聽中心明如神誰知殺賊漢髙出知書人<lb/>
桓桓鄺將軍密爾宜章市公然一榻外老賊敢鼾睡一<lb/>
朝生致之持歸獻天子天子嘉其功聲名播寰宇<lb/>
桓桓鄺將軍民社當自重但願賊掃除勿遣民倥偬居<lb/>
民苟一空城存復何用此理君固知丁寧為君誦<lb/>
　　滑石逕<lb/>
盛暑逺行役既老尤難堪矧兹滑石逕亂石何崇巉上<lb/>
<pb n="KR4d0489_WYG_004-20a"/>
有千丈崖下有百尺潭於焉苟失脚下飽饑蛟饞况余<lb/>
髪盡白齒落餘二三胡為逺行役攬轡衝瘴嵐為懷聖<lb/>
主恩優渥如雲曇臨難重却避臣子寧無慚平生志許<lb/>
國何敢辭苦甘烏知有險阻快若乗風帆督師急討賊<lb/>
醜類俱除芟持以謝明主拂袖還江南<lb/>
　　家叔西隱結亭顔曰暖翠賦詩見寄次韻寄亭上<lb/>
白髮逢盛世昕夕鳳翔翺青山讀舊書燈火雙目蒿間<lb/>
從淡泊餘世與鴻蒙遭此意自有得此心不知勞不為<lb/>
<pb n="KR4d0489_WYG_004-20b"/>
溟渤鯤不作井裏螬孤亭撫萬竹無愧五栁陶試詢紫<lb/>
羅裳曷若粗布袍暖翠滴衣袂朱顔如春桃清風颯相<lb/>
遇鬚鬢何蕭騷阿咸老京國俯仰隨官曹富貴多危機<lb/>
平地生波濤囘頭眄兹亭孰謂雲臺髙<lb/>
　　秋江送别<lb/>
知己别已難木落秋正暮明朝孤船開苔生别時路歸<lb/>
看庾嶺梅已覺花盈樹囘看章水雲馳情重含楚<lb/>
　　題彭氏月池二首<lb/>
<pb n="KR4d0489_WYG_004-21a"/>
髙人散幽懷獨愛池水淨明月俄飛來池光漸如鏡中<lb/>
有驪龍珠紛紛白光映靜影涵太虚悠悠見天性<lb/>
好斫月中桂莫種池上松為諗結繁陰虚白生朦朧囘<lb/>
波忽成絃澹澹來天風光彩更流麗感此多新功<lb/>
　　題黄德明所藏山居圖<lb/>
茒屋依密樹彎溪駕長橋山光逺泛泛野興寒蕭蕭寡<lb/>
合人所忌幽居誰見招撫時塵滿眼亦欲從漁樵<lb/>
　　題琴隱<lb/>
<pb n="KR4d0489_WYG_004-21b"/>
抱琴將何之駕言歸山陰南風苦難招逃虚豈初心鍾<lb/>
期固可鑄但恨無黄金惟應澗中泉知余為和音<lb/>
　　淵明漉酒巾<lb/>
脱我頭上巾漉此壺中酒糟粕既已無渣滓復何有陶<lb/>
然見天真長風起髙栁<lb/>
　　聽琴圖<lb/>
山水有天趣寫向膝上琴聽者不少違獨覺用意深古<lb/>
今那可期令我重媿今審音諒匪難所貴相知心<lb/>
<pb n="KR4d0489_WYG_004-22a"/>
　　戲題嬰兒圖<lb/>
大兒初脱懷小兒猶戀乳凱風棘成薪母氏亦良苦人<lb/>
生襁褓中焉識母如此兹圖用情深人應盡為子<lb/>
　　題贑太守文山與曾通判崖山追劄子後<lb/>
古人重友誼不計官崇卑况以桑梓親謙厚浮情辭節<lb/>
物重稠疉翰墨光淋漓不諂亦不瀆二老真吾師題詩<lb/>
語薄俗勿以富貴移<lb/>
　　采蓮女<lb/>
<pb n="KR4d0489_WYG_004-22b"/>
采蓮本貧女出身甚寒薇為因妙歌舞遍體蒙珠璣覩<lb/>
此忽有感中夜常三思士當患無實不患無人知<lb/>
　　聞鄰哭有感<lb/>
母哭其子長婦哭其夫短子魂不可招空使母腸斷母<lb/>
淚似海水海水亦有岸人間為母心懷哉淚瀰旦<lb/>
　　遊南華山<lb/>
過此不可來來遊必須遍山色青可掬溪水甘可薦低<lb/>
頭拜祖師妙音滿唐殿云何八百年生色尚在面三生<lb/>
<pb n="KR4d0489_WYG_004-23a"/>
信有縁世亂能一見一見了即休敢作桑下戀别師出<lb/>
山門山雲白如練<lb/>
　　述懐<lb/>
馬無千里姿伯樂固時有琴無山水音鍾期未嘗朽落<lb/>
落不自強敢怨賈不售從今當閉門内省原無疚珠玉<lb/>
倘有在山川自眀秀遯世莫我知我亦甘白首<lb/>
　　四皓<lb/>
漢祖事嫚罵恥以長䇿干生平義不辱逺隱商山間軒<lb/>
<pb n="KR4d0489_WYG_004-23b"/>
冕多險巇衣冠自髙閒芝草甘且腴白髮明蒼顔超然<lb/>
髙物表於世了不闗一朝詣闕下漢室安如山信有大<lb/>
力量談笑囘强瀾始知老英雄未易淺近觀藏器固有<lb/>
待時至功無難往往渭水濱托興事釣竿<lb/>
　　過龍門<lb/>
龍門鬱嵯峨巖壑幽更深雲氣擁石壁雷雨懸太陰逺<lb/>
遊得勝槩良足寫我心無人鞭長蛟為予一長吟<lb/>
　　南城門外書所見二首<lb/>
<pb n="KR4d0489_WYG_004-24a"/>
青松夾前道白楊蔭崇垣鮮鮮石麒麟不知誰家墳有<lb/>
客行且歌歌罷向我言為言墳中人生時乗華軒粉黛<lb/>
左右侍車馬前後奔乗時不飲酒今日空成塵<lb/>
我行荒林翳道傍卧豐碑平生頗好古下馬細讀之盧<lb/>
龍劉節度生當大唐時杖䇿奮威武勲業開邊陲人無<lb/>
百年身既盛還當衰植此頌功德亦有千年期埋没蔓<lb/>
草間赫赫誰復知往者已可歎來者更可悲<lb/>
　　題劉翀霄五世圖<lb/>
<pb n="KR4d0489_WYG_004-24b"/>
昔聞康節翁慈母八十餘堦前小稚子歡笑娛相呼甘<lb/>
㫖足豐儉自謂此樂無今君祖母秦九十康强俱牙齒<lb/>
盡完好起居不資扶鮮鮮芙蓉裳皎皎明月裾綵輿親<lb/>
迎養獨覺愛日舒有兒俱白顛有孫亦銀鬚曾𤣥遶膝<lb/>
下日向庭闈趨一門極孝友五世咸怡愉矧君自奇士<lb/>
振䇿當要途風雲接平步日月明亨衢覃恩追考妣盛<lb/>
事誇里閭苟非母厚德此福寧獨居恨無漢史筆逐一<lb/>
為母書嗟予辱同姓感念成長吁祖年百又一孫子紛<lb/>
<pb n="KR4d0489_WYG_004-25a"/>
如圭深衣晝錦縁曾繪家慶圖壽康世莫比好事傳京<lb/>
都翰林歐蘇輩詩頌焉可誣及今甫七載往事浮雲徂<lb/>
我恨豈有極君樂當何如題詩卷還君悠然淚盈袪<lb/>
　　題淵明圖<lb/>
雨過林壑靜寒禽變幽響稚子操一瓢良辰逐孤往微<lb/>
吹驚帽紗落日在鶴氅無營神自充有道心更廣籬菊<lb/>
雖未花隨意得真賞豈誠嗜杯酒借此陶所養先生真<lb/>
吾師開卷慰遐想鄙哉粘壁蛄白髮心怏怏<lb/>
<pb n="KR4d0489_WYG_004-25b"/>
　　夜宿何家寨寨中止魏于二姓為婚姻<lb/>
驅馬涉深澗山徑極深窈蜂房比老屋矗矗寄林藪頗<lb/>
辭塵俗喧迥出烟霞杪逡巡問主人住此安樂否主人<lb/>
向我言兩姓世相守輩輩為婚姻已是百年久開羣自<lb/>
牛羊忘歸任鷄狗怡然古人風此事出意表須臾羅酒<lb/>
漿兒女忽環遶殷勤勸我飲殊覺禮數厚自辭酒味薄<lb/>
將意不堪口聊得慰寂寞且用息奔走蘧廬止一宿漂<lb/>
泊等飛鳥愁多不成寐庭樹鷄戒曉天明趨長途失笑<lb/>
<pb n="KR4d0489_WYG_004-26a"/>
愧林叟<lb/>
　　髙僉事招飲於城西門燕山亭<lb/>
步出城西門晴日光離離不知春淺深緑葉含曉滋感<lb/>
兹時物變但恐毛髮衰徘徊燕山亭勝友相追隨鮮鮮<lb/>
棠梨花灼灼丁香蕤節序固已晚聊復折一枝緬懷古<lb/>
之人俯仰令心悲草𤣥良自苦獻璞寧非癡何如即時<lb/>
酒歌我浮雲詩漁人發清響逺過竹與絲風吹羅衣裳<lb/>
為子舞僛僛微酣劇談笑倒景已莫追為樂慎勿極苟<lb/>
<pb n="KR4d0489_WYG_004-26b"/>
無負良時<lb/>
　　木槎徑<lb/>
我行木槎徑樹木髙蔽天徑幽欲無路樹老不記年盛<lb/>
夏霜霰集白晝雷雨懸頭礙卑樹枝足踏深澗泉仰看<lb/>
咫尺間半日不得前方兹汗如雨陡覺風凄然行人謬<lb/>
調攝疾病相纏緜况苦乏藥物病亦何由痊古人號瘴<lb/>
鄉於以待貶遷予生果何為自愧亦自憐一官號持斧<lb/>
從者多控弦精神復矍鑠手足多胝胼據鞍氣愈壯報<lb/>
<pb n="KR4d0489_WYG_004-27a"/>
國心愈堅願言早平宼歸泛胥江船<lb/>
　　寄監憲<lb/>
亂鴉忽收聲羣鵲逐我屋俄傳報捷來渠魁已就戮生<lb/>
民久塗炭郡邑久陵谷道路少人行寃鬼白晝哭撫時<lb/>
亂已極在理往必復桓桓鄺將軍驍勇時所獨將軍固<lb/>
可嘉主憲多盛福上天既悔禍盜賊亦厭亂何况天下<lb/>
心亂極重思漢五羊號雄藩地列江右半魚鹽足富利<lb/>
戎馬素强悍憲君居是間九載屢克叛運籌多𤣥機臨<lb/>
<pb n="KR4d0489_WYG_004-27b"/>
事有成算聲名達宸聰美譽流汗漫西江望旌旗如望<lb/>
雨濟旱政宜揮千金談笑遣黥灌乗機擣豫章克復在<lb/>
夕旦笑提叛臣頭庾嶺作京觀千秋萬古間留得路人<lb/>
看勲業垂無窮人生如露電<lb/>
　　秋日即事<lb/>
我辭五羊來老氣凌雲浮意謂此孽醜端可一戰收秋<lb/>
初抵韶陽事有大不侔主將恣貪暴田里多怨愁軍馬<lb/>
晨星稀盜賊春雲稠倏圍響石砦窮迫已可憂又聞湖<lb/>
<pb n="KR4d0489_WYG_004-28a"/>
南陳圍困連桂州譚侯棄南雄篤意歸舊丘牒報闗外<lb/>
寇復有開韶謀民情堪恟恟儼如浪中舟乞師與請糧<lb/>
使者交庭陬蹇余持空拳無可應其求雖云百冗集烏<lb/>
足囘其頭精神强奮迅隨意相應酬或誘以好爵或賚<lb/>
以銀甌或時糾民丁相予執戈矛南北各有事惟幄聊<lb/>
運籌胸次日擾擾囘首已仲秋連桂忽報捷殺賊如星<lb/>
流州城雖無恙民物日已偷皇天實相我幸不貽時羞<lb/>
所嗟響石砦竟為賊俘囚援兵既不利與賊空為讎桓<lb/>
<pb n="KR4d0489_WYG_004-28b"/>
桓蒙將軍忠義誰與儔討賊為已任誓滅賊乃休雍容<lb/>
風鳴樹便捷鷹脱韝臨事每千慮為慮靡不周聚糧輒<lb/>
充棟饗士時椎牛意氣益傾倒士樂從之遊於時賴有<lb/>
此長笑看吳鈎<lb/>
　　枕上偶成<lb/>
欹枕聞晨鷄似覺微陽動吹燈起靜坐聊得醒醉夢神<lb/>
仙似可學惟在製鉛汞精神一相交龍虎自迎送周流<lb/>
如轉輪迅捷等飛鞚或疑雲霧蒸又若春泉湧舌本甜<lb/>
<pb n="KR4d0489_WYG_004-29a"/>
如飴逺過甘露甕天根與月窟春意滿空洞始信中庸<lb/>
書中實多妙用蹇余迫衰暮王事何倥偬有息當自調<lb/>
有心苦未統歸理藍田雲相期玉堪種畱侯惜已逺此<lb/>
約誰與共何年揖浮丘丹霄駕飛鳳<lb/>
　　官軍破蘇村惡其與賊通賊兵破白沙惡民之不<lb/>
　　　相隨<lb/>
蒼生果何辜十載墮塗炭天心不可知令我重悲惋自<lb/>
從喪亂來盜賊苦搆患有田不能耕有園不能灌牛羊<lb/>
<pb n="KR4d0489_WYG_004-29b"/>
被虜掠妻子各分散窮冬尚無衣日午猶未飯官府不<lb/>
我恤沈浮等鷗鴈脇從姑偸生縱死冀少緩昨夜官軍<lb/>
來又復誅反叛麤豪甚豺狼猛毒如狴犴一槩盡殺掠<lb/>
去賊纔一間玉石俱不分生民重糜爛縱賊官府嗔為<lb/>
民賊襍亂左右將安歸泛若無畔岸新春雨瀟瀟何忍<lb/>
聽悲歎願言忍須臾維持夜將旦<lb/>
　<lb/>
　惟實集卷四<lb/>
</p>
<p>
</p>
  </div>
<div>
<head>惟實集卷五</head> <lb/>
    <p>
<pb n="KR4d0489_WYG_005-1a"/>
欽定四庫全書<lb/>
　惟實集卷五<lb/>
　　　　　　　　　　　　　元　劉鶚　撰<lb/>
　五言律<lb/>
　　勉學者<lb/>
文學登名日青雲發軔初慎母輕作吏亦足取亨衢得<lb/>
意宜思効功成更讀書異時横浦上爛爛夜明珠<lb/>
　　早發陽城疾赴軍壘風雪失路因記其苦二首<lb/>
<pb n="KR4d0489_WYG_005-1b"/>
虚名不直死何事苦紛紛曠野惟空壘長途只斷雲日<lb/>
斜心更恐風急耳多聞未用輕衰颯狂歌一張軍<lb/>
生死不須念羸驂當疾驅悔來無及事到此欲何如有<lb/>
友堪同命無人可寄書忽看氊帳近魂魄暫時甦<lb/>
　　次韻<lb/>
有客慚毛遂何人薦馬周霜枮銅雀硯風冷木緜裘徐<lb/>
孺無懸榻元龍不築樓好將閒歳月乗興覓糟丘<lb/>
　　為武寛則賦湖山<lb/>
<pb n="KR4d0489_WYG_005-2a"/>
結屋紅塵外何人可得羣髙情洞庭水逸興九疑雲漁<lb/>
唱江花晚樵歸野興曛是中最佳處涼月夜紛紛<lb/>
　　送詩僧澤天全歸天竺<lb/>
淵深知有本純一更無機偶共浮雲出還同明月歸草<lb/>
生頻入夢花落不沾衣天竺山前路蒼苔雨欲微<lb/>
　　京師㑹維揚舊友次韻以謝<lb/>
宵殘明月老不復少年心最惜平山栁今無一樹陰雷<lb/>
塘春水滿海鶴暮雲深無限傷心事因君發浩吟<lb/>
<pb n="KR4d0489_WYG_005-2b"/>
　　鄉人楊用甫成家於彼載酒相勸因書<lb/>
鄉語耳邊熟聞之喜入神誰知窮域外亦有故鄉人兒<lb/>
女皆椎髻鄉閭自睦婣一樽邀共酌尚覺此情真<lb/>
　　清逺峽<lb/>
峽束山如鬬江灣路漸囘可憐人化外謾説寺飛來殿<lb/>
圯風鳴樹廊虚雨濕苔漢蘇那可作忍聽暮猿哀<lb/>
　　髙榮祿築南城别墅蒼松老柏異花時果蔚然成<lb/>
　　　林公與夫人乗小車攜二孫來往其間徵余賦<lb/>
<pb n="KR4d0489_WYG_005-3a"/>
　　　遂次杜公何將軍山林十首云<lb/>
村迥疑無路堤平不復橋暖風開芍藥細雨落凌霄自<lb/>
得幽居趣何煩隱者招小車來往熟乗興不知遙<lb/>
漸與紅塵逺應便野興清緑楊閒放鶴芳草坐聞鶯園<lb/>
果隨時摘畦蔬取意羮青山時徙倚如在畫圖行<lb/>
田許羣童種糧堪一歳支鷄豚同里社鵞鴨自陂池已<lb/>
分身終隱何憂世莫知急流中早退寧遣歎紛披<lb/>
接屋青青栁當軒灼灼花矮屏開錦繡喬木舞龍蛇深<lb/>
<pb n="KR4d0489_WYG_005-3b"/>
澗雲堪煮清宵月可賒一時幽興極步屧過鄰家<lb/>
書帙攜孫讀尊罍待客開閒心雲外鶴髙興雪邊梅野<lb/>
老時相看沙鷗亦復來絶憐老松柏清影蔭莓苔<lb/>
穿樹通山色澆畦汲井泉魚肥堪膾炙蠶熟得絲緜怪<lb/>
石粘枯蘚圓荷貼小錢便令金北斗寧換此山川<lb/>
自從辭禁闥不復夢含香地僻塵機息心清六月涼烟<lb/>
霞供笑傲琴鶴共行藏所喜身長健從教鬢髮蒼<lb/>
百年半風雨五世此臺池陰滿蒲萄架春浮木槿籬持<lb/>
<pb n="KR4d0489_WYG_005-4a"/>
家還有婦繼志豈無兒身外憂何事惟教酒榼隨<lb/>
對客歌金縷家兒愛慶雲茂陵須病渴太守尚能文雲<lb/>
映山光近烟開栁色分無邊閒富貴餘子苦紛紛<lb/>
宦海久無迹風霜將奈何起看天尺五敢謂地無多往<lb/>
事誰能憶髙情自可歌年年當此日載酒一相過<lb/>
　　龍虎臺肅駕<lb/>
俯仰城空是凄涼事已非虚傳天仗至不見祖龍歸地<lb/>
迥風霜慘雲深日月微髙堂一惆悵弱淚不勝揮<lb/>
<pb n="KR4d0489_WYG_005-4b"/>
　　十月十四日崇天門聽詔有喜二首<lb/>
聽罷龍飛詔揚休萬口俱公忠賴伊霍揖讓見唐虞禮<lb/>
樂開平治衣冠協贊謨祖宗遺澤在千載鞏皇圖<lb/>
義理推明易君臣慶㑹難乾坤歸厯數社稷重丘山天<lb/>
意舒晴霽人心溢喜歡客愁渾為解驢背永歌還<lb/>
　　哭饒上溪<lb/>
霜蹄驚再蹶緑鬢忽華顛國子諸生集膏肓二豎纏死<lb/>
生人有命京洛客無氊歸骨知何日思君苦淚懸<lb/>
<pb n="KR4d0489_WYG_005-5a"/>
　　致和參議吳彦洪天厯龍飛以罪貶既行薄俗欲<lb/>
　　　求君夫人孔氏為室家孔聞之即自刎流血被<lb/>
　　　面誓死不辱或聞而止越四年詔雪君罪且徵<lb/>
　　　南還遂與夫人相見如初嗚呼視彼一易節不<lb/>
　　　見答於良人者槩可感矣<lb/>
夫婦天倫重翻雲世變深秋霜持素節頸血見丹心嶺<lb/>
外梅花瘦閨中月影沈歸來情更苦喜極重沾襟<lb/>
　　秋晚溪上<lb/>
<pb n="KR4d0489_WYG_005-5b"/>
忽忽年華度茫茫野水流西風楊栁雨殘照菊花秋萬<lb/>
事蕉中鹿浮雲海上鷗功名遂意好何處有扁舟<lb/>
　　月夜思家<lb/>
清夜思家立中庭片月流惟憂故園菊還似昔年秋為<lb/>
口長憐鴈知機獨愧鷗明年二三月烟水五湖舟<lb/>
　　送孔與之赴樂安尉二首<lb/>
祖帳東門道青山得意歸山城花泛泛客路栁依依地<lb/>
僻經過少世平警邏稀有詩頻寄逺雲憶别時飛<lb/>
<pb n="KR4d0489_WYG_005-6a"/>
行旅清晨發柴扉過夜扃桑麻隨地緑蒼蘚上階青威<lb/>
武存三畧詞華本六經聖門家法在隨意憶過庭<lb/>
　　過髙氏十里莊<lb/>
乗風髙栁下捫虱老松林濁酒陶真趣清泉洗此心晚<lb/>
花偏有態落日故多陰揭厲宜深淺行藏自酌斟<lb/>
　　宿陽城時臘月九日辱和尚司鄉訪還因賦<lb/>
但知為久住何用即能歸客子亦良苦官曹如此稀繁<lb/>
霜吹老鬢斜日照征衣歳晚鄉心切長途恨不飛<lb/>
<pb n="KR4d0489_WYG_005-6b"/>
　　題甯戚叩角圖<lb/>
月色夜轇轕開門溪水明天機閒始得詩思靜還生栁<lb/>
影臨流活鐘聲傍夜清頻醒塵土夢飛步欲登瀛<lb/>
　　居庸闗<lb/>
形勢自雄壯古來畨漢分千年有今日四海喜同雲木<lb/>
落樓臺出山深雞犬聞危闌閒立馬壯氣掃千軍<lb/>
　　倪行簡由伴讀除江陵教授譚𤣥之集賢掾除南<lb/>
　　　雄經歴命既下二公皆死於道聞之有感<lb/>
<pb n="KR4d0489_WYG_005-7a"/>
南風久不競天豈薄斯文宦轍方云逺哀音遽忍聞秋<lb/>
空殘葉露夜月斷鴻雲苦淚無從洒題詩獨弔君<lb/>
　　哭友兄陳養志二首<lb/>
用世有逺志讀書多苦心花殘偏值雨雲薄不成霖翰<lb/>
墨風流盡興亡感慨深池邊老松樹無復共長吟<lb/>
講習常同席間闗共出山青霄鶴背穩白晝錦衣還鵰<lb/>
鶚思騰漢芝蘭竟化管知君有遺恨重我淚潸潸<lb/>
　　夜坐有感四首<lb/>
<pb n="KR4d0489_WYG_005-7b"/>
稍稍月當户蕭蕭風滿林夜寒香夢逺霜重漏聲沈孝<lb/>
子終身淚忠臣到死心承平春似海豈料有如今<lb/>
禍福當求已行藏欲問天干戈今更盛塗炭愈堪憐痛<lb/>
恨儲胥缺何由郡國圓恨無雙羽翼飛訴至尊前<lb/>
禮樂將興日干戈獨盛時聖躬無失德天道苦難知嗟<lb/>
爾民何負甘心賊忍為不平徒怏怏推枕起裁詩<lb/>
大厦將傾日徒勞一木擎揆時難與禍避位敢忘君無<lb/>
術能平寇持威謾張軍中宵時念此老氣欲干雲<lb/>
<pb n="KR4d0489_WYG_005-8a"/>
　　報獲寇首<lb/>
方建優陞議旋收斬馘功老夫殊矍鑠諸將盡英雄麾<lb/>
下人如虎行間馬似龍渠魁今就戮鄰寇勢應窮<lb/>
　　題王棣詩卷後<lb/>
白鷺從師日髙涼發軔時正當供子職勿負故人期志<lb/>
在青雲逺心清白日遲少年宜努力勉汝强題詩<lb/>
　　十二月桃花盛開有感賦之<lb/>
梅花猶在樹桃蘂已盈枝嶺外驚春早江南得暖遲好<lb/>
<pb n="KR4d0489_WYG_005-8b"/>
風吹錦繡細雨濕胭脂前度劉郎老無心為賦詩<lb/>
　　寄雄州監郡<lb/>
既往那容咎方來尚可追好將功折過直以勇忘私董<lb/>
卓誠堪鄙張巡豈是癡憑君當靜夜仰屋試深思<lb/>
　　寄雄州太守譚元凱<lb/>
幸際風雲㑹青雲縱靶初山川融間氣父子並司徒勲<lb/>
業千年在金珠過眼虚期君師卜式庶可遂良圖<lb/>
　　題王志亮元帥草菴<lb/>
<pb n="KR4d0489_WYG_005-9a"/>
中原方致力那復以家為結草聊為屋編花謾作籬招<lb/>
降多善䇿横槊有新詩文武才全備王孫自一奇<lb/>
　　曾惟吉所藏楊宗瑞贈其師張仲儒卷<lb/>
諸老風流盡遺經孰與論攜持文墨在隱約父師存世<lb/>
逺情何極人亡道愈尊感君多古意珍重付諸孫<lb/>
　　仲宜以所植菊花見貽以詩答之<lb/>
新移初種菊送與老夫看粲粲黄金盞煇煇白玉盤雖<lb/>
遲偏有趣欲罷更凭闌烏府多松柏相期共歳寒<lb/>
<pb n="KR4d0489_WYG_005-9b"/>
　　經居庸北<lb/>
峽束石如鬭山迴路漸髙澗寒流水死衣冷北風鏖敗<lb/>
屋兵戈慘危途客旅勞晤人多出塞恨殺紫花袍<lb/>
　　題宗性性菴<lb/>
至理俱明徹澄澄海不波尚須妨蔽誘直欲致中和水<lb/>
面風光好天心月色多是菴清興足隨意得婆娑<lb/>
　　送胡宗性歸武寧二首<lb/>
江湖多薄惡兵甲更縱横失意青雲逺思親白髮生畏<lb/>
<pb n="KR4d0489_WYG_005-10a"/>
途宜得友隨寓莫兼程堂上思君切持身勿自輕<lb/>
文章追古作揮洒與時新可惜當衰運何由識偉人心<lb/>
堅無逺道孝感有神明華屋斑衣酒懸知笑語生<lb/>
　　輓劉原耕并劉母黄氏宜人<lb/>
我母忝同姓為兒猶弟兄親方悲夭折母獨喜恩榮紫<lb/>
誥金花爛斑衣鶴髮明暮年三釜養重我淚如傾<lb/>
　五言絶<lb/>
　　雪罷小立二首<lb/>
<pb n="KR4d0489_WYG_005-10b"/>
風吹樹枝雪片片鮎人衣塵濁有清意半因忙失之<lb/>
呼童清曉起掃卻門外雪日出消作泥惟恐涴幽潔<lb/>
　六言絶<lb/>
　　題羅斗明<lb/>
離别本來最苦相逢正值髙秋腸斷扁舟難挽煩君細<lb/>
問安流<lb/>
　<lb/>
　惟實集卷五<lb/>
</p>
<p>
</p>
  </div>
<div>
<head>惟實集卷六</head> <lb/>
    <p>
<pb n="KR4d0489_WYG_006-1a"/>
欽定四庫全書<lb/>
　惟實集卷六<lb/>
　　　　　　　　　　　　　元　劉鶚　撰<lb/>
　七言古<lb/>
　　四月十三書所見<lb/>
天厯二載春客燕河清海晏消戈鋋上林四月風日妍<lb/>
乗輿思樂遊龍船鳳輦並駕花雲軿騎麟翳鳳驂羣仙<lb/>
鸞旂屬車相後先牙檣錦䌫相蟬聮萬馬襍遝蒙錦韉<lb/>
<pb n="KR4d0489_WYG_006-1b"/>
千官扈從控紫弦和風不動舟徐牽瓊童玉女歌采蓮<lb/>
黄門傳宣奏鈞天龍伯國人夜不眠金支翠斾千花鈿<lb/>
光怪出没明遙川紅雲翠霧覆錦筵青鳥飛去當帝前<lb/>
珍羞玉食羅紛駢駞峯駱乳繁馨鮮御爐紫烟浮龍涎<lb/>
金甌璚液凝醴泉才人歌舞爭取憐南金蜀錦輕棄捐<lb/>
龍顔一笑春八埏臣子拜舞呼萬年嗚呼吾皇聖智軼<lb/>
漢宣但恨子虚之賦無一能為君王傳<lb/>
　　醉歌<lb/>
<pb n="KR4d0489_WYG_006-2a"/>
常聞有客卑當時我謂客語更過之及今更事匪客過<lb/>
往往亦足卑當時胸中愴惶失所主忽為虎兮忽為鼠<lb/>
昨朝蝴蝶今不飛舊日衣冠為誰舞令人覩此中心哀<lb/>
飄然欲賦歸去來山中酒熟花正開人間久無燕昭臺<lb/>
　　題甯戚叩角圖<lb/>
丈夫有志凌青雲時窮偶與蓬蒿羣牽衣飯牛豈所樂<lb/>
一飯不敢忘吾君雪花光芒歳將晏叩角長歌發悲歎<lb/>
草團篛笠不禁寒長夜漫漫幾時旦嗟我齊桓真好賢<lb/>
<pb n="KR4d0489_WYG_006-2b"/>
拔之牛口行青天君臣慶㑹勲業異千年汗簡猶流傳<lb/>
　　食黄𤓰二章章五句<lb/>
燕山五月新嘗𤓰淺黄深碧風韻佳食之颼颼清齒牙<lb/>
時來微物亦薦達使我撫髀長咨嗟<lb/>
却憶去年之來時天風摇蕩黄花期囘首歳月如雲馳<lb/>
人生斗酒即行樂功名竹帛將何為<lb/>
　　嶺南即事<lb/>
昨朝炎風今日雨今日濃雲昨朝暑陰晴寒暑片時間<lb/>
<pb n="KR4d0489_WYG_006-3a"/>
到此令人信難處矧今世事多舛訛晴日常少陰常多<lb/>
隨宜料理强排遣天運若此將如何<lb/>
　　題東山髙卧圖<lb/>
君不見今將官徒知學公攜妓遊東山一朝傳聞賊至<lb/>
闗匹馬逺竄不復還又不見桓司馬秦苻堅叛逆之氣<lb/>
凌雲烟惟公胸中兵甲全成功談笑神怡然嗟哉方今<lb/>
羣盜等螻蟻之子見公應愧死<lb/>
　　子卿持節圖<lb/>
<pb n="KR4d0489_WYG_006-3b"/>
龍沙茫茫雪如雨大窖雪寒羝不乳孤臣持節十九年<lb/>
忍死不降思報主方今世事紛如雨同安虎頭真忠臣<lb/>
江州太守骨已朽尚書却作洪都守感時撫卷雪漫空<lb/>
為弔忠魂酹尊酒<lb/>
　　題禮部尚書巙子山<lb/>
神仙亦時有公子間時無公子世豈無不如公讀書神<lb/>
情俊朗自仙骨清淑之氣鍾扶輿娟娟夜月明瑤瑜燦<lb/>
燦秋水涵芙蕖既不愛臂鷹逐兔馳飛菟又不喜楊花<lb/>
<pb n="KR4d0489_WYG_006-4a"/>
撲帳斟流酥心之所樂者左置史右列圖筆牀茶竈勝<lb/>
具俱衣冠文物來羣儒清宵管絃罷歌舞白晝翰墨供<lb/>
歡娛列職於春官復能以禮樂致主於唐虞主上眷顧<lb/>
桓渠渠功臣世胄有如此風雨喬木清敷腴公子可謂<lb/>
間世無且聞有巙山乃是公所居清泉白石日輝潔幽<lb/>
花野草春扶疎山中桃李亦仙品風月迥與人間殊公<lb/>
猶神仙山蓬壺惟公與山聞京都蹇予抱大拙來此亦<lb/>
已久既不能彈鋏干田文又不能學求齊以吹竽世尚<lb/>
<pb n="KR4d0489_WYG_006-4b"/>
誇詐吾迂濶吾篤信義人浮虚鑿圓枘方齟齬不相入<lb/>
旦夕惟有食破硯邇來冰凍硯亦枯然亦甘崎嶇樂此<lb/>
無怨吁進退必以正求為聖人徒聞公髙誼壓千古所<lb/>
以願曳侯門裾其足非趦趄其口非囁嚅其詩非狂亦<lb/>
非諛嘗聞昌黎言以為古來王公布衣前後常相須乃<lb/>
可千載垂名譽吾意若此公躊躇遇與不遇天何如<lb/>
　　歸來乎<lb/>
歸來乎文夫既不能如田千秋一言悟主生封侯又不<lb/>
<pb n="KR4d0489_WYG_006-5a"/>
能如主父偃奏書直上黄金殿君臣千載遇合難飯牛<lb/>
長夜何漫漫胡為久客衆公間進退俯仰多靦顔歸來<lb/>
乎孟嘗君不可作平原君骨亦枯買絲欲繡空糢糊邇<lb/>
來卿相不好儒客且無履安得珠雖云二子未盡道尚<lb/>
能與客相傾倒白玉樓空燕不飛黄金臺圯生秋草歸<lb/>
來乎京師不可以久留歳晚霜雪侵貂裘山中風月如<lb/>
清流醉餘菊花簪滿頭千秋奚足顧主父焉能儔歸來<lb/>
乎先人有書今尚存青燈夜雨當細論孰云落落苦難<lb/>
<pb n="KR4d0489_WYG_006-5b"/>
合有志可致乎青雲他年歳君在癸酉看花爛醉瓊林<lb/>
酒<lb/>
　　　附翰苑羣公和韻<lb/>
　歸來乎未可歸吾聞志士常思秋亦欲為相為公侯<lb/>
　歸來乎未可歸放牛歸馬武初偃奎章閣近通明殿<lb/>
　時來金印信不難乗風寧患海水漫騎麟翳鳳紅雲<lb/>
　間玉階咫尺瞻天顔歸來乎未可歸有硯尚未枯有<lb/>
　墨雲糢糊天子明聖方崇儒貴士價若驪龍珠士當<lb/>
<pb n="KR4d0489_WYG_006-6a"/>
　報主志行道扶持莫遣戈輕倒昌黎束書三十年刻<lb/>
　苦成名非草草歸來乎未可歸姑少畱幸有季子之<lb/>
　狐裘公庭對䇿如奔流快意亦可持鼇頭烟霞泉石<lb/>
　豈足友深山鹿豕非吾儔歸來乎未可歸我舌今尚<lb/>
　存唐虞要與吾君論綱維人倫正臣妾剸剔讒蠧驅<lb/>
　氛雲大明當天未遇酉薰陶和氣濃於酒<lb/>
　　羣公見和又答四首<lb/>
歸來乎蟪蛄生不知春秋變滅頃刻猶王侯歸來乎五<lb/>
<pb n="KR4d0489_WYG_006-6b"/>
陵草木盡披偃昨日秋螢滿梁殿廢興反掌元非難海<lb/>
水清淺塵瀰漫吾寧終老青山間猿吟鶴唳聊醒顔歸<lb/>
來乎喚童子治我圃無使霜後菜本枯禦寒更遣牕重<lb/>
糊從教壯士嗤為儒我價自若照乗珠文章烏足存古<lb/>
道底用詞源三峽倒功名已付雨中花意思要同牕外<lb/>
草歸來乎常笑張子房崎嶇願封留何如大澤披羊裘<lb/>
忘機傲兀臨溪流富貴不足囘其頭髙風千載誰當儔<lb/>
歸來乎故園之菊今應存此事欲與淵明論孤松獨撫<lb/>
<pb n="KR4d0489_WYG_006-7a"/>
倦飛鳥出岫雅愛無心雲明當秋風月在酉秔稌初黄<lb/>
催釀酒<lb/>
歸來乎古來聖人作春秋始尊王室嚴諸侯一辭初不<lb/>
待商偃巋然古道靈光殿綱維名教世所難初非鑿空<lb/>
凌漶漫二百四十餘年間亂臣賊子俱汗顔歸來乎後<lb/>
世多不然吾道秋葉枯紙扇一破難再糊種𤓰冬實欺<lb/>
羣儒魏王反誚齊無珠紛紛似此不忍道冠屨衣裳盡<lb/>
顛倒蘇秦六國相金印園綺商嶺飯芝草歸來乎不可<lb/>
<pb n="KR4d0489_WYG_006-7b"/>
留山中木緜正堪裘乗槎鼓枻湘江流直欲下至滄海<lb/>
頭白衣蒼狗紛百變蛇神牛鬼寧堪儔歸來乎將安歸<lb/>
師之所存古今得喪奚須論有口不飲貪泉水有眼但<lb/>
看南山雲塵埃風雨夘復酉千載虚名一盃酒<lb/>
歸來乎生不必八千秋爵不必萬户侯飲河得如鼠之<lb/>
偃買花種作芙蓉殿世途荆棘進取難何况風雨長漫<lb/>
漫甘心局促筆硯間時於樂處尋孔顔歸來乎山中喬<lb/>
木冬不枯山前春到花糢糊臙脂梅綻酸於儒黄金橘<lb/>
<pb n="KR4d0489_WYG_006-8a"/>
熟圓如珠四時好景難具道有客叩門屣顛倒醉餘吟<lb/>
詩弄明月醉後從仙拾瑶草歸來乎客勿去客少留尊<lb/>
空尚堪脱鸘裘但願有酒如川流長使吏部眠甕頭山<lb/>
花野鳥自歌舞樵童牧豎相朋儔歸來乎四海故人今<lb/>
幾存心事落落誰相論邇來賴有揭閣老亦解為我歌<lb/>
浮雲人生幾何鐘報酉行樂舒心聊寓酒<lb/>
歸來乎我生今踰四十秋始悔識字求封侯少年意氣<lb/>
極驕偃謂當平步金變殿那知命舛百事難繭生兩<lb/>
<pb n="KR4d0489_WYG_006-8b"/>
足沙漫漫有時或墮荆棘間努力自奮終强顔歸來乎<lb/>
君不見功成一將萬骨枯髑髏之血猶糢糊弓藏鳥盡<lb/>
殺韓信幾敗公事罵豎儒笑揮珊瑚示侈靡豈意奴輩<lb/>
便吾珠誅夷封籍可勝道北風吹山山欲倒平泉木石<lb/>
又誰家金谷樓臺半芳草歸來乎故家猿鶴遮我留布<lb/>
袍暖勝貂鼠裘巾車乗興尋絶壑展席隨意臨長流周<lb/>
旋世事但鮎頭髙節每慕晉宋儔歸來乎及早歸生涯<lb/>
雖薄今尚存堯舜不必吾儕論攜書穏讀牛背日領鶴<lb/>
<pb n="KR4d0489_WYG_006-9a"/>
閒種芝田雲作勞暮歸正當酉擊缶嗚嗚呼斗酒<lb/>
　　天池魚<lb/>
君不見萬歳山下天池中赬魴赤鯉森蟻蜂荷陰栁影<lb/>
護深碧揚鬐鼓鬛何憧憧恩波浩蕩得所托異日或可<lb/>
隨雲龍乗輿北狩未及逺魚已就戮遭羣兇公然白日<lb/>
恣竊盜得錢聊復斗酒供聖恩自謂守禦固豈知守者<lb/>
元非忠羣鮮無知固可負忍負主意將為容又不見蒼<lb/>
生與魚正相似託身天池尚如此<lb/>
<pb n="KR4d0489_WYG_006-9b"/>
　　至正甲申歳大饑民多艱食殍死者相望盜賊擾<lb/>
　　　擾予亦缺食未免作粥以延殘喘因賦食粥歌<lb/>
　　　以暢此懷<lb/>
朝餐一頓粥暮餐一頓飯每當食粥時未免一長歎少<lb/>
年何事不相遭胡為晚歳方論交此時菜蕨各已盡以<lb/>
糟配爾為嘉殽既啖糟復食粥却意年當三十六笑攜<lb/>
省檄上皇州曾以文章動流俗二程祠宇陋且卑我奮<lb/>
赤手更掣之至今穹碑照淮水碑成秩滿遊京師京師<lb/>
<pb n="KR4d0489_WYG_006-10a"/>
嬉遊二十載鐵石忍窮心有在聲名<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>起鳳凰池風雲<lb/>
已際魚龍海當時結交多貴人往往尊我席上珍執經<lb/>
或在弟子列或遣弟子來相親劇談王道尊禮樂每激<lb/>
薄俗敦彞倫閭閻疾苦詳敷陳亦或一慨眉為顰有時<lb/>
華筵湖山下爭挽先生共陶寫滿堂座客盡豪貴亦知<lb/>
推讓宗儒雅盈盈珍饈簇金盤衮衮葡萄浮玉斝金釵<lb/>
十二列兩行班班初匪尋常者主人行盃極歡笑競唱<lb/>
新詞誇艷冶半酣相惱索題詩揮毫寫向香羅帕尊前<lb/>
<pb n="KR4d0489_WYG_006-10b"/>
為我發新聲自以風流望鄙野萬錢日食固有限一笑<lb/>
千金絶無價放懷滿飲鸚鵡盃何心復戀麒麟畫鷓鴣<lb/>
舞罷月欲上半掩城門歸並馬等閒髙㑹難具論酒酣<lb/>
掉臂金馬門三三五五正少年乗興共我歌浮雲窮冬<lb/>
出使居庸北駿馬穩步龍沙雪清霜在鬢冰在鬚指凍<lb/>
欲墮饑欲裂苦寒不透貂鼠裘青鼠煖帽方蒙頭璚田<lb/>
玉界中著我自是奇士真壯遊解鞍沽酒彈箜篌打手<lb/>
刺刺歌鳴謳丈夫有志在許國我自樂此忘羇愁連檣<lb/>
<pb n="KR4d0489_WYG_006-11a"/>
海運三百萬署黔楮尾方成卷每憂談笑誤王事朝夕<lb/>
驅馳敢忘勌湖廣文臺正乏賢諸公為買江南船漢陽<lb/>
春樹晴歴歴秦樓夜月明娟娟手提文印不半年首為<lb/>
鄂學歸侵田蓬山有詔歸朝天錦袍公子偕神仙宣文<lb/>
閣靜萬機暇時遣中官催進畫飽聆天語近天光神揖<lb/>
天香更瀟灑壯遊既倦思還家堨來庾嶺觀梅花桑麻<lb/>
絃誦各得所玉堂召我天之涯平生所歴猶在眼夜半<lb/>
思之皆夢幻盛時不敢忘貧賤自喜枯腸藜藿慣飽食<lb/>
<pb n="KR4d0489_WYG_006-11b"/>
粥無咨嗟爾糟爾粥甘如飴鷄鳴曳履東家誰蕪蔞曾<lb/>
療王孫饑粥兮粥兮敢爾卻猶勝蕨餈滋味惡苟延殘<lb/>
喘待秋成白髮春風㑹如昨<lb/>
　　闗武行<lb/>
闗西澒洞風塵起諸將陳兵耀威武願言下教壯軍心<lb/>
攬衣下馬東門去盈盈野水抱城郭莽莽寒蕪翳沙渚<lb/>
沙場築臺髙十丈玉節光臨有攸止微風不動碧油幢<lb/>
暗塵輕拂銀交椅當軒下馬一寓目雲鳥魚麗俱得所<lb/>
<pb n="KR4d0489_WYG_006-12a"/>
帳前駿馬矯如龍帳下健兒猛如虎五方牙旂按五色<lb/>
戈㦸如林分部伍臺前獨建大將旗雲散天清日當午<lb/>
寶刀一揮牛首落血祭旌旄洒紅雨命官奏喜得吉卜<lb/>
士卒喧呼發金鼓曠懷浩蕩納乾坤老氣蓊鬱生雲霧<lb/>
祭餘分胙各有序㫖酒盈樽肉登俎酒邊好語相激昂<lb/>
世事艱危思共濟同舟慎勿異秦越四海相看總兄弟<lb/>
願無爭氣與爭功要在相歡勿相妬上下心同鐵石堅<lb/>
城池勢若金湯固黄河如帶山若礪當保初心與初誓<lb/>
<pb n="KR4d0489_WYG_006-12b"/>
我言剴切因流涕忠義推之人肺腑三軍感激各再拜<lb/>
願效驅馳報明主酒酣跽請獻所長萬馬爭馳置脱兔<lb/>
舞劍劃若掣電驚揚旗<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>見飛星度止齊不愆六七伐<lb/>
練習初非朝夕故花奴技癢爭角逐干盾紛紛向人舞<lb/>
將軍一笑挽强弓百步穿楊駭相顧固知蒙恬勇無敵<lb/>
尤信張良素多智成都底用説花卿安西不復歌都護<lb/>
曲江江頭多壯士官陂小賊奚足數㑹當飛度虎頭城<lb/>
為弔英雄死何苦生擒賊奴剖心血洒向忠臣墳上土<lb/>
<pb n="KR4d0489_WYG_006-13a"/>
功成掃歸獻天子竹帛勲名耀千古<lb/>
　　通集賢全大學士<lb/>
枯桑昨夜生滄溟風雨擾擾晦復晴功臣子孫半零落<lb/>
惟公獨克承家聲金蓮坐擁晚出院兒童走卒俱知名<lb/>
天球河圖不篆刻金鐘玉鏞殊鏗鍧汪汪萬頃那可測<lb/>
撓亦不濁澄不清古今事物貫胷次乾坤風月皆性情<lb/>
邇來有幸亦再覩使我鄙吝不復萌始知將相真有種<lb/>
往往山岳鍾英靈自憐片影雖伶仃不願恩叨一顧榮<lb/>
<pb n="KR4d0489_WYG_006-13b"/>
霏霏議論玉雪冰但願容我時來聽<lb/>
　七言律<lb/>
　　元日<lb/>
天門蕩蕩開黄道丹陛雍雍肅曉班御氣擁雲蟠鳳闕<lb/>
春風隨酒上龍顔君臣慶㑹賡歌際禮樂昇平揖讓間<lb/>
四海朝元無一事華封但祝夀如山<lb/>
　　曉起<lb/>
休官彭澤真忘世捧檄廬江喜為親薦福自縁渠薄命<lb/>
<pb n="KR4d0489_WYG_006-14a"/>
築臺敢謂世無人但明一藝俱登仕獨擁羣書不療貧<lb/>
竽瑟相違每如此且須珍重百年身<lb/>
　　鐵馬<lb/>
伊誰巧鑄涯洼姿簷外鏦錚一線羈帶甲有聲如擊刺<lb/>
憑鞍無力任驅馳湘妃環珮天風急蜀道霖鈴夜雨悲<lb/>
漫爾哀鳴求一顧奈何鈍質本無奇<lb/>
　　盆池<lb/>
池中地窄一泓多滿注流泉復幾何皓月初圓先得影<lb/>
<pb n="KR4d0489_WYG_006-14b"/>
微風雖動了無波可容赬鯉十數輩僅種圓荷三兩窠<lb/>
兀坐小牕炯相對眼明時見白雲過<lb/>
　　苦雨獨坐有感<lb/>
白黑賢愚混是非詼諧調笑足投機平原具眼猶輕遂<lb/>
延賞何人解識韋紅杏碧桃應懶種孤雲野鶴自髙飛<lb/>
世間處處魚羮飯好及秋涼早賦歸<lb/>
　　彭澤<lb/>
江漢朝宗第一門擎天老樹碧璘珣乾坤設此寧無意<lb/>
<pb n="KR4d0489_WYG_006-15a"/>
鬼物因之遂有神一曲湖山知幾劫千年風致屬何人<lb/>
淵明老矣遺祠在他日歸來願卜鄰<lb/>
　　白鴈<lb/>
稻粱寒暑老營營贏得秋霜滿背明夜月蘆花空有影<lb/>
江天雪暮但聞聲鮮鮮固與常禽異皦皦尤為俗眼驚<lb/>
珍重素衣須自愛緇塵近日滿江城<lb/>
　　雙陸<lb/>
摴蒱小戲只消憂但恨無人為點籌幾箇疎星榆塞曉<lb/>
<pb n="KR4d0489_WYG_006-15b"/>
半彎殘月雁門秋六軍先滿俱成列單馬如飛肯少留<lb/>
遲疾知幾應甚速不知何日取封侯<lb/>
　　射虎<lb/>
弓强矢勁馬初肥獵得南山白額歸勢力頓窮甘就戮<lb/>
爪牙雖具果何為深山百獸應無恐絶壑幽狐莫假威<lb/>
笑取髑髏横作枕壯哉殊足快當時<lb/>
　　梅信<lb/>
破雪爭春喜奪魁好音到我亦悠哉孤山久渴詩人想<lb/>
<pb n="KR4d0489_WYG_006-16a"/>
庾嶺初逢驛使來風細暗傳香迤邐月明難覓影徘徊<lb/>
來朝著意勤尋問只在前村野水隈<lb/>
　　聞新事<lb/>
平原草木幾無主金谷樓臺半是塵已信齊桓能輔國<lb/>
焉知陳勝足亡秦國家自昔明刑憲天地由來有鬼神<lb/>
太息渠儂終不悟翛然吾自愛吾貧<lb/>
　　雪作蕭同可有詩次韻<lb/>
風髙海水化為石天迥野雲俱是冰訪戴何人復乗興<lb/>
<pb n="KR4d0489_WYG_006-16b"/>
平吳當日孰先登清和月影明無奈寒入梅花瘦不勝<lb/>
大地無塵車馬寂曉來胸次尚澄澄<lb/>
　　大明殿觀元旦朝儀<lb/>
雲開日上黄金殿地迥風鳴碧玉珂虎豹闗臨儀仗肅<lb/>
魚龍海㑹俊良多霓裳按曲身輕舉天樂逢春律自和<lb/>
鵷鷺陪班臣子事觀時且賦太平歌<lb/>
　　雨後<lb/>
雨餘新水釣魚船殘日西風樹樹蟬間憶平生如昨日<lb/>
<pb n="KR4d0489_WYG_006-17a"/>
不知急景已中年姓名未辱當時識德業猶堪異代傳<lb/>
拔劍悲歌頻起舞茫然欲絶伯牙絃<lb/>
　　中秋<lb/>
又此中秋百恨生頻年骨肉尚飄零獨援北斗酌明月<lb/>
閒看銀河感客星極目闗河歸白晝滿懷風露立青㝠<lb/>
眼前咫尺清虚府未許乗鸞叩玉扃<lb/>
　　廣寒殿殿在萬歳山上山在水中髙數十丈怪石<lb/>
　　　古木蔚然如天成殿在山兩傍稍下復建兩亭<lb/>
<pb n="KR4d0489_WYG_006-17b"/>
　　　正當山半又有殿縈然竹石間山下積石為門<lb/>
　　　門前有橋橋有石闌如玉前有石臺上建圓殿<lb/>
　　　繚以黑粉牆如太湖石狀臺東西皆板橋橋東<lb/>
　　　接皇城西接興聖宫水光雲影恍惚天上喜而<lb/>
　　　遂賦二首<lb/>
萬歳之山天半青廣寒宫殿倚空晴雲生檜柏巖巒暝<lb/>
日射蒲荷海水明白玉闌深仙仗隱緑楊橋鎖小舟横<lb/>
人間天上神飛越恍惚霓裳第一聲<lb/>
<pb n="KR4d0489_WYG_006-18a"/>
怪石疎林逺艮岑經營已近百年今樓臺白日神仙集<lb/>
雨露青春草木深游豫無忘前聖度登臨還憶上皇心<lb/>
廣推此樂同天下四海謳歌歳旱霖<lb/>
　　次韻家西隱叔見寄<lb/>
前人碩徳集隆禧二百餘年運未衰薄劣何堪文學掾<lb/>
登庸幸際聖明時蹇驢破㡌隨縁好淡飯黄虀到處宜<lb/>
三讀來詩殊有感貽名善惡敢忘思<lb/>
　　<hi>附</hi>來詩<lb/>
<pb n="KR4d0489_WYG_006-18b"/>
　氊寒紱冷宋天禧十世中間幾盛衰青紫每由稽古力<lb/>
　公侯端有復初時不能拔俗慙癡叔足以光前賴阿<lb/>
　宜見説除書新入手錦還何日慰吾思<lb/>
　　孫錫種盆菊列為河圖<lb/>
菊布河圖眼自寛緇衣如海不相干幽姿過雨秋逾好<lb/>
清意冰人夏亦寒晚節獨宜髙自重落英雖美竟誰餐<lb/>
春風桃李非知已珍重瑤琴勿浪彈<lb/>
　　九月三日龍虎臺接駕晚宿新店<lb/>
<pb n="KR4d0489_WYG_006-19a"/>
闗南九月草凄凄又見征人扈蹕歸日落氊車團野宿<lb/>
天寒塞馬覓羣嘶徬徨戀闕孤忠在俯仰隨人百計非<lb/>
猶幸諸公同笑語歸來茅店謾鷄棲<lb/>
　　九日次韻<lb/>
京華四載倦為客樂事良辰豈得兼官况甚於紗帽薄<lb/>
酒懐聊為菊花添文章無用甘牢落刀筆隨宜謾伏潛<lb/>
忽得新詩破孤悶為君一笑起巡檐<lb/>
　　九日以公事隨官曹之西山新寺與宋良卿遍遊<lb/>
<pb n="KR4d0489_WYG_006-19b"/>
　　　諸寺<lb/>
京城西北地多幽依約江南九月秋湖岸草枯霜欲下<lb/>
野田水落稻初收鄉心無奈還隨鴈機事相纏獨愧鷗<lb/>
猶喜簿書今頗靜追隨官長賦清遊<lb/>
　　西山即事<lb/>
鼇頭突兀黄金殿水面空明翡翠樓錦繡山河天有待<lb/>
帝王宫苑地長留烟迷栁影三山曉月浸荷花十里秋<lb/>
更一登臨多勝槩五雲南上即神州<lb/>
<pb n="KR4d0489_WYG_006-20a"/>
　　玉泉山<lb/>
楊栁芙蕖接斷岑流泉如玉本源深四時瀲灧無晴暖<lb/>
一派清泠有古今石井分甘供御膳湖波流潤洗塵心<lb/>
我來正值秋將晚獨坐長吟雪滿襟<lb/>
孤塔蒼崖結搆牢巋然俯視世滔滔烟雲連野心同逺<lb/>
樓閣依山步漸髙性本虚明宜自得無經悟入亦徒勞<lb/>
可憐有客勤三禮不見靈光現玉亳<lb/>
　　壽安山<lb/>
<pb n="KR4d0489_WYG_006-20b"/>
漢皇遺寺在人間長使忠臣帶淚看六曲樓臺殊壯麗<lb/>
九天風露愈髙寒乗輿血汙黄金輦圓殿苔生碧玉闌<lb/>
利益福田真浪語當年共想壽而安<lb/>
　　香山永安寺<lb/>
幽巖絶壑倚雲齊傑閣危樓望眼迷山勢渾雄龍虎踞<lb/>
樹陰深蔚鳥烏啼碑存金誌猶堪讀寺始唐家竟莫稽<lb/>
此日清游天所借明朝驢背聽晨雞<lb/>
長廊徙倚愜幽期衮衮黄塵暫息機山鹿背人銜木實<lb/>
<pb n="KR4d0489_WYG_006-21a"/>
石泉經砌瀉花池九天風露圍青瑣三峽烟霞遶翠微<lb/>
但恨山僧多俗客飽看清致更無詩<lb/>
　　次友人韻<lb/>
飲罷騎驢出鳳城拜郊臺下賞新晴一春苦雪花多死<lb/>
十日南風草盡生髙塚纍纍牽逺恨流觴落落負幽情<lb/>
歸來卻憶家山好紅緑參差坐聽鶯<lb/>
　　次舍姪尊謙韻二首<lb/>
燈吐幽花豈我欺客來驚見墨離離平安有字誠堪喜<lb/>
<pb n="KR4d0489_WYG_006-21b"/>
漂泊無家不自知此日禁花和露看何時野鶴與雲隨<lb/>
每懷竹下相從樂煮茗談詩事事宜<lb/>
仕路莫踰科舉捷生涯賴有父書存極知世事宜酬應<lb/>
但得工夫更討論一旦風雲滋筆力九天雨露沛君恩<lb/>
歸來了卻為兒願碑刻封題記某墳<lb/>
離别經年豈不思山林鐘鼎苦何宜喜聞門户能如昔<lb/>
敢意田園近稍滋浮世於人多薄惡同心為汝好扶持<lb/>
蕃生書子猶煩教他日成家未可知<lb/>
<pb n="KR4d0489_WYG_006-22a"/>
　　次舍弟此心韻<lb/>
獵獵塵沙吹曉風無端馬滑更霜濃可憐鬢雪千莖白<lb/>
纔覩宫雲一朶紅平昔亢宗徒有志此行報國似無功<lb/>
弟兄何限相思意囘首長安落日中<lb/>
　　題南雄府壁二律<lb/>
榕陰滿地草齊腰官舍如僧更寂寥隙地風涼人牧馬<lb/>
長廊吏散晝鳴梟寸心謾切公家務兩耳惟聽使客軺<lb/>
可是逢迎少蹉跌謗聲載道骨形銷<lb/>
<pb n="KR4d0489_WYG_006-22b"/>
少年館閣恣遊嬉老去何期墮有司酬應敢云千慮失<lb/>
奔馳知忍幾迴饑據鞍尚覺精神壯度嶺方憐氣力衰<lb/>
何日歸來茒屋裏夜涼閒聽玉參差<lb/>
　　輓劉原耕并劉母黄氏宜人<lb/>
令子攜書賦宦遊胷中初不著離憂懶看綵服爭春色<lb/>
喜見梅花寄隴頭髙塚松楸殘照雨平原禾黍舊時秋<lb/>
貯書淑子無遺憾細讀豐碑識故侯<lb/>
　　洪都人李仲俊至<lb/>
<pb n="KR4d0489_WYG_006-23a"/>
避人避世愁無奈全節全身計未差始信盛衰元有數<lb/>
敢期漂泊老無家鱣鯨失勢滋螻蟻鸞鳳韜光噪晚鴉<lb/>
未必蒼天終困我春風骨肉故園花<lb/>
　　題許氏蘭秀軒<lb/>
淨几明牕春迭蕩湘花劍葉影扶疎易當妙處花前讀<lb/>
詩到工時葉上書舊雨栽培還若此只今離亂定何如<lb/>
獨憐諸老留題在恍惚幽芳夢故居<lb/>
　　偶題二首<lb/>
<pb n="KR4d0489_WYG_006-23b"/>
堦前榕葉亂如雨牕外老鴉啼向人垂老觀書偏損目<lb/>
殊鄉哭友倍傷神古今生死真常事家國安危係此身<lb/>
嶺海願言將息好天根月窟有餘春<lb/>
嶠南何似八九月暑氣著人如火燒近午炎光幾奪目<lb/>
此時厲氣正生苗但教節飲神應旺尚覺寛心脈自調<lb/>
但得太平開嶺海歸尋舊隱老漁樵<lb/>
　　九日<lb/>
痛恨長安信息乖江南江北半雲霾極知隨處有白酒<lb/>
<pb n="KR4d0489_WYG_006-24a"/>
爭奈憂時無好懷淡淡黄花誰作主蕭蕭紅葉自空堦<lb/>
亂離不敢登髙處忍見蒼生萬仞崖<lb/>
　　芙蓉菴山亭始於漢隱老康容所居後葛仙翁煉<lb/>
　　　丹於此竈尚存旁有石煤如豆<lb/>
一菴髙寄碧崔嵬山崦芙蓉錦作堆滿眼烽烟天地老<lb/>
隔江樓觀畫圖開雲房猶是康容宅丹竈空餘晉代煤<lb/>
豈為登臨行樂計要從髙處望蓬萊<lb/>
　　題寄曹溪禪寺并東南山長老三首<lb/>
<pb n="KR4d0489_WYG_006-24b"/>
親承祖意振宗風一派曹溪萬折東傍石作亭憐卧虎<lb/>
臨泉持鉢度降龍天開圖畫平山勇人仰菩提四海同<lb/>
劫火彌天仍獨在吾師信是佛中雄<lb/>
詔持玉節遍諮詢嶺海重來白髪新濟世不存菩薩行<lb/>
當年徒見宰官身痛憐世外何多劫逺想山中别有春<lb/>
寄語堂頭大和尚何當握手話前因<lb/>
萬刹飛灰海變田是中孤塔尚巋然此山可謂有盛福<lb/>
當世宜稱第一禪直指人心懷達摩洗空塵慮憶坡仙<lb/>
<pb n="KR4d0489_WYG_006-25a"/>
少須了却澄清志拂袖從師學引年<lb/>
　　聞瑞州太守東廣憲副宣命俱至喜而賦之<lb/>
筠臺璽檄珠猶濕東廣除書墨又新草莽何堪蒙聖眷<lb/>
菲葑猶下念孤臣茫茫闗塞連烽火莽莽乾坤溷劫塵<lb/>
嶺海微臣無補報提攜風紀保斯民<lb/>
　　暇日有懷士彦四首<lb/>
誠心公道宜開布愚婦愚夫更有知遇事當從彞理聽<lb/>
操心應比孽臣危海翁易慮鷗飛去盧老忘機虎卧隨<lb/>
<pb n="KR4d0489_WYG_006-25b"/>
共説此君曾學道是中滋味願深思<lb/>
提攜寶劒斬長蛟獨運神機不憚勞快覩中天懸日月<lb/>
徐看滄海息波濤劇談英武今誰敵若論猷為昔更髙<lb/>
老我惟當相羽翼太平和氣要薰陶<lb/>
溝壑崎嶇徒自苦每尋正學究天人狼貪虎虣從渠鬬<lb/>
月窟天根自有春平昔操修惟至善此來受用是清貧<lb/>
是非黑白吾寧辨願振臺綱洗瘴塵<lb/>
老病君王不見疎鞠躬盡瘁意何如清晨上馬了公事<lb/>
<pb n="KR4d0489_WYG_006-26a"/>
靜夜張燈課子書氣直干霄山岳動精誠貫日鬼神徂<lb/>
請看南海韓夫子援筆為文徙鱷魚<lb/>
　　次顔子中都事韻<lb/>
猶當相與守危闗自古忠臣鐵作肝非敢偷生忘故友<lb/>
且須忍死報平安干戈荏苒情何極禮樂隆平運未殘<lb/>
攬轡澄清當努力誠心北望思漫漫<lb/>
　　次韻<lb/>
將軍號令凜寒冰鷄犬村村夜不驚弓勁始知雙臂健<lb/>
<pb n="KR4d0489_WYG_006-26b"/>
賊多翻覺此身輕兵戈劫運臨闗盡烽火妖氛到海清<lb/>
笑取虎符歸故里兹行殊不負平生<lb/>
　　歳晚書懷<lb/>
一官歳晚尚驅馳骨肉遙應怨别離衰世功名何足貴<lb/>
暮年風節正須持凌人劫運今還盛報國忠心老未衰<lb/>
奏凱還家歸路好綵旛春勝簇前旗<lb/>
　　除日試筆<lb/>
桃紅酣雨更精神久客俄驚節序新好是一年將盡夜<lb/>
<pb n="KR4d0489_WYG_006-27a"/>
喜看萬物又囘春元正紀朔還逢甲榖日祈豐復得辛<lb/>
泰運昭囘消劫運嶠南同作太平民<lb/>
　　元日試筆<lb/>
曾隨仙仗立仙班誤逐紅塵落世間遙向孤城瞻鳳闕<lb/>
定須清夢遶龍顔乾坤劫運隨雲散嶺海春光帶雨還<lb/>
三祝聖躬千萬夀老臣長與護梅闗<lb/>
　　寄士彦監憲<lb/>
半載韶雄厭滯留雨添新水送行舟何因不動南來興<lb/>
<pb n="KR4d0489_WYG_006-27b"/>
所願聊分北顧憂賈誼感時書濺淚孔明經國筆為籌<lb/>
使君倘採强邊䇿春滿闗南十五州<lb/>
　　元宵奉邀使客張鵬飛照磨過官署小酌<lb/>
北走南奔今日苦東塗西抺少年曾何妨過此共明月<lb/>
勿謂亂來無好燈天上鼇山空入夢城中竹葉謾為棚<lb/>
九城風景雖寥落頗覺承平氣象增<lb/>
　　夜闌再用前韻<lb/>
夜半尚聞簫鼓響開門領客興來曾歴千萬劫有今日<lb/>
<pb n="KR4d0489_WYG_006-28a"/>
近四三年無此燈兒女競歌桃葉渡風光翻盛木香棚<lb/>
承平願與民同樂老遇艱危氣益增<lb/>
　　明日鵬飛照磨賜和再用前韻二首<lb/>
自憐老去情懷别笑拾花鈿不復曾良夜好天千載意<lb/>
光風霽月四時燈暫辭江表烟塵海偶上人間傀儡棚<lb/>
一片忠君心似血鬢邊白髮邇來増<lb/>
討賊七年殊費力致多如此舊何曾幸無驚犬去吠月<lb/>
贏得閒錢來買燈正好從容花海㑹莫教零落翠雲棚<lb/>
<pb n="KR4d0489_WYG_006-28b"/>
兒童笑指遊人醉共説新來酒價增<lb/>
　　偶成二首<lb/>
中慶堂前日欲西干戈未息思依依但知為國事經濟<lb/>
縱使傍人説是非衆口難調無善䇿入心如面有危機<lb/>
揆予俯仰無慚怍山鬼通神自向微<lb/>
寸心長共白雲馳時遶蒼龍闕角飛羣盜紛爭何日了<lb/>
中原北望幾時歸天心劫運應難測世故人情愈覺非<lb/>
坎止流行隨所遇商顔芝草及春肥<lb/>
<pb n="KR4d0489_WYG_006-29a"/>
　　寄義士吳元良<lb/>
幾年四野龍蛇鬭嗟子勤王獨至今曾為憂民添白髪<lb/>
屢從殺賊見丹心當思臣節如山重更憶君恩似海深<lb/>
善惡貽名宜慎擇倚樓西望為長吟<lb/>
　　曾惟吉乃祖巖山先生三告身<lb/>
起家在宋當淳祐文武兼資早致身翠竹蒼梧家學逺<lb/>
迴鸞翥鳳誥詞頻桑田滄海人何在錦軸牙籤墨尚新<lb/>
覩物使人雙淚墮痛憐封誥總成塵<lb/>
<pb n="KR4d0489_WYG_006-29b"/>
　　奉别瑞甫髙掾郎還南臺<lb/>
市舶亭前新水長樓前欲發奈情何莫愁柏府同天逺<lb/>
所喜南風五月多勁氣横空秋迭蕩清標映日玉嵯峨<lb/>
矧君素節廉如水未必黄庭肯換鵞<lb/>
　　分司北道留别監憲五首<lb/>
玉節光浮士氣和不須更問夜如何湟中願學趙充國<lb/>
徼外當如馬伏波要使蠻夷歸禮樂佇看嶺海罷干戈<lb/>
不煩主將多憂顧笳鼓歸來襍凱歌<lb/>
<pb n="KR4d0489_WYG_006-30a"/>
巨鎮名藩壓海濱豈期四海漲烟塵丹心激烈寧辭老<lb/>
玉斧驅馳不為貧此際出師宜有表向來餽餉豈無人<lb/>
勿容耿鄧專前美好遣皇家識漢臣<lb/>
志未能酬賊未除衰年豈敢戀安車願言息壤堅盟誓<lb/>
從使中山有讀書寂寞宛如天寶後昇平無復至元初<lb/>
㑹當勒石凌烟閣返我承明舊所廬<lb/>
玉節提兵昔見之風流儒雅是吾師據鞍矍鑠誠堪畫<lb/>
横槊從客謾賦詩破賊要如驅海鱷憂民那得避仙蜞<lb/>
<pb n="KR4d0489_WYG_006-30b"/>
强兵富國當留意乗興長驅庶可期<lb/>
羣盜紛紛苦未休檄書催我上韶州已看肥羜供新饌<lb/>
更泛清尊慰别愁天眷老臣恩至渥君於老友禮殊優<lb/>
他無補報惟忠義明日驅車不復留<lb/>
　　謾書<lb/>
麾下更無兵可調城中又乏米堪憂孰為報國忠君計<lb/>
姑作求田問舍謀兔只守株寧可待魚從緣木豈能求<lb/>
老夫束手愁無奈白盡平生未白頭<lb/>
<pb n="KR4d0489_WYG_006-31a"/>
　　寄蒙君禮元帥<lb/>
俄驚飛鳥度轅門殺氣平將賊砦吞社稷人民俱政要<lb/>
豺狼蛇虎總消魂軍心一若背水陣糧餉多於五丈原<lb/>
俘馘凱還應有日奇勲泚筆為君論<lb/>
　　水仙花二首<lb/>
水府羣仙别一家清標為洗世鉛華霜根種種八九月<lb/>
獨榦亭亭四五花素質自堪齊玉雪冰肌那肯混烟霞<lb/>
他時明月瑤臺下一笑相逢更絶佳<lb/>
<pb n="KR4d0489_WYG_006-31b"/>
凌波仙子太輕盈鍾得扶輿氣質清太史謬稱礬是弟<lb/>
花神應許我為兄翠葩不逐春風轉玉骨惟隨夜月明<lb/>
置向席間看不厭哦詩同訂歳寒盟<lb/>
　　栽松<lb/>
分司無事日徘徊移得新松手自栽直榦行看龍天矯<lb/>
清陰留待鶴歸來冰霜此日存髙節廊廟他年獲大材<lb/>
寄語樵夫休剪伐要看百尺接天台<lb/>
　　歳除水仙梅菊盛開與鵬飛照磨飲於花間賦之<lb/>
<pb n="KR4d0489_WYG_006-32a"/>
轉眼驚看節序新水仙梅菊喜相親時窮幸有花堪友<lb/>
道在尤多客可人清意紛紛涼似水孤標鬱鬱更無塵<lb/>
明朝又道春來到歳晏誰云此老貧<lb/>
　　元旦即事録似鵬飛照磨<lb/>
旭日微雲淡淡晴早朝鴉鵲寂無聲龍樓鳳閣渾如夢<lb/>
水國山城謾有情浩劫固知今止極衰年幸再覩承平<lb/>
功成不作從山計擬學長沮事耦耕<lb/>
　　元日宴集中慶堂客散後留鵬飛再酌用前韻<lb/>
<pb n="KR4d0489_WYG_006-32b"/>
宴罷驚看曉日晴共傳街市有歡聲故鄉休問今奚似<lb/>
薄酒何妨更盡情遣興賦詩那用好感時撫事苦難平<lb/>
塵清共作江南計旋買荒田趁早耕<lb/>
　　新春記實二首<lb/>
新春和氣頗薰蒸共説今年可太平滿眼干戈誰擊賊<lb/>
遶街簫鼓强題燈常悲塵世陰晴半須信人生苦樂并<lb/>
老去不為兒女態引杯看劍起呼鷹<lb/>
憂國煩心苦鬱蒸眼中萬事况難平開懷且共新豐酒<lb/>
<pb n="KR4d0489_WYG_006-33a"/>
亂眼猶疑太乙燈歳晏孤蹤猶嶺海夜闌清夢刷幽并<lb/>
栁林記得朝元罷曾侍鑾輿學臂鷹<lb/>
　　復元日韻<lb/>
東風巧放立春晴喜聽謳歌變頌聲浩劫逼人還有極<lb/>
老天於世豈無情雲收雨罷山猶在日麗風和浪自平<lb/>
寄語羣兇早囘首賣刀買犢好歸耕<lb/>
　　試燈小酌用前韻<lb/>
山澤春囘氣尚蒸黑山四合與雲平清髙庭館蕭蕭雨<lb/>
<pb n="KR4d0489_WYG_006-33b"/>
牢落杯盤草草燈競利爭名人易老賞心樂事世難并<lb/>
老來尚被微官縛何日能如脱臂鷹<lb/>
　　除夕韻<lb/>
每憶盤銘日日新讀書燈火老猶親姓名雖或聞當世<lb/>
德業還應愧古人百歳光陰嗟白髮十年蹤跡困紅塵<lb/>
太平倘與春俱㑹一笑渾忘病是貧<lb/>
　　送謝仲宜歸五羊<lb/>
酒盡沙頭意惘然君今歸理曲江船曾同憂患難為别<lb/>
<pb n="KR4d0489_WYG_006-34a"/>
欲取功名莫計年世亂人心機似箭雨餘山路瘴如烟<lb/>
諸君倘問余何似一片丹心可對天<lb/>
　　寄友為紅巾破九江府<lb/>
早歳同遊鳳闕前於今鬢髪各蕭然御街楊栁春風馬<lb/>
海子芙蓉夜月船滿望功名圖晚歳豈期衰朽度殘年<lb/>
九江二水難囘首報國忠君各勉旃<lb/>
　　寄鄉人袁觀所<lb/>
瑟瑟秋風吹客衣夜涼如水曷勝悲早知多難有今日<lb/>
<pb n="KR4d0489_WYG_006-34b"/>
何得長貧似昔時華屋凄涼芳草合黄金散盡壯顔衰<lb/>
妻孥流轉無消息幸賴綱維有故知<lb/>
　　題劉大觀詩卷後<lb/>
少年壯氣拂雲霓馬上鷹揚老未衰蕩滌奸兇仍好武<lb/>
遨遊江海更能詩池荒固自多春草世亂偏驚見瑞芝<lb/>
何况屯田有長䇿曲江真足駐雄師<lb/>
　　九日置酒與從事飲酣書事示李子運<lb/>
倐而虎鼠倐蟲沙世變如雲似未涯幸有故人來白酒<lb/>
<pb n="KR4d0489_WYG_006-35a"/>
且開好况對黄花紛紛涼月中軍帳獵獵西風絶塞笳<lb/>
料得來春匡濟了笑扶玉節共還家<lb/>
　　次韻<lb/>
懶能䇿蹇詣時官且喚青山共倚闌春到謾尋花作友<lb/>
客來須借酒為歡山中泉石論交易天上風雲入夢難<lb/>
奉母讀書今有日卻從北斗望長安<lb/>
　　中秋有感<lb/>
京國湖山十二年年年兩地望嬋娟流光過客催我老<lb/>
<pb n="KR4d0489_WYG_006-35b"/>
明月與人今夜圓又逐雲萍來嶺表幸同兒女樂尊前<lb/>
可憐有弟頭如雪爛漫斑衣遶膝邊<lb/>
　　登快閣<lb/>
一登快閣情何極太史騎鯨已上天烟樹溟濛秋可畫<lb/>
江山空濶客如仙半生不識東南路浪迹深慙上下船<lb/>
四海故人今聚㑹忽驚歌舞落尊前<lb/>
　　題興化縣嚴士奇詩卷<lb/>
盤錯載逢知利器冰霜屢閲見生涯輕車熟路老為縣<lb/>
<pb n="KR4d0489_WYG_006-36a"/>
短什長篇真當家今雨田田饒榖粟東風處處長桑麻<lb/>
公庭靜坐無餘事閒數梅開第幾花<lb/>
　　送徐伯髙<lb/>
共宦闗南三見秋相看政好又韶州故家喬木今千載<lb/>
碧嶂清江第一流案牘暇時仍閲史江山佳處更登樓<lb/>
如今刀筆皆為相好取功名趁黑頭<lb/>
　　送李子潔巡按<lb/>
十載相違一見君何堪歳晏又輕分南風十日不成雪<lb/>
<pb n="KR4d0489_WYG_006-36b"/>
一雨滿山都是雲滑滑長途宜自重蕭蕭孤驛不堪聞<lb/>
周原郡邑咨詢遍為弔斯民志獨勤<lb/>
　　次韻<lb/>
節序匆匆又落花幾迴滄海歎乗槎不聞庭竹來鳴鳳<lb/>
祇見宫槐噪晚鴉老去可憐心轉赤悲來那覺鬢生華<lb/>
明當拂袖江南好山雨晴時筍正芽<lb/>
　　奉别瑞甫髙掾郎還南臺<lb/>
嶺海屢驚來詔使蠻方孰不仰皇都自憐老去難為别<lb/>
<pb n="KR4d0489_WYG_006-37a"/>
但有人來莫惜書乗興何妨吟萼棣思歸應不為蓴鱸<lb/>
臺端歴歴陳時弊十道疲民未得甦<lb/>
　　有懷蒙泉都帥二首<lb/>
討賊提兵垂十稔老成練達亦吾師豎儒幾敗乃公事<lb/>
男子要為天下奇公瑾孤軍鏖赤壁謝𤣥勁氣破淮肥<lb/>
從渠百萬終為賊要取梅闗卻賦歸<lb/>
卜式助邊常百萬如斯乃可濟時艱傳家自有遺經笥<lb/>
報國無忘拜將壇滿眼黄金輕似土他年清節重如山<lb/>
<pb n="KR4d0489_WYG_006-37b"/>
廣東未必真忘我但有官鹺定撥還<lb/>
　　韶州圍城<lb/>
浩劫如天似未涯生民性命等飛花兵戈轇轕動萬計<lb/>
柴米從容有幾家宇宙豈應將拆裂英雄到此謾咨嗟<lb/>
忠肝義膽難磨滅自昔睢陽世共誇<lb/>
　　枕上偶成<lb/>
常思為國致昇平每事參差謾有情天魔未除難學道<lb/>
國糧不足莫論兵痛憐劫運如長夜起視明星近五更<lb/>
<pb n="KR4d0489_WYG_006-38a"/>
待得朝廷消息好笑攜兒子賦歸耕<lb/>
　　答胡海翁胡宗性重謁<lb/>
悠然無語眄庭柯風雨傷春奈若何浮世周旋如子少<lb/>
餘情流麗向人多好詩寄我頻三誦窮巷經年一再過<lb/>
無酒固難淹李白空餘文燄照松蘿<lb/>
　　<hi>附</hi>來詩<lb/>
　暖雲扶緑上林柯春去春來可奈何逺道塵泥行客<lb/>
　少故園風雨落花多擷蘭溪上心非隱種栁莊前足<lb/>
<pb n="KR4d0489_WYG_006-38b"/>
　怕過尚意玉堂青眼舊肯嫌俗駕忤烟蘿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惟實集卷六<lb/>
</p>
<p>
</p>
  </div>
<div>
<head>惟實集卷七</head> <lb/>
    <p>
<pb n="KR4d0489_WYG_007-1a"/>
欽定四庫全書<lb/>
　惟實集卷七<lb/>
　　　　　　　　　　　　　元　劉鶚　撰<lb/>
　七言絶<lb/>
　　寄舊友張漢傑二首<lb/>
幾度思君欲白頭凄然常隱去年秋此心恨殺中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水<lb/>
不向棲霞樓畔流<lb/>
雙鳳堂前日往來東坡池上幾徘徊遙知尊酒相逢處<lb/>
<pb n="KR4d0489_WYG_007-1b"/>
風雨凄涼半是苔<lb/>
　　九日峽江舟中<lb/>
秋風如此客辭家重理平生舊帽紗不是故山無白酒<lb/>
年年奔走負黄花<lb/>
　　仙茒<lb/>
風雨凌空一葉飛師生邂逅即天機山林小草知何限<lb/>
汝獨神仙得所依<lb/>
　　秋山圖<lb/>
<pb n="KR4d0489_WYG_007-2a"/>
石田荒盡豆苗稀素化為緇尚未歸不是此山無好景<lb/>
草心正欲報春暉<lb/>
　　清明有感<lb/>
花開如雨栁如烟風景雖奇節序遷兒女不知春漸晚<lb/>
隔牆猶自弄鞦韆<lb/>
　　楊花<lb/>
如雪紛紛不自持殷勤長藉好風吹莫欺此日飄零甚<lb/>
猶有為萍變化時<lb/>
<pb n="KR4d0489_WYG_007-2b"/>
　　城南飲歸<lb/>
無分騎驢趁早朝城南飲散雪初銷北風吹酒忽成醉<lb/>
夢裏行過第二橋<lb/>
　　題東山髙卧圖<lb/>
東山攜妓嬉遊日敢意胷存萬甲兵今日總戎真豎子<lb/>
徒耽歌舞誤蒼生<lb/>
　　寄士彦僉憲十絶<lb/>
城郭荒村處處同五羊樓觀倚晴空時平若建麒麟閣<lb/>
<pb n="KR4d0489_WYG_007-3a"/>
更畫何人第一功<lb/>
訓練精兵捷若神從渠百變日如雲向來諸葛今何似<lb/>
青眼髙歌獨望君<lb/>
世祖成宗德業深百年培植士如林登車攬轡平生志<lb/>
孝子忠臣萬古心<lb/>
情好雖親音問疎秋來眠食近何如因風敢致平安問<lb/>
謾折梅花當寄書<lb/>
緑章夜奏玉皇家八載奇勳信可誇待得九重丹詔下<lb/>
<pb n="KR4d0489_WYG_007-3b"/>
共君握手看梅花<lb/>
自别京華意惘然浮雲過眼十三年白頭太守成何事<lb/>
又促乗驄瘴海邊<lb/>
㑹稽山與白雲齊海濶誰憐雁過稀猶幸嶠南天氣暖<lb/>
免教遊子歎無衣<lb/>
更無錢可歎空囊杜老何從糴太倉共説羊城饒貯蓄<lb/>
山中尚有禹餘糧<lb/>
帝王曾此理薰絃尚覺遺音滿耳邊若使聞韶仍大嚼<lb/>
<pb n="KR4d0489_WYG_007-4a"/>
絶勝騎鶴更腰纒<lb/>
蕭蕭木葉落窮冬倦客翛然况味同珍重孤根如鐵石<lb/>
少須明日又東風<lb/>
　　題應瑒三入承明圖<lb/>
安車三度入承明七子詩應讓老成好是衣冠遺澤逺<lb/>
諸孫猶自負亷聲<lb/>
　　題聶侯所藏美人圖<lb/>
紈扇將題若有思芭蕉陰裏立多時精神飛度君王側<lb/>
<pb n="KR4d0489_WYG_007-4b"/>
不覺忘形下筆遲<lb/>
　　題坐睡圖<lb/>
劫塵不到華山雲岸幘披襟立樹根世事料應看不得<lb/>
何妨合眼且忘言<lb/>
　　贈琴士翁希疇二首<lb/>
唐虞世逺已堪憐况值干戈十八年民慍不知誰為解<lb/>
煩君共我理薰絃<lb/>
髙山流水幾知音靜聽君彈感慨深縱使鍾期如可鑄<lb/>
<pb n="KR4d0489_WYG_007-5a"/>
更從何地得黄金<lb/>
　　五王並馬圖<lb/>
春風並馬宛如仙夜雨淋鈴似可憐太息弟兄多若此<lb/>
更無能識九齡賢<lb/>
　　題栗侯所藏牡丹菊圖二首<lb/>
洗盡繁華賦楚騷秋風澹泊苦相遭沈香亭北多佳趣<lb/>
爭似柴桑栗里髙<lb/>
國色天香結習空寒英晚節竟誰同平生富貴渾忘卻<lb/>
<pb n="KR4d0489_WYG_007-5b"/>
宛似翛然國士風<lb/>
　　題胡彬所藏乃祖澹菴書藁後二首<lb/>
上書乞斬秦丞相海島生還已白顛尚幸老臣心似鐵<lb/>
平生風節愈蒼然<lb/>
曾拚一死爭三事思退如今又一秦書奏但知强國體<lb/>
似公忠義幾何人<lb/>
　　野史口號碑四十四首<lb/>
近城民砦十破九元戎束手末如何宜章軍馬雖無敵<lb/>
<pb n="KR4d0489_WYG_007-6a"/>
只恐來時風雨多<lb/>
彎頭又益湖南賊近郭時時虜掠人足食足兵無早計<lb/>
明年此際恐無人<lb/>
五百健兒乗鋭出十三个賊一時來行糧功賞俱烏有<lb/>
興盡翻然解賊囘<lb/>
好利善諛周亞父特皆收録作親臣憲君縱有春如海<lb/>
那得吹嘘及逺人<lb/>
已聞祇候升州判巡徼俄聞亦佐州英徳只今為外府<lb/>
<pb n="KR4d0489_WYG_007-6b"/>
官民多怨更多愁<lb/>
曾聞濯足折黥布供帳俄驚王者同豪傑尚須如此待<lb/>
况今不過小夫雄<lb/>
城中謾有逹喇罕城外仍多呼喇孩城外城中無可那<lb/>
生民憔悴轉堪哀<lb/>
何以齊桓成伯業為能專任管夷吾毁譽黒白今無辨<lb/>
後世誰烹阿大夫<lb/>
憂國憂君臣杜甫無聊無賴只吟詩當時一片心如血<lb/>
<pb n="KR4d0489_WYG_007-7a"/>
贏得千秋萬古知<lb/>
得財縱賊尋常事為報私讎或滅門我亦臨風長太息<lb/>
一家富貴百家寃<lb/>
水軍萬户嗟何益何者為軍何者船料想此時為此䇿<lb/>
權都歸已利都專<lb/>
羣兇冗擾心何一二帥參差意不同闗北翻傳消息好<lb/>
闗南河道幾時通<lb/>
蒙君號令明如日兵罕相違便斫頭孺子紛紛無足數<lb/>
<pb n="KR4d0489_WYG_007-7b"/>
濫叨功賞取封侯<lb/>
蒙君信是奇男子誓滅官陂老賊園嘗膽卧薪心獨苦<lb/>
惜無公是與公非<lb/>
直將民社同兒戲不蓄干戈不蓄兵軍馬不來無别䇿<lb/>
只催百姓急脩城<lb/>
賊兵欲向翁源洞糾合官陂來打韶此䇿若行誠可慮<lb/>
南雄唾手可能招<lb/>
遮留使者來文牒恃勢要君真可誅憲紀皇皇無示弱<lb/>
<pb n="KR4d0489_WYG_007-8a"/>
盛衰闗數不闗渠<lb/>
王師為體須持重主將猶須紀律明功業直須豪傑做<lb/>
如何貪鄙可論兵<lb/>
羣賊知無兵可恃邇來充斥遍西郊官陂忽聽兵雲合<lb/>
賴有元戎為解嘲<lb/>
墳墓俄驚俱發掘妻孥生死若雲浮憑誰乞我金千鎰<lb/>
自願提兵殄寇讎<lb/>
五鬼相纒何日了一官如水曷勝窮謾憑商賈供薪米<lb/>
<pb n="KR4d0489_WYG_007-8b"/>
亂石灘頭一夕空<lb/>
甑已破矣顧何益好把胸懷大展開天賦我才應有用<lb/>
千金散盡或重來<lb/>
摶沙儘力苦難合誰識同心利斷金白髮老臣腸欲斷<lb/>
忍看民社付浮沈<lb/>
北道只云張帥在憲君倚賴重如山那知世道如前險<lb/>
二使遭逢亂石灘<lb/>
水軍萬户新開府氣勢憑陵藹若雲又欲遣人求二使<lb/>
<pb n="KR4d0489_WYG_007-9a"/>
倉皇一夜竟無軍<lb/>
責人以禮翻成怨待只依稀恐失幾幾到兩難無處制<lb/>
是非莫較不如歸<lb/>
城南健兒亦英鋭惡若哮虎何崎崯昨日送船多戰死<lb/>
興言討賊亦寒心<lb/>
東村喪牛不滿百西村喪牛百有餘牛盡田荒民困苦<lb/>
爭趨刀劍去犁鋤<lb/>
解衣衣我食食我况兼别眼意尤親赤心効報翻成咎<lb/>
<pb n="KR4d0489_WYG_007-9b"/>
自笑書生太認真<lb/>
邇來比比都元帥聞此令人頗失驚顛倒羣雄固如此<lb/>
但愁識者反相輕<lb/>
俄聞二使俱遭縶九曲愁腸痛不禁卻憶今年正二月<lb/>
曾為傷虎故傷心<lb/>
料想衣裳俱剥盡幸憐肢體未傷殘愁心耿耿知無寐<lb/>
况值嚴冬夜苦寒<lb/>
生民困苦亦已極官府徵呼又逼人上下但知求富利<lb/>
<pb n="KR4d0489_WYG_007-10a"/>
不知總為賊驅民<lb/>
生民憔悴可痛哭無處告訴只顛狂更看消息還何似<lb/>
亦復東風到五羊<lb/>
七十已衰仍苦病自憐無力任驅馳明當告老乞骸骨<lb/>
孝子忠臣兩得之<lb/>
西江涸轍望君久朝廷倚君真如山北來軍馬已雲㑹<lb/>
好調元戎早出闗<lb/>
可憐仁化蒙君禮討賊晝夜多經營當時不爇官陂砦<lb/>
<pb n="KR4d0489_WYG_007-10b"/>
此際賊盜已臨城<lb/>
曾因犯律殺愛卒毎為養士揮千金闗南豪傑有如此<lb/>
太息誰人知苦心<lb/>
賊兵如入無人境村落多為失主民束手待看臺領破<lb/>
班超介子果何人<lb/>
可憐日蹙國百里昨日又破陂頭村啞子食荼徒自苦<lb/>
少陵欲哭又還吞<lb/>
監司待我真骨肉我敬監司如父兄縱使監司如可負<lb/>
<pb n="KR4d0489_WYG_007-11a"/>
敢欺明主負朝廷<lb/>
此來恨殺彎頭賊白晝蓮花峯上旗監前半夜閙到曉<lb/>
公然對面相陵欺<lb/>
兩月河流乾欲斷南雄消息了無聞苦無良䇿開道路<lb/>
時復北望瞻風雲<lb/>
老軍樵採供衣食官府饑寒痛逼之賊滿四郊無處採<lb/>
忍聞半日盡逃移<lb/>
　　連山縣尹吉文曾玉輝没於寇購得其妻髙麗娘<lb/>
<pb n="KR4d0489_WYG_007-11b"/>
　　　子及子燕京驢為收骨殖資贈還郷<lb/>
莽莽愁雲度庾闗八千餘里到連山英雄有骨天應相<lb/>
得共妻兒一共還<lb/>
　<lb/>
　<lb/>
　<lb/>
　<lb/>
　惟實集巻七<lb/>
</p>
<p>
</p>
  </div>
<div>
<head>惟實集附錄</head> <lb/>
    <p>
<pb n="KR4d0489_WYG_008-1a"/>
欽定四庫全書<lb/>
　惟實集附錄<lb/>
　　元故江西參政劉公輓詩序<lb/>
公諱鶚字楚奇世家吉之永豐為邑著姓公自幼篤學<lb/>
學既成遂遨遊四方覽名山大川以増其氣而博其趣<lb/>
其發為文辭沛然也掌教河南秩滿而歸建浮雲道院<lb/>
以居之學者稱浮雲先生累遷祕書監祕書郎與虞文<lb/>
靖公掲文安公歐楚文公諸名士日相唱和其學益大<lb/>
<pb n="KR4d0489_WYG_008-1b"/>
進遷海門縣尹不赴改南雄路經歴政聲大著陞翰林<lb/>
修撰階奉訓大夫以内艱去官至正十二年紅巾盜起<lb/>
東南諸郡望風瓦解朝廷思有以彌之以江州為江南<lb/>
西襟喉而自李黼之死民遭塗炭邑里蕭然非勞來安<lb/>
集無以為守禦計乃擢公江州路總管屯楊家湖兵威<lb/>
始振改瑞州路未赴尋陞廣東廉訪副使至廣繕城池<lb/>
修甲兵聚糧餉勉勵將士調度百出而上下欣然賊屏<lb/>
迹不敢近遂奉命專守韶州十九年授中憲大夫廣東<lb/>
<pb n="KR4d0489_WYG_008-2a"/>
閫帥二十二年拜嘉議大夫江西行省參政越二年韶<lb/>
州蠻獠亂公分兵討捕之而贑寇乗間卒至時城中兵<lb/>
甚少而賊兵强盛公雖老而氣猶壯乃自將乗城命他<lb/>
將領兵出戰相拒凡一月公之幼子運亦戰死而援兵<lb/>
不至城遂陷公被執至贑賊幽之於慈雲寺時仲子述<lb/>
在焉公謂曰吾平生志氣在忠孝今不幸至此我死不<lb/>
瞑目矣作詩一首付述不食六日而卒享年七十有五<lb/>
於乎公起自儒生敭歴中外凡數十年而後受命邊閫<lb/>
<pb n="KR4d0489_WYG_008-2b"/>
膺國重任不幸而國祚日危王綱日弛公之才志謀畧<lb/>
卒不及展而竟死於難豈非天耶雖然公之一死自足<lb/>
以暴白百世以愧夫叛亂之臣又何憾第當時修史者<lb/>
失之采錄不得為公立傳以附元史忠義之次然嘗之<lb/>
廣道韶聞韶人云城陷時死者尚多不止公一人今其<lb/>
姓名皆泯滅無聞古今死節之士葢莫不然書與不書<lb/>
不足校也今年冬公之曾孫振持公生時所謂詩文及<lb/>
元進士劉玉女所撰公墓誌俾讀之既乂以諸賢所輓<lb/>
<pb n="KR4d0489_WYG_008-3a"/>
公詩辭屬為序故掇取公平生出處大畧以冠其首且<lb/>
以備太史氏之闕庶幾讀者有所考也明永樂五年歳<lb/>
次丁亥十一月長至日纂修實録翰林修撰儒林郎兼<lb/>
右春坊右贊善同郡梁潛拜撰<lb/>
　　輓詩　　　　　　　　　　　　梁　寅<lb/>
世謂廬陵有四忠如公死節更希逢周綱不振無鳴鳳<lb/>
漢祚難興失卧龍國少鼎彝鐫偉績墓存碑碣紀遺蹤<lb/>
石門淚眼憑虛望天柱浮雲見一峯<lb/>
<pb n="KR4d0489_WYG_008-3b"/>
　　　　　　　　　　　　　　　　鄧伯言<lb/>
白鷺青原鍾淑氣鳳凰芝草協禎祥朝廷有道需才傑<lb/>
嶺海無虞佐憲綱暫假風霜清瘴癘祇將忠孝感穹蒼<lb/>
歳寒共喜堅松柏世事那知變海桑慷慨捐軀探虎穴<lb/>
凄涼歸骨葬螺岡貞魂萬古留遺恨潛德千年有耿光<lb/>
許逺不忘唐社稷蘇卿猶著漢文章哀歌有盡愁無盡<lb/>
稍稍悲風起白楊<lb/>
　　　　　　　　　　　　　　　　韓夢臣<lb/>
<pb n="KR4d0489_WYG_008-4a"/>
先生竟長往後死復何為松柏齊年操文章間世資故<lb/>
家成隔絶吾道屬顛危憶昔恩江㑹相親頖水時神京<lb/>
果奇遇好爵久羈縻翰苑文衡重龍庭聖主知青衿當<lb/>
要路紫詔下天墀梗道官三載西江守一麾乗驄烏府<lb/>
出度嶺路車馳白璧元無玷丹衷誓不移臨薨書頌烈<lb/>
趺坐㸃頭噫行實昭文獻勲名入憲規忠魂天府眷廉<lb/>
譽宦途師義骨山靈護泉臺旅櫬悲憂天愁世墜拔劍<lb/>
撥年衰故友違投紵諸生阻泣歧定知少陵筆寫入八<lb/>
<pb n="KR4d0489_WYG_008-4b"/>
哀詩<lb/>
　　　　　　　　　　　　　　　　黄　莊<lb/>
松標悴寒冬薤露晞朝陽人無金石固焉能得靈長吁<lb/>
嗟國楨士時艱滯南鄉鵩鳥止坐隅龍蛇迫年光一旦<lb/>
忽徂謝萬化同杳茫青藜閟烟彩玉節空雲翔寶館瑟<lb/>
久撤城闉舂不相故交致芻束弔客奠椒漿清名恒若<lb/>
存摛藻亦還芳千載永難晤揮淚情何傷兹晨舉丹旐<lb/>
祔葬歸丘岡<lb/>
<pb n="KR4d0489_WYG_008-5a"/>
　　　　　　　　　　　　　　　　丁國卿<lb/>
丹桂林中秀家藏天禄書清時膺茂選壯歳陟亨衢吏<lb/>
部才猷著詞林翰墨敷棘闈曾閲試薇省重賓儒再覩<lb/>
黄樓鶴雙飛葉縣鳧超騰瞻玉陛耿介映冰壺不謂清<lb/>
寧域翻為戰伐圗九江煩牧守五馬壯儲胥白羽輝遥<lb/>
應蒼生氣欲甦西山期保障北闕降庭除冉冉妖氛逼<lb/>
皇皇使節驅心忘家室繫操凜雪霜俱涕雨洪都外英<lb/>
風碧海隅憲綱明要典軍事畫良謨切慕勲猷燦深懷<lb/>
<pb n="KR4d0489_WYG_008-5b"/>
寵渥殊忠旌宜炳煥直筆起荒蕪蘭玉芳聲逺鄉閭德<lb/>
望孤九亰不可作感激再嗚呼<lb/>
　　　　　　　　　　　　　　　　魯　沂<lb/>
宇宙有斯人文章領縉紳中原悲短日嶺表泣孤臣旅<lb/>
櫬驚霏雪麻衣涴戰塵招魂歸故里隕淚獨傷神<lb/>
　　　　　　　　　　　　　　　　張希達<lb/>
官居清要志浮雲蚤歳才名聳縉紳司馬雄文能喻蜀<lb/>
魯連大義不尊秦兒童竹馬潯陽日使節梅花百粤春<lb/>
<pb n="KR4d0489_WYG_008-6a"/>
囘首郷枌清蔭少典型寧復見斯人<lb/>
　　　　　　　　　　　　　　　　趙　敬<lb/>
一代英賢喪斯文哭鉅公艱危當大任激烈負孤忠勲<lb/>
業哀時邁文章在世雄况餘烏府柏颯爽起悲風<lb/>
　　　　　　　　　　　　　　　　劉　源<lb/>
苦志絶韋經吟情役宦情繡衣巡嶺表玉節况心明文<lb/>
喜時人識名從蚤歳成如何催作頌仙夢謝浮雲<lb/>
　　　　　　　　　　　　　　　　趙　杞<lb/>
<pb n="KR4d0489_WYG_008-6b"/>
玉殿黄金榜烏臺白簡霜文章傳史筆人品重歐鄉八<lb/>
袠康寧福三千弟子行絶憐仙去日多士總神傷<lb/>
　　　　　　　　　　　　　　　　馬復初<lb/>
道隱贑江邊操忠鐵石堅存心明志節淚血寫詩篇易<lb/>
見長安日空瞻嶺嶠天臨風看手澤遺恨尚依然<lb/>
諸老風流盡先生尚紫宸報恩萬里道歸骨故山春文<lb/>
字傳千古簪纓啓後人交游半零落揮淚獨傷神<lb/>
　　　　　　　　　　　　　　　　黄　琢<lb/>
<pb n="KR4d0489_WYG_008-7a"/>
青春來鳳闕白首謝龍墀聖主宵衣日孤臣抆淚時殉<lb/>
身惟道在憂國有天知千載東山下行人看石碑<lb/>
　　　　　　　　　　　　　　　　蕭紹宗<lb/>
一從幽致浮圖寺羽化翩然叩帝居為掃兵塵連否極<lb/>
故游神氣反元初儀容固覩歸靈櫬風采猶疑在使車<lb/>
事業文章終有紀應留珣筆為公書<lb/>
　　　　　　　　　　　　　　　　文允中<lb/>
廟堂彝鼎已銘勛三尺蓬蒿蔽古墳無復風流如此老<lb/>
<pb n="KR4d0489_WYG_008-7b"/>
孰知天意喪斯文遼城鶴語當斜日宰樹猿啼黯斷雲<lb/>
青史百年遺論在令人惆悵仰清芬<lb/>
　　　　　　　　　　　　　　　　段　琇<lb/>
少年意氣動宸旒晚歳功名負海舟紫綬金章閒歳月<lb/>
青天白日照羇囚丹成不作崆峒住尸解真成汗漫遊<lb/>
公自逍遙人自戚西風黄葉不勝秋<lb/>
　　　　　　　　　　　　　　　　劉德俊<lb/>
暮年持節繡衣班經濟才名豈等閒誰想中原遭板蕩<lb/>
<pb n="KR4d0489_WYG_008-8a"/>
遂令南國際時艱神仙路逺來何晚天帝樓成去不還<lb/>
歸到歐鄉扶旅櫬霜風吹下淚潸潸<lb/>
　　　　　　　　　　　　　　　　蕭　規<lb/>
蓬萊水淺劫灰飛嶺表孤臣白骨歸班固文章猶鼎盛<lb/>
張綱事業竟睽違書存天祿藜烟滅歌送邙山薤露晞<lb/>
獨覺詞林失根柢誰憐小子舊瞻依<lb/>
　　　　　　　　　　　　　　　　羅　達<lb/>
館閣文章舊聲華冠士林柏臺恩澤厚梅嶠雪霜深遽<lb/>
<pb n="KR4d0489_WYG_008-8b"/>
作遊仙夢應輸報國心朔風丹旐逺客淚一沾襟<lb/>
　　　　　　　　　　　　　　　　吳　汶<lb/>
文章垂世稿猶存齒德廬陵表達尊四品已堪榮晚節<lb/>
百身無復贖羈魂歸船淚溢章江水哀些聲傳憲使門<lb/>
盛德宛然猶可見森森蘭玉似春溫<lb/>
　　　　　　　　　　　　　　　　胡天全<lb/>
大父年過一百餘作詩曾寄逺遊孫歸來甘㫖能終養<lb/>
劉氏終為孝義門<lb/>
<pb n="KR4d0489_WYG_008-9a"/>
椿府森嚴教一經宦途由此立功名榮親追贈彭城伯<lb/>
富貴文章見死生<lb/>
解養慈親二室人彭城舊郡總封君非誇冬筍冰魚味<lb/>
紫誥同封世共尊<lb/>
芹宫職教列文臺講下諸生自逺來豈特菁莪成美頌<lb/>
至今楚些羨奇材<lb/>
作賓漕運及黄堂修撰文華動帝郷歸把浮雲名道院<lb/>
詞臣黼黻永流芳<lb/>
<pb n="KR4d0489_WYG_008-9b"/>
元季干戈禍不輕李侯死節重江城朝廷遴選公來繼<lb/>
數載荒區集義兵<lb/>
再守筠陽謝國公柏臺作吏廣韶中少親民務多軍務<lb/>
白簡飛霜毒霧空<lb/>
一登帥府總戎時大厦將傾勢莫支香積厨邊饑不食<lb/>
自知死節是男兒<lb/>
如儀棺殮二郎賢兀兀靈輀送及泉天柱峯髙接雲漢<lb/>
想應號泣動旻天<lb/>
<pb n="KR4d0489_WYG_008-10a"/>
捐軀報國誓當年瘴海孤忠萬里天只恐史臣編不到<lb/>
老夫和淚寫新篇<lb/>
　湖海翁天全臨卷傷悼冩成哀些十章輓者當為歌<lb/>
　之<lb/>
　　　　　　　　　　　　　　　　張　翥<lb/>
豈為先生慟深為世道哀衣冠人物盡鄉國棟梁摧疑<lb/>
事誰堪質頽風孰與迴扁舟丹旐逺愁上鬱孤臺<lb/>
　　　　　　　　　　　　　　　　金幼孜<lb/>
<pb n="KR4d0489_WYG_008-10b"/>
敭歴躋通顯蜚聲獨擅場孤忠踰鐵石志節厲冰霜孫<lb/>
子瞻遺像鄉閭望耿光如公真不負百世有餘芳<lb/>
　　　　　　　　　　　　　　　　周孟簡<lb/>
文采先朝傑才名舉世尊赤心曾報國白首舊承恩化<lb/>
雨杏壇著清霜柏府聞金章垂紫綬繡錦炫朱門德業<lb/>
推前輩詩書緜後昆投簪期樂道絶筆竟修文已逐仙<lb/>
人佀難招楚客魂泉臺秋月冷宰木晚雲屯碑刻千年<lb/>
古芸香一巻存天涯空憶處新淚長潮痕<lb/>
<pb n="KR4d0489_WYG_008-11a"/>
　　　　　　　　　　　　　　　　曾　鼎<lb/>
宦遊早已擅英聲嶺海風霜屬老成烏府威名馳列郡<lb/>
虎符號令肅專城﨑嶇報主心常苦慷慨捐軀志未平<lb/>
千載廬陵忠節郡貞魂凜凜尚如生<lb/>
　　　　　　　　　　　　　　　　彭汝器<lb/>
東廣傳遺愛西江失老臣居官貧遺子守節晚留名歳<lb/>
應龍蛇讖山空猿鶴驚崆峒歸旅櫬丘首得佳城<lb/>
　　　　　　　　　　　　　　　　蕭　鎡<lb/>
<pb n="KR4d0489_WYG_008-11b"/>
遊魂竟入鳳臺鄉地老天荒歎渺茫綠水青山迷道路<lb/>
白雲黄壤葢文章功名分上無心願經史案頭有墨香<lb/>
恨到九亰應不瞑泉扃耿耿夜天長<lb/>
　　　　　　　　　　　　　　　　吳仲珠<lb/>
賊陷嶺南時城孤力不支甘心死有分唾面降為癡寧<lb/>
斷杲卿舌誓歸馬援屍佛堂留絶筆天地鬼神知<lb/>
　　　　　　　　　　　　　　　　劉　虬<lb/>
夙昔才華動縉紳家為孝子國忠臣揮戈欲挽桑榆日<lb/>
<pb n="KR4d0489_WYG_008-12a"/>
持斧曾向南海春章水僧居悲過客故山道院隔浮雲<lb/>
平生樹立家聲逺潛德咸彰太史文<lb/>
　　　　　　　　　　　　　　　　胡　廣<lb/>
蚤歳才華動紫宸誰知鳴鏑起風塵誓師諸葛空存漢<lb/>
裹革馬援豈愛身庾嶺梅花傳玉節萇𢎞碧血化青燐<lb/>
崆峒不挽浮雲住淚洒西風暗愴神<lb/>
　　　　　　　　　　　　　　　　周　述<lb/>
嶺表孤城烽火秋勢危建節老臣留百蠻瘴癘旌旄暗<lb/>
<pb n="KR4d0489_WYG_008-12b"/>
萬國軍聲海氣浮學士文章光日月柏臺忠義老滄洲<lb/>
身經百戰寧辭死天地無情草木愁<lb/>
　　　　　　　　　　　　　　　　曾　棨<lb/>
浮雲事業竟何之曠代奇人死亦奇志在山河危仗節<lb/>
心闗天地愴留詩鼎湖龍去風波靜遼海鶴歸夜月遲<lb/>
父子雙忠銘竹帛綱常千載並扶持<lb/>
　　　　　　　　　　　　　　　　劉　素<lb/>
嵩嶽千年間氣鍾久從學海景人龍雄文倒峽標章漢<lb/>
<pb n="KR4d0489_WYG_008-13a"/>
大節擎天上鼎鐘瘴海揮戈斜日返故山歸骨白雲封<lb/>
士林慟哭留詩史颯颯悲風起澗松<lb/>
　　　　　　　　　　　　　　　　朱　縉<lb/>
中原遭板蕩嶺表尚風塵握節詔專閫安邊命老臣旌<lb/>
旄開瘴霧華彩動楓宸蘇武終歸漢魯連肯帝秦欲囘<lb/>
滄海日不負雪霜身衰世悲鳴鳳斯文感泣麟浮雲送<lb/>
過客鷲水來歸人荒草凄墳土愁看淚滿巾<lb/>
　　　　　　　　　　　　　　　裔孫希旦<lb/>
<pb n="KR4d0489_WYG_008-13b"/>
憲節昭垂萬古芳仰承忠義有餘光貞魂凜烈輝山嶽<lb/>
國祚潛移變海桑禴祀彌新靈儼在孝思長繫耿難忘<lb/>
年年展拜登丘壠颯颯悲風送夕陽<lb/>
　　　　　　　　　　　　　　　裔孫希奭<lb/>
滄桑閲遍幾春秋哭望旌旗庾嶺頭南海誓師山岳壯<lb/>
故鄉歸骨鬼神愁運移元祚知難復誓報君恩死未休<lb/>
一上荒塋風露冷凄凄寒月照松楸<lb/>
　　　　　　　　　　　　　　　裔孫公熙<lb/>
<pb n="KR4d0489_WYG_008-14a"/>
運祚傾危勢莫支韶城戰守共幼兒拚將一死酬君國<lb/>
孰鑄雙忠上鼎彝灘水鳴號歸旅櫬詞林悽惻哭留詩<lb/>
孤墳三尺餘荒草淚洒西風百代悲<lb/>
　　　　　　　　　　　　　　　　裔孫冠<lb/>
傳家惟忠義世守耿難忘報國臣子志一死有何妨至<lb/>
今正氣烈耿耿日月光富貴浮雲視名節史冊香詩書<lb/>
遺我後凜凜存墨莊歳時展丘隴野日白荒荒<lb/>
　　　　　　　　　　　　　　　裔孫士彦<lb/>
<pb n="KR4d0489_WYG_008-14b"/>
板蕩中原事已非老臣持節陷重圍戰深海月連烽火<lb/>
血灑陣雲上繡衣正氣儼同河岳壯貞魂仍向北平飛<lb/>
白楊秋草凄墳土望斷南雲化鶴歸<lb/>
　　　　　　　　　　　　　　　裔孫士章<lb/>
在昔元運終吾祖守韶雄六載軍威振稍稍集哀鴻那<lb/>
知烽火遍南北路不通孤城既少援兵盡糧又空賊勢<lb/>
愈猖獗屯聚若蟻蜂父子親督戰陣亡先運公韶城旋<lb/>
失陷被執過崆峒罵賊義不屈死與巡逺同我生世已<lb/>
<pb n="KR4d0489_WYG_008-15a"/>
後憑弔撫遺蹤一官仍苜蓿皋比坐從容感懷千載上<lb/>
正氣若霓虹河岳與日星俯仰又奚窮<lb/>
　　　　　　　　　　　　　　　裔孫可規<lb/>
七十人生古所稀我公仗節魯戈揮豈知元祚傾難復<lb/>
力掃中原志已違心戀闕廷無報効陣亡幼子失瞻依<lb/>
年年展拜登荒隴義魄遴隨三島歸<lb/>
　　　　　　　　　　　　　　　　張元鋭<lb/>
丹心常耿耿勁節晚蒼蒼楊僕專征伐蠻江起戰場孤<lb/>
<pb n="KR4d0489_WYG_008-15b"/>
臣頭可斷千載骨猶香往事誰堪擬睢陽與晉陽<lb/>
　　　　　　　　　　　　　　　　朱玉朗<lb/>
五嶺烽烟天柱折英雄喪去灘嗚咽蠻江風雨夜猿啼<lb/>
光嶽千年正氣烈蚤歳才華入承明一麾出守建奇節<lb/>
生死不負元社稷罵賊寜斷杲卿舌公有幼子先陣亡<lb/>
雙忠銘鼎真人傑勿道史臣編不到精靈貫日中天掲<lb/>
　　　　　　　　　　　　　　　　聶大綬<lb/>
富貴浮名何足數惟有節義光千古骨化形銷聲不磨<lb/>
<pb n="KR4d0489_WYG_008-16a"/>
地老天荒心獨苦先生壯歳入承明晚向嶺嶠建開府<lb/>
韶石雲擾曲江翻邑屋蕭條無淨土睢陽羅雀力已窮<lb/>
越石重圍身無主邪許莫呼神鬼愁西南地陷終難補<lb/>
祇有一死報君恩信國先後堪繩武人生死所最難得<lb/>
英風不共草木腐父子雙忠事真奇綱常千載擎天柱<lb/>
寶氣埋光四百年眢井函書聲華吐劫盡灰飛此集傳<lb/>
都是萇𢎞碧血聚<lb/>
　　　　　　　　　　　　　　　　蔣　璟<lb/>
<pb n="KR4d0489_WYG_008-16b"/>
吉郡素稱節義邦文忠表表擅歐鄉宋朝養士三百年<lb/>
信國誓師起勤王正氣一歌天地老千秋廟祀螺山岡<lb/>
大元忠義劉大參父子仕元守廣南嶺海强寇蜂蟻集<lb/>
嗟哉國步際艱難運移元祚難恢復一天風雨殘兵哭<lb/>
公之幼子出陣亡報國忠君義不辱崆峒山髙落日低<lb/>
孤臣誓死甘如飴我來憑弔鬱孤臺西風灑淚誦公詩<lb/>
　　　　　　　　　　　　　　　　解以敬<lb/>
瘴雨蠻風海國愁孤臣專閫幾春秋波翻盧水天難問<lb/>
<pb n="KR4d0489_WYG_008-17a"/>
身死浮圖恨未休越石晉陽心力竭文山柴市姓名留<lb/>
忠魂靈氣之何所長向九成臺上遊<lb/>
　　　　　　　　　　　　　　　　鍾維楨<lb/>
嶺表驅馳擁節旌樓船楊僕自專征運移元祚時難挽<lb/>
風起曲江浪不平取義成仁行所學勒鐘鐫鼎得其名<lb/>
浩然正氣今猶在龍石山髙恩水清<lb/>
　　　　　　　　　　　　　　　　程　衞<lb/>
嶺海有雄闗鎖鑰控百蠻瘴烟連粤海世危防禦難劉<lb/>
<pb n="KR4d0489_WYG_008-17b"/>
公建奇節仕元朝命頒授公廉訪使移師鎮韶南强寇<lb/>
不敢犯號令嚴如山令子元帥府分兵守其間百戰先<lb/>
陣亡報國誠無慙兵盡孤城陷罵賊杲卿顔囚公義不<lb/>
屈誓死性所甘慈雲題絶筆撫事淚潸潸雙忠垂竹帛<lb/>
勲名日月攀<lb/>
　　　　　　　　　　　　　　　　劉士晉<lb/>
近讀忠臣編先生父子傳文章輝柏府勲業著南天血<lb/>
戰沙場月魂飛瘴海煙一門全大節千古仰名賢<lb/>
<pb n="KR4d0489_WYG_008-18a"/>
　　　　　　　　　　　　　　　　宋上達<lb/>
百歳有時盡芳名萬古揚山河撑正氣金石煥文章戰<lb/>
死風雲暗遺詩日月光雙忠垂竹帛奕代肅烝嘗<lb/>
　　　　　　　　　　　　　　　　程謀道<lb/>
元代有禎祥如公應屈起讀祕膺雄藩心猶江漢水戰<lb/>
賊苦無援可憐失幼子被執奈何天不食豈得已大夢<lb/>
落江山烈心疑未死堪作懦夫程還令奴顔恥節義顯<lb/>
文章馨香百世美素位合中庸汗簡千秋紀<lb/>
<pb n="KR4d0489_WYG_008-18b"/>
　　　　　　　　　　　　　　　　張允沆<lb/>
炎方作鎮髮星星海國波騰似濁涇祇以死生扶社稷<lb/>
長留氣節塞蒼㝠于今俎豆新崇祀有子忠勲共勒銘<lb/>
身去名存青史在千秋憑弔讀遺經<lb/>
　　　　　　　　　　　　　　　　湯道生<lb/>
取義成仁浩氣雄英風凜凜壯寰中精神不逐烟雲去<lb/>
忠節能令天地通獨力支撐天下事寸心特表聖人衷<lb/>
慈雲寺裏靈猶在化作啼鵑帶血紅<lb/>
<pb n="KR4d0489_WYG_008-19a"/>
　　　　　　　　　　　　　　　　謝可法<lb/>
先生真取義殺身亦奇哉七尺爭天地孤軍耀斗台丹<lb/>
衷貫皎日正氣塞塵垓凜凜雙忠在狂瀾砥柱迴<lb/>
　　　　　　　　　　　　　　　　湯　楨<lb/>
大地茫茫四百秋如公事業孰堪儔專征嶺表同楊僕<lb/>
力掃中原頡武侯死義虔南堅晚節葬歸天柱冷荒丘<lb/>
芳名終得垂青史檢讀遺詩神鬼愁<lb/>
　　　　　　　　　　　　　　　　陳之麟<lb/>
<pb n="KR4d0489_WYG_008-19b"/>
蠻江毒霧暗風塵仗節韶城誓殺身百戰孤軍寧論命<lb/>
千秋大義只成仁臨戎巾服真儒者貫日丹衷表老臣<lb/>
若到浮圖尋絶筆士林悽惻恐傷神<lb/>
　　　　　　　　　　　　　　　　張允淇<lb/>
瘴霧蔽天海國墟孤臣不惜老頭顱慈雲寺裏題紅血<lb/>
天柱峯前駕素車豈為令名光汗簡但還浩氣與太虚<lb/>
騷人欲寫平生志只在浮雲一句書<lb/>
　　　　　　　　　　　　　　　　劉芳漢<lb/>
<pb n="KR4d0489_WYG_008-20a"/>
乾坤板蕩抱懷孤毎話紅巾淚日枯符節嶺南制專閫<lb/>
安邊韶粤仰名儒旌麾瘴癘百蠻逐氣肅風雲萬國娛<lb/>
古道廬陵忠節郡增光俎豆不能無<lb/>
　　　　　　　　　　　　　　　　李向旦<lb/>
戎寇紛紛亂南土可憐忠義死干櫓人間鐵石作心腸<lb/>
天上銀河洗肺腑只説疆場難未平誰云家國空無補<lb/>
文山正氣滿乾坤父子如公堪步武<lb/>
　　　　　　　　　　　　　　　裔孫于廷<lb/>
<pb n="KR4d0489_WYG_008-20b"/>
積思不可極日向紀編尋象郡見奇節羊城留憤吟凜<lb/>
然顔杲舌烈矣比干心幸表雙忠藎歐文共古今<lb/>
　　　　　　　　　　　　　　　裔孫天受<lb/>
粤海詔分閫神州遽陸沈酬恩三尺劍許國一生心青<lb/>
史芳名古孝思歳月深<lb/>
聖朝旌典在廟祀到而今<lb/>
　　　　　　　　　　　　　　　　裔孫剛<lb/>
烟雨凋殘數百秋精忠耿耿孰相儔惟存社稷堅生敵<lb/>
<pb n="KR4d0489_WYG_008-21a"/>
不脱干戈誓死休疏上皇廷光簡冊<hi>事宜益師兩疏</hi>詩遺佛寺<lb/>
壯山丘<hi>贑州府慈雲寺</hi>於今<lb/>
聖主褒忠節俎豆增榮繼宋歐<lb/>
　　<hi>附</hi>弔楚奇公子忠節尊元公<lb/>
大元雙節義正氣逼塵埃庾嶺狂瀾挽蠻江砥柱迴文<lb/>
章昭萬古勲業炳三台髙壟瘞靈爽芊芊草木哀<lb/>
　　戊申暮春懷元忠節楚奇公浮雲書院遺迹<lb/>
浮雲址畔草離離極目蕭條獨鎖眉古樹淡烟殘夜月<lb/>
<pb n="KR4d0489_WYG_008-21b"/>
落花疎雨暮春時蛙聲疉疉添新恨烏影紛紛起舊思<lb/>
更向坡前閒悵望水流山繞不勝悲<lb/>
　　元故中順大夫海北廣東道肅政廉訪副使劉公<lb/>
　　　墓誌銘<lb/>
公諱鶚字楚奇世為吉永豐顯親里人曾祖思才祖士<lb/>
表壽百三歳父天祐皆隱德弗耀公幼穎悟知勤學稍<lb/>
進益能求師初學聲律科興習舉業屢試不第尤專意<lb/>
詩文有英俊聲年弱冠出遊四方時大父年九十有五<lb/>
<pb n="KR4d0489_WYG_008-22a"/>
寄詩曰不知孫去身何地深慮舟行浪拍天公得詩即<lb/>
歸省因念祖若父皆髙年不復出皇慶壬子遊淮東宣<lb/>
慰通通聞其賢舉充揚州儒學録泰定乙丑受汴省檄<lb/>
掌教齊安河南三書院新書院以立教麟州龍先生撰<lb/>
碑文郡守房公明德刻於石考滿歸建浮雲道院為臧<lb/>
修之所學士虞公題詩曰浮雲何處來與天為文章揭<lb/>
文安公記之承㫖歐陽𤣥賦之天厯己巳改授泰州儒<lb/>
學教授未赴京師庶府交辟初掾繕工司繼掾太醫院<lb/>
<pb n="KR4d0489_WYG_008-22b"/>
以才幹稱至元丙子授將仕佐郎京畿漕運司照磨京<lb/>
漕三百萬出納重繁前任是職者鮮終公一無所私抗<lb/>
貪吏都運赫格盡革舊弊以廉能著秩滿至正元年擢<lb/>
從仕郎湖廣儒學副提舉時學田若干畝為有力者所<lb/>
據垂三十年而不能復前任是職者往往不敢舉正公<lb/>
至首建言省憲以身任之盡復其田居未幾擢祕書監<lb/>
祕書郎日覲清光與虞文靖公揭文安公承㫖歐陽元<lb/>
公中書左丞許有壬諸先生往還唱和四年轉承事郎<lb/>
<pb n="KR4d0489_WYG_008-23a"/>
海門縣尹未赴六年遷承直郎南雄路經歴南雄當道<lb/>
廣要途送迎供億不勞民而給贊襄平恕政譽藹然十<lb/>
年陞翰林修撰奉訓大夫丁内艱家居十二年壬辰紅<lb/>
巾盜起州郡望風瓦解六月朝廷遴選守令超試江州<lb/>
路總管江州丞李侯黼死節後荆棘莽然十五年乃屯<lb/>
楊家湖日畫䇿為恢復計兵威甚張於是寇不敢犯者<lb/>
凡三年十六年正月改除奉議大夫瑞州路總管未赴<lb/>
十七年九月陞中順大夫廉訪副使十八年戊戌二月<lb/>
<pb n="KR4d0489_WYG_008-23b"/>
命始下公去楊家湖道隆興適營國公和尼齊自瑞州<lb/>
囘省留公議城守公以君命不敢違四月登舟赴廣東<lb/>
憲副任五月公持節度闗六月朔日開司南雄九月駐<lb/>
車於韶調度無虛日十九年春二月至廣東欽受宣命<lb/>
入司禮上夏五月分司募兵屯韶修城池繕兵甲勉勵<lb/>
將士恢辦軍儲奉命守韶二十年九月授中憲大夫廣<lb/>
東閫帥二十二年二月拜嘉議大夫江西參政凡六年<lb/>
寇至屢擊卻之民賴以寧二十四年甲辰九月韶洞獠<lb/>
<pb n="KR4d0489_WYG_008-24a"/>
作亂公分兵討之而贑宼乗間猝至公自將乗城命軍<lb/>
將李如璋率兵力戰一月餘竟以兵少無援而城陷公<lb/>
被執拘囚至贑賊將義公所為幽於慈雲寺惟仲子述<lb/>
侍側公曰吾平生志在忠孝不幸遇執不能報國死不<lb/>
瞑目公書曰生為元朝臣死作元朝鬼忠節既無慙清<lb/>
風自千古公不食六日而卒時十月二十日庚戌也嗚<lb/>
呼公以文學際遇明時躋膴仕膺顯名以行所志及遭<lb/>
世亂備嘗艱險而報國之心死而不渝斯可謂始終克<lb/>
<pb n="KR4d0489_WYG_008-24b"/>
全矣公生至元庚寅七月六日享年七十有五學者宗<lb/>
之稱為浮雲先生其文章有惟實集若干卷傳於世公<lb/>
性孝友事祖父母父母竭其誠撫弟姪慈而義待宗族<lb/>
以睦接鄉人以恩見世婣子弟輒勸之學由公而成材<lb/>
者甚衆從伯父季雲得疾體虚憊其子貧公捐資為制<lb/>
剛劑服三日愈後以他疾終公具衾棺以葬宗黨義之<lb/>
邑黄文明等死於燕無所歸公能殯之吉文蘭溪曾氏<lb/>
子燕京驢隨侍父玉輝宦連山其父没於寇母子流落<lb/>
<pb n="KR4d0489_WYG_008-25a"/>
公重購求得之以歸公於親友無不盡其情嘗捐資鑿<lb/>
石築陂溉田凡力可為者知無不為父天祐贈中順大<lb/>
夫禮部侍郎上騎都尉彭城郡伯母黄氏贈彭城郡君<lb/>
妻戴氏贈彭城郡君繼鄧氏封同上子男四遂育兄鼎<lb/>
翁子冀州儒學正述國學上舍進為第一翁後早卒運<lb/>
繼之侍公於韶以出戰死女一壻臨川饒伯振孫男六<lb/>
昌符昌裔昌復昌餘昌壽昌泰女三曾孫男一廣孫女<lb/>
二明年乙已遂述奉公柩歸自贑十二月二十癸酉葬<lb/>
<pb n="KR4d0489_WYG_008-25b"/>
吉水仁壽郷東山天柱峯之原公所自卜也先葬徵予<lb/>
誌予於公為母婣家予少公五歳自童稚為兄弟長以<lb/>
斯文見厚如同氣至老常相聞也宜為誌銘曰其問學<lb/>
該乎六經其行實貫乎日星覩絶筆之數語表忠義於<lb/>
平生前鄉貢進士吉安路永新州儒學正劉玉女撰前<lb/>
鄉貢進士吉安路泰和州儒學正劉于書丹豫章田貴<lb/>
卿鐫石<lb/>
　　銘<lb/>
<pb n="KR4d0489_WYG_008-26a"/>
余讀書山中觀掲文安公浮雲道院記已知劉公為名<lb/>
士暨擢第入翰林時楚奇在祕監木天玉署相密邇毎<lb/>
出入必相見楚奇佐郡南雄值壬辰兵變不相聞知歳<lb/>
癸已江西貢士上春官始知楚奇動靜廷論奏為修撰<lb/>
改江州守廣東憲赫赫在人耳目噫以楚奇文行之美<lb/>
何施不可乃邅迴嶺海以終亦可哀為之詞曰恩江之<lb/>
山兮崢嶸恩江之水兮泓澄久鬱積兮磅礴孕奇秀兮<lb/>
士挺生猗先生兮人中之傑泛學海兮士林之英朝發<lb/>
<pb n="KR4d0489_WYG_008-26b"/>
軔兮泮宫夕弭節兮蓬瀛典中祕兮木天陪顧問兮彤<lb/>
庭或分符兮統郡或攬轡兮澄清聲華溢兮藩府名姓<lb/>
列于御屏咸期公兮還朝將贊化兮鈞衡倐龍蛇兮起<lb/>
陸紛豺虎兮縱横悵闗河兮修阻獨持斧兮南征鯨鯢<lb/>
奮兮瘴江沸頽波激兮砥柱傾望故郷兮邈悠聊羈棲<lb/>
兮贑城嗟舍生兮取義庶不負於忠貞前進士渝陽胡<lb/>
行簡泣銘<lb/>
　　大參公遺像贊<lb/>
<pb n="KR4d0489_WYG_008-27a"/>
鶴立昂昂令聞孔彰不知者謂公為埋輪之張綱知公<lb/>
者指公為罵賊之睢陽公雖没矣如公未亡炯炯丹心<lb/>
至今耿光<lb/>
　先生平生歴仕顯要早繇南雄經歴陞翰林修撰晚<lb/>
　自九江筠陽郡守貳憲東廣守韶城遷閫帥拜嘉議<lb/>
　大夫江西行省參政紅巾之亂韶城陷公不屈忿悶<lb/>
　六日不食而卒距今二十餘年矣公之仲子述以公<lb/>
　之遺像及絶筆示予僭書四十六字以表公之志節<lb/>
<pb n="KR4d0489_WYG_008-27b"/>
　云洪武乙丑二月望日前進士安陸州通判同里劉<lb/>
　虬書<lb/>
　　又<lb/>
貌肅而莊行峻而潔其學問動乎縉紳其聲光振乎閥<lb/>
閲其才華足以司帝制其風裁足以持憲節此所以當<lb/>
崎嶇末路之際而能奮忠義之遺烈也歟<lb/>
　公之孫希旦以明經領江西鄉薦㑹試禮部乃以公<lb/>
　之遺像謁予請言嗟夫予何足以知公雖竭其鄙鈍<lb/>
<pb n="KR4d0489_WYG_008-28a"/>
　亦豈能知公之萬一哉希旦於此惓惓焉請之益勤<lb/>
　且切可不謂劉氏之賢𦙍乎而亦可觀公之世澤矣<lb/>
　遂為之贊而併識其後云永樂五年丁亥冬十一月<lb/>
　長至日賜進士及第翰林侍講同邑曾棨書<lb/>
　　劉楚奇先生贊　　　　　　　　蔣　璟<lb/>
捧讀惟實儼然劉公篤志聖賢幼學壯行經濟纍纍德<lb/>
業轟轟被執不嚥甘作元靈烈烈忠魂千秋炳炳<lb/>
忠哉忠哉如日在天節歟節歟重若泰山剛峯之友椒<lb/>
<pb n="KR4d0489_WYG_008-28b"/>
山之前血食崇祀億萬斯年<lb/>
　　<hi>附</hi>劉尊元先生贊<lb/>
令子元帥力能禦寇奮不顧身戰死陣頭英節皎皎忠<lb/>
孝縷縷父子香骨億萬春秋追祀加贈永昌厥後<lb/>
　　楚奇公遺像贊　　　　　　　　裔孫剛<lb/>
其學博其才長其歴仕也顯其操節也剛炳炳風烈何<lb/>
慚常山與睢陽世世廟享不減歐文與忠襄丹青繪來<lb/>
精仍燦祇覺一生正氣挾風霜<lb/>
<pb n="KR4d0489_WYG_008-29a"/>
　　<hi>附</hi>尊元公遺像贊<lb/>
惟公克循父志世篤忠貞衝鋒陷陣義振軍聲粉身碎<lb/>
骨光耀日晶想當初勇冠雄嶺昭昭乎事君如事親到<lb/>
今日俎豆配享尺幅上仍是血性天真予小子愾乎聞<lb/>
僾乎見敢不祇承明禋<lb/>
　　予因舊像朽蠧乃請丹青重繪二公遺容以啓後<lb/>
　　　人景仰不忘之意<lb/>
公之父子生元仕元而死節於元雙忠耿耿鴻儒碩士<lb/>
<pb n="KR4d0489_WYG_008-29b"/>
久矣為公表揚奚待予小子之蟲吟唧唧始發其幽光<lb/>
然而鄉賢崇祀至數百載必待予小子請於當事始得<lb/>
從事夫烝嘗瞻拜遺像凜凜焉願公俎豆長發其祥<lb/>
　<lb/>
　<lb/>
　<lb/>
　<lb/>
　惟實集附錄<lb/>
</p>
<p>
</p>
  </div>
        </body>
</text>\m</TEI>
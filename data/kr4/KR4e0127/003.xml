<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定山集巻三</head> <lb/>
    <p>
<pb n="KR4e0127_WYG_003-1a"/>
欽定四庫全書<lb/>
　定山集巻三<lb/>
　　　　　　　　　　　　　明　荘㫤　撰<lb/>
　五言律詩<lb/>
　　雨中陪沈仲律僉憲宿長蘆用韻<lb/>
孤帆兼日下髙樹與秋迎天地真能大江山各自清宦<lb/>
遊吾馬倦塵夢此鐘鳴黙黙同趺坐誰知萬古情<lb/>
　　秋行<lb/>
<pb n="KR4e0127_WYG_003-1b"/>
老夫擕一杖岸幘向林臯九月木将脫千峯秋更髙乾<lb/>
坤真寓舎世事直秋毫我與巢由輩真為莫逆交<lb/>
　　憶舎弟<lb/>
天邊聞一鴈杳杳向南徂今夜西風冷他鄉小弟孤五<lb/>
人千里去九月一書無欲作千行淚憑誰寄客途<lb/>
　　汎江和夀卿<lb/>
放艇夫何意天機忽逺林川雲元浩蕩魚鳥自髙深萬<lb/>
里平生眼三人此日心因思邵康節終日打乖吟<lb/>
<pb n="KR4e0127_WYG_003-2a"/>
　　次孤鶴老人觀物亭坐雨<lb/>
江山通一雨深似老夫清稍稍花全落沉沉鼓未晴坐<lb/>
當新竹拜睡起早霞明知我出門懶連隂故有情<lb/>
　　其二<lb/>
小閣題詩坐髙懐散逺秋風花聊沈謝行止自軻丘野<lb/>
暝微孤樹江清著數鷗與君真自厚不是雨相留<lb/>
　　送李徳孚林緝熙還南海<lb/>
細雨桄榔樹清泉苦竹根先生舊家業風日短籬門歸<lb/>
<pb n="KR4e0127_WYG_003-2b"/>
計攜諸友迎舟立兩孫能尋白沙子同醉濁醪尊<lb/>
　　其二<lb/>
契合乾坤大逢君勝白頭江山如㑹意天道此停舟久<lb/>
大賢人業稀疎軟布裘千峯不可見明月在髙樓<lb/>
　　和容彦昭<lb/>
世人無限事南畝領農夫佳氣山長在秋江鶴自孤風<lb/>
流還我老塵俗是君無朗月孤舟夜能來共五湖<lb/>
　　芝軒為江隂王景悅題<lb/>
<pb n="KR4e0127_WYG_003-3a"/>
萬古禎祥意如今付此吟朝廷真極治芝草又江隂薄<lb/>
霧千莖紫微風衆葉深商歌人共賞誰復㑹予心<lb/>
　　聖像寺<lb/>
聖像移舟入僧佳寺亦佳白雲何處所秋逕此袈裟細<lb/>
雨憐棕葉香風問橘花野人幽僻甚隨意宿烟霞<lb/>
　　與孤鶴翁汎江<lb/>
江晚真堪畫烟中樹樹清兩人攜小槳萬里蕩秋溟醉<lb/>
眼岐周鳳虚名楚國萍西山知我意箇箇矗銀屏<lb/>
<pb n="KR4e0127_WYG_003-3b"/>
　　雨中招廷信<lb/>
往來頻舊雨今雨可相辭留取一尊酒賞公千古詩風<lb/>
流真麈尾跌蕩更花枝自掃門前立能來莫遣遲<lb/>
　　答廷信<lb/>
花鳥三年句江樓坐不辭風騷真有此老子是何詩印<lb/>
月深江水盤空老鐵枝君無憐俗眼我已識君遲<lb/>
　　送任生之<lb/>
軒騰都治鳳淡寂祗㝠鴻尊酒堪誰别人心自古同行<lb/>
<pb n="KR4e0127_WYG_003-4a"/>
藏真此道天地各深衷相對秋江上芙蓉正晚紅<lb/>
　　寄奉吉水周先生<lb/>
十載師生義千年父子恩投桃真可報沒齒豈須論白<lb/>
首滄江逺青天泰嶽尊平生衣鉢夢長繞鑑湖村<lb/>
　　其二<lb/>
幾年仁水望别恨不蹉跎一老應誰似諸郎過我多春<lb/>
尋扶過子酒醉舞東坡不得親藜杖其如感愧何<lb/>
　　其三<lb/>
<pb n="KR4e0127_WYG_003-4b"/>
稽顙西江使今年又手書先生真㑹面弟子喜何如坐<lb/>
問猶消息緘開數起居自憐鞭策逺癡鈍老難除<lb/>
　　其四<lb/>
一仕開曾許當年本未能回頭非自愛多病果相仍把<lb/>
釣渾孤艇攤書又幾燈氷兢他日地切恐誤師承<lb/>
　　重慶堂為何侍御作<lb/>
食報無涯地誰言我易論此心還日月老眼自乾坤白<lb/>
髪垂諸老青雲蕩一門更知堯舜事四海一君恩<lb/>
<pb n="KR4e0127_WYG_003-5a"/>
　　寄掌教吴先生<lb/>
三年懐此老何處是衢州眼界真千里空中正一樓人<lb/>
心周鳳鳥天道魯春秋此意今誰領空江自白頭<lb/>
　　藏書室<hi>八景為大司馬王公作</hi>
太上初寥寂人文只可悲汗牛千巻是註我六經誰日<lb/>
月開尼父乾坤自伏羲病夫何所有黙坐定山癡<lb/>
　　洗硯池<lb/>
兩在真難測先生示此傳浮雲雖白日本色自青天朱<lb/>
<pb n="KR4e0127_WYG_003-5b"/>
子方塘鏡濂溪太極圏此池吾亦有觀物草亭前<lb/>
　　蒼松軒<lb/>
古今如此老蓋世幾英豪草閣三千尺蒼龍五百條乾<lb/>
坤中獨立氷雪氣難驕欲問平生業撑天手正髙<lb/>
　　牡丹圃<lb/>
玩物非吾事聊觀造化功春深三月後公醉萬花中蓓<lb/>
蕾先天妙衣冠太古風此園雖獨樂還與衆人同<lb/>
　　門外栁<lb/>
<pb n="KR4e0127_WYG_003-6a"/>
萬物皆為我開門栁忽深江湖閒坐處天地此時心風<lb/>
月豪真在簞瓢樂可尋元來程主簿今古一閒吟<lb/>
　　隴頭雲<lb/>
隂偶為陽得頽然只太虚偶觀神妙處一笑老横渠黙<lb/>
黙從升䧏無無自巻舒青天横老眼吾亦坐吾廬<lb/>
　　繡衣記<lb/>
六經元土苴天地只微塵蝸篆曾誰筆醯天偶自春我<lb/>
非文字眼公殆屋烏人回也簞瓢樂無言萬古貧<lb/>
<pb n="KR4e0127_WYG_003-6b"/>
　　太史銘<lb/>
造化俄千古文章便六經百年須我在此石更誰憑英<lb/>
爽軒河朔鳶魚蕩草亭乾坤留老手著與太行青<lb/>
　　得閒老人<lb/>
總總紅塵是匆匆白髪皆不知何處裏乃有此翁來僧<lb/>
與看山得江從釣月該莫言忙絶少趂雨菊尋栽<lb/>
　　其二<lb/>
每将迂自哂此老似還迂世上千年調山中一巻書病<lb/>
<pb n="KR4e0127_WYG_003-7a"/>
長無擾擾靜只有如如老我青天眼浮雲看巻舒<lb/>
　　其三<lb/>
何處龍江叟堪專水月盟衆人皆此坐天下與誰平不<lb/>
有終南病能甘谷口耕題詩搔短鬢老子不無情<lb/>
　　遺愛為揚州劉同知作<lb/>
揚州何處月老去更江湖赤子千年戴青天片石孤乾<lb/>
坤堯舜事賢聖禹臯謨我問程夫子浮雲是有無<lb/>
　　謝景瞻送蒲石<lb/>
<pb n="KR4e0127_WYG_003-7b"/>
老子書齋可虚明小弟成已交庭草翠可少石蒲清拜<lb/>
受吾儕感攜擎此老情虚靈終藉服豈但得長生<lb/>
　　挽劉員外母<lb/>
感激三年戴悲傷萬古圖長江如可斷此淚亦須無何<lb/>
忝真員外無成遂老夫哀歌雲水地病眼血流枯<lb/>
　　寄新安宋同知<lb/>
把臂華亭縣匆匆一語間㩳身頻要路回首獨空山人<lb/>
與何年别書曾幾字還題詩無限意分付菊花斑<lb/>
<pb n="KR4e0127_WYG_003-8a"/>
　　承孫侍御枉顧失迓詩以謝之<lb/>
山嶽真成動柴門乃肯過看山雖我病失接此心何感<lb/>
激青天望留連白首歌可勝垂老意舞破釣魚簑<lb/>
　　其二<lb/>
蛇䑕聞風竄豺狼破膽愁廵行皆此老當宁更何憂春<lb/>
每隨流轉謳長管去留誰知定山子詩畧似春秋<lb/>
　　鳶飛魚躍亭與夀卿小酌<lb/>
釀熟麻姑酒攜來就樹隂我狂能自恕杯小不須斟溪<lb/>
<pb n="KR4e0127_WYG_003-8b"/>
水魚同活花叢鳥坐深此時如不飲不是此時心<lb/>
　　其二<lb/>
圖鳳蒼天有霜毛老鬢垂相逢真可笑不飲欲何為拄<lb/>
杖公纔出壺觴僕屢隨醉來雖只我不記姓名誰<lb/>
　　其三<lb/>
萬事隨天作生涯半耳聾滿斟今日酒閒與夀卿同潦<lb/>
倒三杯後氤氲半醉中夕陽花萬朶扶下小西峯<lb/>
　　題畫和沈豫軒<lb/>
<pb n="KR4e0127_WYG_003-9a"/>
乾坤秋淡泊萬里見真空誰識此中趣我懐無極翁江<lb/>
湖還野艇今古各光風安得神遊共青天作主東<lb/>
　　雨宿大潮寺<lb/>
坐便山寺雨更愛宿山中此壁孤燈影何鄉老病翁詩<lb/>
平容自考靜極與天通亦有蒲團債吾儒但不空<lb/>
　　浴香泉<lb/>
老著天遊歩江山不肯違春方𤣥酒淡人每太初歸是<lb/>
妙何言樂無塵可振衣笑看曾㸃處似或此狂非<lb/>
<pb n="KR4e0127_WYG_003-9b"/>
　　臞庵<lb/>
平生真面目分付幾峰烟病裏歌惟鳳人間瓠亦天坎<lb/>
離吾藥妙山水爾藤賢醉盎還誰我梧桐月滿川<lb/>
　　東原道中和大中<lb/>
何處東涯路乾坤醉眼空溪山吾老脚日月此虚籠白<lb/>
帽天将近芒鞋雪半通梅花消息好還與問東風<lb/>
　　香泉道中和大中<lb/>
江山同一枕何夢與神遊紫氣圍黄鶴青天坐白牛古<lb/>
<pb n="KR4e0127_WYG_003-10a"/>
今雲汎汎天地水浮浮莫道雙鳬外王喬不可求<lb/>
　　香泉和大中<lb/>
老信風花脚香泉又一來偶同賢輩浴爛醉野人杯明<lb/>
月天無夜光風路不埃行藏天地在處處有髙臺<lb/>
　　虹橋道中和大中<lb/>
風光隨濶歩處處眼俱新酒琖冬天趣梅花句子春忘<lb/>
形幽壑幾把手白雲頻自笑閒瀟灑青天一幅巾<lb/>
　　謝尚同以胙城尹謫重慶衛幕<lb/>
<pb n="KR4e0127_WYG_003-10b"/>
人才丁未榜天地楚中英况有今巴蜀寧知且胙城從<lb/>
吾惟子好玉女是天成短髪今渾白題詩更幾莖<lb/>
　　其二<lb/>
逺近遷難問安危病不知書來空父執老去見何時川<lb/>
蜀天非逺行藏道可疑長江千萬里滾滾是相思<lb/>
　　贈豐城李士逺用韻<lb/>
白髪今何去來過亦此天子能留幾日吾且慶雙泉世<lb/>
事雲難定青山雨結緣好看溪上月還與共衰年<lb/>
<pb n="KR4e0127_WYG_003-11a"/>
　　謝醫士為謝汝申作<lb/>
老向秋風幾長驚白髪根何身無禮樂此匕亦乾坤紅<lb/>
杏誰家洞山藤破屋門題詩從謝老倒盡菊花樽<lb/>
　　寄靈璧縣博陸先生<lb/>
蓋自云傾後人間病各癡生涯貧不定世故老堪疑擾<lb/>
擾終何益堂堂肯自知好看相憶否抖盡小囊詩<lb/>
　　其二<lb/>
往日梭山老三年夢欲猜交平千古定天送一書來魚<lb/>
<pb n="KR4e0127_WYG_003-11b"/>
鳥真堪約溪雲只老懐梅花堪寄否惆悵釣魚臺<lb/>
　　無錫遊秦方伯池亭和韻<lb/>
池亭天放手都付浴沂翁此樂真誰得狂夫亦偶同春<lb/>
遊三月幾酒更萬花中敢向鳶魚眼乾坤誤主東<lb/>
　　客至<lb/>
野磬閒投止寒山莫欲深醉留三日雨狂了百年心雲<lb/>
水青藜杖乾坤老布衾蒙頭閒不管何處是晴隂<lb/>
　　梅牕<lb/>
<pb n="KR4e0127_WYG_003-12a"/>
草閣方虚坐江空月色新乾坤還此夜今古是何人稍<lb/>
稍寧辭晚茫茫忽見春平生打乖意今夜任天真<lb/>
　　送畢都憲致仕<lb/>
南國來何晚龍門去未遲四方無事日一老是閒時天<lb/>
地憑藜杖風花任酒巵大臣終體國去就不嫌疑<lb/>
　　送嚴中書用韻<lb/>
君隨黄閣老我愛定山泉廊廟才無忝山林性只偏飛<lb/>
揚誰過分行止豈無天肯作虚相愛春江亂别絃<lb/>
<pb n="KR4e0127_WYG_003-12b"/>
　　雪中和懐玉<lb/>
我意留公厚蒼天知此無朔風三日雪清世兩迂夫𤣥<lb/>
酒汚樽禮梅花太極圖無言還對坐何必論鵝湖<lb/>
　　其二<lb/>
對坐無言處無中更有無聖賢公自是宇宙我非夫人<lb/>
世開天境江村挂雪圖此中憑打過老眼送江湖<lb/>
　　其三<lb/>
陳叟題詩去江湖夢寐長主人惟老屋夫子更匡牀東<lb/>
<pb n="KR4e0127_WYG_003-13a"/>
魯千年脉南豐一瓣香可堪知已恨殘月管江方<lb/>
　　其四<lb/>
天心何處問黙坐正寒更古調今疎越天和此太羮夜<lb/>
深羣動息冬老一陽生料得梅花月乾坤只麽清<lb/>
　　其五<lb/>
未盡孤撑力風波却少回江湖今日好天地此帆開水<lb/>
静天平閣山蒼雪漫排行藏應此老真見仲尼來<lb/>
　　梅花用韻<lb/>
<pb n="KR4e0127_WYG_003-13b"/>
草亭天正濶老眼又河圖靜坐千年後誰知一畫無鳶<lb/>
魚還此老天地本真吾不見庖犧氏掀髯一笑孤<lb/>
　　白馬席間和白沙先生<lb/>
萬里何鄉老青天白帽來神仙在人世隨處是蓬萊雲<lb/>
影千江月天心數㸃梅平生夫子意又許鑄顔回<lb/>
　　龍洞和白沙<lb/>
何年留此洞想見太初來風月誰張主隂陽此盪開地<lb/>
靈真孔竅元氣古胚胎悟得庖犧意狂歌月滿臺<lb/>
<pb n="KR4e0127_WYG_003-14a"/>
　　浴香泉和白沙<lb/>
我是白沙門塊然一頑鐵仰視林緝熙天地自懸絶感<lb/>
兹鑄顔功紅爐一㸃雪何處浴沂歸吟弄香泉月<lb/>
　　和白沙秋夜述懐<lb/>
此老真何意我來更憶家西風聊短鬢細雨只黄花慈<lb/>
母誰無老京師也自佳玉臺巾様好戴著有人誇<lb/>
　　其二<lb/>
萬里行藏意先生不遣疎此心無繫著到處有鳶魚白<lb/>
<pb n="KR4e0127_WYG_003-14b"/>
髪看雖滿青山不受呼前年荔枝熟童子報徵書<lb/>
　　宇門承沈慎之任以荘送至句曲詩以道别<lb/>
櫻笋江南路扁舟興不孤儀形吾豈敢風韻子真無水<lb/>
月歌潼渚風花坐練湖烏頭何足慮老力更能扶<lb/>
　　挽李仁貴大理母<lb/>
萬古坤寧意人間又委形平生交白髪兒輩與滄溟南<lb/>
國人三代西江女一經百年堪幻境江冷各山青<lb/>
　　喜聞謝元吉子諮領鄉薦<lb/>
<pb n="KR4e0127_WYG_003-15a"/>
萬里湖南信誰将到蓽門此翁真有後天道豈難論伯<lb/>
雨生何忝元城死亦存何時堪慰藉騎馬下江村<lb/>
　　同年蒋侍御枉顧和韻<lb/>
古洞斜陽外柴門得晚江桃花迷處所驄馬問何邦坐<lb/>
客茅亭幾歌詩稚子雙鹿門雖愛我我豈鹿門龎<lb/>
　　中秋無月和廷信<lb/>
乾坤今夜月本色共青天縱有三更雨能遮萬古圓妖<lb/>
蟇徒自絶顧兔豈誰憐老我浮雲眼尋常北斗邊<lb/>
<pb n="KR4e0127_WYG_003-15b"/>
　　十六夜晴月朗復用韻<lb/>
此夜江邊月清光昨雨天自知雖小待曾不減髙圓以<lb/>
往復何悶今看豈足憐老夫觀否泰起坐釣臺邊<lb/>
　　徐光岳至<lb/>
江寺留詩夜今年又八春溪山惟一我肝肺更何人偶<lb/>
此來還否相看夢與真白頭無限意分付月溪濵<lb/>
　　其二<lb/>
江門千古地來往有南川夫我何為者相過亦此賢水<lb/>
<pb n="KR4e0127_WYG_003-16a"/>
花無别趣庭草有真傳活水亭前月能留共老年<lb/>
　　活水亭贈光岳<lb/>
活水如斯活佳山更莽佳已留莊叟坐也直夀卿來拄<lb/>
杖隨行老風花信口開百年尋樂處須子得吾懐<lb/>
　　月溪雨後同東川光岳二徐賢叔侄坐鳶飛魚躍<lb/>
　　　草亭<lb/>
此亭誰謂好最好夕陽時老我三人意黄鸝兩箇知花<lb/>
枝揺太極雲影蕩玻瓈遂以天機妙匆匆著小詩<lb/>
<pb n="KR4e0127_WYG_003-16b"/>
　　同東川諸友溪上晚釣<lb/>
諸老斜陽外長竿共把時雨深花倒醮溪晚釣頻移聖<lb/>
代漁翁我人間此樂誰醉來溪上舞老鬢白披披<lb/>
　　其二<lb/>
潦倒青溪上閒隨放宕緣請誰留白日任我釣青天酒<lb/>
舞長簑爛花簪破笠圓醉歸扶不逺家只小東烟<lb/>
　　溪上和光岳<lb/>
幾㸃庖羲畫風花數子尋茫茫人物我滾滾去來今杖<lb/>
<pb n="KR4e0127_WYG_003-17a"/>
履平生事溪山此日心更看扶老歩雲水幾峯深<lb/>
　　西峯和光岳<lb/>
天下閒人幾青山一短笻莫言知我少還有白沙同南<lb/>
海五千里羅浮四百峯白頭雲水地飛動意無窮<lb/>
　　活水亭和東川<lb/>
莽莽鰲峰子區區活水村百年真眼孔一箇小乾坤幾<lb/>
榻諸公下吾家萬古存與君風月處剛對白沙樽<lb/>
　　宿伯顯家<lb/>
<pb n="KR4e0127_WYG_003-17b"/>
平生安老睡此夜獨何期病枕風誰碍疎櫺葉放欺山<lb/>
留人愈靜月有句専竒若許論更鼓因知某亦知<hi>劉因感興</hi>
<hi>詩云若使此時俱瞑目知更數鼓是何人</hi>
　　将往平湖寄白沙<lb/>
石翁何處是何處石翁心南海夢長到平湖别亦深槳<lb/>
移花在盪瓢飲月同斟明日南川至相思各苦吟<lb/>
　　送吴明府獻臣<lb/>
門前何處客問是廣東船行止雖殊路江山共一天閒<lb/>
<pb n="KR4e0127_WYG_003-18a"/>
隨花意思老結酒因緣未了茅根念天峯望子旋<lb/>
　　夀邊處士<lb/>
野日蒼峯路青天一布巾鶯花真老計天地此遺民海<lb/>
甕仙醅熟仙居帝畫真白頭今太古公外更何人<lb/>
　　王審理封贈巻<lb/>
嵗月青山在春風短髪前乾坤遺此老兒子定吾天破<lb/>
衲存深計秋藤結老緣封章天與在終亦到林泉<lb/>
　　其二<lb/>
<pb n="KR4e0127_WYG_003-18b"/>
此日三遷教何慚丌氏前築埋雖惡地賢孝果青天萬<lb/>
事慈中分封書意外縁我當賢母墓酌以定山泉<lb/>
　　徳州<lb/>
兩月京師路今來尚一千虚名非雅事薄計只蒼天夜<lb/>
泊隨孤驛雞聲各放船小詩留一雨又了徳州緣<lb/>
　　與國賢和西涯<lb/>
人間文字眼千古得吾師山館深留夜京師在見時虚<lb/>
名吾道在垂老瓣香遲靜坐忘言妙終身是此期<lb/>
<pb n="KR4e0127_WYG_003-19a"/>
　　榮慶堂<lb/>
詔書新命下老子况真賢嵗事匆匆日人間活活天老<lb/>
無非分福生有聖賢縁萬古春秋在題詩肯自偏<lb/>
　　和白沙韻<lb/>
一老真南海乾坤此定交花深長自愛根好不須澆雲<lb/>
水天無極江山月滿瓢可人今在眼何意欲相招<lb/>
　　挽人<lb/>
浮雲成慘戚天地動哀吟白鶴江山泪孤兒父母心百<lb/>
<pb n="KR4e0127_WYG_003-19b"/>
年恩自切天意報還深萬古封章在窮碑倚墓隂<lb/>
　　挽人<lb/>
人生荘叟癖死樂果誰傳此固雖虚誕何憑更惘然乾<lb/>
坤都父母今古幾親賢一灑烏臺淚人間肯自偏<lb/>
　　宿寒山寺用韻寄文太僕<lb/>
位此天何說才今道所然相逢渾舊雨此别更青天周<lb/>
邵平生契江湖白髪縁不朦僧寺月惆悵過江船<lb/>
　　張明府惠傘<lb/>
<pb n="KR4e0127_WYG_003-20a"/>
皇天迓不雨青蓋領初隂畎澮枯遮看巖泉脉引尋此<lb/>
時須大厦何處不流金一巻簑衣薄雲生楓樹林<lb/>
　　病暑<lb/>
暑無今嵗劇病甚往年侵月瘦頻池曲風微空樹隂飛<lb/>
情霄漢健潛意泳遊深道暍人人是金巵恐乏斟<lb/>
　　用韻寄李公冶<lb/>
倚遍東樓柱孤吟暝色侵人情限一舎天道伏羣隂黍<lb/>
熟黄雞在人閒白屋深家慈愧吾子交酒兩回斟<lb/>
<pb n="KR4e0127_WYG_003-20b"/>
　　和周憲長時可留别<lb/>
青青階下草生意又逢君往古春餘幾而今始屬人看<lb/>
看涵宇宙兀兀斷知聞不註圖書脚探𤣥笑子雲<lb/>
　　其二<lb/>
千古韶音歇一聲何處謳華堂人半醉紅燭影交流象<lb/>
緯羅天闕雲霓䕶客舟楚江黄鶴唳清夢亦髙樓<lb/>
　　其三<lb/>
身著紫藤簑門掩碧烟蘿辟人甘鳥獸行路愧丘軻長<lb/>
<pb n="KR4e0127_WYG_003-21a"/>
醉兼長舞一丘還一窩紫虚率道士許我日相過<lb/>
　　和廣西吴憲副<lb/>
我本楚狂人荆州此識君雲山還昨夢世路與人分短<lb/>
褐曾嫌醜虚名自愧聞兼金數字至髙義激浮雲<lb/>
　　其二<lb/>
無民不清靜有吏與歌謳古調何人㑹明公是此流長<lb/>
風破巨浪孤影落虛舟獨倚䦨干月幾回明逺樓<lb/>
　　其三<lb/>
<pb n="KR4e0127_WYG_003-21b"/>
綉斧昭州路并茗透宻蘿隂符兼老子劍術陋荆軻竹<lb/>
䕶新氓舍烟消舊獠窩倘餘經畧此不惜重經過<lb/>
　<lb/>
　<lb/>
　<lb/>
　<lb/>
　<lb/>
　定山集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定山集</head> <lb/>
    <p>
<pb n="KR4e0127_WYG_011-1a"/>
欽定四庫全書<lb/>
　定山集<lb/>
　　補遺<lb/>
　　　明定山莊先生墓碑銘<lb/>
賜進士出身朝議大夫南京國子監祭酒前翰林院侍<lb/>
讀兼修國史經筵講官增城湛若水撰先生諱㫤字孔<lb/>
陽號木齋江浦人卜築浦口清江建亭而東莞林緝熙<lb/>
適至扁曰卧林遂號卧林居士遷定山橋曰雙泉閣曰<lb/>
<pb n="KR4e0127_WYG_011-1b"/>
天峰曰活水曰溪雲則又號定山居士四方人稱之亦<lb/>
曰定山先生本姓章氏宋丞相郇國得象之後子孫由<lb/>
閩越而浦城而松江至祖曰志甫者以儒術名洪武初<lb/>
不樂仕進逃名更姓莊氏遊淮泗至江浦家焉父諱詡<lb/>
贈徴仕郎行人司左司副妣任氏贈太孺人配李氏封<lb/>
孺人先生生于正統二年丁巳十一月十二日為兒甚<lb/>
異十一嵗充邑庠生十三補廪膳景泰丙子領鄉薦成<lb/>
化丙戌舉進士選庶吉士授翰林檢討風志慕古文尤<lb/>
<pb n="KR4e0127_WYG_011-2a"/>
竒偉與之交遊者皆一時名儒如白沙陳先生一峰羅<lb/>
先生其尤者也憲廟欲設上元鰲山燈先生同編修章<lb/>
公懋黄公仲昭上培養君德疏言甚剴切忤㫖杖之調<lb/>
湖廣桂陽判行間用給事中毛𢎞御史陳壯言改南京<lb/>
行人司左司副迎二親就養尋遭二艱丙申服闋不起<lb/>
復超然肥遯有示門人徐光岳無弦太極之詩巡撫都<lb/>
憲王公恕訪于定山欲以白金十五鎰理其敝廬却之<lb/>
曰受官辦以理私廬可乎十九年癸夘正月白沙先生<lb/>
<pb n="KR4e0127_WYG_011-2b"/>
起取入京過定山相留越月送于揚州及南還復送至<lb/>
龍江闗故白沙詩曰憶昔經江東多士余所欽論文一<lb/>
杯水惟我與子斟豈意千載下復此聞韶音我病不出<lb/>
户何時還盍簮俯仰宇宙間與子契其深或問張汝弼<lb/>
草書先生曰好到極處俗到極處問何如則可曰寫到<lb/>
好處變到拙處曰何居曰邵子所謂行墨因調性者是<lb/>
已白沙先生亦曰定山先生草書逈然自成一家者也<lb/>
定山論詩文曰取乎内而忘乎外得之心而應之手如<lb/>
<pb n="KR4e0127_WYG_011-3a"/>
相馬之神非牝非牡如斵輪之巧不疾不徐斯其至矣<lb/>
若夫優人之學孫叔敖抵掌談笑得其形似者也奚系<lb/>
哉其持身則慕伊川法度斬然而難犯接人則慕明道<lb/>
和氣油然而可親嘗曰天之生聖賢將為世道計也或<lb/>
裁成以制其過或輔相以補其不足孔子之於六經朱<lb/>
子之於傳註喚醒聾瞶所以引其不及者矣今世降風<lb/>
移學者執于見聞入耳出口至于沒溺而淪胥之者非<lb/>
制其過可乎故進而當行道也吾義所安不違道以干<lb/>
<pb n="KR4e0127_WYG_011-3b"/>
譽退而當明道也吾志所在亦不立異以求名𢎞治七<lb/>
年甲寅二月後軍都督府經歴周廣榮薦先生恬退自<lb/>
守涵養有素乞起用曰取來用巡撫何公鑑躬詣定山<lb/>
勸駕繼遣應天府侯行先是冡宰王公恕司冦張公瑄<lb/>
都憲虞公瑤侍御朱公德提學王公鑑之知州萬公本<lb/>
諸薦疏皆出部檄非特㫖也故先生曰吾向以諫被謫<lb/>
既而退處幾三十年矣今乃出特㫖敢不行乎且學士<lb/>
丘瓊臺嘗嫉曰引天下士夫背朝廷者㫤也吾當國必<lb/>
<pb n="KR4e0127_WYG_011-4a"/>
殺之丘今入閣矣承特召而不行罪其可逭乎七月遂<lb/>
行九月入京朝見大學士徐公溥語郎中邵二泉寳曰<lb/>
定山亦我朝出色人當復翰林乃協輿情丘語人曰我<lb/>
不識所謂定山也徐公又語學士西涯李公東陽曰定<lb/>
山君之故人君當注意我已致仕不能為朝廷薦賢矣<lb/>
李但唯唯子㑹謂西涯初見先生入京戲曰公今復能<lb/>
用大筆字作拜帖乎謁吏部三揖不跪冡宰耿公裕起<lb/>
延之以茶令四司送出部門先生曰第令不失已官職<lb/>
<pb n="KR4e0127_WYG_011-4b"/>
外物耳吏部題復行人司副子介及王巴山𢎞謂西涯<lb/>
語吏部曰留都根本之地定山還當官此八年乙夘三<lb/>
月陞南京吏部驗封司郎中以八月八日到任十二月<lb/>
病中風疾遷延野寺彌留日甚明年丙辰八月二十日<lb/>
赴通政司告行本部即歸定山自是屢告部不為題處<lb/>
時瓊臺丘公亦卒越明年丁巳三月遇考察尚書清溪<lb/>
倪公岳以老疾退之乃先生告歸已改嵗矣故白沙詩<lb/>
曰欲歸不歸何遲遲不是孤臣託疾時此是定山最髙<lb/>
<pb n="KR4e0127_WYG_011-5a"/>
處江門漁父却能知或曰先生與白沙之詩可謂世稱<lb/>
兩絶者曰言語文字之學昔人謂落第二義矣先是江<lb/>
西張公東白元禎書曰獲睹近作不勝仰慕向裏工夫<lb/>
惜不得聚首論之往年陳白沙㑹間當盡所言矣張公<lb/>
汝弼書曰君子居閒患無書可讀又恐書多而亡羊耳<lb/>
晦庵教萬世學者不得已而有言亦為魯齊所惜也先<lb/>
生之於白沙必有定論更一示我先生俱以白沙之說<lb/>
荅之新安進士汪君循從學亦首示以白沙之學循曰<lb/>
<pb n="KR4e0127_WYG_011-5b"/>
欲知先生之心者當觀先生之詩善觀先生之詩者亦<lb/>
可見先生之學甘泉子曰予癸丑下第南歸謁先生於<lb/>
定山瀟然灑落望之知為有德人也今觀先生及諸公<lb/>
之言即先生之學宜與白沙先生同矣而白沙先生語<lb/>
我曰定山人品甚髙恨不曾與我問學遂不深講不知<lb/>
其後問林緝熈何以告之此猶若有未盡然者何耶或<lb/>
曰以講習不足以入道也故忘言以默識終默不可以<lb/>
示訓也故因詩以立言懼詩言之召禍也故應召以混<lb/>
<pb n="KR4e0127_WYG_011-6a"/>
世見世不可以久處也故再告以歸山歸山不能以自<lb/>
潔也故委物而辱身乃先生超然而還大化矣或曰先<lb/>
生之出處進退未易言也其始也激之於瓊臺其中也<lb/>
乘之於西涯其終也成之於清溪而又悞於子弟門人<lb/>
之不力焉使瓊臺而不入相入相而先物故則先生退<lb/>
居三十年矣未必出出而有知己故人調䕶之以累薦<lb/>
之賢則必復内翰必不南及南而疾作不知人矣使子<lb/>
弟門人而力焉則必知今法不但一狀而可掛衣長揖<lb/>
<pb n="KR4e0127_WYG_011-6b"/>
以去而必知自奏知自奏必不罹清溪之忍使清溪而<lb/>
不忍則自八月至明年二月如彼其久中間一念同鄉<lb/>
之義全天下之望必有以處先生而不至從考察退也<lb/>
噫或曰先生既病風不知人其進退當是子弟主之雖<lb/>
然昔者栁下惠為士師三黜而不去猶曰直道而事人<lb/>
令尹子文三仕三已而無喜愠色寗武子邦無道則愚<lb/>
古之賢聖人立身遇世其逺意豈常情所可測哉十二<lb/>
年巳未九月疾大作二十九日終於正寢十二月二十<lb/>
<pb n="KR4e0127_WYG_011-7a"/>
曰𦵏定山之原其明年庚申邑尹胡君昉請祀於鄕<lb/>
賢祠子男五曰㑹曰仝曰介曰全曰俞仝全俞先亡<lb/>
女三長適尚書張公瑄猶子織次適僉憲石公淮之<lb/>
長子柱又次適憲副王公𢎞㑹介詣南雍懇甘泉子<lb/>
曰知吾考者白沙白沙之門則子也非子莫可銘吾<lb/>
考者二十有八年未之銘若待子也銘曰峩峩定山<lb/>
四方之望薄雲不雨奄望悵悵雲中之隠哲人頎頎<lb/>
維以奄望維以狐疑蟄彼龍蛇出而見毁龍蛇之毁<lb/>
<pb n="KR4e0127_WYG_011-7b"/>
龍蛇之否孰惑龜山孰惑下惠三黜何傷孰知逺意<lb/>
定山不頺哲人不萎後有作者觀銘於此賜進士出<lb/>
身朝議大夫南京國子監祭酒前翰林院侍讀兼修<lb/>
國史經筵講官增城湛若水撰嗚呼此定山荘先生<lb/>
墓碑乃甘泉湛先生為南祭酒時撰也嘉靖甲午湛<lb/>
先生復為大宗伯始命江浦令劉君縉刻諸石而竪<lb/>
於墓南嵗甲寅守勲出督浦儲敬謁先生之墓而碑已<lb/>
仆矣竊甚憫焉使賢者碑碣壊而弗修殆非維世教者<lb/>
<pb n="KR4e0127_WYG_011-8a"/>
意哉況先生與白沙為莫逆交甘泉又白沙髙弟皆吾<lb/>
鄉先達也遂為之經畫而重新之贊兹役者邑令侯君<lb/>
國治協相而觀厥成者浦守禦趙君勲也嘉靖三十三<lb/>
年秋九月朔前進士南京户部主事後學番禺唐守勲<lb/>
謹識<lb/>
　　　定山莊先生祠堂記<lb/>
夫祠堂者江浦劉尹之所建以祠定山莊先生之堂也<lb/>
或有問於甘泉子曰若定山先生者誠可謂知道也矣<lb/>
<pb n="KR4e0127_WYG_011-8b"/>
乎曰然曷謂道曰夫道飲食言語取舍進退時焉而已<lb/>
耳昔者孔子庶聖之雄也孟軻氏稱之不過曰可以仕<lb/>
則仕可以止則止可以久則久可以速則速時焉而已<lb/>
矣時也者道也道一而已矣定山先生初以成化丙戌<lb/>
進士改翰林庻吉士授檢討不奉詔作鰲山詩上疏責<lb/>
難杖之調判桂陽尋入為南京行人副久之以二艱去<lb/>
不復起王巡撫公恕訪之欲以白金十五鎰理其廬却<lb/>
之居定山垂三十年累薦不起學士瓊臺丘公濬嫉之<lb/>
<pb n="KR4e0127_WYG_011-9a"/>
曰引天下士夫背朝廷者自㫤也使吾當國必不容之<lb/>
及丘入閣薦者又累至有㫖取用先生曰此其時矣況<lb/>
出特㫖非尋常部檄者比其可不行遂行大學士徐公<lb/>
溥語邵二泉寳曰當復翰林乃愜公論其語李學士東<lb/>
陽曰定山君之故人君宜注意及赴吏部三揖不跪曰<lb/>
第令不失已官職外物耳吏部題復行人副西涯語吏<lb/>
部曰留都根本之地定山當官此遂遷南驗封郎中到<lb/>
任二月得中風疾遷延野寺明年丙辰十月告疾歸定<lb/>
<pb n="KR4e0127_WYG_011-9b"/>
山丘公亦卒又明年遇考察例南冢宰青溪倪公岳以<lb/>
老疾罷之乃先生告去已改嵗矣或曰定山公不奉詔<lb/>
作鰲山詩而上疏以養君德兹非言語之道乎落職判<lb/>
官尋改行人處之恬然及以親䘮而後去去而山居者<lb/>
三十年見幾而出出不屈已故其言曰進而當行道也<lb/>
吾義所安不違道以干譽退而當明道也吾志所存亦<lb/>
不立異以求名白沙翁詩有曰欲歸不歸何遲遲不是<lb/>
孤臣託疾時兹非進退久速之道乎以巡撫王公之賢<lb/>
<pb n="KR4e0127_WYG_011-10a"/>
捐金飾廬却之不受非取舍之道乎是故道一而已矣<lb/>
知進退久速之道則知取舍之道知取舍之道則知言<lb/>
語之道知言語之道則知飲食之道故寧耕田食力饑<lb/>
餓不能出門户而不肯少求於人而天理之幾決矣夫<lb/>
道也者天理也夫理一也天豈有二乎哉然則定山先<lb/>
生可不謂知道矣乎其論學曰取乎内而忘乎外得之<lb/>
心而應之手如相馬之神非牝非牡如斵輪之巧不疾<lb/>
不徐斯其至矣此定山先生之道也甘泉子曰予癸丑<lb/>
<pb n="KR4e0127_WYG_011-10b"/>
下第南歸訪先生於定山瀟然灑落望之知為有德人<lb/>
也今觀先生及諸公之言即先生之學宜與白沙先生<lb/>
同而白沙先生嘗語我曰定山人品甚髙恨不曾相與<lb/>
問學不知其後問林緝熈否緝熙又何以告之此猶若<lb/>
有未盡然者何耶或曰以講習不足以入道也故忘言<lb/>
以默識終默不可以示訓也故因詩以立言懼詩言之<lb/>
召禍也故應召以混世見世不可以久處也故再告以<lb/>
歸山歸山不能以自潔也故委物而辱身乃先生則超<lb/>
<pb n="KR4e0127_WYG_011-11a"/>
然而還大化矣或曰先生之出處進退未易言也其始<lb/>
也懼之於瓊臺其中也乘之於西涯其終也成之於青<lb/>
溪而又悞於子弟門人之不力焉向使瓊臺而不入相<lb/>
入相而先物故則先生退居三十年矣未必出出而有<lb/>
知己故人調䕶之以累薦之賢則必復内翰必不南及<lb/>
南而疾作不知人矣使子弟門人而力焉則必知今法<lb/>
不但一狀而可掛衣長揖以去而必知自奏知自奏以<lb/>
祈允必不罹青谿之忍使青谿而不忍則自十月告去<lb/>
<pb n="KR4e0127_WYG_011-11b"/>
至明年二月如彼其久中間一念同鄉之義全其節以<lb/>
副天下之人望必有以處先生而不至從考察以退也<lb/>
噫雖然昔者栁下惠為士師三黜而不去猶曰直道而<lb/>
事人令尹子文三仕三已而無喜愠色寗武子邦無道<lb/>
則愚古之賢聖人立身遇世其逺意豈常情所可測哉<lb/>
先生之卒江浦尹胡君昉請祀於鄉賢祠後二十八年<lb/>
為嘉靖乙酉予既為誌銘其墓又十年從余游者今新<lb/>
尹桂林劉君縉甫涖江浦吏治民安不勝景行之思乃<lb/>
<pb n="KR4e0127_WYG_011-12a"/>
承前尹陳君文浩之志捐俸闢地治祠堂於江浦之涯<lb/>
且将請祀典於督學聞人侍御巡按虞侍御嵗時以祀<lb/>
先生以淑人心治之首務也凡為堂三楹其前堂如之<lb/>
其為大門亦如之為左右廡各三楹劉君又欲創樓三<lb/>
間於其後以為來學者之登眺遊息焉助其費奔走而<lb/>
先後之以成其事者邑義官滕氏泰也故其成也易然<lb/>
公之宗孫庠生莊貢為予道之予善焉遂為記之於石<lb/>
庻幾後有同心而興起擴充而大之者<lb/>
<pb n="KR4e0127_WYG_011-12b"/>
　　　重修定山荘先生祠堂記<lb/>
定山荘先生祠於江浦三十餘年於兹矣祠之建也先<lb/>
邑令憚於創造縣西梓潼祠者舊為先生讀書處乃即<lb/>
其祠肖先生像祀之其祠則浦民許琰改已宅為之者<lb/>
今以祠先生梓潼神像竟無所棲先生之裔庠生如岡<lb/>
應試輩咸謂吾先子之存也兢兢致嚴於取予即三原<lb/>
王端毅公巡撫江南時欲節其廬而禮之且不欲以一<lb/>
金自累梓潼祠為先子邁迹之地兹儼然居之而使神<lb/>
<pb n="KR4e0127_WYG_011-13a"/>
祠無所恐非先子素志用是歉然不寧者久之然未敢<lb/>
誦言於其上也隆慶元年監察米公以行部至拜先生<lb/>
祠下詢考建置之詳如岡等具以其故對且言不安狀<lb/>
宋公是之謂宜闢為三區中復梓潼像改左傍新江書<lb/>
院<hi>闕</hi>　　　　　　　　　下其事於縣無何宋公代<lb/>
去邑令亦遷秋行逾年吾師三楚王先生由中書左遷<lb/>
量移兹地比至觀風問俗銳然崇往哲興教化期以畢<lb/>
其學道愛人之心荘生告先生以祠事如其所以告宋<lb/>
<pb n="KR4e0127_WYG_011-13b"/>
公并以宋公之意為請先生曰定山祠歴嵗久矣惡容<lb/>
遽變無已将别建樓閣以處梓潼庶其兩得乎復與學<lb/>
博少韋陳君近泉張君及諸弟子員共相諮議咸謂建<lb/>
閣為宜先生遂因衆志請於監察馮公公報允且斥贖<lb/>
金以助乃貿樓三楹移建祠後顔其上曰文昌閣祠前<lb/>
為栅欄者二并顔其上左曰新江書院右曰文昌閣道<lb/>
祠之内外堂廡垣序率起其弊而新之煥然秩然殊非<lb/>
習觀矣少韋諸君與莊生輩詣愚謂王侯此舉一材不<lb/>
<pb n="KR4e0127_WYG_011-14a"/>
以煩民梓潼之祀以復書院之舊不改而委曲以全定<lb/>
山之尊幽以妥神靈明以倡道化是大有俾於風教子<lb/>
其記之愚惟古者敦德礪行之士足以維風而範俗其<lb/>
存也人稱之為鄉先生沒則相率而祭之於社今之制<lb/>
鄉賢有祠古之遺也專祠之必其人所係者重也嵗久<lb/>
而祠益飭祀益處則其人又可知也是以孟子之論取<lb/>
友也次第其一鄉一國天下之異極之於論世尚友至<lb/>
其願學孔子則惓惓然幸其世之未逺而居之甚近豈<lb/>
<pb n="KR4e0127_WYG_011-14b"/>
不以居近則澤之所漸濡者深世之未逺則推衍有人<lb/>
而私淑之者易為力乎定山先生以直節閎才蚤官史<lb/>
局慨然有志於聖人之道當其時海南白沙陳先生倡<lb/>
明正學屹為學者宗盟先生與之合志切劘雅見推重<lb/>
要其精詣其所自得於内者實多以故其律身也寧甘<lb/>
窮約而不一介以自汚其立朝也寧甘放棄而不媕阿<lb/>
以求媚其發之為文辭因時感物陶詠性真殆與堯夫<lb/>
擊壤諸篇異調而同趣即其所至将謂天下之善士非<lb/>
<pb n="KR4e0127_WYG_011-15a"/>
耶今兹浦之人士尊信而俎豆之者是固一鄉之所同<lb/>
心至諸監察與邑侯學博諸公以四方來仕之人而合<lb/>
謀以成多士之志又無非寄其論世尚友之心也夫以<lb/>
四方之人官先生之鄉拜先生之祠考遡其學以慰其<lb/>
尚友之心固四方之人之所大幸矧浦之人士與先生<lb/>
生同里閈且距先生之時未逺其耆儒故老必有能傳<lb/>
先生之學與稱述先生之為人者在不出其鄉而獲友<lb/>
天下之士則儀型仰止以求無愧於前聞視四方之士<lb/>
<pb n="KR4e0127_WYG_011-15b"/>
其為幸不既多乎若狃於俗而匪程於先民與鶩於逺<lb/>
而反遺於切近均非所望於浦之人士之所以自待也<lb/>
雖然古有之善弓者師弓不師羿善舟者師舟不師奡<lb/>
善心者師心不師聖浦人士而善師心焉則步趨陟降<lb/>
固動與先生遊也不然即日侍先生承謦欬於几席之<lb/>
側亦惟貌焉已耳雖先生其如何此不肖所夙聞於吾<lb/>
師三楚先生之緒言也因述之以塞諸君子委記之意<lb/>
賜進士出身中憲大夫南京太常寺少卿前修正庶尹<lb/>
<pb n="KR4e0127_WYG_011-16a"/>
吏部考功清吏司郎中夷陵劉一儒撰<lb/>
　　　定山莊先生祠田記<lb/>
定山莊先生祠在江浦之涯先生出處進退與祠建始<lb/>
末吾師甘泉先生記之詳矣先是先生嗣成定嵗時春<lb/>
秋二祭其祭儀修葺之廢皆取諸里甲然不奉額設故<lb/>
公私皆稱未便嘉靖乙巳秋侍御史午山馮公奉命提<lb/>
督南畿學正倡明正學殫精竭思迺謁先生祠諏祀事<lb/>
顧張尹峰曰此有司責也其盍圗諸尹學道愛人志在<lb/>
<pb n="KR4e0127_WYG_011-16b"/>
興教聞命經度維切爰諏孝義里民奚瀛有定山北麓<lb/>
田若地凡八十八畝時将他售尹迺以俸資二十三金<lb/>
貿之葢不欲重煩民也田去先生故居北三里而近酌<lb/>
肥磽豐歉之常嵗得租約凡五十石嵗㑹所得料理二<lb/>
祭公輸之外稍存羨餘以備荒歉修葺於是尊崇先生<lb/>
始有成典矣典成白侍御侍御走書幣以尹徵懐記諸<lb/>
石懐惟㓜時嘗侍先君為言憲宗朝羅公一峰抗疏論<lb/>
大學士李公起復之非先生與章公楓山黄公未軒不<lb/>
<pb n="KR4e0127_WYG_011-17a"/>
賦賞燈之詩抗疏陳言先後被謫時有翰林四君子之<lb/>
稱稍長又聞陳公白沙與先生倡明道學唯是日益傾<lb/>
慕比登進士讀書翰林而先生巳捐舘也懐私淑先生<lb/>
非一日況辱侍御惓惓之請義何以辭懐聞之也道之<lb/>
在天下不可一日無也道者人心生生之機天理流行<lb/>
之路也是故天地之大古今之逺君君臣臣父父子子<lb/>
夫夫婦婦兄兄弟弟天地萬物以位以育焉者皆斯道<lb/>
流行之功用也是故古之聖賢達而在上則行其道以<lb/>
<pb n="KR4e0127_WYG_011-17b"/>
經綸天下不幸窮而在下則孝弟忠信明先王之道以<lb/>
待後之學者皆非自私已而已也昔有周盛時大司樂<lb/>
掌成均之法以教國子弟有道德者死則祭於樂祖以<lb/>
為瞽宗所以振興道教其義至矣先生負豪傑之才以<lb/>
斯道經濟自任始為翰林檢討二月奉閣帖賦詩以為<lb/>
上元玩賞之具先生不賦詩乃與二公上疏培養聖德<lb/>
尋被謫家食二十餘年甲寅之召先生翻然復起此其<lb/>
心固欲行其道於天下也桂陽之謫留都之遷展轉得<lb/>
<pb n="KR4e0127_WYG_011-18a"/>
咎動遭困踣而先生之道之不行於天下又可知矣唯<lb/>
是退居定山日事倡明斯道尤銳志以詩文立言是故<lb/>
其為言也不曰太極則曰鳶魚不曰乾坤則曰經綸曰<lb/>
位育揮霍古今吞吐宇宙横騁乎羲軒堯舜之上追蹤<lb/>
乎風花雪月之豪是以當時海内名流佳士慕先生之<lb/>
風者日造先生與之眺天峰之閣臨溪雲活水之亭逍<lb/>
遙尋樂各足分願真有使人蕭然灑然如濯清風弄明<lb/>
月洋洋潑潑思有以振刷而自磨濯者先生之道非後<lb/>
<pb n="KR4e0127_WYG_011-18b"/>
生末學所敢輕議而其興起人心如此則又豈真後世<lb/>
以文字立言者所可能哉昔先生嘗以横渠老筆自況<lb/>
予竊為之說曰先生之言髙明廣大得於天質之美為<lb/>
多横渠之言則精思力索之功所深造也又曰横渠廣<lb/>
大精微葢顔曾閔冉之亞先生七十子才髙意廣之流<lb/>
也皆聖人之徒也侍御督學南畿南畿先哲咸次第表<lb/>
章崇教興道之心盛矣哉作祠田記以俟諸聞先生之<lb/>
風而興者嘉靖十有三年嵗在甲午三月二十七日賜<lb/>
<pb n="KR4e0127_WYG_011-19a"/>
進士出身掌南京翰林院事右春坊右中允前國子司<lb/>
業左春坊左司直兼翰林檢討經筵國史奉勑同校經<lb/>
史諸書兼纂修㑹典後學永豐吕懐譔<lb/>
　　　釐正理學名臣定山莊先生祠堂碑記<lb/>
郡邑有祠祀其鄉之先賢葢本於禮有祭其先賢於東<lb/>
序及祭鄉先生於社之文顧其選甚重且嚴自黌挍鄉<lb/>
賢之通祀固巳稽其實蹟協諸輿論靳不輕授況㧞於<lb/>
鄉賢之中而特祠者乎特祠而又名曰理學為百世道<lb/>
<pb n="KR4e0127_WYG_011-19b"/>
學淵源之所繫者乎惟我明興賢才輩出謀謨勲業足<lb/>
以勤事而定國者代不乏人君子已録其行實嫓美信<lb/>
史已彰我國朝之盛矣然於其間潜心聖學洞究原本<lb/>
直從濂洛闗閩以沿洙泗思起而繼千載之絶學者薛<lb/>
文清公而下有若而人則特表而出之題之曰理學名<lb/>
臣而定山先生實與焉重道統也以是而觀其選亦嚴<lb/>
矣哉先生自㓜頴悟絶人早有志聖人之道學一本於<lb/>
主静其發為文辭根極理道非太極則乾坤言皆有教<lb/>
<pb n="KR4e0127_WYG_011-20a"/>
而動皆有法非茍知之者是以進而立朝也即思陳善<lb/>
而閉邪退而隠處也足以廉頑而立懦古所云明體達<lb/>
用之學先生有焉大抵昔人之議祠祀者不外乎道德<lb/>
功言而已葢本諸傳穆叔所稱太上立德其次立功其<lb/>
次立言云云也其說曰道其總名德者道之本功者道<lb/>
之用而言又其載道之文予嘗誦其說而竊慕之誠有<lb/>
味乎其言也予則以謂三者既同出於道義實相須不<lb/>
容岐而二之非有所謂太上次之之說容或有道矣而<lb/>
<pb n="KR4e0127_WYG_011-20b"/>
三者不得兼三者而既有其德矣若功與言又寧有不<lb/>
足者乎迺先生履道既臻實際雖未獲大究其用於時<lb/>
而其德行文章風聲氣節亦足以啟後人而繼絶學豈<lb/>
小補哉今日之特祠江上葢出於人心之公論稽之禮<lb/>
而合揆之義而當者也夫孰曰不宜邑有梓潼觀一區<lb/>
可一楹先生嘗與門人講學其中因題其楣曰新江書<lb/>
院今其額具存手澤如新云先生祠與鄉賢舊矣嘉靖<lb/>
間陳令始改觀為祠以特祀之而居文昌於别所無何<lb/>
<pb n="KR4e0127_WYG_011-21a"/>
予鄉甘泉湛公來謁覩湫隘狀曰先生與我白沙公同<lb/>
志師友淵源興起之任其不在我乃為捐資貿民地為<lb/>
堂左右各三楹左為書院右以祠文昌而中一楹祠先<lb/>
生仍舊制猶未稱葢若有待也迄隆慶間直指宋公自<lb/>
中臺來廵南土起敝維衰樹表彰物謂是祠尤理道所係<lb/>
特示崇勸之義既親拜祠下尋罸鍰若干大飭祠宇為<lb/>
建閣於後以祠文昌公意猶未愜頃以総儲至道浦再<lb/>
捐俸改祠先生於左復文昌舊物而易其右為書院百<lb/>
<pb n="KR4e0127_WYG_011-21b"/>
年墜典一旦釐而正之神罔時恫人心胥恱矣猗與盛<lb/>
哉邑令孔祖堯素欲改為並祀白沙㑹有此舉欣然不<lb/>
啻在已晨夕展力用承公休德倐爾即功意亦勤矣既<lb/>
成欲志公德不忘來詣予徵文謀紀諸石予不佞忝治<lb/>
府事適覩兹盛美既嘉祀事之有成而因卜斯文之遂<lb/>
興也義不容諉庸書以識之萬厯十三年嵗次乙酉孟<lb/>
冬之吉賜進士出身通議大夫應天府府尹番禺袁三<lb/>
接撰<lb/>
<pb n="KR4e0127_WYG_011-22a"/>
　　　按院駱駸曾擬諡轉部稿<lb/>
原任南京吏部驗封司郎中莊㫤江浦縣人少頴異書<lb/>
過目成誦嘗讀山谷詩至俗學已知回首晩之句曰幾<lb/>
誤年嵗自是力於聖賢之學成化丙戌登進士選庶吉<lb/>
士一時名士願與之遊而江西羅倫南海陳獻章尤為<lb/>
契合常與獻章夜話曰不覩不聞大段著力不得纔着<lb/>
力則已發矣戒慎恐懼莫若勿助勿忘為至丁亥授檢<lb/>
討居未兩月憲皇帝命作鰲山詩㫤不奉詔同編修章<lb/>
<pb n="KR4e0127_WYG_011-22b"/>
懋黄仲昭上培養聖德疏略曰煙火詩讃俱是玩好之<lb/>
物雖曰文詞甚非所以養聖心崇聖德也至於翰林之<lb/>
官以論思代言為職雖曰供奉文字然鄙俚之詞豈宜<lb/>
進于君上疏入謫桂陽州判尋奉天殿災以給事中毛<lb/>
𢎞御史陳壯論救改南行人司副值内外艱哀毁骨立<lb/>
免䘮以病不起遂卜築定山居焉譚道授徒四方羣集<lb/>
教人以當先學理不當學事學理當有脫見處學事雖<lb/>
聖人或不能盡也居定山垂三十年薦者前後章十數<lb/>
<pb n="KR4e0127_WYG_011-23a"/>
上𢎞治甲寅特㫖召用及赴部長揖不屈乃以舊職供<lb/>
事未幾遷南吏部驗封司郎中甫三月疾作明年乞告<lb/>
歸陳白沙貽友人詩曰欲歸不歸何遲遲不是孤臣託<lb/>
疾時此是定山最髙處江門漁父却能知居數載卒㫤<lb/>
論學肻綮主於静坐而以不放義理為分内事要其䆳<lb/>
養所自得直與周張諸儒潜孚默契尚友千古列諸理<lb/>
學不虚也應謚奉聖㫖諡文節萬厯四十四年奏請<lb/>
　　　時祭儀品<lb/>
<pb n="KR4e0127_WYG_011-23b"/>
　　時祭儀品<lb/>
　<lb/>
　<lb/>
　<lb/>
　<lb/>
　　　祭品取諸祭田　祭器借諸學庫<lb/>
　　　時祭告文<lb/>
維隆慶三年嵗在己巳月朔祭日應天府江浦縣知縣<lb/>
<pb n="KR4e0127_WYG_011-24a"/>
某等謹以牲醴香紙之儀昭告於定山莊老先生之神<lb/>
曰公之心止水澄波公之行泰山喬嶽公之文戞石鳴<lb/>
球公之望鳳毛麟角故公之出也為當代名臣而公之<lb/>
處也為後學先覺某等沗牧兹土竊沾餘濯既得聞休<lb/>
風於浦水之濱又幸瞻神祠於定山之埆彷彿公儀叅<lb/>
前立卓式齋宿以陳䖍假生芻之一握倘公不以為不<lb/>
潔豈徒聽我於藐藐尚饗應天府江浦縣知縣前直<lb/>
内閣理制勑翰林院帶俸中書科試中書舍人夷陵王<lb/>
<pb n="KR4e0127_WYG_011-24b"/>
之綱撰<lb/>
　　　祭定山莊先生文<lb/>
維嘉靖十八年嵗次己亥六月丁酉朔越二十二日戊<lb/>
午禮部尚書掌詹事府後學南海霍韜謹用香幣敬謁<lb/>
於定山莊老先生之神曰先生豪傑也任翰林不作樂<lb/>
人嫚語且為疏曰天子不宜聽娼優詞曲防䙝損聖德<lb/>
氣正義直有補名教奈何同時翰林皆不能先生與章<lb/>
公楓山黄公未軒獨抗顔為是同僚所痛慚忌所由起<lb/>
<pb n="KR4e0127_WYG_011-25a"/>
也三公謫外憲宗弗深罪帝德天德也何所不容況於<lb/>
直臣哉旋召復乃不復三公翰林改公行人司副同僚<lb/>
忌嫉之致也公翔鳳千仭氣槩也豈齷齪溷網所得縶<lb/>
拘哉先生歸居定山名益重天下髙節卓行有俾風教<lb/>
敬皇帝起公公翻然就列豈忘世為遯謂義可行道可<lb/>
達也不謂忌臣擠先生南京司屬四十年髙節郎署數<lb/>
斗粟豈所以餌先生卧病㢲辭禮也竟聽先生辭歸已<lb/>
非敬皇帝優崇髙節意矣況明肆擠忌猥加老疾名始<lb/>
<pb n="KR4e0127_WYG_011-25b"/>
也以聘禮起先生繼也以考察黜忍人自謂得計有識<lb/>
負妬賢之恥於先生何損先生任翰林不為樂語道格<lb/>
君也髙卧定山節礪世也應薦而起共臣禮也不合又<lb/>
歸罹世嫉也直道正氣不偶於時孔孟且然於先生何<lb/>
損或謂先生再出懼丘瓊臺忌及出而黜為倪青溪忍<lb/>
心是未知先生之大也先生於憲皇時不為樂語不奉<lb/>
天子詔天子威柄能殺生人且不懼乃懼瓊臺四十年<lb/>
髙節隆重山岳養可知也豈禍害所能怵者哉如曰不<lb/>
<pb n="KR4e0127_WYG_011-26a"/>
畏天子乃畏大臣誣先生也矧先生起時瓊臺已薨在<lb/>
閣下實劉晦庵北吏部實屠丹山南吏部實倪青溪先<lb/>
生不懼生晦庵懼死瓊臺耶是不惟誣先生併誣瓊臺<lb/>
也巳時李西涯與先生交不聞翊先生王守溪吳匏庵<lb/>
與先生同鄉不聞譽先生倪青溪亦先生桑梓人居隔<lb/>
江水耳復同翰林反加老疾名黜先生世情士習可占<lb/>
也論者惟咎青溪黜先生不察西涯晦庵守溪匏庵致<lb/>
先生黜故使忌夫逃罪已非史案也已乃移罪瓊臺俾<lb/>
<pb n="KR4e0127_WYG_011-26b"/>
先生重負怵禍變節之辱瓊臺蒙嫉賢之誣豈不慼也<lb/>
豈不惜也謹伏謁祠下申以鄙見或者得先生心也香<lb/>
幣表誠尚饗<lb/>
　　　祭定山莊先生文<lb/>
維萬厯十四年嵗次丙戌四月乙丑朔越十四日戊寅<lb/>
應天府府尹孫丕揚府丞杜友蘭謹以清酌庶饈之儀<lb/>
致祭於理學名臣定山莊先生之靈曰羲軒之上原有<lb/>
大道孔孟以下遂無真儒寥寥千載吾道其孤詎意先<lb/>
<pb n="KR4e0127_WYG_011-27a"/>
生崛起東吳而毅然以斯文自任耶先生精研濓洛印<lb/>
證程朱闡性情心術之藴游髙明廣大之途士林欲瞻<lb/>
先生之丰采者如希世之珙璧而不可獲方先生之上<lb/>
疏陳言也天下頌其得養原之精及先生之謫判桂陽<lb/>
也天下望其下復官之召夫何安石卒卧於東山君實<lb/>
竟沈於西洛識者以先生之出處卜世道之興衰諒哉<lb/>
言也敬皇嗣天僉謀起廢郎官斗粟豈足以羈先生者<lb/>
乃先生感慨時艱拂袖而去日與四方朗士髙賢眺天<lb/>
<pb n="KR4e0127_WYG_011-27b"/>
峰羣卉之閣臨溪雲活水之亭辨析羣言一歸大道玩<lb/>
諸書感虞廷之儀鳳斷諸史悟孔筆之絶麟先生於大<lb/>
塊間始終得失葢了然而鏡也世有未究先生之深者<lb/>
乃曰其始也懼於瓊臺其中也乘於西涯其終也成於<lb/>
青溪而又悞於子弟門人之不力誤矣誤矣先生不云<lb/>
乎進而當行道也吾義所安不違道以干譽退而當明<lb/>
道也吾志所存不立異以求名深有味乎其言之也則<lb/>
先生大致槩可覩識矣奚容置喙哉揚等保釐南土景<lb/>
<pb n="KR4e0127_WYG_011-28a"/>
仰山髙陳辭遣告澗沚溪毛江干古墓鶴涙風濤尚享<lb/>
　　　祭定山莊先生文<lb/>
維萬厯二十有五年嵗次丁酉正月壬辰朔越二十八<lb/>
日己未南京禮部右侍郎晚學生楊起元謹以牲醴致<lb/>
祭於理學名儒定山莊先生曰嗚呼予小子何足以知<lb/>
先生哉予讀夀張處士之文見先生篤於孝養讀迎養<lb/>
詩之序見先生銳於作聖讀培養聖德之疏見先生致<lb/>
主之忠讀恩江漁隠之記見先生用易之善夫孝其本<lb/>
<pb n="KR4e0127_WYG_011-28b"/>
也而忠即孝之移聖其趨也而易即聖之用大矣逺矣<lb/>
性斯反矣深矣微矣可與幾矣氣節安足以擬先生之<lb/>
概名理安足以測先生之藴耶小子起元白沙先生鄉<lb/>
後學也每過先生之廬輙徘徊而不忍去然徒慕先生<lb/>
之名未既先生之實兹者竟讀遺編恍若神㑹爰瞻遺<lb/>
像釋菜陳詞嗚呼定山峩峩長江浩浩萬古哲人於焉<lb/>
廟貌匪徒足以立懦㢘頑實待後學以先王之道也大<lb/>
禮必簡質言不文惟先生鑒之尚饗<lb/>
<pb n="KR4e0127_WYG_011-29a"/>
　　　謁定山墓　　　　　　　　　張　璧<lb/>
曉傍流雲問錫泉蒼茫霜樹翠微巔偶尋朋舊烟霞㑹<lb/>
似結平生水石緣日月浮沈驚過客乾坤俯仰愧髙賢<lb/>
定山景象真殊絶願借懸崖障百川<lb/>
　　　　　　　　　　　　　　　　吳　性<lb/>
入寺先尋卓錫泉振衣直上定峯巔喜看病骨今逾健<lb/>
似與山靈舊有緣終古乾坤留勝槩東南文獻仰髙賢<lb/>
欲乘清景歸江晚風静秋聲月滿川<lb/>
<pb n="KR4e0127_WYG_011-29b"/>
　　　過定山先生故居即詩一首即效其體<lb/>
　　　　　　　　　　　　　　　　楊　巍<lb/>
此老平生鐵作腸詩篇每帶梅花香若知出處惟漁父<lb/>
自信麤豪過楚狂江海髙風元滚滚乾坤正氣尚堂堂<lb/>
至今人道墳頭上松柏常時有雪霜<lb/>
　　　書定山先生集後<lb/>
嗚呼此吾定山先生平生之所著作也先生之捐館舍<lb/>
星週已半紀矣丙寅嵗予奉命來按山西始與按察使<lb/>
<pb n="KR4e0127_WYG_011-30a"/>
李君宗元等校而刋之求少宗伯王先生序其首嗚呼<lb/>
先生之學之詩之文髙古淵粹機軸自成一家不肻寄<lb/>
人籬下作活計天下後世尚有能評之者予何敢贅一<lb/>
辭第先生之出處不得不辯予與先生少同里閈且辱<lb/>
在師友姻戚之間知先生頗深先生雅與南海陳白沙<lb/>
先生以理學相推重書使往返甚密白沙自領鄉薦後<lb/>
㑹一隨計偕北上不偶遂隠居弗仕後因薦者之言始<lb/>
出朝廷授以翰林檢討因疾辭歸竟以夀終牖下先生<lb/>
<pb n="KR4e0127_WYG_011-30b"/>
登進士第拜官翰林檢討以言事謫行人司副丁家艱<lb/>
久而未起後亦因薦者之言勉強一出擢任南京吏部<lb/>
郎中未幾以疾去位夀終於家二先生之出處大槩畧<lb/>
同白沙之出人無可議矣而議者往往以先生之出為<lb/>
不韙何耶予意以為先生之出則是而當路之處先生<lb/>
則非夫以先生養髙林下胸中豁豁者垂三十年一旦<lb/>
起而官以郎署限以職業是猶丹山之彩鳳而繫之樊<lb/>
籠曠海之長鯨而置之沼沚則雖少選之間亦不能以<lb/>
<pb n="KR4e0127_WYG_011-31a"/>
安其位而行其志宜其官未久而疾遽作也若必以先<lb/>
生之出為不韙則時方清明羣賢彚進當時孔子之為<lb/>
魯司冦孟子之見梁惠王亦皆非耶必以先王之去為<lb/>
不早則有君如此何忍棄之當時孔子之去魯遲遲孟<lb/>
子之三宿出晝亦皆非耶嗚呼君子之出處去就隨其<lb/>
時而不狃於一偏因其宜而不膠於一定固必有道此<lb/>
豈常情可得測識而擬議之哉或者以予為齊人惟知<lb/>
有管晏聞其言則将抱耳而走食蛤蜊觀爽氣何所不<lb/>
<pb n="KR4e0127_WYG_011-31b"/>
可哉正德丁夘嵗孟春上澣吉賜進士第文林郎奉命<lb/>
巡按山西監察御史同邑弓元謹書<lb/>
　　　讀定山先生集<lb/>
聞人子曰定山先生真所謂當時之豪傑也已道宗孔<lb/>
孟而志不迂學紹程朱而業不陂其所演繹洙泗之微<lb/>
言也其所咏歌濂洛之遺響也銓㓜嘗從遊舅氏海日<lb/>
翁因得見先生之作輙固之以為竒私之以為喜每恨<lb/>
所見之不多也已而宦入維揚地鄰江浦恒冀一造其<lb/>
<pb n="KR4e0127_WYG_011-32a"/>
廬以訪遺跡職事填委竟未能及此心切切如惄懐餔<lb/>
殆亦有年比今督學行部訪其存稿而盡讀之乃知其<lb/>
造詣淵泓植本深固故言出道存雖居常諷詠亦不徒<lb/>
溪禽野卉之娱上極廊廟之宏謨下盡民俗之庸行隨<lb/>
事精察無不可師恨不得同遊獅子峰親與上下其論<lb/>
議以破胸臆之迷藏也邑令劉氏縉既嘗有請於予而<lb/>
專祀以祠甘泉湛公為紀其詳矣今復梓公之集以廣<lb/>
其傳呈覽而復讀之忽見海日翁之序於首簡欣然有<lb/>
<pb n="KR4e0127_WYG_011-32b"/>
所感於昔者懐冀之念而筆其槩嘉靖十有四年秋八<lb/>
月廿有六日奉勑提督南畿學政山西道監察御史餘<lb/>
姚聞人銓著<lb/>
　<lb/>
　<lb/>
　<lb/>
　<lb/>
　定山集補遺<lb/>
</p>
<p>
</p>
  </div>
</body>
</text>
</TEI>
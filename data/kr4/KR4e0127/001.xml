<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定山集巻一</head> <lb/>
    <p>
<pb n="KR4e0127_WYG_001-1a"/>
欽定四庫全書<lb/>
　定山集巻一<lb/>
　　　　　　　　　　　　　明　莊㫤　撰<lb/>
　五言古詩<lb/>
　　柳塘春意<lb/>
萬物吾一身著眼無不是大程方少年曾㸃亦狂士真<lb/>
樂本忘言一笑乃深契還知萬栁中春塘雨方霽<lb/>
　　梅花巻<lb/>
<pb n="KR4e0127_WYG_001-1b"/>
老矣孤山中那復他料理惟兹太極心㸃綴寒梅幾暗<lb/>
香疎影詩戲劇乃如此安得無極翁共此無極㫖<lb/>
　　江湖勝覽巻<lb/>
滄溟水一漚天地一芥子我問具眼人此眼何處使從<lb/>
今打撲破此眼吾眼耳<lb/>
　　雪梅<lb/>
太極圖偶封天地若混沌不知滕六誰乃打無極諢安<lb/>
得邵堯夫閒與一究竟<lb/>
<pb n="KR4e0127_WYG_001-2a"/>
　　題竹<lb/>
獨坐湘江潯見此叢篁幽風雨日暝晦萬雀聲啁啾垂<lb/>
垂正結實恐為鵷鶵謀豈無九苞羽飛下十二樓延竚<lb/>
久不見此意良悠悠我因王者瑞極意垂鴻猷採之欲<lb/>
往食道路阻且修問之在何所乃古西康州西康有西<lb/>
伯已矣三千秋至尊應昌運致此能無憂清時一再睹<lb/>
咄哉何所求<lb/>
　　送白沙先生門人容彦昭陳秉常回南海次韻<lb/>
<pb n="KR4e0127_WYG_001-2b"/>
君子久不見一書凡幾月開門見髙徒儀形宛相接可<lb/>
久亦可大自抱賢人業束書不可覊含情送歸楫<lb/>
　　橘潭和杜韻<lb/>
攖寧何處所天地此溪堂世物如凋瘵醫門有棟梁寒<lb/>
泉真自冽老橘故須香水晚留蒼翠花深到淼茫淨回<lb/>
真本色定有碧圓光實好垂垂大根靈故故長緑非懸<lb/>
宿雨黄豈弄秋霜沆瀣仙漿裏方書聖道傍野夫長老<lb/>
病白首幾低昂多謝扶持力殘生豈敢忘<lb/>
<pb n="KR4e0127_WYG_001-3a"/>
　　沃洲山為新昌石秉殷賦<hi>元忠臣余廷心韻</hi>
我聞沃洲山𣺌絶如仙洲仙洲不可到夢想空自遒清<lb/>
風為我御白雲為我輈欲憑萬古心窮此天地幽何時<lb/>
沃洲仙與我相綢繆振衣鰲峰岡濯足津溪流把畫庖<lb/>
犧圖開巻大禹疇六經不得志萬古重刪修悠悠天壤<lb/>
間邈矣吾何求<lb/>
　　養菴為永興馬貞夫元題<lb/>
北嶽霜雪幹玉漢强千尋南溟珊瑚枝𤣥宫極幽深應<lb/>
<pb n="KR4e0127_WYG_001-3b"/>
誰見毫末積效踰山岑撫巻得玩頤隠几亦觀心辭琢<lb/>
豈金玉受厲須黄金無寐月自生無覺日自沉回首人<lb/>
間世坐騖復行吟枵然舍予琴誰哉賞此音<lb/>
　七言古詩<lb/>
　　題蒙泉葡萄巻<lb/>
古今萬妙真無窮飛走動植皆化工葡萄楊栁幾千卉<lb/>
堯夫老眼觀物中蒙泉學士燕山傑平生邵學王天悅<lb/>
白頭一覩甘州英老癢欲搔搔未得濡毫大呌掃不停<lb/>
<pb n="KR4e0127_WYG_001-4a"/>
墨花一放三千城須臾萬紙各飛動纍纍總是皇極精<lb/>
相馬無将九方處不向驪黄論形似要知花栁過前川<lb/>
閒弄程家真意思<lb/>
　　和石翁贈鄭通政雲山吟<lb/>
雲蒼蒼水悠悠青山萬古人白頭華山老母一渇睡天<lb/>
地枕席今未收塵纓自濯已堪喜敝屣既脫何足留河<lb/>
圖鳳鳥至不至仲尼已没無人愁嗟乎仲尼已沒無人<lb/>
愁乾坤誰解生民憂羲文堯禹正今日千年治道還西<lb/>
<pb n="KR4e0127_WYG_001-4b"/>
周<lb/>
　　與竹泉道士<lb/>
燕城道士馮竹泉定山風雨來相過向人兩眼如兩星<lb/>
頭上笠子五尺大開門握手延入坐須家詩書攜一箇<lb/>
自言仙道亦頗佳老死人間已除破古今詞翰豈易得<lb/>
吾子髙名吾所慕盧老神丹我解傳老杜長篇子須作<lb/>
嗚呼道士吾與汝黑髪紅顔何用那痛惟老父雙膝拳<lb/>
日夜髙牀五年卧倉公俞附竟何人仰首蒼天淚交墮<lb/>
<pb n="KR4e0127_WYG_001-5a"/>
刀圭相乞倘不辭嘔出吾心吾亦可道士道士何須再<lb/>
拜苦索我<lb/>
　　雪蓬為盛行之作<lb/>
雪蓬老人瘦且清前身想只梅花精墨梅一寫幾千萬<lb/>
雞林交趾知其名南京小兒不曉事相逢盡喚梅先生<lb/>
一蓬有屋鳳城裏土脊茅簷竹椽子蝸牛半角祗藏頭<lb/>
我為量之剛丈許不題偃月晝錦堂扁作雪蓬聊爾耳<lb/>
北風大雪五尺深無限傍人愁壓死老人髙坐方掀髯<lb/>
<pb n="KR4e0127_WYG_001-5b"/>
大呌狂歌對兒女大兒捧筆婦捧觴一醉梅花三百紙<lb/>
籬邊竹樹往往佳萬箇弓弰千䑕尾忽然幾處鼎石根<lb/>
便是懸崖活梅樹此時天趣不可當誰人肯許同清狂<lb/>
花光補之己非敵當時空有王元章定山先生無一好<lb/>
雪蓬老人當笑倒只有區區觀物亭半庭茂叔牕前草<lb/>
　　定山歌用杜韻<lb/>
定山不與靈山白萬古江淮一峯碧青天作蓋擁層巔<lb/>
北斗當空挂巖石我今借此一榻雲欲與希夷華山敵<lb/>
<pb n="KR4e0127_WYG_001-6a"/>
豪來得句不肯眠醉筆一揮千丈壁<lb/>
　　定山泉歌和杜韻<lb/>
此泉門外不可斷日日來過如相依小扶藜杖看清濁<lb/>
老人雨後鋤園歸遊人一見詎敢唾白鷺偶來何忍飛<lb/>
耳聾眼暗與世惡此泉磊落人間稀<lb/>
　　木石圖為許志完作<lb/>
定山破袖無尺大東歸袖取蓬萊峯峯頭老秃幾千樹<lb/>
槎牙萬古撑長空箕山老人不曉事問余欲向青天住<lb/>
<pb n="KR4e0127_WYG_001-6b"/>
醉中見許不作難袖中滾滾傾天地老人覩此造化權<lb/>
返却而走心茫然忽然江海一平地千仭萬仭飛蒼烟<lb/>
錦樹蒼峯不須買草閣秋崖明月在白頭得此當有知<lb/>
還我東坡袖中海<lb/>
　　蒼松為許志完作<lb/>
箕山老人松樹圖開巻凌亂千人呼畢宏已老更誰手<lb/>
南京老盛天下無此松畫本得何處元是公家挂瓢樹<lb/>
虬髯偃蹇老鐵蟠雷雨蒼龍未騰去嗚呼此樹百錬鋼<lb/>
<pb n="KR4e0127_WYG_001-7a"/>
數千萬變氷與霜忠臣義士我所拜山中萬古文天祥<lb/>
　　和司馬提學倡和詩韻<hi>八首</hi>
　　　來教和王尚文司諌見懐之作奉和一章兼呈<lb/>
　　　　司諫<lb/>
江山契合膠漆凝君子小人炭與氷兩公投分忽京國<lb/>
一洗世間桃李色同心契合真斷金老眼乾坤誰並得<lb/>
一公海月照木難一公天馬辭塵鞍青天英爽總髙興<lb/>
白日坐收千古暝與人同善真我思古今四海皆相知<lb/>
<pb n="KR4e0127_WYG_001-7b"/>
　　　來教謂尚文再和只有梅花知之句甚動野夫<lb/>
　　　　尋梅之興復和一章㫤亦奉和請教<lb/>
凍雲四劃天地凝一口嚼碎萬里氷借天欲賞梅花國<lb/>
天許先生無吝色白頭中坐太極圏醉㸃萬花歸未得<lb/>
天心子半知者難一枝笑撚隨歸鞍乾坤萬古有真興<lb/>
夢中說夢空癡暝定山老我徒爾思此樂惟許先生知<lb/>
　　　來教謂尋梅之約已訂然不知此中梅易得否<lb/>
　　　　李貞伯和章雖有相尋不難之句然亦約莫<lb/>
<pb n="KR4e0127_WYG_001-8a"/>
　　　　之言耳故更和一章問尚文土人云㫤為貞<lb/>
　　　　伯解圍遂亦不揣和奉一章然亦不知更為<lb/>
　　　　約莫之言否也<lb/>
江山雪冷凍欲凝梅花萬壑藏深氷數枝何處更江國<lb/>
淡影無香亦無色看花須看花未開公欲尋梅尋便得<lb/>
徒然約莫尋本難白頭爛醉空吟鞍李君平生亦清興<lb/>
未始歸途日空暝公才自出人所思那得李君真不知<lb/>
　　　來教謂從者云此地故少梅追念舊樂悵然興<lb/>
<pb n="KR4e0127_WYG_001-8b"/>
　　　　懐復和一章㫤亦奉和一章以答従者<lb/>
人間一理萬物凝夏蟲底用多疑氷我曾爛賞萬花國<lb/>
每謂乾坤總形色梅花肯欲為公尋江北江南皆可得<lb/>
指燈為火諒不難不然枉跨城東鞍萬紫千紅總佳興<lb/>
影響前頭路空暝髙齋獨坐幾深思此意我知公亦知<lb/>
　　　來教謂尚文尋梅詩比類精絶思致深逺但㣲<lb/>
　　　　近相䙝不可為訓更和一章為老梅寫懐請<lb/>
　　　　教亦不知老梅之懐果如此否也<lb/>
<pb n="KR4e0127_WYG_001-9a"/>
草牕萬物生意凝梅花豈憚霜與氷平生不解作傾國<lb/>
古淡只隨真本色春風自許先羣芳豈是羣芳同未得<lb/>
古今何許真賞難風花蕩滿青驄鞍萬紫千紅總佳興<lb/>
老眼梅花肯孤暝乾坤此意君且思物各付物誰大知<lb/>
　　　來教謂陳師召太常久稽和章以此見促㫤亦<lb/>
　　　　以太常非久稽者以全取勝故耳故揣太常<lb/>
　　　　之意亦奉和一章<lb/>
詩壇四野凍雲凝重兵十萬屯堅氷梅花相遇幾敵國<lb/>
<pb n="KR4e0127_WYG_001-9b"/>
戰酣落日天無色相持不勝不肯休不是老梅禁不得<lb/>
太常先生豈和難手持巨槊横吟鞍養威自待有餘興<lb/>
一鼓坐收天地暝詩家老将須更思仁者無敵何人知<lb/>
　　　來教謂尋梅告勞且將移梅一章㫤以移梅尋<lb/>
　　　　梅難易何如亦以一章奉和<lb/>
折膠萬里爭嚴凝瘦笻拄斷江南氷尋梅約到羅浮國<lb/>
瘦馬疲童總難色先生乃謂尋頗勞豈若移梅兩相得<lb/>
移梅恐比尋更難天機吹到春風鞍風光聊遣適吾興<lb/>
<pb n="KR4e0127_WYG_001-10a"/>
肯被梅花惱春暝有無難易何足思乾坤禮樂先生知<lb/>
　　　承不鄙見賜諸作命和登巻敢逐一依韻請教<lb/>
　　　　不勝愧感更和一章<lb/>
深山破屋苔已凝敲門忽枉清玉氷問之何來自京國<lb/>
清詩潤澈珊瑚色梅花句句太極圖合是濂溪乃吟得<lb/>
老夫奉和不敢難詩肩出聳驢背鞍短才無學更無興<lb/>
信口風花醉初暝無他意義公莫思野老山歌吾自知<lb/>
　　和愳庵先生定山石<lb/>
<pb n="KR4e0127_WYG_001-10b"/>
乾坤何物非鴻造竒妙極為千古好愳庵天挺觀物豪<lb/>
老脚溪山無不造定山此石絶竒古地秘天藏得深奥<lb/>
萬形吐露總天機呈怪爭雄各軒閙迴身菌縮龍屈蟠<lb/>
仰首獰猙虎蹲嘯鴻濛自判各付與髙者巉空下深潦<lb/>
流形彼此固已安誰復歡忻與悲悼世人劍首吹吷然<lb/>
渾沌那知有真竅愳庵覽此萬丈竒撫掌隂陽叫真妙<lb/>
笑拈水火土一揮天地精靈愈輝耀雨風雷露交相形<lb/>
日月星辰炫髙照庖羲畫裏春熙熙皇極眼中天浩浩<lb/>
<pb n="KR4e0127_WYG_001-11a"/>
縱觀萬古我何人也一掀髯與公笑<lb/>
　　題通伯先生山水畫<lb/>
乾坤萬物吾一體此意人間幾山水平生畫者知未知<lb/>
一幅烟雲春萬里蒼然蔚然神莫涯動者植者妙何擬<lb/>
平溪欲靜蒼天留白雲忽散青山起世人看盡只是畫<lb/>
眼底誰能㑹斯理愳庵天挺觀物豪天地斯人能有幾<lb/>
鳶飛魚躍忽滿前正契吾心妙斯㫖三十六宫徧挂之<lb/>
一日一宫春煦煦明月天心舞邵雍春草庭前夢周子<lb/>
<pb n="KR4e0127_WYG_001-11b"/>
先生不鄙癡老翁持向定山拈一語老翁髙坐溪雲亭<lb/>
春在千巖正紅紫笑将此畫聊捲之更與先生看真此<lb/>
　　泉山為新安吳以魁作<lb/>
結吾廬兮山麓濯吾足兮泉央邈斯人兮何為隨吾道<lb/>
兮行藏知聖人兮在上慕洗耳兮虞唐泉有魚兮活活<lb/>
山有木兮蒼蒼慨箕潁兮不見聊自適兮徜徉如有我<lb/>
兮夢卜胡斯世兮敢忘<lb/>
　　松石歌為周禮作<lb/>
<pb n="KR4e0127_WYG_001-12a"/>
老翁夢攜東海來袖中猶帶鴻濛胎天蓬亭下一㸃綴<lb/>
歘然散作三蓬萊中峰聳抜極天巧旁有三峯更竒峭<lb/>
蘇家父子俱下風勾曲三茅猶老草層巒起伏意不窮<lb/>
更從竒處著兩松雲烟幾筆天幾峯天然李白金芙蓉<lb/>
老翁此手無他妙能将松石供談笑王維馬逺絶古今<lb/>
老筆雖工猶未到老翁老翁須天生前身只是松石精<lb/>
呵呵一醉白雲裏笑将松石呼翁名老翁謂我假松石<lb/>
但呼周禮名自實嗚呼老翁言最直乾坤夢幻人豈識<lb/>
<pb n="KR4e0127_WYG_001-12b"/>
狂夫此語休過劈老翁作山假與真我且向翁深一揖<lb/>
　　祈晴有感為滁陽曽太守作<lb/>
隂陽升降真何如正蒙欲著吾無書胸中不飽龍眠馬<lb/>
老夫敢望張横渠環滁太守温如玉古人黄憲今張黻<lb/>
祈晴大手西臺文千古為公剛一讀空山破屋縣青燈<lb/>
天地至誠當果靈程氏遺書蠧魚裏呼兒夜半尋金縢<lb/>
　　馬逺畫刪去楊妹子題愳庵以余為俗<lb/>
平生看畫真糢糊一字不識之與無家藏古筆雖馬逺<lb/>
<pb n="KR4e0127_WYG_001-13a"/>
兩行細字其誰乎愳庵先生畫中傑一見心神便飛越<lb/>
憑陵大叫尋品題俗眼謂余那認得九臯看馬将無同<lb/>
豈在牡牝𤣥黄中看畫且須論畫外婦人軟語徒匆匆<lb/>
牝雞晨鳴家國醜老夫此眼真俗否<lb/>
　　題玉川畫<lb/>
江西老丁天造深一樹一石皆有法忽然得此竒人圖<lb/>
天下良工吾久瞎皴如馬逺翻老蒼勢比董源還峭抜<lb/>
芾乎維乎空有名誰能寫此水兩峽中間兀坐忽兩翁<lb/>
<pb n="KR4e0127_WYG_001-13b"/>
白髪溪風若飄颯一人古貌而古裳一人不巾而不襪<lb/>
欣然欲問此老誰老丁已死誰能答我聞古亦有至人<lb/>
非聖非愚亦非達茫乎蒙乎無所取一兮混兮而不雜<lb/>
婁巻羶行已笑虞非仁非義似嗤發世間萬事只土塊<lb/>
何物斗筲堪用伐伊人石戸豈其徒不然亦是王與齧<lb/>
子州支父當佳哉壺丘子林那易得世人固不知此流<lb/>
許由巢父徒髙節吮癰䑛痔術已工侈然秣馬丹其轍<lb/>
痴奴老僕誇豪雄達士先生殊不屑此波已倒雖莫收<lb/>
<pb n="KR4e0127_WYG_001-14a"/>
鈍牛未死猶堪策老丁老丁爾何人世上小兒真豕虱<lb/>
　　瓊林宴歸圖<lb/>
永清有僕雙赤足手持一畫剛五幅自云此是瓊林圖<lb/>
一幅主公真面目瓊林宴罷醉歸來十里香塵馬蹄速<lb/>
一日看盡長安花栁汁宫袍春正緑望中隠隠宫闕深<lb/>
萬片綵雲人一笏人間萬事豈足榮進士出身良可録<lb/>
進士出身良可録臺閣阿衡俱此卜從容一代真明良<lb/>
萬古朝堂正都咈人臣為報當何如盛治豈容前史獨<lb/>
<pb n="KR4e0127_WYG_001-14b"/>
願言一拜各勉旃稷契臯夔幸毋惑<lb/>
　　夏太常畫貓<lb/>
花竹蒙茸太湖畔細細東風春欲轉老貍明月睡正酣<lb/>
玉漏無聲夜将半乾坤萬物理不誣買魚底用深相呼<lb/>
人間坐鎮自雅俗翻盆倒甕何時無君不見一菜誰甘<lb/>
論藜藿猛虎在山非自惡<lb/>
　　鍾欽禮畫牛<lb/>
東風渺渺平原緑幾鼻浮江春帶犢短蓑耕罷一犂歸<lb/>
<pb n="KR4e0127_WYG_001-15a"/>
數畝山陂雨初足薄田我亦耕定山六角未能終日閒<lb/>
一笑還尋飲牛處夕陽疎栁前溪灣君不見江山萬古<lb/>
驅牛様用則耕田閒則放<lb/>
　　題劉侍御畫<lb/>
東之太古英老眼庖羲畫文字六經前心了不須讀山<lb/>
川流峙鳶魚中看畫得此将無同李成馬夏何足數此<lb/>
心直欲窺鴻蒙乾坤此巻忽披看數㸃青山正濃淡眼<lb/>
中何處俗與真一笑天機俱爛漫世人見畫空茫然安<lb/>
<pb n="KR4e0127_WYG_001-15b"/>
知畫外無真傳先生萬古有真趣白頭還我羲皇天古<lb/>
文篆籀藏科斗我羡東之不容口尚書宅裏聞劇談天<lb/>
地斯人世何有人間一黙歸𤣥元老夫更欲觀無言手<lb/>
持此巻已一月病回閣筆城東軒<lb/>
　　溪雲水碓短歌行<lb/>
山中水碓活水中老夫起坐觀無窮源頭活水不用借<lb/>
活水自舂無日夜<lb/>
　　題畫鳳<hi>有序</hi>
<pb n="KR4e0127_WYG_001-16a"/>
　余往來濟寧見姚江蔡公懋成其老練其洞達甚可<lb/>
　人意至磚河又得見其兄懋隣真可謂翩翩兩鳳凰<lb/>
　也懋成以吕邦振此畫索題余以為聖人出則鳳凰<lb/>
　麒麟皆在郊藪遂書以為朝廷賀焉<lb/>
鳳凰非聖世不生非竹實不食非梧桐不鳴比之為太<lb/>
華為滄溟應之為文明得之為干戈息為天下太平古<lb/>
今四海誰與盟姚江兩蔡當代英乾坤到處有髙名畫<lb/>
中吕紀稱兩京回頭天地須此評翩翩兩鳳凰忽爾飛<lb/>
<pb n="KR4e0127_WYG_001-16b"/>
丹青偶然見者無不驚皆言摹擬真絶精嗚呼皆言摹<lb/>
擬真絶精吾於兩蔡心忽傾虞廷老鳳快一覩簫韶天<lb/>
地終九成岐山萬古更忽此文王一怒西周興舜有二<lb/>
十八相武王曰予有亂臣十人其世瑞其數寧皆可以<lb/>
為麒麟為鳳凰為慶雲為景星方今堯舜正在上樂和<lb/>
禮備刑更清嗟夫姚江蔡氏兩夫子慎勿負所學孤朝<lb/>
廷<lb/>
　　題海陽謝氏族譜後<lb/>
<pb n="KR4e0127_WYG_001-17a"/>
海陽謝氏譜牒存萬古世系稱名門至今不絶乃如綫<lb/>
祖武繩繩還子孫南雍上舎真文胄人物元為謝家秀<lb/>
不知苖裔果出誰想只東山謝安後欲将孝悌油然興<lb/>
逺尋族譜蘇氏亭表章且此求大作誰為天下名公卿<lb/>
咀嚼鶯花老牙痛天地一丸吾自弄人生萬事須勉為<lb/>
文字他人空借重君不見仲尼譜系果亦真乾坤萬古<lb/>
今一人<lb/>
　　誠齋巻<lb/>
<pb n="KR4e0127_WYG_001-17b"/>
聖賢一脈傳無窮誰家燈火西牕紅韋編斷盡蠧魚走<lb/>
中庸豈在書版中於穆此天吾一理周孔羲文長不死<lb/>
此齋一過一悚然白髪披披已垂耳為堯為舜無古今<lb/>
天人分數誰復深莫怪不知楊萬里草廬文字子思心<lb/>
　<lb/>
　<lb/>
　<lb/>
　定山集巻一<lb/>
</p>
<p>
</p>
  </div>
</body>
</text>
</TEI>
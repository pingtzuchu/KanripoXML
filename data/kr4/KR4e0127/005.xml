<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定山集巻五</head> <lb/>
    <p>
<pb n="KR4e0127_WYG_005-1a"/>
欽定四庫全書<lb/>
　定山集巻五<lb/>
　　　　　　　　　　　　　明　莊㫤　撰<lb/>
　七言律詩<lb/>
　　送廷賁通政侍親<lb/>
何處鹽山此故林青天開眼白雲深有君理固難言去<lb/>
無母臣誰得至今一代明良終我念百年忠孝是公心<lb/>
顯揚要識乾坤妙萬古臯夔萬古參<lb/>
<pb n="KR4e0127_WYG_005-1b"/>
　　與李敬熙<lb/>
細月肩輿病坐遲相逢連夜幾相思欲將老眼號天淚<lb/>
痛灑秋江教子詩<hi>秋江敬熙號敬熙有詩教其子</hi>蠻貃虎狼尼父嘆中<lb/>
華男子邵雍癡喜音日望簷前報先有山家凍鵲知<lb/>
多承攜拜令翁前一尺長眉八十年忽憶老親埋土壤<lb/>
可勝血淚漲青天百年欲死成吾恨千古何心累子賢<lb/>
毎望聰明長不及此懐還莫老夫偏<lb/>
千言萬語在溪橋逆耳深知老舌饒自覺此天無半寸<lb/>
<pb n="KR4e0127_WYG_005-2a"/>
欲將何處動分毫綱常父子誰甘滅斧鉞春秋敢自逃<lb/>
以我舊從親黨後得忘天地幾長號<lb/>
五世堂前忍泪過誰知微泣變滂沱傷心萬古明朝緩<lb/>
揩眼三綱半月多縱不尋常吾輩改其如天性自家何<lb/>
若將他日尋慈孝遺臭流芳耿不磨<lb/>
傷心泣涕否還真只把譊譊瀝膽頻鷹隼鸞皇都在我<lb/>
曾參大舜亦何人但知天下難為子豈有人間不是親<lb/>
倘肻幡然慈赦後拜公千拜拜蒼旻<lb/>
<pb n="KR4e0127_WYG_005-2b"/>
子道誰卑父道尊可將定位問乾坤人言莫謂何須䘏<lb/>
天鑒還知略未昏千古是非良自我人間禍福恐無門<lb/>
老泉明論公曾讀但識雷霆亦理存<lb/>
百拜焚香不隔簾青天只尺罩茅簷老親念苦慈還在<lb/>
聖主恩寛律頗嚴得罪舉凡皆可禱揲蓍除此欲何占<lb/>
千莖老髮垂添白幾夜因君白更添<lb/>
　　強通致仕<lb/>
草閣傳詩還再拜一江其奈老懐何先生此去真休早<lb/>
<pb n="KR4e0127_WYG_005-3a"/>
賤子平生是病多天地幸逢今聖主江山誰肻戀漁蓑<lb/>
老臣要儘深山睡莫忘明良萬古歌<lb/>
　　題馬秋官謫判廬州巻<lb/>
朝躋廊廟暮山州南國衣冠得壯遊郡郭荒寒雖此謫<lb/>
天王明聖是臣尤焚香有閣終朝閉失馬無心萬事休<lb/>
豈有賜環今尚早乾坤何處不天留<lb/>
　　廬墓巻為惟則軒賦<lb/>
廬墓聖賢中道否而今廬墓却稱公百年自盡親喪裏<lb/>
<pb n="KR4e0127_WYG_005-3b"/>
萬事還堪義起中此論宰予言果謬當年子貢意何窮<lb/>
平生大記成虛讀敢向人前説異同<lb/>
　　雙挽巻為李都憲題<lb/>
一與江亭坐月高浣靈風氣盪吾曹江山不管論何自<lb/>
天地安能見此豪磊磊教終程與丌堂堂天果稷還臯<lb/>
千年留得傳家在不但天恩老豸袍<lb/>
　　一樂堂為何都憲作<lb/>
往年重慶拜詩遲一樂而今更許詩厚積何人真自管<lb/>
<pb n="KR4e0127_WYG_005-4a"/>
皇天老眼更誰欺平生讀易羲親見終日焚香邵亦知<lb/>
俯仰不須呼孟子本無愧怍是吾師<lb/>
　　吳宗道醫已入神品張旭草書宜<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>弄丸非誑也<lb/>
　　　百尺竿頭更進一步又在宗道詩以謝之<lb/>
醫國堂堂到幾豪向人説夢本徒勞名家大手公真妙<lb/>
此日天峰眼更高草聖百年元醉旭弄丸千古只宜<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>
老懐天下都無恙願與人人拜聖堯<lb/>
　　六合别俞邦誠<lb/>
<pb n="KR4e0127_WYG_005-4b"/>
孤舟一雨帶秋開何處弓旌萬里來已分深山甘朽木<lb/>
豈知優詔起非才人間百事添霜鬢老去虛名愧釣臺<lb/>
把手欲將離别句不勝千古送秋懐<lb/>
　　高郵王鴻漸母挽詩<lb/>
一夢詩豪不自由短篷疎雨問高郵毎將斷髪憑誰氏<lb/>
果見移家在少游萬里升堂空再拜百年開眼信浮漚<lb/>
佳兒楓落呉江泪一灑西風萬古秋<lb/>
　　過淮<lb/>
<pb n="KR4e0127_WYG_005-5a"/>
渺渺秋風送客懐醉臺老眼看金臺三千里路今猶在<lb/>
二十年來此度淮天地豈勝容俯仰聖恩何處答埍埃<lb/>
邳徐幾㸃飛鴻外又長秋帆帶雨開<lb/>
　　房村將至吕梁用前韻<lb/>
漭泱無窮放此懐人間著處有高臺病随山水還欹枕<lb/>
老愧風花又過淮幾句自家真意思滿船書冊古塵埃<lb/>
雲山圈出洪頭路一幅分明太極開<lb/>
　　過徐<lb/>
<pb n="KR4e0127_WYG_005-5b"/>
上洪亂石總烟汀滿為徐州欲小停一代乾坤今險固<lb/>
千年楚漢舊襟形問人燕子渾非昔遺墨東坡尚有亭<lb/>
向晚移舟初入沛不勝回首亂山青<lb/>
　　和叔毅<lb/>
北山一夢可忘君不道移文更有文到處河山終與㸃<lb/>
人間富貴本浮雲朝廷禮樂真三代治世人才自幾分<lb/>
閒倚柁樓無限意白頭詩句滿秋曛<lb/>
　　桃源寄家書<lb/>
<pb n="KR4e0127_WYG_005-6a"/>
秋風莾莾問何如兩月長淮更望徐幾處客懐憑酒琖<lb/>
不勝兒女又家書無程不急趨君命有夢空歸到草廬<lb/>
安得聖恩憐老病青山還我舊樵漁<lb/>
　　兗州逢白顯<lb/>
小繫朝天萬里舟豈勝懐抱在西周老忻吾道逢知己<lb/>
天送先生到兗州旅館添杯更短燭暮林随興寄深秋<lb/>
白頭又作明朝别多少行藏醉倚樓<lb/>
　　曲阜道中<lb/>
<pb n="KR4e0127_WYG_005-6b"/>
岐路周回午日光萬叢紅棗萬家桑自知白首觀吾道<lb/>
何夢今朝入聖鄉天下幾家還孔廟眼中數仭忽宫墻<lb/>
可能尋得源頭水洙泗無窮一𣲖長<lb/>
　　謁孔廟<lb/>
萬里乾坤萬水東偶從廟貎得瞻崇六經此學千年外<lb/>
萬古心香一瓣中自有此天人不夜雖無壇樹杏長紅<lb/>
何人主静濂溪後不到門墻自聖功<lb/>
　　許季升都憲父母挽<lb/>
<pb n="KR4e0127_WYG_005-7a"/>
江山何許問天開生却能榮死却哀河朔精英終萬古<lb/>
太行天地幾幽臺眼中許把英豪論天下誰無父母來<lb/>
我識偉人真間出朝公雅量富公才<lb/>
　　挽許舉人季升子也<lb/>
鼎乎何可論為葢柱也焉能夢作車邢子秋風雖宕蕩<lb/>
顔淵八十豈乘除珊瑚水底真成脆天馬人間得久居<lb/>
哭爾豈徒今折桂千年老淚欲横裾<lb/>
　　濟寧舟中<lb/>
<pb n="KR4e0127_WYG_005-7b"/>
長安渺渺送歸鴻詰曲舟行樹靄中能走豈如閒睡穏<lb/>
老年爭與壯年同滿將海氣供詩興難把荷衣犯北風<lb/>
安得聖恩憐老病江湖滿地著漁翁<lb/>
不管青天問去鴻百年都只此杯中千家小聚村村暝<lb/>
萬里河流㟁㟁同逺樹入河留返照布帆随力飽西風<lb/>
南來北往奔波地留與兒童笑老翁<lb/>
　　東昌舟中<lb/>
萬里江湖數起居乾坤歴歴過青徐得風水逺孤帆外<lb/>
<pb n="KR4e0127_WYG_005-8a"/>
牽月河長百丈餘俗債可容還醉筆老魔猶與戰殘書<lb/>
可知酒興今多少自㸃秋灘問買魚<lb/>
何地江山不可居風光滿眼已非徐王程算路三千外<lb/>
老病趨朝五十餘北闕到應還幾日南舟來即問家書<lb/>
子陵灘水蘆花月猶憶秋江舊釣魚<lb/>
　　舟中<lb/>
暮靄千家望欲平風光著處有詩情秋燈小榻留孤艇<lb/>
疎雨寒城打二更石自隔河分别界人將望驛問何程<lb/>
<pb n="KR4e0127_WYG_005-8b"/>
同行我亦朝天客兩鬢羞看雪亂明<lb/>
百年高興未全平在處風流在處情老夢到家還萬里<lb/>
小詩欹枕欲三更詔承君命羞吾駕驛送官船愧客程<lb/>
曙色滿河船盡發隔波天映海霞明<lb/>
　　憲副陳瑞卿乃兄哀挽<lb/>
霜臺共雨醉臨清許為難兄打墓銘老淚遺碑空自灑<lb/>
蒼天豪傑偶虛生諸公斗印皆懸肘此老何誰託請纓<lb/>
他日我來尋八陣敢題詩葛與新塋<lb/>
<pb n="KR4e0127_WYG_005-9a"/>
　　直沽<lb/>
乾坤何地許孤襟夕雨霏霏島樹隂時止時行吾病在<lb/>
潮來潮去海門深魚鹽自足民居利奔走全非老去心<lb/>
白首偶同劉憲副小樓春色醉豪吟<hi>謂西涯侍郎也</hi>
匆匆光景到香醪萬里天涯兩鬢毛北海風回帆腹飽<lb/>
長河霜冷㟁痕高寒城斂霧山俱出老句横秋氣亦豪<lb/>
拱北樓高滄海近夕陽䦨檻倚秋濤<lb/>
　　客中九日<lb/>
<pb n="KR4e0127_WYG_005-9b"/>
九日去年籬底醉今年九日是他鄉深秋萬里孤舟逺<lb/>
心事無端白髮長老鴈自随洲渚去黄花不減故園香<lb/>
孟嘉雖老烏紗在留舞東歸舊草堂<lb/>
　　蔡村<lb/>
孤村逺水入潺湲眼見河流又一灣萬里小舟連夜發<lb/>
幾灘秋水白鷗閒淺深雨亂移篙地西北秋連出塞山<lb/>
問訊京師還幾驛不勝清夢五雲間<lb/>
　　宿白家川<lb/>
<pb n="KR4e0127_WYG_005-10a"/>
淺灘還離寸膠前稍稍頻催上水牽偶到人家多處夜<lb/>
逺随明月各灣船客非逆旅愁難到鼓合隣燈醉不眠<lb/>
向曉聽雞還亂發欲將行止問河烟<lb/>
　　送冒廷和主事<lb/>
年才十六已香名可畏真當拜後生活水幾年頻夢寐<lb/>
揚州前日是豪英秋官主事雖南部聖世金陵共一京<lb/>
短句殷勤還把酒午門殘雪醉都城<lb/>
　　送黄文敷之青州司訓<lb/>
<pb n="KR4e0127_WYG_005-10b"/>
醉漁留艇白蘋秋一笑京師更白頭到處江山容物論<lb/>
百年天地任虛舟贈行極厚詩無句處世虛名酒在甌<lb/>
天與行藏終自定可須相憶在青州<lb/>
　　夀奚侍郎<lb/>
布衣文字得交遲偶到深山豸繡時一笑人間真此夢<lb/>
百年雙夀又公詩為郎有子同曹念再拜升堂兩鬢絲<lb/>
二十八年猶爾耳浮雲千古亦堪知<lb/>
　　送楊明府<lb/>
<pb n="KR4e0127_WYG_005-11a"/>
高平渺渺隔燕闗山路寒風在客顔何處花封今此老<lb/>
兩年千古一崑山東南才力民初起西北朝廷意肻閒<lb/>
明日疲殘安已竟中朝禮樂待君還<lb/>
　　上西涯先塜和程學土<lb/>
肻將黎杖負康強採藥尋詩每日忙龎老儘容吾拜晚<lb/>
瀧岡真托此碑長高名豈更垂今日厚徳何慚葢一鄉<lb/>
墓木我來今漸拱可勝哀泪到淋浪<lb/>
　　登元故城和程處士<lb/>
<pb n="KR4e0127_WYG_005-11b"/>
人間萬事只隂陽草樹空城果自荒夷夏君臣天地老<lb/>
春秋正綂古今長乾坤乍啓文明運邊塞纔清烽火埸<lb/>
處處絃歌當聖世九重宫闕正垂裳<lb/>
　　静庵為文輔乃翁作<lb/>
花栁平生夢獨頻開軒終是廣東人悞來佛氏言相近<lb/>
看到濂溪𣲖亦真無極乾坤心上肻古今文字眼中塵<lb/>
可知動静俱堪定明道先生意更新<lb/>
　　送夏黄門叅議湖南<lb/>
<pb n="KR4e0127_WYG_005-12a"/>
蘭芷随舟到楚都黄門風采動江湖行藏易卦千年定<lb/>
湘水離騷半字無憂國此民終一念忠君萬里只嘉謨<lb/>
要知此去今明詔也到山中起病夫<lb/>
　　夀祁侍御母<lb/>
何處親賢是子賢老樵人拜廣西船江山不了劉因句<lb/>
賢孝初開邵子天有念寄衣慈母切無緣獻酒侍臣專<lb/>
可知忠孝無差别一日埋綸一夀筵<lb/>
　　送景武主事奉使湖南<lb/>
<pb n="KR4e0127_WYG_005-12b"/>
虛名肝膽更無疑下馬金臺便與詩絶學高山那此念<lb/>
應魁敷五是吾師眼中人物公何去病裏行藏我自知<lb/>
萬里輕舟真莫問空江殘雪寄書遲<lb/>
　　寄時暘都憲<lb/>
兩接東南使者音不勝回首動孤吟朝廷大義臣何切<lb/>
陽羡青山夢亦深雲水江湖東道主乾坤禮樂萬年心<lb/>
莫言一曲無窮調流水高山别有琴<lb/>
白頭夜夜是雲暘老夢春來毎自狂分陜幾人終此老<lb/>
<pb n="KR4e0127_WYG_005-13a"/>
召公無樹不甘棠書随老雁聲随北心在天涯病在牀<lb/>
安得相逢同一笑大江東海倒離觴<lb/>
　　寄東昌謝通府<lb/>
曉來凍鵲毎簷前雖覺無書亦未嫌老子京師貧故態<lb/>
先生郡閣意何甜三杯薄酒無窮計幾載官居一味廉<lb/>
白首相思他日夢濳夫何處不吾濳<lb/>
　　送楊地官之邉<lb/>
回朝聞語策安邉也逐羣公論子賢白首豈知相識晩<lb/>
<pb n="KR4e0127_WYG_005-13b"/>
虛名先愧十年前此公國計三千萬邵子文章二百年<lb/>
<hi>國賢先有叙贈公邉事為公處置歴歴甚有分曉</hi>我亦區區仁義外武侯充國<lb/>
更屯田<lb/>
　　夀凃太守<lb/>
南都里第許相連消息東西各杳然毎恨相尋無羽翼<lb/>
不能飛堕此翁前小詩京國逢諸子萬里蒼天得老緣<lb/>
莫怪無書空逺夀一歌一字一千年<lb/>
　　夀孔母<lb/>
<pb n="KR4e0127_WYG_005-14a"/>
憶昔留詩與夀鄉一年一度醉瓊漿偶從白首還朝日<lb/>
又向高堂盡此觴幾萬古今都傳舍無窮天地一滄桑<lb/>
平生更有鄉隣在略比諸公舞意長<lb/>
　　永思堂<lb/>
半㸃元無分外干百年聊與鬢毛殘民彛在我還誰泯<lb/>
精衛何時到海乾罔極恩深天地在人間此念古今難<lb/>
白頭且與終身淚大舜曾參後代看<lb/>
　　和韻<lb/>
<pb n="KR4e0127_WYG_005-14b"/>
白沙詩在卧愚亭萬古高人萬古馨何處有亭長合在<lb/>
人間此夢豈該醒頽然白酒三杯盡只麽西山數㸃青<lb/>
看到堯夫真意思無名公本是無名<lb/>
　　送别<lb/>
城西寺裏一相逢癡倚門前别後松王氏我惟尋子敬<lb/>
九江天與看芙蓉舟中人在三千路江上詩成四百峰<lb/>
老子南還君正别幾聲離思送朝鐘<lb/>
　　榮夀<lb/>
<pb n="KR4e0127_WYG_005-15a"/>
既與遐齡更與封白頭堂上坐春風平生教子麄酬盡<lb/>
此日青天葢已公萬古恩随黄紙下千年功在此杯中<lb/>
一官須了無涯分老母年光尚未窮<lb/>
　　挽良貴郎中乃翁<lb/>
何物人間不與同箕裘天地幾春風千年此夢還誰覺<lb/>
一脈賢郎是老翁神禹伏羲今仲黙老泉孟子長蘇公<lb/>
誰知程珦功非小墓碣青天寫未窮<lb/>
　　挽林黄門父王府官<lb/>
<pb n="KR4e0127_WYG_005-15b"/>
短簷疎雨晩成昏下馬何來正扣門哀挽一歌尋老病<lb/>
麻衣雙泪灑乾坤恩還罔極他誰報詩送江門愛亦存<lb/>
<hi>江門謂白沙也白沙嘗有詩贈黄門其冊尚在黄門欲求某詩先以此巻送觀</hi>鼓瑟可知空故<lb/>
迹顯揚何夢領君恩<lb/>
　　送張黄門出使便道拜母<lb/>
喜承君命不彤闈萬里親庭願不違進士恩榮先拜母<lb/>
黄門官好况言歸乾坤楚越看須逺鄉井山川也共輝<lb/>
萬里可知吾分内成都負弩是還非<lb/>
<pb n="KR4e0127_WYG_005-16a"/>
　　送程大尹之官<graphic n="KR3804" url="https://raw.githubusercontent.com/kanripo/KR-Gaiji/master/images/KR3804.png" mimeType="image/png"/>縣郁長史在義烏時門人也<lb/>
一書吾友自天涯歴歴諸公盡可誇夢裏烟霞真肺腑<lb/>
塵中顔面各京華杯深旅館相留月雨送孤舟别後花<lb/>
萬里衡陽何處是欲將離思過長沙<lb/>
　　喬節婦宗大希大祖母也<lb/>
晝哭黄河涙未乾人間此道本難言氷霜嵗月平生定<lb/>
天地綱常後代看從一無人知大易青天有鐵鑄心肝<lb/>
我詩知更諸喬在風節能無到不刋<lb/>
<pb n="KR4e0127_WYG_005-16b"/>
未亡人却與誰同垢面如灰兩鬢蓬老涙吞聲空白日<lb/>
落花已死在泥中此心百折終難改世事浮雲總一空<lb/>
萬古綱常交婦女不勝搔首更東風<lb/>
　　與王先生某識其人於西涯處<lb/>
何處相逢一語同李膺門下久知公京華客騎紅塵裏<lb/>
蔬菜僧齋白飯中易數有傳聞邵學玉闗生入論邉功<lb/>
何時掃地門墻下白首休嫌病老翁<lb/>
　　與儲静夫<lb/>
<pb n="KR4e0127_WYG_005-17a"/>
一𣲖濂溪自聖賢肻教庭草失真傳也誰此老無窮意<lb/>
分付人心一個天明鏡非臺那拂拭空中有月本虛圓<lb/>
可知作聖明朝了萬古還看是自然<lb/>
　　挽<lb/>
儘却名公下士心秋官難弟更言深偶誰如此看吾輩<lb/>
可見先生教子箴鴈塔慈恩前進士浙江民瘼舊棠隂<lb/>
薤歌欲補傷心涙哀血能無下滿襟<lb/>
岳伯老妻貞淑配侍郎賢母太夫人下機斷髪言雖切<lb/>
<pb n="KR4e0127_WYG_005-17b"/>
贈典封恩報亦頻史傳古人收列女路碑賢行㸃麒麟<lb/>
落花亦任斜陽裏不管東風片片春<lb/>
　　拱北樓為劉憲副作<lb/>
北門鎖鑰在燕東一鎮江山萬古雄臣子意惟知本分<lb/>
此樓天或鍳吾忠衆星在斗随天左萬水朝宗到海同<lb/>
白首向公留一語曲䦨天闊晩潮風<lb/>
　　王湖州父母挽<lb/>
萬里艱危病不扶肻將老涙灑窮途欲行千古平生獨<lb/>
<pb n="KR4e0127_WYG_005-18a"/>
管有人間叛去無贈死封生他嵗月天經地義此師徒<lb/>
堂堂様子成今古豈但曹南一丈夫<lb/>
坤承此道且無窮笄珥誰家欲與同辛苦斷機人丌氏<lb/>
艱危舉案女高恭平生心膽應須竭死後青天也自公<lb/>
移孝湖州推第一恭人豈止玉函中<lb/>
　　紫誥褒封為王湖州作<lb/>
都咈明良本自開東南父母更誰才淮揚汲黯寧終薄<lb/>
天上褒書果自來萬里烟霄何俯仰此心天地只涓埃<lb/>
<pb n="KR4e0127_WYG_005-18b"/>
使君可把行當次略與桑麻小屋猜<lb/>
　　静觀亭和南川<lb/>
人間安樂果誰窩小占當湖十頃莎亭子青天真自在<lb/>
道人言句亦平和儘堪今古無窮否老奈鳶魚一笑何<lb/>
再拜我來還許竟滿湖明月到深坡<lb/>
池亭一坐一成詩頗覺風光與醉宜小弄烟霞雖此興<lb/>
儘貪花鳥亦吾私將誰㸃也真堪與前我濂溪笑亦知<lb/>
多謝風花同與醉老狂何敢望林沂<hi>沂工部主事莆田人嘗有詩静觀亭</hi>
<pb n="KR4e0127_WYG_005-19a"/>
　　齋宿和韻<lb/>
老隔垂簾病亦侵夢回西閣漏沈沈報酬主上平生分<lb/>
對越青天此寸心布絮不温麄被冷朝衣端坐燭花深<lb/>
相應郊祀寒仍在昨夜圜丘雪尚隂<lb/>
青燈耿耿火逾紅數起披衣滴漏中寒雪小臣聊此夜<lb/>
至尊今晩尚齋宫尋常一敬吾心在自古南郊大禮同<lb/>
毎記他曹同寓宿白頭何夢更諸公<lb/>
　　和西涯韻<lb/>
<pb n="KR4e0127_WYG_005-19b"/>
二程夫子舊家風烏帽長髯大袖中畫格豈徒今日似<lb/>
白頭元只此心同孤亭野竹叢叢瘦老筆西涯字字工<lb/>
許可無邉他日意随花傍栁各溪東<lb/>
　　挽沈秋官乃翁<lb/>
人間罔極報能窮姬舜勞勞幾念中一語小堂空白髮<lb/>
百年老涙各秋風封書贈典恩誰别紫閣青山夢果同<lb/>
癡把大中風月計許能千古欲随公<lb/>
　　石翁見寄次韻<lb/>
<pb n="KR4e0127_WYG_005-20a"/>
花下一杯還一歌梅雲細路隠垂蘿春來紅紫花無數<lb/>
此外東西路更多影子青天從放誕頭顱明鏡笑蹉跎<lb/>
悠揚乘興前溪曲戲撥流澌潄碧波<lb/>
萬里長風擊楫歌了無此夢挂烟蘿溪山到脚長嫌少<lb/>
車馬臨門不愛多瓢挂樹稍風淅歴鶴巢松葢夢蹉跎<lb/>
一聲引起漁家傲兩兩三三唱隔波<lb/>
　　寄沈仲律先生<lb/>
掉頭自愛逢人言賣卜何疑趂市喧風日西山還有蕨<lb/>
<pb n="KR4e0127_WYG_005-20b"/>
蒿萊金谷已無園頗知公議定千載肻信頭銜光九原<lb/>
甫里幾年閒老子扶揺一羽入雲掀<lb/>
桃李無言定有言采花食實信人喧先公天上何熊兆<lb/>
後裔人間愧漆園門戸羣鴉歸返照杖藜獨樹倚高原<lb/>
懶回浦口經年首幾度長髯付一掀<lb/>
標榜何曾敢浪言不應耳目厭囂喧抽頭卧看千山雨<lb/>
送老窮甘五畆園殘夜茶甌供短咏嚴風竹壁露寒原<lb/>
孤帷不為梅花發不放跏趺不一掀<lb/>
<pb n="KR4e0127_WYG_005-21a"/>
山林形影復何言言有桑麻墅老喧總為食貧歌帝力<lb/>
不妨抱甕向人園行無愧影終然好罪或欺天不可原<lb/>
種樹書常留枕畔把鋤手倦把書掀<lb/>
祗有東風竟不言吹開萬化不曾喧光隂放我還收我<lb/>
花栁南園又北園紫氣何來逢尹喜采絲無計綉平原<lb/>
狂颷莫送長江目浩浩東流勢共掀<lb/>
　　沈公見寄次韻奉答<lb/>
婆娑獨對皇天影談笑都來俗子喧芥子須彌還我闥<lb/>
<pb n="KR4e0127_WYG_005-21b"/>
千紅萬紫亦春園心無牛口干秦穆跡繼龍頭愧邴原<lb/>
江上神龜尾方曵放情泥淖不須掀<lb/>
一回人物如公少三楚姓名從古喧滄海㑹同都活水<lb/>
芳菲次第各名園藜羮莫道無萊婦蘭畹應誰負屈原<lb/>
自古是非看汗簡一畨披抹一畨掀<lb/>
階前驚犬虎頻過門外催租吏更喧欹枕月横千丈石<lb/>
種芝雲裏四時園崇高楓陛今惟聖貧病桑樞舊姓原<lb/>
苦雨閉門如坐井一簾垂地未教掀<lb/>
<pb n="KR4e0127_WYG_005-22a"/>
閒來一坐都忘却為有東風入耳喧春意宜人何獨我<lb/>
花光著處不皆園鷰泥軟趂高高履鶯谷斜連短短原<lb/>
回首江門去年道兩三連袂任風掀<lb/>
攻心真樂濃如酒避俗高人寂不喧接羽雲霄千仭鳯<lb/>
交隂椿桂一家園趨庭舞罷星臨戸倚竹詩成風滿原<lb/>
更愛紫荆花意動花根活水手随掀<lb/>
　　衡州鄧貳守示寄石翁詩次韻奉答<lb/>
隠几青山疑有約展才皓首笑無功白牛車子終居洛<lb/>
<pb n="KR4e0127_WYG_005-22b"/>
金口人家莫薦雄衡嶽主人開洞府湘江烟月狎鳬翁<lb/>
憲臺東老書頻到鴻鵠遥連萬里風<lb/>
花栁音非曲徑通尋幽莫道我無功天和得處人方樂<lb/>
地主豪時客亦雄榮願已教都絶夢頭顱不恨半成翁<lb/>
從君欲飯諸峯蕨只恐香飄口角風<lb/>
蕩蕩乾坤無異境熙熙造化有同功雲霞繚繞孤眠穏<lb/>
霄漢飛騰一羽雄文綉蚤知非趙孟鹿裘老去是榮翁<lb/>
衡山笑與箕山較瓢挂林稍不斷風<lb/>
<pb n="KR4e0127_WYG_005-23a"/>
　　随州守士脩見寄諸作次韻<lb/>
宦遊随國吾何薄夢入華胥晝亦酣有限光隂真自惜<lb/>
無端世事不交談公門却掃雲生席流殍歸來月滿庵<lb/>
收拾江山閒調笑清風萬壑巻晴嵐<lb/>
朱戸垂楊迷畫轂玉河流水漾春襟普天弓劍莓苔卧<lb/>
萬國簫韶龍鳯吟領郡有人生色少握犴無地托交深<lb/>
吾宗不取當年美衣振青天萬仞岑<lb/>
　　送勑侄奉母之官所<lb/>
<pb n="KR4e0127_WYG_005-23b"/>
鶯花三月揚州路傍母東征覲父官作伴青衫供色笑<lb/>
如雲緑髪襯斑斕後生滿眼應誰畏門第當時亦不寒<lb/>
官署日長閒展巻中郎有眼在毫端<lb/>
　　奉沈都憲和韻<lb/>
豈無魏野忘情得只有萊公著眼真卑賤不知誰是我<lb/>
謙光自信福膺神焚香詩讀兩三巻洗手歴開十一春<lb/>
不盡長歌還短舞典衣沽酒共比鄰<lb/>
兩脚東南萬萬峰悠然雲水一行蹤地爐撥火常煨栗<lb/>
<pb n="KR4e0127_WYG_005-24a"/>
岩谷鋤雲只種松睡過茅檐餘丈日衝來風雪只簑翁<lb/>
閒拈周易從頭讀能躍能濳道是龍<lb/>
　　寄馬侍御思進<lb/>
一廻白簡朝廷近萬里青雲屬望遥我老升沈須異地<lb/>
公觀南北自同條人間榮顧非英與天上經綸到理料<lb/>
須聽朝陽鳴鳯鳥却教次第感簫韶<lb/>
　　黄公山釣臺浸水荅陳二教先生<lb/>
浩蕩烟波笑此臺悠然雲水不安排餞無溪友相留去<lb/>
<pb n="KR4e0127_WYG_005-24b"/>
饌有江魚自入來大放絲綸看月上小將舴艋認風開<lb/>
相看歌子還相戲誰倣前人舊體裁<lb/>
山色水光相上下酒瓢詩巻日挨排早知長日不虛過<lb/>
肻道吾生是倘來一㸃青天南極眇全臺白眼老夫開<lb/>
荷花菱葉無人管留取襟裾次第裁<lb/>
　　贈蕭恒實<lb/>
千秋鳯鳥來空舞湖北湖南不斷飛文彩我驚千仞表<lb/>
交情君重一年違知無秋巻呈親恨喜有江魚入饌肥<lb/>
<pb n="KR4e0127_WYG_005-25a"/>
赤壁磯將黄鶴景月明收拾一囊歸<lb/>
　　送友卿還上虞<lb/>
袖滿烟霞屨滿風㑹稽面目許誰同此功天地本無外<lb/>
行跡水雲都自空冷煖一年蔬飯裏往來千變不言中<lb/>
臨風挿羽仍霄漢約我重來五嶺東<lb/>
丘壑生涯甘自適路岐迂僻問相尋為人機恐除根晩<lb/>
非聖書曾著意深剡曲雪來空有興鴛鴦繡出已無針<lb/>
因君獨起孤山夢坐弄梅花月底隂<lb/>
<pb n="KR4e0127_WYG_005-25b"/>
　　聞華容劉東山先生致仕<lb/>
蒼生何處共東山善自為謀去不難塵外有人瞻紫氣<lb/>
鏡中疑我尚朱顔一官自笑三年往百嵗長非頃刻閒<lb/>
三十六灣風月好魚龍昨夜舞灣灣<lb/>
　　謝天與改官汴臬幕東嶠兄有詩次韻并寄<lb/>
梁國何曾還哧我今人情或古人同電懸雙眼欺秋水<lb/>
髻擁三花御野風柱史官來頭已白醉鄉逃去頰初紅<lb/>
吹臺獨上高回首各各溪河落照中<lb/>
<pb n="KR4e0127_WYG_005-26a"/>
活動天機切太空四方上下本𤣥同坐臨梁苑梅花月<lb/>
行倚汴堤楊栁風醉掉頭顱紗帽側倦遊車馬軟塵紅<lb/>
詩成愧我空相憶都付蘇門一笑中<lb/>
　　太守馬公墓誌成詩寄其子侍御<lb/>
翰墨非徒此著勛欲從地下起斯人文章老去還須悔<lb/>
語黙元來只自真罔象幾回悲夜雨雪山終古共秋旻<lb/>
還吾第二碑今日零替高才一愴神<lb/>
　　寄㑹卿弟<hi>有叙</hi>
<pb n="KR4e0127_WYG_005-26b"/>
　蔡公既種下秧吾宗已得其價豈可使弟獨出田補<lb/>
　　之只今年了得則可亦時卿弟言也小詩為我讀<lb/>
　　而和之<lb/>
丘原老樹半交隂取次栽培正賴今井渫收來同是福<lb/>
淵魚眼底可曾深相應事許齊齊好正謂人無各各心<lb/>
果欠狐裘三十載長刀短笠只孤吟<lb/>
　　贈通山葉秀才相<hi>時相館鄉約堂</hi>
日短日長憑大化人非人是信當時豈無湖水甘神瀵<lb/>
<pb n="KR4e0127_WYG_005-27a"/>
更有溪毛當紫芝步入塵埃遲亦得樂非形器熟曾知<lb/>
泯然獨與溪堂坐畏壘千年或在兹<lb/>
　　寄雷敏<lb/>
舊雨亦留今雨留而翁中表分相投山居老我為兄愧<lb/>
兒軰還君與道謀經笥破胸書萬巻筆鋒落手欠全牛<lb/>
青燈長夜相逢教分付而今愛黒頭<lb/>
　　下庄栽禾呈諸兄弟<lb/>
樹緑隂底壓竹籬山青面好闞茅茨隔花老眼看人悞<lb/>
<pb n="KR4e0127_WYG_005-27b"/>
煮石山童報飯遲苖意懐新時雨效人情依舊濁醪知<lb/>
蓬蒿剪盡兄兼弟賔祭年年合有支<lb/>
指迷中路須童子拜號村山亦具茨杖屨已空天地闊<lb/>
頭顱聊得雪霜遲呼牛應馬誰無事運水搬柴君得知<lb/>
世短意長無俗念青帘影裏酒頻支<lb/>
十畝山田都漸次數間野屋有塗茨施為正處勞神少<lb/>
租税先時見吏遲容足江山如有待候門童穉總能知<lb/>
不栽溪口桃花樹勾引來人恐莫支<lb/>
<pb n="KR4e0127_WYG_005-28a"/>
　　任仲謀仲禄萬鈞諸弟載酒訪田所<lb/>
人好烏鳶同鳯鳥迹高黄閣亦茅茨荒村載酒相尋少<lb/>
嘉種逢年豈患遲拾穗獨憐公不悔締交曾許鸛先知<lb/>
五風十雨天終定弟勸兄酬樂不支<lb/>
　　和升卿弟<lb/>
弟許長歌兄許和情須相愛法須排天光人耀休同調<lb/>
城市山林不兩來眼底孤燈憑夜剔脚頭荒徑到時開<lb/>
池塘草色如鋪錦刀尺今畨看巧裁<lb/>
<pb n="KR4e0127_WYG_005-28b"/>
　　寄答㑹卿弟示詩<lb/>
分付周遭不挿籬雲為簾幕霧為茨堂堂大路容人去<lb/>
稍稍灰心得老遲元亮醉鄉同此醉叔牙知已是誰知<lb/>
随身官殿皆堪適何許勞勞費四支<lb/>
　　林待用擢方伯不赴<lb/>
風滿南窓一枕宜懶將心跡較皇羲高山大谷看龍變<lb/>
流水行雲到我知今古英雄都百嵗輪蹄世路但千岐<lb/>
歸來老子揮金少笑共桑麻話雨時<lb/>
<pb n="KR4e0127_WYG_005-29a"/>
　　用前韻寄雷鳯卿<lb/>
落景世情休暫留早知明月是輕投瑶臺驕我雲霄勢<lb/>
吾道欺人嵗月謀野鶴不知官落羽波神無意辯來牛<lb/>
清塵不别紅塵路看取東西在屨頭<lb/>
　　寄雷震東讀書塾湖并寄震場諸昆弟<lb/>
一瓢蔬食非難受萬里毛錐亦易投青眼今宜惟古是<lb/>
黒頭命未與仇謀小將一杖扶岐路何許孤槎訪斗牛<lb/>
奈可逝波頻洗眼等閒不漫過橋頭<lb/>
<pb n="KR4e0127_WYG_005-29b"/>
白沙為役兩年留杖屨朝昏不暫投膽内虀鹽無世味<lb/>
案頭螢火共書謀功名堪折中郎屐鼎鼐終函上帝牛<lb/>
弟子爾家佳且衆東頭住好接西頭<lb/>
手未攤書意已留兄知拈掇弟知投門庭諸父無遺蠱<lb/>
館榖經師更善謀盤錯幾年都利器楅轅前日有童牛<lb/>
儒生廻首吾家季弱冠當年應鵠頭<lb/>
　　贈呉别駕獻臣復之成都<lb/>
蒼梧飛檄蜀都臺病起今年别駕來千古事功人毎後<lb/>
<pb n="KR4e0127_WYG_005-30a"/>
一回巖谷眼初開路經灔澦波方定心許乾坤老未灰<lb/>
相慶一冠逢太守黄堂元不着塵埃<lb/>
　　送成都謝外郎<lb/>
隔嵗益州來從事並舟别駕且衡山草蔬旅食秋將盡<lb/>
鉛槧孤燈夜向䦨淚落猿聲歸少應官随蜀道去何難<lb/>
芳菲收得盈箱篋碧杜紅蘅更紫蘭<lb/>
　　岳陽樓<lb/>
九江有水來天地三楚兹樓冠古今日月宏開雙照耀<lb/>
<pb n="KR4e0127_WYG_005-30b"/>
行藏偶此一登臨霓裳無復君山奏蘭茝空悲屈子心<lb/>
了了世情歸涬溟巴陵小放酒杯深<lb/>
　　岳陽樓留别張公<lb/>
千尺雲樓萬頃湖我公雄槩眼中無霜天幾度入坐定<lb/>
縹渺長歌步到虛鷗畔野舟都蕩蕩簾前香影共如如<lb/>
當年信有東山眼宇宙中間合自孤<lb/>
　　石翁又有書至詩寄兄東嶠<lb/>
又拜封書到石翁非商行我復非戎百年老只門墻下<lb/>
<pb n="KR4e0127_WYG_005-31a"/>
幾樹花留欄檻中白髪庭闈兄早暮青郊菽水子西東<lb/>
明年鸚鵡洲邉路活水和風百尺篷<lb/>
　　邑二教陳先生以詩贈行用韻奉答<lb/>
此志平生遂則宜回看頽魄與傾羲幾詩秋砌佳花領<lb/>
一雨春盤早韭知江水無魚曾入釡昆丘有鳯未歸岐<lb/>
青松夾路龍潭雪獨撫交柯屈銕時<lb/>
　　用前韻寄東嶠兄<lb/>
舉足千尋欺凍壑抽頭三丈看朝曦身遊物裏都何意<lb/>
<pb n="KR4e0127_WYG_005-31b"/>
事到人間了不知囊有洗螢臨稺子行無怒馬出他岐<lb/>
直衫圓帽東山老全楚風流見此時<lb/>
無心雲水一虛舟競注江河静不流蛙鼓耳邉三兩部<lb/>
橘奴眼底百千頭道非身外朝朝樂事付人間種種愁<lb/>
幾夜月明無限酒逍遥只對洞庭鷗<lb/>
扣舷清唱影相随卧有星房馭有羲天放青山南面熟<lb/>
波催采鷁北風知籠中日月非高鳥屨底烟霞是舊岐<lb/>
曄曄紫芝朝暮足敢將腸胃傲當時<lb/>
<pb n="KR4e0127_WYG_005-32a"/>
　　寄兒教與<lb/>
常自激昻攤夜巻不將盥潄待晨曦侵雲鬂脚能虛櫛<lb/>
抵頂天公合有知厨北編籬聊䕶笋樓南築圃細開岐<lb/>
董生記得昌黎語蹙蹙咨咨不動時<lb/>
　　長沙王守話舟中問還期曰明春因識一詩<lb/>
三寒空把隴頭梅兩地心情未入灰客路三千餘里在<lb/>
慈顔七十四回開師恩滄海汪洋見鄉思青春作伴來<lb/>
莫結浮漚舟上伴長沙把酒話徘徊<lb/>
<pb n="KR4e0127_WYG_005-32b"/>
　　書東山草堂扁<hi>東山謂華容劉戸部時雍也</hi>
封題雲卧東山扁歌咏司空表聖詩天闕星辰遺舊履<lb/>
橘洲嵗月有殘棋石横流<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>濳蚪角梅迸垂蘿屈銕枝<lb/>
自笑野人閒袖手雲烟濃淡忽交馳<lb/>
黄落空山滿地知江湖殘線一襟詩是天榮瘁元無意<lb/>
犯手輸贏不㑹棋沙苑草非騏驥秣瀟湘竹是鳯凰枝<lb/>
紫虛有約千廻醉笑指僧趺亦坐馳<lb/>
　　喜諸生夜讀<lb/>
<pb n="KR4e0127_WYG_005-33a"/>
短檠深夜一船虛三尺藜牀幾巻書枕外坐聞心慰我<lb/>
波中出聽喜知魚政求入處門墻是豈乞人間富貴餘<lb/>
聞説天孫雲錦好大着心眼看何如<lb/>
聲自何来谷本虛敢將糟粕委諸書不求安飽思無益<lb/>
頗頼朝昏食有魚巢鳯依梧輕萬里篝燈承晷借三餘<lb/>
欲歌子建箜篌引清響雲梯愧不如<lb/>
實逐花來實不虛今來芳躅古來書頻將心手翻緗帙<lb/>
也替芝香辟蠧魚戰勝此身無嵂兀攻堅人力不遺餘<lb/>
<pb n="KR4e0127_WYG_005-33b"/>
請看三五天邉月後夜清圓尚昨如<lb/>
　　疊前韻<lb/>
迂腐年來笑壑舟曉波不住夕波流眼欺幾巻留燈燼<lb/>
鐘散羣雅落樹頭短髮江湖天欲雪長征土木路皆愁<lb/>
驚湍數罟相連續未許天機到白鷗<lb/>
峽束蒹葭帶客舟江涵星月傍人流悲歌絶意闗人世<lb/>
縱飲無錢解杖頭海角往來都此興心端涬溟浪誰愁<lb/>
不眠猶抱閒來膝山狎浮雲水狎鷗<lb/>
<pb n="KR4e0127_WYG_005-34a"/>
又向清湘弄一舟笑將雙脚問清流囊收風月非窮相<lb/>
夢熟烟霞<hi>衡嶽峯名</hi>最上頭招隠誰甘同寂寞著書獨不為<lb/>
窮愁稻粱滿地悲鴻舊馴得滄波萬里鷗<lb/>
蕩蕩白虹揚一舟乾坤孤影在中流風高物外浮溟興<lb/>
天葢人間岸幘頭歴岅鹽車騏驥病委霜人路菊花愁<lb/>
也知萬戸封侯樂一㸃真閒不及鷗<lb/>
　　次韻王良卿<lb/>
豈難挿羽㑹高風亦易收名上景鍾族並河汾源不淺<lb/>
<pb n="KR4e0127_WYG_005-34b"/>
門傳文武道初同酒杯照減青燈影日晷催成黒髮功<lb/>
七十二峰雲霧裏不知𤣥豹在何峰<lb/>
　　次韻余秀才<lb/>
門墻不外千桃李澗谷誰甘一蕨薇足底烟霞宜我未<lb/>
竹間香采是梅非雲開萬里天無意海放孤槎我有歸<lb/>
閣寄紫虛年五百銕笻扶路此通微<lb/>
到我連篇都月露疑人有策頌巖廊齒牙不薄紅綾餅<lb/>
風月宜歸紫錦囊黄鶴高登知後念朱陵今話記前忘<lb/>
<pb n="KR4e0127_WYG_005-35a"/>
儒家莫悔生涯薄舍下詩書墻下桑<lb/>
　　演武亭為衡陽王都閫<lb/>
疆圉豈圖誇卧鼓孫呉不謾話陳編竒兵指顧此堂下<lb/>
全楚山河都目前法外是人知長上心來應手得戈鋋<lb/>
太平尊俎羣公㑹記得今年十二年<lb/>
　　用前韻寄歐陽汝魁<lb/>
燈燈夜續一清光寒巻深扉暑巻廊除却青氊皆長物<lb/>
待來紫荷看新囊青山白日文猶在敝帚千金價亦忘<lb/>
<pb n="KR4e0127_WYG_005-35b"/>
此意君知高引領童童紫葢影籬桑<lb/>
　　寄汝賢乃兄<lb/>
聨轡炎風笑語長愜謀舊雨嶽西廊蓬壺不讓容濳息<lb/>
行止何方此括囊人自别來頻入夣路從徑處不能忘<lb/>
托尋雲侶無烟火木葉為名不種桑<lb/>
　　用韻寄于廷玉<lb/>
只看老屋臨流水不遣彤庭植紫微早嵗是君馳廣譽<lb/>
明年遲我到知非怡怡中饋輕車馬亹亹元郎識止歸<lb/>
<pb n="KR4e0127_WYG_005-36a"/>
問我陪隣來岣嶁豈專巖谷話幽微<lb/>
　　耒陽弔工部祠墓<lb/>
不遇龍蛇有屈伸悲秋可忍更傷春唐虞廻首封比屋<lb/>
孔孟樂天非旅人清世獨來真自笑黒頭何處不堪貧<lb/>
靴洲五百年來水誰照逍遥七尺身<lb/>
應葬不葬等是休有生無生情肻留夀遲殤子千年在<lb/>
詩與江河萬古流天借人心都日月山藏廟貎自春秋<lb/>
拾遺苦被蒼生累嬴得乾坤不盡愁<lb/>
<pb n="KR4e0127_WYG_005-36b"/>
　　次韻郴州博韓先生<lb/>
儒衣寛博與懐開只此斑爛便老萊自愛日長如嵗在<lb/>
不知氊冷有官來竒觀具眼東溟是閒夢何心北闕回<lb/>
右手承歡須捧檄何妨更舞左持杯<lb/>
　　用韻簡孔貢士<lb/>
梅放仙香滿意開郴山誰道不蓬萊新杯幾共殘杯續<lb/>
今雨還同舊雨來冠玉相逢顔色在凌霄倘許脚跟回<lb/>
曲肱驚起先人枕又進乾坤水一杯<lb/>
<pb n="KR4e0127_WYG_005-37a"/>
　　郴州留别高揮使<lb/>
昔嵗潭州話熟君文韜還許此重論黄金帶重新開府<lb/>
黒髮冠峩舊將門玉帳中宵刁斗静天河一洗甲兵存<lb/>
蠻烟幾試巡遊馬桑柘隂隂日色温<lb/>
　　用前韻再寄韓州博<lb/>
相逢笑口幾回開落落長松帶草萊苜蓿有盤誰合共<lb/>
乾坤無語客初來南驅竹几行偏穏北轉雲山首重回<lb/>
樂意滿腔推不去教兒又進濁醪杯<lb/>
<pb n="KR4e0127_WYG_005-37b"/>
　　與致政孔千兵<lb/>
紗帽閒眠心兀兀金戈不枕夜沉沉要知此老無官府<lb/>
須是昭文不皷琴細字蠅頭雙眼在逺塵鹿伴一丘深<lb/>
果留不盡遺孫子玉樹瓊枝總出林<lb/>
　　答王朝儀貢士<lb/>
可是貞心世不磨珊瑚枝上看餘柯情傾一面逢君晚<lb/>
酒載雙瓶過我多坐久客檐聽夜雨路長塵世隔秋波<lb/>
光芒未試衝星匝十丈無前有太阿<lb/>
<pb n="KR4e0127_WYG_005-38a"/>
　　郴州葛别駕兩過寓舍見訪<lb/>
楚國人才壓上流胸中著此一監州開門君屢春風面<lb/>
乘興吾方雪夜舟官府清虛身似寄烝黎勞憊鬢添秋<lb/>
姜佽未到先聲喜雲影天光共一樓<lb/>
　　木昌道中<lb/>
瀧石横流盡犬牙千林不見鳥為家沿山曲曲無名水<lb/>
夾㟁鮮鮮空好花赤脚舟人寒逆棹青烟洞獠手燒畬<lb/>
眼前幾盞催詩酒嵗暮無錢何處賒<lb/>
<pb n="KR4e0127_WYG_005-38b"/>
逺去江湖志不違今來未覺昔來非眼穿海月籠沙白<lb/>
足倚熏籠貯火微行客自知無嵗暮飛鴻不記有家歸<lb/>
脚跟自有平生路未許緇塵㸃素衣<lb/>
　　五羊寄鄧先生俊<lb/>
追随獨愧共江門今昔交承信有神一舉十觴聽雨夜<lb/>
七年三遍度隴人好山我有朱陵洞空谷君該鄭子真<lb/>
草色河邉春意動重逢肻負可憐春<lb/>
後時自許甘丘壑前席將無問鬼神浮世虛名非得已<lb/>
<pb n="KR4e0127_WYG_005-39a"/>
出山小草却悲人别時笑語風吹斷㑹處迷離夢寫真<lb/>
四十餘年一回首乾旋坤轉有冬春<lb/>
　　寄荅廣州黄别駕<lb/>
風流信自東山里咸㑹更同南楚情滄海方能乘寳筏<lb/>
監州政爾得仙城臨岐杯酒嵗將晏識面芳菲春欲生<lb/>
半畝楚雲臺主我獨來弄月又殘更<lb/>
　　寄荅朱推府<lb/>
高才雅足當府政餘子自知無宦情海國風潮催夕棹<lb/>
<pb n="KR4e0127_WYG_005-39b"/>
蠻方花栁被春城名香簾引清朝動病草風醫昨夜生<lb/>
澤物洗寃兩無憾遺編殘燭有深更<lb/>
　　贈方文粹奉親之官京師<lb/>
方駕前賢不翅過相逢休要問如何喜承毛義當年檄<lb/>
笑聽武城盈耳歌尊酒小傾真話盡江湖誰為宧情多<lb/>
長安十丈香塵馬滿眼何人淨緑波<lb/>
　　次韻沈都憲<lb/>
王公作意下郊人廊廟江湖夢亦真投老千峰聊自約<lb/>
<pb n="KR4e0127_WYG_005-40a"/>
初交一臂此何神青山兩坐曾他雨白雪連歌别是春<lb/>
高逝鳯凰九千仞清都只恐絶無隣<lb/>
鶯花笑弄祝融峰來往應誰認此蹤老子夢多山水癖<lb/>
中丞情有嵗寒松可無巢父安唐世况得南軒待晦翁<lb/>
黄鶴樓前一回首白雲鄉裏看騎龍<lb/>
　　贈文二<lb/>
一燈何處寫相知對坐寒窓暮雨時詩本平生非杜甫<lb/>
琴纔臨老遇鍾期儘堪出手名家早但覺忘年得友遲<lb/>
<pb n="KR4e0127_WYG_005-40b"/>
肻許無言真妙處欲將千古慰深思<lb/>
　　無題<lb/>
酒杯三十六天峰爛醉溪雲草閣翁水木本源江北意<lb/>
鳶魚飛躍白沙風衆人耳目寧須别萬古行藏豈必同<lb/>
明日老懐何處寫幾叢寒菊遶籬紅<lb/>
　　用韻寄常邦靖<lb/>
自古賢甥有舅風後先大呂倚黄鍾襄樊新徙嚴君鎮<lb/>
耆舊應知叔子同萬里山河宜聖世千年苗裔策元功<lb/>
<pb n="KR4e0127_WYG_005-41a"/>
遥看塞上清烽火彛鼎勲名愛玉驄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0127_WYG_005-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　定山集巻五<lb/>
</p>
<p>
</p>
  </div>
</body>
</text>
</TEI>
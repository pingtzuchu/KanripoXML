<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>定山集巻四</head> <lb/>
    <p>
<pb n="KR4e0127_WYG_004-1a"/>
欽定四庫全書<lb/>
　定山集巻四<lb/>
　　　　　　　　　　　　　明　莊㫤　撰<lb/>
　七言律詩<lb/>
　　與南海陳秉常容彦昭宿新江書院<lb/>
萬里高人萬里航遲回今日更江鄉湖山幾處延佳賞<lb/>
天地三人㑹此堂白鳥青天誰眼界清風明月我藜牀<lb/>
道人拜約重來此留與今朝一瓣香<lb/>
<pb n="KR4e0127_WYG_004-1b"/>
　　清江别業<lb/>
茅屋江村映白沙百年此地是生涯雨香花氣渾三月<lb/>
暖日和風自一家隣里相邀同社酒門人候出御牛車<lb/>
此中多少悠然意開眼青山箇箇佳<lb/>
　　夀徐母<lb/>
老去流年祇暗驚一生心膽解誰傾青裙白髪終無恙<lb/>
老眼皇天亦自明舊業此身真不阻綱常萬古恐非輕<lb/>
薫風六月榴花酒謝得隣姬感嘅情<lb/>
<pb n="KR4e0127_WYG_004-2a"/>
　　陪南川浴香淋泉<lb/>
下馬清泉坐兩翁風光隨處與人同百年儘放三杯裏<lb/>
萬象同歸一洗中土屋背墻烘野日午溪隨歩領和風<lb/>
兒童拍手休相笑此日狂夫興頗濃<lb/>
　　寄萬廷器<lb/>
乾坤此日聊攜巻文字當年畧濫觴玉樹偶驚吾眼在<lb/>
菊花相對酒杯長山林放手招明月江海歸帆掛夕陽<lb/>
明日老癡如問訊欲將秋思託潘郎<lb/>
<pb n="KR4e0127_WYG_004-2b"/>
　　遊靈巖山<lb/>
百年未了青藜杖又向靈巖坐晩晴我與白雲同自在<lb/>
月交秋夜極分明青天曠野真能大白鳥滄江本自清<lb/>
俯仰崢嶸男子事肻將容易負平生<lb/>
　　汎江和徐夀卿<lb/>
風光滿眼欲無邉老子心情亦浩然晩日行行飛白鳥<lb/>
小舟箇箇泛青天誰能此地真無礙我與青山似有緣<lb/>
幾欲奉身思乞退不知明主肻哀憐<lb/>
<pb n="KR4e0127_WYG_004-3a"/>
　　遊瑯琊寺<lb/>
窅然天地豈人寰紫翠無窮十里間閒看古松尋坐石<lb/>
偶隨流水入深山四時花在巖巖好何物僧來箇箇閒<lb/>
我有新詩三百首蒼巖題徧不知還<lb/>
偶上蓬萊第一重道人今夜宿芙蓉塵埋下界三千丈<lb/>
月在西巖七十峯江海幾年留老眼乾坤今日寄微蹤<lb/>
酒醒無限題詩意起立層巖看萬松<lb/>
　　觀龍泉寺泉<lb/>
<pb n="KR4e0127_WYG_004-3b"/>
一泓瀉此下烟蘿坐我幽深古澗阿樹靄散分千太極<lb/>
鏡光揺動百東坡雲天蕩漾看時滿風月招邀坐處多<lb/>
巖畔有人如㑹意數聲全是濯纓歌<lb/>
　　觀莊嚴寺大樹<lb/>
杏壇風雨有桓魋此樹能容老翠微夢裏幾畨全是幻<lb/>
人間萬事果誰非繁隂蔽日三千界黛色叅天五十圍<lb/>
我欲南堂借斤斧不勝三匝繞斜暉<lb/>
　　承馬侍御過訪<lb/>
<pb n="KR4e0127_WYG_004-4a"/>
清江大樹老夫家只許衡門管嵗華雲谷有詩皆感寓<lb/>
柴桑無酒不黄花百年事業長鑱老萬里風雲醉眼賒<lb/>
何處西臺賢御史也來垂眼釣魚槎<lb/>
江天萬里一貧家此老能來共物華到處小灘横釣艇<lb/>
我家明月照梅花山中野鹿元相伴江上清風不用賒<lb/>
拾得支機遺石否年年星漢望仙槎<hi>白沙先生送胡提學有曰不知今夜</hi>
<hi>梅花月又照誰家釣瀬船侍御誦之余遂翻其意以贈侍御</hi>
　　承楊侍御枉顧<lb/>
<pb n="KR4e0127_WYG_004-4b"/>
江頭深樹草堂孤故舊諸公過此無小吏忽來傳子到<lb/>
老夫雖病遣兒扶繡衣御史青驄馬田舍翁家濁酒壺<lb/>
肻為交歡拚一醉莫嫌禮貎老農麄<lb/>
　　送劉同府之栁州文介公裔也<lb/>
天將明月與江村許我狂歌閣酒尊人物已拚眵<hi>闕</hi>眼<lb/>
此髯誰使到吾門鄙人何敢當賢友文介須應出此孫<lb/>
莫怪劇談留更住瘴江回望合清魂<lb/>
　　送吾掌教子還開化<lb/>
<pb n="KR4e0127_WYG_004-5a"/>
愛此娟娟玉樹柯眼中今日更須多人才江浙堪吾氏<lb/>
文字蘇家又小坡詩巻袖寒携海嶽夜船江穩坐星河<lb/>
英年自古多難料此後軒騰奈爾何<lb/>
　　瘧起偶作<lb/>
幾隨藜杖起方牀肻信吾鄉似瘴鄉百計可誰驅瘧鬼<lb/>
三年以命託梹榔山随病起青逾峻菊到秋深瘦亦香<lb/>
寛盡寒衣誰敢怨詩書為祟是尋常<lb/>
　　采石<lb/>
<pb n="KR4e0127_WYG_004-5b"/>
落日孤舟進此村北風浪浪打山根忠臣萬古虞公廟<lb/>
詩鬼千年太白魂舊壘不知何世代長江曾戰幾乾坤<lb/>
風沙眯盡登臨眼只有長安望不昏<lb/>
　　靈巖山逢大虛僧<lb/>
雲水秋江與别蹤三年不見意何窮誰知小榻青燈裏<lb/>
又是寒巖白髮中坐久可忘今夜月夢回誰喚此堂鐘<lb/>
相逢更有梅花約留取他年一笑同<lb/>
　　香山九老圖<lb/>
<pb n="KR4e0127_WYG_004-6a"/>
山林我極勞千慮宦海誰能着萬牛自古更無陶靖節<lb/>
而今須<hi>闕</hi>白江州尋常此日才多病八十他年更幾秋<lb/>
俯仰乾坤無一語道人乘月坐江樓<lb/>
　　榮慶堂為大理作<lb/>
萬古明良分付定早從堯禹到如今小臣肝膽天堪照<lb/>
聖世恩波海未深紫極逶迤春蕩蕩天風寥廓路駸駸<lb/>
滄江回首多迂病愧盡賢人用世心<lb/>
　　送張廷玉司訓河南<lb/>
<pb n="KR4e0127_WYG_004-6b"/>
自從尼父一傷麟斯道傳來恐未真更識老天當此日<lb/>
肻將木鐸與何人師門萬古真堪柱檀杏千年也自春<lb/>
到此精神須㑹領莫教銅狄笑人頻<lb/>
　　泰山和通伯侍御<lb/>
極為東南鎮此寰巖巖氣象許誰攀九天日月摩千古<lb/>
萬里華夷鎮一山培塿衆形從起伏乾坤此老自安閒<lb/>
也知開闢從真宰領得中原正氣還<lb/>
萬象同歸造化門含𢎞光大總無痕中原有子誰輕魯<lb/>
<pb n="KR4e0127_WYG_004-7a"/>
厚徳何人不仰坤絶頂最高惟日見隂巖極下有雷奔<lb/>
諸公肻作尋常看自古山存道亦存<lb/>
　　挽周景明父舊曾請余銘墓<lb/>
中郎有道非吾汝石尾何由亦賤名大手誰家無愧色<lb/>
善人此老或平生百年可考諸兒子千古何窮一墓銘<lb/>
曾過蒼峯竹山路白雲真箇滿佳城<hi>墓銘有曰竹山之東白雲蒼峯墳乎</hi>
<hi>此翁</hi>
　　雲潭為周文都作<lb/>
<pb n="KR4e0127_WYG_004-7b"/>
天地斯文元未老百年曾到嶺南無偶觀陳子雲潭記<lb/>
便是濂溪太極圖龍馬龜書千古在青天北斗幾星孤<lb/>
憑君着我西窓眼賣免人間或老夫<lb/>
　　拾地耳<lb/>
野老貧無分外求毎將地耳作珍羞山晴老僕還堪拾<lb/>
客到明朝更可留人世百年閒自樂山齋一飯飽還休<lb/>
曲肱偶得同疏食不是乾坤又孔丘<lb/>
　　重陽雜興<lb/>
<pb n="KR4e0127_WYG_004-8a"/>
柴門兩月閉蒼苔老病何人得好懐短髮亂從頭上白<lb/>
重陽偏是雨中來黄精瘦地鋤空把北斗滄江首正回<lb/>
頼有黄花知老子東籬深傍酒杯開<lb/>
醉倒江頭枕石眠清風剛灑竹門邉蚤聞世計皆春夢<lb/>
肻放江花送老年鳳鳥河圖皇極理西江南海釣魚船<lb/>
狂歌急起披衣坐今夜梧桐月倍圓<lb/>
　　卧林亭雜詩<lb/>
雨裏青山真可愛此懐可許託張袁誰教老竹剛三箇<lb/>
<pb n="KR4e0127_WYG_004-8b"/>
獨與癡人共一軒蹇淺謾勞吾子愛迂疎敢顧衆人言<lb/>
吾公滿壁淋浪墨何日來看獨樂園<hi>吾景端為余大書獨樂園記於卧林</hi>
<hi>屏風</hi>
塵埃滿眼君東海明月高樓每見之幾載别離今酒共<lb/>
兩人肝肺此燈知支離萬事何如我潦倒千年却與誰<lb/>
伍月孤舟還問路老懐甘與水東隨<lb/>
　　和陳允崇登定山<lb/>
萬里風光散逺林晩峯羸馬正千尋手中日月丸天地<lb/>
<pb n="KR4e0127_WYG_004-9a"/>
眼底風雲變古今幾筆化工山水趣五經尼父聖賢心<lb/>
可堪白首猶多病老鳳西周意自深<lb/>
　　南川至<hi>白沙先生京中將回</hi>
老我天行雲卧處白沙消息又南川也知風月無邉者<lb/>
合與鳶魚自在天世計東遊西泛酒天心南去北來船<lb/>
卧林更有明朝興多少神仙一處眠<lb/>
　　魏爾瞻以濮陽璚之言請予寫碑<lb/>
南安太守老東坡天下能書孰敢過萬里不能擕巻去<lb/>
<pb n="KR4e0127_WYG_004-9b"/>
人間將奈此碑何君圖茅紹名還久我笑豐干舌最多<lb/>
明日肻隨陳太史墨花臺上墨花歌<lb/>
　　舍弟為予作一軒以為讀書之所既落成諸友來<lb/>
　　　賀作此詩歌以奉客<lb/>
千古風花弄酒巵乾坤許我一茅茨吾齋灑落今如此<lb/>
老子心情自可知小弟放歌兄亦舞主人能勸客休辭<lb/>
去年有此今年好又得江門數首詩<lb/>
容膝今年辦小齋數椽高傍讀書臺公看土屋休相笑<lb/>
<pb n="KR4e0127_WYG_004-10a"/>
我老農夫分只該花為客來還起舞燕知人好亦飛來<lb/>
兄酬弟勸從今日一日須傾一百杯<lb/>
　　贈湘隂夏進士<lb/>
何處湘隂是所思江籬剛有十年詩忽然草閣寒江上<lb/>
飛下青天玉樹枝故舊偶逢如未識病軀留坐不知疲<lb/>
相看細數諸朋舊祗我山中白髪披<lb/>
　　都隠為包春官作<lb/>
胸中皆馬未皆癡雪裏芭蕉始畫師到處鳶魚真活動<lb/>
<pb n="KR4e0127_WYG_004-10b"/>
人間影響莫相疑須還禹稷憂勤處便是巢由放浪時<lb/>
此意老夫知萬一老夫今日想君知<lb/>
　　挽金川張公贊<lb/>
將詩長與洞庭爭竒氣胸中老未平夢裏青山空有債<lb/>
人間白髪苦無情百年萬事了不了四十八年生未生<lb/>
我欲為君歌一曲水寒江冷月三更<lb/>
　　挽南昌劉氏雙節<lb/>
苦節收來烜古今百年當日為誰深須還婦女無窮計<lb/>
<pb n="KR4e0127_WYG_004-11a"/>
亦是人間本分心馮道胡為千古唾劉家却此兩真金<lb/>
我知東白文章淚鐵石人看亦滿襟<lb/>
　　栽樹<lb/>
一逕梅花一逕桃東風移得滿山㘭肻愁明日靈根萎<lb/>
自有貧家活水澆着眼風光皆此意醉人春色自吾醪<lb/>
白頭笑爾青藜杖一日煩君更幾遭<lb/>
送得春光活水窪大棃紅杏更梅花和風甘雨來何處<lb/>
萬紫千紅在我家好處天開花洞府老來人作酒生涯<lb/>
<pb n="KR4e0127_WYG_004-11b"/>
眼前浩蕩真如此那得堯夫不自誇<lb/>
桄榔杖不妬春晴扶我南園自在行二月半多春富貴<lb/>
萬花中一老先生百年何幸長康健自古難逢是太平<lb/>
安得可人呉御史一壺春酒共啼鶯<lb/>
　　寄李少叅<hi>往年予登采石蛾眉亭公乘小艇而至</hi>
風花水月滿江湄到處閒將拄杖隨何處老翁携小艇<lb/>
也隨風漢醉蛾眉流行大塊天如此落魄古今吾似誰<lb/>
何日更同長笛去曲欄横倚大江吹<lb/>
<pb n="KR4e0127_WYG_004-12a"/>
　　早禾為官馬食踐殆盡<lb/>
山田幾月全無雨抱甕安能坐老夫粥食已安今嵗減<lb/>
馬羣誰遣一禾無眼昏口燥真欺得天逺山深可用呼<lb/>
且直區區餘事裏坐携書巻看河圖<lb/>
　　夀栁處士用美宣地官韻<lb/>
年華不敢去堂堂老戀山光及水光塵夢幾看浮世短<lb/>
白雲交付此杯長栁根怪石方牀枕眼底秋燈細字行<lb/>
小阮年年無限意長江分遣到壺觴<lb/>
<pb n="KR4e0127_WYG_004-12b"/>
　　城市山林<lb/>
青山何頼㸃紅塵此語無稽更覺新夫子不須頻説夢<lb/>
老生元本是癡人何誰不信魚非我道眼分明俗是真<lb/>
我亦有家城郭裏閉門長坐定山春<lb/>
　　答孝感張都憲<lb/>
静坐一丸閒弄處都臺拜問有詩無百年此道誰知已<lb/>
今日王公下匹夫元氣一時回宇宙虹光千古照江湖<lb/>
下風欲作門前拜老病支笻不可扶<lb/>
<pb n="KR4e0127_WYG_004-13a"/>
　　送人出守姚安<lb/>
五月山中憂旱坐送人作郡豈農夫冦恂黄覇真公許<lb/>
桀溺長沮是我無行止此天元自定知愚吾道果安圖<lb/>
眼中若總姚安政甘與元經送五湖<lb/>
乾坤劇許此肩擔五馬今年走瘴嵐此老朝廷何可去<lb/>
南方民命亦須堪百年西蜀誰張詠自古潭州也晦庵<lb/>
王道寛平君識否當時孔孟豈迂談<lb/>
　　留秦用中<lb/>
<pb n="KR4e0127_WYG_004-13b"/>
世故驅人百未休江山何地可堪留乾坤此日還重九<lb/>
風雨今年又一秋碧樹可驚游子夢黄花偏愛老人頭<lb/>
且須急把東籬酒回首江天獨倚樓<lb/>
　　送别秦用中<lb/>
欲來消息滿江湄果見堂堂小僕隨幾夜好詩全壓我<lb/>
百年老眼更看誰宋唐大手諸公在日月羣經自古垂<lb/>
回首梧桐孤鳳逺東南天濶海西陲<lb/>
　　題項羽廟<lb/>
<pb n="KR4e0127_WYG_004-14a"/>
一從天命舍歌謳龍戰中原苦未休天地我能悲楚漢<lb/>
古今誰敢罪商周英雄可廟人千古赤子何辜血九州<lb/>
惟有長江知我意對人無語只東流<lb/>
　　奉和蔣侍御見憶之作<lb/>
萬里乾坤任所之風花指㸃過江時百年何處非沂水<lb/>
老脚今朝又武夷兩手正堪天靶柄一家剛了聖藩籬<lb/>
憑誰喚起朱元晦把酒長歌感寓詩<lb/>
　　余生來自陜西求文謝其醫師程文進將行詩以<lb/>
<pb n="KR4e0127_WYG_004-14b"/>
　　　送之<lb/>
蹇驢何處自闗西藥裹新安手更攜天下果誰知李㫤<lb/>
眼中須子愛丹溪古今王道醫非緩文字山林世頗低<lb/>
别去有丹憐老病白頭書禮候封題<lb/>
　　寄新安周朝美司訓<lb/>
十年聾坐静修龕傾耳江邉一夜談鞭䇿有情君自厚<lb/>
駑駘無力我何堪菁莪夢裏兒童感雲水天涯老病甘<lb/>
何日鳶魚携手地天機流動白沙庵<lb/>
<pb n="KR4e0127_WYG_004-15a"/>
　　夏汝明持留鶴翁送行詩求和<lb/>
圈㸃江峯一語深十年分付幾登臨浮生日月浮生夢<lb/>
太古乾坤太古音一枕烟霞聊我鼾滿川花栁是誰心<lb/>
與公笑把明朝事共倚欄干酒一斟<lb/>
　　和雲東逸叟畫花<lb/>
乾坤一畫本誰無看到羲爻看禹謨何處梅花非太極<lb/>
眼中龍馬又河圖有形萬物皆堪我無水人間不可湖<lb/>
多少天機言不盡花枝今夜鳥頻呼<lb/>
<pb n="KR4e0127_WYG_004-15b"/>
　　挽劉衢州<lb/>
夢走滁峯若箇深衢州何許到沾襟留連此道千年付<lb/>
感激兒童片語心駑馬正須資控勒麒麟猶愛鎖黄金<lb/>
白頭硬寨何時已落日悲歌下晩岑<lb/>
　　南川書來知領平湖教官<lb/>
乾坤到處有知音何自千峯又古琴世外浮名真腐䑕<lb/>
人間木鐸有天心百年道大吾何病自古官卑職易任<lb/>
欲採芙蓉何處寄空江十月水猶深<lb/>
<pb n="KR4e0127_WYG_004-16a"/>
朝陽傾耳鳳凰音此日虞廷有舜琴賢聖一時通治道<lb/>
先生萬古管人心浮沉在我先難斷花栁隨時老更任<lb/>
且放平湖閒酒琖千紅萬紫看春深<lb/>
滿耳虞周治世音平湖分與杏壇琴好憑烟月千年手<lb/>
彈出英雄萬古心嵗月虛名雙鬢改乾坤大擔老肩任<lb/>
白頭多少江門意海上青山箇箇深<lb/>
何許書來遺好音春風剛坐草堂琴青天白日憑誰眼<lb/>
流水行雲得我心弄枕箕山真有許釣鰲東海久無任<lb/>
<pb n="KR4e0127_WYG_004-16b"/>
先生自與行藏熟不悔深山入未深<lb/>
太古乾坤太古音不彈今日乃公琴病中我有癡聾耳<lb/>
天下人無各自心軒冕雲山難錯料千鈞一羽果誰任<lb/>
酒杯何日平湖共舞到梧桐月影深<lb/>
歸裝頻送棹歌音還把南川去日琴十載幾談周易卦<lb/>
一官方是攬山心吉凶悔吝平生準用舍行藏老力任<lb/>
毎憶秋江臨别話一年惆悵釣臺深<lb/>
　　乙已元日<lb/>
<pb n="KR4e0127_WYG_004-17a"/>
東風造次滿江涯花鳥無窮眼又開病痛百千餘種在<lb/>
先生四十九年來古今到我真無謂賢聖如天豈易階<lb/>
欲與春光共流轉一丸閒坐讀書齋<lb/>
　　梁都事焚黄巻<lb/>
展轉平生罔極恩光榮何念不乾坤蠧魚白首雖經笥<lb/>
黄紙青山果墓門富貴許人生死到孝慈為分古今存<lb/>
山齋可到題詩意大舜曾參欲與論<lb/>
　　花嚴山<lb/>
<pb n="KR4e0127_WYG_004-17b"/>
乾坤忽此是何方風景居然不可當雞犬幾家仙洞府<lb/>
烟雲一幅米元章平生眼界何容易老去行藏費主張<lb/>
箕頴料知難過此巢由何敢負虞唐<lb/>
　　過仙踪和光嶽<lb/>
潦倒烟雲任不覊乾坤隨我放顛癡毎從問寺尋僧處<lb/>
㸃出隨花傍栁詩拄杖毎行真老僕青山到處是相知<lb/>
白頭莾道無巴鼻只有吾心孔孟師<lb/>
　　黄山<lb/>
<pb n="KR4e0127_WYG_004-18a"/>
幾度黄山見客談黄山此日果無慚春藏太古三千洞<lb/>
天與遊人五百巖毎覺晩晴猶壑雨纔言好處輙僧庵<lb/>
千年豈敢論誰到老子題詩滿石嵐<lb/>
　　黄山道中和光嶽<lb/>
拄杖閒隨自在行八年今又共徐生扶持一老閒尋樂<lb/>
起動諸峯出逺迎毎處詩還遊寺好老人眼却看山明<lb/>
我曹分定該雲水毎謂蒼天賦極平<lb/>
　　登雞籠寺<lb/>
<pb n="KR4e0127_WYG_004-18b"/>
一蹬盤空一蹬回白雲蒼樹打成堆題詩朗月清風到<lb/>
招手千峯萬壑來今古此峯天棟柱烟雲何處佛樓臺<lb/>
我來不肻題名姓莫笑堯夫是打乖<lb/>
　　與東川雪潭諸友遊定山真珠泉<lb/>
黄山地主老詹隨此地如今地主誰諸子欲尋深處去<lb/>
源頭先却老夫知短藜水石閒須可老筆風花醉頗宜<lb/>
某樹某丘真了了歸來明日㸃新詩<lb/>
　　登西峯和光嶽韻<hi>西峯定山傍一小峯也大兒㑹取以為號</hi>
<pb n="KR4e0127_WYG_004-19a"/>
定山峯下小西峯此日相携又一笻稍稍烟霞聊傍我<lb/>
匆匆雲水莫勞公贅疣水假閒文字髣髴兒曹祇父風<lb/>
總愧明朝東海袖鰲峯夭姥正芙蓉<lb/>
　　定山和東川<lb/>
悠然萬古一同觀眼底天機果萬端天地風光休少避<lb/>
老夫酒量頗能寛偶曾帝伯皇王熟肻放風花雪月漫<lb/>
周邵後人如論我堯夫脚下任誰安<lb/>
　　鳶飛魚躍亭晩坐和光嶽<lb/>
<pb n="KR4e0127_WYG_004-19b"/>
領畧無絃太古風孤亭小坐意何窮自知魚躍鳶飛妙<lb/>
都在雲閒水淡中𤣥黙不言天本静清光無我月能公<lb/>
細看太極當年説老子而今意偶同<lb/>
　　和東川定山庄<lb/>
白雲多謝此山靈識得先生杖履情巨梃毎勞相見扣<lb/>
洪鍾非是敢無鳴客留知已貧何厭屋傍秋山破也清<lb/>
自枉羣仙長過我我家何敢冐蓬瀛<lb/>
　　泛霽月溪用韻<lb/>
<pb n="KR4e0127_WYG_004-20a"/>
一曲川雲一酒壺武夷誰道定山無杖藜偶自隨花栁<lb/>
老子分明在畫圖滿眼風光剛活動百年老脚正糊塗<lb/>
不知往日朱元晦雲水風流有是乎<lb/>
　　曹城和東川<lb/>
雲水蒼天已付公百年遊走意何窮好山到處雖真好<lb/>
風漠如今却更風到底此身閒自樂與人佳興老真同<lb/>
白頭明日閒衣鉢肻負徐家二阮東<lb/>
　　仙蹤和光嶽<lb/>
<pb n="KR4e0127_WYG_004-20b"/>
大㡌寛衫晩袖誰逺峯羸馬欲何追風光醉屬先生管<lb/>
山水生來地主隨到處放懐皆可樂老來得手莫言遲<lb/>
山人只愛山中走如此行藏斷不疑<lb/>
　　溪山和東川<lb/>
醉㸃溪花看水流白雲留我此溪頭不知川上無窮意<lb/>
數到濂溪是幾秋老興正狂花亦舞天幾如此鳥頻謳<lb/>
釣臺正在無人處天送先生到此遊<lb/>
　　作春風亭以處光嶽<lb/>
<pb n="KR4e0127_WYG_004-21a"/>
春風誰遣月溪潯我屋居然又我岑豈有一人如子到<lb/>
可無半榻此雲深眼中豪傑誰徐孺天下人家幾卧林<lb/>
毎夜小趺明月坐傳衣或此是傳心<lb/>
　　作東風亭和東川<lb/>
小亭活水澗之阿占我溪山景亦多何處偶看春暖日<lb/>
我家須辦子行窩卑微幸托高眠久褊窄其如大舞何<lb/>
強説春風真錯許軟夫正有一團和<lb/>
　　溪上與東川雪潭石泉橘潭諸友釣飲<lb/>
<pb n="KR4e0127_WYG_004-21b"/>
九曲風光主客分一人一曲弄溪雲浴沂毎自論前古<lb/>
此日相看似昔聞飲量且須容病叟老狂何敢讓諸君<lb/>
醉扶童子歸來晩花栁前川漾夕曛<lb/>
　　川上和光嶽<lb/>
潦倒前川鼓枻歌浮雲流水豈勝過也知聖世千年裏<lb/>
未始羊裘一箇多酒琖漫傾剛月上釣絲纔颺恰風和<lb/>
誰將出處閒相比我與嚴陵竟若何<lb/>
　　和光嶽津字<lb/>
<pb n="KR4e0127_WYG_004-22a"/>
何許乾坤活水濵風光邀得酒杯頻果誰風月無邉處<lb/>
坐我神仙四五人醉裏此天真一幕眼中萬物總吾春<lb/>
烟霞萬古天教管莫笑先生不要津<lb/>
　　和光嶽再遊霽月溪<hi>光嶽㑹稽人</hi>
風光諸子屢相携又泛吾家霽月溪已醉酒還能大酌<lb/>
漫遊詩不厭重題我惟活水聊江北客有佳人是㑹稽<lb/>
萬古乾坤無彼此眼中觀物莫相迷<lb/>
　　和光嶽<lb/>
<pb n="KR4e0127_WYG_004-22b"/>
草庭凉露未眠時歌盡劉因一巻詩何處客同𤣥酒坐<lb/>
三更月在碧梧枝花兼醉影閒相舞蛙有天機自不知<lb/>
欲把朱絃彈一曲白雲隨處有鍾期<lb/>
　　和光嶽<lb/>
人間萬事本難覊酒琖花枝未許辭山水自該吾軰管<lb/>
廟堂焉用野人為身於静處真能樂意到悠然勿有詩<lb/>
今夜老懐當不淺青天明月莫來遲<lb/>
　　題雪潭<lb/>
<pb n="KR4e0127_WYG_004-23a"/>
川上何來偶坐時天機之妙乃如斯乾坤此脉那能斷<lb/>
今古何人更許知五六輩中吾與㸃三千年後我還誰<lb/>
平湖邀我南川老許到鰲峯和此詩<lb/>
　　送東川雪潭至摩尼峯<lb/>
懶散乾坤信歩行棕鞋布襪頗能輕偶從老樹孤雲頂<lb/>
又盡南風半日情何地暑堪留酷吏此凉天乃贈先生<lb/>
堯夫十二行窩處此是行窩第一清<lb/>
　　送東川雪潭至真州有作<lb/>
<pb n="KR4e0127_WYG_004-23b"/>
白頭揮汗未能乾五月真州在馬鞍盛暑為誰曾逺出<lb/>
病軀今日可容難江山幾處真風月今古何人此肺肝<lb/>
明日短笻誰傍我祇應清夢繞漁竿<lb/>
　　和韻贈東川别東川至先與余遊黄山<lb/>
白帽何來坐我齋衣裳片片是雲裁便同雲水千峯去<lb/>
也做神仙兩月來世路可終無活水鄉山元舊傍天台<lb/>
相逢眉宇居然别莫怪山中伴侶猜<lb/>
　　與王汝昌魏仲瞻雨夜小酌<lb/>
<pb n="KR4e0127_WYG_004-24a"/>
我家𤣥酒無人共忽此陶然弄瓦壺贈我一杯陶靖節<lb/>
荅君幾首邵堯夫草堂今夜能來幾我輩人間此㑹無<lb/>
醉倒莫孤江上月明朝空伴釣漁徒<lb/>
　　送吉水張兼岳宿守兼素弟一峯先生戚也<lb/>
西山眉宇閣清秋何處騎驢自宿州小榻一年三敝館<lb/>
青燈十語九金牛老懐天下惟張觷吾弟蘇家又子由<lb/>
何日湖西尋宿草吞聲同上水心樓<lb/>
　　上元道中有作明道先生曾為上元主簿<lb/>
<pb n="KR4e0127_WYG_004-24b"/>
茂叔江亭草一窓四時佳趣果能降川雲浩蕩真如我<lb/>
花栁青紅又過江明道先生能有幾上元風物本難雙<lb/>
天遊偶到忘言處一笑乾坤正滿腔<lb/>
　　遊茅山<lb/>
莾莾空塵漫幾毫天風鵬輩豈知勞山教太極圏中濶<lb/>
天放先生帽頂高萬里風光全倜儻百年人物且英豪<lb/>
茅家兄弟誰相報説我箕山太古樵<lb/>
　　秦用中過江贄以詩奉答<lb/>
<pb n="KR4e0127_WYG_004-25a"/>
東南正氣撑天地此巻憑誰更一攜吾子不愁無杜甫<lb/>
老夫今豈是須溪長江直與青天北老鳳孤鳴越水西<lb/>
毎笑低頭拜東野白頭今更不勝低<lb/>
　　出港<lb/>
老子江南自在行無端詩思繞湖生舟從小港揺初出<lb/>
天與青山看半晴醒裏風花元脱灑眼中魚鳥自分明<lb/>
化工多少悠然趣縱有王維畫不成<lb/>
　　中村書屋為貴溪葉以貞賦<lb/>
<pb n="KR4e0127_WYG_004-25b"/>
誰將萬巻老顔回碎屋三間紫翠隈萬古不花文字眼<lb/>
先生元是活書堆自家朗月天無限到處浮雲水一杯<lb/>
打得人間糟粕透庖羲畫畫是秦灰<lb/>
　　清溪<lb/>
清溪緑樹遶東西處處逢詩不敢題無賴雨能連甲子<lb/>
最佳山直到苕溪江湖有債閒遊老世事無能白首低<lb/>
肻為思家長再拜孤舟半夜子規啼<lb/>
　　送張博秀才還永豐博求一峯墓銘<lb/>
<pb n="KR4e0127_WYG_004-26a"/>
不見人龍葢世英眼中今是老門生百年朋友斯文淚<lb/>
萬古師徒骨肉情此老平生真不忝何人死後敢辭銘<lb/>
棲雲有石撐天地先請君磨萬丈平<lb/>
　　承宿州守張兼素不逺數百里過訪坐我草亭數<lb/>
　　　日於其别也詩以送之<lb/>
明日江沙到晩秋見君還似見金牛孤燈小榻聊三宿<lb/>
白日青天又九州今古有懐停酒琖乾坤無語坐江樓<lb/>
明良又是君臣㑹鳳鳥河圖莫浪愁<lb/>
<pb n="KR4e0127_WYG_004-26b"/>
义手東風紫水涯獨將雙耳洗黄埃山中白酒偶然熟<lb/>
此老青天何處來浮世百年教我坐老懐今日見君開<lb/>
明朝匹馬休回首自古雲臺即釣臺<lb/>
　　送張兼素至東葛<lb/>
君乘舴艋來何處賤子騎驢是送誰二老白頭今酒夜<lb/>
萬峯明月此樓詩留連别館非無謂去住青天想自知<lb/>
我正桐江扶漢鼎先生行矣莫多疑<lb/>
　　遊香泉陪兼素<lb/>
<pb n="KR4e0127_WYG_004-27a"/>
南川老子烏江别留鶴先生龍洞回此地天留吾友到<lb/>
中秋月與老夫陪神遊一路逍遥國詩在千峯紫翠堆<lb/>
如此風光如此輩百年何苦不三杯<lb/>
　　重過莊嚴寺觀大樹<lb/>
定山居士老騃癡又作莊嚴大樹詩老去萬無元宿在<lb/>
種時多只此山知不分孔墨依身世無補興亡過漢隋<lb/>
斤斧欲尋吾手病力扶名教古人誰<lb/>
　　送司寇張先生<hi>二首</hi>
<pb n="KR4e0127_WYG_004-27b"/>
一元自古君臣會又見明良到聖朝恭已無為真帝舜<lb/>
我公今日自皋陶憂勤社稷頭顱白斟酌乾坤斗柄髙<lb/>
天下得人吾所願敢將聖德頌唐堯<lb/>
聞在朝廷薦士公卑人何敢列豪雄公門固是人才藪<lb/>
野物何堪藥籠中病使逍遥扶白日老將行止托蒼穹<lb/>
銓曹果説吾堪用請選滄江作釣翁<lb/>
　　賀懐玉先生定山枉顧<lb/>
蓬萊人毎到蓬萊此老真堪此地來眼底風光拈筆有<lb/>
<pb n="KR4e0127_WYG_004-28a"/>
空中樓閣放天開敢拚千古留公醉卻有雙泉是我醅<lb/>
何處江門閒老子題詩到此亦忘回<lb/>
　　輓任員外父母<lb/>
何處傷心寫肺肝桂林無樹不秋丹凝之墓木今雖拱<lb/>
原父文章漢亦難萬事天容兒子定平生人打墓碑看<lb/>
百年父母終誰在老子題詩淚不乾<lb/>
　　施公節枉顧<lb/>
水華雲石儘溪涯何許柴門到子開笑肯青山甘我共<lb/>
<pb n="KR4e0127_WYG_004-28b"/>
逺攜書巻過江來一瓢天與斟風月半榻吾寧惜釣臺<lb/>
别去明朝須費眼洞門留取認天台<lb/>
　　寄題六江橋<lb/>
禮樂乾坤已備任江山底處許孤襟六江老眼吾真到<lb/>
惠愛何人此最深欲濟無梁須爾是買田為井亦如今<lb/>
深山惟有區區在得盡裁成萬古心<lb/>
　　和呂大僕見寄<lb/>
一瓢偷枕華山春閒與希夷作後塵老懶自惟甘水石<lb/>
<pb n="KR4e0127_WYG_004-29a"/>
不才何敢廢君臣許知天地行藏了肻惱江雲奉荅頻<lb/>
但恐終南終㨗徑白雲他負眼中人<lb/>
　　送馮進士之京<lb/>
踊躍秋江送此舸深山衰老亦容過累朝治化今逾盛<lb/>
海内才名子正多何路可階須進士有君如此忍漁簑<lb/>
明年我病扶堪起倘許同賡舜禹歌<lb/>
　　送郁先生以國子助教陞長史<lb/>
師道千年一語還要知天下此賢闗偶然天遣工齊瑟<lb/>
<pb n="KR4e0127_WYG_004-29b"/>
何處人還補雪山天地謾言䕫樂裏治平有例漢廷間<lb/>
白頭許更青燈眼不放中庸大學閒<lb/>
　　寄宜春張大尹<lb/>
雪龍野鹿本誰親萬古英豪見略真明府軒車若無勢<lb/>
老夫茶果亦忘貧也知傍栁隨花伴不作呼牛應馬人<lb/>
多少老懐無着莫閉門閒坐幾年春<lb/>
　　泉上和司馬<lb/>
萬古乾坤萬古心一泓瀉此托孤吟天機在我真魚鳥<lb/>
<pb n="KR4e0127_WYG_004-30a"/>
逝者如斯自古今羲卦畫來元有易朱絃彈絶已無琴<lb/>
鏡光且莫輕相照老子驚看白髪深<lb/>
　　遊定山和韻<lb/>
乾坤契合有吾山公馬來時便一攀老眼不隨塵俗亂<lb/>
此心元共白雲閒石逢古色看何厭水愛源頭坐不還<lb/>
只我相留貧草屋洞雲溪月也三間<lb/>
　　和再遊定山解嘲<lb/>
杖履頻過活水灣我山真果是何山烟霞豈斷千巖路<lb/>
<pb n="KR4e0127_WYG_004-30b"/>
天地誰偷萬古閒明月高梧無俗照桃花流水有仙寰<lb/>
時人識否公休問此樂予心自孔顔<lb/>
　　送昌期御史出守撫州<lb/>
送老江簑已釣船撫州還我更詩篇平生知已真承愛<lb/>
老去青山敢自偏一代功名逢聖主百年衣鉢愧真傳<lb/>
奮飛多少相隨意笑恐行藏是此天<lb/>
久與霜臺謂不空皂囊容有補天功更誰一視同仁妙<lb/>
又到朱旛繡斧中風展巨鵬天自濶古存老馬意何窮<lb/>
<pb n="KR4e0127_WYG_004-31a"/>
天空目短風帆逺分付秋江更幾鴻<lb/>
　　送江淮陳經厯謫官廣西宜山<lb/>
天涯莾莾着行舸得把離觴醉不歌萬里瘴烟那此送<lb/>
兩京戎幕本誰過斯民福總宜山厚世路堆何灔澦多<lb/>
我有東籬黄菊贈秋風欲採奈愁何<lb/>
　　跋文司訓贈行巻<lb/>
萬事蒼天已作遲一氊白首更何辭為貧在我從誰論<lb/>
飲水惟人只自知白酒醉來元有菊青山老去得無詩<lb/>
<pb n="KR4e0127_WYG_004-31b"/>
百年總與行藏熟人世浮雲夢豈癡<lb/>
　　資正書院和趙太守韻<lb/>
麻菽乾坤畫不如笑拈化筆古人餘龔黄卓魯真何事<lb/>
稷契臯䕫未有書學術有人憐冦凖井田無地老横渠<lb/>
倘知萬古真文字閣束標題累幾胥<lb/>
　　讀白沙先生詩集<lb/>
飛雲一巻逓中來上有封題是石齋喜把炷香焚展讀<lb/>
了無一字出安排為經為訓真誰識非謝非陶亦浪猜<lb/>
<pb n="KR4e0127_WYG_004-32a"/>
何處想公堪此句絶無烟火住蓬萊<lb/>
天然無句是推敲詩到江門品絶高幾處風花真有此<lb/>
古來周邵本人豪𡨕心水月誰堪㑹盥手山泉我自抄<lb/>
讀到烏啼春在處江山垂老覺神交<lb/>
海上千峯閣病輿傍花隨栁意何如老誰静裏都無事<lb/>
笑此山中亦著書帝伯皇王鋪叙裏乾坤今古笑談餘<lb/>
我看此意終誰領略與人間一破除<lb/>
才力凡今我與翁百年端許自知公横渠老筆雖終勁<lb/>
<pb n="KR4e0127_WYG_004-32b"/>
周子通書自不同南海巨觥都水月卧林狂句也溪風<lb/>
酒杯許更何時約爛醉羅浮四百峯<lb/>
　　夀夏地官用韻<lb/>
恐恐人間白日臨片松何地肻容侵百年動止供非易<lb/>
一我乾坤備亦深夢裏蜉蝣人白首眼中塵土世兼金<lb/>
無窮㑹與尼軻共除有青天萬古心<lb/>
　　接樹<lb/>
白頭無語及行藏偃仰乾坤一草堂静裏深山真太古<lb/>
<pb n="KR4e0127_WYG_004-33a"/>
農家萬事只耕桑麥根雨後渠通急水日春分樹接忙<lb/>
滿洞碧桃花自愛豈圖人説是仙鄉<lb/>
　　答巴山王叔毅<lb/>
幾障寒雲一我軒白頭萬事已隨緣但知<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒終丘壑<lb/>
豈有行藏得聖賢畫本定誰無巧匠金丹容别有神仙<lb/>
短笻莫笑千峯裏意者巴山肻秘傳<lb/>
　　贈孤鶴翁僕者咸永安<lb/>
十日泉頭執履行儼然孤鶴一門生酒邉著語心如在<lb/>
<pb n="KR4e0127_WYG_004-33b"/>
竹底貪詩夢欲清自古何誰君實量幾人吾輩魯齋情<lb/>
古今堯舜人人是况有回仙老樹精<lb/>
　　孤鶴翁過江阻風還釣霽月溪次韻<lb/>
白頭難了看山縁半日東風又此泉老句天知還有興<lb/>
山靈吾恐亦垂涎風花肻攬千人柄蓬島猶堪幾日仙<lb/>
笑倒周黄詩與字醉呼烟艇釣溪邉<lb/>
　　送白馬僧如景往沂洲<lb/>
雲水沂洲幾日舟我看白馬亦沂洲人間九萬非難到<lb/>
<pb n="KR4e0127_WYG_004-34a"/>
心外絲毫即逺求江領白雲樵洞雨天誇紅柿定山秋<lb/>
贈言不若無言好老子狂言活水頭<lb/>
　　送晏弟鄉試<lb/>
江風吹馬舞青衫老桂連根醉欲堪聖世有才皆用此<lb/>
徵車無路豈須慚晦翁在古曾何礙子静時文自不凢<lb/>
俗債想知明日了笑將風月與君叅<lb/>
　　送張暉使并其子宗還遼陽<lb/>
六丈璚花爛漫開揚州風月倦樓臺脚根幾處誰能到<lb/>
<pb n="KR4e0127_WYG_004-34b"/>
此老何人子更來味若果真知爛賞眼須無處不堪擡<lb/>
明朝又作遼陽看緑栁紅桃畫滿齋<lb/>
　　送施公節<hi>工部施勉仁子也</hi>
老屋溪雲病欲深幾年長許拜幽尋我雖白鹿烟霞主<lb/>
君總西山父子心薄酒毎堪留幾雨朱絃聊許托孤琴<lb/>
别離肻遣他時夢失誤桃花古洞潯<lb/>
　　齊夀堂<lb/>
天地殤彭各與之酒杯何更老夫詩乾坤此夀真皇極<lb/>
<pb n="KR4e0127_WYG_004-35a"/>
琴瑟通家是浴沂舞爛萬花春蹲蹲醉歸諸老夜欹欹<lb/>
酣熙各枕堯天夢安得人間不許知<lb/>
　　送馮養正進士出宰江陵<lb/>
老眼賢豪許未窮乃將刀水得疲癃挨排我直千年上<lb/>
磨勵天還百煉中今古乾坤猶茂叔扶溝風月也純公<lb/>
欲知久大無窮業一縣經綸四海同<lb/>
　　廣信婁懌領應天鄉薦<hi>懌一齋先生姪蓮塘先生子也</hi>
秋榜羣賢起各經裒然吾子得榮登科塲夫豈真婁學<lb/>
<pb n="KR4e0127_WYG_004-35b"/>
尺度聊存應世能千里計階須勸駕幾年俗債了寒燈<lb/>
家庭此外饒誰語向上工夫更幾層<lb/>
　　送陳孔章㑹試<lb/>
萬年天地幾賡歌機㑹明良奈此何聖主求才猶夢卜<lb/>
有司拔俊豈蹉跎偶真天挺無雙器更此龍飛第一科<lb/>
老野泥金堪一字江風舞爛破漁簑<lb/>
　　愛石洞老師南山花也北山花之句有千萬古瀟<lb/>
　　　灑之趣亦效少叅數語<lb/>
<pb n="KR4e0127_WYG_004-36a"/>
紅紫千般遶洞斜溪雲花也洞雲花山河影裏雖殊相<lb/>
太極圏中是一家泉水各溪都有月青天無處不同霞<lb/>
更須與佛閒分辨識得鳶魚意便佳<lb/>
看得乾坤睡是佳與公山簟各鋪霞飲乾𤣥酒方高量<lb/>
吟到無詩始作家夢裏功名雲過影指間富貴槿開花<lb/>
東溪醉倒西溪醉枕徧秋根老樹斜<lb/>
　　五十三初度太虛以詩見夀且有見促從仕之意<lb/>
堂堂吾道且俱亨五十三年已半生天地此幾容我病<lb/>
<pb n="KR4e0127_WYG_004-36b"/>
古今真眼愛誰睜山中毎見諸公起天下何無一老耕<lb/>
迂野一時惟覺此敢言時止復時行<lb/>
運到黄羲已極亨此生今日肻虛生萬年期㑹空誰負<lb/>
老眼乾坤又一睜自枉鷦鷯能鳳翥本無天馬代牛耕<lb/>
儘拚花柳前川老笑拄芙蓉杖子行<lb/>
　　與謝汝申登定山<lb/>
振衣千仞果真無老睡溪雲病欲孤拄杖偶同登此頂<lb/>
青天何夢到狂夫道誰皇極千年眼天挂長江萬里圖<lb/>
<pb n="KR4e0127_WYG_004-37a"/>
欲比泰山吾豈敢醉中聊但小東呉<lb/>
　　與謝汝申逰石洞<lb/>
肩偶横擔拄杖斜一頭山月一溪霞閒随夢覺人間者<lb/>
未醉天樵洞主家禪自西來多柏樹詩非叅透在梅花<lb/>
夜來堪笑廬陵米又向山翁酒伴誇<lb/>
　　與謝汝申飲北山周紀山堂石洞老師在焉<lb/>
千峯但只許平生方竹纔圓拄杖成禮到村翁純傍古<lb/>
酒同僧飲亦忘形溪邉鳥共天機語擔上梅挑太極行<lb/>
<pb n="KR4e0127_WYG_004-37b"/>
安得可人徐與謝暮春來共浴沂情<lb/>
　　寄休寧程詹事時先生家居<lb/>
海鷗何處可相疑歸是先生未病時老夢黄山元我共<lb/>
此心白日祇天知雲來雲去人間故時止時行静裏詩<lb/>
誰許白頭情劇地處分江樹莫離離<lb/>
　　送婁武庫贊理白亞鄉治水黄河<lb/>
丈夫天地皆吾事迂野誰呼送别歌病裏我真徒白首<lb/>
此中君自有黄河經綸雖許神功妙疏鑿其如水性何<lb/>
<pb n="KR4e0127_WYG_004-38a"/>
肻許司空容及此禹功千丈倘重磨<lb/>
　　送俞潤夫子錫<lb/>
敢憶尊翁片語知别來生死本何期豈聞雲水閒停處<lb/>
得見風花舊㸃詩杯酒偶逢兼喜戚父風真認豈鬚眉<lb/>
别懐更有無窮在不敢輕添白首悲<lb/>
　　和孫地官喜雨<lb/>
聞語天心即此心漢隂老甕抱吾霖犂鉏自䘏真無暇<lb/>
上帝平生若有臨何物災祥非我召瓣香天地感誰深<lb/>
<pb n="KR4e0127_WYG_004-38b"/>
微臣蟣虱無他謝詩也天峰草閣深<lb/>
　　和盛文元答儲吏部<lb/>
真渾天機自幾分中興公已是元勳子瞻談笑皆成句<lb/>
老杜憂虞亦在君巾幗毎遺非辱我病羸真本不能軍<lb/>
可容百尺竿頭路二雅周南更許聞<lb/>
　　和愛暉員外定山觀紫薇花之作<lb/>
舞爛真紅月滿池老人誰道不相宜偶同山閣傳杯處<lb/>
不記瑶臺作夢時周子一圏天地易堯夫幾句牡丹詩<lb/>
<pb n="KR4e0127_WYG_004-39a"/>
諸公也與天機透笑揷烏紗各幾枝<lb/>
　　愛暉地官題孫守禦扇偶及賤名用韻奉答<lb/>
樹宿何年拙老生乾坤隻語更誰情古今大雅真容筆<lb/>
樽俎元戎豈在兵倒屣片時何偉觀度遼雙耳誤虛名<lb/>
白頭終豈能傾葢了得風花水月盟<lb/>
　　孫地官以詩賜㑹兒且有第三句之説及韋齋扛<lb/>
　　　鼎子之句遂和以自解<lb/>
青山分付此桑麻笑祗甌窶欲滿車父子箕裘雖筆耒<lb/>
<pb n="KR4e0127_WYG_004-39b"/>
茅茨雞犬自農家古賢斯道頻扛鼎天飯烟樓但煮沙<lb/>
几杖不知誰北面得容癡遣問桃花<lb/>
　　盛文元留活水亭數日將去暑中凉雨為我更留<lb/>
　　　一宿作此<lb/>
人間客暑卒難收袒裼吾齋可自由行李誰家剛我送<lb/>
草堂凉雨是天留夢隨小簟還鋪月詩到青山却領秋<lb/>
肻把天峯真謂好與君終坐水西樓<lb/>
　　寄晏運使<lb/>
<pb n="KR4e0127_WYG_004-40a"/>
病野山眉愛打寛也無湖水也無官不知天竺蒼峯月<lb/>
曾照崆峒老道冠騎鶴揚州真十萬啖虀天甕自寒酸<lb/>
肻知老癢何時脚公冕漁簑看兩般<lb/>
　　送任地官叅議福建<lb/>
圖畫風雲已放看一言那且濫漁竿十年定坐求心易<lb/>
萬古相逢屈指難歸我舞雩曾浴後送誰風漢更江千<lb/>
武夷倘進孤舟夢九曲歌聲月滿灘<lb/>
　　冬至和石翁<lb/>
<pb n="KR4e0127_WYG_004-40b"/>
江簑寒動釣魚臺陡覺陽随至日回幾㸃梅花新句子<lb/>
一年節酒老山杯回書薊北鴻何去同病江南客又來<lb/>
短髮無多還亂白不勝懐抱向誰開<lb/>
何處飛龍捧御牀年年朝北拜焚香深山豈有如臯傅<lb/>
聖主真聞過禹湯天地辜容身毎病風雲燦爛眼俱狂<lb/>
春來滿圃參苓在誰謂衰翁授藥方<lb/>
乾坤一枕破茅堂圍斷溪墻五畝桑人事幾番逢令節<lb/>
天心一畫是微陽病難拜客門還閉酒為尋梅醉不妨<lb/>
<pb n="KR4e0127_WYG_004-41a"/>
睡起天峰三萬里欲將衰朽問蒼茫<lb/>
天風九萬未云摶欲向人間問一官病裏山林閒處老<lb/>
眼前今古夢中看道纔消長論何節棋又輸贏看幾盤<lb/>
花鳥無窮春漸到已拚扶醉上吟鞍<lb/>
　　滕地官枉顧定山<lb/>
利名已透更無闗那問還山與出山活水偶來同此坐<lb/>
黄花不定愛誰閒忘形本自無賔主畫影終該照孔顔<lb/>
向晩欲歸言不斷天峰月掛亂松間<lb/>
<pb n="KR4e0127_WYG_004-41b"/>
　　謝醫姚昌裔求<lb/>
一語裁成漫古今幾回天夢欲沈沈疲癃偶拜千年手<lb/>
天地終知一七心活水我真茅屋老春風人亦杏花深<lb/>
酒杯爛醉姚昌裔不苦深山抱膝吟<lb/>
　　和韻<lb/>
老眼逢春病也佳閉門風雨活溪涯百年俯仰閒無用<lb/>
天道乘除自不差送藥客來懐片腦求詩人到問梅花<lb/>
不看飲汝長星在世事朦朧更敢誇<lb/>
<pb n="KR4e0127_WYG_004-42a"/>
　　送張伯顯貳教長清<lb/>
為貧千古一官同何更人間管化工夫子幾人還木鐸<lb/>
杏花明日是春風世無先覺那成我天且南川足見公<lb/>
努力步趨堪不忝也光源委到山翁<lb/>
　　承黄地官枉顧公予里人先世徙居南海<lb/>
敝鄉人物果空論南海黄家更有孫老葢一江能故里<lb/>
風光三日此柴門白沙嶺表奚容獨朱子徽州欲兩存<lb/>
我亦東西南北者不妨風月共乾坤<lb/>
<pb n="KR4e0127_WYG_004-42b"/>
　　寄沈提學先生<lb/>
三年詩到楚江分張栻求詩更奈君老面平生非故冷<lb/>
山歌廊廟本難聞貧交揣盡惟當日老硬消磨亦世紛<lb/>
可得更辭門外客小樓春獨盎花薰<lb/>
風江拈筆便詩還剛滿衡山又泰山天地放公千里外<lb/>
烟霞老我一丘間鷦鷯可學鵾鵬大顔子難教禹稷閒<lb/>
欲寫相思愁不答梅花折盡釣臺灣<lb/>
契合乾坤各有情雲臺那與釣臺爭平生自覺真難信<lb/>
<pb n="KR4e0127_WYG_004-43a"/>
我輩公知不好名水石姓名非我註風雲人物是天生<lb/>
移官更近西涯老一月詩筒到幾評<lb/>
　　雨中承通政張先生過訪賜詩用韻奉荅<lb/>
一雨江帆許卸時溪雲五日拜公詩天知留客應難霽<lb/>
馬到看山亦緩馳何地斯文堪此㑹十年今日舉吾巵<lb/>
可今分付梅花月留與山中别後思<lb/>
　　公留宿天峰草閣數日告别奉贈以詩<lb/>
青山久不拜車塵忽坐天峰草閣春十載别離渾夢寐<lb/>
<pb n="KR4e0127_WYG_004-43b"/>
一言天地幾經綸平生意氣那杯酒明日梅花是故人<lb/>
送上孤舟還又拜滿江烟浪欲無津<lb/>
　　公既去雨止風順更有是作<lb/>
我愛公來連日雨公辭我去下江風誰知若此交遊際<lb/>
也有青天客主中詩在梅花還俗否夢随春舫亦西東<lb/>
平生所得尼軻幾出處而今亦與同<lb/>
　　公去予送至老人港是夜宿於舟中明日言别而<lb/>
　　　儀真之興尚勃然也更有數語<lb/>
<pb n="KR4e0127_WYG_004-44a"/>
青山幾夜語無休更與孤汀宿浪頭一片雲山閒草閣<lb/>
滿江詩趣此扁舟交遊以道夫何強行止随天且自由<lb/>
興在明朝還不盡許將鞍馬過真州<lb/>
　　公已舟往儀真予追送之六合道中有作<lb/>
病眼真州兩日船白頭東坐馬鞍眠平生誰遣山林脚<lb/>
老去天還鳳鳥緣夢寐尋常頻萬里心交三百幾同年<lb/>
春江欲採香蘋去與共明朝别酒傳<lb/>
　　予送公儀真不免更别仍賦一詩<lb/>
<pb n="KR4e0127_WYG_004-44b"/>
不盡溪雲興欲留相攜那免又真州先生北去登仙路<lb/>
野老南歸上釣舟魏闕肻將丘壑忘交情愈到别離稠<lb/>
可堪二十餘年意分付春江一㸃鷗<lb/>
　　明日儀真與公既别以不盡之意更作一詩相贈<lb/>
　　　以解嘲也<lb/>
吾道行藏亦偶聞斯人能謂不同羣明良此去真同㑹<lb/>
山野何心不送君彼知我愚那可問山林朝市不須分<lb/>
時人莫訝輕遊走我豈瓠𤓰繫白雲<lb/>
<pb n="KR4e0127_WYG_004-45a"/>
　　儀真與公别後至西浦橋有懐<lb/>
東風一酌又離觴欲别無言意更狂西浦此鞭仍我馬<lb/>
揚州今夜是公航孤鴻北向心随去江水東來夢與長<lb/>
回首不知人近逺幾行烟樹入淮陽<lb/>
　　題梅和韻<lb/>
舞罷真香草閣風瘦笻水月放天蹤有圈太極真成借<lb/>
無畫乾坤妙莫窮此外可尋桃李聖眼中誰認古今雄<lb/>
憑君莫説陳莊句已費天機浪語中<lb/>
<pb n="KR4e0127_WYG_004-45b"/>
　　題翎毛和韻<lb/>
古今何此不胚胎分付人間莫浪猜動植飛濳皆我與<lb/>
馬龜疇畫是誰開生成道總歸元化位育天難負老懐<lb/>
認得眼中真一體三才那把别根裁<lb/>
　　與相士和韻<lb/>
茶𤓰活水共悠然不問窮通不問年富貴倘來稱宰輔<lb/>
清閒極處問神仙我惟一巻山中坐公有千般相外傳<lb/>
老眼明朝張主定也將䕫許到青天<lb/>
<pb n="KR4e0127_WYG_004-46a"/>
　　寄凌秋官時謫官岳州<lb/>
江花無語問南遊偶憶先生在岳州動履幾年終去鴈<lb/>
行藏何處是高樓事随天定人難勝道許心知病不休<lb/>
手撚黄花堪寄否秋風𣺌𣺌送予愁<lb/>
　　除夜和黄子明員外<lb/>
老醉屠蘇今夜酒一杯千古獨何思送窮文字真誰是<lb/>
應節梅花略小詩病痛百般羞此夕乾坤萬事了何時<lb/>
明年又説明朝是青鏡剛添雪幾絲<lb/>
<pb n="KR4e0127_WYG_004-46b"/>
人世經綸元自在山中日子沒尋思乾坤病手惟堪酒<lb/>
山野桃符不寫詩萬事新挑明日菜一行剛了歴頭時<lb/>
嚴光脚板無人夣知可清風是釣絲<lb/>
何處江山真孟浪狂拈一語一沈思古今怪事都儺鬼<lb/>
老病悲歌是節詩四海風花年過日一元天地午初時<lb/>
舜衣欲補深山卧慙愧人間五色絲<lb/>
　　和白沙先生封何孝子詩巻之作<lb/>
一丸㸃化有神功盤木曾渠透幾冬何夢許真言下醒<lb/>
<pb n="KR4e0127_WYG_004-47a"/>
先生剛為此賢封百千病痛三年艾九萬扶揺一日風<lb/>
感嘆不勝還捧讀焚香幾日拜天峰<lb/>
　　孤鶴翁過訪出韻命詩以其涵監險也易以函椷<lb/>
　　　二韻余喜東坡不為險韻所拘遂併前韻通一<lb/>
　　　賦之世有蘇子瞻者見之當復以為何如哉<lb/>
天地何來此放談溪雲水月共涵涵老懐太極一圈子<lb/>
醉影池亭兩破衫有夢聖賢随即到無州山水未愁監<lb/>
明朝相憶公何去幾㸃梅花箇石巖<lb/>
<pb n="KR4e0127_WYG_004-47b"/>
萬古窮通付一談人間糟粕幾千函酒杯何處堪明月<lb/>
草閣天峰坐白衫古瑟不知還此調孤鴻且託寄誰椷<lb/>
明年可到公尋處老子黄山四百巖<lb/>
　　往年寄無錫秦方伯有定山泉亦龍山好却愛香<lb/>
　　　茶兩寺僧之句因與慈溪孤鶴翁誦之不勝有<lb/>
　　　懐更作一詩奉寄非敢望其見和前作也<lb/>
公在龍山我定山尋僧兩寺一般閒短笻怪石蒼峰頂<lb/>
清思香茶活水間自古山林該有此人間富貴是何闗<lb/>
<pb n="KR4e0127_WYG_004-48a"/>
三年記得詩曾去不見梅花一句還<lb/>
　　田戸侯病愈求詩以謝何醫余諾之既去田致何<lb/>
　　　語無作譏語康節謂自從刪後更無詩詩何道<lb/>
　　　哉乃為我輩所壊如此真可疑也然余之不能<lb/>
　　　取信於人於此亦可考矣遂作拙詩一章以致<lb/>
　　　愧一以謝何<lb/>
乾坤已錯浪詩名此道寥寥更許評醫國且堪疑誹水<lb/>
定山真足考平生匕中一念倉公術刪後千年大雅情<lb/>
<pb n="KR4e0127_WYG_004-48b"/>
從此無言真的當老夫分付與齋銘<lb/>
　　答王提學先生<hi>曽蒙薦剡</hi>
行藏天地儘無疑分付明良各有時白首本誰堪此念<lb/>
不才真是累相知都俞朝廟元無我放宕溪雲尚有詩<lb/>
把酒隔江無限意蒼峰晴雪正離離<lb/>
　　和提學王先生弔梅花宛陵<lb/>
秋風無廟薦芳馨只有空山一破亭造物屢憎惟疫鬼<lb/>
精魂可化亦詩星曲中潁水千年緑門下眉山一㸃青<lb/>
<pb n="KR4e0127_WYG_004-49a"/>
大雅無言堪老我白頭何處仰孤軿<lb/>
　　和王提學先生雪後遊玉山<lb/>
乾坤何處且詩名三十六峯剛雪晴病野我誰堪鹿駕<lb/>
此山天本做仙城人徒瑶草拈相謔公有儒丹自養成<lb/>
石室肻容分半榻静焚香坐了心兵<lb/>
　　和王提學先生遊茅山<lb/>
華陽今古未堪裁我亦曾攜拄杖來禹貢無窮姬孔路<lb/>
仙家此地老君臺江山各做人間夢天地同分太極貽<lb/>
<pb n="KR4e0127_WYG_004-49b"/>
問訊茅盈無恙否洞門癡倚碧桃猜<lb/>
　　用韻答提學沈先生<lb/>
各人光霽各人分豈有濂溪不是君一𣲖此傳真日妙<lb/>
百年吾道本該聞有圏自古含無極一静人間息萬紛<lb/>
肻許香風同碧洞白頭終嵗嚼蘭薰<lb/>
古今何處得留情腐巤鵷雛豈浪爭世事不醒惟鼾睡<lb/>
人間可惡最虛名朱絃棄我千年絶白髮愁誰一夜生<lb/>
笑把此身從萬古與公他日細推評<lb/>
<pb n="KR4e0127_WYG_004-50a"/>
早出樵雲暮則還山人行止亦青山誰知俯仰無窮意<lb/>
不在風花一㸃間此處豈真忘帝力故人當不笑吾閒<lb/>
相思可許溪雲月更在梅花活水灣<lb/>
　　承劉祠部先生枉顧定山作此詩謝之<lb/>
青天許我破柴門十里花圍一箇村何處風光随老脚<lb/>
也將醉枕問松根病夫聊且尋吾樂忠愍真還到此孫<lb/>
但苦白雲留未切貧家慙愧濁醪尊<lb/>
　　送劉祠部子回江西鄉試<hi>忠愍先生孫</hi>
<pb n="KR4e0127_WYG_004-50b"/>
放浪雲山一此裘豈勝眉宇閣清秋屏山氣格今猶在<lb/>
忠愍青天覺已收科目果誰開具眼古今如彼放登樓<lb/>
何當與子飛雲頂濯足滄江萬古流<lb/>
　　贈廖司訓<lb/>
孔尼極處無今古道眼人間更與能但儘此途論木鐸<lb/>
不知影子亦廬陵置郵早暮渾千傳吾道乾坤却幾燈<lb/>
放斷小橋飛步意不勝明日為君登<hi>廬陵為孫先生也</hi>
　　賞臧有原西窓牡丹和韻<lb/>
<pb n="KR4e0127_WYG_004-51a"/>
何處尋春得老遲江南還有牡丹期可知邵子曾吟後<lb/>
也到而今坐看時無極分明容我眼太湖傾倒放公巵<lb/>
人間且問花真妙千古能言更幾詩<lb/>
　　留别静學<lb/>
老脚江南本謬悠求田問舍亦何謀相逢横玉千年主<lb/>
豈但平湖兩月舟月到風來尋邵子水承山管送湖州<lb/>
憑誰萬古溪雲閣斷好移來傍白鷗<lb/>
　　訥齋為林大叅題<lb/>
<pb n="KR4e0127_WYG_004-51b"/>
回軻此道本無殊一辯千年更一愚果欲照依真様子<lb/>
也須斟酌此吾廬挨排今古非輕事語黙乾坤有聖樞<lb/>
老我只將時字看欲題山閣問何如<lb/>
　　天全亭為秦方伯作<lb/>
天人此著豈空私可向龍山浪一詩肝肺自家真許照<lb/>
古今何感不容知百年鼎鼎成今日造化憨憨説小兒<lb/>
論到山亭仍及此莫從將聖得癡疑<lb/>
　　留别王湖州<lb/>
<pb n="KR4e0127_WYG_004-52a"/>
老脚江南不厭頻百年真擾夢中身停雲欲往知何處<lb/>
傾葢相逢亦此人衆妙已窮蘇子論有餘還共小坡春<lb/>
留詩只在湖東水明月相思意更真<lb/>
　　留别湖州沈秀才<lb/>
南潯西霅此湖濵十日扁舟未肻嗔病裏老狂随處謬<lb/>
意中吾子十分真儘堪酒濫呉歌月不放花随我輩春<lb/>
那得汚尊亭上坐等閒長記浴沂人<lb/>
　　寄臧静學<lb/>
<pb n="KR4e0127_WYG_004-52b"/>
老分偷閒活水邉東風忽泛過江船主人高興杯傾海<lb/>
風漢狂歌月滿天横玉不留行客債金沙長記茗甌泉<lb/>
虛名<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒湖州路愧盡雲卿賣屨年<lb/>
　　送陳掌教<lb/>
官到𤓰期鬂已皤好随諸少問鑾坡一犀水怪燃初盡<lb/>
白日青天照已多胡丈悟來當易退馮唐老去欲如何<lb/>
蘇庠但問蓬萊地公有仙風道骨麽<lb/>
　　寄黄州劉太守同年<lb/>
<pb n="KR4e0127_WYG_004-53a"/>
天地長留萬古緣百年老脚是山川東坡自古黄州地<lb/>
太守而今赤壁船萬事倘來真大夢人間了處是浮烟<lb/>
相思豈浪無詩和草閣西風月正圓<lb/>
　　和羅黄門先生梅花<lb/>
東風春管盡江城除有梅花更沒清何物隂陽漫邵子<lb/>
儼然清苦畫延平絶真妙處無詩夜最好看時是雪晴<lb/>
老我相期無限意一溪寒月半窓明<lb/>
　　雨宿羅漢寺和藎鄉員外<lb/>
<pb n="KR4e0127_WYG_004-53b"/>
萬壑無杯濫一莊白雲随可借飛觴行藏夢有平生路<lb/>
回禹家無各自墻局促轅駒終日短扶揺鵬背此天長<lb/>
好知黄石山中伴畢又乾坤一子房<lb/>
天地那容也謬莊白頭還醉我公觴溪聲夢醒偏随枕<lb/>
山色樓高不得墻定性無書天我泯風雲有趣古今長<lb/>
可知漏洩西林意詩滿寒衾月一房<lb/>
　　天峰閣堆石山成<lb/>
周翁堆石巧於畫我遣㑹兒聊拙焉自笑偶來扶病處<lb/>
<pb n="KR4e0127_WYG_004-54a"/>
豈知重見結繩前溪泉漫引間流轉野樹移栽老屈拳<lb/>
莫道野夫惟愛此深山面目本枯偏<lb/>
　　定山甘雨彌日懸想松厓諸田亦皆沾足秋成碗<lb/>
　　　中飯矣明日桑柘影中斜陽社酒松厓與我傾<lb/>
　　　倒令叔酒中名仙亦不得高坐無分也書以志<lb/>
　　　喜録上一笑<lb/>
江疇四顧總如焚一夜甘霖遂解紛活水我猶堪飽飯<lb/>
松厓天况與斯文<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>社皷堪酬雨攘攘秋田辦割雲<lb/>
<pb n="KR4e0127_WYG_004-54b"/>
酒米許同三百斛也招令叔共醺醺<lb/>
　　聞縣中祈雨連日未有得而宻雲北來定山已如<lb/>
　　　注矣明日縣侯謝雨㫤無籍之人天地久不收<lb/>
　　　管縣官不當顧盻蒙此佳貺葢出望外遂用前<lb/>
　　　韻聊以志喜<lb/>
何處心香與帝焚人間祈禱亦紛紛蒼天自管仁民意<lb/>
下土誰為謝雨文春毎不乾花縣樹帽真狂戴定山雲<lb/>
催租不有蘆塘犢誰雨誰晴只醉醺<lb/>
<pb n="KR4e0127_WYG_004-55a"/>
　　寄任生之叅議用送行韻<lb/>
秋爽曾攜坐馬看是為垂紱是垂竿留連萬古知非淺<lb/>
老病深山見頗難鴻在雪泥留指爪天來草閣了䦨干<lb/>
行藏斷定公知我<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒終焉七里灘<lb/>
醉把浮雲笑笑看黄紬被裏日三竿孩心未覺相非是<lb/>
狂藥寜知痛飲難民物自公真可拜乾坤何我不相干<lb/>
古今認得真相契不到無詩寄釣灘<lb/>
許將南北欲成看空有人間百尺竿但恐獨行寒影亂<lb/>
<pb n="KR4e0127_WYG_004-55b"/>
不知進步白頭難匆匆描畫何勞顧了了浮華漫不干<lb/>
問法沙門真䕶否小亭癡坐月溪灘<lb/>
忽忽那言信眼看巨鰲元不論長竿昔賢枉説屠龍易<lb/>
此日真聞出手難洛下小車知邵子國清饒舌笑豐干<lb/>
相思敢只無多話月在千峰水在灘<lb/>
　　施公節枉顧定山詩以贈之<lb/>
堯夫窩裏正生涯何處能來客更佳九曲天機真活水<lb/>
兩人意思在梅花伯休偶自同雲谷仲黙那知又蔡家<lb/>
<pb n="KR4e0127_WYG_004-56a"/>
千古相留真委息本無文字向人夷<lb/>
　　寄東昌謝通府<lb/>
賢聲川湧到柴簷本分人間可浪嫌别駕一官方此去<lb/>
東昌老菜至今甜斯文天下真同與聖學階梯未舍廉<lb/>
萬古北窓閒醉處得無安穩睡陶濳<lb/>
　　種唐毬子樹於天峰閣前周景和加櫽栝馬詩以<lb/>
　　　贈之<lb/>
弄得唐毬緑樹柯畫雖馬夏亦難過天峰往日三分看<lb/>
<pb n="KR4e0127_WYG_004-56b"/>
風景而今十倍多何處鳶魚還此妙自家意思奈公何<lb/>
病夫不是文章手慚愧當年郭槖駝<lb/>
　　送施工部出守岳州<lb/>
醉眼茫茫信欲看百年契合古人難誰知老病扶犂手<lb/>
也得先生共肺肝聚散有天擡皂葢行藏無地了漁竿<lb/>
岳陽樓好湖天濶倘許相思一倚䦨<lb/>
　　贈丁侍御印馬還京和吕少卿<lb/>
一馬能教問豸冠兩淮要使見祥鸞休言袞職真能補<lb/>
<pb n="KR4e0127_WYG_004-57a"/>
只此吾民亦自安天上使星還此老人間廷諍是何官<lb/>
歸臺若畫龍駒進一巻饑民一巻寒<lb/>
　　夀馬氏母為其壻金戸侯作<hi>松厓求</hi>
青山勞馬問風騷且與溪花放酒瓢舊業此誰夸蔡琰<lb/>
貴人吾敢論韋臯天乎賢孝真佳壻詩也幽閒亦夀桃<lb/>
此意松厓吾敢拜古今開眼不須高<lb/>
　　廣信二周生枉顧定山贈之詩<lb/>
千里敲門到白雲山深地逺亦勞君百年此學真誰問<lb/>
<pb n="KR4e0127_WYG_004-57b"/>
二子人間自不羣道豈尋常何敢負我將六十且無聞<lb/>
斯文但囑丁通府又許西江一𣲖分<lb/>
　　用韻寄黄提學先生<lb/>
白雲反手亦青雲不把荷衣又葢君萬物且知皆可與<lb/>
斯人能謂不同羣一絲九鼎難偏重伊傅臯䕫也共聞<lb/>
稽首故人知我意山林朝市不須分<lb/>
　　寄沈方伯<lb/>
意到為雲亦頗濃更誰東野化為龍一言此老平生外<lb/>
<pb n="KR4e0127_WYG_004-58a"/>
千古詩人五字中京國交深賢故舊太湖天結主人翁<lb/>
斯文豈止論韓孟安得無詩七十峰<lb/>
　　用韻寄黄提學<lb/>
秋老青山色更濃年年此地問元龍狂搔短髮孤鴻外<lb/>
病卧高樓細雨中詩寄故人如見面年過五十敢稱翁<lb/>
何時許作西巖㑹一日一壺傾一峰<hi>定山西巖竒特甚</hi>
　　歐陽侍御乃尊挽<lb/>
是子人間有是翁烏臺不減釣臺風朝廷但説今程灝<lb/>
<pb n="KR4e0127_WYG_004-58b"/>
此老誰知又大中塵夢本無生死隔賢豪長見古今同<lb/>
可堪短世傷心淚送與斜陽沒斷鴻<lb/>
　　答嘉上人<lb/>
方麯往年聊障面曾無一語到平生偶承和尚垂慈念<lb/>
也及山翁賤姓名夢醒梅花憑草閣詩來星斗動江城<lb/>
老知詩句多随口不敢吟壇濫結盟<lb/>
老子平生何所有半軒蝸殻一乾坤病軀豈敢求他顧<lb/>
老馬聊知得自存屋後居山那計破溪當濯足不言渾<lb/>
<pb n="KR4e0127_WYG_004-59a"/>
高僧果許頻來往落盡巖花自掃門<lb/>
　　定山和老癡韻<lb/>
斯文無地與狂瀾到處浮屠到處山世有異端終自惑<lb/>
道無孟子托誰閑風光冉冉聊随伴今古寥寥只靦顔<lb/>
安得從人南海上太虛歸後便東還<lb/>
　　江上偶作<lb/>
蕭蕭草閣管江烟已分從今到老年明月可人垂鈎坐<lb/>
北窓随我枕書眠東坡老子門冬酒康節先生擊壤篇<lb/>
<pb n="KR4e0127_WYG_004-59b"/>
到此無榮亦無辱老懐何以不翛然<lb/>
　　白雲為吾掌教作<lb/>
白雲紅樹擁江臯展轉衢山望已勞歸計可無憐此老<lb/>
虛名終是累吾曹親知孔孟真難遇始信巢由不是高<lb/>
明月滿天真自好老夫今亦買魚舠<lb/>
　　答李西涯<lb/>
十年風雨别長安笑把無窮作夢看縱許浮雲終日定<lb/>
誰知去縛此心難蘋花採採江空逺湘水茫茫道路艱<lb/>
<pb n="KR4e0127_WYG_004-60a"/>
讀罷離騷風偶急釣船吹上子陵灘<lb/>
　　送南海范規<lb/>
毎見江門説范雲花山日日遶吟魂小童忽報來何客<lb/>
野鶴昻然立我門口中公甫詩無數手裏芙蓉杖一根<lb/>
一語未終還别去月明人自白沙村<lb/>
　　送廬陵陳先生<lb/>
十年衣鉢笑人狂何許書來問異鄉世路誰知今夜雨<lb/>
師生相見此茅堂聖門自古真傳妙吾道中天白日光<lb/>
<pb n="KR4e0127_WYG_004-60b"/>
萬里巴丘離别夢定先舟楫到門墻<lb/>
　　張戸部彦質過訪有作和之<lb/>
敢將知已定平生二十年來幾合并一驥天涯還萬里<lb/>
兩人今夜自三更病夫江上漁樵計孝子人間父母情<lb/>
把酒長歌無限意閉門風雪滿江城<lb/>
　　和李白鳳凰臺<lb/>
千載荒臺鳳不遊青天江水各東流九嶷有地埋虞舜<lb/>
四海何人識孔丘嵗月勞勞悲白髪古今滾滾換滄洲<lb/>
<pb n="KR4e0127_WYG_004-61a"/>
憑誰放起登臨眼分付諸公莫浪愁<lb/>
　　陳九疇過訪<lb/>
正作希夷睡一齋夢中有客打門開誰知陋巷窮居處<lb/>
也有閒人為我來吾子少年希聖解老夫白首釣魚臺<lb/>
卧林一語真肝肺莫遣他時誤不才<lb/>
　　别徐光岳宿静海寺<lb/>
展轉松牀睡未安可人何處此燈殘江湖到底身堪老<lb/>
風雨今宵夜只寒天地行藏知我少師生恩義似君難<lb/>
<pb n="KR4e0127_WYG_004-61b"/>
欲知孤館勤拳否㑹把僧房此夜看<lb/>
　　寄蜀中徐山甫<lb/>
秋江一去渺難尋白髮漁舟坐滿簪天下鵷鸞渾此世<lb/>
山中龍馬老何心聖賢自古嗟誰過此老而今見亦深<lb/>
江北鄙夫真可笑也憑堯舜學山林<lb/>
　　送新友弓大方㑹試用大司寇張老先生韻<lb/>
數峯酣枕華山窓世事乾坤已乞降到我白雲麻屨幾<lb/>
共君𤣥碧酒杯雙賢人道本芸香閣漁者天須白鷺江<lb/>
<pb n="KR4e0127_WYG_004-62a"/>
消息杏花春萬里殿元明日在吾邦<lb/>
　　無逸子<lb/>
驅馳百聖無遺力此老平生亦健哉上古羲圖今獨玩<lb/>
壯年周夢老還來百千萬古天流轉三十六宫春蕩開<lb/>
肻信定山癡老子兀如泥塑坐高齋<lb/>
萬古能教白髮新聖賢何限此中頻心齋自得顔真樂<lb/>
恭已何為舜亦人動盪風雷還日月閇藏天地却星辰<lb/>
莫言此意誰知否輸與江門老病身<lb/>
<pb n="KR4e0127_WYG_004-62b"/>
　　生挽史孟哲<lb/>
儵哉殤子真千嵗遐矣彭籛只頃時太始未生吾有我<lb/>
乾坤却盡子無誰達随螻蟻烏鳶食謬許雞蜩蜕伏知<lb/>
識得邵家元㑹了也誰呼酒為天癡<lb/>
　　和老癡<lb/>
乾坤從子聊相問看到梅花也妙哉此數却從何處起<lb/>
老夫親見伏羲來有言已便妨談道無物何由更惹埃<lb/>
獨有癡翁知我意閒随殘雪共西齋<lb/>
<pb n="KR4e0127_WYG_004-63a"/>
　　與懐玉三宿官舍和韻<lb/>
誰見霜威不可涯麻衣也許就賔階公如司馬今還有<lb/>
我豈堯夫也一來明月梅花三夜坐小窓書巻兩人開<lb/>
或行或止皆吾道説與傍人莫浪猜<lb/>
　　懐玉送至龍江舟中而别用韻<lb/>
三夜攤書共燭花先生高興尚難拏還騎烏府青驄馬<lb/>
來送龍江老釣槎水鳥野懐雖決去雲龍深望本無涯<lb/>
何人更有相思夢不到長安御史家<hi>白沙答叔亨御史有此語余借答玉</hi>
<pb n="KR4e0127_WYG_004-63b"/>
<hi>亦有為也</hi>
　　弔易羽士姜守一<lb/>
一鶴西來瘦有餘毎將生死問何如幾回見我扶還拜<lb/>
兩月來書病不除枕上希夷千古夢手中莊子十年書<lb/>
人間若果神仙有願候新江舊草廬<lb/>
白雲丹室坐霏微生計那知與夣非鏡裏白頭誰再黒<lb/>
人間病鶴本難肥題詩巖好書頻到止宿寮成願却違<lb/>
世道交情終一痛秋山老淚許誰揮<lb/>
<pb n="KR4e0127_WYG_004-64a"/>
　　皇都盛覺<lb/>
一箇長簑掛木瓢山人也許看天朝希夷在古雖辭宋<lb/>
巢父而今却拜堯此日聖君賢相出京師十雨五風調<lb/>
明朝得見朝廷治歸去山中睡益牢<lb/>
　　林泉詩巻<lb/>
誰能一日忘天下高枕青山白髪深鳳鳥河圖終此夢<lb/>
白雲流水亦何心明良契合從天地孔孟行藏自古今<lb/>
俯仰百年供抱膝不須閒起卧龍吟<lb/>
<pb n="KR4e0127_WYG_004-64b"/>
　　唐莊别業<lb/>
買斷乾坤萬頃烟土牀明月枕書眠天分皇極三千運<lb/>
我領烟霞一百年流水空山圍草屋小車白帽戴青天<lb/>
也應悟得程夫子堯舜浮雲過眼前<lb/>
　　挽容彦昭<lb/>
墓中誰打彦昭碑<hi>一之來送彦昭墓誌彦昭所作</hi>老泪西風可盡垂敢<lb/>
向青天呼此友不知白髮長何誰<hi>彦昭夀止四十</hi>九京夜路書<lb/>
難到萬里江門我自遲<hi>予嘗欲詣江門㑹白沙彦昭宿約也</hi>多少交情言<lb/>
<pb n="KR4e0127_WYG_004-65a"/>
不盡長江留寫哭君詩<lb/>
　　寄白沙<lb/>
一夜風雷喧海角先生方枕曲肱眠蜉蚍大樹人徒撼<lb/>
太華中峰自不偏豈有酖人如叔子莫將朋黨論伊川<lb/>
廬山絶頂真無有請看公來屋數椽<hi>先生去嵗除夕有曰明年此夕公何</hi>
<hi>處好在廬山最上層故促其來也</hi>
　　東圃為胥江范能用乃翁作<lb/>
不堕人間醉夢中此身誰道是懸空何人敢唾胥江水<lb/>
<pb n="KR4e0127_WYG_004-65b"/>
白首今看范老翁人物古今還幾箇風光天地本無窮<lb/>
我詩莫道無差别臝蜾螟蛉舊本同<lb/>
　　答周天慶用韻<lb/>
夢中換骨紫陽巔又是人間五百年江北人無今孔子<lb/>
句容君是大茅仙武夷白首扶笻坐太華青天枕石眠<lb/>
傍栁随花通幾日可忘攜手過前川<lb/>
　　蜀山草堂為沈月作東坡舊堂址也元為獨山東<lb/>
　　　坡去犬為蜀今從之<lb/>
<pb n="KR4e0127_WYG_004-66a"/>
誰許人龍萬古真草堂還作一畨新東坡老黯真何物<lb/>
太白如來又後身自古山雖曾有犬後來秦亦豈無人<lb/>
公墩我屋休相較滄海看飛白日塵<lb/>
　　丁大尹枉顧定山夜話<lb/>
何許書來識姓名遊心樓上白沙城平生自信陳夫子<lb/>
此日真逢尹彦明病眼一燈三皷坐斯文四海幾人情<lb/>
與君多少難言話一夜千莖白髪生<lb/>
　　休寧汪進士枉顧定山有詩和之<lb/>
<pb n="KR4e0127_WYG_004-66b"/>
留君五日溪雲坐共看溪雲且莫歸詩思兩人秋澹澹<lb/>
老懐連夜雨霏霏菊還戀節移盆瘦蟹略經霜送酒肥<lb/>
倘肻重來須記取桃花流水是柴扉<lb/>
　　送張司寇老先生<lb/>
劍氣誰消魍魎疑逢人不恨十年遲名從天下兒童識<lb/>
清有江門處士知烟水釣徒應我是朝廷元老舍公誰<lb/>
奮飛無限相随意祗是雲霄病翼垂<lb/>
　　修縣志新江書院作<lb/>
<pb n="KR4e0127_WYG_004-67a"/>
老子頽然病一齋今年誰遣著書來史官天上無名姓<lb/>
縣誌山中作總裁大筆總煩諸彦俊白頭高坐老迂才<lb/>
逢人莫訝書成否萬古羣經萬古埃<lb/>
　　壽素庵母<lb/>
未信扶輿自有身三年此日報誰頻肻無天下尋常計<lb/>
何止人間八十親朝<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>南山惟此母陳嬰虞舜豈他人<lb/>
題詩許刻堂前石萱草花開十萬春<lb/>
　　一葦為蘭雪翁作<lb/>
<pb n="KR4e0127_WYG_004-67b"/>
如此江山如此翁一瓢無始亦無終偶忘南北東西處<lb/>
自泊清虛一大中老鶴夢回驚白日片帆天濶掛光風<lb/>
我家亦住逍遥國萬里虛舟月滿蓬<lb/>
　　滄江吏隠<lb/>
巢許伊周無彼此江湖何處不堪居人雖世綱埋頭處<lb/>
天在先生放酒餘蕉鹿豈知身亦夢濠梁吾恐子皆魚<lb/>
眼前識得無窮趣一㸃浮雲只太虛<lb/>
　　挽呂處士<lb/>
<pb n="KR4e0127_WYG_004-68a"/>
老看身世等浮漚還與乾坤造化遊海岱白雲聊自晩<lb/>
魯山明月為誰秋百年先友空碑記一代高人只土丘<lb/>
索莫新莊何限恨開門紅葉滿書樓<lb/>
　　與太虛覺天二禪僧<lb/>
覺公儀度人誰識昇也𤣥微我似知石上相逢松寺晚<lb/>
天涯留别草亭詩青山作伴誰當主白首同心想未遲<lb/>
我有冠巾俱在此魯齊何恨不同時<lb/>
　　霜崖洞天追和羅一峰<lb/>
<pb n="KR4e0127_WYG_004-68b"/>
萬古金牛老洞仙白頭黄鶴此青天羲皇風月閒吟裏<lb/>
周易乾坤未畫前古石大書南岳叙虛崖横閣武夷船<lb/>
可堪一灑千秋淚山自空青水自湲<lb/>
　　白沙先生至定山和韻<lb/>
湖西不了曹溪約江北扁舟未肻閒多謝先生真好夢<lb/>
<hi>白沙詩云莫言但是夢好夢亦云慳</hi>果然此㑹不人間<hi>白沙詩云何時到江北此㑹非人間</hi>
紫金丹好神仙過太極丸空日月還但得晦翁同老此<lb/>
定山須作武夷山<lb/>
<pb n="KR4e0127_WYG_004-69a"/>
　　病眼<lb/>
天嗔白眼陳叅政我輩山中白眼誰世事相乘難兩得<lb/>
先生内照恐無虧殘書漢楚燈前壘草閣江山霧裏詩<lb/>
一㸃明通終可藉濂溪夫子是神醫<lb/>
病眼今年病欲枯山中長弄藥葫蘆誰為龍腦空青主<lb/>
我自丘明子夏徒世事豈須求黒白人間到處只糢糊<lb/>
故人莫怪程文炳不遣醫方到老夫<lb/>
　　寄吳憲之侍御<lb/>
<pb n="KR4e0127_WYG_004-69b"/>
玉節留詩老樹灘可能還憶釣魚竿相看雲水無三舍<lb/>
不寄梅花又兩寒醉枕栁根容我睡諫書天下為公看<lb/>
相思欲採芙蓉寄只恐江深水冷難<lb/>
老眼橋湖見使旌東風吹滿過江城人随一路山花舞<lb/>
春共前年御史行此老自堪邦國俊二吳元與淛江清<lb/>
腐儒不管人間事飽食能無愧太平<lb/>
　　驄馬朝天為戴元吉侍御作<lb/>
行色秋江萬里深山中頻送馬蹄音諫行言聽真誰事<lb/>
<pb n="KR4e0127_WYG_004-70a"/>
主聖臣良是我心肻許巢由甘自老本知堯禹在於今<lb/>
相逢莫怪題詩懶兩月頭風痛不禁<lb/>
落葉秋霜送馬寒題詩迂蹇竟誰干聖朝海内長無慮<lb/>
野老山中睡亦安御史祇今為寄重諫垣從古盡言難<lb/>
明朝或有垂衣論願與山中拭目看<lb/>
　　夀陳天益乃翁<lb/>
輸贏不作人間夢老氣平生亦頗豪醉裏江山憑酒琖<lb/>
眼前金紫付兒曹閒随白日漁舟過老放青天拄杖高<lb/>
<pb n="KR4e0127_WYG_004-70b"/>
我亦何時同草屋飛來峰頂看江濤<lb/>
　　送劉叅政之陜西<lb/>
河山萬里陜西東此地曾分與召公聖世祇今須此老<lb/>
天心自古托疲癃太平經濟俱分付異代人才自不窮<lb/>
笑我生逢堯與舜却將衰病作漁翁<lb/>
　　和蔣侍御中秋賞月詩<lb/>
廣寒何處渺層霄翹首無言思轉寥仙兎有情憐老病<lb/>
桂花無艶托誰嬌天心自古圓還缺世事随潮長復消<lb/>
<pb n="KR4e0127_WYG_004-71a"/>
欲把霓裳聽一曲人間天上不勝遥<lb/>
　　挽<lb/>
蒼天水月許孤襟不遣青山白髮深障麯幾年猶我眼<lb/>
折衡千古更誰心浮雲世事愁難昨流水長江哭至今<lb/>
欲擬招魂歌竟短夕陽秋樹冷空岑<lb/>
　　梅溪草亭為新昌胡處士賦東川舅也<lb/>
夢中天姥鰲峰幾不到梅溪小小園徐氏外甥今偶見<lb/>
舅家風槩頗能言萬峰明月長三琖十里梅花可一軒<lb/>
<pb n="KR4e0127_WYG_004-71b"/>
老我漁舟他日路不知可許進桃源<lb/>
　　登定山和光岳<lb/>
萬事人間偶喚醒數椽我屋傍秋藤醉眠老石三千丈<lb/>
知在青天第幾層望外虛名何我敢眼前門户是君撑<lb/>
十年面壁收心坐祇好平生去一矜<lb/>
我山只有我乾坤光嶽今看乃謂尊何更泰山何更華<lb/>
是誰祖父是誰孫源深豈覺人難到溪晚聊知月可捫<lb/>
幾處只堪狂老子年年牛背舞斜矄<lb/>
<pb n="KR4e0127_WYG_004-72a"/>
　　閒叟為梅溪胡處士賦和光嶽<lb/>
聖主狂奴自古容溪山此意便無窮誰知宇宙千年病<lb/>
我與先生一様風越水以東惟剡曲子陵而下幾漁翁<lb/>
閒忙莫問今誰是時止時行道只同<lb/>
　　送郭子昇同年和韻<lb/>
姓名久接青雲後江海相逢白髮前夢裏浮雲那自定<lb/>
眼中龍馬竟誰鮮五千書卷吾甘老三百英豪子最賢<lb/>
萬里江西臨别酒一杯何日更同年<lb/>
<pb n="KR4e0127_WYG_004-72b"/>
　　寄奉宗伯一䕫謝先生<lb/>
南京分手各西東一紙書來十載中皂葢與君憑聖主<lb/>
青山老我任蒼穹乾坤萬事人難定朋友交情道與同<lb/>
獨坐五湖無一語滿灘明月伴漁翁<lb/>
　　雪晴<lb/>
老脚長河已斷氷忻然簷日偶東升陽和果得真相愛<lb/>
殘雪支吾自不能眼㡳梅花俱笑笑馬頭山氣各騰騰<lb/>
明朝便有扶笻計何處西華第一層<lb/>
<pb n="KR4e0127_WYG_004-73a"/>
　　養思堂<lb/>
肝肺君恩已四方此身天地可容忘百年存沒真吾事<lb/>
萬古綱常只此堂涕淚總深收豈易斑衣未破舞須長<lb/>
可知本分無窮意大舜曾參孝子常<lb/>
　　為南海何孝子作<lb/>
誰將罔極報能深萬里尋詩到卧林滄海白頭雖此老<lb/>
人間孝子是何心道須在我光前後人有何言賴古今<lb/>
安得古人參與舜毎憑天地共吾襟<lb/>
<pb n="KR4e0127_WYG_004-73b"/>
　　文太僕之京過定山言别詩以贈之<lb/>
下馬相辭坐釣簑君恩極口又鸞坡蒼天臣子吾誰者<lb/>
白首溪牀病獨何自古行藏雖有道太平田野豈無歌<lb/>
高才總萬區區輩簡拔如公更可多<lb/>
一笑曾蒙舊雨知相留今果得吾師平生邵學心徒切<lb/>
老去凡庸拜悔遲燈火定山聊我榻草鞋天目更何時<lb/>
白頭但恐還相棄寫在溪雲贈别詩<lb/>
　　與孤鶴翁夜坐活水草亭<lb/>
<pb n="KR4e0127_WYG_004-74a"/>
溪雲把手共幽清酒醒香茶罷復傾可了百千餘柄話<lb/>
豈朦三十五年情月明草閣看横榻風在江樓送打更<lb/>
却憶白頭王處士幾時同此共鷗盟<lb/>
　　南山為滁陽傅翁作<lb/>
雲水芒鞋不放勞半牀秋占子綿袍肻誰眼孔無窮在<lb/>
見此人間一個高西華有人徒費賣北征無句敢言豪<lb/>
可知萬古蒼峰頂更有青天屬我曹<lb/>
　　周禮過江為余作假山成謝之詩<lb/>
<pb n="KR4e0127_WYG_004-74b"/>
秋山老癢欲誰搔又為西崖過晩潮活水源頭容㸃綴<lb/>
天峰閣下見岧嶤道心我豈朱元晦畫意公如盛子昭<lb/>
㑹把乾坤拳一石不將真假到山樵<lb/>
　　焚黄巻<lb/>
風燈何自許堪憐容有人間萬古緣晝夜死生真此夢<lb/>
乾坤竹帛果誰賢百年儘了觀貞意兩誥初收斷髪天<lb/>
老坐枯松扳哭盡留詩吾獨愧三遷<lb/>
　　九日同吳獻臣登定山高<lb/>
<pb n="KR4e0127_WYG_004-75a"/>
登高不把病中休笑挿黄花各滿頭醉倒酒杯還不放<lb/>
也知明府亦風流斯文幾處能今日山寺他年説此遊<lb/>
但恨老衰詩力減絶無一句似羅浮<hi>時獻臣出示白沙先生詩集</hi>
　　送衡州龎檢校之官袁州都事<lb/>
浪蕩分宜眼又開題詩何許是蓬萊石鍾蘇李雖天與<lb/>
南岳朱張已袖來天馬有空須放<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>楩楠無地莫悲材<lb/>
老狂也直無憑據吟爛沙頭月一臺<lb/>
　　方景瞻還南城借松厓韻<lb/>
<pb n="KR4e0127_WYG_004-75b"/>
四海無家更説家且將行止問江霞知君脚力嘗應遍<lb/>
老我頭風痛愈加萬事到頭終外物孤舟何處不天涯<lb/>
故園到日重陽近莫向尊前負菊花<lb/>
　　送高大用進士放回<lb/>
禮記餘姚世絶高君還禮記冠餘姚才名不忝真如此<lb/>
鴈塔誰能久寂寥天地聖恩吾不死臯䕫相業子應豪<lb/>
明良正此賡歌日莫向青山濫濁醪<lb/>
　　送王提學之大理寺丞<lb/>
<pb n="KR4e0127_WYG_004-76a"/>
黄紙東來命亦新恩光流動滿秋旻萬年天地真逢主<lb/>
一代明良實有人何處斯文能此際誰家桃李似公春<lb/>
白頭莫道終忘世夜夜山中夢紫宸<lb/>
薦剡羣公一尺中也勞牘尾著漁翁淹留嵗月真非錯<lb/>
老病山林自合窮自古冠誰無貢禹近來香只為南豐<lb/>
别離欲寫無窮意都在青天幾斷鴻<lb/>
　　獻臣明府枉顧定山去年自嶺海至今年自京師<lb/>
　　　至此意此情何可當也於其别去詩以送之<lb/>
<pb n="KR4e0127_WYG_004-76b"/>
嶺海來過不作難一年一度問漁竿黄花病裏雖真愛<lb/>
朽木山中豈足看今古短檠閒對酒江山晴雪此憑䦨<lb/>
殷勤欲了相酬意折盡梅花贈馬鞍<lb/>
　　兼美堂為劉祠部作<lb/>
人間報答可虛徐大扁高堂意有餘今古書香誰父子<lb/>
乾坤盛事幾熊魚百年恩寵雖無比三代忠良更可書<lb/>
此境倘能真了了天高海濶仲尼居<lb/>
　　書哭親十詠巻後<lb/>
<pb n="KR4e0127_WYG_004-77a"/>
罔極深恩本昊天此心為報亦何緣膽肝欲儘無涯吐<lb/>
精衛那知不可填何地拄塗無大記向來歌哭且伊川<lb/>
倘看割刲昌黎説稻錦人間更孰賢<lb/>
　　徽州方純吉枉顧定山有詩和之<lb/>
溪雲真愧此衫長老去山中百事荒貧叟畧無他敬客<lb/>
山中惟有一焚香詩人本自方干後賢者還生仲晦鄉<lb/>
明日碧梧陪坐處便將留鳳扁茅堂<lb/>
　　夀章太守乃翁<lb/>
<pb n="KR4e0127_WYG_004-77b"/>
人間萬事果蒼天既與褒恩又與年自比籛鏗無别語<lb/>
老知茂叔本誰賢民心冬日黄堂裏杖屨春風白髪前<lb/>
此夀此封那止此千年東海一神仙<lb/>
　　寄元敬性夫<lb/>
性夫論别與詩辭元敬山中亦寄詩病老虛名何足齒<lb/>
二公高誼可從知經書在古真糟粕義理人間自繭絲<lb/>
撥盡寒鑪煨栗火不勝相憶弄殘巵<lb/>
　　兹節堂為方節婦作<lb/>
<pb n="KR4e0127_WYG_004-78a"/>
人間節婦共稱賢一死當時肻自憐此念無窮真白日<lb/>
遺孤何累不蒼天門衰祚薄家殘後海濶江深晝哭前<lb/>
萬古綱常聊自許不知旌表減何年<hi>節婦不肻以減年而得旌表</hi>
　　答畨陽丘太守<lb/>
桃花池上果誰栽公有桃花遶屋開官是往年還俗做<lb/>
仙從何處脱胎來風花老去何書巻烟水閒來祗釣臺<lb/>
莫怪寄書狂不答本無言説更誰猜<lb/>
　　南海梁宗烈枉顧定山有詩和之<lb/>
<pb n="KR4e0127_WYG_004-78b"/>
何處芒鞋步欲穿幾錢還上過江船戴將笠影江門上<lb/>
來照溪雲活水邉古氣看來元自别新詩拈出盡堪傳<lb/>
青山可到南川外更結斯人萬古緣<lb/>
穹蒼萬事豈難知閒與溪雲一笑之聖世我慚非稷契<lb/>
華山天賣與希夷尊堯有頌真容拜註易無言毎過頤<lb/>
活水遶家都是酒客來閒共兩三巵<lb/>
　　答志學員外<lb/>
短札新詩毎寄將廟堂何意也茅堂雖看此老深相愛<lb/>
<pb n="KR4e0127_WYG_004-79a"/>
自覺樵夫不敢當流水行雲無固必青山粉署有行藏<lb/>
山籬莫嘆無緣到細雨年年老菊香<lb/>
　　送介卿主事<lb/>
一嵗柴門為幾開老將何處答高懐毎尋竹底泉聲坐<lb/>
不喝松間道子來嵗月堂堂吾病叟乾坤的的子清才<lb/>
英年如此人如此萬古他時肻易猜<hi>末作李卿滕子如相問籬底黄花只</hi>
<hi>舊栽葢兼簡滕李二公以公為二公之代某不敢忘情於舊知也</hi>
　　送冒地官出守武昌<lb/>
<pb n="KR4e0127_WYG_004-79b"/>
未把乾坤了鬢蒼十年京國漫為郎帝將赤子求賢牧<lb/>
天𣲖先生在武昌萬古不磨真俊傑吏中可愛獨循良<lb/>
定知明日湖湘路人快青天覩鳯凰<lb/>
　　浴香泉和韻<lb/>
湧湧真源混一方孰知根底自隂陽間纔握髪知非旦<lb/>
老却銘盤欲愧湯千古吾身誰疥癬一杯此水漫硫黄<lb/>
月明浴罷歸來晩春已氤氲盎八荒<lb/>
流出青天月此方一泓滾滾一春陽人傳蘇子門冬酒<lb/>
<pb n="KR4e0127_WYG_004-80a"/>
天作江門附子湯投足豈能忘浣濯置身端未判𤣥黄<lb/>
也知地勝因人勝井渫何論到寺荒<lb/>
　　敷山書院<lb/>
千年糟粕幾兒童燈火山堂夜夜紅世道不知文字下<lb/>
心傳豈在蠧魚中難嗟此學全無術肻沒人間寸補功<lb/>
我問敷山今主者誰家庭草自春風<lb/>
　　寄姜惟貞太守<lb/>
釣竿乘老問東風千里鷗波更向東閒笑龜蒙曾似我<lb/>
<pb n="KR4e0127_WYG_004-80b"/>
便雖張翰不如公江聲海色留孤艇月影湖光弄兩翁<lb/>
却憶西涯今學士廿年無信托歸鴻<lb/>
　　答主敬少叅<lb/>
風漢癡人果是癡人間此謎豈無疑夢中説夢元非夢<lb/>
詩外求詩自一詩周茂叔圏無極後邵堯夫弄一丸時<lb/>
白頭豈有圓融妙深謝西邕少伯知<lb/>
　　雪中和允崇<lb/>
梅花香影正匆匆下馬勞君活水東雪片不愁如席大<lb/>
<pb n="KR4e0127_WYG_004-81a"/>
主人惟怕酒杯空興非安道真能盡詩豈徽之所得工<lb/>
今此可堪成故事太丘翁又定山翁<lb/>
我有何能敢屈尊也勞雲水下柴門溪亭此樂雖堪賞<lb/>
薄酒山瓶也自温雪月滿前都若此乾坤今果欲何言<lb/>
無端㸃盡天幾妙千古詩家一字恩<lb/>
除陽殘日在歸驂更莽天峰問結庵吾子溪山元有味<lb/>
老夫天地只迂談尋常有酒君須盡如此無詩雪亦慙<lb/>
眼底梅花更何處不尋山店過溪南<lb/>
<pb n="KR4e0127_WYG_004-81b"/>
溪山何必畫羸驂活水癡人不出庵雪月風花閒自弄<lb/>
隂陽竒耦共誰談無言自得𤣥天妙有畫還成賣兎慚<lb/>
到此北溪終可語得朋真是在東南<lb/>
連隂不出果無驂只也蒙頭破草庵獨把一杯看雪坐<lb/>
便知終日與天談擁殘敗絮貧忘累和毎無詩老不慚<lb/>
笑我不留門戸在龜山立處是河南<lb/>
　　雪中和趙地官<lb/>
六出人間管去留自須尋樂不須愁許誰太極圏中妙<lb/>
<pb n="KR4e0127_WYG_004-82a"/>
不向梅花雪裏求到處江山真樂土此身天地只虛舟<lb/>
也知清透詩家被富貴都忘説夢州<lb/>
人間萬事是天留元本無愁可浪愁閉戸總非顔氏懶<lb/>
執鞭真豈仲尼求對局兩陳敲凍子歸簑一㫤卧漁舟<lb/>
明朝有興還堪至莫問青州與趙州<hi>青州酒趙州茶也兩陳以徳允崇也</hi>
尊酒真勞半日留風花開眼欲誰愁人逢此雪誰能厭<lb/>
詩到今朝豈用求君總觀梅如玩易我歸騎馬似乘舟<lb/>
年豐敢自山中拜直北遥看是帝州<lb/>
<pb n="KR4e0127_WYG_004-82b"/>
　　答允崇<lb/>
江山随處便堪留何物公眉肻上愁天地此杯那可失<lb/>
古今同氣自相求晩峰殘雪詩都畫暖日晴江客有舟<lb/>
開巻英風高格在二公元不數蘇州<hi>允崇欲待雪渡江</hi>
霸橋驢子是誰驂不信詩成活水庵人有伏羲還我否<lb/>
天將坤卦與公談一幾未洩梅先露萬里交輝月不慚<lb/>
天地斷分南與北如何看北自成南<lb/>
　　東坡雪詩善用險韻王介甫趙昌谷諸老和之皆<lb/>
<pb n="KR4e0127_WYG_004-83a"/>
　　　以為不可及余因其言遂戲和之<lb/>
萬物乾坤都自在莫將詩律鬬精嚴一隂有片皆成六<lb/>
天味無窮不在鹽貧老但惟偎拙火北風徒自撼茅簷<lb/>
新晴又與新詩約忽露西山十二尖<lb/>
人間道眼留真妙雪令相看一果嚴萬里江山無色界<lb/>
一團天地水晶鹽梅花野店藏詩句羸馬西山閣帽簷<lb/>
往日獨思朱仲晦朗吟飛下祝融尖<lb/>
四時佳興皆堪出白帽光風映小車萬古乾坤留卦畫<lb/>
<pb n="KR4e0127_WYG_004-83b"/>
一年消息到梅花門墻峻地伊川學雪月高天邵子家<lb/>
開眼天機無不是有人詩句只魚义<lb/>
讀書懶對西窓坐糟粕回看亦五車自古無言知本静<lb/>
人間有眼識空花天非個者難言妙詩笑東坡也作家<lb/>
幾夜蒙頭漁艇子騰騰睡倒月溪义<lb/>
　　和石洞僧<lb/>
花様還真有别傳一花開更一花鮮大音本只無聲妙<lb/>
老局能誰一著先到處癡人堪説夢人間瘂子最能言<lb/>
<pb n="KR4e0127_WYG_004-84a"/>
年來人我都忘却不管誰為後與前<lb/>
何處圓融是的傳本無奄處本無鮮我生太極纔分後<lb/>
誰見乾坤未闢先果老晦翁元不偶定山石洞豈徒言<lb/>
鷲峰百尺竿頭上又舞溪雲大雪前<lb/>
　<lb/>
　<lb/>
　<lb/>
　<lb/>
<pb n="KR4e0127_WYG_004-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　定山集巻四<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>菊磵集</head> <lb/>
    <p>
<pb n="KR4d0293_WYG_001-1a"/>
欽定四庫全書<lb/>
　菊磵集<lb/>
　　　　　　　　　　　　　宋　髙翥　撰<lb/>
　　春日即事<lb/>
人間閒日月春後乍晴隂半夜雨聲急一谿流水深鳥<lb/>
嗁花自發詩就客能吟短䇿西湖路幽芳信意㝷<lb/>
　　送别<lb/>
老去情懷怕别離年来不作送行詩人前舉似終難信<lb/>
<pb n="KR4d0293_WYG_001-1b"/>
問着垂楊便可知<lb/>
　　春日北山二首<lb/>
人縁白石㴑清溪手剥蒼苔認舊題春色滿山歸不去<lb/>
拆桐花裏畫眉嗁<lb/>
揷花吹笛兩山中桃李尊前日日同待得馬頭飛絮滿<lb/>
更来沽酒看殘紅<lb/>
　　僧房夜坐<lb/>
萬枝松裏一篝燈知是山房第㡬層静夜數聲清磬響<lb/>
<pb n="KR4d0293_WYG_001-2a"/>
上方應有誦經僧<lb/>
　　訪諸葛鍊師不遇<lb/>
青銅留着布囊中去謁人間小卧龍乆欲共君謀一醉<lb/>
有錢卻又不相逢<lb/>
　　雜興二首<lb/>
新分菊本自鋤山手縛枯藤作矮闌比似著書空用力<lb/>
種花猶得一年看<lb/>
二十年前欲住山不禁寂寞揜柴闗如今寂寞禁當得<lb/>
<pb n="KR4d0293_WYG_001-2b"/>
欲揜柴闗又却難<lb/>
　　秋日田父辭二首<lb/>
啄黍黄雞沒骨肥繞籬緑橘綴枝垂新釀酒旋裁衣正<lb/>
是昏男嫁女時<lb/>
少婦挼藍旋染裙大兒敲葛自漿巾新摘摘笑欣欣相<lb/>
喚相呼看賽神<lb/>
　　孤山雪後<lb/>
雪後騎驢行歩遲孤山何似灞橋時近来行輩無和靖<lb/>
<pb n="KR4d0293_WYG_001-3a"/>
見說梅花不要詩<lb/>
　　天台曹園<lb/>
蔡嶺桑麻地曺家桃李莊谿流春水滑梅度晚風香竹<lb/>
屋解留客筍輿休俶裝平生看花灋不學蜜蜂忙<lb/>
　　西湖春雪<lb/>
小艇沿湖看雪飛正當騎馬蹋春時是誰乞與楊花舞<lb/>
先占東風一月期<lb/>
　　閒居雜興三首<lb/>
<pb n="KR4d0293_WYG_001-3b"/>
開門遣蠻童買花供銅佛春風隨花来為我一披拂風<lb/>
和花氣清下簾休放出回施佛因果供此老詩骨<lb/>
㸃鐙酌春酒襞紙題小詩讀盡列仙傳引調學語兒自<lb/>
飲復自笑不覺春漏遲且了今日事眀日還任之<lb/>
杜䳌休忉忉布糓休聒聒無田不湏耕無家自能活行<lb/>
藏莫非時造化安可奪更放心地寛出門行路闊<lb/>
　　春日湖上<lb/>
乗興行新路凝情獨老翁馬蹄春艸上人影夕陽中飛<lb/>
<pb n="KR4d0293_WYG_001-4a"/>
絮沿湖白殘花染浪紅晚歸雲氣合雙槳破空濛<lb/>
　　春懷<lb/>
江南春盡尚春寒添盡征衣獨掩闗日暮酒醒聞謝豹<lb/>
所歡多在水雲間<lb/>
　　過臨平<lb/>
江颿一似白鷗輕起揭船篷看曉晴梅子着花霜壓岸<lb/>
自披風帽過臨平<lb/>
　　古廟<lb/>
<pb n="KR4d0293_WYG_001-4b"/>
古廟依喬木開門對淺沙短籬紅槿樹深徑碧苔花屋<lb/>
破香煙濕庭空日脚斜山寒無賽鼓鳴噪集神鴉<lb/>
　　古寺<lb/>
山路荒涼出小亭土墻斑駁帶枯藤欹斜古殿三尊佛<lb/>
黯淡寒篝一㸃燈碣石半磨天寳字禪房空老政和僧<lb/>
頭陀禮拜迎人說門外浮屠欠兩層<lb/>
　　卜居<lb/>
結屋離黄道開門對白沙一莊千古月三徑四時花客<lb/>
<pb n="KR4d0293_WYG_001-5a"/>
至旋沽酒身閒自煮茶相聞蟲鳥外不復聽喧譁<lb/>
　　秋日三首<lb/>
旋買扁舟載一翁片颿吹下夕陽東西風欲織江頭錦<lb/>
催染秋林葉葉紅<lb/>
庭艸銜秋自短長悲蛩傳響答寒螿豆花似解通鄰好<lb/>
引蔓殷勤逺過墻<lb/>
獨客飄然物外遊江南江北總宜秋芭蕉昨夜縁何事<lb/>
和雨和風作許愁<lb/>
<pb n="KR4d0293_WYG_001-5b"/>
　　松谿廟<lb/>
廟自何年立門深晝不扃寒藤扶壞壁秋艸帶疏櫺谿<lb/>
接東西碧山分逺近青老巫逢客至謾說有神靈<lb/>
　　蓮實<lb/>
膩玉肌膚碧玉房纍纍波面趂紅芳坐㤀佛土三生夢<lb/>
来結人間一夏涼青子綻時仙掌濕緑包分處蜜脾香<lb/>
尊前笑摘醻風露猶記西湖古栁傍<lb/>
　　無題二首<lb/>
<pb n="KR4d0293_WYG_001-6a"/>
獨展羅衾無夢成寳香熏徹轉愁生癡心不願郎思妾<lb/>
只願郎今厭客情<lb/>
風竹蕭蕭淡月眀孤眠真箇可憐生不知昨夜相思夢<lb/>
去到伊行是㡬更<lb/>
　　秋興<lb/>
數聲新鴈夜初長曉起開門衣袂涼籬菊褪黄秋興懶<lb/>
瓦溝才試一痕霜<lb/>
　　秋晚即事<lb/>
<pb n="KR4d0293_WYG_001-6b"/>
江頭風葉舞低回催得濃雲頃刻開萬里碧天紅日晚<lb/>
數聲新鴈送寒来<lb/>
　　毋自欺齋夜宴<lb/>
毋自欺齋清更嚴齋中人物斗之南七朝宰相得瞻仰<lb/>
四海詩人交笑談古調喜聽琴再弄深杯休惜酒重添<lb/>
玉堂今夜無宣喚且與江湖作小叅<lb/>
　　曉出黃山寺<lb/>
曉上籃輿出寳坊野塘山路盡春光試穿松影登平陸<lb/>
<pb n="KR4d0293_WYG_001-7a"/>
已覺鐘聲在上方草色谿流髙下碧菜花楊栁淺深黃<lb/>
杖藜切莫匆匆去有伴行春不要忙<lb/>
　　育王寺<lb/>
曉䇿烏藤上育王入山隨處得徜徉碑頭龍護先皇字<lb/>
塔下魚懸外國香徧謁僧房甞苦茗閑聽社媼說豪光<lb/>
山深日短行難盡僧遣頭陀辦客牀<lb/>
　　春日湖上<lb/>
清波門外放船時盡日輕寒戀客衣花下笑聲人共語<lb/>
<pb n="KR4d0293_WYG_001-7b"/>
栁邉檣影燕初飛曉風不定棠梨瘦夜雨相連薺麥肥<lb/>
最憶故山春更好夜来先遣夢魂歸<lb/>
　　黄居士山房<lb/>
浮利浮名心已灰三間茅屋白雲堆先生自釀松精酒<lb/>
侍女能持藤癭杯飬鹿曉隨原艸去放猿時摘野花来<lb/>
近聞身口渾無累槲葉黄青繞宅栽<lb/>
　　育王寺<lb/>
精藍遊歴地景物自情親鶴引登山客僧迎禮塔人名<lb/>
<pb n="KR4d0293_WYG_001-8a"/>
花千佛供喬木萬夫身碑刻東坡作重来為拂塵<lb/>
　　送春<lb/>
韶光催去太無情祗為東君去住輕雖欲遲留芳艸夢<lb/>
如何禁得杜鵑聲桐花快落春風老梅子㣲酸晚雨晴<lb/>
從此嬉遊時節少不湏日日報詩成<lb/>
　　秋山散歩<lb/>
乍晴沙路軟於塵新着芒鞵更可人誰道秋山不宜客<lb/>
桂花多處勝行春<lb/>
<pb n="KR4d0293_WYG_001-8b"/>
　　即事<lb/>
秋来髙處不宜登閒却西樓最上層讀罷黄庭窗戸晚<lb/>
自敲清磬上香鐙<lb/>
　　烏鎮普靜寺寺沈休文故居也<lb/>
寂寞梁朝寺深廊十數間碑存知殿古香冷覺僧殘斷<lb/>
岸舟横浦平坡樹補山休文如好在依舊帶圍寛<lb/>
　　渡錢塘<lb/>
小立晴江上潮生落照邉晚花低映水春艸暗迷烟燕<lb/>
<pb n="KR4d0293_WYG_001-9a"/>
子飛官驛鷗羣引客船闗情南浦别相對獨依然<lb/>
　　七夕<lb/>
一枕新涼供醉眠覺来風物已凄然山雲帯雨重重合<lb/>
宮樹鳴秋葉葉顛滿進一杯酬好節休看兩鬢換流年<lb/>
雙星回<hi>闕</hi>癡兒等容我長齋繡佛前<lb/>
　　荆棘中見梅花<lb/>
荆棘叢中數㸃春春雲態度月精神依然竹屋茅櫩下<lb/>
靚女盈盈不嫁人<lb/>
<pb n="KR4d0293_WYG_001-9b"/>
　　感春<lb/>
人事日紛紛不知春已分問梅成緑葉看杏落紅雲燕<lb/>
向晴空語蛙從夜靜聞感時傷老大孤坐對罏熏<lb/>
　　送劉允叔主簿歸山中<lb/>
浮利浮名挽不来故山歸去恰春回馬蘭旋摘和松鬻<lb/>
枸杞新生傍菊栽庭樹夜留山鳥宿洞門早為野雲開<lb/>
眀年我亦天台寺相伴芒鞵蹋古苔<lb/>
　　江居曉詠<lb/>
<pb n="KR4d0293_WYG_001-10a"/>
家住清江江上村江雲山影自平分㡬回早起開門看<lb/>
不見青山見白雲<lb/>
　　題二小姬扇二首<lb/>
慶娘顰翠眉春瘦怯羅衣笑問采花蝶如何成對飛<lb/>
湘湘未識羞獨坐抱箜篌貪學耆婆舞擡身拜部頭<lb/>
　　小樓雨中<lb/>
雲浮江雨暗獨客苦淹留白髮羞眀鏡青山對小樓酒<lb/>
功書下下心事付悠悠安得并州剪從頭翦斷愁<lb/>
<pb n="KR4d0293_WYG_001-10b"/>
　　首夏<lb/>
漾漾池塘碧染衣隂隂草樹緑成圍江村寂寞春歸後<lb/>
一㸃楊花不見飛<lb/>
　　寄方巖<lb/>
緑髮仙人山澤癯出遊入息㡬曽拘種花甚少四時有<lb/>
諌艸不多千古無閱世眼髙磨日月好賢名重滿江湖<lb/>
行藏到得無心處鐘鼎山林豈異塗<lb/>
　　自賦<lb/>
<pb n="KR4d0293_WYG_001-11a"/>
蝸角蠅頭總是虚何湏留戀市朝居老於親戚情當宻<lb/>
貧與公卿分合疎小澗艸荒元種菊故山塵滿舊鈔書<lb/>
㡬時歸去重經理嘯月眠雲得自如<lb/>
　　蕺山登髙<lb/>
醉眼横斜看菊枝又成客裏過佳期去年行路猶持酒<lb/>
今日登髙嬾賦詩老淚怕從衣褏見閒情但有帽櫩知<lb/>
阿髯故國才歸得嵗嵗湏来舉一巵<lb/>
　　戌婦吟二首<lb/>
<pb n="KR4d0293_WYG_001-11b"/>
將身託戰爭世事百無情相對坐離别渾如落葉輕<lb/>
辭家出戍邉北望隔青煙怕作沙塲夢秋宵不敢眠<lb/>
　　重遊無量院<lb/>
佛屋欹斜老翠㣲小軒猶記昔遊時江雲帶雨涼生竹<lb/>
野水迎潮暗入籬門外風波僧自識山中朝暮客曽知<lb/>
眼眀素壁闗情乆十載才能為此詩<lb/>
　　春霽<lb/>
積雨才収雲盡歸長空一色碧琉璃日移簾影臨書案<lb/>
<pb n="KR4d0293_WYG_001-12a"/>
風颭瓶花落硯池巢燕學飛猶戀母籠鷄得食旋呼兒<lb/>
眼看景物闗情甚喜為新晴賦此詩<lb/>
　　嵗除登岝㟧山精舎<lb/>
蕭寺經行無盡情倚闌長是眼増眀谿因宿雨十分急<lb/>
山為凝寒一味清竹外飛花隨晚吹樹頭幽鳥識春聲<lb/>
重来又是眀年事臨出門猶欵欵行<lb/>
　　張氏曲江<lb/>
一曲澄江兩派分滿山修竹緑齊雲矮窗風月侵颿腹<lb/>
<pb n="KR4d0293_WYG_001-12b"/>
小徑煙霞隱屐痕白鷺夜依花影宿清猿時共艣聲聞<lb/>
主人與客心如水同倚䦨干得細論<lb/>
　　登九華樓<lb/>
髙閣臨江可契心興来時得一登臨山雲浦樹重重合<lb/>
野水汀蒲日日深鴉背夕陽供晚哺蟬迎涼吹試秋吟<lb/>
倚䦨盡見諸峰出如對風流李翰林<lb/>
　　趙仲莊都鈐山居<lb/>
一官難換北山薇結屋栽花度四時果熟不妨禽摘盡<lb/>
<pb n="KR4d0293_WYG_001-13a"/>
酒香惟恐客来遲小蘋低唱花間曲何廣髙吟李下詩<lb/>
客乆辦心分半隠尚嫌風骨欠仙姿<lb/>
　　船户<lb/>
盡將家具載輕舟来徃長江春復秋三世兒孫居柁尾<lb/>
四方知識㑹沙頭老翁曉起占風信少婦晨粧照水流<lb/>
自笑此生漂泊甚愛渠生理付浮悠<lb/>
　　歸寓舎<lb/>
門前流水碧粼粼嵗晚歸来亦可人梅欲開時多是雨<lb/>
<pb n="KR4d0293_WYG_001-13b"/>
艸才生處便成春嬌兒對面兩癡絶老子闗情一欠伸<lb/>
快取竹篘篘濁酒舉杯先為洗京塵<lb/>
　　憶西湖<lb/>
西湖春二月結客少年遊駿馬黄金勒長身紫綺裘愛<lb/>
花論擔買嗜酒滿船浮兩載縁何事台州又越州<lb/>
　　小樓雨中<lb/>
長安市上僦樓居閒裏身心儘自如十日雨聲春對酒<lb/>
一窗鐙影夜觀書茶經未展愁先醒藥錄才看病已除<lb/>
<pb n="KR4d0293_WYG_001-14a"/>
所欠短櫩晴景好拆桐花下共扶踈<lb/>
　　喜鄉友来<lb/>
蕭蕭春夜雨有客渡江来世事攅眉說鄉談信口開晚<lb/>
肴供苦筍時果薦青梅甚欲澆離恨呼鐙撥酒醅<lb/>
　　春寒<lb/>
料峭東風破客衣春寒不比臘前時絶憐墻角櫻桃樹<lb/>
全似梅花雪後枝<lb/>
　　昌國縣普濟寺小亭<lb/>
<pb n="KR4d0293_WYG_001-14b"/>
鯨海中流地龍峰小洞天亭髙先得月樹老乆㤀年大<lb/>
士居鄰境閒僧指便船若為風浪息更結補陀縁<lb/>
　　春情四首<lb/>
樓頭上馬苦匆匆百計相留無計從正好看花郎却去<lb/>
江邉春色為誰濃<lb/>
天涯海角水雲寛人在吳頭楚尾間彈徹箜篌難寄恨<lb/>
海棠庭院獨凭䦨<lb/>
深院沉沉照落暉寳香熏徹舊時衣一春行樂誰為伴<lb/>
<pb n="KR4d0293_WYG_001-15a"/>
羞見花前蛱蝶飛<lb/>
鬬艸歸来上玉階香塵㣲涴合歡鞵全籌贏得無人賞<lb/>
依舊春愁自滿懷<lb/>
　　晚春即事<lb/>
輕煙終日鎖樓臺細雨絲絲半濕苔杜宇一聲青嶂外<lb/>
谿流時送落花来<lb/>
　　蕺山戒珠寺寺王右軍故居也<lb/>
葉葉東風吹客衣昌安寺裏晚遊時欹斜竹屋羲之宅<lb/>
<pb n="KR4d0293_WYG_001-15b"/>
磨滅經幢帥府碑佛化是誰留實相鵞亡猶自見方池<lb/>
逄僧小作煎茶供畧問源流笑不知<lb/>
　　冬日即事<lb/>
江上凝冰約水痕門前殘雪綴谿雲杖藜獨立梅梢月<lb/>
成就清寒到十分<lb/>
　　訪銛朴翁不遇二首<lb/>
亂花飛絮趂長髯来訪西湖竹裏庵行晝白雲三十里<lb/>
詩人又在白雲南<lb/>
<pb n="KR4d0293_WYG_001-16a"/>
乗興㝷僧入翠㣲山中無限野薔薇主人不見從誰賞<lb/>
折得繁枝自挿歸<lb/>
　　聚景園口號二首<lb/>
淺碧池塘連路口淡黄楊栁護櫩牙舊時嵗嵗春風裏<lb/>
長見君王出看花<lb/>
竹影參差臨斷岸花隂歴寂浸清流遊人難到闌干角<lb/>
盡日垂楊盖御舟<lb/>
　　恭䟦思陵宸翰拓本巻後<lb/>
<pb n="KR4d0293_WYG_001-16b"/>
淡黄越紙打殘碑盡是先皇御賜詩白髮内人和淚讀<lb/>
為曾親見寫詩時<lb/>
　　山行即事二首<lb/>
落盡桐花春已休過墻新竹籜初抽山行歩歩黄泥滑<lb/>
小立谿橋聽雨鳩<lb/>
捲地東風晚更狂櫻桃吹子落泥墻谿雲自為催詩黒<lb/>
忙殺條桑窈窕娘<lb/>
　　寄林徴君<lb/>
<pb n="KR4d0293_WYG_001-17a"/>
老無閑事上雙眉問着窮通盡不知兩鶴忽飛因客到<lb/>
一牛方病得妻醫案頭㡬巻隂功錄壁上諸家勸世詩<lb/>
見說今年公八十鬢邉才有數莖絲<lb/>
　　曉行<lb/>
跨馬登長路聞鷄度逺闗水光斜漾月雲影倒薶山人<lb/>
迹霜橋外禽聲煙樹間自慚林下客清夢未曽還<lb/>
　　三峰廢寺<lb/>
荒林依約舊山門秋艸離離故迹存雙瀑有聲傳宿雨<lb/>
<pb n="KR4d0293_WYG_001-17b"/>
一龕無地住閒雲蝸沿壞壁丹青古龜負殘碑字畫昏<lb/>
三歎廢興誰可問亂鴉鳴噪自成羣<lb/>
　　下塘二首<lb/>
河水新添三尺髙河邉蘆葦有龜巢波流夜夜飄漁箔<lb/>
空㸃籃燈照樹梢<lb/>
日出移船日又斜蘆根時復見人家水鄉占得秋多少<lb/>
岸岸紅雲是蓼花<lb/>
　　行淮<lb/>
<pb n="KR4d0293_WYG_001-18a"/>
老翁八十鬢如絲手縛黄蘆作短籬勸客莫嗔無凳坐<lb/>
去年今日是流移<lb/>
　　蘭亭<lb/>
老来渾不愛春遊来對蘭亭爛漫秋亭下水非當日曲<lb/>
山前竹似舊時修二三客子因懷古八百餘年續勝流<lb/>
試與山靈論徃事不知還肻㸃頭不<lb/>
　　贈丁子植撫幹<lb/>
幕府歸来赴調時清聲籍籍滿京師真如白璧藏竒石<lb/>
<pb n="KR4d0293_WYG_001-18b"/>
判得黄金博斷碑借宅先尋籠鶴地買盆權作養魚池<lb/>
客中髙致猶如此眀日還山樂可知<lb/>
　　天章寺<lb/>
地勝秋清人欲仙倚䦨時節月初圓不知寺在煙霞表<lb/>
但覺身臨星斗邉寳墨舊歸天上去髙名今向世間傳<lb/>
登臨莫作匆匆㑹去後重來又㡬年<lb/>
　　天衣寺<lb/>
萬壑千巖非浪聞十峰雙澗不湏論袈裟旋化空王服<lb/>
<pb n="KR4d0293_WYG_001-19a"/>
宮觀曾招帝子魂山向馬頭回禹穴谿分燕尾入雲門<lb/>
秋行既了登臨願艸艸題詩對緑尊<lb/>
　　毅齋鄭秘書道山領客<lb/>
羣玉堂前春晝隂主人領客歩清深上方圖畵無真贗<lb/>
東壁詩書有古今手轉玉璣看測日指揮金井試為霖<lb/>
山翁不作蓬莱夢但願時來洗此心<lb/>
　　元日<lb/>
長憶兒時二老傍元正嵗嵗有風光攙先禮數修人事<lb/>
<pb n="KR4d0293_WYG_001-19b"/>
着好衣裳侍酒觴回首不堪追日月感情空嘆換星霜<lb/>
尚期我老如親老却看兒童作節忙<lb/>
　　重五日懷舊<lb/>
獨守空庭日欲晡滿斟濁酒不湏沽白頭兄弟三年别<lb/>
青眼交遊一字無醉看葵榴懷舊事饞思櫻笋夢吾廬<lb/>
向時癡絶今愁絶自讀離騷些老夫<lb/>
　　贈番陽程克已<lb/>
見說番陽有老程與人懷抱亦分眀一千里外未識面<lb/>
<pb n="KR4d0293_WYG_001-20a"/>
二十年間長慕名因聽酒邉談舊事便從客裏定交情<lb/>
他時我老君猶健海内重逢即弟兄<lb/>
　　初聞雷聲<lb/>
二月寒猶在春雲濕未開灑窗終夜雨發軔數聲雷薺<lb/>
麥緑生腦棠梨紅拆腮西湖花事動從此日裴回<lb/>
　　靈巖寺<lb/>
天柱峰髙逼太清靈巖端足擅髙名人間有石皆奴僕<lb/>
天下無山可弟兄樵徑雪深多虎迹清谿風暖盡猨聲<lb/>
<pb n="KR4d0293_WYG_001-20b"/>
客身元是山林種見此如何不動情<lb/>
　　秋夜<lb/>
小屏相對兩眉攅長夜迢迢不肯殘䑕向燈前窺坐卧<lb/>
人從夢裏說悲歡故山無計行秋晚客路從誰守嵗寒<lb/>
留得濁醪相慰藉酒腸猶喜十分寛<lb/>
　　寄王仲彞仲彞留三衢乆不歸省因以箴之<lb/>
别君三見雁南飛夢裏相逢覺又非書去不知何日到<lb/>
人来先問㡬時歸正堪燈火親書巻莫遣塵埃染客衣<lb/>
<pb n="KR4d0293_WYG_001-21a"/>
二老倚門知己乆交情於此亦依依<lb/>
　　李將<lb/>
自小在行伍得官因用兵籌邊頭髮䜿入陣骨毛輕戰<lb/>
馬惜如命寳刀都有名酒酣常罵坐嫌客話昇平<lb/>
　　無錫縣春日<lb/>
吳楚新岐路江湖舊散人放船來古縣沽酒供閒身花<lb/>
卸一村雨鳥啼千樹春野塘風捲地無復見芳塵<lb/>
　　常熟縣破山寺<lb/>
<pb n="KR4d0293_WYG_001-21b"/>
古縣滄浪外精藍縹緲間木枯曾閲世龍老解分山鳥<lb/>
道秋迷迹禪房晝掩闗詩成遊子去流水自潺潺<lb/>
　　曹娥浦泊舟<lb/>
夜宿曺娥浦停舟是㡬更聞鐘知寺近聽艣信潮生風<lb/>
向沙頭起天從柁尾眀夢回無意緒兩岸杜鵑聲<lb/>
　　拜林和靖墓<lb/>
玉函香骨老雲根占斷孤山水月村薦菊泉清涵竹影<lb/>
種梅地冷帯苔痕生前已自全名節身後從誰問子孫<lb/>
<pb n="KR4d0293_WYG_001-22a"/>
惟是年年寒食日遊人来與酹清尊<lb/>
　　多景樓<lb/>
一帯青山欲盡頭精藍深處着危樓下無餘地容車馬<lb/>
上有重櫩接斗牛鴉落野田長趂晚鴈沉煙渚最宜秋<lb/>
江南好景從来少北望空多故國愁<lb/>
　　賞心亭<lb/>
江亭如倚釣魚磯面面雲櫩勢欲飛西望汀洲依白鷺<lb/>
東連巷陌接烏衣六朝更代人何在千古興亡事總非<lb/>
<pb n="KR4d0293_WYG_001-22b"/>
客子猶憐風景好倚䦨長是欲忘歸<lb/>
　　夜過馬當山<lb/>
獨載詩書趂野航自憐漂泊度時光殘年準擬登牛首<lb/>
連夜匆忙過馬當古廟荒寒江浸影斷崖凄慘石凝霜<lb/>
壯懷未分甘衰老回首長淮恨更長<lb/>
　　送方秋崖<lb/>
忠言歴歴未曽行盡載圖書出帝京餘子但知才可忌<lb/>
先生當以去為榮門䦨竹石闗心乆部曲溪山照眼眀<lb/>
<pb n="KR4d0293_WYG_001-23a"/>
長嘯歸歟莫惆悵浙江風定自潮平<hi>時人謂與劉改之送王侍御詩匹敵</hi>
　　喜杜仲髙移居清湖<hi>稼軒為仲髙開山田仲髙有辛田記</hi>
笑携雞犬入城居無復游從嘆闊疎河水通船堪載酒<lb/>
桐隂近屋可修書飯香休憶辛田米羮美何慙丙穴魚<lb/>
我亦買山湖上住效芹時擬貢園蔬<lb/>
　　自題信天巢<hi>有序</hi>
　容齋五筆載瀛鄚二州之境塘濼之上有禽二種其<lb/>
　一類鵠色蒼而喙長凝立水際不動魚過其下則取<lb/>
<pb n="KR4d0293_WYG_001-23b"/>
　之終日無魚亦不易地名曰信天縁其一類鶩奔走<lb/>
　水上不分腐草泥沙必盡索乃已無一息少休名曰<lb/>
　漫畫均度一日無饑色而反加壯大二禽禀性不同<lb/>
　如此予每讀之竊有感焉因牓其所居曰信天巢正<lb/>
　甫老于文學為予作記故併刻諸巢中<lb/>
信天巢小僅容身中有圖書障俗塵不與世爭閑意氣<lb/>
且隨時養老精神破鐺安穏齊鐘鼎短褐參差比縉紳<lb/>
渴飲三杯饑二飯主人日用未為貧<lb/>
<pb n="KR4d0293_WYG_001-24a"/>
　　靜對<lb/>
靜對爐煙一縷霞謝天成就澹生涯安排瓦硯臨章草<lb/>
收拾甆瓶揷鄭花莫問家儲無儋石休嫌人事似團沙<lb/>
三杯竟醉醒時晚卧看春雲送日斜<lb/>
　　無計<lb/>
無計留連日爭來斷送春落花終日雨流水一溪雲山<lb/>
鳥呼名急林梢著色新詩成真漫興吾懶事因循<lb/>
　　喜南仲姪來<lb/>
<pb n="KR4d0293_WYG_001-24b"/>
自從清曉到黄昏閒坐閒眠深閉門猶子雨中來息擔<lb/>
老夫燈下起開樽故山墳墓何人守舊宅園亭㡬處存<lb/>
問答恍然如隔世若非沉醉定消魂<lb/>
　　清眀日對酒<lb/>
南北山頭多墓田清眀祭掃各紛然紙灰飛作白蝴蝶<lb/>
淚血染成紅杜鵑日落狐狸眠塜上夜歸兒女笑燈前<lb/>
人生有酒湏當醉一滴何曽到九泉<lb/>
　　趙忠定公帥蜀時題雪錦樓有扁舟衡岳問歸程<lb/>
<pb n="KR4d0293_WYG_001-25a"/>
　　之句後人以為䜟題䟦者甚多邵使君以墨本見<lb/>
　　贈敬書其後<lb/>
九鼎重安國勢牢功名易辦謗難逃手扶日月掃雲霧<lb/>
身在江湖直羽毛雪錦詩成如䜟兆金縢書啟見勤勞<lb/>
紛紛論定知忠定不負中朝兩字褒<lb/>
　　客枕<lb/>
客枕眠僧舎巍然鶴髪翁事如前日異心與少年同一<lb/>
夜送春雨五更臨曉風夢回思徃事愁在不言中<lb/>
<pb n="KR4d0293_WYG_001-25b"/>
　　度仙霞嶺<lb/>
盡日度仙霞西風吹鬢華乍寒抛白苧臨晚見黄花山<lb/>
險全無路溪晴半是沙嶺雲逢宿處斜月帶棲鴉<lb/>
　　廬山道中<lb/>
沿路梅花管送迎廬山初别雪初晴若無急事相驅役<lb/>
有酒人家便不行<lb/>
　　采石<lb/>
采石興亡地聲名宇宙齊山眉間吳楚江口折東西今<lb/>
<pb n="KR4d0293_WYG_001-26a"/>
古多遺恨英䧺㡬噬臍征塵何日盡北望轉悲悽<lb/>
　　嘆息<lb/>
嘆息閒身不自如長年借屋客中居事多只為人情熟<lb/>
貧甚還因世法疎兄弟候歸應有夢交遊散去更無書<lb/>
攅心萬感爭催老白髪蕭騷欲滿梳<lb/>
　　拜尹和靖先生墓<hi>先君受業先生之門</hi>
和靖祠堂在半村敬瞻遺像憶師門洛中雖去名猶重<lb/>
吳下曽來道益尊言立豈徒規後學書存端可識真源<lb/>
<pb n="KR4d0293_WYG_001-26b"/>
瓣香再拜公應鑒自愧傳衣忝嫡孫<lb/>
　　經李謫仙墓<lb/>
蕭蕭髙塜倚雲根父老相傳太白墳白骨定隨風月冷<lb/>
青山常共姓名存平生出處猶如見一死浮沉那可論<lb/>
客子開元書記後故來澆酒些消魂<lb/>
　　輦下酒市多祭二郎祠山神<lb/>
簫鼓喧天閙酒行二郎賽罷賽張王愚民可煞多㤀本<lb/>
香火何曽到杜康<lb/>
<pb n="KR4d0293_WYG_001-27a"/>
　　重陽述懷<lb/>
年年客裏過佳期時節難逢莫皺眉酒量且為重九盡<lb/>
杯行不必再三辭登髙興懶詩仍賦懷古情深淚自垂<lb/>
縱使西風落烏帽黄花猶戀鬂邉絲<lb/>
　　歸來<lb/>
歸來成倦客隨分樂閒居供佛換新水課兒温舊書已<lb/>
荒三逕菊且種一園蔬来徃多鄰舍餘無長者車<lb/>
　　秋夜遊無量院<lb/>
<pb n="KR4d0293_WYG_001-27b"/>
僧閑甘寂寞寺古絶紛華鳥摘過墻棗猿爭守樹楂雨<lb/>
多溪沒井藤老蔓緣笆莫坐庭前石怕傷苔蘚花<lb/>
　　破屋<lb/>
破屋三間書五車一翁醉髪老髿髿蕭墻甚窄難栽竹<lb/>
草地雖平不種花井淺自能供日用樓髙誰怕被雲遮<lb/>
過門人問何人住題扇橋西百姓家<lb/>
　　雜興<lb/>
短帽輕盈出晚巒兒童夾道競來看老夫何足驚人眼<lb/>
<pb n="KR4d0293_WYG_001-28a"/>
為有猿猴把釣竿<lb/>
　　冬日書懷用正甫韻<lb/>
慣將雙手托虚空嵗事雖窮道不窮身健不知行路逺<lb/>
心安還與在家同客携酒至一樽緑兄寄書來三印紅<lb/>
看罷兄書斟客酒閒愁無事置胸中<lb/>
　　挽陳復齋二首<lb/>
封章字少納忠多袖疏前陳無奈何但得中天行日月<lb/>
不愁平地起風波臺官論罪終投筆山賊聞名亦倒戈<lb/>
<pb n="KR4d0293_WYG_001-28b"/>
惆悵脊梁如鐵硬天奚忍使閟山阿<lb/>
憂世心勞鬂易斑笑顰還與世相闗秋霜烈日君臣際<lb/>
和氣春風母子間學道期傳千載統獻言先辦一生閑<lb/>
堂堂仰止人何在只有名如不動山<lb/>
　　同周晉仙夜宿<lb/>
<hi>闕</hi>　　　　　　　　　　　　　更有詩人窮似我<lb/>
夜深來共紙衾眠<lb/>
　　桂<lb/>
<pb n="KR4d0293_WYG_001-29a"/>
玉蕊琅玕樹天香知易薫露寒清透骨風定逺含芬<lb/>
　　對菊三首<lb/>
白白黄黄自嵗寒詩翁但作菊花看牡丹茉莉非吾事<lb/>
自是時人被眼瞞<lb/>
親向東籬手自栽夕陽小徑重徘徊花應得似人乖覺<lb/>
過了重陽爛漫開<lb/>
愛花千古說淵眀肻把秋光不似春我重此花全晚節<lb/>
賸栽三徑伴閒身<lb/>
<pb n="KR4d0293_WYG_001-29b"/>
　　贈相士錢子章<lb/>
先生受命聖眀朝鳳詔欣然脫錦袍流落子孫從有失<lb/>
等閒軒冕未容招家貧術不因錢賣勢合平生為酒豪<lb/>
近日人間能食肉請君著眼看班超<lb/>
　　謝人恵書籍<lb/>
曽問韋編䇿重勲羣書分選張吾軍標題濟楚令心賞<lb/>
字畫分眀慰眼昏揷架有時防䑕嚙藏家無力買香薫<lb/>
不如隨處堆床几檢閲時時似對君<lb/>
<pb n="KR4d0293_WYG_001-30a"/>
　　謝張致逺嵩嶽圖<lb/>
先世前蹤不可追君從何處得全碑上横嵩嶽㡬千丈<lb/>
下列齊公二四詩室號揖仙懷舊事庵名面壁認頽基<lb/>
青氊真是吾家物欲以瓊瑶厚報之<lb/>
　　過平原故相宅<lb/>
拂曉官家簿錄時未曽吹徹玉參差旁人不忍聽鸚鵡<lb/>
猶向雕籠喚太師<lb/>
　　雨中<lb/>
<pb n="KR4d0293_WYG_001-30b"/>
霍地春歸喚不譍客中容易鬢星星漫山風雨櫻桃紫<lb/>
繞屋煙雲薜荔青姑惡恨誰能自苦子規催客厭人聽<lb/>
閉門獨坐難抛酒生怕離愁到短屏<lb/>
　　輓章朋舉<lb/>
相逄便拜十年兄自此交遊得盡情艸紙抄書傳遁甲<lb/>
竹筩沽酒命添丁他時結屋期來往今日登門隔死生<lb/>
從此苕溪眀月夜小舟不復為君停<lb/>
　　春夜<lb/>
<pb n="KR4d0293_WYG_001-31a"/>
小牕兀兀守更殘案上詩書亦嬾觀頻剪燭花聽夜雨<lb/>
盡垂簾影隔春寒破除夢幻從頭了安置身心向下看<lb/>
老子靜中消日月全然不是客長安<lb/>
　　楊花<lb/>
萬縷千絲拂水濵盡催飛絮送殘春風前輕薄佳人命<lb/>
天外飄零蕩子身繞路鋪時成素毯就泥沾處襯芳塵<lb/>
江頭雨過遺蹤盡留得柔條折贈人<lb/>
　　秋興<lb/>
<pb n="KR4d0293_WYG_001-31b"/>
老去無心世事輕但從景物略闗情曉看鴈陣驚秋晚<lb/>
夜聽鶴聲知月眀石鼎鬻茶論水品土墻題字記花名<lb/>
出門更自有真樂閒向通衢穏歩行<lb/>
　　山行即事<lb/>
籃輿破曉入山家獨木橋低小徑斜屋角盡懸牛蒡菜<lb/>
籬根多發馬蘭花主人一笑先呼酒勸客三桮便當茶<lb/>
我已經年無此樂為憐身乆在京華<lb/>
　　靈鷲寺<lb/>
<pb n="KR4d0293_WYG_001-32a"/>
靈鷲名山萬古名㡬回無事繞廊行殿前流水晴猶急<lb/>
塔上春雲晚自生鶴傍經牀聽梵語鳥窺齋鉢候鐘聲<lb/>
我来借得團蒲坐歸去閒眠夢亦清<lb/>
　　老將<lb/>
垂頭終日坐當門两臂蒼龍隠墨紋笑撚白鬚傳陣法<lb/>
手攤黄紙說君恩中年主帥皆為鬼晚嵗虞兵見領軍<lb/>
每勸兒孫學刀箭解衣教看舊瘢痕<lb/>
　　秋夜書懷<lb/>
<pb n="KR4d0293_WYG_001-32b"/>
眀滅孤鐙縹緲香沉沉更漏隔宫墻秋風倦客家千里<lb/>
夜雨懷人天一方世事從他多鉏鋙生涯如我亦淒涼<lb/>
亟湏喚酒消長夜休夢黄花繞澗傍<lb/>
　　投老<lb/>
投老纔營一把茅前臨官路後林坳最憐鷄犬無鄰舎<lb/>
好放牛羊有近郊春韭採來勝市食秋鱸留取續山肴<lb/>
吾廬誰道難尋覔古樹排門盡鵲巢<lb/>
　　虎丘寺<lb/>
<pb n="KR4d0293_WYG_001-33a"/>
西出吳門歩屧輕浮屠喚客入山行石從試劒何年製<lb/>
池自通泉盡日平煙徑逺傳僧磬響雲龕深鎖佛鐙眀<lb/>
移舟更宿楓橋寺要聽踈鐘半夜鳴<lb/>
　　焦山<lb/>
山擁中流翠作堆四圍竹樹鬱崔巍殿前雲向櫩牙出<lb/>
門外潮從海口來乞食僧歸齋鼓動打碑人去渡頭開<lb/>
焦公羽化將名迹付與瞿曇亦壯哉<lb/>
　　蛾眉寺<lb/>
<pb n="KR4d0293_WYG_001-33b"/>
千尺懸崖巨浪撞危亭髙峙對㣲范逺峯凝黛雙蛾澹<lb/>
流水連雲一帶長日落江容難可畫天寒山色不成粧<lb/>
停舟欲試登臨眼北望青煙欲斷腸<lb/>
　　凌歊臺<lb/>
宋祖髙臺山上頭三間破屋蔽層丘離離荒草迷行殿<lb/>
漠漠寒沙擁故洲塔影逺招孤客恨江聲長替古人愁<lb/>
題詩自舊知多少清絶難磨許郢州<lb/>
　　三峡橋<lb/>
<pb n="KR4d0293_WYG_001-34a"/>
倦遊華髮冷蕭騷長夏來登三峡橋山吐濕雲何日盡<lb/>
溪流凍雪㡬時消陸公泉在猶堪汲五老峯髙不易招<lb/>
客子倚䦨思羽化未仙衣袂已飄飄<lb/>
　　雪堂<lb/>
勝地從來迹易陳東坡日月乆猶新小橋曽壓歸時雪<lb/>
老柳長摇别後春城郭寥寥懷獨鶴江山歴歴見斯人<lb/>
吾生較晚空惆悵夢想陳潘結舊隣<lb/>
　　竹樓<lb/>
<pb n="KR4d0293_WYG_001-34b"/>
老竹平分當建瓴小樓從此擅髙名地連雲堞登臨穩<lb/>
欄俯晴江夢寐清一記自能追正始三間誰與續咸平<lb/>
濤音日日煙中落依約焚香讀易聲<lb/>
　　八月旦日永定寺作<hi>呈方丕甫</hi>
蕭然一室坐清虚又見西風到客居老去身心便嬾惰<lb/>
人来情意任親踈從僧借地秋移菊與佛分鐙夜讀書<lb/>
幽事復為行計奪去留端的合何如<lb/>
　　小樓<lb/>
<pb n="KR4d0293_WYG_001-35a"/>
小樓終日脫冠巾白髮蕭踈不受塵雖是客身猶足樂<lb/>
苦無世界未為貧家書逺寄憑遊子邸報頻看念故人<lb/>
自歎此心清似水為他閒事惱天真<lb/>
　　清眀日約宋正甫黄行之兄弟為東湖之集<lb/>
自在嬉遊遍四方不曾孤負獨春光醉眠芳草衣裳冷<lb/>
笑嚼名花齒頰香既是煙霞令乆住豈應風月斷來章<lb/>
故人尚有閒情不相伴湖邊舉一觴<lb/>
　　過方孚若寺丞故廬<lb/>
<pb n="KR4d0293_WYG_001-35b"/>
詩境園林萬栁間四圍秋草帶愁顔樓臺寂寞䑕成穴<lb/>
巖石崔巍蚊負山三徑昔嫌前輩窄一區今欠此翁閒<lb/>
客來莫恠匆匆去萬感催人鬢易斑<lb/>
　　宿囊山寺<lb/>
小泊囊山古化城山林端足擅髙名樓臺影外秋風老<lb/>
鐘磬聲中夜氣清客子情懷宜淡薄主人言語亦分眀<lb/>
只應海月堂前境從此江湖有夢成<lb/>
　　潛夫約中途遣詩相送至江山無耗寄詩督之<lb/>
<pb n="KR4d0293_WYG_001-36a"/>
望詩十歩九回頭目斷江山望未休所幸臨行曽舉似<lb/>
僅能記憶可遮羞碧雲漏日村村雨紅樹吟風葉葉秋<lb/>
不見夜光生歇處客身却恨欠遲留<lb/>
　　門徑<lb/>
門徑蕭然獨自居入無給侍出無車江湖故舊音塵絶<lb/>
里巷游從酒盞踈豪舉已抛三尺劒神交惟有一床書<lb/>
吾兄白髮家空谷嵗晚燈前最憶渠<lb/>
　　清眀日招社友<lb/>
<pb n="KR4d0293_WYG_001-36b"/>
面皮如鐵鬢如絲依舊粗豪似向時嗜酒更拚三日醉<lb/>
看花因費一春詩生前富貴誰能必身後聲名我不知<lb/>
且趂酴醿對醽醁共來相與一伸眉<lb/>
　　感懷二首<lb/>
漂泊南州又過年恰如杜子客鄜川酒堪度日難為醉<lb/>
詩怕傷時未可傳店舎無煙兵火後街坊有月試燈前<lb/>
荒涼古驛聞吹笛老淚縱横落枕邉<lb/>
行過千山復萬山不應蜀道若為難數莖髪向殊方白<lb/>
<pb n="KR4d0293_WYG_001-37a"/>
一寸心從故國丹弓軟臂無三斗力杯深量欠十分寛<lb/>
粗豪到了非吾事只合家居度嵗寒<lb/>
　　同劉潛夫登烏石山望海有懷方孚石柯東海陳<lb/>
　　復齋舊游<lb/>
念念思歸身欲翰舊題無暇徧尋看故人盡入黄泉路<lb/>
逺客空登烏石山休起癡心乗九鯉莫勞病眼望三韓<lb/>
神仙未必知吾事道在何妨兩鬢斑<hi>仙遊何氏弟兄九人各乗一鯉飛昇</hi>
　　懷安王宰索得助亭詩奉題一首<lb/>
<pb n="KR4d0293_WYG_001-37b"/>
亭在唐賢好句中䦨干六曲盡春風不知脚下是官府<lb/>
但見面前如渚宮江水逢潮音激切山雲因雨思溟濛<lb/>
主人雅興居詩外花影琴聲事事工<lb/>
　　清眀日延平道上<lb/>
自從閩嶠至延平試問歸途第㡬程人向煙嵐深處出<lb/>
鳥依雲樹宻邊鳴潤沾破屐春泥滑寒入征衫曉雨晴<lb/>
多謝山家揷楊柳報儂今日是清眀<lb/>
　　秋隂<lb/>
<pb n="KR4d0293_WYG_001-38a"/>
冉冉日將暮蕭蕭秋欲殘浮雲低閣雨宿靄宻藏山扇<lb/>
覺輕蒲重衣嫌細葛單更交一寒暑精進獨衰顔<lb/>
　　富陽縣秋日<lb/>
古井梧桐老平田䆉稏收鷄豚百里社砧杵十分秋乾<lb/>
鵲催歸興寒蟬喚客愁銜桮憶霜蟹沙尾莫停舟<lb/>
　　小樓夜雨<lb/>
心嬾縁忘世身閒為不才客愁隨病散老眼共書開嗜<lb/>
酒有天戒愛花無地栽小樓風雨夜還我鼻如雷<lb/>
<pb n="KR4d0293_WYG_001-38b"/>
　　建昌道上<lb/>
凛凛北風勁行行西路賖客情甘澹薄世事苦參差酒<lb/>
易逢知己詩難遇作家林間數㸃雪錯認是梅花<lb/>
　　隆興借東湖驛度夏雜題<lb/>
西風來㡬日荷葉早衰容百感聞秋笛孤吟答晚鐘事<lb/>
能如意少酒不教愁濃憶著蓴鱸美家山隔㡬重<lb/>
　　春日雜興二首<lb/>
櫩鈴奏曲響珊珊盡日重門不啓闗多揷缾花供宴坐<lb/>
<pb n="KR4d0293_WYG_001-39a"/>
為渠消受一春閒<lb/>
春歸門巷靜深深老去無情不彊吟風絮入簾晴晝永<lb/>
自燒香餅試花沈<lb/>
　　雨中<lb/>
濃雲漠漠雨飛飛不放東風取次吹先自一春晴意少<lb/>
那堪梅子欲黄時<lb/>
　　山堂即事<lb/>
杜鵑聲裏桐花落山館無人晝掩扄老去未能忘結習<lb/>
<pb n="KR4d0293_WYG_001-39b"/>
自調濃墨寫黄庭<lb/>
　　秋夜<lb/>
老去驚秋白髮添不禁凉吹逼踈簾樓髙幸自蛩聲逺<lb/>
爭奈梧桐又傍櫩<lb/>
　　孺子祠堂<lb/>
三間官屋老湖濵孺子名聲日日新下榻本非天上事<lb/>
後人空自愧前人<lb/>
　　西湖二首<lb/>
<pb n="KR4d0293_WYG_001-40a"/>
淺水摇船冷戞沙平林暝色接棲鴉湖邊老樹垂垂白<lb/>
半是梅花半雪花<lb/>
老鶴無蹤野鴨飛鳴琴聲裏畵船歸傷心舊日經行地<lb/>
不獨人非物亦非<lb/>
　　鬱孤臺<lb/>
十年重上鬱孤臺帶得江湖白髮來滿眼青山舊相識<lb/>
晚為羣噪莫驚猜<lb/>
登臨猶覺酒邉豪徃事新愁付一陶深淺不常章貢水<lb/>
<pb n="KR4d0293_WYG_001-40b"/>
崆峒只似舊時髙<lb/>
　　澗傍菊花<lb/>
歴寂黄花老澗傍不因風雨減清芳從敎衰謝隨秋草<lb/>
到了能全晚節香<lb/>
　　附錄<lb/>
　髙鵬飛<hi>林湖遺槁</hi>
　　次王元吉詠梅<lb/>
約畧陽和動琯灰南枝已冠百花魁莫教隴驛携春去<lb/>
</p>
<p>
</p>
  </div>
<div> <lb/>
    <p>
<pb n="KR4d0293_WYG_002-1a"/>
且向羅浮喚夢回玉骨風標自仙種鐵腸賦詠謾多才<lb/>
只應賸結青青子調鼎功夫看後来<lb/>
　　窗軒<lb/>
一窻開永晝萬象出天成風力欺楊絮雷聲喚笋萌愁<lb/>
多春不願病起眼猶眀最喜今朝雨川原足暮畊<lb/>
　　過王氏雲莊<lb/>
十里雲莊路東風信杖藜好花連夜發幽鳥傍人啼香<lb/>
宇禪心冷山容醉眼迷老僧春睡處眀月印樓西<lb/>
<pb n="KR4d0293_WYG_002-1b"/>
　　孤吟<lb/>
世景雲来去人情水淺深塵埃從滿眼交友欲知心山<lb/>
簡豈愛酒陶潛元解琴對人不敢語仰靣數歸禽<lb/>
　　深夜風雨有懷故人<lb/>
心馳流水髙山外身在落花啼鳥中滴得愁濃青杏雨<lb/>
吹教夢斷碧梧風垂堂逺愧千金子掃地空憐一畝宮<lb/>
兩朶燈花伴孤獨清懽那得玉人同<lb/>
　　首夏<lb/>
<pb n="KR4d0293_WYG_002-2a"/>
千里辭家不作難歸來春事總䦨珊乆留午夢梅黄雨<lb/>
重索冬衣麥秀寒百箔老蠶鋪雪乳一庭新竹長琅玕<lb/>
此時正喜民財阜野草閒花任自殘<lb/>
　　湖上<lb/>
舟載閒雲穏湖光盪碧天笑㸔沙上鳥終日伴雛眠<lb/>
　　深夜獨歩思兄南伯舉杯扣門則卧矣<lb/>
緑柳橋邊古道横乾坤寂寂夜三更月窺門處君髙卧<lb/>
露溼衣時夜獨行杯酒孰同驅俗意天風時下歩虚聲<lb/>
<pb n="KR4d0293_WYG_002-2b"/>
眀朝世界塵依舊試挽銀河一洗清<lb/>
　　丈亭渡阻風<lb/>
捲地西風翻巨浪小舟仍泊夜來灣行沽携榼雖無酒<lb/>
卧㸔開篷幸有山原草正肥黄犢飽汀蘋未老白鷗閒<lb/>
平生遇險湏知止眼對江神一解顔<lb/>
　　湖上<lb/>
好景難逄柰老何十年此地絶經過山如得意晚猶碧<lb/>
雨亦知愁秋更多造化從渠旋磨蟻功名笑汝撲燈蛾<lb/>
<pb n="KR4d0293_WYG_002-3a"/>
湖邉直欲呼船去更共漁人掛緑蓑<lb/>
　　晚興<lb/>
風靜湖光一鑑浮青山四顧淡舒秋松隂滿逕歸來晚<lb/>
醉看巖花笑白頭<lb/>
　　夜渡鄞江<lb/>
睡起開篷月在沙晚江山影動龍蛇詩成索筆無人應<lb/>
酒盡空嚢何處賖船去船來數聲櫓江南江北㡬人家<lb/>
星娥定怪歸來晚從此西風欲泛槎<lb/>
<pb n="KR4d0293_WYG_002-3b"/>
　　南溪<lb/>
聞說南溪好肩車帶雨來澗泉鳴細石松木衣蒼苔雲<lb/>
笑人情薄山隨客語回黄花幽意足知復為誰開<lb/>
　　次靜海令蓋晞之食蟹<lb/>
吳中郭索聲價髙草泥足上生青毛越中海市喧兒曺<lb/>
白蟹厭飫霜前螯新豐逆旅酒濯足齊國相君飯脫粟<lb/>
當時珍味無所需吳越土宜俱碌碌<lb/>
　　復遊鄞江<lb/>
<pb n="KR4d0293_WYG_002-4a"/>
欲扣山扉汲野泉支笻眼駐柳隂邊苦無平地休穿屐<lb/>
待有輕風却放船孤笛呌開雲裏月一竿撑破水中天<lb/>
舟人相戒低聲語沙上恐驚鷗鷺眠<lb/>
　　次孫燭湖秋夜有感<lb/>
忽作清宵夢非闗世累長月隨花影轉水照木隂凉浴<lb/>
露千峯碧梳風兩鬂蒼眀朝湏洗耳秋意過寒螿<lb/>
　　舟中<lb/>
木落山髙秋去後犬驚人語夜深時小舟滿載離愁重<lb/>
<pb n="KR4d0293_WYG_002-4b"/>
惟有孤鳴寒雁知<lb/>
　　又<lb/>
一水分流無限曲兩山相對不知名漁翁夜半歸南陌<lb/>
認作中流擊楫聲<lb/>
　　秋晚<lb/>
斷雲送歸雁斜陽眀晚楓西風灑雙鬢醉倚危䦨東<lb/>
　髙選<hi>江邨遺槁</hi>
　　題家信後<lb/>
<pb n="KR4d0293_WYG_002-5a"/>
十載慇懃訓子情禮闈今幸占㣲名彤庭䇿獻三千字<lb/>
鵬海風摶九萬程帽揷宮花瓊宴罷身沾仙露賜衣榮<lb/>
瞻雲北闕人迢逓空憶髙堂雪鬂生<lb/>
　　瑞安縣詠懷<lb/>
一經逢聖世銜詔下神州才陋慚無補官卑得自由刑<lb/>
威存撫字賦役敢誅求何日乗公暇溪山策騎遊<lb/>
　　太息<hi>時擢武當軍節度</hi>
天運逢南度和成勢已移山河憐破碎草木亦傷悲鐵<lb/>
<pb n="KR4d0293_WYG_002-5b"/>
騎馳中土烽塵隘北陲哀臣䨇淚眼豈畏朔風吹<lb/>
　髙邁<lb/>
　　夜泊李陽驛<lb/>
風拂烏紗兩髩秋李陽溪上夜停舟市燈閃月聞鳴犬<lb/>
城柝敲風起睡鷗千里逺馳承寵命通宵不寐為民憂<lb/>
幽懷自信清如洗獨倚篷窻看斗牛<lb/>
　　勉壻史彌大<lb/>
老朽歸田乆烏紗白髮新經綸天下事都屬少年人<lb/>
<pb n="KR4d0293_WYG_002-6a"/>
　　建德縣詠懷<lb/>
日午琴堂吏散衙不愁鬂雪㸃烏紗訟清犴獄塵封草<lb/>
人靜公庭鳥啄花惟願兒童無凍餒每令野老勸桑麻<lb/>
聖恩未報吾心赤肯效青門學種𤓰<lb/>
　　道傍菊<lb/>
荆棘叢中是故隣更無君子與相親含英吐秀西風裏<lb/>
空把芳心向路人<lb/>
　　寒梅野雀圖<lb/>
<pb n="KR4d0293_WYG_002-6b"/>
隂隂榕葉覆寒梅山逕無踪盡緑苔啼鳥自知安穩處<lb/>
成羣飛去又飛來<lb/>
　質齋<lb/>
　　田園偶興<lb/>
繞簷風景接崆峒生計年年樂嵗豐布榖聲傳紅杏雨<lb/>
<hi>闕</hi>　調起緑楊風桑麻逺近千村裏禾黍髙低一望中<lb/>
每與隣翁相慶社醉歌不惜酒樽空<lb/>
　　溪石呈李思道<lb/>
<pb n="KR4d0293_WYG_002-7a"/>
共坐溪邊石溪清心自涼魚驚烟艇過鷗笑野人忙細<lb/>
草侵衣緑飛花㸃鬂香東風塵暫息拍手送斜陽<lb/>
　　復和呈莫仲箎<lb/>
溪石綉苔緑溪風飃晚涼坐久得自若物外知誰忙渇<lb/>
飲竹泉冷饑飯松花香春光忽云暮<hi>闕</hi>　　　陽<lb/>
　　紀興<lb/>
湖上人家萬木村白雲深䕶讀書門年來不管頭顱白<lb/>
自賀清風酒一樽<lb/>
<pb n="KR4d0293_WYG_002-7b"/>
　　秋日溪亭<lb/>
簾捲柴桑晚深山俗駕踈荒苔留鶴跡落葉帶蟲書竹<lb/>
翠侵香案泉聲潄石渠烟霞便一枕應笑把犁鋤<lb/>
　遁翁<lb/>
　　僻性<lb/>
僻性一生忘嗜酒勞神終日倦吟詩尋常髙卧松床穏<lb/>
不管庭前鶴到遲<lb/>
　　曉逕<lb/>
<pb n="KR4d0293_WYG_002-8a"/>
蘿逕朝飛雨莓苔染翠濃登山雙屐健自擬少年同<lb/>
　　春暮<lb/>
石橋門外送斜暉栁洒清風透客衣老眼看花能有㡬<lb/>
如何啼鳥暮春歸<lb/>
　　市橋晚坐<lb/>
隔眼風塵寢閒心照水清牛羊歸古坂鷗鷺集浮萍倦<lb/>
我思垂釣知誰共濯纓湖光浮一鑑倒暎夕陽眀<lb/>
　　秋晚<lb/>
<pb n="KR4d0293_WYG_002-8b"/>
風掃柴門凈銀燈吐玉花納涼憑<hi>闕</hi>石待月上窻紗老<lb/>
去心猶壯秋來鬂任華不妨髙枕睡無夢到公家<lb/>
　　自詠遁翁<lb/>
虛名蝸角不攖情老木棉裘分此生世事只隨今日過<lb/>
心田留待後人耕舊書豈厭從頭看險路何妨退歩行<lb/>
俯仰欲求無所愧舉頭惟對月華眀<lb/>
　　甥舅同登進士亦世之不易得者今幸逢其㑹因<lb/>
　　吟一律以寄一以表祖宗積善之徴二以謝聖主<lb/>
<pb n="KR4d0293_WYG_002-9a"/>
　　寵賜之榮三以致勉忠之意二子惟朂諸<lb/>
潦倒山林已二毛忽聞<hi>闕</hi>　下衡茅祖宗積德幸多世<lb/>
甥舅何妨共奪標栁拂祥光看虎榜杏扶春色上雲袍<lb/>
從今莫作懷家計湏効忠良答聖朝<lb/>
　髙似孫<hi>踈寮小集</hi>
　　入餘杭縣<lb/>
眀發遵西陸驅車月流光佳山迎車來知是古餘杭危<lb/>
樹露如雨平野日未陽支流滀清源弱羽無髙翔人家<lb/>
<pb n="KR4d0293_WYG_002-9b"/>
叢灌下世載山水鄉扣門作午憩白飯羞文魴邂逅有<lb/>
足歡離合非其常主人不予鄙予留亦徜徉<lb/>
　　憇昌化民家<lb/>
晚程息勞轍白日流西暉水鳥得魚去耘夫荷鋤歸川<lb/>
原杳芊緜林野雜依霏一来扣竹館相邀入荆扉重巖<lb/>
吐清溜澄隂布殘馡曰予考此室十世相因依左右桑<lb/>
果足嵗日雞豚肥豐猶未至裕歉亦無能饑予聞良自<lb/>
惬欲謀北山薇有田可同耕有蠶當共衣車夫猝無情<lb/>
<pb n="KR4d0293_WYG_002-10a"/>
此志仍重違<lb/>
　　荅李才翁<lb/>
素意杳難尋殘鑪屬晚隂花知西洛事雁呌北人心客<lb/>
共艱難盡詩隨老大深金陵書不到消息又沉沉<lb/>
　　宋江都研<lb/>
數寸清純玉不如入波陶髮冷蕭踈千金爛抵荆山鵲<lb/>
一璞深刳渭水魚墨帶花香臨近澗泓沉燈影了殘書<lb/>
從来端歙難優劣名下真成士不虚<lb/>
<pb n="KR4d0293_WYG_002-10b"/>
　　答宇文文學<lb/>
無能應俗苦皇皇詩不驚人筆事荒天下無山如飯顆<lb/>
人間有水自滄浪左杯右蟹一舟足早韭晚菘三畝強<lb/>
莫謂覺來無可嗜逢人猶自覔花忙<lb/>
　　燕文貴山水圖<lb/>
道山堂上御府畵展巻猶能記老燕十日何由辦水石<lb/>
千金乃可分江天楚湘兩岸風落木海嶽三秋雁度川<lb/>
大山小山俱好隠江南夢去曲肱眠<lb/>
<pb n="KR4d0293_WYG_002-11a"/>
　　答武昌吳廣文<lb/>
平生不識武昌樓官柳青青好在不庾亮笛吹黄鶴月<lb/>
簡栖碑駁碧苔秋山横赤壁含情斷水出瞿唐快意流<lb/>
何處呌君同一醉並舟秦女擘箜篌<lb/>
　　延祥觀<lb/>
水眀一色抱神州雨壓輕塵不敢浮山北山南人喚酒<lb/>
春前春後客凭樓射熊館暗花扶扆下鵠池深柳拂舟<lb/>
白髮邦人能道舊君王曽奉上皇逰<lb/>
<pb n="KR4d0293_WYG_002-11b"/>
　　丹砂歌謝胡使君恵砂床<lb/>
宜州丹砂産暘谷不比辰溪攅箭鏃素霓深抱赤城霞<lb/>
斬猩半染于闐玉海日下照珊瑚紅化為奼女金芙蓉<lb/>
一從擘華分禹璞猶有絳炁埋雲峯鑄鼎泥壇有消息<lb/>
坐看光輝成五色淮南雞犬亦同升九轉真能生羽翼<lb/>
　　琶琶引<lb/>
人生聚散難為别何况匆匆作胡越梅梢帶雪下昭陽<lb/>
眀朝便隔闗山月長城不戰四夷平臣妾一死鴻毛輕<lb/>
<pb n="KR4d0293_WYG_002-12a"/>
回憑漢使報天子為妾奏此琵琶聲長安城中百萬户<lb/>
家家競學琵琶譜酸聲苦調少人知食雪天山憶蘇武<lb/>
西風吹霜雁飛飛漢宮月照秋砧衣嫖姚已死甲兵老<lb/>
公主公主何時歸<lb/>
　　銅雀硯歌<lb/>
曹公夜讌凌雲臺一言契濶含餘哀分香老伎各雲雨<lb/>
歌舞不盡埋蒿莱漠漠頽基鄴山下萬里烟塵無一瓦<lb/>
井幹罇酒自平生烏鵲飛南播遺雅老農墾雨開荒寒<lb/>
<pb n="KR4d0293_WYG_002-12b"/>
一礫千金苔未乾世人好竒不好近直比周簋仍商槃<lb/>
老璞渾渾殊質魯得水猶能發妍嫵更與人間作瓌古<lb/>
月眀夜盗西陵土<lb/>
　　黄居中瀟湘圖歌<lb/>
天暒而雨斷兮作蒼梧九疑之髙秋風行而川怒兮洩<lb/>
瀟湘洞庭之奔流樹不知名兮山抱複嶺沙不計程兮<lb/>
水趨它洲波作止兮蛟舞蛟蟄雲晦眀兮猿呼猿愁原<lb/>
不可作兮蘭亦塵土賈傅歸漢兮鵩其何尤誰呼魚兮<lb/>
<pb n="KR4d0293_WYG_002-13a"/>
北墅有酒誰鼔枻兮南津有舟懷斯人兮杳靄千里目<lb/>
悵望兮吾其歸休<lb/>
　　寄吳鈐幹<lb/>
有偉千人傑能為萬里遊挂帆春背鴈問驛夜驚鷗道<lb/>
路空留滯文章莫暗投九疑生雨徧三峡帶寒流采藥<lb/>
青神觀題詩白帝樓乾坤供爛醉星斗照閑愁漢已歸<lb/>
蕭相天難夀武侯詞人頭欲雪壯士淚如秋中下猶湏<lb/>
策西南夙倚籌有錢書盡買滅㓂志終酬猿破髙唐夢<lb/>
<pb n="KR4d0293_WYG_002-13b"/>
龍馴灧澦舟行人定安穩夏近可歸不<lb/>
　　騎鸞引贈句曲山吳道士<lb/>
夜騎白鸞出琳闕三萬仙官鏘珮玦雲雷帖妥過剛風<lb/>
左推日丸右扶月一息瑶池翠水家阿母迎謁龍驅車<lb/>
青娥彈絲玉妃酒折盡蟠桃紅玊花九天丈人来問道<lb/>
太極之前天不老丹霞一炁玉樞宮寳笈金繩容探討<lb/>
井君沐浴波五色洞房光芒上奔日天上傳呼六丁直<lb/>
星斗離離礙鸞翼<lb/>
<pb n="KR4d0293_WYG_002-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0293_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　菊磵集<lb/>
</p>
<p>
</p>
  </div></body>
</text>\m</TEI>
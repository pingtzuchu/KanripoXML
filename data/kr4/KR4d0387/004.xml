<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蛟峯文集巻四</head> <lb/>
    <p>
<pb n="KR4d0387_WYG_004-1a"/>
欽定四庫全書<lb/>
　蛟峯文集巻四<lb/>
　　　　　　　　　　　　宋　方逢辰　撰<lb/>
　序<lb/>
　　嚴州新定續志序<lb/>
郡之有誌所以記山川人物戸口田賦凡土地之所宜<lb/>
也嚴於浙右為望郡而界於萬山之窟厥土堅而隔上<lb/>
不受潤下不升鹵雨則潦霽則槁厥田則土淺而源枯<lb/>
<pb n="KR4d0387_WYG_004-1b"/>
介乎兩山節節級級如横梯狀其民苦而耐其俗嗇而<lb/>
野其戸富者畝不滿百其賦則土不産米民僅以山蠶<lb/>
而入帛官兵月廩率取米於隣郡以給而百姓日糴則<lb/>
取給於衢婺蘇秀之客舟較之淛右諸郡其等為最下<lb/>
下而嚴之所以為望郡而得名者不以田不以賦不以<lb/>
戸口而獨以雲山蒼蒼江水泱泱有子陵之風在也郡<lb/>
誌自淳熙後缺而不修者距今七十餘年矣呉越錢君<lb/>
可則以太府丞来守嚴政事之暇為之訪蒐以補其缺<lb/>
<pb n="KR4d0387_WYG_004-2a"/>
編削訖事走書屬予為序予謂嚴為我太宗皇帝髙宗<lb/>
皇帝建旄之地今皇儲賜履之封則一郡之山川人物<lb/>
風俗戸口田賦職方氏皆欲䆒知之矧惟天子聖明勤<lb/>
恤民隠凡州牧之出辭入覲必詳訪焉是編之作非惟<lb/>
可以備顧問亦可以少助宵旰民瘼之萬一也<lb/>
　　雲塔序<lb/>
南臺沙合河路通先出狀元後相公此晉人語也至今<lb/>
方驗水遶壺公山莆陽朱紫半此古語也後渠水包山<lb/>
<pb n="KR4d0387_WYG_004-2b"/>
而髙科者甚衆如響斯答豈人才之隠顯盡在天而不<lb/>
在人歟此猶曰陰陽家之説非吾儒所信也三山千簇<lb/>
寺七塔萬枝燈謝泌此詩葢謂閩多文章士秀氣聚於<lb/>
山與塔也妙果院造一塔范文正公曰此番水文章之<lb/>
應因目曰文筆山後二十年趙汝礪果魁天下文正何<lb/>
人豈惑乎陰陽家者予謂宇宙間一氣也山川氣之宅<lb/>
山川之氣有厚有薄則鍾而為物為人亦異故山之潤<lb/>
者必有玉川之媚者必有珠茂林蓊鬱芝蘭郁乎其間<lb/>
<pb n="KR4d0387_WYG_004-3a"/>
楩楠杞梓松筠楸柏挺出而特起者必天地英華剛勁<lb/>
之氣宅乎此也惟人亦然穹崖深密必有厖碩朴厚之<lb/>
人崇崗峻拔則當出磊砢岌嶪之士申甫降嵩嶽軾轍<lb/>
枯眉山其驗著矣漕貢進士方君至京謁予謂其郷自<lb/>
溪堂後未有顯者今幾百年氣數當一復陰陽家謂是<lb/>
水口值風雷峯若文筆聳立當有掇巍科者今擬其鄉<lb/>
之同志峙一塔於雲頭之峯以迓氣數之復予謂君不<lb/>
必以陰陽家為辭但舉文正之言謝氏之詩以扣同志<lb/>
<pb n="KR4d0387_WYG_004-3b"/>
孰不聞風以興<lb/>
　　横域義塾序<lb/>
横渠先生有志於復井田之法嘗慨然欲共買田一方<lb/>
畫為井田而行之一鄉先儒之行好事其志之烈如此<lb/>
予於三代鄉里之學亦有志焉嘗願得屋一區聚鄉黨<lb/>
之英敎之讀書講明義理而躬行日用之斯亦可以自<lb/>
求相規之益也歲在庚申婺之士相與踵門而告曰吾<lb/>
鄉有横域蔣君沐慨然有淑後學之志創義塾而請予<lb/>
<pb n="KR4d0387_WYG_004-4a"/>
為之師予曰是予本心然師則不敢姑相與正其始而<lb/>
以待當世之賢師可也眀年春扁舟泛雪直造雙峴與<lb/>
塾主相與訂正所以為敎之條目一旬之中以九日讀<lb/>
書講眀義理而以一日為科舉業條畫具行之越月塾<lb/>
主請載之冊曰又當創新塾而恪守之予謂見義必為<lb/>
此勇者之事樂得天下英才而敎育之非君子不能推<lb/>
是心塾主以君子之心為心而又勇於義若是則予曷<lb/>
敢不成其美遂錄其大槩而併為之序其或規模之有<lb/>
<pb n="KR4d0387_WYG_004-4b"/>
未善者正以待方來之賢師訂而改諸<lb/>
　　誠齋文膾集序<lb/>
人莫不飲食鮮能知味也知味者在飲食之外也誠齋<lb/>
先生磊磊砢砢挺挺介介故發而為文則浩氣拍天吞<lb/>
吐溟渤足以推倒一世之豪傑豈必聱牙屈曲波譎濤<lb/>
詭艱深蹇澁思苦形枯使人讀之不能句然後為工哉<lb/>
雖然大篇巨冊浩𣺌無涯或傳於經或集於文或散於<lb/>
游戲之翰墨檠窻屹屹猶有未能盡窺其班者況場屋<lb/>
<pb n="KR4d0387_WYG_004-5a"/>
一日之士乎建安李誠叟取先生片言隻字之有助於<lb/>
舉子者門分條析為前後集前集為綱者四十三後集<lb/>
為綱者三十二名曰文膾蓋鼎甞一臠皆足以炙人口<lb/>
而膏筆端也千里外來徵予序予謂先生之文豈止於<lb/>
舉子之助而已乎舉而措之可以撐拓宇宙彌綸國家<lb/>
黼黻皇猷衮冕古今知味者又當於此乎求之毋但曰<lb/>
膾炙而已矣<lb/>
　　邵英甫詩集序<lb/>
<pb n="KR4d0387_WYG_004-5b"/>
詩不必工工於詩者泥也諸所以吟咏性情足以寄吾<lb/>
之情性之妙可矣奚必工前輩有以放而詩者謝靈運<lb/>
是也有以狂而詩者李太白是也有以寓而詩者陶淵<lb/>
明是也有以窮而詩者郊島是也有以怨而詩者屈平<lb/>
是也以文為詩者昌黎以史為詩者少陵以俠為詩者<lb/>
非今之江湖子乎放也狂也寓也窮也怨也文也史也<lb/>
雖其為詩有不能皆出於情性之正者而其所以詩則<lb/>
亦各寄其情性而已惟俠則詩之罪人焉邵兄英甫吾<lb/>
<pb n="KR4d0387_WYG_004-6a"/>
鄉之秀也讀書之隙且寄意於吟咏集而成編來謁予<lb/>
序予謂子非俠者也豈其文乎史乎窮乎怨乎抑狂乎<lb/>
其放乎子以儒業其身而志於詩子姑以此寓性情可<lb/>
也勿泥於工請子識之<lb/>
　　汪君明詩序<lb/>
汪君明以妙年挾英氣而為詩以吟藁一巻并為序介<lb/>
朋交示予曰願得子一言以自壯焉其自序之說以作<lb/>
詩未能工方將為子長遊遍走天下名山大川歴覽旁<lb/>
<pb n="KR4d0387_WYG_004-6b"/>
搜以發其英華果銳者此蓋得於馬子才送蓋邦式之<lb/>
辭之意也予謂子志英矣又將何以進子乎昔老泉蘇<lb/>
公之初為文也舉進士不中曰此不足為吾學於是閉<lb/>
門讀書絶筆不為文辭者五六年涵蓄充溢抑而不發<lb/>
久之慨然曰可矣由是下筆沛然但見其中之源泉混<lb/>
混而不知其所從來至於詩之優柔騷之清新投之所<lb/>
向無不如志此蘇公之自述也然則子長之文得諸天<lb/>
下之名山大川而蘇公之文得於環堵一室之内而已<lb/>
<pb n="KR4d0387_WYG_004-7a"/>
矣以吾子之才之氣作詩特餘技何事於子長尚當端<lb/>
拜老泉先生以為師則他日為逺器君眀曰唯於是書<lb/>
之為贈<lb/>
　　汪稱隠松蘿集序<lb/>
殽江稱隠年妙而雋於才故有餘力於詩今為嚴正學<lb/>
以郡檄核士<hi>闕</hi>籍于淳之鄉校予耄病峽中稱隠顧焉<lb/>
出吟巻二集曰子為我評之予素不詩不曉詩家尺度<lb/>
姑與子論詩之道可乎喜怒哀樂未發謂之中發而中<lb/>
<pb n="KR4d0387_WYG_004-7b"/>
節謂之和詩所以吟咏性情而已矣感物而動矢口而<lb/>
言不失其性情之正斯可也讀子之詩如詠青藤杖屬<lb/>
玉枯桑數章夷易而有沉潛如客淮沿途諸詩英發而<lb/>
有感慨夫遜言而沉潛者藏乎智也直道而感慨者見<lb/>
乎義也即此充之其進孰禦或曰如子所云詩一出於<lb/>
情性之所發則從事於詩者將何所用其力而詣其至<lb/>
乎曰學以培其本氣以達其支則横馳直鶩皆不失其<lb/>
正矣稱隠唯之否<lb/>
<pb n="KR4d0387_WYG_004-8a"/>
　　洪苽巖先生詩序<lb/>
唐李漢婿昌黎翁乃能集昌黎所作而序之漢亦得托<lb/>
以自聞於後世夏生濂予族之外孫也以婦翁洪磐陸<lb/>
翁平生善題詠懼其死而詩不傳錄其藁為一巻求潛<lb/>
齋石庵諸老為之序以托不朽此亦漢之用心歟自陵<lb/>
谷易位士失其本心語之以道義則笑而走濂也獨汲<lb/>
汲為婦翁存其詩其篤志好義足以厚人倫起人之善<lb/>
心允為可書濂年十二三時陸翁一見竒之即許妻女<lb/>
<pb n="KR4d0387_WYG_004-8b"/>
焉陸翁可謂能知人而胸中倜儻不凡矣豈徒能詩而<lb/>
已哉<lb/>
　　鴈蕩林霽山詩集序<lb/>
霽山林徳陽前進士也壯年英華果銳之氣無所於托<lb/>
璚瑰玉佩大放厥辭吟巻一編囑朋友胡天放轉致石<lb/>
峽山中請予評之予惟詩所以言志蓋直洩其中之藴<lb/>
而無待於外者然而騷人文士於得意處每曰神助蓋<lb/>
光風霽月有以發之然後勃勃有竒氣唐人謂張燕公<lb/>
<pb n="KR4d0387_WYG_004-9a"/>
守岳陽而詩益悽惋蓋得江山助也徳陽自鴈蕩遊㑹<lb/>
稽而錢塘潮汐之呑吐呉山烟霏之舒捲瞻望兮咫尺<lb/>
縹緲兮余懐所以觸其情發其感者朝朝暮暮無日無<lb/>
之故其悽惋夷以逺闇以章率有古意非湖海吟笑而<lb/>
已矣於詩家門戸當放一頭因書巻端以歸之<lb/>
　　胡徳甫四六外編序<lb/>
世人有言司馬君實不能四六無損乎四朝元老予謂<lb/>
不然司馬公者所謂梓人不能葺牀足者也若其鋸者<lb/>
<pb n="KR4d0387_WYG_004-9b"/>
鋸斧者斧梓人豈能欠斯人哉汪彦章作冊康王文曰<lb/>
漢家之厄十世宜光武之中興獻公之子九人惟重耳<lb/>
之尚在天下讀之戚然起朝覲謳歌之心曰吾君之子<lb/>
也壽皇初兩淮保障虛張魏公以右相視師尋以讒召<lb/>
洪景伯當制曰棘門如兒戲耳庸謹秋防衮衣以公歸<lb/>
兮庶聞辰告兒戲本指邊將而天下謂詆魏公而不平<lb/>
夫以一言而收天下之心一言而觖天下之望則四六<lb/>
可茍乎哉胡公伯驥徳甫余鄉之老師學問淵源山湧<lb/>
<pb n="KR4d0387_WYG_004-10a"/>
泉出而尤長於四六近得啓事數篇觀之交乎上者不<lb/>
諂交乎下者不倨且鋪敘旋折咳唾歴犖如散文毎篇<lb/>
於頌之末必有所規規之末必有所勸若施之制誥當<lb/>
有彦章之得而無景伯之失矣陳后山有言韓以文為<lb/>
詩杜以詩為文余於胡公四六亦云<lb/>
　　林上舍體物賦料序<lb/>
賦難於體物而體物者莫難於工尤莫難於化無而為<lb/>
有一日之長驅千竒萬態於筆下其模繪造化也大而<lb/>
<pb n="KR4d0387_WYG_004-10b"/>
包乎天地其形狀禽魚草木也細而不遺乎纎介非工<lb/>
焉能若觸而長演而伸杼軸發於隻字之微比興出乎<lb/>
一題之表惟工而化者能之前輩賦鑄鼎象物曰足惟<lb/>
下正詎聞公餗之歌傾鉉既上居足想王臣之威重因<lb/>
足鉉二象而發出經綸天下之器業賦金在鎔曰如令<lb/>
分别妍媸願為藻鑑若使削平僭叛請就干將因藻鑑<lb/>
干將四字架出擎空樓閣願為請就又隠然有金方在<lb/>
冶之義識者固知其為將相手噫化矣上庠林君采長<lb/>
<pb n="KR4d0387_WYG_004-11a"/>
於賦月書季考每先諸子鳴一日出示一編曰體物賦<lb/>
料自天文地理至草木禽魚合二十門凡涉體物字面<lb/>
收拾幾盡閣筆寸晷者得是編觸起春雲秋濤之思或<lb/>
可以化無而為有矣<lb/>
　　周月潭詩序<lb/>
三代而下詩獨稱少陵蓋其以史為詩不以詩為詩也<lb/>
武強周月潭因宇宙大變挈家東西走托詩紀其事蓋<lb/>
直敘其情而無事乎追琢者丙子丁丑盜哨之禍可攷<lb/>
<pb n="KR4d0387_WYG_004-11b"/>
焉亦鄉之詩史歟因為賦兩詩以敘其端家世牙籖入<lb/>
刼灰猶存詩種發枯荄騎牛夜半歌誰和跨馬月明敲<lb/>
又推且說山中窮快樂莫言世上活輪逥欲知天地心<lb/>
安在冷看溪橋雪後梅又曰誰云世上無君子試看林<lb/>
間有㪚仙康節逍遥在行樂希夷快活只鼾眠不言宇<lb/>
宙山河變且擅風花雪月權撞著頭頭皆太極賞心樂<lb/>
事浩無邊<lb/>
　　名物蒙求序<lb/>
<pb n="KR4d0387_WYG_004-12a"/>
童䝉未識宇宙内事雖此身不識其所從來況同胞同<lb/>
與者乎法當從事物上起予弱冠時業書館苦於初學<lb/>
聰眀不開為作䝉求一巻敎之以天髙地下萬物散殊<lb/>
人物之大原人倫之大本次及其飲食衣服切已日用<lb/>
處使之先識其名次通其義積習既久雖木石之愚者<lb/>
亦豁然為之開眀然後知天地間無不可敎之人伊川<lb/>
程先生曰今日格一物明日格一物然後當脱然有貫<lb/>
通處初學之學雖與大學之格物不同然太極之冲漠<lb/>
<pb n="KR4d0387_WYG_004-12b"/>
無朕者豈在萬象森然之外哉此之所教特先其近者<lb/>
小者而所謂逺者大者亦不離乎此而已矣丙子後有<lb/>
朋友拾得此本於兵革煨燼之餘者持示予問所為作<lb/>
之意遂為道其所以然<lb/>
　<lb/>
　<lb/>
　<lb/>
　蛟峯文集巻四<lb/>
</p>
<p>
</p>
  </div>
</body>
</text>
</TEI>
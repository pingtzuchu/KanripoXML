<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蛟峯外集巻二</head>
    <p>
<pb n="KR4d0387_WYG_010-1a"/>
欽定四庫全書<lb/>
　蛟峯外集巻二　　　　　宋　方中　續輯<lb/>
　　贈蛟峰先生易登雲新扁記　　　岳元帥<lb/>
　　　時先祖㑹書盟於馬岩聚星樓淳祐戊申易登<lb/>
　　　雲新扁明年鄉闈先祖果登首選又明年廷唱<lb/>
　　　為進士第一人斯文信有徵矣<lb/>
淳祐戊申鄉之寓公秀士方夢魁輩將以二月乙卯易<lb/>
登雲新扁掲於聚星樓前蓬萊山人諗於衆曰是扁之<lb/>
<pb n="KR4d0387_WYG_010-1b"/>
設丹漆其字金璧其書巍巍煌煌炳星麗日掲之通衢<lb/>
十手争指十目争視文則文矣實安在乎簪纓峩如劍<lb/>
佩鏘如牲牢既具鼓吹畢陳斯名之掲斯䜟之符津津<lb/>
喜色已溢睂睫文則文矣實安在乎吁文者末也實者<lb/>
本也寧使實過於文無使文浮於實虛其實而求誇於<lb/>
文諸君之自期者可謂誕矣畧其文而求工於實諸君<lb/>
之自勉者可不力與聖天子賔賢之詔不期月而頒好<lb/>
事逼人瞬目過耳堂堂之陣整整之旗空拳可以冒白<lb/>
<pb n="KR4d0387_WYG_010-2a"/>
刃乎短兵可以接勍敵乎日月却從閒裏過功名不向<lb/>
懶中來此十四字座右銘也諸君生長儒鄉登巍科躪<lb/>
膴仕前後輩出衣鉢相傳源流有自加以同力合志鬱<lb/>
乎俊秀耆英先達凛然典刑可以激昻後習勉勵新功<lb/>
相率以為善相資以為益奮凌雲之志藹如雲之文展<lb/>
拏雲之手遂登雲之願使實足以副其文則今日之掲<lb/>
斯扁也未為無助異時之覩斯扁也大為有光若其人<lb/>
自為師家自為學專門獨擅面牆株守無不恥之心狃<lb/>
<pb n="KR4d0387_WYG_010-2b"/>
懐居之習坐失事功虛擲嵗月三年過矣又復三年徒<lb/>
新登雲之扁覩登雲之兆文不副實非特為諸君之羞<lb/>
抑亦為是扁之羞矧今大魁黄君亞唱昕廷首破天荒<lb/>
地相連也居相邇也諸君之相與友也諸君之相與㑹<lb/>
文者也予何人也時至氣應行當放出一頭地要在勉<lb/>
之而已予將洗目以觀盛事<lb/>
　　賀蛟峯先生及第書　　　　　　方雲峯<lb/>
某揆時白蘋風勁黄菊露鮮共惟某官徜徉帝里領䄂<lb/>
<pb n="KR4d0387_WYG_010-3a"/>
神仙穹厚協扶台候動止萬福某粤自夏新躬造屏廡<lb/>
攄展賀忱過厪尊府肅入得以服膺老成之論喚醒久<lb/>
矣君子之思春風滿面秋水照人黄鍾律吕之韻入耳<lb/>
著心塵埃為之退却三舍銘鏤肺肝又在豆觴殷懃外<lb/>
也臨行而魁騎回轅雖得略伸慶悰第若來鴻去燕適<lb/>
相遇於江湖之渚踵復東西有言莫罄不滿至今自是<lb/>
判别瑰儀傴植瑞蓂五换杓明岳峻徒厲清夢某久仰<lb/>
執事負湛盧之器藴相如之學文光百丈筆力千鈞摘<lb/>
<pb n="KR4d0387_WYG_010-3b"/>
髭一第固其餘事然而以壯懷而掇巍科儕膴仕榮雙<lb/>
親耀一族實所罕見况執事進黄君之地位破嚴瀨之<lb/>
天荒吾邦増重士類生輝雖牧圉芻養亦且踴躍不禁<lb/>
則凡勵志螢牕攻心雪案者當何如其鼓舞耶若兹盛<lb/>
事殆未可以尋常慶語形容也繼今以往駑駘下質樸<lb/>
<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小才亦將淬鋒厲刃刮垢磨光願踵芳躅又寧肯甘<lb/>
心暴棄耶如某者蘭宫退鷁今年未能竊魁宿之輝以<lb/>
同姓作同年良亦飲恨然大事業固不敢起倖覬心或<lb/>
<pb n="KR4d0387_WYG_010-4a"/>
者以華家喧轟在前恐可叨光借潤追逐遐軌髙明謂<lb/>
何載惟執事雖今日名魁四海恩寵九重大可喜而可<lb/>
賀而愚心所期直欲為國家梁棟作蒼生霖雨勲猷與<lb/>
伊傅齊驅豈以一大狀頭便為兄足哉敢冀酌乾之運<lb/>
輔泰之主式玉其躬以需新渥之寵拱俟錦衣榮還敬<lb/>
敢趨走崇墉尾賀賔後先此擘箋寄鯉以寓賀私之萬<lb/>
一伏丐台照<lb/>
　　謁蛟峯先生書　　　　　　　方萬二丈<lb/>
<pb n="KR4d0387_WYG_010-4b"/>
某聞士大夫達而在上其徳惠之所施功與造化同夫<lb/>
造化天地也嘘之則暖然而為春萬物以之生吸之則<lb/>
凄然而為秋萬物以之成此理出於自然士大夫使然<lb/>
之功奚其同蓋以眷負四海之望唾咳風雲陶泓雨露<lb/>
貧賤者可使之無貧賤失所者可使之不失所旨意之<lb/>
所寓恩波之所洽是雖使然之功殆與自然之化同一<lb/>
機緘歟共惟某官<hi>闕</hi>　　　　　　受間氣以應昌期<lb/>
以歐陽子之文章收王文正之科第明料如包孝肅而<lb/>
<pb n="KR4d0387_WYG_010-5a"/>
寛大過之鎮靜如韓忠獻而學問有餘受知兩朝道山<lb/>
蓬閣藥階薇省未幾而分符未幾而荷槖共㕘大鈞論<lb/>
大政垂紳正笏措天下於泰山之安者行將見之是當<lb/>
令飢者之求食寒者之求衣不遂者之求得皆有望於<lb/>
名公之造化矧如某者寧獨無心於此某碌碌無似年<lb/>
不後人才不先人誤䝉以鑑軒溪堂之澤俾納交於筆<lb/>
硯窮通異命矣而軫念之不忘雲泥殊勢矣而予潔之<lb/>
猶故非三世夙緣不爾也慨先人早世母氏繼亡三妹<lb/>
<pb n="KR4d0387_WYG_010-5b"/>
一弟笄者嫁冠者娶叢責於一身安居萬山欲耕無田<lb/>
所資者泛舟之役欲蠶無桑所織者貿絲之將雲窓雪<lb/>
案之習又不能與商賈相爾汝所以孔方常下絶交書<lb/>
也吳門别業搬載阻於江禁之嚴顆粒無從水旱相仍強<lb/>
幹乗之反食主肉之弱得不償失未免俾之易姓以無<lb/>
源之水而事灌溉以不根之木而取花實羣疑滿腹衆<lb/>
難戡胸所以不二十年家徒四壁先人之墓木雖拱而<lb/>
慈氏之櫬未入於九泉風雨霜露曷勝其悲弟妹之債<lb/>
<pb n="KR4d0387_WYG_010-6a"/>
僅圓而妻兒之號寒啼飢人不堪其憂可謂宇宙間枯<lb/>
槎敗枿陽春誕布生意不相干預吁造化吾固無望於<lb/>
天地同造化之造化豈無望於名碩耶周公瑾指廪魯<lb/>
肅得以濟其飢范忠宣捐麥其友得以𦵏其親某也固<lb/>
不能無所求求則於是執事以大魁登顯仕江浙東西<lb/>
虎節龍符或文墨之舊殘膏䞉馥賢於十部從事者俾<lb/>
某䄂之以曳長裾焉晴花晝妍麗錦春濯彼必襲連城<lb/>
之寶為榮幸矣如是雖不指廩指之者無非公瑾之廪<lb/>
<pb n="KR4d0387_WYG_010-6b"/>
雖不捐麥捐之者無非忠宣之麥生者感之死者亦感<lb/>
之矣抑又聞之士之已達不忘交好之窮謂之仁士之<lb/>
未達能求友好之貴謂之義仁者予其所當予而能周<lb/>
其急仁莫大焉義者求其所可求而不例其進義莫大<lb/>
焉某之所謂其亦庶幾於仁義者乎干冒崇嚴不寒而<lb/>
慄<lb/>
　　賀蛟峯先生復祕書署摘句<lb/>
渙膺宸綍晉陟道山天下第一人宜獨秉蘭臺之筆狀<lb/>
<pb n="KR4d0387_WYG_010-7a"/>
元為宰相即並調梅鼎之司<lb/>
　　賀蛟峯先生提刑江東書　　　　文天祥<lb/>
某當公在螭坳時嘗奉一紙書於閣下書上未幾而公<lb/>
歸蛟峯矣譬諸草木臭味實同瞻望雲山臨風切切某<lb/>
兹者恭審升撰祕丘宣威直指西臺與政蓋嘗識潁濵<lb/>
之文東路洗寃亦以行濂溪之志六絲初駕一佛懽傳<lb/>
共惟某官色正而芒寒揚休而山立言語妙天下材稱<lb/>
一代之奇出處重本朝望在諸公之右自夾侍玉皇香<lb/>
<pb n="KR4d0387_WYG_010-7b"/>
案等而上之胡不均𢎞俾執事樞國家重更迭之制江<lb/>
湖一節煩公驅馳式敬由獄以長我王國公所學在此<lb/>
歸哉歸哉中詔在道某山林之下靜觀世故其於君子<lb/>
進退安得不致其惓惓芝山父老迎擁星軺以時考之<lb/>
可矣輒馳一介自附於門下燕雀江水東西心期天逺<lb/>
臨紙欲飛<lb/>
　　上蛟峯先生書　　　　　　　　僧無文<lb/>
比禀違後為慈親請田事見實堂又留兩日乃絶江省<lb/>
<pb n="KR4d0387_WYG_010-8a"/>
洪氏女兄桃花峯下徘徊玉溪柳塘間三月初方還鄱<lb/>
鋒車促覲屢見近詔正人登庸固可為天下國家賀然<lb/>
驟失賢父母又極為西民惜也度闗紫氣已行復輟豈<lb/>
山川鬼神陰留濳尼以遂斯民所大欲耶某伏奉公移<lb/>
以上藍缺住持事俾舉所知敢不循名考實以求無負<lb/>
侍郎主張之意然有所謂明老者昨領鵞湖於大壞極<lb/>
弊之時百廢具興内和外恱惟恐其不留而翩然引去<lb/>
寺僧申邑邑申臺此侍郎曽出公帖留之矣明老去意<lb/>
<pb n="KR4d0387_WYG_010-8b"/>
不可奪托某申懇乃已今之為住山者多彌縫鑽刺深<lb/>
根固蔕惟恐不盡其術若僧若俗又惟恐去之不速於<lb/>
此可以觀明老人品矣侍郎求僧於數百里之外某以<lb/>
妄人應舉不獨有愧侍郎亦愧此心也荒荒眼底求一<lb/>
可人如某意者不可得而况侍郎兩眼空一世乎此所<lb/>
以舎明老外不復他舉也<lb/>
　　淳民以横斂上蛟峯先生書<lb/>
　　　此書長老傳言先祖既得書手封送州縣官曰<lb/>
<pb n="KR4d0387_WYG_010-9a"/>
　　　亟改亟改不改且奏聞矣州縣大懼弊政盡去<lb/>
　　　民如解倒懸也書具載家乘用附巻末以彰先<lb/>
　　　祖之徳且使有民社者見之亦得以自警省而<lb/>
　　　平其政庻幾先祖之仁心不獨行於當時云<lb/>
淳安縣士民董有真等謹百拜裁書獻於國史中書右<lb/>
史吏部侍講侍郎先生師席前某等嘗聞先正范文正<lb/>
公居母夫人憂日上宰相書及民間利害凡萬餘言仰<lb/>
見先正以天下為心以生民為念初不以大憂戚而暫<lb/>
<pb n="KR4d0387_WYG_010-9b"/>
忘也某等今有利害迫於已庸敢合辭以請惟先生其<lb/>
聽之某等生為嚴民同飲嚴水嚴之為邑有六田之少<lb/>
者惟淳為最千畝之户不滿十百畝之戸不滿千豐年<lb/>
樂嵗民猶不足加以連年水旱夏秋之間粒米珠慳掘<lb/>
草茹根茍活殘喘雖中上之户亦趨而下矣遭霜之葉<lb/>
不可以風垂憊之證豈堪再汗斯民一線生意撫摩而<lb/>
愛䕶之猶恐旦暮之不保何况椎其肌而剥其髓乎洪<lb/>
惟我朝培植至仁以生民為國脉聖天子紹休聖緒以<lb/>
<pb n="KR4d0387_WYG_010-10a"/>
忠厚為家法令戸部遍牒諸路苗米不得過數増收髙<lb/>
折價錢許人越訴多出榜文此八月十八日之聖旨也<lb/>
頗聞州縣於百姓不甚加意夏稅秋苖取之無藝此八<lb/>
月十九日之玉音也所有被害民户仰外經監司内經<lb/>
臺部越訴根究得實官吏一體坐罪此九月初五日之<lb/>
聖旨也元老恭謹聖訓則有預期而催數倍折價之憂<lb/>
以為聖天子加念元元祈天永命無易於此臺臣上體<lb/>
玉音則有愛惜民力重催疊擾之奏且欲令郡貳長嚴<lb/>
<pb n="KR4d0387_WYG_010-10b"/>
戢吏奸上而聖君賢相問荅之懇切下而廷紳百執事<lb/>
章奏之敷陳其為生民慮者無所不用其至承流宣化<lb/>
正有望於近民之官也天錫吾邦得賢守令為民父母<lb/>
斯民舉手加額以謂郡龔黄而邑卓魯欣欣然而有更<lb/>
生之望有如王賦供輸前此州縣之號令一頒雖窮崖<lb/>
深谷之民亦奔走奉命之不暇孰敢有越厥志今也吾<lb/>
民之視守令如父母而守令不以赤子待吾民非惟不<lb/>
以赤子待之且以非類待之矣申請府由挾勢作威乃<lb/>
<pb n="KR4d0387_WYG_010-11a"/>
欲置之於湯火中銀牌之大如門悍吏之唬如虎一邑<lb/>
震駭神散魂飛千百年古淳之民未嘗罹此虐燄也家<lb/>
之老稚相視而泣大則有家破之憂小則有瘦死之患<lb/>
號啼之聲上徹青㝠國家之所恃以為命脉者乃欲一<lb/>
旦而斫削之仁人君子不忍聞之而見之也作俑之吏<lb/>
方且揚揚然以為我能為官辦財賦我能為官作威福<lb/>
刻薄之政肆行撫字之仁何在縣吏則曰我即知縣也<lb/>
府吏則曰我即知府也十四鄉之貴寓巨室我能箝之<lb/>
<pb n="KR4d0387_WYG_010-11b"/>
而制之十四鄉之下户細民我可生之而殺之狡焉小<lb/>
吏弊例捷出已納之稅一疋則有六貫之陪已輸之苗<lb/>
一石則有五闗之貼以至上供折帛又有三貫重納之<lb/>
折絲綿每兩則交稱二十錢重豈文思院有是秤也而<lb/>
又有所謂頭脚者焉苗米每石則折納六十貫豈豐稔<lb/>
嵗猶有是價也而又有所謂縻費者焉以至禾稅畸零<lb/>
每尺例有一貫之取則又有脚錢鈔錢者焉聖天子有<lb/>
苗稅取民無藝之憂今州縣則取之過苛矣聖天子有<lb/>
<pb n="KR4d0387_WYG_010-12a"/>
秋苗髙折價錢之慮今州縣則益之倍蓰矣平章有恭<lb/>
敬聖訓之心州縣則若不知之臺諌有遵體玉音之奏<lb/>
州縣則若罔聞之一有上司催科之榜則宣之揚之以<lb/>
掲通衢之牆壁惟恐其不張皇一有聖恩寛民之旨則<lb/>
祕之密之以塗時人之耳目惟恐其有見聞甚至前政<lb/>
預借之闗必不用今來趲借之令必欲行問之於吏則<lb/>
曰前政之行不可用也問之於官則曰前政之借不可<lb/>
理也知縣方欲有循理之言而專局之官吏乃從而箝<lb/>
<pb n="KR4d0387_WYG_010-12b"/>
其口知縣方欲動宛轉之筆而專局之官吏又從而掣<lb/>
其肘曽不思前日之借既以為非則今日之借亦未為<lb/>
是前日之闗狀不可用之於今日則今日之鈔書亦不<lb/>
可用之於後日也誠如是則民間預納之錢遽欲使之<lb/>
平白冺沒於官理耶法耶故鄉民為之語曰去年預借<lb/>
官不還今年典賣重納官今年趲借急如火明年飢寒<lb/>
如何過況夫屢年以來縣無正籍止憑府吏隨時標簿<lb/>
暫爾批鑿影射鄉民今日之足鈔未必不為他日之具<lb/>
<pb n="KR4d0387_WYG_010-13a"/>
文也始也專局官吏之來西風颼颼黄葉悲秋今也專<lb/>
局官吏之去四知不畏暮夜行舟抑明月歟抑膏血歟<lb/>
將盡歸於公朝之府庫歟抑歸於私家之囊橐歟人見<lb/>
其空篋而來滿載而往婦子伺門僮僕懽迎私相告語<lb/>
喜色津津是雖一家之幸為可喜不知一邑之哭不忍<lb/>
聞也嗚呼蝮蛇之毒暫歇虎狼之惡又來一邑元氣銷<lb/>
鑠殆盡龜皮鷺股豈堪頻刮而頻封耶但聞道路之間<lb/>
攢睂而語曰前官去時削盡膏脂後官來時剗盡地皮<lb/>
<pb n="KR4d0387_WYG_010-13b"/>
一邑之民罹此荼毒抱此寃抑欲以畀辟正理鳴於縣<lb/>
官而縣官不之受欲以此情此意白於郡使而州縣相<lb/>
為表裏蕞爾小民豈能回郡侯之聽也於是相與語曰<lb/>
吾邦有先達之尊以堯舜君民為己任行將霖雨天下<lb/>
豈不能洒一滴以活吾邑之涸鮒乎某等今有哀痛一<lb/>
書陳於百里欲乞鈞慈轉而致之琴堂以回一邑之生<lb/>
意先生今之文正也必能以文正之心為心垂情父母<lb/>
之邦上為國家夀元氣下為斯民續命脉達之州縣可<lb/>
<pb n="KR4d0387_WYG_010-14a"/>
也申於臺部可也聞於朝廷可也庶使九重之仁無壅<lb/>
斯民之疾有瘳吏奸可絶横政可寛預借可免而前官<lb/>
之闗狀可開矣一邑幸甚惟先生其嘉聽之<lb/>
　　訪蛟峯山房二先生　　　　紫陽方虛谷<lb/>
朝窺石峽峽中石暮宿風潭潭上風<hi>石峽蛟峯所居風潭山房所居</hi>
　　石峽書院賦　　　　　　　紫陽方虛谷<lb/>
歴故鄣之遺區兮泝桐江而西上百灘跳以湍駛兮萬<lb/>
峯閴其清朗挹寒碧以濯纓兮睨空青而倚槳維還淳<lb/>
<pb n="KR4d0387_WYG_010-14b"/>
之古邑兮割歙封之東壤昔固嘗郡於斯兮猶民稠而<lb/>
土廣予家於紫陽之下兮濫此邦之來長雖視之若桑<lb/>
梓兮愧曾微於善狀七閱嵗曷不歸兮駭童顛而槁項<lb/>
賴多士之微俗兮遵砥途之坦蕩猶阡陌以勸耕兮嘉<lb/>
農畔之洵讓偉深衣與大帶兮勞予行之鞅掌曰肄業<lb/>
於精廬兮新石峽之嵦<graphic n="KR3230" url="https://raw.githubusercontent.com/kanripo/KR-Gaiji/master/images/KR3230.png" mimeType="image/png"/>領袖者予同宗兮又同登於<lb/>
龍榜鬱經綸其未竟兮聊私淑乎吾黨睠吾宗之嬋嫣<lb/>
兮扣古初而遐想古雷氏之嫓軒后兮實得姓之攸昉<lb/>
<pb n="KR4d0387_WYG_010-15a"/>
至姬周而昌大兮叔佐宣而善將參召南之雅什兮詠<lb/>
其猷之克壯伯牙之師子春兮絃山水之幽響燁兩都<lb/>
之九卿兮字君實而名賞紛蝟起以耡新兮有平陵之<lb/>
相望成敗之不可以論人兮亦一時之倜儻猗真應之<lb/>
仙翁兮知駕鶴其焉往嘆異代之陵寢兮孰不凄迷於<lb/>
烟莽彼金椀出人間兮此獨巋然而無恙羣雲仍之簪<lb/>
纓兮謹嵗時而來享隠鸕原者曰于兮守雉山者曰亮<lb/>
一則保土宇以綏靖一則擅詩名而髙尚皆賢良之苗<lb/>
<pb n="KR4d0387_WYG_010-15b"/>
裔兮匪郡乗之私奬予君玉之好修兮鼓斯文而為倡<lb/>
昆季儼其連璧兮邁坡穎之超放出寸雲必為霖兮寧<lb/>
退處而孤抗肯斯堂於傍近兮奉聖賢之遺像聚學徒<lb/>
而莅止兮咸攝齊於函丈俾掃松而釋菜兮契予衷之<lb/>
歆仰摭鹿洞之故實兮謂升堂而授講嗟予學之久荒<lb/>
兮艱弄斤於般匠拾朱子之糟粕兮切有聞於疇曩情<lb/>
之動貴乎省察兮性之靜在乎存養未發固無所偏倚<lb/>
兮發則欲其各有攸當致知以進其識兮居敬以除其<lb/>
<pb n="KR4d0387_WYG_010-16a"/>
妄如鳥翼之必雙兮如車輪之必兩日用飲食無非道<lb/>
兮勿馳情之惚恍一念不念之間兮分聖狂之克罔噫<lb/>
近世之不古兮罥名場之罝網科舉之壊人心兮競區<lb/>
區之得喪厲夜生子而取火兮幼嘗視以無誑以干祿<lb/>
為始教兮將終身其奚仗天或者惡其然兮斯革弊而<lb/>
矯枉無所為而為學兮真儒庶其可訪聲乃心於希瑟<lb/>
兮槃厥躬於陋巷顔曾固何必仕兮勝齊魯之卿相或<lb/>
塾居而授書兮或野芸而植杖君子睟盎以潤身兮小<lb/>
<pb n="KR4d0387_WYG_010-16b"/>
人給夫一餉化銛鋒而牛犢兮息缿筩之鷸蚌春豳酒<lb/>
以介睂壽兮豈太平之無象嬰吏徽而弗予蛻兮言及<lb/>
兹而泚顙予固將引而去之兮疇敢卜鄰於思曠時辛<lb/>
巳孟夏十有七日<lb/>
　　壽蛟峯先生七旬　　　　　　　邵清溪<lb/>
元祐人無幾對西風從頭僂指寥寥誰是劫火灰中真<lb/>
鐵漢老<hi>闕</hi>一人而已那<hi>闕</hi>　掀天掲地司馬不來諸老<lb/>
去奈乾坤顛倒成兒戲天下事竟如此　小春明日浮<lb/>
<pb n="KR4d0387_WYG_010-17a"/>
梅蕊到如今平頭七十依然弧矢且把六經書盡註更<lb/>
占峽山深處又管甚世間風雨稱夀一觴公須飲道此<lb/>
心千載斯文寄康濟外總餘事　右調賀新郎<lb/>
　　又　　　　　　　　　　　　　方逢振<lb/>
峽山秋晚峭蒼寒萸菊拒霜時候眼底氛埃千萬態看<lb/>
盡雲輪白首宇宙骰盆天公兒戲人事猶芻狗此翁七<lb/>
十精神只麽如舊　須信待足何時不如人意時事十<lb/>
常居九到得聖賢無奈處天亦不能管勾司馬自傷伯<lb/>
<pb n="KR4d0387_WYG_010-17b"/>
寮自愬於我乎何有喚莊生起借椿千嵗為壽　右調<lb/>
念奴嬌<lb/>
　　賀蛟峯先生入宅詩　　　　　　何夢桂<lb/>
富貴朱門蓋里閭先生斸石此山居一區自足子雲宅<lb/>
三徑何妨靖節廬萬壑風雲生几席四山花木入庭除<lb/>
乾淳豈少髙官爵自是寒泉要著書<lb/>
　　賀蛟峯先生得孫　　　　　　　方山房<lb/>
翁年六十九大郎纔得孫五行不孤亢停當乾與坤於<lb/>
<pb n="KR4d0387_WYG_010-18a"/>
焉觀於穆孝悌天已根賢愚一任汝鞠育推予恩我觀<lb/>
人祖心恨不見曾元曾元日以逺多至昧厥源惟有睂<lb/>
山家穎弟坡為昆慶圖掛髙堂幼幼而尊尊代昌賢才<lb/>
出根碩枝葉煩願是我家兒庶幾大吾門<lb/>
　<lb/>
　<lb/>
　<lb/>
　<lb/>
<pb n="KR4d0387_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蛟峯外集卷二<lb/>
</p>
<p>
</p>
  </div>
</body>
</text>
</TEI>
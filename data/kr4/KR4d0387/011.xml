<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蛟峰外集巻三</head>
    <p>
<pb n="KR4d0387_WYG_011-1a"/>
欽定四庫全書<lb/>
　蛟峰外集巻三　　　　　宋　方中　續輯<lb/>
　　祭蛟峰先生文　　　　　　　　何夢桂<lb/>
天生哲人千載一期固有負經綸天下之志乃至鬰於<lb/>
數而不得以竟其所施當其鬰而不達不惟人不得以<lb/>
致其力雖天亦不能違自古大聖大賢與夫一世之豪<lb/>
傑不得志以死者何限而卒不得以捄夫時惟公聲名<lb/>
在天下功業在方冊而其蓄大發宏瀦深流溢識者方<lb/>
<pb n="KR4d0387_WYG_011-1b"/>
望其福澤之被天下使匹夫匹婦之不餘遺至有不得<lb/>
以盡如其意者時耶命耶吾不得而知十數年來每一<lb/>
進見但見其憂憂戚戚扼腕而攅眉窮達仕止惟義惟<lb/>
命公豈為一身區區者之私故其語及民事則為之太<lb/>
息而欷欷畏天命悲人窮固聖賢之責而民之痒痾疾<lb/>
痛公忍視之藐焉為手足之痿痺然力不能扶則已何<lb/>
為自鞠自苦以至於斯又况世之所謂孤臣者其慮患<lb/>
之深而操心之危麟折其足而奠楹拽杖㤗山之頺其<lb/>
<pb n="KR4d0387_WYG_011-2a"/>
忽而君子此心固非衆人之所能識而其事則亦知與<lb/>
不知者之所深悲民失所怙士失所師九原不作其將<lb/>
誰歸鳴呼天地無窮事㑹無極愚以是悲吾道之孤竒<lb/>
盖棺事定公全歸而無愧固未知後死者之何居百里<lb/>
絮酒一束生芻公鍳此心尚其來思<lb/>
　　又　　　　　　　　　　　　　邵古香<lb/>
愬靈脩之翕㪚兮曕盖壤之悠悠悵鳯衰而麟踣兮繙<lb/>
林莽為荒丘軻之死蹇無傳兮渺鄒嶧其予愁木鐸瘖<lb/>
<pb n="KR4d0387_WYG_011-2b"/>
瘖而收聲兮説鈴峰起千五百載之寥寥兮微程朱其<lb/>
誰與儼雙峡之撑空兮紫陽是似障梭象之狂瀾兮江<lb/>
漢湯湯彼瞿𥅆之誕幻兮况得侍乎門墻偉勲名之照<lb/>
殺青兮羌吾知其粃糖忽天跳而地踔兮呌蒼梧其何<lb/>
許紀柴桑之甲子兮歳冉冉其云暮痛巔崕之辛苦兮<lb/>
獨抑鬱其誰語使章甫不至薦屨兮夫惟斯文之故吁<lb/>
噓乎㤗山之巖巖兮横目具瞻虎豹倐而逝兮狐狸曷<lb/>
其晝潜將生人之無禄兮胥為愚黔將徃聖之無神兮<lb/>
<pb n="KR4d0387_WYG_011-3a"/>
委鈞髪之綿延不然何奪吾之冡鉅兮遄歸於天矧燕<lb/>
石之䝉繅藉兮青黄乎溝㫁豈徒哭吾之私兮切獨悲<lb/>
此文獻粲蕉荔以為羞兮横流涕之潺湲睇主樓之閴<lb/>
寂兮吾將從夫南陽之阡<lb/>
　　又<lb/>
鳴呼大賢之生動静太極執道而出如陽之闢時行物<lb/>
生風飛霆撃捲道而入如隂之翕玉韞珠沉聲收影息<lb/>
故其進而道不為之孤退而道不為之屈鳴呼我公正<lb/>
<pb n="KR4d0387_WYG_011-3b"/>
學濂伊儲精奎璧元祐全人三代遺直雉麓西蹲龍峰<lb/>
東萃鬰鬰葱葱環瑰毓徳公生則宅龍峰之阿死則枕<lb/>
雉麓之窟是吾淳數百年之間氣鍾於公在大化中猶旦<lb/>
夕也雖然載道有書死而不亡紀實有銘逺而彌光素<lb/>
車彭彭白斾央央江流嗚咽山氣滄涼生芻薄奠俎于<lb/>
道傍哲人已矣涕泗其滂<lb/>
　　又<lb/>
耆舊淪謝兮日益以稀嗟若先生兮蒼蒼而不憗遺文<lb/>
<pb n="KR4d0387_WYG_011-4a"/>
昌夜隕兮星斗黯其無輝峽雲慘淡兮空䕶藏山之遺<lb/>
書世之有識兮舉聞訃而悼惜矧丈席之日親兮曷不<lb/>
攬涕而嗟咨慨先生之立朝兮獻納曾不依違叱折姦<lb/>
邪於始萌兮誠為國之蓍龜麾節煌煌於外兮厥聞四<lb/>
馳士詠歸於雩風兮㸃胥驕卒震懾乎霆威蒼生顒顒<lb/>
其霖雨兮倐陵谷之改移數有不可必兮不得以盡其<lb/>
才之所欲為謂科目不足榮兮陋晁董於千載謂富貴<lb/>
不足誇兮退然陋巷簞瓢之癯儒謂正學當續兮由考<lb/>
<pb n="KR4d0387_WYG_011-4b"/>
亭上遡乎濓洛謂古必有塾兮所以造就族黨之與比<lb/>
閭鐸聲一振兮救人心於已死著書立言兮庶幾來世<lb/>
之永貽深衣幅巾兮可優㳺以忘世不皦皦以為潔兮<lb/>
不混混而詭隨鳴呼先生聲名葢世兮功業未鬯厥施<lb/>
文章黼黻乎皇猷兮問學卓為世師心耿耿其憂世兮<lb/>
雖易簀而猶未已抱節以終其身兮而今而後得全以<lb/>
歸鳴呼人孰無死兮先生之死夫何憾而山頺木壞兮<lb/>
實為斯文而痛悲<lb/>
<pb n="KR4d0387_WYG_011-5a"/>
　　故侍讀尚書方公墓誌銘　　　　文及翁<lb/>
公諱逢辰字君錫其先河南人逺祖紘官吳中避新室<lb/>
亂因家於丹陽郡歙之東鄉今淳安縣是也孫儲漢和<lb/>
帝時賢良方正對䇿第一仕至太常洛陽令黟侯忤竇<lb/>
憲棄官去或見其皓鶴自隨呼為仙翁逺孫曰上貴府<lb/>
君唐僖昭時隠徳弗仕教授鄉里其徒號曰静樂先生<lb/>
越十一世生叅謀公力學篤行記問該博鄉人尊敬之<lb/>
號耐軒先生子三人公其長也公天稟卓絶自幼刻苦<lb/>
<pb n="KR4d0387_WYG_011-5b"/>
務學夜誦徹旦諸子百家之書無所不讀而㑹歸于周<lb/>
程朱子之學其所為文家傳人誦士林素以魁彦期之<lb/>
淳祐九年己酉鄉舉以夢魁名預首選明年中省試第<lb/>
一等理宗臨軒策士以公所答敷陳鯁亮擢為進士第<lb/>
一御筆改今名昭異渥也公感激上恩方在期集所聞<lb/>
二豸冠忤宰相鄭清之相繼去國善類摇動適遇雷變<lb/>
遂叩閽上書其略曰伏覩御筆以雷發非時避殿减膳<lb/>
恤刑獄而獨無求言一條天下恠之中外傳聞以廟堂<lb/>
<pb n="KR4d0387_WYG_011-6a"/>
為監謗之穽所貴乎大臣者以道事君不可則止今君<lb/>
嗣未定大臣不能賛之土木方新大臣不能諍之貨臣<lb/>
聚歛大臣不能禁之敵國佯遁大臣無以備之顛而不<lb/>
扶危而不持則具臣而已矣聞大臣屡疏丐閒而未可<lb/>
其請留之者愈堅攻之者愈衆乃所以為大臣甚天下<lb/>
之議非所以愛之也疏奏上優容之初補承事郎僉書<lb/>
平江軍節度判官㕔公事公莅事勤恪提刑潘公以臬<lb/>
事咨决知其逺到深器之吳中有和靖書堂郡請公領<lb/>
<pb n="KR4d0387_WYG_011-6b"/>
學事初講太極將圗説分作五節發眀濓洛藴奥寳祐<lb/>
元年甲寅以秘書省正字召入時海州䘮師淮閫以㨗<lb/>
聞物論沸騰公叩閽上書有曰伏覩御筆以海州之㨗<lb/>
降詔奬諭道路疑之得以謗陛下以曲行賞矣海州之<lb/>
敗三尺童子皆能言之而帥臣抗章來辯徒以一去恐<lb/>
朝廷直欲以敗為勝道路傳播莫不羞之今曲狥其請<lb/>
又詔奬諭豈陛下不知而受其欺耶彼國忠之欺其君<lb/>
為固寵也天下國家之安危彼不恤也今富貴操柄陛<lb/>
<pb n="KR4d0387_WYG_011-7a"/>
下自有而自欺欲何為耶為陛下謀者何不降詔以督<lb/>
勵之曰朝廷好官爵汝為之天下大富貴汝享之今四<lb/>
郊多壘汝欲以敵遺君父將安之乎此詔一下彼敢于<lb/>
言去臣不信也陽城有言脱以延齡為相臣必取白麻<lb/>
壞之學士院果降此詔則祖宗三百年涵養縉紳中豈<lb/>
無陽城乎臣甚為天下國家羞輒痛哭流涕之臣願陛<lb/>
下急收囬御筆猶可解萬世之議揜外國之笑借曰萬<lb/>
世之議未暇恤則四隣笑我何以立國乎公此疏為制<lb/>
<pb n="KR4d0387_WYG_011-7b"/>
閫賈似道發也二年乙夘春除校書郎時上總攬權綱威<lb/>
福有竊弄者儲君尚㓜公懷隠憂上疏有曰當大本猶<lb/>
豫之秋豈無旁睨蜉蝤之撼甫節之燄燄難度其心平<lb/>
勃之屹屹當儲其後又曰天下有貧州郡而無貧太守<lb/>
有貧國家而無貧邸第南司貧而北司之應奉不貧百<lb/>
姓貧而緇黄之窟宅不貧如此類者不可枚舉至於狹<lb/>
小才以濟大貪者於陛下之近親有依凴焉於陛下之<lb/>
宫中有承受焉於陛下之左右有㳺譽焉專以伺陛下<lb/>
<pb n="KR4d0387_WYG_011-8a"/>
下之好惡喜怒以媒其身陛下得之於左右之㳺揚者<lb/>
曰某人能也某人亷也然後出自聖㫁而用之或畀以<lb/>
麾或授以節曰吾自除吏也而不知西園之諧價固有<lb/>
從旁而竊威福者矣又曰京師國家之根本王畿四方<lb/>
之命脉此天下所恃以為國者京有尹畿有漕所以使<lb/>
培護根本愛養命脉也豈願其撥本根戕命脉以便吾<lb/>
之私哉邇年之為是官者失其設官之本意不過為閽<lb/>
豎軰一大承受耳無名宣頭真偽莫詰非時取索隠匿<lb/>
<pb n="KR4d0387_WYG_011-8b"/>
莫稽親宻之地惟恐浸潤之易行嚴邃如天誰敢執拗<lb/>
以取禍仇士良之教其徒曰天子不可令閒暇暇必觀<lb/>
書見儒生又納諌智深慮逺吾屬恩且薄而權輕矣莫<lb/>
若以財貨聲色蠧其心使無暇更及他事然後吾軰可<lb/>
以得志今此曹遑遑汲汲為陛下經度前之藻梲未休<lb/>
後之丹雘又起陛下方以其小心辦事動適吾志而不<lb/>
知此正仇士良之䇿也帥漕兩司疲於應奉之不給帑<lb/>
庫赤立廩如垂罄職此之由萬一畿甸之内有一旦警<lb/>
<pb n="KR4d0387_WYG_011-9a"/>
急不知陛下何所趨辦何所倚仗乎是可不急救兩司<lb/>
之貧乎如將救之願斷自今日止營繕省宣索剗刷兩<lb/>
司不急應辦之空名悉停罷之左右並縁需索之有例<lb/>
者悉閣之掃除蠧冗先自此始然後可以責兩司之培<lb/>
護根本愛養命脉以為緩急之備也三年丙辰夏上疏<lb/>
有曰善處急者不以急而震天下亦不以暇而愚天下<lb/>
夫天下之勢固不可以激尤不可以媮勢急矣吾又示<lb/>
之以急則失之激故不容不暇以壓之此所謂暇豈真<lb/>
<pb n="KR4d0387_WYG_011-9b"/>
暇哉當為皇皇之急不當為悠悠之媮然後可以暴白<lb/>
於天下曰吾所以示不廹之暇者非愚天下也不敢震<lb/>
天下也古之謀人國於江左有為之者矣莫窘於淮淝<lb/>
而談笑於奕棋莫廹於新亭而從容於就席此之謂不<lb/>
以急而震天下外示談笑内必有以神其指授之畧而<lb/>
收轟雷破柱之功陽示從容隂必有以伐其壁後之謀<lb/>
而折其飄風怪雨之勢此之謂不以暇而愚天下夫安<lb/>
則曰安危則曰危迫則曰迫紓則曰紓何為翕張闔闢<lb/>
<pb n="KR4d0387_WYG_011-10a"/>
哉世變日激天下之事不可以直遂故處急則必以暇<lb/>
處暇則必以急不然吾能為晉人之急則天下之憂端<lb/>
未艾也又曰天下者使吾有以自謀可也不可以隣國<lb/>
之存亡為安危使吾有以自備可也不可以敵國之緩<lb/>
急為喜懼以隣之存亡為安危則病於依以敵之緩急<lb/>
為喜懼則病於制善為謀者不依於人善為備者不制<lb/>
於人茍不以我之未及謀未及備者為第一義而遽以<lb/>
彼之存者為安緩者為喜萬一隣敵陽示安枕以紿我<lb/>
<pb n="KR4d0387_WYG_011-10b"/>
而假敵以道臍可噬乎胡不赫然一怒移其揣摩他人<lb/>
者而自謀自備乎進退伸縮無不由我固不必以隣國<lb/>
之存亡覘敵國之緩急也時閹宦導上以土木湖山工<lb/>
役大興公疏又云今與敵對境我無一日謀敵而敵無<lb/>
一日不謀我彼之所築者金城鐡壁我之所築者土妖<lb/>
血山彼之所築者奪我之地為之我之所築者奪民之<lb/>
地為之又極言備邊之事以必爭之規模而奪浮光然<lb/>
後可以全兩淮而保長江以必死之規模而守樊襄然<lb/>
<pb n="KR4d0387_WYG_011-11a"/>
後可以拒光化而全江陵大淮之猶可守可耕者以猶<lb/>
有一綫河也今乃涉河而築浮光光乃吾户内若其屯<lb/>
於斯耕於斯生聚教訓於斯則日夜出騎以撓我淮東<lb/>
西俱不可耕矣雖堅城閉壁而坐為禁制不得動矣為<lb/>
吾之計當勉諭淮閫盡力以爭浮光毋使彼得以久其<lb/>
耕而牢其巢則兩淮猶可安枕也萬一樊襄不牢彼反<lb/>
奪而巢之則江陵孤注尚足恃哉為吾之計當擇荆之<lb/>
猛將責之以必死之規模守樊襄則北可拒光化而南<lb/>
<pb n="KR4d0387_WYG_011-11b"/>
可以全江陵一則思所以奪其地二則思所以爭其民<lb/>
則對壘之勝負决當在此而不在彼矣公此疏真救國<lb/>
之活劑也奈何不見聼用以至於亡人邪天邪時内豎<lb/>
縱横日以滋熾御史洪天錫劾之不行而去公即移書<lb/>
宰相勉其行申屠嘉之事又抗疏援膏上肓下二豎為<lb/>
喻曰䑓臣劾二豎欲為國家早去厲鬼非有膏上肓下<lb/>
之難也而陛下不行其言豈陛下自愛其國反不如愛<lb/>
二豎之甚乎漢唐之季建置天子在閹豎掌握罪大惡<lb/>
<pb n="KR4d0387_WYG_011-12a"/>
極朝廷不能誅之天下必有起而誅之者漢之宦官陳<lb/>
蕃竇武爭之不勝并州之將操戈而殪之唐之宦官宋<lb/>
申錫攻之不勝河中之帥移兵以屠之又曰小人之在<lb/>
君側其操心何所不至其所以不敢動於内者葢有所<lb/>
惮於外若外不足惮則此曺無忌惮之心生無忌惮之<lb/>
心生則無君之惡動矣言極激烈上不恱公遂稱疾求<lb/>
去是時丁大全以臺長用事欲鈎致諸賢公見幾而作<lb/>
謁告徑行丞相董公槐勸公不必逺引公曰丞相且自<lb/>
<pb n="KR4d0387_WYG_011-12b"/>
照管越數月董果罷斥四年丁已除著作左郎䑓論以<lb/>
公不合擅出關寢新命訥齋程公元鳯拜相首以公薦<lb/>
上曰姑與外庸未幾除知寧國府䑓臣以交㳺學舍論<lb/>
罷公自乙夘棄官歸杜門郤掃潜心於易召之不赴開<lb/>
慶元年己未大全罷逐相位無肯當者内地洶洶上以<lb/>
海閫疆起履齋吳公潜踰月入相收召善類以著作郎<lb/>
召明年權尚左郎官是時丁黨雖黜六賊尚存國博徐<lb/>
庚金等相繼上書乞誅六賊以謝天下時上外迫邊警<lb/>
<pb n="KR4d0387_WYG_011-13a"/>
内蔽六賊宣諭呉相不當汲引庚金等議論紛紜呉相<lb/>
榻前抗疏其略有曰强敵入我堂奥奸黨猶在袵席外<lb/>
庭紛紛葢為社稷陛下若以正人不當收召則是君子<lb/>
不足恃六經不足信而孔孟之道可廢萬一宗社傾摇<lb/>
恐天下後世書之曰亡國自臣潜作相始上為之歛容<lb/>
隙由此開先是鄂渚危急似道提師江陵宻奏欲請下<lb/>
流兵權上以問宰相潜奏鄂以上既屬似道鄂以下宜<lb/>
屬趙葵上不從徑以下流兵權併聼似道節制時上與<lb/>
<pb n="KR4d0387_WYG_011-13b"/>
賈宻徃復外廷不得預聞以宰相不知邊報為潜罪夜<lb/>
半片紙忽從中出呉潜除職與郡中外惴惴謂必有後<lb/>
命公上疏畧曰臣聞聖人之好惡是非與天下為公不<lb/>
宜與天下立異好惡是非者心也聖人之心本與人同<lb/>
豈有與天下異者然一人雖至𦕈而九重至尊也萬鈞<lb/>
至重也天下雖至衆實則至微也至賤也以至微至賤<lb/>
之好惡是非而反有時與聖人異焉以常情觀之萬鈞<lb/>
之重九重之尊豈不能與之立異而自為好惡是非以<lb/>
<pb n="KR4d0387_WYG_011-14a"/>
與天下角一勝哉而聖人則曰不敢咈百民以從已之<lb/>
欲明目達聰詢謀咨岳進善有旌敢諫有鼓誹謗有木<lb/>
衢室有問總章有訪謀之卿士庶民謀之邦君御事盤<lb/>
庚之懇惻多方多士之委曲凡一政一事之取舍斷斷<lb/>
焉不敢自决必需民之肯而後為之聖人豈畏天下而<lb/>
徇之者葢天下之所同好而我獨惡之天下之所同非<lb/>
而我獨是之則為人上者其好惡亦難知矣大抵上易<lb/>
知則下親上難知則下畏下親上則上安下畏上則上<lb/>
<pb n="KR4d0387_WYG_011-14b"/>
孤故主道莫惡乎難知莫危乎使天下之畏已又曰窘<lb/>
急而求之一緩而遣之號呼而進之一唯而退之旁觀<lb/>
沮縮何以作人任事之氣上問為誰公捧疏敷奏言辭<lb/>
懇惻又奏臣疏不敢直指惟陛下曲回天怒以安中外<lb/>
上首肯至再下殿納副縉紳六舘莫不傳送而榻前欵<lb/>
宻之言外廷無聞知者鳴呼曲江公不留而天寳之亂<lb/>
起司馬公不存而元祐之治衰正人君子之出處國家<lb/>
社稷之存亡繫焉公此疏葢有見於此矣未幾似道入<lb/>
<pb n="KR4d0387_WYG_011-15a"/>
相䑓臣希旨論公罷職徐國博以書來招公開講於婺<lb/>
之書堂生徒從㳺者數百人景定辛酉除知婺州林光<lb/>
世希權臣意以外䑓劾寢新命公遂即家剏塾以私淑<lb/>
其徒屢年而後成尋除知嘉興府以論罷改知瑞州及<lb/>
考又以論罷去之日一郡如失慈母咸淳元年乙丑度<lb/>
宗登極以司封郎官召辭不允上在東宫久聞公名一<lb/>
見甚喜將大用之除兼國史院編脩官實録院檢討官<lb/>
兼直舍人院上疏乞舉行天聖紹興之詔命朝臣為知<lb/>
<pb n="KR4d0387_WYG_011-15b"/>
縣重其事權當如胡安國之言專以均田稅正版籍均<lb/>
力役勸農桑崇孝悌訓士卒除盗賊為考課之法旨從<lb/>
所奏後沮不行尋除秘書少監再除起居舍人三年丁<lb/>
夘信州軍亂以措置軍糧失宜録事參軍遭其凌辱亂<lb/>
卒白晝持軍器一城洶懼上除公秘閣脩撰江東提刑<lb/>
公聞命就道及境或者來言城中近事勸公勿入城偃<lb/>
旌寂鼓而過公付之一笑到城下即日單騎入州决獄<lb/>
一城肅然於是宻戒能事者舘于信州盡得亂卒姓名<lb/>
<pb n="KR4d0387_WYG_011-16a"/>
宻調諸寨鋭卒擒其渠魁及其餘黨悉置之法而叛卒<lb/>
平王褒嘉之詞曰仁宗朝有若韓琦進士第二人平日<lb/>
循循逮帥真定悍驕挺亂琦獨凝然不動舉士卒而殱<lb/>
焉謂儒者不知兵可乎爾以倫魁司臬㑹上饒有脫巾<lb/>
之變乃能宻伺奸謀卒草薙而禽獮之可謂儒效章章<lb/>
矣公斷獄如神兩造在庭戒吏勿挾持雖田夫樵豎必<lb/>
引至案前曲盡其情每事如此行之不倦故一路無寃<lb/>
民盗賊屏迹公治事少暇必至鄱江書堂與多士講書<lb/>
<pb n="KR4d0387_WYG_011-16b"/>
延見朋友問政問政堂乃公所建也公以教化為急務<lb/>
曰教化行則獄訟簡矣撥田養士招集生徒教人以進<lb/>
學下手處從躬行上起從人倫日用上起悉以朱子之<lb/>
學推廣之明年除江西轉運副使有獻䇿於堂者請以<lb/>
銅錢一當十行之天下似道委公自江西行之公抗言<lb/>
其不便議遂寢市糴翔湧公發米平糶賑濟飢民江西<lb/>
民苦和糴之害申朝省蠲免郡有女妖以左道惑衆隣<lb/>
境數州之民十百成羣踵門徼福者不絶積有年矣公<lb/>
<pb n="KR4d0387_WYG_011-17a"/>
杖而流之由是遂息治事之暇必至東湖宗濂二書院<lb/>
及府庠與士友講論明辯而篤行之漕廨後有蓮池數<lb/>
畆公築屋其上扁曰君子堂取濓溪愛蓮之意公所至<lb/>
以講學為急務士師其道吏畏其威民懷其徳五年己<lb/>
巳郊禮成列爵開國男食邑三百户除權兵部侍郎同<lb/>
脩國史實録院脩撰兼侍讀上日御經筵虛心問道公<lb/>
每事啟沃所以格君心者多矣上眷隆渥問公讀書聚<lb/>
徒之所奎畫昭回賜名石峡書院賛書曰近進士一科<lb/>
<pb n="KR4d0387_WYG_011-17b"/>
文章盛而古意衰卿以儒碩剏家塾以程朱之學淑其<lb/>
徒朕甚嘉之七年辛未典貢舉竣事除吏部侍郎丁母<lb/>
令人憂去國哀毁至服闋除左侍郎辭不就賈相國十<lb/>
六年而公屏居十餘年徳祐初元除公荆湖四川宣撫<lb/>
司叅謀官以父命辭遂顓侍湯劑絶意仕途尋除權户<lb/>
部尚書改禮部尚書皆不拜是年夏丁父憂公力疾負<lb/>
土營塟惟恐不及未幾鄉㓂不靖焚蕩官舍民居公居<lb/>
室雖毁而書塾巋然刼火之外避地來歸命子梁等洒<lb/>
<pb n="KR4d0387_WYG_011-18a"/>
掃文廟脩葺書院廊宇齋序日與生徒講明脩已治人<lb/>
之道若將終身焉葢公嗣徃聖開來哲為己任考之年譜<lb/>
公生於嘉定辛巳九月二十九日午時卒於至元辛夘<lb/>
正月初三日申時遺言以深衣殮不尚異教晚年隠居<lb/>
之日多著孝經解易外傳尚書傳中庸大學註釋凡若<lb/>
干巻刋於家塾公平生得力以格物為窮理之本以篤<lb/>
行為脩已之要故其教人也讀書有法勸戒有條凡登<lb/>
公之門者皆有用之學時士風不振所至頺靡惟公之<lb/>
<pb n="KR4d0387_WYG_011-18b"/>
鄉黨衣冠如故皆公之力也公性和而介胷中無物磊<lb/>
落如青天白日天地元氣聚於公之身渾淪醇厚不見<lb/>
涯涘其接物也不事察察而自不可欺人物魁岸聲如<lb/>
洪鐘至老觀書夜分不寐視世之富貴利達紛華盛麗<lb/>
蔑如也待諸父昆弟子姪悉皆如一待親戚鄰黨皆盡其<lb/>
情一以至誠及物所以人皆心恱而誠服也曽祖汝翼<lb/>
贈宣教郎妣任氏祖謙贈朝㪚郎妣童氏父鎔累封奉<lb/>
直大夫兩淮制置大使司叅謀官妣邵氏封太令人公<lb/>
<pb n="KR4d0387_WYG_011-19a"/>
娶邵氏太令之姪女也累贈令人理家處己待族御下<lb/>
皆有法公遂得以專意於學男子三人長梁前太學率<lb/>
履齋生次棟次杰習儒業女子三人長徳純適前脩職<lb/>
郎無為軍無為縣主簿徐敏中次徳恭適前武學貴謀<lb/>
齋内舍生項雄飛㓜徳温孫男二人合孫徳孫謹卜以<lb/>
至元癸巳三月二十九日乙酉安厝於淳安縣南之安<lb/>
溪於虖昔司馬文正公曰吾與范景仁兄弟也特姓不<lb/>
同耳撫今懷昔豈忍使伐木之音寥寥亡聞廼按事状<lb/>
<pb n="KR4d0387_WYG_011-19b"/>
而繫以銘銘曰<lb/>
　　猗歟先朝以儒立國道理最大継天立極於穆理<lb/>
　　皇道久化成觀乎人文理學大眀上章揜茂如日<lb/>
　　正中九賓臚唱魁首擢公廷䇿萬言具在國史屹<lb/>
　　立朝端凜凜奏疏排奸指佞責難謂恭堯仁如天<lb/>
　　黯直亦容麾節所臨仁聲義氣經濟之才公輔之<lb/>
　　器天步孔艱歸歟石峡著書滿家經傳史冊馳旌<lb/>
　　之招循墻以避臣心惟一帝臨無二我之於公志<lb/>
<pb n="KR4d0387_WYG_011-20a"/>
　　合道同熈明啟沃相勉報忠公之云亡孰不流涕<lb/>
　　千里而遥編示狀志不泯其實迺繫以銘刻之金<lb/>
　　石炳若丹青<lb/>
　　蛟峯先生阡表<lb/>
故宋禮部尚書方公歴仕三朝為時名臣宋亡晦迹弗<lb/>
仕學者因其自號稱之曰蛟峰先生如隠者焉在世祖<lb/>
時旁招遺老以待咨訪詔御史中丞崔彧起公於家辭<lb/>
疾不赴以髙夀終今天子稽古圗治誕命儒臣刋定前<lb/>
<pb n="KR4d0387_WYG_011-20b"/>
史以覽觀其得失而有司莫能奉公事状以聞竟不為<lb/>
立傳書已上而溍與公曾孫道壡適同在史館因得公<lb/>
言行之詳乃摭其大要而序次之以授道壡俾刻石為<lb/>
阡表庸備史之闕文謹按方氏睦之淳安人公曾祖汝<lb/>
翼贈宣教郎祖謙贈朝㪚郎父鎔封奉直大夫母邵氏<lb/>
贈太令人公初名夢魁淳祐十年理宗臨軒䇿士覽公<lb/>
所對敷陳鯁亮親擢為進士第一賜名逢辰故公以君<lb/>
錫為字用例補京官僉書平江軍節度判官㕔公事寳<lb/>
<pb n="KR4d0387_WYG_011-21a"/>
祐元年召為秘書省正字升校書郎引疾却官除著作<lb/>
左郎未命除知寧國府未上並以言者罷開慶元年召<lb/>
著作郎蒹權尚左郎官居無何復以言者罷除知婺州<lb/>
以外䑓奏寢新命除知嘉興府未上改知瑞州甫及期<lb/>
亦皆以言者罷咸淳元年召為司封郎官兼國史院編<lb/>
脩官實録院檢討官兼直舍人院累遷秘書少監起居<lb/>
舍人三年除為江南東路提㸃刑獄公事徙江南西路<lb/>
計度轉運副使五年入權兵部侍郎同脩國史實録院<lb/>
<pb n="KR4d0387_WYG_011-21b"/>
同脩撰蒹侍讀七年知貢舉竣事除吏部侍郎丁内憂<lb/>
服闋以侍左侍郎召辭不赴自是不復出徳祐元年除<lb/>
京湖四川宣撫司叅謀官權户部尚書改禮部尚書俱<lb/>
以父疾辭遂丁外憂此公所閱之官也秘閣脩譔公之<lb/>
職也承事郎轉至中奉大夫公之階也淳安縣開國男<lb/>
食邑三百户公之爵也鄭丞相清之秉政御筆以雷變<lb/>
徹樂减膳恤刑獄而獨無求言一條中外傳聞以為廟<lb/>
堂監謗之術及兩察官以忤清之去國公亟扣閽上書<lb/>
<pb n="KR4d0387_WYG_011-22a"/>
力言之且謂所貴乎大臣者以道事君不可則止今君<lb/>
嗣未定不能賛之敵國佯遁無以備之貨臣聚歛土木<lb/>
方新顛而不扶危而不持則具臣而已聞其屢疏丐閒<lb/>
留之者愈堅攻之者愈重此非所以愛之時公猶在期<lb/>
集所而未官也上特優容之賈丞相似道制置兩淮海<lb/>
州䘮師更以捷聞公上疏言海州之事三尺童子皆能<lb/>
言之而閫臣以敗為勝陛下曲徇其意出御筆令學士<lb/>
院降詔奨諭之豈不知而受其欺邪抑已知而姑以揜<lb/>
<pb n="KR4d0387_WYG_011-22b"/>
外觀而自欺邪願陛下急收回御筆以解萬世之議而<lb/>
免外國之笑借曰萬世之議未暇恤鄰敵笑我何以立<lb/>
國乎公之取怒於似道自此始理宗在位日久務總攬<lb/>
權綱政多從中出羣憸乗時弄威福之柄公上疏曰當<lb/>
大本猶豫之秋豈無旁睨蜉蝣之撼甫節之燄燄難度<lb/>
其心平勃之屹屹當儲其後又曰天下有貧州縣而無<lb/>
貧太守有貧國家而無貧邸第南司貧而北司之應奉<lb/>
不貧百姓貧而緇黄之窟宅不貧至於挾小材以濟大<lb/>
<pb n="KR4d0387_WYG_011-23a"/>
貪者近親有凴依焉宫中有承受焉左右有㳺譽焉陛<lb/>
下以得之左右者出自聖斷而用之曰吾自除吏也不<lb/>
知有從旁竊威福者矣又曰京有尹畿有漕所以培護<lb/>
根本愛養命脉邇年居是官者不過為奄䜿軰一大承<lb/>
受耳無名宣頭真偽莫詰非時取索隠匿莫稽仇士良<lb/>
謂天子不可令閒暇若以財貨聲色蠧其心使無暇更<lb/>
及他事然後吾軰可以得志今此曹遑遑汲汲求適吾<lb/>
意者正士良之䇿也帥漕兩司疲於應奉帑庾赤立萬<lb/>
<pb n="KR4d0387_WYG_011-23b"/>
一畿甸之内有一旦警急何所趣辦何所倚仗乎願斷<lb/>
自今日止營繕省宣索兩司不急之應辦悉停之左右<lb/>
並縁需索之有例者悉閣之然後可以救兩司之貧為<lb/>
緩急之備也上頗感悟而土木之功不為之少輟公復<lb/>
因論邊事屢及之有曰善處急者不以急亦不以暇古<lb/>
人謀人國於江左者莫窘於淮淝而談笑奕棋莫迫於<lb/>
新亭而從容就席固不以急也外示談笑而内有以神<lb/>
其指授之畧陽示從容而隂有以伐其壁後之謀所謂<lb/>
<pb n="KR4d0387_WYG_011-24a"/>
暇者豈真暇哉又曰吾有以自謀而不以隣國之安危<lb/>
為安危則不依於人吾有以自備而不以敵國之緩急<lb/>
為喜懼則不制於人茍以彼之存者為安緩者為喜萬<lb/>
一隣敵陽示安枕以紿我而假敵以道臍可噬乎又曰<lb/>
今與敵對境我無一日謀敵而敵無一日不謀我彼所<lb/>
築者金城鐡壁我所築者土妖血山彼所築者奪我地<lb/>
為之我所築者奪民地為之其言切中當時玩細娱而<lb/>
不圗大患之病尋上疏極陳備邊之䇿曰以必爭之規<lb/>
<pb n="KR4d0387_WYG_011-24b"/>
模奪浮光然後可以全兩淮而保長江以必死之規模<lb/>
守樊襄然後可以拒光化而全江陵夫淮之猶可守可<lb/>
耕者以有一綫之河也今渉河而築浮光乃吾户内若<lb/>
屯於斯畊於斯教訓於斯日夜出騎以撓我淮東西俱<lb/>
不可畊矣雖堅城閉壁而坐為禁制不得動矣為吾之<lb/>
計當勉諭淮閫盡力以爭浮光則兩淮猶可安枕也萬<lb/>
一樊襄不牢彼反奪之則江陵孤注尚足恃哉為吾之<lb/>
計當擇荆之猛将責以必死之規模守樊襄則北可拒<lb/>
<pb n="KR4d0387_WYG_011-25a"/>
光化南可全江陵一則思所以奪其地二則思所以爭其<lb/>
民則對壘之勝負决當在此而不在彼矣識者謂公此<lb/>
疏真活國之良劑朝廷不能用以至於亡而公言無不<lb/>
騐重為之太息焉御史洪天錫劾内官盧允升董宋臣<lb/>
不行而去公移書宰相勉以行申屠嘉之事且抗疏援<lb/>
膏肓二豎為喻曰何陛下愛其國不如愛二豎之甚乎<lb/>
漢唐之季建置天子在奄豎掌握罪大惡極朝廷不能<lb/>
誅之天下必有起而誅之者漢之宦官陳蕃竇武爭之<lb/>
<pb n="KR4d0387_WYG_011-25b"/>
不勝并州之將操戈而殪之唐之宦官宋申錫攻之不<lb/>
勝河中之帥移兵而屠之小人之在君側操心何所不<lb/>
至其所以不敢動於内者葢有所惮於外若外不足惮<lb/>
則無忌憚之心生無忌惮之心生而無君之惡動矣言<lb/>
尤激烈上覽之不恱公遂稱疾求去丁大全方以䑓長<lb/>
用事欲鈎致諸賢公見幾而作謁告徑行董丞相槐勸<lb/>
公不必逺引公曰丞相且自照管越數月果為大全所<lb/>
擊而去呉公潜拜左丞相公亦召還㑹國子博士徐庚<lb/>
<pb n="KR4d0387_WYG_011-26a"/>
金等言大全雖去相位而六賊尚存乞誅之以謝天下<lb/>
上諭潜不當汲引庚金等議論紛紜潜於榻前自辯上<lb/>
為之斂容而隙自此開先是鄂渚危急上命似道提師<lb/>
江陵似道奏請下流兵權潜奏鄂以上既屬似道鄂以<lb/>
下當属趙葵上不從徑以下流併聽似道節制凡似道<lb/>
宻奏外廷不得預聞上反以不知邊報為潜罪及䑓臣<lb/>
奏忠王之立人心所屬潜獨不然奸謀叵惻潜遂罷相<lb/>
中外惴惴疑必有後命公上疏曰天下之所同好我獨<lb/>
<pb n="KR4d0387_WYG_011-26b"/>
惡之天下之所同非我獨是之則為人上者亦難知矣<lb/>
大抵上易知則下親上難知則下畏下親則上安下畏<lb/>
則上孤窘廹而求之一緩而遣之號呼而進之一唯而<lb/>
退之旁觀沮縮何以作人任事之氣乎上問為誰公奏<lb/>
臣不敢直指願陛下曲回天怒以安中外上乃首肯而<lb/>
榻前欵宻之言外廷無聞知者既而似道入相希指論<lb/>
公者章連上矣度宗即位公乃還朝上見甚喜欲大用<lb/>
之公乞命朝臣為知縣以重其事權專以均田稅正版<lb/>
<pb n="KR4d0387_WYG_011-27a"/>
籍均力役勸農桑崇孝弟訓士卒除盗賊為考課之法<lb/>
有旨從所奏後沮不行此公之忠讜見於立朝者也信<lb/>
州措置軍糧失宜召亂朝廷以江東臬事付公聞命就<lb/>
道及境或來言城中事勸公偃旗息皷而過公笑不荅<lb/>
即日单騎入州决獄一城肅然宻戒能事者訪得亂卒<lb/>
姓名擒其兇渠逆黨悉置於法事平有詔褒諭比公於<lb/>
韓魏公云公於他獄事莫不盡其情故一路無寃民而<lb/>
盗賊屏迹及將漕江西有獻議於廟堂請以銅錢一當<lb/>
<pb n="KR4d0387_WYG_011-27b"/>
十委公自江西行之公抗言其不便而止請行賑糶以<lb/>
救民飢乞蠲和糴以蘓民病有女妖以左道惑衆鄰郡<lb/>
愚民十百成羣踵門徼福公杖而流之由是遂息此公<lb/>
之績用見於出使者也葢似道柄國十有六年公屏居<lb/>
者十年諌則不行言則不聼而施于有政者又厪厪若<lb/>
此此有志之士所以美其際運之盛而措其設施之未<lb/>
究也公天稟卓絶於書無所不讀而㑹于理學以為歸<lb/>
宿自為幕職官至秉麾持節所至以教化為先務暇日<lb/>
<pb n="KR4d0387_WYG_011-28a"/>
輒從容庠序間授學者以求端用力之方自躬行上起<lb/>
自人倫日用上起婺之東陽有好事者創義學迎致公<lb/>
為之師從㳺者數百人閩人林光世夤縁宦竪而賜出<lb/>
身及為淛東常平使者首劾公不當俯就義學之招婺<lb/>
州之命由是而寝公遂即家建塾以私㳤其徒後以從<lb/>
官侍經帷每事啟沃以格君心度宗眷遇之甚至問公<lb/>
講授之所賜御書扁額曰石峡書院仍賜手詔褒寵之<lb/>
江南新附鄉㓂猖獗官舍民居盡燬而書院巋然刼火<lb/>
<pb n="KR4d0387_WYG_011-28b"/>
之餘葺治既完諸生稍來集公倡明正道以致知力行<lb/>
名其堂以仁義禮智名其齋時所在士風頺靡公所以振<lb/>
起而作新之者成效甚著此則公自任以師道之重期於<lb/>
繼徃聖而開來學者也公所著有孝經解一巻易外傳<lb/>
<hi>闕</hi>　卷尚書釋傳<hi>闕/</hi>卷中庸大學註釋<hi>闕</hi>巻格物入門<lb/>
一巻行於世公人物魁岸聲如洪鐘磊落如青天白日<lb/>
渾淪醇厚不見涯涘觀書至老不廢視紛華盛麗事蔑<lb/>
如也待諸父昆弟子姪各盡其禮接物以誠而無不恱<lb/>
<pb n="KR4d0387_WYG_011-29a"/>
服不為察察而自莫能欺公卒于至元二十八年正月<lb/>
三日享年七十有一以三十年三月二十九日葬于縣<lb/>
西之安溪娶邵氏封令人再娶朱氏子男三人長梁太<lb/>
學生次棟次杰女三人長適脩職郎無為軍無為縣主<lb/>
簿徐敏中次適武學生項雄飛次適邵元廷孫男四人<lb/>
女三人曽孫男七人女一人仲子棟季子杰入皇朝並<lb/>
以儒起家棟月泉書院山長杰長州縣學教諭然皆恬<lb/>
於進取不至顯位棟之孫煒之子道壡始以至順元年<lb/>
<pb n="KR4d0387_WYG_011-29b"/>
擢進士第今自翰林國史院編脩官出為嘉興路總官<lb/>
府推官階承務郎石峽書院既領於有司而設師弟子<lb/>
員道壡病其痺迫弗稱乃以公之故居廣其居址而新<lb/>
其棟宇弦誦之聲不减於公在時先儒有言道不行百<lb/>
世無善治學不傳千載無真儒公之道雖不行於當時<lb/>
而其學有以傳於後世夫何憾乎溍之曽大父左曹府<lb/>
君實公榜中進士託斯文之雅故於公門四世有年矣<lb/>
今所述乃學士大夫之公言非溍之私言也來者尚有<lb/>
<pb n="KR4d0387_WYG_011-30a"/>
攷焉至正十年正月三日年家生翰林侍講學士中奉<lb/>
大夫知制誥同脩國史同知經筵事黄溍表翰林學士<lb/>
承旨榮禄大夫知制誥兼修國史張起巖篆額榮禄大<lb/>
夫御史中丞許有壬書丹<lb/>
　　石峽書院蛟峰先生碑像賛　　　何夢桂<lb/>
大原孔孟的𣲖朱張忠恕𢎞毅剛大直方義存出處道<lb/>
繫存亡立言垂訓徳久彌光<lb/>
　　拜觀先師蛟峰先生歴任嵗月與平生著述有感<lb/>
<pb n="KR4d0387_WYG_011-30b"/>
　　詩　　　　　　　　　　　　　徐持敬<lb/>
靈蛟久化想儀型座上春風十載情青史定書名法從<lb/>
白頭猶有老門生痛心無復丘原起病眼相㸔涕涙横<lb/>
緑鬂功名好孫子遺言一一賴編成<lb/>
　　輓蛟峰先生詩　　　　　　　　方一䕫<lb/>
前代衣冠第一人老來鳴道振遺音勲庸臣子平生志<lb/>
書易聖賢千古心士願執經來鹿洞客求挾冊售鷄林<lb/>
飛仙雖去斯文在山閣神光照斗参<lb/>
<pb n="KR4d0387_WYG_011-31a"/>
　　石峽書院增田記<lb/>
學校養士之地理義以養其心廩粟以養其身在易象<lb/>
以養正䝉養内也需以飲食需養外也此需之所以次<lb/>
蒙井田學校之設先王君師天下之道葢如此石峽書<lb/>
院故侍讀尚書蛟峰先生方公平居講道之所公以魁<lb/>
彦師表後進東南之士多裹糧從之教雖勤未及於養<lb/>
他日公之子梁棟諸弟捐田二頃有畸以成先志然逺<lb/>
在吳㑹歳入租不足贍長此山者率欲興舉徃徃有其<lb/>
<pb n="KR4d0387_WYG_011-31b"/>
志無其時至大己酉秋淳安邑長愛祖丁承事亦既新<lb/>
縣學増學田矣一日謁先聖於書院顧瞻久之慨然曰<lb/>
吾将以縣學成規行之比㑹亷訪分司僉事吳公舉按<lb/>
部莅止有作新意應午時承乏代庖因以為請公即命<lb/>
邑長董其事府檄下亦如之乃禮諭諸生庀工繕脩視<lb/>
昔壮觀士之裕於家者樂以田入凡若干畆春秋之祀<lb/>
廪膳之資脩葺之費胥此焉出多士懽然属應午為之<lb/>
記竊惟道之大原出於天而寄于人明道以淑人師儒<lb/>
<pb n="KR4d0387_WYG_011-32a"/>
之善教也廣田以養士賢大夫之善政也士頻困征役<lb/>
身且不暇養况心乎邑大夫能以庠序教養為心鄉所<lb/>
躪踐者折節而下之鄉所朘削者繼粟而贍之意氣感<lb/>
召不令而從為書院立數千百年方來之規意亦勤矣<lb/>
為士者可不知所以自養乎子程子曰古之人耳之於<lb/>
樂目之於禮左右起居動息皆有所養今皆廢之獨有<lb/>
義理之養心耳遊於斯者必禮畊義種耨之以學涵養<lb/>
其本心以茂明先王之道俾得展其大用顧不偉歟應<lb/>
<pb n="KR4d0387_WYG_011-32b"/>
午既述其始末併以前山長方梁義士徐洪父以下所<lb/>
助田租入之數載于碑隂以諗來者永永無忘邑大夫<lb/>
之功至大三年庚戌正月望日權石峽書院事王應午<lb/>
記<lb/>
　　重脩石峽書院記<lb/>
唐五代之季天下惟有四書院教法未備也自周程張<lb/>
朱首倡道學而東萊吕氏徃復其間商略考訂殆無餘<lb/>
藴所至皆剏書院聚生徒教養皆備大抵張本道理最<lb/>
<pb n="KR4d0387_WYG_011-33a"/>
大一語鳴乎偉哉惟嚴陵石峽書院故尚書蛟峰方公<lb/>
閒居私淑之所也咸淳辛未公侍讀經闈嘗被賛書有<lb/>
曰近進士一科文章盛而古意衰郷以儒碩剏家塾以<lb/>
程朱之學淑其徒朕甚嘉之賜名石峽書院刻之堅珉<lb/>
列於學宫皇元<hi>闕</hi>　　　混一以來崇儒重道形於<lb/>
播告至元戊寅淛西按察僉事夾谷之奇聿至嚴陵<lb/>
以書院中更多故漸至頺圮命公之子梁為山長任其<lb/>
經理於是所當興修者次第為之古意復振書院悉用<lb/>
<pb n="KR4d0387_WYG_011-33b"/>
武夷規模置居仁由義復禮近智四齋每旦籖講略說<lb/>
大義長喻是正之正録眀辯之具有程課如六經三史<lb/>
通鑑綱目近思録通書西銘之類並令通習而東序西<lb/>
序各有揭示二十年間備殫勤瘁後之代者視如傳舍<lb/>
教弛而學幾廢至大己酉淳安邑長愛祖丁為人亷能<lb/>
以新學校為已任適亷訪僉事吳公舉相繼廵按興念<lb/>
斯文俾董脩學事於是廟貎齊宇丹雘相輝過者色然<lb/>
莫不起敬如増學田造祭器新聖師從祀像皆其力也<lb/>
<pb n="KR4d0387_WYG_011-34a"/>
今之俗吏視教化為不切而淳之長官能於此乎用心<lb/>
是誠可書予得已於言乎夫學所以傳道受業解惑也<lb/>
茍所傳所授不本於正必流為佛老為刑名為功利學<lb/>
非吾儒之學矣雖欲難疑問答求以正之其惑也滋甚後<lb/>
有作者必當開示塗轍使之一出於正撤其蔽而袪其<lb/>
所甚惑庶幾無愧菁莪樂育人材之心兊澤朋友講習<lb/>
之義大學正心誠意之道承學之士與方氏子若孫實<lb/>
嘉頼之至太庚戌中秋後十日陵陽牟瓛記<lb/>
<pb n="KR4d0387_WYG_011-34b"/>
　　立蛟峰先生塑像記　　　　　　徐持敬<lb/>
至順三年冬十月朔故侍讀尚書蛟峰先生方公塑像<lb/>
成諸生徐持敬以下四十二人乃舍菜以告曰先生以<lb/>
幅巾深衣像帶縁如爵諭者每謂宋三百年而此郡山<lb/>
川之靈磅礴坱圠僅先生一人出狀元髙科者葢天下<lb/>
無與為比此足為先生榮然未知先生剛直之氣不附<lb/>
時相歸剏書院一以教學為事直與白鹿洞同一氣象<lb/>
發明子朱子義理之學其功至今百餘年且不廢進士<lb/>
<pb n="KR4d0387_WYG_011-35a"/>
人品葢所不論學者來登先生堂誦先生書峡山蒼然<lb/>
峡水泠然與道為體仰之瞻之自有得見先生於目睫<lb/>
間者塑像之設此其立畏之一端耳舊先生有石刻立<lb/>
像今始為塑坐像於是直學應珤適攝院事嘗移縣葺<lb/>
殿堂齋序既備新作櫺星門縣長索羅來任其事繼而<lb/>
令尹劉彭夀簿徐不花相與奨成之惟先生尚其有光<lb/>
於斯文俾諸生益開其志於逺者大者禮成乃丹書刻<lb/>
于石以昭成典賛曰峡山之秀西挾紫陽以聨其峩峡<lb/>
<pb n="KR4d0387_WYG_011-35b"/>
水之長東㑹新安以同其波聖賢之澤有如元氣渾然<lb/>
太和仰瞻先生百世之下不屈不阿<lb/>
　　立塑像祭文　　　　　　　　　徐持敬<lb/>
惟正氣蟠薄天地間公得之而生自魁天下而為名法<lb/>
從其耿耿不死者空山林下今猶若見之爰立肖像所<lb/>
以立人心之畏也斯文之重百世是依敢告<lb/>
　<lb/>
　蛟峰外集卷三<lb/>
</p>
<p>
</p>
  </div>
</body>
</text>
</TEI>
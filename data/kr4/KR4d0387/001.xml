<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蛟峯文集巻一</head> <lb/>
    <p>
<pb n="KR4d0387_WYG_001-1a"/>
欽定四庫全書<lb/>
　蛟峯文集巻一<lb/>
　　　　　　　　　　　　宋　方逢辰　撰<lb/>
　申狀奏劄<lb/>
　　辭建狀元樓<lb/>
某照得本縣見差修造司打量基址欲議建樓問之則<lb/>
曰為某設也此固是鄕邦勝觀賢令尹之盛心於某何<lb/>
辭然某為見田里嗸嗸縣庭烈烈某自束髮讀父書便<lb/>
<pb n="KR4d0387_WYG_001-1b"/>
以致君澤民自任毎觀后稷視天下飢由己飢之伊尹<lb/>
見一夫失所若已推而納之溝中作而嘆曰彼何人也<lb/>
某仰䝉聖渥塵忝甲科則又將以致君澤民之責自任<lb/>
矣爰自期集來歸閉户焚香置書一巻將前賢事業日<lb/>
夜討論將天下利害日夜靜思求所以報君父而慰蒼<lb/>
生豈有慮周四海而不及父母之邦乎且淳之為邑吏<lb/>
猾民貧斧斤之餘元氣有幾遭霜之葉不可以風毒民<lb/>
之尤莫如里役一人之身責之警捕責之風火責之橋<lb/>
<pb n="KR4d0387_WYG_001-2a"/>
道責之督賦責之追㑹文移如山欲其頃刻為之俵散<lb/>
卒徒如雲欲其倉卒為之喚集抛買不時欲其質田貿<lb/>
屋而為之償納縣道倚之如命胍而使之如奴隸取之<lb/>
如外府嫉之如仇讎自去年創置白納旬解錢米誰生<lb/>
厲階其禍最深充一月之役掃其家資之半充數月之<lb/>
役者其家掃地矣賢令尹下車之初首聞明榜罷此弊<lb/>
例一邑聞之為之鼓舞曽幾何時罷而復行邇來鄕之<lb/>
父老過門者曰子聞保司白納旬三百典盡妻兒無擘<lb/>
<pb n="KR4d0387_WYG_001-2b"/>
畫之詩乎曰未也子聞齪標八九十年同百萬豪家一<lb/>
夜空之詩乎曰未也子聞縣家建樓之議乎曰嘗聞之<lb/>
矣父老勃然告曰樓則聞而田里咨怨則不聞蒼生何<lb/>
賴於子某竦然下拜曰某之罪也旦夕當請于賢令尹<lb/>
以造樓之費少紓保司白納之禍此舉於某無益於賢<lb/>
令尹有益其從與否某雖不敢必若樓則决不容於不<lb/>
罷惟高明實利圖之須至申聞者伏乞照㑹謹狀<lb/>
　　辭兼國史實錄院校勘<hi>是時兼史之命非出於謝相之本心而出於諸公之</hi>
<pb n="KR4d0387_WYG_001-3a"/>
　　<hi>列薦所以屢辭而後拜命</hi>
具階方某狀照對某五月一日伏准省劄備奉聖旨令<lb/>
某兼國史實録院校勘速為撰述輿服志某伏領指揮<lb/>
益重悚惻切念某種學罔工績文尤拙昨來兩被公朝<lb/>
劄命俾某撰述上件史志某所以敢於干冒鈇鉞一再<lb/>
繳還劄命者盖某自揆力不能堪兼進呈期限已廹使<lb/>
某臨時苟簡修纂懼必有疎繆故也兹忽被宸命華以<lb/>
兼職是益置某於坐針負芒之地愈無可以奉承之理<lb/>
<pb n="KR4d0387_WYG_001-3b"/>
如此則是某度徳量力之本心轉而為干榮覬進之私<lb/>
意公朝縱不以是而加譴某獨不自愧於心哉所有輿<lb/>
服一志容某一面用功外有校勘職名在某斷斷不當<lb/>
祗受省劄當用繳還欲望公朝察某拘儒自守之本心<lb/>
特賜敷奏収囘成命所有纂修之書仍乞少寛月日容<lb/>
某䟎集以副公朝眷委之盛心伏乞指揮施行申聞事<lb/>
　　再辭前職<lb/>
具階方某狀照對某再准省劄備奉朝旨令某不必避<lb/>
<pb n="KR4d0387_WYG_001-4a"/>
免國史校勘職名仰見公朝眷寵之美意緣某自揆前<lb/>
日之辭今日之受兩有牴牾於義斷斷不安而公朝但<lb/>
欲國史成書在某敢不任責某於纂修則不敢辭所以<lb/>
上無怫於公朝於職名則不敢受所以下不背其初志<lb/>
然某不欲其文辭避頻凟穹嚴除已將省劄寄留秘書<lb/>
省國史庫不願被受供職外伏乞照㑹申聞事<lb/>
　　乞祠<lb/>
具官方某備員館職絲粟罔功蚤夜思之每懷兢惕雖<lb/>
<pb n="KR4d0387_WYG_001-4b"/>
聖朝包荒未賜汰斥然某實甚愧之近忽於六月七日<lb/>
得冒暑之疾繼以寒邪衝之至下旬僅僅小愈又因入<lb/>
局及行香出入再冒暑毒加以洞泄又緣前來發散過<lb/>
多遂至不能支持此間醫者用藥多不相投若非急歸<lb/>
私家尋醫必致狼狽欲乞公朝特賜敷奏畀以祠禄早<lb/>
還私家以便醫治伏乞指揮施行申聞事<lb/>
　　再乞祠<lb/>
具官方某狀照對某昨以病勢危迫具稟朝廷丐一祠<lb/>
<pb n="KR4d0387_WYG_001-5a"/>
闕以歸山林繼准省劄備奉聖旨不允某仰見天地包<lb/>
荒之仁心切念某至愚極陋既病且危愚陋而久留則<lb/>
徒負素食之羞病危而不去則立見殘喘之蹙况某始<lb/>
因暑毒繼感寒邪腸胃虛鳴水穀不化異證捷出生意<lb/>
甚微一官雖卑館閣豈是養病之所二親在遠庭闈益<lb/>
重惟疾之憂坐館閣而病是已曠官遺庭闈以憂又為<lb/>
不孝凌兢跼地危迫籲天欲望公朝特賜敷奏曲回造<lb/>
化陶鑄一祠廩差遣俾得輿疾急還私家以便醫治實<lb/>
<pb n="KR4d0387_WYG_001-5b"/>
拜隆天厚地之造須至稟聞者伏候指揮施行<lb/>
　　三乞祠<lb/>
具官方某昨兩以病勢丐祠再准省劄備奉聖旨指揮<lb/>
不允許令給假將理仰見天地曲全之造第緣某才鈍<lb/>
如椎福薄如紙一身值坎坷之戹數口有迍邅之灾廼<lb/>
者七月十一日又有䑛犢之戚汎焉萍梗困于蒺䔧造<lb/>
物之所以警不韙而罰曠瘝者莫慘于此茍不急歸是<lb/>
為樂禍又况久焉伏枕館閣非卧治之地仍欲望公朝<lb/>
<pb n="KR4d0387_WYG_001-6a"/>
曲囘造化特賜敷奏陶鑄祠廩一闕俾得輿疾速歸不<lb/>
然乞除程三月俾得暫還私家以便醫藥實拜二天更<lb/>
生之賜伏候指揮<lb/>
　　乞假歸里<lb/>
具官方某狀照對某一介書生備員百僚底尸素三年<lb/>
遂無分毫補報造化包荒未加汰斥比自六月以來一<lb/>
病幾至狼狽三上祠禄之請公朝未察其眞而未曲全<lb/>
其去但某昨來病中自知决不可不歸所有禦冬之具<lb/>
<pb n="KR4d0387_WYG_001-6b"/>
一縷不存而二親年耄已先奉歸鄉而某僅以隻身留<lb/>
此二親在遠日夜所以望某之歸者甚切兼某昨有先<lb/>
祖襄事封於淺土近方卜地將以初冬遷厝某此而不<lb/>
歸是為非孝欲乞公朝特賜敷奏陶鑄一在外待次小<lb/>
壘差遣或予祠或給假三者之中乞畀其一實拜二天<lb/>
之造伏候指揮施行<lb/>
　　再乞假歸里<lb/>
具官方某狀照對某昨得父家書以十月上旬遷葬先<lb/>
<pb n="KR4d0387_WYG_001-7a"/>
祖促某急歸赴葬事某已即具申朝省乞給假或補外<lb/>
或予祠俾得速歸以赴大事而公朝未察其心未賜俞<lb/>
允切念某為先祖之嫡長孫豈有祖葬而長孫留戀官<lb/>
職不急奔赴者乎揆之天理人倫大有所拂欲乞公朝<lb/>
特賜敷奏先與給假兩月俾某得急歸以全孝心此亦<lb/>
天理人倫之正須至申聞者伏候指揮施行<lb/>
　　乞假劄子<lb/>
某切謂臣子之大節進退而已進以禮退以義禮主乎<lb/>
<pb n="KR4d0387_WYG_001-7b"/>
辭遜義主乎剛决故曰三揖而進一辭而退若當决不<lb/>
决而濡滯乎進退之間則失其所守矣某等不才業已<lb/>
買舟江滸挑包即行但未得朝旨未敢輕動欲望鈞慈<lb/>
曲轉造化於假狀尾特賜鈞判且與給假暫歸若萬一<lb/>
續與在外差遣則未為晩庶幾某等可以曲全進退之<lb/>
節不然要君之罪將無所逃於天地之間何以立身乎<lb/>
立俟指揮下情無任悚仄戰汗之至<lb/>
　　再乞假劄子<lb/>
<pb n="KR4d0387_WYG_001-8a"/>
某不避鈇鉞之誅輙伸輪囷之懇某一介不才備數館<lb/>
底三年尸素靦面凌兢屢上丐外丐祠丐假之請叠奉<lb/>
指揮不允緣某近得父家書以先祖營葬之事促令丐<lb/>
外急歸甚峻某切謂君父之命一也不俟君命而先去<lb/>
固為不忠久違父命而稽留又為非孝欲乞公朝察某<lb/>
真情特賜敷奏檢㑹考功郎中洪勲例特與在外小壘<lb/>
差遣或照監丞呂中例特急假三月容某急歸以承父<lb/>
命以赴祖葬實拜公朝錫類無邉之仁某干冒鈞嚴下<lb/>
<pb n="KR4d0387_WYG_001-8b"/>
情無任俯伏俟命之至<lb/>
　　出闗後乞假<lb/>
具官方某狀照對某昨得父家書促歸赴先祖葬事叠<lb/>
上丐假之請未蒙公朝察其真情某今月十二日又得<lb/>
父書促歸尤峻某切謂君父之命一也不俟君命而先<lb/>
去固為非忠久違父命而稽留尤為非孝况某於先祖<lb/>
係嫡長孫若祖有葬而孫不赴豈不拂人倫而害天理<lb/>
兼國子丞呂中考功郎中洪勲近以弟赴兄葬兄赴弟<lb/>
<pb n="KR4d0387_WYG_001-9a"/>
葬俱蒙朝旨或給假或補外况某嫡長孫之於祖乎今<lb/>
緣卜期既迫難以稽留除已於十月十三日冒急出闗<lb/>
以俟朝旨外欲乞公朝檢㑹某前後所陳及照監丞呂<lb/>
中考功洪勲近例特賜敷奏或給假或予祠實拜陶鑄<lb/>
之賜伏乞照㑹施行伏候指揮<lb/>
　　抵家乞寛假一月<lb/>
具官方某狀照對某今月十七日午時伏准秘書省牒<lb/>
繳示省劄二通備奉聖旨俾某兼莊文府教授及奉玉<lb/>
<pb n="KR4d0387_WYG_001-9b"/>
音促令某囘省供職等事某切謂臣子之道忠孝所貴<lb/>
於兩全進退不可以中止某昨以父命促歸赴祖葬事<lb/>
屢控於朝乞假乞外未蒙賜允然卜期既迫父命尤峻<lb/>
只得丐假于朝冒急馳赴今星夜兼程於此月十六日<lb/>
已抵于家方將再上寛假之請敢謂九天震威惓惓於<lb/>
一螻蟻曲賜追還之命某感恩入骨雖死不忘但某為<lb/>
親乞退又難中變而為進若以退為進則要君為不忠<lb/>
背父為不孝實為名教之罪人欲乞公朝特賜敷奏少<lb/>
<pb n="KR4d0387_WYG_001-10a"/>
寛給假之期俾某得了先祖葬事然後奔走公朝俯伏<lb/>
俟命所有兼莊文府教授省劄寄秘書省庫併俟某假<lb/>
滿日赴省被受供職實拜二天之造伏乞指揮照㑹施<lb/>
行<lb/>
　　展假三月<lb/>
具官方某狀照對某一介螻蟻為親丐歸自知凟犯雷<lb/>
霆罪在不赦聖度天寛曲賜涵貸伏准十月二十三日<lb/>
省劄備奉聖旨給假一月某露香東面再拜感激埀涕<lb/>
<pb n="KR4d0387_WYG_001-10b"/>
以告於二親曰此聖天子至仁如天必使天下歸仁而<lb/>
皆得以遂其仁而不遺其親之心也天地之大未知所<lb/>
報某嘗覩先朝趙汝愚為著作丐祠未許以祖母大事<lb/>
即日自劾而歸仰值孝宗皇帝孝治寛洪就許畀外而<lb/>
釋其罪今某忝覩省劄天涵地育曲賜予假雖某之妄<lb/>
庸不足以望汝愚之萬一而某之遭逢聖明䝉被恩寵<lb/>
則又過於汝愚遠矣今某始得安心入山有事於祖塋<lb/>
若不展假必致一簣虧山於孝心終為有礙欲乞公朝<lb/>
<pb n="KR4d0387_WYG_001-11a"/>
特賜敷奏寛賜展假三月容某得終大事實拜公朝錫<lb/>
類無邉之仁伏候指揮<lb/>
　　為病再展假<lb/>
具官方某狀照對某伏准寶祐四年正月十七日省劄<lb/>
備奉聖旨除某著作佐郎某已於省劄到後涓剛祗拜<lb/>
聖恩訖即擬兼程赴闕忽為痁疾再發未可戒行謹先<lb/>
具專狀控申欲乞公朝特賜包荒少寛程限放令某稍<lb/>
便醫藥俟病勢少可扶持即便負席藁走闕下以俟鈇<lb/>
<pb n="KR4d0387_WYG_001-11b"/>
鉞之命伏乞照㑹申聞事<lb/>
　　辭著作佐郎<lb/>
具官方某狀照對某伏准今月十三日省劄備奉聖旨<lb/>
除某著作佐郎兼備近降指揮庶官不許辭免某一介<lb/>
蛙黽藐焉井底忽逢王明汛渫而綆汲之某感激君父<lb/>
異恩誓將捐軀以報但某切念内外迭補之法所以練<lb/>
人才也毎讀晉陶侃傳朝暮運百甓問之則曰侃方致<lb/>
力中原若過自優逸他日恐不堪事某雖不才中夜感<lb/>
<pb n="KR4d0387_WYG_001-12a"/>
慨常有奮勵事功之心自曩綴朝班未更外任今復尸<lb/>
素館職切恐犯陶侃不堪事之譏欲乞改畀在外小小<lb/>
差遣俾得稍自展布以啚萬分之報伏乞公朝特賜敷<lb/>
奏施行伏候指揮<lb/>
　　乞改正理還劄子<lb/>
具官方某劄子伏覩指揮應命官凡經臣僚論列者並<lb/>
合經朝廷改正某昨自寶祐乙夘之冬因有先祖卜葬<lb/>
事急投假狀即行遂坐擅出闗之罰得旨寢著作新命<lb/>
<pb n="KR4d0387_WYG_001-12b"/>
按之者朱應元也丙辰之冬有排斥三學之士者某偶<lb/>
前此與曽唯為文字交遂坐不合與太學生交游之罰<lb/>
得旨寢寧國新命劾之者吳衍也景定庚申之夏以輪<lb/>
對不能盡言陳寅彈之得旨予在外差遣未幾以有官<lb/>
人不合作館事林光世擊之得旨予祠積是四非無非<lb/>
自取某惟聖賢不責人以無過而許人之改過聖君賢<lb/>
相千載一遇此而不言是自棄於大造之外欲乞公朝<lb/>
特賜敷奏將前項特與改正過名理還元斷月日伏候<lb/>
<pb n="KR4d0387_WYG_001-13a"/>
指揮<lb/>
　　辭免司封<lb/>
具官方某狀照對某伏准尚書省劄子備奉聖旨除司<lb/>
封郎官某自揆不才合具辭免者伏以井鮒無聞久處<lb/>
泥塗之蟄乾龍有造忽聞雨露之仁其得若驚以感而<lb/>
涕伏念某素行乎患難自墮於迂愚不圖槖籥噓吸於<lb/>
天地燾載之間欲使勾甲萌拆於瓦石覆壓之下某雖<lb/>
無他技而善自知敢以庸才冒居清選輙裁免櫝仰告<lb/>
<pb n="KR4d0387_WYG_001-13b"/>
朝廷伏乞畀矜特賜敷奏彚征開泰倘不忍一物枝葉<lb/>
之枯自養曰頤願少給勺水簞瓢之禄禱祈懇懇跼蹐<lb/>
兢兢伏候指揮<lb/>
　　辭兼直舍人院奏<lb/>
具官臣方某狀奏右某今月十三日恭准省劄備奉聖<lb/>
旨方某兼直舍人院日下供職者伏以菲材僥倖濫分<lb/>
主爵之曹誤渥光榮俾涉代言之筆鼎來天寵震惕氷<lb/>
衷臣切惟内史贊書之司實為文士清選之極必有渾<lb/>
<pb n="KR4d0387_WYG_001-14a"/>
厚爾雅之體然後可以潤色國典必有激昻婉切之功<lb/>
然後可以感發人心必揮翰如飛然後可以備緩急之<lb/>
辭命必湧泉不竭然後可以應填委之文書夫豈庸才<lb/>
可當是選切念臣荒疎學術淺涸辭源郎圍方懼於素<lb/>
飡詞掖豈容於越俎王言之制有七所未討論舍人之<lb/>
様有三其何稱塞恐慚帝制祗速吏訶仰望聖慈俯矜<lb/>
愚悃不嫌反汗収囘成命之頒特許循墻別選時髦之<lb/>
任籲天懇懇伏地兢兢所有前項恩命臣未敢祗受謹<lb/>
<pb n="KR4d0387_WYG_001-14b"/>
録奏聞伏候<lb/>
　　辭兼直舍人院劄子<lb/>
伏以綸闈地峻顧越俎以難堪黼扆天高雖循牆而未<lb/>
許敢薦陳於愚樸祈轉徹於穹窿伏念某受才既凡種<lb/>
學尤淺以寒苦而粗為文字處孤陋而實寡見聞孤陋<lb/>
見聞固未習朝廷之典故寒苦文字豈足代皇王之訓<lb/>
辭冒居是官必忝於位輙成免櫝仰告公朝欲乞畀矜<lb/>
特賜敷奏渙焉廷號倘無銷印之嫌属之時髦方稱如<lb/>
<pb n="KR4d0387_WYG_001-15a"/>
綸之任懇祈切切跼蹐皇皇所有恩命未敢祗受伏候<lb/>
指揮<lb/>
　　辭起居舍人奏<lb/>
具官臣方某狀奏右臣今月十七日伏准省劄三省同<lb/>
奉御筆除臣起居舍人兼職依舊者伏以龍御正中言<lb/>
動則書于史螭分左右記註必惟其人安有非才可當<lb/>
是選但覺震躬而<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>不知渙汗之皇皇伏念臣孤遠<lb/>
之踪空疎之器惟空疎則學問不足以該臺閣之典故<lb/>
<pb n="KR4d0387_WYG_001-15b"/>
惟孤遠則名實不足以孚上下之聽聞以名實未孚之<lb/>
人而職簡書豈能信乎後世以學問不該之士而立殿<lb/>
陛安能沃於君心而况濟濟周行藹藹君子茍自知非<lb/>
佚狐之選而不遜於䕫龍之賢必至曠官反以違戾伏<lb/>
望皇帝陛下察其安分矜其不能更畀時髦倘許緇衣<lb/>
之改収囘成命何嫌刻印之銷所有恩命臣未敢祗受<lb/>
謹錄奏聞伏候勅旨<lb/>
　　辭起居舍人劄子<lb/>
<pb n="KR4d0387_WYG_001-16a"/>
伏以才非狐佚何敢班二史之清身際唐虞未許為九<lb/>
官之遜以感動之忱弗至宜呼籲之請莫俞匪告公朝<lb/>
曷囘宸聽敢歴陳其梗梗冀轉徹於高高切原古者設<lb/>
官之由曷寘君舉必書之職盖以人主一言之善否實<lb/>
闗天下萬世之安危所以選端良之人執簡在後庶幾<lb/>
處富貴之地非道不行以是官所係之匪輕雖先正猶<lb/>
懼其弗克蘇軾之有此令且必詣宰相而力辭必大之<lb/>
除是官猶自乞皇帝之改授茍以謭才而不自揆冒居<lb/>
<pb n="KR4d0387_WYG_001-16b"/>
古人所不敢為以此敗官何所逃罪伏望公朝察其非<lb/>
據許以奏聞言出如綸倘可惟行而惟反衣猶在笥何<lb/>
嫌改造而改為所有恩命未敢祗受伏候指揮<lb/>
　　討信州鬨軍待罪劄<lb/>
具官方某照得比歲以來兵驕易鬨不勇於禦亂而勇<lb/>
於為亂所資以衞民而反以害民然桀悍難制惟信為<lb/>
甚某蒙恩予節職在澄清昨入境之初據信州公申本<lb/>
州軍人以支米作鬨事繼得之諮詢咸謂郡糾遭其凌<lb/>
<pb n="KR4d0387_WYG_001-17a"/>
辱非小郡僚雖微然其損一郡之體者甚大即欲誅鋤<lb/>
一二首惡少正軍律盖以事體闗繫者重所以遲遲而<lb/>
未敢輕於一發自此暴横愈甚夏稅場棟子州郡已差<lb/>
人許福等又欲別差一吏州郡不聽遂挾衆喧譟以請<lb/>
州郡遂俛從之乃七月内州郡以獄劊行刑而許福等<lb/>
以不用軍劊遂集衆持杖拽街搜捉獄級擒至郡㕔必<lb/>
欲行法州郡不聴此曹又輙喧譟州郡又俛從之竊惟<lb/>
信之卒伍肆驕其所由來漸矣郡守低首喪氣為其挾<lb/>
<pb n="KR4d0387_WYG_001-17b"/>
制郡民吞聲茹苦為其凌暴已半年于兹比者殿司軍<lb/>
將官提兵自信經過此曹生心衷甲腰刀呼儔集衆復<lb/>
謀為變闔郡惶惶中夜束擔出郊以避禍以信之去天<lb/>
密邇軍兵干紀一至于此下無州郡上慢朝廷是可忍<lb/>
也孰不可忍也本司近以秋試因密切調遣諸寨寨兵<lb/>
入城為䕶試之舉隂為戢亂之圖帖上饒縣令程從事<lb/>
應新䕶州印牒差擬迪功郎兼本司僉㕔何惠生以捕<lb/>
偽闗㑹為名同共合謀今月二十九日蚤據擬迪功郎<lb/>
<pb n="KR4d0387_WYG_001-18a"/>
本司兼僉何惠生同上饒縣令程應新申已於本月二<lb/>
十六日早擒獲為首人許福等八名斬首示衆揭榜曉<lb/>
諭軍民各已平定外無非仰藉國之威靈幸而集事少<lb/>
洗積年驕横之風少正兵律抑亦可銷變於將來也所<lb/>
有調遣用命服勞一行人別具姓名開申乞賜推賞所<lb/>
有某不合專擅調兵及專行誅戮一節謹席藁俟罪外<lb/>
伏候指揮<lb/>
　　乞與共討信州鬨軍有功者轉官推賞<lb/>
<pb n="KR4d0387_WYG_001-18b"/>
具官方某狀竊惟漢人有言曰有功不賞有罪不誅雖<lb/>
堯舜不能以化天下信州鬨軍其罪當誅久矣某自到<lb/>
任己來日夜圖之而未有一可任事之人方欲以兵取<lb/>
之則本司無兵之可調方欲乞兵於朝廷則此等狗䑕<lb/>
何足上勞君相之慮環視精選得一有用之材曰從事<lb/>
郎上饒縣令程應新然彼方為縣令其勢不足以運掉<lb/>
一州也而某於是委之攝行州事旁搜遠取又得一可<lb/>
與共功名之士曰擬迪功郎何惠生然彼方為士其位<lb/>
<pb n="KR4d0387_WYG_001-19a"/>
未足行事也某於是留之本司僉幙其不知者以為過<lb/>
客也使之以過客為名館于信州者屢月以盡察諸軍<lb/>
之情偽盡得鬨卒之姓名盡識諸卒之面目入其黨與<lb/>
探之試之離之間之結之収之往反圖為至于十數所<lb/>
與共謀者上饒程令也乃者八月秋試士人喧雜於是<lb/>
借科舉之名密調諸寨精銳頓之棘外而選彼黨之强<lb/>
壯者収之棘内然後謀取其渠者而殱之彼八兇者誘<lb/>
而致之數處同時下手一朝擒之頃刻之間皆就誅斬<lb/>
<pb n="KR4d0387_WYG_001-19b"/>
急張旗牓以壓衆心軍民按堵如故今城内外不驚一<lb/>
塵所調捕兵不傷一卒實縣令程應新擬迪功郎何惠<lb/>
生之功也斯二人者使其一為見任守臣一為見任僉<lb/>
幙皆不當言賞盖本職公事也今程應新以選人縣令<lb/>
行郡守之事何惠生以江州進士任潛師之責非其膽<lb/>
畧度越常人何以不動聲色不煩朝廷調兵収徒手縛<lb/>
虎之奇功某伏覩在法捕獲强盜選人改官白身補授<lb/>
今來二人之勞非止捕盜而己欲望公朝特賜敷奏將<lb/>
<pb n="KR4d0387_WYG_001-20a"/>
程應新特與改合入官何惠生特補文資給迪功郎真<lb/>
命以為趨事赴功者之勸外有頭目用命立功人張濟<lb/>
為第一功王伯茂鄭榮次之若頭目以下則排軍璩遷<lb/>
藍安詹寶汪福余正陳福秦明徐强余寶及百姓吳龍<lb/>
吉軍兵吳强郭茂余照二楊旺洪貴張珎魯先程先璩<lb/>
元等凡壹百餘人内頭目立功張濟本司已於信州見<lb/>
管進武校尉綾紙内書填一本給付張濟充賞外其餘<lb/>
並合厚支犒賞欲乞朝廷劄下信州於有管官錢一切<lb/>
<pb n="KR4d0387_WYG_001-20b"/>
支行庶幾賞不踰時則三軍感悦他日可以使人仍乞<lb/>
劄下本司照應伏候指揮<lb/>
　　辭免誅勦鬨軍轉官<lb/>
具官方某狀照對某今月十四日伏准省劄以信州誅<lb/>
勦鬨軍事備奉聖旨方某運謀集事與轉一官某竊惟<lb/>
百官有司各有所職曠職分之當為者固不逃司敗之<lb/>
刑為職分之當為者亦無受賞之理盖某之事與程應<lb/>
新何惠生不同也若使程應新為見任守臣何惠生為<lb/>
<pb n="KR4d0387_WYG_001-21a"/>
有官僉幙亦不當言賞惟以其選人縣令而行郡守之<lb/>
事進士僉幙而任潛師之托是以可嘉若某則為所當<lb/>
為僅可逃司敗之刑而已今公朝賞不踰時以為厲世<lb/>
磨鈍之具因衆人而及某焉若某以本職公事而受賞<lb/>
則是僥倖而冒功頑鈍無恥人謂某何所有上件恩命<lb/>
不敢祗受欲望公朝特賜敷奏収囘成命庶幾小臣得<lb/>
安分守伏候指揮<lb/>
　　江東提刑一考丐祠劄<lb/>
<pb n="KR4d0387_WYG_001-21b"/>
具官方某伏照對某伏准咸淳三年二月省劄授前件<lb/>
差遣某即於當年四月二十五日入江東境交割本司<lb/>
職事越今年四月二十四日書一考某竊惟荀卿之書<lb/>
以禮遜為偽衞風之詩以素飡為非茍以荀卿之言為<lb/>
嫌而犯衞風之刺則為頑鈍無恥之士伏念某學未語<lb/>
上才不逮中冒乘使者車而行外司㓂之事雖小大之<lb/>
獄必以情而聴訟未能無訟雖得其情哀矜勿喜而罔<lb/>
中未能惟中聖人之言朞月而可今某試之朞年而風<lb/>
<pb n="KR4d0387_WYG_001-22a"/>
俗未能變化囹圄未能空虛弗績罔功孰大於此所以<lb/>
未即司敗之罰者聖賢在上不求備于一夫也某是用<lb/>
不敢犯素飡之譏而避偽遜之嫌伏望公朝特賜敷奏<lb/>
姑畀祠廩使某以自量之心而為自全之地實拜天覆<lb/>
地載之造伏候指揮<lb/>
　　辭免江西轉運副使<lb/>
具官方某狀照對今月二十一日伏准省劄備奉聖旨<lb/>
某依舊職除江西計度轉運副使某聞命震驚懼溢於<lb/>
<pb n="KR4d0387_WYG_001-22b"/>
喜某竊惟小器受大任者有顛覆之虞一命至再命者<lb/>
有盈滿之懼某一介不才濫切皇華之遣司臬江左凜<lb/>
凜曠瘝乃夏五月既叨進職之恩今甫半朞又叨改轍<lb/>
之命俾之將漕于西非但小器受大有顛覆之虞而一<lb/>
命至再尤有盈滿之懼所合具申公朝乞賜敷奏改畀<lb/>
時髦庶安愚分伏候指揮<lb/>
　<lb/>
　蛟峯文集巻一<lb/>
</p>
<p>
</p>
  </div>
</body>
</text>
</TEI>
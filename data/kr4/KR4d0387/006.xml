<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蛟峯文集巻六</head> <lb/>
    <p>
<pb n="KR4d0387_WYG_006-1a"/>
欽定四庫全書<lb/>
　蛟峯文集巻六<lb/>
　　　　　　　　　　　　宋　方逢辰　撰<lb/>
　絶句<lb/>
　　題盧可庵天邊風露樓<lb/>
龍泉三尺倚天横濁世滔滔我獨清一柱髙臺仙掌起<lb/>
願推一滴活蒼生<lb/>
　　題柯峯讞掾錢君叔行敬簡軒<lb/>
<pb n="KR4d0387_WYG_006-1b"/>
是非辯白只須欽敬簡奚消讀吕刑一片公心一雙眼<lb/>
心醒醒則眼醒醒<lb/>
　　贈尹巽齋數學<lb/>
陰陽晴雨可前知此是人間第一奇鼾睡華山何日覺<lb/>
煩君更與問希夷<lb/>
　　題呉氏梅堂<lb/>
聞君家在雪邊住靠盡䦨干索盡詩只怕梅花應冷笑<lb/>
清香元不要人知<lb/>
<pb n="KR4d0387_WYG_006-2a"/>
　　問天<lb/>
胭脂十二萬風塵一樣胞胎父母身天欲殺之胡至此<lb/>
厥初何用降生民<lb/>
　　天對<lb/>
羊祜乘危乃併孫楊堅非解自蠶陳長江不是無天塹<lb/>
只為江南多婦人<lb/>
　　贈墨士翁彦卿<hi>因其以竹墨来謁故吟詩以䁬</hi>
一團烟裏蓄明光做出稜稜竹樣剛語汝好尋臺閣主<lb/>
<pb n="KR4d0387_WYG_006-2b"/>
直將勁節掃豺狼<lb/>
　　贈風鑒曹老眼<lb/>
九重拊髀嘆才難幣聘皇皇難未戡老眼試將天下看<lb/>
豈無頗牧在東南<lb/>
　　送胡兄逺遊<lb/>
人言行路險於山君却乗槎欲問天畢竟家邦總聞達<lb/>
雞鳴猛著祖生鞭<lb/>
　　贈月心<lb/>
<pb n="KR4d0387_WYG_006-3a"/>
蒼苔破屋生涯足淡飯清湯夢寐安認得秀才窮快活<lb/>
何須煩惱做窮官<lb/>
　　贈大佛老子賣藥齋僧<lb/>
藥中得報飯中施始實終空不是呆水復去來来復去<lb/>
誰知無去亦無来<lb/>
　　贈南山寄傲軒<lb/>
著心尋處元無物開眼見時都是天楚市少年覇陵尉<lb/>
紛紛蠛蠓過吾前<lb/>
<pb n="KR4d0387_WYG_006-3b"/>
　　贈相者<lb/>
烟霞泉石在空谷富貴貂蟬在北方林下野人無可相<lb/>
相人須去相侯王<lb/>
　　贈梁電目<lb/>
滿睫塵埃寸許深世間豪傑尚山林冰壺指見形骸外<lb/>
難照江湖一片心<lb/>
　七言律詩<lb/>
　　慶明堂禮成<lb/>
<pb n="KR4d0387_WYG_006-4a"/>
合宫芬郁徹垓埏治象陽明景爛然雲氣朝隮疑欲雨<lb/>
帝心夕愓即旋乾皇穹后土實臨汝祖徳宗功鑒在天<lb/>
既灌更祈如未灌緝熙此福萬斯年<lb/>
　　和劉府判<hi>名夔相人</hi>
英雄牢落谷音空敦薄猶存柳下風善政有聲聞六邑<lb/>
病軀無自謁千峰乾坤許大心知少道義相交我輩同<lb/>
珍重瑰章何以報烟雲留䕶峽山松<lb/>
　　和張寓軒題孤山二首<lb/>
<pb n="KR4d0387_WYG_006-4b"/>
吝驕專恣諱言兵禍本伊誰自種成潮汛有時聲轉怒<lb/>
權奸一死罰猶輕道無起滅無今古物有消虛有長盈<lb/>
贊化正需豪傑手華山深處卧昇平<lb/>
　　又<lb/>
西湖奮事逝如流紅紫塵沙新綠稠昔日賞心今日弔<lb/>
前人遺迹後人遊雨觀水色連山色晴看湖頭送日頭<lb/>
鷗鷺無情自来往興亡不管帝王州<lb/>
　　挽有宋周府君袁夫人<lb/>
<pb n="KR4d0387_WYG_006-5a"/>
孩提均識愛其親未有君家最睦姻遜畔以全諸父義<lb/>
在原此豈婦人仁一門鄒魯斯文地三世羲皇太古人<lb/>
朱紫滿門直餘事九京可作百其身<lb/>
　　挽宋尚書余公二首<lb/>
時樣多求赫赫聲惟公獨韞玉精神傳無房杜可書事<lb/>
心即羲皇太古人日月升時先奮翼風雲濃處忽抽身<lb/>
蒼蒼忍奪客星去却使凌烟憶老臣<lb/>
　　又<lb/>
<pb n="KR4d0387_WYG_006-5b"/>
扁舟一葉掠垂虹因泛江蓮得識公千里軍民安席上<lb/>
一年賔主坐春中斑催紫槖朝天近夢到黄粱霍地空<lb/>
契闊真情言不盡只將楚些寄東風<lb/>
　　挽宋吏部趙公<lb/>
翺翔碧水又蓬山再入郎闈即丐間屢疏朝端詞梗梗<lb/>
一麾道院政斑斑閣因書創家鄒魯堂以親名行冉顔<lb/>
所恨與公非識面一詩寄鴈寫澘澘<lb/>
　　被召不赴<lb/>
<pb n="KR4d0387_WYG_006-6a"/>
萬里黄華遣使輈姓名曾覆御前甌燕臺禮重金為屋<lb/>
嚴瀨風髙玉作鈎丹鳳喜從天上落白駒須向谷中求<lb/>
敲門不醒希夷睡休怪山雲著意留<lb/>
　　贈樵隠<lb/>
樵仙深入琴棋境一笑出門天地寬人世已非存朽斧<lb/>
土音不改只南冠琴中自有銕心在局外何妨道眼觀<lb/>
霽月光風元屬我飯牛何謂夜漫漫<lb/>
　　題河潛齋安樂窩<lb/>
<pb n="KR4d0387_WYG_006-6b"/>
閒中厯覽古和今夫豈全無所用心書為重看因熟讀<lb/>
詩添新作費沉吟消磨暇日尊前酒賡和熏風膝上琴<lb/>
過去未來都不管却看明月是知音<lb/>
　　頌徐大可為六縣減免税糧得請<lb/>
六縣驩娯已獨勞肯心行善是人豪乞憐請命蠒絲價<lb/>
起死回生鼎釜熬誰謂他人無力氣不于好事拔毫毛<lb/>
老夫贊詠非誇詡此在春秋亦合褒<lb/>
　　石峽山茶盛開<lb/>
<pb n="KR4d0387_WYG_006-7a"/>
水崖赤骨物俱老火樹生陽我不孤銕葉幾經寒暑戰<lb/>
丹心不為雪霜枯托根峽裏老居士加號花中烈丈夫<lb/>
顔色不淫枝榦古洛陽牡藥只為奴<lb/>
　　又<lb/>
凡卉春妍誇國色此花陰極抱陽明人疑芝草非時出<lb/>
我謂丹砂托樹生可惜洛中忻富貴不知霜裏蓄精英<lb/>
老夫詩若宋初出牡藥如何得盛行<lb/>
　古體<lb/>
<pb n="KR4d0387_WYG_006-7b"/>
　　前修史宫講吏部陳大著赴鎮贑州<lb/>
蠡湖擘破亨衢開山川鍾作魁竒材九關呌後入雲岫<lb/>
六陰巻出登蓬萊著庭萬巻了汗竹粉闈胡事被先幞<lb/>
非徒五馬人生榮正要急流剛沃足章貢二水分西東<lb/>
江右九郡斯為雄亭横塵外𦕈四海臺插天表森孤峯<lb/>
三百里水見沙磧一十八灘如劒脊醉讀題詠呼坡翁<lb/>
此是太守風月窟又聞獷俗多驚湍况有蠆尾隣諸蠻<lb/>
付之重寄憂亦大此是太守思慮關伐木詩廢友道缺<lb/>
<pb n="KR4d0387_WYG_006-8a"/>
道山幸有詩送别一言愛助當何如思慮先之後風月<lb/>
　　錢判府國史直講秘書赴鎮南劒<lb/>
番江之峯髙插天番湖之水淵其淵山川鍾作一書簏<lb/>
胸次洶湧萬斛泉呼來天上佐良史喚起英雄斧奸魅<lb/>
玉堂萬字雲錦章赤墀一對國士器天為資善擇畏師<lb/>
汝作羽翼從吾兒光芒忽報動雙劍翺翔直去分一麾<lb/>
我聞了翁銕梁脊生晩不得拜履舄又聞龜山與延平<lb/>
首為東南揭標的今君剖符守其鄉視三先生為有光<lb/>
<pb n="KR4d0387_WYG_006-8b"/>
開明義理當日用扶植氣節争秋霜知君報政只數月<lb/>
袴襦萬口九天徹去時好趂蘆花天歸時又見橙橘節<lb/>
道山繾綣持一觥臨别惟有詩送行執手不敢贊諛語<lb/>
版樣惟視三先生<lb/>
　　和僉事夾谷之竒韻<lb/>
夫子説周易肇開太極分及乎作春秋下逮西狩麟混<lb/>
闢至决裂堅冰至習馴三皇何皥皥五帝何紛紛卓哉<lb/>
洙泗翁道大孤無隣於是作六經以救萬世人孟氏辨<lb/>
<pb n="KR4d0387_WYG_006-9a"/>
義利戰國駭所聞不肯為老耼和光同其塵人不識四<lb/>
端豈知有君親孔孟作日月然後夜向晨天髙與地下<lb/>
中立師與君師以扶綱常君以治廣輪廉恥甚鈇鉞禮<lb/>
教威斧斤自古立宇宙以道為精神清溪斗大邑土瘠<lb/>
民甚貧虎豺方恣睢駰騏忽諏詢痛民若赤子禮士如<lb/>
上賔簞瓢在陋巷窮則獨善身家有讀書屋乃為刼火<lb/>
焚仁人忽行惻仲氏敢具陳公肯挈墜道天未亡斯文<lb/>
移檄作主宰歌詩示㤙勤絃歌已久廢簡陋尚可因祠<lb/>
<pb n="KR4d0387_WYG_006-9b"/>
堂儼遺像生徒招驚麇戸内有洙泗山中見華勲光霽<lb/>
挹茂叔粹盎師伯淳體用契忠恕恭安想夭申仰師千<lb/>
載上興起三代民剥窮果不食貞下元又春太極在何<lb/>
處青歸燒㾗新<lb/>
　　送潘翠谷<lb/>
無屋住僧廬無菜挑野草野草風味長僧廬人跡少剥<lb/>
剥誰扣扄訪予事幽討錢塘有騷翁自號翠谷老疋馬<lb/>
遊南墻要伴松竹好遐思到山人迂尋出詩藁詩無怨<lb/>
<pb n="KR4d0387_WYG_006-10a"/>
苦吟掃退郊與島胸次鮑明逺筆下王逸少我觀陰與<lb/>
陽禪代何時了不能為魯連尚可作商皓長歌黍離篇<lb/>
酹酒問旻昊<lb/>
　　贈術士劉衡鑑<lb/>
髙目下耳赫如鑑福善禍淫平如衡顔癯胡天跖胡壽<lb/>
季氏乃富憲乃貧伯道無兒湯有後造物豈是鑑不明<lb/>
孔明遺恨懿血食造物豈是衡不平當知禀氣有清濁<lb/>
所以人品有善惡至若夭壽與賤貴又是禀氣有厚薄<lb/>
<pb n="KR4d0387_WYG_006-10b"/>
清濁厚薄物自聖洪纎髙下天何言君子惟以理自充<lb/>
英雄難與造物争前人論理不論氣不信試問劉鑑衡<lb/>
　　贈星命舒雲峯<lb/>
五星聚東井天下王業開五星聚奎宿天下多賢才蚩<lb/>
尤掃<hi>闕</hi>　攙搶巻飛埃日月黄道見火羅計孛烏能為<lb/>
之灾雲峯挾術善說命窮通貴賤非所問敢問何時聚<lb/>
五星今年五星聚何分聖人在上天下平疏食飲水甘<lb/>
曲肱<lb/>
<pb n="KR4d0387_WYG_006-11a"/>
　　題盧文峯十二知丞文集<lb/>
驪珠一顆千仞淵漁翁探得遭驪眠一朝吹墮千萬顆<lb/>
恐是蛟驪卧半天駢花儷葉妙天下文賦直追古班馬<lb/>
手抉河漢裂錦章冩在詩歌軋騷雅大篇赤手捕長蛇<lb/>
不須控勒騎生騧短篇任意起忽伏蒼江浩浩濤中槎<lb/>
文章妙手壓場屋到厎亡羊還得鹿廬陵方買載月舟<lb/>
清談又展朝天軸軍將打門書一封呼起醉夢為醒鬆<lb/>
只怕至寳不肯留山中雷霆風雨取去還蛟龍<lb/>
<pb n="KR4d0387_WYG_006-11b"/>
　　挽鄭直齋居士<lb/>
有姪宰相才昔惟呂文穆有婿國士器昔惟晏同叔公<lb/>
乃兼其榮秀氣塞一門為國作瑚璉賴公培福根世態<lb/>
方惡直公乃自立的掉頭蠻觸争冷坐雪月窟今世能<lb/>
幾人如公心迹清馨豔有如此公死猶如生<lb/>
　　贈楊内舍景堯刲股<lb/>
子肉可療親或曰不敢毁不見母生兒生死一間耳此<lb/>
身母之身非可認為已殺身可救母當不愛一死天理<lb/>
<pb n="KR4d0387_WYG_006-12a"/>
通神明寸膚直糠粃茍能充此心是即學曽子<lb/>
　　贈五星陳東埜<lb/>
粤從動静極互根裂為二氣分五行未有二氣先有理<lb/>
理與氣合人物生人惟禀得天地氣故為耳目為口鼻<lb/>
人惟禀得氣之理故為仁義為禮智氣為人形理為心<lb/>
同是水木火土金今人問氣不問理茫茫只向天外尋<lb/>
人而不仁木已死不須更論敗在子人而薄義金已傷<lb/>
如何却説生在已無禮無智水火滅不忠不信土氣絶<lb/>
<pb n="KR4d0387_WYG_006-12b"/>
人於心上斬了根是氣安從有萌蘖出門一笑逢星翁<lb/>
談天議論逈不同若能論氣又論理太極只在桃包中<lb/>
　題䟦<lb/>
　　青陽方氏義聚䟦<lb/>
一生二二生三三生千萬太極生生之道一無不分之<lb/>
理雖天地不能拂此而過之而况於人乎雖然天地之<lb/>
理一本不能不萬殊而萬殊不能不一本也惟人則一<lb/>
者固可以萬萬者不能以一非惟不能一且不知其初<lb/>
<pb n="KR4d0387_WYG_006-13a"/>
之一矣蘇明允有言吾父之子今為吾兄數世之後不<lb/>
知何人此薄俗之通患也青陽之方以義聚而居者數<lb/>
世國初嘗旌其門此誠義族也後三百年其逺孫時發<lb/>
以縣志所載者来宛見國初氣象使人感慨也予觀東<lb/>
京之樊三世共財北魏之楊緦服同爨唐崔郾之三世<lb/>
張公藝之九世皆有太古風然昔之同者終不能以不<lb/>
異何也物不可以終聚理與勢然也釋老之廬聚數衆<lb/>
厯數百年而不弊者又未嘗不可以終聚何也彼無生<lb/>
<pb n="KR4d0387_WYG_006-13b"/>
生之道也若生生者衆則情偽日多衣食不給則聚者<lb/>
不可以日久也然則人生而羣分殊者終不可一歟曰<lb/>
可有大宗之法<lb/>
　　䟦洪智堂地理心機<lb/>
諺云一世識陰陽三世翁無墟墓場此為不識陰陽之<lb/>
理者發欲識其理則程子五患之外莫非佳山水也洪<lb/>
石庵與乃翁復庵自言髙於陰陽之學然皆為己而不<lb/>
為人數世兆域皆其自卜世之言陰陽者不足以眩之<lb/>
<pb n="KR4d0387_WYG_006-14a"/>
其所卜皆不出數里之外非如他人之自淺其山水必<lb/>
求於他邦數百里外者今其家福祿昌熾本支盛大又<lb/>
有非他人所可及此可謂真知陰陽之理者矣其從子<lb/>
曰應東圖其先塋之山川形勢及其家世福澤之竒名<lb/>
之曰地理心機又将推己之學以及他人其用心亦仁<lb/>
矣哉陰陽之術予雖未達而其理則固深知之近毛伯玉<lb/>
來予贈以詩曰當面有山人不識却於山外更求山族<lb/>
人有卜葬於住山之麓者予贈以詩亦曰風水不從天<lb/>
<pb n="KR4d0387_WYG_006-14b"/>
上落元来只是屋簷頭此可與知理者道吾子若計予<lb/>
之説推行之則可謂識陰陽之理者曾楊當在下風<lb/>
　　書鳳山呂首之玉京勝槩圖後<lb/>
鳳山吕首之以吟詠作玉京勝槩圖二十首讀之皆有<lb/>
竒思有微意使人坐萬山中如覩京城之巨麗也首之<lb/>
云如今生不遇後来當有楊子雲予謂知我者希則我<lb/>
貴矣何必子雲<lb/>
　　題薛上舍集<lb/>
<pb n="KR4d0387_WYG_006-15a"/>
孟軻氏發性善一語反以激荀楊韓子之爭端周茂叔<lb/>
説無極而太極亦以啓陸子靜之排詆立言之難如此<lb/>
乎薛君某過予袖示一編五言七言長短句皆有可觀<lb/>
首巻曰性理論也河洛辨也中庸大學論也井田議也<lb/>
噫是數者皆當世大儒所難言者君乃脱口如瀉灔澦<lb/>
似不見其所謂難者何歟軻逺矣請試以問茂叔<lb/>
　　題梅騷後<lb/>
寬閒之野寂寞之濵不以無人而不芳此謹獨者之事<lb/>
<pb n="KR4d0387_WYG_006-15b"/>
也窮崕瞑雪疎籬曉霜毛皮剥落孤榦獨挺此特立獨<lb/>
行者之事也梅乎梅乎其遯世無悶者乎非斯人也而<lb/>
友梅梅友我乎哉屈平一不見知則悶以死其悲憤自<lb/>
况徧及乎菊蘭蕙茞而獨不敢及梅平猶為知量者有<lb/>
客過予自號梅友出示一編曰梅騷且以不及梅為騷<lb/>
之欠不入騷為梅之恥將以補騷缺也噫嘻果如子之<lb/>
言則平不得為知量者矣<lb/>
　　題方景説出家疏簿<lb/>
<pb n="KR4d0387_WYG_006-16a"/>
東坡翁問佛印曰鑊湯獄圖中何獨不畫和尚對曰人<lb/>
間怕閻羅閻羅怕和尚翁曰怕你則麽對曰若使閻羅<lb/>
自犯亦要和尚懴除此詩人所謂善戱謔兮不為虐兮<lb/>
者歟方景説来言鑊湯無冷處惟和尚快活願捨身入<lb/>
龍華寺以為死中求活之道乞一轉語以干宗族鄉黨<lb/>
之仁人君子噫嘻聖賢未嘗許人從異端也但釋氏得<lb/>
時其力足以活人吾儒安能禁之茍自度吾力不能活<lb/>
之則聽其依釋以自活亦可已有肯助縁便請下筆<lb/>
<pb n="KR4d0387_WYG_006-16b"/>
　　題家狀籍<lb/>
舉人書鋪翁生持一籍来曰我將以此訪丑科之省元<lb/>
狀元且謁予序余戯之曰昔陳摶有雙元集嘗持以語<lb/>
人曰天下省元狀元盡在予集中今子亦摶之術乎雖<lb/>
然摶之術數也天地之通塞人才之隠見有理焉君子<lb/>
不謂數也方今天下林澤空缺鉞鈍赤子如溝中瘠明<lb/>
詔蒐材正將以得經綸天下之大器豈徒詢詞藝云乎<lb/>
哉嚴之山峭水秀代不乏人子試以此求之雖未學陳<lb/>
<pb n="KR4d0387_WYG_006-17a"/>
摶之數而来科之省元狀元當在子籍中矣<lb/>
　雜體<lb/>
　　田父吟<lb/>
清溪眇如斗大邑萬山壁立土磽瘠百分地無一分田<lb/>
九十九分如劍脊一畝之地髙復低節節級級如横梯<lb/>
畝心一畦可一畝邊旁一畝分數畦大家有田僅百畝<lb/>
三二十畝十八九父母夫妻子婦孫一奴一婢成九口<lb/>
一口日噉米二升茗醝醯醬菜與薪共来日費二三斗<lb/>
<pb n="KR4d0387_WYG_006-17b"/>
尚有輸官七八分小民有田不滿十䥥方放兮有菜色<lb/>
曹胥鄉首冬夏臨催科差役星火急年年上熟猶皺眉<lb/>
一年不熟家家飢山中風土多食糜兩兒止肯育一兒<lb/>
只縁人窮怕餓死可悲可弔又如此有司猶曰汝富民<lb/>
手執鞭敲目怒視今年淫雨天作難洶湧澎湃四五番<lb/>
浮尸敝屋壊江下迸山裂地如鯨奔半山都成水澤國<lb/>
平地皆作龍蛇窟水頭晩退早復来屋角朝出夕又沒<lb/>
巋然令丞簿尉衙下視四境無人家水平歸家無屋住<lb/>
<pb n="KR4d0387_WYG_006-18a"/>
有屋住者無生涯農民抛家認畝隴擔砂翻石肩皆腫<lb/>
百千一畝判晩秧一坵分作兩坵種都来一畝無百千<lb/>
買秧已費半百錢眼前插種已剜肉頭後豐歉猶在天<lb/>
晩田再種未可保早田無秧為出草皂衣旦暮来槌門<lb/>
今年苗税催得早打快織機趂頭網作急糴米輸苗倉<lb/>
更有一言牢記取斷不許人言灾荒<lb/>
　　猩猩歌<lb/>
獵者圍猩猩疑其以衆抗諉曰不取小惟取大與壯衆<lb/>
<pb n="KR4d0387_WYG_006-18b"/>
猩自相仇推擠送其長以次索二三不復推已往四五<lb/>
至于十無一得釋放衆猩怒相目各悔受人誑及早同<lb/>
一心未必軀盡喪吁嗟獸不靈相仇無足嗔胡為豪傑<lb/>
羣不能自相親秦人吞六國諸侯各附秦併力取其一<lb/>
冀不及他人智者欲合從徒自腐舌唇安得先震鄰然<lb/>
後于其身彼先噬其一其次禍亦均早知秦用術六國<lb/>
同一心<lb/>
　　雞雛吟<lb/>
<pb n="KR4d0387_WYG_006-19a"/>
我聞先儒云雞雛可觀仁須臾不舍母是即孝弟根不<lb/>
待敎而知不待習而成於斯為良知於斯為良能人從<lb/>
此充拓四海皆閔曾異哉雞伏鶩出殻忘其恩子向水<lb/>
中去母從岸呼鳴子往母亦往子疎母愈親鷹隼飛在<lb/>
天母亦與子驚或遇狸與牲愛鶵忘其身不顧力小大<lb/>
直與爭死生天於微物上感人惻隠真人觀雞䕶鶵銕<lb/>
石為動情子呱方卧冰安得卵覆人勿看雞伏鶩吾則<lb/>
行吾仁<lb/>
<pb n="KR4d0387_WYG_006-19b"/>
　　南康遇雪<lb/>
夜来怪甚風太顛掀簸震撼不可眠門前銕騎怒㧞屋<lb/>
枕上猛虎飛吼天却是廬山夕作雪楊花未春先擘綿<lb/>
左蠡門前玉兩柱江心落石鷺一拳五峯千仞削銀壁<lb/>
重湖萬頃開璚田若使璚田可以種雖遭赤地民不癲<lb/>
若使銀壁可以鑄當造白幣權飛錢要知冬燠生意洩<lb/>
明年造化功斯全帝呼𤣥㝠急妆斂閉塞陽氣胚豐年<lb/>
雖云不可耕與種桑麻穀粟兹開先<lb/>
<pb n="KR4d0387_WYG_006-20a"/>
　　上梁文<lb/>
由市入山初非避世讀書築室祇為悦親不妨驢背狂<lb/>
吟<hi>賈浪仙事</hi>更入蛟峯深處規模小小居處安安蛟峯主人<lb/>
天地外快活胸襟水雲邊自在人物科目人間之第一<lb/>
世猶能之家庭君子之樂三我惟有是雖尚論坡翁生<lb/>
子不能稱顔魯之詩雖求為元祐全人亦足養怡愉之<lb/>
志迴尋深宻小作住持左顧則龍卧半天界風雨清涼<lb/>
之境前瞻則虎眠雙峽卧雲烟紫翠之間門外皆山縱<lb/>
<pb n="KR4d0387_WYG_006-20b"/>
巉岩而氣象不迫崖下可井雖淡泊而滋味自長挑野<lb/>
菜足以羮種村秫足以釀未遜李愿之谷庶幾康節之<lb/>
窩修齊治平未説經綸天下事出處語默且須康濟自<lb/>
家身龜策既從虹梁斯舉東髙崗千仞横長虹萬壑千<lb/>
崖此為主旱天喚起作蛟龍西虎卧一山髙復低山外<lb/>
日斜遮不斷光芒照夜有青藜南舉足出門天地寛葵<lb/>
向太陽心一片舉頭正午日當天北入到源流皆稼穡<lb/>
瓣香旦旦祝年豐此是書生真報國上河漢無雲呈萬<lb/>
<pb n="KR4d0387_WYG_006-21a"/>
象主人丘壑本来心月夜一層樓更上下歸来同結漁<lb/>
樵社前村牧笛方放牛我亦推敲馳匹馬伏願上梁之<lb/>
後戸庭清晝松栢長春晏起早眠學為混沌之太極身<lb/>
輕脚健餘皆富貴之浮雲凡我同盟共伸善頌<lb/>
　　題家狀簿<lb/>
主試棘闈又是一番造化題名桂籍只消三日工夫然<lb/>
須家狀甲發之人必得舉子利市之簿惟爾多多而益<lb/>
辨諸公衮衮以先登前科鵰鶚之在秋凡七作者去歲<lb/>
<pb n="KR4d0387_WYG_006-21b"/>
蛟龍之得雨有五人焉至䕶巨鱗亦入吾網凡羣公由<lb/>
此選也舍吾子將安之乎各示芳銜列八賦十經之選<lb/>
亟乘盛㑹續百里三元之題<lb/>
　　題賣試巻引<lb/>
足踏黄槐好是一番大比手攀丹桂須要三軸雄文敢<lb/>
奉楮先生用供新貢士少年紙貴休誇賈誼才能今日<lb/>
價髙正賴諸公斟酌願揮兔管早綴鴻名<lb/>
　　又<lb/>
<pb n="KR4d0387_WYG_006-22a"/>
轉眼三年又是一番造化妆功一日只消三軸文章縱<lb/>
誇黄絹好辭也用清江佳楮當効驅馳之力益加製造<lb/>
之功庶可探春蠶食葉之聲得無助秋鶚横天之舉請<lb/>
書姓字即占鴈塔之題行奪科名盡中龍頭之選<lb/>
　<lb/>
　<lb/>
　<lb/>
　<lb/>
<pb n="KR4d0387_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蛟峯文集巻六<lb/>
</p>
<p>
</p>
  </div>
</body>
</text>
</TEI>
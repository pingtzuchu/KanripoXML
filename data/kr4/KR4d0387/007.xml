<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蛟峯文集巻七</head> <lb/>
    <p>
<pb n="KR4d0387_WYG_007-1a"/>
欽定四庫全書<lb/>
　蛟峯文集巻七<lb/>
　　　　　　　　　　　　宋　方逢辰　撰<lb/>
　講義<lb/>
　　子曰賢哉回也一簞食一瓢飲在陋巷人不堪其<lb/>
　　　憂回也不改其樂賢哉回也<lb/>
此一章以聖賢地位觀之簞瓢陋巷乃吾儒本分固非<lb/>
甚髙難行之事何為聖人獨以許顔又何為反覆稱其<lb/>
<pb n="KR4d0387_WYG_007-1b"/>
賢此當就人不堪其憂看只為衆人於此有所大不能<lb/>
堪者是以深嘉樂道之正欲學者於不能堪之中自尋<lb/>
樂處也處富貴未足以觀人處貧賤乃可以觀人處貧<lb/>
賤未足以觀人處人情所大不能堪處始可以觀人有<lb/>
天下不與何足以知舜居深山飯糗茹草而後知舜之<lb/>
為大去齊去魯何足以知孔子厄於陳蔡絃歌自如而<lb/>
後知孔子之為聖此章以顔子對人言以憂對樂言各<lb/>
有所指人之本心天理具足各自有一箇至尊至貴的<lb/>
<pb n="KR4d0387_WYG_007-2a"/>
物事舉天下之物無以尚之豈不大可樂者豈特顔子<lb/>
有是哉人唯不見所樂是以得志乎富貴則極聲色之<lb/>
奉窮四體之欲一遇貧賤則戚戚無聊只簞瓢陋巷便<lb/>
有甚不能堪者唯顔子工夫精到能忍天下不能忍之<lb/>
窮雖處屢空恬然不以為意蓋其胸中自有大可樂者<lb/>
天地間更有何物可以易其樂哉人見其陋巷彼不自<lb/>
知其陋巷人見其簞瓢彼不自知其簞瓢此無他人見<lb/>
物而不見道顔子見道而不見物也夫子始稱之曰賢<lb/>
<pb n="KR4d0387_WYG_007-2b"/>
哉回也終之又曰賢哉回也非譽顔子也有所不足於<lb/>
天下之人也稱道顔子之㫖愈深鞭辟學者之意愈切<lb/>
夫子之待學者可謂厚矣望學者可謂深矣惟皇上帝<lb/>
降衷於下民人人與之以惻隠羞惡辭讓是非之心此<lb/>
聖賢之鎡基也今人有百金之鎡基者惴惴慄慄日夜<lb/>
䕶持惟恐為人奪之而貧而天所與我之鎡基倍於百<lb/>
金者萬萬乃反棄之如敝屣而不知惜誠能撥轉念頭<lb/>
移其兢兢䕶持於彼者以兢兢䕶持於此祗見其有人<lb/>
<pb n="KR4d0387_WYG_007-3a"/>
所不知已所獨知之妙而不見其有為人奪而貧之憂<lb/>
也昔程子從濂溪先生遊每令尋仲尼顔子樂處所樂<lb/>
何事嗚呼必有事焉必有下手處周子引而不發蓋欲<lb/>
學者深思而自得之吾儕共處斯堂所樂何事盍相與<lb/>
心體而身踐之顔何人哉顔何人哉<lb/>
　　子夏曰日知其所亡月無忘其所能可謂好學也<lb/>
　　　已<lb/>
子夏聖人之徒也子夏之學聖人之學也聖人之學何<lb/>
<pb n="KR4d0387_WYG_007-3b"/>
學也入乎耳存乎心修於身行於事明五常之理盡五<lb/>
倫之道也顔子之博文約禮曾子之致知誠意子思之<lb/>
明善誠身孟子之盡心養性皆是也夫人之生以天地<lb/>
儲精以五行鍾秀無極之真二五之精合而為方寸之<lb/>
靈聚而為百骸之形所以備萬物而參三才者其原有<lb/>
自来而其本已素立矣然才禀於氣而性原於理窮古<lb/>
今亘宇宙寓於流行而不易者理也往来盪摩雜揉交<lb/>
錯而無一定之體者氣也氣惟無一定之體故以流行<lb/>
<pb n="KR4d0387_WYG_007-4a"/>
於兩間者驗之光風麗日之景恒少風雨晦㝠之變恒<lb/>
多則人生而随遇者至清極淳之氣不易得而偏倚濁<lb/>
駁之分不能齊固其所也惟聖人之生也得其秀之秀<lb/>
故氣清而義理無不明質淳而邪穢不能入由聖人以<lb/>
下雖大賢之資一有纎毫之累亦必資學問之力以修<lb/>
治之自帝堯有匡直輔翼之言大舜有直寛剛簡之命<lb/>
其轉移變化之功已見於當時矣然學之道至三代而<lb/>
益明其見於書則曰學於古訓曰惟學遜志曰終始典<lb/>
<pb n="KR4d0387_WYG_007-4b"/>
於學曰學古入官曰不學牆面見於詩則曰學有緝熈<lb/>
於光明隆古聖王未有不以學為要務者也吾夫子生<lb/>
於衰周不得位以行其道而天命在躬夙夜祇畏閔當<lb/>
世之人去堯舜禹湯文武之世逺而不聞大道之要當<lb/>
楊朱墨翟異端之説行而不免他岐之惑乃以身任大<lb/>
教繼往聖而開来學推明大學之道昭示明徳之方使<lb/>
人人皆得以消磨其物欲變化其氣質而為聖賢君子<lb/>
之歸何其幸也夫以常人之資而欲為聖賢之事耳目<lb/>
<pb n="KR4d0387_WYG_007-5a"/>
口鼻之蠢然聲色臭味之交接愚者欲明而懦者欲立<lb/>
頑者欲亷而薄者欲敦以一心而明五常之理以一身<lb/>
而全五倫之事天下之義理無窮而工夫有限代間之<lb/>
人生有期而白日不再茍非勉焉孳孳克勤無怠則查<lb/>
滓未融而邪穢已入已之所學其能迄用有成也幾希<lb/>
矣此夫子所以拳拳於學有時習之誨而又曰學如不<lb/>
及猶恐失之者此也聖門之徒三千夫子獨稱顔子為<lb/>
好學蓋以顔子明心力行克已復禮所學者得聖人之<lb/>
<pb n="KR4d0387_WYG_007-5b"/>
道也學之得其道而又能竭其才夫子所以既許其不<lb/>
惰而又惜其未見其止也顔子終能至於去聖人一間<lb/>
者豈繆悠之功所能及哉子夏之在聖門篤實之功亞<lb/>
於曽子而身居文學之科其所謂學者皆人倫日用之<lb/>
道誠篤切實之功也其垂訓以勉人曰日知其所亡月<lb/>
無忘其所能可謂好學也已矣夫為學之道内明五常<lb/>
之理外盡五倫之事變氣質於有生之初絶物欲於有<lb/>
知之後必資師友之講明方冊之誦習然後能開其心<lb/>
<pb n="KR4d0387_WYG_007-6a"/>
術見於躬行然其殫日夜之力嚴理欲之辯使朝有所<lb/>
詢夕有所考晝有所作夜有所思則志於緝熈功無間<lb/>
斷人心之罅隙不開本體之虛靈不昧矣其或玩物弛<lb/>
心廢時亂日於學問思辯不能致耳目手足無所加至<lb/>
於時弛歲去老死無聞豈不重可惜也為學之道若陟<lb/>
遐必自邇若升髙必自卑故當自強不息勉勉循循為<lb/>
山未成而加一簣之土掘井未已而見九仞之泉温故<lb/>
而知新崇禮而廣業向之得於講明而見於誦習者既<lb/>
<pb n="KR4d0387_WYG_007-6b"/>
有黙契於心知而行之拳拳奉持服膺弗失此古之人<lb/>
所以一飯不違跬步必思盤器有銘几席有戒參倚之<lb/>
有見顧諟之弗忘所以固守其徳也其或執之不固守<lb/>
之弗專或存或亡乍得乍失則一暴十寒而生意弗存<lb/>
半途中畫而前功盡廢義理之性既無學問之推充血<lb/>
肉之軀不勝外誘之紛擾則杯水不救於車薪五穀不<lb/>
踰於荑稗雖具人之形當士之名飲食男女無以異於<lb/>
衆人存心制行不能逺於禽獸中心㝠㝠醉生夢死豈<lb/>
<pb n="KR4d0387_WYG_007-7a"/>
不重可哀也子夏之訓蓋深勉夫有志於學者必當日<lb/>
新其功有以自考一日之間自旦至暮我於義理未知<lb/>
未能則深以為恥一月之間自朔至晦我之學問已知<lb/>
已能則固守而弗失夫如是故日引而月長日就而月<lb/>
將自有學之初以至於一息尚存勉焉以盡其力愓焉<lb/>
以殫厥心其得不謂之好學之人乎子夏之所以居文<lb/>
學之科者此道也故言此以示人欲人人皆然而厎於<lb/>
道也學者觀此豈可荒嬉而不知所以自勉耶某負戴<lb/>
<pb n="KR4d0387_WYG_007-7b"/>
經籍而来山中諸友不以某為不肖而屑與某交修游<lb/>
息嘗不自揣而述所聞於先師者告諸友矣今觀氣化<lb/>
之流行寒暑之迭興以春而夏夏而秋秋而冬矣竊以<lb/>
諸友之日有所亡而月未有所能為憂也良月初吉冬<lb/>
序伊始故述子夏之訓以相告語冀諸友思齊於聖人<lb/>
之徒而景行於聖人之徒也非徒守方冊以為勤誇誦<lb/>
說以為能而已當以明物察倫治心修身為要務在乎<lb/>
為人子者必盡孝於其親為人弟者必盡悌於其兄為<lb/>
<pb n="KR4d0387_WYG_007-8a"/>
卑㓜者必盡敬於其長手足動靜必知天理之所存耳<lb/>
目口鼻母為人欲之所汩以消融其查滓以蕩滌其邪<lb/>
穢子夏之所謂學也深致其力復考其成使進修之效<lb/>
日異而月不同此子夏之所謂好學也茍為不然徒事<lb/>
口耳虛費歲月堯言孔誦而不知求聖賢之心禹行舜<lb/>
趨而不免為禽獸之行若是則非徒爾父兄之所憂抑<lb/>
亦吾師友之所羞秦穆公有言曰我心之憂日月逾邁<lb/>
若弗云来此某之所以區區告勉學者當痛心刻骨而<lb/>
<pb n="KR4d0387_WYG_007-8b"/>
致力於學也<lb/>
　　齊景公問政於孔子孔子對曰君君臣臣父父子<lb/>
　　　子公曰善哉信如君不君臣不臣父不父子不<lb/>
　　　子雖有粟吾得而食諸<lb/>
夫彛倫者人道之大綱政事之根本也第彛倫之在人<lb/>
内而至尊者無出乎父子外而至大者無出乎君臣茍<lb/>
在家父焉而能盡父之慈子焉而能盡子之孝則必有<lb/>
以正倫理篤恩義小大咸得其宜而家道齊矣在國君<lb/>
<pb n="KR4d0387_WYG_007-9a"/>
焉而能盡君之道臣焉而能盡臣之忠則必有以正朝<lb/>
廷平庶務上下咸得其所而國體治矣然則為政之本<lb/>
又豈有出於君臣父子之外者哉是時齊之景公内多<lb/>
嬖媵太子不立而父子之道暌外則陳氏厚施擅用國<lb/>
政而君臣之分亂故聖人因景公之問政而以君臣父<lb/>
子之説告之可謂至要切矣景公亦深有感於斯故以<lb/>
善哉之言贊之又從而嘆之曰果使君而不君臣而不<lb/>
臣父而不父子而不子上下之序紊綱維之義隳而法<lb/>
<pb n="KR4d0387_WYG_007-9b"/>
令不行禍亂尋起矣雖有穀粟之多尚安得而食之哉<lb/>
此必然之理也其後卒不免於簒弑之禍蓋由景公知<lb/>
善其言而不能自振故也間嘗論之國土至廣也人民<lb/>
至衆也茍欲使之安如泰山固如磐石非上下之分定<lb/>
不可也不然一日之間其或君不能君臣不能臣父不<lb/>
能父子不能子則家不可為家國不可為國而生民之<lb/>
命有不可得而保者矣論至此而後知吾儒之道大而<lb/>
真有以扶植天命維持世敎而為生民休戚之所繫者<lb/>
<pb n="KR4d0387_WYG_007-10a"/>
正在於君臣父子秩然有序而不亂也若易之六十四<lb/>
卦而以乾坤為之首春秋之大一統而以王正月為之<lb/>
先其他如詩書之勸戒禮樂之防範無非欲詳夫君臣<lb/>
父子彛倫之道而已無他事也然則為政者不此之務<lb/>
而規規於事為之末而欲致國家於平治者無此理也<lb/>
讀此章者所當知<lb/>
　　子貢曰夫子之言性與天道不可得而聞也<hi>公冶長</hi>
　　　子罕言利與命與仁<hi>子罕</hi>孟子曰惻隠之心仁之<lb/>
<pb n="KR4d0387_WYG_007-10b"/>
　　　端也羞惡之心義之端也辭讓之心禮之端也<lb/>
　　　是非之心智之端也<hi>公孫丑</hi>孟子道性善言必稱<lb/>
　　　堯舜<hi>滕文公</hi>孟子曰盡其心者知其性也知其性<lb/>
　　　則知天矣<hi>盡心</hi>
孔子敎人未嘗不言命與仁未嘗不言性與天道魯論<lb/>
二十篇何莫非是理而何隠乎爾也門人以為罕言以<lb/>
為不可得聞何也蓋孔子之敎人只在日用處凡所言<lb/>
仁皆是為仁之方不是正言仁之體所言性命天道皆<lb/>
<pb n="KR4d0387_WYG_007-11a"/>
盡性至命事天之事未嘗推極性命天道之原也孔子<lb/>
不言心性而孟子開口便説性善説盡心知性存心養<lb/>
性孔子只説一箇仁孟子乃説出仁義禮智四端孔子<lb/>
一部論語盡是教人就起居飲食應事接物上做工夫<lb/>
孟子七篇直敎人就心上存養孔孟之敎人豈有兩心<lb/>
二道時不同也先儒曰春秋猶論是非戰國純論利害<lb/>
春秋之時文武之澤未斬義理之在人心者無恙故列<lb/>
國君卿大夫之自謀及辭命往来與隣國之可否者惟<lb/>
<pb n="KR4d0387_WYG_007-11b"/>
論理之是非不論勢之強弱戰國時先王之道影滅跡<lb/>
絶通天下不知義理為何物列國君臣與縱横之士謀<lb/>
其國者唯利害而已不識天下人心有是非枉直也以<lb/>
此觀之則春秋時人心未亡戰國時人心亡矣孔子時<lb/>
人心未亡愚夫愚婦皆可與知可與行故敎人以忠信<lb/>
而已入孝出悌而已先行後言而已仲弓問仁則曰出<lb/>
門如見大賓使民如承大祭己所不欲勿施於人而已<lb/>
樊遲問仁則曰居處恭執事敬與人忠而已至於夫子<lb/>
<pb n="KR4d0387_WYG_007-12a"/>
平日所身敎者亦不過誾誾侃侃聲色容氣之間蹜蹜<lb/>
愉愉進退揖讓之際凡形跡之粗事物之末皆帝衷之<lb/>
流行天則之呈露故夫子曰吾無行而不與二三子者<lb/>
吾無隠乎爾也孟子之時人心已亡舉國皆病狂惑門<lb/>
人髙弟尚未能篤信其師説謂舜不能怨慕者有之議<lb/>
周公不仁不智者有之疑孔子主癰疽瘠環者有之以<lb/>
管仲晏子為名世以公孫衍張儀為大丈夫夫人之良<lb/>
心陷溺如此非湔腸滌胃破骨洗髓不足以療之故孟<lb/>
<pb n="KR4d0387_WYG_007-12b"/>
子不得不直從其本心下手也譬人有不識五臓而不<lb/>
信醫者醫為之剖其腹而指示之曰某為心某為肺某<lb/>
為腸某為胃然後病者方自信孟子無奈戰國人不識<lb/>
四端何直從其軀殻之内標出而示之曰此天賦於爾<lb/>
者謂之命此爾受於天者謂之性此包性命管攝乎衆<lb/>
理者謂之心如此為仁如此為義如此為禮如此為智<lb/>
使人人自見得自信得然後吾之敎可入而天理不亡<lb/>
孟子之喚醒人心其苦切有如此者雖然孟子豈徒敎<lb/>
<pb n="KR4d0387_WYG_007-13a"/>
人以體察而已哉其操存其涵養其擴充七篇之書反<lb/>
覆言之詳矣又體驗以後之實踐工夫也孟子之救人<lb/>
心苦切如此端的如此其工夫詳宻又如此後世異端<lb/>
之家乃有竊此以為識心見性之把柄者此不足辨也<lb/>
近世學者亦有得體驗之緒餘而強為執持者究其歸<lb/>
亦同於異端之病而已矣今之學者讀孟子必當涵養<lb/>
於未發之先以立其本體驗於将發之際以審其幾又<lb/>
操存之以定其所守充擴之以極其所止天所賦命盡<lb/>
<pb n="KR4d0387_WYG_007-13b"/>
在日用之間吾所受性皆為躬行之實以此讀孟子然<lb/>
後不負孟子苦切之心<lb/>
　　景春曰公孫衍張儀豈不誠大丈夫哉一怒而諸<lb/>
　　　侯懼安居而天下熄孟子曰是焉得為大丈夫<lb/>
　　　乎子未學禮乎丈夫之冠也父命之女子之嫁<lb/>
　　　也母命之往送之門戒之曰往之汝家必敬必<lb/>
　　　戒無違夫子以順為正者妾婦之道也居天下<lb/>
　　　之廣居立天下之正位行天下之大道得志與<lb/>
<pb n="KR4d0387_WYG_007-14a"/>
　　　民由之不得志獨行其道富貴不能淫貧賤不<lb/>
　　　能移威武不能屈此之謂大丈夫<lb/>
昔者戰國之世七雄爭長仁義之路荆棘先王之敎不<lb/>
明一時才智之士林立輩出不免利禄之趨功名之務<lb/>
而已又安知聖賢之學正己正人之道哉此景春所以<lb/>
有公孫衍張儀之問也蓋公孫衍張儀之為人專以權<lb/>
謀之術遊説於列國縱横之法連結於諸侯得志横行<lb/>
氣燄可畏當時之人尊仰敬畏之不暇遂以大丈夫許<lb/>
<pb n="KR4d0387_WYG_007-14b"/>
之且言一怒則諸侯為之恐懼蓋能使相攻伐也安居<lb/>
則天下為之休息蓋能使相安於無事也何則蓋七國<lb/>
之君一切以富國強兵為務其心已陷溺於利欲聞利<lb/>
則喜聞害則懼故皆為其所愚惑茍有丈夫之氣以道<lb/>
義為主者又安能惑之哉故孟子叱之以是焉得為大<lb/>
丈夫乎但子未學禮故耳古者男子二十而冠三加三<lb/>
祝父必命之女子之嫁也施衿結帨母必命之及女子<lb/>
之往也送之門而戒之曰汝往至夫家必敬之戒之敬<lb/>
<pb n="KR4d0387_WYG_007-15a"/>
恭聽宗爾父母之言而不可違也夫以順從為正者乃<lb/>
妾婦之道今二子惟知以阿諛茍容竊取權勢以僥倖<lb/>
於一時豈非妾婦之道又烏得為大丈夫哉果能居仁<lb/>
由義以禮自度養其大者不為小者之所奪則能超出<lb/>
於一時而不屈於萬物是乃大丈夫也蓋廣居者仁也<lb/>
仁者之心廣大寛平以四海為一家中國為一身故曰<lb/>
天下之廣居居乎此則舉天下卑汚之私皆不足以動<lb/>
之矣正位者禮也禮則尊卑大小進退出處皆有一定<lb/>
<pb n="KR4d0387_WYG_007-15b"/>
之節故曰天下之正位立乎此則舉天下不正之事皆<lb/>
不足以干之矣大道者義也義則事物之所宜乃天下<lb/>
人物之所共由者故曰天下之大道行乎此則舉天下<lb/>
邪媚之行皆不足以趨之矣若然則得志以行道則可<lb/>
以使民共由之而皆歸於仁壽之域不得志獨行於身<lb/>
則使此身常立乎正大髙明之地矣雖多財而富有位<lb/>
而貴亦不能淫蕩其心矣雖無財而貧無位而賤亦不<lb/>
能移易其節矣雖威勢武勇之可畏亦不能挫辱其志<lb/>
<pb n="KR4d0387_WYG_007-16a"/>
矣何則其所居者廣所立者正所由者大故也則視彼<lb/>
區區以利害之説愚惑庸常之君以竊取茍容於一時<lb/>
者誠不足道又烏可以大丈夫言之哉嗚呼正學不明<lb/>
人心陷溺遂使智能有用之士如瞽者之無所見聾者<lb/>
之無所聞甘心浸淫為妾婦茍賤之行而不自知雖孟<lb/>
子樹立如此之卓卓辯論如此之昭昭而卒無一人能<lb/>
自拔卒無一人能委而用之致使七國之君相胥於滅<lb/>
亡海内之民相胥於塗炭而後已豈天未厭亂而致然<lb/>
<pb n="KR4d0387_WYG_007-16b"/>
也歟抑邪説横流而不可遏之也歟是未可知也後之<lb/>
欲為大丈夫而為國家者豈不可戒而可觀也哉<lb/>
　　孟子曰故凡同類者舉相似也何獨至於人而疑<lb/>
　　　之聖人與我同類者又曰口之於味也有同耆<lb/>
　　　焉耳之於聲也有同聽焉目之於色也有同美<lb/>
　　　焉至於心獨無所同然乎心之所同然者何也<lb/>
　　　謂理也義也聖人先得我心之所同然耳<hi>告子上</hi>
此一章可以見孟子之救天下者直從人心上做起心<lb/>
<pb n="KR4d0387_WYG_007-17a"/>
之虛靈知覺一而已矣豈有二哉以飢食渴飲之情言<lb/>
則謂之人心以天命之性言則謂之道心飢食渴飲之<lb/>
情雖聖人無以異於衆人天命之性雖凡民亦與聖人<lb/>
同爾春秋已降傳心之學不明天下之人梏於形體之<lb/>
私而昧乎性命之正但知耳目口體之欲與人同至於<lb/>
本心之當然不可易者乃與人異孟子痛之哀之諄諄<lb/>
然告之曰凡我同類者舉相似也何獨至於人而疑之<lb/>
又曰聖人與我同類者蓋謂夫知覺運動凡物之類莫<lb/>
<pb n="KR4d0387_WYG_007-17b"/>
不相似而况人乎雖聖人亦人耳今夫耳目口鼻四肢<lb/>
之所欲一有不得則隕䕶不能堪至於惻隠羞惡辭讓<lb/>
是非之天則乃吾所自有者則遜之他人曰此聖賢事<lb/>
也又否則曰非不說子之道力不足也是以孟子又惕<lb/>
然警之曰口之於味也有同耆焉耳之於聲也有同聽<lb/>
焉目之於色也有同美焉至於心獨無所同然乎蓋以<lb/>
飢食渴飲舉天下人人所同而方寸之微乃獨不然此<lb/>
孟子至痛至切之辭猶懼夫人未之覺也又提起此心<lb/>
<pb n="KR4d0387_WYG_007-18a"/>
曰心之所同然者何物也理也義也理以體言義以用<lb/>
言聖人之所以為聖人者存此而已堯舜禹之授受以<lb/>
傳之者此也湯武之弔伐以救之者此也吾夫子之作<lb/>
六經以抗起者此也唐虞三代洙泗之聖人所以出類<lb/>
拔萃為萬世立極者豈有異於人哉特先知先覺乎此<lb/>
而已矣故曰聖人先得我心之所同然耳夫世教不明<lb/>
人心不同久矣孟子必欲強其所異而歸之同自常人<lb/>
觀之何自苦若是然孟子之心天下之心也蓋其心元<lb/>
<pb n="KR4d0387_WYG_007-18b"/>
自有不得不同者夫所欲有甚於生者所惡有甚於死<lb/>
者非獨孟子有是心人皆有之今天下壊證急在人心<lb/>
吾儕登斯堂也閉戸造車出門合轍同此心也同此道<lb/>
也羣居講習又何為哉乃所願則學孔子<lb/>
　　孟子曰仁也者人也合而言之道也又曰仁人心<lb/>
　　　也<lb/>
先儒論仁至矣盡矣其最善名狀者無如謝上蔡指草<lb/>
木之核種之即生道以為仁其中一包皆生理也雖然<lb/>
<pb n="KR4d0387_WYG_007-19a"/>
特借草木之核而言耳人之核安在曰心天地之核安<lb/>
在曰人夫生生不息者天地之心也然其心不能以直<lb/>
遂必以托諸人人得天地之氣以為形得天地之理以<lb/>
為性故萬物皆備於我而天地之所以生生者實寄吾<lb/>
性分之内天髙地下一日無人則天地特塊然者耳故<lb/>
孟子曰仁也者人也夫二物相配之謂合仁以性言人<lb/>
以形言仁固所以為人之理人又所以載是理而行之<lb/>
者也離形言性則理何所托以自見故又曰合而言之<lb/>
<pb n="KR4d0387_WYG_007-19b"/>
道也然而人之所以為人者豈以軀殻為哉天地以生<lb/>
物為心而人又得天地之心以為心者也天地以此心<lb/>
寄諸人豈徒然哉厥初賦與許多道理皆要從人心上<lb/>
抽迸出來如草木勾萌自有勃然不可遏者方其未形<lb/>
沖漠無朕一與物接觸之則生觸著他義則善善惡惡<lb/>
便有廉恥羞惡之心作觸著他禮則尊尊貴貴便有辭<lb/>
遜揖讓之心起觸著他智則辨黒白别香臭便有是非<lb/>
之心迸裂而出上蔡曰活者為仁死者為不仁人心不<lb/>
<pb n="KR4d0387_WYG_007-20a"/>
仁則天地死矣故孟子又曰仁人心也七篇之書自首<lb/>
至尾切切然以人心陷溺為憂凡敎人求敎人收敎人<lb/>
存敎人養勤勤懇懇至痛至切一情之動則曰心之端<lb/>
一思之起則曰心之官見於面則曰根於心害於事則<lb/>
曰生於心物有長短輕重則曰心為甚千言萬語不及<lb/>
其他直是指人之識痛痒有知覺處以示之雖非便以<lb/>
知覺痛癢為仁然欲其切已省察而救活其本心也不<lb/>
然死灰而已槁木而已頑然鐵石而已此之謂不仁列<lb/>
<pb n="KR4d0387_WYG_007-20b"/>
禦冦莊周之徒正坐此病今天下人心陷溺甚矣急起<lb/>
而救之責在學校心學工夫自我輩始羣居相與所學<lb/>
何事端居靜念我之生也所以賦形宇宙而靈於物者<lb/>
豈空殻哉即天所與我之虛靈不昧至光至明厎物事<lb/>
求之收之存之養之體於躬行日用之間著於食息動<lb/>
作之際則夫生生不息者不在天地而在我矣故曰人<lb/>
者天地之心<lb/>
　　乾稱父坤稱母予兹藐焉乃混然中處故天地之<lb/>
<pb n="KR4d0387_WYG_007-21a"/>
　　　塞吾其體天地之帥吾其性民吾同胞物吾與<lb/>
　　　也<lb/>
西銘之作張子蓋為人局於形體之私自小其身不知<lb/>
身與天地對立而不能盡人道之大也天髙地下人位<lb/>
乎中天大地大人居其一故曰予兹藐焉乃混然中處<lb/>
乃者張子愓然自警之辭謂我以眇然七尺之軀乃得<lb/>
與天地對立者豈徒然哉天地之塞吾其體天地之帥<lb/>
吾其性此二句乃人所以得與天地對立者也塞者天<lb/>
<pb n="KR4d0387_WYG_007-21b"/>
地之氣也帥者天地之理也以充實言謂之塞以主宰<lb/>
言謂之帥其體者以身體而實踐之也其性者以身體<lb/>
而實有之也二句之上加一故字故者承上而有所用<lb/>
力之辭乾陽坤陰此天地之氣充塞乎兩間而人所得<lb/>
以為體者也然得其體必當有以體其體不體其體則<lb/>
人與物何以别體者一身軀殻無非造化日月之往来<lb/>
山岳之鎮峙江河之流轉寒暑之代謝一人之身天地<lb/>
之所為者備故曰天地之塞吾其體一陰一陽之謂道<lb/>
<pb n="KR4d0387_WYG_007-22a"/>
陰陽非道也所以一陰一陽者道也此即天地之主宰<lb/>
也所謂天地之帥也天地以陰陽五行化生萬物莫不<lb/>
命之以是理人所得以為性者也得其性必當有以性<lb/>
其性不性其性則人與物何以異格物致知所以明此<lb/>
理誠意正心所以體此理此性其性之條目也操存之<lb/>
涵養之體察之此性其性之工程也如是則所以主宰<lb/>
者不在天地而在我矣故曰天地之帥吾其性然而我<lb/>
有此體此性人亦有此體此性物亦有此體此性特人<lb/>
<pb n="KR4d0387_WYG_007-22b"/>
全物偏故有胞與之分同胞者受氣禀理全無間隔吾<lb/>
與者亦我之儕輩也民飢已飢民溺已溺所以行吾同<lb/>
胞之事也昆蟲草木鳥獸魚鱉莫不使若其性所以行<lb/>
物吾與之事也故吾儒之道必至於此而後為全體大<lb/>
用必盡乎此而後眇然之軀殻始可與天地對立矣西<lb/>
銘一篇綱領在此由此而後皆其體其性之節目父母<lb/>
宗子以下指聖賢在上者言于時保之以下指聖賢在<lb/>
下者言讀西銘者以此體察而踐行之則各有下手處<lb/>
<pb n="KR4d0387_WYG_007-23a"/>
矣吾儒素其位而行在上之事固有任其責者在下之<lb/>
事我輩之所得為而不為則天地生我何如哉今田野<lb/>
之間骨肉反眼閭里作仇朋友彎弓主奴易位彼安知<lb/>
所謂理一分殊名為儒者不思所以植立抗起之則風<lb/>
靡瀾倒其勢必至於胥為禽獸而已矣凡我同志盍相<lb/>
與努力於斯<lb/>
　　周禮鄉大夫之職受敎法於司徒退而頒之於鄉<lb/>
　　　吏使各以教其所治以考其徳行察其道藝以嵗時<lb/>
<pb n="KR4d0387_WYG_007-23b"/>
　　　登其夫家之衆寡<hi>夫家男女也</hi>辨其可任者<hi>任者謂給繇役</hi>
　　　<hi>也</hi>國中自七尺以及六十<hi>七尺謂氓二十歲以上</hi>野自六尺<lb/>
　　　以及六十有五<hi>六尺謂氓十五歲以上</hi>皆征之<hi>征謂繇役</hi>其舍<lb/>
　　　者國中貴者<hi>謂爵尊者</hi>賢者<hi>謂有/徳者</hi>能者<hi>謂有才者</hi>服公事<lb/>
　　　者<hi>謂士大夫居官者</hi>老者<hi>謂年/尊者</hi>疾者<hi>謂廢/疾者</hi>皆舍<hi>舍先儒謂復除</hi>
　　　<hi>其繇役也</hi>
鄉大夫者司徒之屬掌敎之官也攷德行察道藝賓賢<lb/>
能其本職也然於征役瑣細之事亦與焉何也蓋所以<lb/>
<pb n="KR4d0387_WYG_007-24a"/>
辯貴賤優賢能行弛舍也以歲時登其夫家之衆寡辯<lb/>
其可任者所以考察其民之可役與否也國中之民自<lb/>
年二十以及六十野之民自年十五以及六十有五皆<lb/>
征之此成周繇役之法也國之民年二十則役之六十<lb/>
則免野之民年十五則役六十有五則免國中晩征而<lb/>
早舍以地近則役多也野中早征而晩舍以地逺則役<lb/>
少也其舍者有六貴者賢者能者服公事者老者疾者<lb/>
皆舍此成周免役之法也貴者不役以其爵尊也賢者<lb/>
<pb n="KR4d0387_WYG_007-24b"/>
不役以其有道有徳行也能者不役以其有才藝也服<lb/>
公事者不役以其居官有職事也老者不役以其無筋<lb/>
力也疾者不役以其不任奔走也此六者皆復除其繇<lb/>
役載在周官所以示萬世昭昭也後世王道不明凡貴<lb/>
者有公事者與老者疾者皆免而獨賢者能者未得復<lb/>
除而與編氓皂隸同受役於府史胥徒之下冠履倒置<lb/>
莫斯為極古者公卿大夫士與庶人各有定分而不相<lb/>
踰越公卿大夫行先王之道以治於朝士明先王之道<lb/>
<pb n="KR4d0387_WYG_007-25a"/>
以敎於鄉庶人服庶人之事以役於野凡學先王之道<lb/>
者謂之士為小人之事者謂之庶人三代之時士庶人<lb/>
家各百畝不以貧富為差而以賢不肖為别世敎不修<lb/>
士庶人之分不明為有司者乃欲使士與庶人並役是<lb/>
不察周官之法不知士庶人之各有定分也庶人之役<lb/>
役其力耳吾儒則經天緯地為天下正君臣定父子别<lb/>
夫婦序長㓜其為役也大矣今自國及野僕役於主子<lb/>
聽於父妻不敢二其夫㓜不得凌其長非儒之敎其誰<lb/>
<pb n="KR4d0387_WYG_007-25b"/>
之功也且有天下者必有所尊而後足以成天下之尊<lb/>
自古為人主者必折節以下天下之士非尊其人也尊<lb/>
其道也天地設位道行乎其中綱常禮義自儒者出一<lb/>
日無此道則強凌弱衆暴寡智鬬智力角力天地間乃<lb/>
一凌犯角奪之區而已矣然則君天下者乃所以自成<lb/>
其尊也王制曰命郷論秀升之司徒曰選士升於司徒<lb/>
者不征於鄉不征者先儒謂復除其繇役若此則不獨<lb/>
周官之法通三代之制然矣乃者上臺有請以三代之<lb/>
<pb n="KR4d0387_WYG_007-26a"/>
法推而行之江南此尊儒道將以立人極也夫愚請發<lb/>
明王制以曉未識三代之法者<lb/>
　策<lb/>
　　問天文變異及中國夷狄君子小人徳刑公私之<lb/>
　　　異<lb/>
　　　主意　君子純乎陽明之徳則以陽召陽而星<lb/>
　　　　　　宿清潤君子襲夫陰柔之為則以陰召<lb/>
　　　　　　陰而孛彗垂妖其端芒兆於君子之身<lb/>
<pb n="KR4d0387_WYG_007-26b"/>
　　　　　　其證應著於天地之表今日星文示異<lb/>
　　　　　　所以不責小人而責君子也<lb/>
　　　考官批<hi>機軸出於胸中華采流於筆下答題不狥題用事皆實事作此者必老手也</hi>
對嘗觀陰陽清濁之氣流行於宇宙間在天為禎祥為<lb/>
祲𤯝在人為中國夷狄為君子小人為徳刑公私數者<lb/>
同一陰陽也雖然天下之陽類衆矣而君子者衆陽之<lb/>
主天下之陰類羣矣而小人者羣陰之宗然則今日星<lb/>
文之異其小人為之歟抑君子為之歟世固以是責小<lb/>
<pb n="KR4d0387_WYG_007-27a"/>
人矣愚獨不責小人而責君子也何者向者共驩居朝<lb/>
五辰未撫猶可諉也今臯䕫進矣將誰諉乎昔者管蔡<lb/>
在列保章星動猶可辭也今旦奭歸矣將何辭乎曩者<lb/>
季氏專朝星隕之妖猶曰宜也今宣尼相矣豈復宜有<lb/>
此乎是則君子有不容不任其責者茍能純乎陽明之<lb/>
徳則於國為覆盂於仁為雨露於公道為權衡其應在<lb/>
天則析木天街星宿清潤陰不得勝乎陽矣為君子者<lb/>
不免襲陰柔之為則於國為蛇豕於仁為荆棘於公道<lb/>
<pb n="KR4d0387_WYG_007-27b"/>
為蹊隧其應在天則孛飛彗流垂妖吐異陽亦不能以<lb/>
勝乎陰矣是故厯象蒼珠璣衡珠璧非天數之偶符也<lb/>
唐虞治古俊徳者純乎俊徳以陽召陽之應如雨之妖<lb/>
守心之象非天數之適變也春秋世降正人不能純乎<lb/>
正人以陰召陰之證也迨我國朝天聖之流星慶厯之<lb/>
太白誠可畏矣惟杜富韓范歐余王蔡諸君子如景星<lb/>
鳳凰故在天之陰不能以勝在人之陽崇寧之彗大觀<lb/>
之孛未必不可銷也惟奸黨有碑邪等有籍諸君子不<lb/>
<pb n="KR4d0387_WYG_007-28a"/>
能自白故在人之陽亦不能以勝在天之陰信乎宇宙<lb/>
之相通一氣耳其端芒兆於君子之身其證應著於天<lb/>
地之表此猶黄鍾一動則根荄芽甲之下皆春夜氣一<lb/>
交則么微怪亂之證錯出機緘影響氣類塤篪斷斷乎<lb/>
其不爽也恭惟皇上寅畏事天固宜衆陽鼎盛羣陰睍<lb/>
消而乃者正陽之月譴示星文證不虛生何緣而起豈<lb/>
中國之陽未盛與昔權奸挾敵以固君父之寵三邊清<lb/>
野不問也於斯時而天變見焉是可曰夷狄之陰召之<lb/>
<pb n="KR4d0387_WYG_007-28b"/>
也更化以来敵人相噬困于蒺藜泗上凱旋伏戎于莽<lb/>
晉彗出室胡可移過於遵鑒相屠之時歲星犯月胡可<lb/>
遜咎於柔然將破之日是則諉之夷狄不可也否則吾<lb/>
仁之陽未暢與昔權奸以贓吏為公門之桃李永州之<lb/>
蛇不問也於斯時而天象警焉是可曰刑罰之陰感之<lb/>
也更化以来謹刑有銘江河疏濶戒殺有詔雨露涵濡<lb/>
長星竟天非元朔滲漉之朝所宜有孛宿歴氐非貞觀<lb/>
既效之日所宜聞是則諉之刑法不可也又否則公道<lb/>
<pb n="KR4d0387_WYG_007-29a"/>
之陽未盛歟昔權奸以多詐逢君君娥之啓寵不問也<lb/>
關子之交通不問也斯時而天戒示之猶可曰私情之<lb/>
陰召之也今邪徑既窒天日開明倖門莫通雲霧軒豁<lb/>
偏黨俱無矣胡為箕畢未協乎刑賞平明矣胡為隕星<lb/>
告變乎是又不然矣然則星文之變胡為而如此乎無<lb/>
已則君子之陽未純也夫傅説騎箕蕭何應昴君子未<lb/>
嘗不應於天象攝提之位列卿鈎鈴之司出納天象未<lb/>
嘗不應於君子故君臣和則三台齊君子多則東璧著<lb/>
<pb n="KR4d0387_WYG_007-29b"/>
賢人進則少微絢綵其感召如響之答也今天象昭昭<lb/>
一則曰小人之陰為之二則曰小人之陰為之不知中<lb/>
台星折可獨諉之張華乎太白襲月可專責之曹爽乎<lb/>
諸君子盍曰明白洞達者陽也吾未能無覆䕶揜匿果<lb/>
非陰乎慷慨奮發者陽也吾未能無依阿淟涊果非陰<lb/>
乎斷制者陽也今或似味道之模稜任事者陽也今或<lb/>
類石建之遜避譬如奕棋局面雖改而其間一二著數<lb/>
未免猶似前日之所為可謂純於陽明乎吾未能純於<lb/>
<pb n="KR4d0387_WYG_007-30a"/>
陽則召陰盛之變者非私情也非刑法也非夷狄小人<lb/>
也我也夫如是則位郎星職卿月應功臣之宿符三台<lb/>
之象者莫不以陽明自厲必洞達明白必奮發慷慨必<lb/>
斷制必任事則陽亨於復而陰剝窮矣陽長於㤗而陰<lb/>
否消矣星變夫何慮雖然執事所問數條曰仁曰公亦<lb/>
不可廢也此又在於人主之心乎人主之心事事皆仁<lb/>
則徳性昭明與陽俱盛而至誠暢乎九垓人主之心一<lb/>
適非公則物欲昏熾而幽明隔於方寸昔紹興三十六<lb/>
<pb n="KR4d0387_WYG_007-30b"/>
年太白犯前星髙宗皇帝曰人君有過天則戒之及懼<lb/>
而改天則愛之次夜而觀太白順軌矣然則以心答天<lb/>
不當如髙宗乎先儒曰陽明盛則徳性用陰濁盛則物<lb/>
欲行愚請揭是為座右銘謹對<lb/>
　論<lb/>
　　禮法之大分如何論<lb/>
　　　楊楍批　立説得先儒議論行文有前輩氣象<lb/>
　　　　　　　佳作也<lb/>
<pb n="KR4d0387_WYG_007-31a"/>
論天下綱常之大當自人君立其大者基之夫禮莫大<lb/>
於分分莫大於君君不能自有其大則禮法蕩矣生民<lb/>
之初人未知有君之尊也先王憂焉為之辨上下别等<lb/>
殺而為截然之法法立而禮行禮行而君尊夫為君者<lb/>
盍曰吾之所以獨尊於天下者僅有此分耳使吾一日<lb/>
失此則不能自有其大君失其大則禮法能獨存乎世<lb/>
降叔末此分不明久矣不知先王所以為是禮法者正<lb/>
為君尊地也吾處其大可不思有以守其大乎<hi>云云</hi>禮<lb/>
<pb n="KR4d0387_WYG_007-31b"/>
法之分安在乎曰君臣也父子也兄弟也皆分也求其<lb/>
分之大者則同室之分莫大於父同與之分莫大於兄<lb/>
雖然又有大者焉統乎人倫之上而居分之至尊者非<lb/>
君歟夫以四海之廣兆民之衆受制於一人雖有絶倫<lb/>
之力髙世之智莫不奔走而服役者豈非分之至大哉<lb/>
雖然處天下之大必有以守其大是故秩於天庸於舜<lb/>
謹於文武成王周公自朝廷宗廟達之於州閭鄉黨自<lb/>
閨門袵席而至於天下國家者所以立其大也昔仲叔<lb/>
<pb n="KR4d0387_WYG_007-32a"/>
于奚有功於衞辭邑而請繁纓孔子以為名者君之所<lb/>
司季氏在魯擅顓㬰之伐孔子以為天下有道禮樂自<lb/>
天子出誠以名與禮樂天下大分也而君不能司之天<lb/>
子不能自出之則失其所謂大矣一失其大則天下無<lb/>
復綱紀禮法其不墜於地者幾希矣乾尊坤卑禮之始<lb/>
也聖人法焉制為長㓜之節疏戚之差若足矣未也又<lb/>
從而為之法焉車服有制宫室有度此法也小大有經<lb/>
尊卑有紀此法也總而為吉凶軍賔嘉散而為三千三<lb/>
<pb n="KR4d0387_WYG_007-32b"/>
百之儀者皆是法焉若足矣亦未也士庶人之上為之<lb/>
置卿大夫卿大夫之上為之置侯伯焉侯伯之上為之<lb/>
置三公焉等級而上至於天子其分極矣為天子者盍<lb/>
曰先王制禮所以為是差次焉者正以成吾之尊也吾<lb/>
處至尊之分而不能自有其尊得乎士大夫分職自我<lb/>
分之可也如晉之六卿魯之三家則分陵矣諸侯建國<lb/>
分土而守自我建之可也如韓魏以請命而侯則分僭<lb/>
矣三公分命總方而議自我命之可也如畀虢貳鄭之<lb/>
<pb n="KR4d0387_WYG_007-33a"/>
事則又自壊其分矣分不克守則失其為君之大君失<lb/>
其大如禮法之陵蕩何春秋皆此類也况荀卿之時乎<lb/>
卿也起視四顧無一可人意著書立言而有禮法大分<lb/>
之語卿之意深矣楊倞不足以知此以任人職分釋之<lb/>
吁卿之意或者正為名分憂豈在區區分守乎雖然大<lb/>
分一語卿言是矣然載之王霸之篇君子不無遺論焉<lb/>
夫禮法之廢正為五伯壊之耳卿方欲遏頺瀾不能尊<lb/>
王抑霸顧以王霸並稱而名篇不觀筆削之經乎子拒<lb/>
<pb n="KR4d0387_WYG_007-33b"/>
父者罪之而父子之分明庶奪敵者貶之而兄弟之分<lb/>
明臣召君者諱之而君臣之分明然則春秋一書其禮<lb/>
法之大宗乎此見春秋者有周禮盡在魯之嘆而後儒<lb/>
亦曰春秋為一王法謹論<lb/>
　策題<lb/>
問戰勝攻取不如韓信此將所以貴乎武方叔元老克<lb/>
　壯其猷此將所以貴乎舊詩書禮樂惟郤縠可此將<lb/>
　所以貴乎儒霍去病之常天幸王欽若之祿未艾此<lb/>
<pb n="KR4d0387_WYG_007-34a"/>
　將之所以貴乎福四者之中孰為善歟兩軍對壘使<lb/>
　詐使貪將不武則敗守西河使隣國不敢向非起不<lb/>
　能築長城使北胡不敢近非恬不能豈將當以武為<lb/>
　上歟或者又曰韓彭英盧危則要安則背如養鷹鸇<lb/>
　反費縧籠然歟否歟無已則改用儒歟鳴條之師伊<lb/>
　尹主之東山之師周公將之豈將當以儒為上歟或<lb/>
　者又曰陸機非不儒而不能免河橋之敗房琯非不<lb/>
　儒而不能救陳濤之奔儒而不真則反敗事然歟否<lb/>
<pb n="KR4d0387_WYG_007-34b"/>
　歟無已則改用舊徳歟必欲取荆非王翦不可必欲<lb/>
　討蠻馬援尚堪一行新者之疎不如故者之練豈将<lb/>
　當以舊為上歟或者又曰田單之攻燕則下攻狄則<lb/>
　不下前日身操版鍤則有死之心無生之氣今日黄<lb/>
　金横帶則有生之樂無死之心此魯仲連所以逆料<lb/>
　其不勝如此則将之舊者豈又不可用歟武帥之敢<lb/>
　於鬬則懼其難馭文帥易於制則懼其罔功舊帥熟<lb/>
　於兵則又懼其已驕舍是三者之外無已則擇一福<lb/>
<pb n="KR4d0387_WYG_007-35a"/>
　帥用之可歟福星臨呉則風燎可以走曹瞞而不必<lb/>
　周瑜王氣在晉則草木可以蹙符堅而不必謝安然<lb/>
　歟否歟乃者荆湖易帥以驍將攝之豈非以武帥緩<lb/>
　急可鬬歟未幾改命資帥又豈以文帥易駕馭歟潭<lb/>
　湘分命起督帥鎮之又豈以舊帥久熟備禦歟或謂<lb/>
　荆閫不如就畀攝帥或謂不如移畀督帥孰為便歟<lb/>
　然三帥之中當誰畀歟雖然朝命已授鉞矣今之謀<lb/>
　帥固不敢仰視伊尹周公若周謝之事亦可憑籍福<lb/>
<pb n="KR4d0387_WYG_007-35b"/>
　星王氣之所在而收風燎草木之竒功否歟憂國者<lb/>
　固望之幸之諸君試借一著<lb/>
問祭之重其享神也莫重乎牲其求神也莫重乎樂與<lb/>
　灌郊用犢尚純慤也明堂我将我享維羊維牛説者<lb/>
　謂明堂不以犢而以牢蓋牛羊豕備曰牢明堂不以<lb/>
　犢將不純於慤歟帝牛不吉以為稷牛<hi>祀后稷者</hi>説<lb/>
　者謂卜為帝牲不吉則以為配祖之牲然則祭祖以<lb/>
　不吉之牲固無歉歟帝牛繫於滌芻之三月稷牛維<lb/>
<pb n="KR4d0387_WYG_007-36a"/>
　具説者謂稷牛惟臨時取備然則祭祖不<hi>闕</hi>恭為疑<lb/>
　歟商人尚聲先作樂而後迎牲周人尚臭先灌而後<lb/>
　迎牲二者求神孰近歟樂所以求諸陽灌所以求諸<lb/>
　陰魂氣歸於天魄氣歸於地當合陰陽求之今各尚<lb/>
　其一何歟禮曰樂之號所以告詔天地之間説者謂<lb/>
　用樂之音呼號告於天地庶乎神聞之而来然則果<lb/>
　能必其来格歟否歟又曰灌用鬯臭陰達於淵泉説<lb/>
　者謂用鬱鬯灌地則臭氣達於淵泉然則一瓚之鬯<lb/>
<pb n="KR4d0387_WYG_007-36b"/>
　果足以裂地而直達歟周禮曰樂七變則天神降八<lb/>
　變則地祇出九變則人鬼格然則天神地祇人鬼必<lb/>
　將俟七八九變而後至歟周禮曰以獻祼享先王則<lb/>
　享人鬼皆當灌也然宗廟用灌而明堂配祖不用灌<lb/>
　又何歟豈祖宗在天不當求之陰歟所謂貴純貴聲<lb/>
　貴臭三者之義可得聞歟子入太廟毎事問况三載<lb/>
　明禋於此有未達敢從諸君質之<lb/>
問中庸曰國家将興必有禎祥不然必有妖孽見乎蓍<lb/>
<pb n="KR4d0387_WYG_007-37a"/>
　龜動乎四體然則中庸之所謂妖尚隠於微者歟然<lb/>
　遽曰見動何歟乃者蜀閫走驛以嘉叙地震雹擊水<lb/>
　怒山裂上聞京城盛夏而大風拔木發屋此非天妖<lb/>
　歟所以召此者何失銷此者何修歟或曰天作孽猶<lb/>
　可逭然歟否歟豸冠執白簡擊二豎子此非人妖歟<lb/>
　然膏之上肓之下鍼之不達藥之不及將何道而可<lb/>
　歟彼且操戈以逐臺臣是可忍孰不可忍歟豸所以<lb/>
　觸邪今反助邪以觸豸豈以言者為妖歟繼之者將<lb/>
<pb n="KR4d0387_WYG_007-37b"/>
　言歟勿言歟縉紳中嘗有移書廟堂者亦弗見聽將<lb/>
　弗能救歟於登崇俊良之中而首為掾豎逐直臣不<lb/>
　為除目玷歟去天之妖不過修徳至於人妖甘者如<lb/>
　薺豈終無良劑歟過庭緒論可得聞歟恐謄題之窘<lb/>
　不欲泛引故事答者將勿畧<lb/>
　碑銘誌<lb/>
　　唐侍衞都指揮使王押衙太尉碑<lb/>
聖人之制祭祀也法施於民則祀之以死勤事則祀之<lb/>
<pb n="KR4d0387_WYG_007-38a"/>
以勞定國則祀之能禦大菑捍大患則祀之故厲山氏<lb/>
之後至今祀以為稷共工氏之子至今祀以為社此皆<lb/>
有功烈於民者青溪之東去縣七十里安樂鄉之楓溪<lb/>
有唐侍衞都指揮王押衙廟其始父老信其靈異尸而<lb/>
祝之凡冠婚喪葬營繕莫不質其吉凶而後即事歲有<lb/>
水旱札瘥禱之立應淳熈八年刪定陳公曄訪其靈跡<lb/>
紀之縣誌越嘉定甲申戴侯師聖尹兹土以秋涸乞靈<lb/>
而雨以其靈跡聞於朝勅封靈惠廟忠順英烈侯仍捐<lb/>
<pb n="KR4d0387_WYG_007-38b"/>
己俸増葺祠宇檄少府董役不月而成嵳峩屹峙廟貌<lb/>
一新迨淳祐辛亥神之裔家於東土歲奉宗祀者来請<lb/>
予紀其實鑱諸砥以詔不朽予按縣志及索其舊碑所<lb/>
為文得其始末神生於唐大中元年神少負節槩涉書<lb/>
史慷慨沉毅膂力絶人長於弓馬劒槊世迄僖昭政權<lb/>
旁落藩方尾大翹足伺釁者環天下皆是神獨抱膝長<lb/>
吟自比諸葛乾符中裨將王郢倡亂兩淛鎮將董昌以<lb/>
戍兵單寡檄鄉井兵未有應者神首舉義旗與錢鏐協<lb/>
<pb n="KR4d0387_WYG_007-39a"/>
志應之郢既討平逆巢之釁作擁衆長驅攻掠淛東饒<lb/>
信池宣歙等郡神復乘勝擊賊合鏐兵誓死俱奮不介<lb/>
馬馳之所向輙㨗賊畏其鋒遁自采石渡淮時髙駢為<lb/>
諸道行營兵馬都統聞賊不犯境壯之而奏於朝以神<lb/>
為都押衙鏐為都指揮使乾寧二年董昌據越叛朝命<lb/>
神偕鏐兵討之未幾昌就擒露布獻㨗以功遷侍衞親<lb/>
馬步軍南北都指揮使而鏐加鎮東軍節度使是時宦<lb/>
豎驕横如田令孜韓全誨等刼脅人主東西出其意神<lb/>
<pb n="KR4d0387_WYG_007-39b"/>
實憤之而謀適不用無如之何同列諸帥如李茂正朱<lb/>
全忠等無非挾强大冀非望之人神實恥之而大厦將<lb/>
傾非一木所能支舉目山河終夜雪涕於是浩然有歸<lb/>
志麾衆而東曰吾姑俟聖人出也居無何闕庭蹀血而<lb/>
唐室丘墟五十年矣我太祖皇帝六龍御天海外有截<lb/>
是何神先見蓍龜也神所居即今之安樂鄉環境十里<lb/>
皆遒峯矗壁大者龍跳小者虎臥下者﨑嶇迤邐淺露<lb/>
縈迂昂者層稜嶔崟形峭狀怪觀乎此使人心膽雄偉<lb/>
<pb n="KR4d0387_WYG_007-40a"/>
志氣踴躍其上楩楠杞梓幽幽陰陰䝉<hi>闕</hi>　蒼苔絡紫<lb/>
蔓霞霧巻舒雲月吞吐觀乎此使人胸襟放曠起髙蹈<lb/>
塵表之思地靈人傑固應不凡也然神猶以平陸千里<lb/>
大江遼絶民旅擔賫酸股脫膝遂規度浚治為河湟以<lb/>
通舟楫千夫荷插萬畚齊作功未畢而殞星告變今天<lb/>
樂觀左遺跡如故觀者至今恨之神諱克儉字子廉墓<lb/>
在昌期鄉之柘源諸部曲所塟也神叔父長史昌𦙍仕<lb/>
唐昭宗神之兄副都指揮使克勤仕唐宦遊寳婺因家<lb/>
<pb n="KR4d0387_WYG_007-40b"/>
焉神之姪承義仕後周太祖為廷尉延壽仕吳越錢氏<lb/>
為主簿諸誥牒尚存其後枝葉碩大且繁今居淳安者<lb/>
皆其裔也嗚呼盛徳必百世祀神有功於國有功於民<lb/>
有功於禦菑捍患其世祀也宜哉遂為之銘曰皇路嶮<lb/>
巇誰扶誰持惟神驍勇東擊西馳有嚴鈇鉞所向輒㨗<lb/>
蹴郢走巢翦昌定越外叛未清内奸已成何物閹豎納<lb/>
兵闕庭天翻溟渤一簣莫窒明哲保身進退不失殞星<lb/>
於東乃顯神功生封死廟嗚呼英雄<lb/>
<pb n="KR4d0387_WYG_007-41a"/>
　行狀<lb/>
　　宋知郡寺丞俞公行狀<hi>并銘</hi>
公舊諱忱一<hi>上字本從言從成</hi>後改公明字則明為君避也曽<lb/>
大父簡大父謙咸隠徳弗耀父㸃自號雲巖居士贈奉<lb/>
議始祖稠仕呉越為睦刺史因家焉今為嚴之分陽公<lb/>
少頴書一覧輒記雲巖公鍾愛之家自為師友研經史<lb/>
寒暑不釋巻嘉定<hi>某甲子</hi>以周禮首鄉薦明年上橋門又<lb/>
冠之自是氣益雄文益進月書每先諸子鳴聲譽郁天<lb/>
<pb n="KR4d0387_WYG_007-41b"/>
京矣公以重闈在上不忍去膝下歸而私淑於家四方<lb/>
士負笈者雲集凡膏潤之所沾丐者莫不歆豔一世貢<lb/>
於鄉升於學魁於南宫者踵相接其目睫可數者如潘<lb/>
君忠恕何君夢然兄弟是也十三年以監舉試禮部未<lb/>
得志歸而益肄業十六年升舍尋擢上第調昭武敎官<lb/>
寳慶甲申龍飛循修職郎旋居雲巖公憂服闋以慶覃<lb/>
轉文林郎再調和州敎官兩易南康兼白鹿書院山長<lb/>
公敎人以踐履為先擇經明行修者列職事以倡毎講<lb/>
<pb n="KR4d0387_WYG_007-42a"/>
説必明界限析義利不專以文義優劣士用以勸當路<lb/>
如䝉齋袁公留耕王公著齋髙公咸剡於朝端平甲午<lb/>
董文上饒同寮持巻請差次公曰三塲惟策可觀人遂<lb/>
拔其一及蛻號乃韓君叔穎士論帖然郡太守以撙節<lb/>
有羡將獻之朝公曰獻羡是逢君也不若以代民輸而<lb/>
弛其賦守勉從之二年鶴山魏公視師江上聞公而羅<lb/>
之幕公條陳攻守急務歴犖慷慨魏以逺器目之嘉熈<lb/>
丁酉調浙東帥幕来赴間京城灾公攢眉時事移書時<lb/>
<pb n="KR4d0387_WYG_007-42b"/>
相規以省灾異量賑䘏禁侈靡省營繕數事二年改調<lb/>
淮東總幕旋為有力者奪之公恬不較歸而復聚徒於<lb/>
門未幾文清李公當國如京謁選復移書陳時病五事<lb/>
曰審命令信賞罰擇宰屬久外任選將帥李嘉納焉尋<lb/>
調臨安鹽倉弊蠧必柅出納必盡情履齋呉公尹京一<lb/>
見曰管庫豈所以況清流耶檄之幕淳祐辛丑被㫖衡<lb/>
文别頭如洪如葉所得皆知名士四月遷書庫官二年<lb/>
遷宗諭改秩轉宣教郎三年遷太學博士輪對反覆援<lb/>
<pb n="KR4d0387_WYG_007-43a"/>
文帝太宗事以諷上首肯之次劄言科舉三事一曰考<lb/>
校拘執之弊二曰謄錄鹵莽之弊三曰彌封易換之弊<lb/>
四年再為别頭考官前列如翁如湯皆公所拔也尋丐<lb/>
外添倅上饒㑹歲大旱公戚曰吾職勸農奈何視民飢<lb/>
而死也郤交承禮亟走羣望一夕忽雨郡境賴之積訟<lb/>
壓累政不剖者山積皆為盡心一一當曲直民之訟於<lb/>
他司不直者爭願質於公咸曰乞送清強俞太博諸臺<lb/>
交委訟牒雨集一經予奪無反覆者歲再飢公擇大家<lb/>
<pb n="KR4d0387_WYG_007-43b"/>
勸賑首捐己俸以倡又借公帑為糴本航他境米平其<lb/>
直以糶徐節他費補償之道有遺孤捐己俸募人收之<lb/>
民賴全活者衆當路如後村劉公虛齋趙公實齋王公<lb/>
交薦之五年轉奉議郎㑹徽及南康乏守朝廷聞公劄<lb/>
攝徽而當路又命攝南康公俱辭之越月以朝㫖之徽<lb/>
居無何代者已壓境公鑰府庫以俟供給禮例皆却弗<lb/>
受還任信又闕守復攝事六月朝命以宗正簿召八月<lb/>
造朝差衡文胄闈撤棘乃領事七年四月遷國子丞以<lb/>
<pb n="KR4d0387_WYG_007-44a"/>
磨勘轉奉議郎尋考試殿廬得張君<hi>孟博</hi>歲旱副端張<lb/>
公小坡李公以言去國公以封事爭之不報言者從而<lb/>
媒孽之遂有主管崇道觀之命八年二月差知常徳辭<lb/>
改知南康又辭不許十一年轉朝奉郎南康促代忽除<lb/>
公大理丞方控辭未行言者已尼之蓋柄國者欲奪公<lb/>
南康以畀婣婭故神其操縱如此尋再與公郡公悟遂<lb/>
丐祠以老杜門絶客菽水之外惟以書史自娯同志或<lb/>
為怏怏公無悶焉寳祐癸丑元日上掛冠請越六日俄<lb/>
<pb n="KR4d0387_WYG_007-44b"/>
疾革夜半呼子弟握手叮嚀不及他事惟曰吾負吾母<lb/>
不得終子職若能竭力事吾母汝父死不死矣言訖而<lb/>
逝蓋二月之七日也享年六十有七娶秦氏封安人子<lb/>
一澤民見待省進士女一適何應孫孫一松壽公生山<lb/>
水邑人物清苦而堅孝友根於天性學問勉於躬行雲<lb/>
巖公抱恙晨夕奉藥衣不解帶居喪盡禮哀毁骨立祖<lb/>
父母喪代終大事必盡禮外舅姑亡家窶喪弗克舉厚<lb/>
助之皆有歸里東孔道病涉捐金鳩衆梁而屋之其待<lb/>
<pb n="KR4d0387_WYG_007-45a"/>
人接物睦族展親居鄉交隣靡不輯順度量寛容喜怒<lb/>
不形辭色遇事剛果不為禍福怖自奉儉約菲衣糲食<lb/>
破忩敗几澹如也居家莅官未之改性不嗜飲賓至必<lb/>
設醴論文著述凡一十五巻號南疇集九月丙午奉襄<lb/>
於生仙鄉之傳巖予與公雖不靣而心知敬則舊公之<lb/>
孤謁予序羣玉丐狀公行予焉辭輒銘之曰讀公之文<lb/>
兮金聲即公之行兮天成桐江之山公之名桐江之水<lb/>
公之心山之不動兮不以震撼而重輕嚴灘之冷冷兮<lb/>
<pb n="KR4d0387_WYG_007-45b"/>
或為公而不平悠悠蒼天殱我良人<lb/>
　　恭人邵氏墓誌銘<lb/>
恭人邵氏者中奉大夫尚書吏部侍郎兼中書舍人兼<lb/>
同修國史實錄院同修撰兼侍讀方逢辰之妻乃吾母<lb/>
夫人之姪也名滿父曰彌髙為嚴陵之知名士生於嘉<lb/>
定十六年癸未六月十日以淳祐辛丑歸於我寳祐甲<lb/>
寅以夫有位於朝封孺人越二年丙辰八月二十有三<lb/>
日以疾卒年甫三十四也明年丁巳贈安人咸淳丙寅<lb/>
<pb n="KR4d0387_WYG_007-46a"/>
贈宜人又三年己巳贈恭人男三人國孫夢孫鄱孫女<lb/>
三人省女福女孑女咸淳九年九月二十五日甲辰塟<lb/>
於龍山之北曰汪尖山下去家僅十里逢辰銘之曰夫<lb/>
人之家世種福田乃生爾姑為女聖賢又生夫人秉心<lb/>
塞淵如何蒼天乃不假年三十有四已埋於阡後數百<lb/>
世陵谷變遷君子鑒兹為我掩焉<lb/>
　　有宋方公翠坡先生方母安人潘氏墓誌<lb/>
公之冢子於逢辰為婭婿其冢婦又逢辰表女兄也孤<lb/>
<pb n="KR4d0387_WYG_007-46b"/>
子楍来為公請一言以表於墓予何辭公姓方吾宗之<lb/>
典刑者也諱天驥字龍友娶潘氏公人物磥砢倜儻少<lb/>
年場屋有雋聲屢膺亞選幾戰胄闈居家奉親孝故乃<lb/>
翁壽至百歲敎子篤孝方二鶵皆讀書世其家居鄉里<lb/>
質直好義毎持公論以裁物凡人有不平者輒質平焉<lb/>
人多徳公晚年酷好恬靜幅巾竹林之下自號翠坡老<lb/>
子閉門淨掃一室讀史觀詩暇則閲老佛氏書毎語人<lb/>
曰老佛氏之言與吾儒相近蓋喜老氏知止之論與佛<lb/>
<pb n="KR4d0387_WYG_007-47a"/>
氏有誘人為善之意其霜降冰涸之年孳孳之好如此<lb/>
夫潘氏安人生於詩禮之門㓜失所恃事叔嬸如母然<lb/>
在室清貞淑謹父疾革嘗刲股以療之孝感神明長以<lb/>
年徳擇對来嬪於方安人孝事舅姑義處姻族無違夫<lb/>
子撫育諸男女恩愛如一翠坡翁治身理家待人接物<lb/>
其善徳令聞安人内助之功為多焉子二人長壯猶娶<lb/>
莘田邵氏孫一人㑹老俱亡次本逢辰曾帶行應試娶<lb/>
府城陳氏又髙坊某之甥女也孫一人嗣老翠坡翁生<lb/>
<pb n="KR4d0387_WYG_007-47b"/>
於慶元乙卯卒於寳祐丙辰安人生於丙辰卒於庚午<lb/>
男楍卜其宅兆以甲戌十一月合塟於進賢鄉之二龍<lb/>
塢<lb/>
　　童㑹卿墓銘<lb/>
童㑹卿之孤泳元翁館於家塾泣請曰泳先人生於某<lb/>
年某月某日以咸淳己巳五月某日卒家貧未克塟越<lb/>
八年丙子宇宙大故先人弊廬為盜焚毁兄弟僅克以<lb/>
死獲殯今以某年某月某日塟於某所蓋祔先妣兆域<lb/>
<pb n="KR4d0387_WYG_007-48a"/>
從先志也請予為銘元翁毎與予言乃翁自七八歲失<lb/>
母隨父東西寄學於大家之塾逮長卓有立志處里族<lb/>
篤以睦交朋友實以遜雖遇田夫孺子不敢慢人亦敬<lb/>
而親之數竒不偶以秀才終其身予惟人之才與學與<lb/>
文天不茍以畀人也降衷之初其性善同而智愚賢不<lb/>
肖之質則有異有其質而無學無文者又滔滔也豈非<lb/>
天降生民不嗇其性而獨於文與學不肯多以與人乎<lb/>
自宇宙變革以来士不守其業臨難茍免衣冠降於皂<lb/>
<pb n="KR4d0387_WYG_007-48b"/>
櫪之下獨㑹卿家守其文學自其父業於是今其子又<lb/>
業於是其孫又業於是天之所甚嗇而不肯茍以與人<lb/>
者乃獨鍾於㑹卿耶㑹卿諱驤龍安項氏江州湖口宰<lb/>
女姪也子泳次某中子早卒孫某銘曰先民有言既富<lb/>
方榖世變日下貧乃其福三后之姓髙岸為谷窮士之<lb/>
家守志彌篤四世讀書一簞自足後君百世尚有膏馥<lb/>
　<lb/>
　蛟峯文集巻七<lb/>
</p>
<p>
</p>
  </div>
</body>
</text>
</TEI>
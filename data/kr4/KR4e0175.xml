<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>考功集巻一</head>
    <p>
<pb n="KR4e0175_WYG_001-1a"/>
欽定四庫全書<lb/>
　考功集巻一　　　　　　　明　薛蕙　撰<lb/>
　　賦<lb/>
　　　孤雁賦<lb/>
　孤雁感物也渦水上有孤雁隨人家畜鵞鶩輩以取<lb/>
　食人或逐之輒飛去入左右洲渚間然終不逺去也<lb/>
　予游城西有野人指示予心惻然傷焉因作賦云<lb/>
遵長河之峻阪出城隅以西徂望鴻雁於河涘竚徬徨<lb/>
<pb n="KR4e0175_WYG_001-1b"/>
而獨居容懇<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>以愁顇音悽愴而號呼伊斯鳥之嘉淑<lb/>
産異質於幽荒體貞信之至性動静一其有常固羽族<lb/>
之殊特衆鳥孰可與比伉故其行不失時止必擇所候<lb/>
暖北逝先寒南下既冐險而渉危曽不恤夫勤苦惟衆<lb/>
鳥之多智曰庇生之得宜弗一遘於艱難羡暇豫之無<lb/>
期或巢山巔或游海涯奮首虹霓濯翼天池託戸牖之<lb/>
巍巍下民莫得以或窺足無虛跖翼不勤飛資飲啄於<lb/>
尋丈遷徙弗踰乎旬時何斯鳥之劬勞増荼毒其曷已<lb/>
<pb n="KR4e0175_WYG_001-2a"/>
將材質之不倫固天命之難俟瞻北都與南國念家室<lb/>
之靡止道路夐以遼逺間一嵗而萬里復有羣侣中迷<lb/>
雌雄死别目駭䰟驚飛沉隔絶始廽遑而不進終躊躇<lb/>
以永訣爾廼背雲路下緒風依沮洳潜蒙茸捐燕越之<lb/>
故思甘愁苦而終窮雖六翮之尚在欲北歸其焉從於<lb/>
是淪形晦跡亡精失志牢落逺遷躑躅無寄痛衆雛之<lb/>
一隔慕同類之難值伺晨鳬而朝征逐鴐鵞以宵寐豈<lb/>
卑湫之敢辭恥衆目之猜忌聲未鳴而先絶翅將舉而<lb/>
<pb n="KR4e0175_WYG_001-2b"/>
復墜呻吟幽僻周旋林坰踐曠野之嚴霜食潢汙之流<lb/>
萍延性命以茍存非初心之所營遭志意之摧毁中無<lb/>
故而或驚况畏悸之叢至迫末路之惸惸避矰繳而徃<lb/>
來因鷹隼之縱横思逸樂之無遺憂慄紛其相嬰若乃<lb/>
陽律畢謝隂氣時作天清日逈草枯木落明月出兮皎<lb/>
皎野露皓以漠漠戀南游於朱厓懐北棲乎𤣥朔魂魄<lb/>
竦而怵惕顧形影之寂寞吐哀響之嘹唳志激昂而將<lb/>
躍動幽谷之虛籟停髙門之曉柝聞之者怊悵而自憐<lb/>
<pb n="KR4e0175_WYG_001-3a"/>
見之者欷歔而不樂嗟斯禽之可哀像覊旅而無朋因<lb/>
昆蟲之同感未若斯人之有情汎游觀而厯茲忽容與<lb/>
而不行詠鴻雁於周詩泣涕下而沾纓覽萬物之參錯<lb/>
悟大化之合并相吉㐫與憂喜終同歸於杳㝠齊百慮<lb/>
於一致孰云天道之不平<lb/>
　　四言古詩<lb/>
　　　昊天贈崔子<lb/>
昊天單威亦孔之棘<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫有戾不寕我國我國斯瘼我<lb/>
<pb n="KR4e0175_WYG_001-3b"/>
民用卒如何昊天云不我恤<lb/>
國之方將尚曰靡卜國之既痗伊何能榖昊天降訩弗<lb/>
遂弗畜哀今之人胡俾夭㭬<lb/>
有蘀者木維其頻矣民之劬勞不遑辰矣戎作在圉内<lb/>
有冦姦王事𢎞多寕有其殫<lb/>
國既大廢君子于解三事朋友莫之能誨卿士大夫曰<lb/>
予弗逮昊天鞠怒則莫肯悔<lb/>
憂心孔疚念及我友彼人有言我孔之恥曰予維服憂<lb/>
<pb n="KR4e0175_WYG_001-4a"/>
我父母舍是弗思憂我天子<lb/>
曰彼在位曽不可耽如賈弗售載反其琛懿爾君子亦<lb/>
徂于南送子出宿悠悠我心<lb/>
昔我邁矣朋友相予既愆于卒我心如沮匪徃匪來云<lb/>
我靡處之子于行憂心孔瘉<lb/>
瞻卬昊天則莫敢邇既夷既届則不我咎君子于行尚<lb/>
顧其後大命不忒爰其有止<lb/>
　　　　　昊天八章章八句<lb/>
<pb n="KR4e0175_WYG_001-4b"/>
　　　𤣥鳥贈蔣氏<lb/>
翩翩𤣥鳥秋日載徂顦顇如何不遑室家悼我良朋憂<lb/>
心瞿瞿<lb/>
翩翩𤣥鳥載徂秋日顦顇如何不遑家室悼我良朋憂<lb/>
心菀菀<lb/>
翩翩𤣥鳥迨春而復之子于行將其不覿贈言匪多憂<lb/>
心孔蹙<lb/>
　　　　　𤣥鳥三章章六句<lb/>
<pb n="KR4e0175_WYG_001-5a"/>
　　　晉七賢圖像詩<lb/>
在昔有晉多士間出發揮上徳彌綸道術遐蹤齊騖髙<lb/>
軌競軼竹林之徒厥維入室阮公矯志貴利弗就流連<lb/>
沉湎却彼婚媾英材俶儻殆廼天授大人有傳跨騰宇<lb/>
宙峩峩中散龍章鳳姿彷徨丘澤咀嚼雲芝神交隠淪<lb/>
精感靈祗解形東市人靡能闚邈矣參軍神棲亡愕瞬<lb/>
息萬代跬歩六漠蔑盼貴介眈彼三爵褌中之譚實維<lb/>
善謔仲容秀發頡頏叔父神闇均律妙洞擊拊郭奕心<lb/>
<pb n="KR4e0175_WYG_001-5b"/>
醉荀朂妒嫮始平之出何其舛迕向子清悟莊恵同科<lb/>
析辯神緯揚此𤣥波佐鍜栁下灌園巖阿徘徊鳴笛惻<lb/>
愴如何巨源簡静夙懐髙舉逡廵待價儀刑朝序㧞材<lb/>
銓選畫議軍旅至道在躬是曰餘緒濬冲朗鑒神量𤣥<lb/>
逺時哉多辟降志舒巻並美張裴附交嵇阮酒壚結慟<lb/>
微情繾綣川則珠輝山維玉絢猗嗟七子亶時之彦中<lb/>
行雖忒聿恊狂狷丹青式繢精爽如見<lb/>
　　　夀顧華玉母分得雲林夫人<lb/>
<pb n="KR4e0175_WYG_001-6a"/>
金臺曽構瑶波潭沲王母攸廬問誰侍坐姗姗季女一<lb/>
何秀媠廼曰雲林仙人字我色侔瓊蘂雲髪翠妥陵厯<lb/>
滄浪出入靈璅鳳飛戢孴龍輈婀娜却䕃芝蓋俯拾玉<lb/>
果圃有洪桃花蕚未墮紛紜周漢闇如石火湘靈舉楫<lb/>
洛妃擁柁曩棲海右今遨江左<lb/>
　　　顧東江先生遺善堂詩<lb/>
紛綸靈系昭晰瑞圖在昔帝嚳爰及昆吾嘉祥誕發茂<lb/>
慶攸敷比暉四姓著美三吳<hi>其一</hi>谷水盤紆崑山岝㠋鬱<lb/>
<pb n="KR4e0175_WYG_001-6b"/>
彼顧林夲支斯託豐諜未艾聞人閒作式覽厥初匪今<lb/>
伊昨<hi>其二</hi>三五迭終公侯復始維少宗伯克昌其祀祗勤<lb/>
于徳令問不已士瞻師表國頼耆齒<hi>其三</hi>履滿思謙居崇<lb/>
鑒替于時念哉詔爾苗裔曰求彞訓曷以永世無或昏<lb/>
逾祖考是繼<hi>其四</hi>昔爾先祖遺善自名烈考嗣之率是攸<lb/>
行奕世載徳用底昭明逖矣後昆無忝所生<hi>其五</hi>粲粲新<lb/>
宫峩峩層構載偁祖號訓廸來胄畏愆若墜慕道罔後<lb/>
天命不慆介爾蕃祐<hi>其六</hi>堂置詩書庭陳金石鳴鶴相喧<lb/>
<pb n="KR4e0175_WYG_001-7a"/>
芳蘭如積入里修容過閭竦迹矧爾子孫孝思無斁<hi>其七</hi>
丕葉遥興鴻源遐吐於赫祚𦙍遹追祖武千億重規雲<lb/>
仍疊矩我歌此詩以告終古<hi>其八</hi>
　　樂府<lb/>
　　　盛唐樅陽歌<lb/>
　盛唐樅陽歌者漢武皇帝作也元封五年帝南廵荆<lb/>
　陽親射蛟潯陽江中獲之作是歌<lb/>
帝之狩順祥時察南服臚九嶷會大海濟江淮朋神禹<lb/>
<pb n="KR4e0175_WYG_001-7b"/>
逝九閡江之沛蛟魚出顯君伎誅弗率彎天弧孛流矢<lb/>
雷電隕赤江水叱東井治江維波神平水虫嬉兇惡伏<lb/>
帝夀昌邁盛唐出樅陽<lb/>
　　　交門歌<lb/>
　太始四年漢武皇帝行幸不其祀仙人交門宫若有<lb/>
　鄉坐拜者作交門之歌<lb/>
朝泰一陟分丘降石閭臨之罘熈事成徧東西祈交門<lb/>
肇迎年陳玉席潔椒糈通八神召靈圉繽徠翔神光燭<lb/>
<pb n="KR4e0175_WYG_001-8a"/>
尞中壇華紫幄元禮登告嘉辭靈允答與帝期靈交際<lb/>
萬夀徴帝無疆仙為朋<lb/>
　　　上之回<lb/>
上之回䄠靈畤神心愉祚皇祉上之回定諸國西南輯<lb/>
震東北上之回樂孔博游昆田厯鳴澤上之回樂無射<lb/>
年萬億長無極<lb/>
　　　善哉行<lb/>
來日大難痛心疾首今日為樂莫懲其後大難如何昊<lb/>
<pb n="KR4e0175_WYG_001-8b"/>
天不嘉吉㐫有時人莫之知鹿之游斯在彼中野庖人<lb/>
調和將以為脯翩翩白龍好是魚服豫且射之載中其<lb/>
目少康出畋不復其舍戎王朝卧廼縛尊下式戒在始<lb/>
式備在終匪戒匪備害于其躬天命戾止匪夙則莫勉<lb/>
爾在位無俾天怒<lb/>
　　　煌煌京洛行<lb/>
猗猗椅桐斤斯斧斯人之維良胡俾遺之豈弟君子人<lb/>
之是榖君子不𢎞人之無禄絺綌在冬子曰有衣終朝<lb/>
<pb n="KR4e0175_WYG_001-9a"/>
不饋子曰罔饑此之仡仡子曰不力彼之揭揭子曰不<lb/>
直有菅有蒯女子采之九九之術齊君禮之室周讓御<lb/>
簡子是取臧文之賢譏於孔父吁嗟士人生之窮兮我<lb/>
思古人惟周公兮<lb/>
　　　黄鵠篇<lb/>
飛飛者鵠于彼蒼天大風阻斯羽沉于淵有松有柏其<lb/>
枝嶟嶟雨雪迨斯化為枯薪烈烈冬日蕭蕭北風雖有<lb/>
神龍宛彼地中天命有假人謀有仍嗟哉士人曰予無<lb/>
<pb n="KR4e0175_WYG_001-9b"/>
能舟利于川弗利于陸君子于行維顛之速相彼哲人<lb/>
爰得我匹且以嘯歌且以永日<lb/>
　　　臨髙臺<lb/>
臨髙臺下有萬丈之洪波羣山沓蹙茀鬰乎其隈疾風<lb/>
起兮南北陂池沸渭而成雷時却顧以自失心<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>懔其<lb/>
傷懐北望深林叢生崔嵬柯條糾而旋互榮采駮犖乎<lb/>
巖崖衆鳥哀鳴聒日夜猛獸垂啄旋踵而徘徊嗟君無<lb/>
萬斛之淚胡來乎此地一來此地何由廻<lb/>
<pb n="KR4e0175_WYG_001-10a"/>
　　　雞鳴篇<lb/>
雞初鳴日東御月徘徊招揺下雞再鳴日上馳登蓬萊<lb/>
闢九闈雞三鳴東方旦六龍出五色爛<lb/>
　　　雉子班<lb/>
雉子班五文章錦為衣繡為裳状瓌異志勁剛美為災<lb/>
技自妨羂雲羅掩天綱就樊檻辭山梁荷仁恵不殺傷<lb/>
啄甘實飲清凉形柔暱意悲徨惟平生詎有常感恩遇<lb/>
回中腸循周榮棲幽房委微命畢君傍<lb/>
<pb n="KR4e0175_WYG_001-10b"/>
　　　君馬黄<lb/>
君馬黄臣馬𤣥二馬並驅君馬前君馬前臣馬後山髙<lb/>
路長馬不走君當行臣當歸與君齊足焉能希<lb/>
　　　巫山髙<lb/>
巫山髙鬰鬰襟帶亘天涯上靡白日陽下陵青雲眉𤣥<lb/>
巖何嵳峩層巘互參差景象非一状逺望令心悲獻嵗<lb/>
出游獵千乘齊交馳翠帳羅曲阿羽蓋垂瓊芝龍騎踐<lb/>
蕙圃鷁首戯蘭池回車背中路娛樂未云疲置酒景夷<lb/>
<pb n="KR4e0175_WYG_001-11a"/>
臺設禮髙唐祠君王千萬嵗嵗嵗長如斯<lb/>
　　　江南弄<lb/>
芙蓉嶼口茱茰潭朱唇一笑酒乍酣牽裾並袂歌江南<lb/>
歌江南望塞北思不見情無極<lb/>
　　　鳳笙曲<lb/>
白玉作筩黄金葉鳳翅差池凰羽接竒弄徘徊曲重疊<lb/>
曲重疊聽増傷鵾雞舞白鶴翔<lb/>
　　　游女曲<lb/>
<pb n="KR4e0175_WYG_001-11b"/>
春草纔生春氷沒江南少婦戱春月歩拾明珠曵羅韈<lb/>
曵羅韈動春衣留中洲憺忘歸<lb/>
　　　朝雲曲<lb/>
流光動豔影徘徊稍集楚館臨荆臺乍近復逺望不來<lb/>
望不來䰟偕逝攬女衣游雲際<lb/>
　　　趙瑟曲<lb/>
春風初䦨花半落美人挾瑟坐重幄促柱催弦勸君酌<lb/>
勸君酌為君歌君不飲柰愁何<lb/>
<pb n="KR4e0175_WYG_001-12a"/>
　　　宫中樂<lb/>
偶過昭陽館雕櫳閉絳紗巻簾通一笑落盡滿庭花<lb/>
　　　從軍行<lb/>
玉鞘錦絲絛珠韀白雪毛甘泉望烽火一夜過臨洮<lb/>
　　　折楊栁<lb/>
三月盧龍塞沙中雪未乾朝來折楊栁春色憶長安<lb/>
　　　采蓮曲<lb/>
眉暈風吹薄衣香水濺消朝朝采蓮去空轉木蘭橈<lb/>
<pb n="KR4e0175_WYG_001-12b"/>
　　　緑水曲<lb/>
春洲霽煙雪潺湲激緑水戱羽亂參差開花雜藿靡綽<lb/>
約蕩舟人㛹娟弄珠子芳菲不可忘冶麗復如此<lb/>
　　　隴山<lb/>
隴之山兮在彼西北子之征兮防禦中國隴上之木鳥<lb/>
不肯息隴下之水魚不肯食<lb/>
　　　游俠篇<lb/>
君不見翩翩游俠子虎變龍淪世叵測轉海摧山力無<lb/>
<pb n="KR4e0175_WYG_001-13a"/>
比君不見闔廬堂上養死客吳王酒酣客進炙千金匕<lb/>
首匿魚腸俄頃蛟龍飛霹靂又不見夷門老翁屠肆兒<lb/>
陸沉大梁人豈知竊符奪將付公子秦人北解邯鄲師<lb/>
古來豪傑皆若人意氣激昂肝胆真傾軀寫心不自惜<lb/>
排難解紛如有神丈夫自是英雄者左拉荆軻右古冶<lb/>
寕當刎頸卧道傍誰能槁死蒿蘆下君不見虞卿齪齪<lb/>
絶可憐託身魏齊捐相權平生著書萬言在不如刺客<lb/>
三尺之龍泉我今落魄復如此放歌飲酒長安市結客<lb/>
<pb n="KR4e0175_WYG_001-13b"/>
曽過滄海君報讐欲借幽并士酒䦨擊劍歌莫哀眼中<lb/>
竪子何有哉明朝事就拂衣去却隨梅福觀蓬萊<lb/>
　　　聖人出<lb/>
聖人出應昌期受命上帝下民咸來歸聰明冠羣倫道<lb/>
徳何巍巍虛已彌謙畏入有輔弼出有師俊乂起為股<lb/>
肱讒佞比周退而無所施教化之行自京畿四方取則<lb/>
莫我違人革其心不自知復反醇厚去澆漓和氣絪緼<lb/>
風雨時百糓被野多如茨醴泉流溢生靈芝慶雲在天<lb/>
<pb n="KR4e0175_WYG_001-14a"/>
神爵飛四門大闢通九闈南面端拱垂裳衣羣臣上夀<lb/>
獻歌詩天子萬年兆民永頼之<lb/>
　　　戰城南<lb/>
戰城南軍敗歸郤行入城為虜圍虜圍急士心悲外無<lb/>
援兵虜馬縱横馳顧謂同舍兒旦暮迫死期虜來殺我<lb/>
盡何人報我子與妻戰城南良可哀今年出戰不復還<lb/>
明年更驅生者來暴虎或可活擊虜决不回請看長城<lb/>
下白骨何壘壘吾聞古者天子守在四夷何必使中國<lb/>
<pb n="KR4e0175_WYG_001-14b"/>
之民填溝壑於匈奴之地為<lb/>
　　　短歌行<lb/>
蟋蟀在堂野有繁霜我心悽悽不可暫忘豈無㫖酒可<lb/>
以燕游豈無琴瑟可以娛憂瞻彼日月終古而在百嵗<lb/>
之期寕莫我貸人亦有言道憂世促千載一遇匪遲伊<lb/>
速異世而合夜夢周公同堂而違仰視飛鴻秋有枯槁<lb/>
春榮則多嗟我人斯其如命何<lb/>
　　　君子行<lb/>
<pb n="KR4e0175_WYG_001-15a"/>
君子思危懼不終日衆人居安沒齒自逸君子思退如<lb/>
迫于淵衆人思進如逐于田損益之變何其相反茍非<lb/>
明智孰能及逺人知其終莫知其始吉㐫之萌鮮不由<lb/>
已上天無私何怨何親福不擇家禍不索人道有險易<lb/>
事有從違於乎小子慎爾所之<lb/>
　　　隴頭吟<lb/>
沙漫漫石簇簇馬仆車摧隴山曲隴山日日行不前夜<lb/>
夜還從隴間宿闗東只説羊腸坂那知隴坂如天逺隴<lb/>
<pb n="KR4e0175_WYG_001-15b"/>
阪逶迤距西域古來此地希人跡山川夲是隔華戎君<lb/>
王直欲吞夷狄自從漢虜互相讐塞上風塵無日休幾<lb/>
羣天馬來荒外百萬征人戍隴頭堪嗟百萬征西卒半<lb/>
作隴山山下骨誰為戎首禍斯人後有漢武先嬴秦秦<lb/>
家無䇿良可嗤漢制匈奴空爾為願令邊郡謹備冦不<lb/>
用中原多出師<lb/>
　　　日出東南隅行<lb/>
日出東海隅西入崑崙墟六龍踴躍駕日車徃來萬里<lb/>
<pb n="KR4e0175_WYG_001-16a"/>
裁須㬰人生寄一世逆旅難久居羲和何不仁蹙迫更<lb/>
相驅顔回短折果何辜老彭竟化千金軀蒼天夢夢白<lb/>
日闇居然不辨賢與愚吾將命后羿仰射三足烏僬僥<lb/>
弋鴻鵠作計良已踈魯陽揮戈等兒戯夸父奔走空區<lb/>
區西方調御之丈夫教我脩道歸虛無虛無國中無夀<lb/>
夭一任羲和變昏曉<lb/>
　　　猛虎行<lb/>
饑不從猛虎食貧不從權貴游猛虎窟中多惡少貴人<lb/>
<pb n="KR4e0175_WYG_001-16b"/>
門下非清流蒙鳩巢葦苕乾鵲代渠愁飛鳶啄腐䑕鳳<lb/>
凰見之悲且羞長安道上車馬客處身頗似二鳥儔苞<lb/>
苴不獨結諸公脣舌還能媚五侯紛紛竪子焉足數可<lb/>
惜英雄亦同伍賢人翻在平津閣文學來依車騎府男<lb/>
兒貴作不覊士逶迤匍匐何辛苦君不見會稽狂奴真<lb/>
傲倨萬乘留之徑歸去羊裘懶卧七寳床釣竿笑拂珊<lb/>
瑚樹<lb/>
　　　出塞<lb/>
<pb n="KR4e0175_WYG_001-17a"/>
隂山虜騎喧上郡羽書繁匈奴入邊地將軍出塞垣竒<lb/>
材募荆楚善射選樓煩朱旗類電掃𤣥甲若雲屯懸師<lb/>
度沙漠飲馬抵河源金鼔青天動風塵白晝昏怯夫思<lb/>
勇鬬死士恥生存月氏方破㓕日逐盡崩奔都䕶領西<lb/>
域呼韓守北籓當令四荒外咸知大漢尊<lb/>
　　　元會曲<lb/>
握乾御紫極出震撫青陽履端受百禄朝宗來萬方玉<lb/>
輅充庭陛金奏響嚴廊垂衣揖羣后置酒燕周行欣欣<lb/>
<pb n="KR4e0175_WYG_001-17b"/>
醉湛露穆穆仰天光千春賀元會懽娛良未央<lb/>
　　　對酒<lb/>
畏塗有千慮勞生無寸隙唯餘對酒時暫作伸眉客妖<lb/>
姬雜睇笑懽友連衿舄相逢判一醉錢刀非所惜<lb/>
　　　春游曲<lb/>
春來春驟好春游須及早招邀南國姝追逐東郊道合<lb/>
尊圍綺樹調絃藉芳草人生非取樂空令少年老<lb/>
　　　長安道<lb/>
<pb n="KR4e0175_WYG_001-18a"/>
神州應東井天府擅西秦雙闕南山下千門渭水濱公<lb/>
卿畏主父賔客慕平津方朔何為者虛稱避世人<lb/>
　　　洛陽道<lb/>
鳳闕正中天龍池帶洛川層城三市列複道兩宫連錦<lb/>
障藏歌伎羊車戯少年更逢嵇阮輩長嘯酒壚前<lb/>
　　　劉生<lb/>
劉生喜輕俠闗輔遍經過新市蹋踘戯髙樓擊筑歌駐<lb/>
車訪朱亥争博叱荆軻不為徼名譽惟矜意氣多<lb/>
<pb n="KR4e0175_WYG_001-18b"/>
　　　闗山月<lb/>
迢遞闗山道凄凉霜露時如何秦地月亦自到天涯切<lb/>
切胡笳怨蕭蕭邊馬悲髙樓有思婦苦樂詎相知<lb/>
　　　驄馬<lb/>
驄馬負竒氣昂昂態不羣緑<g n="騣-凶+_鬯-匕">]□</g>揺鳳鬛赤汗染龍文睨<lb/>
影思邊月長鳴向朔雲願馳千里足一戰立功勲<lb/>
　　　送逺曲<lb/>
勞勞亭下秦淮水錦帆揺揺繫沙尾少年逺作萬里行<lb/>
<pb n="KR4e0175_WYG_001-19a"/>
愁結雙娥低不起向來祇為新知樂不悟翻成别時惡<lb/>
尊中安得千日酒同埋黄壚亦何有<lb/>
　　　江南曲<lb/>
江南光景殊無頼水如碧玉山如黛吳王舊苑芳草多<lb/>
鴛鴦飛過斜陽外船頭醉岸烏紗巾興來遍看江南春<lb/>
五湖倘遇范少伯奪取當時傾國人<lb/>
　　　隴頭水<lb/>
隴闗出塞路征客離鄉思忽聞嗚咽水共下潺湲淚<lb/>
<pb n="KR4e0175_WYG_001-19b"/>
　　　夜夜曲<lb/>
烏栖𤨏窓静露下羅衣薄脉脉對蘭缸夜夜同煎灼<lb/>
　　　芳樹<lb/>
芳樹榮春日萋萋盈後園絳房承露坼素葉向風翻散<lb/>
影連雲屋吹香入網軒美人來已暮零落復何言<lb/>
　　　白雪<lb/>
白雪擅紛華耀此𤣥冬暮縈迴飄朔吹蕭散流隂霧已<lb/>
並紛闈鮮還増玉階素願欲集君筵皓齒多相妬<lb/>
<pb n="KR4e0175_WYG_001-20a"/>
　　　將進酒<lb/>
將進酒杜康之族無不有處州玉露金華碧襄陵鵝黄<lb/>
河内白我家緑醖亦無敵五君合計幾萬石一日一石<lb/>
當擊鮮樂飲可支三十年不須虛無求列仙不須枮槁<lb/>
縛幽禪壺中之道極𤣥𤣥養神鍊魄合自然眼花耳熱<lb/>
體蹮蹮舉觴一酹滄浪天天地變化無時休日月出沒<lb/>
不少留人生戢戢䗬蟻儔須㬰零落歸山丘開闢至今<lb/>
八萬秋古人䰟魄猶在不喟然念此令人愁惟有杜康<lb/>
<pb n="KR4e0175_WYG_001-20b"/>
堪解憂君不見咸陽白帝子并吞六國心未已百年謾<lb/>
作萬年計恰似蜉蝣望秋水又不見西楚重瞳公諸侯<lb/>
震讋趨下風喑啞咄嗟氣蓋世螳蜋怒臂將無同兩雄<lb/>
恣睢浪自苦自餘么麽何足數君當快飲我起舞樂哉<lb/>
醉鄉真樂土作歌者誰君采甫酒徒之名垂萬古<lb/>
　　　行路難<hi>三首</hi>
君不見山中行人𦵏虎腹復有貪狼飽人肉天生二物<lb/>
毒𤓰牙比似讒人未為毒讒人之毒在利口能覆邦家<lb/>
<pb n="KR4e0175_WYG_001-21a"/>
如覆手一夫中傷那足悲萬事紛紜真可醜君不見伯<lb/>
嚭加誣子胥刎越師西來吳國盡又不見上官納譛屈<lb/>
原死楚王翻為秦地鬼讒人反覆不可憑變易是非移<lb/>
愛憎重華聰明疾讒説詩人怨憤刺青蠅青蠅營營㸃<lb/>
垂棘讒口囂囂排正直已於平地置機穽更向通衢布<lb/>
矰弋可憐豪傑死道邊總為奸邪在君側行路難行路<lb/>
難只在讒人唇吻端寕當脱屣蹈東海不須驅馬入長<lb/>
安<lb/>
<pb n="KR4e0175_WYG_001-21b"/>
我歌行路難什百之端歌一端丈夫委質事天子豈謂<lb/>
當由左右始九重邃逺壅蔽多疏賤孤臣竟誰恃君不<lb/>
見賈誼上書談世務漢皇欣然絳灌怒秪言旦暮即公<lb/>
卿一麾却作長沙傅又不見董生硜硜守廉直儒者安<lb/>
知丞相力白頭不得里中卧逺徙膠西驕主國二公之<lb/>
事畧無異史䇿紛紛多此類餘風積習傳至今覆轍危<lb/>
機在平地沛國迂儒不曉事酷信丘軻泥文字徃年抗<lb/>
䟽攖逆鱗賜玦歸來十二春豈無髙足據要津未肯低<lb/>
<pb n="KR4e0175_WYG_001-22a"/>
睂干貴人貴人方寸九折坂况我三輪行不逺帝閽無<lb/>
路欲何之五岳尋仙未應晩<lb/>
男兒有事在四方我今胡為不下堂白首徒懐經濟䇿<lb/>
青袍虛忝尚書郎早年不睹道路澁慷慨登朝期樹立<lb/>
萬分論議甫一吐羣小猜讒俄横集自茲投劾歸田里<lb/>
洶洶風波猶在耳敢恨流離世不容獨幸崎嶇身未死<lb/>
摧藏無復異時意攀援永謝同朝士始悟髙賢好長徃<lb/>
却愧頑疏昧知止君不見當時汲汲魯中叟褰裳濡足<lb/>
<pb n="KR4e0175_WYG_001-22b"/>
常奔走七十二君冀一遇枘鑿方圜終不偶楚狂悲歌<lb/>
傷鳳衰鄭人竊悼䘮家狗大聖行藏且如此小儒功名<lb/>
亦何有閉門不免憂饑寒出門險巇千萬端禍福重輕<lb/>
君自看不如解却頭上冠懸車縶馬但髙卧莫歎人間<lb/>
行路難<lb/>
　　　從軍行<lb/>
少小慕功名擊劍復談兵誤信封侯事甘作從軍行一<lb/>
朝備行伍幾處罹辛苦西南通逺裔東北攘邊土武帝<lb/>
<pb n="KR4e0175_WYG_001-23a"/>
雄材畧土宇新開拓銜命馳嚴馬登壇延衛霍諸将竟<lb/>
邀功嵗嵗出臨戎勒兵盈塞外發卒徧闗東騷屑干戈<lb/>
動蕭條田野空廟謀貪戰伐邊隙開胡粤軍興急星火<lb/>
兵連淹嵗月戈船下厲水䇿馬踰葱雪山川行未半容<lb/>
鬢驚凋換寒氷手指墯炎風肌肉爛思鄉已淚盡望逺<lb/>
堪腸斷怫鬰魚泣津凌兢猿眩㟁悠悠厯絶國險道何<lb/>
傾側虎穴詎可入鬼方寕易克間使閉昆明單兵䧟䟽<lb/>
勒全軍有天幸從吏無人色天時變殺機壮士奮兵威<lb/>
<pb n="KR4e0175_WYG_001-23b"/>
飛矢風鳴鏑推兵血濺衣長驅五王國大破九重圍萬<lb/>
里懸旌出三軍奏凱歸邊垂日無事鳥盡良弓棄行直<lb/>
貴臣憎功髙同列忌賞格多排沮謗書仍負累白頭還<lb/>
士伍赭衣從吏議輸力奉明君忠邪不見分丹心徒貫<lb/>
日劍氣枉凌雲人事竟莫測天命諒難聞可憐麟閣上<lb/>
不畫李將軍<lb/>
　　　長門怨<lb/>
新懽侍清宴舊寵棄深宫相妬夲相似君恩那不同歌<lb/>
<pb n="KR4e0175_WYG_001-24a"/>
喉嘲飲泣鬒髪笑飛蓬誰信黄金屋繁華一旦空<lb/>
　　　長信怨<lb/>
異時陪玉輦同載召娥眉寵極有衰歇恩深多怨思秋<lb/>
風吹網户春草被丹墀不及主家伎空歌團扇辭<lb/>
　　　莫愁曲<lb/>
儂家住石頭緑水繞歌樓不是工娛客何縁字莫愁<lb/>
江水映江花春光滿狹斜金陵衆年少争到莫愁家<lb/>
　　　燕歌行<lb/>
<pb n="KR4e0175_WYG_001-24b"/>
漢初匈奴雄北邉邊城蹂踐何蕭然嵗嵗金繒輸罽帳<lb/>
年年烽火照甘泉武皇憤怒按劍起詔遣將軍擊驕子<lb/>
隴西壮士出玉門幽冀精兵度遼水遼水風濤駭陣雲<lb/>
燕山雨雪雜兵氛河南昔日駐代馬塞北今朝屯漢軍<lb/>
軍中嚴鼔催軍發陣前突騎争馳突飲馬懸愁瀚海乾<lb/>
彎弓已射旄頭沒喧喧將士劇風雷惴惴匈奴若死灰<lb/>
單于夜半冐圍去校尉平明逐敵回収兵反斾休沙漠<lb/>
三軍歌舞從軍樂腰下金刀尚血流帳外旃裘俱面縛<lb/>
<pb n="KR4e0175_WYG_001-25a"/>
捷書駱驛入咸陽凱樂鏗鍧朝未央肘後何須列侯印<lb/>
殿前願奉萬年觴<lb/>
　　　從軍行<lb/>
少小習刀兵從軍右北平先登百死陣却破五重城邊<lb/>
郡勤王苦中朝論賞輕封侯自有數安用怨匡衡<lb/>
受詔辭金殿提兵出玉闗黄雲連大漠白雪滿隂山虎<lb/>
騎馳天外龍泉吼臂間匈奴儻未滅定自不空還<lb/>
征人怨苦寒闗塞更漫漫石堡依山峻沙塲並海寛徒<lb/>
<pb n="KR4e0175_WYG_001-25b"/>
行隨博望仗劍斬樓蘭邀取麒麟畫祇令後代看<lb/>
代馬乘秋動邊城正宴開天寒弓力勁塞逈角聲哀勁<lb/>
卒憑陵至孤軍折北廻不知漢天子何日棄輪臺<lb/>
　　　凉州詞<lb/>
隴西西去抵凉州邊塞蕭條處處愁青草不生青海曲<lb/>
黒雲常聚黒山頭<lb/>
　　　從軍行<lb/>
冒頓南侵塞嫖姚北出師連營羅組練分道引旌麾躍<lb/>
<pb n="KR4e0175_WYG_001-26a"/>
馬争前列摧鋒肯後期鼔行趨上郡席巻向邉垂虎旅<lb/>
聲先振龍庭勢已危追奔忘逺近轉戰决雄雌漢將功<lb/>
成日匈奴數盡時孱王逃絶幕窮冦聚降旗獻㨗歸雙<lb/>
闕揚威耀四夷從今横吹曲増入凱旋辭<lb/>
　　　鳳臺曲<lb/>
秦娥嫁蕭史新起鳳凰宫吹簫白日上擕手綵雲中一<lb/>
别人間去千秋樂未窮<lb/>
　　　春江花月夜<lb/>
<pb n="KR4e0175_WYG_001-26b"/>
春江歌緑水綵鷁戱金沙玉釵初映月繡帶乍藏花窈<lb/>
窕皆相似無如張麗華<lb/>
　　　飛龍篇<lb/>
晨登金壇神君所治芝草叢生𤣥泉泌泌乘彼飛龍以<lb/>
遨以戯憫我衰老乃告要袐周流神庭壁門十二授我<lb/>
神藥盛以玉笥教我服食長生久視優哉游哉嵗等天<lb/>
地<lb/>
　　　戰城南<lb/>
<pb n="KR4e0175_WYG_001-27a"/>
戰城南出城北城南戰尚可城北戰不測清晨跨鞍馬<lb/>
迎戰城南下敵騎四面來提兵入中野中野何蒼蒼殺<lb/>
氣互低昂前臨五單于却距左賢王日出負戈起日入<lb/>
未能止人馬同時困自念身當死身死棄山阿化為泥<lb/>
與沙平生安足惜國憂將奈何<lb/>
　<lb/>
　<lb/>
　<lb/>
<pb n="KR4e0175_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻一<lb/>
</p>
<p>
</p>
  </div>
<div>
                <head>考功集巻二</head>
    <p>
<pb n="KR4e0175_WYG_002-1a"/>
欽定四庫全書<lb/>
　考功集巻二　　　　　　　明　薛蕙　撰<lb/>
　　五言古詩<lb/>
　　　效阮公詠懐<hi>三十首</hi>
翔鶤赴長飈翩翩戾髙㝠舉翮覆白日伏頸雲間鳴顧<lb/>
謝野田雀僶俛營此生與子各殊塗無用相譏評<lb/>
有已苦拘閡無生懼飄淪憂樂多所惑違取䘮其真𥅆<lb/>
周久已徂此辯將何陳<lb/>
<pb n="KR4e0175_WYG_002-1b"/>
存亡豈殊趣徃復固恒理人生無延期百嵗有成毁即<lb/>
事且難預榮名竟焉恃感此愁我腸歎息未能已仰悟<lb/>
牛山對慚恨自今始<lb/>
萬物豈不衆而予獨吾生吾生不暇治安用求其贏執<lb/>
籍雖利重刎喉非禍輕知哉屠羊子反市避三旌主父<lb/>
厭擯斥自謂甘倒行生幸五鼎食死仍五鼎烹<lb/>
羣狙競芋栗喜怒隨轉移飛飛海上鷗矰繳不可施張<lb/>
儀謝蘇君趙令説李斯小義鮮能終邪徑固多岐利害<lb/>
<pb n="KR4e0175_WYG_002-2a"/>
異目前親讐在一時他人各有心媮樂且相欺僥倖昧<lb/>
全圖此計良可嗤<lb/>
飄風振𤣥幕若木零朱華六龍匿西山濛汜揚其波翩<lb/>
翩市中子於心太回衺不見顦顇色但聞慷慨歌卑危<lb/>
誠未逺禍亂豈在多人人恤其私安能尚顧他已矣勿<lb/>
重陳嗟予可奈何<lb/>
生平保至貴變化去須㬰登遐上飄颻舉歩臨九衢閶<lb/>
闔正晝啟陟降太微居曜靈闢重光長風厲六虛雌蜺<lb/>
<pb n="KR4e0175_WYG_002-2b"/>
左右翔雲蓋翼前驅回車層城野總轡崑崙墟羣聖為<lb/>
我族五嶽為我廬豈與鄉閭子握手少躊躇<lb/>
朝登古臺上遥望大河隂朱明來自南隆暑倐已臨丹<lb/>
霞曜陽景渥露霑𤣥林炎風振曽柯鳴蟬響哀音四時<lb/>
代終始變化遞相尋盛長固殊昔遲暮方在今感物切<lb/>
悲情愾歎傷我心<lb/>
才美未足喜技惡未足歎左右無親交雌雄安可言不<lb/>
見龎眉尉三世不徙官雖有韓長孺百金賂武安功名<lb/>
<pb n="KR4e0175_WYG_002-3a"/>
復如何巧宦良為賢<lb/>
生才良不幸處世誠獨難揚娥興妬階懐璧賈罪端靈<lb/>
均既見放韓非亦自殘奉身失所從慷慨使我歎<lb/>
北㝠有異物神變何峥嶸上為千里鶤下為萬畆鯨俶<lb/>
儻自足頼升降非已榮羞彼雉爵化齪齪忝我形<lb/>
曠望三河側輕車並華輈壯盛值今辰志欲一來遊路<lb/>
傍繽紛子馳騖各有儔腹内懐辛螫側目起相讐晏嬰<lb/>
畏仲尼恵施忌莊周疑似不可居俯仰生菑尤感彼行<lb/>
<pb n="KR4e0175_WYG_002-3b"/>
露章獨處安所求<lb/>
昔有中黄伯立慬一何勞右手搏雕虎左接太行猱豈<lb/>
如東海翁嗜酒佩赤刀粤祝終不驗側身焉所逃<lb/>
蜎蜎桑中蠧戢戢託爾軀下枝噏沉液上條咀槁膚飲<lb/>
食亦已遂不念彼樹枯樹枯竟何如憔悴在須㬰飄颻<lb/>
雲間龍卑髙一何殊變化成霖澤千載長相俱<lb/>
天上何所有上有九重臺日月闢房牖河漢界兩階白<lb/>
虎夾路隅青龍啾啾啼五嶽當束脯四海充一杯衣裳<lb/>
<pb n="KR4e0175_WYG_002-4a"/>
被雲氣左右結雙蜺彗星垂為帶北斗束為觹舉足厯<lb/>
顥蒼徃徃不復迷朝集扶桑東夕降若木西<lb/>
人生非殊分天命自有涯置此儻來者安用矜且夸蚩<lb/>
蚩當路子欣欣一何多𤣥冕結長纓丹組垂纎羅采曜<lb/>
連金璽文繡雜鳴和順風激清塵向日揚芬華意氣肻<lb/>
少假顔色每相加不見蜉蝣羽日夕歎咨嗟<lb/>
蟾蠩宿南箕隂魄淪東溟乘風避其災首旦集魯城神<lb/>
飈鼔洪濤雷電正縱横大魚裂地底崑崙勢如傾西山<lb/>
<pb n="KR4e0175_WYG_002-4b"/>
有精衛舉翼方逺征志意豈不偉惜哉焉所成<lb/>
龍伯有大人輕出越故疆東上五山巔學釣尾閭傍六<lb/>
鰲曵獨繭員嶠沉北荒天漢斷西流海水自飛揚列仙<lb/>
涕滂沱帝側巧中傷手中握朽骨魁壘不得長<lb/>
生理一何殊巨細各有當夀陵入邯鄲匍匐大道傍西<lb/>
河惑交戰中山忌重傷揆力非所任矯枉失其常如何<lb/>
紛華子生平厭膏梁閒居羡幽深臨岐久徜徉貧賤誠<lb/>
不易鴆毒安可忘行矣反故塗貽爾以斯章<lb/>
<pb n="KR4e0175_WYG_002-5a"/>
窮漠萬餘里海水周四隅中原勒千乘翺翔順風趨白<lb/>
羽翩翻飛一軍驚且呼揚鞭下髙闕長纓繫單于右行<lb/>
臨月窟左旋出日區立功何足矜猛氣聊以舒<lb/>
茲年忽將逝我心愴以哀日暮不遑食空堂獨徘徊駕<lb/>
言出西城中有池與臺清渠夾阡陌寒露被蒿萊慨念<lb/>
昔時人零落安在哉𤣥象無淹次四序倐如摧自非藉<lb/>
榮名一日等塵埃<lb/>
朝出上東門迢遞望三川修塗未能半險阻屢遷延征<lb/>
<pb n="KR4e0175_WYG_002-5b"/>
馬立踟躇徒旅念歸旋捷徑不肻入安用直如弦㷀㷀<lb/>
罹苦辛失路誰當憐<lb/>
昔聞黄靈樂乃在洞庭傍一奏魚愁入再奏鳥悲翔大<lb/>
聲豈不妙細物焉能當獨有雙𤣥鶴延頸遥相望<lb/>
嘉糓敗荼蓼良巢毁茅鴟路傍張四羅戢羽落卑枝卑<lb/>
枝亦已足尚須保其危捷㨗少年子挾彈來追隨俯仰<lb/>
偕儔侣言笑盛容儀當面施柔謙中心懐嶮巇詩人亦<lb/>
有言正直神所依禍福有固然反側焉能稀嗟爾衆多<lb/>
<pb n="KR4e0175_WYG_002-6a"/>
士茲理不可違<lb/>
昔余少年日浮湛聲色塲追逐公孫子馳騖狹邪旁一<lb/>
醉累旬朔一出厯四疆歡樂未及竟憔悴使心傷晩讀<lb/>
列仙傳始學却老方萬事不足競二物焉難當十年燒<lb/>
丹液効狀亦茫茫更希遊𤣥漠得失兩俱忘<lb/>
守道遺榮利趨物䘮其真詘伸難並觀髙尚良可倫不<lb/>
見𤣥廬子精神已無存煌煌口中珠含此誰為珍富貴<lb/>
焉足求甘我賤與貧<lb/>
<pb n="KR4e0175_WYG_002-6b"/>
凉風起中林槁葉落如掃徘徊此何時嵗暮一何早吾<lb/>
生隨物化安得不枯槁惆悵終日夕延頸望雲島榮名<lb/>
非所慕神明可長保手把三皇文五嶽訪芝草<lb/>
朝游東海上親見安期生袖擕麻姑書揖予上天行忽<lb/>
忽從之去一舉陵太清白榆何厯厯桂樹亦青青朱爵<lb/>
七十二鼔翼相和鳴玉女顧我笑執手戱紫庭萬嵗同<lb/>
娛樂天地長齊并<lb/>
朝逢逺遊子車馬一何閑問君安所之道路方獨難人<lb/>
<pb n="KR4e0175_WYG_002-7a"/>
情惡特立世態好纒綿一身欲誰從多門易生怨行行<lb/>
保子驅嵗暮當來旋<lb/>
啾啾田野雀徘徊丘中阿上飛有鷹鸇下飛有網羅人<lb/>
生誠未易禍福豈在他譽者日已少惡者日已多感彼<lb/>
恭士言悔恨將如何<lb/>
　　雜體詩<hi>二十首并序</hi>
　詩自曹劉下逮顔謝體裁各異均一時之雋也及江<lb/>
　文通擬諸家三十首雖間有未盡然可謂妙解羣藻<lb/>
<pb n="KR4e0175_WYG_002-7b"/>
　矣余慕其殊麗依之為二十首略者十人慚鳬企鶴<lb/>
　㒺量非倫云爾<lb/>
　　　班婕妤<hi>詠扇</hi>
團扇團如月月色比光妍此物豈云美君子心所憐炎<lb/>
暑充提擕清風何翩翩但畏秋氣至微質遂見遷懽愛<lb/>
始難畢中路傷棄捐<lb/>
　　　魏文帝<hi>游宴</hi>
命駕游西園回輦髙臺傍鳴笳引鮮飈羽蓋隨風翔靈<lb/>
<pb n="KR4e0175_WYG_002-8a"/>
泉依石渠緑波注金塘芙蓉吐朱華翠樹自成行飛禽<lb/>
映水曲潛鱗踊魚防零露停豐草良夕殊未央白雲含<lb/>
綺霄朗月垂素光仰㸔天漢上中心何慨慷人生非洪<lb/>
喬夀命安得長恣意百年内懽樂莫相忘<lb/>
　　　陳思王<hi>贈友</hi>
西京興亂階四海罹艱厄皇佐奮神武股肱効羣畫英<lb/>
賢盡同朝夙願今始獲並坐接華裀聨歩陵飛閣中饋<lb/>
薦甘㫖金罍汎清酌眷言申情昵終讌展戱謔君子肅<lb/>
<pb n="KR4e0175_WYG_002-8b"/>
令儀俯仰存謙約明信良可希驕盈義所薄各享百嵗<lb/>
期鑒此平生諾<lb/>
　　　劉文學<hi>公讌</hi>
歩入西苑園游戱芙蓉池明月照緑水神飈散文漪層<lb/>
軒跨通川雕檻承丹梯衆賔列長榻不醉且無歸菡蓞<lb/>
泛清波華蕚正參差清歌隨風轉宿鳥東西飛公子興<lb/>
藻思濡翰相招擕小臣非吉甫答賦安能希<lb/>
　　　王侍中<hi>從軍</hi>
<pb n="KR4e0175_WYG_002-9a"/>
出車鄴城外駕言指南鄉我君整六師赫怒征東方千<lb/>
艘泝淮浦武騎發河陽豈不懐歸思王事不可忘鬰鬰<lb/>
渉長途觸目多憂傷葭菼盈深崖榛棘蔽髙岡悲風振<lb/>
中野隂雲起廻翔覊鳥鳴我前孤獸馳我傍伊昔東山<lb/>
人三年事戎行捐私報公家終以反故疆勉哉同袍子<lb/>
永言視斯章<lb/>
　　　阮歩兵<hi>詠懐</hi>
驅馬出中野逺遊西山阿升髙望四海惻愴將如何崑<lb/>
<pb n="KR4e0175_WYG_002-9b"/>
崙不可見六合垂網羅悠悠存亡門徃來苦相加願隨<lb/>
安期子竦身入朝霞應龍扶靈輿倐忽經九遐逍遥宇<lb/>
宙外千嵗復來過<lb/>
　　　張司空<hi>閨情</hi>
初月升簾櫳凉風吹綺䟽佳人阻晤語永夕獨躊躇羅<lb/>
幬張虛宇朱火照堂隅樂閡歡不足悲興哀有餘寤寐<lb/>
思淑儷拊衿歎離居<lb/>
　　　潘黄門<hi>覊宦</hi>
<pb n="KR4e0175_WYG_002-10a"/>
登城渉層軒遥見洪河隈迅飈拂窮坂隂湍涌幽崖哀<lb/>
鴻唳空臯征鸛翔髙隄長秀延苞蔓喬幹垂華𬎼跂予<lb/>
顧南路目極眺京畿清洛逈無津崇芒鬰崔嵬改服就<lb/>
外役夙夜守班司具瞻慚民望嘉命慊皇私異彼伐檀<lb/>
人徒蒙素餐譏撫已良自悼何以蔽前非操刀無餘技<lb/>
烹鮮有遺規雖乏禮樂才富庶聊可希<lb/>
　　　陸平原<hi>行旅</hi>
發軫指修塗頓轡臨廣川居人並集送游子私自憐故<lb/>
<pb n="KR4e0175_WYG_002-10b"/>
鄉日已逺親愛坐相捐擕手一何促分袂難久延絶景<lb/>
不可尋遺音邈以綿憂來鮮再逝懽徃豈重旋靡靡永<lb/>
徂邁冉冉薄暮年凉風起平陸積雪被長壖幽谷生曾<lb/>
隂髙嶺結飛泉寒鳥無宿棲猛獸行不前惆悵感平生<lb/>
怨此世網牽懐歸殊未遂愾憤何由宣<lb/>
　　　左記室<hi>詠史</hi>
琁臺麗白日曽閣切天階朱門夾馳道甲第列東西峩<lb/>
峩衣冠士濟濟照金閨長嘯霄漢間歸來尋舊溪箕山<lb/>
<pb n="KR4e0175_WYG_002-11a"/>
為我友首陽為我儕洗耳千仞壑采薇清雲梯<lb/>
　　　張黄門<hi>苦雨</hi>
金商送寒節火旻迎朝露斐斐丹霞滅翳翳𤣥雲聚宻<lb/>
雨灑踈叢輕飈摧勁樹荒楚滿中宇芳華不盈歩隂條<lb/>
豈再緑陽葉已改素獨居淹時運憂來將誰訴微志安<lb/>
可期傷哉年嵗暮<lb/>
　　　劉太尉<hi>傷亂</hi>
晉京渉厄運神州困夷孽乾棟隤炎燎坤輿覆危轍伊<lb/>
<pb n="KR4e0175_WYG_002-11b"/>
餘孱且弱負荷忝朝列愆釁既已淪哀憤徒云結惟昔<lb/>
仲山甫佐宣補衮闕范生反㑹稽再舉夫差滅髙帝還<lb/>
新豐鴻門頼人傑静言思數子顧已傷薄劣白日逝若<lb/>
飛俯仰值暮節良辰不可遇我志將安設大化信盈虛<lb/>
昏明亦更迭畢力濟公室引領企時哲<lb/>
　　　蘆郎中<hi>感交</hi>
日夕厯城闉迴策歩林囿北眺邯鄲道南瞻太行岫幽<lb/>
泉激清瀾荒薄森長秀曠野零飛藿重巖響哀狖徬徨<lb/>
<pb n="KR4e0175_WYG_002-12a"/>
含逺志眄睞展遐覯燕趙負豪畧土風夙所究㢘頗守<lb/>
長平秦人却西冦李牧出雁門北馬避南狩疇曩遘運<lb/>
會匠者顧微陋謬升朝右位濫陪羣彦後質非荆山璞<lb/>
雕飾良已厚中區増震盪邉鄙多斥候投迹依帷幄短<lb/>
策非可售仰恧昔賢軌嘉恵自難副斯言豈虛作亮之<lb/>
惟朋舊<lb/>
　　　郭𢎞農<hi>游仙</hi>
瑶溪臨赤岸曽潭揚素波巨鰲冠蓬萊玉堂映巖阿中<lb/>
<pb n="KR4e0175_WYG_002-12b"/>
有羽衣客陵岡拾若華彷彿乘紫煙縹緲吸翠霞靈妃<lb/>
奏妙曲六蚪駕雲車西謁王母廬東戱海童家下視九<lb/>
垓内蜉蝣良可嗟<lb/>
　　　謝僕射<hi>遊覽</hi>
蟋蟀調易苦蒹葭歌亦勞伊人曠邂逅良辰方鬱陶中<lb/>
情何由寫駕言出遊遨傍洲泝湍渚登巒瞰山椒白雲<lb/>
冐丹巘緑竹俯青臯夕鳥相啁<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>隂籟坐飄颻佳期眇<lb/>
何許佇立摘蘭苕蹉跎嵗云除詠言發長謡<lb/>
<pb n="KR4e0175_WYG_002-13a"/>
　　　陶徴君<hi>田居</hi>
眷此南村居自昔紓真想一朝就仁里愜我心所仰故<lb/>
人盡比鄰時時共來徃濁醪既同持清文亦俱賞日入<lb/>
未能去挈杖出林莽荒徑行當闢新苖漸已長多謝沮<lb/>
溺翁千載良吾黨<lb/>
　　　謝臨川<hi>游山</hi>
徂節淹登臨開嵗促遊玩隂崖雪猶積陽溪氷始泮進<lb/>
帆憇絶壁抗策陟窮㟁撫化雖未盈即事已可玩幽谷<lb/>
<pb n="KR4e0175_WYG_002-13b"/>
風華媚晴峯雲彩粲尋異迹轉緬覽勝景迭換洲分島<lb/>
參錯巖聚岫迴亂丹梯架懸梁石室構層館初經洞穴<lb/>
底乍出翠微半羽人謝世運靈景變昏旦汗漫無冥筌<lb/>
疏屬有塵絆放懐聊自慰含情為誰歎<lb/>
　　　顔特進<hi>侍宴</hi>
鈞臺書夏典靈囿誦周篇嘉會隆先祀豫遊及茲年春<lb/>
方協時律秘駕動星躔平圃躋倒景神臯徑中天赤羽<lb/>
匝曽嶠青翰鶩廣川華幢互幽藹藻帳競髙褰首嵗布<lb/>
<pb n="KR4e0175_WYG_002-14a"/>
皇澤萬象光且鮮炙晷曜微霄宿氛霽逺山瑞烟拂蘭<lb/>
甸祥飈汎芝㕓睿眷備終讌宸恵普下筵從邁咸世哲<lb/>
賡歌盡朝賢弱短困孤蹇明淑慚衆妍勑躬方自朂敷<lb/>
言非可宣<lb/>
　　　謝法曹<hi>贈别</hi>
駕言理行艫逝將越故林出邁薄長浦還望蔽髙岑懐<lb/>
歸絶懽念悼别多苦心遥遥從此辭悠悠存所欽<hi>右一</hi>
所欽不可攀道塗亦云艱綢繆居人思悽愴客子顔去<lb/>
<pb n="KR4e0175_WYG_002-14b"/>
留勢並異聚散情相闗傾側我西路偃仰爾東山<hi>右二</hi>
東山及仲春愉悦對芳辰倚巖聽鳴嚶俯澗睇遊鱗逺<lb/>
尋協要妙近探謝囂塵邈矣隠淪者悲哉行旅人<hi>右三</hi>
行旅已經時遂令憂若滋凝滯風潮際遲迴雨雪期繫<lb/>
攬指曲汜弭棹停空坻寤寐孰與語拊枕怨乖離<lb/>
乖離焉有常佳侣若參商諧合無定端契濶殊未央勞<lb/>
歌欲自慰贈言非可將寄欵託微波延竚恵來章<lb/>
　　　鮑參軍<hi>戎言</hi>
<pb n="KR4e0175_WYG_002-15a"/>
家世𨽻部曲少小長幽并慣聞豪俠節恥預市井名邊<lb/>
秋北馬肥戎帳入龍城候騎速如飛一軍振且驚攬弓<lb/>
引鳴鋏行行遂徂征日落長風起愁隂千里生天時正<lb/>
懟怒意氣亦自盈左驅鮮卑壘右逐單于營還師報天<lb/>
子受爵過秦京開宴列邸舍交懽競公卿一旦収竒績<lb/>
千載揚英聲<lb/>
　　　游仙<hi>十首</hi>
靈洲無氛翳石嶼屯翠霞遥望青冥中鬰鬰真人家真<lb/>
<pb n="KR4e0175_WYG_002-15b"/>
人出遨遊雲車一何多列坐玉臺上俛視瑶池波素女<lb/>
絃清商窈窕雜纎羅神飈扇珠林哀響自相和歡來輟<lb/>
羽觴同賦升天歌<lb/>
重華邈不作大道日以隠鳯鳥每髙翔麒麟擺覊引志<lb/>
士悲時運光跡若電冺臨淵漱珠水棲山拾雲<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>縱身<lb/>
天路上謝彼世塗窘乘化遊無窮萬劫不復盡<lb/>
逺遊訪𤣥洲西造崑崙城長風萬里至吹我飄颻行崑<lb/>
崙何嶤嶤曲阿䕃滄溟碧樹夾蘭臺雲房鬰葱青徙倚<lb/>
<pb n="KR4e0175_WYG_002-16a"/>
東廂隈北上厯羽庭啟匱發靈圖上有列仙名久淹變<lb/>
化塗今日廼長生<lb/>
精衛填東海㷀㷀累形軀哲人匡宇宙天命不可須聞<lb/>
有山林士棄世以自娛願言從之遊齋㓗練羽書丹池<lb/>
可止渴晨餐咀雲珠度紀諒非難去去勿躊躇<lb/>
三丘阻滄波瑶木蓋雲崖隂林隕珠實白鵠連翩飛仙<lb/>
者五六人羡門與安期晞髪洞房阿石室清逶迤我行<lb/>
入名山彷彿倐見之陵風歘猋舉何時復來歸<lb/>
<pb n="KR4e0175_WYG_002-16b"/>
東南有青雲鬰鬰照瀛洲岩隈列紫林丹水絡曽丘峨<lb/>
峨三珠宫逺望似烟浮山川屬靈壤光麗異神州列真<lb/>
乘羽車妖女並來遊蒼龍扶玉[車*犬]翼以雙素蚪羲和不<lb/>
敢驅朱光正淹留徘徊離宫中嵗紀歘千周<lb/>
天地有否塞賢聖困無佐潜龍應初九鶴鳴疇與和九<lb/>
州肆遐歩五嶽恣髙卧逺慚夸父死近悼首陽餓我生<lb/>
匪金石大冶不能挫神明厯終古三光莫予過<lb/>
采藥謁東海芝石被神陼借問此何鄉乃是真人所青<lb/>
<pb n="KR4e0175_WYG_002-17a"/>
峰萬餘仞去天復幾許沄沄赤泉涌亭亭白雲舉凄風<lb/>
薄穹岫鸞鵠整其羽空山寂無人含嘯獨延佇<lb/>
短期不須㬰大暮有淹滯睠然迫中抱淪迹謝人世案<lb/>
牒窮山海消玉畢年嵗岱宗籍已絶司命授靈契形容<lb/>
日漸反魂魄為我制薪火遞相傳舟壑不復逝<lb/>
上仙有會期解化升帝鄉消揺入雲氣迅若輕翼翔赤<lb/>
霄浮九隅閶闔爍朱光踟蹰歩閣道執籍朝紫房駕言<lb/>
歸下都置酒宴玉堂靈妃靡飈蓋列坐侍仙倡絲竹間<lb/>
<pb n="KR4e0175_WYG_002-17b"/>
雲和絡繹進羽觴遊行天漢上懽樂殊未央<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻二<lb/>
</p>
<p>
</p>
  </div>
<div>
                <head>考功集卷三</head>
    <p>
<pb n="KR4e0175_WYG_003-1a"/>
欽定四庫全書<lb/>
　考功集卷三　　　　　　　明　薛蕙　撰<lb/>
　　五言古詩<lb/>
　　　贈何大復<lb/>
昔我弱冠日翩翩綴文辭發藻翰墨林志意縱横飛慷<lb/>
慨惟古人自言不足為歴覽百千年揚馬乃吾師雖非<lb/>
絶倫才王子幸見知一朝遘嘉㑹英俊相追隨追隨親<lb/>
交者四海皆匹儔矧復適我願得與子同遊惟爾當今<lb/>
<pb n="KR4e0175_WYG_003-1b"/>
時聲名溢皇州陵邁班與張卓犖屈宋流興文何韡曄<lb/>
世儒焉可侔慚予非子友何以結綢繆綢繆不相棄感<lb/>
子意纒綿自負窈窕姿何言謂我妍吁嗟知已人自古<lb/>
亦皆然嬿婉三歲間朝夕共周旋金石豈為固膠漆匪<lb/>
云堅如何忽分析使我心嬋媛嬋媛傷人懐紆軫無終<lb/>
極送子臨衢路泣涕霑胸臆願言從予邁安能有羽翼<lb/>
浮雲逝不返飄風不我值江河廣無梁山髙不可陟嘆<lb/>
息何所道但言長相憶相憶亮何益怨此去路長昔者<lb/>
<pb n="KR4e0175_WYG_003-2a"/>
同心友今為參與商人生百年内倐忽若流光良㑹復<lb/>
何時一别殊未央君其篤平生慰我遥相望斯言儻弗<lb/>
諼傾想惠來章<lb/>
　　　贈孟望之四首<lb/>
迢迢東流水悠悠逺行子送子出邁時離别自今始山<lb/>
川一間之相去日千里徘徊蹊路側思心從中起人生<lb/>
百年内聚散誰能止壯年豈再得良時不可竢念我平<lb/>
生歡眷眷未云已<lb/>
<pb n="KR4e0175_WYG_003-2b"/>
驅馬城門陽舎馬登山邱携手立踟蹰還顧望皇州皇<lb/>
州一何麗藹藹皆王侯冠盖似浮雲賔客自相求衢路<lb/>
豈不廣之子不得留慷慨内傷心為子獨懐憂<lb/>
昔余與君子未見心相知邂逅在今辰果若平生時願<lb/>
得結歡好贈子以新詩含意未及申行行復何之念當<lb/>
從此去彷徨出郊畿行人倦往塗終言與我違倉卒執<lb/>
手間嘆息空相持愧無晨風翼送子起飜飛<lb/>
踟蹰郊野外白日匿西山行人去有期安得久周旋請<lb/>
<pb n="KR4e0175_WYG_003-3a"/>
為㳺子吟與子結纒綿憂來動人心惻愴不能言言念<lb/>
平生友意氣非徒然行役不足辭貧賤非所憐君其篤<lb/>
明信慰我心惓惓<lb/>
　　　贈張仲脩二首<lb/>
青青豫章樹寄生濁水泥風波摧以傷不如蒿與藜吁<lb/>
嗟貧賤士子行何栖栖昔為猛虎歩今為觸藩羝忠信<lb/>
獲罪辜有願不克諧英雄一失據反覆良可哀<lb/>
采藿東門側終朝喟長嘆虹霓干白日朔風何飜飜興<lb/>
<pb n="KR4e0175_WYG_003-3b"/>
言念我友攬衣涕汍瀾金虎構宮鄰罹此百禍端有鳥<lb/>
孤飛翔悲鳴奮羽翰逝言不我顧戀戀傷肺肝<lb/>
　　　叙歸<lb/>
干禄恥虚薄依方託踈慢偃息雖久淹幽棲寧若晏一<lb/>
朝幸時㑹逝言逺遊宦端服朝閶闔抽毫謁雲觀短迹<lb/>
乏髙足弱植謝貞幹豈同漸陸羽乍類登天翰役役感<lb/>
羈旅悄悄懐歸嘆悵望承明廬徘徊霸陵岸脩路歴城<lb/>
闉初服返里閈園墟申宿諾壤石改新翫陟榭瞰東田<lb/>
<pb n="KR4e0175_WYG_003-4a"/>
尋溪泝南澗竹樹互邅廻魚鳥共凌亂平生覽往昔即<lb/>
事踐昏旦㝠寂資神理牽攣防世難梅生入㑹稽龎公<lb/>
去江漢傷哉古今慮絶景山岩畔<lb/>
　　　過城西野<lb/>
初服性已曠久痾志仍疲豈謂傷淫滯偶以戀棲遲聿<lb/>
來年歲遷驟㸔節物移晴陽改隂候暖律變暄吹晨發<lb/>
髙闉曲夕騖清川湄白雲生幽沚緑水激層涯外感耳<lb/>
目超内尋神藴披泛濫滄洲趣髣髴崑山姿揆已信薄<lb/>
<pb n="KR4e0175_WYG_003-4b"/>
劣遭時易磷緇來復雖不逺往蹇豈能追孟晉終何迨<lb/>
罷歸聊所宜願言在弗諼援毫申此辭<lb/>
　　　晩起<lb/>
花上露乍晞林端霞已照幽人倚户起春禽迎日呌昔<lb/>
苦束帶疲今知散髪妙方同嵇公懶豈顧管生誚<lb/>
　　　夏夜<lb/>
逍遥避暑地𤣥夜敞隂扉凉風池上滿白露月中稀玉<lb/>
釵乍續墜翠斚不停揮淹留時未輟向曙乃言歸<lb/>
<pb n="KR4e0175_WYG_003-5a"/>
　　　田中築舎修治樹藝<lb/>
莊生卧濠梁范子去海隅行止信難侔逺跡要不殊伊<lb/>
予慕棲遁脫冠歸里閭卜宅近郊坰葺宇就田廬南榮<lb/>
面崇岡北牖背幽墟雖非山水地取樂自有餘築牖仍<lb/>
先趾穿池即故渠林木盡舊行圃畦皆曩區寡欲罕所<lb/>
營衆羙亦云俱爵禄無常位貧賤有安居豈惟畏淹留<lb/>
得以免憂虞懽此平生情永言焉可渝<lb/>
　　　晩出齋中<lb/>
<pb n="KR4e0175_WYG_003-5b"/>
園中明晦異日晏氣候齊餘光杳西傾圎景廻東躋叢<lb/>
木夾空廂凉颷扇幽閨梢梢隂籜飜翩翩夜禽啼羙人<lb/>
間遨遊即景自招携褰裳出北户杖䇿佇南階俯察雙<lb/>
渠涌仰視三星低真賞恒在近至鍳故不迷神往迹難<lb/>
留志存理無暌寄言山林客安用登雲梯<lb/>
　　　冬初<lb/>
開冬肇時序時序異疇曩烈烈嚴氣升肅肅𤣥隂敞同<lb/>
雲匝阡陌凝霜被榛莽寒暑鍳迭代休咎究消長郊原<lb/>
<pb n="KR4e0175_WYG_003-6a"/>
值窮節庭户息群響疾病倦淹留寤寐縱偃仰感物殷<lb/>
懐抱離人絶心賞幽獨豈無悶至樂非外奨形變化隨<lb/>
逝意愜神俱往永解區中縁安排契真想<lb/>
　　　除日<lb/>
悠悠天北運冉冉日西靡兹年俄且周薄暮亦云已端<lb/>
居撫辰序静言感化理時來變窮節事往乖壯齒託疾<lb/>
侔長卿歸田擬平子處困豈不難執操良足恃𤨏𤨏旅<lb/>
客志坦坦幽人履莊周貴達生伯陽戒知止尚公識損<lb/>
<pb n="KR4e0175_WYG_003-6b"/>
益賈傅辨憂喜在昔仰𤣥訓于今寤㣲旨即此怯塵慮<lb/>
因之蹈靈軌<lb/>
　　　丙子十月二十八日初發鄉邑述征有作<lb/>
旅宦添從事卧痾輟歸田俛仰似昨日荏苒踰三年末<lb/>
路謝貞素積習慚夤縁整駕别鄉邑薄言重徂遷瞻途<lb/>
背梁宋振策指幽燕昔往遺維縶今來就糾纒豈伊行<lb/>
役嘆畏此平生諐嬰世廹物累撫化懐冥筌齊契百年<lb/>
内髙揖千載前慮存跡匪虧意愜道仍全斯言俟明哲<lb/>
<pb n="KR4e0175_WYG_003-7a"/>
因歌遂成篇<lb/>
　　　憶句曲山寄顧英玉<lb/>
夙齡諷圖諜微尚寄邱壑神期雖未并斯𠂻固無怍江<lb/>
南僊靈地句曲奥且博孔記述形蹟河篇表經略青磴<lb/>
下﨑嶇丹壁上岞㠋靡靡被石<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>嗈嗈戯雲鶴聞道甘<lb/>
閒曠養痾困疲弱即趣懷同好贈言負前諾巗廊竊已<lb/>
忝江海自堪託敢希東都金且訪西山藥<lb/>
　　　苦暑<lb/>
<pb n="KR4e0175_WYG_003-7b"/>
朱明戒夏令大火次南國溫風有増響旱雲多異色宵<lb/>
眠惕朝旭旦坐望夕昃伊鬱不可聊恬曠何由得静勝<lb/>
昔嘗解神昧今始惑如何平生懐未建古人則感物百<lb/>
慮作遺生羣動息撫中俄有契履運似無即單生忌外<lb/>
彫張子患内逼幸是捐心累終然謝通識<lb/>
　　　候大駕回<lb/>
西北収皇旅東南歸帝京山驅八駿下海汎六龍行後<lb/>
車環外區前駟集神坰支兵連四校中堅屯九營絳氣<lb/>
<pb n="KR4e0175_WYG_003-8a"/>
曵朱竿青雲生翠旌鐃歌綵吹激行漏玉鸞鳴入覲萬<lb/>
國至清宮群后迎金貂雜流景圭璧委繁星録功對五<lb/>
帝合符朝百靈俯窺地紐正仰瞻天柱平郊禋方展義<lb/>
升封將告成祈招羙王度長謡頌休明<lb/>
　　　祀陵作<lb/>
幽陵首衆嶽朔海揔群川形蹟閟烏策圖象隠瑶編時<lb/>
晦貞期逺運開昌命先遷都既相宅遺冡乃登仙翠鳳<lb/>
舞丹阜蒼龍蟠紫淵叢谿杳藹藹積岨肅芊芊園塋環<lb/>
<pb n="KR4e0175_WYG_003-8b"/>
列隧殿寢被曾巔房御清以謐神路峻且𤣥悽愴山庭<lb/>
露蕭瑟松門煙光景緬如存春秋俄屢遷聖情鬱終古<lb/>
睿思藴遐年周衞物惟備崇樹禮仍䖍歲事展哀敬孝<lb/>
享竭明蠲百靈妥宗室九列翼皇筵秉德躬所闕陳歌<lb/>
志未宣曽是厠末位僶俛謝朝賢<lb/>
　　　秋日署中簡諸君子<lb/>
新秋改炎節涼臻溽暑旋凄凄金氣舒昭昭素景鮮流<lb/>
風靡幽薄輕靄映澄川飄颻激楚吹眇杳泛蘭煙吏隠<lb/>
<pb n="KR4e0175_WYG_003-9a"/>
案牘簡齋居神想偏目耽霞上鶴耳玩露中蟬几席縱<lb/>
偃息纓紱謝牽纒卧閣趣無輟含毫興邈然西曹擅文<lb/>
苑蕭晨惜暮年徘徊錦帳坐吟嘯白雲篇望美勤徒結<lb/>
懐勞憂莫蠲賞心儻不隔答訊冀相傳<lb/>
　　　贈饒平令曹先生<lb/>
炎方信巨麗海嶠彌光輝衝波迅交屬㫁岫崪相圍銅<lb/>
乳隠雲穴金膏被石碕青林互繚繞玉草競芳菲嶺戍<lb/>
接丹徼縣齋當翠微褰開盡洲島偃卧同巗扉髙閣祗<lb/>
<pb n="KR4e0175_WYG_003-9b"/>
自閉鳴琴方獨揮心和物皆定欲静神來依靈境邈難<lb/>
測異人㳺豈稀虚無翡翠盖髣髴芙蓉衣安邑儻可累<lb/>
吾将從此歸<lb/>
　　　雨霽閒望<lb/>
池邊風嫋嫋竹裏影㣲㣲薄暮西山曲蕭條涼雨歸伏<lb/>
檻㸔秋色四睇亂清輝哀猿連谷響迷鳥隔雲飛朝市<lb/>
名仍繫林壑興難違眷言反初服蘅杜尚芳菲<lb/>
　　　㸔月<lb/>
<pb n="KR4e0175_WYG_003-10a"/>
秋氣麗華月月華麗層穹餘輝稍熠爚流影漸曈曨臨<lb/>
水冩珠綴縈花映綺櫳蘭林團墜露桂樹鬱廻風佳人<lb/>
在何許咫尺限西東殷勤離緒濶寂寥懽讌空陸生北<lb/>
堂上謝客南樓中音息一以緬思心安可窮星漢屢淹<lb/>
薄展轉夜難終可惜芳菲節羇處怨飛蓬<lb/>
　　　贈劉子緯<lb/>
朝與佳人期相望愁欲盡夕與佳人隔相思笑復隠西<lb/>
園佇飛盖東郊滯歸軫嚶鳴恱和響芳菲悲戚隕室邇<lb/>
<pb n="KR4e0175_WYG_003-10b"/>
怨鄭謡媒勞哀楚引抑念聊可忘含情詎能忍<lb/>
　　　對雪簡崔洹野何大復<lb/>
清隂含洞房凄氣飄飛閣起視緑雲中白雪乍飄落紛<lb/>
紛集青𤨏盈盈舞羅幕𤣥沼涌珠花翠苑棲瓊蕚良辰<lb/>
眷恱豫幽居感離索有酒今若斯思君共斟酌<lb/>
　　　雪後翫月作<lb/>
朝眠髙閣内吟弄風前雪夕登曲榭上㳺盼雲中月月<lb/>
出輕雲歛雪罷流風闋連輝有餘映縈光無蹔輟首眺<lb/>
<pb n="KR4e0175_WYG_003-11a"/>
懷乍新闌賞景彌絶雙隂相蔽虧並彩互明滅炎寒俄<lb/>
聚散弦望劇盈缺撫物亮固然孤𠂻異懽惙<lb/>
　　　長安西門候朝<lb/>
隠隠夕唱傳肅肅宵車騖兹夜方向晨中心憚将暮朱<lb/>
華淪未啓瑶光儼初度絳霄麗明月素飈流藻霧嚴防<lb/>
限中禁周廬扄内附岹嵽北宮朝徙倚西墉歩曬目紫<lb/>
㣲宇蹀足玉堦路矯迹承華側徒慚班振鷺<lb/>
　　　荅何大復<lb/>
<pb n="KR4e0175_WYG_003-11b"/>
宵懽不繼晨朝㳺豈延夕欵念未云周勞心彌已積篤<lb/>
好追昔悰興言撫今戚纒綿金玉音參差翰墨跡開帙<lb/>
虚雲閣臨觴闕瑶席惠思荷來章褰裳奉良覿<lb/>
　　　月夜坐憶<lb/>
明月三五時流光千里外虚館風泠泠寒墀霜靄靄不<lb/>
見南樓客徒憶西園盖懽酒無盈觴憂襟有餘帯沉吟<lb/>
静夜思緬邈佳人㑹<lb/>
　　　過孫世其館中<lb/>
<pb n="KR4e0175_WYG_003-12a"/>
傾暉隠䦨晷屯隂升初宵陟降並招携㳺衍共逍遥坐<lb/>
檻仰層穹披户聆清飈羅星照髙牖行雲動㣲綃旁眺<lb/>
稍闇闇極望亦寥寥即此蓄心賞眷言詠長謡<lb/>
　　　訪史内翰不遇<lb/>
回車望雲㠋攬衣陵霧術山齋晩猶閉幽人朝已出拂<lb/>
石矚新詠窺牎覘散帙含情不可愬徘徊悵如失<lb/>
　　　何中翰夜集<lb/>
寥寥𤣥冬夕穆穆北堂讌徘徊芳翰詠慇懃羽巵薦霧<lb/>
<pb n="KR4e0175_WYG_003-12b"/>
幌入鮮月風甍下㣲霰自顧恥薄虚何因屬深睠<lb/>
　　　崔太史席上詠翠杯<lb/>
綺坐倦朝歡翠杯出宵酌月艶寫疑空雲光挹愁落碧<lb/>
醴共玲瓏華燈増照灼一得侍君閒終言厠醻酢<lb/>
　　　詠御溝鴈<lb/>
太液春風起瀟湘鴻鴈歸照水翹圓趾隨波弄短衣曲<lb/>
池稲粱足上林矰繳稀由來江海性還從塞北飛<lb/>
　　雜詠<hi>六首</hi>
<pb n="KR4e0175_WYG_003-13a"/>
　　　詠風<lb/>
蛾眉簾下出春風花際來雲落髩間髪蟻轉手中杯華<lb/>
梁塵乍動羅幃影復開試将巫山雨吹向楚王臺<lb/>
　　　詠燭<lb/>
客醉北堂上花生夜户中色亂歌梁月影暗舞衣風珠<lb/>
簾照不隔羅幌映疑空願得陪長讌相㸔曲未終<lb/>
　　　詠屏風<lb/>
屏風十二曲羅列洞房隅雙環金屈膝四角錦流蘇蛾<lb/>
<pb n="KR4e0175_WYG_003-13b"/>
眉行處隠玉袖坐中扶因歌留上客翠盖少踟蹰<lb/>
　　　詠蒲<lb/>
昔聞詠塘上今見翫池中紫茸含細蕋緑帶舞輕叢蜻<lb/>
蛉髙下逐翡翠往來通徘徊桂蘭渚竟日與君同<lb/>
　　　詠萍<lb/>
參差如霰布的鑠似星出魚戯影初開鳥散文猶宻幸<lb/>
因雲雨㑹且免風波失無禆江海流徒謝芳菲質<lb/>
　　　詠兎絲<lb/>
<pb n="KR4e0175_WYG_003-14a"/>
根株不自立枝蔓為誰飾偶同雜組文未比朱絲直園<lb/>
客何由整天女詎堪織暫附松栢枝終辭霜露色<lb/>
　　　荅祝禮部<lb/>
屏居寡懽愛懐痾積悲戚勞君惠繁翰結言慰離析荒<lb/>
楚向踈蕪寒花方寂歴良辰已云暮清揚不可覿<lb/>
　　　贈士竒允升<lb/>
暮春黄鳥飛始悲歡晤稀首夏朱櫻熟重嘆離居速離<lb/>
居何契濶沉憂鬱難豁君同汲黯疾予有相如渴偃息<lb/>
<pb n="KR4e0175_WYG_003-14b"/>
閉東軒扶杖一窺園遲遲雲日媚萋萋卉木繁素書既<lb/>
滿几清酒亦盈尊此時㣲二子賞心誰與論<lb/>
　　　秋日感懐<lb/>
白露墜何早清風凄己寒今兹復秋日悵爾切悲端三<lb/>
十未聞道一官祗素餐區區諒無補惴惴詎能安撫已<lb/>
每多念逢時恒鮮懽徒然抱慙恨嘆息歲将闌<lb/>
　　　舟行雜詩九首<lb/>
金門再捐佩滄洲一振衣沿洄歴秋水偃仰盻清輝塞<lb/>
<pb n="KR4e0175_WYG_003-15a"/>
鴈尚未發檣烏還解飛臨流聞楚調為我送将歸<lb/>
避地諒非願㳺吳或有託今我匪伊人心期偶如昨行<lb/>
役多憂苦棲遲詎為樂君㸔岸上蓬秋風益飄泊<lb/>
白露晩來生汀洲把杜蘅浮雲西北返孤客且南征習<lb/>
習野吹急沄沄川漲平徒㸔秋潦盡未可俟河清<lb/>
息徒指川裔繫䌫臨叢薄飄颻散襟帯風吹零露落俯<lb/>
折岸邊蘭仰聽雲間鶴寄言天路上共爾違矰繳<lb/>
秋雲翠可鍳明河景如髪川上夜寥寥徘徊望新月流<lb/>
<pb n="KR4e0175_WYG_003-15b"/>
光睇轉近餘輝攬還没念彼同懐人關山日超忽<lb/>
木落風雨夜水生蘭蕙洲已值清秋日旅客思悠悠感<lb/>
時臨歲晏惜逝對川流此際亟歸去蕭條難久留<lb/>
行子怨路長長路方漫漫前瞻但雲霧却聽空波瀾銷<lb/>
憂命懽酌取樂興哀彈安得晨風羽紓我懐歸嘆<lb/>
朝辭枉渚汭夕騖清川路經過方自今神期宛如故沉<lb/>
吟招隠曲徘徊逺游賦西北有浮雲行行一返顧<lb/>
桂嶼饒涼吹蘭臯足素氛鳥疑沙上霧魚避水中雲寥<lb/>
<pb n="KR4e0175_WYG_003-16a"/>
廓有欣矚蕭閒無厭聞行将入江海長對白鷗羣<lb/>
　　　郭外治宅<lb/>
抱瘵謝交游棲閒避紛濁郊廬未云逺已覺心綿邈屏<lb/>
居聊寄拙營室惟從檏茅茨無結構房櫳罕彫斵門庭<lb/>
褊蕪穢牀帷多蘚駮方因遁蓬蓽更欲菑磽埆灌園希<lb/>
仲子易農哂方朔無云尼父譏遽鄙樊須學<lb/>
　　　詠料絲燈<lb/>
淮南玉為盌西京金作枝未若兹燈麗擅巧昆明池霏<lb/>
<pb n="KR4e0175_WYG_003-16b"/>
微狀蟬翼連娟侔網絲煙空不礙視霧弱未勝持碧水<lb/>
㸃葱鬱彩石染萎㽔霞疊有無色雲攅深淺姿焚蘭發<lb/>
香氣對燭映紅滋明月詎須侈夜光方可嗤<lb/>
　　　游西郭<lb/>
向晩思觴酌西郭翫芳菲風花半未落林鶯猶自飛殘<lb/>
景初移席凉氣稍侵衣褰裳及将晏無使露中歸<lb/>
　　　首夏<lb/>
寥寥塵外意更對蕭然境竹竦檀欒葉雲起嵯峨影跡<lb/>
<pb n="KR4e0175_WYG_003-17a"/>
幽疑避喧神虚匪耽静嗒爾此端居唯知晝方永<lb/>
　　　冬夕<lb/>
空齋生夕靄俛仰俄清絶開帷翫光景就檻看雲月寒<lb/>
條響哀吹曾林皓餘雪懐人不可見徒令自怡恱<lb/>
　　　曉坐齋内<lb/>
近曙早鶯喧乍暖游絲宻稍稍竹待風紛紛花就日臨<lb/>
堂㸃芳翰披衣翫仙帙頼此自多娛蹔緩幽憂疾<lb/>
　　　郊館<lb/>
<pb n="KR4e0175_WYG_003-17b"/>
夜雨旦初霽郊館試窺臨東風急花水朝日麗雲林多<lb/>
景毎難遇幽期還易尋端由來序速倦思坐相侵<lb/>
　　　始還别業春際游覽<lb/>
結宇帶層曲列牖俯雲湍幽篁上交錯恠石下叢攅春<lb/>
際聊騁望園中皆可懽芳林秀丹荑緑水散清瀾余本<lb/>
支離者平生兹考槃淪飄從逺役留滯守微官言邁祗<lb/>
云易思歸方慮難悵然廹遲暮五載始投冠迨此尋棲<lb/>
息復得遂盤桓撫心殊已愜日夕廢朝餐<lb/>
<pb n="KR4e0175_WYG_003-18a"/>
　　　西郊<lb/>
清曠自有素寧獨在幽深誰謂西郊地宛似南山岑四<lb/>
野多景色青春晴復陰鮮雲冠緑苑廻飈翔翠林寢疾<lb/>
託閒逸即趣恣登臨嬰累悼自昔取適懽在今豈嗟時<lb/>
易頺但顧樂難任穿池玩游鯈種木候鳴禽将營人外<lb/>
賞聊賦邱中吟<lb/>
　　　行園<lb/>
巾駕入邱樊披榛理園囿前臨古墟路却望清渦曲經<lb/>
<pb n="KR4e0175_WYG_003-18b"/>
營闢池舘周流羅卉木風落繽紛蘂露冒葳㽔竹窈靄<lb/>
殊冬夏寂寥異昬旭野隂當晝暝水氣先秋肅少壯旅<lb/>
衣冠疲病歸農牧蹉跎任情性蕭散諧心目雅懐名山<lb/>
意益厭人間俗歲晏終如何行行訪巗谷<lb/>
　　　郊居作<lb/>
池籞鮮珍鱗樊籠多鎩翮物情忌窘束人事傷紛迫拙<lb/>
薄謬榮塗踈慵謝朝籍銷聲背諠競息影投幽隙邱園<lb/>
雖寂寞悠然殊自適徘徊弄文史流連眷泉石神輕片<lb/>
<pb n="KR4e0175_WYG_003-19a"/>
雲上目瑩清川激蓬嶠宛相聞滄洲如在覿未申隠淪<lb/>
志稍習湛㝠跡外慕非所希聊用終晨夕<lb/>
　　　曉出東田遂游溪上<lb/>
鳥鳴曙色至雲収春氣鮮寐覺啓南扉顧歩出東田遇<lb/>
賞乍淹留乘景更夤縁折芳順蘅薄渉水弄珠泉感來<lb/>
憂已忘神往樂俱捐窅黙任真㳺蕩瀁契靈筌何待崐<lb/>
邱上騰化始為賢<lb/>
　　　齋夕<lb/>
<pb n="KR4e0175_WYG_003-19b"/>
觀書每成倦徙倚憑齋閣煙景翳山池春隂歛花蕚衰<lb/>
侵迫惆悵節變乖行樂不有恬然想何因堪寂寞<lb/>
　　　暮春園中作<lb/>
荒徑入園墟經旬曠游渉林飄依檻絮蔓引横階葉春<lb/>
䦨意已倦風晩花如怯憮然閱徂景彌使憂相接<lb/>
　　　對雨<lb/>
病困怯炎蒸隂雨差相慰芳林洗花蘂緑野籠雲氣坐<lb/>
憶郭西池芙蓉定開未<lb/>
<pb n="KR4e0175_WYG_003-20a"/>
　　　荅顔惟喬<lb/>
俗紛倦城肆放浪懐林莽命賞來芳訊探竒恊幽想蕭<lb/>
條南苑際中夏猶凄爽雨霽緑泉生風驚白雲上禽魚<lb/>
行盼睞水木坐俯仰梁棟下隂霏房櫳逓哀響淪飄病<lb/>
轉劇偃蹇年日長名山仍未去末路竟何往故人念相<lb/>
慰賤子擬自廣旦日佇登臨願言操几杖<lb/>
　　　游城南園林<hi>用開襟濯寒水為韻</hi>
崇邱亘中野逶迤似層臺斜攀隂磴上下見涼雲開對<lb/>
<pb n="KR4e0175_WYG_003-20b"/>
酒已判醉無勞歌管催<lb/>
徙倚蔦蘿逕徘徊松桂林尋雲延逺歩窺水瑩幽襟㣲<lb/>
子共行樂終然孤賞心<lb/>
别苑命飛觴平沙徙行幄藉蘭初觧帯拾蘂俄盈握廻<lb/>
策歩前溪塵纓仍自濯<lb/>
麗札昔相約名園今共看雨苔晴亦濕風篠夏猶寒永<lb/>
日倦髙宴清歌時向䦨<lb/>
日落風景佳中園霽氛滓輕雲染松色清露飄蘭蘂新<lb/>
<pb n="KR4e0175_WYG_003-21a"/>
暑漸炎蒸重來翫溪水<lb/>
　　　城西亭子宴集<hi>用桂棟留夏飈為韻</hi>
逐涼向何許平臺俯煙際青臯杳重疊素水縈迢逓酒<lb/>
冷渚邊雲衣芳苑中桂一遇林下期仍偕塵外契<lb/>
攀林摘朱果汲井牽瑶甕涼風拂露榭清氣流雲棟四<lb/>
時俄轉瞬萬緒紛如夢相顧各喟然中飲可辭痛<lb/>
抱痾慨獨卧恣興欣同遊搴芳薜荔苑窺鳥鵁鶄洲日<lb/>
暝石潭浄風涼雲樹稠坐看夕景晏與君仍暫留<lb/>
<pb n="KR4e0175_WYG_003-21b"/>
幽渚携風策層阿息煙駕亭亭荷照景嘒嘒蟬吟夏低<lb/>
徊悟形變索莫慙時謝自縁心有念臨觴屢驚咤<lb/>
永日避炎暑中園屏煩囂登危乍悽愴臨逈更蕭條積<lb/>
水含宻霧空林送新飈眷言攄幽抱援翰賡長謡<lb/>
　　　八月十四日夜餞伯昭五首<hi>以圓景早已滿為韻</hi>
秋堂慘别酒夕幌傷離弦酒停弦亦闋乍睇望舒圓窈<lb/>
窕度清漢空濛浮素煙此時一弭思再徙風中筵<lb/>
筵徙杯復傾風罷衣猶冷懽意始依依憂心終耿耿兹<lb/>
<pb n="KR4e0175_WYG_003-22a"/>
遊並偶坐後别侶孤景婉孌惜流光攜手夜方静<lb/>
静夜未遽央華月出尚早㣲氛映脩竹皓露散芳草殷<lb/>
勤遲暮日緬邈平生好及兹蹔晤語安能寫懐抱<lb/>
抱懐不可冩徘徊詎云已漸聆寒漏促屢顧清隂徙宵<lb/>
深河歛素曙近雲成綺願子引餘觴為别悵伊邇<lb/>
邇别非久淹征駕憇南舘黯黯金波滅離離玉繩斷緒<lb/>
言殊未竟積思俄已滿行矣念相慰裁音兾無緩<lb/>
　　　郭外<lb/>
<pb n="KR4e0175_WYG_003-22b"/>
置酒命交游巾車向城郭徘徊空野外樂緒翻蕭索凉<lb/>
風變雲日白露驚川薄秋水増烟霧衰林半揺落良時<lb/>
一若此人生詎如昨援琴寫哀弄停觴罷懽酌愧彼忘<lb/>
情者孤悰似無託<lb/>
　　　寄劉希尹<lb/>
代馬怨殊羣越鳥懽同族如何平生愛分背乖心曲悠<lb/>
悠間鄉縣冉冉踰凉燠念子行寡偶我居亦㷀獨疲痾<lb/>
蹔逃位饑寒方殉禄出處雖未同身世均羇束山林鮮<lb/>
<pb n="KR4e0175_WYG_003-23a"/>
疵吝市朝多寵辱寄言訊之子遲望歸來躅<lb/>
　　　夕詣郊外<lb/>
久瘵積幽抱端居乏讙趣日夕覽郊園俛仰増愁慕林<lb/>
静動風飈川逈來雲霧征蓬駛且斷棲鳥驚還聚感物<lb/>
悟時變憂生測年暮衰顔漸已迫稚齒誰能駐淹留歲<lb/>
方晏沈吟日云屢有懐空若兹無聞良可懼<lb/>
　　　晩遊墟中<lb/>
獨行墟里路歸來秋景夕鴈落清川永鶴唳荒林寂超<lb/>
<pb n="KR4e0175_WYG_003-23b"/>
遥跡乍逺優游意彌適寄言簪組士擾擾真堪惜<lb/>
　　　自西野循渦曲臨眺贈同遊者<lb/>
養拙非藏器寢痾豈逃名進慚冠盖群退慕邱園耕多<lb/>
病齒髪暮屏居懐抱盈稍尋臯壤樂蹔慰蹉跎情入野<lb/>
緬曲折臨谿屢迴縈霜濃石道淨水歛雲潭清煙景淡将<lb/>
夕汀洲逓㣲明踈蕪岸篠落寥戾川禽鳴心賞夙所重<lb/>
身累適已輕豈辭疲曵倦幸與良遊并濟時謝明哲量<lb/>
已保幽貞願從求羊軰放曠終吾生<lb/>
<pb n="KR4e0175_WYG_003-24a"/>
　　　卧病賦懐<lb/>
工拙詎同區通蔽固殊致由來辟世者未逮匡時智伊<lb/>
余本踈誕屏跡歸朝寺非材託閒散孤賤違榮利邴子<lb/>
忌多秩嵇公病為吏雖㣲二賢操猶全匹夫志適已每<lb/>
多慰養生仍寡累方探至人㫖始慕神仙事𤣥覽矚昭<lb/>
曠㝠棲佇靈異白雲存髣髴滄洲形夢寐淵虬無近韻<lb/>
霄鵠有遐意願結松喬侶人間聊可棄<lb/>
　　　雜詩<hi>五首</hi>
<pb n="KR4e0175_WYG_003-24b"/>
植草㑹成蔓種木當為株休咎豈虚生景響不相踰呂<lb/>
生釣竒貨蘇子挾隂符六國假相印萬户割名都一朝<lb/>
計不售倉卒蒙罪辜狙詐適自困傾巧定焉如生時諒<lb/>
非榮既没辱有餘達人安貧賤貴欲弭禍樞<lb/>
富貴使心惑嗜欲致行妨宴安損性靈羙疢生膏肓吾<lb/>
觀古來士髙躅互相望首路或暫同中道更蒼黄班生<lb/>
嗣前烈馬融遁遐方藉梁奄為累附竇終自戕通人識<lb/>
尚爾咄咄可悲傷小人難久要君子貴其常草木有貞<lb/>
<pb n="KR4e0175_WYG_003-25a"/>
心嵗晩盛芬芳<lb/>
玉以采自斵丹以澤自銷髙才耀當時荼毒竟相招傅<lb/>
子感飛蛾張公喻鷦鷯思患豈不微履險果焉逃千金<lb/>
憚垂堂胥靡易登髙願隨方外士杖䇿歸蓬蒿<lb/>
神龍徙魚笱靈鳳違兔置至性炳幾先憂患寧相加在<lb/>
昔有明哲引身蹈幽遐豈無當世心岐路多網羅於陵<lb/>
勵清操接輿肆狂歌寂寥以為侣自然以為家紛華非<lb/>
不榮反覆將如何<lb/>
<pb n="KR4e0175_WYG_003-25b"/>
伊昔學干禄忝竊造中朝時來豈自期奮跡階雲霄秉<lb/>
筆屬西署改服厠東曹公卿競推引賢俊慕遊遨㣲滿<lb/>
近傾覆中心憂且勞興言命旋駕偃息就林臯浮沈各<lb/>
有宜趣舎實相遼諒非髙門士聊欲恣逍遥<lb/>
　　　冬夜<lb/>
髙閣寂已夕清隂淡如霧林塘正寥落霜月轉幽素藴<lb/>
真非境累賞勝由神悟倚戸望西園無人共微步<lb/>
　　　舟中看雨<lb/>
<pb n="KR4e0175_WYG_003-26a"/>
㣲照下亭臯輕雲翳川曲一望春波上蕭條煙雨緑餘<lb/>
花飄近渚衆鳥喧深竹借問同行子何處停舟宿<lb/>
　　　志感<hi>二首</hi>
二儀育萬物四時代寒暑三五咸哲王質文有今古聖<lb/>
人貴通變愚者或未睹周公興禮樂光翼兄與父宣尼<lb/>
謀魯國一變道斯舉舊章不可忘季世頼毗輔茍能繼<lb/>
先志改制固法祖國家歴年祀庶績罔不叙乘時宜損<lb/>
益更化竢明主愧無賈生書今日悟當宁<lb/>
<pb n="KR4e0175_WYG_003-26b"/>
聖王久已徂方策不俱逝大者載詩書遺烈播無際猗<lb/>
嗟德不泯文章亦相儷吾觀三五蹟曠代若同世區區<lb/>
漢唐來群儒猶善繼葳㽔竹素間君相頼攸濟皇朝屬<lb/>
全盛重光施來裔自非良史才大業有瑕翳願言見作<lb/>
者綴緝列凢例紛綸括群典俶儻襲六藝言文行則逺<lb/>
斯理良匪細惓惓告在位秉筆當勿替<lb/>
　　　贈别翟廷獻<lb/>
燕酒沽玉壺彈筝唱吳歈四坐咸寂寞停觴但踟蹰踟<lb/>
<pb n="KR4e0175_WYG_003-27a"/>
蹰送将歸故人與我違當春對歌酒愁思無芳菲憶昔<lb/>
同棲泊長安競行樂朝野盛懽娛朋曹何灑落休澣及<lb/>
朝昕追遊越城郭東第盡王侯西山具邱壑秋月韻鳴<lb/>
弦春池喜華酌流湎平原飲儻蕩鄱陽謔良時易徂謝<lb/>
同心忽離索浮沉别岐路聚散殊今昨之子宦中州余<lb/>
方尋故邱譙國望梁藩咫尺抱離憂攀嵇虚往駕訪戴<lb/>
稀來舟空投三歲字詎申千里遊今王繼百六龍飛自<lb/>
南服年開嘉靖號祥符大横卜西雝群振鷺東圃叢修<lb/>
<pb n="KR4e0175_WYG_003-27b"/>
竹一辭北山隠再忝南宮録判𬒮屢愆期隨牒忽來兹<lb/>
過逢蹔以笑勞苦翻成悲君謂久遊梁俗態好蒼黄寧<lb/>
容長卿慢競笑次公狂當户忌芳草投人疑夜光以此<lb/>
汚㣲官不如還故鄉感君誠不偶顧我今何有儒効卒<lb/>
無聞官箴竟多負一割慕鉛刀千金慚敝帚循省但空<lb/>
虚悲傷就衰朽衰朽遽幾何良㑹将無多昔遊接形景<lb/>
今别邈山河白雲梁苑色緑水蓬池波留連暮春日殷<lb/>
勤遊子歌歌䦨日向斜遊子起登車臨岐欲有贈何因<lb/>
<pb n="KR4e0175_WYG_003-28a"/>
解咨嗟鎩羽異鴻鵠存身乃龍蛇行行念自愛無為怨<lb/>
天涯<lb/>
　　　太嶽詩三章贈陸元望少參之武當<lb/>
荆楚富名嶠太嶽氣雄哉雲杪擢珠林天中懸玉臺遥<lb/>
遥人境絶肅肅神君來<lb/>
神君集福地文祖樹靈宮金銀列城闕藻繪揺烟虹蕭<lb/>
然僊局吏坐嘯青山中<lb/>
青山好棲遯朱門倦淹薄空握五芝圖坐恐三花落儻<lb/>
<pb n="KR4e0175_WYG_003-28b"/>
傳招隠曲願附南來鶴<lb/>
　　　省中賞牡丹是日喜雨得知字<lb/>
嘉卉吝含采芬榮還及時兹言喜雨日忽值看花期四<lb/>
月春草歇南宮韶景遲烟扶翠柯立風拆絳房披珠樹<lb/>
安足種僊人應未知何如翰墨署共攬芳菲枝賞勝自<lb/>
難偶時和方在斯作霖懐相業憂旱體皇慈厠燕已云<lb/>
忝屬歌諒非宜空然搦赤管詎報瓊瑶辭<lb/>
　　　雨中姚氏園候客<lb/>
<pb n="KR4e0175_WYG_003-29a"/>
朝日變隂靄滿園啼鳥聲坐看㣲雨至彌憐芳樹清緑<lb/>
波洗沙嶼碧蘚翳山楹此時遲嘉客臨觴無限情<lb/>
　　　桂洲詩<lb/>
白雲覆秋水桂樹在中洲羙人行笑歌攀援以淹留朅<lb/>
來游宛洛歲暮增離憂著書子當歸遲我艤扁舟<lb/>
　　　蒲汀詩<hi>四首</hi>
鳳飛俯丹穴龍遊顧珠淵神舉豈無娛㝠期方眇然哲<lb/>
人抗殊迹昭世冠群賢聲華雖館閣賞寄乃山泉<lb/>
<pb n="KR4e0175_WYG_003-29b"/>
泉源出山下蒲生徧汀曲波中演漾春沙際參差緑離<lb/>
離映寒草冉冉依荒竹發地闢蘭臯臨流葺荷屋<lb/>
荷屋積芳馨蒲汀轉幽敞蒼茫起暝色寂歴含秋響白<lb/>
鳥狎魚梁丹瑩入書幌淹留江海思曠絶風塵想<lb/>
風塵謝髙韻廊廟企鴻猷適已道雖勝匡時智彌優德<lb/>
人鮮凝滯大化任沉浮終㕘子房幄始泛䲭夷舟<lb/>
　　徐子容薜荔園十三詠<lb/>
　　　思樂堂<lb/>
<pb n="KR4e0175_WYG_003-30a"/>
徂謝迫遄期悠邈成今昔平生行樂地仿偟覩遺迹寒<lb/>
飈起危舘曙露依幽石象設尚如存神游𦕈安適<lb/>
　　　石假山<lb/>
君家洞庭畔猶嫌去山逺園隈搆石岫林際開雲巘迤<lb/>
邐帯華池﨑嶇入層苑不載扁舟來臨流詎能返<lb/>
　　　水鑑樓<lb/>
可憐池上樓俯映池中水㸃綴畫難成分明鏡相似雲<lb/>
移荷芰下魚戯房櫳裏素景一離披知有㣲風起<lb/>
<pb n="KR4e0175_WYG_003-30b"/>
　　　風竹軒<lb/>
綠竹自便姢復值㣲風集暝色颯将寒秋聲輟還急琅<lb/>
玕欹易折翠羽紛難拾幽人最惆悵攬衣空竚立<lb/>
　　　蕉石亭<lb/>
芳草如翠幄亭亭冒巗阿丹梯承晩映碧澗冩秋柯日<lb/>
入烟霧滿夜來風雨多預愁霜雪至為樂恐蹉跎<lb/>
　　　觀耕臺<lb/>
東菑及農節髙臺試登陟阡陌路逶迤陂塘水紆直歴<lb/>
<pb n="KR4e0175_WYG_003-31a"/>
歴原上耕依依隴間食雖無耒耜勤端居增歎息<lb/>
　　　薔薇洞<lb/>
洞口薔薇樹春來冉冉紅停舟緑水曲携酒綵雲中穿<lb/>
林入窈窕牽葉望玲瓏祗謂躋攀盡望望轉難窮<lb/>
　　　荷池<lb/>
臨水放蘭枻處處花相觸霞水共參差香風時㫁續上<lb/>
看繡羽亂下睇文魚逐日暮未歸來聊就舟中宿<lb/>
　　　栢屏<lb/>
<pb n="KR4e0175_WYG_003-31b"/>
何時别陵上移居來後庭牽條擬峰勢總葉學山形白<lb/>
雪轉自緑綵雲相對青無勞台嶺側陵虚摶翠屏<lb/>
　　　留月峰<lb/>
隂崖抱嵌竇倒景如明月玉氣夜逾妍珠光朝未滅雲<lb/>
歸暈正滿霧上輪初缺西園讌客處臨翫情無輟<lb/>
　　　通冷橋<lb/>
隔崦聞秋籟行尋窺碧山雨過沙岸曲泉吐石梁間雲<lb/>
深乍淅瀝風起更潺湲縁源欲何極日夕未能還<lb/>
<pb n="KR4e0175_WYG_003-32a"/>
　　　花源<lb/>
曲水冩珍池盈盈送紅蕚朝來湖上雨吹此繁花落旖<lb/>
旎縈魚藻徘徊逗蘭薄含悽眺芳渚劇念春銷鑠<lb/>
　　　安陽道中留别崔子鍾<lb/>
伊昔游京邑周旋預簪裾親仁值賢哲汎愛及頑踈出<lb/>
處或異趣聚散罕同居今來再晤對奄忽十載餘十載<lb/>
俱南北行路何傾側色斯子奮飛明夷我垂翼失道愧<lb/>
先迷知幾服深識握手慘無言撫心空歎息歎息亦何<lb/>
<pb n="KR4e0175_WYG_003-32b"/>
為迍邅丁此時鳳至樂周德麟傷悲魯衰既往亮無及<lb/>
将來猶可追所憂日月逝壯志已陵遲陵遲竟無成世<lb/>
故更相嬰平生陷悔吝晩節企幽貞無咎庶言慎有禄<lb/>
不可榮要子同心事千秋揚令名<lb/>
　　　贈劉希尹<lb/>
曰余田野人勝冠弄文墨自顧在泥塗敢言生羽翼儀<lb/>
封誤眄睞汝南虚奨飾朅來長安道復與君相識伊君<lb/>
本卓躒聲華光岱岳氣髙稷下辯文當淹中學禮闈同<lb/>
<pb n="KR4e0175_WYG_003-33a"/>
貢薦宰府聨登擢何意他山石濫厠荆岑璞當代論交<lb/>
地如君真寡二周旋幸嘉㑹提携辱髙義仙曹多暇日<lb/>
帝京饒樂事朝隨紫陌遊夜集華堂醉清時信難偶世<lb/>
故俄紛糾我方釋詔獄君已遭讒口金虎正縱横玉馬<lb/>
空奔走憫黙各傷心蒼皇一分手升沉難預計往復更<lb/>
遷逝失勢蘭化芻乘時堇為帝愚士故繫俗達人解其<lb/>
契寵辱安足驚脫略人間世征塗積氷雪㳺子辭京闕<lb/>
惆悵北風詩眷戀河梁别昔為金石交今為雲雨絶擾<lb/>
<pb n="KR4e0175_WYG_003-33b"/>
擾離筵散曖曖行塵滅親交日以稀心緒重多違同人<lb/>
既逺謫孤客亦懐歸雲霄憚投足風塵思振衣願言乞<lb/>
骸骨從君俱奮飛<lb/>
　　　釣磯<lb/>
釣磯上斗折偃仰俯石瀬曽雲來目眥清波鍳衣帯捫<lb/>
葛聊為綸持荷還作盖髙情豈羡魚逍遥在塵外<lb/>
　　　月夜望雪<lb/>
朝看雲際雪夜坐月中樓宛似青天上俯觀銀漢流猶<lb/>
<pb n="KR4e0175_WYG_003-34a"/>
憐目未盡好為上簾鈎<lb/>
　　　贈王山人<lb/>
古有形法家史官常著録王生世其術胸中羅海瀆為<lb/>
我談形勝九州如在目手持諸公詩詞華爛珠玉吾聞<lb/>
古者葬溝壑為槥櫝縁情棺槨易彌文宅兆卜古道日<lb/>
陵夷異哉末代俗送死徒空言實儌生者福昔人信恬<lb/>
淡今人苦多欲紛紛衰世事利塗寧異躅天地無終極<lb/>
陵谷屢翻覆縱觀大化中千載亦云促既死惟所遇生<lb/>
<pb n="KR4e0175_WYG_003-34b"/>
取衣食足不貪以為寳斯言當自朂<lb/>
　　　贈蘇允吉侍御二首<lb/>
逃虗喜同人絶絃悲異代獨行增永懐賞廢有餘嘅平<lb/>
生友英俊末路離懽愛何圖蓬藋間復與親仁㑹知言<lb/>
甚合符定交果傾盖先民夙所仰斯人固其軰鴻才何<lb/>
炳蔚雅行乃韜晦官聨侍從列意寄風塵外相望己勞<lb/>
積辭訣能無槩差池惜良晤繾綣見交態吾衰采真游<lb/>
子賢熈帝載一結同心言當令歲寒在<lb/>
<pb n="KR4e0175_WYG_003-35a"/>
鹿鳴美野草君子貴贈言聞善樂相告此義古所敦若<lb/>
人信名世乘運佐羲軒觀風練國體游藝䆒詞源求友<lb/>
及薄劣作賦賁邱園感彼詩人語何以報璵璠曰余嗜<lb/>
檏學自信莫能諼舉俗不見是惟君期討論立言非不<lb/>
朽功德鮮常存逐末事終小得一道斯尊外物棄浮雲<lb/>
貴已養靈根願招同懐客共入無窮門<lb/>
　　　小園舊名退樂中丞馬敬臣先生改曰常樂因<lb/>
　　　　為題榜兼賦古詩二章見贈蕙敬次韻奉酬<lb/>
<pb n="KR4e0175_WYG_003-35b"/>
　　　　且記吾園得名之始<lb/>
西原亡舊業南郭得新廬開荒築塲圃改徑通村墟達<lb/>
人賞我趣逺訪林間居年德非可親氣味略未踈傾盖<lb/>
語移日縱談懷抱舒置酒瑩心亭促席臨清渠然竹煮<lb/>
山茗炊黍薦園蔬贈詩借髙論題榜忝名書雖榮華衮<lb/>
褒自顧實空虚平生志尋樂憂患每有餘好學謝希顔<lb/>
寡過願師蘧守節欽兩龔知止企二䟽㣲公藴真鍳晤<lb/>
語復誰與<lb/>
<pb n="KR4e0175_WYG_003-36a"/>
荒園負城郭窮巷翳榛莽誰云一區小我懐殊自廣結<lb/>
茅尚素樸種竹愛蕭爽樂此林廬就忘彼年歲長自予<lb/>
釋纓紱一紀脫覊鞅獨學嘆孤陋成性愧存養稍知天<lb/>
路近欲陟未能上希音寡偶和好事莫來往遂輟邱中<lb/>
琴千載寄遐想晩遇林慮公折節猥相訪望洋増大觀<lb/>
披雲快髙仰諒非温伯子何以酬心賞<lb/>
　　　贈李子西<lb/>
自余友君子寒暑僅三易始見歡如故再遇契逾昔周<lb/>
<pb n="KR4e0175_WYG_003-36b"/>
旋尚無幾欵眷良已積常恐人事乖及兹果離析枉駕<lb/>
就我别執袂城南陌舉觴忘獻酬坐客皆悽惻愛深悲<lb/>
不淺辭盡意何極霄漢子奮飛山林余偃息出處茍同<lb/>
心楚越非異域<lb/>
　　　送林汝雨提學嶺南<lb/>
聖人久不作命世豈無人賢哉白沙翁崛起南海濵研<lb/>
幾見智崇固窮占道醇吁嗟百年後斯人不可聞儒林<lb/>
實淵源庶官非等倫君雖舊史氏選擇典斯文番禺名<lb/>
<pb n="KR4e0175_WYG_003-37a"/>
都㑹多士何彬彬之子允師表先正有遺塵千仭獨髙<lb/>
逝九淵終自珍出處茍不審性命諒奚云衰俗日陵夷<lb/>
我懐難具陳風聲繫先倡典刑期再新嘉㑹亟増脩江<lb/>
門堪問津贈言同心友景行良可遵<lb/>
　　　日暮<lb/>
日暮坐東軒直望西山曲白雲藹藹至雨我忩前竹兹<lb/>
晨憚隆暑披衣廢朝沐徙倚乘夕涼清風散炎燠大象<lb/>
幹流行變化一何速日新諒無取年長秪多辱古人善<lb/>
<pb n="KR4e0175_WYG_003-37b"/>
補過嗟爾當自勗<lb/>
　　　寄穆𤣥菴<lb/>
昔游西海上明月落吾手欲訪識珠人惟有𤣥菴叟山<lb/>
川阻且長望望空搔首由來稀世寳知者故希有<lb/>
　　　菴中<lb/>
市聲入墟落甕牖未全曉蟲飛亦薨薨焉知此生小群<lb/>
動隨天運宇宙長紛擾獨有菴中人㝠然化機表<lb/>
　　　贈孔汝錫<lb/>
<pb n="KR4e0175_WYG_003-38a"/>
河清非難俟鳴鳥亦易聞傷哉獨立者異代無同群調<lb/>
鍾欲誰須獻玉秪自勤士為知已死古人豈徒云我生<lb/>
信多幸激賞遇夫君清襟似淵徹妙論若蘭薫寂滅契<lb/>
𤣥理英華包藝文方欣暫晤對遽愴逺乖分迢迢長安<lb/>
日杳杳大梁雲預愁夢中路舉目空氤氲<lb/>
　　　南園對月與孔汝錫<lb/>
避俗毎郭外養痾亦園中索居無與娱君子欣來同孟<lb/>
夏日猶短初筵俄景終幸兹三五夕可令詩酒空移席<lb/>
<pb n="KR4e0175_WYG_003-38b"/>
陟亭榭緩帯弄絲桐落霞稍西没朗月已升東湛湛竹<lb/>
上露泠泠松下風眺聽盡昭曠懐抱轉冲融詎厭緑觴<lb/>
滿但愁良夜窮留連非荒樂悵别方匆匆<lb/>
　　　邱中<lb/>
蕭條風雨散凄清松桂冷邱中一㳺睇處處雲霞影稍<lb/>
愛夕陽佳復聽秋聲静遥懐賞心侶歲暮空延頸<lb/>
　　　寄浚川先生<lb/>
覽公談𤣥作贈公詠𤣥篇尋仙願未果懷舊心悠然摳<lb/>
<pb n="KR4e0175_WYG_003-39a"/>
衣游郡齋言詩偏賞激束書謁京邸交臂俄分折中歲<lb/>
再見公置酒浚郊廬自此若參辰形迹緬相踈一别二<lb/>
十年相思定深淺獨游郭南園憶公如在眼稷契亮天<lb/>
功巢許好山棲同生堯舜世出處安能齊退藏誠自揣<lb/>
明敭何濫與愧非伯齊倫謬當公叔舉我年已遲暮我<lb/>
志但逡巡鄙儒信頑魯不識要路津枳棘偏荒塗䲭梟<lb/>
競翔舞中有孤鳳凰哀鳴一何苦十日出天衢龍飛欲<lb/>
何為不如反深淵俟彼風雨旹世俗多﨑嶇達人豈凝<lb/>
<pb n="KR4e0175_WYG_003-39b"/>
滯公能訪松子予亦從公逝<lb/>
　　　次韻酬顧武祥<lb/>
一㕓郭外田五畆林間宅追蹤揚子雲希風謝安石春<lb/>
墟雜沓紅秋逕朦朧碧優游不知老留連轉成癖良朋<lb/>
兹見訪神交自疇昔臨流暫携手藉蘭仍布席晤言盡<lb/>
㝠契賞心非外索誰謂衡門下亦枉金閨客髙士輕官<lb/>
簿逸人貴仙籍矯首問天路與君同所適<lb/>
　　　莊生<lb/>
<pb n="KR4e0175_WYG_003-40a"/>
莊生演黄老孟子述唐虞古今事已異見謂為狂迂章<lb/>
甫豈不貴越人非所須嗟嗟後代士髙論将焉如<lb/>
　　　林卧<lb/>
東南月出早林卧不知莫飄蕭石隕籜青熒松泫露意<lb/>
愜已忘言神遊如有遇空懷寄同好此境莫能賦<lb/>
　　　留别<lb/>
素乏霸王略頗深山海情一充南省賦再反東臯耕踈<lb/>
放日増甚沉痼歲彌嬰好遯愆幽期鳴豫貪浮名進止<lb/>
<pb n="KR4e0175_WYG_003-40b"/>
茍如此焉能獲利貞初服念不忘逺遊心所輕遲遲去<lb/>
燕闕眇眇向吳荆薊門雨雪暗廣陵潮水生八公遺桂<lb/>
樹千里饒蓴羔名勝分可悦心賞遥難并願言慰離索<lb/>
引領伺同聲<lb/>
　<lb/>
　<lb/>
　<lb/>
　考功集卷三<lb/>
</p>
<p>
</p>
  </div>
<div>
                <head>考功集卷四</head>
    <p>
<pb n="KR4e0175_WYG_004-1a"/>
欽定四庫全書<lb/>
　考功集卷四　　　　　　　明　薛蕙　撰<lb/>
　　七言古詩<lb/>
　　　元夕篇<lb/>
皇都佳麗地春日艶陽年共愛元宵好爭歌明月篇元<lb/>
宵明月滿蓬萊春色先從上苑來千門宛轉銀屏隔萬<lb/>
户參差金鎻開千門萬户連雙闕綵女新粧踏明月映<lb/>
牖窺忩態轉多含嬌凝睇情無歇正逢春日愛芳菲復<lb/>
<pb n="KR4e0175_WYG_004-1b"/>
值春宵縫舞衣燈光斜照珊瑚枕香氣空薫雲母扉此<lb/>
時天子盛遨遊離宮别館足風流纔開鳳島張燈架更<lb/>
起鰲山結綵樓綵樓岧嵽鰲山側複道交衢對南北萬<lb/>
燭翻疑白日光千燈却亂春星色春星暗靄迷煙霧仙<lb/>
籞分明見天路空裏翩翩翠盖飛雲中冉冉鸞輿度翠<lb/>
盖鸞輿千萬騎伐鼔摐金動天地御仗層層錦繡圍廣<lb/>
塲隊隊魚龍戯就中别有王侯客三三五五長安陌夜<lb/>
夜經過許史家朝朝游戯金張宅金張許史鬭驕奢金<lb/>
<pb n="KR4e0175_WYG_004-2a"/>
燈玉帶剪春紗鴛鴦比翼玫瑰樹翡翠雙栖菡萏花龍<lb/>
膏鳳炬列千行蕙火蘭煙百和香月華照耀瑠璃障霧<lb/>
影氤氲玳瑁梁可憐豪侈誰能似可憐行樂心無已曲<lb/>
罷頻移歌舞筵醉後重遊燈火市月市星衢遊未徧東<lb/>
城南陌時相見妖童繡勒五花馬倡女銀車九華扇妖<lb/>
童倡女繁華子雙去雙來帝城裏粉色偏從月下明衣<lb/>
香故向風前起調笑行歌懽未䦨浮影流光夜遽殘朝<lb/>
來試過狹邪路堕靨飄花那忍㸔<lb/>
<pb n="KR4e0175_WYG_004-2b"/>
　　　龍虎山歌送范同年汝和<lb/>
豫章之東龍虎山南斗垂耀當天關祝融廬霍引襟帶<lb/>
三江九𣲖奔廻還山盤水曲入仙城疊巘層崖上紫清<lb/>
中天日月照樓閣二十四岩金碧明巗室洞房煙霧裏<lb/>
玉户金牎宛相似丹井深通滄海潮翠屏倒挂天河水<lb/>
翠屏錦壁百千廻緑岫青岑宮殿開羽人龍駕去不返<lb/>
仙吏仍飛雙舄來雙舄朝天還帝鄉飛來飛去名山傍<lb/>
仙嶠雲霞長不改天壇花藥依然在却向山中寄紫書<lb/>
<pb n="KR4e0175_WYG_004-3a"/>
故人闕下遥相待<lb/>
　　　送范師舜調南京兵曹兼訊顧英玉<lb/>
范雲移官赴南署買舟官河下江去君家住在岷峨西<lb/>
回首江東望鄉處蜀客吳人解相笑可惜風流本同調<lb/>
江左應傳洛下吟尚書更羡臺中妙尚書臺中多暇日<lb/>
相逐郎官騎馬出載酒觀棋樂未稀登山臨水情非一<lb/>
眼中六代繁華地弔古悲歌動人意冶城無復謝公行<lb/>
新亭曾灑周郎淚君向吳城我燕市年來亦憶蓴鱸羙<lb/>
<pb n="KR4e0175_WYG_004-3b"/>
幸為傳聲謝顧榮何時共飲三江水<lb/>
　　　寳劒篇<lb/>
昔聞歐冶鑄寳劒冶中蛟龍歘揮霍冶開火歇蛟龍失<lb/>
黯黯青雲吐芒鍔赤山丹液色鬱勃白帝金精氣縈薄<lb/>
翠珉磨出氷洞明寳鞘裝成金錯落鸊鵜膏瑩科斗字<lb/>
鹿盧玉映芙蓉蕚坐上傳看疾風起尊前㧞舞驚虹躍<lb/>
蚩尤蒼黄化石隕天吳辟易隨潮却果然魑魅忌精爽<lb/>
坐令神物藏㝠漠由來世事不可測須臾淪落豐城側<lb/>
<pb n="KR4e0175_WYG_004-4a"/>
玉珥彫零苔蘚昬雪花蠧蝕塵沙黒當年得意㫁犀象<lb/>
今朝失路埋荆棘地底龍眠鬼猶泣斗間氣騰人未識<lb/>
泥塗汚辱君勿悲風雲變化時将逼掘獄重開雙寳刀<lb/>
入市爭酬萬金直自古英雄每如此平生蹉跌長嘆息<lb/>
哀歌謾作行路難髙飛自有横天翼<lb/>
　　　羲和行<hi>五月日食作</hi>
羲和東來海神泣丹霞閃爍𤣥雲急風纒赤道吹星隕<lb/>
龍鬭青㝠學人立軒轅太一迷南北蟠桃若木無顔色<lb/>
<pb n="KR4e0175_WYG_004-4b"/>
上帝巫咸杳不聞仙人側目天門黒<lb/>
　　　題陳明之畫菊為何子元先生作<lb/>
憶昔先皇十八年學士風流滿當代就中太僕真瀟灑<lb/>
至今畫菊流傳在中丞此卷畫更竒秋花錦石雲霧姿<lb/>
追思盤礴解衣處想見酣歌縱酒時當時畫此蓬萊觀<lb/>
自謂平生此其冠畫成持贈燕泉公滿堂醉客空嗟嘆<lb/>
回首斯人已難得長使中丞憐粉墨拂紙偏驚白露寒<lb/>
開緘稍覺悲風色中丞逺適西南地索我題詩見交誼<lb/>
<pb n="KR4e0175_WYG_004-5a"/>
百年許與詎偶然萬里提携不相棄陳琳後事不堪論<lb/>
水部文章今尚存病客安能賦思舊主人須為續招魂<lb/>
　　　鄭繼之館内積雪為小山戱作長句<lb/>
君不見少谷子饑寒卧病長安裏長安臘月雪一丈恠<lb/>
爾朝來何技癢陵晨掃雪為小山數峰突出忩户間我<lb/>
時過門訪子入子也階前荷鋤立亂垂散髪雜塵垢斜<lb/>
挽短衣半沾濕憶子前年覽吳越東游四明尋禹穴慣<lb/>
矜赤脚踏層氷苦覔黄精斸山雪平生好竒心未已今<lb/>
<pb n="KR4e0175_WYG_004-5b"/>
朝作戯聊復爾斵氷積雪止俄頃走海驅山宛相似仄<lb/>
崖崩壁色悽愴玉膏乳竇隂森爽磊砢初驚大禹鑿戍<lb/>
削飜疑巨靈掌君不見五侯甲第當此時紅羅斗帳流<lb/>
蘇垂銅盤燒爉綵雲散玉䄂拂面香風吹吁嗟如子何<lb/>
為爾低眉蹙頞凍欲死<lb/>
　　　南唐李昪畫竹題云昇元閣上作賜宋齊邱<lb/>
南唐草創金陵日君王材藝還非一宮中初學書畫圖<lb/>
人間早見丹青筆昇元閣上朝置酒九華山人前上壽<lb/>
<pb n="KR4e0175_WYG_004-6a"/>
興酣㸃染雲霧飛畫成揮霍蛟龍走瀟湘洞庭洲島畔<lb/>
雨葉風梢翠凌亂珍重仍兼御字題留傳擬作山人玩<lb/>
人代悠悠朝市改何言畫本今猶在嗚呼金石亦銷毁<lb/>
細看粉墨無光彩我持此卷三嘆息英雄割據終何益<lb/>
虎踞龍蟠尚復存黄旗紫盖非疇昔富貴繁華如夢寐<lb/>
千秋萬歲皆相似君不見西京空聚茂陵書傷心不獨<lb/>
江南事<lb/>
　　　黄河行贈管汝濟病歸<lb/>
<pb n="KR4e0175_WYG_004-6b"/>
崑崙播元氣積石歕靈波東南控赤縣西北注黄河黄<lb/>
河西北來崩浪觸山開天輪蹙驚電地軸沸奔雷雷奔<lb/>
萬餘里鼔怒何時已懸流白日下漂沫浮雲裏洪波直<lb/>
射三秦道巨靈擘山山為倒二華峰開菡蓞披九嵕夾<lb/>
繞蛟龍抱九嵕嶻嶭青天上下有黄河日揺蕩欹㟁長<lb/>
移漁父船清沙好拄僊人杖僊人西歸聊卜築開門正<lb/>
對黄河曲浦口鳬鷖上石牀雲中薜荔垂茆屋男兒挂<lb/>
冠苦不早玉體憂來日枯槁爾去應尋河上公我行欲<lb/>
<pb n="KR4e0175_WYG_004-7a"/>
訪南山皓<lb/>
　　　送太乙子歸華山<lb/>
太乙子棄擲腰間組酒酣慷慨㧞劒舞閶闔㝠㝠不可<lb/>
入西游華山騎白虎騎白虎登金祶金梯髙髙與雲齊<lb/>
手翳芝草捫虹霓子先茅龍肯相與隨君翺翔逐玉女<lb/>
　　　題郭鳴世鶴亭<lb/>
第五橋東野竹青主人結屋占雲汀扁舟初入泛花水<lb/>
三徑新開放鶴亭亭下蕭蕭鶴一群含姿弄影雪紛紛<lb/>
<pb n="KR4e0175_WYG_004-7b"/>
水邊沙暖行春日石上風寒卧白雲白雲浩蕩滄洲逺<lb/>
憶昔雌雄巢翠巘青田養子衆雛成華表辭鄉干歲返<lb/>
何年偶被雲蘿制羽毛摧折樊籠際拂霧仍思紫盖飛<lb/>
臨風尚想華亭唳小苑斜連鴈鶩陂上林却繞鳳凰池<lb/>
不須奮翅緱山去相逐鵷鸞集玉墀<lb/>
　　　梁園歌贈李川父<lb/>
君不見梁王富侈甲天子國東築園三百里複道崛﨑<lb/>
象河漢曲池潺湲寫海水詔書益賜膏腴地羽獵常從<lb/>
<pb n="KR4e0175_WYG_004-8a"/>
千萬騎爵馬珍竒外域來賔客游談四方至本期千秋<lb/>
樂未改奄忽繁華不相待金輿玉輦已零落鴈渚鳬洲<lb/>
竟安在君不見異時鄒陽趨闕下出入雍容擅文雅寧<lb/>
知讒人一開口束縛翻為獄吏罵又不見漢廷不重馬<lb/>
相如謝病因上梁王書浮沉頗與諸生伍枉却當年賦<lb/>
子虚梁園一旦生秋草二公坎壈何足道人間萬事皆<lb/>
虚無詎用區區惡懐抱大梁李侯才絶妙司馬鄒生爾<lb/>
同調江海遥分刺史符文章不待承明詔相逢問訊今<lb/>
<pb n="KR4e0175_WYG_004-8b"/>
如何命也豈免常蹉跎南歸又復不得意贈子聊作梁<lb/>
園歌<lb/>
　　　醉歌贈姚汝修<lb/>
蛟龍未得意居然客泥瀆區區蛭與蚓見之不掛目寧<lb/>
知一旦挾雲霧赤電青蜺下相逐白日収光海水沸南<lb/>
山摧倒為平陸丈夫處世亦如此竪子莫輕天下士君<lb/>
不見張儀南游楚相横范叔西奔魏齊死姚夫子飲我<lb/>
酒髙歌為君起君今骯髒王侯側我時跌宕塵埃裏時<lb/>
<pb n="KR4e0175_WYG_004-9a"/>
人作色矜權貴笑我摧藏不足畏淮隂仰視里中兒李<lb/>
廣愁逢灞陵尉勸君第飲君莫辭英雄㑹合當有時少<lb/>
年何惜千日醉他日飛騰猶未遲<lb/>
　　　嵩邱歌送蔣子雲<lb/>
君不見衡恒泰華奠九州豫州巨鎮名嵩邱中天照耀<lb/>
白日景后土灌注黄河流往者天皇題寳帙五嶽真形<lb/>
標第一三花隠映玉女臺二峰羅列仙人室曽聞軒后<lb/>
駐雲軿復有周儲吟鳳笙緱氏山頭鸞鶴去鼎湖水上<lb/>
<pb n="KR4e0175_WYG_004-9b"/>
蛟龍迎君㸔萬乘亦何似古人棄之如脫躧紛紛流俗<lb/>
笑此言肯把山林易青紫世間萬事俱零落何用明珠<lb/>
彈鳥雀因嗟季子狹三河轉憶尚平娛五嶽我今思歸<lb/>
殊未還夢中每每游僊山頗疑羽翼落天外但覺烟霧<lb/>
非人間君不見謝公李白神蕭爽天姥羅浮夢來往予<lb/>
也頻夢山中游心知自是神僊流異時最愛安期術擬<lb/>
卧名山采芝术羽化青雲雖未期肥遯丹崖詎為失送<lb/>
君南行洛陽道一望嵩山愁絶倒谿口空餘躑躅花澗<lb/>
<pb n="KR4e0175_WYG_004-10a"/>
中不見菖蒲草薄游已自厭風塵多病祗堪學隠淪明<lb/>
年定訪浮邱伯為掃雲林作主人<lb/>
　　　鄴都引<lb/>
君不見當塗父子全盛時鄴都佳麗侔京師芙蓉池上<lb/>
開朱邸𤣥武苑中羅羽旗九錫纔終俄受禪宮中更起<lb/>
文昌殿功臣北闕賜甲第詞客西園侍清宴雄圖擬謂<lb/>
千萬年于今城闕空雲煙梁沛真人不復起歌舞曽無<lb/>
銅爵伎西陵誰辨古墓田東流惟見漳河水<lb/>
<pb n="KR4e0175_WYG_004-10b"/>
　　　夏夜暑甚不寐<lb/>
手中白團難禦暑氷簟絪縕熱如許髙樓夜半擥衣起<lb/>
簾前坐看銀河徙想像蓬山殊不惡桂樹玲瓏䕃珠閣<lb/>
僊人月下汲玉井海風蕭蕭雲髪冷<lb/>
　　　酬劉希尹贈古鏡歌<lb/>
故人遺我魯國之寳鏡逺自燕都寄譙邑慇懃預恐到<lb/>
時久封外兼将錦為襲夜來夢君在君側朝得君書長<lb/>
歎息開緘寒雪灑衣袂入手秋蟾照顔色背間篆刻無<lb/>
<pb n="KR4e0175_WYG_004-11a"/>
人識鳥跡鱗皴土花蝕依稀尚有雙盤龍似我於君連<lb/>
羽翼當年與君游帝鄉豈意今者遥相望摩挲明鏡覽<lb/>
愁髪坐驚騷屑生秋霜此時顦顇君不見作詩寄君空<lb/>
㫁腸<lb/>
　　　寳刀篇<lb/>
譙國王生名博古故物疊纍滿環堵中有百辟之寳刀<lb/>
太白之精來下土爛如白虹皎如雪紫氣紛紛長不滅<lb/>
卷之如鈎垂欲折舒之還成三尺鐵異哉神物那可比<lb/>
<pb n="KR4e0175_WYG_004-11b"/>
堅能割玉柔繞指蛟龍變化廼如此刀雖竒譎不宜爾<lb/>
王生王生善寳藏何年持之獻我皇指麾上下威四方<lb/>
廷中佞臣如負芒佞臣屏退進群賢巍巍帝德光配天<lb/>
小儒敬賦寳刀篇頌聲洋溢千萬年<lb/>
　　　結交篇<lb/>
交道之難應有以大都難在無君子小人見利不見義<lb/>
相與安能保終始憶昔曽為吏部郎四方賔客滿門墻<lb/>
汝南㧞士各題品北海愛才偏激昻一朝余坐大禮罪<lb/>
<pb n="KR4e0175_WYG_004-12a"/>
被放歸田遂沉廢當時門下結交人去作誰家座上賔<lb/>
一書不復訪生死半菽那能分賤貧歲寒僅有數君在<lb/>
餘子悠悠難重陳君不見古人髙誼難比儔今人薄惡<lb/>
真可羞請謝當塗少年軰甘與深山麋鹿游<lb/>
　　　置酒辭<lb/>
羙人洗拂白玉巵老夫自歌置酒辭桑榆之光能幾時<lb/>
含情不飲復待誰我生材質無所宜不擬縱任恒矜持<lb/>
譬如散木不自知欲就繩墨何其癡盛年一去悔可追<lb/>
<pb n="KR4e0175_WYG_004-12b"/>
却對蛾眉慙鬢絲君不見謝公自是天下寳偃仰東山<lb/>
頗枯槁平生掩鼻向富貴一見嬋姢翻絶倒人間混濁<lb/>
殊可憎聊憑尤物娛懐抱屈原湛身亦何補賈生慟哭<lb/>
空自苦漫将一縷係千鈞秪餘碧血埋黄土九州浩浩<lb/>
揚洪波念之豈免泣滂沱懐寳迷邦遭詆訶手援天下<lb/>
可奈何未如閒處且婆娑快飲羙酒聽清歌及今為樂<lb/>
勿蹉跎明年白髪應更多<lb/>
　　　酬張路寄畫佛及觀音<lb/>
<pb n="KR4e0175_WYG_004-13a"/>
江夏吳生久物故畫手人間無獨歩爾來張子出大梁<lb/>
又見丹青照縑素奈何絶藝多自惜未許千金換真跡<lb/>
髙士飛揚不易馴貴人造請空無益遥聞病叟耽𤣥理<lb/>
為畫釋迦兼大士貫休羅漢殊未工虎頭金粟真堪擬<lb/>
精舍安居伴白雲玉毫瞻禮對罏薫他年負入深山去<lb/>
應寫伽陀重贈君<lb/>
　　　贈王子正侍御<lb/>
江漢英靈鍾蜀都蜀之作者何代無嚴揚王馬耀往牒<lb/>
<pb n="KR4e0175_WYG_004-13b"/>
後有陳李兼三蘇國朝異才楊太史爾來任趙俱名士<lb/>
同時王子復同調四賢相望頗相似嗟哉王子才為累<lb/>
正色立朝多論議未能黙黙御史臺甘作栖栖州縣吏<lb/>
小州寡事無簿書時時訪我城南居嵇阮偏知酒中趣<lb/>
莊惠劇談濠上魚君如雲間折翼之孔鸞我如蛟龍失<lb/>
水而泥蟠百年窮達豈足道秪願長生學黄老俗儒白<lb/>
首誦陳編舌弊耳聾殊可憐文章成名第小技博學擬<lb/>
聖非真傳虚生浪死不自悟尚搆空言嘲列仙仙人約<lb/>
<pb n="KR4e0175_WYG_004-14a"/>
我游峨眉君亦莫負青城期蜀嚴湛㝠真我師君家諌<lb/>
議将何為綏山儻遇騎羊子共附髯龍隨所之<lb/>
　　　希夷先生墨竹歌<hi>并序</hi>
　蕙家藏希夷先生墨竹之右先生大書絶句云莫貪<lb/>
　枝葉亦成龍要悟從頭到底空已遇神僊施筆力風<lb/>
　霜不可再磨礲後題云陳圖南作就賦畫之左有章<lb/>
　次道魏仲先二絶句魏并有序其畧言錢公淡成入<lb/>
　華山叅先生先生作此贈之蕙自少時即聞之長老<lb/>
<pb n="KR4e0175_WYG_004-14b"/>
　云昔野人掘地得石凾中得此畫而周揮使廣取之<lb/>
　蓋宣德正統間也其後史揮使瓛得於廣子文而方<lb/>
　揮使熇復得於瓛子經嘉靖丁酉蕙廼得於熇孫顯<lb/>
　宗蕙觀先生詩窮理入㣲盖非後世詩人所能言而<lb/>
　其字體雄偉不凡兼有古人之法度亦非近代書家<lb/>
　之比也鄉使得於外郡莫詳所自則其真贗亦不能<lb/>
　明幸而出自吾鄉為數故家所傳事跡彰著衆人皆<lb/>
　能言之其為先生真跡可信不疑然數故家皆武人<lb/>
<pb n="KR4e0175_WYG_004-15a"/>
　莫知先生為何如人雖頗愛重此畫而不知其為希<lb/>
　世之寳也又幸亳地不當要衝故此畫得為吾鄉舊<lb/>
　物歴百有餘年而蕙得之不然已為有力者取之他<lb/>
　所矣蕙嘗讀邵子擊壤集有觀先生真及墨跡三絶<lb/>
　句云未見希夷真未見希夷跡徒聞希夷名希夷心<lb/>
　未識既見希夷跡復見希夷真始知今與古天下常<lb/>
　有人希夷真可觀希夷墨可傳希夷心一片不可得<lb/>
　而言於戯後世不為不知先生顧其知先生甚淺如<lb/>
<pb n="KR4e0175_WYG_004-15b"/>
　邵子所謂不可得而言者此豈世俗之所能知哉有<lb/>
　能真知其説然後知先生之道超然天地之始彼神<lb/>
　僊云者其殆強為之名乎抑先生之詩固以一切皆<lb/>
　空豈獨有所謂神僊耶邵子之意亦若是也雖然世<lb/>
　無邵子孰不以斯言為孟浪之言夫嘉靖庚子歲秋<lb/>
　七月大寧居士薛蕙識<lb/>
水墨淋漓數莖竹琅玕不羡多成束飛白玲瓏一片石<lb/>
夜光休誇大盈尺云何此畫價無敵廼是希夷之真跡<lb/>
<pb n="KR4e0175_WYG_004-16a"/>
列仙籍中多品流先生况是神仙伯宣靖仙材亦不群<lb/>
尋師遥入華山雲解顔一盼不易得敢望揮毫遺此君<lb/>
畫首題詩兼姓字鳳翥龍蟠三十四丁寧舉似一轉語<lb/>
截斷世間無限事領略真仙上上機叅同古佛空空義<lb/>
古來畫史雖無數争似仙人得天趣筆勢翩翩入三昧<lb/>
𤣥旨明明標一句梵經合受天人禮仙跡那無鬼神䕶<lb/>
五百年來如電過一幅霜縑完未破湍水東流鶴不歸<lb/>
峨眉西逝龍猶卧故鄉之子慕神仙偶収圖畫如有縁<lb/>
<pb n="KR4e0175_WYG_004-16b"/>
錦囊新装緑玉軸彤管更賦青霞篇安得至寳不磨滅<lb/>
期與好事相流傳先生聞此應大笑水中捉月真可憐<lb/>
　　　希夷先生墨竹短歌<lb/>
大寧齋中至人竹淅淅天風撼蒼玉大書詩畫真三絶<lb/>
價敵宣和六千軸伊川空有句傳神世俗寧知偽與真<lb/>
秪恐明珠終暗擲此君他日與何人<lb/>
　　　文徴仲畫老子見贈舊寄觀音像併此奉謝<lb/>
本家楚瀬鄉逺師周柱史流沙竟長往谷神應不死真<lb/>
<pb n="KR4e0175_WYG_004-17a"/>
源古縣近西原祠宇荒涼舊宅存不見猶龍寫生色秪<lb/>
同摸象解空言衡山先生今顧陸贈我真人真一幅天<lb/>
機淵黙藏根柢日角分明辨眉目先生髙士非畫師一<lb/>
紙千金難易之四方求者苦不得我未往求先見遺往<lb/>
年曽寄圎通像髣髴白衣來海上今者揮毫圖伯陽恍<lb/>
惚青牛歸故鄉老夫家居貧轉劇偶然富與公侯敵簞<lb/>
瓢匱乏無斗儲篋櫝緘縢有雙璧平生嗜好釋與仙幸<lb/>
遭同病還相憐已将彩繪作佛事更擬形似傳靈筌學<lb/>
<pb n="KR4e0175_WYG_004-17b"/>
通二氏我何有畫備六法誰能先不慚俚調酬妙品往<lb/>
來聊結三生縁<lb/>
　　　贈袁貞白<lb/>
故人昔訪我翫月新秋節十年重命駕復對春宵月故<lb/>
人真有古人情明月故向今宵明可憐明月如盟主知<lb/>
君與我心相許結交肯與流俗同此心願學延平翁<lb/>
　　　張南園畫雲南圖<lb/>
嘗聞司徒作者流暮年畫思生滄洲丹青㸃拂隨興到<lb/>
<pb n="KR4e0175_WYG_004-18a"/>
雲霧幻眇令人愁君不見益州形勝佳且殊可惜僻在<lb/>
西南隅中原㫁絶罕人跡遂使吳越矜區區司徒平生<lb/>
生此都文學才氣海内無獨憐山水乆寂寞因之貎作<lb/>
雲南圖大山小山相盤拏龍鱗攅羅揷虎牙洪波萬折<lb/>
走其下石根奔蹙如蛟蛇行人含顰色咨嗟鳥道上被<lb/>
青天遮巗披谷坼有平地孤城百雉千人家生綃淡墨<lb/>
勢頗窄萬里滇池氣相敵山川空濶神為開不覺沉吟<lb/>
悲古跡古來此地號邊鄙邪指牂柯連越嶲秦代新開<lb/>
<pb n="KR4e0175_WYG_004-18b"/>
五尺道漢家更代昆明水嶺陬海落通中夏翡翠明珠<lb/>
半天下始聞大將泛樓船復遣詞臣祝金馬只今郡縣<lb/>
窮南土風俗相傳勝前古世封刺史上計書附塞蠻夷<lb/>
占編户何况司徒此間出文獻從今更難匹山中已報<lb/>
觧銀魚世上仍看留綵筆我言此卷真竒最不獨毫端<lb/>
工粉繪應同蜀相畫夷圖想見成周作王㑹<lb/>
　　　東方朔竊桃圖為許封君題<lb/>
弱流西下崑崙畔石閣丹梯起樓觀緑水旁縈赤玉林<lb/>
<pb n="KR4e0175_WYG_004-19a"/>
白雲㣲映空青岸昔年阿母栽桃樹桃葉桃花已無數<lb/>
青鳥飛時屢自迷仙人折罷翻相妬浮生變化如雲烟<lb/>
此花一實三千年隣家小兒亦何物往往竊實來山前<lb/>
自從脫幘金門裏賣藥逃名㑹稽市神仙恍惚難具論<lb/>
粉繪依稀無乃是海東之翁許逺游有道似是東方儔<lb/>
未肯朝天取卿相時聞縮地㳺滄洲短褐匡牀成隠居<lb/>
養鷄牧豕混樵漁題詩逺寄看圖畫操杖終期問素書<lb/>
　　　題竹<lb/>
<pb n="KR4e0175_WYG_004-19b"/>
使君擁千騎蹋雪向長安雪中芳草盡零落贈此青錦<lb/>
金琅玕江南邱墟繞江水中有琅玕拂雲起應龍夜穿<lb/>
崖石裂江妃朝㳺春雨歇風梳露洗助嬋姢沙崩水濺<lb/>
映潺湲坐看綵筆題苔蘚想見翠葆揺風煙只今四海<lb/>
歌太平甘露晝降黄河清願言植此玉墀側㑹聽丹山<lb/>
鳳鳥鳴<lb/>
　　　梅花用東坡韻<lb/>
朔雲凍壓江南村春風解返梅花魂貞心習慣氷霜苦<lb/>
<pb n="KR4e0175_WYG_004-20a"/>
正色不受塵沙昬平生愛花同臭味好事寄我栽郊園<lb/>
最憐一樹傲霜霰逺勝百卉凋凉温誰将錦軸寫踈影<lb/>
恍如金粉迎朝暾未邀皂盖宴野圃已報畫㦸朝天門<lb/>
嗟予多病但髙卧對此欲賦将何言夜來雪罷郡齋冷<lb/>
莫辭看畫開清樽<lb/>
　　　泣玉行<lb/>
楚國獻玉人抱玉山中哭不見賞千金徒聞刖雙足一<lb/>
國之人皆若狂玉為石兮石為玉世俗是非雖反覆礫<lb/>
<pb n="KR4e0175_WYG_004-20b"/>
石何榮玉何辱被褐懷玉真丈夫哀哀泣玉何為乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集卷四<lb/>
</p>
<p>
</p>
  </div>
<div>
                <head>考功集巻五</head>
    <p>
<pb n="KR4e0175_WYG_005-1a"/>
欽定四庫全書<lb/>
　考功集巻五　　　　　　　明　薛蕙撰<lb/>
　　五言律詩<lb/>
　　　藥室詠六首<lb/>
山階穿藥井石室置丹爐壁掛三天字函封五嶽圖仙<lb/>
人邀對酒玉女伴投壺但逐雲霄去無論日月徂<lb/>
寂寥花水上結構羽人廬窻户生雲闇松杉映月虚犬<lb/>
靈因試藥鶴老解窺書長揖當塗客榮華不可如<lb/>
<pb n="KR4e0175_WYG_005-1b"/>
春院焚香處晨闗却掃時緑綈装古帙白石種靈芝招<lb/>
隠劉安賦遊仙郭璞詩蓬萊多舊侣題字問相思<lb/>
自知靈氣舊轉覺道情新露濕星壇夜泉生藥院春青<lb/>
泥含石髓丹熖起龍鱗若得金砂就還須贈所親<lb/>
棲息那云僻芳菲已自多跡應無客到景復有春過户<lb/>
内三青鳥花間五色蛾傳言逺遊子不必向山阿<lb/>
移牀開藥籙鍊玉閉丹房五石終朝轉雙瞳幾嵗方壺<lb/>
中能駐景天上任飛光永得長生術將留不死鄉<lb/>
<pb n="KR4e0175_WYG_005-2a"/>
　　　臺上<lb/>
臺逈通風榭窻虚近水城巻簾殘暑去攜手晩涼生碧<lb/>
樹藏雲暗銀河度月明醉來愁髣髴只作畫中行<lb/>
　　　水亭二首<lb/>
路引水亭出舟行沙岸迴使君攜客至歌伎逐人來檻<lb/>
底鵁鶄舞窻中菡萏開風光莫相負長日且銜杯<lb/>
中流放輕舸極望何青青宛轉遵蘭渚夤縁到水亭簾<lb/>
櫳圍樹石堦砌列烟汀緩坐留斟酌長歌間醉醒<lb/>
<pb n="KR4e0175_WYG_005-2b"/>
　　　邯鄲舘中<lb/>
門對罘罳静城臨睥睨斜愁人倚髙閣清夜動悲笳月<lb/>
暗雲生葉風寒露作花徘徊望牛斗髣髴辨京華<lb/>
　　　北征<lb/>
地闊塵沙外天寒霜露中燕雲常少日朔氣自兼風夢<lb/>
斷南棲烏愁隨北向鴻淹留憶攀桂辛苦歎飄蓬<lb/>
　　　昭王臺<lb/>
燕昭無故國薊野有空臺寂寞黄金氣凄涼滄海隈腐<lb/>
<pb n="KR4e0175_WYG_005-3a"/>
儒終報主亂世始憐才回首征塗上年年此地来<lb/>
　　　九日同何仲黙出郊<lb/>
九日登髙㑹同人載酒來寒城一以眺秋色正堪哀零<lb/>
雨晨初霽浮雲午未開南飛有鴻雁為爾立徘徊<lb/>
　　　駕出南郊<lb/>
青鳥南郊至蒼龍北闕來遥傳仙蹕下正覩紫微開倒<lb/>
景中天館叢霄上帝臺從臣多獻賦誰似子雲才<lb/>
　　　駕幸南海子<lb/>
<pb n="KR4e0175_WYG_005-3b"/>
詔幸芙蓉苑傳言羽獵行三驅陪上將四校出神兵列<lb/>
㦸圍熊舘分弓射虎城風雲日暮起偏遶漢皇營<lb/>
　　　春日禁中遇雪<lb/>
紫禁春朝雪花飛彩仗新霧交隨雉尾風引避龍鱗掌<lb/>
濕金人立窻寒玉女顰翠華沾灑處遥憶屬車塵<lb/>
　　　元夕興隆寺觀燈<lb/>
燈火金仙閣丹青綉佛筵叢林開寳樹大地出紅蓮梵<lb/>
鏡含明月天香雜彩烟諸公共隨喜吾醉欲逃禪<lb/>
<pb n="KR4e0175_WYG_005-4a"/>
　　　送劉子緯病歸<lb/>
鄴下劉文學成都漢長卿淹留卧病意蕭洒著書情賓<lb/>
客頻頻去風塵轉轉生天涯雙淚眼回首送君行<lb/>
　　　送周侍御<lb/>
閩越三山外東南八郡遥褰帷向絶徼攬轡下中朝風<lb/>
起江潮動霜飛瘴霧消九重思諫諍計日上雲霄<lb/>
　　　送李儀賓<lb/>
漢殿朝正至燕京送客迴春風兔園路歌舞鳳樓開綠<lb/>
<pb n="KR4e0175_WYG_005-4b"/>
水清泠閣西山皷吹臺宋中詞賦地他日好歸來<lb/>
　　　海棠畫扇<lb/>
西蜀繁花樹春深亂蘂紅還憐彩扇上宛似錦城中影轉<lb/>
團團月香含細細風江淹才力減賦爾若為工<hi>江淹有綵畫扇賦</hi>
　　　病中何仲黙蒋子雲過訪<lb/>
何人顧寂寞盡日少歡娱慰藉煩知已扳留强病軀濁<lb/>
醪來近市野飯出中厨珍重交親意艱難愧腐儒<lb/>
　　　送徐中夫令南昌<lb/>
<pb n="KR4e0175_WYG_005-5a"/>
孺子躬耕地諸孫邑宰時承家在爾輩髙士亦吾師山<lb/>
坼洪崖井江深許令祠縣齋臨絶境未可廢言詩<lb/>
　　　贈董應期侍御<lb/>
同時多逐客而我獨憐君棄置勿復道凄凉不可聞風<lb/>
波一流落江海遂離分他日書相及常因西北雲<lb/>
　　　答王允升省中對雨見憶之作<lb/>
康樂愁霖唱平原苦雨詩故人歌此曲贈我慰相思薜<lb/>
荔垂青閣芙蓉汎緑池今朝一樽酒最恨不同持<lb/>
<pb n="KR4e0175_WYG_005-5b"/>
　　　送毛敬父之廬州<lb/>
北峽吞淮口東陵控海隅霍山分岳鎮肥水混濡須従<lb/>
事之官逺觀風問俗殊廬江多小吏應候府中趨<lb/>
　　　望湖亭<lb/>
隂磴穿雲上天窻綺霧中蒼茫玉泉水指㸃翠微東坐<lb/>
石牽蘿蔓攀崖憩桂叢何當避炎暑几杖待秋風<lb/>
　　　石經寺<lb/>
翠巘雙林合丹梯一徑懸洞門臨地底石室與天連文<lb/>
<pb n="KR4e0175_WYG_005-6a"/>
字開龍藏金銀布梵筵兹山實靈異吾欲託棲禪<lb/>
　　　送蒋國信之桐鄉<lb/>
始對賢良䇿登科遊漢京俄分尚方履出宰卧江城余<lb/>
憶東南美長懐山水情須君為地主早晩越中行<lb/>
　　　七夕集廷獻宅<lb/>
秉燭開秋宴更衣坐晩涼雲霄降帝子詞賦接仙郎月<lb/>
寫蛾眉色風傳玉佩香慚君有妍唱欲報不成章<lb/>
　　　七月十五日夜對月<lb/>
<pb n="KR4e0175_WYG_005-6b"/>
嫋嫋涼風夕紛紛零露時秋來看明月風露已如斯況<lb/>
對西園酌兼懐康樂詩山中有桂樹今夜足相思<lb/>
　　　道院秋日海棠<lb/>
偶來仙館内花蕚滿枝紅彷彿看珠樹玲瓏暎蘂宫預<lb/>
傷白露下坐惜綵雲空躑躅攀條處佳人不可同<lb/>
　　　宴故英國公山亭即文皇帝賜第<lb/>
東第君王賜西園賓客來将軍元好士公子復憐才玉<lb/>
袖花間出金尊竹下開還須明月上莫畏夕陽催<lb/>
<pb n="KR4e0175_WYG_005-7a"/>
　　　送戴長史<lb/>
詞臣漢廷出邸第魏王開地即清漳郡人同鄴下才月<lb/>
中遊桂苑風裏宴蘭臺宣室如相訪長沙去復來<lb/>
　　　八月十五日夜同諸友翫月<lb/>
樓敞含風氣筵開墜露文月従今夕滿秋向此時分影<lb/>
濕當銀漢光斜隔彩雲徘徊接新詠況是鮑參軍<lb/>
　　　書省内壁<lb/>
終朝謝文墨嗟此簿書繁日宴髙齋静風來寒鳥喧倦<lb/>
<pb n="KR4e0175_WYG_005-7b"/>
遊傷嵗序多病憶田園何事成淫滯微官豈足言<lb/>
　　　雪<hi>時車駕北狩大同</hi>
北極闗山濶寒冬雨雪來霧沈𤣥菟塞風繞白龍堆胡<lb/>
虜猶深入征人且未回遥思穆天子黄竹有悲哀<lb/>
　　　訪雍上人<lb/>
冬日自虚寂東林地更偏經聲行處近燈影望中然殘<lb/>
雪明花苑寒雲䕃石筵祇應休澣暇來此暫安禪<lb/>
　　　晦日夜集<lb/>
<pb n="KR4e0175_WYG_005-8a"/>
晦日歸休晩良游惜後時卻判長夜飲更賦早春詩雲<lb/>
霧窻中入星河閣上垂何須花與月行樂始相宜<lb/>
　　　答士竒<lb/>
能來駐車轍不待拆書緘上客同王粲貧家似阮咸清<lb/>
談對雲竹緩步倚風杉安得盈杯酒今朝共爾銜<lb/>
　　　同士竒子雲飲<lb/>
春風吹酒杯花鳥更相催惜此留連坐判成酩酊迴安<lb/>
能自結束聊復共追陪今日不為樂流光去若頽<lb/>
<pb n="KR4e0175_WYG_005-8b"/>
　　　招廷獻子雲飲<lb/>
廢書多病後抱杖獨行時晩日添花蕋春風積蔓絲物<lb/>
華空爛漫心賞每㕘差遲爾來同醉能無酒一巵<lb/>
　　　春夜過時濟飲<lb/>
露浄開樽處天青㟁幘時素雲将月上香霧任風吹為<lb/>
樂常苦晏含情復待誰徑須成一醉莫遣酒行遲<lb/>
　　　夏日遊道觀<lb/>
隔竹窺丹洞臨池坐碧沙玉拌盛石髓翠籠貯雲芽展<lb/>
<pb n="KR4e0175_WYG_005-9a"/>
簟來風色吹笙上月華休論河朔飲詎似醉流霞<lb/>
　　　陳真人館中賞荷花作<lb/>
别館瀛洲麗新花菡萏香紅衣迷日色翠葢寫波光雨<lb/>
過金塘濕風生石檻涼客來修竹下回首見瀟湘<lb/>
　　　仲夏即事<lb/>
林卧采芳草今朝鶗鴂鳴悠悠觀物化黙黙感吾生老<lb/>
大慙聞道空虚耻近名沈吟日云暮搔首獨含情<lb/>
　　　江中四詠送黄日思韻限本題同諸公作<lb/>
<pb n="KR4e0175_WYG_005-9b"/>
　　　　江霞<lb/>
春江變氣候孤□發雲霞散影揺青草流文漾碧沙紅<lb/>
泥迷燕子丹洞失桃花水宿淹晨暮應憐謝永嘉<lb/>
　　　　江雲<lb/>
謝客㺯春色江臯生綵雲紛紛初散綺葉葉漸成文蔽<lb/>
日皆相映流風乍不分何因可持贈欲以慰離羣<lb/>
　　　　江花<lb/>
百丈牽江路行穿夾㟁花時憐一水曲逺愛數峯斜林<lb/>
<pb n="KR4e0175_WYG_005-10a"/>
下見垂釣溪邉逢浣沙武陵如在眼髣像羽人家<lb/>
　　　　江猿<lb/>
舟行轉江峽處處響哀猿極浦雲方合連山雨正昏接<lb/>
條時自挂飲水復相援不待三聲盡先傷游子魂<lb/>
　　　六月八日西闕遇雨<lb/>
窈窕西清内參差水殿連歸雲向平樂飛雨集甘泉眀<lb/>
月裁班女迴風唱麗娟龍池初望幸來往木蘭船<lb/>
　　　落日<lb/>
<pb n="KR4e0175_WYG_005-10b"/>
落日掩書卧荒庭起獨行回看太虚上窈靄動秋聲寂<lb/>
寞抱真藴飄颻遺世情白雲不相識何肯入前楹<lb/>
　　　寄何仲黙<lb/>
久别憂成結書來不解顔開緘未讀半攬涕望秦關簿<lb/>
領余方倦馳驅君詎閑相將保玉體去去入名山<lb/>
　　　九日遊興隆寺<lb/>
厭就騷人㑹欣投釋子家林風鳴貝葉徑露濕金沙宴<lb/>
坐依雙樹清齋服九華晩來歸客倦欲借白牛車<lb/>
<pb n="KR4e0175_WYG_005-11a"/>
　　　晩過仰之置酒<lb/>
燕京久為客秋日正思家不忍聴鴻鴈相尋醉菊花空<lb/>
庭餘木葉短褐滿風沙同病今如此酣歌惜嵗華<lb/>
　　　晩坐有懐<lb/>
落日照簾櫳寒城烟霧中銜杯對衰菊流目送歸鴻未<lb/>
覺賞心廢但驚親友空遥遥此時恨萬里託秋風<lb/>
　　　對雪<lb/>
庭雪曉逾鮮鈎簾興渺然紛紛墮花絮裊裊亂風煙悵<lb/>
<pb n="KR4e0175_WYG_005-11b"/>
望游梁賦沈吟憶戴船佳期毎遼濶留恨閲芳年<lb/>
　　　謁茂陵祀孝貞太后<lb/>
一棄東朝養千秋不復歸夜臺長寂寞月殿少光輝野<lb/>
露棲金盌山風動玉衣茂陵多碧草春日自芳菲<lb/>
　　　功徳寺<lb/>
憶昨宣皇帝西方結勝縁莊嚴修佛土功徳施人天龍<lb/>
象山開闢金銀地接連傷心萬嵗後陵谷尚依然<lb/>
　　　蕭氏園<hi>二首</hi>
<pb n="KR4e0175_WYG_005-12a"/>
麗日方春暮名園更水隂葱蘢花滿徑迤邐竹成林不<lb/>
見川原盡祗愁雲霧深向非霑醉後幽絶恐難禁<lb/>
徑狹褰裳處川平伏檻前華林一何麗碧水復相鮮魚<lb/>
鳥方堪狎纓緌頓可捐居然謝塵垢不待濯潺湲<lb/>
　　　送馬伯循<hi>二首</hi>
弱嵗來京邑已聞之子賢長懐慕先達詎意竊同年感<lb/>
激深相附逡巡只自憐如何復為别瞻望益茫然<lb/>
城隅飲餞地日暮朔風吹征鳥不返顧浮雲相背馳踟<lb/>
<pb n="KR4e0175_WYG_005-12b"/>
蹰意何極嘆息涕空垂世路今如此焉知後㑹期<lb/>
　　　重游蕭氏園<hi>二首</hi>
别此真如昨重遊換物華粉滋曽倚竹紅淺舊看花沙<lb/>
阪縈林曲山籬逐水斜城南咫尺路未覺往來賖<lb/>
野靄横蘭徑泉聲落草堂丈夫修鴈繳童子護魚梁釣<lb/>
弋亦堪老風塵緣底忙淹留不忍去日色晚蒼蒼<lb/>
　　　歸别業作<lb/>
五載去京國今來歸舊廬林荒巢野雀徑毁蔓園蔬意<lb/>
<pb n="KR4e0175_WYG_005-13a"/>
倦風塵際身危疾病餘多慙久懐禄牢落此田居<lb/>
　　　扶䇿<lb/>
東風解娱客往往慰幽栖扶䇿循蘭徑流鶯逐我啼青<lb/>
莎已齊葉紅藥始含荑昨覔隣家酒今朝聊可攜<lb/>
　　　西齋<lb/>
西齋休憇地永日卧書帷燕舞隨風絮鶯啼集露枝病<lb/>
因閒自療春與醉相冝却悔牽行役年來忽去兹<lb/>
　　　郭外<lb/>
<pb n="KR4e0175_WYG_005-13b"/>
郭外平蕪逈溪邉小徑斜客行迷野竹鶯語隔林花多<lb/>
景每難遇孤遊還自嗟佳期竟何許脉脉向春華<lb/>
　　　西園對雨<lb/>
漠漠春隂黒連朝卧小園野花川上落水鸛雨中喧衣<lb/>
裌身猶冷看書眼欲昏不堪逢寂寞倚仗有清樽<lb/>
　　　酬惟喬贈巾<lb/>
野巾初著日心賞竟朝曛試正行窺水從欹卧看雲坐<lb/>
翻嫌月露出每避塵紛顧影還相笑風流媿使君<lb/>
<pb n="KR4e0175_WYG_005-14a"/>
　　　酬惟喬惠鹿<lb/>
憐此園中鹿君侯贈野夫塗艱常近患物儁益妨軀林<lb/>
藪空相憶藩籬坐自拘忍甘充玉饌願為束生芻<lb/>
　　　泛溪<lb/>
避暑清溪曲舟行路不窮詩成孤嶼上酒盡夕陽中緑<lb/>
竹含秋色紅渠送晩風歸來就眀月移棹水雲東<lb/>
　　　秋夜<lb/>
西園秋漸好晩眺倚山扉鶴語風生竹螢飛月滿衣乍<lb/>
<pb n="KR4e0175_WYG_005-14b"/>
憐幽意愜飜恨賞心違延佇空林下中宵獨未歸<lb/>
　　　别墅即事<lb/>
丘中輟耕牧挈杖返衡門落日茅茨暗秋天禾黍繁隣<lb/>
人送巵酒小婦具盤飱念此信為樂悠然懐故園<lb/>
　　　秋日溪上<lb/>
何處窺秋色搴舟入水隅清波照鳬鴈寒露洗菰蒲促<lb/>
迫悲生事登臨快病軀由來野人意終日羨江湖<lb/>
　　　九日顔子攜飲西郭<lb/>
<pb n="KR4e0175_WYG_005-15a"/>
九日愁空卧西園喜並游閒居同栗里置酒得荆州樹<lb/>
擁樓臺出雲隨皷吹浮不辭重落帽短髮自堪羞<lb/>
　　　新舘<lb/>
别墅棲遲處髙齋登眺初故渠臨圃近新竹繞庭踈素<lb/>
心已澹泊絶學轉空虚非闗選幽勝偶此寄吾廬<lb/>
　　　晩過鄰叟<lb/>
野外嵗隂早晩色正霏微石蘭向風靡海鶴犯霜飛投<lb/>
策暫云憇采苓方未歸幽人已相候隔水啟荆扉<lb/>
<pb n="KR4e0175_WYG_005-15b"/>
　　　環堵<lb/>
環堵郊墟外衡門野道邉林昏罷風夜月白欲霜天落<lb/>
魄隨身世棲遲失嵗年平生有微志今已愧前賢<lb/>
　　　不寐<lb/>
一榻微寒入山房夜未扄凝思天籟發不寐谷神醒本<lb/>
自淹衰疾何堪役性靈列僊如可學吾欲駐頽齡<lb/>
　　　丘中<lb/>
返照丘中路孤烟水上村野田荒蘚色沙岸落潮痕日<lb/>
<pb n="KR4e0175_WYG_005-16a"/>
短䞉書巻天寒頻酒樽定知無客到不必掃柴門<lb/>
　　　原上曉望<lb/>
平原揺落盡極目見寒空初日煙塵外滄波晝夜東孤<lb/>
芳遺雨雪髙鳥下天風俛仰無相晤長歌思不窮<lb/>
　　　負郭<lb/>
負郭茆堂小臨溪竹圃斜山樽攜野客魚網曬鄰家荒<lb/>
徑封殘雪踈籬透晩霞預思春到日著處種桃花<lb/>
　　　晩步<lb/>
<pb n="KR4e0175_WYG_005-16b"/>
落日滿平蕪風煙似畫圖空林助鳴鶴逺浦失歸鳬白<lb/>
幘狂猶岸青藜倦自扶歘思酬物色佳句未應無<lb/>
　　　寂寂<lb/>
寂寂多相笑悠悠畧自諳謀生只如此經國更何堪偃<lb/>
仰身微健踈慵味頗甘敢云忘魏闕正爾戀江潭<lb/>
　　　贈顧英玉時謫許州過亳見訪<lb/>
殘冬江北路寒苦異金陵駑馬行來逺衰顔别後増劔<lb/>
埋餘紫氣玉玷有青蠅世故多堪惜因君重撫膺<lb/>
<pb n="KR4e0175_WYG_005-17a"/>
　　　漕河舟中作<lb/>
悠悠漕河水今日更遄征敢議占時出祗言循禄行田<lb/>
園違宿昔軒冕累平生緬憶髙賢跡遲迴何限情<lb/>
　　　元夜諸公㑹不赴<lb/>
九陌帝城中煙花繞漢宫銀河流夜月火樹煖春風衾<lb/>
枕憂如昨軒車恨不同時聞玉珂響寂寞卧牆東<lb/>
　　　送南元善守紹興<lb/>
傳聞㑹稽郡清絶擅三吴水竹深蘭渚雲峰滿鏡湖論<lb/>
<pb n="KR4e0175_WYG_005-17b"/>
交媿連璧出守羨分符時有東南使新詩未可無<lb/>
　　　文徵仲蔡九逵初至都下㑹飲興隆寺王直夫<lb/>
　　　　館中分韻得涼字<lb/>
把燭尋山徑開樽掃石堂風流初邂逅露坐轉清涼竹<lb/>
樹寒雲色花林宿雨香髙談真絶倒無暇問津梁<lb/>
　　　送朱侍御之南臺<lb/>
不謂雲霄去能為江海行知君古人意非是厭承眀出<lb/>
國仍簪筆憂時未請纓他年有封事更覺見平生<lb/>
<pb n="KR4e0175_WYG_005-18a"/>
　　　同大復避暑寺中<lb/>
攜客東林院涼宵掃竹亭龍珠寒露殿寳樹影雲扄聴<lb/>
法元清浄觀心自杳冥坐中餘爽氣虚對北山青<lb/>
　　　王眀叔東谷巻<lb/>
谷㫁懸山閣崖通度石橋日蒸滄海氣霞動赤城標雪<lb/>
壁花先映霜嚴葉後凋空題招隠曲悵望隔雲霄<lb/>
　　　𤣥眀宫後圃石山<lb/>
出郭仙城近探幽福地遥珠林行窈窕錦石上岧嶤雲<lb/>
<pb n="KR4e0175_WYG_005-18b"/>
裡仙人酒山中玉女簫蓬萊去何許東望海邉潮<lb/>
　　　二月八日趨事山陵出郭有述<lb/>
出郭雲沙静迎人谷鳥喧春行趂風日夜望極川原山<lb/>
翠晴偏近林芳暖欲繁登臨吾所好幽興忽飛飜<lb/>
　　　行次陵下<lb/>
澗坼欹金岸峰迴轉翠屏園陵何鬱鬱氣色但𡨕𡨕天<lb/>
外雲長白山中草自青徘徊踐霜露愁寂仰巖扃<lb/>
　　　祀歸作<lb/>
<pb n="KR4e0175_WYG_005-19a"/>
始驗靈風集俄瞻紫氣遥𤣥宫罷歌吹玉佩散雲霄仙<lb/>
馭紛皆逝天香宛自飄青山悵回首松栢轉蕭蕭<lb/>
　　　晩憇玉泉寺<lb/>
㸔山興不輟落日有餘情稍憇中林宿猶攀絶頂行風<lb/>
泉晩逾響松雪夜微眀長嘯雲岑上飄蕭白露生<lb/>
　　　泛舟<hi>二首</hi>
别館初停騎横塘更泛舟蘭芳滿南浦翠羽覆春洲落<lb/>
日眀漁火微風引棹謳今朝泥行樂那減習池遊<lb/>
<pb n="KR4e0175_WYG_005-19b"/>
水口移舟入煙中載酒行渚花藏笑語沙鳥亂歌聲晩<lb/>
棹沿流急春衣逐吹輕江南采菱曲回首重含情<lb/>
　　　直省中懐浚川<lb/>
寓直深春日端居薄暮時鈎簾看紅藥隠几聴黄鸝省<lb/>
署容吾病風塵懐我師憂來對眀鏡不貸髮成絲<lb/>
　　　送樊侍御孝甫奉母東歸<lb/>
柱下隨親去廷中得賜歸日斜烏鳥急春煖鳳雛飛煙<lb/>
草迷<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬風花逐繡衣都門望行色垂淚戀庭闈<lb/>
<pb n="KR4e0175_WYG_005-20a"/>
　　　寄孫山人<hi>二首</hi>
吾憐孫處士萬里狎滄波海色占龍卧天風聞鳯歌誰<lb/>
言竄身逺尚畏取名多相望㝠㝠外虞人奈爾何<lb/>
有客今何事江邉采日華行穿四眀雪坐對赤城霞中<lb/>
散寜為吏梁鴻不顧家思君入吴㑹築室煉丹砂<lb/>
　　　道院看牡丹晩際遇雨作<lb/>
把酒未成醉恍然驚暮寒薄隂含錦樹片雨濕朱闌霞<lb/>
妥青絲佩風揺赤玉盤微芳恐銷落珍重巻簾㸔<lb/>
<pb n="KR4e0175_WYG_005-20b"/>
　　　對雪<lb/>
天外匿寒日雲邉韜曙霞風吹玉山雪飛滿謝公家隔<lb/>
簾訝行月拂檻認飄花方持一樽酒酣飲答年華<lb/>
　　　詠新竹<lb/>
姢姢階下竹新緑漸氛氲石影生寒氣沙光滴露紋芝<lb/>
蘭聊可品桃李自難羣不待風霜日蒼然見此君<lb/>
　　　山亭<lb/>
西圃禁垣東凉生暑漸空小池盈宿雨叢桂易秋風獨<lb/>
<pb n="KR4e0175_WYG_005-21a"/>
鶴窺雲際幽蘭思露中來遊行樂地不惜醉山公<lb/>
　　　次韻酬孔汝錫<lb/>
多君金馬客就我竹林間對酒頻移席論文一解顔詞<lb/>
臣飜補外野老合投閑潁亳殊相近詩筒約往還<lb/>
　　　余有洮溪硯乃孔汝錫所贈者每懐其人因成<lb/>
　　　　斯詠<lb/>
閒居無一事雅好獨斯文每拂洮溪硯因懐闕里君題<lb/>
詩情欵曲揮翰思繽紛憑寄闗西使何時到隴雲<lb/>
<pb n="KR4e0175_WYG_005-21b"/>
　　　李子西送佛頭青花得自永寜王宫中葢牡丹<lb/>
　　　　之殊異者喜而賦詩且改名為蕚緑華云<lb/>
故人真好事為我致名花書寄夷門道春來帝子家玉<lb/>
肌眀素雪翠袖影青霞合避金仙號更名萼緑華<lb/>
　　　春日宴集<lb/>
連騎遊南浦方舟泛緑波日華雲際薄春色水邉多蘭<lb/>
渚容罇俎花林映綺羅袚除期亦逼奈此宿酲何<lb/>
　　　閱世<lb/>
<pb n="KR4e0175_WYG_005-22a"/>
脱死風波路偷生鳥獸羣賦材元散木閱世只浮雲聖<lb/>
代慚無補衰年幸有聞佯狂堪卒嵗不必草𤣥文<lb/>
　　　謝文徵仲冩金剛經<lb/>
齋沐開經巻名香手自焚天人遥作禮鸞鳳鬱成文心<lb/>
印傳先佛書林擅右軍殷勤謝良友何日訪停雲<hi>停雲徵仲</hi>
<hi>書室名年來屢有命駕之約因循未果</hi>
　　　晨起<lb/>
童子掃園徑山禽花外飛青梧裛宿露紅槿麗晨暉多<lb/>
<pb n="KR4e0175_WYG_005-22b"/>
病志意減閑居賓客稀今朝惜清景偶此一沾衣<lb/>
　　　玉簪<lb/>
澹泊宜開晩紛敷喜在隂秋風一披拂花萼正蕭森比<lb/>
玉幽人操懐霜烈女心淹留玩芳草聊用謝華簪<lb/>
　　　紫薇<lb/>
紫薇開最久爛漫十旬期夏日逾秋序新花續故枝楚<lb/>
雲輕掩冉蜀錦碎參差卧對山窻下猶堪比鳳池<lb/>
　　　牽牛<lb/>
<pb n="KR4e0175_WYG_005-23a"/>
冉冉朝華宻翻翻露葉新乘時方巧笑移日已含顰感<lb/>
興悲微物傷心泣小臣浮榮甘夙隕仍作飯牛人<lb/>
　　　雞冠<lb/>
陋圃乏竒樹凡花充藥欄職司愆夙夜名品濫衣冠俛<lb/>
首同尸素輸心異渥丹一鳴猶不易五徳亮應難<lb/>
　　　菊花<lb/>
蕭條暮秋日三徑有黄花不借東風力宜栽處士家侵<lb/>
陵任霜露汨没儘泥沙自恃真堅性悠悠閱嵗華<lb/>
<pb n="KR4e0175_WYG_005-23b"/>
　　　九日周守宴集<lb/>
九九欣嘉節仍嗟嵗月催郡齋髙宴㑹野老忝追陪聫<lb/>
句揮彤管吹花捧玉杯山公愛留客日暮未能迴<lb/>
　　　觀舞<lb/>
妙伎出秦中纎腰學楚宫翠帷低舞燕錦薦踏驚鴻宛<lb/>
轉歌相似嬋姢態不同無因逃酒去懊惱白頭翁<lb/>
　　　夏日即事<lb/>
宿雨池塘滿薰風草樹多鳥飛衝落絮魚没翳新荷醸<lb/>
<pb n="KR4e0175_WYG_005-24a"/>
酒供斟酌吟詩當笑歌田家耕種日閭巷少經過<lb/>
　　　暮春<lb/>
春光垂晩暮天氣轉清和遲日増花萼微風罷水波抛<lb/>
書常懶讀得酒即狂歌看取星星髮今年又校多<lb/>
　　　次韻酬徐逺卿侍御三首<lb/>
世家傳孺子儒術邁楊雲逺紹宣尼業旁摹柱史文<hi>侍御</hi>
<hi>作述文類老子故云</hi>藴真安可測摛藻已難羣欲報瑶華贈春林<lb/>
尚未芬<lb/>
<pb n="KR4e0175_WYG_005-24b"/>
使節還天路幽棲阻澗雲神交承問訊心折阻論文蚤<lb/>
嵗頻求友孤蹤久離羣尚慚同臭味空此襲餘芬<lb/>
蚤為多學誤筆墨擬淵雲晩悟無言訓筌蹄廢藝文絶<lb/>
音難偶俗良友不同羣歎息幽蘭意無人祗自芬<lb/>
　　　次韻蘇允吉侍御臺中四詠<lb/>
烏府新承寵瑶臺别故羣緩行簾外入清唳枕邉聞藻<lb/>
翰經題品髙軒擬見分蘇耽真愛汝何啻附青雲<lb/>
　　　　右臺鶴<lb/>
<pb n="KR4e0175_WYG_005-25a"/>
日到此君側都忘案牘勞幽居懐濮上<hi>允吉濮人</hi>歸思滿江<lb/>
皋鳳鳥春應至琅玕緑漸髙徂徠舊賓客詩酒定誰豪<lb/>
　　　　右園竹<lb/>
玉蕋憐傾國金瓶為洗粧凝脂何太白沈水坐無香脉<lb/>
脉含多思紛紛妬衆芳遥聞東閣詠髣髴對清揚<lb/>
　　　　右瓶梅<lb/>
後圃盆山麗當軒畫障横蟲穿嵌竇坼雨漬古苔生剰<lb/>
倚雲根卧難尋鳥道行髙文一引重列岫可争衡<lb/>
<pb n="KR4e0175_WYG_005-25b"/>
　　　　右盆山<lb/>
　　　寂寂<lb/>
寂寂對春風無詩賦惱公方慚同繫馬未暇擬雕蟲得<lb/>
意多言外歸心半偈中拈花聊一笑果信色成空<lb/>
　　　村居<lb/>
寂寞村居僻荒蕪草徑深飛蓬來曠野啄木響空林薄<lb/>
暮聊凝望清江正苦吟此生甘落魄自笑果何心<lb/>
　　　七夕<lb/>
<pb n="KR4e0175_WYG_005-26a"/>
七夕新秋節雙星舊㑹期鵲橋貪渡早鳳杼畏抛遲月<lb/>
下聞仙佩雲中望翠帷長門當此夜定自泣蛾眉<lb/>
　　　對雪懐孔汝錫<lb/>
美人一為别勝日輒相思獨對山齋雪遥懐瓊樹枝置<lb/>
書常滿袖枉駕竟愆期寂寞罷琴酌空吟招隠詩<lb/>
　<lb/>
　<lb/>
　<lb/>
<pb n="KR4e0175_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻五<lb/>
</p>
<p>
</p>
  </div>
<div>
                <head>考功集巻六</head>
    <p>
<pb n="KR4e0175_WYG_006-1a"/>
欽定四庫全書<lb/>
　考功集巻六　　　　　　　明　薛蕙　撰<lb/>
　　五言排律<lb/>
　　　送周子賢按貴州<lb/>
萬里牂牁路炎洲百粤南懸梯穿鳥道流沫下龍潭赤<lb/>
坂黿鼉出𤣥崖日月含虹霓蒸海氣煙霧灑春嵐飛<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>
緣篁竹垂猿墮石楠橘花香細細藤刺緑毿毿嶺外青<lb/>
驄馬臺中白筆簪秦冠髙鐵柱漢節照金函行邁應多<lb/>
<pb n="KR4e0175_WYG_006-1b"/>
暇登臨素所耽江山吟謝客物色助清談送逺都無緒<lb/>
憂時且不堪安危廷諍地遲子促朝㕘<lb/>
　　　飲何太僕答贈<lb/>
金馬棲方朔文園卧長卿何人今繼作夫子早知名曠<lb/>
世同諧遇憐予似弟兄羊何叨唱和王蔡忝逢迎酒縦<lb/>
連朝飲詩留向夜成扳歡意不盡真見古人情<lb/>
　　　送許侍御謫定州<lb/>
志士宦不達千秋同一時今看許夫子竄逐使人悲才<lb/>
<pb n="KR4e0175_WYG_006-2a"/>
大元相誤名髙只自危恓惶千里曲惆悵四愁詩北望<lb/>
闗山阻南飛羽翼垂平生懐感激送爾益悽其<lb/>
　　　送劉長輿<lb/>
劉子今年少文章欻老成青春動才調摠角已聰明父<lb/>
黨同交輩前賢畏後生翻然兼鮑照不啻似隂鏗歴代<lb/>
流傳體千秋著作名詞塲予有託他日爾横行<lb/>
　　　寄題延陵吴長史山居<lb/>
魏苑芙蓉沼梁臺脩竹園徐陳游上國枚馬託名藩歌<lb/>
<pb n="KR4e0175_WYG_006-2b"/>
賦從容地追隨優渥言病來謝賓客歸去卧丘樊巖穴<lb/>
仍招隠風塵稍避暄山疑七里瀨水似武陵源背渚排<lb/>
江閣迎峰架石門波瀾生枕席彩翠落琴尊鴻寳傳遺<lb/>
術離騷念舊恩秋風懐帝子春草憶王孫勝事幾人共<lb/>
賞心千載存相思隔雲外挂樹屢攀翻<lb/>
　　　游天壇沈道士館得登字<lb/>
屢憶尋真地秋來興可乗仙人偶相約才子更同登晩<lb/>
日餘煙霧涼天減鬱蒸金莖生片露玉井濕殘冰水對<lb/>
<pb n="KR4e0175_WYG_006-3a"/>
瑶壇直山圍翠樹層靈宫七綵帳深殿百枝燈過澗窺<lb/>
泉脉攀崖步石稜雲扶上縹緲風引入凌兢浪喜追遊<lb/>
並猶慙作賦能醉中操翰墨應仗酒如澠<lb/>
　　　過魯山禪師故院世傳師講經雨花因題斯句<lb/>
昔聞魯山子此地講經年長者開精舍門徒聚法筵上<lb/>
方迴錫杖髙坐發香煙指㸃楊枝拂翻披貝葉編辯才<lb/>
超正覺慧照破冥筌解脱周塵界光明徹大千山川震<lb/>
十地龍象見諸天梵樂流雲下靈花蔽日懸我生惟率<lb/>
<pb n="KR4e0175_WYG_006-3b"/>
爾彼岸轉茫然學道慚餘齒尋師負宿縁繩床無虎卧<lb/>
畫壁有蟲穿隙網垂銀樹隂苔綴石蓮神燈風已滅仙<lb/>
鏡月空圓隨喜乖三㑹含悽向四禪真乗仍自蔽疑義<lb/>
竟誰詮稽首西來意非公那復傳<lb/>
　　　送劉遵教赴河南僉事兼河北兵備<lb/>
暫輟臺中妙兼分閫外名兩河開幕府萬里作長城郤<lb/>
縠真堪帥穣苴本善兵追奔立表待傳檄據鞍成盜賊<lb/>
空三輔烟塵掃北平閭閻無夜警部曲有春耕風勁吹<lb/>
<pb n="KR4e0175_WYG_006-4a"/>
龍角雲輕抱翠旌遥占猛將氣偏逐使君行<lb/>
　　　寄崔内翰<lb/>
病起身仍健秋來興不孤心情那可減肺氣欲全蘇蟻<lb/>
穴依床席蛛絲織畫圖褰帷窺物色倚杖理荒蕪撥悶<lb/>
憑詩巻忘形付酒壺昔賢遺軌躅餘力誓馳驅良史傳<lb/>
經術髙才繼典謨赤鯨凌海水翠鳳上天衢仙籍通羣<lb/>
帝文星近六符馬遷慚實録劉向謝醇儒𤣥覽來神契<lb/>
㝠搜入奥區蓬萊披琬琰太乙下虚無顧我惟書肆知<lb/>
<pb n="KR4e0175_WYG_006-4b"/>
君類説郛憲章崇闕里辭賦陋鴻都東魯宫墻閟西京<lb/>
户牖殊百家流氾濫六藝混泥塗未覩崩頽振深思筆<lb/>
削扶飛騰愁失墜衰颯迫號呼落落親朋逺悠悠嵗月<lb/>
徂提攜如有分終願託微軀<lb/>
　　　寄何中舎<lb/>
翰墨何顦顇英靈有屈伸千年闗氣運一代出精神夫<lb/>
子興篇什聲名動縉紳波瀾含詭譎刻陗露嶙峋李杜<lb/>
那堪數曹劉不足陳無人宗大雅舉世儗凡倫文學元<lb/>
<pb n="KR4e0175_WYG_006-5a"/>
同列風騷自有鄰新章標創始舊例起湮淪已覺空前<lb/>
輩懸愁絶後塵價卑皆咄唶力怯謾逡巡綺麗才難並<lb/>
湛𡨕道所珍逍遥歸毋氏杳𦕈入天人霄漢心常逺神<lb/>
仙意獨親緒言存著作大業負經綸蹤跡升沈隔交情<lb/>
契合真過逢頻下榻離别據沾巾去國仍初服還鄉似<lb/>
昔貧丹房天上藥酒肆世間身青璅辭通籍滄洲憶問<lb/>
津儻逢桐栢隠訪爾故山春<lb/>
　　　北狩<lb/>
<pb n="KR4e0175_WYG_006-5b"/>
秦皇巡海右漢武幸闗東昔悵千秋跡今看萬乗雄期<lb/>
門陳後苑清道出離宫霧遶旄頭黒塵翻豹尾紅天營<lb/>
屯斗極御氣下雲中射獸閼支雪焚山瀚海風繫纓驅<lb/>
散卒載筆扈羣公此日燕然石長刋北狩功<lb/>
　　　寄范處士<lb/>
萊子不肯仕榮期豈患貧絶塵今莫嗣髙尚爾為鄰抗<lb/>
跡違紛競和光異隠淪鷦鷯見生理鷗鳥㑹天真栖息<lb/>
丘園曲行歌湖水濱白雲無盡意滄海自由身放曠欲<lb/>
<pb n="KR4e0175_WYG_006-6a"/>
何極沈㝠難可親薄游已從告去去逐幽人<lb/>
　　　賦得張公洞夀吴封君<lb/>
羽客尋僊地靈丘開洞天雲根宛自裂風穴遞相纒合<lb/>
沓藏丹磴玲瓏散紫烟珠林秋不落赤日夜長懸鳳吹<lb/>
俄云去龍車豈再旋福庭還似昨真氣獨蕭然石坼燒<lb/>
金竈苔荒種杏田非公復棲遯閴寂此山川<lb/>
　　　除夕作<lb/>
日夜遞無隙此生行且休即看寸隂戢遽惜一年周夙<lb/>
<pb n="KR4e0175_WYG_006-6b"/>
昔好棲遯至今仍倦游衆皆嗟晩暮吾獨事淹留天地<lb/>
兵猶滿形骸病未瘳欲従吴市隠尚抱杞人憂偃息信<lb/>
為愜功名非所求河清如可俟徒願老滄洲<lb/>
　　　閒居作<lb/>
拙薄效從宦孱羸希代耕終然塵省署且復返柴荆出<lb/>
處詎従道浮湛聊任情病多甘廢棄技短息逢迎越海<lb/>
慕康樂游山懐尚平何時果林壑偃仰遂吾生<lb/>
　　　至日寄都下舊游<lb/>
<pb n="KR4e0175_WYG_006-7a"/>
嵗杪迴陽候天涯思客心闗山愁裏濶雲物望中深卧<lb/>
疾妨朝隠歸田分陸沈盤桓寜自負衰謝苦相侵有志<lb/>
悵伊昔無成嗟至今未能通一藝詎解惜分隂荏苒看<lb/>
窮律蕭條對故林蓬蒿滋户牖霜雪壊衣衾失侣方離索<lb/>
迷塗更滯淫因聲青𤨏舊聊代白頭吟<lb/>
　　　嵗暮田居寄子雲希尹<lb/>
踈散棄簪裾歸休依井閭自知非宦侣雅意是閒居伐<lb/>
木構新宇種苗開舊墟踟蹰寄農圃出入偶樵漁嵗晏<lb/>
<pb n="KR4e0175_WYG_006-7b"/>
風霜早田家耕穫餘空牆懸耒耜敝篋貯詩書談笑過<lb/>
隣父喧呼避里胥綻衣添敗絮酌酒爨枯魚揚子貧猶<lb/>
在嵇生懶未除駑驂忘蹭蹬落羽謝吹嘘嘿嘿寡同調<lb/>
悠悠無起予近來思二仲相念復何如<lb/>
　　　庚辰八月謝病南歸奉寄王浚川先生三十韻<lb/>
聖代𢎞文運詞臣作頌年聲明増潤色藻翰鬱聫翩側<lb/>
席思今上登朝集衆賢儒林卑漢武雅道復周宣後進<lb/>
争談藝諸公早並肩風騷各自命碑版竟誰傳王子吾<lb/>
<pb n="KR4e0175_WYG_006-8a"/>
師表名家爾最先過都驚汗血切玉辨龍泉西掖初遷<lb/>
謫南臺再棄捐才髙無汲引數厄有屯邅流寓沿荒徼<lb/>
棲遲徧冗員山城盈瘴癘海郡匝雲煙寢息防多恙行<lb/>
吟苦未便湘纍愁澤畔康樂倦瀛壖履信曽非慊阽危<lb/>
幸已全梁園歸倉卒蜀道去寅縁雅興應難輟新詩定<lb/>
可憐銅梁輸險絶錦水奪清妍岐路彌云阻音徽日眇<lb/>
然使車勞促遽郎署困沈綿時俗知音少平生激賞偏<lb/>
素心乖報國生事擬求田黙黙辭燕闕悠悠望劒川黄<lb/>
<pb n="KR4e0175_WYG_006-8b"/>
金遺駿骨緑綺絶哀絃薄宦情殊倦閒居病稍痊風塵<lb/>
俱擺落巖壑毎周旋采藥臨蓬渚藏書入洞天珠林搴<lb/>
的皪丹液漱潺湲遥憶峨嵋曲長歌鳳鳥篇何當解纓<lb/>
紱蕭灑共尋仙<lb/>
　　　恭讀嘉靖改元詔書十二韻<lb/>
四海艱虞日孤臣慟絶時武皇遺後命興國兆前知劒<lb/>
佩迎朱邸絲綸發玉墀訏謨闗社稷恵澤被惸[婺-矛+牙]九廟<lb/>
垂𤣥貺三靈翼聖期飛龍同利見鳴鳥佇來儀當代鴻<lb/>
<pb n="KR4e0175_WYG_006-9a"/>
圖永先朝泰運衰羣兇累帷幄萬姓苦瘡痍哲后膺神<lb/>
器宗臣備鼎司惟新占舉措早辯慎安危魏闕心空切<lb/>
文園病轉滋淹留吾不恨感激自成悲<lb/>
　　　寄劉士竒王允升戴宗道張時濟四同年三十<lb/>
　　　　韻<hi>往與諸君同在比部</hi>
衰劣今如許飄零復在兹故人多契濶新嵗獨凄其棄<lb/>
置曽誰惜龍鍾亦自嗤端居衣倍冷徐步杖仍遲日日<lb/>
驚腰帶星星歎鬢絲膏肓危二竪營魄蠧三尸枕席祇<lb/>
<pb n="KR4e0175_WYG_006-9b"/>
勤卧尊罍輒懶持鶯花憎麗景煙月負幽期夙昔游燕<lb/>
闕風流集鳳池朝回青𤨏闥宴坐白雲司覆奕<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>王粲<lb/>
聴琴狎戴逵季鷹元嗜酒公幹最能詩夜對金壺滿朝<lb/>
褰錦帳垂琳琅光炤爛鴛鷺羽參差攜手彌年嵗銷䰟<lb/>
各路岐神交猶未隔心賞遽難追諸彦名逾振孤生世<lb/>
所遺軒裳辭上苑泉石占東菑林下開蓬徑牆邊樹枳<lb/>
籬山窻盤薜荔水檻宿鸕鷀放浪情難盡躋攀力已疲<lb/>
積痾真潦倒壯志稍磷緇汲汲虚従事冥冥寧守雌蹉<lb/>
<pb n="KR4e0175_WYG_006-10a"/>
跎淪散地馳騁後明時多病文園老無媒賈傅悲丹霄<lb/>
看漸逺滄海竟何之雅調懐鍾子髙談阻惠施青萍羞<lb/>
晩售紫燕苦長饑不啻傷遲暮那堪怨别離茫然萬里<lb/>
外一札報相思<lb/>
　　　出行四圖為何燕泉先生作<lb/>
西域防胡日南宫動使星舊分雙赤管新佩一青萍隴<lb/>
月傳兵候闗雲結陣形千金收虎士萬馬蹴龍庭方略<lb/>
隨封事文章待勒銘應嗤班定逺頭白遲邉亭<lb/>
<pb n="KR4e0175_WYG_006-10b"/>
　　　　右職方奉使<lb/>
六省今名士三川古劇藩含香辭禁闥揚節下都門王<lb/>
跡餘京洛戎風變陸渾疲人迎皂葢小吏擁朱軒列郡<lb/>
謳歌滿中朝錫予蕃仍聞詞賦手文采擅梁園<lb/>
　　　　右藩省旬宣<lb/>
沙苑禁城隈天閑十二開欲脩羣牧令還倚列卿才照<lb/>
野雲千色填山錦萬堆鑄形珍漢闕市骨笑燕臺大閱<lb/>
軍容壯横行敵陣摧始知中國富不假大宛來<lb/>
<pb n="KR4e0175_WYG_006-11a"/>
　　　　右太卿考牧<lb/>
明主憂荒服中丞按逺陲西臺分節鉞南極駐旌旗包<lb/>
匭輸蕃使衣裳變島夷神留碧雞頌吏譯白狼詩羊傅<lb/>
襄陽樂文翁蜀郡思知公同二子遺愛向滇池<lb/>
　　　　右都憲巡撫<lb/>
　　　送顧華玉邉廷實歸南都<lb/>
邉顧文章伯聲名三十年價髙雙白璧調逸兩朱絃憶<lb/>
昨初傾葢看君早著鞭龍門愁峻絶驥尾慕寅縁中嵗<lb/>
<pb n="KR4e0175_WYG_006-11b"/>
逢迎阻清宵夢想偏盍簮重見日鳴玉並朝天置酒春<lb/>
壺滿題詩錦字連城隅方曲讌陌上忽離筵言送東南<lb/>
美真如李郭仙望塵悲往路臨水惜徂川吴㑹浮雲外<lb/>
燕京落日邉相思日延佇須枉濟江篇<lb/>
　　　送王舜夫水部之東魯官廨<lb/>
曩昔詞林客偏多水部郎于今嗣風雅吾子欻翺翔東<lb/>
郡分行省南風引去檣山城蟠海㟁官閣浄湖光宛似<lb/>
幽居好翛然燕坐涼定知題詠富未覺簡書忙吏隠情<lb/>
<pb n="KR4e0175_WYG_006-12a"/>
都愜登臨興轉長新詩如不惜細札莫相忘<lb/>
　　　送楊石齋<lb/>
社稷功成後山林避寵年遭逢誰可並出處獨超然反<lb/>
側當前日經綸邁昔賢殷憂興聖主至治格皇天凶竪<lb/>
同摧朽蒼生盡解懸廟謨隨指顧臣節見周旋智勇千<lb/>
夫敵勲勞百辟先賞仍虚裂土名已重凌煙握璽慚周<lb/>
勃揮金笑魯連急流嫌盛滿介石慕貞堅許國心恒切<lb/>
還鄉興偶牽留侯初相漢樂毅晩辭燕異渥絲綸數髙<lb/>
<pb n="KR4e0175_WYG_006-12b"/>
風進退全草停黄閣詔花簇錦江船水檻星橋側茅堂<lb/>
雪嶺邉雲霞深緑野卉木富平泉事業存鍾鼎儀刑照<lb/>
簡編累朝瞻翊戴四海憶陶甄白首歸休記青春送别<lb/>
筵衣冠望行色端不異登仙<lb/>
　　　贈白貞夫<lb/>
往日延陵郡曽聞白傅園林間三徑僻水上百花繁北<lb/>
闕恩彌渥東山意獨存風流思二老文雅見諸孫門閥<lb/>
今吴邑衣冠舊洛原傳經期取相懐古寓名軒髙卧方<lb/>
<pb n="KR4e0175_WYG_006-13a"/>
求志幽棲已避諠煙霞常閉户賔客暫開樽世業看前<lb/>
代賢聲在後昆青雲殊不逺努力早飛飜<lb/>
　　　丙申嵗始見二毛賦詩紀之<lb/>
行年五十近衰鬢二毛新稍異無聞者難同久視人生<lb/>
將憂作對老與病為隣浪覔藏舟壑徒成汲井輪此身<lb/>
非汝有外物更誰親白首終何益降心習浄因<lb/>
　　　夏日郊居偶書十韻<lb/>
郭外漁樵徑丘中隠遁居閉門三伏日堆案數函書俛<lb/>
<pb n="KR4e0175_WYG_006-13b"/>
仰嵗過半登臨興有餘賞心吟不愜物色畫難如髙閣<lb/>
雲峯麗横塘水鏡虚迴風揺緑籜落景歛紅蕖滿眼多<lb/>
情在雙眉一笑舒壺觴祗自酌魚鳥盡相於衰疾宜調<lb/>
䕶紛華更掃除永辭朝市客髙枕卧田廬<lb/>
　<lb/>
　<lb/>
　<lb/>
　考功集巻六<lb/>
</p>
<p>
</p>
  </div>
<div>
                <head>考功集巻七</head>
    <p>
<pb n="KR4e0175_WYG_007-1a"/>
欽定四庫全書<lb/>
　考功集巻七　　　　　　　明　薛蕙　撰<lb/>
　　七言律詩<lb/>
　　　卧病貽友人<lb/>
漢代無才賦子虚病來空卧茂陵居終年只學五禽獻<lb/>
早嵗渾忘三篋書林下網蟲懸墮葉牆頭蔓草落寒渠<lb/>
日日思君欲乗興濠梁何處好觀魚<lb/>
　　　訪孫世其叙飲<lb/>
<pb n="KR4e0175_WYG_007-1b"/>
苑内銀河垂裊裊城邉暗月上微微不辭懐抱今宵盡<lb/>
無奈賓朋此地稀萬里飄零同卧病三年邂逅一沾衣<lb/>
燕山楚水遥相望目㫁天涯鴻鴈飛<lb/>
　　　王明叔同年夜集<lb/>
映燭吟詩春霧生開簾窺雪夜寒輕花邉仙吏雙鳬舄<lb/>
雲裏瀛洲五鳳城對酒己拚連夕醉相思不奈隔年情<lb/>
官河南望冰潭緑愁見蘭橈送客行<lb/>
　　　贈陳真人<lb/>
<pb n="KR4e0175_WYG_007-2a"/>
汝侍先皇遊帝京今年七十道將成赤霄鸞鳯朝南極<lb/>
白日蛟龍下太清丹洞紅泉流玉酒石壇瑶草變金莖<lb/>
何因贈我飛仙藥便可相攜海上行<lb/>
　　　春雪懐孟望之<lb/>
朝來酒畔看春雪忽憶故人春雪詩裊霧含風不忍見<lb/>
吟詩對酒益相思山川冀北非吾土桃李江南異昔時<lb/>
此日悲君已遲暮他鄉愁見更支離<lb/>
　　　歸鴈<lb/>
<pb n="KR4e0175_WYG_007-2b"/>
春日燕京鴈北飛髙樓獨客一沾衣嗟予正阻滄洲去<lb/>
念爾飜従江漢歸塞上風塵元自苦天邉霜雪未全稀<lb/>
蹉跎剰笑浮生拙飄泊休憐羽翼微<lb/>
　　　寒食對雨遣悶<lb/>
一百五日春已深閉門風雨晝隂隂乍飛燕子濕無那<lb/>
欲折桃花嬌不禁歸去久淹滄海興愁來端擬白頭吟<lb/>
天涯厭見繁華節更見蕭條㫁客心<lb/>
　　　雨中遊翠微山<lb/>
<pb n="KR4e0175_WYG_007-3a"/>
亭午翠微山半路下看山底翠雲生客來准擬山中宿<lb/>
雨至何妨洞裏行隔竹泉聲初淅瀝傍巖花樹轉分明<lb/>
題詩攜酒兩殊絶飜怪風煙報晩晴<lb/>
　　　秋日游都南水頭<lb/>
秋來何處看秋水南苑飛泉玉不如擬㺯潺湲坐脩竹<lb/>
忽驚揺落對芙蕖謬持文墨慚華省久别鄉園憶敝廬<lb/>
嵗嵗乞歸歸未得滄江空羨舊樵漁<lb/>
　　　題張子醇西峯草堂<lb/>
<pb n="KR4e0175_WYG_007-3b"/>
山人卜築城西郭日日西山爽氣來細雨濛濛丹磴濕<lb/>
晴雲裊裊翠屏開堦前蔓草穿書閣石上松林覆奕臺<lb/>
況有春湖可乘興他時須作泛舟迴<lb/>
　　　贈繼之<lb/>
長安城中不可留風塵日日使人愁上書解印我將去<lb/>
拔劒出門君且休五岳登臨幾兩屐三江來往一扁舟<lb/>
東西南北好行樂與爾相隨萬里遊<lb/>
　　　孫氏沱西别業<lb/>
<pb n="KR4e0175_WYG_007-4a"/>
巴陵西來沱水深水邉樓閣自隂隂黿鼉夜出洞庭岸<lb/>
虎豹晝啼雲夢林鼓枻乍逢漁父笑搴舟時聴越人吟<lb/>
卜居何日従公去擬向桃花處處尋<lb/>
　　　雨霽<lb/>
西堂薄暮暄氣微雨霽清風飄我衣明月在户稍將出<lb/>
白雲向空猶自飛寄身世路有傾側抗志神游無是非<lb/>
僊人胡乃不來下接身山林同子歸<lb/>
　　　寄邢伯輿<lb/>
<pb n="KR4e0175_WYG_007-4b"/>
僊掖自通青𤨏闥近臣多在紫薇垣苑中雲去金莖出<lb/>
仗内風來赤羽飜天上諫書藏太史人間詩句見開元<lb/>
獨憐卧病秋江客愁對蓬蒿日滿園<lb/>
　　　春日禁中即事<lb/>
馳道春歸入建章九重花卉動年芳浮雲細細生城闕<lb/>
晴雪霏霏濕苑牆内殿徐停紅羽仗御屏髙閉紫金床<lb/>
日長退食天門裏慚愧中朝鴛鷺行<lb/>
　　　李子中林懋易曹仲禮王稚欽夜過分韻得涼<lb/>
<pb n="KR4e0175_WYG_007-5a"/>
　　　　字<lb/>
拂簟移尊浄客堂朔雲燕月滿宫牆建章露濕金莖凍<lb/>
太液波侵玉樹涼海内風流今下榻天涯疾病舊沾裳<lb/>
攀歡自惜形容異留贈空慚翰墨香<lb/>
　　　西湖<lb/>
苑外西湖似若耶翠湍錦石象雲霞春深杜若已滿徑<lb/>
日暖鳬鷖正在沙勝地欲令誰作主浮生安得此為家<lb/>
直須輕舸隨煙霧還仗新詩對物華<lb/>
<pb n="KR4e0175_WYG_007-5b"/>
　　　道院看牡丹<lb/>
四月紅芳尚滿枝僊家春色怪來遲彩雲自解停歌扇<lb/>
香霧時能墮酒巵隔檻流鶯愁並語過簾輕燕巧相窺<lb/>
無勞地主留堅坐貪為名花醉不歸<lb/>
　　　自西山歸經西湖遇雨<lb/>
恰向山頭窺泛濫旋從湖畔望嵯峨雲輕不隔翠微色<lb/>
雨細初増緑水波樹影離離巖際少鳥聲噭噭霧中多<lb/>
未愁沾濕穿花去更擬青春載酒過<lb/>
<pb n="KR4e0175_WYG_007-6a"/>
　　　送許伯誠侍御之江南<lb/>
金門散吏著書成烏府僊人攬轡行七國早時先報捷<lb/>
三吴今日尚屯兵錦帆深駐芙蓉苑紫葢髙懸虎豹營<lb/>
久擬功名望公等願看風采慰蒼生<lb/>
　　　送李子中<lb/>
洞庭山前水滿湖爾行乗舸向東吴宦遊堅不廢丘壑<lb/>
燕坐真成在畫圖歴歴村墟懸橘柚層層洲□散菰蒲<lb/>
即看秀色増江國䞉寄新詩入帝都<lb/>
<pb n="KR4e0175_WYG_007-6b"/>
　　　睡起<lb/>
午夢初醒卯酒消不知風雪已終朝客來小閣聊盤礴<lb/>
鳥散空園轉寂寥老境時時懐故舊宦途事事愧漁樵<lb/>
古人堅卧非無意未必淵明為折腰<lb/>
　　　河曲避暑<lb/>
水曲樓臺多景地坐中名勝列僊儒茂林脩竹非人世<lb/>
清簟疎簾似畫圖素柰味甘宜凍醴紅蕖香酷掩熏罏<lb/>
秪言習氣渾消盡依舊呻吟據槁梧<lb/>
<pb n="KR4e0175_WYG_007-7a"/>
　　　小園納涼簡子正侍御<lb/>
晩夏歊蒸氣倍驕小園清曠暑全消玉壺日映冰呈露<lb/>
紈扇風生月動揺窻下素床横緑綺堦前錦石覆紅蕉<lb/>
草堂事事堪娱客祗苦髙人不可招<lb/>
　　　對雨有懐<lb/>
乍淡乍濃雲片片半疎半宻雨絲絲林花落盡漸成子<lb/>
巢燕飛來頻哺兒坐對空尊應笑客行騎羸馬欲尋誰<lb/>
平生歡友俱南北此日傷心獨詠詩<lb/>
<pb n="KR4e0175_WYG_007-7b"/>
　　　友人枉過有作<lb/>
久卧田廬慣閉闗那期好事到林間風光坐惜三春暮<lb/>
琴酌聊為一日閑青苔滿院偏冝坐紅蕋盈條不忍攀<lb/>
莫怪夕陽催客起㑹邀明月伴君還<lb/>
　　　人日<lb/>
暉暉晴日透簾帷冉冉和風颺鬢絲野老自傾田舎酒<lb/>
故人誰寄草堂詩即看梅柳春含早預想鶯花景不遲<lb/>
旋鬻園蔬辦家醸剰拚酩酊艷陽時<lb/>
<pb n="KR4e0175_WYG_007-8a"/>
　　　元夕郡巾招觀燈不赴<lb/>
遥聞郡閣夜張燈走馬來㸔病未能坐失繁華春可惜<lb/>
轉添衰憊老堪憎風流那比髙門客寂寞翻如苦行僧<lb/>
欲寫詩篇酬節序短檠垂滅硯生冰<lb/>
　　　西亭宗室送白牡丹一本走筆書此寄謝<lb/>
曽傍𤓰田搆藥欄欲慿光景慰衰殘聊同楚客憐芳草<lb/>
敢冀梁園送牡丹老病只疑花解笑春風預想雪成團<lb/>
攀援不減三株樹報答真慚雙玉盤<lb/>
<pb n="KR4e0175_WYG_007-8b"/>
　　　自賦常樂園一首<lb/>
譙國城南稍又東一丘新買卧衰翁人非九品羲皇上<lb/>
園似千花佛界中隠几自堪消永日褰裳何待御泠風<lb/>
文章習氣今應盡著意題詩也未工<lb/>
　　　孔汝錫得陜右少㕘邸報臺中舊養一鶴俄鳴<lb/>
　　　　舞而去汝錫感而賦詩因同作一首<lb/>
使君擁傳西征日孤鶴依依戀主鳴階下起為垂翅舞<lb/>
雲間去作㫁膓聲幾年枉沐乗軒寵五里能忘返顧情<lb/>
<pb n="KR4e0175_WYG_007-9a"/>
潁水今朝應暫别緱山他日㑹相迎<lb/>
　　　草堂<lb/>
蕭蕭寒雨對髙秋寂寂空牀擁敝裘歸去鈞天頻有夢<lb/>
挽回滄海獨無謀平生頗詫任公子末路方思馬少游<lb/>
珍重故人招隠意草堂南郭可淹留<lb/>
　　　辛卯春日作<lb/>
滿榻塵埃兩鬢絲六年懶賦一篇詩非闗多病捐文字<lb/>
實恐無聞近死期何物乾坤能不朽此生精力欲安施<lb/>
<pb n="KR4e0175_WYG_007-9b"/>
春來忽有揮毫興正是風花爛漫時<lb/>
　　　病起偶作<lb/>
肺氣新年何太頻掩闗風雨動經旬春寒稍稍妨觴詠<lb/>
人事紛紛可笑嗔晩嵗禪心了無住平生龍性獨難馴<lb/>
杜康未是忘憂物細讀維摩究病因<lb/>
　　　清秋<lb/>
清秋散髮倍逍遥嵗暮誰言不自聊空服九華真飲露<lb/>
静聴萬籟似聞韶風流祗合専丘壑名利端須逺市朝<lb/>
<pb n="KR4e0175_WYG_007-10a"/>
十載已無干禄夢故人何事苦相招<lb/>
　　　木犀次萬侍御韻<lb/>
木犀舊種開何晩今嵗初開擬細看葉薄青瑶雲㺯影<lb/>
花明金粟露生寒妙香聞處遥支䇿小朶簪時屢拭冠<lb/>
獨遶芳叢成百匝西風忘却葛衣单<lb/>
　　　龍潭<hi>在渦河西歐陽永叔有詩</hi>
龍潭日落鳥飛迴坐拂扁舟下釣臺尚父已無西伯載<lb/>
狂奴翻使漢庭猜江湖萬里人空老宇宙千年鳳不来<lb/>
<pb n="KR4e0175_WYG_007-10b"/>
忽被漁翁笑相問棹歌何事亦悲哀<lb/>
　　　雪霽<lb/>
雪霽山房病骨清自移一榻卧南榮姢姢梅蕋含春色<lb/>
漠漠松隂變午晴世路收身真穏在年光觸眼可憐生<lb/>
短笻預向鄰翁借伴我東風遶郭行<lb/>
　　　早春南園作<lb/>
眼看花鳥繁華日心醉煙霞錮疾人月下啼烏長達曙<lb/>
雨中垂柳不勝春應門僮僕能延客旁舍漁樵競卜隣<lb/>
<pb n="KR4e0175_WYG_007-11a"/>
莫羨䕫龍扶聖代總輸巢許得天真<lb/>
　　　春隂<lb/>
春隂日日春晴少料得春晴春已歸竹裏雄鳩嗔獨語<lb/>
池邉乳燕喜羣飛炊煙冷落侵寒食簷溜飄蕭上裌衣<lb/>
寂寂小軒賔客散祗餘禪榻不相違<lb/>
　　　雨晴再次前韻<lb/>
殘雨闌珊漸復稀薄雲零落㑹須歸階前碧草穿泥出<lb/>
葉底黄蜂伺日飛餘潤遲遲留寳篆乍暄稍稍著羅衣<lb/>
<pb n="KR4e0175_WYG_007-11b"/>
風光㸃檢無多在文酒追隨莫更違<lb/>
　　　雨中客至<lb/>
客病荒村饒寂寞故人今雨忽遇逢别來渴疾春増劇<lb/>
坐久空厨午未舂束濕焚枯真簡畧看雲聴竹稍従容<lb/>
慇懃更覓鄰家酒惆悵初聞野寺鐘<lb/>
　　　海棠<lb/>
醉倚雕闌倒玉壺貪看錦樹色敷腴根株海外何年至<lb/>
風韻花中絶代無西子浣紗低照影文君酤酒正當壚<lb/>
<pb n="KR4e0175_WYG_007-12a"/>
少陵才調難摹寫浪把燕脂汙畫圖<lb/>
　　　病中對雨憶南園牡丹<lb/>
賓客門前問疾迴圖書案上亂成堆卧聞片雨空階滴<lb/>
想見名花别墅開油幕縦然藏錦樹畫闌定自汙蒼苔<lb/>
東風好為催春霽扶病還須載酒來<lb/>
　　　南園觀牡丹時雨霽病亦適愈<lb/>
朝來盥潄喜新晴忽憶看花遽出城病起好懐還似昨<lb/>
雨餘春色可憐生露華濯濯含金粉雲朶鱗鱗蹙絳英<lb/>
<pb n="KR4e0175_WYG_007-12b"/>
苦恨品題無妙語正縁佳麗若為評<lb/>
　　　牡丹送寺中供佛兼題短句<lb/>
盥手薫香折好春羅巾浄拭寳缾塵一華聊復添僧供<lb/>
半偈還同讃法輪宿世曽為童子戯他生應作比丘身<lb/>
若教靈運真成佛㑹現優曇證本因<lb/>
　　　牡丹<lb/>
紅紫紛紛次第稀故留國色殿春暉東皇巧思應多少<lb/>
西子妖魂定是非香霧氤氲籠寳靨流風宛轉㺯仙衣<lb/>
<pb n="KR4e0175_WYG_007-13a"/>
白頭更覺鍾情劇忍訴清尊不醉歸<lb/>
　　　寄劉希尹<lb/>
吏部當年第一流何知謫宦遽歸休數遭唇吻真銷骨<lb/>
久困風波竟覆舟夢裏不須驚寵辱胸中那可著窮愁<lb/>
近聞東海多方士願與劉安物色求<lb/>
　　　小飲芍藥下作<lb/>
白髮逢春取醉頻多情倍復惜餘春緑尊故是忘憂物<lb/>
紅藥渾如絶代人放曠山林真得意崇髙富貴不闗身<lb/>
<pb n="KR4e0175_WYG_007-13b"/>
二豪度量非同調未用規規笑伯倫<lb/>
　　　夏日南園<lb/>
幽林長日少炎氛坐石臨流每日曛靡靡輕蘿翻爽吹<lb/>
泠泠脩竹度行雲樽中尤物唯思醉身後空名不擬聞<lb/>
宿昔燕京多酒伴白頭愁絶恨離羣<lb/>
　　　小圃雜蒔藥草偶成四律<lb/>
昔年漢殿含香客此日譙城種藥翁已分長休辭宦達<lb/>
只愁多病迫途窮髮因青燭仍迴緑眼為黄精一駐紅<lb/>
<pb n="KR4e0175_WYG_007-14a"/>
少緩營魂游岱岳定攀仙駕訪崆峒<lb/>
脩道那能飯一麻延年聊欲餌丹砂青繒齎去尋三秀<lb/>
玉盌盛來服九華身寄人間長厭世夢游天上已為家<lb/>
㑹追姑射乗雲氣不用羲和駐日車<lb/>
百藥畦邉一草堂荷鋤抱甕送年光紅垂枸杞枝枝滿<lb/>
緑裊菖蒲節節長雨霽雲芽偏動色風來石蘂故添香<lb/>
五符不識三天字更乞仙人别寄将<lb/>
老來服散䕶殘年檢盡桐君第幾篇誤信朝霞能却粒<lb/>
<pb n="KR4e0175_WYG_007-14b"/>
空聞水玉解乗烟更生命薄丹砂耗叔夜材凡石髓堅<lb/>
自有仙鄉終不到莫同雞犬望升天<lb/>
　　　瑩心亭觀荷花作<lb/>
瑩心亭上逍遥客照眼池中爛漫花白苧單衣銷暑日<lb/>
玉盤纎手送朝霞身閑但覺牽詩思年老方知愛物華<lb/>
笑聴采蓮頻度曲驚㸔垂柳乍棲鴉<lb/>
　　　病夫<lb/>
平生心跡重相違再到長安再乞歸本以頑踈難偶俗<lb/>
<pb n="KR4e0175_WYG_007-15a"/>
不縁憂患始忘機倦游但謂棲遲是小隠焉知出處非<lb/>
海内故人多問訊病夫新製芰荷衣<lb/>
　　　感懐<lb/>
當年草奏尚書省竢罪閑居已白頭但使奸䛕破心膽<lb/>
寜辭老死向山丘董生不識平津閣李廣那論校尉侯<lb/>
富貴區區非我事飯蔬飲水復何求<lb/>
　　　懶慢<lb/>
舊來懶慢耽黄老祗擬山林寄此生傲吏未甘従薄宦<lb/>
<pb n="KR4e0175_WYG_007-15b"/>
愚公翻笑竊髙名烏皮几上聞天籟癭木尊中遺世情<lb/>
莫謂棲遲空白首人間擾擾亦何成<lb/>
　　　蘇允吉侍御孔汝錫僉憲同觴小園薄暮值雨<lb/>
　　　　驟作四韻奉呈二公<lb/>
内臺兼約行臺使南郭相尋負郭翁行徑追隨雙葢並<lb/>
草堂灑掃一尊同飲中僊侣逢蘇晉坐上嘉賓接孔融<lb/>
正喜淹留乗暮雨莫辭顛倒醉秋風<lb/>
　　　中秋對月作<lb/>
<pb n="KR4e0175_WYG_007-16a"/>
可憐三五最佳月更愛風煙萬里晴金魄乗秋偏皎鏡<lb/>
青霄入夜轉分明紛紛寳氣浮滄海隠隠仙歌落玉京<lb/>
不惜綺裘侵露坐只愁銀漢向西傾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0175_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻七<lb/>
</p>
<p>
</p>
  </div>
<div>
                <head>考功集巻八</head>
    <p>
<pb n="KR4e0175_WYG_008-1a"/>
欽定四庫全書<lb/>
　考功集巻八　　　　　　　明　薛蕙　撰<lb/>
　　五言絶句<lb/>
　　　花下<lb/>
昨朝花始發今朝花已稀那為風吹落自是鳥驚飛<lb/>
　　　草堂<lb/>
終朝草堂上獨凭烏皮几有時白雲來相見窻户裏<lb/>
　　　通許館對月<lb/>
<pb n="KR4e0175_WYG_008-1b"/>
花上月纎纎蛾眉映繡簾從今三五夕相伴客愁添<lb/>
　　滁陽孫氏山中五詠<lb/>
　　　泉源<lb/>
泉源不可到想像青雲杪由來此路遥莫謂游人少<lb/>
　　　流觴渠<lb/>
流觴泛激水手攬跳波濕恰怪杯行遲風吹忽相及<lb/>
　　　月橋<lb/>
泊舟板橋口月出溪水緑何處采菱歸遥聞榜歌曲<lb/>
<pb n="KR4e0175_WYG_008-2a"/>
　　　雲洞<lb/>
洞門雙玉扇隔岫窺雲霧裊裊三石梁苔滑不敢度<lb/>
　　　留客亭<lb/>
亭中留客處客至亦忘歸把酒看春草西山日已微<lb/>
　　　城南梅開簡友人<lb/>
郭外新梅樹春風吹欲殘未能攜酒出幸為折花看<lb/>
　　　御溝<lb/>
夾城開玉檻内苑抱金溝宫女停珠佩僊人上綵舟<lb/>
<pb n="KR4e0175_WYG_008-2b"/>
　　　西園<lb/>
西園一游矚正及上春時熒熒花變色漠漠水生姿<lb/>
　　　納涼<lb/>
空林露華濕開閣徙清尊月出芙蓉水風生鳴鶴園<lb/>
　　　落花<lb/>
今朝捲簾坐時見一花飛不惜芳菲盡春風稍稍稀<lb/>
　　　晩春<lb/>
日長鶯語歇中酒眠髙閣庭院寂無人春風掃紅萼<lb/>
<pb n="KR4e0175_WYG_008-3a"/>
　　　早秋<lb/>
為愛新秋至朝來步水濱微風猶未起涼意滿青蘋<lb/>
　　　泛舟<lb/>
落葉積沙水寒花帶石叢白鷗隨病客日日泛溪中<lb/>
　　　中夜觀月出<lb/>
殘露洗青靄傾河流素暉自為生遲暮遂令相賞稀<lb/>
　　　秋浦<lb/>
秋浦多香草當年怨楚臣安知千載後尚有廣騷人<lb/>
<pb n="KR4e0175_WYG_008-3b"/>
　　　東皋<lb/>
東皋落日明西候新飈冷徘徊磐石上愛此青松影<lb/>
　　　早春<lb/>
白髮常多感青春亦不平落梅饒慘澹新柳太鮮明<lb/>
　　六言絶句<lb/>
　　　田園樂七首<lb/>
一徑垂楊髙下數家流水東西麥隴青青雉雊柴門寂<lb/>
寂鶯啼<lb/>
<pb n="KR4e0175_WYG_008-4a"/>
穉子自操井臼老農共話桑麻采藥常隨樵客乗籃時<lb/>
造僧家<lb/>
荷鍤朝耘𤓰圃披衣夕偃蓬廬甕裏數升緑酒枕中一<lb/>
巻丹書<lb/>
官罷交游自絶病閑琴酒相親門下惟饒飲客坐中時<lb/>
有談賓<lb/>
蘿蔓半垂甕牖松隂全覆茅軒數聲雞犬深巷一曲煙<lb/>
霞小園<lb/>
<pb n="KR4e0175_WYG_008-4b"/>
掃石旋鋪琴席臨流試泛酒巵山水依依可戀風塵擾<lb/>
擾何為<lb/>
碌碌俯頭轅下栖栖垂翅籠中遮莫朝端巧宦何如谷<lb/>
口愚公<lb/>
　　七言絶句<lb/>
　　　奉同王浚川海上雜歌九首<lb/>
由來東海百川尊呼吸風雲日月昏隠隠三泉盤地軸<lb/>
迢迢一水上天門<lb/>
<pb n="KR4e0175_WYG_008-5a"/>
天雞啼處夜生潮東望蓬萊翠霧消紫貝髙為雲外闕<lb/>
青龍盤作日邉橋<lb/>
地脉東南一線開千流萬𣲖幾時迴恰従瑶圃峰頭去<lb/>
又逐銀河天上來<lb/>
方丈瀛洲一水傍層城懸圃羽人鄉青雲不散三花樹<lb/>
丹露長零五色漿<lb/>
石門雙闕入蓬瀛日日惟看雲霧生白蜃吹霓晴後見<lb/>
翠蚪銜月夜中行<lb/>
<pb n="KR4e0175_WYG_008-5b"/>
海上三山倒影垂風吹波動錦漣漪雲中對出神仙闕<lb/>
地底雙開日月池<lb/>
白鶴東飛去不迴不知何處是蓬萊漢皇虚築迎年觀<lb/>
嬴帝空餘望海臺<lb/>
王子題詩滄海岸青鸞銜去海東邉龍女織成紅錦字<lb/>
仙人吹入紫簫篇<lb/>
長風吹出六龍車夜坐天壇吸紫霞自是神仙逰海上<lb/>
元非逐客卧天涯<lb/>
<pb n="KR4e0175_WYG_008-6a"/>
　　　十五夜<lb/>
病身愁思兩蕭條亂帙殘燈伴寂寥但覺年光欺倦客<lb/>
不知春色媚良宵<lb/>
　　　奉同何大復苦熱行十首<lb/>
夏日日長不可論扶桑萬里過崑崙青天盡閉蛟龍雨<lb/>
赤氣遥衝虎豹門<lb/>
崆峒霜雪近幽燕閶闔神仙捧御筵舍人退食苦炎熱<lb/>
卑濕南方更可憐<lb/>
<pb n="KR4e0175_WYG_008-6b"/>
六月長安冰井臺雪宫杳杳風門開江邉此日苦消渴<lb/>
闕下當年拜賜迴<lb/>
天上火雲不肯晴城頭霹靂浪多驚終朝虚覺神靈聚<lb/>
幾日真看風雨生<lb/>
草堂低小只三間日日炎蒸不暫閑初驚滄海臨湯谷<lb/>
更訝朱陵入火山<lb/>
金壺玉盌露漿調緑李黄梅冰水消不奈五侯無限樂<lb/>
可憐三伏為誰驕<lb/>
<pb n="KR4e0175_WYG_008-7a"/>
三年卧病楚江扉六月池臺滿眼稀玉笙樓上含煙霧<lb/>
只許仙人醉酒歸<hi>仲黙少時夢至一樓臨水榜曰玉笙樓</hi>
人間毒熱不可當想見山中樓閣涼三十六洞何處好<lb/>
欲借神仙白石牀<lb/>
盤古山中太始雪六月天邉萬里風下界並愁炎火刼<lb/>
丈人長對水晶宫<hi>大復山一名盤古山</hi>
太液甘泉冰雪生君王避暑奏歌聲不須玉女招商曲<lb/>
自有仙人苦熱行<lb/>
<pb n="KR4e0175_WYG_008-7b"/>
　　　皇帝行幸南京歌十首<lb/>
白鷺洲邉玉帳開錦帆東指鳳凰臺怪底鯨鯢竄江底<lb/>
君王駕馭六龍來<lb/>
天風吹動翠雲裘坐看樓船下石頭江左重瞻天子氣<lb/>
金陵長作帝王州<lb/>
建業城西江水迴千官遥望翠華來天子雙鞬懸錦帶<lb/>
近臣争上萬年杯<lb/>
翩翩翠葢覆鳴鑾詔許都人夾道看樂府盡歌楊柳曲<lb/>
<pb n="KR4e0175_WYG_008-8a"/>
後車多著鵕䴊冠<lb/>
憶昔髙皇定鼎年鍾山龍馭已登遷八葉神孫因耀武<lb/>
衮衣親得拜陵前<lb/>
燕姬玉袖抱箜篌馬上長隨翠輦游春來照影秦淮水<lb/>
愛殺江南雲母舟<lb/>
淮水南邉是狹邪蛾眉臨水折江花日暮龍舟泊何處<lb/>
玉牀抛在五侯家<lb/>
𤣥武湖中緑水多君王日日愛經過宫女能為蕩舟戯<lb/>
<pb n="KR4e0175_WYG_008-8b"/>
中官學唱采蓮歌<lb/>
吴王雉翳春依草宋帝羊車夜逐花總是南朝舊時事<lb/>
我皇行樂倍繁華<lb/>
三月江南鶯亂啼江邉桃葉映春堤不是行宫淹北上<lb/>
金陵花月使人迷<lb/>
　　　中秋夜待月<lb/>
海上珠宫向夜開銀河初轉緑雲來遥聞僊樂生林壑<lb/>
暗覺天香拂酒杯<lb/>
<pb n="KR4e0175_WYG_008-9a"/>
　　　逺游曲十首贈鄭繼之<hi>并序</hi>
　祠部鄭少谷以病謝歸烏石山中先將抵杭越訪天<lb/>
　台四明諸山南循浙江望閩海而返余壯其行賦贈<lb/>
　之<lb/>
烏石山中生紫芝少谷先生歸去時贈君試作逺游曲<lb/>
較似仙人碧落辭<lb/>
闕下屢移稱病書知爾不復少躊躇海上但留雙玉舄<lb/>
山中誰見五雲車<lb/>
<pb n="KR4e0175_WYG_008-9b"/>
五岳之山君遍過名山不比浙江多赤城直上僊人闕<lb/>
天姥斜連織女河<lb/>
赤城宛轉石為梁雲裏振衣千仞岡聞道台州老太守<lb/>
為君先已築丹房<hi>顧華玉時刺台州</hi>
太白山人髙士流十年不出卧滄洲爾去相逢託相訊<lb/>
南來儻許共扁舟<lb/>
越中㑹稽天下無金庭玉室是仙都即向山隂覔芝草<lb/>
還従禹穴探靈符<lb/>
<pb n="KR4e0175_WYG_008-10a"/>
丹山赤水足華滋雁蕩龍湫更自竒招隠頓憐君去早<lb/>
移文應笑我來遲<lb/>
鏡湖緑水畫難成五月南風菡蓞生越女舟中歌白苧<lb/>
道人醉卧酒船行<lb/>
海門東去片帆歸却傍三山開釣磯人間物色那能見<lb/>
空向青天望少微<lb/>
天地今經幾刼灰區區人世只堪哀莫漫著書抛嵗月<lb/>
徑須飡玉訪蓬萊<lb/>
<pb n="KR4e0175_WYG_008-10b"/>
　　　雪七絶<lb/>
流風迴雪滿蓬萊墮葉飄花海上來隠隠珠宫連月起<lb/>
亭亭銀闕向雲開<lb/>
緑水初冰百子池飛花正滿萬年枝君王夜醉瑶臺雪<lb/>
侍女冬歌白苧詞<lb/>
永巷沈沈夜漏稀玉階寂寂雪花飛空持紈扇歌瓊樹<lb/>
愁對銀缸襞舞衣<lb/>
玉人燕國舊傾城對雪臨風更有情鏡裏新粧争皎潔<lb/>
<pb n="KR4e0175_WYG_008-11a"/>
簷前垂手學輕盈<lb/>
宫裏仙人字麗華弦中纎指學琵琶朝來白雪當窻立<lb/>
一曲彈成玉樹花<lb/>
苑外樓臺遶狹邪雪中歌吹競繁華麗人對舞明珠佩<lb/>
俠客争馳白鼻騧<lb/>
曽聞楚客陽春曲擬賦燕京子夜篇假藉彩毫分氣象<lb/>
直慚白雪鬬嬋娟<lb/>
　　　讀金剛經<lb/>
<pb n="KR4e0175_WYG_008-11b"/>
一巻天華羅梵筴千年馬耳射春風知言安得蒙莊子<lb/>
具眼惟聞陳了翁<lb/>
　　　書老子解後<lb/>
柱下遺編久翳如偶將管穴讃𤣥虚當年己自無知者<lb/>
何事而今更著書<lb/>
　　　早春<lb/>
樹梢紅潤水波眀新鳥啼多百囀聲従此小園増物色<lb/>
杖藜日日看春生<lb/>
<pb n="KR4e0175_WYG_008-12a"/>
　　　一溪<lb/>
一溪雲水一漁夫一曲滄浪酒一壺笑指桃花問春色<lb/>
武陵得似此間無<lb/>
　　　曉寒<lb/>
洞門風急薜蘿斜滿院踈桐洗露華一榻曉寒難穏卧<lb/>
道人賴是服朝霞<lb/>
　　　中秋看月二首<lb/>
穆穆金波端正月寥寥碧落蔚藍天松林隂映石牀净<lb/>
<pb n="KR4e0175_WYG_008-12b"/>
宴坐焚香骨已僊<lb/>
秋光秋興最相闗中夜中林猶未還似聞鸞鶴青冥外<lb/>
遥見樓臺桂影間<lb/>
　　　春日漫興十二首<lb/>
昨夜雨聲喧菌閣今朝花影照柴扉正欲相邀社中客<lb/>
酒家不肯當春衣<lb/>
草芽半吐㕘差碧花蘃初開淺淡紅安得黄金髙北斗<lb/>
盡輸青帝買東風<lb/>
<pb n="KR4e0175_WYG_008-13a"/>
二月黄鸝滿樹飛歌喉宛囀世間稀謝公雖有東山妓<lb/>
不及儂家金縷衣<lb/>
梁間燕子甚微眇嵗嵗來過舊主人不似翟公門下客<lb/>
交情淺薄最堪嗔<lb/>
早嵗脩辭擬草𤣥中年探賾强知天爾來懶慢太無似<lb/>
只有楞伽堆案前<lb/>
屈指行年垂半百拘檢還如少小時可憐齪齪窶人子<lb/>
争似堂堂豪俠兒<lb/>
<pb n="KR4e0175_WYG_008-13b"/>
散才猶足擬仙才懊惱青春白髪催空對玉壺連月醉<lb/>
漫拈綵筆記花開<lb/>
勞勞各為百年身草草旋成一聚塵借問煎熬催白首<lb/>
何如潦倒醉青春<lb/>
東園紅梅餘幾何西園緋桃開又多春光相撓不相置<lb/>
醉殺花前金叵羅<lb/>
小橋映帶小池塘垂柳垂楊凡幾行鶯鶯燕燕最相稱<lb/>
雨雨風風總不妨<lb/>
<pb n="KR4e0175_WYG_008-14a"/>
魏紫姚黄何似春玉環飛燕定前身謫仙解賦清平調<lb/>
不道宫中妬殺人<lb/>
柳遶柴門竹遶軒花能含笑鳥能言何人文似卿雲輩<lb/>
試為抽毫賦小園<lb/>
　　　戯成五絶<lb/>
束髮従師王浚川文章衣鉢幸相傳爾時評我李何似<lb/>
白首摧頽只自憐<lb/>
弱冠粗窺萬巻餘壯年益覽百家書探珠赤水方親見<lb/>
<pb n="KR4e0175_WYG_008-14b"/>
披霧青天果不虚<lb/>
雅知文藝未為尊次第沿流直討源不但學詩髙一格<lb/>
信然聞道小羣言<lb/>
海内論詩伏兩雄一時倡和未為公俊逸終憐何大復<lb/>
粗豪不解李空同<lb/>
知已今無賀賓客論文誰似鮑參軍夜光未剖千金璞<lb/>
汗血空隨萬馬羣<lb/>
　　　題空上人山房<lb/>
<pb n="KR4e0175_WYG_008-15a"/>
古寺殘冬倍悄然老僧閉户獨安禪氷滿瓶中無滴水<lb/>
香消罏畔有餘烟<lb/>
　　　宮詞十二首<lb/>
禁圍處處鎻名花步障層層簇絳紗斟酌君恩似春色<lb/>
牡丹枝上獨繁華<lb/>
閒倚闌干看柳條可憐渾似董嬌嬈東風何處吹桃李<lb/>
空費心情學舞腰<lb/>
年年永巷掩朱扉愁慣多愁却漸稀偶對春風見花落<lb/>
<pb n="KR4e0175_WYG_008-15b"/>
一雙玉箸墮羅衣<lb/>
玉階簇簇海榴紅畫閣泠泠菡蓞風悶巻珠簾看日影<lb/>
鴛鴦相倚緑池中<lb/>
繡簾風動水精光小苑離宫好納涼盧橘楊梅零落盡<lb/>
只聞清蹕幸昭陽<lb/>
荷花布錦柳垂絲一片丹青太液池御榻獨留清暑殿<lb/>
宫娥空唱采蓮詞<lb/>
翡翠樓中落日明芙蓉帳裡嫩寒生人間一種清秋色<lb/>
<pb n="KR4e0175_WYG_008-16a"/>
偏到深宫别有情<lb/>
落葉無風滿地溝袖中團扇早知秋寳奩紅粉都抛却<lb/>
展轉空牀盡日愁<lb/>
紅袖低回拂錦茵玉顔憔悴掩羅巾空房獨對嬋姢月<lb/>
賴是嫦娥不笑人<lb/>
斗帳氤氲沈水烟蛾眉那得帶愁眠鏡中莫倚人如玉<lb/>
枕上真成夜似年<lb/>
白雪霏霏拂玉闌銀釭耿耿夜漫漫熏籠火冷青綾薄<lb/>
<pb n="KR4e0175_WYG_008-16b"/>
不管娉婷不耐寒<lb/>
翠袖年年積淚痕羅幃夜夜憶君恩紗窻月色不成夢<lb/>
金井烏啼更㫁魂<lb/>
　　　新春賞梅花作<lb/>
落梅樹下攜酒巵便與東風預作期従今日日覔花飲<lb/>
直到荼䕷開盡時<lb/>
　　　溪濱<lb/>
柴門咫尺即溪濱賦得新詩似寫真蒲芽短短桃花水<lb/>
<pb n="KR4e0175_WYG_008-17a"/>
燕子飛飛楊柳春<lb/>
　　　春日宴南園<lb/>
謝公攜妓踏春暉撩亂桃花落舞衣池邉偶學流觴飲<lb/>
月下真成倒載歸<lb/>
　　　春日郊居<lb/>
竹裏柴門盡日開半園芳草半青苔恨無名酒山翁醉<lb/>
畏有髙軒俗客來<lb/>
　　　讀李空同詩<lb/>
<pb n="KR4e0175_WYG_008-17b"/>
可憐詞客李空同治第築園學富翁地下定遭劉主笑<lb/>
我猶如此況如公<lb/>
　　　上已日簡諸友<lb/>
渦瀨縈迴曲水流春風蕩漾羽觴浮羣賢酣暢蘭亭㑹<lb/>
只少山人許逺游<lb/>
　　　山館<lb/>
山館蕭條客到稀幽人閒暇坐披衣日長燕子丁寜語<lb/>
風静楊花自在飛<lb/>
<pb n="KR4e0175_WYG_008-18a"/>
　　　小閣<lb/>
曲几匡牀小閣深數函圖籍一張琴不聞世上諠譁事<lb/>
自愛林間宴坐心<lb/>
　　　嘲楊花<lb/>
陌上楊花四散飛千蹊萬徑巧因依莫矜風便縦横去<lb/>
㑹見途窮寂寞歸<lb/>
　　　春暮<lb/>
祗愁春暮減春光誰道春光未渠央芍藥如雲仍著色<lb/>
<pb n="KR4e0175_WYG_008-18b"/>
荼䕷似雪更生香<lb/>
　　　杏花<lb/>
東風作意辨年華先醸輕紅上杏花楊柳初生燕初到<lb/>
春光併屬野人家<lb/>
　　　芙蓉<lb/>
西風慘澹自堪愁賴有穠華殿晩秋莫遣烟霜妬花萼<lb/>
好留雲錦照汀洲<lb/>
　　　梅花<lb/>
<pb n="KR4e0175_WYG_008-19a"/>
嵗晩山空不見人鳥啼花落倍傷神玉顔棄置冰霜裡<lb/>
譲取羣英競好春<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0175_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻八<lb/>
</p>
<p>
</p>
  </div>
<div>
                <head>考功集卷九</head>
    <p>
<pb n="KR4e0175_WYG_009-1a"/>
欽定四庫全書<lb/>
　考功集卷九　　　　　　　明　薛蕙　撰<lb/>
　　書<lb/>
　　　答王浚川書<lb/>
鄉者王揮使來獲奉教劄甚慰復承示所著慎言二册<lb/>
伏讀累日不勝欣服如吾先生獨智自得究天人之際<lb/>
立言明道擴聖賢之指當今之世一二人而已生平日<lb/>
億料之言於高論頗多闇合竊自幸其所見畧同也然<lb/>
<pb n="KR4e0175_WYG_009-1b"/>
有不同者顧在於一二節目處不敢不盡言以就正况<lb/>
先生命之使言乎伏觀所著書前二卷其於性與天道<lb/>
詳矣然其要歸大槩以氣為理以生為性此於愚見不<lb/>
能無疑者也竊惟性與天道孔子所罕言而孟子則徃<lb/>
徃道性善夫孔子罕言者非不欲言也以學者之未可<lb/>
與言也孟子之亟言者不得已而言也懼性學之將亡<lb/>
傳也及孟子之後其傳竟絶者千有餘嵗至宋二程子<lb/>
始能推明孔孟之論然後性與天道之說復聞於世故<lb/>
<pb n="KR4e0175_WYG_009-2a"/>
世儒之言理者皆宗之如吾先生蓋亦宗程子之學而<lb/>
有得焉者也今者之論殆與程子之論不合矣古之君<lb/>
子其論議固不能盡同至於大本大宗則不可不同耳<lb/>
程子曰隂陽者氣也所以隂陽者道也未嘗以氣為理<lb/>
也夫氣化終古不忒其宰之者理也以氣為理不唯二<lb/>
本而無别氣有駁雜理亦從而駁雜矣理有駁雜豈足<lb/>
以為萬化之根柢乎生之謂性程子取之蓋指氣稟而<lb/>
言耳其推本天命之性則卒歸於孟子性善之論未嘗<lb/>
<pb n="KR4e0175_WYG_009-2b"/>
以生為性也<hi>程子生之謂性一條今人多錯會望再詳之</hi>人生氣禀有善有<lb/>
惡天命之性則有善而無惡以生為性則人性之惡果<lb/>
天命之惡乎夫天命有惡何以命有德而討有罪君子<lb/>
遏惡揚善亦非所以順天休命也復有一段謂大學心<lb/>
無忿懥恐懼好樂憂患則大公至正而無偏倚可謂之<lb/>
中疑中庸未發未足為中此亦有所未安夫中庸所謂<lb/>
未發者性也人心自然之體也大學所謂有所忿懥<hi>云云</hi>
者情也人心繫累之私也有所者私主之辭也忿懥恐<lb/>
<pb n="KR4e0175_WYG_009-3a"/>
懼好樂憂患者情勝之辭也二書之言各有所指其言<lb/>
之大小精粗亦有不同姑合而言之亦可通也此心未<lb/>
發之時本自中正茍發而無私情之累則無徃而不正<lb/>
一有所累則不得其正其不正者情之偏也非心體本<lb/>
不正也若論其極則大學之言但可以言正未可以言<lb/>
中何者聖賢言中正有其義同者有其義不同者程子<lb/>
所謂中重於正中則不違於正正不必中是也然凡所<lb/>
謂中者類皆止於就事而言是廼中庸時中之中非未<lb/>
<pb n="KR4e0175_WYG_009-3b"/>
發之中也以此觀之則大學所謂正者特中正之正而<lb/>
非時中之中况未發之中乎又曰中庸以喜怒哀樂未<lb/>
發為中無景象可以體驗程子曰言存養於喜怒哀樂<lb/>
之前則可若言求中於喜怒哀樂未發之前則不可蓋<lb/>
當此之時但可主静以涵養而不可容心於體驗才有<lb/>
體驗即是已發先儒有體驗之說教人於此體究其辭<lb/>
不得不然不以辭害志可也又曰聖愚一貫安知其為<lb/>
中夫四者未發性也此心之本體也不假人力自有天<lb/>
<pb n="KR4e0175_WYG_009-4a"/>
然之中固不以聖愚而有不同也但衆人亂於情而害<lb/>
其性私意萬端乍起乍㓕未有能造未發之域者是則<lb/>
聖愚又有不可得而同矣昔程子論中庸以為孔門傳<lb/>
授心法而六經論孟顧不與焉是必有說矣又其言雖<lb/>
統論一書之體而其致意實專主中和之義就二者而<lb/>
言之未發之中又其尤致意者故曰放之則彌六合卷<lb/>
之則退藏於宻蓋謂此也不然則六經論孟之所載孰<lb/>
非聖人之心法耶自孟子之後儒者之知言未有如程<lb/>
<pb n="KR4e0175_WYG_009-4b"/>
子也其尊信中庸如此豈茍而已哉先生素尊信程子<lb/>
於其不合茍深思而求其説不唯未發之義可判然無<lb/>
疑而凢理性之論亦必將始異而終同矣蓋此三者其<lb/>
實一也先生之言曰人心有物則以其物為主應者非<lb/>
其物則不相得矣不戾於道者幾希又曰夢較勝否斯<lb/>
驕吝之心未滅已先生察理之精持論之平有如此者<lb/>
生之瞽言夫何足采第自充其言無以心之舊物為主<lb/>
於此三說更加思索以求真是之歸此生之至望也非<lb/>
<pb n="KR4e0175_WYG_009-5a"/>
先生之過愛亦不敢僣妄如此其差謬者願終教之不<lb/>
僃<lb/>
　　　再答浚川書<lb/>
日承賜書恕其僣妄而誨之諄諄幸甚幸甚且曰倘猶<lb/>
不相契望更來復此固生之無隱於先生之志也先生<lb/>
願為程子之忠臣生之前書意正如此是以敢進其說<lb/>
廼其不韙不合者由其識見之有極耳然持夫淺陋之<lb/>
見而顧恐先生立言之未盡其事則誠過矣而其心則<lb/>
<pb n="KR4e0175_WYG_009-5b"/>
忠臣匡救之心也惟先生察其區區而終教之幸甚宋<lb/>
儒太極隂陽之論自朱子之後益詳然其說顧有不一<lb/>
者蓋有以爲有此實理始有隂陽畢竟理在先氣在後<lb/>
又有以為纔有理便有氣纔有氣便有理不可分其孰<lb/>
先孰後者竊嘗思此二說要以前說為定論而後說亦<lb/>
不可廢爾盖即理氣之無間而合言之則理動氣隨以<lb/>
生氣生理隨而在二者有則俱有如形影然是後說亦<lb/>
有攸當也究理氣之本末而析言之則理者生生之原<lb/>
<pb n="KR4e0175_WYG_009-6a"/>
微妙而無形者也氣者生生而有形者也理亘古今而<lb/>
不易無始無終者也氣之徃來無一息之停徃者旣終<lb/>
來者復始者也夫天地之始今日是也故觀乎一日之<lb/>
運則天地之始猶是矣今夫一日之終今日之氣既徃<lb/>
而遂盡矣明日之氣其何自而來耶以有生生之原故<lb/>
其來無窮耳小而一刻大而一嵗皆然也人物之形化<lb/>
草木之萌生皆然也此理昭然不可誣者是則後說之<lb/>
所以為定論周子曰太極動而生陽靜而生隂豈非理<lb/>
<pb n="KR4e0175_WYG_009-6b"/>
先氣後之說乎但後之儒者復為他說與之相駮耳今<lb/>
先生之論雖復與宋儒異然欲辯之則亦不外於理氣<lb/>
之先後而已先生曰元氣之上無物夫有形之屬其始<lb/>
固未有形也則其生也必有為之根柢者矣以此見有<lb/>
形者不生於有形而生於無形之道此不易之理也夫<lb/>
氣亦有形之物耳謂其上無物生未信也夫子曰逝者<lb/>
如斯夫不舍晝夜氣之為物也生生化化逝而不止者<lb/>
也非有生生之原徃者已過而無來者以繼之則其機<lb/>
<pb n="KR4e0175_WYG_009-7a"/>
息矣天地之間未有不逝之氣彼猶不足以自存尚何<lb/>
能為元元本本之物耶先生曰道者空虚無著之名何<lb/>
以能動靜而為隂陽是幾於談虚駕空者夫道者無形<lb/>
而實有者也故程子曰天下莫實於理形可以言空虚<lb/>
而其理非空虚也必其有形而廼謂之不空虚此可以<lb/>
論物之粗者耳非可以論至精之理也易曰形而上者<lb/>
謂之道神無方而易無體作易者亦談虚駕空與有太<lb/>
極而後有動靜有動靜而後有隂陽知其為生生之原<lb/>
<pb n="KR4e0175_WYG_009-7b"/>
則知其為動靜隂陽之本矣先生曰人有二性此宋儒<lb/>
之大惑夫宋儒所謂氣質之性蓋以此性寓乎氣質之<lb/>
中故謂之氣質之性非謂天地之性氣質之性為二也<lb/>
先生以易之窮理盡性以證性理不可為一以孝經毁<lb/>
不滅性以見古人論性類出乎氣以孔子性相近也以<lb/>
言性必有惡而非孟子性善之論此皆疑有未盡者易<lb/>
謂窮理盡性以至於命固一物耳曰性理不可為一則<lb/>
性命容有二乎孝經毁不滅性正訓為生然其本意非<lb/>
<pb n="KR4e0175_WYG_009-8a"/>
在於論氣論理也其曰天地之性人為貴亦猶滅性之<lb/>
性旣不可以訓理亦不可以訓氣如書曰犬馬非其土<lb/>
性不畜詩曰俾爾彌爾性傳曰少成若天性皆與孝經<lb/>
相同蓋古書性生二字多通用耳性相近也習相逺也<lb/>
非專為言性而發所以知其然者以其言歸重乎習耳<lb/>
儻如孝經性字之訓則曰生相近而習相逺尤可通也<lb/>
抑論語之書夫子之言性者獨此一語耳意者夫子之<lb/>
微言非止於如此而已子貢曰夫子之言性與天道不<lb/>
<pb n="KR4e0175_WYG_009-8b"/>
可得而聞也觀性與天道之言則可以測天人性命之<lb/>
一致而子思所謂天命之性孟子所謂知性知天者其<lb/>
師友淵源端有所自矣觀不可得而聞之言則其理之<lb/>
淵奥固非近於人情而其為說亦豈片言隻辭之可盡<lb/>
哉以此言之則性相近也之一語豈其所謂不可得而<lb/>
聞者乎固不類矣今先生論性獨據此一語為張本以<lb/>
言性不必善曰吾獨取夫子之論也然則人之生也直<lb/>
亦夫子之論也且詩書者夫子之所述也韓子所謂合<lb/>
<pb n="KR4e0175_WYG_009-9a"/>
於道者著之離於道者黜去之是也至於賛易又多夫<lb/>
子所自言此三經者其言性善盖衆豈可專主一言而<lb/>
盡廢其餘哉先生曰性與道合則為善性與道乖則為<lb/>
惡性出乎氣而主乎氣道出乎性而約乎性無乃主反<lb/>
為客客反為主乎又别道於性析而為二所謂道者其<lb/>
何物耶如曰道出乎性者也非性自性道自道也又何<lb/>
以謂性與道乖而性之為惡耶生反覆思之而未通也<lb/>
先生謂古人論性類主乎氣故以性為有善有惡生則<lb/>
<pb n="KR4e0175_WYG_009-9b"/>
謂古人論性類主乎理故以性為有善而無惡盖古人<lb/>
曰降衷曰秉彞曰明德曰德性曰誠曰仁此其為理為<lb/>
氣為善為惡殆亦不難辯矣先生曰性者生之理也斯<lb/>
言雖與先儒無異而意實不同夫生即氣質之謂天命<lb/>
之性雖具於氣質之中而初不雜乎氣質性即理而氣<lb/>
非理此先儒之說也先生則謂性者即是氣質所有之<lb/>
理非别有天命之性不屬於氣質者凡先生持論異於<lb/>
先儒者其要指在此而已夫天命之謂性天即理也不<lb/>
<pb n="KR4e0175_WYG_009-10a"/>
曰理而曰天又以見其統於一也凡人之性皆同出於<lb/>
天理天理無二人性無二是一本之說也先生言天道<lb/>
主於元氣之神而不以天理為宗其言人性亦惟主氣<lb/>
質之理而天理不與焉夫言性之理而不本天理徒就<lb/>
人之氣質而為言彼人之氣質其善惡固不一而所謂<lb/>
理者即如之爾若是則人各為性性各為理紛紜錯雜<lb/>
無所統一然則天下果一理乎果二三其理乎夫道一<lb/>
而已矣性即理也理即天也統之以理則天人無所不<lb/>
<pb n="KR4e0175_WYG_009-10b"/>
合本之於天則斯理有所從出先生專主乎氣不唯天<lb/>
人不相合其所謂道出乎性與所謂生之理者其道其<lb/>
理果何自而有耶是無本也又人之所以與天地並者<lb/>
惟以此理之無二故也如以氣而已自人而觀天地其<lb/>
細甚矣焉能與天地相似㕘兩間而為三極耶凡此皆<lb/>
斯理可見之大意可觸類而長之又有聖賢發端之緒<lb/>
言可致思而得也先生聰明絶人極深研幾宜於此判<lb/>
然而無疑今其為説顧或有所不察此其故何耶良由<lb/>
<pb n="KR4e0175_WYG_009-11a"/>
偏向氣質之說而不知其非故遺置天理之論而不知<lb/>
其是古人曰東面而望不見西墻蓋謂此也竊見近日<lb/>
諸公以氣言性而絀性善之論者紛紛而起生方欲先<lb/>
生講明此理為孟子程子之羽翼以息紛紛者之說以<lb/>
解天下後世之惑不願先生復為諸公之先倡也先生<lb/>
曰宋儒㕘伍人性而不合廼復標本然之論於氣質之<lb/>
上夫宋儒以性善之論於人才昏明強弱之不齊有所<lb/>
不該廼復出氣禀之論以足孟子未盡之義故曰論性<lb/>
<pb n="KR4e0175_WYG_009-11b"/>
不論氣不僃論氣不論性不明但其言氣又未免過重<lb/>
而不思昏明強弱之不齊蓋繫於習者甚多而原於氣<lb/>
禀者甚少亦頗失性相近習相逺之指矣是則氣質之<lb/>
論實起自宋儒非若先生之言也至於未發之義亦有<lb/>
未相合者先生舉鄙說而斷之曰是愚人未發必不能<lb/>
中生之前說謂衆人私心紛擾不能未發耳非謂其未<lb/>
發不能中也茍能未發非中而何蓋子思之言本以未<lb/>
發為主其曰中者正指名此未發之體耳細觀先生之<lb/>
<pb n="KR4e0175_WYG_009-12a"/>
論顧廼以中為主離未發而别求夫中此不合於子思<lb/>
之指也先生曰無景象可知其為中今日未發之時本<lb/>
自中正可再示本自中正之象夫未發性也性即天理<lb/>
也天理完具人欲不萌其有不中者乎程子曰喜怒哀<lb/>
樂未發何嘗不善言善則中在其中矣然求其景象則<lb/>
有不可盖情之發廼有景象既曰未發顧欲求其景象<lb/>
可乎夫言中而求其景象亦猶言道而病其空虚也先<lb/>
生曰人心未發皆有天然之中何至應事便至迷瞀偏<lb/>
<pb n="KR4e0175_WYG_009-12b"/>
倚此則體用支離内外心跡判然不照非理之所有非<lb/>
思索精切不足及此然此固有說也夫未發性也事感<lb/>
而發情也性無不善而情有善有不善正以應其事者<lb/>
有不同耳蓋應事之時不役於形氣不誘於外物則情<lb/>
得其正而為善其未發之體固如是也私已撓之外物<lb/>
牽之則情思為不善非其性之本然矣非歸善於性諉<lb/>
惡於情體用内外判而不合也性之發為情情之不善<lb/>
即性之不善也特汨於物欲而易其本然耳故孟子曰<lb/>
<pb n="KR4e0175_WYG_009-13a"/>
今夫水摶而躍之可使過顙激而行之可使在山是豈<lb/>
水之性哉人之可使為不善其性亦猶是也竊嘗以為<lb/>
知性之要莫先於未發知未發然後能知性知性然後<lb/>
能知天故生之前書謂此三者其實一也意蓋如此心<lb/>
者萬化之本原而未發也又此心之本原古人以為天<lb/>
下之大本信有以哉顧其事至近而其理至微誠可謂<lb/>
測之而益深窮之而益逺者區區平生苦心之所得惟<lb/>
以此為第一義野人食芹而美故欲獻之願吾先生虚<lb/>
<pb n="KR4e0175_WYG_009-13b"/>
心觀理無忽於不合之言反約窮源徹見乎未發之域<lb/>
則夫天地之大聖賢之理可以一貫之而無遺此生之<lb/>
所以為報於門下者凡來教之言不能盡復其大者畧<lb/>
具於此然已不勝其多言矣伏惟不罪其煩瀆而誨其<lb/>
不逮不僃<lb/>
　　　答崔子鍾書<lb/>
去歲辱書兼示中庸凡以無便乆不奉報生之蔽於佛<lb/>
老而好其說吾兄不棄絶而教之誠愛我欲有益於我<lb/>
<pb n="KR4e0175_WYG_009-14a"/>
也顧生之好其說者以其合於聖人之道而好之也使<lb/>
其不合於聖人之道生雖不足以望知言者然亦不至<lb/>
為其蔽惑也書辭有宜辯者念雖辯之必不能奪兄之<lb/>
所執故不敢復為煩瀆俟他日奉訪相與極論數日倘<lb/>
高明之論能使生之論絀而惑解敢不承教凡所謂講<lb/>
學者務去非以求是耳茍是非既心喻笑何為是之不<lb/>
從而顧自安於非耶伏讀中庸凡其文典則閎深可方<lb/>
古人今人不能為也然其指義頗有不合於聖人者試<lb/>
<pb n="KR4e0175_WYG_009-14b"/>
以愚見商畧之以請教竊聞中和之說迺中庸第一義<lb/>
蓋千聖心學之淵源也故程子以為孔門傳授心法而<lb/>
他載籍不與焉正謂此也延平先生復推明未發之中<lb/>
其說最詳而朱子以為龜山門下相傳指訣自延平之<lb/>
說傳而後中庸之道益明程子之言益信鄉微延平則<lb/>
程子之微言世或莫知其所指而中庸之大義隱矣抑<lb/>
延平之說雖自程子發之其實中庸之書固已特異其<lb/>
辭以見意故曰中也者天下之大本也其意斷可識矣<lb/>
<pb n="KR4e0175_WYG_009-15a"/>
是則未發之中實中庸一篇之綱領豈唯中庸為然凡<lb/>
六經之言豈復有加於此哉今吾兄之書於前標注既<lb/>
不喫𦂳言之至於十論亦復遺之何耶夫說中庸而遺<lb/>
中不猶說論語而遺仁乎其曰凡事可者謂之中中之<lb/>
名義取此生之所未喻也道論曰非别有物而綱紀乎<lb/>
此則是易有太極之說非而天地萬物無本也理論曰<lb/>
後之言理者括萬有包四端則是萬理不通會於一理<lb/>
也性論曰安得獨咎於氣則是理有駁雜之理人之善<lb/>
<pb n="KR4e0175_WYG_009-15b"/>
者廼逆天理也以孟子性善為踈以韓愈氏三品為能<lb/>
發聖藴生之尤所未喻也竊觀兄之名理雖考信於六<lb/>
經之說而實主之以六書之文兄之言論徃徃過者此<lb/>
其病源也字說足以明道孔門當為說文矣六經說理<lb/>
之辭非不時有合於字說其如不合者之多耶小道可<lb/>
觀致遠恐泥正此之謂也夫謂古人制字假物以命名<lb/>
不猶作易者假象以明理乎象之不足以盡理不猶物<lb/>
之不足以盡名義乎六書有轉注假借一字而數物用<lb/>
<pb n="KR4e0175_WYG_009-16a"/>
之不以一物專一字也至於訓詁則又隨事釋義一字<lb/>
而數說訓之不以一說蔽一字也文字訓詁猶不可執<lb/>
一而言也而况施於文辭其取義也可執一而言哉必<lb/>
曰道為大路之道則夫形而上者謂之道不可通也必<lb/>
曰理為玉膚之條理則夫窮理盡性以至於命者條理<lb/>
云乎哉易曰書不盡言言不盡意言之多變且不足以<lb/>
盡意一字之文豈足以貫衆理哉執泥言語而不得於<lb/>
言意之表君子猶譏之况執泥文字而可乎忠恕之論<lb/>
<pb n="KR4e0175_WYG_009-16b"/>
甚美然非忠恕之本意中庸曰忠恕違道不遠施諸已<lb/>
而不願亦勿施於人下二言者即覆解忠恕之意論語<lb/>
曰已所不欲勿施於人二書之言一也善乎古人之立<lb/>
言也其言甚簡其義甚明不煩增加覆說也益之以多<lb/>
言而反晦塞其正義此文士之蔽非賢人明經之指也<lb/>
誠論言誠何其小與中庸之言如斯而已乎尊德性論<lb/>
德性問學等而無辯矣不若注中君子之學云云者語<lb/>
意乃為完全耳象山曰不知尊德性焉有道問學此誠<lb/>
<pb n="KR4e0175_WYG_009-17a"/>
至當之論不可因其與朱子相駁挾私心而輕重之也<lb/>
今兄復下一轉語曰不知道問學何以尊德性此難以<lb/>
絀象山之論也象山之意以尊德性道問學為一事吾<lb/>
兄之言猶合兩長之意正象山之所譏也篇中評品諸<lb/>
儒似非確論司馬公信偉人也然考其性與王伯之說<lb/>
其亦擇之不精矣程子以為不知學非茍相訾也學不<lb/>
知性豈所謂尊德性之學乎元城西山似亦當别論耳<lb/>
又曰周子精而疑於老邵子達而疑於隱如周子者兄<lb/>
<pb n="KR4e0175_WYG_009-17b"/>
猶不滿之邪謂兄不潜心周子之書殆有不可然猶不<lb/>
免云云而况於老子乎邵子之隱也槩諸聖人之道未<lb/>
見其不合也安得以是而病之龜山上蔡觀其遺言恐<lb/>
亦不可輕議象山非踈也自雜博者觀類踈矣慈湖非<lb/>
險也習聞故常之說而乍聞其言類險矣序曰章分則<lb/>
文斷而意離今綴數言於每行之外聨其相承之意亦<lb/>
未可也古書以篇名者簡䇿之謂也一篇之内盖有章<lb/>
或數言者則不滿一二䇿而已必合若干章聨而成篇<lb/>
<pb n="KR4e0175_WYG_009-18a"/>
如老子荀子皆然不獨戴記可驗戴記四十九篇其不<lb/>
可分章者僅數篇耳朱子中庸分章特離合之間尚有<lb/>
未盡亦無大害其失乃在於牽合接續或失古人之意<lb/>
今兄旣欲相承復不分章失愈甚矣嘗惟吾兄精専之<lb/>
學奥㓗之文當今之世可謂絶倫然亦竊妄意吾兄其<lb/>
學不用心於内而又志分於為文故於本原處未有的<lb/>
實之見差之於此而欲折𠂻群言能無差乎其論道論<lb/>
性將以求勝於宋儒不知愈出宋儒之下恐於宋儒之<lb/>
<pb n="KR4e0175_WYG_009-18b"/>
書亦未嘗熟考而精思也區區管穴之見恃兄之知已<lb/>
故妄發而不隱想兄樂聞直諒之言亦必不以為罪也<lb/>
卒有便草草具此不及三思中間踈謬更兾垂喻不備<lb/>
　　　再答子鍾書<lb/>
徃歲貢書辱賜答教二通凡區區之說冝不見是於明<lb/>
者而二書之言鄙人竊亦惑焉語曰悖者之患固以不<lb/>
悖今吾二人其見必有一悖者當與吾兄慎擇其不悖<lb/>
者從之耳不然學之終身而秪以取悖良可惜也夫性<lb/>
<pb n="KR4e0175_WYG_009-19a"/>
即道也言性而以惡為主則天地聖人之道皆自斯言<lb/>
禍之矣以此論為不悖雖孟子之辯不能也君子之言<lb/>
凡以明道與立教今言性惡害道莫甚焉將以為教不<lb/>
顧長惡乎又曰易有太極不曰道為太極理會於一出<lb/>
何經典此言尢可駭不意吾兄繙閱一生而所見廼爾<lb/>
此非小小文義之差也望虚其心㕘伍古訓以自鑒不<lb/>
冝固執已見穿鑿傅會務證前說之為是也自古以來<lb/>
更越神聖賢智不為不多矣發揮性道不為不詳矣患<lb/>
<pb n="KR4e0175_WYG_009-19b"/>
學者不能知言未免以性道之義為未明彼非未明也<lb/>
蓋已之識未至也昔二程子得不傳之學於遺經今考<lb/>
其為說固皆本於古人之微言顧其說加明耳此二子<lb/>
之能知言也非唯程子為然也雖孔子亦如是而已故<lb/>
曰述而不作信而好古不若今之諸公自我作古復别<lb/>
為一家之言也然諸公之說曰吾以俟後聖不知與前<lb/>
聖乖戾者尚足以俟後聖乎莊子曰始時所是卒而非<lb/>
之夫人知未至而論未當則其是非必數變當其變也<lb/>
<pb n="KR4e0175_WYG_009-20a"/>
自知非其昔者之是也以吾兄之高明雖㣲人言乆必<lb/>
自寤然生嘵嘵不已者急於忠告之故也後生無師乆<lb/>
矣而朋友之道復廢學者以非為是以寡為多唯其獨<lb/>
學而無友耳抑又聞之錯解文義講學之失也其害小<lb/>
護疾忌醫心術病也其害大願吾兄之慎之也道逺不<lb/>
可數致書故多言如此千萬亮之<lb/>
　　　與浚川論二氏書<lb/>
日兩奉賜教感慰辱下問佛老指趣生欲奉告乆矣顧<lb/>
<pb n="KR4e0175_WYG_009-20b"/>
其為說非筆墨所可終也大抵二氏之道乃脩心之内<lb/>
學盡性之極談孔門之所罕言吾儒之所未聞也况其<lb/>
要歸盖性命切近之實初非幽深汗漫之論特以其至<lb/>
近至神難於覺悟故謂之𤣥妙耳儒者拒以不信既不<lb/>
足以知此而二氏之徒能得其傳者亦寡矣然世之禪<lb/>
學猶皆以明心見性為宗無他說也至於方士之流則<lb/>
大背老莊之指旁門岐徑不勝其多極其優者亦有我<lb/>
有為之小術耳老子曰聖人後其身而身先外其身而<lb/>
<pb n="KR4e0175_WYG_009-21a"/>
身存非以其無私耶故能成其私此與自私自利貪生<lb/>
畏死者異矣致虚極守靜篤歸根曰靜靜曰復命復命<lb/>
曰常不知常妄作凶此與安排造作勞生求生者異矣<lb/>
西方之書曰若菩薩通達無我法者如來說名真是菩<lb/>
薩又曰一切賢聖皆以無為法而有差别此與老子之<lb/>
言豈非同條共貫乎即二端而觀之可以見方士之道<lb/>
之陋矣來教謂異僧方士率多長年夫聞道者生死脩<lb/>
短一也茍不聞道則老彭之末路與殤子何殊焉佛氏<lb/>
<pb n="KR4e0175_WYG_009-21b"/>
有無生之說乃出世之第一義也以吾師之高明反求<lb/>
此道必不遠而得他日造浚郊之廬更當輸寫所懐率<lb/>
爾奉覆猶兾時一經覽也<lb/>
　　　再答浚川論二氏書<lb/>
頃承答教論二氏指歸吾師所得已極高遠然於愚見<lb/>
畧有同異輒復商㩁兾或有毫髮之助傳所謂狂夫之<lb/>
言聖人擇焉者也來教云仙佛之說起自宋代竊惟仙<lb/>
佛之說其所從來遠矣盖古聖人盡性之學也如所謂<lb/>
<pb n="KR4e0175_WYG_009-22a"/>
死而不亡者非盡性則不能然亦非盡性之外復别有<lb/>
不亡之術也藉曰不然則古之神聖其道皆不逮仙佛<lb/>
而仙佛創起李世反獨得不亡之術可乎㕘同契中無<lb/>
念以為常此言與禪學無異顧特一言之偶合耳譬猶<lb/>
諸子百家間亦言及仁義而其大體則非也鄉使伯陽<lb/>
果以無念為宗豈復談乾坤水火如彼之支離乎又謂<lb/>
楞伽彼此因縁不專一體金剛法相空色同歸於無乃<lb/>
唐宋高僧大士敷演心經而作者二經義理宏博殊非<lb/>
<pb n="KR4e0175_WYG_009-22b"/>
一二言所能盡心經標舉大端殆非二經之比唐宋髙<lb/>
僧尚未能盡知其說况能作耶來教謂吾儒之教以脩<lb/>
心治世為事夫古之聖神内聖以脩心外王以治世二<lb/>
者之外誠無餘事但後世去聖逾逺而其傳寢陋治世<lb/>
之法儒者僅得其粗而不究其本至於脩心之學則講<lb/>
之不明乆矣夫不能自脩其心果足推之以治人乎况<lb/>
不能自保其神明雖道濟天下抑末矣又謂佛氏之學<lb/>
與學仙者原出一途專於為已無復為人究其所趣不<lb/>
<pb n="KR4e0175_WYG_009-23a"/>
過使原性常在雖滅不昧而已故非有術不能即得且<lb/>
如人心虚靈不觸亦動故學無心必須心息相依而後<lb/>
可無欲使神住必須廻風混合而復為人殆有未然自<lb/>
古賢聖不越教化斯人使之為善耳為人之利孰大於<lb/>
此二氏之言大率如是至其切實而精微則反身為已<lb/>
之學也使夫人知為已之學其為人不既多乎原性常<lb/>
在雖滅不昧此固然矣特至人明於性命則了生滅之<lb/>
常一衆人不知其性則見生滅之有二此特淺言之耳<lb/>
<pb n="KR4e0175_WYG_009-23b"/>
自餘差别之義不可勝舉非累幅之書可究也未知生<lb/>
焉知死盖吾聖門之微言邵子曰若未通天地焉能了<lb/>
死生周子太極圖末亦援易及死生之說盖非無為言<lb/>
之也心息相依繋心之一術耳二氏之書徃徃有之然<lb/>
其術非盡於此也如吾儒中之聖人所謂至誠致中退<lb/>
藏於密即無心也彼其所以能善者固自有道矣豈亦<lb/>
出於心息相依之術耶程子曰知道者思慮自無又曰<lb/>
未有不能體道而能無思者又曰未嘗致纎毫之力此<lb/>
<pb n="KR4e0175_WYG_009-24a"/>
其存之之道此言皆畧開其端然亦有所自來矣神住<lb/>
即無心是也似不當二言之回風混合指何術而言更<lb/>
望垂喻俟别請益又謂學仙不成亦不失為禪覺夫老<lb/>
莊所謂仙與佛所謂禪誠非二道但後之方士其術淺<lb/>
陋曽不逮小乘之禪也昔者程子每以佛與孔子並言<lb/>
之其論莊周猶有何敢比佛之語况後之仙者乎禪學<lb/>
者不唯賢於後世之仙學雖吾後儒之學亦非其倫矣<lb/>
何者後儒雖言無我而不知無我之實雖言無思而不<lb/>
<pb n="KR4e0175_WYG_009-24b"/>
知無思之指雖言無欲而不知私欲之本無雖言性善<lb/>
而不知性善之極致雖以人皆可以為聖人而不知性<lb/>
即聖人非由脩為而得也以此觀之禪之為道可知矣<lb/>
雖然使其道驗諸人心而不然考諸聖人而不合庸非<lb/>
無稽之言乎今驗諸人心則其所謂空寂者即吾未發<lb/>
之本心考諸聖人則其所謂定慧者即古聖人之誠明<lb/>
推此類而言之其道不可悉數故程子有釋氏知性知<lb/>
天極乎高遠之說彼誠有所見而言之非茍相許可也<lb/>
<pb n="KR4e0175_WYG_009-25a"/>
來教謂若是無術大是頑空夫仙佛者得乎最上之術<lb/>
實無術也順吾真性之空亦無空也金剛經曰如來在<lb/>
然燈佛所於法實無所得又曰若言如來有所說法即<lb/>
為謗佛凡此類者其義云何望吾師更精思之他日深<lb/>
有悟入始知佛與吾聖人之道本同一性而佛之有功<lb/>
斯人未必在吾孔子之下也縱言及此大類狂失之言<lb/>
矣然非吾師生未始發其狂言旬日感寒力疾具書不<lb/>
備<lb/>
<pb n="KR4e0175_WYG_009-25b"/>
　　　荅崔子鍾書<lb/>
承示古人皆自有一種見意譬之井泉水之多寡淺深<lb/>
不同皆是自家源頭用之不竭其依門傍户隨人聲嚮<lb/>
者恐立見其窮矣此善諭也當由見或者傳㑹先儒之<lb/>
說而無所發明言辭寡陋無所决擇故起此論也今或<lb/>
者既無誠心與實行徒託古人之言以飾其私意偏見<lb/>
此不過茍讙一時爾豈能欺於識者哉假令今世亡識<lb/>
後之人竟可欺乎殆不足論也然如所示井泉之譬必<lb/>
<pb n="KR4e0175_WYG_009-26a"/>
如易之大畜利貞自然如此乃為善耳學未至而強穿<lb/>
鑿非大畜也言不中而必已出非利貞也古人陋穿鑿<lb/>
者固失之能已出而有益於道者幾何如此者雖有一<lb/>
種意見亦不足觀也唯真有徳者所見所言自不可及<lb/>
其同於古人者非隨人聲嚮理不得不然也其有不同<lb/>
者盖古人所未發亦非實不同也不識明者以爲如何<lb/>
　　　荅王浚川先生論文書<lb/>
承荅教兼示四集驩恱無量四集亟讀一二過譬之觀<lb/>
<pb n="KR4e0175_WYG_009-26b"/>
鍾山而汎滄海唯知眩慄其珍恠安能諦列其名物哉<lb/>
寳而傳之當不敢後於衆人銓擇之命非敢聞也近嘗<lb/>
有疑則當無隱夫三百篇經訓也然作者之法存焉耳<lb/>
今考論其篇籍雖間有畸人放士悲憤感激之音男女<lb/>
姚冶之言義既歸夫鑒戒其辭又簡質矣列之於經不<lb/>
亦宜乎降是騷人作焉靈均已傷繁麗要之有以至宋<lb/>
玉則誇失實滛越禮詩人之義亡矣代相㳂習其靡日<lb/>
甚說者皆曰義茍有合雖靡何害於乎其如文過於質<lb/>
<pb n="KR4e0175_WYG_009-27a"/>
何揚雄譏文簡而用寡勸百而風一非過言也夫文已<lb/>
遠於實矣放而不止其遠益甚終則徒文而亡實此古<lb/>
今作者之通蔽也竊觀先生之作較其工且多於古人<lb/>
皆不啻過之故冝更少約之其近於怨調宮體豪氣太<lb/>
露者一切弗録此數者他人有之以為美在先生則當<lb/>
棄而去之耳去之者皆止於禮義歟可謂損之而益也<lb/>
自敘所云文貴精而不貴多者非此論也文章之弊乆<lb/>
矣作者蕩而不反後生惑於所習生誠悼之每思得大<lb/>
<pb n="KR4e0175_WYG_009-27b"/>
人君子為當世所師嚮者變之使復於簡質其所繋亦<lb/>
非細已今先生為當世所師嚮變之使復於簡質廼先<lb/>
生之事也豈其與衆人角分寸之長而益後生沈痼之<lb/>
習哉明見其意如此不自知其僭妄死罪死罪<lb/>
　　　荅友人書<lb/>
前後承講學之䟽殆不可以固陋少之也幸甚幸甚至<lb/>
導僕以言謂勿使迷逺而不復每觀來指見執事之適<lb/>
道正矣雖使岐路之中又有岐焉冝不能惑奚有於迷<lb/>
<pb n="KR4e0175_WYG_009-28a"/>
而可復乎今顧云云固在導僕以言也然以所聞測來<lb/>
指不無一二異同故言之欲卒教焉前僕舉知言學欲<lb/>
博不欲雜守欲約不欲陋之言來教謂孔顔博文約禮<lb/>
之博孟子守約施博之博蓋禮者理也吾心有條理處<lb/>
是也其見於事則謂之文若三千三百之屬皆心之所<lb/>
發也事事而約之以禮非禮勿視聽言動是也知言云<lb/>
者非聖賢所謂博約也竊謂博文約禮侯氏胡氏之解<lb/>
不可易已儻如來教當曰約我以禮博我以文不當反<lb/>
<pb n="KR4e0175_WYG_009-28b"/>
以博文先之又與循循善誘之言不相蒙矣孟子所謂<lb/>
守約施博其曰脩其身而天下平者是也大抵來教所<lb/>
稱止可以言約禮非可以言博文也知言所謂學欲博<lb/>
守欲約正指夫聖賢之學所謂不欲雜不欲陋者則辨<lb/>
别俗儒之學異乎聖賢也殆不可以遽然非之然五峯<lb/>
之言意在夫溺心俗儒之學者惑於其似而無辨而僕<lb/>
昔者之言意在夫從事聖賢之學者又安於其偏而自<lb/>
足爾又謂朱子傳註使孔顔曽孟之言同者反異如大<lb/>
<pb n="KR4e0175_WYG_009-29a"/>
學首簡言致知而中庸首章無之中庸首章言存養而<lb/>
大學誠意章無之竊以為此二書本異非傳註異之也<lb/>
然中庸首章無致知至於他章學而知之困而知之博<lb/>
學審問慎思明辨之屬與大學之道何異若大學誠意<lb/>
與中庸存養異者盖存養乃未發之時意則已發故言<lb/>
誠而不言存養耳然茍能正心誠意未有不能存養者<lb/>
也亦何害其為同邪夫孔顔曾孟之言要其歸未嘗不<lb/>
同然斯道不容一言而盡故或有不同者故曰夫言豈<lb/>
<pb n="KR4e0175_WYG_009-29b"/>
一端而已夫各有所當也至如孟子言性善養氣之類<lb/>
抑豈可謂論語無之邪非獨四子然也易之言有不同<lb/>
乎書者矣書之言有不同乎詩者矣各經之言或先或<lb/>
後或彼或此何必一一强同乎直要其歸觀其所以同<lb/>
耳若字量句較徃徃固而不通矣又謂甚愛明道之言<lb/>
似四子而伊川朱子多與之異夫明道伊川其資稟氣<lb/>
象固有不同其言亦不無小有異同者然其學術則未<lb/>
始異也是以當時從學者未有謂二先生之學異也而<lb/>
<pb n="KR4e0175_WYG_009-30a"/>
明道亦亟稱伊川豈有異而不相論難乎朱子之學亦<lb/>
若是而已此寡薄守舊之見來指所謂異者意非小有<lb/>
異同盖必就其節目而言幸略諭及容再質疑也後䟽<lb/>
所示心與理之說大槩即前約禮之義益廣言之爾僕<lb/>
謂執事之適道正矣雖多岐路不能惑者以此也夫盖<lb/>
曰聖賢載籍皆心學也執事既昭然於斯矣豈慮其惑<lb/>
於他也哉雖然盡其心則難矣張子曰有外之心不足<lb/>
以合天心此在賢者之患然僕尤有欲言者執事與僕<lb/>
<pb n="KR4e0175_WYG_009-30b"/>
他論小有異同茍此不同雖他有同者非切也更異博<lb/>
取二先生之書深考而精思之又必勿執獨然之見勿<lb/>
主先入之言以槩衆理然後二先生是非之實可得也<lb/>
至是二先生之言卒不當於尊意凡區區之說又二先<lb/>
生之糟粕也執事豈有取乎言之猥雜盖不敢不盡而<lb/>
况乎導僕以言也<lb/>
　<lb/>
　考功集巻九<lb/>
</p>
<p>
</p>
  </div>
<div>
                <head>考功集卷十</head>
    <p>
<pb n="KR4e0175_WYG_010-1a"/>
欽定四庫全書<lb/>
　考功集卷十　　　　　　　明　薛蕙　撰<lb/>
　　序<lb/>
　　　坐忘論序<lb/>
太史公書曰神者物受之而不能知及其去來故聖人<lb/>
畏而欲存之惟欲存之神之亦存其欲存之者故莫貴<lb/>
焉予嘗以為古人之遺言夫神者群生之本萬有之府<lb/>
大可以㕘天貳地次可以長生乆視誠莫貴之鴻寳無<lb/>
<pb n="KR4e0175_WYG_010-1b"/>
偶之珍物也然悠悠之俗棄寳取礫貴物而不愛其神<lb/>
愛神而不求其術奄忽而盡良可哀矣坐忘論者唐司<lb/>
馬子㣲所撰盖存神之秘記安心之要訣也予愛翫斯<lb/>
文亹亹忘倦客謂予曰昔程子謂斯論為坐馳其言曰<lb/>
未有不能體道而能無思者故坐忘是為坐馳有忘之<lb/>
心乃思也子顧好之豈有說乎曰程子之說誠善矣苐<lb/>
其議子㣲者殆不然也夫無思者無妄也惟聖人者能<lb/>
明之易而得之速非夫學者之事也凡學者必始於操<lb/>
<pb n="KR4e0175_WYG_010-2a"/>
心終於無妄漸習則可致欲速則不達雖大賢之資未<lb/>
有越操心而至無妄也或問程子曰敬當用意乎曰其<lb/>
始安得不用意又因論持志曰此亦私也然學者不如<lb/>
是不得及其評子微之書曾不推此意而言之先儒為<lb/>
論之失平後世過信而弗察不亦惜乎獨其終篇有云<lb/>
非孔釋之所能隣此則子㣲之蔽不可不絀者也嘗以<lb/>
為自古褒貶失實抑揚過當其來尚矣所以爾者盖安<lb/>
其所習毁所不見或摭片辭而遺大意或執一端以槩<lb/>
<pb n="KR4e0175_WYG_010-2b"/>
衆說此論議者之通患也客曰子㣲之言道家之流也<lb/>
固不合於儒學矣今猥尚之無乃導人於邪僻乎曰天<lb/>
下之理本同末異所以異者由人之用心不一也二家<lb/>
之學皆以無私心為極茍無私心異安從出人生而静<lb/>
是謂一本先聖後聖同復其初而已奚道家儒學之辯<lb/>
乎今儒學即事以治心其蔽也流宕而忘本道家屏事<lb/>
以安心其蔽也固滯而不該於用非二家之學本然也<lb/>
夫百氏偏駁猶有助於救俗道論素樸寧導人於邪僻<lb/>
<pb n="KR4e0175_WYG_010-3a"/>
烏虖自三季之後秦漢以來淳風載息躁人寔繁莫不<lb/>
肩摩富貴之路轂撃紛華之域異代一揆恬不知悲若<lb/>
乃黃老希夷之術僑松澹泊之風荒塗翳然鮮有一問<lb/>
其津者然而束教寡聞之士師心好辯之徒猶謂尚同<lb/>
者寡好異者衆豈非謬於過計乎抑斯論之傳世將惟<lb/>
寂寞枯槁之士為有樂乎此也豈能中逢掖之徒哉<lb/>
　　　升菴詩序<lb/>
古今言詩者病詩之難夫詩之所以難者才與學之難<lb/>
<pb n="KR4e0175_WYG_010-3b"/>
也才本於天學繫於人非其才雖學之不近也有其才<lb/>
矣非篤於學則亦不盡其才也古之人以詩名家必兼<lb/>
於斯二者顧其才有高下學有䟽密故文體又各為品<lb/>
第焉夫才之不足有所限而不可進也學之不足無所<lb/>
禦而自止也彊其才而進者寡陋於學而止者衆學而<lb/>
不止極於不可進而後廢古之作者猶難之國朝能詩<lb/>
者盛於𢎞治正德之際其時數君子始尚古學文體為<lb/>
之一變至於今日鴻筆麗藻之士彬彬間出數君子為<lb/>
<pb n="KR4e0175_WYG_010-4a"/>
有功矣然此數君子亦各才有高下學有䟽密雖其高<lb/>
才嗜學者要未有窮其學之所至竭其才之所能者也<lb/>
嘗以為知其所近而闇其逺者學所易能而後其所難<lb/>
人之公患也眩於時好而不悟其所短沿於俗習而不<lb/>
進求其上世之常蔽也語曰取法乎上僅得其中取法<lb/>
乎中斯為下矣余懼將來者徒隨先進之後而雅道之<lb/>
日趨於下也南岷王先生示余升菴楊先生詩一卷其<lb/>
窮極詞章之綺靡可以見其卓絶之才其牢籠載籍之<lb/>
<pb n="KR4e0175_WYG_010-4b"/>
菁華可以見其𢎞博之學此其意將欲追軋古人而不<lb/>
屑與近代相上下盖余疇昔所願見乃今得之先生矣<lb/>
抑此卷者第徃者謫居滇中之作耳若其今之所造詣<lb/>
與夫他日之所就又非止於如此而止也雖然即此巻<lb/>
尚論之唐之四傑不能過也南岷刻而傳之非特表先<lb/>
生之才為其鄉重固將著先生之學為天下先余因推<lb/>
其意而敘之<lb/>
　　　老子集解序<lb/>
<pb n="KR4e0175_WYG_010-5a"/>
嘉靖庚寅予為老子集解其後屢有修改丙申之冬復<lb/>
加刪定自謂有補於道德之萬分廼自序之昔老子有<lb/>
言吾言甚易知天下莫能知周之衰先聖之道未絶賢<lb/>
人君子猶有為性命之學者且天下知尊老子而老子<lb/>
之言世猶莫能知也况至後世道術數傳數變學者舍<lb/>
本趣末毁所不見且詆訾老子為異端則其筆之於書<lb/>
者天下益莫能知矣聞有高明好古之士澹泊學道之<lb/>
徒為能有味於其言然非研精覃思亦安能自知其性<lb/>
<pb n="KR4e0175_WYG_010-5b"/>
以真知老子之言哉始予蚤嵗嗜神仙長生之術凡神<lb/>
仙家之說無不觀也晩讀老子而好之當是時予方蘄<lb/>
嚮聖人之道致思性命之理盖乆之而若有得考諸老<lb/>
子無異也廼知昔之所嗜者第方士之小術而非性命<lb/>
之學也復知老子之道惟導人反其天性而非異端之<lb/>
流也夫性命者道也天下之一本也生民同得之非異<lb/>
物也聖人同傳之非異術也迷其所同得故異見失其<lb/>
所同傳故異說是則同乎此者謂之同異乎此者謂之<lb/>
<pb n="KR4e0175_WYG_010-6a"/>
異予見後人之異矣未見老子之異也今夫老子之書<lb/>
盖皆性命之說多出於上古聖人之遺言故古者敘六<lb/>
家而謂之道家後世顧謂之異端矣道者脩之身以及<lb/>
天下天下之事無不統也後世直以道家為養生耳皆<lb/>
予所未喻也予又竊怪夫方士之言養生者徃徃穿鑿<lb/>
於性命之外不知長生之道不越乎養性世儒率言知<lb/>
性知天而斥小養生不知養其性者即同乎天道而不<lb/>
亡此其不聞性命之實不合聖人之道者邪傳曰禮失<lb/>
<pb n="KR4e0175_WYG_010-6b"/>
求之野聖人之道不明於世乆矣學者求道而未得比<lb/>
老子於野而求之何不可者况老子古之史官孔子之<lb/>
所嚴事豈野人之比而已乎然老子之書學者恒病其<lb/>
難讀盖其辭約其道大所謂測之而益深窮之而益逺<lb/>
者也古註之亡者其善否則不可知今之傳於世者未<lb/>
有明老子之意者也予為此解其間文義之小者儻有<lb/>
未盡若夫揚㩁本指發揮大義明聖人之微言究性命<lb/>
之極致竊以為近之矣有欲求老子之道者必以予解<lb/>
<pb n="KR4e0175_WYG_010-7a"/>
為指南乎老子曰自矜者不長又曰知我者希則我貴<lb/>
矣其言非以相反夫各有所當也予之不遜亦冀世之<lb/>
君子無聽我藐藐庶幾為入道之一助云<lb/>
　　　送郟令孫子序<lb/>
郟令孫子將行内史唐子會同舉于鄉者以餞之衆復<lb/>
謂冝有言也乃以屬蕙初孫子之得郟也或謂郟其俗<lb/>
樂訟綿蠻難治雖喜事之吏猶厭之孫子信厚者也得<lb/>
此必戚矣予嘗求訟之興盖興於下者什一而興於吏<lb/>
<pb n="KR4e0175_WYG_010-7b"/>
者什九興於下者習惡之人也然亦罕已若夫教弗豫<lb/>
治弗平甚則利而賊下重罰而不恤其民皆吏之為也<lb/>
如此而欲民之不訟尤惑矣故君子自反乎身而不咎<lb/>
民之好訟夫子曰君子之德風小人之德草草上之風<lb/>
必偃言自反也且吾聞郟之俗不如是之甚今孫子以<lb/>
信厚而臨之民將戴之必且無訟矣夫良師不易絃而<lb/>
調良吏不易民而治孫子為弗戚矣然則孫子遂亡戚<lb/>
乎曰有夫冉子之藝當時第之曰政事然僅可為之宰<lb/>
<pb n="KR4e0175_WYG_010-8a"/>
後世之君子其心不以一宰為不足為者或寡矣冉子<lb/>
之藝人必以為不可能也冉子之僅可為者人則以為<lb/>
不足為也豈非不思之過耶今之邑令視有弗逮焉而<lb/>
况於聖門之士哉抑此邑令之難也天下之爵倍而上<lb/>
之不啻一令而已事倍而上之不啻一邑而已弗知難<lb/>
者弗戚也知其難者有弗戚者乎吾觀孫子有天下之<lb/>
志者也知其難者也不能亡戚者也<lb/>
　　　贈劉希尹序<lb/>
<pb n="KR4e0175_WYG_010-8b"/>
希尹有寛静之量有温良之行有䟽通之智有廣博之<lb/>
材國家不用賢焉則已茍用賢焉豈能舍子哉且必以<lb/>
公卿之位處子矣希尹居吏部者八年以為善其職者<lb/>
衆人莫不然也一旦一小人言之謫壽州始小人未有<lb/>
言衆孰謂且有言者既而小人言之衆孰謂且必斥者<lb/>
於是希尹卒被讒而去此皆衆人之不虞而事之難圖<lb/>
者也今者衆皆惜之謂希尹有亡予獨謂希尹有益者<lb/>
也今夫國之所謂善御者終身由於國之康衢則御之<lb/>
<pb n="KR4e0175_WYG_010-9a"/>
材不加也一旦值陿陋之蹊隧斯進於御之道矣傳曰<lb/>
動心忍性増益其所不能豈不信哉今子固衆之所謂<lb/>
善其職者而其賢又將處公卿之位也雖然使在今日<lb/>
履坦途而躡要路亟處公卿之位非不可也譬由御者<lb/>
終身之由于康衢耳此於子之賢無所加也盖處公卿<lb/>
之位者必將與國家之謀焉國家之謀恒患其不虞而<lb/>
病其難圖自昔國家固嘗多賢矣而賢有不足深恃由<lb/>
不能動心忍性燭於不虞之防周於難圖之慮故不足<lb/>
<pb n="KR4e0175_WYG_010-9b"/>
以謀人之國家今者子其動心忍性而其賢日有不同<lb/>
矣由是處公卿之位而與國家之謀庶幾其有濟哉此<lb/>
予之所以謂希尹有益者也<lb/>
　　　贈王直夫序<lb/>
今天下之為吏者重内而輕外惡勞而喜逸故士有仕<lb/>
外而任勞者輙介然不當意而其交游之厚亦多嗟歎<lb/>
怨恨猥為惜悼之辭以慰其人俗習之若此乆矣人皆<lb/>
以為冝然而莫病其非也吾聞國家之置庻官也唯以<lb/>
<pb n="KR4e0175_WYG_010-10a"/>
為民非以私庻官也故古之君子必畧於自愛而篤於<lb/>
愛人是故位不辭賤事不辟難茍有益於民也雖外且<lb/>
勞無弗樂已茍無益於民也雖内且逸無弗憂已今之<lb/>
為吏者則不然樂終身於京師而憂一日於外郡勞則<lb/>
唯恐已歸即而逸則唯恐已違也烏虖使今之君子誠<lb/>
如其志終身不出國門無尺寸之勞而致卿相之位因<lb/>
循偷墯無與於民而有利乎身自常情觀之可謂仕宦<lb/>
之至願然而有志之士必不忍為也程子曰古之仕者<lb/>
<pb n="KR4e0175_WYG_010-10b"/>
為人今之仕者為已夫惟其為人也故殫志畢力顓於<lb/>
趨事而猶不暇又何暇於及人也哉昔周之盛時其大<lb/>
夫士行役於外者惟其趨事之不克而未嘗自言其勞<lb/>
故其詩曰皇皇者華于彼原隰駪駪征夫每懐靡及及<lb/>
其衰也其大夫士皆趨利以自便一失其欲則怨刺之<lb/>
辭作故其詩曰或燕燕居息或盡瘁事國或息偃在牀<lb/>
或不已於行夫人而至怨刺因上之不均也然其臣子<lb/>
亦豈可遽若是之薄也今直夫之為許州也容色怡愉<lb/>
<pb n="KR4e0175_WYG_010-11a"/>
如平時度其中必將外内外勞逸而有意乎為民也予<lb/>
素厚直夫不敢為悼惜之辭以慰之於其行也因以所<lb/>
嘗聞者為贈意者亦直夫之所樂聞也<lb/>
　　　贈王子正先生序<lb/>
予嘗論古之神聖仁賢皆以救民為心以救民為事者<lb/>
也由周公而上達而其道行者其事莫非救民也由孔<lb/>
子而下窮而其道不行者其救民之志未之或忘也故<lb/>
曰得志澤加於民不得志脩身見於世夫得志不得志<lb/>
<pb n="KR4e0175_WYG_010-11b"/>
云者盖謂其救民之志非謂其一身之私也澤加於民<lb/>
志行之效也不能及人斯脩身而已矣此古人所傳之<lb/>
家法而後之為士者世守之自後世之俗寖壊古人之<lb/>
傳寖㣲士之曰窮達者不以道為窮達以其身為窮達<lb/>
耳曰得志不得志者不以救民之志為得失以自私之<lb/>
志為得失耳由是有終身唯私欲之謀而莫以救民為<lb/>
意者甚則虐其民以濟其私欲者也予是以知古人之<lb/>
切於救民者夫唯其能無私也後世之士既蔽於私欲<lb/>
<pb n="KR4e0175_WYG_010-12a"/>
矣豈能以斯民為已任乎然則士必絀其私欲而後能<lb/>
盡心於救民此理之不易者也孔子曰富與貴是人之<lb/>
所欲也不以其道得之不處也貧與賤是人之所惡也<lb/>
不以其道得之不去也君子去仁惡乎成名夫仁之為<lb/>
道至精微也而孔子之言仁廼在富貴貧賤取舍之間<lb/>
何哉盖去貧賤而處富貴正人情私欲之大者而君子<lb/>
之失其本心亦徃徃由是故也孟子稱伊尹之行則曰<lb/>
非其道義禄以天下而不顧稱柳下惠之行則曰不以<lb/>
<pb n="KR4e0175_WYG_010-12b"/>
三公易其介至於論舜蹠之分特在善與利之間皆由<lb/>
孔子之指也南岷王先生徃為御史劾小人之居權要<lb/>
者謫判亳州可謂不畏彊禦矣壽陽有征商之闗當路<lb/>
檄先生攝之遂辭而不行昔之督是闗者其私取不啻<lb/>
千金也予觀先生温良而忠信端方而修潔其賢有不<lb/>
可勝道者稱其一二又特其小者耳然亦可見其所存<lb/>
之彷彿矣絀其私欲而盡心於救民非先生之望而誰<lb/>
也先生遷令崑山予從勿齋周先生祖之復為是說贈<lb/>
<pb n="KR4e0175_WYG_010-13a"/>
之<lb/>
　　記<lb/>
　　　高氏大宗祠記<lb/>
大宗祠者大中丞樂清高公祖考之祠也高氏之先出<lb/>
宋太尉諱瓊太尉五世孫諱世則在建炎初為行營副<lb/>
使扈從南渡以節度使判温州因家樂清寔惟高氏始<lb/>
遷之祖祠之所為名也祠作於節度使之孫諱新七後<lb/>
世祇守不隧及中丞公曽祖父華亭令諱某皇考贈光<lb/>
<pb n="KR4e0175_WYG_010-13b"/>
禄卿諱某追孝嗣事嵗治月飭益恢於初祠之創繼之<lb/>
槩也辨其昭穆嚴其祔祧祭祀必時嘉事凶事必告凡<lb/>
節度使之所自出無間於親踈逺邇祭而行事必皆至<lb/>
焉既而合食必皆與焉上尊祖禰下親宗族祠之大倫<lb/>
也有譜以紀世次有家訓以志教命有世祀之田以共<lb/>
齊盛牢醴有文字歌頌以章上世之美廣後人之思祠<lb/>
之雜制也舉祠之故考諸禮度之義鮮不合者可無待<lb/>
言耳矣蕙辱中丞公之命兹將何言惟曰章上世之美<lb/>
<pb n="KR4e0175_WYG_010-14a"/>
廣後人之思俾百世之下傳德襲訓無變于今詩曰孝<lb/>
子不匱永錫爾類中丞公之志庶在兹乎惟高氏繇一<lb/>
節度使而來盖四百年名人累累不絶至中丞公復以<lb/>
重德顯於時家屬子姓衆多不可數今夫世之氏族克<lb/>
世其家者或一二世或三四世㣲矣而高氏代序之悠<lb/>
長也子孫之蕃庶昌大也匪上世垂慶之永其孰基之<lb/>
凡族之人始則合末則殊甚者戚未單而恩弗通而高<lb/>
氏之族綂之以昭穆綴之以燕會戚則致其愛䟽則致<lb/>
<pb n="KR4e0175_WYG_010-14b"/>
其敬無不足者相䘏也無不善者相觀而化也匪上世<lb/>
貽謀之善其孰致之吾聞原水之出者大則下流之受<lb/>
者宜廣先祖之施者厚則後嗣之承者宜篤篤其承必<lb/>
思孝祖禰孝祖禰必思脩宗廟脩宗廟必思睦宗族睦<lb/>
宗族必思敦禮義此高氏世世子孫所宜從事也而况<lb/>
於中丞公申之以不匱之志<lb/>
　　　三難軒記<lb/>
侍御漢陽戴君寓書於蕙曰予少竊有志於學未嘗知<lb/>
<pb n="KR4e0175_WYG_010-15a"/>
學之難也既年且長其更事也日多焦然而彊其不逮<lb/>
慨然而憂其不足予然後病學之難也學之難實衆尤<lb/>
難者有三曰力行責已克終夫力行弗倦者日新也然<lb/>
進焉而或緩吾决立焉而或撓吾分蓄焉而或餒吾充<lb/>
用焉而或窒吾利予是以病力行之難也責已而不責<lb/>
人者自脩也然自私者人之情也自恕者情之偏也自<lb/>
用者偏之惑也自是者惑之甚也予是以病責已之難<lb/>
也善終如始者盛德也然志傾則終必怠事慢則終必<lb/>
<pb n="KR4e0175_WYG_010-15b"/>
茍節詭則終必敗德偽則終必貳予是以病克終之難<lb/>
也是三者予恒病之廼扁其軒曰三難以朝夕觀省庶<lb/>
幾其有益乎雖然事勤而守不約志切而行弗近亦亡<lb/>
及也唯君宜有以相我請為我記之君於蕙為同年且<lb/>
辱與之友兹有命蕙其敢辭蕙聞聖人之於學自然而<lb/>
能者也而心猶難之衆人之於學彊勉而未能者也而<lb/>
心顧易之或聖或否為是故也君之賢固大過於人而<lb/>
篤志於學若是三者雖難非君所患也抑蕙未知學其<lb/>
<pb n="KR4e0175_WYG_010-16a"/>
何助君之有聞之夫子曰克己復禮為仁己者人之私<lb/>
也克己者學之要也人之生也已則從之弗察弗慎已<lb/>
廼亟作已作而衆理危矣故行不能力者已間之己不<lb/>
能責者己蔽之終不能克者己害之三者之難乃其所<lb/>
也今君既病其難盍克己以為之本乎己克而仁則三<lb/>
者可悉獲也故樂於循理力行非難矣物我兼照責已<lb/>
非難矣存心匪懈克終非難矣詩曰無言不讎蕙之言<lb/>
不韙尚俟聞吾子之教<lb/>
<pb n="KR4e0175_WYG_010-16b"/>
　　雜著<lb/>
　　　用剛贈林守<lb/>
天台林先生守亳州蕙告之曰損益無過者天地之化<lb/>
也剛柔合中者君子之道也振民育德一而已矣商書<lb/>
曰平康正直彊弗友剛克爕友柔克沈潜剛克高明柔<lb/>
克平康正直君子之道鮮矣於是乎或過不及而四者<lb/>
遂至於相反雖然始之偏也微焉耳卒之賢者以得不<lb/>
肖者以失而得失之歸則遠矣夫能察其偏而善用剛<lb/>
<pb n="KR4e0175_WYG_010-17a"/>
柔以節之此賢者之所以得也不能察其偏而過用剛<lb/>
柔以甚之此不肖者之所以失也得失之由剛柔之用<lb/>
不可不慎也吾觀先生性慈而良謙和而安豈非賢乎<lb/>
意者猶近於沈潜與亳之彊弗友者或寡矣然一夫橫<lb/>
於市十夫狃於室雖寡足患也如是則先生之自治與<lb/>
治亳之政皆宜用剛用剛則兩得之矣弗用剛則兩失<lb/>
之矣抑又聞之用剛有道不得其道亡益而弊從之未<lb/>
為善用剛也善用剛者以寛主之以明濟之弗主之以<lb/>
<pb n="KR4e0175_WYG_010-17b"/>
寛者亟弗濟之以明者悖夫用剛以求中也既亟且悖<lb/>
失中愈矣是以德不順而民不服此非用剛之過也廼<lb/>
不善用剛而然也故善用剛者必以寛主之以明濟之<lb/>
以寛主之者仁也以明濟之者智也仁智者成已成物<lb/>
之道也<lb/>
　　　或問辯<lb/>
大學或問曰近世大儒有為格物致知之說者曰格猶<lb/>
扞也禦也能扞禦外物而能知至道也又有推其說者<lb/>
<pb n="KR4e0175_WYG_010-18a"/>
曰人生而靜其性本無不善而有為不善者外物誘之<lb/>
也所謂格物以致其知者亦曰扞去外物之誘而本然<lb/>
之善自明耳朱子荅而辯之其說詳矣愚竊思之猶有<lb/>
一二未盡者輙為說辯之以足朱子之意云愚觀或者<lb/>
禦物知道之說大抵本於樂記樂記之言不無偏駁或<lb/>
者又附會之以言大學之道樂記未可遽辯今姑辯或<lb/>
者之說茍覈其義則記之是非亦從可知矣予惟或者<lb/>
之意盖以為天命之性具於人心方其靜而未發本真<lb/>
<pb n="KR4e0175_WYG_010-18b"/>
不雜未嘗有不善也惟其感物而動為物誘之於是始<lb/>
為不善因以為此物之為已害也故必扞去外物則所<lb/>
謂靜者無所感而不動而本然之善庶乎其不昧也或<lb/>
者之大指殆不過此是不知其言之蔽也何者天下無<lb/>
性外之物體物而不可遺者性之德也孟子曰萬物皆<lb/>
僃於我矣性非外物而自為性物非外性而自為物知<lb/>
乎此然後知吾性之道而無外斯道之全而不偏所謂<lb/>
内外合而動靜一者也夫以性與物觀之人見其有内<lb/>
<pb n="KR4e0175_WYG_010-19a"/>
外之異也以性之已發未發觀之人見其有動靜之分<lb/>
也惟自知道者言之則内外動靜無非一理盖其靜而<lb/>
未發退藏於宻者所以為曲成萬物之體及夫感物而<lb/>
動可與酬酢者所以為成性存存之用此豈非吾性之<lb/>
大而無外斯道之全而不偏所謂内外合而動靜一者<lb/>
歟今或者但見夫人生而靜則以為天之性也善之本<lb/>
也乃欲深藏而固蔽之見夫物誘而動則以為性之欲<lb/>
也物之害也乃欲扞格而屏禦之是性自性而物自物<lb/>
<pb n="KR4e0175_WYG_010-19b"/>
也茍若是則吾性狹而有外斯道偏而不全内外不合<lb/>
而動靜不一矣或者之知由不足以及此是以貴性而<lb/>
賤物樂言靜而惡言動也貴性故樂言靜賤物故惡言<lb/>
動然使性而不該乎物則吾之神妙萬物者反局促格<lb/>
槁而淪於一物安見性之貴也使物而無與於性則凡<lb/>
物之可以利用崇德者莫不乖忤抵冐與吾為敵亦奚<lb/>
取於賤物也哉是雖異端之學稍有所見者亦不至如<lb/>
是之偏滯也况可持之以語聖賢之道哉夫聖賢之道<lb/>
<pb n="KR4e0175_WYG_010-20a"/>
大公之道也故可以盡性可以盡物之性或者之言自<lb/>
私之道也非惟不可以盡物盖已自賊其性矣此皆其<lb/>
謬於聖賢之㫖者盖其欲性之靜而難於應物不知其<lb/>
靜者為將安用惡物之擾而防其不善是又未能盡知<lb/>
不善之所由生也茍未能盡知不善之所由生而徒規<lb/>
規然以屏禦外物為事吾未見其能免於不善也矧曰<lb/>
未然之善自明而可以知道也哉嘗聞人性本善而至<lb/>
於不善者其故有二盖有生之初昏蔽於氣質而有生<lb/>
<pb n="KR4e0175_WYG_010-20b"/>
之後梏亡於物欲也昏蔽於氣質則自内而發於外者<lb/>
常偏而不得其正梏亡於物欲則自物而誘乎人者常<lb/>
流而不能自反是則人之為不善者盖兼夫二者不得<lb/>
盡歸之外物之誘也况夫氣之偏由已而出則繋於己<lb/>
者恒多物之誘自彼而來則繋於物者或寡又人之氣<lb/>
蔽而薄者則物誘害之也淺氣之蔽而厚者則物誘害<lb/>
之也深以是較其内外多寡先後輕重之辨則二者之<lb/>
害氣質為甚今其言專責於物誘之害而不及夫氣質<lb/>
<pb n="KR4e0175_WYG_010-21a"/>
之不美是但知身之疴痒而不睹乎腹心之疾也亦可<lb/>
見其察理之䟽矣然其失不唯是也且人之蕩其情而<lb/>
鑿其性者固由於外物誘之也然外物得而誘之者又<lb/>
由其不能操存此心故一感於物即引之而已矣此念<lb/>
日熟尚不知察由是本心偷則自行而繋累於物者愈<lb/>
重外物攻之者衆而陷溺其心者愈深反覆循環日益<lb/>
膠固於是私欲滋蔓而性善亡矣若乃反求其本將外<lb/>
物誘之罪耶抑此心自放之罪耶盖較然可知矣使能<lb/>
<pb n="KR4e0175_WYG_010-21b"/>
先持其志動靜有養當其未與物接則純乎清明之體<lb/>
而存養宻及其外物之來則察夫理欲之際而趨舍嚴<lb/>
夫如是則雖外物相代乎前而吾心未始有變也尚何<lb/>
患夫感物而動遂至於物至而人化物也哉故茍能操<lb/>
心則雖動而未嘗不善不知操之則雖靜而善不可保<lb/>
也盖心不知操雖曰無事之時而其中已昬憒紛亂坐<lb/>
馳於外矣又何待迫於外物而後始為不善哉由是觀<lb/>
之則人之失其性而為不善者其根本之害皆作於其<lb/>
<pb n="KR4e0175_WYG_010-22a"/>
心安得歸罪於外物必一切扞去之為快也若如或者<lb/>
之説則不惟使人昧於本原而不知用力之地將徒使<lb/>
人勞於禦物而不免有過之歸矣或者之言近世有惑<lb/>
之者故不可不辯<lb/>
　　　書戰國䇿後<lb/>
予觀戰國之士凡其所言富國強兵縱橫之術皆乘諸<lb/>
侯欲利之心然後廼得行其説則以當時生民之禍不<lb/>
惟䇿士有其罪而諸侯盖罪之首也鄉使諸侯無欲利<lb/>
<pb n="KR4e0175_WYG_010-22b"/>
之心則小人之術烏得而中之後之議者苐知詆䇿士<lb/>
之邪說而不知責諸侯之欲利其論固已踈矣廼知孟<lb/>
子何必曰利之言盖㧞本塞原之論也<lb/>
　　　䇿問二首<lb/>
問我朝貢舉之法黜詞賦而用經術盖自宋儒之後經<lb/>
術之學益以大明於是二帝三王之設施孔孟之論議<lb/>
前代之士間有未之聞者而况今之學者既皆誦而習<lb/>
之宜若可以興教化而得賢才也然而士習益媮有甚<lb/>
<pb n="KR4e0175_WYG_010-23a"/>
於昔之攻詞賦者其故何耶又嘗竊謂今日程試之文<lb/>
則辭非已出而因陋就簡不知其膚淺也義理非自得<lb/>
而雜真失正不知其悖謬也有司藉此取士朝廷縁此<lb/>
命官豈猥瑣之文廼可以得博洽之材歟抑士之所負<lb/>
之材固有出於所言之外歟昔人有云若謂此科嘗多<lb/>
得材自縁仕進别無他路今之科階有似之否歟一代<lb/>
之法不敢輙議若因今之法㕘古之制使士務有益之<lb/>
學朝獲有用之材殆必有䇿焉兹有司之所欲聞也<lb/>
<pb n="KR4e0175_WYG_010-23b"/>
問宋儒謂後世治不及古者其大有三人君之取士用<lb/>
人任官不師先王也且以為莫善焉者古已行之莫不<lb/>
善焉者後世皆蹈之其所謂善與不善焉者可得聞其<lb/>
詳耶今國家取士用人任官之制酌於前代其初未為<lb/>
不善然行之既乆不免有偏而不振者竊意識治者處<lb/>
此必將隨時變易師古人之意以救今日之弊庶乎其<lb/>
可也或者又謂不當泥古且憚於輕變法令今夫徒知<lb/>
慕古而不知其不可行固為執滯之見若惟今之是遂<lb/>
<pb n="KR4e0175_WYG_010-24a"/>
謂終不可損益者則亦茍且因循之習耳兹欲畧倣古<lb/>
法而不至駭今之俗以求取士用人任官之得其效其<lb/>
何術而可願究言之以觀用世之學<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0175_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集巻十<lb/>
</p>
<p>
</p>
  </div>
<div>
<head>考功集</head> <lb/>
    <p>
<pb n="KR4e0175_WYG_011-1a"/>
欽定四庫全書<lb/>
　考功集<lb/>
　　附録<lb/>
　　　吏部考功郎中西原薛先生行狀　王廷<lb/>
先生姓薛氏諱蕙字君采西原其號也晩年又自號大<lb/>
寧居士云其先河南偃師人國初有諱彬者先生高祖<lb/>
也以從軍𨽻武平衛因家于亳曾祖諱森字茂林倜儻<lb/>
有義行祖諱琇字廷瑞為衛主文能以文法活人考諱<lb/>
<pb n="KR4e0175_WYG_011-1b"/>
鎰字大用封承徳郎吏部驗封司主事寛簡質直不與<lb/>
人校衆推長者尤喜施與振人之急里人徐剛病一方<lb/>
士鍼之死其子執之將愬于官吏部公語曰此誤耳且<lb/>
又貧即愬之官終無以給爾之塟吾為汝僃棺木汝其<lb/>
釋方士由是方士得釋每歳荒歉捐金活民尤多妣楊<lb/>
氏封安人庶母侯氏某氏先生自幼穎異始生三月偶<lb/>
見芒神連呼曰芒兒芒兒家人驚恠亟沃以冷水止之<lb/>
稍長益聰慧不類群子弟郡之老長相謂曰薛氏其昌<lb/>
<pb n="KR4e0175_WYG_011-2a"/>
乎七嵗習舉子業即能舉子業十二即以能詩名題鄰<lb/>
舍三教圖曰斯道有三教聖心無二天陰陽動靜機活<lb/>
潑一圈圓試問一歸何處此理𤣥之又𤣥識者已占其<lb/>
不凡矣十五補郡學弟子員十八應鄉試不偶歸于時<lb/>
大中丞浚川王公適判亳州一見亟稱之曰天下竒才<lb/>
可繼何李蓋是時信陽何子仲黙慶陽李子獻吉並馳<lb/>
聲藝苑天下學士大夫多宗之云先生自是窮探載籍<lb/>
採擷英華程古摛詞名聲大振傳于京國人遲其至廼<lb/>
<pb n="KR4e0175_WYG_011-2b"/>
正徳癸酉領南畿鄉薦偕計入京時仲黙猶為中書舍<lb/>
人即乘夜造之雅相欽挹遂成莫逆之交一時名公兢<lb/>
為卜鄰投刺納交者踵相躡也明年甲戌登進士第授<lb/>
刑部貴州司主事尋以疾在告丙子起于家復除刑部<lb/>
福建司主事直本科凡諸司章䟽率經手筆既敏于文<lb/>
而又引切法比省中咸伏其能十四年己卯值武廟南<lb/>
幸抗䟽力諫禍叵測處之甚裕不為動頃之調吏部驗<lb/>
封司主事嘉靖元年壬午今上繼統録用儒碩布列有<lb/>
<pb n="KR4e0175_WYG_011-3a"/>
位彬彬皆才德之士先生在部一以揚賢俊㧞淹滯為<lb/>
已任而曹無濫吏門無私謁人尤稱之廼又自文選司<lb/>
主事陞驗封司員外明年癸未為會試同考官其所識<lb/>
㧞悉一時英彦又明年甲申陞考功司郎中時太宰白<lb/>
巖喬公以考功甄别之司責大且繁擇先生任之甚倚<lb/>
重焉會議獻皇帝稱號朝堂如訟先生乃稽㕘墳典稱<lb/>
述古今撰為人後解為人後辨凡數萬言入奏下詔獄<lb/>
時部院諸司亦各具䟽伏闕哭以聞上震怒杖譴有差<lb/>
<pb n="KR4e0175_WYG_011-3b"/>
先生獨以先繋獄不與詔令復職然竟以是忤權貴權<lb/>
貴人常欲得而甘心也而給事中某者故附權貴人果<lb/>
隂使誣奏有㫖奉勘回籍丁亥丁母夫人憂己丑除服<lb/>
其誣勘事亦明吏部復移文促起之時權貴人勢熖正<lb/>
盛先生曰斯尚可俛首以就湯鑊哉遂絶意仕進不復<lb/>
就而權貴人亦卒不可得而甘心也可謂明哲保身矣<lb/>
癸巳吏部公亦卒先生兩丁家難又素孱癯哀毁骨立<lb/>
既襄事仍廬墓側其家人慮因為病請親友勸諭不聼<lb/>
<pb n="KR4e0175_WYG_011-4a"/>
服闋辟小圃營廬舍于塋墓後兾得朝夕掃謁且以自<lb/>
適也扁曰退樂中丞柳泉馬公易曰常樂中鑿方塘浮<lb/>
以芙蕖縁以竹樹襍蒔花藥搆亭其上白巖喬公題曰<lb/>
瑩心先生乃優游于中誦習不廢或對客論文觴詠自<lb/>
得暇則曵履田次䕃樹臨流與漁叟農父相答問意泊<lb/>
如也先生雖含章在野而譽望日隆天下士人無問識<lb/>
與不識談及先生者皆為屈伏臺諫論薦殆無虚嵗咸<lb/>
兾願秉用究竟厥施而先生不可作矣嗚呼傷哉先生<lb/>
<pb n="KR4e0175_WYG_011-4b"/>
性温良坦直高潔自尚一言一動一取一予必依裁道<lb/>
義雖在隱微畧無茍且且孝友兼至終始不渝蓋其天<lb/>
性然也癸酉嵗與郡庠士同應試行至長灣先生戱祝<lb/>
曰某在此河伯無供餽何也湏臾一大魚躍入舟中衆<lb/>
驚異傳視畢復投于河是年領鄉薦里居十七年儉約<lb/>
自將常如貧士雖村翁野䜿接之盡禮人以非義干者<lb/>
即婉言却之人亦無怨嘗自書曰雖小事不可為人囑<lb/>
託縱能救人于患難而自損廉耻已多矣已之德與他<lb/>
<pb n="KR4e0175_WYG_011-5a"/>
人之事孰輕孰重此事當銘之于心不可忘也誓之以<lb/>
死不可改也其介如此猶嚴于好惡見人之善中心好<lb/>
之其不善者雖與之談不甚洽也人有疾親為撿合方<lb/>
藥常脫綿襖施貧者或曰焉得人人而濟之先生曰但<lb/>
不負此心耳聞者嘆服讀書輙數行下後不再讀以是<lb/>
沉酣六籍淹貫百家雖星歴岐黃之術大藏二宗之㫖<lb/>
皆能究其歸趣早年工意詩文超入魏晉遂為藝林宗<lb/>
匠晩乃刋落繁華潛心性命人徒見其鑚研佛老而不<lb/>
<pb n="KR4e0175_WYG_011-5b"/>
知㨂金于砂盖自二程氏而已然也是故其學以自知<lb/>
其性而養之為主以慎獨為要以居敬為務卒乃造詣<lb/>
深邃窅不可測而自得寔多然今之人但知先生為詩<lb/>
人耳所著有約言西原集老子集解行于世大寧齋日<lb/>
録五經雜録凢若干巻藏于家先生于去年冬忽感疾<lb/>
比至後漸瘥今年正月一日至六日體復如常越明日<lb/>
謂家人曰僃後事比九日夜四皷㩀几端坐而逝鄉里<lb/>
逺近聞者皆傷感垂泣可以考見先生之德矣卒之夕<lb/>
<pb n="KR4e0175_WYG_011-6a"/>
鄉人聞空中震響如雷咸以為天皷之鳴云以𢎞治二<lb/>
年己酉十月初六日生年五十三嵗配趙氏封安人無<lb/>
後昆弟三人伯曰蘭仲即先生季曰萱姪一曰存即蘭<lb/>
之子蘭將以今年十月十八日祔葬于考塋之側乃以<lb/>
書來乞為先生狀將以徴銘立言之君子以圖不朽廷<lb/>
最庸劣徃為亳州判官蒙先生一見契合遂忘年而友<lb/>
之朝夕討論頗深切至因于先生之行已大節知聞較<lb/>
悉求之古人信亦鮮儷乃因國子生汝清所列事行而<lb/>
<pb n="KR4e0175_WYG_011-6b"/>
序次為狀伏冀採録而為之銘以垂不朽寔斯文之幸<lb/>
辛丑嵗四月望日廷謹狀<lb/>
　　　吏部郎中薛西原先生墓誌銘　唐順之<lb/>
西原先生姓薛氏名蕙字君采先生憫學者漓於多岐<lb/>
作約言學者執言詮以求見聖人之心而不能自見其<lb/>
心也作五經雜說方士穿鑿乎性命之外而不知養性<lb/>
之為養生也世儒泥象於有無之内而不知無為之為<lb/>
有為也作老子解先生之學無所不窺不名一家中嵗<lb/>
<pb n="KR4e0175_WYG_011-7a"/>
始好養生家言自是絶去文字收歛耳目澄慮黙照如<lb/>
是者若干年而卒未之有得也乆之乃悟曰此生死障<lb/>
耳不足學然因是讀老子及瞿曇氏書得其虚靜慧寂<lb/>
之說不逆於心已而證之六經及濓洛諸說至於中庸<lb/>
喜怒哀樂未發之謂中曰是矣是矣故其學一以復性<lb/>
爲鵠以慎獨為括以喜怒哀樂未發為奥以能知未發<lb/>
而至之為竅自是收歛耳目澄慮黙照如是者又若干<lb/>
年而後信乎其心其自信之確也而後著之於書嗚呼<lb/>
<pb n="KR4e0175_WYG_011-7b"/>
心學之亡乆矣有一人焉倡為本心之說衆且譁然老<lb/>
佛而詆之矣學者避老佛之形而畏其景雖精㣲之論<lb/>
出於古聖賢者且惑而不敢信矣先生直援世儒之所<lb/>
最詆者以自信而不惑其特立者歟先生少嘗刻鏤于<lb/>
詩世絶喜其工今所傳西原集者其少作也既有志于<lb/>
道則棄不復為雖為之亦絶不復較工與否然而西原<lb/>
集世爭効慕之而約言老子解好者希矣先生以正德<lb/>
甲戌舉進士授刑部貴州司主事病免起為刑部福建<lb/>
<pb n="KR4e0175_WYG_011-8a"/>
司主事以才調吏部驗封司主事嘉靖初先生在吏部<lb/>
歴考功郎中而罷後十八年辛丑正月九日以病卒於<lb/>
家年五十有三其罷也坐論大禮先生自為刑部時値<lb/>
武廟南狩抗䟽諫禍叵測先生晏然後大禮之議起廼<lb/>
譔為人後解為人後辯奏入下獄已而復其官然已為<lb/>
權貴人所不釋矣已而竟主給事中陳洸搆先生罪先<lb/>
生上書訟坐是罷後所搆事解吏部數移文促先生赴<lb/>
官時權貴人且張甚曰是可蹇裳而蹈淵也哉竟屢薦<lb/>
<pb n="KR4e0175_WYG_011-8b"/>
不復起先生貌臞氣清與之接不待叩其學而知其埃<lb/>
壒之外其行已素峻潔表裡皦然一無所緇好惡無所<lb/>
假借其才雖高然坦易洞朗破去崖岸豪傑皆慕與之<lb/>
交其庸衆亦無嫉者獨以一二權貴人故至一斥遂不<lb/>
用先生方且藝圃灌花澹如也而當世咸共惜之先生<lb/>
居鄉絶不肯為人干請至戚里有病親為之檢方製藥<lb/>
常脫綿襖施貧者或曰焉得人人而濟之先生曰吾不<lb/>
愧此心耳先生始號西原居士後扁其齋曰大寧齋更<lb/>
<pb n="KR4e0175_WYG_011-9a"/>
號大寧齋居士而世猶稱西原先生云薛氏故𨽻偃師<lb/>
國初以戍武平遂為亳人祖琇父封吏部主事鎰母楊<lb/>
氏封安人薛氏自主事君而上皆不顯然世推長者主<lb/>
事三子楊安人寔生先生仲子與兄蘭雖異出而友愛<lb/>
特至先生配趙氏無子蘭為之經紀其喪將葬先生于<lb/>
亳城南先塋之次而緘其遺文因蘇州守王君子正請<lb/>
銘於予無何蘭使人來速銘且告葬期曰卒之嵗十月<lb/>
十八日近矣曩先生常寓書於予叩以致虚極守靜篤<lb/>
<pb n="KR4e0175_WYG_011-9b"/>
與未發之中其旨同異余未及復請於先生也竊妄意<lb/>
之言中則虚實動靜貫之矣言致虚則遺乎實矣言守<lb/>
靜則遺乎動矣寂而未嘗無感而未常有吾儒之所指<lb/>
為中也乎内有鍵而不出外有扞而不入老子之所指<lb/>
為虚靜也乎以是復于先生先生其許我哉雖然先生<lb/>
之註老子則可謂得其髓者矣乃竊取先生之意而為<lb/>
之銘曰<lb/>
在昔老𥅆握𤣥化樞人皆競巧已獨若愚吾師嘆焉其<lb/>
<pb n="KR4e0175_WYG_011-10a"/>
猶龍乎棼棼末學枝葉日繁豈不菀然而撥其根維𥅆<lb/>
之生寔自譙亳寂寥至今西原有作閉戸獨窺微言五<lb/>
千㕘諸孔庭獲我同然孔曰未發耼曰靜虚立教有二<lb/>
其究豈殊譬如入海所貴得珠其所從入孰一其途自<lb/>
是反躬精思力踐黙然一悟與天游衍亳之南墟有鬱<lb/>
其墳嗚呼西原今尚何存<lb/>
　　　吏部郎中西原先生薛君墓碑銘<lb/>
　　　　　　　　　　　　　　　　文徴明<lb/>
<pb n="KR4e0175_WYG_011-10b"/>
嘉靖二十年辛丑正月丙申吏部考功郎中西原先生<lb/>
薛君以疾卒於亳之里弟是嵗十月庚午葬城南一里<lb/>
祖塋之次其友蘇州知府王廷伐石表其墓長洲文徴<lb/>
明書其石曰嗚呼先生天下士也今而已矣有如斯人<lb/>
可復得邪始𢎞治正德間何大復李空同文章望天下<lb/>
摛詞發藻輘轣漢晉一時朝野之士翕然尚之先生雖<lb/>
稍後出而聲華望實略相曹耦又皆感槩激卬有志事<lb/>
功天下之士所為望之非直文詞而已其後二公以提<lb/>
<pb n="KR4e0175_WYG_011-11a"/>
學副使先後死先生仕嘉靖初為吏部屬寖顯矣而剛<lb/>
膓疾惡與時抵捂竟為小人所乘迄又廢死是其經世<lb/>
之學卓越之才與凡有為之志皆不得少見於世而今<lb/>
已矣嗚呼余所為致慨於此豈獨為一時一郡惜之固<lb/>
為天下惜之也先生諱蕙字君采號西原晩稱大寕居<lb/>
士其先河南偃師人國初以赤籍𨽻武平衛遂為亳人<lb/>
高祖彬曾祖森祖琇世有隱徳父鎰封吏部主事母楊<lb/>
氏封安人先生舉正德甲戌進士初授刑部貴州司主<lb/>
<pb n="KR4e0175_WYG_011-11b"/>
事病免起告改福建司尋改吏部驗封司進員外郎再<lb/>
進考功司郎中卒年五十有三先生生而靈異七嵗能<lb/>
屬文稍長出語已驚其里中老長十五補郡學生試應<lb/>
天不利益歸肆力於學質義揚㩁雋味道腴經義之外<lb/>
尤攻古文詞亳故偏鄙學者無所承籍先生掘起齊民<lb/>
能自得師不階梯級徑造作者之域今大中丞儀封王<lb/>
公判亳得其文竒之曰是固何李之流也亟延譽之提<lb/>
衡引重俾益有聞故先生未仕而其名已隱然動京師<lb/>
<pb n="KR4e0175_WYG_011-12a"/>
及舉進士雅遊諸公間益精進不懈初官法比文法章<lb/>
程披抉藂挫而先生不忘問學羣經史籍讀之幾遍見<lb/>
諸論撰精深典則不為長語爲詩温雅麗密有王孟之<lb/>
風樂府歌詞追躅漢魏然先生不以為能直欲見之行<lb/>
事其治獄精審不為骫骳而析律詳明所當必允嘗蒞<lb/>
本科凡諸司奏讞悉從詳定傳爰論報既靡罅漏而又<lb/>
縁飾以文條列燦然一時法家咸推之以為能在吏部<lb/>
尤事甄别公清介潔銓叙維審故事曹務惟長官闗决<lb/>
<pb n="KR4e0175_WYG_011-12b"/>
貳佐漫不得省屬時曹長皆先生相知事必集議先生<lb/>
審畫緒正每公言之在考功未乆而展采錯事已卓有<lb/>
端緒性彊執遇事直前無所觀望武宗南狩先生抗䟽<lb/>
諌止同時諌者或標表示直或解嫚恐䛕而先生不訐<lb/>
不隨直申其志雖聖怒叵測而履坦竢命不為廻折今<lb/>
上議追王之禮廷臣論奏紛然上意初無固必而主議<lb/>
之臣持之甚堅故諸臣徃徃得罪去先生曰是不可空<lb/>
言奪也乃著為人後解大要謂大宗不可絶而義變則<lb/>
<pb n="KR4e0175_WYG_011-13a"/>
適子可以為後又著為人後辨謂繼綂故繼嗣而繼嗣<lb/>
所以繼統且禮無生而貴者雖天子諸侯之子茍不受<lb/>
於君父亦不敢自成尊也其言出入經傳援據精核而<lb/>
詞㫖頗激人為傍懼而上不為甚忤甫下獄尋即貰赦<lb/>
而主議者衘之會陳洸者以給事中補外中道上書議<lb/>
禮得復召見言事因附當路盡擊異議者去之先生時<lb/>
已被原無可刺者遂起顔木之獄而先生去國矣先是<lb/>
亳有武臣誖謾隂賊為暴於境内從橫圉奪漸不可制<lb/>
<pb n="KR4e0175_WYG_011-13b"/>
顔守亳盡發其姦私深探其獄而置之法至是稱寃下<lb/>
有司推劾洸以先生亳人顔其同年進士於中疑有奸<lb/>
利有詔勒停聽理已而事白而先生乃無所坐例得牽<lb/>
復然先生荐罹䟦疐視畏途如棘縮歛自愛不復有當<lb/>
世之志臺臣論薦嵗無虚剡四方之士日徯其用而先<lb/>
生不可起矣先生恬靜寡欲舉天下之物莫有動其中<lb/>
者所與遊非道義不親紛華聲利之言一不出口平生<lb/>
未嘗以私干人人亦無敢干以私者晩嵗自謂有得於<lb/>
<pb n="KR4e0175_WYG_011-14a"/>
老𥅆𤣥黙之㫖因註老子以自見詞約理明多前人所<lb/>
未發又喜觀釋氏諸書謂能一死生外形骸將掇其腴<lb/>
以求會於吾儒性命之理蓋亦閒居無事用寄其淵微<lb/>
深寂之趣耳或以為有所没溺而實非也所居之西隙<lb/>
地數弓即所謂西原者故有水竹之勝至是益加樹藝<lb/>
室廬靚深松竹秀列陂魚養花日游衍其中著書樂道<lb/>
悠然自適遂以是終其身所著有約言老子集解五經<lb/>
雜録大寧齋日録西原集揔若干巻先生事親孝喪之<lb/>
<pb n="KR4e0175_WYG_011-14b"/>
易而能戚與兄蘭雖異出而事之極恭家事叵細悉主<lb/>
於蘭同居五十年友愛無間先生娶趙氏無子蘭寔主<lb/>
其喪云銘曰<lb/>
維薛之先偃師其奕别籍于譙世載厥德顯允考功展<lb/>
世斯宏載言翼之奕其英英孰不有言我掇其雋内澡<lb/>
玉融亦貞其踐踐德以升列于周行爰飾厥躬弗愆用<lb/>
臧司刑則明官人維敘以比以俌以莫不舉顯允考功<lb/>
直躬弗折亶攄厥誠罔私以訐天崇地卑禮攸有定匪<lb/>
<pb n="KR4e0175_WYG_011-15a"/>
無經權我惟其正謇謇揭揭孰䛕以阿豈天則高壬人<lb/>
孔多彼壬則多我攸有適向晦而明廼晏以息言考于<lb/>
槃履貞用恒著書滿家身否道亨繄亳之南有原維塏<lb/>
我銘君藏以俟千載<lb/>
　<lb/>
　<lb/>
　<lb/>
　<lb/>
<pb n="KR4e0175_WYG_011-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　考功集附録<lb/>
</p>
<p>
</p>
  </div>
        </body>
</text>\m</TEI>
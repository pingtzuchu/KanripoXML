<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滄海遺珠巻四</head> <lb/>
    <p>
<pb n="KR4h0099_WYG_004-1a"/>
欽定四庫全書<lb/>
　滄海遺珠巻四<lb/>
　　　　　　　　　　　　　明　沐昻　編<lb/>
　施敬<hi>字孟在錢塘人</hi>
　　送姚臨湘舜絃<lb/>
沙頭一樽酒含悽强言笑欲賦送君詩情深不能道蒼<lb/>
茫波上日杳渺烟中棹望眼與江流悠悠接雲嶠<lb/>
　　送性泉吳文學東還<lb/>
<pb n="KR4h0099_WYG_004-1b"/>
結歡未云久詎盡平生語執手臨路隅離觴聊一舉殘<lb/>
鍾草堂夕落鴈蘆洲雨相憶渺天涯深悰若為處<lb/>
　　題梅得芳杏林圖<lb/>
梅仙煉丹處山杏栽無數賣藥到人間衣裳帶紅霧花<lb/>
開不知嵗子落還成樹我欲與之言飄然騎虎去<lb/>
　　貧樂軒<lb/>
長巻束牛腰簞瓢繫牛角讀書深樹中不知山日落飲<lb/>
水自知味採芝每盈握經世豈無心迂疎愧才薄白雲<lb/>
<pb n="KR4h0099_WYG_004-2a"/>
渺在望幽興入逺壑浩歌歸去來空齋有薇藿<lb/>
　　登碧雞山寄陸伯瞻劉子偉<lb/>
碧雞山頂登臨處一片蒼烟迷海樹囘首章臺若箇邊<lb/>
青天不盡山無數欲倩西風吹鴈書拂雲遥寄故人居<lb/>
書中草草無多字但道相思㑹面疎<lb/>
　　梁山白雲巻為卞千户題<lb/>
梁山雲氣行如馬親庭正在雲之下十年逺宦隔天涯<lb/>
日日瞻雲淚盈把白雲可望親不逢此心每與雲俱東<lb/>
<pb n="KR4h0099_WYG_004-2b"/>
人生有親不能養金章壓肘輕如蓬白雲不定飛還止<lb/>
堂上慈親念游子㡬時路指梁山雲萱草花前奉甘㫖<lb/>
　　怪木竹石圖<lb/>
大星墮地光如日一夜海風吹作石精衛魂驚不敢窺<lb/>
留待媧皇補天極石傍老樹枯槎枒古藤屈曲懸脩蛇<lb/>
鷓鴣踏翻黄竹葉翡翠啄破蒼苔花千年醜怪何人識<lb/>
老剛胷次真奇特興来掀倒墨池波鬼跡神踪不能匿<lb/>
生綃颯颯揺秋颸古色慘淡寒無姿天吳拔斷蛟龍尾<lb/>
<pb n="KR4h0099_WYG_004-3a"/>
月露洗出珊瑚枝張公好古耽清賞狂客題詩真技癢<lb/>
冥驅萬象入毫端便覺簫韶畫中響琅玕有實石可栖<lb/>
赤霄靈翮来何遲按圖為君三歎息碧雨打門風捲席<lb/>
　　送人還廣陵<lb/>
㑹晤情方洽暌違意更長天涯同是客秋杪各還鄉黄<lb/>
葉飛揚子青山繞夜郎分襟即萬里相顧兩茫茫<lb/>
　　歸燕<lb/>
已知秋社近更繞畫梁飛主意豈不念天時難獨違雙<lb/>
<pb n="KR4h0099_WYG_004-3b"/>
歸遼海逺對語夕陽稀花雨重来日故巢還是非<lb/>
　　次瞿塘峽<lb/>
鑿鐵開青壁翻雲瀉素波古今流不盡造化意如何晚<lb/>
策天邊倚春帆地底過禹功不可問日暮獨長歌<lb/>
　　寄浙江王氏得月樓<lb/>
跨鶴仙人冰雪顔結樓宴坐月中閑笙聲夜響聞天外<lb/>
桂子秋香落座間斜日黄来漁浦樹隔江青度海門山<lb/>
西風滿抱登臨興攜酒何時一往還<lb/>
<pb n="KR4h0099_WYG_004-4a"/>
　　寄伯瞻<lb/>
別後悠悠渺所思使來渾不寄新詩雲林一去無多地<lb/>
風雨相違又許時芣苢綠深江路草枇杷黄盡客窓枝<lb/>
多情惟有西齋月曾照清宵醉酒巵<lb/>
　　沙津送客登望江亭<lb/>
沙市津頭送歸客西風江樹數蟬鳴夕陽靄靄衆山暝<lb/>
秋水迢迢雙鷺明蔓草已蕪王粲宅亂雲長繞呂䝉營<lb/>
登臨不是攜尊酒若箇能平慷慨情<lb/>
<pb n="KR4h0099_WYG_004-4b"/>
　　送譚孟端<lb/>
蘼蕪葉齊春水生故人欲歸傷我情草堂酒盡落花滿<lb/>
山驛馬嘶殘月明醉中執手不忍别路上逢人須寄聲<lb/>
明朝相望隔闗塞惟見白雲天際横<lb/>
　　秋塘曲<lb/>
蓮謝秋塘晚風來野水香采蓮休采葉留蓋睡鴛鴦<lb/>
　　楚畹春風<lb/>
九畹消殘雪光風汎國香美人不可見春草徧沅湘<lb/>
<pb n="KR4h0099_WYG_004-5a"/>
　　巴陽夜泊<lb/>
獨棹三巴夜秋髙片月孤灘聲將客夢萬里下東吳<lb/>
　　塞上曲<lb/>
八月秋髙塞草斑將軍千騎獵前山彎弓不射南飛雁<lb/>
恐有征人附信還<lb/>
　　南行途中寄錢塘親友<lb/>
萬里移家入瘴烟故鄉音耗若為傳衡陽自古無来鴈<lb/>
况去衡陽又八千<lb/>
<pb n="KR4h0099_WYG_004-5b"/>
　　曹溪夜泊<lb/>
空山孤驛鼔逢逢明月流輝滿大江水鳥夜寒栖不穩<lb/>
一雙飛影過篷窓<lb/>
　　漁人<lb/>
浪跡烟波薄利名釣舟長傍酒家横白魚青菜桃花飯<lb/>
不識憂愁過一生<lb/>
　　讀程原道昆陽詩悵然有懐<lb/>
昆陽市上美人家飲酒曾停過客車萬里相思不相見<lb/>
<pb n="KR4h0099_WYG_004-6a"/>
東風吹盡蜜檀花<lb/>
　　試筆<lb/>
試筆山窓竹影涼閑臨小字換鵝章定巢燕子時飛過<lb/>
帶得殘花落紙香<lb/>
　僧天祥<hi>日本人</hi>
　　寄南珍<lb/>
上人居處僻心與石泉清道在從違俗身閒不用名空<lb/>
階松子落雨逕蘚花生怪得稀相見年来懶到城<lb/>
<pb n="KR4h0099_WYG_004-6b"/>
　　題龍闗水樓<lb/>
此樓登眺好終日俯平湖葉盡村村樹花殘岸岸蘆漁<lb/>
翁晴獨釣沙鳥晚相呼何處微鐘動雲藏島寺孤<lb/>
　　次韻惟心見寄<lb/>
世間無住著林下且栖遲映户幽光發侵階亂竹垂老<lb/>
年銷記性餘習未忘詩此意難為説西峰道者知<lb/>
　　贈李生<lb/>
異域無親友孤懐苦別離雨中春盡日湖外客歸時花<lb/>
<pb n="KR4h0099_WYG_004-7a"/>
落青山路鶯啼綠樹枝從今分手後兩地可相思<lb/>
　　送僧歸重慶<lb/>
東西千萬里来去一身輕碧鳳山前別黄梅雨裏行江<lb/>
長巴子國地入夜郎城昔我經過處因君動逺情<lb/>
　　哭宋士熈<lb/>
衆山揺落日那忍哭先生老眼非無淚深交最有情人<lb/>
猶惜才調天可厭聰明書法并詩律空留後世名<lb/>
　　呈同社諸友<lb/>
<pb n="KR4h0099_WYG_004-7b"/>
君住峰頭我水濆相思只隔一孤雲夜燈影向空中見<lb/>
晨磬聲從樹杪聞咫尺誰知多役夢尋常心似逺離羣<lb/>
今朝偶過髙栖處坐接微言到夕曛<lb/>
　　夢裏湖山為孫懐玉作<lb/>
杭城一別已多年夢裏湖山尚宛然三竺樓臺晴似畫<lb/>
六橋楊栁晚如烟青雲鶴下梅邊墓白髪僧談石上縁<lb/>
殘睡驚来倍惆悵可堪身世老南滇<lb/>
　　長安春日作<lb/>
<pb n="KR4h0099_WYG_004-8a"/>
何事長安客春来思易迷樂遊原上草無日不萋萋<lb/>
　　榆城聽角<lb/>
十年遊子在天涯一夜秋風又憶家恨殺葉榆城上角<lb/>
曉來吹入小梅花<lb/>
　　暮春病懐<lb/>
落花滿地雨絲絲九十春光又別離行樂送春猶有恨<lb/>
那堪多病過花時<lb/>
　僧機先<hi>日本人</hi>
<pb n="KR4h0099_WYG_004-8b"/>
　　寄西山石隠<lb/>
碧雞山上雪想可埋岩房老僧凍不死燒葉生微陽我<lb/>
欲往從之杳杳川無梁日落尚延佇心隨歸鳥翔<lb/>
　　長相思<lb/>
長相思相思長有美人兮在扶桑手攀珊瑚酌霞氣口<lb/>
誦太乙朝東皇鯨波摩天不可航矯首欲渡川無梁去<lb/>
時遺我瓊瑶章蠻牋半幅雙鴛鴦鴛鴦不飛墨色改攬<lb/>
涕一讀三斷腸前年寄書吳王臺西湖楊栁青如苔今<lb/>
<pb n="KR4h0099_WYG_004-9a"/>
年東風楊栁動鴻鴈一去何當囘欲彈朱絃絃斷絶欲<lb/>
放悲歌聲哽咽孤鸞夜舞南山雲花漬簾前杜鵑血思<lb/>
君不如天上月夜夜飛從海東出月明長傍美人身美<lb/>
人亦近明月輪褰衣把酒問明月中宵見月如見君長<lb/>
相思長如許千種消愁愁不舞亂絲零落多頭緒但將<lb/>
淚寄東流波為我流入扶桑去<lb/>
　　寄仲翔外史<lb/>
天涯又索居嵗晏近何如逺水蒼茫外空山寂寞餘老<lb/>
<pb n="KR4h0099_WYG_004-9b"/>
逢諸事懶病覺故交踈想見多閑暇應修輔教書<lb/>
　　送別<lb/>
天書召賈生匹馬出滇城白首相逢處青雲送別情山<lb/>
經巫峽盡水到楚江平好獻治安策殷勤荅聖明<lb/>
　　挽逯光古先生<lb/>
昨日来過我今朝去哭君那堪談笑際便作死生分曠<lb/>
達陶徵士蕭條鄭廣文猶憐埋骨處西北有孤雲<lb/>
　　梁王閣<hi>在碧雞山下</hi>
<pb n="KR4h0099_WYG_004-10a"/>
碧雞飛去已千秋聞説梁王曾此遊洞口仙桃迎鳯輦<lb/>
岩前官栁繫龍舟青山有恨人何在白日無情水自流<lb/>
豈識當時歌舞地寒烟漠漠鎖荒丘<lb/>
　　滇陽六景<lb/>
　　　金馬朝暉<lb/>
岧嶤金馬在城東黛色蒼涼淡墨中畫角聲消殘月白<lb/>
陽烏影動早霞紅梁王去國荒丘在漢將開邊古道通<lb/>
豈料長為南竄客朝朝相對獨為翁<lb/>
<pb n="KR4h0099_WYG_004-10b"/>
　　　碧雞秋色<lb/>
碧雞西望水天虚漠漠秋光畫不如翠壁烟華搖浪處<lb/>
丹崖樹色著霜初前朝有閣今遊鹿落日何人獨釣魚<lb/>
却訝維舟湓浦上芙蓉九疊看匡廬<lb/>
　　　玉案晴嵐<lb/>
山如玉案自為名卓立天然刻畫成白晝浮嵐濃且淡<lb/>
髙秋疊翠雨還晴陰連太華千尋秀影浸滇池萬頃清<lb/>
杖策何當凌絶頂滇南一覽掌中平<lb/>
<pb n="KR4h0099_WYG_004-11a"/>
　　　滇池夜月<lb/>
滇池有客夜乗舟渺渺金波接素秋白月隨人相上下<lb/>
青天在水與沉浮遥憐謝客滄洲趣更愛蘇仙赤壁遊<lb/>
坐倚篷窓吟到曉不知身尚在南州<lb/>
　　　龍池躍金<lb/>
路入商山境更奇玉皇壇畔有龍池行逢栁色烟深處<lb/>
坐看桃花水漲時映日金鱗鳴撥剌含風翠浪動淪漪<lb/>
由来神物非人擾變化雲雷未可知<lb/>
<pb n="KR4h0099_WYG_004-11b"/>
　　　螺峯擁翠<lb/>
螺峯近在滇城裏下有招提倚翠屏雨後光含僧眼碧<lb/>
雲中色擁佛頭青層崖鳥度開天險古洞龍潛閟地靈<lb/>
自是幽深囘俗駕不須重勒北山銘<lb/>
　　除夕<lb/>
昔聞蘧伯玉行年六十化吾道竟如何悠悠日又夜<lb/>
　　寄石隠<lb/>
古木積蒼烟空山夜悄然遥知崖上月獨照病中禪<lb/>
<pb n="KR4h0099_WYG_004-12a"/>
　　聞笛<lb/>
夜深吹笛是誰家獨倚髙樓月欲斜塞上春情無賴甚<lb/>
那堪又聽落梅花<lb/>
　　送僧歸石城<lb/>
月照空山鶴在松夢中猶聽石城鐘今朝又向江頭別<lb/>
目斷孤雲意萬重<lb/>
　　雪夜偶成二首<lb/>
畫角聲殘曙色遲雪花如掌朔風吹吟中二十年三昧<lb/>
<pb n="KR4h0099_WYG_004-12b"/>
未了梅花一首詩<lb/>
定起閑吟獨倚䦨朔風吹面雪漫漫修心不到梅花地<lb/>
耐得山中一夜寒<lb/>
　僧大用<hi>日本人</hi>
　　挽逯光古<lb/>
氣宇自豪邁孤超傲世時冥鴻冲漢志野鶴出塵姿筆<lb/>
勢雲烟起詩名草木知論交三十載死別抱長悲<lb/>
　滄海遺珠巻四<lb/>
</p>
<p>
</p>
  </div>
</body>
</text>
</TEI>
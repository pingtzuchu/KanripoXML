<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滄海遺珠巻一</head> <lb/>
    <p>
<pb n="KR4h0099_WYG_001-1a"/>
欽定四庫全書<lb/>
　滄海遺珠巻一<lb/>
　　　　　　　　　　　　明　沐昻　編<lb/>
　朱經<hi>字仲誼杭人號玩齋</hi>
　　題顧定之墨竹<lb/>
虎頭諸孫緫痴絶老安不痴乃用拙憶在吳中寫墨君<lb/>
雪楮水縑每飄撇妙處不減文湖州同時更有柯丹丘<lb/>
眼底只今無此客使我悒悒懐風流蒼梧想見斑竹活<lb/>
<pb n="KR4h0099_WYG_001-1b"/>
看畫忽焉憂思豁安得二老從之遊搔首涼風起天末<lb/>
　　題讀碑圖<lb/>
孝娥碑在曹江濵誰其作者邯鄲淳中郎八字因贊美<lb/>
後來索隠寧無人老瞞久欲窺神器既見此碑心若愧<lb/>
較三十里乃遁辭姦雄寔憚楊脩智脩乎脩乎智有餘<lb/>
用之治世將無如露才揚已古所忌况復漢賊基黄初<lb/>
今我憮然觀繪墨懐賢為爾傷雞肋研磨銅雀臺上瓦<lb/>
㸃染霜毫動秋色絶妙好辭天下無異代讀碑傳作圖<lb/>
<pb n="KR4h0099_WYG_001-2a"/>
長歌落日西風起酒酣擊缶聲嗚嗚<lb/>
　　題蘆花散人小像<lb/>
朔雲化石忽五彩石也能言泣真宰玉堂調笑辭金魚<lb/>
月冷西湖醉魂在風流憶爾承平時接䍦倒著驢倒騎<lb/>
仙遊何處驚墮影秋空冥冥如見之黄鶴飛鳴杳無跡<lb/>
西風滿地蘆花白玉龍吹斷不可招空掩畫圖三歎息<lb/>
　　題畫梅<lb/>
疎烟小暈生瑶島仙鑑星明試粧早雲母圍風曉未寒<lb/>
<pb n="KR4h0099_WYG_001-2b"/>
玉龍嘶天春不老憶昔相逢萼緑君別来珠珮留蒼雲<lb/>
素鸞驚舞月破碎瓊臺歌斷音紛紛靈㕙解㸃𤣥霜汁<lb/>
粉靨氷花照人濕返魂竟失篋中香翠羽悲啼聲轉急<lb/>
紛吾欲下巫陽招楚騷遺恨湘川遥書憑鳳女雙飛翼<lb/>
淚掩鮫妃一尺綃<lb/>
　　題澄碧樓<lb/>
燕入雨侵簾鷗棲月近簷白紆三泖曲青隠九峰尖夏<lb/>
簟風漪展春醪雪乳拈元龍憐逺客髙卧想無嫌<lb/>
<pb n="KR4h0099_WYG_001-3a"/>
　　題唐伯剛貫月軒<lb/>
使君文采歘翩翩投檄歸來志浩然新搆鳳麟洲上屋<lb/>
恰如書畫米家船干將破壁龍俱化脈望飛空蠧亦仙<lb/>
更試囊中五色筆桂花香露洒銀箋<lb/>
　　奉同謝雪坡次韻楊孟載<lb/>
紫薇花下月波涼謝傅風流錦作裳况有鳳團新賜茗<lb/>
猶餘雞舌舊含香仙槎杳杳秋無際宮漏沈沈夜未央<lb/>
荅贈揚雄詩句好野人傳誦下吳航<lb/>
<pb n="KR4h0099_WYG_001-3b"/>
　　走馬燈<lb/>
清時何事及宵征人馬蕭蕭夜向明厯塊風前微有影<lb/>
銜枚月底寂無聲一身轉戰三千里數騎看為百萬兵<lb/>
待得燒燈佳節過烽烟永息賀昇平<lb/>
　　題蘭亭長咏圖<lb/>
蘭亭已榛委衣冠非昔年吁嗟觴詠樂猶託畫圖傳<lb/>
　　題暎雪圖<lb/>
夜雪明書几寒風入緼袍如何燒鳳蠟只解飲羊羔<lb/>
<pb n="KR4h0099_WYG_001-4a"/>
　　三友圖<lb/>
冰雪淡相看心期許嵗寒莫同桃李伴容易及春殘<lb/>
　　呂徳叔小小齋<lb/>
齋居不自大容此眇然身汎覽乾坤内俱為逆旅人<lb/>
　　題畫<lb/>
隠者山林得靜便松風不動興悠然竟將塵事抛身外<lb/>
只許泉聲到耳邊<lb/>
　　題桃花白頭翁<lb/>
<pb n="KR4h0099_WYG_001-4b"/>
前度劉郎阻勝遊漫歌風雨替花愁自憐人與春俱老<lb/>
底事幽禽也白頭<lb/>
　　題桂花十二紅便面<lb/>
金粟枝頭十二紅何年飛向廣寒宮素娥只愛青鸞舞<lb/>
且近瓊樓立晚風<lb/>
　　題紈扇美人<lb/>
蝶粉蜂黄滿眼新小園微步不勝春白團欲把歌唇掩<lb/>
生怕流鶯也妬人<lb/>
<pb n="KR4h0099_WYG_001-5a"/>
　　題絡緯圖<lb/>
牽牛風露滿籬根淡月疎星夜未分燈下有人抛錦字<lb/>
機絲零亂不成文<lb/>
　方行<hi>字明敏號東軒其先黄岩人</hi>
　　古意<lb/>
青松百千尺亭亭蔽浮雲下有螻蟻穴上有烏鵲羣兔<lb/>
絲附其枝茯苓蔭其根盤踞托厚地實維造化神𤣥冬<lb/>
霜霰繁積雪埋崑崙萬卉皆凍死此物獨能存吾將比<lb/>
<pb n="KR4h0099_WYG_001-5b"/>
蟠木坐閲三千春<lb/>
　　清麗曲<lb/>
江花繞瓊闕緑水帶珠樓開宴坐清夜飛觴凌素秋美<lb/>
人明月珮仙客紫雲裘生世真飄忽應當秉燭遊<lb/>
　　懐丁鶴年髙士<lb/>
白雲生虚堂滄江夜來雨念子素抱清守道猶處女離<lb/>
別月㡬圓流光歘如許佳期悵芳嵗緬懐在知已爰我<lb/>
山中癯曠焉隔秋水結佩貽逺情含睇不能語松花再<lb/>
<pb n="KR4h0099_WYG_001-6a"/>
開時願言寄千里<lb/>
　　和蒲菴禪師查峯夜坐二首<lb/>
在昔多夙願志藏岩壑間朝看飛鳥出暮逐浮雲還微<lb/>
雨南澗來涼飈滿空山振衣千仞外逸駕誰能攀<lb/>
人生固恒理萬化俱同原素抱既不展淹留復何言願<lb/>
期髙世翁談道窮晨昏空林冀有約違已非所論<lb/>
　　題邊文進仙山樓觀圖<lb/>
仙人緑髮懸雙瞳能移崑崙開華嵩為我一掃瀛洲趣<lb/>
<pb n="KR4h0099_WYG_001-6b"/>
中有千年不死青芙蓉飄飄烟霞入君手深林蔽羃桃<lb/>
源口蒼烟颯颯鸞競飛丹崖恍恍龍驚走赤城掩靄天<lb/>
姥迴石梁倒掛雙瓊臺桃花半壁鏡中見古木盡化青<lb/>
猿哀素娥迴飊下瑶殿明星玉女長相見邀予為作商<lb/>
山歌坐看桑田㡬經變丹霞亂飛桂林表手翳瓊枝拂<lb/>
瑶草天風吹入西瑶池王母秋眉颯衰老瑶池花暖春<lb/>
未凋三十六宮散瓊瑶青霓錦帔耀雲月上元月下來<lb/>
吹簫吹鳳簫擊霜絲君亦胡為弄參差他年倘惠金鵝<lb/>
<pb n="KR4h0099_WYG_001-7a"/>
蕋寄聲蓬島長相思<lb/>
　　題吳彦嘉所藏張秋蟾龍圖<lb/>
張公畫龍人不識筆法逺自僧繇得掛向髙堂神鬼驚<lb/>
恍惚電光來破壁夜當渤澥開筆力元氣淋淫浸無極<lb/>
吞吐日月天地昏摩蕩雲雷太陰黑江翻石轉窈莫測<lb/>
雪濤捲空銅柱側洞庭扶桑非爾誰顛倒滄溟為窟宅<lb/>
乃知前圖只數尺坐令萬里起古色何當置我君山湖<lb/>
上之髙峯聽此老翁吹鐵笛<lb/>
<pb n="KR4h0099_WYG_001-7b"/>
　　觀吳孟周司訓真草書譜<lb/>
古來書學宗史籀竹簡遺文象科斗鍾張真草更入神<lb/>
片楮至今藏不朽先生下筆絶代無鳴玉綰結青珊瑚<lb/>
况聞篆𨽻太倔强百金一字傳東吳墨池浸活𤣥兔頴<lb/>
魑魅反走空堂靜金㦸交撑日月輪銀鈎倒畫龍蛇影<lb/>
歐虞褚薛真出羣精妙只數王右軍英姿老氣欲飛動<lb/>
懸珠快劍相紛紜嗚呼百世誰復識我今作歌重刻石<lb/>
莫同繭紙舊蘭亭閟入昭陵永難得<lb/>
<pb n="KR4h0099_WYG_001-8a"/>
　　東歸謡送貝仲琚囘吳中<lb/>
天目青逾藍上有危峯横空挿漢髙巉巖滄海深莫測<lb/>
下有六鰲迭負蓬壺方丈於其側山峻極兮水波瀾千<lb/>
盤萬折行路難愁看混沌開鑿處尚有斧跡留人間殳<lb/>
山仙翁髮如雪胷蟠太和吐日月手中鍊石輕女媧五<lb/>
色曾將補天裂憶聞羽客從之遊青霞光亂雲錦裘金<lb/>
雞呌海白日慘桂樹四落空山愁昔年寒月照樽爼明<lb/>
珠百斛輕於土君山鐵笛悲向人羞殺堂前栁枝舞君<lb/>
<pb n="KR4h0099_WYG_001-8b"/>
歸東吳懐故廬明星古宅非吾居㑹稽泱漭淛江險誰<lb/>
探千載太史禹穴之遺書興因東歸發遂作東歸謡他<lb/>
年相憶五情熱應知淚濕雙龍綃<lb/>
　　和馬貫五松小龍女歌<lb/>
五松小姑龍帝女綽綽飛璫夜行雨天吳移海醉不歸<lb/>
江色千年作誰主漂星輾月流翠滑青霓曳裾玳窓八<lb/>
同心鏤結寄玉郎複疊毾㲪製霞襪玉罌轉水月獨漉<lb/>
綷䌨香裙蹙蘭屋閑擲明珠贈宓妃一片長眉寫新緑<lb/>
<pb n="KR4h0099_WYG_001-9a"/>
罦罳瑶殿罩何年排空鳳管衝九天割鮮不食起鳴絃<lb/>
水波帖玉無驚烟<lb/>
　　復和五松小龍女歌荅蘆軒<lb/>
東方龍君降靈女騰飊曳烟軋腥雨撲花掃海神為悲<lb/>
玉帝封為九河主貝宮銅龍刺雲滑彤臺鬬玉蛟柱八<lb/>
瓊絲絡鳳騎紫霞金帖瓏瓏水晶襪鰲頭牽波月<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>漉<lb/>
翠幄銀屏沓珠屋倒窣天瓢澆火龍九㸃齊州一時緑<lb/>
撾鍾勸飲邀萬年花宮盤盤象青天湘妃獻樂鼓冰絃<lb/>
<pb n="KR4h0099_WYG_001-9b"/>
下窺四海銷氛烟<lb/>
　　贈相虚中上人<lb/>
一室安禪久三生結願頻傳經來帝子送食下天神水<lb/>
月虚空相山雲自在身慈航如可渡應許姓龎人<lb/>
　　過太湖<lb/>
震澤留遺號行人指太湖封疆連舊壘形勢壓全吳水<lb/>
落魚龍蟄天寒鴈鶩呼扁舟思范蠡吾亦老樵蘇<lb/>
　　過延陵<lb/>
<pb n="KR4h0099_WYG_001-10a"/>
延陵懐季子遺跡古城東異代丹青在千年祭祀同髙<lb/>
情思挂劍逺識紀觀風欲問吳封處蒼烟落照中<lb/>
　　寄蘇太史<lb/>
城隅分手地江上斷腸時感此一日舊坐令千里思青<lb/>
雲當自力白髮不須悲澤國多鴻鴈南來好寄詩<lb/>
　　留別選禪師<lb/>
分經蓮漏下幽徑石苔封却笑此時別更於何日逢敲<lb/>
門思看竹解榻愛聽松明發孤舟去江雲千萬重<lb/>
<pb n="KR4h0099_WYG_001-10b"/>
　　遊槎峯<lb/>
北極髙臨複道低金銀臺殿與雲齊山中日月開新教<lb/>
海内文章憶舊題西澗水深龍已化東峰樹老鶴同棲<lb/>
清遊更擬陪諸老絶壑天風散杖藜<lb/>
　　登秦駐山<lb/>
此地曾經駐蹕來秦皇遺跡尚崔嵬採窮滄海無靈藥<lb/>
歸到驪山有刼灰萬里黑風迷鬼國一杯弱水隔蓬萊<lb/>
詩人弔古多荆思落日髙丘首重囘<lb/>
<pb n="KR4h0099_WYG_001-11a"/>
　　登子胥廟因觀錢塘江潮<lb/>
吳越中分兩岸開怒濤千古響奔雷子胥不作忠臣死<lb/>
勾踐終非霸主材嵗月消磨人自老江山壯觀我重來<lb/>
鴟夷鐵箭俱安在目斷洪波萬里囘<lb/>
　　送賈彦徳訓導霍丘<lb/>
中都㑹面得從容兩載同聽長樂鐘天近君門嚴虎豹<lb/>
地寛人海混魚龍承恩自合歸宣室論道安能老辟雍<lb/>
江栁春花增別恨白頭何日更相逢<lb/>
<pb n="KR4h0099_WYG_001-11b"/>
　　送僧遊浙西<lb/>
可嘆浮雲無定棲錫飛又向浙河西杯從揚子江中渡<lb/>
詩到生公石上題説法蓮臺花雨墜安禪芝室夜星低<lb/>
他年元亮如同社相送無勞限虎溪<lb/>
　　讀列女傳賦巴陵韓氏女<lb/>
從容就死更題詩才徳兼全兩不遺恨骨已歸江海葬<lb/>
芳名長共古今垂節髙蔡琰胡笳曲義重班姬述祖詞<lb/>
再拜魏公忠獻後有孫端可正民彞<lb/>
<pb n="KR4h0099_WYG_001-12a"/>
　　送殷文學之闗中<lb/>
博士才名成老翁又隨聲教向闗中百年禮樂今重見<lb/>
萬國車書喜㑹同泰華雲開仙掌出昆明水冷刼灰空<lb/>
他時太史瞻星地應説奎光聚井東<lb/>
　　謝山中惠炭<lb/>
山木燒餘逺寄將色如𤣥玉淺含霜光浮土室三冬暖<lb/>
氣逼寒爐五夜長吐出葛洪驚滿口吞来豫讓豈充腸<lb/>
從今煨芋岩前客笑指松風石鼎香<lb/>
<pb n="KR4h0099_WYG_001-12b"/>
　　陳虚中外史煮石窩<lb/>
仙人髙隠五雲邊煮石曾令夜不眠世上已聞飡玉法<lb/>
山中休種采芝田丹爐藥與青猿守瀛海書從白鶴傳<lb/>
歌罷洞章明月裏秖應遺響落中天<lb/>
　　山窓獨坐<lb/>
日落大江黑月上萬山靜獨客坐寒窓孤雲起前嶺<lb/>
　　楊栁詞二首<lb/>
韶華無限暗中消揺蕩春光㡬萬條却怪晚來風定後<lb/>
<pb n="KR4h0099_WYG_001-13a"/>
雪花飛滿赤欄橋<lb/>
曲江南陌亂垂烟勾引春風入管絃惆悵㡬株憔悴盡<lb/>
與人長繫別離船<lb/>
　　題美人圖<lb/>
白玉簾開露氣浮芙蓉花近紫金鈎陽春一曲無人識<lb/>
空拂銀箏下翠樓<lb/>
　　閑居<lb/>
絃管春深繞畫樓微風吹動玉簾鈎倡條冶葉俱無恙<lb/>
<pb n="KR4h0099_WYG_001-13b"/>
相伴丁香結暮愁<lb/>
　　山中絶句<lb/>
滿溪流水碧於苔無客重登舊釣臺惟有多情沙上鳥<lb/>
向人飛去又飛來<lb/>
　　江南詞<lb/>
暖氣晴嬌杜若洲沙頭狂客繫蘭舟采蘋多少江南女<lb/>
揺蕩春光不自由<lb/>
　　夜坐<lb/>
<pb n="KR4h0099_WYG_001-14a"/>
蘭釭滅盡換寒更一枕餘香玉雪清怪殺無情樓上笛<lb/>
攪人春夢到天明<lb/>
　朱琳<hi>字士林</hi>
　　雜詩<lb/>
天寒苦日短白露變為霜行行出門去周道悠且長衰<lb/>
草被荒郊陰雲翳重岡俯觀溪流涸仰視鴻鴈翔豈不<lb/>
懐所思慷慨熱中腸乃知四時間代謝本尋常<lb/>
　　月下獨步有感<lb/>
<pb n="KR4h0099_WYG_001-14b"/>
白月在青天照見地上影城荒鼓角悲露重衣裳冷草<lb/>
砌蛩亂呼松巢鶴頻警徘徊復彷徨發我心内省<lb/>
　　題黄花驛觀湘亭<lb/>
湘水清可觀新亭翼𢎞敞面江瞰空濶據地得髙爽逺<lb/>
樹雜烟靄斷岸連篠蕩鴈影墮微茫漁歌荅清響三閭<lb/>
不可弔蘭佩空想像二女時出遊翠蓋移惚恍繄予頗<lb/>
好古到處寄幽賞眝目更如何澄波滌塵鞅<lb/>
　　拳毛騧歌次王汝玉韻<lb/>
<pb n="KR4h0099_WYG_001-15a"/>
李唐天廐拳毛騧蹙踏倒影凌飛霞侯家神駿豈遺種<lb/>
遍身細纈旋螺花端陽射栁轅門道紫燕身輕拂柔草<lb/>
鏤膺虎韔錦障泥響馬羣中看表表得雋歸來紅日西<lb/>
汗溝珠血濡霜蹄解鞍滾罷起噴振奚奴牽入垂楊堤<lb/>
南陌觀花宜按轡戲共王孫簇芳騎烏衣朱雀足追遊<lb/>
自古金陵説佳麗皇風萬里清闗河尚方兵仗繡不磨<lb/>
騧兮騧兮免負戈日日朝天鳴貝珂<lb/>
　　出鬼門闗<lb/>
<pb n="KR4h0099_WYG_001-15b"/>
北流仍在望喜出鬼門闗自幸身無恙從教鬂緫斑昔<lb/>
人多不返今我獨生還回首瓊山縣昏昏瘴霧間<lb/>
　　寄伯禮兄長<lb/>
春來見緑樹日夜憶連枝夢斷一千里愁連十二時鶺<lb/>
鴒飛雨急鴻鴈度雲遲無柰音書絶其如鼓角悲<lb/>
　　夜坐有感<lb/>
夜分燈燼漏聲遲掩巻茫然不自支三月鶯花春去後<lb/>
半窓風雨客愁時相如未遂題橋志季子猶持刺股錐<lb/>
<pb n="KR4h0099_WYG_001-16a"/>
辛苦人生成底事姓名留得世間知<lb/>
　　過洛社留寄李耕隠<lb/>
故人近住林之東相望草堂雲氣中舊時松竹想無恙<lb/>
暇日琴樽誰與同作賦應能繼潘岳隠耕元不讓龎公<lb/>
過門不入非為慢兩鬂塵埃愧轉蓬<lb/>
　　題淘金驛丞謝子良清隠書房<lb/>
驛官近日逢迎少清隠何妨結草堂門對好山蒼霧濕<lb/>
窓連脩竹翠雲涼侍童解誦閑居賦過客求書急就章<lb/>
<pb n="KR4h0099_WYG_001-16b"/>
愧我驅馳塵滿面濯纓為爾詠滄浪<lb/>
　　雨中過韶州<lb/>
船下韶瀧日欲晡四山雲起景糢糊沙鷗衝雨頻來去<lb/>
汀樹迷烟半有無作客又驚三月暮思家其柰一身孤<lb/>
愁懐浩浩渾如醉獨倚篷窓聽鷓鴣<lb/>
　　題趙師吉梅林生巻<lb/>
金華山人有梅癖託物自號梅林生欲喚師雄談醉夢<lb/>
恨無和靖結詩盟筆端幻出先春意胸次包含太古情<lb/>
<pb n="KR4h0099_WYG_001-17a"/>
我亦從來松竹操願言與子保幽貞<lb/>
　　題畫梅別巻<lb/>
虞君瀟洒本天真絶似梅花玉樹春調鼎聲名知有在<lb/>
可人風度更無倫冰霜凜凜能孤立桃李紛紛緫後塵<lb/>
他日相思渺何許巡簷一笑一情親<lb/>
　　竹枝歌送蕭月潭<lb/>
子期逝矣誰知音堪輿茫茫勞我心石壇後夜好明月<lb/>
憶爾琴中飛佩吟<lb/>
<pb n="KR4h0099_WYG_001-17b"/>
　　題淘金驛<lb/>
淘金驛前春色多紅桃綠栁映清波江南獨客悲時序<lb/>
柰此東風淡蕩何<lb/>
　　過君山<lb/>
昔人曾與白雲遊我欲登臨一寫憂風滿征帆停不得<lb/>
烟波囘首思悠悠<lb/>
　　題五羊驛<lb/>
尉陀歸漢憶當時千古猶誇陸賈辭今日蠻夷俱向化<lb/>
<pb n="KR4h0099_WYG_001-18a"/>
我來無語獨題詩<lb/>
　　過廬山<lb/>
廬山萬丈倚青冥翠壑丹崖列畫屏不得維舟恣遊覽<lb/>
塵埃滿面愧山林<lb/>
　曽烜<hi>字日章</hi>
　　賦旭庵<lb/>
晨光散餘靄大明麗東方伊人慎修為從容整冠裳四<lb/>
簷萃虚白開巻思遑遑寸陰惜輕逝宴安當預防天君<lb/>
<pb n="KR4h0099_WYG_001-18b"/>
貴操存待旦知自强矯首對初暉盎然樂無央孰云虎<lb/>
臣裔踐迹能升堂勗哉勿異途黽勉趍周行<lb/>
　　搗衣曲<lb/>
搗衣復搗衣空閨月冷風凄凄風前髙下聲零亂客中<lb/>
聽得偏腸斷斷腸應折大刀頭破鏡上天過一秋更深<lb/>
力盡聞私語夫戌邊城㡬寒暑新衣嵗嵗寄征人寄到<lb/>
邊城衣不新客行雖逺有歸日久戌何時見家室願令<lb/>
今古無別離夫耕婦織常相隨<lb/>
<pb n="KR4h0099_WYG_001-19a"/>
　　西旅獻獒圖為居止善賦<lb/>
非熊非貙聲豪雄蹄髙四尺行追風武王戎衣定天下<lb/>
西旅獻來名更隆止戈歸馬稱平治校獵沙場供祀事<lb/>
太保胡為戒後王應恐禽荒墜先志獒搏鮮肥乃其職<lb/>
嗾以噬人翻亂國閻公繪畫豈無心欲使當朝防失徳<lb/>
閻公狀物妙入神龍眠效之尤逼真玉堂松雪善模擬<lb/>
三賢造車同一輪披圖細翫非花草鐵畫銀鈎書法好<lb/>
居公慎勿示常人留作傳家子孫寳<lb/>
<pb n="KR4h0099_WYG_001-19b"/>
　　老龍引子歸潮圖<lb/>
海門秋氣横江來怒濤殷地如奔雷蒼龍教子習潮勢<lb/>
排風噴雪烟雲開憶昔深潭事冲舉直上穹霄輕一羽<lb/>
曾嘘數滴翻瓢漿散作九州三日雨只今囘顧思潛蹤<lb/>
引子不敢施神通却愁幼小易飄忽一瞬萬里天無功<lb/>
我聞靈物多奇異潛飛大小皆隨意畫師恐是張僧繇<lb/>
寫向生綃若真致龍今育子猶世人古來有欲皆可馴<lb/>
何當重起豢龍氏愛養留作商岩臣<lb/>
<pb n="KR4h0099_WYG_001-20a"/>
　　荅朱文粲<lb/>
南風送好音珍重比南金寂寞經年別凄涼萬里心弊<lb/>
裘仍戀體華髮已盈簮誰識鄉闗念時時動越吟<lb/>
　　秋夜偶成<lb/>
隴上俄聞梁父吟異鄉情緒獨難禁寸錐未脱囊中頴<lb/>
斷木誰修爨下琴夜雨驚殘歸國夢秋風催動搗衣砧<lb/>
欲憑樽酒忘覉恨酒後那知恨轉深<lb/>
　　贈雲教授<lb/>
<pb n="KR4h0099_WYG_001-20b"/>
誰傳禮樂繼前王庠序昭回草木香漢道欲昌書再挾<lb/>
秦灰未冷徳先涼千年廟貌乾坤大萬古人倫日月長<lb/>
共喜臯比開講席佇看池上集鸞凰<lb/>
　　贈日本僧演此宗<lb/>
達摩居嵩九載期此宗寂寂有誰知生從日本精三藏<lb/>
老向雲南禮六時香滿墨池臨舊帖花明春隖詠新詩<lb/>
別來應有驚人句好寄東風慰所思<lb/>
　　舟至辰陵磯與楚百户等言別<lb/>
<pb n="KR4h0099_WYG_001-21a"/>
江到荆湘兩派分客情無柰况離羣爾從三峽迎春水<lb/>
我過重湖望楚雲白帝至今啼蜀魄蒼梧何處弔湘君<lb/>
孤舟夜向巴陵泊一曲商歌不忍聞<lb/>
　　寄友人<lb/>
與君離濶十年餘兩過江濵候起居咫尺猶如千里別<lb/>
飄零不寄一行書何時夏口同傾蓋此日王門好曳裙<lb/>
若問故人何似者髩絲今已不勝梳<lb/>
　　秋夜<lb/>
<pb n="KR4h0099_WYG_001-21b"/>
何處偏能斷客腸西風吹雨到池塘都將萬疊青山恨<lb/>
散作離愁一夜長<lb/>
　　題倪雲林畫<lb/>
梁鴻溪上草堂幽紅葉黄花㡬度秋回首雲林人不見<lb/>
西風落日思悠悠<lb/>
　周昉<hi>字原亮新城人</hi>
　　寄楊子東<lb/>
錢塘舊友知誰在萬里滇南見子東夜市鬬茶涼雨後<lb/>
<pb n="KR4h0099_WYG_001-22a"/>
晴湖載酒夕陽中龍梭織錦翻新樣虱繡縈絲記舊工<lb/>
不是吾儕不歸去六橋行處草茸茸<lb/>
　　寄素軒公<lb/>
行馬縱横禁謁時不干聲色尚文辭深藏結綠千金劍<lb/>
少試抽黄七字詩聚逺有樓堪縱目在官無事且開眉<lb/>
欲知王謝人家樂霽月光風藹墨池<lb/>
　韓宜可<hi>字伯時山陰人</hi>
　　題江南秋晚圖<lb/>
<pb n="KR4h0099_WYG_001-22b"/>
錢塘江頭潮正來我時放棹胸次開西風蕭蕭木葉脱<lb/>
夕陽漸低沙鳥哀劃然一嘯海天碧吳越兩山雲盡白<lb/>
圖中風景偶相同嗟我胡為久行役<lb/>
　　馮虚子<lb/>
馮虚子清且脩藐觀萬物如浮漚金莖一柱出天表青<lb/>
田孤鶴横髙秋大鵬搏風九萬里下視塵寰渺烟水蜃<lb/>
樓縹緲危接天夜半月明常獨倚四方上下隨所之茫<lb/>
茫積氣將焉依居無室廬轍無迹鰲背豈有三山為空<lb/>
<pb n="KR4h0099_WYG_001-23a"/>
中雞犬劉安宅我亦因之寄遐適飛光浩浩不少留回<lb/>
首人間非宿昔列子御風已千載莊生化蝶今安在水<lb/>
中漉月亦好奇管裏窺天竟無底太虚太虚問不譍銀<lb/>
河耿耿凝寒冰丹臺紫府不可登願歸大化何由馮<lb/>
　　題蓬萊深處<lb/>
聞道蓬萊別有春五雲深處隔凡塵松迷鶴逕渾無路<lb/>
花暗簫聲不見人滄海日華翻貝闕三山霞氣逐飊輪<lb/>
劉郎自是神仙侶何用天台更問津<lb/>
<pb n="KR4h0099_WYG_001-23b"/>
　　和王太原中秋韻<lb/>
未忍他鄉死便休每依南斗望中州青天有月來今夕<lb/>
白髮無家度㡬秋客計空彈馮子鋏愁心長倚仲宣樓<lb/>
明年此㑹知何在且賦新詩紀逺遊<lb/>
　　送王格心考滿<lb/>
冠蓋紛紛曉出城城頭送別更多情功名誰謂歸年少<lb/>
刀筆從來屬老成芳草東風沙上馬青山遲日栁邊鶯<lb/>
子今莫恨頭先白千載猶聞丙少卿<lb/>
<pb n="KR4h0099_WYG_001-24a"/>
　　酒船圖<lb/>
春波橋頭水半竿畫船如馬觸狂瀾平生常恨江湖小<lb/>
醉卧不知天地寛隔岸好山青隠隠環洲芳樹綠漫漫<lb/>
懸知賀監歸來日一曲晴光五月寒<lb/>
　　五華山圖<lb/>
五華之山山上頭俯視東海如浮漚豈無四萬八千丈<lb/>
亦有五城十二樓翠蕖影落中天曉玉柱光含大地秋<lb/>
何日相從陪杖屨西風林外一長謳<lb/>
<pb n="KR4h0099_WYG_001-24b"/>
　　小景<lb/>
春色來何處桃花路欲迷為言垂釣者中有武陵溪<lb/>
　　題畫<lb/>
西風洞庭波落日蒼梧野擥兹瑶芳枝將以遺逺者<lb/>
　　畫梅<lb/>
湖西開遍梅千樹正在東風十日前月落參横誰是伴<lb/>
數聲孤鶴共清妍<lb/>
　　題畫<lb/>
<pb n="KR4h0099_WYG_001-25a"/>
山上白雲如水流隔溪紅葉早知秋㡬年不復南柯夢<lb/>
獨坐西風看白鷗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0099_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄海遺珠巻一<lb/>
</p>
<p>
</p>
  </div>
</body>
</text>
</TEI>
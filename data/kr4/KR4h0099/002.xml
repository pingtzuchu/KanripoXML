<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滄海遺珠巻二</head> <lb/>
    <p>
<pb n="KR4h0099_WYG_002-1a"/>
欽定四庫全書<lb/>
　滄海遺珠巻二<lb/>
　　　　　　　　　　　　　明　沐昻　編<lb/>
　王景彰<hi>以字行括蒼人</hi>
　　題江南秋晚圖<lb/>
十年不踏錢塘路江上晴烟渺輕素并刀誰剪秋半簾<lb/>
夕陽正在西陵樹對之便欲發浩歌西風蕭蕭水增波<lb/>
胥濤已入亂山去木落臺空幽思多<lb/>
<pb n="KR4h0099_WYG_002-1b"/>
　　瑶臺翫月<lb/>
瑶臺臺上秋月明瑶臺臺下秋水清道人持杯待月出<lb/>
氣壓泰華吞滄溟嫦娥靚粧倚東井碾破琉璃㡬千頃<lb/>
興來吸盡金叵羅舞袖裵徊弄清影衷腸激烈問青天<lb/>
何似當年李謫仙迢迢雲海望不極不知天上今何年<lb/>
玉階桂花下如霰瑶光欲墮明星爛微霜漂漂沾人衣<lb/>
城上烏啼知夜半<lb/>
　　羅盤書屋<lb/>
<pb n="KR4h0099_WYG_002-2a"/>
羅盤山色連青冥羅盤花開春滿城邇來文軌遍南服<lb/>
搆得書屋山之扄中有牙籖三萬軸𨽻古漆書聨汗竹<lb/>
琬琰新收漢石經黌序亦開唐白鹿要將禮樂化殊方<lb/>
夜深絃誦聲琅琅已聞文翁教岷蜀此邦更在岷之陽<lb/>
岷山之水向南流織女機絲涵素秋豈徒風氣開太朴<lb/>
終㸔徳化齊中州羅盤書屋世無有今度有書垂不朽<lb/>
不是蓮花幕下賔安得文光貫南斗<lb/>
　　劍閣圖<lb/>
<pb n="KR4h0099_WYG_002-2b"/>
劍閣雲棧髙嵯峨嘉陵江水揚清波神扄鬼鑿閟幽閴<lb/>
秋風古道無人過一朝日華忽西被宇宙淋漓盪元氣<lb/>
霆轟飈舉神龍逝山川草木皆生意乃知世道有晦明<lb/>
蜀山萬仞如砥平聖人在位四海清<lb/>
　　題畫扇<lb/>
二儀開混沌一氣藴精靈石乳通龍井天風老鶴汀江<lb/>
山自吳楚寰宇際滄溟便欲抛塵俗尋真向草亭<lb/>
　　賀西平侯大人平越州<lb/>
<pb n="KR4h0099_WYG_002-3a"/>
元戎承制掃蠻方踏遍先王舊戰塲又見孔明擒孟獲<lb/>
何殊充國破西羌捷書入奏風雲動凱騎揚塵日月黄<lb/>
聖主萬年垂大統海山無地不梯航<lb/>
　　題畫<lb/>
聞説蓬萊水已枯懶從海上拾珊瑚山前石爛雲生母<lb/>
天際禽飛雪作姑三尺清氷雷煥劍一杯元氣長房壺<lb/>
此中盡是瓊林侣何事年來不寄書<lb/>
　　題畫草木奇峰<lb/>
<pb n="KR4h0099_WYG_002-3b"/>
蒼虬飛上天鱗鬛墮深麓長風吹不起散作千山綠<lb/>
　　題畫馬<lb/>
天上房星燭地寒故教駿骨落人間如今紙上空形影<lb/>
曾在秋風十二閑<lb/>
　樓璉<hi>字士連金華人</hi>
　　采蓮曲<lb/>
妾學采蓮蓮始花花顔與妾爭春華妾有朱鉛為郎飾<lb/>
不學爾花徒弄色秋霜一夜花無主妾憶行郎淚如雨<lb/>
<pb n="KR4h0099_WYG_002-4a"/>
暗卜行郎何日歸定是蓮房結子時<lb/>
　　題深上人松月軒<lb/>
夜月明松頂軒居不掩扉石泉沉濕翠碧瓦弄晴暉林<lb/>
靜猿初息巢空鶴未歸此中凝坐者寒沁薜蘿衣<lb/>
　　送鏡中照上人兼柬斗南和尚<lb/>
舊住扶桑第㡬山偶然踪跡落人間蘿衣拂露辭秋壑<lb/>
藤杖扶霜度曉闗滇海飛來孤月小㸃蒼留得半雲閒<lb/>
殷勤為報圓通客鶴背清風好共還<lb/>
<pb n="KR4h0099_WYG_002-4b"/>
　王汝玉<hi>名璲以字行蜀人</hi>
　　送別<lb/>
綠水灧汀洲風起江南秋烟波有孤客闗河生逺愁逺<lb/>
愁那足説惜此芳華歇日暮淡忘歸蘋花悵難擷<lb/>
　　脩竹美人圖<lb/>
蘭膏香膩盤雲綠愁鎖春山黛痕蹙天寒日暮悄無言<lb/>
翠袖盈盈倚脩竹脩竹無心亦有情竹花結實珠繁榮<lb/>
秦樓人去彩鸞杳湘江種得相思成相思有種何時歇<lb/>
<pb n="KR4h0099_WYG_002-5a"/>
竹上年年怨離別千古魂銷怨不銷淚紅染作鴛鴦血<lb/>
　　和髙季廸將進酒<lb/>
君不見雲中月清光乍圓還又缺君不見枝上花容華<lb/>
不久落塵沙一生一死人皆有緑髪朱顔豈能久樽前<lb/>
但使酒如澠肘後何須印懸斗咸陽黄犬悔已遲至今<lb/>
千載令人嗤試看古來功業士何如陌上冶遊兒百年<lb/>
飄忽寄宇内日日歡娛能㡬嵗勸君莫惜囊中金便趂<lb/>
生前常買醉臨卭壚頭綠蟻香栁花捲雪春茫茫吳姬<lb/>
<pb n="KR4h0099_WYG_002-5b"/>
越女嬌相向痛飲須盡三千觴興來狂笑縱所適慎勿<lb/>
畏他權貴客東風吹落頭上巾此日獨醒端可惜一朝<lb/>
綺羅生網塵粧樓空鎖青娥人酒星不照九泉下孤鳥<lb/>
自哢山花春解我金貂脱君素裘白日既沒秉燭遨遊<lb/>
君為我舞我為君歌歌舞相合其樂如何<lb/>
　　湘竹簫歌<lb/>
君家洞簫天下奇碎紅亂㸃香淋漓濃如丹砂沁冰肌<lb/>
淡似猩血封瓊枝持來世人莫能識疑是秦王女兒之<lb/>
<pb n="KR4h0099_WYG_002-6a"/>
所貽㡬囘吹向霜江曉皎月不明風悄悄一聲捲入碧<lb/>
雲中驚散飛鴻落天表君不見重華去兮歸路遥二妃<lb/>
泣向湘江皋江皋之竹竹間淚萬古千年長不消我將<lb/>
挾君攜此同上黄鶴樓醉弄一曲離鸞秋曲終飛度洞<lb/>
庭去試聴蒼梧猿夜愁<lb/>
　　春曉美人圖<lb/>
梨花埭上雞鳴早十二瓊樓天乍曉東風不動綠楊綠<lb/>
雲母窓空春悄悄銀屏複帳掩鮫綃遮斷蓬山海路遥<lb/>
<pb n="KR4h0099_WYG_002-6b"/>
鬢亂釵横雙鳯軃玻璃枕上不勝嬌誰將鸚鵡偷調弄<lb/>
驚散瑶臺合歡夣金盤仙掌日華髙小苑花枝露㾗重<lb/>
小玉熏殘蘇合香臨鸞先學理新粧含情欲起嬌無力<lb/>
滿院綠陰清晝長<lb/>
　　題畫<lb/>
疎烟帶平野閑花落空林雞聲在何許人家春樹陰將<lb/>
尋丘中侶諧此塵外心幽期倘云遂寧惜露沾襟<lb/>
　　新秋早朝<lb/>
<pb n="KR4h0099_WYG_002-7a"/>
宮井梧桐一葉飛新凉先到侍臣衣蒼龍闕上銀河轉<lb/>
丹鳳樓頭玉漏稀曉仗分行環御輦夕郎鳴珮出仙闈<lb/>
自憐虎觀叨陪從簮筆慙無補萬機<lb/>
　　左掖聞鶯和鄭孟宣助教<lb/>
落絮飛花滿禁城萬年枝上一鶯鳴全非幽谷間闗調<lb/>
緫是東風宛轉聲啼處尚含求友思斷時猶帶惜春情<lb/>
朝囘左掖門前聽却訝簫韶奏九成<lb/>
　　送太平劉知府復任<lb/>
<pb n="KR4h0099_WYG_002-7b"/>
錦綉江山拱帝畿先皇曾此駐龍旗三年出守勞綏撫<lb/>
再命專城遇眷知桑柘千村豐庶日歌鍾萬户太平時<lb/>
送君重去宣王化明世誰論治繭絲<lb/>
　　送鄭尚書致仕<lb/>
重沐天恩典禮闈旋因賜告解朝衣先朝故老今誰似<lb/>
十世同居古亦稀綠水蘭舟江上發秋風華髪浦陽歸<lb/>
懸知戀闕心應切夜夜山中夢紫薇<lb/>
　　客懐<lb/>
<pb n="KR4h0099_WYG_002-8a"/>
零落棲遲一病人鶯花正遇帝城春途窮不肯輕垂淚<lb/>
道在長甘固守貧陋巷草深前夜雨空齋甑掩昨宵塵<lb/>
杜陵何事真愚拙却欲虞廷自許身<lb/>
逢掖雖云是舊衣故山終負採春薇時清嬾上王通策<lb/>
病久常閑董子幃寰宇同逢新節至江湖自覺故人稀<lb/>
半生多少闗心事空學莊生蝶亂飛<lb/>
　　𤓰洲道中<lb/>
清江杳杳水連空江北江南綠映紅三月異鄉逢換火<lb/>
<pb n="KR4h0099_WYG_002-8b"/>
經春遊子怨飄蓬滿汀蘆葉孤舟雨一樹梨花小斾風<lb/>
遥望故山何處是依稀烟樹五湖東<lb/>
　　早朝待漏題楊諭徳竹<lb/>
禁鐘纔動曉風微新竹疎疎對瑣闈非是日髙簾不捲<lb/>
怕教空翠濕朝衣<lb/>
　　題畫<lb/>
渡頭初唱采蓮歌南浦西風漲綠波正是晚凉新雨後<lb/>
青山不似白雲多<lb/>
<pb n="KR4h0099_WYG_002-9a"/>
　　方壺畫<lb/>
紫府深沉白晝閑仙人歸去邈難攀當時暫謫來塵世<lb/>
寫遍江南雨後山<lb/>
　　題天師竹<lb/>
上清仙子晉風流愛竹還同王子猷寫得一枝清似玉<lb/>
湘濵露冷夜來秋<lb/>
　　林塘佳趣<lb/>
自脱荷衣別五湖秋風㡬度惜蓴鱸玉堂酒醒青綾薄<lb/>
<pb n="KR4h0099_WYG_002-9b"/>
空憶林塘舊釣徒<lb/>
　　題竹贈別呂希暘從役<lb/>
露莎烟草滿晴川罷釣歸來暫泊船非是野情忘世事<lb/>
閑愁不到白鷗邊<lb/>
　　題倪元鎮畫荆溪清逺圖<lb/>
銅官山下縱清遊每為飡松十日留吹斷玉簫人去久<lb/>
暮雲空鎖洞庭秋<lb/>
清閟髙人一散仙常留遺墨世間傳當時曾寫相思意<lb/>
<pb n="KR4h0099_WYG_002-10a"/>
誰信如今重惘然<lb/>
　逯昶<hi>字光古覃懐人</hi>
　　畫眉<lb/>
妾欲畫短眉恐不宜時伴妾欲畫長眉恐人笑疎散請<lb/>
郎臨粧臺隨意畫長短<lb/>
　　舟下淮水<lb/>
伐鼓下淮津川光囘暮色數峰雲間青一鳥沙上白悠<lb/>
悠水驛浮颭颭風帆側舟人不敢停知我歸朝客<lb/>
<pb n="KR4h0099_WYG_002-10b"/>
　　宿山中寺<lb/>
山中有蘭若龍象輝金碧泉邊佳茗香竹下幽人迹堂<lb/>
新瓦易茅砌古苔侵石喜為老僧留同坐風雨夕<lb/>
　　徳公院<lb/>
翛然青蓮宇水遶山相向老僧不出門林下樂清曠今<lb/>
日有誰來題詩在竹上<lb/>
　　閨怨<lb/>
露華粉濕啼清曉井梧涼思風嫋嫋珠簾不捲玉鈎垂<lb/>
<pb n="KR4h0099_WYG_002-11a"/>
當窓嬌語青禽小榴裙半皺睡新起臨鏡芙蓉裊秋水<lb/>
侍兒為整綠雲鬟不使蘭膏汚纎指堂中寳瑟柱新移<lb/>
一曲未終顰黛眉薄情自是遲歸得翻恨人間有別離<lb/>
　　芙蓉辭<lb/>
碧空零下露漙漙深院風回簾幙寒初日弄光曲池上<lb/>
琉璃甃瑩雕闌干妖姬睡起淨粧洗顧影盈盈媚秋水<lb/>
可憐傾國黙含情下蔡陽城迷惑死一笑嫣然忽向人<lb/>
胭脂肌肉綠羅裙相逢不忍遽相捨只恐飛歸化綵雲<lb/>
<pb n="KR4h0099_WYG_002-11b"/>
　　使回沂州<lb/>
穆陵闗下路數騎復南歸雲氣來䝉羽人烟入海沂晚<lb/>
田禾刈盡霜樹葉凋稀家擬明朝到吟鞭可緩揮<lb/>
　　訪友人居<lb/>
攜書訪故人豈憚往來頻潭淨開天鏡山昏著霧巾林<lb/>
居常掃葉石徑不吹塵幽僻宜淪隠時時得句新<lb/>
　　郊墟池館<lb/>
何人小池館閑得在郊墟花晚留栖蝶萍朝見躍魚幽<lb/>
<pb n="KR4h0099_WYG_002-12a"/>
墀滋蘚暈老竹帶虫書自計無錢買憑誰可借居<lb/>
　　晚宿王衡家<lb/>
應役城中久何能得避喧登樓山遶縣出郭樹連村僧<lb/>
舍竹松院人家𤓰菜園晚來投舊館童子笑開門<lb/>
　　遊廣東清逺峽山寺<lb/>
寂寂長林下僧房鎖碧苔樹枝猿掛折花片鳥衘來池<lb/>
溢流過水爐存爇後灰賦詩殊未就徙倚故遲回<lb/>
　　登浪穹縣䕶民寺<lb/>
<pb n="KR4h0099_WYG_002-12b"/>
浪穹西阜寺獨眺有餘情落日秋山色西風古樹聲征<lb/>
衣憐舊弊客路喜新晴洗缽焚香事誰能了此生<lb/>
　　遊寺寄統有宗集仲祥<lb/>
出郭獨閑行招提可散情雲來羣壑暗日下半川明靜<lb/>
院莓苔色深林鳥雀聲新茶僧採得更汲澗泉烹<lb/>
　　古淵房閑書和韻<lb/>
禪房碧樹深坐久語幽禽葉罅日穿透林端雲過陰筆<lb/>
新微蘸墨書故少生蟫僧有思鄉者時時亦起吟<lb/>
<pb n="KR4h0099_WYG_002-13a"/>
　　月堂室中閑題<lb/>
清心投靜室童子啓雲闗秋色老著樹夕陽明在山髙<lb/>
崖泉落響逺漢鳥飛還擾擾紅塵裏無如僧最閑<lb/>
　　簡澤雨田<lb/>
花時曾惜別菊後又相逢落日深山道清風古寺鐘往<lb/>
來非定跡彼此是衰容何日隨師去栖禪共竹松<lb/>
　　喜總戎班師<lb/>
大將征夷去夷歸堂府中干戈如不息勲績有何公兵<lb/>
<pb n="KR4h0099_WYG_002-13b"/>
洗古交雨馬嘶南詔風若論功第一比者孰能同<lb/>
　　呂氏水石居<lb/>
可愛閑居事事幽陰森水石帶林丘風來擺樹花飄席<lb/>
客到開窓山入樓獨鶴立當生蘚地雙鷗浮近采菱舟<lb/>
怡怡兄弟同行樂更看詩章且唱酬<lb/>
　　江堤晚眺<lb/>
江堤聊上適離情葭菼無窮一望平逺樹天邊歸鳥没<lb/>
孤村雨外夕陽明海門㠶過衝秋色沙浦潮來作怒聲<lb/>
<pb n="KR4h0099_WYG_002-14a"/>
佇立南雲重囘首依微尚見晉陵城<lb/>
　　晚思<lb/>
斜日下岩阿山家暗翠蘿浮鷗臨水立啼鳥在林坡溪<lb/>
上無人渡秋風揚素波<lb/>
　　渉溪<lb/>
晝涉溪方淺暮臨溪忽深水猶如此變安可測人心<lb/>
　平顯<hi>字仲微虎林人</hi>
　　光霽堂<lb/>
<pb n="KR4h0099_WYG_002-14b"/>
碧雞翠鴻濛夕影倒滇水月出金馬東徘徊白雲裏夷<lb/>
嵕堂既崇爽塏塵不起書罷承素輝琴露滋鳥喜我公<lb/>
黔寧嗣世濟忠孝美容光照隙罅於焉燭斯理悵望珠<lb/>
履榮老客思未已何當駕長風一遡秋萬里<lb/>
　　玉盤驪珠<lb/>
玉盤驪珠何所名琵琶斵出滇陽城昆侖小鳳遏雲呌<lb/>
鵾雞拔筋寒水精千年紫檀作人語霹靂輥堂驚破柱<lb/>
黄河曲折走春氷白日簷牙墮秋雨老夫舊住西陵橋<lb/>
<pb n="KR4h0099_WYG_002-15a"/>
聽此不覺神飄揺初疑鶯在蘇堤栁忽爾驟變錢塘潮<lb/>
鴻門夜斗紛然碎天遣鮫人泣清淚玫瑰火齊響棖棖<lb/>
跳入空明唾壺内牂牁之山産白銅此材此藝真良工<lb/>
何當別作清廟器明來進入蓬萊宮<lb/>
　　謝惠朱宣仲畫<lb/>
滇之海子三百里天閟靈奇甲南紀環海羣峰秀而峙<lb/>
翠削芙蓉影秋水漸漸之石上砥平呼以玉案非虛名<lb/>
琉璃凝滑夜光冷拂手可拾天邊星碧雞飛來據坤酉<lb/>
<pb n="KR4h0099_WYG_002-15b"/>
散花金仙揕其首拱伏朝尊勢前後霧鬂烟鬟鬭妍醜<lb/>
荆闗老死骨已枯誰能寫之為作圖癯然老□生東吳<lb/>
烱烱岩電雙清矑解衣盤礴運天巧笑䑛霜毫眺清曉<lb/>
目擊心存明了了秋毫逺見孤白鳥掃素巻碧歸髙堂<lb/>
上公寳玩怡清揚飛臺峭壁宛在望欲援南斗㪺天漿<lb/>
彷彿飈梯㡬千丈鉄杖鳴敲洞門敞分我蒼崖一幅雲<lb/>
老病醒然致蕭爽青林白屋晚可依淋漓滿壁恩光飛<lb/>
松花雲津乆相待竟疑坐此漁舟歸<lb/>
<pb n="KR4h0099_WYG_002-16a"/>
　　題水月亭巻<lb/>
積陰之氣凝不流澄輝上薄蟾宮秋靈媧鍊雪補天罅<lb/>
六合幻一琉璃漚漚光滉瀁燭銀浦三山厯厯明可數<lb/>
寳奩開影出素娥桂露飛香洒黎母先生獨坐海上亭<lb/>
肝膽瑩若梅花氷初疑驪珠起甓社熟視坎徳交金精<lb/>
六鰲伏穴不敢動天地無波一泓凍玉螺沆瀣潄𤣥津<lb/>
鐵網珊瑚注清夣紫鵬飛来翼垂雲藥成兔鼎許見分<lb/>
先生跨鵬擘雲去麻姑已約南溟君<lb/>
<pb n="KR4h0099_WYG_002-16b"/>
　　次陳東之韻題夏珪溪山清逺巻<lb/>
畫家粉墨元精好賞鑒誰能察毫秒良由天質發自然<lb/>
慘淡經營信揮掃珪森父子鳴趙季丘壑胸襟氣深杳<lb/>
墨捲波濤滄海立筆縮烟雲天地小㝠搜逺寄作此圖<lb/>
繹思通靈古来少東南四萬八千丈玉室璿臺勢傾倒<lb/>
北歸有客懐故鄉悵望清猿與幽鳥空悲白髮嵗年徂<lb/>
不得癡兒公事了神遊翠壁攬長蘿夢濯靈谿藉纎草<lb/>
金庭之魂可些招應躡𤣥蹤追二老<lb/>
<pb n="KR4h0099_WYG_002-17a"/>
　　喜曾翰林奉使交阯囘二首<lb/>
日月無私照乾坤有至仁玉堂徵使者銅柱勞王臣星<lb/>
入龍編野風清蜑海塵歸來公事了黄閣重絲綸<lb/>
北極奎章煥南交使者歸雕題瞻禮樂象齒貢京畿聽<lb/>
漏趍青瑣停驂解繡衣上林春色好官栁正依依<lb/>
　　寄演此宗<lb/>
秋風起江漢纎月在西南影落清滇水涼生白石龕唱<lb/>
酬蔬筍氣夣寐葛藤談未遂依禪寂徒慙雪滿簮<lb/>
<pb n="KR4h0099_WYG_002-17b"/>
　　憶滇春<lb/>
顆金螺貝馬蹄鹽萬井髙甍截畫簷比屋絃歌春皥皥<lb/>
籠街燈火夜厭厭風花獻媚熏青眼雪絮飛香㸃紫髯<lb/>
記得賦詩滇海上硯池影蘸碧雞尖<lb/>
　　謝寄符<lb/>
百道仙符下武當電光隨繞讀書堂詩魔懼挾文窮遁<lb/>
酒聖靈驅瘧鬼藏墨汁潤分瑶草色篆文清帶榔花香<lb/>
壁琴自此如神助長覺風霆響洞房<lb/>
<pb n="KR4h0099_WYG_002-18a"/>
　　題黄鶴山人王叔明畫<lb/>
我昔見之湖上居當門萬朶翠芙蕖承平公子有故態<lb/>
文敏外孫多異書閑吮彩毫消白日夣騎黄鶴上清虚<lb/>
此圖定倚吳山閣醉㸃南屏春雨餘<lb/>
　　題丁野夫畫<lb/>
胡丁已沒四十載化鶴歸來知是非郭外梅村更地主<lb/>
筆端松石見天機一時好手不可遇千古賞音如此稀<lb/>
長憶西湖舊遊處畫船清雨白鷗飛<lb/>
<pb n="KR4h0099_WYG_002-18b"/>
　　王永真竹居<lb/>
王維世有竹里館青士滿庭如植麻掃蟻斷根移客榻<lb/>
瘞猫分笋過隣家琴聲響度偏諧律鶴夣醒餘或煑茶<lb/>
清曉屢研枝上露坐看兒子寫梅花<lb/>
　　釣絲風<lb/>
不隨紅雨畫闌春長趂漁衰起白蘋晴拂太虚雲影亂<lb/>
暝牽波底月鈎新漂揺萍葉沉香餌勾引蘆花落醉裀<lb/>
莫笑扁舟湖海窄一竿吹盡利名塵<lb/>
<pb n="KR4h0099_WYG_002-19a"/>
　　謝毡衫<lb/>
新染滇波色未乾毳茸香絮暖成團行春不濕杏花雨<lb/>
踏雪可衝梅信寒捲霧逺來天萬里壓風髙卧日三竿<lb/>
客過坐席真温厚獨愧才名亞冷官<lb/>
　　送陳孟顒先生歸鄞<lb/>
小舸乗春指四明落花新水到西亭豹歸霧谷深藏彩<lb/>
鶴倚風巢細刷翎芳餌再投東海釣草堂無愧北山靈<lb/>
老龜搘得藜床穩卧看芙蓉萬朶青<lb/>
<pb n="KR4h0099_WYG_002-19b"/>
　　奉國公大人<lb/>
路入分茅是傘圓夣迷銅柱瘴雲邊鐵衣觸暑應三捷<lb/>
綵杖鞭春又一年公子上京婚閥閲將軍南海戰樓船<lb/>
好音計待朝天使定及新正進表箋<lb/>
　　次韻春日京華<lb/>
霽雪初融上苑花蓬萊佳氣曉成霞白頭擬獻河清頌<lb/>
四海車書正一家<lb/>
　　次韻舟中<lb/>
<pb n="KR4h0099_WYG_002-20a"/>
鐵舳樓船發禁堤峭帆髙矗與雲齊芙蓉菡蓞秋江上<lb/>
看盡天葩錦萬機<lb/>
　　題士女<lb/>
周南聲教美洋洋比屋絃歌窈窕章一㸃蕙心清若水<lb/>
綠陰䦨檻晝薰香<lb/>
　<lb/>
　<lb/>
　<lb/>
<pb n="KR4h0099_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄海遺珠巻二<lb/>
</p>
<p>
</p>
  </div>
</body>
</text>
</TEI>
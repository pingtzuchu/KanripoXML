<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滄海遺珠巻三</head> <lb/>
    <p>
<pb n="KR4h0099_WYG_003-1a"/>
欽定四庫全書<lb/>
　滄海遺珠巻三<lb/>
　　　　　　　　　　　　　明　沐昻　編<lb/>
　胡粹中<hi>名由以字行山陰人</hi>
　　古意<lb/>
四時既平分二氣亦均施草木悦春暉霜露亦凋瘁舒<lb/>
慘貴適宜好惡初不計恩多易生怨威䙝忘敬畏治世<lb/>
以大徳小惠所不貴賢哉諸葛公斯言深有味<lb/>
<pb n="KR4h0099_WYG_003-1b"/>
　　詠懐二首<lb/>
惠風扇微和天宇亦澄霽欣欣草木榮厯厯江山麗開<lb/>
渠泉脈動入澗水聲細交交飛桑扈角角聞雊雉閑居<lb/>
讀古書俛仰唐虞際聖賢吾所師其人惜已逝<lb/>
君子居髙位小人在草野借問古來人誰為百嵗者為<lb/>
樂當及時芳春足遊冶一生真大夢萬事盡虚假憂來<lb/>
對明鏡清淚數行灑獨有七絃琴情性可陶寫<lb/>
　　題青山白雲圖<lb/>
<pb n="KR4h0099_WYG_003-2a"/>
青山之中有白雲古今能畫者數君南宮房山去已久<lb/>
髙步獨數朱山人山人於畫但適意閑中翰墨恣游戲<lb/>
下筆江山千萬重妙入天機奪元氣昨日王家飲酒醒<lb/>
寫出㑹稽山陰之蘭亭尖峰削圭挿天出長松偃蓋垂<lb/>
雲青想當暮春三月初天氣清明景物舒流觴曲水發<lb/>
髙詠一代名士今何如涼烟夕草總陳跡留得斯文數<lb/>
行墨魯魚亥豕何其多一片誰存晉朝石右軍孫子復<lb/>
才賢宦遊萬里西南天石田茅屋春雨裏落花啼鳥東<lb/>
<pb n="KR4h0099_WYG_003-2b"/>
風前我亦越王臺下客脱冠偶此南夷謫雲門六寺若<lb/>
耶溪老眼畫中看厯厯何時與爾得歸田南湖北垞居<lb/>
相連不惜東山謝公屐且迴雪夜子猷船<lb/>
　　發松林驛<lb/>
晨發松林驛蒼蒼百里深日髙猶暝色風靜自韶音幽<lb/>
鳥向人語流泉清我心何因素軒下一聽老龍吟<lb/>
　　九日泊舟潯陽<lb/>
去年重九日為客孟嘗門對菊動清酌吟詩開素軒流<lb/>
<pb n="KR4h0099_WYG_003-3a"/>
光空自惜別意與誰論倚棹潯陽郭黯然銷旅魂<lb/>
　　夣遊昆陽海口<lb/>
碧雞山下路清夣記曾遊恠石行驚馬輕風穩送舟轅<lb/>
門叨下客行縣有諸侯萬里遥相望聊登江上樓<lb/>
　　李得全家賞薔薇<lb/>
不喜尋花栁生憎泥酒杯因君以文㑹老我亦能来未<lb/>
數金錢菊休誇蠟瓣梅東山不到久㡬度為誰開<lb/>
　　謝惠酒<lb/>
<pb n="KR4h0099_WYG_003-3b"/>
美醪能逺致塵抱豁然開起向窓前坐風從竹下來莫<lb/>
思身外事且進掌中杯飲罷復髙卧冥心若死灰<lb/>
　　次韻二首<lb/>
靜觀天地情浩刼運元精雷動蟄蟲起雨餘新水生老<lb/>
懐寛仗酒午夣短聞鶯身外元無物浮名真可輕<lb/>
昨夜霜初重他方葉又黄蛩聲悲月冷客意怯風涼孤<lb/>
嶼漁村外荒郵野戍傍因思舊遊處魚稻滿江鄉<lb/>
　　次韻晚入五華寺<lb/>
<pb n="KR4h0099_WYG_003-4a"/>
向晚尋幽寺明霞飛逺林四山新雨歇一逕緑苔深松<lb/>
老齊僧臘泉鳴和梵音階前兩馴鹿去住識禪心<lb/>
　　挽光古逯先生<lb/>
獨騎𤣥鶴上丹丘為記鈞天白玉樓詩板刋成應自校<lb/>
草書零落有誰收可能覔酒府中去無復攜笻寺裏遊<lb/>
欲寄東風一行淚蜀江不肯向西流<lb/>
　　挽鑑機先和尚<lb/>
曾將一葦渡瀛洲信脚中原萬里遊日出扶桑極東處<lb/>
<pb n="KR4h0099_WYG_003-4b"/>
雲歸滇海最西頭經留髹几香猶灺棋歛紋楸子未收<lb/>
老我飄蓬江漢上㡬回中夜惜湯休<lb/>
　　春暮<lb/>
老眼看春得㡬時少陵從此典朝衣烟籠芳苑迷胡蝶<lb/>
月落空山呌子規鄉國音書秋水濶江湖親識曉星稀<lb/>
沙邊白鳥能相近應為年來已息機<lb/>
　　次韻<lb/>
暖風晴日正春和老眼看花感興多久悟宦情如蝶夣<lb/>
<pb n="KR4h0099_WYG_003-5a"/>
已將心事付鷗波門開野水新栽栁身著宮衣舊賜羅<lb/>
誰似山公習池上春遊日日候鳴珂<lb/>
　　次韻坐法正寺<lb/>
野殿深沉生夏涼博山一炷水沉香素琴彈徹梅花引<lb/>
山自蒼蒼水自長<lb/>
　楊宗彞<hi>名彞紹興人</hi>
　　與友人同飲山閣<lb/>
浮雲有聚散山色無古今床頭黄金不足貴惟有管鮑<lb/>
<pb n="KR4h0099_WYG_003-5b"/>
情何深與君久相別相見還復離鴻鵠肆逺志燕雀焉<lb/>
能知君不見髮白難再黑水清終可渾向來朋舊半存<lb/>
沒只今世態徒紛紜君當髙歌我起舞直須醉倒花前<lb/>
樽<lb/>
　　寄桂宗敬<lb/>
每見臨安客渾無故舊書客情都易老鄉誼未全疎夜<lb/>
月鸞飛逺邊雲雁過初陶然樽酒外幽趣問何如<lb/>
　　次松雨平先生韻<lb/>
<pb n="KR4h0099_WYG_003-6a"/>
露下梧桐客夣醒夢中猶記在滇城尋山翫水連三月<lb/>
聽雨吟風過二更斑白近來添老態文章千古總虚名<lb/>
何時更剪西窓燭重把新詩與細評<lb/>
　　謝惠華陽巾<lb/>
仙人贈我華陽巾鶴髮輕籠雪色新行近花間添老態<lb/>
照來鏡裏覺精神寧論錦里誇烏角絶勝東坡岸白綸<lb/>
安得畫工圖小像水邊林下乞閑身<lb/>
　　謝斗南禪師惠竹杖<lb/>
<pb n="KR4h0099_WYG_003-6b"/>
扶桑禪子下蓬萊攜得仙人竹杖來瘦節只疑同鶴骨<lb/>
虛心猶恐是龍胎衰年正賴扶持力異日須知變化材<lb/>
不怕石頭溪路滑月明隨意步蒼苔<lb/>
　　南城偶題<lb/>
城南好山何太幽人家對門溪水流春禽啼樹野花落<lb/>
雪瀑掛崖嵐翠浮長鑱自可劚靈藥短笻何必尋丹丘<lb/>
一聲清嘯暮天碧松頂月明人倚樓<lb/>
　　劉公栁溪詩<lb/>
<pb n="KR4h0099_WYG_003-7a"/>
公庭宴坐無俗情楊栁蔭門春水生綠陰滿地惜春晚<lb/>
飛絮撲簾疑雪聲解鞍樹下看洗馬流杯石上聽啼鶯<lb/>
當今論治用材傑歸來未許陶淵明<lb/>
　　寄鄧氏養拙齋<lb/>
貴竹城中養拙齋開窓樹色映丹崖常時有約論幽事<lb/>
㡬嵗無書慰老懐身逐暝雲登蜀道夢隨寒雨落秦淮<lb/>
英才况出功臣裔早晚除書下玉階<lb/>
　　送人還鄉<lb/>
<pb n="KR4h0099_WYG_003-7b"/>
五十離鄉七十歸居民城郭是耶非青山自喜田園在<lb/>
白髪應憐故老稀隣舍定攜新釀酒兒童不識舊戎衣<lb/>
到家若有相思字為寄明年春鴈飛<lb/>
　　早起<lb/>
一聲殘角數聲雞南斗髙懸北斗低多少行人度闗去<lb/>
東方曙色尚凄迷<lb/>
　劉叔讓<hi>廣陵人</hi>
　　憶弟<lb/>
<pb n="KR4h0099_WYG_003-8a"/>
漂泊嗟吾老覊栖見汝難西風鴻鴈急落日鶺鴒寒渭<lb/>
北書長絶滇南淚不乾朝思兼夜夢懐抱㡬時寛<lb/>
　　夜雨述懐<lb/>
憶昔驅馳不自由山林猿鶴笑無謀十年世事渾如夢<lb/>
一夜雨聲都是愁南詔覊栖傷短鬂東湖寥落憶扁舟<lb/>
釣磯別後知無恙虚負同盟鷺與鷗<lb/>
　　題鎮南門城樓<lb/>
排空雉堞接層樓薄暮登臨萬古愁紅樹一村蒲甸晚<lb/>
<pb n="KR4h0099_WYG_003-8b"/>
黄雲滿地僰田秋江通平緬蠻烟重山聳髙峰素霧收<lb/>
極目鄉闗何處是西風衰草思悠悠<lb/>
　　送吳素齋還淮安<lb/>
誰識齋居托意深翛然不受一塵侵半窓晴日閑觀易<lb/>
滿座秋風靜鼓琴策馬已聞辭僰道揚舲還喜到淮陰<lb/>
劉伶臺下多春色行樂應知稱素心<lb/>
　楊子善<hi>天台人</hi>
　　過楊井山<lb/>
<pb n="KR4h0099_WYG_003-9a"/>
霧盡寒初退風輕雨欲晴山田春飽水農舍早趨耕行<lb/>
李青霄近烟波白髮明正愁泥路滑林外竹雞鳴<lb/>
　　早起<lb/>
山樓早起已聞雞雪漏寒光月色低三黜有誰憐栁下<lb/>
四知徒自憶闗西街頭燈火催車馬城上風霜急鼓鼙<lb/>
臨鏡每慚多白髮校書何日對青藜<lb/>
　　江上秋懐<lb/>
水國風髙木葉霜滿舟山色入荒涼小孤殘照收江左<lb/>
<pb n="KR4h0099_WYG_003-9b"/>
大別寒烟鎖漢陽新飯軟炊菰米白濁醪香泛菊花黄<lb/>
故鄉千里空回首雲樹茫茫鬂髮蒼<lb/>
　　江夜<lb/>
江山秋意滿虚舟坐對漁燈看碧流影浸星河天半落<lb/>
涼生風露雨初收椿庭有月烏啼夜椒圃無人鶴怨秋<lb/>
夢後鄉闗徒悵望越吟一曲强消愁<lb/>
　　憶鄉中諸故友<lb/>
東麓溪頭蟹渚陰故鄉㡬度憶同襟詩聨石鼎秋燈冷<lb/>
<pb n="KR4h0099_WYG_003-10a"/>
韭剪春園夜雨深白髮每馳張敏夢青山慵鼓伯牙琴<lb/>
客床寥落情無賴月滿空梁强自吟<lb/>
　　書懐<lb/>
舵樓空濶望京華蘆荻江楓岸岸花山色淡濃昏霧薄<lb/>
水光浮沒夕陽斜故鄉鴻鴈書千里逺浦牛羊屋數家<lb/>
邊塞栁營多苜蓿石田復憶舊桑麻<lb/>
　　題畫蘭<lb/>
九畹香清露氣寒三湘月落淚㾗乾楚天空濶秋無際<lb/>
<pb n="KR4h0099_WYG_003-10b"/>
誰復行吟澤畔看<lb/>
　張洪<hi>字宗海居人</hi>
　　悼貞婦<lb/>
　　　䕶衛中有貞婦憫其夫之勤役且乏饔飱乃剪<lb/>
　　　髮以供饋夫訊而知之極其愧慘因入卧内久<lb/>
　　　不出婦怪之入視已經死亦隨而盡聞者莫不<lb/>
　　　哀之聊述鄙詞<lb/>
嘽嘽赴行役肅肅成謝功婦女既有歸雞犬亦相從寧<lb/>
<pb n="KR4h0099_WYG_003-11a"/>
辭道路逺萬里來黔中邊城尚艱食太倉乏陳紅婦人<lb/>
在中饋何以能尸饔良人漸黧黑慘淡筋力窮常恐卧<lb/>
溝壑妾身何所終茍能事一飯豈惜膏沐容避人剪髻<lb/>
鬟易米羞晨供良人久驚訝覩我顔色同窮辭訊衷曲<lb/>
裹頭雲鬂空欷歔不下箸淚㸃微沾胸入怪久不出引<lb/>
脰經房櫳仰呼不到天洒淚不及泉義當死生共恩始<lb/>
夫婦全亭亭朱絲繩雙懸並頭蓮小哉匹夫諒妄昧不<lb/>
足言念爾貞潔姿前後金石堅一貧不改節見義恐不<lb/>
<pb n="KR4h0099_WYG_003-11b"/>
前婦道久不聞良心鬱未宣孰知蠻貊地超世爾獨賢<lb/>
兹吟待良史悠悠千載傳<lb/>
　　古東門行送別金彦楨<lb/>
僕夫顧我悲轅馬跼不行古來離別地青草不復生居<lb/>
人攀桃李悵望難為情流塵起阡陌逺樹花冥冥莫向<lb/>
秦東亭唱此東門行土中有死骨聞之復心驚食荼莫<lb/>
言苦飲醯莫言酸世間萬事易惟有離別難既辭還執<lb/>
袂臨行復據鞍對面相寛解囘頭涕已瀾人生誰非客<lb/>
<pb n="KR4h0099_WYG_003-12a"/>
何獨此哀歎但令長夀考相報各平安<lb/>
　　拜謁黔寧王廟<lb/>
曾聆玉帳肅徽音俯仰清祠感慨深客袂尚餘他日淚<lb/>
覉懐不改舊時心耳聞種徳都成玉眼看栽松盡作林<lb/>
每嵗騎箕滇海上手分雲液散甘霖<lb/>
　　荅俞都御史海上見寄二首<lb/>
舳艫相接恨離居音問那堪只尺疎見月思君應自切<lb/>
看雲憶我定何如李膺舟楫神仙侣博望星辰太史書<lb/>
<pb n="KR4h0099_WYG_003-12b"/>
歸去此懐同一洗賀家湖上醉紅蕖<lb/>
渺渺秋槎海上還洞簫吹月過三山九霄風露蓬壺裏<lb/>
萬頃波濤袵席間地盡東南開帝域星環北極想天顔<lb/>
夜闌五色雲光近囘首扶桑不可扳<lb/>
　范宗暉<hi>以字行四明人</hi>
　　古意四首<lb/>
茫茫宇宙間事物皆有理衆理具一心求之亦甚邇微<lb/>
言寓羣經厯厯有根柢致知以力行典學念終始<lb/>
<pb n="KR4h0099_WYG_003-13a"/>
人心固危殆况乃衆欲攻外誘日膠固乃蔽明與聰熾<lb/>
然不可遏至理或銷鎔制之豈無術澹泊以為宗<lb/>
積羽可沉舟羣輕能折軸巧言必譸張利口多翻覆詖<lb/>
滛及邪遁害事為甚速茍不塞其源涓流蔽川谷<lb/>
稂莠終亂苗珉瑜頗相類君子與小人顔面亦不異善<lb/>
惡本殊途薰蕕豈同器辨之如不早斯為名徳累<lb/>
　　次喜雨詩韻<lb/>
惟公鎮南服蒞政誠有為務農重民食注意恒在斯方<lb/>
<pb n="KR4h0099_WYG_003-13b"/>
春忽亢旱惻然為憫之致齋禱羣祀雨降不愆時原野<lb/>
動生意枯槁囘芳姿溝澮盡盈溢川谷合深陂天道孰<lb/>
云逺一念從可祈老懐深有感因之播聲詩手舞與足<lb/>
蹈歡然不自知<lb/>
　　謝賜衣<lb/>
吳蠶作繭繰車鳴機中白苧新織成髙堂捧出綺麗生<lb/>
光彩奪目四座傾并刀裁就疊雪輕華裙曳地穩稱情<lb/>
我歌白苧翻新聲移商換羽曲調清君不見夷門嬴三<lb/>
<pb n="KR4h0099_WYG_003-14a"/>
千人中身獨榮信陵當日倘未遇安得千古遺芳名<lb/>
　　鳴鳳歌<lb/>
黔寧公子國之禎逺鎮南服為干城奇材異彚重題品<lb/>
山川草木俱增榮近從滇池得紫榆錦紋玉質含霞頳<lb/>
斵成琵琶極華麗寳之不異金與瓊鵾絃犀軫龍香撥<lb/>
鴉青絛綰猩紅纓方當下指曲未成一座已聞鸞鳳聲<lb/>
初疑秦臺度簫管復似緱嶺隨匏笙又如崑崙斷嶰竹<lb/>
䳄雄應律相和鳴大絃鏗鍧若呈瑞喧呼雜遝聲鍠鍠<lb/>
<pb n="KR4h0099_WYG_003-14b"/>
又疑喬林噉竹實天風披拂飄琮琤小絃駢連如出穴<lb/>
俄聞噦噦凌髙冥忽若相呼飲醴泉餘音嫋嫋流春冰<lb/>
大絃小絃或並作却疑啄碎瓊瑶英綵雲飄飄激遺響<lb/>
百鳥不敢翔中庭開元玉環未足數大和忽雷空有名<lb/>
何如公子製鳴鳳坐令六詔聞韶韺請從席上賦長句<lb/>
願備樂府歌昇平<lb/>
　　題春山勝覽<lb/>
雄藩逺控西南陲地連六詔通諸夷山川形勝土肥沃<lb/>
<pb n="KR4h0099_WYG_003-15a"/>
風氣頗與中國宜方當青陽播晴旭欣欣草木含華滋<lb/>
溪毛雲骨動生意山光水色凝清暉花梢日明燦晴錦<lb/>
栁條風煖繰輕絲鳥聲嚶嚶出幽谷物情和暢涵春熈<lb/>
平疇水足夜来雨家家播穀勤菑畬維時統戎稍閑暇<lb/>
省民問俗無遐遺按轡徐行過村疃雲旌翠節光陸離<lb/>
邊氓久矣望風采馬前羅拜語嗢咿勞徠慰撫殊未巳<lb/>
仁聲義澤淪膚肌比屋歡呼歌擊壤雍雍若在唐虞時<lb/>
緬思先王拓兹土兵不血刃人心歸至今廟食重明化<lb/>
<pb n="KR4h0099_WYG_003-15b"/>
代有陰隲安黔黎公今更欲敷政化非事逸豫耽遊嬉<lb/>
我今作詩誦厥美太史觀風應採之<lb/>
　　閑情<lb/>
齋居無俗尚自愛適幽情風定樹陰合雨餘泉脈清枕<lb/>
書雲伴卧步屧鶴隨行曾與隣翁約朝來共析酲<lb/>
　　述懐<lb/>
步屧縁蘿逕翛然鶴睡驚竹深清露滴樹杪白雲生飛<lb/>
去誰家燕啼來何處鶯今朝新酒熟適足遂閑情<lb/>
<pb n="KR4h0099_WYG_003-16a"/>
　　山莊小酌<lb/>
別墅花初放叨陪繡節過客如梁苑盛地勝午橋多吟<lb/>
好詩先就杯深臉易酡不因歸騎促洗盞更聽歌<lb/>
　　齋居<lb/>
齋居習靜晝初長風暖閑庭薝蔔香日影到窓飛野馬<lb/>
雲根採藥斸松肪年光荏苒閑方覺學術迂疎老易忘<lb/>
珍重使君多軫念徧題書札到山房<lb/>
　　送素軒公迎總戎自交阯囘<lb/>
<pb n="KR4h0099_WYG_003-16b"/>
上將班師自海壖將軍迎謁出南滇山河表裏歸中國<lb/>
兄弟恩榮自九天凜凜星矛明曉日蕭蕭鐵騎帶寒烟<lb/>
當年事業銘鍾鼎復見勲名著簡編<lb/>
　　和僧中庭韻<lb/>
平公卓錫滇海南出世有如優鉢曇庭前栢樹曾手種<lb/>
堂下玉板容我參談禪直解心即佛從師獨見青出藍<lb/>
隨身一瓶與一缽碧山為伴雲為菴<lb/>
　　題山水<lb/>
<pb n="KR4h0099_WYG_003-17a"/>
初日照雲林寒泉落風磴緬懐塵外踪悠然動清興<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0099_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滄海遺珠巻三<lb/>
</p>
<p>
</p>
  </div>
</body>
</text>
</TEI>
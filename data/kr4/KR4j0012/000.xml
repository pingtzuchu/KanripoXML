<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0012_WYG_000-1a"/>
欽定四庫全書　　　　　集部十<lb/>
　提要<lb/>
　　姑溪詞　　　　　　　詞曲類一<hi>詞集之屬</hi>
　　　　<hi>臣</hi>等謹案姑溪詞一巻宋李之儀撰之儀有<lb/>
　　　　姑溪集巳著録書録解題載之儀姑溪詞一<lb/>
　　　　巻此本為毛晉所刋凡四十調共八十有八<lb/>
　　　　闋之儀以尺牘擅名而其詞亦工小令尤清<lb/>
　　　　婉峭蒨殆不減秦觀晉跋謂花菴詞選未經<lb/>
<pb n="KR4j0012_WYG_000-1b"/>
　　　　採入有遺珠之嘆不知黄昇所録皆南渡以<lb/>
　　　　後之人故曰中興以來絶妙詞之儀時代在<lb/>
　　　　前晉殊未考至所稱鴛衾半擁空床月步懶<lb/>
　　　　恰尋床卧看遊絲到地長時時浸手心頭熨<lb/>
　　　　受盡無人知處凉諸句亦不足盡其所長也<lb/>
　　　　其和陳瓘賀鑄黄庭堅諸詞皆列原作於前<lb/>
　　　　而巳詞居後唱和並載蓋即謝眺集中附載<lb/>
　　　　王融詩例使贈答之情彼此相應足以見措<lb/>
<pb n="KR4j0012_WYG_000-2a"/>
　　　　詞運意之故較他集體倒為善所載庭堅好<lb/>
　　　　事近後闋負十分蕉葉句今本山谷詞蕉葉<lb/>
　　　　誤作金葉亦足以互資考證也<lb/>
　　溪堂詞　　　　　　　詞曲類一<hi>詞集之屬</hi>
　　　　<hi>臣</hi>等謹案溪堂詞一巻宋謝逸撰宋史藝文<lb/>
　　　　志載逸有集二十巻溪堂詩五巻今巳從永<lb/>
　　　　樂大典中蒐輯著録馬端臨經籍考又載溪<lb/>
　　　　堂詞一巻今刋本一巻末有毛晉跋稱既得<lb/>
<pb n="KR4j0012_WYG_000-2b"/>
　　　　溪堂全集末載樂府一巻遂依其章次就梓<lb/>
　　　　蓋其集明末尚未佚晉故得而見之也逸以<lb/>
　　　　詩名宣政間然復齋漫録載其嘗過黄州杏<lb/>
　　　　花村館題江神子一闋於驛壁過者必索筆<lb/>
　　　　於驛卒卒苦之因以泥塗焉則其詞亦見重<lb/>
　　　　一時矣是作今載集中語意清麗良非虚美<lb/>
　　　　其他作亦極煅煉之工巻首有序署漫叟而<lb/>
　　　　不名其所稱黛淺眉痕沁紅添酒面潮二句<lb/>
<pb n="KR4j0012_WYG_000-3a"/>
　　　　乃菩薩蠻第一闋中句魚躍冰池飛玉尺雲<lb/>
　　　　横石嶺拂鮫綃乃望江南第二闋中句然紅<lb/>
　　　　潮登頰本蘇軾語魚躍練江抛玉尺乃王令<lb/>
　　　　語皆剽竊舊文不為佳句乃獨摘以為極工<lb/>
　　　　可謂舍長而取短殊非定論晉跋語又載花<lb/>
　　　　心動一闋謂出近來呉門抄本疑是贋筆乃<lb/>
　　　　沈天羽作續詞譜獨收此詞朱彛尊詞綜選<lb/>
　　　　逸詞因亦首登是闋考宋人詞集如史達祖<lb/>
<pb n="KR4j0012_WYG_000-3b"/>
　　　　周邦彦張元幹趙長卿髙觀國諸人皆有此<lb/>
　　　　調其音律平仄如出一轍獨是詞隨意填凑<lb/>
　　　　頗多失調措語尤鄙俚不文其為贋作蓋無<lb/>
　　　　疑義晉刋此集削而不載特為有見今亦不<lb/>
　　　　復補入庶免魚目之混焉乾隆四十六年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
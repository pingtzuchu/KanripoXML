<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>富山遺稿卷九</head> <lb/>
    <p>
<pb n="KR4d0402_WYG_009-1a"/>
欽定四庫全書<lb/>
　富山遺稿卷九<lb/>
　　　　　　　　　　　　　宋　方䕫　撰<lb/>
　七言律詩<lb/>
　　雜興<lb/>
溪上寒窻面緑漪孤蹤漂泊渺天涯愁聴火令抛長檠<lb/>
醉折花籌記小詩鶯語難尋春去處鄉心偏等夢囬時<lb/>
文章滿腹知何用落得奔波兩鬢絲<lb/>
<pb n="KR4d0402_WYG_009-1b"/>
　　重午<lb/>
楚鄉節物又今朝老大催人不肯饒嵗久菖花初見面<lb/>
病多艾葉已盈腰浪濤何處尋沉魄菰黍無心逐畫橈<lb/>
莫到獨醒空過了旗亭風急又相招<lb/>
　　次韻稼隠上徐雲岫喜復貢舉<lb/>
天闕誰推破旱雷蟻封鼠壤一時開雲飛逺岫無心出<lb/>
春逐行人有脚來桂窟舊遊空雨露棘闈前度没蒿萊<lb/>
短衣儻逐前麾去解向淮頭破賊囘<lb/>
<pb n="KR4d0402_WYG_009-2a"/>
　　沃祥卿次前韻見寄和以答之<lb/>
羨君古洗刻雲雷苞裹珍竒祕不開亭枕寒流隨浪動<lb/>
樓横空翠約雲來吟箋題滿投囊賀夀斝光浮戱綵萊<lb/>
欲洗炎埃無處所玉梅泉下日千囘<lb/>
　　次韻通甫喜復貢舉<lb/>
當年塗抹笑東施羣動儇儇各自飛不分前程移岸谷<lb/>
至今遺恨滿庭闈文章老去攻詩律富貴年來發禍機<lb/>
世上英雄君與操誰甘終老故山歸<lb/>
<pb n="KR4d0402_WYG_009-2b"/>
　　秋興<lb/>
笑呼笻竹過溪東摵摵秋聲到井桐落日逺山疑有雨<lb/>
孤村古樹欲攅空貪嘶馬飽銜花草趂食魚肥墮水蟲<lb/>
歸對書檠人不寐鄉愁怕入夢魂中<lb/>
　　木犀<lb/>
下土花中第一流移根自笑此生浮獨依上界清虚府<lb/>
滿貯青冥沆瀣秋稜葉風翻低散亂蒼皮蟲蝕老雕鎪<lb/>
醉來徑向高寒處自駕青鸞擁玊虬<lb/>
<pb n="KR4d0402_WYG_009-3a"/>
　　　又<lb/>
蒼蒼珠樹俯寒流析木津頭戯拍浮褐鳯摶風朝紫極<lb/>
硯蟾滴露冩清秋返魂香倩羅裳貯碍月枝憑玉斧鎪<lb/>
夜景未闌清入骨蕭蕭鱗甲卧癡虬<lb/>
　　　又<lb/>
緑衣年少正風流手折高枝喜氣浮三樹獨標仙窟種<lb/>
四花分占玉壺秋濃薰藥杵長舂搗清逼詩肝巧斵鎪<lb/>
世上紅兒那可比試将此句問羅虬<lb/>
<pb n="KR4d0402_WYG_009-3b"/>
　　食西𤓰<lb/>
恨無纎手削駞峯醉嚼寒𤓰一百筩半嶺花衫粘唾碧<lb/>
一痕丹血搯膚紅香浮笑語牙生水凉入衣襟骨有風<lb/>
從此安心師老圃青門何處問窮通<lb/>
　　景徳觀陳道士圃多菊覓其種栽並寄以詩<lb/>
愛藥仙人醉不歸秋光次第入𤣥都蝶隨露蘤移花墢<lb/>
風逼寒香落酒壺老去君方空結習興來我欲劚荒蕪<lb/>
和篇應與花俱到換得驪龍百斛珠<lb/>
<pb n="KR4d0402_WYG_009-4a"/>
　　送呉友直過呉門省親<lb/>
海濶天南不盡頭雁來豈爲稻粱謀飄零骨肉憐杯酒<lb/>
老病形骸戀破裘<hi>時有足疾</hi>日暮片雲勞望眼天寒孤棹發<lb/>
行舟十年冷落江鄉夢願借西風過橘州<lb/>
　　次韻雪岡徐景星二首<lb/>
阿咸秀出竹林邉千古風流有此賢獨向詩盟參古律<lb/>
不隨世態異憎憐夜光照耀需他日汗血奔騰出少年<lb/>
乞我飛霞與青玉夜深環珮韻璆然<lb/>
<pb n="KR4d0402_WYG_009-4b"/>
　　　又<lb/>
窮腹便便詫老邉敢将文字厭前賢愁懐不作功名想<lb/>
衰鬢従教兒女憐客路知心惟有月書燈話舊更何年<lb/>
欲投名字來吟社巳濕寒灰不復然<lb/>
　　今嵗吾鄉頗稔而収成値雨夜坐有懐二首<lb/>
千歩平塲築杵齊西風墟落轉凄迷要教嵗計収霜稻<lb/>
不分時長弄雨粞<hi>諺以細雨爲雨粞猶言雨毛也</hi>曩祝汙邪酬願望近<lb/>
居畏壘費推擠先生莫戀無錢飯定把長鑱理舊畦<lb/>
<pb n="KR4d0402_WYG_009-5a"/>
　　　又<lb/>
蕭蕭疎雨未調霜空向寒堦滴夜長風激木圍如撼枕<lb/>
蟲號土穴欲扶牀蟻傾清濁香浮甕蠏劈尖圓黄戴筐<lb/>
獨背殘燈眠未穏夢尋歸路到枌鄉<lb/>
　　次韻陳道士和徐星韻見寄<lb/>
寄跡琳宫絳闕邉聚星家世楚先賢但留法界寸田在<lb/>
不要窮途衆目憐談客由來無負郭詩盟此去定忘年<lb/>
吾衰有分非君獨休羨千金有計然<lb/>
<pb n="KR4d0402_WYG_009-5b"/>
　　　又<lb/>
不将書劍奮窮邉藥裹君臣酒聖賢笑我文章全乏用<lb/>
従渠心目兩相憐叅同顛倒長生訣大衍推尋過去年<lb/>
莫把詩狂壓師服興來還解賦超然<lb/>
　　次韻沃祥卿見謝<lb/>
屢緣倦翼發虚彈抛擲明珠不憚難但見雲烟歸筆下<lb/>
不知風雨做秋闌枌鄉人在依餘熱桑落春濃壓早寒<lb/>
時鼓梅花無譜曲坐中驚倒董庭蘭<lb/>
<pb n="KR4d0402_WYG_009-6a"/>
　　　又<lb/>
有道論心知巳少世情開口向人難滴愁細雨驚秋暮<lb/>
照睡青燈伴夜闌文席知君容孔暖孤吟愧我勝郊寒<lb/>
浮花浪蕊何須數嵗晩歸來看石蘭<lb/>
　　遊碧沼寺<hi>即晉郭文舉舊隠</hi>
古寺蕭蕭晝閉房我來無處覓春陽門前緑靜江湖汛<lb/>
松下清隂暑月凉空寄郭公留舊隠愁聴望帝㫁離腸<lb/>
借君拍板都無用看盡伶優老戯塲<lb/>
<pb n="KR4d0402_WYG_009-6b"/>
　　接花<lb/>
枝頭信手奪春工要借并州一割功𤓰栁皮粘混金碧<lb/>
梅桃根換變鉛紅笑談自分求孫叔形似應難想孟公<lb/>
却怪后皇同種橘過淮便隔馬牛風<lb/>
　　清明遊塔山<lb/>
海山鼇骨白如銀况是青山溟滓君不見黄泉沽紀釀<lb/>
但驚紅雨落劉墳百年塵土鎖連骨一幅功名碑刻文<lb/>
欲返㫁魂呼不醒歸塗賓従醉紛紛<lb/>
<pb n="KR4d0402_WYG_009-7a"/>
　　清明後一日<lb/>
老年光景轉風輪惆悵清明又一春飛燕雙雙新舊恨<lb/>
長亭五五往來人揩磨病眼朱成碧補接新花假像真<lb/>
要覓西江千斛水拂衣徑去洗淄塵<lb/>
　　遊苦竹徐墳値雨<lb/>
數聲呼我竹溪鷞烟雨蒼茫苦竹岡半徑暮山浮翠滑<lb/>
一渠春水落紅香無人羞乞墦間肉有酒空澆地下郎<lb/>
萬化盡時終閉骨醉來誰復笇彭殤<lb/>
<pb n="KR4d0402_WYG_009-7b"/>
　　次韻通甫至日<lb/>
先生熨眼洗浮埃共看梅邉節物來破悶好詩勝搔背<lb/>
澆寒新酒似淋灰賓主風裁推滕閣弟子聲名詠有臺<lb/>
憐我嵗華相逐老應将暖律發枯荄<lb/>
　　别通甫<lb/>
歸途渺渺廹年華囘馬如飛不用撾遥指荒村沽竹葉<lb/>
獨行殘月看梅花不嫌問路征夫冷頗訝迎門穉子譁<lb/>
爲報江邉羈客道投林莫作後棲鴉<lb/>
<pb n="KR4d0402_WYG_009-8a"/>
　　春歸雜興三首<lb/>
白首青燈滯一鄉不将遲暮照韶光經風魏紫埋傾國<lb/>
破曉離黄殞折楊老去功名隨夢㫁别來雲水隔天長<lb/>
此生聚散何時了定計歸鋤五畆荒<lb/>
　　　又<lb/>
雙丸不肯駐頺光宇宙悠悠萬物長寂寞餞春風雨裏<lb/>
笑歌睹命綺羅鄉破衾自卧三椽月枯硯猶耕萬卷莊<lb/>
未脫書生窮口債向人時復說文章<lb/>
<pb n="KR4d0402_WYG_009-8b"/>
　　　又<lb/>
東皇歌闋祖青宫借我鋒旗併送窮繭栗潤含萌竹露<lb/>
槍旗香過焙茶風花殘來嵗須重發日郤何時定再中<lb/>
惆悵浮蹤底處所夢隨飛絮故園東<lb/>
　　賀山房先生得孫<lb/>
晩節歸來緑野堂傳家衣鉢付諸郎喜存千載古罍洗<lb/>
初聴九苞雛鳯凰春蚤桐枝新濯秀日長棣蕚賸流芳<lb/>
公家好事聨翩在首寄詩篇冩弄璋<lb/>
<pb n="KR4d0402_WYG_009-9a"/>
　　次韻沃梅泉見寄詠稼隠相過之樂併督作詩<lb/>
星聚何曽奏少㣲浮萍桂海偶相隨摻袪東閣吟梅處<lb/>
眵目寒窻㸃易時自嘆兩翁餘口業懸知千載有心期<lb/>
啼猿唳鶴初無事怕有行人怪說詩<lb/>
　　　又<lb/>
梅壓滄浪宻復疎臨流㡬度濯緌絇侯封富貴歸千首<lb/>
身計行装挂一壺文飲暫教吾軰共騷壇誰道我軍孤<lb/>
汾亭洗盡箏琵耳重理絲桐絙老梧<lb/>
<pb n="KR4d0402_WYG_009-9b"/>
　　次對稼隠病後見寄<lb/>
自憐數米續晨炊飢火空時萬想虛富貴由來如夢鹿<lb/>
江湖是處可羹魚風輪嵗月催人老水鏡襟懐與世殊<lb/>
書信柴胡俱不到空慚多病馬相如<lb/>
　　苦熱五首<lb/>
　　　其一<lb/>
夏來樊圃隔陰晴誰與天工管不平一窟蛟龍時作怪<lb/>
千年草木偶成精政疑沙界熬焦釜未倒銀河洗太清<lb/>
<pb n="KR4d0402_WYG_009-10a"/>
誰是蒼生霖雨手普将禹甸釀西成<lb/>
　　　其二<lb/>
絳節彤幢禦火精世間那是水晶城醉横蘄竹愁重醒<lb/>
睡落齊紈惜屢驚家口飛蚊兒女語鄉心過雁弟兄情<lb/>
更闌誰撼千章木悞作連牀夜雨聲<lb/>
　　　其三<lb/>
午醉醒來濯碧泉水亭况是晩凉天横眠蓮葉半晞髪<lb/>
靜對楊枝雙袒肩蹇蝘聲乾林更靜碧梧陰轉月初圓<lb/>
<pb n="KR4d0402_WYG_009-10b"/>
茶甌更試纎纎手不仗清風送玉川<lb/>
　　　其四<lb/>
六龍無計駐雙丸壮志摧頺似倒瀾萬里不成遊客夢<lb/>
半生秖辦腐儒餐誰憐打草衰麻答不羨畫松楊契丹<lb/>
世上紛紛誇秃髪到頭那肯着南冠<lb/>
　　　其五<lb/>
六月紅雲不肯移清心自合勝炎曦雲根斵藥移松骨<lb/>
石罅分泉挿木皮未用冰蠶來海嶠坐看凍蟻走蛾眉<lb/>
<pb n="KR4d0402_WYG_009-11a"/>
人間寒暑相催廹待寄東溪萬縷絲<lb/>
　　桂花<lb/>
服食生平屑辟邪死埋金粟或金沙忽驚秋骨開成雪<lb/>
誰遣香魂化作花雲外孤芳吟舞鷲月中半影匿妖蟇<lb/>
先生幽佩乘風去獨向仙堂看織紗<lb/>
　　夜坐月下<lb/>
殘雲㸃㸃四飛揚萬里離人共此光誰鑄水銀懸絳闕<lb/>
獨留姹女搗𤣥霜窟中蟾免雙灰刼影底山河㡬戰場<lb/>
<pb n="KR4d0402_WYG_009-11b"/>
欲駐頺暉無意計何人樓角韻伊涼<lb/>
　　讀赤壁賦<lb/>
萬舸浮江互蕩磨一番蛟鰐戰盤渦中天日月悲分影<lb/>
對局英雄付逝波形勝空傳二赤壁文章誰肯百東坡<lb/>
荆州風景今何似秋夜時聞窈窕歌<lb/>
　　雜興<lb/>
衰草含烟木葉黄空城摇落客思鄉雁高孤月臨空塞<lb/>
魚退殘星過曲梁醉眼昏花迷野馬帖書戱草掣風檣<lb/>
<pb n="KR4d0402_WYG_009-12a"/>
閒來更試絲綸手新釣江鱸一尺長<lb/>
　　晩眺二首<lb/>
依稀風景小羌村不欠東屯稻菽園阿魏搗香風送響<lb/>
雕胡擘玉水開痕招邀紫翠山當座摽撥紅黄菊上盆<lb/>
世上去來俱是客隨風吹送夢歸魂<lb/>
　　　又<lb/>
隔江斗入白雲村分我閒雲伴綺園月鵲自驚翻舞影<lb/>
露蟲相弔洗啼痕窮通蜍玉横書案得失梟盧轉采盆<lb/>
<pb n="KR4d0402_WYG_009-12b"/>
可惜牀頭枕客道蕭蕭奔馬醒吟魂<lb/>
　　次韻王䝉泉見寄併和鄙作<lb/>
夜雨連床憶舊時鱗鴻難寄故人詩憐君不察抱心久<lb/>
冩我何如問信遲兩地雲萍無定跡一庭風月不分岐<lb/>
寸衣换得天呉錦豈是騷盟一字師<lb/>
　　菊花<lb/>
不入萎紅爛紫場蕭然清苦凛風霜客中衰鬢隨秋老<lb/>
籬下寒枝似舊香千載有陶期汗漫㡬人後屈話凄凉<lb/>
<pb n="KR4d0402_WYG_009-13a"/>
毎愁摇落知誰在只有黄花守死黄<lb/>
　　寄何稼隠<lb/>
憶昔相逄霜露寒再三與我返鄉關溪行散亂飛蓬鬢<lb/>
旅泊凄凉落日顔活計獨傳鴻寶苑清遊重上鹿門山<lb/>
崇朝觸石需滂沛笑我閒雲苦未閒<lb/>
　　偶作<lb/>
結縁無成謾學書倦飛猶自揀庭梧不離文字添衰髩<lb/>
巳外聲名謝壮圖伯畧莫教累恩澤儒詩何事汙裙襦<lb/>
<pb n="KR4d0402_WYG_009-13b"/>
從今便覺高擡眼不要奄奄學志蝓<lb/>
　　次韻沃梅泉見寄併見和鄙韻<lb/>
謾道萍踪日夜浮自慚遲鈍戀莬裘聖傳杯裏蘭亭帖<lb/>
婢熟山中笠澤秋有信付将來去燕無心寄與没浮鷗<lb/>
<hi>時稼隠解盟</hi>去年曽記梅花下細雨離魂阻勝遊<lb/>
　　　又<lb/>
散仙自在步如飛絡腦黄金不受羈籬菊清香須把酒<lb/>
京塵紅漲不緇衣倚樓看劍浮名逼閉戸尋詩過客稀<lb/>
<pb n="KR4d0402_WYG_009-14a"/>
水擊槍榆俱有得不妨着我子陵磯<lb/>
　　至日<lb/>
九地窮陰迸穉陽萬家起早拜迎長梅将暖信迎青帝<lb/>
橘子真心服后皇耳藥肯塗銀盒雪牙硝自踏板橋霜<lb/>
詩情只㑹如工部至日年年客異鄉<lb/>
　　和府尹虚谷先生和徐子英韻併寄徐子英<lb/>
千峯蒼翠擁城樓着我宗英七里洲昔日松楸相伴住<lb/>
暮年湖海未歸休詠詩遥認窮司馬騎竹爭迎舊細侯<lb/>
<pb n="KR4d0402_WYG_009-14b"/>
莫爲梅花長挽却好将繩削訂由求<hi>漢賢良墓在雉山東郭先生嘗賦石</hi>
<hi>峽記其事</hi>
　　　又<lb/>
袖手闌干獨倚樓暫舒倦眼對滄洲雲山勸我閒方住<lb/>
聲利縈人懶即休後世豈無青史筆浮生那欠赤泉侯<lb/>
巖幽得似銅駞陌粟飯藜羹却易求<lb/>
　<lb/>
　富山遺稿卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>富山遺稿巻二</head> <lb/>
    <p>
<pb n="KR4d0402_WYG_002-1a"/>
欽定四庫全書<lb/>
　富山遺稿巻二<lb/>
　　　　　　　　　　　　　宋　方䕫　撰<lb/>
　五言古詩<lb/>
　　予家窻外種竹逾千箇每開窻輒相對終日今嵗<lb/>
　　　館前亦多竹遂賦一首<lb/>
五年慣在家貧賤自稱好飢鷹空䕶巢疲馬長戀藁森<lb/>
萷萬脩竹自喜結交早旦暮從渠遊不恨兩枯槁今年<lb/>
<pb n="KR4d0402_WYG_002-1b"/>
出山去敗皷費擊考此君不我嫌到處愜懐抱翛然書<lb/>
齋下粉黛間新老相看便歌詠物外恣探討此生一過<lb/>
客去住何足道竹下有石交歸来薙幽草<lb/>
　　詠史<lb/>
　　　李陵<lb/>
都尉出塞北全軍戰浚稽喊聲春霆震殺氣隂雲低單<lb/>
于不相識借問將軍誰將軍本將種氏族派隴西天明<lb/>
皷音死劍斬軍士妻塵沙昏白日道路東西迷馬蹄去<lb/>
<pb n="KR4d0402_WYG_002-2a"/>
不返邊草空萋萋髙堂視白髮到死長悲啼歸期日復<lb/>
日老病天一涯可憐龍門翁空作無隂兒<lb/>
　　　蘇武<lb/>
中郎出玉門蕩節照絶域使指未分明竒禍誰能測劍<lb/>
鈍割不深一朝来海北霜風入氍毹冰雪凍服匿老羝<lb/>
石女兒嵗久無出息遣来小居次無何乳通國古人凜<lb/>
垂戒男女及飲食多少英雄人此心滅不得萬里十九<lb/>
年費盡一生力歸来麒麟中愁絶逺山色<lb/>
<pb n="KR4d0402_WYG_002-2b"/>
　　　邵平<lb/>
故侯學種𤓰衰榮互相代隨時改門户不改獨心在中<lb/>
原方起事未有山西對不藉芒碭雲逺激浙江匯非闗<lb/>
㨂㸃人自為非主吠蹉跎志不就去住無留碍晩入丞<lb/>
相閤不墮籠絡内片言中臣主顛倒窮百態除却下邳<lb/>
侯漢庭無此輩<lb/>
　　　謝安<lb/>
安石在東山豈是無心者投跡髙隠中妓樂妙陶寫功<lb/>
<pb n="KR4d0402_WYG_002-3a"/>
成間管蔡灑泣悲用舎乃知富貴人此心未脱灑<lb/>
　　　楊惲<lb/>
請君邯鄲舞聽我𢎞農曲本是田家人誤竊封侯禄貴<lb/>
盛難久居終然手反覆南山有舊業披榛撒戎菽苗稀<lb/>
草荒穢欲鋤力不足歸来日已夕一醉酒新熟歌罷即<lb/>
長眠悲苦過於哭<lb/>
　　感興二十七首<lb/>
　　　其一<lb/>
<pb n="KR4d0402_WYG_002-3b"/>
斑斑林中雉雌雄伺朝暉鼓翅飛不逺山田麥苗肥飲<lb/>
啄百步間未暮相隨歸當春哺羣雛長大各自飛宇宙<lb/>
豈不大嗟爾為生㣲窮途守一轍畢命芝與薇<lb/>
　　　其二<lb/>
婉婉馬上女兩頰瑩寒玉弓彎敲鐙踏側立紛相逐借<lb/>
問誰家兒近出常山族兒家昔鼎貴煌煌什朱轂父親<lb/>
守常山忽值邊馬蹙起義功不成巢傾卵亦覆妾身轉<lb/>
流落嵗久無錢贖欲去無縁由安得南飛鵠<lb/>
<pb n="KR4d0402_WYG_002-4a"/>
　　　其三<lb/>
死時鮑魚臭生時椒蘭芬好惡相補報不及寸與分當<lb/>
其得勢時六合旁無人侯邦盡夷滅邊馬亦逡巡豈知<lb/>
驪山下金棺化灰塵所以楊王孫自與木石親纍纍三<lb/>
尺土悠悠百年身<lb/>
　　　其四<lb/>
去年春花少開晩不及時今年花開早滿樹紅離披多<lb/>
花豈不好中有枯死枝夏潦則秋旱物理有盈虧鬱鬱<lb/>
<pb n="KR4d0402_WYG_002-4b"/>
松與柏收斂含華滋嚴霜嵗欲暮蒼翠無時衰<lb/>
　　　其五<lb/>
朱樓逺迢逓繚以十里牆浮雲隠華桷夾路翳杉篁山<lb/>
河未曽改世事不可量往者邊馬来主人意蒼黄半死<lb/>
半脱走兒女不及將朝為綺羅叢暮作瓦礫場近傳有<lb/>
其妾託身于襄陽一男作酒保相望居河梁骨肉各分<lb/>
别中原渺茫茫浮雲何足羨俛仰悲荒涼<lb/>
　　　其六<lb/>
<pb n="KR4d0402_WYG_002-5a"/>
隂陽轉兩輪五氣扇雙磨有生寓寰中濛濛如噴唾魚<lb/>
鳥各飛沈梧棘稱小大多婦彭祖夀立善夷齊餓衆星<lb/>
欲西行勁風牽以左蒼蒼望北極天命知何奈<lb/>
　　　其七<lb/>
松柏生髙岡藤蘿托臭味結交青雲上緩急不相棄生<lb/>
平尚然諾彷彿杜穉季出入王侯門平地生翼翅兩都<lb/>
尚勲階五管盛聲利朝挾尺書去滿紙一署字贈我千<lb/>
黄金揮斥猶涕淚兒女憐賤貧誰知丈夫志<lb/>
<pb n="KR4d0402_WYG_002-5b"/>
　　　其八<lb/>
種竹依逺林風急杪不折同根有榮枯枯枝先斷截茫<lb/>
茫天壤間小大各糾結惟人具知識兄弟况同血一居<lb/>
卿相位僕妾借餘熱升沈各為謀滴水不通洩人生骨<lb/>
肉親富貴猶一吷丈夫屬有思莫笑袁劉拙<lb/>
　　　其九<lb/>
浙江萬里浪杳杳来夾碣倒流趍海門震薄魚龍窟舶<lb/>
舟何處来隨潮出復没眩眼方揺揺歘至如飛鶻水天<lb/>
<pb n="KR4d0402_WYG_002-6a"/>
漭無際雷風互飛發寄身波濤中性命危一髮寄語弄<lb/>
潮兒昨夜缺完月<lb/>
　　　其十<lb/>
轉丸有餘巧物莫如蛣蜣置身糞壤中不復知狊香兒<lb/>
女苦貧賤自愛錢滿牀丈夫意見别胡為死排牆人心<lb/>
最靈智自合知短長清濁雖異趣均墮聲利場為善與<lb/>
為利相去爭毫芒不見舜與跖雞鳴辨存亡<lb/>
　　　其十一<lb/>
<pb n="KR4d0402_WYG_002-6b"/>
舊籍占東南相去天一握曩聞大瀛海出縮幾蝸角欲<lb/>
説耳目隘欲涉闗河邈離合自有時甫見一南北逝將<lb/>
擺世事羽化騎鸞鷟朝行過夷門暮去宿易涿三晉多<lb/>
權謀鄒魯守經學人生出與處相逢飽商確棄捐何足<lb/>
惜無為悞竒璞<lb/>
　　　其十二<lb/>
朝登北印坂暮抵樂遊原燐火翳復吐髑髏夜呼寃不<lb/>
見昔時主但見陵與園銀鳬巳羽化石馬猶草根向来<lb/>
<pb n="KR4d0402_WYG_002-7a"/>
爭天子一口吞乾坤誰知百年後不免遭樊温寳玉頻<lb/>
發掘朽骨無精魂景昭去何處芳草悲頽垣縣官供衣<lb/>
食當時多子孫<lb/>
　　　其十三<lb/>
月府有竒木根榦飽清露生香異凡間衝風落天路髙<lb/>
枝舞青鸞低枝弄霜兔姮娥方妙年衣采純純素娉婷<lb/>
不肯嫁含情待誰訴昨與汗漫期徑向銀河渡授我不<lb/>
死藥倚徙怨遲暮即席欲服食終夕愁相誤悠悠下髙<lb/>
<pb n="KR4d0402_WYG_002-7b"/>
寒回首空烟霧<lb/>
　　　其十四<lb/>
南國有美人紈素閟清艶房櫳凄冷風孤缸颭寒燄抱<lb/>
琴鼓黄鍾盎盎牛鳴塹一彈春岫妍再鼓秋波灔却立<lb/>
步蒼茫嘿嘿有何念秋夜不肯明霜露畏㸃染獨宿守<lb/>
空帷寸抱耿霜劍<lb/>
　　　其十五<lb/>
石蘭媚幽姿叢生在空谷霜雪凍不死寒碧秋更緑結<lb/>
<pb n="KR4d0402_WYG_002-8a"/>
交薇蕨中疇昔傍人屋山行偶見之采采不盈掬嵗久<lb/>
未消歇懐袖自清馥我欲寫君心寄以孤生木必有非<lb/>
耳人聴此無譜曲<lb/>
　　　其十六<lb/>
天陽居盛夏生長無時休熒惑欲何詣渇奔極炎洲老<lb/>
龍恐枯死深潛閟隂幽攢峯擁凝碧玉鑑開寒眸神靈<lb/>
䕶甿俗盤盂置鰼鰍雷公持玉斧天女挾行輈行雨豈<lb/>
不苦軃懶化癡牛煌煌飛電光上下窮其搜嗟龍獨何<lb/>
<pb n="KR4d0402_WYG_002-8b"/>
避自愧乏世求變化付雛衆畢命歸寒湫<lb/>
　　　其十七<lb/>
百年特生木堅骨餘蒼榦棄材偶見收竒製出野爨絙<lb/>
以朱絲絃猗蘭度將半相思越闗河安得見此粲悲来<lb/>
不成調清響忽中斷沈吟巻羅衣終夕愁零亂明月照<lb/>
空庭盈盈滿霄漢<lb/>
　　　其十八<lb/>
雅道久絶響遺詩邈誰繼烈士死無意古風未淪替後<lb/>
<pb n="KR4d0402_WYG_002-9a"/>
来何足道翕翕逐聲勢一朝有蹉跌鳥散魚深逝萬物<lb/>
有殊性小大各為計松柏生髙岡不肯附蘿薜世路不<lb/>
可回吾自尋吾契<lb/>
　　　其十九<lb/>
昔聞楚山人服毳而冠鶡危坐古松根不飢亦不渇顔<lb/>
色白如玉千嵗如電抹我行不憚逺晨去披裋褐平生<lb/>
戀着心恩愛資妙割開口諒来意丹鼎分圭撮相看語<lb/>
未了冉冉翔木末歸来問故人雲山渺空濶<lb/>
<pb n="KR4d0402_WYG_002-9b"/>
　　　其二十<lb/>
著籍占杜曲别業在臨淄雞號夜鐸靜汗血逐膏脂縱<lb/>
横一握算顛倒逢笑嬉舉俗以為妙紛紛盡愚痴不見<lb/>
朱公子千里来相師偶然得我策沼吳航妖姬祕此枕<lb/>
中術若有千嵗期大化常不偶日與人事移人事多乖<lb/>
忤汝計不得施君看貨殖傳刀間有衰時<lb/>
　　　其二十一<lb/>
冀北渥洼種墮地已汗血深目老奚奴日夜供剪刷一<lb/>
<pb n="KR4d0402_WYG_002-10a"/>
朝混南朔馳道三丈濶道邊館候騎歴歴抵燕越吳兒<lb/>
富金錢補買計家活牽来中程度火印死不滅置之皁<lb/>
櫪中時彼芻與秣往来給官行飛去如電抹奔走皮骨<lb/>
空不見淹嵗月區區鹽車中莫笑駑馬劣<lb/>
　　　其二十二<lb/>
萬山斗入處百獸家其間天寒橡栗富朝食暮未還不<lb/>
知鵲與盧與之有何寃霜晨飽以飯獵夫亦加餐昨日<lb/>
料蹄跡銀灣水猶渾解紲任所之理氣升岡巒忽然得<lb/>
<pb n="KR4d0402_WYG_002-10b"/>
遺臭逐逐窮千山歸塗巖谷震倒掛九節斑渾含喜欲<lb/>
舞明朝急輸官犬乎爾誠能終然死霜菅<lb/>
　　　其二十三<lb/>
桓公讀古書慙其堂下斵呼来與之談妙手不可學人<lb/>
生苦未悟發軔要切琢譬如搜海珍澄汰江河濁不辭<lb/>
用力久竒寶收把握君為談空人皮毛俱解剥超遥不<lb/>
二門機鋒森劍槊從渠透𤣥妙風影不可捉<lb/>
　　　其二十四<lb/>
<pb n="KR4d0402_WYG_002-11a"/>
吾聞羲軒時真淳初未散人人悟此理不用一言贊漂<lb/>
流三季後前聖多憂患木鐸方大鳴音響惜中斷百家<lb/>
自其後非是紛相難父子起爭端恨死呻吟緩秦人規<lb/>
我隙行素俱灰炭讀律不讀書條貫毛髮亂嗟彼商顔<lb/>
人坐不學城旦一曲紫芝歌應有三人歎<lb/>
　　　其二十五<lb/>
雄蜂採花粉雌蜂銜花汁粉以作黄蠟汁以蒸白蜜不<lb/>
辭盜我<hi>闕</hi>但規安我室吾窮還可忍嵗嵗看分出不見<lb/>
<pb n="KR4d0402_WYG_002-11b"/>
岐周人先世但積徳土地付獯狄自愛豳沮漆兒孫徧<lb/>
天下魯衛鄷郇畢勿言天未定此理終可必<lb/>
　　　其二十六<lb/>
屏前戲羣優黄冠與榛杖喜怒視朝暮弔慶隨俯仰不<lb/>
知有線索但道多伎倆須臾屏後人掣去無影響人生<lb/>
大化中天地一罝網紛紛聲利場舉世爭掉鞅此身歸<lb/>
空虚身外計得䘮我笑痴絶人長作去来想區區曹孟<lb/>
徳詭譎窮萬狀聞道西陵墳妓樂鬧黄壤<lb/>
<pb n="KR4d0402_WYG_002-12a"/>
　　　其二十七<lb/>
我觀古人書得見千載上正閏互立論南北紛相謗自<lb/>
從獲麟後法度久淪䘮非是千萬端史筆不可仗我欲<lb/>
作野史筆法師素王文章行誅賞約束歸至當其人負<lb/>
吾誅勿謂已屬纊書成不流傳則本留千嶂還有知我<lb/>
人百世永相望<lb/>
　　夜坐苦蚊<lb/>
萬物有常理動息隨昏昕區區蟲豸中惡毒無如蚊云<lb/>
<pb n="KR4d0402_WYG_002-12b"/>
是鬼母化佛語非傳聞喙尺利芒刺腰圍隠花紋飢尋<lb/>
飛翅輕飽飲酡顔醺摶噬以自肥乘時皷妖氛潛伏草<lb/>
莽間窺伺日向曛須臾却四出攢集窮崖垠横空聚復<lb/>
散如布鵝鸛軍騰身飛猱捷發喊迅雷磤瞥然闖門户<lb/>
来者何繽紛不但入翠幙偏工惱紅裙端坐鈌隄障各<lb/>
各磨牙齦血肉生咀嚼斑駁瘃與皸如塗守宫血丹砂<lb/>
服兼斤紈扇不住手揺動酸骨筋或時中指麾殷輪血<lb/>
朱纁雖能殺一二未足空其羣有来効方略薙草收蕕<lb/>
<pb n="KR4d0402_WYG_002-13a"/>
薫延燒煽烟焰殺氣凝隂雲羅空燖鴞隼搜野醢䴥麕<lb/>
醜類盡驅逐暫息苗與獯自從生盤古元氣日磔分有<lb/>
生潰亂出甘苦更臭芬而我墮世味未能去羶葷天陽<lb/>
爍六合慢膚似遭焚之蟲併搜攪入夜無一傾誰知有<lb/>
制伏火攻策竒勲當如運甓法百匝不憚勤事㑹靡終<lb/>
極来者徵吾文<lb/>
　　重九前一日與何㑹卿諸友分韻得日字禁體用<lb/>
　　　字<lb/>
<pb n="KR4d0402_WYG_002-13b"/>
人生多别愁日月去如擲飛鴻背朔雲老去猶旅食良<lb/>
㑹不可常一嵗四五日悠然千載上此願何時畢是時<lb/>
屬秋季月魄如弦直倦翰縱横飛暮景凝紺碧園英澹<lb/>
寒芳貧女改顔色咄哉值兹辰僅隔風雨夕心賞了無<lb/>
餘萬物空相逼勿歎客囊空冷面令渠赤<lb/>
　　送月溪范景淳謁告寧母<lb/>
小范湖海豪霜翮逈獨立詩名三十年巻軸森戢戢合<lb/>
陪砥砮貢昱簉鵷鷺入蹉跎墮網羅取勢斜飛集栖栖<lb/>
<pb n="KR4d0402_WYG_002-14a"/>
縣博士進退階伍什此来歎何晚風詩清可挹東安號<lb/>
多士騷墨居諫給餘芳襲學子簪筆負箱笈先生隠講<lb/>
幃淵源探軻伋詵詵榱桷材大匠總收拾我亦箇中人<lb/>
奔走縁縷粒識字多不多炙竹槁無汁衰窮兩相值嘘<lb/>
呵借君濕親幃惻盤羞我志已不及是時秋向殘客路<lb/>
西風急寒溪月正明歸曬舊簑笠<lb/>
　　夀雲岫徐友謙<lb/>
武林有雲岫上有方外士昔年謁秦皇渡海萬羅綺蛾<lb/>
<pb n="KR4d0402_WYG_002-14b"/>
眉雖可憐颯若風過耳歸来但却掃隠見白雲裏舉案<lb/>
偕逸妻應門付稚子野興老薇蕨天香茁蘭芷自云初<lb/>
生時彷彿記癸巳今年值甲午六甲再輪起我来欲問<lb/>
道浮榮如脱屣終年坐臯比如折當門齒仙人據槁梧<lb/>
今昔一隠几憐我壯非少星霜後一紀石爐煉神丹願<lb/>
留候薪水丹成逐仙去千嵗一洗髓<lb/>
　　徐友謙小築冒雨訪何通叟途中作<lb/>
昔有王子猷連夜泝剡溪自要看雪月借人作標題與<lb/>
<pb n="KR4d0402_WYG_002-15a"/>
君客異鄉咫尺隔東西良㑹不可數花時飲桃蹊俛仰<lb/>
便陳迹霜葉颯已萋近来費要約尺書寄赫蹏天慳竟<lb/>
未破霧雨猶溟迷此来有縁事小築喧拱枅請君堆壁<lb/>
酒洗我流骹泥<lb/>
　　寄䝉泉王南叟<lb/>
憶昔未識易来訪易祖師丹墨事㸃勘君時坐臯比轉<lb/>
眼十五載君壯我已衰爾来各異縣漂泊寄一枝重趼<lb/>
有問道未省官與私君處瀟灑地一掃千首詩風濤隔<lb/>
<pb n="KR4d0402_WYG_002-15b"/>
浩渺相望如九嶷寄音無家客為我問所思桑榆借餘<lb/>
暖歸来定何時<lb/>
　　夜夢入一市井中見有總角道人能相人者往来<lb/>
　　　熟視予久之其語不能記也因授予以一握算<lb/>
　　　籌謾記其事<lb/>
雞鳴起羣蟄往来黑蚍蜉似聞塵埃中亦有玉雪流夜<lb/>
夢忽見之恍如雲夢州其人髻雙髽衣上百結裘知有<lb/>
袁李術精神寄雙眸語我我不解羅縷維與陬臨分忽<lb/>
<pb n="KR4d0402_WYG_002-16a"/>
有贈付我一把籌振衣逐輕矯去去逝莫留飛空度杳<lb/>
渺劃然墮巖幽我豈富貴人胡椒窮豆區長貧博長健<lb/>
此理更王囚仙人去何許往往巢嵩邱俗縁幾時了約<lb/>
我三千秋<lb/>
　　續詠史二首<lb/>
　　　嚴君平<lb/>
西蜀嚴夫子易老養髙致日閲裁數人少取多論議初<lb/>
不要贏餘未暮輒闗肆人知取人亷要之亦餘事假我<lb/>
<pb n="KR4d0402_WYG_002-16b"/>
龜策業行我誨人意夫子不棄世誰言兩相棄<lb/>
　　　韓伯休<lb/>
賣藥長安市古有韓伯休紛紛要諧價百喚不轉頭坐<lb/>
令兒女覺暮去不稍留人生異鳥獸飲啄擇所求豈無<lb/>
爪距才而要安籠囚貧賤亦有道不獨為身謀<lb/>
　　次韻通甫贈别<lb/>
借我折絃琴彈君不調曲此材從何來妙斵嶧陽木一<lb/>
奏唱離鸞再和彈别鵠音響無人知清絶過如玉若人<lb/>
<pb n="KR4d0402_WYG_002-17a"/>
太古民不肯墮塵俗寫興希夷前袖手澹無欲彼哉紈<lb/>
袴兒下視等毛粟憐我来鄉村妙詩時往復相思隔碧<lb/>
雲清嘯振幽谷老我空自憐賴君時擊觸知音古来稀<lb/>
不數晉荀朂紛紛箏笛耳勿與相徵逐<lb/>
　　寄呈何潛齋小有洞天<lb/>
小有古洞天仙峯戴靈鰲何人失守衛飛去隨波濤朅<lb/>
来文昌宫還作貴人牢貴人舊散仙稍厭官府勞悵然<lb/>
念人世謫居領巖嶅飢食柏樹子渇飲松枝醪涕唾視<lb/>
<pb n="KR4d0402_WYG_002-17b"/>
勲業習氣餘詩騷我亦慕仙者何時脱羈絛終攜緑玉<lb/>
杖東去訪盧敖<lb/>
　<lb/>
　<lb/>
　<lb/>
　<lb/>
　<lb/>
　富山遺稿巻二<lb/>
</p>
<p>
</p>
  </div>
</body>
</text>
</TEI>
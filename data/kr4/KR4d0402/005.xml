<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>富山遺稿巻五</head> <lb/>
    <p>
<pb n="KR4d0402_WYG_005-1a"/>
欽定四庫全書<lb/>
　富山遺稿巻五<lb/>
　　　　　　　　　　　　　宋　方䕫　撰<lb/>
　七言古詩<lb/>
　　大水寄洪復翁<lb/>
昨夜龍宫留惡客使者借車收二麥溪澗洪流十丈髙<lb/>
不辨東阡與西陌髙田忽變黄鵠陂下者滙作魚龍宅<lb/>
新陳接食已<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望夏不早耕後何獲似聞山縣未休戍<lb/>
<pb n="KR4d0402_WYG_005-1b"/>
旁郡豪酋遺俘馘攜孥扶老避人禍漂麥漲田遭鬼責<lb/>
不知造化誰主張罪欲誰歸問河伯生平舌耕真左計<lb/>
邇來硯破筆毛磔中宵耿耿坐長歎滿眼兵荒遭此厄<lb/>
先生少抱調燮才蒼生不忍飢寒迫潛深請磨楯鼻墨<lb/>
試草千言救荒策<lb/>
　　宋月山以陶金户遁山中值雪有詩次韻<lb/>
金沙潭頭石贔屭凍蟻紛紛半僵死淘江漉海攖龍鱗<lb/>
領使省金蹲虎兕欲將江浙飽虚牝遮葢誰施千丈被<lb/>
<pb n="KR4d0402_WYG_005-2a"/>
先生誤墮世網中死灰更溺無遺燬攜家北走入深山<lb/>
雪中髙卧那能起世間得䘮何足道坎止流行一彈指<lb/>
忍凍孤吟寒士歌力將冰蘖戰紈綺君窮無比我更窮<lb/>
濕沫難擊三千里明朝裹飯約共話炯炯方瞳巖壑裏<lb/>
　　六月食寒梅<lb/>
六月火雲聳竒觀讀書舌爛喉吻乾西湖水仙珠徑寸<lb/>
使來遺我數百丸清冷冰齒嚼不碎玉池灔灔生㣲瀾<lb/>
問仙何處得此物孤根漏暖来孤山霜嚴雪虐石斝确<lb/>
<pb n="KR4d0402_WYG_005-2b"/>
美人忽破冰玉顔紛紛青黄暗烟雨我獨炎暑餘酸寒<lb/>
異材晩成要有待居然升置鼎鼐間君不見周家老將<lb/>
太公望八十封侯起釣磻<lb/>
　　立冬前後大雷電震者數日<lb/>
雲如車駮低壓城紅光閃電枉矢行老龍偷出牛蹄泓<lb/>
霹靂數聲驚頑㝠雨下如注翻四溟黒風吹落魚鮪腥<lb/>
蚯蚓奮角蛇怒鱗穴居林處無潛形小目飛箋奏天庭<lb/>
速收阿香加誅刑夜闌景霽百怪停炯炯北極環衆星<lb/>
<pb n="KR4d0402_WYG_005-3a"/>
　　巖峯寄洪復翁<hi>保安巖</hi>
巖峯孤尖来何雄此地金紫山為宗西行百里無去處<lb/>
突起峭壁髙衡嵩一支側走截水口鱗甲閃閃卧玉龍<lb/>
龍来苦渇噀澗水光芒錯出千丈虹試縁石嶝步巉絶<lb/>
圭笏琬琰来㑹同<hi>山形如圭笏</hi>天風回聲過絶頂波濤洶洶<lb/>
生寒松銀壪玉澗斵冰雪飛雪六月聲琤琮孤撑碧落<lb/>
望北極世間無此竒絶峯其下仙人昔蜕骨玉棺往往<lb/>
留遺蹤<hi>山下有復翁祖塋</hi>昂頭欲語忽飛去時有歸鶴来遼東<lb/>
<pb n="KR4d0402_WYG_005-3b"/>
住持山人子洪子枝葉逺出厓仙翁妙年歴落出塵想<lb/>
幽幽桂樹生芳叢溪山佳勝屬彈壓綺語異境爭天工<lb/>
心期不與俗子偶移文招我来山中劇談抵掌振林谷<lb/>
妙趣脗合比鐘鏞丈夫舒巻自常事要令邱壑藏心胸<lb/>
他年蓄久極必泄膚寸油雲雨太空<lb/>
　　桐闗大石<lb/>
葢天蒼蒼非虚空髙懸萬象驚愚䝉仙人朝罷玉帝側<lb/>
戲抛黄土留遺蹤何年墮此作砥柱千古屹立洪濤中<lb/>
<pb n="KR4d0402_WYG_005-4a"/>
巨魚出没深不測罅縫草長蒲花茸淙淙細浪夜舂擊<lb/>
水石鞺<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>鏗金鐘我來載酒坐其上扁舟南下編青篷<lb/>
飲酣恍恍欲飛去如踞猛虎騎遊龍夜深酒醒山月落<lb/>
一曲短笛横秋風<lb/>
　　赤山嶺<lb/>
赤山嶺罅濶百尺人言老龍破山出天生異物出有時<lb/>
不知何年留此跡想龍久蟄當飛騰怒迸脩鱗血淋瀝<lb/>
至今頑石尚嵌巖朝暾光映半山赤龍去川原秋雨足<lb/>
<pb n="KR4d0402_WYG_005-4b"/>
龍歸洞穴寒雲濕我家山下龍為友欲挽銀河清八極<lb/>
　　粤王墓<lb/>
何年遺此粤王墓陳迹留傳自先故纍纍三塜壓荒山<lb/>
古木寒烟暗行路憶昔祖父伯姑蘇北連齊楚陵强都<lb/>
自從鴟夷載西子子孫運盡償前逋三軍散後東西走<lb/>
窮無寄跡埋邱首安全發掘不可知故號至今喧衆口<lb/>
邱山華屋何足言死名死利分汙尊英雄自古無葬處<lb/>
誰與遺臭留乾坤<lb/>
<pb n="KR4d0402_WYG_005-5a"/>
　　李伯時明皇按樂圖<lb/>
開元天子方承平年年十月遊華清游龍爛簇五家錦<lb/>
玉奴姊妹俱傾城太常舊譜看不足鬬雞舞馬渾麄俗<lb/>
霓裳一闋天上来三郎自按新畨曲賀老琵琶先定場<lb/>
都曇擊鼓齊髙張繡帽金童小垂手堂上合奏甘伊涼<lb/>
蕃人大眼何曽見來簉膝前雙舞旋天顔有喜分塞酥<lb/>
宫花銜出昭陽殿龍眠老手落貴家忽入老眼憑歎嗟<lb/>
尚嫌却後欠二筆不寫漁陽鳴鼓撾人生歡樂如風影<lb/>
<pb n="KR4d0402_WYG_005-5b"/>
自古極衰根極盛後来倘有曲江公此圖合作千秋鏡<lb/>
　　明妃曲<lb/>
明妃去時載槖駞金環珠絡紅錦靴燕支山北萬蹄馬<lb/>
半夜劍槊鏘横磨呼韓鬚鼻極殊狀黄羊乳酪氈裘帳<lb/>
此生賦分逐飛走一回坐起一惆悵當初自恃顔如花<lb/>
不嫁比鄰来天家掖庭咫尺隔萬里十年不復逢宫車<lb/>
畫工不信能相誤一朝流落天涯去漢使年年去復来<lb/>
長安不見低烟霧寒沙擊面雁飛秋手抱琵琶淚暗流<lb/>
<pb n="KR4d0402_WYG_005-6a"/>
上絃冷冷寫妾苦下絃切切寫漢羞妾身生死何須道<lb/>
漢人嫁我結和好曲終誰是知音人斷魂去作墳頭草<lb/>
　　太湖石獅子筆架<lb/>
憶昔金仙去後遺雙狻化作雙玉南海邊洞庭山鬼逐<lb/>
不得夜吼雲根今幾年先生曽作橘洲客屢撼梧桐怖<lb/>
龍伯攜歸深山動光彩黒貙縮爪羆藏迹爛爛眼有百<lb/>
步威安眠不動鎮書帷自慙四座無長物煩䕶老穎書<lb/>
中<hi>闕</hi>醉墨淋漓日千幅毫端猶帶湖光綠憐渠駿猛助<lb/>
<pb n="KR4d0402_WYG_005-6b"/>
竒怪他日相從校天禄<lb/>
　　九里路<lb/>
去年九里路烏攫人腸挂枯樹今年九里溪沙頭白骨<lb/>
髙復低人生變滅如泥土死後猶傳姜萬戸翠眉粉頰<lb/>
誰家兒夜赴軍前效首虜將軍多愛恩意疎分將吳口<lb/>
充包苴慇懃道與送行使前日朝官多有書<hi>唐人攻藩鎮中朝官</hi>
<hi>多以書託主將求没官妻妾</hi>
　　七夕織女謌<lb/>
<pb n="KR4d0402_WYG_005-7a"/>
牛郎咫尺隔天河鵲橋散後離恨多今夕不知復何夕<lb/>
遥看新月横金波拋梭擲紝愁零亂彩鳯飄飄度霄漢<lb/>
重來指㸃昔游處香奩寶篋蟲絲滿一年一度承君顔<lb/>
相别相逢比夢間舊愁未了新愁起已見紅日銜青山<lb/>
當初謾道仙家别日逺月長不見接不似人間夫與妻<lb/>
百嵗光隂長㑹合<lb/>
　　文書再報六月朔日食<lb/>
憶昔雨洗冬甲子春来飛雪徧千里老農雪䜟古相傳<lb/>
<pb n="KR4d0402_WYG_005-7b"/>
一畨春雪一畨水今年麥熟雲成堆并刀收斂疑冦来<lb/>
自從入梅不見雨田間熱氣飛黄埃清臺奏下郵傳急<lb/>
月蝕九分日蝕七昨宵搥鼓鬧如雷素娥憑怒面漆黒<lb/>
太陽室家怒相囓東西不肯還宫闕天公不肯目偏盲<lb/>
又傳日蝕林鍾月一箋夜拜東皇公休作怪變驚兒童<lb/>
願分隂陽作平等五日一雨十日風<lb/>
　　續憎蒼蠅<lb/>
炎官煽毒日色頳四海鼎沸遭焚蒸吳牛耕罷汗且喘<lb/>
<pb n="KR4d0402_WYG_005-8a"/>
暫休樹影眠溝堘不知蒼蠅名品夥乘時附勢相欺陵<lb/>
其間一種號赤目巧窺猛攫如飢鷹鑚眸噆鼻不可奈<lb/>
以首溷水澆清澄自期擺脱有此計須臾撲縁如牽繩<lb/>
牧兒旁坐少肋力摑以指掌麾以肱更憑草帚時一掃<lb/>
墜地死者堆斗升乾坤蕩蕩産萬類涵淹惡物吁可憎<lb/>
閒從林下看水牯作詩為續憎蒼蠅<lb/>
　　寄題沃祥卿梅泉二大字葢何潛齋筆也<lb/>
錢塘數首梅花聮羅浮三疊梅花篇世間妙語久絶響<lb/>
<pb n="KR4d0402_WYG_005-8b"/>
誰能髙步凌飛仙窮冬天氣寒刻栗草木槁死冰頑堅<lb/>
孤根漏暖得春早水流石竇聲濺濺美人拭面照古鏡<lb/>
沈吟不去愁嬋娟下有山人學冷淡入夜忍凍僵䕶肩<lb/>
臨流赤脚踏白石手挼紅藟餐雲烟長哦新句詩清苦<lb/>
口吻噤㾕棲飢鳶近聞梅花詩祖出水部久遣詩孫參<lb/>
洞天許分一派伴岑寂毫端紫氣衝魁躔我来𠻳香嚥<lb/>
清冷欲説妙偈夢未圓澹然人我了無語但見花梢明<lb/>
月墮寒泉<lb/>
<pb n="KR4d0402_WYG_005-9a"/>
　　人有叢菊見遺而花半分黄白者<lb/>
有来遺我異色菊一叢深淺分白黄變窑燒成古罍洗<lb/>
怪石錯出真琳琅我疑造物有間氣紛紛醜好都難量<lb/>
不然司花出新巧分枝接葉為作半面粧書生生活澹<lb/>
無味笑指枯硯収禾桑偶逢好事慰寂寞日與相對揮<lb/>
清觴自憐今世少有趙昌徐熙水墨筆誰寫諸相争毫<lb/>
芒惟有詩人具真畫翛然心地超羲皇<lb/>
　　次韻吳友直和潘樂閒見寄韻時潘客華亭瞿氏<lb/>
<pb n="KR4d0402_WYG_005-9b"/>
　　　之門<lb/>
文章蟠窟蛟蛇黒精神𦂳峭冰玉白置君承明天禄中<lb/>
富貴不待相促迫學參諸老居二四氣凜羣兒壓千百<lb/>
生平不主疽與環況復侯封羡賁赫蹉跎無便凌風雲<lb/>
歸伴凡魚東海窄袖餘閩越竒傑氣掩藏光怪恣窺摘<lb/>
如今老境謝紛華斥去浮花收粟麥我来兩見鳴春禽<lb/>
低向藋間飛拍拍有時乘興騁詩俊稗説讕言都不擇<lb/>
魚還非子子非我肝膽相忘總無隔苦無分遇食太倉<lb/>
<pb n="KR4d0402_WYG_005-10a"/>
近犬驚人屢遭責一身何必要贏餘我為䑕謀從下策<lb/>
　　用子聲韻謝吳友直恵蠟箋<lb/>
千年老榖無人知萬杵椎冰身汗熱木膚解剝白於綿<lb/>
凍手龜皴腕將折荆州魚網蘭亭絸彼美不曾傳祕訣<lb/>
獨留此木在人間禿盡青山散妖血邇来竒製蠟作紋<lb/>
草木蟲魚生眼纈只今吳越稱第一秋浦浣花派滕薛<lb/>
先生好古得此物揮手行與時流别紫薇花前草尺一<lb/>
書成氣凜寒松雪不然名山撰古史蛟龍鬱屈蟠奩篋<lb/>
<pb n="KR4d0402_WYG_005-10b"/>
有時浮戲寫詩章颯颯落錐蠶食葉比来分遣二十輩<lb/>
西江逺借餘波浥聊憑和詩報瓊瑶袖手愧逢强對怯<lb/>
　　表甥何雲嶠舎館而語游於其行贈之以詩<hi>善武侯數</hi>
書生事業窘一門窮年獨處三家村蟾蜍爬沙鞭不走<lb/>
無力號呌排天閽曩聞將軍狂可撼往舎窠臼窺其藩<lb/>
讕言稗説不暇擇談笑抵當如優髠諸公義財澁且薄<lb/>
頗樂軟熟憎囂煩今君窮餓坐百巧安肯挾冊媒朝昏<lb/>
試探囊中祕花術勇決不待中宵奔吾聞武侯暗得司<lb/>
<pb n="KR4d0402_WYG_005-11a"/>
馬法平沙散布風雲屯多時竒傑了不悟後來知者靖<lb/>
與温子今持此説性命禍福出口如瀾翻文章不作杯<lb/>
水直不如薄藝隨我兩脚跟滔滔世駕不可挽行矣與<lb/>
汝傾離尊<lb/>
　　和東坡恵州梅花三疊<lb/>
　　　其一<lb/>
子真換骨三家村青帝東臯来醉魂夜深更遣明月洗<lb/>
瘴氛吹散南海昏仙宫么鳯挽不住自要寂寞留故園<lb/>
<pb n="KR4d0402_WYG_005-11b"/>
便教凍餓死亦足冷面不作雞肉温烟痕半空照寒水<lb/>
露臉猶泫迎晨暾游蜂底處得消息不計春色闗重門<lb/>
先生對花韻清苦短偈袞袞翻千言花神嗔我太漏泄<lb/>
罰以太白傾殘樽<lb/>
　　　其二<lb/>
萬松嶺上三家村林下美人現香魂淡粧素服謝琱飾<lb/>
擺落玉鏡塵埃昏散花衣裓粘不落昨夜偶過祇樹園<lb/>
樹下冷冷潄澗玉亂流赤脚飛泉温噴成澗草萬片玉<lb/>
<pb n="KR4d0402_WYG_005-12a"/>
隂崖未肯希春暾自憐艶質媚幽獨拄杖敲鏗誰過門<lb/>
相期但有月知狀不用椽筆書要言花應一笑飲我語<lb/>
隨風飛墜雙銀樽<lb/>
　　　其三<lb/>
白鶴峯頭荔子村誰喚東坡半死魂作詩惱花太愁絶<lb/>
雲月黯黯天昏昏欲教綺語洗蠻瘴不使冠服棲邱園<lb/>
海山淮水隔萬里十年契闊陳寒温老仙不食烟火味<lb/>
曉隨鴉餐暘谷暾此花亦解慰流落如在玉堂西掖門<lb/>
<pb n="KR4d0402_WYG_005-12b"/>
自從三疊振絶響澹然相對俱忘言我来戲譜不調曲<lb/>
時有問字爭芳樽<lb/>
　　豆瘡歎<lb/>
西家真王化作灰東家穉松雪霜摧人生有命惟脆薄<lb/>
逝水一去何時回試看昨日繞牀戲或騎青竹折早梅<lb/>
須臾變滅不可恃惟見松下雙土堆嗟哉𤣥㝠弄權柄<lb/>
掀簸炎瘴飛氛埃天公不肯憐赤子坐使瘡痏愁嬰孩<lb/>
斷魂零落向何處溪頭望哭思歸来誰能便作忘情者<lb/>
<pb n="KR4d0402_WYG_005-13a"/>
作詩往助風泉哀<lb/>
　　次韻王介山别齋職<lb/>
葛溪練練鋪瓊氈仙人燒丹幾何年庠老三年住仙窟<lb/>
歸騎踟蹰鞭不前當今越雪竟誰是危坐臯比紛不恥<lb/>
區區升斗老英雄得失何殊釣温水惟君挾策從東來<lb/>
家傳瓢履師顔回後来終竟祠石室此去應難隠釣臺<lb/>
青山笑我逢遲暮怪竒文字無人覷誰麾清夢落東安<lb/>
疎頑尚費推擠去悠悠雲水交情中荆州篠簜慙中空<lb/>
<pb n="KR4d0402_WYG_005-13b"/>
琤然餘韻逐飛鞚詩老箭鋒那可衝男兒事業人人有<lb/>
氣概相期向杯酒他年擁節過子陵莫道故交翻覆手<lb/>
　　代雲岫送王介山<lb/>
功名零落如破氈羲娥不住隨流年問君發跡縣博士<lb/>
幾時得到龍旂前我今老去覺今是回首當年空自恥<lb/>
妄心不起百事冷巳作古井無波水看君富貴亹亹來<lb/>
雲路何須取勢回忽然結束行萬里首冠步揺趨天臺<lb/>
相思望望碧雲暮少㣲光芒紛下覷應憶秋江老故人<lb/>
<pb n="KR4d0402_WYG_005-14a"/>
瑶音定寄雲鴻去我時堦砌蘭玉中襹褷六翮搏秋空<lb/>
與君追逐赤霄上寶劍騰空不可衝兩眼昏花惟我有<lb/>
早梅樹下離亭酒呼童草寫送行詩不是當今無價手<lb/>
　　代履道送王介山<lb/>
寒㕔零落分半氈雪霜刻栗年復年書生事業澹無味<lb/>
賴有夫子坐我前世間好惡紛非是蠻觸相挻人不恥<lb/>
嗟君嗜好與世殊推波獨障百川水君今何去昔<lb/>
何來江南欲掉扁舟回相思此去杳如夢日斜獨<lb/>
<pb n="KR4d0402_WYG_005-14b"/>
上髙髙臺富貴来時未為暮道旁愚婦從渠覷我亦来<lb/>
乘下澤車看君萬里翺翔去雲萍聚散渺莽中講席人<lb/>
驚冀北空少陵時作湖山主<hi>傅草堂時謁告</hi>一面誰當孔道衝<lb/>
相看一醉無何有笑指春江作春酒丈夫何事兒女態<lb/>
明日長亭一揮手<lb/>
　　次韻洪復翁辭沃氏招館<lb/>
可憐傾城無蹇修睥睨欲嫓王與侯年華荏苒春復秋<lb/>
夜彈古詞韻三州紛紛箏笆沸啁啾忽爾雅操聲俱收<lb/>
<pb n="KR4d0402_WYG_005-15a"/>
我亦少小獵九邱掩鼻利達視若蕕秣厲欲洗平生羞<lb/>
羲娥鞭後逝莫留誰麾衰暮出巖幽丁丁斤斧愁林搜<lb/>
苞裹破硯開荒疇詩巻千束喘兩牛隘視宇宙前無儔<lb/>
賴有夫子紛應酬冷然獨繭繅長抽讕言不作詩帳囚<lb/>
旁人指我作書郵雙雙紫芒炯中洲談笑不下孫叔優<lb/>
交情雲水空悠悠肯為腐鼠瞥下韝湖海何處無俊游<lb/>
對面不識非我謀醉呼梅花居上頭髙寒不落第二流<lb/>
我亦倒囊出飢猴雪中雙屨追清游<lb/>
<pb n="KR4d0402_WYG_005-15b"/>
　　借王介山韻送子聲小學教諭<lb/>
小兒心孔暗不開紛紛誰是驊騮材徐生善頌有名父<lb/>
文斾新向儒宫来雁行趨立誰家子捧書驚看眉間喜<lb/>
我亦歸謀二頃田送老西河從此始<lb/>
　五七言長短句<lb/>
　　無愁潭<lb/>
酌我無愁酒歌我無愁詩朅来無愁潭上弄明月潄滌<lb/>
萬慮清肝脾平生蓄積總開豁便欲遺世超希夷持盃<lb/>
<pb n="KR4d0402_WYG_005-16a"/>
試問此潭水昔來何處今何之覆船山髙寒岌嶪玉泉<lb/>
飛下東天池分流一瀉數百里直抵絶壑瀦清漪鏡平<lb/>
百丈洞無底其下深黑蟠蛟螭幽蘭薜芷亂洲渚倒影<lb/>
寒浸枯松枝千回萬折流到海波濤噴薄孤城危潮生<lb/>
水滿潮退涸蓬莱清淺倐改移此愁與水兩無盡昔人<lb/>
已去今人悲君不見莫愁山下春水長畫船鼉鼓相追<lb/>
隨淡烟芳草望不斷石城荒廢留空陂不如此潭只在<lb/>
山水窟縱有竒勝無人知何曾紅粉照清泚但有欵乃<lb/>
<pb n="KR4d0402_WYG_005-16b"/>
漁翁詞一聲歌斷暮山碧秋風兩鬂寒颸颸<lb/>
　　大雪<lb/>
一日雪空裏浮花生眼纈二日雪竹松委地枯楠折三<lb/>
日雪獸駭禽奔蹄跡滅四日雪翁嫗啼飢淚成血天生<lb/>
萬物忍棄捐似為多情幻竒絶由来恩怨不相闗無情<lb/>
有情總磨折君不見堯時洪流浸十日赤子喁喁化魚<lb/>
鼈湯時亢旱烘七年山河大地紅爐熱當時賢聖救不<lb/>
得坐待時来自休歇葢天垂地憂長人浪教寒士頭先<lb/>
<pb n="KR4d0402_WYG_005-17a"/>
白玉皇髙居耳目逺鬼神虎豹爭羅列頊㝠滕屛罪當<lb/>
誅劈牋試與東風説<lb/>
　　次邵卓翁韻奉寄族祖竹巖令孫九嵗通念六經<lb/>
君不見李唐秘府堆故紙韓老作詩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>校理若此當時<lb/>
九嵗童苞裹寶函漸血指吾宗魁槖百世傳近騎箕尾<lb/>
凌蒼烟再生雛鳯墮君砌次第聲名期拍肩願渠養氣<lb/>
休吟誦六翮䙰褷鳯質竦椅桐傾枝真有待羽儀留作<lb/>
清時用我今老去不作文閉精嘿坐學養神蕭然衰白<lb/>
<pb n="KR4d0402_WYG_005-17b"/>
不復漆猶喜兒輩奔秦軍閒扣商謳詡人瑞筆陣縱横<lb/>
人不畏歸看英物定何如山西老將空羞愧<lb/>
　<lb/>
　<lb/>
　<lb/>
　<lb/>
　<lb/>
　富山遺稿巻五<lb/>
</p>
<p>
</p>
  </div>
</body>
</text>
</TEI>
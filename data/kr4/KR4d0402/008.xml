<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>富山遺稿巻八</head> <lb/>
    <p>
<pb n="KR4d0402_WYG_008-1a"/>
欽定四庫全書<lb/>
　富山遺稿巻八<lb/>
　　　　　　　　　　　　　宋　方䕫　撰<lb/>
　七言律詩<lb/>
　　雜興四首<lb/>
　　　其一<lb/>
我亦山林澹蕩人籠禽飲啄失天真客求妙墨多辭病<lb/>
兒欠寒衣屢訴貧夜雨書檠翻汗竹秋風野飯配絲蓴<lb/>
<pb n="KR4d0402_WYG_008-1b"/>
文章固是平生志贏得蕭蕭兩鬢塵<lb/>
　　　其二<lb/>
江上千峯缺復遮疎林㸃㸃噪歸鴉短篷細網船囘浦<lb/>
快馬青衫客到家酒味春風生竹葉笛愁寒月老梅花<lb/>
丈夫處世便疎豁莫買虚名鬬角蝸<lb/>
　　　其三<lb/>
滿目風埃落日低拳支醉頰面山西平堤樹宻欲藏寺<lb/>
古渡舟横不碍溪𣺌渺㡬竿秋水淨啞啞三匝夜烏啼<lb/>
<pb n="KR4d0402_WYG_008-2a"/>
老來獨有詩情在口占新晴付小溪<lb/>
　　　其四<lb/>
又是山邨秋暮天蹉跎身世惜流年風鳴淺瀨高還下<lb/>
山碍浮雲㫁復連豪氣尚餘孤劍裏眵眸合老短檠邉<lb/>
心期蟠屈憑誰說盡是巾箱千萬編<lb/>
　　續遣瘧鬼<lb/>
老天難料倐炎凉水帝遊魂未伏藏子喜朋儔饜口腹<lb/>
我愁冰炭置肝腸力持正論明無鬼醉讀離騷祓不祥<lb/>
<pb n="KR4d0402_WYG_008-2b"/>
惟有五窮推不去主人改事屏車檣<lb/>
　　江村晩望<lb/>
江上孤村日欲斜秋光淡淡渺天涯㡬多田舎隠林薄<lb/>
三兩漁舟出荻花歸路負樵勞息樹亂流浴馬怒歕沙<lb/>
憑誰剪出機中素圖入人間富貴家<lb/>
　　春雪<lb/>
薝蔔林中忍辱仙春來戯作散花天曉山寒勁雲迷色<lb/>
夜帳光生月鬭妍北海無書羝不乳朝陽有路馬難前<lb/>
<pb n="KR4d0402_WYG_008-3a"/>
従知造物憎賢達擁絮高吟更自憐<lb/>
　　雨霽二首<lb/>
次第尋春不恨遲春光偏在雨晴時風林竅暖山飛鳥<lb/>
潭洞門開驚卧螭酒冽萬家供笑語土牛千耦樂耘耔<lb/>
物華又逐年華轉惟有詩人老更衰<lb/>
　　　又<lb/>
誰傳春漲没溪毛又喜朝晴暖土膏箬裹旋生新接樹<lb/>
花窠重發舊栽桃掃蜂上篲經營早通燕歸簾結構牢<lb/>
<pb n="KR4d0402_WYG_008-3b"/>
莫道山中勲業少等閒善類入鈞陶<lb/>
　　次韻胡栁塘夏自然春遊<lb/>
邂逅相逄玷俊遊共臨清泚看横舟野情瀟洒便僧寺<lb/>
塵事囂煩逺市樓倚杖有詩追和韻折花隨酒記行籌<lb/>
歸來散步斜陽下休笑浮雲等幻漚<lb/>
　　春日言懐<lb/>
睡覺東窻味正濃鶯聲破曉入簾櫳社前處處石泉水<lb/>
春半時時花信風交友如雲翻手散浮華是夢轉頭空<lb/>
<pb n="KR4d0402_WYG_008-4a"/>
癡兒不識愁滋味笑折花枝滿把紅<lb/>
　　大水<lb/>
長時烟雨弄梅黄身似枯株守破窻雲氣冐山天失畫<lb/>
水聲撼屋浪翻江田通小澗頻障土船上高原屢徙樁<lb/>
舉世滔滔何日息笑傾牀下古罌缸<lb/>
　　雜興四首<lb/>
　　　其一<lb/>
由來勢退不英雄誰怨天公苦不公蟲臂䑕肝俱造化<lb/>
<pb n="KR4d0402_WYG_008-4b"/>
草妖木怪盡神通百年身世浮漚裏大地山河曠刼中<lb/>
巧拙賢愚俱莫問此生元只似虚空<lb/>
　　　其二<lb/>
老骨搓牙不入時可看霜雪㸃鬚眉短披樵褐形如鶴<lb/>
長把農書手欲龜飢飽生前皆有定文章死後竟何禆<lb/>
憑高欲說無人㑹早暮南窻盼緑猗<lb/>
　　　其三<lb/>
冷看風濤起怒鵬自慚無力逐飛騰林泉襟韻清如水<lb/>
<pb n="KR4d0402_WYG_008-5a"/>
儒素門墻淡似僧凉與竹奴分半榻夜将書嬭伴孤燈<lb/>
人生適意祇如許玉署金門不用登<lb/>
　　　其四<lb/>
六月猶披紫綺裘酸醎世味不相投清泉遶屋聲聲冷<lb/>
高竹依簷葉葉秋揮汗讀書如有慕撚髭安字更何求<lb/>
向無二事消閒日誰遣先生一段愁<lb/>
　　　其五<lb/>
甘死蓬窻笑我癡興來况値夜凉時閒中不覺年華促<lb/>
<pb n="KR4d0402_WYG_008-5b"/>
歸去方知宦路危酒甕沉沉傾玉瀣簟筠細細蹙風漪<lb/>
月殘夢醒詩初就枯筆長抛網蟢絲<lb/>
　　蓮花<lb/>
水仙㣲步碧玻瓈家在湘湖西復西清欲濯纓長在水<lb/>
妙曽斵鼻不汚泥巳知淨社曽參問合是濓溪善品題<lb/>
欲採逺香無覓處挐舟驚起兩鳬鷖<lb/>
　　府城别任惠叔表兄<lb/>
乘興來爲兩月留廿年蹤跡歎萍浮銜杯清話燈前雨<lb/>
<pb n="KR4d0402_WYG_008-6a"/>
對榻羈魂枕上秋倦矣悲鳴雙客鳥歸歟浩蕩一漁舟<lb/>
吟邉若値孤飛雁頻寄新詩慰别愁<lb/>
　　雪<lb/>
北帝宫中億萬姝天花散盡滿天衢蓬山宫闕白禽獸<lb/>
秦地山河銀雁鳬寒聳吟肩呵滴硯春囘醉頰宴開爐<lb/>
梅花半樹南枝早夢遶孤山訪老逋<lb/>
　　王古樵觀予苦瘡鄙句遂自賦眉遭二韻各二首<lb/>
　　因次其韻爲戯<lb/>
<pb n="KR4d0402_WYG_008-6b"/>
老去瘡殘擬灸眉暫憑酒力引風巵久疎朋友慙多病<lb/>
薄買田園費學醫吟罷肩寒生軫粟坐來形槁似枯梨<lb/>
浮生自笑多磨障畫癖書癡發舊痍<lb/>
　　　又<lb/>
吾衰端不爲蛾眉不假霜鉛補漏巵無恙感君頻寄語<lb/>
不龜媿我未逄醫命窮漸退星臨木書悞無憑病發梨<lb/>
康濟自身猶未辨敢将蘇息問民痍<lb/>
　　　又<lb/>
<pb n="KR4d0402_WYG_008-7a"/>
無端痁疥適相遭空苦無成似嚼螯瘢疻着身猶刻畫<lb/>
垢腥滿爪費爬搔行吟謾想歌愁絶坐食空慚飽老饕<lb/>
偶見新詩還技癢寒窻細字認牛毛<lb/>
　　　又<lb/>
命災况復與窮遭真似蟛蜞縛兩螯鱗甲稜稜便淨浴<lb/>
髮鬚種種快頻搔甕頭轑酒何妨醉松下餐肪不厭饕<lb/>
快冩田家剜肉句夜闌秃盡管城毛<lb/>
　　田家<lb/>
<pb n="KR4d0402_WYG_008-7b"/>
近來不復應差科生計無成奈老何漆種十年雖恨晚<lb/>
牛生百犢未嫌多春耕着我扶犁手社飲還渠擊壤歌<lb/>
聞道溪頭新長水偷閒試着舊漁簔<lb/>
　　　又<lb/>
數間茅屋占林塘二頃田園幸未荒蒿葉正長蠶卧起<lb/>
鶯聲漸老麥青黄壁間龍骨流泉活筐載豚蹄白酒香<lb/>
春事年年閒過去欲将擁腫問庚桑<lb/>
　　秋晩雜興時寓府城<lb/>
<pb n="KR4d0402_WYG_008-8a"/>
暫憑高處豁雙明獨上譙樓倚晩晴烟岫齊紈千萬疊<lb/>
落梅羌管兩三聲秋風世路客凄楚流水年光獨老成<lb/>
吟興未如歸興切蕭蕭落葉滿山城<lb/>
　　題洪復翁詩卷後二首<lb/>
袖中光燄照崖垠詩律雄渾逺有源近藳自成新句法<lb/>
束書不叛舊遊門折芳梅下人雙屨話别沙頭酒一罇<lb/>
健筆世間誰措手老夫先擬舉降幡<lb/>
　　　又<lb/>
<pb n="KR4d0402_WYG_008-8b"/>
詩裏人傳大小賢自憐同業不同年白雲孺子詩千首<lb/>
黄石老人書一編冷眼危途風竹亂知心舊事雪松堅<lb/>
别愁去作星橋夢長傍河西牛斗邉<hi>復翁近館星橋</hi>
　　春晩雜興四首<lb/>
　　　其一<lb/>
未妨行樂少年場倚徙東風醉一觴芳樹染成啼血艷<lb/>
落花流出漲痕香隂隂春色和天老脉脉愁情共水長<lb/>
坐閲流年能㡬見菱花應笑鬢邉霜<lb/>
<pb n="KR4d0402_WYG_008-9a"/>
　　　其二<lb/>
懶向風軒掃落花暮年情態惜韶華春盤脆響供雷笋<lb/>
夜焙芳蘚摘露芽蠶老住眠催作繭燕來新乳賀成家<lb/>
狂遊無復少年夢聊遣清吟送日斜<lb/>
　　　其三<lb/>
花神衣補去青宫紫陣紅圍一夜空華髮龍鍾寒食酒<lb/>
青蕪狼藉落花風雨聲㸃滴春愁裏世態侵尋客路中<lb/>
我欲憑高寄蕭散暫舒老眼數歸鴻<lb/>
<pb n="KR4d0402_WYG_008-9b"/>
　　　其四<lb/>
欲逐芳菲寄病身鶯花不管老年人幽尋但見肥牛地<lb/>
勝賞難追駿馬塵薄酒似餳聊取醉青梅如豆正嘗新<lb/>
清歡未足還休去日落汀洲又暮春<lb/>
　　挽尚書先生<lb/>
前代衣冠第一人老來鳴道振遺音勲庸臣子平生志<lb/>
書易聖賢千古心士願執經來鹿洞客求挾册售鷄林<lb/>
飛仙雖去斯文在山閣神光照斗參<lb/>
<pb n="KR4d0402_WYG_008-10a"/>
　　食菜<lb/>
日食何曽費萬錢畦丁辛苦劚風烟牆隂吠狗硬如鐵<lb/>
山下蹲鴟大似拳忍棄毛錐飛食肉空憐匿服卧餐氈<lb/>
茶甌氣味堪相配更汲源頭活水煎<lb/>
　　梅後久雨<lb/>
自入梅天氣力㣲不堪暑濕互蒸炊鬢邉衰白三千丈<lb/>
雨後昏黄十二時積潤圖書供火焙新裁羅褐覆香匜<lb/>
小占定有朝晴喜忽聴黄鶯語栁枝<lb/>
<pb n="KR4d0402_WYG_008-10b"/>
　　田家雜興三首<lb/>
　　　其一<lb/>
樵路通村暗蒺藜數椽茅蕝䕶疎籬隂隂清樾風生樹<lb/>
拍拍蒼鵝水滿陂記日旋鋤燒地粟上時新賣落車絲<lb/>
晩晴慙愧逄端午醉卧黄昏自不知<lb/>
　　　其二<lb/>
兩兩蒼髯笑杖藜舊裙兒女隔笆籬斜陽鴉噪燒錢社<lb/>
細雨牛眠放牧陂酒熟十千沽玉瀣麫香三丈捲銀絲<lb/>
<pb n="KR4d0402_WYG_008-11a"/>
客來偶及興亡事說與衰翁也自知<lb/>
　　　其三<lb/>
不嫌飰豆與蒸藜飽脫衣衫掛竹籬問酒亭前旗影市<lb/>
繫船屋角藕花陂踏車掛壁閒龍骨生藥當庭蔓兔絲<lb/>
我自耦耕非避世姓名休使外人知<lb/>
　　四時宫詞<lb/>
　　　其一<lb/>
陽和不解徧深宫黯黯春愁佇立中歳給買花藏笥篋<lb/>
<pb n="KR4d0402_WYG_008-11b"/>
夕香拜月散簾櫳鏤金巧勝勻如剪縐縠中單薄似空<lb/>
一曲紫簫吹徹後薔薇㡬度老春風<lb/>
　　　其二<lb/>
披香簾捲㡬斜暉别殿承恩似覺稀風蘤影摇隂欲轉<lb/>
露蟬聲徹暑猶㣲肉痕淺印丹砂血手跡新裁白紵衣<lb/>
例賜扇紈長棄却雙雙羞看綵鸞飛<lb/>
　　　其三<lb/>
七夕閒登乞巧樓屬車隠隠認宸遊㡬行宫樹女牆月<lb/>
<pb n="KR4d0402_WYG_008-12a"/>
一闋庭花御苑秋戱展花牋圖蛺蝶強拈綵綫候牽牛<lb/>
轆轤聲㫁屏山冷一夜寒蛩替說愁<lb/>
　　　其四<lb/>
手撚梅花暗㫁魂十年柘館未承恩曽催奏曲臨粧閣<lb/>
暫出行香到寝園月照金鋪關永夜雪浮銀礫耿黄昏<lb/>
并州剪就釵梁燕又逐年華作上元<lb/>
　　避暑夜坐<lb/>
一跌風波困敗鱗年來是事不如人醉吹羌管驚棲鳥<lb/>
<pb n="KR4d0402_WYG_008-12b"/>
閒倚胡牀閣病身安得旃檀除熱惱自将紈扇障風塵<lb/>
新凉漸近渺雲水分席鷗羣占白蘋<lb/>
　　　又<lb/>
北窻幽絶夢初圓一葉秋聲醒客眠雌霓半空収暮雨<lb/>
杜鵑六月熟高田稻陂别注魚池水石洞分承茗鼎泉<lb/>
聊借舊書棲舊隠夜凉新入短檠邉<lb/>
　　遊南山天寜寺<lb/>
客裏塵騑未着鞭短篷送我訪幽禪横空雲冐臨江寺<lb/>
<pb n="KR4d0402_WYG_008-13a"/>
夾岸山隨下瀨船謾借一觴追勝概暫分半日洗塵縁<lb/>
城頭梅角聲孤起掉首空歸又晩天<lb/>
　　送客出城<lb/>
逐逐區中未了縁此生飄泊是年年片時枕上思歸夢<lb/>
萬里江頭送别船寒角吹殘低戍火暮鴉衝㫁逺村烟<lb/>
我行在處成詩話㸃化塵凡即是仙<lb/>
　　過耜巖先師墓<lb/>
取數多時物所嫌有才無命恨難全縦横雖掃三千字<lb/>
<pb n="KR4d0402_WYG_008-13b"/>
富貴纔終五十年幸有莬裘棲舊隠愧無雞絮酹新阡<lb/>
茫茫大塊誰能料狐老成精鼠化仙<lb/>
　　即事<lb/>
紛紛寵辱㡬時休朝上青雲暮作囚能可将軍宿亭下<lb/>
不堪廷尉望山頭浮雲過眼難搏控世事冥心任去留<lb/>
湼亦不緇磨不磷至今遺教首軻邱<lb/>
　　送人赴學官二首<lb/>
生平講貫爲知㡬世好従渠與我違天下無如書益智<lb/>
<pb n="KR4d0402_WYG_008-14a"/>
人生惟有仕當歸青燈夜雨蟲魚註碧水西風鱸鱠肥<lb/>
莫道尺前難寸退古來富貴觸危機<lb/>
　　　又<lb/>
清時巖穴下弓旌儒館翹才盡至公詩記行程囊古錦<lb/>
劍装新飾鐙花驄莫因貴宦負逺志當爲飢民念鞠躬<lb/>
欲問故人在何處舊山桂樹正叢叢<lb/>
　　初夏雜興四首<lb/>
　　　其一<lb/>
<pb n="KR4d0402_WYG_008-14b"/>
肥梅貼暈麥摇芒四月山居取次凉古砌月鋪銅沓冐<lb/>
寒松風撼鐵琅當兒孫猶有将軍臭厮役空知太尉香<lb/>
有客縦談當世事薜蘿深處更移牀<lb/>
　　　其二<lb/>
天氣如秋意轉闌高樓簟枕帶餘寒楝花零落魚初發<lb/>
梅子青黄雨不乾客怕逺行催早宿農逄小熟勸加餐<lb/>
近來悍吏經過少更喜深山好長官<lb/>
　　　其三<lb/>
<pb n="KR4d0402_WYG_008-15a"/>
作計吟詩逐故貧欺人鬼子轉情親案頭日飲三升墨<lb/>
鐺底時空五合陳燒麥旋教供野飯貫楊凖擬買溪鱗<lb/>
蘇君端爲無田出近日田多更累人<lb/>
　　　其四<lb/>
雨打梅頭麥半枯出門步步困泥塗世情何但惡溪惡<lb/>
野性聊同愚谷愚兒可讀書供日課婦如有酒待時須<lb/>
興來方試吟詩筆西舎催錢吏索租<lb/>
　　重午二首<lb/>
<pb n="KR4d0402_WYG_008-15b"/>
畫鷁鳴鼉水滿湖千年遺恨𣺌平蕪纍臣水底沉魚塜<lb/>
玉女釵頭綴虎符雙鬢㸃斑羞緑艾一樽凝碧怯香蒲<lb/>
楚鄉舊俗生悽愴愧殺人間懦丈夫<lb/>
　　　又<lb/>
苦瘡戰馬倦風沙伏櫪無心萬里賖老去手風従婦展<lb/>
愁來背癢倩兒爬人情反覆好生羽世味差殊嗜食痂<lb/>
一卷方書初讀罷小窻驚怪日西斜<lb/>
　　觀物<lb/>
<pb n="KR4d0402_WYG_008-16a"/>
靜中羣動互飛奔擾擾誰能脫世塵蠅虎案頭新得雋<lb/>
螳蜋枝上忽忘身平生攻苦味無味舉世爭雄人食人<lb/>
安得洗心無一物碧波鷗鳥自相親<lb/>
　　仁甫次弟余韻<lb/>
造物兒戯多猜嫌百年醜好兩能全眠牛纔封一抔土<lb/>
鶴歸巳怪三千年樂天永歎北邙冢后山慟哭南陽阡<lb/>
従來賢達總如此誰能羽化隨飛仙<lb/>
　　秋興二首<lb/>
<pb n="KR4d0402_WYG_008-16b"/>
水花風葉亂蕭蕭凉入秋衣怯寂寥桑落寒香初出市<lb/>
蓼花新漲欲平橋半篷烟雨漁家傲匹馬闗山客路遥<lb/>
拍手西風無一事未妨横笛向耕樵<lb/>
　　　又<lb/>
不堪老病縛閒身面目崢嶸嵗月新半世畧無如意事<lb/>
五年慣作在家貧悠悠懐抱希知我詡詡交遊喜負人<lb/>
俯仰世情都勘破西風獨立岸綸巾<lb/>
　　夜坐<lb/>
<pb n="KR4d0402_WYG_008-17a"/>
全家久住白雲窩貪看疎梅夜景多簾角花隂和月捲<lb/>
墨池水凍帶冰磨寒欺駝褐吟肩聳暖入鵝黄醉面酡<lb/>
笑挹暗香人不寐不辭百匝繞前坡<lb/>
　　寄何稼隠<lb/>
欲出孤雲意巳闌東風吹夢落東安燈前鄉國千山隔<lb/>
窻外乾坤一面寛放馬脫韁嘶曉岸連檣牽索上晴灘<lb/>
闌干倚遍空相憶花落芳洲春半殘<lb/>
　　沃祥卿和前韻見寄再和答之<lb/>
<pb n="KR4d0402_WYG_008-17b"/>
西轉東移客興闌風枝驚鵲不曽安孤吟愧我詩筒澁<lb/>
百罰憐君酒令寛西閣梅林迷雨浦畫橋松韻接寒灘<lb/>
相思一夜知何處夢醒樓頭鐘欲殘<lb/>
　　次韻徐子聲采桑<lb/>
喚起飛來說曉晴先生無處問歸津轉頭嵗月如流水<lb/>
滿眼交遊少故人槲葉老樵擔玉束菜花飛蝶䕶香塵<lb/>
隔溪緑暗歌聲杳㸃㸃青山入夢頻<lb/>
　　送春<lb/>
<pb n="KR4d0402_WYG_008-18a"/>
春従此去不躊躇渺渺寒波接碧蕪想逐風㠶歸閬苑<lb/>
又傳雲馭赴遮須此生嵗月隨泡影末路功名等雉盧<lb/>
歸向西窻聴幽弄一樽濁酒對提壺<lb/>
　　憶復翁<lb/>
埀楊渡口小舟横我涉清溪君獨行未許馬羣空冀北<lb/>
自憐墨𣲖過彭城鱗鴻乏便書難到蝴蝶無情夢不成<lb/>
可是孤吟清絶處高山誰識㫁腸聲<lb/>
　　溪上<lb/>
<pb n="KR4d0402_WYG_008-18b"/>
古木隂隂溪上村隔溪呼喚隔溪應栁邉漁艇水雙港<lb/>
山崦人家雲半層早麥熟隨芹菜餉晚茶香和樹芽蒸<lb/>
自慚未得亢桑樂癡坐寒窻似凍蠅<lb/>
　<lb/>
　<lb/>
　<lb/>
　<lb/>
　富山遺稿卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>富山遺稿巻十</head> <lb/>
    <p>
<pb n="KR4d0402_WYG_010-1a"/>
欽定四庫全書<lb/>
　富山遺稿巻十<lb/>
　　　　　　　　　　　　宋　方䕫　撰<lb/>
　七言絶句<lb/>
　　兵革後初出邑郭<lb/>
無數青山對坐衙讀書林下静無譁如今風景那須説<lb/>
坊郭無民吏數家<hi>陳刪定作讀書林</hi>
　　錢王守鳬墩在臨安道左<lb/>
<pb n="KR4d0402_WYG_010-1b"/>
山下燈龕掛紙錢水楊墩上草芊綿髙人不要金九用<lb/>
買得三呉八十年<lb/>
　　紅梅<lb/>
霜月娟娟午夜寒酒酣來此凭闌干滿枝艷色驚愁眼<lb/>
宣主當年唾未乾<lb/>
　　世言有問脩短之數於希夷者曰好來好去因觀<lb/>
　　落葉有感前語<lb/>
芳菲桃李雨新肥緋緑園林露已淒自道好來還好去<lb/>
<pb n="KR4d0402_WYG_010-2a"/>
到頭總是涴塵泥<lb/>
　　震澤市<lb/>
石峯疊疊小橋西昔日人家桃李蹊無限歡娯俱寂寞<lb/>
珠璣鋒鏑逐春犂<lb/>
　夜坐評史<lb/>
　　史記<lb/>
遷史馳驅縱復横不煩繩削自天成後來縱欲修良史<lb/>
法度森嚴敢變更<lb/>
<pb n="KR4d0402_WYG_010-2b"/>
　　西漢書<lb/>
班固師遷亦步趨未容後進造庭隅半生描摸龍門像<lb/>
雖乏精神貌却腴<lb/>
　　東漢書<lb/>
羨渠二子着先鞭未把文章許范傳逺出孟堅畦逕下<lb/>
謾誇筆勢舞翩翩<lb/>
　　順宗實錄<lb/>
韓老文章不減遷中山一傳更增妍如何實錄二三巻<lb/>
<pb n="KR4d0402_WYG_010-3a"/>
氣薾言卑不類前<lb/>
　　五代史<lb/>
自許精嚴獨有歐庸奴班馬法春秋文章雖到精神露<lb/>
殆與二書爭一籌<lb/>
　　客有善談謔者曰鰌鮎魚龜皆水族也一日聚議<lb/>
　　謁河伯求職事鰌先去河伯授以右相鮎魚次之<lb/>
　　授以左相龜行遲欲以翰林處之龜不願曰好官<lb/>
　　二子俱做但願河伯註長壽看二子做到何處其<lb/>
<pb n="KR4d0402_WYG_010-3b"/>
　　言雖謔可為發一笑也謾記其事<lb/>
傭耕陳勝假為鬼爛斧王喬詐得仙若見淵明為我道<lb/>
併從金母乞長年<lb/>
　　富貴<lb/>
懷清㙜廢嬌娥怨醉白堂空過客愁若向此時回首看<lb/>
生平富貴一齊休<lb/>
　　讀劉阮事用元徽之韻<lb/>
層層樓閣鎖嬌鬟要伴朝雲出逺山紫府神仙行世上<lb/>
<pb n="KR4d0402_WYG_010-4a"/>
深宫妃媵落人間<lb/>
　　商婦<lb/>
楊子江頭水幾篙匆匆思夢越波濤征人無信西風起<lb/>
落葉滿庭蟲夜號<lb/>
　　戍婦<lb/>
去嵗辭家戍隴西玉闗消息𣺌天涯深秋別恨向誰訴<lb/>
掛壁空靴生綱絲<lb/>
　　夜讀劉夢得别䕫州官吏詩遂賦一絶<lb/>
<pb n="KR4d0402_WYG_010-4b"/>
死稱栁水栁侯廟老守揚州揚子津莫計當時同黨籍<lb/>
一般詩句一般人<lb/>
　　邑郭旅中<lb/>
出獵將軍夜打圍劍頭吹火割鮮肥山林儘有逃生處<lb/>
自是驚麏觸禍機<lb/>
　　諸生多以船夫入監房<lb/>
水程何日到𤓰州謾説儒家冠九流已與官船充水手<lb/>
更從廷尉望山頭<lb/>
<pb n="KR4d0402_WYG_010-5a"/>
　　元日<lb/>
鬼物從來著論無題門安用換桃符呼兒記日開書讀<lb/>
為説濂溪太極圖<lb/>
　　春行口占<lb/>
楊栁青揺窮袴帶櫻桃紅滴守宫砂春風不解畱詩鬂<lb/>
只解年年媚物華<lb/>
　　甄夫人　　楊貴妃<lb/>
少㙜賜妲憐𤣥髮馬驛誅褒死曲眉自古文章多觸罪<lb/>
<pb n="KR4d0402_WYG_010-5b"/>
我當併按北征詩<lb/>
　　張麗華<lb/>
玉樹歌殘月上弓誰將白刃斬春風妄言若不懲高叟<lb/>
斷案如何服太公<lb/>
　　寒食上塚<lb/>
我是卿家老寡妻哭卿墓下草凄凄紙錢亂挂澆殘酒<lb/>
人去黄昏鴉正啼<lb/>
　　田家<lb/>
<pb n="KR4d0402_WYG_010-6a"/>
晌午鴉鴉響踏車那邊叢薄有人家老農歇熱藤陰下<lb/>
一樹冬青落細花<lb/>
　　九日<lb/>
籬邊初未見黄花滿眼青山故國賖午醉醒來人正逺<lb/>
悠悠落日獨思家<lb/>
　　梅花五絶<lb/>
　　　其一<lb/>
不識梅花不識詩空將色相較銖錙美人立盡黄昏月<lb/>
<pb n="KR4d0402_WYG_010-6b"/>
細看枝枯葉脱時<lb/>
　　　其二<lb/>
一日微陽積一分看看積得一陽成夜來迸出梅花裏<lb/>
天地初心只是生<lb/>
　　　其三<lb/>
羅浮仙子月中歸三疊誰歌絶妙辭便是梅花難着筆<lb/>
老逋只有七分詩<lb/>
　　　其四<lb/>
<pb n="KR4d0402_WYG_010-7a"/>
風味酸寒冰齒牙誰知烟雨送詩家刪前不是無題品<lb/>
未有文章説到花<lb/>
　　　其五<lb/>
白鶴峯頭着縞衣醉騎鶴去幾時歸蠻詩數首傳誰相<lb/>
冩出杭州玉雪妃<lb/>
　　揷栁<lb/>
曾記來時割伏雌相思頭緒亂如絲自憐春盡腰肢瘦<lb/>
更向庭前揷栁枝<lb/>
<pb n="KR4d0402_WYG_010-7b"/>
　　秋花十詠<lb/>
十里紅裙間綠衣西風吹亂碧參差佳人日暮秋裳薄<lb/>
怕有天霜磬折時<lb/>
　　右蓮花<lb/>
仙府分根飽月光百車金粟撒瑶房夜來東壁西風勁<lb/>
三萬牙籖字字香<lb/>
　　右桂花<lb/>
一串金鋪簇碧叢野田高下狀童童憑君洗我讀書眼<lb/>
<pb n="KR4d0402_WYG_010-8a"/>
収入公門藥籠中<lb/>
　　右旋覆花<lb/>
似是根株食辣蟲知君苦梗老霜風功名莫道全無意<lb/>
火氣騰騰浮面紅<lb/>
　　右蓼花<lb/>
風急從衡木葉飛寒花揺曵水中低褰裳不采空歸去<lb/>
誰識江南季女飢<lb/>
　　右蘋花<lb/>
<pb n="KR4d0402_WYG_010-8b"/>
步馬西風冠切雲欲從九畹問秋芬自原未死香都變<lb/>
老盡山人況識君<lb/>
　　右蘭花<lb/>
籬下花逄少酒錢何如潭上酌芳泉頺齡此去憑料理<lb/>
四百添書甲子年<lb/>
　　右菊花<lb/>
河鼓無靈帝遣來野籬竹屋手親裁仙姑咳唾隨風去<lb/>
染作琉璃八角杯<lb/>
<pb n="KR4d0402_WYG_010-9a"/>
　　　右牽牛花<lb/>
露冷霜清日巳凄淡粧素服滿前溪涉江一叚荒涼意<lb/>
弱國孤臣寒士妻<lb/>
　　　右芙蓉花<lb/>
寒蘆颯颯響風沙直待秋來雁作家夜擘饑翎搏未起<lb/>
一汀撩亂雪飛花<lb/>
　　　右蘆花<lb/>
　　寄洪復翁<lb/>
<pb n="KR4d0402_WYG_010-9b"/>
月色横牕湧爛銀空房獨臥悄無鄰五更記夢渾無數<lb/>
半是還家半故人<lb/>
　　征人怨<lb/>
辭家泊水幾畨秋流浪天南海角頭此去千鵝三萬里<lb/>
憑君馬上寄離愁<lb/>
　　　又<lb/>
前年赴急合梁山一嵗征行一嵗還待到故鄉能幾月<lb/>
明朝又出雁門闗<lb/>
<pb n="KR4d0402_WYG_010-10a"/>
　　續梅花七絶<lb/>
　　　其一<lb/>
松下相逢雪雨乖人生何必泥形骸竹籬一醉休惆悵<lb/>
只麽神交自是佳<lb/>
　　　其二<lb/>
褪粉殘粧對鏡慵楚踪秦跡恨匆匆芳心不被春風折<lb/>
誰揉香肌滿籍紅<lb/>
　　　其三<lb/>
<pb n="KR4d0402_WYG_010-10b"/>
欲洗年年墮謫心仙人空返白雲岑飛花欲落頻回首<lb/>
老去風情尚不禁<lb/>
　　　其四<lb/>
寂寞幽香怎得知醉來樹下酹冰肌更須呼我碧花唾<lb/>
聽唱新畨一剪詞<lb/>
　　　其五<lb/>
只在溪橋野屋邊霜饕雪虐不能干可人風韻元蕭散<lb/>
莫道花仙骨相寒<lb/>
<pb n="KR4d0402_WYG_010-11a"/>
　　　其六<lb/>
約束寒梅作主張此花解事助淒涼暗香月下薫詩骨<lb/>
恠見吟來句句香<lb/>
　　　其七<lb/>
屐㾗印雪不粘塵去采南枝蠒栗春待得杏桃蹊樹下<lb/>
我家風味已生仁<lb/>
　　別梅二首<lb/>
葛仙溪上一株梅我到家時花正開後夜月明風露冷<lb/>
<pb n="KR4d0402_WYG_010-11b"/>
横枝休遣上牕來<lb/>
　　　又<lb/>
風韻清髙不受塵冰為肌骨玉為神一生謾記呉姬面<lb/>
不是人間婉媚人<lb/>
　<lb/>
　<lb/>
　<lb/>
　富山遺稿巻十<lb/>
</p>
<p>
</p>
  </div>
</body>
</text>
</TEI>
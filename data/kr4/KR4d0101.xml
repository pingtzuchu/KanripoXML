<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>長興集巻一</head>
    <p>
<pb n="KR4d0101_WYG_001-1a"/>
欽定四庫全書<lb/>
　長興集巻一　　　　　　宋　沈括　撰<lb/>
　進南郊式表<lb/>
臣某等言伏奉勅命編修南郊式者郊丘事重筆削才<lb/>
難猥以微能叨承遴選中謝盖聞孝以配天為大聖以<lb/>
饗帝為能越我百年之休明因時五代之流弊前期戒<lb/>
具人輒為之騷然臨祭視成事或㡬乎率爾盖已行之<lb/>
品式曽莫紀於官司故國家講燎禋之盛儀而臣等承<lb/>
<pb n="KR4d0101_WYG_001-1b"/>
撰次之明詔迨兹彌嵗僅乃終篇猶因用於故常得刪<lb/>
除其紛冗恭惟皇帝陛下體聖神之質志文武之功嘉<lb/>
與俊髦靈承穹昊物方鬯茂以薦信而無慙人且昭明<lb/>
知因陋之為恥固将制禮作樂以復周唐之舊豈終循<lb/>
誦習傳而守秦漢之餘則斯書也譬大輅之推輪與明<lb/>
堂之營窟推本知變實有補於将來隨時施宜亦不為<lb/>
乎無補臣等編脩到南郊式共一百一十巻并目錄一<lb/>
巻謹隨表上進以聞<lb/>
<pb n="KR4d0101_WYG_001-2a"/>
　　謝知制誥表<lb/>
臣某言伏蒙聖恩授臣依前官知制誥者祗荷寵光伏<lb/>
増震恐臣某中謝竊以敷揚格訓宣發聖謨智不足知<lb/>
則言有時不類辭不能逹則意有所不傳将鼓舞聖神<lb/>
之廣聞以成就光大之盛業如臣之比盖不出庶寮之<lb/>
間量力而共詎敢蒙躐等之進方陛下發施號令作新<lb/>
萬物傳之無窮而羣臣之謀度宜小大一心出於並世<lb/>
譬之陳修疆畎之始宜得宿艾魁壘之才濫被褒庸固<lb/>
<pb n="KR4d0101_WYG_001-2b"/>
嘗自論而不獲退求守分未知私義之所安此盖伏遇<lb/>
皇帝陛下圖成庶工茂遂群匹起之於緯蕭之賤煦之<lb/>
以成物之仁兼受師言誤收謏學誓期殫力於未至終<lb/>
懼降材之難渝不顯亦臨上雖宏於徳善作汝用咎臣<lb/>
敢忘於後艱圖報之心沒而後已臣某無任瞻天望聖<lb/>
激切屏營之至謹奉表稱謝以聞<lb/>
　　奉勅譔奉元歴序進表<lb/>
臣某言數術之學素匪該明論譔之間終成獵涉臣某<lb/>
<pb n="KR4d0101_WYG_001-3a"/>
中謝竊以疇人翫治官事久流嵗未五更歴凡再弊正<lb/>
元失紀扻漏出表而不以聞有司具存畔官離次而莫<lb/>
之省捜絶統之曲藝得遺瞽於播精天雖信其難諶億<lb/>
不免乎屢中求<graphic n="KR2936" url="https://raw.githubusercontent.com/kanripo/KR-Gaiji/master/images/KR2936.png" mimeType="image/png"/>駁於迎日推䇿之際消忽微於連珠<lb/>
合璧之間篾希南正之工僅免西流之失㑹成新率甫<lb/>
及終篇此盖皇帝陛下愍墜缺之文收斷爛之學考星<lb/>
辰之行以求其故輔天地之化以相其宜使民知早晚<lb/>
趨勉之期於時無雨暘寒暑之沴将百世有所稽若豈<lb/>
<pb n="KR4d0101_WYG_001-3b"/>
片言可以形容始專考訂其是非終使發揮於篇目典<lb/>
領條奏顧匪劉歆之博通推傳序文増愧倪寛之寡陋<lb/>
上干震矅無補威嚴<lb/>
　　熙寧九年謝早出表<lb/>
臣某言今月初二日伏蒙聖慈特降中使傳宣入伏早<lb/>
下至未伏依舊者凌室頒氷方脩故事百官出沐遽被<lb/>
優恩祇荷寵休退惟震慄臣某中謝此盖皇帝陛下施<lb/>
同天地仁察鳶魚當永歴之初庚軫羣心之癉暑特寛<lb/>
<pb n="KR4d0101_WYG_001-4a"/>
従事均賜出休伏日早歸上體聖神之䘏物大夫夙退<lb/>
敢忘臣子之愛君遂蜩鼹之私誠濯雲漢之大潤至恩<lb/>
欲報沒齒難期臣某無任感天荷聖激切屏營之至謹<lb/>
奉表稱謝以聞<lb/>
　　熙寧十年謝早出表<lb/>
臣某言伏蒙聖慈特降中使傳宣入伏早下至未伏依<lb/>
舊者竊以初庚應歴甫當金火之剛强先甲申恩遽荷<lb/>
乾坤之覆育臣某中謝此盖皇帝陛下徳同天地施及<lb/>
<pb n="KR4d0101_WYG_001-4b"/>
飛潜方即髙明之君不忘祥延之䘏寛坐曹之常業俾<lb/>
夙退以便私出於上聖之至恩非若昔人之自受従事<lb/>
鞅掌未申補報之勤退食委虵更沐優容之賜罄孤忠<lb/>
而自効誓隕滅以為期徒貫至誠莫酬洪造臣某無任<lb/>
感天荷聖激切屏營之至謹奉表稱謝以聞<lb/>
　　除翰林學士謝宣召表<lb/>
臣某言伏蒙聖慈差左班殿直充翰林待詔董士隆至<lb/>
臣所居奉宣聖㫖召臣入院充學士者使人即命昔常<lb/>
<pb n="KR4d0101_WYG_001-5a"/>
待天下之才詔節所加固已孤朝廷之望上惟異恩之<lb/>
難報曽莫寵數之敢懐臣某中謝伏念臣起身至微涉<lb/>
徳未㡬無良質以受學従下習以日汙一紀従師訖無<lb/>
一業之僅就十年試吏隣於三黜而偶全未能捽茄苟<lb/>
生歸老壙垠之下尚将亹浴自勵起觀禮樂之興固嘗<lb/>
疾沒世而無聞况當大有為之盛際日懼危微之易失<lb/>
未能肯綮之不嘗一對燕間顧塵泥而已失驟更焚使<lb/>
傳羽翮於将衰地兼兩禁之要華職總三曹之㑹蜜禮<lb/>
<pb n="KR4d0101_WYG_001-5b"/>
踰常分徒知儒者之至榮官惟其人敢冒<hi>闕</hi>　之所畏<lb/>
此盖伏遇皇帝陛下範圍二極紀綱四方被日月之光<lb/>
矇瞢為之有用因天地之化脩翺得以成材過均雨露<lb/>
之濡覃及鳶魚之察恩榮至厚避托無従在於論思已<lb/>
迎知其有負惟其中悃私敢必於異時圖報之心沒而<lb/>
後已臣某無任感天荷聖激切屏營之至謹具狀奏以<lb/>
聞<lb/>
　　除翰林學士笏記表<lb/>
<pb n="KR4d0101_WYG_001-6a"/>
新授翰林學士朝散大夫行起居舍人知制誥權三司<lb/>
使編修内諸司勅式詳定重修編勅長興縣開國男食<lb/>
邑三百戸賜紫金魚袋臣沈某伏蒙聖恩授臣前件職<lb/>
及差遣者祗膺渙渥伏積經營伏念臣諸生起家白首<lb/>
待詔一日之遇望清光於交㦸之間再閏未朞預俊逰<lb/>
於復門之召如臣忝遇自昔難逢仰惟天地之過恩思<lb/>
効涓塵而無術此盖伏遇皇帝陛下深圖宅俊兼逮芻<lb/>
萊遂容曲微濫被題飾罄一心而謀報盡兹世以為期<lb/>
<pb n="KR4d0101_WYG_001-6b"/>
臣某無任感天荷聖激切屏營之至<lb/>
　　除翰林學士謝勅設表<lb/>
臣某言伏蒙聖慈以臣入院賜臣勅設者外饔視徹宿<lb/>
陳彤㦸之間光祿興觴盛張金鑾之下榮觀駭於衆目<lb/>
異數鍾於一時臣某中謝此盖伏遇皇帝陛下雨露均<lb/>
慈陵阿将意涵濡至徳盛禮極於百籩崇飫多儀御恩<lb/>
過於三嘆徒竭飛?之志莫酬覆幬之仁臣某無任感<lb/>
天荷聖激切屏營之至謹具狀奏謝以聞<lb/>
<pb n="KR4d0101_WYG_001-7a"/>
　　除翰林學士謝賜對衣鞍轡馬表<lb/>
臣某言伏蒙聖慈賜臣衣一襲金腰帯一條銀鞍轡馬<lb/>
一疋者司服在庭校人致命被眷私之安燠傳顯飾死<lb/>
之有階非沒身而不已循踐此語灰粉為期臣某無任<lb/>
瞻天荷聖激切屏營之至謹奉表稱謝以聞<lb/>
　<lb/>
　<lb/>
　<lb/>
<pb n="KR4d0101_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻一<lb/>
</p>
<p>
</p>
  </div>
<div>
                <head>長興集巻二</head>
    <p>
<pb n="KR4d0101_WYG_002-1a"/>
欽定四庫全書<lb/>
　長興集巻二　　　　　　　宋　沈括　撰<lb/>
　　謝復起居舍人充龍圖閣待制表<lb/>
臣某言今月三日進奏院遞到勅誥各一道伏蒙聖恩<lb/>
授臣依前行起居舍人充龍圖閣待制散官封賜如故<lb/>
仍放朝謝者俾臨便郡仰戴睿慈更荷誤恩就加顯秩<lb/>
顧惟忝冒交積兢營臣某誠惶誠懼頓首頓首伏念臣<lb/>
薾然孤生出遭興運乏髙明之志藴茍獵渉於藝文早<lb/>
<pb n="KR4d0101_WYG_002-1b"/>
延寵於書林亟躋榮於禁掖荐更器使特出聖知此緣<lb/>
際㑹於有為屢賜従容於讌對養心無術曽蔑補於國<lb/>
謀燭理甚卑輒敢干於罪議尚容陳力未即投荒去違日<lb/>
月之清光出付江吴之善壤為一身之計蹎沉豈望於<lb/>
再生惟許國之心灰朽未忘於自奮分沒身於散地甘<lb/>
絶意於亨衢鈞播無垠不能喣咻於既墜宸恩横被超<lb/>
然振擢於無階不使自棄於難值之辰尚冀収功於将<lb/>
盡之日上聖為恩之至此顧臣處已之何如蹈死無難<lb/>
<pb n="KR4d0101_WYG_002-2a"/>
畢生奚報此盖伏遇皇帝陛下盛徳天覆大明日躋輔<lb/>
萬物於曲成矜一夫之不獲遂蒙善貸勿使遐遺棄席<lb/>
已傷再施華幄爨材収用復立榮塗敢不勉智力以自<lb/>
强奉詔條而興治懋勤夙夜祇述聖明不忘含垢之至<lb/>
仁感深鏤骨固守報君之素節誓以捐軀臣無任感天<lb/>
荷聖激切屏營之至謹奉表稱謝以聞<lb/>
　　延州謝到任表<lb/>
臣某言伏蒙聖恩授前件差遣已於今月十五日到任<lb/>
<pb n="KR4d0101_WYG_002-2b"/>
上訖夙祗明詔被使連城屈師干之顯庸起幽孱於巳<lb/>
墜浼恩踰分感涕無従臣某中謝竊以榮河而西阻山<lb/>
為塞背雕隂而劃壤得烏延之故庭虎旅百營貔士十<lb/>
萬四府連衡而鸛鵞成列五州共貫而隅落相鈎扼左<lb/>
袵之喉襟執西衝之筦鑰治吏累洽野無暴師民忘預<lb/>
戒之虞俗沃久安之習扳輿羽扇樂罷儆之空名緩帯<lb/>
輕裘示四方以無事武衞鬰而不奮荔戎偃然自驕逮<lb/>
元聖之題期監百王而更化政象参稽於古治新書一<lb/>
<pb n="KR4d0101_WYG_002-3a"/>
講於神謀廓九将之鋭師掲百樓之峻壘弊旗摝鐸逹<lb/>
奇正者近古無倫弁服介纓翹鍾鼎者一旦成市礪燕<lb/>
吴之栗鍔収屈冀之異材的如星熒目液瞻掉而不敢<lb/>
視矯然鵲厲谷量色别者無足稱法度備具如此之嚴<lb/>
才能衆多於斯為盛求其将明之可任豈徒長率之為<lb/>
難如臣者沉愚寡能堅陋難飾積緣幸遇浸冒大恩羣<lb/>
遊衆人之間無補萬分之一頃以狂冥之論自干義刑<lb/>
上繄容厚之仁屈従寛赦未更嵗月遽荷湔提望國門<lb/>
<pb n="KR4d0101_WYG_002-3b"/>
之光猶疑却步履侍臣之署驟若再生身驚飄葉之輕<lb/>
心劇臨淵之慄逮賜燕朝之對再趨交㦸之宸威座初<lb/>
瞻俯勾陳而欲仆温詞載色恍神觀之頓還膏踰雨露<lb/>
之生慈甚義方之教假海岱之使節總河洛之師屯再<lb/>
易名城曽未浹日禮優臨遣身奉格言踰聖作之初終<lb/>
講睿謀之緼賾措長御之格爛典誥之難名論古人之<lb/>
功皆筆牘之餘意非素期之所及悉蒙賜於一朝巵酒<lb/>
至微尚足死食馬之士三㦸之獲未能酬解縛之恩才<lb/>
<pb n="KR4d0101_WYG_002-4a"/>
非昔人遇超夐古此盖皇帝陛下照齊日月恵浹天淵<lb/>
遏戎疾以兼収微謏聞之或棄教之載之而期至於善<lb/>
念兹釋兹而各盡其方鳶或戾天竊冀下材之可作鴞<lb/>
之食椹尚希天性之難移敢不盡慮力行求聖神責任<lb/>
之實晝警夕惕思天地亭育之恩臣聞心决則氣為之<lb/>
盈勇生於義之所激援枹誓衆則雖三軍而可陵受命<lb/>
忘家則視白刃為無物雖强難者斷斷之技獨自信者<lb/>
區區之心有如白水之難移不及黄泉而弗措儻十駕<lb/>
<pb n="KR4d0101_WYG_002-4b"/>
而可及雖千能而必為圖報之堅誓志如此臣某無任<lb/>
感天荷聖激切屏營之至謹奉表稱謝以聞<lb/>
　　謝加恩表<lb/>
臣某言准進奏院遞到勅誥各一道伏蒙聖恩授臣朝<lb/>
散郎依前充龍圖閣待制加騎都尉進封開國子食邑<lb/>
二百者竊以誕揚孚號一新法度之原朋錫丕釐下及<lb/>
鎖凉之品臣某中謝竊以脩曠微之逸典合昭莫於聼<lb/>
朝形容大猷翕受駿龎之命惠休濵土疇離渙衍之恩<lb/>
<pb n="KR4d0101_WYG_002-5a"/>
熙濶世不講之盛儀起正王難能之大烈綜稽稱實方<lb/>
訓廸於治工班授政常敢冒干于徳澤幸踰械量心兼<lb/>
震榮此盖皇帝陛下廣塵霧之容廓天地之施因崇圍<lb/>
之裒對嘉服列之駿承不遺外采之遐覃及榮名之賜<lb/>
敢不祗欽義訓方底舊聞苟圖報之有階非沒身而不<lb/>
已臣某無任感天荷聖激切屏營之至謹奉表稱謝以<lb/>
聞<lb/>
　　謝賜歴日表<lb/>
<pb n="KR4d0101_WYG_002-5b"/>
臣某言今月四日都進奏院遞到勅書一道伏蒙聖慈<lb/>
賜臣元豐四年歴日一巻者五紀順平四時信飭述先<lb/>
王之大奉頒四海之正元祗荷恩榮兼深震忭臣某中<lb/>
謝伏惟皇帝陛下道體乾運法侔帝王廣延宣問以盡<lb/>
神嘉生茂氣之來相天人欽授以集巍巍之功日月送<lb/>
迎用成嶷嶷之徳敷天蒙貺羣物底期臣職布邦條躬<lb/>
承詔錫仰慶無疆之歴俯授萬民之中服命兢榮與衆<lb/>
歡蹈臣某無任感天荷聖激切屏營之至謹奉表稱謝<lb/>
<pb n="KR4d0101_WYG_002-6a"/>
以聞<lb/>
　　謝賜衣襖表<lb/>
臣某言今月一日左侍禁倪詢到延州伏蒙聖慈特降<lb/>
勅書賜臣翠毛細錦綿<graphic n="KR3665" url="https://raw.githubusercontent.com/kanripo/KR-Gaiji/master/images/KR3665.png" mimeType="image/png"/>襴一領兼賜就糧本城諸軍<lb/>
員寮等初冬衣襖餘従宣命指揮者臣等已於當日各<lb/>
祗受訖使人即詔笥服将恩發命之初心已踰於挾纊<lb/>
拜榮之日氣驟劇於噓枯顧無荷㦸之勞越受解衣之<lb/>
賜捐身為誓力報唯期臣某中謝伏惟皇帝陛下躬聖<lb/>
<pb n="KR4d0101_WYG_002-6b"/>
神之欽明並天地之化育㫄修補發之令下及封疆之<lb/>
臣興篚錫以鈞休授使華而致寵服而視事敢忘都士<lb/>
之有常被以晝行深懼梁鵜之不稱期於顛隕莫踰榮<lb/>
恩臣與本路將佐諸軍等無任感天荷聖激切屏營之<lb/>
至謹奉表稱謝以聞<lb/>
　　慰祔廟表<lb/>
臣某言伏承慈聖光憲皇后祔廟禮畢者方中永閟世<lb/>
室追崇聖念難居普天同戚臣某中謝伏惟皇帝陛下<lb/>
<pb n="KR4d0101_WYG_002-7a"/>
自天鍾聖嚴逺致隆感虞事之既成接神道之兹始仰<lb/>
視榱桷知孝徳之難忘聞其容聲慨靈遊之如在<lb/>
　　謝傳宣奬諭表<lb/>
臣某言伏蒙聖恩傳宣撫問者臣聞都俞堂陛之上帝<lb/>
堯極天下之明褒貶片言之間孔子擅萬世之法况當<lb/>
大明之無所屈至徳之不可階舒惨廸四時之工嚬笑<lb/>
移曠代之俗豈臣之微而遽當蒙格訓之賜求義所在<lb/>
則以何塞名實之歸怔營省循俯仰頓越臣某中謝此<lb/>
<pb n="KR4d0101_WYG_002-7b"/>
盖皇帝陛下稽順休命保恵庶工謂推誠可以成物而<lb/>
發為過恩錄藝所以興能而先其下逹豈止淪於肌腑<lb/>
為終身之溢榮固當銘在盤匜遺歴代之寳訓志圖力<lb/>
報期盡此生臣某無任瞻天荷聖激切屏營之至謹奉<lb/>
表稱謝以聞<lb/>
　　同天節功徳疏<hi>附</hi>
臣等伏以秘緯孚先蜜祚剛亨之運璿靈唘泰甫當震<lb/>
育之期欵神畤以躋誠接丕褫於邃御庶休景㑹萬宇<lb/>
<pb n="KR4d0101_WYG_002-8a"/>
同寅皇帝陛下伏願天固夀祺日隆帝羡濬襲無疆之<lb/>
歴紹開有永之年地拱天臨契千齡之炳爍日升月恒<lb/>
延四海之鴻祥臣等無任瞻天祝聖激切屏營之至謹<lb/>
具疏奏聞<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻二<lb/>
</p>
<p>
</p>
  </div>
<div>
                <head>長興集巻三</head>
    <p>
<pb n="KR4d0101_WYG_003-1a"/>
欽定四庫全書<lb/>
　長興集巻三　　　　　　宋　沈括　撰<lb/>
　　謝賜夏藥表<lb/>
臣某言今月二十一日入内内侍省内東頭供奉官史<lb/>
瓖到延州伏蒙聖慈傳宣撫問及賜臣夏藥一角臣於<lb/>
當日祗受訖三庚應節歴當熏暑之期五藥均慈恩出<lb/>
仁民之澤祗膺感忭捧拜震驚臣某中謝此盖皇帝陛<lb/>
下兼天地之涵容相神明之發育時屬藴陽之候恵流<lb/>
<pb n="KR4d0101_WYG_003-1b"/>
扇暍之仁興飲錫於王醫出使旄於少府微張仲之義<lb/>
過矜六月之勞乏髙馮之功越當一劑之賜體驟蠲於<lb/>
燔炭心内慄於飲氷濡雲漢之大章傳肖翹之末類期<lb/>
於顛隕莫諭恩榮臣某無任戴天荷聖激切屏營之至<lb/>
謹奉表稱謝以聞<lb/>
　　賀捷表<lb/>
臣某言伏見陜西河東諸路兵馬収復銀夏韋宥蘭石<lb/>
州清逺軍米脂細浮圖石堡塞門鳴沙薑詐王都等城<lb/>
<pb n="KR4d0101_WYG_003-2a"/>
寨者<graphic n="KR2739" url="https://raw.githubusercontent.com/kanripo/KR-Gaiji/master/images/KR2739.png" mimeType="image/png"/>蟊肆螫方興四罪之誅蓬芰何心已格兩階之<lb/>
舞臣某中謝竊以誅止元惡故兵無兼時之勞義存大<lb/>
公則衆非百姓之敵陳師而牛酒日至入國而市井不<lb/>
移戴白遺民尚識故鄉之閭巷壺漿塞路復見大漢之<lb/>
衣冠此盖皇帝陛下帝畀大中天錫勇智盡霜露之所<lb/>
墜協風雷而不迷豈容一方獨不霑道徳之澤因其多<lb/>
罪力拯於水火之中纉文武之顯功遂祖宗之美志豈<lb/>
止播為聲詩而著在金石固将薦之郊廟而告於神明<lb/>
<pb n="KR4d0101_WYG_003-2b"/>
指河外之八州將悉歸於禹貢撫西方之九國已掩跡<lb/>
於寧王臣叅護制兵屬聞大凱心存魏闕阻奉萬年之<lb/>
觴身望法宫敢同百獸之舞臣無任歡呼忭蹈激切屏<lb/>
營之至謹奉表稱賀以聞<lb/>
　　謝賜戎服表<lb/>
臣某言今月初八日准御前封遞到賜目一道賜臣戎<lb/>
服紫𦂳絲䧟銀線花襖子一領紅罽錦䧟金銀勒白一<lb/>
條烏漆和泥金䧟蚌裝花鞘手刀一口豹皮襔裏䩨靬<lb/>
<pb n="KR4d0101_WYG_003-3a"/>
一副金線烏梢細弓一張射甲長箭五十隻銀纒桿槍<lb/>
二條繡門旗二面者二矛交䩨先王所以謀有功淑旗<lb/>
大綏燕師所以席嘉寵壯戎昭之美耀煥武服之華章<lb/>
敢圖乏才過叨眷渥臣某中謝此盖皇帝陛下貫道命<lb/>
以端本兼權實以趣方恢不世之奥區紹格天之峻烈<lb/>
大錫師中之命申嚴閫外之威顧無方叔之壮猷越受<lb/>
武公之分命賜書出道馳騎傳呼駭衆目以衆觀舉一<lb/>
軍而皆賀匈奴未滅誓摩疊以先登玁狁于襄嬰前疑<lb/>
<pb n="KR4d0101_WYG_003-3b"/>
而敢避益堅素志圖報異恩臣某無任感天荷聖激切<lb/>
屏營之至謹奉表稱謝以聞<lb/>
　　謝轉龍圖閣直學士表<lb/>
臣某言今月初八日都進奏院遞到詔書一道以臣辭<lb/>
免龍圖閣直學士所辭宜不允者臣尋已祗受訖官有<lb/>
定選必待純才恩出非常過収駁業名分可畏榮懼兼<lb/>
深臣某中謝伏念臣起於諸生出逢盛際貧不過斗食<lb/>
之慕知未出流習之汙誤蒙一顧之榮驟越衆人之望<lb/>
<pb n="KR4d0101_WYG_003-4a"/>
器危易覆質窳難材初無二善之聞日與危亡為比保<lb/>
全至於今日終始出於聖恩土木無知尚當震躍精誠<lb/>
儻類敢憚糜捐雖蒙堅蹠勁而不辭况盤根錯節之敢<lb/>
避颯然鬚髪之變白已先蒲栁之衰不知氣力之㡬何<lb/>
尚極榆枋之决值震威之取亂奮天吏以拘原甫聞瞽<lb/>
䥢之音沛發榮懐之慶進知干分深虞顛隕之招退不<lb/>
獲辭徒知俯僂之懼此盖皇帝陛下道至能化而士有<lb/>
成徳功極造物而人無能名接事之變則法為政刑一<lb/>
<pb n="KR4d0101_WYG_003-4b"/>
民之心則示之與奪錄霄聞而懋賞歆天下之赴功間<lb/>
楚君臣無問萬金之委慰趙子弟不惜千戸之封致兹<lb/>
瑣蒙亦冒褒渥敢不肅將廟算力振天聲束馬仇方傳<lb/>
飱逖士斬潘辰於疎勒竊慕古人係可敦於藁街不忘<lb/>
素志賈三軍之餘勇蕩九姓以為期臣某無任感天荷<lb/>
聖激切屏營之至謹奉表稱謝以聞<lb/>
　　謝賜夏藥表<lb/>
臣某言今月十九日入内内侍省内東頭供奉官幹當<lb/>
<pb n="KR4d0101_WYG_003-5a"/>
染院權苑容約到延州伏蒙聖慈傳宣撫問及賜臣夏<lb/>
藥一角臣於當日祗受訖寵賁維藩恩勞夙駕發靈蘭<lb/>
之異品將細札之殊榮祗沐眷慈過矜癉暑臣某中謝<lb/>
此盖皇帝陛下至仁天覆厚徳時行適庚伏之屆期軫<lb/>
常生之失御若良参辦本内府之祕經亭育示私體雲<lb/>
章之濡澤駭輝華於多目鼓抃蹈於一軍驟疑羽翼之<lb/>
修徑即冕旒之對拳拳誓報指白水以為盟斷斷輸勤<lb/>
惟丹誠之自信臣某無任感天荷聖激切屏營之至謹<lb/>
<pb n="KR4d0101_WYG_003-5b"/>
奉表稱謝以聞<lb/>
　　謝将士曲珍已下授官表<lb/>
臣某言准九月二十七日聖㫖本路将士新授西上閣<lb/>
門使曲珍等五百十五人伏蒙聖恩等第授官及減年<lb/>
磨勘者决䇿授成力未伸於閫外圖功錫命恩首及於<lb/>
軍中臣某中謝竊以蠢兹裔藩自干義殺掎角並進者<lb/>
五路輔車相依者四軍威神所臨雖㑹歸於必勝褒庸<lb/>
之寵惟先拜為至榮此盖皇帝陛下藏用不居予物従<lb/>
<pb n="KR4d0101_WYG_003-6a"/>
厚念四牡之駕行釋昆夷之憂微一日之勞遽蒙東山<lb/>
之閔罄全師而懋賞㒺一介之或遺勝氣折千里之衝<lb/>
歡聲賈三軍之勇臣忝司節鉞職在總齊榮忭之誠倍<lb/>
深將卒臣某無任瞻天望聖激切屏營之至謹奉表稱<lb/>
謝以聞<lb/>
　　謝賜對衣表<lb/>
臣某言准都進奏院遞到中書劄子一道伏蒙聖慈賜<lb/>
臣衣一副金腰帶一條者悸帯異章粲衣被體仰天威<lb/>
<pb n="KR4d0101_WYG_003-6b"/>
之咫尺對命節之光華臣某中謝伏念臣降才鯫愚趣<lb/>
學卑陋奬進幸逢於樂育提㩦獨出於聖知誤忝榮塗<lb/>
對襲内衣者四詔一辭魏闕不侍清光者六年西殿叙<lb/>
班為陳迹之已久兼金在笥感舊物之復還追故步以<lb/>
驚心拜深恩而涕泣此盖皇帝陛下廓兩儀之度總萬<lb/>
化之原灼三宅以興民差六章而疇績賁仙花之美飾<lb/>
副威鳯之彌文瞻篚錫之來猶記尚衣臚句之節望宸<lb/>
居而拜如聞内朝鐘皷之音異數屢頒此生難報惟畢<lb/>
<pb n="KR4d0101_WYG_003-7a"/>
忠勤之誓少伸螻蟻之誠臣某無任感天荷聖激切屏<lb/>
營之至謹奉表稱謝以聞<lb/>
　　隨州謝表<lb/>
臣某言伏蒙聖恩授臣均州團練副使隨州安置臣已<lb/>
於今月日到隨州訖才微識暗誤被寵陞任過力窮卒<lb/>
招敗覆上賴聖神之賜特寛斧鉞之誅尚𨽻州團曲從<lb/>
寛典臣某中謝伏念臣裔方陋習寒屋孤生出逢聖時<lb/>
望止一纒之末業驟登朝路遽叨越次之殊榮居常懐<lb/>
<pb n="KR4d0101_WYG_003-7b"/>
超冒之憂必欲求報効之實罄丹誠而後已蹈白刃而<lb/>
敢辭然而才薄趣卑心勤事謬措一身而無地宜萬死<lb/>
之難逃豈圖天造之曲容特屈大威而伸宥<lb/>
　<lb/>
　<lb/>
　<lb/>
　<lb/>
　長興集巻三<lb/>
</p>
<p>
</p>
  </div>
<div>
                <head>長興集巻四</head>
    <p>
<pb n="KR4d0101_WYG_004-1a"/>
欽定四庫全書<lb/>
　長興集巻四　　　　　　宋　沈括　撰<lb/>
　　謝謫授秀州團練副使表<lb/>
臣某言伏䝉告命授臣秀州團練副使本州安置不得<lb/>
簽書本州公事勲賜如故者效官無狀國有常刑易地<lb/>
便私恩出非望兢營自念感懼交深臣某中謝伏念臣<lb/>
出自寒門苟循世緒虺隤白首無一畝以退耕黽勉清<lb/>
時希斗食以自祿偶聖神之委照拔疵賤於片言技出<lb/>
<pb n="KR4d0101_WYG_004-1b"/>
一而已殫才屢試而益屈志尚希於僥倖心愈昧於自<lb/>
知先帝不忍加誅假之善地微臣未獲死所上孤至恩<lb/>
心存溝壑之歸望絶雲章之潤敢謂大明之繼照曲念<lb/>
先朝之舊臣不使遂棄於遐陬尚聽稍遷於便地惙然<lb/>
有再生之意復收於垂盡之年此蓋皇帝陛下推好生<lb/>
之仁敷上聖之恵大開天地之施不遺簮履之微致此<lb/>
餘年獲霑渙渥永懐雨露之賜更盡螻蟻之心感極難<lb/>
形惟知頓伏臣無任瞻天荷聖激切屏營之至謹奉表<lb/>
<pb n="KR4d0101_WYG_004-2a"/>
稱謝以聞<lb/>
　　又<lb/>
臣某言伏䝉告命授臣秀州團練副使本州安置不得<lb/>
簽書公事勲賜如故者自干政刑義當永棄重見閭里<lb/>
特出異恩獲貰餘生實係再造臣某中謝伏念臣塵泥<lb/>
常調江海孤生寧復自聊壯志催傷於晚路出逢盛際<lb/>
片言偶合於聖知冒進踰涯積盈招覆顛沛已期於殘<lb/>
滅存全曲荷於寛矜百口銜恩三年擢髮分永沉於散<lb/>
<pb n="KR4d0101_WYG_004-2b"/>
地寧復望於内遷蓬蓽蕭條已退編於民籍姓名埃沒<lb/>
忽復挂於命書敢圖漢域之遐上軫法宫之念精誠所<lb/>
激感抃難名此蓋太皇太后陛下凝一徳於至神齊萬<lb/>
化於治古照均日月之廣施無雨露之偏罪出其身不<lb/>
使廢松檟之奉恩歸比壤有以慰鄉井之懐荷大造之<lb/>
至仁盡此生而難報臣某無任瞻天荷聖激切屏營之<lb/>
至謹奉表稱謝以聞<lb/>
　　秀州謝表<lb/>
<pb n="KR4d0101_WYG_004-3a"/>
臣某言伏䝉聖恩授臣秀州團練副使本州安置不得<lb/>
簽書公事勲賜如故臣已於今月日到秀州訖祇荷寛<lb/>
恩曲矜舊物重見故里獲庇餘生臣某中謝伏念臣早<lb/>
以庸才謬叨繁寄上負任使客際已决於此身下念孤<lb/>
忠生還特出於聖造復覩江呉之路尚疑夢寐之遊感<lb/>
極心驚屑然涕落此蓋皇帝陛下揚對天之大烈握盡<lb/>
神之潜機丕圖庶工揔攬淳治造化至力肖翹亦荷於<lb/>
昭蘇天地為心枯槁一均於化育使垂盡之朽骨與萬<lb/>
<pb n="KR4d0101_WYG_004-3b"/>
化而同新雖奮竭之心難伸於己廢之日惟忠孝之志<lb/>
敢罄於未死之前瞻望闕庭臣某無任感天荷聖激切<lb/>
屏營之至謹奉表稱謝以聞<lb/>
　　又<lb/>
臣某言伏䝉聖恩授臣秀州團練副使本州安置不得<lb/>
簽書公事勲封賜如故臣已於今月日到秀州訖未填<lb/>
溝壑重見鄉閭聖恩如天死生難報臣某中謝伏念臣<lb/>
資才素下幸遇最深勵苦節者厯年未中年而白首訖<lb/>
<pb n="KR4d0101_WYG_004-4a"/>
無少効以酬至恩荷洪造之存全假餘生於晷刻三年<lb/>
無半面之舊一日見平生之親正使自謀寧復過此幸<lb/>
深為懼感極難名此蓋太皇太后陛下躬上聖之睿神<lb/>
措大業於安永仁民愛物發於至誠率土普天感戴聖<lb/>
徳尚當捨難恕之責不忍絶自新之門使歸骨於舊廬<lb/>
慰首丘之餘戀苟此生圖報之無路雖瞑目不忘於大<lb/>
恩瞻望闕庭臣某無任感天荷聖激切屏營之至謹奉<lb/>
表稱謝以聞<lb/>
<pb n="KR4d0101_WYG_004-4b"/>
　　進守令圖表<lb/>
臣某言臣先准熈寧九年八月八日中書劄子奉聖㫖<lb/>
編脩天下州縣圖准今年二月十八日尚書省批狀許<lb/>
今投進者攬提封於堂上徒盡謏聞措方輿於日中愧<lb/>
非良史臣某中謝竊以漢得關中之籍始盡天下之險<lb/>
夷周建主方之官務同萬民之弊利文不備則不足資<lb/>
實用事不核則無以待有為編探廣内之書參更四方<lb/>
之論該備六體略稽前世之舊聞離合九州兼收古人<lb/>
<pb n="KR4d0101_WYG_004-5a"/>
之餘意四海可以隃度率土聚於此書僅欲終篇適縁<lb/>
罪去出守封疆者再閏流落江湖者七年每行抱於遺<lb/>
編幸終塵於乙覽伏惟皇帝陛下道充八極恩悼萬邦<lb/>
仁智信武之民翕歸於禹貢昧任侏離之樂並趍於舜<lb/>
方掩躋聖之九圍惣雲師之二監使百世有所詢考豈<lb/>
片言可以形容上愧金國之金城無裨廟略逺跡賈耽<lb/>
之隴右粗紀方聞今畫守令圖並以二寸折百里其間<lb/>
道路迃直山川隔礙處各隨事准折内廢置郡縣開拓<lb/>
<pb n="KR4d0101_WYG_004-5b"/>
邊境移徙河渠並據臣在職日已到文案為定後未係<lb/>
臣罷職别無圖籍修立大圖一軸髙一丈二尺廣一丈<lb/>
小圖一軸諸路圖一十八軸並用黄綾裝縹副本二十<lb/>
軸用紫綾裝縹謹隨表上進以聞<lb/>
　　又<lb/>
籠絡簡編僅收駁技辨離星土蔑有異聞臣某中謝竊<lb/>
以載籍以還圖牒猥具人秉異說制不相㳂務博洽者<lb/>
廣著難考之要荒趨簡約者漫棄備存之縣道未盡奠<lb/>
<pb n="KR4d0101_WYG_004-6a"/>
方之名實何補建邦之講求今考舊文參傳新意凡守<lb/>
令之所職咸具討論在聲教所未加姑從疑闕稽經於<lb/>
四庫之廣藏抵隙於九土之方言歲星一周抱殘編而<lb/>
自力更書五易驚爛簡之復收伏惟太皇太后陛下徳<lb/>
被無疆化覃有截執玉帛之國跡已掩於塗山受大小<lb/>
之球功並隆於商后互幽陵蟠木之境兼五戎九貉之<lb/>
區挈國子來普天砥屬盡日月之所照豈縑素之可形<lb/>
考古驗今徒效芻蕘之獻挂一漏萬無裨海嶽之藏<lb/>
<pb n="KR4d0101_WYG_004-6b"/>
　　謝進守令圖賜絹表<lb/>
臣某言伏䝉聖恩以臣投進守令圖了畢特支賜絹一<lb/>
百疋仍許任便居住者討論疎略方在譴訶賙䘏重仍<lb/>
遂兼榮幸欽承威詔涕汗交流臣某中謝竊念臣學不<lb/>
逮人仕空有志早聞忠義之訓遂有奮竭之心然而品<lb/>
不素髙事難倚辦城役留屯於並塞軍興專職於守疆<lb/>
效力無門上辜西顧之托垂恩貰死特寛軍候之刑百<lb/>
口相隨七年念咎敢上希於寛詔<hi>闕</hi>　　　　還藜藿<lb/>
<pb n="KR4d0101_WYG_004-7a"/>
苟安實䝉再造丘墦有幸併荷深恩此蓋皇帝陛下樂<lb/>
堯舜之仁邁湯武之度如天之無不覆遂物之所以生<lb/>
惜簮履之棄捐拯焦枯於溝壑全其骸骨賜以便安訪<lb/>
遺老於故閭詠太平之舒日生負素志不能效力於當<lb/>
年沒而有知尚期酬恩於瞑目瞻望天闕臣某無任感<lb/>
恩荷聖激切屏營之至謹奉表稱謝以聞<lb/>
　　又<lb/>
臣某言伏䝉聖恩以臣投進守令圖了畢特支賜絹一<lb/>
<pb n="KR4d0101_WYG_004-7b"/>
百疋仍許任便居住者缺簡程工方虞於速譴匪頒將<lb/>
命遽被於過恩祇荷寛矜伏深震懼臣某中謝切念臣<lb/>
材不濟務識後常倫頃縁誤恩謬職邊瑣興師忽生於<lb/>
裨將䕶築旋𨽻於王人弱羽易摧一身甘俟於夷滅大<lb/>
明委照萬死曲荷於存全更縁方域之小聞得返漁樵<lb/>
之舊業屢阽死所豈班白之敢期垂老餘年皆朝廷之<lb/>
所賜此蓋皇帝太皇太后陛下恩同天地施及芻莱出<lb/>
處既原其本心功過亦容以相補愍繫匏之不食開生<lb/>
<pb n="KR4d0101_WYG_004-8a"/>
路於已衰聽其釋佐吏之拘使親得庶民之事步歸故<lb/>
里敢忘畎畝之心回望宸廷猶深犬馬之戀瞻望闕庭<lb/>
臣某無任感天荷聖激切屏營之至謹奉表稱謝以聞<lb/>
　　謝分南京表<lb/>
臣某言今月十九日潤州差人送到官告一道伏䝉聖<lb/>
恩授臣左朝散郎守光禄少卿分司南京許於外州軍<lb/>
任便居住勲封賜如故臣已即日祇受訖生全之賜已<lb/>
荷恩矜叙追之期出於望外目觀訓敕心尚驚疑臣某<lb/>
<pb n="KR4d0101_WYG_004-8b"/>
中謝伏念臣出自寒門茍循世緒尫隤白首無一畝以<lb/>
退耕黽勉清時希斗粟以自禄偶聖神之委照拔疵賤<lb/>
於片言技一出而已殫才屢試而益屈使臨劇塞於義<lb/>
不取辭難但謂平時常才亦可勉力更無異䇿唯信孤<lb/>
忠比臣在任之時適當用兵之際始罷靈州之役誤䝉<lb/>
手勑之褒逮邊議之再興鑒逺攻之非利請完近塞欲<lb/>
以救屬寮客戰之輕孤論中移無以回王人專制之銳<lb/>
由臣不職竟累偏師效力無門上辜西顧之託垂恩貰<lb/>
<pb n="KR4d0101_WYG_004-9a"/>
死特寛軍候之刑敢圖垂盡之年重沐再生之賜洪造<lb/>
興物難回霜霰之餘聖恩及臣更過天地之力怔營感<lb/>
懼既隕而蘇此蓋皇帝陛下徳施川流睿慈天廓薫陶<lb/>
所至徧飛潜動植之微潤澤一均無髙深逺近之異推<lb/>
恕心以多道不盡人於一端進退必原其本心功過或<lb/>
許以相補如臣之比尚且不遺雖奮竭之心難伸於己<lb/>
廢之日惟忠孝之志敢忘於未死之前臣無任感天荷<lb/>
聖激切屏營之至謹奉表稱謝以聞<lb/>
<pb n="KR4d0101_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻四<lb/>
</p>
<p>
</p>
  </div>
<div>
                <head>長興集巻五</head>
    <p>
<pb n="KR4d0101_WYG_005-1a"/>
欽定四庫全書<lb/>
　長興集巻五　　　　　　　宋　沈括　撰<lb/>
　　謝江寧府王相公啓<lb/>
右某啓䝉恩授前件職及差遣者内命叨榮邦㑹申秩<lb/>
地兼要重匪惟薄技之素殫任非賢勞實懼誤恩之虚<lb/>
委顧無可致之善以䝉不次之知所以養育教載使之<lb/>
成人提攜假借至於此日一出鼓舞之至造豈復形容<lb/>
之可言淪在心誠皦如天日此蓋伏遇判府僕射相公<lb/>
<pb n="KR4d0101_WYG_005-1b"/>
包荒忘己樂善無方濟天下於太平遂萬物而不宰罄<lb/>
大夫學士之所論無小材片善之或遺蓋取博則不能<lb/>
無龎任大則戒於有累致兹孱瑣誤玷甄揚雖然齒髮<lb/>
之向衰尚期忠義之可奮誓堅螻蟻之志仰酬陶冶之<lb/>
恩<lb/>
　　知制誥謝兩府啓<lb/>
右某啓䝉恩授前件職幸出不謀承命震悚竊以立朝<lb/>
廷之位則重輕四方之觀代人主之言以翕張天下之<lb/>
<pb n="KR4d0101_WYG_005-2a"/>
事必先求學問義理之所在然後察是非趨向之何如<lb/>
豈惟圖慎於知人殆將於此乎觀政自非盡一時之選<lb/>
無以厭多士之心如某者學未知方才不充物少嘗有<lb/>
志於明善所知不出於衆人方主上發號施令作新萬<lb/>
物傳之無窮而廟堂咨謀度宜賢智一心出於並世譬<lb/>
之陳修疆畎之始宜得宿艾魁磊之才濫及惷㝠蓋嘗<lb/>
自論而不獲退求分守未知私義之所安此蓋伏遇某<lb/>
官圖成庶工茂相羣匹在陶埏大鈞之所及雖陵阿小<lb/>
<pb n="KR4d0101_WYG_005-2b"/>
物之不遺敷納師言曲收謏學誓期殫力於未至終懼<lb/>
降才之難渝不顯亦臨雖䝉嘉於聖日作汝用咎敢忘<lb/>
戒於後難圖報之心沒而後已<lb/>
　　謝兩制<lb/>
此蓋伏遇某官推廣徳心援進後學顧無臺杞之善以<lb/>
䝉長養之仁來游來歌雖降才之難强弗得弗措敢無<lb/>
意於異時尚冀竭能以卒圖報<lb/>
　　回新及第人啓事<lb/>
<pb n="KR4d0101_WYG_005-3a"/>
右某啓伏審光被褒聞起膺賓納上求道學裕問之與<lb/>
處士非安宅美志而不居得古人之甚難回弊習於一<lb/>
日乆虚願治之意以待成材之興在睿簡之所先皆論<lb/>
篤之素與方私承問之可幸敢卜紹介之見先猥屈御<lb/>
人已懐重意之虚委往門下尚寵拜嘉之為榮祇荷臨<lb/>
存敢忘佩服<lb/>
　　回黄直講啓<lb/>
右某啟伏審光被褒聞起膺賓納惟王學之至重蓋三<lb/>
<pb n="KR4d0101_WYG_005-3b"/>
代之所先開之於物至之前終之於王者之事非徒化<lb/>
育之有賛乃實治亂之大原自非有成徳達材之資不<lb/>
足持先生長者之論有原者治殆如此既弊則講之滋<lb/>
難將收於斷爛之中略可知圖任之意伏惟某官誦學<lb/>
之富素髙於師聞發育於人乆形於心術不階左右之<lb/>
相特出訪逮之明多士已𢥠於敷言四方將此乎觀法<lb/>
當務振其所來起寧止有相於己傳方私承問之有從<lb/>
敢卜使介之見枉重意虛辱拜貺為榮<lb/>
<pb n="KR4d0101_WYG_005-4a"/>
　　到延州謝兩府啟<lb/>
右某啟䝉恩授前件差遣已於今月十五日到任上訖<lb/>
祇應明詔出總連城屈師干之顯庸起幽孱於己墜凂<lb/>
恩過幸干分為憂伏念某愚無所長暗不逮事趨貢籍<lb/>
者殆三四上𨽻銓筦者幾二十年幸齒髮之未衰偶聖<lb/>
賢之盛際驟化塵泥之賤濫班省閣之華碌碌衆人之<lb/>
間曽微小補師師百官之表獨負腆顔向自挂於丹書<lb/>
分永沈於散地未更歲月遽被湔收望屬車之塵出生<lb/>
<pb n="KR4d0101_WYG_005-4b"/>
平之意外忝名城之寄寧此日之敢懐燃灰卒荷於鈞<lb/>
陶朽株再沐於雨露况西門之筦鑰繫一道之慘舒地<lb/>
大兵强御之不可以無術粟多民庶養之必使其知方<lb/>
兹豈下材之所能特出樂善之過與此蓋伏遇某官包<lb/>
荒致厚裕衆無方濟天下於太平遂萬物而不宰志存<lb/>
覆育曽微片善之或遺徳被幽潜尚軫一夫之不獲過<lb/>
均餘潤俯及將衰特寛三宥之仁以觀終身之報敢不<lb/>
慎圖來效力致勇功不擇衆人之所難期於千能而後<lb/>
<pb n="KR4d0101_WYG_005-5a"/>
已心知所徇敢愛桑榆之末光誠在必為尚希忠義之<lb/>
可奮誓堅螻蟻之志知酬甄冶之恩<lb/>
　　謝轉運啟<lb/>
右某啟伏䝉運使學士曲加褒惜仰辱薦收非所揣量<lb/>
過遇而感循其涯分獲寵為驚竊以古之教人不待其<lb/>
為士然後學人無不學不待其有希然後為要之非學<lb/>
不足以成材則其處心不出於為利人皆盡其本質才<lb/>
亦幾於易知中世已還善教乆墜學既主於為禄勢必<lb/>
<pb n="KR4d0101_WYG_005-5b"/>
至於徇人有欲既入則不能無邪所趨不同而均於有<lb/>
為况其無素養之具得之以一日之間尊賢愈隆越偽<lb/>
益速既以難甄辨之術乃始嚴保任之科薦納未能必<lb/>
良好惡仍復相半試一不效言即見疑罔進者既不得<lb/>
而分篤論者亦相牽而廢始皆謂之良選卒亦出於空<lb/>
言豈誠救弊之無方患在因人而廢法始既講厲之無<lb/>
素終則誠信之不交下有聲利之牽故艱於無心而樂<lb/>
於有跡上疑黨與之蔽則收其顯效而略其素資吉士<lb/>
<pb n="KR4d0101_WYG_005-6a"/>
既難以跡求善人復恥以言用是法不可獨恃而在舉<lb/>
者之可否人不可徧取而繫别之之是非茍擇而付之<lb/>
猥盡其詳則求而得者宜亦少信今兹纉緒之始人有<lb/>
願治之心議自清閒斷於睿哲衆心亟於更化天下望<lb/>
於此時苟非行髙徳完業盛器博用捨不枉於行己語<lb/>
黙有足以兼人退不潔於方亷進無嫌於權利朝廷謂<lb/>
之得士有司不為失言則可以副上所以期下之心下<lb/>
所以稱上之意如某者賦才素薄從學未明專致一身<lb/>
<pb n="KR4d0101_WYG_005-6b"/>
之能僅出衆人之下貧不能免於有徇義無以避於茍<lb/>
為逢時治康與物俯仰嘗固謂之有負寧敢卜於見明<lb/>
此蓋伏遇某官推己盡誠望人以約聰明行於意表訪<lb/>
逮極於方來侏儒衡梠之至微收羅蘊崇而不棄求其<lb/>
易知之行則曲士必見其長不以所難望人則匹夫可<lb/>
與為善在舉知之名則甚重量當日之用則易充其有<lb/>
取舍之心僅若毫釐之比足枝梧於近用不牽制於虚<lb/>
名致此微人謬玷公選行可之仕寧敢望于古人量力<lb/>
<pb n="KR4d0101_WYG_005-7a"/>
而供庶或私於一技勉思力到上答恩評<lb/>
　　賀孫河東手狀<lb/>
右某啟伏審改使邊劇入賜清問士民驚傳恨然失賴<lb/>
伏惟邊不弛備者六世柄之所屬者數公其操舍一術<lb/>
之非良則翕闢百變之自此急人如是在勢且然迎河<lb/>
左還則掊燕而守踰澮西折蓋判秦而疆地大兵堅與<lb/>
古為抗豈惟臨遣之至重固亦僉言之共期惟藐孤生<lb/>
驟乖厚託<lb/>
<pb n="KR4d0101_WYG_005-7b"/>
　　賀諫院舍人啟<lb/>
右某啟伏審外庭拜命西掖代言英材䝉知清論歸美<lb/>
竊以文章辭令之選兹實法度風教之原惟厚薄邪正<lb/>
之所歸乃治亂盛衰之攸繫繤辭深厚故能通物變之<lb/>
微賛指坦明遂可格天下之動以至諭恩懇惻隠民疲<lb/>
俗之變心申制簡嚴武夫悍卒之奪氣蓋識通於用者<lb/>
遇變皆合言發於性者感人易深豈特經綸之大猷兹<lb/>
惟鼔舞之盛事矧欲流風之復古屬當施令以趨時宜<lb/>
<pb n="KR4d0101_WYG_005-8a"/>
席真賢上副明主恭以諌院舍人純賦學敏深資性原<lb/>
兼來百善之長獨收髙世之譽機靈深造於徳務志力<lb/>
乆形於功名潤色鋪張固歸大手建明將順實稟素心<lb/>
謇諤霜臺恥混衆人之諾諾講摩聖訓力震大聲之谹<lb/>
谹以樂育則休有成材之風以直筆則邗正將來之法<lb/>
振翼雲漢垂光虹蜺<hi>闕</hi>　所傳縉紳交頌燦然述作將<lb/>
建一家之言鋭於討論庶追三代之業盛際甫期於登<lb/>
賛庶休行被於康功雅辱眷存竊盛欣躍未遑慶覿先<lb/>
<pb n="KR4d0101_WYG_005-8b"/>
屈眷辭深惟降挹之謙祇益感銘之實<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻五<lb/>
</p>
<p>
</p>
  </div>
<div>
                <head>長興集巻六</head>
    <p>
<pb n="KR4d0101_WYG_006-1a"/>
欽定四庫全書<lb/>
　長興集巻六　　　　　　宋　沈括　撰<lb/>
　　謝運判啟<lb/>
右某恩踰素分使以臨民嵗未再成遽叨進秩惟陵陽<lb/>
之屬郡據南楚之上游豈曰非才繼叨假守尚賴髙明<lb/>
之在部特優惷鄙之為邦擴金冶以能容棄玉瑕而不<lb/>
指此蓋伏遇某官魁然以國器之重藐然忘師府之嚴<lb/>
觀事功之際而唯責其成略文墨之近而不求其備餘<lb/>
<pb n="KR4d0101_WYG_006-1b"/>
光所燭遂容冒分之安溢愛上聞兹辱過情之譽敢不<lb/>
益嚴職守増勵寅誠上酬天地之私次答撫休之賜感<lb/>
荷之至不任下懐<lb/>
　　賀賈殿前啟<lb/>
右某伏審上膺詔㫖之嚴入䕶殿巖之秘伏惟歡慶恭<lb/>
以某官器度宏逺材猷敏明謹重足以飭躬威恵足以<lb/>
禦衆謂萬夫之望故外分節制之崇以四國是瞻故内<lb/>
總腹心之寄側聞譽命簡自清衷屬分江國之麾阻從<lb/>
<pb n="KR4d0101_WYG_006-2a"/>
賓宏之見歡抃之至但切下懐<lb/>
　　回廣徳葉職方啟<lb/>
右某啟假守偏麾幸密仁人之境講聞善政具為拙者<lb/>
之依長民竊愧於誤恩被命遽叨於易地方圖進記已<lb/>
辱貺書辭意褒嘉禮問優過數河南之尺牘藏之為榮<lb/>
若衛人之瓊琚永以為好<lb/>
　　賀樞密李侍郎啟<lb/>
右某伏審上被制書進登樞府明良協契逺邇均歡竊<lb/>
<pb n="KR4d0101_WYG_006-2b"/>
以帷幄之嚴儀刑所寄幾微之㑹丞弼致隆兹屬光華<lb/>
之辰進居宥密之地實席元哲共熈永圖恭惟某官學<lb/>
懋庶幾徳隆可乆論追商誥之雅謀合皋謨之嘉迪康<lb/>
兆民將明後覺名實並隆而含章屢晦語嘿惟義而處<lb/>
已甚休况朝野具瞻之益深而廟堂虚位之兹乆側聞<lb/>
譽命蓋出清衷知柔知剛亶惟邦之舊老為仁為夀將<lb/>
見世以太清某以守郡逺方不獲稱慶鈞屏瞻望台光<lb/>
無任歡抃歸依之至<lb/>
<pb n="KR4d0101_WYG_006-3a"/>
　　賀樞密薛侍郎啟<lb/>
右某伏審膺受明詔秉持中樞自邇及遐率歡且慶恭<lb/>
以某官識窮物理之妙才通世務之繁政聲為吏道之<lb/>
師治行聳士林之望蓍蔡其智而情偽無不察權衡其<lb/>
公而輕重不能欺榷六路之饒轉江淮之粟而用不屈<lb/>
主大農之計佐邦國之人而力有餘嶷然文武之全才<lb/>
簡在聖神之深注唯中山之重地控定武之絶邊玉帳<lb/>
潜神懾外夷之泰志旃裘請命知中國之深仁道以時<lb/>
<pb n="KR4d0101_WYG_006-3b"/>
行徳宜位稱果疇績用入賛幾微說禮敦詩坐釐天縡<lb/>
之柄經邦論道行正中台之符<lb/>
　　賀趙龍圖啟<lb/>
右某啟伏審進登延閣往殿雄藩慶人主之異知興士<lb/>
倫之榮慕竊以圖書祕府號稱雲漢之居洮隴新封望<lb/>
重邊防之寄入則論思獻納登蓬灜之逰出則控制綏<lb/>
懐總將<hi>闕</hi>　　茍非器博之用孰分西顧之憂恭以某<lb/>
官敏識通微懐才應務量涵方整徳迪剛明妙䇿凌雲<lb/>
<pb n="KR4d0101_WYG_006-4a"/>
擢起英豪之域亨衢振翼俄登直侍之聨賢臨一時名<lb/>
軼近古自天子推為國器而大臣願備已知翺翔要津<lb/>
談笑已成於殊最斡旋邊計富强尤賴於嘉謀注倚増<lb/>
隆聲猷日茂式是西屏隠若長城近出禁中上固推於<lb/>
頗牧威聞塞外氣已懾於羌氐豈容仗鉞以乆留行有<lb/>
秉鈞之殊拜<lb/>
　　賀年啟<lb/>
右某伏以杓見於寅㑹三元而為朔陽來於泰皷萬物<lb/>
<pb n="KR4d0101_WYG_006-4b"/>
以回春惟視履以考祥茂對時而介福恭以某官徳容<lb/>
師衆才賦坤輿雅意在於本朝威風𢥠於江介堰藩均<lb/>
逸已觀慶績之成尊主芘民行有具瞻之拜屬假麾於<lb/>
偏壤阻造見於賓閎祈頌之誠昕夕於是<lb/>
　　元正賀鄰郡太守啟<lb/>
右某伏以首祚於元已驗寅杓之建履端於始重當人<lb/>
統之更茂惟徳助之多翕有天和之受恭以某官貴名<lb/>
得衆懿行直躬朱輪兩旛暫宣寛大之詔玉峰閎徹即<lb/>
<pb n="KR4d0101_WYG_006-5a"/>
歸禁近之嚴屬分江國之麾阻從賓宏之見<lb/>
　　元正賀鄰郡通判啟<lb/>
右某伏以首祚於元已驗寅杓之建履端於始重當人<lb/>
統之更恭惟某官徳稟雄成才鍾特起候藩佐治教源<lb/>
雖賴於同流禁苑需賢帝眷即膺於大任<lb/>
　　謝建平張善賛啟<lb/>
右某伏審上被詔嚴進陞官屬伏惟歡慶某官鍾才特<lb/>
起稟徳雄成聳士林之乆傾惜俊僚之尚屈以有餘之<lb/>
<pb n="KR4d0101_WYG_006-5b"/>
恢刃至則收功然不器之良能豈容近用未皇馳賀先<lb/>
辱貺書悚荷之深敷陳奚既<lb/>
　　與學官張節推啟<lb/>
某再拜器之學官執事伏䝉示諭以州學説書事前時<lb/>
已粗陳其梗槩冀當見察而執事以某辭之過拒之堅<lb/>
不然也自仲尼聖人未嘗絶人如某不肖其可以拒人<lb/>
耶某嘗讀論語陽貨遇孔子而勸之仕孔子曰諾吾將<lb/>
仕矣說者謂孔子以順辭免某常以謂不然欲仕誠孔<lb/>
<pb n="KR4d0101_WYG_006-6a"/>
子之心蓋諸侯未能用之孔子未嘗失時也先王之道<lb/>
誠在於五經自漢始以言舉人而五經為學者一藝言<lb/>
行分立而聖人之道始晦非特學者不至亦教人者之<lb/>
罪也某愚鄙義行未有加於人諸君既過聽而見從雖<lb/>
微執事之言某將悉其有無傾囷倒廩以效朋友之職<lb/>
然孟子不受曹交之請以謂交茍不為雖孟子其如之<lb/>
何哉此其所以不受也某不才獨安能為孟子之所不<lb/>
能茍以謂講説為不然則不講未必能完可言而不言<lb/>
<pb n="KR4d0101_WYG_006-6b"/>
與不可言而言其為失一也某亦何取於不言蓋力有<lb/>
所不及則不敢恥於不能雖然以是遺諸君亦不可謂<lb/>
無意也孔子曰吾叩其兩端而竭焉非必竭天下之道<lb/>
也竭其教人之忠而已矣空言不度其所宜未見其能<lb/>
忠也若某之淺陋雖為之不能有益於人徒不盡其誠<lb/>
非所以待諸君也期必見察幸甚不宣某再拜<lb/>
　　荅李解元啟<lb/>
某再拜希古解元足下始某樂聞足下之名而又幸見<lb/>
<pb n="KR4d0101_WYG_006-7a"/>
其顔色矣雖然未敢遂謂盡能識而知之就觀足下之<lb/>
文辭巻舒抑揚馳騖浹洽雖然則謂之足矣未見其不<lb/>
可也當其議論出沒之際猶曰未敢决然自信如某者<lb/>
固可以自信耶足下不以其不肖而問焉况其取於天<lb/>
下博學多識者也異時樂善篤義奮然而來者之先果<lb/>
然必足下也某不幸少更艱難憂離轉側出入十餘年<lb/>
之間平居所以朝夕託而生者一出於其身思慮幸而<lb/>
不忘者皆非出於精明强力之心雖其氣耗而意索今<lb/>
<pb n="KR4d0101_WYG_006-7b"/>
日得從諸君之遊不至於遂泯而已者於某計不為不<lb/>
厚矣彼以庠序之教誨育諸生皆賢者之事非學於人<lb/>
者所能為也辱書之重仰之畏之願謹學焉文編已傳<lb/>
之謹奉歸左右不宣某再拜<lb/>
　<lb/>
　<lb/>
　<lb/>
　長興集巻六<lb/>
</p>
<p>
</p>
  </div>
<div>
                <head>長興集巻七</head>
    <p>
<pb n="KR4d0101_WYG_007-1a"/>
欽定四庫全書<lb/>
　長興集巻七　　　　　　　宋　沈括　撰<lb/>
　　答李彦輔秀才書<lb/>
某再拜彦輔足下雨後道絶連日阻見示及封建書及<lb/>
再辱簡以某之不敏而足下問之非所以問也求欲奉<lb/>
咨顧有所未得者二説焉書之為理無以復加矣其取<lb/>
後世延促盛衰以為得失之驗恐子亦失之也荀卿曰<lb/>
君子道其常小人計其功此非吾子斬然特起之論惜<lb/>
<pb n="KR4d0101_WYG_007-1b"/>
乎古人以發之則固宜某之不樂為足下取也與足下<lb/>
無語天下之大而語之其身所以為君子小人之異而<lb/>
又求必於貴賤窮達之效在足下固以謂不可夫豈不<lb/>
與封建之理同哉觀其所操設則天下之法得矣延促<lb/>
盛衰非所謂驗也某始未得栁子厚之書聞其有非國<lb/>
語夫子廟碑對賀者之説固知宗元文不足與已矣其<lb/>
學如是而語之以聖人之取舍宜不知也道為知者傳<lb/>
其所不知君子無憾於學者於其所未覩吾不知其可<lb/>
<pb n="KR4d0101_WYG_007-2a"/>
不可也則於書而求知求欲得吾之决不求得吾之疑<lb/>
今欲悉取於書之間聽某之所為如前日之請而罷巡<lb/>
檢之吏四十日之功以某計之可三十日良畢有不集<lb/>
者某任其責二說者不行巡檢不去成敗之責某不敢<lb/>
任也府符以某代令非謂才能過之也以某前日之來<lb/>
民皆自附去則復潰以謂民情少安於某則宜聽其所<lb/>
為民懐其恵不懐其人今或一拘以法如前日之為則<lb/>
某與縣令未見能異也某今日至屯已輒解約束易置<lb/>
<pb n="KR4d0101_WYG_007-2b"/>
什伍衆稍安集某無他技能至於與民要約粗有一日<lb/>
之信閤下無以沐陽為念也教命不許離部竊比門下<lb/>
諸生不自疎外輙用實封啓聞幸賜報可不勝惓惓某<lb/>
再拜<lb/>
　　荅崔肇書<lb/>
某再拜崔君足下人之於學不専則不能雖百工其業<lb/>
至微猶不可相兼而善况君子之道也若某則不幸所<lb/>
兼者多矣衆人之所患而某之所取心雖劭而力屈功<lb/>
<pb n="KR4d0101_WYG_007-3a"/>
雖益而業悖求乎其人而不似考乎其藝而不信日侈<lb/>
月肆卒至無其所而歸足下不欲其終舍君子而小人<lb/>
是求也挽焉而不行則推焉而欲其進也然某少之時<lb/>
其志於為學雖専亦不能使外物不至也復不幸家貧<lb/>
亟於禄仕仕之最賤且勞無若為主簿沂海淮沐地環<lb/>
數百里茍獸蹄鳥跡之所及主簿之職皆在焉然既已<lb/>
出身為吏不得復若平時之髙視闊步擇可為而後為<lb/>
固宜少善其職矣所職如是皆善固不能也欲其粗善<lb/>
<pb n="KR4d0101_WYG_007-3b"/>
必稍刪其多岐專心致意畢力於其事而後可也而又<lb/>
間有往還弔問歲時膢臘公私百役十常兼其八九乍<lb/>
而上下乍而南北其心懵懵跦跦不知天地之為天地<lb/>
而雪霜風雨之為晦明燠涼也勢既如此而又將求乎<lb/>
其所不可至慕乎其所不可求見其亡未見其得見其<lb/>
往未見其至也語不云乎夫子之求之也其諸異乎人<lb/>
之求之與某之不兢不敢有希於是苟才之所及敢不<lb/>
惟吾子之詔雖實不能願學焉審問之慎思之篤行之<lb/>
<pb n="KR4d0101_WYG_007-4a"/>
不至則命也不宣括再拜<lb/>
　　荅同人書<lb/>
某再拜諸君足下某觀古之為人友者其鄉人則相與<lb/>
率其子弟而從事之至於推於朝廷達於天下議論喟<lb/>
然感動後生然其人皆聰明博通卓然魁竒其就之若<lb/>
揚雄所謂晦斯光窒斯通亡斯存不如是所傳亦不乆<lb/>
而消是其不得於心者卒亦不得於人其勢可必也某<lb/>
嘗以謂禮義可為古人可求也乃益感激奮觀百世之<lb/>
<pb n="KR4d0101_WYG_007-4b"/>
上禮樂治亂之端所居必少行其心及今為吏則與鄉<lb/>
人之為吏者校能潔藝不能有以異也而筋力謀慮先<lb/>
之而衰雖年日加長氣日加折未至耄悸如此之速也<lb/>
豈非學不益進勞不耗其思慮無善友以琢磨其心未<lb/>
至於浩乎其沛然也古之人以友天下之善士為未足<lb/>
猶將極心慮之所及摩㝠㝠之無窮抽萬世之潜黙况<lb/>
而又吾之所疑理理之所在某不知也彼說焉此說焉<lb/>
審别其是非而取之以吾子之心信其是無信其多雖<lb/>
<pb n="KR4d0101_WYG_007-5a"/>
失之某猶必謂得之范曄之稱張楷曰學者隨之所居<lb/>
成市隨者成市曄遽何以知楷為賢耶揚子雲曰後世<lb/>
復有揚雄必好之矣其自取之明而無信於多者如此<lb/>
使楷而在隨之雖萬人吾猶與雄也雖然先王之制確<lb/>
然不可移如吾子之說者蓋其法也援而加之後世可<lb/>
傚之而不可必用如是則沛然過古人逺矣足下其思<lb/>
之謂之何如某再拜<lb/>
　　上海州通判李郎中啟<lb/>
<pb n="KR4d0101_WYG_007-5b"/>
某啟某承帖之明日伏奉十七日教令惟不肖不獲奔<lb/>
走之懼安敢有所辭託以貽幕府之念某皇恐死罪沐<lb/>
陽之民已再叛矣不謂能再集其心皆不堅處置小不<lb/>
如理亦終叛耳始之所謂皆無預於某然二<hi>闕</hi>旦半農<lb/>
事日急而河役搔動如此為縣吏者不得不慮况今而<lb/>
後責且在某使某自為計不過敗某其職謁歸非義不<lb/>
可也為百姓計則豈但一端而已齊魯之民其天性陸<lb/>
梁倔强平日居家常椎牛劙冢蹶强挽滿未可以無術<lb/>
<pb n="KR4d0101_WYG_007-6a"/>
御也某未至河上吏人持前後使帖二十一通其間約<lb/>
束常數日一易或再易雖未皆施行如帖之說民心不<lb/>
能無搖且與數萬人之後而號令不堅分界不明是所<lb/>
以促其亂也必欲使某為之自石龍盡金墪二十九里<lb/>
若如諸君者而交焉今又幸辱君子之招縱不暇斂簿<lb/>
書攝衣冠而先焉又豈至於拒而不往也方今丞相士<lb/>
大夫皆出於諸生丞相士大夫職治禮樂教化繫天下<lb/>
根本其取友不宜反輕孟子曰其交也以道其接也以<lb/>
<pb n="KR4d0101_WYG_007-6b"/>
禮交不以道餽且不可以受况可受於師友耶某非獨<lb/>
自解亦所以為諸君謀也不宣某再拜<lb/>
　　上歐陽叅政書<lb/>
叅政侍郎閤下自周公之沒至於今千有餘嵗其間可<lb/>
以有為於天下殆不過二三人二三人者不可得而待<lb/>
而又皆無可行之位與其時使得其人而又幸有其時<lb/>
與位天下知之如周公之於成王則將如何而望之其<lb/>
所以舉天下之政亦必自其大者而後至於無所不舉<lb/>
<pb n="KR4d0101_WYG_007-7a"/>
也凡世之有益於用之物一有不備者人皆知其闕禮<lb/>
樂在天下為用最大寂然千有餘嵗而天下之人未嘗<lb/>
謂之闕者人之所望於聖人者意已絶不復萌於心則<lb/>
若初未嘗有禮樂者既絶於心又未嘗講於視聽則其<lb/>
謂之無異而棄之必然禮樂之教㡬何其不終廢也伏<lb/>
惟閤下獨立一世為天下之師三十年餘矣其養育賢<lb/>
才風動天下未有不如其意所未能必者天下之時與<lb/>
朝廷之位則今既又得之矣以其不可得而待於古者<lb/>
<pb n="KR4d0101_WYG_007-7b"/>
而遇於今而又有其時與位天下之所望於閤下閤下<lb/>
所以自處某愚淺不敢懸定於心抑將舉天下之政必<lb/>
自其大者則禮樂宜已在閤下之所先乆矣然觀古者<lb/>
至治之時法度文章大備極盛後世無不取法至於技<lb/>
巧器械大小尺寸黒黄蒼赤豈能盡出於聖人百工羣<lb/>
有司市井田野之人莫不預焉其卒使天下之材不遺<lb/>
而至於大備極盛後世無不取法在所用之何如耳某<lb/>
嘗得古之樂說習而通之其聲音之所出法度之所施<lb/>
<pb n="KR4d0101_WYG_007-8a"/>
與夫先聖人作樂之意粗皆領略成書一通亦百工羣<lb/>
有司之一技不敢嘿而不獻非敢以為是也蓋以謂必<lb/>
欲盡天下之議則荒唐悠謬之論亦將有來獻者也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_007-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻七<lb/>
</p>
<p>
</p>
  </div>
<div>
                <head>長興集巻八</head>
    <p>
<pb n="KR4d0101_WYG_008-1a"/>
欽定四庫全書<lb/>
　長興集巻八　　　　　　　宋　沈括　撰<lb/>
　　與蔡内翰論樂書<lb/>
史館内翰閤下昔周之盛也清廟大明之音作於上武<lb/>
象南箾之樂興於庭魚麗鹿鳴闗雎貍首之聲塞於天<lb/>
地之間嘉祥美物備至而天下風教習俗皆寛舒廣裕<lb/>
蔚然號為至平極治之時及其亡也樂師瞽矇抱其樂<lb/>
器適楚適齊或散入於河海聖人喟然以謂禮樂云者<lb/>
<pb n="KR4d0101_WYG_008-1b"/>
其關天下盛衰如此方其時朝廷士大夫天下諸侯羣<lb/>
有司之人莫不皆賢才知能之士而無敢與周公並者<lb/>
豈不在禮樂其尤乎為聖人之業也後世雖有欲治之<lb/>
主操積安大定之勢有臣如漢之董仲舒賈誼唐之房<lb/>
杜魏成而卒常以禮樂自愧士益薄不及古人尤以此<lb/>
見也本朝百年康治已有其效而百姓未覩先王仁聲<lb/>
徳澤洋洋之髙致故先皇帝夙夜留意雅樂而有司相<lb/>
㳂故事未有一定可守之論獨閤下奮衣超然逺覽髙<lb/>
<pb n="KR4d0101_WYG_008-2a"/>
見納天下之議身任先王之大典㫁之於心而不疑某<lb/>
以謂於此之時天下之賢者宜各盡其所聞不肖者相<lb/>
率而聽職乎執篁秉籊下士之列以發宣賛揚天子之<lb/>
宏業盛事苟力之所能者不宜有所辭又况門下諸生<lb/>
其望盛徳之為光最親則身率而聽職者固當先羣士<lb/>
以進也不幸有職於諸侯不得攝衣為諸生之先謹集<lb/>
其所聞為樂論一篇以備有司一端之論<lb/>
　　與張舍人論樂書<lb/>
<pb n="KR4d0101_WYG_008-2b"/>
判班舍人閤下古之為政者未嘗不謀於人而人亦樂<lb/>
有以告之而不自疑其僭易也衆人之思慮豈復能賢<lb/>
於聖人上之人雖賢不敢不盡於人下之人雖不肖不<lb/>
敢不盡於己故天下常相遇以至誠不知有四海之大<lb/>
蠻貊之逺治之蓋常若一身焉後世之居上而賢明知<lb/>
能則希復若古之能自抑黜其聰明以與四方從容切<lb/>
磨而士亦承望進退不敢自信非大賢盛徳之人不能<lb/>
獨出百世之後𦕈然得其髙風如古人者也某前年始<lb/>
<pb n="KR4d0101_WYG_008-3a"/>
獲進於門下閤下不以其愚進而問之以聲音之所出<lb/>
律吕之所本度量權衡之所生浩乎其聽而不知其涯<lb/>
也茫乎其思而不知其對也大賢盛徳之遇今雖得之<lb/>
而失之不在乎不能謀於人而在乎不能有以合乎上<lb/>
也雖然自堅其說不敢迎謂之不然以疑乎上之人謂<lb/>
之誠者必出於此於是退而集其所聞為樂論一篇附<lb/>
使者以獻有問焉而不敢不盡蓋小人之忠也<lb/>
　　與孫侍講論樂書<lb/>
<pb n="KR4d0101_WYG_008-3b"/>
侍講學士閤下古之公卿大夫非徒以任朝廷之職亦<lb/>
將以師率天下使下之人知其徳行術業可以䝉朝廷<lb/>
之尊禮者則就之學焉上之人非徒有以告也而又將<lb/>
自此而觀人之材可任以事者取之不肖者憐而教之<lb/>
及其世衰道廢其責大臣不茍以其職而曰不用仁心<lb/>
遺忘微賤不肯飲食教載之是古之卿大夫皆嘗教人<lb/>
下之人就而學之不為僭也伏惟閤下徳行術業四方<lb/>
之所尊信而朝廷禮任之矣士之願就而學者茍知所<lb/>
<pb n="KR4d0101_WYG_008-4a"/>
向某知其不之於四方而之京師不之於他門而渠然<lb/>
來矣某嘗得古之樂説思其聲音之所出法度之所施<lb/>
與夫先聖人作樂之意蓋嘗習焉而未有遇於其間也<lb/>
竊不疑古人之說願將受教於門下然則閤下其將憐<lb/>
而教之邪抑將以其微賤而拒之某不敢必茍進是說<lb/>
以聽於執事伏惟少賜裁察<lb/>
　　答陳闢秀才書<lb/>
某再拜陳君足下伏承恵書教之以所不逮義理明白<lb/>
<pb n="KR4d0101_WYG_008-4b"/>
讀而忘其不敏輝然也至其輕屈不貲之意猥加重禮<lb/>
於不肖則宜若不欲其來而推拒之而又號而訕焉君<lb/>
子進退於人豈如是赫然其暴宜不然也抑足下激於<lb/>
有所獲茫然忘其人之可否有以過告者遂不加亮而<lb/>
見謂乎此也足下文章汪濊洋溢畛域甚髙其所期而<lb/>
至者甚大某尚不能窺其文况有以知其實雖欲不使<lb/>
足下之意委於草芥虚辱而不報且不知其道何所出<lb/>
而可也某少時之於天下士大夫無所不願交然其為<lb/>
<pb n="KR4d0101_WYG_008-5a"/>
吏則求完於一官其為家則求盡於一身過此未嘗敢<lb/>
加毫未於其外至於鋒芒圭觚發見於人者過以取之<lb/>
非素心敢願也不顧氣力有分而欲强自標置豈不嗔<lb/>
悖流離以取戮笑耶審其如此方且求諸其人以盈其<lb/>
虚尚安敢足下之告也直乃足下好學樂善所以自任<lb/>
者當如是耳然不敢懸定足下之意而不盡其所謂伏<lb/>
惟亮之不宣某再拜<lb/>
　　荅徐秘校書<lb/>
<pb n="KR4d0101_WYG_008-5b"/>
某再拜前日承書日思所以荅而愚者方病不能有所<lb/>
以浮沉俯仰日入於不肖將自懲艾之不暇尚安仲車<lb/>
之敢謀也雖然某嘗以謂今之為士無田畝以為之食<lb/>
無桑枲以為之衣不可遂棄骨肉之養而死亡之是蹈<lb/>
則有未免乎有求於人也未免乎有求於人擇於人之<lb/>
可為者不出於仕禄則將何適而不枉蓋士有不得已<lb/>
而勢必出於仕則無怪於上之人遇之不以道也士固<lb/>
有時至於此故其上不潔察察之譽而下不嫌於為利<lb/>
<pb n="KR4d0101_WYG_008-6a"/>
夫以進為近於利者其退不過謂之亷君子進退不居<lb/>
於斯二者則庸不謂之非義耶某之所以自處者如此<lb/>
固以為甚汙然不敢舍其所安而求髙乎虚辭仲車亦<lb/>
有以教之耶某再拜<lb/>
　　答同人書<lb/>
某再拜諸君以下以古人進退相處某素不敢望於人<lb/>
足下所論非某之心也何事不可以為學一身所為尚<lb/>
多可以為孟子者豈直須不見齊王然後為孟子哉孟<lb/>
<pb n="KR4d0101_WYG_008-6b"/>
子曰是以論其世也彼此異時某亦安能拘拘效古人<lb/>
起居也士固不以退為賢以退為賢者以利處之也君<lb/>
子之退固有道又况其進也度於心而安者則為之不<lb/>
安者而去之未必皆是也蓋可以進焉心則不安而身<lb/>
行之雖幸中於義其為自賊則一也至於衣服米鹽一<lb/>
日不得則無聊某何以異於人四年於兹豈心之所欲<lb/>
蓋貧賤者固如是不敢不安耳大凡有為而為者其心<lb/>
皆勞况天之賦才固皆有限不可以勉强某尚且不以<lb/>
<pb n="KR4d0101_WYG_008-7a"/>
得先世之職為憂亦何暇捨此而改圖足下茍察之凡<lb/>
此之學皆可知不然某之愚終不獲亮也某再拜<lb/>
　　再回蘇州學士書<lb/>
某再拜前者已有簡歸幣於諸君未䝉見亮敢復終其<lb/>
說於左右所貴於幣者以為禮非以為貨也即未有去<lb/>
之實而虚委之以幣是貨之也足下將太守之命以禮<lb/>
見此幣之所以來也其以禮辭之則幣之所以去也禮<lb/>
為之主而幣從之者也是幣不可以獨行獨行則貨也<lb/>
<pb n="KR4d0101_WYG_008-7b"/>
今禮與意皆往矣而獨以幣留豈惟某取之無義亦足<lb/>
下留之無名許其大而不許其小古人蓋嘗以為悔不<lb/>
然此何足辭後車數十乗委之以千乗之國古人蓋有<lb/>
所不辭而受者不孝之身恨不能副太守與諸君之美<lb/>
意耳不謂幣之可懐也義至此盡矣嫌於利勝而詨詨<lb/>
盡言之亦行之可恥者足下任使某至此不亮哉某再<lb/>
拜<lb/>
　長興集巻八<lb/>
</p>
<p>
</p>
  </div>
<div>
                <head>長興集巻九</head>
    <p>
<pb n="KR4d0101_WYG_009-1a"/>
欽定四庫全書<lb/>
　長興集巻九　　　　　　　宋　沈括　撰<lb/>
　　萬春圩圖記<lb/>
江南大都皆山也可耕之土皆下濕厭水瀕江規其地<lb/>
以堤而蓺其中謂之圩蕪湖縣圩之大者唯荆山之北<lb/>
土豪秦氏世擅其饒謂之秦家圩李氏據有江南置官<lb/>
領之裂為荆山黄春黄池三曹調其租以給賜後宫本<lb/>
朝以屬蕪湖縣租還大農太平興國中江南大水圩吏<lb/>
<pb n="KR4d0101_WYG_009-1b"/>
歐陽某䕶圩不謹圩以廢廢且八十年其間數欲治之<lb/>
轍為㳺說所格有司藏其議一車不能載嘉祐六年轉<lb/>
運使武陵張顒判官南陽謝景温復㑹其議使宣州寧<lb/>
國縣令沈披圖視其狀披還以謂前之以為不可興者<lb/>
說皆可講也其一以謂秋夏之水非廣澤無所容排其<lb/>
二十里以為墟則二十里之水將無所受溢則為害不<lb/>
補所得夫丹陽石臼諸湖圩之北藩也其綿漫三四百<lb/>
里當水發時環圩之壤皆湖也如丹陽者尚三四其西<lb/>
<pb n="KR4d0101_WYG_009-2a"/>
則屬於大江而規其二十里以為圩豈遽能為水之消<lb/>
長是說之無足患一也又曰圩之西南迎荆山為防江<lb/>
出峽中則水壅以灌山東今其下荆山之西流皆不能<lb/>
百步折其堤以違荆山之衝棄以與江二百步之廣則<lb/>
水無所迫不幸而壅則其阻在荆山之西非圩之為禍<lb/>
其東則播為枝流以分其委是說之無足患二也又曰<lb/>
圩水之所赴皆有蛟龍伏其下而岸善崩向之敗未嘗<lb/>
不以此蓋圩之水鑿<hi>才到反</hi>堤而出釃於堤外其下不得<lb/>
<pb n="KR4d0101_WYG_009-2b"/>
不為淵淵深而岸隤其中非所當怪也今當鑿下為複<lb/>
堤鄣水出於數十步之外注之江中則淵者在數十步<lb/>
之外其淫愆漸隤不能數十步以為圩敗是說之無患<lb/>
三也又曰自圩之廢納租而茭牧其簡者百餘家矣一<lb/>
日皆罷遷其業勢迫必且為姦此尤不然夫圩成固與<lb/>
人奪之人而與人雖力不足為圩害何所取於義昔之<lb/>
茭牧者今使之得耕其中勢不以耕而易茭牧固茭牧<lb/>
之所願非得使之為姦是說之無足患四也又曰圩之<lb/>
<pb n="KR4d0101_WYG_009-3a"/>
東南濱於大澤風水之所排堤不能乆堅也此其地非<lb/>
有斬然崛起之勢陵遲而來者皆有餘步傳堤為栁百<lb/>
行其下搴葦以列蓺之則水之所齒者在百步之外而<lb/>
堤未嘗與水遇其為堤之址數丈以廣而末銳纔數尺<lb/>
無與水忤使其勢不得與我争是說之無足患五也謝<lb/>
君雅知其可為及是請之奏其詞上即報可賜作者粟<lb/>
三萬斛使者持詔書徑發屬縣不復關白比司比司以<lb/>
為望上書言其不利書三上果詔追罷前報轉運使可<lb/>
<pb n="KR4d0101_WYG_009-3b"/>
者使判官上對以謂役且起所發已萬計業不可罷圩<lb/>
且成歸罪所司即敗者重<hi>平聲讀</hi>坐之無敢辭乃遂興之<lb/>
方是時歲饑百姓流冘縣官方議發粟因重其庸以募<lb/>
窮民旬日得丁萬四千人分𨽻宣城寧國南陵當塗蕪<lb/>
湖繁昌廣徳建平八縣主簿宣子駿舜元澤瑾傑載分<lb/>
部作治儀披摠五縣之丁授其方略轉運使移其治於<lb/>
蕪湖比日一自臨觀於是發原决藪焚其菑翳五日而<lb/>
野開表堤行水稱材賦工凡四十日而畢其為博六丈<lb/>
<pb n="KR4d0101_WYG_009-4a"/>
崇丈有二尺八十四里以長夾堤之脊列植以桑為桑<lb/>
若干萬圩中為田千二百七十頃取天地日月山川草<lb/>
木雜字千二百七十名其頃方頃而溝之四溝澮之為<lb/>
一區一家之澮可以舫舟矣隅落部伍直曲相望皆應<lb/>
法度圩中為通途二十二里以長北與堤㑹其袤可以<lb/>
兩<hi>去聲讀</hi>車列植以栁為水門五又四十日而成凡發縣<lb/>
官粟三萬斛錢四萬嵗出租二十而三總為粟三萬六<lb/>
千斛菰蒲桑枲之利為錢五十餘萬圩既成天子賜其<lb/>
<pb n="KR4d0101_WYG_009-4b"/>
名曰萬春其始格議者滋不快更造異説務危傷之後<lb/>
四嵗郡國十八大水江浙漢沔間所在泛人廬舍流徙<lb/>
皆以萬計宣池之間圩之沉者千餘區而萬春獨屹然<lb/>
藩其一方羣小圩皆恃以無毁先是萬春適就又過其<lb/>
圩東十五里築圩曰百丈其工半萬春因其舊器材藁<lb/>
委之郡邑使者不復親臨矣典議復非老習多少年喜<lb/>
事易之弗為意方大水也百丈在沉中欲中傷有司者<lb/>
漫言萬春亦沒御史以為言天子遣使者臨視之使者<lb/>
<pb n="KR4d0101_WYG_009-5a"/>
新用事欲立威不肯直有司盛論百丈不當立劾奏轉<lb/>
運使追其前對詔書無狀使判官皆坐謫而百丈㑹廢<lb/>
或者以謂水害衡被天下如是數十年百年倘一有之<lb/>
宣池之間圩之亡者以千數而百丈獨名使者義不直<lb/>
雖然水之為禍不常而百丈適遇其不幸始時人固有<lb/>
以為不可興興且復敗者百丈豈不既敗矣乎是欲使<lb/>
聽者不惑不可得而又欲廷中懸决其是非得失於千<lb/>
萬里之外置弗治有司晏然視其敗而不為意此固理<lb/>
<pb n="KR4d0101_WYG_009-5b"/>
之難蘄者予獨悲夫作者之意嘗謂子言天下之財不<lb/>
足以相養豈獨野人之憂在上者所當任也江南之斥<lb/>
土如萬春者數百襄漢青徐之間人益希其過江南者<lb/>
不貲異時有言其可耕者天下莫之應也予且使天下<lb/>
信之故其治萬春甚力其排衆獨任犯患難而不顧者<lb/>
意豈獨萬春而已也一萬春之成未足信於人而人固<lb/>
已信百丈之敗矣始之欲以為唱者乃所以實天下之<lb/>
毀者也予以謂天下之事其勢常若臨危之物衆人引<lb/>
<pb n="KR4d0101_WYG_009-6a"/>
之不能進一人排之則譁然往矣蓋處順勢者易為力<lb/>
矯衆違者難為功成功者常處於順勢至其不偶乃出<lb/>
於異端固君子謂之有命也歟予觀萬春圩圖樂其成<lb/>
功而又悲百丈之不幸乃輯其說而序其下<lb/>
　　揚州重修平山堂記<lb/>
揚州常節制淮南十一郡之地自淮南之西大江之東<lb/>
南至五嶺蜀漢十一路百州之遷徙貿易之人往還皆<lb/>
出其下舟車南北日夜灌輸京師者居天下十之七雖<lb/>
<pb n="KR4d0101_WYG_009-6b"/>
選帥常用重人而四方賓客之至者語言面目不相誰<lb/>
何終日還坐滿堂而太守應决一府之事自若往往亦<lb/>
不暇盡舉其職不然大敗不可復支雖力足以自信始<lb/>
皆不敢迎謂之可治卒亦必出於甚勞然後能善其職<lb/>
故凡州之宴賞享勞太守之所逰處起居率皆有常處<lb/>
不能以意有所揀擇以為賓客之懽前日今叅政歐陽<lb/>
公為揚州始為平山堂於比觀上之時引客過之皆天<lb/>
下豪俊有名之士後之人樂慕而來者不在於堂榭之<lb/>
<pb n="KR4d0101_WYG_009-7a"/>
間而以其為歐陽公之所為也由是平山之名盛聞天<lb/>
下嘉祐八年直史館丹陽刁公自工部郎中領府事去<lb/>
歐陽公之時纔十七年而平山僅若有存者皆朽爛剥<lb/>
漫不可枝撑公至踰年之後悉徹而新之凡工駔廪餼<lb/>
材藁之費調用若干皆公黙計素定一日指受其處所<lb/>
以為堂之壯麗者無一物不足又封其庭中以為行春<lb/>
之臺昔之樂聞平山之名而來者今又將登此以博望<lb/>
遐觀其清涼髙爽有不可以語傳者也揚為天下四方<lb/>
<pb n="KR4d0101_WYG_009-7b"/>
之衝旦至乎此者朝不知其往朝至乎此者夕不知其<lb/>
往民視其上若通道大途相值偶語一不快其意則逺<lb/>
近搔括謗諠紛不可解公於此時能使威令徳澤洽於<lb/>
人心政事大小無一物之失而寄樂於山川草木虚閒<lb/>
曠快之地人知得此足以為樂而不知其致此之為難<lb/>
也後人之登是堂思公之所以樂將有指碑以告者也<lb/>
　　揚州九曲池新亭記<lb/>
建隆元年太祖親討李重進之亂駐蹕於城北使石守<lb/>
<pb n="KR4d0101_WYG_009-8a"/>
信破壁取重進重進以火死揚州既歸後因即其地以<lb/>
為原廟天子歲五遣使獻詞以家人之禮進於廟下揚<lb/>
州刺史率其官屬月再朝焉嘉祐八年詔以直史館丹<lb/>
陽刁公守揚州當淮南大水之後民艱不支歲籍不入<lb/>
公以恵和慈仁康集勞來直心正身修明百職文武賓<lb/>
吏各率其業罔敢怠傲民卒用寧歲以太康乃以吉日<lb/>
巡視宫廟按垣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>室曰此上聖所以眷錫我邦休有恵<lb/>
烈實冒邦土祠事弗䖍無以報稱廢徹無所神恵不歆<lb/>
<pb n="KR4d0101_WYG_009-8b"/>
於是墁甃丹髤弊脫黯黦一新以為瓌麗宏絜而又治<lb/>
其北垣蜀岡之淵廢宫之墳哆其故堂博而新之對峙<lb/>
二亭臂張於前木茂泉清鳬雁與與光氣上下朝霏夕<lb/>
隂浮動於檐櫨之間而不知其有故宫廢苑荒榛斷蔓<lb/>
之可悲也治平二年二月之晦工徒告休公將勞成於<lb/>
是屬其叅軍事沈某考詞於碑而繼之以詩曰<lb/>
昔在建隆天子有征環揚有師盜不敢膺體磔肩分孰<lb/>
為肘肱推其中軍車裂馬騰截截疆埸炎不可薄既還<lb/>
<pb n="KR4d0101_WYG_009-9a"/>
其吭附者益落士勵而奮髙噪大躍車盤轂交有萬其<lb/>
羣氣抑不揚投兵而奔我師蹙之潰其國門軍於其軍<lb/>
持其大醜徇於淮人天子在師將以武克不驚不愆以<lb/>
殞元慝有赫在天降則在廟孔威有神綏我億兆公在<lb/>
朝廷崇事有嚴卒奠以出龍旂纎纎廢無燕松其福不<lb/>
下公作新亭以御罇斚諸臣友朋孔燕俟俟我邦有休<lb/>
公實來為不泯有考我公之思<lb/>
　　邢州堯山縣令㕔壁記<lb/>
<pb n="KR4d0101_WYG_009-9b"/>
地方百里聽事於庭者萬家上不得専達於天子下不<lb/>
得賓養國中之善士其官謂之縣令其秩不得齒於天<lb/>
子之下士静牽動違勢如槁毛士能得志於斯亦可謂<lb/>
賢矣其選既輕故民未嘗厚望於吏吏之自期亦以此<lb/>
則因謂之治豈所謂治者耶吾王君聖美之為堯山不<lb/>
以其輕者入於心而獨為其所難剥槌斷裂之政不得<lb/>
行皎明察深矯厲之名不立而下皆有以相先不暴不<lb/>
争肆耕而飽食事益不至縣令之庭縣既已空無事乃<lb/>
<pb n="KR4d0101_WYG_009-10a"/>
治其所居之堂凡前後之共為此邑者不忍其人沒而<lb/>
不章則又納其壁中以縣令之題名予客過趙魏之郊<lb/>
問其故家舊族皆嘅然喜言三晉戰國之事自七國之<lb/>
時趙數窘秦人於兩河之間秦方强天下所憚獨在趙<lb/>
故趙常受兵為天下勁國其後四分以為代魏燕趙踣<lb/>
漳南蹶上黨肩凥頓僨不能相支而邯鄲鉅鹿穿裂摧<lb/>
壊獸驚鳥决獨當四方之鋒其人生而知有戰鬬攻掠<lb/>
之備習聞而成風者已乆而不可遷雖當積安無事之<lb/>
<pb n="KR4d0101_WYG_009-10b"/>
日其天性固以異於他俗此宜治之甚難而聖美摩撫<lb/>
調養之既成則又推之於前後之人若無心於得失者<lb/>
宜乎民安之不難矣聖美以嘉祐六年得堯山於其將<lb/>
去使來求記於予則治平元年也錢塘沈某記<lb/>
　　蒼梧臺記<lb/>
予始至海州入其境聞有朐羽之山書於經見於傳記<lb/>
小說疑其為非常而未覩其為物也東望有山蔚然立<lb/>
於大海洪波之中日月之光蔽映上下疑此為二山者<lb/>
<pb n="KR4d0101_WYG_009-11a"/>
問之則二山顧在其西痺薄禿陋不充所望向予所覩<lb/>
蔚然者乃獨在其海中故瑯琊贛榆之墟而今之東海<lb/>
縣也予過海州登朐山而壯之其望大海若吾之左右<lb/>
臂天地日月之逰動出沒可俯而窺也胊山昔予小之<lb/>
而不顧者能尚可以如此况其瞠然意可以無胊山者<lb/>
予得從而登焉豈不益壯吾觀耶於是有職不得往其<lb/>
明年東海令以事去而予得攝其官其往也以歲之四<lb/>
月方草木修茂山氣秀蔚下礸口帆海而渡以至邑之<lb/>
<pb n="KR4d0101_WYG_009-11b"/>
九日登蒼梧之山望大海之津晨雞初鳴夜漏未極而<lb/>
東方雲騫氣如渥朱旛懸幟羅烟炎四發乆之溟波洞<lb/>
赤鬱揚沸騰爚如洋金而朝日始放焉乍妥茫洋扶輿<lb/>
光景仰射隙釃上指人動馬行影在霄漢反顧海之為<lb/>
州僅在蒼烟晦霧杳藹之間藐然如一浮萍之不可分<lb/>
此其卑者猶有大山焉曰由吾關山予雖得至其下竟<lb/>
不果登而歸聞其多猛獸異物往嘗有死於逰者其言<lb/>
未必信然而予固未可以與猛獸異物辨之也蒼梧之<lb/>
<pb n="KR4d0101_WYG_009-12a"/>
為孤秀挺絶四㳺八騖仰髙俯下日月之所徧耳目之<lb/>
所接吾得而盡於此山矣蓋可以無求於彼而足也乃<lb/>
謀築觀其上以與邑人嵗時彷徉翺翔逰乎浩渺混茫<lb/>
之中以忘吾憂勢不能遽成而予之不乆於此也粗記<lb/>
其一日之逰使後之人可以跡予言而為之猶足樂其<lb/>
不廢也<lb/>
　<lb/>
　<lb/>
<pb n="KR4d0101_WYG_009-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻九<lb/>
</p>
<p>
</p>
  </div>
<div>
                <head>長興集巻十</head>
    <p>
<pb n="KR4d0101_WYG_010-1a"/>
欽定四庫全書<lb/>
　長興集巻十　　　　　　　宋　沈括　撰<lb/>
　　潤州金山二使君祠堂記<lb/>
江南為國時升揚潤宫室邑閭環江相望金山能盡有<lb/>
三州山川之盛觀衣冠往還非東府西川之貴人大族<lb/>
則諸侯之重客也其舊勢餘澤至本朝為之借資出力<lb/>
者尚未衰也慶厯中錢使君因其徒以罪相訟訴於有<lb/>
司擊去其主者而表以為禪院使呉僧瑞新居之其徒<lb/>
<pb n="KR4d0101_WYG_010-1b"/>
度其勢不能復得所欲一夕火其居比東方明一山盡<lb/>
赭新既至因其殊破一刀刮去故跡隤髙培下穹下大<lb/>
谷一日皆變化隳殘人始莫不怪之已而為廣堂複殿<lb/>
翼然臨無窮之大江菑巨石梁魚鼈之宅朝江而暮廬<lb/>
殆於必完矣㑹新死復中廢為講舍乆之鞠使君復召<lb/>
禪者達觀圓通代居之或卒或去至宜覺師相因十餘<lb/>
年斤斧之聲相聞而昔之言金山之盛者今復過之矣<lb/>
予少時自金陵來潤州初望見金山纔若鳬雁𣺌𣺌浮<lb/>
<pb n="KR4d0101_WYG_010-2a"/>
沉江波中順流張帆不半日至其下予猶記其室廬略<lb/>
皆鹵莽非若今之嚴煥也未三十年而廢興且三四然<lb/>
每廢輙復加壯雖任之在其主者而能使之興且在二<lb/>
使君也熈寧四年寳覺師為二使君之祠於山中而求<lb/>
予文以記其說曰二人之才能皆為潤人之所思不獨<lb/>
寺之所賴者如此云錢使君名彦逺官終祠部員外郎<lb/>
鞠使君名真卿今為太常丞集賢校理知普州寳覺南<lb/>
漳道人務周也<lb/>
<pb n="KR4d0101_WYG_010-2b"/>
　　筠州興國寺禪悅堂記<lb/>
嘉祐中予客宣之寧國邑溪之西有古佛寺垣棟顛夷<lb/>
叢薈之間披道至其下僅若有人跡而學者守静居之<lb/>
比三年則山嘯木偃複宫曼閣嵬嶪於溪山之間既完<lb/>
矣其所以動其邑人使之輸財捐力凡一櫋櫨塗藁之<lb/>
細皆出静之梱致已則委之而去莫知其所抵後十四<lb/>
年予自禁廷謫守宣州一日典客以佛者見望其貌則<lb/>
静也徐問其所從來曰客髙安郡之興國寺即其廬為<lb/>
<pb n="KR4d0101_WYG_010-3a"/>
浮圖髙數百尺而又使郡人呉文忠與其弟文讃賦泉<lb/>
二百萬闢大堂於其下堂成榜其目曰禪恱而未有以<lb/>
傳其績所以輕千里篾山川之阻以至於宣將子是請<lb/>
所以侈堂之成工而願有以告於其後也予聞之佛之<lb/>
為教凡所為廟塔器飾飲食起居一莫不寓於法於其<lb/>
間不獨其道有以動人而學其法者多能自處於得䘮<lb/>
勢利之外以其無待於勢乃能使不役於勢者為之用<lb/>
以其不覸於利乃能使覸於利者為之忘其所樂以徇<lb/>
<pb n="KR4d0101_WYG_010-3b"/>
之此静之所以屢為宫廬之壯而力嘗若有餘者豈其<lb/>
所操任者獨能果於衆人乎静之言曰其堂之袤可以<lb/>
飯千人其廊疎徼道麗嚴宏傑可以獨名於大江之西<lb/>
也天下之言宫祠之盛者無越於江西是堂也又將闖<lb/>
然獨賢於其間至此知静始棄邑溪之勤不翅若一敝<lb/>
帚殆不足難也佛之所為寓其法於事物之間其微至<lb/>
於無所不在而語言文字為蘧篨則子復可言予之所<lb/>
能書蓋静之所欲言而主子以為之説者如此而已元<lb/>
<pb n="KR4d0101_WYG_010-4a"/>
豐三年二月庚午記<lb/>
　　蘇州清流山錢氏奉祠堂記<lb/>
姑蘇錢君僧孺將謀葬其親而築館於其側歲時率其<lb/>
羣子弟族人祭拜其間凡家有冠婚大事則即而謀焉<lb/>
以謂古之為養者端韠縉紳俯仰跋屈極朝夕之勤以<lb/>
為不足而又博求天下之善道良友廣居吉服以成其<lb/>
志及其捐居處之安晏行之樂而退即於山林丘墓禽<lb/>
棲草伏之野其將委形而待化乎壤冗之間即將乗變<lb/>
<pb n="KR4d0101_WYG_010-4b"/>
倐散以逰乎混茫杳渺之間固莫可得而知也就其所<lb/>
知者登髙則有懐歸思逺之意安居則有春秋霜露之<lb/>
感發乎人之自然則夫親之所安者為倘在是也於是<lb/>
下龍塘之水陟飛泉之山得地之奥焉俯而可濯者清<lb/>
流之泉依而可室者秀嶺之麓四逰而可望者荻胥之<lb/>
野與彭陽之丘也夫其連山起其左大湖支其右近者<lb/>
若趨逺者若翔四時之物遞迎而遞化者交於逰目之<lb/>
所及山深而土良木茂而泉清朝霏夕隂吐翕變化於<lb/>
<pb n="KR4d0101_WYG_010-5a"/>
簷櫨之間可以思可以悲可以樂此館之大槩也錢君<lb/>
好學有才志論當世事慨然喜於有為其追先述志以<lb/>
成其福禄使後世守之而弗墜者豈但以此而已耶<lb/>
　　泗州龜山水陸禪院佛頂舍利塔記<lb/>
龜山西壓大淮其枝自舒蓼漫衍而北度盱眙之𡵻東<lb/>
折其勢垂盡而一峰巍然壁挂踵曳大淵縈淮墳蹂博<lb/>
野壓奔流之滙縻大菑不能窮其深也世傳淮靈伏其<lb/>
下怪風暴浪翕忽崩怒山淵投播飛鳥震落而覆舟發<lb/>
<pb n="KR4d0101_WYG_010-5b"/>
野其害被於數州祥符中淮南至行師始營佛寺於山<lb/>
之陽偶象數百皆爚金為之所以鎮淮祇走龍蜃以為<lb/>
水暴者力未就而門人自信繼其業相因數十年江淮<lb/>
之間揭貲幣轉材篚粮即工於山下者相尾於道慶厯<lb/>
中詔遣中貴人持佛頂骨舍利亟以金塔坎於山脇於<lb/>
是即山為官逶虵登降環絡彌布中為浮圖十有三成<lb/>
為髙二百有五十尺面峙峻閣而複殿翼其後廊疎勾<lb/>
繚下濱淮澨至於天清景明洪流凝湛釋鏤之飾浮動<lb/>
<pb n="KR4d0101_WYG_010-6a"/>
波間鐘梵之聲飄飄下上於杳渺之際舟楫出於其下<lb/>
者莫不為徘徊翔佯掇操而仰望躊躇者乆之予往來<lb/>
淮泗之間經於是山者殆數千每至必翔集顧慮無風<lb/>
波之虞然後敢濟近歲過之則舟人鼓氣自若無復向<lb/>
日危懼恂慄之色問其居人則指以語予曰今之操髙<lb/>
刺舟而濟處則異時之大淵深潭也其説以為汴流之<lb/>
所堙然汴之始鑿於西漢元成之間距今濁河之委貫<lb/>
淮而東者千有餘歲惟審之淵不於此時泯漫而乃驟<lb/>
<pb n="KR4d0101_WYG_010-6b"/>
堙於數十年之間則其謂之禬禳消伏之所為固未容<lb/>
辨也觀龜山之為袤不能數里而宫廬像塔美奥之如<lb/>
此蓋其經營以終其績者自信師之裔宗衍者衍主是<lb/>
山且三十年人信衍故衍得以發其才於宫廬像塔之<lb/>
美自至行發其原再傳至於衍而後細大之物無一不<lb/>
具以匹夫之勢徒步以就萬金之室者豈易為力哉方<lb/>
天下至治極盛四方朝貢餉䭞於京師舟車道其下者<lb/>
居天下十分之七竒風駭浪不作人得以嘯歌俯偃以<lb/>
<pb n="KR4d0101_WYG_010-7a"/>
濟不測之大險别其為神靈所擁而宫廟為之馮翼斯<lb/>
亦理之宜有者况其覺寂之所寓理相㝠絶詎可以起<lb/>
作之意識而欲窮其變神者哉<lb/>
　　宣州石盎寺傳燈閣記<lb/>
凡所謂山川國邑一切空有動寂諸相其廣塵若沙之<lb/>
無窮有大聖人出曰是皆妄也以為妄者亦妄也道不<lb/>
二不二也者非一也唯不二與非一則名尚無所寄况<lb/>
其為言也於是有一乗三乗十二分七拘眩十二韋陁<lb/>
<pb n="KR4d0101_WYG_010-7b"/>
無盡藏法遣一切妄執有大聖人出曰是亦妄也法無<lb/>
作無住至於無説無說亦妄也則有一語一黙一眴搖<lb/>
屈伸而具百千億塵沙法門其為術可謂至約矣釋迦<lb/>
以是付之迦葉世相傳述其流入於中國記其說者其<lb/>
積又且數百巻嗚呼多哉宣州石盎寺有孚師少逰四<lb/>
方得禪者學以歸又欲廣其傳於異時悉聚其書營複<lb/>
屋以藏之曰傳燈閣或謂書為道之累所以釋書而傳<lb/>
之以心又將收其客智澤粕以寓古人之所棄豈正法<lb/>
<pb n="KR4d0101_WYG_010-8a"/>
眼之謂也予以謂無傷也是欲使人無言者言何預哉<lb/>
孚之所欲者傳夫豈傳書也茍得其人雖十二韋陁藏<lb/>
相本空寂茍非其人毗耶據坐未易識辯知其所以為<lb/>
善巧方便奚至翦翦計較於理相筌筏之間哉<lb/>
　　延州重修嘉嶺英烈王廟碑記<lb/>
元豐四年春夏戎黜其長引兵擾邊本道以驛聞詔有<lb/>
司夏罪當治出虎符發諸道兵㑹陜西河東六經絡四<lb/>
十七將步騎數十萬同日西討鄜延路師出之日天子<lb/>
<pb n="KR4d0101_WYG_010-8b"/>
遣使者出内庫香劑上自封書以授守臣以禮告於英<lb/>
烈之祠師出上郡破黨項之衆七萬於圁上執夏人徇<lb/>
地至五原而還凡師所至無風雨霰雹疾癘之災軍還<lb/>
預有功於是行者莫不貴顯恵養獨神有是克相國師<lb/>
物無震奰晏晹順遂不愆師求爵號祭秩其尊而宫室<lb/>
痺陋未稱位號無以示天子尊顯嚴報之意於是賜度<lb/>
支錢三百萬因舊祠而新之凡其皇廬盥燔糦湢之舍<lb/>
儐裸之位至於牲豆容物莫不備稱祠當師牙之南山<lb/>
<pb n="KR4d0101_WYG_010-9a"/>
髙木蕃蓊然上出城堞之杪而室棲其椒歲時禬薦旗<lb/>
纛杳藹鏞罄之聲聞於五城祠且作求有以表神之烈<lb/>
著見於後世跡神之所由興而邑之人無可與考信者<lb/>
有司發故祠之壁乃得昔人所記數篇掇其雅馴可跡<lb/>
者自魏黄初二年二月乙丑天有大聲而星隕於烏水<lb/>
之隂顔上大覆如車若有人植其上者蓋石也赫連勃<lb/>
據有朔方始尊而祠之唐末北平王髙萬興節制彰武<lb/>
軍有所感於神名其山嘉嶺而石人之祠始盛於此康<lb/>
<pb n="KR4d0101_WYG_010-9b"/>
定中黨項入廬關州發卒迎戰為勇所遮於拷栳城黨<lb/>
項襲虚薄延州一夜且轒輼厭旦將危西州州之人禱<lb/>
於嘉山中夜大雪虜驚起視南山草木皆兵也於是師<lb/>
潰而歸始命爵為威顯公凡有所祈薦肅若有物應之<lb/>
嵗輒大禳上即位復尊神為英烈王其祕怪神物發見<lb/>
於人者至是有加焉惟物之無所趣者為無所選於道<lb/>
有所趣則有從有逆從之至至於無所選於道則天與<lb/>
政一而鬼神之情不為難知道有所逆其趣異其歸日<lb/>
<pb n="KR4d0101_WYG_010-10a"/>
以相逺故天與政不相為用而鬼神物怪發為竒傀以<lb/>
干害於政事其趣日以相逺則其情不足以相知道不<lb/>
足以相命不足以相知則其發必謂之竒不足以相命<lb/>
則其接必至於有害故先王之政理於此而天地鬼神<lb/>
陟降先後出於一道主上以道命興四方之才以義用<lb/>
天下朝廷百官政令法度下至於交萬物莫不有道隂<lb/>
陽寒暑小大之物無不茂阜飭和山川墳衍神姦不作<lb/>
而赫靈異物往往發為嘉祥顯貺難功美利以涵被天<lb/>
<pb n="KR4d0101_WYG_010-10b"/>
下上方虚己退挹歸功於鬼神誠信並薦而禮命爵秩<lb/>
興降涗徹之文視以下上天下知其為安息利遂而莫<lb/>
能名其成功此宜有所形容蹈嘆昭神之貺以顯揚天<lb/>
子之盛徳著在金石傳之無窮其詞曰<lb/>
髙奴額額　烏水其下　維魏黄初　有命來舍<lb/>
逮今千年　神食兹土　歲無雹晹　民不疲瘦<lb/>
厯世數十　我宋受命　始啟爵宇　爰自康定<lb/>
康定之師　虜狨塞門　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我戎行　赫然有聞<lb/>
<pb n="KR4d0101_WYG_010-11a"/>
夏人惛驕　婦驁不綱　自覆其巢　噪徒以狂<lb/>
跳人綏徳　將㦸我疆　帝震夏<hi>闕</hi>　大興師征<lb/>
超圁漸河　拔其九城　始剪撫寧　最以萬馘<lb/>
遂殱葡萄　至於左澤　凡師所經　罔有災謫<lb/>
惟帝時動　與天降陟　帝不名功　散圖爾肄<lb/>
人懋爵頒　神襲命祀　廟貌黝陋　不稱祭秩<lb/>
發幣太府　考是燕室　烏水湯湯　騃鼓洋洋<lb/>
新宫既荒　神具樂康　騃鼓崇崇　神格新宫<lb/>
<pb n="KR4d0101_WYG_010-11b"/>
鑾車畫<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>　翩其以風　有風自惟　神御肴䔩<lb/>
薦盥興伏　旗旐煜煜　有風自樾　神陟在墳<lb/>
笙鏞鼓神　我舞踆踆　神錫有年　以風以雨<lb/>
神錫晉夀　式燕式譽　多黍多稌　嘉山之下<lb/>
無悔無怒　神職伊祐　帝撫萬方　天鑒惟徳<lb/>
神罔怨恫　孰非帝力　行則在上　居則在憺<lb/>
莫逺莫忘　五城是瞻<lb/>
　長興集巻十<lb/>
</p>
<p>
</p>
  </div>
<div>
<head>長興集巻十一</head> <lb/>
    <p>
<pb n="KR4d0101_WYG_011-1a"/>
欽定四庫全書<lb/>
　長興集巻十一<lb/>
　　　　　　　　　　　　　宋　沈括　撰<lb/>
　　岸老堂記<lb/>
岸老既歸於夢溪之上築堂而命之曰老老不在堂而<lb/>
老者之髪茁其以白其心若頹雲之淡太虚也蝯鵠其<lb/>
形支木杭草之與居也臂交於上不私其祿而休予以<lb/>
茒丘之美䕃也濎濙虚納物來不辭而濯予以靈溪之<lb/>
<pb n="KR4d0101_WYG_011-1b"/>
浩浸也非步非騫胡胡然循堦而鳴者塏予以澗崖之<lb/>
冷風也仰之在顔顧則在几圭擁而繪張者望予以四<lb/>
旅之羣峰也岸老之所樂聚之接之其來而不窮者堂<lb/>
之為老用也十履之而以跬計者吾堂之袤也十抗之<lb/>
以為席者吾隠以肘也野不加抑而下視不加明而逺<lb/>
者封高以為之構也向之者不瞻背之者不顧作焉者<lb/>
不變策而過者趣與人謬也茍足于是而無所羨故吾<lb/>
謂之乗參昴而躡飛景則彼且以為揚粃為虻咮也吾<lb/>
<pb n="KR4d0101_WYG_011-2a"/>
謂之坐泰山以浮<hi>闕</hi>潏則彼且以為一蓬之梗與鷦鷯<lb/>
之鷇也微陽始升至於歛陳而畢嵗物隨之盛衰變化<lb/>
無一息之停一以為梟一以為雉是非相捽於前是老<lb/>
也岸然坐而視之雖通都甲觀望之如蒸霞霧履之若<lb/>
乗雲氣小隙容鼔車牛半估當一國以彼之富視十跬<lb/>
之隘若營丘之與一鍧然且不願易之非以美奥為不<lb/>
足慕也棲騖以桶決吕梁以溉巵何所資於有餘方其<lb/>
晦暘風雨霜雪霧露相與遇於無所祈無所厭之時蟲<lb/>
<pb n="KR4d0101_WYG_011-2b"/>
魚草木相與遇於緣延蓊㲨不機不藝之地飛者相與<lb/>
遇於翔佯勾輈之和走者相與遇於決擲角脚之樂客<lb/>
相與遇於相邇而相忘相安而不相器之適五者不待<lb/>
否而至與之為澶漫與之為無間雖有其餘無所受之<lb/>
雞不才於飛而羽生於蹠累然之贅無補於齮齒方且<lb/>
睢盱鍾鼓之侈而忘眩視之悲何哉<lb/>
　　江州攬秀亭記<lb/>
江州據呉鄣之麓垂踵江澨虹騫螭絡貫城皆山而庶<lb/>
<pb n="KR4d0101_WYG_011-3a"/>
民列館㑹市於其下臺觀㕓廬髙下隠見於茂隂篁竹<lb/>
之間西有荷芰之池南屬差廬連嶂紺天<hi>闕</hi>　湓浦甘<lb/>
棠之水北漸九江之釃流隠然幕植于百里之外者淮<lb/>
南群舒之諸山四時之景變化吐吸類無常物非語言<lb/>
繪素之所能一官司士大夫都人之家大率<hi>闕</hi>　山故<lb/>
崇臺危榭可以臨髙而逺眺者甍陛相望然所得多主<lb/>
一景江湖山水闤闠之趣不能兼有也郡城廣寧監之<lb/>
西垣有故樓之湮為棄數雉東瞰井邑其臺觀㕓廬隠<lb/>
<pb n="KR4d0101_WYG_011-3b"/>
見於茂䕃篁竹之間者齒布其下荷芰之池差廬甘棠<lb/>
湓浦大江江北之羣山悉羅于左右前後前此為羣者<lb/>
嘗築觀其上其法<hi>闕</hi>陋不足以三絶賞美觀之所㑹至<lb/>
此乃徹而新之上為重堦廣堂以御賓燕其前可以席<lb/>
工步珩珮之節環堂為晝疎綺撩可以來沓遞之景而<lb/>
盡嘯歌俯仰之適李白嘗有詩以謂九江秀色可攬結<lb/>
吾將此地巢雪松使九江之秀可攬而無所遺者非此<lb/>
無以當之今太守莆田蔡履中之規畫而監廣寧監南<lb/>
<pb n="KR4d0101_WYG_011-4a"/>
昌孟處善元徒以成之凡覽觀之勝雖具至此而后畢<lb/>
為吾耳目之所有其雄特則廬山之峻峙奥竒閟靈之<lb/>
所御燭為象曜散為璚觹蒸為虹霓激為霰雨矛拒㦸<lb/>
磔者連峰累百木搖霧集則寒暑為之失行大江之闡<lb/>
衍翕為二三敷為八九震風之所鼓則巨浪山屹飛鳥<lb/>
跖墮澄濙不揚則日星璯錯連檣萬艘鳥驚而爭先其<lb/>
曠麗則南山千丈瀑布西江萬頃明月足以穪豪而四<lb/>
時之葩華綦組糅駮塢别為曹連山茂木隠見於雲煙<lb/>
<pb n="KR4d0101_WYG_011-4b"/>
之間乍晦倐明終坐而屢變者不可以形殫此大略若<lb/>
夫時和嵗登人物阜樂徒歌而腹嬉飽食而朋遊於是<lb/>
太守率其僚士為賓射豆觴休勞百職與都人士女嘯<lb/>
咏興俯追古人所以與民共樂者千里秀色入於樽爼<lb/>
山飛水游蓮婦櫂二嘯歌之聲雜起于珮環竽瑟之間<lb/>
當是之時清淳之氣和平之樂浹于人心其高舉逺蹈<lb/>
則有沼白蓮㰚英菊巾車卉服以遊乎方檢之外其悲<lb/>
傷感槩則有慨商婦之胡琴壯大江之黄雲寫意撫節<lb/>
<pb n="KR4d0101_WYG_011-5a"/>
流於咏歎其遺風餘蹟尚有以攄滌滯淫以為後世之<lb/>
美者此又非得以言諭者也履中治江而百職舉民既<lb/>
安其政又求有以共樂之而處善能推其志以就竒曠<lb/>
之賞凡此皆將傳之不朽而某適客過潯陽以記見屬<lb/>
古之人欲盡其所言者必有詩以繫之詩生於言之不<lb/>
足事有不能以言宣而見於聲辭窈𦕈曲折之際者葢<lb/>
有待於詩也予不及落是亭之成既序其大致而復亂<lb/>
之以詩異日使君登是亭覽羣物之㑹談咤交錯觥籌<lb/>
<pb n="KR4d0101_WYG_011-5b"/>
雜進促坐屢舞主人將誇客以江圃之富則僕之詩尚<lb/>
能為公一价之助也其詩曰標子衣兮清風攬秀色兮<lb/>
堂中情何為兮飄飄來無端兮去無蹤從化人兮瀛州<lb/>
乗揚焱兮下視識故里兮回覽慘孤眄兮紅澨浩四顧<lb/>
兮悲歌傷千里兮客目杳江呉兮何處望雲鴻兮㫁續<lb/>
水渺渺兮霜天江魚跳波兮漸緸綠遵長陸兮浩觀澹<lb/>
靈州之澄停汎華清兮芙蓉縈秀渚兮煙横憩羅韈兮<lb/>
蘭州遡浩波兮揚衡𦕈何為兮波神硠琱舷兮嬋娟鼓<lb/>
<pb n="KR4d0101_WYG_011-6a"/>
輕秧兮杭枻登湓陽之王鱣倚風樵兮佇立遲天邊之<lb/>
歸艎送孤鴻兮目脩滿中浦兮夕陽誰與佩兮予懐擷<lb/>
汀洲之秋芳<hi>二</hi>南有山兮鬱蒼蒼漸滙澤兮屹中江負<lb/>
南溟兮半墨函七澤兮當暑而蒼涼青雲巻兮修聞森<lb/>
珪璧兮庭中泉曳崖而響落雪曀曀曀霾空朝惟葱蘢<lb/>
兮暮窓紫綠酒如空兮山色裏呉杭翳壠兮楚桑旖旖<lb/>
行人笑歌兮賓醉起<hi>三</hi>桂檝兮庬□躍長艘兮江湄劃<lb/>
流羽兮徑徃杭素波兮揚緌投嶮遇兮爭先絶奔流兮<lb/>
<pb n="KR4d0101_WYG_011-6b"/>
坌入噪焱風兮下瀨士虎顧兮比立横怒浪兮側飛<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>
千橈兮電進過江陽兮一昔失千里兮一瞬萬夫呼兮<lb/>
髀躍波鴻洞兮山震觀者㦸鬛兮鼓氣況匹夫之所徇<lb/>
<hi>四</hi>有大人兮山之陂佩日月兮帶虹霓横九垓兮方車<lb/>
駕矞皇兮招搖以為旗降吾湫兮朝氛陟吾阻兮夜輝<lb/>
爛煌煌兮靈光噀流景兮雲中顧瞻偈兮衡鄣聊彌駕<lb/>
乎神峰敞修除兮延望靈之來兮藹空<hi>五</hi>雲蓊蓊兮銜<lb/>
山列華觀兮山間敞陽扉兮東椒連繡曲兮南樊既縈<lb/>
<pb n="KR4d0101_WYG_011-7a"/>
帶兮蕙塢亦逶遲兮籟淵煙闇慘兮籠木淡倚閣兮半<lb/>
褰客燕兮將歸臨風兮浩歌白鳥亂兮霜汀晩日天下<lb/>
際兮蘋末徵波望西江兮浩𣺌逺山如眉兮江木小失<lb/>
晝景於顧盻起千門之夜燎迷列星兮下上混波間與<lb/>
林秒<lb/>
　　東京永安禪院勅賜崇聖智元殿記<lb/>
道不可相古人以謂强名之物之所由而非所止者道<lb/>
也止則非道以此名乎所不能名者故道為芻車名為<lb/>
<pb n="KR4d0101_WYG_011-7b"/>
寓馬佛者名其身且三以體言則曰法身以智言則曰<lb/>
報身以用言則曰化身芻車之行寓馬之步體也照起<lb/>
則智現事接則用生此名之分也慶厯中佛之徒宗澤<lb/>
刻像佛於成都之西永安禪院闢廣殿以居之為敷蓮<lb/>
千房以妥大像復為蓮英千苞出於房間房别一佛赩<lb/>
千苞皆佛也而攝于一像是所謂盧舍那者始名其殿<lb/>
曰千佛千佛者報身之所生而所謂化身者也今夫所<lb/>
謂盧舍那者千佛之所自生而以智名者智所以作聖<lb/>
<pb n="KR4d0101_WYG_011-8a"/>
而聖者化之積也於是改賜其名曰崇聖智元之殿而<lb/>
而上親御飛白字以嚴其榜佛之名體密妙難蹟非上<lb/>
聖超悟境昭等螎孰能控摶無形寫之毫素一言所標<lb/>
而顯三身差别之慧辦十萬調御之雄照者哉觀夫妙<lb/>
相凝湛神筆飛渙日月之光鬱蟠於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>櫨之間神耀相<lb/>
宣羣飾嚴翼至者赫然若有臨其上有臨其左右一望<lb/>
璙章而盧舍那之身具環視衆色而千百億之身圓非<lb/>
由内出不自外鑠不墮諸見而見以此期乎歴堦趨隅<lb/>
<pb n="KR4d0101_WYG_011-8b"/>
以瞻夫表揭者是不可以無誌也微臣瞻仰聖製以偈<lb/>
贊曰<lb/>
具足無畏天人師大毗盧海不思議妙湛圓澄離諸量<lb/>
一念不動遍十方芬陀一葉一釋迦衆生差别之所現<lb/>
無作光明等法界是明諸佛大報身因陀羅相不可覩<lb/>
要假名言顯實際我此見佛清凈眼因智元故發妙明<lb/>
非内非外及中閭文字相空獲自性前聖後聖嚴此殿<lb/>
是故此殿㝡吉祥是像非像真非真一薩婆若等無二<lb/>
<pb n="KR4d0101_WYG_011-9a"/>
不墮諸見見真像如金剛山坐道塲一毫光相施伽沙<lb/>
盡得有情得無漏<lb/>
　　池州新作鼓角門記<lb/>
諸侯之臯門必有觀所以布宣政令察天地祲祥考民<lb/>
言物俗之美惡民於是觀法象聽政教之所出凡國之<lb/>
治亂政刑之失得莫不由此而後及乎四方故國有大<lb/>
號令大慶頒則即而與衆聽焉諸侯之國廢而守令承<lb/>
天子之命以施發於下者其事未嘗廢也故凡郡邑之<lb/>
<pb n="KR4d0101_WYG_011-9b"/>
府門必為崇堙伉石凡朝廷之詔令典章郡國之鼓旗<lb/>
纛槊至於下漏考時發昕嚴夜凡作衆之鼓政皆典藏<lb/>
於是異日有司簡忽故常文弛不綱於是天子赫然詔<lb/>
州郡牙門得設鴟極法亞宫室使守臣司之以䖍天子<lb/>
之命令以宣耀朝廷政教之威重非徒有以尊郡國之<lb/>
之勢為一方美觀而已池州有將屯鍾官在列郡為據<lb/>
朝廷教詔於此乎入所以息養條治其邦人者於此乎<lb/>
出政有時期物有位序於此乎聽忽而不治使至於朽<lb/>
<pb n="KR4d0101_WYG_011-10a"/>
弊剝漫無以蔽風雨豈朝廷所以付守相之意耶巨材<lb/>
生於山林貨力出於民取材于山合民之力以為官府<lb/>
庫庾宜不為難至於力不出于身發不及其家民未嘗<lb/>
知役而就堂之巨室者此不繫夫守相之才智者歟故<lb/>
雖一堂之任一日之役必有所待而後能也為外州使<lb/>
民不知勞分家之財無所屈而美壯之觀隨所指顧而<lb/>
新可以為難矣左澤右山後江前溪笳鼓之聲朝與翔<lb/>
禽宿氛抑揚容與於邸閣山林之間暮與駛䭵逺水下<lb/>
<pb n="KR4d0101_WYG_011-10b"/>
上浮動於江湖盎瀁之際使見者識政教之所存聞者<lb/>
知晨暮之所禁端委搢紳以遊乎其下者思夫朝夕出<lb/>
納於此者不可以不恪則與夫殫土木之費佐觴豆之<lb/>
侈以快一昔之嬉樂者異矣前日之杇弊剝漫者使君<lb/>
既得而新之物之新其終必復到于弊惟事之與物相<lb/>
待為重者使其事較然不可隳略則物不待詔而必完<lb/>
故予所言者不在一臺觀之新而以郡國體要為先務<lb/>
俾後時有考焉抑使君之志歟使君朝散郎東萊王君<lb/>
<pb n="KR4d0101_WYG_011-11a"/>
文正副守朝請大夫開封李君端臣也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻十一<lb/>
</p>
<p>
</p>
  </div>
<div>
<head>長興集巻十二</head> <lb/>
    <p>
<pb n="KR4d0101_WYG_012-1a"/>
欽定四庫全書<lb/>
　長興集巻十二<lb/>
　　　　　　　　　　　　　宋　沈括　撰<lb/>
　　秀州崇徳縣建學記<lb/>
韓退之為處州孔子廟碑曰自天子而下得通祀而徧<lb/>
天下者惟社稷與孔子然其祀事皆無如孔子之盛所<lb/>
謂生民以來未有如孔子者此其効歟予常以謂退之<lb/>
失言祀事之盛衰其得失在後世孔子何與焉使孔子<lb/>
<pb n="KR4d0101_WYG_012-1b"/>
無一豚肩之享於墟墦之間何損其為聖人以舜禹之<lb/>
巍巍不待有天下至孔子乃待祀事然後尊歟其智足<lb/>
以知聖人孟子獨稱宰我子貢有若如子路親事孔子<lb/>
而師之然猶有所不説知孔子為難則其譽孔子固宜<lb/>
難也治天下國家其上至於無以加下至於匹夫販婦<lb/>
得有其四體髪膚者捨孔子之道不可此天下所共知<lb/>
者聖人之蹟也至其卓然有所立雖顔子欲從之而有<lb/>
不能者故先王擇天下宿艾舒大之才以為公卿鄉老<lb/>
<pb n="KR4d0101_WYG_012-2a"/>
使率其屬以興四方之俊異禮樂法度秋陽江漢以暴<lb/>
濯之猶懼其不能進茍為不至於此而僅循其末流則<lb/>
道或幾乎息矣呉越多山而湖澤漸其下其枝者涯渚<lb/>
之間不辨牛馬崇徳居山澤之介孔道四出戰國之時<lb/>
闔廬勾踐嘗大戰於檇李禦兒之間裂其地而守之至<lb/>
今墟壟綱絡稻蟹之利轉徙數州元豐八年括蒼呉君<lb/>
伯舉為是邑也始為之築宫廟以祠孔子聚學者擇經<lb/>
師而教之以義理行能不茍使之為文章誦習務中有<lb/>
<pb n="KR4d0101_WYG_012-2b"/>
司之程而已培高為堂宴有貳室繚以環廬豐約穪事<lb/>
四方聞令賢皆來學唯恐在后崇徳為逺邑縣令為小<lb/>
官興材賦工動觸吏禁非篤誠自信强有才者不能任<lb/>
也此其成就之難未若持之之難也僨犀象決鴻鵠之<lb/>
器非深山大谷則無以養其材執䂓矩而求之若不祀<lb/>
其材所養則沈沈之室執䂓矩者所視也養之以先王<lb/>
之所待以興者而不徒循其末蹟則其為役也不為茍<lb/>
美矣<lb/>
<pb n="KR4d0101_WYG_012-3a"/>
　　杭州新作州學記<lb/>
古之處民者其業雖有分而其教之以禮義徳術則無<lb/>
貴賤必出于一道所以用之於朝廷者則前日修之於<lb/>
其家者所以服于畎畝者則異日用之於朝廷者非若<lb/>
擾獸者不使以摶埴游祔者不任以服馬也賢有才者<lb/>
理之不能者由之而莫敢廢焉而已耳少而學長而習<lb/>
焉安之若天性資之如寒衣而饑食一日五家之比不<lb/>
由之不棄且夷膚矣不待有所徇而後為也自五家之<lb/>
<pb n="KR4d0101_WYG_012-3b"/>
比則已教之以所當學過而至於五比之閭則又揭之<lb/>
以書而瀆告之其教養之具益衆則益詳其相與而居<lb/>
弗與其畔也則親之以閭黨相與往還弗與其狎也則<lb/>
肅之以賓祭合而用之欲其和理也則齊之以卒乗矯<lb/>
强弗率前其敗亂也則威之以刑誅撻罰朝操其所任<lb/>
以出夕相從以歸仰而觀其上則宫廟室廬莫非先王<lb/>
之法象也俯而履其下則疆井徑術莫非先王之經理<lb/>
也居而閲其身則簮屨服冕莫非先王之名物也散而<lb/>
<pb n="KR4d0101_WYG_012-4a"/>
察其起居出處老老而稚幼瞻生而哭死莫非先王之<lb/>
禮義節文也非能有羽毛鱗喙以馳騖乎山林沒於淵<lb/>
而天遊者捨此其何適哉至諸侯自為政所以措其國<lb/>
家者出於多道而民始習於幸忌分扺義屈力以贍其<lb/>
欲偲然不厭也立而觀其朝夕之相與非譁然覆其人<lb/>
而兵其頸則操勢挾數以籠天下至於詐窮勇奪强者<lb/>
僨諸侯而并負之然而不數十年復起而亡秦人人欲<lb/>
為秦之所為則秦尚安得晏然獨有其利哉其勢雖欲<lb/>
<pb n="KR4d0101_WYG_012-4b"/>
無至此豈可得也至漢有天下願治之主間起乃始知<lb/>
尊先王黜百家異時得古人之藁刓簡振其埃熏而誦<lb/>
説之然獨為士者出於此而民之忸於舊俗猶固浩然<lb/>
也非刑名法令不足以撼之故吏常以法用而學者羞<lb/>
言之至於治天下之實其勝負未能甚異也道既出於<lb/>
二則勢之所在者常執天下之勝而區區之空文何益<lb/>
於不勝哉至陳蕃李膺輩出以義節相奮勵抗志力行<lb/>
欲以移天下之習<graphic n="KR3198" url="https://raw.githubusercontent.com/kanripo/KR-Gaiji/master/images/KR3198.png" mimeType="image/png"/>椐血皆帚驅而畚運之未為快也<lb/>
<pb n="KR4d0101_WYG_012-5a"/>
然卒不能振一步杭一横草以捄凌遲之禮樂何哉由<lb/>
養之不廣教之不以漸故也百年弊習使可以俯仰咄<lb/>
嗟而致頌聲嘉瑞則先王之為法不茍如是其煩且詳<lb/>
矣國朝郡邑皆立學校春秋長吏親用弊於廟自三尺<lb/>
之衣者悉聽入學廩食於縣官又賜以百家之書設經<lb/>
師為之講教其施設條目皆天子稱制以命之朝廷之<lb/>
於學無遺重矣而吏或不以為意彼固非敢倦天子之<lb/>
令以為不當先然誅罰期㑹<hi>闕</hi>鹽之細務一事不至則<lb/>
<pb n="KR4d0101_WYG_012-5b"/>
知有所廢闕儒者履仁蹈信不救急故其効力乃在數<lb/>
十年之後急近而忽逺此人情之常至於任政教之本<lb/>
原以身先士民此大儒公卿之事未可以他長吏比也<lb/>
杭為大州當東南百粤之㑹地大民衆人物之盛為天<lb/>
下第一元豐八年邦伯滿公自尚書左丞拜資政殿學<lb/>
士來牧是州凡政之僵弛敗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不綱者一切振去而更<lb/>
置之未明衣冠而坐設庭燎以聽事大昕一府皆空無<lb/>
一人蹟庭下者四方之賓客已肩相摩於門矣公悉與<lb/>
<pb n="KR4d0101_WYG_012-6a"/>
之酧酢燕勞嘯咏終日府寺癐廩亭傳杠梁柢籍抄揭<lb/>
凡有司之務不期月赫然一新殆無遺役矣公曰此未<lb/>
足以副朝廷求治之意也養材勸徳為天下得人莫先<lb/>
於學校前日雖有其具未能博延四方之學者呺然若<lb/>
大瓢無所適於容則若勿置之愈也乃率僚屬親往視<lb/>
學者所居則垣隤屋陊神主暴露諸生不免沐霧雨喟<lb/>
然曰養士患無有具既有以進之則士之不勸非所患<lb/>
也具如是不可以不新部刺吏朝請大夫韓公敦善樂<lb/>
<pb n="KR4d0101_WYG_012-6b"/>
勸與公恊謀發弊轉材百工毛㑹不踰時則前日之隤<lb/>
垣陊屋蓬居而蠋宿者悉已丹髹繪刻上室而下堂矣<lb/>
廊陛繹舒殿像孔嚴褒徳崇配則圖其周廬以七十二<lb/>
門弟子與二十五大儒之像考古議禮則狀其堂序以<lb/>
三代車輿器服之容飾尊經嚴師則翼然在上者講論<lb/>
之堂也勸藝禮士則環而可居者肄業之室也工致其<lb/>
巧史督其度巨細委曲䂓鈎矩折物盡其法者暴揚㸑<lb/>
滌几席楯梐凡生養之具也元祐二年朱鳥戒夕日次<lb/>
<pb n="KR4d0101_WYG_012-7a"/>
上丁百工告休公將釁考位神展物體性於庭公乃端<lb/>
委造洗實觴以進博士弟子賛幣承飪登降興伏珮環<lb/>
鏘鳴禮數備具不汰不簡受爵既徹乃升公堂西向以<lb/>
禮學者於是諸生牆立請質所疑横經挾簡交進牙退<lb/>
各獲所求既而陳豆觴班爵齒徳席工興爼賡歌迭賦<lb/>
酣詠儒史嚴夕而罷州人相攜遮道擁觀旂纛<hi>闕</hi>跲途<lb/>
不容跬排躙爭進襁提相先莫不嗟咨垂洟知先王之<lb/>
道尊重崇顯禮義可慕貨利可恥父以告其子長者歸<lb/>
<pb n="KR4d0101_WYG_012-7b"/>
以告其少者兒童羣戲羅列豆籩纓冠秉枚効其拜俯<lb/>
道之以善其順且易入由此可見矣況其有以勸之也<lb/>
慶厯中公嘗講學于此今乃為邦伯建浙西鼓旗垂封<lb/>
君之印饗諸生見故老閲芹茒之舊蹟此其為勸豈待<lb/>
他哉公以道徳經術相天子出擁東方諸侯路刺史以<lb/>
文雅方重康撫呉㑹合志一心茂明先王所勉使絃誦<lb/>
之聲芽蘖肆長收効于異時者實自今日某邦人也今<lb/>
將以多君子惠賚於我邦豈可使經始之蹟寂寥無聞<lb/>
<pb n="KR4d0101_WYG_012-8a"/>
於後世耶既以論次其始末又將記邦人之言揭之碑<lb/>
碣以告后世焉其詞曰政孰自本必圖其綱摘隠鈎堅<lb/>
非政之良我有大柄匪震匪威彼侗弗昭發為神徵孰<lb/>
忸惰淫覿狂以嬉我拔其萌投以禮詩青領垂縷斃其<lb/>
故武移之如天子見斤斧凡此有為由莫非學我邦我<lb/>
庠自公爰作公伯新庠考度揆律挾桶跟超其徒坌出<lb/>
蓊然雲興後堂左室重欒藻題昔之圮垣鳶梟所嘷今<lb/>
也誦絃匪徒器之公教諄諄匪徒教之公先以身孰謂<lb/>
<pb n="KR4d0101_WYG_012-8b"/>
虎兕牙之以手為政之難擾虎何有不艱不疚唯公之<lb/>
厚其在慶厯公官於此赫然有聞遂相天子以我之先<lb/>
以期爾后公惠我邦豈不既富浙水如瀉青山之下蹟<lb/>
誰與論猗歟昔者<lb/>
　　簫簫堂記<lb/>
岸老琴於竹間鳥呶其上魚裔其下竹間之風骹然鳴<lb/>
以相和少進焉則鳥䎀而去之魚勅然逃于深淵向也<lb/>
惟草木之見今于然則予也向以予為草木也習之今<lb/>
<pb n="KR4d0101_WYG_012-9a"/>
也以予為非草木也跳焉予樂竹間之簫簫囊枕几而<lb/>
與居曽二物之寇哉顧䎀予之所樂何耶彼其一者以<lb/>
羅死於覆苓之<hi>闕</hi>一者以弋獲於蘙弣之樊吾面目羅<lb/>
者也其起居弋者也彼安得不䎀吾之所同哉同于弋<lb/>
者鳥䎀之同於利者市人噪之所同者多其取敵亦厚<lb/>
矣子獨不見澤朝之氛澒然一息而半楚國舒六之山<lb/>
皆膓然垂七日而後履其畔未嘗辭于物也而物莫能<lb/>
形於其中彼又烏與為敵哉處乎物之所不求則深道<lb/>
<pb n="KR4d0101_WYG_012-9b"/>
乎人之所不襲則逺貫竹而西俯而可漁者吾碕之以<lb/>
深閣擁木負薈據而可望者吾嶝之以逺亭左吾廬右<lb/>
澶漾䕃若植<hi>闕</hi>者吾介之以簫簫之堂岸老奕於亭而<lb/>
木之影搖於罫絃於閣而水之聲發於緱偃休於堂則<lb/>
若佩琅玕蘙雕鷸以閲桑林之奏以今古為一昔以晝<lb/>
夜為司爟前日魚鳥之所樂余攘之以為已適而魚鳥<lb/>
逐矣物之於人相為鄒楚久矣方其木草茂暢獸蹄鳥<lb/>
蹟之道交於中國中國之民窟居懸釡而資鳥獸之餘<lb/>
<pb n="KR4d0101_WYG_012-10a"/>
及其驅虎犀放龍蛇胥山林而童藝之丘陵為卭畢江<lb/>
湖為大罛而罥格之智殫焉故人之所棄魚鳥之所牧<lb/>
魚鳥之所樂人之所樂人之所棄也屑人之所棄而攘<lb/>
魚鳥之所樂謬於人情吾自此逺矣奚待瞷空谷弊車<lb/>
馬之力傖囊矉目而較文跬之逺哉岸老於比也峨而<lb/>
醉肅而興曼然而咲客至則告之曰藋蔓獵子之纓蟪<lb/>
蛄之哄無以步齊夏歸矣無庸攝車為也噫<lb/>
　　隨州法雲禪院佛閣鍾銘<lb/>
<pb n="KR4d0101_WYG_012-10b"/>
天封大狐襄漢之勝粤浮圖之宫獨雄於東南法雲院<lb/>
乃其岐出者元豐七年其徒慶璉師建佛閣於院之西<lb/>
壖欒櫨三因重橑翼舒下俯阡陌中廬枕以軌鍾方將<lb/>
劑金錫䂓良型以為欔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撥怒之巨聲求予以鳴其子<lb/>
予時謫東寓於是院覩其經始既斵不日則岌乎買漢<lb/>
矣曰偉哉為力乎來夫其合山川之美靈以成就官貌<lb/>
則其偉觀巨麗不待召而有此無足竅者抑知夫鍾之<lb/>
所寓夫道者乎夫鍾者里居類處則以為發朝棷夜羣<lb/>
<pb n="KR4d0101_WYG_012-11a"/>
遊族食之節其聲有踈有數則心術寓焉其為法初曰<lb/>
速聲四十九發以四十九功徳拯三畏業次非速百四<lb/>
十聲以百四十不共法為出世間因後經八萬四千聲<lb/>
普收八萬四千塵勞極未來際或曰聲之逺聞者不過<lb/>
數里其久不過兼刻而曰拯三途出世間極未來際得<lb/>
非過歟是不然也有生之類迷喪本體奔趣流識妄現<lb/>
山川國邑空有美惡一切諸相相起為境則有大小逺<lb/>
近多寡古今久速一切名色分量暌其完體惟照所對<lb/>
<pb n="KR4d0101_WYG_012-11b"/>
於是聖人以其不可思議神智力緣建立法明振提㝠<lb/>
謬無窮方便遇事指途因此聲根乃揭二炬初終則為<lb/>
久速之聲有所拯者利於逺有所待者利于久久速境<lb/>
也以幻境法順接級緣中間久速皆非逈無可名不壊<lb/>
聲塵直指非相羣相齊泯寂用遍含聲體一貫非自耳<lb/>
得復何逺近久速之有哉異斯道者乃其自障非法有<lb/>
妄也縱未能反源㑹體以力緣故亦獲世報何也凡所<lb/>
謂三超六類下逮天地國邑草木蟲豸之悉一出於有<lb/>
<pb n="KR4d0101_WYG_012-12a"/>
生之妄識以其霧篾顛憤之妄見尚能締結宇宙淪翳<lb/>
實果外道幻法亦能上凌禪境下軔風持況不思議神<lb/>
智力緣之所建立者哉其為道也非可以理喻以言其<lb/>
為法如是而已者是之為銘銘曰<lb/>
衆生法性無有邊是故鍾聲無有邊衆生法性無有量<lb/>
是故鍾聲無有量非聲非聞離根境具千二百圓功徳<lb/>
以此聞根妙法身普施十方作佛事第一速聲四十九<lb/>
速拔二十沈淪苦初終後際一念空罪性如風如電火<lb/>
<pb n="KR4d0101_WYG_012-12b"/>
第二非速百四十顯示諸佛不共門非速非久破二邉<lb/>
語言不攝離名相八萬四十經久聲舒長為接未來際<lb/>
衆生不盡聲不盡此聲非斷無㝡後我今開此觀音門無<lb/>
凡聖情咸得入此聲無礙遍河沙以河沙遍此聲故即<lb/>
聲即法即衆生更無衆生聞聲者了知聲相常寂滅惟<lb/>
一真心含法界鍾銘<lb/>
嵗耦端䝉嘉月維正度物播財作是大羽不窕不蠡以<lb/>
茀永後<lb/>
<pb n="KR4d0101_WYG_012-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻十二<lb/>
</p>
<p>
</p>
  </div>
<div>
<head>長興集巻十三</head> <lb/>
    <p>
<pb n="KR4d0101_WYG_013-1a"/>
欽定四庫全書<lb/>
　長興集巻十三<lb/>
　　　　　　　　　　　　　宋　沈括　撰<lb/>
　　張中允墓誌銘<lb/>
君諱牧字飬正其先河東人劉繼元之亡河東乃來居<lb/>
澶州曽王父某王父某父皓至是始仕卒於東頭供奉<lb/>
官君少强學為進士未達以父勲起為三班借職監澶<lb/>
州竹木務遷奉職監徳州徳平酒務以其素學不樂以<lb/>
<pb n="KR4d0101_WYG_013-1b"/>
武用自謁為蘇州常熟主簿其後用師於夏州天下搔<lb/>
於兵復議益賦於五嶺君時為廣州西㑹尉謂使者言<lb/>
交州地非能饒也其大商賈胡賴以富者其根乃在異<lb/>
國知將困之彼則踔海而去晝夜萬里廣遂將不為州<lb/>
矣與其無事而失廣州孰若捐尺寸之利為百姓計多<lb/>
也使者然其言為格其令去為萬壽主簿於潁州以疾<lb/>
不行改鄆州中都尉時盜頻發有司數坐法去君盡擇<lb/>
良兵授吏卒日夜督試為完其廩舍撫之有恩歆以重<lb/>
<pb n="KR4d0101_WYG_013-2a"/>
利而法其不恪者當日為賊鄉道者皆反以其情告君<lb/>
于是羣偷十五相鈎以敗嵗擊治且俘幾二百人嘗轉<lb/>
運使過縣君入謁語未交有賊牒至使者為之留館君<lb/>
徵得其情夜半馳即其棲盡拘以歸使者大喜于坐上<lb/>
其狀遷祕書省校書郎知歙州休寧縣休寧江南大邑<lb/>
其俗隂害販獄自喜至吏不能治君能得其微情必抔<lb/>
其根柢而鋤夷之其謀益不用皆去為善良而寺中以<lb/>
無事改太常寺太祝秩滿簽書資刑判官事又通判秀<lb/>
<pb n="KR4d0101_WYG_013-2b"/>
州代還以疾卒於京師年六十有八以子贈太子中允<lb/>
時景徳元年契丹入遂城踰保轢定僨<hi>闕</hi>於唐河既僵<lb/>
而起東薄瀛冀魚爛而南引軍壓河于是天子即師既<lb/>
而客戰數不利虜勢攜驟請講平乃使閤門祇候曹利<lb/>
用以王命詔之罷軍時王欽若守大名以虜新得志未<lb/>
有敗形疑其言無狀遮利用未遣㑹圍合不得出狄人<lb/>
請平者前后數曹詔誰可以使報者或言供奉府君忠<lb/>
毅可用即召與語人主<hi>闕</hi>然為感入辭手稚子以見曰<lb/>
<pb n="KR4d0101_WYG_013-3a"/>
以此累陛下臣不操質歸死不復入白溝矣既遣上與<lb/>
其子金三百兩使賜其家稚子則君也於是生九年矣<lb/>
府君既出為徼騎所掠將見窘乃呼告之以所以來之<lb/>
意騎乃引與俱得見主單于單于不任軍事主斷者乃<lb/>
其母蕭帳軍軒轅中呼府中入道兩家語正歡賜飲食<lb/>
之皆良厚使以其意歸報未至澧州㑹狄人謀襲我北<lb/>
寨北寨葢<hi>闕</hi>兵䖍也府君轉出兵間聞其私乃夜馳至<lb/>
軍下見督軍周文質告之以其謀文質以告李繼隆秦<lb/>
<pb n="KR4d0101_WYG_013-3b"/>
翰使謹備非常是時皇帝軍河南二人者將水北軍黎<lb/>
明虜果引兵走北寨不得入迎射其大帥撻覽越于馬<lb/>
下其衆奔亂自相笮與死兵者當上以其軍已破易徳<lb/>
也復使申前約詔有司嵗給單于金繒良幣直數十萬<lb/>
為結懽府君為道詔書及所以遣曹太師利用意狄蕭<lb/>
復喜曰天王不欺我可還將利用來吾與之卒計府君<lb/>
乃馳至大名而大名之圍未解以奇計得入見曹太師<lb/>
攜與俱出夜縋于壁外旦登巄<graphic n="KR3474" url="https://raw.githubusercontent.com/kanripo/KR-Gaiji/master/images/KR3474.png" mimeType="image/png"/>而望愕曰是蟄者安<lb/>
<pb n="KR4d0101_WYG_013-4a"/>
可入耶府君曰彼衆不吾備也吾已再出其間無畏為<lb/>
也遂與俱行見單于每蕭褰其車以木横軛上為設其<lb/>
坐飲所與言意常在得闗南之地二人者毎刺拆其端<lb/>
竟取要領得其使與俱還道逢其别將有所驅虜者府<lb/>
君遮謂之曰單于與天子言不負約未有効先自見不<lb/>
信非使臣所望也于是乃還所俘數百人牛羊雜畜以<lb/>
千計既達行在當謁府君獨以無籍不得見天子始時<lb/>
與曹太師俱出大名解鞍寢其上枕之以股曰與子為<lb/>
<pb n="KR4d0101_WYG_013-4b"/>
昆弟死生無相忘及是曹太師復使北而以府君為左<lb/>
侍禁罷之歴數官皆外遷而曹太師已貴顯用事府君<lb/>
未嘗得入見至真宗封太山過濮州府君為州都監遂<lb/>
以説千乗輿上記其人曰汝尚復爾耶比吾還可即乗<lb/>
傳來人謂府君自此且起行未至逆除華州都監竟卒<lb/>
于官轉運使郡守相皆為追訟其功詔錄其一子此君<lb/>
之所為得官者簡勁以氣節自喜善與人交家貧不事<lb/>
生業讀書好為文章尤長于詩生平以此自始有集十<lb/>
<pb n="KR4d0101_WYG_013-5a"/>
巻始娶趙氏封蓬萊縣君后娶韋氏今為長壽縣君二<lb/>
子蒭刑部郎中祕閣校理蕘三班奉職一女子適士人<lb/>
聞人寀八孫公履公益公震公賁公巽其二人皆稚八<lb/>
女子適殿中丞章元方太子中舍李稷試校書郎沈某<lb/>
蘇州長洲主簿錢僧孺其四人未嫁曽孫男女七熙寧<lb/>
元年歸公之喪于濮州之鄄城某月甲子襄事於陳臺<lb/>
原之舊塋刑部君之嗣子也嘗喟然謂某曰始時吾翁<lb/>
馳單車操兩國從約出入幡幡死生間以俠自任可謂<lb/>
<pb n="KR4d0101_WYG_013-5b"/>
有勞矣其失勢見軋于權倖及其身在時而不能以自<lb/>
明此其卒也婦弱子幼不知誌其室此先大夫生平泣<lb/>
血以惜者也今公復亡矣予可不勤於誌耶其列於家<lb/>
牒可以考信于耳目者子能為我書而納諸其壙使死<lb/>
者有知尚克有伸於地下也某始聞其以義自奮壯士<lb/>
也卒以不見知於人窮死小官初若可疑退而考諸國<lb/>
史而信是可悲也哉雖然微公言固將請而銘之金石<lb/>
觀二人相要於矢石之間及其處成功爵位不啻相去<lb/>
<pb n="KR4d0101_WYG_013-6a"/>
若燕楚方事未冷而名已幾于晦滅尚欲以取舍是非<lb/>
一證于書傳而區區求古人於功名之際者何哉銘曰<lb/>
維昔燕戎嚙疆構阻吏陊不綱函暴我圉虎臣奏功帝<lb/>
不時歆彼劉我邦不報以淫六師殷作戾于澶淵伏馬<lb/>
包兵羞有豆籩諤諤張君往泣疆事逷震其心<hi>闕</hi>殻請<lb/>
吏什伍后先係踵交臂既庭不寧民用匪疚士饁在原<lb/>
馬莝在廄黍稷<hi>闕</hi>貿疆邑如繡邦人來歌攜挈子婦彼<lb/>
喋囁者阻以為庸刮骨鋤根斷其語蹤天厚公祉多令<lb/>
<pb n="KR4d0101_WYG_013-6b"/>
孫子勉勉中允有嘉維嗣車不下驂靡職不試翹翹自<lb/>
揭謂宜多媚誰嗇公者不遐以逝熙寧之元陽月維糓<lb/>
有翩斯旟言阻于濮帝丘維宇楚宫在户我卜其藏作<lb/>
是吉土牲箕碩良乃事敏克寵我后人世昌令徳<lb/>
　　開封府推官金部員外郎劉誌銘<lb/>
公諱黄中字師厚河中人也其先漢安平釐侯習之後<lb/>
世家于安平曽王父節王父贈司空延始徙居于蒲父<lb/>
紳贈左驍衛將軍公明悟有志行其為兒童則知誦書<lb/>
<pb n="KR4d0101_WYG_013-7a"/>
學通經史尤長於議論伯兄綜為樞密直學士以䕃補<lb/>
將作監主簿五遷為太子中舍奉朝請又三遷為尚書<lb/>
員外郎歴虞部金部二曹陞朝散大夫勲上輕車都尉<lb/>
初任許州單鎮次吉州皆以監酒税有羨課用知秀州<lb/>
嘉興縣事秀為道衝而嘉興居州治下為劇邑常得有<lb/>
才令則為之初治公從容燕<hi>闕</hi>談客滿坐若無事於縣<lb/>
者而職事無所不修去知楚州鹽城縣縣依海多盜賊<lb/>
公為設科禁要為不可犯有姦必知其狀索之亦未嘗<lb/>
<pb n="KR4d0101_WYG_013-7b"/>
不得盜以此皆去不入其境縣之北有鹽官其鹵田及<lb/>
薪菜之地嵗漫衍稍吞嚙其傍民田鹽官轉運使職也<lb/>
有司畏使者不敢何問公以其侵汙將無已時悉為鈎<lb/>
考圖劵按之以法而表定其經界使者果大怒切上令<lb/>
已下使亟還鹽官地無令鹽工久失職公力持之亦不<lb/>
為變至今賴以為法遷通判明州是時嵗饑公為經畧<lb/>
公私得粟萬餘斛賑給之民不以為擾而所沾給者皆<lb/>
自以得更生州雖舊有學官而學政久不舉公為闢其<lb/>
<pb n="KR4d0101_WYG_013-8a"/>
故宫齋廬講舍無不備善嚴壯應法自是就學而以文<lb/>
行超者相屬于時以選知楚州未知改知真州真楚皆<lb/>
要州朝廷嘗以擇守為重而真阻大江敖倉舟檝之<lb/>
所湊者於東南為盛其俗少土著以操舟通賈賣為業<lb/>
宿姦巨猾亦往往藏其間有迫人之危以取貨于大江<lb/>
風濤之間及挾姦以相訾笮欺罔於市井閭里者公悉<lb/>
能鈎察其情果于擊斷大者至于流徙而無所假借郡<lb/>
居四方之㑹賓客之至者相銜于道向之為州者一切<lb/>
<pb n="KR4d0101_WYG_013-8b"/>
皆盡其歡迎勞承稱以毁譽為輕重及公至是則悉力<lb/>
于州事徃還宴見賓主纔足以交歡成禮而已人亦莫<lb/>
得以議而州以治聞按察使上其狀召還為羣牧判官<lb/>
遷開封府推官所至有善蹟士大夫交譽之未幾以疾<lb/>
終年甫五十公在家孝謹晩事繼母能盡其養而親戚<lb/>
樂其仁輕施與未嘗問家之有無為治嚴察敢為而卒<lb/>
歸之於仁厚嘗以謂法律者死生禍福之所繫尤盡心<lb/>
焉前後平寃獄賴公以脱於死者十餘人大臣屢荐其<lb/>
<pb n="KR4d0101_WYG_013-9a"/>
器能未及用不幸早卒時慶厯八年三月某甲子也夫<lb/>
人盛氏雅有賢行治其家有法度封永城縣君後公二<lb/>
十年卒以熙寧元年某月某日合葬于揚州江都縣之<lb/>
某原二子珵太子中舍璪泉州清溪令二女子適大理<lb/>
評事盛觀仲賛善大夫盛仲孫五孫汴濟溱漢沆銘曰<lb/>
綏下以徳公也則仁刑不貰姦公也則察彼觀謂然公<lb/>
也一節位不究才壽不終位百年中身何急而逝蜀江<lb/>
在上有衍邗水公即新宫萬世于此<lb/>
<pb n="KR4d0101_WYG_013-9b"/>
　　太康縣君商氏墓誌銘<hi>并敘</hi>
太康縣君商氏尚書郎中劉君諱允之嬪比部員外郎<lb/>
餘慶其考也家于營丘祿于朝者不曠于世夫人為兒<lb/>
童已能自異于人孝父母才于女子之事皆天性無所<lb/>
勉强既嫁為人深閑不嗜嬉笑縫紉燔事舅姑惟其所<lb/>
任不縮以為難孝子孫先之以孝睦子其庶猶的也字<lb/>
其父如其母妾御無所忌暴而甚約于為家惟其時事<lb/>
有所羞于賓客則悉其有無以身佐之饔嘗往省其姑<lb/>
<pb n="KR4d0101_WYG_013-10a"/>
壽昌君驟遇其疾及江風不可濟夫人强行之涉人以<lb/>
禁告夫人曰然我固知之吾姑之疾暴不可待矣不有<lb/>
鬼神其將忍吾耶中濟舟危覆者數榜者僵墨失氣墜<lb/>
其所操夫人徐視之色無異常日善柔人也于此人乃<lb/>
大伏其義更嚴畏之初封壽安縣君太康改命也熙寧<lb/>
二年九月庚寅夫人之年七十有四以考終某月甲子<lb/>
從先大夫之兆以葬于揚州廣陵之顔原子男五人階<lb/>
仲同年進士為著作佐郎侃汝州司法㕘軍佐傳皆應<lb/>
<pb n="KR4d0101_WYG_013-10b"/>
州舉四女子皆已嫁供奉官高士言通州司法㕘軍張<lb/>
大理寺丞盛考甫内殿崇班盛樊仲其婿也銘曰<lb/>
司徒命虞始啟元字世碩其光蹶宋為啇柔嘉夫人胄<lb/>
自青土誰蕃其家父母皇祖遺此后人令吉且婦涖燔<lb/>
佐餕躬薦其勞元夫是承子秩于朝令名未歸嚢詔以<lb/>
櫜夫大云徂斬焉見毁后公幾何亦棄孫子嵗旅大辰<lb/>
堋于新里有濯其北蜀岡靡靡无悔无懟神祚伊祉表<lb/>
有行梓俯則邗水于幽斯銘以諗來裔<lb/>
<pb n="KR4d0101_WYG_013-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻十三<lb/>
</p>
<p>
</p>
  </div>
<div>
<head>長興集巻十四</head> <lb/>
    <p>
<pb n="KR4d0101_WYG_014-1a"/>
欽定四庫全書<lb/>
　長興集巻十四<lb/>
　　　　　　　　　　　　　宋　沈括　撰<lb/>
　　故夏侯夫人墓誌銘<lb/>
夫人青州臨淄人大理寺丞夏侯君綱之子處士呉郡<lb/>
許君洸之夫人其為兒時已自有立如成人父母常竒<lb/>
之以嫁賢夫㑹許君客青州以為其才可依以夫人歸<lb/>
之生佺朝寛寗寔四男子大理評事丁倫士人傳肱呉<lb/>
<pb n="KR4d0101_WYG_014-1b"/>
純司方景錢中復錢大受𫝊惇李師温鄭中立之妻九<lb/>
女子某于夫人為甥少長見其裝飾舉動如一深沈寡<lb/>
言笑事舅姑無所愛靳而仁其家大小宜之方舅氏在<lb/>
微約窮匱之時夫人身佐其為家仰俯有無雖衣裘簮<lb/>
珥未嘗趣時之好惡而發取一物中年乃至有美田以<lb/>
食有廣厦以居為富家久之既處士卒盡推其畜藏劵<lb/>
質呼諸子而告之曰而翁好學為善足以遺而曹此可<lb/>
以為養吾閉口矣或以家事問之終不一應曰吾老婺<lb/>
<pb n="KR4d0101_WYG_014-2a"/>
婦知教養諸子與諸孫俟死而已無以吾告也後其家<lb/>
復貧賣屋以為食夫人所居雖甚卑而用或不給晏然<lb/>
不問也年六十有九熙寧二年十一月甲申以疾終明<lb/>
年十一月丙申即蘇州之呉縣以葬有孫十九資深最<lb/>
知名曽孫男子一諸孤使來敦名以葬某既為之銘泣<lb/>
以致使者曰某之諸舅惟夫夫最後亡母之晜弟盡矣<lb/>
使斯銘不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>予之悲其有窮耶哀哉往矣銘曰<lb/>
昔我舅氏初在隠約惟夫人居同憂共樂夫人始來載<lb/>
<pb n="KR4d0101_WYG_014-2b"/>
室以車比其中年有<hi>闕</hi>在廟有旨在廬孫子媚好晨經<lb/>
暮書下逮御人妾女乗夫夫人撫人純有法則初終一<lb/>
心靡不夷直山曰天平里曰至徳云誰之從皇辟惟特<lb/>
有相維其肇此幽穸<lb/>
　　淳于氏墓誌銘<lb/>
虞部員外郎蓬萊王君世昌早喪其室既除合其<hi>闕</hi>戚<lb/>
而燕曰嬪氏不獲執登俎以為昆弟憂仲氏柔良甚才<lb/>
使因其兄以有吾家何如於是醴賓而謀諸王氏宗老<lb/>
<pb n="KR4d0101_WYG_014-3a"/>
用弊於寢咸曰其良無卜而宜夫人歸王氏五就館而<lb/>
四生男子曰子琦子淵子京子韶皆以儒進並時為京<lb/>
官御史自見於世一女子嫁士人淳于通王氏既大葢<lb/>
夫人姓淳于氏其先有齊大夫髠以詭滑顯名諸侯世<lb/>
為齊人其後有淳于某為某官葢生夫人夫人為兒時<lb/>
已孤依世母長能母事之終其身為家而長少懐相事<lb/>
而宗族親大夫卒夫人經理其家内外翕和喪祭孔偕<lb/>
晩乃得子不以愛故㢮其矜嚴羞賓饌友身相饎㸑故<lb/>
<pb n="KR4d0101_WYG_014-3b"/>
諸子卒用有立嘗遇窮嫠於道立交與言即解所愛萬<lb/>
泉臂環賙之人以為女子之難末年諸孫男女三十有<lb/>
三人時節並見髫鬟肩差從其婦子前擯後扶隨有襁<lb/>
攜號為盛家夫人年若干以卒若干年以葬某郡某原<lb/>
其墓先大夫王君從其子之友沈某其銘銘曰<lb/>
諸母維母大夫維士有禮有則莫不受祉來翔一身蕃<lb/>
有孫子或緌其冠或襁或攜云來自初無毁無疵為母<lb/>
為妻壽考令儀維子之友實仕同時知我謂予宣鈞勿<lb/>
<pb n="KR4d0101_WYG_014-4a"/>
辭揭行有誄系此碩詩<lb/>
　　蔡孝廉母胡氏墓誌銘<lb/>
楚之君子蔡祥有母之喪哭於郊三年而後入既除以<lb/>
其自為石書誌於墓者墨以來乞銘於錢塘沈某曰諸<lb/>
孤不獲事母不敢以莫之誌也惟禍災之不期懼不能<lb/>
喪以隕棄其虞事不得走梁走越而謀之今則幸能身<lb/>
造以請母之行暴於是矣惟所取而與之銘致其墨以<lb/>
哭某與蔡君游不可以銘之辭出弔且誄曰夫人姓胡<lb/>
<pb n="KR4d0101_WYG_014-4b"/>
氏楚人父宿有鄉里行稱為長者夫人年十有六而歸<lb/>
其君子諱某官卒某郡某官夫人為家而夫不憂也有<lb/>
姑則繼也及蔡氏之叔母皆刻嚴難為下惟夫人觴之<lb/>
曰樂衣之曰吉蔡氏女子子夫人為其繼母撫之均一<lb/>
嫁之則甚賄曰我非為嫌也不使其有憾以傷為子之<lb/>
行則吾愛之而已其稚娣與其良皆卒嫠妾衆不能保<lb/>
其孤夫人收之有恩御其下無所假借不避怨仇者以<lb/>
諸子諸子依夫人卒皆能世而未嘗以言也既孀乃委<lb/>
<pb n="KR4d0101_WYG_014-5a"/>
事其婦好佛言<hi>闕</hi>其生平所樂而學之至能忘喜愠視<lb/>
生事泊如卧而不夢者十有七年以卒治平四年十一<lb/>
月丙戌也享年六十有一其孤曰初祥襗祹初已仕為<lb/>
許州長葛主簿女子嫁三詔廉同徐賡廉同進士釋褐<lb/>
而死一女子未嫁孫男子十女子八曽孫男女七其始<lb/>
終如是是之為銘銘曰<lb/>
生以其養死以其葬以禮始卒孰為無相子啐於左孫<lb/>
徹於右嵗時不衍是謂有後<lb/>
<pb n="KR4d0101_WYG_014-5b"/>
　　故長安縣太君髙氏墓誌銘<hi>并序</hi>
夫人姓髙氏其先以官顯於江南李氏歸欵乃始徙居<lb/>
毗陵皇父諱禹錫嘗為無為軍推官與同時為吏巢縣<lb/>
主簿睢陽張君孝友相善歡甚嘗於座屬張君曰始吾<lb/>
與子同年進士而又偕仕一郡出相輩居相聞吾心莫<lb/>
予宜者吾三女子所鍾獨在其稚也技能性好皆莫如<lb/>
稚子吾憐之不能輕屬人吾為君之子徳可嫁無恨也<lb/>
主簿始固已義高君顧未有為髙君歡者於是二家卒<lb/>
<pb n="KR4d0101_WYG_014-6a"/>
相與為婚姻明年夫人歸張氏納之巢則今殿中丞贈<lb/>
虞部員外郎處約其夫也夫人性修謹慈順舅姑樂得<lb/>
以為歸婦不以家之有無易其心常約身勤事人愛憚<lb/>
之小大率教魚魚申申皆為令家殿中丞預朝請夫人<lb/>
格當封詔以為萬壽縣君久之殿中丞卒夫人喪之如<lb/>
禮教子弟以清白卒其子以善聞嘉祐七年用子䕃進<lb/>
封長安縣太君夫人葢老矣而縫紉祭享之事不廢於<lb/>
身行年七十有七治平二年五月丙寅終于揚州軍慕<lb/>
<pb n="KR4d0101_WYG_014-6b"/>
子國子博士慎言之官九月某甲子從大夫虞部之葬<lb/>
於廣陵之顔原夫人二子其一人早世無爵位某仲子<lb/>
博士慎言也一女子嫁士人鄭琪三孫義仲南仲和仲<lb/>
五女孫皆尚幼銘曰<lb/>
夫人之先孔碩有家祖烈考材誕載厥華以有夫人克<lb/>
自中世歸宜其良乃孫及子率禮自躬仁家慎祀不以<lb/>
禍轢不以毁終於何萬年有獵其封<lb/>
　　同提㸃廣南東路刑獄公事文思副使兼御史大<lb/>
<pb n="KR4d0101_WYG_014-7a"/>
　　　夫趙君墓誌銘<lb/>
熙寧元年廣南東路同提㸃刑獄缺文思副使知廉州<lb/>
趙趙某有治狀即以命之人聞其治廉譽甚高喜相戒<lb/>
曰若嘗知有趙康州乎視萬人賊若孺子持折箠笞唾<lb/>
之且死猶刈旗殺士今其弟又賢庸易知耶弩力無為<lb/>
不義君即其官未幾感厲病且革願還印契歸死中國<lb/>
書未報卒雄州明年喪還廣陵遂堋焉君之先碭郡城<lb/>
武人曽祖晟以子為樞密副使贈太師至大父贈光祿<lb/>
<pb n="KR4d0101_WYG_014-7b"/>
少卿和始徙居楚州之山陽贈尚書比部郎中約言君<lb/>
之考也君諱師望字公弼以䕃補三班奉職當授使樞<lb/>
密為請善地上曰佗日某未嘗有請必優之以為右班<lb/>
殿直閤門祗候辭職不敢拜六遷為慶州業樂寨主寨<lb/>
人多羌胡狎吏喜訟有罪常迂文申之使入羊馬自解<lb/>
獨君持法不少貰而治雅有恩故訟為哀息鎮戎軍守<lb/>
相劉貽孫討叛羌火虜悵慢其地虜空寨出戰君為其<lb/>
駐泊兵馬都攝西路巡檢軍彭陽方與客飲聞變勒兵<lb/>
<pb n="KR4d0101_WYG_014-8a"/>
從坐起不告其家妻子馳泣邀與之言徑出不顧身陷<lb/>
陣奮擊虜即解去遷淮南東路駐泊都監用執政荐擢<lb/>
儀渭路渭無軍政將吏廢法惡君之異已欲去之以罪<lb/>
顧無可以挂吏者獨詆其不習邊人情斤徙江南東路<lb/>
明其被誣者羣上乃起知廉州州有珠貢嵗發民沈海<lb/>
取珠珠有時不至州縣課督慘刻民有自相儥賣或為<lb/>
盜山澤間君至聞之曰是刺史罪也即日皆解縱慰遣<lb/>
使之還業而上書自言明年珠乃大息過於異時人怪<lb/>
<pb n="KR4d0101_WYG_014-8b"/>
之以為獲嘉瑞嘗諠言交阯入寇列郡皆閉城告變京<lb/>
師君逆策其不然隂部勒將卒日開壁縱飲使者按督<lb/>
軍興以廉為有偹及有詔根治飛語而廉獨無痕蹟可<lb/>
議朝廷始髙其能甫用之㑹不幸君性簡介少屈于人<lb/>
好書傳律令生平所知表論其才皆一時名卿顯人故<lb/>
事當遷官必從有司自言以是君曽十年不遷其子以<lb/>
䕃補三班而悉教之學問卒皆為進士曰峴曰靚其三<lb/>
子方幼未命曰覺覽寛夫人山陽王氏靈山令頤之息<lb/>
<pb n="KR4d0101_WYG_014-9a"/>
職方郎中柄之孫邑封秀容郡君先君兩月卒合葬江<lb/>
都縣之東寧鄉原居之壽五十有四君之卒熙寧元年<lb/>
十月乙巳君之葬三年十月丙寅也銘曰<lb/>
趙世其居自臯狼<graphic n="KR2214" url="https://raw.githubusercontent.com/kanripo/KR-Gaiji/master/images/KR2214.png" mimeType="image/png"/>羸中跳土汾漳後支播流顛厥常<lb/>
或泳於淵或天翔大夫疏原啟芒碭承家世修揭自强<lb/>
珥纓挿簡營肆方彼嘉無相逢天戕大江斯瀕掎崇崗<lb/>
甓塗固完靈所藏我銘無窮柄幽光<lb/>
　　席氏墓誌銘<lb/>
<pb n="KR4d0101_WYG_014-9b"/>
夫人毗陵袁氏處士良之妻同郡席氏佐之女大父翊<lb/>
曽大父循子男四人黙照煦烈三女子皆早世夫人歸<lb/>
袁氏五十有五年年七十有六以卒治平元年予為掾<lb/>
淮南有弔於北州過揚者皆重客疑必有貴者喪已而<lb/>
使來告哀求文銘其葬則予友人毗陵袁君思正之親<lb/>
席夫人也予既善思正宜其知其母夫人之賢為可信<lb/>
於後遂考次其行而敘之曰夫人謙謹和柔天性甚順<lb/>
於為善常樂聽人之講學又能以教其不率者由是席<lb/>
<pb n="KR4d0101_WYG_014-10a"/>
氏在州為大家凡百餘人皆能使之愛巳由已而有善<lb/>
既歸氏之家與席相若而處之如其家是時處士之大<lb/>
母有疾喜<hi>闕</hi>衆人嚴之弗敢親夫人獨常盡其歡終身<lb/>
如一日姑又老而夫人之得其心如祖姑而加戚焉為<lb/>
之致醫藥飲食祭禱所以為養者無所不至袁君有所<lb/>
施與於人嘗推其後惟恐其不得為也孤女賴以嫁者<lb/>
七人以此屢至於困而行之自若至思正中進士甲科<lb/>
賢有名于時而夫人初若未聞之者其能取捨於事如<lb/>
<pb n="KR4d0101_WYG_014-10b"/>
此思正為髙郵軍司理以獄用而夫人雅不喜笞辱人<lb/>
思正尤以此治獄常主於情而不負勝以法也日與其<lb/>
弟三人者承觴運履晏晏愉愉環嬉於前夫人康寧壽<lb/>
考克有終養卒之日思正貧至不能舉喪髙郵之大夫<lb/>
皆爭出力葬之葬已而皆謝弗取船載喪以歸葬於無<lb/>
錫之某原思正夫人子黙也銘曰<lb/>
舒餘偃衍蔚而崗者夫人之藏兮匿耀含㣲不愆有承<lb/>
後則有昌兮華曄曄者其本丸丸其徳不瑕以有後昆<lb/>
<pb n="KR4d0101_WYG_014-11a"/>
　　故尚書水部郎中致仕孫君墓誌銘<lb/>
孫氏之先陳桓子無宇之子書為齊大夫伐莒有功景<lb/>
公賜之樂安姓孫氏書之孫武臏皆以用兵顯名諸侯<lb/>
三十餘世至君之曽祖崇生贈工部尚書朓朓之子曰<lb/>
冕為禮部郎中直史館有名雍熙咸平間君諱龍舒字<lb/>
士雲以五品子補齋郎歴江州徳化主簿永康軍青城<lb/>
尉睦州錄事㕘軍監杭州江漲橋酒税知温州平陽縣<lb/>
知循州通判楚同鄆三州又除知簡州不行自大理丞<lb/>
<pb n="KR4d0101_WYG_014-11b"/>
五遷為駕部員外郎分司南京君性和易與人交必自<lb/>
傾盡而内剛不為茍利有所見明必逡巡退讓以盡衆<lb/>
人之議然卒亦莫能過也少時嘗與晜弟分財至不持<lb/>
一錢歸浩然自以為滿意得倦不問所散有餘則為酒<lb/>
者終日與客飲欣然忘<hi>闕</hi>日子孫患不為善人而不患<lb/>
不富也故人雅相善有後貴為宰相者在朝廷門未嘗<lb/>
有其蹟至其罷去則先往見之循州故蠻夷地無學者<lb/>
君為之築宫延經師使州子弟從之遊久之循之俗遂<lb/>
<pb n="KR4d0101_WYG_014-12a"/>
變而循之有學者自君始既分司歸曰使吾有一子仕<lb/>
則吾老矣後二年子路進士登科為徐州彭城主簿其<lb/>
年君以見官致仕又二年<hi>闕</hi>寧元年十二月八日以疾<lb/>
卒彭城年六十有一四年某月某日歸君之喪於杭州<lb/>
即夫人順昌縣君郎氏之柩而合葬焉四男子曰路晤<lb/>
儒籲二女子嫁太常博士葛汝平士人刁玣孫四人其<lb/>
一男子也曰惠卿銘曰<lb/>
内柔不支外剛不馳孰不有施君施則宜少事令績老<lb/>
<pb n="KR4d0101_WYG_014-12b"/>
事令歸匪迎匪隨我謀孔時越山如堵仇水之阻我疇<lb/>
其固萬世之怙<lb/>
　<lb/>
　<lb/>
　<lb/>
　<lb/>
　<lb/>
　長興集巻十四<lb/>
</p>
<p>
</p>
  </div>
<div>
<head>長興集巻十五</head> <lb/>
    <p>
<pb n="KR4d0101_WYG_015-1a"/>
欽定四庫全書<lb/>
　長興集巻十五<lb/>
　　　　　　　　　　　　　宋　沈括　撰<lb/>
　　虞部員外郎許君墓誌銘<lb/>
君之先曰許姜國於荆鄙荆人墟其社去為許氏且千<lb/>
年矣仕為常熟令家于呉曰延祚其子贈光祿卿曰仲<lb/>
莊生君之考贈禮部尚書曰試禮部有髙行名盛於雍<lb/>
熙咸平間其族人多微至得任子弟禮部舍其子弗官<lb/>
<pb n="KR4d0101_WYG_015-1b"/>
而官其族人者八九既而捐館第則子葢正夫也朝祿<lb/>
其孤補將作主部五遷比部員外郎更七官為州守以<lb/>
卒嗚呼許君也君諱正字茂中夷暢謙仁人未嘗見其<lb/>
愠信豐如臯再為縣主簿含山保昌襄陽三為縣令末<lb/>
守横䝉二州為政寛不簡不為炳炳以市名所居人愛<lb/>
之不忍其去踰嶺航江纜于湓浦得疾疽癈於指且病<lb/>
呼吏卒而告之曰吾疾殆困汝可從此還無以吾家為<lb/>
也衆為之泣是日卒於舟年五十有九初君之籍未應<lb/>
<pb n="KR4d0101_WYG_015-2a"/>
補州而横州方擇吏吏多弗稱資君以往屬治平<hi>闕</hi>郎<lb/>
政故事得自擇使入賀君以其子遘行其守䝉也又使<lb/>
其子适賀熙寧由是君之二子皆補吏矣始禮部捐其<lb/>
室子之稍以與族人逮君之身而二子之命來歸之豈<lb/>
非天歟配馬氏先君卒五子遘江寧府溧陽尉喪踰年<lb/>
以毁卒适舒州太和主簿曰逺與其二女皆稚某於君<lb/>
諸舅之子也雅知君宜為之銘銘曰<lb/>
有坂之墟兮可坎而宫靈將下之兮我占既從命之不<lb/>
<pb n="KR4d0101_WYG_015-2b"/>
淑兮寧丁自躬子若孫兮於兹令終欽欽考材兮孔完<lb/>
既攻萬世是圖兮匪威之逢<lb/>
　　贈屯田員外郎葉君墓誌銘<lb/>
處士葉君諱某字明逺其皇祖諱畧自金陵徙家延平<lb/>
其子曰仁昶君之考也君昆弟九人與居艱難困苦弊<lb/>
衾糗食率其羣弟以事其親以至于有家其父母則曰<lb/>
吾所以成吾家者以有是子也其弟則曰吾所以立吾<lb/>
身者以有是兄也君之事父母惟其所求無不厭其欲<lb/>
<pb n="KR4d0101_WYG_015-3a"/>
而兄弟樂愛之志于鄉人莫不以為有徳葢其天性誠<lb/>
篤順悌有不學問而能者其為家嚴恪常若有所待族<lb/>
人子弟有得于外雖飲食細物必問其從來與之交遊<lb/>
皆一時端人至於行義不飭者雖勢不得不見以其去<lb/>
必使取所坐榻滌之曰此非吾設榻之意也日晏坐於<lb/>
門視鰥寡負版之不售者必使厚其直以取之鄉人之<lb/>
貧嬴艱急嘗于君乎取贏而不以為厭也三男子曰棐<lb/>
恭棐迪棐忱慶厯六年十一月甲子君以疾卒年五十<lb/>
<pb n="KR4d0101_WYG_015-3b"/>
有五而棐恭以進士起家為都官員外郎四贈君屯田<lb/>
員外郎夫人<hi>闕</hi>氏再封壽昌福清二縣太君後君幾年<lb/>
卒三女子嫁士人黄昌齡管道梅州司理參軍陳臯謨<lb/>
諸孫七人曰云云君之才學無所施當世然予與君之<lb/>
子與孫遊其䂓模風蹟予有以知其才葢不仕仕且有<lb/>
所施而名隨之世之論士者必求之於事業與名嗚呼<lb/>
是果可以知士乎否耶銘曰<lb/>
仁其所親惠於令人惟克是圖匪暴匪聞頤丘有威松<lb/>
<pb n="KR4d0101_WYG_015-4a"/>
栢之下無躒其藏後有大者<lb/>
　　宋故桐廬縣尉杜君墓誌銘<lb/>
某往時借居蘇州辰朝天靈甚有大夫入門徑升堂語<lb/>
揖軒然儒者也蒼頭奴攜一樽酒置榻上出大杯引酌<lb/>
淋漓滿前時起以杯屬予予不能酒黙對之坐語落落<lb/>
可聽俄醉爛然自引去莫知其誰後嘗以問人曰此必<lb/>
杜君昌期也其後二十年某過蘇州外昆弟方竒袖出<lb/>
一巻書竒之友杜桐廬有才不遇卒兄為我銘其墓使<lb/>
<pb n="KR4d0101_WYG_015-4b"/>
不復悲其死死且有傳也某發巻識其名曰嘻吾故人<lb/>
也持來與子銘君字信臣越州山隂人大理寺丞彚征<lb/>
之曽孫太常奉禮郎克慧之孫於潜令虚巳之子少孤<lb/>
無以養其母從祖父承相岐國正獻公表以為太廟齊<lb/>
郎出補劒浦東陽烏江三縣尉或久或不久皆有能名<lb/>
末為桐廬尉未行卒于家君自補吏益不飲酒敦節行<lb/>
好賦詩未嘗娶妻而有子未仕有女未嫁君卒一年子<lb/>
孝孫舉其考之喪葬於蘇州原曰射清鄉曰彭華縣曰<lb/>
<pb n="KR4d0101_WYG_015-5a"/>
長洲日月熙寧四年二月甲子也銘曰<lb/>
少也似不羈壯也能思去之二十年三仕而三歸延不<lb/>
延命也嗚呼杜君可以無悲<lb/>
　　萬年縣君許氏夫人墓誌銘<lb/>
夫人呉郡許氏兵部郎中式之子歸職方員外郎孫君<lb/>
淮卦萬年縣君職方卒夫人尸其家十有七年年七十<lb/>
有二以卒兵部某之舅氏也毎過髙郵則拜夫人於其<lb/>
廬比又過之則夫人之髪粲然老矣治其家鞠其子孫<lb/>
<pb n="KR4d0101_WYG_015-5b"/>
人不忍其勞夫人處之甚安有親者至則出其婦子羅<lb/>
拜其前擁嬰提稚升降勸勞莫不呴然有恩踧然有禮<lb/>
嗚呼善人哉夫人之子五人皆非其出子愛之人之子<lb/>
或不若也而又愛其母若與之為婦姒族人之貧者賴<lb/>
夫人以食女子之孤者賴夫人以嫁用是至于甚貧鄉<lb/>
人有為吏將罹于法夫人猶能出力以解其賕吏以是<lb/>
得生夫人退而視其槖則枵然懸矣夫人雅好事佛有<lb/>
所祈輒若有物告之其意其事怪邦人往往能言之其<lb/>
<pb n="KR4d0101_WYG_015-6a"/>
行足以有所感且然歟子曰珙瓘皆早世珙嘗仕矣終<lb/>
於真州之楊子尉今學於家者曰璹曰瑑孫六男子其<lb/>
三名曰鉞鐸釿熙寧六年十一月甲子將葬夫人於揚<lb/>
州江都之顔村使人走京師來求銘㑹某領使過髙郵<lb/>
臨夫人之喪吊其孤而為之銘銘曰<lb/>
若子吾子若母吾婦其情則然初無去取曰東其居西<lb/>
顧惟廬匪斯時之良萬嵗是圖<lb/>
　　宗室故贈同州觀察使馮翊侯墓誌銘奉勅撰<lb/>
<pb n="KR4d0101_WYG_015-6b"/>
君諱叔藻字景文普州防禦使克繼之子武信軍節度<lb/>
使循國公承慶之孫髙密郡王徳恭之曽孫景佑五年<lb/>
以宗子補<hi>闕</hi>内率府副率歴右監門衛率右千牛衛將<lb/>
軍右監門衛右武衛大將軍嘉州刺史右羽林大將軍<lb/>
陵州團練使州廢更祈州團練使熙寧七年二月辛巳<lb/>
以疾卒贈同州觀察使馮翊侯君柔友善與人居所居<lb/>
必得英才通樂律喜為歌詩有集十巻傳其家陵州廢<lb/>
君方疾喟然嘆曰吾弟叔蕃為集州州使廢而吾之弟<lb/>
<pb n="KR4d0101_WYG_015-7a"/>
卒吾其死於是乎後數日果卒夫人向氏永樂縣君子<lb/>
男四人曰動之葵之皆卒釋之右監門率府率祿之三<lb/>
班奉職二女子未嫁以熙寧八年十月巳酉歸葬汝州<lb/>
梁縣秦悼王之兆銘曰<lb/>
謂宜壽考孰靳其與匪延斯延不既有子下宅維居汝<lb/>
墳之祖炳銘幽墟萬世其初<lb/>
　　宗室故深州防禦使饒陽侯克巳妻長寧縣君武<lb/>
　　　氏墓誌銘奉勅撰<lb/>
<pb n="KR4d0101_WYG_015-7b"/>
夫人故宗室深州防禦使饒陽侯克己之妻姓武氏封<lb/>
長寧縣君饒陽侯好學早卒于是夫人之齒尚少歛其<lb/>
夫之遺藁櫜之以告其子曰此汝父以遺汝者使兒曹<lb/>
為善人吾可以無憾矣久之子叔韶裒叔皆以經術詞<lb/>
業試有司優第越遷環衛帥領宗室以為榮未幾諸子<lb/>
相繼即世夫人皆老矣撫諸孫劬然有恩以熙寧八年<lb/>
二月乙丑卒於家年七十有二冬十月巳酉歸葬於汝<lb/>
州梁縣秦悼王之兆夫人性剛嚴其歸也其夫以為宜<lb/>
<pb n="KR4d0101_WYG_015-8a"/>
而舅姑以為有禮子男四人曰叔韶贈鎮東軍節度觀<lb/>
察留後㑹稽郡公叔曠贈右監門衛大將軍叔裒贈天<lb/>
平君節度觀察留後東平郡公其一子早卒女五人其<lb/>
婿曰右班殿直鄭從冀供備庫副使李應之右班殿直<lb/>
白永清内殿承制王禹錫右侍禁王伯玉諸孫男子七<lb/>
曰化之右内率府率命之贈右屯衛大將軍皆早卒檢<lb/>
之右武衛大將軍賓州刺史深之右監門衛大將軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
之右千牛衛將軍致之右千牛衛將軍肅之右班殿直<lb/>
<pb n="KR4d0101_WYG_015-8b"/>
曽孫男子六曰公卲右千牛衛將軍公餗右内率府副<lb/>
率公卨右監門率府率公緬右内率府副率公著公彦<lb/>
皆三班奉職銘曰<lb/>
華曄曄者其本丸丸善於何觀觀子則然孰匪爾有既<lb/>
臧以壽作於新宫以燕爾後<lb/>
　　宗室故贈䖍州觀察使南康侯墓誌銘奉勅撰<lb/>
公諱克凝字希政熙寧八年閏四月公以疾聞甲午卒<lb/>
詔以䖍州觀察使南康侯告于第冬十月己酉歸公之喪<lb/>
<pb n="KR4d0101_WYG_015-9a"/>
於汝州從秦悼王之兆以葬凡傳于葬者率命于有司<lb/>
而詔侍臣以銘其藏臣某謹按南康侯故䖍州觀察使<lb/>
南康侯承睦之子廣陵郡徳雍之孫秦悼王廷美之曽<lb/>
孫景祐元年以宗室子補右班殿直久之歴諸衛率府<lb/>
副率遷右監門衛將軍右領軍衛大將軍右驍衛大將<lb/>
軍徳州刺史右龍武軍大將軍保州團練使以卒公先<lb/>
南康侯之子衆子其卒也贈子以其考之官與其邑爵<lb/>
以寵榮之公謹約好禮能誦記多識朝廷官府之儀物<lb/>
<pb n="KR4d0101_WYG_015-9b"/>
至于有事于宗廟朝廷必先衆人以往而身之所造者<lb/>
未嘗以一日廢也故其昆弟戚屬莫不知愛之而嚴憚也<lb/>
夫人安平縣君張氏子男二人曰叔澹右武衛大將軍<lb/>
貴州刺史叔晰右監門衛大將軍女一人右班殿直李<lb/>
山甫之妻壽安縣君先公以卒孫男子五人右監門率<lb/>
府率下之右内率府副率隋之三班奉職明之徳之其<lb/>
一人與女子四人尚稚銘曰<lb/>
克永紹緒孔令有譽我圖爾家作爾舊宇枌檟其旅子<lb/>
<pb n="KR4d0101_WYG_015-10a"/>
孫伊祜匪斯時之良萬世之固<lb/>
　　宗室右龍武軍大將軍萊州團練使克懋妻安壽<lb/>
　　　縣君武氏墓誌銘奉勅撰<lb/>
夫人姓武氏宗室右龍武軍大將軍萊州團練使克懋<lb/>
之妻封安壽縣君熙寧六年十月十五日卒年五十有<lb/>
五以八年十月己酉歸葬於汝州梁縣秦悼王之兆夫<lb/>
人慈順勤睦家人宜之子三人曰叔頗右羽林大將軍<lb/>
蓬州團練使叔紇右武衛大將軍康州刺史叔邯右千<lb/>
<pb n="KR4d0101_WYG_015-10b"/>
牛衛將軍女子二人嫁左侍禁焦公叔三班奉職胡天<lb/>
常銘曰<lb/>
甓塗固完兮靈將下此以安兮有衍斯原荆樲維藩兮<lb/>
嗚呼有靈尚宅於兹<lb/>
　<lb/>
　<lb/>
　<lb/>
　長興集巻十五<lb/>
</p>
<p>
</p>
  </div>
<div>
<head>長興集巻十六</head> <lb/>
    <p>
<pb n="KR4d0101_WYG_016-1a"/>
欽定四庫全書<lb/>
　長興集巻十六<lb/>
　　　　　　　　　　　　　宋　沈括　撰<lb/>
　　文思副使張君墓誌銘<lb/>
君諱克儉字約之其先無棣人徙居京師者三世曽王<lb/>
父贈左千牛衛大將軍寛王父贈張徳軍節度使凝父<lb/>
左藏庫使以君贈左羽林軍大將軍昭信軍以䕃補三<lb/>
班奉職九遷為文思副使歴開封府陽武縣巡埽巡轄<lb/>
<pb n="KR4d0101_WYG_016-1b"/>
環慶二州馬遞鋪并州天門闗鳳翔府秦州滔山寨三<lb/>
為兵馬監押秦用西路沿邊巡檢湟中諸羌擾邊君獨<lb/>
摧鋒先登功居多擢知寧化永靜軍趙州歸卒於京師<lb/>
君少拳勇善騎射知書薦之朝廷者多當世名卿大夫<lb/>
君初得任子舍其子弗官而官其兄之孤其在永靜逢<lb/>
河決且冒城郭君與縣令張頌出沒決間䝉大險排水<lb/>
土以拯塾溺不火食者三日事平悉推其勞於頌頌用<lb/>
是遷秩而君未嘗與人言也不䁥其所愛推己之善以<lb/>
<pb n="KR4d0101_WYG_016-2a"/>
善人皆甚難之行則君之性術概可見矣晩節喜佛學<lb/>
嘗端居燕坐葢若無心於世者一日謂其孥曰我將逝<lb/>
矣則莫之信也少日復謂其孥曰門有呼者趣往聽之<lb/>
為誰其孥之乎門比反於室則君葢卒矣年五十有七<lb/>
卒之日熙寧六年三月丙午也夫人胡氏封安定縣君<lb/>
後君之卒二年嵗十有一月庚申夫人之齒五十有三<lb/>
以疾捐其家明年正月辛酉合葬于祥符縣之八角原<lb/>
子玠早世宿琰皆左班殿直宏蜜皆三班借職實完學<lb/>
<pb n="KR4d0101_WYG_016-2b"/>
於其家女子之嫁者三人其婿曰潁州團練推官楊瓖<lb/>
左侍禁姚舜舉太廟齊郎晏時一女子與孫元禮元賓<lb/>
元老一女孫皆尚幼銘曰<lb/>
裒其難善則推之夫也則仁兮孰靳其私位不顯其顯<lb/>
顯惟義兮孰有能是而不吾憾兮<lb/>
　　大理評事司農寺主簿賈君墓誌銘<lb/>
君諱士彦字升之鄧州穰人御史中丞贈禮部侍郎黯<lb/>
之子以䕃補祕書省正字三遷為大理評事始禮部疾<lb/>
<pb n="KR4d0101_WYG_016-3a"/>
革自為奏論時政得失而卒不及其私天子哀之詔祿<lb/>
其嗣子君按籍當遷而推以與其叔父<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以是拜官<lb/>
而君免喪起監鄧州酒務大臣有薦君者君時已知名<lb/>
代還留三司編理案籍㑹獄官缺君攝事治有能名擢<lb/>
攝審刑詳議數月法有不能決者君為發明之義以見<lb/>
為法之意囚坐流死得傳輕議者十餘輩方朝廷以義<lb/>
制法令四方報讞其所開闔施舍皆闗治體天下始知<lb/>
法令政教相與為本末而學者無二道君謂其法當傳<lb/>
<pb n="KR4d0101_WYG_016-3b"/>
後宜屬有司次集以為新格朝廷用其言為置官司領<lb/>
之以親老求還山南改京西南路提㸃刑獄司檢法州<lb/>
縣無淹獄官府無廢事久之司農召為主簿未領以疾<lb/>
不幸君性博寛好學問强記無所疑於物其與人交柔<lb/>
易人也至于操事論則凜然强者為之下惜其才未見<lb/>
於用而遂卒卒之日熙寧八年十二月乙未明年某月<lb/>
某甲子夫人吕氏攜其孤葬君于穰之<hi>闕</hi>軍原其孤曰<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>于是生五年矣予與君遊雅知君而又感君之不幸<lb/>
<pb n="KR4d0101_WYG_016-4a"/>
為之耒而且著之銘銘曰<lb/>
來之日未形逝之日未可求則夭詎非脩耶達匪我有<lb/>
窮無傷其仁則屈詎非伸耶穰之山有喬斯宫穰之水<lb/>
濫可游匪騫匪兢我龜是謀<lb/>
　　尚書職方郎中通判西京留守司兼畿内監牧勸<lb/>
　　　農事専切提舉西京内園司園課等事上護軍<lb/>
　　　賜緋魚袋楊君墓誌銘<lb/>
君諱構字起宗其先華隂人漢太尉楊震葬華隂其後<lb/>
<pb n="KR4d0101_WYG_016-4b"/>
子孫傳其譜為最君之先在其籍中曽王父某贈刑部<lb/>
員外郎郁始捷居鄭之滎陽至君乃復來居<hi>闕</hi>州王父<lb/>
右諌議大夫贈禮部尚書覃父司農少卿贈司農卿文<lb/>
友君始以䕃補官舉進士為永州推官權淮南節度掌<lb/>
書記知杭州臨安縣事監在京翅院坐法誦監淄州酒<lb/>
祕有司言其過薄不當治復起知衢州江山縣未行大<lb/>
臣有薦君者留編樞密院文字出通判揚州以親喪去<lb/>
復通判明州江寧河南府未之河南而卒其為臨安也<lb/>
<pb n="KR4d0101_WYG_016-5a"/>
以著作佐郎六遷為職方郎中君好學善屬文日誦數<lb/>
千言事繼母以孝聞所至其職以不廢民樂其政而利<lb/>
其所興尤篤意於學者所至必興建學舍為事士以此<lb/>
多從之遊在明州築錢湖儲水數千頃以救凶旱而名<lb/>
不以為勞太守死家逺貧無以歸君與之俸租數百斛<lb/>
不足則又發其囊禇以繼之族人之喪不能舉而君與<lb/>
之襄事者十餘人君格當為州以母故江寧河南皆其<lb/>
自請知本愛人厚於其親而不昵於貨利士至于此葢<lb/>
<pb n="KR4d0101_WYG_016-5b"/>
可以無憾矣熙寧六年十一月朢日君過故人僧法雲<lb/>
與之論死生變故之情喟然有所感曰吾其死乎於座<lb/>
為吾言請以自見意若知其有所往者人葢未之信也<lb/>
明日過州守飯暮歸拜其親召其子若孫而告之以疾<lb/>
傴然若將降榻則葢已逝矣年五十有八娶髙氏封金<lb/>
華縣君子男五人曰持楚州寶應縣主簿曰瓌潁州團<lb/>
練推官知襄州中廬縣曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>光州司理參軍瑁琛皆世<lb/>
其學女子嫁封州軍事推官鄭夷甫二女子尚稚后某<lb/>
<pb n="KR4d0101_WYG_016-6a"/>
年將葬君於蘇呉縣長洲鄉黄村善塢其孤使來謀銘<lb/>
君之親某之姊也方哀君之不幸而又感君之有以成<lb/>
其終也是以為銘銘曰<lb/>
曷之夾兮則未始以往也為飄風為㫁荄似寓而非寓<lb/>
者歟曷之往兮則未始至也孰喪孰取似寤而非寤者<lb/>
歟子既知其往矣抑又知夫或莫之往者歟是疆是畝<lb/>
荆樲惟旅孔作既固子孫之祜<lb/>
　　故信陽軍羅山縣令陳君墓誌銘<lb/>
<pb n="KR4d0101_WYG_016-6b"/>
君諱經字公適其先平原厭次人曽王父堯王父象之<lb/>
始徙居海州世治經為儒者君之考尚以家學進終駕<lb/>
部員外郎君少好學能屬文以進士起家為蘄州廣濟<lb/>
主簿民有犯法坐死者獄已上府屬君攝令以其情應<lb/>
讞謁守為理其死州從之得減死論囚亦自不知所以<lb/>
得免者人以此稱君恤親喪去喪除為真州六合主簿<lb/>
真大邑多强宗挾吏勢市權養客令以下為其俯仰君<lb/>
適到有吏慢詬於縣門之下君欲慘治之或以其過薄<lb/>
<pb n="KR4d0101_WYG_016-7a"/>
君爭以為民敢懻忮視其長上職根吏以為姦今法不<lb/>
行於吏而獨怪民不畏法無義于是繫治踰月刑而后<lb/>
徇于市横<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>為之縮氣㑹泗州盱眙令以疲不職廢本<lb/>
部擇可任劇者以君行而盱眙以治聞獄有久不核者<lb/>
君得其欺㰅以示之皆憚服無敢不情州部官長交薦<lb/>
君稍遷信陽軍羅山令乃開館延四方學者與之講學<lb/>
清談終日及殿課吏狀而羅山復在最格居無幾以疾<lb/>
卒于其官享年四十君學人也于先王之業無所不説<lb/>
<pb n="KR4d0101_WYG_016-7b"/>
其為人仁而才居家得鄉人之歡姻族益親仕于邦則<lb/>
當劇處繁能以多為約人信賴之壽不中身位不出吏<lb/>
部選方其無事亦無以發君之才且仁人之所以祈君<lb/>
者于君也何憾焉夫人徐氏生四男子曰宷宇察宰皆<lb/>
學于鄉先生察為宣徳郎知湖州烏程縣事宰與賓興<lb/>
鄉人賢之熙寧四年舉君之喪卜于朐山之隂以葬屬<lb/>
余為之銘余方病彌旬不及君之成事於是徐夫人之<lb/>
祔也乃卒銘焉某與烏程同年進士烏程允篤君子也<lb/>
<pb n="KR4d0101_WYG_016-8a"/>
與余雅善得子如烏程宜且不朽余則銘夫藏耳乎銘<lb/>
曰<lb/>
有丘如廩有山如朐賦兹惠人作是吉居彼强而落曽<lb/>
謂弗溝純莫予疵豈不令壽宅物惟夥宅卜伊祜匪騫<lb/>
斯威信淑有後<lb/>
　　定國軍節度觀察留後光祿大夫檢校工部尚書<lb/>
　　　使持節同州刺吏兼御史大夫知青州兼管内<lb/>
　　　堤堰橋道勸農使充京東東路安撫使兼本州<lb/>
<pb n="KR4d0101_WYG_016-8b"/>
　　　兵馬都總管上柱國河間郡開國食邑一千一<lb/>
　　　百户食實封二百户贈侍中向公墓誌銘<lb/>
向為邑於夏商之世國于東方者太岳之後羣姜世為<lb/>
諸侯踰濟而南邑于龍亢之墟别而宋遊者其子孫為<lb/>
向氏公諱經字審理世居京師贈太師尚書令兼中書<lb/>
令曹國公瑀之曽孫尚書左僕射兼門下侍郎同中書<lb/>
門下評章事贈太師尚書令兼中書令唐國文簡公敏<lb/>
中之孫駕員外郎贈尚書令傅亮之子而今皇后之之<lb/>
<pb n="KR4d0101_WYG_016-9a"/>
父母晉國夫人呉氏燕國長公主之子景祐二年以晉<lb/>
國請補試祕書省校書郎後八年魏國大長公主表授<lb/>
祕書省正字八遷為虞部員外治平三年上在藩納后<lb/>
於潁宫越遷莊宅使晉國夫人喪去官服除即舊官拜<lb/>
嘉州團練使改光州遷濰州防禦使明州觀察使侍祠<lb/>
南郊拜定國軍節度觀察留後累加光祿大夫上柱國<lb/>
食河間侯千一百户實封二百户歴監在京都茶庫布<lb/>
庫京南榷貨務知越川山隂青州千乗縣時晉國已老<lb/>
<pb n="KR4d0101_WYG_016-9b"/>
青州負海霾雨凊濕變發不常而縣令常出按事不便<lb/>
於養求還京師詔聽解千乗還嵗餘復起勾當在京抽<lb/>
税竹木務熙寧元年提舉集禧觀明年出知陳州始到<lb/>
親閲繫囚察其間有寃者取其械着他囚曰此宜死而<lb/>
吏乃欲慢謾殺無罪乎立改繫窮治寃者獲申而使者<lb/>
自以為無恨未數月獄已具死得傳生議者三人西華<lb/>
令掠囚死纍中後數更驗治皆信以為無他公一見得<lb/>
其詐敇吏收令一府皆縮氣莫敢欺是時朝廷方新法<lb/>
<pb n="KR4d0101_WYG_016-10a"/>
度以事責吏而吏或不稱公以謂京師法令之所出而<lb/>
三輔肘腋相維持首宜行天下法不可以他郡自比率<lb/>
其僚屬日夜攻講考論凡詔令至州者即推明施下民<lb/>
便公之令而州以大治嵗大雪公將弛公私僦錢以寛<lb/>
貧民有司持文以為不可公曰是固吾責也然上使我<lb/>
守陳陳之民窮且死獨非我責歟顧事有後先緩急守<lb/>
自為之不爾累也故事方鎮别給庫錢饗軍不隸州府<lb/>
自以親吏領之嵗杪上計則入其餘公斥庫錢付之主<lb/>
<pb n="KR4d0101_WYG_016-10b"/>
藏給州府之費有餘則歸之有司至還不持一錢歸罷<lb/>
陳更蔡州又易河陽時旱蝗人多餓而州粟少不足徧<lb/>
餉公乃自出奉田得其租數百斛以飴餓者於是民爭<lb/>
出粟佐公施人不加歛而有餘之粟益出未幾移徐州<lb/>
上以公久處外不欲復勞以事召還提舉景靈宫新習<lb/>
里開大第以賜之人以公出入朝廷名譽貴重視天下<lb/>
之事弃之其心不啻若毛毫之輕而公方且惕然自歉<lb/>
曰方朝廷有為時大夫茍患無智能於此時不能有所<lb/>
<pb n="KR4d0101_WYG_016-11a"/>
操任以報天子乃欲自寧耶連表請外㑹薛中有太獄<lb/>
嵗饑青齊間盜數發於是以公知青州辭對便殿賜坐<lb/>
語甚久既行使尚宫燕遣有司供帳都東門三宫使者<lb/>
皆在觀者牆立又發都坊車徒以給其行青人見公來<lb/>
讙曰我識之矣是往千乗君今復將徳吾州乎公亦以<lb/>
州事自任考閲百職撫摩調柔鈎㰅剗革殆無餘力矣<lb/>
于是且病寢食為廢或莫知䘏也久之而病且革尤力<lb/>
起視事或謂之曰公病矣無以州事與人乎公曰上遇<lb/>
<pb n="KR4d0101_WYG_016-11b"/>
我厚顧不能自力忍敢畏死他日病間趣召還闕乃始<lb/>
以印授使者遂行熙寧九年二月乙未次淄州卧遂不<lb/>
起年五十有四上聞震悼朝不御者三日命侍持詔迎<lb/>
公之喪于淄中宫出哭于新昌第二月丙辰公之喪至<lb/>
自淄天子遣使臨奠慶壽寶慈宫交遣謁者吊酸道中<lb/>
鞭靮相望中宫親臨其喪于國門之外戊午以待中告<lb/>
其第以右正言寶文閣待制常秩攝鴻臚卿入内内待<lb/>
省副都知蘇利涉典護穿復給太常鹵簿以七月辛酉<lb/>
<pb n="KR4d0101_WYG_016-12a"/>
襄事于開封府開封縣豐臺村即祖塋以葬夫人李氏<lb/>
魏國公長主從子贈右領軍衛將軍文且之子封齊國<lb/>
夫人繼室張氏兵部郎中中庸之子封商國夫人皆先<lb/>
公捐其家女一人坤寧殿也子男五人宗愈早世宗回<lb/>
宗良内殿崇班閣門祇候其子殤也女子未嫁者三卒<lb/>
于室者二諸孫子男四公莊厚孝謹居晉國喪飦粥踰<lb/>
月嘗刺血寫佛書菜食以終喪居處質約不以貴勢近<lb/>
戚自異常奉祠太祖皇帝别廟坤寧殿召見行宫勉公<lb/>
<pb n="KR4d0101_WYG_016-12b"/>
以忠恪盡節而公亦以善事三宫為勸卒皆不及其家<lb/>
公以吏事自喜至於貴顯事無大小故自省決雖有司<lb/>
出納課罰細事大吏常所藐者公必自為之以謂事或<lb/>
藏於其間而變故之生常在於所忽故所至事以不廢<lb/>
而民愛之行則遮門請留去而見思可謂有恩矣至其<lb/>
壽夭報施凡所謂有命者豈公之所憾哉銘曰<lb/>
大獄之羌昔荒東嵎支睽而南厥啟向墟僨邦族離氏<lb/>
别為向中世有聞自宋而降或蹶或騫宅無常土肆生<lb/>
<pb n="KR4d0101_WYG_016-13a"/>
唐公始大胄緒汸汸其原衍衍其流後誰申之公有令<lb/>
猷暠暠其流其原驛驛帝嘉有子乃儷天極公仕之初<lb/>
靡職不宜有兹士民益艱初時公之云來莫公瑕疵逮<lb/>
其既去無時公思周流藩翰四旟有翩入侍帝宸都俞<lb/>
燕言勞賢寵隆孰與比蕃公去青州先君之從樂儀具<lb/>
將哀榮初終豐臺維宇浚丘在户我裒其阻又山如舞<lb/>
松栢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頤丘之巋匪艱伊旗有燕孫子<lb/>
　<lb/>
<pb n="KR4d0101_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻十六<lb/>
</p>
<p>
</p>
  </div>
<div>
<head>長興集巻十七</head> <lb/>
    <p>
<pb n="KR4d0101_WYG_017-1a"/>
欽定四庫全書<lb/>
　長興集巻十七<lb/>
　　　　　　　　　　　　　宋　沈括　撰<lb/>
　　東作坊使銀青光祿大夫檢校工部尚書兼御史<lb/>
　　　大夫知隰州軍州兼管内勸農事兼管内本州<lb/>
　　　駐泊軍馬公事太原縣開國男食邑三百户上<lb/>
　　　柱國王君墓誌銘<lb/>
君諱克字希仁其先大名莘人四世家京師曽王父兵<lb/>
<pb n="KR4d0101_WYG_017-1b"/>
部侍郎祐贈太師尚書令晉國公祕書丞贈工部員外<lb/>
郎懿之孫水部員外郎贈工部侍郎諒之子<hi>闕</hi>孤以䕃<lb/>
補太廟齋郎歴調封府太康尉廬州慎縣主簿揚州江<lb/>
都令母憂去喪除起監鎮戎軍拆博務遷大理丞知蘄<lb/>
州鼓城縣事移泉之晉江還監富國倉累遷水部員外<lb/>
郎宰相表君才任將帥召對便殿言軍事稱旨改内園<lb/>
使都監涇原路兵馬夏戎寇秦州君以第五將兵屯水<lb/>
洛虜解去榷知儀州又知丹州遷東作坊使知隰州以<lb/>
<pb n="KR4d0101_WYG_017-2a"/>
卒是時熙寧十年二月乙未君之年五十有四君生平<lb/>
倜儻好大節以功名自許待人不為畦畛輕施與無所<lb/>
計較知兵通古今宏毅人也守丹時方用師銀州諸羣<lb/>
屯兵悉發而慶州兵亂闗東名城多閉丹州東壓天渾<lb/>
塞汾晉之隘賊馳河闗戰丹城不下半日計發近縣丁<lb/>
壯十日不至減少無兵民多散居河隩搖手且亂君隂<lb/>
部勒將卒區處市人丁壯度可以自守一不問軍事日<lb/>
開壁縱飲民瞰君信以為無事牛羊者無所愛訖於兵<lb/>
<pb n="KR4d0101_WYG_017-2b"/>
解州居兩州間多水患一日大水猥至君馳救城門水<lb/>
已偃<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>而入民乗屋呼噪吏相視不知為策君率士卒<lb/>
登牌自頹巨以先衆於是救者蟻咐水為之却門乃得<lb/>
闔而城已不壊州之南有山據川之盛流水激以湃城<lb/>
城為之數危君欲募工隳山之麓復為繚堤以環城纉<lb/>
工以萬計論者難之時役卒不滿百人君自撫勸指授<lb/>
方畧閲嵗山夷而堤成藝栁堤上上明徳君他日思君<lb/>
則指其所藝曰此内園栁也山外兵結未解丹為小<hi>闕</hi>
<pb n="KR4d0101_WYG_017-3a"/>
而城池浚治凡戰守之具大小重輕强弱皆有曹輩次<lb/>
第揃揭圖籍嚴整偹具朝廷以為能就發金帛以賜之<lb/>
時方下免徭令州縣所為多不當法意君更丹隰兩州<lb/>
皆預徭議使者獨倚君以辦其為説精深有法曲折皆<lb/>
中事情民以為寛便歴三州兩縣所至事以不廢而民<lb/>
愛悦之去而見思其卒也民哭之哀衆為之罷市至有<lb/>
畫像以至者初君在晉江州負海商舶之所出入多珍<lb/>
怪異物異時吏以賣價挂法者相仍㑹獄起主者欲市<lb/>
<pb n="KR4d0101_WYG_017-3b"/>
權詞所逮及皆鈎致慘治少所假借守以下皆墮法中<lb/>
獨君攘臂無所預人乃始知君有牆域憚之戒無敢犯<lb/>
丹州守有俸田俯州城下君悉曼以為新堤近邊多屯<lb/>
營而場圃狹不足以受委積既又斥宅圃以張之在隰<lb/>
嵗旱有芻藁數千秉悉以假俸户之貧者州非大設不<lb/>
發庫錢暇日對僚屬清談從容巵酒家厨而已與族人<lb/>
居一樽爼必共盡之然後忻然自以為滿意至啟手足<lb/>
家惟空壁衣食不能賙其孤君數强無疾忽為盡以戒<lb/>
<pb n="KR4d0101_WYG_017-4a"/>
其平震言甚切至大要以世受國恩當進退以義勿為<lb/>
身謀而已與其家人言亦數及大故后數月果不幸以<lb/>
其年某月某日葬君於開封縣新里鄉大邊村之祖塋<lb/>
夫人張氏封金華縣君子男四人震太常寺奉禮郎權<lb/>
正中書刑房公事需霖靄未仕女子一人未嫁孫豪傑<lb/>
英皆幼銘曰<lb/>
蕃有家兮善之裒造兹后人迪令修將孔武兮洵多猷<lb/>
治則仁兮壽孰為謀彼浚之干有條斯原彼浚之水公<lb/>
<pb n="KR4d0101_WYG_017-4b"/>
逝靡靡無懟無侈公有孫子左陵面谷塗宫之卜是維<lb/>
萬年以弗不淑<lb/>
　　長壽縣君田氏墓誌銘<lb/>
夫人姓田氏其先齊諸公子祖諱勻家蜜之諸城有鄉<lb/>
李子某居齊魯間為學者娶同郡趙氏是為考姚夫人<lb/>
幼孤鞠於大母田氏故大家夫人相其家事事益理邦<lb/>
人賢之而願委命者相踵久之得滄州無棣李君諱頎<lb/>
以歸后君仕至太常少卿而封夫人長壽縣君始太常<lb/>
<pb n="KR4d0101_WYG_017-5a"/>
之家已去無棣而楚居母仁壽郡太君已老夫人常以<lb/>
養不及其親見其姑必慨然自傷曰女子也生必有所<lb/>
歸吾姑與吾母安敢擇焉以其事親者事其姑漱紉饎<lb/>
滌必身任之葢捨夫人則御之不安太常所與遊皆一<lb/>
時聞人毎過從燕語相盡間不容一再日而夫佐其享<lb/>
以至褫衣以為繼而處之裕如也夫人事仁壽幾四十<lb/>
年歡若一日喪之日葢夫人之年六十矣尚能致毁日<lb/>
一飯蔬治於不勝於是太常方舉未卜者十襯從其母<lb/>
<pb n="KR4d0101_WYG_017-5b"/>
以葬帷裳衾襚之具一諉之夫人之手至於穿復封藝<lb/>
皆夫婦親之既塴有異鵲數十翔于墳上君夫人來則<lb/>
或集於其肩啅於其膝太常捐其家夫人喪之至於治<lb/>
其藏如戚其姑而恩有加焉後從其子出仕于四方他<lb/>
日語及墳墓則涕洟不止曰吾寧歸掃丘墓安鄰里鄉<lb/>
黨以死何以閲傳舍為哉謂其子婦曰吾老矣非齊寂<lb/>
焚誦之業無以累吾可也未幾元豐二年七月庚<hi>闕</hi>疾<lb/>
革於京師子之儀之寓舍年六十有九夫人姓髙方有<lb/>
<pb n="KR4d0101_WYG_017-6a"/>
誠恪其治家甚嚴事至於無所欺赴人之急難篤骨肉<lb/>
之愛至於禇無餘衣盛服不及珠玉之飾以終其身人<lb/>
不以其慈仁為不可及所居閭巷去之雖久猶有能道<lb/>
其義善者一男子河中府萬泉縣令編秩刪定官之儀<lb/>
也三女子嫁大理丞何景初鄭意太常博士林邵孫堯<lb/>
行太廟齋郎一女子未嫁九月初甲子其孤以其喪歸<lb/>
從先君之域於楚之山陽陽興之原夫人之子詞富學<lb/>
明隠然節義士也與予遊且久自言其所以教養以成<lb/>
<pb n="KR4d0101_WYG_017-6b"/>
之之自嗚呼夫人哉銘曰<lb/>
不愆其有既令遐壽君子維子是謂不朽下泉之賓有<lb/>
條淮墳歸歟非歟嗚呼夫人<lb/>
　　宋故玉山縣君施氏墓誌銘<lb/>
君姓施氏兵部郎中元長之子母曰盧江君何氏贈太<lb/>
子大師晉陵文恭胡公之仲婦其君子名宗質今為比<lb/>
部員外郎君幼警了多藝能不為翾矜之行廬江君卒<lb/>
君事繼母而愛之如其子事舅姑以為有禮其君子則<lb/>
<pb n="KR4d0101_WYG_017-7a"/>
曰是宜吾家至客里姻家莫不善親而髙君之義鄰之<lb/>
人有道死京師者天暑貧無以為槥君為脱纓珥發囊<lb/>
衣以䘏之而又賙其行使得以喪還其君子從父之妹<lb/>
卒歸其孤於外郎君為之子養求令配以嫁之者三人<lb/>
文恭嘉祐中拜樞密副使君從其姑南康夫人入見柔<lb/>
儀殿中宫顧南康問從者為誰即以君對又問其門世<lb/>
乃曰胡氏令婦吾久以得之所聞從䥖服以賜慰勞加<lb/>
等文恭在朝廷君夫婦留養於京師者踰二十年文恭<lb/>
<pb n="KR4d0101_WYG_017-7b"/>
薨而兵部君相繼即世君經裳惡食逮於喪除久之從<lb/>
外郎之官獨眷眷以去南康之養為不忍已而南康訃<lb/>
至號慟不食數日遂蒙之以熙寧九年七月甲子不幸<lb/>
年五十有四元豐二年三月甲子即丘於常州無錫旌<lb/>
賢鄉廬江原子簿修秀州嘉興尉安修益修奕修守將<lb/>
作監主簿二女子其一已有嫁某友人陳留逺之儀其<lb/>
壻也其斗是行以來求銘銘曰<lb/>
死者生之歸匪歸之懟唯久慈追柄柄之既然要綿綿<lb/>
<pb n="KR4d0101_WYG_017-8a"/>
之無期鹿人覺夢迷是非殘此剛栗照原岯<lb/>
　　故朝散大夫右諌議大夫知應天府兼南京留守<lb/>
　　　司公事畿内勸農使上護軍清河縣開國男食<lb/>
　　　邑三百户賜紫金魚袋張公墓誌銘<lb/>
公諱蒭字聖民大王父隋濮州鄄人也王父皓始仕於<lb/>
朝廷為東頭供奉官父牧贈職方郎中公少貧能軒然<lb/>
自持於困中力學為文章起家應鄉舉為州第一人覆<lb/>
試禮部公名復第一由是聲譽翕然吏部補江州司户<lb/>
<pb n="KR4d0101_WYG_017-8b"/>
㕘軍遷餘杭令縣初無學公為開堂廬盛勸迎之禮率<lb/>
其子弟日講誦其間自是邑多學者縣依山多未發之<lb/>
土公為導澤浸之利趣時勸耕田以廣饒州嵗遣大校<lb/>
治賦於諸邑者令常與之為儐介歛取於民屬厭而後<lb/>
去有州校至餘杭簿督令以下責賕於伉胥公鈎得其<lb/>
姦杖而械送之州於是路使者以下偉其才為之薦藉<lb/>
甚厚改著作佐郎知大名府永濟縣事時貝州軍亂丞<lb/>
相潞公宣撫河北表公從軍得預軍議貝州平遷國子<lb/>
<pb n="KR4d0101_WYG_017-9a"/>
監直講潞公監修國史以公為史館檢討未幾同知太<lb/>
常禮院是時太常方議温成後園寢公論不合奪職監<lb/>
潭州酒務潭州西接五溪諸猺屬縣益陽梅山久為猺<lb/>
人所據招合亡命時出為盜湘中吏不能禁是時天章<lb/>
閣待制劉元瑜安撫湖北公依其幕下始議欲通梅山<lb/>
以説于元瑜使士人楊謂即其廬告之以逆順禍福得<lb/>
其豪與俱出見元瑜坐之堂下飲勞終日皆呼蹈曰使<lb/>
君幸貰我罪使得伍民籍願保邊奉約束自是湖湘之<lb/>
<pb n="KR4d0101_WYG_017-9b"/>
間盜亦方稀朝廷安平無事不務邊畧以楊謂補州縣<lb/>
官餘一切不報至熙寧中梅山竟復為縣而公未嘗以<lb/>
言也嵗餘從通判揚州久之除祕閣校理判登聞鼔院<lb/>
吏部南曹知登州召為羣牧判官開封府推官廷事迎<lb/>
解曹無留訟都人稱之遷三司户部判官丁親喪去終<lb/>
禫起為淮南轉運使至部數月抑揚稱職不累月除荆<lb/>
湖江淛淮南制置發運副使發運司嵗漕粟六百二十<lb/>
萬斛築敖倉于淮南以受諸路轉運之粟粟至淮南倉<lb/>
<pb n="KR4d0101_WYG_017-10a"/>
然後隸發運司發運司以餉京師嵗久江湖見舟益少<lb/>
粟至不以時而發運之舟久繫運卒皆羸餓私發所載<lb/>
以食抵死徒者無虚獄有司膠舊法無為變者公至部<lb/>
始請下發運舟以補諸路之缺舟既出而民鹽稍得至<lb/>
於湖湘之間公復為之謹鹽政峻治吏禁弗稱者久之<lb/>
姦鹽不出而嵗漕大至幾七百萬斛朝廷以為能再遷<lb/>
刑部郎復將漕踰四年除三司鹽鐵副使既而以集賢<lb/>
殿修殿知越州州逺不便親養改密州少時復移滄州<lb/>
<pb n="KR4d0101_WYG_017-10b"/>
滄州居北邊為重鎮公常以逺親為戚戚丐還者數上<lb/>
以知陳州入提舉在京諸司庫務公毎自按治漕事多<lb/>
所操勒其下為之歛手時有善承伺當路者公嘗面斥<lb/>
其人既而以賄敗同輩多挂吏而公獨以此顯名俄拜<lb/>
諌議大夫安撫京師南路知鄧州士之方廉者莫不自<lb/>
喜至州踰嵗復以親亂徙知應天府兼南京留守司公<lb/>
事元豐三年九月丙戌暴疾終於官年六十有六公性<lb/>
仁厚無迕於物與公遊終始無可與間者人有一善必<lb/>
<pb n="KR4d0101_WYG_017-11a"/>
傾心愛之樂推後學凡所汲引其後多至公卿事繼母<lb/>
仁壽君過其所生陳留有第舍花木甚盛仁壽愛之不<lb/>
忍去公數欲解官以徇親之樂既不果去而擇官無美<lb/>
惡惟以近陳留為樂而竟卒于南京士無踈戚聞公喪<lb/>
皆悵然哀之公端修無所附離不為訾訐危行為集賢<lb/>
修撰凡十年上察其退廉擢寘侍從某治平中參揚州<lb/>
軍事是時公為本道轉運使某以官見公公一見坐語<lb/>
終日時有詔路使者人得薦所部官一人公即以某當<lb/>
<pb n="KR4d0101_WYG_017-11b"/>
詔書後數嵗某不幸失籩豆之助遂壻公門下每見公<lb/>
之所以治身為家推財樂施天性純茂與昆弟親友相<lb/>
從笑歌歡怡始終如一嗚呼古所謂善人君子者其公<lb/>
也哉公少好讀易老而彌卲所為文章凡四十巻其好<lb/>
學篤志又如此夫人魏氏兵部郎中兼之女今為昌元<lb/>
郡君子九男子公履太子中舍知開封府太康縣事公<lb/>
賁濮州司法㕘軍公巽公臨公濟皆承務郎一稚未名<lb/>
其三人早世曰公益太廟齋郎公震將作主簿公晉公<lb/>
<pb n="KR4d0101_WYG_017-12a"/>
之始仕屢為進士第一人而公之子公益復為别頭第<lb/>
一人士人榮之女子嫁國子博士章元方陜西轉運使<lb/>
李稷江寧府溧縣丞錢丞朝奉郎王九齡其一未行與<lb/>
某之室凡六人諸孫男女九公堋有日諸孤謀銘其墟<lb/>
者使人走延以告時當有軍事就所能言者如是嗚呼<lb/>
銘哉<lb/>
孰㽎匪善蹈善惟艱實公少修不强所安弗轢弗依逮<lb/>
於白首從容令都樂不蘄忸先耄中零不淑謂何仁則<lb/>
<pb n="KR4d0101_WYG_017-12b"/>
公與豈曰不那巉巉新藏有穹大原匪谷焉依神實公<lb/>
藩既安斯徂丕用爾後匪龜則謀公作伊兆丘有則顛<lb/>
石有則磨公無泯夷以直匪它<lb/>
　<lb/>
　<lb/>
　<lb/>
　<lb/>
　長興集巻十七<lb/>
</p>
<p>
</p>
  </div>
<div>
<head>長興集巻十八</head> <lb/>
    <p>
<pb n="KR4d0101_WYG_018-1a"/>
欽定四庫全書<lb/>
　長興集巻十八<lb/>
　　　　　　　　　　　　　宋　沈括　撰<lb/>
　　宋故壽安縣君林氏墓誌銘<lb/>
夫人林氏其先閩越人後乃徙家於羣舒世有顯者大<lb/>
父諱特實輔真宗皇帝尚書左僕射贈太尉曽祖諱保<lb/>
圖贈司空考諱湜尚書虞部郎中夫人不及事母以孝<lb/>
於所繼見稱州閭笄髪歸潯陽陶氏朝請郎致仕諱舜<lb/>
<pb n="KR4d0101_WYG_018-1b"/>
卿其夫也陶為潯陽望姓夫人始歸而朝請君擢進士<lb/>
第祖父以驍衛將軍致仕家居父母皆强艾不異宫而<lb/>
食者百餘人夫人從其君子以事其大舅姑睦婣其族<lb/>
人至于不能間之非其黨朝請君有<hi>闕</hi>蚤卒夫人止其<lb/>
孤無以異于己之子躬儉陋於物無所嗜慕赴人之急<lb/>
推其所以為養者不少靳也觀書畧能誦説以其所誦<lb/>
説授諸子勸之為學甚力數子後皆為學者相踵以進<lb/>
士補吏鄉人榮之資本慧洎晩益喜佛學遂達其要至<lb/>
<pb n="KR4d0101_WYG_018-2a"/>
能不以喜怒哀樂累其心用夫品命壽安縣君元豐七<lb/>
年十二月甲子夫人之年五十有四以疾卒於家于是<lb/>
朝請君之喪始練而夫人捐其廬以明年四月乙酉合<lb/>
葬于江州徳化縣白鶴鄉招賢里王墓山之原五男子<lb/>
曰康夫衡州司户㕘軍節夫雄州防禦推官知湖州錄<lb/>
事㕘軍事彦夫端夫堯夫皆以學行論鄉黨二女子山<lb/>
南東道節度推官知傳州錄事參軍事錢塘鄉道州營<lb/>
道縣主簿曹堯風其壻也孫男女四某頃嵗謫守宣州<lb/>
<pb n="KR4d0101_WYG_018-2b"/>
而節夫㕘軍事甚宜其職學問施之于身見于文章及<lb/>
其齊裳之愍姻里懐其義淑思有以表後世使人來以<lb/>
銘請道人之善固君子之所樂況吾交遊之親哉是宜<lb/>
為之銘銘曰<lb/>
士修於宫彼逑之光譬彼場苗錯本必良夫人既歸靡<lb/>
居匪康有俶在宗有宴在堂孫子媦婦後先徹嘗左豆<lb/>
右漿垂紳將將維南有原翳翳其棫車馬具臧安此厚<lb/>
穸<lb/>
<pb n="KR4d0101_WYG_018-3a"/>
　　贈崇徳縣君任氏墓誌銘<lb/>
奉議郎曽君之夫人任氏其先定陶人殿中侍殿史贈<lb/>
祕書監惟吉之曽孫尚書都官員外郎贈吏部尚書曉<lb/>
之孫龍圖閣直學士尚書户部侍郎贈吏部尚書顓之<lb/>
孫其君子名某夫人歸曽氏三就館其一男子也定州<lb/>
司户㕘軍諶女子之存者適前進士申道夫人年二十<lb/>
有七而捐其孤以夫秩應封贈崇徳縣君元祐元年十<lb/>
月甲子奉議之喪襄事於濠州鍾離聞絃鄉之泉澗村<lb/>
<pb n="KR4d0101_WYG_018-3b"/>
將舉夫人而祔焉子諶始走伻告某以卜墨而請銘以<lb/>
塴予以謂人之生于其所無事則雖有墨賜之智辨其<lb/>
美名大節生不見之於身而又無考于其後者可勝數<lb/>
哉況閨婦室子而又不幸零落于總笄之年而求其有<lb/>
卓然顯聞之行雖惷子知其不獲則又何考焉然則夫<lb/>
人在家而父母昆弟無違志既歸則宜其家人而子有<lb/>
立是亦足知夫人其畧槩矣丞相宣靖魯公于其君子<lb/>
叔父也聞夫人有善行必以告其族人曽為法家大門<lb/>
<pb n="KR4d0101_WYG_018-4a"/>
處之能無憾於禮義睦婣者宜其為難而尊者取之其<lb/>
善以令其家可矣其無憾也予其銘焉銘曰<lb/>
居之而安處之不煩不觀其常觀其所難世公之家族<lb/>
大事難夫人之賢吾以此占奄忽即世曽未壯年整者<lb/>
善騫穎者易刓非茍靳之在理則然吾焉歸穴嗚呼夫<lb/>
人<lb/>
　　故朝散大夫知楚州陳君墓誌銘<lb/>
君諱向字適中世家睦州建徳曽王父瓘王父嗣元至<lb/>
<pb n="KR4d0101_WYG_018-4b"/>
考逸乃始以子䕃為奉議郎君幼疏敏方七嵗時奉議<lb/>
君病家甚貧母葉夫人日對之泣君曰獨憂翁卧耳我<lb/>
耳長大何至苦貧族人壯其言知其必有立也嘉祐中<lb/>
以進士策名授婺州金華縣主簿遷泰州泰興縣令山<lb/>
南東道節度推官熙寧中遷著作佐郎荆湖北路轉運<lb/>
司管勾文字時三溪蠻擾邊有薦君可任軍事者亟召<lb/>
見未至復使歸還於部得預邊議蠻酋彭師晏方達泰<lb/>
數獵官軍君驅即其居以禍福譬解邀其俱出卒得師<lb/>
<pb n="KR4d0101_WYG_018-5a"/>
晏歸以檢校祕書丞司農事勾當公事多日更加開封<lb/>
縣赤縣惟南部為劇君治涉嵗獻至者三以婆荆變事<lb/>
擢知辰州兼沿邊都巡檢使緣軍事得對所陳多稱古<lb/>
人謂自皆一陞而君<hi>闕</hi>以親辭後復以常平事入見對<lb/>
久之上顧曰辰州<hi>闕</hi>足累卿當委以一路上提舉淮南<lb/>
常平事未行改治府界賜五品服嘗行部扺陳留佛寺<lb/>
夜未半間垣夜淘淘若人聲者起燭之四望積骸蔽野<lb/>
皆貧無以葬者委骨於此君惻然哀之明日具以所見<lb/>
<pb n="KR4d0101_WYG_018-5b"/>
聞請斥官地數頃以葬之即日報可仍以君總領凡得<lb/>
遺骸八萬餘每三千為一坎皆溝封什伍為曹序有表<lb/>
總有圖規其地之一隅以為佛寺嵗僧寺之徒一人使<lb/>
掌其籍君能推朝廷之惠及於朽骨則其所以全養生<lb/>
身者可以知君之仁矣是時新下令官曹非公事無得<lb/>
使役人君集舊法嘗一使吏有司遽按君犯法當免官<lb/>
上察其情止降一等差㸃檢府界及京東路冗役數月<lb/>
㑹復尚書省官除度支員外郎永裕陵建君以本曹兼<lb/>
<pb n="KR4d0101_WYG_018-6a"/>
權京西路轉運使典治陵寢時工徒集于陵下者以萬<lb/>
計當盛夏井飲不繼徒多暍死君為疏洛水注之陵下<lb/>
士卒蟻附而汲釃布百里無復瘨暍者予時客襄漢聞<lb/>
里巷間歌吟其惠今乃始知出於君從虞主還復歸為<lb/>
郎官久之出為江南西路計度轉運副使坐舉所部官<lb/>
不應格徙知楚州奉議君喪君扶柩歸哀毁且病至真<lb/>
州疾遂革君自祕書丞三遷朝散郎勲輕車都尉壽五<lb/>
十有三以卒夫人葉氏文安縣君子男四松恪恬悟松<lb/>
<pb n="KR4d0101_WYG_018-6b"/>
早世恪為饒州司理㕘軍女子二信州司理㕘軍曽仔<lb/>
齊州司户㕘軍徐處仁其婿也諸孫男子三居易居仁<lb/>
居厚元祐四年十月甲子將反壤于潤州丹徒長山之<lb/>
白雲崗載有日恪來求誌於某曰不患無所傳于後者<lb/>
先大夫患無以傳者恪也敢以此請某與君姻家宜知<lb/>
君為可信于後也為之次其事而銘諸其墓銘曰<lb/>
顯顯江西屢以才試譬彼大車當騁而躓壽踰中身豈<lb/>
曰不延如公之仁謂宜百年巉巉長山左崗前陌沒而<lb/>
<pb n="KR4d0101_WYG_018-7a"/>
有歸是惟公宅<lb/>
　　故天章閣待制沈興宗墓誌銘<lb/>
沈氏之先以國命三代之前為帝少旻𤣥㝠之後國絶<lb/>
於商周之間周武王以封其季弟那季葢其後有沈子<lb/>
嘉見滅於楚楚以為縣使公子王為沈王其子孫時時<lb/>
見於春秋經傳而葉公諸梁最顯于楚凡<hi>闕</hi>國三絶其<lb/>
子孫有出於茅姓者自漢以後居武康者為大族齊郡<lb/>
丹陽下邳皆沈望其人微不足稱自以其望卑稍折而<lb/>
<pb n="KR4d0101_WYG_018-7b"/>
入于武康故武康之沈亦不堅知其所出自公之六世祖<lb/>
陵仕呉越府為奉國軍鎮遏使復為鄮人公之曽祖敬<lb/>
其子幹始贈屯田郎中孫兼太子中舍贈刑部侍郎公<lb/>
之考也公諱起字興中少篤學有聞州閭州舉進士第<lb/>
一人復以髙第調滁州軍事推官發運使表監真州轉<lb/>
般倉刑部病公委官守歸侍少時以喪免有司坐公擅<lb/>
去以法喪除為天平軍節度推官薦公者數十人皆名<lb/>
輩顯人格當遷以前坐報罷廷議以親疾得罪既以繩<lb/>
<pb n="KR4d0101_WYG_018-8a"/>
法而又不與其進無以勸天下為子者乃特遷大理寺<lb/>
丞知通州海門縣海門負海土卑間一二嵗潮一至輒<lb/>
冒人廬舍民逃徙以避之至相奴隸以自給公為設防<lb/>
障水為堤百里以長引江水以灌其中田益闢民相招<lb/>
攜以歸僮僕其民者感公義亦拆劵歸之户口大息公<lb/>
撫勞休勞弔以阜饒人徳公相與築祠以報之長吏欲<lb/>
表上其事公力止之曰此令職也安可以為利秩滿遷<lb/>
殿中丞知饒州鄱陽縣饒劇郡鄱陽州所治令少稱職<lb/>
<pb n="KR4d0101_WYG_018-8b"/>
者公特於此得譽御史缺中丞包拯未嘗識面驟引公<lb/>
自輔除監察御史公亦慨然喜於得言其所指摘彈劾<lb/>
無所假借毎論朝廷大體如吏部格選焉吏以私挂法<lb/>
無重輕終身不遷公以為人才難得一挂文則廢其終<lb/>
身為已甚可限嵗年使得自新立縣令考課法設河渠<lb/>
司領諸道水政用漢故事擇卿大夫子弟入宿衛選賢<lb/>
良文學髙第給事宫省不宜車任䆠人書數十上㑹興<lb/>
國軍鐵官補吏法下從官御史議皆謂法已弊不可無<lb/>
<pb n="KR4d0101_WYG_018-9a"/>
議獨公抗議獨公抗議以從舊便論不合出為太常博<lb/>
士通判越州御史中丞韓康公以公議是亦請去而補<lb/>
吏法竟不便嵗餘知蘄州遷屯田員外郎親祠明堂改<lb/>
都官賜緋衣銀魚袋去知楚州齊魯間嵗饑盜數法州<lb/>
縣不能禁以公提㸃京東路行獄公事督捕盜賊公至<lb/>
部開首贖法使其黨自相圖不二三月盜皆暌疑轉相束<lb/>
縛唯恐在後且虜海岱間悉平移廣南西路轉運使進<lb/>
司封員外郎改工部郎中開封府判官出為荆湖南路<lb/>
<pb n="KR4d0101_WYG_018-9b"/>
轉運使賜三品服凡山林川澤所出毛羽筋革舟檝竹<lb/>
箭之材皆資于荆部發取于民者嵗以不貲吏相囊槖<lb/>
為姦户率計畝以取盈費或倍屣而州縣或莫之省公<lb/>
計實用所省十六七官自與商估交易民無所預而簿<lb/>
入有餘召為三司鹽鐵副使兼直舍人院熙寧三年出<lb/>
師寧夏韓康公以宰相宣撫陜西五路首制軍食亟薦<lb/>
公可以倚辦除集賢殿修撰陜西路都轉運使公馳至<lb/>
部發諸郡藁粟大集塞下㑹環慶軍政不戢丞相去位<lb/>
<pb n="KR4d0101_WYG_018-10a"/>
公亦罷知江寧府纔三月入提舉在京諸司庫務知吏<lb/>
部流内銓三司度支副使嘗奉使契丹至王庭其著位<lb/>
乃與黨項使人班公立爭以謂黨項陪臣不當輩王人<lb/>
辭不就位久之乃黜夏人自後根此以為法五年除刑<lb/>
部郎中天章閣待制廣南西路經略使兼知貴州明年<lb/>
坐邊議罷以都官員外郎直史館劉彜代領廣西未幾<lb/>
復起公知潭州再閲月移知杭州進爵為男食長興縣<lb/>
三百户熙寧八年安南作叛攻陷欽廉邕三州乃免彜<lb/>
<pb n="KR4d0101_WYG_018-10b"/>
官徙涪陵公亦坐謫為郢州團練副使㑹赦移秀州又<lb/>
移温州元祐初彜復用為都水丞人謂公且復起不幸<lb/>
以疾終於蘇州年若干葢元祐三年七月二十六日也<lb/>
公樂善好奬拔人物敦尚風義一與人從容不問其浮<lb/>
沈終身不少替弊弊出其天性公之通判越州自御史<lb/>
出佐大府未為謫也乃深自刻勵為善所居有堂易名<lb/>
曰志省自為之記以謂人患自謂不當免者寡一不得<lb/>
意則鬱屈見於色不然倣慢略以為放達二者皆失士<lb/>
<pb n="KR4d0101_WYG_018-11a"/>
之處退當退省自修資朋友以攻其過雖一堂奥之安<lb/>
不敢以為泰而必志吾思焉某賢公之志而未知其自<lb/>
進者果何如及公放棄十餘年而畏整嚴慎口未嘗議<lb/>
人過言不及官府間事惟以經史著述自修乃始見公<lb/>
處憂能自刻信志省不為徒言方公出使湖湘對延和<lb/>
乞令宗子袒免親出外汰冗卒而復府兵屯田法後皆<lb/>
施行公生平喜言兵嘗以兵説干范文正公文正器其<lb/>
才期有所施用公乃著呉武子三篇以自見有文集二<lb/>
<pb n="KR4d0101_WYG_018-11b"/>
十餘巻藏於其家夫人雷氏長安縣君子男九人二女<lb/>
子嫁承議郎王松年宣徳郎晏宜孫諸孫二十有三人<lb/>
以元祐四年十一月十八日卜蘇州呉縣之長山鄉五<lb/>
顧原以葬其與公同逺祖鄉閭相鄰以晩時輩見公公<lb/>
不以先生長者自居與之伉酬推引白首不移識公三<lb/>
十年見公門下人皆終始如兒女子知公為天性非勉<lb/>
强所能也諸孤來求銘以葬某在罪譴不當評品人物<lb/>
生平與公厚其可以無銘銘曰<lb/>
<pb n="KR4d0101_WYG_018-12a"/>
自其邦人少也與公至于一簀一蹟始終不寧其居揭<lb/>
揭自勵謂無爾艱中道以躓愈退益修此公自期壽夭<lb/>
得喪付莫我知狄胥之墳原田莓莓公宫之圖宜莫此<lb/>
村下幽既墟納此信刻不騫不崩逮石斯<lb/>
　<lb/>
　<lb/>
　<lb/>
　<lb/>
<pb n="KR4d0101_WYG_018-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　長興集巻十八<lb/>
</p>
<p>
</p>
  </div>
<div>
<head>長興集巻十九</head> <lb/>
    <p>
<pb n="KR4d0101_WYG_019-1a"/>
欽定四庫全書<lb/>
　長興集巻十九<lb/>
　　　　　　　　　　　　　宋　沈括　撰<lb/>
　　孟子解<lb/>
人之情無節則流故長幼貴賤莫不為之節制從流而<lb/>
下則狎於鄙慢從流而上則樂於僣侈<lb/>
闗之有征抑遊者也王者之禁遊惰末作故有里布屋<lb/>
粟闗市漆林之征政事修民不失其業然後禁可行也<lb/>
<pb n="KR4d0101_WYG_019-1b"/>
故周官國凶札則弛闗門之征但譏而已文王與孟子<lb/>
之時天下之政不可謂之修民之不失其業者葢鮮故<lb/>
孟子欲去闗市之征文王去闗之征而不及於市闗所<lb/>
以待天下之民市則吾國中也文王之國中與孟子之<lb/>
時法度固宜有間矣大夫左右國人皆曰賢又見其賢<lb/>
焉然後用之大夫左右國人皆曰可殺又見其可殺焉<lb/>
然後殺之此待大臣之道也若羣臣庶人則公卿士師<lb/>
之事也孟施舍之勇養其在已者養其在己者至于無<lb/>
<pb n="KR4d0101_WYG_019-2a"/>
懼而後已北宫黝之勇養其在外者一養其在外者至<lb/>
于視萬乗猶匹夫而後已故曽子曰自反不縮雖褐寛<lb/>
博吾不惴焉自反而縮雖千萬人吾徃矣曽子為能養<lb/>
其在己者則子夏之所養可知矣<lb/>
告子曰不得於言勿求於心不得於心勿求於氣言三<lb/>
者均見其一則見其二也孟子則有重輕焉不得於心<lb/>
勿求於氣可則心重矣不得於言勿求於心不可則言<lb/>
輕矣故曰志氣之帥也雖然持其志不可以暴其氣志<lb/>
<pb n="KR4d0101_WYG_019-2b"/>
壹則動氣氣壹則動志壹之為言専也氣不可以専守<lb/>
以志為之重也知志之為重而不能守其氣反足以動<lb/>
其志則夫蹶者趨者是也孟子曰説大人者藐之勿視<lb/>
其巍巍然此持其氣也在彼者皆我所不為也在我者<lb/>
皆古之志也吾何畏彼哉此特其志也何謂浩然之氣<lb/>
曰難言也其為氣也至大至剛以直養而無害則塞乎<lb/>
天地之間浩然充完也屈伸俯仰無不中義仰不愧於<lb/>
天俯不怍於人立於天地間而無所憾至大也是則受<lb/>
<pb n="KR4d0101_WYG_019-3a"/>
非則辭不可以勢刼不可以氣移至剛也可則進不可<lb/>
則退可則行不可則止直其義雖難不辭非其義雖微<lb/>
不茍至直也義集于身則氣充於心盡其志而無所慊<lb/>
于天地之間者養之之至也小人之氣固有殺身而不<lb/>
可毁缺者然而異乎君子者非道與義也<lb/>
必有事焉而勿正心勿忘勿助長也舜有事焉非以其<lb/>
為仁義而後為之也人皆有是心舜能勿忘而已求仁<lb/>
義而為之所謂正心與助長者也<lb/>
<pb n="KR4d0101_WYG_019-3b"/>
市㕓而不征㕓謂市中之居工商之肆是也自依園㕓<lb/>
之法不當復征其貨古者市㕓皆無征孟子曰征商自<lb/>
此賤丈夫始是葢生於後世也法而不㕓謂商之無市<lb/>
居者有司以法治之而已不必有㕓乃得為市也戰國<lb/>
急於征求無市籍者皆不得貨易至秦漢猶存此令故<lb/>
孟子欲令為市者不必有㕓有㕓者勿征其貨也㕓無<lb/>
夫里之布夫里之布聖人以抑遊惰于㕓而責夫里之<lb/>
布非古之道也<lb/>
<pb n="KR4d0101_WYG_019-4a"/>
子路人告之以有過則喜禹聞善言則拜大舜有大焉<lb/>
善與人同舍己從人樂取於人以為善巳有善則願以<lb/>
與人人有善則樂取於巳皆有為也則舍巳而從人兼<lb/>
有三者舜其所以為大歟<lb/>
辭十萬而受萬非欲富之道也以鄉為不可為而以卿<lb/>
之祿而為之何以異于是<lb/>
請野九一而助國中什一使自賦八家為井井九百畝<lb/>
其中以為公田八家皆私百畝同養公田雖田九一田<lb/>
<pb n="KR4d0101_WYG_019-4b"/>
中之廬家二畝半出於公田其實亦什一也國中之地<lb/>
不可以為井則無同養之法故使人人自出什一之賦<lb/>
謂園㕓之在國中者<lb/>
治世之民無職則耕未有無事者雖國君使之治公田<lb/>
亦曰藉田助偕共力十一而已嘗有無事之民可使而<lb/>
耕者卿大夫圭田五畝躬耕不可使人則無可使者故<lb/>
曰絜田所謂契者契然取其五十畝之入而已其實則<lb/>
五夫之田也以其不受地淨入其租故曰絜以别私田<lb/>
<pb n="KR4d0101_WYG_019-5a"/>
也古者士大夫有田有祿葢有常職者有常祿而又有<lb/>
田以祭所以等豐凶與民同也<lb/>
桀紂之失天下也失其民也失其民者失其心也得其<lb/>
民有道得吾之心斯得民矣我之所欲者與之聚之我<lb/>
之所不欲者勿施之也揚雄曰天地之得斯民也斯民<lb/>
之得一人也一人之得心矣天下之心斯衆一人之心<lb/>
是也一人之心吾心是也知吾之與人同也安知人之<lb/>
不與天下同哉詩云執柯伐柯其則不逺人之患在好<lb/>
<pb n="KR4d0101_WYG_019-5b"/>
為人師斆學之道來學焉則吾所以教也有問焉則吾<lb/>
所以告也今於其教也不待其來學于其告也不待其<lb/>
有問非教學之道也好為人師也<lb/>
君子平其政行辟人可也焉得人人而濟之辟法也政<lb/>
政事行徳行平其政平其行示人以法而已杠梁不時<lb/>
有司之責也詩云尹氏大師維周之<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>秉國之鈞天子<lb/>
是毗俾民不迷平其政也儀刑文王萬邦作孚平其行<lb/>
也<lb/>
<pb n="KR4d0101_WYG_019-6a"/>
賢不肖之間相去不能以寸為父兄言也所以樂有賢<lb/>
父兄者以其中也養不中才也養不才也如中也棄不<lb/>
中才也棄不才則其父兄之賢與不肖相去不能一間<lb/>
利者對不利而為言也在人也順之者謂之利逆之者<lb/>
謂之不利在器也銛者謂之利椎者謂之不利在水也<lb/>
行者謂之利壅者謂之不利在動也便者謂之利違者<lb/>
謂之利孟子曰天下之言性者則故而已矣故者以利<lb/>
為本故猶常也役于物者非其本性也順利而無所鑿<lb/>
<pb n="KR4d0101_WYG_019-6b"/>
者天命也故禹之行水也行其所無事也行其所無事<lb/>
者水之利也動而莫不順利者盡其性也舜由仁義行<lb/>
孔子從心所欲不踰矩順利之至也行而不失其貞者<lb/>
盡其情也喜怒哀樂之未發謂之中發而皆中節謂之<lb/>
和貞之至也故易曰利貞者性情也然則性情之盡者<lb/>
利與貞而已矣小人之為不善非便之也役于物而不<lb/>
知也君子之於義未必皆便之也至于便之而後出于<lb/>
性<lb/>
<pb n="KR4d0101_WYG_019-7a"/>
思之而盡其義始條理也行之而盡其道終條理也知<lb/>
及之而不能勝其任者力不足也力足以至於古人而<lb/>
義未必盡<hi>闕</hi>者知不足也宰我子貢有若其智皆足以<lb/>
知<hi>闕</hi>伯夷栁下惠伊尹則皆能任聖人之事者也葢皆<lb/>
　所<hi>闕</hi>　此孔子所以集大成也<lb/>
耳目能受而不能擇擇之者心也故物交物則引之而<lb/>
已心則不然是則受非則辭此其所以為大也從耳目<lb/>
口體而役其心者小人之道也<lb/>
<pb n="KR4d0101_WYG_019-7b"/>
學烏獲之任是亦為烏獲而已為之而不至者才也孔<lb/>
子曰力不足者中道而止今汝畫天子討而不伐諸侯<lb/>
伐而不討討者治其罪也伐則致力而已不敢有所治<lb/>
諸侯有加地之見於經者易曰康侯有錫馬蕃庶錫馬<lb/>
加命也蕃庶進地也詩曰錫之山川土田附庸諸侯固<lb/>
有加地之道也有加地之道則必預有以待之取諸鄰<lb/>
而與之不可也故其始封也雖曰百里預有以待之則<lb/>
有至乎五百里者故殷之邦畿周以為一公二侯弼鄘<lb/>
<pb n="KR4d0101_WYG_019-8a"/>
衛是也雖表其地而未能有也魯之百里之地五而有<lb/>
其地所以異於先王之制也<lb/>
善不至於誠不盡其心者也盡其心則性也知性則知<lb/>
天矣天之與我者存而不使放也養而無敢害也是之<lb/>
謂事夭壽夭得喪我不得而知知修身而已身既修矣<lb/>
所遇者則莫不命也所謂修身也不能窮萬物之理則<lb/>
不足擇天下之義不能盡已之性則不足入天下之道<lb/>
徳窮理盡性以此小人之樂于食色沒身不厭誠欲之<lb/>
<pb n="KR4d0101_WYG_019-8b"/>
也萬物皆偹于我矣反身而誠若小人之誠於食色也<lb/>
樂莫大焉人不可以無恥無恥之恥無恥矣恥莫恥於<lb/>
不知恥也<lb/>
仁言不如仁聲之入人深也聲聞也善政善行作於此<lb/>
而聞於彼之謂聲詩曰載色載笑匪怒伊教言也相土<lb/>
烈烈海外有截聲也<lb/>
君子之道四其君安則容其君安則悦是事君人者也<lb/>
君不幸則死之不為一君存亡社稷安則容社稷安則<lb/>
<pb n="KR4d0101_WYG_019-9a"/>
悦是安社稷臣者君危社稷則去社稷不幸則死之天<lb/>
之所與者與之天之所棄者棄之不為一性存亡視天<lb/>
而已天民也其終也順受其三皇皇憂天下之不治者<lb/>
墨子之道也塊然無情於萬物者老子之道也有命有<lb/>
義正已而物正者大人之道也行至於大人盡矣指其<lb/>
所化謂之聖指其所以聖謂之神恭敬者弊之未將者<lb/>
弊者所以符恭敬而非所以為本也誠慤者恭敬之實<lb/>
也也恭敬而無實君子不可以虚拘伯高之喪孔氏之<lb/>
<pb n="KR4d0101_WYG_019-9b"/>
使者未至冉子攝束帛乗馬而將之孔子曰異哉使我<lb/>
不誠於伯高好名者能讓千乗之國好義者讓不足以<lb/>
言之善者仁之質不忍者仁之動性之命於天者莫不<lb/>
善也雜于物然後有不善者人之常不善者徳之害也<lb/>
全其常者謂之仁仁人一也仁言其徳人言其體四體<lb/>
不具不足以為人仁亦如此而已矣如是者仁之質也<lb/>
由是善也怵於心而為不忍者仁之動也言其術雖一<lb/>
日之不忍謂之仁何也言其人小有不足而謂之人則<lb/>
<pb n="KR4d0101_WYG_019-10a"/>
不可孔子孟軻之言仁指其事則雖一牛羊之不忍而<lb/>
謂之仁指其人雖管仲須無不得為仁而顔淵仲弓猶<lb/>
告之以所未至其為仁則同所以命之者異也<lb/>
貊稽曰稽大不理於口孟子曰無傷也士憎兹多口言<lb/>
之於人也憎之則滋多强自修而已詩曰士不殄厥愠<lb/>
亦不愠厥問不可者欲之小人也可者欲之可謂善人<lb/>
矣徒知其可欲而未能有能已未信其為君子也有諸<lb/>
則可謂信人矣書曰敬修其可願<lb/>
<pb n="KR4d0101_WYG_019-10b"/>
善射者之教人志於彀而已能者從之今之與楊墨辨<lb/>
者如追放豚隨而教之不受而去則又從而招之所以<lb/>
自處者既屈而欲其聽者之必入可謂惑矣<lb/>
有布縷之征布泉也縷布帛也<lb/>
　<lb/>
　<lb/>
　<lb/>
　長興集巻十九<lb/>
</p>
<p>
</p>
  </div>
        </body>
</text>\m</TEI>
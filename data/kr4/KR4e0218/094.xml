<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十四</head> <lb/>
    <p>
<pb n="KR4e0218_WYG_094-1a"/>
欽定四庫全書<lb/>
　少室山房集巻九十四<lb/>
　　　　　　　　　　　　明　胡應麟　撰<lb/>
　　碑銘一首<lb/>
　　　唐令君新建信陽願豐隄碑<lb/>
常山邑全浙上游其地界七閩三楚舟車之所綰轂富<lb/>
商巨賈萬貨之所走趨錢塘之水實濫觴焉源發縣東<lb/>
北郊逶迤百里抱城瓴建厯衢婺以達于江嵗月滋久<lb/>
<pb n="KR4e0218_WYG_094-1b"/>
洲東港堙水折而西去郭紆繞閭閻之溉汲行旅之灌<lb/>
輸咸病之又形家者言率以水逺弗宜於黌序諸青衿<lb/>
士蚤夜皇皇冀得良有司以紓宿患先是𢎞治中令劉<lb/>
君擬築堤捍水使毋西而合流港東旋以憂去弗克嘉<lb/>
靖初張倅尋劉故蹟亦罔迄工今上改元甲午雲間唐<lb/>
侯以進士綰符來邑甫下車揖諸父老問一切政所宜<lb/>
先合詞稱築堤為第一義侯周行境上喟然曰是誠不<lb/>
可旦夕緩顧大興匪可倚辦頃刻間越明年惠政四孚<lb/>
<pb n="KR4e0218_WYG_094-2a"/>
頌聲沸起邑茂才徐仕陞輩復請之侯曰嘻微諸士余<lb/>
豈其一飯忘爰白當路發贖鍰鳩衆工相物宜時農隙<lb/>
侯躬率僚屬即勒指麾靡遺餘力始秋中迄冬末為旬<lb/>
僅十有五而版築告成衡為丈若干有竒廣為武若干<lb/>
有竒高為尺若干有竒凡舊堤之材朽者易而良弊者<lb/>
撤而新頽者封而固隙者繕而完庳者增而隆隘者闢<lb/>
而曠又環視港之壅者決之激者排之溢者疏之膠者<lb/>
浚之沙者瀹之磑者夷之飛流如虹襟帶城下縈洄顧<lb/>
<pb n="KR4e0218_WYG_094-2b"/>
盻亦拱亦留百年之利暴興一旦士胥慶于庠民謳歌<lb/>
于野旅相率加額於途侯鑱石于隄而命之曰願豐逝<lb/>
將以地利人和而必天祐於是徐生介祝生樹勲輩羣<lb/>
詣不佞碑侯伐以志不忘不佞槩觀載籍洪荒以降水<lb/>
之利害所闗于家國天下甚鉅而治水之任最為盤錯<lb/>
亘古今不易其人勛華二帝如日中天懐襄之厄四岳<lb/>
九官舉遜避而推鯀微大禹幾無唐虞漢武席累代之<lb/>
雄驅山鞭石勢無弗行瓠子之決殷憂作歌至沉璧馬<lb/>
<pb n="KR4e0218_WYG_094-3a"/>
而後濟太史八書河渠列于禮樂班椽十志紀溝洫以<lb/>
配天文誠重之也唐侯以明經上第初命而宰一方稍<lb/>
飾撫字振傕科掉臂而躋省闥固匪以隄之成否為殿<lb/>
最而隄之成否又未嘗顓責之侯若他政事弗容已而<lb/>
侯則奮然任之鞭笞罔施聲色匪大而數千百載無窮<lb/>
之利執劵而收之掌上非夫誠結于中仁昵于外抱絶<lb/>
類離倫之識而負䂓天條地之材其胡以及此抑余嘗<lb/>
聞之文人無用則舉世以為然惟是唐之白宋之蘇兩<lb/>
<pb n="KR4e0218_WYG_094-3b"/>
使君者咸以築堤垂永賴之烈彼其時寧無揚眉瞬目<lb/>
自詡任事之臣而以隄特聞㝢内者胡寥寥希遘見也<lb/>
侯方以文學追馬班即兩使君猶將需之左席迺今願<lb/>
豐告成文人之用彰彰耳目有明效焉傳諸異代庸詎<lb/>
知其不與蘇白二堤同弊穹壤也不佞無能為侯役特<lb/>
以臭味忝一日之知樂覩是隄之成不直為一時良吏<lb/>
快且為百代文人快輒援筆碑其事而系以銘<lb/>
　銘曰姑蔑之淵錢塘之源如何崑崙發軔萬川沙墠<lb/>
<pb n="KR4e0218_WYG_094-4a"/>
　中流既分既合胡然而盈胡然而竭居人抱甕行旅<lb/>
　挈囊皇皇青衿旦夕望洋偉哉唐侯先憂後樂綰符<lb/>
　下車首訊痌瘼竒樟斯得桃李並栽偃室告成聿來<lb/>
　澹臺僉曰河渠利病孔亟侯聞矍然隄此朝食爰戒<lb/>
　于邑爰次于郊沐雨戴星以先庶僚蒼赤纍纍奔走<lb/>
　赴義譬彼嬰孩饑渇怙恃經始仲秋迄于嚴冬我隄<lb/>
　告成燁如長虹十旬非遙五月何速眞宰上訴衆靈<lb/>
　匍匐一水抱城蜿蜒若留鵬躍鯤飛龍門上游禾黍<lb/>
<pb n="KR4e0218_WYG_094-4b"/>
　盈阡是灌是溉我昔何勞夫負妻戴閭閻踴躍道路<lb/>
　懽呼寶筏金繩廣濟迷途巨川舟航明堂梁棟詎曰<lb/>
　文人亡實亡用曰白曰蘇洎侯而三堤垂宇宙伯仲<lb/>
　之間峩峩曾城閬風𤣥圃欲駕靈槎汎彼銀浦隄石<lb/>
　窿穹鑱碑大東百世永豐自唐長公<lb/>
　　銘二十九首<lb/>
　　　古玉方鼎銘<hi>有序</hi>
　　　　得古玉文王鼎方腹圓趾以周尺度之髙九<lb/>
<pb n="KR4e0218_WYG_094-5a"/>
　　　　寸八分衡廣四之三縱四之二腹四週卧蠶<lb/>
　　　　鏤刻精工而内外折旋纎悉中矩四足空中抵上<lb/>
　　　　鬲皆近代玉工竭力不能為者信齋閤中竒翫也<lb/>
　　　　惜一足蝕土變蒼下稜㣲挫絲忽中損連城耳<lb/>
　　　　然亦非窮措大宜有物是月以歳凶將鬻諸歙<lb/>
　　　　賈因稍述其形製而系以銘米元章所謂吾齋<lb/>
　　　　秀氣從此不復泯矣戊寅秋半識于羣玉山房<lb/>
奕奕陽精至自于闐厯漢迨明千五百年法象乾坤腹<lb/>
<pb n="KR4e0218_WYG_094-5b"/>
方趾圎入矩應䂓天工折旋昆吾鍊鋼篆刻糾纏蠶卧<lb/>
螭遊神物蜿蜒石匣秘藏虹霓在田太隧崇陵綉蝕隠<lb/>
然天發靈光燁煜市㕓抱璞以歸陵陽素縁白板精廬<lb/>
蕭條太𤣥棐几銅尊沉水晝然拂拭焦桐泠泠五絃五<lb/>
鼎萬鍾浮雲邈綿嵗薦苦饑豐玉詎憐爰飾明妃以媾<lb/>
呼延懐寳迷邦誚彼聖賢我獨何人韞匵自妍鸜鵒澄<lb/>
心勒銘如椽秀氣吾齋千秋並傳<lb/>
　　　白玉如意銘<hi>有序</hi>
<pb n="KR4e0218_WYG_094-6a"/>
　　　　燕市張燈従二三好事游俠斜得白玉如意長<lb/>
　　　　尺有四寸首琢靈芝身作子母螭上下相向蜿<lb/>
　　　　蜒若生古云玉逕尺為寳此雖長尺餘非逕也<lb/>
　　　　然亦竒矣昔人以玉柄麈尾為王謝子弟物余<lb/>
　　　　之畜此聊取適一時而已因銘以識之<lb/>
誰剖長虹自西極上座談天絳宫闢白晝干人走碣石<lb/>
　　　齋頭小彌勒博山爐銘<hi>有序</hi>
　　　　歙人斵壌得萬歳藤根二為彌勒像一軀博山<lb/>
<pb n="KR4e0218_WYG_094-6b"/>
　　　　爐一座精巧瑰特儼出天成余兩逰燕市得之<lb/>
　　　　嘗合置齋頭諸好事雅相慕翫暇日因命名像<lb/>
　　　　三曰聖菩提曰木上座曰龍樹尊爐之名五萬<lb/>
　　　　年芝仙人掌小崆峒旃檀座香象龕盖像惟取<lb/>
　　　　義爐則四旁上下各從其形且為之賛若銘<lb/>
　　　　頌十餘大都穎傳餘瀝存其半以諗滑稽<lb/>
丈六金身示現寸草靈根不昧孰曰枯槁相彼伽文八<lb/>
十二好冡嫡在兹永世為寶<lb/>
<pb n="KR4e0218_WYG_094-7a"/>
　　　又<lb/>
而躬頽然而腹坦然而口莞然問疾維摩胡以欿然補<lb/>
處大雄胡以偃然吾弗知其所以然而然<lb/>
　　　又<lb/>
超大千界入不二門於未來刼為無量尊不知者曰菩<lb/>
薩之幻相知之者曰菩提之上根<hi>右像</hi>
　　　又<lb/>
木上有火鼎君子以凝香晏寢<lb/>
<pb n="KR4e0218_WYG_094-7b"/>
　　　又<lb/>
六鰲蟠五龍蟄吐𤣥雲潤八極<lb/>
　　　又<lb/>
三秀草萬年芝斵靈根樹鼎彛<lb/>
　　　又<lb/>
萬嵗仙藤九曲靈根玉靄蘭芬永裕後昆<hi>右彝</hi>
　　　螺觥銘<lb/>
東海波臣南山木客象彼犧尊為大白<lb/>
<pb n="KR4e0218_WYG_094-8a"/>
　　　鴟夷觥銘<lb/>
營糟丘鑿酒池載西施浮子皮腹如壺號鴟夷<lb/>
　　　又<lb/>
翩翩者鳬中流一壺拍浮菰蘆高陽酒徒<lb/>
　　　又<lb/>
鸕鷀杓鸚鵡杯玉山倒非人推<lb/>
　　　又<lb/>
木兮癭兮酒兮觥兮酌兮斟兮濁兮清兮醉兮醒兮<lb/>
<pb n="KR4e0218_WYG_094-8b"/>
　　　又<lb/>
長生木瓢示眞率浣花野老醉爭席<lb/>
　　　海山琪樹銘<lb/>
太華峰頭十丈蓮少室三花凌紫烟<lb/>
　　　玉塵尾銘<lb/>
白馬酣蒼虬駕辟華陽空稷下<lb/>
　　　九節笻銘<lb/>
九華仙人九節笻飛行五岳如㳺龍西朝白帝上芙蓉<lb/>
<pb n="KR4e0218_WYG_094-9a"/>
玉女洗頭下相逢<hi>爽鳩氏為靈壽丈人銘</hi>
　　　壺公壺銘<lb/>
須彌山納一芥一壺中貯三界<lb/>
　　　大䲭夷觥銘<lb/>
鴟夷公腹如壺挾西施汎五湖<lb/>
　　　又<lb/>
南有箕北有斗千金一壺中流為友<lb/>
　　　湘竹如意銘<lb/>
<pb n="KR4e0218_WYG_094-9b"/>
逍遙七百名理秩如維摩默如文殊懌如<lb/>
　　　水沉如意銘<lb/>
龍樹斯雕虬枝若亞畫地隆中談天稷下<lb/>
　　　長生瓢銘<lb/>
承露天中俯八極飲泉丘中隘九域拍浮缸中醉千日<lb/>
　　　又<lb/>
挂之高林由曰煩居之陋巷回曰賢慮為大樽周曰然<lb/>
帝錫長庚為酒船<lb/>
<pb n="KR4e0218_WYG_094-10a"/>
　　　又<lb/>
維地有泉星在天飲如長鯨吸百川有能盡此詩百篇<lb/>
　　　青田核銘<lb/>
爾腹枵然乎而背騷然乎而口㘭然乎而飲飄然乎而<lb/>
醉嘐嘐然乎<lb/>
　　　旃檀如意銘<lb/>
以擊珊瑚汝先折以擊唾壺汝先缺旃檀之座𤣥理徹<lb/>
爛熳天花墜春雪何物麤豪逞鋒鐡<lb/>
<pb n="KR4e0218_WYG_094-10b"/>
　　　趙文鎭一蟠木儿置齋頭若翔鸞舞螭形甚怪<lb/>
　　　　偉乞予為銘余為銘銘其足<lb/>
靈根萬禩蟠蛟螭鳯舞鸞翔紛陸離晏寢凝香國華胥<lb/>
我欲嗒然從子綦<lb/>
　　頌一首<lb/>
　　　乾清宫落成頌<lb/>
大明御㝢奄宅四荒華夏再造日月重光神聖相繩餘<lb/>
二百禩徳化郅隆遐格廣被維皇嗣服克長克君薄海<lb/>
<pb n="KR4e0218_WYG_094-11a"/>
外内悉主悉臣高拱穆清幽隠畢達霜露所墜洞燭我<lb/>
闥府宫一體臺省肅雍仁裕卉木澤彌昆蟲巍巍合宫<lb/>
靡潤靡飾上法唐虞土堦茆蓽端居高拱二十六年除<lb/>
舊布新象魏式懸天心弗違申命熒惑袚除故基示我<lb/>
物力帝其明命夙夜咎躬攬一宏綱車書來同潢池既<lb/>
安疆宇旋定海外獻琛從好從令大工伊曠建樹孔時<lb/>
公輸效長將作請期皇帝曰嘻予罔敢逸仁愛自天惟<lb/>
毖惟飭庶司衆職旁午九闗僉曰神居宇宙具瞻乃命<lb/>
<pb n="KR4e0218_WYG_094-11b"/>
工師乃庀林木選匠荆揚伐材庸蜀靈臺經始蒼赤景<lb/>
從西山文石北苑椅桐帝念其咨經始勿亟父事子來<lb/>
堂構如翼業業言言兩宫告成三光在檐七曜在楹罘<lb/>
罳切雲飛甍綰霧蒼龍九斿鸞鶴屬路乾一以清坤一<lb/>
以寧維皇得一天下以貞明堂既開清廟既闢撫馭萬<lb/>
方永示皇極<lb/>
　　贊二首<lb/>
　　　李惟寅太保像贊<lb/>
<pb n="KR4e0218_WYG_094-12a"/>
晬乎其容坦乎其躬廓乎其度藹乎其𠂻朗朗若萬間<lb/>
之厦峩峩若干丈之松開國岐陽元勛上公龍門之下<lb/>
虎帳之中解推盡海宇而不名其徳安危繫華夏而罔<lb/>
居其功湧若耶于毫端流河漢于心胸禰供奉兮鳴臯<lb/>
禘都尉兮晨風髫鬌蜚聲詞林國工壯嵗登壇馳驅四<lb/>
封晩途學道兩朝之業八代之文浮雲之㸃太空容與<lb/>
乎青蓮之閣逍遙乎貝葉之宫孰貌兹圖角巾蒲團穆<lb/>
然太沖吾誠不知為地文為天壤其殆壺丘之未始出<lb/>
<pb n="KR4e0218_WYG_094-12b"/>
吾宗也耶<lb/>
　　　李允逹像贊<lb/>
而形偉然而容岸然而心胸廓然洞然苞千古而籠八<lb/>
埏食牛三朝倚馬萬言賦頌西京聲詩開元跋扈飛揚<lb/>
作者亡前荆玉雙刖蓬蒿蔽園矻矻揚亭以守太𤣥嵗<lb/>
值龍虵命也弗延騎氣乘風游于混元嗟嗟仲子疇豐<lb/>
而材疇嗇而年疇阨而遭疇縱而傳嗚呼仲子孰令汝<lb/>
賢造物小兒維汝實忌匪汝實憐予之胡昌奪之胡遄<lb/>
<pb n="KR4e0218_WYG_094-13a"/>
嗚呼仲子余弗知其所以然而然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_094-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十六</head> <lb/>
    <p>
<pb n="KR4e0218_WYG_046-1a"/>
欽定四庫全書<lb/>
　少室山房集巻四十六<lb/>
　　　　　　　　　　　　明　胡應麟　撰<lb/>
　　五言排律二十首<lb/>
　　　效陰鏗安樂宫體十首<hi>有序</hi>
　　　　梁陰鏗安樂宫新成詩云新宫實壯哉雲裏<lb/>
　　　　望蓬萊迢逓翔鵾仰聫翩賀燕來重檐寒霧<lb/>
　　　　宿丹井夏蓮開甃石披新錦雕梁畫早梅欲<lb/>
<pb n="KR4e0218_WYG_046-1b"/>
　　　　知安樂盛歌管襍塵埃右五言律十句為篇<lb/>
　　　　者齊梁以還時有此體獨是作格調精嚴音<lb/>
　　　　節圓鬯古今五言律鼻祖也前而鮑謝諸子<lb/>
　　　　律既未純後而江徐以迄盧駱尚多四聲八<lb/>
　　　　病之犯律家正始無出是篇暇日輙取漢魏<lb/>
　　　　六朝唐宋宫苑之瑰艷者倣安樂體成賦十<lb/>
　　　　章聊用自娛匪求多于曩哲也<lb/>
　　　甘泉宫<hi>見漢武故事史漢等書</hi>
<pb n="KR4e0218_WYG_046-2a"/>
紺殿明丹壑朱欄麗碧空金芝藂紫翠玉樹翳青葱閶<lb/>
闔千門度罘罳萬户通魚龍吟太液雞犬咽新豐後乗<lb/>
雙飛燕蹁躚豹尾中<hi>趙飛燕從幸甘泉引晉志語疑漢有兩人也</hi>
　　　銅雀臺<hi>見魏志樂府等書</hi>
千秋遺片瓦萬仞憶崇臺繡柱星河落雕欄日月開歌<lb/>
聲迴白苧舞影拂蒼苔舊寵羅衣歇新粧繐帳哀當時<lb/>
笑公瑾不載二喬來<lb/>
　　　清暑殿<hi>見晉書本紀及通鑑綱目等書</hi>
<pb n="KR4e0218_WYG_046-2b"/>
曲榭生風蚤層窓漏日遲氷山圍<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲雪巘架逶迤石<lb/>
甃長秋井泉疏太液池御舟三翼泛宫扇七輪馳莫漫<lb/>
酣吳酒輕言狎翠眉<lb/>
　　　景陽樓<hi>見宋書及詩紀等書</hi>
紫氣重闗外飛樓上屬雲迴梯盤月窟複道駕星文列<lb/>
聖金支現諸真玉珮聞爐香晨雜沓燭靄暮絪緼不分<lb/>
銀床下他時狎翠裙<lb/>
　　　閲武堂<hi>見齊書東昏紀南史等書</hi>
<pb n="KR4e0218_WYG_046-3a"/>
萬栁何年植枝枝淨隔塵堂猶名閲武苑欲借宜春滌<lb/>
器非寒士當壚亦麗人金丸穿葉巧寳屧墜花新屈指<lb/>
西師入能舒翠黛顰<lb/>
　　　同泰寺<hi>見梁書南史通鑑等書</hi>
園林標帝闕水石麗神州入座慈雲動登壇法雨流三<lb/>
乗歸獨詣二酉入窮蒐彩筆詞人聚緗縑學士留逡巡<lb/>
成要略寒賤失雕鎪<lb/>
　　　臨春閣<hi>見隋遺録及南史陳書</hi>
<pb n="KR4e0218_WYG_046-3b"/>
瑣閣披香砌風光照麗蕐腰縈前殿栁臉奪後庭花暗<lb/>
牖通秦蹕明窓泊漢查流蘓懸重錦步障夾輕紗正爾<lb/>
呼江令隋兵集似麻<lb/>
　　　朝霞院<hi>見隋煬海山記南部烟花等録</hi>
宿霧懸珠檻朝雲動玉扉樓心窺帝座閣道隠僊機八<lb/>
水清相觀三山翠欲飛萬籹圍錦帳百媚擁羅衣一曲<lb/>
菱歌罷蕪城事已非<lb/>
　　　沈香亭<hi>見唐人本事詩及紀事等書</hi>
<pb n="KR4e0218_WYG_046-4a"/>
十二雕欄外名花照玉壺翰林方醉卧中使遍傳呼行<lb/>
樂詞先奏清平唱未徂春山雲作黛秋水月為膚妬殺<lb/>
紅絲畔纎纎入畫圖<hi>紅絲研出唐彦猷</hi>
　　　神運峰<hi>見宋人艮岳記及宋史本紀</hi>
飛來自何處突兀挂雕牆帝命徵千邑神功運八荒摩<lb/>
霄孤鸑下駕海巨鼇藏五岳真形在三峨故域長惟愁<lb/>
絶顛眺燧火燭天狼<lb/>
　　　結夏西山諸佛刹效初盛體為排律十首<lb/>
<pb n="KR4e0218_WYG_046-4b"/>
寳樹雲霞出珠林日月懸豐碑鑱晉代巨榜揭梁年綉<lb/>
柱排雙闕雕甍控八埏塔光摩宇宙<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>影矗星躔海蹙<lb/>
浮杯浪江縈卓錫泉中峨羣岫列上竺亂峰連鹿苑全<lb/>
鋪桂龍池盡植蓮曇花青鳥駐忍草白牛眠兠率髙天<lb/>
外崐崙大地前神功香積運聖諦法輪傳萬刼空王座<lb/>
千燈釋祖筵焚身銷衆業斷臂伏諸縁入室聞師利登<lb/>
壇見普賢曹溪存一悟臨濟徹三𤣥有漏先除障無生<lb/>
欲問禪行行負瓢笠曳杖到金田<lb/>
<pb n="KR4e0218_WYG_046-5a"/>
玉鏡懸髙座金輪壓大荒國疑逰淨樂山似踏清涼殿<lb/>
吐祥雲色窓含慧日光虹霓行畫壁牛女宿雕梁一鉢<lb/>
攜千界孤燈現十方袈裟晨燦爛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>葢暮飛揚夾户杉<lb/>
松麗捎簷桂柏香靈花芬别院苦竹翳迴廊馬為䭾經<lb/>
白龍因聽法蒼足三禽是使牙六象稱王那叱獰牙動<lb/>
修羅恚目張腰疑天女細爪憶梵流長㡬夜眠風穴經<lb/>
年事石霜曇摩聊示寂普化舊徉狂浩瀚遊秦論圓通<lb/>
入洛章津梁如可涉拂袖上慈航<lb/>
<pb n="KR4e0218_WYG_046-5b"/>
杖履遵山麓欄杆列磵阿飛梁攢泰岱畫拱壓岷峨實<lb/>
閣慈恩近琱宫淨飯多天台浮海嶠岳麓控江沱振錫<lb/>
啼猿下登堂法雁過焚香馴怖鴿乞食叩靈鼉曲徑穿<lb/>
黄葉迴廊步緑莎崕亭交竹樹石室掛藤蘿萬億先明<lb/>
藏三千窣堵波雙林開覺路八水渡恒河白足依龍樹<lb/>
緇衣住鳥窠禪燈圍帝釋梵樂奏仙城雪竇偏宜頌雲<lb/>
門不厭訶大悲觀自在上首阿難陀幻夢清圓覺真如<lb/>
會密多將紉居士服一榻伴維摩<lb/>
<pb n="KR4e0218_WYG_046-6a"/>
半嶺金銀出中天杖錫留門庭炎漢闢棟宇大唐修一<lb/>
水浮精舎千峰插梵樓憑髙雙檻豁望逺七燈幽舎利<lb/>
神光躍兠羅佛臂柔閻浮窮上國贍部盡南州削壁雲<lb/>
霞動飛簷象緯逰<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>髙寒月墜磬斷夕陽収麓勝前飛<lb/>
鶴山深近伏牛象王迎法駕龍伯䕶靈湫芥吐須彌色<lb/>
蓮垂阿耨流旃檀長照夜祗樹不驚秋大士居岩際髙<lb/>
僧坐石頭機深頻掣棒偈苦欲沈舟溪㟁聞三乗雲門<lb/>
見四愁謾論生老病千刼盡浮漚<lb/>
<pb n="KR4e0218_WYG_046-6b"/>
殿起凌三竺臺孤望四𬈑遙空呈紺碧絶頂挂丹青巘<lb/>
崿横香案峰巒列畫屏刹高全碍日池逈半披星古砌<lb/>
流雲積陰廊凍雪扃泉當秋徑濯瀑向夜窓聽影落吟<lb/>
邊雁光飛定後螢鐘疎聞鶴唳鉢冷帶龍腥薜荔蒼凝<lb/>
壁藤蘿翠壓庭齋厨菱芡熟講席芰荷馨忉利旌旛合<lb/>
潮音杖錫停三車迎海嶠一葦渡江汀覺路超千界𤣥<lb/>
闗䕶百靈圓明童子偈定慧法王經夢幻清禪鐸機鋒<lb/>
徹梵鈴鰲山欲成道會待奯公醒<lb/>
<pb n="KR4e0218_WYG_046-7a"/>
薦福崇新搆能仁拓舊基殿疑身毒割宫似竺乾移法<lb/>
力金容耀毫光玉髻披恒沙登覺㟁阿耨渡香池五藴<lb/>
空羅刹三摩駕辟支千身菩薩現九刼梵王離幻化天<lb/>
魔伏靈通地藏知運開龍漢後秊紀赤明時鹿女銜花<lb/>
獻猿孫拾橡嬉楗闗馴虎豹伏砌斷蛟魑古樹撑崕出<lb/>
寒花抱石敧飛蘿懸絶磴夾篠蔽清漪生老偏愁病貪<lb/>
嗔獨戀痴道存無盡藏刼滿阿僧祗舎宅王珣癖過門<lb/>
杜甫饑芒鞋萬峰雪嵗晚入蛾睂<lb/>
<pb n="KR4e0218_WYG_046-7b"/>
梵宇千靈集禪堂萬法森琱楹浮絶巘畫檻卓遙岑枕<lb/>
簟霞光入竿<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>霧色侵懸崕冬雪墜背嶺夕嵐沈鶴去<lb/>
天飛錫龍來地布金持齋馴鴿下施食斷猿吟樹老僧<lb/>
忘臘花空佛印心菩提清欲界簷蔔淨祗林經巻流泉<lb/>
側香龕巨石隂普陀懸海嶠靈隠矗江潯敎自磨磚徹<lb/>
禪因面壁深迷津航易度彼㟁筏難尋四品中軍好三<lb/>
乗吏部欽王丞情汗漫許椽思沈淫大夢銷塵刼高談<lb/>
暢古今明朝瓦棺閣乗勝更登臨<lb/>
<pb n="KR4e0218_WYG_046-8a"/>
寺古傳迴向園空認給孤飛軒臨廣莫疊閣到虛無白<lb/>
玉中天甃黄金大地鋪千僧繙般若七佛證毘盧黙坐<lb/>
超人境高憑豁帝都東西凌泰華南北控燕吳阿閦靈<lb/>
光現婆娑聖教敷幽明窮六道神鬼徹三途嶺欲騰丹<lb/>
鷲碑疑下赤烏香林獅子伏法駕象王扶淨業依蘭桂<lb/>
空心會苾蒭沈檀霏貝葉茗荈浥雕胡板屋雙扉静繩<lb/>
床一袖枯𤣥談披沆瀣妙義發醍醐支遁神偏王周顒<lb/>
興未孤無煩畏昏黑絶頂上浮圖<lb/>
<pb n="KR4e0218_WYG_046-8b"/>
傑搆臨丹地飛梁瞰碧峰臺高蒼埜盡殿古白雲重峭<lb/>
峽虹斜度危崕雪半封佛疑維衛至僧似落伽逢舞鶴<lb/>
參朝座饑烏集暮鐘縁深頻伏象定久忽聞蛬暗牖閒<lb/>
生竹虛檐密種松持經迷菡蓞説偈墜芙蓉異荈分泉<lb/>
瀹香粳激浪舂蒲團藏閴寂木榻寄䝉茸八識空塵累<lb/>
三禪别梵宗九州遙挂衲十岳遍扶笻瓔珞天人餽玻<lb/>
瓈釋帝供文殊行處脚迦葉笑時容東域摩騰化西江<lb/>
道一蹤將辭氻潭去闡法號黄龍<lb/>
<pb n="KR4e0218_WYG_046-9a"/>
佛日千岩靜人天萬壑遙珠宫浮碧落貝闕抱丹霄玉<lb/>
盌霞明滅金燈月動搖旌旛朝霧結鈴鐸夜風飄袒膊<lb/>
眠山洞飛身渡海潮香看塵外續火辨刼前燒阿育誠<lb/>
心化登伽幻術調波旬迴憤恚戈利失矜驕塑壁環雙<lb/>
樹鑱碑記六朝梵僧家姓竺梁帝寺名蕭北固凌虛曠<lb/>
東林跨泬㵳池開龍母窟塔湧雁王標翠栢禪機契青<lb/>
蓮釋證饒揮鋤除障業破竈絶喧囂五岳攜孤杖三田<lb/>
寄一瓢流沙歸路近柱史乍相邀<lb/>
<pb n="KR4e0218_WYG_046-9b"/>
　　　　唐五言排律沈宋肇端盛唐則供奉右丞大<lb/>
　　　　都不過十韻上下繇簡故精而千言數百匪<lb/>
　　　　冗則糅故也明楊用修選杜發明斯義大有<lb/>
　　　　抑揚雖其意左袒青蓮要非亡謂迺杜諸短<lb/>
　　　　章亡若吳生畫壁十韻楊特舎旃而沱水臨<lb/>
　　　　中坐亟稱絶到則其舛也夫詩近體五七言<lb/>
　　　　八句至矣盡矣既曰排律矣惡用以長短限<lb/>
　　　　之況篇短而精由隆凖公將才止堪十萬衆<lb/>
<pb n="KR4e0218_WYG_046-10a"/>
　　　　過此非長韓淮陰悉蕃漢以成躪楚之大勛<lb/>
　　　　亂于何有則杜陵固其鵠已惟是才賦所趨<lb/>
　　　　人難強合且用韻多取材博得與失參互其<lb/>
　　　　間則用修之論政自有不可廢者唐人藻繪<lb/>
　　　　十九攄之僧寺佛宫結夏西山諸招提永晝<lb/>
　　　　如嵗漫取十二家讀之至四君排律燁然心<lb/>
　　　　會輒步其體格積成十章章十六韻誠知時<lb/>
　　　　代所壓靡足以馳騁前規要以紀興一時備<lb/>
<pb n="KR4e0218_WYG_046-10b"/>
　　　　忘他日至于競傳之句已著之篇亡復因襲<lb/>
　　　　則近時流弊余不佞知免矣夫<lb/>
　<lb/>
　<lb/>
　<lb/>
　<lb/>
　<lb/>
　少室山房集巻四十六<lb/>
</p>
<p>
</p>
  </div>
</body>
</text>
</TEI>
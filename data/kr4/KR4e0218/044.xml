<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十四</head> <lb/>
    <p>
<pb n="KR4e0218_WYG_044-1a"/>
欽定四庫全書<lb/>
　少室山房集巻四十四<lb/>
　　　　　　　　　　　　明　胡應麟　撰<lb/>
　　五言排律一十三首<lb/>
　　　題畫贈陳生東父兼柬王伯寵将軍十八韻<lb/>
落落乾坤内清狂見汝曹孟公元世閥仲舉舊人豪萬<lb/>
事捐雞肋孤心逐蟹螯浮生閒處得濁世静中逃海岳<lb/>
驕藜杖江湖狎布袍營丘傳洒墨洪谷授揮毫繡柱懸<lb/>
<pb n="KR4e0218_WYG_044-1b"/>
飛瀑雕梁壓怒濤冬亭河漢入夏檻雪風號五竺攜靈<lb/>
鷲三神挈巨鼇洞庭迴鴈鶩巫峽挂猿猱珮玉明冠劍<lb/>
鏘金肅羽旄樓臺籠曉色城闕洞秋毫果欲嘗丹茘花<lb/>
應墜碧桃幽人題桂樹上客醉葡萄盤礴迴千慮經營<lb/>
費二毛窮年思訓力竟日道𤣥勞北海盟投禰南山趣<lb/>
逼陶惟應伴王績西第日醄醄<lb/>
　　　贈馬計部三十韻<hi>馬多畜彛鼎古玩甲于中州</hi>
盛世徴才彦明時毓俊髦青雲馳洛下紫氣躡崧髙蚤<lb/>
<pb n="KR4e0218_WYG_044-2a"/>
擢仙臺桂重攀帝苑桃雙旌移海右六傳駐江皋嶽色<lb/>
東横岱河流北控漕城闉迴萬堞樓櫓夾千舠握算邊<lb/>
儲重持籌國課勞紛紜留駿足盤錯試牛刀會計名逾<lb/>
藉登臨思並豪深期投翰墨雅韻擷詩騷草閣親藜杖<lb/>
芸忩狎布袍虹霓流竹素星斗燭蘭膏秘玩呈荒隧奇<lb/>
珍出斷壕遐觀籠古昔勝賞滌喧囂夏鼎占神物商觚<lb/>
醉濁醪尊罍陳九兕簠簋齧雙饕照乗全收魏連城盡<lb/>
壓洮沉沙錢背蝕入土印文韜籕跡披蟲篆羲文辯鼠<lb/>
<pb n="KR4e0218_WYG_044-2b"/>
毫張吳時久近徐趙業卑髙英水羅羣石官哥列衆陶<lb/>
虵紋琴斷腹龍鍔劍遺弢鑒别衡先定媸妍鏡莫逃吹<lb/>
嘘存薜茘吐握下蓬蒿意氣憐孤憤形容媿二毛心懸<lb/>
丹壑静首傍碧天搔未擬題孤鳳猶懐釣巨鼇寥寥白<lb/>
雪唱一為伯牙操<lb/>
　　　贈朱本立山人十二韻<lb/>
大隠齊東市青囊不記年攜将三泖宅並載五湖船鶴<lb/>
渚穿雲僻漁汀釣雪便然藜驚杖化賣藥指壺懸海上<lb/>
<pb n="KR4e0218_WYG_044-3a"/>
攜真訣區中得秘傳玉機頻攬義金匱幾探𤣥挂壁雙<lb/>
龍下應門獨虎眠餐苓遊絳闕辟穀守丹田異證倉公<lb/>
習殊方葛令研軒岐存後裔俞華失先賢祖徳持三世<lb/>
神功奏十全沉疴吾已脱一笑紫霞前<lb/>
　　　寄丁元父<lb/>
艷識千秋帥驚看萬里侯風聲雄海岱意氣重山丘報<lb/>
國籌先運開疆筆暫投援桴推後勁仗鉞覩先憂雨雪<lb/>
霏行斾氷霜綻賜裘列營屯虎豹增竈宿貔貅諭檄流<lb/>
<pb n="KR4e0218_WYG_044-3b"/>
關外飛書遍隴頭漁陽塵驟息遼水淖全收月滿劉琨<lb/>
塞天清庾亮樓胡床無限興能似昔時不<lb/>
夙昔登壇客于今出塞雄擁旄摧太白横槊貫長虹文<lb/>
武周卿亞詩書晉帥同轅門環甲胄記室聚章縫斧鉞<lb/>
軍容盛樓船将令崇投鞭縈渤澥礪劍拂崆峒鴨浄遼<lb/>
江緑狼銷碣石紅天髙鯨觀峙塞絶雁門通券議新頒<lb/>
鐵標模舊建銅平陽勳七十第一讓元功<lb/>
　　　贈王将軍貞伯二章<lb/>
<pb n="KR4e0218_WYG_044-4a"/>
鎮北威名著安東将畧長援枹肝膽赤仗鉞鬢毛蒼置<lb/>
陣分鵞鸛連鑣控驌驦旌旗縈析木檣櫓散扶桑草檄<lb/>
屯兵地分題結客塲荀吳元破敵段熲舊平羌巨碣祁<lb/>
連外髙牙勅勒傍煌煌麟閣燕獸錦出明光<lb/>
八陣新魚復三關舊虎符横行金鎖甲獨挽繡蝥弧紫<lb/>
塞雲連磧黄沙月滿途擒生過涿鹿轉戰出飛狐朔雪<lb/>
飄笳吹寒星墜鹿盧胡床秋弄笛油幕夜投壺熊豹傳<lb/>
韜畧麒麟照畫圖受降城下戰一舉懾威弧<lb/>
<pb n="KR4e0218_WYG_044-4b"/>
　　　大中丞萬公伯修以出塞百咏湟中經畧諸牘<lb/>
　　　　見貽卒業寄懐十六韻時萬公復有塞上之<lb/>
　　　　行<lb/>
獨坐中丞幕雄飛國士塲雙雕白羽箭萬騎緑沉槍籌<lb/>
筴金城擅韜鈐玉壘揚舉天依大樹畧地到扶桑積甲<lb/>
隂山下投鞭瀚海傍受降來紫塞歸附半青羌屬國賡<lb/>
酬麗中軍敘致詳郵筒馳百韻竿牘報千章吐握追公<lb/>
旦吹嘘接孟嘗詞流傾陸謝賦客聚班張玉屑霏盈坐<lb/>
<pb n="KR4e0218_WYG_044-5a"/>
金釵儼作行南樓談未徹北府宴頻張篳篥驅前部琵<lb/>
琶醉後堂珠簾宵墜月畫㦸書凝霜相貌圖髙閣勳庸<lb/>
勒太常煌煌三錫命鐵券下明光<lb/>
　　　賦得西海子<lb/>
䕃樹分仙闕浮花出帝城微茫銜日動浩蕩接天平雁<lb/>
鶩依沙下魚龍觸浪行石疑藏灧澦池似鑿昆明鼔角<lb/>
隋隄暮戈鋋漢殿晴凉秋汎槎去織女下機迎<lb/>
　　　寄趙相國一百韻<lb/>
<pb n="KR4e0218_WYG_044-5b"/>
赤漢雙扉近黄河一棹遲憑陵蒼野外悵望碧雲時酒<lb/>
肆遊真倦鹽車力漸疲書徒勤馬服䇿轉誤鴟夷絶域<lb/>
春如夢他鄉嵗若馳行藏嗟厯轆去住嘆支離水欲浮<lb/>
三峽峰猶礙九疑有登懐泰岱無路息峨眉此日文迷<lb/>
豹當年瑞應麒朱絃千古抱彩筆萬言持藝圃誇韶雋<lb/>
詞塲問宿耆元戎推授甲老将屬褰旗一代尊𤣥晏三<lb/>
生遘子期升堂偕偃夏對陛壓郊祁燦爛甘泉燭熒煌<lb/>
太乙藜金波鳷鵲觀玉漏鳳凰池直道崇三黜危言和<lb/>
<pb n="KR4e0218_WYG_044-6a"/>
四維埋輪揺地軸折檻樹天彛率土聲華震窮荒竄逐<lb/>
罹羅浮盟蜃鰐嶺表攝鮫魑進退占坤剥盈虚悟坎離<lb/>
三山行息足六洞坐支頤豸繡資騰踔麟符藉保釐楓<lb/>
閶仍出入棘殿重逶迤勞來初煩契寅清獨任夷都俞<lb/>
堯寵渥吁咈舜顔怡温室舟航待明堂柱石毘推誠扶<lb/>
社稷盡瘁鞠烝黎㦸楯開邊釁戈鋋慮世危烽烟纒上<lb/>
谷郡邑踐髙麗獨坐裴中令横行郭子儀運籌惟撻伐<lb/>
請劍必芟夷號令嚴貙駁威名捷虎貔追奔逾朔漠經<lb/>
<pb n="KR4e0218_WYG_044-6b"/>
畧到嵎峓廟縶中行説街懸右谷蠡八荒迴夭札四表<lb/>
浄瘡痍浩蕩皇仁布紛綸聖澤貤雙螭文郁郁五翟命<lb/>
纚纚祖徳鸞章耀幽閨象服宜禎祥符宇宙肹蠁格靈<lb/>
祗御苑窺神雀天閑狎盜驪深仁淪鳥獸殊錫兆熊羆<lb/>
<hi>時公孿生二雄</hi>好善真諧克推賢欲過皮肝腸洪絳灌耳目洞<lb/>
黄驪吐握傾流輩游揚洽等夷塵埃鳴鬱憏磵壑話棲<lb/>
遲龍性乖鱗鬛鴻心豁羽儀沉珠勞罔象抱璞詫窮奇<lb/>
意氣凌山岳風流溢路歧孤亭償寂莫大府接温夷東<lb/>
<pb n="KR4e0218_WYG_044-7a"/>
閣床容卧西園席並怡盤飱調芍藥枕簟挹荼䕷黼黻<lb/>
參芒屩絲綸逗接䍦參差聞鼓吹酩酊沃巵匜傅鼎頻<lb/>
頒鹿郇㕑或餽鰣捎檐陳董杏匝座䕃張梨栁暗前除<lb/>
蝶花明後院鸝珠宫遊紺碧貝刹步琉璃突兀中郎座<lb/>
留連太傅碁帝京紅旭邁親舍白雲移興盡燕都稻神<lb/>
飛越浦蘺歸程攜候雁舊隠逐文貍菽水輸堂搆糟糠<lb/>
慰扊扅髙齋焚甲煎别館搆辛夷上苑偏垂翼南冥數<lb/>
挂鬐墨悲晨骯髒楊泣暮淋漓落落松盤徑盈盈菊亞<lb/>
<pb n="KR4e0218_WYG_044-7b"/>
籬鷁堪苕水汎蹇任㶚陵騎屋倒牽蘿葉冠頽製竹皮<lb/>
圓方違鑿枘甘苦狎糟醨夢已交猿鶴書頻扣鹿麋擔<lb/>
簦辭海甸振斾發淮濰嚄唶人情慣飛揚世事疑鳴岐<lb/>
嘲鸑鷟出華怪肥遺骨相寒崔顥生辰軋趙岐頭風那<lb/>
噪鵲腹痛詎烹蜞落月枯顔貌酸霜裂肺脾彭城虞困<lb/>
阨嬴博痛暌離啞啞回歌嘯皇皇挾涕洟金莖沉沆瀣<lb/>
土窟壓餔糜飲恨邊城驛吞聲故國陴髙門忘鼔瑟下<lb/>
里憶吹篪正則占雞鶩元長對蛤蜊稱詩慚孟浩獻曲<lb/>
<pb n="KR4e0218_WYG_044-8a"/>
陋王維潦倒三千客顛狂十八姨堅氷凝絶壑重霧勒<lb/>
清漪目斷蘇司業魂摧杜拾遺側身從瓠落彈指失𤓰<lb/>
期杜牧才元俊劉蕡䇿故奇風寧滕閣送雪已謝庭遺<lb/>
赤幟方平趙青衫尚隔淇徘徊燕塞外躑躅潞河湄乍<lb/>
許攀槐棘能教困蒺蔾朱陳新閥閱秦晉舊襟褵紫極<lb/>
庸窺豹滄溟漫測蠡金猶懸駿骨玉豈賺峨眉雨露通<lb/>
鳷鵲星辰列鵕䴊孤鴻怜太白二烏惜昌黎拂拭存衣<lb/>
袂提攜到履綦生平萬言筴一為奏彤墀<lb/>
<pb n="KR4e0218_WYG_044-8b"/>
　　　寄胡孟弢兼懐惟寅李子<lb/>
乍别君山署仍飛帝苑航談天來碣石賦雪罷瀟湘闕<lb/>
已蓬萊近齋猶苜蓿長芝蘭搴馥郁桃李樹芬芳國子<lb/>
先生列成均博士行傳經酬寂寞問字鬬趨蹡安定才<lb/>
何屈昌黎譽漸揚論兵肝膽赤諫獵鬢毛蒼僚屬頻攜<lb/>
糗生徒競裹糧瑟寒朝煦日氊薄夜凝霜五鹿新迴座<lb/>
三鱣舊報堂九流窮竹素六館校青緗贈酒逢司業持<lb/>
齋學太常烟霞縈繡佛雷電激干将曉殿遊鳷鵲春城<lb/>
<pb n="KR4e0218_WYG_044-9a"/>
宿鳳凰長揚催拄笏太液待飛觴萬寺西陵外雙扉北<lb/>
斗傍垂鞭時覔句緩帶日成章永拆徐陳社誰登陸謝<lb/>
塲應憐李都尉偃卧緑沉槍<lb/>
　　　覺生詩贈吳啓元<lb/>
役役浮生内先登大覺塲恒河初舍筏苦海驟迴航緑<lb/>
綺聲誰和青衫債漸償因縁投翠柏夢寐熟黄梁寶座<lb/>
懸空濶珠林搆渺茫𤣥心偕去住聖諦徹行藏杖錫凌<lb/>
風露袈裟傲雨暘乾坤怡草屩嵗月度繩床説法髙峰<lb/>
<pb n="KR4e0218_WYG_044-9b"/>
外談經巨石傍楞伽持處密般若誦來長磊落機鋒契<lb/>
逡巡棒喝忘散花摩詰幻篩粟惠能狂絶島驅龍伯遥<lb/>
空躡象王給孤禪苑樹香積梵廚糧慧日三天覆慈雲<lb/>
十地翔愿攜金色臂投袂入清凉<lb/>
　　　題松茂蘭馨圖二十韻<hi>有序</hi>
　　　　蔡景明先生家大人同榜也年七秩初度稱<lb/>
　　　　觴者四集而適以是日舉冢孫姻友咸傳詫<lb/>
　　　　以為希遘爰繪松茂蘭馨圖而索余賦之<lb/>
<pb n="KR4e0218_WYG_044-10a"/>
霽日明松檜光風毓蕙蘭一弧懸海上雙舄墮雲端殿<lb/>
宇金莖矗庭堦玉樹團丹膏凝琥珀翠萼綻琅玕五粒<lb/>
垂山逕孤根翳石壇沅湘思楚客泰岱覔秦官勁節迴<lb/>
春意幽芳襲嵗寒亭亭標院落冉冉拂欄杆突兀朝霞<lb/>
映紛披夕露漙當風旂獵獵雜雨珮珊珊鸑鷟文猶貴<lb/>
熊羆夢未闌燕臺新驥足渭渚舊漁竿象緯中天謫波<lb/>
濤弱水殘含飴呈極樂設醴助清歡火棗頻餐易氷桃<lb/>
乍得難後堂羅管籥中路集衣冠北極催綸誥南冥兆<lb/>
<pb n="KR4e0218_WYG_044-10b"/>
羽翰青雲傳上國紫氣接長安奕葉清芬播蘢葱瑞靄<lb/>
蟠雲礽八千禩絳闕下還丹<lb/>
　<lb/>
　<lb/>
　<lb/>
　<lb/>
　<lb/>
　少室山房集巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十七</head> <lb/>
    <p>
<pb n="KR4e0218_WYG_097-1a"/>
欽定四庫全書<lb/>
　少室山房集巻九十七<lb/>
　　　　　　　　　　　　眀　胡應麟　撰<lb/>
　　論八首<lb/>
　　　諸葛亮<lb/>
武侯人品信軼漢唐而班三代矣迺其人才又絶出于<lb/>
三代之下者夫三代而下稱才之盛莫如漢漢髙之目<lb/>
三傑也其才猶千古一遘也然良能運籌而未必能臨<lb/>
<pb n="KR4e0218_WYG_097-1b"/>
陳何能治國而未必能運籌信能行兵而未必能治國<lb/>
髙能用三子之長以取天下而弗能以身兼三子之長<lb/>
武侯之才則三子之長以身兼之而且能取天下能取<lb/>
天下而且能弗取者也夫武侯之治國人能悉之其運<lb/>
籌之大者隆中以一言定鼎江東以片語致師祁山之<lb/>
出龎統圽法正亾間一二僅存無益勝負之數審也而<lb/>
曹氏謀臣策士布列後先武侯惟綸巾羽扇談笑道之<lb/>
而司馬諸人一籌㒺措即曲逆剛成紛綸帷幄而庸詎<lb/>
<pb n="KR4e0218_WYG_097-2a"/>
加焉迺其時蜀將之堪大敵者關張黄馬久殁行間苐<lb/>
魏延足使而狼戾矜髙尤難獨任故自街亭失事之後<lb/>
前茆後勁皆身當之斬王雙圍賈詡破費耀走郭淮敗<lb/>
宣王馘張郃迄于斜谷之運渭南之耕未嘗别遣一軍<lb/>
獨任一校而八陣一圖同流宇宙為萬世法則武侯行<lb/>
兵克敵亷李遜心居可見矣夫相可與治天下而已夫<lb/>
將可與平天下而已鈞之匪所以取天下也取天下必<lb/>
其中有帝王之度混一之䂓乃能得之故蕭張淮隂不<lb/>
<pb n="KR4e0218_WYG_097-2b"/>
遇漢髙將相之才終無以自顯而矧于天下武侯則可<lb/>
以將可以相可以取天下而無所藉于昭烈之錙銖也<lb/>
夫懿之神奸籠絡一世蓋亦庶幾有取天下之慮者而<lb/>
兩雄相當智窮力屈巾幗之受借曰老師而蜀方屯田<lb/>
持久上下一心天假嵗餘魏眀夭折曹爽紛爭國難四<lb/>
起揚旌以入秦隴闗洛悉無人之境矣呉之甲兵孰與<lb/>
中原呉之閫帥孰愈仲逹魏滅呉孤舉九州之八以壓<lb/>
一隅于取天下興禮樂又何難焉而武侯則未嘗有意<lb/>
<pb n="KR4e0218_WYG_097-3a"/>
于天下之取要以答先主之知眀老臣之節竭盡瘁之<lb/>
忠而已吾故曰武侯者無論其人物品流軼漢唐而班<lb/>
三代其人才亦絶出于三代之下而不可載覩者也<lb/>
　　　張郃上<lb/>
余以為張郃街亭之戰盖古今天幸之尤者非可以兵<lb/>
家得失論也夫郃之在魏稱宿將知名然不過一校之<lb/>
任趙雲魏延等埒耳當武鄉出師關張黄馬悉喪亡矣<lb/>
而趙雲尚在不以督街亭而以軍箕谷何也雲年力暮<lb/>
<pb n="KR4e0218_WYG_097-3b"/>
衰䧟陳先登慮非壯日而箕谷濳師張皇一靣非雲之<lb/>
老成持重故未易勝也則蜀將可使當其時宜莫如魏<lb/>
延而武鄉復置之不用曷以故哉延始出巴中即欲分<lb/>
道與亮㑹于長安尋武鄉用兵一皈紀律以延之負勇<lb/>
好竒使當前隊或任情輕敵以致他虞此武鄉之慎也<lb/>
舎二將而将之良無㡬矣其以大衆付之馬謖之手固<lb/>
由謖計畫辨才見知夙日蓋亦大不獲已存焉廼其遣<lb/>
謖也行師制勝當事有畫一之䂓而孰意謖之敢于方<lb/>
<pb n="KR4e0218_WYG_097-4a"/>
命也夀史眀言違亮節度舎水上山舉措繁擾郃因絶<lb/>
其汲道大破之俾謖也率履周行毫無矯越乗初出之<lb/>
鋒併三郡之力拔王平以當旗鼔而援桴擁鋭奮命而<lb/>
前武鄉親率魏延呉懿等長驅以蹴之郃將授首伏屍<lb/>
之不暇而暇待木門之役乎哉嗟夫明如武鄉違衆而<lb/>
舉謖受知如謖違亮以覆師而郃逢其適而徼其功吾<lb/>
故以街亭之勝為天幸之尤者也葢自是武鄉出師遂<lb/>
身為前鋒不復命將矣即武鄉垂歿遺教楊儀反斾鳴<lb/>
<pb n="KR4e0218_WYG_097-4b"/>
金魏衆却走死生仲達之謠遺笑無極夫以殞逝之武<lb/>
鄉按其章程足以摧懿于後日矧以生存之諸葛循其<lb/>
節度不足以破郃于當年哉然則街亭之勝信古今天<lb/>
幸之尤無論乎兵家之得失也<lb/>
　　　張郃下<lb/>
難曰郃之成功若吾子言信天幸匪人謀矣迺魏書本<lb/>
傳盛稱郃久鎮邉陲長于應變昭烈武鄉咸深憚之其<lb/>
聲實懋著奔走敵人豈悉徼天幸無預人謀也噫郃之<lb/>
<pb n="KR4e0218_WYG_097-5a"/>
籌略器能槩之壽史終身可考矣自去袁氏歸曹公雖<lb/>
平魯破超時奏勞伐皆一㦸之任非仗鉞登壇自建旗<lb/>
鼓也迨曹公還自陽平留拒昭烈始擢之衆將俾督諸<lb/>
軍然而守疆塲則漢中䧟沒佐統帥則夏侯喪亡至進<lb/>
兵宕渠一遇益徳萬衆盡殱棄馬緣山為世辱戮尋曹<lb/>
公身至巴中精甲被野郃為上將亾能規恢尺寸鼠竄<lb/>
故邦此其才略器能固近出羽飛之下而敢望諸葛之<lb/>
萬分哉暨郃因天幸䟤跋街亭魏宜顓委西方永杜敵<lb/>
<pb n="KR4e0218_WYG_097-5b"/>
患迺武鄉載出舉朝惴惴惟蜀是虞選將罄兵空國而<lb/>
戰主之司馬佐之郭淮費耀戴索魏平賈詡之屬國無<lb/>
留良而郃也受命宣王僅同一校胡街亭制勝于前者<lb/>
大勲陡滅而祁山因敗于後者鋭氣嘗伸哉則郃之為<lb/>
郃昭然可見魏眀帝諭司馬以西方事重非君莫可固<lb/>
洞悉餘子之才艱于禦侮矣非馬謖庸夫自投死地即<lb/>
王平之守郃且兩攻之而莫能克而矧乎其他也吾故<lb/>
曰郃之成功古今天幸之尤不可以兵家得失論也夫<lb/>
<pb n="KR4e0218_WYG_097-6a"/>
自昭烈既崩魏疆弛備武鄉始出蜀勢方張使天祚炎<lb/>
精木門之殱早遂兹日則咸陽以西一舉㡳定長驅河<lb/>
洛兖冀風靡不半載而中原復可也惟漢祚告終而街<lb/>
亭一戰實大運興亡之候故㝠㝠之中若使若尼智無<lb/>
所運巧無所䂓盖渭南之卒師不待大星宵殞而後决<lb/>
矣夫然則街亭之役天實為之而謂亮為之或謖為之<lb/>
哉郃為之哉<lb/>
　　　魏延<lb/>
<pb n="KR4e0218_WYG_097-6b"/>
始武鄉之出祁山也前鋒將魏延欲假竒兵五千道子<lb/>
午襲咸陽謂長安以西一舉可定武鄉以計危不用議<lb/>
者至今惜之是徒知街亭喪師貽討賊之憾而不詳覈<lb/>
事勢之當否籌畫之是非也古之伐國而以竒兵勝者<lb/>
衆矣然必其國之削弱主之惽庸與臣之憸邪與將之<lb/>
携二而後可故梁元帝之講道陳後主之賦詩皆敵兵<lb/>
咫尺蒙蔽㒺聞以致天塹為墟宗社淪覆乃三軍之帥<lb/>
非得于謹楊素賀若韓禽軰尚未易言也鄧艾道隂平<lb/>
<pb n="KR4e0218_WYG_097-7a"/>
以滅蜀允謂不賞之勲陳同父氏猶以徼幸行險折之<lb/>
百代之下若延之請竒兵以襲函谷其事勢可同日議<lb/>
哉魏何國也全盛之國也叡何主也敏達之主也大臣<lb/>
則曹真蔣濟矢心于其内諸將則張郃郭淮効力于其<lb/>
外而司馬懿之窮姦極宄馳驟疆塲其握筭若神眀發<lb/>
機若鬼蜮而謂子午之途若隂平之道長驅以入無人<lb/>
之境乎即延能以一旅奄至咸陽蜀援未交魏救四集<lb/>
窮城獨守究竟奚之無論長安以西寸壤難拓五千精<lb/>
<pb n="KR4e0218_WYG_097-7b"/>
甲且盡沒虜廷矣武鄉身統六師關中震動平取隴右<lb/>
䂓出萬全而舎彼康莊希此詭遇乎是其事勢之艱毫<lb/>
亡克理而延者猜狠之雄傾危之黨又匪可寄之重任<lb/>
屬以深謀者也考延委質武鄉推鋒司馬搴旗䧟敵勇<lb/>
略足稱迺發縱指示靡非戎幕竟亮出師未嘗委之别<lb/>
部予以一軍彼其人才固可槩見及武鄉之卒遺令殿<lb/>
師兹何時也大喪在前大敵在後全軍返國尚慮不支<lb/>
而延奮欲部曲先還身留擊賊卒以中途叛亂三族誅<lb/>
<pb n="KR4e0218_WYG_097-8a"/>
夷此其才識器能庸人之下而妄希五千組練一舉足<lb/>
而定咸陽其籌畫是非武鄉所謂臣之未解莫斯為甚<lb/>
矣於戲始出祁山三郡響合街亭一戰士氣焚如要以<lb/>
天促炎精堂堂之陳蹉跌意外而矧乎行險徼幸覬獲<lb/>
大功然則延策之不行益以覘武鄉之逺識而不足為<lb/>
憾也<lb/>
　　　　考武鄉傳出師祁山不載延議延本傳但言<lb/>
　　　　延每欲與亮異道㑹于潼關亦不載此謀僅<lb/>
<pb n="KR4e0218_WYG_097-8b"/>
　　　　見裴注所引通鑑因之恐未足深信緫之街<lb/>
　　　　亭失事羣議紛拏使當時一戰而克多口寂<lb/>
　　　　然矣惜哉<lb/>
　　　劉裕<lb/>
英雄之士崛起紛爭戰伐之際必先有濟世安民之大<lb/>
志而後可與成撥亂反正之大功志不先定而汲汲焉<lb/>
㨿髙墉竊神器苟以傳其子孫此盜賊之靡而胡足議<lb/>
于英雄之萬一也秦之將亾也項羽劉季所謂時之英<lb/>
<pb n="KR4e0218_WYG_097-9a"/>
雄也覩始皇車服儀衛之盛一則曰大丈夫當如此一<lb/>
則欲取而代之吾以為兩人者皆富貴之徒而匪所以<lb/>
議于英雄之大業然而羽誅宋義破章邯以五載恢霸<lb/>
迹季降子嬰報義帝以三傑定丕基彼皆卓然自立而<lb/>
未始竊秦之名擅秦之勢拊其背扼其吭而敓之位則<lb/>
列之英雄之等而亦宜也蓋至于光武文皇而英雄大<lb/>
業庶幾近之矣光武以神眀之胄芟夷新莽合徳成宣<lb/>
文皇以髫鬌之齡掃蕩隋煬比蹤湯武故三代而下得<lb/>
<pb n="KR4e0218_WYG_097-9b"/>
國之正必曰漢而唐而宋弗與焉以宋之得國匪正也<lb/>
非吾所謂英雄也迺六代之君劉宋之裕則大異于是<lb/>
矣裕奮臂草茅不階寸尺覆孫恩殪盧循夷桓𤣥滅譙<lb/>
縱縛姚泓虜慕容超百戰百勝幾一四海不可謂非英<lb/>
雄之主也令裕外宼首取燕次取粤次取蜀又次取秦<lb/>
秦之亾也魏人重足河洛震驚裕能翻然改圖置晉度<lb/>
外乗闗中之勝摧呉越之鋒猛將鋭師長驅北向魏雖<lb/>
全盛以拓跋嗣之庸庸而當裕之神武以長孫嵩之憒<lb/>
<pb n="KR4e0218_WYG_097-10a"/>
憒而當王鎮惡檀道濟之威名其折而宋也必矣彼屈<lb/>
丏者犬鼠之媒裕一天下將稽首剺靣匍匐逺塞之不暇<lb/>
而敢窺函谷之泥丸哉迺裕也一簒皇皇無復他慮聞<lb/>
劉穆之死即日南歸以稚子憸夫鎮遏巨寇三秦故土<lb/>
縁手失之蓋裕之肝腹崔浩王買徳之徒洞燭之矣有<lb/>
削平底定之績而徒區區愽圖簒之名豈非安民濟世<lb/>
之志未嘗素定于其中故撥亂反正之功不得倖成于<lb/>
其後哉夫曹馬誠權姦而廢立之舉彼猶然有所待也<lb/>
<pb n="KR4e0218_WYG_097-10b"/>
而裕無所待而躬廢之師昭誠悖戾而弑逆之舉彼猶<lb/>
然有所諉也而裕無所諉而躬弑之自是而齊梁而陳<lb/>
隋無弗躳廢矣躳弑矣究其端皆裕作之俑也而矧乎<lb/>
其屠戮已降睚眦舊怨猜忍刻虐豺虎同羣于人君之<lb/>
度何如也吾故曰若裕者春秋之大憝聖筆之首誅古<lb/>
今盜賊之靡而胡足議于英雄之萬一也<lb/>
　　　髙歡<lb/>
君臣之義自曹氏攘敓朝綱辱戮主后踵接以師昭劉<lb/>
<pb n="KR4e0218_WYG_097-11a"/>
裕諸人滅絶凌夷于天地之内久矣當其時君其上者<lb/>
徒竊空名寄頓廊廟社屋祚夷非酖則縊迺强臣悍帥<lb/>
劒履入朝睥睨其君殆如無物五朝因襲謂為當然而<lb/>
孰意元魏之衰尒朱之亂又有北齊之髙歡氏也歡始<lb/>
出秀容麾下滅兆殪隆位大丞相其舉兵晉陽致孝武<lb/>
出奔律以人臣之誼罪亾所逃苐自榮穆殞身人戒前<lb/>
轍歡執言討賊有社稷功而魏主偏聽囘邪致生携貳<lb/>
則播遷之罪固難盡蔽于歡也至嗣君繼立大創前愆<lb/>
<pb n="KR4e0218_WYG_097-11b"/>
引分輸誠靡所不極噫典午以還冠裳倒置君之生殺<lb/>
懸命一人首領獲全已為至幸而歡也曲拳擎跽恭順<lb/>
自將敬事至尊終身毋越即道非粹白不謂難乎夫歡<lb/>
在當時割據中原兵精士衆垂旒而王孰能禦者彼草<lb/>
昧之雄富疆是急區區名義不啻贅疣寧假是以塗民<lb/>
耳目哉大都激發真心兾追曩失較諸六代諸臣遂非<lb/>
文過𨽻視其君而卒弑之非徒倍蓰而什百也夫前歡<lb/>
而司馬以迄爾朱後歡而宇文以逮普六其位皆歡之<lb/>
<pb n="KR4e0218_WYG_097-12a"/>
位而其勢皆歡之勢也有能為歡之為者誰乎而世以<lb/>
晉陽之甲蔽罪于歡必夷諸司馬宇文而後已吾恐自<lb/>
新之路絶而人無為善之望司馬宇文輩且相率揶揄<lb/>
于地下矣<lb/>
　　　髙敖曹　慕容紹宗<lb/>
拓跋氏衰齊神武以英雄之度鵲起中原善任知人流<lb/>
譽海内迺余考其將帥之良勇莫若髙敖曹而智無出<lb/>
慕容紹宗右者而神武用之皆弗能盡其才也夫敖曹<lb/>
<pb n="KR4e0218_WYG_097-12b"/>
之勇當時已配楚項籍其歿于行陣神武如喪肝膽宇<lb/>
文泰賞追者布帛迄數世莫能盡償其威名震慴若此<lb/>
而首領不保何哉敖曹能勇而不能怯者也而神武直<lb/>
任其勇而不思佐之以謀至建旗鼓以攻黑獺則其視<lb/>
宇文為何物其輕敵可謂至矣輕敵者亾兵家烱戒而<lb/>
敖曹臨大敵而犯之能亾及也紹宗智略自爾朱兄弟<lb/>
皆違戾其策以底敗亾至歸神武宜若韓信之遇左車<lb/>
迺齊之驍銳竇泰彭樂侯景諸人神武纎悉委寄凡周<lb/>
<pb n="KR4e0218_WYG_097-13a"/>
齊後先大戰數十河橋邙山沙苑之役連兵百萬震動<lb/>
宇宙迄未聞紹宗運一籌借一箸于神武之幕豈神武<lb/>
之不用紹宗耶將紹宗自諱其能不以薦之神武耶迨<lb/>
神武垂歿子澄憂侯㬌之亂始特舉紹宗以命之且云<lb/>
我故不貴之貽為汝徳於虖使景也前斃于歡則以紹<lb/>
宗才歡終不及一用而偕腐草木矣何以異于爾朱之<lb/>
世哉卒紹宗决水潁川淪溺塹下破景之外未奏一勲<lb/>
則以兩將之智且勇而用之咸不盡其才皆神武之失<lb/>
<pb n="KR4e0218_WYG_097-13b"/>
也嗟夫六代之雄言知人善任者若神武亦庶幾矣駕<lb/>
馭少疎以二將之才而莫能竟其用而皆致之不得其<lb/>
死至唐文皇效之于尉遲恭李世勣幾帝武曌而𦕈任<lb/>
城術之不可不慎如是夫<lb/>
　　　爾朱榮<lb/>
余讀史至元氏之末未嘗不竒羡爾朱榮之雄武而重<lb/>
惜其無成也夫自三代以迄六朝能以身一四海定中<lb/>
原者漢髙魏武而已迺兩君初起草昧攻城略地兵家<lb/>
<pb n="KR4e0218_WYG_097-14a"/>
利鈍皆互有之及其鋤大敵戡大艱往往顛沛流離幾<lb/>
敗而克而榮獨不然始自秀容夷帥一旅入朝遂沉母<lb/>
后易長君通國之人毋敢衡抗尋誅那果滅韓樓逐陳<lb/>
慶之平拓跋顥縳蕭寳寅万俟醜奴兵鋒所加靡擊不<lb/>
碎至以七千之衆禽葛榮百萬之師頃刻之間放散立<lb/>
盡其摧䧟廓清之略豈戰國以來所常覩哉當是時㝢<lb/>
内人豪若賀六渾賀拔岳侯㬌髙敖曹慕容紹宗之属<lb/>
咸出麾下蒲伏指揮猗與盛矣以較昔之開剏無論江<lb/>
<pb n="KR4e0218_WYG_097-14b"/>
左諸君因仍剽竊即漢髙魏武雖所遭人傑非羣盜靡<lb/>
遘逢榮世其功烈當不過此王元美氏至以為振古之<lb/>
豪項籍流亞匪虛語也顧江左諸君道成覇先輩攘敓<lb/>
一時策無不遂而榮之末路身首分張天壤懸絶何以<lb/>
故哉志大而慮疎謀深而術淺輕天下之人謂無足一<lb/>
虞而不知禍機之伏驟發于肘腋之下此正漢髙魏武<lb/>
之所為兢兢而榮視之漠然者也俾榮也輸忠委赤内<lb/>
絶異圖假以數年取三呉定百越始終臣節光輔魏君<lb/>
<pb n="KR4e0218_WYG_097-15a"/>
伊周管霍流芳奚逺即功非混合不失為王㬌略陶士<lb/>
行而始念不臧身名俱滅惜哉信古之英雄惟諸葛孔<lb/>
眀為不可及矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_097-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二十一</head> <lb/>
    <p>
<pb n="KR4e0218_WYG_021-1a"/>
欽定四庫全書<lb/>
　少室山房集巻二十一<lb/>
　　　　　　　　　　　　明　胡應麟　撰<lb/>
　　七言古八首<lb/>
　　　昔遊篇錢塘舟中作贈董觀察<lb/>
秋風肅肅鴻雁鳴南斗參差北斗横孤客迢遙過越水<lb/>
舊遊憔悴隔燕城燕城越水三千里憶昔聲華滿人耳<lb/>
藉草曾留太液旁看花誤入明光裏明光太液連西苑<lb/>
<pb n="KR4e0218_WYG_021-1b"/>
徃徃遊人駐雕輦楊栁春風七貴門梧桐夜月諸王館<lb/>
王家貴里不相親聯裾握手盡詞人鳯凰原上題詩處<lb/>
鳷鵲宫前草賦晨紛紛冠蓋爭馳逐載酒籠燈過輦轂<lb/>
緩轡同看白玉京揚鞭醉入黃金屋秦箏趙管春不休<lb/>
歌聲繚繞碧雲愁香塵百里昌平道飛雪千門易水流<lb/>
五夜論心傳彩翰珠璣滿把皆堪羨衣袂揚揚逼九霄<lb/>
劔鋒耿耿流雙電誰言潘陸是才人肯與王楊作後塵<lb/>
格調逈追天寳上風期直與建安隣鑾坡鳯閣多相值<lb/>
<pb n="KR4e0218_WYG_021-2a"/>
鐵券金貂總歡暱羣中忽覩三楚豪坐使瓊瑤驚四席<lb/>
豸冠繡服光陸離片語如金山可移暮攜奏草歸青瑣<lb/>
曉對封章下赤墀赤墀青𤨏生風彩手握芙蓉珮蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
元禮聲華動闕庭陳登意氣傾湖海匆匆識面比南金<lb/>
慚愧論文契未深欲攜短刺通華舘忽棹扁舟出漢隂<lb/>
荷衣蕙帶還鄉國回首交游成太息落日長歌玉樹詞<lb/>
浮雲遠蔽金臺色落日浮雲夢轉長却乗烟水下錢塘<lb/>
徘徊殿閣迷仙署寂寞川原望帝鄉帝鄉仙署空遼絶<lb/>
<pb n="KR4e0218_WYG_021-2b"/>
何意輶軒到吳越欲向西湖訪畫圖蹔辭北斗離閶闔<lb/>
雙峯緲緲揷烟霄三竺蒼蒼引畫橋清風暗拂蘇堤栁<lb/>
壮氣平吞浙海潮朅來問訊蓬蒿士遠思幽情何楚楚<lb/>
短褐長裾謁上官麻鞋布襪從泥滓屈指并州幾故人<lb/>
嗟咨徃事轉傷神虛傳異日山隂棹無復當時洛水春<lb/>
山隂洛水俱陳迹㑹見飛騰返京邑乍經薇省布陽和<lb/>
更上楓宸扶赤日幾年騏驥阨鹽車矯首長鳴氣不舒<lb/>
孫陽造父俱垂盼肯使竒才卧草廬<lb/>
<pb n="KR4e0218_WYG_021-3a"/>
　　　崑崙行送大司空朱公馳驛還豫章並呈唐太<lb/>
　　　　常萬直指<lb/>
君不見黄河之水來崑崙濁流萬里經龍門環嵩絶華<lb/>
不少息吞吐日月排乾坤天吳揚瀾九河溢大澤龍蛇<lb/>
起原隰洪荒不解堯舜憂平成却藉司空力自從大禹<lb/>
作司空百川四瀆俱朝宗鎖壓支祈鎮淮甸至今玉策<lb/>
垂神功國家定鼎幽燕北財賦實仰東南域河渠一線<lb/>
厪帝衷維時首頼平江伯二百年來飛輓停肅皇之末<lb/>
<pb n="KR4e0218_WYG_021-3b"/>
何邅迍千艘莫進餉道阻臨朝南顧嗟羣臣我公崛起<lb/>
江之右列星顯化神明胄匡廬彭蠡毓精華西山南浦<lb/>
鍾竒秀早年通籍謁承明中歲翺翔漢兩京一朝起任<lb/>
虞庭事九官四岳咸推能沛渠已淤徐方塞巨浪滔天<lb/>
勢難遏兩岸洪波逈莫分百年故道誰能識神功實始<lb/>
南陽口夏村旣道留城走報國難将寵辱驚乗時大展<lb/>
經綸手櫛風沐雨卧不寧追逐魍魎驅𤣥㝠八年胼胝<lb/>
勲績就青天不動黄流平東連揚子息江濤北望天津<lb/>
<pb n="KR4e0218_WYG_021-4a"/>
散海潮車書萬國看王㑹玉帛羣方賀聖朝隆慶之中<lb/>
河再决帝謂元臣有遺烈一麾蹔駐淮泗清風雷寂靜<lb/>
波濤絶飛亷導車屏翳從馮夷海若應濳蹤金書鳥篆<lb/>
迹靈秘異時彷彿岣嶁峰大禹功髙古來少姬旦才多<lb/>
心轉小門下爭看桃李榮車前肯使驊騮老紛紛制作<lb/>
懸丹霄馳驅阮陸追風騷元和文譽斗山重天寳才名<lb/>
今古豪三朝出入方垂注投簪忽擁南歸騎蒼生常恐<lb/>
謝公閒黄閣難留疏廣去樓船簫鼔出皇州錦纜牙檣<lb/>
<pb n="KR4e0218_WYG_021-4b"/>
作勝遊羣公祖帳㶚陵晩萬姓環看渭水秋迢遞關城<lb/>
望鄉邑浮雲漸送匡山色蹔<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>蘭舟水驛濱故老相逢<lb/>
話胷臆酒䦨倚劔心飛揚語及前朝俱感傷丈夫報國<lb/>
志猶在星辰錯落雙干将旌旗明發川原阻著繡晝行<lb/>
誰與伍滕王閣上幾留賓孺子亭前頻弔古卽今廊廟<lb/>
求賢急肯使元勲卧黄石緑野堂開祗蹔留終須勉為<lb/>
蒼生出五老東南勢轉尊三台佳氣正氤氲鸞箋倘逐<lb/>
蒲輪到極目燕臺五色雲<hi>時公與太常唐公燕瀫水舟中卽席命余賦此凡六百八</hi>
<pb n="KR4e0218_WYG_021-5a"/>
<hi>十言</hi>
　　　送朱可大還萬安<lb/>
自從戰國更王風屈原師弟俱稱雄西京蘇李復繼作<lb/>
遺篇十九真宗工黄初七子各有得勃興杜李文章伯<lb/>
此道凌遲大厯還世代紛紛轉荆棘千年大雅幾茫然<lb/>
信陽北地何翩翩力剪榛蕪繼唐漢恍揭日月懸髙天<lb/>
眼中作者難盡數戞玉敲金事竒古相逢海内俱賢豪<lb/>
奮迹前茅追歩武看君意氣何昻藏十九謁帝趨明光<lb/>
<pb n="KR4e0218_WYG_021-5b"/>
胷蟠萬巻破幽眇手鍊五色囘天章藉甚聲華滿京洛<lb/>
咫尺雲霄見孤鶴司馬仍傳太史書拾遺頗負襄陽學<lb/>
飄然遇我燕市中河梁邂逅雙飛龍髙歌擊筑白虹斷<lb/>
劔花欲墮青芙蓉莽蒼風塵遽相别美人迢遞音容絶<lb/>
五年空覩芳草生萬里長看碧雲合雲泥自分隨升沉<lb/>
豈料重逢瀫水濱咄嗟徃事如夢寐解衣共拂京華塵<lb/>
五夜論文思逾壮濁酒淋漓對惆悵天地遲迴秉燭間<lb/>
星河磊落孤舟上眼看世變隨江河憫時憤事憂彌多<lb/>
<pb n="KR4e0218_WYG_021-6a"/>
百川砥柱賴公等異時詎肯揚其波伯樂張華古難得<lb/>
時乖蹔斂圖南翼燕雀寧爭世上名蛟龍豈是池中物<lb/>
一朝變幻乗風霆磅礴六合摩崑崙卞和之玊詎三刖<lb/>
季子金多安足論髙天黄葉連鄉國大艑乗風度秋色<lb/>
短歌送汝不成聲握手臨岐淚沾臆千秋傑閣倚清沙<lb/>
百尺珠簾挂晚霞兹行定擬滕王賦一寄蘭州孺子家<lb/>
　　　幔亭雲氣歌為督學滕公作<lb/>
君不見武夷之峯髙揷天幔亭玉女騰蒼烟層巒列嶂<lb/>
<pb n="KR4e0218_WYG_021-6b"/>
三十六相傳秦代巢真仙狂風怒號滄海立海水蹴日<lb/>
日欲没峯頭雲霧長晦㝠青虬赤鯉當晝集蓬萊東望<lb/>
若可招貝闕珠宫浮巨鰲紛紛群帝持綘節揚雷激電<lb/>
朝丹霄兹山形勢實竒絶紫氣迢迢亘吳越扶桑萬丈<lb/>
渤澥低齊州九㸃乾坤狹溪流屈曲環清沙緋桃夾岸<lb/>
蒸紅霞鸞鶴翺翔度空谷猿猱寂厯啼山家危岩絶磴<lb/>
倚石壁去天冉冉不盈尺仰視列星河漢垂下窺飛鳥<lb/>
松蘿黑藥爐經窟多遐蹤蘇門髙步隨韓終霞光半落<lb/>
<pb n="KR4e0218_WYG_021-7a"/>
錦繡座日色返射金銀宫仙居縹緲隔人世環珮飄䬙<lb/>
落雲際半夜天鷄絶頂鳴清秋石馬凌空繫雜花幽草<lb/>
何芊綿松枝柏葉皆堪餐洞前三女不相待彷彿麻姑<lb/>
留翠鬟祝融梁父空鬱律太乙終南自騰擲遍觀豈若<lb/>
兹山竒寥泬清虚閟靈迹真人度世三千秋俯看人代<lb/>
如浮漚朅來欲濟生民困拂衣長嘯離丹丘金書玉檢<lb/>
秘空麓鶴馭鸞駢罷馳逐一朝乗蹻來東南手挽江河<lb/>
障平陸眼中軒冕如埃塵葛洪王遠時相聞清夢常隨<lb/>
<pb n="KR4e0218_WYG_021-7b"/>
岩際月幽懷每逐洞中雲即今宇宙須真宰拭目經綸<lb/>
横四海漫勞黄帝訪空同蹔借庚桑居畏壘武夷山何<lb/>
蒼蒼真人下閶闔草木無輝光他時簪笏升岩廊致君<lb/>
堯舜追虞唐却駕白鹿還仙鄉天齊地久長無疆<lb/>
　　　題鐵幹回春圖山隂劉世儒工畫梅以巨幅贄<lb/>
　　　　余乞詩為賦<lb/>
吳綃七尺鋪寒玉幻出名花照幽獨微霜淡月春朦朧<lb/>
何處佳人卧空谷畫梅自昔傳華光擅竒更有王元章<lb/>
<pb n="KR4e0218_WYG_021-8a"/>
千秋絹素漸零落古色黯黯留虚堂邇來劉生最殊絶<lb/>
十載含毫走燕越一榻常棲剡水雲雙帆忽下桐廬月<lb/>
看君落墨如有神解衣盤礴隨天真淋漓數筆生意動<lb/>
隂崖頃刻囘陽春林危逕仄飛鳥絶偃蹇虬龍鎖深穴<lb/>
彷彿羅浮萬丈峯孤根倒挂千年雪大枝詰屈粘莓苔<lb/>
小枝蜿蜒花亂開虢國蛾睂逞疎淡壽陽粧額矜徘徊<lb/>
風臺月觀遙相望園林更染孤山樣絶艶驚從漢苑來<lb/>
氷肌更出唐昌上吁嗟劉生畫己仙坐令鐵幹摩蒼烟<lb/>
<pb n="KR4e0218_WYG_021-8b"/>
髙屏巨障欲飛動素册單條絶可憐長安五侯招不得<lb/>
王家珍重走書乞何縁好博胡生詩亂灑琳瑯向蓬蓽<lb/>
隂鏗不作何遜亡人間佳句何茫茫暗香疎影亦長語<lb/>
後來誰復傳篇章嗟余潦倒筆力弱細嚼瓊朶搜枯腸<lb/>
劉生劉生勿悽蹙自古髙流混凡俗卽今且作瀟湘遊<lb/>
坐觀瀑布匡山麓他時問訊子猷船倘寄鵞溪三百幅<lb/>
　　　舟次錢塘謁滕公值風雨夜作解所珮為寳劔<lb/>
　　　　歌<lb/>
<pb n="KR4e0218_WYG_021-9a"/>
江潮十月如山丘北風轗江江倒流星河一片落寒鐵<lb/>
暗中擎出蛟龍愁君不見豐城獄裡百鍊鋼精靈埋没<lb/>
三千霜當時不遇雷與張至今神物終濳藏又不見曹<lb/>
沬手中三尺水却制桓侯輕管子一朝壇上行竒謀百<lb/>
代聲華耀青史胡生寳劍人不識十千買自邯郸邑朅<lb/>
來持贈歸滕公繞座虹光流四壁憶昔干将初鑄時睥<lb/>
睨歐冶麾風胡低迴天地鍊精氣噴薄宇宙烹洪鑪泰<lb/>
山為鐔渤海鋏神鋒指石石欲裂緑柄猶沾苔蘚文赤<lb/>
<pb n="KR4e0218_WYG_021-9b"/>
花半墮芙蓉匣有時夜嘯風雨聲千夫辟易萬馬驚山<lb/>
中魍魎晝摧絶水底鯨螭寒不鳴湛盧飛景亦凡俗純<lb/>
鉤巨闕皆碌碌取次横裁麗水金紛紜碎割昆吾玉一<lb/>
揮四國如建瓴挽囘日月轟雷霆朝攜赤堇鬼神伏暮<lb/>
宿蒼梧濤浪青荆軻孺子本無術匕首蒼皇挑強敵片<lb/>
言枉殺樊将軍易水悲風轉烏邑項王智力何豪雄廢<lb/>
書苦學仍無功垓下誰知萬人敵時哉不利嗟重瞳豈<lb/>
若胡生磨此劒寸心耿耿橫孤電十年坎坷意不平提<lb/>
<pb n="KR4e0218_WYG_021-10a"/>
與滕公肝膽見滕公豪氣凌穹蒼一朝覩此神飛揚願<lb/>
持此物登朝堂時時拂拭生秋霜蚩尤遁迹魑魅藏周<lb/>
遊八極還大荒<lb/>
　　　虔州歌送大中丞江公之南贑<lb/>
東南海色何蒼蒼旌旗夾岸澄清光迢迢斧鉞自天下<lb/>
帝遣中丞巡朔方銅符玉帳分千里畫甲雕鞍圍綉綺<lb/>
三軍鼙鼓寂無聲萬竈風烟晴不起中丞自是河宿精<lb/>
乍窺人世辭蓬瀛流沙咫尺不可越怒鞭海若驅長鯨<lb/>
<pb n="KR4e0218_WYG_021-10b"/>
停車忽傍黄山麓笑揖浮丘跨䨥鹿曉逐霞光度赤城<lb/>
暮餐雲氣離天目胸中遠思凌泬㵳却來湖海稱人豪<lb/>
單詞隻語露肝膽白日不動蒼旻高猿韜豹畧多竒跡<lb/>
早握兵符窮戰術八陣常翻魚復圖千言自獻龍門策<lb/>
策名飛步登皇州紛紛簪筆皆儒流斗邊夜嘯䨥龍劒<lb/>
天上春開五鳯樓賈生意氣本英發終軍才調何穎脫<lb/>
兵鋒直欲欵匈奴尺組恒思縶南粤華袞朱軒出未央<lb/>
竹馬壺漿迓道傍已見褰裳臨薊野還㸔賜服下南陽<lb/>
<pb n="KR4e0218_WYG_021-11a"/>
再歲超遷左馮翊鳯凰神雀咸來集聲名從此播寰區<lb/>
二省三臺勞涉厯東南財賦日徬徨一麾承詔來餘杭<lb/>
唐代征輸屬劉晏漢家平準羞𢎞羊政成績奏多清燕<lb/>
越水吳山自游翫酹酒初登武穆祠飛書忽下明光殿<lb/>
匆匆督府推賢臣九重煥爛傳絲綸隴西黎庻望充國<lb/>
河内軍民嗟寇恂䖍州形勢本四塞渺渺川原開郡邑<lb/>
波濤半蹴閩海青瘴癘斜連惠潮黑汀漳諸府列犬牙<lb/>
紆縈四省藏千家窮鄉絶峒鏁魑魅深岩大澤盤龍蛇<lb/>
<pb n="KR4e0218_WYG_021-11b"/>
廟堂撫髀思經濟時來崛起風塵際三苗方畧從便宜<lb/>
九姓羌渾隨節制軒車雜遝送離觴十月江城滿路霜<lb/>
大将樓船横浙水元戎隊伍出錢塘錢塘浙水俱秋色<lb/>
囘首嚴陵瞻故國白岳崚嶒帶雨寒蒼巖兀突齊雲立<lb/>
雲岩白岳望不停番陽彭蠡江溟溟千年滕閣迷丹嶂<lb/>
萬仞匡廬削翠屏厯厯關河度章浦緩轡停驂問風土<lb/>
送客應過孺子亭提兵却入中丞府中丞號令何雄哉<lb/>
指揮叱咤行風雷将軍列戍秦城遠壮士長歌漢壁開<lb/>
<pb n="KR4e0218_WYG_021-12a"/>
建牙吹角觀游獵士氣軍聲騰百粤鐵馬驕嘶海月寒<lb/>
琱戈乍舉岩雲裂海月岩雲壮品題登壇横槊思清凄<lb/>
慷慨寧論班定遠風流不減庾征西緩帶時時臨絶域<lb/>
綸巾羽扇何閒寂驃騎空馳大漠烟詞人枉勒燕然石<lb/>
崔巍銅柱鎮封提縹緲珠崖接五溪分耕坐使陽春布<lb/>
講武俄㸔太白低講武分耕嚴紀律瀘夷永靖先零輯<lb/>
主恩時賜鷫鸘袍兵氣濳消狐兔窟津亭黄葉轉紛紛<lb/>
腸斷驪駒不可聞晚思蒼茫盈落日愁心悽切駐寒雲<lb/>
<pb n="KR4e0218_WYG_021-12b"/>
男兒意態元磊落抗手何須怨離索指日威名虎豹關<lb/>
他時事業麒麟閣雨露沾濡大海濱谿山隨處淨烟塵<lb/>
更令文字流荒服行見衣冠入紫宸<lb/>
　　　題黄初平叱石圖<lb/>
古木蒼藤挂風雨白石峨峨洞門倚黄家兒曹不解事<lb/>
叱作羣羊遍空起胡生較汝差長年俯窺五岳石五拳<lb/>
他時一叱五羊起白雲飛盡羅浮巔<lb/>
　少室山房集巻二十一<lb/>
</p>
<p>
</p>
  </div>
</body>
</text>
</TEI>
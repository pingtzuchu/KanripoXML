<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻八十</head> <lb/>
    <p>
<pb n="KR4e0218_WYG_080-1a"/>
欽定四庫全書<lb/>
　少室山房集巻八十<lb/>
　　　　　　　　　　　　明　胡應麟　撰<lb/>
　　七言絶句八十一首<lb/>
　　　題徐惟得冲漠齋十二絶<hi>有序</hi>
　　　　徐惟得使君人貌天行超然物表築茅齋數<lb/>
　　　　椽於楚水之上而以冲漠名厥㫖邃矣海内<lb/>
　　　　諸名流競賦新詩爛然巻軸顧獨於名館之<lb/>
<pb n="KR4e0218_WYG_080-1b"/>
　　　　義濶焉余乃竊取古今達人微言奥㫖與冲<lb/>
　　　　漠相發明者始壺丘太冲終曇陽恬淡凡十<lb/>
　　　　有二氏而各繫七言一章義取循名館中山<lb/>
　　　　川景物略而弗具使君有讀當仍舉桑落十<lb/>
　　　　餘觥頺然捧腹于北窻之下也<lb/>
　　　　壺丘示觀<lb/>
寂寂𤣥關閉萬縁頺然一榻抱枯禪天游未許時人識<lb/>
正是壺丘入觀年<lb/>
<pb n="KR4e0218_WYG_080-2a"/>
　　　　姑射凝神<lb/>
肌膚綽約瑩秋霜絶頂凝神眺八荒得喪窅然天地外<lb/>
不知身世住何鄉<lb/>
　　　　鄭圃御風<lb/>
羊角鵬程快羽毛罡風八極送飛濤窅然天際真人度<lb/>
始信長沙蹋翼勞<lb/>
　　　　南郭隱几<lb/>
靜坐焚香一畝宫灰心槁念夕陽中那能濫作吹竽客<lb/>
<pb n="KR4e0218_WYG_080-2b"/>
凭几蕭然萬慮空<lb/>
　　　　化人躡景<lb/>
振袂翩翩到北辰中天城闕跨金銀誰言半畝差容膝<lb/>
十二瑶臺屬化人<lb/>
　　　　華胥夢游<lb/>
勇退何人犯急流分司猶攝醉鄉侯朝來夢入華胥界<lb/>
一榻軒皇盡意游<lb/>
　　　　摩詰散花<lb/>
<pb n="KR4e0218_WYG_080-3a"/>
擲㦸歸來理釣竿不将零露望金盤飛花散盡三千界<lb/>
丈室分明有大觀<lb/>
　　　　少林面壁<lb/>
勇猛精修萬刼離窮年枯坐更何疑為言一葦浮江日<lb/>
可似三花面壁時<lb/>
　　　　雪山空寂<lb/>
戰勝歸來巖穴間空花落盡閉禪關大千世勢㝠心處<lb/>
恍惚當時坐雪山<lb/>
<pb n="KR4e0218_WYG_080-3b"/>
　　　　五臺清涼<lb/>
古寺清涼闢草萊三湘門巷半莓苔翻然杖錫騰空去<lb/>
閒看飛雲落五臺<lb/>
　　　　漆圃逍遙<lb/>
一枝殊自慰鷦鷯身世千年付泬㵳北海南溟俱莫問<lb/>
長空何處不逍遙<lb/>
　　　　曇陽恬澹<lb/>
空山寂寂午聞雞一路桃花照舊蹊漫說婁江恬淡觀<lb/>
<pb n="KR4e0218_WYG_080-4a"/>
真仙今在武陵西<hi>使君居去武陵甚邇故云</hi>
　　　又題八絶<lb/>
　　　　藂青閣<lb/>
疊搆危梯入窈㝠長空不斷暮天青松隂竹色憑欄處<lb/>
次第千山入畫屏<lb/>
　　　　白雲洞<lb/>
石洞蒼茫閉水簾碧窻雲冷玉龍濳不妨行雨邀巫峽<lb/>
猶記為霖出傅岩<lb/>
<pb n="KR4e0218_WYG_080-4b"/>
　　　　水竹居<lb/>
嫋娜千竿翠欲沉一區烟雨坐來深君恩乞與瀟湘地<lb/>
閒聽蒼龍日夜吟<lb/>
　　　　習家池<lb/>
峴首穹碑百尺遺襄陽仍覩習家池如泥不學山公醉<lb/>
自唱銅鞮㟁接䍦<lb/>
　　　　九𤣥室<lb/>
畫棟雕甍挾斗牛瑤箱瓊笈鎖層樓五千何代傳周史<lb/>
<pb n="KR4e0218_WYG_080-5a"/>
三萬當今跨鄴侯<lb/>
　　　　適意軒<lb/>
九列三孤亦偶然能將簪紱誤流年歸期趂得西風蚤<lb/>
何限鱸魚七澤前<lb/>
　　　　四顧亭<lb/>
萬壑千巖照眼明中天蒼翠撲檐楹憑欄四顧皆秋色<lb/>
疑是山隂道上行<lb/>
　　　　偃息居<lb/>
<pb n="KR4e0218_WYG_080-5b"/>
水擊天飛快羽翰巢林聊借一枝安參差已熟邯鄲道<lb/>
枕上從他萬刼殘<lb/>
　　　即席<lb/>
刺史蘇州欲斷腸腰圍尺六舞霓裳若為並作盧家燕<lb/>
雙宿雙飛玳瑁梁<lb/>
　　　萬伯修中丞東巡歌十首<lb/>
大纛高牙拂絳霄青袍白馬似風飈千帆掣海鯨波靜<lb/>
萬礟摶空蜃市消<lb/>
<pb n="KR4e0218_WYG_080-6a"/>
三千門客報晨雞八百家丁耀水犀何處精兵逾代北<lb/>
由來飛將出山西<lb/>
平倭望海説劉江閩越新傳戚繼光底似中丞文武畧<lb/>
彎弧飛檄到扶桑<lb/>
平壤王京鐵騎屯西飛青政盡游魂笑他定遠空投筆<lb/>
華髮蕭蕭望玉門<lb/>
對馬洲前積甲懸黑雲東起霧連天轅門夜縛平行長<lb/>
露布星飛北極前<lb/>
<pb n="KR4e0218_WYG_080-6b"/>
關白頭梟太白旗白狼河上羽書馳樓船却笑文皇帝<lb/>
百萬琱戈困不支<lb/>
麾下俱封萬户侯金戈淨洗薩摩洲山城肥後諸酋長<lb/>
叩顙遙天拜玉旒<lb/>
詩才舊壓丁都䕶將畧平欺霍冠軍一代雞林傳麗句<lb/>
千秋麟閣畫元勲<lb/>
爛漫黄金百尺臺將軍飛騎入蓬萊何須更奏征東曲<lb/>
十八鐃歌盡手裁<lb/>
<pb n="KR4e0218_WYG_080-7a"/>
萬甲憑陵大海東清江鴨緑亂流紅元戎奏凱歸來日<lb/>
天子晨開碣石宫<lb/>
　　　送安頭陀還蘭隂作同少傅公四首<lb/>
野鶴孤雲去路長袈娑隨處謁空王楞伽一巻焚香坐<lb/>
先到裴公緑野堂<lb/>
百丈金身照緑苔青蓮瓔珞䕶瑤臺天龍一指猶堪䜿<lb/>
莫詫西方大士來<lb/>
十年湖海話禪機歸問雲山舊衲衣後夜月明金錫冷<lb/>
<pb n="KR4e0218_WYG_080-7b"/>
遙空笙鶴不停飛<lb/>
六洞三山次第看白雲迴望滿長安何須更覔蓮花藏<lb/>
一代金輪屬宰官<lb/>
　　　東園四時詞<lb/>
尺書何處候青鸞吟遍東風十二欄金谷樓臺春尚蚤<lb/>
海棠憔悴不禁寒<hi>春</hi>
薰風長日度簾鈎河朔園林總勝遊珠箔銀屏清吹滿<lb/>
石橊花底按梁州<hi>夏</hi>
<pb n="KR4e0218_WYG_080-8a"/>
朝來簷樹著新霜小玉銀箏抱雁行紅蓼碧蘆秋十里<lb/>
不知亭榭在瀟湘<hi>秋</hi>
雪片高天墜草廬瑶臺鸞鶴望清虚梅花萬樹孤山下<lb/>
何似橋頭策蹇驢<hi>冬</hi>
　　　王太學至卿一子四歲未能言嘗兩遇大厄夢<lb/>
　　　　異僧獲存或夙生有縁習也一絶紀之<lb/>
似夢如痴畫閣前前身誰為問梯仙三生我亦瓊樓客<lb/>
一墮風塵四十年<lb/>
<pb n="KR4e0218_WYG_080-8b"/>
　　　王生庭中二雛鶴見余甚狎即席贈詩二章<lb/>
尺八翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>鳯鳥文雌雄追逐氣凌雲怪來花下如相識<lb/>
曽是當年鸛鶴羣<lb/>
凌風相逐下瑤池雪羽霞標燦陸離自是主人多逸興<lb/>
庭前雙鶴解看碁<lb/>
　　　題浮屠秋溟巻時以姑布術遊都下<lb/>
扶餘國小漫稱王定遠封來白髮長自是青蓮多傲骨<lb/>
錯將竒句恨昭陽<lb/>
<pb n="KR4e0218_WYG_080-9a"/>
射虎年來漸白頭南山風雪夜悠悠他時太史傳飛將<lb/>
肯信平陽第一籌<lb/>
　　　萬伯修東巡歌八首<lb/>
麟閣由來畫虎頭轅門此日拜貂裘金泥玉璽從天下<lb/>
御筆親題定遠侯<lb/>
聞道將軍武畧饒頻年横槊絶臨洮酡酥一醉樓船上<lb/>
十萬雄師已渡遼<lb/>
親提精甲到平襄汛掃鯨鯢百丈强莫詫伏波年尚少<lb/>
<pb n="KR4e0218_WYG_080-9b"/>
大標銅柱在扶桑<lb/>
征馬翩翩度北風干將曽授白猿公胡床靜夜梅花落<lb/>
萬騎長驅一嘯中<lb/>
鐵甲三千照大幢金戈百萬洗長江前茅壯士謳歌發<lb/>
一箭天山夜請降<lb/>
無定河邊息鼓笳受降城下聽琵琶何勞更問燕然碣<lb/>
萬丈穹碑勒海涯<lb/>
山西諸將定誰賢烈烈營平四海傳盡掃先零何足道<lb/>
<pb n="KR4e0218_WYG_080-10a"/>
千秋勲業付屯田<lb/>
露布千言盡手裁霜笳奏凱入蓬萊西京枉貌麒麟閣<lb/>
文武何人吉甫才<lb/>
　　　王行父惠簟賦謝二絶<lb/>
伏天無處避斜曛氷簟何由借鶴羣漫作巫娥雲雨夢<lb/>
月明環珮下湘君<lb/>
珠簾十二照華堂一巻湘雲白日長已悉王恭無長物<lb/>
莫教殘夜踞胡床<lb/>
<pb n="KR4e0218_WYG_080-10b"/>
　　　再送遠遊明府二絶<lb/>
一葉晴飛大海傍東南雲色滿錢塘誰言薊闕三千里<lb/>
夜夜雙鳬入上陽<lb/>
千秋重覩豫章材五夜狂歌雪色來莫向斗牛占紫氣<lb/>
雌雄龍劍合燕臺<lb/>
　　　玉城十景為侍御涇邑葉公賦<lb/>
　　　　石門鎖翠<lb/>
峭壁危崕暮靄屯桃花開落自乾坤中天積翠無人到<lb/>
<pb n="KR4e0218_WYG_080-11a"/>
萬岫飛霞鎖石門<lb/>
　　　　天柱凌空<lb/>
一柱凌空不記年嵯峨秋色敬亭前虚疑玉筍排雲上<lb/>
自是金莖浥露懸<lb/>
　　　　鷲嶺迎暉<lb/>
千仞岡迴倚石梁扶桑霞色對蒼茫長鳴獨向朝陽下<lb/>
人識清時有鳯凰<lb/>
　　　　豸峰吐霧<lb/>
<pb n="KR4e0218_WYG_080-11b"/>
古岫飛霜日月寒動搖山岳惠文彈誰言絳闕仙人屩<lb/>
恰是烏臺柱史冠<lb/>
　　　　蘭津望月<lb/>
種竹聊依宛水頭栽花仍記瀫川遊萬家明月懸秋浦<lb/>
千尺飛虹鎖暮流<lb/>
　　　　柏塢飛霜<lb/>
翠蓋亭亭繡作衣虬髯龍甲互相依風稜恍惚臺端見<lb/>
霜色參差柱後飛<lb/>
<pb n="KR4e0218_WYG_080-12a"/>
　　　　考水涵珠<lb/>
噴雪鳴環斷世塵胡床誰識洞中春花浮片玉來青澗<lb/>
樹列三珠對紫宸<lb/>
　　　　桓城映玉<lb/>
萬堞嵯峨照水明紛紛鸞鶴下瑤京狂來欲趂罡風起<lb/>
十二樓臺望五城<lb/>
　　　　五老排雲<lb/>
晴巒一望紫烟重玉洞桃花處處逢蚤晚排雲閶闔畔<lb/>
<pb n="KR4e0218_WYG_080-12b"/>
天門遙揷五芙蓉<lb/>
　　　　三台輔斗<lb/>
鼎立蒼峰峙翠苔遙看銀漢列三台誰言拔地三千丈<lb/>
斗色平連上帝臺<lb/>
　　　余家藏道復水墨牡丹紛披老筆而扇頭折枝<lb/>
　　　　淺絳豐肌曼色嫣然襲人更題一絶于便面<lb/>
　　　　右<lb/>
誰冩天真第一枝盈盈霞色照軒墀多情錯認楊妃醉<lb/>
<pb n="KR4e0218_WYG_080-13a"/>
亭倚沉香日暮時<lb/>
　　　永叔挾小友鄭生入都生年甫十六美秀工奕<lb/>
　　　　酒中持素册進余乞詩戲成四絶<lb/>
石梁天際夢魂勞雙别仙姝渡海濤綺閣紗厨春書永<lb/>
一枰閒對鄭櫻桃<lb/>
清簟疏簾奕未停楚江雲雨正㝠㝠莫教夜半成虚約<lb/>
辜負燈花落小亭<hi>杜楚江巫峽半雲雨清簟疎簾看奕棋</hi>
緑髮朱顔羨子都楸枰拂拭倩華襦摧鋒謾自誇年少<lb/>
<pb n="KR4e0218_WYG_080-13b"/>
一著還須讓老夫<hi>宋人送徐師川語</hi>
長鋏翩翩海上遊明光謁帝暫依劉無勞更賭宣城郡<lb/>
一局龍陽已拜侯<lb/>
　　　題趙太常山居四絶<lb/>
　　　　眠雲洞<lb/>
疊嶺層崕落照懸桃花萬朶浴飛泉𤣥關盡日封雲氣<lb/>
一任羣羊化石眠<lb/>
　　　　凌翠樓<lb/>
<pb n="KR4e0218_WYG_080-14a"/>
傑搆中天翠欲流罡風迴合亂雲愁何當八翼凌空去<lb/>
長嘯三山十二樓<lb/>
　　　　薜荔園<lb/>
流水柴門白兔宫一區晴鎖萬山中成功㑹著荷衣返<lb/>
入夢休猜蕙帳空<lb/>
　　　　緑䕃池<lb/>
千緑蕭森映夾池此君長日對支頤泠然詩思清神骨<lb/>
何似山隂夜汎時<lb/>
<pb n="KR4e0218_WYG_080-14b"/>
　　　寄祝華父郭汝冲盛明元<lb/>
夾岸晴波潄緑苔青帆遙遡大江來相逢問訊蘭隂客<lb/>
蚤趂桃花上越臺<lb/>
一夜帆飛瀫水潯南屏山色望來深燈花落盡棋敲罷<lb/>
兩屐春風到武林<lb/>
　　　春日過皦生齋頭米仲詔倪迂擴本在焉披閱<lb/>
　　　　數過吳楓秋色照人睂睫恨不攜緑蓑青笠<lb/>
　　　　容與其間作竟日主人也<lb/>
<pb n="KR4e0218_WYG_080-15a"/>
野渡無人盡日閒茅亭斜揷亂雲間不知簷外秋多少<lb/>
一片關仝畫裡山<lb/>
　　　題壁<lb/>
千觴欲盡尊前酒七盌曽傾月下茶莫笑盧同憐赤脚<lb/>
當時曽醉美人家<lb/>
　　　趙相國以絲布衣材見貽<lb/>
霧展霞舒簟色勻清風兩腋度綸巾從知黄閣絲綸在<lb/>
不是塵中褦襶人<lb/>
<pb n="KR4e0218_WYG_080-15b"/>
　　　謝趙相國借湘竹榻<lb/>
落魄宗郎愛卧遊十年湖海夢魂愁朝來一榻平津至<lb/>
何事陳登百尺樓<lb/>
　<lb/>
　<lb/>
　<lb/>
　<lb/>
　少室山房集巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十一</head> <lb/>
    <p>
<pb n="KR4e0218_WYG_061-1a"/>
欽定四庫全書<lb/>
　少室山房集巻六十一<lb/>
　　　　　　　　　　　　明　胡應麟　撰<lb/>
　　七言律詩七十首<lb/>
　　　暮秋舟次南皮故人太末趙宗魯以别駕經略<lb/>
　　　　河渠邀集行館話舊并命小奚撥阮放歌酣<lb/>
　　　　暢達曙即席賦贈二章<lb/>
長夜髙齋坐緑苔扶風名郡近蓬萊中丞海岱傳髙節<lb/>
<pb n="KR4e0218_WYG_061-1b"/>
太史河渠録異才月影似窺桃葉下風聲如和竹枝來<lb/>
誰言百里淹騏驥滿眼黄金碣石臺<lb/>
促膝談心宛故廬雕欄香閣夜躊躇千家海色堯封近<lb/>
九派河流禹鑿餘嘯引雄風來大陸歌延明月下前除<lb/>
腰間漫詫䖍刀在咫尺甘泉攬珮魚<lb/>
　　　留别宗魯别駕二章<lb/>
河橋霜落片帆遲握手平原佐郡時共道賔遊新北海<lb/>
那知名蹟舊南皮毫揮五色霞飛動劒擁雙鈎霧陸離<lb/>
<pb n="KR4e0218_WYG_061-2a"/>
一笑主人情不淺蘭橈先訂隔年期<hi>宗魯署在泊頭驛東偏河西南皮皆</hi>
<hi>漢魏故蹟</hi>
蕭蕭寒雨菊花晨握别那堪衛水濵愧我尚為浮海客<lb/>
知君元是濟川人滹沱雪淨千門曉渤澥霞明萬樹春<lb/>
廿載羊裘仍大澤東風愁色話垂綸<lb/>
　　　重九前一夕宗魯攜具泛舟中流月光澄徹千<lb/>
　　　　里如練命北部樂人合絲竹二奚童以南音<lb/>
　　　　佐之丙夜改席登臺暢飲主客咸潦倒濡首<lb/>
<pb n="KR4e0218_WYG_061-2b"/>
　　　　復泛舟奏樂而歸二首<lb/>
縹緲滄波浸緑苔仙槎搖曳見蓬萊登髙不為重陽住<lb/>
送逺仍攜片月來夾岸旌旗縈舸艦飛空鐃吹動樓臺<lb/>
驚心後夜河橋别彩筆頻将麗句裁<lb/>
古樹寒花夾細莎玳筵銀燭照清歌城臨大陸飛霜蚤<lb/>
舟放中流得月多鼓瑟似逢湘女下抽毫如覩洛神過<lb/>
不緣别馬風期逺誰解沙棠泛綠波<lb/>
　　　九日舟次吳橋過顧生樓船夜酌即席賦<lb/>
<pb n="KR4e0218_WYG_061-3a"/>
古道垂楊映緑莎中流横吹咽清波黄花九日淩霜發<lb/>
白苧三秋並雪歌朔氣乍傳金柝冷秋光遙墜玉繩多<lb/>
朱門豈必非同調大有才人挾瑟過<lb/>
　　　寄周文學懋修余客嵗過吳門宿其齋頭聴懋<lb/>
　　　　修歌自製吳歌甚適二首<lb/>
郭外尋君繫短篷蘆花深映夕陽紅江東似爾真公瑾<lb/>
吳下何人更阿䝉淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>商風迴錦樹飛揚春雪和絲桐<lb/>
紙窗竹屋青熒處苦憶疎燈夜半同<lb/>
<pb n="KR4e0218_WYG_061-3b"/>
沙棠遙下越江濆握别垂虹幾暮雲胡廣自慙東漢譽<lb/>
周顒寧負北山文風前郢曲陽春度雪後吳歌子夜聞<lb/>
三畆太湖容客住荷衣行赴白鷗羣<lb/>
　　　與狄明叔别十載邇来舟過清源凡三繫纜俱<lb/>
　　　　不及晤特紆道訪之南郊<lb/>
黄河南下半飛沙一别旗亭髩已華𤣥閣千秋揚氏草<lb/>
青門五色邵侯瓜頻年罷擊霜天筑幾度空浮雪夜槎<lb/>
聞説玳筵歌吹滿春衫行醉碧桃花<lb/>
<pb n="KR4e0218_WYG_061-4a"/>
　　　狄明叔後房姬侍甚都而新畜小鬟十餘合奏<lb/>
　　　　南劇尤為賔客艷慕先是余未及覩特此訊<lb/>
　　　　之<lb/>
十斛明珠燕子樓白櫻桃下最風流爭誇靜婉腰圍細<lb/>
每憶嬌嬈態度柔買處赤繩頻繫足歌來紅錦半纏頭<lb/>
龍鍾定逺龜兹外底事當年筆浪投<lb/>
　　　戲柬張刺史仲立<lb/>
咫尺刀州近帝都為官何事執金吾青袍懶逐唐先輩<lb/>
<pb n="KR4e0218_WYG_061-4b"/>
墨綬爭迎漢大夫越賈三千饒泛宅齊姜十萬盡當壚<lb/>
騷人一借循良傳莫訝南皮舊興孤<hi>張時為清源守</hi>
　　　送林貞耀擢嶺南大㕘<lb/>
慷慨芙蓉拭劒鋒飛揚雲色射雙龍留題竺國三千界<lb/>
倚嘯羅浮四百峰驛路梅花春浩渺郊原棠樹暮従容<lb/>
那堪大纛錢塘外把袂河梁急暮鐘<lb/>
　　　張孝亷話舊作<lb/>
濟上相逢話獨長燕山迴首廿年强聴鶯日醉鞦韆陌<lb/>
<pb n="KR4e0218_WYG_061-5a"/>
走馬時穿蹴踘場厯落雄心摧倚劒蹉跎華髮付沾裳<lb/>
前驅為謝諸年少曽是新豐白面郎<lb/>
　　　為曾人倩題風木樓<lb/>
日慘天垂大庾陰樓居人去白雲深千秋尚記靈椿祝<lb/>
百折常懸寸草心砌裊餘花増悵望窗搖殘葉助悲吟<lb/>
枝頭夜夜啼烏宿腸斷西陵月下砧<lb/>
　　　寄歐太史用孺曽内史明吾<lb/>
雙飛龍劒隔天涯五夜干将映莫邪客自西清傳起草<lb/>
<pb n="KR4e0218_WYG_061-5b"/>
人誰東閣代宣麻㕘差玉珮聨清漢突兀金莖駐彩霞<lb/>
囘首長安猶尺五不堪魂夢到霜笳<lb/>
　　　任城待閘再柬龔觀察子勤二首<lb/>
髙牙猶矗岱雲間松色徂徠墮翠鬟北望燕幽饒大陸<lb/>
東迴齊魯半名山中流鼓吹洪濤靜逺岸樓臺碧海閒<lb/>
一代循良寧乆借春風明月向朝班<lb/>
繡斧霜天羨獨持百城民吏候朱旗宫牆曲阜摳趨日<lb/>
郡郭瑯琊眺望時李杜詩篇千古並唐虞文字萬家遺<lb/>
<pb n="KR4e0218_WYG_061-6a"/>
風流漫詫銅鞮絶幾度南池岸接䍦<hi>太白樓杜陵南池並在濟上岱宗亦</hi>
<hi>僅百里餘</hi>
　　　寄懐徐㕘知二律<hi>時君尚駐淮沛問</hi>
十載元龍興未頽使君髙誼重徘徊爭傳大纛臺端借<lb/>
不道孤帆闕下囘千仞吕梁雲縹緲萬山芒碭日縈洄<lb/>
浮家莫話鴟夷事愁絶鄉書限大雷<hi>時余以家君乆不得問故暫歸</hi>
一舸晨移越海濆邊淮林葉正紛紜飛揚使節持滄水<lb/>
憔悴親闈望白雲世業乆傳中論就家聲猶借太𤣥聞<lb/>
<pb n="KR4e0218_WYG_061-6b"/>
由來國士身堪許夜夜湛盧刷斗文<lb/>
　　　桑園晚泊民家籬菊盛開因寄宋通侯忠父<lb/>
苦憶東京宋子侯嬌嬈歌曲擅風流金花燦爛縈金谷<lb/>
玉樹玲瓏照玉樓西第壺觴頻嘯傲東園車馬盛淹留<lb/>
一尊何日長安市醉揷霜華任滿頭<lb/>
　　　夏鎮得家君手書寄謝相國趙公一律<lb/>
客舎何因戀采薇親闈長日夢魂飛猶欣太白陪明月<lb/>
漫訝中台隔少㣲龍衮乍開新鳯闕羊裘聊問舊漁磯<lb/>
<pb n="KR4e0218_WYG_061-7a"/>
春風咫尺長安道拂曙蘭橈度海圻<lb/>
　　　王通侯世叔與余訂約同舟余以諸故人挽留<lb/>
　　　　未發世叔解纜先行特駐濟上為岱宗之遊<lb/>
　　　　以相待寄謝此章<lb/>
突兀徂徠控斗躔如雲車騎去飄然行窺紫氣天門上<lb/>
坐倚紅輪日觀前吳越封疆千壘盡云亭壇壝萬家傳<lb/>
蒼松百尺遙相迓一笑秦皇避雨年<lb/>
　　　舟抵留城追世叔説仲聞已達淮上矣<lb/>
<pb n="KR4e0218_WYG_061-7b"/>
十日侯門醉玉壺西山晴色滿燕都蹉跎上國停車盖<lb/>
縹緲秦淮下舳艫調合雙龍詩思逺愁牽獨雁旅魂孤<lb/>
遙知王粲従軍樂繞夜霜華照鹿盧<lb/>
　　　登鄒觀察彦吉鬯閣望九龍諸山<lb/>
古檜新篁浥霧濃芳池晴色照芙蓉雕欄紫翠飛千雉<lb/>
畫棟丹青列九龍搦管登壇春雪麗銜盃開閣暮雲重<lb/>
何因結社精廬畔杖履名山日過従<hi>彦吉構新居甚華整晉陵勝概咸在</hi>
<hi>目中</hi>
<pb n="KR4e0218_WYG_061-8a"/>
　　　七夕張汝元諸君醵金見過命樂工奏南劇申<lb/>
　　　　旦乃别<lb/>
令節過従正女牛天河斜挂越城頭髙賢總逐雙星聚<lb/>
大火初當七月流玉樹階庭懐乍遣金蘭湖海興難酬<lb/>
清歌爛漫紅妝出秉燭風林盡夜遊<lb/>
　　　輓吳鴻臚<hi>年政八秩</hi>
彩筆淩雲帝座知投簮旋赴鹿門期三朝宦迹疎𤣥靖<lb/>
一代人倫重紫芝鶴駕乍飛緱嶺日魚竿纔棄渭濵時<lb/>
<pb n="KR4e0218_WYG_061-8b"/>
佳城鬱鬱黄山畔淚盡階庭玉樹枝<lb/>
　　　後重九舟過姑蘇再泊葑門訪周文學懋修夜<lb/>
　　　　集坐有善歌者即令歌懋修所製新詞余醉<lb/>
　　　　憩齋頭達旦登舟為别<lb/>
喬木吳閶帶淺莎子雲亭下即烟波那知九日黄花艷<lb/>
重聴千秋白雪歌霜色乍侵羅袂冷月光偏向玳筵多<lb/>
亦知古寺寒山近愁絶鐘聲夜半過<lb/>
　　　武林夜泊雪大作晨起柬陸履素使君<lb/>
<pb n="KR4e0218_WYG_061-9a"/>
蕭蕭風色晚来嚴淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>天花照畫檐粉署亂飄雲母屑<lb/>
雕盤斜拂水晶鹽歌成宋玉才情麗論就桓寬政績廉<lb/>
咫尺段橋春思近蚤梅何處吐幽巖<hi>履素時司鹽鐵</hi>
　　　入武林再柬陸轉運<lb/>
千騎東方皁盖從雲間才望舊人龍金銀佛寺遊三竺<lb/>
鹽鐵官衙寄萬松送客湖頭青嶂逺懐人天際碧雲重<lb/>
桃花樹樹長堤上憶醉精藍靜夜鐘<lb/>
　　　汪明府行春阡陌寄柬<lb/>
<pb n="KR4e0218_WYG_061-9b"/>
行春車騎寂無譁人識仙郎上漢槎谿澗芝蘭初綻萼<lb/>
郊原桃李競開花飄颻玉舄攜雲氣縹緲瑤琴弄月華<lb/>
却笑當年勾漏令賜金何以問丹砂<lb/>
　　　夏日同諸君訪黄元樞于禹鈞刺史邸得中字<lb/>
蹤跡頻年悵轉蓬披襟聊此坐雄風平原十日心期在<lb/>
河朔千秋意氣同南郭几凭朝雨後西堂簾巻夕陽中<lb/>
無論異日黄香譽明月雙懸射彩虹<lb/>
　　　夜同詹東圖邵道卿過禹鈞元樞邸即席作<lb/>
<pb n="KR4e0218_WYG_061-10a"/>
妙舞清歌出玳筵一尊攜手醉花前藜然劉向談經夜<lb/>
草定揚雄作賦年話舊總深天竺雨烹新重醉惠山泉<lb/>
不堪明夜河橋别憔悴雙龍劒色懸<hi>詹癖茗事有醉茶軒</hi>
　　　賀曽方伯遷左二首<lb/>
燦爛除書絳闕來㕘差紅日近蓬萊河山十二分齊甸<lb/>
<hi>浙中凡十一郡一州</hi>城郭三千控越臺大樹帝思馮異績甘棠人<lb/>
憶召公才那知鼓吹西泠畔剰有閑情賦緑苔<lb/>
燁燁雙旌瑞氣濃湖天晴色半芙蓉楓宸黼黻三孤近<lb/>
<pb n="KR4e0218_WYG_061-10b"/>
薇省衣冠百吏従瀔水當年符借虎豐城遙夜劒成龍<lb/>
誰言陜服棠陰舊突兀黄金近九重<hi>曽君舊守吾郡而家豫章</hi>
　　　王中叔擢北部歸省天台以尺素相聞賦此代<lb/>
　　　　餞時永叔乞假里中二首<lb/>
除書遙逐夏雲來希白齋空賦浪裁突兀螭頭還漢殿<lb/>
飛騰驥足上燕臺桃花滿路迎仙客棣萼分庭對上材<lb/>
爛漫瑤池金醴熟早攜青雀赴蓬萊<hi>仲叔倅潤顔其署中軒曰希白有賦</hi>
<hi>傳於時</hi>
<pb n="KR4e0218_WYG_061-11a"/>
三山迴望暮雲平巖石嬴鐫傲吏名玉漏乍趨新建禮<lb/>
金波猶戀舊承明帆拖霧色臨滄海斾擁霞標向赤城<lb/>
一笑季方重握手夜床風雨二龍鳴<hi>中叔先任南曹今擢北部故頷聨云</hi>
<hi>云</hi>
　　　王水部招集署中<lb/>
熒煌銀燭照窗紗握手新知鬢未華忽向西園吹桂樹<lb/>
渾疑東閣玩梅花崢嶸四岳排青漢突兀孤峰逗紫霞<lb/>
<hi>署傍有四古石甚竒中一峯特髙秀</hi>錦瑟沈沈春滿座何須蓬島問仙家<lb/>
<pb n="KR4e0218_WYG_061-11b"/>
　　　伶人奏劇適歌陸浚明珠記戲成此章呈水部<lb/>
朱門何事濫吹竽玳瑁筵開繫白駒是處雲霞聨趙璧<lb/>
頻年風雨泣隋珠華名第一歸仙客髙價無雙得麗姝<lb/>
美酒十千拚盡醉共将行樂賦山樞<hi>仙客無雙俱劇中語</hi>
　　　無題戲為義山體<lb/>
兀兀匡床旅夢遐銀屏珠箔思無涯陽臺作客千峯雨<lb/>
漢苑懐人九陌霞舊恨經年迷錦瑟新愁頻夜泣悲笳<lb/>
桂堂東畔天如水空結同心咏上邪<lb/>
<pb n="KR4e0218_WYG_061-12a"/>
　　　唐明府長公以詩札見貽賦答二律<lb/>
浪迹山川信短笻塵埃十載笑疎慵聲華郢上推唐勒<lb/>
詞賦雲間識士龍囊草雲霞飛薜荔劍花星斗濕芙蓉<lb/>
無論咫尺神交易不忝鍾期異代逢<lb/>
繡虎經年識姓名飛鳬遙夜入承明詩篇六代誇彭澤<lb/>
文學千秋擅武城突兀山河留間氣躊躇天地話同盟<lb/>
看君赤羽登壇日粲爛雙龍匣底鳴<lb/>
　　　林貞耀觀察以先集新草見貽賦謝<lb/>
<pb n="KR4e0218_WYG_061-12b"/>
飛書遙羨筆如椽滿握驪珠破夜眠三世青藜千載業<lb/>
一時𤣥草萬人傳星辰劍色延江外山水琴聲越署前<lb/>
尚記阿咸林下醉風篁搖曳夢魂懸<lb/>
　　　再入武林柬王水部并懐蔡南宮<lb/>
瑯琊門閥擅三吳攜手燕城醉玉壺尚記南宫鄰北闕<lb/>
那知東閣傍西湖簾櫳夜月飛吟嘯船舫春風入畫圖<lb/>
誰道宦遊鄉信隔長洲咫尺在菰蘆<hi>曩在燕水部與南宫寓所僅隔牆頭</hi>
　　　右方伯曾公過訪賦贈二首<lb/>
<pb n="KR4e0218_WYG_061-13a"/>
十二岩城坐嘯中湖天晴色畫船空薇垣鎮靜周方伯<lb/>
棘寺飛騰漢上公環珮乍看燕闕底旌旗曽閃越臺東<lb/>
猶憐竹馬爭迎日屈指黄金召次公<lb/>
突兀髙牙大海傍分符猶憶舊黄堂兒童是處誇騎竹<lb/>
父老經時識種棠北闕絲綸催曉露西泠絃管競斜陽<lb/>
雙龍總屬司空珮幾夜寒花拂劒鋩<lb/>
　　　讀唐明府竒樟公傳作<lb/>
亭亭蒼盖立莓苔彩筆偏宜太史裁四海競傳枯樹賦<lb/>
<pb n="KR4e0218_WYG_061-13b"/>
千林重覩大椿材低枝乍挾虬龍動老幹遙驚鸑鷟來<lb/>
見説三珠瀛島上可辭飛舄向蓬萊<lb/>
　　　送趙鈞父之都下<lb/>
黄金臺下暮雲平首躡騊駼問去程帝里聲華馳孝穆<lb/>
相門經術重𤣥成秋風大壑潛虬化春水長天畫鷁明<lb/>
莫道平津猶臥閣三台遙夜映吳城<lb/>
　　　方仲闇招同袁履善張汝元黄元樞陳忠父遊<lb/>
　　　　湖上髙梧飛葉菡萏盛開舟行樂甚即席賦<lb/>
<pb n="KR4e0218_WYG_061-14a"/>
背郭名園一徑幽佳人同載大堤頭千花别浦猶呈艷<lb/>
萬葉平湖盡報秋夾岸軒車紅霧裊飛空絃管白雲流<lb/>
沙棠後夜仍堪共方外無勞問十洲<lb/>
　　　袁履善過訪余報謁秋湘館則先一日避暑入<lb/>
　　　　虎跑矣泚筆題此章芭蕉莖上毋以為嵇生<lb/>
　　　　之鳳也<lb/>
野外𤣥亭翳白茒朱門猶帶夕陽敲尋僧何處開龍藏<lb/>
避客經旬住虎跑掩徑寒松飛雨集當簷脩竹亂雲交<lb/>
<pb n="KR4e0218_WYG_061-14b"/>
従知叔夜疎狂甚片刺無勞續解嘲<lb/>
　　　贈王秀才<hi>有序</hi>
　　　　秋夕遵考冬官招飲署中坐命嗣君出迓文<lb/>
　　　　恪公四世孫也<lb/>
握手階庭意氣懸雙瞳秋水照華筵熒煌玉樹三朝後<lb/>
奕葉瑤華四世前江左烏衣元上座山陰鴻筆舊如椽<lb/>
髙臺百尺雲霄近翹首飛黄入薊年<lb/>
　　　陸使君邀集淨慈作<lb/>
<pb n="KR4e0218_WYG_061-15a"/>
湖天晴色照樓船酩酊桃花又隔年皁盖徧留三竺頂<lb/>
青鞋時曳萬松前塵埃司馬裘空敝海岱元龍榻尚懸<lb/>
莫向鹽車談吏隠黄金臺色正蒼然<lb/>
　　　過任侍御池亭留奕達旦<lb/>
菰蘆何處一留連握手任安意氣懸八郡風稜持斧日<lb/>
三山霞色爛柯年梅花慣覔湖頭寺桃葉頻呼渡口船<lb/>
莫訝秋宵銀漏促分行雲髻簇華筵<lb/>
　　　寄周懋修文學并懐殷無美職方<lb/>
<pb n="KR4e0218_WYG_061-15b"/>
飛書遙下楚江濆錦字横題白練裙作客瀟湘頻望月<lb/>
懐人閶闔幾停雲紅顔總擅當壚曲黑髮先傳吿墓文<lb/>
最是滄浪亭下約不堪魂夢繞鷗羣<hi>懋修訂余卜居吳中</hi>
　　　與詹東圖别十載餘邂逅武林邸中乞余所著<lb/>
　　　　詩藪余拉其繪事為報戲贈此章<lb/>
廿載都門醉濁醪重逢岐路興偏豪攜書笑我非麟角<lb/>
落紙看君盡鳳毛<hi>君名景鳯</hi>中岳亂雲秋夢逺少林深雪夜<lb/>
禪勞殷勤且趂吳山色對握如椽望海濤<hi>詹别號中岳余以邑有嵩</hi>
<pb n="KR4e0218_WYG_061-16a"/>
<hi>髙嘗自稱少室山人</hi>
　　　追和黄侍御滇遊詩冊<hi>有序</hi>
　　　　夏日過友人黄禹鈞第仲氏元樞出示先大<lb/>
　　　　父滇遊詩一帙李于鱗徐子與謝茂秦皇甫<lb/>
　　　　子循方君九敘施君峻諸名流遺墨咸在焉<lb/>
　　　　瑯琊長公一篇盖其弱冠時作風骨已自錚<lb/>
　　　　錚吾邑章黄門适七言律亦整緻不後諸君<lb/>
　　　　而今集似不載且章集中餘詩備出此下豈<lb/>
<pb n="KR4e0218_WYG_061-16b"/>
　　　　文字之傳真有幸不幸耶然此篇大類李于<lb/>
　　　　鱗或一時同社稍為櫽括也元樞力丐余追<lb/>
　　　　和余于諸君惟元美子與石交餘率未面而<lb/>
　　　　臭味風期不啻蘭艾且黄君先大父夙與家<lb/>
　　　　大人同朝余雖晚未及把臂即一時文士麏<lb/>
　　　　契若斯趣尚固可概見因課一章并占綴數<lb/>
　　　　語巻末而蜀州散帙之感不能不悵惘于暮<lb/>
　　　　雲斜照中矣<lb/>
<pb n="KR4e0218_WYG_061-17a"/>
朱旗搖曳度丹梯白筆輝煌下紫泥宇宙忽看銅柱外<lb/>
山川遙問鐵橋西猿聲九驛催龍劍象迹千崖送馬蹏<lb/>
咫尺風流庭樹在緗縑吟眺夕陽低<lb/>
　　　秋夜遵水部招同錢山人蔡文學集署中其前<lb/>
　　　　庭古桂數株皆合抱芬馥襲人時遵考瓜代<lb/>
　　　　将及矣<lb/>
握手青袍戀舊綈華堂風霧酒頻攜梅花東閣傳新賦<lb/>
桂樹南山憶舊題<hi>古樂府南山一桂樹</hi>萬壑天香靈隠近中峯月<lb/>
<pb n="KR4e0218_WYG_061-17b"/>
色廣寒齊淹留莫唱王孫曲赫奕徵書到紫泥<lb/>
　　　薛㕘知過訪奉贈<lb/>
蓬門千騎寂無譁肯向鹽車問渥洼海上雙龍新氣色<lb/>
河東三鳳舊聲華旌旂日閃錢塘樹鹵簿霞明瀔水花<lb/>
咫尺寒光牛斗近支機何用望仙槎<lb/>
　　　黄貞父過訪寓中余報謁已計偕北上矣<lb/>
握手蓬門話太𤣥如雲車騎去飄然長鳴騄駬燕臺上<lb/>
淡掃蛾睂漢闕前是處名山藏彩筆何人流水和朱絃<lb/>
<pb n="KR4e0218_WYG_061-18a"/>
花枝爛漫平康下好趂春風十日眠<lb/>
　　　俞聲父餉書萬言推挹深至殊愧過情搦管附<lb/>
　　　　酬并期見過<lb/>
破浪雙魚下越來何人攜擲向蒼苔開函尺璧飄虹氣<lb/>
伏櫪千金滯駿才流水胡麻尋玉洞<hi>俞君有玉石岩志</hi>名山靈<lb/>
藥問瑤臺莫嫌元禮門風峻五夜𤣥亭闢草萊<lb/>
　　　三楚盧使君過訪時以考績抵武林<lb/>
五馬風行治蜀年歡聲馳頌使君賢重飛八咏雙溪上<lb/>
<pb n="KR4e0218_WYG_061-18b"/>
舊事三閭七澤前畫鷁髙秋停霧雨蒼龍遙夜揭奎躔<lb/>
明光上考親題後爛漫黄金漢闕懸<lb/>
　　　盧文學以寧親來婺中賦贈祁陽郡公子也<lb/>
意氣翩翩接雁行遙従朗潤識盧郎軒車此夕留河内<lb/>
閥閲先朝重范陽貫日干将虹慘淡淩空毛穎雪飛揚<lb/>
神交未極班荆思目斷錢塘一水長<lb/>
　　　送王思延還洛中兼詢陳别駕耀文<lb/>
崧髙雲色正嵳峩拂袖言歸故綠蘿三箭流星傳紫塞<lb/>
<pb n="KR4e0218_WYG_061-19a"/>
片帆飛雪渡黄河従余結襪心猶素羨爾投簮髮未皤<lb/>
問訊潁川癡别駕君苗焚筆近如何<lb/>
　　　贈楊不棄山人楊工書畫篆刻風致甚髙二首<lb/>
淨几明窗照緑蘿鍾王遺迹自摩挲雙鈎忽覩唐貞觀<lb/>
八法爭傳晉永和碣石譚天新塵尾嚴陵披月舊漁蓑<lb/>
彈歌漫作馮生歎剰有黄庭換白鵝<lb/>
畫史曽聞顧虎頭詩情重覩鄭台州揮毫白練霜風起<lb/>
研濯紅絲霧雨流篋底靈文傳趙璧尊前竒氣問吳鈎<lb/>
<pb n="KR4e0218_WYG_061-19b"/>
羊裘莫漫披燕邸昨夜星芒動斗牛<lb/>
　　　賀趙仲子擢秋官作<lb/>
圖書東壁正逶迤環珮西清更陸離六翮驟飛鵷鷺省<lb/>
一毛曽占鳳凰池香含太乙雲霞擁漏聴長楊日月遲<lb/>
奕葉𤣥成門第逺併将經術報彤墀<lb/>
　　　賀李廉訪本寧初度二首<lb/>
紫氣朝看越海屯加餐消息徧乾坤文章一代靈光殿<lb/>
閥閲三朝建禮門北斗轉依南極耀長庚偏傍太㣲尊<lb/>
<pb n="KR4e0218_WYG_061-20a"/>
方城漢水看如昨大業桓文次第論<hi>北斗用泰山北斗語</hi>
東方千騎擁華筵金粟如來下降年黄菊盛開重九後<lb/>
丹桃長熟小春前明堂共倚材如棟藝苑爭誇筆似椽<lb/>
為駕青牛還漢闕書成函谷已流傳<hi>時重九後十日</hi>
　　　王冏伯至武林以彚輯武矦全書見貽卒業賦<lb/>
梁父當年澤畔吟千秋魚水坐談深成湯聘後聞三顧<lb/>
大禹征來見七擒渭水飛揚平寇畧祁山憔悴出師心<lb/>
風期奕世朱絃在史筆煩君次第尋<lb/>
<pb n="KR4e0218_WYG_061-20b"/>
　　　鄭太初明府過訪賦贈先是明府大父光禄君<lb/>
　　　　與惟敬惟寅及余輩結社長安今三十餘載<lb/>
　　　　故人寥寥獨光禄巍然晚境并此寄懐<lb/>
聲名藉藉重璠璵賜履飛騰上玉除文舉通家三世後<lb/>
仲宣驚座萬言餘花香檇李連公廨栁色柴桑近故廬<lb/>
咫尺髙堂人健在新篇光禄定何如<lb/>
　<lb/>
　少室山房集巻六十一<lb/>
</p>
<p>
</p>
  </div>
</body>
</text>
</TEI>
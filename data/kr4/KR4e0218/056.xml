<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十六</head> <lb/>
    <p>
<pb n="KR4e0218_WYG_056-1a"/>
欽定四庫全書<lb/>
　少室山房集巻五十六<lb/>
　　　　　　　　　　　　明　胡應麟　撰<lb/>
　　七言律詩七十四首<lb/>
　　　夀貞吉王孫太夫人七秩并寄芾斯孔暘<lb/>
婺女寒芒接豫章天孫雲錦落持觴金芝百本來西極<lb/>
玉樹三株耀北堂紫鳯夜含靈笈舞蒼虬晨逐素書翔<lb/>
窺簾敢作偷桃客願借天厨一臠嘗<lb/>
<pb n="KR4e0218_WYG_056-1b"/>
　　　題希夷髙臥圖奉夀郭泰和封翁大參知相奎<lb/>
　　　　尊人也時年七秩<lb/>
躡蹻罡風度十洲一笻長嘯華山頭神遊欲盡三千界<lb/>
夢斷俄驚八百秋絳闕徴書迴紫鳯<hi>圖南表文</hi>丹臺靈笈駐<lb/>
青牛<hi>函谷華山宻邇</hi>龍光忽照匡廬下重遣蒲輪出帝州<lb/>
　　　夀舒封翁七秩二首<lb/>
夀域晴開傍海隅安期雙舄漸凌虛秋明南極三天上<lb/>
夜燕西池萬里餘鶴算定知同綺皓扁舟寜假問陶朱<lb/>
<pb n="KR4e0218_WYG_056-2a"/>
虛疑卓氏臨邛盛次第黄封照里閭<lb/>
青雀西來瑞氣濃方塘秋色照芙蓉華陽是處傳丹籙<lb/>
渭水何人敵素封桂樹堦庭巢六鶴棣華天闕近雙龍<lb/>
翩翩叔寳今華髮尚記東床臥日容<lb/>
　　　題趙汝元白雲荘<lb/>
岧嶤飛磴入林丘天際遥看瀫水流青壁秪疑人世斷<lb/>
白雲何羨帝鄉遊茆簷上月千花瞑草閣吟風萬樹秋<lb/>
聞道生徒多受業蓼莪篇廢定誰酬<lb/>
<pb n="KR4e0218_WYG_056-2b"/>
　　　顔廷愉過訪有贈時廷愉將之都下因寄諸友<lb/>
片帆風雨泊孤城一刺龍門曳履迎閥閲平原推世德<lb/>
詩篇光禄擅才名風期乍擁衰顔壯雪色頻扶病眼明<lb/>
多謝酒人燕市上竹林吾已負生平<lb/>
　　　贈宋化卿<lb/>
廿載錢塘悵獨遊風塵何意片言酬嚴城畫角雙鴻下<lb/>
客舍清燈駟馬留賦就幾人春雪和篇成何處夜珠投<lb/>
明朝爛漫湖頭約十里桃花照畫樓<lb/>
<pb n="KR4e0218_WYG_056-3a"/>
　　　送蘇君禹觀察之嶺右八首<lb/>
握手衡門思欲狂相逢如夣在河梁三年素札咸陽斷<lb/>
十日青尊瀫水長絶塞風雲懸馬首大荒岐路出羊腸<lb/>
因君一問龍標尉明月梅花遍夜郎<hi>青蓮詩我寄愁心與明月隨風直到</hi>
<hi>夜郎西嶺右與接壤故云</hi>
極目遐荒共黯然蒼梧何處問樓舩天窮象郡千峰外<lb/>
地隱龍城六洞前飛詔金門頻計日傳書銅柱易經年<lb/>
無勞更閲河東記海色黄溪晝夜懸<hi>桂林隠山有六洞見吳武陵記黄溪</hi>
<pb n="KR4e0218_WYG_056-3b"/>
<hi>詳子厚文</hi>
萬里襜帷渉瘴氛炎州風物向來聞羅池翠羽多充賦<lb/>
林邑鮫珠競購文荳蔲飛花園似雪桄榔垂葉路如雲<lb/>
伏波祠廟經行處一奠椒漿桂水濵<lb/>
腰下雙懸玉鹿盧拂天雄劒倚昆吾褰帷霧洗三苗窟<lb/>
露冕霜飛百粤途荔子尚祠遷客否蕉花能憶美人無<lb/>
七星岩畔題詩過羨殺朱旛在畫圖<hi>韓詩茘子丹兮蕉黄見羅池廟碑閩</hi>
<hi>中有美人蕉故頸聨云</hi>
<pb n="KR4e0218_WYG_056-4a"/>
錦席孤飛散曙鴉如椽雙筆氣凌霞遐荒詞賦傳中國<lb/>
絶徼文章配大家灕水瘴雲行駐節欝林竒石坐當衙<lb/>
紅潮醉頰檳榔熟努力朝餐望裡加<hi>文章謂栁州也</hi>
萬山行盡見牂牁處處椰漿酌叵羅赤日猩鼯啼古洞<lb/>
青天龍蜃出層波風生羽節炎威靜露洗牙旗瘴色和<lb/>
好作刺桐花下客細吹蘆笛聽夷歌<lb/>
雙旌行色暮蕭蕭天地西南問泬寥姓字始興懸竹帛<lb/>
功名新息樹銅標藤江水溢青蘿近荔峪嵐深翠障遥<lb/>
<pb n="KR4e0218_WYG_056-4b"/>
珍重大廷思綵筆看君六翮上層霄<hi>昌黎送人之嶺右云江作青羅帶山</hi>
<hi>如碧玉簮</hi>
煥爛新除下玉宸聊從殊域試經綸傳書己見迴周史<lb/>
諭檄能無待漢臣夜月三花流皂葢朝霞八桂上朱輪<lb/>
𤣥亭咫尺堪誰守一盼東陽問字人<hi>君禹自闗中返登崧岳賦詩寄余尾</hi>
<hi>句謂李生允達嘗受知也</hi>
　　　　戊子之秋與君禹督學晤武林時方病瘧僅<lb/>
　　　　僅數語别去己丑春余自夏村歸適君禹擢<lb/>
<pb n="KR4e0218_WYG_056-5a"/>
　　　　闗中前發閲月矣秦越茫然邈不聞問比余<lb/>
　　　　居先宜人憂夜分車騎過從則君禹再擢嶺<lb/>
　　　　右中途不通一刺特為余艤棹蘭隂感舊論<lb/>
　　　　心達旦忘寐申言餞别成詩八章嶺右山川<lb/>
　　　　秀甲㝢内君禹兹行神與俱徃矣<lb/>
　　　夜泊金閶寄奠王敬美先生八首<hi>有序</hi>
　　　　不佞丱歳遊燕則次公以年家見知凡竿牘<lb/>
　　　　下詢家君齒及不佞亡慮十數顧不佞未嘗<lb/>
<pb n="KR4e0218_WYG_056-5b"/>
　　　　識面也丙子秋次公以參知赴江右過訪蘭<lb/>
　　　　隂邂逅蓬茆片語投合杯酒揚扢形骸頓忘<lb/>
　　　　爾後不佞拏舟閶闔者四次公停車瀫水者<lb/>
　　　　三每一把臂輒潦倒淋漓濡首廼别比次公<lb/>
　　　　入南都不聞問幾半載詢諸吳中則報次公<lb/>
　　　　逝矣是秋北上極意酹酒婁江少致國士之<lb/>
　　　　感適病中憒憒不及遄赴爰賦七言八律以<lb/>
　　　　代奠章<lb/>
<pb n="KR4e0218_WYG_056-6a"/>
明時何客並登壇宇宙文章屬二難大海雲霞麟鳯出<lb/>
<hi>鳯麟洲在海中</hi>中途風雨鶺鴒寒三天謁帝更容髩八極游神<lb/>
快羽翰不逺桃花瑶水上飛書無路問青鸞<lb/>
白面含香上紫宸前身曾是石麒麟天容作賦遊闗洛<lb/>
<hi>公有□洛紀遊諸稿</hi>帝遣傳經到越閩<hi>次公嘗督學二方</hi>飛葢西園饒和<lb/>
客曳裾南國盡才人重來欲話當年事落日山陽笛滿<lb/>
隣<lb/>
飛詔頻年下赤霄故園薇蕨興偏饒高風突兀迴三代<lb/>
<pb n="KR4e0218_WYG_056-6b"/>
大業熒煌擅九朝禮樂夔龍元事舜<hi>敬美為禮官有蘭省等集</hi>耕耘<lb/>
巢許亦逃堯<hi>所居草堂名澹圃有田可耕</hi>莫言遺冢臯橋畔千古人<lb/>
傳玉樹標<lb/>
仙游何處白雲鄉絳節飄䬙上帝傍五葉世傳中令貴<lb/>
三朝誰識次公狂丹青永夜悲前席絲竹頻年醉後堂<lb/>
茗椀酒鎗渾似昨不堪重過緑蘿庄<lb/>
環珮當年碣石臺一時才子盛追陪鐙懸太乙人初聚<lb/>
漏盡長楊客未迴楚澤悲風迷屈宋梁園殘雪散鄒枚<lb/>
<pb n="KR4e0218_WYG_056-7a"/>
龍門咫尺無窮恨誰共登樓賦七哀<lb/>
年纔四十五游成昏嫁何須畢尚平泰華兩登天地小<lb/>
崧衡齊躡斗牛驚九疑峰憶帆前墮三叠泉猶杖底鳴<lb/>
瓢笠王郎今在否朝騎鸞鶴上瑶京<hi>次公於名山惟北岳未登餘四岳外</hi>
<hi>太和匡廬武夷皆杖履所歴具名山遊記中</hi>
抗手吳門歳月除三年秋色斷鱸魚清江一曲題詩外<lb/>
大海千峰入夢餘紫氣尚懸朱雀桁丹霞長擁白牛車<lb/>
何因一問梯仙道並捧金璫拜玉除<lb/>
<pb n="KR4e0218_WYG_056-7b"/>
短褐長安記昔遊忘年傾葢見君侯淮隂敢竊無雙譽<lb/>
江左元推第一流吟盡白雲鳷鵲觀坐殘紅日鳯皇樓<lb/>
蕭條徃事空華髮落木凄風遍海頭<lb/>
　　　賦八詩後鄙懷不能己巳伏枕呻吟再成八律<lb/>
　　　　共前什計十六章輒命使者焚之几筵次公<lb/>
　　　　有靈當為我擊節三神之頂浮一大白也<lb/>
中年真訣至人傳晚歳仍參佛祖禪夜雪尚疑中岳頂<lb/>
朝霞俄赴大羅前黄金闕近雙龍駐白玉樓高萬象懸<lb/>
<pb n="KR4e0218_WYG_056-8a"/>
為問仙都題記者幾家詞筆並如椽<lb/>
才名伯仲世爭竒並握隋和照海湄大野正看儀鳯日<lb/>
荒郊俄遇泣麐時惟應翰墨留千載盛有文章落四夷<lb/>
燁燁雞林傳賞遍懸金寜俟國門知<lb/>
作賦東南見大夫平將彩筆擅菰蘆青衿問字環三省<lb/>
白幘傳詩盡五湖遼海客歸應化鶴緱山人去定飛鳬<lb/>
天瓢萬斛金莖滿肯憶黄公舊酒罏<lb/>
綽約仙山大海東神人何事蹔乘風裁花已見潘安似<lb/>
<pb n="KR4e0218_WYG_056-8b"/>
擲果將無衞玠同入座朝霞明逺岫披襟寒月挂長空<lb/>
屋梁此夜看顔色猶作當時夢寐中<lb/>
紫綬金章白玉珂風流誰柰使君何文雄剰欲誇天寳<lb/>
句好寜甘壓永和大斗十千傾緑蟻崇臺二八貯青蛾<lb/>
名園一别空囬首滿眼霜稜折芰荷<lb/>
宿世含毫自右軍池頭秋色照鵝羣吳中驟貴烏絲紙<lb/>
海内爭傳白練裙片石嵳峩枯樹賦<hi>次公家有禇河南枯樹賦刻石</hi>千<lb/>
金零落送梨文<hi>次公入覲都下有以大今送梨帖來售即傾五十金易之才七字云</hi>空餘<lb/>
<pb n="KR4e0218_WYG_056-9a"/>
太極臺前榜大筆高懸駐彩雲<lb/>
三年移疾住吳閶不改清齋舊太常豈謂龍蛇能作讖<lb/>
坐令鴻雁不成行遊同兠率非天姥秩主遮須勝夜郎<lb/>
猶憶向來尊酒興亂山風雪㶚橋傍<lb/>
總角攜書到上林華筵何處不招尋淮南桂樹枝枝賦<lb/>
薊北梅花片片吟斜日劒鋒雙黯淡暮年書札半浮沉<lb/>
鍾期一去絃堪絶碎折床頭叔夜琴<lb/>
　　　張仲立過訪舟中邀集新居奉贈二律<lb/>
<pb n="KR4e0218_WYG_056-9b"/>
修竹千竿蔽草廬蓬蒿一徑共躊躇嚢傾記室三都外<lb/>
<hi>張景陽注左三都賦</hi>架揷司空萬巻餘茂苑祥光逥鸑鷟吳門秋<lb/>
色到鱸魚他年孝友知侯在底用尋源上玉除<lb/>
　　　其二<hi>是日適與仲立棊故用張𤣥事青錢并鸑鷟並文成事浮家志和事</hi>
青錢萬選世誰倫金鏡千秋動紫宸三篋當年窮宇宙<lb/>
七車遥夜辨星辰枰空淝水知無敵劒合延津自有神<lb/>
倘許孝廉舩上約浮家何惜去來頻<hi>仲立博核羣書二詩每篇八句用一</hi>
<hi>張氏事存之以備此體</hi>
<pb n="KR4e0218_WYG_056-10a"/>
　　　贈幼文幼文丁氏逸季侍童也常置帳中余從<lb/>
　　　　諸客徂伺得之賞其丰神瑩徹為賦二首<lb/>
入幕何來傅粉郎居然容色似龍陽書裙是日逢王令<lb/>
<hi>大令為羊欣書白練時欣方幼</hi>斷袖當年憶漢皇曲裡含桃歌韎韐車<lb/>
前名果擲琳瑯異時開府能相過莫遣才人坐别床<hi>庚信</hi>
<hi>事見北史</hi>
秋水為神隔絳紗何年捧劒入王家床頭夢有金莖露<lb/>
庭後春生玉樹花才比郄郎偏有意色同彌子更無瑕<lb/>
<pb n="KR4e0218_WYG_056-10b"/>
他時倩汝汾陽宅飛挾紅綃上太霞<hi>捧劒見唐小說</hi>
　　　為房仲贈姬人時齋素獨居一室<lb/>
盡抛鉛粉着袈裟長日焚香誦法華不學楊枝辭白傅<lb/>
蹔同桃葉住王家臺深㺯玉鸞簫斷殿鎻飛瓊鶴馭遐<lb/>
自是蓮花離火宅子猷狂興為誰賖<lb/>
　　　答贈戚山人不磷不磷工繪事及詩寓逸季所<lb/>
飄然孤鶴下𤣥闗十日高陽共破顔白苧霜華婁子國<lb/>
青繒雲色敬亭山嚢中毛遂人爭識廡下梁鴻客未還<lb/>
<pb n="KR4e0218_WYG_056-11a"/>
慙愧五君勞入頌風塵吾已髩毛斑<hi>戚投余詩有見説五君無爾敵之句</hi>
　　　贈王孟嘉弇州公從孫也<lb/>
弇山堂下一逢君玉樹翩翩自不羣馬埒謾呼狂武子<lb/>
龍山寜學醉叅軍朱絃蹔習南風操玉劒行衝北斗文<lb/>
最憶竹林深夜語亂星<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>月坐宵分<lb/>
　　　夀王公詹七秩<lb/>
瑯琊門第舊稱雄握手翩翩大令風函谷雲霞新紫氣<lb/>
燕臺日月舊青宫竹枝賦就徴才子桃葉歌成教短童<lb/>
<pb n="KR4e0218_WYG_056-11b"/>
聞道瑶池開燕日萬花如綉簇簾櫳<lb/>
　　　再輓王長公二十首<hi>有序</hi>
　　　　余旣為長公輓章二百四十韻矣顧鄙懷猶<lb/>
　　　　有未釋然者憶曩哭次公賦七言律十六章<lb/>
　　　　長公讀之數過因戱謂古今哀挽之什至子<lb/>
　　　　多乎哉第辭竭思枯即異時吾不諱何以措<lb/>
　　　　手余亦戲荅方公為魯靈光砥柱百世僕以<lb/>
　　　　朝菌觀大椿雖欲有言得乎長公目余一咲<lb/>
<pb n="KR4e0218_WYG_056-12a"/>
　　　　耳音泠泠誠不意鸞驂鶴馭倐忽昇於大羅<lb/>
　　　　也追惟宿諾勉爾含毫呻吟一夕成二十章<lb/>
　　　　於乎伯牙絃絶江淹才盡余此後亦永謝筆<lb/>
　　　　研矣<lb/>
絳節初昇上帝朝清都何處問岧嶤龍歸大壑乾坤暮<lb/>
鳯返高岡日月遥文字八荒傳衮冕詩篇六合誦簫韶<lb/>
莫言名世期終在永刼人才付寂寥<lb/>
遥夜青鸞帝闕來驟看黄鶴向蓬萊三車詎載平生業<lb/>
<pb n="KR4e0218_WYG_056-12b"/>
八斗難名間世才心折班揚愁搦管汗流枚馬避登臺<lb/>
風流咫尺人寰盡慟絶瑯琊玉樹摧<lb/>
萬象文光燭海湄蚤聞名姓動華夷雄飛宇宙三千刧<lb/>
獨應貞元五百期龍去南陽高士逺麟歸東路哲人遲<lb/>
生芻泣奠婁江下不為楊朱感路岐<lb/>
一謫長庚茂苑前紅光白日照奎躔詞華盡挈三唐調<lb/>
文管兼操十代權夷貊盡傳鸚鵡賦兒童能誦鷓鴣篇<lb/>
亦知上帝頻前席白玉樓中萬景懸<hi>長公有鸚鵡賦鷓鴣詩並見集中故</hi>
<pb n="KR4e0218_WYG_056-13a"/>
<hi>借禰衡鄭谷事</hi>
四部書成興未窮名山隨處勒崆峒開函再覩三墳出<lb/>
列架渾疑二藏同大業龍門卑馬史竒文虎觀陋揚雄<lb/>
平生謬作談𤣥客寂莫侯芭髩已蓬<lb/>
三十年來上將壇平將赤幟樹狂瀾山頺泰岱千峰失<lb/>
海涸崑崙萬谷殘素旐翩躚來大鳥丹臺游戲挾飛鸞<lb/>
便應瓢笠相尋去靈藥何由借羽翰<lb/>
躡履頻年到海涯青童環珮結飛霞毫端巨壑翻雲夢<lb/>
<pb n="KR4e0218_WYG_056-13b"/>
研底春濤漲若耶庚子日斜驚鵩鳥戊辰年逺怪龍蛇<lb/>
慿誰更發山隂興腸斷王猷一棹遐<hi>公有戊辰三郡稿</hi>
弱冠中原結駟行朝陽爭覩鳯皇鳴朱絃萬古迴長夜<lb/>
彩筆三朝擅大名座上雪花凌楚澤壚頭虹色貫秦城<lb/>
為知兠率迎新帝不向遮須問舊盟<lb/>
粲爛雙鉤倚鹿盧人倫一代擅風胡刪詩秩繼周司寇<lb/>
作賦名高楚大夫閥閲五朝傳父老門墻四海見生徒<lb/>
尋仙政有青蓮癖日候長鯨返太湖<lb/>
<pb n="KR4e0218_WYG_056-14a"/>
三篋曽誇暗誦能七車今代幾同乘金泥籙辯神仙窟<lb/>
玉鑑文窺帝子陵海上專車無巨骨山中着械有竒形<lb/>
干將一夜飛雷煥服匿何年問陸沉<hi>讀巵言附録作用張寛安世嵇康江</hi>
<hi>淹防風貳負等八事</hi>
十載𤣥闗閉緑蘿一朝禪榻蛻維摩金棺掣電飛西竺<lb/>
玉舄摶風上大羅丹闕授書偕素女絳臺摛藻侍皇娥<lb/>
青天度索山頭望試問桃花發幾何<hi>皇娥歌見拾遺記</hi>
七雋翩翩聚紫宸陳思才調擬誰倫蕐陽舘内飛談日<lb/>
<pb n="KR4e0218_WYG_056-14b"/>
碣石宫前鬪賦晨白璧千秋無大楚黄金一字有先秦<lb/>
參差王氣東南歇悵望遥天絶後塵<lb/>
奕葉瓊枝照錦袍何人不羨二王豪爭傳一帖辭中令<lb/>
忽報孤琴逝馬曹大地驊騮紛蹀躞中天麟鳯並遊遨<lb/>
雲漿萬斛西池上好憶金華濺露桃<lb/>
雙旌曽駐白公堤夾㟁桃花送馬蹄大筆今懸婁水上<lb/>
高門元峙越臺西兩高岩壑爭竒句三竺雲嵐䕶舊題<lb/>
陳迹諸王何處問亂山嚴瀨夕陽低<hi>婁江之王實吾越睦州分水自國初</hi>
<pb n="KR4e0218_WYG_056-15a"/>
<hi>徙吳今尚同譜系云</hi>
棘闈綿上舊躊躇彩筆寜論晋問如汾水真儒羅上第<lb/>
晋陽精甲候前除千峰曙日褰帷外百谷晴嵐眺望餘<lb/>
翹首太行雲霧色幾囬梁國為停輿<hi>長公庚午校士山西程式咸出其手</hi>
<hi>尋以内艱歸</hi>
一䟽東南臥草亭自將遊屐臥沉㝠丹霞蔽日攀林屋<lb/>
白露横天汎洞庭甪里攜家迷故蹟靈威入穴辯遺銘<lb/>
泠然一夢乗風去悵望吳峰立翠屏<hi>長公有陽羡洞庭諸遊稿</hi>
<pb n="KR4e0218_WYG_056-15b"/>
尚思斧鉞駐鄖闗開府中丞節制閒萬馬不嘶雲夢澤<lb/>
孤鴻時達洞庭灣<hi>用栁毅事長公嘗開府鄖陽云</hi>朱絃夜和湘靈瑟白<lb/>
苧秋紉漢女環極目招魂勞楚夢三閭能復戀人寰<lb/>
白門花月漫撩吟可柰蒲輪歴歲尋一曲五湖頻入夢<lb/>
三生八座詎縈心風摧玉軫高山絶露掩金刀大壑沉<lb/>
信有騎曹清癖在仇池新竹漸成林<lb/>
臺殿金銀挂夕陽婁江百畆蹔徜徉全收五岳壺天内<lb/>
别起三山陸海旁堂上凉風生緑埜亭前竒石䕶滄浪<lb/>
<pb n="KR4e0218_WYG_056-16a"/>
<hi>弇園有凉風堂蘇子美滄浪亭在吳門僅百里</hi>祗今誰主花溪宅萬朶芙蕖泣<lb/>
露房<lb/>
短髮飄蕭大海頭登龍曾是昔年遊長裾晚曳三千隊<lb/>
彩袖朝傾十二樓字挾風雲心未老名懸日月望難酬<lb/>
無勞動色真長問已盡人間第一流<hi>長公舊贈余詩云一字風雲爭吐氣</hi>
<hi>千秋日月破藏名又云代興天地有詞壇國士誰能不讓韓俱非余所敢任云</hi>
　　　抵新安訪汪司馬伯玉八首<lb/>
叠浪奔流大壑摧龍門咫尺擬蓬萊三千界逈乗風入<lb/>
<pb n="KR4e0218_WYG_056-16b"/>
四百灘長挂雪來隘地黄山無俗轍中天白岳有仙臺<lb/>
躋攀一快平生目肯作咸陽十日迴<lb/>
匣底青萍煥陸離酬知今日愧前期三朝詞賦羣公盡<lb/>
一代文章大老遺宇内高名譁北斗壚頭陳迹悵南皮<lb/>
闗情最是婁江色萬樹桃花落海湄<lb/>
紫氣新都間白雲闗前晴色望絪緼誰家片碣無題字<lb/>
到處名山候勒文亭倚太𤣥空八代嚢攜副墨象三墳<lb/>
何言吉甫偏能頌手繫樓蘭粤水濆<lb/>
<pb n="KR4e0218_WYG_056-17a"/>
當年横槊氣如虹戰血猶殷大海紅七澤戈鋋移小隊<lb/>
三河鐃吹候元戎營中賦客袁宏俊幕下詩流杜甫雄<lb/>
拂袖麒麟成徃事亂山雲色臥空同<lb/>
十載東山挂夢魂歸從西竺問乾坤孤悰自寄函三室<lb/>
大法遥探不二門香積飯僧忘歳月菩提㕘佛悟晨昏<lb/>
猶餘慧業差縈念尺寸毫端萬古論<lb/>
藝苑宗盟四十年暮途真契少林禪雲扶砥柱千秋壯<lb/>
日揭靈光萬古懸虎帳韜鈐聊偃息雞林詞筆競流傳<lb/>
<pb n="KR4e0218_WYG_056-17b"/>
無論片諾登龍易大雅堂深列管絃<hi>司馬有傳竒四巻名大雅堂集世方</hi>
<hi>盛行</hi>
當年懷刺出菰蘆傾葢錢塘月滿途綺席衣冠連北海<lb/>
畫舩簫皷出西湖熒皇麗句懸金刹爛漫清歌送玉壺<lb/>
雙劍只今猶賦草擅塲能憶禰生無<lb/>
五子當年迹已陳竹林攜手重傷神齊驅碣石無先輩<lb/>
學歩邯鄲媿後塵海内誰當司馬客山中今見牧羊人<lb/>
惟應乞取朝元訣坐嘯天都望玉宸<lb/>
<pb n="KR4e0218_WYG_056-18a"/>
　　　抵太函適汪司馬赴許將軍泛舟余遂為不速<lb/>
　　　　之客座中分賦<lb/>
暖日暄風照畫船茂林修竹聚羣賢雙旌乍識元戎隊<lb/>
片刺忻同上客筵邂逅洪都無彩筆賡酬郢國盡朱絃<lb/>
歸來更下函中榻千樹梅花伴獨眠<lb/>
　　　司馬公邀同謝少亷吳太寜集函中<lb/>
萬山迴合太𤣥亭五夜雄談入杳㝠繞座春風凌白苧<lb/>
當筵牛斗落青萍抽毫客似登梁苑張樂人疑在洞庭<lb/>
<pb n="KR4e0218_WYG_056-18b"/>
醉擁如花明月下路岐何用嘆飄零<lb/>
　　　是夕遂宿太函<lb/>
金碧檐楹䕶翠嵐鬰葱雲霧繞東南頻年司馬懸高榻<lb/>
此夕元龍臥太函古檜飛霜盤絶壑踈梅翹雪㸃空潭<lb/>
水晶簾外千家月細酌天池佐夜談<lb/>
　　　董使君過訪賦贈二首<lb/>
朱顔攜策赴長楊笑揖花驄大道傍赫燁封章馳紫殿<lb/>
飛揚名譽出黄堂新都日月三天近夢澤雲烟一水長<lb/>
<pb n="KR4e0218_WYG_056-19a"/>
囬首竹林成舊迹壚頭猶記阿咸狂<lb/>
天人三策向來傳萬室爭誇太守賢夢繞花驄長樂外<lb/>
風行竹馬大鄣前朱樓畫閣灘聲近紫殿琳宫岳色懸<lb/>
爛漫黄金雙闕下蚤攜繁露入甘泉<lb/>
　　　送汪象武之南都<lb/>
祖帳天都樹色重懸腰長鋏動芙蓉遊梁上客傳司馬<lb/>
入洛羣英艶士龍五夜桃花朱桁落三春楊栁白門逢<lb/>
飛鴻咫尺平安報奕葉泥金瑞氣濃<hi>象武汪先生仲子故有司馬士龍之</hi>
<pb n="KR4e0218_WYG_056-19b"/>
<hi>句</hi>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十三</head> <lb/>
    <p>
<pb n="KR4e0218_WYG_063-1a"/>
欽定四庫全書<lb/>
　少室山房集巻六十三<lb/>
　　　　　　　　　　　　明　胡應麟　撰<lb/>
　　七言律詩七十一首<lb/>
　　　贈戚山人伯堅<hi>有序</hi>
　　　　始邂逅戚山人伯堅於弇州園别去十載而<lb/>
　　　　山人遊金陵獲少姬麗甚以壁立復出謁所<lb/>
　　　　知適馮太史開之倡社湖上遂留館太史家<lb/>
<pb n="KR4e0218_WYG_063-1b"/>
　　　　拉余贈章戲成此什併呈太史博一掀髯云<lb/>
　　　　爾<lb/>
散髮相逢大海頭弇山堂下即糟丘余歸故里攜通德<lb/>
汝向新亭載莫愁厎事歌魚來越郡誰能騎鶴上揚州<lb/>
皈依合傍蓮花社天女維摩話昔遊<hi>時太史拉諸名勝為淨土之會</hi>
　　　七夕馮太史開之邀同俞羨長潘景升吳泰寧<lb/>
　　　　徳符喻叔虞傅太學王山人集湖上觀少姬<lb/>
　　　　走馬戚不磷洎仲君繼至余夜分返太史以<lb/>
<pb n="KR4e0218_WYG_063-2a"/>
　　　　輕舟載羨長不磷宿玉蓮亭<lb/>
折簡秋宵興欲狂東南名勝半沙棠天孫河畔停烏鵲<lb/>
地主池頭宿鳳凰緑樹迴風全送暑紅蕖搖月細生涼<lb/>
無勞更覔牽牛信一騎湖頭到謝娘<lb/>
　　　過天津訪萬中丞伯修四首<lb/>
建牙吹角下蓬萊飛檄千章盡手裁晉代詩書元帥業<lb/>
周家文武上公材還搖大纛天驕遁曾繫長纓日逐來<lb/>
漫道平陽曽第一無雙籌䇿照雲臺<lb/>
<pb n="KR4e0218_WYG_063-2b"/>
翩翩白馬氣淩虚老将漁陽盡不如出塞盛傳破敵䇿<lb/>
籌邊頻上䕶羌書千檣跨海長驅鰐萬弩乗潮各射魚<lb/>
落落元規豪興在南樓明月半長裾<lb/>
威名十載鎮祁連又見登壇仗鉞年列校總驅横海節<lb/>
偏師遙下伏波船風行蜃鰐扶桑外觀築鯨鯢細栁前<lb/>
屈指鐃歌飛㨗夜抽毫何客代如椽<lb/>
玉帳梅花照叵羅南樓吹笛夜如何中丞節鉞行三輔<lb/>
大将樓船出九河赤日桑乾窮兕虎青天蒲類息蛟鼉<lb/>
<pb n="KR4e0218_WYG_063-3a"/>
燕然片碣題銘處萬丈窮崖絶頂磨<lb/>
　　　李萬户過訪舟中作<lb/>
寂寞孤㠶滯水濆雙旌俄報李将軍虬髯本自山西出<lb/>
猨臂先従塞北聞異代淩烟誰左席他年冒雪有竒勳<lb/>
燕然絶頂聊相待為掃班生石上文<lb/>
　　　夜集萬伯修中丞署中聴奚童彈琵琶即席賦<lb/>
鼓瑟吹笙夜未䦨狂歌醉舞燭花殘清光琥珀浮金斚<lb/>
逸響珠璣墜玉盤細栁生風迴綺席叢篁扶月上雕欄<lb/>
<pb n="KR4e0218_WYG_063-3b"/>
真堪十日平原飲莫向㕘軍話路難<hi>行路難始鮑㕘軍</hi>
　　　同陳子卿胡瀫元集黄茂才館茅生擊鼓侑觴<lb/>
　　　　席上戲題<lb/>
旅髩蕭然越客蹤故人文酒暫従容風霜驟擊漁陽鼓<lb/>
雲霧深藏碣石鐘春盡短衣殘薜荔夜闌長鋏笑芙蓉<lb/>
朝來曲水堪沈飲何處桃花問舊峰<lb/>
　　　春日黄文學館中送陳子卿南歸訪馬生即席<lb/>
　　　　賦<lb/>
<pb n="KR4e0218_WYG_063-4a"/>
行李蕭蕭易水寒不因題賦到長安魂搖薊闕千門樹<lb/>
興入湘臺九畹蘭擊筑風雲晨骯髒抽毫星斗夜闌干<lb/>
東歸未值秦淮棹愁絶春風兩髩殘<lb/>
　　　禊日再送陳生<lb/>
布衣行色又風塵攜手平原未浹旬易水悲歌逢壯士<lb/>
蘭亭修禊屬才人扁舟自許浮東海龍劍猶堪射北辰<lb/>
歸去白門機上女莫言裘敝出三秦<lb/>
　　　黄燮卿王至卿胡靜父瀫元茅厚之過集<lb/>
<pb n="KR4e0218_WYG_063-4b"/>
蕭蕭四壁似禪闗縱飲寧辭十日閒邂逅江湖成白社<lb/>
㕘差河朔見青山壚頭乍發幽人興廡下頻開倦客顔<lb/>
臺殿黄金原咫尺朝攜瓢笠共飛攀<lb/>
　　　送包稚升觀察之蜀中<lb/>
握手河橋興未闌春風笳鼓出長安千波已見淮流靜<lb/>
九折寧辭蜀道難酒肆才人原犢鼻花溪詞客尚漁竿<lb/>
岧嶤雪色三峩上何限新詩勒翠巒<lb/>
　　　首夏少傅趙公齋頭縦觀宋元本朝書畫名蹟<lb/>
<pb n="KR4e0218_WYG_063-5a"/>
　　　　出家藏焦尾命作梅花三㺯飯罷奕棋留連<lb/>
　　　　浹日即席賦詩<lb/>
畫檻雕楹白玉堂髙山流水落胡床牆頭樹色分長樂<lb/>
户外花枝接上陽筆札西清懸琬琰圖書東壁散琳瑯<lb/>
翛然一枕蓬壺畔臥聴棋聲入夢長<lb/>
　　　少傅趙公齋頭烹供虎丘新茗適侯家以紫牡<lb/>
　　　　丹至清香艷色應接不遑即席二首<lb/>
楊花飄落遍天涯十二雕䦨散曙鴉玉盌坐邀陽羨月<lb/>
<pb n="KR4e0218_WYG_063-5b"/>
金盤馳送洛城霞清香恍墜幽人席艷色偏歸上相家<lb/>
入夢故園紅紫遍千峯寒瀑潄靈芽<lb/>
樓頭紅日近扶桑乳燕㕘差入畫梁雪乳乍分盧處士<lb/>
天香元屬魏平章移來上苑非金谷烹處中泠是玉堂<lb/>
莫便清風生兩腋聨翩傾國在明光<lb/>
　　　曹計部訪寓中賦贈<lb/>
詞藻翩翩跨七閩樓船曽宿大堤春輝煌結駟尋燕俠<lb/>
縹緲驚鴻問洛神闕下雲霞飛錦綬湖頭風雨濕綸巾<lb/>
<pb n="KR4e0218_WYG_063-6a"/>
知君暫駐𤣥亭筆鹽鐵将成獻紫宸<lb/>
　　　詹司理過訪并邀集寺中夜譚司理家去余邑<lb/>
　　　　百里而近<lb/>
駟馬驂驔碣石東持杯蕭寺問飛蓬無論客思孤航外<lb/>
何限鄉心一座中説劍春雲流綺户抽毫晴雪照絲桐<lb/>
塵埃蹔試空羣足荏苒黄金出漢宫<lb/>
　　　王将軍過訪不值次日遣信相聞走筆四韻代<lb/>
　　　　東時方拜總戎之擢而余寄居胡氏園芍藥<lb/>
<pb n="KR4e0218_WYG_063-6b"/>
　　　　盛開故詩句云云<lb/>
髙空遙望碧雲殘細雨蕭蕭一逕寒小隊朱旗頻出郭<lb/>
元戎金印乍登壇雙龍色照芙蓉匣駟馬光生芍藥欄<lb/>
為報主人林竹在天風晨夕候飛鸞<lb/>
　　　方伯苓徐彦伯胡靜父王孟博吳雲従同集茅<lb/>
　　　　生齋頭<lb/>
相逢湖海合吳鈎笑拂青萍上酒樓坐裏風霜流覆局<lb/>
簷前星斗墜藏鬮三生障業輸芒蹻十口生涯問敝裘<lb/>
<pb n="KR4e0218_WYG_063-7a"/>
拚取髙歌酬令節紅牙催拍按梁州<lb/>
　　　王貞伯過訪胡園作時澍雨驟至轟飲幾達旦<lb/>
　　　　歸<lb/>
握手髙陽盡賦才㕘差遊屐㸃蒼苔虚疑上客尋花過<lb/>
總為元戎看竹來急雨亂飛巫女峽雄風遙度楚王臺<lb/>
誰言定逺先投筆粲爛如椽勒草萊<lb/>
　　　王總戎攜酒同登新城南樓即席賦<lb/>
突兀飛甍潞水頭欄干十二挂朱樓雲拖漢闕雙龍度<lb/>
<pb n="KR4e0218_WYG_063-7b"/>
月擁燕城萬雉流坐裏胡床應盡興登來彩筆蹔銷愁<lb/>
山川信美吾鄉異聊伴元戎作壯遊<lb/>
　　　東黄水部孟修并乞其繪事<lb/>
才名江夏世無雙耆舊襄陽接姓龎興裏烟嵐流彩筆<lb/>
吟邊雲日㺯紗窗鴻㝠大澤心長逺駟逐中原意已降<lb/>
識面長安吟晚暮爛燒紅燭醉銀缸<lb/>
　　　花朝過劉金吾齋閣小飲即席賦<lb/>
暖日暄風半畫堂金吾西第暮傳觴圖書粲爛偏盈架<lb/>
<pb n="KR4e0218_WYG_063-8a"/>
緑竹㕘差盡繞梁賦就桃花潛弄色吟餘梅萼亂飛香<lb/>
接䍦顛倒休辭醉能憶通家舊雁行<lb/>
　　　楊不棄吳用卿追送潞河作<lb/>
慘淡塵沙吹别顔都亭楊栁並追攀河梁客趂雙魚下<lb/>
海岸人浮片鷁還白苧淋漓燕雪底青萍搖曳潞雲間<lb/>
誰言岐路分飛近縦飲猶拚十日閒<lb/>
　　　曹計部至自盤山極譚夜宿招提之勝賦此<lb/>
亂山迴合暮雲齊流水桃花漢闕西絶頂雙燈懸舎利<lb/>
<pb n="KR4e0218_WYG_063-8b"/>
中峯一刹現菩提蘿深忽跨猨猱上樹古聊同鸛鶴棲<lb/>
最是夜深鈴鐸畔天雞如傍法輪啼<lb/>
　　　過萬都尉館賦贈<hi>萬君虚懐好學風致甚髙</hi>
坐捲珠簾夏日長主家樓閣鳳城傍金池草色連興慶<lb/>
玉洞花枝映夀陽逸氣千秋迴處仲𤣥談一代擅真長<lb/>
春山寫就難停筆次第蛾睂出後房<lb/>
　　　過區用孺太史適長公繩𤣥誕日即席賦贈<lb/>
五夜文光切上台三春晴色繞蓬萊桃花漫向秦源覔<lb/>
<pb n="KR4e0218_WYG_063-9a"/>
棣萼先従漢殿開紫氣絪緼紅日駐清歌搖曳彩雲來<lb/>
丹砂勾漏容相問六翮従君跨九垓<lb/>
　　　送吳太學遊邊<lb/>
燕臺秋色乍䦨珊少借壚頭十日閒説劍風聲流易水<lb/>
彎弓雲色墜天山平沙夜伴孤鴻宿大漠朝馳駟馬還<lb/>
愁絶南樓離恨杳西風吹夢出陽闗<lb/>
　　　潞河東郊同胡生踏青即席賦<lb/>
春色三分二已過空門相逐問維摩新紅破萼盈髙樹<lb/>
<pb n="KR4e0218_WYG_063-9b"/>
淺緑迴莖上細莎雪裏袈裟留絶域風前杖錫度恒河<lb/>
頽然一飽香厨飯坦腹繩床話貝多<hi>時飯維摩菴中</hi>
　　　送王遵考使君之嶺南<lb/>
鹵簿春風出禁城驂驔五馬向人鳴南州桂樹傳新賦<lb/>
東閣梅花問舊盟銅柱亂雲行處合金門殘月望迴明<lb/>
名山莫戀羅浮色前殿長楊識姓名<lb/>
　　　熊中丞出塞詩<lb/>
百萬曽提閫外兵君王西北問長城埋輪疏上豺狼避<lb/>
<pb n="KR4e0218_WYG_063-10a"/>
横槊詩成虎豹驚川入大非晨按壘河當無定夜移營<lb/>
雕弧白馬翩翩去盡遣降王欵帝京<lb/>
　　　于鳳鳴得雄賦贈<lb/>
窈窕笙歌出畫堂将雛一闋暫徜徉羣珠合浦爭呈艷<lb/>
片玉崑岡乍發祥藪畔青雲麟趾集池頭丹日鳳毛翔<lb/>
無勞骨相占英物已聴啼聲出後房<lb/>
　　　江汝成駕部留集丙夜即席題<lb/>
振䇿西遊半五陵旋車聊待帛書徵三天會見翔孤鳳<lb/>
<pb n="KR4e0218_WYG_063-10b"/>
六月何妨息大鵬欵語涼風生白㲲酣歌明月墜青燈<lb/>
猶聞彩筆多竒句題遍慈恩第一層<lb/>
　　　黄觀察自沛上擢濟南賦柬二首<lb/>
奕世通家問孔融頻年經國倚司空千檣大海羣飛鷁<lb/>
六傳髙天並駕熊雨浥杉松秦帝畤風翻匏竹魯王宫<lb/>
猶能一識荆州面漫向闗河問落鴻<lb/>
竹箭南州貢競輸梅花東閣夢頻趨彭城浪息三千仞<lb/>
濟郡泉疏七十區白馬何天沈漢壁蒼龍隨地獻隋珠<lb/>
<pb n="KR4e0218_WYG_063-11a"/>
拾遺池上飛豪翰笑揖長庚下紫樞<lb/>
　　　過濟上昭劉大司空奉贈二律<lb/>
玉匣雙龍挂斗躔金堤千鷁度樓船褰帷大吏羣趨日<lb/>
緩帶中丞獨坐年碧漢雲霞髙鳳羽黄河氷雪淨蛟涎<lb/>
無論四載驅馳急燁燁旂常太史懸<lb/>
寶籙瓊函煥赤文支祈摧伏奏元勲旌旗泰岱瞻紅日<lb/>
節鉞瑯琊駐彩雲搜粟漫勞横海校飛芻何待伏波軍<lb/>
由來據饋深延客倘借胡床坐鶴羣<lb/>
<pb n="KR4e0218_WYG_063-11b"/>
　　　淮上訪王世叔留集署中座出新鰣共飽即席<lb/>
　　　　題<lb/>
急管繁絃次第陳歌魚寧嘆暮途貧崢嶸鐵網飛銀鬛<lb/>
粲爛金盤照玉鱗豈為江蓴能喚客祇因岩桂共留人<lb/>
孤亭環碧他年過遮莫羊裘動帝宸<lb/>
　　　東葉侍御初抵武林<hi>葉公舊為余邑明府</hi>
霜威拂面豸袍懸突兀聲華柱後傳鼓吹春風吳苑外<lb/>
樓船秋水越城前芝蘭競發曽遊地桃李偏滋舊植年<lb/>
<pb n="KR4e0218_WYG_063-12a"/>
珍重魚鹽聊駐節摶空鵬翼上甘泉<lb/>
　　　送趙總戎之北平<lb/>
大纛髙牙照彩虹除書遙下建章宫前驅半雜三河少<lb/>
别隊新分六郡雄騕褭登臺呈逸步麒麟開閣待殊功<lb/>
平津突兀鈞天上吐哺能無憶轉蓬<lb/>
　　　張㕘知睿父過訪賦贈<lb/>
委巷蕭疎臥緑苔髙牙俄報上公來谿頭弭節臨三洞<lb/>
海畔揚舲度七臺此夕星辰垂草莽當年日月扈蓬萊<lb/>
<pb n="KR4e0218_WYG_063-12b"/>
長楊一代推題賦白首能憐問字才<lb/>
　　　寄吳文仲使君八首<hi>先是文仲以長歌寄余兹復屢使過問積成八章</hi>
大纛飛揚駐草萊孤查寂寞坐莓苔花溪乍識元戎過<lb/>
葉縣爭傳令尹來霧湧雙龍呈玉匣雲驅六驥上瑤臺<lb/>
中原匠石凋零盡敢向靈光惜賦才<hi>文仲舊為余鄰邑宰</hi>
百尺清潭理釣緡雙魚何意問沈淪維舟敢道菰蘆客<lb/>
入幕偏容草莽臣海嶠塵沙埋駿骨天都日月覲龍鱗<lb/>
崢嶸八座家聲在香案能無捧玉宸<lb/>
<pb n="KR4e0218_WYG_063-13a"/>
十載青尊悵未同雲天隨處繫孤篷東方號令驅千騎<lb/>
南陌音書墜片鴻洞口觀碁銷永目壚頭擊筑動長虹<lb/>
竹林舊眼容青白何事車前泣路窮<lb/>
白羽登壇意氣豪偏従寒谷戀綈袍三年天姥迷清夢<lb/>
十日江郎醉濁醪紫電蒼龍明説劍朱霞白鶴麗揮毫<lb/>
煩君一棹相攜去並賦錢塘八月濤<hi>吳公自四明擢三衢</hi>
輶車晴駐越臺前指㸃金華叱石年萬井霜飄觀察斾<lb/>
雙溪雲泊孝㢘船囊中舊草餘孤憤案上閒花落太𤣥<lb/>
<pb n="KR4e0218_WYG_063-13b"/>
漫道經時流水絶相思長抱伯牙絃<lb/>
縹緲寒霜墜鹿盧江州鹵簿晝頻呼猶疑玉舄飛三洞<lb/>
不道金尊汎五湖逕倚蓬蒿新白社蹊尋桃李舊𤣥都<lb/>
天門八翼星河近試問長庚謫有無<hi>文仲舊宰金華</hi>
盡日江頭臥白沙長天孤夢隔瑤華田餘元亮曽栽秫<lb/>
縣接安仁舊種花六洞浮雲迎仗鉞雙溪明月候飛查<lb/>
菟裘半畆勝漂泊霜落東陵正熟瓜<lb/>
突兀長歌贈逺遊淋漓霜色墮高秋如聞桂樹招淮上<lb/>
<pb n="KR4e0218_WYG_063-14a"/>
祇為梅花别隴頭晴雪萬山迷欵段夕陽千塢亂鈎輈<lb/>
歸來咫尺堪攜嘯極目雲天下彩斿<lb/>
　　　送包稚升入閩<hi>稚升先擢蜀中</hi>
錦纜初停汎蜀船驪駒仍送入閩筵無誇積雪三峨外<lb/>
盡占飛雲九曲前栁拂襜帷春燕候花迎袍笏晝遊年<lb/>
為君拂拭雙龍去遙夜延津斗色懸<lb/>
　　　黄堯衢屢寄詩札余讀其九漈遊草慨然興懐<lb/>
　　　　賦答一律<hi>堯衢才髙博雅詩文外雜著幾百□</hi>
<pb n="KR4e0218_WYG_063-14b"/>
臥掩衡門髩欲皤雙鴻嘹嚦墜巖阿三山傲吏偕三謝<lb/>
九漈飛仙挾九何獻賦柏梁知自許藏書天禄定誰多<lb/>
荒園萬巻堪留客載酒能無問緑蘿<hi>時同遊三君宦閩者</hi>
　　　送李太史之秦中<lb/>
絳節朱旛太史才春風鳴玉下蓬萊雞聲萬井開函谷<lb/>
馬色千山度薊臺授簡明光朝日近飛觴平樂暮雲來<lb/>
含香舊侣深相憶莫遣𤣥闗閉緑苔<lb/>
　　　送江汝成駕部之秦中二首<lb/>
<pb n="KR4e0218_WYG_063-15a"/>
祖席驪駒唱未停河橋寒色晚㝠㝠髙天六傳飛函谷<lb/>
隘地雙旌出井陘雨雪蒼茫南北路星河明滅短長亭<lb/>
干城豈獨扶風借百鎰黄金下帝庭<lb/>
百壺春酒照華筵曽是荆州識面年問竹敢勞中散駕<lb/>
看花頻繫孝廉船崢嶸斗色雙鈎墮粲爛虹光四壁懸<lb/>
明發旌旄凝望處太行無際白雲前<lb/>
　　　初入葛湖同王仲升章茂徳陳惟敬夜集盛明<lb/>
　　　　元思達思𢎞思齊思登思遜六昆仲社中賦<lb/>
<pb n="KR4e0218_WYG_063-15b"/>
　　　　贈<lb/>
壚頭十日又髙陽年少羣趨作賦場人比竹溪非異姓<lb/>
客方蓮社是同鄉論心海岱千秋合握手乾坤萬事忘<lb/>
貪把深杯華月下不知零露墜衣裳<lb/>
　　　是夕陰霾無月諸子酣飲夜分而唐祝兩生不<lb/>
　　　　至命小奚奏樂侑觴拈韻得中字即席賦<lb/>
曳履南樓興未終胡床相對一尊同霜飛玉宇秋将半<lb/>
露濕瑤臺夜正中繞樹㕘差飛倦鵲銜蘆嘹嚦墜征鴻<lb/>
<pb n="KR4e0218_WYG_063-16a"/>
更闌競奏霓裳曲誰喚嫦娥出海東<lb/>
　　　葛湖草堂四首為盛氏六生題<lb/>
滄波九疊浸芙蓉夾岸千峯與萬峯才子溪頭頻拭劍<lb/>
仙人陂上舊攜笻髙天霧隠前村舶落日風傳古寺鐘<lb/>
莫遣桃花飛一片津門流出世人逢<hi>葛溪鐵李益劍名</hi>
十里澄波鏡面秋雞聲一塢住中流閒花半落辛夷岸<lb/>
古樹平連杜若洲晩日亭臺朱户掩㣲風簫鼓畫船遊<lb/>
紅妝隊隊湖堤上唱徹菱歌興未休<lb/>
<pb n="KR4e0218_WYG_063-16b"/>
湖上茅堂秋可憐浣花流水不知年縁隄藻荇浮仍沒<lb/>
隔浦蒹葭斷復連過雨鳬鷖臨檻外乗風鷗鷺到門前<lb/>
攜家信宿堪忘世底用頻移霅上船<lb/>
衆壑天然敞畫圖牙檣明月坐氷壺雙流近接雙龍洞<lb/>
九曲遙穿九鯉湖野客為園當薜荔竒人結社傍菰蘆<lb/>
他年會挾西施過日占烟波理釣艫<lb/>
　　　同盛明元散步山岡望金華諸洞壑賦示思達<lb/>
　　　　思齊思𢎞思登思遜五生<lb/>
<pb n="KR4e0218_WYG_063-17a"/>
五岳長懐濟勝才三山何事問蓬萊岡頭處士龍仍臥<lb/>
嶺外飛仙鶴並來積翠中天藏洞府空青半壁墮池臺<lb/>
翩翩羣従俱竒雋為掃如椽向緑苔<lb/>
　　　明日泛舟湖上王仲升以公事先行即席再賦<lb/>
牙檣秋霽喜同登極目長天暮靄凝月色正浮三翼舸<lb/>
星芒如徹九㣲燈汀洲曲折沿芳草島嶼縈洄出亂藤<lb/>
投轄乍堪消永夜雙鳬寧畏簡書徵<lb/>
　　　十三日再同王仲升陳實卿章茂徳王仲濟盛<lb/>
<pb n="KR4e0218_WYG_063-17b"/>
　　　　明元六昆季宴集祝華父唐汚父適至分韻<lb/>
　　　　得前字即席賦<lb/>
鼓瑟吹笙玳瑁筵狂歌醉舞興飄然疎星競向寒更出<lb/>
明月偏宜後夜圓<hi>時中秋前一夕</hi>氣色熒煌雙劎底心期迢逓<lb/>
一燈前經旬漫詫平原約千日中山任晏眠<lb/>
　　　又明日汎舟東湖湖蜿蜒十里許渟泓靚澈大<lb/>
　　　　類輞川時㣲雨灑空旋即開霽中天皓魄朗<lb/>
　　　　然如晝芙蓉一樹亭亭南岸若淩波仙子含<lb/>
<pb n="KR4e0218_WYG_063-18a"/>
　　　　情婉約不可名状余命維舟其下小奚吹笙<lb/>
　　　　撥阮歌滄浪明月之章飛白無算賔皆潦倒<lb/>
　　　　比歸就枕漏下五鼓矣<lb/>
載酒鳬鷗靜不猜謝家羣従故多才沿隄竹樹㕘差發<lb/>
隔塢芙蓉爛漫開晚色拖烟籠逺寺秋光含雨濕平臺<lb/>
尋源異日扁舟到夾岸桃花次第栽<lb/>
　　　中秋諸子雨集遅祝生不至賦以示嘲<lb/>
天際輕陰繞畫樓渌波俄漲大堤頭清秋漫憶乗查去<lb/>
<pb n="KR4e0218_WYG_063-18b"/>
盡夜何妨秉燭逰殿閉長生収月影園荒獨樂罷風流<lb/>
無媒一覩嫦娥面正為陽臺雨色留<hi>明元所懽淑卿華父數贈以篇什期</hi>
<hi>是夕挈以來而復為所羈又祝生以園地為族人所侵奪故云</hi>
　　　再疊前韻寄祝生時明元以舟遡之不得<lb/>
悵望幽期越水頭蒹葭白露滿中流空懸仲舉千秋榻<lb/>
苦戀休文八咏樓玉笛闗山偏引恨珠簾雲霧迥生愁<lb/>
惟應天柱尋仙客曳履孤峯盡夜遊<lb/>
　　　十六夜雨不絶同唐祝兩生集明元齊頭秉燭<lb/>
<pb n="KR4e0218_WYG_063-19a"/>
　　　　劇譚四鼔迺罷<lb/>
驟雨淒風斷續聞西堂燒燭話偏勤空勞神女飛三峽<lb/>
不見嫦娥駕五雲葉落仙蓂秋縹緲花殘叢桂夜絪緼<lb/>
朝來一舸乗流去盡擷芙蓉越水濆<lb/>
　　　别明元思齊六昆季時余将卜築葛陂之上詩<lb/>
　　　　以訂盟二首<lb/>
短髮江湖抱太𤣥歸攜羣従興飄然當年溪上聞諸逸<lb/>
此日林中聚七賢卜宅舊尋陽羡口移家新赴陸渾前<lb/>
<pb n="KR4e0218_WYG_063-19b"/>
他時倘遂桑榆筴一笑𤣥真臥釣船<lb/>
十口經年繫短航何如一曲借滄浪天空穏臥揚雄閣<lb/>
地僻粗營杜甫堂西塞鳬鷖迎嘯咏北山猿鶴伴行藏<lb/>
不緣二仲翩翩甚投老那依玉樹行<lb/>
　　　贈喻叔虞邦相明府季子也攜來余邑日僅十<lb/>
　　　　許嵗今儵忽廿載餘矣時俞羨長吳泰寧同<lb/>
　　　　集<lb/>
花縣雛将玉樹叢當年見汝僅成童驚人彩筆飛王粲<lb/>
<pb n="KR4e0218_WYG_063-20a"/>
狎客清樽醉孔融賦草欲追膝閣麗談鋒偏向越臺雄<lb/>
髙陽爛漫名流集莫負渠蓮十丈紅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_063-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十六</head> <lb/>
    <p>
<pb n="KR4e0218_WYG_036-1a"/>
欽定四庫全書<lb/>
　少室山房集巻三十六<lb/>
　　　　　　　　　　　　明　胡應麟　撰<lb/>
　　五言律詩六十八首<lb/>
　　　呉郡金公應照令吾邑凡後先六載清風卓操<lb/>
　　　　絶代無倫黌士慕其遺愛將舉祀名宦不佞<lb/>
　　　　恭竊門下敬賦二章<lb/>
當年武城令故國近三呉睿識懸氷鑑清標瑩玉壺琴<lb/>
<pb n="KR4e0218_WYG_036-1b"/>
遺何處鶴舄化異時鳬磊落循良傳千秋更有無<lb/>
素絲傳苦節彩筆擅瑤華彭澤門蔵柳河陽縣帶花雲<lb/>
霄餘宦轍江漢逝僊查寂寂談𤣥者空悲隔絳紗<lb/>
　　　夜宿黄季主對奕决賭金伯韶為㸃籌酣飲達<lb/>
　　　　曙題壁間<lb/>
念汝能懸榻令余忘憶家香凝燕邸霧燭裊漢宫霞仄<lb/>
徑眠孤鶴虛簷集亂鴉今宵橘中卧極樂在天涯<lb/>
　　　送僧還赤城<lb/>
<pb n="KR4e0218_WYG_036-2a"/>
春遊秦苑外夏返越臺傍片石幽期逺千峯别夢長危<lb/>
杉飢鶻墮古柏病猿蔵問訊寒山子題詩遍佛堂<lb/>
　　　宿狄明叔園亭二首<lb/>
閒來種𤓰墅門巷半垂藤石室蔵金匱星臺控玉繩茶<lb/>
招陽羨客飯供雪山僧下榻余將卧清宵話大乗<lb/>
自是詞人社虛疑上將壇清香浮畫㦸異味薦雕盤五<lb/>
色𤓰縈砌千株橘繞闌黄梁炊漸熟飽飯話邯鄲<lb/>
　　　再過狄明叔園<lb/>
<pb n="KR4e0218_WYG_036-2b"/>
咫尺將軍第重來日未衙逕添何氏竹畦蔓邵侯𤓰曲<lb/>
榭㣲生月層樓半納霞一枰堪度世何地更吾家<lb/>
　　　送徐亷訪之虔州<lb/>
為羨虔州路依然借寇行闗西羣吏送嶺北大僚迎日<lb/>
擁琱戈艷霞飄畫轂明五羊天咫尺髙眺粤王城<lb/>
　　　破山寺老衲夜談作<lb/>
一逕入蒼翠飛雲裊裊屯危亭標木末古刹翳松根海<lb/>
月時窺牖山風日掃門憑呼野衲至信宿共芳樽<lb/>
<pb n="KR4e0218_WYG_036-3a"/>
　　　過張伯起幼于園中二君各出小影索余題即<lb/>
　　　　席賦二首<lb/>
乾坤長嘯客林壑自由身蚤闢東山墅閒垂北海綸新<lb/>
聲傳子夜麗管握陽春我亦思逃世貂裘再敝秦<lb/>
　　　　右伯起<lb/>
何年醉玉京謫籍下蓬瀛方外唐徵士江東晉步兵鶡<lb/>
冠雲氣入龍劒雪花明異日投竿去毋令帝座驚<lb/>
　　　　右幼于<lb/>
<pb n="KR4e0218_WYG_036-3b"/>
　　　次𤓰步張别駕留酌署中<lb/>
欄杆明月下蘿薜暮紛紛翠杓調甘露香厨供彩雲含<lb/>
毫春半入剪燭夜平分更喜朝來約三山跨鶴羣<hi>擬次日遊</hi>
<hi>金焦余病甚遂不果往</hi>
　　　秋日遊大慈岩作<lb/>
薄暮肩輿到歸樵處處逢萬尋開峭壁千級上危峯樹<lb/>
杪禪闗出蘿隂梵刹重何當専一壑絶頂卧長松<lb/>
　　　姬人有従行岩上者蹻捷之甚戲贈此詩<hi>岩名大慈</hi>
<pb n="KR4e0218_WYG_036-4a"/>
偶逐天台客桃花照玉顔繡裙時綰霧羅襪慣登山嶺<lb/>
月生眉黛峯雲動髻鬟不因劉阮至那得共追攀<lb/>
　　　題祝無殊棲雲軒<lb/>
小築蘭陰下幽居瀫水濆八牕全受月一榻袛棲雲竹<lb/>
杖占龍氣蒲團臥鹿羣何人日攜酒相對草𤣥文<lb/>
　　　輓呉封翁四章<hi>文仲觀察尊人行誼髙卓潛耀弗彰為時楷則</hi>
閥閲崇三世絲綸賁九重行髙黄叔度名重郭林宗茂<lb/>
苑新楓落蘇臺宿草茸異時雙廡下誰問伯鸞舂<lb/>
<pb n="KR4e0218_WYG_036-4b"/>
髙蹤懸石戸古行鬱泉臺海月長鯨去天風大鳥來河<lb/>
南傳治行鄴下紹詞才世澤今何限無煩嘆草萊<lb/>
劒色豐城閟書香茂苑長題銘符季子樹碣副中郎閣<lb/>
翳新𤣥草齋繁舊白楊明珠遺集逺光照玉涵堂<hi>封翁厥考</hi>
<hi>純叔先生以行名嘉靖間有明珠玉涵二集</hi>
緑埜承先世蒼生付象賢恩波填越海涕泪咽呉天薤<lb/>
露丹旌外松風素旐前袛應門下客長廢蓼莪篇<lb/>
　　　送僧遊越東<lb/>
<pb n="KR4e0218_WYG_036-5a"/>
窮年持戒律行脚遍蒿萊碧海浮杯度青山躡屫來天<lb/>
台方廣寺雪竇妙髙臺匣底蘭亭帖相傳自辯才<lb/>
　　　劉廣文擢北司馬詩送之<lb/>
漢殿移官入燕臺謁帝行敦詩元郤縠議禮舊荀卿海<lb/>
國朝霞麗江城霽雪明題書頻寄憶翹首北鴻征<lb/>
　　　越嶺瞻喬巻為易使君仲子題<lb/>
公子舊翩翩寧親羨汝賢瞻喬離楚服懐橘向呉天柯<lb/>
爛青霞斧帆飛赤壁船太行他日望重賦白雲篇<lb/>
<pb n="KR4e0218_WYG_036-5b"/>
　　　次日葉孝亷復邀集館中賦<lb/>
水亭門外望朱户萬花間逸興饒金谷豐肌倍玉環紫<lb/>
騮雲雜遝黄鳥雪間闗肻學山隂棹空成興盡還<hi>妓有貌甚</hi>
<hi>豐偉而歌舞殊佳</hi>
　　　寄李左轄<lb/>
皁葢江都舊朱衣漢殿新雲霄迴北望山岳動西巡薇<lb/>
省千花夕棠郊萬樹春何人學徐穉今古接芳塵<lb/>
　　　劒泉<lb/>
<pb n="KR4e0218_WYG_036-6a"/>
當年歐冶鑄蓮鍔夜生花赤電飛延浦青虹照若耶風<lb/>
期絃上得意氣筑傍賖㑹挈樓蘭首銘功瀚海涯<lb/>
　　　衞河阻風同張陳兩生小飲作<lb/>
何限蕭條色相看一坐中乍収霞脚雨仍起石尤風逆<lb/>
浪衝飛鷺驚沙没㫁鴻移文岩際滿獨此滯征蓬<lb/>
　　　登陸行齊魯趙間二首<lb/>
望望鄉猶隔行行路轉難村醪過曲阜野飯駐邯鄲白<lb/>
墮誰争醉黄粱任飽飱憑招吕翁至一問大還丹<lb/>
<pb n="KR4e0218_WYG_036-6b"/>
乍騁思鄉目聊舒逆旅䰟牛羊遙隔岸雞犬自成村隴<lb/>
麥侵齊甸山花照魯門岱峯雲咫尺如迓丈人尊<lb/>
　　　余従陸至安平鎮聞傅伯俊明府先一夕過此<lb/>
　　　　悵然有寄<lb/>
一夜長洲令雙鳬跨碧虛徒飛秦觀夢未達魯連書計<lb/>
吏黄金詔郎官白玉除鱸鄉亭下路歸客倘踟蹰<hi>伯俊别號</hi>
<hi>秦觀聊城人</hi>
　　　贈謝山人<lb/>
<pb n="KR4e0218_WYG_036-7a"/>
一榻衡門下蕭然共白頭長林中散卧古木謝敷留石<lb/>
室蔵孤憤金庭夢五游剡溪前夜雪曽否下扁舟<lb/>
　　　項山人季輿過訪賦贈二首<lb/>
柴門朝雨霽鳥鵲噪簷牙車馬何方客新來自永嘉去<lb/>
偕滄海月歸指赤城霞遲汝秋風夕同扳桂樹華<lb/>
總為尋詩過難將問字留萬峯陽羨色雙艇石湖秋霧<lb/>
擁王孫珮星隨客子裘歸來定何日長倚碧雲樓<lb/>
　　　繫航閣為紀旭仁題<lb/>
<pb n="KR4e0218_WYG_036-7b"/>
嵯峨揚子閣百尺大江邊竹繞談𤣥座花蔵問字船捲<lb/>
簾羣壑入敧枕萬峯懸夜雪如相過那能興盡還<lb/>
　　　中泠館為楚宗侯仲和作<lb/>
勝蹟中泠畔名亭大海頭石欄三楚色金錫九江流谷<lb/>
有康王卧泉堪陸羽留春芽陽羨熟一鉢許同遊<lb/>
　　　集郭鴻臚聴歌<lb/>
赤欄橋子畔來過百花叢一徑延新緑孤亭坐落紅歌<lb/>
聲全度雪舞態半隨風向夕瑶臺望真疑鳯下空<lb/>
<pb n="KR4e0218_WYG_036-8a"/>
　　　林山人逸民自閩中來訪賦贈<lb/>
野鶴閒雲輩何因獨扣闗為尋天竺寺來話武夷山客<lb/>
路松華熟禪房桂樹閒那能待婚嫁五岳早躋扳<lb/>
　　　過林生啜茗作<lb/>
七閩山水盡仍艤瀫川航一室空林下長齋葉滿床畫<lb/>
圖傳蛺蝶書札動鸞凰為客烹陽羨雙松正夕陽<lb/>
　　　送黄廷評<lb/>
東陽仙隠吏八詠萬家傳政就花連郭秋成秫滿田龍<lb/>
<pb n="KR4e0218_WYG_036-8b"/>
扳新絳闕鶴舞舊朱絃藉甚王廷尉君看結襪年<lb/>
　　　客有自金華諸洞返者窮幽歴險所覩甚異余<lb/>
　　　　偉其事而賦之以訂再遊<lb/>
洞天三十六竒絶擅金華雪壁盤空上氷壺抱月斜玉<lb/>
桃千嵗實瑤草四時花瓢笠吾當去驅羊臥赤霞<lb/>
　　　燕臺驤首為方元素題<lb/>
赤驥畫桃花長鳴逐暮笳霜蹄穿大漠電影涉流沙伏<lb/>
櫪心期壯登臺意氣遐秋風閑十二早晩向天家<lb/>
<pb n="KR4e0218_WYG_036-9a"/>
　　　毛文學招集命幼子慶郎出見座上賦<lb/>
何處來英物娟然玉雪同春山聫寸黛秋水浸雙瞳異<lb/>
日徵飛兔當年憶夢熊看君懐橘去誰不羨黄童<lb/>
　　　王孝亷邀集城西張氏館即席作<lb/>
結束問東家聫翩到狹斜緑楊初擁絮紅杏半飛花綉<lb/>
榻籠輕霧珠簾罩落霞坐來庭樹色冉冉欲棲鴉<lb/>
　　　贈謝少亷<lb/>
舊閥知王謝竒情識魯連世傳如練句人誦搗衣篇冠<lb/>
<pb n="KR4e0218_WYG_036-9b"/>
鶡餘生事屠龍入暮年白門桃杏色次第理吟鞭<lb/>
　　　送王使君之滇中六首<lb/>
樓船秋水平汝向碧雞城絳殿分符别黄堂視篆行萬<lb/>
山蔵貴竹孤島闢昆明爛漫東方騎遙知夾路迎<lb/>
詔書來日下行色動江臯鹵簿專城貴旌旗列郡豪檄<lb/>
傳巴俗逺詩到夜郎髙何處看銅柱飛揚勒彩毫<lb/>
銅魚分絶塞金馬問長途地入三苗險天懸六詔孤中<lb/>
華傳製作異域上輿圖新醸椰陰滿何妨醉百觚<lb/>
<pb n="KR4e0218_WYG_036-10a"/>
不堪垂老態仍對欲分襟杖擬攜卭竹舩應載鬱林夷<lb/>
歌傳白璧漢詔錫黄金何似長安吏窮年問陸沈<lb/>
西南天欲盡剖竹問羅夷想像千村外驅馳九驛時山<lb/>
行忘蜀道水戰息昆池臥閣桄榔下能無咏别離<lb/>
迢遙丹鳳詔燦爛白狼篇弭葢朝行僰飛槎夜入滇長<lb/>
途山作地大澤海為天絶域陽春布無勞話瘴烟<lb/>
　　　聞司馬張公蕭公訃二首<lb/>
廿載甘棠愛千秋大樹名㫁虹燕北路斜日渭南營部<lb/>
<pb n="KR4e0218_WYG_036-10b"/>
曲清笳送官僚素旐迎東南天半壁誰為築長城<lb/>
北里丹旌度西江素翣迴千秋申甫業一代管鮑才象<lb/>
緯中台坼風雲太華摧袛應廬阜色名姓共崔嵬<lb/>
　　　哭大中丞滕公八首<lb/>
間代鍾豪傑嵬然岳降神三朝傳政績萬國待經綸賦<lb/>
就悲題鵩書成嘆獲麟何須論夙夜盡瘁見王臣<lb/>
絶學傳鄒魯洪都陋漢唐君王悲大樹父老泣甘棠百<lb/>
萬清油底三千絳帳傍尚思龍起日風雨動南陽<lb/>
<pb n="KR4e0218_WYG_036-11a"/>
羽節吳山駐貂裘漢殿來詩書三代佐文武萬邦才日<lb/>
慘中丞幙雲寒上將臺袛因秦望石勲業並崔嵬<lb/>
漸覺三台近俄驚八座空髙牙懸落日大斾颯悲風部<lb/>
曲謳吟外賔僚悵望中佳城猶鬱鬱誰為問滕公<lb/>
甲胄重闗静樓船大海閒勲名韓范後籌畧管蕭間月<lb/>
擁丹旌度雲拖素旐還異時靈爽在長鎮武夷山<lb/>
七臺初返斾九曲罷揚舲琬琰留中秘輼輬出大廷山<lb/>
川摧間氣海宇泣英靈萬古真儒業重看配考亭<lb/>
<pb n="KR4e0218_WYG_036-11b"/>
尚記掄才日雞羣識鳳毛塵埃援錦瑟雨雪贈綈袍徳<lb/>
並生成大情兼怙恃勞百年知已泪遍洒越門濤<lb/>
念載門人籍千秋國士期長鑱驚老大短褐愧支離宿<lb/>
草孤㠶近生芻一劒遲殊恩何日報慟絶大江湄<lb/>
　　　挽馬都閫二首<lb/>
矍鑠聞飛將蒼茫失故侯金章新息在銅柱伏波留已<lb/>
逐沙場逝寧懐下澤遊至今靈爽在猶自懾壺頭<lb/>
韜畧知名舊封侯泣數窮前茆沈落日大樹颯悲風馬<lb/>
<pb n="KR4e0218_WYG_036-12a"/>
革當今羨鴟夷自古同雲臺政圖畫忍没漢庭功<lb/>
　　　先宜人不幸棄背泣血苫次志哀四章<lb/>
一夜西風色俄然到北堂千秋黄壤逺萬感白雲長寂<lb/>
寞幽蘭思遲迴寸草腸夜臺無日返何處報春陽<lb/>
忍憶丸熊事空餘戒獵言北風頻撼木西日故摧萱玉<lb/>
匣埋孤隧珠襦閟九原閑居曽一賦慟哭望髙軒<lb/>
刀尺遺中閫輜軿向大羅夢迴衣線杳寒入繐帷多夜<lb/>
月沈蘭茝秋風瘁蓼莪流黄叠空篚觸目動悲歌<lb/>
<pb n="KR4e0218_WYG_036-12b"/>
驟得西華信雲軿去不疑星冠朝玉闕霧幄返瑤池白<lb/>
日蘭陵暗清霜薤里遲惟餘嗣宗恨血淚洒殘棋<lb/>
　　　贈管茂才坤<lb/>
管子南州傑飄然此地逢風塵隨燕雀雲霧隠蛟龍堂<lb/>
上湘妃曲溪頭越女容一尊何日對相傍采芙蓉<lb/>
　　　贈趙長吉中舎<lb/>
何來中秘客巨筆迥如椽鳥迹羲皇後螺書大禹前硬<lb/>
黄貞觀帖飛白永和篇竒字吾猶識能來話草𤣥<lb/>
<pb n="KR4e0218_WYG_036-13a"/>
　　　郭生燒一鵞食余甚香美詩以賞之<lb/>
西園新燕集東郭舊鵞羣炙處逢劉毅燖時笑右軍金<lb/>
盤疑噴霧玉盞競傾雲更有渾羊設竒方欲贈君<hi>宋人以蒸</hi>
<hi>鵞為湯燖右軍見筆談</hi>
　<lb/>
　<lb/>
　<lb/>
　<lb/>
<pb n="KR4e0218_WYG_036-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻三十六<lb/>
</p>
<p>
</p>
  </div>
</body>
</text>
</TEI>
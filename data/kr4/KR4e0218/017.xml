<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻十七</head> <lb/>
    <p>
<pb n="KR4e0218_WYG_017-1a"/>
欽定四庫全書<lb/>
　少室山房集巻十七<lb/>
　　　　　　　　　　　　明　胡應麟　撰<lb/>
　　五言古詩二十八首<lb/>
　　　婺中三子詩<hi>有序</hi>
　　　　三子者劉參軍峻沈僕射約駱侍御賔王也<lb/>
　　　　孝標以流寓休文以宦遊賔王以起義出奔<lb/>
　　　　他郡迹三子始終無論隠侯即劉駱二君未<lb/>
<pb n="KR4e0218_WYG_017-1b"/>
　　　　可以婺槩者第吾邦文學三子實首倡之則<lb/>
　　　　婺雖一日之過猶其湯沐矧其生于斯仕于<lb/>
　　　　斯沒于斯也夫休文達矣孝標賔王則窮迺<lb/>
　　　　其風節矯矯咸足重婺余既為白諸學使蘇<lb/>
　　　　公則復櫽括其槩並隠侯為三子之篇亦以<lb/>
　　　　余之窮有相類者匪曰氣味之合已也<lb/>
嵯峩婺女郡星斗垂寒芒寥寥曠千載氣運開齊梁劉<lb/>
生實天啓乳哺隨髙堂翩然自北來燁若孤鳳凰讀書<lb/>
<pb n="KR4e0218_WYG_017-2a"/>
紫薇岫一目逾十行山棲表逺志絶交廑中腸千言走<lb/>
珠貝七録披琳瑯含毫䇿錦被倏忽驚岩廊遂令世主<lb/>
忌坎壈終詞場龍蛇諒斯在鴻鵠詎可量矯矯七尺軀<lb/>
恥為萬乗降胡然際悍室妖牝啼朝陽潛身嘆孤犢跛<lb/>
足追亡羊太息敬通論今古為徬徨<hi>劉困于悍室轗軻終身常著論擬馮</hi>
<hi>敬通見史余每太息云</hi>
　　　　右劉參軍孝標<lb/>
仙李方二葉九廟摧妖狐刳剥盡生靈宇内無完膚岳<lb/>
<pb n="KR4e0218_WYG_017-2b"/>
岳臨海公奮袂起菰蘆義旗舉大澤百萬當一呼虹霓<lb/>
切雲漢雨澤滂泥塗操我七寸管問彼六尺孤片言嚇<lb/>
淫牝一戰梟羣奴惜哉下阿戰倒甲如摧枯奇功固罔<lb/>
立大義差足扶披緇入靈隠覔句酬跏趺金鎚隠博浪<lb/>
鉅軸流江湖固知藝文傑詎曰器識疎一辭道王辟無<lb/>
忝令伯徒至今讀遺草激懦開頑夫<hi>駱沒後詩文散逸郗雲卿蒐録餘剰</hi>
<hi>梓之余别輯駱氏忠孝傳詳載</hi>
　　　　右駱侍御賔王<lb/>
<pb n="KR4e0218_WYG_017-3a"/>
六代更廢興文士故不乏奮迹驚才賢乗時見髦傑猗<lb/>
歟沈隠侯文章何燁燁騁望遊中台違情守東越珮玉<lb/>
辭岩廊鳴金下閶闔沿泳雙溪流遲徊三洞穴會圃臨<lb/>
春風登臺望秋月<hi>引沈原句</hi>旌斾俄飛揚劍履倏騰踏一代<lb/>
懐龍門千秋仰驥秣四聲啟後流八病表先達盡剖洪<lb/>
荒秘卓為藝林筏儒生互雌黄志士競鈇鉞寥寥數千<lb/>
載風流竟誰越豈伊腐草流塵土共澌滅<hi>八咏綺習本非絶塵然四</hi>
<hi>聲之傳足俟百世</hi>
<pb n="KR4e0218_WYG_017-3b"/>
　　　　右沈僕射休文<lb/>
　　　二懐詩<hi>有序</hi>
　　　　二懐者張進士子同姜禪師徳隠也一遯于仙<lb/>
　　　　一遯于釋固薦紳先生所不道然唐婺中詩流<lb/>
　　　　自駱丞而下必次及焉即調或卑卑固時代使<lb/>
　　　　然矣夫志和浮家霅上而休公駐錫川中蓋二<lb/>
　　　　君亦非老于婺者豈賢者避地自昔共然将詞<lb/>
　　　　人多窮迄今尚爾耶夫余亦有逺遊之思而未<lb/>
<pb n="KR4e0218_WYG_017-4a"/>
　　　　得其挫名之術也故于二君咸沾沾有遐慕焉<lb/>
有唐迄元和畸流尚不之翩翩𤣥真子百代恣漁獵雅<lb/>
志游松喬奇蹤軌莊列嗒爾柱下言超然謝津筏富貴<lb/>
輕鴻毛軒冕等澌沫一辭世主聘浮家老苕霅<lb/>
　　　　右𤣥真子張志和<lb/>
唐末緇流空休公崛然起卑卑局晩調兀兀吐𤣥㫖冥<lb/>
心師楚圓苦思叶齊已禪啓天竺詮畫妙應真理片言<lb/>
忤大帥脱身錢塘汜一鉢游岷峨逍遥入無始<hi>緇流談禪盛極</hi>
<pb n="KR4e0218_WYG_017-4b"/>
<hi>唐术然文彩頓乏矣休公畫理入妙應真今傳</hi>
　　　　右禪月大師貫休<lb/>
　　　婺七賢詩<hi>有序</hi>
　　　　七賢皆婺中先達宋元以來文學士也吕太史<lb/>
　　　　雖一代儒宗顧其實有不可盡泯者屈就兹列<lb/>
　　　　焉<lb/>
於越稱上游婺實文獻域唐末何式微宋南復中闢太<lb/>
史雖儒宗詞華蔚天植惜哉掩藝成端居聖門籍<lb/>
<pb n="KR4e0218_WYG_017-5a"/>
　　　　右吕太史伯恭<lb/>
同甫真人豪矯矯謝拘局寧為躍冶金肯作瓦全玉四<lb/>
上阜陵書十返紫陽牘至今華川陽英氣貫岳瀆<lb/>
　　　　右陳狀元同父<lb/>
與正頗負奇翩翩孝皇代作吏𢎞風流經國紀鄉遂世<lb/>
尊考亭疏迄掩干城鋭細行誠足矜大徳豈終累<lb/>
　　　　右唐刺史與正<lb/>
侍講起勝國舉代推詞場髙蹤峙虞揭遺躅開宋王遂<lb/>
<pb n="KR4e0218_WYG_017-5b"/>
令婺女顛光焰萬丈長<hi>韓語</hi>惜哉駱劉緒緬邈空梁唐<hi>侍講</hi>
<hi>元倡宋王繼之然風雅一途猶三舍也</hi>
　　　　右黄侍講晉卿<lb/>
文肅興閭閻揮毫走當代文事既渟泓儒宗亦映帶毫<lb/>
濡瀫川涘研滌浦陽瀨一傳太史公粘天決千派<lb/>
　　　　右栁文肅道傳<lb/>
金華本學藪淵穎彌鏘鏘潛心事大業奮志遊羲皇一<lb/>
命詎足榮千秋在文章鴟鳶亦奚事腐䑕矜鸞凰<lb/>
<pb n="KR4e0218_WYG_017-6a"/>
　　　　右吳山長立夫<lb/>
元季多奇人出語必驚衆山川縱吞吐造物時簸㺯魂<lb/>
夢遊玉樓敲推入醋甕嗟彼龍豹姿甘為鬼才用<lb/>
　　　　右陳隠居君采<lb/>
　　　邑三賢詩<hi>有序</hi>
　　　　余邑當宋元得賢者三人皆深於經術不可<lb/>
　　　　以文藝盡之迺其著述班班足考鏡也作三<lb/>
　　　　賢詩俾毋以質掩其文焉<lb/>
<pb n="KR4e0218_WYG_017-6b"/>
濯濯香溪流汀洲雜蘭芷之子懐清芬南渡勃然起大<lb/>
隠𢎞髙風真修味𤣥㫖遺文詎必多一臠見嚆矢<hi>邑有文集</hi>
<hi>自茂明始今香溪舊刻尚傳</hi>
　　　　右范隠君茂明<lb/>
吉父英雄姿夙負濟時略不受帝王知遂工賢聖學著<lb/>
述逾三車卧遊厯五岳至今尚典刑遺像儼丹雘<lb/>
　　　　右金文安吉父<lb/>
煌煌禮部公執㦸隠金馬憐才若饑渴片善必揮洒餘<lb/>
<pb n="KR4e0218_WYG_017-7a"/>
日酬詩歌居然振大雅世無揚子雲誰為好𤣥者<hi>正傳著敬</hi>
<hi>鄉前後録禮部詩話等編采掇故實勤至亡比</hi>
　　　　右吳禮部正傳<lb/>
　　　讀國初四君遺集<hi>有序</hi>
　　　　文章國初越最盛越中婺最盛浦陽義烏金華<lb/>
　　　　三數君子者雖風調沿襲宋元而淳龎敦大蔚<lb/>
　　　　然開一代先李獻吉云金華數子真絶倫非溢<lb/>
　　　　語也詩歌稍左次當行亦往往有足觀者余讀<lb/>
<pb n="KR4e0218_WYG_017-7b"/>
　　　　四君遺集慨然其人人為四韻以識余臆<lb/>
猗與太史公振代見才傑百氏勤琱鎪二典恣漁獵雄<lb/>
章發天造大手揚帝烈至今藝士林冠世推閥閲<lb/>
　　　　右宋學士景濂<lb/>
忠文起草昧弱冠宣王猷雄才動宸宁大節揚蠻陬肝<lb/>
腸凜鐵石毛髮如懸疣巍巍文士烈燁燁垂千秋<lb/>
　　　　右王忠文子充<lb/>
奕奕空同生名家出華右雕龍擅制作繡虎威百獸才<lb/>
<pb n="KR4e0218_WYG_017-8a"/>
啓北地先裔屬潁濵後遂令赤松頂峨眉鬱同秀<hi>平仲潁濵</hi>
<hi>九世孫亦號空同子在獻吉前</hi>
　　　　右蘇内翰平仲<lb/>
才賢萃吾婺仲子維吾宗雙溪濯蘅杜三洞捫芙蓉霜<lb/>
蹄縶百里天門恨九重寥寥信安集一臠窺良工<hi>仲申所傳</hi>
<hi>信安集甚寥寥讀者不無遺恨云</hi>
　　　　右胡教授仲申<lb/>
　　　宋王二雋篇<hi>有序</hi>
<pb n="KR4e0218_WYG_017-8b"/>
　　　　宋文獻有子曰璲王忠父有子曰紳各以少<lb/>
　　　　穎知名璲書法為國朝第一惜夭折中道而<lb/>
　　　　紳以孝行蔚然光紹先人皆匪可文藝一端<lb/>
　　　　盡者并識數語為二雋之篇<lb/>
浦陽既龍躍華川亦鷟起有雛必九苞為駒日千里飛<lb/>
翰洒玉樓重繭厯金齒太息承家風寥寥墜蘭芷<hi>仲珩書絶</hi>
<hi>少詩僅數篇王氏繼志集亦罕傳者</hi>
　　　　右宋璲王紳<lb/>
<pb n="KR4e0218_WYG_017-9a"/>
　　　存沒篇四首<hi>有序</hi>
　　　　粤黎梁歐三子洎吾鄉子與方伯皆余忘年<lb/>
　　　　交也都門一别梁徐相繼下世僅黎歐存爰<lb/>
　　　　敘四子為存沒之篇<lb/>
黎公産嶺表宛若荆山璞沉湎偕步兵滑稽類方朔一<lb/>
官寄長安十載卧𤣥閣悠然太古民相對忘寥廓<lb/>
　　　　右黎秘書惟敬<lb/>
嘉隆振雅道徐君實天縱翺翔五子間燁如九霄鳳維<lb/>
<pb n="KR4e0218_WYG_017-9b"/>
昔平原館如澠為余頌倏為岱岳遊能無山陽慟<lb/>
　　　　右徐方伯子與<lb/>
燁燁歐楨伯人倫挺奇邁宦遊三十年囊惟一氊在大<lb/>
隠留金門遐悰寄塵外把臂慚後時論心迺前代<lb/>
　　　　右歐博士楨伯<lb/>
太息平生交梁鴻遂長夜憶昔長安遊屢命千里駕遺<lb/>
冢鄰要離修文佐卜夏羅浮四百峰望爾涕交下<lb/>
　　　　右梁内史思伯<lb/>
<pb n="KR4e0218_WYG_017-10a"/>
　　　寄吳門四子詩<hi>有序</hi>
　　　　王承父屢訂余入訪烏鎮至則葭菼茫然無<lb/>
　　　　復問津處過金閶適周公瑕與客遊天池泊<lb/>
　　　　崑山覔王世周寓婁江覔曹子念皆出謁所<lb/>
　　　　知矣遂各為一章寄焉<lb/>
公瑕布衣俠夙習游鍾王珠璣耀千裔琬琰被八荒詩<lb/>
篇匪細事一一追三唐希聲豈諧俗太息雲門章<lb/>
　　　　右周文學公瑕<lb/>
<pb n="KR4e0218_WYG_017-10b"/>
東吳菰蘆中乃有如此人形骸若象罔富貴輕浮雲含<lb/>
毫役萬彚混迹游風塵笑我何太拙白首攻𤣥文<lb/>
　　　　右王山人承父<lb/>
曹生滑稽雄自稱子建後鬚髯河朔豪翰墨江左秀康<lb/>
伯惟令甥楊惲實賢舅為憶兩瑯琊哀涕泫清晝<lb/>
　　　　右曹山人子念<lb/>
藝士工浮儇末俗寡淳質自與王郎遊恍入華胥國錦<lb/>
里餘角巾臨邛有立壁一誦次公言千秋白虹泣<lb/>
<pb n="KR4e0218_WYG_017-11a"/>
　　　　右王茂才世周<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十七</head> <lb/>
    <p>
<pb n="KR4e0218_WYG_037-1a"/>
欽定四庫全書<lb/>
　少室山房集巻三十七<lb/>
　　　　　　　　　　　　明　胡應麟　撰<lb/>
　　五言律詩八十二首<lb/>
　　　夀郭金吾<lb/>
閥閱汾陽盛簪紳代國留𤣥關馴獨鶴赤縣駐雙虬覆<lb/>
局青霞爛鳴絃白雪流三珠庭下樹冉冉拂瓊樓<lb/>
　　　早春自西掖過訪宋忠父作<lb/>
<pb n="KR4e0218_WYG_037-1b"/>
言尋中禁路來問列侯家玉座攀雲色金城步日華池<lb/>
烟深鎖樹苑漏曲穿花莫笑綈袍敝長裾半赤霞<lb/>
　　　醉卧趙文學榻上蘧然甚適覺賦此章<lb/>
頽然聊一榻酣卧碧紗長極樂知仙界温柔羨帝鄉春<lb/>
疑迴大庾賦已就髙唐可怪黄粱熟莊生興未央<lb/>
　　　送鍾天毓南還二首<lb/>
送汝木蘭橈髙天正泬寥楓行揚子岸栁折灞陵橋麗<lb/>
賦三都擅狂名六館饒東溟聊一息奮翮上扶揺<lb/>
<pb n="KR4e0218_WYG_037-2a"/>
寂寞中涓後何人問駿才藏書還禹穴抱賦出燕臺大<lb/>
漠新霜下長河片月來異時重入洛雲色竚蓬萊<lb/>
　　　贈丁文通太學<lb/>
邂逅咸陽市干将照白虹新詩傳敬禮舊夢識文通業<lb/>
豈吹竽賤心猶擊筑雄寧親暫升斗奮翮待天風<lb/>
　　　臨淮史夫人挽章四首<lb/>
令族姬姜並賢聲孟衛流貴從周太保體敵漢諸侯寶<lb/>
匣飛鸞鏡瓊簫咽鳳樓預知陶氏冢新兆卜眠牛<lb/>
<pb n="KR4e0218_WYG_037-2b"/>
雲軿飛絳闕哀詔下明堂大樹猶撑日芳蘭驟仆霜泉<lb/>
臺春寂寞石室夜蒼凉冉冉靈妃珮乗風度七襄<lb/>
嘆息蘭閨底悲風一夜多星芒沉寶婺日彩斷銀河跨<lb/>
鳳佳期阻丸熊舊事過鍾情潘岳甚其奈二毛何<lb/>
寵數頒宸極恩光備寢筵珠襦藏大隧玉匣閟重泉懿<lb/>
徳絲綸著芳聲竹帛傳談詩憐哲𦙍凄斷蓼莪前<lb/>
　　　題何仁仲園亭二首<lb/>
采采白蘋洲三湘欲盡頭危欄雲夢夕飛閣洞庭秋漁<lb/>
<pb n="KR4e0218_WYG_037-3a"/>
父持竿過靈妃結珮遊武昌新水發遲我木蘭舟<lb/>
别館寄清沙飛甍觸望遐徑移湘浦竹溪浣杜陵花萬<lb/>
岫交明月千林逗彩霞牆東處子麗莫是宋生家<lb/>
　　　甘露園二首<lb/>
為園近茂陵甘露遍垂藤月底寒猶墜風前曙欲凝餐<lb/>
蓮疑太華瀹茗勝中泠試作相如賦誰云渴未能<lb/>
泠然松竹徑㸃綴自何年北固昭明寺中嵩慧可禪寒<lb/>
生金掌外清注玉壺前好傅何郎頰朱衣拭更妍<lb/>
<pb n="KR4e0218_WYG_037-3b"/>
　　　同李惟寅何仁仲集朱汝修觀梅花<lb/>
一尊春興劇花下共傳籌艷質霜先避清香月並流詩<lb/>
憐羣玉句人倚仲言儔恍入西湖道吾家萬玉樓<lb/>
　　　送王伯固之臨漳<lb/>
承恩出尚方躍馬向臨漳身是王喬族官鄰子晉鄉芙<lb/>
蓉周闕紫松柏魏臺蒼預聴鳴琴日陽春滿未央<lb/>
　　　送吳翁升還霅上<lb/>
河梁樽酒暮一騎向飛沙旅服驚霜樹歸裝冒雪花豪<lb/>
<pb n="KR4e0218_WYG_037-4a"/>
遊新北闕艷賦舊東家好去苕溪上羣姬輟浣紗<lb/>
　　　雪中過孟弢不值<lb/>
濩落懐同調經過問索居雪花行剡曲雲樹隔匡廬大<lb/>
業元龍劍微名尚鹿車不知𤣥草外奇字近何如<lb/>
　　　子玉以大計量移賦慰<lb/>
三嘆崔亭伯清風玉不如吏情甘慘淡公府絶吹嘘考<lb/>
署陽城拙名成谷口愚祇應宣室夜前席治安書<lb/>
　　　聞王閑仲得雋燕中志喜二首<lb/>
<pb n="KR4e0218_WYG_037-4b"/>
閥閲三朝舊弓裘四世新霜蹄金騕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>天種石麒麟桂<lb/>
擢燕山夜梅標碣石春平康花似綺結束待車輪<lb/>
金泥初帝闕玉樹舊王家間氣鍾三葉奇葩炫五花追<lb/>
風横大漠躡景度流沙寧似吳宫外窮年學浣紗<lb/>
　　　大學士趙公招飲小憩章行父館中作<lb/>
尺五瀛洲路頻過户不扄漏長中極殿<hi>時趙公尚視事閣中</hi>春滿<lb/>
太𤣥亭<hi>行父方館穀大學士門下</hi>舞鶴花間度飛鸞竹外停最憐調<lb/>
鼎暇吐握共忘形<lb/>
<pb n="KR4e0218_WYG_037-5a"/>
　　　是夕留飲至丙夜詰旦再呈此章<lb/>
紫極方延佇黄扉乍卜歡上公能結襪羇客盡彈冠玉<lb/>
臠移中禁瓊漿出大官夜闌台斗色清切動長安<lb/>
　　　訪蘇君禹城南别墅時郎君新獲雋計偕二首<lb/>
韋杜城南曲經過路不遐重垣千樹棗曲徑四時花楚<lb/>
思融春雪燕歌促暮霞日斜羸騎返睥睨半棲鴉<lb/>
豈是東山墅頻張北海筵帝城雲色近仙掌日華懸舊<lb/>
燕紛窺幕新鸎促和絃坐看池上鳳矯翼向甘泉<lb/>
<pb n="KR4e0218_WYG_037-5b"/>
　　　雲嶺真松巻為崔母楊孺人題<lb/>
朗月懸西極髙風勁北堂雲松千尺秀氷蘖萬年芳跨<lb/>
鳳春情杳丸熊夜漏長惠文看哲𦙍飛詔下明光<lb/>
一醮悲前事三遷訓後賢即今衣繡日猶是斷機年黄<lb/>
鶴瑶池下青鸞玉座傳蚤知驄馬客風化遍淮瀍<lb/>
　　　題楊孝子巻為世叔孝㢘<lb/>
當年排帝闕萬死白虹知楚澤長醒夜燕臺困餓時有<lb/>
天號半菽無地獻三芝藉甚遺孤在干将對陸離<lb/>
<pb n="KR4e0218_WYG_037-6a"/>
　　　過蘇生期歌者小謝不至戲作<lb/>
寂寞看花興徬徨伐木歌虚聞鸎出谷未見鵲填河暮<lb/>
雨當忩斷春星入户多明朝攜小謝池草夢如何<lb/>
　　　贈騄兒<lb/>
騄兒才五嵗意氣欲凌霞骨已徵千里書應誦五車神<lb/>
清珠在握體潤玉無瑕莫作雞羣擬終當勝阿爺<lb/>
　　　送鄔子逺還京口<lb/>
倦索長安米言尋舊鶴羣傳家中憲業負笈太𤣥文<hi>鄔生</hi>
<pb n="KR4e0218_WYG_037-6b"/>
<hi>為中憲公孫中憲有詩集</hi>客路櫻桃雨歸帆杜若雲卜居何日事攜<lb/>
爾大江漬<lb/>
　　　贈胡孝㢘昌世<lb/>
旅食渭橋邊青萍僦舍懸驪珠溟海握駿足薊臺捐謁<lb/>
帝留孤憤逢人話太𤣥憑收嫁時淚會有惜嬋娟<lb/>
　　　贈璚樹為顧朗生<lb/>
艷色真瓊樹豐肌倍玉環紅粧停夜月翠黛壓春山飛<lb/>
鳳秦臺下游龍洛浦還相思幾攀折遮莫髩毛斑<lb/>
<pb n="KR4e0218_WYG_037-7a"/>
　　　臨淮席上蔡生乞詩作時王山人在坐<lb/>
龍陽君已貴一笑眼能青玉樹標前砌金莖夢後庭聲<lb/>
馳千里驥歌送五侯鯖莫以安期舊揶榆蔡克靈<lb/>
　　　過王山人啜茗作<lb/>
束書來薊北題賦遍江南不慕千鍾粟時分一味甘蒼<lb/>
筠揺午夢黄葉墜清談細酌天池坐何殊繡佛龕<lb/>
　　　鍾天毓過訪索詩賦贈<lb/>
沾沾越吟客窮巷又移居舊著叅軍品新臨太傅書花<lb/>
<pb n="KR4e0218_WYG_037-7b"/>
香縈短屐栁色傲長裾寂寞黄金館誰今問子虛<lb/>
　　　朱山人以非罪淹獄賦慰<lb/>
泄栁門時閉鄒陽獄未甦𤓰田寧納履藥肆尚懸壺業<lb/>
就肱先折愁深目半枯青天覆盆底見汝出窮途<lb/>
　　　過劉茂才百世讀其𤣥珠諸稿作<lb/>
似汝年猶少投予賦已工青藜三世後赤幟萬人中朗<lb/>
潤知潘似清揚憶衛同韶顔吾盡擲一愴異時紅<lb/>
　　　送人遊塞上<lb/>
<pb n="KR4e0218_WYG_037-8a"/>
曉發灞陵橋彎弓箭在腰黄沙隨地濶紫塞極天遥玉<lb/>
乳蒲萄熟金羈苜蓿驕賀蘭千百仭飛騎上岧嶤<lb/>
　　　送章秀才從軍<lb/>
白草暮蕭蕭黄榆葉半飄四時風不斷經嵗雪難消大<lb/>
磧逢偵騎平沙見射雕兵鋒隨所指百戰靜氛妖<lb/>
　　　贈楊文學<lb/>
身世一袍青柴關盡日扄鹿門傳舊業𤣥閣抱遺經玉<lb/>
樹祥雲擁金莖湛露零異時飛紫誥何羨客為星<lb/>
<pb n="KR4e0218_WYG_037-8b"/>
　　　和趙相國懐山八咏<lb/>
　　　　棲真居士<lb/>
北極恩偏注東山興未窮民猶歌畏壘帝已問空同絳<lb/>
闕星辰麗彤墀日月崇寧知西竺想寤寐化人同<lb/>
　　　　六虛主人<lb/>
翠屏羅窈窕丹壑敞嶙峋獨占三山色長棲六洞神雲<lb/>
霞居士夢宇宙宰官身幾夜騎羊客傳書到玉宸<lb/>
　　　　二初牧侣<lb/>
<pb n="KR4e0218_WYG_037-9a"/>
煉藥閑金竈宣麻上玉除黄庭𢎞景籙碧洞稚川書鶴<lb/>
化翀霄後羊眠叱石餘赤松如待牧前席為誰虚<lb/>
　　　　紫霞洞叟<lb/>
巨磴山腰豁流霞洞口平闕疑屯紫氣館憶坐朱明草<lb/>
色金光綻桃脂玉乳瑩為探輕舉候少俟大還成<lb/>
　　　　靈溪漁父<lb/>
澤畔吟初就溪頭望未涯坐攜青竹篠行趂碧桃花錦<lb/>
曳千林霧綃疑萬樹霞秦人遺核在一種帝王家<lb/>
<pb n="KR4e0218_WYG_037-9b"/>
　　　　白雲樵客<lb/>
古樹白雲含晴光上鬱藍為霖今塞北挾霧舊東南石<lb/>
上凝蒼靄峰頭雜翠嵐萬方膏雨洽出岫詎空談<lb/>
　　　　湧雪寒翁<lb/>
一澗蜿蜒出胡麻飯有無雲淙穿石竇雪乳噴氷壺峽<lb/>
峭憑舟探潭深藉杖扶隔凡天咫尺歸夢夕陽徂<lb/>
　　　　玉露丹仙<lb/>
石室清虚畔研朱坐泬㵳空濛流月窟㸃滴貯天瓢掌<lb/>
<pb n="KR4e0218_WYG_037-10a"/>
憶金仙近盆憐玉女遥他年把周易騎鶴上岧嶤<lb/>
　　　哭汪司馬伯玉十首<hi>太函司馬齋名白榆社名</hi>
北闕懸車蚤東林曳杖餘神留中土卧帝命太函居五<lb/>
岳藏𤣥草三天墜白榆庭堦雙玉在雪涕茂陵書<lb/>
青萍懸虎穴赤幟樹龍門居後楊寧恥齊名杜轉尊星<lb/>
樞摧軫翼天柱折崑崙白玉樓前侣飛雲限九閽<hi>司馬為弇</hi>
<hi>州同年友又齒差長且文望相亞而極意推轂弇州感之甚數自言于余</hi>
杖鉞平邉塞麾戈逐戰塲風霆流武庫河斗燭文昌玉帳三<lb/>
<pb n="KR4e0218_WYG_037-10b"/>
韓外銅標百粤傍祗今吉甫頌猶自播夷方<hi>伯玉嘗于白岳建文昌祠</hi>
黄山初謁帝𤣥扈舊棲神華夏悲司馬春秋痛獲麟名<lb/>
猶標泰岱魄已化星辰寂寞東南事文章孰後塵<lb/>
一榻中林畔如椽大海頭豐碑騰六合巨榜揭千秋妓<lb/>
狎東山卧賔殘北海遊瑯琊雙墓在天意合吳鈎<lb/>
漢閣空劉向揚亭逝子雲中原誰步武上界已修文馬<lb/>
骨驪黄外蛟珠鴨緑濆異時傳汲冢一代有三墳<lb/>
浮生偕電露名理悟旛風濁酒談中聖清齋問大雄浄<lb/>
<pb n="KR4e0218_WYG_037-11a"/>
名居士榻忉利梵王宫此日三車去懸知二業同<lb/>
黄粱殊未熟大夢竟難呼兠率天髙下遮須界有無文成<lb/>
歆上帝草定屬潛夫伏櫪今誰辯長歌碎玉壺<hi>公嘗以全集屬余校定</hi>
龍宫開浄業鷲嶺學枯禪障息三天外神遊萬劫前空<lb/>
花函谷夢祇樹肇林縁誰復偕蘇晉長齋繡佛筵<lb/>
邂逅平原飲飄然夜雪過寸心雄海岱隻語廢江河落<lb/>
日生芻逺悲風大樹多如澠猶夙昔萬恨擲蹉跎<lb/>
　　　香山寺流憩亭小酌逢張鄭應季四文學邀宿<lb/>
<pb n="KR4e0218_WYG_037-11b"/>
　　　　華嚴洞余與諸子素昧平生酒酣興發䇿蹇十<lb/>
　　　　里從之詰朝復抵碧雲泉上<lb/>
十里華嚴寺重遊不厭頻攜尊三市客擊筑五陵人野<lb/>
篠長封雪池蓮不受塵故園滄海上飛夢繞垂綸<lb/>
　　　送倪明府之桐城<lb/>
河梁尊酒别霜樹半遥空駿市燕臺上鳬飛漢殿中桐<lb/>
花城畔月桃葉渡頭風最羨琴堂色青蒼對皖公<lb/>
　　　送李少府<lb/>
<pb n="KR4e0218_WYG_037-12a"/>
都亭尊酒别秋葉照離筵菊綻燕臺下松哦越嶠前孤<lb/>
航衝雨雪短劍拂星躔咫尺徵賢詔黄金漢殿前<lb/>
　　　送趙進士使太原<lb/>
秋水木蘭橈雙旌出渭橋飛雲行上黨積雪過中條謁<lb/>
帝朱衣近寧親繡服遥向來龍劍影輝赫電光揺<lb/>
　　　過董中翰體仁余廿載前舊友也别後始授室<lb/>
　　　　燕中今一子已踰冠矣感念今昔為之憮然<lb/>
卄年燕市客爾外更誰存逆旅推耆舊他鄉見子孫花<lb/>
<pb n="KR4e0218_WYG_037-12b"/>
香分玉殿藜火直金門笑我青衫敝西風曳帝閽<lb/>
　　　同王行父李叔操徐象先諸子十日飲作<lb/>
嬾習干時技聊同玩世人華陽寧異代河朔動經旬旅<lb/>
興先黄菊鄉愁過白蘋莫教龍劍色容易射星辰<lb/>
　　　廿載前讀王汝化詩已意其為古人邇晤李本<lb/>
　　　　建乃知此公僅百齡尚無恙也因賦一律寄<lb/>
　　　　之<lb/>
磊落王宫翰青編入夢頻那知三楚客遍閲五朝人藝<lb/>
<pb n="KR4e0218_WYG_037-13a"/>
圃占靈藥詞林頌大椿前村武陵洞相對幾遺民<lb/>
　　　送汪象先伯仲還新安二首<lb/>
嘆息金蘭逝參差玉樹長多才秦别駕雅量陸平章馬<lb/>
鬛封仍下龍門副永藏河橋相送地抆淚滴干将<lb/>
燁燁名家後翩翩上國來𤣥經司馬業文賦士龍才玉<lb/>
閟豐干社金殘碣石臺喧傳茂陵詔漢使下蓬萊<lb/>
　　　送何仁仲之南都二首<lb/>
去去何公子春風一騎寒含香辭上國傅粉入長干桃<lb/>
<pb n="KR4e0218_WYG_037-13b"/>
葉江帆穏梅花郡閣殘芳洲尋白鷺何似故園看<lb/>
祖帳春明外桃花别路長暫弢題賦筆初綰納言章觀<lb/>
入新鳷鵲臺呼舊鳳凰晝遊懽咫尺一水是瀟湘<lb/>
　　　送崔子玉之逢州<lb/>
春水潞河舟春風拂面柔飛驂臨劍閣别駕問刀州嬾<lb/>
卜嚴遵肆頻登杜甫樓巫山行雨暇入夢正髙秋<lb/>
　　　送人還四明<lb/>
悵望春風色河橋落照間酒人三市别狂客四明還再<lb/>
<pb n="KR4e0218_WYG_037-14a"/>
舉看黄鵠孤飛羨白鷴新粧苧蘿下吾夢亦潺湲<lb/>
　　　送區學文還嶺南<lb/>
彩筆吾衰甚驚看白面郎家傳周太史殿賦魯靈光上<lb/>
國啼鵑盡東風結駟長羅浮花事早月夜見明粧<lb/>
　　　集張仲立館中同胡孟弢賦<lb/>
世事真雞肋吾儕日蠏螯撩人偏笋蕨作客又櫻桃業<lb/>
豈窮來擅名應醉裏逃相看聊起色毋擬曲江濤<lb/>
　　　胡昌世張仲立過訪小集<lb/>
<pb n="KR4e0218_WYG_037-14b"/>
何限春風色長安醉碧桃雙攜蒯緱劍一話鬱輪袍射<lb/>
虎心猶劇屠龍思並豪平康花爛漫未肯負持螯<lb/>
　　　哭李能茂五首<lb/>
命豈文章達才偏造物憎霜蹄殘騕褭風翮墜鯤鵬大<lb/>
業愁中廢雄圖悵代興蘭陵川上酒猶憶共如澠<lb/>
肺病呻吟外魂揺棄擲年千秋遲白紵萬恨劇青毡雞<lb/>
鶩争誰得龍蛇命豈然𤣥亭莽空濶愁絶異時傳<lb/>
世事狂歌外人才太息中篇章亡白賀翰墨逝氷邕弱<lb/>
<pb n="KR4e0218_WYG_037-15a"/>
女啼荒徑孤嫠咽殯宫棠梨最無賴滿樹發東風<hi>李生書學</hi>
<hi>王履吉翩翩近之</hi>
世誰憐薄禄天亦忌雄才落月長鯨去悲風大鳥來遺<lb/>
書殘竹素舊宅翳蒿萊絶頂芙蓉上曾同眺越臺<lb/>
青山曾不厭朱紱定誰强宇宙瑶華歇川原玉樹藏無<lb/>
年嗟太傅有業恨中郎寂寞安昌第堪誰到後堂<lb/>
　　　　達父齒僅四旬一女無子蓋生平未嘗廢佔<lb/>
　　　　畢業垂就而年阨之造物之于材豈其真有<lb/>
<pb n="KR4e0218_WYG_037-15b"/>
　　　　所忌耶<lb/>
　　　送沈明府之竹溪二首<lb/>
一騎蘆溝畔西風落葉號那知花縣客猶是竹林豪霧<lb/>
擁雙飛舄霞蒸八咏毫黄金懸漢殿側席待賢勞<lb/>
暫握銅章去花封未寂寥囊琴辭上國岸幘望中朝賦<lb/>
就湘潭竹書傳霅水苕吳娃粧閤畔計日候蘭橈<lb/>
　<lb/>
　少室山房集巻三十七<lb/>
</p>
<p>
</p>
  </div>
</body>
</text>
</TEI>
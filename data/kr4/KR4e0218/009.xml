<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九</head> <lb/>
    <p>
<pb n="KR4e0218_WYG_009-1a"/>
欽定四庫全書<lb/>
　少室山房集巻九<lb/>
　　　　　　　　　　　　明　胡應麟　撰<lb/>
　　樂府八十首<lb/>
　　　讀曲歌四首<lb/>
忩前安石榴花開正見汝百舌枝上啼含情不得語<lb/>
園中櫻桃熟朝暮倩人守昨宵摘遺懽纍纍不盈簍<lb/>
懊惱枇杷實核多而肉少不療腹中饑那禁眼中飽<lb/>
<pb n="KR4e0218_WYG_009-1b"/>
郎遺佛手柑馨香動彌月報郎紅荳子相思永無歇<lb/>
　　　秋閨曲二首<lb/>
八月秋風起揄關正雪花何因吹妾夢萬里到龍沙<lb/>
日把金錢卜征人尚未還龍城五千里目斷望夫山<lb/>
　　　子夜歌四首<lb/>
開門得懽書有魚長尺一不知溪頭鯉認作潭中鯽<lb/>
子度饒芳香子都好容髩觸目俱可憐身今阿誰近<lb/>
懊恨負情儂薄于下秋葉持刀截亂絲肝腸中半裂<lb/>
<pb n="KR4e0218_WYG_009-2a"/>
燈前驟相見含情不敢道乍可要郎眠那能就郎抱<lb/>
　　　丁都䕶<lb/>
徙倚木蘭花流光莫虛度人命無百年聽唱丁都䕶<lb/>
　　　明下童<lb/>
誰家少兒郎緑絲作單袴白馬紫游韁蹀躞長干路<lb/>
　　　歡聞變歌二首<lb/>
青梅繞樹頭若箇不作酸君行有兩意莫戀故所歡<lb/>
十月芙蓉花九月楊栁樹那得男兒心長若初相遇<lb/>
<pb n="KR4e0218_WYG_009-2b"/>
　　　楊叛兒<lb/>
可憐白門栁依依二三月一曲楊叛兒飛花亂如雪<lb/>
　　　江南樂<lb/>
舉頭見歡來迴橈蔽蓮葉不知湖心娘濕透雙羅襪<lb/>
　　　幽州馬行客歌<lb/>
惱殺燕臺騧發足千里逺只解䭾郎行不解送郎轉<lb/>
　　　阿子歌<lb/>
阿子住東鄰自矜好顔色春風動羅帷半夜邀懽入<lb/>
<pb n="KR4e0218_WYG_009-3a"/>
　　　湖就姑<lb/>
大姑住湖口便風渡潯陽小姑住湖心月明就彭郎<lb/>
　　　上聲歌<lb/>
春蠶空有絲不解雙雙眠垂楊空有絲不綰别離船<lb/>
　　　折楊栁<lb/>
恨殺城南栁絲絲管離别殷勤折贈君記取豔陽月<lb/>
　　　越城曲<lb/>
磯頭日浣紗春波瀉明玉指㸃苧羅村儂家在山麓<lb/>
<pb n="KR4e0218_WYG_009-3b"/>
　　　春江行<lb/>
一夜春江漲江頭浪拍天中流便風起持底挽郎船<lb/>
　　　雙行纏<lb/>
繡作雙行纏步步嬌春陽那知羅襪中兩足如秋霜<lb/>
　　　隴頭歌五首<lb/>
塵起玉門關琱弓馬上彎身隨漢飛將乗月奪天山<lb/>
番人吹篳<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>漢女撥琵琶征人三十萬若箇不思家<lb/>
絶塞少人行蕭蕭過雁鳴征衣猶未寄大雪滿龍城<lb/>
<pb n="KR4e0218_WYG_009-4a"/>
欲寄征人信難禁玉筯啼惟應紙上淚㸃滴到遼西<lb/>
空閨一枕夢杳杳邊頭去雙彎不出門也到黄花戍<lb/>
　　　從軍五更轉五首<lb/>
一更邊月上流影照長城營門擊刁斗萬隊寂無聲<lb/>
二更邊月高戰士攬征袍何時封定逺霜露濕弓刀<lb/>
三更邊月斜戍客夜思家𤓰期殊未及腸斷聽悲笳<lb/>
四更邊月隱征人夢初醒恨殺城南婦流光伴孤枕<lb/>
五更邊月落晨起清油幕飛騎奪天山王庭空大漠<lb/>
<pb n="KR4e0218_WYG_009-4b"/>
　　　長安四時辭四首<lb/>
攜手七香車春風向狹斜燕姬年二八爛醉碧桃花<lb/>
太液池邊路輕舟蕩緑荷三千漢宫女齊唱采蓮歌<lb/>
寂寂霜天下寒砧搗月明長安十萬户一夜盡秋聲<lb/>
紅袖炙瑶笙夜醉平原館拂曙共鳴珂天街雪花滿<lb/>
　　　燕京曲<lb/>
綽約兩青娥一笑遥相遇何處問儂家玉河雙栁樹<lb/>
　　　古意<lb/>
<pb n="KR4e0218_WYG_009-5a"/>
玉帳結流蘇金鞭照春色二八艷名姝尊前乍相識<lb/>
　　　俠少行二首<lb/>
白馬躍金環揚鞭大道間五陵春草色日暮臂鷹還<lb/>
呼盧夜來家醉眠不知曙忽憶灞陵遊拔刀衝雪去<hi>夜來</hi>
<hi>用周皓事</hi>
　　　夜渡娘<lb/>
翩翩桃葉舟昏黑向江夏那怕狂風吹佳期在梁下<lb/>
　　　江陵曲<lb/>
<pb n="KR4e0218_WYG_009-5b"/>
惱懽青絲笮凌晨只欲開狂風趂心起四面石尤來<hi>石尤</hi>
<hi>非打頭風余有辨見丹鉛新録</hi>
　　　映江曲<lb/>
夾岸千桃花紅暈雙蛾綠惱殺冶遊兒絲鞭映江曲<lb/>
　　　青陽度<lb/>
金犢遊東郊玉驄返西路相逢無一言脉脉青陽度<lb/>
　　　長樂佳<lb/>
深宫鬭百草嬉遊共春日蝴蝶雙飛來故上搔頭立<lb/>
<pb n="KR4e0218_WYG_009-6a"/>
　　　白符鳩<lb/>
以我雙碧桃係懽雙紫騮相逢那得去聽唱白符鳩<lb/>
　　　同生曲<lb/>
妾貌嬌如花郎顔粲於玉妾年方二八郎年正十六<lb/>
　　　來羅<lb/>
池上雙鴛鴦釵頭孤鳯凰雙飛太無賴孤宿鬭誰强<lb/>
　　　拔蒲<lb/>
拔蒲復拔蒲六月湖水中纎纎十春筍不肯露青䓤<lb/>
<pb n="KR4e0218_WYG_009-6b"/>
　　　孟珠<lb/>
誇他孟珠富却笑陶朱貧西施老歸越空作苧羅顰<lb/>
　　　黄淡思<lb/>
今生作女郎萬恨攢眉頭來生作兒郎饑餓亦自由<lb/>
　　　白頭吟四首<lb/>
巴江九曲流不似兒郎心蜀魄千年啼是儂白頭吟<lb/>
大車乗駟馬揚揚漢天使不記當壚日辛苦臨邛肆<lb/>
箱中犢鼻裩碎破不堪著迴身擲向郎將心自摸索<lb/>
<pb n="KR4e0218_WYG_009-7a"/>
當日臨卭妻今朝茂陵妾金莖半勺露那能救消渴<lb/>
　　　長史變二首<lb/>
懊惱爺娘痂貪他門戸熱措大作官人兒命薄于葉<lb/>
寧作中人婦莫作上官妻風波起平地山岳移東西<lb/>
　　　捉搦歌四首<lb/>
爺娘養女兒但教學鍼線許嫁前溪郎十五不相見<lb/>
采桑南陌頭田間日來往傍人指笑儂夫婿漸成長<lb/>
阿母教女兒殷勤候姑眠女兒問阿母若為得懽怜<lb/>
<pb n="KR4e0218_WYG_009-7b"/>
十四嫁官人抱衾作小妻終朝大婦罵眼淚洗面啼<lb/>
　　　采桑渡二首<lb/>
不采陌上桑蠶在筐中饑欲采陌上桑使君道傍嬉<lb/>
采桑作羅綺總為他人忙不見長干娼一曲衣盈箱<lb/>
　　　雀勞利二首<lb/>
禾傍雀啄啄日暮不得飽人生無百年别家太草草<lb/>
丈夫各有志不作籠中雞朝歌猛虎吟暮從野雀棲<lb/>
　　　白銅鞮<lb/>
<pb n="KR4e0218_WYG_009-8a"/>
郭郎巾折角孟嘉帽頻落底似山翁醉接䍦翻轉著<lb/>
　　　烏夜啼二首<lb/>
期懽中夜來月光滿庭柱展轉天欲明烏啼石城樹<lb/>
匆匆金犢車上路正天曉不恨懽來遲但恨歡去早<lb/>
　　　趙瑟曲<lb/>
輕盈窕窈邯鄲姬挾琴鳴弦聲乍希梁塵拂空霜霰飛<lb/>
霜霰飛雲霧集月西沈日東出<lb/>
　　　秦笙曲<lb/>
<pb n="KR4e0218_WYG_009-8b"/>
呼盧一擲百萬强妖姬如花出咸陽箏聲嘹嚦夜何長<lb/>
夜何長管絃列遏流雲弄華月<lb/>
　　　江南弄<lb/>
秋江日暮天無雲蘭舟桂楫何紛紛美人如花簇羅裙<lb/>
簇羅裙鬭玉腕歌采菱歸去晚<lb/>
　　　龍笛曲<lb/>
楚山修竹雲團欒伶倫截管飛青鸞美人一曲凭雕闌<lb/>
凭雕闌弄纎手落梅花折楊栁<lb/>
<pb n="KR4e0218_WYG_009-9a"/>
　　　鳯笙曲<lb/>
紅爐熾炭玉筦驕誰其吹者王子喬羽衣玉氅行逍遥<lb/>
行逍遥聽仙樂萬桃花兩𤣥鶴<lb/>
　　　烏棲曲五首<lb/>
步障華燈光照屋質如輕雲色如玉白馬金環遊狹斜<lb/>
楊栁啼烏來妾家<lb/>
鬱金為堂玳瑁梁牀上流蘇百合香同心寳帶合歡結<lb/>
攜手邀郎拜明月<lb/>
<pb n="KR4e0218_WYG_009-9b"/>
錦幔銀屏張五采華堂宿霧籠香靄此時心意兩相憐<lb/>
含嬌顧影不自前<lb/>
叠股釵横金鳯凰連環交結雙鴛鴦啼烏啞啞楚天曙<lb/>
荏苒容華逐郎去<lb/>
玳筵張燭三星低羅襟繡褥怯分攜郎騎白馬去關西<lb/>
鳯凰臺前烏夜啼<lb/>
　<lb/>
　少室山房集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二</head> <lb/>
    <p>
<pb n="KR4e0218_WYG_002-1a"/>
欽定四庫全書<lb/>
　少室山房集巻二<lb/>
　　　　　　　　　　　明　胡應麟　撰<lb/>
　　樂府三十首<lb/>
　　　漢鐃歌十八首<lb/>
　　　朱鷺<lb/>
朱鷺下漢道昌一雙羽翮雲中合沓而飛翔合沓而飛<lb/>
翔在我庭户以建華鼔導大輅魚魚雅雅詫彼行路朝<lb/>
<pb n="KR4e0218_WYG_002-1b"/>
食沆瀣夜濯風以露應期出世所慕五帝三皇巍巍福<lb/>
我祚<lb/>
　　　艾如張<lb/>
艾如張張四維擊高鉦懸大旗戈鋋甲胄光陸離千靈<lb/>
從七校移虞人雜沓冠以皮臂蒼走黄當路岐南山有<lb/>
虎豹北山鹿麋狐免若丘山縮足不敢馳我欲上天天<lb/>
門九重我欲入淵血肉餧蛟魚龍王者合三驅百獸一<lb/>
一歸我樊籠不見青㝠㝠㝠者鴻聳六翮乗長風遊赤<lb/>
<pb n="KR4e0218_WYG_002-2a"/>
霄入無窮雖有矰繳羅網將安庸<lb/>
　　　思悲翁<lb/>
思悲翁氣結不能言兒長翁為娶婦思得奉晨昏白頭<lb/>
以團欒婦惡如豺狼入門作災患牝翼鳴前庭舉室愴<lb/>
以煩知交各各縮舌親戚斷往還我有壺漿翁饑不得<lb/>
飡我有裳衣翁體不得完思悲翁氣結不能言我欲訴<lb/>
上帝天門九重入以難我欲訴司命司命徘徊以盤桓<lb/>
念欲以高飛無羽翰以負翁去體毛何摧殘不若城上<lb/>
<pb n="KR4e0218_WYG_002-2b"/>
烏反哺翁殘年思悲翁氣結不能言安得天雨雹霹靂<lb/>
震長夏雷霆半空下永永戒來者<lb/>
　　　翁離<hi>舊辭缺今據補之</hi>
翁離趾中可築室何用葺之桂若蘭翁離趾中可築宫<lb/>
何用塗之椒以檀修竹夾廣除一何檀欒千乗萬騎繽<lb/>
紛哉往以還左長楊右甘泉汾陰後泰畤前黄鵠高飛<lb/>
極雲天詞臣獻賦陛下之壽三千年<lb/>
　　　上之回<lb/>
<pb n="KR4e0218_WYG_002-3a"/>
上之回祀甘泉金支颺翠旄旋雨師後風伯前鼔鐘管<lb/>
吹聲何填駢東達扶桑南逮于闐西逕流沙北訖祈連<lb/>
天出景星地産醴泉報慶成致精䖍肅雍哉愴以嚴五<lb/>
帝三皇享億萬斯年<lb/>
　　　戰城南<lb/>
戰城南日無色壯士長征死願作烏鳶食請謂烏與鳶<lb/>
壯士死國家委身喪其元汝食其肉一胡忍且殘世有<lb/>
大豪元惡巨奸殺公吏探赤丸暴戾恣睢膾人肝一旦<lb/>
<pb n="KR4e0218_WYG_002-3b"/>
禍機發横尸道旁血如流泉腐肉如丘山汝胡不食甘<lb/>
此忍且殘請為烏與鳶答君子言世有大豪元惡巨奸<lb/>
司命不敢錄司敗不敢拘司𨽻不敢糾彈十九老死牖<lb/>
下子孫貴盛冢墓象祈連彼雖有肉血我安得飡壯士<lb/>
不自惜委身徇國家喪其元我固當得食彼復何言<lb/>
　　　巫山高<lb/>
巫山高高望不可極日月蔽虧雲雨出入有美一人曰<lb/>
維神女朝為行雲暮為行雨泠然入余夢貽我以翠羽<lb/>
<pb n="KR4e0218_WYG_002-4a"/>
鬱陶乎余心將以疇語將舍余國都以往從女朝朝暮<lb/>
暮為雲為雨<lb/>
　　　上陵<lb/>
上陵一何崔嵬宫殿若雲屯觀者為徘徊門有車馬客<lb/>
駕言上陵迴千乗萬騎宵行烈風雷我欲遐征憩望金<lb/>
銀臺封泰山禪梁父登日觀觀蓬萊蓬萊東見朝旭芝<lb/>
草藂生醴泉滿谷七十二家著編錄<lb/>
　　　將進酒<lb/>
<pb n="KR4e0218_WYG_002-4b"/>
將進酒乗乗黄列鼔吹嗚笙簧齊姜楚姬列兩傍衛女<lb/>
秦娥左右以成行挾安陵戲龍陽擁長劍珮琳瑯繽哉<lb/>
紛盈高堂烹大彘炙肥羊五音和八珍良天瓢甘露臣<lb/>
以嘗千秋百嵗逍遥以徜徉<lb/>
　　　有所思<lb/>
有所思思美人美人渺何許大海天東南曷不往從彼<lb/>
游路途險且艱弱水不容舟三山鬱㠝岏宫闕冠巨鰲<lb/>
遥遥極青天美人在其上三山高以寒我為釣巨鰲截<lb/>
<pb n="KR4e0218_WYG_002-5a"/>
竹為長竿持竿坐滄海大水何漫漫巨鰲牽不動但見<lb/>
一雙鯉魚遥墮青雲端呼童剖此鯉中有美人尺素翰<lb/>
前有長相思後有勸加餐徘徊感此意躑躅不能言<lb/>
　　　雉子斑<lb/>
雉子斑雉子斑一雄一雌抱子田野邊雄飛摩天去不<lb/>
還孤雌養雛寄草間養雛寄草間乳哺一何艱夜不遑<lb/>
寢晝不及飡毛羽既長成五色麗且鮮一鳴舉世驚一<lb/>
飛上沖天回頭顧視我母六翮何闌珊老病倐已至懨<lb/>
<pb n="KR4e0218_WYG_002-5b"/>
懨向重淵有子不得養慟哭摧心肝有子不得養慟哭<lb/>
摧心肝<lb/>
　　　君馬黄<lb/>
君馬黄臣馬蒼飛軒蹀躞大道旁旁人顧見臣馬以莫<lb/>
不謂良一朝中涓下明堂君馬入天閑意氣何揚揚臣<lb/>
馬老伏櫪伶俜瘦骨朝逐水草暮逐斜陽背負鹽車以<lb/>
西上太行路逢伯樂造父王良停車振䇿為我彷徨念<lb/>
欲剪拂我以登明堂嗟筋力已盡莫能騰驤長鳴短號<lb/>
<pb n="KR4e0218_WYG_002-6a"/>
斷絶中腸<lb/>
　　　芳樹<lb/>
芳樹芳樹揚春華結秋實東風歴亂而飛揚容色在朝<lb/>
夕美人坐高堂兀兀愁蛾眉君心為他人冶豔能幾時<lb/>
春華詎能久秋實那可期普天之下悠悠疇非輕薄兒<lb/>
班姬與陳后解事一何遲黄金買詞賦徒為世主疑不<lb/>
見芳樹枝榮瘁各有時端居任大化何用戚戚顰蛾眉<lb/>
　　　聖人出<lb/>
<pb n="KR4e0218_WYG_002-6b"/>
聖人出明光宫萬乗千騎升回中望祀天地禋於六宗<lb/>
百神來享以莫不肅雍肅肅雍雍四方同風唐虞之世<lb/>
比屋皆可封浩浩大化與天地無終<lb/>
　　　上邪<lb/>
上邪我與君輸肝委膈他人那得聞急難各相䕶救決<lb/>
絶妻子如浮雲中心耿耿金石百年以為鄰巢由撫六<lb/>
合堯舜下閶闔山崩石爛河枮海水竭十日竝出天地<lb/>
裂我與君好永不絶<lb/>
<pb n="KR4e0218_WYG_002-7a"/>
　　　臨高臺<lb/>
臨高臺望長安飛甍畫楝嵯峨峭崪而㠝岏蒼龍九斿<lb/>
限重關我欲謁天閽一覲上帝顔手持長生藥以奉心<lb/>
所懽上帝肯聽臣億萬千斯年蒼龍九斿限重關限重<lb/>
關使我欲進心茫然臨高臺望長安撫膺三嘆行路難<lb/>
　　　逺如期<lb/>
逺如期遊四方北碣石南瀟湘西太華東扶桑鑿混沌<lb/>
竅燕中央飲則食兮樂而康以尋列仙拾金光飛翔八<lb/>
<pb n="KR4e0218_WYG_002-7b"/>
極行七襄馳驅絶㝠觀大荒千秋萬禩壽未央男兒墮<lb/>
地桑弧蓬矢射四方安得老死一丘局促若轅下駒守<lb/>
故鄉<lb/>
　　　石流<lb/>
石流南山有石北澗有流石何齒齒流何湯湯石以枕<lb/>
我流以潄我腸幽蘭哉夾岸芬以芳芬以芳順風揚彼<lb/>
美人兮天一方安得寄此永永長相望<lb/>
　　　補蜀漢鐃歌十二首<hi>有序</hi>
<pb n="KR4e0218_WYG_002-8a"/>
　　　　炎精既缺海㝢三分昭烈以漢室宗親親任武鄉<lb/>
　　　　君臣一徳託孤寄命比隆伊周自兩漢以還大統<lb/>
　　　　故當以蜀為正王通氏抗言武鄉不死禮樂可興<lb/>
　　　　識者咸謂不誣顧漢氏而下魏吳晉各有鐃歌以<lb/>
　　　　播揚功徳蜀反缺焉蓋武鄉身任復漢之責魏吳<lb/>
　　　　未滅夙夜皇皇惟誓師鞠旅東鄉是圖舎是而播<lb/>
　　　　告聲歌彰明得意此天下既平之事非枕戈待旦<lb/>
　　　　之日所暇為也又蜀之文人時尤不競譙周郤正<lb/>
<pb n="KR4e0218_WYG_002-8b"/>
　　　　等輩槩之詞賦咸匪所長亡論武鄉未暇即欲有<lb/>
　　　　事焉未有可以肩草創之能洪潤色之寄者也惟<lb/>
　　　　是魏吳製作流傳迄今才流藝士簧鼓筆端動以<lb/>
　　　　昭烈武鄉夷諸僭竊順逆邪正鬱而勿彰余甚憾<lb/>
　　　　之昔陳夀三國帝魏先晉紫陽一正其謬稱快千<lb/>
　　　　秋不佞佔畢詞塲餘二十載于樂府雜調頗覩一<lb/>
　　　　斑每讀鼓吹鐃歌至繆襲韋昭傅𤣥諸作不勝搤<lb/>
　　　　腕至欲鼓而攻之噫彼各自尊其主勢則宜然百<lb/>
<pb n="KR4e0218_WYG_002-9a"/>
　　　　世之後是非大明而操管握觚之儔従事樂府惟<lb/>
　　　　齊梁月露冶豔相沿迄未能一厝意於此余則何<lb/>
　　　　敢以謙讓未遑也爰效繆韋諸體為蜀漢鐃歌曲<lb/>
　　　　一十二章上以著昭烈間闗戡定之績下以明武<lb/>
　　　　鄉夾輔盡瘁之忠即藻繪方之諸家未當魯衛而<lb/>
　　　　理直義形據事陳詞羣嗥自廢忠臣志士之憤或<lb/>
　　　　賴此其一雪矣夫<hi>宋無鐃歌宋景濂嘗追補之惟後漢獨缺云</hi>
　　　帝車見<lb/>
<pb n="KR4e0218_WYG_002-9b"/>
　　　　昭烈甫髫舎東南産竒樹五丈餘童童若羽蓋望<lb/>
　　　　氣者咸屬心焉為帝車見第一<lb/>
帝車見涿鹿墟童童立五丈餘千靈衛七聖趨颺金支翼翠<lb/>
旟雨師道風伯驅氣如龍殷里閭真人起握斗樞奠漢鼎撫<lb/>
皇輿炎精曜火徳嘘億萬載帝方隅<lb/>
　　　顧隆中<lb/>
　　　　先主屯新野三顧諸葛亮於隆中明良之盛夐絶<lb/>
　　　　千古為顧隆中第二<lb/>
<pb n="KR4e0218_WYG_002-10a"/>
顧隆中一顧再顧三顧何従容千秋載覩明揚風君臣契合<lb/>
魚水同莘野幣交湯匪躬渭川一見羅非熊何如三顧勤隆<lb/>
中惜哉炎燼嘘殘虹創業未半中道終三分鼎足寧稱雄<lb/>
　　　克老瞞<lb/>
　　　　曹操取荆師百萬而東先主命諸葛亮諭權發兵<lb/>
　　　　大破操於赤壁為克老暪第三<lb/>
克老瞞厥功不可量瞞挾天子令四方以暴如虎貪如<lb/>
狼既定荆州下長江併兵八十三萬强兇威所指横以<lb/>
<pb n="KR4e0218_WYG_002-10b"/>
張所觸者碎當者亡遣軍師亮諭孫權權奉命發兵助<lb/>
我屯江干桓桓烈炬戰艦轟將士大呼衝敵堅賊兵百<lb/>
萬屍如山操走烏林四海安<lb/>
　　　權進妹<lb/>
　　　　既破操屯荆權懾大威詭媒締好為權進妹<lb/>
　　　　第四<lb/>
權進妹託同仇外戚内疎諧孫劉包藏禍心蓄愆尤牀<lb/>
帷甲第圖淹留戈鋋矛㦸紛相求帝握大機與神游與<lb/>
<pb n="KR4e0218_WYG_002-11a"/>
神游衆叵測劉郎懽孫郎泣周郎脣乾口燥呼不得以<lb/>
頭搶地長太息千秋齒冷笑吳國<hi>史稱瑜令權離間闗張等臨殁復以為言</hi>
<hi>云</hi>
　　　定兩川<lb/>
　　　　成都底定遂圖漢中馘淵驅郃魏操鼠奔爰<lb/>
　　　　建大號即帝位為定兩川第五<lb/>
定兩川皇圖赫赫帝業安成都破竹萬姓懽壺漿夾道<lb/>
食以簞西指定軍奪前山夏侯來爭馘斬淵馘斬淵衆<lb/>
<pb n="KR4e0218_WYG_002-11b"/>
大崩郃也棄馬亡心魂操懾首鼠抱頭奔抱頭奔兩川<lb/>
一順天應人即皇帝位新萬國<lb/>
　　　討漢賊<lb/>
　　　　關侯破襄圍樊風動華夏操震怖欲奔權帥賊<lb/>
　　　　黨䝉遜襲荆州漢事遂壞先主親征權軍於<lb/>
　　　　猇亭為討漢賊第六<lb/>
討漢賊屯猇亭屯猇亭皇赫斯怒以親征嗟關侯率衆<lb/>
圍樊城七軍夜渰師徒崩操懾大威如雷霆賊權惴惴<lb/>
<pb n="KR4e0218_WYG_002-12a"/>
怖且驚怖且驚謀吕䝉逞虐熖乗奸兇為鬼為蜮蠛與<lb/>
蠓遂亡荆州喪大功踰月䝉死屍流蟲皇赫斯怒離巴<lb/>
中離巴中以親征破秭歸震夷陵䝉賊既死遜賊復興<lb/>
嗟嗟昊穹漢事壞垂成<lb/>
　　　渡瀘<lb/>
　　　　丞相亮受遺輔政五月渡瀘羣夷格心式歸<lb/>
　　　　大化為渡瀘第七<lb/>
渡瀘師徒一何勞五月盛暑深入不毛託孤寄命予惟<lb/>
<pb n="KR4e0218_WYG_002-12b"/>
伊咎陶勞實在予予曷敢逃五月盛暑深入不毛獲彼<lb/>
大酋以令羣豪七縱七擒俾返其巢衆懾天威永戴大<lb/>
朝振旅而還徒御弗號雍雍斾旌肅肅羽旄文徳誕敷<lb/>
爰格有苗千秋兩階載覩唐堯<lb/>
　　　祁山<lb/>
　　　　丞相亮將圖中原上表出師三郡響應魏人<lb/>
　　　　震恐舉國奔命為祁山第八<lb/>
祁山出漢賊驚創業未半先帝崩丞相匪躬夜弗寧上<lb/>
<pb n="KR4e0218_WYG_002-13a"/>
表師師東鄉征卒徒十萬如風霆潛張箕谷為疑兵身<lb/>
率大衆屯街亭三郡響答如流星惜哉馬謖毁垂成毁<lb/>
垂成載出軍王雙梟郭淮遁㧞武都隂平魏大震<lb/>
　　　馘張郃<lb/>
　　　　司馬懿帥衆來攻命魏延等逆擊大破之馘<lb/>
　　　　其將張郃於陣魏人喪氣不復出為馘張郃<lb/>
　　　　第九<lb/>
馘張郃在鹵城蜀人歡忻魏震驚魏兵百萬乗蜀營司<lb/>
<pb n="KR4e0218_WYG_002-13b"/>
馬披甲仍先登我師一出殱長鯨卒徒賈勇懿大奔積<lb/>
甲三千若丘陵司馬匍匐亡旄旌賊徒郃追木門萬弩<lb/>
射郃褫郃魂馘之不異雞與豚桓桓八陣孰敢嬰所當<lb/>
者破擊者平如湯如武天下無敵十一征<lb/>
　　　蜀如虎<lb/>
　　　　賊堅壁不戰使以巾幗遺之懿顰蹙受焉魏<lb/>
　　　　衆咸曰公畏蜀如虎奈人笑何為蜀如虎第<lb/>
　　　　十<lb/>
<pb n="KR4e0218_WYG_002-14a"/>
蜀如虎師甚武熊羆十萬下天府仁義禮樂為盾櫓奸<lb/>
雄閉穴氣銷沮甘受巾幗呼老姥嗟嗟懿如鼠亮如龍<lb/>
蜀如虎<lb/>
　　　五丈原<lb/>
　　　　師上五丈原畊者雜於渭濱三代節制之師<lb/>
　　　　至是再覩為五丈原第十一<lb/>
五丈原駐三師三代以還僅覩兹濱渭雜畊軍無私芻<lb/>
糧百萬饒餘貲中原克復功須斯功須斯定關洛滅魏<lb/>
<pb n="KR4e0218_WYG_002-14b"/>
斬叡梟懿殛權混一四海興禮樂<lb/>
　　　餘威懾<lb/>
　　　　大星殞亮卒師魏衆來追我兵反斾擊之懿<lb/>
　　　　魄奪反走為餘威懾第十二<lb/>
餘威懾走仲達胡天弗弔喪諸葛大星煌煌殞天末我<lb/>
師反斾喪不發魏人懽呼夜來躡鳴金展幟雷電掣懿<lb/>
也狼奔膽欲裂千秋壯士贊諸葛死諸葛走生仲達<lb/>
　少室山房集巻二<lb/>
</p>
<p>
</p>
  </div>
</body>
</text>
</TEI>
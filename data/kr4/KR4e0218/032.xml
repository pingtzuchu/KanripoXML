<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十二</head> <lb/>
    <p>
<pb n="KR4e0218_WYG_032-1a"/>
欽定四庫全書<lb/>
　少室山房集巻三十二<lb/>
　　　　　　　　　　　　明　胡應麟　撰<lb/>
　　五言律詩七十七首<lb/>
　　　徐銓部過訪不值二首<lb/>
何因藂桂下駟馬值仙郎日駐金珂影星流玉劒光登<lb/>
龍餘顧盼題鳯愧行蔵佇聴東山起含香入建章<lb/>
傳呼鸞掖吏來訪鹿門樵曲徑俄雙屐空山祗一瓢白<lb/>
<pb n="KR4e0218_WYG_032-1b"/>
雲寒自倚紫氣暮誰招好去蓬萊殿千花待漢軺<lb/>
　　　遊横山菴<lb/>
白馬何年到名山敞梵筵壇空諸佛下洞古一僧禪鉢<lb/>
與龍俱卧燈將虎並傳真如祗自得誰為問青蓮<lb/>
　　　寄陸太史敬承二首<lb/>
濩落吾能返飛騰爾故頻自為三館客誰共五陵春白<lb/>
日流金掌紅雲䕶玉宸故園芳草外曽否念垂綸<lb/>
爾作承明客吾歸已判年花香鸞掖底柳色鳯池前醉<lb/>
<pb n="KR4e0218_WYG_032-2a"/>
任眠中秘閒仍草太𤣥燕姬無限好猶記琵琶絃<lb/>
　　　哭唐太常二首<lb/>
乍輟金華講長投海岸簪中涓誰冀北太史竟周南襚<lb/>
道黄泉啟闗門紫氣含平生攜手客泪盡百花潭<lb/>
袛謂焚魚卧真成跨鶴遊千秋誰掛劒萬事已蔵舟夜<lb/>
壑星辰逺重泉日月愁獨將知已淚慟哭洒西州<lb/>
　　　送王大行使嶺外<lb/>
迢逓雙旌色朝行大海東天垂鵬翼盡日照蜃樓空玉<lb/>
<pb n="KR4e0218_WYG_032-2b"/>
節諸番衞金函萬國同歸來銅柱畔題賦尉陀宫<lb/>
　　　荅汪茂才<lb/>
尺素天俱逺芳尊日蹔同自懐和氏璧誰問楚王弓晝<lb/>
卧蒼龍偃宵談白馬雄青雲太史在寧復念途窮<lb/>
　　　夏日同諸子登望衢亭作呈趙明府<lb/>
劇興真飛動層臺半斗牛天空疑不夏地迥欲生秋峽<lb/>
色雙龍抱山形萬馬留異時懐賦客吾豈仲宣儔<lb/>
　　　李生西遊久不得問因寄<lb/>
<pb n="KR4e0218_WYG_032-3a"/>
西遊去何日念爾獨離羣履綻秦山雪笻飛蜀嶺雲鄉<lb/>
心寒狖落客思夜鴻聞記取岷中事南歸報右軍<lb/>
　　　送趙太史之嶺南五首<lb/>
一麾辭禁闕萬里赴長沙地入蠻王壘天浮漢使槎亂<lb/>
山梅嶺樹絶徼夜郎花永夜羅浮頂誰同眺日華<lb/>
賈傅章纔上王襃命已傳飛霜隨劒舄大海傍樓船客<lb/>
夢梅花裡鄉謠桂酒前坐看公府暇白雪滿南天<lb/>
獻納紆青瑣驅馳戀紫宸珠厓百蠻路銅柱九夷春郡<lb/>
<pb n="KR4e0218_WYG_032-3b"/>
邑横天起旌旗截海陳祗應宣室夜萬里召孤臣<lb/>
豸服層霄下麟符夾道光萬峯行瘴色獨馬度炎荒暮<lb/>
雪秦闗擁春城粤海長轉將金掌露移洒向扶桑<lb/>
蹔輟蘭臺講言乗桂水橈牙旌馳絶域綉斧出中朝瘴<lb/>
壓髙凉晚山通大宛遙莫嫌文字癖干羽徧三苗<lb/>
　　　送何山人遊邊<lb/>
悠然尊酒别秣馬問漁陽漢磧連天紫邊沙擁日黄列<lb/>
營隨驃騎分險駐龍驤㑹挾金城策長纓請建章<lb/>
<pb n="KR4e0218_WYG_032-4a"/>
　　　送人還桐廬<lb/>
不逺桐江路歸帆候月牽赤霞晨際海青壁午連天鳥<lb/>
道従人問猿聲傍客懸釣臺千尺倚誰伴子陵眠<lb/>
　　　送人入蜀<lb/>
客畏蠶藂路君仍駟馬過白波三峽滿青嶂九疑多絶<lb/>
棧移旌節層臺夢綺羅海棠花在眼爛漫倚髙歌<lb/>
　　　秋晚靈隠寺小憩<lb/>
咫尺東林寺欄干不厭凭萬山迴卓錫一水䕶傳燈梵<lb/>
<pb n="KR4e0218_WYG_032-4b"/>
室偕龍樹經壇接恵能上方鐘磬發晚傍白雲登<lb/>
　　　送李逸人西遊<lb/>
一騎西遊逺雙鴻北望饒雪深眠太白雲起問中條漢<lb/>
磧名偏古秦碑字半銷已無婚嫁累何地不漁樵<lb/>
　　　方伯滕公由嶺南過訪不值二首<lb/>
翩翩岩穴畔千騎逺従東劒履周方伯軒輶漢上公花<lb/>
看薇省近竹訝草堂空萬古夷門道誰論意氣雄<lb/>
小隊行春日華鑣問俗時孤亭留皁葢萬户擁朱旗氣<lb/>
<pb n="KR4e0218_WYG_032-5a"/>
色函闗繞星辰漢殿移未應題鳯字曽受子雲竒<lb/>
　　　壬午秋以家君命北上舟過嚴光先生祠戲作<lb/>
不向長安去何人奏客星物情違偃蹇吾道寄飄零大<lb/>
澤寒収釣髙天暮放舲羊裘謁明主歸卧萬峯青<lb/>
　　　舟次檇李寄王承父山人<lb/>
痴絶王摩詰何時出輞川迷花孤洞裡採藥亂峰前劇<lb/>
飲留真態長齋㫁俗縁虎頭新使者曽乞賣文錢<lb/>
　　　再遊焦山<lb/>
<pb n="KR4e0218_WYG_032-5b"/>
尺地開龍象遙江浸畫圖排雲千寺立湧霧一亭孤叠<lb/>
嶺蔵鐘磬中峰過舳艫憑誰買山色把釣作潛夫<lb/>
　　　夜宿金山作<lb/>
叠浪天浮玉中流地布金寺圍孤島面亭插萬波心日<lb/>
候晨鐘出潮將夜梵沈妙髙寒獨上風雨過龍吟<lb/>
　　　金陵襍詩二十首<lb/>
宛洛飛龍地岐豐下鳯年河山西控蜀象緯北朝燕玉<lb/>
殿淩霄出金城截海懸嵯峨帝京色萬古鎮江天<lb/>
<pb n="KR4e0218_WYG_032-6a"/>
寳鼎成周奠靈符大夏開日當濠水上雲傍孝陵來百<lb/>
辟瞻黄屋千靈扈絳臺時看青瑣客鳴玉鳯池迴<lb/>
虎豹天都近魚龍地軸閒穿壕𤓰步水鎖岸秣陵山上<lb/>
苑明冠葢新亭集珮環徘徊承露掌百尺暮雲間<lb/>
帝闕三秋到人烟四望平城闉盤海氣市井雜江聲翠<lb/>
管呉謳發牙檣越舶行未央宫萬户恍忽見蓬瀛<lb/>
禁苑花如織離宫樹作行虹橋懸太液鳯管集昭陽日<lb/>
麗雕甍動雲穿碧檻蔵翠華雙掩映猶記六龍翔<lb/>
<pb n="KR4e0218_WYG_032-6b"/>
畫㦸三千隊琱戈十二營貔貅嚴左翼熊虎列前旌草<lb/>
木環滁動蒹葭到海平越裳重譯至何事問長纓<lb/>
樹色東華逺鐘聲大内開紅雲長樂觀紫霧柏梁臺帝<lb/>
座罘罳擁僊城睥睨迴蔣山青不㫁百里掛崔嵬<lb/>
畫檻排空立飛甍逐望低觀危鳷鵲度臺古鳯凰棲海<lb/>
日千門上江雲萬堞齊大堤楊柳色彷彿舊烏啼<lb/>
巷陌連松桂園亭翳薜蘿人家王謝舊佛寺晉梁多北<lb/>
固晨鍾㫁西陵夜舶過紫騮渾欲住無奈客愁何<lb/>
<pb n="KR4e0218_WYG_032-7a"/>
大道開平樂名姝傍狹斜黄鸝交坐柳白馬競穿花翠<lb/>
箔通雲氣珠簾上月華畫梁雙燕子遙認莫愁家<lb/>
𤣥武湖邊路西風載酒行中流蔵灔澦叠島象昆明落<lb/>
日喧沙雁迴風動石鯨樓船三十萬猶記漢皇營<lb/>
勝絶南朝地淹留北上程石城看虎踞蕭寺聴雞鳴岫<lb/>
鎖呉雲暗江飛蜀雪明詰朝闗外路真作棄繻行<lb/>
寂寞空三殿豪華記六朝齊梁頻禪代支許競招要隻<lb/>
字神飛動千言思泬寥昔人吾倘遇玉塵向誰驕<lb/>
<pb n="KR4e0218_WYG_032-7b"/>
傑閣憑虛上迴瞻帝闕西城開千巷陌刹湧萬招提靈<lb/>
谷青松合鍾山碧樹齊朝來渡江去擊楫為聞雞<lb/>
落日長干道青絲照玉壺碧桃雙繫馬緑柳半蔵烏濩<lb/>
落堪詞客飛揚問酒徒縦邀金谷侣長夜鬭摴蒱<lb/>
衮衮牛頭路青山極望同天開呉楚地寺鎖晉隋宫宿<lb/>
霧縈窻白朝霞出户紅異時飛錫到闡化大江東<lb/>
句曲山中樹華陽洞口雲玉樓千地湧金鐸四天聞老<lb/>
鶴傳丹訣乖龍䕶赤文五芝容客采長揖大茅君<lb/>
<pb n="KR4e0218_WYG_032-8a"/>
結綺誇前代臨春憶大家清歌傳寳瑟麗藻擲瑤華殿<lb/>
倚千門月樓飄萬井霞即今商女恨悽絶後庭花<lb/>
屈指前朝事悲凉舊跡存金甌長日月玉殿自朝昏野<lb/>
雀棲朱桁啼烏過白門柳花香滿店愁絶送王孫<lb/>
獻賦趨鸞掖題詩寄鳯臺自呼狂客飲誰問謫仙才步<lb/>
憶金蓮下歌聴玉樹迴三山吾欲去萬仞卧蓬萊<lb/>
　　　歐水部招同張太學劉大理顧司勲夜集徐園<lb/>
　　　　遲李臨淮不至同用心字二首<lb/>
<pb n="KR4e0218_WYG_032-8b"/>
華館夜沈沈追隨愜素心珮環三署合燈火萬家深白<lb/>
苧翻呉曲青萍動越吟征西期不至愁絶露華侵<lb/>
名園仍北郭小徑入東林地憶先皇賜天迴上客吟當<lb/>
尊荷芰色滿座薜蘿心冉冉長安月飛光下翠岑<lb/>
　　　區用孺以端研見貽索余一詩為報<lb/>
邂逅羅浮客論心衞水傍紅絲勞把贈青玉爛生光偃<lb/>
月窺芸案涵星動草堂輸他阿環麗捧立在昭陽<lb/>
　　　哭黎惟敬秘書四首<lb/>
<pb n="KR4e0218_WYG_032-9a"/>
此日朱明洞誰同對濁醪宦途窮執㦸人代絶抽毫雞<lb/>
犬聞天路魚龍泣海濤傳家大令在忍覩鳯凰毛<lb/>
驟得天涯訃真成地下遊羅浮殘月墮碣石㫁虹留慘<lb/>
淡青黎閣嵯峨白玉樓梅花一萬樹何處挂呉鈎<lb/>
石室瑤華閟泉臺玉樹遙神遊今八極宦蹟舊三朝客<lb/>
競傳中論人誰賦大招那堪潞河望風色暮蕭蕭<lb/>
邂逅為𤣥日踟蹰射䇿年飛觥桃葉下授簡竹林前調<lb/>
已中華絶名應大海傳亂山銅柱外若箇是新阡<lb/>
<pb n="KR4e0218_WYG_032-9b"/>
　　　寄觀察金公<lb/>
按部雙旌逺行邊一劒雄圖書觀魯殿謠頌采齊風泰<lb/>
岱浮空紫蓬萊上日紅登臨時極目作賦許誰同<lb/>
　　　秋日湖荘八首<lb/>
幽棲只數椽野水十家連静室長生白閒亭獨草𤣥蒹<lb/>
葭湖北路禾黍郭西田理就滄浪曲呉歌日扣舷<lb/>
湖濶疑青草原荒近赤松㣲名蔵一壑大業寄千峰户<lb/>
牖嵐光滿階除露氣濃樓髙纔十尺莫擬卧元龍<lb/>
<pb n="KR4e0218_WYG_032-10a"/>
素髮垂垂近青陽去去多霜簷飄橡栗雨壁上藤蘿越<lb/>
女紅蓮棹呉儂白苧歌翛然車馬絶曳杖步山阿<lb/>
野色看逾近秋光澹欲無凄風迴大壑驟雨入平湖碧<lb/>
樹通樵徑丹楓繫釣艫江東步兵後瀟灑見吾徒<lb/>
六尺鴟夷舫蕭然繫短籬亂山明隔垞積雨暗空陂身<lb/>
世鸕鷀老行蔵雁鶩知五湖秋萬斛㸃綴著西施<lb/>
大野黄雲熟平湖白露凉菰蘆環笠澤薜茘翳柴桑落<lb/>
雁啼沙汭流螢度石房寒花綴籬落作意近重陽<lb/>
<pb n="KR4e0218_WYG_032-10b"/>
窮巷迴車轍柴門盡日幽杜陵歌大厦𤣥徳卧髙樓地<lb/>
許鳬鷖占天容鹿豕遊虞卿懶成癖㸃筆為春秋<lb/>
此日遊仙夢當時結客情玉繩鳷鵲觀金鑰鳯凰城白<lb/>
眼長安卧紅顔上國行十年湖海氣踈濶傍柴荆<lb/>
　　　送蕭司空之南都四首<lb/>
劒履新南國旌旗舊朔方一麾移細柳萬舸静扶桑虎<lb/>
豹軍容肅麒麟帝眷長異時書太史寧復論平陽<lb/>
燦爛熊車度逶迤鳯闕來戈鋋千堠列鹵簿百城開日<lb/>
<pb n="KR4e0218_WYG_032-11a"/>
近司空座星移上將臺大廷推相國誰並鄼侯才<lb/>
組練過呉㑹衣冠入漢宫日光搖畫㦸霞色射彤弓渤<lb/>
海三秋静潢池四望空未應勞夢卜天意屬非熊<lb/>
鼓吹出江臯前驅意氣豪射潮収萬弩横海列千舠日<lb/>
月瞻黄屋雲霞䕶錦袍秣陵花似綺爛漫待抽毫<lb/>
　　　贈趙茂才<lb/>
言開緑蘿逕却訪赤松遊枕簟依山僻琴書入洞幽姓<lb/>
名文苑客身世醉鄉侯莫羨侯芭業𤣥亭易白頭<lb/>
<pb n="KR4e0218_WYG_032-11b"/>
　　　李逸人西遊寄訊<lb/>
一壑容髙卧頻年賦逺遊卜居秦望頂長嘯越臺秋海<lb/>
日低龍屫山風綻鹿裘錢塘潮漸長乍夜放扁舟<lb/>
　　　秋日題唐惟良山房二首<lb/>
郭外千峯色翛然墮草堂挂冠三逕蚤髙枕一丘長夕<lb/>
露團幽砌朝霞宿畫廊門添五楊柳何異在柴桑<lb/>
結宇雙松下為園萬竹中壯年歌老驥長日送飛鴻露<lb/>
浥琴絲潤星搖劒色雄看余五游畢絶頂卧空同<lb/>
<pb n="KR4e0218_WYG_032-12a"/>
　　　寄灌父<lb/>
悵望西亭客沈吟北海筵玉笙王屋頂珠履鄴臺前桂<lb/>
樹先秋發藜燈入夜懸異時雙鶴語歸問大羅天<lb/>
　　　懐鄧孺孝兼訊周山人<lb/>
憶汝龍門過蒼茫鶴馭分暮歸句曲洞晨謁大茆君把<lb/>
釣呉江雪傳書越海雲草堂人獨卧誰勒稚圭文<lb/>
　　　呉叔通以四詩見貽賦答<lb/>
寂寞乾坤事歸來一敝裘雲山成獨卧海岱見名流璧<lb/>
<pb n="KR4e0218_WYG_032-12b"/>
已三年抱珠仍萬里投白蘋洲上路曽試木蘭舟<lb/>
何處懐同調飛書問獨醒乍迴雙眼白猶阻萬峰青慘<lb/>
淡垂綸石棲遲載酒亭異時新論就能賞太𤣥經<lb/>
病肺荒園外潛身大海傍青陽馳翰墨白雪照行蔵一<lb/>
水蘭苕近千岩薜茘長夜來星斗色明滅傍干將<lb/>
夢寐延陵客風流故不羣千秋曽和雪片語欲凌雲柳<lb/>
隔青絲笮花生白練裙浮家何日事來往霅溪雲<lb/>
　少室山房集巻三十二<lb/>
</p>
<p>
</p>
  </div>
</body>
</text>
</TEI>
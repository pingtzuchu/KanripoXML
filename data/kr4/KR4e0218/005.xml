<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集卷五</head> <lb/>
    <p>
<pb n="KR4e0218_WYG_005-1a"/>
欽定四庫全書<lb/>
　少室山房集卷五<lb/>
　　　　　　　　　　　　明　胡應麟　撰<lb/>
　　樂府三十首<lb/>
　　　短歌行<hi>五解</hi>
日吉時良嘉賓滿堂星河在天蟋蟀在房<hi>一解</hi>
懽娛易終白髮苦蚤金罍玉尊長夜傾倒<hi>二解</hi>
舞袖紛紜蘭膏載焚衞女齊姜左右如雲<hi>三解</hi>
<pb n="KR4e0218_WYG_005-1b"/>
有美一人稚齒倩盼攜手同車光華粲粲<hi>四解</hi>
翩若游龍遨嬉八埏蕩意平心永宅大年<hi>五解</hi>
　　　善哉行<hi>七解</hi>
來日大難腸乾體疲今日不樂嵗月如馳<hi>一解</hi>
訪我親知總角燕好踰陌度阡以贈芳草<hi>二解</hi>
何以延賓清酒百壺何以銷憂五木摴蒱<hi>三解</hi>
美人滿堂巧笑便辟更長燭明今夕何夕<hi>四解</hi>
南箕在楹北斗在簷星河陸離肴醴汎瀾<hi>五解</hi>
<pb n="KR4e0218_WYG_005-2a"/>
忽逢安期餽我靈藥主客再拜洗盞酬酢<hi>六解</hi>
共餌大還身輕翼舒乗雲御龍游戲六虛<hi>七解</hi>
　　　日出東南隅行<lb/>
日出東南隅照我陌上桑峩峩秦氏樓佳麗鬱相望飛<lb/>
甍百餘尺高棟五丈强琉璃為門限桂樹為中堂窈窕<lb/>
樓中女容華世無雙提籃向朝日採桑大道傍腰懸瓊<lb/>
瑜珮耳綴珊瑚璫首戴金雀釵足躡雙鳯凰吳絲作中<lb/>
襦蜀錦充下裳紫綺緣領巾綠羅隨風揚借問汝何名<lb/>
<pb n="KR4e0218_WYG_005-2b"/>
羅敷秦女郎借問汝何居第宅連明光問汝適何人家<lb/>
令殿中郎問汝年幾何十五正相當行者觀羅敷五歩<lb/>
一徬徨居者觀羅敷耒耜相扶將趙王暮登臺挾瑟奏<lb/>
笙簧侍從數百人冠蓋何煌煌舉頭見羅敷顧盼自生<lb/>
光遣吏前致辭可得充后房昔為千乗妻辛苦行採桑<lb/>
今為萬乗后芻豢同匡牀羅敷仰頭答君侯一何狂國<lb/>
主位雖尊二八盈高堂家令位雖卑糟糠亦難忘尊卑<lb/>
各有分貴賤各有雙君非秦王子妾非邯鄲倡<lb/>
<pb n="KR4e0218_WYG_005-3a"/>
　　　名都篇<lb/>
三河聚年少五都盛材雄傾貲灞上水結客咸陽東呼<lb/>
鷹過長樂走馬遊新豐左櫜揷楛矢右箙彎良弓控弦<lb/>
疾流星鳴鏑如追風穿楊競百步蹲甲洞七重仰面落<lb/>
九烏俯身拾雙鴻萬夫為辟易觀者盈道中日暮還城<lb/>
郭華筵撞笙鏞屏間擁稚齒坐右羅妖童烹鮮割翠縷<lb/>
椎牛炙黄熊酣歌酌太白慷慨噓長虹呼盧列明燭良<lb/>
夜未及終酒闌拔劍去斜月猶朣朧<lb/>
<pb n="KR4e0218_WYG_005-3b"/>
　　　美女篇<lb/>
長安出佳麗宛洛多名姝遊戲芳春日踏青岐路隅銀<lb/>
環約素手玉珮飄華裾丹霞錯綺袖惠風揚羅襦懸腰<lb/>
燦火齊充耳大秦珠珊瑚間四體寳釵直萬餘揚音若<lb/>
蕙蘭吹氣勝芙蕖吳姬亮非偶衛女焉得如衆觀共嘆<lb/>
息日暮羅長衢居者為忘飱行者各踟蹰何來少年輩<lb/>
三五乗驪駒傾城覩明豔蕩思欲忘軀豈無千金聘諧<lb/>
此百嵗娛疇為伯鸞匹偃蹇寧獨居寄聲俠遊子相望<lb/>
<pb n="KR4e0218_WYG_005-4a"/>
徒區區<lb/>
　　　白馬篇<lb/>
白馬誰家子揚鞭大道傍銀鞍耀明月寳劒如秋霜十<lb/>
五𨽻金吾二十拜龍驤百千聚遊俠百萬要名娼鬭雞<lb/>
入南内挾彈遊平康京兆不敢呵司𨽻為彷徨征塵際<lb/>
天起邊烽達長楊長揖大將軍慷慨事戎行横行絶大<lb/>
漠虎嘯臨窮荒矯詔襲樓蘭飛書定朔方左射中休屠<lb/>
右盼伏中行兵威懾絶塞奏凱向咸陽獻俘詣平樂賜<lb/>
<pb n="KR4e0218_WYG_005-4b"/>
第連明光歸來顧少婦挾瑟宴華堂<lb/>
　　　升天行<lb/>
九州非我宅五岳不足居乗蹻躡浮雲周覽萬里餘朝<lb/>
遊崑崙頂夕息瀛海隅舉頭見三山城闕正逶紆圓嶠<lb/>
聳巨鰲方壺戴神魚西行謁王母置酒行天㕑靈妃酌<lb/>
金液玉女吹笙竽燕樂未及終飛騰起太虛驂龍叩玉<lb/>
闕駕鳯翔靈旟長揖問軒轅俯身拾帝車明霞為我珮<lb/>
素霓為我裾飄飄謝塵世萬嵗同斯須<lb/>
<pb n="KR4e0218_WYG_005-5a"/>
　　　仙人篇<lb/>
我思忽不懌投袂起行遊擔簦躡芒履去上嵩山丘王<lb/>
屋一何高太行亦阻脩危峰冠浮雲巨石横道周青松<lb/>
數十圍枝葉自相樛上有千嵗禽下有萬尺流矯矯浮<lb/>
丘公吹笙跨靈虬投我不死藥攜我升蓬丘丹霞起素<lb/>
壁紫霧開瓊樓横飛絶四海高舉臨九州顧視世間人<lb/>
局促安可留朝生等舜華夕死同蜉蝣<lb/>
　　　相逢行<lb/>
<pb n="KR4e0218_WYG_005-5b"/>
相逢狹路間騎從一何都借問來者誰中尉執金吾銀<lb/>
鞍耀白日寳劍珮昆吾英聲走劇孟勇氣凌灌夫西征<lb/>
破大宛北顧摧匈奴去年出湟中一戰定邊隅歸來報<lb/>
天子賜第連皇都黄金為門限白玉中堂鋪堂上何所<lb/>
有七尺紅珊瑚十千治晨飱百萬當呼盧樂工高漸離<lb/>
蒼頭馮子都長婦字莫愁中婦名羅敷少婦何名字顧<lb/>
盼日當壚弟兄八九人各各列當塗炙手勢可熱聲焰<lb/>
絶代無行人但引避無事勞追呼<lb/>
<pb n="KR4e0218_WYG_005-6a"/>
　　　門有車馬客行<lb/>
門有車馬客意氣何揚揚千金飾玉鞭百金寳劍裝傳<lb/>
呼動里閭顧盼自生光長婦出迎客問客來何方客言<lb/>
自幽薊乍者發漁陽道逢逺征人寄書來故鄉開緘竟<lb/>
何道細書八九行昔為絲與桐今為參與商參商各異<lb/>
地羽翼安得雙長跪再拜客邀客暫徜徉烹庖出豐膳<lb/>
高宴羅酒漿願為傳語懽努力莫相忘<lb/>
　　　逺遊篇<lb/>
<pb n="KR4e0218_WYG_005-6b"/>
端居厭塵世飛步凌大荒左挾青龍馳右驂赤豹翔西<lb/>
遊翳若木東望窮扶桑竦身崑崙顛息駕𤣥圃傍道逢<lb/>
安期生托手共徜徉攜我黄金臺坐我白玉牀太虛為<lb/>
我宅沆瀣為我漿俯仰竟百世焉能辨彭殤<lb/>
　　　結客少年塲行<lb/>
長安富遊俠騎射出名都飛揚結壯士慷慨聚屠沽百<lb/>
千市駿馬十千裝轆轤朝遊上林苑暮宿賣酒廬赤丸<lb/>
報司𨽻白刃戕金吾笑傲金張第叱咤許史途盛年諒<lb/>
<pb n="KR4e0218_WYG_005-7a"/>
難再壯志不可孤鳴弓向張掖揷羽飛平盧左發摧焉<lb/>
耆右發中休屠死當畫麒麟生當雄萬夫<lb/>
　　　箜篌引<lb/>
良時率已邁蟋蟀鳴我牀眷言召親友㫖酒羅中堂東<lb/>
鄰飾妖女南陌招名娼綃衣隨風舉羅襪自飄揚秦聲<lb/>
被金石楚曲流宫商清談蔚霞爛妙舞若雲翔頽陽倐<lb/>
西落明月出東方飛軒歴層囿改席臨洞房華燈吐芳<lb/>
焰列宿澄清光齊心懷令徳四坐咸盡觴芳辰諒難再<lb/>
<pb n="KR4e0218_WYG_005-7b"/>
嘉會詎可常人命一朝盡奄速如秋霜樂哉今日宴百<lb/>
嵗遥相望<lb/>
　　　從軍行<lb/>
邊塵起西北敵騎日相望仗劍報明主長揖辭故鄉征<lb/>
行渡沙漠慷慨𨽻戎行羽書昨夜至匈奴寇漁陽吏士<lb/>
若雲屯我兵精且强揚旌耀漢月吹角飛邊霜一戰摧<lb/>
月支再戰欵名王彎弓月在手鳴鏑星流光勒功燕然<lb/>
石傳檄瀚海傍歸來拜驃騎恩寵冠長楊<lb/>
<pb n="KR4e0218_WYG_005-8a"/>
　　　置酒篇<lb/>
端居觀大運去日常苦多幸有盈尊酒賓朋各來過佳<lb/>
人出後房被服綺與羅纎腰鬭妙舞皓齒揚清歌輕飈<lb/>
蕩浮雲華星爛明河好鳥鳴高枝文魚翔素波百年若<lb/>
朝露白日馳山阿樂哉今日宴不飲復如何<lb/>
　　　君子行<lb/>
嗚呼大聖人世或見疑猜周公被流言仲尼困桓魋賢<lb/>
材實累身忠信為禍媒蒼蠅㸃白璧蚊蚋噓風雷麒麟<lb/>
<pb n="KR4e0218_WYG_005-8b"/>
匿郊藪朱鳯成摧頽仰天再嘆息沈憂熱中懷擾擾蝸<lb/>
角爭忉怛勞形骸千秋萬世後愚智同塵埃<lb/>
　　　豫章行<lb/>
螣蛇自有翼未若應龍潛蠖屈重淵中潤澤被八埏宣<lb/>
尼浴沂水武仲巢箕山於陵餓仲子通國稱其廉<lb/>
　　　孤兒行<lb/>
步出北郭門荆榛夾路齊悲風起白楊葉落何凄凄道<lb/>
逢孤兒卧肌膚若螬蠐伶俜瘦皮骨却立忘東西對我<lb/>
<pb n="KR4e0218_WYG_005-9a"/>
但長跪氣咽不能啼自陳無罪過父惑後娶妻夙昔千<lb/>
金愛慈母嬌提攜高堂倐背棄妖牝鳴晨雞風波起骨<lb/>
肉咫尺如秦齊終朝拾橡栗薄暮飡黄韲箠笞動盈百<lb/>
卒嵗無領綈棄置田野間冉冉白日低昔為掌上珍今<lb/>
為濁水泥千秋履霜轍永永戒前蹊<lb/>
　　　白頭吟<lb/>
結褵奉明徳精誠<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>浮雲死生誓同穴富貴安足論一<lb/>
朝事勢異緬邈若越秦風波起對面讒慝來相仍盛衰<lb/>
<pb n="KR4e0218_WYG_005-9b"/>
捷反掌愛憎一何頻昔者寒爐火今為甑下塵還君錦<lb/>
繡段著我苧羅裙念彼求凰曲恨恨不能陳<lb/>
　　　鬭雞曲<lb/>
翩翩五陵少挾彈遊咸陽萬錢飲俠客千鎰招名娼走<lb/>
馬東郊外鬭雞大道傍兩雄昂然出五色麗且光黄金<lb/>
介白羽綠沈鑄𤣥裳雙眸炯相射四距翼而張憑陵壯<lb/>
夫膽激烈猛士腸俱呈慶忌捷競逞黑卵剛獰牙攫豹<lb/>
虎怒臂撑螳螂先聲驟恫喝後舉劇披猖朱冠碎靺鞨<lb/>
<pb n="KR4e0218_WYG_005-10a"/>
彩頰掀琳瑯寧論北宫撓肯避平陽創迴身角伎巧聳<lb/>
翮馳精芒初交氣方盛再合勢彌强捐生赴仇國效命<lb/>
臨戰塲縱横掣驚電䟤跋挐秋霜摧鋒若禦寇逐北如<lb/>
擒王干旄助踴躍鉦鼔隨騰驤天地黯無色塵沙劇飛<lb/>
揚懽呼壓廛市登眺摧山岡中原逐秦鹿大陸豗天狼<lb/>
雄雌久未決轉戰益慨慷遲遲白日墮兩敵為彷徨安<lb/>
得魯陽刃一揮返扶桑<lb/>
　　　三婦豔二首<lb/>
<pb n="KR4e0218_WYG_005-10b"/>
大婦拂花箋中婦理冰絃小婦學彈棋夭桃鬭春妍良<lb/>
人定睛覷誰當最可憐<lb/>
大婦貼花鈿中婦理紅粧小婦畫蛾眉含嬌踏春陽良<lb/>
人試垂盼良夜殊未央<lb/>
　　　廣三婦豔四首<lb/>
大婦出姬姜族望不可加中婦出燕趙容色鮮如花小<lb/>
婦出吳越盈盈嬌浣紗丈人但安坐四海方為家<lb/>
大婦字若蘭深閨理流黄中婦字羅敷陌上行采桑小<lb/>
<pb n="KR4e0218_WYG_005-11a"/>
婦字莫愁盈盈居畫堂丈人但安坐滿目饒春光<lb/>
大婦出迎客二十頗有餘中婦起持觴二九曳羅襦小<lb/>
婦坐鳴箏二八正敷腴丈人但行樂南面安得如<lb/>
大婦年十九高堂坐摴蒱中婦方十七明瓊角呼盧小<lb/>
婦正十五青春獨當壚丈人但行樂何羨執金吾<lb/>
　　　續三婦豔二首<lb/>
大婦處華堂玉貌錦衣裳中婦處高樓玉指撥箜篌小<lb/>
婦處金屋玉簮髻初束白日懽未足良夜更秉燭<lb/>
<pb n="KR4e0218_WYG_005-11b"/>
大婦粧初成一顧傾人城中婦粧乍畢一盼傾人國少<lb/>
婦粧未己一笑傾人主有酒清且㫖交加學連理<lb/>
　　　反三婦豔二首<lb/>
大婦吟白頭溝水東西流中婦歌懊儂紅顔空自紅小<lb/>
婦咏團扇辛苦郎自見莫誇三婦豔丈人涕如霰<lb/>
大婦氣食牛千喚不回頭中婦愁緒縈敢恕不敢嗔小<lb/>
婦訴卑賤終朝淚洗面莫誇三婦豔丈人腸欲斷<lb/>
　少室山房集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十六</head> <lb/>
    <p>
<pb n="KR4e0218_WYG_066-1a"/>
欽定四庫全書<lb/>
　少室山房集巻六十六<lb/>
　　　　　　　　　　　　明　胡應麟　撰<lb/>
　　七言律詩五十一首<lb/>
　　　唐明府長公新搆園亭三泖之上書來徴詩賦<lb/>
　　　　荅二首<lb/>
翛然十畝占菰蘆净室名香饌埜蒲賦就園亭聞拙宦<lb/>
書成闤闠識潜夫青山有夢飛盤谷渌水無心乞鑑湖<lb/>
<pb n="KR4e0218_WYG_066-1b"/>
漫道岩居堪獨樂蒼生能識謝公無<lb/>
亭子蕭疎隔水開聞君十尺卧蒼苔芝從甪里先生乞<lb/>
术倩茅山道士栽簷際數峰如斵就檻中羣石盡飛来<lb/>
清沙蕩漾鳬鷗集永晝相過暮不猜<lb/>
　　　寄鄧逺逰逺逰書來云新搆書樓髙矗雲漢索<lb/>
　　　　余一律紀之<lb/>
聞爾為樓近鬱藍晴川厯厯豫章南當檐河漢三千尺<lb/>
繞架雲霞八百函徑壓蓬蒿同蒋詡堦蔵蘭菊類羅<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>
<pb n="KR4e0218_WYG_066-2a"/>
書成白馬深相憶不得南皮竟夜談<lb/>
　　　春日張明府過訪賦贈二首<lb/>
　　　　<hi>明府閩清源人而為烏傷宰駱侍御舉邑賢祠明府力也</hi>
熒煌車盖集檐牙握手孤城送暮笳紫氣乍浮蒼嶺月<lb/>
清光時墜赤城霞雙飛玉舄髙天外獨奏瑤琴大海涯<lb/>
聞説河陽春爛漫一笻能許叩官衙<lb/>
空齋一榻臥莓苔上國雙旌叩草萊拂劎星光延浦合<lb/>
飛觴雲色幔亭来詩傳勵志驚髙唱賦倚思𤣥識異才<lb/>
<pb n="KR4e0218_WYG_066-2b"/>
莫訝絃歌猶下吏黄金千尺步燕臺<lb/>
　　　閩中黄孝亷過訪作<lb/>
花底何來抱玉琴一燈聨袂夜堂深舟移九曲多雲霧<lb/>
笠戴雙溪半雨霖射虎愧余終落魄雕龍憐爾驟同心<lb/>
胡床欲起征西讌百尺危樓望水潯<lb/>
　　　晉安林計部以翰貺見存賦謝并寄懐仲兄貞<lb/>
　　　　曜先生<hi>時計部在淮揚</hi>
經旬寒色倚綈袍窮谷跫然墮彩毫五夜書傳淮海月<lb/>
<pb n="KR4e0218_WYG_066-3a"/>
千秋詞壓廣陵濤中朝劎舄聲華逺故國塤箎夢寐勞<lb/>
二十四橋花滿目吹笙彈瑟擁持螯<lb/>
分曹何處最風流燈火維揚近石頭蕭鼓萬家隨畫㦸<lb/>
舳艫千里遇牙籌東園棠樹經春别西嶺梅花厯嵗逰<lb/>
計日候公䢴水上月明重卧舊青樓<hi>揚州有梅花嶺</hi>
　　　題天恩四諡冊<hi>有序</hi>
　　　　晉安林氏自文安厯康懿文僖文恪四公竝<lb/>
　　　　翺翔八座賜謚易名一門之盛古所未有廼<lb/>
<pb n="KR4e0218_WYG_066-3b"/>
　　　　文恪二仲奮翼熙朝子姓繩繩彌益顯大将<lb/>
　　　　來異數未可量也覽誦欽懼輙綴塵草<lb/>
奕葉恩光道路頻一門華衮動星辰三傳鳯徳依清廟<lb/>
<hi>自文安至文恪三世八座皆以正直忤時不及大拜</hi>四拜龍章出紫宸金匱易名<lb/>
蔵太史玉堦銜命發行人君看琬琰新成録百代何方<lb/>
殿後塵<lb/>
　　　讀林氏文僖文恪二公集<hi>有序</hi>
　　　　家君登己未第文恪公知貢舉而不佞受知<lb/>
<pb n="KR4e0218_WYG_066-4a"/>
　　　　貞曜仲季盖兩世通家云<lb/>
金莖雲色近蓬萊禮樂文章寄上才三世聲華懸魏闕<lb/>
一時詞藻擅梁臺蓮燈後夜中官集藜杖先春太乙來<lb/>
羨殺庭階雙玉樹聨翩花蕚照鴻裁<lb/>
　　　屠緯真訪睿父㕘知厯朝真諸洞壑暫憇葛陂<lb/>
　　　　寄聲盛氏兄弟渴欲不佞一過從廼余自臨<lb/>
　　　　安歸緯真發逾月矣賦此寄訊且期再至同<lb/>
　　　　入天台雁宕為汗漫之㳺<lb/>
<pb n="KR4e0218_WYG_066-4b"/>
洞口君攜赤玉虬湖堤余躍紫驊騮四愁明月歌平子<lb/>
八咏寥天問隠侯上苑雕龍羣彦絶中原逐鹿幾人留<lb/>
桃花萬樹仙娥近為報屠郎續舊㳺<lb/>
　　　憶在臨安舜舉觀察數過從旅中自庚午迄丙<lb/>
　　　　申嵗致手書益以嘉貺屈指嘉隆詞客幾盡<lb/>
　　　　靈光一柱僅觀察存而余以晩進忝竊深知<lb/>
　　　　殊感且作園居多暇賦此寄懐<lb/>
嘉隆詞客草半芉指㸃靈光一柱懸紫電蒼龍浮大壑<lb/>
<pb n="KR4e0218_WYG_066-5a"/>
朱霞白鶴麗髙天晨飛杖屐東山墅夕縱壺觴北海筵<lb/>
溪雪滿空狂興在聨舟何日話登仙<lb/>
　　　世叔通侯以選詩新刻見貽賦謝因訊説仲文<lb/>
　　　　學二首<lb/>
材官十萬浄蛟涎賦客三千侍草𤣥劍拂蒼龍淮海上<lb/>
帆飛青雀潞河前中郎論豈當年秘太史書寧百代傳<lb/>
妒殺南樓絃管夜胡床相對月華圓<lb/>
天吳河伯静無譁獨坐平乗似漢查客子抽毫題桂樹<lb/>
<pb n="KR4e0218_WYG_066-5b"/>
将軍横笛弄梅花蔵山業在神偏王治水功成鬢未華<lb/>
莫上燕臺頻倡和風傳雙嘯入龍沙<lb/>
　　　㕘知洪公舉駱侍御吳中丞朱比部同入賢祠<lb/>
　　　　喜而有作<lb/>
　　　　<hi>先是蘇君禹督學按部余為駱舉呈入郡祠迄今始祠于邑</hi>
廟祀新裁日月懸千秋輿論協名賢髙風慘淡三君列<lb/>
大典熒煌八邑傳俎豆竝陳丹雘底旌旗同曳翠屏前<lb/>
鄉閭不盡摳衣思倚和猶能筆似椽<lb/>
<pb n="KR4e0218_WYG_066-6a"/>
　　　題張明府子環考績榮封册<lb/>
百里歌聲奏管絃三臺馳疏達甘泉椿萱日永髙堂上<lb/>
桃李雲蒸大邑前燦爛冠裳龍闕下飛揚綸綍鳯池傳<lb/>
中朝屈指思良驥極目黄金照海瀍<lb/>
　　　送汪山人還四明<lb/>
驪歌一曲亂雲馳白帢黄冠照路岐八咏樓中人臥久<lb/>
四明城外客歸遲髙天暮雪帆飛動大埜春星劎陸離<lb/>
極目河梁慙握手壚頭霜色對凄其<lb/>
<pb n="KR4e0218_WYG_066-6b"/>
　　　送徐太常之白下<lb/>
驪駒又唱瀫城西龍劍尊前惜解攜旭日葵榴争吐艷<lb/>
春風桃李自成蹊千秋大業傳鄒魯六代繁音陋宋齊<lb/>
屈指鳯臺吟嘯暇可無雄筆到幽棲<lb/>
　　　吳允兆過訪同趙太學夜集坐中驟雨如注申<lb/>
　　　　旦迺别<lb/>
望斷雙魚霅水濆深居長日念離羣詞人躡屫來今雨<lb/>
病子支笻出亂雲縹緲蘭膏延度曲繽紛梧葉墜論文<lb/>
<pb n="KR4e0218_WYG_066-7a"/>
相逢垂老堪留戀莫厭蕭蕭徹夜聞<lb/>
　　　同吳允兆登趙文學環翠亭時梅雨大作談棋<lb/>
　　　　竟暮<lb/>
危亭髙峙越江湄城郭千家暮靄移北海聲華聞異代<lb/>
西京才藻見同時雄風却暑離山逕驟雨催凉到石池<lb/>
最是辟疆豪興發一枰花影度敲棋<lb/>
　　　送吳允兆還霅中<lb/>
戴笠披緇問隠淪平原相值未經旬湘山蘿薜懸髙士<lb/>
<pb n="KR4e0218_WYG_066-7b"/>
越水蘭苕限美人㳺覽謾誇雙屐慣分攜長恨一舟頻<lb/>
浮家咫尺非難事為覓𤣥真舊釣綸<hi>張志和婺人徙霅中</hi>
　　　夀葉母趙太孺人詩<hi>有序</hi>
　　　　邑明府涇上葉侯宰我三稔民用大和監司<lb/>
　　　　奏厥績天官得貤恩所生母孺人命垂下而<lb/>
　　　　母適以是秋屆七秩翟冠霞帔玉醴瑤漿一<lb/>
　　　　時並集竒斯甚矣不佞沐侯知逾越覩兹大<lb/>
　　　　慶喜溢乎辭<lb/>
<pb n="KR4e0218_WYG_066-8a"/>
紫氣滄溟日夜懸玉冠瓊帔照華筵誰将黄鵠歌中事<lb/>
盡入青鸞詔裏傳南岳霞光雕輦外東陵雲色畫堂前<lb/>
桃花萬樹瑤池熟好是仙郎作令年<lb/>
　　　王㕘知過訪賦謝<lb/>
風雨衡門一逕寒青雲何事問魚竿輝煌鹵簿留丹壑<lb/>
搖曳旌旗度翠巒永夜薇花千吏肅深春棠樹萬人懽<lb/>
酬知不盡書生意慷慨魚腸抱月彈<lb/>
　　　葉明府創浮梁新成往來利涉二律以紀樂觀<lb/>
<pb n="KR4e0218_WYG_066-8b"/>
　　　　并寄師相趙公<lb/>
夾岸津亭架彩斿艨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不斷大堤頭長虹盡壓雙溪浪<lb/>
畫鷁横分萬里流幾處尊罍浮白坐誰家環珮踏青㳺<lb/>
甘棠滿植沙洲上荏苒仙鳬近玉旒<lb/>
三百欄干照畫檣澄波如黛壓飛梁天浮烏鵲長河畔<lb/>
地接黿鼉大海傍㳺女東西矜拾翠行人南北罷褰裳<lb/>
乗輿最笑公孫拙何限恩波瀫水陽<hi>竹書架黿鼉以為梁</hi>
　　　春日侍家君過祝太學留宿别館夜出羣少侑<lb/>
<pb n="KR4e0218_WYG_066-9a"/>
　　　　觴豪飲申旦醉夢中拈韻得此詩題壁示太<lb/>
　　　　學并示山人無殊<lb/>
十日髙陽興未闌一樽雲霧繞朱欄光搖銀燭春偏麗<lb/>
焰吐金爐夜不寒舊業中郎仍閉户新詩常侍已登壇<lb/>
清歌妙舞桃花下痛飲何辭玉漏殘<lb/>
　　　飲酒漫成寄李允達<lb/>
擊節長歌興轉豪浮名何事讀離騷飛揚跋扈元吾輩<lb/>
放逐飄零更汝曹白日騎羊三洞逺青天捫虱萬峰髙<lb/>
<pb n="KR4e0218_WYG_066-9b"/>
先秋已訂浮槎約散髮扶桑弄海濤<lb/>
　　　輓劉仲修觀察<lb/>
斗酒逢君白接䍦談天長醉習家池猶聞碣石千人廢<lb/>
不見靈光一老遺蕙畹蘭臯斜日外竹枝桃葉暮雲時<lb/>
他年渤海詞名盛十五寧論作賦遲<lb/>
　　　秀上人自永嘉過謁乞余言紹介汪司馬公将<lb/>
　　　　以是秋駐錫黄山白岳間賦贈<lb/>
贈我新詩瀫水前天台霞色案頭懸來徴𤣥晏先生序<lb/>
<pb n="KR4e0218_WYG_066-10a"/>
去結青蓮大士縁白岳何方重示迹黄山隨地足安禪<lb/>
莫言垂老才情竭和汝猶能筆似椽<hi>江淹嘗擬惠休詩</hi>
　　　聴雨齋<lb/>
十尺幽軒静者棲碧梧蒼竹亂雲齊初驚滕閣珠簾暮<lb/>
漸訝陽臺玉珮低翠色西山寒並倚秋容南浦浄堪題<lb/>
美人正有芳尊約目斷芙蓉萬頃西<lb/>
　　　朱山人卜居廣陵持巻遍乞名公題贈余賦二<lb/>
　　　　章<lb/>
<pb n="KR4e0218_WYG_066-10b"/>
武夷山色最堪憐何事維揚覓畫船乗興剡溪春雪後<lb/>
卜居䢴水暮雲前枚乗麗賦經時和杜牧新詩異代傳<lb/>
二十四橋人似玉明粧十萬勝腰纒<lb/>
廻首髙齋翳緑苔大江晴望海雲開言将徳耀居吳苑<lb/>
不學靈均放楚臺一葉乍從蘭浦過四松先傍草堂栽<lb/>
抽毫試覓平原叟曾寄雙魚到越來<lb/>
　　　毉張生世業瘍余病卧半載生以鍼砭起之持<lb/>
　　　　巻索詩為賦<lb/>
<pb n="KR4e0218_WYG_066-11a"/>
病裡過從問獨醒何來年少解忘形三彭逓守庚申籙<lb/>
五運重蒐甲乙經碧洞騎羊原有術青城化鶴豈無靈<lb/>
相逢拚作平原醉何限名山入座青<lb/>
　　　新春魯總戎招同李都閫夜集署中座上得笳<lb/>
　　　　字作<lb/>
尊酒孤城急暮笳玉壺金縷興無涯茶烹雁宕千峰雪<lb/>
酒醸龍山十日霞幕府春光廻大纛轅門晴色護髙牙<lb/>
相逢況是河梁客握手何妨片月斜<lb/>
<pb n="KR4e0218_WYG_066-11b"/>
　　　喻邦相過瀫上余以病瘍牀褥不能出晤寄訊<lb/>
　　　　此章<lb/>
一病衡門罷草𤣥歸鴻長盼瀫江瀍那知叔夜風前駕<lb/>
真作王猷雪後船五畆蒿萊元獨樂雙溪桃李尚争妍<lb/>
飛龍自古多乖隔悵望河梁白日懸<lb/>
　　　同趙使君雨中登大雲絶頂夜飲見一樓題<lb/>
縹緲危梯望目縈微茫秋色半江城蒼龍掣電千禾立<lb/>
白鳥棲烟萬樹明北浦魚竿誇舊漲西郊農鍤快新成<lb/>
<pb n="KR4e0218_WYG_066-12a"/>
攜壺不盡追逰思剪燭虚堂聴夜鳴<lb/>
　　　聶水部招集署中賦謝兼送聶公北行<lb/>
握手翩翩興未窮芳尊何意武林同不堪坐倚瓊枝畔<lb/>
飽聴歌翻玉樹藂越海地偏雲氣紫燕臺天近日華紅<lb/>
春風爛漫甘泉側賦就能無望北鴻<lb/>
　　　鄧逺逰過訪溪上握手移日别去無何太公訃<lb/>
　　　　聞促歸小詩奉唁<lb/>
春花攜手瀫溪傍滿目飛雲望太行念我驥心猶伏櫪<lb/>
<pb n="KR4e0218_WYG_066-12b"/>
悲君雞骨驟支床孤航不柰蒹葭逺一枕偏憐薜荔長<lb/>
蚤晚尋君豐獄畔星河頻夜合魚腸<lb/>
　　　夀張母八秩詩<hi>母冢子元春瑯琊兩王皆盛推其繪事</hi>
蚤跨青鸞下玉宸寧馨争羨膝前人斑爛張仲詩傳孝<lb/>
彩翰僧繇畫入神鵲渚夜寒星炫彩蟾衢秋半月重輪<lb/>
方平莫哂姑年少少駐塵寰又八旬<lb/>
　　　虞鴻臚以精舍借居竟不克往賦謝<lb/>
典盡鸘裘易水潯髙臺何處問黄金一枝吾自安幽谷<lb/>
<pb n="KR4e0218_WYG_066-13a"/>
全樹君猶借上林廡下伯鸞逃世念壚頭司馬倦㳺心<lb/>
亦知大厦堪棲寄百遍寧辭抱素琴<lb/>
　　　懐管秘書<lb/>
浪迹燕山嘆滯留一朝名姓動宸旒金門執㦸推龍尾<lb/>
玉陛抽毫羨虎頭草色杜陵供眺望花香韋曲伺遨逰<lb/>
從知遇合堪青史莫笑馮唐未拜侯<lb/>
　　　答顧叔時吏部二首<lb/>
　　　　余與叔時相慕積有嵗年兹屬安茂卿以手札<lb/>
<pb n="KR4e0218_WYG_066-13b"/>
　　　　投寄託契良深報謝二律<lb/>
憶賦河東紫極傍娉婷搖曳動明光千金函谷髙懸市<lb/>
片玉崑丘蚤擅塲直諫世傳韓吏部清脩人識顧長康<lb/>
盈盈一水吳楓外愁絶菰蘆引夢長<lb/>
藉甚雄才北斗懸緘書何意茂陵傳屠龍技絶三朝後<lb/>
射虎心雄百代前㑹見名山蔵彩筆聊從流水和朱絃<lb/>
延陵一棹堪相傍信宿揚亭話太𤣥<lb/>
　　　再叠前韻寄叔時吏部二首<lb/>
<pb n="KR4e0218_WYG_066-14a"/>
拂曙魚緘溯草堂美人題寄自涇陽雙鈎匣底星辰動<lb/>
一刺懐中道路長緑水蒹葭浮夢寐青山薜荔伴行蔵<lb/>
相思㑹發蘭隂興爛醉青蓮玉盌傍<lb/>
一徑蓬蒿任晏眠東南雲壑乍㽜連浮踪宇宙三生合<lb/>
片語江湖萬古懸越水魚竿忘嵗月吳天龍鍔射星躔<lb/>
陽春落落猶堪和敢向鍾期話絶絃<lb/>
　　　睿父丈既有西江之擢復聞臺疏挽留将以大<lb/>
　　　　觀察移節㑹稽三郡興文愴别更賦六詩異<lb/>
<pb n="KR4e0218_WYG_066-14b"/>
　　　　時一棹溪頭絕倒子猷之興盡也<lb/>
明發雙帆大海濱璽書遙夜出楓宸闗中乍擬徴黄霸<lb/>
河内重看借寇恂君子六千初仗鉞生徒四百競攀輪<lb/>
猶聞僕射花溪上竟日茒堂話隠淪<lb/>
分陜頻年召伯棠千家巍碣頌琳瑯纔聞大纛移江右<lb/>
忽覩髙牙駐海傍月下登樓懐婺女風前開閣謝滕王<lb/>
山隂咫尺堪攜興雪夜能無棹短航<lb/>
江城秋半促驪歌醉解魚腸柰别何紫翠林巒三洞隔<lb/>
<pb n="KR4e0218_WYG_066-15a"/>
丹青城闕四明多仙人絕徼尋方丈大士髙空謁浦陀<lb/>
漫詫越裳重譯至十年鯨海静烟波<lb/>
褰帷霞色候朱衣縹緲稽山入翠微千騎乍環秦碣轉<lb/>
六龍長抱夏陵飛公餘卧閣紬𤣥草吏散行臺憶紫薇<lb/>
遮莫山隂乗興訪若耶溪上醉芳菲<lb/>
皁盖翩褼越海頭當年椽筆照龍樓瑯琊山水詞臣醉<lb/>
天姥雲霞賦客逰黄絹色絲時想像青鞋布襪暫淹留<lb/>
靈篇禹穴探行遍何似緗縑詫鄴侯<hi>張公先任南滁有瑯琊代醉等編</hi>
<pb n="KR4e0218_WYG_066-15b"/>
大府征西接上材參差飛詔出蓬萊金華石室雙仙去<lb/>
玉洞天台二女來月色微茫方廣寺日光浮動妙髙臺<lb/>
無論擲地興公價彩筆縱横鉅賦裁<lb/>
　<lb/>
　<lb/>
　<lb/>
　<lb/>
　少室山房集巻六十六<lb/>
</p>
<p>
</p>
  </div>
</body>
</text>
</TEI>
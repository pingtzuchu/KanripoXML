<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少室山房集</head>
    <p>
<pb n="KR4e0218_WYG_000-1a"/>
欽定四庫全書　　　　集部六<lb/>
　少室山房集　　　　　别集類五<hi>明</hi>
　　提要<lb/>
　　　　<hi>臣</hi>等謹案少室山房集一百二十巻明胡應<lb/>
　　　　麟撰應麟字元瑞更字明瑞蘭溪人萬厯丙<lb/>
　　　　子舉人嘗與李攀龍王世貞輩游其所作詩<lb/>
　　　　藪類皆附合世貞藝苑巵言後之詆七子者<lb/>
　　　　遂并應麟而斥之然其詩文筆力鴻鬯又佐<lb/>
<pb n="KR4e0218_WYG_000-1b"/>
　　　　以雄博之才亦頗縱横變化而不盡為風氣<lb/>
　　　　所囿當嘉隆之季學者惟以模仿剽竊為事<lb/>
　　　　而空疎弇陋皆所不免應麟獨能根柢羣籍<lb/>
　　　　發為文章雖頗傷冗雜而記誦淹博實亦一<lb/>
　　　　時之翹楚矣是編前有王世貞所撰石羊生<lb/>
　　　　傳稱應麟有寓燕還越計偕巖栖臥游抱勝<lb/>
　　　　三洞兩都蘭隂畸園諸集凡二十餘巻朱彞<lb/>
　　　　尊明詩綜内别載邯鄲華陽養疴婁江白榆<lb/>
<pb n="KR4e0218_WYG_000-2a"/>
　　　　湖上青霞等集而無三洞畸園之名蓋應麟<lb/>
　　　　在日諸集皆随作随刻别本單行世貞彞尊<lb/>
　　　　各據所見故名有異同此集為萬厯戊午歙<lb/>
　　　　人江湛然通判金華時所刋乃其合編之本<lb/>
　　　　也乾隆四十三年五月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4e0218_WYG_000-3a"/>
少室山房集原序<lb/>
明興以帖括俳偶之文籠士士不復知有古文詞正嘉<lb/>
以来搢紳先生始名古學葢濫觴於北地而婁江新都<lb/>
始暢其流焉當二子角峙海内如唐昌黎栁州士闖其<lb/>
閾涉其階墀即可以傲睨當世況其服膺避席而不敢<lb/>
與齒於當世又何如哉蘭溪胡明端以殆庶之姿䇿勲<lb/>
竹素於文無不工而尤工於韻語自漢魏流開元大厯<lb/>
以還皆字摹句擬如循枝攬葉以探厥本根意得之餘<lb/>
<pb n="KR4e0218_WYG_000-3b"/>
泯然與之合轍其致辯成都鰓鰓不倦余季幼清以為<lb/>
忠告其然乎又何恠當世方聞博雅之士聞聲而色飛<lb/>
望㬌響而股弁矣嘗一登婁江之堂婁江曰吾不能諱<lb/>
獻吉昌穀軰之玼也融而超之于鱗庻㡬焉後我而作<lb/>
其在此子矣交新都新都曰成都博而不核也江左核<lb/>
而未精博而核核而精宜莫如明瑞夫濟南之秀句婁<lb/>
江之東野也江左之賅練新都之退之也若曰吾終身<lb/>
所服膺在是餘子録録不復置齒牙矣一旦得明瑞而<lb/>
<pb n="KR4e0218_WYG_000-4a"/>
遽躋之二君之上此寧可虛詞浮説相假借哉苞稸之<lb/>
富位置之髙騁騖之𢎞放誠有以服其心折其喙如尹<lb/>
望邢而泣季咸見壺子而却走固不自知其如此也夫<lb/>
當明瑞罷公車脱塵鞅髙卧蓉山靈洞之間目視雲漢<lb/>
非其人即貴倨弗友傲然以千古自命莊生有云談二<lb/>
子於戴晉人之前猶一吷也豈不然哉昔喻君邦相尹<lb/>
蘭江慕交明瑞相従於山顛水涯唱詠連日夕余心實<lb/>
向往之適視瑑兹土而明瑞已騎雲煙去我而㳺寥廓<lb/>
<pb n="KR4e0218_WYG_000-4b"/>
㢙購其遺文讀之而板復漶漫紛錯囙以公事之餘稍<lb/>
為銓次又得蘭溪令君盧爾騰以襄其役鴻臚趙君文<lb/>
鎮以董其成孝㢘徐伯陽章無逸軰以校其似皆閎覽<lb/>
博物君子也巻計為詩八十文半之臚分部列犂然可<lb/>
觀矣余嘗讀弇山羊石生傳時明瑞年纔三十有八耳<lb/>
而所著詩已二十巻他所撰述計二十四種共為巻二<lb/>
百三十有三制作之富逾於古人後其年復不少也計<lb/>
所論著當有所散軼伏匿而不出者購成全書将在来<lb/>
<pb n="KR4e0218_WYG_000-5a"/>
喆嗟乎蘭隂之間瀫水之上髙門華閥上第元僚指不<lb/>
勝僂矣其間道徳功業昭垂於日月者殊不乏人而明<lb/>
瑞裹敝幘弄三寸柔翰直與争不朽於穹壤天嗇之於<lb/>
彼而昌之此於世正得失半也乃世或為明瑞扼腕一<lb/>
第夫唐以詩賦取士猶失之李杜況夫俳偶帖括之習<lb/>
又烏足籠吾明瑞哉史氏傳文苑要當置是子婁江新<lb/>
都間耳萬厯戊午中秋日新安江湛然書于金華郡齋<lb/>
<pb n="KR4e0218_WYG_000-6a"/>
少室山房集<lb/>
　石羊生傳<hi>王世貞</hi>
胡元瑞者名應麟一字明瑞嘗自號少室山人已慕其<lb/>
鄉人皇初平叱石成羊事更號曰石羊生人亦曰元瑞<lb/>
殆非人間人也仙而謫者也遂呼之石羊生元瑞父曰<lb/>
按察公僖母宋宜人按察公為行絶類萬石君而文藻<lb/>
過之所至好行隂徳名位不甚稱以雲南按察副使歸<lb/>
今尚壯無恙元瑞為兒時肌體玉雪睂目郎秀五嵗按<lb/>
<pb n="KR4e0218_WYG_000-6b"/>
察公口授之書輙成誦見客客使屬對輙工九齡従里<lb/>
社師日估俾習經生業而心厭之俄悉胠按察公篋得<lb/>
古文尚書周易國風雅頌檀弓左氏莊列屈原兩司馬<lb/>
杜甫諸家言讀之按察公竒其意弗禁也稍長遂能為<lb/>
歌詩藉藉傳里中而于經生業亦不廢十五補博士弟<lb/>
子員非其好也㑹按察公拜尚書禮部郎挟與俱渡錢<lb/>
塘過呉閶汎楊子北厯齊魯趙魏之墟至燕市而止所<lb/>
經繇吊古即事往往於詩歌發之而是時南海黎惟敬<lb/>
<pb n="KR4e0218_WYG_000-7a"/>
歐楨伯呉郡周公瑕呉興徐子與嘉禾戚希仲沈純父<lb/>
永嘉康裕卿先後抵燕發元瑞藏詩覽之咸嘖嘖折行<lb/>
請交至扵琳宫梵宇髙㑹雅集元瑞以齒坐未坐片語<lb/>
一出無不恍然披靡自失也曰使用昔賢𨽻事奪席例<lb/>
吾曹無坐所矣臨淮小侯李惟寅慕元瑞甚使客簒而<lb/>
致之為上賓旬日不聴出惟寅用是亦以詩名而周宗<lb/>
正灌甫雅自負風雅有人倫之鑒貽元瑞三十韻首以<lb/>
北地信陽相屬元瑞益自信尋以按察公外除元瑞歸<lb/>
<pb n="KR4e0218_WYG_000-7b"/>
従母里中母患頭風甚劇元瑞委身醫藥間日夜扶侍<lb/>
不休母頭風良愈而身過勞得清羸疾矣因跳匿金華<lb/>
山中而㑹大司空萬安朱公衡還過蘭谿朱公故従燕<lb/>
見元瑞詩而驚賞者至是發使山中蹤跡得元瑞以書<lb/>
要之而泊舟待三日元瑞感其意為長歌七百言以贈<lb/>
朱公公袖示督學使者滕君伯輪曰天下竒才也滕君<lb/>
輙超格檄受餼學宫且趣入試兩御史再試再為諸生<lb/>
千人冠已薦鄉書上公車報罷元瑞意殊不在一第其<lb/>
<pb n="KR4e0218_WYG_000-8a"/>
所㳺從皆天下賢豪長者然所當心獨余兄弟與李觀<lb/>
察于鱗汪司馬伯玉呉𠫭政明卿㑹于鱗死餘皆散䖏<lb/>
不相及久之意邑邑不自得而余弟敬美與觀察公同<lb/>
年過蘭谿謂觀察吾欲就阿戎談當勝卿遂即元瑞劇<lb/>
語二夕皆申旦臨别眷眷不忍釋曰吾扵詩獨畏于鱗<lb/>
耳已矣今庶㡬得足下又曰幸與家中丞同世胡不一<lb/>
及門即卒然抱于鱗恨若何時余方謝客曇陽觀聞元<lb/>
瑞来喜不自勝力疾啟闗與為十日飲間出所著少室<lb/>
<pb n="KR4e0218_WYG_000-8b"/>
山房詩余得而序焉所以屬元瑞甚重而用是頗有齗<lb/>
齗者余二人俱弗顧元瑞乃髙卧山中不復就公車而<lb/>
蘭谿令喻邦相豪於詩與元瑞意合忘形爾汝嘗偕過<lb/>
趙學士山房倡和連日夕元瑞之卧山中凡六載而始<lb/>
上公車至都下遇張觀察助甫助甫余兄弟友也讀元<lb/>
瑞詩擊節曰二十年亾此調矣元瑞亦竒助父詩契密<lb/>
無間且各自悵相遇晩試復罷歸時大司馬張公肖甫<lb/>
靖浙難過元瑞里元瑞避弗見張公謂按察公公兒佳<lb/>
<pb n="KR4e0218_WYG_000-9a"/>
甚故知之今難我得非以使者恵文嶽嶽耶為我致之<lb/>
錢塘請得具賓主禮元瑞乃強為錢塘謁張公果以上<lb/>
客客之㑹伯玉来湖上大將軍戚元敬系至伯玉數與<lb/>
元瑞相聞問把臂劇驩出元敬七絶句詫之曰大將軍<lb/>
健兒也乃能作文語不下沈太尉曹竟陵生亦能賦贈<lb/>
我乎元瑞援筆干餘言立就竒思滚滚既大將軍集相<lb/>
向嘆賞不置伯玉因曰我欲之海上訪王元美兄弟生<lb/>
復能従我乎元瑞曰吾心也遂同過弇州園伯玉道為<lb/>
<pb n="KR4e0218_WYG_000-9b"/>
少室山房集序其重不下余時偕元瑞至者伯玉弟仲<lb/>
淹仲嘉而張大司馬亦以内召跡伯玉而来尋先别去<lb/>
余兄弟與伯玉元瑞諸君積日㳺弇中甚樂也元瑞性<lb/>
孤介時時苦吟沉思不甚與客相當至其揮麈尾扢藝<lb/>
文持論侃然尤慎于許可有莫生者躁而貪以品不登<lb/>
上中側目元瑞甚屬伯玉元敬㳺西湖故遍詈坐客為<lb/>
閧端元瑞夷然弗屑也及在弇仲淹被酒狎元瑞元瑞<lb/>
拒弗受客謂元瑞曩湖上之役胡以異兹元瑞徐曰莫<lb/>
<pb n="KR4e0218_WYG_000-10a"/>
生者庸詎足校也仲淹司馬公介弟吾儕當愛之以徳<lb/>
獨奈何成人過耶客乃服元瑞自髫鬐厭薄榮利餘子<lb/>
女玉帛聲色狗馬服玩諸好一切泊然而獨其嗜書籍<lb/>
自天性身先後所購經史子集四萬餘巻手鈔集録㡬<lb/>
十之三分别部類大都如劉氏七畧而加詳密築室三<lb/>
楹貯之黎惟敬大書其<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>曰二酉山房而屬予為記旦<lb/>
夕坐卧其間意翛如也恒自笑蠧魚去人意不逺又謂<lb/>
我故識古人恨古人乃不識我其托尚如此好稱説前<lb/>
<pb n="KR4e0218_WYG_000-10b"/>
軰風節嘗怪其郡若梁劉孝標之介唐駱賔王之忠而<lb/>
世僅僅以文士目之當由作史者盲於心故且史第知<lb/>
有狄梁公宋廣平賢皆頫首而従周祼將以視賔王何<lb/>
徑庭也上之采風使者蘇君禹君禹雅敬信元瑞趣下<lb/>
其事賔王得以鄉賢祀郡城而孝標亦暴顯元瑞所著<lb/>
詩有寓燕還越計偕巖棲卧游抱膝三洞兩都蘭隂畸<lb/>
園等集二十餘巻詩藪内編外編十二巻他撰述未行<lb/>
世者有六經疑義二巻諸子折衷四巻史蕞十巻筆叢<lb/>
<pb n="KR4e0218_WYG_000-11a"/>
十巻皇明詩統三十巻皇明律範十二巻古樂府二巻<lb/>
古韻考一巻二酉山房書目六巻交㳺紀畧二巻兠𤣥<lb/>
國志十巻酉陽續俎十巻隆萬新聞二巻隆萬襍聞四<lb/>
巻駱侍御忠孝辨一巻補劉氏山棲志十二巻蒐輯諸<lb/>
書有羣祖心印十巻方外遐音十卷考槃集十巻談劍<lb/>
編二巻采真㳺二巻㑹心語二巻類萃諸書有經籍㑹<lb/>
通四十卷圖書博攷十二巻諸子彚編六十巻虞初綂<lb/>
集五百巻蓋生平於筆硯未嘗斯須廢去元瑞壯未有<lb/>
<pb n="KR4e0218_WYG_000-11b"/>
子邇始舉二子戊子冬復以按察公命赴公車至瓜洲<lb/>
而病病積久不愈慨然曰吾其殆乎謂余知應麟者唯<lb/>
子幸及吾之身而傳我使我有後世後世有我也王子<lb/>
曰元瑞年三十有八耳神清而意甚舒即偶犯霜露何<lb/>
恙不已而慮至此也夫以元瑞之生僅三十年而著作<lb/>
充斥乃爾過此以往所就當又何如耶元瑞扵他文無<lb/>
所不工績學稱是顧不以自多而所沾沾獨詩彼固有<lb/>
所深造也元瑞才髙而氣雄其詩鴻鬯瓌麗迥絶無前<lb/>
<pb n="KR4e0218_WYG_000-12a"/>
稍假以年將與日而化矣至勒成一家之言若所謂詩<lb/>
藪者則不啻遷史之上下千載而周密無漏勝之其刻<lb/>
精則董狐氏韓非子也吾長於元瑞二紀餘姑為傳以<lb/>
慰之且謂元瑞子後當竟傳我<lb/>
</p>
<p>
</p>
  </div>
</body>
</text>
</TEI>
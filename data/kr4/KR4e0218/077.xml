<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十七</head> <lb/>
    <p>
<pb n="KR4e0218_WYG_077-1a"/>
欽定四庫全書<lb/>
　少室山房集巻七十七<lb/>
　　　　　　　　　　　　明　胡應麟　撰<lb/>
　　七言絶句八十首<lb/>
　　　武林送吳山人北遊<lb/>
雪裡錢塘一棹孤送君寒色滿長途黄金臺館三千尺<lb/>
曽伴荆高作酒徒<lb/>
　　　哭李惟寅太保十二首<lb/>
<pb n="KR4e0218_WYG_077-1b"/>
大將星沉易水頭五陵城闕暮生愁那堪落日臨淮第<lb/>
珠履三千覔故侯<lb/>
笙鶴遙天擁上才何年華表一歸來黄金慘淡名流絶<lb/>
落日隂風滿壞臺<lb/>
秋色轅門照大旗塞垣金柝夜遲遲危樓十丈中天月<lb/>
尚憶司空坐嘯時<lb/>
細栁營中柝夜停衣冠朝野惜精靈無煩更樹中郎碣<lb/>
潮海千山盡勒銘<lb/>
<pb n="KR4e0218_WYG_077-2a"/>
露洗長空散鬱藍無窮秋色庾樓南胡床寂寞珠簾閉<lb/>
不見征西月下談<lb/>
羽扇綸巾白紵袍聲名華貊羨人豪不知累代凌烟上<lb/>
若箇如椽擅彩毫<lb/>
梵宇金銀簇畫梁湖山晴色遍奚囊魚龍寂寞仙槎去<lb/>
四百樓臺挂夕陽<lb/>
十萬貔貅靜不譁青門歸熟故侯𤓰城頭一夜飛霜急<lb/>
落盡桓伊笛裡花<lb/>
<pb n="KR4e0218_WYG_077-2b"/>
百尺層臺近潞河瑯琊二美數經過華陽座上談天客<lb/>
强半追隨入大羅<lb/>
燕子磯頭落葉黄秦淮南去是金閶分襟最憶河橋畔<lb/>
明月千山墮屋梁<lb/>
憶共春宵禁籞東玉鞭馳驟兩花驄六街明月天如水<lb/>
誰喚詞人碣石宫<lb/>
國士提攜最少年青衫聯袂洛城前重來慟哭西州路<lb/>
萬樹棠梨咽暮蟬<lb/>
<pb n="KR4e0218_WYG_077-3a"/>
　　　哭曹子念六首<lb/>
厯落嶔嵜赴九泉伯通椽下最堪憐扶風何處歸妻子<lb/>
慟哭梁鴻廢冢前<lb/>
乘風先到鳯麟洲二舅星冠話昔遊樹樹棠梨婁水上<lb/>
殯宫何處問曹丘<lb/>
一病相如困茂陵玉樓魂夢夜飛騰亦知鶴背難勝汝<lb/>
應逐齊諧跨大鵬<lb/>
三尺鬚髯十尺軀便便大腹定誰如莫言飽食曹交粟<lb/>
<pb n="KR4e0218_WYG_077-3b"/>
七步才華四部書<lb/>
縲絏寧當罪冶長當年書記羨鄒陽只今何處尋遺草<lb/>
無限春風屬野棠<lb/>
避地金閶歲不遙蓽門蘿徑晚蕭條鐘聲送客寒山寺<lb/>
恨泊吳楓第二橋<lb/>
　　　送謝文度還武夷二首<lb/>
長江天際一帆開拂袖離歌下越臺君去幔亭囘首望<lb/>
霞光猶似赤城來<lb/>
<pb n="KR4e0218_WYG_077-4a"/>
凄風殘月大江濆送爾津亭見白雲搖落萬山秋色裡<lb/>
何人同謁武夷君<lb/>
　　　過齊東不及持斗酒酹鳴臯墓二絶寄懷<lb/>
滿眼寒山卧北邙修文人去尚為郎無勞更下楊朱泣<lb/>
曽共齋頭種白楊<lb/>
殯宫遙鎖石門寒淺土齊東寄伯鸞惆悵棠梨飛欲盡<lb/>
亂山無語夕陽殘<lb/>
　　　天香館<lb/>
<pb n="KR4e0218_WYG_077-4b"/>
縹緲孤根立翠巒扶疎晴影拂仙壇瑤臺十二金風起<lb/>
吹送天香出廣寒<lb/>
　　　空翠亭<lb/>
翠葆林林夾畫牆萬株寒玉鎖烟霜閒來此地堪逃暑<lb/>
滿榻清風伴上皇<lb/>
　　　紅蕖沼<lb/>
徙倚清香動曲池赤欄亭榭午風遲紅粧半掩青鸞扇<lb/>
疑是温泉罷浴時<lb/>
<pb n="KR4e0218_WYG_077-5a"/>
　　　來鳯岡<lb/>
百尺亭亭翳紫苔清隂長夏滿樓臺風前漫作琴聲聽<lb/>
白晝天池鳯鳥來<lb/>
　　　斷橋斜照<lb/>
夾㟁輕風上栁條桃花晴逐杏花飄遊人不道春光晩<lb/>
簫鼔樓船入斷橋<lb/>
　　　漳塘霽月<lb/>
明月娟娟漾碧沙銀塘秋水浴蒹葭凉風忽逐雙鳬起<lb/>
<pb n="KR4e0218_WYG_077-5b"/>
零亂中流白藕花<lb/>
　　　天井平原<lb/>
古木寒林四望幽經過麋鹿共淹畱翛然不起紅塵念<lb/>
坐占平原十畝秋<lb/>
　　　鶴阜清風<lb/>
何年孤鶴此徘徊引步僊風拂島來永夜月明秋萬里<lb/>
滿空零露濕瑤臺<lb/>
　　　靈鷲峰懷童子鳴二首<lb/>
<pb n="KR4e0218_WYG_077-6a"/>
行盡天台三十峯春烟重疊鎖芙蓉孤雲不作還家夢<lb/>
卧聽僧堂雨後鐘<lb/>
翠擁千林路不分夕陽囘首一鐘聞天南詞客畱題處<lb/>
惆悵西巖滿寺雲<lb/>
　　　憶同俞羨長張元春何主臣吳德符遊宿湖上<lb/>
　　　　彈指隔歲孤坐小園横塘烟雨甚思四君挐<lb/>
　　　　木蘭飛白墮共之輙題一絶便面寄吳生傳<lb/>
　　　　致三子<lb/>
<pb n="KR4e0218_WYG_077-6b"/>
好風凉月大堤傍何限秋光撲畫牆迴首亂山飛鳥隔<lb/>
一林烟雨滿横塘<lb/>
　　　王山人希曽記室戎行廿載矣歸武林寄止窮<lb/>
　　　　巷門庭蕭然余偶過啜茗其中為題此絶<lb/>
老傍東林學種𤓰當年投管事龍沙胡床獨坐秋風裡<lb/>
門巷無聲落荳花<lb/>
　　　憶與王生酣眠小玉館中迄今垂三十載武林<lb/>
　　　　邂逅縱談疇昔則同事酒壚者什九岱宗矣<lb/>
<pb n="KR4e0218_WYG_077-7a"/>
　　　　把臂澘然輙復賦此<lb/>
三十年前宋子侯名花傾國爛溪頭簫聲斷絶秦樓閉<lb/>
何處重攜弄玉遊<lb/>
　　　送徐茂才<lb/>
竹窻螢火記當年心折蘭陵繫酒船縱是相逢猶有恨<lb/>
西風憔悴菊花前<lb/>
　　　送王生之白狼幕中二首<lb/>
不逐游閒抱隱囊翩翩結束事戎行閨中秋夜長如許<lb/>
<pb n="KR4e0218_WYG_077-7b"/>
莫遣音書斷白狼<lb/>
廿載封狼憶舊籌懸腰霜色粲吳鈎殷勤脫贈秋風裡<lb/>
五夜飛餐日逐頭<hi>時方有事日本</hi>
　　　病卧旬日焚香小齋偶扶杖過牆東則池上芙<lb/>
　　　　蓉盡放矣秋色三分倐忽强半捉筆聊賦短<lb/>
　　　　章<lb/>
肺病寒窻卧緑紗竹床支枕誦南華不知湖上秋多少<lb/>
簾外芙蓉盡落花<lb/>
<pb n="KR4e0218_WYG_077-8a"/>
　　　王生希曽以文犀琥珀贄余序其滇遊諸稿余<lb/>
　　　　諾之未暇也㑹生有事白狼戲成二絶句柬<lb/>
　　　　之<lb/>
燦爛文犀粤嶺來竹皮冠小正堪裁異時牛渚休然却<lb/>
畱伴温郎玉鏡臺<hi>右犀導</hi>
一寸寒光萬里心懷中明月夢中尋莫將玉盌移相傍<lb/>
看作蘭陵舊鬰金<hi>右琥珀盃</hi>
　　　少與徐文學同館萬松别去二十四載一時諸<lb/>
<pb n="KR4e0218_WYG_077-8b"/>
　　　　子邈如晨星今秋邂逅武林因各舉大白為<lb/>
　　　　壽題小絶以紀之<lb/>
一氊猶記共錢塘舉白持螯思未忘二十四年彈指過<lb/>
莫教容易賦河梁<lb/>
　　　祝生如華舊從余學詩溪上一别三載餘是秋<lb/>
　　　　余羇寓武林忽棹扁舟來謁投我七言律四<lb/>
　　　　章風骨崚嶒殊可喜愕于其行也走筆五絶<lb/>
　　　　勉之<lb/>
<pb n="KR4e0218_WYG_077-9a"/>
一枕梧堂亂葉飄新詩何處擲瓊瑤數篇風骨崚嶒甚<lb/>
可道青衫業未消<lb/>
寸管縱横白雪飛夜光前乗簇珠璣從他赤幟收全趙<lb/>
斟酌登壇在布衣<lb/>
盡道寥天跨赤虬那知深獄閉吳鈎自知匣底千秋在<lb/>
無奈寒光逼斗牛<lb/>
騄駬飛黄並絶塵太行高坂骨嶙峋君看異日登臺客<lb/>
可笑于今伏櫪人<lb/>
<pb n="KR4e0218_WYG_077-9b"/>
一棹河梁繫白沙芙蓉江上未開花十年句踐羅傾國<lb/>
投老西施學浣紗<lb/>
　　　再送汪山人兼寄余督學君房六絶句<lb/>
玉舄雙飛大海晴河梁斜日斷雲平凉秋試躡青蓮蹻<lb/>
一問黄冠到四明<lb/>
一曲君王賜鑑湖蒼生能起謝公無雲門寺口青山色<lb/>
憶對金陵舊酒徒<lb/>
懸圃層城碧海頭何煩徐市説瀛洲月明天姥三千仞<lb/>
<pb n="KR4e0218_WYG_077-10a"/>
對挾飛鯨夢裡遊<lb/>
迴首南皮舊蹟存當時詞客半銷魂由來筆札君房妙<lb/>
一柱靈光鎮海門<lb/>
洞壑潮音阿耨前金銀樓閣太空懸三生大士容聽法<lb/>
淨洗軍持供白蓮<lb/>
望氣頻過大禹陵甬東城郭近西興天風萬斛潮聲起<lb/>
人倚浮圖第一層<lb/>
　　　看花湖上人家覩閨中四時障子為題樂府四<lb/>
<pb n="KR4e0218_WYG_077-10b"/>
　　　　章<lb/>
繡户重重閉緑苔桃花一樹曉風來羅衫乍試嬌無力<lb/>
淡掃春山上玉臺<lb/>
一枕相思夢未成銀屏珠箔畫樓明石欄杆畔橊花發<lb/>
相對貍奴坐晚晴<lb/>
萬户寒砧接暮笳征夫何處未還家相攜女伴瑤臺上<lb/>
五色金盤弄月華<lb/>
窻外寒風正襲衣流黄那復理殘機鳴箏熾炭圍爐畔<lb/>
<pb n="KR4e0218_WYG_077-11a"/>
高捲珠簾看雪飛<lb/>
　　　栁枝詞二首<hi>湖上作</hi>
湖上春風萬萬條纎枝長學漢宫腰憑君莫奏清江曲<lb/>
無限情人憶板橋<lb/>
嫋娜輕盈拂畫樓佳人金絡控驊驑同心何處真堪結<lb/>
樹樹青絲緑水頭<lb/>
　　　衢陸君七旬矣而嗜奕靡倦過余茒堂竟日索<lb/>
　　　　詩為别一絶<lb/>
<pb n="KR4e0218_WYG_077-11b"/>
蚤歲巴卭遇橘仙枯棋三百思通𤣥何當戲叱羣羊去<lb/>
獨占青霞洞裡天<lb/>
　　　楚余生千里過訪乞詩四絶以贈其行<lb/>
握手新知話未央狂歌深夜舞魚腸蘭陵百斛猶堪醉<lb/>
莫指宜城憶故鄉<lb/>
車騎翩翩瀫水頭朱絃彩筆羨風流元龍豪氣今餘幾<lb/>
為汝重登百尺樓<lb/>
零雨蕭騷滴夜眠送君愁上木蘭船征途不為南風惡<lb/>
<pb n="KR4e0218_WYG_077-12a"/>
何限黄鸝碧樹前<lb/>
皓齒明眸照玉臺清帆瀕發更徘徊憑君小適山隂興<lb/>
明日溪頭挂雪迴<lb/>
　　　題扇<lb/>
滿空飛雪墮闌干長信宫中夜不寒自是壽陽粧額蚤<lb/>
錯教人擬落梅看<lb/>
　　　中秋夜小亭對月獨酌四首末首懷邦相明府<lb/>
危闌十二倚長空寂寂樓臺露氣中吹斷碧簫天似水<lb/>
<pb n="KR4e0218_WYG_077-12b"/>
玉盤初上海門東<lb/>
玉露無聲桂宇高小亭孤坐一揮毫百篇斗酒聊今夜<lb/>
斟酌騎鯨欠錦袍<lb/>
萬家秋色武昌樓樓上霜華靜不流好踞胡床成獨坐<lb/>
幾人年少解悲秋<lb/>
樓閣嶕嶢練影開遙知仙令亦含杯不因桂樹飛香滿<lb/>
真作山隂夜雪來<lb/>
　　　戲贈相者吳生<lb/>
<pb n="KR4e0218_WYG_077-13a"/>
痴絶平生顧虎頭衹從丘壑擅風流由來寸管千秋在<lb/>
莫詫當年萬里侯<lb/>
　　　題葉太學㑹心處<lb/>
四面青山䕶草堂芙蓉萬朶浴銀塘黄庭一巻焚香罷<lb/>
散髮胡床坐晚凉<lb/>
　　　送趙明府之同安<lb/>
新捧銅章下瀫川同安百里候朱絃飛鳬慢憶雙龍闕<lb/>
少駐仙家十六天<lb/>
<pb n="KR4e0218_WYG_077-13b"/>
　　　送郭生遊金陵二首<lb/>
瀫水蘭隂不耐遊飛帆遙入帝王州石頭城上花如綺<lb/>
為覔長庚舊酒樓<lb/>
滿載金華百斛春青袍緑鬢紫綸巾珠簾半捲長安道<lb/>
爭喚投壺郭舍人<lb/>
　　　贈章生從龍<lb/>
緑鬢紅顔學楚狂看花攜酒過溪堂生涯莫笑揚雄拙<lb/>
老挾𤣥經不下床<lb/>
<pb n="KR4e0218_WYG_077-14a"/>
　　　小憩長春圃作<lb/>
谷口雲深䕶翠巒科頭長日對盤桓一聲山鳥夕陽墮<lb/>
滿榻長松生夏寒<lb/>
　　　送陸孝亷<lb/>
玉匣豐城劎氣重暮山重疊照芙蓉應知洛下諸詞客<lb/>
彩筆分行待士龍<lb/>
　　　吳之衛過訪迫行不及徃報率爾寄懷<lb/>
邂逅吳郎曲水頭吳天霞色照吳鈎孤航不奈明朝别<lb/>
<pb n="KR4e0218_WYG_077-14b"/>
千樹寒楓盡作愁<lb/>
　　　安二席上重聽輕紅歌作<lb/>
深夜西林棹雪過一尊其奈故人何寧辭大白千鍾醉<lb/>
飽聽輕紅百遍歌<lb/>
　<lb/>
　<lb/>
　<lb/>
　少室山房集巻七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百三</head> <lb/>
    <p>
<pb n="KR4e0218_WYG_103-1a"/>
欽定四庫全書<lb/>
　少室山房集巻一百三<lb/>
　　　　　　　　　　　　明　胡應麟　撰<lb/>
　　讀十一首<lb/>
　　　讀鬼谷子<hi>二則</hi>
鬼谷縱横之書也余讀之淺而陋矣即儀秦之師其術<lb/>
宜不至猥下如是栁宗元謂劉氏七略所無蓋後世偽<lb/>
為之者學者宜其不道而髙似孫輩輒取而尊信之近<lb/>
<pb n="KR4e0218_WYG_103-1b"/>
世之耽好之者又往往而是也甚矣邪説之易于入人<lb/>
也宋景濂氏曰鬼谷所言捭闔鈎箝揣摩等術皆小夫<lb/>
蛇䑕之智家用之則家亡國用之則國僨天下用之則<lb/>
失天下其中雖有知性寡累等語亦庸言耳學士大夫<lb/>
悉宜唾去而宋人愛且慕之何也其論甚卓足破千古<lb/>
之偽<lb/>
　　　又<lb/>
鬼谷子漢志絶無其書文體亦不類戰國晉皇甫謐序<lb/>
<pb n="KR4e0218_WYG_103-2a"/>
傳之按隋志縱横家有蘇秦三十一篇張儀十篇隋經<lb/>
籍志已亡葢東漢人本二書之言薈萃附益為此即或<lb/>
𤣥晏手裁而託名鬼谷若子虚亡是云耳<lb/>
　　　讀越絶書<hi>二則</hi>
越絶書䟦云維子胥之述吳越也因事類以曉後世著<lb/>
善為誠譏惡為誠句踐以友更始之元五百餘年吳越<lb/>
相攻復見于今百歳一賢猶為比肩記陳厥説略有其<lb/>
人以去為姓得衣乃成厥名有米覆之以庚禹來東征<lb/>
<pb n="KR4e0218_WYG_103-2b"/>
死塟其疆不直自斥託類自明寫精露愚略以事類俟<lb/>
告後人文屬辭定自于邦賢邦賢以口為姓承之以天<lb/>
楚相屈原與之同名明于古今德配顔淵時莫能與伏<lb/>
竄自容年加申酉懐道而終友臣不施猶夫子得麟覽<lb/>
覩厥意嗟嘆其文於乎哀哉温故知新述暢子胥以喻<lb/>
來今云云以上俱本書䟦語按漢書藝文志雜家有伍<lb/>
子胥八篇今詳越絶一書于子胥始末特詳且稱賛其<lb/>
賢者不容口而子胥之列雜家者本書竟不復傳觀此<lb/>
<pb n="KR4e0218_WYG_103-3a"/>
䟦首言子胥之述吳越終言述暢子胥以諭來今豈東<lb/>
漢越中文士因子胥雜家之舊而附益以句踐種蠡行<lb/>
事㑹為此編易名越絶乎不然此書所載吳越事相半<lb/>
何得獨云述暢子胥且首言子胥之述吳越又何也用<lb/>
修據以去為姓等語而得袁康吳平名姓可謂異代賞<lb/>
音至子胥撰述之繇明記始末而不復詳詧亦得其一<lb/>
而不得其二者與<lb/>
　　　又<lb/>
<pb n="KR4e0218_WYG_103-3b"/>
此書以為子貢作者絶不經又一無左騐苐據亂齊存<lb/>
魯一章爾用修以為罔説是也詳味此䟦子胥之述吳<lb/>
越因事類以曉後世著善為誠譏惡為誠洎後温故知<lb/>
新述暢子胥以諭來今等語則子胥舊有是書述吳越<lb/>
雜事而後人温其故典而暢叙之以傳于世意㫖甚明<lb/>
其云更始之元當是西京之末而此書文氣絶不類其<lb/>
時盖袁康者先述此書于東漢初而吳平者復為之屬<lb/>
文定辭于東漢之季故云百歳一賢猶為比肩也其云<lb/>
<pb n="KR4e0218_WYG_103-4a"/>
禹來東征死塟其疆末又云覆之以庚兵絶之也豈袁<lb/>
非越人更始間為亂兵戕于越地因而塟與吳平則自<lb/>
是越人成此書者故云文屬辭定自于邦賢也此書閲<lb/>
世數千年至用修始發作者姓名而未及究其顛末之<lb/>
悉余不敏實首竊窺豈書之顯晦自有時與庸録諸此<lb/>
俟異時博綜之士<lb/>
　　　讀三墳<lb/>
元經出阮逸世以即阮逸也孔叢出宋咸人以即宋咸<lb/>
<pb n="KR4e0218_WYG_103-4b"/>
也朱紫陽以麻衣出戴師愈黄東發以文子出徐靈府<lb/>
宋景濂以闗尹子出孫定王元美以元命包出張昇獨<lb/>
三墳亡謂出毛漸者余知其漸出無疑也漸所作三墳<lb/>
序其詞實淺陋與書合故覈偽書者覈所出之人思過<lb/>
半矣或曰若子言世得論衡將益為中郎之秘獨奈何<lb/>
令人好古也噫尚書出孔壁世以偽詆安國乎竹書出<lb/>
汲冢世以偽姍束晳乎列子過江始傳世以為張湛偽<lb/>
乎惟其是而已<lb/>
<pb n="KR4e0218_WYG_103-5a"/>
　　　讀闗尹子<lb/>
闗尹子九篇以即老耼弟子而莊周稱之者按七略道<lb/>
家有其目自隋志絶不載則是書之亡久矣今所傳云<lb/>
徐藏子禮得于永嘉孫定者陳振孫疑定所受不知何<lb/>
人宋景濂以即定撰皆有理余則以藏定二子尚非如<lb/>
阮逸宋咸輩實有其人或俱子虚烏有未可知也篇首<lb/>
劉向序稱渾質崖戾汪洋大肆然有式則使人泠泠輕<lb/>
輕不使人狂等語葢晩唐人學昌黎聲口亡論西京即<lb/>
<pb n="KR4e0218_WYG_103-5b"/>
東漢至開元無有也至篇中字句體法全倣釋典成文<lb/>
如若人有超生死心厭生死心等語無論莊列即鶡冠<lb/>
至亢倉無有也且隋志既不載新舊唐志亦夐無聞而<lb/>
特顯于宋又頗與齊丘化書有相似處故吾嘗疑五代<lb/>
間方外士掇拾柱下之餘文傅㑹竺乾之章旨以成此<lb/>
書雖中有絶到之談似非淺近所辦第以闗尹則萬無<lb/>
斯理彼藏耶定耶真耶贗耶吾何暇辨之哉<lb/>
　　　讀淮南子<lb/>
<pb n="KR4e0218_WYG_103-6a"/>
漢世記事之博莫過太史公立言之博無出淮南子故<lb/>
揚雄以淮南太史並論又以為淮南之用弗如太史公<lb/>
知言哉淮南葢效吕覽而作者其文詞竒麗宏放瑰目<lb/>
璨心謂挾風霜之氣良自不誣而詭辭衺説坌溢篇中<lb/>
自戰國莊列二鄒縱譚宇宙茅靡瀾倒舉世若狂漢興<lb/>
董賈諸人漸趨淳朴一代文章垂復古始淮南又羣集<lb/>
浮華網羅淫僻淵渟澤滙萃為此編自以極天下之觀<lb/>
而不知好大喜夸之弊不亡國殺身有不已者余讀淮<lb/>
<pb n="KR4e0218_WYG_103-6b"/>
南既竒其才悲其遇又重惜其未聞君子之大道也因<lb/>
題簡末云<lb/>
　　　讀中説<lb/>
王仲淹之著中説也唐宋以還知之者十而三罪之者<lb/>
十而七疑之者十而九甚至以河汾有穢行史削之夫<lb/>
仲淹生隋季世遯迹閭岩一時與游董常數子而外無<lb/>
論房李魏王若風馬牛絶不相及即薛収杜淹識者疑<lb/>
焉而隋史成于武德貞觀之間計中説當時潤飾于王<lb/>
<pb n="KR4e0218_WYG_103-7a"/>
氏諸子者尚未行世未必知隋有若人史置弗録胡怪<lb/>
也余讀仲淹書獨慨夫士之生于三代之下者一靡于<lb/>
管晏載蕩于孫吳三溺于申韓四淪于楊墨五淫于莊<lb/>
列六徇于曇摩下逮六朝南北即瑰偉絶特葢世之英<lb/>
亦將望是數者趨焉息焉其于周公仲尼之道盖邈不<lb/>
知其何物矣仲淹勃興衰運直欲懸掲而日月之今繹<lb/>
其遺言源流洞如規模廓如詞義秩如温如燁如即性<lb/>
命天人之極彼或未窺是非大謬聖人者固已鮮矣藉<lb/>
<pb n="KR4e0218_WYG_103-7b"/>
令靣命杏壇詎出端木顓孫之下若之何後世之知之<lb/>
者弗勝夫罪之者之衆也至刻畫顔曽步趨鄒魯福郊<lb/>
福畤之為固無事辨特其肩任太𢎞論建太廣志意太<lb/>
驟稍似有以啓其端者紫陽所為三嘆而致惜歟<lb/>
　　　讀鬻子<lb/>
鬻子章次篇名前人論者咸以殘缺不可曉余初讀尤<lb/>
漫然載閲之覺其詞頗質奥雖非真出熊手要為秦漢<lb/>
前書及反覆紬繹之迺知此書之存眎舊纔十之一而<lb/>
<pb n="KR4e0218_WYG_103-8a"/>
篇名章次錯亂混淆之甚宜宋以來諸家未有得其要<lb/>
領者也葢古鬻子本書篇名章次與莊列不同而絶與<lb/>
今傳闗尹子類所謂撰吏道符等目即闗尹之一宇二<lb/>
柱等篇也撰吏下有五帝等目道符下有三王等目即<lb/>
一柱篇之盆沼等章二柱篇之盌于等章也闗尹九篇<lb/>
而每篇章次少者六七多者十餘更互闡發以竟一篇<lb/>
之義故每章之語雖極寥寥而不覺其簡鬻子二十一<lb/>
篇律以闗尹則今傳短章總之當不下百數十而東京<lb/>
<pb n="KR4e0218_WYG_103-8b"/>
之後兵火殘逸至唐所存僅此一十四條當時注者鹵<lb/>
莽苟欲庶幾前代全書遂以每章當其一篇而僅以為<lb/>
缺其八故今讀之寥寥枯寂若本末略無足觀者又其<lb/>
篇章既混而先後復淆後人因益厭棄弗省余既幸得<lb/>
其説輒稍為更定之雖缺者不可復完而章次篇名咸<lb/>
中舊解亦謂旦暮遇之者也<lb/>
　　　讀論衡<lb/>
王充氏論衡八十四篇其文猥冗薾沓世所共輕而東<lb/>
<pb n="KR4e0218_WYG_103-9a"/>
漢晉唐之間特為貴重蔡邕秘諸帳中葛洪懸諸座右<lb/>
劉子𤣥搥提班馬不遺餘力而獨尊信是書三子皆鴻<lb/>
生碩彦目無今古迺昌歜羊棗異代同心何哉秦漢以<lb/>
還聖道陸沈淫詞日熾莊周列禦鄒衍劉安之屬揑怪<lb/>
興妖不可勝紀充生茅靡瀾倒之辰而獨岌然自信攘<lb/>
臂其間剗虛黜増訂譌斮偽詖淫之旨遏截弗行俾後<lb/>
世人人咸得藉為口實不可謂非特立之士也故伯喈<lb/>
尚其新竒稚川大其宏洽子𤣥髙其辯才特其偏愎自<lb/>
<pb n="KR4e0218_WYG_103-9b"/>
是放言不倫稍不當心上聖大賢咸在訶斥至于問孔<lb/>
刺孟等篇而闢邪之功不足以贖其横議之罪矣近世<lb/>
誚充太甚若何氏沈氏諸説或未足以大服其衷故余<lb/>
稍為次其功罪以折衷後之君子<lb/>
　　　讀齊丘子<lb/>
化書六巻稱宋齊丘撰宋景濂曰齊丘子六巻言道術<lb/>
德仁食儉六化為甚悉世傳為偽唐宋齊丘子嵩作噫<lb/>
是書之作非齊丘也終南山隱者譚峭景升也齊丘竊<lb/>
<pb n="KR4e0218_WYG_103-10a"/>
之耳其文高簡固微有見于道德者非淺機小數比也<lb/>
按此書張文潜黄東發俱以為齊丘撰而景濂歸之譚<lb/>
峭因考諸仙傳得其人錄于後峭字景升唐國子司業<lb/>
洙之子師嵩山道士十餘年得辟穀養氣之術周遊無<lb/>
所不之夏則服烏裘冬則綠布袍或臥于風雪霜中經<lb/>
日人謂已斃視之氣悚悚然因遊三茅經建康見宋齊<lb/>
丘有仙風道骨雖溺機智而異乎黄埃稠人遂出所注<lb/>
化書授齊丘曰是書之化其道無窮願子序之流于後<lb/>
<pb n="KR4e0218_WYG_103-10b"/>
世齊丘因奪為已有而傳之厥後不得其死宜哉景濂<lb/>
之言蓋出于此然齊丘仕南唐而南唐又有金陵羽客<lb/>
譚紫霄者能劾召鬼神四方道流從學百餘人于三教<lb/>
書皆所洞曉嘗教其徒講莊列深以為合于釋氏則于<lb/>
今傳化書意旨尤若相類二譚並與齊丘同時一人耶<lb/>
二人耶吾不得而知也因景濂語并及之<lb/>
　<lb/>
　少室山房集巻一百三<lb/>
</p>
<p>
</p>
  </div>
</body>
</text>
</TEI>
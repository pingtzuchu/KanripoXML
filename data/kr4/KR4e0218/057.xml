<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十七</head> <lb/>
    <p>
<pb n="KR4e0218_WYG_057-1a"/>
欽定四庫全書<lb/>
　少室山房集巻五十七<lb/>
　　　　　　　　　　　　明　胡應麟　撰<lb/>
　　七言律詩七十六首<lb/>
　　　聶水部報命北上訂余握手谿頭賦此為别<lb/>
河梁揮袂惜追遊五夜雙龍拆斗牛皂葢欲飛燕闕底<lb/>
青帆仍遡越溪頭熒煌御氣瞻華衮慷慨窮交惜敝裘<lb/>
明月梅花春事蚤為公懸榻在南樓<lb/>
<pb n="KR4e0218_WYG_057-1b"/>
　　　憶蘇别駕以修<hi>有序</hi>
　　　　憶在清源日與惟效使君以修别駕沈飲十<lb/>
　　　　旬極人生聚首之樂一别五載使君出守三<lb/>
　　　　衢尚獲談謔朝暮以修歸卧巴蜀遂絶無鱗<lb/>
　　　　羽相聞惟是使君擢任觀察以修實其州民<lb/>
　　　　焉豈龍劍有靈天作之合乎余既悲使君之<lb/>
　　　　行而又竊幸以修之遇感懷戀别情溢乎詞<lb/>
笑憶清源市上年沈酣長伴酒家眠空傳剡曲三冬棹<lb/>
<pb n="KR4e0218_WYG_057-2a"/>
竟阻咸陽十日筵犢鼻正窮司馬賦貂璫誰達子雲𤣥<lb/>
花驄此際堪攜興極目雙鱗灔汿頁前<lb/>
　　　題徐納言具慶貤封冊<lb/>
壽域雙開越水頭金章赫奕下龍樓星飛南極晴光爛<lb/>
月湧西池瑞氣流八百年方騎紫鳯五千文欲駐青牛<lb/>
承家況是仙郎在戲彩翩翩近玉旒<lb/>
　　　登鹿鳴山絶頂憩小蓬萊觀易使君留題作<hi>有序</hi>
　　　　山與郡城相望超然亭孤峙其顛四面無際<lb/>
<pb n="KR4e0218_WYG_057-2b"/>
　　　　俯瞰衢闉萬瓦鱗次飛流百尺環抱其前呉<lb/>
　　　　雲楚樹映帶左右近郭一大觀也舊止𤣥武<lb/>
　　　　一祠葺而新之為游覽所寔始使君云<lb/>
絶頂仙風面面來中天何異到蓬萊江流噴雪飛呉甸<lb/>
石磴盤雲上越臺覽勝欲窮遊子目留題誰並使君才<lb/>
含毫驟發登高興莫訝銀鈎破緑苔<lb/>
　　　次日復攜酒酌山堂晴眺再題壁之左方<lb/>
徙倚危峰散鹿羣尊前呉楚望絪緼亭臺四壁全披霧<lb/>
<pb n="KR4e0218_WYG_057-3a"/>
城郭千家半入雲薄暮飛檣環浦下中宵寒磬隔谿聞<lb/>
青霞忽記觀棋約曳杖行探玉笈文<lb/>
　　　贈李司理二首<hi>有序</hi>
　　　　司理楚嘉魚人曽祖承箕舉于鄉棄弗上南<lb/>
　　　　宫與陳公甫倡和嶺表即白沙集所稱李世<lb/>
　　　　卿者也從弟承勛復以戰功列名臣文詞勲<lb/>
　　　　德棣萼相望司理寔世其門閥尊人孝亷亦<lb/>
　　　　有集行於時<lb/>
<pb n="KR4e0218_WYG_057-3b"/>
環珮翩翩下玉除漢庭司法定誰如才名供奉騎鯨後<lb/>
家世將軍射虎餘座裏雄風迴七澤嚢中春雪照三衢<lb/>
探竒不獨青霞興物色時能到草廬<lb/>
識面荆州更有無頻將意氣傍菰蘆青春紫殿誇陳策<lb/>
緑鬂黃堂佐剖符三尺清風懸水鏡萬家明月浸氷壺<lb/>
銅鞮況是山公在把臂何妨學酒徒<lb/>
　　　壽喻封翁七秩<lb/>
三生曽授大還丹七紀長看住翠巒座上雙龍隨舞隺<lb/>
<pb n="KR4e0218_WYG_057-4a"/>
亭前五馬候驂鸞西江水接東溟近南極星朝北斗寒<lb/>
莫道授書年尚少蒲輪行見出長安<lb/>
　　　張成叔過訪以尺牘詩草見投頗深推挹賦答<lb/>
　　　　四章<lb/>
意氣翩翩入洛才衡門游屐破蒼苔朱絃慘淡佳人絶<lb/>
彩筆崢嶸大將來宇宙漸開新兔苑風雲重上舊燕臺<lb/>
從知國士深難遇片諾何妨共草萊<lb/>
十年塵迹嘆飄蓬傾葢何由道路同一顧驥羣空牝牡<lb/>
<pb n="KR4e0218_WYG_057-4b"/>
雙飛龍劒隔雌雄名流上國交垂盡才子中原業未窮<lb/>
悵望四明雲霧滿獨將離目送高鴻<lb/>
片席乗風下海頭屋梁明月夢難酬尚虚文舉三年刺<lb/>
誰共元龍百尺樓大業乾坤孤鳯起長途雨雪片鴻愁<lb/>
京華舊識如相問老盡桐江釣客裘<lb/>
粲爛鮫珠海色傍飛光遙夕遍茅堂千金易水看過市<lb/>
片玉崑山總擅場白日鴻心游浩渺青天鵬翼破蒼茫<lb/>
為君一誦如澠句齊晉他年可蹔忘<lb/>
<pb n="KR4e0218_WYG_057-5a"/>
　　　歐楨伯八旬矣而神逾王千里餉書頗寓前薪<lb/>
　　　　之憤寄答二章<lb/>
老大登壇興轉豪懸書雨雪問綈袍文章得失寧兒輩<lb/>
意氣縱橫尚我曹壯節轉深題柱感雄心曽怯據鞍勞<lb/>
期君一在天風上信宿羅浮望海濤<lb/>
十載西風嘆路岐菰蘆長卧越江湄宫殘碣石才人盡<lb/>
殿聳靈光賦客遺斗酒乾坤迴骯髒尺書湖海問支離<lb/>
竒峰四百飛雲外題遍梅花夜雪時<lb/>
<pb n="KR4e0218_WYG_057-5b"/>
　　　夜同孫金潘葉四生集文如美人館<lb/>
繫馬高樓興未迴銅瓶春色照寒梅人同師利觀空坐<lb/>
客似維摩抱病來雪後何妨尋剡曲雲深無處問陽臺<lb/>
相逢肯下高唐榻總為當年作賦才<lb/>
　　　張大來至泰和以翰貺見貽賦謝<lb/>
鴻書遥下白綸巾聞說題橋氣象新賜履乍聞中禁側<lb/>
鳴琴獨坐大江濵蒹葭瀔水孤蓬夜桃李河陽萬室春<lb/>
莫向龍頭嗟晩暮翩翩八翼上平津<lb/>
<pb n="KR4e0218_WYG_057-6a"/>
　　　丁觀察以兩臺疏薦留住四明賦懷二律<lb/>
千騎縱橫夾上游飛章推轂動宸旒干旄舊識長城寄<lb/>
斧鉞重因大海留玉局閑敲風滿座金尊長嘯月當樓<lb/>
春晴試弄桓伊笛何限梅花越水頭<lb/>
咫尺樓船號令新欣從帷幄覩詞人關中久自推馮異<lb/>
河内今誰屬寇恂溪擁越來清霧雨山橫秦望絶風塵<lb/>
大揮椽筆成功暇修禊蘭亭正暮春<lb/>
　　　送易惟效觀察之蜀中同李司理作八首<lb/>
<pb n="KR4e0218_WYG_057-6b"/>
粲爛除書漢闕來蜀天何處望蓬萊黄堂久擅分符績<lb/>
烏府新推仗鉞才霧擁雙龍行劍閣雲隨一寉度琴臺<lb/>
百花潭上題詩暇幾喚詞人共緑醅<lb/>
熒煌簫鼔夾離筵處處棠隂拂畫船叱馭重看行棧日<lb/>
觀棋猶憶爛柯年瞿塘急峽高牙外䕫府孤城大纛前<lb/>
滿目匡山雲霧色好憑遺碣問青蓮<lb/>
憲節朝巡白帝宫千山行色望難窮城懸灔澦飛濤上<lb/>
署湧岷峨積雪中社稷關心龍劍紫鄉閭游目錦袍紅<lb/>
<pb n="KR4e0218_WYG_057-7a"/>
極知河内追思切伏闕何由借寇公<lb/>
彩筆西南見吏情風流何似在承明花香匝地文君肆<lb/>
樹色浮天望帝城攬轡岷山千騎肅飛書瀘水百夷平<lb/>
莫言玉壘堪長借翹首雙珂漢闕鳴<lb/>
楚水巴山别思重經遊何地不竒踪黃金作客憐司馬<lb/>
白羽談兵羨卧龍絶棧三千行蜀道危闌十二望巫峰<lb/>
高唐賦罷堪攜手咫尺雲華夢裏逢<hi>巫山神女號雲華夫人見太平廣記</hi>
江城晴色照蒹葭彩鷁鳴榔散曙鴉鼓吹乗風還七澤<lb/>
<pb n="KR4e0218_WYG_057-7b"/>
旌旗揺月上三巴揚雄閣畔題𤣥草杜甫堂前覓浣花<lb/>
到日海棠開欲遍可能移植到山家<lb/>
緑酒紅顔悵和歌金罏銀燭奈愁何青羊肆逺孤旌駐<lb/>
白馬寒江大舶過錦里春風啼蜀魄陽臺暮雨狎湘娥<lb/>
雙魚是處能相憶極目遥天劍水波<lb/>
歌罷驪駒散夕氛天涯何處悵離羣猿啼駱谷千峰雨<lb/>
馬踏蠶叢萬岫雲大樹尚留嚴武碣小桃偏䕶薛濤墳<lb/>
眉山伯仲銜知久唱和能令越客聞<hi>謂蘇以修伯仲也</hi>
<pb n="KR4e0218_WYG_057-8a"/>
　　　題琴鶴重鳴巻<hi>代送易使君</hi>
繡斧輝煌下越城江天晴色耀飛旌當年舄化雙鳬去<lb/>
此日琴偕一鶴行巫峽彩雲晨送客巴山明月夜談兵<lb/>
何煩更就成都卜囘首花驄向北平<lb/>
　　　春日送趙均甫敬甫二文學一之北庠一之南<lb/>
　　　　雍秋試并寄懷大學士汝邁先生<lb/>
畫船簫鼓發江潯猶為離鴻一抱琴彩日燕呉雙鳯下<lb/>
青雲南北二龍吟輝皇棣萼聨高闕爛漫荆花簇上林<lb/>
<pb n="KR4e0218_WYG_057-8b"/>
何事中朝論閥閲萬方翹首祝商霖<lb/>
　　　題陳玉叔天尺樓<lb/>
宸章爛漫燭奎躔呼吸真看帝座懸閥閱九朝韋曲後<lb/>
聲華三世杜陵前風雲仲舉方高步湖海元龍漫獨眠<lb/>
翹首珮環紅日近好開東閣待如椽<lb/>
　　　李允達過訪賦贈<lb/>
十年塵迹愧疎慵一刺何來倒屣逢文彩乍斑難隠豹<lb/>
髩毛垂白為屠龍尊前片語江河盡筆底千秋海岱從<lb/>
<pb n="KR4e0218_WYG_057-9a"/>
何限朝真諸洞色暮天凝望白雲重<lb/>
　　　早春汪司馬伯玉抵嚴陵以手札見招先此奉<lb/>
　　　　柬期司馬過小園時仲淹同至<lb/>
踏盡名山興未迴一笻春首問崔嵬東華紫氣真人駐<lb/>
西竺青蓮大士來絶壑魚龍迎繫纜中天鸞隺候登臺<lb/>
千門雪色澄江上咫尺能無過草萊<lb/>
　　　雪中寄司馬汪公洎方山人劉文學<lb/>
千峰寒色坐霏霏極目瑶華倚石扉八座蹔囘司馬駕<lb/>
<pb n="KR4e0218_WYG_057-9b"/>
孤亭遥問釣魚磯同雲匝地江華暝宻雪連空海樹微<lb/>
莫道剡溪仍返棹子猷狂興正橫飛<lb/>
　　　汪司馬偕龍博士登嚴陵賦雪寄訊<lb/>
蕭森寒色照菰蘆縹緲青山入畫圖不為文星移海甸<lb/>
能令春色遍江湖千花桐瀨飛瑶瑟萬樹蘭陵照玉壺<lb/>
況是郢中才子集賦成題寄茂園無<lb/>
　　　同徐茂呉集唐惟良蘭隂館<lb/>
蘭隂攜手白雲平湖海重追舊日盟魏典乍傳中論在<lb/>
<pb n="KR4e0218_WYG_057-10a"/>
楚詞曽賦大言成<hi>用唐勒事</hi>千崖薜荔誰同往五畝蓬蒿任<lb/>
獨行莫負習家池上燕爛燒銀燭照山城<lb/>
　　　王長公二郎君同補邑庠寄賀<lb/>
六朝門第盛瑯琊五葉儒紳冠海涯片玉蚤曽誇郄氏<lb/>
三珠仍見屬王家雌雄出匣俱生霧伯仲當尊並瀉霞<lb/>
屈指天閑掄上駟大蒐龍種向流沙<hi>伯仲句用三雅事</hi>
　　　梁持伯内史過谿上夜談燕市舊遊感而有贈<lb/>
握手無言意已消江干晴色此停橈千年紫閣幽期在<lb/>
<pb n="KR4e0218_WYG_057-10b"/>
萬里青門别夢遥掩逕有心酬鹿豕巢林何事擬鷦鷯<lb/>
塵埃漫憶東華日濁酒長歌劍影揺<lb/>
　　　寄喻邦相二首<hi>時擢觀察山東</hi>
輝皇除目下蓬萊繡斧麟符擁上材攬轡東方千騎合口<lb/>
褰帷南國片鴻來摳趨日月宣尼廟叱咤風雲管仲臺<lb/>
莫道臨淄能久住太微寒色正崔嵬<lb/>
雙飛龍劍出天涯燁燁寒光射彩霞碧海樓臺環碣石<lb/>
青山城郭抱瑯琊齊都按節民風變魯壁探書世代遐<lb/>
<pb n="KR4e0218_WYG_057-11a"/>
底事徂徠看日上扶桑晴旭正當衙<lb/>
　　　張幼于悼亡作<lb/>
十載青閨戒婦儀一朝環珮赴瑶池傷心孔雀孤鳴夜<lb/>
照影文禽獨立時霜薄騎曹愁裏髩月殘京兆畫時眉<lb/>
自從巫峽雲歸後不向人間怨别離<lb/>
　　　壽王轉運八秩二首<hi>代長公作轉運元美從子也</hi>
紫綬金章照暮天斑衣玉樹間華筵八旬正值飛熊候<lb/>
九折能忘駐馬年屫躡仙風陽羡頂船邀明月洞庭前<lb/>
<pb n="KR4e0218_WYG_057-11b"/>
東山咫尺過從易嵗嵗看花共阿𤣥<lb/>
南北驅馳髩未皤一身鹽鐵寄婆娑烏衣坐處官仍達<lb/>
黃綬歸來客競過桃葉興將中令逺竹林年較仲容多<lb/>
明朝倘赴安期約雙舄同凌大海波<lb/>
　　　易計部過訪賦贈<lb/>
輝皇鹵簿到蘭舟認是栽花舊易侯岸幘已更新氣象<lb/>
彈冠猶問昔交游攜來梁父中天日望入江郎大海流<lb/>
美酒頓澆愁頓釋不知行李駐山郵<lb/>
<pb n="KR4e0218_WYG_057-12a"/>
　　　答李允達秀才四首<lb/>
風霜遥墜筆如椽有客論文自綺年八咏漫愁人代隔<lb/>
千秋重覩帝京傳<hi>來詩及隠侯八咏賔王帝京諸篇事</hi>乾坤寂寞華陽社<lb/>
雨雪蹉跎瀫水船莫訝中郎貪割炙于今國士定誰憐<lb/>
濁酒蘭陵悵望頻如澠今覩代興人居然鵬賦追仙客<lb/>
誰解麟經作素臣<hi>允逹業春秋</hi>雷雨延津誇合劍星河嚴瀨<lb/>
照垂綸無論白首侯芭業八翼看君近紫宸<lb/>
青眼橫承百尺樓尊前何物慰離愁丹山月老寒棲鳯<lb/>
<pb n="KR4e0218_WYG_057-12b"/>
白石雲荒夜飯牛屬國才名猶奉使輕車勲業漫封侯<lb/>
期君對挾飛鯨去小作人間汗漫游<lb/>
消渴頻年寄茂園何人詞賦競中原花生曼倩三千牘<lb/>
草就䝉莊十萬言梁父雲霞期望日崑崙星斗待窮源<lb/>
蟭螟一室猶堪共莫使清風隔晤言<hi>史記稱莊周著書十萬餘言</hi>
　　　壽王司寇元美六秩四首<lb/>
　　　　長公之初度也實前丙戌之嵗今甲子一周<lb/>
　　　　矣𡨕靈大椿以五百八千為春秋區區人間<lb/>
<pb n="KR4e0218_WYG_057-13a"/>
　　　　世駒隙眇不足論矧長公身居赤城名首仙<lb/>
　　　　籍即𡨕靈大椿亦小年耳而何有于一甲子<lb/>
　　　　耶第遐齡億算此實兆基詎容無祝以虚大<lb/>
　　　　慶輒賦四律代頌嘉辰海内蒼生當同此願<lb/>
　　　　云爾<lb/>
玉珮曽聞下帝都金丹此日兆懸弧千秋事業周司寇<lb/>
六秩行藏衛大夫伯仲塤箎麟是友孫枝蘭桂鳯為雛<lb/>
呉門乍夜麻姑到仙釀何妨醉百觚<lb/>
<pb n="KR4e0218_WYG_057-13b"/>
紅顔紆玉上彤墀秇苑縱橫大將旗萬古文章尊泰岱<lb/>
三朝名譽葢華夷靈光突兀雲霞擁兠率髙寒日月遲<lb/>
七十二峯元宅畔從教鸞隺醉中騎<lb/>
安車迢逓出楓宸側席明光問老臣獨步詩名齊大雅<lb/>
髙懸文價重先秦追隨隺馭三天客出入龍門四海人<lb/>
漫詫蓬萊雲色裏西園臺殿盡金銀<lb/>
曽從彌勒問三禪更逐方平煉九還寄迹乾坤中土外<lb/>
飛身雲霧大羅前桑弧想像庚寅日花甲週迴乙酉年<lb/>
<pb n="KR4e0218_WYG_057-14a"/>
莫笑騎羊人老去摳衣常侍玉華筵<lb/>
　　　送王次公入賀萬壽<lb/>
屐底山川遍七閩仍將金鏡入楓宸三為大國掄文吏<lb/>
兩作中朝獻壽臣拄笏露華流紫殿稱觴霞色動青旻<lb/>
為知燕錫承明後首問華陽擊筑人<lb/>
　　　祝山人將過白岳訪汪司馬即席賦并寄汪公<lb/>
四海蒼生卜謝安誰同司馬話登壇新安水似龍門出<lb/>
白岳山將泰岱看明月乍淹蘿徑曉西風遥灑薜衣寒<lb/>
<pb n="KR4e0218_WYG_057-14b"/>
亦知幸舍堪彈鋏曽否中林問鶡冠<lb/>
　　　沈明府二親貤封寄賀<lb/>
八咏當年詫妙才鳴琴南國暫徘徊循良政績飛三殿<lb/>
撫字聲名動兩臺單父雲當公廨入河陽春傍訟庭迴<lb/>
危樓百尺東陽近肯握如椽到草萊<lb/>
　　　新正懷喻邦相方余過雲間恍忽不及往晤擬<lb/>
　　　　至都下握手復以病歸漫此奉寄<lb/>
孰是攜書問帝都聊同捧檄向江湖愁多總入三秋髩<lb/>
<pb n="KR4e0218_WYG_057-15a"/>
病久那遵百折途赤日虹光龍劒杳青霄雲色鳯城孤<lb/>
春風逺憶朝元客滿錫黃金醉玉壺<lb/>
　　　清源訪蘇别駕以修邀同蔡景明夜集<lb/>
扶疎雙樹似禪堂緑酒銀瓶喚客嘗麗藻世傳蘇屬國<lb/>
高名人識蔡中郎三峨雲霧揮毫落九曲溪山入話長<lb/>
已<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>平原留十日漫將離色賦河梁<lb/>
　　　同蔡觀察蘇别駕集張文學園亭分賦<lb/>
䦨干百尺暮雲流八面疎櫺瞰斗牛彩筆詞人紛入坐<lb/>
<pb n="KR4e0218_WYG_057-15b"/>
青衫遊子獨登樓無論河朔千秋勝已過平原十日留<lb/>
一笑驪駒魂自斷不堪明夜木蘭舟<lb/>
　　　應麟自髫丱即辱大司空朱公賞識兹公將南<lb/>
　　　　歸不勝戀戀謹再賦七言二章<lb/>
刋木當年夏后才乞歸優詔下蓬萊黃河萬里崑崙靜<lb/>
紫氣雙帆碣石來北海琴尊初寄傲東山杖屨蹔徘徊<lb/>
莫言五老雲松近斗色崢嶸照上台<lb/>
十載謳歌扈聖君三朝出入冠人羣華夷並切姬公望<lb/>
<pb n="KR4e0218_WYG_057-16a"/>
河洛長思大禹勤賜履燕臺晨動色懸車廬岳暮生雲<lb/>
猶憐越客干將在拂拭寒光射斗文<lb/>
　　　同趙明府郭鴻臚遊洞岩山<lb/>
石壁高盤澗道分夕陽鐘磬坐來聞雲堆絶壑嘘龍氣<lb/>
霧擁危峰下鹿羣曳杖乍招叢桂侣吹笙遥問大茅君<lb/>
移家咫尺堪忘世那得鐘山更勒文<lb/>
　　　大司馬張公秋日過訪溪上余時留武林不值<lb/>
　　　　抵舍後再往謁謝二首<lb/>
<pb n="KR4e0218_WYG_057-16b"/>
熊車遥度越王臺駿骨仍慙漢殿迴廿載登龍頻入夢<lb/>
當時題鳯亦憐才三峨雲氣飄蘿薜五岳風期動草萊<lb/>
翹首未央天咫尺秪今東閣定誰開<lb/>
交游七子氣凌雲出入三朝帝眷勤文武並傳周吉甫<lb/>
詩書長誦郤中軍風高秦望雙旌入潮落錢塘萬弩聞<lb/>
突兀南樓秋色裏胡床能許坐宵分<lb/>
　　　送戚都督之嶺南二首<lb/>
大府新移鎮粤臺辭天白馬下蓬萊三邊帳幕霜華淨<lb/>
<pb n="KR4e0218_WYG_057-17a"/>
五嶺櫜鞬雪色來説劎荆高多俠士抽毫袁伏是竒材<lb/>
征南漢將曽飛檄寧似元戎出手裁<lb/>
絶徼重飛上將星揚旌伐鼔度滄溟長驅吏士過南粤<lb/>
逺播聲威到北庭杕杜含杯千堠肅梅花吹笛亂山青<lb/>
羅浮銅柱燕然石萬古何人並勒銘<lb/>
　　　秋日湖上奉訪汪司馬伯玉時仲淹仲嘉同至<lb/>
十載龍門夢寐長披襟何意共錢塘軒車驟擁西湖畔<lb/>
劍珮遥占北斗傍業就千秋陵左馬家攜二仲勝求羊<lb/>
<pb n="KR4e0218_WYG_057-17b"/>
漫誇四百臨安寺遍勒新題向草堂<lb/>
　　　湖上逢王承父<lb/>
溪上秋風罷舉盃湖頭白眼重登臺乘槎汝自崑崙至<lb/>
躡履余仍少室迴三尺劍花凌宇宙十年囊草秘風雷<lb/>
惟應爛醉烏程下盡解鸘裘付緑醅<lb/>
　　　送唐别駕之䖍州<lb/>
蕪城初别鳯凰簫水國重過駟馬橋共惜士元居小郡<lb/>
何如長孺在中朝千林大庾含芳近萬蕋唐昌入夢遥<lb/>
<pb n="KR4e0218_WYG_057-18a"/>
便覺佩刀干氣象驛亭風雨夜來饒<lb/>
　　　送大司馬張公還朝四首<lb/>
赤羽初銷萬竈烟朱旌重閃入朝年鯨鯢觀築三呉外<lb/>
虎豹關清百越前西北風雲馳劍履東南日月䕶樓船<lb/>
莫誇定逺封時事一代殊勲太史傳<lb/>
中天名岳降崔嵬望裏三娥雪色開父老競傳司馬諭<lb/>
君王遥借卧龍才長城乍起當周甸大海初澄傍越臺<lb/>
縱是抽毫難和客幕中猶許孟堅來<lb/>
<pb n="KR4e0218_WYG_057-18b"/>
氛祲天南逼大荒獨持雙斧到錢塘三年幕府蟠蛟蜃<lb/>
一夜轅門縛虎狼淮蔡櫜鞬爭伏謁朔方旗幟盡飛揚<lb/>
賔僚漫擬從軍樂手定鐃歌十八章<lb/>
大纛生風入帝城雙龍遥夜雪花鳴餘皇十萬清呉塞<lb/>
練組三千肅漢營淝水蒼生偏聽捷潢池赤子競輸誠<lb/>
何人第一麒麟上彩筆詞埸更主盟<lb/>
　　　王山人世周以長歌及七言二律見貽賦答二<lb/>
　　　　首<lb/>
<pb n="KR4e0218_WYG_057-19a"/>
旅食經秋傍越臺王郎瓢笠為誰來平收南國雙金價<lb/>
自老崑岡片玉才俠氣爾仍摽海岳詩名吾亦困塵埃<lb/>
尋仙倘覓金華洞雙跨虬龍出草萊<hi>王崑山人</hi>
客館逢君思欲狂呉山握手望錢塘寒光驟吐青萍匣<lb/>
秋色先凋白苧裳老去雲霞忘世態窮來天地問詞場<lb/>
漫將七子推同調不盡雄心驥櫪傍<lb/>
　　　中秋夜司馬汪公招同呉越諸名士湖上玩月<lb/>
　　　　得秋字<lb/>
<pb n="KR4e0218_WYG_057-19b"/>
縹緲晴烟一望收樓船明月大堤頭芙蓉花發重湖夜<lb/>
桂樹香飄萬壑秋彩筆乾坤誰大雅青衫呉越盡名流<lb/>
何當醉逐羣公去十二瑶臺次第遊<lb/>
　　　十六夜喻别駕邀同汪公重集俞園得池字<lb/>
滿坐青山照習池上公攜客共含巵中天月色重圓夜<lb/>
大海潮痕乍落時杖擲廣寒銀闕近盃傾河漢玉輪遲<lb/>
當筵觸目俱名勝爛醉高陽白接䍦<lb/>
　　　是夕邦相以公事先行余同司馬移舟六橋布<lb/>
<pb n="KR4e0218_WYG_057-20a"/>
　　　　席堤上澄湖月色萬頃如晝簫管間作諸君<lb/>
　　　　劇懽丙夜迺返<lb/>
十里長橋跨水涯狂呼明月醉流霞平湖影落虹千丈<lb/>
逺岫光飛雪萬家映席楓杉俱錦樹迴船葭菼半瑶華<lb/>
洞庭秋色饒相似莫把雲門異代誇<lb/>
　　　陳觀察留飲賦贈<lb/>
豪氣曽聞百尺樓重看下榻自南州雙懸斧鉞名山色<lb/>
獨坐樓船大海流絶頂雲霞藏雁宕中天雷電挂龍湫<lb/>
<pb n="KR4e0218_WYG_057-20b"/>
探竒不淺王郎興瓢笠能容次第遊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻五十七<lb/>
</p>
<p>
</p>
  </div>
</body>
</text>
</TEI>
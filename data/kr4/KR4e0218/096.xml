<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十六</head> <lb/>
    <p>
<pb n="KR4e0218_WYG_096-1a"/>
欽定四庫全書<lb/>
　少室山房集巻九十六<lb/>
　　　　　　　　　　　　眀　胡應麟　撰<lb/>
　　論十首<lb/>
　　　晏嬰<lb/>
夫春秋之世之亂也而忍言哉蓋君臣之義絶矣晉欒<lb/>
書中行偃執厲公召韓厥厥曰二三子不能事君焉用<lb/>
厥也齊崔杼弑莊公人謂晏嬰死乎曰君死社稷則死<lb/>
<pb n="KR4e0218_WYG_096-1b"/>
之若為已死非親暱誰敢任之韓厥晏嬰夫非春秋所<lb/>
謂賢者哉君父之仇義不共天臣弑君子弑父殺無赦<lb/>
無論其職大小也二子身為大夫驟聞君父之難當率<lb/>
先有衆奉大義而赴之誅元惡以靖國家上也苟不能<lb/>
則死之又不能則去之舎是亡可言者方厲公之執而<lb/>
書偃之召也厥横身力爭庶幾萬一挽囘必不得已猶<lb/>
當致命畢力于嗣主之世而始焉則為克之中立以觀<lb/>
其變繼焉則為盾之比周以怙其終晉尚為有人乎蓋<lb/>
<pb n="KR4e0218_WYG_096-2a"/>
厥也弗臣而悼也弗子矣夫人臣之義食焉弗避其難<lb/>
嬰之食誰之食也莊弑而弗從猶之可也方莊之未弑<lb/>
弗當諫與迨莊之既弑弗當討與諫而弗行與討而弗<lb/>
獲弗俱當去與四者之義嬰亡一焉生食其禄死而置<lb/>
之臣焉用哉夫春秋之世君臣道絶矣以二子之事如<lb/>
彼而世以為賢後世亦卒無有聲其罪以責之者甚矣<lb/>
大義之難眀也<lb/>
　　　豫讓<lb/>
<pb n="KR4e0218_WYG_096-2b"/>
豫讓漆身吞炭以媿人臣之懐二心者讓蓋以義士自<lb/>
許也當其時通國義之迄于今萬世義之迺宋儒蘇氏<lb/>
胡氏直以為聖賢大學之道甚矣其識之陋也余以為<lb/>
讓特刺客之好名者非惟弗知義殆近于弗知耻所持<lb/>
論正以導人臣之懐二心而胡以愧也夫君臣父子一<lb/>
也父有弗子子無弗父君有弗臣臣無弗君孟軻氏論<lb/>
手足腹心報施之道至矣而其言可以訓天下之為君<lb/>
不可以訓天下之為臣可以陳于唐虞桀紂之朝不可<lb/>
<pb n="KR4e0218_WYG_096-3a"/>
以陳于春秋戰國之世以故言出于孟氏而豪傑猶或<lb/>
非之然而曰犬馬曰土芥曰國人曰寇讐其輕重之等<lb/>
較若也夫范氏荀氏滅于知氏知氏滅于趙氏則知氏<lb/>
于范氏荀氏正趙氏之于知氏也讓以衆人報范氏荀<lb/>
氏則二氏之亡仕他姓可矣曷在乎仕其故主之仇之<lb/>
後而且為之盡力也不幾于宼讐之報犬馬之視乎夫<lb/>
瑶之未敗果知之讓擇而事之惡取其知瑶之將敗希<lb/>
爭之讓黙而成之惡取其賢瑶亡也可以死矣弗死襄<lb/>
<pb n="KR4e0218_WYG_096-3b"/>
執也可以死矣弗死至再刺而再執也猶不死惡取其<lb/>
勇俾襄子而再釋焉將以刺終乎將以弗刺終乎刺而<lb/>
中胡以見襄子于身後刺而弗中胡以見襄子于生前<lb/>
終止而弗刺胡以自立于天下萬世故吾直以讓非惟<lb/>
弗知義而近于弗知恥也其厪厪焉惜其一死務以苟<lb/>
成其一刺之名而已于人臣於二心奚有也即人臣二<lb/>
心將以讓藉口自逭而又奚媿也然則為讓計宜何如<lb/>
曰死范氏荀氏上也死知伯之亡次也死襄子之執又<lb/>
<pb n="KR4e0218_WYG_096-4a"/>
次也以刺而報其主則已卑卑再刺而再弗行而卒弗<lb/>
死而徒欲以漆身吞炭愧人臣之懐二心者難矣哉<lb/>
　　　樂毅上<lb/>
樂毅不拔二城夏侯𤣥以為庶幾湯武何其陋哉河汾<lb/>
氏從而㬰之眉山氏又從而駁之是皆有疑于毅之不<lb/>
取而未嘗熟察古今攻守之大勢也以吾論之即墨之<lb/>
守不必智如田單而後全而二城之拔非特毅有所不<lb/>
能即力與材倍蓰於毅者未可必也胡不以戰國推之<lb/>
<pb n="KR4e0218_WYG_096-4b"/>
燕視秦鬭士孰鋭毅視武安君起將略孰優下齊七十<lb/>
餘城坑趙四十餘萬震讋孰甚燕之圖即墨視秦之圖<lb/>
邯鄲孰急平原安平之應變孰短孰長智者所了也然<lb/>
起以百戰之威挾秦國之衆乗長平之勢蹙垂亡之趙<lb/>
一圍而不能舉再命而不肻行三迫而甘伏杜郵之劒<lb/>
觀其力拒應侯之請即未必盡然而邯鄲之不易克固<lb/>
昭昭矣獨于毅焉疑之可乎夫齊之與燕勢相軋也單<lb/>
之與毅略相等也然而主客異勢怠奮異心重以嗣主<lb/>
<pb n="KR4e0218_WYG_096-5a"/>
狐疑鄰國反間亡臣合力戰士思歸騎刦之代蓋毅有<lb/>
天幸焉不然其能成師返哉故吾謂即墨之守非單亦<lb/>
全二城之拔非毅所及而論事者必灼見古今攻守之<lb/>
大勢而後可也<lb/>
　　　樂毅下<lb/>
甚矣攻守之勢之相懸絶也故守者將有不必才兵有<lb/>
不必衆而攻者將之才有無所用而兵之衆有無所施<lb/>
夫王莾以百萬圍昆陽也而殱隋煬以百十三萬圍平<lb/>
<pb n="KR4e0218_WYG_096-5b"/>
壤也而潰此其兵莫衆矣則曰將非才也孔眀以十萬<lb/>
圍陳倉而不拔孫權以十萬圍合肥而幾擒此其將莫<lb/>
才矣則曰兵非衆也光武悉漢將之良以圍天水而折<lb/>
北神武悉齊兵之鋭以圍金墉而殞身此將非弗才兵<lb/>
非弗衆矣則猶曰敵堅也拓拔英楊大眼以四十萬圍<lb/>
鍾離而隻輪不返郭子儀李光弼以六十萬圍相州而<lb/>
九帥盡奔此將非不才兵非不衆敵非不脆矣則猶曰<lb/>
救至也至魏太武屯百萬于宋唐太宗聚天下于遼則<lb/>
<pb n="KR4e0218_WYG_096-6a"/>
不惟將之才絶古今而且帝矣不惟兵之衆極海宇而<lb/>
且精矣<hi>王莾隋煬兵未必精</hi>加以盱眙小城安市夷帥敵非勍也<lb/>
義隆膽破延夀望風救已絶也然而卒自解者何以故<lb/>
也故曰攻守之勢懸絶甚也有善守則無善攻也而况<lb/>
乎樂毅之將燕昭之兵而攻乎田單之守若之何二城<lb/>
之可拔也而夏侯氏以庶幾湯武然乎否哉<lb/>
　　　趙奢<lb/>
自山東遭秦禍諸侯之得志者三而蘇氏之合從弗與<lb/>
<pb n="KR4e0218_WYG_096-6b"/>
焉孟嘗之臨函谷也信陵之存大梁也趙奢之救閼與<lb/>
也孟嘗信陵俱貴公子率列國以攻秦獨奢起小吏提<lb/>
孤軍大破秦師其事甚偉功甚竒而讀史者忽焉第知<lb/>
奢之勝而已而所以勝弗知也當秦之圍閼與也惠文<lb/>
以問亷頗以為難救何哉閼與之地秦韓趙三國之交<lb/>
秦攻韓而移兵閼與蓋出趙之不意也而趙始發兵救<lb/>
之令秦也㨿險以拒趙若魏太祖之屯柴壁則趙師阻<lb/>
令秦也扼險以要趙若唐太宗之襲美良則趙師殱二<lb/>
<pb n="KR4e0218_WYG_096-7a"/>
者皆曉兵所忌而頗位趙上將氣聞諸侯固不肻輕用<lb/>
其名鬭成敗于鼠穴也奢則未嘗有戰伐之勲一旦欲<lb/>
翹然自樹勢不容不出死力以見其竒而奢方拔自細<lb/>
㣲又易以愚秦耳目于是頓兵邯鄲增壘以示吾弱而<lb/>
弛敵之防堅壁以蓄吾威而俟敵之間至于二十八日<lb/>
之久彼師已老而我師方壯然後乘秦之無備而巻甲<lb/>
以趨之彼欲拒吾於險之外而吾已入欲邀吾於險之<lb/>
内而吾已出比秦人悉甲來攻而吾壁壘已成士有必<lb/>
<pb n="KR4e0218_WYG_096-7b"/>
死之志以久蓄之鋒乗初至之鋭勵必死之勇以馳乎<lb/>
疲勞暴露之師此其廟勝之勢在趙在秦不待智者而<lb/>
决矣或曰奢之勝厯之謀也厯所謂厚集其陣先㨿北<lb/>
山皆兵家之常偶合于奢而奢用之蓋奢之勝而非所<lb/>
以勝也奢受命出師勝秦固燭鑑焉而俟厯乎哉然則<lb/>
亷頗之議失與頗秦所忌奢秦所易也奢將則敵信而<lb/>
弗疑頗將則敵疑而弗信故奢之事頗雖勇有弗能行<lb/>
頗之言奢雖勝有弗能奪也夫道逺險狹頗之言誠未<lb/>
<pb n="KR4e0218_WYG_096-8a"/>
為失而括也長平大衂亦父奢閼與事狃之悲夫<lb/>
　　　趙括上<lb/>
白起坑長平四十萬古今以罪趙括輕躁寡謀可罪也而<lb/>
長平之事則大有難言者世襲故常類以括為妄庸豎<lb/>
子則弗考之甚也何者四十餘萬之衆匪易御之師也<lb/>
四十餘日之圍匪易支之困也使括也而果妄庸豎子<lb/>
若宋義劉秩李元平輩將鋒交即潰曷能以其衆戰耶<lb/>
將伏發即殱曷能以其衆守耶以四十萬之兵䧟必死<lb/>
<pb n="KR4e0218_WYG_096-8b"/>
之地壁四十餘日之久而無一叛者至括死而後降則<lb/>
括之為括可知也括當時所與援桴對壘何人哉秦兵<lb/>
之强天下靡敵焉白起所擊天下靡堅焉彼且因失地<lb/>
之忿勵用壯之師非閼與之戰兵無名將無勇者比也<lb/>
當起未將而頗之禦齕已惴矣洎乎武安既出秦掃境<lb/>
以濳屬之而其王又親至河内發穉弱以趣之蓋不啻<lb/>
宋人所謂空國而戰者噫嘻當其時事勢之亟何如也<lb/>
吾以即信平弗代而馬服復生未易云也夫括也果若<lb/>
<pb n="KR4e0218_WYG_096-9a"/>
李元平輩則一王齕舉之矣而胡以必起以寡擊之以<lb/>
正擊之亡不可者而胡以用衆而胡以用竒且一朝食<lb/>
滅之矣而胡以若是久也惟將而必起而必用衆而必<lb/>
用竒而括之不得為妄庸豎子也審矣<lb/>
　　　趙括下<lb/>
秦之縱反間也苐欲將括趙卒將之而括卒覆其軍胡<lb/>
秦之巧趙之拙而括之愚也當孝成之受上黨也議之<lb/>
平原以亷頗當起其策之亦審矣及頗失亡堅壁孝成<lb/>
<pb n="KR4e0218_WYG_096-9b"/>
讓之而秦間之入直以頗為易與且降頗也將四十萬<lb/>
之衆外創于敵而内迫于君是章邯鉅鹿之勢也縱頗<lb/>
之才足以堅守趙之君臣而聞斯語其能無矍然動哉<lb/>
而當其時孰可以代頗者馬服死安平亡李牧方保塞<lb/>
未知名葢六國之將舉亡任此不獨趙也獨括素喜兵<lb/>
時亦以能將歸之而先是父奢又嘗代頗却秦故孝成<lb/>
平原驟舉之而不惑也夫秦之利在去頗不在任括趙<lb/>
之失不在任括在廢頗頗代而四十餘萬之命已懸于<lb/>
<pb n="KR4e0218_WYG_096-10a"/>
白起之手矣方是時趙之夙將頗外樂乗龎煖二子而<lb/>
已趙不將括而將二子未必不為芒卯扈輙之續而其<lb/>
敗或速于括未可知也括堅守四旬而救弗至而卒以<lb/>
身死敵雖不足以贖其僨軍之罪較之誤國而降者猶<lb/>
有間也而世之罪括甚于趙葱騎刼而孝成平原夷于<lb/>
王遷郭開余是以悲之<lb/>
　　　韓信<lb/>
神矣哉漢髙之智也其智之神蓋不惟顛倒一世且籠<lb/>
<pb n="KR4e0218_WYG_096-10b"/>
絡萬世而愚之夫韓淮隂之反不反于武渉蒯通之説<lb/>
而反于擊狶豈人情哉自史遷文致獄詞世遂徒惜其<lb/>
功大而弗克終至稍名能扼腕者又率以髙自將而蔽<lb/>
罪于后雉此淮隂之寃所以亘古不白而天下萬世咸<lb/>
籠絡于漢之術中而莫悟也髙于當時所深惡而劇畏<lb/>
者籍耳信耳自臨淄之乞封與固陵之割地髙之亟欲<lb/>
取信曷嘗一日忘之廼至垓下之戰蹴百勝之楚于掌<lb/>
股之上而立致其亾髙之所畏而惡且不在籍而在信<lb/>
<pb n="KR4e0218_WYG_096-11a"/>
而信方孑孑然抱其微誠今日却武渉眀日辭蒯通以<lb/>
漢終不忍奪我不知楚旦亾而已且暮及矣夫奪信齊<lb/>
而徙之雲夢猶置蛟龍于大澤而日虞其騰也奪信楚<lb/>
而居之咸陽猶柙虎兕于髙堂而日虞其攫也葢漢之<lb/>
縛信不待陳兵之釁信破籍而陳平之謀已筞矣漢之<lb/>
戮信不待家衆之誣髙擊豨而蕭相之禍已成矣夫豨<lb/>
匪布越伍也所將固勁兵而翺翔趙代為漢疾埒諸疥<lb/>
癬而信則漢以腹心虞之命將擊豨周勃灌嬰輩比比<lb/>
<pb n="KR4e0218_WYG_096-11b"/>
足任髙也其胡以舎信于近而事豨于逺也信功大而<lb/>
材髙廢不以罪海内功臣已人人臲卼而髙之積慮必<lb/>
戮信始安戮之復不以罪則功臣愈危而髙亦亾以自<lb/>
解于天下萬世即聲罪戮之猶或慮夫世之投喙于我<lb/>
也則無若自將以擊豨而推后以戮信夫然後罪信者<lb/>
咸以失職怏怏罹禍致疑間有矜信苐以雉一婦人不<lb/>
當顓戮而髙也竟遁之乎是非衮鉞之外於戲此淮隂<lb/>
之寃所為亘古不白而天下萬世咸籠絡于漢之術中<lb/>
<pb n="KR4e0218_WYG_096-12a"/>
而莫之悟者也夫淮隂之愚于漢吾不暇惜而天下萬<lb/>
世咸愚于漢而莫之能悟則吾之論有不容秘之終身<lb/>
者矣<lb/>
　　　關忠義<lb/>
余讀陳夀書至關忠義之走麥城未嘗不掩巻三嘆也<lb/>
蓋漢事至斯遂無復可為者矣王長公謂荆州之失昭<lb/>
烈與有責焉當忠義破襄宜遣孔眀益徳帥精甲數萬<lb/>
控扼江陵遙相首尾庶乗魏之衂而伐呉之謀其論甚<lb/>
<pb n="KR4e0218_WYG_096-12b"/>
卓而夷考時勢則有不遑及而且有不必然者先是劉<lb/>
封孟達屯戍上庸侯始圍樊累趣發兵而二人衘其矜<lb/>
髙堅閉不出以致逕路斷絶迄墮呉宼之奸當南郡既<lb/>
失麥城孤危二人罄兵風發赴難即亾救荆亾何至忠<lb/>
義父子駢首淪胥致古今一大扼腕哉若昭烈之不預<lb/>
遣孔眀益徳非委侯也三蜀甫定驚擾不常如魏衆所<lb/>
傳日斬數人而莫能靖孔眀固未可旦夕離益徳破張<lb/>
郃鎮閬中移軍逺出郃必乗虛來冦亦非所以敉輯巴<lb/>
<pb n="KR4e0218_WYG_096-13a"/>
徼總之時勢未遑然俾昭烈逆計侯之安危則寧舎巴<lb/>
蜀而援荆之師有不俟終日者要以侯方乗勝而南郡<lb/>
匪旦夕可下或小有利鈍上庸密邇足相應援詎意封<lb/>
達外訌芳仁内叛瓦解土崩至于斯極也耶夫漢事可<lb/>
為僅僅侯威振華夏之頃而一跌至斯此吾所為三嘆<lb/>
流涕欲磔呂蒙之屍于千載之上者也<lb/>
　　　龎徳<lb/>
古人云死有輕于鴻毛者其龎徳謂哉徳之于蜀以故<lb/>
<pb n="KR4e0218_WYG_096-13b"/>
誼則主超在焉以天倫則兄柔在焉何親于魏而必附<lb/>
之况徳既食張魯之食矣魯滅于操則操者魯仇而徳<lb/>
委質于操以終其身其視忠義守邳見執曹氏間關萬<lb/>
死故主是求至竟立效報曹而後去者其人何如也且<lb/>
也中山帝室之胄海㝢所知徳豈有胸無心者流顧捨<lb/>
正統之昭烈大節之雲長而奮臂螳螂致命簒竊方其<lb/>
就戮雲長親諭之降而惡言抵觸自蹈天誅據徳所云<lb/>
魏王帶甲百萬等語徒以操兇威虐熖雄視四方詎復<lb/>
<pb n="KR4e0218_WYG_096-14a"/>
知所謂順逆邪正哉操一天下徳且為上佐為元勛彼<lb/>
區區一死未足償其助桀之罪也而矧乎其為助操也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_096-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻九十六<lb/>
</p>
<p>
</p>
  </div>
</body>
</text>
</TEI>
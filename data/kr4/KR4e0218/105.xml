<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百五</head> <lb/>
    <p>
<pb n="KR4e0218_WYG_105-1a"/>
欽定四庫全書<lb/>
　少室山房集巻一百五<lb/>
　　　　　　　　　　　　明　胡應麟　撰<lb/>
　　讀三十首<lb/>
　　　讀諸葛武侯全書<lb/>
石羊生曰武鄉之自擬管樂宣父竊比彭耼耳杜陵氏<lb/>
伯仲伊呂之評觀其深矣余嘗讀王長公夷吾論而知<lb/>
管氏難于太公也則較武鄉之時于管氏不尤難之難<lb/>
<pb n="KR4e0218_WYG_105-1b"/>
耶夫太公所輔聖主仲則中君而武鄉闇君也太公所<lb/>
伐獨夫仲則脆敵而武鄉勁敵也君闇敵勍而輔之而<lb/>
伐之俾君也信其忠敵也信其略極之而仇信其法又<lb/>
極之而夷信其威若人者規模局量漢唐下可萬一再<lb/>
覩耶他如出師二表恍忽典謨開誠四言參伍訓命襍<lb/>
畊于渭水盡瘁于祁山大都外王之事内聖之學也則<lb/>
杜陵二語意尚有未能盡者頃讀王氏武鄉全書偶得<lb/>
十四言云成湯聘後聞三顧大禹征來見七擒殊自忭<lb/>
<pb n="KR4e0218_WYG_105-2a"/>
躍謂粗足槩侯生平且符合天然了無矯强即九京之<lb/>
下武鄉謙讓未遑知夏商二后周攬漢唐不以孺子為<lb/>
狂易也<lb/>
　　　讀諸葛孔明集<hi>二則</hi>
武侯自擬管樂管九合一匡才誠不世而所輔桓公所<lb/>
柄齊國挾天子令諸侯其勢易舉功用易成武侯扶弱<lb/>
主藉偏邦人心去漢迥不侔也至規模局量則檻車三<lb/>
顧寵辱異觀五畆三歸宏隘殊域弗待言矣樂策士之<lb/>
<pb n="KR4e0218_WYG_105-2b"/>
雄耳内襲燕昭之鋭外因齊湣之孱中入蘇代之間即<lb/>
他帥行師臨淄外掌何艱于毅而武鄉匹哉大率孔明<lb/>
為當旹言不容太盡否則史壽之訛非事實也<lb/>
　　　又<lb/>
江流石不轉遺恨失吞吳杜葢以法孝直在二語窺見<lb/>
孔明本意不欲伐吳也迺吳人賊害闗侯其為漢賊已<lb/>
均矧昭烈于侯手足腹心闗侯死而不為出一旅之師<lb/>
而置之伐魏吳乗勝而助之魏亦詎可旦夕下也惟權<lb/>
<pb n="KR4e0218_WYG_105-3a"/>
懼乞盟而昭烈不答此則天意之圽炎精與紫陽謂孝<lb/>
直輕快能止伐吳此有妙理觀髙帝寄腹心留侯而間<lb/>
亞父賂閼氏等策必曲逆能之孔明語可想見矧魚水<lb/>
之譬生已奪好闗張而死沮昭烈之出尤孔明所難言<lb/>
哉<lb/>
　　　讀三國諸葛氏傳<lb/>
漢末諸葛氏分處三國並著功名瑾子恪孫竦亮子瞻<lb/>
孫尚誕子靚孫恢奕葉知名諸葛之才一何盛也恪以<lb/>
<pb n="KR4e0218_WYG_105-3b"/>
忠誕以節俱覆宗族禍害略同至瑾以喬延息于蜀誕<lb/>
以靚嗣續于吳天之弗絶賢者又何其巧相視也瞻則<lb/>
死君尚則死父懿哉武鄉其有後矣恪智辯英英照耀<lb/>
一世伐魏之舉乗瑕蹈隙詎曰佳兵世率以成敗論異<lb/>
哉<lb/>
　　　讀唐駱賓王集<lb/>
用修云孔北海大志直節而與建安七子並稱駱賓王<lb/>
勁辭義舉而與垂拱四傑為列以文章之末技掩其立<lb/>
<pb n="KR4e0218_WYG_105-4a"/>
身之大閑可嘅也君子當表而出之楊氏此論甚公然<lb/>
謂大閑掩于末技恐不應爾妖牝竊唐舉唐臣子頌德<lb/>
恐後自賓王一檄痛摘其姦疾呼其惡曌雖漏網千載<lb/>
下罪孽歴歴即轘磔都市弗過寧曰末技且當時從敬<lb/>
業起事詎止賓王數人今皆名姓無聞而賓王以一檄<lb/>
故烜赫天壤謂文章永氣節乎氣節永文章乎<lb/>
　　　讀昌黎毛穎傳<lb/>
文自唐宋而下昌黎才具當特髙于諸人其意創自為<lb/>
<pb n="KR4e0218_WYG_105-4b"/>
尊不欲𠞰前人一字無論前人隻字即自出體裁亦千<lb/>
億化身靡一律焉故其機軸若生龍活螭不可摹執非<lb/>
才力絶人真足起八代之衰未易語也而近来評者謂<lb/>
韓序記書啓如達摩西來獨啓禪宗惟紀傳志銘未得<lb/>
太史公法噫今天下枕藉史公殆百年矣有能躍出毛<lb/>
穎之上者乎昌黎者能為史公而能弗為者也然又不<lb/>
肻盡没其伎故假毛穎以泄之若曰吾非尺寸史公聊<lb/>
以文滑稽而已此其微㫖獨寄于千載之上而始發于<lb/>
<pb n="KR4e0218_WYG_105-5a"/>
余者也<lb/>
　　　讀平淮西碑<lb/>
昌黎之有古意者毛穎傳進學解送窮文皆以文為戯<lb/>
示不欲步驟前人也世徒知其滑稽而罔測其微旨所<lb/>
在乃不佞竊獨窺之至如平淮西碑自是唐宋以來第<lb/>
一篇大文字而段文昌敢重作之已極可笑吳興姚鉉<lb/>
復取段作而舍韓碑迺知劉邕嗜痂亦宇宙間宜有事<lb/>
也<lb/>
<pb n="KR4e0218_WYG_105-5b"/>
　　　題樊宗師集後<lb/>
燕市中得一書題曰竒文集亟展讀之迺樊宗師絳守<lb/>
居園記也退之嘗為樊志墓紀其著作甚盛今行于世<lb/>
僅此篇為文而騖竒僻者可以少省矣<lb/>
　　　題皇甫湜集後<lb/>
皇甫持正論文謂虎豹之鞟不得不炳于犬羊鸞鳯之<lb/>
音不得不鏘于烏雀是也然虎豹之鞟鸞鳯之音異于<lb/>
犬羊鳥雀者一稟諸自然匪有意于為異也六經而外<lb/>
<pb n="KR4e0218_WYG_105-6a"/>
孟荀左國莊列短長斯為極軌退之纔覺措意便落一<lb/>
塵要以時代所壓而閎深奥衍名理隱中縱横幻化詞<lb/>
必已出西京而下故當以韓為第一流迺至皇甫諸人<lb/>
出韓門下以竒自負今讀其遺集所謂天心月脇鯨鏗<lb/>
春麗皆摛精匠彩片語之間咀嚼其中毫末無有此其<lb/>
相去庸庸蔑能以寸而曰竒哉而曰竒哉<lb/>
　　　題歐陽詹集<lb/>
李觀歐陽詹皆昌黎所極提奬者觀至與韓並稱今集<lb/>
<pb n="KR4e0218_WYG_105-6b"/>
不傳而詹集寥寥乃爾唐亡子厚昌黎幾獨步一代矣<lb/>
　　　讀白樂天長恨歌<lb/>
樂天長恨歌妙極才人之致格少下耳唐時一女子姿<lb/>
僅中庸而索價十倍以能誦長恨歌故不知徐君蒨姬<lb/>
侍三百悉暗記魯靈光者當何直酬之耶<lb/>
　　　讀劉中山集<lb/>
劉中山全集近始刻于嶺南友人黎惟敬訂定者也楊<lb/>
用修以為元和而後巨擘首當推劉其才格錚錚誠無<lb/>
<pb n="KR4e0218_WYG_105-7a"/>
能逾過者迺其意致時時著議論色相都緣伎倆有餘<lb/>
不肻受束縛樊籠中耳蘇子瞻始一學之便開宋人二<lb/>
百年門户故知流弊浸淫不可不慎也品彚於劉五七<lb/>
言律少選而絶句最多自是獨見迺用修評品又自確<lb/>
然余兩存其説學者竝實見胸中詩過半矣<lb/>
　　　讀杜紫薇集<lb/>
紫薇燕將録縱横凌厲氣雄一世短長而後可繼先秦<lb/>
者僅覩此篇而世誦其阿房宫賦此賦若郗方囘蒼頭<lb/>
<pb n="KR4e0218_WYG_105-7b"/>
小有意耳迺篇末數語村學究面目可憎之甚故不若<lb/>
李華含元殿稍具典刑也<lb/>
　　　題栁河東集後<lb/>
栁州嶺右諸近體靣目愈工神情愈逺何也盛唐之工<lb/>
在神情故愈工愈合晩唐之工在靣目故愈工愈離悟<lb/>
此數言詩道過半矣<lb/>
　　　再題栁州嶺外詩後<lb/>
觀宋人使事持論咏物往往極天下之工而詩道遂為<lb/>
<pb n="KR4e0218_WYG_105-8a"/>
之下裂是其驗也然元和七言律可以工言者夢得子<lb/>
厚而已樂天工而太易以易而没其工此外雖昌黎之<lb/>
才力於近體固未遑矣<lb/>
　　　題李長吉集<lb/>
唐人以太白為天才絶樂天為人才絶長吉為鬼才絶<lb/>
信乎其各近之也卒之太白應長庚樂天主海山而白<lb/>
玉樓一記天帝特下詔長吉為之豈漢庭貴少兠率大<lb/>
羅之表或以其竒思竒語鑿天巧奪化工召而閉之玉<lb/>
<pb n="KR4e0218_WYG_105-8b"/>
樓中耶世以長吉才稍加以理奴僕命騷不知長吉非<lb/>
附于吊詭無所置才加以理且併長吉俱失之而胡騷<lb/>
之命也<lb/>
　　　題元次山集<lb/>
元次山文故為艱深險澁而無大發明盖樊宗師皇甫<lb/>
湜之前驅耳高似孫至謂視栁河東英崛過之唐之文<lb/>
惟二公豈不省昌黎何代人耶甚矣髙之無目且無耳<lb/>
也余讀元子文佳者僅世所共傳中興頌迺其文體典<lb/>
<pb n="KR4e0218_WYG_105-9a"/>
雅渾雄非艱澁比而諸艱澁之作無一傳彼藉口盤庚<lb/>
者戒之哉<lb/>
　　　讀李華文<lb/>
華在中唐前與蕭穎士並有盛名今二集皆不傳僅散<lb/>
見英華文粹等書耳含元殿賦命班倕之匠下荆楊之<lb/>
材持斧執斤者萬人涉磧礫而登崔巍誠快語而自以<lb/>
為三都二京則彼所長顧不在是也老杜極苦作無韻<lb/>
語而九天之雲下垂四海之水皆立特竒太白文賦亦<lb/>
<pb n="KR4e0218_WYG_105-9b"/>
往往有佳境蕭士贇謂所能僅詩管中窺豹者哉<lb/>
　　　題李習之集<hi>二則</hi>
李習之孟東野張文昌皇甫持正皆退之門下士也惟<lb/>
東野退之多推奬語至三君或稱之籍湜或以李翺張<lb/>
籍從游並稱則翺之師愈審矣讀翺集凡韓皆名之祭<lb/>
韓文僅呼之為兄何耶<lb/>
　　　又<lb/>
翺又有答韓侍郎書詞甚率易疑非退之然他文于愈<lb/>
<pb n="KR4e0218_WYG_105-10a"/>
皆兄之而此亦然則為愈審也翺答某後進書謂足下<lb/>
齒幼位卑不當名前輩迺其人書中尚云劉君某楊君<lb/>
某而翺每書及昌黎輒以李觀韓愈竝稱何輕于責人<lb/>
重于恕已耶讀翺集斥異端崇聖道詞義凜如在唐人<lb/>
茅靡仙佛中可謂卓然不惑者他文亦典實明健一洗<lb/>
浮華歐陽永叔至韓李並稱而不及子厚以其識也然<lb/>
其文率人所能至竟集中無可與梓人封建及嶺右諸<lb/>
記等列者翺生平得意高愍女楊烈婦傳自以不減孟<lb/>
<pb n="KR4e0218_WYG_105-10b"/>
堅以較段太尉逸事尚避三舍况霍光等傳摹勒如畫<lb/>
者哉唐惟栁差可配韓而歐公去取若是葢一時論道<lb/>
之語非定評也<lb/>
　　　題白樂天集<lb/>
唐詩文至樂天自别是一畨境界一種風流而世規規<lb/>
以格律掎之胡耳目之隘也倦綉圖詩遼陽春盡無消<lb/>
息夜合花開日又西中唐後第一篇而正聲不収暨品<lb/>
彚亦失之聊識于此又昭君一絶亦可為中唐第一品<lb/>
<pb n="KR4e0218_WYG_105-11a"/>
彚並失収<lb/>
　　　讀李賓之金山四詩<hi>二則</hi>
巵言云文正之先何李猶陳涉之起漢髙余謂此四詩<lb/>
葢已兆嘉隆門戸不特先鞭𢎞正也同時謝鳴治程克<lb/>
勤俱文正齊名二集余遍讀之程風格雖整而乏天趣<lb/>
謝則元白宋人遺響耳逺非文正比也四詩見餘冬序<lb/>
録以為文正生平所自喜也諸家亡一選及余特掲之<lb/>
　　　又<lb/>
<pb n="KR4e0218_WYG_105-11b"/>
四登覽詩皆宏大雄爽所謂順流直下一氣呵成者非<lb/>
小家凑砌語雖間有不甚合處顧成𢎞間未易語<lb/>
　　　讀顧華玉詩<lb/>
𢎞正七言律李何外集中殊寡佳者往往為杜陵變體<lb/>
所誤氣骨雖勝而韻調殊乖獨顧華玉一稟唐音故視<lb/>
諸家獨多合作此例數篇皆灼灼可傳者也<lb/>
　　　讀華玉風洞詩<lb/>
此首全類嘉隆亦與華玉他作不類總之𢎞正前七言<lb/>
<pb n="KR4e0218_WYG_105-12a"/>
律合篇不越十數合李何百餘止耳嘉隆迺不勝數而<lb/>
五七言古蔑矣<lb/>
　　　讀徐迪功集<lb/>
徐迪功髙觀察皆以沖澹勝者也兩君入唐與王孟絶<lb/>
相類徐五言律不能工有樂府歌行絶句往往可觀髙<lb/>
不能歌行樂絶而五言律清新婉麗出徐上若其安身<lb/>
立命則竝在五言古詩總之迪功才近王觀察才近孟<lb/>
五言古品格髙華似過之而他作咸弗逮也然工此道<lb/>
<pb n="KR4e0218_WYG_105-12b"/>
者于七言律㫁非長乃右丞獨以此擅今古古人信未<lb/>
易及耶而兩君匪今人矣<lb/>
　　　讀高子業集<hi>二則</hi>
髙子業嘗言李獻吉評其詩不如文子業詩世所共知<lb/>
其文迺寡述者余讀其集實温雅古質有崔蔡風惟其<lb/>
意不事竒險又刋落藻麗故讀者忽之品格故非詩下<lb/>
也是時士甫脱宋元習李何崛興為西漢盛唐學然大<lb/>
而未化一時羽翼諸君子反掇拾李何餘瀋自昌穀仲<lb/>
<pb n="KR4e0218_WYG_105-13a"/>
鳬外未有絶自名家者子業後出少年迺能壁立自樹<lb/>
超千載而上之即遺集寥寥求隻字宋元弗可得其眎<lb/>
李何大非所及幾于化矣若其才之孱氣之促則其年<lb/>
之所以弗長者<lb/>
　　　又<lb/>
余嘗評李何製作異時曰漢文唐詩可也曰明一代之<lb/>
文之詩可也若髙集㫁于古人中求之王次公嘗以昌<lb/>
穀子業並稱謂千載校李何尚有廢興二君必無絶響<lb/>
<pb n="KR4e0218_WYG_105-13b"/>
可名確論苐昌穀集迺獻吉刪定其他翳襍尚多子業<lb/>
諸篇顧一無可去取其尤戛戛耶才則子業似非昌穀<lb/>
比<lb/>
　　　讀王道思集<lb/>
道思于文章目無千古壁立萬仞雖門户不越宋人而<lb/>
規模宏逺曲折紆䆳較歐曽二氏不啻過之然其才非<lb/>
八靣受敵者故匪歐曽等輩也其集序記合作處殊絶<lb/>
于人而志傳啓札弗逮至論策諸體一不概見何耶道<lb/>
<pb n="KR4e0218_WYG_105-14a"/>
思嘗謂學班莫如曽學馬莫如歐學歐曽正所以學班<lb/>
馬特與今人所學異耳然則道思固未嘗以班馬弗當<lb/>
學也<lb/>
　　　題皇甫司勲集<lb/>
皇甫子循之詩之于中唐也之文之于六代也至矣詩<lb/>
調本中唐而取材齊梁取韻韋栁故五言律髙華迥出<lb/>
閒逺有餘眎大厯諸子情致少乏而品格過之文四六<lb/>
偶儷之中有翩翩自得之妙先是吳中為六代者數家<lb/>
<pb n="KR4e0218_WYG_105-14b"/>
類矜局未暢昌穀伯虎書尺工美諸體蔑聞至子循操<lb/>
筆縱横靡弗如志幾化于六代矣以較江左諸人雖淵<lb/>
藻不足而神令殊超總之名家本朝而必傳來世者苐<lb/>
詩自五言律外餘率非長而文亦不能為宋人之表啓<lb/>
則才具所限也子循于瑯琊先達而兩公後起掩之弗<lb/>
能平晩年多發其意序論中又以濟南刪其詩作諭歙<lb/>
文存于集余生平不識子循顧其能誠有足尚即殊好<lb/>
弗可泯没也因題巻末云<lb/>
<pb n="KR4e0218_WYG_105-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_105-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集卷四</head> <lb/>
    <p>
<pb n="KR4e0218_WYG_004-1a"/>
欽定四庫全書<lb/>
　少室山房集卷四<lb/>
　　　　　　　　　　　　明　胡應麟　撰<lb/>
　　樂府二十五首<lb/>
　　　王子喬<lb/>
王子喬玉笙霞珮長飄䬙王子喬玉笙霞珮長飄䬙下<lb/>
遊來王子喬緱山萬桃花白日行逍遥倐忽上浮雲騰<lb/>
身還九霄足躡一雙鳬虛空以遊遨顧視世間人勿復<lb/>
<pb n="KR4e0218_WYG_004-1b"/>
勞相招蓬萊之水清且淺金銀樓殿一何岧嶤三神之<lb/>
山連巨鰲仙聖億萬計驂鸞跨鳯紛紛而來朝蒼龍為<lb/>
我車烏鵲為我橋道逢王方平拍手彈雲璈麻姑十八<lb/>
九紅顔髪垂腰要我擘麟脯進藥長生瓢顧視世間人<lb/>
勿復勞相招今上神聖海晏河清曷不跨雙鳬來覲漢<lb/>
家朝凝圖奉籙壽與天迢遥下游來王子喬<lb/>
　　　桂之樹<lb/>
桂之樹桂之樹輪囷偃蹇寂寞山之阿山阿者誰被薜<lb/>
<pb n="KR4e0218_WYG_004-2a"/>
茘帶女蘿淹留桂樹枝以婆娑以婆娑嵗月冉冉而蹉<lb/>
跎攀援桂樹枝行且歌瞻彼桐栢之山桂樹叢生其上<lb/>
高嵯峨高嵯峨吾欲采其實蔭其葉憩其柯白日將暮<lb/>
熊羆虎狼夾路當奈何白日將暮熊羆虎狼夾路當柰<lb/>
何<lb/>
　　　猛虎行<lb/>
南山有猛虎白額斑斕而錦文南山有猛虎白額斑斕<lb/>
而錦文目睛鑠雷電齒牙決浮雲出入乗風飈威加百<lb/>
<pb n="KR4e0218_WYG_004-2b"/>
獸熊羆豺狼狐兔惕息莫敢與共羣<hi>一解</hi>山頭絶樵采<lb/>
山底無四鄰終朝攫取行旅食黎氓婦女小兒骨骸若<lb/>
丘山腥穢不忍聞<hi>二解</hi>謂虎汝胡不仁胡不學彼騶虞<lb/>
鳯與麟百獸有恒食胡汝好食人汝胡太不仁吾將上<lb/>
訴汝訴汝司命君<hi>三解</hi>唶司命君不汝罪傅汝角張汝<lb/>
翼礪汝爪距鋒以鋭俾汝飛而食食人萬里外<hi>四解</hi>食<lb/>
人以足天道好還忽遇洛陽三河少年賁戎發機卞莊<lb/>
奮拳佽飛鼔刃裴旻控弦擊鼔鳴鉦張網樹旗有角曷<lb/>
<pb n="KR4e0218_WYG_004-3a"/>
抵有翼曷飛割裂其肉寢處其皮以首承溺為百獸嗤<lb/>
永戒後人為惡勿長為善勿疑彼不余信請視此詩<lb/>
　　　烏生八九子<lb/>
峩峩秦氏高樓桂樹輪囷出雲間上有一雙頭白烏毛<lb/>
羽何摧殘唶彼頭白烏生八九子養雛坐樹端八九子<lb/>
乳哺亦誠難朝不得食夜不得餐八九子羽翼以長成<lb/>
各各飛去忘來還唶彼頭白烏空腹坐樹端饑餓頓欲<lb/>
死淚下如流泉唶彼秦氏少年子怒激壯士肝白玉為<lb/>
<pb n="KR4e0218_WYG_004-3b"/>
琱弓黄金為彈丸一發中羣雛魂魄飛上天八九子魂<lb/>
魄飛上天唶彼烏不反哺誰當憐<lb/>
　　　西門行<lb/>
綦隆世化日舒玉尊肴醴羅前除東隣子燕趙姝清歌<lb/>
妙舞揚羅襦賢豪過駟馬車良辰日吉心相娛人命無<lb/>
百年日月同斯須胡為自約束悵悵常獨居豈無仙人<lb/>
王子喬駕六飛龍遊太虛豈無仙人王子喬駕六飛龍<lb/>
遊太虛天地會有終千秋萬嵗後仙聖同凡愚不如命<lb/>
<pb n="KR4e0218_WYG_004-4a"/>
我友撞鐘攂鼓鳴笙竽<lb/>
　　　東門行<lb/>
出東門步且吁時世混濁難共居我欲乗長風東遊扶<lb/>
桑西瑶池揮首向容成億萬不相疑歸來告妻子牽衣<lb/>
蹬足長歔欷長歔欷上有垂白親下有黄口兒孔雀東<lb/>
南飛十步五步不相離君今獨行安所之君今獨行安<lb/>
所之不如守窮巷雞鳴狗吠相因依不見伯夷叔齊采<lb/>
西山蕨薇榮名被百世難等夷<lb/>
<pb n="KR4e0218_WYG_004-4b"/>
　　　順東西門行<lb/>
嵗行暮時既昏設我肴醴開玉尊樂親故延嘉賓軒車<lb/>
雜沓徒在門列五鼎羅八珍甘嘉溢口呈芳新飲麻姑<lb/>
招洛神擘紅虬脯羞黄麟琴瑟和鐘鼓陳樗蒱六博何<lb/>
繽紛長袂掩羞蛾顰纎歌隨風飄青雲良夜半星河傾<lb/>
主人未醉客尚醒二難具五福并億千萬嵗延遐齡<lb/>
　　　燕歌行<lb/>
嚴霜蕭蕭白露漙三星在房月在天空閨思婦愁城南<lb/>
<pb n="KR4e0218_WYG_004-5a"/>
起㸔北斗何闌干樓頭旅鴈鳴飛翰口銜尺書下雲端<lb/>
同心為結緘瑶函下有相憶上加餐何以寄情雙玉環<lb/>
念欲報之青琅玕山高水長浩漫漫我欲從之途路難<lb/>
羅帷倚燈曙不眠秋風颯颯吹重關安得送我置汝前<lb/>
　　　平陵東<lb/>
平陵東氣鬱葱大雷電天以風啓金縢告元功誰其輔<lb/>
者安漢公安漢公坐明堂發天兵下咸陽討賊盜捕亂<lb/>
亡賊盜亂亡疇則使東郡太守翟氏子不量其力罔畏<lb/>
<pb n="KR4e0218_WYG_004-5b"/>
死天兵桓桓孰敢當所擊者破禦者殃烟塵掃蕩清一<lb/>
方頸係諸纍俘未央君不見翟義公今日繫安漢公明<lb/>
日帝彼已之子甘若薺天鳯改元易漢制白水真人從<lb/>
東來昆陽百萬成沙灰坐倚斗柄臨高臺胡不再開金<lb/>
縢諭九垓胡不再開金縢諭九垓<lb/>
　　　鞠歌行<lb/>
攜玉女邀僊童天門詄蕩開九重揖金母拜木公蹻躡<lb/>
鹿盧乗罡風飛廉導屏翳從周遊八極騎茆龍乗元化<lb/>
<pb n="KR4e0218_WYG_004-6a"/>
入無終千秋萬億齊喬松<lb/>
　　　上留田<hi>用本調</hi>
噫嘻人世大難<hi>上留田</hi>貴賤貧富相懸<hi>上㽞田</hi>富貴阡<lb/>
陌綿延<hi>上留田</hi>貧賤家無一廛<hi>上留田</hi>四體衣襦不完<lb/>
<hi>上留田</hi>毛翮凋疎摧殘<hi>上留田/</hi>氣息懨懨自憐<hi>上留田</hi>
赴訴司命君前<hi>上留田</hi>我獨胡為蹇連<hi>上留田</hi>夙生期<lb/>
運致然<hi>上留田</hi>飲泣吞聲何言<hi>上留田</hi>
　　　董逃行<hi>用本事</hi>
<pb n="KR4e0218_WYG_004-6b"/>
東京城郭煌煌<hi>董逃</hi>冠蓋羅列成行<hi>董逃</hi>天禍漢國彷<lb/>
徨<hi>董逃</hi>白晝兵戈奪攘<hi>董逃/</hi>刼制天子侯王<hi>董逃</hi>千乗<lb/>
萬騎北邙<hi>董逃</hi>焚燒廪庾餱糧<hi>董逃/</hi>郿塢黄金作牆<hi>董</hi>
<hi>逃</hi>天道好還有常<hi>董逃/</hi>司徒祓除不祥<hi>董逃</hi>首惡刳胸<lb/>
裂腸<hi>董逃</hi>膏血燃燈道傍<hi>董逃/</hi>百代箴規莫忘<hi>董逃</hi>永<lb/>
戒貪饕陸梁<hi>董逃</hi>
　　　悲歌<lb/>
巫山之高淮水湯湯我欲東歸洛大河無梁船道阻絶<lb/>
<pb n="KR4e0218_WYG_004-7a"/>
登高以望故鄉故鄉不可見熊羆虎狼夾路而成行狐<lb/>
兔失羣我與為侣日暮途逺傍無旅舍悒鬱誰語悲風<lb/>
動地陰雲四起仰天悲歌泪墮不能止<lb/>
　　　前緩聲歌<lb/>
緣木求魚譬彼入山采珠意氣雖勤奈此道路殊總角<lb/>
相親同室共居君心有他如隔里閭身非草木根株他<lb/>
人有心忖度在余欲見子都乃值狂且嗟他心之人蟲<lb/>
鳥之弗如<lb/>
<pb n="KR4e0218_WYG_004-7b"/>
　　　蛺蝶行<lb/>
飛來雙蛺蝶羽翅一何翩翩掠春風而遊東園彼姝者<lb/>
子朱為顔年十四五被髮齊兩肩忽來覩此雙蛺蝶心<lb/>
中以慘然春風浩浩嵗月行蹉跎我欲捉蝶以婆娑蝶<lb/>
以雙飛奈蝶何<lb/>
　　　滿歌行<hi>感事作用本調</hi>
嗟人世㷀㷀若過隙駒百憂填中當復誰與娛憶我年<lb/>
少時慈親大憫惜中遭荼毒展轉愁悶嵗以為日家室<lb/>
<pb n="KR4e0218_WYG_004-8a"/>
荆榛牝雞奪晨罹此悍虐伶俜莫可告人彼婦之惡為<lb/>
鬼為蜮潛行昏黑無從方物彼婦之惡為虺為蛇造作<lb/>
語言鼓吻揺牙慈親積戾奄忽棄背黄口嗷嗷轝埋山<lb/>
椒箠笞炮烙兇威灼鑠姬妾徬徨進退錯愕猶復蚤夜<lb/>
思維圖覆厥宗仰面叩天無地自容宻計深謀獰不可<lb/>
近風波起咫尺白晝為陷穽而家弗殃彼念弗忘而家<lb/>
弗禍彼業弗墮吞聲飲泣以訴司命君彼司命之君杳<lb/>
若弗聞悍婦持門戸胡以事嚴親嚴親七十餘風燭暮<lb/>
<pb n="KR4e0218_WYG_004-8b"/>
逡廵安能舍之逺去去適滄海濱憂來起中夜攬衣不<lb/>
及晨皇靈會動變沴氣干天閽大雷電風雨永戒後世<lb/>
人<lb/>
　　　兩頭纎纎詩二首<lb/>
兩頭纎纎少媍眉半白半黑枰中棋逼逼膊膊倉鼠馳<lb/>
磊磊落落道傍梨<lb/>
兩頭纎纎麋鹿角半白半黑檐前鵲逼逼膊膊林鴉啄<lb/>
磊磊落落荆山璞<lb/>
<pb n="KR4e0218_WYG_004-9a"/>
　　　五雜組詩二首<lb/>
五雜組中天霞往復還貫月查不獲已遇龍蛇<hi>古云嵗在龍蛇</hi>
<hi>賢人嗟</hi>
五雜組芝為蓋往復還咸陽塞不獲已見褦襶<lb/>
　　　公無渡河三首<lb/>
公無渡河大河揚波長鯨如山鬐鬛嵳峩<lb/>
公無渡河一葦奈何河水萬丈出没蛟鼉<lb/>
公無渡河讒言孔多不見申屠負石投河<lb/>
<pb n="KR4e0218_WYG_004-9b"/>
　　　枯魚過河泣二首<lb/>
枯魚過河泣宛轉沙泥側神龍處九淵螻蟻安能測<lb/>
枯魚過河泣定作盤中腊願覓斗升水為君赴溟渤<lb/>
　<lb/>
　<lb/>
　<lb/>
　<lb/>
　少室山房集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百十九</head> <lb/>
    <p>
<pb n="KR4e0218_WYG_119-1a"/>
欽定四庫全書<lb/>
　少室山房集巻一百十九<lb/>
　　　　　　　　　　　　明　胡應麟　撰<lb/>
　　書牘十六首<lb/>
　　　報李仲子允逹<lb/>
允達足下語有之百世一賢接踵而起喻才之生也時<lb/>
之同者之難也千里一士比肩而立喻才之生也地之<lb/>
同者之難也同其時難矣同其時又同其地弗尤難乎<lb/>
<pb n="KR4e0218_WYG_119-1b"/>
同其地已難矣同其地又同其心弗尤難之難乎此有<lb/>
兩人焉時則同地則同迺其心又無弗同若是者百世<lb/>
而喻之接踵吾猶詫其速矣千里而喻之比肩吾猶駭<lb/>
其繁矣夫不佞之與足下何如哉不佞生肅皇之末足<lb/>
下産穆廟之初時之相後弗能一紀也不佞處瀫水之<lb/>
濵足下隱東陽之麓地之相去弗能數㕓也僕尊古允<lb/>
達亦尊古僕卑今允達亦卑今僕矜名允達亦矜名僕<lb/>
負氣允達亦負氣僕善病允達亦善病僕寡交允達亦<lb/>
<pb n="KR4e0218_WYG_119-2a"/>
寡交僕狂迂允達亦狂迂僕疎戅允達亦疎戅葢不佞<lb/>
之於足下摩頂放踵無一弗同者小有弗同則不佞已<lb/>
絶意進取足下稍染指事功也而其無一弗同者較若<lb/>
也顧僕與足下時同地同者三十年而未甞一把臂一<lb/>
游從焉抑又何數之竒也此其失宜歸於僕誠不意足<lb/>
下一旦抑邁往之衷勤下人之慮求虚已之益擴包荒<lb/>
之度極友善之量陳啓萬言纚纚自通將進而若局促<lb/>
於雁行退而若忻慕於驥尾者此非不佞所敢知也嗟<lb/>
<pb n="KR4e0218_WYG_119-2b"/>
嗟允達才之難於天下久矣才同者限於時時同者限<lb/>
於地地同者限於心心即同矣尚猶有限於迹者若前<lb/>
乎此三十年不佞於足下是也迺今足下不鄙僕而辱<lb/>
施之僕不自揆度而應之若鱗之縱壑矣羽之搏風矣<lb/>
膠之投漆矣兩人者庶幾哉一無遺憾矣如是而僕猶<lb/>
抱其區區而有所弗盡於吾允達非夫也嗟嗟允達吾<lb/>
與足下婺産也婺越之東國也厥初人才何如哉學術<lb/>
則孝標之博洽籠千秋詩歌則賔王之綺藻煥百代而<lb/>
<pb n="KR4e0218_WYG_119-3a"/>
皆婺産也唐宋之際稍陵夷焉伯恭同父一再振之至<lb/>
黄晉卿栁道傳呉立夫輩聨翩勝國殆十數家而婺之<lb/>
才遂以一郡踞海内者十之三至王子充蘇平仲胡仲<lb/>
申輩馳驟皇朝又十餘家而婺之才遂以一郡割海内<lb/>
者十之六葢至於宋文憲景濓而一代之才咸歸吾婺<lb/>
矣今去文憲僅二百年雖豪雋迭興鴻鉅間出而嗣續<lb/>
前䂓者胡寥寥希遘也豈造物者以其初洩之太盛而<lb/>
閼之其終耶將猶有未足於其先姑閼之其中而大昌<lb/>
<pb n="KR4e0218_WYG_119-3b"/>
其後耶嗟嗟允達弗可預知者彼蒼意也弗容自己者<lb/>
吾黨志也語不云乎法乎上僅得其中當文憲之從事<lb/>
於學甞沾沾仲尼孟軻矣而迄成其為文憲也使其所<lb/>
師下於仲尼孟軻則其所就將又有下於文憲者今僕<lb/>
之才淺薄委瑣萬不足以辦此而足下儼然抱絶人之<lb/>
姿空羣之足又卓然弗奪於時尚而敏而好學不恥下<lb/>
問又惓惓焉舍足下而弗告其誰可告者僕之所以弗<lb/>
敢終匿其愚也夫世所謂不朽者三徳也功也言也言<lb/>
<pb n="KR4e0218_WYG_119-4a"/>
所為不朽亦三文也詩也學也夫學如孝標博矣極矣而<lb/>
製作之傳未之廣覩也詩如賔王髙矣美矣而淹貫之<lb/>
域未之洞精也文如景濓大矣成矣而聲律之途未之<lb/>
深造也是非三君子才有弗逮也孝標六代賔王唐初<lb/>
景濓元末其時則非也即窮三君子之力而挽之而欲<lb/>
以一人焉盡革其舊力固未易也今僕與足下之世何<lb/>
世也大明御宇非江左偏安匹矣神聖重光非垂拱再<lb/>
傳擬矣車書全盛非至正末造倫矣則夫集三君子之<lb/>
<pb n="KR4e0218_WYG_119-4b"/>
長以上接周楚漢唐之緒使婺之為婺異時不以一代<lb/>
一方限者非生乎今所當有事耶嗟嗟允達僕犬馬長<lb/>
矣聰明衰矣少之時殫力於詩歌而莫能究壯之嵗覃<lb/>
思於學術而莫能備洎乎晩節而垂涎於文事誠哉却<lb/>
行而求及前人將一無所就是愳而覬希三者之萬一<lb/>
乎惟是足下年甚富力甚强中甚虚思甚逺才甚閎今<lb/>
之世而䂓圖大業於吾郡宜無踰足下者徒以不佞臭<lb/>
味之間有相契而謬相附且欲相師焉誠非不佞所敢<lb/>
<pb n="KR4e0218_WYG_119-5a"/>
知也無己則當今天下固有全執三事之權以追蹤三<lb/>
古之上者足下亦知其人乎呉會之墟洞庭之澤洋洋<lb/>
乎大觀焉由婺而趨僅旬日之軌也足下闖其垣而有<lb/>
得焉其於三君子之業思過半矣夫才逞則禦之以格<lb/>
格定則通之以變氣揚則沈之使實節促則澹之使和<lb/>
數語也瑯琊法門以始基不佞也不深不𤣥不沈不堅<lb/>
入之沈深出之自然完之粹然數語也瑯琊法眼以終<lb/>
授不佞也顧不佞實未之能副也敢敬以布之足下足<lb/>
<pb n="KR4e0218_WYG_119-5b"/>
下潜繹此而有得焉其於瑯琊之道又思過半矣嗟嗟<lb/>
允達不佞自還里以来楗闗結舌不為人談藝久矣而<lb/>
獨諄諄然辭費於足下以足下於僕時同地同心與迹<lb/>
無弗同有所言而弗盡於足下非夫也惟足下無棄葑<lb/>
菲無擇芻蕘以毋忘比肩接踵之義異日者青鞋布襪<lb/>
惠然肯来將與足下徧厯金華諸洞天呼牧羊兩小兒<lb/>
登芙蓉萬仭之杪振衣長嘯極目齊州為生平一大快<lb/>
也<lb/>
<pb n="KR4e0218_WYG_119-6a"/>
　　　報陳立父<lb/>
曩嵗獲交尊公竊聞足下誼槩則私衷嚮往久矣頃黄<lb/>
金臺上一奉教言公方酣燕杏園僕遂翻飛林麓雲泥<lb/>
異趣聞問無從自車駕蒞止越中一時人士憑軾而東<lb/>
嵗以百數不佞每邂逅知交劇談大雅未甞不色飛神<lb/>
動夢游天姥之間也明府至自錢塘逺拜手書嘉貺之<lb/>
辱重以瓊瑶下贈清風穆如足下之軫念故人意則蒸<lb/>
蒸厚矣迺不佞疎節隱衷其何藉以自文於左右名園<lb/>
<pb n="KR4e0218_WYG_119-6b"/>
鉅圃勝槩冠絶楚中不佞夙聞之都人士委賦大隱諸<lb/>
題即未能負笈攜笻以盡挈林樊之勝而想像髙深徘<lb/>
徊靚麗固已神怡采菊之軒耳飽松風之閣矣賤疾未<lb/>
平筆硯蕪廢殘暑漸收敬如来命不敢辭也尊公雄飛<lb/>
直上㝢内繫心一代詞人將為吐氣倘遂獲移鎮浙中<lb/>
俾大海澄波長湖增艶豈不亦千古快心哉使旋附謝<lb/>
卒卒無次不任主臣<lb/>
　　　報顧朗生<lb/>
<pb n="KR4e0218_WYG_119-7a"/>
僕迂僻狂戅人也世縁落落顧獨好慕古文辭尤願交<lb/>
當今作者曩嵗侍家大人遊楚獲交在明朱丈每卜暇<lb/>
相過從為文字飲一日在明與諸同志屈指當代名流<lb/>
輙盱衡謂不佞曰子識顧君朗生乎是呉會間錚錚者<lb/>
也不佞時則私竊識之方潦倒風塵不獲藉在明交懽<lb/>
足下既家君出參楚藩在明旋亦拂衣海上鱗羽乖隔<lb/>
嵗不能一再聞問春間裕卿使者有呉中之役輙附一<lb/>
札通在明洎返舍持在明書至則足下手教儼然辱先<lb/>
<pb n="KR4e0218_WYG_119-7b"/>
之陳義繾綣寄情委折披誦再三不能去手重以瑶篇<lb/>
下贈清聲古色意氣所寄千里若新吁嗟顧生僕何以<lb/>
得此於足下哉僕自束髪拈弄筆墨欲為今人而志弗<lb/>
安欲追古人而材弗逮躑躅二途迄無定趣間為二三<lb/>
同志左提右挈形之篇什一皆委瑣蕪雜曽不足當大<lb/>
方一噱柰何足下獨從而好之好之不己又從而筆之<lb/>
書而託之詩也即葑菲之采足下不遺令當今綜核名<lb/>
實者謂足下何愧矣愧矣僕自去冬坐老母病己無復<lb/>
<pb n="KR4e0218_WYG_119-8a"/>
計偕念將来或可從黄勉之孫仲可輩作呉楚間閒人<lb/>
不妨稱足下同好也承諭髙軒逺吊子鳴審於何日倘<lb/>
遂不棄扁舟皁帽惠然衡門之下僕雖鄙劣尚能拉足<lb/>
下溪頭為十日飲或深秋過海上訪王長公亦當首詣<lb/>
足下徜徉薜蘿談討芝桂延津之合不逺有期康使再<lb/>
過草草奏報小刻二種并往拙詩四章附酬大雅瓦礫<lb/>
視之可也<lb/>
　　　報宗良王孫<lb/>
<pb n="KR4e0218_WYG_119-8b"/>
不佞十載前從山隂劉生得畫梅詩一帙讀之至足下<lb/>
輙擊節賞歎以為不意今人中有才如足下者而是時<lb/>
不佞方索居無能藉交游通尺素於左右頃嵗周旋文<lb/>
父始稍稍竊聞下風邇者邦相兄来令敝邑王次公往<lb/>
来瀫水間每一晤言輙交頌足下不容口私心則愈益<lb/>
鄉往欲藉明府君紹介相聞屢矣顧恒以病冗奪迺兹<lb/>
辱手教儼然臨之雄詞麗藻穆如清風雅誼欵忱投我<lb/>
肝膈不佞何以得此於足下哉以足下才而當西京建<lb/>
<pb n="KR4e0218_WYG_119-9a"/>
安無論梁孝諸王即陳思兄弟奚能難足下者顧不自<lb/>
滿足而過知不佞不佞非枚叔劉生其人曷以稱同調<lb/>
下執事也不佞自髫丱習古文辭念載於今靡能尺寸<lb/>
自樹惟是海内名流什九不鄙而與之交獨以未識足<lb/>
下為憾乃今得一當足下十年寤寐之思慰矣邦相人<lb/>
便敬布腹心小刻俚言就正大雅足下儻有意卒教之<lb/>
者彭蠡歸鴻不佞尚當翹首俟焉<lb/>
　　　報孔暘王孫<lb/>
<pb n="KR4e0218_WYG_119-9b"/>
不佞曩從友人黎惟敬輩結社燕中每與揚扢當今名<lb/>
勝至大江之右則惟敬輙津津口足下也於時私心竊<lb/>
以嚮往久矣邇者邦相丈借重敝邑不佞以臭味獲與<lb/>
朝夕過從晤間尤亟稱述足下不置杪秋遂荷佳篇并<lb/>
屬詩册方藉手以尺素通記室乃足下大教辱先臨之<lb/>
而且申以瑤草侑以華刻一再捧閲恍然若與足下晤<lb/>
語龍沙之上不自知楚越千里隔也足下麗藻清才宿<lb/>
根天授竟所造詣豈直雄視東南故當凌鑠大厯元和<lb/>
<pb n="KR4e0218_WYG_119-10a"/>
而上而傾才下士亹亹一念尤信陵梁孝以来所僅遘<lb/>
見者至如友雅之輯即李何徐薛輩相與愉快九京何<lb/>
論當今迺不佞株卧一丘顧得因縁邦相締神交下執<lb/>
事抑何竒且幸也匡廬滕閣不佞寤寐有年矣重以足<lb/>
下洎諸君在則何能頃刻忘深春或遂挂帆之興當艤<lb/>
棹江門首詣足下依隱亭中能分孺子半榻偕胡生為<lb/>
十日飲否<lb/>
　　　報何仁仲<lb/>
<pb n="KR4e0218_WYG_119-10b"/>
不佞童丱時即厭棄博士家言少長随侍家大人都下<lb/>
稍援筆習古文辭顧當世賢豪作者未數數覩也一日<lb/>
家大人從署中歸手一編示不佞曰是漢東何仲子詩<lb/>
也是曩甞從余習舉子業今且翩翩以詩自雄矣於時<lb/>
即受置几席讀之具見足下神情朗逸風疎霞舉埃壒<lb/>
之表恍然若於僕之衷素有相入者輙和之以寄足下<lb/>
一再相聞後尺素夐絶惟心念之頃為世路所驅黽勉<lb/>
北上燕楚異域分於足下無縁晤語比至都下過康山<lb/>
<pb n="KR4e0218_WYG_119-11a"/>
人甫就席有騎而叩門者問其姓名即曩所稱説何仁<lb/>
仲也輙相對握手歡極平生揮毫雄飲狂態淋漓旬日<lb/>
之間十數聚首一何竒且快耶俄不佞落羽東歸足下<lb/>
亦鼓枻南返十年寤寐得之一旦旋復失之區區七尺<lb/>
何能堪此離索迴望黄金臺館腑欲為裂惟黯然長吁<lb/>
而己里中落落追念舊遊日以為嵗昨忽别駕熊公持<lb/>
一書一刻至云足下自楚中寄我者亟取閲之則燕中<lb/>
倡酬之什與不佞諸詩種種具在嗟乎足下之於友義<lb/>
<pb n="KR4e0218_WYG_119-11b"/>
篤矣自得深矣顧不佞何以當辱也披誦来教無非裏<lb/>
言三復之餘令人氣結至訂期過我又翻然神動色飛<lb/>
苐所謂米家畫舫迄今寂寂豈漢東仲子易而卧遊宗<lb/>
生耶抑子猷興盡中道遽返也足下勉之蘭亭春色不<lb/>
減武陵来嵗願蹔輟漁竿一操瓢笠若耶雲門之畔倘<lb/>
有青鞋布襪長嘯而来者不佞雖駑劣猶能一旗鼓相<lb/>
當也别駕使旋卒卒附報不一<lb/>
　　　報呉叔通<lb/>
<pb n="KR4e0218_WYG_119-12a"/>
不佞結髪操觚聞海東呉叔子稔矣頃浪遊金閶武林<lb/>
邂逅諸同志稱述足下不容口鄙心竊願交焉顧無從<lb/>
修短刺謁姓名於下執事昨偕汪司馬過兩瑯琊海上<lb/>
歸抵舍而鄉人以雙鯉至亟投筯發緘則足下見貽手<lb/>
教洎下贈諸篇也足下藝苑菁英人倫秀出鴻騫鷟舉<lb/>
横絶無前不佞固亟願執鞭奚翅接席而迺先施菲劣<lb/>
諭義茒衡雅量虚懐太丘有道髙情逺韻摩詰襄陽風<lb/>
霜之氣飛動於寸蹏金石之音鏗訇於尺箑不佞把翫<lb/>
<pb n="KR4e0218_WYG_119-12b"/>
三過既私竊慶幸於吾鄉一當足下而臨風長謠美人<lb/>
離隔則又未甞不嘆河山之邈如憾執手之無自也僕<lb/>
自髫鬌厭棄時䂓妄希大業研精畢命念載於兹雖間<lb/>
辱鉅公濫相呴沫而幽憂疾病進寸退尺加以倥䝉狷<lb/>
戅索處窮居青眼既乖二毛滋見丈夫樹立倀倀莫之<lb/>
惟是足下崛起頽波力追曩哲即大浙之西家驥人璧<lb/>
分庭抗禮寡見其儔矣勉之叔通日月如馳努力不朽<lb/>
異時左提右挈方駕前修西京盛唐詎曰遐軌哉鄉人<lb/>
<pb n="KR4e0218_WYG_119-13a"/>
立待報音卒卒未展鄙言四律敬謝瓊瑤惟足下之垂<lb/>
教焉<lb/>
　　　報張茂才<lb/>
癸已之夏陳觀察過我定交不佞與抵掌談天夜分而<lb/>
罷别去武林甫閲月而以賢書寄我意觀察竒人所漁<lb/>
獵當得瑰瑋絶特之士比開巻而足下姓名巍然首舉<lb/>
焉不佞之為觀察喜可知也又閲月而洪茂才来敝邑<lb/>
輙傳致足下惓惓云將以返棹之候抵不佞結文字驩<lb/>
<pb n="KR4e0218_WYG_119-13b"/>
夫以足下才何有於不佞顧才如足下誠不佞願為執<lb/>
鞭者於時竊又大喜過望葢不寐而企足下髙軒四浹<lb/>
日矣嵗迫易使君御者在門不得已一赴三衢歸而家<lb/>
大人出示手教而知足下之已過瀫水也則豈直惟河<lb/>
山之戚躑躅鄙人足下鼓枻而東亦寜無興盡之憾耶<lb/>
翰諭諄諄靡非肝腹至五七言諸體清聲古色雋調瓌<lb/>
詞黄初開元燦爛筐篋不佞讀而應接不遑錯愕自失<lb/>
咄咄張生胡足下埋名鏟照東海之濵閎抱大觀一至<lb/>
<pb n="KR4e0218_WYG_119-14a"/>
於此當今諸老垂盡宇宙寥寥代興盛世使全越山川<lb/>
重於九鼎非足下而疇其任之僕犬馬長矣聰明衰矣<lb/>
才盡於文通涕下於逸少豈其敢以鼠璞魚目矜侈隋<lb/>
和惟是足下厚誼虛懐雅不容已同聲之契實締於今<lb/>
惟足下念此盟言毋忘夙昔也大集索序鄙人寜有推<lb/>
諉迺静卿行迫而新嵗文逋輳沓幾奪寢溲謹先綴七<lb/>
言四章附驥末簡即詞愧腆嫺總之衷膈所攄非敢為<lb/>
佞惟足下鑒之亮之異日序成更覔便鴻致之都下郭<lb/>
<pb n="KR4e0218_WYG_119-14b"/>
隗之臺黄金百尺足下左䇿飛黄右驂騄駬方一騁而<lb/>
空率土之羣何言薊北暇而過問昔時屠狗復有狂生<lb/>
胡元瑞乎華陽無恙碣石獨存秋清木落幸挈荆髙二<lb/>
三子擊筑放歌歌易水之章以待我<lb/>
　　　報崔子王<lb/>
鮑生回辱手教縷縷置之袖中字猶未滅而嗣音洊至<lb/>
大貺之錫雲霞爛焉載讀誨言故人所以屬我者厚矣<lb/>
第不佞自結髪以来委身鉛槧犬馬日長碌碌蓬蒿進<lb/>
<pb n="KR4e0218_WYG_119-15a"/>
之不能以鴻筆潤色皇王之大猷退之不能以微言紹<lb/>
明神聖之絶學即間以雕蟲末業染指大方不朽之塗<lb/>
恐難預必且病近世之殫精性命者薄九丘百氏為陳<lb/>
言劌志詞章者鄙六代五朝為勦説𢎞靖之間一二名<lb/>
公卓然特立而時無英雄輕於持論今其著述流行海<lb/>
内後學取信貽盭良多故不自揣揆掇拾謏聞用相質<lb/>
正或得以夤縁曩喆傳示將来庶幾虞稗之流猶賢博<lb/>
奕之士可耳足下盛諭云云詎僕所敢望哉惟辯或過<lb/>
<pb n="KR4e0218_WYG_119-15b"/>
煩詞間傷激大槩為髙因下本之前人藉非足下古誼<lb/>
古心何從領略今兹以往僕將守雌齊物以畢餘生堅<lb/>
白異仝匪所計矣昨載晤王參知咏歎髙雅甚悉足下<lb/>
如氷壺秋月迴絶塵緇而光輝朗潤彌不可遏又如玉<lb/>
盤露屑雖食之寒澹而能令俗子臟肺泠然未易為餖<lb/>
飣紛華者道也訟堂清暇卧理餘間篇章綦富休文八<lb/>
咏一一和之以寄胡生武川雙鯉辰發酉至鄙人日侯<lb/>
於瀫江之上矣<lb/>
<pb n="KR4e0218_WYG_119-16a"/>
　　　報張大来<lb/>
郭隗臺前髙賢滿坐僕酒態狂發而足下川澄淵渟若<lb/>
千頃之波浩乎而無紀極也僕於時竊已心醉久之俄<lb/>
䇿蹇驢出春明門青衫無賴不復能覔足下五陸三市<lb/>
間客嵗秋首赴燕滿意物色曩時諸酒人擊筑放歌尋<lb/>
荆髙故事計望見足下顔色不逺復以病卧京口委頓<lb/>
東歸一榻衡門湯藥為伍生平意氣盡矣明府公甫下<lb/>
車即出足下手書副以華什叙致繾綣許予真切頓令<lb/>
<pb n="KR4e0218_WYG_119-16b"/>
病骨習習欲飛噫嘻足下僕五上春官兩刖大都三返<lb/>
窮谷丈夫樹立自分己矣惟是雕蟲之技妄冀於著述<lb/>
稍見一班若足下盛業偉才絶出一世謂宜登石渠坐<lb/>
天禄大者黼黻帝猷追蹤夷契次亦當如左馬楊劉輩<lb/>
然藜秉筆洋洋纚纚以播告八方乃燃尾曝腮亦且數<lb/>
四豈造物小兒必欲以鹽車阨良驥耶蘭陵釀法頗異<lb/>
往時鬱金之香不減唐日足下儻有意乎曵屐放舟為<lb/>
臨卭十日飲乗興歴武夷窮䧹宕而歸麄足作東南佳<lb/>
<pb n="KR4e0218_WYG_119-17a"/>
觀不落莫也新春掃榻以待髙車君典遺集梓行何似<lb/>
幸至一觀禹金足下所稱鼎足於来諭中得之乃僕素<lb/>
樂道其人者計亦能聫璧同来乎盛暑揮汗作荅俾刻<lb/>
百巻悉索敝賦以上惟大匠斤削之<lb/>
　　　再報大来明府<lb/>
晨起啓闗而葉令君使人手持雙鯉至曰得之西江上<lb/>
游者急呼童剖之素書爛焉無論加飡相憶語語肺肝<lb/>
而且懐以新詩授以素筆至酒貲之餽寄頓杜康至今<lb/>
<pb n="KR4e0218_WYG_119-17b"/>
尚酩酊柴桑之秫也足下捧銅章宰百里栽花鳴琴之<lb/>
暇日跨雙鳬入上陽名姓紀於御屏且為天下治平最<lb/>
異時文人循吏兩傳並入輝赫簡編吾黨士良為吐氣<lb/>
乃若葉令君之宰敝邑足下亦欲聞其政乎古所謂愷<lb/>
弟神明公勤亷飭當官之美咸備一身今海内賢能所<lb/>
在蔚起僕不敢妄恣較量至夷考唐漢以還史書所録<lb/>
即裒然一代未有若令君之絶出者也自令君下車即<lb/>
以足下故知不佞驪黄之外顧不佞於令君踪迹曠疎<lb/>
<pb n="KR4e0218_WYG_119-18a"/>
嵗不載覿豈解為緩頰隨生惟是賢聲惠績下徹閭閻<lb/>
上通衿珮萬衆一詞亦豈能掩其實耶足下西江政績<lb/>
僕得之參知王公大自瓌異兹者復令君矯矯相望楚<lb/>
越間計聞此而喜可知也羅太宰學術風猷岳峙當世<lb/>
其遺言緒論掇拾而表章之實在足下此外皆牛刀餘<lb/>
割無所俟不佞云云矣<lb/>
　　　報胡文父<lb/>
次公車騎己達龍沙計日相與下上徳甫用晦宗良貞<lb/>
<pb n="KR4e0218_WYG_119-18b"/>
吉孔暘諸君子鱗比里中一呼畢集含毫洒翰白雪四<lb/>
飛將遂匡廬之顛瀑布無色斗牛之分紫氣燭天千古<lb/>
快心殊令人妬不肖索居海上互鄉難言邇邦相至始<lb/>
獲一吐胷中塊磊苐彼此相對旁觀遂無復人也一咲<lb/>
一咲<lb/>
　　　燕中與文父小牘二通<lb/>
裕卿雞鳴出函谷殊駭聽聞昨晤惟寅亦云揮泪而别<lb/>
而何仁仲以為尚留都門誤也今特遣一信問諸水濵<lb/>
<pb n="KR4e0218_WYG_119-19a"/>
　　　二<lb/>
信歸已悉彼寓所裕卿片紙至黯慘不可讀且欲拉吾<lb/>
及足下同買一蜻蜓艇鼓枻而南亦㝢内至快心事僕<lb/>
凌晨前發遲足下潞河之陽足下須辦裝亟至無為使<lb/>
燕世子聞率荆卿漸離輩擊筑放歌大閙黄金臺下也<lb/>
　　　報李通侯惟寅<lb/>
讀貝葉齋草鄙人以姓氏占籍青雲幾十七焉快哉無<lb/>
所憾矣自君侯倡盟大雅域中諸談藝士憑軾趨風華<lb/>
<pb n="KR4e0218_WYG_119-19b"/>
陽碣石之間蔚為雋國每花朝月夕風天雪郊挈盒携<lb/>
尊連鑣並轡無論雙闕五陵西山金銀樓殿四百餘題<lb/>
名其上殆遍雖尋丘仭壑稍具遐觀君侯必聨絡賔朋<lb/>
窮其勝而後已按是編一時倡和宴遊之盛觸目可想<lb/>
像也今往事遂為陳迹而故人亦大半入岱僅君侯與<lb/>
僕以其時年齒差少故相望僅存若太白之配殘月耳<lb/>
君侯虎頭燕頷行且立勲萬里外一通侯故物不足言<lb/>
僕自别君侯離羣索居持一竿東海之上即擁衆扶餘<lb/>
<pb n="KR4e0218_WYG_119-20a"/>
稱王夜郎安能與英衛元勛絜量髙下哉賢郎雋聲傑<lb/>
起幾跨阿翁不佞髪種種矣而心故長何日相遇中原<lb/>
覩其騰霄厯塊也<lb/>
　　　與李臨淮<lb/>
連朝風色莽莽咫尺間遂不能相過一道别悰行期己<lb/>
卜暮春之朔扁舟泝潞河發矣古人所以執手徘徊臨<lb/>
岐戀戀者非無丈夫之志以知己之難遇也僕於君侯<lb/>
誠所謂傾葢如故者况益之二十年之雅而值兹數千<lb/>
<pb n="KR4e0218_WYG_119-20b"/>
里之别彼此戀戀更當何如析雙劍於河梁坼長虹於<lb/>
薊野中夜悲歌不自知衰涕之交集矣俚言二律呈正<lb/>
大方心長調短不足言别君侯念之<lb/>
　<lb/>
　<lb/>
　<lb/>
　<lb/>
　少室山房集巻一百十九<lb/>
</p>
<p>
</p>
  </div>
</body>
</text>
</TEI>
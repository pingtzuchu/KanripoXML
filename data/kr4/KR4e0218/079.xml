<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十九</head> <lb/>
    <p>
<pb n="KR4e0218_WYG_079-1a"/>
欽定四庫全書<lb/>
　少室山房集巻七十九<lb/>
　　　　　　　　　　　　明　胡應麟　撰<lb/>
　　七言絶句八十首<lb/>
　　　再題大雅堂七首<hi>為東陽盧生</hi>
十尺荆榛峽口濤千年遺搆蜀雲高堂成莫話幽憂事<lb/>
列座王楊盡彩毫<lb/>
半壁天南八詠樓陽春今在瀫溪頭華堂肯借抽毫客<lb/>
<pb n="KR4e0218_WYG_079-1b"/>
五夜如椽拂斗牛<lb/>
千樹桃花送夕陽莫愁家住石城傍從今再覩清商調<lb/>
絶勝當年白玉堂<hi>李義山詩又入盧家妬玉堂</hi>
靈隱高僧卧佛廬參軍亦傍紫薇居丹梯莫話盧敖杖<lb/>
三百篇成奏玉除<lb/>
清川如玉抱前村處士當年舊蓽門破屋數間君莫笑<lb/>
千秋大厦有雲孫<hi>韓贈盧仝詩破屋數間而已矣</hi>
珠箔銀屏賦浪裁美人何處問瑤臺鬱金堂上雙棲燕<lb/>
<pb n="KR4e0218_WYG_079-2a"/>
妬殺君家少婦才<hi>沈盧家少婦鬱金堂又玉川有當時我醉美人家詩</hi>
屈指河山罷酒徒華陽重見李生無知交尚有盧鴻在<lb/>
如意狂敲碎玉壺<hi>盧嘗及李能茂游蓋其仝邑人</hi>
　　　汪明府以校文來武林旬日别去追送四章<lb/>
乍擁軒車到六橋不堪江浦繫蘭橈飛檣百尺西風裡<lb/>
萬壑千巖送暮潮<lb/>
堤上明霞躍紫驑接天絃管帶瓊樓漫將桃李誇梁國<lb/>
采盡芳蘭瀫水頭<lb/>
<pb n="KR4e0218_WYG_079-2b"/>
迢遞朱絃百里鳴朱衣仍傍棘闈行新栽何限淮南桂<lb/>
滿路飄香入帝城<lb/>
星斗崑崙一柱懸文光千丈燭龍泉渾忘鹵簿江州貴<lb/>
寂寂衡盧問太𤣥<lb/>
　　　同黄生過方生仲闇適沙棠入湖曲因寄聲畱<lb/>
　　　　棹子夜同醉狹斜中<lb/>
天際樓臺掛碧空芙蓉十里褪殘紅岳王祠畔狂歌發<lb/>
何限湖山夕照中<lb/>
<pb n="KR4e0218_WYG_079-3a"/>
縹緲寒光石磴幽佳人無賴木蘭舟青帆莫便乗風去<lb/>
子夜錢塘載莫愁<lb/>
　　　祝遜之訂約新秋過湖上不至<lb/>
湖畔秋風日夜過東來舴艋定如何蒹葭滿目澄江上<lb/>
不分蘭隂墜露多<lb/>
　　　秋晚再寄祝遜之<lb/>
老去馮唐不解愁南山秋色暮悠悠歌殘白石無人和<lb/>
荒草斜陽獨飯牛<lb/>
<pb n="KR4e0218_WYG_079-3b"/>
　　　聞弇州續集殺青寄懷王冏伯昆季四首<lb/>
四部重開詫汗牛千金懸市定誰讐風霜字字遙天外<lb/>
悵望如椽白玉樓<lb/>
副在名山更殺青茫茫元氣走羣靈從知百氏毫端廢<lb/>
可道傳家但一經<lb/>
百尺危欄跨紫虚青藜遙夜燭前除莫言中壘慵疎甚<lb/>
閣上曽讐太乙書<lb/>
萬顆驪龍抱月圓江河不廢異時傳琳瑯何限堦庭下<lb/>
<pb n="KR4e0218_WYG_079-4a"/>
次第三株拂斗躔<lb/>
　　　新秋再寄冏伯<lb/>
栁色金閶半夕陽鱸魚雖好未堪嘗莫言方外狂司馬<lb/>
多少樓船鴨緑傍<lb/>
　　　夢弇園懷逸季茂才<lb/>
極目婁江大海潯弇園秋色夢中尋興懷莫話蘭亭序<lb/>
玉樹瑯琊正滿林<lb/>
　　　黄生九斗攜所業千里過訪于其别也贈以絶<lb/>
<pb n="KR4e0218_WYG_079-4b"/>
　　　句六章<lb/>
萬仞潮頭濺客衣布帆無恙雪中飛推篷面面青山色<lb/>
已到嚴陵白石磯<lb/>
千里遙遙問字船海天長嘯白虹懸還家莫話相如<lb/>
璧攜得成都舊太𤣥<lb/>
衮衮青雲結駟遊沾沾白雪斷鴻愁何來意氣縱横甚<lb/>
昨日龍門御李侯<hi>時諸士以賓興至</hi>
縹緲仙都挂碧空石門飛瀑亂雲中他時倘為名山出<lb/>
<pb n="KR4e0218_WYG_079-5a"/>
雙屐巖前候謝公<lb/>
秋風秋葉亂山蒼踏盡秋山到遂昌問訊故園樵牧侣<lb/>
只今誰住鄭公鄉<hi>鄭遂昌元祐在勝國有文名</hi>
掃石題詩坐緑苔黄家羣從最多才無雙漫自誇江夏<lb/>
次第三珠照玉臺<lb/>
　　　題册贈凌别駕二首<lb/>
絃歌百里畫簾深桃李千家接上林試問珮刀臨瀫水<lb/>
何如飛舄向蘭隂<hi>凌時署篆邑中</hi>
<pb n="KR4e0218_WYG_079-5b"/>
仙吏仍浮剡水槎天都縹緲接金華官衙盡說囊如水<lb/>
攜得芙蓉幾片霞<lb/>
　　　題林孝亷園池四絶<lb/>
百頃風潭照玉壺清鱗白石擁菰蒲沙棠獨抱夷光卧<lb/>
何事風濤汎五湖<lb/>
　　　　右浣花池<lb/>
八面疎櫺挂夕陽樓頭雲色尚飛揚屋梁咫尺親顔在<lb/>
不用褰帷望太行<lb/>
<pb n="KR4e0218_WYG_079-6a"/>
　　　　右飛雲榭<lb/>
古檜崚崚映夾池虚亭十尺鎖漣漪朝來載酒誰相過<lb/>
正値揚雲賦就時<lb/>
　　　　右清漣館<lb/>
縹緲精廬入望遐芙蓉秋水舊生涯如椽莫笑書生筆<lb/>
十丈亭亭照暮霞<lb/>
　　　　右振秀軒<lb/>
　　　題祝山人樹勲棲雲軒四首<lb/>
<pb n="KR4e0218_WYG_079-6b"/>
掩徑蕭蕭木葉聞干將明滅動星文青山獨據胡床坐<lb/>
閒看中條石上雲<lb/>
木末飛軒面水流終南遙挂萬峯秋𤣥關白日重重閉<lb/>
不放飛雲去嶺頭<lb/>
一徑莓苔盡日封匡床雲色卧雙龍羅浮四百青天外<lb/>
不認飛來第幾峯<lb/>
十二巫峰挂楚臺高唐新賦定誰裁莫言神女朝行倦<lb/>
夜夜閒雲卧榻來<lb/>
<pb n="KR4e0218_WYG_079-7a"/>
　　　送祝如華二首<lb/>
抗手𤣥亭話别離青衫憔悴越江湄那堪獨宿孤舟上<lb/>
潮落錢塘夜雨時<lb/>
十載高山託素琴朱絃無處覔知音飛霜落月河橋畔<lb/>
惆悵行人發武陵<lb/>
　　　履素使君邀集衙齋中嗣君出迓僅五齡風儀<lb/>
　　　　韶潤而衣裳楚楚如老成人賦贈二絶<lb/>
三尺龍淵掌上持亭亭寒玉照風儀機雲漫自誇年少<lb/>
<pb n="KR4e0218_WYG_079-7b"/>
又覩雲間小陸竒<lb/>
徑寸驪珠夜色懸衣裳楚楚畫堂前抽毫異日蘭臺坐<lb/>
㑹學盈川賦渾天<lb/>
　　　呉德符損餉宣德茶盂二枚因瀹天池新焙賦<lb/>
　　　　二絶以賞之<lb/>
柴汝官哥各浪傳摩娑秋色到龍泉筵中宣德新磁在<lb/>
笑殺何郎食萬錢<lb/>
把贈雙珍破寂寥龍團翻雪亂雲飄瑯琊舊著煎茶賦<lb/>
<pb n="KR4e0218_WYG_079-8a"/>
已説宣窰勝定窰<lb/>
　　　卧病經旬呉生持所業新詩來謁訝其精進賦<lb/>
　　　　贈二章<lb/>
何人不羨濟川功策石虚傳大海東莫笑老為題柱客<lb/>
當年曽住玉華宫<lb/>
獨綰金繩繫法輪重施寶筏架迷津亦知黄蘗前身是<lb/>
肯作恒河自渡人<lb/>
　　　蘭江竹枝詞十二首<hi>夜飲浮梁懷大學士趙公</hi>
<pb n="KR4e0218_WYG_079-8b"/>
兩岸清溪中有洲山花紅白遍溪頭聞說西門好風景<lb/>
大家同上木蘭舟<lb/>
蘭隂蒼蒼北固遙中洲水面似金焦欲把湖頭比溪上<lb/>
若個三山在六橋<lb/>
飲水白虹千丈强來來去去罷褰裳中流不碍蚤行客<lb/>
隔水休呼夜渡娘<lb/>
渡口狂風掀白蘋驚波猛浪不愁人乍宵西崦踏青罷<lb/>
明到蘭隂賽水神<lb/>
<pb n="KR4e0218_WYG_079-9a"/>
苧蘿村中花滿蹊廬江亦有仲卿妻銀釧金釵照溪水<lb/>
徃徃來來唱大堤<lb/>
嚴陵東頭七里灘家家門户釣魚竿良人乍夜趂潮去<lb/>
將船賣酒入臨安<lb/>
四柱凌雲排六鰲鐵絙高繫最堅牢水母難興泗洲浪<lb/>
蛟精不作九江濤<lb/>
溪上浮梁春漲平濛濛烟霧懶囘程風秋潭上踏歌去<lb/>
水遠山高無限情<lb/>
<pb n="KR4e0218_WYG_079-9b"/>
鄭村渡口風浪多魚船來去疾如梭相邀女伴到梁下<lb/>
一時同唱采菱歌<lb/>
三百闌干浮碧空笙歌繚繞暮雲中天香夜半廣寒落<lb/>
錯認銀橋在月宫<lb/>
金臺尖高高揷天俯江樓俯夕陽邊當年板築遁荒野<lb/>
今日舟梁濟大川<lb/>
城南迴望告天臺衢婺悠悠二水來清獻前身為時出<lb/>
蕭然琴鶴在蓬萊<lb/>
<pb n="KR4e0218_WYG_079-10a"/>
　　　贈霓裳十二首<lb/>
響遏行雲未足多陽春流水定如何夜來小玉飛銀漢<lb/>
傳得開元第一歌<lb/>
一枝明艶照窻紗曽事仙人萼緑華唱徹山香蓬島上<lb/>
瑤池千樹盡飛花<lb/>
玉面朱唇陌上逢香車油壁乍從容莫教行雨峯頭去<lb/>
尋遍巫山十二重<lb/>
睡足紗窻晝漏遲白櫻桃下畫蛾睂珠簾百尺重門閉<lb/>
<pb n="KR4e0218_WYG_079-10b"/>
沉水香銷月上時<lb/>
金屋何曽盼阿嬌臨春歌吹總寥寥遙空一片飛雲駐<lb/>
人倚危䦨弄玉簫<lb/>
月底朱絲競管絃風前紅袖趂鞦韆爭誇靜婉腰圍細<lb/>
不解湖頭唱采蓮<hi>樂府有張靜婉采蓮曲</hi>
紫燕雙飛掠畫樓黄鶯百囀和箜篌妖姬十五顔如玉<lb/>
底事長干喚莫愁<lb/>
女伴相攜鬭晚粧風鬟雲鬢若耶傍乍宵湖上歸來晩<lb/>
<pb n="KR4e0218_WYG_079-11a"/>
阿姊同遊字蕙芳<lb/>
振袂飛霜襲彩毫新聲頻奏鬱輪袍十千長恨真堪買<lb/>
三百靈光漫詫豪<lb/>
瘦妻羸女各傷神紫鳯天呉拆洗頻笑殺杜陵溪水畔<lb/>
雲鬟香霧是何人<lb/>
七香霞珮午珊珊駿馬金羈照玉顔跋扈飛揚湖海上<lb/>
前身莫是李東山<lb/>
園桃巷桞色紛紛素口蠻腰並出羣不信寒酸饒下駟<lb/>
<pb n="KR4e0218_WYG_079-11b"/>
西京誰並卓文君<hi>藝苑卮言云退之桃栁樂天蠻素皆寒酸所得</hi>
　　　題藝苑五游册<hi>有序</hi>
　　　　新都程太學文東博雅多藝能摛詞染翰外<lb/>
　　　　琴奕丹青咸躋其妙余為題册曰藝苑五游<lb/>
玉軫閒揮望太空目隨中散送征鴻無勞郢國千人和<lb/>
白雪晴飛大海東<lb/>
　　　　右琴<lb/>
杖底雙龍跨夕陽荒村仙嫗坐更長枯碁三百無人共<lb/>
<pb n="KR4e0218_WYG_079-12a"/>
零亂青霞滿石床<lb/>
　　　　右碁<lb/>
八法縱横晉永和鸞箋十幅照春羅科頭獨抱蘭亭帖<lb/>
散步臨池看白鵞<lb/>
　　　　右書<lb/>
沉水香焚白玉壺洞門深鎖碧雲孤窻明几淨人聲絶<lb/>
閒冩初平叱石圖<lb/>
　　　　右畫<lb/>
<pb n="KR4e0218_WYG_079-12b"/>
獨坐匡床枕半敧山堂寒雨漲秋池夜闌松子前堦落<lb/>
吟得襄陽五字詩<lb/>
　　　　右詩<lb/>
　　　曳杖村西閒步見壁間二語甚佳而不知名字<lb/>
　　　　漫為易數字足成之<lb/>
紅白花開籬豆齊野人茅屋亂雲西庭前桑樹老無葉<lb/>
日午鄰雞飛上啼<lb/>
　少室山房集巻七十九<lb/>
</p>
<p>
</p>
  </div>
</body>
</text>
</TEI>
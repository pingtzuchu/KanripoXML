<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百十八</head> <lb/>
    <p>
<pb n="KR4e0218_WYG_118-1a"/>
欽定四庫全書<lb/>
　少室山房集巻一百十八<lb/>
　　　　　　　　　　　　明　胡應麟　撰<lb/>
　　書牘十七首<lb/>
　　　報顧叔時吏部<lb/>
昔在丙子得公鄉書制義讀之輙狂呌擊節以為自趙<lb/>
宋以迄當今五百餘載士之殫精塲屋不可為量數而<lb/>
盡削凡蹊超然化境神通游戲於八極之表者門下一<lb/>
<pb n="KR4e0218_WYG_118-1b"/>
人而已載讀涇上諸篇總之髙處在古無上平處頫視<lb/>
唐瞿令制義足傳南華浄名鼎立宇宙矣顧猶以公之<lb/>
業聖於今而未敢必公之邃於古也已則聞公出而仕<lb/>
以正氣直節樹朝紳已則聞公引而歸以清標特操振<lb/>
閭俗至學術之富窮四部而覈九流私心之鄉往愈勃<lb/>
勃焉每欲介茂卿通姓名下執事惟是慵疎玩愒片刺<lb/>
未遑孰意公之過知不佞而儼然先之也毛子貞夫將<lb/>
至大教副以妙墨貺以鴻編恍忽瑶華飛墜天際踴躍<lb/>
<pb n="KR4e0218_WYG_118-2a"/>
披誦病骨欲仙嗟嗟執事僕海濵豎儒耳弱冠狂歌放<lb/>
情丘壑即眇聞謏見罔異醯雞之處甕天迺執事方龍<lb/>
躍鳳鳴奮乎百代而旁蒐草莽博詢芻蕘真至委篤過<lb/>
情乃爾將泰山渤海必茹納涓涘以自成其大耶劄記<lb/>
諸篇超超𤣥詣尤匪近代淺識所窺不佞甞竊謂不朽<lb/>
二途咸勃興於𢎞正之際而得失瑕瑜大都等埒古道<lb/>
問學以尊徳性而今也問學廢於徳性之尊古源實學<lb/>
以著文詞而今也實學䘮於文詞之著流弊逡巡致談<lb/>
<pb n="KR4e0218_WYG_118-2b"/>
理者上不復知有六經而談藝者下不復知有六代此<lb/>
其漸庸可長也執事偉論欲配周朱於大享而續黄陳<lb/>
於正聲規模思度𢎞且逺矣千慮之一幸附髙明砥柱<lb/>
狂瀾惟公自愛呉鯉溯流匆匆勒謝小詩四律小刻百<lb/>
巻惟大方削而教之<lb/>
　　　與顧叔時論宋元二代詩十六通<lb/>
病中毛文學過溪頭首出大教亟伸紙疾讀之清風穆<lb/>
如沁澈五内不啻枚乗之發陳琳之檄矣公偉度沖襟<lb/>
<pb n="KR4e0218_WYG_118-3a"/>
苞舉六合而獨虚懐於鄙人大觀宏識殿最百家而獨<lb/>
注念於宋元諸作者豈其不得中行下思狂狷耶要以<lb/>
芻蕘弗遺流壤靡擇政所以自成其大耳承欲類集古<lb/>
今諸詩自蕭氏之選馮氏之紀以及髙氏之彚李氏之<lb/>
刪悉加訂定而旁擷兩宋勝朝都為一集誠不刋之盛<lb/>
典苐時代邈綿篇章總雜即未易嵗月訖工且竊窺公<lb/>
之用意片長必采衆善畢羅大小各因其才盛衰不沒<lb/>
其世非心公量拓鑒徹裁精詎容輕議僕醯天蠡海學<lb/>
<pb n="KR4e0218_WYG_118-3b"/>
步前流目睫之譏徒貽来哲公言逺矣未敢聞命也迺<lb/>
劉氏詩統寤寐頻年公既索諸蜀中冀可必遇獲覩之<lb/>
後或當參其類例有所建明削鐻大方庶幾萬一何時<lb/>
孤帆夜雪乗興延陵晤對𤣥亭縱譚奥眇以十日之工<lb/>
定千秋之業亦古今至快劇娯也寄至元人諸集格致<lb/>
風尚咸有足觀而若倪若陳之外藝林之中杳無識者<lb/>
以今核之其中寜無一二追逐唐餘者耶此彌足徴公<lb/>
逺見非逐人悲笑者流矣辱委稍加評抹印證宗門宋<lb/>
<pb n="KR4e0218_WYG_118-4a"/>
人詩話數種檢摭如命伏枕岑岑未竟傾吐来鴻迅發<lb/>
嗣致願言<lb/>
　　　二<lb/>
辱諭韓栁元白諸家皆大方材具也昌黎五七言古及<lb/>
東埜倡和諸篇窮竟筆力司空圖謂掀雷掣電撐抉天<lb/>
地之垠信矣而揆之昔人則和平温厚之義缺焉李賔<lb/>
之謂為角音似也至近體卑卑不離中晩寸步氣運所<lb/>
驅即以退之材力蔑克挽回而今人以咎温韋李許舛<lb/>
<pb n="KR4e0218_WYG_118-4b"/>
矣栁州古選自是陶韋正脈正聲亦亟收之其近體精<lb/>
工之極迺所以不如大厯諸人髙氏之不取非無見也<lb/>
樂天信手縱横妙思溢發唐謂人才之絶允矣不誣而<lb/>
淺近膚率詩家所忌什九蹈之微之才不如白力不如<lb/>
韓致不如栁通較中晩人才三大家外劉禹錫為最優<lb/>
惟中山諸律絶元和巨擘首藉此君而自劉之外又僅<lb/>
元差足配白故一時竝稱耳宋大家王蘇黄陳介甫步<lb/>
趨唐人小詩絶句時足亂真而近體劌思求新遂肇坡<lb/>
<pb n="KR4e0218_WYG_118-5a"/>
谷門户長公俊爽瀾翻歌行時覩合作而近體龎雜詼<lb/>
諧雖老境參横至貽誤學人尤有甚於白者涪老一代<lb/>
自居其詩苐得杜之拗澁偏枯而沉雄偉麗無萬一焉<lb/>
不知舉世胡以茅靡若是是時坡既武庫矛㦸不厭衆<lb/>
心而陳無已輩又皆出谷門廡且師法歸之杜氏見以<lb/>
名髙宜海内旁無異吻亦古今變革大限也陳雖出谷<lb/>
而近體邃密精嚴深造自得匪三子流總之以才具言<lb/>
則趙氏之稱大家故當四氏政不必苦校其詩若梅聖<lb/>
<pb n="KR4e0218_WYG_118-5b"/>
俞之學唐陳去非之學杜皆錚錚躍出庸詎可以宋槩<lb/>
耶南渡尤陽范陸時號大家而才逺出蘇黄下詩率唐<lb/>
調寡而宋調多至永嘉四靈雖跬步不離唐人而調益<lb/>
卑卑才具瑣尾無足論矣元之號大家者虞楊范揭而<lb/>
前則趙子昻後則楊亷夫數子而其才咸窘邉幅詩亦<lb/>
粗具膚響若唐之空花水月杜之萬户千蹊槩乎未之<lb/>
有聞迺元調較之於宋則於詩差近而自諸子外傳於<lb/>
今世者類有足觀振起國風之一漸也諸君子集惟延<lb/>
<pb n="KR4e0218_WYG_118-6a"/>
之曼碩未覩自餘僕備有之暇當一一評訂印正大方<lb/>
苐非公鮮不以葛藤誚僕矣<lb/>
　　　三<lb/>
正聲不取垂拱四傑誠為卓識惟排律駱賔王蓬轉俱<lb/>
行役一篇不在二庭歸望下王勃滕王髙閣短歌足為<lb/>
唐七言古壓巻以繫序末不及收耳此外盧駱長歌例<lb/>
不一載自是正聲皭然家數品彚固並收之廷禮非憒<lb/>
憒者後来仲默論出要為另一宗門于鱗和之苐非所<lb/>
<pb n="KR4e0218_WYG_118-6b"/>
以論正聲也<lb/>
　　　四<lb/>
葛常之云太白不取建安七子而少陵亟稱垂拱四傑<lb/>
七子固兆端綺靡而王楊盧駱亦詞人之小巧者耳此<lb/>
正論也而非所以論太白少陵李氣㟁髙拔故持論常<lb/>
輕又篇名古風挾風雅以令曹劉不取固宜杜意度包<lb/>
含故立論多恕又篇名為戲憤輕薄之訕前哲亟稱有<lb/>
故夫李於杜猶然不滿而杜于髙岑蘇李富嘉謨孟雲<lb/>
<pb n="KR4e0218_WYG_118-7a"/>
卿皆什九見於題咏矧王楊盧駱輩耶<hi>李邕蘇源明見杜八哀</hi>
　　　五<lb/>
篤而論之四傑固以巧麗為宗然長歌婉縟上繼四詩<lb/>
近體鏗鏘下開百世其功力匪邈小也自五言律掩於<lb/>
沈宋王岑七言古掩於少陵太白後人展巻忽之不思<lb/>
陳隋極敝之後非四子草創厥初盛唐諸公能遽抵妙<lb/>
境至此耶迺其萬言一揮滔滔混混恐陳思而後賢刦<lb/>
中未有過者總之才情富而氣格卑駢儷工而典則逺<lb/>
<pb n="KR4e0218_WYG_118-7b"/>
故視李杜韓栁四家聲實懸遜要之長處不可盡誣也<lb/>
<hi>楊用修以杜韓于王猶地上老驥不能追雲中俊鶻亦偏見未足憑</hi>
　　　六<lb/>
髙氏正聲一部其評批朱者在不佞未冠之前墨而楷<lb/>
者亦曩時鄙臆也今以較之去取往往異同惟大㫖差<lb/>
不悖一人之見且爾况上下數千載乎憶近某公選集<lb/>
唐詩自序云品彚之博而尚有遺篇正聲之嚴而兼收<lb/>
劣製殊有味乎其言即今正聲所收劣者大都十之一<lb/>
<pb n="KR4e0218_WYG_118-8a"/>
而所遺佳製無慮十之三品彚所收劣者大都十之四<lb/>
而所遺佳製無慮十之二所繇然者唐宋選詩國秀英<lb/>
靈極𤣥間氣皆漫無倫次鼓吹等集尤為可嗤周氏主<lb/>
裁方氏主格率泥一偏僅唐音粗備一代而簡擇未精<lb/>
蒐輯未廣至庭禮二編庶幾十得八九矣而時際國初<lb/>
元風未滌兵燹之後載籍多湮耳目所羇故難盡善也<lb/>
僕異時肺病少蘇或當循門下教㫖取王楊韓白諸百<lb/>
家唐集遍閲之益品彚之遺而大芟其蕪雜損正聲之<lb/>
<pb n="KR4e0218_WYG_118-8b"/>
劣而畢聚其菁英此則工力差易而僕亦自計足辦者<lb/>
書成之後門下更一揚扢之唐諸作者當無遺憾矣顧<lb/>
丘陵川澤因之髙下易耳新寜草創非超世之識未易<lb/>
云也<lb/>
　　　七<lb/>
僕甞欲竊取明公之意倣髙氏所輯為古今詩彚一編<lb/>
以漢郊廟鐃歌洎諸樂府為始音十九首洎蘇李河梁<lb/>
兩京雜詩為正始陳思李杜及明王元美為大家曹劉<lb/>
<pb n="KR4e0218_WYG_118-9a"/>
阮左潘陸陶謝沈宋王孟及明髙李何徐輩為正宗顔<lb/>
鮑庾江錢劉韋栁及宋梅陳明薛王呉張輩為羽翼隂<lb/>
何徐庾及南渡范陸勝國虞揚明皇甫昆季輩為接武<lb/>
王蘇黄陳北宋諸人為正變陳隋晩唐宋季元末諸人<lb/>
為遺響而旁流閨秀代録其人似亦足備詩家一公案<lb/>
苐其工當以歴嵗計巻當以近千計帙當以近百計恐<lb/>
非一舉所能就一人所能任徒付之一胡盧耳以明公<lb/>
之度甚逺思甚公也姑録梗槩以俟異世之同兹志者<lb/>
<pb n="KR4e0218_WYG_118-9b"/>
　　　八<lb/>
汪司馬伯玉嘗屬僕選古今詩以三百為祖分風雅頌<lb/>
三體𨽻之凡題咏感觸諸詩屬之風如太白夢游等作<lb/>
是也紀述倫常諸詩屬之雅如少陵北征等作是也贊<lb/>
揚功徳諸詩屬之頌如退之元和等作是也意亦甚新僕<lb/>
時以肺病不獲就緒今司馬公已不復作言之慨然以<lb/>
其㫖不廢宋元有與公相發者聊為一拈出之且以俟<lb/>
後之君子<lb/>
<pb n="KR4e0218_WYG_118-10a"/>
　　　九<lb/>
讀宋髙僧詩選乃錢塘陳起編輯文獻通攷但有九僧<lb/>
詩集而絶無此編今攷其前集一巻正九僧詩也自希<lb/>
書迄懐古瀛奎律髓名字次苐悉符方氏所選諸篇咸<lb/>
備兹集知律髓所據即陳氏編也惠崇九僧之六佳句<lb/>
致多尚存總龜警䇿一門如露寒金掌重天近玉繩低<lb/>
隂井生秋早明河徹曉遲無慮數十今皆不存惟河分<lb/>
岡勢㫁春入燒痕青數首而方氏所選亦僅此一二篇<lb/>
<pb n="KR4e0218_WYG_118-10b"/>
注云崇有佳句為圖詩殊不止此當續攷補入之自餘<lb/>
律髓所收往往具載即所據是編可見其後集續集數<lb/>
巻宋諸名僧道潜祕演善權惠洪大都無遺漏者苐以<lb/>
惠崇諸警句十不存一而題鷺清字五言律妙絶亦不<lb/>
録其他散軼庸可勝道惜九僧原集之遂亡也<lb/>
　　　十<lb/>
此編必方氏所據選本道潜風林驚墜雪雨澗咽飛湍<lb/>
又祕演諸人所作往往槩見集中僕甞謂僧詩無唐宋<lb/>
<pb n="KR4e0218_WYG_118-11a"/>
欲取六朝道猷等作迄於元止<hi>来復宗氻皆元僧也</hi>彚作一編力<lb/>
既不勞而傳亦可久暇當印正於公耳<lb/>
　　　十一<lb/>
此編題錢塘陳起宗之稱宋人而通考止載九僧詩集<lb/>
近閲齊東野語十六巻論詩道廢興云某某咸以詩語<lb/>
被禍而刋書陳起亦在禁錮之中迺知其宋末人也此<lb/>
書抄録即印本廢久公何自得之或以畀好古君子并<lb/>
唐僧𢎞秀集合梓之題曰唐宋詩僧集豈不愈於近刻<lb/>
<pb n="KR4e0218_WYG_118-11b"/>
鼔吹草堂等編耶<lb/>
　　　十二<lb/>
倪元鎮詩之於虞揭四家正猶其畫於趙黄王呉四氏<lb/>
清空簡逺纎壒不侵而天趣超然在勝朝殊不易得惜<lb/>
元人繪事特重今時而詩律無稱述者此老復以迂潔<lb/>
蔽之故世徒知其人與其畫而篇章一付之無是子虛<lb/>
非得公此編檢勘即僕且失之久矣王叔明詩亦間有<lb/>
可觀同時潘子素等惜集皆不可得<lb/>
<pb n="KR4e0218_WYG_118-12a"/>
　　　十三<lb/>
王長公云倪元鎮筆如風女兒灕凝長袖晉人所謂張<lb/>
茂先我所不解政此類也世人評書迺稱其逼近黄庭<lb/>
何耶余以元之擅臨池者比屋而詩得孟韋遺韻獨元<lb/>
鎮一人特才具不多渭城而外無復他曲耳今倪畫海<lb/>
内酷尚書亦時時見重鑒家迺其詩既不為當時所予<lb/>
今知者益復寥寥豈迂潔一端取名太過亦造物所忌<lb/>
致其篇什無稱耶漫書此發門下一噴飯<lb/>
<pb n="KR4e0218_WYG_118-12b"/>
　　　十四<lb/>
寄来諸集陳衆仲爽勁鮮華然一誦興象俱徹詩所以<lb/>
貴深婉也周衡之不知名其集殊有佳者管𤣥皞如管<lb/>
中之豹時得一班惟黄氏厯宋至元世有吟咏而無一<lb/>
足發悟之時義大矣哉僕收書凡勝國遺編遇則録之<lb/>
不復較其工拙兹羣集俱迄工附璧幸一一檢歸笥中<lb/>
　　　十五<lb/>
周衡之竟不得其名公别考或得之當録以寄我其詩<lb/>
<pb n="KR4e0218_WYG_118-13a"/>
五言古學陳陶稍具膚響歌行在集中獨為合作奇警<lb/>
飛逸伸縮自由迺近體局促卑陬遂亡一章半簡可備<lb/>
采擇者致足訝也僕甞謂自宋迄元諸名家惟歌行代<lb/>
有篇什絶句次之近體得失相當而古風漢魏永絶徴<lb/>
此君彌益信矣<lb/>
　　　十六<lb/>
詩話玉屑野語僕近得副本頗佳二集童時所閲以巻<lb/>
頭時塗沫漫往印正大方餘南唐近事郡閣雅談諸書<lb/>
<pb n="KR4e0218_WYG_118-13b"/>
悉存總龜集僕已折録之役竣當如命也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百</head> <lb/>
    <p>
<pb n="KR4e0218_WYG_100-1a"/>
欽定四庫全書<lb/>
　少室山房集巻一百<lb/>
　　　　　　　　　　　　　眀　胡應麟　撰<lb/>
　　策一首<lb/>
　　　問士稱文章學問尚矣顧前代以文章稱者其<lb/>
　　　　途有二以問學稱者其途有四其目可悉陳<lb/>
　　　　與其人之專門名家者可悉數與三代而下<lb/>
　　　　有能總括而薈萃之者與眀養士二百餘載<lb/>
<pb n="KR4e0218_WYG_100-1b"/>
　　　　理學事功無論亦有文與學名者與亦有能兼<lb/>
　　　　此二端者與近世有詆文章學問為枝葉而<lb/>
　　　　託之乎空虛性命者以覈於周公仲尼之道<lb/>
　　　　然與否與諸士懐才待試有槩于中夙矣即<lb/>
　　　　昌言劇論主司固樂聞之毋諱<lb/>
才之難于天下也匪贗才之難也而真才者之為難匪<lb/>
偏才之難也而全才者之為難夫隋侯之珠代不一遇<lb/>
而蚌胎盈目和氏之璧世不一覩而碔砆塞塗萬物盡<lb/>
<pb n="KR4e0218_WYG_100-2a"/>
然也而矧于人乎此贗才衆而真才所以難也輕清之<lb/>
形靡不覆幬而或虧西北重濁之軆靡不持載而恒缺<lb/>
東南造物且然也而矧于人乎此偏才盛而全才所以<lb/>
難也夫真才之難一代不累人而全才之難尤累代不<lb/>
一人無惑乎文章學問士弗多見于天下而空疎謬悠<lb/>
竊性命以自文其陋也愚請厯陳其槩並擷其人而折<lb/>
衷于周公仲尼可乎夫士也艶稱于世非以其椎朴無<lb/>
文執鋤犁䂓什一下同于畊農坐賈也又非以其浮夸<lb/>
<pb n="KR4e0218_WYG_100-2b"/>
無實絶文采屏見聞竄迹于黄冠梵流也蓋古今言士<lb/>
自道徳事功外其途轍槩有二焉執事所課文章所謂<lb/>
學問是已文章者上而皇帝王覇之謨下而神聖賢喆<lb/>
之撰逺之而彌綸宇宙幽之而感格鬼神亡弗賴焉其<lb/>
功用若是大也士亡貴乎文即六經咸虛說矣問學者<lb/>
上下古今之迹百家衆技之方禮樂聲明事物之煩鳥<lb/>
獸昆䖝草木之細無弗貫焉其統括若是備也士無貴<lb/>
于學即六藝咸虛文矣夫文以闡乎學學以博乎文二<lb/>
<pb n="KR4e0218_WYG_100-3a"/>
者未始不交相用顧天之生才有限士各以其性質所<lb/>
近而專門名家于是工撰述者以文章名務淹貫者以<lb/>
學問名而其途始分而文章之體非一為之者徃徃極<lb/>
于力之所到而時之弗及乗于是或剽意詩歌或殫精<lb/>
紀述而文章之途復析而為二學問之道非一為之者<lb/>
往往困于資之難兼而日之弗暇給于是或以經學名<lb/>
或以史學名或以典章經制名或以百家小說名而學<lb/>
問之途復析而為四以文章之士言之春秋則檀楊左<lb/>
<pb n="KR4e0218_WYG_100-3b"/>
史公榖荀卿韓非屈原宋玉漢則賈誼董仲舒司馬遷<lb/>
相如揚班枚李六朝則曹劉阮陸潘左陶謝唐則王勃<lb/>
李白杜甫韓愈陳子昻栁宗元宋則歐陽修王安石曾<lb/>
鞏蘇洵軾轍黄庭堅陳師道是皆卓乎以文章師百代<lb/>
者也然或長于敘事而短于持論或工于古選而詘于<lb/>
聲詩或富于大篇而艱于小絶即文章一體尚不能㑹<lb/>
其全而各極其趣况兼二者而時出之也而欲以其餘<lb/>
而究極乎學又可知矣以學問之士言之春秋則公孫<lb/>
<pb n="KR4e0218_WYG_100-4a"/>
僑萇𢎞倚相漢則東方朔劉向歆馬融鄭𤣥六代則張<lb/>
華束晳郭璞皇甫謐王肅陸澄劉炫劉峻唐則孔頴達<lb/>
虞世南歐陽詢顔師古李善杜佑宋則徐鉉徐鍇劉敞<lb/>
沈括鄭樵馬端臨王應麟皆赫然以學問著一時者也<lb/>
然或優于經術而典故未詳或核于史書而幽隱未洽<lb/>
或博于徴事而名理未精即學問一道且不能該其二<lb/>
以及其三兼四者而悉備之也而欲以其餘而肆力于<lb/>
文又可知矣即其中若史遷之紬繹金匱劉向之直諒<lb/>
<pb n="KR4e0218_WYG_100-4b"/>
多聞揚雄之究心竒字韓愈之博極羣書非不羅百氏<lb/>
于文辭也而吟咏則非長若陳思之綜核天人景純之<lb/>
注釋蟲魚子安之辭邃五雲杜公之書破萬巻非不蒐<lb/>
羣彚于詩賦也而紀綴則未極是數君子者上下千秋<lb/>
最為傑出其得其失且較然若此而况乎其下此者也<lb/>
眀興聖化作新人才蔚朗醇備于國初優游于宣化勃<lb/>
興于𢎞正博大于嘉隆若伯溫季迪仲黙昌榖子業于<lb/>
鱗敬美助父眀卿之于詩子允希直平仲賔之克勤仲<lb/>
<pb n="KR4e0218_WYG_100-5a"/>
鳬徳涵允寧道思伯玉之于文以絜古作者之途亦既<lb/>
纚纚乎可觀矣若介夫仲深元眀應徳才伯窒甫之于<lb/>
經于史子淵用修子元子衡非言叔心之于子于集以<lb/>
較諸古學者之途亦既琅琅乎可述矣顧其所就猶之<lb/>
乎各擅一長自名一家未有能緫括前人超軼往代者<lb/>
也至于浦陽之文稱博洽矣而勝國餘風纎艶未掃尚<lb/>
慊于詩北地詩文稱並媺矣而六代以還典籍未覩何<lb/>
有于學瑯琊崛起呉㑹文則根極漢史而出入貞元詩<lb/>
<pb n="KR4e0218_WYG_100-5b"/>
則風骨建安而鎔情大厯以至邃古之遐踪昭代之經<lb/>
制蟲魚之瑣屑科斗之瑰竒無弗肆而覈曲而通焉庻<lb/>
幾乎齊驅左馬杜韓追美僑𢎞向朔矣惜其于文則尚<lb/>
缺于史于學則未暇于經也夫獨造而不能兼該固前<lb/>
人之所短自開一堂奥自立一門户亦眀代之所闕也<lb/>
蓋前人當特起之運天肇其機人殫其力故偏至非難<lb/>
而兼長並茂為難眀文承累代之餘蹊徑無餘矩矱偹<lb/>
極故總統非難而特出創造為難時也勢也亦莫非才<lb/>
<pb n="KR4e0218_WYG_100-6a"/>
也然此特論于三代之下也等而上之不有元聖如周<lb/>
公其人乎材美冠天下而驕吝不形藝能髙一代而吐<lb/>
握不暇多士無逸諸篇委縟而真至七月東山諸什典<lb/>
厚而沉深周禮一書四方百物之具陳何其肆而隱也<lb/>
爾雅諸訓草木昆蟲之備舉何其賾而該也不有大聖<lb/>
如孔子其人乎經天緯地以為文致知格物以為學風<lb/>
雅之陳爻象之係詞人皓首弗能窺書禮之刪春秋之<lb/>
作文士一詞弗能贊而問禮問官學琴習射對商羊辯<lb/>
<pb n="KR4e0218_WYG_100-6b"/>
萍實讀泰岱之竒文識防風之巨骨神遊六藝之精而<lb/>
統括之無外心通萬物之表而周晰之無遺是二聖人<lb/>
者誠命世之真才萬古之全才文章學問之極而士所<lb/>
亟當誦法者也迺漢唐以後諸君子亦豈可遽少哉精<lb/>
凝于一而志于必傳神運于先而矢于必達網羅百氏<lb/>
以為業羽翼羣聖以為功其自信于中有俟之百世之<lb/>
後而不惑其自得于已有投之千乘之重而弗顧其造<lb/>
詣雖有淺深其成就雖有鉅小均之無負真才之名永<lb/>
<pb n="KR4e0218_WYG_100-7a"/>
肩不朽之寄誠桀紂之威武不能屈祖龍之烈熖不能<lb/>
焚者也柰何近日冐士之名者畏惡其能而且自揣其<lb/>
弗能至乃欲以虛名髙之逺宗主静之禪機近述良知<lb/>
之骫說以詞章為雕餙以文字為浮華詩書名物問之<lb/>
茫然曰六經皆注脚也秦漢君臣詰之莫對曰諸史皆<lb/>
陳編也其意若甚𤣥而可喜其言若甚簡而易循其自<lb/>
處若髙于子貢有若而究其指歸探其藴奥曾不足以<lb/>
焚香洗鉢于小乗之門伐薪汲泉于外道之側而方且<lb/>
<pb n="KR4e0218_WYG_100-7b"/>
居之不疑岸然左氏所謂太上欲羣天下之豪傑而下<lb/>
之嘻其亦甚矣其亦悖于周公仲尼之道矣吾意二聖<lb/>
人多材多藝多能多識當不若是之墻而靣膚而立也<lb/>
藉使二聖者詩書易雅之無傳禮樂春秋之無作而吾<lb/>
且信其能為而能弗為也何也彼其天聰眀之盡决非<lb/>
椎朴無文𤣥虛無實者倫也謂二聖之道盡于文與學<lb/>
乎固不可謂文與學而無與于二聖人之道乎則尤不<lb/>
可繇今之道則大易所謂往行前言顔之所謂博文曾<lb/>
<pb n="KR4e0218_WYG_100-8a"/>
之所傳格物思之所稱問學孟之所推詳說皆一舉廢<lb/>
矣下而子貢游夏之文學况雄通愈之著述其於聖門<lb/>
堂廡無復歩武之望矣為之說者求其故而不得于是<lb/>
陸氏楊氏以周公仲尼其過不可枚舉王氏輩以文王<lb/>
孔子逺出堯舜之下其說愈新其詞愈誕使天下之人<lb/>
敢怒而不敢言大駭而不敢致詰甘為之下而習聞其<lb/>
論者狂易反走飛揚跋扈而莫知底極有志之士太息<lb/>
流涕痛哭欲究正其故而往往阻于其道之不相入嗚<lb/>
<pb n="KR4e0218_WYG_100-8b"/>
呼彼誠惡夫周公仲尼開文學之端文王之諡而為文<lb/>
孔子之大而能博不若堯舜之精一執中也吾不知堯<lb/>
舜之精一于庖羲氏之畫卦庖羲氏之有畫于天皇氏<lb/>
之無言而上而盤古而混沌其等可一一差别耶若是<lb/>
則秦始之焚書功烈當首乎三皇漢髙之不學道術上<lb/>
崇乎五帝梁武之餓臺城逺勝放勲之殂落蕭繹之談<lb/>
老子迥邁杏壇之設教而即其羣剽而隂習者老氏何<lb/>
以有道徳五千之文釋氏何以有大藏五千之富也吾<lb/>
<pb n="KR4e0218_WYG_100-9a"/>
聞老聃氏之史柱下藏書溢于九丘吾聞瞿曇氏與外<lb/>
道角各習其道而勝之而後出其上而大弟子阿難以<lb/>
多聞為苐一彼其說則誠異端其才亦必有過絶于人<lb/>
者未聞有所弗能有所弗知而後謂之上乘絶詣也吾<lb/>
聞老𣆀莊周列禦冦之文簡奥而宏深洸洋而竒肆吾<lb/>
聞法華華嚴楞嚴圓覺維摩氏之書博大而要𦕈周遍<lb/>
而精㣲彼其中亾意于文然而曷嘗不文也其道弗專<lb/>
于博然而曷嘗不博也今之儒者自佔俾世資外茫乎<lb/>
<pb n="KR4e0218_WYG_100-9b"/>
昧乎含哺鼓腹太平之世則亦已矣何至視筆札為仇<lb/>
讐以載籍為疣贅摽同伐異造作名字㝠心閉目樹徒<lb/>
扇黨其流相引而不已其禍循環而無端不至于楊墨<lb/>
之横議代厲之縱横弗止也此雖東晉清談諸君子且<lb/>
未能揖讓其間而况江都河汾之閫域伯淳元晦之緒<lb/>
餘哉若是則為今之士宜何若而可曰周公仲尼其道<lb/>
大其徳備其才全士之極也漢唐而下諸君子其業精<lb/>
其見確其才真士之次也近世之髙談性命以自文而<lb/>
<pb n="KR4e0218_WYG_100-10a"/>
中無所有者士之贗也才之蠧也士也以贗者為戒以<lb/>
真者為師以全者為極文章則發攄道術學問則翊衛<lb/>
聖經不用則寄之立言而道統眀用世則飭之吏治而<lb/>
功業起庻幾乎周公仲尼之徒在是彼空談性命者將<lb/>
自愧自艾之不暇而詖滛邪遁不得以說為天下禍矣<lb/>
　　　　此余鄉貢嵗塲屋時義也當時命題者意有<lb/>
　　　　所屬風簷下漫爾信筆偶座師直指呉公閲<lb/>
　　　　及大賞之錄程式中自後余浮游江海原巻<lb/>
<pb n="KR4e0218_WYG_100-10b"/>
　　　　棄擲久矣辛卯東歸檢拾故篋覩程錄此篇<lb/>
　　　　在焉其詞間有泰甚皆呉公筆削之餘所存<lb/>
　　　　余語不過十之五六余巻既無從校覈重以<lb/>
　　　　呉公筆不忍舎旃輙據錄梓巻終匪以存余<lb/>
　　　　語實以存呉公筆也<lb/>
　　䇿問二首<lb/>
　　　兵機<lb/>
問兵非盛世所諱譚也迺古今稱善用兵往往不可以<lb/>
<pb n="KR4e0218_WYG_100-11a"/>
一端泥嘗試與諸士商之違令者誅師律也穰苴行之<lb/>
莊賈矣迺鄧羌于王猛顧以邀賞而策勲將違令者有<lb/>
不必誅與梗法者戮軍政也魏絳行之楊干矣迺許厯<lb/>
于趙奢顧以請刑而奏績將梗法者有不必戮與穆公<lb/>
之釋孟眀非以使功不如使過耶而狄青破南蠻以僨<lb/>
軍之必罸也安在于過之使也武侯之縱孟獲非以攻<lb/>
城下于攻心耶而叚熲平西羌以窮冦之必追也奚昧<lb/>
于心之攻也君命弗受漢文所以勞細栁偉矣而髙帝<lb/>
<pb n="KR4e0218_WYG_100-11b"/>
單符直馳廣武之壁謂淮隂將略而出亞夫下吾弗信<lb/>
也敵虛必乗宋武所以克廣固竒矣而文皇大衆竟扼<lb/>
髙麗之墟謂任城將畧而出太宗上吾弗知也陸戰用<lb/>
車一也衛青以武剛走老上馬隆以偏箱討樹機一以<lb/>
攻一以守而皆破敵胡後世弗能遵歟水戰用舟一也<lb/>
關羽以艨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虜龎徳岳飛以舴艋殄楊么一以巨一以<lb/>
小而皆獲俘胡後人弗皆濟歟此其轉移呼吸違行若<lb/>
氷炭而明效捷鼓桴豈運用之妙存乎一心成法有不<lb/>
<pb n="KR4e0218_WYG_100-12a"/>
必泥與將事機夐異非紀載所能悉歟爾諸士夙諳韜<lb/>
鈐當必有燭照于衷者<lb/>
　　　時務<lb/>
問昔人亟稱識時務則存乎俊傑矣夫俊傑未易言而<lb/>
時務未易識也聖朝建都西北與邊境隣東南實維財<lb/>
賦之域頃關白訌于海楊酋横于川國家竭東南民力<lb/>
從事二方幸天子威命爽靈服斃其處顧識者以關酋<lb/>
雖殄餘黨尚存彼其不得志于朝鮮將無益導吾之無<lb/>
<pb n="KR4e0218_WYG_100-12b"/>
備而出吾之不意吾所為飭勵于東南者何可後也楊<lb/>
酋殪矣而安氏諸姓恃功耽耽不乗此時講永賴之策<lb/>
踵楊酋者㨿其巢窟復爾横行東南將士何時而息肩<lb/>
耶越故稱君子六千肅皇帝末訓練張皇摧鋒㝢内曩<lb/>
二三狂狡脫巾潢池賴當事諸臣厥辜咸伏兹東戍解<lb/>
嚴南旅旋撤何以使之帖然閭井亾復隱憂歟天下方<lb/>
金甌全盛而人情洶洶造孽興妖靡有寜日大都東南<lb/>
不逞之徒而越諸無賴為之嚆矢所為逆折姦萌而濳<lb/>
<pb n="KR4e0218_WYG_100-13a"/>
銷釁罅將何道而後善凡此數端皆時務至亟誠不可<lb/>
不逆計于前而預圖于後爾越故東南首藩諸士必有<lb/>
以俊傑自期待者其詳著于篇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_100-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百<lb/>
</p>
<p>
</p>
  </div>
</body>
</text>
</TEI>
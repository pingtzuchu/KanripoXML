<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十一</head> <lb/>
    <p>
<pb n="KR4e0218_WYG_051-1a"/>
欽定四庫全書<lb/>
　少室山房集巻五十一<lb/>
　　　　　　　　　　　　明　胡應麟　撰<lb/>
　　七言律詩八十三首<lb/>
　　　余君房招同劉子𤣥胡孟弢盛太父李季宣夜<lb/>
　　　　集言别<lb/>
攜取靈光下玉墀敝裘無賴出闗時那堪水部梅花燕<lb/>
却訂王孫桂樹期青瑣珮環紅日近翠微車馬白雲遲<lb/>
<pb n="KR4e0218_WYG_051-1b"/>
惟應入夢君房筆永夜同過越水湄<lb/>
　　　將出都丁元父過訪數四且貽詩餞别意甚惓<lb/>
　　　　切賦此奉酬<lb/>
片語都門醉濁醪黄金臺上共持螯毫端並吐千秋色<lb/>
筑畔誰當一世豪紫陌天迴中秘逺青山雲淨少㣲髙<lb/>
花期首探驪龍窟肻著東方賜後袍<lb/>
　　　南歸留别胡孟弢區用孺李季宣王冏伯王永<lb/>
　　　　叔黄季主馮咸父金伯韶八子<lb/>
<pb n="KR4e0218_WYG_051-2a"/>
陌上東風御栁黄胡姬相對一傳觴空傳八駿来燕市<lb/>
未許雙蛾擅洛陽握手虹霓猶意氣闗心岐路獨文章<lb/>
提攜競著南征賦萬叠春山萬里航<lb/>
　　　贈莫廷韓<lb/>
時名籍籍尚風塵索米長安嵗未貧囊草欲飛三殿色<lb/>
墨花長洒萬家春茶烹陽羡過名士酒釀臨卭醉玉人<lb/>
莫恠相逢談太劇洛中詞客舊為荀<lb/>
　　　送陳玉叔大參之蜀<lb/>
<pb n="KR4e0218_WYG_051-2b"/>
握手華陽别思濃驪駒一曲蹔相從雄風七澤登臺近<lb/>
積雪三峨問寺重上客題詩留錦里佳人攜手醉臨卭<lb/>
亦知蜀道行偏易惆悵河橋落暮鐘<lb/>
　　　同諸子集吳山人叔嘉館二首<lb/>
一星隨客住長安折柬能開大將壇自許含毫新賦就<lb/>
誰論擊筑舊盟寒千門北極雲中出萬寺西山雪裡看<lb/>
落落乾坤公等在春明吾豈恨彈冠<lb/>
春光何地不徘徊緑酒銀燈别墅開絲竹東南傳勝事<lb/>
<pb n="KR4e0218_WYG_051-3a"/>
冠裳西北盛詞才吟呼片月甘泉下坐引羣星太液來<lb/>
拚取深杯酬令節莫教行屐破蒼苔<lb/>
　　　湯義少過訪賦贈<lb/>
看花吾汝又蓬莱彩筆翩翩氣不迴二酉再誇藏穴富<lb/>
五丁重起伐山才輝騰白璧過秦殿色借黄金上薊臺<lb/>
蚤晚河東題賦就春明門外共徘徊<lb/>
　　　懐吳大參<lb/>
使車何處倚星躔回首錢唐握别年海國蒹葭停鼓吹<lb/>
<pb n="KR4e0218_WYG_051-3b"/>
江城秔稻滿樓船千倉轉運飛京邑十郡催科息市㕓<lb/>
極目後堂絲管在獨慙經術老彭宣<lb/>
　　　聞張助甫擢寧夏中丞喜而有作四首<lb/>
燦爛除書出帝京詞壇飛將舊知名三河擁傳過秦塞<lb/>
六郡吹笳入漢營露布夜馳平樂館風旗朝獵受降城<lb/>
不須更問祈連道谷蠡昆邪到處迎<lb/>
金甲光揺獬豸冠玉門西度舊長安黄河曲抱中丞府<lb/>
絶漠孤懸上將壇鏑控流星摧冒頓旗搴大雪定呼韓<lb/>
<pb n="KR4e0218_WYG_051-4a"/>
千烽夜静天如水一曲梅花上賀蘭<hi>用桓伊事</hi>
匣底霞飛玉轆轤壇前月出繡蝥弧中郎再問西凉俗<lb/>
<hi>助父舊任甘州</hi>博望先開大夏途令出材官齊候馬吟成詞客<lb/>
競呼盧亦知記室多袁伏能奏儂家出塞無<lb/>
廿載登壇識蒯緱欣傳持節到凉州風髙漢壁初行塞<lb/>
月滿胡床獨上樓驃騎三千呈角觝蛾眉二八奏箜篌<lb/>
青油豈少觀碁興目斷闗山是隴頭<lb/>
　　　集劉金吾子大第作<lb/>
<pb n="KR4e0218_WYG_051-4b"/>
耀馬春光上苑来華堂絲竹玳筵開含杯四海俱同調<lb/>
授簡千秋各異才縹緲長虹懸帝闕熒煌太白動仙臺<lb/>
共誇此夕金吾宴肻信花前玉漏催<lb/>
　　　同黄季主金伯韶兩生過伯符宅時傅明府先<lb/>
　　　　在坐<lb/>
殘雪初回萬井春一尊官舍暮留賔抽毫太液多名士<lb/>
擊筑長安盡酒人慘淡驥心逢處老飛揚龍劒合来神<lb/>
盤中苜蓿猶堪飽莫放仙鳬去紫宸<hi>是夕明府先行</hi>
<pb n="KR4e0218_WYG_051-5a"/>
　　　送盛山人泰父奉母南歸<lb/>
風色蕭蕭散酒徒一蓑隨處占菰蘆將親南下非潘岳<lb/>
逐子東還是大姑殘月夜投𤓰步逺斷霞朝擁石城孤<lb/>
飛流百尺蘭陰下倘覓𤣥真舊釣艫<lb/>
　　　天津訪趙夢白邀同林登卿夜集並遲陶别駕<lb/>
　　　　不至<lb/>
玳瑁筵開集彩毫侍臣相對此持螯雙星碣石盟初聚<lb/>
十日平原氣並豪畫省白雲三輔色牙檣明月九江濤<lb/>
<pb n="KR4e0218_WYG_051-5b"/>
論心是處堪長夜悵望王祥隔珮刀<lb/>
　　　夢白業留余為三日飲余迫歸解維辱遣人追<lb/>
　　　　送百里并出槖裝為贈賦謝此章<lb/>
追懽能復少年場意氣偏君重太行脱劒青天明海岱<lb/>
抽毫白日動河梁窮途欲慣虞卿屫絶塞翻疑陸賈装<lb/>
歸去故園蓬髩在下機寧似出咸陽<lb/>
　　　暮登太白樓望岱宗題<lb/>
闌干十二挂城頭百尺飛甍暮靄収醉客千秋曽上坐<lb/>
<pb n="KR4e0218_WYG_051-6a"/>
詞人萬里一登樓天門月並長庚出日觀雲吞大海流<lb/>
屈指蟠桃歸曼倩騎鯨八極問離愁<lb/>
　　　再過婁江訪二王先生二首<lb/>
百里婁江路未遐丹砂重問葛洪家飛花似識尋源棹<lb/>
古木如停上漢槎織女機頭長日月秦人洞裡遍雲霞<lb/>
相逢莫話河東賦一出春明髩已華<lb/>
拂曙吳門一棹開尋真何啻入蓬莱蒼虬欲傍遙天下<lb/>
黄鵠仍看大海来玉樹雙莖懸帝坐瓊花萬里落仙臺<lb/>
<pb n="KR4e0218_WYG_051-6b"/>
亦知樵斧千齡易敢道平原十日迴<lb/>
　　　長公偶以小恙為余強起卧榻間隠几對談閲<lb/>
　　　　二晨夕迫歸告别意殊戀戀再賦此<lb/>
落日長松半榻懸科頭相對欲忘眠無勞香積千人供<lb/>
黙㑹維摩萬古禪跨鶴共觀滄海上驅雞遙赴白雲前<lb/>
由来肺病文園事贏得清虚是大還<lb/>
　　　舟泊檇李沈純父邀同陳茂才登烟雨樓<lb/>
泠然清興逐菰蒲萬頃玻璃浸畫圖水泛瀛州環叠島<lb/>
<pb n="KR4e0218_WYG_051-7a"/>
山懸方丈插平湖傳聲簫管時聞越倒影樓臺盡入吳<lb/>
昬黑更須臨絶頂蚤知能賦属吾徒<lb/>
　　　寄趙夢白計部<hi>秋夜夢與夢白論文久之因寄</hi>
落月梁間夢寐懸風神猶憶對床年官仍大隠金門後<lb/>
帝問長庚玉座前白馬看花孤閣霧黄龍飛粟萬家烟<lb/>
他時倘躡虞卿屫醉舞平原十日筵<lb/>
佩玉初辭漢苑春鳴榔十月下天津由来辨馬無先達<lb/>
誰道騎鯨不後身雙闕雲霞髙隠吏五湖天地獨歸人<lb/>
<pb n="KR4e0218_WYG_051-7b"/>
江東渭北論文夜愁絶邯鄲夢未真<lb/>
　　　寄余君房<lb/>
中朝詞賦舊名家握手都亭興未遐北極衣冠頻視草<lb/>
西陵環珮日看花聴雞長樂千門月立馬新豐萬樹霞<lb/>
却望四明雲霧裡少微星色傍誰賒<lb/>
　　　過崇徳訪朱可大留飲呂明府園亭二首<lb/>
握手天涯話舉杯河陽花色照徘徊當年撃筑豪燕市<lb/>
此夜鳴琴坐越臺龍劒千秋牛斗合羊裘萬里雪風迴<lb/>
<pb n="KR4e0218_WYG_051-8a"/>
雙鳬莫問王喬舄爛漫恩光漢闕来<lb/>
寒雲一逕入烟蘿斗酒相逢意若何捧日乍看威鳳舉<lb/>
垂天誰問大鵬過千門樹色深桃李十里花香散芰荷<lb/>
經國文章吾汝在肻縁華髮嘆蹉跎<lb/>
　　　送趙太史之留都<lb/>
錦纜錢塘霽色開題詩先寄鳳凰臺投簪未許文園渴<lb/>
前席仍看漢殿迴𤓰步月明滄海近石城雲起大江来<lb/>
青藜豈獨仙曹借咫尺寒光到上台<lb/>
<pb n="KR4e0218_WYG_051-8b"/>
　　　同喻邦相别駕話舊作<lb/>
髙秋㠶挂大江東屈指清尊碣石同一去鴻書迷逺近<lb/>
重来龍劒合雌雄錢塘雪捲千家白石屋霞生萬岫紅<lb/>
何限勝逰天竺頂與君攜屐待秋風<lb/>
重来河朔問風流握手天涯各倦逰疋馬乍堪題柱返<lb/>
雙鳬曽是佩刀留平分水月眠官舍獨占湖山坐郡樓<lb/>
簫鼓畫船君但飲至今人羨白杭州<lb/>
　　　楊思悦茂才招同沈侍御金觀察李山人集湖<lb/>
<pb n="KR4e0218_WYG_051-9a"/>
　　　　上得長字<lb/>
蔭竹穿蘿一徑長誰専别墅在錢塘尊攜北海千秋色<lb/>
座納西湖萬頃凉上客風流元賈馬中林詞藻盡求羊<lb/>
棲遲十載談𤣥意白髮雲天卧草堂<lb/>
　　　子念承父過訪同集喻邦相署中<lb/>
斗酒山城薄暮開蘭陰攜手一登臺白雲漢殿鳬雙下<lb/>
紫氣吳天鶴並来席上雄心時慘淡尊前狂態各徘徊<lb/>
桃花滿路看明發遮莫青藜洞口迴<hi>承父將逰天台</hi>
<pb n="KR4e0218_WYG_051-9b"/>
　　　顧觀察維舟瀫水招集<lb/>
斧鉞輝煌漢使才曽同作賦上燕臺昆明萬里浮槎到<lb/>
瀫水千山列座迴潮起魚龍窺鼔瑟月明烏鵲傍含杯<lb/>
瓊筵不是征西興肻許名流達曙陪<lb/>
　　　夏日郭方伯沈侍御李祠部金大參招集祐聖<lb/>
　　　　道館四首<hi>其二補六巻尾</hi>
駿骨燕臺事有無看花重入舊𤣥都談詩客豈唐供奉<lb/>
作賦人俱漢大夫筑畔虹飛滄海近毫端霞起赤城孤<lb/>
<pb n="KR4e0218_WYG_051-10a"/>
何須逺締平原約到處黄公是酒壚<lb/>
玉殿瓊樓坐太清追隨仙侶到蓬瀛天垂越國星文聚<lb/>
地擁吳山雪色明嘯傲琴尊仍北海招攜環珮盡西京<lb/>
狂歌不信雙龍合匣底芙蓉夜夜鳴<lb/>
飄零華髪塞門迴結社錢塘闢草萊江左才情饒陸謝<lb/>
梁園賔客擅鄒枚含杯象緯中天出握麈虹霓大澤来<lb/>
好為湖山留勝事抽毫同上越王臺<lb/>
　　　贈顧不疑山人<lb/>
<pb n="KR4e0218_WYG_051-10b"/>
癡絶曽聞顧虎頭諸孫文苑尚琳球書飛白鴿霞光動<lb/>
劒舞蒼龍雪色流獨訪秦封過泰岱遥探禹碣上岣嶁<lb/>
𤣥亭寂寞歸来事乍許侯芭一校讐<lb/>
　　　答卓澂父<lb/>
相逢裘馬自飛揚握手湖山興欲狂俠比王孫居蜀郡<lb/>
人如宋玉在髙唐<hi>澂父美風儀而一姓宋</hi>千金再散名逾重百石<lb/>
纔沾意已㤀不爽芙蓉凉夜約月明簫管到横塘<lb/>
　　　小飲楊思悦館<lb/>
<pb n="KR4e0218_WYG_051-11a"/>
裘馬飄零漢殿迴為君重上越王臺廿年蘿薜𤣥亭老<lb/>
一畆篔簹白社開共醉不妨中聖酒先登誰是大夫才<lb/>
揚雲世業猶堪守莫羨平津到上台<lb/>
　　　題齋中五岳圖<hi>有序</hi>
　　　　余髫丱即有五岳之懐頃嵗疾病糾纏尚平<lb/>
　　　　之興鬱焉莫遂因築室曰臥逰而繪五岳壁<lb/>
　　　　間毎撫琴動操則衆山泠泠響答岩谷几席<lb/>
　　　　之上白雲蓊然而生不知此身匏繫扵塵世<lb/>
<pb n="KR4e0218_WYG_051-11b"/>
　　　　也爰各綴七言一章俾同余所好者歌之<lb/>
絶嶠横空礙斗牛孤松百尺挂蒼虬中峰萬仞雲霞合<lb/>
巨壑千盤霧雨流玉節恍疑青帝下金泥誰侍素王逰<lb/>
飛龍為訂扶桑約獨探紅輪大海頭<lb/>
　　　　右岱<lb/>
玉殿瑶臺跨紫氛雲璈霞色半空聞龍㳺尚憶重華駕<lb/>
鳥迹長留大禹文翠岫隂森巫峽雨蒼崖明滅洞庭雲<lb/>
誰同躡屫尋仙去天柱南頭喚鶴羣<lb/>
<pb n="KR4e0218_WYG_051-12a"/>
　　　　右衡<lb/>
杖底明霞照玉杯黄河清洛互縈迴乾坤四望鴻荒盡<lb/>
日月中懸混沌開大雪恍留初祖卧飛雲如扈上元来<lb/>
三花爛漫吾將去為憶當年絶頂栽<lb/>
　　　　右崧<lb/>
峭壁崚嶒霧雨愁明霞天畔削瓊樓金仙示跡猶存掌<lb/>
玉女含顰未洗頭大壑風生羣虎過飛崖雲滑斷猿愁<lb/>
何當盡掬黄河水濯足蓮峰話壯逰<lb/>
<pb n="KR4e0218_WYG_051-12b"/>
　　　　右華<lb/>
絳宇琳宫跨絶顛大荒亭堠正蒼然懸崕盡壓秦城外<lb/>
峭峽平分漢壁前雷電九霄摧裂石虹霓百道挂飛泉<lb/>
狂來欲趂摶鵬翼倚杖徐看北斗懸<lb/>
　　　　右恒<lb/>
　　　蘇君禹觀察過訪奉贈四首<lb/>
魯國諸生望後塵爭傳環佩上星辰那知紫極攀龍客<lb/>
来訪青山抱犢人日射蓬莱雙闕曉霞蒸桃李萬家春<lb/>
<pb n="KR4e0218_WYG_051-13a"/>
長裾不厭他年曳自棹孤航向七閩<lb/>
大纛頻年别武夷髙牙仍為白雲遲乾坤驟向論交合<lb/>
日月旋從握手移一代文章明主問三朝蹤迹世人疑<lb/>
狂来漸作㐮陽態髙唱銅鞮㟁接䍦<lb/>
翛然一曲住岩阿十畆横塘半芰荷隙地祗容凡鳥占<lb/>
垂天曽是大鵬過傷心萬事歸𤣥草把臂千秋在緑蘿<lb/>
東望扶桑豪興發欲飛椽筆鬬銀河<lb/>
賦日初從漢殿迴談天重上越王臺雌雄乍合雙龍氣<lb/>
<pb n="KR4e0218_WYG_051-13b"/>
牝牡那分八駿材曳杖虹霓東海出披襟雲霧北辰来<lb/>
亦知傾盖元如故可道浮蹤隔草莱<lb/>
　　　送司馬蕭公入都<lb/>
奏凱千官夾道迎欣傳司馬入承明嚴兵立偃三千甲<lb/>
謁帝初迴十二營丞相經綸懸玉壘老臣方略擅金城<lb/>
丹青細數凌烟上横槊誰兼大雅名<lb/>
　　　徐茂吳過訪賦贈<lb/>
十載形容夢寐看江天雪色對盤桓貧如厭次長為客<lb/>
<pb n="KR4e0218_WYG_051-14a"/>
渴比臨卭自罷官日湧虹霓雙劒聚天垂星斗一枰寒<lb/>
春風爛漫湖頭約萬樹桃花覓翠巒<lb/>
　　　王司寇還自金陵寄訊四首<lb/>
百辟衣冠餞道傍瑯琊雲色倚徜徉千秋職位符司寇<lb/>
一代文章擅子長乗興已迴婁水棹遂初聊記弇山堂<lb/>
鱸魚正熟金閶外斜日秋風盡意嘗<hi>長公先任南司馬繼以司寇歸故頷</hi>
<hi>聮云云</hi>
日夜丹青問草莱老臣銜命一徘徊三天澤降龍仍臥<lb/>
<pb n="KR4e0218_WYG_051-14b"/>
八極祥呈鳳已迴劒佩諸真朝絳闕笙鏞羣帝集瑶臺<lb/>
從知六翮扶揺上倘許初平叱馭陪<lb/>
長干一葦破江烟𤓰步千花照别筵祖席衣冠髙座寺<lb/>
歸裝環珮大羅天白牛馴擾金田下𤣥鶴翺翔玉洞前<lb/>
極目五城樓十二不知何路向梯仙<lb/>
咫尺行藏見大機婁閶晴色正熹微千身水月尋常現<lb/>
八翼雲天自在飛核種西池桃已熟苗長東海蕨初肥<lb/>
太湖萬頃家林外為報君王已拂衣<lb/>
<pb n="KR4e0218_WYG_051-15a"/>
　　　天恩勅賜為楊明府題<lb/>
三筞當年動草萊鳴琴百里蹔徘徊園開五栁雙鳬駐<lb/>
户植三槐駟馬来慘淡髙風神武闕熒煌新命建章臺<lb/>
承家宓子飛揚甚屈指龍光到上台<lb/>
　　　答陳司理汝立<lb/>
誰人得似陳公子散帙髙齋坐晚衙白馬風流初佐郡<lb/>
金門詞賦舊承家雲霞明滅看天姥島嶼縈迴泛若耶<lb/>
若問胡郎婚嫁事赤松原上近移家<lb/>
<pb n="KR4e0218_WYG_051-15b"/>
　　　贈楊明府楊為中丞滕公内弟<lb/>
十載通家問草𤣥龍門愁望大江懸棲遲廷尉辭賔日<lb/>
藉甚仙郎作令年越渚蘋香迴㟁幘吳城花色照鳴絃<lb/>
由来百里非賢路屈指雙鳬帝座前<lb/>
　　　喻邦相將還括蒼寄此<lb/>
咫尺飛鴻墮草堂盈盈秋色限河梁神交不道千峰隔<lb/>
病卧翻憎一水長玉樹遏雲天縹緲金莖承露月微茫<lb/>
西風未下觀濤興七發行傳大海傍<hi>時以病留郡城得善洞簫者月夜聴</hi>
<pb n="KR4e0218_WYG_051-16a"/>
<hi>之遂漸有起色云</hi>
　　　朱在明過訪作<lb/>
廿載重逢各髩皤追驩寧問夜如何華陽社逐浮雲散<lb/>
瀫水船將片月過竹逕談棋雙鶴下蘿軒明燭亂蛩多<lb/>
那辭醉作他鄉客百斛蘭陵任嘯歌<lb/>
　　　寄問喻邦相病時中秋前二日<lb/>
咫尺牙旗越水頭招尋猶滯木蘭舟羊裘萬里歸風雪<lb/>
龍劒三旬隔斗牛沈約病餘偏瘦損虞卿書就任窮愁<lb/>
<pb n="KR4e0218_WYG_051-16b"/>
生憎後夜雙谿月獨照胡床八詠樓<lb/>
　　　陳玉叔書来賦答<lb/>
驚人曽覩孟公狂作吏咸推仲舉良劒合飛龍延浦外<lb/>
書傳迴雁洞庭傍薇垣夜醉三千客荔圃晴深十八娘<lb/>
莫詫宦㳺専勝絶將因題賦入長楊<lb/>
　　　吳文仲與余訂約淨慈昭慶間届期往晤則文<lb/>
　　　　仲尚未至也余迫歸不能待意甚悵悵走筆<lb/>
　　　　寄吳<lb/>
<pb n="KR4e0218_WYG_051-17a"/>
春風晨駕木蘭橈十里平湖正落潮萬壑霞光靈隠近<lb/>
千峰晴色淨慈遥參差玉珮縈朱陌錯落金鈿照畫橋<lb/>
惆悵美人期未得一笻何處問岧嶤<lb/>
　　　舟中寄别祝文學鳴臯<lb/>
薊門秋色近何如憶汝倉皇賦索居千里寒風晨挂席<lb/>
萬山殘雪暮驅車形容漸老歸時髩意氣偏懸别後書<lb/>
為報武陵花滿目青鞋吾欲伴樵漁<lb/>
　　　過晉陵哭陳生穉冲<lb/>
<pb n="KR4e0218_WYG_051-17b"/>
握手京華意氣投風塵馳驟兩驊騮人間未識青藜杖<lb/>
雲際先歸白玉樓溟海煙濤横赤鯉亂山寒霧擁蒼虬<lb/>
吞聲欲挂留徐劒蔓草何因識故丘<lb/>
　　　寄姚安楊使君<lb/>
匹馬天南客夢孤一麾迢逓問蒼梧魚龍夜度昆明水<lb/>
虎豹朝行貴竺途草檄共看司馬後題詩曽吊謫仙無<lb/>
燕山越嶠空迴首愁絶都門舊酒徒<lb/>
　　　舟過吳門奉懐王太僕元美祠部敬美兩先生<lb/>
<pb n="KR4e0218_WYG_051-18a"/>
　　　　<hi>時俱在燕中</hi>
玉樹雙瞻漢苑才分曹清切侍蓬莱何年海岳鍾元氣<lb/>
㡬夜星辰接上台草夢春生鴻雁渚花香晴憶鳳凰臺<lb/>
遥憐作賦登髙處萬里浮雲大漠開<lb/>
聫珮翩翩碣石宫陸家兄弟摠稱雄雲霄忽訝雙龍合<lb/>
朔塞平看萬馬空東觀圖書霞色裡西園車蓋月明中<lb/>
塵蹤十載虛相憶寂寞孤舟自轉蓬<lb/>
　　　夜同俞蔡二子集楊茂才館<lb/>
<pb n="KR4e0218_WYG_051-18b"/>
一尊岐路暫追扳詞客相逢鬂已斑海内詩名誰白雪<lb/>
人間愁色共青山浮雲西北孤㠶逈明月東南萬壘閒<lb/>
道是子雲幽興在不妨頻夜扣𤣥闗<lb/>
　　　寄燕中友人六首<hi>有序</hi>
　　　　諸子皆燕市舊交自余南還音問疎逖離索<lb/>
　　　　之懐日形夢寐爰詩寄焉<lb/>
誰向風塵問謫仙相逢賀監自飄然青春畫省追逰地<lb/>
白首金門侍從年栁色乍分燕塞底梅花長憶嶺雲前<lb/>
<pb n="KR4e0218_WYG_051-19a"/>
佳期慘淡瓊瑶隔愁對孤城落日懸<hi>右嶺南黎惟敬</hi>
江左曽聞第一流攜書京洛㡬同逰風塵杜甫三秋髩<lb/>
湖海元龍百尺樓染翰白雲飄薊野看山明月冷吳鈎<lb/>
狂歌寂寞當年事何處逢人賦四愁<hi>右吳門周公瑕</hi>
慷慨京華憶舊蹤交逰南楚得元龍新豐市裡三春酒<lb/>
長樂宫前萬户鐘野客心情懸薜荔故人肝膽托芙蓉<lb/>
長安極目征鴻阻愁向衡陽第一峰<hi>右麻城丘汝謙</hi>
長嘯秋風問解攜黄金臺上㡬扳躋霜飄鼓角中原静<lb/>
<pb n="KR4e0218_WYG_051-19b"/>
霧捲旌旗太白低伴直毎趨三殿曉看花時出五陵西<lb/>
相思共拂張華劒莫使寒光暗鸊鵜<hi>右秣陵李惟寅</hi>
天末寒風起暮秋碧雲翹首倍添愁都門俠客空彈劒<lb/>
日下歸人已倦㳺十里鶯花桃葉渡半㠶烟雨木蘭舟<lb/>
攜家早赴青山約寥落羊何阻唱酬<hi>右永嘉康裕卿</hi>
把袂都亭木葉稀陽闗一曲轉依依天邊劒拂長虹斷<lb/>
海上㠶侵暮雪飛蘭杜欲紉湘女珮芰荷新製楚人衣<lb/>
相思何處偏惆悵獨夜寒空望少微<hi>右濠梁朱汝修</hi>
<pb n="KR4e0218_WYG_051-20a"/>
　　　送謝中丞入都<lb/>
劒履輝煌入漢闗蒼生遥指謝公還千營夜發鯨鯢静<lb/>
萬㦸晴開虎豹閒紫電朱旗分野色赤霄華衮近天顔<lb/>
承明㡬度看花暇飛夢猶過海上山<lb/>
　　　不佞𨽻博士籍五載餘逈逰京師不為當道所<lb/>
　　　　知今歸業且謝去迺辱督學滕公物色風塵<lb/>
　　　　擢之異等而且脱略師生罔間形迹青衿之<lb/>
　　　　遇近代所無感徳酬知輒復賦謝二首<lb/>
<pb n="KR4e0218_WYG_051-20b"/>
落魄風塵㡬嵗年凌雲豪氣自翩翩持竿欲挂珊瑚樹<lb/>
挾瑟重登玳瑁筵吏部聲華唐闕裡長卿詞藻茂陵前<lb/>
無論國士今難遇萬古夷門白日懸<lb/>
極目孤雲大海平夕陽千里共含情闗前一雁凌秋起<lb/>
匣底雙龍繞夜鳴中散形骸元傲世婕妤容色豈傾城<lb/>
酬恩亦是書生事愁絶江淹賦未成<lb/>
　　　寄李環衛惟寅<hi>時鄉人以惟寅燕中書至</hi>
十載長安道路分傳書重覩信陵君千行淚盡吳天雪<lb/>
<pb n="KR4e0218_WYG_051-21a"/>
一字神飛越海雲夜帳梅花孤鶴逺秋齋梧葉片鴻聞<lb/>
狼煙淨掃居胥外好乞班生石上文<lb/>
　　　黎惟敬得告還南海過余草堂話舊信宿别去<lb/>
着繡看君海上逰白雲攜手問丹丘中郎舊業藏金馬<lb/>
内史新書滿玉樓山水十年桃竹杖闗河千里木蘭舟<lb/>
題詩莫向羅浮頂片片梅花引客愁<lb/>
　　　春日韓使君過訪<hi>韓名邦憲亦曩燕中社人</hi>
十二樓臺擁帝京一時才子最闗情分符已奏淮陽績<lb/>
<pb n="KR4e0218_WYG_051-21b"/>
授簡仍追鄴下盟袖拂驪珠江月逺光生龍劒海雲平<lb/>
狂逰轉憶當年態萬井烟花宿鳳城<lb/>
　　　同諸友分賦臨安十景二首<lb/>
　　　　萬松嶺<lb/>
峭壁層崕萬仞開離離松色隠崔嵬雲排鐵榦蒼龍舞<lb/>
月滿瑶枝白鶴来㡬夜秋濤翻客枕半林寒影挂仙臺<lb/>
虚疑日觀烟霞古寂寞秦封半草莱<lb/>
　　　　玉蓮亭<lb/>
<pb n="KR4e0218_WYG_051-22a"/>
瀲灧晴光一鏡寛漢宫羅綺畫中看風揺翠蓋凌波出<lb/>
霧洗紅粧映日寒太液池邊香自繞若耶溪上采應殘<lb/>
莫教腸斷金陵客載酒重過白玉欄<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_051-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻五十一<lb/>
</p>
<p>
</p>
  </div>
</body>
</text>
</TEI>
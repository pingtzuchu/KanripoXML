<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百十七</head> <lb/>
    <p>
<pb n="KR4e0218_WYG_117-1a"/>
欽定四庫全書<lb/>
　少室山房集巻一百十七<lb/>
　　　　　　　　　　　　明　胡應麟　撰<lb/>
　　書牘三十三首<lb/>
　　　報梅客生<lb/>
别吾丈不三載丈遂披青雲入紫闥以循良最一方又<lb/>
不五載丈遂建髙牙擁大纛以勲名揭四海奇矣奇矣<lb/>
大丈夫不當如是耶疇昔邂逅劉金吾座上竊窺丈虎<lb/>
<pb n="KR4e0218_WYG_117-1b"/>
頭燕頷類班定逺其人而鬚髯磔張虬鸞飛動又與李<lb/>
衛國所遇海客張公絶類迺今綂十萬背嵬縱横鴨緑<lb/>
平壤餘威震乎殊俗將令日本豪酋如扶餘國中自相<lb/>
戕賊而坐收一皷之效異日者旋師玉門丹青麟閣定<lb/>
逺之封特緒餘矣世人譏薄文士往往謂鉛刀亡取一<lb/>
割自近日汪張兩司馬稍稍破屈之苐彼非夙昔預期<lb/>
要亦時適逄世未足大建詞塲旗皷若吾客生擢一第<lb/>
曾幾何時而奮身投足委命不測之淵卒之算計見效<lb/>
<pb n="KR4e0218_WYG_117-2a"/>
言無不讐舉宇宙至難之事運量掌上此其忠肝赤腸<lb/>
雄算偉略寜全軀保妻子巽懦齷齪庸流可同日語惟<lb/>
是公仗鉞登壇材官突騎雲集待命意且應接不遑乃<lb/>
蓬蒿故人落落如胡元瑞尚往来方寸間何足下軫念<lb/>
舊知久而彌篤也孟弢留滯齊東尚無来耗惟寅忠父<lb/>
旦夕聚首差足為懽敝邑方生其人誠有致苐僕尚索<lb/>
米侯門倘攜来燕市將竝懸枯魚肆矣拙刻寄頓中途<lb/>
數種先上胥後令異日致之<lb/>
<pb n="KR4e0218_WYG_117-2b"/>
　　　與錢將軍<lb/>
湖光山色間稔飫髙情秋暮出闗迴首故人邈如河漢<lb/>
每相思興會神爽欲飛縮地無從彌增悵戀計彼此共<lb/>
之也明公雄爽傑魁之氣不啻樊舞陽長驅十萬衆横<lb/>
行匃奴而興寄沖𤣥標韻神令又逺出祭征虜雅歌投<lb/>
壺表所謂文武兼才世不一覩柰何令東南閒局久絆<lb/>
旌旄間者度遼新命儼然重借將無益以胡生詩為左<lb/>
劵也公虎頭燕頷自堕地業當封侯乃今建髙牙擁大<lb/>
<pb n="KR4e0218_WYG_117-3a"/>
纛坐鎮右北平丈夫得志以殊伐報王家今代麒麟閣<lb/>
何人苐一功努力努力胡生潦倒一經竟爾作東華門<lb/>
落第舉子自是蹇驢上業債未酬長安米貴居大不易<lb/>
嚴僕射憐才下士名滿天下豈不能營燕山尺寸地為<lb/>
少陵野老作瀼西居耶<lb/>
　　　又<lb/>
山童偶過麾葢敬致八行何時乗興一叩公青油幕下<lb/>
呼盧較奕度此岑寂杏花朝也<lb/>
<pb n="KR4e0218_WYG_117-3b"/>
　　　與宋忠父<lb/>
新都汪太學象先司馬公胄子也髙才逸韻翩翩<hi>闕</hi>
中白眉邇乞令先公贈謚偕季方入長安楗闗謝客獨<lb/>
雅慕君侯髙誼冀一望顔色龍門惟明公賜之清燕此<lb/>
君伯仲皆奇雋尤癖游觀葢渥水之胎去凡櫪不翅千<lb/>
里新秋計軒車衹役陵寢夙期僕紹介前茅偶病目旬<lb/>
餘不克顓櫝奉聞倘獲殿輜軿得於金城玉扉中遍閲<lb/>
羽衛典章之盛歸譚之不佞以當廣陵濤色即病軀潦<lb/>
<pb n="KR4e0218_WYG_117-4a"/>
倒將霍然東走髙齋悉索大官餘饌為長夜飲矣<lb/>
　　　報鄧逺遊<lb/>
公方張樂洞庭之野而僕以瓦缶前鳴得無貽形穢之<lb/>
誚於大方耶惟是木桃不投瓊報無自願足下振以同<lb/>
聲𢎞以大雅𢎞嘉而後竟在兹乎如曰吾為魏公藏拙<lb/>
匪所望於蕭傅也<lb/>
　　　報林貞耀<lb/>
樓船晤語懽極生平惜公冗方殷而不肖復為六橋花<lb/>
<pb n="KR4e0218_WYG_117-4b"/>
事所驅放舟東下顧逺勤使者賫賜八行奬諭綢繆餽<lb/>
贈豐渥而鴻篇名集罄發鉅公累世之藏不啻寶玉大<lb/>
弓下賁蓬牖鄙人寡見謏聞即結髪詞塲所得僅如雞<lb/>
肋迺執事撝謙已甚至欲舉千秋之業授以雌黄即有<lb/>
胷無心逾切蚊負之愧頃復瑤緘嚴督慮以方命而蹈<lb/>
不恭謹罄其愚衷卒業貢上間以管中之測跽請髙明<lb/>
執事亮之教之<lb/>
　　　報唐長公<lb/>
<pb n="KR4e0218_WYG_117-5a"/>
不佞海濵豎儒也束髪操觚輙妄意䇿名藝苑之末而<lb/>
技劣才疎無聞四十自嘉隆諸老淪謝以来無論二三<lb/>
同仇邈如秦越即㝢内賢豪擅古今述作之塲如執事<lb/>
者亦未能擔簦隣邑聆謦欬於大方誠不自意金玉之<lb/>
音一旦跫然下於窮谷露盥披讀語語肺肝益以華衮<lb/>
繡衾情文備極而且大篇把贈明月投懐妙墨逺貽清<lb/>
風拂坐吁嗟長公僕何以得此於左右哉不佞自挾䇿<lb/>
京華遭逢瑯琊伯仲定契忘年既而伯玉司馬晩收榆<lb/>
<pb n="KR4e0218_WYG_117-5b"/>
社當時亦謬擬鵠刻一家蟬連百氏而殷憂疾病展轉<lb/>
泥塗迄今齒髪變衰萬縁灰冷自分區區噪抹付之子<lb/>
虚而况欲馳驟中原分途上駟如虞淵之逐日王屋之<lb/>
移山自非夸父愚公疇不嗤其狂昧也明公光岳效靈<lb/>
震旦應化人倫麟鳳藝圃騏騮當今壇坫桓文孰為二<lb/>
廣而迺下掇芻蕘窮蒐林麓即聶生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尚在鼓刀此<lb/>
身六尺已允為嚴君有矣滄桑可變盟好不渝白首之<lb/>
期矢於今日固鄙人之靡量亦知執事之罔遺也招遊<lb/>
<pb n="KR4e0218_WYG_117-6a"/>
宇下神爽奮飛家累寓杭末繇遄發尊駕不日垂扺此<lb/>
間净慈天竺諸峰日望彩毫發攄奇秀不佞黒貂久敝<lb/>
尚能解付酒家當北道主人萬一執事念之<lb/>
　　　與王參戎<lb/>
聞麾葢將臨掃苔瀹茗以聆𤣥箸而風雨陡作令人悵<lb/>
然旦日必期髙軒再過川原朗霽飛埃不揚大將軍前<lb/>
茒所指即清道滌塵固屏翳飛亷職也園中緑牡丹盛<lb/>
放若沉香亭美人見者心折車騎到日滿酌劉荆州巨<lb/>
<pb n="KR4e0218_WYG_117-6b"/>
雅浮之<lb/>
　　　與徐惟得使君<lb/>
明公勇退急流不啻鳳凰千仭苐時事紛紛恐捉鼻謝<lb/>
公至竟東山一出異時凱歌淝水勛勒旂常武陵洞中<lb/>
桃花千樹皆門下優游日也不肖於明公稚齒通家而<lb/>
中道雲泥聞問疎闊不意漂流江海獲奉晤言竊窺明<lb/>
公如萬斛餘皇破浪乗風靡重弗勝靡逺弗到而綜理<lb/>
周密經略縱横又如庖丁之刃肻窽洞中砉然犁然真<lb/>
<pb n="KR4e0218_WYG_117-7a"/>
可謂曠世全材吉甫流亞至棲心溟涬脗合道初即留<lb/>
侯赤松瞠乎後矣僕僕僕塵埃倦遊彌劇將擔簦鼔柁<lb/>
訪明公於三湘七澤間獻嵗秋髙幸宿戒閽人毋閉闗<lb/>
以謝越客北帆漸逺臨楮神馳<lb/>
　　　與萬伯修中丞<lb/>
一代龍門之仰飛動寸衷二十載矣何意髙牙大纛間<lb/>
獲奉言教幕府容其長揖胡床拉以嘯歌撥軍旅之勞<lb/>
規長夜之飲略王公之貴結韋布之歡目炙清輝神怡<lb/>
<pb n="KR4e0218_WYG_117-7b"/>
妙論八珍溢齒六律爽心即平原河朔未及兼旬而桓<lb/>
府庾樓足當千禩瀕行腆惠優渥濡及榜人荒塗大河<lb/>
石尤四面塵沙夕起飄空障日妻孥對面杳隔異境行<lb/>
路之難古昔嘆之迴望干旄益深戀戀計明公仗鉞含<lb/>
毫之暇持觴北望亦不能無慷慨於臨風也舟達潞津<lb/>
二三舊俠擊筑悲歌留連晨夕未及䇿蹇驢一入春明<lb/>
門宗人行便粗致八行臨楮馳溯不盡<lb/>
　　　與萬伯修<lb/>
<pb n="KR4e0218_WYG_117-8a"/>
留滯都門索米為日晝夜思歸而十口纍纍故鄉天末<lb/>
惟是明公仗鉞雄邉專制萬里驛騎車徒槩得以便宜<lb/>
徴發迺不肖夙膺眄睐忝當國士下陳不揣敢冒假餘<lb/>
皇自燕扺越俾窮途倦客髙枕而達故鄉即明公大造<lb/>
鄙人衘戴沒齒矣戒裝晨夕敢布腹心<lb/>
　　　柬呉生徳符<lb/>
昨足下所云壇盞及俞仲蔚集借過刹那頃即返上鵲<lb/>
橋之夜幸無他駕當拉天孫擊河鼔行酒終宴贈之雙<lb/>
<pb n="KR4e0218_WYG_117-8b"/>
彩筆以當纒頭耳<lb/>
　　　報唐長公<lb/>
曩謁武林適公軒車見枉竟阻道途自門下養髙岩壑<lb/>
僕亦旅食江湖即飛夢相尋而山川間之𦕈不可即杪<lb/>
嵗梓人過雲間始克附八行於左右辱公報以赫踶字<lb/>
猶未滅而蘇君嗣致大教娓娓數百言何門下注念鄙<lb/>
人委篤真至至於斯極也明公經世大業經國大猷上<lb/>
之當參峙木天黼黻皇度次亦當褰帷秉鐸陶鑄一方<lb/>
<pb n="KR4e0218_WYG_117-9a"/>
迺區區小邑竟阨牛刀才髙見忌造物者隂實為之臧<lb/>
氏之子惡能使公不遇也至百代之傳在彼在此必有<lb/>
能辨無論耳目浮榮彼云亭封禪七十二家今皆淪沒<lb/>
澌盡吾黨視之奚異蝸之左角耶華居新搆如曽城閬<lb/>
風迴出塵壒令人恍然作天際真人想恨兩腋圉圉奮<lb/>
飛莫能向夕扁舟挂雪造膝𤣥廬以平原十日之懽繙<lb/>
鄴侯四部之蓄亦古今至快極愉也藏山之製月盛嵗<lb/>
增雙鯉錢塘幸毋金玉蓬萍六載僅得詩二千什書二<lb/>
<pb n="KR4e0218_WYG_117-9b"/>
萬巻差足自喜計門下亦樂聞之蘇君鐫刻之妙夙所<lb/>
傾嚮顧片刺輙行如西天阿閦柰何已拈一律寄之併<lb/>
上愽咲<lb/>
　　　報張大參知睿父<lb/>
斯生還婺城伏謁仁臺業附賤姓名一致犬馬尋挾書<lb/>
北上至呉中而得室人之耗竊計老親在堂菽水晨昏<lb/>
靡可寄者匍匐東歸扺舍而家嚴疾作不肖委身藥物<lb/>
奔命巫醫二六時中寢飯俱奪坐是薇垣之下聞問闊<lb/>
<pb n="KR4e0218_WYG_117-10a"/>
焉即十旬之遙百里之近無能削寸牘一候閽人知明<lb/>
公地負海涵不深加督過也頃黄口病痬倉卒赴省歸<lb/>
而三復至教九頓腆儀鏤結肺肝罔知報塞伏惟髙牙<lb/>
大纛坐鎮一方比屋黔黎頂戴𢎞造苐恐司空龍劍紫<lb/>
氣燭霄寇公之借徒厪河内萬一賴天之靈建節敝土<lb/>
異日者元戎小隊載過婺中得從州民之後一望見上<lb/>
公顔色則生平莫大幸也文仲累瓦編購之未獲所云<lb/>
董彦逺葢宋人董逌廣川書畫二跋見馬氏通考近代<lb/>
<pb n="KR4e0218_WYG_117-10b"/>
具存畫跋不肖甞一載讀之葢亦愽雅之士考宋史文<lb/>
苑儒林並無逌傳啓中六事意若評隲六書恐不皆闗<lb/>
係故典明公該洽冠世必洞悉其指歸鄙劣管窺胡能<lb/>
隻辭為賛役旋附報並希指示原籍庶千慮之一嗣就<lb/>
正於大方焉<lb/>
　　　報睿父參知並柬文仲觀察<lb/>
杪嵗平原之飲濡首渥肝窮日落月無論竹林諸賢即<lb/>
朝穆之酲酣中山之暢洽殆無以過迺二先生並握驪<lb/>
<pb n="KR4e0218_WYG_117-11a"/>
珠同紀勝㑹言言刮目字字賞心每把翫扇頭彩雲白<lb/>
雪擊節呼盧等句令人兩腋習習乗罡風而上扶搖何<lb/>
髙華奇麗一至此乎上元之夕載辱提攜遂為蘭隂瀫<lb/>
水間無前勝事計兩公必盛有篇章垂之不朽楗闗索<lb/>
居慨焉艮覿側身天末神爽飛馳<lb/>
　　　報李本寜觀察<lb/>
梁舍人座中周旋大雅迄今三十載矣兩司馬相繼脩<lb/>
文嘉隆遺老靡孑遺者惟執事靈光獨峙砥柱江河一<lb/>
<pb n="KR4e0218_WYG_117-11b"/>
代千秋大統攸集茫茫震旦不遂淪為長夜以明公在<lb/>
也不肖疢病羅躬百念灰冷頃徳星臨照亟擬趣奉笑<lb/>
言不意逺辱手書重之新厯古昔王侯先施草莾迺今何幸<lb/>
驟於明公見之春分挐一葉東下謁軒輶萬松三竺間<lb/>
馬齒雖長尚思努力鞭箠以追随六驥之末惟大教之<lb/>
無吝焉<lb/>
　　　又<lb/>
軒車垂訪屬館舍<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>臲未遑謁謝臺端夜来歸自湖中<lb/>
<pb n="KR4e0218_WYG_117-12a"/>
適明公手教飛墜遂使窮旅生春清厨改色感飫不可<lb/>
言雄篇妙墨當代無兩鄙人何幸一旦獲兩奇珍當與<lb/>
觀自在真言同掲座右終身盥沐誦之<lb/>
　　　又<lb/>
公政務殷冗且四方之憑軾者紛然坐是不敢晉謁迺<lb/>
惓惓方寸則靡瞬息而不在龍門也炎令方乗日袒跣<lb/>
科頭匡坐丈室想像明臺雖霜威肅然或不無褦襶之<lb/>
困適平頭持大教下臨重以佳箑文履恍然乗雲御風<lb/>
<pb n="KR4e0218_WYG_117-12b"/>
晤真人於天際即伶俜瘦骨不自知兩腋之奮飛矣伻<lb/>
旋附致犬馬容日躬叩領刹那之誨不宣<lb/>
　　　報呉文仲<lb/>
郡城邂逅旌麾旋有三衢之謁辱門下軫念故交客之<lb/>
首座以一布衣介兩上公之側晝而華筵綺席窮十日<lb/>
之懽夕而艷舞清歌竟百刻之漏髙陽河朔亟稱豪舉<lb/>
槩之今兹胡足論也塵冗紛紜忽忽嵗暮得參知公下<lb/>
示三什穆如清風方翹首来鴻而瑶緘飛墜捧誦佳律<lb/>
<pb n="KR4e0218_WYG_117-13a"/>
髙華縝切如對開元大厯諸君良哉此會突兀千古矣<lb/>
承軒車湖上之約適本寜亷訪手書同至春初買棹遲<lb/>
車從於南北兩髙暢飲酣歌作生平快愉事也<lb/>
　　　報鄧逺遊<lb/>
扁舟晩泊禦兒辱公物色津門客之上座樓船盛集華<lb/>
燈列前清吹夾路論心促膝旅况盡銷重以平湖朗月<lb/>
千里若䂓逺岸長空萬頃一碧丙夜沉酣狂態逸發杯<lb/>
斚縱横纓舄顛倒誠生人之劇懽詞苑之盛集也詰朝<lb/>
<pb n="KR4e0218_WYG_117-13b"/>
解纜黯然魂銷執手故人時入夢寐既歸谿上一卧六<lb/>
旬絶粒枵膓僅存喘息淋漓藥物展轉床笫秋深閉户<lb/>
奄忽初冬二豎見寛稍稍起色老親弱弟聚首殘年仲<lb/>
春買舟扶掖東下擬館舍小定馳遣一介聞問琴堂則<lb/>
大教儼然先於窮谷長箋誨慰縷覼千言誼激肺肝情<lb/>
紬金石令人馳望毛骨奮飛咄咄逺遊逸氣干雲雄才<lb/>
絶世若足下者謂宜髙峙木天端居藜閣迺俯同羣倅<lb/>
出宰一方拜迎官長鞭撻黔黎期會簿書拮据錢榖罄<lb/>
<pb n="KR4e0218_WYG_117-14a"/>
折賢勞良哉獨苦苐尼父執鞭子弓問政古聖昔賢咸<lb/>
親民事以足下碩抱駿猷何施弗合異時張皇循吏標<lb/>
揭名臣毋使輕薄中庸交口亟稱騷人無用文士寡效<lb/>
其亦可乎僕年垂知命蒲栁蚤衰即著述一念尚攖方<lb/>
寸而晷短途長憚於驅䇿加之二三朋舊日益䘮頽將<lb/>
鼓缶而歌鼓腹而遊為呉越閒人宇宙一蠧足下春秋<lb/>
鼎盛努力前䂓砥柱狂瀾挽迴鴻造葵丘城濮狎主齊<lb/>
盟是則不佞惓惓私衷匪敢佞也俸餘損餉即付酒家<lb/>
<pb n="KR4e0218_WYG_117-14b"/>
重以口腹為亷吏累柰何<lb/>
　　　報俞羨長<lb/>
足下體中尚未佳耶久客逺歸加餐故應努力苐驕陽<lb/>
作祟養盛以候涼秋何如素馨損惠即配天池取郭婆<lb/>
新汲烹之作凌晨清供如足下云云以脂粉涴其澹粧<lb/>
不可也一咲<lb/>
　　　又<lb/>
夜来素馨至今芳意未歇凌晨蒼頭趣郭婆汲新供上<lb/>
<pb n="KR4e0218_WYG_117-15a"/>
當瀹羅岕擁少君啜之異時夢得樂天茗飵相迴易倡<lb/>
酬之什播誦詞林吾與足下苐各賦一章何必減昔賢<lb/>
風味也<lb/>
　　　與俞羨長雜柬五通<lb/>
詰朝煮茗摘蔬客何長卿張元春雕繪皆江東獨步須<lb/>
足下攜大手筆来成小齋三絶也<lb/>
　　　二<lb/>
湖頭邂逅燕姞遂令桃花千樹片片欲飛樂事賞心得<lb/>
<pb n="KR4e0218_WYG_117-15b"/>
之意外僕徃在長安許為薛素素作歌今迄未就足下<lb/>
賈勇先登僕狂興陡發當繼作二百言許并一了都下<lb/>
宿逋政恐造物小兒見嗔無賴耳<lb/>
　　　三<lb/>
郭外登髙即片石可觴亦為游人所據足下捫蘿絶壁<lb/>
舉觴白眼呼吸帝座古今豪舉無越兹辰雲門天闕二<lb/>
語尤崛奇入唐人座中當令元白動色<lb/>
　　　四<lb/>
<pb n="KR4e0218_WYG_117-16a"/>
小樓匡坐觸目琳瑯令人浹日留連竟暮忘去頃詞塲<lb/>
百六江左風流零落澌盡一朝遇足下頓還舊觀<lb/>
　　　五<lb/>
𢎞正以還膚立成風古今學問之途靡復一綫昨過足<lb/>
下髙齋圖書四壁皆手自校讐覺雙曈頓爾開豁須異<lb/>
日買田陽羨朝夕過從足下作三萬巻中老蠧魚也<lb/>
　　　報鄧逺遊<lb/>
極浦層堤挈芳攬秀髙峰逺寺涉險攀竒加以天時朗<lb/>
<pb n="KR4e0218_WYG_117-16b"/>
徹人境清真燕樂嘉辰牛飲長夜無論平原布衣即金<lb/>
谷蘭亭詎當全盛哉湖頭把袂悵戀風流音徽泠泠恍<lb/>
在耳睫伏想旌麾蒞邑簿書旁午轉盻舊遊倐成塵迹<lb/>
能無夢寐飛越河山耶北上之期茫然未卜倘蹇驢業<lb/>
債若戀寒酸執䇿追随軒葢之末並驅徐沛逹於蘆溝<lb/>
亦震旦國中豪舉極樂事也<lb/>
　　　與陸使君<lb/>
濟上遘龔使君沾溉下風一二賴天之靈徳星巍巍照<lb/>
<pb n="KR4e0218_WYG_117-17a"/>
臨東國應麟方旅食淮甸弗獲以青鞋布襪從州民伏<lb/>
謁道旁杪嵗歸廬始遂荆識大懼龍門峻絶草茒一介<lb/>
無地自容迺執事頽然屈千乗之尊隆三接之遇披襟<lb/>
欵狎懽若平生即孟軻氏稱樂善忘勢古今賢豪殆同<lb/>
一轍矣扁舟入省濡滯及朞春風載和專使馳候不腆<lb/>
敝帚索笑大方惟明公之寓目焉<lb/>
　　　報王恒叔<lb/>
讀五岳游草覺撫琴動操之餘山谷皆響足下信奇人<lb/>
<pb n="KR4e0218_WYG_117-17b"/>
然造物小兒亦何意獨縱杖頭若是僕犬馬四旬僅岱<lb/>
宗一入眉目客嵗挈家逺遊將永别金華諸洞壑因發<lb/>
憤走芙蓉紫薇厯探朝真氷壺雙龍窮極幽峭而後返<lb/>
尚未暇寫之筆端閲足下遊記快哉十得八九矣何時<lb/>
同蠟雙屐登金盆玉壺絶頂大呼石羊君也<lb/>
　　　與王永叔<lb/>
足下移疾還赤城桃花萬樹爛如蒸霞二僊娥出迓胡<lb/>
麻澗旁攜手入天台洞中樂否見司馬子微為致聲僕<lb/>
<pb n="KR4e0218_WYG_117-18a"/>
久厭塵囂何日謫期垂滿相與逍遙鵬背作八極遊也<lb/>
　　　與蔡稚含<lb/>
一别足下歸谿上聞問便自杳然追憶齊河邂逅不數<lb/>
語揮袂真若西天阿閦國随現輙隱迺人生夢幻泡影亦<lb/>
何處不然足下髙嘯石梁鴻篇巨製當令興公舊賦無<lb/>
復金石聲春深謀一相過飽餐赤城霞色也<lb/>
　　　報黄説仲<lb/>
武林邂逅遂不獲以雞黍享故人今猶悵悵足下扺淮<lb/>
<pb n="KR4e0218_WYG_117-18b"/>
大將軍有揖客顯重可知青油幕下觀棋往事恍忽如<lb/>
夢苐小山樷桂無復遺踪跨馬郊原得無躑躅於西風<lb/>
殘照也<lb/>
　<lb/>
　<lb/>
　<lb/>
　<lb/>
　少室山房集巻一百十七<lb/>
</p>
<p>
</p>
  </div>
</body>
</text>
</TEI>
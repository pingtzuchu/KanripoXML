<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集卷六</head> <lb/>
    <p>
<pb n="KR4e0218_WYG_006-1a"/>
欽定四庫全書<lb/>
　少室山房集卷六<lb/>
　　　　　　　　　　　　明　胡應麟　撰<lb/>
　　樂府十八首<lb/>
　　　逺别離<hi>七夕感事作用李白體</hi>
逺别離古有之不見牽牛星熒熒河漢湄黄姑弄杼軸<lb/>
錦石為支機招要自成匹永永不相疑終朝卧閶闔折<lb/>
花事遊嬉逡巡怒上帝立遣東西馳天孫尚爾爾世人<lb/>
<pb n="KR4e0218_WYG_006-1b"/>
了可知酌君一杯酒聽我歌别離君不見重瞳墮地氣<lb/>
食牛掃除六合朝諸侯美人嬌愛置金屋彭城著繡誇<lb/>
遨遊時危勢屈走垓下楚歌四面興仇讐蛾眉倐忽化<lb/>
黄土拔山力盡烏江頭君不見隆凖布衣奮三尺蹙項<lb/>
誅秦四海一淮陰菹醢百慮空掌上嬌兒夜啼泣迴身<lb/>
楚舞涕泗横黄鵠摩天招不得未央美人居厠中地下<lb/>
誰呼寵姬戚古來豪傑流住往稱二子裂眥摧天關五<lb/>
岳任驅使徘徊一婦人竟作别離死何況蚩蚩輩疇能<lb/>
<pb n="KR4e0218_WYG_006-2a"/>
不罹此房帷僅咫尺陷穽如丘山不信别離苦焉知行<lb/>
路難荆榛莽閨闥對面生尤愆逝將舍之去去去適荆<lb/>
蠻荆蠻非我鄉念欲還長安載歌别離曲使人嘆息摧<lb/>
朱顔逺别離何匆匆浮世狹難為容胡不醉我美酒三<lb/>
千鍾蒲萄之釀紫花潑綠尊翠杓春溶溶兩手持蟹螯<lb/>
拍浮玉缸中落葉有時合明珠有時逢人生把酒當盡<lb/>
醉回頭萬事成虛空項劉兩豎子齷齪非莫雄天孫與<lb/>
河鼓兒女徒忡忡二妃從遊已百嵗湘水底事流啼紅<lb/>
<pb n="KR4e0218_WYG_006-2b"/>
屈原李白俱謾語謔浪分明欺迺公大人虎變挾宇宙<lb/>
傍日月駕雙飛龍黄童姹女永相逐周遊八極乗罡風<lb/>
安能低眉折腰局促相若轅下駒守樊籠逺别離何匆<lb/>
匆安能低眉折腰局促相若轅下駒守樊籠<hi>沈存中云二妃從游</hi>
<hi>之時齒近百嵗詞人率以女子待之非實事也</hi>
　　　飲馬長城窟<lb/>
飲馬長城窟長城多白骨白骨縱横如雪山風吹飛沙<lb/>
馬不前借問何人骸暴露置其間云是當時秦王築城<lb/>
<pb n="KR4e0218_WYG_006-3a"/>
卒被驅什九亡黄泉膏血飼螻蛄肌肉餧烏鳶惟有白<lb/>
骨存安能復持還歇馬上長城覩此重辛酸令我中氣<lb/>
咽徘徊不能言男兒立功名介胄辭上官横行萬里外<lb/>
勒勳赴燕然黄金絡馬頭白玉飾馬鞭胡不奮長劍平<lb/>
沙漠欵服諸部落勒石燕然入長安生封定逺侯冢墓<lb/>
象祁連胡為老死長城下白骨支撑玉門關黄榆翳衰<lb/>
草一望徒漫漫子孫不復知悲鳴裂腸肝腸肝痛欲裂<lb/>
子孫無柰何至今長城下白骨年年多存亡信有命壯<lb/>
<pb n="KR4e0218_WYG_006-3b"/>
士悲蹉跎閔彼長城卒聊作長城歌長城歌歌莫哀秣<lb/>
余馬登輪臺輪臺浮雲極天開我馬𤣥黄以豗尵當時<lb/>
班定逺髩髮焦黄埃皓首博侯封慈親溘蒿萊其人至<lb/>
今亦白骨定逺之榮安在哉何異長城卒埋胔長城隈<lb/>
不如驅我馬舍之歸去來五花一擲換美酒竹林痛飲<lb/>
忘疑猜雙眼瞢騰向天白飛行八極騎龍媒<lb/>
　　　登高丘而望逺海和李白<lb/>
登高丘望逺海海水何茫茫齊州九㸃渺空闊東西日<lb/>
<pb n="KR4e0218_WYG_006-4a"/>
月懸扶桑扶桑宫闕連蓬萊白虹照耀中天臺六鰲贔<lb/>
屭負圓嶠羣帝百千億萬紛紛跨鶴遊崔嵬峩岢大舶<lb/>
走徐市安期一去無時囘我笑秦王乏靈骨人言漢武<lb/>
非仙才登高丘望逺海海水茫茫接天迴使我極目心<lb/>
悠哉心悠哉以彷徨何來龍伯人濯足臨扶桑一釣連<lb/>
六鰲攬之不盈筐煮鰲為臛充余糧鰲骨如山今已霜<lb/>
我醉欲卧黄金牀呼吸靈和挾三光睥聣漢武嗤秦皇<lb/>
周行八極還大荒<lb/>
<pb n="KR4e0218_WYG_006-4b"/>
　　　白紵四時詞四首<lb/>
東園桃李爭春陽美人如花簇華堂彎弓舞袖搴羅裳<lb/>
沈香亭北春茫茫東風吹歌繞畫梁迴眸一盼神飛揚<lb/>
我醉欲眠黄金牀<lb/>
南原日長蝴蝶飛朱樓畫閣臨芳池美人含嬌拂羅衣<lb/>
歌喉宛轉浮雲馳流商刻羽知音稀纎腰起舞光陸離<lb/>
我醉欲罷黄金巵<lb/>
西堂雨霜胡鴈來中天皎月璚雲開纎歌遏雲夜徘徊<lb/>
<pb n="KR4e0218_WYG_006-5a"/>
美人擊筑秋風哀華陽碣石俱蒿萊荆卿漸離安在哉<lb/>
我醉欲上黄金臺<lb/>
北風蕭蕭撼陵谷白雪飄花滿平陸何處陽春鬭歌曲<lb/>
雲錦纏頭舞鸜鵒美人修蛾無疹粟素手垂垂照寒玉<lb/>
我醉欲買黄金屋<lb/>
　　　虎穴行送曹秀才從軍<lb/>
男兒墮地氣壓鰲俯拾將相如鴻毛時來擁篲掃六合<lb/>
雲霞五色飛宫袍君不見蘇秦微時皁貂泣一朝金印<lb/>
<pb n="KR4e0218_WYG_006-5b"/>
都六國位高金多歸故鄉妻嫂匍匐趨道傍一家骨肉<lb/>
尚如此陌上行人誰家子丈夫恥作兒女悲世路滔滔<lb/>
競青紫酒酣憤歌歌激烈雙眼横天日星裂便從東海<lb/>
批龍鱗更向南山搏虎穴寧能寂寂雞鶩羣燕雀螻蟻<lb/>
爭紛紛金盤六博飲美酒匣底芙蓉電光吼來朝揮戈<lb/>
大漠北辟易咸陽萬夫走<lb/>
　　　悲歌行<lb/>
滔滔百川逝還流夸父逐日不回頭秋風鴻雁春風燕<lb/>
<pb n="KR4e0218_WYG_006-6a"/>
河東織女西牽牛牽牛織女不相見一似秋鴻與春燕<lb/>
人生有錢付酒家何用殷憂涕如霰君不見黄河奔流<lb/>
下太行魯陽難返九日光黄金可成腦可補試問秦皇<lb/>
與漢武<lb/>
　　　長相思<lb/>
長相思久離别單于臺上秋草歇玉帳寒朱旗折三年<lb/>
灞陵夢萬古陰山雪邊笳日暮起塞門流水無聲隴雲<lb/>
咽長相思久離别<lb/>
<pb n="KR4e0218_WYG_006-6b"/>
長相思路行難玉關鴻雁何時還張霧幄捲雲鬟青燈<lb/>
夜未滅翠被曉猶寒荏苒紅顔鏡中老空閨日日望刀<lb/>
環長相思路行難<lb/>
　　　楊白花<lb/>
楊白花隨風漂泊天之涯深閨無人白日暮金輿玉輦<lb/>
空咨嗟惟有舊時楊栁樹月明夜夜啼棲鴉<lb/>
　　　白鼻騧<lb/>
逢歡白鼻騧駐妾青絲騎羅帶結同心留連合懽被君<lb/>
<pb n="KR4e0218_WYG_006-7a"/>
作干將珮儂作莫邪鈎雄雌兩物巧相遇安眠玉匣三<lb/>
千秋<lb/>
　　　擬李白蜀道難作梁父吟<lb/>
抱膝南陽廬明時甘陸沈唐堯倦六合飛書入深林潁<lb/>
川之水咄嗟不足洗余耳拂衣長嘯直上岱宗之嶔岑<lb/>
岱宗高高不得上卧龍之叟來相尋邀余憩梁父重作<lb/>
梁父吟我吟梁父君莫猜仰天叱咤浮雲開晏嬰侏儒<lb/>
忌賢哲二三力士庸堪哀古來封禪之君七十二其人<lb/>
<pb n="KR4e0218_WYG_006-7b"/>
一一俱塵埃請為梁父吟我吟君莫猜梁父中天十萬<lb/>
八千有餘丈一柱亭亭迥出泰山上<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>砑巃嵸獨立標<lb/>
乾坤恍若元氣浮崑崙龜䝉鳬繹以東諸阜盡培塿紛<lb/>
紜拜伏羅兒孫決眥斷虹入盪胸明霞屯手接飛鳥度<lb/>
步學猿猱蹲竦身十八盤象緯漸可捫黄河一線繞山<lb/>
麓徂徠矯首勢欲吞鹿盧之蹻摶旋撇捩不遑息神人<lb/>
絶頂為我開天門開天門閲仙籍其間似有胡生名謫<lb/>
向金華煮白石朝從天門卧夜坐日觀峰峰頭望海色<lb/>
<pb n="KR4e0218_WYG_006-8a"/>
灝灝連長空五城十二樓嵳峩駕天風天雞亂鳴不知<lb/>
夕迴飈忽卷大海立海水横飛十洲溢灩灩扶桑吐朝<lb/>
日紅輪轣轆碾太虛我欲乗之走八極金銀臺殿咫尺<lb/>
間玉女攜余掉臂入掉臂入謁元君呵赤蜺導黄麟右<lb/>
拍浮丘肩左顧招廣成神農以還九千九百九十有餘<lb/>
帝揚雷掣電紛紛跨鶴而來迎鳥篆鴻章閟靈蹟仲尼<lb/>
捫崖怪難識<hi>管子云古封禪文字萬家仲尼觀之不能盡識</hi>蛟螭缺落狐兔跑<lb/>
對此撫膺重嘆息翠華茫茫杳何處四顧中原日無色<lb/>
<pb n="KR4e0218_WYG_006-8b"/>
君不見秦祖龍云亭柴望擁列辟衣冠劒舄如雲虹至<lb/>
今淪没盡荒草故物但有當時松君不見漢孝武馳驅<lb/>
欒大延文成鹵簿干旄照東魯東方小兒弄乃公寂寞<lb/>
荆榛翳坏土吁嗟乎秦皇漢武真蜉蝣我今胡為此滯<lb/>
留拂袖行歌下梁父下山竟作齊東遊齊東道上逢李<lb/>
白飛揚跋扈心神投鷫鸘之裘五花馬一醉五月眠高<lb/>
樓吳鈎如霜雪花落縱横眼底無全牛我歌梁父屬爾<lb/>
和遥空立降雙青虬世人拍手笑輕薄我嗤人世真纍<lb/>
<pb n="KR4e0218_WYG_006-9a"/>
囚渭濱老叟太多事行年八十圖封侯鄙哉齊國三豎<lb/>
子沾沾一果同獼猴力排南山軀九尺殺身反墮侏儒<lb/>
儔隆中釋耒大星殞人間事事當回頭頭上青絲一朝<lb/>
倐爾變白髮九州之伯四岳之長如懸疣梁父吟歌莫<lb/>
愁男兒有身睥睨六合追巢由不然淋漓大白掃椽筆<lb/>
陽春百代鳴天球猶勝古來封禪之君七十二伐功詡<lb/>
徳誇蚩尤君不見七十二家文字總頑石漢碣秦碑半<lb/>
頽泐惟有青蓮居士梁父吟萬古長懸岱宗日惟有青<lb/>
<pb n="KR4e0218_WYG_006-9b"/>
蓮居士梁父吟萬古長懸岱宗日<lb/>
　　　將進酒<lb/>
將進酒乗飛龍滿引大白噓長虹舜百石堯千鍾北斗<lb/>
奉杓南斗從天瓢出沆瀣大樂鳴笙鏞綃衣萬玉女綠<lb/>
髮雙仙童左拍浮丘肩側睨容成公百年三萬六千日<lb/>
一日不醉令我行步如龍鍾君不見泗上亭長隆凖公<lb/>
斬蛇逐鹿驅羣雄鴻門高㑹割巴蜀肝腸鬱鬱長思東<lb/>
結約五諸侯伐楚彭城宫一朝項氏自東至五十六萬<lb/>
<pb n="KR4e0218_WYG_006-10a"/>
如飄風滎陽匍匐作降虜何如飲酒來新豐信陵賓客<lb/>
但墟墓古木荒榛穴狐兔平原毛遂骨已灰黄金之館<lb/>
生塵埃何如一笑飲美酒白眼横吞三百杯長安桑落<lb/>
名最古山東秋露清且苦麯米雲安逺難得若下吳興<lb/>
近堪數世人每病金華甘此酒名高𢎞正間只今天下<lb/>
貴三白積薪後者常居前盛衰好惡若反掌時來不得<lb/>
論媸妍太白三閭豈庸俗一醉一醒操行獨醉者騎鯨<lb/>
上九天醒者反塟蛟鼉腹劉伶阮籍雙酒狂竹林牛飲<lb/>
<pb n="KR4e0218_WYG_006-10b"/>
稱高陽當時頗遭俗子罵至今百代垂文章今晨何晨<lb/>
夕何夕炰鱉烹熊衆賓集觴行瑟作不暫停玉椀銀缸<lb/>
興逾劇三星在簷河漢入扶桑茫茫日東出安得八駿<lb/>
摶長風爛醉瑶池三萬日<lb/>
　　　行路難二首<lb/>
君不見東家叟昔日容華今老醜君不見西家翁昔時<lb/>
豪富今貧窮盛衰美惡反覆掌造化小兒劇罔兩敝車<lb/>
羸馬聊自儲蕩意平心恣歡賞人心險阨如山川行路<lb/>
<pb n="KR4e0218_WYG_006-11a"/>
之難君所諳有酒盈尊肉盈几明日咸陽過趙李<lb/>
君不見原上草一夜霜飛淨於掃君不見園中花一朝<lb/>
風蕩隨泥沙男兒快意在行樂何用營營逐飛藿白日<lb/>
苦短秉燭遊玉碗淋漓恣斟酌人心對面隔九疑行路<lb/>
之難君所知速來就我飲斗酒倐忽華顚壯夫醜<lb/>
　　　東飛伯勞歌<lb/>
西飛者燕東伯勞華堂錦帳生蓬蒿少年兒郎輕薄子<lb/>
棄捐比翼如鴻毛咫尺天孫與河鼔嵗嵗年年隔銀浦<lb/>
<pb n="KR4e0218_WYG_006-11b"/>
一朝烏鵲來填橋猶得相逢話辛苦脂車秣馬夜不停<lb/>
漂流南北如浮萍當時離别勿復道悲風冉冉來長檠<lb/>
機上雙鸞手中線宛轉流黄涕沾面鉛華落盡君不見<lb/>
東飛伯勞西飛燕<lb/>
　<lb/>
　<lb/>
　<lb/>
　少室山房集卷六<lb/>
</p>
<p>
</p>
  </div>
</body>
</text>
</TEI>
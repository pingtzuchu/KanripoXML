<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十</head> <lb/>
    <p>
<pb n="KR4e0218_WYG_070-1a"/>
欽定四庫全書<lb/>
　少室山房集巻七十<lb/>
　　　　　　　　　　　　明　胡應麟　撰<lb/>
　　五言絶句七十三首<lb/>
　　　别業瀫溪之南平湖逺岫幽谷長林登頓沿泗<lb/>
　　　　頗擅獨往之趣暇日效右丞輞川體為五言<lb/>
　　　　絶三十章竝拉諸同好作焉<lb/>
　　　　春瀫草堂<lb/>
<pb n="KR4e0218_WYG_070-1b"/>
幽居武陵源背城止十里汎汎桃花舟春江瀫紋起<lb/>
　　　　谷口<lb/>
縁堤十數家蘿蔓相縈帶亭午聞雞聲翛然白雲外<lb/>
　　　　瀼西<lb/>
愛此春風吹持竿坐溪畔粼粼瀼西水浮萍聚復散<lb/>
　　　　瀼東<lb/>
桂楫横沙棠沿泗殊未已落日漾中流蓮歌四面起<lb/>
　　　　三徑<lb/>
<pb n="KR4e0218_WYG_070-2a"/>
青山在南隣緑水在北牖為問柴桑翁徑中復何有<lb/>
　　　　華嚴精舍<lb/>
焚香延衲僧偏袒坐林薄相對談華嚴西巖夕陽落<lb/>
　　　　蘭薄<lb/>
采采幽蘭花清香畏零落何處佳人来含情坐林薄<lb/>
　　　　談𤣥室<lb/>
𤣥亭落花遍兀兀把壺酒山童懶應門失我同心友<lb/>
　　　　桞庄<lb/>
<pb n="KR4e0218_WYG_070-2b"/>
今朝好風日䇿馬東郊行雙柑挈斗酒往聴黄鸝聲<lb/>
　　　　薝蔔齋<lb/>
偶結清浄縁幽齋種薝蔔凄迷月色下馨香不忍觸<lb/>
　　　　芝坪<lb/>
深林斸黄精冉冉白日暮千巖與萬壑不記来時路<lb/>
　　　　嘯閣<lb/>
静夜無人聲微風動梧葉散髮踞胡床忽上南樓月<lb/>
　　　　北窗<lb/>
<pb n="KR4e0218_WYG_070-3a"/>
赤脚仍蓬頭焚香坐長夏何處来清風泠然北窗下<lb/>
　　　　滄浪亭<lb/>
言從劉伯倫荷鍤載壺酒一醉眠滄浪蟬聲在髙栁<lb/>
　　　　梧隂館<lb/>
夜凉起南軒梧風時澹蕩疎雨滴堦除復濺池荷上<lb/>
　　　　蘿月軒<lb/>
横琴當緑蘿萬籟夜俱寂凉月何紛紛飛螢暗中入<lb/>
　　　　烏石岡<lb/>
<pb n="KR4e0218_WYG_070-3b"/>
信歩不知逺䝉茸入深樹悠然亂石中忽與樵人遇<lb/>
　　　　寒林<lb/>
深林四無人秋意滿長薄日暮牛羊歸寒烟出籬落<lb/>
　　　　廢寺<lb/>
一榻懸空林寒蟬滿窗户但記入山年不知出山路<lb/>
　　　　樵塢<lb/>
曳杖隨寒山遙遙不忍别欲趂斜陽歸亭臯遍黄葉<lb/>
　　　　叢桂山房<lb/>
<pb n="KR4e0218_WYG_070-4a"/>
扳援桂樹枝秋色俄已半為報山中人花開正如霰<lb/>
　　　　鷺查<lb/>
連山帶返景依約澄潭上白鷺時驚飛銜魚入深巷<lb/>
　　　　芙蓉汊<lb/>
何方問竒客扁舟載尊爼欲采芙蓉花悠然向南浦<lb/>
　　　　瀟湘島<lb/>
偶作瀟湘逰置此江中嶼萬緑圍軒窗九疑何處是<lb/>
　　　　明霞洞<lb/>
<pb n="KR4e0218_WYG_070-4b"/>
尺素隨桃花傳情報仙媛為掃石床霞殷勤待劉阮<lb/>
　　　　苾芻園<lb/>
閉户動經旬長齋度晨夕不知園中草蒼翠已盈尺<lb/>
　　　　葯房<lb/>
手持長生瓢隨意坐林薄凉風吹古藤時復數花落<lb/>
　　　　柴桑里<lb/>
凌晨出東籬采菊動盈手悠然南山色落我杯中酒<lb/>
　　　　梅嶼<lb/>
<pb n="KR4e0218_WYG_070-5a"/>
素手何亭亭新粧儼明玉誰憐絶代姿嵗暮倚空谷<lb/>
　　　　雪岑<lb/>
清晨䇿蹇驢正見梅花發獨往灞陵橋千峰亂飛雪<lb/>
　　　秋日同郭朱吳鄭四子登大寺山尋東峰亭故<lb/>
　　　　蹟<hi>亭故有唐人馮宿記</hi>
掃石坐危顛髙天下雙鶴欲問馮郎碑東峰夕陽落<lb/>
　　　秋日送僧逰五臺山二首<lb/>
挂錫辭吳嶠支笻入晉闗秋風秋葉裏獨向五臺山<lb/>
<pb n="KR4e0218_WYG_070-5b"/>
五臺五百僧日暮鳴鐘待獨有病維摩未赴文殊㑹<lb/>
　　　蚤春同惟敬諸子登顯應宫閣望西山霽色即<lb/>
　　　　席賦<lb/>
立馬蓬萊島千門霽色通西山四百寺處處玉華宫<lb/>
　　　即事<lb/>
文杏作雕梁盧家白玉堂武陵雙俠少下馬入垂楊<lb/>
　　　九日李環衛招同諸公登顯應觀閣不赴<lb/>
寂寂東籬下黄花意自真笑殺龍山客空遲落帽人<lb/>
<pb n="KR4e0218_WYG_070-6a"/>
　　　夏日集古堂閲宋元諸名流畫題十絶句<lb/>
短橋留夕照烟樹隔江深過客應廽棹疎鐘出定林<lb/>
前途風色起孤舟暫停泊寒鴉不斷飛殘暉在山閣<lb/>
一巻南華子科頭抱雙膝時有鹿麋来殷勤似相識<lb/>
芒鞋不覺逺目與歸鴻遇萬壑無人聲天風起孤樹<lb/>
醉吟緑蓑底孤舟繫漁梁不知沙頭水夜添三尺强<lb/>
深林四無人徙倚白雲坐山風日暮来吹我鶡冠墮<lb/>
赤脚步青沙斜陽照古查鳬鷗太欺客相趂入蘆花<lb/>
<pb n="KR4e0218_WYG_070-6b"/>
散髮孤峰頂去天不盈尺四顧中原空悠然獨捫虱<lb/>
汀洲黄葉落一望彌蒹葭美人隔秋水相憶空瑶華<lb/>
前村風月好杖藜時不厭一逕荳花明數家松葉暗<lb/>
　　　夏日雙樹園閒居櫽括昔人成語作十絶句<lb/>
悠然濠濮隣㑹心豈在逺魚鳥時親人不覺白日晩<lb/>
乞得真形圗五岳在指掌撫琴一動操欲令衆山響<lb/>
蓬蒿滿宅前中開一行徑髙樹八九株挾書坐餘䕃<lb/>
可人費招呼俗士且廽轍入室惟清風當窗但明月<lb/>
<pb n="KR4e0218_WYG_070-7a"/>
山静無人聲焚香坐朝暮蒼蘚盈堦除落花遍庭戸<lb/>
空齋種白楊悲風時謖謖人生不得意千嵗復何益<lb/>
長嘯臨髙臺白虹貫四野龍泉與太阿汝乃知我者<lb/>
何勞鄴侯書繞架三萬軸痛飲讀離騷居然名士足<lb/>
庭花晝合圍松竹蔽行道淡麵邀緇流相對豁懐抱<lb/>
左持鸚鵡杯右把鸕鷀杓拍浮酒缸中生計長不惡<lb/>
　　　獨酌逍遥館醉中拈筆漫書五絶<lb/>
薄俗難共居紅顔不長好吾将跨大鵬神逰八極表<lb/>
<pb n="KR4e0218_WYG_070-7b"/>
振衣望天漢六翮来長風翩翩佳公子胡為濁世中<lb/>
仰面看屋梁著書閲千古誰為揚子雲作計徒自苦<lb/>
長笑山中醪千日誇酩酊安得逰華胥萬劫時一醒<lb/>
巢由抱箕潁堯舜開虞唐何須論得失臧穀俱亡羊<lb/>
　　　瞻堂十景為大㕘徐公作<lb/>
　　　　一環樓<lb/>
底事愛樓居樓居自堪愛千峰翠若環不斷雕欄外<lb/>
　　　　翫月堂<lb/>
<pb n="KR4e0218_WYG_070-8a"/>
南峰流素華光彩蕩林樾胡床人未眠翫此瑶臺月<lb/>
　　　　碧練湖<lb/>
一鏡涵空明波光倒樓殿錯誦𤣥暉詩澄湖碧如練<lb/>
　　　　古柏<lb/>
移来蜀相祠曽息軒皇駕乍宵風雨聲恍惚蒼龍下<lb/>
　　　　巖泉<lb/>
何来千仞壑貯此百尺流莫令到人境畏引桃花舟<lb/>
　　　　緑野堂<lb/>
<pb n="KR4e0218_WYG_070-8b"/>
禾黍被郊原緑疇自髙下何論十仞堂将築萬間厦<lb/>
　　　　咫尺松楸<lb/>
松柏啼烏鳥楸梧下寉羣咫尺親顔在無勞望白雲<lb/>
　　　　人境舟車<lb/>
悠然人境中舟車任來去底事論避喧本無喧可避<lb/>
　　　　陽峽倒流<lb/>
泠泠清溪水倒流向幽谷任洗髙人耳不濯凡流足<lb/>
　　　　峰霽金光<lb/>
<pb n="KR4e0218_WYG_070-9a"/>
突兀金臺尖去天不盈尺中夜五雲飛正見蓬萊日<lb/>
　　　題大隠園芭蕉二首<lb/>
年年學臨池赫蹏苦不足種取緑雲箋窗前三百幅<lb/>
六翮何飛揚含苞翳深樹朝來覓羽人共跨青鸞去<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_070-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻七十<lb/>
</p>
<p>
</p>
  </div>
</body>
</text>
</TEI>
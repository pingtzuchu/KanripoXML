<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻十三</head> <lb/>
    <p>
<pb n="KR4e0218_WYG_013-1a"/>
欽定四庫全書<lb/>
　少室山房集巻十三<lb/>
　　　　　　　　　　　　明　胡應麟　撰<lb/>
　　五言古詩二十七首<lb/>
　　　秋日偕諸同志遊金華二首<lb/>
屈子歌逺遊尚平有遐慕顧謝青雲人言尋赤松路厯<lb/>
覽窮幽深冥探愜情素磵壑捫嶔岑林巒陟迴互崖傾<lb/>
黄葉積谷轉垂蘿䕶髙峰散餘靄峭壁屯寒霧娟娟初<lb/>
<pb n="KR4e0218_WYG_013-1b"/>
月昇隠隠微陽暮長謡欽昔蹤獨往懐蹇步慮由忘物<lb/>
超道以遺榮悟迹契容成公神交子支父徘徊北山文<lb/>
惻愴淮南賦睠彼丘中人迴鑣對岩戸<lb/>
成羊閟昔蹤化鶴神遺迹曰余蹇劣姿緬企靈仙窟時<lb/>
維仲秋暮舂糧負瓢笠落葉紛前林凄霜被長隰躡履<lb/>
行翠微捫蘿上層壁岩巒莽迴互雲霞屢興沒蒼蒼猿<lb/>
鼯啼濯濯麏麚集乍聞帝鴻鼎今見初平石芝田翳宿<lb/>
莽玉竈埋金液羽駕何飄遥人寰信超忽胡為七尺軀<lb/>
<pb n="KR4e0218_WYG_013-2a"/>
甘此百年役去去從吾初城東有黄石<lb/>
　　　仲夏至自京師作<lb/>
人生如飛蓬倏忽異鄉縣僕夫趣我遊肅駕向畿甸朝<lb/>
登太行嶺暮宿黄河岸荏苒踰修途遲迴陟層巘中林<lb/>
絶煙火塵沙蔽顔面浮雲翳荒壘咫尺行莫辨遥遥至<lb/>
幽并四顧見閭閻中天帝王宅飛甍翼樓殿空懐稷契<lb/>
志未遂䕫龍願辭非上林侈賦豈河東擅長嘯起拂衣<lb/>
歸來㺯柔翰寄言達生者驕人有貧賤<lb/>
<pb n="KR4e0218_WYG_013-2b"/>
　　　秋日攜尊城東大寺山作<lb/>
步出東郭門騁望西山麓信足登其顛聊怡白雲目川<lb/>
原何逶迤城邑自相屬飛甍儼鱗次萬戸列平陸髙峰<lb/>
下牛羊斜照散麋鹿蒼蒼瀫川流靡靡蘭皋緑列岫澄<lb/>
塵襟清漣媚遐矚契深浩忘言慮澹信超俗載詠衡門<lb/>
詩軒蓋非所欲<lb/>
　　　九日喻邦相邀司馬汪公洎諸君登髙天竺屬<lb/>
　　　　余尚留檇李不及會以遍插茱萸少一人插<lb/>
<pb n="KR4e0218_WYG_013-3a"/>
　　　　字為韻<lb/>
霜露維深秋木葉殆盡脱紛披時菊繁憔悴蘭芳歇上<lb/>
客懐登髙羣公欣令節薄暮迴輕橈凌晨戒車轍窈窕<lb/>
度城闉逶迤陟岩穴遐覽窮八荒輕舉渺六合三竺凌<lb/>
層霄雙峰表天闕緑野名園開朱宫梵筵列白雲冒岡<lb/>
巒丹霞冠林樾淅淅凉風生隠隠微陽滅修鱗競容與<lb/>
平湖亦澄澈感此嵗序更羽觴共怡悦妙管激清商流<lb/>
音迴白雪解珮俱朝賢銜巵並時哲言念同袍子鴻飛<lb/>
<pb n="KR4e0218_WYG_013-3b"/>
渺天末醉把茱萸枝徘徊不能插<lb/>
　　　與衆賔遊城西園亭作二首<lb/>
端居俟時命日暮寡所懽眷言寫憂思散步遊西園西<lb/>
園一何麗薜茘交崇垣飛甍帶層閣曲榭臨迴軒丹霞<lb/>
吐岩岫白雲冠林巒灼灼芙蓉披瀼瀼白露漙遊魚躍<lb/>
清波好鳥鳴樹端感兹動植情悟彼節候遷百年亦瞬<lb/>
息金石疇能堅念當命我友肅駕開華筵悠然遲心賞<lb/>
寓目雙飛翰<lb/>
<pb n="KR4e0218_WYG_013-4a"/>
嘉賔既咸集徒御何輝煌逶迤度飛觀置酒臨迴塘長<lb/>
渠激芳流曲岸披叢篁齊瑟列前楹秦筝鳴後堂燕姬<lb/>
發皓齒越女呈紅粧清音振林木妙舞協宫商觥籌互<lb/>
交錯四座咸慨慷夜闌更秉燭雕輦隨風翔明月出雲<lb/>
間列宿正縱横四序忽若馳行樂安可長申章紀良晤<lb/>
無為歌太康<lb/>
　　　卧遊室午睡起題<lb/>
東方談十洲尚子懐五岳𤣥覽豈不遐浮踪竟安泊伊<lb/>
<pb n="KR4e0218_WYG_013-4b"/>
余實蹇劣稟賦孱且弱遲迴三十年强半客京洛風沙<lb/>
蔽顔面神明日凋落雖竊文苑聲未覩寰中樂朅來卧<lb/>
一丘晨昬課耕鑿卜居鄰莽蒼築室事恬漠軒窻不盈<lb/>
丈周遭藝蘭若游目惟圖書怡神匪丹雘時援白雪琴<lb/>
三㺯對猿鶴泠泠衆山響一一度林薄五鼎非我榮萬<lb/>
鍾亦奚樂達哉宗炳言先民有遺矱<lb/>
　　　将負瓢笠入金華從赤松三子遊作<hi>有序載别巻中</hi>
三十六洞天金華亦奇絶古昔羣真棲雲霞閟閶闔赤<lb/>
<pb n="KR4e0218_WYG_013-5a"/>
松乗紫煙皇氏憩丹穴緬邈懐仙靈栖遲表才傑奕奕<lb/>
孝標生漂流寄東越長生本經世不朽惟大業伊余後<lb/>
千載束髮慕賢達逝将辭垢氛尋幽入林樾大藥倘可<lb/>
逢雄詞冀頏頡異日騎雙龍攜手輕六合<lb/>
　　　題陸信卿書屋二首<lb/>
五岳豈不遐一丘良自適言從谷口居永憩隆中膝結<lb/>
搆凌層霄飛軒控奇石嶔岑帶林巒窈窕羅原隰輕飈<lb/>
迴座隅明霞䕶檐隙之子何逍遥鳴琴坐幽寂列岫披<lb/>
<pb n="KR4e0218_WYG_013-5b"/>
琅函遥峰映緗帙攬挈萬古心俯仰千秋迹白馬窮妙<lb/>
詮青牛探真籍神遊羲禹庭冥棲素王室伊余麋鹿蹤<lb/>
羨爾煙霞癖殷勤勞夢思惻愴務晨夕何當辭世紛相<lb/>
對捫蘿薜散髮繙金書長歌抱瓊笈一笑塵氛空揮手<lb/>
凌八極<lb/>
大鵬摶九萬尺鷃翔榆枋逺近各有適逍遥固其常伊<lb/>
人勵髙躅卜築鄰山崗四壁羅琬琰五車插琳瑯冥搜<lb/>
極浩渺幽探窮微芒棲心丈室間寄情八表傍丹霞入<lb/>
<pb n="KR4e0218_WYG_013-6a"/>
我牖白雲為我裳馭風學鄭圃棄瓢懐潁陽豈同渭川<lb/>
釣恥為吳市藏一區足吟嘯萬巻聊徜徉樂哉帷中子<lb/>
嵗年良可忘<lb/>
　　　仲秋十四夜同諸子攜觴登一覽亭玩月作<lb/>
秋髙桂華滿夜静蘭膏歇素影流長空寒光浸天闕孤<lb/>
城白露下萬户凉飈發置酒臨髙臺長歌對佳節憶别<lb/>
蓬萊宫迴首三千劫蹉跎落風塵荏苒見華髮舉杯屬<lb/>
嫦娥乞我長生訣乗雲朝太清飛步還紫闥自按霓裳<lb/>
<pb n="KR4e0218_WYG_013-6b"/>
操重翻羽衣闋愧彼塵世人徘徊望圓缺<lb/>
　　　十五夜對月獨酌有懐燕中諸君<lb/>
佳期三五臨遥望挂圓璧皓魄揚清輝亭亭墮檐隙攬<lb/>
衣歩前庭感此長嘆息憶昔京華遊文儒盛東壁中宵<lb/>
薊門燕五夜甘泉集蒼龍玉繩挂露掌金波溢惜哉道<lb/>
路分佳人遂南北寤寐安可憑瑶華詎能即欲從萬里<lb/>
天持贈嬋娟色願言逐飛鴻隨風起雙翮<lb/>
　　　登鹿田<lb/>
<pb n="KR4e0218_WYG_013-7a"/>
日暮捫女蘿亭亭出危磴萬壑來松風飛雲墮樵徑行<lb/>
窺虎豹穴側並猿猱進及登衆山顛始覺天宇峻曾聞<lb/>
赤松子兹域開靈勝丹砂信有術塵慮了可竟傷哉緱<lb/>
山鶴不返瑶池駿惆悵仍獨歌青霄落寒磬<lb/>
　　　家君北上半載不得問述懐<lb/>
朝日照髙臺清風被華池椿庭萬里外北望浮雲飛豈<lb/>
不念行役相攜赴皇畿眷言髙堂病藥石久告疲仰無<lb/>
令昆託俯靡弱弟依以兹謝形役息意掩荆扉朝掇南<lb/>
<pb n="KR4e0218_WYG_013-7b"/>
澗藻夕采西山薇緬懐彈冠客惻惻常抱饑天門九重<lb/>
闢王路正逶迤軒車滿京洛鞍馬如雲馳窮年叫閶闔<lb/>
當道饒狐狸積薪諒難守嵗暮空流離側身起長望涕<lb/>
淚沾裳衣<lb/>
　　　寄懐司馬汪公<hi>公與余期是嵗遊金華台雁諸山</hi>
天游表龍徳水擊知鵬摶矯矯司馬公偉度周八埏先<lb/>
驅既左馬緩步亦揚班伊余慕匠哲邂逅自臨安千秋<lb/>
黙相許片諾永不寒追隨武林驛揮袂弇山園黯黯臨<lb/>
<pb n="KR4e0218_WYG_013-8a"/>
别懐欲吐不得宣殷勤戒兹嵗瀫水仍周旋天台訪大<lb/>
藥雁宕窮靈源春和届炎夏寤寐來華軒願當脱羈馽<lb/>
一杖攜名山雄章闢混沌片碣三千年<lb/>
　　　聞大司空朱公訃志哀十二韻<lb/>
匡廬摧大江天柱折南岳涕淚盈九原伊人豈重作桓<lb/>
桓大司空束髮仕臺閣小心厯四朝姬旦恒惕若維昔<lb/>
嘉隆嵗河流泛大壑臨軒萬乗送飛馭百靈愕八荒就<lb/>
疆理四海安畫諾晩遂蓴鱸興髙蹈游廣莫裴公係安<lb/>
<pb n="KR4e0218_WYG_013-8b"/>
危司馬耽獨樂方勤大廷詔忽跨遼東鶴衣裳躡箕尾<lb/>
名姓懸海岳煌煌億萬載禹功在河洛<lb/>
　　　祝貞婦詩<hi>有序</hi>
　　　　貞婦邑茂才祝獬妻也二十夫喪矢志弗二<lb/>
　　　　撫其遺孤勗以成立迄今年七十矣厥孤大<lb/>
　　　　猷既東走長洲乞御史大夫陳公傳復日夜<lb/>
　　　　叩余門頓首庭下曰光生幸惠一言則母氏<lb/>
　　　　永以不朽余悲其意援筆為賦兹篇<lb/>
<pb n="KR4e0218_WYG_013-9a"/>
結髮奉君子懽愛兩不疑如何髙堂上一旦生别離驚<lb/>
飈蕩白日去我忽若遺重泉逝将會念此黄口兒皎皎<lb/>
匪石心柏舟以自持績絍度晨昬卒嵗恒抱饑繐帷下<lb/>
重關荆棘盈柴扉冬半多烈風憭慄中我肌顧瞻雙鴛<lb/>
鴦比翼東南飛豈無賢雄匹再適匪所宜亮為南山松<lb/>
安受雪霰欺願當畢餘命不媿死者知我聞再嘆息三<lb/>
嘆懐令儀抽毫賦黄鵠萬古欽蛾眉<lb/>
　　　二酉園為陳玉叔京兆題<lb/>
<pb n="KR4e0218_WYG_013-9b"/>
　　　　不佞藏書室黎惟敬題曰二酉山房而玉叔<lb/>
　　　　京兆闢園亦曰二酉命余賦詩<lb/>
吾家二酉齋斗室不盈掬何以稱兹名架上書萬軸公<lb/>
家二酉園大厦蔽陵谷何以稱兹名筆底珠萬斛樓臺<lb/>
瞰空起雲霧傍檐宿雕甍挾天柱髙棟擎岳麓軒窻洞<lb/>
庭葉戸牖雲夢竹蜃鰐遊長川虎兕嘯平陸岸芷紛葳<lb/>
㽔汀蘭互芳馥主人湖海豪瀟洒脱塵俗開襟跨寥廓<lb/>
解帶謝拘束三閭問靈均九辯追宋玉名驚孟公座夢<lb/>
<pb n="KR4e0218_WYG_013-10a"/>
啓傅岩卜誓掃六合塵一榻非所欲蜚聲京兆里張趙<lb/>
三鼎足至尊催賜金上相待横玉異日休林泉賜第鏡<lb/>
湖曲華堂坐晝錦飽看四野緑煌煌中令墅燁燁魏公<lb/>
築寧當卧二酉卒嵗事畊讀好借胡生居日饜蠧魚腹<lb/>
攜手崙崑丘相将問周穆<lb/>
　　　大隠園為陳司理題<lb/>
　　　　大隠園者陳司理立甫讀書處也在沔陽城<lb/>
　　　　東名流題咏甚富書來以五言古屬余<lb/>
<pb n="KR4e0218_WYG_013-10b"/>
衡陽七十峰洞庭八百里翛然五畝宅結搆傍江汜仄<lb/>
逕穿藤蘿層軒萟桃李白雲何英英丹霞亦靡靡空翠<lb/>
流重檐林嵐潤湘几主人金閨彦夙昔厭紈綺名家孟<lb/>
公後俠氣元龍侣髙言和陽春清響激流徴縱横彩毫<lb/>
落燁燁雋聲起朝辭薊門燕夕佐越臺理騄驥遊天閑<lb/>
鸞鳳出榛枳一丘寧獨樂十載曠棲止緬懐東方生大<lb/>
隠帝鄉邇聊用名吾園歸夢時徙倚伊余東海民蚤嵗<lb/>
羣鹿豕孤悰託松桂幽夢結蘭芷側聞輞川勝佳興浩<lb/>
<pb n="KR4e0218_WYG_013-11a"/>
難已冉冉攜芳尊悠悠負緑綺攜我初平石適君仲長<lb/>
里青鞋與布襪行邁自兹始<lb/>
　　　心逺堂為陳立父題<lb/>
　　　　心逺堂在大隠園之内堂前後有栩栩齋萬<lb/>
　　　　緑軒等處堂則總會一園之勝者也<lb/>
陶公住人境心逺地自偏陳侯服官政結廬詎同然吾<lb/>
聞魯仲尼行止非一端寸心若太虚龍蠖偕媸妍華堂<lb/>
搆空起正對衡岳顛洞庭八百里日夜浮朱欄鯨鯢跋<lb/>
<pb n="KR4e0218_WYG_013-11b"/>
髙浪蜃鰐遊驚湍祝融及天柱雲密紛鈎連迴雁遏層<lb/>
霄石廩屯飛烟奇峰七十二一一羅堂前彼美堂中客<lb/>
妙齡夙忘筌氷壺瑩塵表玉笈開瑯函攜賔坐堂上四<lb/>
面羅蒼矸鳴琴憩深樹看奕垂疎簾目送雙飛鴻迢迢<lb/>
極雲天心逺室從邇悠悠浩忘言興文念朋好一訂柴<lb/>
桑縁殷勤沔陽約尺素馳江干吾将負瓢笠卜築鄰青<lb/>
山異時陳蕃榻倘為孺子懸<lb/>
　　　送李子赴試錢塘<lb/>
<pb n="KR4e0218_WYG_013-12a"/>
大梁本任俠壁立逾千尋一遇昌穀生握手為斷金申<lb/>
臺振髙步十載囊瑶琴中途遘君采邈焉奏遐音聲諧<lb/>
響必赴異代猶沈吟矧兹百里壤而不懐同心緬余起<lb/>
末學努力搴詞林遐思太古上時俗非所欽栖栖卧一<lb/>
壑委懐甘陸沈李生一何戅物色來蘭隂雙溪入馳溯<lb/>
三洞迴登臨清言吐肝肺古色流衣襟吾寧負奇癖爾<lb/>
亦饒書淫揚亭共寂寞原巷偕蕭森子迹尚霄漢余蹤<lb/>
久蹄涔他時樹大業盟言倘在今<lb/>
<pb n="KR4e0218_WYG_013-12b"/>
　　　七夕<lb/>
昔余遊天門白榆正飄颻濯足銀河水驚飛烏鵲橋牽<lb/>
牛與織女欲渡愁無聊相将忤上帝譴謫離青霄騎鯨<lb/>
向東海龍伯頻招邀舉足屆五山投竿連六鰲狂風鼓<lb/>
大壑吹向西南郊青鞋曳布襪濩落不得驕朅來三十<lb/>
載食粟同曹交珠璣一萬斛散亂隨塵坳猰㺄難共居<lb/>
貪狼如蝟毛蒼蠅變白黑䑕璞矜瓊瑶回首望閶闔雙<lb/>
星正岧嶤而我一何悲偃伏同鷦鷯逝将脱塵網天路<lb/>
<pb n="KR4e0218_WYG_013-13a"/>
長逍遥寄言夸毗子役役徒為勞<lb/>
　　　余既不上春官燕中遂有傳余病不起者孟弢<lb/>
　　　　方就試輒于院中大慟王次公過瀫水為余<lb/>
　　　　言之余聞劇喜命酒索筆賦此寄孟弢<lb/>
漆園喻桑户鄭圃稱楊朱豈無王者樂孰與真人居大<lb/>
鈞播羣象品彚盈寰區偶然值為人稟此七尺軀營營<lb/>
一生内十九嬰憂虞懽愛苦不長勞悴迺有餘冠裳檻<lb/>
沐猴鍾鼎羅爰居三旬亮已多百年亦奚娛風霜遍項<lb/>
<pb n="KR4e0218_WYG_013-13b"/>
頷塵垢盈眉鬚齒髮諒非堅金石猶可渝七十二聖君<lb/>
百千億庸愚參差就黄土轉盼隨丘墟安期信茫昧松<lb/>
子難覬覦何如一宿覺大夢伸蘧廬陶公製哀挽王孫<lb/>
却衣襦偉哉哲人見我心獲所如死生固有命夀夭詎<lb/>
足虞戚戚兒女仁毋乃曲士拘願言勗明徳今古流芳<lb/>
譽樂哉白雲丘萬代同斯須<lb/>
　　　夜夢裕卿惟寅覺賦此詩寄懐并呈邦相<lb/>
康生秉俠烈李子𢎞風流塵埃困鴻鵠天廏儲驊騮曰<lb/>
<pb n="KR4e0218_WYG_013-14a"/>
余抱微尚弱冠羈皇州洛中富冠蓋一一俱琳球風塵<lb/>
片言合把臂為千秋夜談促瑶席春燕開雲樓飛蓬一<lb/>
朝散抗袂還林丘道路阻且長尺素安可求眼底孰同<lb/>
聲論心惟喻侯喻侯與康李宿昔伸綢繆雄飛失天路<lb/>
雌伏來山郵伊余實傾蓋契分逾白頭笑談樂新知感<lb/>
激懐故儔中宵夢二子宛若平生游慇懃十載别不為<lb/>
終夜留覺來但長嘆坐失雙吳鈎迺知豪傑人聚散俱<lb/>
萍浮申章示同好咫尺毋悠悠<lb/>
<pb n="KR4e0218_WYG_013-14b"/>
　　　始入州謁宣尼廟二首<lb/>
猗歟大聖人樹建實髙厚道苞羲農前業擅堯舜右茫<lb/>
茫滄海水涓滴靡不受儼若登岱宗絶頂小宇宙於戲<lb/>
七雄降生民失領袖九流競紛紜百氏互馳驟虚無駕<lb/>
猶龍因果鑿靈鷲駸尋天網缺疇補坤軸漏龍飛歘淮<lb/>
甸六合更造就車書煥一統譜系明授受寰區設黌校<lb/>
家掖仍戸誘詩書被華貊狐兔伏林岫遂令宣尼脉炳<lb/>
耀絶先後偉哉成周基八百衍潢胄<lb/>
<pb n="KR4e0218_WYG_013-15a"/>
厥初水精帝肇迹維山東鄉閭表鳬繹𦙍胄延龜䝉胡<lb/>
為姑蔑墟亦有文宣宫時維趙宋末兵戈競華戎渡南<lb/>
實孔裔大衍三衢宗精靈動世主錫命傳豐隆沿流洎<lb/>
明代奕葉馳皇封創祠視曲阜貤恩逮無窮清華世世<lb/>
及岳降齊申崧兩宗峙南北輝赫羅章縫至今太末里<lb/>
恍忽鄒尼風我來謁遺像三嘆欽遐蹤皇皇六萟軌萬<lb/>
古侔穹窿<lb/>
　<lb/>
<pb n="KR4e0218_WYG_013-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻十三<lb/>
</p>
<p>
</p>
  </div>
</body>
</text>
</TEI>
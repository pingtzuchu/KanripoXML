<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十五</head> <lb/>
    <p>
<pb n="KR4e0218_WYG_035-1a"/>
欽定四庫全書<lb/>
　少室山房集巻三十五<lb/>
　　　　　　　　　　　明　胡應麟　撰<lb/>
　　五言律詩八十七首<lb/>
　　　題野鶴孤雲巻贈閆道人<hi>有序</hi>
　　　始為大中丞作歌贈閆尚未識面是冬北上<lb/>
　　　　過小祇園適閆自茆山至袒膊科頭雙顴玉<lb/>
　　　　赤行步若飛信異人也而風度甚爽朗真率<lb/>
<pb n="KR4e0218_WYG_035-1b"/>
　　　　絶不為詭秘狀自云與某道者訂期蓮花峯<lb/>
　　　　下十年矣將以嵗杪往踐兹約特就長公乞<lb/>
　　　　言因出冊子皆一時名士題贈余曩賦長歌<lb/>
　　　　亦在焉長公援筆書四大字曰野鶴孤雲而<lb/>
　　　　屬余更綴一詩即席四十字并紀其人<lb/>
科頭無一事松下日盤桓骨相堪鵬背生年異鶡冠月<lb/>
輪天柱頂雲色洞庭干薄暮揚舲去相攜問大丹<lb/>
　　　秋日溪南晩眺適趙生攜酒共酌村店中<lb/>
<pb n="KR4e0218_WYG_035-2a"/>
行行隨杖履徙倚夕陽斜野寺明楓葉山籬著豆花飛<lb/>
鷗過淺瀨浴鷺上浮查之子期方到悠然問酒家<lb/>
　　　　寄大司空朱公六首<hi>有序</hi>
　　　　　公屢以手書見招屬家慈病未能赴踐宿約<lb/>
　　　　　懐仰之暇集成六章聊代起居云耳<lb/>
徳望三朝舊勲名八座餘廟堂周太保劒履漢尚書翼<lb/>
矯丹霄鳯鱗潛碧海魚惟應並南斗萬古照匡廬<lb/>
賜履優前代乗桴記昔年龍蛇驅大陸蛟鱷奠長川宦<lb/>
<pb n="KR4e0218_WYG_035-2b"/>
績崑崙外神功碣石前試看淮瀆廟禹碣至今傳<lb/>
社稷憂仍在中華問轉頻帝能優大老史已傳名臣紫<lb/>
氣偏南極青雲自北辰無論漢宫逺玉樹正嶙峋<lb/>
里閈知司馬乾坤識卧龍為園名獨樂抱膝寄孤悰瀑<lb/>
布簷前水香爐坐右峰大江西望處愁絶暮雲重<lb/>
長日東林下看花自閉闗緑偏裴相野青占謝公山嘯傲<lb/>
藜床静登臨竹杖閒獨餘憂國夢時到紫宸班<hi>李詩宅近青山同謝眺</hi>
尚憶風塵際能髙物色情吹噓慙國士吐握為儒生山<lb/>
<pb n="KR4e0218_WYG_035-3a"/>
水孤琴合虹霓一劒鳴含珠十年夢無路報投瓊<hi>公常賞識</hi>
<hi>余詩於童子時余故每有國士之感</hi>
　　　王孫貞吉以手鐫印章寄恵走筆奉謝<lb/>
遙遙雙玉佩贈我意何勤石鼓周王篆金泥漢帝文蛟<lb/>
螭寒壓霧科斗暗蔵雲萬古岣嶁碣何時一對君<lb/>
　　　雪夜邦相過齋中小集四首<lb/>
寂寞幽人卧追尋茂宰賢飛觴臨夜雪把袂坐髙天剡<lb/>
曲三更棹梁臺萬古筵異時吾黨事蘭水定誰傳<lb/>
<pb n="KR4e0218_WYG_035-3b"/>
不謂山齋雪能來侍従臣談詩雙郢客和曲㡬巴人玉<lb/>
笛生春早金尊促夜頻曉來飛舄處瑞氣滿楓宸<lb/>
彩筆寒相對朱絃晩故留飛仙誰鶴氅野客自鸘裘擁<lb/>
坐城雲立窺筵海月流預愁新賦出人擬兔園遊<lb/>
此夜平原醉人間更有無乾坤懸玉闕日月坐氷壺磊<lb/>
落新詞社蕭條舊酒壚灞橋回首處凄絶㫁雲孤<lb/>
　　　與惟寅一别淹冉五載消息不復相聞春來忽<lb/>
　　　　得手書新刻見寄賦懐五首<lb/>
<pb n="KR4e0218_WYG_035-4a"/>
賜履傳周室分符衞漢京白虹懸結客紫電照論兵四<lb/>
百西山寺三千大内營㡬因飛檄暇出郭遍題名<lb/>
帶礪中朝望詩書上將才珮刀初制閫横槊自登臺萬<lb/>
騎長城合孤鴻大漠迴河梁人漸老吟望獨徘徊<lb/>
長嘯青油幕雄談白㲲巾射鵰新驃騎圖象舊麒麟雪<lb/>
照梁園夜風髙瀚海晨遙遙雙鯉下猶憶尚𤣥人<lb/>
憶昔長安騎相逢狹路間乾坤雙彩筆吾汝各紅顔萬<lb/>
感歸來集千秋病後閒惟應别時夢繞夜向燕闗<lb/>
<pb n="KR4e0218_WYG_035-4b"/>
一代華陽社平生碣石遊坐攜鵷鷺侣吟傍鳯凰樓夢<lb/>
寐猶青眼形容漸白頭尺書聊寫寄涕泪盡南州<lb/>
　　　寄朱在明光禄<lb/>
夙昔長安社朱家興獨豪深杯傳竹葉艷曲度櫻桃宦<lb/>
拙従雞肋身閑付蟹螯近來偏憶汝愁望大江濤<lb/>
　　　寄丘謙之<lb/>
底事丘靈鞠年來復罷官驚心吾道左落魄世途難月<lb/>
過衡峯近星離益部寒九歌何日就洒泣傍南冠<lb/>
<pb n="KR4e0218_WYG_035-5a"/>
　　　寄朱汝脩山人<hi>有序</hi>
　　　　汝脩業醫而余好談長生迺京華日朱生最<lb/>
　　　　稱善病余頃復嬰疾彌年兩病軀南北相望<lb/>
　　　　良可笑也因詩訊之<lb/>
掌露偏誰得秋風各未蘇骨仍滄海立魂傍碧山孤白<lb/>
帢名先後青嚢術有無㡬時攜竹杖燕市問懸壺<lb/>
　　　再寄在明<lb/>
　　　　在明家有聲伎之奉近聞其方再納寵因寄<lb/>
<pb n="KR4e0218_WYG_035-5b"/>
見說休官後鄉園樂更饒屏開張静婉坐列董嬌嬈紫<lb/>
電黄金勒紅霞白玉簫興來應載酒時醉廣陵橋<lb/>
　　　膝汝載先生卜築武夷邀余過訪余以家慈臥<lb/>
　　　　床褥尚孤此約感念今昔不勝悵惘敬賦小<lb/>
　　　　詩奉寄凡八章<lb/>
北極聲華久東山氣象新乍辭文苑秩初乞武夷身闢<lb/>
地連三島看天臥七閩惟應幔亭月時傍紫綸巾<lb/>
九曲移家近三山入望遥樓臺臨碧漢户牖逼青霄坐<lb/>
<pb n="KR4e0218_WYG_035-6a"/>
叩梅仙訣行逢木客謠袛疑塵世隔無路問漁樵<lb/>
遊神近何所三十六峯前鳥下談經榻猿窺問字船飛<lb/>
蘿懸白日古樹拂蒼烟彷彿秦人住桃花隔澗泉<lb/>
勝許龎公擅名應善卷逃挂瓢滄海濶倚杖碧山髙萬<lb/>
事留青髩孤忠藉彩毫無嗟塞翁意天地一鴻毛<lb/>
柳色呉天夢梅花粤嶠情吏才髙漢代儒術重周京霧<lb/>
澤南山豹雲寒北海鯨無言帝閽隔咫尺是蓬瀛<lb/>
黼黻真王佐絲綸蹔釣徒中天儀鳯杳大海蟄龍孤入<lb/>
<pb n="KR4e0218_WYG_035-6b"/>
夢猶金鑰翻歌自玉壺向來門下士桃李遍三呉<lb/>
作賦慙鸚鵡空羣辨鷫鸘千人摧稷下一士擅襄陽色<lb/>
借青雲迥心懸白日長惟應夢中路惚忽到滄浪<hi>滕公督學</hi>
<hi>浙中於諸生中獨以異等見遇</hi>
九折王陽道千秋大隠廬雲山容負笈宇宙礙驅車業<lb/>
豈門人盡名猶國士餘憑將一掬泪徧洒越山隅<lb/>
　　　得安仲子書却寄<lb/>
嘆息延陵客清才獨後時三都全入賦五岳半題詩壯<lb/>
<pb n="KR4e0218_WYG_035-7a"/>
節摧青髩雄心狎翠眉呉天花欲盡好訂白雲期<lb/>
　　　懐祝鳴臯<lb/>
南歸書札㫁北望舊遊孤一鎩悲鸞翮三年問狗屠汝<lb/>
才寧巷陌吾道實江湖㡬夜狂歌發寒雲碎玉壺<lb/>
　　　奉寄司成許公二首<lb/>
一代崇周學諸生侍魯儒田何慚受易伏勝早傳書八<lb/>
座飛騰外三垣悵望餘猶思問竒日大雪滿庭除<lb/>
載籍窮金馬論思坐玉堂洪鈞迴稷契大典翊成康日<lb/>
<pb n="KR4e0218_WYG_035-7b"/>
近尚書履霞明學士裳生徒愧原憲十載夢長楊<lb/>
　　　上元觀燈有懐京華舊游時集邦相署<lb/>
山城逢令節燈火蹔同遊月映千花上星従萬樹流遺<lb/>
簪連紫陌委珮出朱樓不是金吾地無妨徹夜留<lb/>
逺憶長安道華燈正陸離雲霞千蜃結山嶂六鼇移玉<lb/>
珮邀春早銅壺聴夜遲即今天禄畔太乙傍誰嬉<lb/>
　　　周公瑕書來索余贈言為賦二首<lb/>
作賦元驚坐臨池更擅場真行王大令篆𨽻蔡中郎巨<lb/>
<pb n="KR4e0218_WYG_035-8a"/>
榜髙天揭窮碑絶域蔵太湖花滿目斟酌欠書航<hi>景聫韋誕</hi>
<hi>歐陽詢事周素怖水故尾句云</hi>
詩名人自老墨妙世誰如瘞鶴髙風在籠鵞逸興餘藜<lb/>
然中壘坐花浣少陵居最憶長安日垂髫問子虛<lb/>
　　　顧朗生山人以四詩見貽賦答<lb/>
萬感紅顔盡孤蹤白眼餘何堪梁苑客遙寄茂陵書雪<lb/>
色晴偏照星芒晝不除太湖蓑艇畔誰共覔鱸魚<lb/>
意氣塵埃外心期夢寐間一尊違白社十口共青山桂<lb/>
<pb n="KR4e0218_WYG_035-8b"/>
樹幽人賦蓮花國士顔倘懐天姥雪拂石候柴闗<lb/>
極目皋橋客長歌扣玉壺天蔵林屋逺雲壓洞庭孤卜<lb/>
築仍三徑浮家任五湖試探呉市女能識姓名無<lb/>
不謂菰蘆畔頻年見偉人髙天容荷鍤大海傍垂綸一<lb/>
壑心長戀千秋業未貧異時雙劒合誰謂白頭新<lb/>
　　　寄謝宗伯何公四首<hi>時得寄恵燕中書并新刻大復全集</hi>
十載瞻台座三春佐秩宗文章空左馬禮樂擅䕫龍鄴<lb/>
下才偏盛河南譽日崇殷勤大𤣥草猶記昔相従<lb/>
<pb n="KR4e0218_WYG_035-9a"/>
燦爛遺編在峥嶸大雅留黄河龍馬出紫閣鳯凰遊李<lb/>
薛年誰少徐邊譽豈儔不辭扳逸駕世業在瀛洲<lb/>
少日遊金馬平生近玉宸中天迴雨露絶域望星辰咳<lb/>
唾千秋迥吹噓萬象春慚無杜陵句池上賛絲綸<lb/>
尚憶梅花下飛觴醉玉堂先春大庾月達曙廣陵霜鬢<lb/>
惜年來短情偏别後長綈袍今古泪寂寞洒滄浪<hi>曩寓燕日</hi>
<hi>何公招余飲梅花館中聫句達旦者再</hi>
　　　寒食夜集邦相署中分韻得吟字<lb/>
<pb n="KR4e0218_WYG_035-9b"/>
荏苒逢佳節招攜見苦吟乾坤雙劒色湖海一麾心柳<lb/>
宻陶公署花閒宓子琴蘭陵今夜月百里為誰深<lb/>
　　　又得巵字<lb/>
萬古山城畔風流見此時署元方朔隠亭更子雲竒片<lb/>
月窺簾下疎星抱席移袛應雙白眼兀坐把深巵<lb/>
　　　題大司空潘公芝林二首<lb/>
燁燁鍾靈草青蔥發澗阿九光呈玉葉三秀挺瑶柯滴<lb/>
露滋苔蘚蒸雲映薜蘿蚤知王佐出寝殿有興歌<lb/>
<pb n="KR4e0218_WYG_035-10a"/>
丹崖蔵淑氣白日湧靈葩百本俱擎露千林競照霞瑶<lb/>
池仙母住勾曲羽人誇寧似商山客成功翌漢家<lb/>
　　　聞裕卿卧病有懐<lb/>
茆屋何年借柴扉盡日扄已無人和雪誰問客為星病<lb/>
骨留東海雄心付北溟暮雲回首處寂寂萬山青<lb/>
　　　得何仁仲書<lb/>
舊事燕臺下看花汝亦狂雙鴻俄越嶠匹馬竟瀟湘賦<lb/>
就人千里書來泪八行向來神女約早晩到髙唐<lb/>
<pb n="KR4e0218_WYG_035-10b"/>
　　　題元旦早朝卷<lb/>
玉殿春風起金門曙色通珮聲千柳外旗影萬花中鳯<lb/>
厯頒羣后鵷行列上公陽春纔一曲擬獻大明宫<lb/>
　　　題大閱巻<lb/>
劒珮中天出旌旂大漠開風傳青海戍霧捲白登臺列<lb/>
陳盧龍動翻營涿鹿迴九邊銷燧色横吹莫興哀<lb/>
　　　秋夜諸子過集<lb/>
豈是談𤣥宅偏令問字過客當蓮社滿人比竹林多霽<lb/>
<pb n="KR4e0218_WYG_035-11a"/>
月流丹嶂飛星度絳河毋悲秋夕永散髮向藤蘿<lb/>
　　　寄劉子大金吾<lb/>
玉禁康侯寵金吾上將榮潛消三輔俠坐偃百蠻兵夜<lb/>
月雕弓滿秋霄畫㦸明共誇遊獵暇時入建安盟<lb/>
　　　懐劉觀察仲脩<lb/>
㡬夜懐髙適當年賦上林髙虹流擊筑朗月墮鳴琴客<lb/>
散誰燕社人歸自越吟西山暮樓殿極目薊雲深<lb/>
　　　寄宫詹陳公二首<lb/>
<pb n="KR4e0218_WYG_035-11b"/>
執㦸元中秘鳴珂更上公雲霞流紫殿日月扈青宫磊<lb/>
落燕臺駿飄零越嶠鴻台垣何處切五夜望寒空<lb/>
建禮摳趨近延英進讀勞露漙金掌重雲斂玉繩髙苑<lb/>
樹縈朱紱宫花落彩毫尚思燕市夕濁酒坐持螯<lb/>
　　　哭康裕卿五首<hi>有序</hi>
　　　　始余年十六逰長安邂逅裕卿於友人席上<lb/>
　　　　裕卿得余詩讀之即狂叫擊節曰子珍重必<lb/>
　　　　有聞於世自是定交無間者十數載迺今裕<lb/>
<pb n="KR4e0218_WYG_035-12a"/>
　　　　卿不可作矣聞訃哽咽情見于詩<lb/>
搖落龍蛇嵗天南墜客星寒灯孤月白遺塜萬山青永<lb/>
閉髙人宅誰題處士銘傷心舊朋輩十載逓凋零<lb/>
宿草孀妻奠遺編稚子留山陽愁聴笛剡曲恨迴舟九<lb/>
死還初服三生記舊遊踟蹰季札劒日夜夢東甌<lb/>
忽跨遼東鶴誰瞻薊北鴻雲山藜杖在天地草堂空隴<lb/>
樹經時碧原花著處紅終令石門谷千古號愚公<lb/>
漂泊南遊日峥嶸北上年狂名懸楚越俠氣動幽燕大<lb/>
<pb n="KR4e0218_WYG_035-12b"/>
雪行歌外長虹擊筑前向來攜手客老泪盡江天<lb/>
垂髫游洛邑識面記燕城問賦驚文考投詩謁正平大<lb/>
鵬猶宿契老驥忽悲鳴地下梁鴻在應酬碣石盟<hi>裕卿與思</hi>
<hi>伯契分殊厚今先後入岱矣</hi>
　　　秋日送人之彭城<lb/>
柴門喬木下送汝一含杯大澤秋聲早長河曙色開隂<lb/>
風韓信廟紫霧漢王臺后夜芒山氣誰尋吊古才<lb/>
　　　為邦相題蕉石圖<hi>圖出元人張伯雨貞吉所臨</hi>
<pb n="KR4e0218_WYG_035-13a"/>
寒蕉依怪石仙液貯銅缾日夜孤根老冬春片葉青風<lb/>
疑搖鳯尾雨欲化龍形恍對張勾曲星冠坐草亭<lb/>
　　　王長公寄恵集序賦謝四首<lb/>
字字風霜色緘題向草廬百年雙涕泪萬古一吹噓附<lb/>
驥名難盡屠龍業未虛異時歌九辨寧敢忘三閭<lb/>
漶滅書生刺迢遙國士恩片言猶海嶠三賦已乾坤道<lb/>
豈中原喪交寧異代論尚拚雙髩在垂白子雲門<lb/>
家學三王上時名二李前江河趨大壑日月並髙天業<lb/>
<pb n="KR4e0218_WYG_035-13b"/>
已迴長夜名猶借少年代興聊一鉢黙黙少林傳<lb/>
刻鵠紛難辨鳴蛩獨見知左遷元命世揚馬快同時一<lb/>
字人堪老千秋客自遲㑹攜孤劒色東海傍要離<lb/>
　　　送金大參入滇<lb/>
除目下楓宸飛旌動去塵共看金馬客遙問碧雞神草<lb/>
色窮南服花香夢北辰到時薇省宴猶記六橋春<lb/>
　　　寄董太史二首<lb/>
作賦俱青髩攜書共赤墀我懐三秀草君奪萬年枝鸞<lb/>
<pb n="KR4e0218_WYG_035-14a"/>
鶴甘泉殿魚龍太液池當年六橋柳能記共含巵<lb/>
世事甘余拙時才羨爾長讀書同左史執㦸異東方霧<lb/>
擁金門色天迴玉陛香深慙潞河鯉萬里到滄浪<lb/>
　　　送人之黔中<lb/>
匹馬衝寒霧孤城問瘴烟花深羅鬼地箐宻夜郎天野<lb/>
戍傳諸葛藂祠賽謫仙五谿相望處白日墜飛鳶<lb/>
　　　送人遊邊<lb/>
嚴冬武林驛一騎問京華大野霜飄樹長城雪作花櫜<lb/>
<pb n="KR4e0218_WYG_035-14b"/>
鞬迎屬國劒珮逐輕車早奪天山地銘功入漢家<lb/>
　　　題東臯園亭巻<lb/>
近卜東臯墅推窻面面山榻懸雙樹底亭鎖萬花間白<lb/>
鶴迴孤嘯蒼龍問大還異時藂桂發尊酒定同攀<lb/>
　　　送張山人楚遊<lb/>
岩穴憑誰問飄然賦逺遊風髙雲夢笛月滿洞庭舟短<lb/>
刺攜孤客長裾狎五侯蛾眉亭下泊飽看荻花秋<lb/>
　　　南屏逢沈李二生談道因約余遊天台口號戲<lb/>
<pb n="KR4e0218_WYG_035-15a"/>
　　　　贈<lb/>
越國竒男子呉中偉丈夫游心出蓬艾把臂入菰蘆龍<lb/>
虎蟠金鼎鴛鴦語玉壺天台八萬丈指㸃向虛無<lb/>
　　　夜集李景穎出土𤓰佐酒成賦二章<hi>有序見文集</hi>
雲霞蒸上瑞氷雪薦華筵醒酒功侔石烹茶味勝泉梨<lb/>
非張氏谷𤓰豈邵侯田好比金莖液分攜漢闕前<lb/>
司理耽竒甚甘𤓰薦味長飛霜勻玉質重露浥瓊漿碧<lb/>
茘唐宫重丹桃漢殿祥何煩方朔盜袍袖溢芬芳<lb/>
<pb n="KR4e0218_WYG_035-15b"/>
　　　贈孫國梁<lb/>
談𤣥吾不厭問字爾相尋興逸飛流賦情髙潄石吟春<lb/>
郊聫玉勒夜閣擁瑶琴二仲翩翩在何煩覔向禽<hi>時金生數</hi>
<hi>同過飛流潄石皆孫氏事也</hi>
　　　題性天真孝巻<hi>有序</hi>
　　　　惟孝使君族子某七嵗而刲股救其親竒節<lb/>
　　　　也聞者咸為詩歌以美之使君因雥集成冊云<lb/>
焚香星月下一臠冀親延詎意揮刀日纔同扇枕年孤<lb/>
<pb n="KR4e0218_WYG_035-16a"/>
誠迴大造至性徹重泉莫以昌黎論雌黄孺子賢<lb/>
　　　潘翁九秩詩為望之茂才作<lb/>
玉醴汎蓬池瓊枝煥陸離𤣥纁遲伏勝帶索異榮期種<lb/>
橘盈千頃栽花但一籬不知柯㡬爛猶閱洞中棋<lb/>
　　　題中丞滕公武夷精舎圖<hi>有序</hi>
　　　　先生自癸未拂衣卜築武夷之上日與二三<lb/>
　　　　同志講業其中放舟曳履之暇時寓意棋奕<lb/>
　　　　間此圖磐石方廣數丈上設楸枰坐而手談<lb/>
<pb n="KR4e0218_WYG_035-16b"/>
　　　　者先生洎里社楊君李君皆生平莫逆友也<lb/>
　　　　圖于先生貌酷肖仲子萬里北上出示索題<lb/>
　　　　瞻玩再三不勝國士之慟謹賦五言律一章<lb/>
精廬聊十尺坐嘯建溪湄蹔挂中丞笏閒揮太傅碁野<lb/>
花蒼鹿獻林果白猿持惆悵流風逝徒瞻大樹遺<lb/>
　　　送李内翰入都<lb/>
一騎衝寒發梅花照客顔亂雲揚子渡殘雪皖公山舊<lb/>
直青綾被新恩白玉環夜來前席夢光到紫宸班<lb/>
<pb n="KR4e0218_WYG_035-17a"/>
　　　寄李允達二首<lb/>
底事翩翩客長懐落落愁驥心猶五夜雞肋已三秋犢<lb/>
敝相如袴貂殘季子裘長門售何日少婦繞機愁<lb/>
失意真憐汝沾衣向薜蘿屠龍人未識買駿客頻過投<lb/>
筆徒為爾焚舟竟若何千秋吾道在異日較誰多<lb/>
　<lb/>
　<lb/>
　<lb/>
<pb n="KR4e0218_WYG_035-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻三十五<lb/>
</p>
<p>
</p>
  </div>
</body>
</text>
</TEI>
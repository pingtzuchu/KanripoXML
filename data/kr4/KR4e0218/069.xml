<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十九</head> <lb/>
    <p>
<pb n="KR4e0218_WYG_069-1a"/>
欽定四庫全書<lb/>
　少室山房集巻六十九<lb/>
　　　　　　　　　　　　明　胡應麟　撰<lb/>
　　五言絶句八十五首<lb/>
　　　題李惟寅山房三十八咏<lb/>
　　　　清嘯園<lb/>
為園學步兵築臺五千丈清夜嘯聲流冷然萬峰上<lb/>
　　　　松闗<lb/>
<pb n="KR4e0218_WYG_069-1b"/>
愛此松風吹柴闗抱麋鹿白眼四無人濤聲滿空谷<lb/>
　　　　陽春臺<lb/>
髙堂揮彩筆字字濯雲霞錦帳三千女齊歌玉樹花<lb/>
　　　　芙蓉閣<lb/>
傑閣起千尋芙蓉不盈丈為有謫仙人含毫坐其上<lb/>
　　　　清風館<lb/>
一徑入深篁翛然碧雲墮涼飈四面來吾将北忩卧<lb/>
　　　　先月臺<lb/>
<pb n="KR4e0218_WYG_069-2a"/>
中天白玉臺髙挂九千尺薄暮海東雲先送嫦娥入<lb/>
　　　　涵虚閣<lb/>
平湖千丈寛中有涵虚閣静夜時推忩星辰四簷落<lb/>
　　　　度雲橋<lb/>
青鞵趂桃花杳杳赤城路石梁千仞横自躡飛雲度<lb/>
　　　　浣花池<lb/>
方池六尺强風吹衆芳墮時有杜陵翁扶藜石欄坐<lb/>
　　　　拱辰閣<lb/>
<pb n="KR4e0218_WYG_069-2b"/>
危欄跨長空星辰俯手拾獨有紫薇垣可望不可即<lb/>
　　　　蔵真洞<lb/>
藤蘿垂洞口空谷四無人恍惚天台路難尋兩玉真<lb/>
　　　　白雲峰<lb/>
移來十丈峰虬鸞舞虚牖面面白雲生終南亦何有<lb/>
　　　　翠微亭<lb/>
荷鍤入中條雲霞導雙屐山腰翠漸微冉冉孤亭出<lb/>
　　　　凝秀軒<lb/>
<pb n="KR4e0218_WYG_069-3a"/>
軒窗洞然開正對西山碧十日忘朝飡飽此蓮花色<lb/>
　　　　來雲洞<lb/>
去家十里遥結茒在深樹白雲洞口來忽與幽人遇<lb/>
　　　　虬峰<lb/>
蒼鱗剥苔蘚千尺自成趣朝來雲霧生緲縹欲飛去<lb/>
　　　　釣磯<lb/>
八十曽無恙蒼顔出渭濵寧知漢飛将黑髮畫麒麟<lb/>
　　　　鰲嶼<lb/>
<pb n="KR4e0218_WYG_069-3b"/>
海上釣鰲客曾聞太白翁何如置孤嶼圎嶠在庭中<lb/>
　　　　琅玕亭<lb/>
十萬琅玕枝箇箇青欲墮不分王徽之借我亭中坐<lb/>
　　　　芳草齋<lb/>
幽齋只數椽科頭抱書讀經旬不出門芳草上堦緑<lb/>
　　　　青霞館<lb/>
朝吟白雪齋暮憇青霞館羲皇以上人脚赤髮仍散<lb/>
　　　　松室<lb/>
<pb n="KR4e0218_WYG_069-4a"/>
危闌繫鐵絙髙懸四松上千尺凌雲臺晉人何足尚<lb/>
　　　　青蓮閣<lb/>
虛閣倚青蓮恍入荘嚴界悠然清浄身萬古長不壊<lb/>
　　　　貝葉齋<lb/>
一出恒沙河彈指幾千劫金剛在舌根何許貝多葉<lb/>
　　　　㑹心處<lb/>
聚書三十冬插架三萬軸開巻時忻然三公豈吾欲<lb/>
　　　　蒼玉館<lb/>
<pb n="KR4e0218_WYG_069-4b"/>
簾内延湘妃簾外種湘竹秋風何泠然淅淅動蒼玉<lb/>
　　　　製芰軒<lb/>
湖上秋風生推忩緑無數不製三閭裳但製三閭賦<lb/>
　　　　疑舫齋<lb/>
虚齋窅千尺恍忽阿融留何須疑陸處天地一虛舟<lb/>
　　　　浮白齋<lb/>
左手鸕鷀杓右手鸚鵡杯拍浮酒缸中萬事何有哉<lb/>
　　　　草𤣥居<lb/>
<pb n="KR4e0218_WYG_069-5a"/>
翩翩白鳯凰夜吐青藜館何人坐吮毫莫是揚中散<lb/>
　　　　梅花亭<lb/>
孤亭十尺蔵梅花萬株列中有姑射仙肌膚若氷雪<lb/>
　　　　澹然閣<lb/>
事業等唐虞浮雲過太虚何如髙閣上支卧一床書<lb/>
　　　　如如境<lb/>
蘭若何翛然焚香擁孤衲兀坐萬縁空繩床下黄葉<lb/>
　　　　滋蘭室<lb/>
<pb n="KR4e0218_WYG_069-5b"/>
移将九畹芬散植雕楹畔悠然丈室中如坐瀟湘岸<lb/>
　　　　緑雨樓<lb/>
飛樓瞰平津空翠散遐矚山雨暮欲來蕭蕭入窗緑<lb/>
　　　　留客處<lb/>
十畆辟彊園寒風灑亭榭何須問主人日坐琅玕下<lb/>
　　　　延春亭<lb/>
南園紅藥盡西塢緑隂重别有蔵春處胡床未易逢<lb/>
　　　沙上晩泊即事<lb/>
<pb n="KR4e0218_WYG_069-6a"/>
葉落楓如撼花攲桂若崩白頭溪上叟閒坐結魚<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
　　　月下船忩獨坐寄内是夜繫纜東昌<lb/>
憔悴鷫鸘裘飛霜正暮秋亦知粧閣上頻夜望刀頭<lb/>
　　　席上戲為崔孝亷贈所歡<lb/>
妖姬年二八艷色妬名花莫問張君瑞崔鶯是婿家<lb/>
　　　王恒叔山居雜咏十首<lb/>
　　　　紫芝山房<lb/>
何物東園翁老作儲皇翼後夜呼茆君乘風起八極<lb/>
<pb n="KR4e0218_WYG_069-6b"/>
　　　　松潯<lb/>
飛樓跨四松杳杳拂雲漢白日廣陵濤飄蕭起天半<lb/>
　　　　蓮社<lb/>
西來有别傳自得碧筒趣肯使柴桑公攅眉獨歸去<lb/>
　　　　嘉樹臺<lb/>
千尺摩雲霄百圍蔽林莽逍遙雙樹根不作大槐想<lb/>
　　　　釣亭<lb/>
玉璜釣姬公羊裘釣漢祖竒哉清静君𤣥成釣萬古<lb/>
<pb n="KR4e0218_WYG_069-7a"/>
　　　　忘歸石<lb/>
雙磯漬莓苔赤脚此閒坐偶逢隣叟談不知夕陽墮<lb/>
　　　　芙蓉城<lb/>
層城粲朱華彩艷照林薄新篇露下吟一一謝康樂<lb/>
　　　　曲水瀨<lb/>
玉匣閟昭陵聚訟欲成藪千載真蘭亭復落王郎手<lb/>
　　　　雲碓<hi>李詩水舂雲母碓風掃石楠花</hi>
林鐘踈北嶺茶杵急西家湖風亭子外掃盡石楠花<lb/>
<pb n="KR4e0218_WYG_069-7b"/>
　　　　龍蔵<lb/>
前身阿難陀種此青蓮舌何事五千函虚谷盡貝葉<lb/>
　　　春日同葉唐趙郭朱包諸生逰蘭隂作<lb/>
百雉雲中午雙虹水面晴曲江春事蚤隨處麗人行<lb/>
　　　為趙宗魯别駕題屏菊四絶<lb/>
玉蘃迎風粲金英浥露開東籬遙悵望拊掌白衣來<lb/>
直榦經時雨緐英乍夜霜靈均餐不盡艷色滿瀟湘<lb/>
簮來盈宿露插處炫明霞布帽須頻落何煩笑孟嘉<lb/>
<pb n="KR4e0218_WYG_069-8a"/>
裊裊依危石亭亭照暮山羨他甘谷水千載駐紅顔<lb/>
　　　胡穀元池亭雜咏十二首<lb/>
　　　　深雪菴<lb/>
襆被蠒雲窩清虚四天照門前乗興來或有王郎棹<lb/>
　　　　凝香寢<lb/>
斗室羅尊彛名香坐中發何處佳人過援琴鼔白雪<lb/>
　　　　薝蔔齋<lb/>
虚齋植薝蔔香氣何繚繞一路聞碁聲琤琮出花杪<lb/>
<pb n="KR4e0218_WYG_069-8b"/>
　　　　水竹居<lb/>
千頃竟何為萬竿復何處居然五畆園獨領浣花趣<lb/>
　　　　清華榭<lb/>
朗吟池上篇搆此數椽屋禽魚互親人恍惚見濠濮<lb/>
　　　　浣花池<lb/>
方池六尺脩為深劣加丈㳺魚不畏人潑剌清波上<lb/>
　　　　懸蘿逕<lb/>
何年卜此居恍入子真谷一徑懸飛蘿孤亭吐喬木<lb/>
<pb n="KR4e0218_WYG_069-9a"/>
　　　　叢春館<lb/>
堂上三千賔堂中六一叟無日不開花無時不攜酒<lb/>
　　　　不染亭<hi>周植芙蕖萬本</hi>
翠幰何亭亭朱霞亦濯濯周遭十二䦨飛香透簾幙<lb/>
　　　　秉燭軒<lb/>
敲碁坐明燭微風動清夜遲我同心人落花滿亭榭<lb/>
　　　　飛嘯臺<lb/>
髙臺四無人嘯聲墮林樾彷彿羅浮仙空山弄明月<lb/>
<pb n="KR4e0218_WYG_069-9b"/>
　　　　竹素園<lb/>
亭亭風霧中琳瑯自成圃何言對此君大業在千古<lb/>
　　　沈氏園異竹數竿儼如紅玉客話於余乞一絶<lb/>
　　　　紀之<lb/>
淇園暈紫霞恍作赤城色為問石家郎珊瑚幾千尺<lb/>
　　　題寺壁二首<lb/>
青林帶平楚雜坐惟漁樵廻看萬峰裏一逕入中條<lb/>
樓臺出林杪入望杳難分半夜投龍去千山盡白雲<lb/>
<pb n="KR4e0218_WYG_069-10a"/>
　　　黄河大風商舶阻絶姜計部仲文遣人覓舟載<lb/>
　　　　余一夕遂抵淮上因得口號六首却寄<lb/>
茫茫大河水一葉向江南不遇姜公子何人借布帆<lb/>
揚帆度吕梁囬首見蕭縣桃源何處村千家寄髙岸<lb/>
四月桃花水歸帆處處看南風薄暮起停棹向新安<lb/>
黄河九驛路驛驛旅人懐飛流六百里一夜到長淮<lb/>
渾如白帝峽千里一朝還獨少陽臺女雙蛾碧霧問<lb/>
長風破巨浪一葦下三吳那羨揚州鶴腰纒上帝都<lb/>
<pb n="KR4e0218_WYG_069-10b"/>
　　　園中即景<lb/>
庭樹清隂滿園林翠色交數竿春雪重搖折紫雲梢<lb/>
　　　題畫<lb/>
水緑紅衣浄沙翹白羽幽塵中騎馬客誰見五湖秋<lb/>
　　　題祝生無殊瀟湘坐同司馬汪公二首<lb/>
萬緑圍軒忩蒲團弄秋色時聴湘夫人雲中鼓瑤瑟<lb/>
兀兀幽篁裏槁梧同嗒然科頭抱雙膝目盡九疑天<lb/>
　　　徐象先以薛生素巾花卉五圗乞題各系一絶<lb/>
<pb n="KR4e0218_WYG_069-11a"/>
不作倚門粧尚假傾城色何似薛家娘巧心懸素質<lb/>
　　　　右山茶<lb/>
飄然姑射仙亭亭出林藪宛似薛家娘霜天濯素手<lb/>
　　　　右梅<lb/>
瑤琴月下彈羅帶風前解大似薛家娘幽香勻素彩<lb/>
　　　　右蘭<lb/>
霜飄金奏沉風動玉聲碎可似薛家娘秋閨鳴素珮<lb/>
　　　　右竹<lb/>
<pb n="KR4e0218_WYG_069-11b"/>
泠泠氷玉姿獨立瀟湘岸恍似薛家娘寒濤披素練<lb/>
　　　　右水仙<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十九<lb/>
</p>
<p>
</p>
  </div>
</body>
</text>
</TEI>
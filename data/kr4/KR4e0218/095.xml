<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十五</head> <lb/>
    <p>
<pb n="KR4e0218_WYG_095-1a"/>
欽定四庫全書<lb/>
　少室山房集巻九十五<lb/>
　　　　　　　　　　　　眀　胡應麟　撰<lb/>
　　奠文十首<lb/>
　　　奠王太夫人<hi>代直指蕭公</hi>
維坤元之肇毓兮挺茂徳于姬姜降輜軿于鉅閥兮佐<lb/>
鼎鉉于眀堂鑠天孫之雲錦兮衷月媛之霓裳御東陵<lb/>
之玉舄兮捧南岳之金璫夕西華而侍宴兮朝北極而<lb/>
<pb n="KR4e0218_WYG_095-1b"/>
偕翔輔臯夔于密勿兮翼旦奭于眀光劑梅鹽于閫閾<lb/>
兮紓内顧于巖廊昭肅雍于寢廟兮篤婉娩于家邦肆<lb/>
大廷之簡命兮蜚紫誥于長楊茂賢聲于綸綍兮永哲譽<lb/>
于縹緗峩翟冠之璀璨兮被象服之煒煌既柔嘉之爾<lb/>
式兮聿聖善之彌彰胎上真于紫極兮誕殊質于閨房<lb/>
授靈圖于廣莫兮閲人代之滄桑朝太真于丹闕兮職<lb/>
女史于軒皇挈瑯琊之二輔兮吏香案于文昌洎鵷鶵<lb/>
之並育兮矯汗血之飛黄騁空羣之絶歩兮儼特逹之<lb/>
<pb n="KR4e0218_WYG_095-2a"/>
圭璋和陽春于郢國兮肩赤幟于調塲猗婦儀與母訓<lb/>
兮隻今古而疇雙極生人之竒遘兮軼眀盛之嘉祥謂<lb/>
遐齡其川至兮萃百順之繁昌起東山于捉鼻兮符渭<lb/>
水之琮璜斡璇璣于帝座兮繰黼黻于天閶耀千秋之彤<lb/>
管兮標令淑于旗常胡溘捐于一夕兮廻鶴馭于窮蒼<lb/>
超閻浮之混濁兮遡兠率之㣲茫慟萱庭之萎蕚兮咽<lb/>
蘭砌之摧芳錫珠𥜗于絳陛兮瘞閤樹之琳瑯跂音容<lb/>
之聳絶兮杳河漢之湯湯望易遷于霞外兮𣺌去路之<lb/>
<pb n="KR4e0218_WYG_095-2b"/>
悠長某辱師門之鑄造兮尾驥足于康莊拜緇帷于堂<lb/>
下兮竊懿範于羮墻驟訃音之耳屬兮詠白馬而悲傷<lb/>
紓惠文于鄰境兮愕夢寐之徬徨束生芻以寄奠兮絮<lb/>
濁酒于椒觴惟鳳簫之鑒陟兮歆薄酹于㣲腸尚饗<lb/>
　　　祭胡太夫人<lb/>
維姬姜之窈窕兮毓靈爽于坤維降輜軿于南岳兮雜<lb/>
霞珮之離離繄惠心之婉娩兮昭四徳之咸宜羗女紅<lb/>
之馴習兮聿婦訓之脩持爰作嬪于巨閥兮蓁桃葉之<lb/>
<pb n="KR4e0218_WYG_095-3a"/>
維時肅<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>滫于中饋兮薦蘋藻于先祗相夫君于帷幄<lb/>
兮暢威武于邊垂佐嫖姚于朔塞兮煜飛將之搴旗騰<lb/>
令聲于帝座兮躳象服之紓徐雛九苞于丹穴兮翩五<lb/>
色之長離肆丸熊之㷀瘁兮俾典籍之如飴規詞盟于<lb/>
壇坫兮濯文采于漣漪腰斗牛之雙鍔兮組雲漢以為<lb/>
綦既肅雍于蘭壼兮亦聖善于萱墀謂百齡之爾錫兮<lb/>
偕白首于娥眉覿侯封于燕領兮辨汗血于黄驪胡溘<lb/>
捐于一疾兮載天末之鸞旗升大羅于廣莫兮滿謫籍<lb/>
<pb n="KR4e0218_WYG_095-3b"/>
于僊期覲上元于髙闕兮武蕚緑而逶迤目飛瓊而一<lb/>
粲兮訝㺯玉之來遲悲秦簫之獨奏兮析連理之仳離<lb/>
痛象賢之遐慕兮泪雞骨之淋漓某等竊通家于載世<lb/>
兮欽淑媛之芳儀挹餘休于令哲兮祝純嘏之維祺聞<lb/>
訃音而躑躅兮麾白馬而狐疑傷昊穹之弗弔兮紛扼腕<lb/>
而淒其陳束芻于枯絮兮冀肹蠁之如馳維素軒之來<lb/>
格兮下青鳥于瑶池尚饗<lb/>
　　　祭内兄舒允升<lb/>
<pb n="KR4e0218_WYG_095-4a"/>
繄蘭隂之崷崪兮峙瀫水之淪漣肇人文其蔚起兮毓<lb/>
靈爽于東南誕神眀之華胄兮遡家學之淵源振衿珮<lb/>
于芹黌兮欽髫鬌而譽延羌下帷而發憤兮絶步履于<lb/>
窺園驅盧王于后乘兮揖楊馬而周旋美室家之窈窕<lb/>
兮協麗藻于蘋蘩逓和鳴于閫閾兮鼓琴瑟于朱絃維<lb/>
槐隂之鬰茂兮茁世澤于芸蘭儼三珠之林立兮森玉<lb/>
樹于詞垣肆棘闈之飛步兮奪標錦于青錢矯垂天之<lb/>
大翼兮兆水擊于三千既龍門之屢上兮亦陳賦于甘<lb/>
<pb n="KR4e0218_WYG_095-4b"/>
泉期彤庭之獨對兮躍飛兎于天閑排雲霓于閶闔兮<lb/>
暢鴻碩于奎躔軼經綸于董賈兮邁術業于歐韓胡溘<lb/>
捐于一疾兮仆逺志于盛年𣺌太清之獨遊兮蜕凡骨<lb/>
于塵寰載靈輀于道路兮歌薤露于新阡咽寒風于丹旐<lb/>
兮杳騎氣之翩翩嚴親白髪而閭倚兮痛長夜之漫漫<lb/>
繐帷愴以獨處兮望隴樹而哀嘆式諸昆之聳肖兮肻<lb/>
堂構于象賢洎孫枝之觸目兮紛振後而承前雖永逝<lb/>
而猶生兮卑輕舉于大還都髙門之突兀兮忻結駟之<lb/>
<pb n="KR4e0218_WYG_095-5a"/>
軿蕃恫余心之震慄兮悼白馬之遲延𣺌生芻之一束<lb/>
兮奠泂酌于穹泉維雲軿之來格兮下笙鶴于瑶天尚<lb/>
饗<lb/>
　　　祭陳太翁<hi>代廵臺李公</hi>
維岳降神是生甫申孰為之先積功累仁於赫封翁淳<lb/>
慤天授中州孕靈大河毓秀樂志丘樊鷟翥鴻騫矯矯<lb/>
亭亭羽儀八埏仲舉髙標太丘偉度日揭星懸海涵地<lb/>
負躬脩至道畏壘之陽俗里薰蒸比屋善良靡畜弗通<lb/>
<pb n="KR4e0218_WYG_095-5b"/>
靡隠弗耀翳翳堂槐蔽芾清廟佑啟我師名世儒宗六翮<lb/>
雄飛昌辰奮庸釋褐軒墀鳴弦井邑桃李盈阡桑麻被域<lb/>
廼膺簡命逕蒞淮漕芻粟千倉雲屯田郊貪墨劇心豪<lb/>
强攝氣南迨呉淞北訖燕薊十禩霜臺白簡豸冠為社<lb/>
稷臣貽四海安天子曰俞撫我京國爰開大府百吏受<lb/>
職何教非翁師鋭于承何澤非翁師沛于行駟馬髙車<lb/>
翁門既闢鳳誥霞章翁既報食芝蘭繞膝戲彩含飴五<lb/>
福萃躳若固有之拭目經綸霖雨一代遹觀厥成兆姓<lb/>
<pb n="KR4e0218_WYG_095-6a"/>
允頼云胡二豎奄勿膏肓躡霧乗颷遊于混茫僊馭翩<lb/>
翩瑶臺鸞鶴白雲在天帝所甚樂㷀㷀我師純孝夙鍾<lb/>
罔極劬勞哀感昊穹翁卧一丘翁徳萬姓舄奕融昌全<lb/>
歸奚恨某濫竽堂廡厠列門墻沿遡淵源嘆慨望洋聞<lb/>
訃震驚匍匐奔走白馬皇皇羈馽官守生芻一束逺致<lb/>
㣲誠方寸飛馳搖搖斾旌有醴在筵有牲在俎徙倚青<lb/>
虬降格下土尚饗<lb/>
　　　祭劉封翁<hi>代督學洪公</hi>
<pb n="KR4e0218_WYG_095-6b"/>
於戲碣石之靈醫閭之精挺生人豪太阿發硎燁若孤<lb/>
霞烱如列星百尺無枝矯矯亭亭懾暴鋤强掖懦扶傾<lb/>
族黨比閭恃公輯寧武略鷹揚文鋒蝟興材㨗數竒脱<lb/>
衘浮名遁迹窮山脩持姹嬰布襪芒鞵棲神練形草拾<lb/>
金光芝粲玉英丹霄跨鳬赤岸騎鯨榖貽冡嗣翀騰一<lb/>
經掣電西池摶風北溟試宰百里繽紛頌聲帝曰循良<lb/>
首鐫御屏作朕耳目天垣驟升有赫鸞章飛馳大廷鬰<lb/>
鬰堂槐邦家榦楨偉哉維公遹觀厥成移孝疇先勿欺<lb/>
<pb n="KR4e0218_WYG_095-7a"/>
是徴苟利宗社毋䘏生平黄門矢操維白維精請劒尚<lb/>
方朝陽鳳鳴封事萬言海隅艶稱檻折輪埋飛霜晝零<lb/>
公食為甘公飲為頳詎曰投荒天王聖眀岳岳髙風人<lb/>
倫重輕大賔鄉舉允協輿情紫氣青牛廻翔漢京謂越<lb/>
期頥千億斯齡云胡一疾奄忽遐征擁霧乗颷十樓五<lb/>
城廣陌哀恫窮鄉悼驚國逝黄耉朝嗟老成某等夙叨<lb/>
世講邁融若膺筆研追隨通家過庭企祝嘉祥五福備<lb/>
登溘焉聞訃躑躅屏營白馬生芻徬徨斾旌既束官守<lb/>
<pb n="KR4e0218_WYG_095-7b"/>
彌傷典刑泂酌陳詞涕集如傾維公鑒格聿來雲軿尚<lb/>
饗<lb/>
　　　祭劉太孺人<hi>代觀察林公</hi>
靈光孕育兮維婺之躔順徳凝承兮繄坤之元肄籍龜<lb/>
臺兮雲裳霧鬟握手二娃兮降于江潭名門作嬪兮令<lb/>
聞廣延舜華燁敷兮有渥其顔夫君式好兮婉嫟靜嫺<lb/>
髙堂視膳兮肅雍毖䖍申椒襍芳兮陸離蕙蘭禋祀克<lb/>
共兮拮据蘋蘩妯娌繽紛兮閫無擇言臧獲優游兮强<lb/>
<pb n="KR4e0218_WYG_095-8a"/>
力自前操臼若光兮提甕若桓彼蒼胡奪兮一蹶弗旋<lb/>
喆𦙍垂髫兮泣血汍瀾支床雞骨兮抱經熊丸紫氣燭<lb/>
穹兮太阿龍泉賜履尚方兮花栽鄴樊八翼雄飛兮集<lb/>
于禁垣正笏垂紳兮驅除佞讒直聲振代兮於維象賢<lb/>
綸綍輝煌兮聖善廣傳躑躅黄門兮板輿夢懸飲恨終<lb/>
天兮莫贖九原亂曰乗罡風兮鳴珮環左赤豹兮右文<lb/>
鸞厯瑶池兮餐大還靈昭昭兮樂蜿蜒從夫君兮日游<lb/>
槃閲東海兮成桑田産渥洼兮遊天閑駕屬車兮鏘和<lb/>
<pb n="KR4e0218_WYG_095-8b"/>
鸞曠禄養兮渝斑斕憶劬勞兮衷愴煩嗟罔極兮慟潺<lb/>
湲美孝思兮劇纒綿和楚些兮垂千季<lb/>
　　　祭俞太封翁文<hi>代張眀府</hi>
維公洞庭毓秀陽羡儲精懐琳抱璞履素含貞隱迹丘<lb/>
園長嘯雲岫氣軋虹霓胷蟠河宿七尺之軀萬夫之雄<lb/>
龍泉太阿孰嬰其鋒施弗近名善弗期報大徳弗彰髙<lb/>
門迭耀桓桓吏部玉質金相南宫奮迹天署翺翔矯矯<lb/>
令君人龍文虎擢桂禮闈掄魁天府於惟眀公遹觀厥<lb/>
<pb n="KR4e0218_WYG_095-9a"/>
成生人至樂宇宙孰榮居貴日虛處盈愈下閭巷青雲<lb/>
鄉邦大厦納汙含垢排難撫災太丘之度義方之懐僉<lb/>
謂燕貽維公足法僉謂顯揚維公為烈龍章燦爛鳳誥<lb/>
熒煌朱紱方來于彼廟堂矢畢百齡維祺夀考為世靈<lb/>
光為時大老云胡一疾奄忽夜臺乗風騎氣返駕蓬萊<lb/>
月犯少㣲峰摧岱岳薤露興歌松關㝠漠皇皇哲嗣㷀<lb/>
㷀賢孫當官聞訃摧裂心魂某等沗竊同袍因縁年誼<lb/>
骨肉通家情均靡二方憑耆宿示我周行典刑澌沒五<lb/>
<pb n="KR4e0218_WYG_095-9b"/>
内如崩敬束生芻將此泂酌來格惟公遥天笙鶴尚饗<lb/>
　　　祭陸黄門<lb/>
猗歟陸公矯矯人龍豫章驊騮寳玉大弓奮翮摶霄剖<lb/>
符百里單父絃歌河陽桃李循良比迹豪獷革心仁孚<lb/>
赤子教洽青衿天子曰都汝來禁闥紏繆繩愆拾遺補<lb/>
闕猗歟陸公進思盡忠正笏垂紳百僚歛容直道難容<lb/>
一麾海嶠息駕投簪徜徉嘯傲裴公緑埜謝傅東山六<lb/>
合蒼生延頸賜環帝念老成朝訪耆舊鳳誥頻飛蒲輪<lb/>
<pb n="KR4e0218_WYG_095-10a"/>
逺就謂公復起握樞秉衡大廷耳目當宁股肱詎意雲<lb/>
軿溘焉長逝九列興悲萬夫殞涕某髫齡沐教庇藉恩<lb/>
私提攜卵翼慈父仁師泂酌載陳生芻載束佇望瑶笙<lb/>
聿來空谷尚饗<lb/>
　　　祭葉叔眀文<lb/>
奕葉華宗兮越海之隅誕降精靈兮婺女之墟南金貢<lb/>
闕兮漢維相如六館肄名兮翩躚長裾水竹㑹心兮人<lb/>
境是廬平原河朔兮聿來髙車緗縑四部兮鄴架廣儲<lb/>
<pb n="KR4e0218_WYG_095-10b"/>
八代神交兮三唐拮据瑰詞藻發兮秋江芙蕖令譽光<lb/>
融兮木難瓊琚捧檄金門兮趨蹡石渠枳棘卑棲兮鸞<lb/>
凰乍紓武夷九曲兮洞天踟蹰霞色幔亭兮羣仙授書<lb/>
夜郎萬里兮一麾扶餘昆眀㸃蒼兮九夷是居濁世詎<lb/>
諧兮戚施籧篨廻首苾芻兮白雲巻舒拂衣三逕兮蓴<lb/>
羮鱸魚騎鶴吹笙兮言旋太虛絮酒在筵兮生芻在除<lb/>
蒼虬帝閽兮極目欷歔尚饗<lb/>
　　　祭太傳趙文懿公<hi>家君命代</hi>
<pb n="KR4e0218_WYG_095-11a"/>
猗歟我眀光岳鍾靈盛于世皇廼生名世誕應昌期維<lb/>
瀫之陽三策天人纚纚萬言大廷對颺天子曰俞五色<lb/>
雲英輪囷廟堂執㦸彤墀如彼髙梧晨棲鳳凰直道匪<lb/>
躬正色昌言狐狸遁藏一夫横行毁滅天彛百僚彷徨<lb/>
公髪指冠面折權憸以植大防貝錦齦齦馬首遂東馳<lb/>
驅夜郎爰集朱眀歴探洞天耀真良常夜登羅浮絶頂<lb/>
題詩淋漓石床今古賢豪始興昌黎後先若望度嶺遄<lb/>
歸滿折梅花以充宦囊焚彼銀魚棲我碧山岩阿芰房<lb/>
<pb n="KR4e0218_WYG_095-11b"/>
湧雪紫霞玉露水簾廻環畫廊緑埜逍遥問道容成游<lb/>
心上皇神聖嗣興地闢天開顯忠遂良首御蒲輪少宰<lb/>
成均清華厯敡詔下老臣汝作雨霖大川餘皇元首股<lb/>
肱喜起賡歌謨謀頡頏統萬逋逃負固窮城主帥是戕<lb/>
公怒赫斯立命元戎剪鋤亂蝗蠢兹有苖躪藉藩市兇<lb/>
威陸梁公運神機魄禠羣兇欵封乞降中州易子西播<lb/>
㺯兵海隅沸湯公坐闕庭黙奪濳消四空彗芒慨念皇<lb/>
儲國本攸關夜寐弗遑力疾上書洞格宸衷老成慮長<lb/>
<pb n="KR4e0218_WYG_095-12a"/>
一十二年身係安危化徴越裳相業維公岌嶪嵬峩超<lb/>
蹤漢唐帝眷彌殷天庥洊加百福煒煌麟趾振振奕葉芝<lb/>
蘭芬敷棣棠言念赤松累疏乞骸歸侶二皇天子曰都<lb/>
莘埜渭濵期頥帝傍公戢上知廻首白雲欷歔太行㷀<lb/>
㷀昊穹一老弗遺傾頽棟梁大星墜垣五位震驚九列<lb/>
悼惶賻贈褒崇日月昭囘賜車轀輬維公與余束髪同<lb/>
嬉翺翔棘塲晩締婣㜕兎絲喬松永矢弗忘屈指晝遊<lb/>
太白望舒生平願償遐訃倐聞五内痌瘝崩摧若狂於<lb/>
<pb n="KR4e0218_WYG_095-12b"/>
戱維公位極人臣師兼帝王於戲維公子姓孫枝雲仍<lb/>
發祥公徳九原公望三朝公勲太常既尊既榮既夀既<lb/>
康公逝弗亡蘭隂蒼蒼蘭澤湯湯公騎石羊羽蓋霞軿<lb/>
聿來故鄉鑒此薄觴尚饗<lb/>
　<lb/>
　<lb/>
　<lb/>
　少室山房集巻九十五<lb/>
</p>
<p>
</p>
  </div>
</body>
</text>
</TEI>
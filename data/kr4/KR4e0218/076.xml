<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十六</head> <lb/>
    <p>
<pb n="KR4e0218_WYG_076-1a"/>
欽定四庫全書<lb/>
　少室山房集巻七十六<lb/>
　　　　　　　　　　　　明　胡應麟　撰<lb/>
　　七言絶句八十首<lb/>
　　　鄧遠遊貤書遠訊纚纚千言副以絶句十章如<lb/>
　　　　龍泉太阿不可迫視間頗為余致前新之憤<lb/>
　　　　不知余比為浮名所累無地自藏知我者希<lb/>
　　　　我且貴矣四絶寥寥用謝良友<lb/>
<pb n="KR4e0218_WYG_076-1b"/>
珍重雙魚到草堂暮雲春樹話偏長仙山咫尺攜家近<lb/>
滿把青芻飯石羊<lb/>
昌黎漫詫蚍蜉横中散休嗔蝘蜓豪濩落乾坤元我輩<lb/>
紛紜月旦任兒曹<lb/>
散髮垂竿大海東羊裘無計擲西風雌黄政爾須賢輩<lb/>
一掃浮名萬累空<lb/>
十斛明珠顆顆圓驪龍光射草堂前論心不為鍾期在<lb/>
廿載震旦抱絶絃<lb/>
<pb n="KR4e0218_WYG_076-2a"/>
　　　金華山雜咏八首<lb/>
　　　　朝真洞<lb/>
徙倚明霞上百盤石門天際敞高寒峰頭生讀黄庭罷<lb/>
遍禮羣仙白玉壇<lb/>
　　　　氷壺洞<lb/>
一線懸崕鳥道通石床鍾乳鬭玲瓏飛流萬尺無人到<lb/>
誰縮廬山此洞中<lb/>
　　　　雙龍洞<lb/>
<pb n="KR4e0218_WYG_076-2b"/>
洞底雙龍挂碧流蜿蜒十里暮雲愁朝來拂拭仙人蹻<lb/>
攜爾同登十二樓<lb/>
　　　　二仙祠<lb/>
臺殿崔嵬鎖玉京白雲遙按步虚聲他時辟榖堪尋汝<lb/>
絳節雙飛繞太清<lb/>
　　　　芙蓉峯<lb/>
萬仞嵯峨霧色重青天誰削紫芙蓉扶笻恍憶西遊日<lb/>
玉女盆邊第一峯<lb/>
<pb n="KR4e0218_WYG_076-3a"/>
　　　　赤松澗<lb/>
鹿田西下接魚磯千頃寒流照客衣薄暮亂山風雨過<lb/>
不知潭底玉龍飛<lb/>
　　　　紫薇岩<lb/>
文采曾驚六代豪紫薇深鎖白雲高何人為啟藏書穴<lb/>
搖落青山伴彩毫<lb/>
　　　　石羊峯<lb/>
絶頂寒雲挂玉清三山何處有蓬瀛乘風自叱羣羊起<lb/>
<pb n="KR4e0218_WYG_076-3b"/>
不向黄冠道姓名<lb/>
　　　調安茂卿時安攜妓湖上<lb/>
一舫朝移入畫圖亭前蘇小鬭摴蒱徘徊十里春湖色<lb/>
忘却吳松舊釣鱸<lb/>
　　　寄祝鳴臯<lb/>
落魄長安舊酒徒五陵花色勸提壺别來肝膽憑誰問<lb/>
一片霜華照轆轤<lb/>
　　　湖上寓目<lb/>
<pb n="KR4e0218_WYG_076-4a"/>
獵獵輕風試碧蹄羣兒相逐段橋西不知何處雙鴛度<lb/>
十數金丸落大堤<lb/>
　　　過吳門不及入訪喻邦相寄懷四絶<lb/>
錦纜牙檣出太湖樓船簫鼔入皇都那堪此夜吳閶外<lb/>
斷雨凄風問客途<lb/>
越國山川處處畱吳門花月更優游何人不道神仙吏<lb/>
四百樓臺任意遊<lb/>
燕寝凝香畫㦸開雲間太守舊憐才蕭然一榻黄堂畔<lb/>
<pb n="KR4e0218_WYG_076-4b"/>
飛騎時迎二陸來<lb/>
玉尺銀條照座明鱸魚乍夜到江城秋風斜日長亭畔<lb/>
更向何方作步兵<lb/>
　　　河渠歌十首為大司空潘公作并奉懷前大司<lb/>
　　　　空朱公<lb/>
大海波濤靜不流長堤雲霧似龍游千秋玉帛朝仙苑<lb/>
萬國車書㑹帝州<lb/>
鼓吹連天發棹歌旌旗耀日午風和波搖栁色通淮甸<lb/>
<pb n="KR4e0218_WYG_076-5a"/>
水泛桃花入潞河<lb/>
寶應堤成不避風高郵湖遠若行空由來餉事今年蚤<lb/>
四月樓船盡過洪<lb/>
大聖曽聞出泗州司空重起鎮淮流河開砥柱三千丈<lb/>
殿鎖琅璫億萬秋<lb/>
鐵騎雲屯漢武年翻愁瓠子變桑田何如此日新梁就<lb/>
南控長淮北控燕<lb/>
六月邊頭未請糧河西已到萬餘皇懽聲欲沸三關士<lb/>
<pb n="KR4e0218_WYG_076-5b"/>
滿載嘉禾出太倉<lb/>
錦纜牙檣照碧天黄旗十道晚風前山櫻未入吳姬口<lb/>
乍日中官已進鮮<lb/>
朝行齊魯暮淮徐沐雨棲風志屹如業就恥方徐内翰<lb/>
功高不數宋尚書<lb/>
三十年來治水勞白頭猶自駕輕舠河邊莫漫誇千騎<lb/>
海上曽聞釣六鰲<lb/>
隨山刋木兩司空萬古勤勞夏后同試聽河堤行客語<lb/>
<pb n="KR4e0218_WYG_076-6a"/>
朱公一去有潘公<lb/>
　　　抵淮上友人邀飲狹斜迫歸不能艤棹<lb/>
新水黄河没釣磯一帆高挂暮雲飛紅粧十萬無顔色<lb/>
笑殺當年杜紫薇<lb/>
　　　别蘇别駕南歸四首<lb/>
邂逅相逢興獨豪平原十日醉葡萄風前忽奏陽關曲<lb/>
别淚千行墮寶刀<lb/>
紅粉清源十萬粧亭亭高髻緑羅裳那能不滯狂夫興<lb/>
<pb n="KR4e0218_WYG_076-6b"/>
滿目飛雲是太行<lb/>
桃花新水木蘭橈揮手離人出畫橋何處相思偏入夢<lb/>
嶓江飛雪越江潮<lb/>
才大君猶困執鞭書成余亦倦遊年惟應匣底湛盧色<lb/>
夜夜雙飛北斗前<lb/>
　　　送黄季玉還楚四首<lb/>
一棹依然入五湖數聲長笛楚山孤岳陽樓上高迴首<lb/>
何處長安舊酒徒<lb/>
<pb n="KR4e0218_WYG_076-7a"/>
神如秋水玉如顔贏得殷郎喚阿環若向黄陵祠畔過<lb/>
莫教風雨妬湘山<lb/>
電影霜蹄八駿材鹽車猶自困蒿萊亦知龍種元西極<lb/>
不向黄金戀故臺<lb/>
布帽壚頭撲舊塵貂裘愁殺薊門春洞庭湖上南歸雁<lb/>
莫忘芙蓉寄遠人<lb/>
　　　憩白牛精舍夢遊湖上聽歌作并寄郭鴻臚<lb/>
翛然文室卧楞伽一枕江南興未涯三十六陂春水色<lb/>
<pb n="KR4e0218_WYG_076-7b"/>
畫船簫鼓載吳娃<lb/>
　　　食河豚<lb/>
鼠肝蟲臂任乾坤修短茫茫一氣論絶粒五旬身尚在<lb/>
何妨殘喘食河豚<lb/>
　　　河豚味在諸魚之下僅腹中腴可賞昔人目以<lb/>
　　　　西施乳亦稍誇矣余驟食此魚頗有聲過其<lb/>
　　　　實之嘆戲題一絶以俟定論物固有遇不遇<lb/>
　　　　也<lb/>
<pb n="KR4e0218_WYG_076-8a"/>
掩映銀盤白玉壺質如雞卵味如酥若將西子胸前較<lb/>
未必鴟夷泛五湖<lb/>
　　　記十八九時章二宅中食江鱭狂飲劇醉豪興<lb/>
　　　　欲飛迄今二十餘年再過瓜洲食此此物風<lb/>
　　　　味不減疇昔乃余髮則種種不復能作少年<lb/>
　　　　態矣<lb/>
玉盤金縷按霓裳曽倚瓜洲作酒狂二十餘年重下筯<lb/>
一生江鱭幾囘嘗<lb/>
<pb n="KR4e0218_WYG_076-8b"/>
　　　鱭魚水族中佳品也江淮惟二月有之故亦謂<lb/>
　　　　時魚昔人恨鰣魚多骨此物鱗刺尤多余酷<lb/>
　　　　重其風味每食必盡數盤座中戲題此絶<lb/>
最愛鮮鱗出素波金盤玉筯薦銀梭人生事事元堪恨<lb/>
豈獨鰣魚骨太多<lb/>
　　　渡江一絶<lb/>
一片歸心付倦遊碧桃花盡大堤頭滄洲不借凌風舸<lb/>
二月春江似箭流<lb/>
<pb n="KR4e0218_WYG_076-9a"/>
　　　過晉陵欲訪朱在明安二茂卿云在明以先一<lb/>
　　　　日徃京口矣十載之期竟左成約殊悵悵也<lb/>
蕭蕭風雨一帆開恨殺篙師捩柁囘不信習家池上飲<lb/>
十年長是夢魂來<lb/>
　　　再寄文仲一絶<lb/>
千峯迴合碧雲遲想像吳閶日暮時何日雙柑尋舊約<lb/>
一尊湖上聽黄鸝<lb/>
　　　夜過長安酒樓作<lb/>
<pb n="KR4e0218_WYG_076-9b"/>
壚頭飛雪萬家寒琥珀香吹白玉盤歌罷落梅天漸曉<lb/>
不知門外是長安<lb/>
　　　夜讀獻吉仲黙廷實昌穀于鱗詩漫興五首<lb/>
囘首開元八百秋莫將蹊徑細追求巨靈自有移山力<lb/>
手擘黄河萬里流<lb/>
自得西方最上詮蓮花千仞撲青天由來騕褭鳴鑾足<lb/>
可作風螭步驟傳<lb/>
北地申陽各儁流中原名譽本鴻溝當時誤作攀鱗客<lb/>
<pb n="KR4e0218_WYG_076-10a"/>
王後盧前特地愁<lb/>
肝膽平生獻吉聞金丹煉就肯離羣時人浪自開門户<lb/>
㸃染高流入墓文<lb/>
七字高華一代知若為諸體遍稱竒猶龍莫訝宣尼賛<lb/>
自是難忘問禮時<lb/>
　　　采菱曲十二章<hi>有序</hi>
　　　　采菱者髫丱事緯真今長矣余乃遇於三衢<lb/>
　　　　屠謂余是子知詩冀一言附集末追數其舊<lb/>
<pb n="KR4e0218_WYG_076-10b"/>
　　　　為采菱曲十二章<lb/>
風情老去似徐娘猶逐王孫負錦囊莫駕輕車殘雪裡<lb/>
人間無處覔蕭郎<lb/>
碧衣長袖伴瑤琴欲擬方囘更自矜學得新詩明月底<lb/>
含羞不肯向人吟<lb/>
十院名花院院開高懸明鏡在瑤臺碧空萬里天如洗<lb/>
飛挾娉婷夜半來<lb/>
紅顔二八定誰如三十專房寵未除頭白楚宫看似舊<lb/>
<pb n="KR4e0218_WYG_076-11a"/>
登車何用泣前魚<lb/>
風神秋水照華筵怪得王孫掌上憐惆悵後庭花底月<lb/>
凭闌迴憶破瓜年<lb/>
綉帽羅衫恰稱身緑絲布褲最撩人愁中開府看如掃<lb/>
夢裡司空認未真<lb/>
那曽調笑問當壚慣向書齋直唾壺驀地閒行尋不得<lb/>
畫廊東角鬭摴蒱<lb/>
焚香懶著鵕䴊冠長日東君帶笑看好是緑窻明月夜<lb/>
<pb n="KR4e0218_WYG_076-11b"/>
濳身行傍曲闌干<lb/>
舊識花卿在錦城相逢高唱少年行那堪囘首東風惡<lb/>
吹送青帆入四明<lb/>
玉雪肌膚姑射仙天涯揮手劇堪憐明年定挂山隂雪<lb/>
人在陽明赤水天<lb/>
玉樹相輝照畫屏朱陳遺事最堪憑含啼却笑文君拙<lb/>
不遣相如聘茂陵<hi>是子姓陳又朱生年差少同事</hi>
十年聲動大長秋一笑如花越水頭為有薛家紅線在<lb/>
<pb n="KR4e0218_WYG_076-12a"/>
何須重上木蘭舟<lb/>
　　　送董大之㑹稽<lb/>
風雪離人下灞橋長歌不斷董嬌嬈梅花兩岸清溪色<lb/>
船到西興正落潮<lb/>
　　　再别惟效觀察一絶<lb/>
陽臺題罷復琴臺夙昔風流擅楚才君到川南相憶處<lb/>
海棠煩寄一株來<lb/>
　　　寄觀察陳座師<lb/>
<pb n="KR4e0218_WYG_076-12b"/>
千騎西南最上頭雪山晴色照吳鈎高牙大纛行春暇<lb/>
滿酌郫筒酹武侯<lb/>
　　　入晉陵復不及訪朱在明悵然復寄此詩<lb/>
廿載飛書醉白沙亂山寒色限孤查南園一夜西風急<lb/>
無數江蘺盡落花<lb/>
　　　楓橋夜泊夢與房仲諸君懽飲達旦覺而悵然<lb/>
　　　　寄此<lb/>
玉立紅粧照畫船終朝寒夢不成眠風流何處王公子<lb/>
<pb n="KR4e0218_WYG_076-13a"/>
落盡蓮花玳瑁筵<lb/>
　　　湖上酒樓聽歌王檢討敬夫汪司馬伯玉二樂<lb/>
　　　　府及張伯起傳竒戲作<lb/>
光隂百歲迅流霞一曲東籬擅馬家何似翰林新水令<lb/>
秋風遷客走天涯<lb/>
水雲深處木蘭航白雪紛飛大雅堂莫向五湖尋舊迹<lb/>
于今司馬在鄖陽<lb/>
掩徑頻年侣博徒陽春堂上白雲孤才聞北里歌紅拂<lb/>
<pb n="KR4e0218_WYG_076-13b"/>
又見東園演竊符<lb/>
　　　贈棃園邵生<lb/>
艶舞嬌歌向月明金釵羅襪鬭輕盈何縁飽聽花卿曲<lb/>
今日錢塘是錦城<lb/>
　　　幼識歌者何生一别廿載相對憮然為題一絶<lb/>
囘首高陽二十年何戡重對各澘然渭城是處殷勤唱<lb/>
遮莫明朝送畫船<hi>俗傳有渭河邊倚畫船一曲</hi>
　　　憶以修挐舟餞别至魏灣執手戀戀聞某直指<lb/>
<pb n="KR4e0218_WYG_076-14a"/>
　　　　垂至乃發迄今令人悵然偶値清源鴻便輙<lb/>
　　　　題二絶寄蘇并訊易惟效蔡景明<lb/>
脉脉盈盈一水頭何須七夕笑牽牛秋來兩地如相望<lb/>
夜色天街萬里愁<lb/>
四倍平原飲酒期牽衣猶自恨臨岐遙知送客河梁後<lb/>
不向襄陽倒接䍦<hi>余曩在清源三君旦夕談燕今易擢關市蔡歸閩中矣</hi>
　　　寄亭四絶為邑文學祝宗旦題從其子樹勲請<lb/>
　　　　也<lb/>
<pb n="KR4e0218_WYG_076-14b"/>
縹緲千峯列翠屏八窻雲氣透疎櫺遽然一枕南華夢<lb/>
别有乾坤在草亭<lb/>
科頭箕坐一亭空白眼青天送斷鴻幾許豪華駒隙内<lb/>
何人先覺大槐宫<lb/>
高峯攢翠落精廬五斗頺然不願餘舉白持螯應自快<lb/>
著朱騎馬定何如<lb/>
風潭百頃和滄浪坦腹遽廬萬事忘睡起秋山捫虱坐<lb/>
不知斜照墮胡床<lb/>
<pb n="KR4e0218_WYG_076-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_076-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻七十六<lb/>
</p>
<p>
</p>
  </div>
</body>
</text>
</TEI>
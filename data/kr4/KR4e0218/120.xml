<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百二十</head> <lb/>
    <p>
<pb n="KR4e0218_WYG_120-1a"/>
欽定四庫全書<lb/>
　少室山房集巻一百二十<lb/>
　　　　　　　　　　　　明　胡應麟　撰<lb/>
　　書牘十首<lb/>
　　　與李惟寅<lb/>
君侯之結社長安也義薄雲天聲鬯海㝢四方才雋影<lb/>
合嚮從葢平原信陵梁孝陳思合而一焉維時不佞齒<lb/>
最少技最劣而名最卑而君侯一見拔之珠履數千之<lb/>
<pb n="KR4e0218_WYG_120-1b"/>
中置之國士無雙之右以上賔厠下走以大將呼小兒<lb/>
渥解衣之惠𢎞結襪之風崇㫁金之交竊聨璧之譽即<lb/>
君侯鋭情吐握靡擇芻蕘乃不佞沐浴殊恩卵翼洪庇<lb/>
鏤丹擢赤自矢以毛遂荆卿冀一當狗盜狗屠於門下<lb/>
者詎旦夕忘哉何期游從欵洽造物見猜唱和繁興真<lb/>
宰積怒風波倐起羽翼中乖足下留都不佞還越躑躅<lb/>
薊門之野徬徨易水之章飛霜擊於青𡨕長虹貫於白<lb/>
日壯夫之髪竪而指天烈士之肝墮而墳地當是之時<lb/>
<pb n="KR4e0218_WYG_120-2a"/>
僕與君侯面孔相向黯然魂銷嗒爾神去窮愁孤抱逆<lb/>
旅萬端口欲訴而一詞莫陳膓已㫁而九迴靡歇誠生<lb/>
人之荼毒而知己之極悲也自别足下言返故廬肺病<lb/>
侵凌雄心滅沒分已息交軒冕絶迹市朝雕蟲是師蠧<lb/>
魚為友經史子集環蔽蓬蒿典索丘墳唔吚草莽以立<lb/>
言為盛節以不朽為殊勲覽太𤣥則大子雲之準易紬<lb/>
中説則韙仲淹之續書讀史記則榮司馬之褒誅咏離<lb/>
騷則髙左徒之比興紛華盛麗弗存乎中隱約沉淪無<lb/>
<pb n="KR4e0218_WYG_120-2b"/>
慕乎外跋扈飛揚取諸懐抱優游泮渙遂其平生日晡<lb/>
而眠日旰而起科頭跣足不履不冠抱膝微吟曲肱長<lb/>
嘯清琴數弄名香一炷頽然丈室耳目盡忘霽景良朝<lb/>
荷鍤小車携壺蹇衛興集神王無問所之招南鄰之叟<lb/>
尋北寺之僧耦東郊之農挈西園之幼時而濯和風㺯<lb/>
佳月翫晴雪眺晩霞時而厯層巘升髙岡浮清川浴淺<lb/>
瀨時而撫長松倚修竹坐茂樹掇幽芳時而釣浮鯉弋<lb/>
飛鴻聽鳴禽友黄犢得意則涉旬長往耽竒則彌月忘<lb/>
<pb n="KR4e0218_WYG_120-3a"/>
歸黜陟不知理亂不聞寵辱不驚利害不入汎汎然若<lb/>
大尊浮於江湖虚舟泳於川澤一切人間世不復繫寸<lb/>
衷久矣惟是空谷之中足音曠絶二三兄弟耿耿余懐<lb/>
若吾惟寅尤所眷注追惟夙昔授簡操觚把臂崇壇論<lb/>
心廣座自謂黄河如帶泰山若礪金鐵可泐盟好弗渝<lb/>
寜意渙散暌乖至有今日此黄鳥之歌所以興悲於逺<lb/>
别碧雲之怨所以極望於長空也嗟嗟惟寅華陽未毁<lb/>
碣石猶存屈指故交無恙有幾祕書長夜於羅浮内史<lb/>
<pb n="KR4e0218_WYG_120-3b"/>
先秋於大庾康子棲神於雁宕童生委骨於龍丘謙之<lb/>
草宿於瀟湘鳴臯木拱於京洛仲修汝修楨伯持伯𢡟<lb/>
功孟弢在明諸子或投簮海㟁或解珮江臯或挾䇿都<lb/>
門或懸壺市肆莫不雲萍蕩析風葉紛披後㑹無期前<lb/>
懽蔑續桓大司馬云樹猶如此人何以堪嗟嗟惟寅追<lb/>
思往事能弗痛哉周視吾曹僅一足下嵬然靈光樹燕<lb/>
趙之長城撐呉楚之半壁坐朝堂則方虎之重出沙漠<lb/>
則韓白之英際遇隆矣建樹偉矣榮名顯矣志願躋矣<lb/>
<pb n="KR4e0218_WYG_120-4a"/>
亦念鄙人之瓠落乎已乎惟寅君侯進而清廟垂不世<lb/>
之勛不佞退而名山希来世之業固知鵬鷃異翔龍蠖<lb/>
殊軌然而屈伸逍遙大小一也合浦之珠復還有日延<lb/>
津之劍重合何時臨楮吞聲泪目枯竭<lb/>
　　　與黎惟敬祕書<lb/>
始不佞之遊長安一丱角童子耳公以三十年名家覩<lb/>
其隻語而拔之庸衆之中躋之國士之右略其黄驪期<lb/>
以神駿即中郎倒屣於仲宣元禮通家於文舉較之今<lb/>
<pb n="KR4e0218_WYG_120-4b"/>
日不足異也六載都門聫鑣並轡西山四百八十寺題<lb/>
名其上嵗輙一周每令節芳辰名園勝墅若河朔盛夏<lb/>
蘭亭暮春梁臺冬初赤壁秋望靡不折柬追呼窮極興<lb/>
會華堂邃閣飛塵不侵繡户珠簾珍玩羅列圖書四壁<lb/>
彛鼎兩序清談甫洽能事競興公與壽承以翰墨思伯<lb/>
以丹青惟寅以鳴琴鳴臯以擊劍謙之子鳴仲修汝修<lb/>
以壺矢六博僕與裕卿在明顔生岑生以奕棋董生何<lb/>
生以篆刻又武人李生箜篌琵琶藝絶當代前無等倫<lb/>
<pb n="KR4e0218_WYG_120-5a"/>
自餘諸子有抱膝而吟有曲肱而卧有胡床瀹茗有棐<lb/>
几焚香人自為偶形骸盡忘禮法無拘機械不設羣賢<lb/>
既至少長既集披襟酬錯撫景留連或惠風暢於庭際<lb/>
或素月皎於簷端或密雪布於長空或曽氷啓於幽壑<lb/>
重以名花十畞喬木干章深菊萬叢疎梅千樹四時景<lb/>
物觸目彌佳至於改席懸燈淫宵徹漏左龍陽右安陵<lb/>
前緑珠後静婉魯衛新聲宫商迭出滇閩異味水陸遝<lb/>
陳飲則踰平原之日而不歸醉則届中山之期而不醒<lb/>
<pb n="KR4e0218_WYG_120-5b"/>
一咏成而句己傳於碣石一賦出而楮輙貴於洛陽誠<lb/>
人代之賞心而帝京之盛集也自門下引髙岩穴僕亦<lb/>
羇卧林坰一時同社雨析星飛十禩以還喪頽略盡思<lb/>
伯圽粤仲修圽燕鳴臯圽齊謙之圽楚壽承圽呉子鳴<lb/>
裕卿圽越兩朱生落魄昻藏一則罷瑟王門逍遙簮紱<lb/>
之外一則鼓刀屠市宛轉縲絏之中僅惟寅燕頷樹都<lb/>
邑長城洎門下鴻𡨕垂藝林碩果追憶曩時樂事如彼<lb/>
軫念兹辰離索乃爾何能不扼腕徘徊撫膺躑躅望美<lb/>
<pb n="KR4e0218_WYG_120-6a"/>
人於天末思公子於雲端也緬惟門下俯同此懐寄我<lb/>
新篇誦之踴躍僕常抗論古今文人年迨晚暮非才力<lb/>
之變衰則志意之横放較之壯齒往往不侔獨吾惟敬<lb/>
楨伯二君並起一方咸汰斯患比聞卜築朱明閉闗勾<lb/>
漏羅浮萬仭競秀争竒而公方吐納雲嵐超忽霞霧固<lb/>
宜青蓮歌曲倚醉彌工拾遺詩律投老逾細也君華翼<lb/>
翼騰踔九逵何物黎君生此寜馨豈所謂丹穴之鷟騄<lb/>
耳之駒非耶僕下駟程材黔驢較技二毛滋見一善靡<lb/>
<pb n="KR4e0218_WYG_120-6b"/>
聞微長康之黠而類其痴匪嗣宗之狂而慕其達﨑嶇<lb/>
大於馮衍厯落甚於桓倫加以牝雞在室無晨不鳴獰<lb/>
狗當門有時而噬雄圖幾於盡擲壯志尚爾未灰爰倒<lb/>
檢舊殖垂且百弓馳上大方慮規三益興文道故神往<lb/>
形留徙倚足音惠予窮谷<lb/>
　　　報蘇君禹督學<lb/>
語云白頭如新傾葢如故不佞每三復斯言未甞不拊<lb/>
髀嘆也何者不佞東海之鄙人耳束髪修詞則雅嚮慕<lb/>
<pb n="KR4e0218_WYG_120-7a"/>
兩漢三唐之業既從家大人浪遊京洛一時名勝不鄙<lb/>
謭陋引以過從年弱氣盈妄意舉足掉臂可升作者之<lb/>
堂入風人之閾而志大才疎心長技短世務嬰其懐抱<lb/>
疾病中其膏肓將遂負笈名山脱屣塵外而當路一二<lb/>
鉅公憐其泛駕拔以空羣復爾逐隊簮紳靦顔佔俾古<lb/>
今殊尚妍醜異觀屢上公車輙復報罷兹者三戰皆北<lb/>
被褐東歸却掃閉闗自同麋鹿不願一㸃迹郡縣之門<lb/>
厠足旌旄之末即以命世賢豪登壇鉅匠輶軒咫尺徒<lb/>
<pb n="KR4e0218_WYG_120-7b"/>
有神飛詎意執事聖不自聖念及蒭蕘才以憐才采兹<lb/>
葑菲車徒雜沓相對屠沽軒冕熒煌下交岩穴即不肖<lb/>
知同斥鷃藝劣黔驢能不一披肝<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>膽吐露於大方之<lb/>
側哉樓船豪飲懽極平生握手欵言誼成千古桐江入望<lb/>
嚴瀨分襟夕陽在山黯爾魂佚即不肖於門下未敢謂<lb/>
國士無雙迺執事於胡生允可謂知己莫二矣夫士有<lb/>
生同里巷迹締姻㜕而蒿艾異芬參辰沒齒者明公獨<lb/>
不階片刺無事先容結駟班荆頓成金石則古人所謂<lb/>
<pb n="KR4e0218_WYG_120-8a"/>
白頭如新傾葢如故豈欺我哉載讀參知公下頒手札<lb/>
大義勤惓鴻篇尡耀輟問字傳經之冗尋分題授簡之<lb/>
盟非慧業宿根庸暇及此謹用掲之坐右誦以終身即<lb/>
下問撝謙拳拳無已譬則瓠巴鼔瑟慶梓削輪諦聽旁<lb/>
觀惟有心醉而已卧病以来向疎筆研清風披拂舊習<lb/>
復萌綴七言律六章不揣碔砆上酬珙璧將因布鼓竊<lb/>
叩雷門伏惟惠以同聲痛加繩削尚胥後命神爽飛馳<lb/>
　　　再報君禹<lb/>
<pb n="KR4e0218_WYG_120-8b"/>
夜来篝燈疾讀諸大篇古風已登漢氏之堂入阮公之<lb/>
室當今獨步靡可比肩五言律清融朗秀接軌開元七<lb/>
言律流暢和平比蹤大厯時而屬比少疎音節過亮猶<lb/>
之商彛小蝕趙璧微瑕固無損其連城苐益彰其至寶<lb/>
伏惟明公虚受之懐獨隆千古下交之誼夐絶一時草<lb/>
茒曲士濫荷深知稍有隱情便為大慝故忘其聾瞽冒<lb/>
布腹心非敢説劍公孫之門賛詞尼父之筆實欲反求<lb/>
大匠加削朽株上冀隋珠借光魚目耳占對卒卒不既<lb/>
<pb n="KR4e0218_WYG_120-9a"/>
願言<lb/>
　　　報王大參<lb/>
應麟牛馬下走瞻企清光夐若霄漢兼以幽憂之疾株<lb/>
伏枕衾素不敢冐昧晉謁大人君子即郡城之中足迹<lb/>
疎曠十年所以春初驟承車駕左顧衡茒國士之知踴<lb/>
躍肝肺强顔持刺一再公庭辱明公忘分推誠屈威損<lb/>
重寵施異數冠絶後先以王侯而友匹夫以方岳而遵<lb/>
窮巷閭閈目以生輝道路詫為殊特擬諸信陵之轡則<lb/>
<pb n="KR4e0218_WYG_120-9b"/>
上焉者齒徳俱尊揆諸僕射之旌則下焉者技能彌劣<lb/>
誠當今之創覩而古昔所難遭也間者復辱雲箋下詢<lb/>
岩穴腆儀盛貺飽徳醉衷九頓拜嘉罔知報塞頂髙履<lb/>
厚奉以終身使旋卒卒肅狀布私媿小子之不恭惟長<lb/>
者之崇照<lb/>
　　　謝張大參知睿父<lb/>
谿谷波臣林丘牧豎管窺蠡測無異醯雞辱長者采擇<lb/>
蒭蕘過存藜藿屈上公之威重問下士之沈㝠發金紫<lb/>
<pb n="KR4e0218_WYG_120-10a"/>
之謙光忘草野之侮倨征西車從闐咽道旁鎮北干旌<lb/>
徘徊閭右固己榮逾衮鼐寵溢衡茅迺至彌生之刺甫<lb/>
入於公庭崇伯之饋遽吐於私室中郎之屣旋倒於賔<lb/>
席孺子之榻長懸於郡齋爾其握手披襟論心造膝深<lb/>
宵坐月永晝談天縮四部於齒牙羅三車於指掌懸八<lb/>
荒於匕筯酌萬象於尊罍洪荒混沌之前元會運世之<lb/>
後兠率須彌之外僬僥蠻觸之中無不綜核精研旁通<lb/>
曲暢張華束晳耳目未該劉杳陸澄記誦徒侈奪何憲<lb/>
<pb n="KR4e0218_WYG_120-10b"/>
五花之簟窮王勃七曜之文元氣淋漓真宰幾於上訴<lb/>
靈光焜耀太乙為之下巡藝苑大觀詞塲豪舉斯其極<lb/>
己又何加焉盛集希逢令辰難再布衷陳謝莫罄願言<lb/>
　　　報張中丞助父<lb/>
自北地信陽兩君子龍躍鳳鳴奔走一代子業以清聲<lb/>
古色接軫聨鑣河岳之靈幾於盡洩嗣是中原文獻一<lb/>
綫寥寥明公崛起方今雄飛直上較之三氏於湯有光<lb/>
不佞雖未迓後塵得諸瑯琊伯仲恒以為湛盧太阿鋒<lb/>
<pb n="KR4e0218_WYG_120-11a"/>
不可犯宗梁徐謝咸避前茒於時私心嚮往饑渴靡加<lb/>
而霄壤途岐聞問稀值間者敝車羸馬蹩躠長安邂逅<lb/>
壚頭周旋大雅辱明公略去形骸剖露肝腹扢揚文藝<lb/>
上下古今莫逆於衷相視而笑至枉駕衡茒停騶閭巷<lb/>
上公之貴置之若遺豈不佞夙生縁業當御李君天作<lb/>
之合靡由人力耶不然而間濶於平生者胡其遭逢於<lb/>
漏刻也得書慰諭拳拳以不佞從事嘉隆五子並驅孰<lb/>
知先後令人愧忸罔知所承明公瑰材麗藻横統亡前<lb/>
<pb n="KR4e0218_WYG_120-11b"/>
逸調雄詞髙華莫並俯眎鄙人殆大鵬之於尺鷃而靦<lb/>
焉希有見目狂迂有胷無心能弗沾背所冀登壇大匠<lb/>
終始玉成毋使知人之哲翳累千秋知己之明局蹐五<lb/>
夜至所望也至所蘄也鴻旋勒謝未竟願言<lb/>
　　　報葉鹺臺<lb/>
應麟之乞米長安也敝裾羸蹇蹩躠塵埃十口纍纍故<lb/>
鄉天末重以老親門閭弱弟襁褓俯仰宇宙躑躅河山<lb/>
欲歸則羽翼摧頽奮飛無路欲留則形影㷀獨語告曷<lb/>
<pb n="KR4e0218_WYG_120-12a"/>
從天幸明公政成報命闕下皇情首注簡蒞越邦應麟<lb/>
方以貴賤途岐尊卑禮絶摳趨謁舍投足次且迺明公<lb/>
軫念舊交不遺遐逖形骸罔間勢分盡忘寵以華筵賔<lb/>
之上座披肝洞膈挾日傾宵於時應麟固以飽徳醉衷<lb/>
刻深五内矣至詢及羇旅靡依長途病涉慨然垂慈不<lb/>
報侈惠難名飛檄自天單符動地遂使六翮生於白晝<lb/>
四牡附於皇華門無垤澤之呼野絶雈苻之警俾呻吟<lb/>
餓蜀之夫憔悴遊梁之客安車而遵大路髙枕而達故<lb/>
<pb n="KR4e0218_WYG_120-12b"/>
棲迄今松檜猶存蓬蒿旋掃白頭無恙黄口同驩疇之<lb/>
賜也疇之力也應麟之頂戴鴻恩䘖結大造此生此世<lb/>
何日忘之古人艶稱知己埒於生成麟也不肖昻藏七<lb/>
尺已為明公有區區妻子脱屣何論哉舴艋度淮亟思<lb/>
上謁側聞台旌蒞止改吉秋初敬因家嚴賀使狀布腹<lb/>
心髙牙大纛巍峩九霄馬首威嚴未敢以韋布短衣匍<lb/>
匐道左軒輶少暇圖候顔色不宣<lb/>
　　　報謝直指葉公<lb/>
<pb n="KR4e0218_WYG_120-13a"/>
易水羇棲渥承睐盻臨安留滯更辱提攜大造洪恩怙<lb/>
恃為一而且誠推肝膈分絶形骸以草莽下臣據上公<lb/>
之左席以荆榛窮巷駐長者之軒車古昔僅聞今兹曠<lb/>
覩藐焉一介其奚以堪自大斾出闗樓船抗手臨岐黯<lb/>
慘神爽飛馳洎扺故廬將圖北首而賤荆奄逝井臼靡<lb/>
供嚴父衰遲晨昏莫寄踟蹰里閈寤寐風流極意徳星<lb/>
還照東國迺聞太夫人仙遊之耗痛惙不勝亟擬生芻<lb/>
絮酒匍匐𤣥堂恐盛暑酷炎復勞苫次側身東望悵惘<lb/>
<pb n="KR4e0218_WYG_120-13b"/>
難言伏惟至性夙根哀慕罔極迺玉體方勤劬王事㷀<lb/>
瘁百端尤冀勉思大孝損節深思以上副聖天子九重<lb/>
之望下慰太夫人九地之靈詎惟愚父子旦夕懸懸葢<lb/>
東南萬姓同以為祝者也家君使候敢布腹心鄙律六<lb/>
章少抒悼臆惟執事頫亮之<lb/>
　　　載報直指葉公<lb/>
應麟山鹿野麋自放人外長林豐草抹摋世縁惟是明<lb/>
公下車敝邑首辱拳拳捐百里之煩勤三接之遇略州<lb/>
<pb n="KR4e0218_WYG_120-14a"/>
民之分申國士之交即窮年掃迹不敢一投足公庭迺<lb/>
明公諒其迂疎貰其狂簡吹嘘盻睐無已有加應麟於<lb/>
是時業已醉心飽徳自矢豫生久矣自明公飛翔天路<lb/>
不肖亦䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>風埃旅食江湖萍蓬靡定而邇嵗滯留燕<lb/>
土羇寓武林困瘁伶俜不可名狀乃長者停騶土窟賜<lb/>
席霜垣夐絶恒情一掃世法即古之樂道忘勢推誠下<lb/>
賢未有如執事之光絶後先者也顧麟也何人以最下<lb/>
之朽株當無上之𢎞造劘肝鏤腹愧切難名嵗杪病痬<lb/>
<pb n="KR4e0218_WYG_120-14b"/>
迄今兩載伏枕岑岑辱金玉之章下頒窮谷霍然起誦<lb/>
恍接風儀伏惟明公鳴琴之政迥出千秋攬轡之風髙<lb/>
舉一代即今輿梁溱洧廟貌錢塘萬姓瞻依八表傳播<lb/>
國朝名臣倍屣唐漢至絜功較半未有居下位而立譚<lb/>
之頃成百年之永賴處外臺而垂紳正笏措天下於泰<lb/>
山者也仰惟玉體頽然不勝苫塊矧太夫人有子明公<lb/>
足垂不朽而大廷之簡注環堵之謳吟不可失也讀禮<lb/>
之餘間進苓术節哀撙泣以成異日者震古無前之大<lb/>
<pb n="KR4e0218_WYG_120-15a"/>
孝愚父子旦暮望之旦暮祝之使旋草勒報謝未罄願<lb/>
言<lb/>
　　啓劄七首<lb/>
　　　賀申學士生辰啓<lb/>
壽域啓黄扉八表覲三台之象祥光流絳闕萬年懸五<lb/>
岳之圖昌期恊而名世生治運隆而真宰出轉洪鈞於<lb/>
北極海晏河清騰紫氣於西華虹飛電繞恭惟某一代<lb/>
真儒累朝宿徳閎深䆳密接孔孟之淵源廣大髙明負<lb/>
<pb n="KR4e0218_WYG_120-15b"/>
伊周之局量蚤年射䇿彩雲垂耀於楓宸午夜然藜太<lb/>
乙下窺於祕閣文章蔚為宗匠朝野視以儀刑紬金匱<lb/>
石室之藏兼總乎丘明大史之所未備校天禄石渠之<lb/>
籍博綜乎揚雄劉向之所未通萬方翹首以望其雨霖<lb/>
五位虚心而倚為柱石惟兹大徳克當天心爰及熈朝<lb/>
時升台座經邦論道尊同帝者之師翊化調元望重王<lb/>
朝之佐掌絲綸於禁闥贊黼黻於明庭陋唐漢之䂓模<lb/>
功百於蕭曹房杜起勲華之禮樂任兼乎稷契䕫龍越<lb/>
<pb n="KR4e0218_WYG_120-16a"/>
裳重譯以来賔西域懐琛而入貢恩加九錫普天同祝<lb/>
其修齡化被四方率土並占其遐筭惟中元之詰旦為<lb/>
初度之良辰欣玉露之方溥值金風之乍起兎宫蟾闕<lb/>
呈五彩之竒輝鳳閣鸞臺備千秋之盛典禎祥協應日<lb/>
朗天開淑氣氤氲嵩迴華拱姓字逺符周伯知間氣之<lb/>
生申聲名近邁潞公適嵗支之逢午兩宫眷問交馳中<lb/>
使於掖庭三殿傳宣盡出大官之庖饌降而百辟莫不<lb/>
同懽爰及羣黎咸知共慶環珮趨鏘於瑣闥衣冠輻輳<lb/>
<pb n="KR4e0218_WYG_120-16b"/>
於通衢金醴熒煌並列安期之赤舄玉桃芳馥雙飛王<lb/>
母之瑶緘誠哉海甸竒逢允矣天人交慶彼函闗之西<lb/>
駕奚裨王靈而洛社之中興空傳逸事孰有榮膺百禄<lb/>
歌太平宰相於明時澤遍重溟頌中國聖人如往代者<lb/>
也某樗櫟庸流草茅下品龍門顧盻濫空冀北之羣雞<lb/>
樹瞻依彌切周南之想届兹華誕曷任飛馳敢竭愚衷<lb/>
少申毫未伏愿介富夀康寜之景福奠靈長鞏固之丕<lb/>
基奉天子者億萬年大業與乾坤而並久相成周者八<lb/>
<pb n="KR4e0218_WYG_120-17a"/>
百載太和亘宇宙而長新某不勝翹企祝望懇切屏營<lb/>
之至<lb/>
　　　賀大宗伯王公啓<hi>代</hi>
伏以八座尊嚴當代重斗山之仰九重咫尺敷天切霖<lb/>
雨之思興禮樂於太平䕫龍再遘復文章於元古左馬<lb/>
同聲凡叨函丈之末光曷任門牆之私慶瞻依莫喻踴<lb/>
躍難言恭惟某海嶽儲精貞元毓秀巍巍名世應五百<lb/>
年間出之期赫赫儒宗際億兆載方亨之運雋譽流聞<lb/>
<pb n="KR4e0218_WYG_120-17b"/>
於襁褓英稱藉甚於簮裾瓊島風清獨占羅浮之桂樹<lb/>
玉堂天近先攜大庾之梅花雄飛雁塔之前髙步螭頭<lb/>
之上讀書中祕羣公讓彩筆之鶱騰獻賦西清列辟覩<lb/>
宸旒之悦豫視東觀蘭臺之草紬石室金匱之編天顔<lb/>
肅穆以親承日角從容而坐對堂中刻漏蓮燈合藜火<lb/>
以交輝閣下絲綸槐色與薇花而互映望極乎清華之<lb/>
選恩隆乎密勿之司鼎鉉時升佇聽宣麻於北極軒輶<lb/>
蹔借猶煩典禮於南宫治神人和上下非伯夷何以任<lb/>
<pb n="KR4e0218_WYG_120-18a"/>
其官審經曲觀㑹通必商容乃能舉其職郊天祀地之<lb/>
典一振宏綱朝日夕月之儀咸撮機要萃衣冠於朱雀<lb/>
兩都瞻黼黻之光馳劍履於蒼龍四海播儀文之盛玉<lb/>
樹鳳凰之句金波鳷鵲之章振六代之靡風一歸大雅<lb/>
攬三山之秀色盡掃陳言中夏外夷拭目冀希文之大<lb/>
拜兒童走卒傾心頌君實之明揚誠哉不世竒逢允矣<lb/>
當今快覩明良喜起之氣象將益信而有徴聖賢豪傑<lb/>
之經綸行且立而可待某白屋經生寒氊末品衡茅佔<lb/>
<pb n="KR4e0218_WYG_120-18b"/>
俾濫膺桃李於公門草莽摳承幸接芝蘭于下席夙奉<lb/>
鳴絃之教冒干製錦之榮葉縣飛鳬有惆王喬之異術<lb/>
冀羣識駿敢忘伯樂之殊恩用竭愚衷肅陳短狀少紓<lb/>
蟻悃上祝鴻猷伏冀珍玉道躬膺承簡命彤庭晉接効<lb/>
鹽梅舟楫之誠綘殿敷陳荷柱石台衡之寄與周召閎<lb/>
散而相望並伊臯稷契以為徒某不任翹企瞻望之至<lb/>
　　　賀御史大夫趙公啓<hi>代</hi>
栢府崇遷九域佇澄清之化蘭臺獨坐千官迴振肅之<lb/>
<pb n="KR4e0218_WYG_120-19a"/>
風廟堂動色於周昌朝野歸心於汲黯太微髙揭清光<lb/>
徹帝座以昭回執法中懸紫氣合皇都而照耀恭惟某<lb/>
命世儒宗昌辰碩彥為時而出膺五百年豪傑之期協<lb/>
運以生際億萬載明良之㑹爰自立朝之始常存正直<lb/>
忠讜之心洎乎入仕以来茂著渾厚精明之業大行首<lb/>
試聲名逺播於邉陬給舍旋超奏疏交馳於瑣闥敭厯<lb/>
乎東藩西省惠愛旁流飛騰乎北寺南臺丰裁益峻昌<lb/>
言正色屹立於波靡瀾倒之時大烈精忠聳動於地闢<lb/>
<pb n="KR4e0218_WYG_120-19b"/>
天開之日駐襜帷於蜀郡三峨飄象緯之光行鹵簿於<lb/>
江州五嶺借山川之色四海之傾心日衆九重之注念<lb/>
彌殷大纛髙牙不踰年而内徙穹階峻秩甫閲月而重<lb/>
遷威行百辟之先位列羣公之右鷹揚虎視巍然柱下<lb/>
之元僚鳳翥鸞騫赫矣臺端之碩輔蒼珮逶迤於廣殿<lb/>
綘騶馳騖於中逵姦人遙望以潜踪善類因之而作氣<lb/>
垂紳正笏雍容而鎮定乾坤載筆峨冠指顧而動搖山<lb/>
嶽稷契臯䕫之事業復見於今漢唐晉宋之功名𦕈乎<lb/>
<pb n="KR4e0218_WYG_120-20a"/>
其下倬哉盛世斯民之遇偉矣得時行道之秋某樗櫟<lb/>
冗材疆塲未吏沉浮列署濫叨白簡之餘光奔走外藩<lb/>
竊庇皁囊之休烈恭聞大拜曷任瞻依敬竭衷誠少攄<lb/>
忭躍<lb/>
　　　啓汪明府<hi>代同人</hi>
玉舄乗雲漢殿重雙鳬之賜銅符耀日燕城分五鳯之<lb/>
華春光將遍於河陽爽氣式瞻於秋浦某南宫與計叨<lb/>
陪奏對公車上國覃恩幸獲樞承仙駕敢託花封之未<lb/>
<pb n="KR4e0218_WYG_120-20b"/>
僣申芹曝之思伏惟惠降華鑣照臨廣座琴飛白雪幘<lb/>
㟁清風一奏驪歌並折渭城之栁色少紆鸞馭先流瀫<lb/>
水之蘭芬云云<lb/>
　　　賀睿父亷訪擢江右<lb/>
崇遷大國峻陟元僚象軋三垣班聫八座香爐瀑布候<lb/>
旌旄於匡俗之廬畫棟珠簾瞻鹵簿於滕王之閣紫氣<lb/>
極西江而照耀蒼生合東郡以攀援應麟猥以衡茒濫<lb/>
竽溲渤興言芝桂託好蘭蓀懸上榻於髙齋敢云孺子<lb/>
<pb n="KR4e0218_WYG_120-21a"/>
據胡床於廣榭數奉元規顯擢躬逢榮光快覩薄言申<lb/>
賀未罄悃誠神劍雄飛佇躍司空之珮僊機咫尺頻占<lb/>
博望之槎離合互并懽虞並集仰惟崇鑒曷任飛馳<lb/>
　　　賀參知洪公得雄啓<lb/>
棠服延芳户牖協三槐之慶薇垣炫采階除徴五桂之<lb/>
祥雙珠兆而合浦霞飛尺璧現而崑岡電繞懽騰海嶠<lb/>
喜溢江藩伏惟某某髙門日掲巨閥雲礽司文苑於中<lb/>
台是生玉樹宅武夷於上界爰擢金莖八翼垂天預識<lb/>
<pb n="KR4e0218_WYG_120-21b"/>
九苞之鳳五花墮地争竒千里之駒懸弧矢以射中華<lb/>
紹弓裘而傳大業應麟叨光世誼竊庇州民忻逢岳降<lb/>
之辰樂遂華封之祝薄陳牙頰敢布腹心曝欵未申塵<lb/>
悰幸炤<lb/>
　　　舉唐臨海縣丞駱賔王祠鄉賢劄子<lb/>
竊見故唐臨海縣丞義烏駱賔王大節髙風瑰材卓行<lb/>
詞華冠代學業超羣挺生景龍垂拱之辰驟掲天寶開<lb/>
元之幟雕章繪句則霧捲霞舒授簡揮毫則星流電掃<lb/>
<pb n="KR4e0218_WYG_120-22a"/>
楊盧遜其渾博沈宋範以馳驅逃榮上裴聞喜之書陸<lb/>
沉靡悔潔己拒員平原之請壁立難攀至孝篤於平生<lb/>
孤忠竭於始仕㣲官奉母任武功簿而不辭直道匡王<lb/>
謫臨海丞而愈奮屬牝晨之簒國𤣥樞撼而八極搖仗<lb/>
雄略以登壇赤羽呼而萬衆集慟一抔於故主問六尺<lb/>
於元兇厯數屠兄殺子之姦鯨鯢褫魄亟發酖母弑君<lb/>
之惡䝟貐寒心既首建義旗將裂渠魁於七廟旋身膏<lb/>
逆刃尚飛靈爽於千秋偉哉器識無雙詎曰文章寡貳<lb/>
<pb n="KR4e0218_WYG_120-22b"/>
迺史氏因仍弗昌言於紀述而州民謭陋迄罷享於蒸<lb/>
甞誠亘古不白之沈寃實闔郡當先之鉅典伏惟闡發<lb/>
幽光播揚茂烈亟修廢墜廣勵風猷俾乾坤壯氣恢𢎞<lb/>
於崇正之朝海甸英魂振迅於右文之日某不任激切<lb/>
祈懇之至<lb/>
　<lb/>
　<lb/>
　少室山房集巻一百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十九</head> <lb/>
    <p>
<pb n="KR4e0218_WYG_049-1a"/>
欽定四庫全書<lb/>
　少室山房集巻四十九<lb/>
　　　　　　　　　　　　明　胡應麟　撰<lb/>
　　七言律詩八十一首<lb/>
　　　送王敬美先生入賀萬壽二首並寄徐子與右<lb/>
　　　　參黎惟敬秘書<lb/>
馬首寒雲碣石開逺從青雀建章臺霓裳自獻千秋曲<lb/>
露掌頻分萬壽杯把袂應徐天咫尺抽毫枚馬日徘徊<lb/>
<pb n="KR4e0218_WYG_049-1b"/>
山陰亦是旋舟地雪夜能忘駐草萊<lb/>
暮擁軒車入帝州曉排閶闔問龍樓西山紫氣飄環珮<lb/>
北極寒光照冕旒天際薇花聊獨倚日邊藜火定誰酬<lb/>
荆髙舊侣能相過已拚華陽十日留<lb/>
　　　懷大司空朱公<lb/>
華髮歸來臥洛京三山晴望紫霞平遙傳大陸思神禹<lb/>
不見孤峰下廣成日冷金縢猶泰畤春回玉樹已承明<lb/>
夷門咫尺酬知晚慘淡吳鈎匣底鳴<lb/>
<pb n="KR4e0218_WYG_049-2a"/>
　　　江右王孫貞吉以書併畫見貽賦此寄謝<lb/>
浩渺涼風嵗色徂遙傳尺素到江湖誰誇特進鸞凰筆<lb/>
自冩滕王蛺蝶圖明月萬家愁外滿碧雲千里望来孤<lb/>
攜琴會入東林社徙倚蓮花醉玉壺<lb/>
　　　寄荅同伯王孫<lb/>
屹立廬峯挂紫烟中林有客坐談𤣥高軒蚤識王孫句<lb/>
畫閣重開帝子筵秋逺北風隨雁字夜深南斗動龍泉<lb/>
何縁一借天池榻攜手銀河百尺懸<lb/>
<pb n="KR4e0218_WYG_049-2b"/>
　　　送梁持伯蹔還南海<lb/>
翩翩輿馬駐江干蹔輟含香漢殿官雲氣乍看隨玉節<lb/>
露華猶憶對金盤尊前葉送羅浮暝笛裡花飄大庾寒<lb/>
極目故園瓊海上好攜春雪向長安<lb/>
　　　觀察吳先生分署東甌與余期為雁蕩之逰久<lb/>
　　　　不獲赴小詩奉寄<lb/>
行車何處不風流名岳能將漢使留萬頃白雲迴雁蕩<lb/>
千峯寒瀑掛龍湫深春薦福亭中醉竟日能仁寺裡逰<lb/>
<pb n="KR4e0218_WYG_049-3a"/>
咫尺山靈定相笑苦將瓢笠望丹丘<lb/>
　　　病中王山人過訪有贈<lb/>
年来消渴未全除曲巷時時長者車寳籙自探俞跗訣<lb/>
金函長秘葛洪書茅飛白晝龍隨杖杏發青山虎守廬<lb/>
試事長桑三十日上池仙液定何如<lb/>
　　　聞商侍御按部山西有寄<lb/>
攬轡飛霜滿冀丘豸冠何客伴風流千山坐擁堯都日<lb/>
九派行疏禹鑿流瀚海烽清長息甲漁陽塵起一登樓<lb/>
<pb n="KR4e0218_WYG_049-3b"/>
雙鴻是處南来色愁憶長安把臂逰<lb/>
　　　望雲遙祝為興化徐别駕題<lb/>
千花晴日滿林臯鶴髮鸞箋照錦袍紫氣乍占函谷逈<lb/>
白雲遙望武夷髙天瓢露染三春樹海屋霞明萬嵗桃<lb/>
不道偉長詩興淺畫筵留客幾揮毫<lb/>
　　　寄趙太史<lb/>
紫霄遙憶漢官儀誰似夔龍集鳳池雲色並攜三殿草<lb/>
日華長繞萬年枝趨蹡玉珮觀祠夜徙倚金莖伴直時<lb/>
<pb n="KR4e0218_WYG_049-4a"/>
無賴問竒亭下客秋風猶占五湖湄<lb/>
　　　雪中同王少參集彭廣文齋閣<lb/>
飛雪千門照彩毫登臺寒色滿林臯論心敢訝青氊薄<lb/>
倚曲偏驚白苧髙冶艷正隨仙客氅輕盈旋拂侍臣袍<lb/>
亦知郢國春難和且傍天花醉濁醪<lb/>
　　　薄暮同二君過集張明府署中<lb/>
綺席華筵擁上賔飛花寒夜逈生春無論漢水千株發<lb/>
轉覺河陽萬樹新艷色並看瓊作圃清光遙映玉為人<lb/>
<pb n="KR4e0218_WYG_049-4b"/>
天涯二仲過逢日可道王猷引興頻<lb/>
　　　明晨邀三君集舟中是日雪大作竟暮<lb/>
黯淡同雲際碧天溪山遙望轉清妍誰將剡曲風前棹<lb/>
並載梁臺雪裡筵玉樹乍驚瑤瑟倚氷花時傍彩毫傳<lb/>
飛觴總是瓊樓客肻借陽春和昔年<lb/>
　　　彭穉修以病乞假蹔還匡廬詩送之<lb/>
憔悴青氊越水頭一尊長嘯攬吳鈎髙齋暮輟康成講<lb/>
名岳朝看太史㳺五老雲霞天並入九江濤浪雪爭流<lb/>
<pb n="KR4e0218_WYG_049-5a"/>
春花正逐離筵滿忍聽陽闗上客舟<lb/>
　　　王次公敬美寄惠計偕集叙走筆二律奉謝<lb/>
字字青雲拂斗躔蓬蒿何意彩毫傳雙龍並出豐城夜<lb/>
萬騎遙空朔野前當代自尊𤣥晏語異時誰問子雲𤣥<lb/>
亦知流水千年在敢向人間話絶絃<lb/>
浩渺吳闗落雁羣飛椷遙自九江濆山川忽借濳夫色<lb/>
宇宙長懸太史文潦倒十年慙賦雪吹嘘一夜有凌雲<lb/>
無勞更覔青藜杖不忝瑤華異代聞<lb/>
<pb n="KR4e0218_WYG_049-5b"/>
　　　蚤春雪後攜尊小樓獨坐因憶客嵗同三君子<lb/>
　　　　舟中飲樂甚也輒賦四韻寄麟洲公并柬張<lb/>
　　　　彭二丈<lb/>
百尺晴光繞畫闌一尊池館坐髙寒璚樓四照天花合<lb/>
玉笛孤吹隴樹殘郢客陽春元寡和兔園詞藻盡登壇<lb/>
亦知剡曲堪乗興十載袁安啟户難<lb/>
　　　夏日攜尊大雲山晚眺并尋白蓮池諸蹟<lb/>
落日壺觴興未迴飄然藍轝問崔嵬飛檣夾漢雙流下<lb/>
<pb n="KR4e0218_WYG_049-6a"/>
畫檻浮空萬堞開㟁草似留湘客怨池蓮能識謝公来<lb/>
翩翩白帢俱年少搦管誰當作賦才<lb/>
　　　秋日登八詠樓讀休文諸詩有感<lb/>
突兀飛樓霧裡看當年詞客此盤桓窓中二水浮天入<lb/>
檻外千峰插地寒海嶠心情饒伏枕台垣消息㡬彈冠<lb/>
朱絃萬古重相對轉覺他時属和難<lb/>
　　　杪秋逰金華芙蓉峰憇劉孝標讀書處<lb/>
叠嶺危梯挂碧天支笻遙踏亂雲前芙蓉萬朶煙中出<lb/>
<pb n="KR4e0218_WYG_049-6b"/>
檜栢千林洞口懸采藥壇空猶晉代讀書臺古自梁年<lb/>
移家我亦尋仙客試伴羣羊絶頂眠<lb/>
　　　題管建初山人逰𤣥岳巻<lb/>
龍嶠千盤霧色開中天何處躡崔嵬遙峰恍入飛仙户<lb/>
列岫高懸上帝臺倚杖祝融雲自起題詩天柱月頻来<lb/>
風前絳節如相問為拾瑶華寄草萊<lb/>
　　　送管山人逰吳<lb/>
束書迴首問滄溟何處逢人話客星三竺暮雲藜杖紫<lb/>
<pb n="KR4e0218_WYG_049-7a"/>
五湖春日布㠶青闗心雁陣愁邉落拂面驪歌醉裡聽<lb/>
歸去萬峯林屋底好攜鸞鶴報山靈<lb/>
　　　秋日同郭鴻臚集趙明府宅對菊得寒字<lb/>
緑野晴開一逕寛清尊攜客此盤桓千枝的皪明秋序<lb/>
萬朶娉婷立暮寒露色總深陶令采霜華誰問楚臣餐<lb/>
西風拂面饒相笑得似龍山座裡看<lb/>
　　　讀弇州山人集二首<lb/>
十襲琅函散紫氛碧窓遙夜擁蘭芬羣編盡廢中郎篋<lb/>
<pb n="KR4e0218_WYG_049-7b"/>
隻字堪藏太史文萬古江河誰白日千秋閭巷有青雲<lb/>
𤣥亭肻着侯芭卧不向名山乞典墳<lb/>
錦帙牙籖次第開披襟山色滿蘭臺初成漢苑然藜業<lb/>
盡壓梁園授簡才一字霜風猶縹緲千章河漢轉徘徊<lb/>
相思㡬夜瑤華切肻惜如椽借草莱<lb/>
　　　柬彭穉脩<hi>有序</hi>
　　　　先是穉脩與余會都門未㡬别去至是復來<lb/>
　　　　為吾邑廣文云<lb/>
<pb n="KR4e0218_WYG_049-8a"/>
帝城風雪苦飄零何意南天到客星埋没乍看雙劒紫<lb/>
浮沈猶傍一氊青桃梅拂坐春相麗苜蓿行杯午未停<lb/>
莫戀横經函丈底碧山時過子雲亭<lb/>
　　　送沈純父之嶺南<lb/>
一封誰遣上天闗垂死行蹤瘴癘間萬里獨懸羇客泪<lb/>
九重曾問逐臣顔天迴北極龍樓逈日湧南溟象郡閒<lb/>
絶塞梅花題咏夜可無魂夢到朝班<lb/>
　　　康裕卿挈家臨安僅一子復䘮為詩唁之<lb/>
<pb n="KR4e0218_WYG_049-8b"/>
白髮攜家傍五湖紅顔何意杳先徂一抔泪向延陵盡<lb/>
十口心懸伯道孤種玉尚看迴暮景投珠那忍憶長途<lb/>
西風獨夜猿啼切可道東門恨有無<lb/>
　　　送習太史還江右<lb/>
草奏曾將動紫宸一麾河上有垂綸千年赤日懸明主<lb/>
萬里青山度逐臣玉筍琴尊餘嵗月金門環珮老風塵<lb/>
珠簾百尺滕王館囘首能無望北辰<lb/>
　　　得弇州公書並見寄諸作賦荅四首<lb/>
<pb n="KR4e0218_WYG_049-9a"/>
玉樹雙裁照錦囊鴻書誰擬問滄浪頻年紫氣髙函谷<lb/>
一日青雲徧首陽門客有詩傳大雅老臣無賦上長楊<lb/>
烟花繞座秦淮月愁絶春城夢去長<lb/>
環珮當年七子流何人詞藻擅登樓筵開碣石青天盡<lb/>
社冷華陽白日愁八座尚看裴相起三山聊擬謝公逰<lb/>
離心咫尺雙龍暮醉拂芙蓉望斗牛<lb/>
迢逓雙緘到海涯美人何處把瑶華吳天不斷雲千里<lb/>
瀫水長飛雪萬家㡬夜幽情懸薜茘十年愁色老蒹葭<lb/>
<pb n="KR4e0218_WYG_049-9b"/>
追陪逺愧龍門客目送寒空雁影斜<lb/>
極目中原感慨同百年湖海嘆飛蓬臺空薊北無名馬<lb/>
筑散長安有斷鴻爾雅故應窮郭璞子虚寧得誤揚雄<lb/>
相思總傍湛盧色夜夜寒光吐白虹<lb/>
　　　送潘少丞還嶺南<lb/>
把袂都門别思濃河梁寒色照雙龍官閒蹔乞文園病<lb/>
宦拙那能騎省容鶴夢西樵雲慘淡羊裘南海月䝉茸<lb/>
莫誇賀監當年賜不盡梅花四百峰<lb/>
<pb n="KR4e0218_WYG_049-10a"/>
　　　同諸公夜餞楊使君於梁中翰宅得低字<lb/>
五馬長馳朔雪低衣冠握手重含悽驚心北闕辭丹鳳<lb/>
愁色南雲望碧雞銅柱千年標障塞鐡橋萬里界封提<lb/>
亦知上國懸金在咫尺炎荒到紫泥<lb/>
　　　秋夜同陳太史康山人集李環衛園亭<lb/>
薄暮朱門並騎來相看詞客共徘徊孤亭逈對芙蓉出<lb/>
一逕深從薜荔開夜靜飛霜流玉斚天空明月上瑤臺<lb/>
風塵是處應劉合肻讓當年鄴下才<lb/>
<pb n="KR4e0218_WYG_049-10b"/>
　　　夜同童子鳴康裕卿宿香山禪寺限韻分賦<lb/>
絶壁蒼茫霧裡看振衣蘿薜上千盤軒窓盡鎖西山色<lb/>
樓殿平分北斗寒雨過松聲隨錫杖風迴花影動瑶壇<lb/>
相看不盡憑高興欲向蓬萊借羽翰<lb/>
　　　冬日黎員外招同思伯諸丈夜集不赴寄得雲<lb/>
　　　　字<lb/>
一尊華館動星文客夢飄飄擬對君𤣥草舊從金馬識<lb/>
青藜遙自石渠分春生大漠飛燕雪曲奏高天散楚雲<lb/>
<pb n="KR4e0218_WYG_049-11a"/>
零落梅花鄉國逺風塵誰不念離羣<lb/>
　　　送太史趙公封楚藩<lb/>
惆悵驪駒易水傍西風愁色賦河梁金函夜捧辭金闕<lb/>
玉節朝攜下玉堂七澤星辰浮去棹九疑雲霧濕征裳<lb/>
丹梯絶頂岣嶁外幾送吟眸入帝鄉<lb/>
　　　穀日同黎惟敬秘書梁思伯中翰丘汝謙計部<lb/>
　　　　童子鳴康裕卿二山人安茂卿文學集朱在<lb/>
　　　　明宅得宫字<lb/>
<pb n="KR4e0218_WYG_049-11b"/>
佳節西園燕賞同相將才子集芳藂簾前霽雪飄仙掌<lb/>
席上春星繞漢宫萬里清愁懸别鶴千門寒色動歸鴻<lb/>
梅花㡬度孤山下心折闗河尚轉蓬<hi>時二山人将南歸</hi>
　　　送陳穉冲還晉陵<lb/>
元龍何事獨棲遲散髮狂歌返翠㣲白石未忘松桂隠<lb/>
青山遙待薜蘿衣春寒雨雪連𤓰步夜色星河傍海沂<lb/>
時憶燕城攜手客登樓迴望五雲飛<lb/>
　　　送胡計部督餉儀真<lb/>
<pb n="KR4e0218_WYG_049-12a"/>
旌斾遙遙海色開燕城春雪照離杯分畊乍息秦兵戰<lb/>
轉餉仍勞漢使才京口雲山圍省署廣陵花月傍樓臺<lb/>
烟濤極目淮流阻絶塞誰傳錦字迴<lb/>
　　　送劉别駕之漳南<lb/>
一尊清夜此留懽離思蕭蕭雨雪殘萬里秋風還故國<lb/>
幾年春草客長安煙開郡郭漳流逈日落闗門海氣寒<lb/>
惆悵天南相憶處飛鴻遙望五雲端<lb/>
　　　同童山人安茂卿夜集何太史宅觀梅得春字<lb/>
<pb n="KR4e0218_WYG_049-12b"/>
檻外幽芳欲照人相看瓊朶淨無塵南枝未送江頭色<lb/>
東閣先傳雪裡春明月寒林書共逺亂山孤驛夢難親<lb/>
不縁水部詩情在那得花前索笑頻<lb/>
　　　夜同子鳴茂卿攜酒重集何太史宅觀梅兼送<lb/>
　　　　吕山人忠父南歸得湖字<lb/>
清夜尋花雪滿途何因東閣坐狂夫瑶臺影落霜天淨<lb/>
玉笛聲殘隴月孤醉拂莓苔驚庾嶺夢驂鸞鶴到西湖<lb/>
一枝欲贈南歸客囘首春山隔畫圖<lb/>
<pb n="KR4e0218_WYG_049-13a"/>
　　　送梁思伯内史蹔還南海<lb/>
綵筆經年侍赤墀離旌初下鳳凰池停車欲度梅花嶺<lb/>
望闕頻扳桂樹枝萬里歸心殘雪後千山行色暮雲時<lb/>
薊門囘首生芳草莫使衣冠憶問竒<lb/>
　　　席上送童子鳴逰衡山得蹤字<lb/>
躡蹻初尋七十峰亂山秋色傍行蹤中天翠削芙蓉秀<lb/>
絶障青含薜荔重金檢自探神禹䇿丹臺誰辨祝融封<lb/>
登臨憶爾層雲上杖底千岩落暮鐘<lb/>
<pb n="KR4e0218_WYG_049-13b"/>
　　　送楊祠部出守滇南<lb/>
露冕西南瘴癘清十年𤣥草擅才名秋風劍珮辭天出<lb/>
落日旌旗傍海行賦就客非金馬署書來人臥碧雞城<lb/>
昆明萬頃浮槎夜愁絶魚龍異漢京<lb/>
　　　送朱在明使長沙<lb/>
西風遙夜起長楊使節翩翩下建章淮海㠶檣飛夢澤<lb/>
楚天城郭出瀟湘心搖桂樹筵中月夢繞梅花笛裡霜<lb/>
宋玉臺邊芳草盡幾從秋色吊襄王<lb/>
<pb n="KR4e0218_WYG_049-14a"/>
錦纜朝霞出潞河雙旌南去意如何泥金漢使傳書下<lb/>
玉珮湘妃作賦過萬嶺秋光天柱月千秋寒影洞庭波<lb/>
清尊莫滯王門燕握手蕐陽待和歌<lb/>
　　　送沈僉憲入越<lb/>
幾年尊俎淨狼烟獨下青霄雨露偏三殿清霜隨憲節<lb/>
五陵斜日照離筵梅花夜繞江城發棠樹春從海國懸<lb/>
此去湖山堪極目湧金門外半樓船<lb/>
　　　送涂明府之龍丘<lb/>
<pb n="KR4e0218_WYG_049-14b"/>
黄金臺下共留懽獨向青㝠奮羽翰雁塔乍題唐進士<lb/>
鵷行仍别漢郎官江雲縹緲雙鳬下海日蒼茫一騎寒<lb/>
白晝琴堂歌咏暇看花還憶在長安<lb/>
　　　秋夜同惟敬諸子集劉觀察園亭分得髙字<lb/>
一尊三徑掩蓬蒿詞客相看盡綵毫華館乍停鸚鵡曲<lb/>
青藜遙識鳳凰毛天垂閶闔繁星轉霜滿樓臺夜月髙<lb/>
十載梁園幽興在不妨寒色上綈袍<lb/>
　　　送伍明府景周之永嘉<lb/>
<pb n="KR4e0218_WYG_049-15a"/>
逺塞寒聲起暮笳離亭歸思逐黄花雙鳬欲化郎官舄<lb/>
片鷁先開使者槎旌斾夜懸滄海月樓臺春繞赤城霞<lb/>
乗閒擬著西征賦為報安仁髩未華<lb/>
　　　哭梁思伯中翰四首<lb/>
華髮才名滿玉樓思鄊仍作嶺南逰三秋鴻雁音書絶<lb/>
一夕龍蛇䜟緯愁易水飛霜閒别館海天斜日下荒丘<lb/>
西風獨把延陵劒不是詞人亦淚流<lb/>
五夜簫聲逐鳳凰碧桃枝下幾傳觴雲開郭隗黄金館<lb/>
<pb n="KR4e0218_WYG_049-15b"/>
花滿盧家白玉堂尚擬故人来漢闕不堪遊子去濠梁<lb/>
相思欲吊天南塚落盡梅花大海傍<lb/>
憔悴孤城此哭君闗河萬里見浮雲空齋寂寞青綾被<lb/>
遺藻凄凉白練裙醉客尚餘山簡夢招魂誰續景差文<lb/>
松風忽傍遙天起猶擬精靈下夕曛<lb/>
奇絶當年顧虎頭停杯為我畫滄洲毫端雲霧三湘色<lb/>
堂上煙霞七澤流漁艇依微臨野㟁人家搖落帶沙鷗<lb/>
只今粉墨空惆悵一片青山起暮愁<lb/>
<pb n="KR4e0218_WYG_049-16a"/>
　　　送安茂卿賦得富春山釣臺同諸子分題作<lb/>
百尺危梯上翠㣲空臺長日亂雲飛山寒麋鹿歸樵徑<lb/>
水落魚龍傍釣磯越渚㠶過蘭杜逺漢庭書到薜蘿稀<lb/>
披裘莫道垂綸客夜夜雙星動帝畿<lb/>
　　　將之武昌留别社中諸丈<hi>時家君出參楚藩</hi>
　　　　黎秘書惟敬<lb/>
萬壘西風接暮秋楚天城郭蹔淹留樓臺寂寞僊人去<lb/>
環珮凄凉帝子愁過雁定傳衡岳字啼猿初繫洞庭舟<lb/>
<pb n="KR4e0218_WYG_049-16b"/>
佳期南國無由共獨對青藜悵逺遊<lb/>
　　　　劉憲副仲修<lb/>
十載青衫傍帝都鄊心遙夜憶蓴鱸林間賦客閒三徑<lb/>
天外歸人問五湖秋雨㠶檣連白帝碧雲原廟鎖蒼梧<lb/>
江城玉笛休迴首零落梅花客夢孤<lb/>
　　　　康山人裕卿<lb/>
握手孤雲爾共論不堪岐路倒芳尊經年暮雪棲燕市<lb/>
一片春霞阻石門江上鴻書誰賦别天涯龍劒早酬恩<lb/>
<pb n="KR4e0218_WYG_049-17a"/>
蘆花夜夜扁舟色愁絶青山繞夢魂<lb/>
　　　　丘計部汝謙<lb/>
蕭蕭殘葉攬吳鈎才子臨風憶舊遊客路逺過湘水宅<lb/>
離心獨上武昌樓黄陵日落千花暮赤壁雲生萬葦秋<lb/>
㟁㟁啼猿江色裡不堪重繫木蘭舟<lb/>
　　　　李環衛惟寅<lb/>
京洛逄君解珮刀翩翩人識鳳凰毛歌殘白雪瑶華在<lb/>
夢倚青雲玉樹髙故國深秋淮甸雨歸心寒月海門濤<lb/>
<pb n="KR4e0218_WYG_049-17b"/>
江魚塞雁能相憶莫滯西堂五色毫<lb/>
　　　　安文學茂卿<lb/>
野竹江花繞㟁迴長沙晴望漢陽開浮雲曉色襄王夢<lb/>
寒雨秋聲宋玉臺白苧早飛三楚調青袍誰識五陵才<lb/>
南歸好逐征鴻翼一為湘娥解珮來<lb/>
　　　易侍御蘇别駕蔡亷訪攜酒清源大雄閣餞别<lb/>
　　　　得才字<lb/>
碧瓦雕甍玉作臺真從人世躡蓬萊盤空日月三天近<lb/>
<pb n="KR4e0218_WYG_049-18a"/>
抱郭南山萬井開冠盖乍逢梁苑集㠶檣初望越城迴<lb/>
亦知信美非吾境魂斷登樓賦客才<lb/>
　　　荅徐仁仲二首<hi>有序</hi>
　　　　返次清源阻水者㡬載月豫章徐仁仲逺移<lb/>
　　　　舟見就日夕晤語甚懽將别賦贈<lb/>
相逢豪氣自翩翩早覩靈光第一傳李郭仙舟同此夕<lb/>
張雷神劒合當年眠雲欲借匡廬頂望日聊依泰岱前<lb/>
七十二君君試問㡬家遺碣到桑田<hi>仁仲賦排律四十韻見貽推寄殊篤</hi>
<pb n="KR4e0218_WYG_049-18b"/>
<hi>余别有報章</hi>
朱絃無分奏彤庭濁酒猶堪話獨醒歴落雄心懸老驥<lb/>
蹉跎愁鬢擲流螢江頭地逺滕王閣湖上天開孺子亭<lb/>
縱是河東能邂逅千秋能似太𤣥經<lb/>
　　　渡江聞汪司馬避暑焦山有寄<lb/>
隨縁瓢笠又東林玉觀瑶臺望欲沈長憶鳳翔千仞上<lb/>
不知龍臥大江心名將日月題丹洞賦擁雲霞列翠岑<lb/>
倘覔戴逵溪畔宅秋風迴棹是蘭隂<lb/>
<pb n="KR4e0218_WYG_049-19a"/>
　　　淮徐歸興六首<lb/>
一棹乗秋出五湖西風愁色動蓴鱸金門帝許排閶闔<lb/>
寳劒人誰問鹿盧千尺尚懸東海釣百年休踐太行途<lb/>
平生烈士心長在碎撃王郎白玉壺<lb/>
夾岸㠶檣衛水濵蒼茫雲霧入垂綸三生不戴如花面<lb/>
九尺長餘食粟身杜宇慣嘲多病客辛夷頻喚欲歸人<lb/>
滄溟萬斛吾家在好逐漁郎問去津<lb/>
一望龍門興已闌漫將陳䇿射金鑾生來驃騎封侯易<lb/>
<pb n="KR4e0218_WYG_049-19b"/>
老去馮唐謁帝難栗里乍看三徑在桐江猶剰一峰寒<lb/>
秋風咫尺天池上未向榆枋刷羽翰<lb/>
短褐猶聞卧海湄長裾曽否曳天池蒼茫八翼飄雲漢<lb/>
慘淡雙肱折路岐玉洞豈無千嵗水金門寧乏萬年枝<lb/>
從教少婦機頭坐賦裡黄金尚陸離<lb/>
一㠶春雨下淮陽栁色偏嘲薜荔裳病後風塵堪躍馬<lb/>
歸来陵谷任騎羊髙山自奏三千牘上苑誰矜十八行<lb/>
莫嘆盧生魂夢裡㡬人窮達在黄梁<lb/>
<pb n="KR4e0218_WYG_049-20a"/>
白面題詩碣石臺紅顔擲盡重徘徊虛疑駿足曽雙刖<lb/>
不信羊腸易九迴縮地將隨徐甲去談天毋擬劇辛来<lb/>
飛揚摠属羣公事一壑猶能擅草萊<lb/>
　　　司空潘公行水徐泗間訂余晤語淮上適黄河<lb/>
　　　　阻風不及赴約輒因使者報謝四章<lb/>
側席天書降紫泥東山寧得遂幽棲琅函晝捧千靈集<lb/>
玉珮晨參百吏齊碧樹交陰籠大道蒼松垂葉䕶長堤<lb/>
龍蛇滿壁郵亭下一認當年夏后題<lb/>
<pb n="KR4e0218_WYG_049-20b"/>
一舸南征嵗月遐老臣馳驟日天涯平驅邵伯湖頭雪<lb/>
盡築髙公堰口霞稍喜故堤添栁色從教新漲没桃花<lb/>
軍儲絡繹三邊外底事屯田説漢家<lb/>
<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲穹碑頌姓名輝煌巨軸紀平成縁堤彩鷁千羣度<lb/>
掠水黄龍萬隊行轉粟東南無大澤飛芻西北有長城<lb/>
異時河洛看遺跡何限秋風璧馬情<lb/>
燁燁龍章下鳳樓漢庭何羨富民侯中天日月低環珮<lb/>
大陸風雲近冕旒蚤闢西園延上客行開東閣貯名流<lb/>
<pb n="KR4e0218_WYG_049-21a"/>
不縁石匣司空問誰識干將在斗牛<lb/>
　　　過觀察金公故居有感<hi>有序</hi>
　　　　公名應照宰吾邑者逾六年亷介逈絶歴官<lb/>
　　　　山東觀察使一日無疾終余素辱知國士爰<lb/>
　　　　詩吊焉<lb/>
六載氷壺異政傳琴堂晴色弄朱絃邴原乍肻懐千石<lb/>
劉寵猶憎受一錢桃李春風繁越嶠松楸寒日吊吳田<lb/>
門庭寂寞登龍後慟絶當時問太𤣥<lb/>
<pb n="KR4e0218_WYG_049-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻四十九<lb/>
</p>
<p>
</p>
  </div>
</body>
</text>
</TEI>
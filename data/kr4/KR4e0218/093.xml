<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十三</head> <lb/>
    <p>
<pb n="KR4e0218_WYG_093-1a"/>
欽定四庫全書<lb/>
　少室山房集巻九十三<lb/>
　　　　　　　　　　　　明　胡應麟　撰<lb/>
　　墓誌銘一首<lb/>
　　　明奉政大夫雲南布政司叅議東陽王公洎封<lb/>
　　　　宜人徐氏墓誌銘<lb/>
閼逢困敦之嵗莊皇帝御極改元家大人官儀制而同<lb/>
郡盧公仲佃在部中王公乾章在臺中朝夕過從暱甚<lb/>
<pb n="KR4e0218_WYG_093-1b"/>
也兩公淳徳望一鄉而正氣直節咸矯矯與時俗忤以<lb/>
故仕不登九列後先繇藩臬挂冠歸于家大人蓋相類<lb/>
云其後十年盧公伯子祠祭君以抗言杖闕下海内高<lb/>
其風而王公伯子孝廉君亦鷟舉藝林紬千秋經國之<lb/>
業天之懸左劵以報善人胡毫髮不爽也余鄉嘗以童<lb/>
子識兩公今盧公厭棄塵世久迺王公客嵗之杪復以<lb/>
無疾終于是家大人京洛故交垂盡矣是春孝廉君舂<lb/>
糧三百里介斯生匍匐庭下曰世方急吾子片言仰藉<lb/>
<pb n="KR4e0218_WYG_093-2a"/>
尊大人寵靈之末敢以先考妣塋石請惟吾子惠然以<lb/>
不朽施之不孝亮將世世奉明徳余悲孝廉君情致委<lb/>
篤抑通家故誼弗獲辭按狀公諱乾章字順卿别號震<lb/>
所自十世祖宋安撫使霆居婺之東陽奕葉為鉅族國<lb/>
朝六世祖墀習形家望邑西南青雲里有異氣遂挈家<lb/>
徙其中載傳而為公曾大父志志生公大父廣濟縣教<lb/>
諭垓垓生贈奉政大夫四川按察使寛即公父也先是<lb/>
公母蔡宜人娠公方就蓐夢神人儀觀偉甚鼔吹騎從<lb/>
<pb n="KR4e0218_WYG_093-2b"/>
翼而趨堂皇寤則誕公狀維肖舉族知非常兒既髫丱<lb/>
神穎秀發九嵗能屬文奉政公撫公背嘆曰吾家兩世<lb/>
治毛詩芥一第而均弗售大吾宗者非此兒也耶十四<lb/>
遣就安成受春秋劉某先生公獨從一僕負笈往未朞<lb/>
嵗盡得要領手録歸始安成擅春秋相戒毋得傳外境<lb/>
于是公之行也同舍生合謀祖道上而一二無賴胠公<lb/>
篋簒取之抵家奉政公詢録烏有矣公大慼已奮曰彼<lb/>
能胠吾篋庸能胠吾舌也即朗朗誦奉政公前竟篇靡<lb/>
<pb n="KR4e0218_WYG_093-3a"/>
一字訛脱奉政公屬耳大驚亟謂兒休矣奚以録為哉<lb/>
明年補邑弟子員督學劉公按部試崔浩自方子房論<lb/>
公操翰若飛陳漢魏兩朝用兵事纚纚目擊且言浩之<lb/>
運籌帷幄也批窽破的不啻超子房上之迺子房穎脱<lb/>
雄猜而浩湛七族于悍黷之主明哲保身戒胡方相逺<lb/>
也劉公披巻擊節非文塲老宿莫能立拔多士右既覩<lb/>
公僅踰冠彌賞艷錫楮幣四倍至委不能勝無何奉政<lb/>
公寢疾公侍湯藥衣帶不解累十旬卒不起公柴毁骨立<lb/>
<pb n="KR4e0218_WYG_093-3b"/>
懼傷蔡宜人意中夜抆泪令弗聞辛酉服闋薦于鄉壬<lb/>
戌第進士授中書舍人轉山西道監察御史巡視盧溝<lb/>
橋時世廟高拱穆清貂璫用事多不法宛平令彊直自<lb/>
遂中以非辜係圜扉御史顏公鯨抗疏極論坐奪官是<lb/>
時上怒甚臺無敢救者公獨疏繼之略曰宛平古所稱<lb/>
赤令非受役中貴人者也夫中貴人行其意宛平令受<lb/>
其法意與法恒相左也陛下不罪中貴人而覆罪宛平<lb/>
令且連及御史若國家紀綱名分何因力請汰羣閹以<lb/>
<pb n="KR4e0218_WYG_093-4a"/>
肅城社還臺諌以作敢言旌縣人以彰奉職疏入留中<lb/>
人洶洶懼公禍叵測公氣益發舒將具疏再上㑹閣臣<lb/>
列名申救上意解奪公俸三月以鹺政按山東長蘆時<lb/>
例嚴夾帶鹽不以時掣稍稍踰故額輒用其罪罪之羣大<lb/>
賈疑畏不前公晨至夕疏議停罷賈稱便屬道途先時<lb/>
除解額取盈外嵗竒羨往往溢萬緡公秋毫無所問敝<lb/>
衣冗簏竟任不睥睨一錢復命論劾兩藩臬不職事兩<lb/>
人皆籍山西與銓衡相綰結疏入吏部果恚公而給事<lb/>
<pb n="KR4e0218_WYG_093-4b"/>
中某遂希㫖盛稱兩人賢而公糾刺不以實公謂臣于<lb/>
僚屬日耳而目之科臣輦轂下何所從悉治狀其承望<lb/>
風㫖灼然疏俱寢不報俄命下按楚中甫旬日外遷四<lb/>
川按察司僉事時田蔡亂初平又播州酉陽地犬牙錯<lb/>
其間號難治上特賜璽書兼兵備誥贈公考如公秩而<lb/>
封母蔡氏太宜人蓋天子西顧特典也公入境身先僚<lb/>
屬問民所疾苦而噢咻之川以東土風獷戾訟獄旁午<lb/>
公視事日理爰書數十以為常重慶民有悦鄰人婦而<lb/>
<pb n="KR4e0218_WYG_093-5a"/>
挑之者婦礪錐樁其腹吏以未成姦抵婦罪公曰婦致<lb/>
死而加之辟是為宣淫者幟也立釋之有翁甚憐其子<lb/>
婦嫗疑焉夜竊翁衣履突婦床婦惶急咋嫗舌幾死有<lb/>
司當婦罪大逆公以婦所操者貞所觸者誤置弗問一<lb/>
日登郡城四顧慨然曰郡襟帶二江盤踞巉壁稱天險<lb/>
今彌望頺垣敗堞險安在即出贖鍰繕築迄城就民不<lb/>
知有大興先是叅將一控播州中廢格不行而兩臺使<lb/>
欲追設如故公議曰播人心習服楊氏大而叅將所號<lb/>
<pb n="KR4e0218_WYG_093-5b"/>
令所鞭笞者皆其爪牙脇腹也犬羊之屬刻木可以傳<lb/>
信而吾以漢法治之如率鷹隼而搏豺狼彼有噬且鬬<lb/>
而已往叅將周表在播曰惟高卧杜門蠢首揚烈猶紛<lb/>
紛奏擾今一旦驟復之彼愈不自安從其愬而中止是<lb/>
天朝命將之權反制于蕞爾之狄不得所請恐西事紛<lb/>
紛浸從此始矣為今計莫如以不治治之浚濠隍斥烽<lb/>
堠練兵積粟以備非常彼畏威懐徳耦俱無猜又何求<lb/>
焉議上撫按大然公得不置後三十年而播酋楊應龍<lb/>
<pb n="KR4e0218_WYG_093-6a"/>
竟釀亂人嘖嘖頌公逺識云東城隙剏書院爽塏宏潔<lb/>
簡青衿慧者程督之所甄拔胥君從化汪君言臣張君<lb/>
似渠蘇君雨毛君蔚相率取高第用是政聲藉藉播都<lb/>
下佹内遷而太宜人訃至公哀毁深墨一如昔喪奉政<lb/>
公瀕行諸父老扳送闐咽仍剏祠生祀香火不絶至今<lb/>
萬厯改元以服闋赴部除河南按察司僉事巡睢陽督<lb/>
學使者遷公暫攝朝貴欲縫掖所親意公攝官無拂理<lb/>
公眙愕曰青衿國家名器吾敢輒阿權貴人且吾任外<lb/>
<pb n="KR4e0218_WYG_093-6b"/>
臺専紀法而驟以私牘溷公庭何耶使語答稍不遜杖<lb/>
而繫諸獄彌月甫釋之所拔士逾籍尤衆安君世鳯甫<lb/>
垂髫試諸生苐一癸未偕計果掄魁公蒞河南四閲月<lb/>
遷江西布政司左叅議分部九江都昌劇盜何鳯等蟠<lb/>
據湖上恣寇鈔吏督兵往捕鼠竄洪濤中稍解嚴徒黨<lb/>
四出羣不逞揭竿助之殺傷官卒不可以數計公奮髯<lb/>
曰盜在吾四封而衡行若是不滅此何以朝食哉苐古用<lb/>
兵殱厥渠魁今有司欲一切蒐獮之宜人自為鬬牢不<lb/>
<pb n="KR4e0218_WYG_093-7a"/>
可破也因下令揭通逵誅止二兇諸脅從槩罔治旬日<lb/>
間衆面縛十之九因趨兵夜襲之逮明兩大酋首畢函<lb/>
致麾下所駐南康負匡廬面潯陽形勝甲宇内公登臨<lb/>
嘯咏以隙日訂五經同異録國朝北地信陽諸名家製<lb/>
作甲乙品題之時時捐月俸購古文竒籍有屬令槖金<lb/>
簏中公發緘大駭召令切責之令惶恐幾無地容滿秩<lb/>
陞廣東按察司副使兵備海南兼提督瓊州學政未行<lb/>
坐建邸失印鐫一官先是建昌郡王湎于酒一酲輒旬<lb/>
<pb n="KR4e0218_WYG_093-7b"/>
日盜且即卧内攘之郡邑秘其事日濳索民間公時兼<lb/>
攝吉安夐不相聞知盜就捕建康踪迹始大暴上震怒<lb/>
諸蒙蔽者悉嚴譴而公以分部抵罰同羣僚愕然請治<lb/>
裝入自明上且無以罪公謝曰宦于朝譬操舟于水諸<lb/>
君乗長風破浪萬里而吾至困石尤天也何言哉竟拂<lb/>
袖歸歸掃軌杜門足跡不一至城市既銓曹廉知江右<lb/>
狀起公福建按察司僉事駐節福寧州時劇盜林道乾<lb/>
郭東山等勾引倭夷猖獗甚而福寧據上游實汀潮門<lb/>
<pb n="KR4e0218_WYG_093-8a"/>
户舊設守備部千兵鎭海島島卑僅巻石寇舟至末及<lb/>
舉烽已蟻傅城下已公親率所屬抵海上遙見一山隠<lb/>
起巨浪中距州僅四十里許促拏舟登之山外衍而中<lb/>
豐於海氛無所不目攝公以杖擊地曰此所謂天塹非<lb/>
耶吾頓兵其中奚賊敢越此越此吾踵其後彼將亡噍<lb/>
類遺因狀聞兩臺臺報可竟公任果無害江陵握國秉<lb/>
汰藩臬諸司十之三公兼視七道事晨起據公座胥吏<lb/>
抱牘常累百公雙曈炯炯剖決如電人纎忽不敢欺直<lb/>
<pb n="KR4e0218_WYG_093-8b"/>
指使者雅重公冬月慮通省大辟囚先一日檄公讞狀<lb/>
公繙閱成案並釋諸囚面鞫之所開釋如建寧民丁五<lb/>
郎等三人則盜所仇逮自誣服者也漳州楊氏婦以弑<lb/>
夫寘極典訊其年距入狴纔十三公大駭詳詰乃知婦<lb/>
夫實贅壻母孀居私惡少慮壻之梗也而害之紿女任<lb/>
其辜且曰若年稚官必汝貰也無何母與姦者相繼死<lb/>
婦遂永閉囹圄中福州民身首殊邸舍盜絶踪吏縶同<lb/>
宿抵以罪公以亡者亡寸挾邂逅剸以刃非人情夜具<lb/>
<pb n="KR4e0218_WYG_093-9a"/>
疏諸囚誣濫狀御史是公並得生不爾五人者質明磔<lb/>
于市矣福安治環大海一夕颶風發水墳地幾十丈壊<lb/>
城堞漂廬舍溺者數萬人公馳徃惻然出帑金置棺殯<lb/>
其骼大發倉粟賑流殍而為文吊其禍讀者感動悽惻<lb/>
以方李華古戰塲是時刑部卿洪某忤權相放歸江陵<lb/>
憾不置密㫖以大獄寄公公廉知洪枉申啟營救殊力<lb/>
當事切望之㑹仲秋省試七閩士公入為總裁官御史<lb/>
命試題藩臬諸公環視莫敢詰公越衆請曰題誠美然<lb/>
<pb n="KR4e0218_WYG_093-9b"/>
傳播道路稔矣御史不怡題中易而公亦以是月擢叅<lb/>
議雲南布政司癸未春大計考功卒從不及論以二憾<lb/>
故也公聞報欣然曰吾一官萬里視浮榮譬嚼䗶彼其<lb/>
以歸老難余哉抵故鄉懸車謝客斥餘俸創别墅東郊<lb/>
高臺曲池曵杖臨眺無虚日性雅嗜讀書杜門手一編<lb/>
貴交游罕得覩其面獨寒士投刺匆遽中亦倒屣迎之<lb/>
郡人祝無殊邑人斯惟武李允達數過從揚㩁公握杯<lb/>
酒相勞苦若平生間發一談諸後進犁然絶倒咸以為<lb/>
<pb n="KR4e0218_WYG_093-10a"/>
先達未易窺也為文章援筆立就大都不加㸃尤工詩<lb/>
樂府新詞所著浪遊等集梁太素傳竒並行世嘗題壁<lb/>
弋陽署王次公行部九江讀漁燈燃楚竹人語漸呉楓<lb/>
之句顧同寅郭公孝曰此咄咄逼人可畏公優游林下<lb/>
以文藝自娯者一十八禩卒萬厯己亥仲冬距生嘉靖<lb/>
丁亥秋暮享年七十又三公貌和平而氣瑰岸兼擅政<lb/>
事文學之長即應接上官不肯少為籧篨態惟通人雅<lb/>
士能諒之蜀則臺使兩陳公楚則大司馬凌公御史大<lb/>
<pb n="KR4e0218_WYG_093-10b"/>
夫喬公直指徐公熊公燕公安公皆交章薦辟恐後晚<lb/>
節宦閩藩伯某集衆僚出示所作詩韻連失讀者唯唯<lb/>
競贊揚公却立微哂某怒形于色酌大白前浮公曰古<lb/>
行酒軍法從事今公犯諠譁禁趣盡觴公遽曰師出以<lb/>
律不以律胡衆之肅也某色愈厲中罷燕公出入談笑<lb/>
自如迺至緩大獄爭大典竟以是遭三黜直道之難容<lb/>
蓋自古嘆之矣公自奉甚約素欵客則人務盡懽與人<lb/>
交由由然惡語不狎及奴𨽻以故爭徳公長者尤善以<lb/>
<pb n="KR4e0218_WYG_093-11a"/>
骨相觀人李文學能茂數上詩公稱其翩翩竒雋假年<lb/>
嵗足逐鹿中原而不無太和缺折之慮李果先公咯血<lb/>
卒公素强無疾先一日尚康步良食命應門掃逕灌花<lb/>
木俄有星夜殞里中翌日沐浴正襟坐中堂揮手逝卒<lb/>
應曩神人兆云公娶封宜人姓徐氏敏慧恪共始公為<lb/>
諸生食貧旦夕所需饘粥而瓶粟時告罄宜人躬績絍<lb/>
多方佐公無幾微愠見色公既貴迎養太宜人京師時<lb/>
春秋高多嗃嗃宜人怡聲屛氣必蘄中其懽而後已凡<lb/>
<pb n="KR4e0218_WYG_093-11b"/>
逮事公逾四紀白首相對亡間言外而婣㜕内而妯娌<lb/>
微而臧獲人人厭其意鍾愛孝廉君特甚而弗為姑息<lb/>
嚴督以詩書孝廉自塾歸誦制義公前宜人以意辨高<lb/>
下恒十中五六工治生絶不為孝廉君計曰男子生墮<lb/>
地桑弧蓬矢射四方寧齷齪卧蓬蒿守阿堵物哉居常<lb/>
諭孝廉而父子世受國恩努力鉛刀呈一割之用異日<lb/>
居官受事毋負清白吏子孫可也公殁悼慕深至成痼<lb/>
疾竟以次嵗庚子臈月終距生嘉靖壬辰春春秋凡六<lb/>
<pb n="KR4e0218_WYG_093-12a"/>
十九云子一即孝廉嘉亮娶盧氏叅軍洪度女女一適<lb/>
侍郎虞公守愚孫應旂孫女三皆嘉亮出尚幼始公翺<lb/>
翔臺諌及家大人游余年甫十二公一見以小友呼之<lb/>
比余嬰肺疾雕蟲刻鶩自放一丘而孝廉君顧盛見挽<lb/>
推引而納諸作者之域則余于公固載世通家也不朽<lb/>
之責即言之無文其曷辭爰泚筆志諸石而系以銘<lb/>
　銘曰華宗十葉蕃東陽瑯琊太原屹相望一經世授<lb/>
　沉宫墻三世之後飛岩廊直詞勁氣吞豺狼矯如孤<lb/>
<pb n="KR4e0218_WYG_093-12b"/>
　鷟鳴朝陽璽書持斧巡荆揚高牙大纛懸疆場政聲<lb/>
　煒燁馳明堂逡巡九列朝天王南金百練瑩剛膓中<lb/>
　山謗牘流螟蝗挂冠神武天茫茫初平握手呼羣羊<lb/>
　遺編萬軸堆琳瑯繽紛製作羅縹囊婉娩中閨同頡<lb/>
　頏白頭比翼諧絲簧趨庭汗血神昻昻傳家大業追<lb/>
　三唐靈光一柱撐銀潢胡乘白雲歸帝旁鬱鬱佳城<lb/>
　蟠北邙貞珉百代垂𤣥黄遺風山高繄水長<lb/>
　少室山房集巻九十三<lb/>
</p>
<p>
</p>
  </div>
</body>
</text>
</TEI>
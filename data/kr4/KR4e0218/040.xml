<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十</head> <lb/>
    <p>
<pb n="KR4e0218_WYG_040-1a"/>
欽定四庫全書<lb/>
　少室山房集巻四十<lb/>
　　　　　　　　　　　　明　胡應麟　撰<lb/>
　　五言律詩七十六首<lb/>
　　　侍御葉公初度賦柬四章<hi>時中秋後五日</hi>
白鹿梯仙境青牛柱史臺東華晴旭現南極瑞雲來玉<lb/>
蘂凌蒼柏金莖映緑苔黄封将湛露瀲灧出蓬萊<lb/>
豸繡輝瑶席鸞笙奏玉除紅雲三島近白露九秋餘祝<lb/>
<pb n="KR4e0218_WYG_040-1b"/>
頌填宫觀謳歌沸里閭西泠木蘭棹花色擁芙蕖<lb/>
曙色重關外湖山列夀觴桂圓猶八月菊吐漸重陽紫<lb/>
鳳新辰極青鳬舊上方天風何處落一曲度霓裳<lb/>
繡斧清朝出光生大海涯梅鹽徴相國柏酒送仙家舄<lb/>
履排青漢衣裳逗紫霞錢塘十萬户簫鼓沸蒹葭<hi>公時按鹺</hi>
　　　送吳山人吳時為桃花會<lb/>
豐樂橋邊路相逢鬢未皤形骸長土木夢寐半雲蘿洞<lb/>
口銘題鶴池頭帖換鵝桃花飛欲盡曉發奈愁何<lb/>
<pb n="KR4e0218_WYG_040-2a"/>
　　　題胡京孺三緘齋<lb/>
玉塵揮仍置金人戒不忘譚寧空稷下辯已詘華陽塞<lb/>
兑遵𤣥聖冥心對上皇白圭晨起誦三復意何長<lb/>
　　　林孝㢘以黄堯衢書至并新詩投贈報以此章<lb/>
席帽戴殘陽翩翩白面郎登龍年尚少繫馬日偏長萬<lb/>
巻窺藜閣雙鈎合草堂寄聲黄叔度夜雪待孤航<lb/>
　　　永叔坐中戲贈奕者鄭童<lb/>
十五侍王郎盈盈坐隠囊雄思馳虎穴險欲控羊腸玉<lb/>
<pb n="KR4e0218_WYG_040-2b"/>
洞青霞麗金庭白日長毋懐陸郎橘髙跨赤龍翔<lb/>
　　　夀陳翁<lb/>
大隠聊城市青霞渥妙顔一壺懸海岱雙屐占湖山繞<lb/>
砌蘭芽茁當樓桂魄閒中宵占紫氣已到穆陵關<lb/>
　　　午日訪吳文仲使君適湖上燕集寄柬二律<lb/>
午日尋芳候千秋祝聖年樓船浮别島簫鼓列長筵紫<lb/>
翠仙城出丹青梵刹懸金閶折垂栁何似越門前<lb/>
騎吹千山外招尋總勝遊蒲觴飛别墅桂楫競中流日<lb/>
<pb n="KR4e0218_WYG_040-3a"/>
湧江心鏡霞增海上籌天顔欣咫尺一望翠雲裘<hi>吳公以萬</hi>
<hi>夀入都唐人祝賀用鏡水心鏡以午日鑄唐小説中</hi>
　　　次日集明府齋頭長君文學侍坐<lb/>
依然五楊栁丈室卧東臯海岱驕鴻翼林塘狎蟹螯飛<lb/>
觴春色淺秉燭夜談髙冉冉凌雲氣池頭著鳳毛<lb/>
　　　狄叅戎邀集園亭觀女劇即席賦<lb/>
将軍西第燕奏伎鬱金堂樊素先登席秦青正繞梁巫<lb/>
雲飛繡褥楚雪照羅裳不盡淳于興留髠夜正長<lb/>
<pb n="KR4e0218_WYG_040-3b"/>
飄飄青鳥使晨迓白鷗羣艷舞偏傾國嬌歌盡遏雲江<lb/>
深桃葉度灘逺竹枝聞不分黄花色霜前撲畫裙<lb/>
　　　羅生館中閲伎作<hi>是夕奏梁辰魚吳越春秋</hi>
逆旅愁無賴良宵興若何纖腰呈楚舞稚齒發吳歌院<lb/>
落飄紅霧樓臺駐絳河扁舟拉西子蚤晩若耶過<lb/>
為探傾城色聊停上漢槎興移金谷樹春滿玉臺花益<lb/>
夀懐差壯安仁鬢未華異時雲水約珍重越溪紗<lb/>
　　　同方上舍集施山人二首<hi>時立春前一日</hi>
<pb n="KR4e0218_WYG_040-4a"/>
旅况新年接鄉心故國同吟猶懐洛下語漸識齊東逕<lb/>
草初迴緑園桃欲放紅朝攜雙蠟屐南陌鬭春風<lb/>
柏葉孤城蚤梅花絶域遲暫将春雪興同醉暮雲時白<lb/>
練毫飛洒青燈劍陸離吳歌夜闌發星斗墮敲棋<lb/>
　　　王将軍邀集西園賦時大雪初霽<lb/>
将軍西第近曳履暮追遊不夜開瑶圃先春宴玉樓月<lb/>
窺庭樹上雲逐劍花流片石燕然頂嵯峨待紫騮<lb/>
　　　張博士過訪賦贈二首<lb/>
<pb n="KR4e0218_WYG_040-4b"/>
世業明經舊家聲作賦隆四知傳漢代三絶擅唐宫匣<lb/>
劍芙蓉麗盤飱苜蓿窮何人問奇字旬月坐春風<lb/>
蕭然廣文邸半榻擁青氊著述河汾後摳趨泰岱前虚<lb/>
堂時繫馬髙座幾懸鱣咫尺侯芭在花時過酒船<lb/>
　　　送周新之<lb/>
久事元戎幕新辭上客行雪深離瀚海潮落到錢塘射<lb/>
虎矜衣窄歌魚笑鋏長小喬粧閣畔計日望周郎<lb/>
　　　送汪生歸大鄣<lb/>
<pb n="KR4e0218_WYG_040-5a"/>
客邸悵離羣連天木葉聞囊琴凄鶴調匣劍隠龍紋野<lb/>
凍黄河雪山昏白岳雲嚴陵吾舊宅一訊孔珪文<lb/>
　　　潞河遇陳子卿同飲胡瀫元齋頭即席賦梅花下<lb/>
白社元同調清風忽故人荆髙逢易水干莫照延津謁<lb/>
帝心期壯封侯骨相貧梅花齋閣底沈醉異鄉春<lb/>
　　　陳生出所藏半照及匕首乞詩為離合作五言<lb/>
　　　　律<lb/>
惜别佳人意酬知列士腸粧臺分鳳影寶匣現龍光蓮<lb/>
<pb n="KR4e0218_WYG_040-5b"/>
鍔誰同鑄菱花意對藏樂昌何日返見汝合干将<lb/>
　　　送趙别駕<lb/>
參軍曾入幕别駕復移舟渌水蓮花隔清溪杜若留鸎<lb/>
聲吳甸曉騎火粤山秋好作師雄夢羅浮問舊遊<lb/>
　　　春日胡茅兩生訪王至卿攜妓東郊藉草暢飲<lb/>
　　　　迨暮泛舟從北郭歸<lb/>
拂曙薊門東尋芳入亂紅園梨嬌墮雪堤栁浄含風逸<lb/>
氣雙鈎並清歌一棹同盈盈美人意悵别夕陽中<lb/>
<pb n="KR4e0218_WYG_040-6a"/>
　　　贈唐山人二律<lb/>
暫輟嚴陵釣懸壺向紫宸仙莖攜沆瀣帝座問星辰白<lb/>
苧新燕客青囊舊越人昆明泉萬斛花裏試垂綸<lb/>
綵筆神飛動青囊術有無看松留泰岱採藥望天都霧<lb/>
引車前鹿雲迎舄下鳬異時滄海色千古屬潛夫<lb/>
　　　和吳茂先悼亡<lb/>
王生馳夢日潘令悼亡年雨滅巫峰外雲沈洛水前笑<lb/>
言孤枕共形影一燈懸好借文成術紗廚望晝眠<lb/>
<pb n="KR4e0218_WYG_040-6b"/>
　　　于鳳鳴攜酒慧覺禪寺作<lb/>
尋幽偕賦客古刹亂雲傍優鉢千花浄菩提一樹芳談<lb/>
天遊浄樂掃地坐清凉欲共寒山衲西歸不二鄉<lb/>
　　　贈真頭陀<lb/>
南州來賦客北苑問髙僧佛土窮三界人天度七陵孤<lb/>
雲晨拓鉢大雪夜傳燈便欲逃禪去風旛證惠能<lb/>
　　　再賦同吳生<lb/>
問法來方丈清齋供野蒲髙禪逢普化古佛現毘盧大<lb/>
<pb n="KR4e0218_WYG_040-7a"/>
悟三乗徹真空一念無那能将寶筏咫尺濟歸途<lb/>
　　　座中贈吳隠君<lb/>
梵刹金銀布人天下夕陽菩提千界浄荷芰六時芳渺<lb/>
漫恒河筏蹉跎劫海航憑君畏壘下一授衛生方<lb/>
　　　贈鄭生<lb/>
卜居仍海嶠門巷一壺懸采藥陶𢎞景迷花孟浩然星<lb/>
垂漳水釣月引衛河船縱目金華頂羣羊正熟眠<lb/>
　　　吳生談魯連臺在遼城東北未有題咏余素髙<lb/>
<pb n="KR4e0218_WYG_040-7b"/>
　　　　其節俠即席賦此<lb/>
<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲髙臺畔猶傳俠客名千秋餘故壘片札下堅城晩<lb/>
日殘花墜寒雲蔓草平誰言蹈東海風馭入蓬瀛<lb/>
　　　吳希學齋頭鸚鵡學語慧甚戲贈此章<lb/>
似汝聰明質誰将閉玉籠鄉心馳隴右野語狎齊東倚<lb/>
竹身全翠餐桃頰倍紅秦宫三十六一一訴春風<lb/>
　　　贈耿中官<lb/>
萍梗淮圻北桑弧碣石東心長懸魏闕疏屢入隋宫色<lb/>
<pb n="KR4e0218_WYG_040-8a"/>
相三途幻因縁四大空侯鯖頻日饜拂袂近春風<lb/>
　　　送倪明府<lb/>
燁燁蘭隂里銅符羨晝遊鳴琴聊寄傲㟁幘正風流桂<lb/>
折羅浮頂梅探庾嶺頭黄金臺百尺獨步佇驊騮<lb/>
　　　贈盛明元昆仲時余将卜居葛湖之傍以諸子<lb/>
　　　　翩翩雅尚有足依者焉<lb/>
盛世塤篪合翩翩逸興同六龍齊潁上三鳳倍河東玉<lb/>
樹聨花萼瓊枝壓桂叢滄浪分一曲肯著杜陵翁<hi>諸盛凡六</hi>
<pb n="KR4e0218_WYG_040-8b"/>
<hi>人</hi>
髙門懐伯仲上座集賢豪對列三珠樹同揮五色毫披<lb/>
襟憐爾輩結襪愧吾曹老大才名盡惟應把濁醪<lb/>
　　　題湖上方舟四首<hi>有序</hi>
　　　　舟下聯三小蜻蜓艇上覆方板衡徑丈許縱<lb/>
　　　　倍之欄檻四列頂幕青油中二髹几可坐十<lb/>
　　　　人寛平軒爽規製甚適盛明元氏昆仲所創<lb/>
　　　　以待賔友之汎湖者余既日以杯酒從事遂<lb/>
<pb n="KR4e0218_WYG_040-9a"/>
　　　　賞以五言四章<lb/>
桂楫漾沙棠朱欄十尺强三舟聨錦纜四柱簇牙檣障<lb/>
日青油麗凌風翠黛狂洞簫明月底一曲和滄浪<lb/>
平湖秋色浄一舸繫蒹葭懶搆思光宅堪浮少伯家窺<lb/>
簾鳴鸛鶴掠檻度魚蝦竟夕看明月無勞促曙鴉<lb/>
薄暮方舟集芙蓉次第尋臺驚浮水面亭似壓波心雅<lb/>
稱苕川釣偏宜笠澤吟浮休定何日一壑暢幽襟<lb/>
湖上暮雲稠青絲蕩碧油移舟過巨石浮筏向中流擬<lb/>
<pb n="KR4e0218_WYG_040-9b"/>
作張騫泛真同郭泰遊余将挈佳麗日醉大隄頭<lb/>
　　　盛母孀節詩為思達思𢎞題<lb/>
盛世髙孀節光增婺女奇志堅初矢日年倍未亡時片<lb/>
玉懐中抱雙珠膝下遺桃花三月近戲彩傍瑶池<lb/>
　　　贈雲濤祝生所狎美人也<lb/>
翠袖撥箜篌居鄰八咏樓雲偷巫峽曙濤占曲江秋經<lb/>
巻王姬誦詩箋薛媛留何妨祝融氏同赴爛柯遊<lb/>
　　　思齊夜出楊𤓰佐酒稍異常者訊之知楊姥得<lb/>
<pb n="KR4e0218_WYG_040-10a"/>
　　　　諸異人即席賦此<lb/>
何代貽嘉實纍纍越水涯稱名同邵圃問姓是楊家五<lb/>
色縈丹洞三漿爛紫霞異時營子母蘿蔓日交加<lb/>
　　　贈李廣文<lb/>
舊國天都近新齋婺女懸彩飛江令筆青挾鄭公氊三<lb/>
洞雲攜屐雙溪雪放船無誇沈侯句苜蓿誦嘉篇<lb/>
　　　送栁使君之南雄<lb/>
五馬趂西風朱旛氣槩中淮陽移長孺蜀郡待文翁梅<lb/>
<pb n="KR4e0218_WYG_040-10b"/>
發新郵使棠飛舊寓公羅浮峰四百躡屐遍秋空<lb/>
　　　送王廷尉還東陽<hi>時有鼔盆之變</hi>
晝遊蘭渚上花色艷簪裾舊翥雙鳬舄新馳駟馬車紅<lb/>
雲燕日近緑水婺星虚藉藉張廷尉髙門葺故居<lb/>
　　　送沈明府之江右<lb/>
五馬晝飛揚雙龍照夜光公庭髙岳底官廨大湖傍舊<lb/>
讌虚平樂新恩出建章為知良吏傳藉藉贊龔黄<lb/>
　　　暮秋病肺夢中作<lb/>
<pb n="KR4e0218_WYG_040-11a"/>
微霜九月朔一病罷登臺熟睡蟬聲裡柴門午不開茶<lb/>
烟縈翠篠藥褁翳青苔兀兀巢居子塵心且未猜<lb/>
竟日焚香坐丹楓敞畫屏參同原有契道徳豈無經白<lb/>
露髙塗屋青山逺抱亭那能世縁縳華髮已星星<lb/>
　　　題趙鴻臚文鎮西園並蒂黄花<lb/>
並蒂秋難老同心暮更嘉金莖雙濯露玉蘂對凌霞色<lb/>
映天隨圃香飛靖節家翩翩白衣過把酒興無涯<lb/>
　　　花朝吳孝父邀集髙深甫湖上園亭<lb/>
<pb n="KR4e0218_WYG_040-11b"/>
名園總宜客春半大堤頭渌水時扄户青山日滿樓攜<lb/>
壺新雨過挾瑟亂雲流漫惜花朝宴拚成列炬遊<lb/>
　　　送吳文仲使君并懐參知睿父二首<lb/>
鼓吹錢塘驛帆檣趂暮潮雙龍初析羽駟馬暫停鑣繡<lb/>
鉞吳門近牙旌越嶺遥異時成握手列炬坐深宵<lb/>
後乗遵吳苑前驅問薊方瞻依猶大樹蔽芾盡甘棠霧<lb/>
躡三天紫雲停六洞蒼提攜更何日爛醉舊髙陽<lb/>
　　　寄吳希學徵士兼懐啓元茂才<lb/>
<pb n="KR4e0218_WYG_040-12a"/>
萬事總長鋏一身餘短笻别三天子障吟五大夫松滄<lb/>
海有時涸丹砂何嵗逢周顒卜居近憶卧定林鐘<lb/>
　　　過俞羨長小飲二首<hi>有序</hi>
　　　　羨長寄居吳山之麓四壁蕭然僅圖書盈篋<lb/>
　　　　笥余為欵語移日歸寫其風素成詩二章<lb/>
極目函關曉居然異氣停姓名髙逸傳身世太𤣥經獨<lb/>
鶴雲蹤杳雙龍電色靈孤山梅萬樹新著少微星<lb/>
四壁圖書滿藤蘿壓座蒼陸渾新邸僻陽羨舊田荒大<lb/>
<pb n="KR4e0218_WYG_040-12b"/>
業占毛穎雄心托杜康褐衣吾自貴未擬謁金張<lb/>
　　　送汪山人歸四明四首<lb/>
兩鬢懐人短雙瞳作客方文淵神矍鑠叔夜思昂藏薜<lb/>
茘裁衣古蘭荃結珮芳戴顒精舍近歸卧白雲長<lb/>
相逢寧海岱對語即江湖肯抱臨淄瑟聊攜督亢圖官<lb/>
衙吟苜蓿客館寄菰蘆異日山隂興能來白玉壺<lb/>
𤣥亭吾久閉問字不辭勞妙訣青囊古雄談白㲲髙東<lb/>
瀛朝濯髪北海夜持螯極目河梁雨寒光隔珮刀<lb/>
<pb n="KR4e0218_WYG_040-13a"/>
邂逅青山陌飄然思不羣乍歸鄞海月長嘯瀫溪雲劍<lb/>
擁蒼精氣符懸赤伏文東山逢謝傅好作片鴻聞<lb/>
　　　輓祝母<lb/>
飄飄易遷駕凝望白雲長橋逈分烏雀臺髙失鳳凰東<lb/>
陵辭聖母南海謁空王何夕雙溪水重懸婺女芒<lb/>
　　　唁祝遜之<lb/>
傳聞倚廬客布帽碧山阿讀禮依松柏傳詩廢蓼莪熊<lb/>
丸魂夢逺雞骨淚痕多迢遞支機石無由問絳河<lb/>
<pb n="KR4e0218_WYG_040-13b"/>
　　　謁董江都祠二首<lb/>
太息江都相遺風尚宛然帷疑曾下日園憶未窺年大<lb/>
業尼山後真源洛水前天人三策在不廢萬年傳<lb/>
一逕浮雲入千崖落照明廣川新廟貌繁露舊家聲水<lb/>
緑平吞市山青半壓城九原人可作相對話西京<lb/>
　　　寄潘上林二首<lb/>
　　　南海潘上林少丞光禄伯子也嘗共集黎秘書<lb/>
　　　　邸雄飲達旦别去廿載矣今春余卧疾武林忽<lb/>
<pb n="KR4e0218_WYG_040-14a"/>
　　　逺寄手書新刻盈篋爛然慰藉之餘聊寄兹什<lb/>
廿載長安陌君能憶酒狂片鴻來庾嶺雙鯉到錢塘賦<lb/>
草新藜閣詩篇舊柏梁春明退朝晩擲果遍奚囊<lb/>
　　　　憶弱冠燕中惟敬少丞朝暮遊往或浹旬不<lb/>
　　　　面則咸詫為疎迺今諸儕輩略亡存者即君<lb/>
　　　　華吏部喪逝繼之河山之感觸目飛動今覩<lb/>
　　　　上林君羽翮翩翩典刑如在重賦此章<lb/>
落魄南皮社壺觴數往來夜眠光禄邸晨叩秘書臺永<lb/>
<pb n="KR4e0218_WYG_040-14b"/>
絶抽毫彦猶餘執㦸才重看潘騎省題賦入蓬萊<lb/>
　　　夀王山人子英<lb/>
初度逢元日華筵正七旬遺經藏甲乙秘籙授庚申庭<lb/>
樹三株發堦蓂一葉陳共欣蘭水上比屋頌靈椿<lb/>
宅寄吳山外籌添越海傍玉壺懸大藥金匱謁長桑紫<lb/>
府青牛駐𤣥關白鶴翔東風門第在拂面杏花芳<lb/>
　　　送黄野人二首<lb/>
倦作蘭隂客花期一棹閒真形模五岳秘籙授三山電<lb/>
<pb n="KR4e0218_WYG_040-15a"/>
掣蒼龍下雲驅白鶴還越王臺漸近先到若耶灣<lb/>
自得茅山秘休糧卧翠屏銖衣朝絳闕玉簡誦黄庭六<lb/>
甲時觀象庚申夕煉形石床雲霧滿懸珮濕青萍<lb/>
　　　題黄上仲大有山房巻<lb/>
吾憐黄叔度一榻抱雲眠早賦中原雪長吟大有天瑶<lb/>
芝榮積石玉乳噴飛泉笑我金華洞羊羣正熟眠<lb/>
　<lb/>
　<lb/>
<pb n="KR4e0218_WYG_040-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百十二</head> <lb/>
    <p>
<pb n="KR4e0218_WYG_112-1a"/>
欽定四庫全書<lb/>
　少室山房集巻一百十二<lb/>
　　　　　　　　　　　　明　胡應麟　撰<lb/>
　　書牘二十三首<lb/>
　　　報王中丞先生<lb/>
客従婁江持雙赤鯉至剖之素書在腹封識宛然知葛<lb/>
仙翁以是月朢日寄我者也新詩字字欲飛函闗紫氣<lb/>
閬風朝霞自不當以漢唐凡格論嘗夷考古昔才人列<lb/>
<pb n="KR4e0218_WYG_112-1b"/>
名謫籍若李供奉之長庚杜拾遺之文星典吏白舍人<lb/>
之海山使者皆烜赫可徵迺其仙去之後間有篇章往<lb/>
往不逮存日豈詩必窮而後工一躋通顯涉要津無論<lb/>
欲界清都鈞有才盡之厄耶以今觀于執事而知二三<lb/>
子之才不盡于人間而盡于世外猶之乎非才之極也<lb/>
否則傳記所稱二三子之得仙有未必盡然者即如執<lb/>
事一旦奉上帝御書為五城十二樓長將製作遂侔化<lb/>
工異時續成四部于鈞天之臺萼緑吮毫蘭香和墨智<lb/>
<pb n="KR4e0218_WYG_112-2a"/>
瓊捧研騰楮價于七襄耀文光于八極庸詎若長吉小<lb/>
兒受帝命賦白瑤宫迄無片語隻詞流傳人代耶聞次<lb/>
公小需次作闗西夫子便欲挂冠聚首之期逆計不逺<lb/>
東方生所記聚窟鳳麟洲儒家者流每謂謔浪究竟得<lb/>
之耳目間漢武皇而在今當無不與同時之恨矣晨起<lb/>
值三青鳥海上旋敬附尺箋于五雲閣下<lb/>
　　　再報元美中丞<lb/>
不聞笙鶴之音又閲月矣瑤池大羅咫尺人世東南中<lb/>
<pb n="KR4e0218_WYG_112-2b"/>
山弇遂與海上三神無異顧安得如費長房持葛陂九<lb/>
節杖乘風馭雲飛入壺公白玉樓也厯稽古今才彦往<lb/>
往見忌造物小兒羇旅窮愁疾病夭折悉是其常無足<lb/>
嗟怪甚而戮辱不免其身何以故取精泰多取名泰劇<lb/>
消息盈虚更倚互伏昊穹定數孰能踰之且秦漢以還<lb/>
證道之士非童年屣脱室家遺外一切則壯嵗萍棲草<lb/>
澤屏息萬緣彼其于世味毛髪染指便無復登真之望<lb/>
固未有優㳺百順極紛華鉅麗之享于人間而又㕘峙<lb/>
<pb n="KR4e0218_WYG_112-3a"/>
兩儀握悠久靈長之柄于物外者惟是執事江東望族<lb/>
髫鬌青雲父子弟兄奕奕蟬冕重以文章之妙姬孔千<lb/>
秋學問之宏威文六合兹又接引上元印心大道永漏<lb/>
岱宗之籍長居建徳之鄉竊恐司命之君將愈益不勝<lb/>
其忌雖然天以古今全盛之材縦執事矣則亦安能不<lb/>
以古今全盛之算畀執事今而後即㝠㝠之中欲有所<lb/>
簸弄顛倒知小兒伎倆不足當王先生一吷矣迺若一<lb/>
時艷慕之儔稍覩末光頗聆緒論而人人自謂大丹可<lb/>
<pb n="KR4e0218_WYG_112-3b"/>
得黄金立成端簡朝元刻期拔宅至以東南仙聖洊至<lb/>
八百之多者應麟竊又以為未然夫升洙泗之堂不必<lb/>
皆顔冉比唐虞之屋不必盡巢由故耼老著書惟吐舌<lb/>
于闗尹牟尼設敎僅灌頂于文殊固知學者牛毛成者<lb/>
鱗角百代接踵一士比肩不然胡喬松而後冲舉之證<lb/>
寥寥楊許以還宗派之傳落落也臣之少也亦嘗妄意<lb/>
兹途鋭情往籍既而屠龍愒日畫虎彌年荑稗未登蒲<lb/>
栁先撥神明耗竭齒髪變衰深惟根株鈍弱運數涼蹇<lb/>
<pb n="KR4e0218_WYG_112-4a"/>
馳驅不朽之場已為溢分覬覦長生之業切慮無階每<lb/>
攬觀九命所陳時復三嘆自失何敢以蟣蝨規圖園綺<lb/>
蟪蛄等夀昆騫哉伏惟執事丹臺之上屢賜手援竊計<lb/>
髙真紫府之前或垂齒錄而度徳量力徘徊中宵實所<lb/>
未厭故寧求觀于小道無使見笑于大方執事者將亟<lb/>
賞其自知之明為復亟哀其自畫之陋也信筆縷縷不<lb/>
任主臣青雀西来尚毋金玉<lb/>
　　　　弇州書来云僕已辦兩青鞋作西歸津梁計<lb/>
<pb n="KR4e0218_WYG_112-4b"/>
　　　　不意中道為易遷宫所邀然𤣥闗一竅大較<lb/>
　　　　非異足下仙才也有意捐夙障従我㳺乎<lb/>
　　　與少司馬王公<lb/>
夏五附小狀水曹属車駕北征竟以原札返舍卧病衡<lb/>
茆海内交知聞問闊絶燕鴻吴鯉河山邈如尺一之訊<lb/>
久蔵笥箧乍者驟聞留都大司馬之命中夜躍然如執<lb/>
事曠刼人豪即九州之長奚當一吷然而斯舉也生色<lb/>
詞林吐氣文士即不為一身一家慶能無為盛世得人<lb/>
<pb n="KR4e0218_WYG_112-5a"/>
慶也應麟仰藉寵靈株伏以来體氣漸平飲啄無害惟<lb/>
世念益灰冷將移家金華窮谷中為石羊君供伐薪汲<lb/>
泉之役惟是二親斑白下寡弱息旁無幼弟徘徊顧戀<lb/>
未即飄然邇以丹元子告疲并聲韻蹔束髙閣竊懼一<lb/>
旦溘焉為門牆羞因稍稍檢拾故所論著十數家災之<lb/>
于木庶㡬楊氏之𤣥中間抉幽摘遐剔訛糾繆頗以一<lb/>
斑自信即古人閎鉅之業未敢覬心較近日用修之鹵<lb/>
莽差謂愈之属剞劂未完新嵗之春當持以奉獻也間<lb/>
<pb n="KR4e0218_WYG_112-5b"/>
嘗竊謂文章學問本非二途無論左馬杜韓人皆淵洽<lb/>
即六代唐初風軌具存自宋熈豐趣尚浸異迺一時博<lb/>
雅尚有其徒𢎞正諸賢號稱復古操觚雲湧而咸以讀<lb/>
書為戒至有晉魏以還茫然心目者噫是詎可聞于鄰<lb/>
國也故不肖妄謂國朝文章之盛㡬軼古先而學問之<lb/>
衰無逾晩季至于嘉隆𤣥談日沸即豪特之士崛起其<lb/>
間而属辭者虞譏于堆垜多識者取誚于支離不有執<lb/>
事出而挽之將恐兩家者言浸淫無極天不生仲尼萬<lb/>
<pb n="KR4e0218_WYG_112-6a"/>
古如長夜虚語乎哉不肖夙抱此懐以時多枘鑿未敢<lb/>
誦言今惟一吐于執事之前且巻而懐之以俟異世矣<lb/>
六詩過䝉奨飾彌匪所安仲黙于鱗千秋一出即代興<lb/>
迭王明徳方隆奚小子之敢覬覦惟執事不靳深教庶<lb/>
㡬竭蹶趨之不一<lb/>
　　　謝司馬王公石羊生傳書<lb/>
卧疴京口兩辱手書厚徳榮施迥逾骨肉而鄙劣姓名<lb/>
濫叨鴻鉅千秋百代快覩身前今而後所不以九死餘<lb/>
<pb n="KR4e0218_WYG_112-6b"/>
生奮蹶竭趨圖國士于萬一非夫也南中閒局即本兵<lb/>
重寄未足展命世才旦夕璽書趣召大拜樞衡稍出緒<lb/>
餘膏澤㝢内俟三千八百功滿行圓然後拔宅紫霄乗<lb/>
風玉清即仙籍中且將列銜無上區區人間世駒隙蠅<lb/>
頭詎足㸃之眉睫也<lb/>
　　　與大司寇王公<lb/>
伏中褦襶名園留連浹日邃閣崇臺雕闌畫楣金碧熒<lb/>
皇炫耀心目而荷颸蘭馥侵裾襲履松聲竹色盈觴夹<lb/>
<pb n="KR4e0218_WYG_112-7a"/>
坐皆非復人間世往籍所志洞天福地類以浮艷過實<lb/>
等之寓言迺今耳目覩記殆軼所聞矣六月之杪僅抵<lb/>
故廬二親在堂兩孩繞膝青緗萬軸薄用自娱間有呻<lb/>
吟大都倦逰所得加以藥物之餘意氣澌盡知大方壇<lb/>
坫不足當一笑也伏惟晉秩南都崇遷八座國朝文人<lb/>
學士度越宋唐獨名位逺却執事者實始兼之暇日登<lb/>
鳳皇之臺揮如椽而引大白千秋著作將遂併廢一朝<lb/>
不肖足疾稍瘳秋杪扶藜躡屫<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>蹩髙牙快覩羽儀之<lb/>
<pb n="KR4e0218_WYG_112-7b"/>
盛不知珠履末行肻一厠㑹稽狂客否也<lb/>
　　　與王司寇論丹鉊諸録<lb/>
客嵗三狀起居俱未獲垂報殊極悵悚豈鴻鯉浮沈將<lb/>
大教奪冗未發耶自我公晉陟崇班蒼生拭目門牆末<lb/>
士踴躍昌勝想像留都燕間建朱節震華鼓釃酒大江<lb/>
弔古雨花鳳臺畔無論六代諸君即李供奉久擅金陵<lb/>
王氣今且却步三舍區區孫仲謀劉寄奴輩徒豪舉一<lb/>
時胡足道也新春伏惟台候萬福靈光一柱南極一星<lb/>
<pb n="KR4e0218_WYG_112-8a"/>
撐拄照臨大千世界盖九州之内華封之祝有同心焉<lb/>
詎直鄙人私慶而已麟自客夏病歸沈痼就平慈顔奄<lb/>
背創深痛巨㡬不欲生深惟千秋不朽之權有海内鉅<lb/>
公在冬杪倘能扶曳當擔簦負笈候命閽人計執事不<lb/>
靳餘輝榮賁幽壤也病中檢摭稗官十數種生平佔俾<lb/>
概見大都其半剞劂麤完尚多未備急于教削先此上<lb/>
呈中間數<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>稍稍舉正丹鉊諸録曩讀用修書絶嘆以<lb/>
為國朝不可無比讀晦伯書則又絶嘆以為用修不可<lb/>
<pb n="KR4e0218_WYG_112-8b"/>
無惜繩糾所得僅十之三因取厥義例増而廣之得失<lb/>
是非方册具列不敢俾用修之誤復誤後人竊惟當世<lb/>
子雲無逾執事故敢悉効其愚不知千慮之餘時得一<lb/>
否雖然執事今方深入無諍㳺心太初談堯舜于戴晉<lb/>
人譬猶一吷而况乎區區齊魏之爭奚異乎蝸之左角<lb/>
也<lb/>
　　　雜啓長公小牘九通<lb/>
臘盡以家嚴命强起涉淮属徐沛運艘旁午鷁首復東<lb/>
<pb n="KR4e0218_WYG_112-9a"/>
中途改嵗將觀燈于廣陵雨阻弗克仲春抵𤓰步晨渡<lb/>
大江遙望金陵宫闕神爽翼翼㡬欲奮飛迺賤軀瀕死<lb/>
之餘步履趻踔加以僮僕流移一水盈盈邈如天塹惟<lb/>
是清宵魂夢恍忽髙牙大纛間比聞憑軾趨南中者日<lb/>
以千計龍門之盛絶古今益嘆鄙人之瓠落也<lb/>
　　　二<lb/>
某於詩歌即結髪従軍大小百戰而僻處海邦進寸退<lb/>
尺曽不足稱王夜郎擁衆扶餘而敢妄希壇坫之盛惟<lb/>
<pb n="KR4e0218_WYG_112-9b"/>
近所著詩藪内外四編頗竊自信管中之豹盖生平精<lb/>
力畢殫此矣昔楊中散著書以俟後世属當世無子雲<lb/>
耳世有仲尼子淵殆庶㡬且附驥顯矧師友淵源未及<lb/>
㳺夏者耶數朝計已卒業知齒牙餘論匪所惜也<lb/>
　　　三<lb/>
執事之于文章也前無昔賢後無来哲内苞函夏外徹<lb/>
裔夷聲譽之隆尡耀存日亘賢刦中當無二矣迺天之<lb/>
所為獨縦執事與執事所為迥異諸人者叩之所以或<lb/>
<pb n="KR4e0218_WYG_112-10a"/>
莫能知也告以所知或莫能信也嗟嗟執事少陵氏之<lb/>
在唐厄窮卒世當時齷齪餘子吾無暇責君如開元帥<lb/>
如嚴武友如李白亦概棄且忽焉至元相國韓昌黎而<lb/>
後始論定豈杜猶有待哉要以自信確然弗為時沮則<lb/>
屈宋曹劉甫也業先自任矣<lb/>
　　　四<lb/>
𢎞正諸賢律詩寡合而古作時自可觀嘉隆諸子近體<lb/>
偏工而古風㡬復絶響兼集其盛者執事外李何二氏<lb/>
<pb n="KR4e0218_WYG_112-10b"/>
國初若髙太史亦庶㡬焉次公足稱具體此外非無名<lb/>
世總之一技之長顧未易為學人道也<lb/>
　　　五<lb/>
徂春結夏往来燕吴閩越間得書經史子集一萬二千<lb/>
五百八十四巻詩藥府歌行律絶一百四十二章名山<lb/>
川岩洞瓌瑋絶特處足迹所厯又無慮十餘生平之㳺<lb/>
弗壯于此執事得無樂聞之敢悉以布于左右<lb/>
　　　六<hi>来云蘭谿新酒碧于泉一斗真堪價十干</hi>
<pb n="KR4e0218_WYG_112-11a"/>
自明公之月旦行金華遂無處生活然尚據麻姑上㳺<lb/>
將無繇皇氏伯仲故耶朝来驟得新評覺壚頭光焰頓<lb/>
爾萬丈急呼竹林舊㳺浮大白三百澆之不知鼻端之<lb/>
出火也<lb/>
　　　七<lb/>
金華三洞天朝真冰壺雙龍皆幽靚窅絶洞前産嘉荈<lb/>
殊不下陽羨建溪已買田其麓刻私印珮之曰金華洞<lb/>
牧羊君何時仙蹻乘罡風過此呼萬石羊起立攜手一<lb/>
<pb n="KR4e0218_WYG_112-11b"/>
大笑青雲中也<lb/>
　　　八<lb/>
秋杪褁糧挈同志登金華山絕頂夜宿孝標紫薇岩慨<lb/>
然念其人上軋忮君下刼悍婦終身戚戚無一日歡而<lb/>
此山此岩遂千古為其有至國朝遇先生而名益爛焉<lb/>
彼華林之黻冕惡乎在因以鉄如意擊岩石大呼劉生<lb/>
姓名酹鸚鵡十餘觥林谷之間恍若有嚮而答者<lb/>
　　　九<lb/>
<pb n="KR4e0218_WYG_112-12a"/>
昌黎氏云揚子雲著書以待異世之為子雲者迄今千<lb/>
年未嘗有兩子雲也僕未嘗不大笑其言士患不著書<lb/>
或著書不能千年耳夫世有昌黎矣而尚為無子雲哉<lb/>
　　　與王次公<lb/>
仙舟過瀫不佞獲以年家子側侍笑言蘭隂之下淹留<lb/>
竟日山靈動色白雲晝飛子猷返棹昔為雅談方之執<lb/>
事殊有慚恧所乏者戴安道為地主耳吴使嗣還伏荷<lb/>
手教麗藻素絲光照蓬室重以覆瓿之業仰託大篇匪<lb/>
<pb n="KR4e0218_WYG_112-12b"/>
侯芭之素而過辱子雲之知蔑左思之才而濫冒士安<lb/>
之賞即千載而下持以不朽寧獨一時知已感哉于時<lb/>
輒成二律錄寄扇頭新春亟擬挟笈褁糧候公于匡廬<lb/>
絶頂則復以舍事倥偬就道中輟俄聞副臬之拜側身<lb/>
西望愈益神馳伏惟明公以命世偉才當右文鴻運翺<lb/>
翔華省厯有嵗年日且大究其用于天下令異時屈指<lb/>
我明豪傑有臯夔屈馬合而為一者非古今文人快覩<lb/>
事耶豫章竒秀不啻九江雖蓮峰瀑布蹔逺旌麾而西<lb/>
<pb n="KR4e0218_WYG_112-13a"/>
山爽氣日候几席暇日登滕王之閣揮如椽而引大白<lb/>
昌黎子安有靈當局促三舍矣賦成見寄引領来鴻無<lb/>
任惓切<lb/>
　　　奉次公敬美<lb/>
自去冬邦相丈来邑即懸企台旌過瀫為平原十日懽<lb/>
中間抗疏乞休悵望彌日暨豫章迎吏至知疏上留中<lb/>
輒又慶幸久之迴仙舟辱臨敝邑不佞曽不能奉宿昔<lb/>
教也則何以稱北道主哉憶乍艤棹蘭隂登髙握手迫<lb/>
<pb n="KR4e0218_WYG_112-13b"/>
晩言别情況種種神思欲飛執事念及斯時得無一為<lb/>
悵然否尊使還吴逺辱手教恵貺駢蕃殊出望外酷熱<lb/>
中展大篇讀之清風穆然襲我肺腑蘭隂瀫水再經品<lb/>
題異時遂為勝地非特鄙人幸也感佩何可言何可言<lb/>
車駕已至豫章江右諸公當復有倡酬之什伏計内遷<lb/>
旦夕舟過敝邦更得于髙牙大纛中望見顔色尤私衷<lb/>
所切計也喻使歸里敬附短章珠玉在前令人辟易無<lb/>
論形穢伏惟削而教之<lb/>
<pb n="KR4e0218_WYG_112-14a"/>
　　　與王太常敬美<lb/>
婁江一棹載覿清光浹旬華館授簡飛觥窮日落月以<lb/>
二先生為北道主而兩司馬為坐上客無論金谷蘭亭<lb/>
不知郢中鄴下能専此盛否而應麟以世講之末濫辱<lb/>
提攜渥聆𤣥教迄今追憶猶神動色飛于澹圃之間春<lb/>
和伏惟道候萬福執事千秋大匠一代儒宗而永退盛<lb/>
年棲心禪寂豈特名世僅見求之前代邈難等倫第神<lb/>
龍威鳳終非藪澤中物昔右軍一憤逺引後世往往有<lb/>
<pb n="KR4e0218_WYG_112-14b"/>
未竟之嘆妄意執事焚修之暇暫出𤣥闗俾㝢内蒼生<lb/>
稍霑福澤旋復拂衣稷契巢由參合為一足稱古今詞<lb/>
場一大愉快豈執事無意乎名園清適大篇竒句日益<lb/>
繁富曩面乞諸題計俱脱稿萬希揮擲以慰渇饑新正<lb/>
病卧未能走候輶軒専人代叩暮雲春樹神與俱馳<lb/>
　　　報王敬美先生<lb/>
客嵗束書北上摳衣龍門瞻望山斗十年寤寐傾倒一<lb/>
朝至愉快也落羽南歸風塵眯目辱明公載啓𤣥闗進<lb/>
<pb n="KR4e0218_WYG_112-15a"/>
之晤語中宵揚扢萬古若新第于時玉體違和未竟請<lb/>
益西天阿閦隨見輒隠延平雙劍乍合復飛不無悵悵<lb/>
耳行日承惓惓盛心勗以大業應麟自髫丱誦法古昔<lb/>
窺豹有年比来屢奉教言彌復領悟于古則樂選歌行<lb/>
近則五七律絶叩源推委具得體裁搆思吮毫時出蹊<lb/>
逕當意所獨得神情飛動身世並忘南面王樂無以為<lb/>
喻第犬馬邇来益苦多病竊恐力不従心遵道中廢為<lb/>
門牆累非復淺鮮所冀執事終始造之乍漫與友人評<lb/>
<pb n="KR4e0218_WYG_112-15b"/>
覈當代竊以𢎞正之才博于嘉隆而精詣未極嘉隆之<lb/>
才密于𢎞正而統括未全𢎞正材饒于古即朱顧孫鄭<lb/>
歌行時自可觀律則以獻吉為之而猶未暢嘉隆材殫<lb/>
于律若吴徐宗梁近體各臻其妙古則以濟南出之而<lb/>
猶未超故規雅道于儒門則廣陵才近體顓孫長興徳<lb/>
隣卜氏昌榖子業古選夷清于鱗明卿近體尹恵仲黙<lb/>
具體猶顔氏之一間獻吉聖域類湯武之未優必求神<lb/>
化無方古今悉備詞人周孔藝苑唐虞長公一人而已<lb/>
<pb n="KR4e0218_WYG_112-16a"/>
至如精詣則厯下武昌兼體則信陽北地而且絶出羣<lb/>
蹊自建旗皷如迦文之後少林西来獨啓禪宗别開甘<lb/>
露者執事一人而已同調犁然頗稱確論計門下燕閒<lb/>
省及噴飯案頭也還山大序暨北上長歌統惟揮發側<lb/>
身東望神爽奮飛<lb/>
　　　雜柬次公四通<lb/>
王穉欽不死可名才子吴明卿雖老祇作詩人二語于<lb/>
兩君可謂千秋㫁案大抵穉欽才具過吴即詩文逕庭<lb/>
<pb n="KR4e0218_WYG_112-16b"/>
作者而天授處勃勃不可掩吴才情藻繪皆匪王敵而<lb/>
近體卓然名家由工力深至故也若吴自近體外諸古<lb/>
風樂絶種種非長而王之五言律雖長公擊節稱善格<lb/>
終出吴下則天授難以盡憑而人工不可不力審矣鄙<lb/>
見夙爾乍聞執事兹評不覺犂然心醉以為王吴復生<lb/>
亦當欵服而晩進深味兹言受益非眇輒援筆退紀之<lb/>
并綴一轉語以聞執事將無莞爾而笑也<lb/>
　　　二<lb/>
<pb n="KR4e0218_WYG_112-17a"/>
乍齋頭覩鄧氏函史属辭聨類足逺繼扶風而近驂檇<lb/>
李亦文獻之一徵也嗣讀其上編迺潦倒無所發明盖<lb/>
下編先就且史才不易志特其一端故耶陳晦伯博洽<lb/>
自居所著述自正楊外若經典稽疑數種皆淺隘不足<lb/>
觀天中記尤僕所未解者類書之體有二匪博則精此<lb/>
書既極挂漏又所輯皆凡近庸冗事以擬宋人海録彼<lb/>
猶有意而天中何也<lb/>
　　　三<lb/>
<pb n="KR4e0218_WYG_112-17b"/>
李于鱗以詩鳴而唐詩選一書去取乖方靡闗軌筏陳<lb/>
晦伯以學稱而天中記一書采掇蕪陋㒺裨見聞李序<lb/>
説大自矜持陳篇名髙自標目良可作對往嘗疑詩刪<lb/>
匪出于鱗乍始得之執事將英雄欺人或才識異軌耶<lb/>
第李序雖持論過髙獨造之見尚足千古陳故一書簏<lb/>
耳詩文意義多所未諳矧操筆自運而可責之然天中<lb/>
類書捃摭故典本子見存亦何難辨而疎淺若是唐宋<lb/>
迄今類書存者十數家得失短長大都等埒明無類書<lb/>
<pb n="KR4e0218_WYG_112-18a"/>
而是編之輯殊為可笑蘇子瞻以五臣注文選俚儒荒<lb/>
陋詎曰增足于蛇已耶<lb/>
　　　四<lb/>
劉義慶世説一書誠古今絶唱所謂三嘆有遺音者然<lb/>
至執事伯仲始大顯長公序中四語得其神綮即令世<lb/>
説自評無極此妙顧學人未易㸃頭執事復巻為之標<lb/>
句為之繹遺恨無毫髪矣第前史藝文志臨川所纂尚<lb/>
不下數種今一二存廣記中較世説霄壤不侔也豈精<lb/>
<pb n="KR4e0218_WYG_112-18b"/>
力固盡此耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百十二<lb/>
</p>
<p>
</p>
  </div>
</body>
</text>
</TEI>
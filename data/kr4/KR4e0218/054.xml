<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十四</head> <lb/>
    <p>
<pb n="KR4e0218_WYG_054-1a"/>
欽定四庫全書<lb/>
　少室山房集巻五十四<lb/>
　　　　　　　　　　　　明　胡應麟　撰<lb/>
　　七言律詩八十六首<lb/>
　　　喻明府邦相新至邑適康山人裕卿自䖍州還<lb/>
　　　　雁宕過訪同集署中分韻得杯字<lb/>
雙鳬新自鳯城來疋馬言尋雁宕廻萬里風期仍下榻<lb/>
千秋詞賦共銜杯雲霞彷彿飛燕社星斗依微堕越臺<lb/>
<pb n="KR4e0218_WYG_054-1b"/>
試問移官湘水日曽將賔客並鄒枚<lb/>
　　　冬夜喻水部康山人過集齋中<lb/>
萍踪十載共相望邂逅重開竹下觴客子驅車還越嶠<lb/>
詞臣飛舄到河陽虹霓色動高天外日月春生大海傍<lb/>
㑹見桃花連四境先攜賦草過西堂<lb/>
　　　曹子念歳暮過訪夜同集喻邦相署中分得雲<lb/>
　　　　字<lb/>
仙槎逼歳下江濆客舘張筵傍夜分西北萬星懸對酒<lb/>
<pb n="KR4e0218_WYG_054-2a"/>
東南片月堕論文鳴琴是處棲鸞翮岸幘誰能喚鶴羣<lb/>
不信茂陵愁緒減坐深庭葉漸紛紛<lb/>
　　　寒食喻明府以詩招集署中<lb/>
折簡應憐令節徂琴堂尊酒坐頻呼青雲漸許詞人合<lb/>
白雪偏隨傲吏孤海嶠仙風迴玉舄江天明月墮氷壺<lb/>
河陽樹樹催春發一問安仁賦有無<lb/>
　　　題邦相容膝軒<lb/>
一椽容膝搆初成坐挾胡床碧蘚平漫擬柴桑歸日傲<lb/>
<pb n="KR4e0218_WYG_054-2b"/>
蹔同梁父抱時情忩臨南浦千花入簾捲西山萬樹明<lb/>
自是太𤣥耽寂莫可容雙屐問柴荆<hi>陶審容膝之易安</hi>
　　　午日王次公過訪小齋邀同邦相夜集二<lb/>
　　　　首<lb/>
幾年詞賦憶登樓錦䌫初停節使舟午日正逢花縣賞<lb/>
<hi>是日先集邦相署中</hi>薫風仍赴竹林遊歌來大澤青天暮語入長<lb/>
安白雪愁漫道匡廬帆色好于今地主是南州<lb/>
千騎輝煌出帝都一尊攜手話長途桃花忽駐吳門鷁<lb/>
<pb n="KR4e0218_WYG_054-3a"/>
栁色重邀漢殿鳬坐裡天迴卿月並亭前雲擁客星孤<lb/>
無輕此夕平原醉容易人間覔酒徒<lb/>
　　　明晨邦相為具邀余同次公登蘭隂山迨暮乃<lb/>
　　　　别<lb/>
絶磴飛梁杖底迴䦨干遥望夕陽開天懸萬壑低吳岫<lb/>
地擁雙流抱越臺賦就定應雄屈賈遊成端不負宗雷<lb/>
藂蘭滿目堪攜興一為千秋闢草萊<lb/>
捫蘿日暮到蒼茫絶壁看天興轉狂三洞霞光逥蠟屐<lb/>
<pb n="KR4e0218_WYG_054-3b"/>
九峰雲色堕胡床青精欲借仙人箸白練偏題國士裳<lb/>
悵望十旬虛左意片帆簫鼓下潯陽<hi>是日次公為明府及余作大書至十</hi>
<hi>餘紙</hi>
　　　王長公兩寄余書不值乍次公之江右始得之<lb/>
　　　　時公雅慕長生將以八月閉闗與塵世絶書<lb/>
　　　　來云云悵然奉寄二首<lb/>
落落登壇意未降生花長夢筆如杠風霜驟喜來空谷<lb/>
雲霧猶驚隔大江上界仙才元第一中原詞客定無雙<lb/>
<pb n="KR4e0218_WYG_054-4a"/>
三山尚計當年約肯遲寒空白玉幢<lb/>
郢曲徒勞望海天吳絲真愧玉堂傳頻年客夣青綾外<lb/>
一代神交白苧前大藥蚤聞飛姹女靈圖曽否下真仙<lb/>
西行莫謂秋期近紫氣闗門日夜懸<hi>時公以吳綾及詩扇見貽</hi>
　　　夀邵使君八秩<hi>司成許公命作邵為侍御君父</hi>
海嶠千花簇綺筵金章遥並繡裳懸趨庭正值乘驄候<lb/>
臥閣猶思下鳯年天姥月明飛夢過若耶雲起探春還<lb/>
垂竿可道偏行樂咫尺蒲輪渭水前<lb/>
<pb n="KR4e0218_WYG_054-4b"/>
　　　寄楊計部<lb/>
蹔辭簮筆下蓬萊縹緲風烟越嶠開放鶴夜眠高士墓<lb/>
呼猿晨謁梵王臺平湖絃管千家集大海帆檣十郡來<lb/>
早晚長楊思獻賦豈應岩穴滯仙才<hi>時楊寓錢塘放鶴亭呼猿洞俱在湖上</hi>
　　　胡文父自燕中迴同邦相夜過齋中小集<lb/>
故人青眼話從容明府朱絃並過從此夕風烟迴薜荔<lb/>
十年星斗散芙蓉神來未覺匡廬逺夢去先愁越嶠重<lb/>
下榻南州今好在漫將離色賦飛龍<lb/>
<pb n="KR4e0218_WYG_054-5a"/>
　　　同胡文父集喻邦相署中<lb/>
射䇿初從漢殿逥風流地主重徘徊三年共記㸔雲别<lb/>
萬里真成挂雪來揺落劒光偏傍斗浮沉書札但含杯<lb/>
無誇席上荀陳聚紫氣中宵遍越臺<lb/>
　　　中秋日同邦相餞孟弢於蘭隂山得詩四首<lb/>
絶頂秋光面面迴平分吳楚一登臺尊前白日雙龍下<lb/>
屐底青天萬象開握麈並高詞客興含毫深憶大夫才<lb/>
<hi>先是王次公過與邦相及余同登是日出觀所留詩巻</hi>銀蟾漸起東南色遮莫驪<lb/>
<pb n="KR4e0218_WYG_054-5b"/>
歌薄暮催<lb/>
漫向名山賦别離芳尊纔愜故人期嬋娟萬里猶今夕<lb/>
兄弟中原自一時地擁蘭臯餘氣色天逥濲水盡漣漪<lb/>
使君大有襄陽興醉舞何妨並接䍦<lb/>
彩筆曽將擅帝京何來愁病臥高城乾坤漸老文園客<lb/>
湖海猶深魏闕情一代應徐非異域千秋潘陸是同盟<lb/>
相逢此夕雖云易忍挂青帆月下行<lb/>
一時賔主並風流無柰離心傍客舟待月總攜天柱興<lb/>
<pb n="KR4e0218_WYG_054-6a"/>
觀濤俄失廣陵遊凄清畫角同歸暮縹緲寒砧獨去愁<lb/>
咲殺平原期十日不禁盧女望刀頭<hi>孟弢以思家亟歸故末句嘲之</hi>
　　　大司空朱公招余過訪余以病臥不獲赴意甚<lb/>
　　　　感焉輒成小詩奉寄<lb/>
領袖三朝岳降神乞歸江畔有閑身雲霄北望猶明主<lb/>
日月中原自老臣青玉乍攜扶骯髒𤣥圭載錫偃經綸<lb/>
極知一水堪移棹愁絶文園病肺人<lb/>
　　　王孫孔暘以廼翁自號竹隱因作亭曰依隱走<lb/>
<pb n="KR4e0218_WYG_054-6b"/>
　　　　册索余賦詩<lb/>
淇水何年卜素封依然丈室寄遐踪高枝逼漢曽棲鳯<lb/>
新籜連雲更臥龍色照西山青萬叠影揺南浦緑千重<lb/>
清吟不訝王猷傲藍轝何妨日過從<lb/>
　　　送廣文閔先生之檇李二首<hi>閔烏程人余嘗及為諸生</hi>
為羨除書下日邊一官猶抱昔時氊菰蘆舊業行偏近<lb/>
苜蓿新齋坐更偏繡服春回苕水上青衿雲擁濲門前<lb/>
莫誇竒字空千載蚤向揚亭授太𤣥<lb/>
<pb n="KR4e0218_WYG_054-7a"/>
五載蘭隂宦轍勞移官華髮未蕭騷衙齋地僻占龍氣<lb/>
閶闔雲深憶鳯毛夾道吳民誇絳帳分行越士泣青袍<lb/>
偏怜百里苕溪路竟日能傳若下醪<lb/>
　　　寄答宗良王孫<lb/>
渥洼何處問龍媒共識南州八斗才海嶠未容雙劒合<lb/>
江城俄報尺書來天迴滕閣霞生座地近梁園雪滿臺<lb/>
見說鳴鑾多樂事一帆能許傍鄒枚<lb/>
　　　寄答孔暘王孫<lb/>
<pb n="KR4e0218_WYG_054-7b"/>
寒濤寂莫豫章舩翹首朱門客思懸片諾未交南斗下<lb/>
千行遥堕北風前亭依孺子堪招隱閣近滕王借草𤣥<lb/>
咫尺龍沙春信到白梅青栁定誰傳<lb/>
　　　邦相以新正趨府舟中望金華雪色見懷賦答<lb/>
乍喜春風問鶡冠開緘白雪照林巒飛花逈落鄒枚座<lb/>
麗藻先登屈宋壇江浦樓臺晴㺯色海天城闕暮生寒<lb/>
瑶京咫尺三山在乗興能過十二䦨<lb/>
　　　人日邦相過訪小齋留集至暮分得尋字並懷<lb/>
<pb n="KR4e0218_WYG_054-8a"/>
　　　　燕社曩歲之集<lb/>
飄然雙舄暮相尋佳節頻過意自深掃徑乍當梅栁下<lb/>
飛觴遥坐薜蘿隂中天日月燕臺色萬里江山越嶠吟<lb/>
舉目賜環應有詔大明宫闕翠華臨<hi>唐人有人日大明宫應制詩</hi>
　　　奉賀觀察吳公擢任大㕘二首<lb/>
除書五夜下青霄共識吳公治行超象緯坐看燕闕近<lb/>
雲霞行憶雁山遥湖心錦纜維春色城上金尊落暮潮<lb/>
倘許侯芭仍叩閣紫薇花下問瓊瑶<lb/>
<pb n="KR4e0218_WYG_054-8b"/>
牙旗又轉越江西荏苒年光惜解攜轉粟蹔勞蕭相畫<lb/>
㸔花猶記白公題雲屯大陸千倉滿雪照長淮萬舸齊<lb/>
回首石門歌嘯地幾從明月望丹梯<hi>時吳公職督運</hi>
　　　寄懷方伯滕師二首<hi>時方卜築武夷</hi>
萬山何處粤王臺半榻寒空寄草萊白社定偕高士臥<lb/>
青門聊學故矦開風塵西北懸車淨宇宙東南曳杖迴<lb/>
愧殺草𤣥亭下客攀雲無路到崔嵬<lb/>
十載頻含帝命馳掛冠偏稱黒頭時風雲一代歸文苑<lb/>
<pb n="KR4e0218_WYG_054-9a"/>
日月千秋弄武夷白傅詩情囊草在謝公幽興杖藜知<lb/>
扁舟九曲誰言逺極目桃花徧路岐<lb/>
　　　送王次公觀察視學闗中六首<lb/>
咫尺除書氣象新漸㸔霄漢問詞臣文章一代初推轂<lb/>
名姓三朝舊斵輪露冕星光遥動鄴褰帷雪色欲飛秦<lb/>
柏梁臺殿抽毫處年少誰當屬和人<lb/>
牙旌初入豫章臺繡鉞俄看灞上開把袂雲霞匡續去<lb/>
飛書河岳巨靈來公餘雁塔誰高倡客滿龍門孰上才<lb/>
<pb n="KR4e0218_WYG_054-9b"/>
寂莫漢庭遷史宅遺踪一為問蒿萊<lb/>
絳帳遥趨大國風懸腰雙劒拂長虹旋收駿骨過秦市<lb/>
盡輦蛾睂入漢宫紫閣烟霞晴望裡黄河氷雪醉吟中<lb/>
驚看岳頂重題後萬古金天色對雄<lb/>
拂袖驪歌共黯然青山孤照越門筵藍田畫好推摩詰<lb/>
灞㟁詩成憶仲宣朝日未央千榭起暮鍾長樂萬家懸<lb/>
何愁肺病當年事對倚金莖玉露前<lb/>
皷吹朝巡百二州五陵花色傍行騶山迴菡萏終南出<lb/>
<pb n="KR4e0218_WYG_054-10a"/>
殿鎻芙蓉太液愁異日諸儒傳白虎<hi>班氏通徳論</hi>早時多士<lb/>
識青牛葡萄細酌咸陽夜好是經過舊酒樓<lb/>
西征車騎去翩翩夾道爭迎使者賢執憲盛推何李後<lb/>
雕文重識漢秦先幨帷翠逼長安栁杖屐青攜太華蓮<lb/>
莫以上林秋雁盡緘題憑寄白門舩<lb/>
　　　秋日送僧遊天竺遂之五臺<lb/>
寒風挂席下滄溟是處名山適性靈勝地蹔依三竺紫<lb/>
高天遥望五臺青中林伏虎雲生座絶澗尋龍月滿缾<lb/>
<pb n="KR4e0218_WYG_054-10b"/>
若見文殊勞寄語法門何日擬談經<lb/>
　　　吳文仲明府過訪有贈并柬喻水部<lb/>
片語青雲照玉珂驚看結駟傍岩阿河南政績吳公最<lb/>
鄴下風流季重多㟁幘晴光三徑滿鳴琴秋色萬峰過<lb/>
同聲咫尺何郎在倘許頻來醉薜蘿<lb/>
　　　秋日邦相署中對菊作篇末兼期枉過<lb/>
僊令裁花自國工幽香競吐曲䦨中瑶臺驟立霜千朶<lb/>
玉砌渾攲露一叢摘處杜陵堪歳晩餐來屈子未途窮<lb/>
<pb n="KR4e0218_WYG_054-11a"/>
白衣剰有江州醖莫遣東籬悵望同<lb/>
　　　邦相遊爛柯山值雨不遂以長歌見示賦此奉<lb/>
　　　　嘲<lb/>
曽聞樵者說丹丘流水桃花事事幽風雨忽摧飛舄興<lb/>
雲霞如妬爛柯遊千秋且向塵中住十日誰能洞裡留<lb/>
好趂峭帆安道宅青天豪飲瀫江頭<lb/>
　　　易惟效明府過訪有贈<lb/>
蕭條一曲臥烟霞忽有軒車到狹斜天闕九重曽攬轡<lb/>
<pb n="KR4e0218_WYG_054-11b"/>
河陽百里蹔栽花寒星婺女隨春棹片石江郎對晚衙<lb/>
回首爛柯仙宅近幾從飛舄問丹砂<lb/>
　　　鄉人有自吳中來者談曇陽仙師坐化事竒甚<lb/>
　　　　信筆奉寄王長公元美<lb/>
自是梯仙第一才豈無清夢到蓬萊書飛南岳夫人下<lb/>
燕罷西池阿母廻高浪駕天懸玉闕綘霞扶日近瑤臺<lb/>
三山金記應相授曳杖行看出九垓<lb/>
　　　哭穉修博士<lb/>
<pb n="KR4e0218_WYG_054-12a"/>
斗色俄看散楚墟青袍猶憶上公車十年風雪淹行巻<lb/>
萬死乾坤逐謗書冠掛尚留神武恨壁空誰問茂陵居<lb/>
相思忍誦招魂曲滿目陳編涕淚餘<lb/>
　　　貞吉以秦鏡并短歌見貽賦此奉答<lb/>
誰訝軒轅舊物留美人持贈自南州傳看玉質千秋上<lb/>
不愧氷心萬里投勲業杜陵堪徙倚雲山王勣任遨遊<lb/>
莫誇照膽秦宫事一對蛾睂客自愁<lb/>
　　　送易使君之延平<lb/>
<pb n="KR4e0218_WYG_054-12b"/>
驪歌催發向華筵千騎延津去黯然偃蹇金魚辭上國<lb/>
煇煌銅虎出高天三山叠翠流公署九曲分青照畫船<lb/>
何限武夷雲際色時從絶頂候飛仙<lb/>
　　　聞楊懋功闢園城中有寄<lb/>
拂袖匡廬興自濃開成池沼半芙蓉青山九叠窺𤣥閣<lb/>
緑水千家抱素封燕社琴尊時寂莫龍沙冠葢日從容<lb/>
傷心直北談天處坐盡雙林雪夜鐘<lb/>
　　　東陂菡萏盛開即事<lb/>
<pb n="KR4e0218_WYG_054-13a"/>
紫騮何處繫垂楊菡萏初分太液長十萬紅粧齊衒色<lb/>
三千彩袖各飛香遊童戴葉翻歌扇稚女穿花出畫航<lb/>
最是夜來添悵絶湖南一路下新霜<lb/>
　　　題吳文仲萬緑軒<lb/>
萬綠沉沉一逕開幽軒十尺浄無苔簾垂吏向花間出<lb/>
印鎖人從竹下來晚色掛雲流渭浦秋隂籠月住湘臺<lb/>
含杯倘借清談客日把琅玕醉不廻<lb/>
　　　同邦相攜酒蘭隂送曹子念入閩作<lb/>
<pb n="KR4e0218_WYG_054-13b"/>
平原此日又離筵夾坐青山對惘然丹荔欲餐閩海上<lb/>
紫蘭重擷越溪前船過楊僕行師地劒訪雷生作客年<lb/>
為向武夷看謫籍東歸同赴大羅緣<lb/>
　　　再送子念一首<lb/>
長嘯東遊罷請纓閩天何處一帆征黄鬚自識英雄後<lb/>
白眼誰猜骯髒名<hi>杜贈曹將軍途窮反遭俗眼白子念方以貧故客閩故用為戯</hi>蕉葉<lb/>
覆溪猿狖下桐花夾路鷓鴣鳴芒鞋試踏三山徧釃酒<lb/>
無諸舊築城<lb/>
<pb n="KR4e0218_WYG_054-14a"/>
　　　奉題毘山草堂二首為中丞潘公讀書處<lb/>
萬巻縑緗百尺臺白蘋風起對銜杯窓中日抱吳山下<lb/>
座裡天浮震澤來秋興賦成聊偃仰河渠書就一徘徊<lb/>
無誇太乙當年事已見寒光屬上台<lb/>
曲榭雕楹霅水傍琅函挿架照滄浪丹霄正錫尚書履<lb/>
綠野先題相國堂句就松風閑鶴浦夢廻蘿月上鵷行<lb/>
憑誰寄問花溪叟稷契何由近廟廊<lb/>
　　　夏夜座主觀察吳公招集行舘賦謝<lb/>
<pb n="KR4e0218_WYG_054-14b"/>
畫㦸初殘晏寢香遥從閣夜問飛觴登龍舊忝諸生列<lb/>
倚馬新叅上客行擁架圖書廻秀色當筵絲竹動清商<lb/>
莫將異數誇羣弟誰似彭宣到後堂<lb/>
　　　秋日同邦相明府敬承太史集鄭氏園亭薄暮<lb/>
　　　　攜酒登大雲山二首<lb/>
濁酒虛亭共解顔歳星雙伴客星閒雲蔵翠竹迷深徑<lb/>
日落丹楓照暮山賜履漸回金闕夢鳴珂初散玉堂班<lb/>
由來一壑髙人事縱許羣公只蹔攀<lb/>
<pb n="KR4e0218_WYG_054-15a"/>
　　　其二<hi>時方仲秋</hi>
石磴千盤上翠岑迴看秋色半蘭隂攜琴共識仙郎過<lb/>
曳杖重占太乙臨病裡河山雙極目狂來天地一論心<lb/>
莫將峴首誇遺蹟屈指殘碑異代尋<lb/>
　　　送顒上人遊臨安<lb/>
一肩瓢笠自飄然遥向西湖覔梵天壇上萬僧昭慶刹<lb/>
寺中千佛浄慈筵傳燈共挾西來侣綻衲重尋北去縁<lb/>
便欲辭家同出世秪今摩詰病沉綿<hi>昭慶戒壇淨慈羅漢五百俱在西湖</hi>
<pb n="KR4e0218_WYG_054-15b"/>
<hi>上</hi>
　　　聞王次公自闗中回寄<lb/>
闗外千言定有無重看紫氣照三吳青牛獨夜驅函谷<lb/>
赤鯉經時候太湖宫栁折餘閒薜荔岳蓮攜得傍菰蘆<lb/>
秋來倘憶乗槎客坐扣雙仙白玉壺<lb/>
　　　金伯韶以春懷小草見詒訝其結交甚盛戲為<lb/>
　　　　賦此<hi>伯韶與余同舉於鄉時年甚少</hi>
看花曽共憶明光攜手聲名動洛陽獻賦競誇童子日<lb/>
<pb n="KR4e0218_WYG_054-16a"/>
封書猶記丈人行交論一代饒知已語到千秋孰擅塲<lb/>
若問景純雙彩筆好飛魂夢過錢塘<lb/>
　　　丁節推以滕公書過訪夜遂夢遊武夷<lb/>
洞底遥探十六天蒼茫龍蹻踏寒烟瑶臺霧裡三山出<lb/>
金闕雲中萬界懸絶頂笙簫聞上帝隔林機杼見羣仙<lb/>
桃花肯着秦人住長侍丹經碧落前<lb/>
　　　九日丁喻二丈約訪太史趙公山庄值雨不遂<lb/>
　　　　夜遂同集署中對菊<lb/>
<pb n="KR4e0218_WYG_054-16b"/>
蕭蕭風雨暗林塘難醉龍山落帽觴白苧懷人當五夜<lb/>
黄花留客過重陽金門恍惚看鵷序玉署參差過雁行<lb/>
滿坐青雲名勝在雄談誰柰孟嘉狂<lb/>
　　　送丁右武入都<lb/>
揺落西風大海涯美人愁色共蒹葭氷壺夜照閩天月<lb/>
玉珮晴飛碣石霞駟馬于公新上計雙龍雷煥舊名家<lb/>
他時鹵簿江州駐倘記柴桑問菊花<lb/>
　　　奉寄中丞蕭公<lb/>
<pb n="KR4e0218_WYG_054-17a"/>
憲節新持下玉宸函闗西去息征塵輶軒盡壓三秦吏<lb/>
斧鉞先驅二華神紫塞風雲廻夕望黄河雨雪避朝巡<lb/>
青油幕静含杯處能憶天南授簡人<lb/>
　　　奉寄左司馬汪公四首<hi>有序</hi>
　　　　不佞傾慕左司馬汪公久矣向以臥病不獲<lb/>
　　　　通姓名左右乍忽致書邦相明府首辱垂詢<lb/>
　　　　且勉之出赴公車意蒸蒸溢楮墨焉感知酬<lb/>
　　　　徳輒賦四章并以代贄<lb/>
<pb n="KR4e0218_WYG_054-17b"/>
功成一䟽下蓬萊寂寂平津晝未開九伐尚傳司馬法<lb/>
千秋重覩臥龍才天懸白岳雲霞駐地擁黄山日月廻<lb/>
聞道藏書岩穴遍好飛椽筆到蘭臺<lb/>
垂旒朝日侍明光開府頻年控粤裳幕下詩名收李杜<lb/>
朝端文譽重班揚行藏未許親魚鳥棲處還應是鳳凰<lb/>
最是憐才心更切逺題書札問陵陽<lb/>
紫閣歸來髩尚𤣥朱軒遥憶宦遊年毫飛雪色三湘外<lb/>
劒吐霜華百粤前尺地東陵聊寄迹扁舟西子蹔隨緣<lb/>
<pb n="KR4e0218_WYG_054-18a"/>
漫從九折誇迴馭屈指蒲輪日下傳<lb/>
乾坤何處獨支頥咫尺龍門駕尚遲七步已非年少日<lb/>
四愁偏向倦遊時書傳一雁堪飛動匣隱雙虹漸陸離<lb/>
縱是焦桐慙拂拭㑹將流水傍鍾期<lb/>
　　　大司寇豫章李公以手書見貽賦謝二首<lb/>
八座歸來髩未斑三朝舊徳逈難攀雲霓尚切中華望<lb/>
宇宙偏容大老閑賦罷滕王無彩筆書成匡俗有名山<lb/>
獨餘吐握當年思尺素蓬蒿問閉闗<lb/>
<pb n="KR4e0218_WYG_054-18b"/>
斧鉞頻年寄折衝乞身茅屋傍蕭峰霜威大漠猶方虎<lb/>
斗色孤城自臥龍匣底劍花收菡萏嚢中詩草泣芙蓉<lb/>
莫誇驟貴東京紙屈指三都未易逢<lb/>
　　　太史趙公於山荘後開二洞并前為六命堂曰六<lb/>
　　　　虛齋曰三山同邦相賦二首<lb/>
卜居太史乍江潭攜酒仙郎更夕嵐户列三峰天上下<lb/>
堂開六洞地東南侵堦瀑色懸空翠八座雲光散鬰藍<lb/>
十里衙齋山路近儘教明月候歸驂<lb/>
<pb n="KR4e0218_WYG_054-19a"/>
蹔解朝紳臥越臺重飛仙舄傍崔嵬寒岩雪噴雙龍下<lb/>
叠嶺雲驅萬鷲迴花木平泉春縹緲藤蘿谷口暮徘徊<lb/>
臨池莫詫山隂興今日登高盡賦才<lb/>
　　　曹子念東歸同邦相攜酒蘭隂作<lb/>
紛紛白眼又吾曹睥睨山堂對濁醪白晝星辰羣下榻<lb/>
青天雲霧一揮毫歸途漸喜還江縣起色重因望海濤<lb/>
十日平原堪此地千峰寒月坐來高<lb/>
　　　王長公閉闗修𤣥謝絶一切獨期余過訪禪堂<lb/>
<pb n="KR4e0218_WYG_054-19b"/>
　　　　余以母病迄今未赴春日索居讀公所致諸<lb/>
　　　　札掩袂太息懷不能已積成七言律八章用<lb/>
　　　　攄鄙臆詞之荒陋不暇計也<lb/>
屈指𤣥闗大藥成仙臺咫尺見蓬瀛河山漸隔青霞色<lb/>
宇宙空懸白雪盟避客草深句踐里懷人花滿闔閭城<lb/>
芒鞋儘識臯橋路躑躅遥天去雁鳴<lb/>
夢寐龍門曳客裾浮雲東望獨躊躇乾坤片刺華陽後<lb/>
海嶠孤吟越絶餘千里壯懷懸謝屐百年遊興屬潘輿<lb/>
<pb n="KR4e0218_WYG_054-20a"/>
何如賣藥吳閶外七十雲峰恣所如<lb/>
寂莫千秋大將壇誰標砥柱立狂瀾三墳讀盡神偏王<lb/>
四部成來髩未殘大澤風雲迴雁杳中原日月臥龍寒<lb/>
代興總愧當年約極目遥空十二䦨<lb/>
拂袖吟行大海傍闗門紫氣正徬徨心懸寸草時千折<lb/>
淚灑孤桐日萬行下榻塵埃慙仲舉驅車岐路畏王陽<lb/>
亦知把臂濠梁近愁絶兼葭尚一方<lb/>
題詩遥向大羅天負笈曽期問草𤣥信宿未酬中散駕<lb/>
<pb n="KR4e0218_WYG_054-20b"/>
經春長繫孝廉舩形骸病後銷孤枕意氣狂來付絶絃<lb/>
彈指歳年三十過幾時林屋剰周旋<lb/>
彈鋏頻年賦逺遊獨將離恨對滄洲魂飛桂樹千山色<lb/>
目斷桃花一水流海内何人偏御李塵中有客尚依劉<lb/>
<hi>李令伯祖母劉</hi>高秋倘借南溟翼萬里摶風到玉樓<lb/>
病餘天地骨全銷荏苒行藏付寂寥終古神交𤣥度在<lb/>
異時昏嫁尚平遥紅顔轉自宜丘壑白眼那能對市朝<lb/>
愧殺美人千里顧可從青雀問瓊瑶<lb/>
<pb n="KR4e0218_WYG_054-21a"/>
十載風塵國士知論心深負白雲期遲迴五岳天難問<lb/>
落魄三都世尚疑敢向周王誇駿足聊從越女鬪蛾睂<lb/>
高山久絶人間調試拂氷絃問子期<lb/>
　　　遊仙詩六首再寄王長公<lb/>
弱冠登樓漢大夫中年捨宅傍浮屠青霄忽下緱山鶴<lb/>
白晝頻飛葉縣鳬仙篆可攜中散讀神鞭欲贈蔡經無<lb/>
由來一局千秋易遮莫狂歌醉玉壺<hi>偶憶王家故事遂至八句各用漫存</hi>
<hi>以發作者一咲王子喬乃太子晋周漢異時非必葉縣王喬也</hi>
<pb n="KR4e0218_WYG_054-21b"/>
采藥何時下帝闗看花聊復住人寰崑崙日月懸髙臥<lb/>
勾曲雲霞照大還綘節逍遥鸞馭逈丹<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>縹緲鳯樓閒<lb/>
騎羊漫有初平骨未乞靈砂䕶壯顔<lb/>
曾攜玉杖侍東華一謫頻年臥海涯萬頃太湖堪洗藥<lb/>
千層弱水待浮槎吟窺㺯玉臺邊月醉躡飛瓊座裡霞<lb/>
何事當時勾漏客逺從荒徼問丹砂<lb/>
矯首扶桑帝闕開人間真覩謫仙才青牛未向函闗去<lb/>
白馬先從漢殿來下界懸壺聊戲劇中天乗蹻獨徘徊<lb/>
<pb n="KR4e0218_WYG_054-22a"/>
靈圖阿母如親授乞取蟠桃下絳臺<lb/>
五夜𤣥扉閉薜蘿坐聞仙樂度岩阿雲中劒擲蒼龍起<lb/>
海上車乗白鹿過金闕九重瞻泰岱玉樓千里問岷峨<lb/>
遮須却笑陳思國八斗何縁到大羅<lb/>
咫尺瑶壇上界分自攜真訣傍氲氤龍蛇大陸飛丹竈<lb/>
鷄犬全家住白雲種得神芝遺桂父攜將靈藥寄茅君<lb/>
華陽瞬息乗風到一鶴能無洞口聞<lb/>
　<lb/>
<pb n="KR4e0218_WYG_054-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻五十四<lb/>
</p>
<p>
</p>
  </div>
</body>
</text>
</TEI>
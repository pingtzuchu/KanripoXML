<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十八</head> <lb/>
    <p>
<pb n="KR4e0218_WYG_068-1a"/>
欽定四庫全書<lb/>
　少室山房集巻六十八<lb/>
　　　　　　　　　　　明　胡應麟　撰<lb/>
　　五言絶句八十五首<lb/>
　　　自桐盧至新安雜咏十六首<lb/>
<hi>原闕</hi>
　<lb/>
　<lb/>
<pb n="KR4e0218_WYG_068-1b"/>
　<lb/>
　<lb/>
　<lb/>
　<lb/>
　<lb/>
　　　　石壁<lb/>
天風吹客衣削壁逺如墮何人掃石來獨抱蒼雲臥<lb/>
　　　　辛夷館<lb/>
<pb n="KR4e0218_WYG_068-2a"/>
愛此幽人居春風滿庭戸指㸃辛夷花忘却來時路<lb/>
　　　　瀑布<lb/>
亭亭瀑布泉風吹一千尺朝來海上帆挂斷長虹色<lb/>
　　　　方干宅<lb/>
萬山圍欲合一水去仍遙不識方干宅桃花滿路飄<lb/>
　　　　謝翺墳<lb/>
西巖謝翺冢一徑惟莓苔相對鹿麋坐秋風時自來<lb/>
　　　　新安江<lb/>
<pb n="KR4e0218_WYG_068-2b"/>
蒼郊四無人輕橈蕩空碧春江不斷流滿柁蘼蕪色<lb/>
　　　　仙桃巖<lb/>
絶壁聳精藍孤懸五千丈何代武陵人移家此峰上<lb/>
　　　　胥口<lb/>
落月溪水寒漾舟時未己西泠何處村望望茶烟起<lb/>
　　　　北髙峰<lb/>
言尋王子喬吹笙跨鸞鶴髙峰不見人日暮藤花落<lb/>
　　　　南髙峰<lb/>
<pb n="KR4e0218_WYG_068-3a"/>
維舟北嶺下搖蕩青芙蓉欲向南峰去夕陽千萬重<lb/>
　　　　烏石磯<lb/>
瞥見雙白鷗飛來似相識翩翩欲近人復濺苔花濕<lb/>
　　　　桃花硤<lb/>
移舟信江風沿洄不知暮前村路轉遙繫纜桃花渡<lb/>
　　　題翠虚亭廿絶<hi>有序</hi>
　　　　亭在劉氏園四圍皆竹萬緑森然余嘗避暑<lb/>
　　　　其中因酬以廿絶<hi>逸三首</hi>
<pb n="KR4e0218_WYG_068-3b"/>
雨色凝書案秋隂拂畫牆萬竿雲霧裏知宿幾鸞凰<lb/>
上枝凝翠柏下葉染蒼苔莫使王家見清吟不肯廻<lb/>
昨夜凉風起笙簧滿坐幽何當裁萬玉吹盡楚天秋<lb/>
霜朝庭聳玉雨夕院敲金一自淇園後詩人幾廢吟<lb/>
棲禽蔵宻篠鬬雀墮髙枝老幹空千尺何人寫楚辭<lb/>
鏤就雲門玉吹成嶰谷音晝日過滄海蛟龍不敢吟<lb/>
鳥雀下前除幽篁百尺餘昨宵風雨過寒灑杜陵書<lb/>
野色琴書裏江聲枕簟傍恰稱幽人卧湘雲晝滿床<lb/>
<pb n="KR4e0218_WYG_068-4a"/>
參差臨渌水嫋娜拂秋霜忽記文同畫生綃六尺强<lb/>
涓涓薄暮霜嫋嫋經秋雨深院寂無人叢篁自相語<lb/>
晉代諸名流清談自相詫何如阮嗣宗長嘯深林下<lb/>
倚闌無俗事解帶自清吟一雨朝來霽千竿翠欲沉<lb/>
萎㽔紫翠間珍禽自逰戲何當覓羽人共跨青鸞去<lb/>
閒來晩翠亭四壁皆清翫傳聲王丈人更致蘄州簟<lb/>
縹緲碧琅玕森沉下彩鸞佳人翠袖薄日暮不勝寒<lb/>
截作簫君管攜來弄玉家一吟雙鳯舉白日赴青霞<lb/>
<pb n="KR4e0218_WYG_068-4b"/>
迢遙風雨夜臥此一窗幽恰似揚舲日瀟湘兩㟁秋<lb/>
　　　宫怨二首<lb/>
羅幌寂無人玉階秋草緑永夜不成眠飛螢照華屋<lb/>
學得琵琶曲深宫不忍彈水晶簾幕下寂寂倚闌干<lb/>
　　　夏日齋居雜咏八首<lb/>
　　　　陽春館<lb/>
一雨過修篁微風動清夏萬籟晝蕭然援琴北窗下<lb/>
　　　　緑筠軒<lb/>
<pb n="KR4e0218_WYG_068-5a"/>
獨坐清風裏流雲濕畫欄空齋無長物十萬紫琅玕<lb/>
　　　　潄芳池<lb/>
明月照芳池倒景浴層嶂文魚不畏人競出滄波上<lb/>
　　　　馭風亭<lb/>
五岳非我鄉九州非我宅泠然起太空忽見蓬萊日<lb/>
　　　　西園<lb/>
閒持一杯酒獨向西園醉想像鄴中人青雲動飛盖<lb/>
　　　　東園<lb/>
<pb n="KR4e0218_WYG_068-5b"/>
西園復東園焚香送餘日微風掃落花忽墮幽人席<lb/>
　　　　嘯臺<lb/>
鏗若鸞鳯音隨風落天半空令阮籍聞未許嵇康見<lb/>
　　　　臥㳺室<lb/>
泠冷七絃琴飛聲白雲上三十六洞天不假盧敖杖<lb/>
　　　小齋宴起偶題<lb/>
午日照柴扄先生宿酒醒科頭了無事散步讀黄庭<lb/>
　　　題神逰八極巻<hi>為金華髙生</hi>
<pb n="KR4e0218_WYG_068-6a"/>
青天騎大鵬汗漫㳺八極笑殺牧羊兒空山弄拳石<lb/>
　　　題畫<hi>僧寺四景</hi>
青鞋趂桃花杳杳前山暮霞標起赤城漸入天台路<lb/>
赤雲遍長空何處清涼國遙望五臺山中天挂金碧<lb/>
一鉢復一鉼相隨不知老蒼蒼太白峰落葉秋多少<lb/>
剪月作蒲團紉雲為破衲嵗晩入峩睂千山萬山雪<lb/>
　　　緑筠軒夜深作<lb/>
岸幘坐微涼荷池雨新足永夜寂無人流螢度深竹<lb/>
<pb n="KR4e0218_WYG_068-6b"/>
　　　長日抱疴掩闗謝一切客朝夕相酬往者惟齋<lb/>
　　　　中十六君焉興文托好各贈以詩嵗寒之誼<lb/>
　　　　要諸白首矣<lb/>
　　　　石屏<lb/>
竒峰置案頭恍憶包山麓萬朶洞天雲鞭龍入林屋<lb/>
　　　　琴<lb/>
一鶴復一琴翛然成太古朝來岳麓僧寄我瀟湘譜<lb/>
　　　　劎<lb/>
<pb n="KR4e0218_WYG_068-7a"/>
鹿盧秘空匣十載無精光昨夜飛空去龍吟大海傍<lb/>
　　　　書笥<lb/>
三萬六千巻一巻供一朝百年雙白眼不向世人驕<lb/>
　　　　玉磬<lb/>
誰将一片雲置此禪床側相對寂無聲南山下秋色<lb/>
　　　　五岳圗<lb/>
援琴對五岳流響入青雲猶勝四壁立獨擁卓文君<lb/>
　　　　碁<lb/>
<pb n="KR4e0218_WYG_068-7b"/>
一枰秋色裏時翻古人局飛霜擊畫廊鄧艾收西蜀<lb/>
　　　　膽瓶<lb/>
折取三花歸琉璃貯春碧三十六峰雲晝繞維摩室<lb/>
　　　　笛<lb/>
手挽鐵龍君登樓喚黄鶴萬頃碧天空梅花何處落<lb/>
　　　　茶竈<hi>水記桐廬第十九</hi>
夜涼起南軒然藜煮雀舌山童荷擔歸滿瓮嚴陵月<lb/>
　　　　杖<lb/>
<pb n="KR4e0218_WYG_068-8a"/>
青藜攜作杖霞色照人明偶過劉中壘翻疑太乙精<lb/>
　　　　琴石<lb/>
何年空林中置此太古石嵗逺莓苔深片雲無處覓<lb/>
　　　　博山罏<lb/>
月影下蒼苔閉門無剥啄白雲一縷髙幽人臥初覺<lb/>
　　　　麈尾<lb/>
玉柄蟠蛟螭隠見前朝字逍遙七百言花照瓦棺寺<lb/>
　　　　羽扇<lb/>
<pb n="KR4e0218_WYG_068-8b"/>
羽扇白綸巾寥寥坐清宴千秋廣武軍誰知阮公嘆<lb/>
　　　　芒屫<lb/>
足下兩青鞋他時作何状白日五龍飛崑崙三萬丈<lb/>
　　　臥室四詠<lb/>
　　　　芙蓉帳<lb/>
夢寐青蓮詩千篇謝雕飾却笑江文通花生景純筆<lb/>
　　　　湘竹簟<lb/>
攜來六尺雲恰稱衡門夜一枕洞庭秋萬山明月下<lb/>
<pb n="KR4e0218_WYG_068-9a"/>
　　　　胡床<lb/>
散髮踞胡床徐看白雲過時有鹿麋來胡床相對坐<lb/>
　　　　石枕<lb/>
至人本無夢何者蕉中鹿松風滿石䦨任意黄梁熟<lb/>
　　　逰囊雜咏五首<lb/>
　　　　蠟屐<lb/>
長物不隨身周㳺信雙屐中天泰華雲絶頂蓬萊日<lb/>
　　　　席帽<lb/>
<pb n="KR4e0218_WYG_068-9b"/>
秋風飯顆巔吟成一登眺日暮謫仙來相逢應大笑<lb/>
　　　　如意<lb/>
摩挲三尺鋒虬龍掛寒鐵萬古英雄心歌成唾壺缺<lb/>
　　　　布裘<lb/>
清晨偶出山一衲挂枯樹向晩白雲深䝉茸不知處<lb/>
　　　　藥壺<lb/>
五城十二樓髙懸煉金液朝來費長房誤入神仙宅<lb/>
　　　秋日獨逰蘭隂山五絶句<lb/>
<pb n="KR4e0218_WYG_068-10a"/>
　　　　蘭隂山<lb/>
午風吹芒鞋獨往忘日夕指㸃山阿人衡門在蘿薜<lb/>
　　　　西樵嶺<lb/>
落景留空山無人自來往一片白雲中時聞樵語響<lb/>
　　　　聖羅菴<lb/>
一鉢坐禪床清齋自朝暮經年不出門忘却前峰路<lb/>
　　　　顯教寺<lb/>
探竒興不盡秋思滿林薄祇園掩夕陽小坐曇花落<lb/>
<pb n="KR4e0218_WYG_068-10b"/>
　　　　龍湫<lb/>
波光滿沙際夜景湛林樾山僧抱甕來搖動潭中月<lb/>
　　　杪秋再逰蘭隂過精舍見前壁間題悵然復書<lb/>
　　　　一絶<lb/>
謝客訪石門杜公懐峴首萬古一傷心無言對樵叟<lb/>
　　　漫興四絶<lb/>
斟酌千秋事何人一瓣香婁江宵夢斷月色滿空梁<lb/>
一代汪司馬憐才海内聞乍日傳書至慇懃問白雲<lb/>
<pb n="KR4e0218_WYG_068-11a"/>
十載吳明卿相聞不相識遙夜武昌樓梅花飛鐵笛<lb/>
可恠滇南老雌黄信筆成那知陳晦伯剖擊更無情<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_068-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十八<lb/>
</p>
<p>
</p>
  </div>
</body>
</text>
</TEI>
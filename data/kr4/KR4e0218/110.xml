<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百十</head> <lb/>
    <p>
<pb n="KR4e0218_WYG_110-1a"/>
欽定四庫全書<lb/>
　少室山房集巻一百十<lb/>
　　　　　　　　　　　　明　胡應麟　撰<lb/>
　　題跋二十一首<lb/>
　　　周公瑕書王司冦石羊生傳跋<lb/>
戊子冬余卧痾京口不食者載閲月長公屢使過存余<lb/>
因丐作小傳長公慨然属草信宿文成淋漓萬言咸謂<lb/>
極筆余攬誦沈痾頓減已稍進匕箸己丑春還溪上舟<lb/>
<pb n="KR4e0218_WYG_110-1b"/>
過吳門周處士公瑕来訪語次及長公新作讀之大詫<lb/>
子何幸以一疢致千秋吾兹且樂附驥尾余亟請公瑕<lb/>
以蠅頭録之公瑕曰子能輟棹三日則可余唯易舴艋<lb/>
入葑門訪張伯起兄弟復乘月過周文學懋修暢飲兩<lb/>
晨夕比返金閶則公瑕攜册遲舟中久矣精工縝密固<lb/>
此老境界而其書是傳飄飄自得妙入山隂真有飛天<lb/>
仙人揮斥八極之勢盖公瑕弇州石交而此文又弇州<lb/>
絶詣竭其能事為之傳神信筆所投花豔爛發如右軍<lb/>
<pb n="KR4e0218_WYG_110-2a"/>
曼倩大令宓妃弇州文故不啻夏侯陳思公瑕書亦不<lb/>
失二王喆𦙍獨不佞才忝東方詩慚甄媛耳然生平之<lb/>
願足矣<lb/>
　　　跋周公瑕書王司冦詩巻<lb/>
癸未過公瑕炊筍齋頭甚暇因出素巻索書長公前後<lb/>
見贈詩七言律二絶四初通問酬答者又七言律二邀<lb/>
余過弇山又五言律二讀余全集代跋又五言古一送<lb/>
余北上又五言古一末五子詩又五言絶二十陽春館<lb/>
<pb n="KR4e0218_WYG_110-2b"/>
襍題和余凡三十二章諸體略備惟丙戌許一長歌今<lb/>
不可得矣第止此亦震旦第一瑰麗也况重以公瑕書<lb/>
乎敬跋而蔵之<lb/>
　　　周公瑕書二酉山房記跋<lb/>
公瑕年已望八猶自力為余書此記其精工密緻有壯<lb/>
嵗不如者由弇州生平知已意氣所發故自超然耳此<lb/>
記迺長公閉闗修𤣥日謝絶一切文債獨為余破例成<lb/>
者書来謂僕已息慮葆和非復曩時元美拙記皆按足<lb/>
<pb n="KR4e0218_WYG_110-3a"/>
下原草信筆㸃染不足塵大雅青緗也記文之末大概<lb/>
與書㫖畧同繇當時刻日引接上直閻略提君一切舍<lb/>
置矧復餘者比出闗後稍稍掇拾前業如弇山别集之<lb/>
類意况頓自不侔余丙戌入都談及神王意取前記㸃<lb/>
綴之則後半盡易矣因笑曰昔嘲揚子雲雕蟲小技壯<lb/>
夫不為語顧晩為足下作此得無益甚後来之誚乎亟<lb/>
毁前草勿示人可也余以公瑕書弗忍且前草亦自有<lb/>
深致因並存之<lb/>
<pb n="KR4e0218_WYG_110-3b"/>
　　　跋二王詩巻<lb/>
長公詩率題扇頭惟此二十絶和余陽春館者錄荆箋<lb/>
筆勢翩翩有蘇文忠餘韻當時嘉隆五子無一工書者<lb/>
濟南之拙于筆與其工于詩政可頡頏吴明卿之學山<lb/>
谷亦鄉社老人動供一笑耳徐子與題扇冊嘗門下士<lb/>
代之廣陵文札未嘗稍近翰墨恐南海亦畧同究竟長<lb/>
公其佼佼者自評眼中有神腕中有鬼知人自知固灼<lb/>
灼矣近以書非所長并其評掩之彼亦知古今評書張<lb/>
<pb n="KR4e0218_WYG_110-4a"/>
懐瓘黄長睿之倫果皆書名一世者乎而書名一世者<lb/>
鍾張皇索之倫有片詞月旦流布今代否乎次公書釣<lb/>
臺短歌一雪中七言律二端陽七言律二其書自是名<lb/>
家亡事擬議也<lb/>
　　　跋羣公手簡<lb/>
右巻俱慶厯名公與家君往還書尺王司寇元美三王<lb/>
奉常敬美二王學士元馭一汪司馬伯玉一吴叅知明<lb/>
卿一外元美與余長箋三又小牘四敬美與余長箋一<lb/>
<pb n="KR4e0218_WYG_110-4b"/>
又小牘三皆以附家君書来并置巻末其言言肝膽也<lb/>
每案頭值此輒縮朒不忍展讀情輒脈脈久之<lb/>
　　　兩司馬書牘跋<lb/>
王汪兩司馬並千秋文章伯也王公既自云腕中有鬼<lb/>
汪公于翰墨尤若謙讓未遑者每長箋巨牘必使家僮<lb/>
代書王公二僕一名瑤一名璉書皆雅飭而意度翩翩<lb/>
時有吴興風致汪公門下士二皆工顔平原體汪公雖<lb/>
小牘數行亦属草令書之今兩公啓札具存齋頭皆装<lb/>
<pb n="KR4e0218_WYG_110-5a"/>
潢大軸光焰萬丈開巻閲之雖望而知其代書細玩則<lb/>
全無一筆入掾史門閾者固知郗家蒼頭詎特小有意<lb/>
已哉<lb/>
　　　跋張伯起詩巻<lb/>
癸未過吴門訪伯起曲水園出素巻索書得此乃洞山<lb/>
十絶句書端縝温厚鋒穎内蔵詩亦穏妥清適雅與書<lb/>
稱當是伯起合作此君四十即輟試禮闈鑿坏蓬蓽真<lb/>
古之遺隠無奈翰墨為累又傳竒數本俊語灼灼人口<lb/>
<pb n="KR4e0218_WYG_110-5b"/>
耳視龔家老友不覺輸一籌耳漫書巻末伯起當一笑<lb/>
喟然也<lb/>
　　　跋楚㳺餞别巻<lb/>
右癸酉余歸越中一時社中諸賢餞送之作陳思育太<lb/>
史二五言律黎民表秘書一長歌康従理山人八七言<lb/>
絶潘光統鴻臚一七言律安紹芳太學六七言絶又康<lb/>
山人洎丘齊雲户部朱正初光禄各七言律一外李言<lb/>
恭太保四五言律安太學一七言律茅溱山人周柱明<lb/>
<pb n="KR4e0218_WYG_110-6a"/>
府各七言律共作一册今失去而此巻嵬然獨存其人<lb/>
則什九岱錄矣輟筆泫然<lb/>
　　　跋李逹父書牘<lb/>
吾郡李達父氏目無古人惟弇州濟南兩公在牙頰不<lb/>
知何以謬濫及余豈以同郡故小紆月旦耶其書尺皆<lb/>
信筆起草而花艷爛發天機自流即手札千言大都爾<lb/>
爾豈其天授偏属此中耶不然胡他文之鐻削泰過者<lb/>
往往不逮耶前後書尺㡬百篇余悉為存錄今裝潢二<lb/>
<pb n="KR4e0218_WYG_110-6b"/>
軸時一閲之以當達父半面然山陽之感愈久愈深宗<lb/>
廣陵所謂一言一泪者彼其人皆存世漫為致語耳若<lb/>
余于達父二牘真實景實情矣<lb/>
　　　扇頭跋一<lb/>
右箧皆嘉隆前輩陳道復淺絳牡丹一背題湖上看花<lb/>
七言律陳子兼二一書金山詩一書春㳺詩筆勢翩翩<lb/>
雄逸其背余近乞楊不棄作燕磯京口二畫殊勝楊名<lb/>
明時歙人亦近日佳手也文夀承行草共六彭孔嘉行<lb/>
<pb n="KR4e0218_WYG_110-7a"/>
書一文休承行草九俞仲蔚黄淳父各四諸君惟道復<lb/>
不相及餘率莊皇世尚存然余僅二文識面他聞問而<lb/>
已<lb/>
　　　扇頭跋二<lb/>
右篋二王書之上長公一書七言律二一書七言絶四<lb/>
即余初通訊日答書所謂二律四絶少酬来美者也又<lb/>
一小行書七言律二則邀余過晤弇園之作又一書末<lb/>
五子古詩又一書七言律貽家君楚藩同事場屋尋長<lb/>
<pb n="KR4e0218_WYG_110-7b"/>
公擢廷尉賦別後癸未寓書家君憶癸酉之嵗奉接徽<lb/>
音于黄鶴大别間今復覩癸矣數語指此也一書五言<lb/>
古送余北上頃嵗失去每念及彷徨久之<lb/>
　　　扇頭跋三<lb/>
右箧二王書之下次公小楷一書周公瑕天池精舍七<lb/>
言律行楷一書癸未過余齋頭五言律行草二書丙子<lb/>
贈余計偕詩小草一書聞余得雄及過蘭隂詩行草一<lb/>
書罷官歸寄余詩皆七言律也餘行草二十雜書贈送<lb/>
<pb n="KR4e0218_WYG_110-8a"/>
諸詩通次公生平為余書扇頭暨餉恵後先無慮數十<lb/>
並友人持乞以往或紙敝墨渝所存不能三之一矣<lb/>
　　　扇頭跋四<lb/>
右箧皆慶厯間名公書贈朱大司空一書寄贈余詩又<lb/>
二書園居漫興皆行草七言律贈余詩如春天攀樹雙<lb/>
鴻度秋夜懐人片月来此日漢廷方貴少非君誰是洛<lb/>
陽材無媿大厯諸子汪司馬伯玉一小楷書贈余同過<lb/>
婁江四七言律沈雄整栗為生平諸作冠二王亦津津<lb/>
<pb n="KR4e0218_WYG_110-8b"/>
色動而世率以文掩之非論篤也又一小楷書中秋湖<lb/>
上二詩亦佳又二書招余入社詩俱行草其一失之張<lb/>
中丞助父一書文殊菴訪余詩又三皆章草書山行及<lb/>
過梅客生七言律此公章法工甚與肖父司馬行草在<lb/>
嘉隆足繼次公詩不必言矣<lb/>
　　　扇頭跋五<lb/>
右箧朱宗正灌父小楷排律一即贈余北郡詞林冠申<lb/>
陽藝苑英斯人誰繼美之子獨成名十韻者時余年十<lb/>
<pb n="KR4e0218_WYG_110-9a"/>
七今一讀一汗矣戚希仲行草一戚名元佐檇李人弇<lb/>
州分部三郡屢與倡酬青藜閣集其序也此公古貌古<lb/>
心同家君官禮部日覩余詩稍有未合咸為痛削苦鍼<lb/>
余因是積漸悟入盖生平受益之最者次則周公瑕康<lb/>
裕卿耳是三人余至今每飯如覩也羅觀察汝芳小楷<lb/>
一觀察譚理有盛名其年位趣尚余皆眇不相及不審<lb/>
何以見知此其七旬外書蠅頭逕分殊不易得余感其<lb/>
意至今什襲珍之黎惟敬行草三余得惟敬扇頭最夥<lb/>
<pb n="KR4e0218_WYG_110-9b"/>
小楷一書謝端陽綵扇五言律行草二書金山京口二<lb/>
七言律𨽻書二書顯靈宫雪望二七言律皆及余酬唱<lb/>
者餘行草二十餘雜書諸體詩今率為人持去及展拂<lb/>
渝敝僅此三存故事耳歐楨伯行草一書邀余及魏茂<lb/>
權胡孟弢集齋頭詩又一書秣陵秋夕同惟寅諸子分<lb/>
韻詩諸公惟敬以八法名餘不盡爾然其書皆可貴也<lb/>
　　　扇頭跋六<lb/>
右二箧皆周公瑕書余十齡即識面此君當時輒書二<lb/>
<pb n="KR4e0218_WYG_110-10a"/>
箑贈余爾後屢有寄餉及余過吴閶輟棹訪公瑕必索<lb/>
書十數迺别又公瑕晩再逰燕余日夕過従故為余揮<lb/>
洒獨多即扇頭不下百數十大都漶滅懐袖及散失攜<lb/>
去之餘完者尚四十許柄當時以其人存世不甚珍惜<lb/>
今復覓寸翰不能矣因錄為二箧而蔵之<lb/>
　　　扇頭跋七<lb/>
右文夀承小楷書倪雲林江南春二詩時年已九十矣<lb/>
周公瑕小楷一書毘盧閣觀象臺四七言律皆雄麗宏<lb/>
<pb n="KR4e0218_WYG_110-10b"/>
整亦其平生合作也警語如邊聲乍息漁陽警風色全<lb/>
催易水寒晩色千門雙杵動寥天萬里片鴻分此例不<lb/>
可勝舉而吴中無論長幼皆以周為不能詩今當久論<lb/>
定矣又一小楷書句曲道中二七言律于武林失之又<lb/>
二一書七言律四一書五言律二字皆逕分是偕余過<lb/>
訪長公書于弇山堂者又一書天池二律時年已八十<lb/>
而字僅若蠅結法精悍亡毫忽疎慢意致足寳也又一<lb/>
楷而差大書七言律贈余者繼莫廷韓七言律共一箑<lb/>
<pb n="KR4e0218_WYG_110-11a"/>
又一小楷五言律同黄淳父錢叔寳張伯起彭孔嘉五<lb/>
君共一箑書各精美翩翩逼晉唐而休承圖其一面尤<lb/>
得黄鶴大痴三昧當時金閶名士畢集成此不過頃刻<lb/>
間今求一握于吴中恐窮嵗不易得矣<lb/>
　　　扇頭跋八<lb/>
右張伯起小行一書贈余長歌又行楷一書送余北上<lb/>
及哭王長公二律又行草四雜書他作莫雲卿行草四<lb/>
又行草二康裕卿行草一書送余楚㳺七言律又行草<lb/>
<pb n="KR4e0218_WYG_110-11b"/>
五言律二又行草七言律三裕卿髫嵗遇余燕中即有<lb/>
小楷書送余八絶句爾時未有書畫之癖緣手失之自<lb/>
後累書贈余不啻數十以其嵗月過従不甚珍秘此君<lb/>
入岱後所存僅此髙常侍開箧泪沾臆見君前日書政<lb/>
可借用也詹東圖行草二又一書同余山行詩亦失之<lb/>
曹子念行草一書贈余七言律梁思伯行草一諸君交<lb/>
㳺中工翰墨者今相率修文白瑤宫幸伯起健飯耳<lb/>
　　　扇頭跋九<lb/>
<pb n="KR4e0218_WYG_110-12a"/>
右李惟寅小楷四又行草六屠長卿小楷一王世周小<lb/>
楷一蘇君禹小楷二行草十喻邦相胡孟弢區用孺朱<lb/>
可大小楷各一張睿父吴文仲小楷各一俞公臨小楷<lb/>
一吴叔通楷書四李允達小楷三行草七諸君皆㳺従<lb/>
深厚且名能書者詩多贈余之什惟公臨作五言餘率<lb/>
七言律也<lb/>
　　　扇頭跋十<lb/>
右沈純父行草二郭美命行草一王永叔小行二行草<lb/>
<pb n="KR4e0218_WYG_110-12b"/>
六鄒彥吉行草四安茂卿行草一朱在明小行一又小<lb/>
楷一顧朗生代書者失之錢象先小草一黄貞父楷書<lb/>
一陳玉叔行草二陳従訓行草二董述夫行草一鍾敬<lb/>
之行草一林貞耀行草一宋忠父行草一朱宗良行草<lb/>
一鄧逺逰小楷四黄公補行草一朱孔暘行草一張仲<lb/>
立行草一王中叔行草一顧道行行草一蔡稚含行草<lb/>
一崔子玉行草一右俱交㳺中書贈亦有八法非長而<lb/>
其人尤不可失者並留以當一面云<lb/>
<pb n="KR4e0218_WYG_110-13a"/>
　　　扇頭畫跋上<lb/>
右篋皆嘉隆以還名手陳道復牡丹一玫瑰一文休承<lb/>
茂林修竹一錢叔寳荼䕷一梅花一張元春江南春一<lb/>
湖上居一顧仲芳水亭一顧道行山水一鄒產吉山寺<lb/>
一詹東圖蘭一竹一又枯枿一又淺色蘭竹各一楊不<lb/>
棄金山圖一燕磯圖一倣倪一又烟籠萬玉圖一管建<lb/>
初梅花二宋晉之逺山一嘗得謝時臣山窓讀易圖一<lb/>
戴文進雪山行旅圖一皆失之可憾也自休承而下率<lb/>
<pb n="KR4e0218_WYG_110-13b"/>
交㳺工渲染者今半不存矣<lb/>
　　　扇頭畫跋下<lb/>
右李郡山寺鳴鐘圖一沈仕古木寒鴉圖一孫枝野渡<lb/>
漁舟圖一朱朗紅梅折枝一錢序重岡疊嶂一劉爵古<lb/>
松流水一董良史梅蘭竹石一周之冕栁港啼鶯一其<lb/>
人皆近代渲染有聲然余皆未識面故別而存之<lb/>
　<lb/>
　少室山房集巻一百十<lb/>
</p>
<p>
</p>
  </div>
</body>
</text>
</TEI>
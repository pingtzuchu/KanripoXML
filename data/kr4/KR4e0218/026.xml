<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二十六</head> <lb/>
    <p>
<pb n="KR4e0218_WYG_026-1a"/>
欽定四庫全書<lb/>
　少室山房集巻二十六<lb/>
　　　　　　　　　　　　明　胡應麟　撰<lb/>
　　七言古詩一十七首<lb/>
　　　李大将軍惟寅得唐呉生觀自在菩薩真蹟長<lb/>
　　　　裾跣足天男相一洗世人稱謂之謬且荘嚴<lb/>
　　　　妙好六法具備非五代宋元諸名家所辦因<lb/>
　　　　手勒心經其上而屬余長歌識之<lb/>
<pb n="KR4e0218_WYG_026-1b"/>
畫師崛起開元日萬象毫端鬼神泣前無顧陸曹衛張<lb/>
二李閻韓總非敵胸中六法參羣靈解衣盤礴流風霆<lb/>
斯須宇宙落指掌茫茫大塊愁憑陵曽畫𤣥元皇帝廟<lb/>
隱見人工奪天造杜陵老子筆扛鼎恣冩篇章豁懷抱<lb/>
金莖碧瓦扶雕梁旌旗冕黻爭飄揚詞鋒繪事兩突兀<lb/>
恍揭日月懸宫墻裴旻将軍號大俠力懇丹青薦冥業<lb/>
干将起舞爛白虹倒擲寒空日星裂爾時逸氣横鬚睂<lb/>
狂墨亂洒秋淋漓辟支羅刹儼飛動旁觀辟易驚神竒<lb/>
<pb n="KR4e0218_WYG_026-2a"/>
吳生一去八百載後起何人劃真宰徒聞冩照推揚光<lb/>
未信登壇屬王靄脫壁庸庸孫夢卿五朝人物傳虚名<lb/>
宋元能事著山水開元遺蹟如晨星此幀大士最殊絶<lb/>
妙好荘嚴種種列珠璣瓔珞被四體咫尺天人共頏頡<lb/>
高堂十仞雲婆娑彷彿朱闌臨普陀俯窺渤澥僅涓滴<lb/>
青蓮一瓣揚洪波刼風萬古吹不動金身丈六天嵯峨<lb/>
大悲顯化遍五濁宰官帝釋隨呼呵有時幻相示閨閤<lb/>
世人眯目談娉娥卽今看畫豈待說幅巾長帶垂山阿<lb/>
<pb n="KR4e0218_WYG_026-2b"/>
誰其摹勒事琬琰侯也功德真江河憶侯夙世住靈鷲<lb/>
金粟如來本身後閻浮一念偶下移暫寄貂蟬曳華綬<lb/>
将壇文苑雙張皇八荒九域傳琳瑯鷄林百金買隻字<lb/>
徃徃逸調追河梁生平寳此若垂棘樹下楊枝宛曽識<lb/>
焚香手篆般若經照耀叢林炯雙璧朅來示我令作歌<lb/>
欲嘘甘露迴沉疴才枯思竭腕力弱仰天白眼空摩娑<lb/>
惟余與侯深肺腑意氣鏗鏗邁今古侯能射虎過裴旻<lb/>
余非雕龍愧杜甫吳生千載若有縁三生裴杜重周旋<lb/>
<pb n="KR4e0218_WYG_026-3a"/>
安得再起斯人貌君虎頭燕頷相堂堂九尺玉立麒麟前<lb/>
他年雲臺烟閣第一書姓氏為君大揮十丈之如椽<lb/>
　　　易水壚頭放歌懷慶卿<lb/>
君不見高漸離舉杯擊筑天淋漓君不見魯句踐叱咤<lb/>
干将起雷電十載荆卿遊酒人褐衣短後隨風塵一朝<lb/>
匕首刺秦國白虹千丈垂嶙峋貔貅萬億夾廣陛閶闔<lb/>
眈眈虎狼睨羸軀五尺掉臂入勇懾孟賁走慶忌世儒<lb/>
刺促計成敗胡不身履斯人地君不見十三殺人秦舞<lb/>
<pb n="KR4e0218_WYG_026-3b"/>
陽死灰躑躅秦宫傍當時孺子果怯死捧圖胡以來咸<lb/>
陽乃知鼎鑊良可蹈一時感激輕毫芒豆羮簞食色陡<lb/>
變况持白刃遊朝堂天門峩峩九重闢六師七萃紛張<lb/>
皇從容步履若無事俯視政也如蜩螗圖窮督亢刃廼<lb/>
見至今神貌猶揚揚偉哉大勇曠百世共工項籍爭<lb/>
雄強八創嬉笑總餘事沾沾俗士徒稱揚君不見聶政<lb/>
大呼本倉卒専諸進食元潜藏豫生毁形伏橋厠誰哉<lb/>
十目交嵓廊三人視卿孰難易一死雖同蹈死異吁嗟<lb/>
<pb n="KR4e0218_WYG_026-4a"/>
太史傳刺客百代何人奮高義我來易水吟悲風蕭蕭<lb/>
匹馬隨征鴻當時壮士豈復得黄金臺舘徒穹窿為卿<lb/>
作歌酹卿酒恍忽精靈下攜手田光鞠傅渺何處獨徃<lb/>
城南問屠狗<hi>太史傳諸刺客其事惟荆卿至難子長摹冩亦極感發余累有辨折詳筆叢史蕞等</hi>
<hi>書</hi>
　　　醉中放歌五章<lb/>
君不見北斗精天瓢湛露浮金莖君不見酒泉域甘<lb/>
醴瀼瀼地中出三漿沆瀣盈帝壺觴泛崑崙盡紅液<lb/>
<pb n="KR4e0218_WYG_026-4b"/>
從知大造亦耽酒不樂人間復何有笑殺移封唐汝<lb/>
陽兩缶能令風伯狂西園公子號無忌一醉瞢騰小<lb/>
天地<lb/>
君不見放勲堯千鍾一飲常逍遙君不見重華舜百<lb/>
觚一舉受天命袗衣鼔琴二女果多壽多男祝神聖<lb/>
誰云至禹衰帝德㫖酒千秋肇儀狄鄙哉巢父及許<lb/>
由一瓢不保箕山頭何似攜将貯<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁蕩蕩巍巍九<lb/>
州牧<lb/>
<pb n="KR4e0218_WYG_026-5a"/>
君不見秦祖龍布衣十日咸陽宫君不見漢高帝擊<lb/>
筑登臺望天際驅山鞭石魑魅走素媪雲中夜流涕<lb/>
威加四海巻六合匍匐平城命如葉不因大風沛上<lb/>
歌千秋胡顔較仲多博浪沙中副車碎底似平原浹<lb/>
旬醉<lb/>
君不見魯仲尼聖德巍巍穹壤齊君不見姬公旦赤<lb/>
舄忠勤古今擅有孚濡首繫易終惟汝無量不及亂<lb/>
嗚呼周孔兩大聖歡伯時時見親幸胡爲屈子遊江<lb/>
<pb n="KR4e0218_WYG_026-5b"/>
潭獨醒反被蛟龍餐諒爲名士傳不朽但讀離騷飲<lb/>
美酒<lb/>
君不見東王公金莖瓊醴延青童君不見西王姥高<lb/>
宴瑤池萬粧舞白雲在天丘陵出青雀飜飛報漢武<lb/>
列仙羣聖三百六笑揖天姝美如玉東方小兒下界<lb/>
遊蟠桃三熟仍三偷蹔解貂裘換雲液我欲乘風上<lb/>
八極<lb/>
　　　後醉中放歌五章<lb/>
<pb n="KR4e0218_WYG_026-6a"/>
君不見陳孟公席間壮氣嘘長虹君不見孔文舉座<lb/>
上賓朋劇風雨金罍玉尊酒滿堂跋扈飛揚恣豪舉<lb/>
才疎志大差足惜投轄楗關政堪語人生倐忽同蜉<lb/>
蝣夜長晝短秉燭遊千秋飲者傳異代漢魏王侯竟<lb/>
誰在<lb/>
君不見阮嗣宗竹林白眼天朦朧君不見陶元亮破<lb/>
帽東籬漉家釀五斗何如歸去來長嘯壚頭興逾王<lb/>
謝公雙屐嵇公琴明哲胡爲異霄壤步兵臧否吾所<lb/>
<pb n="KR4e0218_WYG_026-6b"/>
師柴桑三徑嗟無資當時一官不自保百代聲華擅<lb/>
文藻<lb/>
君不見張季鷹放浪江東稱步兵君不見晉吏部醉<lb/>
倒甕頭笑行路衣冠齷齪徒檻猿富貴斯須草頭露<lb/>
姦雄竊國中華亂日月何如醉中度鱸鄉亭下風颼<lb/>
飀高標想像垂千秋不因酣卧遭束縛後世何縁有<lb/>
畢卓<lb/>
君不見太白翁鯨吞鰲吸三千鍾君不見少陵叟蟬<lb/>
<pb n="KR4e0218_WYG_026-7a"/>
腹龜腸三百首狂歌痛飲差快意典盡春衣漫回首<lb/>
身後河山千載名生前宇宙一壺酒人生有錢付酒<lb/>
家十日五日傾流霞今辰何辰夕何夕試問耒陽與<lb/>
采石<lb/>
君不見王長公彩毫萬古稱人龍君不見汪伯玉一醉<lb/>
頺唐倒千斛太常齋日不禁酒歲歲如泥三百六金華<lb/>
邂逅赤松子潦倒乾坤洞肝腹弇園澹園及太函悲風<lb/>
宿草俱茫然當時把臂誰上坐老泪河山夕陽墮<hi>平原道中</hi>
<pb n="KR4e0218_WYG_026-7b"/>
<hi>無侣卧卜舟獨為十日飲飲醉日為一短歌前後各五章荒唐謬悠間以詼滑禮法之士咸誚弗根典午林下</hi>
<hi>諸賢顧躍然羣起和我聊復掇而存之</hi>
　　　長安僧舍邂逅荘山人靜父余初未之識也靜<lb/>
　　　　父獨以意契邀余啜茗禪榻中翛然竟日垂<lb/>
　　　　别問姓名乃相顧大笑贈以此歌<lb/>
黄金臺下荘靜父嘯弄雲烟天尺五烹葵拉我遠公社<lb/>
錯落芙蓉劍花吐經年作客咸陽東浩歌擊筑飛長虹<lb/>
貂裘敝盡歸不得五見黄葉號西風何日相将武夷去<lb/>
<pb n="KR4e0218_WYG_026-8a"/>
桃花九曲流春紅丹青樓殿四百八醉謁上帝金銀宫<lb/>
　　　晉陵夜泊寄懷張總戎黄刺史<lb/>
君不見黄叔度胷次汪汪千頃波君不見張茂先襟懷<lb/>
朗朗百間屋萍蹤邂逅天東南把臂論心洞肝腹張公<lb/>
僦舍宗陽宫生平俠氣摩蒼穹高牙大纛屏一壑十年<lb/>
釣艇横西風黄君卜築紫陽岫四壁圖書坐清晝雌雄<lb/>
二劍巧相值錯落寒光映袍袖一朝遇我肺肝親青天<lb/>
散髮成三人把盃白眼望晴昊寒冬大壑廻陽春圍爐<lb/>
<pb n="KR4e0218_WYG_026-8b"/>
煖閣坐深夜彈碁覆局流星文形骸不将爾汝隔徃徃<lb/>
一諾懸千鈞邀我湖頭結新社春花秋月長為鄰何意<lb/>
風波起倉卒轉盼交游異南北脂車秣馬發中路把袂<lb/>
河梁壮夫泣青衫潦倒困一經俯首王門弄齊瑟平津<lb/>
相君差快意吐哺延賓近東壁客星帝座寧久眠夢入<lb/>
桐江釣鰲窟吕梁震澤天茫茫極目飛雲横太行遙看<lb/>
親舍宅其下霜鬟雪鬢垂高堂功名富貴果何物經時<lb/>
乞米留長楊扁舟便作五湖客重孥十口歌滄浪黄河<lb/>
<pb n="KR4e0218_WYG_026-9a"/>
濁浪浩無際支祁魍魎爭豪强大鯨如山奮鬐鬛參差一<lb/>
葉浮沙棠窮途厯盡抵淮甸南下維揚疾于箭却憶張<lb/>
黄兩故人宿昔河梁涕沾面男兒有身百不憂千秋大<lb/>
業寧公侯三孤九列亦餘事榮華倐忽同蜉蝣君不見<lb/>
張公英雄蓋一世烟閣雲臺了無繫㤀却麒麟第一人<lb/>
獨徃寒山問真諦君不見黄君意氣横青霄一麾海上<lb/>
遊逍遙垂天大翼六月息中林徃徃嗤鷦鷯我今胡為<lb/>
尚泥滓布襪青鞋共吾子四百八十金銀臺割㨿湖山<lb/>
<pb n="KR4e0218_WYG_026-9b"/>
誓從此<lb/>
　　　聞清源王孝亷得第将歸戲為短歌寄訊<lb/>
王郎再謁甘泉殿一日聲名滿畿甸中天百尺黄金臺<lb/>
走馬看花亦堪羨清源栁色縈啼鴉紅粧十萬嬌明霞<lb/>
若箇新知莫愁女獨倚高樓望宋家<lb/>
　　　燕中日聞文仲使君手書寄余不達而返短歌<lb/>
　　　　訊之<lb/>
憶昔仙鳬下東國種露栽雲遍城邑至尊召見明光宫<lb/>
<pb n="KR4e0218_WYG_026-10a"/>
上考呉公書第一含香郎署五載餘大府却擁專城居<lb/>
黄堂赫赫五馬貴翻令尺素來樵漁宛轉雙魚瀫江畔<lb/>
為復浮沉付殷羨美人如花若耶岸遲我同開越王殿<lb/>
　　　蟠桃歌為大學士趙公賦<lb/>
君不見大羅之天天盡頭峨峨五城十二樓金銀臺殿<lb/>
四百八瑤池阿母乗蒼虬上有蟠桃枝下拂崑崙丘托<lb/>
根層城頂倒影弱水流一花三千春一實三千秋一花<lb/>
一實遞開落滄桑億萬増牙籌成周穆滿慕長世飛黄<lb/>
<pb n="KR4e0218_WYG_026-10b"/>
騄驥憑空遊西華設燕坐樹下欲噉此果不敢求元封<lb/>
武帝候青鳥行厨玉女羅天球貪心欲植上林苑詎知<lb/>
人代同蜉蝣東方本是謫仙子三熟三偷混塵滓巨靈<lb/>
一見呼兒曹函谷於今氣長紫池頭又閱三千年幾看<lb/>
渤澥成桑田玉桃偷得不自飽却來東閣登華筵玳瑁<lb/>
筵開近平樂南斗為樽北斗杓中使傳觴太液亭大官<lb/>
行饌甘泉幙五陵冠蓋何絪緼八荒一氣旋洪鈞三年<lb/>
三月十三日河清海宴飛祥雲老人星見紫微側百辟<lb/>
<pb n="KR4e0218_WYG_026-11a"/>
趨鏘酬相君相君世胄本清獻琴鶴風流誰不羨焚香<lb/>
告天天下聽炯炯靈臺絶欺謾龍頭晚達升長楊要将<lb/>
隻手扶綱常觸喉時宰甘播棄一麾南海趨衡陽采藥<lb/>
羅浮巔折梅庾嶺旁朱門鑿䆗窱勾漏捫丹方拂衣却<lb/>
返嚴子瀬六洞三山逈相待背城十里金臺尖買斷寒<lb/>
崕碧霄外嵯峨絶壑懸飛龍白雲紫霞湧雪同流泉百<lb/>
尺清見底噴珠潄玉聲玲瓏灼然靈境果竒絶彷彿藏<lb/>
書神禹穴初平騎羊當晝過大士雙林話禪悅東山一<lb/>
<pb n="KR4e0218_WYG_026-11b"/>
壑寧久扃應圖處處懸丹青南陽抱膝卧豈得𤣥纁東<lb/>
帛來緇軿乾綱再振寰宇闢左列䕫龍右垂益一朝百<lb/>
揆司鹽梅萬姓歡呼荷天力和衷協德居承明正笏垂<lb/>
紳臨大廷帝心黙感九重上劃然天地迴清寧維時西<lb/>
夏變倉卒奮臂兇渠一呼集包藏禍心結狂狡當宁皇<lb/>
皇食為昃東方島夷彌陸梁篡竊故主圖開疆玉京一<lb/>
鼓平壤破揕胸車轍矜螳螂中原旱魃播灾禍十家九<lb/>
家望門餓三方大難叢一時姦豪所在盤蛟螭誰其帷<lb/>
<pb n="KR4e0218_WYG_026-12a"/>
幄運竒策太阿白日飛丹墀天威咫尺强敵下汛掃妖<lb/>
氛出寧夏兩宫賑給十郡全民忘旱魃爲豐年總戎經<lb/>
畧度鴨緑敵騎倉皇軍盡覆朝鮮故主仍復都稽顙西<lb/>
飛乞臣伏區區鹿蠡左右王糾集萬衆窺遼陽王師一<lb/>
出盡瓦解槖駝千隊俱奔藏南北東西盡安輯偉哉相<lb/>
業不世出驅除咸謂參等勞發縱伊誰匪相國宫府一<lb/>
體忘喧囂皇儲出閣安勤勞一人元良萬邦肅功百房<lb/>
杜追䕫陶俯仰天心念良弼五福煌煌厥躬集越裳翡<lb/>
<pb n="KR4e0218_WYG_026-12b"/>
翠日夜輸肅慎波臣到重譯卽今壽域開明堂桑弧蓬<lb/>
矢羅圭璋十方翹首望霄漢含哺鼔腹歌陶唐天子傳<lb/>
宣下丹闕尚方親賜渾羊設金錢粲爛内府儲品饌珍<lb/>
羞路填咽維時春暮百卉榮梅李杏柰俱生成牡丹今<lb/>
歲尤蚤發燁如雲錦披仙城獨有蟠桃隔瀛海𤣥圃蓬<lb/>
丘斷樵採乍宵東走過吉雲偷得持觴獻真宰真宰年<lb/>
才七十强豐頤廣顙形貌康四聰四目明且達儼如威<lb/>
鳯遊岩廊孫枝遶膝百千指蘭玉盈庭照羅綺面前羅<lb/>
<pb n="KR4e0218_WYG_026-13a"/>
拜但㸃頭樂事世間誰更比願公酌我酒聽我蟠桃歌<lb/>
不爲萬間厦奈彼寒士何聽我蟠桃歌願公酌我酒大<lb/>
庇寒士顔還須棟梁手蟠桃歌莫浪嗟願公歲歲傾流<lb/>
霞姜公八十造王室衛公九十勤王家阿衡百歲佐商<lb/>
運雲臺烟閣傳無涯<lb/>
　<lb/>
　<lb/>
　<lb/>
<pb n="KR4e0218_WYG_026-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻二十六<lb/>
</p>
<p>
</p>
  </div>
</body>
</text>
</TEI>
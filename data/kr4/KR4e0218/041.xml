<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十一</head> <lb/>
    <p>
<pb n="KR4e0218_WYG_041-1a"/>
欽定四庫全書<lb/>
　少室山房集巻四十一<lb/>
　　　　　　　　　　　　明　胡應麟　撰<lb/>
　　五言律詩八十九首<lb/>
　　　破山寺偶題<lb/>
髙禪何處尋杖屨入祗林古寺無人到虚堂落葉深溪<lb/>
光經雨滅瀑響過雲沈兀兀繩床客誰明定慧心<lb/>
　　　送王文學還武昌時以陳從訓書至<lb/>
<pb n="KR4e0218_WYG_041-1b"/>
問姓曾驚座藏名類接輿到偕京口雁歸趂武昌魚竹<lb/>
素千秋上芸編萬帙餘相逢不成醉天末意何如<lb/>
　　　瀫溪别業二首<lb/>
茅廬南郭外十畆帶横塘曳杖青山逺飛槎渌水長花<lb/>
香浮雪壁竹影動雲房五岳游堪卧悠然號上皇<lb/>
巻帙桓譚富篇章杜甫貧乾坤容傲骨海岳遂閒身坐<lb/>
挾垂綸客行招荷鍤人一癡殊未厭久已絶貪嗔<lb/>
　　　夀范茂才<lb/>
<pb n="KR4e0218_WYG_041-2a"/>
當年聞五范閥閲首吳中咫尺金閶下仍看玉樹藂青<lb/>
鸞翔海日白鶴舞天風謾逐東方去氷桃萬核紅<lb/>
　　　葉太孺人輓章六首<lb/>
懿行標彤管芳聲動紫宸庭前驄馬客膝下豸袍人南<lb/>
岳金璫返西華玉珮陳惟應萬家淚雨注婺州民<lb/>
鸞章晨北極鳳管暮西池萬室悲慈訓三朝頌母儀修<lb/>
齡逾大耋上夀接耆頤咫尺潘輿在傷心白日馳<lb/>
劬勞初罷誦聖善舊徵歌母徳傳中壘仙踪赴大羅音<lb/>
<pb n="KR4e0218_WYG_041-2b"/>
容吳里隔涕淚越天多寂寂支機杳無由覔絳河<lb/>
慘淡丸熊夕輝煌冠翟年寧知蒿里淚偏洒柏臺前素<lb/>
翣含霜動丹旗抱月懸異時良史筆閫徳照重泉<lb/>
令譽中閨擅恩綸上國來青鸞朝玉闕紫鳳集瑶臺落<lb/>
日萱花逝飛霜蕙草摧朝看攜萼緑聨袂上蓬萊<lb/>
何來三鳥使相逐絳臺傍夜月殘西島晨霜浸北堂叢<lb/>
蘭芳獨逺寸草恨空長尚憶飛雲起停車望太行<lb/>
　　　湖頭夕汎<lb/>
<pb n="KR4e0218_WYG_041-3a"/>
十里平湖色芳菲夾大堤山迴雲夢澤水出武陵溪渚<lb/>
浄鳬鷖浴籬明鳥鵲棲沙塘何處泊隔港已聞雞<lb/>
　　　送李太史使湘中<lb/>
片帆春草外千里問衡陽劍履金閨色衣冠玉座香攀<lb/>
雲遊岳麓冒雨宿髙唐蚤就湘娥賦鳴珂入建章<lb/>
　　　宿嚴灘作<lb/>
扁舟富春渚迴望瀫溪濆渌水晨生霧青山暮出雲荒<lb/>
村猿嘯侣廢崦鹿成羣會著羊裘在毋令漢殿聞<lb/>
<pb n="KR4e0218_WYG_041-3b"/>
　　　望湖亭雨中作懐祝鳴皋<lb/>
極目危欄外秋光亂夕舂雨聲千澗集雲氣兩湖重翠<lb/>
壓仙壇竹青舒佛院松美人烟水畔何處采芙蓉<lb/>
　　　一夢<lb/>
一夢遥天末羇人萬里心關河秋氣早風雪夜來深擁<lb/>
褐聞征雁褰裳見宿禽誰哉共尊酒燒燭自長吟<lb/>
　　　送劉内翰使嶺西<lb/>
拂曙下征軺鳴鞭出㶚橋方輿窮百粤土俗辯三苗樹<lb/>
<pb n="KR4e0218_WYG_041-4a"/>
色桄榔古花香荳蔲饒金門持㦸暇魂夢憶瓊瑶<lb/>
　　　彭城雲龍山晚眺憩項王故臺并酹亞父冢有<lb/>
　　　　懐題<lb/>
返照長河急浮雲大澤空遥凭孤閣上俯眺萬家中地<lb/>
廢悲王略天亡惜覇功荒墳猶亞父涕淚盡城東<lb/>
　　　　送李鴻臚之白下<lb/>
白面紫薇郎承恩出建章啼鵑催别騎舞燕逐征航日<lb/>
抱金珂影星揺玉劍光秣陵佳勝地蚤晚賦長楊<lb/>
<pb n="KR4e0218_WYG_041-4b"/>
　　　送閔孝㢘之苕中二首<lb/>
落日抱離旌蕭蕭白雁鳴夕陽孤劍别秋水一帆征粉<lb/>
署寧親思彤扉謁帝情河東新草就珥筆上瑶京<lb/>
野色飄行斾江光照客船長林楓葉路孤館菊花天狗<lb/>
監文初達龍門賦已傳浮家何日事問汝霅溪烟<lb/>
　　　九龍别業<lb/>
何年遺别塢十畆亂雲邊五栁長垂碧雙松對草𤣥斷<lb/>
崖撑閣逈飛瀑挂亭偏滿目忘機客花時數放船<lb/>
<pb n="KR4e0218_WYG_041-5a"/>
　　　問李惟寅病<lb/>
已似休文瘦還耽叔夜吟夢迴芳草逺病起落花深雨<lb/>
濘黄金甲風疎白玉琴蚤知朝謁懶藥餌稱閒心<lb/>
　　　夀吳淑人<lb/>
春色重簾外笙歌晝未闌屏開迴白鶴席上舞青鸞浥<lb/>
露金芝秀凌雲玉樹寒氷桃漫留核方朔已偷殘<lb/>
　　　吳山人持齋戲贈<lb/>
笑汝清狂客持齋繡佛前周顒元䕶法何𦙍舊逃禪嶺<lb/>
<pb n="KR4e0218_WYG_041-5b"/>
砌須彌石池䟽阿耨泉翛然攜手去塵外息諸縁<lb/>
　　　白雲世徳詩為林孝㢘賦<lb/>
誰専巴穴富夙擅渭川封薛氏誇三鷟荀門羨八龍新<lb/>
居蟠翠柏舊壠夾蒼松何限孫枝在林林玉樹茸<lb/>
　　　題林孝㢘家慶圖<lb/>
棠棣偕芳日椿萱並茂時金莖懸五葉玉樹綻雙枝海<lb/>
鶴傳書近山鶯度曲遲今來上元宴麟脯擘含巵<lb/>
　　　送陳季相還七閩<lb/>
<pb n="KR4e0218_WYG_041-6a"/>
乍得溪頭信俄欣海上逢雲山偕獨往湖海狎髙踪坐<lb/>
嘯雙黄鵠歸騎兩赤龍相攜子騫侣十日幔亭峰<lb/>
　　　寄真如上人<lb/>
行乞過三市隨縁住五陵南徐先舍筏北地逺傳燈古<lb/>
洞雲埋柏清池月挂藤門前多寶塔出定幾同登<lb/>
　　　輓鄧太翁兼唁逺遊明府四首<lb/>
此夕仙槎逝當年宦轍迴松猶彭澤撫木已豫章頽獻<lb/>
賦名空藉修文業未摧祇應豐獄底劍色謝風雷<lb/>
<pb n="KR4e0218_WYG_041-6b"/>
東華新劍珮南楚舊弓裘世系蕃髙密鄉評重太丘經<lb/>
猶傳馬隊勅已下螭頭藉藉承家譽相望在斗牛<lb/>
政爾生芻隔将無宿草茸孤亭徐孺子大厦郭林宗素<lb/>
旐霜華薄丹旌露色濃異時銘太史不受漢亭封<lb/>
化鶴還丹嶂騎鯨上碧虚一竿遺蠡澤雙屐挂匡廬日<lb/>
朗新題碣雲寒舊著書鹽車何足恨千里屬騊駼<lb/>
　　　歙中謁徽國文公祠作<lb/>
閩粤真人起髙標自不羣丁年窮百氏乙夜攬三墳力<lb/>
<pb n="KR4e0218_WYG_041-7a"/>
障鵞湖水神遊鹿洞雲至今靈爽在長對武夷君<lb/>
　　　清源寺中戲效晚唐人五言近體二十首<hi>有序</hi>
　　　　唐律元和後卑卑甚矣韓栁元白振代之才<lb/>
　　　　弗能挽頽波而力遡之古而賈簿姚監輩實<lb/>
　　　　始以清新奇僻闡别派于五言咸通以降厯<lb/>
　　　　世相沿上自宋初下迨元末凡詩家者流律<lb/>
　　　　有唐韻者率是物也舍是則又自為宋元本<lb/>
　　　　調迺初盛中三唐自沈宋孟王韋栁外大都<lb/>
<pb n="KR4e0218_WYG_041-7b"/>
　　　　髙閣束之明𢎞正諸先輩出有事掃除即李<lb/>
　　　　唐中葉剔去齒牙晚季奚有迺余絶長絜短<lb/>
　　　　篤而論之氣骨雄髙聲調鴻碩當特屬之初<lb/>
　　　　盛諸家至抒情難言鑄景難狀形神湧出誦<lb/>
　　　　者躍如則晚唐獨造偏長亦間有足采者其<lb/>
　　　　格姑舍旃弗論可也余弱冠談秇中原匠心<lb/>
　　　　曩哲至于斯義久畜胸中嚴羽卿氏所謂作<lb/>
　　　　法于凉懼繇隗始已亥北上卧痾清源禪寺<lb/>
<pb n="KR4e0218_WYG_041-8a"/>
　　　　放棄羣典偶目僧房中支枕數軸首尾漶滅皆<lb/>
　　　　晚唐諸人詩因戲步其遺韻為五言律三十餘<lb/>
　　　　章匪曰亡羊于多岐抑亦求馬于全體云爾<lb/>
寺憶支公住林餘惠逺蹤浮杯來大壑振錫上孤峰逕<lb/>
僻雲埋樹忩明雪照松踟蹰貪佛日歸趂暮天鐘<lb/>
大地懸香刹中天築化城重簷飛岳色古壁撼河聲法<lb/>
座琪花暗經壇貝葉明異時齋繡佛帝釋下瑶京<lb/>
香積何年啟天風躡屩攀白雲平講座青靄覆禪關斷<lb/>
<pb n="KR4e0218_WYG_041-8b"/>
碣横髙隴疎鍾出亂山一僧頭白坐兀兀定林間<lb/>
雲霞尋老衲塵土拂征衫鹿叩談經石猿啼説法嵓寒<lb/>
雲封密篠凍雪墮危杉何限宗雷句穹碑百尺鑱<lb/>
杖䇿平堤外輕風拂面柔寒山成獨往老衲話重遊怖<lb/>
鴿蘿龕下飛螢竹逕流将因謝塵鞅丈室住牛頭<lb/>
能仁元海嶠伏毒舊江濆隘地龍藏雨髙天鶴跨雲嵐<lb/>
深秋徑失瀑逺夜堂聞寂寂盂蘭想先題發願文<lb/>
户牖生虚白樓臺上鬱藍談經獅子吼䕶法象王叅檜<lb/>
<pb n="KR4e0218_WYG_041-9a"/>
老斜撑石松枯半壓潭何因挈天女絶頂卧茒菴<lb/>
杖履初辭越菴堂半住吳臘深松樹老禪久桂叢疎五<lb/>
岳雲髙下三峨雪有無異時騰劫海片笠授潛夫<lb/>
蚤浄三生業真傳二祖衣蓮花叢佛座柏葉䕶禪扉石<lb/>
為懸燈動泉因卓錫飛居然離捧喝黙會洞仙機<lb/>
為叩西方刹因停北上槎金身懸寶樹玉髻湧瑶花夢<lb/>
已清圓覺心将悟法華恒河歸去路雲霧繞三車<lb/>
震旦聊乞食佛座湧金鼇骨瘦知吟苦眉長見臘髙香<lb/>
<pb n="KR4e0218_WYG_041-9b"/>
燈岩洞月杖錫海門濤近失瀟湘譜瑶琴廢不操<lb/>
辭家來北岳結社向南屏夙擅降龍訣新傳相鶴經推<lb/>
敲臨野燒飲啄閉山亭夜夜康王谷飛泉獨坐聴<lb/>
香爐峰外路雲日晝凄凄飛瀑當樓滿寒山入座低潭<lb/>
心龍女出塔杪雁王棲會逐曇摩履翩翩大磧西<lb/>
一褐閉禪關孤雲盡日閑來從身毒國買斷沃洲山白<lb/>
象鳴鑾去青獅䕶駕還中天彌勒閣未許善財攀<lb/>
十里華嚴界重來雪未消鍾聲寒殿出塔影夜池揺桂<lb/>
<pb n="KR4e0218_WYG_041-10a"/>
樹縈堦發藤花拂座飄西來亂峰外有路入中條<lb/>
浄樂傳尊者真如卧法王池幽菱芡熟殿古芰荷香一<lb/>
鉢擎秋雨三衣挂夕陽塔中多寶佛夜吐白毫光<lb/>
萬峰天竺杪丈室寄禪心野鶴經秋卧山猿徹夜吟稻<lb/>
香雲碓逺花影石壇深一衲函髙座相傳自少林<lb/>
為樓依北固舍宅望西江竹逺通金磬杉髙並石幢龍<lb/>
歸雲壓棟蜃起月沈忩孰是髯居士前身合姓龎<lb/>
雙林曾授記百丈近安禪洞古頻棲鶻峰髙欲墜鳶秋<lb/>
<pb n="KR4e0218_WYG_041-10b"/>
燈雲閣外晚磬雪房前乍夜維摩到天花遍佛筵<lb/>
偶入清凉界同探大小乗北宗仍事秀南法已傳能苔<lb/>
逺連深竹花疎墜古藤故山瓢笠夢極目海雲層<lb/>
　　　廢寺十首<hi>序意見前</hi>
寺敞千峰入橋危一逕通白牛遺漢像蒼䑕竄唐宫劫<lb/>
火頽垣外隂燐壊竈中南朝四百八成住盡虚空<lb/>
階基元晉代棟宇自梁年草閣螢潛住繩牀鹿借眠荒<lb/>
碑沈亂石廢沼咽寒泉擬喚廬山衲開山種白蓮<lb/>
<pb n="KR4e0218_WYG_041-11a"/>
雙林遺古佛六代幾殘僧畫壁全封蘚香㕑半壓藤池<lb/>
荒螢亂入塔壊蟻頻登一杖圭峰老猶談大小乗<lb/>
浮蹤仍岳麓舊宅寄岷峨摩詰終年病文殊信宿過池<lb/>
幽霜墜栗洞古雪封蘿一塔危崕上人傳舍利多<lb/>
落落蒲團好遥遥竹杖來寺寒千嶂入門浄兩湖開古<lb/>
砌風鳴葉隂廊露滴苔若為論去住千劫總浮埃<lb/>
松風隨曳杖伏翼走危欄古寺何年廢空門盡日寒流<lb/>
泉交井竈墜雪擁林巒欲叩西來意寥寥竺法蘭<lb/>
<pb n="KR4e0218_WYG_041-11b"/>
翛然天姥外斷絶世人知老檜穿崖長寒松抱石敧鉢<lb/>
殘呼䑕共牀朽倩龜支一衲都忘老雲房自在披<lb/>
疊嶺飛丹鷲殘碑記赤烏山風寒梵逺水月夜禪孤瀑<lb/>
洒林長潤岩傾樹半枯閒階蔓蒼蘚恍惚舊金鋪<lb/>
禪堂餘結搆破衲挂林樊宿霧沈荒井秋河沒斷垣杉<lb/>
深時墜鶻果熟乍聞猿寂寂拈花手應悲末法繁<lb/>
寂寞空王座蕭森佛子廬蛛絲縈石屋虎迹印山廚火<lb/>
滅天然後燈殘慧可餘悠然念塵世昬黑重踟蹰<lb/>
<pb n="KR4e0218_WYG_041-12a"/>
　　　夀程隠君<lb/>
瑞日華筵啓明霞彩袖陳𤣥關懸大藥漆圃現靈椿嶂<lb/>
挹三天子峰攜五丈人<hi>白岳有五老峰君家其麓</hi>朝來海籌屋紫氣<lb/>
正嶙峋<lb/>
　　　寄包稚升二首<lb/>
政績飛三殿風流擅六朝歌喉桃葉細舞態柘枝嬌㕔<lb/>
事淮山月鄉書越海潮玉皇香案近八翼夢雲霄<lb/>
何由滄水使縮地對仙曹綵悞江淹筆綈慙范叔袍髙<lb/>
<pb n="KR4e0218_WYG_041-12b"/>
牙瀕海戍巨艦夾河濤不分清江月盈盈入夢勞<lb/>
　　　題鄔生逍遥游巻<lb/>
久客金臺雨渾忘鐵甕潮人從嗤汗漫帝許號逍遥五<lb/>
岳環孤枕三天挂一瓢秋風大鵬背穏坐上扶揺<lb/>
　　　送王令自錢塘博士遷富春<lb/>
祖帳西泠畔驪歌薄暮聞一氊猶挂雪雙舄已乗雲官<lb/>
舍新栽秫黌池舊薦芹知君政成後絃頌繞江濆<lb/>
　　　是夕周元父攜琴命所懽竇姬為猗蘭之曲索<lb/>
<pb n="KR4e0218_WYG_041-13a"/>
　　　　余贈詩再賦得街字<lb/>
中秋先此夕露色滿天街桂折黄金蕋蘭垂碧玉釵髙<lb/>
山懸廣座飛瀑繞空階會挈平原侣經旬臥竹齋<lb/>
　　　寄贈㢘訪梅公<hi>時方校賔興士</hi>
風裁百僚長繡斧曳朱衣姓氏書長樂光芒徹太微樓<lb/>
臺三竺繞鹵簿六橋飛燁燁黄金下花驄近帝畿<lb/>
矯矯羣龍集掄才作賦塲樓船移采石斧鉞駐錢塘宦<lb/>
業三臺重鄉書一水長蚤知門下彦騰踏半飛黄<lb/>
<pb n="KR4e0218_WYG_041-13b"/>
　　　友人分惠秋海棠一本爛漫檻中自綴小詞命<lb/>
　　　　雙鬟霓裳歌以送酒醉中賦贈並命玉素和<lb/>
　　　　之<lb/>
小徑移紅藥閑亭閉緑蘿神飛天姥夢興逐雪兒歌冶<lb/>
色矜眉黛流光惜鬢皤不須賡子夜風露帝城多<lb/>
　　　秋夜過沈純父同王文學汪山人聯句<lb/>
己占青山色仍逢白社人<hi>沈</hi>仙槎分雨露祖帳出風塵<lb/>
<hi>王</hi>夢繞三江樹心飛八月蓴<hi>汪</hi>碧宵誇鸑鷟黄閣笑麒<lb/>
<pb n="KR4e0218_WYG_041-14a"/>
麟好去嚴陵畔星河拂釣緡<lb/>
　　　贈陳鍊師二首<lb/>
廿載雲臺觀憑虚謁上皇彌明孤髻短𢎞景一瞳方劃<lb/>
地蛟涎浄摩天鶴羽翔秋來九華枕遊厯遍扶桑<lb/>
羨汝𤣥都客神情半泬㵳黄粱炊處熟紫氣望來飄玉<lb/>
檢移新秩金<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>問早朝西池桃萬樹幾夜躡神飈<lb/>
　　　友琴冊為陸太學題并呈思清孝㢘<hi>乃翁嘗任單父宰</hi>
名香蘿薜下一室素琴懸四壁青山响千秋白雪傳廣<lb/>
<pb n="KR4e0218_WYG_041-14b"/>
陵新按譜單父舊鳴絃欲起鍾期聴乾坤對惘然<lb/>
　　　題祝無殊小像<lb/>
一壑堪誰置三毛頰畔長豪吟卑下里狂興劇髙陽緑<lb/>
水芙蓉社青山薜茘裳𤣥亭吾罷草媿爾及門牆<lb/>
　　　喻邦相束裝入計中途忽有遷杭之命寄懐二<lb/>
　　　　首<lb/>
舄已飛王令刀俄佩吕䖍移官滄海上候吏大江前栁<lb/>
葉千家笛桃花十里船湖山真勝絶獨少伯牙絃<lb/>
<pb n="KR4e0218_WYG_041-15a"/>
豈謂雙龍劍翻成獨鶴操樓臺三竺近省署萬松髙海<lb/>
色飄行蓋湖光落畫舠不堪靈隠月飛夢對持毫<lb/>
　　　魚竹軒為玉叔大叅賦<lb/>
别墅擅林塘開從顧辟疆龍鱗金照日鳳尾玉凌霜翠<lb/>
袖寒猶倚宫袍墮欲翔誰同濠上客散髮臥篔簹<lb/>
　　　憶王山人<lb/>
沈瘦吾偏甚王癡奈汝何萬峰林屋杖孤月洞庭蓑鹿<lb/>
豕親狂態魚龍避醉歌一丘他日遂白眼對雲蘿<lb/>
<pb n="KR4e0218_WYG_041-15b"/>
　　　楊思悅邀集涵碧亭遇雨作<lb/>
良辰饒勝集箕踞百花潭逸調飛金縷新詞度玉簪雷<lb/>
聲髙棟入電影曲臺含河朔元吾黨寧辭十日淹<lb/>
　　　湖上汎舟憩俞祠同趙生汝元聴歌作<lb/>
蕩漾青絲笮淹留白接䍦人歌朝雨後客醉暮雲時隔<lb/>
竹觴頻送穿花席屢移他年懐李白應賦習家池<lb/>
　　　送方伯徐公入梁<lb/>
夾岸桃花水春江照畫船雙旌辭嶺日六傳入梁年草<lb/>
<pb n="KR4e0218_WYG_041-16a"/>
色申侯里棠隂召伯田勿云河内借劍履上甘泉<lb/>
　　　攜郭生汝沖憩山寺偶題<lb/>
信步空王宅譚心佛子筵靈花紛寶地忍草覆金田刹<lb/>
影禪關外鍾聲梵閣前一僧頭盡白趺坐不知年<lb/>
　　　閏九月九日集趙汝元<lb/>
髙齋猶菊色名勝競過從月屆三秋閏天令九日重雲<lb/>
林眠獨鶴星斗墮雙龍悵望桓車騎遥聴逺寺鐘<lb/>
　　　送鄔生還京口<lb/>
<pb n="KR4e0218_WYG_041-16b"/>
何縁京口客偶逐片雲來五岳邀遊興三都競賦才新<lb/>
裝淳化帖故里妙髙臺笑殺茅平仲從軍樂未迴<lb/>
　　　夀漁塘余翁七秩<lb/>
林塘稱大隠漁釣舊生涯亭下三珠樹簷前五色𤓰金<lb/>
樽流紫氣綺席送青霞日暮斑斕袖翩翩舞百花<lb/>
　<lb/>
　<lb/>
　少室山房集巻四十一<lb/>
</p>
<p>
</p>
  </div>
</body>
</text>
</TEI>
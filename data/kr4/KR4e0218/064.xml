<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十四</head> <lb/>
    <p>
<pb n="KR4e0218_WYG_064-1a"/>
欽定四庫全書<lb/>
　少室山房集巻六十四<lb/>
　　　　　　　　　　　　明　胡應麟　撰<lb/>
　　七言律詩七十四首<lb/>
　　　李本寧廉訪入武林以手書新厯餉余谿堂却<lb/>
　　　　寄七言八律<lb/>
白面登壇寸管馳縦横九域讓蛾睂神龍大海雙飛日<lb/>
老驥中原獨步時麗賦梁園春雪滿長歌蜀道暮雲遲<lb/>
<pb n="KR4e0218_WYG_064-1b"/>
誰言越客朱絲斷極目遙天候子期<lb/>
八代文章覩典型雞林重譯購題銘無勞大澤誇雲夢<lb/>
乆識鈞天奏洞庭禹廟冠裳迴百吏胥臺檣櫓壓千靈<lb/>
精廬四百湖堤上爛漫新詩勒翠屏<lb/>
翹首湘潭半夕陽誰傳詞藻賦髙唐宗盟一代聞三李<lb/>
伯仲千秋見二王北極雲霞迴指顧東山日月謝行藏<lb/>
新篇漫惜南遊寡海外流傳徧越裳<lb/>
中弇名山迹已淪太函髙座定何人傳衣兩地歸南岳<lb/>
<pb n="KR4e0218_WYG_064-2a"/>
賜履三天上北辰大厦紛紜羅國士孤查浮没問波臣<lb/>
中興咫尺葵丘畔寓目江淮一旅陳<lb/>
一麾環珮下甘泉雙管横操百代權燦爛圖書遊洛日<lb/>
飛揚文字入秦年風雲八座長秋近象緯三臺太乙懸<lb/>
不是觀濤瀛海上西泠那駐木蘭船<lb/>
入剡名山思轉遐雲嵐晨夕候髙牙寧無逸興歌天姥<lb/>
大有閒情賦若耶萬岫分青懸梵刹千巖飛翠落官衙<lb/>
香風夾岸驊騮倚隊隊明妝越水涯<lb/>
<pb n="KR4e0218_WYG_064-2b"/>
珮玉含香事冕旒横金馳傳出龍樓遊窮八極飛仙在<lb/>
望重三朝宿老留白帝城探新雨色黄公壚續舊風流<lb/>
無誇海上干将合昨夜精芒射斗牛<lb/>
邂逅金緋照石渠盧溝橋畔暮踟蹰同盟敢托先朝後<lb/>
並軌猶慚易世餘轉自慵疎憐叔夜寧因消渴慢相如<lb/>
無由共賦南鵬翮大斾摶風上玉除<lb/>
　　　送徐惟得還楚中<lb/>
嵗晚蓴鱸樂事饒淒然風雨發征軺𢎞文館闢雙龍近<lb/>
<pb n="KR4e0218_WYG_064-3a"/>
神武門深一騎遙夢渚寒雲飛獵斾湘江晴雪候漁橈<lb/>
憑君漫卜東山墅三錫𤣥圭下聖朝<lb/>
　　　王别駕過訪賦贈<lb/>
當年詞賦滿林皋閥閲瑯琊擅俊髦驥足暫紆龎統駕<lb/>
雞羣聊試吕䖍刀齊封魯甸驅馳急郢雪秦雲眺望勞<lb/>
咫尺風期同調在碧天河上首重搔<lb/>
　　　送張仲立上計二首<lb/>
龍劍雙飛入薊城一尊揮手暮笳鳴分符帝問淮陽績<lb/>
<pb n="KR4e0218_WYG_064-3b"/>
授簡人推鄴下盟萬樹未央春雪煖千花長樂曙霞明<lb/>
亡誇爛漫黄金錫前殿如椽勒姓名<lb/>
飛旌千里問神州驛路梅花照錦裘上計詞臣新渤海<lb/>
稱詩才子舊長洲風烟御苑迴金埒雨露明堂下玉旒<lb/>
惆悵河橋深雪裡盡將離恨入齊謳<lb/>
　　　朱吳于三生攜酒同遊城南觀音禪院<lb/>
皁帽青鞋霽雪前叢林遙望七燈懸乾坤萬古空王刼<lb/>
水月三生大士緣下界風旛搖貝闕上方雲磬落金田<lb/>
<pb n="KR4e0218_WYG_064-4a"/>
踟蹰未辦西歸衲杖錫香林對惘然<lb/>
　　　張博士以壺觴過訪余病不能起迓賦謝此章<lb/>
野外孤篷繫白茅齋頭長鋏倚青郊壺傾博士蓮花釀<lb/>
盤載先生苜蓿殽海岱雲霞驅别夢天涯氷雪綰窮交<lb/>
亦知凡鳥堪題字浪逐揚雄賦解嘲<lb/>
　　　張别駕過訪舟中以新刻餉惠旹聘修郡志将<lb/>
　　　　成<lb/>
燦爛詞林見白睂挂冠偏趂黑頭時安仁宦就花盈郭<lb/>
<pb n="KR4e0218_WYG_064-4b"/>
元亮歸來菊繞籬作賦髙唐巫雨過飛書東嶽岱雲馳<lb/>
十年流水希凡調試拂氷絃和子期<hi>張君先任新安尹</hi>
　　　狄明叔邀集新居命女伎奏劇凡玉簮浣紗紅<lb/>
　　　　拂三本即席成七言律四章<lb/>
名花十院盡蛾睂美酒金樽照陸離霧裏雙鸞騰玉闕<lb/>
雲中八駿下瑤池參差趙瑟傳情逺縹緲秦笙度曲遲<lb/>
後夜屋梁頻悵望河橋孤館月明時<hi>伎十人二尤善謳</hi>
痛飲狂歌白日酣何人同住百花潭明妝陳女開金屋<lb/>
<pb n="KR4e0218_WYG_064-5a"/>
妙舞羊姬㺯玉簮滿架荼蘼風乍入當庭楊栁月初含<lb/>
追歡拚竭良宵興滿眼闗河繫别驂<lb/>
繡柱雕欄夾畫圖幽棲河上擅菰蘆壺觴元亮開三徑<lb/>
舟楫陶朱泛五湖草色共悲吳苑廢花枝猶傍越臺無<lb/>
干将對舞東風夜燦爛明星墜轆轤<lb/>
畫檻㕘差照緑苔三山何處問蓬萊朱顔驟向新春合<lb/>
紅拂偏宜靜夜來風裊梅香縈玉砌月穿蘿影度瑤臺<lb/>
髙唐總入襄王夢未擬重憐宋玉才<lb/>
<pb n="KR4e0218_WYG_064-5b"/>
　　　于生髙岡以早春九日初度賦贈二章<hi>時生年二十</hi>
東來紫氣繞華筵玉舄飄颻大海[田*耎]九葉蓂舒元旦後<lb/>
千秋桃熟早春前馳心髙宻談兵夜屈指重華謁帝年<lb/>
試問嘉名懸錫處桑弧晴色廣陵懸<lb/>
玳瑁堂開霽雪凝百壺春酒照如澠斷氷竒句推良史<lb/>
明月新篇和武陵鴻雁渚寒勞夢寐鳳凰池逺待鶱騰<lb/>
追歡況值梅花早倚嘯晴空望玉繩<lb/>
　　　夜同朱吳李徐諸生集于茂才宅聴歌<lb/>
<pb n="KR4e0218_WYG_064-6a"/>
南陌朱樓並馬尋一尊塵外共披襟齊姜乆擅髙唐曲<lb/>
越客同操下里吟燭映紗厨春色淺香飛羅袂夜寒深<lb/>
雲門寂寞當年調慚愧鍾期抱玉琴<lb/>
　　　送趙太學之北雍<lb/>
束書迢遞赴皇畿岩壑何言戰勝肥緑綺正攜春雪過<lb/>
青帆俄逐夏雲飛雄材世許攀槐棘古調時能問蕨薇<lb/>
到日含飴窮燕樂千花晴色映荷衣<lb/>
　　　送黄上仲歸赤城時以伯兄説仲書至<lb/>
<pb n="KR4e0218_WYG_064-6b"/>
翩翩戎服傍髙牙長揖歸來興未涯别夢乍懸淮海月<lb/>
鄉心遙引越城霞毫端秀色舒毛穎匣底寒光照莫耶<lb/>
最憶元方油幕臥獨将清嘯和悲笳<lb/>
　　　朱太學元長以新刻過訪卒業賦贈余與元長<lb/>
　　　　大父司空尊人廷尉通家再世覿其韶令喜<lb/>
　　　　溢于辭<lb/>
靜掩衡茒覺地偏輝煌詞筆照臨川通家政自推文舉<lb/>
倒屣能無屬仲宣殿聳甘泉晨賦雪宫深碣石夜談天<lb/>
<pb n="KR4e0218_WYG_064-7a"/>
春風一騎長安邸何限飛花墜玉鞭<lb/>
彩筆翩翩驟過従居然文藻挹芙蓉門留廷尉甘羅雀<lb/>
劍授司空欲化龍謁帝明光春浩渺論交平樂暮従容<lb/>
當年國士雙垂眄握别銜知思萬重<lb/>
　　　夀胡隠君九秩為玉呂茂才題<lb/>
杖履飄然鸛鶴羣函闗靈氣暮絪緼三生夙擅榮期樂<lb/>
二典新傳伏氏文大海亭窺秦望日清溪船㺯越來雲<lb/>
毋誇經術承家舊屈指鸞章帝座聞<lb/>
<pb n="KR4e0218_WYG_064-7b"/>
　　　送趙汝信奉常入都<lb/>
挂席南風錦樹重頻年溪上濯芙蓉尋仙玉洞雲長滿<lb/>
謁帝金莖露正濃午夜素琴偕一鶴商秋神劍合雙龍<lb/>
台垣咫尺黄扉啟燦爛棠花拂過従<hi>奉常于少傅為昆仲</hi>
　　　送吳文仲觀察入賀四首<lb/>
鼔吹江城落日懸牙旗明發使君船青牛一望函闗外<lb/>
黄鵠雙飛漢殿前北極衣冠晨拜舞西池環珮夜㽜連<lb/>
壚頭夙昔荆髙輩極目燕山共惘然<lb/>
<pb n="KR4e0218_WYG_064-8a"/>
燦爛明星墜轆轤懸腰雙鍔並昆吾千秋録就呈金鏡<lb/>
萬夀筵開送玉壺飛盖西園涼月滿垂鞭南陌夏雲徂<lb/>
加餐何處頻相望嘹嚦征鴻下太湖<lb/>
斧鉞中吳羨晝遊闔閭城下暮淹留安期舄捧遙天外<lb/>
博望查飛大海頭北斗文章新氣象南皮談謔舊風流<lb/>
黄金臺殿三千尺擊筑憑誰共酒籌<lb/>
椽筆翩翩賦頌裁誕章晨捧入蓬萊花前彩鷁飛吳甸<lb/>
栁外青驪繫越臺長樂露華金掌下建章雲氣玉繩來<lb/>
<pb n="KR4e0218_WYG_064-8b"/>
天顔尺五稱觴地尚記吳公第一才<lb/>
　　　寄區用孺<lb/>
一棹棲遲大海濵桐江雲色繞垂綸青山乍飽閒中目<lb/>
白石猶飢病後身别去龍門無國士歸來鮒轍有波臣<lb/>
故人藉甚甘泉畔日醉𤣥都萬樹春<lb/>
　　　汪明府邀集衙齋陶駕部懋中適至同賦<lb/>
秉燭髙堂燕笑頻歌喉搖曳玳筵新琴中白雪飛仙吏<lb/>
坐上清風挹故人剡曲蒹葭千里夢河陽桃李萬家春<lb/>
<pb n="KR4e0218_WYG_064-9a"/>
凭欄無限青雲色欲喚雙鳬到紫宸<lb/>
　　　入郡城訪睿父㕘知適文仲觀察以公事至同<lb/>
　　　　集<lb/>
西園髙宴月華濃咫尺台垣並過從座上儒冠容一鶡<lb/>
尊前神劍合雙龍陰森棠樹春光滿燦爛薇花夜色重<lb/>
最是胡床清興劇羊裘何惜醉䝉茸<lb/>
　　　是夕二丈以直指葉公招中席輟赴畢燕仍過<lb/>
　　　　戚園轟飲達曙乃罷<lb/>
<pb n="KR4e0218_WYG_064-9b"/>
皁盖㕘差越水頭千山寥廓暮雲収風前並遡王猷棹<lb/>
月底重登庾亮樓彩袖翩<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>傳楚舞朱絃嘹嚦和吳謳<lb/>
梅花漸吐新春色秉燭何妨盡夜遊<lb/>
　　　直指葉公枉顧賦謝四章<lb/>
攬轡千山入畫圖偏従巖穴問潜夫臺端此日冠峨豸<lb/>
闕下當年舄化鳬把臂蓬蒿新白社闗心桃李舊𤣥都<lb/>
天門六翮雄飛近一盼鹽車在暮途<lb/>
燦爛西臺白玉珂頻年直指向闗河豐城劍抱雙龍出<lb/>
<pb n="KR4e0218_WYG_064-10a"/>
瀫水橋乗駟馬過作賦風雲迴縹緲飛章山嶽動嵯峨<lb/>
寧知一代蒼生寄幾向清溪問緑蓑<hi>余邑浮梁數百年靡修復者葉公一</hi>
<hi>旦談笑新之諸遺愛霑渥婺中童孺咸悉焉</hi>
大纛髙牙控斗躔豸袍驄馬出甘泉雲霞驟劃雙溪上<lb/>
雨露偏濃八邑前秋浦棠陰懸節鉞河陽花色映樓船<lb/>
無勞汲孺誇長揖竟日茅亭話太𤣥<lb/>
又擁朱旗入婺城清江寒色暮雲平霜飛竹馬兒童集<lb/>
日照花驄父老迎繡服三天傳疏草綈袍一代見交情<lb/>
<pb n="KR4e0218_WYG_064-10b"/>
由來國士非凡遇匣底干将夜夜鳴<lb/>
　　　夜集王仲升新第即席同盛氏諸仲分韻得寒<lb/>
　　　　字<lb/>
畫檻雕楹十二欄一時尊酒盛詞壇風人把袂遊平樂<lb/>
月姊更衣下廣寒臺接丹山翔彩鳳簫横碧落度青鸞<lb/>
従知子敬多豪興桃葉歌成宴未闌<lb/>
　　　王仲升以五言長律見貽賦此答贈<lb/>
尺組長纓奮草萊清香畫㦸臥莓苔北門鍞鑰歸雄鎮<lb/>
<pb n="KR4e0218_WYG_064-11a"/>
東觀圖書集上才疊嶂分青横几簟雙流飛翠入池臺<lb/>
知君未厭従軍樂大纛髙牙帝座來<lb/>
　　　入三衢訪文仲觀察邀同睿父㕘知酣集丙夜<lb/>
　　　　期以詰朝方舟下瀫水即席賦<lb/>
玳瑁筵飛白苧新鶯喉搖曳舞梁塵金尊竹葉銷長夜<lb/>
玉笛梅花綻蚤春雪照吳門雙彩筆星環越署兩朱輪<lb/>
朝來共有鳴榔約一棹能無繫水濵<lb/>
　　　同張吳二丈方舟東下沈飲三晝夜四之日始<lb/>
<pb n="KR4e0218_WYG_064-11b"/>
　　　　達瀫濵即席賦<lb/>
仍飛寶瑟佐清酣豪興飄飄瀫水南河朔千秋今見二<lb/>
平原十日已過三含毫鸚鵡催詞賦倚席魚龍狎笑談<lb/>
信是青雲留白帢一丘誰訝管寧憨<lb/>
　　　遇張孟孺于湖上未及問姓名别去詰旦以羨<lb/>
　　　　長書洎新作來謁賦答此篇<lb/>
相逢今雨大堤頭梵刹丹青暮靄流赫奕家聲曽御李<lb/>
飛揚門閥舊封留何須鐵騎桑乾戰暫解金魚杜曲遊<lb/>
<pb n="KR4e0218_WYG_064-12a"/>
昨夜淨慈秋色裏霜華寒透鷫鸘裘<lb/>
　　　陳明府書來賦答<lb/>
尚憶登仙共李膺風摶水擊羨鯤鵬天長片鷁飛淮甸<lb/>
地近雙魚出廣陵桃李城頭春色滿蒹葭堤畔暮愁凝<lb/>
髙樓百尺堪同臥把袂何時第一層<hi>時陳君令廣陵旁邑</hi>
　　　登趙太學文鎮谿雲閣懐睿父文仲二公<lb/>
簾櫳十二挂髙寒突兀樓臺峙翠巒六洞烟嵐長繞座<lb/>
雙溪雲月半慿欄丁丁樵斧飛春暮杳杳漁舟泊夜闌<lb/>
<pb n="KR4e0218_WYG_064-12b"/>
此日平原堪盡興深杯何惜醉詞壇<lb/>
　　　寄陸使君使君舊治河濟上同龔觀察及余名<lb/>
　　　　姓余弗知也<lb/>
挂笏黄堂坐晏然雙旌猶記北來船時名赫奕機雲後<lb/>
世業巍峩遜凱前六洞晴雲江郭繞雙溪明月郡樓懸<lb/>
甘泉咫尺徵良吏突兀龍章漢殿傳<lb/>
　　　上元同睿父㕘知文仲觀察夜集谿堂看燈作<lb/>
千騎聨翩集水涯上元燈燭興偏遐憑欄火樹千枝月<lb/>
<pb n="KR4e0218_WYG_064-13a"/>
照坐金蓮百本霞織就鮫綃珠有暈妝成鸞鏡玉無瑕<lb/>
深宵拚醉平原席遮莫蘭陰送曙笳<lb/>
　　　詰旦兩公各以詩來走筆和答<lb/>
聨飛鴻翼度天涯並握鸞箋思轉遐季重詞名元海岱<lb/>
孟陽詩筆半雲霞提攜頓覺燕金重顧盼寧愁趙璧瑕<lb/>
宛轉雙珠呈夜色不知庭月墜春笳<hi>時歌者趙璧在筵</hi>
　　　寄張睿父㕘知時以新賦三律見示<lb/>
風前何處覔新裁目斷仙槎繫翠苔畫㦸東方千騎繞<lb/>
<pb n="KR4e0218_WYG_064-13b"/>
朱旂南國片鴻來桃花爛漫飄吳岫棠樹陰森蔽越臺<lb/>
莫道干将長射斗司空袍笏近蓬萊<lb/>
　　　陳太學過訪為借沈材叔園亭以頓行李賦此<lb/>
　　　　謝之<lb/>
意氣翩翩越水頭居然名士擅風流獨将仲舉千秋榻<lb/>
懸向休文八咏樓几席平原堪縱飲杯盤河朔競追遊<lb/>
亦知廡下梁鴻寄一為窮途破旅愁<lb/>
　　　侍御葉公疏陳鹺事得請賦東二章<lb/>
<pb n="KR4e0218_WYG_064-14a"/>
諤諤千言奏彩毫英聲直氣冠仙曹批來豈憚龍鱗逆<lb/>
觸處真憐豸角勞日揭虞淵消霧雨雲収溟海息波濤<lb/>
惟應報國丹誠竭五夜霜華襲髩毛<lb/>
一疏迴天四海聞懽聲馳頌越江濆臣心總為埋輪切<lb/>
帝眷偏従折檻勤十道乗驄爭吐氣三朝鳴鳳欲空羣<lb/>
西京底事蒐鹽鐵為報桓寬正屬文<lb/>
　　　鄧逺遊以書貺見貽賦答二律<lb/>
飛蓬何處遂幽棲咫尺雲萍悵解攜吏隠欲兼山大小<lb/>
<pb n="KR4e0218_WYG_064-14b"/>
客居難定瀼東西鳴琴海國雙鴻度鎖印江城獨鳥啼<lb/>
是處休文饒八咏危樓曽否共攀躋<lb/>
病肺經時息茂園淋漓書札到丘樊花栽檇李三千樹<lb/>
草賦長楊十萬言爾自飛鳬臨大邑人誰逐鹿向中原<lb/>
盈盈一水相思切極目湖頭暮雨繁<lb/>
　　　觀察林公過訪賦贈<lb/>
才名藉藉冠青錢執憲欣逢入越年起草夜停雙闕下<lb/>
看花晨憩六橋前飛揚白馬笳聲動縹緲蒼龍劍色懸<lb/>
<pb n="KR4e0218_WYG_064-15a"/>
四百樓臺題咏處登臨誰不羨如椽<lb/>
　　　夀陳隠君<lb/>
瑞日暄風滿畫堂東來紫氣近錢塘千春大海籌増屋<lb/>
十里平湖樹夾航盛世謳歌情正洽明時耕鑿興偏長<lb/>
何當醉挾元龍去百尺樓頭話對床<lb/>
　　　贈仁和劉明府曩有事計偕邂逅君于濟上同<lb/>
　　　　舟驩聚者月餘<lb/>
識面長淮記苦吟黄金臺館獨登臨當年飛舄過嚴瀨<lb/>
<pb n="KR4e0218_WYG_064-15b"/>
此日鳴琴坐武林南斗夜光雄劍合西湖春色畫檣深<lb/>
懸知漢殿循良詔屈指晨催大海潯<lb/>
　　　侍御葉公既按部吳會復以鹺政倥偬馳返臨<lb/>
　　　　安諭檄通逵衆以大定輒綴七言四律代柬<lb/>
　　　　行麾<lb/>
東來紫氣又臨安拭目蒼生望未闌一劍乍過千壘靜<lb/>
單車纔入萬家歡霞光北極飄清禁斗色西臺照畫欄<lb/>
信是批鱗頭易白霜毫時拂惠文冠<lb/>
<pb n="KR4e0218_WYG_064-16a"/>
比屋香燈越水濆霜天晨夕望氤氳中朝獨占乗驄步<lb/>
大海爭傳諭鱷文柱後峩冠心捧日臺端搖筆氣淩雲<lb/>
栽花漫憶河陽事燦爛芙蓉拭劍紋<lb/>
吳山晴翠拂髙車隻字風霜繞玉除驄馬近傳鹽鐵論<lb/>
雞林遙誦治安書三臺色動迴天後十郡歡騰煮海餘<lb/>
最是憐才勤吐握登龍時曳舊長裾<lb/>
繡斧朝持越郡前花驄行部筆如椽風雲西北飛揚候<lb/>
海岳東南鎮定年秋思芙蕖明玉斚春光桃李媚瓊筵<lb/>
<pb n="KR4e0218_WYG_064-16b"/>
寧知鹵簿江州貴日向蓬茒話太𤣥<lb/>
　　　夀龍使君六秩<lb/>
旭日扶桑繞畫欄安期雙舄對盤桓紅霞一曲秦源近<lb/>
白雪千家楚水寒小逕壺觴移竹樹前庭袍笏映芝蘭<lb/>
山香莫問羣花落一喚飛瓊舞翠巒<lb/>
　　　送章宗理納言使楚中<lb/>
輝煌丹詔出蓬萊窈窕𤣥闗閉緑苔劍珮青雲辭玉闕<lb/>
衣冠紅日下銀臺河橋薄暮蟬聲起驛路深秋雁陣來<lb/>
<pb n="KR4e0218_WYG_064-17a"/>
漫憶觀棋淝水上蒼生元屬謝公材<lb/>
　　　送王永叔入都四首<lb/>
大斾翩翩越水濵朝天白馬向楓宸飛揚䟦扈千秋思<lb/>
磊砢崢嶸八尺身興裏平原寧計日歡來河朔動經旬<lb/>
誰言綵筆偏詞賦已卜螭頭氣象新<lb/>
壚頭促膝又吾曹斫地王郎思獨豪九陌霞光迎劍珮<lb/>
千山雲色度旌旄中朝奏疏闗辰極故國音書問海濤<lb/>
尚憶春明門外事紅牙催拍鬭持螯<lb/>
<pb n="KR4e0218_WYG_064-17b"/>
吳山晴色墮髙牙歌闋驪駒興未涯錦綬乍抛滄海月<lb/>
緋袍猶綰赤城霞垣扉燭影宵分直禁闥棋聲午放衙<lb/>
明發武林闗外路盡将離恨入征笳<lb/>
把袂錢塘又别筵升沈往事一潸然公車賈傅仝遊日<lb/>
帝里班生獨上年握麈何天非碣石抽毫無地不甘泉<lb/>
亦知疏草焚難盡諫獵書成太史傳<lb/>
　　　睿父㕘知入武林余過署中適以公讌湖上不<lb/>
　　　　遇留柬<lb/>
<pb n="KR4e0218_WYG_064-18a"/>
寂寞𤣥亭臥草萊登臨長憶謝公才猶疑斧鉞清溪駐<lb/>
不謂帆檣大海來繡服定過吳子國珠簾同望越王臺<lb/>
金銀萬寺湖堤畔椽筆能無麗賦裁<hi>時文仲文将達吳門</hi>
　　　闗忠義侯廟作二首<lb/>
絳節緋袍氣凜然巍巍遺像識忠賢河山萬古精靈在<lb/>
宇宙三分壮節懸燦爛黄金辭操日飛揚白刃刺良年<lb/>
莫言遺恨章丘下五夜英魂照玉泉<lb/>
巨顙長髯貌絶倫當年馳騎破黄巾崢嶸正氣鍾三國<lb/>
<pb n="KR4e0218_WYG_064-18b"/>
慘淡英風敵萬人縛禁已酬吞魏志誅䝉猶現伐吳身<lb/>
雙旌異代鹽池上想像鐃歌入帝宸<lb/>
　　　送右轄吳公擢左山西<lb/>
并門遙望思如何縹緲棠陰十郡多鹵簿北風辭粤嶠<lb/>
樓船西日渡汾河青萍謁帝龍光近彩筆懐人雁字過<lb/>
上考吳公元第一題詩能到舊烟蘿<lb/>
　　　季秋同李鄧二明府俞山人尋靈隠故址作<hi>有</hi>
　　　　<hi>序</hi>
<pb n="KR4e0218_WYG_064-19a"/>
　　　　樓觀滄海日門對浙江潮駱義烏靈隠詩也<lb/>
　　　　今寺在山麓於二語殊不合山之腰最幽絶<lb/>
　　　　處有弢光閣登其上則跨重湖攬江海十字<lb/>
　　　　真境儼在目中其下石梁亘絶考之終篇皆<lb/>
　　　　符迺知今靈隠建自宋時非考功覔句地也<lb/>
疊磴危梯萬仞懸嵯峨飛閣架蒼烟天浮海色雕楹外<lb/>
日蕩江流畫栱前𤣥鶴並攜珠履客青鳬雙下玉臺仙<lb/>
誰言康樂題詩舊婺女猶聞筆似椽<lb/>
<pb n="KR4e0218_WYG_064-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻十八</head> <lb/>
    <p>
<pb n="KR4e0218_WYG_018-1a"/>
欽定四庫全書<lb/>
　少室山房集巻十八<lb/>
　　　　　　　　　　　　　明　胡應麟　撰<lb/>
　　五言古詩一十九首<lb/>
　　　六公篇<hi>有序</hi>
　　　　六公者髙太史季迪李觀察獻吉何觀察仲黙<lb/>
　　　　徐博士昌穀髙參知子業李㢘訪于鱗也其三<lb/>
　　　　洛下其二江左其一濟南總之上距國初下迄<lb/>
<pb n="KR4e0218_WYG_018-1b"/>
　　　　𢎞靖詩家者流正宗巨擘盡矣余束髮寤寐諸<lb/>
　　　　君子讀其遺集恨不獲一當其人是秋舟過吳<lb/>
　　　　門欲入訪季迪昌穀故居而州民遂無識者蓋<lb/>
　　　　頽沒榛莽久矣嗟夫彼其盛名朗朗懸諸日月<lb/>
　　　　世代非逺河山邈如由後視今維今視昔俯仰<lb/>
　　　　宇宙能無悵然爰並李何四子為六公之篇後<lb/>
　　　　之同志或将有感於斯咏云爾<lb/>
四傑起江左太史何琅琅一鳴駭萬鳥百中連雙鶬朱<lb/>
<pb n="KR4e0218_WYG_018-2a"/>
絃奏上國白紵歌明堂遂令十葉後率土歸吳閶<hi>謂嘉隆間</hi>
<hi>也</hi>
　　　　右髙太史季迪<lb/>
河洛鍾人龍圖書倏輝映文起八代衰詩還四始盛坎<lb/>
壈雖當時靈光獨晩境突兀空同顛猶懐廣成問<hi>獻吉年視</hi>
<hi>何徐輩獨髙一時並起薛鄭熊髙等皆無年云</hi>
　　　　右李觀察獻吉<lb/>
嵩岳降英靈生申維仲黙威鳳摶紫霄祥雲捧丹日得<lb/>
<pb n="KR4e0218_WYG_018-2b"/>
嵗劣陳思齊年過王勃今古三少成惜哉同六極<hi>嘗謂古今</hi>
<hi>早慧而能大成者三君居最又不夀畧同</hi>
　　　　右何觀察仲黙<lb/>
斯人江左秀朗若披雲岑清風振玉珮白雪鳴瑶琴應<lb/>
劉失前步陸謝無遺音太息談藝録良工誠苦心<lb/>
　　　　右徐博士昌穀<lb/>
李何峙中原顧盼失後輩髙生稍晩出如澠倏興代清<lb/>
廟列尊彛中天落空翠咄嗟有盡年驟與飄風會<lb/>
<pb n="KR4e0218_WYG_018-3a"/>
　　　　右髙叅知子業<lb/>
嘉隆建大業濟南實前茅含毫有八極聳翼無九霄遐<lb/>
心自皇古傲骨寧中朝至今蛾眉雪千仞留孤標<lb/>
　　　　右李㢘訪于鱗<lb/>
　　　五君咏<hi>有序</hi>
　　　　丙戌嵗王長公作重紀五子篇今復逝其二<lb/>
　　　　矣叅以余所知歐趙兩公為五君咏兩公亦<lb/>
　　　　司冦舊稱五子之二也<lb/>
<pb n="KR4e0218_WYG_018-3b"/>
桓桓司馬公文武實天授大筆攄雲雷穹碑揭宇宙横<lb/>
飛北地前獨步弇山後偉哉詞人場百代歸領袖<lb/>
　　　　右汪司馬伯玉<lb/>
明卿起南服束髮嫺聲詩一麾守嶺海三黜行羅施飛<lb/>
書問供奉鍊句追拾遺誰能竭大海盡出珊瑚枝<hi>吳官夜郎</hi>
<hi>嘗有詩懐李供奉</hi>
　　　　右吳叅知明卿<lb/>
張公江海客丱角遊天朝霜蹄躪千里風翮摶九霄彩<lb/>
<pb n="KR4e0218_WYG_018-4a"/>
毫建安席赤幟開元標遇我華陽館片諾成久要<lb/>
　　　　右張中丞助父<lb/>
嶺南維歐君儼若飲醇酒拙宦三十年工詩五千首黑<lb/>
髮遊中原白頭卧林藪惆悵蘭隂臺落日共揮手<lb/>
　　　　右歐水部楨伯<lb/>
矯矯趙司成風槩自天植胸腹羅星辰肺肝秉鐵石輪<lb/>
埋御史亭座首司冦席蔚為文士光寧彼九鼎力<lb/>
　　　　右趙太史汝師<lb/>
<pb n="KR4e0218_WYG_018-4b"/>
　　　八哀詩<hi>有序</hi>
　　　　八哀皆當世鉅公名流也昔杜陵咏八哀以<lb/>
　　　　李北海蘇司業之文學張相國嚴鄭公之政<lb/>
　　　　事李司空李大尉之勛勞李汝陽鄭司户之<lb/>
　　　　才藝為次蓋通舉當代之烜赫者不必受知<lb/>
　　　　也若國朝名臣輩出嘉隆之際倍蓰開元文<lb/>
　　　　學則有琅琊二王公政事則有若萬安朱公<lb/>
　　　　建寧滕公勳勞則有若銅梁張公定逺戚公<lb/>
<pb n="KR4e0218_WYG_018-5a"/>
　　　　材藝則有若茂苑文公嶺表黎公不必曰通<lb/>
　　　　舉一代揆厥攸造視少陵所稱述無弗逮者<lb/>
　　　　或逺過焉有之余生也賤且年地懸絶諸公<lb/>
　　　　顧並當伯樂之盼即交有淺深受知一也爰<lb/>
　　　　效杜體為八哀之篇其文辭則瞠乎昔人後矣<lb/>
　　　大司冦東吳王公世貞<lb/>
洪荒忽中闢宇宙鍾人豪間氣五百年一旦開皇朝天<lb/>
挺瑯琊公河漢騎斗杓題詩惱玉帝謫籍遊塵囂肝腸<lb/>
<pb n="KR4e0218_WYG_018-5b"/>
錯錦繡咳唾垂蘭苕胷吞太湖水筆湧耶溪濤九嵗咏<lb/>
鳳凰十齡題寶刀十三作文賦十九摶青霄髙才聚東<lb/>
井散秩同西曹廣心出皇古奮臂追前茅嗚呼薊門事<lb/>
大纛摧鳴梟倉黄别上國惕息還蓬蒿歸來卧窮巷削<lb/>
迹甘漁樵雄文鑿混沌大樂鳴英韶東瀛極滄海南紀<lb/>
逾銅標北冥亘沙漠西域窮荒要八埏走琬琰九域飛<lb/>
瓊瑶千金買隻字百鎰酬揮毫瑰辭匹墳典麗句駢風<lb/>
騷多聞失劉向捷給凌枚皋帝心亦簡在日夜馳干旄<lb/>
<pb n="KR4e0218_WYG_018-6a"/>
東山乍一出被髮仍由巢竺乾叩真詮漆園明逍遥香<lb/>
雲拂几席甘露流天瓢金棺下閶闔玉樹埋山坳中華<lb/>
折天柱下界聞鸞簫雙虬去廣漢八駿升岧嶤𤣥丘見<lb/>
王母白雲和長謡乾坤失盟主海岳頽髙標安得跨大<lb/>
鵬萬里隨神飈<lb/>
　　　太常東吳王公世懋<lb/>
清河維哲昆潁川實難弟太常何英英二十誇謁帝雋<lb/>
聲走上國唾手拾巍第居然棣花萼燁並芙蓉蒂翩翻<lb/>
<pb n="KR4e0218_WYG_018-6b"/>
擅綺藻韶瑩絶塵泥皎月懸春空朝霞豁晴霽朗朗屋<lb/>
百間虚舟了無繫振珮遊春曹詩篇驟名世標新見𤣥<lb/>
理汰俗起凡例縱横信陽筏磊落濟南契憐才貫金石<lb/>
握手忘荼薺伊余實庸駑公也口不啻扢揚亘古今寄<lb/>
託深禰禘太息身後名孤憤千載計神遊貫八極江海<lb/>
窮鼓枻飛泉潄三疊大澤浮九漈徘徊華峰蓮厭飫閩<lb/>
嶺荔一紆太常綬清齋問真諦紫府繙丹經絳宫候飛<lb/>
履洪崖拍右肩金母拜左髻雲軿下五濁笙鶴遽迢遞<lb/>
<pb n="KR4e0218_WYG_018-7a"/>
龍虵發丹竈雞犬入霞際虚疑老成喪坐惜典刑逝三<lb/>
嘆杜陵詩髙才日凌替<lb/>
　　　大司空江右朱公衡<lb/>
猗與大司空突兀起江右燁如匡廬顛羅列千萬岫弱<lb/>
冠登岩廊老宿推領袖功名迄自致建樹必髙厚厯敭<lb/>
亘二紀盤錯靡不就嘉皇四十禩八荒慶在宥河流倏<lb/>
奔突淮泗若懸霤生靈困魚鼈巢窟雜猿狖大庭推司<lb/>
空僉曰惟夏后一麾出飛雲百神互馳驟鐵鎖纏支祈<lb/>
<pb n="KR4e0218_WYG_018-7b"/>
金書勒史籕大澤疏洪濤長堤障罅竇三時督工匠百<lb/>
里並延袤留城距濟谷一一置封堠白馬沈宣房𤣥圭<lb/>
錫華胄平成在天地吐納偕宇宙擇言到芻蕘采納及<lb/>
蕪陋垂髫詫國士煦燠若懐袖深知大海量涓滴務兼<lb/>
受緬懐西山芝願紀南極夀胡為跨鶴羽羣真畢相候<lb/>
褒榮亘泉壤雨泣遍耆舊尚憶驅龍蛇至今貢橘柚明<lb/>
明大禹徳夐夐絶前後<lb/>
　　　御史中丞閩中滕公伯輪<lb/>
<pb n="KR4e0218_WYG_018-8a"/>
維三十六峰秀甲東南服篤生大中丞如海王百谷夙<lb/>
偕武夷君並主赤城籙沆瀣餐七臺明霞卧九曲一朝<lb/>
念黎元曳杖下雲陸孩提見異質儀羽何郁郁虎頭燕<lb/>
頷姿萬里飛食肉龍泉太阿鍔見者詎敢觸意氣干層<lb/>
霄襟次苞岳瀆皇王及帝霸一一悟正鵠居鄰紫陽宅<lb/>
先覺竊自淑剛嚴繼子厚方雅表正叔三十登熙朝厯<lb/>
塊徵驥騄嶺海行花封羅浮翫朝旭含香入銓省造請<lb/>
絶苴牘當門忌蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>故里蓺松菊明主念舊勳飛詔起<lb/>
<pb n="KR4e0218_WYG_018-8b"/>
林麓朅來柄文衡越士罄程督樓船汎滄海藍筍厯天<lb/>
目浩蕩窺人文豪英聴約束夜課三千徒朝薦十六族<lb/>
泰山納寸壤渤澥收一掬伊余實駑蹇鹽車困馳逐顧<lb/>
盼超驪黄立貢千里足世輕園令金公擬卞和玉提攜<lb/>
洞底裡邂逅吐肝腹峩峩翠虛亭清燕幾迴矚禮數捐<lb/>
苛煩杯斚絶邊幅潢池忽中擾帝命馳大纛强弩横錢<lb/>
塘朱旂鎮三竺威嚴控豪右字䘏逮樵牧閭閻絶冦警<lb/>
倉厫發餘粟遂令全越氓比户䕃膏沐仰父仍俯子左<lb/>
<pb n="KR4e0218_WYG_018-9a"/>
餐更右粥鑿鑿元戎疏宰司罄采録方酬大賢績永顯<lb/>
儒效速胡為跨青鸞倏爾䜟妖鵩劇知勳庸盛翻訝日<lb/>
月促譬彼南陽龍盡瘁事興復一朝殞大星精爽尚肅<lb/>
肅緬懐澗中藻已拱墓傍木吞聲受恩士血泪盡痛哭<lb/>
先民失懿範遺統竟誰屬惟應聖門業永永耀斑竹<lb/>
　　　大司馬西蜀張公佳𦙍<lb/>
張公産岷峨夙抱文武畧偉哉沈深度宛若未雕璞通<lb/>
籍遊皇都浩氣貫碧落出宰河陽縣解褐遘盤錯姦萌<lb/>
<pb n="KR4e0218_WYG_018-9b"/>
起肘腋萬衆互駭愕一顧摧兇渠勢若反掌握及乎任<lb/>
西曹亟闖五子幕大敵逢李王奮勇與之角遂登作者<lb/>
壇文譽不落莫功名浸鼎盛嵗月曠著作三關樹髙牙<lb/>
敵膽懾沙漠嗚呼壬午事大手覩揮霍潢池舞鰍鱔白<lb/>
日走蜃鱷明廷廑南顧大吏咸塞縮維公奮臂出長虹<lb/>
耀千莫首刷閭閻憂六街静鳴柝淵謀秘胸腹逺智運<lb/>
龍蠖聲色了不動從容卧帷幄一朝令轅門羣小悉面<lb/>
縛纍纍九青兕一一就脯臛人懐顧復惠士有更生樂<lb/>
<pb n="KR4e0218_WYG_018-10a"/>
武功既蕩平文事稍恢拓飛檄凌扶桑露布入平樂長<lb/>
裾曳曹丘敝屣接東郭帝嘉定邊勛飛詔下京洛本兵<lb/>
屬運籌九塞遵東約胡為殞長城驟失北門鑰迴思瀫<lb/>
江涘單騎訪岩壑迓我錢塘郊恍忽共濠濮詫我雍然<lb/>
音一代恣騰攫<hi>張公手書今存</hi>手迹宛若新足音遽寂寞矯首<lb/>
銅梁里大樹日蕭索<lb/>
　　　少保山東戚公繼光<lb/>
嘉皇三十載薄海飛長鯨波濤蹴宇宙勢欲東南傾定<lb/>
<pb n="KR4e0218_WYG_018-10b"/>
逺起列校巍然任彭黥鳴梟樹大纛束馬懸髙旌轉戰<lb/>
日千里刁斗竟夜鳴天山破强敵白水殱驕兵三吳蹙<lb/>
徐海五嶺摧吳平初聞燧火息再覩潢池清七閩共尸<lb/>
祝儼若居神明武功固日揭文藝時潛精婁江謁廷<lb/>
尉蜀國遊中丞翩翩左司馬金石偕同聲飛揚将壇<lb/>
略趺宕詞苑盟隨車盡貔虎入幕俱豪英强敵躪西<lb/>
鄙髙牙馳北平雙鞬絶大漠横槊歌長征天山十月<lb/>
雪一劍無留行奪彼賀蘭山築我受降城勛髙薄上<lb/>
<pb n="KR4e0218_WYG_018-11a"/>
賞業就遺浮榮飄然策羸駟投袂辭神京參差武林<lb/>
驛遇我如生平恂恂見儒雅詎曰曼胡纓惜哉赤松<lb/>
逺丹砂邈難成悲來誦雙劍海岳迴光晶<hi>余嘗為二公賦雙劍</hi>
<hi>之篇謂汪戚也</hi>
　　　博士長洲文公彭<lb/>
江左𢎞風流吳中盛才傑文章固挺出翰藻彌不乏長<lb/>
洲一散吏勢乃傾六合畫工啓南理書嗣京兆業餘工<lb/>
及篆隸一一皆卓絶新詩亦韶潤舊典多博涉蕭然卧<lb/>
<pb n="KR4e0218_WYG_018-11b"/>
窮巷不減原憲俠徵求或匪人絹素劃中裂愧余生後<lb/>
時未及覩先達京華遇伯子忘年共頏頡真行嗣父風<lb/>
隸草變家閥雙鈎幻唐晉片楮貴燕粤尤工古印記珉<lb/>
玉浩森列龜螭兩京後科斗三代末澹宕杯酒間真致<lb/>
表疏越顧我何殷勤十指不停跋雲霞煥楣棟星斗爛<lb/>
筐篋龎年及上夀彭<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>冀相埒倏爾乗化終飄然返六<lb/>
合遺蹟儼若新天路渺難越緬懐父子風老泪墮閶闔<lb/>
<hi>前半敘徵仲太史余未及晤此公故因夀承及焉</hi>
<pb n="KR4e0218_WYG_018-12a"/>
　　　秘書南海黎公民表<lb/>
嶪嶪羅浮顛上有瑶石臺秘書起嶺表恍若登峩嵬古<lb/>
心亦古貌多藝仍多材悠然葛天氏醇朴逾嬰孩青衫<lb/>
困一第十上仍徘徊龍門實有策狗監嗟無媒匏𤓰詎<lb/>
足係一命沾蓬萊拙宦三十年羽毛日摧頽風騷炳一<lb/>
念壯志浩不回髙歌掩陸謝麗賦酬鄒枚梁歐日倡和<lb/>
王李時沿洄餘工入翰墨落紙皆瓊瑰龍章剪薤葉鳥<lb/>
迹行莓苔八分走夷貊四體攄雲雷邕斯有絶詣鍇鉉<lb/>
<pb n="KR4e0218_WYG_018-12b"/>
無兼裁緬思穆皇世京華盛游陪杯盂洞肝腹土木餘<lb/>
形骸横當賀老盼謂我青蓮才三留瀫水棹十寄羅浮<lb/>
梅老成倏凋謝涕泗横蒿萊<lb/>
　<lb/>
　<lb/>
　<lb/>
　<lb/>
　少室山房集巻十八<lb/>
</p>
<p>
</p>
  </div>
</body>
</text>
</TEI>
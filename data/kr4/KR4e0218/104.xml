<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百四</head> <lb/>
    <p>
<pb n="KR4e0218_WYG_104-1a"/>
欽定四庫全書<lb/>
　少室山房集巻一百四<lb/>
　　　　　　　　　　　　明　胡應麟　撰<lb/>
　　讀二十首<lb/>
　　　讀太平御覽三書<lb/>
宋初輯三大類書御覽之龐賾英華之蕪冗廣記之怪<lb/>
誕皆藝林所厭薄而不知其功于載籍者不眇也非御<lb/>
覽西京以迄六代諸史乗煨燼矣非英華典午以迄三<lb/>
<pb n="KR4e0218_WYG_104-1b"/>
唐諸文賦烟埃矣非廣記汲冢以迄五朝諸小説烏有<lb/>
矣余每薄太宗之涼德至讀三書則斧聲燭影之疑輒<lb/>
姑舉而置之迺廣記之臚列詳明紀例精密灼然必傳<lb/>
又當議于二典之外者也<lb/>
　　　讀冊府元龜<lb/>
景德間冊府元龜輯自楊大年陳彭年手其書今鈔本<lb/>
具存顧無大足省發者反不若廣記三書何也元龜所<lb/>
輯皆擷之正史而正史家傳人誦無賴于元龜也至類<lb/>
<pb n="KR4e0218_WYG_104-2a"/>
例參差體裁割裂乙夜之觀徒成溢美蓋是時通鑑通<lb/>
攷二書未出諸史浩如烟埃無從措手小加類次以便<lb/>
九重耳嗟夫吾于是知涑水番陽兩馬氏之功于史學<lb/>
真億世不磨今家蓄二書遂侔飲食而不知未出之先<lb/>
艱于考索有百倍者後學無易視哉<lb/>
　　　讀通志略<lb/>
鄭漁仲通志略謂其十五略皆漢唐諸儒不得聞者番<lb/>
陽馬氏駁之審矣大都鄭之學術深于探索而短于㑹<lb/>
<pb n="KR4e0218_WYG_104-2b"/>
通密于典章而疎于故實知得而不知有失知已而不<lb/>
知有人其以博且雅不足為太史公惜似也而劇罵孟<lb/>
堅使之容足無地馬班一體不知孟堅能知太史乎至<lb/>
謂編年紀傳書生皆足辦之而表志非鉅儒不能然則<lb/>
太史左丘見重百世者果以編年耶紀傳耶表志耶此<lb/>
皆鄉社老人動止供笑之論也若其殫心畢慮欲度前<lb/>
人獨到之思偏精之識往往有不可泯没者要自宇宙<lb/>
間必傳之書讀者取舍焉可也<lb/>
<pb n="KR4e0218_WYG_104-3a"/>
　　　讀文獻通考<lb/>
鄱陽此書于古今典章䂓制囊括網羅無鉅弗該無細<lb/>
弗綜研摩之力勤亦至矣迺其持論衷操見確按證精<lb/>
又昔人之難于兼美者余嘗謂洓水馬氏通鑑出而歴<lb/>
代經綸治理明鄱陽馬氏通考成而歴代典章規制備<lb/>
通鑑紀傳之全體而通考表志之大成宇宙間不可一<lb/>
日而無史則不可一日而無二書雖洓水主格君鄱陽<lb/>
主格物用不同而功則一也<lb/>
<pb n="KR4e0218_WYG_104-3b"/>
　　　讀類説<lb/>
曽慥類説今尚全余在長安得鈔本精甚每獨置案頭<lb/>
經史作勞暇時一寓目以蘇疲薾頃年攜家逺出不復<lb/>
記存辛夘北歸掃除敝簏則此書亡去什九僅一帙襍<lb/>
蠧囓中拂拭之猶無恙可讀也因識而藏之以比于吉<lb/>
光之羽唐人詩得劒乍如添健僕亡書久似憶良朋信<lb/>
然<lb/>
　　　讀説郛<lb/>
<pb n="KR4e0218_WYG_104-4a"/>
陶九成説郛百巻蓋信手鈔録成編非廣記等書比也<lb/>
陶所録本書今什九不存間存者往往賴此而完帙僅<lb/>
半餘恍忽覩其名耳宋人雜説單行本朝垂百數種舍<lb/>
此遂無可别稽故是編雖蕪冗世莫得而廢也書素無<lb/>
雕本鈔録譌脱之甚即深于經史是正為難當得沉湎<lb/>
是中者閉闗旬月耳<lb/>
　　　讀古今説海<lb/>
雲間邇輯説海余稚歳從人借讀大詫為竒書即該洽<lb/>
<pb n="KR4e0218_WYG_104-4b"/>
亦往往見欺纂人以家藏秘本也比長博考諸説家乃<lb/>
知此書就日瀟湘等録多出説郛靈應洛神等傳多出<lb/>
廣記僅巻首北征半夏諸編襍彚本朝故實又皆人所<lb/>
常見家有之書也蓋是時廣記未行説郛罕蓄一時老<lb/>
宿訂証無從如前此陸氏小説三十家後此顧氏小説<lb/>
四十家皆廣記鈔出襍他書不過什一二耳惟百川學<lb/>
海當是宋人遺書近海鹽王文禄擬而為學山割裂亡<lb/>
當大可笑也<lb/>
<pb n="KR4e0218_WYG_104-5a"/>
　　　讀鶴林玉露<lb/>
山静日長數百語幽事楚楚有味乎言哉而友人善謔<lb/>
者云如此乃忙了一日何閒静之有余不覺噴飯滿案<lb/>
細繹之雖滑稽語實自有深致可尋時暇一猛省可也<lb/>
　　　讀桯史<lb/>
南渡諸將武穆功最大禍最酷古今所共扼腕而張韓<lb/>
劉三氏子姓悉無聞吳氏遂以逆赤其族僅武穆孫珂<lb/>
仕顯且文學矯矯為一時宗亦好還一證也余嘗讀金<lb/>
<pb n="KR4e0218_WYG_104-5b"/>
陀等編知當時議論誣枉滔天似閻浮東南界人理永<lb/>
絶者迺今精忠大烈宇宙並存檜能以十指掩萬世共<lb/>
覩乎此書襍記當時聞見持論衷叙事核當是南渡諸<lb/>
説家第一編閲之不但藝苑賞心且時為武穆吐氣也<lb/>
　　　讀西溪叢語<lb/>
西溪叢語南渡姚寛令威撰其人與紫陽同時文公論<lb/>
子華子疑寛偽作而又恐非所及輩行當視紫陽稍先<lb/>
也記録雖璅屑時有可觀第文獻通考無其目而有姚<lb/>
<pb n="KR4e0218_WYG_104-6a"/>
氏殘語六巻豈即此書或寛别有殘語今不傳而此書<lb/>
近出鄱陽或未之覩耶其顛末不可詳考漫併識之<lb/>
　　　讀洛陽名園記<lb/>
李文叔格非易安居士之父也所纂洛陽名園記一時<lb/>
全盛風景賴此尚傳枕席間時一展之不啻臥遊金谷<lb/>
也王長公嘗欲彚輯古今記文為名園墅稿已成序而<lb/>
未卒業聞此不覺悵然<lb/>
　　　讀東京夢蕐録<lb/>
<pb n="KR4e0218_WYG_104-6b"/>
東京夢蕐録四巻記汴中風俗時序景物以及祠宇樓<lb/>
觀甚詳信宋人之好事也其辭頗猥俚而開巻見當時<lb/>
全盛風華種種目睫吾嘗欲稍加剪飾合南渡武林舊<lb/>
事刻之便自覺兩都遺習爛熳著人宋雖弱運猶逺勝<lb/>
今之秣陵燕市也<lb/>
　　　讀夢溪筆談<lb/>
沈存中博洽名一時所著夢溪筆談議論多獨造朱元<lb/>
晦亦盛稱之苐其師心自信往往有牴牾史傳處葢此<lb/>
<pb n="KR4e0218_WYG_104-7a"/>
書成于遷謫之所亡載籍可參攷故本朝楊用修蚤戍<lb/>
滇南所著書牴牾史乗處尤夥其病正與存中同要之<lb/>
著述非詞賦比或至貽誤後人疑者缺之信者稽之務<lb/>
出萬全可也<lb/>
　　　讀演繁露<lb/>
程大昌演繁露攷訂多精核可觀據周公謹謂此書初<lb/>
出髙似孫方弱冠即為繁露詰以復之今不傳于世苐<lb/>
高氏他書如子略握竒經注之類率迂詭不振即所謂<lb/>
<pb n="KR4e0218_WYG_104-7b"/>
繁露詰亦此例耳胡以難文簡哉<lb/>
　　　讀齊東野語<lb/>
宋末周密公謹所著齊東野語癸辛雜志武林舊事諸<lb/>
書尚傳宋史中頗采用其説張魏公富平等敗及韓平<lb/>
原被禍始終皆實録今儒生動輒攘臂南渡事盖徒據<lb/>
史家紙上不旁考他書故宋自朱仙鎮後恢復事殆無<lb/>
可言讀史忠惠韓仲止諸疏當時兵勢事機可想見朱<lb/>
元晦似亦有斯意所謂豪傑識時務者明丘文莊崔文<lb/>
<pb n="KR4e0218_WYG_104-8a"/>
敏議論大槩主此余意直以岳武穆亡百年間無一可<lb/>
將者李邵郭田齷齪小子不敢望楊沂中劉光世而命<lb/>
以經略中原譬肉投虎口何異俾外有武穆之將而内<lb/>
李忠定主之即無匪恢復之時也蔡州之勝雪百年恥<lb/>
要以孟珙氏為將故坐収成績不爾金縱垂亡豈宋所<lb/>
能必克耶䝉古滅金勢已壓宋而孟顧能于其間収復<lb/>
襄鄧諸城廬州之圍杜㫤以數千禦八十萬之衆元人<lb/>
傾國不能進跬步余嘗謂國勢無强弱人實為之至守<lb/>
<pb n="KR4e0218_WYG_104-8b"/>
之與攻又絶不類理度世固萬萬無完理苐大江有吕<lb/>
文德髙士璧輩守之亦未必遂淪喪或以諸葛不復中<lb/>
原為疑者乃其所遇曹馬皆勍敵非王莽赤眉輩也<lb/>
　　　讀夷堅志<hi>五則</hi>
洪景盧夷堅志四百二十巻巻以甲乙丙丁為次每百<lb/>
巻周而復始四甲迄四癸通四百巻餘二十巻則洪殁<lb/>
而未盈百也余少讀鄱陽經籍考則遍詢諸方弗獲至<lb/>
物色藏書之家若童子鳴陳晦伯皆云未覩蓋瑯琊長<lb/>
<pb n="KR4e0218_WYG_104-9a"/>
公亦不省有是書矣武林雕本僅五十巻而分門别類<lb/>
紊亂亡章余固知非野處之舊然無從一叅考之癸未<lb/>
入都忽王叅戎思延語及云余某歳憩一民家覩敝簏<lb/>
中是書鈔本存焉前後漶滅亟取補綴裝潢之今尚完<lb/>
帙也余劇喜趣假録之王曰無庸子但再以筆樷餉我<lb/>
可矣余持歸竟夕不能寐篝燈披讀迺知此特四甲中<lb/>
之一周為巻凡百每篇首綴小引其後先次第大都洪<lb/>
氏舊裁餘巻三百二十竟不可得然其梗槩臚列也自<lb/>
<pb n="KR4e0218_WYG_104-9b"/>
漢迄唐書之簡帙重大者什不存一太平廣記五百巻<lb/>
宋世之書今逸其數<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>茫無要領而此編以荒唐璅綴<lb/>
尚巍然四分之一非藏書家至快極愉哉因亟題其後<lb/>
俟異日校而梓之<lb/>
　　　又<lb/>
武林刻本夷堅志不知始自何時以余所得百巻參之<lb/>
盖亦洪氏之纂非後人偽託也其叙事氣法相類如一<lb/>
意南渡宋亡之後原書散軼剞劂者難于補亡又巻帙<lb/>
<pb n="KR4e0218_WYG_104-10a"/>
繁迄工不易易故摘録其中專志竒詭事自餘冗碎咸<lb/>
汰弗録且臚列門類以便行世其書僅五十巻益余藏<lb/>
鈔本則合夷堅所存尚百五十巻也苐刻本統于四百<lb/>
<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>摘出則余藏百巻中同者固當什二三今閲之迺無<lb/>
一重見則刻本尚難據為洪書姑識以俟考<lb/>
　　　又<lb/>
余鄉從王叅戎處得鈔本洪志其首撰甲至癸百巻皆<lb/>
亡僅支甲至支癸十帙耳迨其中已辛壬等帙又三甲<lb/>
<pb n="KR4e0218_WYG_104-10b"/>
中書蓋支志亡其三而三志亡其七矣四志百巻竟亡<lb/>
繇物色武林本或從初志摘出或即初志而妄析門類<lb/>
未可知余既幸是書存世猶悵悵欲覩其全真無厭之<lb/>
欲也苐野處文譽噪一時容齋隨筆等筆力錚錚而夷<lb/>
堅猥薾彌甚疾行亡善迹信矣王質景文夷堅别志世<lb/>
不傳而余得夷堅續志四巻葢本朝人録也<lb/>
　　　又<lb/>
談者率以廣記五百巻所輯上自三皇下迄五季宜靈<lb/>
<pb n="KR4e0218_WYG_104-11a"/>
怪充斥簡編而洪以一人耳目一代見聞逐千載而角<lb/>
之其誕曼亡徵固勢所必至也今閲此書紀載不僅止<lb/>
語怪一端凡禨祥夢卜璅襍之譚隨遇輒録以逮詩詞<lb/>
謔浪稍供一笑靡不成書其巻帙易盈而速就職此故<lb/>
也然取數至四百餘亡論靈怪不足徵即樷談傅㑹不<lb/>
啻什之五六惜無從起而質之<lb/>
　　　又<lb/>
宋有國二百年耳野處宦達南渡其時僅僅百載餘而<lb/>
<pb n="KR4e0218_WYG_104-11b"/>
怪力亂神紛然若是去莊列之夷堅幾何哉余生肅皇<lb/>
帝季世濟承平今馬齒半百竒衺詭異事自生平未一<lb/>
覩焉則傳之耳者率誕妄足推矣迺余遇志怪之書輒<lb/>
好之無異于洪氏也豈野處之為是姑假以優游晩歳<lb/>
若蘇長公之談鬼耶余嘗欲取洪書芟其非怪而附録<lb/>
者與往籍已見而並収者洎宋元諸小説及國朝祝希<lb/>
哲陸浚明等編分類以續廣記一書大都亦五百餘巻<lb/>
雖靡闗理亂而或禆見聞猶勝洪之售欺于天下也<lb/>
<pb n="KR4e0218_WYG_104-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_104-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百四<lb/>
</p>
<p>
</p>
  </div>
</body>
</text>
</TEI>
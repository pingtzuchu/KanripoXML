<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十</head> <lb/>
    <p>
<pb n="KR4e0218_WYG_030-1a"/>
欽定四庫全書<lb/>
　少室山房集巻三十<lb/>
　　　　　　　　　　　　　明　胡應麟　撰<lb/>
　　七言古詩四首<lb/>
　　　白榆歌别司馬汪公歸婺中<hi>有序</hi>
　　　　余入新都再閱月一蒯緱置旅店中而時時襆<lb/>
　　　　被從諸酒人游于白岳為日五之一于豐干為<lb/>
　　　　日三之一餘日則皆寓太函司馬公洎羣從傾<lb/>
<pb n="KR4e0218_WYG_030-1b"/>
　　　　倒流連窮極勝賞即平原河朔詎能什一于兹<lb/>
　　　　余瀕發復止數四咸以司馬公固要期修禊後<lb/>
　　　　同過弇園申絮酒之酹既司馬以仲淹故改訂<lb/>
　　　　暮秋余始前發公輕舠餞送百里執手惓惓且<lb/>
　　　　撰記送余東歸纎悉如畫固知百世而下有聞<lb/>
　　　　風躍然者媿亡以報稱大雅爰厯叙從公讌遊<lb/>
　　　　始末為長歌千五百言先是公有詩招余入白<lb/>
　　　　榆社余未及答篇首之興遂起白榆古歌行贍<lb/>
<pb n="KR4e0218_WYG_030-2a"/>
　　　縟極於駱氏諸篇今之曼衍殆且倍之要以具<lb/>
　　　載當時詞之冗劣弗暇計也<lb/>
天上何所有厯厯種白榆光輝爛絳闕照灼青雲衢白<lb/>
榆花開銀漢傍千枝萬葉垂琳瑯榦擁西池翳若木根<lb/>
盤東旭凌扶桑何來太乙精騎龍遊八荒折花戲閶闔<lb/>
竦身朝紫皇帝命攜青童下界聊徜徉時維乙酉歲元<lb/>
㑹呈嘉祥長虹百道飛紫陽胃婁奎壁交寒芒巍然名<lb/>
世降空谷九州四海垂文章文園消渇太史腐宇宙何<lb/>
<pb n="KR4e0218_WYG_030-2b"/>
人策髙步千秋再起司馬公鼎足中原共馳騖司馬當<lb/>
年年甫髫食牛吞虎心雄豪試宰烏傷動當宁立驅五<lb/>
馬行春郊蕞爾倭酋躪中國流血膏原胔横隰九重拊<lb/>
髀思長城大開幕府羅羣英餘皇亂蹴滄海上隻手盡<lb/>
補天南傾偉哉司馬文且武左挈䕫龍右方虎瑯琊兄<lb/>
弟中頡頏一字憑陵鬭今古如椽大筆流風霆落落逈<lb/>
與元化并差肩檀孟走公榖揚班十輩無留行餘事為<lb/>
詩歌格力尤矯絶宵馳厯下軍神交大梁俠稜嶒健骨<lb/>
<pb n="KR4e0218_WYG_030-3a"/>
摩蒼霄燁如威鳯升岧嶤有時掉臂浣花宅杜陵野夫<lb/>
不得驕岳岳龍門並真宰却向溪頭問蘭茝憐才意氣<lb/>
貫金石下士聲名亘湖海胡生雙刺懷十年姓名磨滅<lb/>
甘塵烟參差一泛洞庭棹極目練水心茫然山隂乍夜<lb/>
雪三丈立呼舴艋來新安新安山水何竒哉巨石林立<lb/>
髙厓摧奔流濺沫望不極恍若吕梁懸水三十仞廬山<lb/>
之瀑灔澦之流砰訇觸怒爭喧豗長年捩舵不遑息轉<lb/>
入危灘勢逾急窮幽厯阻到梁下翹首天都倚絶壁天<lb/>
<pb n="KR4e0218_WYG_030-3b"/>
都去天不盈尺雲門隱隱雲氣入兩袖乗天風蒼茫踏<lb/>
雲中舉頭見太函疑是軒轅宫軒轅不肯謁却謁司馬<lb/>
公公也倒屣出一笑心神融中厨餖豐膳炰鱉羞黄熊<lb/>
𤣥談叩無始髙論探鴻濛醉中吐豪氣四坐驚元龍不<lb/>
知天河落盞底但見蓬萊旭日荏苒懸城東城東陌上<lb/>
春風來十里五里桃花開飄然藍轝捫崔嵬紅霞紛紛<lb/>
落緑苔明眸皓齒臨髙臺恍如瓢笠行天台吳生曼聲<lb/>
振林木謝生懸河笥充腹美人臨卭得王四豪士扶風<lb/>
<pb n="KR4e0218_WYG_030-4a"/>
見汪六曲江觀濤病色揚龍山落帽饒清狂山公倒著<lb/>
接䍦坐相看一一俱髙陽定甆博山焚妙香蒲萄之釀<lb/>
琥珀光大叫酣眠竹林下下視六合天茫茫大白頻揮<lb/>
不知數斗酒寧論百篇富文章乍可穹壤齊富貴真如<lb/>
草頭露拂衣東望生離愁我欲東歸公苦留為君且解<lb/>
青貂裘山靈入夢幽思發单車竟作齊雲遊齊雲<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫<lb/>
天盡頭何年赤縣開神州蹊迴谷轉劃然一竅透混沌<lb/>
香爐紫烟繚繞五城十二崑崙丘憇公無量閣宿公文<lb/>
<pb n="KR4e0218_WYG_030-4b"/>
昌樓羽人跨白鹿道士騎青牛五老岩岩立霞際環珮<lb/>
髙翔隔塵世三姑亭亭若可招蕙裳羅帶長飄搖迴瞻<lb/>
巨碣峙寥廓科斗蟲魚籀文剥云是元封封禪碑帝遣<lb/>
神書鎮名岳朝辭白岳下暮宿岩市溪如花六七輩秉<lb/>
燭相招攜華燈熒熒夾明月笳鼓煌煌衆星列忽看紫<lb/>
氣屯關門走卒兒童競懽悅曳杖扶天孫徘徊登幔亭<lb/>
周遭列岩岫綵繪飛銀屏觀者盈道傍嘆息難具陳有<lb/>
如武夷君揮手辭世人幔亭登乍畢還尋上池室浮筏<lb/>
<pb n="KR4e0218_WYG_030-5a"/>
泝空明揚帆弄春碧沙棠為楫繡幕懸金甖玉瓶置我<lb/>
前百壺蕩漾如流泉翠睂蝉鬢紛嬋娟觴行樂奏雷電<lb/>
作迴橈轉向濠梁泊清沙錦石儼可數細雨斜風亦不<lb/>
惡李姬拂袖擁高浪趙女褰裙映林薄漫憶岑郎吟渼<lb/>
陂欲效陳思賦河洛昏黑歸來興逾逸玳瑁芙蓉衆賓<lb/>
集紅牙按拍催鸞笙紫笋攢簫和龍笛痛飲淋漓将至<lb/>
石主人留髠向西席吁嗟乎今晨何晨夕何夕人生快<lb/>
意差已極樂極悲來将奈何登山臨水哀情多倚風老<lb/>
<pb n="KR4e0218_WYG_030-5b"/>
泪雙滂沱公為我楚舞我為公越歌豐城兩神物㑹合<lb/>
長蹉跎眼前歲月東逝波青青栁色明關河明發牽衣<lb/>
强余住咫尺芳洲斷春樹欲行不行行且留未忍匆匆<lb/>
别公去公不見瑯琊布衣十日飲瑯琊之人渺何處當<lb/>
時太白配殘月此日中流僅孤柱何如片鷁飛嚴陵生<lb/>
芻泂酌澆吳城白玉之樓縹緲孤懸大羅上弇州之山<lb/>
五彩之鳥八翼四足仰天矯首而長鳴定知精爽為公<lb/>
下輜軿雜沓來秋㝠旁觀客有騎羊者彷彿生平共杯<lb/>
<pb n="KR4e0218_WYG_030-6a"/>
斚如澠之酒迹已陳此臂寜堪少年把俯仰乾坤但公<lb/>
在磊落肝腸爲公冩已從孔禰申末契底事桓文論興<lb/>
謝願作靈光千萬年白首同公白榆社<lb/>
　　　題趙相國齋頭中天一柱圖<lb/>
老幹凌空舞秋色大澤龍蛇聳千尺何年夸父移崑崙<lb/>
撐拄東南半天碧畫師名姓聞國初郭熙遠裔留荆吳<lb/>
平生畫松三百本此圖卓犖傳皇都丈八桑皮白雲蓊<lb/>
落墨含毫勢生動恍忽秦時大夫五其一飛來挂高棟<lb/>
<pb n="KR4e0218_WYG_030-6b"/>
崚崚皺鬛横崔嵬霜皮何止四十圍絶壁孤懸蔽岩岫<lb/>
太空直上挐雲雷松下爲誰獨箕踞白眼科頭坐深樹<lb/>
迥疑叔夜揮五絃目送飛鴻暮來去畢宏韋偃紛難儔<lb/>
生枝秃枿驚凡流笑殺杜陵褐衣破拮据絹素摹青虬<lb/>
黄扉元老真柱石落落岩廊為時出朝端祇服公旦勤<lb/>
海内渾忘帝堯力念年懷山歸夢長一朝覩此神揚揚<lb/>
縱横麗句洒胸臆如椽巨筆垂琳瑯迴望蘭隂舊松逕<lb/>
幾欲乗風赴清䕃疇當大厦庇寒饑孰向明堂佐神聖<lb/>
<pb n="KR4e0218_WYG_030-7a"/>
踟蹰且閱三萬秋蟠桃歲歲紅丹丘八蠻頓顙九土服<lb/>
剡溪却泛鴟夷舟<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲芙蓉亂峰紫湧雪餐霞伴周史<lb/>
無勞辟榖追前人自是重來赤松子<lb/>
　　　趙侯汝申以學術興起一方憐才下善闔邑推<lb/>
　　　　其長者兹以七賢圖屬余賦之倘亦有王阮<lb/>
　　　　忘年之意乎敬題短歌<lb/>
趙侯欵我城南屋堂上高懸畫一幅是時六月凉飈生<lb/>
萬箇琅玕照新築衣冠不類河朔豪船舫曾非剡溪曲<lb/>
<pb n="KR4e0218_WYG_030-7b"/>
細看乃是晉諸賢醉倚長林㺯修竹疎枝的皪横瀟湘<lb/>
密葉瓏蔥巻淇澳珠簾粉閣坐相對盡日明窻看不足<lb/>
彷彿當時六七公持螯白眼横霜空脫巾露頂挂石壁<lb/>
仰天大笑來清風匆匆典午事難說烟塵澒洞盈寰中<lb/>
此時不醉欲何事眼看浮世眞虚空步兵睨樹嘯聲發<lb/>
濬仲清言宛如屑子期鼔鞲仍著書伶也攜壺更荷鍤<lb/>
阮生撥阮嵇生絃目送飛鴻遊太𤣥就中山公最長者<lb/>
百觚在手情頺然南陽趙侯世希有滿腹珠璣貫牛斗<lb/>
<pb n="KR4e0218_WYG_030-8a"/>
偷桃偶墮方朔縁謫向人間卧巖藪生平飲酒但數巡<lb/>
座中賓客長千人何人把贈周昉畫躍然對我融心神<lb/>
胡生晚得酒中趣跋扈飛揚有深意一朝覩此形貌親<lb/>
恍若諸賢把余臂爲君作歌還贈君生綃落筆飛𤣥雲<lb/>
何時買斷篔簹谷共作林中避世人<lb/>
　　　偃卧俞公臨榻上戲題<lb/>
俞郎一榻長安市破衲䝉茸褁布被狂來坦腹呼元龍<lb/>
蹴蹋星辰動天地華胥國小安足遊君家赤舄雙琳球<lb/>
<pb n="KR4e0218_WYG_030-8b"/>
大鵬希有儼相值飛行八極眠瓊樓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻三十<lb/>
</p>
<p>
</p>
  </div>
</body>
</text>
</TEI>
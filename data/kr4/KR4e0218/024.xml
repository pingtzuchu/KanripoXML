<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二十四</head> <lb/>
    <p>
<pb n="KR4e0218_WYG_024-1a"/>
欽定四庫全書<lb/>
　少室山房集巻二十四<lb/>
　　　　　　　　　　　　明　胡應麟　撰<lb/>
　　七言古詩二十六首<lb/>
　　　閆蓬頭歌<hi>代滕中丞作</hi>
閆先生羽客流髮蓬蓬不褁頭身騎兩白鹿手掣䨥青<lb/>
虬前生七聖相追遊飛翔八極横九州朝升大羅頂暮<lb/>
宿崑崙丘木公授寳籙王母發清謳飛瓊弄玉衆仙女<lb/>
<pb n="KR4e0218_WYG_024-1b"/>
行厨上食羅珍饈桃花萬樹核如甕東方小兒不敢求<lb/>
何來醉闖拘翼座脫巾露頂眠瓊樓雷公轟轟上帝怒<lb/>
謫向下土稱蓬頭長身大腹状殊絶赤顴紅頰驚庸流<lb/>
方瞳射空碧電烱紫髯拂地蒼虹流終朝一食氣逾王<lb/>
終夜不寝神長游嚴冬雪片大於席寒氷十丈風颼飀<lb/>
先生此時赤雙足單衣不御青貂裘道旁觀者色沮喪<lb/>
真仙出世誰能儔和光頗類柱下史玩俗或比䝉荘周<lb/>
仰天大笑暮雲碧茫茫下土皆蜉蝣朅來偶過勾曲洞<lb/>
<pb n="KR4e0218_WYG_024-2a"/>
乗鸞跨鶴三峯頭乖龍左耳割不得飄然一葦來南州<lb/>
衆中遇我心莫逆片言立使千金投微辭奥㫖發中夜<lb/>
變化恍惚難先籌時時詫我骨毛異青城僊伯行相求<lb/>
三生石上事非遠努力繕性窮熏修愧我中年薄聞道<lb/>
塵埃碌碌隨軒輶神明凋謝鬢髪改豈將七尺圖封侯<lb/>
感君便欲逐君去乾坤萬事同浮漚三公七貴竟何物<lb/>
五隂四大俱懸疣何如長嘯出寥廓霍然盡豁平生愁<lb/>
閆先生且莫行爲我留謫期未滿堪夷猶吾家别業武<lb/>
<pb n="KR4e0218_WYG_024-2b"/>
夷上鐵船丹竈懸高丘幔亭之君日來下三山九曲隨<lb/>
㝠搜他年挾爾櫂歌去坐看大海天咫尺巨鰲贔屭浮<lb/>
中流珠宫貝殿耀金碧清都綘闕喧琳球鵾鵬一卧九<lb/>
萬里鴻鵠一舉三千秋玉皇香案倘相憶羽翰白日飛<lb/>
神州<lb/>
　　　賦得靈隱寺飛來峰贈盧祠部<lb/>
靈隱門前千歲松夾堤九里來青葱何年突兀金芙蓉<lb/>
削成四面摩蒼穹恍疑夸父移空同一拳擲向滄溟東<lb/>
<pb n="KR4e0218_WYG_024-3a"/>
日月東西懸混濛雲霞上下披䝉茸周遭刻畫非人功<lb/>
象王鶴駕行虚空投身直入蓬萊宫丹樓雪乳垂玲瓏<lb/>
流泉百道聲琤琮有如仙樂嗚笙鏞金書玉簡潛竒蹤<lb/>
䆗窱恍與銀河通靈威丈人不得窮古來傳是飛來峯<lb/>
萬古壁立青霄中何人散髮攜孤笻捫蘿直上乗天風<lb/>
金華有客真豪雄孤高大節將無同少年挾策遊新豐<lb/>
五花蹀躞長安驄出宰百里花為封鳴珂入候甘泉鐘<lb/>
握蘭典禮稱儒宗素飱恥學凡夫容織成雲錦蟠心胸<lb/>
<pb n="KR4e0218_WYG_024-3b"/>
要将琬琰垂勲庸直排閶闔陳孤忠曳裾折檻驚天聰<lb/>
轟轟天鼔鳴雷公覆盆不照微臣悰精誠貫日飛長虹<lb/>
挂冠神武何匆匆迴頭却望丹宸楓血淚亂灑征衫紅<lb/>
歸帆正值錢塘風六橋三竺春溶溶不學留侯師赤松<lb/>
且邀白傅尋蘇公振衣千仞聊從容朝飱沆瀣追㝠鴻<lb/>
暮拾海月鞭虬龍六丁撝呵玉女從俯視六合俱螟蠓<lb/>
朅來遇我東陽東竹林把臂心神融仰天大笑横雙瞳<lb/>
欲騎箕尾還長空盧君勸汝滿釂黄金鍾且為拂拭朱<lb/>
<pb n="KR4e0218_WYG_024-4a"/>
絲桐萬事人間如轉蓬古來直道多難容卽今吾道寧<lb/>
終窮絲綸竹帛行遭逢一朝前席明光宫誰其穩卧飛<lb/>
來峯<lb/>
　　　醉中放歌贈祝生并寄司馬汪公<lb/>
祝生家無擔石儲短衣掩肘不願餘生年三十走牛馬<lb/>
世人攘臂爭揶揄胷中壯氣何磊落眼看俗子如蘧篨<lb/>
欲從翰墨樹勲績恥結黄綬懸金魚自言太古重三立<lb/>
文章功德原無殊朅來叩我草𤣥宅殷勤片刺通前除<lb/>
<pb n="KR4e0218_WYG_024-4b"/>
先生崛起劉駱後華名岳岳天南隅泰山寧擇土壤細<lb/>
滄海詎惜涓流瀦蘭臺高揭並二酉龍門咫尺懸桑榆<lb/>
堦前尺地倘少假令我一臠嘗天厨伊余謝客事焚掃<lb/>
閉關長日扶潘輿親知宇内半凋落豁然見汝心神愉<lb/>
憶汝新都謁司馬太函突兀開雲衢無殊字汝豈無謂<lb/>
樹勲努力操長殳汝兄汝姪並瀟洒問竒徃徃來吾廬<lb/>
古今詞賦厄陽九先生身試不汝愚怪汝胡為蹈前轍<lb/>
甘心趙瑟忘齊竽腰纒萬貫亦不惡三槐九棘垂騊駼<lb/>
<pb n="KR4e0218_WYG_024-5a"/>
沾沾五字作何狀黃金不逐貧相如生乎大笑掩余口<lb/>
先生戲我猶羣兒天生七尺當不朽大千世界皆蘧廬<lb/>
倘來富貴寧足論電光石火同須臾一朝腐骨委草莽<lb/>
醉生夢死隨溝渠秦宫漢闕走狐兔公卿未必贏樵漁<lb/>
男兒大業在金石要令天壤㽞迂儒先生兩耳濯清渭<lb/>
十年不受凡人諛終朝隱几吾喪我一聽汝言良起予<lb/>
雄談五夜劒花落緑尊翠杓行茱萸高歌贈汝兔毫秃<lb/>
唾壺擊碎青氍毺長風吹雲入廣座欲躡象緯淩蟾蜍<lb/>
<pb n="KR4e0218_WYG_024-5b"/>
生乎生乎汝勿疑古今不朽真無殊好讀離騷飲美酒<lb/>
便作名士追三閭莫将狂簡訝年少仲尼大聖思歸歟<lb/>
卽今名姓已不朽先生筆底開璠璵他時藉手見司馬<lb/>
為我捧腹當軒渠<hi>祝生樹勲遊新安司馬公字之曰無殊謂所立維三不朽一也石羊生胡</hi>
<hi>元瑞聞而韙之而作是歌</hi>
　　　瀟湘座為祝無殊題<lb/>
我築瀟湘島斗室懸竹中汝搆瀟湘座千竿舞秋風我<lb/>
島舟可沿汝座車難通一朝乗興來子猷直造竹所聊<lb/>
<pb n="KR4e0218_WYG_024-6a"/>
優游主人莫作辟疆態仰天大笑風颼飀<lb/>
　　　送郭汝冲遊吳中<lb/>
郭生有父鴻臚君自言東野之後身飱風卧月三十載<lb/>
至今詞筆留長春生也學書仍學劒抱玉無媒羞自獻<lb/>
延賓雅有郎罷風典盡鸘裘不咨怨時時問字來門牆<lb/>
先生為汝開𤣥堂五月南風稻苗熟扁舟一葉飛錢塘<lb/>
生平不識瑯琊里特向婁江弔蘭芷中原萬里失麟鳯<lb/>
宇宙文章孰盟主江隂亦有朱鴻臚結交四海雄菰蘆<lb/>
<pb n="KR4e0218_WYG_024-6b"/>
沙頭把袂詢父友孤帆八月來三吳<lb/>
　　　憶章雲<lb/>
去年送子城之北北風怒號天慘戚濃霜宻雪洒岐路<lb/>
若箇綈袍話相識今年憶子城之東落花爛漫飛春紅<lb/>
人生好遊遊亦得五見社燕迎歸鴻岳陽樓頭秋萬頃<lb/>
醉殺杜陵呼不醒何時挾汝荆門濤狂歌痛飲賡離騷<lb/>
　　　哭祝鳴臯<lb/>
　　　　鳴臯既避地齊東復客長安而死同里友人<lb/>
<pb n="KR4e0218_WYG_024-7a"/>
　　　　胡應麟聞而悲之作歌弔焉<lb/>
吁嗟祝生誰謂而年僅止此爾胡以生胡以死文章獨<lb/>
抱掩夜臺寂寞寒山餓妻子憶生束髮負竒尚壯氣凌<lb/>
雲薄金紫繩樞甕牖窮徹骨恥向豪門謁涓涘世人妬<lb/>
生狂欲殺白眼縱横半睚眦青衫一領不得消擲向齊<lb/>
東營耒耜胡為復作長安遊瞰<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>芒鞋汚泥滓嗚呼大<lb/>
塊亦忘才玉折蘭摧繄誰使昔余與生初結交邂逅塵<lb/>
埃雙國士拂衣初上西山巔萬岫囘青八陵紫崢嶸高<lb/>
<pb n="KR4e0218_WYG_024-7b"/>
論駭俗流磊落雄心付良史生今已矣寧再得泪目淋<lb/>
漓傍桑梓酸風落日華陽宫素旐翩翩潞河涘孤墳三<lb/>
尺暮雲白白馬生芻者誰子我歌薤露生莫悲自昔賢<lb/>
豪並如此<lb/>
　　　寄張伯起<lb/>
去年我病維揚邸日望琴高騎赤鯉一朝起色乘江潮<lb/>
朔風狂雪吹綈袍呉門邂逅張伯起萬巻縱横列湘几<lb/>
蓬蒿夾徑春不開焚香永晝眠蒼苔翩然為我倒屣出<lb/>
<pb n="KR4e0218_WYG_024-8a"/>
握手論心稱莫逆烹熊炰鱉出豐膳繡虎雕龍指金石<lb/>
男兒七尺當自强巢由豈必攀虞唐千秋大業在竹素<lb/>
胡為燕雀譏鸞凰抽毫日纂文選註恍入梁臺試精騎<lb/>
倘來富貴詎足論避世墻東有深意陽春堂上横朱絃<lb/>
子夜歌成興杳然他時倘慕蘭陵宅日候山隂訪戴船<lb/>
　　　登大雲山望瀫水寄李允達<lb/>
憶昨曽攜李仲子釃酒遙登瀫江渚美人一去秋水寒<lb/>
望望蒹葭隔烟浦朝真洞口饒白雲尺書天際時相聞<lb/>
<pb n="KR4e0218_WYG_024-8b"/>
山棲倘續孝標志與爾同棲麋鹿羣<lb/>
　　　祝太學遜之五十始為詩戲作短歌贈之<lb/>
君不見天寳詞人高達夫行年五十執金吾一朝作詩<lb/>
遇杜老聲華奕奕留吾徒君不見成均胄子視懋學五<lb/>
十無聞甘寂寞一朝壇上逢胡君奮臂詞林問前矱沉<lb/>
吟二事迹頗竒千載何當復遇之汝為常侍理或有我<lb/>
說杜甫人爭嗤丈夫有志未可輕古人詎必皆無成杜<lb/>
陵四十始獻賦當時頗遭俗子淩脫身錦里拾橡栗長<lb/>
<pb n="KR4e0218_WYG_024-9a"/>
鑱短褐徒悲鳴達夫青雲本自致高牙大纛懸長城嗚<lb/>
呼後世兩寂寞惟有隻字留其名我今四旬汝五十二<lb/>
子之年巧相值焉知異代無子雲未信東山少安石男<lb/>
兒致身苦不蚤髮短心長恨何及我歌杜陵念已灰汝<lb/>
效達夫志當立不見<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>越師諸侯努力餘年莫輕擲<lb/>
　　　琵琶行<lb/>
李将軍虬髯㦸列横秋㝠當關壁立萬夫勇掃空大漠<lb/>
無王庭一朝謝事東海上皓首蕐顛氣逾王醉歸叱咤<lb/>
<pb n="KR4e0218_WYG_024-9b"/>
㶚陵尉長揖嫖姚不相讓欲将雄劒賣黄金却把琵琶<lb/>
彈素心凄清激烈風雨過高樓五月如山隂君不見賀<lb/>
懷智石槽鐵撥雲雷氣唐家供奉推第一青史流傳誇<lb/>
絶藝君不見康崑崙指下鏦錚捷有神玉盤驪珠千百<lb/>
轉春氷拆裂河流渾将軍岳岳起當代手挈二子成三<lb/>
人卽今狼居盡欵塞九邊鐵騎閒黄雲明妃奉帚長信<lb/>
殿娥睂不踏燕山塵山西老将亦無用金甲苔生土花<lb/>
重笳聲寂靜刁斗寒但把琵琶學三弄華堂秋空月滿<lb/>
<pb n="KR4e0218_WYG_024-10a"/>
楹朱絃翠幙流明星觴行樂奏豪興發快劒長㦸紛爭<lb/>
鳴為君慷慨彈入塞莫作琵琶亭下聽<lb/>
　　　寄鄴中王孫灌父時約余為嵩少之游<lb/>
昔我年少思遠遊飛行八極尋浮丘夢寐三花映絶壁<lb/>
崑崙倒挂黄河流主人况有淮南術要我峯頭鍊金液<lb/>
石林萬仞掃空翠念載無人白雲濕亭亭孤鶴來緱山<lb/>
王喬有約予當還今年曳杖定偕汝三十六峯秋月圓<lb/>
　　　嶺南祁羨仲以詩見貽賦答并問惟敬祕書<lb/>
<pb n="KR4e0218_WYG_024-10b"/>
南海祁生何卓犖題書遠寄吳天鶴開緘恍對四百峯<lb/>
片片羅浮白雲落年來嶺表多詞人黎歐以後誰其倫<lb/>
丈夫寸心在萬古那能齷齪隨風塵聞汝好吟兼好酒<lb/>
一釂千鍾世希有黎生夙昔稱酒狂對汝還能劇飲否<lb/>
高陽酒徒氣若虹有興倘過蘭陵東不信今時酒殊絶<lb/>
試問瑯琊王長公<hi>長公近一書云酒味殊絶足洗數十年月旦</hi>
　　　余在婁江日孫齊之徐孟孺同日先後過訪余<lb/>
　　　　以行迫不及報謝追憶二君輙成短歌<lb/>
<pb n="KR4e0218_WYG_024-11a"/>
孫郎已老徐郎少一日婁江逢二妙趙家白壁總連城<lb/>
海上明珠雙照耀孫郎髮短垂六旬徐郎三刖仍干秦<lb/>
余亦狂歌稱隱淪虎溪相别成大笑滿眼人間失意人<lb/>
　　　兩得歐楨伯書及致西署秣陵二集走筆寄謝<lb/>
　　　　詢其蒼頭李英<lb/>
王生手持雙鯉魚剖之中有明月珠鮫人夜泣魑魅走<lb/>
珊瑚十萬羅前除美人吏隱金陵畔金馬銅龍誰不羨<lb/>
緩轡晨過莫愁里鳴珂夜入明光殿秦淮千里心悠哉<lb/>
<pb n="KR4e0218_WYG_024-11b"/>
瀫水蘭橈那得開君家摩勒有佳句祗今何似郗方囘<lb/>
　　　題瀟湘烟雨圖<lb/>
桂樹叢生石嵓側萬仞寒雲挂蒼壁窮隂大澤龍蛇走<lb/>
緑蘿䝉蘢楚天黑行吟澤畔者誰子日暮欲歸歸不得<lb/>
黄陵美人把瑤瑟杜宇啼烟鷓鴣泣<lb/>
　　　詹東圖有茶癖即所居為醉茶軒自言一飲輙<lb/>
　　　　可數百杯書來索詩戲成短歌寄贈<lb/>
吾聞盧同有茶癖七碗清風生兩腋吾聞陸羽稱茶仙<lb/>
<pb n="KR4e0218_WYG_024-12a"/>
銅缾細酌中泠泉古來知味但如此咄咄新安詹仲子<lb/>
胸吞雲夢蟠瀟湘一飲百碗消枯腸虎丘之産茶僅斗<lb/>
盡采遺君不盈口䝉山石上青槎牙咀嚼那能煩齒牙<lb/>
斟酌建溪三百餅巨杓長瓢堪酩酊風爐竹几羅庭除<lb/>
大鐺貯月來中厨松風才過魚眼發玉乳盈缸噴香雪<lb/>
鯨吞鰲吸如有神淋漓醉墨馳風雲一飲一揮三百首<lb/>
若箇能詩復能酒胡生十載戒飲茶金莖日夜烹黄芽<lb/>
天瓢一滴欲沖舉刺刺文君未相許羨君豪興為汝歌<lb/>
<pb n="KR4e0218_WYG_024-12b"/>
歌成擲遡桐江波明年倘憶吾鄉茗穀雨前朝赴龍井<lb/>
　　　夜集郭鴻臚舘偶聞鄰室有使酒相虐者余為<lb/>
　　　　解紛竟戲作短歌示鴻臚<lb/>
古人飲酒戒沉湎一石蕭然神不亂今人飲酒如沐猴<lb/>
脫巾狂叫無時休雙眼茫茫向天白知交側目成愆尤<lb/>
清音軟謔有何意白波平地如山丘君不見張旭滿引<lb/>
揮雲烟李白一斗詩百篇遇汝那得開心顔又不見劉<lb/>
阮朝朝竹林醉當日髙談遇此輩大白流離玉缸碎<lb/>
<pb n="KR4e0218_WYG_024-13a"/>
　　　謝文度年八十餘而歩履輕健如少新秋棹小<lb/>
　　　　舟千里過訪且拉余徃閩中曰武夷君遲子<lb/>
　　　　久矣余大壮其矍鑠于其行也賦短歌以訂<lb/>
　　　　後期<lb/>
謝君束髮湖海狂飛騰若木窺扶桑只今九十健于虎<lb/>
白睂紅頰雙瞳方伯陽我師吕公友玉笈雲章佩星斗<lb/>
人間獨好胡生詩千里拏舟瀫江口自知名姓在瑤京<lb/>
塵世蜉蝣那得聞朝來共跨赤虬去玉笙吹向武夷君<lb/>
<pb n="KR4e0218_WYG_024-13b"/>
　　　夜同方吳兩生集汪士能宅留宿作新都豪士<lb/>
　　　　歌<lb/>
君不見新都俠客汪士能意氣磊落形骸真鬚髯如㦸<lb/>
鬢如蝟泰山一擲輕千鈞大腹便便亦何有半生但貯<lb/>
宜城酒日倒青蓮三百杯家藏白墮五千斗暮春三月<lb/>
日頗長杏花半落梅子黄先生白眼空四海却來岩市<lb/>
登君堂堂上吳生宛如玉座右方生逈超俗博山爐中<lb/>
沉水香玳瑁玻璃照<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁相看一笑輕王侯長鯨跋浪<lb/>
<pb n="KR4e0218_WYG_024-14a"/>
風雲愁主人尚醒客已醉熒熒華燭開朱樓綉縟紗茵<lb/>
逈竒麗一卧明窻不知曙感君意氣為汝歌贈汝狂名<lb/>
在天地吁嗟乎世途局促難為容賣漿隱博甘途窮身<lb/>
後榮華竟誰是眼前尺蠖嘲蛟龍生家伯兄文且武驃<lb/>
騎才名駕千古二兄三兄咸楚楚生也第六之名詎減<lb/>
五<hi>伯兄司馬二兄仲淹三兄仲嘉士能行適第六故云</hi>城東紅粧十萬家朱唇翠袖<lb/>
爭朝霞相逢不飲漫成别參差笑殺千桃花君不見杜<lb/>
陵布衣老且拙典盡春衣興逾發黄四娘家花滿蹊大白<lb/>
<pb n="KR4e0218_WYG_024-14b"/>
攜生醉明月<lb/>
　　　翌日仝集方羽仲宅則王生為大力者負之而<lb/>
　　　　趨戲作短歌題汪氏壁并示汪吳二子<lb/>
豐干里畔方干宅喬木森森向人立高堂淨掃無纎<lb/>
塵片片明霞傍檐入主人古貌仍古心市隱蓬蒿甘陸<lb/>
沉片言遇我心欲醉鷫鸘立解千黄金春日春盤薦春<lb/>
韭白粲鮮鱗無不有乍可朝眠杜曲花那能夜欠新豐<lb/>
酒溪南兩岸烟樹深美人不見愁人心<hi>用盧仝語</hi>暮雨朝雲<lb/>
<pb n="KR4e0218_WYG_024-15a"/>
杳何處明月香車返岩市<lb/>
　　　夏日同吳叔思東陂觀蓮<lb/>
若耶之溪五十頃緑暈紅酣畫船暝吳王宫中十萬粧<lb/>
明霞為珮風為裳簫鼔參差棹歌發隔岸清波照羅襪<lb/>
年少誰家雙紫騮坐看玉腕明中流日暮香風四天起<lb/>
惱殺金陵謫仙子<lb/>
　　　題山房梅花帳<lb/>
剡藤為簟湘為簾十幅吳綃更竒絶羅浮狂客劉世儒<lb/>
<pb n="KR4e0218_WYG_024-15b"/>
一掃贈我千峯雪主人清夜眠其中羽衣恍惚來相從<lb/>
參横斗落不知曙一枝醉抱春朦朧<lb/>
　　　送張英甫歸永嘉因詢康山人裕卿<lb/>
兩年不見張山人阮公眼白誰相親草堂何來下孤鶴<lb/>
青山歲暮迴嶙峋長揖辭余復行邁指㸃龍湫白雲外<lb/>
語汝山中康裕卿萬尺飛流好相待<lb/>
　　　題宣和帝御製楚江秋晚圖<lb/>
當年曽挂瀟湘席厯厯雲山似相識長憶江頭紅樹村<lb/>
<pb n="KR4e0218_WYG_024-16a"/>
千林落照催行色隔岸人家草屋深憑闌浩嘯舒塵襟<lb/>
長天茫茫鳥飛絶潮落汀洲龍夜吟隱見漁舟泊沙阜<lb/>
莎逕寒烟莽迴互羣仙可望不可招虚閣凌空挂烟霧<lb/>
兩翁矍鑠巢許儔崇岡之北茅堂幽登登迴顧蹇驢客<lb/>
撩亂瀑花天際流何人筆底開層巘貌此江南秋一片<lb/>
瘦金書法了可騐恍惚似入宣和殿<lb/>
　　　嚴陵晚泊<lb/>
嚴公昔未遇畊釣日沉㝠一朝動人主始識少微星余<lb/>
<pb n="KR4e0218_WYG_024-16b"/>
亦任公子垂竿三十齡被髮上高臺浮雲空翠屏雙磯<lb/>
拳石那可坐却望三山游四溟袖裡虹霓一千尺手掣<lb/>
鰲魚歸帝庭<lb/>
　<lb/>
　<lb/>
　<lb/>
　<lb/>
　少室山房集巻二十四<lb/>
</p>
<p>
</p>
  </div>
</body>
</text>
</TEI>
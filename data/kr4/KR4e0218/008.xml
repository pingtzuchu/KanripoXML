<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集卷八</head> <lb/>
    <p>
<pb n="KR4e0218_WYG_008-1a"/>
欽定四庫全書<lb/>
　少室山房集卷八<lb/>
　　　　　　　　　　　　明　胡應麟　撰<lb/>
　　樂府六十一首<lb/>
　　　企喻歌四首<lb/>
雙鞬鐵裲襠誰家大健兒蛇矛丈八盤上馬捷若飛<lb/>
腰間大羽箭豎指百夫力突如飛天鷂萬鳥戢羽翼<lb/>
落日平原西射鵰控飛騎九種黑山戎各各相引避<lb/>
<pb n="KR4e0218_WYG_008-1b"/>
天生健男子何須多結伴獨身取月支降卒三十萬<lb/>
　　　鉅鹿公主歌<lb/>
油壁香車向何許玉勒花驄汗紅雨<lb/>
呵殿縱横灞陵渚夾岸行人目相語<lb/>
新封大國鉅鹿主鉅鹿為誰大家女<lb/>
　　　七夕夜女兒歌四首<lb/>
儂家白揄樹一年一開花郎如牽牛星一年一來家<lb/>
不恨懽意薄但願懽情長牽牛與織女一年一成雙<lb/>
<pb n="KR4e0218_WYG_008-2a"/>
一年但一㑹一夜一年周猶勝儂兒郎十載客巴州<lb/>
都將一年意一夜申繾綣橋畔烏鵲聲天河漸清淺<lb/>
　　　碧玉歌二首<lb/>
莫嫌小家女青春正十六新嫁瑯琊王嬌愛比碧玉<lb/>
恨無傾城色不敢邀王憐相懽那在貌動體生春妍<lb/>
　　　桃葉歌二首<lb/>
可憐王家郎不解事桃葉清晨渡江去日暮忘迎接<lb/>
桃花作羅袖桃葉為羅裙何似阿兄騃終日憐此君<lb/>
<pb n="KR4e0218_WYG_008-2b"/>
　　　懊憹歌二首<lb/>
翩團黄犢車載懽出城東㸔㸔白日墮那能不懊憹<lb/>
誰家嬌女兒三三復五五結伴邀懽行今夜大辛苦<lb/>
　　　白團扇二首<lb/>
白團扇含情待郎來不使路傍見<lb/>
白團扇懊恨負情儂手持不令見<lb/>
　　　華山畿<lb/>
華山畿不願生同棲但願死同止上有雙比翼下有雙<lb/>
<pb n="KR4e0218_WYG_008-3a"/>
連理<lb/>
　　　安東平<lb/>
嚴冬凛烈北風雨霜河大水氷斷絶車航<lb/>
客子逺遊夐夐秦越囊無貲糧帶斷裘結<lb/>
我有綈袍以遺故人物薄意厚貴稱君身<lb/>
微物在機是儂手織千縷一丈三丈一襲<lb/>
東平劉生逺持遺郎愿得邀郎早還故鄉<lb/>
　　　女兒子<lb/>
<pb n="KR4e0218_WYG_008-3b"/>
木蘭歌聲起兩岸江陵一夜腸欲斷<lb/>
估客年年下黄牛巫山十二猿鳴愁<lb/>
　　　子夜四時歌<lb/>
大堤三月中垂楊千萬樹郎騎白馬來堤上遥相遇<lb/>
　　　　右春<lb/>
期懽大堤口遲我采蓮迴向暮南風急蘭橈不敢開<lb/>
　　　　右夏<lb/>
人言秋日短儂愛秋月光邀郎解衣坐肌膚如雪霜<lb/>
<pb n="KR4e0218_WYG_008-4a"/>
　　　　右秋<lb/>
圍爐然獸炭為郎理瑶瑟不知重簷外雪花厚三尺<lb/>
　　　　右冬<lb/>
　　　子夜變歌<lb/>
期懽半夜來忽復月光曉九月芙蓉花顔色詎長好<lb/>
　　　青驄白馬<lb/>
青驄白馬嬌成羣往來蹀躞如浮雲<lb/>
繫馬高樓石城下三百青銅莫論價<lb/>
<pb n="KR4e0218_WYG_008-4b"/>
七香炯炯並馬行盧家少婦車相迎<lb/>
鬱金堂前雙紫燕白馬青驄暮相見<lb/>
　　　壽陽樂<lb/>
粧樓百餘尺壽陽開白馬從東來<lb/>
　　　石城樂四首<lb/>
歡居石城西儂住石城東何愁不相見一夜秦淮風<lb/>
秦淮便風起布帆疾如矢恨殺巴陵秋洞庭八百里<lb/>
洞庭八百里一夜南風迴送郎到長干泊舟鳯凰臺<lb/>
<pb n="KR4e0218_WYG_008-5a"/>
攜手登高臺臺荒半野草殷勤傳語郎莫忘石城好<lb/>
　　　莫愁樂二首<lb/>
莫愁在何處石城西南弄手攜盧家郎吹簫跨雙鳯<lb/>
昔為石城鄉今作莫愁里開門見所懽容色豔桃李<lb/>
　　　襄陽曲<lb/>
襄陽輕薄兒挾彈出大堤嬉遊向日暮高唱白銅鞮<lb/>
　　　大堤女<lb/>
大堤羣女郎各各自言好愁殺襄陽兒白日情顛倒<lb/>
<pb n="KR4e0218_WYG_008-5b"/>
　　　長干行二首<lb/>
爺娘錯嫁女嫁與長干商今年發灩澦明年發潯陽<lb/>
爺娘錯嫁女嫁與江陵賈八月下瀟湘九月下揚子<lb/>
　　　估客樂二首<lb/>
樂哉估客樂黄金作銅使大艑乗長風峩岢發揚子<lb/>
樂哉估客樂魚蝦賤如泥愁殺閨中婦玉筯鎮長啼<lb/>
　　　新估客樂二首<lb/>
不從估客遊不知估客樂百萬揚州鹺持籌勝騎鶴<lb/>
<pb n="KR4e0218_WYG_008-6a"/>
不乗估客舟不知估客樂十萬荆州娘紅粧照羅幙<lb/>
　　　大道曲<lb/>
翠袖紫羅襦胡牀坐明玉相逢謝鎮西邀作大道曲<lb/>
　　　前溪歌<lb/>
春蠶挂門口抱絲向牀前鏡昏不見面施朱紅可憐<lb/>
　　　自君之出矣<lb/>
自君之出矣鸞鏡黯無光不嫌紅粉汚持底試新粧<lb/>
　　　嬌女詩<lb/>
<pb n="KR4e0218_WYG_008-6b"/>
莫愁年少女十五嫁盧家雕梁雙紫燕白日坐飛花<lb/>
　　　江陵女<lb/>
女郎大堤游顧影各言好相逢平樂兒班荆坐芳草<lb/>
　　　黄鵠歌二首<lb/>
黄鵠參天飛高高上寥廓游戲青雲中那能顧燕雀<lb/>
黄鵠參天飛九萬忽如馳當時戢羽翼燕雀那得知<lb/>
　　　石城曲二首<lb/>
踏青無限好江頭二三月恨殺潯陽風吹郎下三峽<lb/>
<pb n="KR4e0218_WYG_008-7a"/>
迎懽不下堂送懽不出户生憎揚子潮隨郎過𤓰步<lb/>
　　　清溪小姑<lb/>
小姑青溪曲大姑赤山磯獨處誰相依<lb/>
　　　白石郎<lb/>
儂居清溪郎居白石途中相遇宛若舊識<lb/>
　　　采蓮曲四首<lb/>
采蓮復采蓮揺蕩木蘭船日暮湖頭雨羅裙色倍鮮<lb/>
儂棹湖心舟郎來湖北㟁笑指雙鴛鴦戲擲黄金彈<lb/>
<pb n="KR4e0218_WYG_008-7b"/>
荷葉如儂衣荷花似儂面艤棹向中流懽來倩誰辨<lb/>
昨夜芙蓉花縁堤一時發清波照玉腕下有雙羅襪<lb/>
　　　出塞曲五首<lb/>
大獵漁陽罷椎牛上谷營酒䦨飛騎去夜奪受降城<lb/>
日暮寒風起長城雪夜飛一軍齊逐北二鼓過金微<lb/>
拔劍追强敵黄塵際碧天固原風雨黑前隊縛呼延<lb/>
漢壁風烟靜霜天帳幕低雙鵰何處落大磧五原西<lb/>
畫角霜天下轅門徹夜開梅花飛不盡月色滿輪臺<lb/>
<pb n="KR4e0218_WYG_008-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十四</head> <lb/>
    <p>
<pb n="KR4e0218_WYG_074-1a"/>
欽定四庫全書<lb/>
　少室山房集巻七十四<lb/>
　　　　　　　　　　　　明　胡應麟　撰<lb/>
　　七言絶句八十二首<lb/>
　　　再送茂卿還晉陵四絶句同童山人子鳴作<lb/>
草色蕭條六代宫故園囘首嘆飛蓬秦淮一夜西風急<lb/>
落盡芙蓉細雨中<lb/>
客裡黄花别季鷹清秋殘葉洒孤燈歸帆憶爾江城下<lb/>
<pb n="KR4e0218_WYG_074-1b"/>
半夜潮聲泊廣陵<lb/>
楚塞吳關望裡賖遙遙雲水接蒹葭秋山何處幽期近<lb/>
縹緲峯頭一片霞<lb/>
揚子汀洲起暮潮片帆南下雨蕭蕭他年共訪蘇臺月<lb/>
攜手垂虹百尺橋<lb/>
　　　寄陳稚冲一絶<lb/>
緑髮青袍易水涯東風頻過酒人家為言上苑三春雪<lb/>
何似長干二月花<lb/>
<pb n="KR4e0218_WYG_074-2a"/>
　　　唁陸茂才二首<lb/>
謝家庭樹正蘢葱莫擬探環向别藂白玉樓中題記罷<lb/>
他時來作顧非熊<lb/>
潦倒青氊氣未除莫將流淚洒長裾聊堪剰取雙眸在<lb/>
老向西河學著書<lb/>
　　　别惟寅入燕四絶<lb/>
星散交游二十年兩人相對白門前西風無賴長干栁<lb/>
吹送千條上别筵<lb/>
<pb n="KR4e0218_WYG_074-2b"/>
白鷺洲前白浪高飛帆晨發廣陵濤浮雲萬里燕臺上<lb/>
擊筑何人伴彩毫<lb/>
十載酬知淚未忘攜來爛漫洒河梁愁人最是秦淮曲<lb/>
月落霜飛上去航<lb/>
片席遙分大海流寶刀持贈若為酬黄金臺舘三千尺<lb/>
截取長虹寄石頭<lb/>
　　　黎秘書劉觀察劉金吾丘計部李環衛周明府<lb/>
　　　　康茅朱三山人出餞即席賦<lb/>
<pb n="KR4e0218_WYG_074-3a"/>
駿骨黄金且未哀飄然裘馬賦歸來河梁日暮驪歌發<lb/>
囘首高天郭隗臺<lb/>
滿坐青山照客装風塵憔悴舊荷裳吳鈎莫問尊前色<lb/>
白日長虹墮太行<lb/>
四海論交碣石宫一時攜手向西風惟應别後嚴陵釣<lb/>
千尺重懸大海東<lb/>
高天擊筑暮雲屯大陸飛霜滿薊門莫向塵埃慚浪迹<lb/>
十年詞賦在乾坤<lb/>
<pb n="KR4e0218_WYG_074-3b"/>
寂寞妖姬舊酒樓南歸金盡鷫鸘裘隂符匣底猶堪讀<lb/>
可怕機前少婦愁<lb/>
　　　潞河舟中再别惟寅裕卿汝修絶句五首<hi>時余将由</hi>
　　　<hi>越適楚</hi>
雨色荆門樹樹哀武昌黄鶴暫徘徊西風玉笛危樓上<lb/>
萬片梅花落酒杯<lb/>
亂山臺殿楚江頭極浦蒹葭夾岸流二十五絃湘水瑟<lb/>
月明何處不堪愁<lb/>
<pb n="KR4e0218_WYG_074-4a"/>
神女祠前落日低祝融峯外亂雲迷那堪重作高堂夢<lb/>
萬樹清猿岳頂啼<lb/>
一望巴陵楚嶠分木蘭舟上雨紛紛中流無限瀟湘色<lb/>
日落君山起暮雲<lb/>
衡岳千峰霧裡看洞庭波色照䦨干揚帆自為青山去<lb/>
漫擬當時白雪寒<lb/>
　　　華陽雜咏八首<lb/>
　　　　垂虹嶺<lb/>
<pb n="KR4e0218_WYG_074-4b"/>
萬仞危巖古木低翠屏迴合上丹梯桃花流水無人問<lb/>
一路猿聲夕照西<lb/>
　　　　小石梁<lb/>
雲際飛梁壓水開翠巖丹壑自縈迴捫蘿欲記天台路<lb/>
片片青霞屐底來<lb/>
　　　　水雲洞<lb/>
積雪蒼茫澗道分空林麋鹿自成羣夜來洞口飛泉過<lb/>
流出西巖幾片雲<lb/>
<pb n="KR4e0218_WYG_074-5a"/>
　　　　武陵洞<lb/>
雲壓重崕午不開石門烟雨䕶莓苔分明記得秦時路<lb/>
曾到仙源採藥迴<lb/>
　　　　涵碧池<lb/>
池上藤蘿歲月深半空寒影動青岑攜琴欲冩瀟湘意<lb/>
夜夜蛟龍水面吟<lb/>
　　　　浴雲潭<lb/>
絶壑東迴鳥道微隔山流翠轉依依西風落日空潭上<lb/>
<pb n="KR4e0218_WYG_074-5b"/>
滿地寒雲濕不飛<lb/>
　　　　飛來石<lb/>
片石巑岏倚怪松清秋寒雨滴虬龍苔深不記飛來處<lb/>
疑是崆峒第一峯<lb/>
　　　　步虚臺<lb/>
縹緲天都十二樓銀河遙望不勝愁何因醉逐飛瓊語<lb/>
謫向人間五百秋<lb/>
　　　西湖竹枝歌四首<lb/>
<pb n="KR4e0218_WYG_074-6a"/>
四山樓殿鎖清秋一水縈洄島嶼幽咫尺蓬瀛休道遠<lb/>
畫船簫鼓在中流<lb/>
聽樂魚龍出渼陂學飛鳬雁繞昆池青林半鎖瑤臺暮<lb/>
緑浪平鋪畫舸移<lb/>
倚棹汀洲草色齊迴船濤浪滿蘇堤萬家楊栁青門外<lb/>
一片芙蓉緑水西<lb/>
雙鶴徘徊幾夕陽孤山雲水似瀟湘重遊好探東風信<lb/>
萬樹梅花艤雪航<lb/>
<pb n="KR4e0218_WYG_074-6b"/>
　　　送胡文父還匡廬五首<lb/>
爾去匡廬第一峯翠屏千疊紫烟重何時共拾金光草<lb/>
對倚青㝠跨白龍<lb/>
秀出香爐萬嶺西遠公精舍夕陽低憐君我欲逃禪去<lb/>
相逐寒雲住虎溪<lb/>
棲隱峰頭樹色分傳書遙寄紫陽君一聲鐵笛千林晚<lb/>
片片桃花落彩雲<lb/>
聞説年來李夢陽青鞋曽遍踏蒼茫扶笻何處天池近<lb/>
<pb n="KR4e0218_WYG_074-7a"/>
指㸃銀河百尺長<lb/>
九疊雲屏霧雨餘海風江月望來虚攜書倘逐青蓮興<lb/>
乞取匡君舊結廬<lb/>
　　　挽陸文學一絶<lb/>
廿載青衫閲歲華殯宫遙映夕陽斜春風何處山陽笛<lb/>
落盡棠梨萬樹花<lb/>
　　　湖上即事二首<lb/>
一派笙歌擁大堤春風攜酒畫橋西囘鑣競挽青絲騎<lb/>
<pb n="KR4e0218_WYG_074-7b"/>
蘇小門前栁色齊<lb/>
垂栁朱門十萬家青帘紅斾各年華蘇小墓前寒食近<lb/>
碧桃無主亂飛花<lb/>
　　　渡錢塘七首<lb/>
一夜天風挂海濤雪山零亂舞江臯輕舟忽渡錢塘水<lb/>
萬仞扶桑日色高<lb/>
赭龕迴望兩山屯天削銀屏障海門白浪晝看三百里<lb/>
不知誰喚伍胥魂<lb/>
<pb n="KR4e0218_WYG_074-8a"/>
濁浪東排萬里天平分吳越海雲前憑誰為乞支機石<lb/>
坐擁浮槎到日邊<lb/>
十二樓臺倚碧空安期亦在紫雲東璚車笑指相逢處<lb/>
摘取蟠桃萬樹紅<lb/>
江色浮空四望遙青山斜倚木蘭橈何人共擊中流楫<lb/>
散髮迴看大海潮<lb/>
十載長安祇浪遊揚帆東蹴海天流含毫秋鬭思光賦<lb/>
萬壑魚龍起暮愁<lb/>
<pb n="KR4e0218_WYG_074-8b"/>
坐擁輕橈入亂山蓬萊東望彩雲閒麻姑是處堪攜手<lb/>
重疊秋江倚翠鬟<lb/>
　　　夜發錢塘以風濤迅甚次日遂抵桐廬<lb/>
暮雲飛盡海門開越客扁舟萬里迴一片青山濤浪裡<lb/>
不知帆過子陵臺<lb/>
　　　裕卿業與余為錢塘之約余以歸計迫不及待<lb/>
　　　　輙畱一絶<lb/>
飛流如雪洒篷窻一夜離心擁去艭囘首不堪相憶處<lb/>
<pb n="KR4e0218_WYG_074-9a"/>
千山明月滿桐江<lb/>
　　　登釣臺四絶<lb/>
重疊嵐光倚翠屏天風吹客上危亭持竿試著羊裘坐<lb/>
何處長安有客星<lb/>
挾策初從帝座囘繫舟重上子陵臺峰頭日暮狂歌發<lb/>
萬里浮雲海色來<lb/>
欲向桐君話隱淪千峯寒色對嶙峋青袍可是遊燕客<lb/>
不染𤣥都半樹塵<lb/>
<pb n="KR4e0218_WYG_074-9b"/>
百尺綸竿俯碧流危䦨天半夕陽愁山靈似識攜家意<lb/>
十里魚龍送客舟<lb/>
　　　邦相遊爛柯不遂戲為四絶詢之<lb/>
底事雙鳬向碧空洞天重疊鎖芙蓉虚疑王質雲中去<lb/>
仍見王喬縣裡逢<lb/>
乘風百級上莓苔樵者峯頭喚不迴何似歸尋胡伯子<lb/>
石屏霞譜為君開<lb/>
當年仙訣妙通神下子蟠桃十度春一自移居蘭水上<lb/>
<pb n="KR4e0218_WYG_074-10a"/>
爛柯巖畔更無人<lb/>
一局纔從石上看人間千日已闌珊何如共載溪頭酒<lb/>
剰作平原百遍懽<lb/>
　　　問喻邦相病四首<lb/>
閉閣經旬卧起遲青山長日對支頤吏人莫訝休文瘦<lb/>
政是初成八詠時<lb/>
名姓曾聞在赤城衙齋一卧萬縁輕惟應剰取清羸骨<lb/>
白日飛鳬上太清<lb/>
<pb n="KR4e0218_WYG_074-10b"/>
十年歸卧茂陵居長日惟删舊著書最是漢庭憐汲黯<lb/>
病來猶得伴相如<lb/>
爾閉高齋送夕陽余愁肺病卧空床何縁對挾飛龍去<lb/>
萬仞青天坐石梁<lb/>
　　　題方山人聽秋軒<lb/>
宻甃疎欞翠篠中碧天遙挂二梧桐何時自挾蒲團至<lb/>
坐領堦前萬葉風<lb/>
　　　齋中繪五岳為圖稱卧遊焉各系以詩<lb/>
<pb n="KR4e0218_WYG_074-11a"/>
　　　　泰山<lb/>
玉殿瓊樓起太空扳藤遙上碧雲中中宵不辨星河色<lb/>
萬丈天門海日紅<lb/>
　　　　衡山<lb/>
拄杖飛蘿上百盤狂吹玉笛和青鸞囘看月色千巖吐<lb/>
不道峰頭日是廣寒<lb/>
　　　　嵩山<lb/>
遠下崑崙度玉華黄河九曲照三花空明洞底無人住<lb/>
<pb n="KR4e0218_WYG_074-11b"/>
散髮中天弄紫霞<lb/>
　　　　華山<lb/>
太華三峰削不成巨靈高掌矗咸京相攜玉女朝天去<lb/>
朶朶蓮花足下生<lb/>
　　　　恒山<lb/>
絳節迴看上帝臺金莖雲霧接蓬萊不知碣石青何處<lb/>
萬里氷天雪色來<lb/>
　　　秋日南軒櫛髮忽數莖斑斑焉漫題二絶志感<lb/>
<pb n="KR4e0218_WYG_074-12a"/>
未到潘年已二毛胡床箕踞白雲高猶勝寓直秋風裡<lb/>
寂寂寒更賦騎曹<lb/>
緑鬢全抛舊日容一菴秋色照䝉茸憑誰試摘三千丈<lb/>
挽取羲和駕六龍<lb/>
　　　七月十五夜小亭翫月<lb/>
尊酒憑䦨客思孤萬家明月對氷壺不知簷外秋多少<lb/>
一夜飛霜下井梧<lb/>
　　　謝章儀父惠家釀二絶<lb/>
<pb n="KR4e0218_WYG_074-12b"/>
玉碗香飛琥珀明自呼南斗吸長鯨河清莫道今難俟<lb/>
已換王家月旦評<lb/>
一飲揮毫一百篇何人真是酒中仙應知他日來民舍<lb/>
不飲麻姑石上泉<lb/>
　　　送人之㑹稽<lb/>
問水看山興未涯十年瓢笠寄烟霞青鞋夜宿雲門寺<lb/>
好趂千峰向若耶<lb/>
　　　秋日寄友人山中<lb/>
<pb n="KR4e0218_WYG_074-13a"/>
白雁丹楓盡作行霜天何處問重陽東鄰老衲歸來晚<lb/>
靜夜猿聲到竹房<lb/>
　　　寄洛中友人<lb/>
濁酒青絲照玉壺信陵公子對呼盧狂歌莫問燕臺客<lb/>
零落秋風傍狗屠<lb/>
　　　寄張鍊師<lb/>
搆得茅齋傍玉華芙蓉伏火鍊丹砂清秋絶頂朝元夜<lb/>
白露千巖溼桂花<lb/>
<pb n="KR4e0218_WYG_074-13b"/>
　　　韓逸人西遊二華持扇索題戲為書一絶句<hi>時韓</hi>
　　　<hi>寓余城東</hi>
豆蔓松花䕶客居半床雲色半床書西遊何處燒金液<lb/>
太乙峰前舊結廬<lb/>
　　　送人入蜀<lb/>
遠下荆門客思濃清秋落木遍千峯猿聲一夜孤舟雨<lb/>
愁殺巫山十二重<lb/>
　　　送何生遊邊<lb/>
<pb n="KR4e0218_WYG_074-14a"/>
翩翩書記向龍堆白草黄雲大漠開落日固原飛檄少<lb/>
題詩頻上赫連臺<lb/>
　　　寄黔中劉從事<lb/>
崔嵬銅柱亂峯前迢遞鄉書隔歲傳醉卧桄榔明月底<lb/>
不知人在夜郎天<lb/>
　　　秋日送人之䕫州<lb/>
黄牛峽口暮雲愁白帝城前江水流落日片帆秋色裡<lb/>
千山行盡見䕫州<lb/>
<pb n="KR4e0218_WYG_074-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集卷三</head> <lb/>
    <p>
<pb n="KR4e0218_WYG_003-1a"/>
欽定四庫全書<lb/>
　少室山房集卷三<lb/>
　　　　　　　　　　　明　胡應麟　撰<lb/>
　　樂府三十首<lb/>
　　　擬漢郊祀歌十九首<lb/>
　　　練時日<lb/>
練時日候陰陽郊圓丘祀明堂焄哉蒿薦上帝靈來思<lb/>
思弗替靈之駕六飛龍天門開詄九重靈之旟翼神魚<lb/>
<pb n="KR4e0218_WYG_003-1b"/>
乗罡風載行㕑靈之裳曳三光爛虹霓象𤣥黄靈之珮<lb/>
建蒼玉鏘太虛答窮谷靈之下赴閶闔洋洋如走六合<lb/>
靈之歆稷用登告特牲報維馨靈之留駐蒼虬紛萬舞<lb/>
結綢繆靈之往遺肹蠁儼若思企餘想奏咸池舞韶箾<lb/>
繽紛哉靈之樂臣八荒馭九夷嵗千億靈之貽<lb/>
　　　帝臨<lb/>
帝臨中央以運四方苞孕萬彚協和三光厥服載黄厥<lb/>
數載五克配上帝維我后土皇皇后土徳周遍咸百穀<lb/>
<pb n="KR4e0218_WYG_003-2a"/>
告成大有斯年<lb/>
　　　青陽<lb/>
青陽載臨萬物敷榮勾萌甲坼惷動含靈雷乃發聲雲<lb/>
行雨施大造之仁品彚華滋跂行喙息繄以疇息東皇<lb/>
太乙莫匪爾徳<lb/>
　　　朱明<lb/>
朱明燁燁品彚嘉悦鮮潔齊均以莫不達祝融司造薰<lb/>
風維時皇人法天南面象離萬物相見茂昭大夏昭告<lb/>
<pb n="KR4e0218_WYG_003-2b"/>
昊穹百神來下<lb/>
　　　西顥<lb/>
西顥金方蓐收是秉卉木變衰霜露凄𦂳既蓘既穮我<lb/>
稼我苗實穎告成碩彼東郊爰馨黍稷殷薦上帝于億<lb/>
千年永矢弗替<lb/>
　　　𤣥㝠<lb/>
𤣥㝠水伯載司寒沍殞霜殺草昆蟲閉户北風宵厲飛<lb/>
霰晝零木脱水涸雷蟄無聲嵗運既徂陽和在候萬寳<lb/>
<pb n="KR4e0218_WYG_003-3a"/>
既成敢告明后<lb/>
　　　維泰元<lb/>
於維泰元象帝之先綱紀三才遍周八埏皇皇天地疇<lb/>
闔疇闢於維泰元潛運無極風雨雷露維日月星咸若<lb/>
其時克順克成胎卵濕化生育孳遂滅除灾兇增長福<lb/>
艾四序既宜八表既安孰司其柄於維泰元嘉牲燁燁<lb/>
陶匏涓潔聿來駿奔靈爽斯達以莫不䖍以莫不馨元<lb/>
化絪緼泰階底平<lb/>
<pb n="KR4e0218_WYG_003-3b"/>
　　　天地<lb/>
維天維地協尊竝巨嘏余一人六合和豫皇皇齋宫穆<lb/>
與神通臣隣景從肅肅雍雍報圜丘兮祀后土千童羅<lb/>
列謳且舞曳擊笙鏞鳴琳球神如有知儼來遊大小諸<lb/>
秩咸敬厥職整齊服章駿奔翼翼羣公秉徳毋怠毋忽<lb/>
大君恭黙式於列辟降天神兮下地祗朱雀為駕蒼龍<lb/>
旗勾陳前導屏翳馳長劒幼艾紛陸離流商刻羽歌咸<lb/>
池神飈擊轂河宿移簫韶九成鳯來儀皇人萬壽登維<lb/>
<pb n="KR4e0218_WYG_003-4a"/>
祺<lb/>
　　　日出入<lb/>
日出入暘谷扶桑間一何迅且疾百年若電光四序如<lb/>
風飄祝融驅火輪蓐收乗斗杓羲和掣神鞭𤣥冥扇狂<lb/>
飈安得駕六龍遊遨遍八極長生不復死永永天地畢<lb/>
　　　天馬<lb/>
天馬徠自渥洼度月支逕流沙天馬徠以蹀躞骨權竒<lb/>
汗維血天馬來驥為友喪驪黄牝與牡天馬來躡浮雲<lb/>
<pb n="KR4e0218_WYG_003-4b"/>
日千里空而羣天馬來服帝閑從法駕鳴和鸞天馬來<lb/>
兆有徳瑞萬方景四國<lb/>
　　　天門<lb/>
天門開闢九重上帝居百靈從瑶為臺璇為室樞紫貝<lb/>
牖金碧吐望舒宅曜靈建雷鼓樹霓旌左蒼龍右白虎<lb/>
守飛廉衛𤣥武靈光被六合周燭萬景洞九幽勵精誠<lb/>
薦嘉藻永如期錫難老靈爛爛兮載揚光清飈激雲下<lb/>
羽<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>牽牛織女行七襄蛾眉稚齒紛君堂靈目成兮悦<lb/>
<pb n="KR4e0218_WYG_003-5a"/>
而康合柷敔兮陳笙簧天門呀然豁扶桑雙翼乗風朝<lb/>
紫皇揖西王母攜東方食蟠桃實乗乗黄周歴八紘度<lb/>
九域吐納真精戲無極<lb/>
　　　景星<lb/>
景星見祠神鼎載出煌煌赤文以播有徳經緯虹霓屈<lb/>
蟠蛟螭魑魅魍魎莫能逢之我鼎爰獲我號爰建以祀<lb/>
汾陰光我大漢巍巍夏后錫此實勞閲歴商周肇見我<lb/>
郊敢告上穹肆逮下土作樂象成百獸率舞享帝享親<lb/>
<pb n="KR4e0218_WYG_003-5b"/>
以莫弗歆甘露是凝昭我萬齡<lb/>
　　　后皇<lb/>
后皇降休介我景福以𤣥以黄黼黻章服靡邇弗洽靡<lb/>
逺弗䝉億萬兆庶視此成功<lb/>
　　　齋房<lb/>
齋房三秀柯葉九莖煜煜皇皇太和是蒸亭雲爛霞噓<lb/>
日月精句曲之天金液玉英羽駕罡風八翼上征春曲<lb/>
靈苗維王國禎於鑠我皇禩億萬徵<lb/>
<pb n="KR4e0218_WYG_003-6a"/>
　　　華燁燁<lb/>
華燁燁黍載馨延庶旄駐翠旌神之來七聖俱虹為馬<lb/>
蜺為車神之來百靈萃風為裳水為佩神之來薦嘉豆<lb/>
八珍輻衆芳輳神之來肆長筵雷大鼓鳴鈞天何以休<lb/>
神之留赤鳯至黄麟游何以豫神將遇慶雲見甘雨澍<lb/>
蹻鹿盧綦星辰佐昊穹佑下民酌斗杓和沆瀣揄長蛾<lb/>
擁幼艾日馳精月揚光爛昭昭樂未央崑崙墟瀛海澨<lb/>
以余歸浩無際<lb/>
<pb n="KR4e0218_WYG_003-6b"/>
　　　五神<lb/>
維五神五岳精徳盛大包羣靈佐東皇賛太乙報圭璋<lb/>
達琮璧奠桂醑以椒漿牲肥腯袚斯皇女巫進姹以麗<lb/>
迴雲旓駐霞幟神偃仰以徘徊歴明堂昇帝臺維光華<lb/>
嘏大漢年嵗登永嘉薦<lb/>
　　　朝隴首<lb/>
朝隴首遊白麟顯光華<hi>字説麐之來也光華不可正視從鹿從文</hi>輔一人靈<lb/>
昭昭慶萬國肇皇仁祗帝徳八蠻共四夷王毋怠荒納<lb/>
<pb n="KR4e0218_WYG_003-7a"/>
嘉祥嬉余藪服余輅浴和風沐廿露左蒼龍右紫鸞文<lb/>
貍後赤豹前圖爾形輯爾瑞五千厯視兹嵗<lb/>
　　　象載瑜<lb/>
象載瑜粲六牙至萬里自流沙入天閑服輿皁扈法駕<lb/>
彰大造翩翩哉赤鴻來超虞羅翔玉臺翮五文麗以鮮<lb/>
銜靈芝嚥醴泉兆嘉祥禔景福八荒來四夷服<lb/>
　　　赤蛟<lb/>
赤蛟下蒼龍遊靈已醉不可留赤蛟翔彩虹馭靈欲歸<lb/>
<pb n="KR4e0218_WYG_003-7b"/>
不可駐靈之逝觀玉臺戲閬風宴蓬萊靈之昇上無極<lb/>
挾宇宙傍日月靈般般亦享余下神雀降天㕑靈殷殷<lb/>
肆余佑億萬祀永以壽<lb/>
　　　蒲梢歌<lb/>
天馬來兮涉玉門服天閑兮朝至尊駕余車兮上崑崙<lb/>
閲萬國兮超乾坤<lb/>
　　　太乙歌<lb/>
貢驊騮兮自太乙若滅没兮亡其一以龍為駒麟為匹<lb/>
<pb n="KR4e0218_WYG_003-8a"/>
歴塊萬里昭帝徳<lb/>
　　　靈芝歌<lb/>
孕三秀兮毓靈芽承月精兮映日華爛輝光兮發雲霞<lb/>
服紫莖兮嚥胡麻乗赤霄兮上無涯<lb/>
　　琴操十一首<lb/>
　　　龜山操<lb/>
龜之峻嶒兮望魯之疆龜之憑陵兮蔽魯之邦遲遲余<lb/>
行兮載贄於筐余懷以怦怦兮胡為去父母之郷<lb/>
<pb n="KR4e0218_WYG_003-8b"/>
　　　猗蘭操<lb/>
汎汎崇蘭在彼空谷以芬以芳達於平陸達於平陸大<lb/>
國之香薄言掇之以遺明王以遺明王疇適逢世嵗月<lb/>
行暮芬芳將逝芬芳爰逝羌不可留忡忡我心曷維其<lb/>
憂<lb/>
　　　履霜操<lb/>
嗟嗟皇考放余於野兮凛凛嚴霜雨雪交下兮雨雪交<lb/>
下夐弗可留兮念欲自明我維君憂兮我維君憂逝將<lb/>
<pb n="KR4e0218_WYG_003-9a"/>
安適兮世豈有兹無父之域兮無父之域余曷以居兮<lb/>
㷀㷀上天罪實在子兮<lb/>
　　　殘形操<lb/>
夢之憧憧兮厥形維貍形之蛩蛩兮胡首則遺茫茫吉<lb/>
凶兮疇尅我期皇皇昊穹兮庸豁我疑<lb/>
　　　雉朝飛<lb/>
雉雊於田兮維雌則隨暮而無妃兮入而安歸憂心怦<lb/>
怦兮將以告誰援琴而歌兮以寫我悲<lb/>
<pb n="KR4e0218_WYG_003-9b"/>
　　　采芝操<lb/>
煌煌紫芝三秀五莖鬱鬱崇岡巃嵸眇㝠爰卧其巔爰<lb/>
掇其英顔色麗鮮以敷以榮身輕翼舒遊六合外駟馬<lb/>
高蓋翳以疇賴巢哉由哉寤言弗猜唐哉虞哉亦已焉<lb/>
哉<lb/>
　　　秦女操<lb/>
縠之襜䄡兮可裂而朽兮屏之巖巖兮可越而走兮劒<lb/>
之巉巉兮可捍匕首兮<lb/>
<pb n="KR4e0218_WYG_003-10a"/>
　　　八公操<lb/>
煌煌八公下帝庭兮貽我大藥登遐齡兮嬰兒姹女相<lb/>
和鳴兮飛翔九垓羽翼成兮金支翠旂夾路迎兮萬年<lb/>
不死居曾城兮俯視六合徒營營兮朝生夕枯如蠓螟<lb/>
兮<lb/>
　　　思歸引<lb/>
維鹿有由兮維鳩有仇兮爾徒余囚余寧爾留兮<lb/>
　　　别鶴操<lb/>
<pb n="KR4e0218_WYG_003-10b"/>
羽翼雙飛兮中道當乖汝翔安適兮余居曷諧彼忮則<lb/>
害兮為家庭灾汝淑則慧兮曷明余懷<lb/>
　　　牝晨操<lb/>
維牝無晨兮爾胡以鳴兮維爾之鳴兮家胡以寧兮牝<lb/>
兮鳴兮鳴兮晨兮家兮庭兮怦兮營兮雷兮霆兮<lb/>
　<lb/>
　<lb/>
　少室山房集卷三<lb/>
</p>
<p>
</p>
  </div>
</body>
</text>
</TEI>
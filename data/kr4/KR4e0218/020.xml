<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二十</head> <lb/>
    <p>
<pb n="KR4e0218_WYG_020-1a"/>
欽定四庫全書<lb/>
　少室山房集巻二十<lb/>
　　　　　　　　　　　　明　胡應麟　撰<lb/>
　　五言古詩四首<lb/>
　　　庚辰夏五月念之二日余三旬初度也碌碌塵<lb/>
　　　　土加以幽憂之疾靡克自樹俯仰今昔不勝<lb/>
　　　　感慨信筆抒懐六百字<lb/>
浮生寄天地瞬息如風霆回首塵埃中倏已三十齡家<lb/>
<pb n="KR4e0218_WYG_020-1b"/>
人慶初度漿酒羅前庭寧知志士懐百憂中坐并粤惟<lb/>
肅皇世婺女流星精休禎兆前夢抱送錫嘉名三冬學<lb/>
頗足抽翰預時英才非正平敵賦奪文考聲垂髫謁帝<lb/>
里弱冠棲神京散髮昭王臺萬象愁憑凌悲歌問屠狗<lb/>
擊筑偕荆卿郭隗豈佳士樂生徒老兵登髙望幽薊長<lb/>
嘯盧龍營風吹大漠雪亂洒寥天青盛時方罷戰絶塞<lb/>
無王庭徒令終童策黙黙不得鳴蕭條對裋褐激烈投<lb/>
長纓飛書入詞社授簡羅簪纓羣公競識面大匠遥尋<lb/>
<pb n="KR4e0218_WYG_020-2a"/>
盟清談墮玉塵劇飲呼長鯨華陽莽空濶碣石髙峥嶸<lb/>
千言照白日隻字懸青冥風塵一朝異聚散如流萍衣<lb/>
冠競祖道却出長安城含凄問歧路息駕還林坰袖中<lb/>
兩龍劍錯落埋寒星窮年卧深巷白眼横柴荆時人不<lb/>
解識往往呼狂生咄嗟大運謬采藥尋仙靈翛然負瓢<lb/>
笠獨往事遐征絶壁聳天姥飛梁横赤城千花鏡湖緑<lb/>
萬樹錢塘明金華最咫尺蘭隂窮絶陘道逢牧羊子恍<lb/>
忽黄初平将隨赤松去永與塵世冥寧知浣紗地物色<lb/>
<pb n="KR4e0218_WYG_020-2b"/>
來娉婷飛揚靦前事佔畢起浮名低頭拂殘蠧眯目囊<lb/>
流螢雖勤伯樂顧豈投國士情匪乏鍾期知流水難為<lb/>
音遲迴十年内强半居敧傾雌黄逐兒輩粉黛隨優伶<lb/>
南宫籍初上東山意彌醒横金亦何有拖王非吾誠逡<lb/>
巡計偕嵗屏迹留家庭為園寄莽蒼鑿沼浮清泠含菽<lb/>
奉髙堂釀秫邀同盟芳春愴庭樹雪夜懐原鴒寧乖四<lb/>
方志實恐壯節零遘兹懸弧始涕泪摧生平戀舊迹已<lb/>
往感來念逾嬰昔居少年坐今為强者形容顔漸凋落<lb/>
<pb n="KR4e0218_WYG_020-3a"/>
齒髮非神明千秋竟何以百嵗詎足營㷀㷀六尺軀皇<lb/>
皇五鼎榮豈無箕山穴亦有谷口扃逝将守初服畢世<lb/>
窮遺經鴻裁列琬琰大業垂丹青藏書遍五嶽濯足凌<lb/>
滄溟却招兩黄鵠萬里還瑶京<lb/>
　　　憶在京洛遇鳴臯游契甚洽一别五載鳴臯既<lb/>
　　　　赴召玉京余亦轗軻家難偶祝生如華攜所<lb/>
　　　　業印正門下詩以勗之<lb/>
昔余寓京華紅顔髮垂腰翩然遇祝生里閈同游遨矯<lb/>
<pb n="KR4e0218_WYG_020-3b"/>
如長空鶴清唳聞九皋呻吟落珠貝咳唾飛璚瑶奇情<lb/>
兩突兀衣被長飄飄青箱破萬巻白眼持雙螯調笑謫<lb/>
仙人騎鯨墮煙霄悲傷杜陵叟二頃荒衡茅馬遷下蠶<lb/>
室相如困中消東方枉設難子雲徒解嘲造物真小兒<lb/>
役我隨塵囂黄土摶下愚茫茫若蟭蟯南陽貴賔客什<lb/>
九横金貂盜跖塟東陵髙墳鬱嶕嶢伯夷餓西山腐骨<lb/>
湮蓬蒿陶朱竊西子黄金壓波濤屈原有何罪委身飼<lb/>
魚蛟為善福安厝為惡刑安逃長當畢吾願痛飲歌離<lb/>
<pb n="KR4e0218_WYG_020-4a"/>
騷狂思捧北斗醉欲呼天瓢玉女令鼓瑟仙童使餔糟<lb/>
窮年誶司命真宰為嗷嗷以兹訴上帝帝怒馳神飈雷<lb/>
公擊天鼓屏翳嘘風潮青天拆龍劍易水寒蕭蕭吞聲<lb/>
出京洛洒泣沾河橋一與此生别三年隔東郊煌煌白<lb/>
玉樓倏已升岧嶤山陽愴鄰笛玉洞聞鸞簫歸來瀫川<lb/>
上一室藏鷦鷯俗子遍闤闠可人費招邀塵埃閉窮巷<lb/>
草色盈疎寮科頭誦四部赤脚繙緗縹蟭螟鑒止足偃<lb/>
鼠明逍遥皇天未悔禍家門日煎熬慈親悴霜露稚子<lb/>
<pb n="KR4e0218_WYG_020-4b"/>
埋山椒晨牝噪髙堂孽狐瞰林巢戚戚類馮衍皇皇逾<lb/>
孝標人生亦何樂七尺徒煩勞逝将棄家室六合窮荒<lb/>
要翩然挾大鵬九萬騰扶揺嗟咨念良友宿草迷荒坳<lb/>
陽春慨永絶白雪空長謡懽言遘之子興文自垂髫飛<lb/>
揚慕古昔跌宕扳賢豪沾沾問奇字片語為神交斯文<lb/>
久淪謝𤣥閣長寥寥爾志亮金石遺風未全凋抽毫述<lb/>
往事贈汝為䖍刀勗哉丈夫子努力追前茅<lb/>
　　　将入金華諸山述遊五十韻<lb/>
<pb n="KR4e0218_WYG_020-5a"/>
昔我遊崑崙長嘯望𤣥圃手拍浮丘肩濩落還下土帝<lb/>
閽不可扣頻為世人侮蒼茫五龍蹻旦夕無所伍飄風<lb/>
從東來吹我向齊魯徘徊岱宗側萬象劃争吐遥空勢<lb/>
崔嵬大塊色消沮幽燕各羅列梁宋但仰俯龜䝉與鳬<lb/>
繹培塿不得數昏黑留天門海日正可覩白雲封中出<lb/>
片片墮梁父晨窺金銀闕玉珮遍廊廡警蹕懐祖龍鑾<lb/>
輿憶漢武調笑七十君空名竟何補荒碑亦磨滅遺跡<lb/>
半塵土迴首徂徠松亭亭尚堪撫恍惚秦時官蒼然大<lb/>
<pb n="KR4e0218_WYG_020-5b"/>
夫五何來安期生相對形貌古攜我登雲車縱横擘麟<lb/>
脯掀髯但一笑東瀛復斥鹵却下丈人峰行行至南楚<lb/>
鼔棹潯陽流吹簫洞庭浦三湘亘七澤茫茫散樓櫓放<lb/>
歌答魚龍懐才弔鸚鵡初聞黄鶴遊忽覩馮夷舞九疑<lb/>
何芊綿離立向平楚宛轉雙蛾眉慟哭摧肺腑萬古蒼<lb/>
梧雲不散黄陵滸緬思向衡岳改轍望岩户裏足捫嶔<lb/>
岑決䇿窮齟齬絶壁棲鸞鳳層巒攖虬虎石留媧皇煉<lb/>
崖豁巨靈斧嵯峨大禹碣窈窕祝融府千峰既騰擲衆<lb/>
<pb n="KR4e0218_WYG_020-6a"/>
壑亦旁午舉頭觸支機側身見河鼓海月明冠簪天星<lb/>
拂綦組朅來歸東皋屏迹偕溺沮薜茘交岩房蓬蒿翳<lb/>
環堵灌園事於陵飯牛狎五羖短褐嵗載隂長鑱日卓<lb/>
午感激何時平形骸亦良苦咫尺金華山洞天列吾婺<lb/>
霞氣連赤城霜華拂天姥石室函金書丹臺秘鴻譜瑶<lb/>
草紛可飱青精賸堪咀壯哉神秀區逖矣靈仙塢翩然<lb/>
羽翼生白晝還紫府<lb/>
　　　李生歸東陽益肆力千載手札寄余幾數十返<lb/>
<pb n="KR4e0218_WYG_020-6b"/>
　　　　推挹過甚彌非所安報贈六百字<lb/>
曰余抱遐尚念載卧𤣥閣逍遥榆枋下矢志遊廣莫一<lb/>
室羅青緗萬巻恣棲託門無問奇客與世久枘鑿匡牀<lb/>
起亭午髮散仍赤脚空齋垂藤蘿兀坐數花落苔痕閉<lb/>
重關何自來剝啄有美東陽生意氣本卓犖夙昔瑚璉<lb/>
姿弱齡自追琢上下三千年珠璣吐錯落雅志親典謨<lb/>
𤣥悰攬墳索莊騷逮左馬一一窮槖籥逺甘杜陵豪邇<lb/>
嚮弇州博矯首金華顛誰其嗣述作後起凌宋王先驅<lb/>
<pb n="KR4e0218_WYG_020-7a"/>
併劉駱片刺懐十年名姓漸凋落願言申末契一過傾<lb/>
伯樂維日大火流空檐噪鳥雀清風惠然來瀟洒動林<lb/>
薄感汝纏綿意褦襶亦何惡倒屣迎嘉賔衣裳不遑著<lb/>
呼童割菘韭班荆坐籬落滌釜燔枯魚提壺勸清酌殷<lb/>
勤效明璫繾綣斟翠杓舄履何繽紛觥籌亦交錯把臂<lb/>
游鴻濛懸心契冥漠歡來不知疲軟語間清謔淋漓契<lb/>
肝膽鄭重吐然諾雄文詫鸚鵡麗句誦鳷鵲狂歌發清<lb/>
商中夜互踴躍嗷嗷曼倩齒冺冺五鹿角典衣困鷫鸘<lb/>
<pb n="KR4e0218_WYG_020-7b"/>
掩袂嘆龍蠖十載豐城劍漶漫斗文剥一朝遇張公紫<lb/>
氣貫碧落努力追前修遺編在先覺吾衰亦已久豪舉<lb/>
徒岳岳頭顱遽如許精爽漸銷鑠緬思少年日挾䇿走<lb/>
京洛荆山並韶潤姑射方綽約人驚士龍筆世許袁豹<lb/>
學昔苞鸞鳳文今愧犬羊鞹薜茘懐佳人菰蘆憶髙躅<lb/>
登門遘國士况乃同一壑萬斛吞餘皇千鈞控繁弱邂<lb/>
逅蓋己傾縱横思仍拓望望瑯琊雲瑶池斷笙鶴乾坤<lb/>
泣大老海岱遇韶箾典刑四部存巍巍見遺矱中原失<lb/>
<pb n="KR4e0218_WYG_020-8a"/>
秦鹿上國誰宋鵲舊社紛摧頽新知乍忻樂照乗隋侯<lb/>
珠連城卞和璞平生實憐才見汝難落落酌汝青玻瓈<lb/>
珮汝錦芍藥贈汝五色翰如虹跨寥廓汝實河宿精吾<lb/>
寧北海若小道未足觀大方詎難作瀫江一杯水彷彿<lb/>
共濠濮翩翩李公子毌爽代興約<lb/>
　<lb/>
　<lb/>
　<lb/>
<pb n="KR4e0218_WYG_020-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻二十<lb/>
</p>
<p>
</p>
  </div>
</body>
</text>
</TEI>
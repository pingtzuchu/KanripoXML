<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十八</head> <lb/>
    <p>
<pb n="KR4e0218_WYG_038-1a"/>
欽定四庫全書<lb/>
　少室山房集巻三十八<lb/>
　　　　　　　　　　　　明　胡應麟　撰<lb/>
　　五言律詩八十三首<lb/>
　　　永叔方舟豪飲即事十首時行次齊魯衛間<lb/>
彩服榮新命綈袍戀舊知河梁晨艤棹水國夜銜巵渡<lb/>
逺攜桃葉灘長和竹枝疎燈解娛客花艷樸談詩<lb/>
錦席時先後清尊日過從荒城嚴夜柝逺寺咽昏鐘意<lb/>
<pb n="KR4e0218_WYG_038-1b"/>
氣紅顔盛心期白首濃即今元禮棹誰復共林宗<lb/>
鼓吹中流發圖書四壁陳髙談迴丙夜大雅和陽春水<lb/>
驛馳關吏津亭候榜人雄飛吾黨事一快倦游身<lb/>
海月維仙纜天風度客檣賦題新赤壁吟和舊滄浪汎<lb/>
汎俱西子依依但北堂江魚如玉雪滿載大家嘗<lb/>
雲霄慙比翼湖海豁遐心一駐青絲窄同攜白玉琴清<lb/>
吟霞色爛劇語露華侵快意篷忩下天池酌水沈<lb/>
大有乗桴興能無汎宅游垂天雙翼左縮地寸心投鹵<lb/>
<pb n="KR4e0218_WYG_038-2a"/>
簿黄河岸帆檣碧海流支機懐袖滿昨夜到牽牛<lb/>
攜來雙彩華寒夜互生花雪擁山隂棹星偕博望槎鴈<lb/>
聲流古塞螢火亂平沙幾憶春明外長燈對棣華<hi>恒叔冏卿</hi>
<hi>南改</hi>
河朔當年事平原異代盟登仙班景倩為客孟雲卿捩<lb/>
柁晨霜滑維梢宿雨晴如澠政堪賦篷底百壺傾<lb/>
擊楫神俱王垂竿興未徂飛談凌海若長嘯挾天吳玉<lb/>
珮仍三殿金尊暫五湖寧知奇偉客唱和在菰蘆<lb/>
<pb n="KR4e0218_WYG_038-2b"/>
汎鷁垂冬半呼盧過夜分燭花深對酒囊草細論文湖<lb/>
欲名髙士灘應號使君千秋吾道逺未遣世人聞<lb/>
　　　舟中即景十首再呈永叔并寄李惟寅宋忠父<lb/>
　　　　二君<lb/>
漸喜雲天豁猶憐道路長大河風烈烈平野日荒荒疊<lb/>
浪蘆根黑飛沙木末黄翻思載圖籍片楫漾瀟湘<lb/>
寒蘆沙淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>逺樹岸瀠洄挂席天疑近揚舲地欲迴登<lb/>
仙偕李郭望氣合張雷咫尺扶揺思無嗟六翮摧<lb/>
<pb n="KR4e0218_WYG_038-3a"/>
曉色南風正狂歌岸接䍦魚龍浮大澤鴈鶩掠荒陂貫<lb/>
月槎飛動衝星劍陸離深知五湖客不為載西施<lb/>
静夜銜杯坐天風襲錦袍推篷霜半入鼓柁月全髙宇<lb/>
宙捐雞肋河山劃蟹螯何慙古名士痛飲讀離騷<lb/>
天末歸人興臨流賦式微長風簫鼓發細雨舳艫飛入<lb/>
饌黄雞嫩傾篘緑蟹肥沙鷗似相識檣底日忘機<lb/>
劇飲嗤投轄長歌樂扣舷推敲殘月下欸乃亂風前塹<lb/>
黑驚鴻墜沙明宿鷺拳将因苕霅去老占孝㢘船<lb/>
<pb n="KR4e0218_WYG_038-3b"/>
土俗經行異風烟逐望遐獵人争雉兔罟客售魚蝦水<lb/>
柵平連市山城曲抱衙夜闌渾不寐秉燭對棲鴉<lb/>
此日逍遥興平生汗漫遊客星寧帝座卿月且仙舟巨<lb/>
鎮臨關出洪河抱驛流人烟十萬户問是古營丘<lb/>
代北游真懶齊東俗未訛荒郊環棗柿古壁蔓藤蘿宿<lb/>
霧氷生井微霜月度河搴舟王子興将奈越人何<lb/>
一代交游盛豪華冠洛中有天皆碣石無地不新豐浮<lb/>
海憐孤客登壇憶上公并州何處望老淚盡寒空<lb/>
<pb n="KR4e0218_WYG_038-4a"/>
　　　送李掾之南康<lb/>
好去尋詩客聊同捧檄人雲屏髙嶺外雪瀑大江濵水<lb/>
驛魚成市山衙虎作鄰琵琶亭畔月一曲夜誰親<lb/>
　　　南歸倉卒宋忠父邀餞齋頭不及赴寄别四章<lb/>
飄零辭越日留滯客梁年憶過西寧宅頻開北海筵觀<lb/>
棋晴雪後秉燭曙霜前長夜真堪樂誰令縱酒船<lb/>
午夜攜燕妓當年賦洛神草縈青玉案花亞白綸巾上<lb/>
國三千騎華堂十九人最憐傾蓋日局促侍車裀<lb/>
<pb n="KR4e0218_WYG_038-4b"/>
横槊風流甚登壇意氣饒上官留絶唱神女戀清標巫<lb/>
峽雲來去昆明石動揺永懐雙玉樹花下醉深宵<hi>上官昭容</hi>
<hi>評沈宋昆明詩見唐襍説</hi>
賦頌元推楚才華夙擅唐九歌傳正則十字叩賔王釀<lb/>
秫開霞館烹茶搆雪房東籬攜手别夢寐菊花黄<lb/>
　　　寄李惟寅兼懐王朱兩生四首<lb/>
咫尺憐分手徘徊各斷腸離心揺海國淚目限河梁珮<lb/>
我雙龍紫驅君獨馬黄廿年彈指恨頭白少年塲<lb/>
<pb n="KR4e0218_WYG_038-5a"/>
落魄長安市抽豪興遏雲醉呼嚴僕射狂揖衛将軍玉<lb/>
饌遺鯖渥金羈簇馬勤别來知己夢愁絶亂絲紛<lb/>
披褐寧髙隠攜書異昔遊一身投蜀國十口寄并州幕<lb/>
借桓温府床移庾亮樓即今離合事萬感碧雲秋<lb/>
意氣聨三俊聲華軋四豪章徒騰薏苡貢已入蒲萄王<lb/>
粲從軍樂<hi>仲宣有從軍樂</hi>朱家結客勞濠梁倐千里飛騎贈綈<lb/>
袍<lb/>
　　　仲冬朔舟次南旺閨中暮夜得雄鐙下發書報<lb/>
<pb n="KR4e0218_WYG_038-5b"/>
　　　　家大人信筆志喜四律<lb/>
庭樹先春發堦蘭入夜茸帝心憐敝族天意繫衰宗甓<lb/>
社明孤蚌髙陽兆一龍桑弧挂篷牖差快浪遊踪<lb/>
圖籍曾先世弓裘盼後人芝蘭聊慰念梨栗漫生嗔謝<lb/>
氏庭階茂陶公户牖貧尺書連夜發先報白頭親<lb/>
但説充閭慶都忘立壁愁百年今始慰五岳暮仍遊入<lb/>
掌珠先媚看肌玉並柔茆廬三萬軸累汝瀫江頭<lb/>
作賦長安邸談詩大海湄千秋吾自得再世爾何遲貴<lb/>
<pb n="KR4e0218_WYG_038-6a"/>
敢希龍種痴從笑虎兒蹉跎罔極恨無計起萱墀<lb/>
　　　是夕寒燈結花甚艷蕾蓓若叢珠更賦二律<lb/>
一夜寒燈色飛揚照客槎乍看叢綺樹誰為擷瑶華繡<lb/>
幙籠丹霧紗忩暈紫霞支機寧待卜天意茁蘭芽<lb/>
燈花寒更結喜色炫歸槎金粟呈雙穗瑶芝發九華光<lb/>
輝流素月彩艷燭明霞一慰東山望庭階玉樹芽<lb/>
　　　夜半篝燈寒甚余推篷出則雪深尺餘花艷若<lb/>
　　　　晝明晨兩崕玉樹璀璨成行永叔賦詩以謝<lb/>
<pb n="KR4e0218_WYG_038-6b"/>
　　　　庭見况和畣二首<lb/>
璨璨奇花發亭亭玉樹陳吾寧湘水客爾亦剡溪人鶴<lb/>
展瑶臺翅龍拖貝闕鱗故園三畆在歸思起垂綸<lb/>
莽莽乾坤内悠悠一腐儒乍忻蘭吐玉敢詫樹呈珠八<lb/>
駿休黄竹雙龍儼白榆<hi>時新得家弟</hi>含飴嵗除日好慰謝庭<lb/>
趨<lb/>
　　　稚升席上再與永叔言别<hi>永叔先還天台</hi>
節序驚殘漏暌攜悵此晨平原曾十日河朔更三旬積<lb/>
<pb n="KR4e0218_WYG_038-7a"/>
雨留淮騎飛霞度海人書傳二仙媛為掃石牀塵<lb/>
　　　中叔衙齋小集<lb/>
郡郭全披霧衙齋半住山狂吟修竹下沈飲落花間别<lb/>
夢将雲到新詩問月刪萬峰京口勝厯厯待躋攀<lb/>
　　　暮登金山同永叔憩閔山人軒中<lb/>
一龕聊避世絶頂見髙秋舸艦維青雀軒忩借白鷗江<lb/>
風傳磬逺山月照幢幽瓢笠吾将去相攜問十洲<lb/>
　　　郭叅知過訪旅中賦贈<lb/>
<pb n="KR4e0218_WYG_038-7b"/>
南粤文章吏東曹禮樂臣生花景純筆折角介休巾鹿<lb/>
豕親遊屐魚龍駭釣綸百年傾蓋誼偏向白頭親<lb/>
　　　香雪齋為郭張虚茂才賦<lb/>
茆齋餘十尺香雪綻雕欄獨樹孤山老千花大庾寒髙<lb/>
樓吹漸落古驛寄仍殘欲喚娉婷語師雄夢未闌<lb/>
　　　送趙太學<lb/>
尚寶傳新命飛航悵别筵恩光龍闕下春色鳳池前緑<lb/>
草燕山斾紅蕖越水船相門經術在奕世重韋賢<lb/>
<pb n="KR4e0218_WYG_038-8a"/>
　　　次髙唐旅邸戲題<lb/>
旅跡真無定踟躕舊驛堂朱榴晴綴火緑樹午生凉岡<lb/>
勢蟠堤曲河聲囓岸長将無夢神女地入古髙唐<lb/>
　　　過王世叔舟中留飲同説仲君倩作時王世叔<lb/>
　　　　方出獵歸二首<lb/>
亦知金甲貴頻許布衣遊短劍攜孤客長纓問五侯碁<lb/>
酣紅日墜箭駛白虹流快意平原獵髙天控紫騮<lb/>
説劍樓船上霜華照轆轤将軍長揖重處士少微孤日<lb/>
<pb n="KR4e0218_WYG_038-8b"/>
杳青油幕風酣白玉壺誰同霍驃騎横槊賦三都<lb/>
　　　是日世叔座中出八帶魚供饌余夙聞未覩即<lb/>
　　　　席復成此章<lb/>
異族來東海鮮鱗出上都一身同水荇八足擬天吳玉<lb/>
筯餐偏美金盤薦未孤當年五侯客飽飫此君無<lb/>
　　　舟中觀漁人舉網再賦<lb/>
寧知濠濮思咫尺在樓船水鏡氷鱗躍霜刀玉鱠傳鼇<lb/>
磯東海上鱸網太湖前後夜披裘去寒星帝座懸<lb/>
<pb n="KR4e0218_WYG_038-9a"/>
　　　贈徐生皞民<lb/>
豈是荆髙輩沾沾易水潯屠龍先世業射虎壯年心斗<lb/>
室長懸劍匡床獨貯琴長門新賦就未肯博黄金<lb/>
　　　同厚之過瀫元池上觀魚<lb/>
翠幙清風逺雕欄赤日微熒煌朱鬛動撥剌紫鱗飛南<lb/>
國鱸應美西山鱖漸肥長竿一千尺歸釣子陵磯<lb/>
　　　夜集王将軍園亭留宿齋頭二首<lb/>
劇飲連朝暮狂歌動斗牛樽纔空北海榻已下南州繡<lb/>
<pb n="KR4e0218_WYG_038-9b"/>
褥明霞綻紗廚霽月流佳期近三五重訂庾公樓<lb/>
邂逅青油幕觀碁興未徂為園當薜茘鑿沼近菰蒲雨<lb/>
砌黄金甲風忩白玉壺不知韋杜曲三過拾遺無<lb/>
　　　秋日同顯卿瀫元厚之過城南禪院小憩作<lb/>
名香聊一炷山色滿繩床初地談真諦空門對坐忘維<lb/>
摩身是幻梵志爪偏長擲杖吾将去西林下夕陽<lb/>
　　　同茅徐兩生過瀫元太學園中時秋海棠盛發<lb/>
　　　　劇飲暢歌遂至丙夜<lb/>
<pb n="KR4e0218_WYG_038-10a"/>
曲榭延秋色名園傍午橋晨霜山果熟宿霧海棠嬌緑<lb/>
水銜堤近青林抱郭遥參差發狂興醉墨滿芭蕉<lb/>
　　　相國趙公以犀斚文綃見貽各賦一律為謝<lb/>
製作商觚並珍奇漢斚留來從蛟室底頒自鳳池頭入<lb/>
水驅魑魅通天象斗牛何煩百觥舉一飲媿難酬<lb/>
　　　　右斚<lb/>
錦帳非金谷絲綸借玉堂青綾遥動色緑綺暗生光萬<lb/>
縷含風細雙緘襯雪凉寥寥解衣事凝望碧天長<lb/>
<pb n="KR4e0218_WYG_038-10b"/>
　　　　右綃<lb/>
　　　懐梅客生二首<lb/>
授䇿紛紜際成功顧盼間虬髯銅柱塞燕頷玉門關選<lb/>
士迎黄石陳兵上黑山凌烟三百仞圖畫定誰攀<lb/>
油幕羣趨夜胡床獨坐時濃霜花墜笛殘月茗收碁獸<lb/>
錦中朝錫貂裘上谷馳呼韓今絶塞憶共請纓時<lb/>
　　　徐象先訂約同發而榜人留滯余待之不至殊<lb/>
　　　　悵然<lb/>
<pb n="KR4e0218_WYG_038-11a"/>
望望幽并隔行行汴泗來城荒頽枳棘殿古蝕莓苔尺<lb/>
水憐魚服長途滯駿才夜看雙劍氣能復射燕臺<lb/>
　　　同吳叔嘉黄説仲憩開寶禪林浮屠雪山設伊<lb/>
　　　　蒲供并出紙索書即席賦得雲字别二山人<lb/>
梵刹斜陽裏孤舟繫水濆竹林幽把袂蘭若浄論文古<lb/>
碣横蒼靄疎鐘出亂雲寧知虎溪上一笑是離羣<lb/>
　　　雨過茅生賦贈二首<hi>茅自云初成後</hi>
一室長安市蕭然静者踪途逢茅季偉夜飯郭林宗細<lb/>
<pb n="KR4e0218_WYG_038-11b"/>
雨花臺奕寒飈竹院鐘華陽何日返白眼臥千松<lb/>
易水才容棹君垂百尺綸巨先原任俠方朔豈長貧坐<lb/>
有含毫客門多擊筑人懐中雙刺在肯逐五陵塵<lb/>
　　　夜泊彭城夢家君作二首<lb/>
九月南徐路椿顔入夢頻太行雲喚客東海月迎人桃<lb/>
葉新歌扇蘆花舊釣綸篋中萊子服先拂上陽塵<lb/>
乍輟三更枕初迴萬里航眼青猶上國頭白正髙堂厯<lb/>
厯瞻鴻羽呱呱憶雁行應知海籌屋遐算八千長<lb/>
<pb n="KR4e0218_WYG_038-12a"/>
　　　甓社湖作<lb/>
行行南服近望望北辰孤巨浸浮三峽驚濤入五湖蛟<lb/>
龍晴自鬭鸛鶴夜相呼明日江東客相逢鱠玉鱸<lb/>
　　　界首晩泊<lb/>
繫纜依髙樹推忩坐短篷地偏秋積潦湖近夜生風鱠<lb/>
縷銀條白粳炊玉粒紅飄飄苧蘿夢漸過越臺東<lb/>
　　　惠山泉上小憩薄暮入僧房觀王孟端竹壚<lb/>
玉井甃銀床山泉噴石梁江寧擅揚子谷豈後康王石<lb/>
<pb n="KR4e0218_WYG_038-12b"/>
鼎流雲潤銅瓶貯月凉竹壚煨苦茗彷彿孟端狂<lb/>
　　　盧使君追步隠侯作後八咏詩不佞次題倚和<lb/>
　　　　倚檻思民力<lb/>
碧檻抱朱樓髙憑動斗牛桑麻深逺墅禾黍匝平疇渤<lb/>
海仁風逺宣城惠績流踟躕念民力漫擬仲宣遊<lb/>
　　　　瞻斗望京華<lb/>
静夜胡床坐遥瞻萬里還清光流北極爽氣動西山鶴<lb/>
羽思仙蹟龍鱗憶聖顔異時香案吏翹首玉宸班<lb/>
<pb n="KR4e0218_WYG_038-13a"/>
　　　　芳圃傷啼鳥<lb/>
複道春風起黄鸝晝滿林間關流葉底睍睆出花隂綺<lb/>
陌傳金縷紗忩和玉琴願偕韶濩響一奏未央深<lb/>
　　　　名園惜落花<lb/>
把酒髙城望春光正暮天落紅深小逕新緑漲平田粉<lb/>
翅迷蝴蝶芳心泣杜鵑誰憐隠侯病憔悴百花前<lb/>
　　　　署府聞秋笛<lb/>
何處拈長笛飛聲㺯月明梅花千萬樹一夜落江城隔<lb/>
<pb n="KR4e0218_WYG_038-13b"/>
座桓伊思登樓越石情洞庭秋水濶嘹嚦雁鴻鳴<lb/>
　　　　江城暮聽笳<lb/>
幕府秋笳起隨風度海濆哀音揺落日逸響度寒雲斷<lb/>
續邊鴻羽飛揚塞馬羣萬方烽燧熄無擬玉關聞<lb/>
　　　　倦遊懐畎畝<lb/>
豈為東方㦸沾沾舊草堂風流傳蜀郡政績重淮陽海<lb/>
岳閒情逺雲天健翮翔故園聊寤寐前席待龔黄<lb/>
　　　　髙嘯隠烟霞<lb/>
<pb n="KR4e0218_WYG_038-14a"/>
逸興黄堂上髙情碧海涯勛庸留社稷寤寐落烟霞八<lb/>
邑聲同著三朝望正遐陽春誰倚和萬古誦瑶華<lb/>
　　　贈狄将軍鼓琴雙鬟<hi>有序</hi>
　　　　黄河遇狄明叔沙棠聯下雄飲達旦凌晨策<lb/>
　　　　騎同登彭城子房山南望雲龍放鶴諸阜狄<lb/>
　　　　生連釂巨觥余命小奚吹鐵笛振袖絶顛超<lb/>
　　　　然遐想昏黑還舟明叔盛為具呼小鬟鼓琴<lb/>
　　　　侑觴余醉而復醒數四榜人告東方白久迺<lb/>
<pb n="KR4e0218_WYG_038-14b"/>
　　　　罷許為狄作長歌先賦此贈侍者<lb/>
追歡連日夕小隊出霓裳入指朱絃媚含情緑綺長新<lb/>
聲傳舞鶴舊曲和求凰何似歌桃葉盈盈在畫堂<lb/>
　　　輓楊明府遇二首<lb/>
夙昔俱童稚親情四十年尋詩燕雪底作吏海雲前草<lb/>
闢依山墓蓬侵負郭田豐城墜牛斗誰掘兩龍泉<lb/>
一病歸何早空齋種白楊尚期中散出不謂太𤣥亡舊<lb/>
宅扄南院新阡樹北邙乍宵鄰笛過涕淚盡山陽<lb/>
<pb n="KR4e0218_WYG_038-15a"/>
　　　送郭廣文之南康<lb/>
射䇿時方棄明經路未窮衙齋飛瀑底驛路亂山中赤<lb/>
葉明楓樹黄花綻菊叢琵琶亭上雨秋色正連空<lb/>
　　　送王中叔比部北上二首<lb/>
乍擁三秋楫言乗八月濤日華仙掌近雲色帝城髙獄<lb/>
底占龍氣池頭憶鳳毛羨他詞賦客强半在西曹<lb/>
大斾飛紅葉閑門閉緑苔雙蛾辭玉洞獨馬赴金臺甕挈<lb/>
中泠去藜招太乙來君王受釐夕刺刺嘆雄才<hi>中叔以潤州倅遷</hi>
<pb n="KR4e0218_WYG_038-15b"/>
　　　送陳廣文自上海遷池州<lb/>
乍奪唐宫錦仍浮漢使槎岸楓霜染葉籬菊雨催花地<lb/>
坼行三泖天窮望九華異時窺絳帳問字幾侯芭<lb/>
　　　寄王伯固明府劉百世茂才<lb/>
尚憶南皮飲圍爐夜唱酬仲宣才冠世公幹氣凌秋藜<lb/>
閣新編啓蘭亭巨軸留重逢定何日氷雪倍離愁<lb/>
　<lb/>
　少室山房集巻三十八<lb/>
</p>
<p>
</p>
  </div>
</body>
</text>
</TEI>
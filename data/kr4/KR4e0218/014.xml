<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻十四</head> <lb/>
    <p>
<pb n="KR4e0218_WYG_014-1a"/>
欽定四庫全書<lb/>
　少室山房集巻十四<lb/>
　　　　　　　　　　　　明　胡應麟　撰<lb/>
　　五言古詩二十首<lb/>
　　　始出西直門策蹇行堤上四十里暮抵碧雲禪<lb/>
　　　　寺宿顒上人方丈中<lb/>
塵氛翳京洛客子悲途窮芒鞋出西郊陡覺萬慮空<lb/>
垂楊四十里長堤跨游龍蹇驢負破帽泠然若乗風<lb/>
<pb n="KR4e0218_WYG_014-1b"/>
平湖漾明鏡匝岸紛芙蓉源窮見大陸平野羅千松<lb/>
環青障𠖇漠積翠摩穹窿嵳峩衆山頂忽覩金銀宫<lb/>
碧雲際天出氣勢何其雄欄杆冒白日棟宇凌秋<lb/>
空飛泉繞重砌潄玉聲玲瓏浮雲出深澗映樹明<lb/>
遥峰山厨積古雪石梁卧長虹始知五濁界咫尺<lb/>
蓬萊通吾將結茅屋一杖時過從徘徊不成夢静<lb/>
夜聞微鐘<lb/>
　　　早飯罷由碧雲入香山山麓及顛俱有亭諸宫<lb/>
<pb n="KR4e0218_WYG_014-2a"/>
　　　　殿最古是勝國時遺搆<lb/>
仄徑縁藤蘿逶迤入深谷重隂夾磴道彌望皆古木長<lb/>
松數百年夭矯雲際矗飛泉挂峰頂蜿蜒出平陸石門<lb/>
森隧道孤亭峙山足四天劃然開空洞豁塵目千崖布<lb/>
黄金萬仞嵌蒼玉梵室緣危杉禪關䕃修竹聖果森菩<lb/>
提曇花吐薝蔔琳宫是何代相傳至元築兹山蹟最古<lb/>
創始見身毒悠然念人代累劫如轉燭夜分息塵囂重<lb/>
展法華讀何日歸流沙吾家舊天竺<lb/>
<pb n="KR4e0218_WYG_014-2b"/>
　　　來青館夜分獨坐題<lb/>
昏黑登上方遂抵兹軒宿遥峰過疎雨衆山若新沐晚<lb/>
凉憑闌坐流螢出深竹明月東方生依微隠喬木泠泠<lb/>
發孤嘯空響答巖谷山僧供伊蒲飽飯禪堂浴微鐘歇<lb/>
清夜星斗爛可掬終南饒白雲暫此憩幽獨<lb/>
　　　山左側小徑捫蘿入紅光寺寺僧盡出獨坐贊<lb/>
　　　　公房題十韻壁間<lb/>
西山四百寺金銀爛蓬島紅光據絶顛迥出千岫杪香<lb/>
<pb n="KR4e0218_WYG_014-3a"/>
山既窮望石磴上深杳奇峰刺天出勢欲截飛鳥憑髙<lb/>
豁雙眸頓覺宇宙小危龕貯金粟<hi>像也</hi>億萬恣圍繞禪堂<lb/>
閴無人黄葉浄於掃曇花吐優鉢香氣達蘿蔦悠然悟<lb/>
塵世解脱何不早會當攜瓢笠一息萬縁了<lb/>
　　　将登西山絶頂昬黑法華寺廢址小憩<lb/>
捫蘿上層顛石門嵌空立千嵓吹烈風遺棟裊絶壁古<lb/>
佛頽蒼藤禪關尚雙闢我行窮登頓假此暫棲息殘僧<lb/>
一二輩破榻置瓢笠山魈供夜談木客伴朝汲嵐光壊<lb/>
<pb n="KR4e0218_WYG_014-3b"/>
竈起燐火斷垣出虛牖號寒蟬隂廊走伏翼梵天亦銷<lb/>
歇塵世幾更易愀然發長嘯感此獨悽惻桑田復滄海<lb/>
浩浩無終極踟蹰白日暮拂袖下昬黑<lb/>
　　　凌晨起梯鳥道抵玉巖寺望長安宫闕題<lb/>
清晨饌伊蒲飽飯捫石壁天風拍兩袖樵路尚昬黑微<lb/>
月耿嵓際殘星墮山脊明霞挂石梁漸起赤城色仰攀<lb/>
猿鳥巢俯瞰麋鹿窟山椒見臺殿經嵗斷人迹危梯霧<lb/>
半隠古砌雪長積聳身上絶顛河漢僅咫尺震旦隘目<lb/>
<pb n="KR4e0218_WYG_014-4a"/>
睫宇宙轉呼吸天門九重啓棟宇爛金碧仙姝十萬輩<lb/>
一一似相識胡為墮人世甘此下方謫勞生四十年營<lb/>
營若蟣虱長謡歸去來香案玉皇側<lb/>
　　　西山絶頂縱目誦供奉呼吸通帝座及拾遺焉<lb/>
　　　　能辯皇州二語臨風嚥桑落十數觥沈醉憩<lb/>
　　　　大磐石上昬黑迺下<lb/>
燕山八萬仞樓臺夾層嶂緬懐窮絶顛攬此大千狀時<lb/>
維九月暮决䇿浣塵况蹇驢華嚴宿凌晨䇿孤杖捫蘿<lb/>
<pb n="KR4e0218_WYG_014-4b"/>
翠微半亭午思挾纊石門排空入猿鳥捷下上兩岸夾<lb/>
霜楓燁若錦步障憑髙宇宙隔陟險身世忘疊磴何岧<lb/>
嶤遥峰漸超曠披襟豁雲霧把袂狎星象皇都但一氣<lb/>
帝座屹相向九㸃分齊州一一羅眺望頽然步空虛嗒<lb/>
爾齊得喪吾将御風遊乗化入無量<lb/>
　　　翠岩寺在碧雲左障蔽髙崖層巘中最為幽絶<lb/>
　　　　余每過必留浹旬<lb/>
碧雲既鉅麗香山亦宏敞翠岩蔽層巘車馬或希往曰<lb/>
<pb n="KR4e0218_WYG_014-5a"/>
余負奇癖一一恣探賞羣峰障谷口彌望悉林莽谽谺<lb/>
一線入仄徑若指掌危梯屢攀躡喬木時偃仰隂崖伏<lb/>
空洞陽嶠入宏敞俯窺地欲窮上陟天轉朗樓臺互迴<lb/>
合金碧時惝恍虛簷織蛸蠨畫壁森罔兩繩床敗葉積<lb/>
禪堂壊苔長悠悠石火身兀兀挂世網向暮聊獨唫徘<lb/>
徊發深想<lb/>
　　　維摩菴又翠岩最幽絶處科頭獨坐萬籟澄寂<lb/>
　　　　殆不復知有人間世因與山靈約異日者畢<lb/>
<pb n="KR4e0218_WYG_014-5b"/>
　　　　婚嫁願攜一鉢安息此中<lb/>
萬峰人聲絶蘿磴恣攀陟樓臺跨深崦盡納衆山色大<lb/>
地紛金銀遥天挂丹碧禪關面重壑窈窕開丈室科頭<lb/>
挾書坐如面達摩壁五藴窮真如六根斷情識将因抱<lb/>
華嚴住此阿閦國他年號居士説法嗣摩詰<lb/>
　　　山麓遊卧佛寺寺極宏煥金銀奪目畫廊數百<lb/>
　　　　千尺圖大雄氏顯化顛末備詳僧寮花木彌<lb/>
　　　　靚幽支枕敧卧不覺日晏<lb/>
<pb n="KR4e0218_WYG_014-6a"/>
琳宫萬山麓勢欲翔遥天金扉燁宏敞玉棟紛鈎連飛<lb/>
蘿映禪室古木藏𤣥關奇花及靈果布列森祇園偉哉<lb/>
化人居傑搆凌飛鳶金身丈六强證果示涅槃修廊耀<lb/>
丹碧粉墨流雲烟始疑張僧繇或詫吳道元窮源遡流<lb/>
派一一圖真詮天魔亦俛伏外道紛纒綿感此三嘆息<lb/>
臨風涕如澘猥以無涯智逐兹有盡年何當蠟雙屐西<lb/>
入清凉山杳然絶人累乗化歸竺乾<lb/>
　　　出山投華嚴寺夜宿晨起遊吕公洞曩同惟敬<lb/>
<pb n="KR4e0218_WYG_014-6b"/>
　　　　題名老衲炊黄梁作供憶邯鄲枕上事憮然<lb/>
　　　　久之<lb/>
夜宿華嚴堂晨探吕公洞懸梯噴飛雪流泉伏螮蝀星<lb/>
流墜幽壑俯視勢若動僧房雲作關禪宇石為棟雷轟<lb/>
蒼崖裂霧壓翠巒重老衲炊黄梁停午具清供毋疑邯<lb/>
鄲生至人久無夢<lb/>
　　　望湖亭亭午小酌空水明媚四山金碧倒浸澄<lb/>
　　　　波中芙蓉菡萏流芳吐艷杳然身在六橋孤<lb/>
<pb n="KR4e0218_WYG_014-7a"/>
　　　　嶼間惜乏兩沙棠艇子載吳娃十雙耳<lb/>
衆山合長堤空水相映帶平湖漾明鏡秋色照眉黛中<lb/>
流赤欄起亭亭列車蓋琉璃十萬頃倒浸畫簷外憑虚<lb/>
望寥廓心賞劇堪快菡萏餘汀洲芙蓉匝灘瀨蛟龍伏<lb/>
空洞鸛鶴摩逺塞魚遊迥自得鷗行豁無碍美人期不<lb/>
至豈乏沙棠載吾将返若耶夷光久相待<lb/>
　　　𤣥貞觀髙峙山顛孤峭突兀望之真中天積翠<lb/>
　　　　由飛梯左右數百級上有石壇宏敞可坐千<lb/>
<pb n="KR4e0218_WYG_014-7b"/>
　　　　人<lb/>
四山抱若垣蒼翠照林樾中天峙棟宇大地聳雙闕穹<lb/>
階百級上左右互森列石欄層空立瑶草紛可掇平臺<lb/>
坐軒敞髙棟表<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶪振䇿登翠微朝元叩丹訣玉洞繙<lb/>
靈篇人迹往來絶暗谷埋寒雲隂崖墜古雪明河漾花<lb/>
際新月吐木末逝将遺世紛永謝俗士轍<lb/>
　　　三大士殿<lb/>
普賢肇峨眉示迹惟西方文殊現五臺臺殿俱清凉猗<lb/>
<pb n="KR4e0218_WYG_014-8a"/>
與觀世音普陀實吾鄉胡為三大士鼎足偕兹堂吾聞<lb/>
維摩室方丈羅八荒須彌眇一芥諸佛同行藏况兹三<lb/>
如來功徳侔三光秉心佐迦文並起懸津梁青獅負瓔<lb/>
珞白象銜珠璫千億昭化身大悲浩難量區區南贍洲<lb/>
勺水軍持将楊枝洒甘露涓滴迴枯腸我來重瞻拜感<lb/>
嘆殊未央善才一童子百十叅慈航峩峩兠率天不改<lb/>
帝釋疆胡為滯五濁塵土紛彷徨逝将去人世謝此浮<lb/>
名繮他時會解脱説法酬空王<lb/>
<pb n="KR4e0218_WYG_014-8b"/>
　　　大佛寺觀釋迦文佛金像題<lb/>
峩峩薊城西飛觀聳百級金身五千丈照耀天北極畫<lb/>
棟糜丹青雕甍爛朱碧琪花燁如散瑶草紛可拾耨水<lb/>
清六塵雪山炯四壁廣座陳香燈長廊繪粉墨優鉢梵<lb/>
筵啓伊蒲僧供出俗染汰欲空浄因了可覔香象來醫<lb/>
王天龍䕶帝釋茫然小宇宙一愴大雄力<lb/>
　　　寺後磊土山為十洞曲屈邃幽余嘗納凉其中<lb/>
　　　　杳若别有天地者<lb/>
<pb n="KR4e0218_WYG_014-9a"/>
西山實佳麗步步金銀宫四百八十寺窮極土木功或<lb/>
云寡岩穴未若天南東異哉此叢林製作侔鬼工塊然<lb/>
一培塿其下皆虛空十洞列左右恍惚蓬萊峰地肺鑿<lb/>
委羽天忩移張公不假杖藜入無俟乗舟通猗與造化<lb/>
力播㺯指掌中何因遘二女劉阮追遐蹤千秋餌靈藥<lb/>
緑髮稱仙翁桃花閉流水絶勝丸泥封<lb/>
　　　髙凉橋晚憩望新月作<lb/>
入山路不迷出岫興彌逺平橋帶流水喬木數家晚湖<lb/>
<pb n="KR4e0218_WYG_014-9b"/>
頭雨初歇沙際塵尚軟彩雲籠大堤新月吐層巘金銀<lb/>
耀梵刹珠翠競雕輦馥馥紅蕖開靡靡緑萍斂改席臨<lb/>
菰蒲攜壺就葭菼吳歌起難遏越調和仍緩把臂無求<lb/>
羊同懐有嵇阮厯落摧雄心憑陵豁醉眼朱顔稍淪謝<lb/>
白髮且荏苒人生貴適志對景聊引滿<lb/>
　　　湖上菡萏盛開游人如織抵暮皆入郭余獨往<lb/>
　　　　坐堤畔命小奚撥阮為吳歌<lb/>
仲秋出湖隂衆芳亦未歇嫋嫋垂楊疎翳翳浮萍合紅<lb/>
<pb n="KR4e0218_WYG_014-10a"/>
蕖遞芳馥緑蒲可攬結遊子飾金羈美人競羅襪笙歌<lb/>
夾岸起簫鼓臨流發日入息羣囂長謡待新月<lb/>
　　　歸途過真覺寺五招提突兀雲際與帝城諸宫<lb/>
　　　　闕參差相望寺中車馬旁午蓋漸近國門云<lb/>
真覺依帝城參差僅十里削成五招提如薄太清起憑<lb/>
髙盡胡越眺逈入箕尾七層際空遥千級去天咫青霞<lb/>
濕衣袂紫霧飄杖履羲和馭金輪拘翼憑玉几俯身視<lb/>
塵闉局促類螻蟻何當八翼成昬黑猶徙倚<lb/>
<pb n="KR4e0218_WYG_014-10b"/>
　　　謁觀世音大士禪院院在髙凉橋側自漢唐下<lb/>
　　　　未嘗稱大士婦人蓋宋元始譌謬王長公近<lb/>
　　　　作大士本紀辨析詳至余復厯據六朝及五<lb/>
　　　　代諸野史小説證驗甚明後人當無詞費矣<lb/>
吾聞觀世音顯化肇天竺發心救魔難千億現手目功<lb/>
徳如丘山聖愿肯自足遍觀閻浮界衆生苦㷀獨嘘呵<lb/>
儼一氣陽春布窮谷凡人發善願一一遂所欲至仁形<lb/>
影彰明效桴鼓速遂令南贍洲夫婦蕃孳育我來載瞻<lb/>
<pb n="KR4e0218_WYG_014-11a"/>
拜頂禮大悲足妙相呈十方天人麗冠服胡為晚近代<lb/>
姑嫗謬稱祝良哉弇州氏雄辯破流俗中年窘嗣息晚<lb/>
境冀多福願言普慈施世世事身毒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_014-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻十四<lb/>
</p>
<p>
</p>
  </div>
</body>
</text>
</TEI>
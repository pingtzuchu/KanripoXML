<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十二</head> <lb/>
    <p>
<pb n="KR4e0218_WYG_062-1a"/>
欽定四庫全書<lb/>
　少室山房集巻六十二<lb/>
　　　　　　　　　　　　明　胡應麟　撰<lb/>
　　七言律詩八十首<lb/>
　　　御史大夫豫章徐公過訪<hi>有序</hi>
　　　　徐公方督大工而破冗過存兼以貺贈勤渥<lb/>
　　　　殊非所安賦謝二律<lb/>
萬户千門闢草萊甘泉馳道拂雲開梯航絶塞中丞績<lb/>
<pb n="KR4e0218_WYG_062-1b"/>
柱石明堂大匠材鄴郡風流齊七子豐城虹色射三台<lb/>
寧辭病骨鹽車下矯首長嗚郭隗臺<lb/>
天都翹首碧雲重粲爛軒車此日逢廷尉髙門容駟馬<lb/>
司空神劒合雙龍丹扉夜闢乾坤靜絳闕晨披雨露濃<lb/>
最憶登壇清興逺千篇晴色照芙蓉<lb/>
　　　唐㕘軍相國趙公客也以需次居積燕中戲贈<lb/>
　　　　兹什<lb/>
三尺芙蓉照鸊鵜居然大隠帝城西懐中片玉仍依趙<lb/>
<pb n="KR4e0218_WYG_062-2a"/>
槖裡千金欲擅齊紫殿衣裳雲色近青樓絃管月華低<lb/>
何來短簿輕相笑計日斜封下紫泥<lb/>
　　　潞河僑居逾月媵人于首夏朢前舉一女逾旬<lb/>
　　　　復舉一男黄燮卿王至卿胡靜父胡穀元茅<lb/>
　　　　厚之過集齋頭戲作<lb/>
拂曙懸弧向草萊經旬㺯瓦坐莓苔雄雌敢謂雙龍出<lb/>
絡奕偏勞駟馬來栁絮何時吟院落芝蘭遙夜發庭臺<lb/>
無嫌婚嫁催頭白九域名山候賦才<lb/>
<pb n="KR4e0218_WYG_062-2b"/>
　　　相國趙公命館人除舎授餐以待余適産二雛<lb/>
　　　　未及趨赴先此寄懐二首<lb/>
設帨懸弧僅隔旬翩翩遊屐阻風塵加餐乍慰江湖客<lb/>
吐哺重勞社稷臣五岳尚平先繫念三峨逸少晚留神<lb/>
他年嫁娶酬生事萬里相隨叩玉宸<lb/>
長鋏歸來嘆夜眠黄金臺色正蒼然髙懸一榻平津上<lb/>
驟啟千門碣石前風雨未教淩白苧乾坤何意問朱絃<lb/>
無勞大厦歌寒素柱石明堂四海傳<lb/>
<pb n="KR4e0218_WYG_062-3a"/>
　　　王貞伯總戎曹能始計部偕僚屬並遊胡氏園<lb/>
　　　　亭昏黑言旋二君更衣拉余痛飲申旦時張<lb/>
　　　　中貴為主人<lb/>
急管繁絃興入雲新歌妙舞送斜曛花間乍别鴛鸞序<lb/>
竹裡重呼鸛鶴羣飛盖陳思元結客抽毫王粲舊従軍<lb/>
無論夙昔司空珮永夜雙龍合斗文<lb/>
　　　飲王茂才園亭戲作<lb/>
碧天翹首暮雲流笑揖雙龍問斗牛賦就轉深司馬渴<lb/>
<pb n="KR4e0218_WYG_062-3b"/>
詩成不散杜陵愁千春海岱留髙迹萬事乾坤託逺遊<lb/>
大白滿斟花滿座姮娥今夜宿南樓<lb/>
　　　夀相國趙公二首<lb/>
突兀平津見老臣天容黄髮佐金輪八荒夀域開𤣥圃<lb/>
三殿祥光接紫宸操管異時符鸑鷟懸弧當日兆麒麟<lb/>
亦知竹素流千載一頌聊同四海人<lb/>
綺閣晨開玳瑁筵東華金醴百壺懸周流花甲仍三五<lb/>
迢遞椿齡尚八千紫氣正留函谷外丹心猶照渭濵前<lb/>
<pb n="KR4e0218_WYG_062-4a"/>
他年無棣分封廣玉舄虚勞大海傳<lb/>
　　　長安逢吳允兆賦贈<lb/>
布襪芒鞋易水遊相逢頻典鷫鸘裘論交宇宙誰青眼<lb/>
握手河山共白頭上座飛譚迴九列後車傳食遍諸侯<lb/>
他時叱石金華頂遲汝同登十二樓<lb/>
　　　同允兆夜譚作<lb/>
殘燈遙夜話飛蓬慷慨燕歌照白虹青海未停東伐騎<lb/>
黄河猶滯北歸鴻毫端秀色三都並筑畔雄心萬古同<lb/>
<pb n="KR4e0218_WYG_062-4b"/>
一笑鍾期絃絶後髙山重拭舊絲桐<lb/>
　　　過王中翰奕棋作<lb/>
清簟疎簾照綠莎匡床曲儿對維摩庭中白晝銷碁局<lb/>
席上青山爛斧柯賭郡宣城知得否連營淝水定如何<lb/>
無愁晚色催歸騎大有銀蟾絳闕過<lb/>
　　　答東阿張明府肅仲時肅仲逺命書貺物色余<lb/>
　　　　長安風塵中不遇㡬返胡孟弢特為致之感<lb/>
　　　　而賦答并似孟弢<lb/>
<pb n="KR4e0218_WYG_062-5a"/>
屐齒蒼茫破綠苔飛緘雲色滿蓬萊應憐疋馬齊東駐<lb/>
敢望雙鴻代北來遙夜石函干斗氣異時金鏡補天才<lb/>
何當一别荆髙筑抵掌華陽百尺臺<lb/>
　　　送章行父之景州<lb/>
五載𤣥亭憶問竒秋風晨起出闗時天涯客況誰青眼<lb/>
海岱人倫見白睂一水移舟燕月墮千峰搖筆岱雲馳<lb/>
銅駝陌上花如錦大有山公醉接䍦<lb/>
　　　贈翁少府<lb/>
<pb n="KR4e0218_WYG_062-5b"/>
新様春衫白苧裁翩翩遊騎近蓬萊桃花尚狎潘郎貌<lb/>
蓮幕曽傾庾尉才豈為鱸魚還越郡仍驅駟馬入燕臺<lb/>
當壚漫奏文君曲夾座紅桃映緑苔<lb/>
　　　訪李汝藩獄中作<lb/>
貫日長虹暮色凝淋漓杯酒頌如澠含悽小吏呵周勃<lb/>
雪涕中郎和李陵書就圜扉腸拂鬱劍埋深獄氣翀騰<lb/>
文皇每飯思飛将荏苒金雞下玉繩<lb/>
　　　王行父授官上林賦柬<hi>有序</hi>
<pb n="KR4e0218_WYG_062-6a"/>
　　　　行父乆需次不調忽以是月拜上林喜而賦<lb/>
　　　　此<lb/>
五載緇衣徧洛塵明光晴日拜絲綸唐宫全樹依官舎<lb/>
漢苑飛花接帝宸玉陛含香春縹緲金門持㦸夜沈淪<lb/>
八川向背分流處能憶當時奏賦人<lb/>
　　　送徐大司空還豫章時俞羨長挈家附公樓船<lb/>
　　　　南返<lb/>
掛冠神武思飛揚揮手浮雲八座傍劍擁霜華辭碣石<lb/>
<pb n="KR4e0218_WYG_062-6b"/>
帆飛風色過潯陽天髙自鑒葵心赤地近初逢菊蕋黄<lb/>
漫逐羨門瀛海去宗臣勞勣在明堂<lb/>
　　　寄李長史<lb/>
脩竹㕘差映夾池十年歸夢阻江蘺曳裾漢殿春風蚤<lb/>
飛盖梁園夜月遲七發盛傳才子調四愁偏失美人期<lb/>
唾壺歌曲英雄老憔悴青衫易水湄<lb/>
　　　送宋少府之南康<lb/>
一葉秋風度薊臺爭傳飛檄下蓬萊雲收函谷青牛去<lb/>
<pb n="KR4e0218_WYG_062-7a"/>
霧擁匡山白鹿來帝惜揚雄甘吏隠人占梅福是仙才<lb/>
香爐紫氣三千仞為掃題名舊緑苔<lb/>
　　　送范㕘軍之白下<lb/>
藉甚㕘軍鮑照賢攜書遙赴秣陵船清江桃葉懐人夜<lb/>
渌水蓮花作吏年大府旌旗朝讌合髙門袍笏晝遊旋<lb/>
崢嶸鳷鵲金波麗賦就先従洛下傳<lb/>
　　　中秋同允兆諸子集趙相國第玩月二首<lb/>
靜夜胡床拂斗牛天街涼月湧青虬銀窺帝釋三千界<lb/>
<pb n="KR4e0218_WYG_062-7b"/>
玉倚仙人十二樓墜露迥霑長樂夢飛雲旋逐廣陵遊<lb/>
淋漓桂醑黄封在一洗都門萬斛愁<lb/>
吐握平津近帝閽鹽梅佳節許同論蒲萄漢殿馳中使<lb/>
薏苡燕臺出上尊玉笛飛霜連四野金莖零露滿千門<lb/>
霓裳陣陣天風落猶記嫦娥一笑温<lb/>
　　　林冏卿過訪作<lb/>
一别錢塘夢未迴朱明雲色幾含杯旌移合浦風前葉<lb/>
傳擁羅浮雪後梅建禮含香清蹕近甘泉司僕紫泥催<lb/>
<pb n="KR4e0218_WYG_062-8a"/>
三千騋牝馳金埒倘許飛黄託乗陪<lb/>
　　　查少㕘入賀賦贈<lb/>
獻賦當時共洛陽翩翩裘馬少年塲追思文考朱顏麗<lb/>
轉愧安仁白髮長暮雨軒車留碣石秋風船舫隔錢塘<lb/>
金銀四百湖堤寺悵望遙天菊蕋黄<lb/>
　　　送斯惟武之塞上<hi>惟武余郡人負竒氣逸才與李允達善以尺牘千言謁余</hi>
河東裁就筆生花聊逐秋風問漢查身著短衣隨屬國<lb/>
手提長㦸事輕車千言謁帝心逾壮一賦従軍髩已華<lb/>
<pb n="KR4e0218_WYG_062-8b"/>
竒績賀蘭峯頂望萬山明月照龍沙<lb/>
　　　贈鄧㕘軍明府逺遊尊人蚤嵗棄官隠匡岳<lb/>
手板那能謁路傍扁舟歸興逐潯陽㕘軍不戀芙蓉幕<lb/>
仙尉偏宜薜荔裳釣倚宮亭明月近樵穿廬岳亂雲長<lb/>
誰言玉樹階除畔百尺嵳峩在廟廊<lb/>
　　　送鄭明府之山東<lb/>
百里絃歌遍訟堂銅符墨綬正飛揚橋迎駟馬過平樂<lb/>
舄化雙鳬到上陽汶水星芒流劍匣齊山雲色墮琴床<lb/>
<pb n="KR4e0218_WYG_062-9a"/>
看君異日循良宴第一雄飛漢殿傍<lb/>
　　　送鄧逺遊令浦江<lb/>
九月西風木葉黄才人初釋芰荷裳無論白雪誇金馬<lb/>
聊為丹砂問石羊縹緲孤查淩大澤聨翩雙舄度長楊<lb/>
江城咫尺絃歌起桃李新陰匝訟堂<lb/>
　　　送鄧逺遊之浦陽時将以便道歸匡廬為太公<lb/>
　　　　夀<lb/>
黄金臺下驟驊騮又見栽花大海頭洞倚匡廬新白鹿<lb/>
<pb n="KR4e0218_WYG_062-9b"/>
闗停函谷舊青牛三都賦在驚𤣥晏八咏篇成和隠侯<lb/>
溪上秋蘭吾舊宅一觴行為瀫紋留<lb/>
　　　送張博士<lb/>
賦就河東絳闕傳一官行李尚寒氊青衫乍脱燕城下<lb/>
彩筆仍飛越嶠前去日雲霄偕雁序到時星斗動龍泉<lb/>
摳趨咫尺南宫近莫滯侯生問字船<lb/>
　　　送張仲蔚之慶源<lb/>
河橋尊酒醉還醒惆悵離歌薄暮聴五夜芙蓉雙劍紫<lb/>
<pb n="KR4e0218_WYG_062-10a"/>
萬山桃李一氊青何人帝里酬春雪有客仙都問嵗星<lb/>
計日子虚天尺五生徒猶誦太𤣥經<lb/>
　　　送陳座師之嶺右<lb/>
除書初下玉宸班詔遣詞臣諭百蠻一棹鬱林先訪石<lb/>
雙旌梨嶺盡穿山風雲絶域聊乗障雨露明堂欲賜環<lb/>
花底刺桐春萬樹七星巖洞並誰攀<lb/>
　　　輓吳别駕<lb/>
藉藉賢聲動草萊翩翩半刺未塵埃三臺總擅功曹績<lb/>
<pb n="KR4e0218_WYG_062-10b"/>
八郡同推别駕才易水佩刀殘月墮天都歸櫬斷雲哀<lb/>
無嗟司法吳郎逝鉅筆曽煩杜甫裁<lb/>
　　　題管建初紫宸宣對冊<lb/>
五彩毫揮白練裙紫宸前殿召偏勤百篇留宴唐供奉<lb/>
三絶親題鄭廣文斗色已看龍劍耀家聲重詫鳳毛聞<lb/>
長安多少擔簦客咫尺何人覲五雲<lb/>
　　　送萬伯修中丞之朝鮮四首<lb/>
鵲印朝従漢殿懸歡聲雲擁薊門前休戈隴坂屯田日<lb/>
<pb n="KR4e0218_WYG_062-11a"/>
伐鼓漁陽出塞年結客威名馳豹尾封侯消息到龍泉<lb/>
胡床不厭王猷傲爛漫梅花笛裏傳<lb/>
甘泉初錫紫貂裘劍色飛揚射斗牛定逺侯封天北極<lb/>
受降城築海東頭連營甲胄分丹轂擁道旌旗照碧油<lb/>
道是征西唫興劇月華遙夜滿南樓<lb/>
萬斛餘皇照叵羅清江鴨緑笑顔酡山西上将能横槊<lb/>
塞北名王盡倒戈露布夜除𤣥菟壘霜笳晴擁白狼河<lb/>
金閨漫作遼陽夢一戰燕然石已磨<lb/>
<pb n="KR4e0218_WYG_062-11b"/>
輝煌珠履将壇従奕葉金貂帝眷濃座上短衣容薜荔<lb/>
尊前長鋏叩芙蓉扶桑日出消千蜃細栁天迴駐六龍<lb/>
可念茂林詞賦客當壚憔悴謁臨卭<lb/>
　　　答張孝廉<lb/>
貂裘垂敝尚遊梁欲挽鹽車上太行劍擁石函龍闕下<lb/>
毫揮金鏡鳳池傍中山麯米澆愁盡大庾梅花入夢長<lb/>
道是妝臺饒錦瑟佳期晨夕按霓裳<lb/>
　　　與黄山人舜夫别三十年絶不相聞問忽道遇<lb/>
<pb n="KR4e0218_WYG_062-12a"/>
　　　　于長安青燈話舊不勝今昔之感即席賦此<lb/>
把袂風前各愴神青燈明滅潞河濵三生恍覩前朝客<lb/>
萬死驚逢絶域人寂寞未妨龍劍老飛揚猶喜鳳毛新<lb/>
同聲咫尺荆髙在散髮狂歌傍紫宸<lb/>
　　　少林浮屠秋溟行脚都下以姑布術持巻乞題<lb/>
　　　　賦贈<hi>代</hi>
麻衣道者術親傳石室瑤編豈偶然一缽舊攜中岳頂<lb/>
雙燈今續大溈前封侯定逺寧無骨入相剛成且問年<lb/>
<pb n="KR4e0218_WYG_062-12b"/>
愧我黄扉頭白早丹青行辟四門賢<lb/>
　　　寄王新建世叔并詢黄山人<lb/>
小隊尋花易水傍元戎旌節乍徜徉千檣楚塞飛葭菼<lb/>
萬斛吳都下稻粱赤管頻年貽上國𤣥圭他日告明堂<lb/>
翩翩門客饒朱履喜怒惟應共郄郎<lb/>
　　　夜過鄧逺遊劇談申旦先是逺遊賦五言八律<lb/>
　　　　見贈屬余病冗未報兹當握别援筆近體四<lb/>
　　　　章付逺遊小史歌之<lb/>
<pb n="KR4e0218_WYG_062-13a"/>
落木蕭蕭夜過従青燈明滅照芙蓉櫜鞬驟覺中原盡<lb/>
旗鼔俄驚上國逢霧擁雙龍懸碣石風馳駟馬到臨卭<lb/>
他時廣樂鈞天奏莫忘齋頭舊雨濃<lb/>
乍釋青衫賦逺遊翩翩文彩跨登樓躊躇易水新交定<lb/>
濩落夷門故老留寸管乾坤才欲盡雙燈湖海話難酬<lb/>
無論一盖傾如故已訂詞盟到白頭<lb/>
面壁傳衣事已陳孤雲寥落傍風塵青萍萬里長為客<lb/>
彩筆三朝未授人把臂壚頭傾海岱持螯天末動星辰<lb/>
<pb n="KR4e0218_WYG_062-13b"/>
何辭大白終宵醉話入如澠對愴神<lb/>
擁坐黄花照别筵西風無賴木蘭船千人楚國迴髙倡<lb/>
一士成都抱太𤣥叔度經旬貪晤語淵源少日慰周旋<lb/>
那能驟割新知興極目河橋思惘然<lb/>
　　　寄贈項觀察二首<lb/>
幕擁青油坐緑苔髙牙三輔近蓬萊函闗吏識終軍貌<lb/>
宣室神占大傅才雪地呼鷹迴樂堡霜天馳馬赫連臺<lb/>
誰言帥府多袁伏露布千篇屬手裁<lb/>
<pb n="KR4e0218_WYG_062-14a"/>
片語雞林百鎰傳何人不慕項斯賢飛揚北府談兵夜<lb/>
磊落南宮謁帝年絶塞雄風迴白羽長空明月墮朱絃<lb/>
髙門倘記登龍客一借胡床玳瑁筵<lb/>
　　　夀李翁<lb/>
蓬矢桑弧繡闥懸桃花開落又千年流沙欲度函闗外<lb/>
弱水聊乗漢闕前拂曙霞光三鳥使横秋霜色二龍泉<lb/>
無論寶籙方平授窈窕麻姑出玳筵<lb/>
　　　夜同張轉運葉觀察秦孝廉集淩比部宅坐中<lb/>
<pb n="KR4e0218_WYG_062-14b"/>
　　　　王大理孫太史曹計部皆同年友也<lb/>
秉炬髙堂話昔遊升沈離合遞生愁江東閥閲三才聚<lb/>
洛邑軒車四貴留下榻共青今夜眼驅車全白異時頭<lb/>
朝來一劍仍岐路相望郵亭各斗牛<lb/>
　　　答吳觀察文仲時文仲以長歌寄余<lb/>
彩筆翩翩漢史才黄金持賜出蓬萊長驅五馬過秦望<lb/>
逺寄雙魚下越來大海雲霓晨仗鉞孤城雨雪暮登臺<lb/>
名山萬仞金華色屈指題名到緑苔<lb/>
<pb n="KR4e0218_WYG_062-15a"/>
錦字千行墜北平飛書天末故人情揮毫白雪流三洞<lb/>
露冕青霞接四明水國蒹葭寒入夢山堂蘿薜夜尋盟<lb/>
瓊珠滿握慚相報慘淡長途一劍鳴<lb/>
　　　章納言宗理有事諸陵拉余同謁歸賦七言四<lb/>
　　　　章<lb/>
壺中何處問三山輦路蒼茫弱水環霧擁六龍迴地軸<lb/>
雲扶雙鳳出天闗雕梁甃玉丹臺淨畫栱鋪金絳闕閒<lb/>
五夜靈旟清蹕近蕭森風雨落人間<lb/>
<pb n="KR4e0218_WYG_062-15b"/>
百二河山望未涯飛流環玉潄雲芽宫懸劍舄長春近<lb/>
殿擁旌旗太乙遐古洞藤蘿時墜雪仙源桃李亂飛霞<lb/>
鈞天忽聴簫韶度七日那能記暮笳<lb/>
中天晴色敞𤣥扉秣馬平明度翠㣲碧嶂巧分千鷲立<lb/>
蒼泉寒擘九龍飛雲霞散彩鋪瑤闕象緯飄光動玉旂<lb/>
舊識上清童子在應門猶著五銖衣<lb/>
突兀𤣥宮䕶翠苔金銀隨處現蓬萊乾坤南北崑崙峙<lb/>
日月東西泰華來永夜旌旗環帝蹕清秋絃管逐仙臺<lb/>
<pb n="KR4e0218_WYG_062-16a"/>
鼎湖一望龍髯近欲起軒皇馭世才<lb/>
　　　題趙比部崧髙巻<lb/>
六洞三山締夙緣崧髙雲色正蒼然金身百丈飛龍日<lb/>
寶籙千秋記鳳年杖錫乍移吳苑外香燈長䕶越臺前<lb/>
菩提一缽開甘露猶憶中林靜夜傳<lb/>
　　　投贈沈相國八首<lb/>
金鼎調元賛玉宸羣公環立讓經綸華夷一代瞻王佐<lb/>
社稷三朝仗帝臣絳闕頻年迴雨露彤墀遙夜接星辰<lb/>
<pb n="KR4e0218_WYG_062-16b"/>
異時伯仲標鴻業肯向伊周躡後塵<lb/>
萬丈花光筆似椽明時蚤嵗奪青錢垂紳迥立烟霄上<lb/>
振珮長趨日月前白髮樞衡調鼎夜丹心帷幄運籌年<lb/>
平津漫詫封侯貴赤舄勤勞四海傳<lb/>
屈指蒲輪魏闕徵蒼生翹首屬騫騰文章八代占重起<lb/>
禮樂千年待中興西極雲沙馳象馬南溟濤浪浴鯤鵬<lb/>
亦知賜杖堪扶老未許東山日暮登<lb/>
飛書遙度玉門闗鴨緑江清燧火閒萬甲驟空𤣥菟壘<lb/>
<pb n="KR4e0218_WYG_062-17a"/>
雙旌遙奪賀蘭山紛紜虎帳咨良䇿磊落麟臺畫壯顔<lb/>
漫説平陽饒汗馬中天一柱定誰攀<lb/>
十年調鼎繫遐思霖雨親承玉陛詞八士夜登元愷族<lb/>
千官晨謁帝王師逶迤樹色長春殿縹緲藜光太乙祠<lb/>
慚愧鈞天韶濩在入将流水奏朱絲<lb/>
冠代詞華八詠儔中天霞色四明流黄冠未許歸賢相<lb/>
彩筆聊将和隠矦環珮西園晴赫奕圖書東壁暮優游<lb/>
無論消渴須盤露百尺金莖望斗牛<lb/>
<pb n="KR4e0218_WYG_062-17b"/>
廿載貂裘客路難青𠖇長日望鵷鸞華軒肯挾三公貴<lb/>
大厦寧忘一士寒日月䕫龍新政府風雲揚馬舊詞壇<lb/>
𤣥亭不厭侯芭學掃葉頻過十二欄<lb/>
十年懐璧臥山堂老逐鹽車上太行矯首乾坤空駿骨<lb/>
闗心岐路半羊腸星河暗蝕芙蓉珮雨雪全凋薜荔裳<lb/>
道是姬公勤吐握将因詞筆獻長楊<lb/>
　　　感事<lb/>
九折曽聞蜀道難綈袍誰戀故人寒長鑱杜甫朝朝斸<lb/>
<pb n="KR4e0218_WYG_062-18a"/>
短鋏馮驩夜夜彈垂首乾坤皮骨盡側身湖海髩毛殘<lb/>
天風習習扶搖近會向南溟刷羽翰<lb/>
　　　送李㕘軍使秦中<lb/>
朱節朝持下紫宸北風揚斾潞河濵飛槎渭水星為使<lb/>
授簡梁園雪照人去路正逢葭菼夕歸期先趂棣棠春<lb/>
遙遙草色西池畔何限新詩入夢頻<lb/>
　　　贈孫太宰二首<hi>代</hi>
名世中原間出年三朝人望屬材賢氷壺獨抱青雲上<lb/>
<pb n="KR4e0218_WYG_062-18b"/>
水鏡髙懸白日前珂色蔥蘢分建禮履聲搖曳動甘泉<lb/>
千秋啟事傳緗帙肻讓山公筆似椽<lb/>
徵書晨下建章宮赫奕蒲輪眷注同黜陟千官周太宰<lb/>
安危一代晉司空尊罍尚憶東山勝柱石遙瞻北斗崇<lb/>
咫尺黄金飛兔滿驪黄聊為辨追風<lb/>
　　　章納言得雄過是将益燕山之數賀以七言一<lb/>
　　　　章<lb/>
梅花南陌正毿毿蘭萼東風瑞氣含四鳳桓生重遘一<lb/>
<pb n="KR4e0218_WYG_062-19a"/>
八龍荀氏僅餘三充閭此夕傳歌頌跨竈他年入笑譚<lb/>
屈指瑯琊符勝事珠璣林立待分甘<lb/>
　　　陳冏卿過訪二首<lb/>
危樓百尺暮雲孤象緯寒飄玉鹿盧校士當年曽越郡<lb/>
空羣此日更燕都天閑盡獲龍媒否海甸仍求駿骨無<lb/>
最憶牙檣蘭水畔滄浪一曲和潛夫<lb/>
髙天雲霧玉宸班咫尺龍鱗近聖顔靜夜鳴珂朝北極<lb/>
清秋拄笏望西山風馳騕裊三千隊電擁驊騮十二閑<lb/>
<pb n="KR4e0218_WYG_062-19b"/>
慙愧方皋談滅沒鹽車憔悴太行間<lb/>
　　　惟寅病榻對譚作<lb/>
大厦華軒接上林閒窗孤榻類山陰朱顔我向愁中擲<lb/>
白髮君隨病後深櫪下驥心時慘淡杯中蛇影任浮沈<lb/>
蒲團兀坐黄粱熟萬户燕臺急暮砧<lb/>
　　　徐文明館中聴歌<lb/>
清歌一曲暮雲長秉燭呼盧萬事忘朱履三千迴别院<lb/>
金釵十二照華堂誰言工部生來瘦漫説司空見後狂<lb/>
<pb n="KR4e0218_WYG_062-20a"/>
妬殺盧家雙乳燕春風聨翼向雕梁<lb/>
　　　夜飲徐文明邸即席作二首<lb/>
相逢湖海盡詞才車馬蒼茫踏翠苔萬里鄉心同越嶠<lb/>
新年春色到燕臺筵前栢葉風初動庭際梅花月漸來<lb/>
遮莫河梁成逺别黄金新詔出蓬萊<lb/>
散髮狂歌動紫宸天街良夜月如銀朱顔暫借逢春客<lb/>
白髮偏驚受嵗人宇宙風期迴擊筑江湖消息報垂綸<lb/>
髙陽是處名流集痛飲何辭大白頻<lb/>
<pb n="KR4e0218_WYG_062-20b"/>
　　　胡穀元招同茅陳諸生夜集余適留滯都門不<lb/>
　　　　及赴<lb/>
折簡招邀玳瑁筵那知春色負華年才人並集春明外<lb/>
倦客孤吟建禮前易水乍聞新擊筑稽山殊愧舊移船<lb/>
拚成十日平原醉栢葉椒花次第傳<lb/>
　　　寄何轉運<hi>代</hi>
嚴城平楚正蒼然突兀髙牙大海懸三輔雲霞雙闕底<lb/>
九河氷雪萬家前公車竹箭同登日宦邸梅花獨賦年<lb/>
<pb n="KR4e0218_WYG_062-21a"/>
漫説魚鹽留滯乆家聲八座在甘泉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_062-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十二<lb/>
</p>
<p>
</p>
  </div>
</body>
</text>
</TEI>
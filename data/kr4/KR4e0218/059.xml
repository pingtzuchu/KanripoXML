<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十九</head> <lb/>
    <p>
<pb n="KR4e0218_WYG_059-1a"/>
欽定四庫全書<lb/>
　少室山房集巻五十九<lb/>
　　　　　　　　　　　　明　胡應麟　撰<lb/>
　　七言律詩八十首<lb/>
　　　大司馬東明石公過訪奉贈二首<lb/>
百萬良家白羽中驅除南北羨雄風坐收貔虎無雙策<lb/>
誰擅麒麟第一功帶礪河山新氣象旂常社稷舊精忠<lb/>
遥憐抗疏黃門日折檻長留玉陛楓<lb/>
<pb n="KR4e0218_WYG_059-1b"/>
三朝詞筆大如椽琬琰勛勞柱石前七尺安危懸宇宙<lb/>
䨥鈎離合動星躔陳兵鉅鹿登壇夜破敵盧龍出塞年<lb/>
堪笑班生頭漸白欲將銘頌勒燕然<lb/>
　　　送羅浮陳山人<lb/>
揮手元龍客思遐十年豪氣共天涯愁深白下三秋月<lb/>
夢入朱明萬樹霞卧榻經年聞帝座支機何處問仙槎<lb/>
樂遊原上飛霜色惆悵離心折暮笳<lb/>
　　　同胡孟弢張仲立過集李惟寅宋忠父作<lb/>
<pb n="KR4e0218_WYG_059-2a"/>
欲綰相如賦倦遊歸心頻折大刀頭桃花一樹空含笑<lb/>
栁葉千絲盡喚愁狂逐春風眠北里醉呼明月上南樓<lb/>
應門莫怪齊竽拙挾瑟時能過五侯<lb/>
　　　雨中同行父元兆集惟寅第作<lb/>
皁帽攲斜白苧袍尊前華髮漸蕭蕭西堂殘暑驅紈扇<lb/>
南陌新涼上彩毫風度蛩聲油幕逺月分螢影畫牆高<lb/>
從知隻字千秋在底事平原説四豪<lb/>
　　　夏日集大學士趙公齋中時羣從諸孫咸集<lb/>
<pb n="KR4e0218_WYG_059-2b"/>
畫檻雕楹煥陸離雪桃氷李坐含巵天迴廣厦流雲入<lb/>
地擁長廊夕照移繞砌蘭孫誇奕葉當筵花萼鬭連枝<lb/>
朝來霖雨商岩足好奏南薰上赤墀<lb/>
　　　夜同謝友可集曽人倩新居分得臺字客罷復<lb/>
　　　　對奕丙夜<lb/>
深居贏得近蓬萊路轉黃金百尺臺入座風流垂拱客<lb/>
登壇名譽建安才雙扉積翠西山墮四壁新涼上苑來<lb/>
清簟畫簾爭奕罷坐攜明月向蒼苔<lb/>
<pb n="KR4e0218_WYG_059-3a"/>
　　　寄贈李參知<hi>駐婺中出示呉下名流詩帖甚都</hi>
突兀龍門重漢都誰從長揖望司徒天邊紫霧飄熊軾<lb/>
日下紅雲抱轆轤種就甘裳連百粤攜來𤣥草半三呉<lb/>
胡床見説風流甚試問南樓月有無<lb/>
　　　為行父贈西曲薛生<lb/>
誰挈名花到上林居然一笑謝千金江天桃葉凌風渡<lb/>
水國蒹葭抱月吟朱鳯半翹縁比翼翠蛾微斂為同心<lb/>
白家長恨殊堪誦早拂東床侍玉琴<lb/>
<pb n="KR4e0218_WYG_059-3b"/>
　　　薛生以七夕初度故小字巧巧又清齋學佛復<lb/>
　　　　有素素之稱行父拉余過曲中薛持箋索題<lb/>
　　　　走筆賦此<lb/>
名花移植近金鑾一朶能傾十二欄巧思正鍾天女夕<lb/>
素肌長抱月娥寒清商管協河東鳯<hi>薛于坐吹玉簫汪明生作白眼和之</hi>
<hi>絶類燕中瞽目彈琵琶者衆為之大嘯云</hi>赤錦箋裁蜀郡鸞可但校書推學<lb/>
士龍門飛將舊登壇<hi>薛濤稱女校書仁貴以白袍顯素素于騎射甚精皆薛氏云</hi>
　　　李本建招集薛館薛於弧矢最精挾彈尤稱絶<lb/>
<pb n="KR4e0218_WYG_059-4a"/>
　　　　技是日縱觀許為李作長歌贈薛先賦此篇<lb/>
曽伴天孫侍玉宸偷從太白下峨岷驚看絶代無雙質<lb/>
解道登壇第一人<hi>薛一見余即以此語相贈</hi>翠袖彎弧長貫月青絲<lb/>
馳轡不飛塵亦知八斗才華絶能復抽毫賦洛神<lb/>
　　　同謝友可集王行父館中<lb/>
一尊長夜把蒲萄邂逅燕城貰錦袍彩翰舊飛三楚雪<lb/>
青萍初濯九江濤銷沈徃事迷雞肋歴落雄心擅蟹螯<lb/>
驚座莫言狂態甚風流王謝總人豪<lb/>
<pb n="KR4e0218_WYG_059-4b"/>
　　　王行父入都以鵞飵糟鰣葛簟等物見餉賦此<lb/>
𤣥經曽授楚三閭賦就河東出草廬餽我正思衡岳雁<lb/>
為君重食武昌魚蒼筠巻雪真無價素葛含風玉不如<lb/>
漫向美人論識面十年䰟夢倚璠璵<lb/>
　　　唐從事邀集酒樓觀女樂即席賦此送唐之歙<lb/>
　　　　中<lb/>
錦纜黃河憶共來輝煌袍笏下蓬萊風流蹔借蓮花幕<lb/>
意氣頻呼竹葉杯海上晝遊還越郡天涯春色遍秦臺<lb/>
<pb n="KR4e0218_WYG_059-5a"/>
雙騶倘憩齊雲石為掃題名舊緑苔<lb/>
　　　同王行父集惟寅齋頭得來字<lb/>
曲几疎櫺照緑苔髙陽狂興逐人來即看談虎當今事<lb/>
何減雕龍異日才座上彩毫仍楚澤門前珠履半燕臺<lb/>
蛟螭剥落司空字猶記岣嶁絶頂裁<hi>時出大禹承帝碑</hi>
　　　楊博士招飲館中<hi>博士成都人舊為長洲縣尹</hi>
白板雙扉䕶碧苔何人攜酒問竒來𤣥亭暫寄成都客<lb/>
宣室初還洛下才座裏盃盤仍苜蓿宫前袍笏漸蓬萊<lb/>
<pb n="KR4e0218_WYG_059-5b"/>
無論麋鹿姑蘇畔蚤逐飛黃上薊臺<lb/>
　　　仲夏初度惟寅為余舉觴話舊感懐賦謝此什<lb/>
年少相逢結客塲翩翩裘馬賦河梁風期肻逐朱顔盡<lb/>
意氣偏偕白髮長閣上麒麟雲縹緲宫前鳷鵲月微茫<lb/>
桑弧莫話男兒事縱目天山大樹傍<lb/>
　　　蔡穉含招同王恒叔永叔雨集<lb/>
繞架琳瑯四壁前翛然門巷似神仙風驅殘熱先開徑<lb/>
雨送新涼驟入筵三俊聨翩飛宛洛一經憔悴卧幽燕<lb/>
<pb n="KR4e0218_WYG_059-6a"/>
毋嗟老眼風塵下賭墅猶能壓謝𤣥<lb/>
　　　同王太僕蔡祠部集永叔黃門館中<lb/>
十日平原燕未空千秋河朔思偏雄雙攜綵筆邀王粲<lb/>
一抱朱絃和蔡邕太液輕陰迴驟雨甘泉殘照挾飛虹<lb/>
淋漓大白休辭醉何限蘭心玉署中<lb/>
　　　周窽六招飲齋中<lb/>
苜蓿空齋坐典墳居然野鶴在雞羣前身宋玉偏能賦<lb/>
早嵗陳思善属文絶頂匡廬捫墜雪深秋滕閣卧飛雲<lb/>
<pb n="KR4e0218_WYG_059-6b"/>
何須更作如椽夢粲爛朱華鄴水濆<hi>窽六臨川人</hi>
　　　贈王吏部<lb/>
江左高門舊不羣埀紳端笏氣凌雲千秋藻鑑山公疏<lb/>
一代菁華吏部文漏待明光天咫尺香含長樂霧絪緼<lb/>
干將此夕堪延佇何限飛虹易水濆<lb/>
　　　惟寅治第于甃石中得大禹岣嶁碑因函置壁<lb/>
　　　　間賦此紀事是日同觀者王行父汪明生<lb/>
十丈穹窿照海湄𤣥圭猶憶告成時不縁竒字中郎識<lb/>
<pb n="KR4e0218_WYG_059-7a"/>
那得靈文大夏遺霧擁蛟鼉晴挂壁星攢科斗夜臨池<lb/>
他年手勒燕然碣萬古銀鈎對陸離<lb/>
　　　贈京兆尹錢公<lb/>
宦迹三朝舊建章風流習習滿維揚髙門奕葉推王謝<lb/>
大府聨翩接趙張謁帝競傳京兆尹入官曽記禮曹郎<lb/>
燕臺百尺衙齋近燦爛黃金出尚方<lb/>
　　　贈答郭太史美命<lb/>
縹緲蓬壺十二樓鏘金鳴玉扈宸旒客傳江夏無雙譽<lb/>
<pb n="KR4e0218_WYG_059-7b"/>
人擬汾陽第一流紫闥霞明螭陛底青宫雲繞鳳池頭<lb/>
遥憐後夜藜燈色曳杖頻攜太乙遊<hi>太史江夏人</hi>
　　　與君禹蘇丈别且六載入都後忽聞以大計至<lb/>
　　　　余喜極策蹇訪邸中君禹方病齒謝客躍起<lb/>
　　　　擁褐對談丙夜各賦一章<lb/>
金銀宫闕駕蓬萊入覲歡聲漢使來一自驪駒傳象郡<lb/>
那知龍劒合燕臺新書碧荔枝頭寄麗賦紅蕉葉下裁<lb/>
秉燭對談拚永夜參差梁月墮莓苔<lb/>
<pb n="KR4e0218_WYG_059-8a"/>
　　　張中丞助父兩以書寄余余亦兩書寄助父而<lb/>
　　　　皆不達郎君後之都下再得手札賦此奉酬<lb/>
廿載梁園望目勤西風林葉轉紛紜浮沈殷羨書中字<lb/>
明滅荆卿劒上文地盡中原惟片雪天長南國有飛雲<lb/>
悲歌屠狗燕臺事寂寞年來未易聞<lb/>
　　　壽柳封君<lb/>
紫氣東溟日夜懸瓊樓春色照華筵簪纓世襲河東後<lb/>
綸綍新傳渭水前桂樹一株偏倚月桃花千度不知年<lb/>
<pb n="KR4e0218_WYG_059-8b"/>
誰論五馬人生貴屈指青鸞絳闕傳<lb/>
　　　區太史用孺招同屠田叔胡孟弢曽人倩崔子<lb/>
　　　　玉謝天章高正甫張孟竒夜集得霞字<lb/>
青熒藜火隔窓紗咫尺瀛州路未遐執㦸共誇中秘館<lb/>
飛觴頻入近臣家毫端麗賦燕臺雪座上雄談碣石霞<lb/>
不道羅浮天萬里玉堂清夜看梅花<lb/>
　　　秋日汝元招集城西李氏髙嘯臺即席賦<lb/>
百尺䦨千掛斗牛千家簾幙浄髙秋慈恩花竹深藏寺<lb/>
<pb n="KR4e0218_WYG_059-9a"/>
太液芙蕖逺入樓檻外飛雲盤野鶴尊前斜日墮沙鷗<lb/>
脫巾洗足俱成趣莫負平原十日游<lb/>
　　　惟寅偶中人言不佞復將南發去住之懐凄然<lb/>
　　　　岐路漫成此章<lb/>
虎將親提十萬師功成頻奏乞歸詞寧知巧貝生文錦<lb/>
不信明珠溷素絲上將且開黃菊宴遊人先到赤松祠<lb/>
飛霜夜發河橋舫愁絶乖龍入夢思<hi>時值暮秋</hi>
　　　别沈司空純父二首<lb/>
<pb n="KR4e0218_WYG_059-9b"/>
津亭黃葉正紛紛不斷秋聲馬上聞客子衣裝鴻雁隊<lb/>
元戎旗幟鸛鵞軍攜歸海嶠猶春雪望入河梁幾暮雲<lb/>
萬里孤舟三刹畔不堪重泊過宵分<lb/>
何限飛霜易水頭木蘭舟楫蹔夷猶四愁是處羈平子<lb/>
八詠當年擅隠侯羽扇論兵朝北塞胡床攜客夜南樓<lb/>
誰言片月關山逺夜夜雙龍合斗牛<lb/>
　　　别李太保惟寅<lb/>
一騎西風問故山淮南樷桂正堪攀華筵首列三千坐<lb/>
<pb n="KR4e0218_WYG_059-10a"/>
大厦長依十萬間出塞功成遼海戍攜家秋盡洞庭灣<lb/>
高牙突兀雲霄上清夢頻飛玉筍班<lb/>
　　　别郭太史美命<lb/>
午夜西風興式微并門黃葉背人飛孤雲萬里還丹壑<lb/>
列宿中天覲紫微異代漢庭談結襪他年周鼎佐埀衣<lb/>
莫愁楚越音書斷何限陽春落海圻<lb/>
　　　别王文學行父並所知薛生<lb/>
長嘯都門話草萊驪駒猶傍夕陽裁新詩絶代王摩詰<lb/>
<pb n="KR4e0218_WYG_059-10b"/>
妙舞傾城薛夜來尺璧故應還楚嶠雙珠何日問秦臺<lb/>
紗窓繡幙論心地飛夢時能到緑苔<lb/>
　　　次潞河少保趙公太保李公各遣人以綾錦追<lb/>
　　　　遺賦謝<lb/>
煥爛雙緘襲彩毫春風如拂潞河濤寒銷學士青綾被<lb/>
艶借元戎赤錦袍范叔豈忘歸魏思蘇卿寧憚入秦勞<lb/>
江干好伴羊裘客埀釣三山問六鼇<lb/>
　　　與行父别都門意殊戀戀抵潞水則象先尚未<lb/>
<pb n="KR4e0218_WYG_059-11a"/>
　　　　發舟把臂驚訝雄飲浹日言念行父再贈此<lb/>
　　　　章<lb/>
興盡西風策蹇驢河梁酬唱未全虚那知流水思君日<lb/>
<hi>徐幹詩思君如流水</hi>正值陽關送客餘<hi>是日辰别行父夕遇象先陽關王維詩也</hi>中斷<lb/>
雁行仍比翼雙緘魚腹互傳書<hi>行父象先彼此致書問訊互以不佞為言</hi>由<lb/>
來象緯占離合遮莫寒光射玉除<lb/>
　　　潞河南發永叔黃門虚所乘舟以見待賦謝二<lb/>
　　　　章<lb/>
<pb n="KR4e0218_WYG_059-11b"/>
北上青㝠問紫宸東歸滄海話埀綸那知錦纜登仙客<lb/>
猶戀綈袍謁帝人萬里長風吹浪日千山晴雪渡江晨<lb/>
豪遊是處堪河朔底事平原話浹旬<lb/>
攜手雙星散玉函故人憔悴百花潭多情落日停絲笮<lb/>
無恙西風入布帆大澤魚龍天上下清溪鳬雁地東南<lb/>
聨艫且角新題句何限江楓逐夜談<lb/>
　　　永叔舟中同王山人石父較奕作<lb/>
天末歸心墮釣綸青鞋能復戀紅塵仙槎此夜偕王質<lb/>
<pb n="KR4e0218_WYG_059-12a"/>
旅店何年卧積薪滿座星辰寒照客半窓風雨夜留人<lb/>
無論甲子須臾事筆底桃花萬樹春<hi>奕經有半軒風雨集</hi>
　　　次夕飲酣永叔得句云柝聲頻入夜霜寒余為<lb/>
　　　　足成一律時仲子弼侍坐而余于司空為年<lb/>
　　　　家<lb/>
柝聲頻入亂霜寒燈燼交飛片月殘詞賦千秋攜玉樹<lb/>
風期三世見金蘭寧親海甸驅馳急送客河橋去住難<lb/>
迴首爛柯吾舊宅石門天際候青鸞<lb/>
<pb n="KR4e0218_WYG_059-12b"/>
　　　林計部天迪招飲達曙作時舟次清源關下<lb/>
華館邀賔駐玉驄當筵霞色照新豐西園公子留明月<lb/>
東海詞人擅大風十道帆檣飛輓外千門絃管嘯吟中<lb/>
匆匆把袂南州去膓斷清源驛路楓<hi>天迪宗伯公子也</hi>
　　　是夕伶人奏劇客有以救蛇獲報者戲于席上<lb/>
　　　　賦此呈林君<lb/>
千帆晴色下高舂錦席華鑣夜過從塵榻久懸徐孺子<lb/>
角巾長墊郭林宗青雲是處披文豹紫霧何年化白龍<lb/>
<pb n="KR4e0218_WYG_059-13a"/>
愁絶呉楓江路逺飛霜寒徹曙天鐘<lb/>
　　　天迪以新詩屬序未及脫稿賦此報之<lb/>
青藜遥夜並過從白帢聊將對曼容一遇仙郎慚倚馬<lb/>
從知詞客擅雕龍丹霞恍忽閩山駐紫氣蒼茫岱岳重<lb/>
遍讀新詩三百首江天何處覓芙蓉<lb/>
　　　雪中再作此呈永叔<lb/>
疊鼓嚴鉦報曙雞關河寒色望凄凄飄揺落絮縈高<graphic n="KR1804" url="https://raw.githubusercontent.com/kanripo/KR-Gaiji/master/images/KR1804.png" mimeType="image/png"/>
綽約飛花罩大堤鶴氅乘風天上下漁竿橫霧月東西<lb/>
<pb n="KR4e0218_WYG_059-13b"/>
蘭芽暮茁休相咲玉樹王家遍舊蹊<lb/>
　　　舟次清河逢王世叔通侯先是惟寅以尺素貽<lb/>
　　　　世叔至是遇于途中二律奉贈<lb/>
大纛髙牙鎮海濆山河帶礪漢元勛旌旗汴泗千艘合<lb/>
簫鼔淮徐萬舶聞開府世傳嚴僕射輕裘人識杜將軍<lb/>
翩翩白馬平原外時見雙雕落彩雲<lb/>
征西勛烈冠雲臺奕世威名被草萊十道軍儲橫海節<lb/>
三朝人望伏波才摶風白鵲飛旌度噴雪黃龍巨艦來<lb/>
<pb n="KR4e0218_WYG_059-14a"/>
後夜南樓豪興發新詩何限月中裁<lb/>
　　　永叔舟中遇稚升水部再柬二首<lb/>
聲名藉藉動皇畿錦纜牙檣出海圻萬鷁連雲金翅擁<lb/>
雙龍橫霧玉鱗飛淹留彩筆歌叢桂濩落青衫問采薇<lb/>
同學廿年年少友幾人袍笏到丹扉<lb/>
雙旌寒拂大河東舸艦如雲節制雄十載詩名傳水部<lb/>
一時才望重山公風清䢴浦梅花句月朗淮堤桂樹叢<lb/>
咫尺牙璋龍闕畔金緋懸錫大司空<lb/>
<pb n="KR4e0218_WYG_059-14b"/>
　　　贈王中叔别駕二首<hi>中叔為永叔伯兄次圭叔與余同鄉薦三君並掄魁</hi>
移官何啻入蓬瀛矯矯朱霞麗赤城荀氏一龍誇首占<lb/>
薛家三鳯羨偕鳴江天樓閣金陵壯海㟁帆檣鐵甕明<lb/>
聞道畫簾清興劇欲將藜火較楸枰<lb/>
名家曽識晉司空佐郡重看借大馮㟁幘光隂詩巻外<lb/>
褰帷名勝畫圖中西江楚蜀帆交下鐵甕金焦寺對雄<lb/>
屈指中朝優詔下肻令神足限追風<lb/>
　　　入武林寓沈材叔園亭作<lb/>
<pb n="KR4e0218_WYG_059-15a"/>
行李蕭蕭倦客嚢衣襟憔悴北來霜花隂忽睹揚雄宅<lb/>
草色重開杜甫堂刹逺盡流青嶂色簾疎長浸碧湖光<lb/>
亦知八咏才情富曽許風期在末行<lb/>
　　　曽方伯過訪寓中奉贈<lb/>
婺水分符接畫橈聲名八咏共岧嶢縱橫彩筆留三洞<lb/>
燦爛雙旌駐六橋擁霧薇花燕闕近參天棠樹越城遥<lb/>
酬知未和休文曲獨把干將劒色揺<lb/>
　　　再柬陸履素使君<lb/>
<pb n="KR4e0218_WYG_059-15b"/>
矯首湖天望目長畫船簫鼓出錢塘東京驟貴桓寛論<lb/>
南越都忘陸賈裝幕下清霜流彩筆樓頭明月據胡床<lb/>
芙蓉萬朶沈酣夜曽憶當年共酒狂<lb/>
　　　陸使君過訪作<lb/>
門巷蕭蕭閉緑苔高牙俄報使君來驚心雨雪違燕市<lb/>
把臂星辰聚越臺寂寞𤣥經沈草莽飛揚丹詔出蓬萊<lb/>
春花四百湖頭寺彩筆將因次第裁<lb/>
　少室山房集巻五十九<lb/>
</p>
<p>
</p>
  </div>
</body>
</text>
</TEI>
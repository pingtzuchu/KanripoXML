<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百七</head> <lb/>
    <p>
<pb n="KR4e0218_WYG_107-1a"/>
欽定四庫全書<lb/>
　少室山房集巻一百七<lb/>
　　　　　　　　　　　　明　胡應麟　撰<lb/>
　　題䟦十二首<hi>遺墨上</hi>
　　　䟦王大令送棃帖<lb/>
右大令送梨帖云今送梨三百顆晩雪殊不能佳凡十<lb/>
二字五字紙素破蝕筆踪大半不存無恙者七字而已<lb/>
庚辰夏王次公以計吏入燕竣役瀕發賈人持是巻索<lb/>
<pb n="KR4e0218_WYG_107-1b"/>
十萬錢顧囊空直無所出偶朝士寄贈所知金五十在<lb/>
焉輒罄舉償之一時盛傳為竒絶事信次公之癖于書<lb/>
也晉自典午渡江距今不啻千載二王真蹟流落人間<lb/>
如天球河圖舉世不能三四此帖雖漶滅不全而筆勢<lb/>
之瀠洄縹緲飛動于薄蹏之上即寥寥數字如目擊其<lb/>
超逸絶羣之氣致足觀也或猶以五字殘缺為憾余戯<lb/>
謂今世購定武蘭亭者必五字損本為真送梨亦五字<lb/>
不全異時將復為書家公案得非山隂父子翰墨間例<lb/>
<pb n="KR4e0218_WYG_107-2a"/>
有斯厄耶同閲是巻者是日聞余言皆失笑噴飯滿案<lb/>
次公亦捧腹而起<lb/>
　　　再䟦<lb/>
永師書一字五萬錢即今中金五十也然則大令身後<lb/>
一帖僅足當永師存日一字耳而次公是舉世便詫為<lb/>
異聞即此徵古人好事倍于今今嗜利百于古矣迺次<lb/>
公方以書名天下寸楮片箑舉世共珍傳諸異代知不<lb/>
有以五萬錢易其一帖者耶<lb/>
<pb n="KR4e0218_WYG_107-2b"/>
　　　䟦鍾元常季直表<lb/>
王長公義聲振一世其豁達大度詞塲中漢髙帝也其<lb/>
氣宇籠罩今古故製作亦如之為大厦庇天下士殆三<lb/>
十年又園林水石之盛為一時冠故世莫不以其富侔<lb/>
于三吳巨室而實弗然也丙戌秋余嘗偕汪司馬過弇<lb/>
中玩諸古帖司馬乞鍾太傅季直表觀之長公黙然良<lb/>
久曰是月以催科不辦持質諸檇李項氏矣余舟迴詣<lb/>
項氏假其所藏彜鼎及遺墨遍閲則此帖儼然在云於<lb/>
<pb n="KR4e0218_WYG_107-3a"/>
戯即此一事而長公之為德于當時寒士者其難易可<lb/>
知矣<lb/>
　　　題蕭翼賺蘭亭圖<lb/>
世以蕭翼誘取蘭亭事誣不可信其説以文皇威加九<lb/>
域一尫殘老僧敢固匿之非也人主之威固有不能勝<lb/>
匹夫者文皇于蘭亭誠弗欲必得則已欲必得而弗緩<lb/>
圖之而徒脅以威彼潜藏伏匿為計甚深極而恨且投<lb/>
諸水火人主之威不過殺其身而已如藺相如懐中璧<lb/>
<pb n="KR4e0218_WYG_107-3b"/>
嬴昭王耽耽虎視在秦廷而莫能奪之而况于兵燹亂<lb/>
離之後若存若亡之一帖耶且一夫之癖愛亦有甚于<lb/>
人主寧殺其身而以毋失所寶為快者此其勢視人主<lb/>
之物為尤難即明知其處而匪威脅之可得而文皇于<lb/>
蘭亭又其意所欲必得欲必得則所以詳為之慮而緩<lb/>
為之圖將亡所弗至而何有于發一使以欺之然則蕭<lb/>
翼之謀雖曰文皇與知焉可也<lb/>
　　　又䟦<lb/>
<pb n="KR4e0218_WYG_107-4a"/>
當貞觀末年文皇之大漸也語太子治曰吾從汝乞一<lb/>
物為殉可乎叩之則蘭亭也夫太宗誠欲殉蘭亭遺令<lb/>
顧命大臣昭示百辟即嗣君弗欲惡得而違况萬萬無<lb/>
此理而文皇直巽詞宛轉于彌留之際豈其智顧弗知<lb/>
出此哉嗚呼彼其以誠動其子即其以詐使其臣之道<lb/>
同一癖愛而必欲得之心故勢所得行而有弗用也嗟<lb/>
乎俾太宗執是心為天下雖堯舜之治有弗成于貞觀<lb/>
耶而徒使後世以一帖窺之惜也<lb/>
<pb n="KR4e0218_WYG_107-4b"/>
　　　䟦褚河南哀冊文<lb/>
褚河南哀冊文真蹟藏王司宼元美伯仲俱有䟦次公<lb/>
行草得法此帖為多巻後宋米元暉元陳寧極二䟦此<lb/>
書老筆縱横而姿態逸發絶得典午風流唐人書可裝<lb/>
二王屏脚者無踰此武家子舍之而取枯樹賦何耶<lb/>
　　　又䟦<hi>二則</hi>
方希直遜志齋集亦有此帖䟦知是書國初嘗入越矣<lb/>
希直䟦不見此巻中兩王公論復不及盖革除際人諱<lb/>
<pb n="KR4e0218_WYG_107-5a"/>
其文因毁裂俾泯其迹耶方所䟦論河南及顔栁書法<lb/>
髙下最為精識又其集評書甚衆且夙游宋氏父子間<lb/>
必深于此道而今隻字無復存者當亦坐革除故若其<lb/>
精忠大節與河南異世相符合固非人力所能存亡也<lb/>
輒并志之<lb/>
邇弇州續稿出迺知此䟦長公亦論及之豈勒石之時<lb/>
偶未考及集耶然則希直手書信亡久矣石勒于長公<lb/>
家<lb/>
<pb n="KR4e0218_WYG_107-5b"/>
　　　䟦米顛自薦啓<lb/>
米元章顚事甚衆散見宋人小説襍記無慮數十百條<lb/>
余嘗欲彚輯為一編以資藝林中謔浪是啓亦其一也<lb/>
米又有長箋訂某公閲所藏墨蹟彌可笑憶宋人送米<lb/>
詩落句有名滿天下之稱或疑太過米不足當答曰二<lb/>
十年來何處不知有米顛子耶雖戲言可謂實録因題<lb/>
巻後俾讀斯啓者相向發一大噱云<lb/>
　　　又䟦<lb/>
<pb n="KR4e0218_WYG_107-6a"/>
觀老顛此劄迺欲中立蘇黄間亦其戅也余嘗上下史<lb/>
籍得類米者一人曰張融思光其才具類也詩文類也<lb/>
伎倆類也南史稱融衣履言動意制甚多芾每一出小<lb/>
兒羣噪隨之至呼為活卦影融海賦精麗瑰崛芾潮詩<lb/>
閎大沈雄融書謂二王無臣法芾畫謂不使一筆入吳<lb/>
生噫其相類何其酷也融嘗自言大丈夫當刪詩書制<lb/>
禮樂何至碌碌寄人籬下可謂有志芾自負自古及今<lb/>
余不敏實得之乃沾沾不出翰墨間然融集今不傳而<lb/>
<pb n="KR4e0218_WYG_107-6b"/>
芾之筆踪滿世得失大都相等也南齊人目融不可無<lb/>
一不可有二余于米老亦云<lb/>
　　　䟦吳德基千文<lb/>
勝國末吾邑吳履德基以書名婺中而宇内無知者由<lb/>
元世臨池特衆故耳今吳書吾邑故家多有之余所見<lb/>
不下百幅而他方絶迹並書家無咳唾其姓名者近文<lb/>
氏停雲館帖元人書甚夥迺德基亦泯泯焉豈徵仲太<lb/>
史尚未及覩吳書耶此巻全録千文缺二六字用筆勁<lb/>
<pb n="KR4e0218_WYG_107-7a"/>
峭遒㧞處深入右軍間有一二不甚合作者蘇人摹勒<lb/>
攙用文氏筆耳以吳之臨池工苦爾爾而絶不遇賞音<lb/>
士之埋没可勝道哉<lb/>
　　　䟦周公瑕書朱司空河工叙<lb/>
天弢居士周公瑕髫歳遊文太史門小楷稍變尖纎益<lb/>
以濃厚其用筆法子昻而結搆則徵仲矩矱也嘉隆之<lb/>
際獨步江左垂三十年遇合作處真如陳思洛神賦穠<lb/>
纎得中修短合度淩波微步羅韤生塵者苐驚鴻游龍<lb/>
<pb n="KR4e0218_WYG_107-7b"/>
之態微所短耳兹序迺甲子歳為朱大司空衡撰者朱<lb/>
公創鑿漕渠為慶厯間名臣冠而此書最公瑕平生合<lb/>
作神采奕奕良足相當豈其感恩刻意致然或瓠子功<lb/>
成偶一時有神助耶褉日可大出真蹟縱觀移日題<lb/>
　<lb/>
　<lb/>
　<lb/>
　少室山房集巻一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻三十三</head> <lb/>
    <p>
<pb n="KR4e0218_WYG_033-1a"/>
欽定四庫全書<lb/>
　少室山房集巻三十三<lb/>
　　　　　　　　　　　　明　胡應麟　撰<lb/>
　　五言律詩七十八首<lb/>
　　　句曲道中奉懐王司馬先生寄訊八首<lb/>
帝夢思良弼天書問老臣彤弓分雨露赤舄上星辰虎<lb/>
豹千營合熊羆百衞陳何妨文武畧第一畫麒麟<lb/>
夙世元戎業明時上將材大開貔虎幕長嘯鳯凰臺記<lb/>
<pb n="KR4e0218_WYG_033-1b"/>
室班揚聚胡床陸謝陪昨宵江上笛飛盡帝城梅<lb/>
鳯徳元千仞熊飛自一時河山分玉帳日月繞牙旗錯<lb/>
落霜毫動熒煌露布馳共知莘野出寧畏草堂移<lb/>
蹔辭三教主聊作萬夫雄横槊長江上揮毫大海東隂<lb/>
徐非賦侣鮑庾豈文工晉宋齊梁業何人不下風<lb/>
譚天曽帝問縮地舊仙才未論青牛出真成彩鳯來毫<lb/>
端窮宇宙匣底閟風雷戲作梁陳句猶堪長玉臺<lb/>
寂寞千秋事踟蹰六代間新亭新日月舊館舊河山柳<lb/>
<pb n="KR4e0218_WYG_033-2a"/>
色停車騎花香襍珮環呉姬年尚少勸客亦酡顔<lb/>
豪華非昔日羅綺尚前朝俠少黄金勒名姝赤玉簫花<lb/>
明新院髻柳學故宫腰今夜揚州月平分十二橋<lb/>
石頭城外路光色度青驄説法尋支遁㕘禪叩懶融塔<lb/>
花晴日映潭影暮天空擬逐三車去西方問大雄<lb/>
　　　渡江有懐秣陵舊游八首再寄王長公<lb/>
六代風流地豪吟興未涯層臺花宿鳯故堞柳蔵鴉海<lb/>
日籠丹霧江天照綺霞春光何太蚤先到莫愁家<lb/>
<pb n="KR4e0218_WYG_033-2b"/>
投閑滄海上閱勝大江濆老樹齊梁雪飛蓬楚蜀雲帝<lb/>
城雙鳯下官路八騶分悵望前朝事含杯㡬夕曛<lb/>
金波憐舊句玉樹待新題夜宿尋髙座春遊出大堤殘<lb/>
僧留晉宋古佛辨隋齊明日樓船上誰同教水犀<lb/>
由來佳麗地本是帝王州緑浪邀盧女青山抱蔣侯桃<lb/>
花雙闕路柳色萬家樓摠道官如屣那知宦是遊<lb/>
幕府三千客轅門十萬兵登龍環海岱候騎半江城畫<lb/>
甲飄雲氣珠簾上月明夜來清嘯發雙鶴下瑤京<lb/>
<pb n="KR4e0218_WYG_033-3a"/>
玉洞留仙棹金陵問帝都野花朱桁雀霜樹白門烏晏<lb/>
寝團牙㦸宵吟擊唾壺能教竒偉客白首卧菰蘆<lb/>
青鞋曽碧落彩仗乍丹霄大雅追三代雄風掃六朝帆<lb/>
檣揚子驛鹵簿秣陵橋但作文章客寧知武畧饒<lb/>
柱下書堪著壺中術已傳三花留埜寺一葦渡江天浪<lb/>
息滄溟外塵消大漠前何須片石上辛苦勒燕然<lb/>
　　　病卧原口長公以詩見存遂有起色賦謝四章<lb/>
骨立乾坤外呻吟嵗月過片言迴大造孤榻起沈疴驟<lb/>
<pb n="KR4e0218_WYG_033-3b"/>
覺頭風愈寧論肺病多觀濤定何日飛棹廣陵波<lb/>
病卧空搔首文成劇賞心乍迴燕客夢初理越人吟白<lb/>
雪流空館青陽動絶琴片言千古在底事論飛沈<lb/>
一札長干里悠然病目開詎知垂燼燭猶作復然灰趙<lb/>
璧初還邸燕金任築臺朝來滄海上咫尺見蓬萊<lb/>
無媒寧逐鹿有路任亡羊朗誦陳琳檄髙懸杜甫章神<lb/>
明開混沌鬼魅失膏肓濩落餘生在猶堪王夜郎<lb/>
　　　渡淮<lb/>
<pb n="KR4e0218_WYG_033-4a"/>
拂曙淮堤上垂楊漸可攀霧濃孤客舫雲淺八公山不<lb/>
作投珠去真成抱玉還十年牛馬走端合髩毛斑<lb/>
　　　自嚴灘至新安途中紀興十首呈司馬汪公<lb/>
四百灘頭路峯巒面面青路疑行絶棧灘似泊空舲平<lb/>
地飛千瀑髙天突萬星不因司馬在吾豈别𤣥亭<lb/>
一灘髙一丈灘盡到天都叠嶂雲飛動隂厓日有無辛<lb/>
夷殘紫落躑躅亂紅敷獨少行雲廟分明入峽途<lb/>
明發寒逾甚羊裘當錦袍争風帆力猛破雪櫓聲豪闇<lb/>
<pb n="KR4e0218_WYG_033-4b"/>
谷迷紅樹懸厓露碧桃居然丘壑底不用武陵逃<lb/>
懸水三千仞奔流落大川片帆危欲墮羣纜急争先石<lb/>
險時棲鶻峯髙欲跕鳶兹遊信竒絶㸃筆漫成篇<lb/>
樹色逶迤合山光次第來岸疑夸父坼厓似巨靈開蜀<lb/>
客迷三峽閩人話七臺移舟傍鷗鷺此夕漫驚猜<lb/>
嵯峨探虎穴䆗窱入龍宫百丈飛湍下雙篙巨石中地<lb/>
危真破冢天近欲乗風恰稱詩懐壯長歌萬慮空<lb/>
宻纜紛如織髙檣望若攅怒濤翻絶壑飛浪叠層巒不<lb/>
<pb n="KR4e0218_WYG_033-5a"/>
雨青天潤無風白日寒蒼松植何代百尺架㠝岏<lb/>
片石俱飛動千山競送迎地真遊黯淡天似入蓬瀛纜<lb/>
東髙厓度檣穿絶壁行誰呼謫仙至白日跨長鯨<lb/>
白岳新遊快青谿舊迹存亂山衝虎過竒石象獅蹲賈<lb/>
舶環楓社漁梁䕶蓽門飛鴻渺天末消息信乾坤<lb/>
十年懐命駕千里棹孤航大壑行嚴瀨飛流涉吕梁猿<lb/>
猱晨作伴豺虎夜成行咫尺龍門在無勞嘆望洋<lb/>
　　　驚猿峽<lb/>
<pb n="KR4e0218_WYG_033-5b"/>
不見啼猿樹孤峰劃翠屏峭逾捫太華危欲墮中泠鳥<lb/>
道懸空濶龍潭伏杳㝠笑他韓吏部勒石向山靈<lb/>
　　　伏虎岩<lb/>
何年飛灔澦百尺挂崔嵬絶壁盤飛電髙梁劃迅雷檣<lb/>
危三老懼纜急萬人摧日暮雄心發狂歌興未迴<lb/>
　　　古意<lb/>
鳴鞭白門道新柳正蔵鴉七寳裝繁弱千金散狹斜飛<lb/>
揚孟公座調笑季倫家夜夜雙龍氣腰間挂赤霞<lb/>
<pb n="KR4e0218_WYG_033-6a"/>
　　　柬汪仲淹時以足疾居肇林去太函三十里<lb/>
方丈維摩室翛然物外蹤花餘天女散果剰法王供白<lb/>
日流禪榻青天落梵鐘何當問神足白眼對長松<lb/>
　　　贈片雲片雲者司馬公所命王姬名也<lb/>
窈窕尊前態娉婷畫裡顔客疑遊洛水神似降巫山夜<lb/>
月輝眉黛朝霞動髻鬟不應撩宋玉名字落人間<lb/>
　　　仲嘉攜酌過箕臺四首末篇懐汪獻于<lb/>
信步南岡上寒松一逕斜浮杯當柳色促席坐桃花古<lb/>
<pb n="KR4e0218_WYG_033-6b"/>
殿明丹壑方塘漾彩霞紅糚晩成隊拾翠傍晴沙<lb/>
步步春原色尋芳意自閒石枰疎竹裡金鐸亂松間一<lb/>
壑停蒼佩千峯峙翠鬟平生雙屐在天濶任躋攀<lb/>
逺天横霽色箕踞坐莓苔竹露晨猶滴松風午漸來翠<lb/>
㣲懸絶壑蒼靄覆平臺十日猶能客將無典緑醅<lb/>
潦倒悲華髮追隨蹔少年煖風抽麥日㣲雨拗花天遊<lb/>
女矜環珮居民競管絃維揚好春色何地著絲鞭<lb/>
　　　士能齋頭阻雨仲淹輿疾來㑹一律遲之<lb/>
<pb n="KR4e0218_WYG_033-7a"/>
風雨催寒食殘花閉小樓丁香空結恨紅豆故生愁夢<lb/>
隔青綾被春遲緑綺裘觀濤今起色遲汝萬峯頭<lb/>
　　　同盛山人壚頭話舊作<lb/>
一騎呉闗外悲歌脱畏途殘生餘海嶠萬死得江湖盆<lb/>
底寃誰燭壚頭興未徂十年攜手泪相對濕菰蘆<lb/>
　　　春日司馬公同攜王姬入紫霞洞觀桃花時少<lb/>
　　　　連太寧仲嘉仲淹並集司馬以桃花源美人<lb/>
　　　　家為韻分得桃字<lb/>
<pb n="KR4e0218_WYG_033-7b"/>
爛漫西郊外肩輿度碧桃春生武陵洞病起曲江濤<hi>時仲</hi>
<hi>淹輿疾來㑹</hi>日彩搖紈扇天香襲錦袍絶崖仍獨上誰似謝<lb/>
公豪<lb/>
　　　得花字<hi>代王姬作</hi>
十里春山色芳菲亂水涯瑤池迷故蹟玉洞鬭新葩野<lb/>
豁千林霧川明萬樹霞不知劉阮輩何事到仙家<lb/>
　　　題老蚌生珠圖<lb/>
㡬夜驪龍頷偷攜徑寸遊蕪城雙月上合浦一星流影<lb/>
<pb n="KR4e0218_WYG_033-8a"/>
似懸鮫室光疑發蜃樓未須慚老蚌照乗詫諸侯<lb/>
　　　汪參軍邀飲作<lb/>
畫拱搖丹日雕闌駐彩雲榻延徐孺子吟接鮑參軍午<lb/>
饌行山蕨春羹薦野芹醉歸渾不解蘿月漸紛紛<lb/>
　　　休寧道中四首<lb/>
百里休寧道肩輿度夕陽川原明翠黛闤闠鬭紅糚玉<lb/>
珮時相亞金釵盡作行何方犢車至夾路爛生光<lb/>
拂曙征人起蒼雲抱郭流落紅依小徑深緑漲平洲竹<lb/>
<pb n="KR4e0218_WYG_033-8b"/>
色偏縈輦松隂直過樓天然對圖畫底事喚營丘<lb/>
白墮家家釀黄梁處處舂飛泉懸薜茘逺岫削芙蓉晩<lb/>
日前村斾春烟隔寺鐘𤣥天看咫尺紫氣欲成龍<lb/>
望望山疑近行行路轉遙依岡梅子熟夾路豆香飄翠<lb/>
幙縈朱户紅糚簇畫橋百錢猶挂杖爛醉在今宵<lb/>
　　　同汪士能入豐干路逢仲淹寄詩輿中口授用<lb/>
　　　　原韻<lb/>
泠然遺俗累曳杖到仙家布帽扳名岳荷衣㺯太霞吾<lb/>
<pb n="KR4e0218_WYG_033-9a"/>
寧驅白石君已飯丹砂縦有天台遇能如萼緑華<lb/>
　　　阿四既留谿南士能命更呼劉生佐酒亦以事<lb/>
　　　　羈賦此嘲之<lb/>
咫尺𤣥英宅朱絃試一彈中原留上駟蓬島隔飛鸞<hi>劉生</hi>
<hi>名鸞</hi>酒壓荼䕷甕春遲苜蓿盤美人期不至惆悵月華殘<lb/>
　　　宜男堂為汪氏題<lb/>
階前植瑤草芳色暮離離艷入三姬座香飛百子池氷<lb/>
桃偕獻實玉樹並生枝旦夕佳男兆華堂事事宜<lb/>
<pb n="KR4e0218_WYG_033-9b"/>
　　　槃樓<lb/>
何年碩人住結搆傍蒹葭睨柱千山月推窻萬壑霞青<lb/>
藜中壘閣緑綺少文家好著元龍卧翛然世慮遐<lb/>
　　　贈髙深甫二首<lb/>
最憶髙常侍生平樂事饒千金求騄駬十院貯紅綃古<lb/>
蹟留三代新聲和六朝湖頭明月滿無夜不吹簫<lb/>
自愜逍遙理誰同汗漫遊異書中秘得名墨太清留夜<lb/>
月漁陽鼓春山燕子樓六橋楊柳色無處避驊騮<lb/>
<pb n="KR4e0218_WYG_033-10a"/>
　　　夜集劉將軍即席作示孫徐兩生<lb/>
聊同珠履客共此嵗華徂潦倒青絲盒淹留白玉壺寒<lb/>
風迴擊筑驟雨促呼盧不道嫖姚貴猶能事博徒<lb/>
　　　讀季孝亷匡廬詩巻題<lb/>
彭蠡揚帆近匡廬縦目長髙峯懸紫翠亂瀑洒青蒼竹<lb/>
隠文殊座蓮空慧逺堂攅眉何處客不逺是柴桑<lb/>
　　　輓趙别駕汝申四首<lb/>
神武門前路何人復挂冠華陽閒鶴馭瀫水罷漁竿冷<lb/>
<pb n="KR4e0218_WYG_033-10b"/>
日黄金竈寥天白玉棺君看雞犬去已到赤城端<lb/>
頻年嗟伏櫪此日嘆蔵舟世閥傳中壘鄉閭問太丘朱<lb/>
絃俄入夜素翣正逢秋好在蓬池頂題詩遍十洲<lb/>
玉局留丹界琳宫寄碧霞漸荒陶令菊難覔邵侯𤓰霧<lb/>
裡三天舄雲中八月槎椒漿聊一奠隴樹亂棲鴉<lb/>
蘧然孤蝶寝忽到夜臺傍别墅藂青桂空齋翳白楊星<lb/>
沈南極杳天入大羅長一尉何須恨修文正拜郎<lb/>
　　　蕭含譽自楚中來訪留集二首<lb/>
<pb n="KR4e0218_WYG_033-11a"/>
下榻仍松檜移尊更薜蘿星當雄劒聚雲傍彩毫多客<lb/>
計留天目鄉書問汨羅五游他日遂相逐老岩阿<lb/>
狂歌青桂下醉舞緑筠前越絶書猶著湘纍賦已傳風<lb/>
葭雲夢笛雪葦洞庭船歸路甔甀近能無問太𤣥<lb/>
　　　訪張伯起煖閣小集夜同過幼于園<lb/>
伐木懐同調連枝愜共吟圍爐冬閣煖秉燭夜堂深月<lb/>
倚孤城棹風交萬户砧龍唇絃絶久拂拭為知音<lb/>
　　　幼于園中聴歌<lb/>
<pb n="KR4e0218_WYG_033-11b"/>
一徑蓬蒿入層臺面緑波客攜桑落酒人倚柘枝歌夕<lb/>
露更衣墮晨星襆被過五湖花照眼蚤晩著漁蓑<lb/>
　　　贈錢將軍<lb/>
屬國儒風逺輕車將畧長侍童青玉案前隊緑沈槍北<lb/>
府晨開席南樓夜據床邵陵游獵處白馬映絲韁<lb/>
　　　題呉肇成清波碧玉圖<lb/>
亭亭開素面裊裊出朱唇水畔疑西子波心似洛神浣<lb/>
紗猶倚石移襪乍生塵那得相攜去馨香贈逺人<lb/>
<pb n="KR4e0218_WYG_033-12a"/>
　　　聞王問伯領解南都喜而有作<lb/>
此夕庭階樹真成奕葉光賦曽標五子名欲擅三王客<lb/>
禮龍門下神交雁塔傍百年兄弟好同日奏長楊<lb/>
　　　舟次檇李寄王承父山人<lb/>
邂逅蘭溪約秋風望未涯地違青雀舫天靳白鷗沙虎<lb/>
阜看茶近烏程問酒遐春來定尋汝酩酊萬桃花<hi>承父約余</hi>
<hi>過溪上余道出檇李遂不及往寄此以訂後期</hi>
　　　泊姑蘇寄呉文仲<lb/>
<pb n="KR4e0218_WYG_033-12b"/>
寂寞寒山寺鐘聲只自聴髙雲隨去舄夜雪到空舲竹<lb/>
色誰分座花香獨扣扄太湖峯七十歴歴傍愁青<lb/>
　　　訪曹子念戲贈<lb/>
幽居仍薜茘雅興舊菰蘆一榻懸東海孤航領太湖鬚<lb/>
髯疑大俠骨相異潛夫何事呉閶底頻年侣博徒<lb/>
　　　長干道中書事<hi>時太學同人邀飲</hi>
金波鳷鵲下玉管鳯凰調晉帳延雙隗呉糚出二喬柘<lb/>
枝頻度曲桃葉舊傳謠欲認相尋處城南十五橋<lb/>
<pb n="KR4e0218_WYG_033-13a"/>
紫霧蔵金屋丹霞間玉樓那能佳麗地不作狹斜遊江<lb/>
女名無畏盧家字莫愁徐娘雖老去象管不停謳<lb/>
　　　過淮上讀貞烈沈氏實編作沈為侍御呉公妾<lb/>
　　　　余丙子呉公所取士也<lb/>
匪石心難轉如山諾竟酬餘生寧九地一死為千秋壯<lb/>
節長淮逺貞䰟大海留預看彤史筆燦爛照松楸<lb/>
憶昔呉公賞真同賈傅看凄凉神武闕早挂恵文冠舊<lb/>
事悲桃李髙風想蕙蘭酬知萬行泪愧汝大江干<lb/>
<pb n="KR4e0218_WYG_033-13b"/>
　　　渡黄河<lb/>
九曲黄河水奔流下夕陽蘆根漁網集樹杪客帆張巨<lb/>
石撑淮浦髙洪壓吕梁黄姑頻嵗約擊楫上扶桑<lb/>
　　　宿良鄉<lb/>
小市良鄉驛征人蹔解鞍空林萬木落孤館一燈殘旅<lb/>
色逢秋暮鄉心入夜闌那知百里外明日是長安<lb/>
　<lb/>
　少室山房集巻三十三<lb/>
</p>
<p>
</p>
  </div>
</body>
</text>
</TEI>
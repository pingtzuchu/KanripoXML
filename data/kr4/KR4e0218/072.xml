<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻七十二</head> <lb/>
    <p>
<pb n="KR4e0218_WYG_072-1a"/>
欽定四庫全書<lb/>
　少室山房集巻七十二<lb/>
　　　　　　　　　　　　明　胡應麟　撰<lb/>
　　五言絶句三十九首<lb/>
　　　自淮上挂帆便風一夕遂抵梁下<lb/>
淮水何湯湯布帆疾于矢一夜東南風吹船七百里<lb/>
　　　吕梁阻風<lb/>
百尺牽大河一步一囘首懊惱石尤風多于故人酒<lb/>
<pb n="KR4e0218_WYG_072-1b"/>
　　　題于生蘆雁四圖<lb/>
落日燕山道寒風漢水波碧空秋萬里錦字數行過<lb/>
　　　　右飛<lb/>
不斷征人淚全消旅客魂一天疎雨過燈影暗長門<lb/>
　　　　右鳴<lb/>
漠漠秋清月蕭蕭野岸風寒蘆休揀盡全樹上林東<lb/>
　　　　右宿<lb/>
乍可餐菱荇那能豢稻梁數羣烟雨外恍忽似瀟湘<lb/>
<pb n="KR4e0218_WYG_072-2a"/>
　　　右食<lb/>
　　　寄居榖元池亭陳生為除室張榻酬以二絶<lb/>
雪阻燕山道風寒易水塵獨憐陳仲子掃榻待幽人<lb/>
一家猶道路十日寄并州幸借元龍榻安眠百尺樓<lb/>
　　　送祥光還白門四首<lb/>
為愛三山色金焦問法幢一酌中泠水浮杯夜渡江<lb/>
布衲披雲去蒲團向月裁故園芳草色應遍雨花臺<lb/>
片錫長安去珠林照紫霞横經高座寺講席半天花<lb/>
<pb n="KR4e0218_WYG_072-2b"/>
四百南朝寺青鞋處處遊何方駐瓢笠古刹寄牛頭<lb/>
　　　為盛生明元贈淑卿二首<lb/>
嘹嚦鶯初囀輕盈燕欲飛應知杜陵老日日典春衣<lb/>
遠山睂綽約秋水睫瀠洄好覔張郎畫無煩魏帝催<lb/>
　　　九日同荘靜父俞羨長登寶所塔<hi>時歌者顧生戴黄花侑酒</hi>
突兀龍山色登高豁旅愁黄花亦無賴偏逐少年頭<lb/>
　　　河梁話舊十絶句送左轄吳公之山西<hi>有序</hi>
　　　　憶壬午計偕晤莆田吳公於白下僅京兆府<lb/>
<pb n="KR4e0218_WYG_072-3a"/>
　　　　一交臂耳其明年吳公遂以上第敭翥列籓<lb/>
　　　　飛沉異途垂二十禩庚子秋羇寓武林吳公<lb/>
　　　　以右轄破例存枉屈指舊遊杳若陳夢而吳<lb/>
　　　　公氣誼綣篤不啻久要未幾而公有晉中左<lb/>
　　　　轄之拜河梁斜日揮袂黯然漫述短歌以代<lb/>
　　　　驪唱通計前後都得十篇興集神流亡論工<lb/>
　　　　拙<hi>吳公别號霞城</hi>
粲爛朝霞色峰頭幔作亭長城一萬里天接太行青<lb/>
<pb n="KR4e0218_WYG_072-3b"/>
太行何崔巍千崖界空紫異日吳使君功名亦如此<lb/>
使君本人傑挾策遊蓬萊朱顔映緑鬢片諾雨花臺<lb/>
雨花臺上遊黄金館頭别一鳴空驥羣排雲叩閶闔<lb/>
閶闔皇皇開青袍脫䝉茸燁如太阿劍白晝飛神鋒<lb/>
神鋒入腕飛青㝠掣雷電上考書吳公第一明光殿<lb/>
明光寄陜服朱旛滄海頭東方簇千騎出入偕軒輶<lb/>
高軒惠然來光照寒士寓笑揖大將軍爭誇汲長孺<lb/>
亡論汲生戅祗益衛侯賢何限飛沉事黄梁二十年<lb/>
<pb n="KR4e0218_WYG_072-4a"/>
分攜二十霜騰踔九萬里高咏河梁篇涕淚盡知己<lb/>
　　　再送左轄吳公十絶句<hi>有序</hi>
　　　　公將以便道還七閩却赴晉轄之擢余詞有<lb/>
　　　　弗盡寫者後十絶所繇續也<lb/>
一代絲綸寄千秋保障名高牙擁大斾西入晉陽城<lb/>
白頭徒自新傾蓋儼如故蔽芾越東西棠隂十萬户<lb/>
飛鴻遊碧漢尺鮒泳滄浪脉脉窮交意相看大海旁<lb/>
當年京兆府一面覩荆州詎意飛騰速鱗符覲玉旒<lb/>
<pb n="KR4e0218_WYG_072-4b"/>
百吏咸趨風千官競迴席人生得意年天門騁八翼<lb/>
旬宣既南國保釐復西土著繡還故鄉朱節震華鼓<lb/>
靈泉滙九漈澒洞浮蒼雲飛書乞佳夢為報九何君<lb/>
左淬莫耶鋒右淬干將鍔宇宙兩神龍延津當晝躍<lb/>
樓船濟汾河中流渺雲霧耐可鮮荔枝不到桑乾渡<lb/>
燁燁承明廬上考書第一白首洛陽才呻吟卧蓬蓽<lb/>
<hi>原闕</hi>
<pb n="KR4e0218_WYG_072-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_072-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻七十二<lb/>
</p>
<p>
</p>
  </div>
</body>
</text>
</TEI>
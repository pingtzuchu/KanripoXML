<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻十</head> <lb/>
    <p>
<pb n="KR4e0218_WYG_010-1a"/>
欽定四庫全書<lb/>
　少室山房集巻十<lb/>
　　　　　　　　　　　明　胡應麟　撰<lb/>
　　樂府七十四首<lb/>
　　　塞上曲八首<lb/>
白草連天大漠秋千家鐃吹古梁州飛霜為洗燕然石<lb/>
上客新從定逺侯<lb/>
紫電花驄白玉鞭逺從都䕶出居延清秋不辨龍城色<lb/>
<pb n="KR4e0218_WYG_010-1b"/>
一片黄雲瀚海前<lb/>
接天烽火照平盧乍夜單于獵上都十萬征人明月裡<lb/>
一時齊挽繡蝥弧<lb/>
絶磧霜飛塞草空燕支晴色亂雲中將軍醉擁呉鈎出<lb/>
萬里霜天照白虹<lb/>
塚上明妃草色青征人立馬問龍庭西風片月秦城下<lb/>
愁絶胡笳幾處聽<lb/>
平沙一望隴雲開玉笛飛聲夜轉哀萬里朔風吹不斷<lb/>
<pb n="KR4e0218_WYG_010-2a"/>
梅花齊落李陵臺<lb/>
戰馬驕騰大漠間遥㸔敵騎薄陰山横戈不待嫖姚令<lb/>
靜掃邊塵入漢關<lb/>
邊烽不動邊塵收刁斗無聲夜色流醉殺歌姬油幕底<lb/>
霜天遥按小涼州<lb/>
　　　春宮曲四首<lb/>
昨夜春風拂苑牆三千南内鬭紅粧朝來鳯輦花前過<lb/>
報道君王入上陽<lb/>
<pb n="KR4e0218_WYG_010-2b"/>
殘雪初消太液前御溝晴日栁如煙披香殿上承恩早<lb/>
千縷黄金拂御筵<lb/>
長門花滿月華高雲鎖珠簾䕶碧桃夜靜南宫歌吹發<lb/>
新聲遥奏鬱輪袍<lb/>
玉階草色上忩紗深鎖葳㽔隔翠華添罷晚粧無一事<lb/>
白櫻桃下試琵琶<lb/>
　　　秋宫詞<lb/>
梧桐飛葉下銀牀腸斷秋聲玉漏長三十六宫明月裏<lb/>
<pb n="KR4e0218_WYG_010-3a"/>
夜聽絃管出朝陽<lb/>
　　　少年行五首<lb/>
匣底雙龍斗色流長安道上紫驊騮燕姬二八彈箏坐<lb/>
千樹垂楊拂酒樓<lb/>
平康歸路欲黄昏下馬青蛾白玉尊一曲菱歌揮袂去<lb/>
月明裝束候期門<lb/>
五陵樓殿雪初消玉勒翩翩意氣驕落日萬家春草外<lb/>
呼鷹遥過灞陵橋<lb/>
<pb n="KR4e0218_WYG_010-3b"/>
甲第新開上苑邊滿堂花色照嬋娟醉攜如意堦前舞<lb/>
七尺珊瑚碎畫筵<lb/>
調鞭徐傍夕陽亭繡箙雕弧架雁翎夾路萬人齊指處<lb/>
碧天遥墮海東青<lb/>
　　　劍客行<lb/>
雙丸耳畔雪花明九陌長安任意行片語樓中無處覓<lb/>
夜飛龍蹻入青城<lb/>
　　　遊仙詞十首<lb/>
<pb n="KR4e0218_WYG_010-4a"/>
玉檢金泥柱下藏書成函谷蹔徜徉流沙一望三千里<lb/>
遥跨青牛出大荒<lb/>
𤣥圃明霞望不窮金銀樓殿碧天中春風似識周王面<lb/>
乍夜蟠桃萬樹紅<lb/>
百辟衣冠照鼎湖軒轅臺殿夕陽孤雲間獨跨雙龍背<lb/>
萬頃天風墮鹿盧<lb/>
七步文章煥斗牛遮須聊作御風遊狂揮大筆天河畔<lb/>
題遍瑶京十二樓<lb/>
<pb n="KR4e0218_WYG_010-4b"/>
羽蓋如雲下夕陽俱言浮海謁東皇麻姑夜擘紅虬脯<lb/>
指爪偷㸔一尺長<lb/>
采石船頭月濺衣長鯨高擘綘霞飛安期一見如相識<lb/>
指㸃蓬萊萬玉妃<lb/>
洞裏青霞照玉盤飛星羣灑石門寒桃花五報西池發<lb/>
可奈峰頭局未殘<lb/>
縹緲飛梁駕赤城漫勞司馬問初平金泥玉版長生籍<lb/>
同向丹臺列姓名<lb/>
<pb n="KR4e0218_WYG_010-5a"/>
少室峰高接絳河千秋詞客鬭嵯峩誰言不是靈仙骨<lb/>
遥夜天姝出大羅<lb/>
海上朱明碧霧流五仙同跨五羊遊何如野客金華洞<lb/>
卧領羣羊十萬頭<lb/>
　　　雲龍引<lb/>
芒碭秋空映赭袍龍光雲氣與天高五湖何處無明月<lb/>
斫竹南山坐釣鰲<lb/>
　　　後采蓮曲二首<lb/>
<pb n="KR4e0218_WYG_010-5b"/>
畫舫青絲蕩綠油羅裙玉腕坐中流生來菡萏元同蒂<lb/>
若箇芙蓉不並頭<lb/>
湖心濤浪拍天流湖上王孫挾彈遊一派蓮歌何處起<lb/>
大堤齊控紫驊騮<lb/>
　　　明妃曲<lb/>
目斷長安漢使來五雲何處是蓬萊龍沙月色三千里<lb/>
獨抱琵琶上紫臺<lb/>
　　　涼州詞<lb/>
<pb n="KR4e0218_WYG_010-6a"/>
靜夜流雲拂畫檐微風不動水晶簾紅牙拍按瑶臺上<lb/>
古調初翻昔昔鹽<lb/>
　　　伊州曲<lb/>
碧天如水暮雲收明月平鋪翡翠樓樓上美人三十六<lb/>
夜彈瑶瑟唱伊州<lb/>
　　　横江詞二首<lb/>
結束腰肢賽水神沙棠舟楫往來頻江風日暮連天起<lb/>
愁殺西陵破浪人<lb/>
<pb n="KR4e0218_WYG_010-6b"/>
揚子江頭風色狂白波如山五丈强自是吳姬慣迎客<lb/>
來來去去木蘭航<lb/>
　　　從軍行五首<lb/>
大漠秋風吹鐵衣長城明月滿征旗捷書飛奏明光殿<lb/>
乍夜前軍獲郅支<lb/>
九月邊頭朔氣殘賀蘭山北望長安殷勤去鴈傳消息<lb/>
欲寄征衣趂早寒<lb/>
寥天霜色暮凄凄無定河邊落日低欲問輪臺前去路<lb/>
<pb n="KR4e0218_WYG_010-7a"/>
黄雲白草遍遼西<lb/>
吹笛關山月半痕梅花無數落轅門不知何處旄頭現<lb/>
一夜漁陽萬騎屯<lb/>
白馬將軍慣渡遼笑提金勒掃氛囂五千劍客當前隊<lb/>
盡欵名王入漢朝<lb/>
　　　北院詞八首<lb/>
紫燕雙飛拂畫梁雕甍百尺隱垂楊東華門外諸年少<lb/>
攜手先過白玉堂<lb/>
<pb n="KR4e0218_WYG_010-7b"/>
西第千門簇五侯御溝春水逐人流罘罳爛漫黄金色<lb/>
遥指梳粧近妾樓<lb/>
金水橋邊一百家家家簾幙䕶桃花青衣日暮濃粧出<lb/>
指㸃蕭郎白鼻騧<lb/>
珠簾不動控銀鈎内苑春光入畫樓深夜月明絃管沸<lb/>
露桃花下合梁州<lb/>
雙雙羅襪鬭凌波兩兩沙棠泛玉河日暮大堤流水急<lb/>
迴橈齊唱采蓮歌<lb/>
<pb n="KR4e0218_WYG_010-8a"/>
别開金屋倚岧嶤白玉河邊第二橋夾岸紫騮三十騎<lb/>
花時齊過董嬌嬈<lb/>
綺陌東頭接上陽娉婷年少舞霓裳怪來香閣時常閉<lb/>
盡日濃粧對海棠<lb/>
靈濟宫前翠幙懸平康門巷百花連西園公子攜賓過<lb/>
十六青娥舞玳筵<lb/>
　　　南院詞八首<lb/>
浮雲樓觀接蓬萊五岳三山大内開昨夜春風城外過<lb/>
<pb n="KR4e0218_WYG_010-8b"/>
千花齊發鳯凰臺<lb/>
公子連翩挾彈遊垂楊偏拂紫驊騮長干巷裡三千隊<lb/>
若箇新粧是莫愁<lb/>
紫燕銜泥度夕陽雙飛南陌認雕梁高門不用尋王謝<lb/>
盧女新開白玉堂<lb/>
歡作沈香儂博山雙烟一氣紫霞間千門栁色啼鴉暮<lb/>
自喚情人月下攀<lb/>
桃葉年方十五强春波揺蕩木蘭航不知何事歸來晚<lb/>
<pb n="KR4e0218_WYG_010-9a"/>
狂殺王家白面郎<lb/>
萬户千門玉作臺春風何地不徘徊烏衣巷口紅粧亞<lb/>
一路歌聲鬭草回<lb/>
垂楊千樹拂紅塵壓酒吳姬動絳唇日暮狂風連袂起<lb/>
飛花愁殺渡江人<lb/>
城下春江抱石頭秣陵南下是𤓰洲相邀女伴尋春去<lb/>
共擲金錢賽蔣侯<lb/>
　　　燕京四時詞四首<lb/>
<pb n="KR4e0218_WYG_010-9b"/>
帝闕皇居北斗間春風長繞玉門關東郊昨夜桃花發<lb/>
一樹先開萬嵗山<lb/>
沈李浮𤓰燕玉臺氷山雪谷倚蓬萊珠簾百尺重重下<lb/>
不放人間赤日來<lb/>
千葉從風盡報秋長門團扇迥添愁玉河橋畔東流水<lb/>
幾處題紅出御溝<lb/>
玉宇吹花度栢梁千門飛雪夜茫茫銀笙暗炙紅爐畔<lb/>
一曲陽春漏正長<lb/>
<pb n="KR4e0218_WYG_010-10a"/>
　　　長門怨四首<lb/>
羅幌飛螢玉露漙珠簾不捲坐更䦨昭陽月色渾無賴<lb/>
才到長門特地寒<lb/>
鎖閉葳㽔絶履綦宮花猶發萬年枝沈香亭北無窮恨<lb/>
盡在䦨干獨倚時<lb/>
鳯吹喧傳隔彩霞龍旂揺曳暮雲斜預知行幸平陽宅<lb/>
不用庭前望翠華<lb/>
金屋粧成盡日閒十年紅粉誤朱顔腰肢漫自誇纎細<lb/>
<pb n="KR4e0218_WYG_010-10b"/>
管領華清是玉環<lb/>
　　　青樓曲八首<lb/>
十里秦樓近灞橋簫聲何處起岧嶤珠簾百尺東風裏<lb/>
雙鳯聫翩逐翠翹<lb/>
粉面三千照玉臺期門南去是蓬萊金鞭暮過張公子<lb/>
一騎潛呼萬乗來<lb/>
兩漿頻催過石城沙棠揺曳畫船明莫愁湖上千株栁<lb/>
腸斷王孫作隊行<lb/>
<pb n="KR4e0218_WYG_010-11a"/>
一樹含桃鎖曲房金籠鸚鵡喚斜陽霍家娘子新粧罷<lb/>
擁髻來迎李十郎<lb/>
蘇小粧樓隔畫橋湧金門外半蘭橈相攜女伴巫山去<lb/>
昨夜錢塘正上潮<lb/>
指㸃平康宿暮鴉粧臺紅粉簇明霞曲江筵上諸先輩<lb/>
躍馬爭尋阿潤家<lb/>
二八青衣彩袖懸相逢如夢畫堂前無端錦瑟撩春思<lb/>
歴亂東風五十絃<lb/>
<pb n="KR4e0218_WYG_010-11b"/>
銀牀梧葉墮高秋良夜吹簫憶舊遊二十四橋天似水<lb/>
畫船乗月下揚州<lb/>
　<lb/>
　<lb/>
　<lb/>
　<lb/>
　<lb/>
　少室山房集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻八十三</head> <lb/>
    <p>
<pb n="KR4e0218_WYG_083-1a"/>
欽定四庫全書<lb/>
　少室山房集巻八十三<lb/>
　　　　　　　　　　　明　胡應麟　撰<lb/>
　　序十首<lb/>
　　　范浚先生集序<lb/>
婺自劉駱兩才人肇興其後迄以文獻甲㝢内惟吾邑<lb/>
據甌閩楚粤水陸之衝山川之秀發林麓之窅眇巖壑<lb/>
之瑰麗風氣之淑清迥出諸邑上而上下數千餘載僅<lb/>
<pb n="KR4e0218_WYG_083-1b"/>
貫休氏以浮屠稱詩唐末五代間而著述遂亡一顯者<lb/>
其以著述顯而遺集迄今傳于世實始自范浚先生先<lb/>
生生宋南渡及考亭朱氏游考亭嘗過先生而㑹先生<lb/>
出顧案上得所撰心箴讀之大擊節賞嘆手錄以歸今<lb/>
附載孟氏書中是也是時郡人陳同父以氣豪一代而<lb/>
尤尊事考亭考亭與同父論學往復劄動盈巻軸縷縷<lb/>
不啻數萬言皆抨駁不少假同時橫浦張九成金谿陸<lb/>
九淵輩並負海内聲高位置持其說不相下考亭一切<lb/>
<pb n="KR4e0218_WYG_083-2a"/>
攘斥為異端距之弗遺餘力而獨先生迺虚懷茹納若<lb/>
此葢自伯恭敬夫二大儒外夐弗再覩者卽先生學術<lb/>
醇然度越餘子可弗問知也先生生平所著述甚多多<lb/>
散軼今存者尚二十巻余讀之其于道德天人之際深<lb/>
博矣其詩文不甚概于古其持論甚破窽而才藻辭令<lb/>
奕奕足以發之非齷齪守章句椎樸俚儒比尤慷慨好<lb/>
縱譚天下事所上皇帝諸書及李富兩柄臣啓抵掌萬<lb/>
言率引喻古今洞達彼己鑿鑿可見施行至傳翟義說<lb/>
<pb n="KR4e0218_WYG_083-2b"/>
李孝逸志徐徽猷雄辨瑰略百折弗窮而忠義激烈浩<lb/>
然之氣誦之猶若浡鬱于簡編而飛動于翰墨是又足<lb/>
覘先生肩抱之奇偉匪槁首山澤鋭于忘世者也俾南<lb/>
渡君臣一聽其言而委之以國必載造式微之宋而起<lb/>
之而徒以空文托諸異代可悲巳乃先生所陳䇿雖廢<lb/>
弗售而遺集流傳自宋迄今行且與劉駱兩公後先不<lb/>
朽則造物之庇于先生固逺且大其亦無足悲者矣胡<lb/>
應麟曰余蓋于范浚先生為後學云余嘗及過其故居<lb/>
<pb n="KR4e0218_WYG_083-3a"/>
卽今集所繇名香谿者范先生聚族居谿上兄弟同氣<lb/>
凡十人九人皆登制科躋膴仕獨范先生以布衣終其<lb/>
身而獨以著述顯今去宋南渡紹興僅數十世而九人<lb/>
者之名卒而問諸范氏之子孫莫能一對而范先生集<lb/>
爛焉為吾邑寶玉大弓而九人猶得以科名自列于後<lb/>
復于兹集乎賴焉於戲輓近世夸毗之子往往挾腐鼠<lb/>
以嚇鵷鶵其弗思亦甚矣夫吾邑自范先生前歴數千<lb/>
百載未始有以著述顯者而有之實自兹集始而余猥<lb/>
<pb n="KR4e0218_WYG_083-3b"/>
以後死而得與於兹也則夫兹集之序非余序之而誰<lb/>
也<lb/>
　　　吳中往哲圖贊序<lb/>
大司宼弇州王公圖吳中往哲遺像自先世兩司馬外<lb/>
起高太史季迪韓襄毅永熙葉文莊與中吳文定原博<lb/>
王文恪濟之至祝京兆希哲沈處士啓南唐解元伯虎<lb/>
徐迪功昌穀王太學履吉李太僕貞伯劉參政欽謨楊<lb/>
禮部君謙都少卿𤣥敬陸太常浚明桑博士民懌黃孝<lb/>
<pb n="KR4e0218_WYG_083-4a"/>
㢘勉之文待詔徵仲陸少卿子傳王吏部禄之蔡孔目<lb/>
九逵俞山人允文皇甫司直子安司勲子循凡若干人<lb/>
人為傳傳為贊而虚首簡俾不佞應麟序之吳之為國<lb/>
粤自商泰伯至德建邦逺矣春秋之世闔閭以功札以<lb/>
言皆皭然懸炳竹帛若伍行人之忠孝義烈言吳公之<lb/>
文學精華厥功厥言尤非末世人材所及漢唐而下雖<lb/>
才代不乏律以商周或少降焉至于國朝而吳中人才<lb/>
之盛斯極槩觀司宼所繪兹圖瑚璉豫章人龍天驥可<lb/>
<pb n="KR4e0218_WYG_083-4b"/>
歴指數也不佞髫歲讀太史迪功遺集則私衷勃鬱恨<lb/>
弗一當其人執櫜鞬鞭弭之末至襄毅文莊之勲名希<lb/>
哲啓南原博伯虎履吉濟之徵仲諸君子之才藝烜赫<lb/>
乎旂常而縱橫於毫素流風稔澤百世而下尚猶使人<lb/>
矍然興奮然起獨其體貌之瓌奇神明之煒燁儀觀容<lb/>
止之肅穆而恬愉散朗而逸邁者業已俯腐草木化為<lb/>
塵埃矣夫以不佞之生去諸君子僅數十百載一旦而<lb/>
過吳物色其里閭而推求其屬𦙍尚有弗盡獲者而矧<lb/>
<pb n="KR4e0218_WYG_083-5a"/>
乎其與人偕逝石火而電光者也迺今入弇園拜司宼<lb/>
揭兹圖而諦翫之曾弗崇朝而三吳先哲鉅公偉人俊<lb/>
士一目而在吾睂睫恍乎聚首乎丈室之中而儼乎交<lb/>
臂乎一堂之上所謂瑰奇煒燁肅穆恬愉散朗逸邁者<lb/>
往往並其人得之使人羮牆寤寐之念勃焉飛動于尋<lb/>
縑丈素顧戀徘徊而弗能自已司宼之所為顯暴前修<lb/>
而發揚潛懿者心甚盛哉雖然兹圖于吳中先達備矣<lb/>
而揆之太上不佞猶以非其至者司宼起諸君子後鴻<lb/>
<pb n="KR4e0218_WYG_083-5b"/>
德駿猷懸揭海㝢而文章之盛絶出古今遂舉明一代<lb/>
製作而商周之葢東南千古大觀至是而後極非可以<lb/>
吳中一方槩也異旹江左名流有若曹不興顧虎頭輩<lb/>
以冠世之筆寫先生兹圖之末以附列兩司馬後後學<lb/>
泰山北辰之仰將于是乎在太史迪功諸君子且側席<lb/>
避矣鄙劣弗文公命為序謹識所窺測一斑而并發明<lb/>
斯義于末簡葢當今己有定論無俟議之百世也<hi>司宼祖父</hi>
<hi>兩司馬皆列圖</hi>
<pb n="KR4e0218_WYG_083-6a"/>
　　　增校酉陽雜俎序<lb/>
志怪之書自神異洞㝠下亡慮數十百家而獨唐段氏<lb/>
酉陽雜俎最為迥出其事實譎宕亡根馳騁于六合九<lb/>
幽之外文亦健急瑰邁稱之其眎諸志怪小說允謂奇<lb/>
之又奇者也唐㑹昌而後文章衰颯弗振極矣成式與<lb/>
溫李輩同時其才力豪勁特與杜紫薇類而學術逺過<lb/>
之惜其亡所用心而託好于是殆滑稽俳笑之雄耳然<lb/>
非是亡以抵後人之好而永傳不廢至今夫世固有享<lb/>
<pb n="KR4e0218_WYG_083-6b"/>
大名顯當代製作盛行身殁而其言繼之泯焉偕草木<lb/>
腐而小說志恠之書卽筆力逺出雜俎下迺遺籍什九<lb/>
爛然而其人之才氣豪勁素奇於文而製作末繇考見<lb/>
者尚因小說之傳而獲覩一斑則段氏之託好是書要<lb/>
未可以盡訾也昔杜征南勒文于石率一置山上一沈<lb/>
水中以豫防陵谷之遷毁其苦心為身後謀可謂備極<lb/>
至于石有時以泐而征南之術于是遂窮然則欲為不<lb/>
朽計誠亡若著述之足恃而著述傳與弗傳又未足以<lb/>
<pb n="KR4e0218_WYG_083-7a"/>
盡憑則亡若大肆其力於逺且難而小見其能於近且<lb/>
易則好之彌衆而其傳可必于後則雜俎之流是也故<lb/>
大丈夫志於立言固當以删詩書制禮樂為首務<hi>六朝張融</hi>
<hi>語見本傳</hi>而業成之後間一染指于斯俾吾之不朽于來世<lb/>
可以萬全亦豈非征南勒石遺意哉段氏書近多雕本<lb/>
而魯亥殊衆師儒老宿弗易徵又軼漏㡬過半余谷居<lb/>
孔暇稍稍據廣記校定之并錄其所謂續編通三十巻<lb/>
藏篋笥中吊詭士旦暮遇將羣起互傳之若其為說致<lb/>
<pb n="KR4e0218_WYG_083-7b"/>
詭誕不可盡信則余業蔽以滑稽俳笑之雄君子毋求<lb/>
備焉可也<lb/>
　　　羲蒼漫語序<lb/>
自仲尼出而六籍傳自六籍湮而諸子作不佞幼則沈<lb/>
酣四部博考古今竊謂子書之變大槩有三春秋戰國<lb/>
文不在經而在子子不在儒術而在百家漢晉而下文<lb/>
不在子而在史子不在百家而在二氏唐宋而下文不<lb/>
在子而在集子不在二氏而在諸儒故夫戰國而上之<lb/>
<pb n="KR4e0218_WYG_083-8a"/>
為子者子以文唐宋而下之為子者子以理葢文與世<lb/>
汚隆而理弗以代為升降故也明興而子以文著則劉<lb/>
青田之郁離崔相臺之士翼以理顯則薛河汾之日錄<lb/>
羅豫章之困知自餘彬彬未易指屈慶歴以還談文者<lb/>
盛紀述談理者眇見聞著作旣詘焉迺今讀羲蒼先生<lb/>
之為漫語也庶幾乎劑文與理有之矣先生英質絶人<lb/>
弱冠穎脫舉乙丑上第出宰吾蘭治平之績為一時最<lb/>
中颺歴清顯車轍所輳頌聲塞途一旦移疾山中却掃<lb/>
<pb n="KR4e0218_WYG_083-8b"/>
閉關盈十餘載旣以朝命强起分部嶺南署面挹羅浮<lb/>
背枕大庾烟雲萬變吞吐胷中黙照静觀神動天解凡<lb/>
宇宙之窮際元㑹之運行陰陽之屈伸以及聖真賢喆<lb/>
之訏謨皇王帝霸之經略極而草木昆蟲勾萌蠕動之<lb/>
微瑣鬼神僊釋之怪迂亡弗洞極其要歸而燭鑑其情<lb/>
狀隨所得而筆之書而未嘗以示人也葢先生中歲好<lb/>
道絶去一切騖名之念淵通綜練不沾沾為博閎深瑰<lb/>
傑不岳岳為高故其為漫語也文不必戰國諸子而有<lb/>
<pb n="KR4e0218_WYG_083-9a"/>
今之人所難及者理不必趙宋諸子而有昔之人所難<lb/>
言者其傳而之于後世也斷乎其亡惑也是書業已為<lb/>
倪司理强而出諸帳中屬之剞氏矣郭生時騰復謂余<lb/>
髫丱時先生所識拔士亡一言跋諸末簡弗可也輙因<lb/>
其請而以鄙說敬質之先生<lb/>
　　　百家異苑序<lb/>
自漢人駕名東方朔作神異經而魏文列異傳繼之六<lb/>
朝唐宋凡小說以異名者甚衆考太平御覽廣記及曾<lb/>
<pb n="KR4e0218_WYG_083-9b"/>
氏陶氏諸編有述異記二巻甄異録三巻廣異記一巻<lb/>
旌異記十五巻古異傳三巻近異録二巻獨異志十巻<lb/>
纂異記三巻靈異記十巻乗異記三巻祥異記一巻續<lb/>
異記一巻集異記三巻博異志三巻括異志一巻紀異<lb/>
錄一巻祖異記一巻采異記一巻摭異記一巻賢異錄<lb/>
一巻他如異苑異聞異述異誡諸集大槩近六十家而<lb/>
李翺卓異記陶穀清異錄之類弗與焉今世有刻本者<lb/>
僅神異述異數家餘俱弗行迺其事大半具諸類書鄭<lb/>
<pb n="KR4e0218_WYG_083-10a"/>
漁仲所謂名亡實存者也第分門互列得一遺二雖存<lb/>
若亡余屏居丘壑却掃杜門無鼎臣野處之賔以遣餘<lb/>
日輙命穎生以類鈔合循名入事各完本書不惟前哲<lb/>
流風藉以不泯而遺編故帙亦因槩見大都遂綂命之<lb/>
曰百家異苑作勞經史之暇輙一披閱當抵掌捫蝨之<lb/>
懽昔蘇子瞻好語怪客不能則使妄言之莊周曰余姑<lb/>
以妄言之而汝姑妄聽之知莊氏之旨則知蘇氏之㫖<lb/>
知蘇氏之㫖則知余類次之㫖矣<lb/>
<pb n="KR4e0218_WYG_083-10b"/>
　　　赤松藁序<hi>今名華陽</hi>
赤松子者神仙傳所稱黄初平叱石成羊事舊矣迺劉<lb/>
氏山棲志則以赤松為雨師何也夫雨師本列仙傳炎<lb/>
帝時赤松非黄氏弟兄明甚第孝標博極群書其說或<lb/>
有所受神仙傳出葛稚川列仙傳出劉中壘晉與梁世<lb/>
代相去不遠其時書無刻本稚川所録孝標未必見之<lb/>
列仙籍曰中壘而文匪兩漢要亦晉人偽稱咸不足據<lb/>
惟留侯辟穀從赤松一語可徵葢二傳皆因是附㑹而<lb/>
<pb n="KR4e0218_WYG_083-11a"/>
孝標流寓紫薇遂與兹山共敝天壤則人間世所謂長<lb/>
生誠在此不在彼其有無無足辨也第兹山穹窿延袤<lb/>
雄峙東南朝真氷壺雙龍三洞天幽深窅絶往往人迹<lb/>
罔到固宜有仙靈宅之余束髮慕孝標比年病困枕席<lb/>
翛然有輕舉逺投蜉蝣蟬蛻之想因自呼曰石羊生將<lb/>
棄室家負瓢笠遍行金華窮谷中物色其人賴天之靈<lb/>
間有遇合卽留侯所從中壘稚川所傳第居一焉亡弗<lb/>
可者否則蹤迹孝標托棲遺宅異時獲以片言並峙兹<lb/>
<pb n="KR4e0218_WYG_083-11b"/>
山例諸不朽安知三氏者所云赤松不偕僕而四乎因<lb/>
首綴兹篇假以名集而略陳其意如此云<lb/>
　　　養痾藁序<lb/>
不佞客歳之秋奉命家嚴治裝北上朝辭瀫水夕次武<lb/>
林角弓遘疑寒疾陡作始於腠理旋中膏肓二豎恣其<lb/>
憑陵三彭逓相侵擾驚風同乎宋鷁喘月甚于吳牛延<lb/>
及孟冬舟抵𤓰步饔飱并廢非赤松而辟穀五旬藥餌<lb/>
遍嘗類秦穆之復甦七日猶以簡書載至黽勉前發抵<lb/>
<pb n="KR4e0218_WYG_083-12a"/>
淮臘盡入沛春初適大司空有事河渠築堤濟上舟航<lb/>
阻絶行旅不通車馬紛紜咸從陸道而余蒲栁之姿不<lb/>
任霜露蘿薛之性屢夢林泉昔人興盡剡溪尚言何必<lb/>
見戴況以三折之肱扶再臏之足涉大行之險蘄定逺<lb/>
之封哉夫孝大於顯親顯非必於三事行隆於養志養<lb/>
有出於萬鍾且也惟疾之憂逺遊之戒諄諄尼父詎曰<lb/>
空言畊於寛閒畋於廣莫萊彩用代貂蟬菽水是充牲<lb/>
醴奉大椿而偕樂樹萱草以忘憂取義達生喻言卒歲<lb/>
<pb n="KR4e0218_WYG_083-12b"/>
斯亦可矣爰尋初服言返故棲感遇述懷咸綴兹集雕<lb/>
蟲小道貽誚大方筆研未燔聊復爾耳<lb/>
　　　唐詩名氏補亡序<lb/>
唐詩之盛無慮千家流傳至宋半已亡逸度南而後諸<lb/>
家所畜僅三百餘葢五百之中又逸其半矣今世傳百<lb/>
家唐詩十二大家二十六名家益以單行别刻纔百數<lb/>
十而已余夙嗜藝文至于拮据唐業頗極苦心購募殘<lb/>
編鈔謄秘錄之外凡散見諸書附載羣集稍堪巻軸靡<lb/>
<pb n="KR4e0218_WYG_083-13a"/>
不窮蒐摠之不盈三百之數間閱宋人書目有製作至<lb/>
繁而字里行藏邈無可考者嗟夫昔之文人學士平生<lb/>
精力咸萃兹途當其馳驟名塲飛揚藝苑隻辭之懿半<lb/>
簡之工咸以紙貴雞林價傾洛下孰不懸衷結念宇宙<lb/>
自期詎意零落異時遽同草木鴻函鉅櫝散若晨星充<lb/>
棟盈車鞠為黃壤此太史所以蹲躅於名山元凱所以<lb/>
欷歔於片石者也夫一綫尚延千秋如在義存後死忍<lb/>
没前規因據三史藝文五家經籍以及列傳野記之中<lb/>
<pb n="KR4e0218_WYG_083-13b"/>
凡遇編名輙加捃拾芟除複襍融㑹有無具列兼收以<lb/>
貽同好夫載籍云亡姓氏昭灼後之君子披覽斯文興<lb/>
言曩哲倘可以慰作者于九原遡遺風于百代如曰踳<lb/>
駁淆亂速朽為宜則杜李以還例應焚擲余固亡所容<lb/>
余喙矣<lb/>
　　　青芝稿序<lb/>
芝之靈于羣卉也則古以瑞稱矣三秀之柯燁燁煌煌<lb/>
陳於合宫薦於清廟肖其形摹其事而侈諸四方卽五<lb/>
<pb n="KR4e0218_WYG_083-14a"/>
尺童子有弗徵其瑞者乎而吾以芝之靈也匪僅瑞于<lb/>
一世已也厥有大於是者焉增城閬風𤣥圃羣玉諸洞<lb/>
天福地絶㝠之巔無底之壑日晶月英磅礴輪囷勃然<lb/>
而芽蓊然而茁如道家者流亟稱五芝之屬樵靑牧豎<lb/>
所不能窺達官貴人所不能逢而明王喆后所不能必<lb/>
致惟列仙羣聖時得茹之壽至與元化相畢此其瑞固<lb/>
以百千萬世計者也而匪僅僅焉瑞於一世已也厥今<lb/>
之業儒者起佔俾奮賢科往往績三載之勤乘一戰之<lb/>
<pb n="KR4e0218_WYG_083-14b"/>
捷大者君剛成侯平津次亦序鵷鴻驂驥騄經綸際九<lb/>
域而黼黻橫八荒非芝之陳合宫薦清廟而五尺之童<lb/>
共徵其瑞者乎周之雅魯之頌楚之騷漢魏晉宋之樂<lb/>
府五言唐之歌行近體絶句作者人與代偕逝並遐而<lb/>
姓名族里亘于今而為烈彼其帶礪湮鐘鼎蝕而片言<lb/>
隻字之懸於大造愈乆而愈無窮若是者將無列仙羣<lb/>
聖所茹之芝百千萬世以為瑞者也噫瑞而計諸百千<lb/>
萬世幾於無何有之鄉廣莫之埜驟語之乎少年鋭進<lb/>
<pb n="KR4e0218_WYG_083-15a"/>
之夫彼執以為詼彼執以為幻將羣然而譁而誚而侮<lb/>
而孰從信之葢余讀余郡張生詩而異焉張生用善于<lb/>
宋太史公為同里瑰葩逸藻挺出于輩流甫弱冠緝詩<lb/>
成帙而命以青芝是固弗沾沾一世而蘄瑞于百千萬世<lb/>
者也匪直惟弗譁且誚且侮而已余讀生詩一再過光<lb/>
黯然而幽色黝然而蒼味泠然而沖雋然而旨厥有當<lb/>
于芝允矣輙因其請之力也而序以復之<lb/>
　　　二酉山房書目序<lb/>
<pb n="KR4e0218_WYG_083-15b"/>
自羲皇畫卦書契肇與周衰仲尼轍環列國退而定六<lb/>
經程百代說者以為墳籍之始余考緯書古文開闢以<lb/>
至獲麟葢三十七萬餘歲云諸史如合雒禪通之屬絡<lb/>
繹繁夥至帝皇封禪文字萬有餘家仲尼觀之不能盡<lb/>
識則上古之書其數不可勝紀後世迺謂三代以前無<lb/>
書可讀者不深考之過也秦不師古燒燔詩書項氏繼<lb/>
之咸陽三月先王典籍實始蕩然漢興除挾書律武帝<lb/>
表章六經諸子往往出於破壁壞冢不數十年而劉向<lb/>
<pb n="KR4e0218_WYG_083-16a"/>
氏七略遂至三萬五千餘巻非古人述作素盛故掇拾<lb/>
煨燼存者尚如此哉王莽之厄至於東京班氏藝文視<lb/>
前僅三之一厥後魏晉六朝兵革劻勷<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>燬<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>收不盈<lb/>
七略之數元嘉中謝靈運摠萃書目六萬餘巻齊王儉<lb/>
所録萬五千七百巻梁任昉二萬三千一百六巻昉儉<lb/>
並稱博洽與靈運時代相次不應多寡殊絶葢靈運總<lb/>
萃一時所藏而昉儉芟除重複故也隋嘉則殿藏書之<lb/>
富至三十七萬餘巻其正本亦止三萬七千惟開元帝<lb/>
<pb n="KR4e0218_WYG_083-16b"/>
累葉承平異書間出一時纂集及唐學者自著八萬餘<lb/>
巻古今藏書此為極盛趙宋諸帝雅意文墨慶厯間崇<lb/>
文總目所載三萬餘巻累朝增益巻不盈萬宣和北狩<lb/>
散亡畧盡至淳熙四年書目成乃得四萬餘巻葢歴代<lb/>
帝王圖籍興廢聚散之由大都具矣夫以萬乗南面之<lb/>
尊石渠東觀之富通都大邑之購求故家野老之獻納<lb/>
而累朝著録不過如此葢後人述作日益繁興則前代<lb/>
流傳浸微浸滅增減乗除適得此數理勢自然匪力所<lb/>
<pb n="KR4e0218_WYG_083-17a"/>
强也至薦紳先生博物君子收藏遺書若張華之三十<lb/>
乘任昉之四萬巻鄴侯之三萬軸宋公垂葉夢得尤延<lb/>
之代稱宏富大略相當若漁仲氏之志略端臨氏之通<lb/>
考則又槩録前人不必代之所有家之所藏也余嘗總<lb/>
覽歴代藝文以及諸家所録而參之當代經則十三家<lb/>
註疏外丁孟夏侯傳授僅著空名其餘六代以還流傳<lb/>
絶少惟宋儒諸說盛行海内大槩存者十三史則二十<lb/>
一代類梓於太學單行於各州編年自荀恱袁宏至司<lb/>
<pb n="KR4e0218_WYG_083-17b"/>
馬朱氏不過數家而諸起居註實錄野史之類傳不能<lb/>
半大槩存者十五子則老莊列氏外宋鈃關尹淮南吕<lb/>
覽盛行星厯䜟緯間多湮没而漢唐宋諸小說紛然畢<lb/>
出傳者殆十之八惟詩文諸集六代以前甚寡唐宋至<lb/>
今迺始大盛而最不易傳卽唐詩八百餘家宋人有得<lb/>
五百家者余方極意搜訪手抄集録僅得二百餘家文<lb/>
集則唐以前存者不過數十家而宋元諸名公不必能<lb/>
文之士皆有集行世迨今尚數百家而國朝尤盛葢世<lb/>
<pb n="KR4e0218_WYG_083-18a"/>
代逺近然也余自蚤歲營心載籍累銖積寸至四萬有<lb/>
餘巻雖今人所自為書居三之一倘有以釋道二藏來<lb/>
售者盡鬻負郭之產以當之則余家所藏幾可與前代<lb/>
等不可謂非布衣之幸也第凡物盛必有衰聚必有散<lb/>
卽前代帝王名公鉅儒竭天下之力畜之而一旦且散<lb/>
軼而不能保則余今所得庸詎可據為已物因略敘其<lb/>
意錄四部書為二酉山房書目藏於家<lb/>
　<lb/>
<pb n="KR4e0218_WYG_083-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻八十三<lb/>
</p>
<p>
</p>
  </div>
</body>
</text>
</TEI>
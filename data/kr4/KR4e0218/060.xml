<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻六十</head> <lb/>
    <p>
<pb n="KR4e0218_WYG_060-1a"/>
欽定四庫全書<lb/>
　少室山房集巻六十<lb/>
　　　　　　　　　　　　明　胡應麟　撰<lb/>
　　七言律詩七十九首<lb/>
　　　沈侍御楊茂才同邀太虛樓燕集余適留滯湖<lb/>
　　　　上以薄暮過則賔主偕行矣戲柬一律<lb/>
蕭蕭寒雨隔孤篷慙愧平原十日同是處新詩懷沈約<lb/>
何人𤣥草敵揚雄地偏雲際留雙鶴天濶湖頭滯片鴻<lb/>
<pb n="KR4e0218_WYG_060-1b"/>
握手後期堪永夜暫將離恨託絲桐<lb/>
　　　送程仲凱之兩都<lb/>
五夜山隂興獨乘海天遥望白雲凝囊攜劒色過燕市<lb/>
船載簫聲出廣陵何處新詩酬北雁當年竒氣羨南鵬<lb/>
高臺倘遇荆丹輩好上黃金第一層<lb/>
　　　黃禹鈞邀同張總戎汎舟湖上作<lb/>
飄然飛鷁下澄波千頃其如叔度何郭外雲嵐芳草合<lb/>
湖頭風雨落花多參差碧殿浮丹鷲曲折朱欄竚翠蛾<lb/>
<pb n="KR4e0218_WYG_060-2a"/>
握手茂先雄劒在夜來星斗共摩娑<lb/>
　　　送趙符卿之燕中<lb/>
夾道衣冠瀫水傍欣看承詔入長楊龍池乍逐抽毫客<lb/>
鳳闕新超尚璽郎斾擁飛霞行碣石船隨疎雨出錢塘<lb/>
中朝相業誰堪並竹帛行占太史揚<lb/>
　　　夢王行父並寄薛素卿二首<lb/>
水殿雲廊卧碧紗長風吹夢入東華高梧帝苑猶飛葉<lb/>
藂菊仙臺盡試花江上數峰湘女瑟河邊孤月漢臣槎<lb/>
<pb n="KR4e0218_WYG_060-2b"/>
牆東是處新粧麗莫戀青門舊種𤓰<lb/>
天街何處問平康不捲珠簾見畫堂粉面三千迴薛媛<lb/>
朱顔十五侍王昌名駒蹀躞黃金勒乳燕呢喃白玉梁<lb/>
斟酌章臺人在否羅巾猶䕶百花香<lb/>
　　　同茅山人過胡上舍園亭作<lb/>
面面珠簾䕶緑蘿平湖十里漾清波長風廣榭飄梧竹<lb/>
細雨孤亭拆芰荷愁緒頓隨秋色逺賞心殊為暮涼多<lb/>
相逢大有高陽興不駐征驂奈爾何<lb/>
<pb n="KR4e0218_WYG_060-3a"/>
　　　趙中丞以督學檄祠鄉賢中丞宗魯别駕尊人<lb/>
　　　　也<lb/>
歸來三徑抱雲眠片石江郎大隠年五畝盡忘中令貴<lb/>
一鄉誰並太丘賢青門舊吏懷風素紫閣名卿問草𤣥<lb/>
共識珮刀龍種在翩翩才望達甘泉<lb/>
熒煌飛檄到鄉閭猶憶中丞舊上書九列勲勞存琬琰<lb/>
三朝名姓重璠璵納言司近雙龍闕廷尉門容駟馬車<lb/>
咫尺遺風勞夢想高槐留䕃在前除<lb/>
<pb n="KR4e0218_WYG_060-3b"/>
　　　送趙宗魯之河間别駕二首<lb/>
雙旌揺曳薊門東易水飛花撲亂紅國憲久傳中執法<lb/>
家聲重覩右扶風交河壁壘巡行近渤海樓船控制雄<lb/>
屈指循良推第一徴書晨出未央宫<lb/>
十載明經擅草萊青雲揺曳珮刀來名家舊識中丞後<lb/>
佐郡仍推别駕才擁葢日華流漢殿抽毫霞色動燕臺<lb/>
應徐咫尺南皮近彩筆雄章次第裁<lb/>
　　　大學士趙公手書促駕賦謝二首<lb/>
<pb n="KR4e0218_WYG_060-4a"/>
十年臺館布甘霖迴首高山悵玉琴身傍紅雲扶日月<lb/>
夢隨黃石到家林天邊八駿堪誰馭海上羣羊漫獨尋<lb/>
慙媿草𤣥門下士大揮椽筆到江潯<lb/>
蒼蒼雲霧繞漁磯漫説商顔戰勝肥丈室擬從三島借<lb/>
尺書仍傍九天飛肩攜瓢笠來青瑣夢掩琴尊出翠微<lb/>
清切上台連紫極不煩河畔訪支機<lb/>
　　　淮甸張公舊守吾州將繇上考擢行省參知聞余<lb/>
　　　　僦居武林夙駕見枉且邀飲署中並命舟資<lb/>
<pb n="KR4e0218_WYG_060-4b"/>
　　　　送京口感其厚遇賦謝此章<lb/>
曽是司空舊莫耶精光揺曳傍高牙胡床正落南樓月<lb/>
大斾仍飛北府霞蔽芾甘棠懷海嶠青熒藜火夢天涯<lb/>
銜知未愜如澠報心折江城奏暮笳<lb/>
　　　流河驛遇蔡儀部稚含話别作併訂約晤于武<lb/>
　　　　林<lb/>
握手雙龍去住懸河橋晴色對潸然中林驟報亡猿日<lb/>
北塞真同失馬年曳杖天窮蒼嶺外抽毫霞湧赤城前<lb/>
<pb n="KR4e0218_WYG_060-5a"/>
戴家精舍谿頭近乘興能飛雪夜船<lb/>
　　　送人還㑹稽<lb/>
夕陽行色悵孤蓬大海家林挂樹樷芳草不堪呉塞緑<lb/>
飛花猶戀越臺紅相看遊子悲春盡何限才人泣路窮<lb/>
明到錢塘潮落後書郵頻寄北來鴻<lb/>
　　　登檇李烟雨樓寄沈純父侍郎<lb/>
夾㟁春波漾緑蘋千家晴色照埀綸獨為烟雨樓中客<lb/>
遥憶昆明殿裏臣九塞兵車閒仗鉞五陵冠葢避埋輪<lb/>
<pb n="KR4e0218_WYG_060-5b"/>
應知屠狗風塵下大有華陽擊筑人<lb/>
　　　淮上遇景陵徐丈以參知督開新渠余目擊其<lb/>
　　　　胼胝之苦兹工將告成先賦二律柬之<lb/>
四載功成翊帝堯驅山鞭石夢䰟揺蔥蘢紫氣騰天闕<lb/>
燦爛𤣥圭錫聖朝白浪南排千谷迴黃流東注萬川遥<lb/>
當年璧馬俱陳迹何藉宣房漢殿謡<lb/>
海㟁清秋奠六鼇空濛元氣䕶臨濠平成載睹唐堯世<lb/>
疏鑿寧知夏后勞大野寒風迴濁浪長淮晴雪下飛濤<lb/>
<pb n="KR4e0218_WYG_060-6a"/>
他年太史河渠傳錯落金泥映彩毫<lb/>
　　　徐參知總角與余游中間顯晦殊途不相聞問<lb/>
　　　　者廿載兹邂逅淮甸特邀余為具署中清燈<lb/>
　　　　話舊不勝今昔之感即席載賦二律時參知<lb/>
　　　　以青雀見假由此竟達燕中矣<lb/>
蹤迹雲萍半杳然相逢岐路剩留連慚稱魯國通家後<lb/>
好是豐城拭劒年錦席易中賢聖酒牙檣難認孝亷船<lb/>
銜恩不盡窮途思極目長淮大斾懸<lb/>
<pb n="KR4e0218_WYG_060-6b"/>
濩落長途賦逺遊青帆馳載出河洲雙龍吐霧蓮花合<lb/>
片鷁乘風竹箭流搦管東南空大澤飛旌西北近神州<lb/>
酬知一寸將何事日夜薇垣望斗牛<lb/>
　　　稚升水部余同甲子而艱於嗣育亦略同兹抵<lb/>
　　　　淮聞諸姬有將就館者余為喜而不寐先賦<lb/>
　　　　一律柬之<lb/>
舟航長日寄菰蘆紫氣淮陽照客途蹀躞共誇騏驥種<lb/>
飛鳴今見鳯凰雛芳蘭九畹移金屋<hi>君侍姬美且都</hi>樷桂千山<lb/>
<pb n="KR4e0218_WYG_060-7a"/>
照玉壺<hi>用淮南小山事</hi>為愛謝家庭樹好三珠林立報懸弧<lb/>
　　　彭城晩泊蔡别駕載酒驛庭話舊蔡以前西安<lb/>
　　　　令遷淮上署篆于徐<lb/>
一尊何處慰窮愁清夜前除問蔡侯露冕中原新政績<lb/>
鳴琴南國舊風流波聲淮海環公署山色徐方照郡樓<lb/>
明發可堪揮手恨青帆遥遡大河流<lb/>
　　　龔觀察子勤舊分部越東于不佞大有國士之<lb/>
　　　　遇兹舟過濟上奉寄二詩<lb/>
<pb n="KR4e0218_WYG_060-7b"/>
朱旂曽閃越城頭渤海重看政績留南國雙龍飛電彩<lb/>
東方千騎擅風流嵯峨傑搆靈光殿縹緲危梯太白樓<lb/>
後夜胡床明月滿可容詞客並追遊<lb/>
江風無賴木蘭橈濟上逢君興獨饒一代循良垂琬琰<lb/>
千秋詞賦勒瓊瑶參天松色秦封近際海棠隂越甸遥<lb/>
莫笑征途頻繫纜孤雲隨處是河橋<lb/>
　　　濟上遇王世叔通侯時龔觀察邀王同集太白<lb/>
　　　　樓以督運迫簡書不能待輒此寄訊并柬黃<lb/>
<pb n="KR4e0218_WYG_060-8a"/>
　　　　說仲山人<lb/>
玳瑁筵開半寂寥青帆無賴木蘭橈波濤水國雙鴻度<lb/>
星斗天門一鶚遥閥閲累朝傳帶礪詩篇頻夜夢瓊瑶<lb/>
何人共賦從軍樂咫尺長安近灞橋<lb/>
　　　觀察晉陵龔公招飲城南太白樓二首<lb/>
百折危梯上翠臺飛樓雲際劃蓬萊客疑供奉乘風到<lb/>
人似征西玩月來宇宙並懸終古蹟山川重遘異時才<lb/>
當筵何限清秋色欲挽羣仙步玉臺<lb/>
<pb n="KR4e0218_WYG_060-8b"/>
五夜騎鯨八極遊千秋陳迹尚高樓窓中齊魯青如畫<lb/>
檻外徂徠翠欲流呼吸舊知通帝座飛騰今見近宸旒<lb/>
酣歌敢作長庚態清切寒光射斗牛<hi>呼吸帝座太白舊話</hi>
　　　翌日載集杜陵南池二首<hi>有序</hi>
　　　　杜舊有五言律見集中後人因為亭館植荷<lb/>
　　　　芰池上嵗久頽廢龔公子勤至改葺塗繕煥<lb/>
　　　　然復新且以濟寥寥一水迺兩拾遺並有藻<lb/>
　　　　翰揭之千秋因建祠城東合奠太白少陵實<lb/>
<pb n="KR4e0218_WYG_060-9a"/>
　　　　詞塲一盛舉也余以行迫不及賦詩輙并紀<lb/>
　　　　此序中<lb/>
濟水東迴衆壑馳才人名蹟尚清漪高樓百尺曽供奉<lb/>
旅館千秋更拾遺白苧飛揚春雪後青萍離合暮雲時<lb/>
浣花溪上愁無限得似修篁䕃夾池<lb/>
萬瓦鱗鋪霽色分滄波長日下鷗羣當年海岱留詞客<lb/>
此日河山共使君大業庭中𤣥草在孤芳池上白蓮聞<lb/>
風流咫尺饒相望搦管長天對夕曛<lb/>
<pb n="KR4e0218_WYG_060-9b"/>
　　　王新建邀集樓船賦謝二首<lb/>
幕擁清油近玉除筵開紅拂薦郇厨侯門是處容彈鋏<lb/>
相府何勞話曳裾天外欲歸遼海鶴霜前頻膾潞河魚<lb/>
珠簾十二饒清燕一枕棋聲夢寐餘<lb/>
古樹疎花照緑苔樓船開讌客頻來營門禮數寛長揖<lb/>
記室詩篇媿上材大斾生風鳴朔野飛旌揺月動燕臺<lb/>
寧知一代元侯重彩筆華箋次第裁<lb/>
　　　秋日過茒厚之同胡勞徐三子小飲作<lb/>
<pb n="KR4e0218_WYG_060-10a"/>
徑裊松蘿半榻懸圖書四壁倍蕭然揮毫是處慚先達<lb/>
伏櫪能無笑暮年旅興蒼茫斜日底雄心寥廓斷虹前<lb/>
千金抵售長門賦誰解成都覓太𤣥<lb/>
　　　贈南吏部<lb/>
吏部聲華四海聞山公才望世無羣南金並奪中朝譽<lb/>
東壁兼傳太史文水鏡清光懸白日氷壺寒色駐青雲<lb/>
從知意氣風塵外幾夜長歌拭劒紋<hi>吏部為太史從子</hi>
　　　送南太史歸關中省覲<lb/>
<pb n="KR4e0218_WYG_060-10b"/>
西風晨起木蘭橈垂栁千絲拂畫橋夢倚日華中秘近<lb/>
心飛雲色太行遥翩<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>彩服娯春讌奕葉青綾話蚤朝<lb/>
一笑下機秦媛在簫聲頻夜合瓊瑶<hi>尊人亦讀書中秘</hi>
　　　同徐皞明茅厚之過胡上舍園亭聽閔生琴作<lb/>
夾道修篁帶茂林一尊攜手暮登臨咸陽趙李頻相過<lb/>
易水荆高不待尋花榭雲霞流秉燭蘿軒風雨入鳴琴<lb/>
亦知湖海原兄弟暫借衡門話陸沈<lb/>
　　　贈孫水部用純用純工文賦學無不窺至弧矢<lb/>
<pb n="KR4e0218_WYG_060-11a"/>
　　　　之精儕輩尤罕及者<lb/>
縹緲黃金薊北臺高天虹色異人來雕弧七札穿楊技<lb/>
綵筆三都視草才秦望山川盤禹穴昆明池水夾蓬萊<lb/>
談詩東閣饒清興莫遣斜陽墮翠苔<hi>用純㑹稽人藉六詔</hi>
　　　過孫水部談兵<lb/>
一劒虚堂共眼明談天捫虱異時情曽聞潄石臨滄海<lb/>
幾為餐霞賦赤城燕俠未荒屠狗事邊庭偏畏射鵰名<lb/>
長纓莫漫誇樽俎逺懾匈奴避漢營<lb/>
<pb n="KR4e0218_WYG_060-11b"/>
　　　孫用純署中觀射作<lb/>
金僕姑懸鐵裲襠紫髯豪俠舊孫郎曽攜短劒過平樂<lb/>
欲請長纓出未央東閣梅花聊入咏南州竹箭共稱良<lb/>
何當手勒燕然碣白馬横飛向大荒<hi>用純官水部而原籍越中</hi>
　　　送人入蜀<lb/>
龍劒光揺大海濆河梁斜日賦離羣三千蜀棧長飛雪<lb/>
十二巫峰半出雲迴雁祗從親舍落啼鵑偏向客途聞<lb/>
新詩一寄臨卭肆投夢先過卓女墳<lb/>
<pb n="KR4e0218_WYG_060-12a"/>
　　　寄徐方伯二首<lb/>
惆悵驪駒繫緑楊一燈聊為故人長朱絲永日閑清廟<lb/>
白紵深宵出畫堂耒耜風雲莘野畔舟航霖雨傅岩傍<lb/>
碧天呉越相望近對倚青萍拭劒鋩<lb/>
長嘯歸來話陸沈草堂新築近東林南州尚憶朱旛度<lb/>
西洛爭傳絳帳臨匣底星辰蟠玉劒床頭山水拂瑶琴<lb/>
探竒莫戀登高屐飛動蒲輪越水潯<lb/>
　　　贈黃山人說仲二首<hi>時居王新建幕中</hi>
<pb n="KR4e0218_WYG_060-12b"/>
短髮飄蕭話轉蓬𤣥心寥廓送飛鴻樓依庾亮窺明月<lb/>
劒倚荆卿擊斷虹古洞天台桃自發小山淮海桂偏叢<lb/>
燕然絶頂題名處可羨班生制作雄<lb/>
幕府翩翩舊孟嘉居然長揖傍高牙攜將江夏波千頃<lb/>
共汎山隂雪萬家記室雄詞飛彩翰營門高嘯和清笳<lb/>
荒臺百尺斜陽裏慘淡黃金宿暮鴉<lb/>
　　　寄區用孺太史兼柬高正甫秋官<lb/>
四百竒峰取次遊飛帆重遡潞河流純鈎乍合雙龍劒<lb/>
<pb n="KR4e0218_WYG_060-13a"/>
彩筆偏修五鳯樓日轉薇花連帝座星分藜火近宸旒<lb/>
翩翩常侍同盟在風雪華陽幾唱酬<lb/>
　　　參知淮甸張公以崇正書院志屬余校定且命<lb/>
　　　　賦詩寄以七言一律<lb/>
畫棟雕甍越嶺前摳趨名蹟儼羣賢宫牆百尺星辰聚<lb/>
俎豆千齡日月懸絶學龜鳬留正統<hi>婺中舊有鄒魯之稱</hi>遺經龍<lb/>
馬識真傳衣冠夾路甘棠化絶勝文翁治蜀年<lb/>
　　　聞惟寅謝事寄慰四章<lb/>
<pb n="KR4e0218_WYG_060-13b"/>
銅柱勲名日月傍誰將薏苡溷行藏袖椎無客同朱亥<lb/>
彈鋏何人過孟嘗動色燕臺傳市虎關心遼海問岐羊<lb/>
他年首事金城策老為先零出廟堂<lb/>
燁燁聲名駕四豪邊烽十載罷臨洮藏弓敢抱孤臣恨<lb/>
授鉞寧知上將勞篋裏千章饒賦雪床頭七發快觀濤<lb/>
赤松黃石俱相待底用留侯辟穀逃<lb/>
明滅烽烟大海頭可堪投杼入龍樓降王尚自驚飛將<lb/>
醉尉能無阨故侯馬革塲中心未老鴟夷湖上興難留<lb/>
<pb n="KR4e0218_WYG_060-14a"/>
河山帶礪先朝事遮莫功成賦逺遊<lb/>
十萬良家劒氣騰天威南北倚憑凌虚疑都尉降沙漠<lb/>
不遣元戎駐灞陵宇宙論功誰白馬江湖流謗幾青蠅<lb/>
寧知廿載東山夢一到𤓰田恨未能<lb/>
　　　無題二首<lb/>
行盡春風白鼻騧傾城傾國漫同誇纎腰欲姤三眠栁<lb/>
笑靨長欺百合花紫陌鳴鞭朝映水青門挾彈午飛沙<lb/>
高唐頗憶襄王否獨向詞林説景差<lb/>
<pb n="KR4e0218_WYG_060-14b"/>
窈窕珠簾䕶緑苔平康三曲近蓬萊黃鸝百囀金鈿盒<lb/>
紫燕雙棲玉鏡臺北苑丹青元絶世東隣紅粉最憐才<lb/>
傳聲為問章華客尚許劉郎隔嵗來<hi>曲中有善丹青而好遊丈士者</hi>
　　　榜人自潞河歸再寄徐觀察時徐丈以河工奏<lb/>
　　　　計晉階<lb/>
雪花長日墜干將何限酬恩國士腸揮翰敢期王逸少<lb/>
飛帆重借顧長康河流百折蛟鼉靜海㟁千秋蜃鱷藏<lb/>
是處平成誇帝力𤣥圭三錫下明光<lb/>
<pb n="KR4e0218_WYG_060-15a"/>
　　　秋夜長安邸中同葉叔明燈下酣飲至醉作時<lb/>
　　　　葉以閩中公務至<lb/>
木葉紛紛墮翠苔西山秋色半蓬萊青燈載下陳蕃榻<lb/>
濁酒頻呼郭隗臺雲暝帝城雙鳯宿月殘仙掌片鴻來<lb/>
無嗟宦轍風塵下歴塊行占上駟才<lb/>
　　　贈傅吏部代同人<lb/>
屈指蘭陵校藝年飛揚環珮入甘泉氷壺獨抱風塵際<lb/>
水鏡高懸日月前價踊層臺收駿骨光浮深獄辨龍泉<lb/>
<pb n="KR4e0218_WYG_060-15b"/>
吹嘘倘借東風力旦夕河東上御筵<lb/>
　　　夜集相國趙公府中話别作<lb/>
銜恩龍劒色凄凄何限霜華照鸊鵜紅日已看中秘近<lb/>
白雲猶傍太行低親闈菽水飛魂夢相府藜燈惜解攜<lb/>
莫悵燕呉成逺别春帆先到潞河堤<lb/>
　　　相國趙公邸中夜談因留宿齋頭作<lb/>
劇語深杯興未闌平章西第傍金鑾高齋敢謂青綾薄<lb/>
煖閣渾忘白苧寒密篠飛霜流藻井疎桐移月下雕欄<lb/>
<pb n="KR4e0218_WYG_060-16a"/>
無勞夜望三台色萬仞晴光燭翠巒<lb/>
　　　送沈司馬請告還越西<lb/>
易水寒風遡畫橈歸裝行值廣陵潮休文老去腰圍痩<lb/>
昭略狂來意興饒白日鴻心猶慘淡清㝠鵬翼轉逍遥<lb/>
看君司馬書成後藉藉埋輪在聖朝<lb/>
　　　相國趙公屢疏乞休未得請見寄二章奉和<lb/>
啓事頻年叩玉宸飛書遙夕降絲綸東山是處催賢佐<lb/>
北極能無仗老臣三殿風雷馳豹尾九重天日耀龍鱗<lb/>
<pb n="KR4e0218_WYG_060-16b"/>
他時太史如椽筆肯放平陽躡後塵<lb/>
江天何處問蒹葭六洞三山照紫霞朱草欲尋仙梵宅<lb/>
赤松猶駐帝王家經綸魏闕憂難竟黼黻虞廷望未涯<lb/>
十載飛熊仍夢寐滄浪能復戀魚鰕<lb/>
　　　潞河夜泊同黃說仲過陶懋中舟中二首<lb/>
白舫青簾半畫圖金尊銀燭夜呼盧投簪元亮開三逕<lb/>
汎宅朱公住五湖太液新霜流菡萏長安明月墜菰蘆<lb/>
荆高眼底看誰在目斷燕城舊酒壚<lb/>
<pb n="KR4e0218_WYG_060-17a"/>
跋扈飛揚縱叵羅一尊攜手暮涼多江湖意氣關蘿薜<lb/>
<hi>說仲時居世叔通侯幕</hi>海岱行藏狎芰荷片月新秋蟾闕吐雙星明<lb/>
夜鵲橋過西風玉笛胡床上無限梅花落絳河<hi>時七夕前一日</hi>
　　　閔山人逸之工琴奕丹青而賣藥長安市秋日<lb/>
　　　　過訪即席賦贈<lb/>
短褐翩翩向暮過居然名勝對藤蘿燕京舊識懸壺技<lb/>
易水重聞擊筑歌杏苑春光頻爛漫橘林秋事近如何<lb/>
西風漸起枚生色同步長安太液波<lb/>
<pb n="KR4e0218_WYG_060-17b"/>
　　　送李太史使秦中<lb/>
乍捧龍章上玉墀飛旌遥别鳯凰池雲開乍識蓮花掌<lb/>
月滿頻攀桂樹枝赤社琴尊操管夜黃河簫鼓落帆時<lb/>
朝元閣上春風繞為賦河山百二詩<lb/>
　　　送區用孺之楚中便道還粤<lb/>
吟盡長安白鼻騧一函晴捧下金華青圭夜剪唐藩葉<lb/>
彩筆晨飛漢殿花星動斗牛人倚劒天垂河漢客停槎<lb/>
飛雲絶頂重攀處莫戀羅浮葛令砂<lb/>
<pb n="KR4e0218_WYG_060-18a"/>
　　　送錢將軍之北平<lb/>
斧鉞朝移右北平東方千騎去還鳴霜飛大纛盧龍塞<lb/>
霧擁高牙涿鹿城將苑揚班新授策詞場韓白舊知名<lb/>
梅花一曲胡床暇草檄時過細栁營<lb/>
　　　與張仲立顧靖父别且十年餘忽晤于顧山人<lb/>
　　　　齋中喜而賦此<lb/>
憶别西崑二十年陵陽雙璞尚依然聲音未變論心後<lb/>
髩髪頻驚握手前風雨差池河朔社乾坤寥廓汶陽田<lb/>
<pb n="KR4e0218_WYG_060-18b"/>
高齋此夜長虹色何羨黃金帝闕懸<lb/>
　　　熊茂初蔡伯華袁景從招集劉仲修園亭<lb/>
掩袂風沙赤日昏長安西曲亂雲屯花前一駐黃金勒<lb/>
樹裏頻呼白玉尊漢柱文章高八斗燕臺絃管落千門<lb/>
竹林嵇阮俱陳迹突兀靈光尚帝閽<lb/>
　　　題李大將軍鄭大司馬閱武諸營冊<lb/>
精甲橫陳大野傍上公文武並鷹揚貔貅萬隊連營出<lb/>
魚鳥千羣列陣翔劒拂天山紅日近旌懸遼海白虹長<lb/>
<pb n="KR4e0218_WYG_060-19a"/>
功成羽獵仍題賦不道詞人是姓揚<lb/>
　　　送崔子玉之川中<lb/>
細雨行裝發潞河都亭握手聽驪歌傾殘竹葉能留否<lb/>
飛盡桃花奈别何郢里雪深詞客到陽臺雲滿逐臣過<lb/>
鸞箋十樣饒春色蚤寄西征向緑蘿<lb/>
　　　送謝友可還臨川<lb/>
斗酒都亭落日懸清霜紅葉舞離筵長驅駿足燕臺上<lb/>
少别螭頭漢殿前秋事轉深陶令菊歸期曽約逺公蓮<lb/>
<pb n="KR4e0218_WYG_060-19b"/>
東風韋曲花千樹早發潯陽下瀨船<lb/>
　　　秋日高正父邀同汪公幹蘇叔大遊天寧禪寺<lb/>
玉栱璇題照畫廊珠扉銀鑰䕶禪堂青獅躡霧遊天帝<lb/>
白象拏雲坐法王樹老菩提雙刹在花殘優鉢一燈長<lb/>
前身我亦龎居士倘許先登七佛航<lb/>
　　　登天寧寺浮圖送高正父南歸得霜字<lb/>
天豁西郊半大荒高秋雲日散微茫三千界湧招提色<lb/>
四十門開舍利光易水荒臺傳市駿羅浮歸路問騎羊<lb/>
<pb n="KR4e0218_WYG_060-20a"/>
孤航拂曙河橋别月滿長堤萬樹霜<lb/>
　　　壽李太夫人太夫人為本建孝亷母昆季五人<lb/>
紫氣秦臺上碧紗支機何處問仙槎庭前瑞鳯啼孤竹<lb/>
<hi>太公觀察先逝</hi>堦下名駒列五花南岳金璫揺彩日東陵玉舄<lb/>
步明霞當筵可認偷桃客一笑重來阿母家<lb/>
　　　送胡昌世還嶺南<lb/>
漫道虹光燭斗躔塵埃猶蝕舊龍泉不禁徐幹成中論<lb/>
誰識揚雄抱太𤣥桂樹霜林孤渚外<hi>昌世有別業在桂州</hi>梅花鄉<lb/>
<pb n="KR4e0218_WYG_060-20b"/>
國亂峰前羅浮翠羽人如玉絶勝長安杜曲眠<lb/>
　　　送汪明府之蘭谿二首<lb/>
雙鳬迢逓出楓宸駟馬喧闐擁畫輪邑宰成都衣錦客<lb/>
關逢函谷授繻人春風水驛栽花遍夕照山衙掃葉頻<lb/>
囘首御屏書第一循良何事問州民<lb/>
河梁初日照棲鴉玉舄高凌大海霞射策中朝新上第<lb/>
傳經南國舊名家香飛桃李盈山郭秀擷蘭苕傍水涯<lb/>
屈指黄金徵漢殿漫將離色賦蒹葭<lb/>
<pb n="KR4e0218_WYG_060-21a"/>
　　　暮秋望日同潘少逸蔡稚含夜集王水部宅<lb/>
過從良夜拂朱絃上客相攜玳瑁筵工部詩名三世後<lb/>
司徒文望四朝前梅花尚憶揚州署桃葉頻呼白下船<lb/>
莫悵秋光重九暮月華仍向鳯城圓<lb/>
　　　是夕月色如晝水部改席庭中酣暢丁夜再賦<lb/>
萬頃蟾光浸碧空千門雁陣巻西風高天霜露金莖外<lb/>
大地山河玉鏡中團扇欲辭清暑殿胡床如坐廣寒宫<lb/>
夜深誰唱霓裳曲極目飛鸞大海東<lb/>
<pb n="KR4e0218_WYG_060-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻六十<lb/>
</p>
<p>
</p>
  </div>
</body>
</text>
</TEI>
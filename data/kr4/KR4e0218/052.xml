<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十二</head> <lb/>
    <p>
<pb n="KR4e0218_WYG_052-1a"/>
欽定四庫全書<lb/>
　少室山房集巻五十二<lb/>
　　　　　　　　　　　　明　胡應麟　撰<lb/>
　　七言律詩八十三首<lb/>
　　　郭方伯以三詩見贈賦此奉答<lb/>
新詩題贈遍瓊瑶握手龍門路未遥姓字三朝傳岳牧<lb/>
風流一壑伴漁樵芒鞋石室雲隨杖桂楫金沙月滿橋<lb/>
極目錢塘秋漸爽一尊同賦大江潮<lb/>
<pb n="KR4e0218_WYG_052-1b"/>
　　　秋日張使君招飲湖上作<lb/>
綠楊紅蓼半斜曛錦纜牙旗蕩瀫紋水面樓臺千刹繞<lb/>
波心城郭萬家分洞當靈隱偏藏雪峰到飛來盡入雲<lb/>
無限畵船秋色裡歸途風雨濕羅裙<lb/>
　　　送屠長卿北上<lb/>
十日爐頭問酒頻春明廻首各風塵朝攜一鶴還青浦<lb/>
夜扣雙龍入紫宸霞色薊門供傲吏雲花天姥臥閒人<lb/>
中朝手定明堂禮莫忘襄陽賦有神<lb/>
<pb n="KR4e0218_WYG_052-2a"/>
　　　中丞蕭公自闗中來越喜而有作<lb/>
玉詔輝煌下彩鸞朱旗遥捲出長安天南再擁中丞節<lb/>
渭北初辭大將壇别墅談棋千障肅胡床吹笛萬峰寒<lb/>
西來小隊能多暇山色湖光次第㸔<lb/>
　　　顧觀察維舟瀫水招同王承父燕集迨暮廼别<lb/>
江天攜手一尊同錦䌫牙旗夕照中十日平原今再見<lb/>
千秋河朔定誰雄渾疑白社開薇省共向青山覓桂叢<lb/>
寂寞黄金臺上事西風吹墮北來鴻<lb/>
<pb n="KR4e0218_WYG_052-2b"/>
　　　送唐刺史之洛中<lb/>
分符新命下明光坐擁单車赴洛陽六載風期懸夢寐<lb/>
一時聲價動循良先春苑雪飄行蓋薄暮嵩雲到訟堂<lb/>
絶頂三花尋少室何人相對話胡郎<lb/>
　　　送吴文仲入都<lb/>
片語溪頭問鶡冠驪駒催發向長安金華洞壑神仙吏<lb/>
玉殿星辰侍從官東漢循良傳賜履西曺詞賦接登壇<lb/>
嘉隆數子盟仍在肻放陽春属和難<lb/>
<pb n="KR4e0218_WYG_052-3a"/>
　　　司馬汪公伯玉拉余過海上訪兩王先生適司<lb/>
　　　　馬張公肖父同日至留集弇園者三宿澹圃<lb/>
　　　　者再實一時之盛事因成七言四律紀之<lb/>
名園樓閣麗丹霄握手千秋意氣饒日月雙懸婁水近<lb/>
星辰羣下越臺遥探書題柱俱司馬飛舄吹笙並子喬<lb/>
獨有侯芭長寂寞𤣥亭相對髮蕭蕭<hi>張公蜀人汪公適由越至王喬一緱</hi>
<hi>嶺周人一葉縣漢人</hi>
秋光何處一尊同十畆平泉眺望中鶴駕並留孤島上<lb/>
<pb n="KR4e0218_WYG_052-3b"/>
龍泉重合大江東星懸析木三垣紫日擁扶桑萬界紅<lb/>
矯首乾坤才欲盡那知人在闔閭宮<lb/>
飛僊環珮入蓬萊木落霜清萬象開宇宙文章傳四子<lb/>
東南名勝属三才<hi>曺子念汪仲淹仲嘉同集</hi>丹成鸞鶴中天下樂奏<lb/>
魚龍大海來七十二峰雲霧裡憑將竒句勒崔嵬<lb/>
屈指詞塲大業新輶軒離合並傷神重逢洛下含杯客<lb/>
半是華陽授簡人一代風期留管鮑百年金石聚雷陳<lb/>
相㸔忍賦河梁曲荏苒垂虹挂月輪<lb/>
<pb n="KR4e0218_WYG_052-4a"/>
　　　贈王瞻美<lb/>
玉樹王家並寡儔翩翩羣從見風流烏衣不愛諸郎坐<lb/>
白帢偏從二美遊婁水秫香晴荷鍤石湖花暖夜維舟<lb/>
恠來雙燕頻相認玳瑁堂深貯莫愁<lb/>
　　　王宗伯督學招同張汪二司馬王長公次公洪<lb/>
　　　　山人汪太學同集園亭賦<lb/>
十載𤣥亭夢寐過登龍此日並羊何闗前紫氣飄槐棘<lb/>
海内蒼生問蓼莪一代文章諸老盡三朝禮樂二難多<lb/>
<pb n="KR4e0218_WYG_052-4b"/>
亦知元禮門風在摠為名流到綠蘿<lb/>
　　　重九舟中懷汪司馬<lb/>
何人同賦仲宣樓爛漫黄花引客愁一片秋光隨越舫<lb/>
萬家寒色到吳鉤波濤震澤神龍過日月天都彩鳯遊<lb/>
依舊六橋荷芰滿不堪明夜大堤頭<lb/>
　　　送徐觀察之嶺北<lb/>
繡斧朝持出漢宫提兵遥赴粤臺東三江雨色雙帆静<lb/>
五嶺霜華一劒雄虎帳分霄延上客貂裘移日候元戎<lb/>
<pb n="KR4e0218_WYG_052-5a"/>
胡床不淺登樓興萬里遥瞻碣石鴻<lb/>
　　　陳觀察過草堂余適遊金華山中不值<lb/>
西風遥駐越江船竹逕深慚問草𤣥星斗乍㸔題鳯日<lb/>
雲霞長䕶牧羊天秋明斧鉞羣山外夢隔旌旗一水前<lb/>
莫詫雁南風景絶平津開閣候登仙<lb/>
　　　送徐方伯之江右<lb/>
飛動襜帷出帝京漢庭才子舊知名驚風蠡澤揚帆下<lb/>
落日匡廬攬轡行鐡柱蛟涎秋盡洗石函龍氣夜雙明<lb/>
<pb n="KR4e0218_WYG_052-5b"/>
為知到日滕王宴四座爭攜彩筆迎<lb/>
　　　閩中謝文度以詩及新集見貽賦答<lb/>
一函飛雪下江魚慚愧同聲驟起予松菊滿栽彭澤徑<lb/>
蓬蒿深葺杜陵居乾坤萬事懸車外日月雙峰伏枕餘<lb/>
不逺龍門堪汝過幔亭雲色定何如<lb/>
　　　題徐大㕘瞻雲堂<lb/>
負郭新㸔一逕成金華山半入簷楹喬松不斷瞻雲色<lb/>
寸草長懸愛日情檻外翔烏餘涕泪樓前馴鵲動悲鳴<lb/>
<pb n="KR4e0218_WYG_052-6a"/>
莫言遺恨終天抱屈指徵書下帝城<lb/>
　　　顧觀察益卿過訪<lb/>
衡宇飛花暮不扄傳呼車馬到林坰何來海岳稱同調<lb/>
是處乾坤問獨醒一水近拖揚子白千山遥墜夜郎青<lb/>
莫言寂寞揚雄臥旌節分明駐草亭<lb/>
　　　題凌使君别業<hi>别業吴山之上用使君韻作</hi>
五畆青山自結廬欄干十二坐幽虛烟蘿地近揚雄宅<lb/>
水竹天成杜甫居海色千家潮落後湖光萬頃月明初<lb/>
<pb n="KR4e0218_WYG_052-6b"/>
飛花遶徑誰相過一巻黄庭石上書<lb/>
　　　送徐大㕘入都<lb/>
飛旌長夏問京華紫氣蒼茫越水涯南國芝蘭初映日<lb/>
西秦桃李並成霞三朝吏績推前輩一代儒宗見大家<lb/>
翹首秋風天闕近夜㸔牛斗落仙槎<hi>先是公山房産芝草数十本</hi>
　　　嶺右張使君闢園城中臺榭池沼皆桂林勝絶<lb/>
　　　　處予聞竊嚮徃焉賦得六題<lb/>
露曖長空片月流䦨干十二倚丹丘千山霽色飄銀殿<lb/>
<pb n="KR4e0218_WYG_052-7a"/>
萬頃寒光抱玉樓曳杖迥疑天柱過吹笙長憶廣陵遊<lb/>
當年莫奏開元曲燦爛星河落翠裘<lb/>
　　　　右清虛閣<lb/>
曲曲雕䦨面面霞何如蓬島問仙家客來精舍談雙樹<lb/>
人倚名園坐百花翠合暮雲流藻井紅分朝日上簷牙<lb/>
啼鶯滿徑壺觴在長伴羊裘閲歳華<lb/>
　　　　右叢芳舘<lb/>
叠嶺高盤挂夕霏雲光霧色亂侵衣雙鸞夾漢青疑墜<lb/>
<pb n="KR4e0218_WYG_052-7b"/>
萬鷲摩空翠欲飛北望星辰懸帝座西來水石䕶禪扉<lb/>
他時倘共商山客日荷長鑱賦采薇<lb/>
　　　　右鳯台嶺<lb/>
噴玉千尋望轉竒平開十畆漾漣漪閒花弄色全依砌<lb/>
古木叢隂半入池雲合四山龍起夜露濃三徑鶴來時<lb/>
吹笙自是神仙客蹔逐雙鳬到鳯墀<lb/>
　　　　右來鶴池<lb/>
淥水微茫漲碧空佳期誰向大堤同氷輪兩㟁飛明月<lb/>
<pb n="KR4e0218_WYG_052-8a"/>
玉柱三天駕彩虹殿閣半浮朱舫外笙簫時出畫䦨東<lb/>
宜人最是新秋色十里芙渠一夜風<lb/>
　　　　右霽虹橋<lb/>
突兀羣峰倚碧臺如登方丈入蓬萊天垂象緯三辰列<lb/>
日射雲霞五岳迴幾夜漢槎孤泛到何年秦䇿並驅來<lb/>
從知帝夢思良弼莫訝商岩産異才<hi>用傳說列星事</hi>
　　　　右三台石<lb/>
　　　送顧觀察之薊中二首<lb/>
<pb n="KR4e0218_WYG_052-8b"/>
白羽初停越水湄彤庭北顧璽書馳清霜八郡飛長㦸<lb/>
積雪三邊照大旗異代勲名麟閣並生平骨相虎頭竒<lb/>
新蒭滿甕蒲萄熟誰共襄陽醉接䍦<lb/>
銅柱威名播粤都樓船勲業遍江湖行邊首定周王策<lb/>
出塞新分漢使符倚劒蒼龍鳴涿鹿揚鞭白馬照飛狐<lb/>
從知幕下多詞客彩筆班生定有無<lb/>
　　　寄歐楨伯水部<hi>時鄉人以楨伯秣陵書至</hi>
明時大隱謫仙來紫氣千門建業開幾夜獨吟鳷鵲觀<lb/>
<pb n="KR4e0218_WYG_052-9a"/>
何人同上鳯凰臺楊花拂雪壚頭臥桃葉乘潮渡口來<lb/>
莫問羅浮峰四百一官原合近蓬萊<lb/>
　　　方伯滕公起任嶺南喜而有作<lb/>
十載蒼生望未平雙旌遥赴越王城朱明洞啓霞光待<lb/>
大庾山將雪色迎四岳輶軒聊海甸三台劒履漸承明<lb/>
新題滿勒飛雲上銅柱誰誇漢將名<lb/>
　　　寄易使君<lb/>
獨把芙蓉越水湄青衿長憶問竒時虛疑剡曲帆來近<lb/>
<pb n="KR4e0218_WYG_052-9b"/>
轉愧延平劒合遲指顧風雲隨八翼踟蹰歳月上雙睂<lb/>
青山萬叠黄堂外柱笏誰同望武夷<lb/>
　　　聞王長公元美再起南都司寇走筆奉寄<hi>時有傳長</hi>
　　　　<hi>公已出者</hi>
争傳霞珮出蓬萊紫氣闗前鬰未開金液好探龍虎地<lb/>
玉笙聊試鳯凰臺先秋列叟乘風去後夜王郎挂雪迴<lb/>
林屋洞門元咫尺不妨瓢笠蹔徘徊<lb/>
　　　憶燕中元夜與朱十六童三安二縱遊長安陌<lb/>
<pb n="KR4e0218_WYG_052-10a"/>
　　　　上今倐十載矣山舘寂寥再逢兹夕感舊賦<lb/>
　　　　此<lb/>
鳯輦鰲山出上京長安宫闕暮雲平千枝火樹宜春苑<lb/>
萬炬金蓮不夜城艶舞嬌歌游客醉靚粧華餙麗人行<lb/>
江樓此夕頻搔首飽㸔梅花上月明<lb/>
　　　歐楨伯南歸過訪賦贈<lb/>
四十年操秇苑盟秋風遥起挂冠情羅浮絶頂披雲上<lb/>
庾嶺歸途踏雪行海岱名流誰並數嘉隆詞客半同聲<lb/>
<pb n="KR4e0218_WYG_052-10b"/>
朱明洞口攜尊日首探梅花寄越城<lb/>
　　　贈郭隱君為思清孝廉作<lb/>
大隱華陽不避喧謝家庭砌盡芝蘭西池鸞鶴扶雙壽<lb/>
東壁麒麟抱二難紫綬定加萊子服青藜長伴竹皮冠<lb/>
八千歳月靈椿在一誦逍遥興未䦨<lb/>
　　　送朱孺子還豫章兼寄宗良孔暘嵬父佳父四<lb/>
　　　　王孫<lb/>
蘭陵新緑乍吹醅指㸃銀缾為客開雙劒夜持南斗出<lb/>
<pb n="KR4e0218_WYG_052-11a"/>
一帆朝溯大江迴鵷雛五色凌霄翅龍種千金歴塊才<lb/>
羣從兎園應汝候彩毫齊拂豫章臺<lb/>
　　　江右來相如過訪同唐惟良夜集分冬字韻<lb/>
嚴陵長日候孤笻底事芒鞋雪後逢結夏西湖眠菡萏<lb/>
髙秋南浦落芙蓉人如司馬名堪借客比梁鴻姓易重<lb/>
把臂舊游肝膽在接䍦那不醉雙龍<lb/>
　　　敬美使君再起督閩中學聞將于歳杪蹔出寄<lb/>
　　　　訊<lb/>
<pb n="KR4e0218_WYG_052-11b"/>
重飛天詔出彤墀特許㸔山出武夷雙舄恍疑雲際現<lb/>
片帆剛待雪中移七臺高步穿林逺九曲長吟破浪遲<lb/>
珍重紫陽遺墨在好將椽筆鬪淋漓<lb/>
　　　張使君招飲舟中作<lb/>
五馬喧傳瀫水傍含杯猶記舊高陽自呼南郭幽人至<lb/>
相對西臺御史狂地挾雙流縈畫舸天垂千障落胡床<lb/>
接䍦顛倒休辭醉同是當年白面郎<lb/>
　　　題少𤣥宗矦冊<lb/>
<pb n="KR4e0218_WYG_052-12a"/>
玉檢金泥出太常桐圭花蕚逺相望西園車蓋邀明月<lb/>
南浦樓船泛夕陽兎苑登臺無俗客龍沙開閣有賢王<lb/>
張筵可解呼王勃為聼鳴鑾入豫章<lb/>
　　　孔暘得王中丞所貽西僧自焚灰像因立精舍<lb/>
　　　　奉之乞余作詩先是惟敬永叔諸君咸有題<lb/>
　　　　咏遂繼七言一律<lb/>
精廬何自布金銀白足西飛事已陳鹿苑乍施焚後像<lb/>
龍池重現刼前身空門色相元無住净土莊嚴合有神<lb/>
<pb n="KR4e0218_WYG_052-12b"/>
欲起丹霞㸔舍利摩尼長照大江濵<lb/>
　　　送喻邦相吳文仲試士省下<lb/>
畫舸齊飛瀫水頭潮聲八月下杭州懸心兩地桃花色<lb/>
縱目三天桂樹秋日上朱衣晴鎖院虹飄彩筆暮登樓<lb/>
無勞石匣占雙劒並識龍光在斗牛<lb/>
　　　將過婁江奉訪王長公先柬二首<lb/>
西風船下越江湄恍入三天問路岐雲滿大羅朝宴日<lb/>
雪飛中岳夜來時千秋一鉢勞先贈萬里孤笻愧後期<lb/>
<pb n="KR4e0218_WYG_052-13a"/>
笑殺盧敖遊汗漫丹臺咫尺是蓬池<hi>公與余相聞問十載餘數訂期奉訪</hi>
<hi>以病不果今秋北上實以踐此盟云</hi>
片刺飛揚國士情登龍迢逓闔閭城一身海岱依元禮<lb/>
雙眼雲霄属正平下里乍堪酬郢曲中原能許問齊盟<lb/>
莫言把臂詞塲晩躡蹻天門象緯迎<lb/>
　　　初至曇陽觀訪長公作二首<lb/>
龍篆熒煌列太清鳯簫時落步虛聲千靈劒佩朝拘翼<lb/>
七聖輜軿候廣成王母宴時香霧合上元歸處片霞明<lb/>
<pb n="KR4e0218_WYG_052-13b"/>
騎羊莫問闗前客石室初平是姓名<lb/>
絳宇瓊樓壓巨鰲扶桑晴翠落飛濤攀雲頓覺蓬壺近<lb/>
望日猶驚泰岱高面貌諸天曽省識風神八極共遊遨<lb/>
含毫小畢千年事長侍方平醉玉桃<lb/>
　　　次公於曇陽觀傍新搆澹圃落成適余過訪留<lb/>
　　　　宿其中敬賦<lb/>
青牛西去定誰從賦就歸來學老農醉白堂成初養鶴<lb/>
草𤣥亭啓一登龍機雲洛下堪同住梁孟臯橋欲借傭<lb/>
<pb n="KR4e0218_WYG_052-14a"/>
深夜曲䦨池上月萬峰林屋浸芙蓉<lb/>
　　　又題澹圃一首<lb/>
築宫猶自傍曇陽空觀惟應侍法王揚子門庭長寂寞<lb/>
文殊臺殿盡清凉鳴鐘震旦紛華過就枕邯郸障業忘<lb/>
不見西方真樂地玉蓮琪樹遍金堂<lb/>
　　　小飲曇陽觀中呈兩王先生作<lb/>
十年書札滿林臯先後青雲識彩毫海内文章司馬擅<lb/>
洛中才望士龍豪一珠投處開塵榻雙璧聨時坐縕袍<lb/>
<pb n="KR4e0218_WYG_052-14b"/>
餘興正狂那得盡雪花從漲剡溪濤<lb/>
　　　次公攜酒招遊弇園山池登縹緲樓二首<lb/>
縹緲飛樓逼漢開河山四望轉崔嵬石驅瀛海千峰立<lb/>
池劃昆明萬島迴曳杖星辰干帝座吹笙雲霧遶仙臺<lb/>
莫言緱嶺堪忘世指㸃遥天鶴馭來<lb/>
層臺飛觀曲相連彷彿丹梯象外懸半壁霞生林屋底<lb/>
八窓雲起洞庭前黿鼉㟁坼藏山夜烏鵲橋成叠石年<lb/>
醉望玉楼天尺五帝閽誰召筆如椽<lb/>
<pb n="KR4e0218_WYG_052-15a"/>
　　　再别元美長公<lb/>
乍喜平原十日留征塵俄動鷫鸘裘南宗敢謂傳衣去<lb/>
北塞翻同躡蹻遊婁水三天雲霧擁華陽萬里雪風愁<lb/>
春花定約漁舟入相伴秦源到白頭<lb/>
　　　寄王次公敬美時方辭督學越中之命<lb/>
飛詔東來髩未皤白雲深護洞庭蓑乍堪霞珮遊高闕<lb/>
肻戴星冠出大羅紫氣昔縁闗尹住蒼生今奈謝公何<lb/>
惟應二仲心偏契早訂風期在薜蘿<lb/>
<pb n="KR4e0218_WYG_052-15b"/>
　　　過檇李懷沈純父<lb/>
從軍何處覓封侯落盡梅花倚蒯緱五嶺雪深楊僕戍<lb/>
三苗雲合尉佗樓登壇大業窮猶擅伏闕雄心晩定酬<lb/>
一事為君差快意緑衣無恙住儋州<lb/>
　　　登甘露臺望金焦作<lb/>
叠嶺嵯峨到碧天攜壺秋色暮雲前樓高北固三千丈<lb/>
殿鎻南朝八百年雁鶩驚飛吴苑笛魚龍亂語蜀江船<lb/>
乗風恍憶銀河去拾取金焦石二拳<lb/>
<pb n="KR4e0218_WYG_052-16a"/>
　　　鳯凰臺懷李白題<lb/>
百尺危梯上紫烟層臺十二鳯遊年天浮楚蜀千檣下<lb/>
地夾淮滁萬井懸睥睨白雲高闕底䦨干紅日大江前<lb/>
謾誇黄鶴樓中句今古長庚合並傳<lb/>
　　　訪李惟寅話舊作<lb/>
一賦河梁事事慵秣陵闕下見扶笻觀心競作逢時態<lb/>
把臂頻㸔别後客萬㦸天都環虎豹孤航水國釣魚龍<lb/>
亦知不是封侯骨蹔學河汾謁九重<lb/>
<pb n="KR4e0218_WYG_052-16b"/>
　　　同張幼于潘象安集李臨淮即席作二首<lb/>
斗酒平原話各天深杯猶似夢中傳青油獨坐元戎幕<lb/>
皁帽羣趋上客筵五夜歌聲桃葉底十年容髩菊花前<lb/>
抽毫忍和飛龍曲月瞑長干是去船<lb/>
六載華陽賦别離臨淮此日見旌旗悲凉白髮談兵夜<lb/>
宛轉紅顔任俠時萬户侯真誇燕頷九天人欲問蛾睂<lb/>
桃花爛醉春明畔一騎旋飛到習池<hi>惟寅已見二毛余亦安仁之歳</hi>
　　　獨遊燕子磯作<lb/>
<pb n="KR4e0218_WYG_052-17a"/>
曲檻危欄霧色開慿陵飛閣駕蓬萊江山上下千門入<lb/>
吴楚東南萬舳來吹浪黿鼉銜日起擘雲龍蜃挂天迴<lb/>
凭高莫問前朝事巷口烏衣半綠苔<lb/>
　　　奉贈大司馬潘公<lb/>
瓠子功成帝眷馳老臣銜命出彤墀千門月静留都鑰<lb/>
萬竈霜清白下旗賔客南樓頻擁嘯生徒東閣盡裁詩<lb/>
極知吐握姬公念躑躅河梁問路岐<hi>時公屢致意惟寅欲余一見余北上</hi>
<hi>期廹甚遂不及奉謁</hi>
<pb n="KR4e0218_WYG_052-17b"/>
　　　題留餘堂為潘大司馬<lb/>
朝日堂開霅水濵昆山入坐照嶙峋騎曺官顯非先世<lb/>
駟馬賔多属後人綠野雲蘿長護色平泉花木盡含春<lb/>
謾將七葉誇門第百代勲庸属老臣<lb/>
　　　壽陳茂才<lb/>
一經垂老意何如聞道元龍氣未除鹽鐡幾裁文學論<lb/>
金銀遥問武夷居七臺紫霧飄藜杖九曲青霞候草廬<lb/>
莫謂漢庭方貴少蒲輪旦夕有徵車<lb/>
<pb n="KR4e0218_WYG_052-18a"/>
　　　真州逢李季宣<lb/>
短棹東來不厭遊吹簫彈鋏下揚州風塵作客誰青眼<lb/>
海岱論交尚黒頭薊野長虹千驛路秦淮明月萬家樓<lb/>
相逢合在華陽邸大有荆高佐酒籌<lb/>
　　　泊廣陵懷顧益卿<lb/>
秋風騎鶴向天涯路入揚州興轉遐有客登樓懷玉樹<lb/>
何人開觀出瓊花壇前横槊三千幟橋上吹簫十萬家<lb/>
笑殺紫薇今夜醉布帆無賴宿蒹葭<lb/>
<pb n="KR4e0218_WYG_052-18b"/>
　　　聞沈純父將還有寄<lb/>
南過銅柱絶風塵北望金門戀隱淪荳蔲花前千里客<lb/>
桄榔樹底十年人驂鸞雪擁名山色驅鱷雲開大海春<lb/>
聞道天雞來旦暮可令宣室遲孤臣<lb/>
　　　寳應碧霞宫宏麗甲天下其後玉皇閣高寒特<lb/>
　　　　立環以大河東望淮海莽蒼無際余維舟其<lb/>
　　　　下登臨竟日恍然馭風遺世之想為賦二首<lb/>
積翠中天勢欲翔分明臺殿到扶桑雲霞上下飛丹壁<lb/>
<pb n="KR4e0218_WYG_052-19a"/>
日月東西抱畫梁座裡黄河千舶聚毫端滄海一盃長<lb/>
祗今誰識宣城句搔首騎龍入大荒<lb/>
斗畔危梯百尺懸岧嶢飛觀矗層煙長淮蜃起朱闌外<lb/>
大澤龍吟碧檻前抱瑟湘靈時自舞吹簫秦女欲誰憐<lb/>
却思香案曽為吏白晝蓬萊絶頂眠<lb/>
　　　明上人居少林三十餘年以遊方淮上説法于<lb/>
　　　　通𤣥禅寺余從大衆諦聽異焉造室𤣥談遂<lb/>
　　　　至丙夜詰旦留詩為别且訂後期<lb/>
<pb n="KR4e0218_WYG_052-19b"/>
泠然飛錫下西方乆住名山侍法王持呪毒龍歸藻椀<lb/>
談經馴象過繩牀諸天日月千花供大地山河一葦航<lb/>
我亦宿生稱大士相隨七佛赴禪堂<hi>傳大士金華人</hi>
崔嵬臺殿入清凉月色天香對坐忘洗鉢師能容姓字<lb/>
留衣吾欲廢文章纔叅雪竇人天近共指雲門客路長<lb/>
計日靈山攜杖去白牛車畔問慈航<lb/>
　　　沛上懷古寄喻邦相<lb/>
酹酒遙當百戰塵彭城山色大河濵攀龍北極非無客<lb/>
<pb n="KR4e0218_WYG_052-20a"/>
逐鹿中原定幾人雪浪吕梁飛一舸日華芒碭駐雙輪<lb/>
登臺苦憶神仙吏擊筑歌風望紫宸<lb/>
　　　次夏鎮謁朱公新祠<lb/>
<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲宫牆跨海隅嵬峨廟貌鎻清虛天開雄鎮猶名夏<lb/>
地擁長堤並接徐疏鑿歲深頻想像平城功就幾踟蹰<lb/>
丹青旦暮思良弼倘為蒲輪到玉除<lb/>
　　　寄黎惟敬<lb/>
辭官不聽上陽鐘結社遥當四百峰仙子衣裳餘白鶴<lb/>
<pb n="KR4e0218_WYG_052-20b"/>
詞人環珮隔蒼龍羅浮樹裊雲千色大庾花殘雪萬重<lb/>
縱是寒梅難折寄可無書札慰遐蹤<hi>惟敬晚年自稱白鶴山人</hi>
　　　懷滕方伯先生<lb/>
矯首𤣥亭憶問竒海天愁絶雁來時清宵跨鶴還方丈<lb/>
白晝鞭龍上武夷舟楫尚廻明主夢衣裳遥赴大羅期<lb/>
星河未吐吴鈎色十載寒光珮陸離<lb/>
　　　初抵都下馮咸父以詩草見貽賦此奉贈<lb/>
紛紛才子競談天入洛何人最少年賦就三都吾欲老<lb/>
<pb n="KR4e0218_WYG_052-21a"/>
吟成七步世爭傳呼盧雪照咸陽市握塵虹飛碣石筵<lb/>
寂寞焦桐絃絶久為君重拭漢宫前<lb/>
　　　同社諸子招遊顯應觀閣得臺字<lb/>
夾篠千林蔽緑苔飛樓百尺上崔嵬山將華岳蓮花並<lb/>
嶺學淮南桂樹開隔坐三天懸帝闕凭闌七曜動仙臺<lb/>
君平此夜成都卜應怪乗槎客未迴<lb/>
　　　題陳玉叔雪坡草堂二首<lb/>
平坡飛翠立羣巒大隱新開十二䦨秀色逈當銀闕墮<lb/>
<pb n="KR4e0218_WYG_052-21b"/>
清輝疑傍玉樓㸔歌成郢國千花聚賦就梁園萬竹寒<lb/>
何似一舟乗興去閉門三日臥長安<lb/>
城隅一曲抱滄浪有客新裁薜荔裳檻外漁舟迴七澤<lb/>
座中龍笛到三湘松花暮合陶潛里草色春添杜甫堂<lb/>
莫向峰頭歌白雪夜驚神女出高唐<lb/>
　　　答屠長卿<lb/>
風塵攜手各茫然恍惚西湖載畫船六載蒹葭餘舊夢<lb/>
萬家桃李奏氷絃雲驅赤驥燕臺下電繞蒼龍魏闕前<lb/>
<pb n="KR4e0218_WYG_052-22a"/>
莫羨初平能辟穀餐霞曽謁大羅仙<lb/>
　　　再贈長卿明府<lb/>
繽紛詞客盡西京赤幟誰持大將營司馬賦才元絶代<lb/>
文房詩律舊長城霞光若木飛三島雪色扶桑射四明<lb/>
漫向石函占紫氣雙龍齊傍薊臺鳴<lb/>
　　　幔亭雲氣圗壽陳徵君作<lb/>
當年詞筆擅靈光白首青袍厭舊行曳杖少游行下澤<lb/>
吹篪仲舉在長楊庭前玉樹森蘭桂闕下瓊花憶棣棠<lb/>
<pb n="KR4e0218_WYG_052-22b"/>
咲指幔亭歸路近鐡船高繫白雲鄉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十一</head> <lb/>
    <p>
<pb n="KR4e0218_WYG_091-1a"/>
欽定四庫全書<lb/>
　少室山房集巻九十一<lb/>
　　　　　　　　　　　　明　胡應麟　撰<lb/>
　　行狀二首<lb/>
　　　先宜人狀<lb/>
先宜人宋氏宋余邑中最著閥也聚族居尤埠食指無<lb/>
慮數百千即𨽻博士籍恒以十計而外大父最有聲外<lb/>
大父字道亨震其諱為人倜儻負奇芥視一第甚既屢<lb/>
<pb n="KR4e0218_WYG_091-1b"/>
試不售中棄去攝古衣冠築别墅曰雪溪堂聚書萬軸<lb/>
卧其中經史子集環向恣讀之間發為詩歌盈帙晚尤<lb/>
好方術家言自長生黄白星厯緯候鍼石六甲五行無<lb/>
弗治而獨形家得其宗所著風水井見輿地指蒙多行<lb/>
世達官巨室延至恐後外大父亦雅好遊而體便登陟<lb/>
每出恒旬日一歸歸而宜人持槖鑰飾籩簋謹候閫閾<lb/>
間外大父受成事而已始外大母首舉長母姨女于黄<lb/>
次舅氏旦以疾廢季乃誕宜人而外大母殁故外大父<lb/>
<pb n="KR4e0218_WYG_091-2a"/>
出游獨宜人持門户外大父覩其經畫斬然嘆曰是女<lb/>
也仁孝莊淑則天賦乃其材矯有女丈夫風非賢如伯<lb/>
鸞吾弗與壻也時家大人以制義傾邑中未室外大父<lb/>
一見輒語門士施令喻㫖委禽焉俄而家大人名曰益<lb/>
起己酉薦于鄉歸迎宜人蓋十年長矣贈奉政公洎鄭<lb/>
太宜人咸在堂得婦宜人懽甚奉政公家故饒既而燼<lb/>
于火家大人奮中微藉脯修以給甘毳是時江南諸從<lb/>
學就之如雲宜人孑然一軀内奉姑嫜外奉賔客庀牢<lb/>
<pb n="KR4e0218_WYG_091-2b"/>
醴括米鹽周旋中饋諸勞苦若固有之間以篝燈餘隙<lb/>
刺繡辟纑佐家大人乏舉宗藉藉詫其賢己未家大人<lb/>
第進士宜人侍奉政公太宜人就餼京邸以外大父春<lb/>
秋高固請偕值嵗大蝗厯齊魯趙衛至燕中千里地盡<lb/>
赤宜人躬飰脫粟而多方張具奉二尊洎外大父驩俸<lb/>
入不足簪珥脱繼之務各厭其意迺已明年鄭太宜人<lb/>
病宜人扶掖視寢溲衣帶糾結十旬竟不起宜人柴毁<lb/>
骨立從家大人扶櫬歸中途視膳奉政公尤曲至間密<lb/>
<pb n="KR4e0218_WYG_091-3a"/>
語家大人舅齡迫崦嵫邇鰥居恒鬱鬱而<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御亡足司<lb/>
巾櫛者脫昏夜驟有緩急吾兩人曷從知家大人矍然<lb/>
起曰乍吾夢爾爾微子吾告幾忘之立召命諸媒妁得天<lb/>
津陳氏女媵奉政公踰年生子佐奉政公撫而謝宜人<lb/>
吾賴若以有今日尋奉政公下世宜人匍匐苫塊一如<lb/>
昔喪太宜人丁卯夏家大人襄大事于瀫水源宜人主<lb/>
工役饋餉一切辦兆以協吉尋奉政公媵陳相繼亡稚<lb/>
子佐呱呱袵席宜人躬保抱鞠養之是時家大人以不<lb/>
<pb n="KR4e0218_WYG_091-3b"/>
肖獨子納貳室唐舉弟鵬齒相若宜人懐佐而膝鵬兩<lb/>
忘其非已出也又以舅氏旦痿外大父繼體岌岌因力<lb/>
從臾娶于徐得子浩甫髫而外大父殁宜人擗踊呼天<lb/>
慟幾絶捐囊篋以治喪仍悉索餘貲畀弟浩浩感奮卒<lb/>
納婦世其家識者謂宜人一身匪直胡氏宗賴以葆大<lb/>
宋之宗垂絶而續疇力也奉政公服闋從家大人入燕<lb/>
補禮部儀制郎自是周厯四司凡五載適邊人欵闕下<lb/>
今皇帝撫運應天凡登極改元錫封通市諸大議悉下<lb/>
<pb n="KR4e0218_WYG_091-4a"/>
家大人宜人握家秉槩以便宜從事家大人得精心展<lb/>
布品式典章朝野傾動佹以勞勩擢九卿亡何持慶王<lb/>
襲封議忤大璫出為湖廣右叅議挈宜人便道還里中<lb/>
宜人顧從宦日久田園蕪又不肖體素羸徬徨不忍割<lb/>
因請留處守而家大人入楚督漕糧江陵相諸子試㑹<lb/>
城家大人靡溢禮其家盛鳩工治府第諸司奔命匠石<lb/>
家大人如弗聞也者江陵相積怒漕使遂希旨齕家大<lb/>
人鐫一官移六詔稍遷至副觀察凡三政不離滇中屬<lb/>
<pb n="KR4e0218_WYG_091-4b"/>
弟鵬復殤而不肖艱嗣育故家大人自楚而滇越十載<lb/>
諸媵畢從宜人亡纎忽介懐抱每信使旋聞家大人健<lb/>
匕箸則喜動顏色居恒謂不肖吾無他冀第得而父康<lb/>
於官而體康于室南面之榮吾弗與易矣其恬于世分<lb/>
類如此不肖自丁丑一赴公車旋絶進取念亦以奉宜<lb/>
人慈訓不忍蹔離也舍傍闢隙地為小園雜蒔桑苧葵<lb/>
榴時時御板輿挾子婦及諸雛翛然花木間竟日念同<lb/>
氣惟一姊一兄姊寄迹窮鄉而兄廢髫鬌絶人道因嵗<lb/>
<pb n="KR4e0218_WYG_091-5a"/>
時推負郭問遺長姨母而掃丈室延舅氏出居之躬撫<lb/>
摩存恤以為常舅氏徐于一榻凡九易寒暑大期至揮<lb/>
手告旁觀吾以喘息腐餘竊生人之樂晷刻皆宜人賜<lb/>
也人以為宜人孝友惠慈悉備衆善槩之往籍𦕈覩等<lb/>
倫劉中壘所傳古今哲媛彼其義激所形白刃易蹈至<lb/>
安常履順無可釣之奇顧人情所難有特甚者迺宜人<lb/>
聲色不動而尊親之道事育之節纎悉理解女徳之盛<lb/>
邈能其繼矣既而家大人請老歸自滇宜人以女弟殤<lb/>
<pb n="KR4e0218_WYG_091-5b"/>
感疾猶强起洗沐出迓豸袍翟冠金紫暉映白首晤言<lb/>
殊樂也諸側庶羅拜侍席前無所問一笑頷之而已宜<lb/>
人自歸家大人苐舉丈夫子一即不肖麟次女弟鳯年<lb/>
十四殤宜人以夙鍾念也惨怛甚卒湛思中痰久而痼<lb/>
不肖晝夜繙經方問毉術聚羣兒襍奏宋元諸劇宜人<lb/>
覩不肖每强食自寛如是者亦越十載己丑仲冬朔晨<lb/>
起語不肖夜夢觀世音大士導而往西方鼓吹音樂從<lb/>
者以百數何祥也豈所稱極樂界耶不肖唯唯然喜不<lb/>
<pb n="KR4e0218_WYG_091-6a"/>
勝憂七之日忽風昡作于脾亭午正襟趺坐奄然逝傷<lb/>
哉彼蒼者胡奪余聖善之遽也距生嘉靖辛卯夏去古<lb/>
希僅一間云宜人警穎殊絶雖不諳筆硯而諸史百家<lb/>
稗官小說下逮傳奇詞曲屬于耳終身不忘諸妯娌雜<lb/>
坐亹亹談說不去口家大人列方面不肖忝冠紳而寒<lb/>
素自將與人處油然亡少驕貴色片語間肝腹洞見絶<lb/>
不為城府町畦至普濟博施尤慧根夙植稚齒即䕶覆<lb/>
衆生昆蟲草木不忍踐其命既歸家大人日給不遑而<lb/>
<pb n="KR4e0218_WYG_091-6b"/>
務行其意聞人患難痌瘝切于身匱乏以情告必宛轉<lb/>
周其急一日之間饑者食渇者飲寒者衣病者藥喪者<lb/>
柩若山陰道中行應接不暇恒言吾樂此不為疲也逝<lb/>
之夕鄉鄰哭于邑族黨哭于宗婣婭哭于堂娣姒哭于<lb/>
寢臧獲輿𨽻丏者哭于途以宜人存日沾溉遍咸無物<lb/>
弗被故也宜人少蔬素禮三元北斗而于觀自在如來<lb/>
敬事彌篤至朔望度誠焚掃有疾輒夢大士以楊枝展<lb/>
拂之輒差鼔吹音樂之導蓋往生西方時至云於乎人<lb/>
<pb n="KR4e0218_WYG_091-7a"/>
孰無母母孰無愛迺宜人之母不肖則愛絶常情一念<lb/>
精誠結于腑肺起居憂樂喘息貫通蓋舉世界大千無<lb/>
一足入吾母之衷而少奪不肖者至不肖依依膝下自<lb/>
少及强四十年猶一日無論妻孥燕婉棄置若忘即五<lb/>
鼎三公蔑知何物誠謂母子二人更相為命一旦溘然<lb/>
先朝露而不肖復以家大人遲暮不敢捐孱軀下從罔<lb/>
極昊天之慕曷能以瞬息已也惟是先宜人百行在躬<lb/>
宜得命世鴻裁以傳示來葉敬用幽憂餘晷掇狀萬分<lb/>
<pb n="KR4e0218_WYG_091-7b"/>
伏惟大人君子躬當道立言之寄者采摭而賜之銘不<lb/>
肖幸甚先宜人幸甚<lb/>
　　　别駕吳君行狀<hi>代</hi>
君姓呉氏諱某字某歙之海陽人先世自唐少微公迄<lb/>
宗漢公源流最逺詳載家乘中至君父鳯英而客死于<lb/>
楚君時方三齡兄禪亦在襁褓遺貲竟為某子甲匿弗<lb/>
予母劉孺人旦暮拮据鞠君及兄禪君甫有知問父狀<lb/>
輒擗踊弗食後十年劉孺人亦謝世君號慟骨立服除<lb/>
<pb n="KR4e0218_WYG_091-8a"/>
猶毁瘵不勝衣君既失怙恃獨依伯兄禪以湖陰江左<lb/>
饒沃地謀僦居為治生計㑹女兄從令俞君之大田君<lb/>
徒步上謁俞君執君手與語大竒之何物寧馨匪碌碌<lb/>
轅下駒也亟命修贄就外傅力學居無何俞君逝欲卒<lb/>
業槖垂無寸錢喟然曰儒者業不諱治生顧今衣食靡<lb/>
所資而株守一褐奚為者遂與兄禪改業賈以信義著<lb/>
稱交游資用藉藉起則又飜然曰吾大者既不能業儒<lb/>
其次尚可以刀筆自奮幸藉二先人寵靈獲挂一命樹<lb/>
<pb n="KR4e0218_WYG_091-8b"/>
尺寸功可無負七尺能役役老闤闠間耶始循例補郡<lb/>
功曹潔廉自持吏名儒行前後羣有司交口嘖嘖賢公<lb/>
以文無害授永平衞幕衞古漁陽境與邊畨犬牙錯故<lb/>
事嵗時發金幣賜諸豪酋吏縁為姦徃徃飾濫惡乾没<lb/>
奇羨公受事毫忽無所犯賞勞繒帛皆令人持鏹致之<lb/>
呉越都㑹間精好什倍諸豪酋大喜過望世世奉約束<lb/>
稱外臣督府以是材君舉盤錯政咸諉焉君被知益淬<lb/>
勵自效凡徵衞課督邊儲給營餉所至寢私杜謁釐弊<lb/>
<pb n="KR4e0218_WYG_091-9a"/>
剔垢振頽頌聲四溢永平邊郡雉堞圯君親操畚鍤不<lb/>
數日奏功昌黎遷安令逓缺君再署二嵓邑民上書求<lb/>
得君為眞令者累千人東事迫將越常格録用君直指<lb/>
行部薦章旁午總之無慮數十上時銓曹以左輔重地<lb/>
非呉公莫可卒擢君判通州余方待罪州將簿書鞅掌<lb/>
奪寢飰既得君懽甚内外諸劇務一切畀君職其羣州<lb/>
當孔道君所轄漕糧商稅最艱鉅又監司大農僉以君<lb/>
有異能符檄倚辦載道君恪共厥職一如官永平時獄<lb/>
<pb n="KR4e0218_WYG_091-9b"/>
訟繁興君據案片言立決率以為神明富民妾以罪縊<lb/>
父母訟于官當道下訟鞫審君問狀情得趣破械遣之<lb/>
富民懐百金頓首庭下君怒曰折獄辨寃余分也奈何<lb/>
持阿堵衊迺公其人惶駭逸去大豪蠶蝕堤坼壩頽毁<lb/>
幾不支君履畝悉復故經界貂璫縮手奉行其不畏强<lb/>
禦類如此州土瘠嵗侵逋負萬計窮民展轉枮槁什九<lb/>
囹圄君悉心撫字民賴以全活甚夥至家奉香火尸祝<lb/>
君君平居繩趨矩步恂恂雅飭即儒者自以弗如一臨<lb/>
<pb n="KR4e0218_WYG_091-10a"/>
利害山立岳峙雖賁育莫能奪恒以少不獲竭力二親<lb/>
盛年操末業弁髦遺書為終身陷缺事既服官躬儉約<lb/>
饔飱草具烝嘗享祀必備物致精捐俸入延明師誨諸<lb/>
子弟皆嵓嶄見頭角事兄禪克盡弟道白首無間言至<lb/>
處閨闈馭臧僕嗃嗃如也不佞頃被内召治裝旦夕發<lb/>
顧徘徊不忍去君君亦戀戀河梁莫能别余為黯然登<lb/>
車未幾君疾聞又未幾訃音至矣吏民被君徳者環泣<lb/>
四境咸以呉公不啻吾怙恃胡彼蒼奪之暴也君柩將<lb/>
<pb n="KR4e0218_WYG_091-10b"/>
以秋初行孤起龍具行實衰絰踵門請曰知吾父者莫<lb/>
如公言足以信今傳後者莫如公不肖孤匣遺骨歸首<lb/>
丘敢丏狀垂不朽余交君最久且深即不文義無容黙<lb/>
黙敬據諸孤所稱述而筆其尤大較著彰顯者如右公<lb/>
生年為丙午九月廿五日殁萬厯戊戌正月初九日娶<lb/>
汪孺人次娶某再娶某丈夫子二長起龍某孺人出配<lb/>
某人女繼配某人次起鳯某孺人出聘某氏女一女出<lb/>
適某孫男某孫女某俱幼未聘字公之柩行矣余束官<lb/>
<pb n="KR4e0218_WYG_091-11a"/>
守不能執紼泥途而素辱君同官為狀皆耳目所覩記<lb/>
不敢謾浮借以㸃君生平惟當世立言大君子擇馬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0218_WYG_091-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十</head> <lb/>
    <p>
<pb n="KR4e0218_WYG_050-1a"/>
欽定四庫全書<lb/>
　少室山房集巻五十<lb/>
　　　　　　　　　　　　明　胡應麟　撰<lb/>
　　七言律詩七十九首<lb/>
　　　余為五岳之懷舊矣丙子冬將以計偕北上適<lb/>
　　　　少參王公自秦中過訪為余劇談蓮花玉女<lb/>
　　　　之勝且出諸登覽作見示恍然如曳杖從公<lb/>
　　　　遊憩太華絶頂者不勝飛動之思輒賦七言<lb/>
<pb n="KR4e0218_WYG_050-1b"/>
　　　　律四章<lb/>
縹緲青天華岳西萬峰雲色繞丹梯行窺日月中華盡<lb/>
坐倚星辰太白低陰洞古壇猶積雪斷崕飛瀑幾留題<lb/>
知君苦覓驚人句不奈清猿絶頂啼<lb/>
五夜扳蘿到絶顛俯看城郭帶秦川攜將太華峰頭月<lb/>
獨聴終南樹杪泉千里河山朝白帝九霄雲霧失青蓮<lb/>
探奇漫倚孤笻嘯咫尺瑤臺是列仙<lb/>
片片青霞屐底移半空岩壑轉逶迤悲風萬里來三蜀<lb/>
<pb n="KR4e0218_WYG_050-2a"/>
落日遙天斷九疑渭水秋光猶殿閣昆池寒影自旌旗<lb/>
狂來健翮飛揚甚翹首寧論謁帝遲<lb/>
歴盡飛泉到上頭白雲迴望滿皇州千峰不斷秦闗色<lb/>
萬壑長懸漢樹秋赤日陰森猿語亂蒼烟明滅鳥飛愁<lb/>
何因瓢笠相從去醉踏蓮花問斗牛<lb/>
　　　初至都下康裕卿李惟寅胡文父何仁仲朱汝<lb/>
　　　　修過訪<lb/>
翩翩裘馬又長安握手風期尚未闌白雪舊知心賞在<lb/>
<pb n="KR4e0218_WYG_050-2b"/>
青山猶作夢魂看燕臺日落星應聚函谷雲生氣自寒<lb/>
却笑五年江海上飛鴻何處不憑闌<lb/>
　　　夜同黎惟敬康裕卿胡文父何仁仲朱汝修集<lb/>
　　　　李惟寅宅得寒字<lb/>
握手論心盡鶡冠相逢何意復長安衣裁薜荔元同色<lb/>
劒合芙蓉好並看明月萬家閶闔曉青山十載路岐寒<lb/>
憑陵欲望燕臺氣一片星河繞畫闌<lb/>
　　　贈沈比部純父<lb/>
<pb n="KR4e0218_WYG_050-3a"/>
八詠風流自古聞一時江左更休文朝端玉珮趨明月<lb/>
署裡金珂冷白雲入夜驪珠真射斗髙秋龍種欲空羣<lb/>
孤㠶忽漫雙溪去千里那能不憶君<lb/>
　　　同殷無美胡文父魏茂權集歐楨伯博士得情<lb/>
　　　　字<lb/>
才子初尋碣石盟一尊遙望五雲平當軒似落梅花色<lb/>
入座俱含桂樹情四壁春陰迴禁苑萬家殘雪擁髙城<lb/>
翻憐舊日羅浮客不向詞壇識姓名<lb/>
<pb n="KR4e0218_WYG_050-3b"/>
　　　送裕卿二首<lb/>
貰酒都亭旅思長相看那忍别離觴單車客去華陽社<lb/>
萬里人歸越嶠霜岐路東西空哽咽乾坤南北共行藏<lb/>
丹霞樹樹秦源底尺地還堪寄草堂<lb/>
一夜驪歌繞薊門青山何處不銷魂懐鄉杜甫心元壯<lb/>
去國張儀舌尚存夢斷河梁燕雪阻星移嚴瀨海雲昏<lb/>
他時倘問蘭陵宅風雨猶堪共一樽<lb/>
　　　南歸留别無美文父茂權二首<lb/>
<pb n="KR4e0218_WYG_050-4a"/>
落日長安涕泗流飛揚誰信五陵逰中原彩筆猶天地<lb/>
故國寒槎自斗牛抱璞已甘和氏刖凌雲無奈長卿愁<lb/>
南歸是處山堪臥敧枕嚴陵萬疊秋<lb/>
撃筑長歌且未哀紛紛詞藻栢梁臺人因李郃登龍挫<lb/>
客自昭王市駿迴孤劒霜飄南斗近萬舠雲擁北風来<lb/>
碧山幸有藏書穴誰遣潛夫出草萊<lb/>
　　　夜同裕卿諸子集惟寅宅得中字<lb/>
一夜心期握手中吳鈎寒色照長空新愁紫氣重闗外<lb/>
<pb n="KR4e0218_WYG_050-4b"/>
舊宅青山大海東摧落世應疑斥鷃翻飛人豈后㝠鴻<lb/>
髙歌蹔向淮王席千載休論桂樹叢<lb/>
　　　留别惟寅汝修<lb/>
攜手都門話息機筑傍愁見和人稀千山積雪盧溝斷<lb/>
萬里寒雲碣石飛紫禁未前明主席青門頻把侍臣衣<lb/>
尺書何處堪相望天地東南一少微<lb/>
　　　别祝鳴臯<lb/>
砍地哀歌氣尚雄十年詞賦與君同琴聲一奏風塵下<lb/>
<pb n="KR4e0218_WYG_050-5a"/>
劒色雙懸宇宙中已信君平堪市隠何来阮籍尚途窮<lb/>
心期不道天南北對握驪珠望彩虹<lb/>
　　　潞河舟中同裕卿文父作<lb/>
羸馬風塵鬂色愁一㠶同下海門秋星辰自合雷張劍<lb/>
岐路真逢李郭舟青嶂五湖寒並倚白雲三楚暮爭流<lb/>
支機滿袖瓊瑶在不信銀河祇獨逰<lb/>
　　　寄大司空朱公<lb/>
萬峰晴䕶草堂寛帝許司空蹔挂冠兩鬂自懸滄海白<lb/>
<pb n="KR4e0218_WYG_050-5b"/>
寸心猶傍紫宸丹垂天翼駐風雲繞挾日鱗藏洞壑寒<lb/>
不信渭濵能久臥東南佳氣滿長安<lb/>
　　　寄何内翰<lb/>
彩筆翩翩奉紫宸鬱葱佳氣滿平津金門露映然藜客<lb/>
玉座雲隨視草臣司馬大名懸日月賈生愁色轉風塵<lb/>
清尊萬里論心夜腸斷梅花驛路春<lb/>
　　　寄朱在明鴻臚<lb/>
神武秋風萬木殘扁舟回首隔長安飄零敢挾齊門瑟<lb/>
<pb n="KR4e0218_WYG_050-6a"/>
潦倒誰論魏闕冠白紵總邀逰伎舞青萍長向酒人寒<lb/>
傷心碣石談天處寂寞浮雲夢裡看<lb/>
　　　登天津閣望海同康裕卿胡文父作二首<lb/>
畫檻横空海色開一尊攜客上崔嵬扶桑日傍千㠶落<lb/>
碣石雲浮萬島迴採藥未應徐市老乗風聊擬羨門来<lb/>
仙居咫尺蓬壺近指㸃憑誰出草莱<lb/>
百尺闌干望未涯寒烟遙䕶海門斜羣峰亂吐崑崙日<lb/>
叠浪瀕翻渤澥霞薄暮機絲鮫客館中天樓殿羽人家<lb/>
<pb n="KR4e0218_WYG_050-6b"/>
攜来並有𤣥虛賦為寄銀河八月槎<lb/>
　　　為文父題匡山讀書處<lb/>
面面烟霞䕶草堂千峰遙墮子雲牀琅函盡敞三墳色<lb/>
玉軸新開二酉藏藜火夜寒迴太乙桂叢秋逺夢淮王<lb/>
東林剰有迯名地不奈聲華滿栢梁<lb/>
　　　薜蘿館為裕卿題<lb/>
縹緲烟蘿䕶石扉幽軒十尺逈忘機吟窺彩筆青雲墮<lb/>
坐擁瑶琴白雪飛洞口經春詞客興山阿薄暮楚臣衣<lb/>
<pb n="KR4e0218_WYG_050-7a"/>
深居莫訝時人識夜夜寒光動少微<lb/>
　　　竹在亭為王孫貞吉題<lb/>
清風何處洒琴書面面琳琅雪雨餘千畝晝圍中散宅<lb/>
萬竿晴拂子猷居聲搖淇澳来中坐翠擁瀟湘䕶碧渠<lb/>
尊酒欲尋長嘯客美人空谷正踟蹰<lb/>
　　　同詹東圖康裕卿胡文父集胡上舎館有贈<lb/>
大隠何妨卜市㕓華裀長日擁嬋娟吟餘河朔堪消暑<lb/>
住久臨卭不記年千里壯心慙驥櫪九霄寒色舞龍泉<lb/>
<pb n="KR4e0218_WYG_050-7b"/>
長安此夜占星斗半入荀陳座裡懸<lb/>
　　　送黄孔昭還七閩<lb/>
匹馬何来自薊城蘭臯攜手白雲平長裾尚曳三峰色<lb/>
短劒初回五岳行夾㟁㠶檣漳水夜中天臺觀武夷晴<lb/>
離尊咫尺空相望愁絶華陽社裏盟<lb/>
　　　艾都閫見過不值<lb/>
飛花長日掩柴闗小隊俄来曲巷間上客已驚題鳳去<lb/>
元戎誰共射鵰還青天畫甲嚴城逈明月牙旗大海閒<lb/>
<pb n="KR4e0218_WYG_050-8a"/>
聞道漠南諸将在㡬人名姓動陰山<lb/>
　　　寄胡文父<lb/>
潦倒公車記昔逰青絲白馬並皇州霜華夜拂髙離筑<lb/>
雪片朝寒杜甫裘一代風期誰獨往百年肝膽自名流<lb/>
相思倘逐飛鴻翼綵筆同攜八詠樓<lb/>
　　　送王先輩還二華<lb/>
匹馬言歸太華顛五陵行色暮飄然逰吳衛玠名偏重<lb/>
入越中郎賦已傳白閣雲霞孤劒底黄河星斗一尊前<lb/>
<pb n="KR4e0218_WYG_050-8b"/>
無嗟片語天南北屈指看花漢殿年<lb/>
　　　寄徐子與<lb/>
車騎輝煌列上㳺㡬年方岳擅風流西山萬樹浮官閣<lb/>
南浦千花入郡樓授簡客知王勃在據床人憶庾公留<lb/>
毋誇石匣豐城畔振珮遙看接斗牛<lb/>
　　　寄李惟寅兼訊朱山人汝修<lb/>
朝懸鵲印坐長楊鋒鏑平銷一劒霜射虎乍聞過㶚㟁<lb/>
飛龍猶憶賦河梁丹心自照論兵地青眼頻輸結客場<lb/>
<pb n="KR4e0218_WYG_050-9a"/>
獨有夷門舊賔從偏從長揖問容光<lb/>
　　　聞安茂卿逰臨安作此問訊<lb/>
飛揚裘馬各逰秦拂袖俄驚海上春三洞稍酬新日月<lb/>
五陵猶記昔風塵紛紜白眼空調世濩落紅顔已讓人<lb/>
聞道如花仍共載若耶溪色定誰親<lb/>
　　　喜滕公擢任浙中方伯二首<lb/>
叱馭遙看五嶺来雙旌薇省蹔徘徊三朝驟起吹嘘色<lb/>
十道誰先撫字才赤日扶桑過露冕青山鄞海傍登臺<lb/>
<pb n="KR4e0218_WYG_050-9b"/>
謳歌豈獨東南借繞夜寒光接上台<lb/>
南来海色傍旌旗猶似横經越嶠時華省坐開新氣象<lb/>
青衿傳迓舊威儀籌輸九塞軍儲集珮壓三曹帝寵移<lb/>
屈指侯芭曽問字十年長鋏未酬知<lb/>
　　　送喻邦相之都下<lb/>
臥掩衡門病色侵相逢詞客重開襟孤尊蹔詫梁園集<lb/>
萬里仍趨魏闕深風雨大江隨撃楫雲霄赤縣待横琴<lb/>
殷勤片諾他年事北望鴻書瀫水潯<lb/>
<pb n="KR4e0218_WYG_050-10a"/>
　　　送張明府移任江右<lb/>
擁轍千家泣道旁飛書誰為轉循良清霜乍徙朝歌署<lb/>
白雪俄深單父堂栁色映簷江浦近梅花入夢海天長<lb/>
極知百里非重借曳履晨看到尚方<lb/>
　　　中秋夜同諸君鎮海樓玩月<lb/>
縹緲銀蟾落庾樓憑髙一望海雲收千林露色天如洗<lb/>
萬井河光地欲流大漠旌旗誰倚嘯長門環珮逈添愁<lb/>
追陪正憶羣公語莫訝胡床竟夕留<lb/>
<pb n="KR4e0218_WYG_050-10b"/>
　　　寄邊上友人<lb/>
早聞詞賦擅西京更羨終軍獨請纓萬里旌旗分漢壁<lb/>
十年刁斗隔燕城雲沈瀚海風沙起雪滿交河道路平<lb/>
堪笑故人猶短褐欲將孤劒事長征<lb/>
　　　送人入蜀<lb/>
離思翩翩把濁醪錦城西去不辭勞星辰夜拂張華劒<lb/>
風雨寒生范叔袍三峽啼猿青嶂逺九疑迴雁碧天高<lb/>
蜀中形勝堪憐汝定把新詩吊薛濤<lb/>
<pb n="KR4e0218_WYG_050-11a"/>
　　　送徐明府之瓊州<lb/>
春花繚繞鳳凰樓襆被憐君賦逺逰風俗自分天外郡<lb/>
山川愁問海南舟珠崕雲氣經秋斷瓊島波光入夜浮<lb/>
惆悵一尊芳草畔不堪離恨對吳鈎<lb/>
　　　秋日送人之洛中<lb/>
挾䇿憐君出漢闗驅車晴色滿山川浮雲半落漳河水<lb/>
寒日斜分博望烟龍劒獨攜星斗外鴻書遙寄雪霜前<lb/>
綈袍對拂雙蓬鬢猶是京華旅食年<lb/>
<pb n="KR4e0218_WYG_050-11b"/>
　　　送中丞曽公之成都<lb/>
使者新傳諭蜀章朱衣晴日下明光揚旌欲挂峨嵋雪<lb/>
拂劒遙生灧澦霜幕府夜談賔滿坐山郵朝發吏成行<lb/>
共誇僕射詩情在小隊時能過草堂<lb/>
　　　花朝思伯邀同諸子集李氏園亭<lb/>
緑野晴開一徑斜夕陽聫騎到山家綈袍乍擁梁園雪<lb/>
綵筆先飄漢殿霞大麓春陰迴逺樹髙城霜色墮清笳<lb/>
看花剩有劉郎興十載長安鬂欲華<lb/>
<pb n="KR4e0218_WYG_050-12a"/>
　　　清源道中别裕卿二首<lb/>
十日平原飲未闌更攜離色上征鞍浮雲萬里幽期隔<lb/>
明月千峰旅夢寒片諾久知肝膽盡深交那問鬂毛殘<lb/>
孤㠶嵗暮能相過風雪桐江有釣竿<lb/>
㡬夜風雲入倡酬一朝岐路攬吳鈎天懸大陸雙龍語<lb/>
霧擁寒山疋馬愁憶戴未闌王子興登仙猶滯李膺舟<lb/>
秋期倘問垂綸客散髪同看大海流<lb/>
　　　齊東道中<lb/>
<pb n="KR4e0218_WYG_050-12b"/>
羸馬經行日草莱齊東遙望海雲開春光莒父層城合<lb/>
曙色瑯琊萬井迴織屨自高陳仲隠飛書誰問魯連才<lb/>
遺踪九合俱零落滿目晴花度野臺<lb/>
　　　懷史元秉李惟寅朱汝修<lb/>
浩渺春光接漢闗金莖遙望五陵間詩成碣石人猶聚<lb/>
賦罷長楊客已還碧漢鵷鴻堪並起青門鸞鶴㡬同閒<lb/>
芒鞋莫問天台色萬樹桃花照玉顔<lb/>
　　　同文父登泰山四首<lb/>
<pb n="KR4e0218_WYG_050-13a"/>
百轉丹梯上翠屏天門遙望海㝠㝠幽燕北護諸陵紫<lb/>
齊魯東迴萬壑青松色自揺秦帝輦芝封猶駐武皇靈<lb/>
殘碑七十俱塵土千載憑誰問勒銘<lb/>
縹緲飛雲十八盤高臨迴首盡長安青天萬仞樓臺立<lb/>
白日千重杖履寒若木煙光浮帝闕扶桑霞影落仙壇<lb/>
相攜並倚孤鸞嘯不向遙空問羽翰<lb/>
獨夜行吟到斗牛闌干遙倚碧天愁千峰日抱秦臺上<lb/>
萬嶺雲爭漢碣流絳節光生羣帝語玉扉寒啟衆靈逰<lb/>
<pb n="KR4e0218_WYG_050-13b"/>
吹笙不淺王喬興杖履何年更十洲<lb/>
面面芙蓉立紫烟石門丹壑逈相連遙峰霧擁星河出<lb/>
絶頂天迴日月懸玉碣尚傳司馬後蒼松誰問祖龍年<lb/>
相看十載沈㝠意梁父吟成共黯然<lb/>
　　　送文父還匡廬<lb/>
涕淚江湖范叔袍相看愁色轉蓬蒿人歸廬岳千峰雨<lb/>
夢阻潯陽八月濤酒畔蓮花傳般若窓前桂樹詠離騷<lb/>
臨岐漫脱干將珮斗氣雙懸日月髙<lb/>
<pb n="KR4e0218_WYG_050-14a"/>
　　　再寄朱大司空<lb/>
𤣥圭曽告萬年功歸去堂開緑野中聖主自尊前尚父<lb/>
蕃人来問大司空吟邊駕引新調鶴臥裡車懸舊賜熊<lb/>
愧殺酬知長劒士白雲無路到崆峒<lb/>
　　　别李季宣<lb/>
萬里澄江片月虚故人相望轉踟蹰寒星欲墮張華劒<lb/>
逺道仍驅孟博車獨夜魚龍京口夢高秋鴻雁廣陵書<lb/>
花時好訂吳天約題偏樓臺四百餘<lb/>
<pb n="KR4e0218_WYG_050-14b"/>
　　　同茅平仲登甘露寺絶頂作<lb/>
天畔危亭綉拱扶並逰詞客摠江湖千山雪浪吹樓殿<lb/>
萬里雲㠶下舳艫秋色平分𤓰步逺暮烟斜合景陽孤<lb/>
興亡六代俱陳迹對倚西風盡玉壺<lb/>
　　　重逰金山四首<lb/>
海色迢迢四望齊孤峰突兀聳招提亭嘘大壑千㠶盡<lb/>
寺繞寒空萬堞低天地對懸南北影雲霞不斷古今題<lb/>
憑髙一片真堪畫縹緲樓臺鐵甕西<lb/>
<pb n="KR4e0218_WYG_050-15a"/>
百尺危闌坐振衣白雲蒼霧滿禪扉天空一柱中流出<lb/>
日午層濤四面飛秋色㠶檣淮甸逺暮鐘樓殿廣陵微<lb/>
重来為搆焦君宅對狎青山住海沂<lb/>
曳履千盤到上頭蒼烟寒梵滿清秋闌干曲抱孤雲色<lb/>
殿閣飛懸大海流日落黿鼉時自語風髙鴻鵠晚仍留<lb/>
蓬莱咫尺堪乗興坐倚芙蓉望十洲<lb/>
一峰塵外聳巉岏屹立青螺鏡裡看萬古乾坤誰卓錫<lb/>
三山濤浪此憑闌秋空蜃氣連江暝夜久龍宫上日寒<lb/>
<pb n="KR4e0218_WYG_050-15b"/>
何處玉笙吹不斷五雲樓殿滿長安<lb/>
　　　江右嵬父佳父二王孫以書翰見貽賦此寄贈<lb/>
紫氣豐城望不窮雌雄龍劒拂長空持觴並入蓮花社<lb/>
卜築同依桂樹叢天際碧雲迴錦字石邊流水傍絲桐<lb/>
青㠶咫尺堪乗興為借潯陽一夜風<lb/>
　　　寄曹山人子念<lb/>
大雅曽聞郢客操蒹葭何處夢魂勞青萍夜嘯吳門月<lb/>
白舫晴飛震澤濤海岳壯心藜杖逺乾坤秋色草堂髙<lb/>
<pb n="KR4e0218_WYG_050-16a"/>
西風是處堪乗興相對蘭陵把濁醪<lb/>
　　　寄朱可大進士<lb/>
曽共長楊謁聖君一鳴龍種獨空羣彤墀未捧千年日<lb/>
紫殿先傳五色雲花氣上林春浩渺酒香韋曲晚氤氲<lb/>
酬知莫問馮驩鋏片片霜華落斗文<lb/>
　　　登臨安鎮海樓<lb/>
郡閣㝠㝠霧雨開蓬瀛遙望氣雄哉千檣晝挾潮聲下<lb/>
萬樹晴飄海色来䇿石舊傳秦帝輦還鄉初見越王臺<lb/>
<pb n="KR4e0218_WYG_050-16b"/>
髙歌且遂乗桴客莫問安期早晚迴<lb/>
　　　蘇君禹觀察抵武林以手札詩扇附李參知見<lb/>
　　　　寄且勸駕北上意甚惓惓感事賦答二首<lb/>
論文曽駐木蘭舠按部長懷使者勞豈謂青衿還絳帳<lb/>
尚從黄綬問綈袍書傳大禹千秋穴賦湧靈胥八月濤<lb/>
不是輶軒頻顧盼桐君山色為誰髙<lb/>
雙鴻迢逓問柴荆片鷁猶思下婺城祗媿烟霄勤物色<lb/>
能從湖海擅時名遺音空谷聞三嘆大樂明堂重九成<lb/>
<pb n="KR4e0218_WYG_050-17a"/>
莫向雲泥論出處乾坤何地不堪盟<lb/>
　　　仲秋北上次武林謁大中丞滕師招飲賦謝<lb/>
錦瑟沈沈夜未闌胡床明月坐来寒抽毫久媿門人籍<lb/>
伏劒重登國士壇一壑龍門懷豹隠千山燕闕話鵬摶<lb/>
青㠶咫尺臨安路躑躅河橋去住難<lb/>
　　　中丞滕公遣人舟傳送渡江賦謝一律<lb/>
十年雲水斷風塵一為酬知謝隠淪擊楫豈容髙卧士<lb/>
飛檣聊作浪逰人長康破冢應無恙逸少臨池合有神<lb/>
<pb n="KR4e0218_WYG_050-17b"/>
無奈夢魂秋色裡白蘋紅蓼喚垂綸<hi>王右軍有借船帖</hi>
　　　别蘇觀察君禹作<lb/>
曲檻迴廊玉署開髙雲斜日共徘徊縱横大筆生徒候<lb/>
慘淡長裾客子来狂擬持竿眠漢闕老堪攜筞傍秦臺<lb/>
飛查蹔乞銀河去拾取支機萬顆回<lb/>
　　　君禹病瘧二月餘余過訪不能數語情殊戀戀<lb/>
　　　　途中追憶再成二律奉寄<lb/>
一舸蘆花正夕陽題詩秋色照河梁風驚宋玉三秋鬂<lb/>
<pb n="KR4e0218_WYG_050-18a"/>
露浥相如萬古腸劒色飛揚閩海外琴心憔悴越溪傍<lb/>
途逢伯樂應相笑㡬度鹽車扼太行<lb/>
隻字風雲逐彩毫雙緘雨雪問綈袍朱顔摠為懷人瘦<lb/>
緑髩能無課士勞歌徹四愁神已王篇成七發興逾豪<lb/>
何當一喚枚乗至萬叠吳山望海濤<lb/>
　　　周元孚過訪見贈奉答時元孚方有南都司馬<lb/>
　　　　之擢<lb/>
翩翩詞客氣凌虛朗潤周郎玉不如佐郡蚤持三尺劒<lb/>
<pb n="KR4e0218_WYG_050-18b"/>
安邊頻著萬言書霞飄雞舌黄金殿霧擁螭頭白玉除<lb/>
四百樓臺春雨後看花何處不停車<lb/>
　　　為周元孚悼亡<lb/>
百琲明珠照畫樓閨中林下並難儔新詞盡壓周公瑾<lb/>
絶唱先傳宋子侯落月素琴千里夢西風團扇十年愁<lb/>
亦知王母遙相憶肻放雙成到白頭<hi>古樂府宋子侯有董嬌嬈曲</hi>
十幅鸞箋麗彩雲雙飛龍劒惜離羣哀傷奉倩傾城語<lb/>
慟絶安仁祭墓文夜雨乍堪琴瑟斷春風長憶珮環聞<lb/>
<pb n="KR4e0218_WYG_050-19a"/>
天台咫尺誰攜手落盡桃花越水濆<lb/>
　　　送喻邦相移任雲間<lb/>
剖竹新分大郡符朱軒華轂照行途雲驅五馬朝辭越<lb/>
霧擁雙龍夜入吳重遣遺民歌麥穗盡搜奇士出菰蘆<lb/>
雙旌遍閲閭閻後釃酒能過二陸無<lb/>
　　　夜登鎮海樓月色瑩然萬里如晝因憶王長公<lb/>
　　　　元美時方以司馬應召南都<lb/>
登壇初卸黑貂裘玉宇無聲夜色流十萬貔貅環漢幟<lb/>
<pb n="KR4e0218_WYG_050-19b"/>
三千熊虎抱吳鈎歌傳桃葉清江上曲奏梅花大海頭<lb/>
徙倚胡床豪興發不知明月墮南樓<lb/>
　　　寄周元孚<lb/>
含香猶是舊蓬莱躍馬長干定㡬迴搦管客留鳷鵲殿<lb/>
吹簫人去鳯凰臺黄陵異日傳仙夢赤壁今時擅將材<lb/>
見説秦淮春滿座新詞何限篋中裁<hi>元孚方失偶而主駕部事故有鳳臺</hi>
<hi>赤壁之句</hi>
　　　寄懷少宰趙公<lb/>
<pb n="KR4e0218_WYG_050-20a"/>
衣冠何地不蓬莱大府晨趨百吏来拄笏雲霞流十廟<lb/>
浮查河漢接三台牛頭寺古尋僧去燕子磯寒送客回<lb/>
屈指鹽梅飛詔下調羮人在鳳凰臺<lb/>
　　　大司空潘公寄示河渠諸刻卒業賦此奉贈<lb/>
巨軸髙懸照紫霞平成功就世誰加渠通上國三千里<lb/>
堰䕶長淮十萬家匝地甘棠偏捧露參天垂栁不霑沙<lb/>
傍觀漫自工萋菲白髪臣心盡海涯<lb/>
　　　寄答劉君東孝亷時新刻乃族祖子髙職方集<lb/>
<pb n="KR4e0218_WYG_050-20b"/>
　　　　成<lb/>
邂逅長安握别年清源一望路三千雙龍豫野偏藏匣<lb/>
片鷁潯陽未放船𤣥草閣深天寂寞赤松亭古地蔥芊<lb/>
當筵朗潤真如玉為憶氷清夢寐懸<lb/>
　<lb/>
　<lb/>
　<lb/>
　少室山房集巻五十<lb/>
</p>
<p>
</p>
  </div>
</body>
</text>
</TEI>
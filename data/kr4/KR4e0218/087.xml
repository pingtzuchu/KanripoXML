<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻八十七</head> <lb/>
    <p>
<pb n="KR4e0218_WYG_087-1a"/>
欽定四庫全書<lb/>
　少室山房集巻八十七<lb/>
　　　　　　　　　　　明　胡應麟　撰<lb/>
　　傳三首<lb/>
　　　中丞滕先生傳<lb/>
中丞滕先生者名伯輪字載道閩之建安人也六世祖<lb/>
禮部郎中員殉難土木祀學宫員生𢎞恩𢎞恩生彝彝<lb/>
生海州别駕㴻是為先生王父㴻生贈禮部主事鶴齡<lb/>
<pb n="KR4e0218_WYG_087-1b"/>
卽先生父也娶封安人陳氏以嘉靖丙戌冬季誕先生<lb/>
先一夕陳太安人夢日輪浮海起幔亭亭亭如車葢一<lb/>
金紫偉丈夫拱立睨其傍厥明先生誕維肖贈公悦爰<lb/>
命以今名先生警穎殊絶髫鬌受經目常數行下弱冠<lb/>
補邑弟子員時贈公已前貢鄉書凡五與計偕始謁選<lb/>
得南安倅莅任殁于官先生匍匐奔赴號慟感路人贈<lb/>
公吏潔㢘先生扶櫬歸家壁立瓶粟弗繼先生恒晏如<lb/>
益發憤下帷濳心神聖大業自洙泗洛閩下逮新㑹新<lb/>
<pb n="KR4e0218_WYG_087-2a"/>
建諸家言無所不洞極而期于彌綸康濟沛澤黔黎當<lb/>
是時先生身未離黌序已隠然負天下望矣㑹大司空<lb/>
萬安朱公來督學朱公倫鑒高一代得先生制義大奇<lb/>
之曰是將為異日儒宗亟拔多士右乙夘秋試果掄魁<lb/>
壬戌第進士以甲次出宰番禺適潢池㺯兵勢張甚先<lb/>
生橫身排決築外城以捍宼縮浮費三萬餘緡盜野無<lb/>
所資羣就縛于是兩臺使交疏褒薦以上考遷秩禮部<lb/>
郎番禺故南海劇地明珠文犀充斤先生束裝度嶺行<lb/>
<pb n="KR4e0218_WYG_087-2b"/>
槖僅梅花數枝宰司㢘知狀趣超改先生文選先生持<lb/>
公壁立苞苴肅淸乆之政府權貴人多不悦者乘先生<lb/>
移疾歸卽家拜貴州按察副使先生奮然曰昔尼父欲<lb/>
居九夷矧今貴竹匪唐漢三苗夜郎彼耽耽奚能難我<lb/>
立就道俄今皇帝御極榱棟一新冀得耆宿鴻儒挽文<lb/>
風以迴世道僉謂微先生莫可遂仍故秩督學校浙東<lb/>
西浙人才炳烺霸天下頃年奇衺溢濫有識隠憂先生<lb/>
下車申約束樹章程叛道離經雖才必黜自餘纎長曲<lb/>
<pb n="KR4e0218_WYG_087-3a"/>
善藻鏡靡遺是秋鄉貢士畢出先生門亡一闌入者明<lb/>
年大合浙東西不及貢髦士三百有奇捐俸入餼之㑹<lb/>
城而躬謁臺使者蕭公萬公示以天人性命之奥時時<lb/>
課其藝業殿最之間拔文之尤雅者為錄若陸太史可<lb/>
敎鍾太常化民朱省元用光蔡茂才大節悉矯矯著稱<lb/>
塲屋後先馳驟宦籍亡慮百餘曹談者以先生振勵陶<lb/>
鎔師模冠絶明興二百年所未覩也先生聲動大廷旦夕<lb/>
翺翔九卿列屬臺使某欲賈人子補諸生檄先生按令<lb/>
<pb n="KR4e0218_WYG_087-3b"/>
甲先生申報倖門乆塞不宜啓某恚揭蜚語中先生僅<lb/>
敘遷浙藩右參政先生雖職司㑹計而浙諸髦士競從<lb/>
之如雲先生提攜誨諭視督學時無少倦謗俄白擢嶺<lb/>
南按察使番禺老稚襁負拜瞻壅閼道路先生至則以<lb/>
政暇登羅浮絶顛觀日出方丈扶桑探勾漏良常朱明<lb/>
所在窮其勝紀以詩歌羅旁凱旋先生贊畫機宜功第<lb/>
一幕府奏聞優詔錫金帛遷右布政浙中故事右轄第<lb/>
雍容閒局先生勵精任職蚤夜弗遑鎮巡見以為越俎<lb/>
<pb n="KR4e0218_WYG_087-4a"/>
庚辰入計言官遂希旨齮齕先生先生慷慨投牒歸<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>
關謝絶一切例予告卿士大夫有司歲月給輿皁先生<lb/>
願言麾去幅巾杖履徜徉七臺九曲間里中歸宗巖林<lb/>
莽翳鬱先生廬其下黙照静觀飄飄有塵芥六合想守<lb/>
相達官屏干旄踵戸閾先生為弗聞也者亡論婣婭乞<lb/>
援卽親子弟郡邑試未嘗寸牘入公門鄉鄰為不善聞<lb/>
先生風素相率化人以司馬端明在洛不啻也先生屏<lb/>
居岩穴僅六載七閩以南童孺走卒亡弗寤寐先生而<lb/>
<pb n="KR4e0218_WYG_087-4b"/>
冀其大用監司推轂章十數上先生卧益堅旣而朝命<lb/>
敦迫其使者冠葢屬道途先生强起補粤中右布政河<lb/>
工訖超南都察院右僉都御史閱江防先生殫心擘畫<lb/>
條便宜八事上之上嘉納趣命以右副都御史填浙中<lb/>
先生之吏浙凡三政敎而且富氓庶帡冒若二天兹復<lb/>
秉鉞一方山川草木色飛相慶先生亦惓惓過化視官<lb/>
維家嚴冬颶風起瀕海堤堰衝決極望無人烟先生多<lb/>
方賑䘏民倚賴全活無算諸惡少白晝剽善良法其尤<lb/>
<pb n="KR4e0218_WYG_087-5a"/>
不逞者而反覆示羣黨予以維新悉解散浙自辛壬間<lb/>
載被兵居人岌岌先生軒輶蒞止萬衆帖然黃門章君<lb/>
尚學特疏方諸古社稷重臣人謂無愧色上方且大用<lb/>
先生而先生胎稚苦痰疾歲壯漸增比填浙復當多故<lb/>
日夜拊循其民人以事煩食少屢陳疏乞骸骨上溫旨<lb/>
勉留有謀猷宏博志慮忠純等諭先生彌感勵蘄盡瘁<lb/>
答主恩因犯顏力疏改折漕綱停減織造等六事上一<lb/>
一報可巳丑春先生督材官防汛海上渡錢塘疾大作<lb/>
<pb n="KR4e0218_WYG_087-5b"/>
忽夜偵島夷盛集餘皇犯内地先生投袂起部勒諸將<lb/>
奮擊大破之馘首虜數百計餘醜魄奪絶流遁而先生<lb/>
神慮耗竭疾深入腠理不可為矣凱旋省僚屬迓于郊<lb/>
覩先生顏色異常日先生猶疇咨民事刺刺不休時暮<lb/>
春望後十日也越五日集諸藩臬諸司拱手逝片語不<lb/>
及私事聞上嗟悼贈先生兵部右侍郎無何科臣以海<lb/>
洋功上特旨賜祭及塟旣撫臣復以海塘功上事下大<lb/>
司空曾公同亨曾公具疏先生勛伐勤勞宜加䘏朝廷<lb/>
<pb n="KR4e0218_WYG_087-6a"/>
是其議予一子入成均制三品未滿考無乞恩請廕例<lb/>
卽祭塟僅半給惟先生全得之異數也先生修七尺有<lb/>
餘而軀幹魁岸長髯拂膺望而知為鉅公長者自丱歲<lb/>
研精太上嘉隆儒碩羅公汝芳陸公光祖許公孚逺孫<lb/>
公應鼇洎家大人輩盛推轂先生為任道之器其在北<lb/>
觀工部政則豐城雷公禮主吏部事則蒲坂楊公博並<lb/>
以累朝勳舊折輩行諏時務于先生至開府留都海忠<lb/>
介公瑞尤稱莫逆人以兩公剛方毅重其意氣實相契<lb/>
<pb n="KR4e0218_WYG_087-6b"/>
云先生故以立德立功為上節而兼收互畜時逮詞章<lb/>
大司宼弇州王公左司馬新都汪公文名震曜慶厯間<lb/>
先生恒樂道其長未嘗葢之以學業卽不佞應麟雕蟲<lb/>
末技無足厠先生下走先生一見遽賓之上座授以前<lb/>
茒旣而忘分忘形所為卵翼撫摩不遺餘力葢應麟之<lb/>
辱知先生埒于生成怙恃古所稱國士無雙風斯為下<lb/>
矣維是應麟忝竊門牆餘三十載而碌碌塵埃靡尺寸<lb/>
仰酬大造敬掎摭先生行履之槩俟異日傳名臣者萬<lb/>
<pb n="KR4e0218_WYG_087-7a"/>
一考焉<lb/>
　　　林茂才傳<lb/>
林茂才者名巽字健伯錢塘忠清里人也父曰林仲公<lb/>
受母劉先仲公卒繼潘孺人仲公繇積著起家鏹萬計<lb/>
中年未有嗣夫婦以為憂吉月輙禱祠高禖嘉靖庚戌<lb/>
秋仲公夢神人介而金胄坐堂皇呼曰而知而之季婦<lb/>
娠且佹育乎所育非季子而子也仲公寤持潘臂流涕<lb/>
果爾者吾其鄧攸氏矣潘力贊神言聽之吉因趣仲公<lb/>
<pb n="KR4e0218_WYG_087-7b"/>
往視則季公婦已前卧卒聞叩戸聲心動遂以厥明生<lb/>
茂才茂才生有奇表仲公耳其啼曰英物也林氏宗非<lb/>
是莫亢立取金錢綉褓數事授季公疇昔之夜神人者<lb/>
業以而子命余矣季唯仲氏欲之卽微神人敢辭命明<lb/>
年仲公寢疾且亟遍召宗人申前諾見茂才于先廟而<lb/>
命之名罄籍所藏鏹二萬七千屬季公牛羊倉廩室廬<lb/>
稱是期他日嗣子壯則按籍以歸又為敎貽茂才屬以<lb/>
母潘洎媵人愛女甚悉季公奉茂才拜受敎櫝而藏之<lb/>
<pb n="KR4e0218_WYG_087-8a"/>
仲公目遂瞑茂才幼警穎異凡兒五齡授章句塾中占<lb/>
對多奇㨗九齡習經書義篝灯丙夜大寒暑風雪以為<lb/>
常二十補邑諸生試高等尋受餼學宫凡後先黌序十<lb/>
餘年校藝自監司下迨廣文亡不褎然冠同列然至大<lb/>
期率不利茂才喟然曰以吾下帷之勤卽三事可翹足<lb/>
待而邅蹶一第迺爾天乎詎可以人力争也因稍稍罷<lb/>
佔俾以菽水娛二親先是季公緣茂才受仲產徒手一<lb/>
朝賫槖鉅萬數中不能無侈心旣子女彌益衆嫁娶繁<lb/>
<pb n="KR4e0218_WYG_087-8b"/>
殷方士羽流競從所好為姦利駸駸漏初籍過半㑹歸<lb/>
槖且及期季公熟計無所出則呼茂才謂曰余年邁而<lb/>
往矣爾方壯任産顧而父遺籍在罄兄弟貲弗能償奈<lb/>
何茂才泣數行下曰大人休矣兒一身毛髮皆稟之大<lb/>
人金于奚有大人第以輕貲畀兒往母卽推遺籍兒以<lb/>
不肖身任之季公大悦悉索餘鏹五千緡畀茂才歸母<lb/>
潘得茂才果懽甚旣而亟訊故父遺安在茂才謝有之<lb/>
己長跪前說曰先大人之以厚貲遺兒也亡他上而蒸<lb/>
<pb n="KR4e0218_WYG_087-9a"/>
嘗下而甘毳世世毋失墜也兒誠不肖仰藉先大人寵<lb/>
靈厠姓名多士末行博一命用冠帔榮二親蒸嘗甘毳<lb/>
固餘事矧金帛倘來物庸暇較多寡有無母潘異其言<lb/>
而未能驟信欲試以諸艱因屏居一室諸仲公所存器<lb/>
物錙銖加扃鑰而獨以門戸委茂才茂才謂室人沈曰<lb/>
吾母之為是也阨我耶嘗我耶玉而成我耶吾聞之龍<lb/>
泉太阿非盤錯固無以自見卽踴躍前受事凡經費委<lb/>
輸徭役倚辦宗戚問餽亡弗砉然中肻窽人以仲公且<lb/>
<pb n="KR4e0218_WYG_087-9b"/>
不亡而仰事母潘於子職尤兢兢及仲公所遺諸眷屬<lb/>
多方體恤無使有纎芥後言葢母潘乆之遂忘茂才之<lb/>
非已出曩季公所乾没置之恬然矣茂才雖以身後仲<lb/>
公而愛慕所生怙恃不少替弱冠母沈病癎茂才晨夕<lb/>
親湯藥娶婦僅再宿卽率之左右病姑殁痛服緣禮降<lb/>
為心喪三載季公晚而瘵寄息帷床茂才扶飲膳掖寢<lb/>
溲委身巫祝亡虚日病革哀毁逾篤至竟以一慟弗能<lb/>
興未屬纊前一日猶自力拜母潘曰兒不孝事吾母弗<lb/>
<pb n="KR4e0218_WYG_087-10a"/>
獲始終惟吾母一委之天命遺令室人沈以婉嫟承姑<lb/>
懽子際春以端慤成父志遂卒得年僅三十八云茂才<lb/>
内行固甚修其外與人交尤慷慨尚義俠始餼學宫念<lb/>
受業師某貧推廩食之終身不奉一鐶入他姻族多賴<lb/>
以舉火㛰者周以財居者授以室塟者給以地應接不<lb/>
暇中閨簪珥脫繼之其卒也里中亡問識不識咸咨嗟<lb/>
扼腕或號慟至失聲當茂才齒盛氣盈視青紫不翅槖<lb/>
中物旣屢試弗效恒邑邑寡娛中陳力母潘屬季公槖<lb/>
<pb n="KR4e0218_WYG_087-10b"/>
垂之候拮据匍匐艱阻備嘗幸家庭亡間讁而㑹所生<lb/>
怙恃相繼湮迄捐驅以成孝雖天年蚤終志業鬱而未<lb/>
暢于為人後之誼兩無負矣世銳言古今人弗相及以<lb/>
茂才躬所蹈槩之傳記所艷稱庸多讓也茂才娶婦沈<lb/>
先後事二姑具閫德子際春儁朗嗜學以儒術世其家<lb/>
胡先生曰當健伯周旋二尊間戛戛乎難哉潘母躬抱<lb/>
撫無異屬毛季公托孤矣令按籍索遺貲當潘母心謂<lb/>
窘季公何卽不難傾槖奉所生而潘也堅持成命季公<lb/>
<pb n="KR4e0218_WYG_087-11a"/>
其奚詞解焉陽委順以適潘而陰輸悃以遂季遺貲旁<lb/>
落庭亡譴訶卒之令潘也忘其贏而季也忘其詘媺哉<lb/>
孝思之格彼神人之預啓仲公弗虚也至捐廩廩師然<lb/>
諾緩急此其人詎晚近世偃有哉身雖困閭門弗彰所<lb/>
為貽穀後昆者繩繩乎未艾矣<lb/>
　　　貞慧唐母傳<lb/>
貞慧唐母者祝氏邑太平里人也世為望族王父比部<lb/>
公以制科顯父光禄君修頽然長者而特善居積起家<lb/>
<pb n="KR4e0218_WYG_087-11b"/>
鉅萬稱素封母生而令淑端穎異凡孩始笄字唐太學<lb/>
廷倬卽宫保文襄公諸孫而宫諭思濟先生冢嗣也為<lb/>
人豁達無城府町畦母年十八嬪于唐筐篚資送千計<lb/>
太學一不問悉閫以内政授之族中率易母年少驟而<lb/>
當盤錯非任母受事綜理擘畫咸井井中規晨昏服勞<lb/>
大者姑嫜儕者妯娌微者娣姪亡弗厭其意人人以宫<lb/>
諭公有賢冢婦云而太學亦用是佳公子稱藉藉太學<lb/>
雖生長膏粱然恬于世味獨雅好與懽伯游而量故洪<lb/>
<pb n="KR4e0218_WYG_087-12a"/>
甚旣得母亡復内顧念益發舒高㑹平原河朔間一飲<lb/>
濡首旬月母大以為憂恒多方譬諫至涕泣下沾襟太<lb/>
學心善之而未能用竟坐是得沈痼疾母躬視湯藥掖<lb/>
寢興衣帶不解百晝夜卒不起母號慟籲天佹以身殉<lb/>
地下顧遺孩宗本呱呱彌月也翻然曰是藐焉者唐氏<lb/>
宗百代攸係吾奈何輕一死因稍稍進饘粥為撫育後<lb/>
人計杜門蓬垢絶膏沐稱未亡一切人間世紛華靡麗<lb/>
屏去耳目寒燈夜霜形影相抱起居寤寐惟唐氏一綫<lb/>
<pb n="KR4e0218_WYG_087-12b"/>
是圖唐自文襄登八座宫諭大魁禁庭閥閲高華冠㝢<lb/>
縣已太學早世未幾宫諭繼之未幾兩姑又繼之𦙍嗣<lb/>
單危僮奴背叛園田室廬蕪穢弗治姻黨比鄰之豪黠<lb/>
者往往持兩端觀望成敗當是時卽健男子未易支迺<lb/>
母以㷀㷀一嫠含辛茹荼介以禔躬彊以勵志勤以率<lb/>
下儉以治生爬搔拮据四十餘載若史遷所記丹穴婦<lb/>
清自衛以財人莫敢犯間推其餘潤以霑漑困窮俾太<lb/>
宰太常之緒已僨復興垂斬復續秋毫皆母力也今母<lb/>
<pb n="KR4e0218_WYG_087-13a"/>
行年六十而宗本服膺慈訓踵躅前修祖父家聲浸假<lb/>
光大且育丈夫子二人矣于是邑黌士李生惟聰等羣<lb/>
上事督學使者曰竊見故太學生唐廷倬妻祝氏逾笄<lb/>
而嫁閱歲而孀弱息露珠高堂風燭而祝栢舟自誓之<lb/>
死靡他共子職于婦儀抗師模于姆敎迨今年逾五紀<lb/>
行矢一貞里閭觀刑鄉邦慕頌願亟加崇奬以勵風猷<lb/>
使者下其事郡邑人無間言因棹楔閭左且具列始終<lb/>
將以次上聞當宁迺是月七日適届母懸帨之辰宗本<lb/>
<pb n="KR4e0218_WYG_087-13b"/>
率其婦子戲彩稱觴羅拜膝下母含飴弄孫意蘧蘧適<lb/>
也已潸然大息曰鄉者而父之殁吾業已蓬垢稱未亡<lb/>
所不從游地下徒以而未立故賴天之靈而旣室旣後<lb/>
而父逝不復返吾胡以獨樂為宗本黙黙不自得則紹<lb/>
介郭生來謁九頓首請曰不肖孤匪母亡以有今日繄<lb/>
豈惟不肖孤先太宰太常之脈胥賴母以延以母含辛<lb/>
茹荼勞苦百倍本也卒亡能報稱萬一惟是徼惠大君<lb/>
子片言庶幾當華衮之錫先生幸卒寵施之余時方逃<lb/>
<pb n="KR4e0218_WYG_087-14a"/>
謝筆研迺余廬去母居僅僅數十武母生平行誼皆余<lb/>
所夙習見聞且也家大人國士文襄而余及宫諭門忝<lb/>
忘年小友之目于太學固奕葉通家也以母之大節凜<lb/>
然不欺其意卽微宗本力請之且揭其高節以風示海<lb/>
内矧郭生之代請尤力也余安能以筆研辭作貞慧唐<lb/>
母傳<lb/>
　<lb/>
　<lb/>
<pb n="KR4e0218_WYG_087-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻五十三</head> <lb/>
    <p>
<pb n="KR4e0218_WYG_053-1a"/>
欽定四庫全書<lb/>
　少室山房集巻五十三<lb/>
　　　　　　　　　　　　明　胡應麟　撰<lb/>
　　七言律詩七十三首<lb/>
　　　夜同祝鳴臯話舊<lb/>
𤣥亭遥夜一尊開握手青衫氣未回擊筑幽燕人漸老<lb/>
㸔花韋杜客重來千秋彩筆雙驚座萬里黄金獨上臺<lb/>
咲殺公車成偃蹇仍將詞賦入蓬萊<lb/>
<pb n="KR4e0218_WYG_053-1b"/>
　　　答何仁仲見寄<hi>曩與晤于都下</hi>
白眼雙攜向濁醪平原十日興偏豪千金客邸新龍劒<lb/>
五色王家舊鳯毛赤壁簫横雲夢月黄陵帆落洞庭濤<lb/>
持螯一醉堪名士何用床頭著楚騷<lb/>
　　　贈張觀察助甫四首<hi>有序</hi>
　　　　不佞與張公助甫相慕有年矣長安邸中邂<lb/>
　　　　逅識面宛如生平旋出素業揚扢指歸語語<lb/>
　　　　契合肝膽形骸幾欲為一昔人亟稱忘年交<lb/>
<pb n="KR4e0218_WYG_053-2a"/>
　　　　盖未足多也爰賦四詩用志鄙懐<lb/>
夢寐中原問執鞭櫜鞬此夕快周旋星窺碣石談天座<lb/>
月擁梁臺賦雪筵造父馭來俱駿骨風胡攜處總龍泉<lb/>
無誇片諾乾坤易屈指詞塲二十年<lb/>
羸馬西尋易水來和歌無客自徘徊翻疑地逺荆高俠<lb/>
豈謂天留屈宋才八郡河山開氣象七陵風雨動崔嵬<lb/>
從他令尹闗門候縱飲黄金百尺臺<hi>時將有寜夏之命</hi>
臨風何處不支頥邂逅平原即故知紫氣坐間中岳近<lb/>
<pb n="KR4e0218_WYG_053-2b"/>
白雲停處太行遲先登獨著三朝望後起猶攀七子時<lb/>
醉解吳鈎君莫咲十年虹色伴要離<hi>助父汝南人以山西觀察入覲</hi>
一尊岐路去仍留唱徹驪駒下酒樓西日萬山懸晉冀<lb/>
北風千里度燕幽詞臣欲傍褰帷老壯士難禁擊筑愁<lb/>
最憶故人闗右句牙旗金印坐邊頭<hi>敬美曩送助父有金印牙旗君好住</hi>
<hi>之句</hi>
　　　别殷無美<lb/>
桃花紅照白綸巾去住陽闗各慘神杜宇競催題賦客<lb/>
<pb n="KR4e0218_WYG_053-3a"/>
伯勞如送和歌人何慚駿骨還青海獨探驪珠上紫宸<lb/>
四十成名君豈暮九重開閣在平津<lb/>
　　　王季孺過訪寓中值余偶出詰旦徃報季孺已<lb/>
　　　　得第遷居矣<lb/>
十里名山一抱琴那知車馬到同心徘徊凡鳥題空谷<lb/>
悵望遷鶯隔上林太乙爐香三殿逈平康絃管萬家深<lb/>
木天咫尺羣公聚獨有莊生尚越吟<lb/>
　　　湯義仍過余適余命工櫛髮欲起義仍亟止余<lb/>
<pb n="KR4e0218_WYG_053-3b"/>
　　　　對談竟櫛因相顧大笑曰竹林風致何必晉<lb/>
　　　　人俄余鼓枻南歸興㑹相思輙有此寄<lb/>
散髮逢君易水頭紅塵紫陌並追遊狂呼楚客青絲騎<lb/>
醉擁吳姬白玉樓三館地堪容執㦸五湖天欲問歸舟<lb/>
江聲月色能相望九月鴻書到敝裘<lb/>
　　　别章陳二進士<lb/>
龍樓春色蹔徜徉滿袖桃花越客裝望裡黄金高碣石<lb/>
行邊白璧照咸陽雲沙西北雙芒屫象緯東南一草堂<lb/>
<pb n="KR4e0218_WYG_053-4a"/>
君自乘車吾戴笠暮天長揖下河梁<lb/>
　　　别劉仲清<lb/>
盧龍寒色暮蕭蕭指㸃黄金半寂寥廿載聲華傳岳牧<lb/>
宿生緣業在漁樵塵埃擊筑千山動宇宙藏書一壑遥<lb/>
無限渭城杯酒思行人車馬出河橋<lb/>
　　　别朱汝修祝鳴臯<lb/>
一蓑重問舊漁磯回首桐君賦式㣲客路千山明月老<lb/>
覩闈萬里白雲飛幽燕姓氏窮先輩吳越行藏舊少微<lb/>
<pb n="KR4e0218_WYG_053-4b"/>
莫怪荆高攜送逺春明門外和人稀<lb/>
　　　贈濟上張公子<lb/>
飛霜匣底轆轤寒玳瑁堂開白玉盤豪士扶風新閥閲<lb/>
儒風曲阜舊衣冠當門鳯尾俱成竹後院蛾睂欲夣蘭<lb/>
肻許四明狂客醉一尊河斗任闌干<lb/>
　　　贈姜計部仲文<lb/>
蚤向龍樓奪錦袍含香蹔輟下仙曺牙檣十道催燕餉<lb/>
畫㦸千山醉楚醪芒碭龍蛇閒大澤吕梁魚鱉静飛濤<lb/>
<pb n="KR4e0218_WYG_053-5a"/>
莫誇戲馬前朝句今日登臺属俊髦<lb/>
　　　懷大中丞滕公二首<lb/>
雨露經時竭海壖東南民力兩茫然潢池驟喜驚波息<lb/>
沃野重㸔化日懸氣象三垣元拱極勲名八柱已擎天<lb/>
丹宸蚤夜思良弼肻放歸畊下澤田<hi>時公方上疏乞休不允浙中頻歳饑</hi>
<hi>饉復當多故兵民帖然公之力也</hi>
十年塵土快遭逢碌碌慙為國士容業在祇應捫薜荔<lb/>
恩深何處効芙蓉寒風海甸驅千鱷曉日天門扈六龍<lb/>
<pb n="KR4e0218_WYG_053-5b"/>
獨有夢䰟長戀戀夜隨征雁過吳峰<lb/>
　　　與朱在明訂期江上十年矣是秋北上余復病<lb/>
　　　　不能赴約走筆寄此并詢諸郎<lb/>
彩筆翩翩照畫橈青春曾賦廣陵潮誰言魯國風流盡<lb/>
自許夷門俠氣饒白髮懷人猶四海紅顔結客已三朝<lb/>
成行玉樹堦庭下可記當年抱阿瑶<hi>在明初得子日余與黎惟敬諸君咸</hi>
<hi>集坐中惟敬以阿瑶名之</hi>
　　　復作此戲柬在明二首<lb/>
<pb n="KR4e0218_WYG_053-6a"/>
馬䭾沙長一棹遊朱家十六最風流屏前小小初勻額<lb/>
畫裡真真欲㸃頭客到玉臺花似綺人歌金縷月如鈎<lb/>
參差已盡浮生樂獨欠銀河問女牛<lb/>
象枕牙牀白雪驕畫楼朱閣暮雲飄能將鸑鷟排高髻<lb/>
肻惜驊騮換細腰桃葉盛誇三婦艶蓮花差比六郎嬌<lb/>
<hi>在明行第十六貌不甚揚而風度致佳</hi>何因驟發觀濤興來聽揚州月下<lb/>
簫<lb/>
　　　夜泊京口懷李惟寅<lb/>
<pb n="KR4e0218_WYG_053-6b"/>
金釵十二逈成行彩筆三千照畫堂座裡新霜流漢闕<lb/>
尊前明月滿胡床簫横赤玉元戎醉拍按紅牙上客狂<lb/>
一片秋光渾似畫爛燒銀燭理霓裳<hi>時大江明月如晝因憶燕中舊遊寄</hi>
<hi>此</hi>
　　　夢遊白下遇朱十六鴻臚<lb/>
一枕黄梁白日懸西風遥上木蘭船江光翠落千門底<lb/>
山色青浮十廟前酒壓吳姬春似海香消盧女夜如年<lb/>
何因喚取朱家俠盡出紅粧玳瑁筵<lb/>
<pb n="KR4e0218_WYG_053-7a"/>
　　　病中張别駕以薪粟見餉賦謝<lb/>
昨日江風大放顛六花成陣月明前三漿錯擬天人供<lb/>
一飯真逢地主賢郢里寒光飛白苧河陽春色㺯朱絃<lb/>
殷勤為訊文園客可是登臺作賦年<lb/>
　　　贈余明復水部<hi>時枉過舟中</hi>
青雀黄龍駐彩旄牙檣錦纜照宫袍當今學士誰山斗<lb/>
自昔文人擅水曺象緯中天流説劒雲霞絶壁墮揮毫<lb/>
他年勝蹟留孤艇肻讓登仙郭李豪<lb/>
<pb n="KR4e0218_WYG_053-7b"/>
　　　大司空潘公馳驛夏村時不佞臥病舟中公特<lb/>
　　　　使相存且為覓舟南返感謝二律<lb/>
崛起東南見偉人行藏咫尺動星辰丹心自許乾坤業<lb/>
白首誰稱社稷臣擁傳百川勞灌注持籌萬國待經綸<lb/>
遥知夏后功成日燦爛𤣥圭出紫宸<lb/>
蕐夏勲名二十秋大臣風節逈難儔扶天厯捧三朝日<lb/>
鑿地頻安四海流九塞飛芻停帝闕八方輪粟湧神州<lb/>
他時名姓麒麟上肻讓平陽第一籌<lb/>
<pb n="KR4e0218_WYG_053-8a"/>
　　　夏邨病劇不能北上而返有懷大中丞滕師<lb/>
國士知從最少年飛揚騰踏擬無前何難虎觀名三百<lb/>
總為龍門路八千太白東南孤配月長虹西北逺連天<lb/>
無慙老作揚亭客白髮猶堪侍草𤣥<lb/>
　　　再叠前韻懷滕先生<lb/>
十二樓中二十年一身渾擬當三千虛疑駿骨圖中問<lb/>
不信蛾睂畫裡傳酒肆欲尋西蜀底鹽車長阨太行前<lb/>
從教老被嬋娟誤肻抱琵琶向别船<lb/>
<pb n="KR4e0218_WYG_053-8b"/>
　　　司空潘公濬渠迄工紀事<lb/>
突兀高牙駐海湄峨㞹大艦接淮沂千山鑿就魚龍囿<lb/>
百水輸成雁鶩池<hi>渠中水自濟上來泉源凡七十二道</hi>赤日燃燈窮魍魎<lb/>
碧天横鎖鎮支祈何辭盡白潘公鬂一代君臣際遇時<lb/>
　　　柬余明復乞舟<lb/>
臺上黄金半草萊追風躡電且徘徊窮當岐路千愁集<lb/>
老向風塵百病摧上國寒梅從報雪故園新籜已聞雷<lb/>
殷勤為問余工部幾日青帆泗上來<lb/>
<pb n="KR4e0218_WYG_053-9a"/>
　　　寄王敬美太常時新赴白下任<lb/>
一官誰道太常閒六代名山任意攀句曲洞前捫峭蒨<lb/>
石頭城下㺯潺湲青天跨鳯高臺去白日飛騶大桁還<lb/>
若問季真狂態盡風流何客伴酡顔<lb/>
　　　陳玉叔方伯以書扇見貽寄荅并與索鮮荔子<lb/>
飛椷頻到瀫江濵意氣寧知岳牧臣帝謂旬宣勞大吏<lb/>
天將形勝属才人棠隂護處連三蜀荔子嘗來遍七閩<lb/>
道是楓亭神韻絶可能籠寄隔州民<lb/>
<pb n="KR4e0218_WYG_053-9b"/>
　　　題張大宗伯閒雲館<lb/>
十二䦨干照碧梧鬱葱臺舘傍洪都閒將太乙青藜杖<lb/>
蹔憇東方白玉壺大澤未應龍臥穩高崗寜許鳯鳴孤<lb/>
蓬萊五色天光近屈指黄麻到畫圖<lb/>
　　　張大來過訪適余至自新安大來以詩見貽賦<lb/>
　　　　答兼柬明府葉公<lb/>
蕭然行李發清笳握手江城思獨遐一去白榆干象緯<lb/>
千秋𤣥草贈雲霞津頭乍合司空劒海上仍飛博望槎<lb/>
<pb n="KR4e0218_WYG_053-10a"/>
滿目河陽桃李色不堪離恨對瑶華<lb/>
　　　贈俞山人<lb/>
杖屨千峰度夕嵐青鞋蹤跡遍江南風輪獨悟恒沙刦<lb/>
水運重飛碣石談望裡牛眠占自合封來馬鬛氣長含<lb/>
騎羊獨有金華客不向公明問石函<lb/>
　　　題白雲遐思巻<lb/>
鬱鬱名山瑞氣藏青囊聞說受曾楊三秋落日懸高隴<lb/>
一片飛雲堕太行松栢望中愁並逺蓼莪吟處夢偏長<lb/>
<pb n="KR4e0218_WYG_053-10b"/>
終天我亦同遺恨颯沓寒風到北堂<lb/>
　　　再寄汪司馬先生時司馬避暑焦山未返<lb/>
蒹葭晴望逈蒼蒼白露漙空盡作霜倦客已辭天北極<lb/>
佳人猶在水中央江霞萬叠晨飱麗海月千㠶夜坐長<lb/>
咫尺羣真蓬島近大將椽筆洒扶桑<lb/>
　　　贈武林章太學<lb/>
百里錢塘路未分幽棲誰狎鷺鷗羣扶風豪士能題賦<lb/>
蜀郡王孫舊好文白苧飛觴時墮月青萍懸榻夜生雲<lb/>
<pb n="KR4e0218_WYG_053-11a"/>
凉秋莫負樓船約爛漫芙蓉越水濆<lb/>
　　　寄吳憲使先生<lb/>
太微重照越江南何似薇花對夜談雪色雙龍頻掩映<lb/>
風稜千騎並驂驔平湖西去浮青黛大海東廻望鬱藍<lb/>
十里芙蕖公事盡可辭椽筆寄雲嵐<lb/>
　　　聞汪伯玉至自京口暫寓武林僧舍走筆代柬<lb/>
　　　　并以奉期<lb/>
錢塘此日停絲笮鐡甕經秋臥錦袍虎豹有時驚仗鉞<lb/>
<pb n="KR4e0218_WYG_053-11b"/>
魚龍無處避揮毫湖頭寺擁三天竺海上樓觀八月濤<lb/>
百里蘭陵歸路近西風那不醉葡萄<lb/>
　　　滕中丞行汎海上奉寄<lb/>
秋色轅門照大旗千山𤣥甲度熊羆頻年河内謳歌借<lb/>
此日淮隂號令馳大海潮生强弩合平湖波簇畫船移<lb/>
何人為草征西檄得似袁宏幕下時<lb/>
　　　黄公補過訪話舊寄訊喻邦相胡孟弢<lb/>
雙樹蕭蕭對不眠狂歌痛飲竹林前何來把臂蕐陽夕<lb/>
<pb n="KR4e0218_WYG_053-12a"/>
宛似論心碣石年北極寒星隨舄履西山踈雨待樓船<lb/>
江州舊識如相問寂寞揚亭抱太𤣥<hi>公補弟公紹時在南昌</hi>
　　　奉寄中丞滕師<lb/>
倚天雄劒切雲冠山岳猶驚柱後弹虎豹留都環仗鉞<lb/>
鯨鯢淮海避登壇牙旗挂月千艘静玉笛飛霜萬燧寒<lb/>
最是青油碁興劇不將藜杖到長干<lb/>
　　　題葉明府兩臺交奬巻<lb/>
動地懽聲徹紫宸偏從盤錯覩經綸芝蘭萬室圍仙吏<lb/>
<pb n="KR4e0218_WYG_053-12b"/>
桃李千山照玉人舄下青雲鳬欲化簾前白日雉偏馴<lb/>
極知姓字懸當宁百里那能借鳯麟<lb/>
　　　送大中丞吳公之洛中二首<hi>吳公初擢南都</hi>
雨花臺畔乍停車重覩青鸞下玉除大府賔僚迎獨坐<lb/>
中原豪傑避前驅雲飛雒邑朝廵外雪滿梁園夜燕餘<lb/>
屈指内廷徵異績門人誰薦治安書<hi>余吴公所舉士也</hi>
幾年方岳借雄才奕葉龍章漢殿來帝寵驟移中執法<lb/>
軍容初建大行臺戈鋋掩映崤陵日鼓吹喧傳洛水雷<lb/>
<pb n="KR4e0218_WYG_053-13a"/>
小隊雲中尋二室何人詞筆競鄒枚<lb/>
　　　送少宰趙公入都<lb/>
五夜丹青出九重千秋廊廟慶遭逢兒童夙昔傳司馬<lb/>
元老當今属臥龍舘近𢎞文天咫尺宫深平樂暮從容<lb/>
三台望處偏清切不盡東南瑞氣濃<lb/>
　　　喻封翁八旬寄賀<lb/>
八公曽否下淮陽五老真㸔出豫章夢逐非熊遊絳闕<lb/>
身將雛鳯住黄堂氷桃坐上初留核玉樹庭中儼作行<lb/>
<pb n="KR4e0218_WYG_053-13b"/>
翹首仙都雲氣合夜來笙鶴正徜徉<lb/>
　　　中丞滕公移鎮越中寄訊<lb/>
鐡騎牙旌控上游飛書馳檄羨風流誰言夾谷偏文事<lb/>
共識南陽借武侯大吏百城環綉斧材官十郡扈清油<lb/>
千山月色胡床夜獨奏梅花坐海樓<lb/>
　　　蘇觀察君禹校士吳興迴省余入訪留飲署中<lb/>
　　　　作<lb/>
一榻蕭蕭萬籟澄䦨干十二暮同凭當時虎觀誰先達<lb/>
<pb n="KR4e0218_WYG_053-14a"/>
此日龍門詫獨登著就新書逾越絶攜來名酒自吳興<lb/>
極知顧盼王陽在不羨輕肥遍五陵<lb/>
　　　張孝廉大來以詩翰從葉明府見貽賦荅<lb/>
稷下論心興未遐風塵囘首隔天涯迷花有客棲三洞<lb/>
采藥何人臥九蕐篋秘龍韜光射斗書傳鳬舄氣凌霞<lb/>
同聲咫尺仙郎在一棹能無向若耶<lb/>
　　　允達臥病山中寓書拉余過訪先此寄荅并促<lb/>
　　　　拏舟<lb/>
<pb n="KR4e0218_WYG_053-14b"/>
榻上寒山擁夕陽西風憔悴芰荷裳豐城自昔多龍氣<lb/>
鄴下扵今少雁行渴露相如情獨苦觀濤枚叔興偏長<lb/>
何旹定作東籬客白酒黄花盡意嘗<lb/>
　　　易使君還三衢寄訊<lb/>
黄金輝赫下龍樓竹馬争迎郭細矦渤海盛傳新政績<lb/>
河陽猶詫昔風流山中白石經時臥洞裏青霞隔歳遊<lb/>
莫戀桃花樵斧畔含香仍見入螭頭<lb/>
　　　送郭觀察之秦中<lb/>
<pb n="KR4e0218_WYG_053-15a"/>
大斾晨飛下越臺咸陽宫闕正崔嵬三秦紫氣懸書出<lb/>
二蕐青雲作賦來海畔棠隂猶蔽芾天邉藜火獨徘徊<lb/>
亦知太史留遺宅重向龍門闢草萊<lb/>
　　　送區太史使江藩便道蹔還南海寄訊程孔信<lb/>
　　　　山人<lb/>
玉冊揺光下帝畿春明霞色上朱衣不妨閉閣停𤣥草<lb/>
猶記聽鐘直紫薇海月夜迎仙蓋滿江雲晨逐使槎飛<lb/>
丹梯萬丈羅浮頂幾折梅花問少㣲<lb/>
<pb n="KR4e0218_WYG_053-15b"/>
　　　送熊茂初之閩中<lb/>
才子成都第一流含香遥下鳯凰樓詞塲蚤壓三千客<lb/>
酒户偏宜十萬侯金鑰夜懸青瑣夢玉簫晴引赤城遊<lb/>
新詩九曲留題徧莫忘飛鴻瀫水頭<hi>茂初訂余為赤城之遊</hi>
　　　贈馮觀察二首<lb/>
識面馮君最少年何來雙翮並蒼然黔陽萬壑褰帷後<lb/>
潞水千家擊筑前大雪當杯停馬首清氷盈匣贈龍泉<lb/>
慇懃遍踏吳山色肻許文園卒歲眠<lb/>
<pb n="KR4e0218_WYG_053-16a"/>
把袂秋風白苧凉壚頭猶記舊清揚談兵武略雄三署<lb/>
校士文名擅八荒得句乍逢天姥客飛書曽懾夜郎王<lb/>
那堪後夜河橋别落月啼烏上客航<lb/>
　　　壽方翁為門士祝華父作<lb/>
拂座桃花映壽觴清歌一曲和霓裳真人忽駐青牛駕<lb/>
處士新開白鶴庄酒送芳筵林月滿籌増華屋海天長<lb/>
經年彩筆𤣥亭閉一為侯芭薦頌章<lb/>
　　　壽何宗伯啓圖六秩<hi>宗伯為仲黙先生冢孫時尊人亦以是年八秩</hi>
<pb n="KR4e0218_WYG_053-16b"/>
紫氣東溟日夜懸安期飛舄畫堂前圖書再覩生申地<lb/>
甲子初迴降岳年虎觀千秋藜作杖龍門三世筆如椽<lb/>
靈椿更入飛熊夢盡壓人間玳瑁筵<lb/>
　　　送丁文統少府之龍溪<lb/>
百里浮沈上駟才一官袍笏下蓬萊寜辭海畔哦松去<lb/>
摠為山中抱檄來孤劒星辰延水躍尺書雲霧幔亭裁<lb/>
薰風荔子衙齋熟好寄筠籠到越臺<lb/>
　　　送范使君之壽州<lb/>
<pb n="KR4e0218_WYG_053-17a"/>
驂驔五馬盡驊騮燦爛雙龍拂斗牛圜土西曺推執法<lb/>
專城南國借名流徐方樹色侵官道濠上花香撲郡樓<lb/>
為探霍林天逺近秋風行拉巨卿遊<lb/>
　　　寄題王明府湘山别墅<lb/>
拙宦頻年髩色侵歸來松菊漸成林河陽小試栽花技<lb/>
彭澤寜忘愛秫心賜履尚方曽易識挂冠神武定難尋<lb/>
名駒正接天閑步可戀湘山入處深<lb/>
　　　奉東師相趙公二首<lb/>
<pb n="KR4e0218_WYG_053-17b"/>
北蕩東征盡敵巢指揮廊廟失蕭曹功高已見𤣥圭錫<lb/>
道大翻憐赤舄勞謾説南郊饒薏苡終㸔西域醉蒲萄<lb/>
<hi>時甫有事西方</hi>他時四海平成後盛集詞人賦彩毫<lb/>
華夏安危屬上臣折衝尊俎冠羣倫雲霞夢屢飛黄閣<lb/>
天日忠偏繫紫宸祇見龍裳増黼黻寜容貝錦玷絲綸<lb/>
中宵試望長安氣爛漫台垣扈北辰<lb/>
　　　送何仁仲之白下<lb/>
又整行裝向石頭春雲無賴紫驊騮千門樹色開長樂<lb/>
<pb n="KR4e0218_WYG_053-18a"/>
雙槳桃花過莫愁罷賦上林吾偃蹇吟詩東閣汝風流<lb/>
深秋儻下金陵鷁為掃城南太白樓<lb/>
　　　賀陳玉叔六秩二首<lb/>
百尺樓頭臥正長東來紫氣繞扶桑三湘雪色流花徑<lb/>
五岳霞踪寄草堂經世文章唐宿老登壇詞賦魯靈光<lb/>
無論伏櫪雄心在奕葉天池鳯羽翔<lb/>
廿載馳驅岳牧勞懸車蹤跡且漁樵家傳楚客青雲舊<lb/>
洞訝秦人白日遥伯玉詩名元四海孔璋文譽已三朝<lb/>
<pb n="KR4e0218_WYG_053-18b"/>
猶聞昨夜麻姑信書到潯陽正落潮<hi>玉叔家近武陵</hi>
　　　寄張觀察時駐節婺中以翰貺見訊<lb/>
雙虹何處伴吳鈎按節遥當大海流染翰雲霞千嶺色<lb/>
褰帷城郭萬家秋時同仲舉開陳榻日伴休文臥沈樓<lb/>
莫訝駱生頻獻賦州民誰不頌行騶<lb/>
　　　送蘇叔大還嶺南並遊白下江都買妾<lb/>
一枝南海見琅玕詞賦翩翩刷羽翰彩筆半傾鸚鵡座<lb/>
青衣羣着鵕䴊冠言尋桃葉江都去不待梅花碣石殘<lb/>
<pb n="KR4e0218_WYG_053-19a"/>
我亦南中行買宅春風藜杖到長干<hi>蘇生美風韻多安陵之好故云</hi>
　　　題盧思美大雅堂<lb/>
大厦新成燕雀留高軒長日坐夷猶圖書四壁窺河漢<lb/>
枕簟雙扉宿女牛尼父刪垂洙水畔杜陵題寄蜀江頭<lb/>
他時八咏標名勝底事東陽說沈樓<hi>黄魯直題杜陵所居大雅堂</hi>
　　　送張仲立之清源<lb/>
花簇紅亭悵解攜敝袍猶戀故人綈雙龍劒豈當年合<lb/>
駟馬車仍舊日題彩筆雄風横泰岱銅符名郡控青齊<lb/>
<pb n="KR4e0218_WYG_053-19b"/>
飛書蚤報循良績旦夕黄金下紫泥<lb/>
　　　送葉起元入都<lb/>
飛揚三䇿射蓬萊龍劒翩翩度越臺蜀國盛傳中散賦<lb/>
河汾誰似仲淹才旌旗太液春風繞鼓吹平康夜月來<lb/>
到日彩毫干氣象泥金先向洛陽裁<lb/>
　<lb/>
　<lb/>
　少室山房集巻五十三<lb/>
</p>
<p>
</p>
  </div>
</body>
</text>
</TEI>
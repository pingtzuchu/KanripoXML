<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻一百九</head> <lb/>
    <p>
<pb n="KR4e0218_WYG_109-1a"/>
欽定四庫全書<lb/>
　少室山房集巻一百九<lb/>
　　　　　　　　　　　　明　胡應麟　撰<lb/>
　　題跋三十九首<lb/>
　　　跋唐人長林疊嶂圖<lb/>
右長林疊嶂圖濃郁逺深大類王右丞而精工密緻又<lb/>
似小李昭道筆或以渲染鮮明略無追蝕唐畫不宜爾<lb/>
爾疑為趙千里者近之而山石全用勾法不甚合宋人<lb/>
<pb n="KR4e0218_WYG_109-1b"/>
鑒賞紛拏至今未決也其絹素縝厚之極非南渡勝朝<lb/>
所辦且單條衡僅盈尺許而縦乃四之於小閣疎窓位<lb/>
置殊惬每焚香棐几縦目其間不覺身入萬山與鹿麋<lb/>
逰衍豐草矣<lb/>
　　　跋黄筌栁塘禽鳥圖<lb/>
右巻鑒者率以為黄筌而末無欵識絹素堅厚無損而<lb/>
渲染粉墨往往有剝蝕處長可二丈所摹鳬雁鸚鵡山<lb/>
雀以及林塘蓮芡之属種種入妙吳中諸名流文休承<lb/>
<pb n="KR4e0218_WYG_109-2a"/>
張伯起周公瑕輩十餘人咸有跋以非筌不能也第今<lb/>
人遇唐宋畫無欵者山水則曰王維人物則云吴生金<lb/>
碧則云小李花鳥則云黄筌殆成套語恐其時尚自有<lb/>
人即如此畫真出五代筌之諸子固亦能辦此矣况趙<lb/>
昌王友之属之花鳥知名不一而足欲㫁以此畫為筌<lb/>
余未能決也<lb/>
　　　跋李龍眠佛祖圖<lb/>
右李伯時二十七祖圖念載前當為完巻頃落一賈師<lb/>
<pb n="KR4e0218_WYG_109-2b"/>
管生手因割為三取諸跋真贋雜置之一以鬻萬中尉<lb/>
嘗出示余凡十四幀一鬻吳用卿即此巻以六十緡售<lb/>
余者凡九幀一鬻李大將軍其巻當為十三幀方謀一<lb/>
借觀適李奉命備邊以七千人深入敵境盡沒巻遂不<lb/>
知何所噫古人遺墨一覩亦有緣耶畫法絹素灼然南<lb/>
宋前無疑或尚以非李所辦而疑為唐宋五季者總之<lb/>
神品無上不必求實其人也余見伯時蓮社圖巨幅其<lb/>
筆墨氣韻妙絶不可言下為文太史書李元中記文精<lb/>
<pb n="KR4e0218_WYG_109-3a"/>
工之極且略無絲毫損蝕殊可寳玩亦為吴用卿得以<lb/>
八十千歸劉金吾矣<lb/>
　　　跋伯時西園雅集圖<lb/>
右西園雅集圖扇景也逕可盈尺許而人物泉石花木<lb/>
器具種種備生動相或以非伯時不能余所見此巻甚<lb/>
衆一豫章薦紳所蔵人物稍大與佛祖圖等筆法亦蒼<lb/>
古而缺一姬人且注意獨人物而水石花竹等不具余<lb/>
鄉徐先輩復得一巻絹素破裂甚人物視前差肩巻甚<lb/>
<pb n="KR4e0218_WYG_109-3b"/>
髙大具池島峰巒而筆類元人疑勝國所臨者也此圖<lb/>
巻末虞伯生書特佳絶余數見虞公他書字形頗長而<lb/>
文弱遒緩此則方古端勁而字形殊匾視子昂頗蒼較<lb/>
敬仲尤雅盖其最合作書也或以此跋故謂圖亦元名<lb/>
手臨余未能決俟精鑒定之<lb/>
　　　跋趙千里後赤壁圖<hi>三則</hi>
右全寫蘇長公後赤壁圖巻末意態皆完而題欵為装<lb/>
師割去盖此巻絹素自首至尾分寸㫁裂装者罄工累<lb/>
<pb n="KR4e0218_WYG_109-4a"/>
月僅克成巻山水樹石多剝蝕而人物面貌無損秋毫<lb/>
亦絶竒事也畫法之工張元春詹東圖楊不棄咸以神<lb/>
品無上余鄉吳少君瞥覩以頭搶地呼老師拜百數不<lb/>
已即無欵望而知為千里生也人物長劣盈指氣韻矯<lb/>
矯欲生而長公夫人持斗酒出送郊外縞衣綽約有傾<lb/>
國之態未審爾時措大家室果此殊尤否耶<lb/>
　　　又<lb/>
或疑此圖當有前赤壁者余謂未必然前赤壁自白露<lb/>
<pb n="KR4e0218_WYG_109-4b"/>
横江數語外皆議論無可摹寫後赤壁文簡于前而實<lb/>
景實情不啻十倍畫師欲紆徐盈軸自不能舍後而前<lb/>
也此圖尋丈之間有江山萬里之勢其人物之精工水<lb/>
石之竒古類非勝國後所辦即出趙千里亦其生平合<lb/>
作之最也前輩風流韻度壒逐塵土賴此少存其概每<lb/>
良天佳月一展玩之以當神逰自以為不減長公兹夕<lb/>
也<lb/>
　　　又<lb/>
<pb n="KR4e0218_WYG_109-5a"/>
此巻于赤壁後賦語無一不具愈玩愈見其工長公嘗<lb/>
謂涼天佳月即中秋兹逰豈其口實耶二客不審何人<lb/>
盖無是子虚之類當時蘇公謫黄門下士無一在坐非<lb/>
黄秦晁張等也長公夫人亦殊有林下風嘗謂春月使<lb/>
人懽欲令長公呼趙徳麟輩飲花下者其能畜斗酒以<lb/>
待不時固宜至圖長公登髙岡履危石扁舟皓月放乎<lb/>
中流一派天機蕩漾楮墨非神匠不能惜余不及同事<lb/>
兹逰少沾溉餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>也<lb/>
<pb n="KR4e0218_WYG_109-5b"/>
　　　跋閻次平江潮圖<lb/>
江潮圖一巻宋蜀錦装首寫吾鄉錢塘江潮絹素筆墨<lb/>
絲毫完善獨巻末無欵識其品格非前宋㫁不能也董<lb/>
太史定為閻次平余未及詳勘宣和諸譜當亦近之或<lb/>
以此巻之工品第神妙恐次平未易至也巻首圖江干<lb/>
秋色蕭寺浮圖闤闠鱗集觀潮民庶紛沓往来而雪山<lb/>
一派如白龍千仞巻海而東噴薄震蕩宇宙晦㝠漁橈<lb/>
客棹飄飄數敗葉颺舞虚空出沒濤浪一展玩次心悸<lb/>
<pb n="KR4e0218_WYG_109-6a"/>
魂消恍忽几格間十萬軍聲矣<lb/>
　　　又跋<lb/>
巻首觀潮圖三篆字李文正題末書長歌似未至吾越<lb/>
者余謂枚叔以揚子為錢塘亦未至吾越之故或太子<lb/>
吳人厯轆欺以其方耳而至今談者紛紛謂曲江即具<lb/>
區而廣陵揚州揚則越分野属焉胡紆繞不情至于兹<lb/>
極為枚生計者患文筆未工耳豈以地分逺近為瑕疵<lb/>
耶此詩詞三昧故屢為掲之是巻也而遇枚生操筆再<lb/>
<pb n="KR4e0218_WYG_109-6b"/>
賦一通當令吳太子氣雄萬夫豈直霍然起色已哉<lb/>
　　　題秋江百雁圖<lb/>
右秋江百雁巻無題欵巻末詩一巻皆浮屠題畫語當<lb/>
是南渡勝國間某生手筆俞䇿公臨以為北宋夢英恐<lb/>
未然也元名士張憲馮海粟亦有詩所圖羣雁飛鳴宿<lb/>
食之態備極天工而枯枿横江葭蘆夾岸長洲逺渚殘<lb/>
霞落日恍忽瀟湘彭蠡置吾齋頭或以趙大年有此圖<lb/>
當是同時或勝國浮屠摹本余未及見大年巻俟他日<lb/>
<pb n="KR4e0218_WYG_109-7a"/>
定之<lb/>
　　　題宋人雪山逰騎圖<lb/>
右雪山逰騎圖絹素縝細之極而行筆秀潤精工絶出<lb/>
蹊逕之外鑒者咸以為李唐或當爾也寒林逺岫磴道<lb/>
蕭索二士䇿蹇驢入山崦一操几杖者隨之豈鄭五相<lb/>
公所艷稱灞橋風雪衞子上者耶<lb/>
　　　黄子久縹緲仙居跋<lb/>
黄子久縹緲仙居圖層峰疊嶂矗起千仞橋道樹石朝<lb/>
<pb n="KR4e0218_WYG_109-7b"/>
嵐夕霞襍沓相間絹素不越尺餘而天機一派流衍毫<lb/>
墨真所謂桃花流水天地杳然者若其行筆之秀潤蒼<lb/>
逺逼董李而超錢盛諸人固老癡能事也<lb/>
　　　題黄子久西泠烟靄圖<lb/>
平林逺洲水天一色危峰突起白雲晴嵐横亘其中一<lb/>
翁䇿蹇驢出垂楊映修竹蒼頭抱焦尾䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>而前楊鐵<lb/>
史題筆所謂今日抱琴何處去美人秖在段橋東當是<lb/>
西泠三刹風致不知何以能盡闢逰人専此岑寂也此<lb/>
<pb n="KR4e0218_WYG_109-8a"/>
幀黄子久筆尤為媚潤清新至其氣運之生動真足為<lb/>
湖山傳神者非久居武林天竺間未易領略也<lb/>
　　　黄公望秋江漁笛圖<lb/>
秋江漁笛圖題大痴老人筆意蒼然望之可識第絹素<lb/>
破裂之甚丙戌春入都装潢僅能成軸雖漶滅不完其<lb/>
氣韻尤足傾倒餘子篷底二簑翁撫掌樂甚興到便欲<lb/>
浮舴艋瀟湘夢澤間惜無従喚老痴寫之<lb/>
　　　題趙承㫖春江晩棹圖<lb/>
<pb n="KR4e0218_WYG_109-8b"/>
蕭子雲待渡圖趙吴興筆也纎濃秀潤凝睇一盼百態<lb/>
横生如苧蘿夷光無問識與不識掩袂心折要之楮墨<lb/>
間片語未足罄其形容也吴興筆向與子久叔明狎相<lb/>
雄長爾時吴人酷重黄王氣韻念年来吴興倐忽増價<lb/>
大癡黄鶴又小挫矣此亦一時好尚未足盡憑迺其偏<lb/>
正絶詣咸自有不可掩者也<lb/>
　　　題王叔明松溪書屋圖<lb/>
右王叔明松溪書屋圖用筆布景迥出畦逕之外危峰<lb/>
<pb n="KR4e0218_WYG_109-9a"/>
特起矗峙九霄飛流濺瀑滙為深潭二士解衣促膝濯<lb/>
足其間一精舍隠見懸蘿喬木中幽人持巻黙照静觀<lb/>
若揚子之草太𤣥長安中數賞鑒家咸稱卓絶攜至江<lb/>
南議論頓爾不侔盖此畫筆意過竒故好者以黄鶴生<lb/>
平妙境而不合者以為外道野狐余特舉似張元春張<lb/>
曰筆誠竒第以必出阿䝉手則未易定也<lb/>
　　　題沈啓南重溪秋色圖<lb/>
沈啓南重溪秋色圖吴文定題識其上真蹟也而啓南<lb/>
<pb n="KR4e0218_WYG_109-9b"/>
自題小詩筆意緩弱不甚類或以啓南中年筆率此類<lb/>
而張復元春驟見輒咋指驚愕謂為啓南得意之尤者<lb/>
此君最慎許可不妄也圖惟枯枿二陂陀數行而涼風<lb/>
颯然素練飄舉非啓南故未易辦輒跋而蔵之<lb/>
　　　沈啓南山水大軸跋<lb/>
右啓南山水巨軸桑皮可四丈許跋以最晩年筆也樹<lb/>
石橋道澗瀑陂陀無一不備而蒼勁𤣥澹老筆淋漓後<lb/>
人罄嵗月為之未易及也<lb/>
<pb n="KR4e0218_WYG_109-10a"/>
　　　文待詔春山喬木圖<lb/>
文待詔春山喬木圖為李貞伯後人題者古松老檜黛<lb/>
色叅天精舍數椽隠見木末幽人抱膝袒裸濯足于懸<lb/>
流飛瀑間上有待詔二詩以貞伯蔵書甚富不知邇来<lb/>
異書迭出㡬倍成𢎞二酉山房六萬巻瑯琊長公為記<lb/>
以宛委石簣禹穴洞庭見擬惜不令待詔一摹寫似後<lb/>
人也<lb/>
　　　文太史虎丘虎溪二圖跋<lb/>
<pb n="KR4e0218_WYG_109-10b"/>
虎丘圖秀潤蒼古太史真蹟無疑而詩筆遒媚過甚或<lb/>
以詩非系圖後者賈師强之耳又蓮社圖記文精工之<lb/>
極當是太史生平小楷第一而圖極潦倒不足存盖亦<lb/>
原圖失去贋者强模舊草以愚𨽻家不意二巻皆入余<lb/>
手真北山愚公也聊跋此每閲巻自發一大噱<lb/>
　　　文徴仲雪山圖<hi>二則</hi>
文太史雪山蕭寺圖危峰沓嶂特起萬尋同雲冒空四<lb/>
壁之間不寒而栗噫豈大峨峰顛下臨夔峡悲臺巄嵷<lb/>
<pb n="KR4e0218_WYG_109-11a"/>
哀壑嵯峨意耶何時浮一棹訪周益州登頓沿洄窮其<lb/>
獨往歸懸此幅枕席之左以當卧逰也<lb/>
　　　又<lb/>
此幅待詔筆無疑而止徴明小印或以為摹本未必爾<lb/>
也上文夀承真蹟鑒定以為太史晩年得意筆朱子朗<lb/>
次題舟移野渡寒風逺門掩空山夜雪深景界脗合周<lb/>
公瑕評意大同而文氏一子姓絶嘆非太史傑思不能<lb/>
到聊并識之<lb/>
<pb n="KR4e0218_WYG_109-11b"/>
　　　題陳道復竹林精舍圖<lb/>
陳道復竹林精舍圖上書五言絶一用筆草草不經意<lb/>
而天真爛漫若楊凝式神仙起居法世以為散僧入聖<lb/>
不誣也<lb/>
　　　跋仇英漢宫春曉巻<lb/>
右仇實父漢宫春曉圖文夀承𨽻其末以臨宋李伯時<lb/>
筆其于宫中景物纎悉具備第所圖嬪御皆豐妍而寡<lb/>
綽約盖自唐周昉諸人傳流體法大槩爾爾余嘗于童<lb/>
<pb n="KR4e0218_WYG_109-12a"/>
子鳴處見戲嬰圖王敬美處見撥阮圖文夀承處見搗<lb/>
練圖皆題昉作其美人態度咸爾盖婦人以綽約聞者<lb/>
古今一趙飛燕耳然成帝幸之不久遂為女弟所奪唐<lb/>
自太真擅寵一代風靡習尚所趨豈盡畫工傅合哉<lb/>
　　　題唐子畏夏山琴趣圖<lb/>
唐伯虎夏山琴趣圖甚秀潤妍美而或以為摹本余未<lb/>
能辨也第伯虎跌宕不羈而于繪事往往精工縝密法<lb/>
度森然是亦唐人四倒之一也余嘗于弇山堂見伯虎<lb/>
<pb n="KR4e0218_WYG_109-12b"/>
像青袍布笠風骨癯然自是四海九州一窮措大面目<lb/>
與繪事尤不類云<lb/>
　　　題文伯仁雪山行旅圖<lb/>
文伯仁雪山行旅圖同雲四郊天地一色孤亭木末幽<lb/>
人擁褐静觀千岩萬壑樵采㫁絶而蹇驢數騎驎鱗涉<lb/>
峻坂而越危峰噫是非鄭綮相公自灞橋尋詩得句迤<lb/>
邐未歸耶此圖意氣飛動而墨瀋淋漓㡬欲與待詔争<lb/>
長鼠穴中故非餘子所辦也<lb/>
<pb n="KR4e0218_WYG_109-13a"/>
　　　跋周昉育嬰圖<lb/>
右圖周昉作昉嘗與韓幹俱貌趙郎而昉得性情韓得<lb/>
狀貌世以定二畫師優劣余謂得性情者尚未離狀貌<lb/>
也必如顧虎頭圖裴叔則頰上加三毛迺為得其神韻<lb/>
而性情狀貌不足言矣昉幹之優劣世所共知而虎頭<lb/>
之所為異于昉則畫家所未究余覩夫近世談詩之士<lb/>
咸致力狀貌間以為親切至情性之説往往置之而何<lb/>
有于神韻輒因昉畫漫及之<lb/>
<pb n="KR4e0218_WYG_109-13b"/>
　　　又跋<lb/>
圖名育嬰寫唐人宫中景物酷類絹素破裂而設色如<lb/>
新尾有晏元獻跋㡬七百言文既雅馴書亦嚴飭迺晏<lb/>
公在宋自詩名外他不復傳㣲此世㡬無知者信古人<lb/>
才未易測也此圖昉筆真贋難遽定斷然非五代後物<lb/>
矣<lb/>
　　　跋米元章拜石圖<lb/>
右米元章拜石圖孤峰巉巖雖庭中尋丈而有摩霄挟<lb/>
<pb n="KR4e0218_WYG_109-14a"/>
日之勢老顛以宫袍象笏蒲伏蹣跚其下想見其眉睫<lb/>
稜稜視海内空無一物獨片石可當吾拜一展玩間桀<lb/>
驁不恭之狀溢毫素可窺也徐孝穆自中原還謂惟寒<lb/>
山一片石堪語老顛之拜指不同而意同迺同時蘇子<lb/>
瞻亦有此好至以仇池石假王晉卿往復紛争㡬成聚<lb/>
訟使老顛見之不知更作何景狀耶<lb/>
　　　又跋<lb/>
米老愛石之癖至此豈其胸中磊塊固脗契耶米以研<lb/>
<pb n="KR4e0218_WYG_109-14b"/>
山易與薛紹彭後紹彭秘不復出米嘆息圖之屏間大<lb/>
以彭為忍人此其故後世無知者余獨悉之盖米多伎<lb/>
倆薛恐墮其術中不得不爾宋人小説記米瞥見故家<lb/>
竒物洎書畫之属必百計取之不入手者不已如御屏<lb/>
前端研舞蹈奉之以歸亦拜石之一驗薛之終秘不出<lb/>
固宜哉偶憶得兹事漫題巻後老顛有靈將為余發一<lb/>
大噱也<lb/>
　　　跋陳道復水墨牡丹真蹟<lb/>
<pb n="KR4e0218_WYG_109-15a"/>
右水墨牡丹白陽山人陳道復真蹟也戊辰之嵗黎惟<lb/>
敬偶得于長安西市愛之甚恒置齋頭辛未春余將侍<lb/>
家大人入楚惟敬戀戀不忍舍既賦贈長歌復輟此巻<lb/>
首以大篆題洛陽春色四字納余行槖中余曰此公所<lb/>
耽玩奈何奪之惟敬曰惟吾所耽玩故以貽子子日一<lb/>
展即與吾面晤奚殊矣余重違其意受以歸珍襲山房<lb/>
視他巻有加巻後皇甫子循題字謂此筆似不従人間<lb/>
来周公瑕跋以陳畫筆自林藻深慰帖悟入盖書畫理<lb/>
<pb n="KR4e0218_WYG_109-15b"/>
本互通也余以斯巻雖草草㸃綴若不經意者而天真<lb/>
爛漫妙奪化工老格縦横絶出毫素閲之恍忽洛陽姚<lb/>
魏移植吾廬昔趙明誠得徐熙牡丹圖賈人索值二十<lb/>
萬不能致巻還之夫婦惋恨彌日余山房積書四萬巻<lb/>
不減明誠獨趙氏所蔵金石法書名畫余無一焉僅此<lb/>
巻又故人贐行不假寸錢而得視明誠所遇何啻天壤<lb/>
然明誠有才婦朝夕晤語揚摧校讐即頃刻之間足以<lb/>
樂死而余際敬通之厄戚戚無懽是明誠所遇視余又<lb/>
<pb n="KR4e0218_WYG_109-16a"/>
不啻天壤矣<lb/>
　　　又跋<lb/>
五代時寫生徐熙獨步以其全用水墨不假丹青驟閲<lb/>
間粗枝老枿極似潦倒熟玩之神韻飛動天真爛然猶<lb/>
李成闗仝山水迫視㡬不類逺觀則雲烟蒼翠恍坐千<lb/>
岩萬壑中皆前古所未有也仝時黄筌父子稱亞熙然<lb/>
工在形似下熙格固已數等而熙當年為筌所扼至困<lb/>
瘁以死未久而聲價燁如即南渡一巻之需贏二十萬<lb/>
<pb n="KR4e0218_WYG_109-16b"/>
噫是時筌復能扼之否耶熙畫今彌不易得窮措大得<lb/>
此巻不啻得熙矣<lb/>
　　　跋所蔵黎惟敬隸書<lb/>
慶厯間吾友黎惟敬八分獨步當代歿後其書尤重海<lb/>
内争購之布衣李自竒者素儇獪偶従惟敬乞得大書<lb/>
十數行秘巾笥中迨惟敬歿摹勒作百餘幅散鬻閩楚<lb/>
間時海内驟貴其書黎又驟沒皆不暇辯其真偽相率<lb/>
重價酬之此人遂致金數百後蹤迹敗凡交㳺咸為媿<lb/>
<pb n="KR4e0218_WYG_109-17a"/>
恥李更揚揚然得意也余因嘆惟敬生存日每與人作<lb/>
書不能博半鐶身後事迺頓爾迥異如此物固有遇不<lb/>
遇而盜鬻其書者又不中與啖羊羔人作僕矣<lb/>
　　　題何長卿文夀承墨竹圖<lb/>
國朝文太史父子風流照暎㝢内而夀承篆刻特為一<lb/>
代宗師長卿自弱冠執業夀承之門蟲書鳥迹不脛而<lb/>
走六合之外者越三十禩即兒童走卒靡不知有何氏<lb/>
印章者以較夀承不啻髙師一著矣迺文氏丹青世獨<lb/>
<pb n="KR4e0218_WYG_109-17b"/>
以休承繼徴仲而此圖老筆縦横直闖湖州之室信前<lb/>
輩未易材也長卿寳蔵真迹摹拓有年文氏篔簹一派<lb/>
行且復落新都手不獨以印章雄一代矣<lb/>
　　　跋周公瑕畫蘭巻<lb/>
公瑕雖出文待詔門而生平未嘗作繪事晩嵗忽吴中<lb/>
盛以蘭畹歸之歙人重購書筆㡬為減價此巻清絶楚<lb/>
楚真足争勝吴興第作此時年已望八越數載逰岱矣<lb/>
其披拂散落人間不過百餘本恐異時無復知者聊識<lb/>
<pb n="KR4e0218_WYG_109-18a"/>
巻中因憶曩嵗宿公瑕天池方為一粤客圖扇余迫欲<lb/>
得書小楷遂無暇近兹今其書畫尚可得迺其人不可<lb/>
得矣弛筆三嘆<lb/>
　　　題于鳳鳴畫册<lb/>
唐人于良史詩風兼殘雪起河帶㫁冰流古今絶唱也<lb/>
今人酷尚標格步趨盛唐此等句絶不復覩然此句雖<lb/>
極精工而風神遒朗氣骨雄厚不失開元晩唐間有此<lb/>
精工而神氣委弱往往墮纎靡窟中初唐風骨崚嶒而<lb/>
<pb n="KR4e0218_WYG_109-18b"/>
餖飣華靡模寫生肖殊寡即盛唐一二見耳因憶于生<lb/>
家故事適此句此景竅合天然不覺為三擊節輒援筆<lb/>
紀巻終生其深味余言努力先業異時扁舟載過知毋<lb/>
作吴下䝉也<lb/>
　　　清源舟中雪後題于生扇頭<lb/>
舟次清源于鳳鳴文學過従旬月㳺處甚驩蚤春北首<lb/>
鳳鳴載酒舟中為賦此章時初旭乍升流澌交下㫁冰<lb/>
殘雪照暎兩崖鳳鳴著單裌素綃趺坐榜枻儼若相對<lb/>
<pb n="KR4e0218_WYG_109-19a"/>
畫圖中何日同醉都門躍馬燕臺堤柳作三竺六橋想<lb/>
也<lb/>
　　　再題文夀承墨竹圖<lb/>
右文夀承墨竹老幹紛披足為篔簹冡嫡迺世之耳食<lb/>
者往往以書法掩之長卿師夀承篆刻印章流播㡬遍<lb/>
海内而潛心繪事備得文氏風神亦世所未悉也因載<lb/>
是巻末俟異代子雲賞焉<lb/>
　　　跋王中叔希白軒賦<lb/>
<pb n="KR4e0218_WYG_109-19b"/>
南州之勝無若潯陽吴㑹之勝無若京口潯陽則匡廬<lb/>
五老干霄矗雲京口則北固三山吞天吐日皆宇宙竒<lb/>
偉觀也自昔建髙牙擁大纛逰宦其地者不知凡㡬而<lb/>
其勝往往為羈人遷客擅之樂天氏之在江州一郡司<lb/>
馬耳而匡廬五老迄今藉其篇咏以雄視東南昔人亟<lb/>
稱地以人勝殆非虚語若北固三山寥寥千載地主未<lb/>
逢盖至明王中叔而後顯君于白公瑰才同直節同遷<lb/>
謫同地勝同其築室衙齋而以希白自命豈所謂有其<lb/>
<pb n="KR4e0218_WYG_109-20a"/>
實而名弗得辭者耶余嘗讀白公琵琶諸行誠極才人<lb/>
之致而憂憤鬱憏哀傷不無泰過故白公雖不久召還<lb/>
而媒糵偕生卒未獲究其底藴迺中叔所為希白軒賦<lb/>
齊得喪置順逆冰融霧釋于物我之交其詞無論其識<lb/>
且超白公而上之異日者一息而摶扶搖大究厥施于<lb/>
海内俾北固三山與匡廬五老東南並峙吾固于兹賦<lb/>
窺一班已<lb/>
　<lb/>
<pb n="KR4e0218_WYG_109-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻一百九<lb/>
</p>
<p>
</p>
  </div>
</body>
</text>
</TEI>
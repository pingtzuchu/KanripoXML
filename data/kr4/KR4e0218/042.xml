<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻四十二</head> <lb/>
    <p>
<pb n="KR4e0218_WYG_042-1a"/>
欽定四庫全書<lb/>
　少室山房集巻四十二<lb/>
　　　　　　　　　　　　明　胡應麟　撰<lb/>
　　五言排律一十四首<lb/>
　　　汪仲淹病足三年未瘳余先有此疾半載始愈<lb/>
　　　　戲作十六韻嘲之并期起色焉<lb/>
底事羈神足将因斷俗縁悠然疑入定嗒爾類逃禪箕<lb/>
踞蒼松下跏趺給樹前但妨义手立偏稱曲肱眠筏舍<lb/>
<pb n="KR4e0218_WYG_042-1b"/>
清江上杯留碧海瀍按圖遊五岳隠几問諸天步學邯<lb/>
鄲客行嘲鹿苑仙漫愁雙屐折何忝一壺懸蹇拙存吾<lb/>
道驂驔記昔年盜驪元泛駕飛兔舊忘筌玉笈看長往<lb/>
金針待大還吾将倩磨勒負汝出蒼煙<lb/>
　　　贈董使君十六韻<lb/>
紫氣黄山外青雲白岳傍五花元蹀躞千騎暫徜徉曙<lb/>
日懸官舍春風拂郡堂科徭閒巷陌獄訟臥桁楊異績<lb/>
東方最遐心北海長琳宫遊問政飛閣駐文昌鼔吹傳<lb/>
<pb n="KR4e0218_WYG_042-2a"/>
清練謳謡接大鄣園桃紅照郭隴麥翠登塲地主新知<lb/>
洽天人舊䇿良片言逾琬琰隻字並琳琅司馬邦人重<lb/>
元龍座客狂朱旗晨赫奕華燭夜輝煌意氣迴飛動形<lb/>
骸釋混茫徵歌慚下里感事憶髙陽漫擬扶風借行看<lb/>
渤海翔峩峩柏梁殿第一待明揚<lb/>
　　　寄陳玉叔十韻<lb/>
尚憶燕臺别長歌蜀道行元龍原俠氣仲舉最髙名露<lb/>
冕千岩秀褰帷萬岫明地鄰巴婦穴天近夜郎城灌口<lb/>
<pb n="KR4e0218_WYG_042-2b"/>
花相待峨嵋樹若迎海棠開四座杜宇逐雙旌望闕依<lb/>
星象登樓試晚晴朱衣羣吏謁彩筆衆僚驚賦屬揚雄<lb/>
和詩從杜甫評支機有片石一為問君平<lb/>
　　　題柏萱圖八韻<lb/>
紫岫元君宅丹丘阿母家簷前交綺樹庭際長瑶葩翠<lb/>
色凝霜秀孤芳伴日斜筠篁堪並古蕭艾豈同嗟密葉<lb/>
低垂露疎枝上拂霞亭亭驕晚節冉冉駐春華餐實心<lb/>
長苦忘憂思轉遐清氷元獨瑩純璞本無瑕片諾當年<lb/>
<pb n="KR4e0218_WYG_042-3a"/>
許三遷異代誇願言仙圃外長御五雲車<lb/>
　　　賦得十五盧家女<lb/>
十五盧家女歌喉繞畫梁西鄰窺宋玉東壁住王昌畫<lb/>
態真真似詩才盼盼長玲瓏聲窈窕静婉質輕揚月下<lb/>
紅粧麗風前翠袖狂玉巵含國色金盒貯天漿解珮逢<lb/>
交甫更衣逐李郎終須募摩勒致汝鬱金堂<lb/>
　　　讀何氏集三十韻<lb/>
　　　　何太史以先公仲黙集見貽展誦興懐敬題<lb/>
<pb n="KR4e0218_WYG_042-3b"/>
　　　　三十韻末簡<lb/>
寥落黄初後詞壇更幾人齊梁紛藻繪元宋轉荆榛盛<lb/>
世占龍馬明時起鳳麟黄河懸日月嵩岳降星辰屈宋<lb/>
休前代盧王祇後塵才髙梁苑客賦擬洛川神意氣横<lb/>
今古馳驅邁等倫垂髫遊上國聳翮戾髙旻天詔頒黄<lb/>
屋星槎下紫宸通滇窮越巂諭蜀近峨岷弔古多停騎<lb/>
違時蚤乞身攜尊漳水夜飛蓋鄴園春嵗序堪藜杖鶯<lb/>
花暫釣緡九重思麗藻雙闕召詞臣邂逅邊徐合賡酬<lb/>
<pb n="KR4e0218_WYG_042-4a"/>
李薛頻雞林傳制作鳳沼降絲綸帝命軒輶出人看斧<lb/>
鉞巡横經非寂莫執憲豈沈淪絳帳絃歌日青衿問字<lb/>
晨岳蓮垂二華宫栁暗三秦仙掌金莖舊咸關紫氣真<lb/>
䕫龍方步武鵩鳥遽酸辛消渴相如伍修文子夏鄰調<lb/>
髙原寡和道喪孰知津彩筆精靈逺瑶編絶藝陳千秋<lb/>
垂燦爛一代仰嶙峋鸞掖名長在龍門跡未湮凄凉𤣥<lb/>
閣草重覩玉堂賔貌識鄱陽烈詩傳水部親轉教山斗<lb/>
望悵絶潁溪濵<lb/>
<pb n="KR4e0218_WYG_042-4b"/>
　　　投贈督學滕公三十八韻<lb/>
雲霧南溟外星辰北斗傍九霄迴氣色千里見飛翔大<lb/>
雅今誰屬明公早擅塲應圖看騕裊絶代起鸞凰出入<lb/>
平津底超遷吏部郎攀花遊太液視草厯明光珮染金<lb/>
莖露衣含玉座香直躬行殿陛蹋翼守遐荒瘴癘開盤<lb/>
水川原接夜郎停車蠻壘肅駐節海山蒼名姓傳閶闔<lb/>
絲綸下廟廊雙旌辭漢苑匹馬渡錢塘斧鉞江城樹樓<lb/>
船水國霜海隅興禮樂河宿斂文章時雨行連郭春風<lb/>
<pb n="KR4e0218_WYG_042-5a"/>
坐滿堂真才呈琬琰異品得圭璋沂水琴堪奏豐城劍<lb/>
有芒絃歌聞曲阜桃李遍河陽吾道乾坤闢斯文日月<lb/>
光六橋供艤棹三竺引飛觴黄閣聲華逺青冥道路長<lb/>
鸞書飛建禮鳳藻出長楊師範真遼絶生徒轉激昂陸<lb/>
機曾入洛司馬舊遊梁九嵗題鸚武三冬解鷫霜上書<lb/>
思漢主作序擬滕王綵筆空凌厲丹梯尚渺茫塞翁悲<lb/>
失馬牧子嘆亡羊寂莫松蘿契蕭條薜茘裳一區原憲<lb/>
宅萬巻子雲床避世嗟秦士酣歌學楚狂煙嵐尋白石<lb/>
<pb n="KR4e0218_WYG_042-5b"/>
雲水狎滄浪厯塊憑誰試連城祇自傷幾年懐卞氏此<lb/>
日遇孫陽軹里心猶在夷門念不忘惟餘星斗色夜夜<lb/>
繞干将<lb/>
　　　奉贈督學喬公四十韻<lb/>
大雅開元際髙風正始前幾人操白雪四海和朱絃磊<lb/>
落陳王調凄凉杜甫編餘波空綺麗哲匠幾雕鐫盛世<lb/>
稱才子明公實妙年姓名懸寶籙文采燭奎躔已詫龍<lb/>
為種曾聞鳳集肩兩朝司馬學一代子雲𤣥漢苑昆明<lb/>
<pb n="KR4e0218_WYG_042-6a"/>
外秦城太白顛看花韋曲雨攜酒杜陵煙賦以凌雲貴<lb/>
才因命世傳勝遊飛彩筆麗藻擲青錢斗畔雙龍氣人<lb/>
間五色箋沖騰隨八表取次上鈞天粉閣青綾被璚樓<lb/>
赤玉鞭鳴珂趨建禮視草向甘泉鯤化風雷繞鵬飛宇<lb/>
宙旋一麾辭殿陛萬里問山川講道嗤王弼窮經答鄭<lb/>
𤣥絳帷朝入越清夢晚臨燕代北看名士關西仰大賢<lb/>
選才空萬馬罷講得三鱣竺國煙霄裡吳峰霧雨邊校<lb/>
文多暇日登眺儼神仙栁外林逋宅波心白傅船潮聲<lb/>
<pb n="KR4e0218_WYG_042-6b"/>
吟際落寺影望中連隻字霜飈動千章錦繡懸宫商閒<lb/>
自繞金石巧相宣氣壓珊瑚樹光生玳瑁筵赤城霞並<lb/>
起滄海月孤圓桃李三春合台垣計日旋碧霄看紫綬<lb/>
白屋有寒氊上䇿懐終孺遊齊憶馬遷屠龍空故業落<lb/>
蠧守殘篇學豈三冬富詞非子夜妍世途甘寂莫雲路<lb/>
阻飛騫已辱鹽車顧能忘國士怜鷫鸘愁泛駕魚兔有<lb/>
真筌萬仞終南色千秋太華蓮願言開覺路瀟洒出塵<lb/>
縁<lb/>
<pb n="KR4e0218_WYG_042-7a"/>
　　　夀大司空雷公四十韻<lb/>
宇宙鍾名世山川誕哲人祥光迴八極紫氣動三辰晚<lb/>
節憂時念當年報主身飛騰隨白日指顧上青旻劍倚<lb/>
雙龍合橋過駟馬馴孤悰盟檜柏雅操勵松筠環珮燕<lb/>
臺上旌旗越水濵文章傳董賈名理陋莊荀桃杏千門<lb/>
色絃歌萬户春驅馳違梓里簡渥近楓宸稷契堪誰伍<lb/>
䕫繇早見親九霄垂氣象四海荷經綸瑣闥傳宣夜璇<lb/>
臺草創辰憂勤迴聖主撙節為生民制作傾流輩恩榮<lb/>
<pb n="KR4e0218_WYG_042-7b"/>
邁等倫丹青圖駿馬名位掩麒麟前席長頒幣臨軒或<lb/>
賜銀明良時有待魚水契無鄰一夕金縢啟千秋玉几<lb/>
陳烏號空洒泪龍馭永朝真遺命乾坤闢謳歌海嶠臻<lb/>
大廷看正笏清廟仰垂紳社稷關心久林泉入夢頻留<lb/>
侯元辟穀張翰幾思蓴勇退占賢達隨時悟屈伸挂冠<lb/>
辭殿陛解組出風塵舄履閒無棣詩書問有莘蒼生徒<lb/>
想像黄閣已逡巡雪瀑延清賞星潭理釣緡匡廬晴對<lb/>
客滕閣晚攜賔鶴引登山屐猿窺漉酒巾虹霓流甲子<lb/>
<pb n="KR4e0218_WYG_042-8a"/>
河宿繞庚寅網祝新投鴿袍餘舊挂麟玳筵羅窈窕華<lb/>
館列芳新縹渺三株樹崔嵬五岳神金章垂素頷綵服<lb/>
照朱茵朗月燕山桂明霞漆圃椿方壺聊寄迹南斗待<lb/>
持鈞版築徴前事樞衡憶老臣遥看紫泥詔早晚下江<lb/>
津<lb/>
　　　集趙汝申望衢亭大雪分賦同郭翌之趙汝元<lb/>
郢里徴歌日梁臺奏賦年飛霜流翠幙密雪擁華筵浩<lb/>
蕩龍鱗布飄颻鶴馭旋春隂濃四野瑞靄覆三躔海凍<lb/>
<pb n="KR4e0218_WYG_042-8b"/>
鯨鯢蟄林昏燕雀懸㶚橋初䇿騎剡曲乍移船葉落千<lb/>
林瘦花飛萬象妍亂飄鸞掖外斜洒鳳城前綽約翻多<lb/>
態輕盈自可憐珮疑湘女授璫擬洛神傳素魄瑶池近<lb/>
寒光玉座連清音迴白紵麗曲奏朱絃漫學瞿曇座誰<lb/>
參慧可禪輸他袁僕射擁被日髙眠<lb/>
　　　不佞自燕中歸後却掃閉關一時秇苑諸名公<lb/>
　　　　以吏事來越者雖聞問間通而逢迎都絶迺<lb/>
　　　　君禹蘇丈獨下詢芻蕘窮搜草莽停騶傾蓋<lb/>
<pb n="KR4e0218_WYG_042-9a"/>
　　　　把臂忘形至貽贈諸篇金石鏗訇風霜錯落<lb/>
　　　　揄揚蔑副愧汗彌深敬題排律五十韻奉酬<lb/>
　　　　大雅<lb/>
宇宙開鴻運東南毓駿才華名懸八斗秀色動三台磊<lb/>
落賢豪契縱横哲匠來青袍多士避赤幟萬人摧内翰<lb/>
詞誰匹中郎句獨裁王維元擢雋杜牧載掄魁片玉咸<lb/>
陽市千金碣石臺稱臣離草莽謁帝上蓬萊太液春風<lb/>
近長楊霽雪迴朱衣蘭署入絳帳棘闈開並列中朝彦<lb/>
<pb n="KR4e0218_WYG_042-9b"/>
同蒐大厦材門庭饒董賈廊廡半鄒枚執憲皇情注傳<lb/>
經衆望推髙空摶鳳羽大澤市龍媒伏夏牆逾峻毛韓<lb/>
席乍回連山繙彖象分野别臺駘桃李參差發蓀荃次<lb/>
第培生徒紛負笈士伍競銜枚藻鑑明逾郭包涵徳過<lb/>
裴剪裁俱繡綺追琢盡瓊瑰紫貝窮鮫室明璫擷蚌胎<lb/>
星辰諧奠麗河漢並昭回七十摳衣侍三千曳履陪風<lb/>
標崇泰華氣象薄岨崍彩筆扶桑畔朱絃若木隈書藏<lb/>
神禹穴賦就越王臺攜客觀江漲逢僧話劫灰嵐光停<lb/>
<pb n="KR4e0218_WYG_042-10a"/>
竺寺霞色候天台指顧登槐棘從容問草萊干旄晴掩<lb/>
映鹵簿晝徘徊少日題孤憤頻時和七哀卜居鄰木石<lb/>
隠迹混塵埃鴻鵠長矜志鯨鯢慣曝腮清湘晨葺芰孤<lb/>
嶼嵗尋梅漫詫形如鶴真成背欲鮐紅顔勞想像白眼<lb/>
任疑猜總道三鱣隔能堪駟馬來逃榮知石户守分識<lb/>
澹臺把臂行紅藥論心坐緑苔金蘭投管鮑膠漆誓陳<lb/>
雷厚義黄河溢深衷赤日摧長鑱猶雨雪短鋏驟風雷<lb/>
浮海懐偏壯藏山興未頽枯株慚匠斧鈍質快神鎚拒<lb/>
<pb n="KR4e0218_WYG_042-10b"/>
户非干木逃家異老萊蘭隂花爛漫瀫水樹瀠洄且自<lb/>
探𤣥草何妨醉緑醅天長窮鳥逝地曠大鵬迴浩思凌<lb/>
三極元神攝九垓會令千古色閩越共崔嵬<lb/>
　　　賀易使君父母偕夀三十六韻<lb/>
𤣥圃崑崙外蓬丘日月邊殊方傳勝迹人代幾真仙藉<lb/>
甚文章客棲遲少壯年叔孫元學禮揚子舊談𤣥夜雪<lb/>
宫牆外春風壁水前杏園虚彩筆棘院墮青錢匡阜晨<lb/>
攜屐潯陽晚扣舷拂雲穿蒨峭臨水弄漪漣勇退聞先<lb/>
<pb n="KR4e0218_WYG_042-11a"/>
哲雄蜚識後賢挾書遊建禮視草向甘泉太液池頭樹<lb/>
慈恩寺裡筵鸎花辭漢闕禾黍問吳田五袴謳歌起雙<lb/>
鳬舄履旋戴星離禹服瞻日上堯天冕拂金莖露香分<lb/>
玉座烟龍鱗看咫尺貝錦乍流傳帝謂淮陽近民稱潁<lb/>
水便之官同白傅奉使屬張騫擁節霜威静褰帷雨澤<lb/>
綿香爐吟際出瀑布望中連觸目親闈阻馳情綵服偏<lb/>
西江移鼓吹南浦繫樓船燦爛緋桃實熒煌赤錦箋中<lb/>
庭羅窕窈别墅進芳鮮片玉輝藍井雙星耿婺躔蒼虬<lb/>
<pb n="KR4e0218_WYG_042-11b"/>
臨几席騄駬候輜軿跨鳳來王母騎麟下偓佺白雲空<lb/>
入夢青瑣待鳴鞭鼎鼐調元氣舟航涉大川八荒偕忭<lb/>
躍四海荷陶甄瑞靄時時發祥光夜夜懸萬年觴咏地<lb/>
長奏碧霞篇<lb/>
　　　夀大學士趙公二十四韻<lb/>
夀域黄扉啓祥光絳闕懸謳歌來六合氣色動三躔玉<lb/>
醴東華外金莖北極前八千逢景運五百降名賢瀫水<lb/>
生申日南陽臥葛年<hi>公郡望本南陽</hi>詩書王佐業禮樂帝臣傳<lb/>
<pb n="KR4e0218_WYG_042-12a"/>
錦向龍門奪藜當鳳閣燃探花晨太液視草夕甘泉虚<lb/>
受心如谷違時道若弦一麾俄去國雙屐乍歸田白社<lb/>
便髙枕清溪樂扣舷直聲喧海岱正氣鬱閭㕓密勿皇<lb/>
情注徴求使命遄商岩圖酷肖漢殿席頻前挾日潛鱗<lb/>
起凌風大翼翾新恩移國學舊徳重經筵燮理衷元赤<lb/>
登庸鬢尚𤣥窮邊收羽檄絶島静戈鋋宰割羣方正調<lb/>
和衆味妍皋䕫重步武稷契互周旋蓬矢春華遘椿齡<lb/>
暮節延安期分履舄王母駐輜軿社稷扶元老乾坤入<lb/>
<pb n="KR4e0218_WYG_042-12b"/>
大還願為天一柱萬古鎮璣璇<lb/>
　　　送李山人入洛弔灌父王孫<lb/>
夏五淹淮曲秋成問洛陽關河停别棹驛路促歸裝積<lb/>
雨連中岳飛雲斷太行芰荷孤旅盡蘿薜故廬荒滿目<lb/>
平原客何人弔白楊<lb/>
　<lb/>
　<lb/>
　少室山房集卷四十二<lb/>
</p>
<p>
</p>
  </div>
</body>
</text>
</TEI>
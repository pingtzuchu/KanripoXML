<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻九十八</head> <lb/>
    <p>
<pb n="KR4e0218_WYG_098-1a"/>
欽定四庫全書<lb/>
　少室山房集巻九十八<lb/>
　　　　　　　　　　　　眀　胡應麟　撰<lb/>
　　史論五首<lb/>
　　　陳壽上<lb/>
甚矣哉史氏之言不可不詳其顛末也陳夀之志三國<lb/>
繼躅馬班而世率以夀父子見法武鄉故諸葛傳贊有<lb/>
將略非長之訾此皆不詳覈傳文之顛末且不知夀之<lb/>
<pb n="KR4e0218_WYG_098-1b"/>
所處何時而托摭片言以藉口者也夫壽之志三國也<lb/>
天下統于晉矣司馬昭者懿之子而炎為武帝則懿之<lb/>
孫也炎以懿孫混一海㝢臣六合而奔走之夀于斯時<lb/>
雖蜀之遺民而實晉之編戸也壽能抗節首陽不食晉<lb/>
粟作蜀漢先朝之史以彰直筆而死生利害一置無心<lb/>
其于晉氏之先即毫無諱忌世孰得而議之迺蜀亾之<lb/>
後壽固已身為晉臣久食其禄矣所纂國志雖非被命<lb/>
纂修書成之後張華杜預輩一時朝士咏嘆播傳其不<lb/>
<pb n="KR4e0218_WYG_098-2a"/>
得私之家塾而藏之名山審也若是而顧于晉之先世<lb/>
兵爭仇敵之人據事直書臨文無隱大者將為崔浩之<lb/>
暴揚國惡湛七族于一朝次亦且如蔡中郎輩嬰縲絏<lb/>
於狴犴而望書之行于世而傳于後乎此壽子武鄉行<lb/>
陳之際戰勝攻克不得不紆囘其筆以少致其北面之<lb/>
私者而其意于武鄉實未嘗有所軒輊也夫壽之成書<lb/>
列傳百數吾悉取而讀之矣軆存簡質辭絶浮蔓即昭<lb/>
烈魏呉寥寥紀述獨武鄉一傳紆徐鬱茂備極敷颺僅<lb/>
<pb n="KR4e0218_WYG_098-2b"/>
大㨗鹵城一諱宣王之敗至渭南之卒按行營壘天下<lb/>
竒才之嘆且揭篇終噫彼司馬懿者百代姦雄之最迹<lb/>
其生平曷嘗有所輸服獨斯言也觸于目而發于衷蓋<lb/>
古今之公是而壽直書之而不没所為揚詡武鄉之將<lb/>
略固已至矣而謂父見髠鉗已遭箠辱畜憾于武鄉而<lb/>
報之于史筆否乎然乎且武鄉之在當時雖管樂自居<lb/>
實伊周之匹也廖立抆涕李平捐生彼其馭下一操以<lb/>
直道誠心獨于壽之父子行法參商致憾身後壽不足<lb/>
<pb n="KR4e0218_WYG_098-3a"/>
言武鄉之治理固已疎矣是後人之扼腕武鄉適以啓<lb/>
武鄉之疵纇也矧本傳之文彰眀較著其大如彼不詳<lb/>
覈而毛摭片言足以服壽之心于千古之上哉<lb/>
　　　陳壽下<lb/>
或曰尋壽之傳武鄉信無風刺世人之疑均為未逹矣<lb/>
第武鄉一集壽所纂修篇末眀言亮于治戎為長竒謀<lb/>
為短理民之幹優于將略此例數言詎得悉為壽諱也<lb/>
是又不然諸葛氏集雖壽所纂修實奉命晉君者也首<lb/>
<pb n="KR4e0218_WYG_098-3b"/>
稱毗佐危國負固不賔蓋亦遵時遣詞不容直遂中厯<lb/>
敘其逸羣之才英覇之器立法施度工械技巧物究其<lb/>
極惡無不懲善無不顯吏不容奸人懐自勵道不拾遺<lb/>
强不凌弱則幾于王者之事矣且以武鄉素志進思龍<lb/>
驤虎眎苞括四海退欲凌厲邊疆震蕩宇宙然則亮之<lb/>
將略壽以為長乎為短乎若夫應變數言其下亟稱所<lb/>
與對敵或值人傑加衆寡不侔攻守異體連年動衆未<lb/>
能有克蓋天命有在不可力爭其抑揚㣲㫖眀寄宣王<lb/>
<pb n="KR4e0218_WYG_098-4a"/>
壽之本意灼然自暴豈得以為譏亮所短耶申言梁益<lb/>
之民追思不置咏甘棠于召公又以周公之誥丁寧煩<lb/>
悉擬武鄉之文告則壽固尊亮以為周召品流匪但匹<lb/>
蕭亞管而已迺至篇終佚道使民雖勞不怨生道殺民<lb/>
雖死不忿四語也唐虞皥皥大公之化三代之下惟孟<lb/>
軻氏能道之諸葛氏能行之而壽也顧亦能徴之能贊<lb/>
之則古今之知武鄉壽居其最焉可也俾當時壽之父<lb/>
子毫有未盡于孔眀胡以敘致纚纚聯篇累牘極其揄<lb/>
<pb n="KR4e0218_WYG_098-4b"/>
揚而弗能自己哉惟是後人捃拾此言而上下全文漠<lb/>
然不考又往往不省其著作之時諱避之體而譏彈<lb/>
一轍不惟上負前人敘述之素心而且貽累武鄉之盛<lb/>
徳故詳為辨析俟尚論君子衷焉<lb/>
　　　　表文又云昔管子舉城父蕭何舉韓信皆忖<lb/>
　　　　已之長未能兼有故也亮之器能政理抑亦<lb/>
　　　　管蕭之匹亞也而時之名將無韓信城父其<lb/>
　　　　人故大功迄于未建云云數言頗近似而實<lb/>
<pb n="KR4e0218_WYG_098-5a"/>
　　　　未然夫蜀之將率時誠乏才而魏以九州之<lb/>
　　　　七武士千羣其于將材固不可勝用也而自<lb/>
　　　　街亭一戰之後武鄉載出之餘王雙覆亾郭<lb/>
　　　　淮竄遁魏平賈詡圍困於祁山戴淩黄曜敗<lb/>
　　　　衂於上邽凡魏兵遇蜀如破竹壊茆迎刃摧<lb/>
　　　　裂至鹵城之戰木門之追今古笑端迄今未<lb/>
　　　　巳懿每覩武鄉綸巾羽扇蕭然戎陳而軍政<lb/>
　　　　嚴眀竒變莫測輙極口嘆羨擬之天人余嘗<lb/>
<pb n="KR4e0218_WYG_098-5b"/>
　　　　笑宋儒以子房孔眀並稱而本朝維楨氏拔<lb/>
　　　　鄼侯武鄉之上夫子房鄼侯籌帷幄治國家<lb/>
　　　　可也使之統大衆臨大敵彼能然乎故時無<lb/>
　　　　韓信城父益足以顯亮之才而不足為憾也<lb/>
　　　　本朝王維楨氏著論以何屈羣策亮恃已長<lb/>
　　　　為兩公優劣之辨甚矣其憒憒于史也余以<lb/>
　　　　亮與何所值之世所處之國所事之主皆迥<lb/>
　　　　絶不倫何所值開創之初賢能輳集而亮季<lb/>
<pb n="KR4e0218_WYG_098-6a"/>
　　　　世也何所處紛拏之際豪傑周流而亮偏國<lb/>
　　　　也何所事豁達之君風聲感召而亮庸主也<lb/>
　　　　以垂亾之漢當積衰之蜀奉庸劣之主即一<lb/>
　　　　餽十起而才生有限惡得而用之考亮于巴<lb/>
　　　　土名流纎長寸善蒐錄靡遺而廖立痛哭李<lb/>
　　　　平捐生皆以亮既亾無能拔已史楨之妄不<lb/>
　　　　辯自眀矣<lb/>
　　　范曄<lb/>
<pb n="KR4e0218_WYG_098-6b"/>
典午以降無文矣迺范曄後漢一書彬彬贍縟軌轍馬<lb/>
班無論六代諸人蓋厯唐宋以迄勝朝宗工鉅匠名世<lb/>
迭興而史筆寥寥自若也曄自謂體大思精天下竒作<lb/>
以今較之良謂不誣李獻吉荅人論史雖稍致不滿律<lb/>
以馬班故耳至謂三國以迄金元逺不及曄致公論也<lb/>
而宋史曄傅則有大不可曉者曄雖世家近臣而文章<lb/>
之士其於軍旅非所夙習又未嘗聚徒結俠覬覦非常<lb/>
孔熈先者曷故而深相援結務推之俾為戎首且世之<lb/>
<pb n="KR4e0218_WYG_098-7a"/>
營圖不軌必若王敦桓𤣥輩氣勢威力彈壓一時庶幾<lb/>
偽定否亦當如臧質鄧琬憑依喪亂藉口宗支而時則<lb/>
宋主勵精國儲武戾無論萬無一幸即事成倉卒詰旦<lb/>
皆虀粉矣兹下愚極陋類能辨之以熈先之狡獪而顧<lb/>
出此余有以知曄之逆狀未足盡憑也嗟乎左丘失眀<lb/>
馬班狴犴而曄至身首懸殊豈文章之羙抉奪化工造<lb/>
物小兒真不無悉忌耶不然胡自曄而後之作史者皆<lb/>
顯達而亾弗令終也<lb/>
<pb n="KR4e0218_WYG_098-7b"/>
　　　歐陽修<lb/>
歐陽氏之史五代也當時尊之謂出太史公上厯宋至<lb/>
元無弗以上接班書餘子弗論也迺本朝楊用修列之<lb/>
司馬家奴王元美擬之下里學究胡毁譽懸殊至于斯<lb/>
極哉余嘗以西京而下史有别才運㑹所鍾時有獨造<lb/>
故文之髙下雖以世殊而作者逓興主盟不乏自春秋<lb/>
以迄勝國槩一代而置之無文弗可也若夫漢之史晉<lb/>
之書唐之詩宋之詞元之曲則皆代專其至運㑹所鍾<lb/>
<pb n="KR4e0218_WYG_098-8a"/>
無論後人踵作不過緒餘即以馬班而造史于唐李杜<lb/>
而掞詩于宋吾知有竭力而亾全能矣迺至陳壽范曄<lb/>
之才不過三國六朝中人之上者其于昌黎河東廬陵<lb/>
眉山兄弟不同日語審也迺昌黎中書一傳真足頡頏<lb/>
司馬而意欲自開堂奥盡削陳言故太史之文不以馳<lb/>
驟于順宗而以戲劇于毛頴他可推已河東叚氏逸事<lb/>
體法孟堅餘率已調眉山家世序論表䇿其所偏精而<lb/>
紀傳之文寥寥絶響獨歐陽究心史學摹勒馬班五代<lb/>
<pb n="KR4e0218_WYG_098-8b"/>
一書差存勸戒而以曄書壽志較之猶將瞠乎塵後是<lb/>
固時代所壓未易超然要亦史有别才難于兼美也不<lb/>
然謂數君子之才而出陳范二子下可乎司馬君實嘗<lb/>
謂唐三百年鉅公間出遂無一人足與陳壽范曄伍而<lb/>
寧知厯宋迨眀而二書之懸掲自若也吾故以西京而<lb/>
下史有别才而運㑹所鍾時有獨造也善乎李獻吉之<lb/>
言史曰古史筆形神湧出覽者躍如五代雖成一家言<lb/>
而無是也此歐史之定品也<lb/>
<pb n="KR4e0218_WYG_098-9a"/>
　　　司馬光<lb/>
偉哉司馬氏之為通鑑也迄宋而亾此書則編年之體<lb/>
絶而春秋之迹熄矣而評者不先其大徃徃以義例精<lb/>
粗褒誅出入而議之是徒知筆削者之易工而不知創<lb/>
締者之難合也夫綱目之與通鑑雖制作相因而紫陽<lb/>
法春秋者也涑水法左氏者也春秋以辭為褒誅故一<lb/>
字榮于華衮片語嚴于鈇鉞而左氏則直書其事臧否<lb/>
自形即是非曲直大綱所係公論時参而于春秋之書<lb/>
<pb n="KR4e0218_WYG_098-9b"/>
法則夐乎其不侔者也而安得以綱目而例之惟是曹<lb/>
魏系統意重中原而武侯入㓂之文世所同惜迺紫陽<lb/>
未作之先三分順逆固未盡眀涑水苐因仍舊史非用<lb/>
情于排蜀也夫通鑑之作無俟綱目之修而綱目之修<lb/>
斷不能無待于通鑑之作有春秋不可無綱目則涑水<lb/>
之啓紫陽其功斷斷乎有不容軒輕者矣<lb/>
　　說一首<lb/>
　　　松溪說壽李隱君<lb/>
<pb n="KR4e0218_WYG_098-10a"/>
盈天地間之物節最髙而年最永宜莫有松若者陶濳<lb/>
氏之逸也盤桓栗里之孤松杜甫氏之放也睠戀草堂<lb/>
之四松祖龍氏之威推倒百皇鞭撻萬彚顧獨託䕃于<lb/>
梁父之五松至尊之大夫而靡敢斥焉上古仙家者流<lb/>
或餌其花或飯其葉或飽其脂飫其膏究至通弗眀列<lb/>
丹籍冲舉霄漢者往往而是故千嵗之松雲氣覆之乳<lb/>
苓鍾之霜露降氷雪沍厲風之震蕩摧折雜芳羣卉漶<lb/>
滅澌盡嘗試攬衣策馬登髙丘而一寓目焉荒林敗葉<lb/>
<pb n="KR4e0218_WYG_098-10b"/>
厭厭惙惙若無復毫髪生意而亭亭一蓋鬱葱千丈特<lb/>
立於中條太華祝融王屋之顛藉令樵人弗知匠石弗<lb/>
採則厯塵刼敝元㑹而不朽不腐即大椿㝠靈胡以加<lb/>
故余嘗謂天地間之物節最髙而年最永宜莫有松若<lb/>
者也龍丘李君别業清溪之上長松數百株環精舎而<lb/>
周焉故君少輙以松溪自命今年登五秩矣懸弧之旦<lb/>
親婭謀所以薦一觴者相率而丏言于余余不識李君<lb/>
何如人第即松之為物而卜君之算日升川盈繩繩乎<lb/>
<pb n="KR4e0218_WYG_098-11a"/>
其未艾也或曰吾子之所云松節最髙而年最永彼托<lb/>
根于岩穴委榦于泱莽生寛閒之野長寂寞之鄉老無<lb/>
何有之境其得算也固宜李君腰巨鏹客燕呉錢塘廣<lb/>
陵營丘碣石當世所謂天府陸海豐亨盛麗區也李君<lb/>
以大賈冠危衣繡烹肥擊鮮夷衍其中芳辛㫖醴之所<lb/>
炙蝕妖冶娥曼之所蕩滛竒衺詭特之所播㺯吾見其<lb/>
精日益以搖神日益以騷而形且日益以凋若之何與<lb/>
彼清溪之上蒼然鬱然者而計其久近也是不然子獨<lb/>
<pb n="KR4e0218_WYG_098-11b"/>
不聞之大隱市朝小隱林藪之説乎有熊帝而仙者也<lb/>
周穆王而仙者也柱下史而仙者也關尹令而仙者也<lb/>
夫其㩀九五之尊肩朝命之重猶之乎蟬蛻塵埃羽化<lb/>
霄極而矧乎李君者弢靈茹和濳耀歛鍔爵禄靡人簪<lb/>
珥弗攖精外嗇而神内完彼其所為自葆者充矣碩矣<lb/>
堅且固矣其獲算之永也㣲松之為物其孰與之上下<lb/>
其論也且也祖龍氏以殺伐蘄長生以嗜欲蘄羽化其<lb/>
于松殊趣無論若陶之逸杜之放臭味埒之乎松若無<lb/>
<pb n="KR4e0218_WYG_098-12a"/>
間然迺取稱太宏流譽太逺犯造物之所夙忌故兩君<lb/>
子之季不可以夭折論而要以耄耋期頥逺矣李君者<lb/>
不惟不風波于富貴抑且游心于混元抱朴于兠𤣥澹<lb/>
乎其無名穆乎其忘言之人也之算也將邁陶駕杜而<lb/>
與赤松諸真揖讓于清都絳闕者區區人間世夫胡足<lb/>
以既之于是或人聳然避席載拜曰㫖哉夫子之所為<lb/>
說松也請揭之文錦播之鄉閭以永為松溪君夀<lb/>
　<lb/>
<pb n="KR4e0218_WYG_098-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻九十八<lb/>
</p>
<p>
</p>
  </div>
</body>
</text>
</TEI>
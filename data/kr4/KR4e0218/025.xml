<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少室山房集巻二十五</head> <lb/>
    <p>
<pb n="KR4e0218_WYG_025-1a"/>
欽定四庫全書<lb/>
　少室山房集巻二十五<lb/>
　　　　　　　　　　　　明　胡應麟　撰<lb/>
　　七言古詩一十五首<lb/>
　　　白紵歌二首<lb/>
葡萄之酒琥珀缸金罍玉斚春茫茫博山爐焚沉水香<lb/>
翠屏朱户羅笙簧援琴鼔瑟流清商洞簫遏雲聲飛揚<lb/>
珠簾不捲凝夜霜千花萬花夾蕐堂明星爛爛出東方<lb/>
<pb n="KR4e0218_WYG_025-1b"/>
左挾安陵右龍陽美人翠袖嬌紅粧秦城衛女紛成行<lb/>
願君一盼生輝光清歌盈盈繞畫梁夜如何其夜未央<lb/>
黄金為堂白玉椽翠屏珠户羅嬋娟流蘇帳煖春茫然<lb/>
鴛鴦錦被裁合歡明眸皓齒嬌相憐三星煌煌月在天<lb/>
燈長燭明興未闌都梁甲煎焚華軒茱茰蘇合紛纒綿<lb/>
非烟非霧非人間引宫刻羽鳴幽蘭崑崙之觴斗十千<lb/>
美人垂手臨風前迴身雜佩何珊珊珊瑚火齊間木難<lb/>
腰圍尺六芙渠鮮驚鴻宛轉飄瓊筵雙成弄玉俱神仙<lb/>
<pb n="KR4e0218_WYG_025-2a"/>
夜如何其夜漫漫<lb/>
　　　行路難六首感事作<lb/>
君不見竿頭鳶乘風浩蕩遊九天君不見棟頭雀百尺<lb/>
憑虚俯寥廓君子雌伏安蓬茒小人雄飛勢揮霍乞哀<lb/>
中夜如鵂鶹志意滿極驚庸流時移事改惡聲播遺臭<lb/>
墦間萬夫唾君不見公孫張儀稱丈夫至今行乞羞庸<lb/>
奴<lb/>
君不見盤中蠅變幻黑白如丹青君不見市中虎利口<lb/>
<pb n="KR4e0218_WYG_025-2b"/>
紛紜捷桴鼔君子推誠洞腹肝小人柴棘横肺腑讒言<lb/>
交搆四國譁貝錦百匹張雲霞邦家覆敗手足露絶臏<lb/>
刳腸示行路君不見江充舉族無極殱有北陳詩盈簡<lb/>
編<lb/>
君不見帳前蚊侵肌啑肉無時停君不見襟前虱飲血<lb/>
噆膏㒺休息君子守道甘困窮小人聚斂恣胸臆谿壑<lb/>
之欲浩無涯狼貪蠶食肥私家禍盈孽滿罹刑辟崑岡<lb/>
火延灰玉石君不見梁冀籍貲元載誅黄金滿谷成丘<lb/>
<pb n="KR4e0218_WYG_025-3a"/>
墟<lb/>
君不見波間蜃吞吐樓臺倐千仞君不見巖間蛛四張<lb/>
羅網迷空虚君子行善苦不足小人濟惡才有餘沉機<lb/>
伏弩絆飛走變幻譸張何不有術窮數盡來天刑青㝠<lb/>
白晝飛雷霆君不見林甫剖棺檜醜繆千秋永刼昭大<lb/>
戮<lb/>
君不見牆畔蝎猛刺如山蝕金鐵君不見澤畔蛇惡氛<lb/>
湧霧張獰牙君子乗時沛膏澤小人併日行兇邪一朝<lb/>
<pb n="KR4e0218_WYG_025-3b"/>
無處肆酖毒餘憤憑陵螫草木噬人旣盡隂禍延刀鋸<lb/>
鼎鑊快意飱君不見陽由棄市俊臣族天道好還如轉<lb/>
轂<lb/>
君不見海中鱷利齒如山逞兇虐君不見穴中狼巨口<lb/>
如城當道傍君子好生戒苛慝小人毒害盈剛腸積尸<lb/>
纍纍血成塹意氣揚揚了不變神人共憤罪惡盈百骸<lb/>
分裂宇宙腥君不見董卓然臍侯景滅萬古元兇戒車<lb/>
轍<lb/>
<pb n="KR4e0218_WYG_025-4a"/>
　　　圍棋歌贈黄生應魁<lb/>
嘉隆奕者師鮑髯敵手燕臺惟小顔瑯琊門下角程李<lb/>
斧柯欲爛天東南四明岑乾出稍後自說髫齡遇神授<lb/>
一時諸子皆偏師何能突過顔鮑右邇來國手歸維揚<lb/>
方生日新最擅場天馬行空絶蹊逕喧啾百鳥鳴鸞凰<lb/>
㑹稽黄生名較晚負局攜家傍天苑蹇驢破帽春明門<lb/>
落落乾坤孰青眼當時奕道頗有聲十年賈勇爭時名<lb/>
一朝神理洞仙著驊騮獨步長安城落子濳思動移日<lb/>
<pb n="KR4e0218_WYG_025-4b"/>
夢入巴卭四仙窟有時大敵交中原徃徃一枰竟秋夕<lb/>
兵鋒所指無羣雄錚錚劒㦸摩蒼空虚堂棐几對剥啄<lb/>
晴天雨色交長虹猛若重瞳戰鉅鹿竒如鄧艾收西蜀<lb/>
槎山通道㨗有神斬壁開關恣騰逐卽當死地偏用竒<lb/>
背水援桴號令馳俄看赤幟樹高壘股弄強敵如嬰兒<lb/>
倐忽長驅走雷電太白經天助鏖戰全齊陡下七十城<lb/>
雄趙一坑四十萬長安五侯不乏材連雲甲第朱門開<lb/>
高軒駟馬競延致爭先結襪黄金臺黄葉盈庭僕夫卧<lb/>
<pb n="KR4e0218_WYG_025-5a"/>
風雨蕭蕭燭花墮斧柯幾爛局未終不覺晨鐘徹高座<lb/>
唐時供奉誇積薪生豈冢嫡繄後身荒丘仙嫗姑若婦<lb/>
九枰口訣畱千春丈人耽奕自蚤歲飛将詞林絶無對<lb/>
茂𢎞五品輸江郎遇爾那能不心醉嗟嗟黄生意氣豪<lb/>
豈徒覆局兼含毫上書無路謁明主狂吟易水風悲號<lb/>
世人沾沾事酒肉高蓋峨冠耀流俗生徒工奕仍工詩<lb/>
老向金華走碌碌黄生黄生歌莫哀三公九列俱塵埃<lb/>
不見東南八萬仞寥天石室青霞開奕罷兩奩收白黑<lb/>
<pb n="KR4e0218_WYG_025-5b"/>
局上虧成總虚擲乗雲且逐胡先生跨鶴鞭龍訪太乙<lb/>
　　　後圍棋歌再贈黄山人<lb/>
隆萬以來攻奕者歙有小吕閩小蔡黄生崛起禹穴中<lb/>
倐忽時名共當代丈人丱角遊長安國手何人不針芥<lb/>
鮑顔二李盧及岑次第攜枰入東岱中原豪傑屈指空<lb/>
晚得方生最稱快方生巧思凌古今游戲神通了無礙<lb/>
永嘉方生並時出名姓俱同劇堪怪少年復有六合王<lb/>
浸浸澠池欲興代黄生善戰尤自負夙昔疆場構吕蔡<lb/>
<pb n="KR4e0218_WYG_025-6a"/>
方生之下三子優叱咤登壇勇莫逮有如孟德肩孫劉<lb/>
鼎足三分建旗蓋碁雖小道實可觀生也精進迥不懈<lb/>
并吞割據𢎞霸圖刼殺侵漁盡變態楸枰落子大勢分<lb/>
先著紛紛布要害吾觀此道與兵合一一為子陳梗槩<lb/>
攻城略地創都邑背水依山列營砦發縱元勛首帷幄<lb/>
指畫竒謀洞蓍蔡援桴擊鼔事征討躍馬横戈奮驕怠<lb/>
湘東一目寧久長大舜重瞳迄推戴三千牧野行造基<lb/>
百萬昆陽坐奔潰大軍涿鹿平蚩尤孤卒鴻門闖樊噲<lb/>
<pb n="KR4e0218_WYG_025-6b"/>
混壹區夏秦有權表裏河山晉無害成臯堅壁控土宇<lb/>
函谷封泥距關隘含枚定陶襲項梁巻甲隂平走鄧艾<lb/>
七縱七擒啟荒服八戰八克定邊塞歲時吳魏爭長江<lb/>
日夜梁唐鬭夾寨乗風帥衆下井陘冒雪濳師抵淮蔡<lb/>
晉陽三版浸難没卽墨殘都守無奈闔閭貪欲甚蛇豕<lb/>
勾踐隂謀桀蜂蠆推鋒白起勁若飛持重亷頗老能耐<lb/>
盧狻李密王世充鷸蚌高歡宇文泰東西並舉騁全力<lb/>
南北中分各兩大氣盈量滿隳成功忿削貪亡示明戒<lb/>
<pb n="KR4e0218_WYG_025-7a"/>
入神入聖窮幽微爲虜爲王決成敗棋與兵合種種然<lb/>
始作何人世沾漑相傳放勲教丹朱上聖無縁發機械<lb/>
或言戰國尚雄略餘習縱横此流派丈人髫歲負棋癖<lb/>
錚錚鐵中號亡頼一枰懸榻晝夜攻寝食俱忘減腰帶<lb/>
迴光返照念載餘四大部洲任成壞胡來遇爾重作歌<lb/>
見獵渾忘喜心汰下車搏虎衆欣悅拍手其如士林訾<lb/>
尚憶斐旻舞劒時道子揮毫攝千界崔家延伯每臨陣<lb/>
亦藉僧超鼔豪邁雄才絶藝兩間值憐汝求言日瞻拜<lb/>
<pb n="KR4e0218_WYG_025-7b"/>
虚堂洒墨元氣流萬壑寒風度天籟君不見休仁中正<lb/>
蚤已没待詔師言近誰再仲甫四篇差足存伯祥三路<lb/>
逝安在由來一局塵世空底事妻兒溺貪愛君不見巴<lb/>
卭仙橘大於斗商山四翁樂相待九枰輸我愿未酬㑹<lb/>
擘龍肝了餘債他時負局尋先生洞壑金華亂峯外<lb/>
<hi>㑹稽黄生奕為過江第一流而詩亦佼佼一日邂逅黄金臺上持巻乞余贈言嗣是亟見亟請今且逾十</hi>
<hi>八載矣顧余卒卒亡寸晷之暇仲冬扁舟北歸楸枰塵積不勝技癢因抽筆為長歌食頃便成餘興勃勃</hi>
<hi>復摭拾古今與兵家合者數十百事餖飣兹篇勉之黄生努力精進異日者荒郊仙嫗可亡請益於九枰</hi>
<pb n="KR4e0218_WYG_025-8a"/>
<hi>外矣</hi>
　　　武林大雪程太學仲凱邀同張總戎黄刺史徐<lb/>
　　　　司理錢文學吕山人汎棹湖中泊南岸放歌<lb/>
　　　　徒步入龍井汲泉瀹茗延賞至暮迺歸<lb/>
雪花夜半飛三竺萬壑千巖恍如玉新都程生太好事<lb/>
曳杖清晨叩茒屋手持三百青銅錢要我湖頭豁塵目<lb/>
茂先叔度錢及吕斗笠芒鞋恣追逐偉長詩思亦横發<lb/>
首御肩輿入窮谷觴行到手不暫停鸚鵡鸕鷀互相屬<lb/>
<pb n="KR4e0218_WYG_025-8b"/>
人比竹林差有餘客方蓮社寧不足階前竒石疊層巘<lb/>
洞底流泉吐深麓山僧瀹茗作清供色香味美迥可掬<lb/>
蒲團棐几媚優鉢竹院明窻照薝蔔幽深若與塵世辭<lb/>
昬黑将求上方宿或言獰虎山下過吾意神龍井中伏<lb/>
諸君先發余少畱爲語平頭免刺促四百八十金銀臺<lb/>
㑹策黎睂入天目<lb/>
　　　錢象先過訪深雪中徃報不克短歌柬之<lb/>
武林夜半北風疾雪片垂天大于翼孤山老梅僵欲死<lb/>
<pb n="KR4e0218_WYG_025-9a"/>
跨蹇呼舟漫尋覔東吳錢生住昭慶擁褐高眠送長日<lb/>
吟成字字敵瓊瑤皎若天花墮禪席憶生三月來武林<lb/>
嘯傲西泠事琴奕憐才總稱陸士衡好士亦有徐元直<lb/>
窮愁骨相自古然典盡鸘裘壁徒立沾沾訪我空巷中<lb/>
把贈明璫示親暱風塵勃窣倦奔走咫尺錢塘夢瓢笠<lb/>
朝來策杖擬尋汝泥濘堦除没雙屐美人娟娟隔湖水<lb/>
一望雲山思無極登壇大老儼欲盡藝苑今誰占名籍<lb/>
羨君咳唾饒珠璣下里千夫走辟易文通老朽嘆才盡<lb/>
<pb n="KR4e0218_WYG_025-9b"/>
形穢那能不趨匿醉拈秃管書短章小刺聊當正平擲<lb/>
他年把臂姑蘇臺倘許忘年訂金石<lb/>
　　　仙橘行贈吕生<lb/>
吕生好奕良有年口如懸河決百川憑陵負氣雙眼白<lb/>
强項肯伏公卿前自言勍敵止方蔡三人海内季孟間<lb/>
楚中近有朱氏子黄王以下知無前朅來武林四閱月<lb/>
室中薪盡晨無烟臨安富兒不好事日夜空囊捫酒錢<lb/>
一朝遇我湖水曲脫巾大叫狂呼天先生名姓久岳立<lb/>
<pb n="KR4e0218_WYG_025-10a"/>
願得片語垂人寰憶乍持刺遠謁我蹇驢薄暮西長安<lb/>
塵埃碌碌不稱意雲萍此地仍周旋試生伎倆果精絶<lb/>
疾風飛雨鳴華軒唐時待詔宋供奉齊梁中正俱流傳<lb/>
胡爲終世僅布素江湖老大垂華顛吕生吕生勿復言<lb/>
才高自古多迍邅煌煌國匠抉天巧造物小兒寧汝憐<lb/>
不見先生坐詩癖百憂萬恨攢睂端荒丘姑婦兩竒絶<lb/>
橘中四叟吾忘年他時芒屫㑹挈汝一枰柯爛青霞天<lb/>
　　　湯隂王翁年百八十矣而肌膚綽約若處子且<lb/>
<pb n="KR4e0218_WYG_025-10b"/>
　　　　豪飲數斗不酲座間出諸名流贈章邀余繼<lb/>
　　　　作<lb/>
王仙翁髮如孤鶴顔如虹大腹便便貯河漢鯨吞鼇吸<lb/>
三千鍾龜紋蹙起隱胸後玉璜炯炯横雙瞳睂毫耳毫<lb/>
燦霜雪時人不識呼社公步輕履坦疾于箭周行五岳<lb/>
攜孤笻自言今年百八十九朝舊事盤心胸高談𢎞正<lb/>
儼目睫信陽北地俱兒童大還曾受柱下老素書亦從<lb/>
河上公王母瑤池燕周穆仙源幾度桃花紅崑崙閬風<lb/>
<pb n="KR4e0218_WYG_025-11a"/>
不肯住脫身混迹遊寰中朅來瓢笠武林逍湖光山色<lb/>
聊從容飄然遇我雲水窟謫仙大叫呼人龍初平騎羊<lb/>
去不返子豈有意仍前蹤金盆玉壺亦咫尺翩翩竒骨<lb/>
寧凡庸感君意氣爲君歌參差兩腋乗長風却憶玉皇<lb/>
香案側丹臺恍惚曾相逢塵埃墮落經幾刼欲騎鯨背<lb/>
飛寒空大鵬希有儼相值遨遊八極追鴻䝉他時再赴<lb/>
易遷約仰天大笑扶桑東<lb/>
　<lb/>
<pb n="KR4e0218_WYG_025-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少室山房集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>徐正字詩賦巻一</head> <lb/>
    <p>
<pb n="KR4c0107_WYG_001-1a"/>
欽定四庫全書<lb/>
　徐正字詩賦巻一<lb/>
　　　　　　　　　　　　唐　徐寅　撰<lb/>
　　賦<hi>共八首</hi>
　　　澗底松賦<lb/>
碧澗千仞青松幾年豈天生之有異蓋地勢以居偏挺<lb/>
操彌貞雖厄巖巒之下掄材倘鑒合居樗櫟之前則知<lb/>
植物之近不可用而或用生物之逺其可貢而誰貢伊<lb/>
<pb n="KR4c0107_WYG_001-1b"/>
彼良木何慙其青竹成龍工未我求且伴其髙梧宿鳯<lb/>
翠鎖山椒心凌碧霄生風而虎豹唫嘯拂衣而龍蛇動<lb/>
揺安得伴磊磊之石因離離者苗奚三公之夢猶阻豈<lb/>
萬乘之封尚遥何殊孔明之先主未迎空懐良策吕望<lb/>
之文王非獵不到終朝今則希匠斤採溪壑如拔之於<lb/>
高岸邃谷可營之於帝宫仙閣澗底松兮才不才候般<lb/>
輸之所度<lb/>
　　　勾踐獻西施賦<lb/>
<pb n="KR4c0107_WYG_001-2a"/>
惑人之心兮惟巧惟僣破人之國兮以妖以艶當勾踐<lb/>
之宻謀進西施而果驗昔者二國相吞凌卑恃尊殊不<lb/>
知卑則自亡而固存尊則為明而反昏鳥喙年年誓啄<lb/>
夫差之肉稽山日日拜聴范蠡之言言曰伍員之賢東<lb/>
吳之徳伯嚭之佞東吳之賊德之盛兮越可憂賊之興<lb/>
兮吳可殛今欲狂敵國之君須中傾城之色待其聲色<lb/>
内伐外惑自紂妲巳以亡宗晉驪姬而亂國今苧羅之<lb/>
山越水之灣恐是神仙之化忽生桃李之顔楊栁羞弱<lb/>
<pb n="KR4c0107_WYG_001-2b"/>
芙蓉恥姸可以變栁惠於貞莊悦荆王於魂夢臣請進<lb/>
焉王乃喜曰此盖神假卿之竒畫天雪越之前耻乃命<lb/>
迎織女於銀漢聘姮娥於月宫炫燿雲外喧閙洞中粧<lb/>
成而瑞玉凝彩服麗而朝霞剪紅昨宵猶賤今晨不同<lb/>
曉别越溪暮歸吳苑歌一聲兮君魄醉笑百媚兮君心<lb/>
眷勾踐乃走電驅雷星馳箭催投醪而士卒皆醉嘗膽<lb/>
而胸襟洞開虎噬骨碎山崩卵摧楚腰衛鬢化為鬼鳯<lb/>
閣龍樓燼作灰於是命屠蘇之酒上姑蘇之臺伊覇業<lb/>
<pb n="KR4c0107_WYG_001-3a"/>
以俄去我英風而聿來於戲殺忠良而受佳麗欲弗敗<lb/>
其難哉<lb/>
　　　斬蛇劒賦<lb/>
磨霜礪雪兮熒煌錯落伊逐鹿之英聖兮有斬蛇之鋒<lb/>
鍔以麾正乾坤劃分善惡楚國之姦雄徒爾烹若窮鱗<lb/>
常山之首尾胡為斷如朽索斯劒廼上應君臨舒陽慘<lb/>
隂惟上徳之在火協紅爐之燿金想其龍活三尺霆飛<lb/>
半尋是何靈規之異天啟之始而乃振戎衣受秋水匣<lb/>
<pb n="KR4c0107_WYG_001-3b"/>
辭乎豐沛之邑腰入乎崤函之里日月方蠧風雲未起<lb/>
有大蟒之當路硋潜龍之舉趾上於是祝銛鋒擊怪虺<lb/>
然後腐七雄剗多壘得非秦毒之奢化為長蛇漢徳之<lb/>
儉變為神劍奢以儉陷蛇以劍斬果聞哭白帝之亡歌<lb/>
赤帝之昌雖行大義亦假雄鋩况乎龜文龍藻玉鏤金<lb/>
裝世亂則用時清則藏十二年兮加我淬七一陣兮摧<lb/>
爾剛穹山吞象之鱗豈鈋蓮鍔大澤銜珠之血不汙星<lb/>
光其後厯興亡經得䘮漢之滅兮魏之授魏之衰兮晉<lb/>
<pb n="KR4c0107_WYG_001-4a"/>
之仗晉火起兮高飛肎混烟煤之狀<lb/>
　　　御溝水賦<lb/>
陸海之中昆明以東御為溝而有自溝注水以無窮縈<lb/>
紫閣之千峰清辭玉洞㵼銀河之一派冷入瑰宫我西<lb/>
都也地正三秦天連五緯不知此水之出但見斯溝之<lb/>
貴既非減㶚以分滻又匪疏涇而鑿渭是何飛下雲霓<lb/>
沿高走低潺湲乎𤣥豹岡北繚繞乎靈龜岸西豈因水<lb/>
伯穿地維通來玉甃必是神龍為天子吐灌金隄上繞<lb/>
<pb n="KR4c0107_WYG_001-4b"/>
蓬瀛中侔溟渤涵暮景於瓊殿倒晴光於絳闕色入天<lb/>
池逺不逺兩岸垂楊聲喧金屋眠不眠六宫明月迥冩<lb/>
岧嶤高連碧霄朝宗而鳯沼將近習坎而龍宫不遥潄<lb/>
今古之雄都千門水鏡截東西之大道幾處虹橋豈不<lb/>
以决泄年長泉源地逺青蕪濯翠兮宵雨霽紅杏飄英<lb/>
兮春日晚堪歌聖代浮通其徳澤恩波莫問當時流破<lb/>
其秦宫漢苑香徹天涯先来帝家重輪而瑞蘸紅日五<lb/>
色而光揺彩霞時時翡翠隨波飛穿禁栁往往鴛鴦逐<lb/>
<pb n="KR4c0107_WYG_001-5a"/>
浪銜出宫花其或赫日流金輿人望歲咸憂地利以將<lb/>
失願假天波而下濟分紫禁以餘潤作黔黎之大惠則<lb/>
禹濬川也不為己而為人農擊壤焉不荷天而荷帝玉<lb/>
堂金殿兮知不知敢進芻蕘於此際<lb/>
　　　人生幾何賦<lb/>
葉落辭柯人生幾何六戰國而漫為流血三神山而杳<lb/>
隔鯨波任誇百斛明珠奚容遐算或有一巵芳酒且共<lb/>
高歌豈不以天地為爐日星為紀雖有聖與有智不無<lb/>
<pb n="KR4c0107_WYG_001-5b"/>
生而無死生即浮萍没為流水七十戰争如虎豹竟刎<lb/>
烏江三千賔客若鴛鴻難尋珠履擾擾匆匆晨雞暮鐘<lb/>
命靡常兮霜與露年罔禁兮椿與松問青天隂慘陽舒<lb/>
拘人否㤗歎白日東升西落奪我顔容可惜繁華堪驚<lb/>
倚伏有寒暑兮逼君壽有鬼神兮蠧君福不覺南陵公<lb/>
子緑鬢改而皜髪生北里豪家昨日歌而今日哭夢幻<lb/>
吞侵朝浮夕沉三光有影遣誰繋萬事無根何處尋易<lb/>
服猛獸難降寸心眼看西晉之荆榛猶經白刃身屬北<lb/>
<pb n="KR4c0107_WYG_001-6a"/>
邙之狐兔尚惜黄金奈何荒色嗜音雕墻峻宇君不見<lb/>
息夫人兮悄長黙金谷園兮闃難覩香閣之羅紈未脫<lb/>
别已承恩春風之桃李方開早聞移主丘塜纍纍金章<lb/>
布衣白楊芳草正堪恨逐利争名何太非嘗聞蕭史王<lb/>
喬長生孰見任是秦皇漢武不没何歸吾欲舉𤣥酒於<lb/>
東溟挹嘉殽於西岳命北帝以指榮辱召南河而講清<lb/>
濁飲大道以醉平生冀陶陶而返太朴<lb/>
　　　鮫人室賦<lb/>
<pb n="KR4c0107_WYG_001-6b"/>
斯室誰見伊人盡傳浩渺而洪波有象深沈而碧浪無<lb/>
邊異彼鮫人處乎鯨海儲晶蓄素刮銀兔之秋光矗浪<lb/>
凝波刷金烏之晝彩露洗霜融涵虚湛空鑿户牖以非<lb/>
匹飾椒蘭而不同度木何人範環堵于琉璃地上作嬪<lb/>
誰氏織輕綃于玳瑁窓中鬼瞰終無神功自偶雙闕標<lb/>
百尺岧嶤而貝闕凌前萬户列千門洞達而龍宫在後<lb/>
光攅琥珀千樹花拆珊瑚萬枝控巨鯉之真人方能到<lb/>
此泛靈槎之上客莫入於斯電落窮隂雲閒大厦誰為<lb/>
<pb n="KR4c0107_WYG_001-7a"/>
欺暗之士盡是泣珠之者霏霏瑞彩凝成螮蝀之梁漠<lb/>
漠飛烟化作鴛鴦之瓦鏡㵼奫淪波澄垢氛瓊窓而鰲<lb/>
頂均岫綺棟而壺中借雲二十四里之漢宫何曾足數<lb/>
三十六般之仙洞未得相聞允矣神化規模天然異質<lb/>
吾欲乾北海而涸南溟探驪龍於此室<lb/>
　　　過驪山賦<lb/>
六國血於秦秦王還化塵塵警而為楚為漢路在而今<lb/>
人古人但見愁雲黯慘叠嶂嶙峋時遷而金石非固地<lb/>
<pb n="KR4c0107_WYG_001-7b"/>
改而荆榛旋新愚聞周衰則避債登臺秦暴則焚書建<lb/>
國貴螻蟻於人命法豺狼於帝徳兩曜昏翳九圍傾側<lb/>
扶桑幾里我鞭石以期通渤海幾重我驅山而要塞慘<lb/>
慘九穹峨峨七雄三農百榖以休務淬鐵磨金而獻功<lb/>
九州病萬室空韓趙魏以火滅楚燕齊而坐窮家有子<lb/>
兮誰得孝國有臣兮孰効忠九野分將焉作兆民之主<lb/>
諸侯吞盡方行天子之風星隕九霄城長萬里血染草<lb/>
木肉肥蛇豕將欲手挂天刃足跳地紀拙虞帝而短唐<lb/>
<pb n="KR4c0107_WYG_001-8a"/>
堯誇商辛而長夏癸禍從殃催川揺岳摧金陵之王氣<lb/>
頓起蓬島之宫娥不來黔首求主蒼旻降災天漢之龍<lb/>
髯倐斷沙丘之鮑臭誰猜箠使諸夏塲擅九垓於是宅<lb/>
彼岡巒兆斯陵闕猶驅六宫以殉葬豈言蔓草之縈骨<lb/>
嫌示儉於當時更窮奢於既殁融銀液雪疏下地之江<lb/>
河帖玉懸珠皎窮泉之日月嶫嶫層層不騫不崩斯高<lb/>
之喉舌方滑劉項之風雷忽興軹道一朝璽獻漢家之<lb/>
主驪山三月火燒秦帝之陵今則草接平原烟蒙翠嶺<lb/>
<pb n="KR4c0107_WYG_001-8b"/>
想秦史以神竦弔秦陵而恨永華清宫觀鏁雲霓作皇<lb/>
唐之勝景<lb/>
　　　京兆府試入國知教賦<lb/>
天闢區宇人尊帝王國將入於封部教先知於典章不<lb/>
宰成功乃合乾坤之徳無私鑒物能齊日月之光多士<lb/>
之操修六經之楷式將欲明其教必在遊於國温柔敦<lb/>
厚出風雅之咏歌比事屬詞本春秋之黜陟協彼典教<lb/>
諧斯禮文廣博而樂章具有精微而易象爰分先王所<lb/>
<pb n="KR4c0107_WYG_001-9a"/>
以總斯御物體彼為君遂使足厯四門親愛之儀已覩<lb/>
身由萬户民從之義皆聞莫不周覽金湯潛量王覇審<lb/>
樂知政以攸類陳詩觀風而相亞是以逢耕讓畔得先<lb/>
人後巳之規察鳥安巢驗惡殺好生之化今吾君興帝<lb/>
業赫皇明以謙柔而教蠻貊以樸素而教公卿以節儉<lb/>
而教百姓以農耕而教五兵自然八方走響六合飛聲<lb/>
豈俟入乎閫閾方能知彼規程其或跋扈未殱陸梁未<lb/>
向可使拜天闕而俯聴趍帝閽而引望俾其退而補過<lb/>
<pb n="KR4c0107_WYG_001-9b"/>
警干羽之舞階進以盡忠報聖明之在上士有負書劍<lb/>
出林巒謁九門而教化斯仰瞻百辟而威儀可觀則知<lb/>
不上泰山豈覺寰區之大不浮東海寧知溟渤之寛敢<lb/>
不廣義路懐忠甲開閶闔以聴聲詩賀仁霑而恩洽<lb/>
　<lb/>
　<lb/>
　<lb/>
　徐正字詩賦巻一<lb/>
</p>
<p>
</p>
  </div>
<div>
<head>徐正字詩賦巻二</head> <lb/>
    <p>
<pb n="KR4c0107_WYG_002-1a"/>
欽定四庫全書<lb/>
　徐正字詩賦巻二<lb/>
　　　　　　　　　　　　唐　徐寅　撰<lb/>
　　詩<hi>三百六十八首</hi>
　　　釣臺<lb/>
金門誰奉詔碧㟁獨垂鈎舊友來樵叟新交得野鷗嘉<lb/>
名懸日月深谷化陵丘便可招巢父長川好飲牛<lb/>
　　　旅次寓題<lb/>
<pb n="KR4c0107_WYG_002-1b"/>
胡為名利役來往老闗河白髪隨梳少青山入夢多途<lb/>
窮憐抱疾世亂恥登科却起漁舟念春風釣緑波<lb/>
　　　贈嚴司直<lb/>
承家居闕下避世出闗東有酒劉伶醉無兒伯道窮新<lb/>
詩吟閣賞舊業釣臺空雨雪還相訪心懐與我同<lb/>
　　　贈東方道士<lb/>
葫蘆窗畔挂是物在其間雪色老人鬢桃花童子顔祭<lb/>
星秋卜日採藥曉登山舊放長生鹿時銜瑞草還<lb/>
<pb n="KR4c0107_WYG_002-2a"/>
　　　題僧壁<lb/>
香厨流瀑布獨院鏁孤峯紺髪青螺長文茵紫豹重卵<lb/>
枯皆化燕蜜老却成蜂明日留人宿秋聲夜著松<lb/>
　　　和人經隋唐間戰處<lb/>
孤軍前度戰一敗一成功巻斾早歸國臥屍猶臂弓草<lb/>
間腥半在沙上血殘紅傷魄何為者五湖垂釣翁<lb/>
　　　追和常建嘆王昭君<lb/>
紅顔如朔雪日爍忽成空淚盡黄沙雨塵消白草風君<lb/>
<pb n="KR4c0107_WYG_002-2b"/>
心争不悔妾恨竟何窮願化南飛燕年年入漢宫<lb/>
　　　贈董先生<lb/>
壽歲過於百時閒到上京餐松雙鬂緑絶粒四肢輕雨<lb/>
雪思中嶽雲霞夢赤城來年期受籙何處待先生<lb/>
　　　河流<lb/>
洪流盤砥柱淮濟不同波莫訝清時少都縁曲處多逺<lb/>
能通玉塞高復接銀河大禹成門嶮為龍始得過<lb/>
　　　題南寺<lb/>
<pb n="KR4c0107_WYG_002-3a"/>
久别猿啼寺流年刼逝波舊僧歸塔盡古瓦長松多壁<lb/>
蘚昏題記窓螢散薜蘿平生英壯節何故旋消磨<lb/>
　　　北山秋晩<lb/>
十載衣裘盡臨寒隠薜蘿心閒縁事少身老愛山多玉<lb/>
露催收菊金風促剪禾燕秦正戎馬林下好婆娑<lb/>
　　　昔遊<lb/>
昔遊紅杏苑今隠刺桐村歲計懸僧債科名負國恩不<lb/>
書胝漸稳頻鑷鬂無根惟有經邦事年年志尚存<lb/>
<pb n="KR4c0107_WYG_002-3b"/>
　　　酒壺子<lb/>
紅筵絲竹合用爾作歡娛直指寧偏黨無私絶覬覦當<lb/>
歌誰擐袖應節漸輕軀恰與真相似氊裘滿頷鬚<lb/>
　　　弔崔補闕<lb/>
近來吾道少慟哭博陵君直節巖前竹孤魂嶺上雲縉<lb/>
紳傳確論丞相取遺文廢却中興䇿何由免用軍<lb/>
　　　弔赤水李先生<lb/>
三年悲過隙一室類消氷妻病入仙觀子窮隨嶽僧荒<lb/>
<pb n="KR4c0107_WYG_002-4a"/>
丘寒有雨古屋夜無燈往日清猷著金門幾欲徴<lb/>
　　　香鴨<lb/>
不假陶鎔妙誰教羽翼全五金池畔質百和口中烟觜<lb/>
鈍魚難啄心空火自然御爐如有闕須進聖君前<lb/>
　　　雞<lb/>
名參十二屬花入羽毛深守信催朝日能鳴送曉隂峩<lb/>
冠裝瑞璧利爪削黄金徒有稻粱感何由報徳音<lb/>
　　　白鴿<lb/>
<pb n="KR4c0107_WYG_002-4b"/>
舉翼凌空碧依人到大邦粉翎棲畫閣雪影拂瓊忩振<lb/>
鷺堪為侣鳴鳩好作雙狎鷗歸未得覩爾憶晴江<lb/>
　　　龜<lb/>
行止竟何從深溪與古峰青荷巢瑞質緑水返靈蹤鑚<lb/>
骨神明應酬恩感激重仙翁求一卦何日脫龍鍾<lb/>
　　　銀結條冠子<lb/>
日下徴良匠宫中贈阿嬌瑞蓮開二朶瓊縷織千條蟬<lb/>
翼輕輕結花紋細細挑舞時紅袖舉纎影透龍綃<lb/>
<pb n="KR4c0107_WYG_002-5a"/>
　　　蜀葵<lb/>
劍門南面樹移向㑹仙亭錦水饒花豔岷山帶葉青文<lb/>
君慚婉娩神女讓娉婷爛漫紅兼紫飄香入繡扃<lb/>
　　　華清宫<lb/>
十二瓊樓鏁翠微暮霞遺却六銖衣桐枯丹穴鳯何去<lb/>
天在鼎湖龍不歸簾影罷添新翡翠露華猶濕舊珠璣<lb/>
君王魂斷驪山路且向蓬瀛伴貴妃<lb/>
　　　再幸華清宫<lb/>
<pb n="KR4c0107_WYG_002-5b"/>
腸斷將軍改葬歸錦囊香在憶當時年來却恨相思樹<lb/>
春至不生連理枝雪女塚頭瑶草合貴妃池裏玉蓮衰<lb/>
霓裳舊曲飛霜殿夢破魂驚絶後期<lb/>
　　　喜雨上主人尚書<lb/>
天皇攘袂勅神龍雨我公田兆歲豐幾日淋漓侵暮角<lb/>
數宵滂沛徹晨鐘細如春霧籠平野猛似秋風擊古松<lb/>
門下十年耕稼者坐來偏憶翠微峯<lb/>
　　　迴文二首<lb/>
<pb n="KR4c0107_WYG_002-6a"/>
飛書一幅錦文廻恨寫深情寄雁來機上月殘香閣掩<lb/>
樹梢烟淡緑窗開霏霏雨罷歌終曲漠漠雲深酒滿杯<lb/>
歸日幾人行問卜徽音想望倚高臺<lb/>
輕帆數㸃千峯碧水接雲山四望遥晴日海霞紅靄靄<lb/>
曉天江樹緑迢迢清波石眼泉當檻小徑松門寺對橋<lb/>
明月釣舟漁浦逺傾山雪浪暗隨潮<lb/>
　　　不把漁竿<lb/>
不把漁竿不灌園䇿笻吟遶緑蕪村得争野老眠雲樂<lb/>
<pb n="KR4c0107_WYG_002-6b"/>
倍感閩王與善恩鳥趂竹風穿静户魚吹烟浪噴晴軒<lb/>
何人買我安貧趣百萬黄金未可論<lb/>
　　　古往今來<lb/>
古往今來恨莫窮不如沉醉臥春風雀兒無角長穿屋<lb/>
鸚鵡能言却入籠栁惠豈嫌居下位朱雲直去指三公<lb/>
閒思郭令長安宅草没空墻舊事空<lb/>
　　　十里烟籠<lb/>
十里烟籠一徑分故人迢遞久離羣白雲明月皆由我<lb/>
<pb n="KR4c0107_WYG_002-7a"/>
碧水青山可贈君浮世宦名渾似夢半生勤苦謾為文<lb/>
北邙坡上青松下盡是鏘金佩玉墳<lb/>
　　　偶書<lb/>
巧者多為拙者資良籌第一在乘時市門逐利終身飽<lb/>
谷口窮經盡日飢瓊玖鬻來燕石貴蓬蒿芳處楚蘭衰<lb/>
高皇冷笑重瞳客盖世拔山何所為<lb/>
　　　潤屋<lb/>
潤屋豐家莫妄求眼㸔多是與身讐百禽羅得皆黄口<lb/>
<pb n="KR4c0107_WYG_002-7b"/>
四皓山居始白頭玉爍火光争肎變草芳﨑㟁不曽秋<lb/>
朱門粉署何由到空寄新詩謝列侯<lb/>
　　　退居<lb/>
鶴性松心合在山五侯門館怯趨攀三年臥病不能免<lb/>
一日受恩方得還明月送人沿驛路白雲隨馬入柴闗<lb/>
笑他范蠡貪惏甚相罷金多始退閒<lb/>
　　　閉門<lb/>
閉却閒門卧竹房更何人與療膏肓一生有酒惟知醉<lb/>
<pb n="KR4c0107_WYG_002-8a"/>
四大無根可預量骨冷欲針先覺痛肉頑頻灸不成瘡<lb/>
漳濱伏枕文園渴盜跖縱横似虎狼<lb/>
　　　開忩<lb/>
閉户開牕寢又興三更時節也如氷長閒便是忘機者<lb/>
不出真如過夏僧環堵豈慚蝸作舍布衣寧假鶴為翎<lb/>
薔薇花盡薰風起緑葉空隨滿架藤<lb/>
　　　燈花<lb/>
㸃䗶燒銀却勝栽九華紅艶吐玫瑰獨含冬夜寒光坼<lb/>
<pb n="KR4c0107_WYG_002-8b"/>
不傍春風煖處開難見只因能送喜莫挑唯恐墜成灰<lb/>
貪膏附熱多相誤為報飛蛾罷拂来<lb/>
　　　東歸出城留别知已<lb/>
猥蒙屈指許非才三載長安共酒杯欲别未攀楊栁贈<lb/>
相留擬待牡丹開寒隨御水波光散暖逐衡陽雁影來<lb/>
他日因書問衰颯東溪須訪子陵臺<lb/>
　　　詠懷<lb/>
愁花變出白髭鬚半世辛勤一事無道在或期君夢想<lb/>
<pb n="KR4c0107_WYG_002-9a"/>
貧來争奈鬼揶揄馬卿自愧長嬰疾顔子誰憐不是愚<lb/>
借得秦宫臺上鏡為時開照漢妖狐<lb/>
　　　郊村獨遊<lb/>
歲閏堪憐厯候遲出門隨與野雲期驚魚擲上緑荷芰<lb/>
棲鳥啄餘紅荔枝末路可能長薄命修途應合有良時<lb/>
市頭相者休相戯促膝先生半自知<lb/>
　　　經過翰林楊左丞池亭<lb/>
八角紅亭䕃緑池一朝青草蓋遺基薔薇藤老開花淺<lb/>
<pb n="KR4c0107_WYG_002-9b"/>
翡翠巢空落羽竒春榜幾収門下客樂章多取集中詩<lb/>
平生義徳人間誦身後何勞更立碑<lb/>
　　　經過廣平員外舊宅<lb/>
門巷蕭條引涕洟遺孤三歲著麻衣緑楊樹老垂絲短<lb/>
翠竹林荒著笋稀結社僧因秋朔弔買書船近葬時歸<lb/>
平生欲獻匡君䇿抱病猶言未息機<lb/>
　　　潘丞相舊宅<lb/>
緑樹垂枝䕃四鄰春風還似舊時春年年燕似雕梁主<lb/>
<pb n="KR4c0107_WYG_002-10a"/>
處處花隨落月塵七貴竟為長逝客五侯尋作不歸人<lb/>
秋槐影薄蟬聲盡休謂龍門待化鱗<lb/>
　　　門外閒田數畝長有泉源因築直堤分為兩沼<lb/>
左右澄漪小檻前直堤高築古平川十分春水雙簷影<lb/>
一片秋空兩月懸前岸好山揺細浪夾門嘉樹合晴烟<lb/>
坐來暗起江湖思速問漁翁買釣船<lb/>
　　　北園<lb/>
北園乾葉旋空枝蘭蕙還將衆草衰籠鳥上天猶有待<lb/>
<pb n="KR4c0107_WYG_002-10b"/>
病龍興雨豈無期身閒不厭頻來客年老偏憐最小兒<lb/>
生事罷求名與利一牕書䇿是年支<lb/>
　　　溪上要一隻白簟扇盖頭垂釣去年就節推侍<lb/>
　　　　御請之䝉惠一柄紫花紋者雖則鱗華具甚<lb/>
　　　　紕薄不及清源所出因就南郡陳常侍請之<lb/>
　　　　遂成拙句<lb/>
難求珍箑過炎天逺就金貂乞月圓直在引風欹角枕<lb/>
且圖遮日上漁船但令織取無花簟不用挑為飲露蟬<lb/>
<pb n="KR4c0107_WYG_002-11a"/>
莫道如今時較晩也應留得到明年<lb/>
　　　招隱<lb/>
齒髪那能敵歲華早知休去避塵沙鬼神只闞高明室<lb/>
倚伏不干棲隱家陶景豈全輕組綬留侯非獨愛烟霞<lb/>
贈君吉語堪銘座看取朝開暮落花<lb/>
　　　憶山中友<lb/>
憶得當年接善羣苦將閒事强夫君鬭開碧沼分明月<lb/>
各領青山占白雲近日藥方多繕寫舊來詩草半燒焚<lb/>
<pb n="KR4c0107_WYG_002-11b"/>
金門幾欲言西上惆悵闗河正用軍<lb/>
　　　溪隱<lb/>
將名將利巳無縁深隠清溪擬學仙絶却腥羶勝服藥<lb/>
斷除杯酒合延年蝸牛殻漏寧同舍榆莢花開不是錢<lb/>
鸞鶴久從籠檻閉春風却放紙為鳶<lb/>
　　　酒醒<lb/>
酒醒欲得適閒情騎馬那勝䇿杖行天暖天寒三月暮<lb/>
溪南溪北兩川名沙澄淺水魚知釣花落平田鶴見耕<lb/>
<pb n="KR4c0107_WYG_002-12a"/>
望斷長安故交逺来書未説九河清<lb/>
　　　夢斷<lb/>
夢斷紗牕半夜雷别君花落又花開漁陽路逺書難寄<lb/>
衡嶽山高月不來𤣥燕有情巢繡户靈龜無應祝金杯<lb/>
人生若得長相對螢火生烟草化灰<lb/>
　　　人事<lb/>
人事飄如一炷烟且須求佛與求仙豐年甲子春無雨<lb/>
良夜庚申夏足眠顔氏豈嫌瓢裡飲孟光非取鏡中妍<lb/>
<pb n="KR4c0107_WYG_002-12b"/>
平生生計何為者三逕蒼苔十畝田<lb/>
　　　休説<lb/>
休説人間有陸沈一樽閒待月明斟時來不怕滄溟濶<lb/>
道大却憂潢潦深白首釣魚應是分青雲干祿已無心<lb/>
梓桐賦罷相如隠誰為君前永夜吟<lb/>
　　　嘉運<lb/>
嘉運良時兩阻修釣竿蓑笠樂林丘家無寸帛渾閒事<lb/>
身似浮雲且自由庭際鳥啼花旋落潭心月在水空流<lb/>
<pb n="KR4c0107_WYG_002-13a"/>
晨炊一箸紅銀粒憶着長安索米秋<lb/>
　　　緑鬢<lb/>
緑鬢先生自出林孟光同樂野雲深躬耕為食古人操<lb/>
非織不衣賢者心眼衆豈能分瑞璧舌多須信爍良金<lb/>
君看黄閣南遷客一過瀧州絶好音<lb/>
　　　驕侈<lb/>
驕侈阽危儉素牢鏡中形影豈能逃石家恃富身還滅<lb/>
顔子非貧道不遭蝙蝠亦能知日月鳯鸞那肎啄腥臊<lb/>
<pb n="KR4c0107_WYG_002-13b"/>
古今人事惟堪醉好脫鸘裘換緑醪<lb/>
　　　龍蟄<lb/>
龍蟄蛇蟠却待伸和光何惜且同塵伍員豈是吹簫者<lb/>
冀缺非同執耒人神劍觸星應變化良金成器在陶鈞<lb/>
穰侯休忌關東客張祿先生竟相秦<lb/>
　　　其二<lb/>
休説雄才間代生到頭難與運相争時通有詔徴枚乘<lb/>
世亂無人薦禰衡逐日莫矜駑馬歩司晨誰要牝雞鳴<lb/>
<pb n="KR4c0107_WYG_002-14a"/>
林中且作烟霞侣塵滿闗河未可行<lb/>
　　　逐臭蒼蠅<lb/>
逐臭蒼蠅豈有為清蟬吟露最高奇多蔵苟得何名富<lb/>
飽食嗟來未勝飢窮寂不妨延壽考貪狂總待筭毫釐<lb/>
首陽山翠千年在好奠氷壺弔伯夷<lb/>
　　　牡丹花<lb/>
看遍花無勝此花剪雲披雪蘸丹砂開當青律二三月<lb/>
破却長安千萬家天縱穠華刳鄙吝春教妖艶妒豪奢<lb/>
<pb n="KR4c0107_WYG_002-14b"/>
不隨寒令同時放倍種雙松與辟邪<lb/>
　　　其二<lb/>
萬萬花中第一流淺霞輕染嫩銀甌能狂綺陌千金子<lb/>
也惑朱門萬户侯朝日照開攜酒看暮風吹落遶欄收<lb/>
詩書滿架塵埃撲盡日無人畧舉頭<lb/>
　　　尚書座上賦牡丹花得輕字其花自越中移植<lb/>
流蘇凝作瑞華精仙閣開時麗日晴霜月冷銷銀燭焰<lb/>
寶甌圓印綵雲英嬌含嫩臉春粧薄紅蘸香綃艶色輕<lb/>
<pb n="KR4c0107_WYG_002-15a"/>
早晚有人天上去寄他將贈董雙成<lb/>
　　　依韻和尚書再贈牡丹花<lb/>
爛銀基地薄紅粧羞殺千花百卉芳紫陌昔曾遊寺看<lb/>
朱門今再遶欄望龍分夜雨資嬌態天與春風發好香<lb/>
多着黄金何處買輕橈挑過鏡湖光<lb/>
　　　郡伯惜牡丹花<lb/>
腸斷春風落牡丹為祥為瑞久留難青春不駐堪垂淚<lb/>
紅艶已空猶倚欄積蘚下銷香蘂盡晴陽高照露華乾<lb/>
<pb n="KR4c0107_WYG_002-15b"/>
明年萬葉千枝長倍發芳菲借客看<lb/>
　　　追和白舍人詠白牡丹<lb/>
蓓蕾抽開素練囊瓊葩薰出白龍香裁分楚女朝雲片<lb/>
剪破嫦娥夜月光雪句豈須徴栁絮粉腮應恨貼梅粧<lb/>
檻邊幾笑東籬菊冷折金風待降霜<lb/>
　　　憶牡丹<lb/>
緑樹多和雪霰栽長安一别十年來王侯買得價偏重<lb/>
桃李落殘花始開宋玉隣邊腮正嫩文君機上錦初裁<lb/>
<pb n="KR4c0107_WYG_002-16a"/>
滄洲春暮空腸斷㸔盡猶將勸酒杯<lb/>
　　　惜牡丹<lb/>
今日狂風掲錦筵預愁吹落夕陽天閒看紅艶只須醉<lb/>
謾惜黄金豈是賢南國好偷誇粉黛漢宫宜摘贈神仙<lb/>
良時雖作鶯花主白馬王孫恰少年<lb/>
　　　覽栁渾汀洲採白蘋之什因成一章<lb/>
採盡汀蘋恨别離鴛鴦鸂鶒總雙飛月明南浦夢初斷<lb/>
花落洞庭人未歸天逺有書隨驛使夜長無燭照寒機<lb/>
<pb n="KR4c0107_WYG_002-16b"/>
年來泣淚知多少重叠成痕在繡衣<lb/>
　　　司直巡官無諸移到玫瑰花<lb/>
芳菲移自越王臺最似薔薇好並栽穠艶盡憐勝綵繪<lb/>
嘉名誰贈作玫瑰春成錦繡風吹折天染瓊瑶日照開<lb/>
為報朱衣早邀客莫教零落委蒼苔<lb/>
　　　梅花<lb/>
瓊瑶初綻嶺頭葩蘂粉新粧姹女家舉世更誰憐潔白<lb/>
癡心皆盡愛繁華𤣥㝠借與三冬景謝氏輸他六出花<lb/>
<pb n="KR4c0107_WYG_002-17a"/>
結實和羮知有日宜隨羌笛落天涯<lb/>
　　　茘枝<lb/>
朱彈星丸燦日光緑瓊枝散小香囊龍綃殻綻紅紋粟<lb/>
魚目珠涵白膜漿梅熟巳過南嶺雨橘酸空待洞庭霜<lb/>
蠻山蹋曉和烟摘拜捧金盤獻越王<lb/>
　　　其二<lb/>
日日薰風捲瘴烟南園珍果茘枝先靈鴉啄破瓊津滴<lb/>
寶器盛來蚌腹圓錦里只聞消醉客蘂宫惟合贈神仙<lb/>
<pb n="KR4c0107_WYG_002-17b"/>
何人刺出猩猩血深染羅紋遍殻鮮<lb/>
　　　菊花<lb/>
桓景登高事可尋黄花開處緑畦深消災避禍君須採<lb/>
冷露寒霜我自禁籬槿早榮還早謝澗松同徳復同心<lb/>
陶公豈是居貧者剩有東園萬朶金<lb/>
　　　畫松<lb/>
澗底隂森驗筆精筆閒開展覺神清曾當月照還無影<lb/>
若許風吹合有聲枝偃只應𤣥鶴識根深宜與茯苓生<lb/>
<pb n="KR4c0107_WYG_002-18a"/>
天台道士頻来見説似株株倚赤城<lb/>
　　　草木<lb/>
草木無情亦可嗟重開明鏡照無涯菊英空折羅含宅<lb/>
榆莢不生原憲家天命豈憑醫藥石世途還要辟蟲沙<lb/>
仙翁乞取金盤露洗却蒼蒼兩髩華<lb/>
　　　松<lb/>
澗底青松不染塵未逢良匠竟難分龍盤勁節巖前見<lb/>
鶴唳翠梢天上聞大厦可營誰擇木女蘿相附欲凌雲<lb/>
<pb n="KR4c0107_WYG_002-18b"/>
皇王自有增封日修竹徒勞號此君<lb/>
　　　竹<lb/>
翠染琅玕粉漸開東南移得㑹稽栽游絲挂處漁竿去<lb/>
綠水夾時龍影來風觸有聲含六律露沾如洗絶浮埃<lb/>
王猷舊宅無人到抱却清隂蓋緑苔<lb/>
　　　尚書打毬小驄歩驟最竒因贈<lb/>
善價千金未可論燕王新寄小龍孫逐將白日馳清漢<lb/>
銜得流星入畫門歩驟最能隨手轉性靈多恐㑹人言<lb/>
<pb n="KR4c0107_WYG_002-19a"/>
桃花雪㸃多雖貴全假當塲一顧恩<lb/>
　　　尚書惠蠟面茶<lb/>
武彞春暖月初圓採得新芽獻地仙飛鵲印成香蠟片<lb/>
啼猿溪走木蘭船金槽和碾沉香末氷椀輕涵翠縷烟<lb/>
分贈恩深知最異晩鐺宜煮北山泉<lb/>
　　　勸酒<lb/>
休向尊前愬羽觥百壺清酌與君傾身同緑樹年年老<lb/>
事比紅塵日日生六國英雄徒反覆九原松栢甚分明<lb/>
<pb n="KR4c0107_WYG_002-19b"/>
醉鄉路與乾坤隔豈信人間有利名<lb/>
　　　斷酒<lb/>
因論沉湎覺前非便碎金罍與羽巵採茗早馳三蜀使<lb/>
看花甘負五侯期牕間近火劉伶傳坐右新銘管仲辭<lb/>
此事十年前已説匡廬山下老僧知<lb/>
　　　憶舊山<lb/>
澗竹巖雲有舊期二年頻長鬂邊絲遊魚不愛金杯水<lb/>
棲鳥敢求瓊樹枝陶景戀深松檜影留侯抛却帝王師<lb/>
<pb n="KR4c0107_WYG_002-20a"/>
龍爭虎攫皆閒事數叠山光在夢思<lb/>
　　　西華<lb/>
五千仞有餘神秀一一排雲上泬漻叠障出闗分二陜<lb/>
殘岡過水作中條巨靈廟破生春草毛女峰髙入絳霄<lb/>
拜祝金天乞隂徳為民求主降神堯<lb/>
　　　嵐似屛風<lb/>
嵐似屛風草似茵草邊時膾錦花鱗山中宰相陶𢎞景<lb/>
谷口耕夫鄭子真宦逹到頭思野逸才多未必笑清貧<lb/>
<pb n="KR4c0107_WYG_002-20b"/>
君看東洛平泉宅只有年年百卉春<lb/>
　　　憶潼闗<lb/>
洞壑雙扉入到初似從深穽覩高墟天開白日臨軍國<lb/>
山夾黄河䕶帝居隋煬逺遊宜不反奉春長䇿竟何如<lb/>
須知皇漢能扃鐍延得年過四百餘<lb/>
　　　憶潼闗早行<lb/>
行客起看仙掌月落星斜照濁河泥故山逺處高飛雁<lb/>
去馬鳴時先早雞關栁不知誰氏種岳碑猶見聖君題<lb/>
<pb n="KR4c0107_WYG_002-21a"/>
芻蕘十軸僮三尺豈謂青雲便有梯<lb/>
　　　鴻門<lb/>
耨月耕烟水國春薄徒應笑作農人皇王尚法三推禮<lb/>
白社寧忘四體勤雨灑蓑衣芳草暗鳥啼雲樹小村貧<lb/>
猶勝墜力求飱者五斗低腰走世塵<lb/>
　　　憶長安行<lb/>
舊厯闗中憶廢興僭奢須戒儉須慿火光只是燒秦冢<lb/>
賊眼何曽視㶚陵鐘皷煎催人自急侯王更換恨難勝<lb/>
<pb n="KR4c0107_WYG_002-21b"/>
不如坐釣清溪月心共寒潭一片澄<lb/>
　　　憶長安上省年<lb/>
忽憶闗中逐計車歴坊騎馬信空虚三秋病起見新雁<lb/>
八月夜長思舊居宗伯帳前曾獻賦相君門下再投書<lb/>
如今説着猶堪泣兩宿都堂過歲除<lb/>
　　　長安述懐<lb/>
黄河氷合尚来遊知命知時肯躁求詞賦有名堪自負<lb/>
春風落第不曾羞風塵色裏凋雙鬂鼙鼓聲中歴幾州<lb/>
<pb n="KR4c0107_WYG_002-22a"/>
十載公卿早言屈何須課夏更冥捜<lb/>
　　　長安即事<lb/>
抛擲清溪舊釣鈎長安寒暑再環周便隨鶯羽三春化<lb/>
只説蟬聲一度愁掃雪自憐窓紙照上天寧愧海槎流<lb/>
明時則待金門詔肎羨班超萬户侯<lb/>
　　　其二<lb/>
無酒窮愁結自舒飲河求滿不求餘身登霄漢平時第<lb/>
家得干戈定後書富貴敢期蘇季子清貧方見馬相如<lb/>
<pb n="KR4c0107_WYG_002-22b"/>
明時用即匡君去不用何妨却釣魚<lb/>
　　　其三<lb/>
拖紫腰金不要論便堪歸隱白雲村更無名籍强金榜<lb/>
豈有花枝勝杏園綺席促時皆國器羽觥飛處盡王孫<lb/>
高眠亦是前賢事争報春闈莫大恩<lb/>
　　　東京次新安道中<lb/>
賊去兵來歲月長野蒿空滿壞墻匡旋從古轍成深谷<lb/>
幾見金輿過上陽洛水送年催代謝嵩山擎日拂穹蒼<lb/>
<pb n="KR4c0107_WYG_002-23a"/>
殊時異世為儒者不見文皇與武皇<lb/>
　　　山隂故事<lb/>
坦腹夫君不可逢千年猶在播英風紅鵞化鶴青天逺<lb/>
綵筆成龍緑水空愛竹只因憐直節書裙多是為竒童<lb/>
吹笙緱嶺登仙後東注清流豈有窮<lb/>
　　　温陵即事<lb/>
早年師友教為文賣却漁舟網典墳國有安危期日諫<lb/>
家無儋石暫從軍非才豈合攀丹桂多病猶堪伴白雲<lb/>
<pb n="KR4c0107_WYG_002-23b"/>
爭得千鍾季孫粟滄洲歸與故人分<lb/>
　　　温陵殘臘書懐寄崔尚書<lb/>
濟川無楫擬何為三傑還從漢祖推心學庭槐空發火<lb/>
鬂同門栁漸垂絲中興未遇先懐䇿除夜相催也課詩<lb/>
江上年年接君子一杯春酒一枰棋<lb/>
　　　義通里寓居即事<lb/>
家住寒梅翠嶺東長安時節詠途窮牡丹窠小春餘雨<lb/>
楊栁絲踈夏足風愁鬂已還年紀白衰容寧藉酒杯紅<lb/>
<pb n="KR4c0107_WYG_002-24a"/>
長卿甚有凌雲作誰與清吟遶帝宫<lb/>
　　　上陽宫詞<lb/>
㸃㸃苔錢上玉墀日斜空望御樓西粧臺塵暗青鸞掩<lb/>
宫樹月明黄鳥啼庭草可憐分雨露君恩深恨隔雲泥<lb/>
銀蟾借與金波路得入重輪伴羿妻<lb/>
　　　西寨寓居<lb/>
閒讀南華對酒杯醉攜笻竹畫蒼苔豪門有利人爭去<lb/>
陋巷無權客不來觧報可能醫病雀重燃誰肎照寒灰<lb/>
<pb n="KR4c0107_WYG_002-24b"/>
嚴陵萬古清風在好棹清溪詠釣臺<lb/>
功智爭馳淡薄空猶懐忠信擬何從鴟鳶啄腐疑雛鳯<lb/>
神鬼欺貧笑伯龍烈日不融雙鬂雪病身全仰一枝笻<lb/>
崇侯入輔嚴陵退堪憶啼猿萬仭峰<lb/>
　　　題福州天王閣<lb/>
絶境宜棲獨角仙金張到此亦忘還三門裏面千層閣<lb/>
萬井中心一朶山江拗碧灣盤洞府石排青壁䕶禪闗<lb/>
有時海上看明月輾出氷輪叠浪間<lb/>
<pb n="KR4c0107_WYG_002-25a"/>
　　　憶薦福寺南院<lb/>
憶昔長安落第春佛宫南院獨遊頻燈前不動惟金像<lb/>
壁上曾題盡古人鶗鴂聲中雙闕雨牡丹花際六街塵<lb/>
啼猿溪上將歸去合問昇平詣秉鈞<lb/>
　　　塔院小屋四壁皆是卿相題名因成四韻<lb/>
雁塔攙空映九衢每看華宇每踟蹰題名盡是台衡迹<lb/>
滿壁堪為宰輔圖鸞鳯豈巢荆棘樹虬龍多蟄帝王都<lb/>
誰知逺客思歸夢夜夜無船自過湖<lb/>
<pb n="KR4c0107_WYG_002-25b"/>
　　　題名琉璃院<hi>今名景祥寺</hi>
一條溪遶翠巖隈行脚僧言勝五臺農罷樹隂黄犢臥<lb/>
齋時山下白衣來松因往日門人種路是前朝釋子開<lb/>
三巻貝多金粟語可能長誦免輪廻<lb/>
　　　寺中偶題<lb/>
聽話金仙白相毫每來皆得解塵勞鶴棲雲路看方貴<lb/>
僧倚松門見始高名利罷消心内火雪霜偏垢鬂邊毛<lb/>
銀蟾未出金烏在更上晴樓眺海濤<lb/>
<pb n="KR4c0107_WYG_002-26a"/>
　　　山中寓居<lb/>
高卧東林最上方水聲山翠剔愁腸白雲送雨籠僧閣<lb/>
黄葉隨風入客堂終去四明成大道暫從雙髩許秋霜<lb/>
披緇學佛應無分鶴氅談空亦不妨<lb/>
　　　寄僧寓題<lb/>
佛頂抄經憶惠休衆人皆謂我悠悠浮生真個醉中夢<lb/>
閒事莫添身外愁百歲付於花暗落四時隨却水奔流<lb/>
安眠静笑思何報日夜焚修祝郡侯<lb/>
<pb n="KR4c0107_WYG_002-26b"/>
　　　遊靈隠天竺二寺<lb/>
丹井冷泉虚易到兩山真界實難名石和雲霧蓮花氣<lb/>
月過樓臺桂子清騰踏廻橋廵像設羅穿曲洞出龍城<lb/>
更憐童子呼猿去颯颯蕭蕭下樹行<lb/>
　　　醉題邑宰南塘屋壁<lb/>
萬古清淮碧繞環黄河濁浪不相闗縣留東道三千客<lb/>
宅鎖南塘一片山草色淨經秋雨緑燒痕寒入曉窓斑<lb/>
閩王美錦求賢製未許陶公解印還<lb/>
<pb n="KR4c0107_WYG_002-27a"/>
　　　題泗洲塔<lb/>
十年前事巳悠哉旋被鐘聲早暮催明月似師生又没<lb/>
白雲如客去還來烟籠瑞閣僧經静風打虚窓佛幌開<lb/>
惟有南邊山色在重重依舊上高臺<lb/>
　　　東歸題屋壁<lb/>
塵埃歸去五湖東還是衡門一畝宫舊業旋從征賦失<lb/>
故人多逐亂離空因悲盡室如懸罄却擬攜家覺轉蓬<lb/>
見説高宗天上夢無情曽與傅巖通<lb/>
<pb n="KR4c0107_WYG_002-27b"/>
　　　寓題<lb/>
酒壺棋局似閒人竹笏藍衫老此身託客買書重得巻<lb/>
愛山移宅近為鄰鳴蛩閣上風吹病落葉庭中月照貧<lb/>
見説天池波浪闊也應涓滴濺窮鱗<lb/>
　　　偶題<lb/>
閒補亡書見廢興偶然前古也填膺秦宫猶自拜張祿<lb/>
楚幕不知留范增大道豈全闗厯數雄圖强半屬賢能<lb/>
燕臺財力知多少誰築黄金到九層<lb/>
<pb n="KR4c0107_WYG_002-28a"/>
　　　偶題述懐<lb/>
大道真風早晩存妖訛成俗汙乾坤宣尼既没蘇張起<lb/>
鳯鳥不來雞雀喧芻少可能供驥子草多誰復訪蘭孫<lb/>
堯庭忘却徴元凱天闕重關十二門<lb/>
　　　將入城靈口道中作<lb/>
路上長安惟咫尺㶚陵西望接秦原依稀日下分天闕<lb/>
隠映雲邊是國門錦袖臂鷹河北客青桑鳴雉渭南村<lb/>
高風九萬程途逺與報滄洲欲化鯤<lb/>
<pb n="KR4c0107_WYG_002-28b"/>
　　　新屋<hi>時年六十</hi>
耳順何為土木勤叔孫墻屋有前聞縱然一世如紅葉<lb/>
猶得十年吟白雲性逸且圖稱野客才難非敢傲明君<lb/>
清甜數尺沙泉井平與鄰家晝夜分<lb/>
　　　新葺茅屋<lb/>
剪竹誅茒就水濵静中還得保天真只聞神鬼害盈滿<lb/>
不見古今争賤貧樹影便為廊廡屋草香權當綺羅茵<lb/>
堦前一片泓澄水借與汀禽活紫鱗<lb/>
<pb n="KR4c0107_WYG_002-29a"/>
耨水耕山息故林壯圖嘉話負前心素絲鬂上分愁色<lb/>
絡緯床頭和苦吟筆研不才當付火方書多誑罷燒金<lb/>
同年二十八君子遊楚遊秦斷好音<lb/>
　　　茒亭<lb/>
鴛瓦虹梁計已踈織茅編竹稱貧居剪平恰似山僧笠<lb/>
掃浄真同道者廬秋晚捲簾看過雁月明慿檻數跳魚<lb/>
重門公子應相笑四壁風霜老讀書<lb/>
　　　客㕔<lb/>
<pb n="KR4c0107_WYG_002-29b"/>
移却松筠致客堂浄泥環堵貯荷香衡茅只要免風雨<lb/>
藻棁不須高棟梁豐蔀尼山時演易作歌五子恨雕牆<lb/>
燕臺漢閣王侯事青史千年播耿光<lb/>
　　　咏寫真<lb/>
寫得衰容似十全閒開僧舍静時懸瘦於南國從軍日<lb/>
老却東堂射策年潭底看身寧有異鏡中引影更無偏<lb/>
借將前輩真儀比未愧金鑾李謫仙<lb/>
　　　放榜日<lb/>
<pb n="KR4c0107_WYG_002-30a"/>
喧喧車馬欲朝天人探東堂榜巳懸萬里便隨金鸑鷟<lb/>
三台仍借玉連錢<hi>南海相公此時在京䝉借鞍馬人僕</hi>花浮酒影彤霞爛<lb/>
日照袍光瑞色鮮十二街前樓閣上捲簾誰不看神仙<lb/>
　　　詔賜時奉寄二親<lb/>
宫花重挿㡌簷春朝賚上方酒正醺賜號推先酬夙願<lb/>
叨恩獨步慶英君名頒黄榜優金榜身倚紫雲望白雲<lb/>
安得一飛歸膝下却將榮幸細云云<lb/>
　　　曲江宴日呈諸同年<lb/>
<pb n="KR4c0107_WYG_002-30b"/>
鷦鷯驚與鳯凰同忽向中興遇至公金榜連名昇碧落<lb/>
紫花封勅出瓊宫天知惜日遲遲暮春為催花旋旋紅<lb/>
好是慈恩題了望白雲飛盡塔連空<lb/>
　　　渤海賔貢高元固先輩閩中相訪云本國人寫<lb/>
　　　　得寅斬蛇劍御溝水人生幾何賦家皆以金<lb/>
　　　　書列為屛障因而有贈<lb/>
折桂何年下月中閩山來問我雕蟲肯銷金翠書屛上<lb/>
誰把芻蕘過日東郯子昔時遭孔聖由余往日諷秦宫<lb/>
<pb n="KR4c0107_WYG_002-31a"/>
嗟嗟六國金門士幾個人能振素風<lb/>
　　　偶吟<lb/>
千巻長書萬首詩朝蒸藜藿暮烹葵清時名立難皆我<lb/>
晩歲途窮却問誰碧岸釣歸惟獨笑青山耕徧亦何為<lb/>
尋常抖擻懐中䇿可便降他兩鬂絲<lb/>
　　　贈表弟黄校書輅<lb/>
産破身窮為學儒我家諸表愛詩書嚴陵雖説臨溪隠<lb/>
晏子還聞近市居<hi>昔居臨溪今居近市入市五里</hi>佳句麗偷紅菡萏吟<lb/>
<pb n="KR4c0107_WYG_002-31b"/>
窓冷落白蟾蜍閒来共話無生理今日悠悠事總虚<lb/>
　　　輦下贈屯田何員外<lb/>
封章頻得帝咨嗟報國唯將直破邪身到西山書幾達<lb/>
官登南省髩初華厨非寒食還無火菊待重陽擬泛茶<lb/>
内翰好才兼好古秋來應數訪君家<lb/>
　　　贈月君<hi>山妻字月君伏見文選中顧彦先亦有贈婦詞因抒此咏</hi>
出水蓮花比性靈三生塵夢一時醒神傳尊勝陀羅呪<lb/>
佛授金剛般若經懿徳好書添女誡素容堪畫上銀屏<lb/>
<pb n="KR4c0107_WYG_002-32a"/>
鳴梭軋軋纎纎手窓户光流織女星<lb/>
　　　贈垂光<lb/>
丹桂攀來十七春如今始見茜袍新須知紅杏園中客<lb/>
終作金鑾殿裏臣逸少家風惟筆札𤣥成世業是陶鈞<lb/>
他時黄閣朝元處莫忌同年射䇿人<lb/>
　　　贈楊著<lb/>
藻麗熒煌冠士林白華榮養有曽參十年去里金門改<lb/>
八歲能詩相座吟李廣不侯身漸老子山操賦恨何深<lb/>
<pb n="KR4c0107_WYG_002-32b"/>
釣魚臺上頻相訪共説長安淚滿襟<lb/>
　　　贈黄校書先輩璞間居<lb/>
取得驪龍第四珠退依僧舍卜貧居青山入眼不干禄<lb/>
白髪滿頭猶著書東澗野香添碧沼南園夜雨長秋蔬<lb/>
月明掃石吟詩坐諱却全無儋石儲<lb/>
　　　送劉常侍<lb/>
懷君何計更留連忍送文星上碧天杜預注通三十巻<lb/>
漢皇枝紹幾千年言端信義如明月筆下篇章似湧泉<lb/>
<pb n="KR4c0107_WYG_002-33a"/>
他日有書隨雁足東溪無令訪漁船<lb/>
　　　送盧拾遺歸華山<lb/>
紫殿諫多防佞口清秋假滿别明君惟憂急詔歸青瑣<lb/>
不得經時卧白雲千載茯苓攜鶴斸一峰仙掌為僧分<lb/>
門前舊客期相薦猶望飛書及主文<lb/>
　　　春末送陳先輩之清源<lb/>
貧中惟是長年華每羡君行自嘆嗟歸日捧持明月寶<lb/>
去時期刻刺桐花春風避雨多遊寺曉騎聴雞早入衙<lb/>
<pb n="KR4c0107_WYG_002-33b"/>
千乘侯王若相問飛書與報白雲家<lb/>
　　　上盧三拾遺以言見黜<lb/>
骨鯁如君道尚存近來人事不須論疾危必厭神明藥<lb/>
心惑多嫌正直言冷眼静看真好笑傾懐與説却為寃<lb/>
因思周廟當時誡金口三緘示後昆<lb/>
　　　送王校書往清源<lb/>
南國賢侯待徳風長途仍借九花驄清歌早貫驪龍額<lb/>
丹桂曾攀玉兔宫楊栁堤邊梅雨熟鷓鴣聲裏麥田空<lb/>
<pb n="KR4c0107_WYG_002-34a"/>
吟詩臺上如相問與説磻溪直釣翁<lb/>
　　　岳州端午日送人遊郴連<lb/>
五月巴陵值積隂送君千里客于郴北風催雨黄梅落<lb/>
西日過湖青草深競渡㟁傍人挂錦採芳城上女遺簮<lb/>
九嶷雲闊蒼梧暗與説重華舊徳音<lb/>
　　　賀清源太保王延彬<lb/>
蕊珠宫裏神仙謫八載温陵萬户閒心地闊於雲夢澤<lb/>
官資髙却太行山姜牙兆寄熊羆内陶侃文成掌握間<lb/>
<pb n="KR4c0107_WYG_002-34b"/>
應笑清溪舊門吏年年扶病掩柴闗<lb/>
　　　其二<lb/>
武榮江畔祥雲䕃寵拜天人慶郡人五色鶴綾花上勅<lb/>
九霄龍尾道邊臣英雄達處誰言命富貴來時自逼身<lb/>
更待春風飛吉語紫泥分付與陶鈞<lb/>
　　　病中春日即事寄主人尚書<lb/>
身比秋荷覺漸枯致君經國墮前圖層氷照日猶能暖<lb/>
病骨逢春却未蘇鏡裏白鬚撏又長枝頭黄鳥靜還呼<lb/>
<pb n="KR4c0107_WYG_002-35a"/>
庾樓恩化通神聖何計能教擲得盧<lb/>
　　　其二<lb/>
風拍衰肌久未蠲破窓頻見月團圓更無舊日陳人問<lb/>
只有多情太守憐臘内送將三折股歲隂分與五銖錢<lb/>
𤣥穹若假年齡在願捧銅盤為國賢<lb/>
　　　寄華山司空侍郎二首<lb/>
金闕爭權競獻功獨逃徵詔卧三峰雞羣未必容同鶴<lb/>
蛛網何由捕得龍清論盡應書國史靜籌皆可息邊烽<lb/>
<pb n="KR4c0107_WYG_002-35b"/>
風霜落滿千株木不近青青澗底松<lb/>
非雲非鶴不從容誰敢輕量傲世蹤紫殿幾徴王佐業<lb/>
青山未拆詔書封閒吟每待秋空月早起長先野寺鐘<lb/>
前古負才多為國滿懐經濟欲何從<lb/>
　　　寄盧端公同年仁炯時遷都洛陽新立㓜主<lb/>
上陽宫闕翠華歸百辟傷心序漢儀崑岳有炎瓊玉碎<lb/>
洛川無竹鳯凰飢須簮白筆匡明主莫許黄瓜博少師<lb/>
惆悵宸居逺於日長吁空摘鬂邉絲<lb/>
<pb n="KR4c0107_WYG_002-36a"/>
　　　寄天台陳希畋<lb/>
隂山氷凍嘗迎夏蟄户雲雷只待春吕望豈嫌垂釣老<lb/>
西施不恨浣紗貧坐為羽獵車中相飛作君王掌上身<lb/>
拍手相思惟大笑我曹寧比等閒人<lb/>
　　　寄兩浙羅書記<lb/>
進却湮沈退却升錢塘風月過金陵鴻才入貢無人換<lb/>
白首從軍有詔徴博簿集成時輩詈讒書編説薄徒憎<lb/>
憐君道在名長在不到慈恩最上層<lb/>
<pb n="KR4c0107_WYG_002-36b"/>
　　　邑宰相訪翌日有寄<lb/>
淵明深念郄詵貧踏破莓苔看甑塵碧沼共攀紅菡萏<lb/>
金鞍不卸紫麒麟殘陽妒害催歸客薄酒甘甞罰主人<lb/>
夜半夢醒追復想欲長攀接有何因<lb/>
　　　白酒兩瓶送崔侍御<lb/>
雪化霜融好潑醅滿壺氷凍向春開求從白石洞中得<lb/>
攜自百花巖畔來幾夕露珠寒貝齒一泓銀水冷瓊杯<lb/>
湖邊送與崔夫子誰見稽山盡日頽<lb/>
<pb n="KR4c0107_WYG_002-37a"/>
　　　依韻酬常循州<lb/>
早年花縣拜潘郎尋忝蜚鳴出桂堂日走青天長似箭<lb/>
人同紅樹幾經霜㠶分南浦知離别駕在東州更可傷<lb/>
公論一麾將塞詔且隨徴令過瀟湘<lb/>
　　　謝主人惠緑酒白魚<lb/>
早起鵲聲頻送喜白魚芳酒寄來珍聞香乍掲春風甕<lb/>
撥刺初辭夜雨津樽闊最宜澄桂液網疎殊未損霜鱗<lb/>
不曽垂釣兼親醖堪愧金臺醉飽身<lb/>
<pb n="KR4c0107_WYG_002-37b"/>
　　　蜀<lb/>
雖倚闗張敵萬夫豈勝恩信作良圖能均漢祚三分業<lb/>
不負荆州六尺孤緑水有魚賢巳得青桑如蓋瑞先符<lb/>
君王幸是中山後建國如何號蜀都<lb/>
　　　魏<lb/>
伐罪書勲令不常争教為帝與為王十年小忿誅桓邵<lb/>
一檄深讐怨孔璋在井蟄龍如屈伏食槽驕馬忽騰驤<lb/>
奸雄事過分明見英識空懷許子將<lb/>
<pb n="KR4c0107_WYG_002-38a"/>
　　　吳<lb/>
一主參差六十年父兄猶慶授孫權不迎曹操真長䇿<lb/>
終謝張昭見碩賢建業龍盤雖可貴武昌魚味亦何偏<lb/>
秦嬴謾作東遊計紫氣黄旗豈偶然<lb/>
　　　兩晉<lb/>
三世深謀啟帝基可憐孀婦與孤兒罪歸成濟皇天恨<lb/>
戈犯明君萬古悲巴蜀削平輕似紙勾吳吞却美如飴<lb/>
誰知高鼻能知數競向中原簸戰旗<lb/>
<pb n="KR4c0107_WYG_002-38b"/>
　　　宋<lb/>
天爵休將儋石論一身恭儉萬邦尊賭將金帯驚寰海<lb/>
留得耕衣誡子孫締搆不應饒漢祖奸雄何足數王敦<lb/>
草中求活非吾事豈啻横身向廟門<lb/>
　　　其二<lb/>
百萬人甘一擲輸𤣥穹惟與道相符豈知紫殿新天子<lb/>
只是丹徒舊嗇夫五色龍章身蚤見六終鴻業數難逾<lb/>
三年未得分明夢却為蘭陵起覇圖<lb/>
<pb n="KR4c0107_WYG_002-39a"/>
　　　陳<lb/>
三惑昏昏中紫宸萬機抛却醉臨春書中不禮隋文帝<lb/>
井底常攜張貴嬪玉樹歌聲移入哭金陵天子化為臣<lb/>
兵戈半渡前江水狎客猶聞爭酒廵<lb/>
　　　讀史<lb/>
亞父凄凉别楚營天留三傑翼龍爭髙才無主不能用<lb/>
直道有時方始平喜愠子文何頴悟巻蔵蘧瑗甚分明<lb/>
須知飲啄由天命休問黄河早晩清<lb/>
<pb n="KR4c0107_WYG_002-39b"/>
　　　漢宫新寵<lb/>
位在嬪妃最上頭笑他長信女悲秋日斜月滿可能久<lb/>
花落色衰殊未憂公主鏡中爭翠羽君王䄂裏奪金鈎<lb/>
妾家兄弟知多少恰要同時拜列侯<lb/>
　　　開元即事<lb/>
曲江真宰國中訛尋奏漁陽忽荷戈堂上有兵天不用<lb/>
幄中無䇿印空多<hi>楊國忠時兼諸使館三十二印</hi>塵驚騎透潼闗鎖雲<lb/>
䕶龍遊渭水波未必蛾眉能破國千秋休恨馬嵬坡<lb/>
<pb n="KR4c0107_WYG_002-40a"/>
　　　李翰林<lb/>
謫下三清第幾班獲調羮鼎待龍顔吟開瑣闥窺天近<lb/>
醉卧金鑾待詔閒舊隠不歸劉備國旅魂長寄謝公山<lb/>
遺編往簡應飛去散入祥雲瑞日間<lb/>
　　　聞長安庚子歲事<lb/>
羽檄交馳觸冕旒函闗飛入鐵兜鍪皇王去國未為恨<lb/>
寰海失君方是憂五色大雲凝蜀郡幾般妖氣撲神州<lb/>
唐堯縱禪乾坤位不是重華莫漫求<lb/>
<pb n="KR4c0107_WYG_002-40b"/>
　　　公子行<lb/>
十五轅門學控弦六街騎馬去如烟金多倍着牡丹價<lb/>
髪白未知章甫賢有耳不聞經國事拜官方買謝恩箋<lb/>
相如謾説凌雲賦四壁何曾有一錢<lb/>
　　　依韻贈嚴司直<lb/>
曾轉雙蓬到玉京宣尼恩奏樂卿名歌殘白石扣牛角<lb/>
賦換黄金愛馬卿滄海二隅身漸老太行千叠路難行<lb/>
夫君才大官何小堪恨人間事不平<lb/>
<pb n="KR4c0107_WYG_002-41a"/>
　　　傷前翰林楊左丞贊圖<lb/>
飛上鼇頭侍玉皇三台遺耀換餘光人閒搦管窮倉頡<lb/>
地下修文待卜商貞魄肯隨金石化高風留伴蕙蘭香<lb/>
皇天未啟昇平運不使伊皋相禹湯<lb/>
　　　日月無情<lb/>
日月無情也有情朝昇夕沒照均平雖催前代英雄死<lb/>
還促後来賢聖生三足靈烏金借耀一輪飛鏡水饒清<lb/>
慿誰築斷東溟路龍影蟾光免運行<lb/>
<pb n="KR4c0107_WYG_002-41b"/>
　　　新月<lb/>
雲際嬋娟出又蔵美人腸斷拜金方嫦娥一隻眉先掃<lb/>
織女三分鏡未光珠箔寄鈎懸杳靄白龍遺爪印晴蒼<lb/>
更期十五圓明夜與破隂霾照八荒<lb/>
　　　和尚書詠烟<lb/>
無根無蒂結還融曾觸嵐光徹底空不散幾知離畢雨<lb/>
欲飛須待落花風玲瓏薄展鮫綃片羃厯輕含鳯竹叢<lb/>
瓊什捧来思舊隱撲窓穿戸曉溟濛<lb/>
<pb n="KR4c0107_WYG_002-42a"/>
　　　宫鶯<lb/>
領得春光在帝家早從深谷出烟霞閒棲仙禁日邊栁<lb/>
飢啄御園天上花睍睆只應陪鳯閣間闗多是問宫娃<lb/>
可憐鸚鵡矜言語長閉雕籠歲月賒<lb/>
　　　鬢髪<lb/>
鬢添華髮數莖新羅雀門前絶故人减食為縁疎五味<lb/>
不眠非是守庚申深園緑竹齊抽笋古木青蛇自脫鱗<lb/>
天地有爐長鑄物濁泥遺塊待陶鈞<lb/>
<pb n="KR4c0107_WYG_002-42b"/>
　　　春入鯉湖<lb/>
到來峭壁白雲齊載酒春遊渡九溪鐵嶂有樓霾欲墮<lb/>
石門無鎖路還迷湖頭鯉去轟雷在樹杪猿呼落日低<lb/>
回首浮生真幻夢何如斯地傍幽棲<lb/>
　　　雙鷺<lb/>
雙鷺雕籠昨夜開月明飛出立庭隈但教緑水池塘在<lb/>
自有碧天鴻雁來清韻叫霜歸島樹素翎遺雪落漁臺<lb/>
何人為我追尋得重勸溪翁酒一杯<lb/>
<pb n="KR4c0107_WYG_002-43a"/>
　　　鷓鴣<lb/>
繡襆每兼羽翼全楚雞非瑞莫爭先啼歸明月落邊樹<lb/>
飛入百花深處烟避燒幾曽移逺岫引雛時見飲晴川<lb/>
荔枝初熟無人際啄破紅苞墜野田<lb/>
　　　鷹<lb/>
害物傷生性豈馴且宜籠罩待知人惟擒燕雀啗腥血<lb/>
却笑鸞凰啄翠筠狡兔穴多非爾識鳴鳩脰短妒君身<lb/>
豪門不讀詩書者走馬平原放玩頻<lb/>
<pb n="KR4c0107_WYG_002-43b"/>
　　　蝴蝶<lb/>
縹緲青蟲脫殻微不堪烟重雨霏霏一枝濃艶留教住<lb/>
幾處春風借與飛防患每憂雞雀口憐香偏遶綺羅衣<lb/>
無情豈解闗魂夢莫信莊周説是非<lb/>
　　　其二<lb/>
拂緑穿紅麗日長一生心事住春光最嫌神女來行雨<lb/>
愛伴西施去採香風定只應攅蕊粉夜寒長是宿花房<lb/>
鳴蟬性分殊迂濶空解三秋噪夕陽<lb/>
<pb n="KR4c0107_WYG_002-44a"/>
　　　郡侯坐上觀琉璃瓶中遊魚<lb/>
寶器一泓銀漢水錦鱗纔動便先知似涵明月波寧隔<lb/>
欲上輕氷律未移薄霧罩来分咫尺碧綃籠處較毫釐<lb/>
文翁未得沉香餌擬置金盤召左慈<lb/>
　　　剪刀<lb/>
寶持多用繡為囊雙目交加兩鬢霜金匣掠平花翡翠<lb/>
緑窓裁破錦鴛鴦初栽連理枝猶短誤綰同心帶不長<lb/>
欲製緼袍先把看質非紈綺愧銛鋩<lb/>
<pb n="KR4c0107_WYG_002-44b"/>
　　　紙被<lb/>
文采鴛鴦罷合歡細柔輕綴好魚牋一床明月籠歸夢<lb/>
數尺白雲覆冷眠披對勁風温勝酒擁聽寒雨煖於綿<lb/>
赤眉豪客見皆笑却問儒生直幾錢<lb/>
　　　紙帳<lb/>
幾笑文園四壁空避寒深入剡藤中誤懸謝守澄江練<lb/>
自宿嫦娥白兔宫幾叠玉山開洞壑半巖春霧結房櫳<lb/>
針羅截錦饒君侈爭及䝉茸煖避風<lb/>
<pb n="KR4c0107_WYG_002-45a"/>
　　　貢餘秘色茶盞<lb/>
捩碧融青瑞色新陶成先得貢吾君巧剜明月染春水<lb/>
輕旋薄氷盛緑雲古鏡破苔當席上嫩荷涵露别江濆<lb/>
中山竹葉醅初發多病那堪中十分<lb/>
　　　筍鞭<lb/>
笻竹巖邊剔翠苔錦江波冷洗瓊瑰纍纍節轉蒼龍骨<lb/>
寸寸珠聨巨蚌胎須向廣場驅駔駿莫從閒處撻駑駘<lb/>
寧同晉帝環營日抛賺中途後騎來<lb/>
<pb n="KR4c0107_WYG_002-45b"/>
　　　詠簾<lb/>
素節輕盈珠影勻何人巧思間成文閒隨别殿風應度<lb/>
半掩行宫麝欲熏繡户逺籠寒焰重玉樓高挂曙光分<lb/>
無情幾恨黄昏月纔到如鈎便墮雲<lb/>
　　　詠燈<lb/>
分影由來恨不同緑窓孤館兩何窮熒煌短焰長疑暗<lb/>
零落殘花旋委空幾處隔簾愁夜雨誰家當户怯秋風<lb/>
莫言明滅無多事曾比人生一世中<lb/>
<pb n="KR4c0107_WYG_002-46a"/>
　　　詠扇<lb/>
為發凉飈滿玉堂每親襟袖便難忘霜凝雪暗知何在<lb/>
道契時來忽自揚曾伴一樽臨小檻幾遮殘日過迴廊<lb/>
漢宫如有秋風起誰信班妃淚數行<lb/>
　　　詠筆二首<lb/>
秦代將軍欲建功截龍搜兔助英雄用多誰惜毛皆拔<lb/>
抛却更嫌心不中史氏只因歸道直江生何獨偶靈通<lb/>
班超握管不成事投擲翻從萬里戎<lb/>
<pb n="KR4c0107_WYG_002-46b"/>
君子三歸擅一名秋毫雖細握非輕軍書羽檄教誰錄<lb/>
帝命王言待我成勢健豈饒淝水陣鋒銛還學厯山耕<lb/>
毛乾時有何人潤盡把燒焚恨始平<lb/>
　　　詠錢<lb/>
多蓄多蔵豈足論有誰還議濟王孫能於禍處翻為福<lb/>
解向讐家買得恩幾怪鄧通難免餓須知夷甫不曽言<lb/>
朝爭暮競歸何處盡入權門與倖門<lb/>
　　　尚書筵中咏紅手帕<lb/>
<pb n="KR4c0107_WYG_002-47a"/>
鶴綾三尺曉霞濃送與東家二八容羅帯繡裙輕好繫<lb/>
藕絲紅縷細初縫别来拭淚遮桃臉行去包香墮粉胸<lb/>
無事把將纒皓腕為君池上折芙蓉<lb/>
　　　尚書新造花箋<lb/>
濃染紅桃二月花只宜神筆縱龍蛇淺澄秋水看雲母<lb/>
碎擘輕苔間粉霞冩賦好追陳后寵題詩堪送竇滔家<lb/>
使君即入金鑾殿夜直無非草白麻<lb/>
　　　釣車<lb/>
<pb n="KR4c0107_WYG_002-47b"/>
荻灣漁客巧粧成硾鑄銀星一㸃輕抛過碧江鸂鶒岸<lb/>
軋殘金井轆轤聲軸磨騂角氷光滑輪巻春絲水面平<lb/>
把向嚴灘尋轍迹漁臺基在輾難傾<lb/>
　　　栁<lb/>
漠漠金條引線微年年光翠報春歸解籠飛靄延芳景<lb/>
不逐亂花飄夕暉啼鳥噪蟬堪悵望舞烟揺水自因依<lb/>
五株名顯陶家後見説辭榮種者稀<lb/>
　　　愁<lb/>
<pb n="KR4c0107_WYG_002-48a"/>
夜長偏覺漏聲遲往往隨歌慘翠眉黄葉落催砧杵日<lb/>
子規啼破夢魂時明妃去泣千行淚蔡琰歸梳兩鬢絲<lb/>
四皓入山招不得無家歸客最堪欺<lb/>
　　　草<lb/>
廢苑荒階伴緑苔恩疎長信恨難開姑蘇麋鹿應思食<lb/>
楚澤王孫已不來色嫩似將藍汁染葉齊如把剪刀裁<lb/>
燕昭沒後多卿士千載流芳郭隗臺<lb/>
　　　螢<lb/>
<pb n="KR4c0107_WYG_002-48b"/>
月墜西樓夜影空透簾穿幕達房櫳流光堪在珠璣列<lb/>
為火不生榆栁中一一㸃通黄巻字輕輕化出緑蕪叢<lb/>
欲知應候何時節六月初迎大暑風<lb/>
　　　水<lb/>
火性何如水性柔西來東出幾時休莫言通海能通漢<lb/>
雖解浮舟也覆舟湘浦暮沉堯女怨汾河秋泛漢皇愁<lb/>
洪波急瀬歸何處二月桃花滿眼流<lb/>
　　　苔<lb/>
<pb n="KR4c0107_WYG_002-49a"/>
印留麋鹿野禽蹤巖壁漁磯幾處逢金谷曉凝花影重<lb/>
章華春映栁隂濃石橋羽客遺前迹陳閣才人没舊容<lb/>
歸去掃除堦砌下蘚痕殘緑一重重<lb/>
　　　曉<lb/>
水盡銅龍滴漸微景陽鐘動夢魂飛潼闗雞唱促歸騎<lb/>
金殿燭殘索御衣窓下寒機猶自織梁間棲燕欲雙飛<lb/>
羲和晴豁扶桑轡借與寰瀛看早暉<lb/>
　　　别<lb/>
<pb n="KR4c0107_WYG_002-49b"/>
酒盡歌終問後期泛萍浮梗不勝悲東門匹馬夜歸處<lb/>
南浦片帆飛去時賦罷江淹吟更苦詩成蘇武思何遲<lb/>
可憐范陸分襟後空折梅花寄所思<lb/>
　　　夜<lb/>
日墜虞淵燭影開沈沈烟霧壓浮埃剡川雪滿子猷去<lb/>
漢殿月生王母來簷挂蛛絲應漸織風吹螢火不成灰<lb/>
愁人莫道何時旦自有鐘鳴漏滴催<lb/>
　　　雨<lb/>
<pb n="KR4c0107_WYG_002-50a"/>
引電隨龍宻又輕酒杯閒噀得佳名千山草木如雲暗<lb/>
陸地波瀾接海平灑竹幾添春睡重滴簷偏遣夜愁生<lb/>
隂妖冷孽成何怪敢蔽高天日月明<lb/>
　　　萍<lb/>
為實隨流瑞色新泛風縈草䕶遊鱗宻行碧水澄涵月<lb/>
澁滯輕橈去採蘋比物何名腰下劍無根堪並鏡中身<lb/>
平湖春渚知何限撥破閒投獨繭綸<lb/>
　　　恨<lb/>
<pb n="KR4c0107_WYG_002-50b"/>
事與時違不自由如燒如刺寸心頭烏江項籍忍歸去<lb/>
雁塞李陵長繫留燕國飛霜將破夏漢宫紈扇豈禁秋<lb/>
須知入骨難銷處莫比人間取次愁<lb/>
　　　鴻<lb/>
行如兄弟影連空春去秋來燕不同紫塞别當寒露白<lb/>
碧山飛入暮霞紅宣王徳美周詩内蘇武書傳漢苑中<lb/>
况解銜蘆避弓箭一聲歸唳楚天風<lb/>
　　　鶴<lb/>
<pb n="KR4c0107_WYG_002-51a"/>
閬苑瑶臺歲月長一歸華表好増傷新聲乍警初零露<lb/>
折羽閒飛幾片霜要伴神仙歸碧落豈隨龜雁往西塘<lb/>
三山頂上無人處瓊樹堪巢不死鄉<lb/>
　　　鵲<lb/>
神化難原瑞正開雕陵毛羽出塵埃香閨報喜行人至<lb/>
碧漢填河織女回明月解隨烏繞樹青銅寧愧雀為臺<lb/>
瓊枝翠葉庭前植從待翩翩去又來<lb/>
　　　霜<lb/>
<pb n="KR4c0107_WYG_002-51b"/>
應節誰窮造化端菊黄豺祭問應難紅窓透出鴛衾冷<lb/>
白草飛時雁塞寒露結芝蘭瓊屑厚日乾葵藿粉痕殘<lb/>
世間無比催揺落松竹同人肯更看<lb/>
　　　風<lb/>
城上隂凝勢莫窮土囊萍末兩難同飄來逺浪江湖際<lb/>
吹起暮塵京洛中飛雪蕭條殘臘節落花狼藉古行宫<lb/>
春能和煦秋揺落生殺還同造化功<lb/>
　　　㠶<lb/>
<pb n="KR4c0107_WYG_002-52a"/>
豈勞孤棹送行舟輕過天涯勢未休斷岸曉㸔殘月挂<lb/>
逺灣寒背夕陽秋川平直可追飛箭風健還能泝急流<lb/>
幸遇濟川恩不淺北溟東海更何愁<lb/>
　　　夢<lb/>
月落燈前閉北堂神魂交入杳冥鄉文通毫管醒来異<lb/>
武帝蘅蕪覺後香傅説已徴賢可輔周公不見恨何長<lb/>
生松十八年方應通塞人間豈合忙<lb/>
　　　東<lb/>
<pb n="KR4c0107_WYG_002-52b"/>
紫氣天元出故闗大明先照九垓間鼇山海上秦娥去<lb/>
鱸鱠江邊齊掾還青帝郊坰平似砥主人階級峻如山<lb/>
蟠桃樹在烟濤外解凍風高未得攀<lb/>
　　　西<lb/>
宻雲郊外已回秋日下崦嵫景懶收秦帝城高堅似鐵<lb/>
李斯書上曲如鈎寧惟東岳凌空秀更有長庚瞰曙流<lb/>
見説山傍偏出將氐𦍑降盡復何愁<lb/>
　　　南<lb/>
<pb n="KR4c0107_WYG_002-53a"/>
罩罩嘉魚憶此方送君前浦恨難量火山逺照蒼梧郡<lb/>
銅柱高標碧海鄉陸賈幾時來越島三閭何日濯滄浪<lb/>
鐘儀冠帯歸心阻蝴蝶飛園萬草芳<lb/>
　　　北<lb/>
雪滿遥天日影微李君出塞失良時窮溟駕浪鵾鵬化<lb/>
極海寄書鴻雁遲飛使報來猶未啟殘兵奔去杳難追<lb/>
可憐燕谷花間晩鄒律如何為一吹<lb/>
　　　雲<lb/>
<pb n="KR4c0107_WYG_002-53b"/>
漠漠沉沉向夕暉蒼梧巫峽兩相依天心白日休空蔽<lb/>
海上故山應自歸似蓋好臨千乘載如羅堪剪六銖衣<lb/>
為霖須救蒼生旱莫向西郊作雨稀<lb/>
　　　燕<lb/>
從待銜泥濺客衣百禽靈性較他稀何嫌何恨秋須去<lb/>
無約無期春自歸鵰鶚不容應自怪棟梁堪庇願相依<lb/>
吳王宫女嬌相襲合整雙毛預奮飛<lb/>
　　　蟬<lb/>
<pb n="KR4c0107_WYG_002-54a"/>
寒鳴寧與衆蟲同翼鬢緌冠豈道窮殻蜕已從今日化<lb/>
聲愁何似去年中朝催籬菊花開露暮促庭槐葉墜風<lb/>
從此最能驚賦客計居何處轉飛蓬<lb/>
　　　露<lb/>
鶴鳴先警雁來天洗竹沾花處處鮮散彩幾當蟬飲際<lb/>
凝光宜對蚌胎前朝垂苑草烟猶重夜滴宫槐月正圓<lb/>
怵惕與霜同降日蘋蘩思薦獨凄然<lb/>
　　　霞<lb/>
<pb n="KR4c0107_WYG_002-54b"/>
天際何人濯錦歸偏宜殘照與晨暉流為洞府千年酒<lb/>
化作靈山幾襲衣野燒焰連殊赫奕愁雲隂結乍依稀<lb/>
勞生願學長生術餐盡紅桃上漢飛<lb/>
　　　蒲<lb/>
濯秀盤根在碧流紫茵含露向晴抽編為細履隨君歩<lb/>
織作輕㠶送客愁疎葉稍為投餌釣宻叢還碍採蓮舟<lb/>
鴛鴦鸂鶒多情甚日日雙雙遶傍游<lb/>
　　　泉<lb/>
<pb n="KR4c0107_WYG_002-55a"/>
非鑿非疏出洞門源深流嶮合還分高成瀑布潄逋客<lb/>
清入御溝朝聖君迸滴幾山穿破石迅飛層嶠噴開雲<lb/>
舊齋一帶連松竹明月窓前枕上聞<lb/>
　　　烟<lb/>
燎野焚林見所從惹空横木展形容能滋甘雨隨車潤<lb/>
不並行雲逐客蹤晴鳥迴籠嘉樹薄春亭嬌幕好花濃<lb/>
有時片片風吹去海碧山青過幾重<lb/>
　　　閒<lb/>
<pb n="KR4c0107_WYG_002-55b"/>
不管人間是與非白雲流水自相依一瓢挂樹傲時代<lb/>
五栁種門吟落暉江上翠娥遺珮去岸邊紅袖採蓮歸<lb/>
客星辭得漢光武却坐東江舊蘚磯<lb/>
　　　忙<lb/>
雙競龍舟疾似風一星毬子兩明同平吳破蜀三除裡<lb/>
滅楚圖秦百戰中春近杜鵑啼不斷寒催歸雁去何窮<lb/>
兵還失路旌旗亂驚起紅塵似轉蓬<lb/>
　　　淚<lb/>
<pb n="KR4c0107_WYG_002-56a"/>
發事牽情不自由偶然惆悵即難收已聞抱玉沾衣濕<lb/>
見説迷途滿目流滴盡綺羅紅燭暗墜殘粧閣曉花羞<lb/>
世間何處偏留得萬㸃分明湘水頭<lb/>
　　　月<lb/>
碧落誰分造化權結霜凝雪作嬋娟寒蟾若不開三穴<lb/>
狡兔何從上九天莫見團圓明處逺須看彎曲鑒時偏<lb/>
郗詵樹老堯蓂換惆悵今年似去年<lb/>
　　　依温飛卿華清宫二十二韻<lb/>
<pb n="KR4c0107_WYG_002-56b"/>
地靈蒸水暖天氣待宸遊嶽拱蓮花秀峯高玉蕋秋朝<lb/>
元雕翠閣乞巧繡瓊樓碧海供驪嶺黄金絡馬頭五王<lb/>
更入帳七貴迭封侯夕雨鳴鴛瓦朝陽曄柘裘伊皋爭<lb/>
負鼎舜禹讓垂旒墜珥閒應拾遺釵醉不收飛烟籠劍<lb/>
㦸殘月照旌斿履朔求衣早臨陽解佩羞宫詞裁錦段<lb/>
御筆落銀鈎帝里新豐縣長安舊雍州雪衣傳貝葉蟬<lb/>
鬢挿山榴對景瞻瑶兔昇天駕綵虬<hi>此言遊月宫</hi>羽書陳北<lb/>
騎𤣥甲擐犀牛聖誥多屯否生靈少怨尤穹旻當有輔<lb/>
<pb n="KR4c0107_WYG_002-57a"/>
帷幄豈無籌鳯態傷紅艶鸞輿緩紫騮樹名端正在人<lb/>
欲夢魂休讖語山傍鬼塵銷隴畔丘重來芳草恨往事<lb/>
落花愁五十年鴻業東慿渭水流<lb/>
　　　尚書命題瓦硯<lb/>
逺向端溪得皆因郢匠成鑿山青靄斷啄石紫花輕散<lb/>
墨松香起濡毫藻句清入臺知價重着匣恐塵生守黑<lb/>
還全器臨池早著名春闈攜就處軍幙載將行不獨雄<lb/>
文陣兼能助筆耕莫嫌涓滴潤深染古今情洗處無瑕<lb/>
<pb n="KR4c0107_WYG_002-57b"/>
玷添時識滿盈蘭亭如見用敲戞有金聲<lb/>
　　　東風解凍省試<lb/>
暖氣飄蘋末凍痕消水中扇氷初覺泮吹海旋成空入<lb/>
律三春照朝宗萬里通岸分天影闊色照日光融波起<lb/>
輕揺緑鱗游乍躍紅殷勤排弱羽飛翥趂和風<lb/>
　　　和僕射二十四丈牡丹八韻<lb/>
帝王城裏看無故亦無新忍摘多縁借移栽未有因光<lb/>
隂嫌太促開落一何頻羞殺登牆女饒將解佩人蕊堪<lb/>
<pb n="KR4c0107_WYG_002-58a"/>
靈鳯啄香許白龍親素練籠霞曉紅粧帯臉春莫辭終<lb/>
夕醉易老少年身買取歸天上寧教逐世塵<lb/>
　　　釣絲竹<lb/>
籊籊拂清流堪維舴艋舟野蟲懸作餌溪月曲為鈎雨<lb/>
潤揺堦長風吹繞指柔若將諸樹比還使緑楊羞蠶婦<lb/>
非堯女漁人是子猷湖邊舊栽處長映讀書樓<lb/>
　　　尚書㑹仙亭咏薔薇寅坐中聨四韻晚歸緝所<lb/>
　　　　聨因成一篇<lb/>
<pb n="KR4c0107_WYG_002-58b"/>
結緑根株翡翠莖勾芒中夜刺猩猩景陽粧赴嚴鐘出<lb/>
楚峽神教暮雨晴躑躅豈能同日語玫瑰方可一時呈<lb/>
風吹嫩帯香苞展露灑啼思淚㸃輕阿母蕊宫期索去<lb/>
昭君榆塞闕賫行藂高恐礙含泥燕架穏宜棲報曙鶯<lb/>
鬭日只憂燒宻葉映堦疑欲讓雙旌含烟散纈佳人惜<lb/>
落地遺鈿少妓争丹渥不因輸繡段錢圓誰把買花聲<lb/>
海棠若要分流品秋菊春蘭兩恰平<lb/>
　　　和尚書詠泉山瀑布十二韻<lb/>
<pb n="KR4c0107_WYG_002-59a"/>
名齊火浣溢山椒誰把驚虹挂一條天外倚來秋水刃<lb/>
海心飛上白龍綃民田鑿斷雲根引僧圃穿通竹影澆<lb/>
噴石似烟輕漠漠濺崖如雨冷瀟瀟水中蠶緒纒蒼壁<lb/>
日裏虹精挂絳霄寒潄緑隂仙桂老碎流紅艶野桃夭<lb/>
千尋練寫長年在六出花開夏日消急恐劃分青嶂骨<lb/>
久應䙀裂翠微腰濯纓便可譏漁父洗耳還宜傲帝堯<lb/>
林際猿猱偏得飯岸邊烏鵲擬為橋赤城未到詩先寄<lb/>
廬阜曾遊夢已遥數夜積霖聲更逺郡樓欹枕聽良宵<lb/>
<pb n="KR4c0107_WYG_002-59b"/>
　　　自詠十韻<lb/>
只合滄洲釣與耕忽依螢燭愧功成未遊宦路叨卑宦<lb/>
纔到名場得大名梁苑二年陪衆客温陵十載佐雙旌<lb/>
錢財盡是侯王惠骨肉偕承里巷榮拙賦偏聞鐫印賣<lb/>
惡詩親見畫圖呈多栽桃李期春色闊鑿池塘許月明<lb/>
寒益衾裯饒美寢出乘車馬免徒行粗支菽粟防飢歉<lb/>
薄有盃盤偹送迎僧俗共憐棲隠樂妻孥同愛水雲清<lb/>
如今便死還甘分莫更嫌他白髪生<lb/>
<pb n="KR4c0107_WYG_002-60a"/>
　　　鏡中覽懐<lb/>
晨起梳頭忽自悲鏡中親見數莖絲從今休説龍泉劍<lb/>
世上恩讐報已遲<lb/>
　　　楚國史<lb/>
六國商於恨最多良弓休綰劍休磨君王不剪如簧舌<lb/>
再得張儀欲奈何<lb/>
　　　張儀<lb/>
荆楚南來又北歸分明舌在不應違懐王本是無心者<lb/>
<pb n="KR4c0107_WYG_002-60b"/>
籠得蒼蠅却放飛<lb/>
　　　薔薇<lb/>
朝露洗時如濯錦晩風飄處似遺鈿重門剩著黄金鏁<lb/>
莫被飛瓊摘上天<lb/>
　　　大夫松<lb/>
五樹旌封許歲寒挽柯攀葉也無端爭如澗底凌霜節<lb/>
不受秦王號此官<lb/>
　　　杏園<lb/>
<pb n="KR4c0107_WYG_002-61a"/>
杏苑簫聲好醉鄉春風嘉燕更無雙慿誰為謔穆天子<lb/>
莫把瑶池並曲江<lb/>
　　　蕉葉<lb/>
緑綺新裁織女機擺風揺日影離披只應青帝行春罷<lb/>
閒倚東牆卓翠旗<lb/>
　　　路傍草<lb/>
楚甸秦原萬里平誰教根向路傍生輕蹄繡轂長相蹋<lb/>
合是榮時不得榮<lb/>
<pb n="KR4c0107_WYG_002-61b"/>
　　　讀漢記<lb/>
布衣空手取中原勁卒雄師不足論楚國八千秦百萬<lb/>
豁開胸臆一時吞<lb/>
　　　李夫人<lb/>
不望金輿到錦帷人間樂極即須悲若言要識愁中貌<lb/>
也似君恩日日衰<lb/>
　　　其二<lb/>
招得香魂爵少翁九華燈燭曉還空漢王不及吳王樂<lb/>
<pb n="KR4c0107_WYG_002-62a"/>
且與西施死處同<lb/>
　　　明妃<lb/>
不用牽心恨畫工帝家無䇿及邊戎香魂若得昇明月<lb/>
夜夜還應照漢宫<lb/>
　　　馬嵬<lb/>
二百年來事逺聞從龍誰解盡如雲張均兄弟皆何在<lb/>
却是楊妃死報君<lb/>
　　　依韻贈南安方處士<lb/>
<pb n="KR4c0107_WYG_002-62b"/>
七貴五侯生肯退利塵名網死當抛黔婁寂寞嚴陵臥<lb/>
借問何人與結交<lb/>
　　　其二<lb/>
休把羸蹄踏雪霜書成何處獻君王嵩山好與浮丘約<lb/>
三十六峰雲外鄉<lb/>
　　　其三<lb/>
百萬衆僧不為僧比君知道僅誰能無家寄泊南安縣<lb/>
六月門前也似氷<lb/>
<pb n="KR4c0107_WYG_002-63a"/>
　　　其四<lb/>
兩鬢當春却似秋僻居誇近野僧樓落花明月皆臨水<lb/>
明月不流花自流<lb/>
　　　其五<lb/>
晉楚忙忙起戰塵龔黄門下有高人一畦雲薤三株竹<lb/>
席上先生未是貧<lb/>
　　　依韻答黄校書<lb/>
慈恩雁塔參差榜杏苑鶯花次第遊白日有愁猶可散<lb/>
<pb n="KR4c0107_WYG_002-63b"/>
青山高卧况無愁<lb/>
　　　傷進士謝庭皓<hi>大順中以詞賦著名與寅不相上下也時號錦繡帷</hi>
獻書猶未達明君何事先遊岱岳雲惟有春風䕶寃魄<lb/>
與生青草蓋孤墳<lb/>
　　　聞司空侍郎訃音<lb/>
園綺生雖逢漢室巢由死不謁堯階<hi>八徴不起</hi>夫君沒後何<lb/>
時葬合取夷齊隠處埋<lb/>
　　　偶題<lb/>
<pb n="KR4c0107_WYG_002-64a"/>
買骨須求騏驥骨愛毛宜採鳯凰毛駑駘燕雀堪何用<lb/>
仍向人前價例高<lb/>
　　　其二<lb/>
賦就長安振大名斬蛇功與樂天爭歸來延壽溪頭坐<lb/>
終日無人問一聲<lb/>
　　　猿<lb/>
宿有喬林飲有溪生來蹤跡逺塵泥不知心更愁何事<lb/>
每向深山夜夜啼<lb/>
<pb n="KR4c0107_WYG_002-64b"/>
　　　追和賈浪仙古鏡<lb/>
誰聞黄帝橋山塜明月飛光出九泉狼藉蘚痕磨不盡<lb/>
黒雲殘㸃汙秋天<lb/>
　　　蝴蝶<lb/>
不並難飛繭裏蛾有花芳處定經過天風相送輕飄去<lb/>
却笑蜘蛛漫織羅<lb/>
　　　其二<lb/>
冉冉雙雙拂畫欄佳人偷眼再三看莫欺翼短飛長近<lb/>
<pb n="KR4c0107_WYG_002-65a"/>
試就花間撲已難<lb/>
　　　其三<lb/>
栩栩無因繫得他野園荒徑一何多不聞絲竹誰教舞<lb/>
應仗流鶯為唱歌<lb/>
　　　新刺襪<lb/>
素手春溪罷浣紗巧裁明月半彎斜齊宫合贈東昏寵<lb/>
好歩黄金菡萏花<lb/>
　　　寄華山司空侍郎<lb/>
<pb n="KR4c0107_WYG_002-65b"/>
仙掌林中第一人鶴書時或問眠雲莫言踈野全無事<lb/>
明月清風肯放君<lb/>
　　　初夏戲作<lb/>
長養薫風拂曉吹漸開荷芰落薔薇青蟲也學莊周夢<lb/>
化作南園蛺蝶飛<lb/>
　　　尚書榮拜恩命寅疾中輒課惡詩二首以申攀<lb/>
　　　　讃<lb/>
明公家鑿鳯凰池弱冠封侯四海推富貴有期天授早<lb/>
<pb n="KR4c0107_WYG_002-66a"/>
闗河多難勅來遲昴星人傑當王佐黄石仙翁識帝師<lb/>
昨日詔書猶漏缺未言商也最能詩<lb/>
東郊迎入紫泥封此日天仙下九重三五月明臨闞澤<lb/>
百千人衆看王恭旗傍緑樹遥分影馬蹋浮雲不見蹤<lb/>
借問乘軺何處客相庭雄幕巻芙蓉<lb/>
　　　府主僕射王搏生日<lb/>
熊羆先兆慶垂休天地氤氳瑞氣浮李樹影籠周柱史<lb/>
昴星光照漢鄼侯數鍾龜鶴千年算律正乾坤八月秋<lb/>
<pb n="KR4c0107_WYG_002-66b"/>
勲業定應歸鼎鼐生靈豈獨化東甌<lb/>
　　　獻内翰楊侍郎<lb/>
窓開青瑣見瑶臺冷拂星辰逼上台丹鳯詔成中使取<lb/>
白龍香近聖君來欲言温署三緘口閑賦宫詞八斗才<lb/>
莫擬吟雲避榮貴廟堂玉鉉待鹽梅<lb/>
　<lb/>
　<lb/>
　徐正字詩賦巻二<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十三</head> <lb/>
    <p>
<pb n="KR4d0267_WYG_013-1a"/>
欽定四庫全書<lb/>
　劎南詩稾巻十三<lb/>
　　　　　　　　　　　　　宋　陸㳺　撰<lb/>
　　㝛黃僊觀兵火焚蕩之餘惟一殿突兀猶在黃僊<lb/>
　　　葢與許旌陽同時飛昇者<lb/>
㧞宅翛然上碧虗神僊豈亦愛吾廬重門不改雲山色<lb/>
古殿猶存劫火餘翠木蕭森高蔽日黄冠貧窶自畦蔬<lb/>
殘年安得長来此一椀松肪讀隱書<lb/>
<pb n="KR4d0267_WYG_013-1b"/>
　　玉隆得丹芝<lb/>
何用金丹九轉成手持芝草已身輕祥雲平地擁笙鶴<lb/>
便自西山朝玉京<lb/>
　　贈西山老人<lb/>
生世不把筆殘年惟灌園賃舂来竝舍賣畵到前村勤<lb/>
苦供租稅清貧遺子孫從来棲遁志剩欲與翁言<lb/>
　　病酒㝛土坊驛<lb/>
少時見酒喜欲舞老大畏酒如畏虎一日飲酒三日病<lb/>
<pb n="KR4d0267_WYG_013-2a"/>
客路那堪夜聞雨雨聲蕭蕭㝛空堂不寐始知更漏長<lb/>
賣藥思從伯休隱愛花却笑拾遺狂<lb/>
　　十一月上七日蔬飯騾嶺小店<lb/>
新秔炊飯白勝玉枯松作薪香出屋氷蔬雪菌競登槃<lb/>
瓦鉢氊巾俱不俗曉途微雨壓征塵午店清泉帶脩竹<lb/>
建谿小春初出碾一碗細乳浮銀粟老来畏酒厭芻豢<lb/>
却喜今朝食無肉尚嫌車馬苦縻人㑹入青雲騎白鹿<lb/>
　　進賢驛感懷<hi>明日當歸至臨川</hi>
<pb n="KR4d0267_WYG_013-2b"/>
環走幾千里馳歸亦再旬征途饒感慨訟牒費精神風<lb/>
雪常欺客文章本誤身小詩無傑思猶得當吟呻<lb/>
　　入臨川境馬上作<lb/>
投老縻身簿領間却因馬上得偷閒兼旬敢恨常為客<lb/>
一飯何曾不對山銅鏡無情欺白髪霜風有力散酡顏<lb/>
今宵要看浮橋月儘放征騑晚入闗<lb/>
　　别楊秀才<lb/>
歲暮江頭又語離淡煙衰草不勝悲俗人憒憒寧知子<lb/>
<pb n="KR4d0267_WYG_013-3a"/>
心事悠悠欲語誰燈暗想傾澆悶酒路長應和贈行詩<lb/>
人生但要身彊健一笑相從自有時<lb/>
　　發臨川<lb/>
見客道傍店添衣江上村陂長風浩浩山遠霧昏昏虗<lb/>
日人聲合凶年菜色繁扶衰歸北闕何以報君恩<lb/>
　　早行<lb/>
江路迢迢馬首東臨川一夢又成空日髙未泫晨霜白<lb/>
風勁先消卯酒紅山市人經饑饉後孤生身老道途中<lb/>
<pb n="KR4d0267_WYG_013-3b"/>
著身穩處君知否射的峯前臥釣篷<lb/>
　　白干舖别傅用之主簿<lb/>
我行忽百里送客亦已空傅子獨眷眷旦暮隨此翁謝<lb/>
之不肯去瘦馬衝北風泥濺及馬臆霜飛逼裘茸茅店<lb/>
得小語慨然念年凶不作兒女悲道義相磨礲我歸亦<lb/>
何為魚鳥愁池籠君乃臺閣人鸞鳳儀笙鏞若耶遶青<lb/>
山<hi>予草堂在若耶溪上</hi>天祿摩蒼穹此别各努力出處何必同<lb/>
　　過茱茰舖青松朱戸前臨大道絶似西陲亭驛悵<lb/>
<pb n="KR4d0267_WYG_013-4a"/>
　　　然有作<lb/>
茱茰小驛夕陽愁搔首臨風感舊遊渾似軍行散闗路<lb/>
但無鼔吹動涼州<lb/>
　　青溪道中行古松間因少留瀹茶而行<lb/>
露濕青松細細香旋呼拄杖踏斜陽三生舊發遊山願<lb/>
一卷新傳辟榖方雲外未論笙鶴近塵中實厭簿書忙<lb/>
拾樵汲磵俱清絶聊為煎茶一據牀<lb/>
　　弋陽縣江上書觸目<lb/>
<pb n="KR4d0267_WYG_013-4b"/>
縣前竒哉一江水日暮風吹碧鱗起客恨征塵忽如洗<lb/>
不用金篦刮眸子丹楓岸邊雪色蘆下有老翁方捕魚<lb/>
欲求妙思貌畫圖王維鄭䖍今世無<lb/>
　　乾封驛早行<lb/>
己巳被驛書乙亥戒徂兩扶衰犯霜露疲憊不可狀夜<lb/>
行星滿天晨起雞初唱槁枝燒代燭凍菜擷供餉三年<lb/>
走萬里天幸茍亡恙深知賦材薄自笑得名妄宣温望<lb/>
玉座何以待諮訪春江色如藍歸舟行可榜<lb/>
<pb n="KR4d0267_WYG_013-5a"/>
　　過江山縣浮橋有感<lb/>
堪笑行人日日忙又扶衰病過浮梁灘流急處水禽下<lb/>
桑葉空時村酒香枯枿敢懷貪雨露飢鴻自憫犯風霜<lb/>
宦途商略無安處早晩歸耕剡曲旁<lb/>
　　衢州早行書懐<lb/>
隣雞已三號殘燭無一寸參差發行槖迢逓望前頓滿<lb/>
靴霜若雪破面風抵刃敢辭行路難漸喜京邑近少年<lb/>
奉朝請親見堯授舜飄然如脫葉蹭蹬垂七閏風埃暗<lb/>
<pb n="KR4d0267_WYG_013-5b"/>
征袍歲月集衰鬢餘生迫歸休周行愧英俊<lb/>
　　杭頭晩興<hi>嚴州</hi>
山色蒼寒野色昏下程初閉驛亭門不須更把澆愁酒<lb/>
行盡天涯慣斷魂<lb/>
　　又<lb/>
落葉孤村晩下程癡雲殘日半隂晴篝爐火煖牀敷穏<lb/>
臥聽黄鴉穀穀聲<lb/>
　　行至嚴州壽昌縣界得請許免入奏仍除外官感<lb/>
<pb n="KR4d0267_WYG_013-6a"/>
　　　恩述懷<lb/>
曉傳尺一到江村拜起朝衣漬淚痕敢恨帝城如日遠<lb/>
喜聞天語似春温翰林惟奉還山詔湘水空招去國魂<lb/>
聖主恩深何力報時從天末望修門<lb/>
　　桐廬縣泛舟東歸<lb/>
桐江艇子去乘月笠澤老翁歸放慵一尺輪囷霜蟹美<lb/>
十分㶑灧社醅濃宦遊何啻路九折歸臥恨無山萬重<lb/>
醉裏試吹蒼玉笛為君中夜舞魚龍<lb/>
<pb n="KR4d0267_WYG_013-6b"/>
　　予欲自嚴買船下七里灘謁嚴光祠而歸㑹灘淺<lb/>
　　　陸行至桐廬始能泛江因得絶句<lb/>
客星祠下渺煙波欠我扁舟舞短蓑不為窮冬怕灘惡<lb/>
正愁此老笑人多<lb/>
　　又<lb/>
桐廬縣前艣聲急蒼煙茫茫白鳥雙亂山日落潮未落<lb/>
勝絶不减吴松江<lb/>
　　漁浦<lb/>
<pb n="KR4d0267_WYG_013-7a"/>
桐廬處處是新詩漁浦江山天下稀安得移家常住此<lb/>
隨潮入縣伴潮歸<lb/>
　　又<lb/>
漁翁持魚叩舷賣炯炯緑瞳雙臉丹我欲從之逝已遠<lb/>
菱歌一曲暮江寒<lb/>
　　蕭山<lb/>
素衣已免染京塵一笑江邊整幅巾入港緑潮深蘸岸<lb/>
披雲白墖遠招人功名姑付未来劫詩酒何孤見在身<lb/>
<pb n="KR4d0267_WYG_013-7b"/>
㑹向桐江謀小築浮家從此往来頻<lb/>
　　辛丑正月三日雪<lb/>
開歲尚殘冬佳哉雪意濃潤歸千里麥聲亂五更鐘簾<lb/>
隙收初密牆隅積已重龍團笑羔酒狐腋襲駝茸危檻<lb/>
臨欹竹幽忩聽墮松忽思西戌日憑堞待傳烽<hi>予從戎日嘗大</hi>
<hi>雪中登興元城上高興亭待平安火至</hi>
　　正月二十八日大雪過若耶溪至雲門山中<lb/>
山中看雪醉騎驢清賞真成十載無高壓孤峰増峭絶<lb/>
<pb n="KR4d0267_WYG_013-8a"/>
斜傾叢竹失枝梧松肪火暖眠僧榻芋糝羮香擁地爐<lb/>
病骨雖癯猶健在未應遽作臥遊圖<lb/>
　　雪中登雲泉上方<lb/>
滃滃雲堆上茫茫雪海中煎茶誇坐客打竹課蠻童氷<lb/>
谷鳴飢鶴煙汀立斷鴻歸来更堪喜葑火滿爐紅<hi>僧以葑為</hi>
<hi>火</hi>
　　衝雪至餘慶覺林雪連日不止<lb/>
策蹇清吟渉若耶灞橋猶恨近京華山前千頃誰種玉<lb/>
<pb n="KR4d0267_WYG_013-8b"/>
座上六時天散花林雀無聲溪彴斷炊煙不動竹籬斜<lb/>
勝遊更覺平生少未羨銀河泛客槎<lb/>
　　大雪歌<lb/>
若耶溪頭朝暮雪鴉鵲墮死長松折横飛忽已平屐齒<lb/>
亂㸃似欲粧簾纈放翁憑閣喜欲顚摩娑拄杖向渠說<lb/>
莫辭從我上嵯峨此景與子同清絶銀盃拌蜜非老事<lb/>
石鼎煎茶且時啜題詩但覺退筆鋒把酒未易生耳熱<lb/>
扶衰忍冷君勿笑報國寸心堅似鐵漁陽上谷要一行<lb/>
<pb n="KR4d0267_WYG_013-9a"/>
馬蹄蹴踏河氷裂<lb/>
　　雪霽歸湖上過千秋觀少留<lb/>
縱轡不嫌遠逢山猶一登夕陽陂渺渺殘雪墖層層折<lb/>
竹横遮道飢烏下啄氷欲歸還小駐倚杖對崚嶒<lb/>
　　二月四日作<lb/>
早春風力已輕柔瓦雪消殘玉半溝飛蝶鳴鳩俱得意<lb/>
東風應笑我閒愁<lb/>
　　新築山亭戲作<lb/>
<pb n="KR4d0267_WYG_013-9b"/>
危檻凌風出半空怪竒造化欲無功天垂繚白縈青外<lb/>
人在紛紅駭綠中日月匆匆雙轉轂古今杳杳一飛鴻<lb/>
酒酣獨臥林間石未許塵寰識此翁<lb/>
　　春晴出遊<lb/>
一春彊半病頗廢山澤遊今晨忽良已風日亦清柔朝<lb/>
飡具冷餅瘦骨辭重裘稺荷出溝港芳杜滿汀洲勿言<lb/>
酒苦薄一笑失百憂且當詠尋壑詎必賦登樓<lb/>
　　題山家壁<lb/>
<pb n="KR4d0267_WYG_013-10a"/>
山中無傳漏猿鳴知既夕芳藤上幽援素月照髙壁主<lb/>
人殊喜事歡若有夙昔稚子檠竹槃炊黍持餉客卜隣<lb/>
雖未辨清嘯聊自適衰病久廢詩筆端歎荆棘<lb/>
　　春晩風雨中作<lb/>
箕踞藜牀岸幅巾何妨病酒住湖濱駕風浪作連三日<lb/>
掃地花空又一春樂事清宵當秉燭畏途平地有摧輪<lb/>
頽然耐辱君無怪元是人間澹蕩人<lb/>
　　北忩<lb/>
<pb n="KR4d0267_WYG_013-10b"/>
九陌黄塵早暮忙幽人自愛北忩涼清吟微變舊詩律<lb/>
細字閒抄新酒方草木扶疎春已去琴書蕭散日初長<lb/>
破羌臨罷榰頤久又破銅匜半篆香<lb/>
　　山中晩興<lb/>
薄酒亦陶然偃蹇澗石側巾墮拄杖横意象頗自得青<lb/>
山受落日忽作玻瓈色躊躇不忍去下磴天已黑<lb/>
　　夜登山亭<lb/>
飛觀崢嶸天宇寛幽人半醉凭闌干三山渺𣺌鸞鶴遠<lb/>
<pb n="KR4d0267_WYG_013-11a"/>
七澤茫茫蓑笠寒清吹拂林横玉笛紫雲覆鼎熟金丹<lb/>
童顏緑鬢無人識回首塵寰一夢殘<lb/>
　　西村醉歸<lb/>
俠氣崢嶸葢九州一生常恥為身謀酒寧剩欠尋常債<lb/>
劎不虗施細碎讎<hi>見孟東野詩</hi>岐路凋零白羽箭風霜破弊<lb/>
黑貂裘陽狂自是英豪事村市歸来醉跨牛<lb/>
　　自詠<lb/>
三十年前接俊遊即今身世寄滄洲俚聲不辦諧韶頀<lb/>
<pb n="KR4d0267_WYG_013-11b"/>
暮氣寧能徹斗牛緑酒可人消永日黄鸝多事管閒愁<lb/>
吹笙跨鶴何時去剩欲平章太華秋<lb/>
　　閒中頗有四方之志偶得長句<lb/>
世論紛紛枉見仇吾身自計本悠悠讀書漸嬾惟思睡<lb/>
壓酒初成不怕愁蜀棧冷雲侵瘦馬楚江籠月繫孤舟<lb/>
興来㑹作飄然去更續騷人賦遠遊<lb/>
　　遣興<lb/>
緑髪凋零白髪多山林未死且婆娑無端忤俗坐狂耳<lb/>
<pb n="KR4d0267_WYG_013-12a"/>
甚欲讀書如嬾何雨過亂蓑堆野艇月明長笛和菱歌<lb/>
此中得意君須領莫愛車前印幾窠<lb/>
　　又<lb/>
遠簷新葉著啼鸎睡起東窓一榻横愁衮衮来疑有約<lb/>
春堂堂去恨無情鶻飛局上新棋勢龍吼牀頭古劎聲<lb/>
莫歎柴荆無客到緑尊還對莫山傾<lb/>
　　醉題<lb/>
坎止流行五十秋胷中不解著閒愁浩歌野渡驚雲起<lb/>
<pb n="KR4d0267_WYG_013-12b"/>
狂舞空庭挽月留性本自然憎截鶴器非大受愧函牛<lb/>
平生最愛嚴灘路早晚貂裘換釣舟<lb/>
　　小園<lb/>
小園煙草接隣家桑柘陰陰一徑斜臥讀陶詩未終巻<lb/>
又乘微雨去鋤瓜<lb/>
　　又<lb/>
歴盡危機歇盡狂殘年惟有付耕桑麥秋天氣朝朝變<lb/>
蠶月人家處處忙<lb/>
<pb n="KR4d0267_WYG_013-13a"/>
　　又<lb/>
村南村北鵓鴣聲水刺新秧漫漫平行遍天涯千萬里<lb/>
却從隣父學春耕<lb/>
　　又<lb/>
少年壯氣吞殘虜晚覺丘樊樂事多駿馬寶刀俱一夢<lb/>
夕陽閒和飯牛歌<lb/>
　　歩虗<lb/>
微風吹碧海細細生龍鱗半醉騎一鶴去謁青華君歸<lb/>
<pb n="KR4d0267_WYG_013-13b"/>
来天風急吹我過緱山鏘然哦詩聲清曉落人間人間<lb/>
仰視空浩浩遠孫白髪塵中老初見姬翁禮樂新千九<lb/>
百年如電掃<lb/>
　　又<lb/>
瀛海日月淵蓬壺仙聖宅駕鶴一時遊海面日夜窄人<lb/>
生蜉蝣耳一鬨瓦甕中天地廣如許誰能發其蒙丹書<lb/>
千巻藏一塵子能求之勿從人晴窓趺坐春滿腹崑崙<lb/>
待得丹芝熟<lb/>
<pb n="KR4d0267_WYG_013-14a"/>
　　又<lb/>
曩者過洛陽宮闕侵雲起今者過洛陽蕭然但荒壘銅<lb/>
駝臥深棘使我惻愴多可憐陌上人亦復笑且歌世事<lb/>
茫茫幾成壞萬人看花身獨在北邙秋風吹野蒿古冢<lb/>
漸平新冢髙<lb/>
　　又<lb/>
一瓢小如繭芳醪溢其中醉此一市人吾瓢故無窮不<lb/>
言術神竒要是心廣大觴豆有德色笑子乃爾隘岳陽<lb/>
<pb n="KR4d0267_WYG_013-14b"/>
樓中横笛聲分明為子説長生金丹養成不自服度盡<lb/>
世人朝玉京<lb/>
　　醉中登避俗臺<lb/>
半醉行歌上古臺脫巾散髪謝氛埃但知禮豈為我設<lb/>
莫管客從何處来剡曲煙波菱蔓滑耶溪風露藕花開<lb/>
老来世事渾成嬾一櫂幽尋未擬回<lb/>
　　立秋前三日夜坐庭中偶賦<lb/>
絳闕清都侍宴還天風揺珮夜珊珊月輪桂滿蟾初冷<lb/>
<pb n="KR4d0267_WYG_013-15a"/>
星渚橋空鵲尚閒一鶴每臨雲雨上幾人虗老市朝間<lb/>
試將綠髮窺清鏡未愧僊姝玉鍊顏<hi>李文饒詩云河漢女玉鍊顏雲軿往</hi>
<hi>往到人間</hi>
　　南堂臥觀月<lb/>
河漢横斜星㝛稀臥看涼月入窓扉恍如北戍梁州日<lb/>
睡覺清霜滿鐵衣<lb/>
　　夜坐獨酌<lb/>
玉宇沉沉夜向闌跨空飛閣倚高寒一壺清露来雲表<lb/>
<pb n="KR4d0267_WYG_013-15b"/>
聊為幽人洗肺肝<lb/>
　　夜興<lb/>
鶴瘦龜飢與靜宜更闌徙倚竝清池月當三五初盈夜<lb/>
河直西南欲落時浩浩醉歌羣鶩起翩翩孤影角巾欹<lb/>
飛僊授我青瑶簡索賦山中夜興詩<lb/>
　　月夜泛小舟湖中三更乃歸<lb/>
落日愁思把釣鈎南隣借得采菱舟湖心月上明如晝<lb/>
樹杪風生冷逼秋壯歲功名慚汗馬暮年心事許沙鷗<lb/>
<pb n="KR4d0267_WYG_013-16a"/>
桐江一葉眞竒䇿莫為兒曹作滯留<lb/>
　　無題<lb/>
半醉凌風過月旁水精宮殿桂花香素娥定赴瑶池宴<lb/>
侍女皆騎白鳳凰<lb/>
　　又<lb/>
出繭脩眉淡薄粧丁東環佩立西廂人間浪作新秋感<lb/>
銀闕瓊樓夜夜涼<lb/>
　　自山中夜行還湖上<lb/>
<pb n="KR4d0267_WYG_013-16b"/>
火雲崢嶸水車鳴行人畏熱不敢寧蕭然一馬兩園丁<lb/>
缺月照我影伶俜荒鷄起早忽再唱北斗低盡餘三星<lb/>
扁舟菱歌正嫋嫋叢冢鬼火何熒熒迎人漸見鏡湖白<lb/>
回首已失秦山青道邊野店得小憩一盃濁酒傾殘瓶<lb/>
登盤絶愛畦韭美轑釜未厭谿鱗腥丈夫所要飽辛苦<lb/>
文叔尚困蕪蔞亭<lb/>
　　大風<lb/>
今年毒熱不可支白汗如雨愁纖絺皇天悔禍為一洗<lb/>
<pb n="KR4d0267_WYG_013-17a"/>
秋風作意来如期聲如怒濤撼坤軸夜半折我南齋竹<lb/>
幽人晨起得竒觀鳳尾襳襹一窓緑<lb/>
　　新秋<lb/>
天河漸近鵲橋時一夜風吹斗柄移金井梧桐元未覺<lb/>
畫廊蟋蟀已先知青燈耿耿還相伴白髪蕭蕭只自悲<lb/>
猶勝玉門闗外客臥聽沙雁數歸期<lb/>
　　月夕睡起獨吟有懷建康叅政<lb/>
月上虗堂一榻横斷香漠漠欲三更隔簾清露挾秋氣<lb/>
<pb n="KR4d0267_WYG_013-17b"/>
繞樹驚鴉啼月明只怪夢尋千里道不知愁作幾重城<lb/>
苦吟更恨知心少西望金陵闕寄聲<lb/>
　　病瘧後偶書<lb/>
秋色已蕭然曲肱清夜眠孤燈欺病後薄酒慰愁邊藥<lb/>
物從人乞文章畏客傳惟應一篷艇湖海送凋年<lb/>
　　秋日聞蟬<lb/>
斷角斜陽觸處愁長亭搔首晩悠悠世間最是蟬堪恨<lb/>
送盡行人更送秋<lb/>
<pb n="KR4d0267_WYG_013-18a"/>
　　感秋<lb/>
南山射虎漫豪雄投老還郷一秃翁世味掃除和蠟盡<lb/>
生涯零落併錐空秋驚蠧葉凋殘緑病著衰顏失舊紅<lb/>
笠澤松陵家世事一竿惟是待西風<lb/>
　　南軒<lb/>
今年秋早涼七月已蕭然南軒修竹下枕簟終日眠時<lb/>
將半殘夢聽此欲斷蟬推枕起太息四序忽已遷功名<lb/>
墮渺莽衰疾方沈緜新月獨多情窺窓澹姢姢<lb/>
<pb n="KR4d0267_WYG_013-18b"/>
　　夜坐<lb/>
虗堂夜無寐顧影歎竛竮露濕螢黏草雲迷雁落汀舊<lb/>
書開蠧簡濁酒倒殘缾流落知無憾危機實飽經<lb/>
　　新涼書事<lb/>
臥看鳥篆印蒼苔窓户涼生亦樂哉鳴樹亂蟬催日落<lb/>
拂堦飛葉報秋来病餘已覺身如寄醉裏却憐心尚孩<lb/>
排日從今占幽事折殘籬菊探溪梅<lb/>
　　聞蟬思南鄭<lb/>
<pb n="KR4d0267_WYG_013-19a"/>
昔在南鄭時送客襃谷口金羈叱撥駒玉盌蒲萄酒醉<lb/>
歸渉漾水鳴蟬在髙栁回鞭指秦中所懼壯心負人生<lb/>
豈易料蹭蹬十年後蟬聲怳如昔而我已白首逆冦亡<lb/>
形具輿地淪陷久豈無好少年共取印如斗<lb/>
　　憶昔<lb/>
憶昔浮江發劎南夕陽船尾每相衘楠隂暗處尋髙寺<lb/>
荔子紅時㝛下巖<hi>高寺在瀘州下巖在雲安軍</hi>硤口烹猪賽龍廟沙<lb/>
頭伐鼓挂風帆區區陳迹何由記惟有征塵尚滿衫<lb/>
<pb n="KR4d0267_WYG_013-19b"/>
　　病中夜興<lb/>
病瘧秋来久未平草堂遥夜不勝清疾風遞響驚林葉<lb/>
列㝛收芒避月明百計不能逃白髪一生堪笑役虗名<lb/>
釣車且作桐江夢莫念安西萬里行<lb/>
　　秋夜<lb/>
秋氣侵帷夢不成一燈西壁翳還明風髙露井無桐葉<lb/>
雨急煙村有雁聲擊筑誰同燕市飲賃舂方作㑹稽行<lb/>
從来自許知何等堪歎江湖白髪生<lb/>
<pb n="KR4d0267_WYG_013-20a"/>
　　謝張時可通判贈詩編<lb/>
聖朝中興六十年君家文武何聨翩先生劎履冠麟閣<lb/>
後嗣簪槖陪甘泉流傳到君愈卓犖投我千篇皆傑作<lb/>
未分玉帳萬貔貅且擅詩人一丘壑爾来士氣日靡靡<lb/>
文章光燄伏不起君今已似驥籋雲更看他年鯤擊水<lb/>
　　酬莊器之賢良見贈<lb/>
先朝六科親策士事業功名何壯偉元祐復科財數年<lb/>
所得四三俄復止中興思賢形夢想屢詔自是朝廷美<lb/>
<pb n="KR4d0267_WYG_013-20b"/>
紈袴小兒壞人事賜帛西歸困嘲詆諸公相視歎才難<lb/>
一士臥雲誰挽起跨驢過我時共語晁董千年元不死<lb/>
髙談亹亹有脉絡横得虗名吾可恥烏巾白紵塞路衢<lb/>
砥柱頹波望吾子<lb/>
　　舟過樊江憩民家具食<lb/>
旅食何妨美蕨薇夕陽来叩野人扉蕭蕭短鬢秋初冷<lb/>
寂寂空村歲薦饑蓼岸刺船驚雁起煙陂吹笛喚牛歸<lb/>
詩情剩向窮途得蹭蹬人間未必非<lb/>
<pb n="KR4d0267_WYG_013-21a"/>
　　舟中作<lb/>
斷岸飲觳觫清波跳噞喁紅橋未斜日白墖已昏鐘詩<lb/>
律與年邁客愁如酒濃宋公題壁處横靄抱孤峰<hi>稱心寺有</hi>
<hi>宋考功詩而予所未到望之慨然</hi>
　　九月三日泛舟湖中作<lb/>
兒童隨笑放翁狂又向湖邊上野航魚市人家滿斜日<lb/>
菊花天氣近新霜重重紅樹秋山晚獵獵青帘社酒香<lb/>
隣曲莫辭同一醉十年客裏過重陽<hi>予自庚寅至辛丑始見九日于故山</hi>
<pb n="KR4d0267_WYG_013-21b"/>
　　霜天晩興<lb/>
薄霜門巷不勝清小立湖邊夕照明紅顆帶芒収晩稻<lb/>
緑苞和葉摘新橙閒評琴價留僧話靜聽松聲領鶴行<lb/>
壯志消磨渾欲盡西風莫動玉闗情<lb/>
　　九月六日小飲醒後作<lb/>
短劎悲秦俠髙歌憶楚狂酒醒愁衮衮香冷夢倀倀屋<lb/>
老垣衣茂池深石髪長地爐須早計衰病怯新霜<lb/>
　　書悲<lb/>
<pb n="KR4d0267_WYG_013-22a"/>
今日我復悲堅臥腳踏壁古来共一死何至爾寂寂秋<lb/>
風兩京道上有邊馬跡和戎壯士廢憂國清淚滴闗河<lb/>
入指顧忠義勇推激常恐埋山丘不得委鋒鏑立功老<lb/>
無期建議賤非職賴有墨成池淋漓豁胸臆<lb/>
　　又<lb/>
丈夫孰能窮吐氣成虹霓釀酒東海乾累麴南山齊平<lb/>
生搴旗手頭白歸扶犁誰知蓬忩夢中有鐵馬嘶何當<lb/>
受詔出函谷封丸泥築城天山北開府蕭闗西萬里掃<lb/>
<pb n="KR4d0267_WYG_013-22b"/>
塵煙三邊無鼓鼙此意恐不遂月明號荒雞<lb/>
　　中夜起出門月露浩然歸坐燈下有賦<lb/>
月白萬瓦霜露重四山雨開門忽驚歎秋色已如許去<lb/>
蜀如昨日坐閱四寒暑無才屏朝蹟有罪宜野處平生<lb/>
萬里心收歛臥環堵朱顏逝不留白髪生幾縷人言尺<lb/>
蠖屈要有黄鵠舉功名非老事歲晩忍羈旅<lb/>
　　新寒<lb/>
病怯新寒欲不禁南忩擁褐夜愔愔江湖跌宕送餘日<lb/>
<pb n="KR4d0267_WYG_013-23a"/>
書劎蕭條孤壯心杜曲新愁隨斷雁遼陽遺恨入疎砧<lb/>
此懷擬向何人說賴有昏燈伴苦吟<lb/>
　　幽居<lb/>
松陵甫里舊家風晩節何妨號放翁衰極睡魔殊有力<lb/>
愁多酒聖欲無功一編蠧簡晴窓下數捲<hi>一作掩</hi>疎籬落<lb/>
木中退士所圖惟一飽諸公好為致年豐<lb/>
　　醉中歩月湖上<lb/>
閏餘時節早天氣已凄冷悠哉曵杖行樂此清夜永霜<lb/>
<pb n="KR4d0267_WYG_013-23b"/>
風鎪病骨林月寫孤影新詩得復忘薄酒吹易醒浮生<lb/>
役聲利百歲常鼎鼎清遊倘可繼終老謝人境<lb/>
　　東村<lb/>
塘路東頭烏桕林偶攜藤杖得幽尋桃源阡陌自来往<lb/>
輞口雲山無古今遠浦過帆供極目暮天横雁入微吟<lb/>
歸来更覺愁無那剩放燈前酒椀深<lb/>
　　西村<lb/>
湖塘西去兩三家杖履經行日欲斜蹙蹙水紋生細縠<lb/>
<pb n="KR4d0267_WYG_013-24a"/>
蜿蜿沙路臥修蛇旱餘蟲鏤園蔬葉寒淺蜂爭野菊花<lb/>
老去郊居多樂事脫巾未用歎蒼華<lb/>
　　題張幾仲所藏醉道士圖<lb/>
千載風流賀季真畫圖髣髴見精神邇来祭酒皆巫祝<lb/>
眼底難逢此輩人<lb/>
　　又<lb/>
臥聽牀頭壓酒聲起行籬下摘新橙一尊久欠敲門客<lb/>
風味何人似麴生<lb/>
<pb n="KR4d0267_WYG_013-24b"/>
　　山園草間菊數枝開席地獨酌<lb/>
屋東菊畦蔓草荒瘦枝出草三尺長碎金狼藉不堪摘<lb/>
掃地為渠持一觴日斜大醉叫墮幘野花村酒何曾擇<lb/>
君不見詩人跌宕例如此蒼耳林中留太白<lb/>
　　湖村月夕<lb/>
客路風塵化素衣閒愁冉冉鬢成絲平生不負月明處<lb/>
神女廟前聞竹枝<lb/>
　　又<lb/>
<pb n="KR4d0267_WYG_013-25a"/>
錦城曾醉六重陽回首秋風每斷腸最憶銅壺門外路<lb/>
滿街歌吹月如霜<lb/>
　　又<lb/>
金尊翠杓猶能醉狐帽貂裘不怕寒安得驊騮三萬疋<lb/>
月中鼓吹渡桑乾<lb/>
　　又<lb/>
誰持緑酒醉幽人鶴氅笻枝發興新今夜湖邊有竒事<lb/>
青山缺處涌氷輪<lb/>
<pb n="KR4d0267_WYG_013-25b"/>
　　卯酒徑醉走筆<lb/>
少時憑酒剩狂顚摘㝛縁雲欲上天才盡氣衰空自笑<lb/>
一盃纔放已頽然<lb/>
　　山中望籬東楓樹有懷成都<lb/>
五門西角紅樓下一樹丹楓馬上看回首舊遊如夢裏<lb/>
西風吹淚倚闌干<hi>紅樓蜀王所作在五門西南隅</hi>
　　暮秋有懷王四季夷<lb/>
鏡湖西畔小茅茨紅葉黃花秋晚時天闊素書無雁寄<lb/>
<pb n="KR4d0267_WYG_013-26a"/>
夜闌清夢有燈知功名蹭蹬初何憾朋舊乖離未免悲<lb/>
遥想扁舟五湖口阻風中酒又成詩<lb/>
　　幽居<lb/>
老子堪咍老轉癡幽居喜及早寒時芋魁加糝香出屋<lb/>
菰首芼羮甘若飴<hi>菰首茭白也</hi>顚倒朱黄思誤字縱横黑白<lb/>
戲拈棋此懷敢向今人說骨朽諸賢却見知<lb/>
　　有懷<lb/>
笻杖斜斜倚素屏北忩遥夜冷如氷何時得與平生友<lb/>
<pb n="KR4d0267_WYG_013-26b"/>
作字觀書共一燈<lb/>
　　對酒<lb/>
醫從和扁来未著却老方吾晩乃得之莫如麴糵良一<lb/>
盃臉生春況復累十觴坐令桃花紅換盡霜葉黄看鏡<lb/>
喜欲舞追還少年狂但恨寶釵樓胡沙隔咸陽芳華雖<lb/>
無恙萬里遥相望<hi>寶釵樓咸陽旗亭也芳華樓在成都合江園</hi>感歎徑投枕<lb/>
悲歡兩茫茫<lb/>
　　初冬<lb/>
<pb n="KR4d0267_WYG_013-27a"/>
鉏犂滿野及冬耕時聽兒童叱犢聲逐客固宜安散地<lb/>
閒民何幸樂昇平雪花漫漫蕎將熟綠葉離離薺可烹<lb/>
飯飽身閒書有課西忩来趂夕陽明<lb/>
　　晝寢夢一客相過若有舊者夷粹可愛既覺作絶<lb/>
　　　句記之<lb/>
夢中何許得嘉賓對影胡牀岸幅巾石鼎烹茶火煨栗<lb/>
主人坦率客情真<lb/>
　　書歎<lb/>
<pb n="KR4d0267_WYG_013-27b"/>
多病文園苦滯留時時浩歎攬貂裘縱無夜雨何曾寐<lb/>
不為秋風也自愁今歲頓驚絲鬢改此生難繼錦江遊<lb/>
欲談舊事無人共日落鴉歸又倚樓<lb/>
　　督下麥雨中夜歸<lb/>
細雨闇村墟青煙濕廬舍兩兩犢竝行陣陣鴉續下紅<lb/>
稠水際蓼黄落屋邊柘力作不知勞歸路忽已夜犬吠<lb/>
闖籬隙燈光出門罅豈惟露沾衣乃有泥沒胯誰憐甫<lb/>
里翁白首學耕稼未言得一飽此段已可畵<lb/>
<pb n="KR4d0267_WYG_013-28a"/>
　　霜曉肩輿行湖上<lb/>
去去出柴闗巾車古陌間晨霜染丹葉㝛霧淡青山登<lb/>
覽身猶健歌呼酒每慳殷勤鏡湖水聊為照衰顏<lb/>
　　杜門<lb/>
寂寞山深處崢嶸歲暮時燒灰除菜蝗<hi>讀如横字去聲</hi>送芋謝<lb/>
牛醫筧水晨澆藥燈忩夜覆棋杜門君勿怪遲暮少新<lb/>
知<lb/>
　　横塘<lb/>
<pb n="KR4d0267_WYG_013-28b"/>
横塘南北埭西東拄杖飄然樂未窮農事漸興人滿野<lb/>
霜寒初重雁横空參差樓閣髙城上寂歴村墟細雨中<lb/>
新買一蓑苔様緑此生端欲伴漁翁<hi>是日偶買蓑衣甚妙</hi>
　　書事寄良長老<lb/>
素屏烏几野人廬山色蒼寒十月初雨足四郊耕欲遍<lb/>
霜髙萬木脫無餘一尊忩下澆愁酒數巻牀頭引睡書<lb/>
寄語住菴劉老㝛不應隨俗向人疎<lb/>
　　食薺十韻<lb/>
<pb n="KR4d0267_WYG_013-29a"/>
舍東種早韭生計似庾郎舍西種小菓戲學蠶叢郷惟<lb/>
薺天所賜青青被陵岡珍美屏鹽酪耿介凌雪霜采擷<lb/>
無闕日烹餁有祕方候火地爐煖加糝沙鉢香尚嫌雜<lb/>
筍蕨而況汙膏粱炊秔及鬻䴵得此生輝光吾饞實易<lb/>
足捫腹喜欲狂一掃萬錢食終老稽山旁<lb/>
　　冬煖頗有春意追憶成都昔遊悵然有作<lb/>
濯錦江邊罨畵樓金鞭曾護犢車遊紛紛萬事反乎覆<lb/>
落落一身淹此留刻燭賦詩空入夢傾家釀酒不供愁<lb/>
<pb n="KR4d0267_WYG_013-29b"/>
探春歌吹應如昨亦有朋儕記我不<lb/>
　　忽忽<lb/>
忽忽復悠悠頻驚歲月遒若無船貯酒將奈斛量愁列<lb/>
炬燕宮夜<hi>成都故蜀時燕王宮今屬張氏海棠為一城之冠</hi>呼鷹漢廟秋<hi>南鄭漢高</hi>
<hi>帝廟予從戎時多獵其下</hi>凋年莫多感夢境付滄洲<lb/>
　　醉書山亭壁<lb/>
物外陽狂五百年扁舟又繫鏡湖邊飛昇未抵簮花樂<lb/>
遊宦何如聽雨眠緑蟻灔尊芳醞熟黑蛟落紙草書顚<lb/>
<pb n="KR4d0267_WYG_013-30a"/>
忽拈玉笛横吹去說與傍人是地仙<lb/>
　　十月旦日至近村<lb/>
鴨脚葉黄烏臼丹草煙小店風雨寒荒年人家雞黍迮<lb/>
芋羮豆飯供時節村童上牛踏牛鼻吹笛聲長入雲際<lb/>
今年雖飢却少安縣吏不来官放稅<lb/>
　　蔬圃絶句<lb/>
擬種蕪菁已是遲晩菘早韭恰當時老夫要作齋盂備<lb/>
乞得青秧趂雨移<lb/>
<pb n="KR4d0267_WYG_013-30b"/>
　　又<lb/>
百錢新買綠蓑衣不羨黄金帶十圍枯栁坡頭風雨急<lb/>
憑誰畵我荷鉏歸<lb/>
　　又<lb/>
青青蔬甲早寒天想像登盤已墮涎更欲鉏畦向東去<lb/>
園丁来報竹行鞭<lb/>
　　又<lb/>
瓦疉浮屠盆作池池邊紅蓼両三枝貪看忘却還家飯<lb/>
<pb n="KR4d0267_WYG_013-31a"/>
恰似兒童放學時<lb/>
　　又<lb/>
小橋只在槿籬東溝水穿籬曲折通煙雨空濛最堪樂<lb/>
從敎打濕敗天公<lb/>
　　又<lb/>
衝雨衝風不怕寒晩来日出短蓑乾遶畦拾塊真為樂<lb/>
莫作陶公運甓看<lb/>
　　又<lb/>
<pb n="KR4d0267_WYG_013-31b"/>
嬾隨年少愛花狂且伴羣兒鬭草忙行遍山南山北路<lb/>
歸時新月浸横塘<lb/>
　　冬夜不寐至四鼓起作此詩<lb/>
秦吴萬里車轍遍重到故郷如隔生歲晚酒邊身老大<lb/>
夜闌枕畔書縱横殘燈無焰穴鼠出槁葉有聲村犬行<lb/>
八十將軍能滅敵白頭吾欲事功名<hi>髙麗有讖云當有八十老將平之李</hi>
<hi>英公實膺是讖</hi>
　　蔬圃<lb/>
<pb n="KR4d0267_WYG_013-32a"/>
山翁老學圃自笑一何愚磽瘠財三畝勤劬賴兩奴正<lb/>
方畦畵局微潤土融酥翦闢荆榛盡鉏犁磊塊無過溝<lb/>
横略彴聚甓起浮屠<hi>拾園中瓦礫作小墖</hi>隙地成𤓰援餘功及芋<lb/>
區如絲細生菜似鴨爛蒸壺此事今真辦東歸不為鱸<lb/>
　　夢中作<lb/>
拓地移屯過酒泉第功圖像上凌煙事權皂纛兼黄鉞<lb/>
冨貴金貂映玉蟬油築毬場飛騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>錦裁歩障貯嬋娟<lb/>
擁塗士女千層看應記新豐舊少年<lb/>
<pb n="KR4d0267_WYG_013-32b"/>
　　村居酒熟偶無肉食煑菜羮飲酒<lb/>
歌鳳倀倀類楚狂畏犧齪齪笑蒙莊著書幸可俟後世<lb/>
對客從嗔臥大牀三畝青蔬了盤筯一缸濁酒具盃觴<lb/>
丈夫窮達皆常事富貴何妨食萬羊<hi>李文饒嘗遇異人云平生當食萬羊</hi>
　　辛丑十月諸公餽酒偶及百榼戲題長句<lb/>
喜事諸公尚見存尺書時到爵羅門已邀風月成三友<lb/>
聊對湖山倒百尊醉墨淋漓動髙壁狂歌悲壯落前村<lb/>
悠然睡起西忩黑一㸃青燈又斷魂<lb/>
<pb n="KR4d0267_WYG_013-33a"/>
　　灌園<lb/>
少攜一劎行天下晚落空村學灌園交舊凋零身老病<lb/>
輪囷肝膽與誰論<lb/>
　　幽居<lb/>
破屋頽垣霧雨昏幽人終日掩柴門因鋤衰草通南阜<lb/>
偶洗叢篁見北村裋褐竒温等狐腋寒蔬脆美敵熊蹯<lb/>
冬来酒戸微增舊萬事應須付一尊<lb/>
　　日出入行<lb/>
<pb n="KR4d0267_WYG_013-33b"/>
吾聞開闔来白日行長空扶桑誰曾到崦嵫不可窮但<lb/>
見旦旦升天東但見暮暮入地中使我倐忽成老翁鏡<lb/>
裏衰鬢成霜蓬我願一日一百二十刻我願一生一千<lb/>
二百歲四海諸公常在座緑酒金尊終日醉高樓錦繡<lb/>
中天開樂作畵鼔如春雷歡爾白日無西頽常行九十<lb/>
萬里胡為哉<lb/>
　　午醉徑睡比覺己甲夜矣<lb/>
自我歸城西已復再見冬雖未挂衣冠其實則老農好<lb/>
<pb n="KR4d0267_WYG_013-34a"/>
事或餉酒石室酒最醲一醉輒至暮臥聞湖寺鐘心安<lb/>
病自除衾煖夢欲重化作孤鶴去雲崦巢長松<lb/>
　　簡蘇訓直判院莊器之賢良<lb/>
行盡天涯白髪新槿籬竹屋著閒身讀書達旦失衰病<lb/>
食菜終年安賤貧正使寄聲無薛孟不妨同里有荀陳<lb/>
從今杖履時相過花栁村村次第春<lb/>
　　醉眠曲<lb/>
老夫暮年少嗜好但願無事終日眠斜風急雨勢方横<lb/>
<pb n="KR4d0267_WYG_013-34b"/>
低忩小閣且幽妍爐紅酒緑足閒暇橙黄蟹紫窮芳鮮<lb/>
一盃一盃意忽倦徑撥紙帳投蠻氊鼻間鼾聲欲撼屋<lb/>
手中書冊正墮前不知挍事白中聖那惜門生嘲腹便<lb/>
讀書萬巻晚乃悟妙哉此訣祕不傳是醒是醉人莫測<lb/>
非夢非覺中了然駸駸百年露電速鼎鼎一世膏火煎<lb/>
金丹九轉顧未暇且向人間稱睡僊<lb/>
　　冬夜<lb/>
歲晚風霜惡將如遥夜何殘燈挑更暗寒犬吠偏多支<lb/>
<pb n="KR4d0267_WYG_013-35a"/>
枕成孤詠懷人起浩歌梅花不解飲誰伴醉顏酡<lb/>
　　又<lb/>
忽忽流年恨悠悠獨夜情向人燈欲語遶舍露如傾夢<lb/>
每輕千里愁偏怯五更殷勤桑落酒好為解餘酲<lb/>
　　夜話贈華師<lb/>
少喜洛陽俠今成衡嶽僧深培地爐火明照佛龕燈衰<lb/>
鬢晨霜白禪心古澗澄猶能遍參在為我買行縢<lb/>
　　臥病書懷<lb/>
<pb n="KR4d0267_WYG_013-35b"/>
衮衮年光挽不留即今已白五分頭病中對酒猶思醉<lb/>
夢裏逢人亦説愁青海戰雲臨賊壘黑山飛雪灑貂裘<lb/>
丈夫有志終難料憔悴漁村死即休<lb/>
　　病中絶句<lb/>
酒錢自昔從人乞詩思出門何處無青篛織篷菅織席<lb/>
此生端欲老江湖<lb/>
　　又<lb/>
半脫貂裘雪滿鞍慣將豪舉壓儒酸病来意氣渾非昨<lb/>
<pb n="KR4d0267_WYG_013-36a"/>
一炷香煙帳底看<lb/>
　　又<lb/>
酒味醺人睡味濃午時髙枕到昏鐘經旬不見西忩日<lb/>
世上應無嬾似儂<lb/>
　　又<lb/>
造物今年憫我勞㣲痾得遂閉門髙黄紬被暖青氊穩<lb/>
不怕郊原雪意豪<lb/>
　　又<lb/>
<pb n="KR4d0267_WYG_013-36b"/>
青熒猶有佛燈明㸃滴時聞竹露聲欲睡不成還起坐<lb/>
麗譙風順報三更<lb/>
　　又<lb/>
少時談舌挾風雷病後逢人口嬾開安得東臯隱君子<lb/>
相看無語只衘盃<lb/>
　　蔬園雜詠<lb/>
　　　菘<lb/>
雨送寒聲滿背蓬如今真是荷鋤翁可憐遇事常遲鈍<lb/>
<pb n="KR4d0267_WYG_013-37a"/>
九月區區種晚菘<lb/>
　　　蕪菁<lb/>
往日蕪菁不到吴如今幽圃手親鉏憑誰為向曹瞞道<lb/>
徹底無能合種蔬<lb/>
　　　葱<lb/>
瓦盆麥飯伴隣翁黄菌青蔬放筯空一事尚非貧賤分<lb/>
芼羮僭用大官葱<hi>郷圃有大官葱比常葱差小</hi>
　　　巢<lb/>
<pb n="KR4d0267_WYG_013-37b"/>
昏昏霧雨暗衡茅兒女隨宜治酒殽便覺此身如在蜀<lb/>
一盤籠餅是豌巢<hi>蜀中雜彘肉作巢饅頭佳甚唐人正謂饅頭為籠餅</hi>
　　　芋<lb/>
陸生晝臥腹便便歎息何時食萬錢莫誚蹲鴟少風味<lb/>
賴渠撑拄過凶年<lb/>
　　卯飲醉臥枕上有賦<lb/>
天寒朝泥酒熟醉臥蓬忩雨勢平吞野風聲倒巻江漁<lb/>
蓑傲狐腋菜把美羊腔常笑潮陽守南征畏下瀧<lb/>
<pb n="KR4d0267_WYG_013-38a"/>
　　又<lb/>
一榻臥空舍四山風雨聲病多書倚閣寒極酒施行孤<lb/>
憤歌彌放端憂涕易横羣羌滿河洛志士若為情<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_013-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻五十二</head> <lb/>
    <p>
<pb n="KR4d0267_WYG_052-1a"/>
欽定四庫全書<lb/>
　劎南詩稾巻五十二<lb/>
　　　　　　　　　　　　　宋　陸游　撰<lb/>
　　閒詠<lb/>
身似地行僊心非欲界天輿竿聲軋軋巾角影翩翩買<lb/>
菊穿苔種懷茶就井煎歸來書遶坐隨處一欣然<lb/>
　　又<lb/>
久入春農社新腰老衲包紙裁微放矮硯斵正須䫜髯<lb/>
<pb n="KR4d0267_WYG_052-1b"/>
簿能為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>方兄任絶交吾詩無傑句聊復當談嘲<lb/>
　　遊張園<lb/>
冷局歸差早名園得緩行穿林山驟出度硤路微平霜<lb/>
近柳無色風生蒲有聲出門還戃怳滿路夕陽明<lb/>
　　客至<lb/>
官閒身自得客至眼殊明靜算棋生死閒分酒濁清悠<lb/>
然劇談罷偶爾小詩成但恨桑麻事無人與共評<lb/>
　　客去<lb/>
<pb n="KR4d0267_WYG_052-2a"/>
客來拈麈尾客去拂牀眠孤夢歸湖上殘書墮枕邊幽<lb/>
禽窺户語落日傍牕妍暫爾名朝士終然是地仙<lb/>
　　無客<lb/>
今日了無客翛然麈柄閒硯涵鴝鵒眼香斮鷓鴣斑木<lb/>
落風初勁雲低雨尚慳西湖未暇到臥看曲屏山<lb/>
　　次韻黄宫教見贈<hi>景説</hi>
士固未易料世乃有若人髙標與曠懷豈復容疎親邂<lb/>
逅京塵中握手一笑新我雖讀古書妙處愧斵輪敢學<lb/>
<pb n="KR4d0267_WYG_052-2b"/>
狂接輿歌鳯笑泣麟空持鼻端堊庶㡬遇郢斤獨立臨<lb/>
洪流欲濟茫無津君其幸教之勿棄老病身<lb/>
　　書直舍壁<lb/>
三黜媿公議再來仍冷官志無重奮發身有轉衰殘加<lb/>
飯支餘息添衣禦早寒歸休應漸近不是強心寛<lb/>
　　又<lb/>
道山西下路杳杳厯重廊地寂聞傳漏簾疎有斷香渠<lb/>
清水馬健屋老瓦松長欲出重欹枕無何覓故鄉<lb/>
<pb n="KR4d0267_WYG_052-3a"/>
　　韓太傅生日<lb/>
珥貂中使傳天語一片驚塵飛輦路清霜粲瓦初作寒<lb/>
天為明時生帝傅黄金飾奩雕玉觴上尊御食傳恩光<lb/>
紫駞之峯𤣥熊掌不數沙苑千羣羊通天寶帶連城價<lb/>
受賜雍容看拜下神皇外孫風骨殊凜凛英姿不容畫<lb/>
問今何人致太平緜地萬里皆春耕身際風雲手扶日<lb/>
異姓真王功第一<lb/>
　　懷故山<lb/>
<pb n="KR4d0267_WYG_052-3b"/>
老怯京塵化素衣無端抛擲釣魚磯碧雲又見日將暮<lb/>
芳草不知人念歸萬事莫論羈枕夢一身方墮亂書圍<lb/>
岷山學士無消息空想燈前語入微<hi>張季長祕閣久不得書</hi>
　　西齋遣興<lb/>
桐葉秋先霣菊花寒更香酒邊聊兀兀身外本茫茫小<lb/>
憩元非睡長吟偶似狂忽然思把巻一笑就窗光<lb/>
　　雨夜作<lb/>
十月多蚊蚋昏昏氣未平正須三日雨却用一霜晴閒<lb/>
<pb n="KR4d0267_WYG_052-4a"/>
館蕭條意空堦㸃滴聲鐘殘撫枕歎歸夣㡬時成<lb/>
　　掩户<lb/>
蔗漿那解破餘酲一讀南華眼自明香縷映窗凝不散<lb/>
墨丸入硯細無聲太山蟻蛭初何有佛國魔宫本亦平<lb/>
此段光明誰障得曠懷還與老書生<lb/>
　　臥疾<lb/>
舊疾椉衰作長貧與嬾宜羇愁惟付酒史課未妨詩雨<lb/>
入殘更滴霜逢閏歳遲新春真耄及不用卜歸期<lb/>
<pb n="KR4d0267_WYG_052-4b"/>
　　晚歸<lb/>
無事經秋别鏡湖詩囊隨處累奚奴樓頭寒日低將盡<lb/>
陌上殘泥踏欲無軒冕豈容關喜慍簞瓢亦未費枝梧<lb/>
畫橋緑浦歸來晚一醆昏燈得自娛<lb/>
　　寂寂<lb/>
接客厭紛紛客去喜寂寂今朝下簾坐疎雨時一滴地<lb/>
爐擁破褐自笑嬾無敵新春儻得歸更面九年壁<lb/>
　　獨坐有懷杜伯髙<lb/>
<pb n="KR4d0267_WYG_052-5a"/>
畫橋通小市深院欲黄昏愛月先移燭留香每閉門李<lb/>
侯有佳句樂令善清言老病貪搘枕何由共一樽<lb/>
　　李允蹈判院送酒四斗予答書乃誤以為二斗作<lb/>
　　小詩識媿<lb/>
冷官誰顧雀羅門一紙惟君肻見存堪笑放翁昏至此<lb/>
椉壺誤寫作朋樽<lb/>
　　感舊贈超師<lb/>
一聲清蹕出行宫百尺黄旗繡戲龍我赴文場君受戒<lb/>
<pb n="KR4d0267_WYG_052-5b"/>
道邊曾共望髙宗<lb/>
　　雜書<lb/>
世味漸闌如嚼蠟惟詩直恐死方休四時風月元無盡<lb/>
萬里江山更擬遊<lb/>
　　又<lb/>
一身頂踵無非病兩飯韲鹽亦闕供正可清言學夷甫<lb/>
不須豪氣似元龍<lb/>
　　又<lb/>
<pb n="KR4d0267_WYG_052-6a"/>
枳籬莎徑入荆扉中有村翁百結衣誰識新年歡喜事<lb/>
一雞一犬伴東歸<hi>雞犬皆實事</hi>
　　又<lb/>
身似匡廬老病僧閉門一衲坐騰騰雨聲驚斷長安夣<lb/>
惆悵西窗夜半燈<lb/>
　　送子虡赴金壇丞<lb/>
與汝為父子忽逾五十年平生知㡬别此别益酸然念<lb/>
汝髪亦白執手河橋邊西行過臨平想汝小繫船悠悠<lb/>
<pb n="KR4d0267_WYG_052-6b"/>
陽羨路渺渺雲陽川京江昔所遊想像在目前今兹兩<lb/>
使君幸有宿昔緣汝雖登門晚世好亦牽聯顧於賞罰<lb/>
間其肻為汝偏夙夜佐而長努力忘食眠醇如新豐酒<lb/>
清若鶴林泉棠宜使可愛蒲正不須鞭<lb/>
　　今日史課偶少暇戲作五字<lb/>
仲夏入都門堂瓦忽已霜史館方掄才我亦厠其傍三<lb/>
日敗一筆手胝視芒芒吏來督日程炙冷不及嘗今辰<lb/>
偶少靜掃地欲焚香市聲塞我門騶呼過我牆鄙性不<lb/>
<pb n="KR4d0267_WYG_052-7a"/>
耐喧戃怳意欲狂天生兩窮耳只堪聽啼螿<lb/>
　　入局<lb/>
殘年困簡牘靜坐憶漁樵鄙意慙輕出殊恩免早朝微<lb/>
霜凋緑樹寒日滿朱橋悵望滄波友弓旌豈易招<hi>鏡湖西南</hi>
<hi>有隠士人不可得而見</hi>
　　縱筆<lb/>
胸中略無一㸃事眼底常展數行書半饑半飽便可爾<lb/>
衣食何須求有餘<lb/>
<pb n="KR4d0267_WYG_052-7b"/>
　　又<lb/>
小兒讀書耕且養老夫入朝仕易農明春史成許歸去<lb/>
父子相逐歌年豐<lb/>
　　又<lb/>
晝倦夜常成美睡病多老却未全衰歸從冊府猶披巻<lb/>
了却官書更賦詩<lb/>
　　又<lb/>
坊逺不聞宫漏聲三茅鐘殘窗欲明山童睡熟呼不應<lb/>
<pb n="KR4d0267_WYG_052-8a"/>
添水拂書翁自行<lb/>
　　送襄陽鄭帥唐老<lb/>
鄭侯骨相非復常伏犀貫額面正方聲名赫奕動天子<lb/>
家世富貴連椒房武能防秋北平道文合落筆中書堂<lb/>
畿西謀帥國大事當宁久弄黄金章一朝丹詔自天下<lb/>
兩班仰首看騰驤鄭侯此行端可羨繡旗皂纛戈如霜<lb/>
三更傳令出玉帳平旦按陣來毬場宿兵萬竈盡貔虎<lb/>
牧馬千羣皆驌驦酒酣賦詩幕府和縱横健筆誰能當<lb/>
<pb n="KR4d0267_WYG_052-8b"/>
雖然鄭侯志意逺虎視直欲吞北荒榆林雁門塞垣紫<lb/>
孟津砥柱河流黄出師有路吾能説直自襄陽向洛陽<lb/>
　　掩門<lb/>
身瘦不勝笏官閒常掩門漢廷雖好老楚澤未招魂硯<lb/>
潤蟾疎滴香殘鴨尚溫箇中殊㑹意恨欠阿戎言<lb/>
　　又<lb/>
簌簌落髙槐陰陰長緑苔只言門晝掩不道客誰來足<lb/>
痺思尋壑愁生欠撥醅吾兒能問事棃栗且炮煨<lb/>
<pb n="KR4d0267_WYG_052-9a"/>
　　又<lb/>
舉手可及屋積書髙拄頤忽聞疎雨滴怳記故山時㸃<lb/>
染聊成字呻吟僅似詩不關才思盡碌碌本亡竒<lb/>
　　又<lb/>
寡求忘市逺易足任囊空院吏催呈史家僮笑忍窮鬢<lb/>
毛驚盡白倉粟飫陳紅賴有三峩夣時時到枕中<lb/>
　　自嘲<lb/>
野老家風子未知天教甫里出孫枝遍遊竹院尋僧語<lb/>
<pb n="KR4d0267_WYG_052-9b"/>
時拂楸枰約客棋是處登臨有風月平生揚厯半宫祠<lb/>
即今箇事渾如昨喚作朝官却自疑<hi>予仕官㡬五十年矣厯崇道玉局武</hi>
<hi>夷今又忝佑神之命</hi>
　　乍晴出遊<lb/>
八十山翁病不支出門也賦喜晴詩小樓酒斾闌街處<lb/>
深巷人家曬練時本借微風欹帽影却乘新暖弄鞭絲<lb/>
歸來幸有流香在剩伴兒童一笑嬉<hi>流香葢賜酒名</hi>
　　送客至湖州市<lb/>
<pb n="KR4d0267_WYG_052-10a"/>
偶駕雞栖送客行迢迢十里出關城誰知小市蕭條處<lb/>
剩有豐年笑語聲聊借野風吹醉頰更憑陂水濯塵纓<lb/>
故廬想見春囘近鄰曲家家已遍耕<lb/>
　　題史院壁<lb/>
命薄謀常拙年衰力轉微鷁飛元合退羝乳偶成歸汗<lb/>
簡慙靡日流塵怯染衣無端霜夜月應照舊苔磯<lb/>
　　又<lb/>
槁木忘榮謝閒雲任巻舒慵為繞枝鵲寧作蠧書魚羇<lb/>
<pb n="KR4d0267_WYG_052-10b"/>
旅心常折親朋夢亦疎溪頭釣船在恐負此心初<lb/>
　　又<lb/>
白髪無餘鬒蒼顔失故丹旅遊多敗意大屋每饒寒出<lb/>
畏霜侵褐歸乘日暖鞍若非時得句何以慰衰殘<lb/>
　　又<lb/>
苔甃平分路銅環半掩扉殘蕪寒不死敗葉落還飛責<lb/>
重何由塞愁生但念歸非無茅一把世事苦相違<lb/>
　　寄二子<lb/>
<pb n="KR4d0267_WYG_052-11a"/>
大兒新作鶴林遊仲子經年戍吉州日日望書常至莫<lb/>
時時入夣却添愁得官本自輕齊虜對景寧當似楚囚<lb/>
識取乃翁行履處一生任運笑人謀<lb/>
　　訪客至北門抵暮乃歸<lb/>
北郭那辭十里遙上車且用慰無聊九衢浩浩市聲合<lb/>
四野酣酣雪意驕清鏡新磨臨緑浦長虹横絶度朱橋<lb/>
歸來睡熟明方起臥聽鄰牆趂早朝<lb/>
　　恩除祕書監<lb/>
<pb n="KR4d0267_WYG_052-11b"/>
羣仙鶴駕去難追白首重來不自知才藝荒唐癡獨絶<lb/>
功名蹭蹬老如期海邊鄭叟窮躭酒吳下韋郎晚學詩<lb/>
扶上木天君莫笑衰殘不似壯遊時<lb/>
　　寄題儒榮堂<hi>朝散大夫徐夣莘著北盟録上之除直祕閣訓辭有儒榮之語因以名堂</hi>
　　　<hi>來求賦詩</hi>
軍容基旤廟謀疎尚記文登遣使初只道大功隨指顧<lb/>
至今遺種費誅鋤還朝不遣參麟筆寓直空聞上石渠<lb/>
剩辦殺青君記取龍庭焚盡始成書<lb/>
<pb n="KR4d0267_WYG_052-12a"/>
　　夙興<lb/>
鐘已樓頭動燈猶帳外殘霜濃愁枕冷病起覺衣寛鶴<lb/>
怨慿誰解鷗盟恐已寒君恩等天地應許納微官<lb/>
　　館中書懷<lb/>
流落逢明主恩光集晚途題名驚手戰拜閣藉人扶枉<lb/>
辱三華組<hi>國史實録及䇿府凡忝三職</hi>終歸一腐儒庫書時取讀猶<lb/>
足補東隅<lb/>
　　雜興十首以貧堅志士節病長髙人情為韻<lb/>
<pb n="KR4d0267_WYG_052-12b"/>
仕宦徧四方每出歸愈貧寒暑更質衣笑倒隣里人今<lb/>
年作史官坐糜太倉陳無如思歸何日夜望絶麟區區<lb/>
牛馬走齪齪蟣蝨臣恩深老不報肝膽空輪囷<lb/>
　　又<lb/>
孟子闢楊墨吾道方粲然韓愈排佛老不失聖所傳伐<lb/>
木當伐根攻敵當攻堅坐視日月食孰探天地全一木<lb/>
信難恃要憂大厦顛安得孟韓輩出為吾黨先<lb/>
　　又<lb/>
<pb n="KR4d0267_WYG_052-13a"/>
聖人固多能藝乃以不試嗟予少貧賤日月成坐棄矧<lb/>
今耄已及甘食而美睡道衰朋友散斯文凛將墜閉户<lb/>
輒竟日孰與講仁智厭厭生意盡何暇議李志<lb/>
　　又<lb/>
少年喜結交患難謂可倚寧知事大謬親友化虎兕出<lb/>
仕五十年危不以䜛死始畏囊中錐寧取道傍李老來<lb/>
多新知英彥終可喜豈以二三君遂疑天下士<lb/>
　　又<lb/>
<pb n="KR4d0267_WYG_052-13b"/>
昔我遊廬山夜遇東林雪灰深火正熟膏減燈半滅童<lb/>
驚林虎過僧惜澗松折至今每追想可解肺肝熱那知<lb/>
蓬山夣忽繼此清絶殊勝蘇子卿餐氊持漢節<lb/>
　　又<lb/>
觀人如觀玉拙眼喜譏評得失顧在人玉固非所病慶<lb/>
厯嘉祐間人才於斯盛王囘僅一招石介棄不聘乃知<lb/>
天下士成敗各有命願君姑安之天定豈不勝<lb/>
　　又<lb/>
<pb n="KR4d0267_WYG_052-14a"/>
兩山如峨眉一水若車輞吾昔廬其間百里臨蒼莽少<lb/>
年手藝木條榦日夜長咿啞駕獨轅迢遞揺兩槳平生<lb/>
㑹心地今乃寄夣想何時喚鄰翁煙水行布網<lb/>
　　又<lb/>
貨財不可居禄位不可饕我爾本一家何至臯蘭鏖小<lb/>
夫謀人國紛紛日煎熬或謂性本惡或謂經無褒誤人<lb/>
方自此孰如飲醇醪清言亦自佳遺事非徒髙<lb/>
　　又<lb/>
<pb n="KR4d0267_WYG_052-14b"/>
魯山粹而博韶美曠且眞石渠東觀中久矣無若人飛<lb/>
仙驂鳯鸞豈久混世塵空餘文章在常與日月新我雖<lb/>
不足數疇昔忝交親尚想秋燈下對影欹幅巾<hi>陳山魯山劉儀</hi>
<hi>鳯韶美</hi>
　　又<lb/>
君子尚大節又甚惡不情魯連故可人用意終近名千<lb/>
載高夷齊采薇忘其生周公述易象所以貴幽貞去聖<lb/>
雖已逺江左見淵明我讀飲酒詩朱弦有遺聲<lb/>
<pb n="KR4d0267_WYG_052-15a"/>
　　送任夷仲大監<hi>元受之子</hi>
往者江淮未徹兵丹陽邂逅識耆英叩門偶綴諸公後<lb/>
倒屣曾蒙一笑迎敢意癡頑成後死相從髣髴若平生<lb/>
小詩話别初何有一段清愁伴艣聲<hi>游昔在京口與陳應求馮圜仲查元</hi>
<hi>章張欽夫諸人從前提刑遊今三十九年矣</hi>
　　謝韓實之直閣送燈<lb/>
玉作華星綴絳繩樓臺交映暮天澄東都父老今誰在<lb/>
腸斷當時諫浙燈<lb/>
<pb n="KR4d0267_WYG_052-15b"/>
　　又<lb/>
舊友年來不作疎華燈乃肻寄蝸廬寧知此老蕭條甚<lb/>
二尺檠前正讀書<lb/>
　　道山直舍<lb/>
身世從來一蠧魚討論猶記入朝初自憐報國無他技<lb/>
又領蘭臺四庫書<lb/>
　　館中營繕方一新而右文殿生芝草甚異<lb/>
丹碧參差盛一時殿楹三秀見金芝漢庭漫道多才傑<lb/>
<pb n="KR4d0267_WYG_052-16a"/>
天馬何勞作頌詩<lb/>
　　戲述淵明鴻漸遺事<lb/>
桑苧柴桑一世豪區區玩物亦徒勞品茶未及毁茶妙<lb/>
飲酒何如止酒髙<lb/>
　　雪夜<lb/>
雪屋透窗明風簾撮夜聲披衣擁爐坐忘却在都城<lb/>
　　直舍獨坐思成都<lb/>
錦城花絮送吳船屈指東歸又㡬年羣玉峯頭身老矣<lb/>
<pb n="KR4d0267_WYG_052-16b"/>
百花潭上夣依然青衫尚記稱狂客白髪寧知作老仙<lb/>
所恨酒腸非復昔閒遊空負杖頭錢<lb/>
　　歎老<lb/>
鏡裏蕭蕭白髪新黙思舊事似前身齒殘對客豁可恥<lb/>
臂弱學書肥失真漸覺文辭乖律吕豈惟議論少精神<lb/>
平生師友凋零盡鼻堊揮斤未有人<lb/>
　　冬曉<lb/>
恩免宵興趂曉班養慵終覺媿吾顔浮名半世虛催老<lb/>
<pb n="KR4d0267_WYG_052-17a"/>
高臥何時復得閒兩岸夕陽漁浦市數峰寒靄沃洲山<lb/>
扁舟來往無窮樂此事天公豈所慳<lb/>
　　有懷梁益舊遊<lb/>
土堠纍纍隻復雙悠然殘夣對寒缸亂山落日葭萌驛<lb/>
古渡悲風桔柏江虎印雪泥餘過跡樹經野火有空腔<lb/>
四方行役男兒事常笑韓公賦下瀧<lb/>
　　孤坐無聊每思江湖之適<lb/>
世上元無第一籌此身只合臥滄洲艣搖漁浦蒼茫月<lb/>
<pb n="KR4d0267_WYG_052-17b"/>
帆帶松江浩蕩秋有酒人家皆可醉無僧山寺亦閒遊<lb/>
老來閲盡榮枯事萬變惟應一笑詶<lb/>
　　夣韓无咎如在京口時既覺枕上作短歌<lb/>
隆興之初客江臯連欀結駟皆賢豪坐中无咎我所畏<lb/>
日夜詶唱兼詩騷有時贈我玉具劒間亦報之金錯刀<lb/>
舊遊忽墮五更夣舉首但覺鐵瓮髙樽前美人亦黄土<lb/>
吾輩鬼録將安逃死生一訣信已矣所恨膏火常煎熬<lb/>
平生不愛葱嶺話方術亦陋葛與陶但當東歸棄百事<lb/>
<pb n="KR4d0267_WYG_052-18a"/>
爛醉海上觀雲濤<lb/>
　　出東城竝江而歸<lb/>
上車容假寐出郭當閒遊逺笛臨風起高帆到岸収人<lb/>
歸花市路客醉酒家樓徑就東窗臥孤燈欲話愁<lb/>
　　子聿欲暫歸山陰見乃翁作惡遂不行贈以此詩<lb/>
鐘鳴豈復夜行時文字相娛賴此兒欲去復留知汝孝<lb/>
未言先泣歎吾衰兩篇易象能忘老百畝山畬可免飢<lb/>
但報家僮多釀酒一欄紅藥是歸期<hi>明年春晚史院奏書必得歸矣</hi>
<pb n="KR4d0267_WYG_052-18b"/>
　　題趙生畫<hi>趙生名亷宣和末得幸亷宣仲為予言</hi>
東都畫手排浮萍天子獨賞一趙生幅縑尺紙皆厚賜<lb/>
衆史妬媢都人驚爾來一筆不復見好事往往空聞名<lb/>
奇哉此獨出刼火論價直恐千金輕老亷博士最别識<lb/>
一見自謂雙眼明老夫寓居旱河上矮軸正向幽窗横<lb/>
飯餘捫腹看不厭林外重閣髙崢嶸憑誰喚住兩禪客<lb/>
水邊共聽煙鐘聲<lb/>
　　題宣律師畫像<lb/>
<pb n="KR4d0267_WYG_052-19a"/>
秀目大頭顱英姿舉世無平生一瓦缽何處有天厨<lb/>
　　暇日弄筆戲書<lb/>
天地為我廬江山為我客北斗以酌酒恨我飲量窄人<lb/>
生但閉户烏用分菽麥贈君玉函方憒憒無皂白<lb/>
　　又<lb/>
草書學張顛行書學楊風平生江湖心聊寄筆硯中龍<lb/>
蛇入我腕疋素忽已窮餘勢尙隱轔此興嗟誰同<lb/>
　　又<lb/>
<pb n="KR4d0267_WYG_052-19b"/>
胸懷㡬雲夣形骸一槁木雖客長安城未始忘退縮古<lb/>
來豪傑士强半死空谷耐事勿動心貧賤豈汝獨<lb/>
　　立春前後連日風雨<lb/>
河岸春生緑齋扉雨送昏手鈔書半淡巾漉酒微渾餅<lb/>
餌連春日歌呼近上元何嗟今夕夣不在石帆村<lb/>
　　武林<lb/>
皇輿久駐武林宫汴雒當時未易同廣陌有風塵不起<lb/>
長河無凍水常通樓臺飛舞祥烟外鼓笛喧呼明月中<lb/>
<pb n="KR4d0267_WYG_052-20a"/>
六十年間㡬來往都人誰解記衰翁<hi>紹興癸亥予年十九以試南省來臨</hi>
<hi>安今六十年矣</hi>
　　立春後十二日命駕至郊外戲書觸目<lb/>
身兼老病常歸臥天半陰晴偶出遊鸚鵡碧籠當戸外<lb/>
鞦韆畫柱出牆頭年華冉冉飛雙翼夣境悠悠寄一漚<lb/>
旅食都門那可久少留應為賦春愁<lb/>
　　又<lb/>
宫雲縹𣺌漏聲遲夣裏華胥却自疑春淺風光先盎盎<lb/>
<pb n="KR4d0267_WYG_052-20b"/>
時平節物共熙熙畫簾不捲聞人語玉勒徐行避酒旗<lb/>
閲盡輩流身獨健怳如隨計入都時<lb/>
　　又<lb/>
丹成不服怕升天豈料乗風到日邊九陌樓臺生細靄<lb/>
萬家絃管送流年香車寶馬沿湖路繡幙金罍出郭船<lb/>
折簡亦思招客醉不堪春困又成眠<lb/>
　　春夜<lb/>
客向燈前老愁從枕上生雨聲添好睡花氣散餘酲舊<lb/>
<pb n="KR4d0267_WYG_052-21a"/>
事談誰聽新詩鍊不成惟當速歸老鄰父待同耕<lb/>
　　訪客至近郊<lb/>
訪客西郊路停車小苑門閑雲寧有雨淡日不成暄鷺<lb/>
下青蘋浦鴉啼緑樹村還家未索莫隨分具魚飱<lb/>
　　車中作<lb/>
雨過未生塵寒輕不著人斷雲飛苑路高柳暗天津憔<lb/>
悴非平日呻吟又一春絲毫寧有補空負耦耕身<lb/>
　　倦飛<lb/>
<pb n="KR4d0267_WYG_052-21b"/>
倦飛何意閉樊籠冉冉年光過眼空酒盡不妨沽巷口<lb/>
詩成多是在車中曾腰白羽心猶壯不養丹砂頰自紅<lb/>
所歎莫年交舊盡燈前情話與誰同<lb/>
　　遣興<lb/>
馬跡車塵不到門莫年萬事付乾坤讀書浪苦只取笑<lb/>
識字雖多誰與論骨相元非金馬客夣魂空繞石帆村<lb/>
濁醪幸有鄰翁共莫厭從來老瓦盆<lb/>
　　癸亥正月十日夜夣三山竹林中筍出甚盛欣然<lb/>
<pb n="KR4d0267_WYG_052-22a"/>
　　有作<lb/>
新春身不到家園東崦西村役夣魂一夜四山雷雨起<lb/>
滿林無數長龍孫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_052-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻五十二<lb/>
</p>
<p>
</p>
  </div>
</body>
</text>
</TEI>
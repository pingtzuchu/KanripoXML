<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻二十</head> <lb/>
    <p>
<pb n="KR4d0267_WYG_020-1a"/>
欽定四庫全書<lb/>
　劎南詩稾巻二十<lb/>
　　　　　　　　　　　　　宋　陸㳺　撰<lb/>
　　上書乞祠<lb/>
上書又乞奉祠歸夢到湖邊自叩扉此去敢辭依馬磨<lb/>
向来真慣擁牛衣致身途逺年齡莫報國心存氣力微<lb/>
誓墓那因一懐祖人間處處是危機<lb/>
　　春殘<lb/>
<pb n="KR4d0267_WYG_020-1b"/>
老堕空山裏春殘白日長庸醫司性命俗子議文章燭<lb/>
映一池墨風飄半篆香箇中有佳處袖手看人忙<lb/>
　　三月二十日晩酌<lb/>
暫因賜沐作閒身太息纔餘一日春委地落花新著雨<lb/>
穿簾歸燕不生人衛青此日怪長揖王翰當年謀卜鄰<lb/>
商畧晚窗須小醉朱櫻青店正甞新<lb/>
　　次前韻<lb/>
烏帽紅塵過去身荒山野水又經春殘年欲盡初聞道<lb/>
<pb n="KR4d0267_WYG_020-2a"/>
薄宦宜休不問人一局枯棊忘日月數斟濁酒約比鄰<lb/>
石帆山下菱歌斷未歎臨風白髮新<lb/>
　　北窗閑詠<lb/>
隂隂緑樹雨餘香半捲疎簾置一牀得禄僅償賒酒劵<lb/>
思歸新草乞祠章古琴百衲彈清散名帖雙鈎榻硬黄<lb/>
夜出灞亭雖跌宕也勝歸作老馮唐<lb/>
　　休日留園中至莫乃歸<lb/>
儘道官身屬太倉未妨寄傲向林塘緑波春漲羣魚樂<lb/>
<pb n="KR4d0267_WYG_020-2b"/>
清露晨流蔓草香閒試名弓来射圃醉盤驕馬出毬場<lb/>
長城萬里知誰許看鏡空悲兩鬢霜<lb/>
　　北窗病起<lb/>
一飢可忍萬緣輕況復幽窗疾漸平更事天公終賞識<lb/>
欺人鬼子漫縱横道邊塵起頻障扇門外波清剰濯纓<lb/>
不為褊心憎薄俗客星祠下是歸程<lb/>
　　自東津泛舟至桐溪<lb/>
潮生東西津雨暗上下墖蕭蕭亂菰蒲拍拍起鳬鴨吾<lb/>
<pb n="KR4d0267_WYG_020-3a"/>
船雖褊小尚可著一榻溪風吹醉頬髙枕墮紗㡊南山<lb/>
浮濕翠偃蹇呼不答安得青蓮公傑句為彈壓<lb/>
　　迓客至大浪灘上<lb/>
小壟瓜蔓緑短籬梅子黄曉風掠水来吹我醉面涼平<lb/>
生蕭散意未覺将迎忙溪山供一笑客主可相忘寧當<lb/>
倒手版聊復據胡床太平豈無象麥飯家家香我歸亦<lb/>
何有養氣猶軒昻那因五斗陳坐變百鍊剛<lb/>
　　郊行<lb/>
<pb n="KR4d0267_WYG_020-3b"/>
小雨東郊氣象新蕭蕭清吹爽衣巾並谿密竹巧蔵寺<lb/>
夹道新麻髙沒人老厭簿書愁欲睡病疎盃酌渇生塵<lb/>
桐君山路無多逺元自知津莫問津<lb/>
　　夏雨<lb/>
東風吹雨溪上来北山出雲以應之嚴州城中三日雨<lb/>
朝莫㸃滴無休時向来秧底乾欲裂白水漫漫俄盈陂<lb/>
豚肩覆豆巫醉飽龍骨挂壁農遨嬉今年蠶麥收數倍<lb/>
繭大如瓮麥兩岐西成在眼又如此還鄉鼓腹歌淳熙<lb/>
<pb n="KR4d0267_WYG_020-4a"/>
<hi>時去受代纔四十日</hi>
　　雨中作<lb/>
礎潤雲生五月中山城細雨晚空濛讀書雖恨此身老<lb/>
把酒尚思吾輩同積潤畫圖昏素壁漬香衣幘覆熏籠<lb/>
新晴不用占鍾鼓卧聽林梢淅淅風<lb/>
　　醉題<lb/>
不學空門不學仙清樽隨處且陶然人情正可付一笑<lb/>
生世元知無百年白首難陪東閤客清風自足北窗眠<lb/>
<pb n="KR4d0267_WYG_020-4b"/>
歸耕只要無人問安用文章海内傳<lb/>
　　有懐青城霧中道友<lb/>
雪谷孤松自鬱然紛紛朝菌但堪憐坐更拂石芥城刼<lb/>
時説開皇龍漢年淡煑藜羮天送供閒拖藤杖地行仙<lb/>
共看王室中興後更約長安一醉眠<lb/>
　　梅雨初晴迓客東郊<lb/>
霽色澄鮮已斷梅江郊隠隠尚輕雷層巒正對孤城落<lb/>
健席遥看大艑来幼婦髻鬟簮早稻近村坊店賣新醅<lb/>
<pb n="KR4d0267_WYG_020-5a"/>
吾行在處皆詩本錦段雖殘試剪裁<lb/>
　　晩歸<lb/>
暑雨初晴日江臯欲莫天鴉棲沙際樹人喚渡頭船病<lb/>
骨羸将折昏眸困欲眠市橋燈火閙且復喜豐年<lb/>
　　休日登千峰榭遇大風雨氣象甚偉<lb/>
今日逢休沐憑髙且暫閒風聲初捲野雨氣已呑山疾<lb/>
病臨觴嬾塵埃得句慳西征忽在眼河勢抱函闗<lb/>
　　雨中獨坐<lb/>
<pb n="KR4d0267_WYG_020-5b"/>
馬目山頭雨脚昏龍津橋下浪花翻年豐郡僻無公事<lb/>
一炷清香晝掩門<lb/>
　　舊識姜邦傑於亡友韓无咎許近屢寄詩来且以<lb/>
　　　无咎平日倡和見示讀之悵然作此詩附巻末<lb/>
　　　<hi>須溪本作嚴州贈姜梅山</hi>
故人玉骨已生苔<hi>謂南澗公</hi>邂逅逢君亦樂哉湖寺繫舟無<lb/>
夢去京塵馳騎有詩来醉中不敢教兒誦看處常須浴<lb/>
手開久矣世間無健筆相期力幹萬鈞回<lb/>
<pb n="KR4d0267_WYG_020-6a"/>
　　釣臺見送客罷還舟熟睡至覺度寺<lb/>
抽身簿書中兹日睡頗足縹緲桐君山可喜忽在目紛<lb/>
紛衆客散杳杳一笻獨昔如脫淵魚今如走山鹿詩情<lb/>
森欲動茶鼎煎正熟安眠簟八尺仰看帆十幅逍遥富<lb/>
春飯放浪漁浦宿送老水雲鄉羮藜勿思肉<lb/>
　　泛富春江<lb/>
雙艣揺江疊鼓催伯符故國喜重来秋山斷處望漁浦<lb/>
曉日昇時離釣臺官路已悲捐嵗月客衣仍悔犯風埃<lb/>
<pb n="KR4d0267_WYG_020-6b"/>
還家正及雞豚社剰伴鄰翁笑口開<lb/>
　　宿漁浦<lb/>
東歸剡曲只三程旅泊還如萬里行燈影動揺風不定<lb/>
船聲鞺鞳浪初生曳裾非復白頭事瞑目那求青史名<lb/>
歸去若為消莫境一蓑煙雨學春耕<lb/>
　　泝小江飯舟中<lb/>
老作孤舟客秋濤漲小江林昏見飛燐村近有驚尨天<lb/>
濶三更月篷低一尺窗魚飱雖草草聊喜到吾邦<lb/>
<pb n="KR4d0267_WYG_020-7a"/>
　　乞祠久未報<lb/>
聖朝未許領樷祠擁褐清羸不自支鄧禹有靈應笑拙<lb/>
周公無夢固知衰得閒要及身安日到死應無睡足時<lb/>
七百日来塵滿抱今朝湔祓有新詩<lb/>
　　七月十日到故山削瓜瀹茗翛然自適<lb/>
鏡湖清絶勝吳松家占湖山第一峰瓜冷霜刀開碧玉<lb/>
茶香銅碾破蒼龍壮心自笑老猶在狂態極知人不容<lb/>
擊壤窮閻歌帝力未妨堯舜亦親逢<lb/>
<pb n="KR4d0267_WYG_020-7b"/>
　　曉興<lb/>
亂蟬嘒新秋老木立清曉我亦岸綸巾寄傲萬物表大<lb/>
千蔵粒粟浩刼過飛鳥癡子居其間利欲自纒繞可憐<lb/>
榮進意未向盖棺了浮名更嚇鬼白堊寫丹旐我於斯<lb/>
世事看破自少小老矣更何求歸哉憩林沼<lb/>
　　感秋<lb/>
㑹稽八月秋始涼梧桐葉落覆井床月眀縞樹遶驚鵲<lb/>
露下濕草啼寒螀丈夫行年過六十日月雖短志意長<lb/>
<pb n="KR4d0267_WYG_020-8a"/>
匣中寳劎作雷吼神物那得終摧蔵君不見昔時東都<lb/>
宗大尹義感百萬虎與狼疾危尚念起擊敵大呼過河<lb/>
身已僵<hi>宗汝霖垂死尚部勒諸将北伐忽大呼過河者三隨即殞絶</hi>
　　秋夜有感<lb/>
候蟲何唧唧嵗晚聲出壁不惟嬾婦驚感此白頭客壮<lb/>
年事征戍萬里不得息揚颿凌秋濤筞馬赴山驛日照<lb/>
蛟鼉涎雪印豺虎迹誰知七尺軀幸脫九死厄前年補<lb/>
畿郡入對瞻玉色報恩無死所再拜衰淚滴即今故山<lb/>
<pb n="KR4d0267_WYG_020-8b"/>
歸愈歎老境逼不眠中夜起仰視星歴歴中原何時定<lb/>
銅駞卧荆棘滅敵恨無人有復不易識<lb/>
　　五鼓入城<lb/>
道旁竹樹露如傾帶睡悠悠十里行曉色未分煙尚重<lb/>
壓城樓閣已崢嶸<lb/>
　　飯罷忽隣父来過戱作<lb/>
旋炊香稻䰞新菰飯飽逍遥樂有餘茶味森森留齒頬<lb/>
香煙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>著圖書毛皮尚在寧知我鱗甲深蔵莫問渠<lb/>
<pb n="KR4d0267_WYG_020-9a"/>
賴有鄰翁差耐久雨畦頻喚共攜鉏<lb/>
　　秋夜讀書<lb/>
一雨濯殘熱秋氣忽已深青燈照空廊重露滴髙林危<lb/>
坐讀周易㑹我平生心夜分徐掩巻閒弄床上琴簾外<lb/>
初斜河屋頭已横參人生每如此利欲安能侵<lb/>
　　夜坐忽聞村路報曉鐵牌<lb/>
何人叩鐵警農耕炊飯家家起五更也似早朝風雪裏<lb/>
遥聽宫漏下宫城<lb/>
<pb n="KR4d0267_WYG_020-9b"/>
　　又<lb/>
秋氣凄涼霧雨昏老書生病卧孤村五更不用元戎報<lb/>
片鐵錚錚自過門<lb/>
　　白雲自西来過書巢南窗<lb/>
岷山千里青未了恨隔長江不到吳羈雲冉冉吾舊識<lb/>
安得挽之来坐隅<lb/>
　　贈竹十韻<lb/>
放翁小築湖西偏虛窗曲檻無炎天人間乃有真富貴<lb/>
<pb n="KR4d0267_WYG_020-10a"/>
遶舍十萬碧玉椽連林娟娟泫清露髙枝裊裊揺蒼煙<lb/>
常憂俗客觸新粉屢戒園丁傷逸鞭涼生尊斚消午醉<lb/>
聲撼窗扉驚晝眠春殘斸土得美茁氣壓卿相食萬錢<lb/>
爾来作吏若墮穽每一夢到心悽然還家再見却惝怳<lb/>
塵土何地從臞仙囊中幸蔵餐玉法欲屏萬事相周旋<lb/>
更當待月出東嶺坐石泠泠揮響泉<lb/>
　　雜感<lb/>
自古文章與命仇功名身外更悠悠一從識得元無事<lb/>
<pb n="KR4d0267_WYG_020-10b"/>
窮死逢人不説愁<lb/>
　　又<lb/>
小軒幽檻雨絲絲種竹移花及此時客去解衣投卧榻<lb/>
半醒半醉又成詩<lb/>
　　又<lb/>
少年意氣與春爭朱彈金鞭處處行誰信即今空谷裏<lb/>
旋租黄犢學躬耕<lb/>
　　又<lb/>
<pb n="KR4d0267_WYG_020-11a"/>
自洗銅壺試玉醅小軒風月為徘徊此心未與年俱老<lb/>
猶解逢花眼暫開<lb/>
　　又<lb/>
側帽垂鞭小陌東名花迎笑一枝紅啼鸎驚斷尋春夢<lb/>
惆悵新霜㸃鬢蓬<lb/>
　　入城寓榻開元<lb/>
羸僮倦馬困長堤借榻禪房日未西熟睡覺来閒隠几<lb/>
庭楸隂轉乳鴉啼<lb/>
<pb n="KR4d0267_WYG_020-11b"/>
　　夜出偏門還三山<lb/>
月行南斗邊人歸西郊路水風吹葛衣草露濕芒履漁<lb/>
歌起逺汀鬼火出破墓凄清醒醉魂荒怪入詩句到家<lb/>
夜已半佇立叩蓬戸穉子猶讀書一笑慰遲莫<lb/>
　　四鼓酒醒起步庭下<lb/>
酒解夜過半出門步中庭天髙河漢白月淡煙霧青重<lb/>
滴竹杪露踈見樹罅星壊甃啼寒螀深竹眀孤螢秋晚<lb/>
雖未霜蠧葉時自零四序逝不留慨然感頽齡平生茅<lb/>
<pb n="KR4d0267_WYG_020-12a"/>
一把不博帶萬釘鴟溝謝拍拍鴻路追㝠㝠<lb/>
　　感憤秋夜作<lb/>
月昏當戸樹突兀風惡滿天雲往来太阿匣蔵不見用<lb/>
孤憤書成空自哀吾輩赤心本貫日昔人白骨今生苔<lb/>
榮河温洛不可見青海玉闗安在哉<lb/>
　　反感憤<hi>明夜讀前作而悲乃復作此自解</hi>
膊膊庭樹雞初鳴嗈嗈天衢雁南征百年朝露豈長久<lb/>
萬事浮雲常變更出處有心終有愧聖賢無命亦無成<lb/>
<pb n="KR4d0267_WYG_020-12b"/>
西疇雖薄可自力雙犢且當乗雨耕<lb/>
　　東亝<lb/>
著脚紅塵已恨深便應畢世住山林貴人自作宣眀面<lb/>
老子曽聞正始音議論坐狂當永棄簿書縁病復難任<lb/>
東亝幽寂憑誰畫開幔床横一素琴<lb/>
　　雨夜四鼓起坐至眀<lb/>
門巷冷如氷生涯淡似僧小窗愁夜雨孤影怯秋燈林<lb/>
鵲棲仍起山童喚不譍悠然坐待旦息倦倚書幐<lb/>
<pb n="KR4d0267_WYG_020-13a"/>
　　夜讀兵書<lb/>
八月風雨夕千載孫吴書老病雖<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>甚壮氣頗有餘長<lb/>
纓果可請上馬不躊躇豈惟鏖臯蘭直欲封狼居萬乗<lb/>
久巡狩兩京盡邱墟此責在臣子憂愧何時攄南鄭築<lb/>
壇場隆中顧草廬邂逅未可知旄頭方掃除<lb/>
　　老嘆<lb/>
百年逝不留萬事本難料夜行鐘漏迫但取賢達笑頗<lb/>
疑功名事造物付年少歸休莫問人曉鏡勤自照<lb/>
<pb n="KR4d0267_WYG_020-13b"/>
　　秋霽<lb/>
灝氣明山川霽色滿天地西風吹我衣忽有萬里意中<lb/>
原運當平所要在得士餘年猶幾何棄置復棄置<lb/>
　　亝中聞急雨<lb/>
一味疎慵養不才飯蔬亦已罷衘盃衡茆終日人聲絶<lb/>
卧聽芭蕉報雨来<lb/>
　　老病追感壮嵗讀書之樂作短歌<lb/>
少年志力强文史富三冬但喜寒夜永那知睡味濃庭<lb/>
<pb n="KR4d0267_WYG_020-14a"/>
樹風淅淅城樓鼓鼕鼕自鞭不少貸凍坐聞晨鐘探義<lb/>
劇攻玉摛文笑雕龍落紙筆縱横圍坐書疊重得意自<lb/>
吟諷清悲畣莎蛩飢腸得一䴵美如紫駞峰俯仰五十<lb/>
年于世終不逢夜半起飯牛頹然成老農束書不更讀<lb/>
蠧簡流塵封世無袁伯業太息吾何從<lb/>
　　閒中戯書<lb/>
糲飯從来不願餘還山喜遂此心初挽河盡洗彈冠念<lb/>
閉戸閒讐挿架書一榼不妨從客飲數椽也復是吾廬<lb/>
<pb n="KR4d0267_WYG_020-14b"/>
少㳺細看猶多事安用人間下澤車<lb/>
　　又<lb/>
少年拜舞綴庭紳曽見中天日月新金印終歸妄挍尉<lb/>
白頭仍是斥仙人修營香火三生願收拾風波九死身<lb/>
豈但漁樵與爭席海邊漚鳥亦相親<lb/>
　　又<lb/>
釣竿風月寄滄洲醉髮髿髿荻葉秋仕進世誰知我嬾<lb/>
功名命不與人謀衰遲更覺嵗時速疎賤空先天下憂<lb/>
<pb n="KR4d0267_WYG_020-15a"/>
病骨未銷讒未已聊須周易著牀頭<lb/>
　　采藥<lb/>
篢子編成細箬新獨穿空翠上嶙峋丹砂巖際朝暾日<lb/>
狗杞雲間夜吠人絡石菖蒲䝉緑髮纒松薜荔長蒼鱗<lb/>
金貂謁帝我未暇且作人間千嵗身<lb/>
　　過猷講主桑瀆精舍<lb/>
寂莫衡門傍水開放翁曳杖此徘徊林疎時見釣篷過<lb/>
風急忽聞菱唱来講罷繩床懸麈柄亝餘童子供茶盃<lb/>
<pb n="KR4d0267_WYG_020-15b"/>
解衣許我閒摩腹又作幽窗夢一回<lb/>
　　自桑瀆泛舟歸三山<lb/>
端為身閒覺日長不嫌兒輩笑清狂湖光㶑㶑歸舟疾<lb/>
雨㸃霏霏醉頬涼斷彴苔生人喚渡孤村霜近稻登場<lb/>
宦情不獨今年薄㳺子從来念故鄉<lb/>
　　訪野人家<lb/>
山入柴門穿橋通野路長羣童挑燕筍㓜婦采雞桑淳<lb/>
古非今俗留連到夕陽盤飱敢辭飽滿箸藥苗香<lb/>
<pb n="KR4d0267_WYG_020-16a"/>
　　塞上曲<lb/>
秋風獵獵漢旗黄曉陌霜清見太行車載氊廬駞載酒<lb/>
漁陽城裏作重陽<lb/>
　　又<lb/>
将軍許國不懐歸又見桑乾木葉飛要識君王念征戍<lb/>
新秋已報賜冬衣<lb/>
　　又<lb/>
金鼓轟轟百里聲繡旗寳馬照川眀王師仗義從天下<lb/>
<pb n="KR4d0267_WYG_020-16b"/>
莫道南兵夜斫營<lb/>
　　又<lb/>
老矣猶思萬里行翩然上馬始身輕玉闗去路心如鐵<lb/>
把酒何妨聽渭城<lb/>
　　硯湖<hi>并引</hi>
　　　余得英石數峰環立其中凹處可容一龠因以<lb/>
　　　瀦水代硯滴名之曰硯湖且為賦詩<lb/>
羣山環一湖湖水緑溶漾微風掠窗過亦解生細浪餘<lb/>
<pb n="KR4d0267_WYG_020-17a"/>
流浸翠麓倒影寫青嶂自然出天工豈復煩巧匠病夫<lb/>
屛盃酌不遣運酒舫時時挹清泚筆墨助豪宕帖成龍<lb/>
蛇走詩出雷雨壮從今几硯旁一掃蟾蜍樣<lb/>
　　泛湖<lb/>
筆牀茶竈釣魚竿㶑㶑平湖淡淡山浪説枕戈心萬里<lb/>
此身常在水雲間<lb/>
　　寓蓬萊館<lb/>
桐葉吹殘蕉葉黄驛窗微雨送凄涼長安許史無平素<lb/>
<pb n="KR4d0267_WYG_020-17b"/>
莫恨棲棲立路旁<lb/>
　　又<lb/>
古驛蕭蕭獨倚闌角聲催晩雨催寒殘年遇合應無日<lb/>
猶説新豐强自寛<lb/>
　　夜還驛舍<lb/>
樓上鼕鼕初發更斷雲收雨旋成晴市橋新漲揺燈影<lb/>
驛路殘泥壮屐聲闤闠變遷非曩日情懐牢落感餘生<lb/>
髙秋病起猶能醉剰買官醅樂太平<lb/>
<pb n="KR4d0267_WYG_020-18a"/>
　　舟中大醉偶賦長句<lb/>
過江何敢號髙流偶與俗人風馬牛畫檝新揺嚴瀨月<lb/>
清尊又醉戴溪秋壮心無復在千里老氣尚能横九州<lb/>
古寺試求三丈壁為君驅筆戰蛟虬<lb/>
　　行飯至新塘夜歸<lb/>
門前徙倚尚餘霞湖上歸来月滿沙雲濕一聲新到雁<lb/>
林昏數㸃後棲鴉凄迷籬落開寒菊鄭重比隣設夜茶<lb/>
早議挂冠君㑹否莫年心念不容差<lb/>
<pb n="KR4d0267_WYG_020-18b"/>
　　雲門感舊<lb/>
總角来逰老未忘背人嵗月去堂堂穉松看到偃霜盖<lb/>
廢寺憶曽開寳坊佛几古燈寒焰短齋厨新粟午炊香<lb/>
興闌未忍登車去更倚溪橋立夕陽<lb/>
　　若耶溪上<lb/>
微官元不直鱸魚何況人間足畏途今日溪頭慰心處<lb/>
自尋白石養菖蒲<lb/>
　　又<lb/>
<pb n="KR4d0267_WYG_020-19a"/>
九月霜風吹客衣溪頭紅葉傍人飛村場酒薄何妨醉<lb/>
菰正堪烹蟹正肥<lb/>
　　秋雨頓寒偶書<lb/>
羇懐不醉自昏昏卧對青燈獨掩門沙雁帶寒来古澤<lb/>
林鳩催雨暗孤村數椽蟹舍償初志九陌塵衣洗舊㾗<lb/>
自歎一生書裏活莫年無力濟黎元<lb/>
　　新晴泛舟至近村偶得雙鱖而歸<lb/>
秋風一夜老汀蘋剡曲稽山發興新青嶂㑹為身後塚<lb/>
<pb n="KR4d0267_WYG_020-19b"/>
扁舟聊作畫中人園林揺落知寒早父老逢迎覺意真<lb/>
歸舍不妨成小醉眼眀細栁貫霜鱗<lb/>
　　上書乞祠輒述鄙懐<lb/>
干禄本代耕窮逹敢自必早遇髙皇帝九品對宣室妄<lb/>
懐犬馬心嫠緯不暇恤上恩等天地腰領免斧鑕旋屬<lb/>
紹興末暘谷瞻出日賤臣復何幸便殿首造膝煌煌帝<lb/>
堯典推擇首秉筆愚忠雖懇欵野性實坦率飄然去周<lb/>
行湖海抱沉疾逺逰客窮塞亭障秋蕭瑟聖君終記省<lb/>
<pb n="KR4d0267_WYG_020-20a"/>
萬里忽椉馹同朝久凋謝存者不十一造廷故抱暗下<lb/>
殿衰涕溢蹉跎又十載憂患豈易述流年不貸人白髮<lb/>
日夜宻冠雖未即挂馭己不容叱尚覬公朝恩養老霑<lb/>
散秩閉門教子孫志願真永畢<lb/>
　　泛湖上雲門<lb/>
三百里湖秋渺然是間可以著釣船浩歌莫過石帆下<lb/>
爛醉夜泊樵風邊<hi>樵風涇在若耶溪鏡湖之間</hi>茫茫沙月忽側墮裊<lb/>
裊山氣時孤鶱冥鴻逺舉謝斯世白鷗自放全其天幽<lb/>
<pb n="KR4d0267_WYG_020-20b"/>
棲幸脱市朝械捷徑那著功名鞭人生各自適意耳稷<lb/>
禹巢許知誰賢<lb/>
　　書歎<lb/>
世態秦欺楚交情越視秦寧教待羝乳不耐望車塵書<lb/>
積高圍坐花繁亂挿巾那須散人號已是葛天民<lb/>
　　枕上作<lb/>
寒夜卧林廬蕭然適有餘蟲悲號壊壁燈暗守殘書養<lb/>
拙天知我安貧老似初雖非漆園吏也作蝶蘧蘧<lb/>
<pb n="KR4d0267_WYG_020-21a"/>
　　老病無復宦情或者疑焉作此示之<lb/>
病思蕭條豈獨今十年前已鬢霜侵舊交畧盡形吊影<lb/>
薄宦宜休口語心老驥已甘當伏櫪窮猿況是急投林<lb/>
别君徑入亂雲去後日相思何處尋<lb/>
　　拄杖<lb/>
放翁拄杖具神通蜀棧吴山興未窮昨夜夢中行萬里<lb/>
蓮華峰上聽松風<lb/>
　　北望<lb/>
<pb n="KR4d0267_WYG_020-21b"/>
北望中原淚滿巾黄旗空想渡河津丈夫窮死由来事<lb/>
要是江南有此人<lb/>
　　嵗晚感懐<lb/>
利名爭奪兩皆非生世寧殊露易晞老冉冉来誰獨免<lb/>
冢纍纍處㑹同歸聽歌莫惜終三疊縱獵何妨更一圍<lb/>
醉卧日髙呼不醒笑人霜曉束朝衣<lb/>
　　大雨中作<lb/>
北風撼山勢岌岌老夫倚杖檐前立貪看白雨掠地風<lb/>
<pb n="KR4d0267_WYG_020-22a"/>
飄灑不知衣盡濕當年入朝甫三十十丈邊塵叩江急<lb/>
屬聞蠟彈遣檄書亟壊布裳縫袴褶即今白髮不可數<lb/>
破屋頹垣窘風雨汝生汝死問者誰人雖不問心自悲<lb/>
　　繫舟平水步<lb/>
舟尾參差野岸横屐聲穿市得閒行雨昏苑店炊煙濕<lb/>
人語蓬窗績火眀枝上橙香初受摘擔頭菰脆正堪烹<lb/>
漁樵自是平生意不為衰遲薄宦情<lb/>
　　初到行在<lb/>
<pb n="KR4d0267_WYG_020-22b"/>
六十之年又四年也騎瘦馬趂朝天首陽柱下孰工拙<lb/>
從事督郵俱聖賢筆墨有時閒作戯功名到底是無縁<lb/>
都城處處園林好不許山翁醉放顛<lb/>
　　還都<lb/>
平生薄名宦所願得早休奔走三十年鏡中霜鬢秋歸<lb/>
踏長安道恍然皆舊逰處處見題名始驚嵗月遒西湖<lb/>
隔城門放浪輸白鷗當時見種栁已足繫巨舟挂冠當<lb/>
自決安用從人謀勿以有限身常供無盡愁<lb/>
<pb n="KR4d0267_WYG_020-23a"/>
　　宿監中偶作<lb/>
流落歸来兩鬢絲此生真媿北山移數殘宫漏寒無寐<lb/>
開盡梅花病不知同舍破甘醒宿酒故人折簡索新詩<lb/>
生涯可笑清如許枉是京塵撲馬時<hi>譚徳稱有簡催和詩</hi>
　　四鼓出嘉㑹門赴南郊亝宫<lb/>
客逰梁益半吾生不死還能見太平初喜夢魂朝帝所<lb/>
更驚老眼看都城九重宫闕晨霜冷十里樓臺落月眀<lb/>
白髮蒼顔君勿笑少年慣聽舜韶聲<lb/>
<pb n="KR4d0267_WYG_020-23b"/>
　　題張野夫監簿大招圖<lb/>
此生只合老漁樵扶病誰令趂早朝開巻未終三太息<lb/>
羇魂零落恐難招<lb/>
　　簡譚徳稱監丞<lb/>
廣都江上送舟行淚灑春風别少城冉冉㡬經新嵗律<lb/>
依依猶有舊交情塵冠當挂彈何用革帶頻移瘦自驚<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲約公風雨夜一燈相對話平生<lb/>
　　致齋監中夜與同官縱談鬼神效宛陵先生體<lb/>
<pb n="KR4d0267_WYG_020-24a"/>
五客圍一爐夜語窮幻怪或誇雷可斫或笑鬼可賣或<lb/>
陳混沌初或及世界壊或言修羅戰百萬起睚眦餘談<lb/>
恣搜抉所出雜細大風雲墮皮幘幽坎窺鐵械羣號起<lb/>
古聚孤泣出空廨妖孤冠髑髏掩袂㺯姿態空轊伏逸<lb/>
囚夜半出竊嘬雖云多聞益頗犯綺語戒不如姑置之<lb/>
投枕休困憊眀當掛祠衣僕僕愁亟拜<lb/>
　　夜歸<lb/>
飲酒不盡觴觀棊不竟局索馬踏街鼓仰視月挂木疾<lb/>
<pb n="KR4d0267_WYG_020-24b"/>
馳沿河隄不記㡬坊曲到家四鄰寂徃徃睡已熟天香<lb/>
餘裊裊佛燈猶煜煜中庭雖一席緩步意亦足寒犬吠<lb/>
荆籬棲鵲起樷竹市聲從北来始覺非林谷却尋西窗<lb/>
書開巻剪殘燭官閒居更逺一笑謝羇束<lb/>
　　次韻鄭唐老<lb/>
宦逰早日闕相聞一面那知乃爾勤秋釣清灘方入夢<lb/>
曉穿細仗又逢君驟看落筆驚風雨便擬同舟卧水雲<lb/>
作意歸休還㑹否莫年無力起斯文<lb/>
<pb n="KR4d0267_WYG_020-25a"/>
　　五鼓赴太社臘祭<lb/>
霜寒裂屋瓦月白射坊門病骨愁看影孤吟怯斷魂飢<lb/>
鷹掣羇紲老馬伏車轅不奈清宵夢殘蕪滿故園<lb/>
　　己酉元日<lb/>
夜雨解殘雪朝陽開積隂桃符呵筆寫椒酒過花斟巷<lb/>
栁搖風早街泥濺馬深行宫放朝賀共識慕堯心<hi>以亮隂免</hi>
<hi>賀禮</hi>
　　送潘徳久使薊門<lb/>
<pb n="KR4d0267_WYG_020-25b"/>
崑崙東分一枝渾犇蹴砥柱經龍門羲皇受圖撫上古<lb/>
神禹治水開中原三靈實扶藝祖業萬國共仰東都尊<lb/>
羣兒撞壊吁可歎顧使殘敵今逰魂囙君試求出師路<lb/>
孟津白馬應如故不須更議繫河橋北風正可椉氷渡<lb/>
頗聞塞外已數盡復道飛狐合屯戍轅門倘駐拂雲祠<lb/>
烽火應過眀妃墓君歸解鞍藉芳草細談塞北忘予老<lb/>
讀書飲酒待敵平萬丈參旗方下掃<lb/>
　　我夢<lb/>
<pb n="KR4d0267_WYG_020-26a"/>
我夢入煙海初日如金鎔赤手騎怒鯨横身當渴龍百<lb/>
日京塵中詩料頗闕供此夕復何夕老狂洗衰慵夢覺<lb/>
坐歎息杳杳三茒鍾車馬動曉陌不竟睡味濃平生擊<lb/>
敵意裂眥髮上衝尚可椉一障憑堞觀傳烽<lb/>
　　晨起有感<lb/>
痛飲可以豪謝病可以髙計之顧不審老與世俗鏖丈<lb/>
夫本自許四十擁旌旄上馬不回顧賊穴窮腥臊渭橋<lb/>
耻未雪孰謂弓可櫜此志竟悠悠徂嵗行滔滔一官客<lb/>
<pb n="KR4d0267_WYG_020-26b"/>
長安燭下束弊袍豈惟歎龍鍾行恐悲焄蒿吾曹議古<lb/>
人後亦觀吾曹浮雲易變滅公議終堅牢<lb/>
　　南省宿直<lb/>
檐角參差散莫霞重門鎖斷市聲譁風經緑樹鴉棲穏<lb/>
月入空廊柱影斜藤紙静臨新獲帖銅瓶寒浸欲開花<lb/>
誰知今夕幽窗夢又榜扁舟上若耶<lb/>
　　又<lb/>
頹然静對北窗燈識字農夫有髮僧但遣奚奴持古錦<lb/>
<pb n="KR4d0267_WYG_020-27a"/>
何須侍史䕶青綾塵埃犇走無由息疾病侵陵不自勝<lb/>
猶喜眼中多壮觀時看雲海化鯤鵬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_020-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻五十七</head> <lb/>
    <p>
<pb n="KR4d0267_WYG_057-1a"/>
欽定四庫全書<lb/>
　劎南詩稾巻五十七<lb/>
　　　　　　　　　　　　　宋　陸㳺　撰<lb/>
　　北窗<lb/>
老人日夜衰臥起常在背窗間一編書終日聖賢對東<lb/>
皐客輸米粲粲珠出碓南山儈餉茶細細雪落磑吾兒<lb/>
亦解事稀甲自鉏菜一饑既退舍百念皆巻斾閑身去<lb/>
俗逺澄念與道㑹宿痾走二豎美睡造三昧挂冠反布<lb/>
<pb n="KR4d0267_WYG_057-1b"/>
韋上印謝銀艾庭中石蒼然此客真度外<lb/>
　　幽居雜題<lb/>
開歲頻風雨清明氣始和遊山書半廢躭酒睡常多客<lb/>
去孫登歗牛疲寗戚歌餘生猶有幾盡底付漁蓑<lb/>
　　又<lb/>
雅意元知止遄歸喜遂初乆閑棋格長多病釣徒疎漬<lb/>
藥三升酒支頭一束書兒曹看翁嬾切勿厭蝸廬<lb/>
　　又<lb/>
<pb n="KR4d0267_WYG_057-2a"/>
忽忽年光逝悠悠世事非曉猶明績火晝永啓漁扉施<lb/>
食禽魚熟疏溝杞菊肥寂寥何所歎父子自相依<lb/>
　　又<lb/>
獨徃成初志安居謝世紛名書硬黄紙古硯熨焦紋雨<lb/>
作占琴薦風來散鷺羣豈無朝市事塞耳未曾聞<lb/>
　　題旅舍壁<lb/>
泥淖停牛屋風埃坐簀牀綘人難諱老楚客自嫌狂浪<lb/>
迹江湖大回頭日月長村村有餅餌正可不賫糧<lb/>
<pb n="KR4d0267_WYG_057-2b"/>
　　又<lb/>
地曠風號木天髙日脫雲村名歩頭換縣界驛前分蒿<lb/>
艾春侵路雞豚暮識羣敲門就炊㸑一飯敢忘君<lb/>
　　出行湖山間雜賦<lb/>
老入新年健春逢小雨晴偶因尋酒去又作繞村行塘<lb/>
水蒼鵝戲郊原黄犢鳴閑身有樂事倚杖看農耕<lb/>
　　又<lb/>
新釀學鵝黄幽花作蜜香客邀閑即去病起醉何傷野<lb/>
<pb n="KR4d0267_WYG_057-3a"/>
寺無晨粥村伶有夜場吾心靜如水隨事畣年光<lb/>
　　又<lb/>
徑繞茶岡北橋連芡浦東蟲鎪烏桕葉露溼豨蘝叢燒<lb/>
地春蕪緑漁扉夕照紅君恩那可報惟是祝年豐<lb/>
　　又<lb/>
魚市樵風口<hi>樵風溪港名</hi>茶村穀雨前栁邊煙掩苒堤上草<lb/>
芊眠墓掃鴉衘肉人歸鷺導船東風吹短髪得句為誰<lb/>
妍<lb/>
<pb n="KR4d0267_WYG_057-3b"/>
　　上已<lb/>
殘年登八十佳日遇重三簾幙低新燕房櫳起晩蠶名<lb/>
花紅滿舫美醖緑盈甔春事還如昨衰懐自不堪<lb/>
　　筍絶句<lb/>
列仙閱世獨清癯雪谷氷谿老不枯輸與錦棚孩子軰<lb/>
千金一束入天厨<lb/>
　　贈蘇召叟<lb/>
蘇子出儔軰翩如天際鴻才華刮眼瞙文字愈頭風豈<lb/>
<pb n="KR4d0267_WYG_057-4a"/>
止千人見真當四海空老夫雖耄矣此論不妨公<lb/>
　　贈趙去華<lb/>
趙子毫端萬斛珠眼前百軰不枝梧盛名豈待他年見<lb/>
公論何㑹一日無我老杜門惟足睡君豪折簡固難呼<lb/>
此詩强欲相題目堪笑衰翁膽滿軀<lb/>
　　道室述懐<lb/>
養心功用在還嬰肯使秋毫有妄情二寸䕨冠狂道士<lb/>
一編蠧簡老書生狐妖從汝作人立金價在吾如土輕<lb/>
<pb n="KR4d0267_WYG_057-4b"/>
地肺終嫌近朝市明年泝峽上青城<lb/>
　　春晩雨中作<lb/>
冉冉流年不貸人東園青杏又嘗新方書無藥醫治老<lb/>
風雨何心斷送春樂事乆歸孤枕夢酒痕空伴素衣塵<lb/>
畏途囘首濤瀾惡頼有雲山著此身<lb/>
　　晩行湖上<lb/>
飽來捫腹繞村嬉北陌東阡信所之女手采餘桑鬱鬱<lb/>
煙蕪生遍冢纍纍髙林日暮無鶯語深巷人歸有犬隨<lb/>
<pb n="KR4d0267_WYG_057-5a"/>
東走郡城逾十里好風勞送角聲悲<lb/>
　　欲卜菴居未有勝地作詩識之<lb/>
破裘百結鬢垂蓬旋過流年旋巳空魔眷屬如雲盡散<lb/>
性光明似日方中極知萬事不勞問欲住一菴誰與同<lb/>
㑹向巢居明月夜五弦横膝寫松風<lb/>
　　東窗遣興<lb/>
東窗徙倚當閑遊水長池魚自滿溝花氣襲人渾欲醉<lb/>
鳥聲喚客又成愁百年光景輸欹枕萬里風煙入倚樓<lb/>
<pb n="KR4d0267_WYG_057-5b"/>
欲寫烏絲還嬾去詩名老去判悠悠<lb/>
　　獨酌<lb/>
一榼芳醪手自斟從來戶小怯杯深已於醉醒知狂聖<lb/>
又向淳漓見古今濡首固非吾軰事達生猶得昔人心<lb/>
酴醿欲過香差减且據胡牀坐緑隂<lb/>
　　舟中作<lb/>
誤長僊蓬不滿年恩容歸老自雲邊草枯病馬停朝秣<lb/>
<hi>予巳納禄</hi>水冷鰥魚廢夜眠混俗豈須名赫赫耐嘲唯可腹<lb/>
<pb n="KR4d0267_WYG_057-6a"/>
便便柯橋梅市花俱好且典春衣醉放顚<lb/>
　　衰疾<lb/>
衰疾憐新鬼狂豪尚故吾棊常先客著行不許兒扶硯<lb/>
潤閑蟾滴香殘冷鴨爐自憐風味在尚欲泛江湖<lb/>
　　示兒<lb/>
聞義貴能徙見賢思與齊食嘗甘脫粟起不待鳴雞蕭<lb/>
索園官菜酸寒太學齏時時語兒子未用厭鉏犂<lb/>
　　野興<lb/>
<pb n="KR4d0267_WYG_057-6b"/>
溪漲侵菴路山光壓釣磯荒畦荷鉏去小艇載犂歸世<lb/>
態那堪看吾言可自違從今謝人事終日掩荆扉<lb/>
　　閑遊<lb/>
遊徧名山日月長結廬歸占水雲鄉醉中即是逃名地<lb/>
閑外應無度世方檜蜜滿脾餘小苦术苖浥露有竒香<lb/>
肺腸自與人間别堪笑醅缸與飯囊<lb/>
　　又<lb/>
髙㑹揮金媿二疎食貧只似布衣初終年老健緣儲藥<lb/>
<pb n="KR4d0267_WYG_057-7a"/>
隨分窮忙為著書弔古何時過梁宋題詩且欲徧衡廬<lb/>
不須更擬椉風去水有煙帆陸筍輿<lb/>
　　又<lb/>
過盡儈家到店家山形四合路三义清明漿美村村賣<lb/>
穀雨茶香院院誇困臥幽窗身化蝶醉題素壁字棲鵶<lb/>
夕陽不盡青鞋興小立風前鬢脚斜<lb/>
　　又<lb/>
夙興蓐食戒山行䇿蹇迢迢過故城露葉未乾明曉日<lb/>
<pb n="KR4d0267_WYG_057-7b"/>
風蒲初勁借秋聲緑隂渡口孤鶯語白水陂頭兩犢耕<lb/>
遥望炊煙疑可憩試從行路問村名<lb/>
　　炊米不繼戲作<lb/>
敢羨晨興費萬錢口邊縱理信前緣髙年雖獲殿諸老<lb/>
一飽常如登九天架上有書吾已矣甑中無飯亦陶然<lb/>
蓬門一閉還旬日實怕閑人攪晝眠<lb/>
　　暮行<lb/>
志士能輕萬戸封野人自愛一枝笻行窮緑岸呼船渡<lb/>
<pb n="KR4d0267_WYG_057-8a"/>
糴得黄粱就碓舂林外人家明逺火月邊儈閣下疎鐘<lb/>
江村不用愁孤絶小店茅簷儘見容<lb/>
　　小雨<lb/>
小雨過巖扃殘雲傍野亭花光相映發鶯語苦叮嚀舉<lb/>
酒和神氣彈琴悅性靈索居朋友絶得句遣誰聽<lb/>
　　又<lb/>
急雨方侵幔斜暉忽滿廊塵清添草色衣潤省篝香婦<lb/>
織將収繭農功已下秧諸孫入家塾親為授三蒼<lb/>
<pb n="KR4d0267_WYG_057-8b"/>
　　送辛㓜安殿撰造朝<lb/>
稼軒落筆凌鮑謝退避聲名稱學稼十年髙卧不出門<lb/>
參透南宗牧牛話功名固是劵内事且葺園廬了婚嫁<lb/>
千篇昌谷詩滿囊萬巻鄴侯書挿架忽然起冠東諸侯<lb/>
黄旗皂纛從天下聖朝仄席意未快尺一東來煩促駕<lb/>
大材小用古所歎管仲蕭何實流亞天山挂斾或少須<lb/>
先挽銀河洗嵩華中原麟鳯爭自奮殘虜犬羊何足嚇<lb/>
但令小試出緒餘青史英豪可雄跨古來立事戒輕發<lb/>
<pb n="KR4d0267_WYG_057-9a"/>
徃徃讒夫出椉罅深仇積憤在逆胡不用追思㶚亭夜<lb/>
　　初夏<lb/>
白白餈筒美青青米果新<hi>蜀人名粽為餈筒呉中名粔籹為米果</hi>衰遲重<lb/>
時節薄少遍鄉鄰梅市花成幄蘭亭草作茵極知歡意<lb/>
盡强起伴遊人<lb/>
　　自警<lb/>
放翁原憒憒徂歲復駸駸社櫟終無用秋蟲漫苦吟拍<lb/>
蚊違殺戒引水動機心老耄誰規我忠言抵萬金<lb/>
<pb n="KR4d0267_WYG_057-9b"/>
　　枕上<lb/>
病叟少安枕驚禽無穩棲慵占賈誼鵩空感祖生雞野<lb/>
勢風號北窗痕月過西元非破賊手只合架牛犂<hi>山中惟梟</hi>
<hi>鳴終夜雞三鳴後聞架犂則旦矣</hi>
　　野歩至近村<lb/>
耳目康寧手足輕村墟草市徧經行孝經章裏觀初學<lb/>
麥飯香中喜太平婦女相呼同夜績比隣竭作事春耕<lb/>
勿言野饁無鹽酪筍蕨何妨淡煑羔<lb/>
<pb n="KR4d0267_WYG_057-10a"/>
　　書懐示子遹<lb/>
平生山林幾緉屐何意隨人戴朝幘口言報國直妄耳<lb/>
斷簡圍坐晨至夕道山堂東直廬冷手種疎篁半窗碧<lb/>
但虞風波起平地豈有毫髪能補益成書朝奏暮請老<lb/>
入耳幸免煩言嘖東望故山百餘里父老歡忻來接跡<lb/>
白羊緑酒爭下擔長笛腰鼔紛如織迢迢梅市過魯墟<lb/>
觀者所至空巷陌爾來呻吟又春盡周視室中惟四壁<lb/>
但令糲飯麤撑住猶勝朱門常踧踖小兒助我理孤學<lb/>
<pb n="KR4d0267_WYG_057-10b"/>
終歲伏几心如石問看飲酒詠離騷何似焚香對周易<lb/>
　　三月三十夜聞杜宇<lb/>
斗轉春歸不自由韶華已逐水東流子規獨抱區區意<lb/>
血淚交零曉未休<lb/>
　　夜大雨連明晨起乃知之<lb/>
黄紬被穩枕慵移夜雨淋浪了不知水長壊陂初復後<lb/>
鳩鳴去婦却還時芳蹊入夏多青子白髪今年有黒絲<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲披衣湖上去滿村芳草正離離<lb/>
<pb n="KR4d0267_WYG_057-11a"/>
　　聞虜亂次前軰韻<lb/>
中原昔喪亂豺虎厭人肉輦金輸虜庭耳目乆習熟不<lb/>
知貪殘性摶噬何日足至今磊落人淚盡以血續後生<lb/>
志撫薄誰辦新亭哭藝祖有聖謨嗚呼寧忍讀<hi>藝祖嘗為大宋</hi>
<hi>一統四字賜大臣今藏秘閣</hi>
　　壯士吟次唐人韻<lb/>
士厭貧賤思起家富貴何在髮已華不如為國戍萬里<lb/>
大寒破肉風巻沙誓捐一死報天子兜鍪如箕鎧如水<lb/>
<pb n="KR4d0267_WYG_057-11b"/>
男兒墮地射四方安能山棲效園綺塞雲漠漠黄河深<lb/>
凉州新城髙十尋風飱露宿寧非苦且試平生鐵石心<lb/>
　　衰疾<lb/>
衰疾猶能飯一簞蓴絲菰首亦加餐舊叨刻印俄銷印<lb/>
老媿彈冠亟挂冠自怪稽康如許嬾人憐范叔不勝寒<lb/>
得錢<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>買青芒屨采藥名山興未闌<lb/>
　　書日用事<lb/>
左右數書冊朝夕一草堂家貧自能儉病愈不求方盛<lb/>
<pb n="KR4d0267_WYG_057-12a"/>
饌豚肩美常庖筍茁香園丁報花坼亦復命壺觴<lb/>
　　又<lb/>
一裘良已暖半菽可無饑養氣戒多語端居如有思私<lb/>
心須自勝已過遣誰知耄齒尤當勉常憂寸晷移<lb/>
　　初夏出遊<lb/>
去去衝朝霧行行弄夕霏移秧晴竭作坐社醉扶歸細<lb/>
草迷行徑殘花㸃釣磯牸牛將犢過雄雉挾雌飛野寺<lb/>
煙鐘逺村墟績火微諸孫殊可念相喚候柴扉<lb/>
<pb n="KR4d0267_WYG_057-12b"/>
　　初夏晝眠<lb/>
好景逢初夏閑身得晝眠書横竹架上冠墮素屏前葱<lb/>
蒨小山桂潺湲幽竇泉危巢出乳燕髙樹集新蟬强健<lb/>
闗天命逍遙近地仙晚窗思茗飲自取雪芽煎<lb/>
　　農事稍間有作<lb/>
架犂架犂喚春農布穀布榖督歲功黄雲壓檐風日美<lb/>
緑針挿水霧雨濛年豐逺近笑語樂浦漲縱横舟楫通<lb/>
東家築室窗戸緑西舎迎婦花扇紅我方祭竈徹豚酒<lb/>
<pb n="KR4d0267_WYG_057-13a"/>
盤箸亦復呼隣翁客歸我起何所作孝經論語敎兒童<lb/>
敎兒童莫怱怱願汝日夜勤磨礲烏巾白紵待至公<lb/>
　　夜雨<lb/>
暮雨蕭蕭集瓦溝空階㸃滴送清愁何由乞得須㬰睡<lb/>
直到窗明滴未休<lb/>
　　朝晴<lb/>
宿雨初収雲四歸小山草木麗朝暉翩然雙鵲從簷下<lb/>
言語分明訴溼衣<lb/>
<pb n="KR4d0267_WYG_057-13b"/>
　　北窗<lb/>
簾影參差午漏前盆山緑潤雨餘天詩無傑句真衰矣<lb/>
酒借朱顔却悵然海燕理巢知再乳呉蠶放食過三眠<lb/>
名泉不負吾兒意一掬丁坑手自煎<hi>子虡寄惠山泉丁坑盖日鑄流亞也</hi>
　　遊山戲作<lb/>
晩境頻辭禄窮居旋學耕量衰添酒敵才盡减詩名風<lb/>
月成交友溪山管送迎登車雨先止天豈相吾行<lb/>
　　遣興<lb/>
<pb n="KR4d0267_WYG_057-14a"/>
聒聒鳴鳩莫笑渠百年我亦旋枝梧病知藥物難為驗<lb/>
老覺人間不足娯茆屋何妨度寒暑蔬餐且可遣朝晡<lb/>
釣船一出無尋處千頃江邊雪色蘆<lb/>
　　又<lb/>
老荷君恩許醉眠散人名號媿妨賢乆叨物外清閑福<lb/>
麤識詩中造化權風月四時隨指顧乾坤一氣入陶甄<lb/>
新秋更欲浮滄海臥看雲帆萬里天<lb/>
　　細雨<lb/>
<pb n="KR4d0267_WYG_057-14b"/>
細雨重雲漸入梅隂隂門巷長新槐壯心已與年俱逝<lb/>
脫髪應無術可栽美睡常嫌鶯喚起清愁却要酒闌囘<lb/>
年來百事非平昔信手題詩嬾剪裁<lb/>
　　初暑<lb/>
槐隂清潤麥風凉一枕閑眠晝漏長山鵲喜晴當戸語<lb/>
海桐帯露入簾香酒縁乆病常辭酌茶為前衘偶得嘗<lb/>
雲北雲南動遊興速呼小豎治輕裝<lb/>
　　夙興<lb/>
<pb n="KR4d0267_WYG_057-15a"/>
夙興短蓬髪幽歩豁煩襟翠碧停闌角黧黄語柳隂書<lb/>
殘頻補緝琴廢細追尋未是全無事猶堪養道心<lb/>
　　新堂<lb/>
湖上新堂氣疎豁三面嵐光翠如潑都門歸來病相屬<lb/>
鄰里怪我間何濶蓴絲作羮飯雕胡厨人斫鱠藝絶殊<lb/>
何由喚得左元放銀盤釣出松江鱸<lb/>
　　即席<lb/>
穉荷出水榴花開長笛圜鼙送舉杯村鄰相樂君勿笑<lb/>
<pb n="KR4d0267_WYG_057-15b"/>
要是安健無凶災<lb/>
　　又<lb/>
醉中起舞遞相屬坐上戴花常作先要知吾軰不凡處<lb/>
一吸已乾雙玉船<lb/>
　　又<lb/>
長魚腹腴羊臂臑饞想乆矣無秋毫今朝林下煨苦筍<lb/>
更覺此君風味髙<lb/>
　　又<lb/>
<pb n="KR4d0267_WYG_057-16a"/>
小山榴花照眼明青梅自墮時有聲栁橋東岸倚笻立<lb/>
聊借水風吹宿酲<lb/>
　　生涯<lb/>
久矣冥行墮嶮巇樂哉偶得謝招麾放懐身世相忘地<lb/>
夙駕山林獨往時縱老豈容妨痛飲更慵亦未廢新詩<lb/>
超然自喜生涯別始歎龜堂見事遲<lb/>
　　落花<lb/>
桃李擅春事酴醿為之殿豈不欲周旋過日如掣電大<lb/>
<pb n="KR4d0267_WYG_057-16b"/>
風連三月吹盡無餘片留之豈有䇿佇立情眷眷空令<lb/>
腸九囘竟欠語一轉流年付芳草樽酒孤勝踐鶯聲入<lb/>
碧雲簾影滿深院消揺緑隂間風流屬團扇<lb/>
　　四月廿二日微雨中次前輩韻<lb/>
語訛覺齒疎冠倒感髪稀屢為曼容免遂賦淵明歸今<lb/>
日天氣佳雨絲弄斜暉起居惟所適單複時易衣出遊<lb/>
叩僧廬歸臥掩漁扉一笑顧兒子正爾良未非<lb/>
　　夜雨<lb/>
<pb n="KR4d0267_WYG_057-17a"/>
㸃滴茅檐雨長宵不肯晴殘缸待雞唱倦枕厭梟鳴已<lb/>
踐衰殘境况兼羈旅情晨興亦何事椎髻繞廊行<lb/>
　　夏日<lb/>
入戶桐隂漸覆牀乍敷笛簟北窗凉笻枝倚壁知身健<lb/>
衣焙殘香覺日長雨霽斷雲時聚散風來纖草乆低昻<lb/>
蝶衣粉溼猶飛嬾小駐闌干就夕陽<lb/>
　　乆雨<lb/>
梅子青青苦未黄經旬積雨欲頽牆蠧生書帙時須火<lb/>
<pb n="KR4d0267_WYG_057-17b"/>
潤入衣篝<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>得香鄰舎相逢驚間濶通宵不寐聽淋浪<lb/>
定知又發韓公笑有底鳴蛙兩股長<lb/>
　　又<lb/>
梅天一日幾隂晴對酒無聊醉不成巧歴莫能知雨㸃<lb/>
孤桐那解寫溪聲林深鳥爵來無數草茂鋤耰去即生<lb/>
明日雲開天萬里御風吾欲過青城<lb/>
　　舟中<lb/>
青楓湖上村緑蓑舟中客雲興山疊見海近地勢坼悠<lb/>
<pb n="KR4d0267_WYG_057-18a"/>
然滄洲趣宛與塵世隔雖云食不足麤免婚嫁責渥丹<lb/>
未辭鏡衰白幸滿幘明當鼔枻行放浪窮七澤<lb/>
　　繋船<lb/>
髙樹滴殘雨叢蘆生夕風惰遊貧有自老鈍學無功歲<lb/>
月詩編裏江湖旅色中煙村繫船處邂逅得漁翁<lb/>
　　復雨<lb/>
催喚兒童掃緑苔長歌清嘯興悠哉林間子墮知梅熟<lb/>
水面痕生驗雨來徃事已成孤枕夢故人誰共一樽開<lb/>
<pb n="KR4d0267_WYG_057-18b"/>
自憐未負年華在素扇團團月様裁<lb/>
　　書適<lb/>
清和巷陌單衣後緑潤軒窗午餉餘曲曲素屏圍倦枕<lb/>
斜斜筠架閣殘書松隂坐石閑看鶴山寺尋僧晩跨驢<lb/>
此叚家風君試看京塵撲㡌獨何歟<lb/>
　　村社禱晴有應<lb/>
叢祠牲酒走村村頼是龍歸為解紛爽氣収回騎月雨<lb/>
<hi>俗謂二十四五間有雨徃徃輒成霞潦謂之騎月雨</hi>快風散盡滿天雲數峯縹緲<lb/>
<pb n="KR4d0267_WYG_057-19a"/>
如屏面一浦漣漪作簟紋猶勝楚人簫鼔裏九歌哀怨<lb/>
下湘君<lb/>
　　題北窗<lb/>
束擔還山讀舊書斷編終日見唐虞千莖白髪年華速<lb/>
一㸃青燈夜漏徂厚價異時空市骨大呼從昔不成盧<lb/>
細思天賦原非薄跬歩門前萬頃湖<lb/>
　　又<lb/>
不嗔人作腐儒看斷簡堆中興未䦨更事愈懐憂國切<lb/>
<pb n="KR4d0267_WYG_057-19b"/>
苦心始覺著書難流泉激激人聲逺修竹蕭蕭暑令寒<lb/>
四海諸公常共處北窗何地著身寛<lb/>
　　晝坐聞牆外人聲殊壊幽思戲作<lb/>
老人氣衰凋髪齒歲月翩翩來有幾晨興食米不一溢<lb/>
日課讀書猶十紙雖云喧寂無二觀終嫌蜩蚻喧吾耳<lb/>
亟起振衣欲出門赤日當空汗如洗撥灰未炷瓦爐香<lb/>
汲井先換銅<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>水也勝太史落南時短檠夜對屠牛機<lb/>
<hi>黄魯直自言遷宜州時夜寓市中直屠牛之機用雞毛筆作字</hi>
<pb n="KR4d0267_WYG_057-20a"/>
　　晨起行園中<lb/>
老病厭囂煩晨興歩小園草深移舊路竹茂失頽垣未<lb/>
暇從魚樂惟思與石言人家尋毎得拄杖印苔痕<lb/>
　　葺舎<lb/>
蟻知將雨先移穴燕護新雛迭守巢補漏支傾吾可笑<lb/>
呼奴椉屋更添茅<lb/>
　　次韻林伯玉登卧龍<lb/>
一紙臨門喜欲顛詞源滚滚瀉長川旗旄外閫新元帥<lb/>
<pb n="KR4d0267_WYG_057-20b"/>
風月名山古洞天自笑屏居依近郭每煩登望指孤煙<lb/>
雄篇三復空興歎窮乃工詩似不然<lb/>
　　道室雜詠<lb/>
精神有限惟當嗇造化無心不汝私此事安須知决擇<lb/>
雞鳴勿後老人期<lb/>
　　又<lb/>
黄褐長絛七尺身袖中一劎隱紅塵城門萬屨日來徃<lb/>
衆裏安知無此人<lb/>
<pb n="KR4d0267_WYG_057-21a"/>
　　又<lb/>
氷霜難與夏蟲語晦朔豈容朝菌知忿慾至前能小忍<lb/>
人人劵内有期頥<lb/>
　　又<lb/>
萬法元須一理通長生極治本同功廣成千歲無他術<lb/>
秪在唐虞二典中<lb/>
　　又<lb/>
莫縁侯印學隂謀生世惟須一釣舟輕用鏌鋣終折缺<lb/>
<pb n="KR4d0267_WYG_057-21b"/>
善刀何止解千牛<lb/>
　　又<lb/>
放翁耄齒猶朱顔一物不留方寸間已吞八九雲夢澤<lb/>
更著百億須彌山<lb/>
　　湖塘夜歸<lb/>
漁翁江上佩笭箵一巻新傳范蠡經鬱鬱林間桑椹紫<lb/>
芒芒水面稻苗青雲邊築舎分南北陌上逢人半醉醒<lb/>
莫恨西村歸路逺行前㸃㸃有飛螢<lb/>
<pb n="KR4d0267_WYG_057-22a"/>
　　東軒<lb/>
僻巷地無喧閑人慮不煩刺舟囘北渚岸幘倚東軒乳<lb/>
鵲行苔徑馴麞觸筍藩作勞憐野老喚取倒清樽<lb/>
　　夏日<lb/>
例謝門前客深藏篋裏書衣穿但重補飯足不求餘山<lb/>
溜鳴庭際藤隂接屋除何勞厭三伏俯仰即秋初<lb/>
　　斫膾<lb/>
玉盤行膾簇青紅輸與山家淡煑菘耍識坐堂哀觳觫<lb/>
<pb n="KR4d0267_WYG_057-22b"/>
試來臨水看噞喁<lb/>
　　野飯<lb/>
六十日白可續飯三千年清何與人堪笑此翁頑似鐵<lb/>
還山又食一畨新<lb/>
　　村酒<lb/>
亂山落日漁歌長平疇逺風粳稻香酒旗揺揺截官道<lb/>
歸家未遲君試嘗<lb/>
　　避雨<lb/>
<pb n="KR4d0267_WYG_057-23a"/>
雲如壊山欲塞海樹似竒鬼將摶人急投民家雨隨至<lb/>
燎衣不覺雞唱晨<lb/>
　　雨中短歌<lb/>
昨夕雨大如車軸今旦雨細如牛毛人言愈細愈澤物<lb/>
天公為此非徒勞泥深入市路欲絶壊簷敗壁風蕭騷<lb/>
豈惟鼃黽矜得意坐覺藜莠無由薅剝牀供㸑嗟婢子<lb/>
持傘上學憐兒曹村場酒貴賖不得且解布囊尋弊𫀆<lb/>
　　散懐<lb/>
<pb n="KR4d0267_WYG_057-23b"/>
少年已遂遯山林何况霜毛兩鬢侵習氣尚存詩入夢<lb/>
病根未去藥闗心猿知秋近啼先苦鶴閲年多頂漸深<lb/>
不忍頓疎風月在麤能扶杖即登臨<lb/>
　　南堂<lb/>
空堂寂寂暑氣清秖有燕雀無人聲雲頭忽移簾影失<lb/>
雨㸃亂集荷盤傾溝坑水溢魚鱉喜庭戶風送蛟龍腥<lb/>
衣巾汗垢為一洗呼奴舉榻臨前楹取泉石井試日鑄<lb/>
吾詩邂逅亦已成何由探借中秋月與子同遊白玉京<lb/>
<pb n="KR4d0267_WYG_057-24a"/>
　　門屋納凉<lb/>
機裂齊紈如素月牀敷蘄簟起微瀾行人逺不分眉目<lb/>
過鳥髙猶響羽翰新長庭槐夾門緑無窮陂稻際天寛<lb/>
今年項里楊梅熟火齊驪珠已滿盤<lb/>
　　幽居<lb/>
孤村野徑不曾鋤惡草從來一寸無每為遊魚疏港瀆<lb/>
更縁啼鳥植楸梧閑門猶有儈時到殘産渾無賦未輸<lb/>
浪走人間真誤計暮年猶足補東隅<lb/>
<pb n="KR4d0267_WYG_057-24b"/>
　　露坐<lb/>
殘月乆方上幽花時自零風枝驚宿鳥露草溼流螢浩<lb/>
氣吞雲夢危途塞井陘菱歌何處起及我醉初醒<lb/>
　　暑中乆不把酒盆池千葉白蓮忽開一枝欣然小<lb/>
　　酌因賦絶句<lb/>
千葉芙蕖白玊膚一樽沆瀣碧琳腴極知俱出氛埃外<lb/>
我亦秋風山澤臞<lb/>
　　又<lb/>
<pb n="KR4d0267_WYG_057-25a"/>
我讀淵明止酒篇知渠未識玉池僊誰言見面無多子<lb/>
髙壓天魔萬二千<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_057-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻五十七<lb/>
</p>
<p>
</p>
  </div>
</body>
</text>
</TEI>
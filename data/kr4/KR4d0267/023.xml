<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻二十三</head> <lb/>
    <p>
<pb n="KR4d0267_WYG_023-1a"/>
欽定四庫全書<lb/>
　劎南詩稾巻二十三<lb/>
　　　　　　　　　　　　　宋　陸㳺　撰<lb/>
　　七月一日夜坐舍北水涯戲作<lb/>
兀傲胡床酒半醒釣筒収盡數舟横風生細葛無三伏<lb/>
月上疎林正四更北斗離離低欲盡明河脉脉去無聲<lb/>
斥僊豈復塵中戀便擬騎鯨返玉京<lb/>
　　病後登山亭<lb/>
<pb n="KR4d0267_WYG_023-1b"/>
野客雙蓬鬢空山一草亭睡魔欺茗薄疾䜿怯丹靈治<lb/>
世窮馮衍殘年老管寕安居得後死不敢恨飄零<lb/>
　　覽鏡<lb/>
白頭漸覺黒絲多造物將如此老何三萬里天供醉眼<lb/>
二千年事入悲歌劎闗曽蹴連雲棧海道新窺浴日波<lb/>
未頌中興吾未死挿江崖石竟須磨<hi>比自三江杭海至丈亭</hi>
　　遣懐<lb/>
許國區區不自勝秋風空羨下鞲鷹青雲夜歎初心誤<lb/>
<pb n="KR4d0267_WYG_023-2a"/>
白髪朝看一倍増積憤有時歌易水孤忠無路哭昭陵<lb/>
<hi>唐制有寃者許哭昭陵下</hi>頭顱自揣今如此尚欲閒尋紫閣僧<hi>陳希夷竒</hi>
<hi>錢宣靖復招紫閣僧相之</hi>
　　開元寺小閣十四韻<lb/>
淵源兩名衲築閣捫星辰近山卧蜿蜒逺山髙嶙峋朝<lb/>
看雨空濛暮揖雲輪囷賦詩有宿諾下語終未親萬法<lb/>
不孤起請君作其因髙掛四靣忩凈埽一榻塵室中絶<lb/>
人聲門前謝車輪容我睡半日兩忘主與賔緩燒海南<lb/>
<pb n="KR4d0267_WYG_023-2b"/>
沉細碾建谿春是間儻有句可與屈宋鄰詩如奮蟄龍<lb/>
夭矯不受馴使可造次得何異池中鱗世有擾龍手媿<lb/>
我非其人詩不已就乎著眼勿逡廵<lb/>
　　寄題趙寛之主簿慈順堂<lb/>
人間得意盡危機猶有榮親事未非魏闕恩光新綠綬<lb/>
髙堂娱侍舊斑衣牙籖挿架書無恙蘭膳循陔養莫違<lb/>
况有兩公天下士為君百斛瀉珠璣<hi>謝昌國中丞楊廷秀祕監皆嘗有此</hi>
<hi>作</hi>
<pb n="KR4d0267_WYG_023-3a"/>
　　郊居<lb/>
平生萬事不容求惟有郊居志已酬更漏逺城雞唱曉<lb/>
嵗時無厯葉知秋潮生小舫行収荻月落長歌起飯牛<lb/>
已作幸民仍醉死人間毁譽判悠悠<lb/>
　　又<lb/>
索米官倉例坐愚東方未可戲侏儒行藏要付他年看<lb/>
富貴真堪一笑無等死不過賖嵗月長閒勿更問妻孥<lb/>
狂豪儘道非平昔老膽輪囷尚滿軀<lb/>
<pb n="KR4d0267_WYG_023-3b"/>
　　新秋感事<lb/>
江上清秋昨夜回漁扉正對荻洲開志存天下食不足<lb/>
節慕古人讒愈來風際紙鳶那觧乆祭餘芻狗㑹堪哀<lb/>
蕭然㪚髪聴秋雨<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>領新凉入酒盃<lb/>
　　又<lb/>
北渚秋風凋白蘋流年冉冉默傷神强顔未忍乞墦祭<lb/>
積毁僅逃輸鬼薪半榼浮蛆初試醸兩螯斫雪又嘗新<lb/>
受恩自度終無報聊為清時備隱淪<lb/>
<pb n="KR4d0267_WYG_023-4a"/>
　　八月一日㣲雨驟凉<lb/>
流汗沾衣喘不供孰知有此快哉風新凉忽覺從天下<lb/>
殘暑真成埽地空恰轉輕雷過林塢已吹好雨到簾櫳<lb/>
幽人病愈閒無事<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>賦歌詩樂嵗豐<lb/>
　　秋雨<lb/>
剡曲髙秋一草亭雨來迨我醉初醒豪吞平野宜閒望<lb/>
急打虚忩入静聴沙上濕雲號斷雁籬根衰草綴孤螢<lb/>
老人嬾復親燈火卧看爐香掩素屏<lb/>
<pb n="KR4d0267_WYG_023-4b"/>
　　又<lb/>
赤日黄塵勢已窮<hi>七月中旬後秋暑尤劇</hi>凄風苦雨却匆匆盛衰<lb/>
黙定見天造寒暑宻移成嵗功柯葉凋零無茂木羽翰<lb/>
顦顇有覊鴻誰知病客悲秋意盡在空堦㸃滴中<lb/>
　　又<lb/>
冷雨蕭蕭澀不晴樷篁遮盡小忩明故衾獨展成酣寢<lb/>
新醸初嘗得細傾壁簡積隂添蠧字床琴生潤咽絃聲<lb/>
此時懐抱真難遣一首清詩信筆成<lb/>
<pb n="KR4d0267_WYG_023-5a"/>
　　月下獨坐<lb/>
髪根蕭爽受㣲風徙倚闌干月正中天宇了無雲一㸃<lb/>
城樓俄報鼔三通庭臯䔩䔩吹凋葉江渚翩翩落斷鴻<lb/>
回首人間塵土惡騎鯨聊駐水精宫<lb/>
　　秋日歩至湖桑埭西<lb/>
伏枕衰方劇搘笻氣忽増細泉鳴暗竇疎樹映孤燈斷<lb/>
雁寒依渚强魚健脱罾行纒已無用却作在家僧<lb/>
　　秋社<lb/>
<pb n="KR4d0267_WYG_023-5b"/>
明朝逢社日鄰曲樂年豐稻蟹雨中盡海氛秋後空不<lb/>
須諛土偶正可倚天公酒滿銀盃綠相呼一笑中<lb/>
　　又<lb/>
浦溆漁歌逺茒茨績火明新凉迎病起樂事及秋成社<lb/>
肉分初至官壺買旋傾殘年得家食何以報時清<lb/>
　　秋思<lb/>
南鄭歸來二十霜背人嵗月去堂堂破裘不補知寒早<lb/>
倦枕無憀厭夜長年少若為評宿士狂生曽是説髙皇<lb/>
<pb n="KR4d0267_WYG_023-6a"/>
慨然此夕江湖夢猶繞天山古戰塲<lb/>
　　又<lb/>
一生書劎徧天涯兩嵗秋風喜在家爛醉日傾無筭酒<lb/>
髙眠時聴屬私蛙園林夕照明丹柿籬落初寒蔓碧花<lb/>
便擬掛冠君㑹否耳根不復耐喧譁<lb/>
　　又<lb/>
殘暑偏能著此翁吹襟<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜得西風露滋小徑蘭苕冷<lb/>
月射髙梁燕戸空衰病呻吟真一洗醉歌跌宕與誰同<lb/>
<pb n="KR4d0267_WYG_023-6b"/>
從今日日増幽興水際先丹數葉楓<lb/>
　　又<lb/>
半年閉戸廢登臨直自春殘病至今帳外昏燈伴孤夢<lb/>
簷前寒雨滴愁心中原形勝闗河在列聖憂勤徳澤深<lb/>
遥想遺民垂泣處大梁城闕又秋砧<lb/>
　　又<lb/>
雁陣横空送早寒白頭病叟住江干風林脱葉山容瘦<lb/>
霜稲登塲野色寛萬里闗河驚契濶一尊鄰曲話悲歡<lb/>
<pb n="KR4d0267_WYG_023-7a"/>
書生餓死尋常事那得重彈挂壁冠<lb/>
　　又<lb/>
藥畦蔬壠夕陽中帶落冠欹一病翁歩蹇每妨行樂興<lb/>
眼昏㡬廢讀書功露濃乍警雲巢鶴風勁先凋玉井桐<lb/>
欲賦悲秋却休去鬢絲已是滿青銅<lb/>
　　以事至城南書觸目<lb/>
十里西風吹帽帬江城衣杵逺猶聞路如劎閣逢秋雨<lb/>
山似爐峯鏁暮雲原上老翁眠犢背籬根小婦牧羊羣<lb/>
<pb n="KR4d0267_WYG_023-7b"/>
百錢且就村塲醉舌本醇醨莫苦分<lb/>
　　舍西夕望<lb/>
茒舍菱陂北柴門藥圃西竒雲去人近澹月傍簷低野<lb/>
迥羊牛下林昏鳥雀栖郊墟少還往父子自扶攜<lb/>
　　題城侍者峴山圗<lb/>
漢水沉碑安在哉千年峴首獨崔嵬平生不作羊公計<lb/>
但欲無名死草萊<lb/>
　　題城侍者剡溪圗<lb/>
<pb n="KR4d0267_WYG_023-8a"/>
暮境侵尋兩鬢絲湖邉自葺小茒茨從今歩歩俱回棹<lb/>
不獨山隂興盡時<lb/>
　　晩秋農家<lb/>
老來萬事嬾不獨廢應酬門前即湖山亦復罕出逰吾<lb/>
廬有真樂一榻眠髙秋回看世上事得䘮良悠悠<lb/>
　　又<lb/>
秋雨無時休令我雙鬢縞庭荒何由鉏木落不得掃遣<lb/>
奴入城市寸歩困泥<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>菰首幸可烹芻豢置勿道<lb/>
<pb n="KR4d0267_WYG_023-8b"/>
　　又<lb/>
豢犬使警夜畜雞用司旦徹警盗所窺失旦固吾患豈<lb/>
無糠粞費施報不可緩家居亦為政發我中夜歎<lb/>
　　又<lb/>
東鄰稻上塲勞之以一壺西鄰女受聘賀之以一𥜗誠<lb/>
知物寡薄且用交里閭努力畢農功租賦勿後輸<lb/>
　　又<lb/>
我年近七十與世長相忘筋力幸可勉扶衰業耕桑身<lb/>
<pb n="KR4d0267_WYG_023-9a"/>
雜老農間何能避風霜夜半起飯牛北斗垂大荒<lb/>
　　又<lb/>
疏溝架畧彴拾瓦疊浮屠既畫菘韭畦遂營𤓰芋區䜴<lb/>
香吴鹽白飽計已有餘捫腹笑自賀無羊敗吾蔬<lb/>
　　又<lb/>
苦寒牛亦耕甚雨雞亦鳴物物各有職怠心其敢萌我<lb/>
老返農圃學業付後生語兒續膏油勿輟讀書聲<lb/>
　　又<lb/>
<pb n="KR4d0267_WYG_023-9b"/>
吾里賢長者葢有萬石風少年以利遷但可哀其窮仁<lb/>
義亦何常聖賢與人同我言不足取汝豈㤀乃翁<lb/>
　　湖上小閣<lb/>
蒲萄初紫柿初紅小閣慿闌萬里風莫怪年來増酒量<lb/>
此中能著太虚空<lb/>
　　苦雨歎<lb/>
九淵龍公出忘還瓦溝垂溜聲淙潺茫茫大澤北際海<lb/>
㶑㶑平湖南浸山吾廬四望路俱斷蛙黽争雄亂昏旦<lb/>
<pb n="KR4d0267_WYG_023-10a"/>
漏床腐席夜失眠溼竈生薪朝不㸑今年十分喜有秋<lb/>
豈知青秧出禾頭老夫一飽復繆悠聴兒讀書寛百憂<lb/>
　　遣懐<lb/>
秋風策䇿冷吹衣謝病經年晝掩扉絶世本來希獨立<lb/>
刺天不復計羣飛細思萬古名何用太息九原誰與歸<lb/>
𦵏近要離非素意富春灘畔有苔磯<lb/>
　　道石<hi>吾家舊藏竒石甚富今無復存者獨道石一尚置几案間戲作</hi>
秋風嫋嫋雨斑斑身隱幽忩筆硯間小試壺公縮地術<lb/>
<pb n="KR4d0267_WYG_023-10b"/>
數峯閒對道州山<lb/>
　　又<lb/>
林慮靈壁俱尤物㪚落人間不復還投老東歸風味在<lb/>
舂陵小岫伴身閒<lb/>
　　又<lb/>
誤因禄米棄蓴鱸一落塵埃底事無布韈青鞵雖興盡<lb/>
此峯聊當卧逰圗<lb/>
　　蘭亭<lb/>
<pb n="KR4d0267_WYG_023-11a"/>
蘭亭絶勝擅吾州病起身閒得縱逰曲水流觴千古勝<lb/>
小山樷桂一年秋酒酣起舞風前䄂興盡回橈月下舟<lb/>
江左諸賢嗟未逺感今懐昔使人愁<lb/>
　　小葺村居<lb/>
昔我作屋時趣欲庇風雨苑茨寒自刈條枚細相拄庫<lb/>
溼生蚍<graphic n="KR1526" url="https://raw.githubusercontent.com/kanripo/KR-Gaiji/master/images/KR1526.png" mimeType="image/png"/>得煖森翅羽摧撓自棟梁朽敗連柱礎鄰父<lb/>
為我言努力謀安處土堅瓦可陶歩近木易取豈知七<lb/>
十翁沉痼乆未愈身世如浮漚家舍真逆旅一床居易<lb/>
<pb n="KR4d0267_WYG_023-11b"/>
足十嵗敢自許且當復其初浩歌卧環堵<lb/>
　　書陶靖節桃源詩後<lb/>
寄奴談笑取秦燕愚智皆知晉鼎遷獨為桃源人作傳<lb/>
固應不仕義熙年<lb/>
　　有叟<lb/>
有叟鏡湖邉茒茨八九椽慿䦨秋萬里閉戸醉經年身<lb/>
外浮名小胸中浩氣全此生吾自判造物恐無權<lb/>
　　不寐<lb/>
<pb n="KR4d0267_WYG_023-12a"/>
老眼睡眠少林居煙雨昏百年歸老死萬事付乾坤熠<lb/>
熠螢穿幔錚錚䥫過門欲明聞漉稻浩歎閔黎元<lb/>
　　遥夜<lb/>
遥夜凛髙秋蕭條念褐裘煙江新雁下竹塢暗螢流舊<lb/>
友嗟誰在初心恐不酬一尊桑落酒聊得洗吾愁<lb/>
　　秋晩思梁益舊逰<lb/>
幅巾笻杖立籬門秋意蕭條欲斷魂恰似嘉陵江上路<lb/>
冷雲㣲雨濕黄昏<lb/>
<pb n="KR4d0267_WYG_023-12b"/>
　　又<lb/>
憶昔西行萬里餘長亭夜夜夢歸吴如今厯盡風波惡<lb/>
飛棧連雲是坦途<lb/>
　　又<lb/>
滄波極目江鄉恨衰草連天塞路愁三十年間行萬里<lb/>
不論南北怯登樓<lb/>
　　紹熙辛亥九月四日雨後白龍挂西北方復雨三<lb/>
　　　日作長句記之<lb/>
<pb n="KR4d0267_WYG_023-13a"/>
長空黮闇如欲夜白龍騰拏見雲罅鱗間出火光照江<lb/>
尾巻風霆雨如射老人百嵗見未曽兒童閉門伏牀下<lb/>
髪毛慘凛誰復支性命么㣲不禁嚇登塲已歎禾生耳<lb/>
出戸仍愁泥沒胯皇天生民豈不愛龍亦何心敗吾稼<lb/>
父老相看出無䇿攬涕頓顙號枌社移牀避漏我亦忙<lb/>
秉燭題詩寄悲吒<lb/>
　　蔬圃<lb/>
蔬圃依山脚漁扉竝水涯卧枝開野菊殘枿出秋茶病<lb/>
<pb n="KR4d0267_WYG_023-13b"/>
骨知天色羇懐感物華餘年有㡬許且灌邵平𤓰<lb/>
　　農家<lb/>
南畝勤菑穫西城謹葢藏種蕎椉霽日斫荻待㣲霜谿<lb/>
碓新舂白山厨野䔩香何須北忩卧始得傲羲皇<lb/>
　　自喜<lb/>
半生羇宦走人間醉裏心寛夢裏閒自喜如今無一事<lb/>
讀書纔倦即逰山<lb/>
　　重九後風雨不止遂作小寒<lb/>
<pb n="KR4d0267_WYG_023-14a"/>
病軀<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜即新秋殘暑無端抵死留風雨掃除雖一快<lb/>
凋年揺落已堪愁<lb/>
　　又<lb/>
菊枝欹倒不成樷井上梧桐葉半空射虎南山無復夢<lb/>
雨蓑煙艇伴漁翁<lb/>
　　又<lb/>
夜長稚子添書課霜近衰翁憶醉鄉儘道吴中時節晚<lb/>
菊花也有一枝黄<lb/>
<pb n="KR4d0267_WYG_023-14b"/>
　　城南上原陳翁以賣花為業得錢悉供酒資又不<lb/>
　　　能獨飲逢人輙强與共醉辛亥九月十二日偶<lb/>
　　　過其門訪之敗屋一間妻子飢寒而此翁已大<lb/>
　　　醉矣殆隱者也為賦一詩<lb/>
君不見㑹稽城南賣花翁以花為糧如蜜蠭朝賣一株<lb/>
紫暮賣一枝紅屋破見青天盎中米常空賣花得錢送<lb/>
酒家取酒盡時還賣花春春花開豈有極日日我醉終<lb/>
無涯亦不知天子殿前宣白麻亦不知相公門前築堤<lb/>
<pb n="KR4d0267_WYG_023-15a"/>
沙客來與語不能畣但見醉髪覆面垂髿髿<lb/>
　　甜羮之法以菘菜山藥芋萊菔雜為之不施醯醬<lb/>
　　　山庖珍烹也戲作一絶<lb/>
老住湖邉一把茒時沽村酒具山殽年來傳得甜羮法<lb/>
更為吴酸作觧嘲<lb/>
　　暮秋書事<lb/>
暮秋風雨巻茒茨砧杵聲中過雁悲楓葉欲丹先惨澹<lb/>
菊樷半倒不支持旗亭人熟容賖酒野寺僧閒得對棊<lb/>
<pb n="KR4d0267_WYG_023-15b"/>
莫怪苦尋林下事駭機滿地只心知<lb/>
　　早自偏門入城晩出南堰門以歸<lb/>
早從偏門入暮從南堰歸鮑郎山前路空翠浮煙霏秋<lb/>
令忽已深病骨頻添衣向來慕功名常恐斯心違乃今<lb/>
知其難崦嵫廹殘暉伯鸞與㓜安尚友或庶幾到家亦<lb/>
既夕青燈耿忩扉且復取書讀父子窮相依<lb/>
　　初寒<lb/>
蚊蝇掃迹葉飛初<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜幽忩讀我書牆角短檠真耐乆<lb/>
<pb n="KR4d0267_WYG_023-16a"/>
手中團扇又成踈百年作夢行休去九月無衣亦晏如<lb/>
獨恨故人消息斷寒江誰與倩雙魚<hi>張季長自離吴門未得近書</hi>
　　小舟自紅橋之南過吉澤歸三山<lb/>
霏霏寒雨數家村雞犬蕭然晝閉門它日路迷君勿恨<lb/>
人間隨處有桃源<lb/>
　　又<lb/>
六月芙蕖正盛時画船長記醉題詩世間好景元無盡<lb/>
霜落荷枯又一竒<lb/>
<pb n="KR4d0267_WYG_023-16b"/>
　　得猫於近村以雪兒名之戲為作詩<lb/>
似虎能縁木如駒不伏轅但知空䑕穴無意為魚飱薄<lb/>
荷時時醉氍毹夜夜温前生舊童子伴我老山村<lb/>
　　晝睡<lb/>
眼昏妨讀書不睡復何如擁被新寒裏伸腰午飯餘斷<lb/>
香縈倦枕踈雨滴前除未竟華胥樂茶甌莫喚渠<lb/>
　　戲詠閒適<lb/>
暮秋風雨暗江津不下書堂已過旬鸚鵡籠寒晨自訴<lb/>
<pb n="KR4d0267_WYG_023-17a"/>
貍奴氊煗夜相親典衣旋買修琴料叩戸時聞請藥人<lb/>
説與鄉鄰當賀我死前長作自由身<lb/>
　　寓歎<lb/>
荷戈常記壯逰時齒豁頭童不自知已分功名非力致<lb/>
更悲文字與年衰端居漸覺從人嬾熟睡偏於聴雨宜<lb/>
自斷歸休君勿怪一盃韲糁敵瓊糜<lb/>
　　又<lb/>
醉撫酒壺憐矲矮卧看香岫愛嶙峋舊時京洛塵埃面<lb/>
<pb n="KR4d0267_WYG_023-17b"/>
今作江湖風月民幻世界中均起滅太虚空裏孰寃親<lb/>
可齋入定論千刼説與天魔任惱人<lb/>
　　獨夜<lb/>
獨夜迢迢掩素屏病懐羇思共竛竮房櫳十月寒初重<lb/>
風雨三更酒半醒繁杵有聲時斷續殘缸無焰尚青熒<lb/>
怳然喚起西征夢身卧金牛古驛亭<lb/>
　　記九月二十六夜夢<lb/>
海山萬峯鬱参差宫殿揷水蟠蛟螭碧桃千樹自開落<lb/>
<pb n="KR4d0267_WYG_023-18a"/>
飛橋架空來者誰桐枝髙聳棲丹鳳蓮葉半展巢金龜<lb/>
和風㣲度寶筝響永日徐轉簾隂移西廂恍記舊逰處<lb/>
素壁好在尋春詩當年意氣不少譲跌宕醉墨紛淋漓<lb/>
宿酲未觧字猶溼人間嵗月浩莫推歎驚撫几忽夢斷<lb/>
海濶天逺難重期<lb/>
　　夢海山壁間詩不能盡記以其意追補<lb/>
碧海無風鏡面平潮來忽作雪山傾金橋化出三千丈<lb/>
閒把松枝引鶴行<lb/>
<pb n="KR4d0267_WYG_023-18b"/>
　　又<lb/>
海上椉雲滿䄂風醉捫星斗躡虚空要知壯觀非塵世<lb/>
半夜鯨波浴日紅<lb/>
　　又<lb/>
一劎能清萬里塵讒波深處偶全身那知九轉丹成後<lb/>
却挿金貂侍帝宸<lb/>
　　又<lb/>
春殘枕籍落花眠正是周家定鼎年睡起不知秦漢事<lb/>
<pb n="KR4d0267_WYG_023-19a"/>
一尊閒醉華陽川<lb/>
　　當食歎<lb/>
黄䳺舉網収錦雉帶箭墮藉藻頳鯉鮮發奩蒼兎卧吾<lb/>
儕亦何心甘味樂死禍貪夫五鼎烹志士首陽餓請言<lb/>
觀其終孰為當弔賀八月黍可炊五月麥可磨一飽端<lb/>
有餘努力事舂簸<lb/>
　　睡鄉<lb/>
有酒君勿啜入腸作戈矛有書君勿觀到眼生君愁不<lb/>
<pb n="KR4d0267_WYG_023-19b"/>
如睡鄉去萬事風馬牛郊墟無來客風雨送暮秋苔甃<lb/>
蟲唧唧霜林葉颼颼是時一枕睡不博萬戸侯斗帳裁<lb/>
青氊重衾擁黄紬蕐山希夷翁千載可與逰<lb/>
　　晨興<lb/>
未旦雞三號將旦鵝羣鳴湖陂地曠快頗樂聞此聲回<lb/>
首宦遊日鈴索攪五更未言簿書勞讒謗隨日生一飢<lb/>
百憂㪚灑然懐抱清雨後初得薺晨庖有珍烹豈不念<lb/>
加糁侈汰恐易萌且當讀古書至味敵太羮<lb/>
<pb n="KR4d0267_WYG_023-20a"/>
　　初冬從父老飲村酒有作<lb/>
父老招呼共一觴嵗猶中熟有餘糧蕎花漫漫渾如雪<lb/>
豆莢離離未著霜山路獵歸収兔網水濵農隙架魚梁<lb/>
醉看四海何曽窄<hi>蘓子美詩云吁嗟四海窄</hi>且復相扶醉夕陽<lb/>
　　懐南鄭舊逰<lb/>
南山南畔昔從戎賔主相期意氣中渇驥奔時書滿壁<lb/>
餓鴟鳴處箭凌風千艘粟漕魚闗北一點烽傳駱谷東<lb/>
惆悵壯逰成昨夢戴公亭下伴漁翁<lb/>
<pb n="KR4d0267_WYG_023-20b"/>
　　冬夜讀書<lb/>
霜雪紛紛滿鬢毛凋年懐抱獨蕭騷房櫳夜悄孤燈暗<lb/>
原野風悲萬木號病卧極知趨死近老勤猶欲與書鏖<lb/>
小兒可付巾箱業未用逢人歎不遭<lb/>
　　余為成都帥司參議成將軍漢卿為成都路兵鈐<lb/>
　　　相從無虚日余被召出蜀漢卿坐法謫居於涪<lb/>
　　　既得自便因卜築為涪人今年廣漢僧祖成來<lb/>
　　　山隂乃言嘗至永嘉樂清縣栁市之廣福寺有<lb/>
<pb n="KR4d0267_WYG_023-21a"/>
　　　黄先生寓寺中煉丹及見則漢卿也余聞之感<lb/>
　　　歎不已為賦此詩<lb/>
將軍胸中備文武鐡馬黄旗玉闗路强敵可滅心自知<lb/>
富貴有命才可與奪官置之三峽中空山猿鳥同朝暮<lb/>
道逢竒士握手談明日家人不知處平生心事一丹竈<lb/>
萬里生涯兩芒屨東嘉古寺卧髙秋時有巢仙來叩戸<lb/>
山中豈識故將軍但怪英姿凛不羣電眼蝟鬚長八尺<lb/>
論丹説劎氣凌雲<lb/>
<pb n="KR4d0267_WYG_023-21b"/>
　　雜題<lb/>
松肪釀酒石根醉槲葉作衣雲外行指點人間一長歎<lb/>
秋風又到洛陽城<lb/>
　　又<lb/>
山家貧甚亦支撑時撫桐孫一再行朝甑米空烹芋粥<lb/>
夜缸油盡㸃松明<lb/>
　　又<lb/>
羊裘老人只念歸安用星辰動紫㣲洛陽城中市兒眼<lb/>
<pb n="KR4d0267_WYG_023-22a"/>
情知不識釣魚磯<lb/>
　　又<lb/>
黍醅新壓野雞肥茒店酣歌送落暉人道山僧最無事<lb/>
憐渠猶趁暮鐘歸<lb/>
　　又<lb/>
釣魚吹笛本閒身正坐㣲官白髪新著屐此生猶㡬緉<lb/>
可令復踏九衢塵<lb/>
　　又<lb/>
<pb n="KR4d0267_WYG_023-22b"/>
山光染黛朝如溼川氣鎔銀暮不収詩料滿前誰領畧<lb/>
時時來倚水邉樓<lb/>
　　思蜀<lb/>
思蜀寸心折歸吴雙鬢衰今年脱虎口昨夜夢蟇頤死<lb/>
隔平時友愁吟别後詩江山應好在誰記踏青期<lb/>
　　又<lb/>
一作劎闗客閒逰將十年不嫌狂駭俗自許醉知天瑞<lb/>
草溪橋路青衣野廟壖霜天獵歸處萬里入横鞭<lb/>
<pb n="KR4d0267_WYG_023-23a"/>
　　又<lb/>
來從雲棧北行度雪山西故事談金馬遺蹤訪石犀閒<lb/>
情淡於水豪飲醉如泥壊壁塵封遍何人拂舊題<lb/>
　　又<lb/>
玉食峨嵋栮金韲丙穴魚常思晩秋醉未與故人疎白<lb/>
髪當歸隱青山可結廬梅花消息動悵望雪消初<hi>余昔在犍</hi>
<hi>為師伯渾王志夫張功夫王季夷瑩上人輩以秋晚來訪樂飲旬日而去</hi>
　　㪚吏<lb/>
<pb n="KR4d0267_WYG_023-23b"/>
拜賜明時㪚吏名頭銜字字敵氷清讀書有味聊忘老<lb/>
賦祿無多亦代耕笠澤蓴鱸秋向晩緱山笙鶴月㣲明<lb/>
人間樂事今真得莫恨摧頽白髪生<lb/>
　　題剡溪瑩上人梅花小軸<lb/>
孤舟清曉下溪灘為訪梅花不怕寒忽有一枝横竹外<lb/>
醉中推起短篷看<lb/>
　　夜夢逰驪山<lb/>
秦楚相望萬里天豈知今夕宿温泉穿雲潄月無窮恨<lb/>
<pb n="KR4d0267_WYG_023-24a"/>
依舊潺湲古縣前<hi>温飛卿詩云至今湯殿水嗚咽縣前流</hi>
　　枕上<lb/>
簷角查查鵲語輕忩櫺澹澹日痕生清愁不逐爐香㪚<lb/>
旋啜寒韲解宿酲<lb/>
　　五更讀書示子<lb/>
近村逺村雞續鳴大星已髙天未明床頭瓦檠燈煜爚<lb/>
老夫凍坐書縱横暮年於書更多味眼底明明見莘渭<lb/>
但令病骨尚枝梧半盞殘膏未為費吾兒雖戅素業存<lb/>
<pb n="KR4d0267_WYG_023-24b"/>
頗能伴翁飽菜根萬鍾一品不足論時來出手蘓元元<lb/>
　　夜坐<lb/>
天公似欲假餘齡鍼石年來幸小停㣲火㬉爐娱獨夜<lb/>
斷雲吐月縞中庭眼前樂事寒醅綠身後虚名蠧簡青<lb/>
賴有古人同此志傍觀不用歎伶㣔<lb/>
　　卧龍<lb/>
危磴盤紆上翠㣲倚天樓觀碧参差雨來海氣先横騖<lb/>
風惡松柯盡倒垂孤鶻歸巢翅翎重斷鴻覔伴語聲悲<lb/>
<pb n="KR4d0267_WYG_023-25a"/>
人間萬事難禁老醉撫闌干欲暮時<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_023-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾卷三十二</head> <lb/>
    <p>
<pb n="KR4d0267_WYG_032-1a"/>
欽定四庫全書<lb/>
　劎南詩稾卷三十二<lb/>
　　　　　　　　　　　　　宋　陸游　撰<lb/>
　　雨夜書感<lb/>
宦遊四十年歸逐桑榆暖皇恩念黎老一官猶置散春<lb/>
殘桃李盡風雨閉空館有懐無與陳萬事付酒椀近代<lb/>
固多賢吾意終不滿可憐杜拾遺冒死明房琯慷慨詎<lb/>
非奇經綸恨才短羣敵滿中原令人歎微管<lb/>
<pb n="KR4d0267_WYG_032-1b"/>
　　又<lb/>
儒生不自貴執藝等卜祝詩書定何物為汝市爵祿唐<lb/>
虞雖日逺凜凜猶在目誰能舉其要治功端可復平生<lb/>
麤知此俛仰髮已秃一豪不獲施老病死巖谷安知萬<lb/>
世後終無可封俗願廣稽古心端拱咨岳牧<lb/>
　　鏡湖<lb/>
躬耕蘄一飽閔閔望有年水旱適繼作斗米㡬千錢鏡<lb/>
湖泆已久造旤初非天孰能求其故遺跡猶隠然増卑<lb/>
<pb n="KR4d0267_WYG_032-2a"/>
以為髙培薄使之堅坐復千載利名託亡窮傳民愚不<lb/>
能知仕者苟目前吾言固應棄悄愴夜不眠<lb/>
　　舟中戲書<lb/>
平生萬事付之天百折猶能氣浩然試問軟塵金絡馬<lb/>
何如柔艣月侵船英雄到底是癡絶富貴但能妨醉眠<lb/>
三百里湖隨意住人間真有地行仙<lb/>
　　春晚懐山南<lb/>
梨花堆雪栁吹棉常記梁州古驛前二十四年成昨夢<lb/>
<pb n="KR4d0267_WYG_032-2b"/>
每逢春晚即悽然<lb/>
　　又<lb/>
壯嵗從戎不憶家梁州裘馬鬭豪華至今夜夜尋春夢<lb/>
猶在吳園藉落花<lb/>
　　又<lb/>
梁州一别㡬清明常憶西郊信馬行桃李成塵總閒事<lb/>
梨花楊栁最關情<lb/>
　　又<lb/>
<pb n="KR4d0267_WYG_032-3a"/>
身寄江湖兩鬢霜金鞭朱彈夢猶狂遥知南鄭城西路<lb/>
月與梨花共斷腸<lb/>
　　春晩書齋壁<lb/>
海棠已成雪桃李不足言纖纖麥被野鬱鬱桑連村穉<lb/>
蠶細如螘杜宇號朝昏展墓秣餌美坐社黍酒渾早筍<lb/>
漸上市青韭初出園老夫下箸喜盡屏雞與豚幽居亦<lb/>
何樂且洗兩耳喧呼兒燒柏子悠然坐東軒<lb/>
　　七十一翁吟<lb/>
<pb n="KR4d0267_WYG_032-3b"/>
七十一翁心事䦨坐叨祠祿養衰殘樽中無酒但清坐<lb/>
架上有書猶縱觀吏部齒揺心悵望將軍髀滿淚汍瀾<lb/>
客来共飯増羞澀小摘山蔬不掩盤<lb/>
　　山茶一樹自冬至清明後著花不已<lb/>
東園三日雨兼風桃李飄零掃地空惟有山茶偏耐久<lb/>
綠叢又放數枝紅<lb/>
　　晨起<lb/>
初日破蒼烟零亂松竹影老夫起焼香童子行汲井平<lb/>
<pb n="KR4d0267_WYG_032-4a"/>
生水雲身不墮車馬境願言學龎公全家事幽屏<lb/>
　　春晩雜興<lb/>
寂寂野人家柴扉傍水斜僧分晨鉢飯客共午甌茶燕<lb/>
户添新土蛛絲罥落花悠然便終日惟此送年華<lb/>
　　又<lb/>
澤國固多雨莫春猶薄寒兒童葺茶舎婦女賽蠶官閱<lb/>
世年雖往為農興未闌窮途得一飽亦足慰艱難<lb/>
　　又<lb/>
<pb n="KR4d0267_WYG_032-4b"/>
池面萍初紫牆頭杏已青擕兒撐小艇留客坐孤亭相<lb/>
法無侯骨生年直酒星正須遺萬事莫遣片時醒<lb/>
　　又<lb/>
小市湖橋北幽居石埭西蒲深姑惡哭樹宻秭歸啼山<lb/>
茗封青箬村酤坼赤泥平生汗簡手投老慣扶犂<lb/>
　　又<lb/>
病瘍無意緒閉户作生涯草草半盂飯悠悠一盌茶笑<lb/>
穿居士屩閒看女郎花<hi>唐人謂辛夷為女郎花園中有此花一叢二百朶</hi>莫問<lb/>
<pb n="KR4d0267_WYG_032-5a"/>
明朝事忘家即出家<lb/>
　　又<lb/>
青梅薦煑酒綠樹變鳴禽處世已如客傷春無復心焚<lb/>
香惟黙坐曳杖亦幽尋一日悠然過深慙惜寸隂<lb/>
　　齋中雜題<lb/>
列屋娥眉不足誇可齋别自是生涯閒将西蜀團窠錦<lb/>
自背南唐落墨花<lb/>
　　又<lb/>
<pb n="KR4d0267_WYG_032-5b"/>
小醉微吟過一春人間儂是最閒人龜毛拂子長三尺<lb/>
拈起風光處處新<lb/>
　　又<lb/>
棐几硯涵鸜鵒眼古奩香斮鷓鴣斑絶知造物慇懃意<lb/>
成就衰翁到死閒<lb/>
　　又<lb/>
幽居厭見凡花草紅紫紛紛不復栽自劚蒼苔換黄土<lb/>
南山移得玉芝来<hi>窗外新移雲門玉芝一本甚茂</hi>
<pb n="KR4d0267_WYG_032-6a"/>
　　老疾戲自贈<lb/>
年過七十日夜衰羸然骨立不支持一身百病作無時<lb/>
飯且不足那論醫鏡中之人定是誰面骨突兀鬢成絲<lb/>
買棺作冢計已遲一旦寜免累諸兒門前湖山可遨嬉<lb/>
心雖欲往力不隨左車牙脫吁可悲問汝何不食肉麋<lb/>
　　夜坐聞湖中漁歌<lb/>
少年嗜書竭目力老去觀書澀如棘短檠油盡固自佳<lb/>
坐守一窓如漆黒漁家裊裊起三更哀而不怨非凡聲<lb/>
<pb n="KR4d0267_WYG_032-6b"/>
明星已髙聲未巳疑是湖中隠君子<lb/>
　　上已書事<lb/>
單衣初著下湖天飛盖相隨出郭船得雨人人喜秧信<lb/>
祈蠶户户斂神錢黄雞煑<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>無停筯青韭淹葅欲墮涎<lb/>
丞相傳聞又三押衡茅未改日髙眠<lb/>
　　對酒<lb/>
手摘酴醿剪牡丹山家草草亦杯盤溪頭一夜風吹雨<lb/>
又作殘春㡬日寒<lb/>
<pb n="KR4d0267_WYG_032-7a"/>
　　自規<lb/>
陸君拙自謀七十猶糲食著書雖如山身不一錢直黙<lb/>
自觀我生困弱良得力轉喉畏或觸唾面敢自拭世路<lb/>
方未夷機穽寜有極但能常閉門尊拳貸雞肋<lb/>
　　窮居有感<lb/>
孤村烟草莫淒迷笠子蓑衣自架犂生計似蛛聊補網<lb/>
弊廬如燕旋添泥人亡耆舊多時學地廢陂湖失古隄<lb/>
迂闊自知無著處敢因窮厄怨推擠<lb/>
<pb n="KR4d0267_WYG_032-7b"/>
　　春夏之交風日清美欣然有賦<lb/>
日鑄珍芽開小缶銀波煑酒湛華觴槐隂漸長簾櫳暗<lb/>
梅子初嘗齒頬香户户祈蠶喧鼔笛村村乗雨築陂塘<lb/>
年光何預衰翁事伴蝶隨鸎也解狂<lb/>
　　又<lb/>
天遣殘年脫<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>鞿功名不恨與心違緑陂細雨移秧罷<lb/>
朱舫斜陽擘紙歸花市丹青賣團扇象牀刀尺製單衣<lb/>
白頭曳杖人爭看共歎浮生七十稀<lb/>
<pb n="KR4d0267_WYG_032-8a"/>
　　又<lb/>
芳潤園林不似貧年光無盡逐畨新来禽顔色不禁雨<lb/>
搏黍語言如惜春身外豈闗吾輩事鏡中已換昔時人<lb/>
神仙定未超塵俗猶插金貂侍帝晨<lb/>
　　夜歸<lb/>
疎鐘渡水来素月依林上烟火認茅廬故倚船篷望<lb/>
　　農家歎<lb/>
有山皆種麥有水皆種秔牛領瘡見骨叱叱猶夜耕竭<lb/>
<pb n="KR4d0267_WYG_032-8b"/>
力事本業所願樂太平門前誰剥啄縣吏徴租聲一身<lb/>
入縣庭日夜窮笞荆人孰不憚死自計無由生還家欲<lb/>
具說恐傷父母情老人倘得食妻子鴻毛輕<lb/>
　　三月十一日郊行<lb/>
到處人家可乞漿槐隂巷陌午風涼水陂漫漫新秧緑<lb/>
山壠離離大麥黄父子力耕春漸老婦姑共織夜猶長<lb/>
堯民擊壤雖難繼芹美懐君未敢忘<lb/>
　　初夏行平水道中<lb/>
<pb n="KR4d0267_WYG_032-9a"/>
老去人間樂事稀一年容易又春歸市橋壓擔蓴絲滑<lb/>
村店堆盤豆荚肥傍水風林鸎語語滿原烟草蝶飛飛<lb/>
郊行已覺侵微暑小立桐隂換夾衣<lb/>
　　初夏幽居偶題<lb/>
放逐還家一老翁癡頑自笑更誰同倚欄風月黄昏後<lb/>
擕杖園林綠潤中泳水小魚依藻荇覔巢輕燕拂簾櫳<lb/>
此身要豈堅牢物莫遣須㬰酒盞空<lb/>
　　又<lb/>
<pb n="KR4d0267_WYG_032-9b"/>
展盡髙槐日漸長了無蜂蝶為花忙青梅旋摘宜鹽白<lb/>
煑酒初嘗帶臘香林下光隂無一事水邊窓户有餘涼<lb/>
應門不用辭衰疾車馬何由到野堂<lb/>
　　又<lb/>
昔如轉戰墮重圍今幸鶱翔脫駭機曉樹好風鸎獨語<lb/>
夜窓細雨燕相依安居不恨蝸廬迮得食寜論鶴料微<lb/>
更喜莫年强健在又看刀尺製縑衣<lb/>
　　又<lb/>
<pb n="KR4d0267_WYG_032-10a"/>
朱櫻羊酪喜新嘗碧井桐隂轉午涼書几得晴宜試墨<lb/>
衣篝因潤稱熏香枯龜自覺支牀穏老馬安能試草長<lb/>
半世學騷終不近空餘清夢上沅湘<lb/>
　　晨起<lb/>
青青水中蓱粲粲牆下草開嵗纔㡬時已歎春事老鳴<lb/>
禽傍窓户怪我倦幽討長吟感人懐病枕起亦早下牀<lb/>
呼獠奴浩蕩恣灑掃緑隂列蒼石芳尊得頻倒客来但<lb/>
與飲談天有何好亦莫雕肺肝吟哦學郊島<lb/>
<pb n="KR4d0267_WYG_032-10b"/>
　　小圃<lb/>
剡曲西邊築草堂小園聊復寄相羊魚行水際汀蘋動<lb/>
麝過林中野草香覔句有時擕筆硯遣懐隨事具杯觴<lb/>
少年朋舊凋零盡不獨思人亦自傷<lb/>
　　幽居<lb/>
青門不種故侯𤓰揀得湖山便寄家老境一㕓依水竹<lb/>
壯遊萬里犯風沙氣衰那辦飲無算病著更知生有涯<lb/>
吾道吾廬全索寞牆東新補數株花<lb/>
<pb n="KR4d0267_WYG_032-11a"/>
　　夜賦<lb/>
小齋寂寂似禪寮卧數更籌覺夜遥帳外殘燈欺不寐<lb/>
梁間棲燕伴無聊江湖蹭蹬朱顔改憂患侵凌壯志消<lb/>
挂斾天山少年事此身終負聖明朝<lb/>
　　閒中書事<lb/>
病過新年逐日添清愁殘醉兩厭厭惜花萎去常遮日<lb/>
待燕歸来始下簾堂上清風生玉麈澗中寒溜注銅蟾<lb/>
一生留滯君休歎意望天公本自廉<lb/>
<pb n="KR4d0267_WYG_032-11b"/>
　　又<lb/>
一畆山園半畆池流年忽逮挂冠期賣花醉叟剥紅桂<lb/>
種藥髙僧寄玉芝午枕為兒哦舊句晩窓留客算殘棊<lb/>
登庸策免多新報老子癡頑總不知<lb/>
　　初夏<lb/>
紛紛紅紫已成塵布榖聲中夏令新夾路桑麻行不盡<lb/>
始知身是太平人<lb/>
　　又<lb/>
<pb n="KR4d0267_WYG_032-12a"/>
翦韭醃韲粟作漿新炊麥飯滿村香先生醉後騎黄犢<lb/>
北陌東阡看戲場<lb/>
　　又<lb/>
稻未分秧麥已秋豚蹄不用祝甌簍老翁七十猶彊健<lb/>
沒膝春泥夜叱牛<lb/>
　　又<lb/>
買得新船疾似飛蠶飢遥望采桑歸越羅蜀錦吾何用<lb/>
且備豳人卒嵗衣<lb/>
<pb n="KR4d0267_WYG_032-12b"/>
　　又<lb/>
槐栁成隂雨洗塵櫻桃乳酪併嘗新古来江左多佳句<lb/>
夏淺勝春最可人<hi>夏淺却勝春徐陵詩也</hi>
　　又<lb/>
杜䳌血盡啼未歇蝴蝶夢殘心更狂我自人間少情者<lb/>
老来十倍惜年光<lb/>
　　又<lb/>
賜食金盤出寳閨𤣥熊掌映紫駞蹄侯家但詫承恩澤<lb/>
<pb n="KR4d0267_WYG_032-13a"/>
豈識山厨苦賣虀<lb/>
　　又<lb/>
隋家古寺郡西南寺廢殘僧只二三藜藿滿庭塵闇佛<lb/>
時聞鐃鼔賽春蠶<lb/>
　　又<lb/>
渺渺荒陂古埭東栁姑小廟栁隂中放翁老憊扶藜杖<lb/>
也逐鄉人禱嵗豐<lb/>
　　又<lb/>
<pb n="KR4d0267_WYG_032-13b"/>
老翁賣卜古城隅兼寫宜蠶保麥符日日得錢惟買酒<lb/>
不愁醉倒有兒扶<lb/>
　　四月旦作時立夏已十餘日<lb/>
京塵相值各怱忙誰信閒人日月長爭葉蠶飢閙風雨<lb/>
趂虚茶嬾鬭旗槍林中晩筍供厨美庭下新桐覆井涼<lb/>
堪笑山家太早計已陳竹几與藤牀<lb/>
　　春夏之交鳴鳥百族惟布榖聲最悲急動人戲作<lb/>
　　　十韻<lb/>
<pb n="KR4d0267_WYG_032-14a"/>
春風捨人去陸子歎以驚欲挽春使回無奈布榖聲春<lb/>
亦何負汝旦莫聲不停或謂布榖者一氣感使鳴春老<lb/>
自當去微禽彼何情上天運四時斗柄亦崢嶸奈何獨<lb/>
私春欲使久不傾南風吹衆緑一掃紫與頳此時豈不<lb/>
佳乃爾懐不平勿作兒女態起視東郊耕<lb/>
　　倚杖<lb/>
倚杖柴門外踟蹰到日斜兒童拾筍籜婦女賣茶芽掠<lb/>
岸過漁艇隔籬聞緯車年来詩料别滿眼是桑麻<lb/>
<pb n="KR4d0267_WYG_032-14b"/>
　　野歩<lb/>
蝶舞蔬畦晩鳩鳴麥野晴就隂時小息尋徑復微行村<lb/>
婦窺籬看山翁拂席迎市朝那有此一笑慰餘生<lb/>
　　竹窓晝眠<lb/>
初夏暑雨薄但覺白日長向来萬里心盡付一竹牀新<lb/>
筍出林表森然羽林槍時聞解籜聲靈府生清涼平生<lb/>
喜晝眠此志晩乃償安枕了無夢孰為蝶與莊徐起掬<lb/>
寒泉中有菱絲香清歗送落日與世永相忘<lb/>
<pb n="KR4d0267_WYG_032-15a"/>
　　騰騰<lb/>
騰騰吾䘮我兀兀我忘吾萬事皆墮甑一身真朽株江<lb/>
天號鸛鶴村巷暗楸梧薄酒猶堪醉歸来稚子扶<lb/>
　　幽棲<lb/>
閒人了無事地僻稱幽栖䑔米留雞食移琴避燕泥桐<lb/>
生窓欲暗筍長徑還迷不作容車計門閭儘放低<lb/>
　　又<lb/>
誰謂幽棲陋茅茨足庇牀雨便梧葉大風度練花香浴<lb/>
<pb n="KR4d0267_WYG_032-15b"/>
佛兒童喜繅絲婦女忙朅来三十載吾鬢固宜霜<hi>乾道丙戌</hi>
<hi>始卜居鏡湖之三山今甫三十年矣</hi>
　　睡起<lb/>
虚堂四簷竹修修朱夏正午如髙秋八尺風漪雲碧裯<lb/>
一榻寛如禹九州屈信展轉俱自由息以兩踵無與喉<lb/>
世方窘若魚吞鈎我獨超然鷹脫韝一物不向靈臺留<lb/>
非睡非覺以神遊青城紫閣多朋儔相逢握手笑不休<lb/>
　　愁坐忽思南鄭小益之間<lb/>
<pb n="KR4d0267_WYG_032-16a"/>
當年蜀道秦關萬里飄然往還酒病曾留西縣眼明初<lb/>
見南山<lb/>
　　又<lb/>
籌筆門前芳草回龍道上青山萬里猶能夢到再遊未<lb/>
信天慳<lb/>
　　四月十三夜四更起讀書<lb/>
七十未捐書正恐死乃息起挑窓下燈度此風雨夕<lb/>
　　夏雨初霽題齋壁<lb/>
<pb n="KR4d0267_WYG_032-16b"/>
楸花練花照眼明幽人浴罷葛衣輕燕低去地不盈尺<lb/>
鵲喜傍簷時數聲對奕軒窓消永晝曬絲院落喜新晴<lb/>
忽驚重五無多日采縷纒筒弔屈平<lb/>
　　東窓<lb/>
萱草石榴相續開數枝晩筍破蒼苔背人紅練穿林去<lb/>
直是無情不再来<lb/>
　　聞梟<lb/>
兩忘堯桀自心平此念胡為掃復生幸是安眠無一事<lb/>
<pb n="KR4d0267_WYG_032-17a"/>
苦憐鸎語惡梟聲<lb/>
　　雨中示子聿<lb/>
窮閻父子自相依寂寂茅廬映竹扉𤓰蔓水生初抹岸<lb/>
練花寒動却添衣吾𤣥自笑豈尚白汝瘦元知能勝肥<lb/>
苦學勿為干祿計宦途雖樂不如歸<lb/>
　　山園屢種楊梅皆不成枇杷一株獨結實可愛戲<lb/>
　　　作長句<lb/>
楊梅空有樹團團却是枇杷解滿盤難學權門堆火齊<lb/>
<pb n="KR4d0267_WYG_032-17b"/>
且從公子拾金丸枝頭不怕風揺落地上惟憂鳥啄殘<lb/>
清曉呼僮乗露摘任教半熟雜甘酸<hi>枇杷盡熟時鴉鳥不可復禦故熟七</hi>
<hi>八分則取之</hi>
　　夢遊山寺焚香煑茗甚適既覺悵然以詩記之<lb/>
平日居山恨不深暫来差足慰幽尋僧歸共說道逢虎<lb/>
院静惟聞風滿林毫盞雪濤驅滯思篆盤雲縷洗塵襟<lb/>
此行殊勝邯鄲客數刻清閒直萬金<lb/>
　　夏日<lb/>
<pb n="KR4d0267_WYG_032-18a"/>
柴扉晝掩竹林幽坐使炎天變素秋扇月團團似初滿<lb/>
簟波細細欲平流朋儕零落關河阻疾病沉緜嵗月遒<lb/>
賴有澄湖常在眼虎頭不用畫滄洲<lb/>
　　巢山<lb/>
巢山避世紛身隠萬重雲半谷傳樵響中林過鹿羣蟲<lb/>
鎪葉成篆風蹙水生紋不蹋溪橋路僊凡自此分<lb/>
　　又<lb/>
短髮巢山客人知姓字誰穿林雙不借取水一軍持渴<lb/>
<pb n="KR4d0267_WYG_032-18b"/>
鹿羣窺澗驚猿獨裊枝何曾畜筆硯景物自成詩<lb/>
　　四月二十三日作<lb/>
颭颭荷離水翩翩燕出巢苔添雨後暈筍放露中梢世<lb/>
路千重浪生涯一把茅欵門僧亦絶無句錬推敲<lb/>
　　又<lb/>
莫笑茅廬迮何曾厭日長飯餘飱酪滑浴罷葛巾涼落<lb/>
日桐隂轉微風梔子香貧家猶裹粽隨事畣年光<lb/>
　　觀月<lb/>
<pb n="KR4d0267_WYG_032-19a"/>
清風發疎林皦月上素壁悠然倚庭楯愛此風月夕人<lb/>
間好時節俯仰成宿昔少年不痛飲老大空歎息<lb/>
　　溽暑<lb/>
溽暑雨将作南風来解圍幽花臨砌坼乳燕傍巢飛腰<lb/>
斧剥桑去擕籃采藥歸翻憐少年老疊雪詫宫衣<lb/>
　　晨起<lb/>
衰老少睡眠睡晩覺常早五更攬衣起漏鼔猶考考青<lb/>
燈耿孤影不睡坐亦好讀盡一編書南窓朝日杲<lb/>
<pb n="KR4d0267_WYG_032-19b"/>
　　閒思<lb/>
溝水細無聲窓扉晩更明簾開燕雙入人静鵲羣行青<lb/>
李求初至黄醅釀已成出門無奈懶不是傲公卿<lb/>
　　又<lb/>
小雨時時作幽花續續紅新蟬落庭樹癡燕集屏風傍<lb/>
枕抛書卷臨池下釣筒閒中有真樂那得歎途窮<lb/>
　　梅天<lb/>
稻壠移初遍梅天澀未晴輕隂昏茗色餘潤咽琴聲時<lb/>
<pb n="KR4d0267_WYG_032-20a"/>
傍菱塘立還尋沙徑行杜門終此世更誓未来生<lb/>
　　夜坐<lb/>
燈暗一室幽鳥鳴四山静道人坐倚壁度此清夜永少<lb/>
時志功名癡絶如捕影造物遺以窮磨礲發深省坐令<lb/>
盆盎淺渺渺波萬頃雖未造道真南轅終至郢<lb/>
　　麥熟市米價減鄰里病者亦皆愈欣然有賦<lb/>
凶年已度麥方秋學道從来幸寡求荷鍤自隨身若寄<lb/>
漉籬可賣飯何憂隣翁瀕死復相見村市小涼時獨遊<lb/>
<pb n="KR4d0267_WYG_032-20b"/>
不怕歸時又侵夜新添略彴跨清溝<lb/>
　　雨中作<lb/>
風聲如翻濤雨㸃如撒菽皇天念此老一為洗煩促呼<lb/>
童取短檠聊展舊書讀悽然對孤影感歎衰鬢秃兀如<lb/>
老病馬關河久在目伏櫪雖已疲連雲思苜蓿<lb/>
　　夜雨<lb/>
齒牙揺動鬢毛疎四壁蕭然卧草廬急雨聲酣戰叢竹<lb/>
孤燈焰短伴殘書壯心未減從戎日苦學猶如覔舉初<lb/>
<pb n="KR4d0267_WYG_032-21a"/>
自笑堅頑誰得似同儕大半已丘墟<lb/>
　　乙夘重五<lb/>
重五山村好榴花忽已繁粽包分兩髻艾束著危冠舊<lb/>
俗方儲藥羸軀亦㸃丹日斜吾事畢一笑向杯盤<lb/>
　　夏夜風雨極涼枕上口占<lb/>
北窓八尺卧文藤夜雨生涼洗鬱蒸裊裊新愁縈斷角<lb/>
悠悠孤夢伴殘燈羸軀垂老嗟焉往公論猶存似可憑<lb/>
聊向斯文圖不朽未甘粥飯學山僧<lb/>
<pb n="KR4d0267_WYG_032-21b"/>
　　窮居<lb/>
半世倀倀信所之窮居仍抱莫年悲焼金術誤囊衣薄<lb/>
種黍年凶酒味醨大厦萬間空有志後車千乗更無期<lb/>
掩書常笑城南杜麻屨還朝授拾遺<lb/>
　　思蜀<lb/>
白首躬耕遇洊饑江南自笑欲疇依凌烟勲業無人許<lb/>
濯錦園林有夢歸心似遊僧思逺適身如敗將陷重圍<lb/>
客来彊欲相寛釋每說人生七十稀<lb/>
<pb n="KR4d0267_WYG_032-22a"/>
　　五月二十三夜記夢<lb/>
夜漏欲盡雞初唱夢到神仙信非妄泉流直舂碧澗底<lb/>
松根横走蒼崖上徐行林際遇飛橋峭壁驚濤臨萬丈<lb/>
非惟履險足踸踔已覺處憂神悄愴空巖滴乳久化石<lb/>
寳盖珠瓔紛物象鬼神慘淡疑欲摶龍蜃蜿蜒誰敢傍<lb/>
長眉老仙乗白雲握手授我綠玉杖三生汝有世外縁<lb/>
一念已斷塵中障雖云曩事不復憶憐汝瞳子神猶王<lb/>
何須更待熟金丹從我歸哉住崑閬<lb/>
<pb n="KR4d0267_WYG_032-22b"/>
　　送葉尚書<lb/>
曩嵗榜扁舟萬里歸自蜀五月下瞿唐六月過浮玉於<lb/>
時始識公一笑忘暑毒羽扇臨清流華觴䟦紅燭一别<lb/>
十五年去日如電速孤生晚還朝斂退慙陸陸要津非<lb/>
所冀見公心自足斥歸又七載衰病將就木造物哀其<lb/>
窮公来位岳牧每見語諄諄與世異寒燠聖朝方急賢<lb/>
登用及釣築如公實舊徳顧豈待夢卜初聞一札下已<lb/>
報四輩趣懸知新天子虚懐須啟沃願公論其大始為<lb/>
<pb n="KR4d0267_WYG_032-23a"/>
天下福即宣垂拱麻寧復摛文宿<lb/>
　　路傍曲<lb/>
冷飯雜沙皪短褐蒙霜露黄葉滿山郵行人跨驢去<lb/>
　　又<lb/>
大道南北出車輪無停日彼豈皆奇才我獨飢至夕<lb/>
　　又<lb/>
淒涼路傍曲朱門人不知秋街槐葉落正是斷腸時<lb/>
　　贈汪叔潛<lb/>
<pb n="KR4d0267_WYG_032-23b"/>
火雲嵯峨如疊嶂百病攻衰非一狀低簷小屋桑竹村<lb/>
忽辱君来問亡恙蹶然攬衣起闖門裹飯仍煩逺相餉<lb/>
嵗饑野外無供給羞澀餘糧不盈盎我守此窮三十年<lb/>
尚恐死前無力量君誠不以老棄予苦語見䂓宜勿讓<lb/>
　　出遊<lb/>
莫笑衰殘百不能一枝笻杖捷飛騰山空野火焚秦篆<lb/>
日澹烟蕪遍禹陵小浦漲潮迎釣艇疎鐘出谷送行僧<lb/>
踟蹰不覺歸途晩村落人家已上燈<lb/>
<pb n="KR4d0267_WYG_032-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_032-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾卷三十二<lb/>
</p>
<p>
</p>
  </div>
</body>
</text>
</TEI>
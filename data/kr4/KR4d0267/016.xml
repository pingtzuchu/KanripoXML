<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十六</head> <lb/>
    <p>
<pb n="KR4d0267_WYG_016-1a"/>
欽定四庫全書<lb/>
　劎南詩稾巻十六<lb/>
　　　　　　　　　　　　　宋　陸㳺　撰<lb/>
　　夜夢與數客觀畵有八幅龍湫圖特竒客請予作<lb/>
　　　詩其上書數十字而覺不復能記明旦乃追補<lb/>
　　　之亦髣髴夢中意也<lb/>
高堂閱畵娱嘉賓巨幅小巻縱横陳其間一圖最傑作<lb/>
命意落筆驚倒人竒峰峭立挿地軸飛瀑崩瀉垂天紳<lb/>
<pb n="KR4d0267_WYG_016-1b"/>
壽藤老木幻荒怪深潭危棧愁鬼神忽然白晝起雷電<lb/>
始覺異物蟠奫淪隂雲四興誅老魃甘澍連夕蘇疲民<lb/>
豈惟陂澤苖盡立已活億萬介與鱗文章與畵共一法<lb/>
腕力要可囘千鈞錙銖不到便懸隔用意雖盡終苦辛<lb/>
君看此圖凡幾筆一一圜勁如秋蓴乃知世間有絶藝<lb/>
天造草昧參經綸吾言未竟且復止<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>發幽奥天公嗔<lb/>
　　泛舟<lb/>
女牆齾齾帶斜暉短棹還從剡曲歸木葉經霜渾欲盡<lb/>
<pb n="KR4d0267_WYG_016-2a"/>
人家近水自相依逢迎俗客言多忤顚沛窮途計易非<lb/>
雪裏閉門殊不惡故貂雖弊勝無衣<lb/>
　　夜聞大風感懷賦吳體<lb/>
故都宫闕汙羶腥原野久稽陳大刑未須校尉戍西域<lb/>
先要將軍空朔庭意言揮戈可退日身乃讀書方聚螢<lb/>
病起窓前髪如雪夜聞風聲孤涕零<lb/>
　　骨相<lb/>
骨相元知薄功名敢自期病侵彊健日閒過聖明時形<lb/>
<pb n="KR4d0267_WYG_016-2b"/>
勝輪臺地飛騰瀚海師江湖雖萬里猶擬綴聲詩<lb/>
　　有感<lb/>
書生事業絶堪悲横得虛名毁亦隨怖懼幾成牀下伏<lb/>
艱難何啻劎頭炊貸監河粟元知誤乞尉遲錢更覺癡<lb/>
已卜一菴鵝鼻谷<hi>鵝鼻谷在秦望山秦刻石之所崖嶺巉峻</hi>可無芝术療朝<lb/>
飢<lb/>
　　又<lb/>
讀遍名山萬巻藏殘年肻受俗低昻正須嘯詠風濤上<lb/>
<pb n="KR4d0267_WYG_016-3a"/>
未至悲辛酒䏑旁夢裏功名誰復計閒中日月不勝長<lb/>
虚皇有詔君知否盡賜江湖作醉郷<lb/>
　　城西晩眺<lb/>
嫋嫋城笳咽熒熒漁火青霜凋兩岸栁水浸一天星靜<lb/>
看船歸浦遥聞雁落汀倚闌幽興極不敢恨飄零<lb/>
　　苦寒<lb/>
凍硯時能出苦吟濁醪亦復慰孤斟誰知氷雪凝嚴候<lb/>
自是乾坤愛育心癘鬼盡驅人意樂遺蝗一洗麥根深<lb/>
<pb n="KR4d0267_WYG_016-3b"/>
但嫌景短妨書課棲鳥紛紛又滿林<lb/>
　　夙興<lb/>
病後精神殊未减披衣每起待晨雞愛書不厭如平壑<lb/>
戒酒新嚴似築堤莫歎茅茨常局促猶勝簿領苦沈迷<lb/>
迎長漸近丹當熟已覺溫溫下徹臍<lb/>
　　冬夜讀書甚樂偶作短歌<lb/>
衰病作書祟常恨無新功兔甌供茗粥睡思一洗空郊<lb/>
居近城闉漏鼔傳鼕鼕緗帙開爛漫牙籖紛疉重朱黄<lb/>
<pb n="KR4d0267_WYG_016-4a"/>
參筆墨照映燈花紅魯壁汲冡祕天遣慰困窮衮衣窺<lb/>
藻火宗廟聽笙鏞端居得至樂生世豈不逢藜羮冷未<lb/>
啜䄈褐忘嚴冬拜手謝造物不須黑頭公<lb/>
　　冬夜月下作<lb/>
造物寧能困此翁浩歌庭下畣松風煌煌斗柄挿天北<lb/>
焰焰月輪生海東皂纛黄旗都䕶府峩冠長劎大明宮<lb/>
功名晩遂從来事白首江湖未歎窮<lb/>
　　感憤<lb/>
<pb n="KR4d0267_WYG_016-4b"/>
今皇神武是周宣誰賦南征北伐篇四海一家天厯數<lb/>
兩河百郡宋山川諸公尚守和親策志士虚捐少壯年<lb/>
京洛雪消春又動永昌陵上草芊芊<lb/>
　　蓬户<lb/>
蓬户真堪設爵羅歲時野老自相過人情靜處看方見<lb/>
詩句窮来得最多枕上長歌時激烈樽前一笑且婆娑<lb/>
白頭萬事都經遍莫為悲傷損太和<lb/>
　　行後園<lb/>
<pb n="KR4d0267_WYG_016-5a"/>
霜風吹枯桑落葉乾有聲陂池日已涸沙水見底清人<lb/>
生非金石歲暮難為情安得天邊鵠駕之以遐征<lb/>
　　曉出遇獵徒有作<lb/>
出門萬瓦粲晨霜忽憶行軍起裹創賣劎買牛身已老<lb/>
搴旗斬將夢猶狂竒才古有潛屠肆豪氣今誰寓獵場<lb/>
狐兔草間何足問合㽞長箭射天狼<lb/>
　　贈道侶<lb/>
﨑嶇世路久知難凖擬丹成玉鍊顏十載尋人遍巖宂<lb/>
<pb n="KR4d0267_WYG_016-5b"/>
一樽隨處對溪山蘇門晝寂聞舒嘯函谷秋清候度闗<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲相招同此事疑君未辦一生閒<lb/>
　　六言<lb/>
功名正恐不免冨貴酷非所須鐵馬未平邊徼釣船且<lb/>
醉江湖<lb/>
　　又<lb/>
噉飯一簞不盡結廬環堵猶寛常得奉祠玉局不須草<lb/>
詔金鑾<lb/>
<pb n="KR4d0267_WYG_016-6a"/>
　　又<lb/>
烏有翁邊貰酒無何郷裏尋花把定東風一笑今年别<lb/>
是生涯<lb/>
　　又<lb/>
壯歲京華羈旅暮年湖海清狂勿倚新知可樂笑中白<lb/>
刃如霜<lb/>
　　作雪未成自湖中歸寒甚飲酒作短歌<lb/>
黑雲垂到地飛霰如細礫我從湖上歸散髪醉吹笛少<lb/>
<pb n="KR4d0267_WYG_016-6b"/>
年志功名目視無堅敵慘淡古戰場往往身所歴寧知<lb/>
事大繆白首猶寂寂凄凉武侯表零落陳琳檄報主知<lb/>
何時誓死空憤激天高白日遠有淚無處滴<lb/>
　　題傳神<lb/>
鹽車心愧渥洼姿邂逅風雲妄自期齧雪豈無歸漢日<lb/>
飯牛猶有相齊時君看䄈褐琴横膝誰許峩冠劒拄頤<lb/>
白髪蕭蕭雖憊矣時来或將鎮邊師<hi>李英公平敵時已八十餘</hi>
　　閏月三夜舍西觀新月<lb/>
<pb n="KR4d0267_WYG_016-7a"/>
平生絶愛初三月況是平池浸玉鈎老去人間朋舊少<lb/>
一樽誰與話清愁<lb/>
　　獨夜<lb/>
城上長更續短更江平天迥雁方征燈明紙帳雪霜色<lb/>
火熟銅瓶風雨聲濁酒未傾心已怯細書時讀眼猶明<lb/>
蕭然一室平生慣纛下何須擁萬兵<lb/>
　　晩出偏門<lb/>
一段新愁帶㝛酲半欹烏㡌策驢行村墟香動梅初破<lb/>
<pb n="KR4d0267_WYG_016-7b"/>
裘褐寒輕雪未成渡口人爭紅日晩沙邊雁帶碧煙横<lb/>
悠然又覓長堤路腸斷城樓畫角聲<lb/>
　　薏苡<hi>蜀人謂其實為薏米唐安所出尤竒</hi>
初遊唐安飯薏米炊成不减雕胡美大如芡實白如玉<lb/>
滑欲流匙香滿屋腹腴項臠不入盤況復飱酪誇甘酸<lb/>
東歸思之未易得每以問人人不識嗚呼竒材從古棄<lb/>
草菅君試求之籬落間<lb/>
　　畣鄭虞任檢法見贈<lb/>
<pb n="KR4d0267_WYG_016-8a"/>
臥龍山前秋雨晴鄭子過我如夙昔照人睂宇寒巉巉<lb/>
懸知筆有千鈞力鏡湖歲暮霜葉空乃聞載酒同諸公<lb/>
歸来湖山皆動色新詩一紙吹清風文章要須到屈宋<lb/>
萬仞青霄下鸞鳳區區圓美非絶倫彈丸之評方誤人<lb/>
　　舟中曉賦<lb/>
小艇下滄浪吳歌特地長斜分半艙月滿載一篷霜香<lb/>
甑炊菰白醇醪㸃蟹黄宦遊元為口莫恨老江郷<lb/>
　　野興<lb/>
<pb n="KR4d0267_WYG_016-8b"/>
玉門闗外何妨死飯顆山頭不怕窮春瓮已成花欲動<lb/>
了無一事着胷中<lb/>
　　又<lb/>
猨臂將軍老未衰氣吞十萬羽林兒南山射虎自堪樂<lb/>
何用封侯高帝時<lb/>
　　月夜有感<lb/>
炯炯氷輪升澹澹玉宇碧髙樓傾美酒一醉不容失陸<lb/>
生獨何事閉户飽岑寂年来負風月豈止此一夕平生<lb/>
<pb n="KR4d0267_WYG_016-9a"/>
酒邊身欲老每自惜夜䦨耿不寐浩歌出金石<lb/>
　　落魄<lb/>
落魄東吳莫笑儂今年要不負春風閒愁擲向乾坤外<lb/>
永日移来歌吹中酒浪欲爭湖水綠花光却妒舞衫紅<lb/>
公卿憂責如山重肻信人間有放翁<lb/>
　　遣興<lb/>
壯年一箭落雙鵰野餉如今擷藥苖寒與梅花同不睡<lb/>
悶尋鸚鵡説無憀烏絲䦨上詩初就緑綺聲中酒半消<lb/>
<pb n="KR4d0267_WYG_016-9b"/>
老去可憐風味在未應山海混漁樵<lb/>
　　湖村野興<lb/>
十里疎鐘到野堂五更殘月伴清霜已知無奈姮娥冷<lb/>
瘦損梅花更斷腸<lb/>
　　又<lb/>
山色空濛雨㸃微醉中不覺濕蓑衣何妨乞與丹靑本<lb/>
一棹横衝翠靄歸<lb/>
　　看鏡<lb/>
<pb n="KR4d0267_WYG_016-10a"/>
局促人間百不如每看清鏡歎頭顱醉来風月心雖在<lb/>
老去軒裳夢已無棋劫正忙停晩餉詩聨未穩畵寒爐<lb/>
椉除尚喜身强健六十登山不用扶<lb/>
　　塞上<lb/>
塞上今年有事宜將軍承詔出全師精金錯落八尺馬<lb/>
刺繡鮮明五丈旗上谷飛狐傳號令蕭闗積石列城陴<lb/>
不應幕府無班固早晩燕然刻頌詩<lb/>
　　舟過㑹稽山下因繫舟遊近村迨暮乃歸<lb/>
<pb n="KR4d0267_WYG_016-10b"/>
六十齒髪衰歲月如逝波秦王酒瓮邊知復幾經過欣<lb/>
然捨畵檝仄步捫青蘿一徑入幽谷四面聞樵歌白雲<lb/>
忽破碎翠木相蕩摩㶑㶑春塘滿栁隂戲雙鵝浮生百<lb/>
憂中此樂顧豈多日暮吾其歸已恐爛斧柯<lb/>
　　人日偶遊民家小園有山茶方開<lb/>
人日西郊路晨光射淺灘停橈喜蕭散照影歎衰殘社<lb/>
酒香浮瓮春蔬綠滿盤山茶雖慰眼不似海雲看<hi>成都海雲</hi>
<hi>寺山茶花一樹千苞特為繁麗</hi>
<pb n="KR4d0267_WYG_016-11a"/>
　　過杜浦橋<lb/>
橋外波如鴨頭緑杯中酒作鵝兒黄山茶花下醉初醒<lb/>
却過西村看夕陽<lb/>
　　又<lb/>
橋北雨餘春水生橋南日落暮山横問君對酒胡不樂<lb/>
聽取菱歌煙外聲<lb/>
　　上元日晝臥<lb/>
積雨連上元孤愁臥空館㝛酲殊未解欲起意復嬾牀<lb/>
<pb n="KR4d0267_WYG_016-11b"/>
敷蠻氊穩被擁吳綾暖殘香碧縷細軟火紅焰短雖云<lb/>
少睡眠聊喜屢展轉昏昏忽已暮一笑呼茗椀<lb/>
　　莊器之作招隱閣項平父諸人賦詩予亦繼作<lb/>
諸公共賦反招隱細字斜行肻見傳語到淮南小山作<lb/>
人如江左永和年一窓蘿月禁春瘦萬壑松風撼晝眠<lb/>
我亦尚嫌林谷淺因君更擬斸雲煙<lb/>
　　春夜讀書感懷<lb/>
荒林梟獨嘯野水鵝羣鳴我坐蓬窓下畣以讀書聲悲<lb/>
<pb n="KR4d0267_WYG_016-12a"/>
哉白髪翁世事已飽更一身不自恤憂國涕縱横永懷<lb/>
天寶末李郭出治兵河北雖未下要是復兩京三千同<lb/>
德士百萬羽林營歲周一甲子不見邊塵清賊酋實孱<lb/>
王賊將非人英如何失此時坐待姦雄生我死骨即朽<lb/>
靑史亦無名此詩倘不作丹心尚誰明<lb/>
　　㝛能仁寺<lb/>
小雨暗江城倦客寄僧榻孤燈如秋螢清夜自開闔遥<lb/>
憐萍青青厭聽鼃閤閤窓明竟無寐卯酒倒殘榼<lb/>
<pb n="KR4d0267_WYG_016-12b"/>
　　寄題方伯謩遠菴<lb/>
方侯胷中負經濟議論源源有根柢借令不用老山林<lb/>
尚欲著書垂萬世百年苦短萬世長榮利一時真聚蚋<lb/>
渠曹定自别肺肝今夕不為明旦計<lb/>
　　雨中㝛石帆山下民家<lb/>
老覺山行倦閒便水㝛幽雨泥看放鴨煙草聽呼牛槃<lb/>
箸煩頻勸窓扉喜小㽞餘年竟何事髙枕送悠悠<lb/>
　　中夜雨霽月色入户起飲酒一杯作絶句<lb/>
<pb n="KR4d0267_WYG_016-13a"/>
吹盡浮雲天宇清城頭疊鼓報三更平生無此一杯酒<lb/>
玉笥峯頭看月生<hi>玉笥峯在石帆之南</hi>
　　贈石帆老人<lb/>
地僻林深客到稀髙舂未起閉柴扉新松鬱鬱三千本<lb/>
密竹蕭蕭一尺圍溪叟旋分菰米滑山童新采蕨芽肥<lb/>
因君更作長閒想麟閣雲臺竟是非<lb/>
　　溪上醉吟<lb/>
行行不知溪路深但怪素月生遥岑不辭醉袖拂花絮<lb/>
<pb n="KR4d0267_WYG_016-13b"/>
與子更醉青蘿隂<lb/>
　　囚山<lb/>
垣屋叅差綠樹邊囚山光景餞華顚平川極目思秦地<lb/>
大澤浮空憶楚天刺虎射麋俱已矣舉杯開劎忽悽然<lb/>
此生終遣英雄笑棘沒銅駝六十年<lb/>
　　小園<lb/>
松菊僅三畝作園真強名馴禽驚不去熟果墜無聲倦<lb/>
就盤陀坐閒拈楖栗行茅亭亦疎豁憑檻看春耕<lb/>
<pb n="KR4d0267_WYG_016-14a"/>
　　郷人或病予詩多道蜀中遨樂之盛適春日遊鏡<lb/>
　　　湖共請賦山隂風物遂即杯酒間作四絶句却<lb/>
　　　當持以誇西州故人也<lb/>
嫩日輕雲淡沲天撲燈過後賣花前便從水閣杭湖去<lb/>
捲起朱簾上畵船<lb/>
　　又<lb/>
舫子窓扉面面開金壺桃杏間尊罍東風忽送笙歌近<lb/>
一片樓臺泛水来<lb/>
<pb n="KR4d0267_WYG_016-14b"/>
　　又<lb/>
湖波緑似鴨頭深一日春晴直萬金好事誰家鬭歌舞<lb/>
方舟齊榜出花隂<lb/>
　　又<lb/>
花光栁色滿牆頭病酒今朝嬾出遊却就水亭開小宴<lb/>
繡簾銀燭看歸舟<lb/>
　　病中<lb/>
風雨暗江天幽窓起復眠忍窮安晩境㽞病壓災年客<lb/>
<pb n="KR4d0267_WYG_016-15a"/>
助修琴料僧分買藥錢餘生均逆旅未死且陶然<lb/>
　　病起<lb/>
開歲忽六十病餘閒炷香春光向客淡夜漏為愁長已<lb/>
老鷄豚社永違鵷鷺行蒼龍西角月孤夢墮微茫<lb/>
　　小築<lb/>
小築茅茨鏡水濱天敎靜處著閒身平原不復賦豪士<lb/>
甫里但思歌散人翠壁微泉時的皪衡門疉嶂曉嶙峋<lb/>
子虚誤辱諸公賞萬里輕鷗豈易馴<lb/>
<pb n="KR4d0267_WYG_016-15b"/>
　　記夢<lb/>
東吳春暮寒猶重睡美不聞城角動身雖衰惰怕出門<lb/>
江山尚入幽窓夢夢到青羊看修竹道人告我丹將熟<lb/>
試求一黍換肝腸它日重来駕黄鵠<hi>青羊宮在成都南門外浣花道中</hi>
　　久雨排悶<lb/>
一春畧無十日晴雨脚纔斷雲已生竒葩摧敗等青莧<lb/>
嘉穀漂蕩隨浮萍書生病臥苔及榻濕薪燎衣熏欲盲<lb/>
腰頑足痺空歎息咫尺不得行中庭讀書窓黑不見字<lb/>
<pb n="KR4d0267_WYG_016-16a"/>
彈琴絃緩那成聲老盆濁酒且復醉兩部鼔吹方施行<lb/>
　　雨中泊舟蕭山縣驛<lb/>
端居無策散閒愁聊作人間汗漫遊晚笛隨風来倦枕<lb/>
春湖帶雨送孤舟店家菰飯香初熟市擔蓴絲滑欲流<lb/>
自笑勞生成㡳事黄塵陌上雪䝉頭<lb/>
　　夜漏欲盡行度浮橋至錢清驛待舟<lb/>
潮生抹沙岸雲薄漏月明江頭曉色動鴉起人未行扶<lb/>
攜度長橋仰視天宇清遥憐繫舟人聽我高屐聲水檻<lb/>
<pb n="KR4d0267_WYG_016-16b"/>
得小憩一笑拄杖横澄漪弄孤影微風吹宿酲湛然方<lb/>
寸間不受塵事攖寄語市朝人此樂未易名<lb/>
　　江頭十日雨<lb/>
江頭十日雨雨止春已盡殘紅如掃空草木皆綠潤村<lb/>
墟櫻筍鬧節物團糉近可憐笠澤翁百憂集雙鬢賦詩<lb/>
空自清學道了不進林間一甌茶晤語君勿吝<lb/>
　　柯橋客亭<lb/>
小市初晴已過春朱櫻青杏一畨新㶚陵老子無人識<lb/>
<pb n="KR4d0267_WYG_016-17a"/>
暫借郵亭整角巾<lb/>
　　又<lb/>
梅子生仁燕護雛遶簷新葉緑扶疎朝来酒興不可耐<lb/>
買得釣船雙鱖魚<lb/>
　　小雨舟過梅市<lb/>
故故催詩襯雨蓬悠悠破夢隔雲鐘遥看漁火兩三㸃<lb/>
已過暮山千萬峰老矣自應埋病骨歸哉莫念抗塵容<lb/>
停橈小住青楓岸吴市髙人儻可逢<lb/>
<pb n="KR4d0267_WYG_016-17b"/>
　　曉枕<lb/>
曉枕鶯聲帶夢聽忽看淡日滿窓櫺閒愁誰遣濃如酒<lb/>
醉過殘春不解酲<lb/>
　　巢菜<hi>并序</hi>
　　　蜀蔬有兩巢大巢豌豆之不實者小巢生稻畦<lb/>
　　　中東坡所賦元修菜是也吳中絶多名漂揺草<lb/>
　　　一名野蠶豆但人不知取食耳予小舟過梅市<lb/>
　　　得之始以作羮風味宛如在醴泉蟇頤時也<lb/>
<pb n="KR4d0267_WYG_016-18a"/>
冷落無人佐客庖庾郎三九困譏嘲此行忽似蟇津路<lb/>
自候風爐煑小巢<lb/>
　　吳娘曲<lb/>
鏡奩蠶出千黒蟻釵梁梅小雙青豆吳娘十四未知愁<lb/>
羅衣已覺傷春瘐閒尋女伴過西家鬬草歸来日未斜<lb/>
睡睫濛濛嬌欲閉隔簾微雨壓楊花<lb/>
　　感舊<lb/>
醉眼常輕兒女曹西遊對客尚能豪縷金羯鼓龜兹樂<lb/>
<pb n="KR4d0267_WYG_016-18b"/>
鏤玉琵琶邏逤槽巫峽已回行雨夢錦江空憶浣花遨<lb/>
閒情何計都除盡為覓并州快剪刀<lb/>
　　晨起閒步<lb/>
飛紅掠地送春忙嫰綠成隂帶露香聽徹曉天鸎百囀<lb/>
却隨飛蝶度横塘<lb/>
　　初夏同桑甥世昌過隣家<lb/>
空谷舊生涯蕭條只自嗟妻饞嗔護筍兒病失澆花赤<lb/>
米老能飽濁醪貧可賖徴科幸差簡扶杖過隣家<lb/>
<pb n="KR4d0267_WYG_016-19a"/>
　　寓歎<lb/>
孤生拙料事諸老誤知人世故幾翻覆此身常賤貧有<lb/>
書藏禹穴無地靜邊塵衰病今年劇呻吟欲過旬<lb/>
　　春夏雨暘調適頗有豐歲之望喜而有作<lb/>
二十年無赤白囊人間何地不耕桑陂塘處處分秧遍<lb/>
村落家家煑繭忙野老逢年知飽煖書生隨例得猖狂<lb/>
雨餘天氣初清潤曵履長歌出草堂<lb/>
　　聞邊酋遁歸漠北<lb/>
<pb n="KR4d0267_WYG_016-19b"/>
幽州遺民欵塞来来者扶老携其孩共言單于逺逃遁<lb/>
一夕荆棘生燕臺天威在上賊膽破捧頭鼠竄吁可哀<lb/>
妄期舊穴得孳育不知天網方恢恢老上龍庭豈不遠<lb/>
漢兵一炬成飛灰陛下中興天所命築壇授鉞皆雄才<lb/>
煌煌九霄掲日月浩浩萬里行風雷虢山多獸可遊獵<lb/>
汝不請命何歸哉<lb/>
　　初夏遊凌氏小園<lb/>
水滿池塘葉滿枝曲廊危榭愜幽期風和海燕分泥處<lb/>
<pb n="KR4d0267_WYG_016-20a"/>
日永吳蠶上簇時閒理阮咸尋舊譜細傾白墮賦新詩<lb/>
從来夏淺勝春日兒女紛紛豈得知<hi>庾信詩云夏淺却勝春鏡湖遊人至</hi>
<hi>立夏而止</hi>
　　偶得北境金泉酒小酌<lb/>
草草杯盤莫笑貧朱櫻羊酪也嘗新燈前耳熱顚狂甚<lb/>
邊酒誰言不醉人<hi>高適詩云敵人十歲能騎馬邊酒千盃不醉人</hi>
　　又<lb/>
邊人萬里跨燕秦志士悲歌淚滿巾未履戰塲齊奏凱<lb/>
<pb n="KR4d0267_WYG_016-20b"/>
一樽先醉范陽春<lb/>
　　無題<lb/>
珠鞲玉指擘箜篌誰記山南秉燭遊結綺詩成江令醉<lb/>
櫜泉夢斷沈郎愁天涯落日孤鴻沒鏡裏流年兩鬢秋<lb/>
不用更求驅豆術人生離合判悠悠<lb/>
　　戲贈<lb/>
簾幕隂隂晝漏遲鵝黄雪白絡新絲只應笑殺東隣女<lb/>
不見鞦韆到折時<lb/>
<pb n="KR4d0267_WYG_016-21a"/>
　　題少陵畵像<lb/>
長安落葉紛可掃九陌北風吹馬倒杜公四十不成名<lb/>
袖裏空餘三賦草車聲馬聲喧客枕三百青銅市樓飲<lb/>
杯殘炙冷正悲辛仗内鬭雞催賜錦<lb/>
　　閒居書事<lb/>
園林綠葉一畨新桃李吹成陌上塵玩易焚香消永日<lb/>
聽琴煑茗送殘春隱居正欲求吾志大患元因有此身<lb/>
堪笑癡人營冨貴百年贏得冢前麟<lb/>
<pb n="KR4d0267_WYG_016-21b"/>
　　登臺遇雨避於山亭晩霽乃歸<lb/>
溽暑不堪蝸舍陋瘦藤扶我上危臺搏禽俊鶻横空去<lb/>
巻雨狂風掠野来壯觀深知化工妙幽尋却蹋夕陽回<lb/>
悠然有喜君知否屐齒留痕遍綠苔<lb/>
　　村居書觸目<lb/>
雨霽郊原刈麥忙風清門巷曬絲香人饒笑語豐年樂<lb/>
吏省徴科化日長枝上花空閒蝶翅林間葚美滑鸎吭<lb/>
飽知遊宦無多味莫恨為農老故郷<lb/>
<pb n="KR4d0267_WYG_016-22a"/>
　　訪醫<lb/>
衰與病相椉況復積憂慮眩昏坐輒瞑疲弱行欲仆今<lb/>
晨訪之醫見語疾當去脉来如泉源未易測君數盛衰<lb/>
當自察信醫固多誤養氣勿動心生死良細故<lb/>
　　夏夜讀書自嘲<lb/>
事業無成去日遒只今身世付滄洲風煙慘慘菰蒲老<lb/>
星斗離離河漢流寂寞書生學竒字窮愁客子著春秋<lb/>
白頭自苦君無笑骨朽成塵志未休<lb/>
<pb n="KR4d0267_WYG_016-22b"/>
　　夏日小宴<lb/>
横吹銅笛蒼龍聲雙奏玉笙丹鳳鳴已判百年終醉死<lb/>
要將一笑壓愁生旋移畵舫破山影髙捲朱簾延月明<lb/>
試問炎歊在何許夜闌翻怯葛衣輕<lb/>
　　送紫霄女道士四明謝君<lb/>
一别南充十四年時時清夢到金泉山隂道上秋風早<lb/>
却見神仙小自然<hi>果州金泉山謝自然飛昇之地</hi>
　　又<lb/>
<pb n="KR4d0267_WYG_016-23a"/>
道骨仙風凛不羣清秋采藥到江村自言家住雲南北<lb/>
知是遺塵幾世孫<lb/>
　　醉中夜自村市歸<lb/>
村市夜騎黄犢還却登小閣倚闌干銀河斜界曉天碧<lb/>
璧月下入秋江寒吾輩身閒且飲酒人生事定須闔棺<lb/>
元自胷中著雲夢莫驚緑鬢耐悲歡<lb/>
　　城北夜<lb/>
端居厭孤寂偶繫北城舟天地凄凉色江湖汗漫遊螢<lb/>
<pb n="KR4d0267_WYG_016-23b"/>
光矜暗夜蟲語報新秋老去功名意青燈映布裯<lb/>
　　秋夜舟中作<lb/>
沽酒黄葉村炊飯紅蓼岸居人不孰何正作漁父看漁<lb/>
父我所羨尚恐不得作讀書端自癡遊宦亦何樂四顧<lb/>
澤茫茫仰視天離離長歌入雲去月落斗未欹<lb/>
　　日晚散歩湖上遇小雨<lb/>
莫色蒼蒼日初落寒聲策䇿風正作湖邊倚杖隄上行<lb/>
病起聊試遊山脚平生出門輕萬里老去謝客專一壑<lb/>
<pb n="KR4d0267_WYG_016-24a"/>
風濤傾洞鮫鰐横閶闔崔嵬鬼神惡春蕪二頃叱黄犢<lb/>
老學為農元不錯兜鍪蟬冕俱掃空雨笠香新織青篛<lb/>
　　安期篇<lb/>
我昔遊<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>峨捫蘿千仞峯丈人倚赤藤恐是安期翁贈<lb/>
我一丸藥五雲出瓢中服之未轉刻瑩然氷雪容素手<lb/>
掬山靄緑髪吹天風丈人顧我喜共騎一蒼龍蓬莱亦<lb/>
何求愛此萬里空却来過齊州螘垤看青嵩<lb/>
　　曉望海山<lb/>
<pb n="KR4d0267_WYG_016-24b"/>
暮山青尚淺曉山如黛染開窓望海山天清霧方歛向<lb/>
来六月中黑雲齊如截蒼龍下曵尾巻雨灑炎熱造物<lb/>
信老手忽作萬里秋刻削此孤峭巉然消客愁豈無一<lb/>
布帆寄我浩蕩意㑹當駕長風清嘯遺世事<lb/>
　　山園草木四絶句<lb/>
　　　紫薇<lb/>
鐘鼓樓前宫様花誰令流落到天涯少年妄想今除盡<lb/>
但愛清樽浸晩霞<lb/>
<pb n="KR4d0267_WYG_016-25a"/>
　　　黄蜀葵<lb/>
開時閒淡歛時愁蘭菊應容預勝流<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲持杯相領畧<lb/>
一庭風露不禁秋<lb/>
　　　拒霜<lb/>
滿庭黄葉舞西風天地方收肅殺功何事獨蒙青女力<lb/>
牆頭催放數苞紅<lb/>
　　　蓼花<lb/>
十年詩酒客刀州每為名花秉燭遊老作漁翁猶喜事<lb/>
<pb n="KR4d0267_WYG_016-25b"/>
數枝紅蓼醉清秋<lb/>
　　賽神曲<lb/>
叢祠千歲臨江渚拜貺今年那可數須晴得晴雨得雨<lb/>
人意所向神輒許嘉禾九穗持上府廟前女巫遞歌舞<lb/>
嗚嗚歌謳坎坎鼓香煙成雲神降語大餅如槃牲腯肥<lb/>
再拜獻神神不違晚来人醉相扶歸蟬聲滿廟鎖斜暉<lb/>
　　夜中起讀書戲作<lb/>
髪已凋零齒已疎忍飢白首臥蝸廬風聲忽轢蓬窓過<lb/>
<pb n="KR4d0267_WYG_016-26a"/>
夜半呼燈起讀書<lb/>
　　又<lb/>
滅敵區區計本疎水邊喬木擁茅廬九原定發韓公笑<lb/>
至老依然一束書<lb/>
　　秋夜出門觀月<lb/>
六十衰翁適得閒一秋無事掩柴闗雁来慘淡沙場外<lb/>
月出蒼茫雲海間飲酒已衰猶愛客著書初畢可藏山<lb/>
此生終羨漁家樂小艇常衝夕靄還<lb/>
<pb n="KR4d0267_WYG_016-26b"/>
　　雨中買酒鏡湖酒樓<lb/>
隂風號大澤暮雨上髙樓愁憶新豐酒寒思季子裘登<lb/>
臨天地迮老病歲時遒安得急裝去北平防盛秋<lb/>
　　聞邊冦衰亂掃蕩有期喜成口號<lb/>
正朔今年被百蠻遥知喜色動天顏風雷傳號臨春水<lb/>
<hi>春水敵都名</hi>貔虎移軍過玉闗博士已成封禪草單于將就<lb/>
㑹朝班孤臣老抱周南恨壯觀空存夢想間<lb/>
　　又<lb/>
<pb n="KR4d0267_WYG_016-27a"/>
遺敵遊魂豈足憂漢家方運幄中籌天開地闢逢千載<lb/>
雷動風行遍九州刁斗令嚴青海夜旌旗色照鐵闗秋<lb/>
功名自是英豪事不用君王萬户侯<lb/>
　　甲辰中秋無月十七夜獨皦然逹旦<lb/>
老覺人間無一欣窮閻掃軌謝紛紛已憑白露洗明月<lb/>
更遣清風收亂雲棲鵲揀枝寒未穩斷鴻呼伴遠猶聞<lb/>
病羸慵踏梧桐影倚柱長吟夜向分<lb/>
　　悲秋<lb/>
<pb n="KR4d0267_WYG_016-27b"/>
病後支離不自持湖邊蕭瑟早寒時已驚白髪馮唐老<lb/>
又起清秋宋玉悲枕上數聲新到雁燈前一局欲殘棋<lb/>
丈夫幾許襟懷事天地無情似不知<lb/>
　　農家秋晩戲詠<lb/>
鞭地如鏡築我場破礱玉粒輸官倉九月野空天欲霜<lb/>
甑中初喜新粳香舍邊蕭蕭落葉多野蠶出繭飛黄蛾<lb/>
寒蔬種罷醉且歌隻雞短紙賽園婆<lb/>
　　病中作<lb/>
<pb n="KR4d0267_WYG_016-28a"/>
老鶴遼天興未窮此生光景自匆匆家為逆旅相逢處<lb/>
身在嚴裝欲發中澀眼尚于書有味孤愁殊覺酒無功<lb/>
揮戈草檄今誰記歲晩江邊白髪翁<lb/>
　　秋夜讀書<lb/>
讀書喜夜長著書悲齒暮平生企前哲凜有庸人懼吾<lb/>
廬大澤中地曠北風怒徂年凋草木寒氣逼霜露燈昏<lb/>
老眼闇鈍馬行惡路投枕巻未終吾衰歎非故<lb/>
　　病起<lb/>
<pb n="KR4d0267_WYG_016-28b"/>
頹垣破屋暗藜蒿病起不知秋已高晨倚山楹羣木脫<lb/>
暮臨苔砌百蟲號力殫編簡初何得腰折塵埃只漫勞<lb/>
賴有濁醪生耳熱狂歌醉草寄吾豪<lb/>
　　晨起<lb/>
孤夢忽自驚小窓初送明珍禽語庭樹可愛不知名向<lb/>
者事宦遊塵土過半生傳呼束帶出鼕鼕尚殘更山居<lb/>
雖自由晨起亦有程洗硯拂書几一笑愜幽情<lb/>
　　秋夜<lb/>
<pb n="KR4d0267_WYG_016-29a"/>
老病龍鍾不入城濁醪麤飯餞餘生未霜村舍秋先冷<lb/>
無月江天夜自明出塞雖慙平賊手下帷聊喜讀書聲<lb/>
山童睡熟青燈暗自撥殘爐候藥鐺<lb/>
　　雨中過東村<lb/>
小雨空濛物象竒偶扶藤杖過東陂墊巾風度人爭看<lb/>
蠟屐年光我自悲窮鬼有靈揮不去死魔多力到無期<lb/>
歸来笑向譍門説且了浮生一首詩<lb/>
　　山寺<lb/>
<pb n="KR4d0267_WYG_016-29b"/>
寺門壓石危欲崩槎牙老松挂蒼藤風傳上方出定磬<lb/>
雨暗古殿長明燈㝛林野鶻驚復起爭栗山童呼不譍<lb/>
谿南聞道更幽絶明日裂布縫行縢<lb/>
　　天王廣敎院在蕺山東麓予年二十餘時與老僧<lb/>
　　　惠迪遊畧無十日不到也淳熙甲辰秋觀潮海<lb/>
　　　上偶繫舟其門曵杖再遊怳如隔世矣<lb/>
遊山如讀書深淺皆可樂道邉小精舍亦自一丘壑凄<lb/>
凉四十年始復重著脚老僧逝已久講座塵漠漠當時<lb/>
<pb n="KR4d0267_WYG_016-30a"/>
童子輩衰鬢亦蕭索掃壁觀舊題歲月真電雹文章卑<lb/>
不傳衣食窘如昨出門意惘然遼海渺孤鶴<lb/>
　　江月歌<lb/>
放翁平生一釣船秋水未落江渺然露洗玉宇清無煙<lb/>
月輪徐行萬里天人間聲利何足捐浩歌看月冷不眠<lb/>
孤鶴掠水来翩翩似欲駕我從此仙我寓紅塵今幾年<lb/>
俛首韁鎖常自憐樂哉揮手過月邉西風未凋玉井蓮<lb/>
　　初寒書懷<lb/>
<pb n="KR4d0267_WYG_016-30b"/>
嵩雲緱月本閒人誤落塵中白髪新萬事看山差入眼<lb/>
百年把酒獨闗身棧邊老馬行安往牀下寒龜息自勻<lb/>
藜杖一枝猶好在未妨閒探早梅春<lb/>
　　歲暮<lb/>
小築幽栖與拙宜讀書寫字伴兒嬉己無歎老嗟卑意<lb/>
却喜分冬守歲時羮<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>芳鮮新弋雁衣襦輕暖自繅絲<lb/>
農家歲暮真堪樂説向公卿未必知<lb/>
　　晨興<lb/>
<pb n="KR4d0267_WYG_016-31a"/>
倦枕厭寒夜起尋殘火溫喈喈衆雞動耿耿一燈昏野<lb/>
氣増霜力窓光淡月痕早朝非老事且復灌吾園<lb/>
　　村飲<lb/>
少年喜任俠見酒氣已吞一飲但計日斗斛何足論緑<lb/>
草滿雉場紅旗植毬門三叫落烏幘倒㵼黄金盆銀爐<lb/>
熾獸炭狐兎紛炮燔浩歌撼空雲壯志排帝閽回首今<lb/>
幾時去日如車奔朱顏辭曉鏡白髪老孤村隣翁勸黍<lb/>
酒稚子供魚飱功名信巳乎萬事付乾坤<lb/>
<pb n="KR4d0267_WYG_016-31b"/>
　　夜半讀書罷出門徙倚久之歸賦長句<lb/>
浩歌曵杖出柴扉不管三更露濕衣擬看林梢殘月上<lb/>
偶逢浦口斷雲歸驚鴻脫網寒相倚飢鶻思巢夜亦飛<lb/>
却掩北窓誰晤語聊憑香盌洗塵鞿<lb/>
　　曝書偶見舊稾有感<lb/>
日滿晴軒理蠧魚壯遊回首一欷歔凄凉王粲從軍作<lb/>
零落相如諫獵書歌吹恍思登北固弓刀誰記渡南沮<lb/>
虎頭本欠功名相歸老林間計未疎<lb/>
<pb n="KR4d0267_WYG_016-32a"/>
　　崑崙行<lb/>
隂雲解駮朝暾紅黄河直與崑崙通不駕鸞鳳驂虬龍<lb/>
徑躡香煙上空中吾行忽過日月宮下視積氣青濛濛<lb/>
寒暑不分晝夜同嵳峩九闗常烈風凜然蕭森變沖融<lb/>
不悸不眩身如空塵沙浩劫環無窮詎須更覓安期翁<lb/>
　　一室<lb/>
九萬笑鵬摶幽居一室寛雨聲便早睡酒力壓新寒嬾<lb/>
覺閒多味衰知死有端此生吾自斷不必夢邯鄲<lb/>
<pb n="KR4d0267_WYG_016-32b"/>
　　得所親廣州書<lb/>
音信連年恨不聞書来細讀却消魂人稀野店山魈語<lb/>
路僻蠻村荔子繁毒草自揺春寂寂瘴雲不動晝昏昏<lb/>
此生相見應無日且置清愁近一樽<lb/>
　　幽居戲詠<lb/>
清泉遶屋竹連牆回首微官意已忘小瓮帶泥收洛筍<lb/>
<hi>洛中冬筍貯以小瓮為遠餉</hi>細鱗穿栁買河魴黄旗萬里無侯骨紅<lb/>
燭千鍾有酒腸欲起九原誰可友蘭亭修褉晉諸王<lb/>
<pb n="KR4d0267_WYG_016-33a"/>
　　幽事<lb/>
蕭然四壁野人家幽事還堪對客誇快日明窓閒試墨<lb/>
寒泉古鼎自煎茶桐凋無復吟風葉蘋老猶殘泣露花<lb/>
萬里封侯真已矣只將髙枕作生涯<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_016-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十六<lb/>
</p>
<p>
</p>
  </div>
</body>
</text>
</TEI>
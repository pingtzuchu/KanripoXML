<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劎南詩槀</head>
    <p>
<pb n="KR4d0267_WYG_000-1a"/>
欽定四庫全書　　　　　　集部四<lb/>
　劎南詩槀　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案劎南詩稾八十五巻宋陸游撰游<lb/>
　　　　有南唐書已著録是集末有嘉定十三年游<lb/>
　　　　子朝請大夫知江州軍事子虡䟦稱游西泝<lb/>
　　　　僰道樂其風有終焉之志宿留殆十載戊戌<lb/>
　　　　春正月孝宗念其久外趣召東下然心固未<lb/>
<pb n="KR4d0267_WYG_000-1b"/>
　　　　嘗一日忘蜀也是以題其平生所為詩巻曰<lb/>
　　　　劎南詩稾盖不獨謂蜀道所賦詩也又稱戊申<lb/>
　　　　己酉後詩游自大蓬謝事歸山隂故廬命子<lb/>
　　　　虡編次為四十巻復題其籖曰劎南詩續稾<lb/>
　　　　自此至捐館舍通前稾為詩八十五巻子虡<lb/>
　　　　假守九江刋之郡齋遂名曰劎南詩稾<hi>案遂字文</hi>
　　　　<hi>義未順疑當作通名曰劎南詩槀</hi>云云則此本猶子虡之所<lb/>
　　　　編至䟦稱游在新定時所編前稾于舊詩多<lb/>
<pb n="KR4d0267_WYG_000-2a"/>
　　　　所去取所遺詩尚七巻不敢復雜之巻首别<lb/>
　　　　其名曰遺稾者<hi>案後村詩話作别集七巻盖偶筆誤</hi>今則不可<lb/>
　　　　見矣明羅鶴應菴任意録載郭用端家藏游<lb/>
　　　　墨蹟有蓬萊館二絶句又夜還驛舍二首皆<lb/>
　　　　具録其全篇核其詞氣確為游作其即在七<lb/>
　　　　巻之中者歟巻首又有淳熙十四年游門人<lb/>
　　　　鄭師尹序稱其詩為眉山蘇林所収拾而師<lb/>
　　　　尹編次之與子虡䟦不同盖師尹所編先别<lb/>
<pb n="KR4d0267_WYG_000-2b"/>
　　　　有一本子虡存其舊序冠于全集也游詩法<lb/>
　　　　傳自曽幾而所作吕居仁集序又稱源出居<lb/>
　　　　仁二人皆江西派也然游詩清新刻露而出<lb/>
　　　　以圓潤實自闢一宗不襲黄陳之舊格劉克<lb/>
　　　　莊號為工詩而後村詩話載游詩僅摘其對<lb/>
　　　　偶之工已為皮相後人選其詩者又畧其感<lb/>
　　　　激豪宕沈鬱深婉之作惟取其流連光景可<lb/>
　　　　以剽竊移掇者轉相販鬻放翁詩派遂為論<lb/>
<pb n="KR4d0267_WYG_000-3a"/>
　　　　者口實夫游之才情繁富觸手成吟利鈍互<lb/>
　　　　陳誠所不免故朱彛尊曝書亭集有是集䟦<lb/>
　　　　摘其自相蹈襲者至一百四十餘聨是陳因<lb/>
　　　　窠臼游且不能自免何況後來然其託興深<lb/>
　　　　㣲遣詞雅雋者全集之内指不勝屈安可以<lb/>
　　　　選者之誤併集矢於作者哉今録其全集庶<lb/>
　　　　幾知劎南一派自有其真非淺學者所可藉<lb/>
　　　　口焉乾隆四十六年九月恭校上<lb/>
<pb n="KR4d0267_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0267_WYG_000-4a"/>
劎南詩槀序<lb/>
前輩有欲補詩史一字之闕終莫適其當者夫發言寓<lb/>
意未必惟一字之工或者窮思畢慮之弗逮人才相去<lb/>
乃爾逺耶太守山隂陸先生劎南之作傳天下眉山蘇<lb/>
君林収拾尤富適官屬邑欲鋟本為此邦盛事廼以纂<lb/>
次屬師尹亦既斂衽肅觀則浩渺閎肆莫測津涯掩巻<lb/>
太息者久之獨念吾儕日從事先生之門間有疑闕自<lb/>
公餘可以從容質正幸來者見斯文大全用是不敢辭<lb/>
<pb n="KR4d0267_WYG_000-4b"/>
劎南詩稾六百九十四首續槀三百七十七首蘇君於<lb/>
集外得一千四百五十三首凡二千五百二十四首又<lb/>
<hi>缺</hi>七首釐為<hi>缺</hi>十巻總曰劎南因其舊也文字傳襲失<lb/>
真類不滿人意其如此書得之所見有以傳信而無疑<lb/>
若夫發乎情性充乎天地見乎事業忠憤感激憂思深<lb/>
逺一念不忘君先生之志且有當世巨公為之發揮非<lb/>
師尹敢任淳熙十有四年臘月幾望門人廸功郎監嚴<lb/>
州在城都税務括蒼鄭師尹謹書<lb/>
</p>
<p>
</p>
  </div>
</body>
</text>
</TEI>
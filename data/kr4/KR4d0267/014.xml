<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾卷十四</head> <lb/>
    <p>
<pb n="KR4d0267_WYG_014-1a"/>
欽定四庫全書<lb/>
　劎南詩稾卷十四<lb/>
　　　　　　　　　　　　　宋　陸㳺　撰<lb/>
　　十月二十六日夜夢行南鄭道中既覺恍然攬筆<lb/>
　　　作此詩時且五鼔矣<lb/>
孤雲兩角不可行望雲九井不可渡嶓冢之山髙挿天<lb/>
漢水滔滔日東去髙皇試劎石為分草沒苔封猶故處<lb/>
將壇坡陀過千載中野疑有神物護我時在幕府来往<lb/>
<pb n="KR4d0267_WYG_014-1b"/>
無晨暮夜㝛沔陽驛朝飯長木舖雪中痛飲百榼空蹴<lb/>
踏山林伐狐兔躭躭北山虎食人不知數孤兒寡婦讎<lb/>
不報日落風生行旅懼我聞投袂起大嘑聞百步奮戈<lb/>
直前虎人立吼裂蒼崖血如注從騎三千皆秦人面青<lb/>
氣奪空相顧國家未發渡遼師落魄人間傍行路對花<lb/>
把酒學醞藉空辱諸公誦詩句即今衰病臥在牀振臂<lb/>
猶思備征戍南人孰謂不知兵昔者亡秦楚三戶<lb/>
　　雨晴步至山亭欲遂遊東村不果<lb/>
<pb n="KR4d0267_WYG_014-2a"/>
村陋垣屋頽歲晩風雨横泥塗絶還往飱粥養衰病藥<lb/>
囊雜書巻白髪滿清鏡一榻臥兼旬不踐牆下徑烏鵲<lb/>
忽報晴霜重節候正厭供凍硯愁頗動蠟屐興山楹快<lb/>
遠眺松吹愜幽聽地瘦藥苖稀葉脫木枝勁東村未為<lb/>
遠腳力不濟勝三歎入荆扉跏趺學僧定<lb/>
　　喜晴<lb/>
衡門病臥動經旬歲晚況堪風雨頻晴日一忩殊慰眼<lb/>
清霜萬瓦更宜人開書頓失昏花墜試茗初看白乳新<lb/>
<pb n="KR4d0267_WYG_014-2b"/>
南埭東陂從此好剩將紅蘂挿烏巾<lb/>
　　對食<lb/>
人苦不知足貪欲浩無窮豹胎日饜飫萍虀却時供飲<lb/>
豚以人乳萬椉亦改容方其未遇時鵝䏑動英雄哀哉<lb/>
王相國計墮飯後鐘所以賢達士一視約與豐我亦蹭<lb/>
蹬者羈遊半生中木槃飽藜莧美與玉食同口腹嗟幾<lb/>
何曾是役我躬放箸一笑粲賦詩曉愚公<lb/>
　　不睡<lb/>
<pb n="KR4d0267_WYG_014-3a"/>
城遠不聞鐘鼔傳孤村風雨夜騷然但悲緑酒欺多病<lb/>
敢恨青燈笑不眠水冷硯蟾初薄凍火殘香鴨尚微煙<lb/>
虗忩忽報東方白且復繙經繡佛前<lb/>
　　睡<lb/>
紙帳青氊暖有餘昏昏信腳到華胥凍醪有力勤推挽<lb/>
春茗無端苦破除半熟擁衾聞急雨乍回推枕覓殘書<lb/>
箇中得意君知否萬户<hi>一作里</hi>生封未必如<lb/>
　　憶荆州舊遊<lb/>
<pb n="KR4d0267_WYG_014-3b"/>
書劎萬里行翩翩度闗登隴常慨然射麋雲夢最樂事<lb/>
至今曠快思楚天落筆千言不加㸃班荆百榼命割鮮<lb/>
有時憑陵呼五白笑人辛苦作太𤣥君不見將軍昔忍<lb/>
跨下辱京兆晩為人所憐功名冨貴自古只如此不如<lb/>
馳射樂飲終殘年<lb/>
　　五雲門晚歸<lb/>
高城帶遠林落日動寒砧行客自朝暮青山無古今衰<lb/>
遲慙逸氣憂患足危心溪迮滯歸艇何時春水深<lb/>
<pb n="KR4d0267_WYG_014-4a"/>
　　冬暖<lb/>
今年歲暮無風雪塵土肺肝生客熱經旬止酒臥空齋<lb/>
吴蠏秦酥不容設日憂疾疫被齊民更畏螟蝗殘㝛麥<lb/>
濃霜薄霰不可得太息何時見三白老夫壯氣横九州<lb/>
坐想提兵西海頭萬騎吹笳行雪野玉花亂㸃黑貂裘<lb/>
　　歲暮<lb/>
吴中寒氣薄歲暮亦和風移樹来村北尋僧渡港東露<lb/>
葵收半綠霜稻杵微紅一飽無餘念吾生正不窮<lb/>
<pb n="KR4d0267_WYG_014-4b"/>
　　雪夜<lb/>
書巻紛紛雜藥囊擁衾時炷海南香衰遲自笑壯心在<lb/>
喜聽北風吹雪牀<lb/>
　　又<lb/>
村路雪泥人斷行佛燈一㸃絳紗明山前栖鶴歸何晩<lb/>
磔磔風傳勁翮聲<lb/>
　　禪室<lb/>
早誇劇飲無勍敵晩覺安禪有㝛因赫赫心光誰障礙<lb/>
<pb n="KR4d0267_WYG_014-5a"/>
緜緜鼻息自輕勻蒲龕紙帳藏身穏香椀燈籠作夢新<lb/>
勿為霜寒憶溫暖少林立雪彼何人<lb/>
　　炭盡地爐危坐至夜分戲作<lb/>
短景忩易黑長宵爐少紅直令貧到骨未害氣如虹志<lb/>
士元謀道儒生敢諱窮霜嚴雞喔喔但愧讀書功<lb/>
　　夜汲井水煑茶<lb/>
病起罷觀書袖手清夜永四隣悄無語燈火正凄冷山<lb/>
童亦睡熟汲水自煎茗鏘然轆轤聲百尺鳴古井肺腑<lb/>
<pb n="KR4d0267_WYG_014-5b"/>
凛清寒毛骨亦蘇省歸来月滿廊惜踏疎梅影<lb/>
　　雪後尋梅偶得絶句十首<lb/>
雪晴蕭散曳笻枝小塢尋梅正及時臨水登山一年恨<lb/>
十分説似要渠知<lb/>
　　又<lb/>
青帝宮中第一妃寶香熏徹素綃衣定知謫墮不容久<lb/>
萬斛玉塵来聘歸<hi>橘中四叟博輸玉塵九斛</hi>
　　又<lb/>
<pb n="KR4d0267_WYG_014-6a"/>
銀燭檀槽醉海棠老来非復錦城狂疎梅對影太清淡<lb/>
為拂焦桐彈履霜<lb/>
　　又<lb/>
雪裏芬芳亦偶然世人便謂占春前飽知桃李俗到骨<lb/>
何至與渠爭著鞭<lb/>
　　又<lb/>
雙鵲飛来噪午晴一枝梅影向忩横幽人㝛醉閒欹枕<lb/>
不待聞香已觧酲<lb/>
<pb n="KR4d0267_WYG_014-6b"/>
　　又<lb/>
竹籬曲曲水邊村月澹霜清欲斷魂商畧前身是飛燕<lb/>
玉肌無粟立黄昏<lb/>
　　又<lb/>
相逢未易可疎親不是登牆宋玉隣林下風標許誰比<lb/>
直須江左謝夫人<lb/>
　　又<lb/>
春近山中日漸長重重門崦閟幽香神仙不飲塵凡酒<lb/>
<pb n="KR4d0267_WYG_014-7a"/>
素面看人醉後狂<lb/>
　　又<lb/>
蘂殿仙姝下界遊偶来税駕剡溪頭君看月裏横枝影<lb/>
盡是蒼龍與翠虬<lb/>
　　又<lb/>
清霜夜夜奈寒何賴是知心有素娥枉道疎枝不禁笑<lb/>
主人歡意自無多<lb/>
　　寄朱元晦提舉<lb/>
<pb n="KR4d0267_WYG_014-7b"/>
市聚蕭條極村墟凍餒稠勸分無積粟告糴未通流民<lb/>
望甚飢渇公行胡滯㽞徴科得寛否尚及麥禾秋<lb/>
　　村居冬日<lb/>
溪轉樵風路林藏禹㑹村簷氷垂玉墖山月涌金盆畏<lb/>
客常稱疾躭書不出門尚嫌城市近更擬卜雲根<lb/>
　　寓天慶觀有林使君年八十七方燒丹云一黍米<lb/>
　　　大可化汞一斤為黄金梅道人年八十五善醫<lb/>
世路﨑嶇久已忘道腴禪悦度年光故攜開士降龍鉢<lb/>
<pb n="KR4d0267_WYG_014-8a"/>
来寄高人夢蝶牀只道燒金有劉向不知賣藥是韓康<lb/>
日長坐覺非塵世庭檜花開蜂蜜香<lb/>
　　㝛天慶道院<lb/>
衰病厭多事清遊諧夙心夜深樓突兀歲晩柏蕭森汲<lb/>
井洗靈藥焚香横素琴身閒境自勝城市亦山林<lb/>
　　贈林使君<lb/>
使君物外閱年華厭聽奴兵早暮衙雙履踏雲呼野渡<lb/>
一瓢邀月醉梅花紅爐㸃汞閒消日烏几繙經不憶家<lb/>
<pb n="KR4d0267_WYG_014-8b"/>
我亦<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山有歸處約君同載泝三巴<lb/>
　　又<lb/>
松檜隂中百歩廊我来剝啄叩琳房魚腸寶劎餘蛟血<lb/>
鴉嘴金鋤帶藥香弱水蓬莱風浩浩赤明龍漢劫茫茫<lb/>
何妨付與神丹訣敎跨青鸞到帝郷<lb/>
　　冬夜<lb/>
窮巷蕭條早閉門北忩燈火夜昏昏老于俗事不挂眼<lb/>
愁憶故人空斷魂急雪打忩飛礫細狂風巻野怒濤翻<lb/>
<pb n="KR4d0267_WYG_014-9a"/>
土牀紙帳寒無寐彊把村醅不厭渾<lb/>
　　宴坐<lb/>
身窮寄山裏心安一事無新傳小止觀漸觧半跏趺急<lb/>
雪鳴忩紙孤燈耿地爐老来元少睡且復兀枯株<lb/>
　　夢中作<lb/>
路平沙軟淨無泥香草丰茸沒馬蹄擣紙聲中春日晩<lb/>
怳然重到浣花溪<lb/>
　　夜寒遣興<lb/>
<pb n="KR4d0267_WYG_014-9b"/>
道人頽然寄北忩愁魔百萬一笑降夜闌酒渇有竒夢<lb/>
吞楚七澤吴三江孤村蕭蕭雨觧雪寒犬噤臥飢鼠齧<lb/>
擁衾危坐待天明白首忍窮心似鐵<lb/>
　　雪後出遊戲作<lb/>
小巘平岡雪陸離幽人又賦探春詩典琴沽酒元非俗<lb/>
著屐觀碑又一竒大度乾坤容落托多情風月笑衰遲<lb/>
吾生也似梅花淡燕未歸来蝶不知<lb/>
　　歲暮<lb/>
<pb n="KR4d0267_WYG_014-10a"/>
半生浪走跨秦吴白首還如筮仕初凍芋濁醪邀里巷<lb/>
昏煙濕雪暗郊墟窮空敢恨寒無褐憂患元因出有車<lb/>
笑掩陳編聊自慰古来冨貴羨樵漁<lb/>
　　記夢<lb/>
世事紛紛觸眼新何由常作夢中身遠遊萬里纔移刻<lb/>
豪飲千場不忤人鼓吹滿城壺日晩鸎花如海洞天春<lb/>
是間可老君知否莫信人言想與因<lb/>
　　立春後三日作<lb/>
<pb n="KR4d0267_WYG_014-10b"/>
拂面毿毿巷栁黄穿簾細細野梅香春回江表常年早<lb/>
日向山中特地長千古事終輸釣艇一毫憂不到禪房<lb/>
緑尊掩罷惟須睡髙枕看人舉世忙<lb/>
　　短景<lb/>
短景迫窮冬日月如鳥過衡門窘風雨衰病不可那疎<lb/>
疎屋茅漏獵獵忩紙破鼠豪冒燈出人倦掩屏臥中都<lb/>
舊朋儕零落今幾箇弄筆欲遣愁孤吟誰與和<lb/>
　　風雨旬日春後始晴<lb/>
<pb n="KR4d0267_WYG_014-11a"/>
風吹過雁作斜行雨洗殘梅只淡香南浦春回波漸綠<lb/>
東菴睡起日初長詩囊屬稾慚新思博齒爭豪悔昔狂<lb/>
莫向晴忩對明鏡朱顏減盡鬢蒼蒼<lb/>
　　乍晴風日已和泛舟至扶桑埭徘徊西村久之<lb/>
十日風雨今日晴衰病忽減思閒行接䍦一幅煙霧薄<lb/>
舴艋八尺鳬鷖輕亭亭孤墖逺天碧曲曲深巷斜陽明<lb/>
數家茅屋門晝掩不聞人聲聞碓聲身似龎公不入城<lb/>
東阡南陌餞餘生新年倘有豐年喜買酒漁村看太平<lb/>
<pb n="KR4d0267_WYG_014-11b"/>
　　晨起南忩晴日可愛戲作一絶<lb/>
蕭散山林一幅巾天公乞與自由身茅簷不似宮塼暖<lb/>
日滿南忩也可人<lb/>
　　攜癭尊醉梅花下<lb/>
楠癭作尊容斗許擁腫輪囷元媚嫵肻從放翁来住山<lb/>
誰云置身不得所山房寂寞久不飲作意欲就梅花語<lb/>
我病鮮歡花更甚日暮凄涼泣殘雨人生萬事雲茫茫<lb/>
一醉常恐俗物妨正須仙人氷雪膚来伴老子鐵石腸<lb/>
<pb n="KR4d0267_WYG_014-12a"/>
花前起舞花底臥花影漸東山月墮癭尊未竭狂未休<lb/>
笑起題詩識吾過<lb/>
　　城西接待院後竹下作<lb/>
水邊小丘因古城上有巨竹數百箇一徑蛇蟠不容腳<lb/>
平處乃可十客坐裊裊共看風枝舞䔩䔩時聽春籜墮<lb/>
古佛不粧香火冷瘦僧如腊袈裟破門前西去長安路<lb/>
日夜舳艫衘尾過老夫本乏臺省姿且就清隂曲肱臥<lb/>
　　夜飲示坐中<lb/>
<pb n="KR4d0267_WYG_014-12b"/>
胡雁呌羣寒夜長崢嶸北斗天中央達人大觀眇萬物<lb/>
烈士壯心懷四方縱酒長鯨渇吞海草書瘦蔓飽經霜<lb/>
付君詩巻好收拾後五百年無此狂<lb/>
　　夜從父老飲酒村店作<lb/>
旗亭濁酒典衣沽蠏舍老翁折簡呼夜中醉歸騎草驢<lb/>
嵬昻不須宗武扶丹徒布衣有籌略漁陽突騎莫枝梧<lb/>
牀頭金盡何足道肝膽輪囷横九區<lb/>
　　壬寅新春<lb/>
<pb n="KR4d0267_WYG_014-13a"/>
半生常是道邊人歲晩初收事外身濁酒一盃聊永日<lb/>
小園三畝亦新春尚無枕寄邯鄲夢那有衣沾京洛塵<lb/>
門外煙波三百里<hi>鏡湖三百里</hi>此心惟與白鷗親<lb/>
　　幽居春夜<lb/>
暮景催人雪鬢雙十年始復反吾邦雲逢佳月每避舍<lb/>
酒壓閒愁如受降三弄笛聲初到枕一枝梅影正横忩<lb/>
要知清夢遊何許不釣桐江即錦江<lb/>
　　讀書<lb/>
<pb n="KR4d0267_WYG_014-13b"/>
放翁白首歸剡曲寂寞衡門書滿屋藜羮麥飯冷不嘗<lb/>
要足平生五車讀挍讎心苦謹塗乙吟諷聲悲雜歌哭<lb/>
三蒼竒字已殺青九譯旁行方著錄有時達旦不滅燈<lb/>
急雪打忩聞簌簌倘年七十尚一紀墜典斷編眞可續<lb/>
客来不怕笑書癡終勝牙籖新未觸<lb/>
　　晨起<lb/>
小雨濕清曉新鸎啼早春年光驚病眼節物屬閒身巴<lb/>
硤東連楚嶓山北控秦遠遊端可繼敢恨素衣塵<lb/>
<pb n="KR4d0267_WYG_014-14a"/>
　　昔在成都正月七日聖壽寺麻子市初春行樂處<lb/>
　　　也偶晨興聞鄰村守麻有感<lb/>
樂事新年入錦城城南麻市試春行如今老病茅簷底<lb/>
臥聽兒童嚇雀聲<lb/>
　　獨孤生策字景略河中人工文善射喜擊劎一世<lb/>
　　　竒士也有自峽中来者言其死于忠涪間感涕<lb/>
　　　賦詩<lb/>
憶昨騎驢入蜀闗旗亭邂逅一開顏氣鍾太華中條秀<lb/>
<pb n="KR4d0267_WYG_014-14b"/>
文在先秦兩漢間寶劎憑誰占斗氣名駒竟失養天閑<lb/>
身今老病投空谷回首東風涕自澘<lb/>
　　早春對酒感懷<lb/>
探花疇昔喜春回老大空驚節物催芳瓮旋開新壓酒<lb/>
好枝猶把未殘梅書生歲惡甘藜莧志士時平死草莱<lb/>
<hi>初聞獨孤策死</hi>欲豁孤懷誰晤語夜彈長劎有餘哀<lb/>
　　曉出湖邊摘野蔬<lb/>
浩歌振履出茅堂翠蔓丹芽采擷忙且勝堆盤供苜蓿<lb/>
<pb n="KR4d0267_WYG_014-15a"/>
未言滿斛進檳榔行迎風露衣巾爽淨洗羶葷匕筯香<lb/>
著句誇張君勿笑故人方厭太官羊<lb/>
　　洊饑之餘復苦久雨感歎有作<lb/>
道傍襁負去何之積雨仍愁麥不支為國憂民空激烈<lb/>
殺身報主已差池屬饜糠麧猶多愧徙倚柴荆只自悲<lb/>
十載西遊無惡歲羨他村野足蹲鴟<hi>予在蜀幾十年未嘗逢歲歉也</hi>
　　春晴泛舟<lb/>
兒童莫笑是陳人湖海春回發興新雷動風行驚蟄戸<lb/>
<pb n="KR4d0267_WYG_014-15b"/>
<hi>前一日聞雷</hi>天開地闢轉鴻鈞鱗鱗江色漲石黛嫋嫋栁絲<lb/>
揺麴塵欲上蘭亭却回棹笑談終覺愧清眞<lb/>
　　攜一尊尋春湖上<lb/>
酒裏眞須勉策勳百年何啻是中分花梢已㸃猩猩血<lb/>
水面初生瑟瑟紋一世極知均腐骨萬鍾元自付浮雲<lb/>
浩歌不恨無人和但惜驚飛白鷺羣<lb/>
　　晦前二日夜欲曉自湖上歸對殘月獨酌<lb/>
小閣對寒蟾山尊盡更添方看一輪滿又歎兩頭纖脉<lb/>
<pb n="KR4d0267_WYG_014-16a"/>
脉離雲嶠姢姢傍畵簷五更清露下不恨客衣霑<lb/>
　　春曉有感<lb/>
山杏溪桃續續開緩歌誰與共傳盃年来只有追歡夢<lb/>
百舌無情又喚回<lb/>
　　夜觀秦蜀地圖<lb/>
往者行省臨秦中我亦急服叨從戎散闗摩雲俯賊壘<lb/>
清渭如帶陳軍容髙旌縹緲嚴玉帳畵角悲壯傳霜風<lb/>
咸陽不勞三日到幽州正可一炬空意氣已無雞鹿塞<lb/>
<pb n="KR4d0267_WYG_014-16b"/>
單于合入蒲萄宮燈前此圖忽到眼白首流落悲塗窮<lb/>
吾皇英武同世祖諸將行策雲臺功孤臣昧死欲自薦<lb/>
君門萬里無由通正令選壯不為用筆墨尚可輸微忠<lb/>
何當勒銘紀北伐更擬草奏祈東封<lb/>
　　久雨小飲<lb/>
春来日日風雨横老去時時衰病攻門外回塘初漲緑<lb/>
尊前槁面蹔生紅未除豪氣每自笑欲吐狂言無與同<lb/>
安得并刀剪簷溜憑髙萬里望晴空<lb/>
<pb n="KR4d0267_WYG_014-17a"/>
　　有懷獨孤景略<lb/>
富貴世間元不乏此君才大獨難成喑嗚意氣千人廢<lb/>
㛠雅風流一座傾韜畧豈勞平大敵文章亦足主齊盟<lb/>
荒山野水涪州路腸斷西風薤露聲<lb/>
　　春雨復寒遣懷<lb/>
去日堂堂挽不回新年又傍鬢邊来雨聲欲作海棠祟<lb/>
書巻只為春睡媒村舍瘦蔬供薄酒地爐微火伴殘灰<lb/>
浩然忽起金鞭興漾水嶓山安在哉<lb/>
<pb n="KR4d0267_WYG_014-17b"/>
　　春遊<lb/>
平生樂行役不耐常閉户今朝新雨霽一笑整巾屨青<lb/>
猿導幽蹊春草伴微歩雖云尊酒薄蔬果亦畧具辛夷<lb/>
發髙枝楊栁吹墮絮行歌不知遠落日呼野渡横林已<lb/>
棲鴉淺水猶立鷺歸来意頗豪古錦有新句<lb/>
　　海棠<lb/>
今日春已半風雨停出遊缾中海棠花數酌相獻酬尚<lb/>
想錦官城花時樂事稠金鞭過南市紅燭宴西樓千林<lb/>
<pb n="KR4d0267_WYG_014-18a"/>
誇盛麗一枝賞纖柔狂吟恨未工爛醉死即休那知茅<lb/>
簷底白髪見花愁花亦如病姝掩抑向客羞尤物終動<lb/>
人要非桃杏儔東風萬里恨浩蕩不可收<lb/>
　　寄仗錫平老借用其聽琴詩韻<lb/>
放翁久矣無此客闖户兒童皆動色寒泉不食人暍死<lb/>
素綆銀瓶我心惻千金易得一士難晩途淹泊眼愈寒<lb/>
豈知一旦乃見子傑語豪筆無僧酸門前清溪天作底<lb/>
細細風吹縠紋起倚欄一笑誰得知愛子數詩如此水<lb/>
<pb n="KR4d0267_WYG_014-18b"/>
江湖安得常相從浩歌相踏臥短篷功名渠自有人了<lb/>
留我鏡中雙頰紅<lb/>
　　五月十四日夜夢一僧持詩編過予有暴雨詩語<lb/>
　　　頗壯予欣然和之聮巨軸欲書未落筆而覺追<lb/>
　　　作此篇<lb/>
黑雲塞空萬馬屯轉盼白雨如傾盆狂風疾雷撼乾坤<lb/>
壯哉澗壑相吐吞老龍騰拏下天閽鱗間火作電腳犇<lb/>
巨松㧞起千年根浮槎斷梗何足論我詩欲成醉墨翻<lb/>
<pb n="KR4d0267_WYG_014-19a"/>
安得此雨洗中原長河衮衮来崑崙鸛鵲下看黄流渾<lb/>
　　新塘觀月<lb/>
攜酒新塘南中夜欲忘歸貪看月滿湖不覺露濕衣天<lb/>
髙鶴聲厲風急螢火稀此夕不一醉行歎破鏡飛漁家<lb/>
亦喜事未掩水際扉皇天有公道處處皆清暉<lb/>
　　觀張提刑周鼎<lb/>
他人冨貴堆金璧曼舞妖歌誇坐客清心好古誰似公<lb/>
漢庭諸人推博識一朝得此周廟器買不論貲空四壁<lb/>
<pb n="KR4d0267_WYG_014-19b"/>
苔痕洗盡銅色見坐臥摩挲欲忘食蠻童捧出客為起<lb/>
恍如清廟陪劔履腹中竒字粲蟲魚嶧山之碑那得比<lb/>
知公原是功名人看罷握手同悲辛鎬京洛邑在何許<lb/>
漠漠秋風吹戰塵<lb/>
　　口占送巖師還大梅護聖<lb/>
放翁白髪已蕭然黄紙新除玉局仙寄語山頭老師叔<lb/>
欲分茅舍度殘年<hi>常禪師偈云更移茅舍入深居謂䕶聖也</hi>
　　八月十四日夜湖山觀月<lb/>
<pb n="KR4d0267_WYG_014-20a"/>
長空露洗玻璃碧紫金之盤徑三尺忽看擘地出人間<lb/>
桂樹扶疎如淡墨攬衣獨立鏡湖邊風露萬頃秋渺然<lb/>
開帆詎必入東海騎鯨便可追飛仙氷壺玉瀣侵骨冷<lb/>
醉看孤鸞舞清影夜闌歸舍人已眠却倩天風為吹醒<lb/>
　　十五夜月色皦然有頃雲生遂不復見<lb/>
北望但空濶南望横羣山青天無翳行素月寥寥永夜<lb/>
非人間九醞漿成老仙醉六銖衣薄天宮寒翠眉眞人<lb/>
不火食小立環佩風珊珊横空邀我海山去縹緲萬里<lb/>
<pb n="KR4d0267_WYG_014-20b"/>
驂青鸞相攜一笑在雲表徐看玉宇飛金盤<lb/>
　　夜聞秋風感懷<lb/>
西風一夜號庭樹起攬戎衣淚濺襟殘角聲催闗月墮<lb/>
斷鴻影隔塞雲深數篇零落從軍作一寸凄涼報國心<lb/>
莫倚壯圖思冨貴英豪何限死山林<lb/>
　　玉局歌<lb/>
玉局祠官殊不惡衘如氷清俸如鶴酒壺釣具常自隨<lb/>
五尺新篷織青篛倚樓看鏡待功名半世兒癡晩方覺<lb/>
<pb n="KR4d0267_WYG_014-21a"/>
何如醉裏泛桐江長笛一聲吹月落蔣公新冢石馬高<lb/>
謝公飛旐凌秋濤微霜莫遣侵鬢綠從今二十四考書<lb/>
玉局<lb/>
　　醉歌<lb/>
往時一醉論斗石坐人飲水不能敵横戈擊劎未足豪<lb/>
落筆縱横風雨疾雪中㑹獵南山下清曉嶙峋玉千尺<lb/>
道邊狐兎何曾問馳過西村尋虎跡貂裘半脫馬如龍<lb/>
舉鞭指麾氣吐虹不須分弓守近塞傳檄可使敵人空<lb/>
<pb n="KR4d0267_WYG_014-21b"/>
小冦逋誅六十載狺狺猘子勢已窮聖朝好生貸孥戮<lb/>
還爾舊穴去天東<lb/>
　　閉門<lb/>
寂寂雲山千萬重閉門不忍歎塗窮髙秋酒熟雪浮瓮<lb/>
中夜劎歸雷吼空近報冦戎迯漠北豈無貔虎定闗中<lb/>
君王猶記孤忠在安得英豪共此功<lb/>
　　草書歌<lb/>
傾家釀酒三千石閒愁萬斛酒不敵今朝醉眼爛巖電<lb/>
<pb n="KR4d0267_WYG_014-22a"/>
提筆四顧天地窄忽然揮掃不自知風雲入懷天借力<lb/>
神龍戰野昏霧腥竒鬼摧山太隂黑此時驅盡胸中愁<lb/>
槌牀大叫狂墮幘吴牋蜀素不快人付與髙堂三丈壁<lb/>
　　野飲夜歸戲作<lb/>
青海天山戰未鏖即今塵暗舊戎袍風髙乍覺弓聲勁<lb/>
霜冷初增酒興豪未辦大名垂宇宙空成慟哭向蓬蒿<lb/>
灞亭老將歸常夜無奈人間兒女曹<lb/>
　　夜泊水村<lb/>
<pb n="KR4d0267_WYG_014-22b"/>
腰間羽箭久凋零太息燕然未勒銘老子猶堪絶大漠<lb/>
諸君何至泣新亭一身報國有萬死雙鬢向人無再青<lb/>
記取江湖泊船處臥聞新雁落寒汀<lb/>
　　幽居<lb/>
遶屋巉巉碧玉峰箇中天遣養疎慵捐書已歎空虛腹<lb/>
得酒還澆壘塊胷曲几坐看窺戸月短篷臥聽隔城鐘<lb/>
柴桑自有歸来意枉道人間不見容<lb/>
　　與隣翁登山亭<lb/>
<pb n="KR4d0267_WYG_014-23a"/>
數掩槿籬圍夕照一間茅舍背隂崖吾生擾擾實無樂<lb/>
人事悠悠那可諧憂患向来侵綠鬢登臨此日費青鞋<lb/>
京華舊友凋零盡野老逢迎一散懷<lb/>
　　無題<lb/>
轣轆氊車赴密期追歡最數牡丹時新春欲近猶貪喜<lb/>
舊愛濳移不自知寶鏡塵生鸞悵望鈿箏絃絶雁參差<lb/>
玉壺莫貯臙脂淚從濕泥金帶上詩<lb/>
　　遣興<lb/>
<pb n="KR4d0267_WYG_014-23b"/>
平生與俗馬牛風落魄人間亦未窮綠綺奏終香縷碧<lb/>
烏絲書罷燭花紅夢中吴蜀山川近醉後周秦戰伐空<lb/>
投老飄然君勿笑也勝魚鳥在池籠<lb/>
　　夢宴客大樓上命筆作詩既覺續成之<lb/>
表裏江山亦樂哉華纓滿座敵鄒枚歌從郢客樓中聽<lb/>
獵向樊姬墓上回梅蘂香清篸寶髻熊蹯味美按新醅<lb/>
眼邊歴歴興亡事欲賦章華恐過哀<lb/>
　　新塘夜歸<lb/>
<pb n="KR4d0267_WYG_014-24a"/>
煙月茫茫十里堤數聲漁唱埭東西旋燒新兔傾村酒<lb/>
扶得歸来醉似泥<lb/>
　　古風<lb/>
少年暮黄老雅志在山林火食亦彊勉寧有婚宦心失<lb/>
腳墮世網衰病忽侵尋放逐適天幸獨恨山未深一牀<lb/>
元不睡翛然横素琹開門毛髪冷湖濶月欲沈<lb/>
　　又<lb/>
賀監未嘗死江天醉初醒逸少亦度世弭節過蘭亭吾<lb/>
<pb n="KR4d0267_WYG_014-24b"/>
本淡蕩人轉徙如蓬萍聊憑一盃綠駐此雙鬢青邂逅<lb/>
兩仙翁笙鶴遊青㝠還家不能食濁世紛羶腥<lb/>
　　又<lb/>
功名如博戲大叫或作盧文辭組繡耳初不繫賢愚負<lb/>
恃已可笑憎嫉眞區區平生學金丹我豈斯人徒嘯歌<lb/>
醉自和顏鬢老不枯却後五百年煙雨釣鏡湖<lb/>
　　累日無酒亦不肉食戲作此詩<lb/>
小築精廬剡曲傍枵然蟬腹與龜腸酒錢覓處無司業<lb/>
<pb n="KR4d0267_WYG_014-25a"/>
齋日多来似太常雲碓旋舂菰米滑風爐親候藥苖香<lb/>
明年更入南山去要試囊中服玉方<lb/>
　　讀書<lb/>
讀書四更燈欲盡胷中太華蟠千仞仰呼青天那得聞<lb/>
窮到白頭猶自信策名委質本為國豈但空取黄金印<lb/>
故都即今不忍說空宮夜夜飛秋燐士初許身輩稷契<lb/>
歲晩所立慙廉藺正看憤切詭成功已復雍容託觀釁<lb/>
雖然知人要未易詎可例輕天下士君不見長松臥壑<lb/>
<pb n="KR4d0267_WYG_014-25b"/>
困風霜時来屹立扶明堂<lb/>
　　自妙相歸將至杜浦堰舟中作<lb/>
斜陽發東郭初夜轉西城寺閣疎鐘動漁村遠火明蒼<lb/>
茫林靄滅撲漉水禽驚漸喜吾廬近遥聞過埭聲<lb/>
　　秋興<lb/>
樵風溪上弄扁舟濯錦江邊憶舊遊豪竹哀絲眞昨夢<lb/>
爽砧繁杵又驚秋墜枝橘熟初堪剪浮瓮醅香恰受篘<lb/>
莫道身閒總無事孤燈夜夜寫清愁<lb/>
<pb n="KR4d0267_WYG_014-26a"/>
　　哀北<lb/>
太行天下脊黄河出崑崙山川形勝地歴世多名臣哀<lb/>
哉六十年邊地起煙塵抱負雖竒偉没齒不得伸老夫<lb/>
實好義北望常酸辛何當擁黄旗徑渉白馬津窮追殄<lb/>
羣冦旁招出鳳麟努力待傳檄勿謂吳無人<lb/>
　　琵琶<lb/>
西蜀琵琶邏逤槽梨園舊譜鬱輪袍繡筵銀燭燕宮夜<lb/>
一飲千鍾未足豪<hi>故蜀燕王宮今為張氏海棠園</hi>
<pb n="KR4d0267_WYG_014-26b"/>
　　三江舟中大醉作<lb/>
志欲冨天下一身常苦飢氣可吞匈奴束帶向小兒天<lb/>
公無由問世俗那得知揮手散醉髪去隱雲海涯風息<lb/>
天鏡平濤起雪山傾輕帆入浩蕩百怪不可名虹竿秋<lb/>
月鈎巨鰲倘可求滅迹從今逝回看隘九州<lb/>
　　短歌行<lb/>
百年鼎鼎世共悲晨鐘暮鼓無休時碧桃紅杏易零落<lb/>
翠眉玉頰多别離渉江采菱風敗意登樓待月雲為祟<lb/>
<pb n="KR4d0267_WYG_014-27a"/>
功名常畏謗讒興冨貴毎同衰病至人生可歎十八九<lb/>
自古危機無妙手正令挿翮上青雲不如得錢即沽酒<lb/>
　　悲秋<lb/>
秋燈如孤螢熠熠耿窓户秋雨如漏壺㸃滴連早暮我<lb/>
豈楚逐臣慘愴出怨句逢秋未免悲直以憂國故三軍<lb/>
老不戰比屋困征賦可使江淮間歲歲常列戍<lb/>
　　步至西村<lb/>
一飽無餘事西村偶獨行榰笻息微倦汲井潄餘酲川<lb/>
<pb n="KR4d0267_WYG_014-27b"/>
濶雁平度谷虗雲亂生絶知豐歲樂笑語隔柴荆<lb/>
　　題接待院壁<lb/>
笙歌凄咽離亭晚回首高城半掩門疉疉遠山横翠靄<lb/>
姢姢新月耿黄昏未嫌雙艣妨欹枕自是孤舟易斷魂<lb/>
遥想柯橋落帆處隔江微火認漁村<lb/>
　　九月晦日作<lb/>
菊枝傾倒不成叢桐葉凋零已半空自是老来多感慨<lb/>
不應蕭瑟為秋風<lb/>
<pb n="KR4d0267_WYG_014-28a"/>
　　又<lb/>
山路清寒近探梅振衣高處興悠哉飛鴻杳杳江天濶<lb/>
一片愁從萬里来<lb/>
　　又<lb/>
錦城誰與寄音塵望斷秋江六六鱗正使傾家供麴蘖<lb/>
定知不解醉愁人<lb/>
　　又<lb/>
炊煙漠漠衡門寂寒日昏昏倦鳥還數樹丹楓映蒼檜<lb/>
<pb n="KR4d0267_WYG_014-28b"/>
天工觧作范寛山<lb/>
　　陶山遇雪覺林遷菴主見招不果往<lb/>
山中大雪二尺彊道邊虎跡如椀大衰翁畏虎復畏寒<lb/>
招喚不来公勿怪梨花開時好風日走馬尋公作寒食<lb/>
不須沽酒引陶濳箭筍蕨芽如蜜甜<lb/>
　　哭王季夷<lb/>
超遥天馬渥洼来萬里修途忍勒回爽氣即今猶可想<lb/>
舊遊何處不堪哀夢中有客徴殘錦地下無爐鑄横財<lb/>
<pb n="KR4d0267_WYG_014-29a"/>
欲酹一尊身尚病鬛封春露濕蒼苔<lb/>
　　樊江晩泊<lb/>
碧雲吞日天欲暮城西捩柁城東路蓴羮菰飯香滿船<lb/>
正是江頭落帆處荻洲漁火遠更明煙水蒼茫聞雁聲<lb/>
不是綠尊能破悶白頭客路若為情<lb/>
　　蛾眉村旅舍作<lb/>
小雨初收景氣和青苔狼藉落梅多曲肱野店睡斜日<lb/>
濯足溪橋鳴細波久厭俗情生眼白近承天詔賜顏酡<lb/>
<pb n="KR4d0267_WYG_014-29b"/>
<hi>予自壬寅冬兩頰復丹</hi>騎鯨未返蓬壺去此路猶須幾浩歌<lb/>
　　娥江野飲贈劉道士<lb/>
春光盎盎催官栁栁色黄如醆中酒橋邊微逕愜幽尋<lb/>
世外高人共攜手參差茅舍出木末隱映酒旗當浦口<lb/>
挿花處處引村童失道時時問耕叟客堪共醉百無一<lb/>
事不諧心十常九日斜潮落不可㽞孤舟欲上頻搔首<lb/>
　　丈亭遇老人長眉及肩欲就之語忽已張帆吹笛<lb/>
　　　而去<lb/>
<pb n="KR4d0267_WYG_014-30a"/>
颯颯長眉緑覆肩欲推壽數意茫然若非楚國庚寅歲<lb/>
定是堯時丙子年銅笛一聲驚㝛鷺蒲帆數幅破晴煙<lb/>
遥知乘醉江湖去黄鶴樓頭又放顚<lb/>
　　寓舍聞禽聲<lb/>
日暖林梢鵯鵊鳴稻陂無處不青青老農睡足猶慵起<lb/>
支枕東忩盡意聽<lb/>
　　春晩<lb/>
雨足人家挿稻秧蠶生隣女采桑黄萬花掃迹春將暮<lb/>
<pb n="KR4d0267_WYG_014-30b"/>
百草吹香日正長閒覓啼鸎穿北崦戲隨飛蝶過東岡<lb/>
飄然且喜身彊健不怪兒曹笑老狂<lb/>
　　題瑩師釣臺圖<lb/>
羊裘老子釣魚處開巻令人雙眼明未可怱怱便持去<lb/>
夜忩吾欲聽灘聲<lb/>
　　仗錫平老具舟車迎前天衣印老印悉遣還策杖<lb/>
　　　訪之作二絶句奉送兼簡平<lb/>
畵舫籃輿不許前白頭行腳意超然舜江禹穴千山水<lb/>
<pb n="KR4d0267_WYG_014-31a"/>
盡在高人拄杖邊<lb/>
　　又<lb/>
魚鼓聲中白氎巾南山筍蕨一番新長安不是無卿相<lb/>
林下平津獨可人<lb/>
　　湖邊曉行<lb/>
蹇驢清曉掠湖堤緩轡迎涼帽影低露拆渚蓮紅漸閙<lb/>
雨催陂稻緑初齊先秋葉已時時墮失旦雞猶續續啼<lb/>
不是老来忘睡美戴星南畝慣扶犁<lb/>
<pb n="KR4d0267_WYG_014-31b"/>
　　久雨杜門遣懷<lb/>
風雨蕭蕭臥掩闗經旬登覽負溪山也知解送豐年喜<lb/>
無奈難消永日閒平野横吹看凌厲畵簷髙瀉聽淙潺<lb/>
城闉路斷吾何恨濁酒枯魚亦破顏<lb/>
　　梅雨陂澤皆滿<lb/>
雨暗迷行路溪深沒舊痕汪汪牛湩白盎盎酒醅渾暖<lb/>
浸千畦稻横通十里村羣蛙更堪笑鼔吹鬧黄昏<lb/>
　　夜意<lb/>
<pb n="KR4d0267_WYG_014-32a"/>
幌外燈青見鼠行林梢月黑有梟鳴只言中夏夜偏短<lb/>
萬里夢回天未明<lb/>
　　又<lb/>
睡覺隣雞已再啼蓬忩燈暗雨凄凄東家蹇驢不用借<lb/>
明日門前一尺泥<lb/>
　　幽事<lb/>
老境俗緣減閒居幽事多去沙通斷澗挿援護新荷棊<lb/>
罷看山臥釣歸揺檝歌餘年端有幾風月且婆娑<lb/>
<pb n="KR4d0267_WYG_014-32b"/>
　　對酒戲作<lb/>
去日犇輪不啻過凌煙勲業已蹉跎只言一寸丹心在<lb/>
無奈千莖白髪何色比鵝雛京口酒聲如珠貫渭城歌<lb/>
身閑取醉眞當勉莫學癡人夢螘窠<lb/>
　　夏雨<lb/>
清風起湖濱急雨来天末蚊蠅遽退聽松竹例蘇活竒<lb/>
聲集空庭爽氣生細葛素秋雖尚遥聊喜寛肺渇<lb/>
　　軍中雜歌<lb/>
<pb n="KR4d0267_WYG_014-33a"/>
三受降城無壅城賊来殺盡始還營漠南漠北靜如掃<lb/>
清夜不聞邊馬聲<lb/>
　　又<lb/>
秦人萬里築長城不如壯士守北平曉来磧中雪一丈<lb/>
洗盡烟塵春草生<lb/>
　　又<lb/>
匈奴莫復倚長戈来欵軍門早乞和鐵騎如山尚可避<lb/>
飛將軍来汝奈何<lb/>
<pb n="KR4d0267_WYG_014-33b"/>
　　又<lb/>
名王金冠玉蹀躞面縳纛下聲<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>槀街未遽要汝首<lb/>
賣與酒家鉗作奴<lb/>
　　又<lb/>
三月未春氷塞川冬月苦寒雪闇天紫髯將軍曉射虎<lb/>
嚇殺邊人箭似椽<lb/>
　　又<lb/>
北面行臺號令新繡旗豹尾渡河津檄書纔下降書至<lb/>
<pb n="KR4d0267_WYG_014-34a"/>
不用兒郎退敵人<lb/>
　　又<lb/>
漁陽兒女美如花春風樓上學琵琶如今便死知無恨<lb/>
不屬畨家屬漢家<lb/>
　　又<lb/>
北庭茫茫秋草枯正東萬里是皇都征人樓上看太白<lb/>
思婦城南迎紫姑<lb/>
　　夏夜舟中聞水鳥聲甚哀若曰姑惡感而作詩<lb/>
<pb n="KR4d0267_WYG_014-34b"/>
女生藏深閨未省窺牆藩上車移所天父母為它門妾<lb/>
身雖甚愚亦知君姑尊下牀頭雞鳴梳髻著襦裙堂上<lb/>
奉灑掃厨中具盤飱青青摘葵莧恨不美熊蹯姑色少<lb/>
不怡衣袂濕淚痕所冀妾生男庶幾姑弄孫此志竟蹉<lb/>
跎薄命来讒言放棄不敢怨所悲孤大恩古路傍陂澤<lb/>
微雨鬼火昏君聽姑惡聲無乃譴婦魂<lb/>
　　暮歸舟中<lb/>
五月未劇暑暮從城市還斷虹低飲澗落日逺衘山蠏<lb/>
<pb n="KR4d0267_WYG_014-35a"/>
舍叢蘆外菱舟薄靄間詩情終草草虗遣鬢毛斑<lb/>
　　又<lb/>
湖水綠可愛弄橈衝夕霏林昏漁火壯山轉寺鐘微老<lb/>
歎世情惡窮知心事違囘頭語孤鶴伴我莫先飛<lb/>
　　夏夜<lb/>
夏夜忽已半東岡月初生起行遶庭樹愛此露滴聲漂<lb/>
流憶安臥局促念遐征幽懷誰晤語華觴還自傾<lb/>
　　又<lb/>
<pb n="KR4d0267_WYG_014-35b"/>
螢火喜暗庭桐葉矜冷雨幽人悄不寐獨夜誰與處乾<lb/>
坤信無情歲月遽如許明發視鏡中鬢絲添幾縷<lb/>
　　又<lb/>
庭荒蔓草長堂豁爽氣入悠然推枕起聊作倚杖立飛<lb/>
螢亦避雨黏棟光熠熠南隣輸税歸小婦愁夜汲<lb/>
　　又<lb/>
結屋在郊墟翛然謝炎熾忩扉故闃寂水竹亦幽䆳飛<lb/>
蟲望燈集栖燕衝雨至石枕與葛㡡美哉今夕睡<lb/>
<pb n="KR4d0267_WYG_014-36a"/>
　　北渚<lb/>
北渚露濃蘋葉老南塘雨過藕花稀新秋漸近蟬更急<lb/>
殘日已沉鴉未歸銅鏡面顏無藥駐玉闗勲業與心違<lb/>
一蓑一笠生涯在且醉蒼苔舊釣磯<lb/>
　　夏日五鼔起戲書<lb/>
老雞喔喔桑樹顚明星磊磊茅屋邊我興視夜不復眠<lb/>
坐看朝暾浴虞淵開窓清風来穆然拂几洗研整蠧編<lb/>
火雲崔嵬忽滿天安得羲和徐著鞭<lb/>
<pb n="KR4d0267_WYG_014-36b"/>
　　雨夜<lb/>
急雨如河瀉瓦溝空堂臥對一燈幽老雞多事彊知曉<lb/>
落葉無情先報秋身未葢棺誰可料尊常有酒莫閒愁<lb/>
功名老大從来事且復長歌起飯牛<lb/>
　　小立<lb/>
曠懷塵事外小立緑隂間舉世皆嫌拙平生剩得閒江<lb/>
郊雲易暗旱歲雨終慳欲醉尊無酒悠然對暮山<lb/>
　　徙倚<lb/>
<pb n="KR4d0267_WYG_014-37a"/>
漁扉夕不掩徙倚欲三更月正樹無影露濃荷有聲崢<lb/>
嶸歲將晚悄愴恨難平坐念中原沒男兒恐浪生<lb/>
　　居山<lb/>
渉世縁雖薄居山味自長穿雲雙履濕洗藥一溪香有<lb/>
酒作臉纈無愁供鬢霜遼天渺歸鶴千載付茫茫<lb/>
　<lb/>
　<lb/>
　<lb/>
<pb n="KR4d0267_WYG_014-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十四<lb/>
</p>
<p>
</p>
  </div>
</body>
</text>
</TEI>
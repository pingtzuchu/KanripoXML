<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻六</head> <lb/>
    <p>
<pb n="KR4d0267_WYG_006-1a"/>
欽定四庫全書<lb/>
　劎南詩稾巻六<lb/>
　　　　　　　　　　　　　宋　陸游　撰<lb/>
　　江上對酒作<lb/>
把酒不能飲苦淚滴酒觴醉酒蜀江中和涙下荆揚樓<lb/>
櫓壓湓口山川蟠武昌石頭與鍾阜南望鬱蒼蒼戈船<lb/>
破浪飛鐡騎射日光冦來即送死詎能犯金湯汴洛我<lb/>
舊都燕趙我舊疆請書一尺檄為國平氐羌<lb/>
<pb n="KR4d0267_WYG_006-1b"/>
　　自嘲<lb/>
華子中年百事忘嵇生仍坐嬾為妨病於榮宦㝠心乆<lb/>
老向端閒得味長對客欲談還憒憒讀書纔過已茫茫<lb/>
青縑帳暖黄紬稳聊借東菴作睡鄉<lb/>
　　暮歸馬上作<lb/>
石筍街頭日落時銅壺閣上角聲悲不辭與世終難合<lb/>
惟恨無人麤見知寶馬俊逰春浩蕩江樓豪飲夜淋漓<lb/>
醉來剰欲吟梁父千古隆中可與期<lb/>
<pb n="KR4d0267_WYG_006-2a"/>
　　臨别成都帳飲萬里橋贈譚徳稱<lb/>
成都城南萬里橋蘆根蘋末風蕭蕭暎花碾草鈿車小<lb/>
駐坡驀澗青驄驕入門翠徑絶窈窕臨水飛觀何岧嶤<lb/>
判無功名著不朽惟仗詩酒寬亡聊迎霜早已足雉兔<lb/>
微冷便欲思狐貂喜㸔縷膾暎盤箸恨欠斫蟹加橙椒<lb/>
坐中譚侯天下士龍馬毛骨矜超遥烏犀白紵謫仙様<lb/>
但可邂逅不可招今年一戰馘餘子風送六翮凌青霄<lb/>
羙人再拜乞利市醉墨飛落生蛟綃我衰於世百無用<lb/>
<pb n="KR4d0267_WYG_006-2b"/>
十年不趂含元朝華纓肻傍蕭颯鬢寳帶那束龍鍾腰<lb/>
祝君好去事明主日望分喜來漁樵逰談引類亦細事<lb/>
寄酒且解相如消<lb/>
　　夜宿二江驛<lb/>
鷄鳴原前風折樹夜到雙流雨如注樺皮溼透㸃不明<lb/>
旋設篝爐燎衣袴重城囘首一夢散錦障氊車渺無處<lb/>
新聲猶傍耳邊來殘酒半隨風力去飛觴縱飲亦何樂<lb/>
憒憒不堪長閉户丈夫要為國平戎俗子豈識吾所寓<lb/>
<pb n="KR4d0267_WYG_006-3a"/>
　　渉白馬渡慨然有懐<lb/>
我馬顧影嘶忽渉白馬津雖非黄河上撫事猶悲辛太<lb/>
行之下吹戰塵燕南趙北空無人袁曹百戰相持處邊<lb/>
敵堂堂自來去<lb/>
　　瑞草橋<lb/>
柘葉颼颼雪意驕檐頭雙兎遇歸樵宿酲未觧題詩嬾<lb/>
虚過風流瑞草橋<lb/>
　　將之榮州取道青城<lb/>
<pb n="KR4d0267_WYG_006-3b"/>
倚天山作海濤傾看遍人間兩赤城<hi>青城山一名赤城而天台之赤城乃</hi>
<hi>予舊逰</hi>自笑年年隨宦牒不如處處得閒行草痕沙際猶<lb/>
餘緑楓葉霜餘已帶頳歸去還堪咤兒輩錦囊三十六<lb/>
峥嶸<lb/>
　　丈人觀<lb/>
黄金篆書扁朱門夾道巨竹屯蒼雲崖嶺劃若天地分<lb/>
千柱耽耽壓其垠纓冠肅謁丈人君廣殿空庭吹寳熏<lb/>
摩挲畫橋手為皸異哉山巙與土羵物怪齾齾冠丘墳<lb/>
<pb n="KR4d0267_WYG_006-4a"/>
仙人佩玉雜帨帉手整貂冠最不羣欲去不忍恨日曛<lb/>
道翁採藥晝夜勤松根茯苓獲兼斤人之植立彊骨觔<lb/>
狗杞羣吠聲狺狺山爐小甑吹幽芬朱顔不飲常自醺<lb/>
我亦宿誦五千文一念之差隨世紛逝将從翁走如麋<lb/>
隐書祕訣何由聞<lb/>
　　題丈人觀道院壁<lb/>
斷香浮月磬聲殘木影如龍布石壇偶駕青鸞塵世窄<lb/>
閒吹玉笛洞天寒竒香滿院晨炊藥異氣穿巖夜浴丹<lb/>
<pb n="KR4d0267_WYG_006-4b"/>
却笑飛仙未忘俗金貂猶著侍中冠<hi>孫太古畫范長生作舉手整貂蟬像</hi>
<hi>神氣尤竒逸</hi>
　　宿上清宫<lb/>
九萬天衢浩浩風此身眞是一枯蓬盤蔬采掇多靈藥<lb/>
閣道攀隮出半空累盡神仙端可致心虚造化欲無功<lb/>
金丹定觧幽人意散作山椒百炬紅<hi>夜中山谷火煜然俗謂聖燈意古藏</hi>
<hi>丹所化也</hi>
　　自上清延慶歸過丈人觀少留<lb/>
<pb n="KR4d0267_WYG_006-5a"/>
再到蓬萊路欲平却吹長笛過青城空山霜葉無行迹<lb/>
半嶺天風有嘯聲細棧跨雲縈峭絶危橋飛柱挿澄清<lb/>
玉華更控青鸞住要倚欄干待月明<hi>玉華楼名</hi>
　　長生觀觀月<lb/>
碧天萬里月正中清夜弭節長生宫廣寒忽墮人間世<lb/>
但怪歩虚聲散瑶臺空四山沉沉萬籟寂夭矯髯龍舞<lb/>
娱客弭貂老仙期不來獨倚欄干吹玉笛道人不怕九<lb/>
霄寒銀闕氷壺處處㸔天台四萬八千丈明年照我扶<lb/>
<pb n="KR4d0267_WYG_006-5b"/>
藜杖<lb/>
　　儲福觀<hi>唐玉眞公主修真之地</hi>
路轉屏風疊雲藏帝子家窮幽行犖确息倦倚槎牙緑<lb/>
蘚封茶樹清霜折藥花世無勾漏令誰此養丹砂<lb/>
　　龍門洞<lb/>
我來香積寺清晨歴龍門孤峰撑蒼昊大壑裂厚坤古<lb/>
宂吹腥風峭壁挂爪痕水浮石楠花崖絡菖蒲根横䇿<lb/>
意未饜褰裳探其源絶境豈可名恨我詩語煩須臾蒼<lb/>
<pb n="KR4d0267_WYG_006-6a"/>
雲合便恐白雨飜東走得平野萬里扶桑暾<lb/>
　　布金院<lb/>
萬里西來了宿縁憑鞭欹㡌過年年山寒院落開爐月<lb/>
霜重郊原斸芋天淺碧鱗鱗人度彴長空杳杳鳥衝煙<lb/>
夜投蕭寺清無寐楼角三更月滿川<lb/>
　　離堆伏龍祠觀孫太古畫英惠王像<lb/>
岷山導江書禹貢江流蹴山山為動嗚呼秦守信豪傑<lb/>
千年遺迹人猶誦决江一支溉數州至今禾黍連雲種<lb/>
<pb n="KR4d0267_WYG_006-6b"/>
孫翁下筆開生面岌嶪髙冠摩屋棟徙木遺風雖峭刻<lb/>
取材尚足當世用寥寥後世豈乏人尺寸未施䜛已衆<lb/>
要官無責空賦禄軒盖傳呼眞一閧竒勲偉績曠世無<lb/>
仁人志士臨風慟我遊故祠九頓首夜遇神君了非夢<lb/>
披雲激電從天來赤手騎鯨不施鞚<lb/>
　　登灌口廟東大楼觀崏江雪山<lb/>
我生不識柏梁建章之宫殿安得峩冠侍遊宴又不及<lb/>
身在滎陽京索間擐甲横戈夜酣戰胸中廹隘思逺遊<lb/>
<pb n="KR4d0267_WYG_006-7a"/>
泝江來倚<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山楼千年雪嶺闌邊出萬里雲濤坐上浮<lb/>
禹迹茫茫始江漢疏鑿功當九州半丈夫生世要如此<lb/>
齎志空死能無歎白髮蕭條吹北風手把巵酒酹江中<lb/>
姓名未死終磊磊要與此江東注海<lb/>
　　郫縣道中思故里<lb/>
衰髪不勝簮馳驅豈復堪客魂迷劍外歸思滿天南江<lb/>
路灘聲壮雲停雪意酣空懐小叢碧細酌破吴柑<lb/>
　　宿江原縣東十里張氏亭子未明而起<lb/>
<pb n="KR4d0267_WYG_006-7b"/>
寸廩驅人卒歳勞一官坐失布衣高劎南十月霜猶薄<lb/>
江上五更鷄亂號孤枕擁衾尋短夢青燈照影著征袍<lb/>
客愁相續無時斷那得并州快剪刀<lb/>
　　戲詠西州風土<lb/>
衍沃綿千里融和被四時蠶叢角歌吹石室盛書詩緑<lb/>
樹藏漁市清江遶佛祠吾行更堪樂載酒上蟇頤<lb/>
　　宿彭山縣通津驛大風隣園多喬木終夜有聲<lb/>
木欲静風不止子欲養親不留夜誦此語涕莫收吾親<lb/>
<pb n="KR4d0267_WYG_006-8a"/>
之没今幾秋尚疑捨我而逺遊心冀乘雲反故丘再拜<lb/>
奉觴陳膳羞陶盎治米聲叟叟木甑炊䴵香浮浮芼薑<lb/>
屑桂調甘柔稚鼈煮<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>長魚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>夜敷枕席視衾裯晨起熏<lb/>
籠進衣裘哀樂此志終莫酬有言不聞九泉幽北風歳<lb/>
晩號松楸哀哉萬里為食謀<lb/>
　　眉州郡燕大醉中間道馳出城宿石佛院<lb/>
玻瓈春作江水清紫玉簫如雛鳯鳴漏聲不聞㸔炧燭<lb/>
俠氣未減欺飛觥單車萬里信有数二年三過寧㤀情<lb/>
<pb n="KR4d0267_WYG_006-8b"/>
釵頭玉茗妙天下<hi>坐上見白山茶格韻高絶</hi>瓊花一樹眞虚名酒酣<lb/>
忽作檀公䇿間道絶出東關城清歌未斷去已逺囘首<lb/>
楼堞空峥嶸貂裘狐㡌醉走馬陌上應有行人驚徑投<lb/>
野寺睡正羙魚鼓忽報江天明<lb/>
　　雙柏<lb/>
雙柏屹相向剛嚴如巨人龍吟風雨夕山立雪霜晨閲<lb/>
世易成古刳心不復春扶顚要力量歳晚莫全身<lb/>
　　戍卒説沉黎事有感<lb/>
<pb n="KR4d0267_WYG_006-9a"/>
亭障曽無閲歳寕頻聞夷落犯王靈孤城月落寃魂哭<lb/>
百里風吹戰血腥瘴重厭看茅葉赤春殘不放栁條青<lb/>
焦頭爛額知何補弭患從來貴未形<lb/>
　　平𦍑道中望峩眉山慨然有作<lb/>
白雲如玉城翠嶺出其上異境忽墮前心目乆蕩漾别<lb/>
來二百日突兀喜亡恙飛仙遥舉手喚我一税鞅此行<lb/>
豈或使屏迹事幽曠何必故山歸更破萬里浪<lb/>
　　次韻何元立都曹贈行<hi>元立用陳後山送蘓公詩韻</hi>
<pb n="KR4d0267_WYG_006-9b"/>
嘉榮東西川此别不為逺徘徊凌雲寺决去未遽忍登<lb/>
髙望故人煙樹参差見懸知今日夢不隔重城鍵平生<lb/>
相從意百年有未滿結巢青城雲期子在歳晩<lb/>
　　次韻楊嘉父先輩贈行<lb/>
貞元舊朝士太學老諸生半世不偶諧殘年正飄零危<lb/>
坐但愁悲一笑黄河清佳客如晨星俗子如春萍竒哉<lb/>
今日事諸賢送東征吸酒盃當空綴詩筆勿停明發復<lb/>
百憂君聽馬蹄聲<lb/>
<pb n="KR4d0267_WYG_006-10a"/>
　　入榮州境<lb/>
一起一伏黄茅岡崔嵬破丘狐兎藏炯炯寒日清無光<lb/>
單單終日行羊腸村落聚㸔如驚麞亦有銀釵伏短牆<lb/>
黄旗飜飜鼓其鏜畫角鳴咽吹斜陽長筒汲井熬雪霜<lb/>
轆轤咿啞官道傍渺然孤城天一方傳者或云古夜郎<lb/>
其民簡朴士甚良千里鬱為詩書鄉閉閤掃地焚清香<lb/>
老人處處是道場<lb/>
　　井研道中<lb/>
<pb n="KR4d0267_WYG_006-10b"/>
窮冬景方促下嶺路微平地瘦竹無葉風乾茅有聲客逰<lb/>
空自歎歸計與誰評尚喜長亭下雲穿夕照明<lb/>
　　頼牟鎮早行<lb/>
孤燈照影聽初鷄攬轡情懐倍慘悽雪作未成雲意閙<lb/>
茅荒無際客魂迷觸寒手指藏猶裂畏嶮圖書棄不擕<lb/>
老去有文無賣處等閑題遍蜀東西<lb/>
　　初到榮州<lb/>
亂山缺處城楼呀雙旗蕭蕭晩吹笳煙深緑桂臨絶壑<lb/>
<pb n="KR4d0267_WYG_006-11a"/>
霜落殘瀬鳴寒沙廢臺已無隐士嘯遺宅上有高人家<lb/>
鈴齋下榻約僧話松隂枕石放吏衙盃羹最珍慈竹筍<lb/>
缾水自養山薑花地爐堆獸熾石炭瓦鼎號蚓煎秋茶<lb/>
少年逺逰無百里一飢能使行天涯豈惟慣見蓬婆雪<lb/>
直恐遂泛星河槎故巢肻作兒女戀異境㑹向鄉閭誇<lb/>
一盃徑醉幘自墜燈下髪影看鬖髿<lb/>
　　城上<lb/>
雙雙黄犢臥斜陽葉葉丹楓著早霜沙水自鳴如有恨<lb/>
<pb n="KR4d0267_WYG_006-11b"/>
野花無主為誰芳郫筒味釅愁濡甲巴曲聲悲怯斷腸<lb/>
賴有生平管城子不妨驅使荅風光<lb/>
　　又<lb/>
濯錦豪華夢不通巋然孤疊亂山中行歌滿道知人樂<lb/>
露積連村見歳豐萬瓦新霜掃殘瘴一林丹葉換青楓<lb/>
鵝黄名醖何由得且醉盃中琥珀紅<hi>榮州酒赤而勁甚鵝黄廣漢酒名</hi>
　　西楼夕望<lb/>
夜郎城裏歎途窮賴有西楼著此翁溪鳥孤飛寒靄外<lb/>
<pb n="KR4d0267_WYG_006-12a"/>
野人參語夕陽中蒼天可恃何曾老白髪縁愁却未公<lb/>
俗態十年看爛熟不如留眼送歸鴻<lb/>
　　醉中懐眉山舊逰<lb/>
勁酒少和氣哀歌無歡情故鄉不敢思登高望錦城錦<lb/>
城那得去髣髴蟇頤路遙知尊前人指我題詩處我雖<lb/>
流落夜郎天遇酒能狂似少年想見東郊携手日海棠<lb/>
如雪栁飛綿<hi>漢嘉術者袁牧童謂予明年春分後當還西州</hi>
　　登城望西崦<lb/>
<pb n="KR4d0267_WYG_006-12b"/>
登城望西崦数家斜照中柴荆晝亦閉乃有太古風慘<lb/>
淡起炊煙寂歴下釣筒土瘦麥苗短霜重桑枝空恐是<lb/>
種桃人或有采芝翁何當宿楼上月明照夜舂<lb/>
　　甲午十一月十三夜夢右臂踊出一小劎長八九<lb/>
　　寸有光既覺猶微痛也<lb/>
少年學劎白猿翁曽破浮生十嵗功玉具拄頤誰復許<lb/>
蒯緱彈鋏老猶窮牀頭忽覺蛟龍吼天上方驚牛斗空<lb/>
此夢怪竒君記取佩刀猶得世三公<lb/>
<pb n="KR4d0267_WYG_006-13a"/>
　　齋中夜坐有感<lb/>
荒山為城溪作壕風鼓巨木聲翻濤鴟梟椉屋彈不去<lb/>
狐狸欺人怒竪毛雨來紅鶴更可惡争巢一似嬰兒號<lb/>
城孤屋老草木茂正坐人少此輩豪急呼五百具畚鍤<lb/>
欲掀窟穴窮腥臊忽然語罷却自笑殘年何至與汝鏖<lb/>
浣花江色緑如黛春波灔灔浮輕舠行當繫纜栁隂下<lb/>
仰聽鸎語傾香醪<lb/>
　　晩登横溪閣<lb/>
<pb n="KR4d0267_WYG_006-13b"/>
楼鼓聲中日又斜憑髙愈覺在天涯空桑客土生秋草<lb/>
野渡虚舟集晩鴉瘴霧不開連六詔俚歌相荅帶三巴<lb/>
故鄉可望應添淚莫恨雲山萬疊遮<lb/>
　　又<lb/>
犖确坡頭笻竹枝西臨村路立多時賣蔬市近還家早<lb/>
煑井人忙下麥遲<hi>榮多鹽井秋冬收薪茅取急</hi>病客情懐常怯酒山<lb/>
城老景盡供詩晩來試問愁多少只許高楼横笛吹<lb/>
　　昭徳堂晩歩<lb/>
<pb n="KR4d0267_WYG_006-14a"/>
笑喚枯笻蹋夕陽探春聊作静中忙高枝鵲語如相命<lb/>
幽徑梅開秪自香苔蝕斷碑驚世換鐘來廢寺覺城荒<lb/>
謫仙未必無遺恨老欠題詩到夜郎<lb/>
　　龍洞<hi>在榮州東南一里許</hi>
峭崖磨天如立壁柟根横走松倒植呀然一岫驚倒人<lb/>
空洞坡陁三百尺幽隂宜為異物託角爪痕存猶可識<lb/>
想當蟠蟄未奮時腥風逼人雲觸石一朝偶為旱歳起<lb/>
巻海作雨飛霹靂向來伊吕正如此莘渭千年有遺迹<lb/>
<pb n="KR4d0267_WYG_006-14b"/>
我欲酌酒招蜿蜒安用辛苦常行天太平海内多豐年<lb/>
歸來故祠聽管絃<lb/>
　　客中夜寒戲作長謠<lb/>
孤翁癡鈍如寒蠅霜夕不暝愁嚴凝寝衣觸體起芒粟<lb/>
鼻息嘘潤成氷凌鼕鼕黙數嚴譙鼓耿耿獨㸔幽窗燈<lb/>
支牀龜老共夜永號月鷄冷同晨興白狐紫貂了不暖<lb/>
何况蜀錦并吳綾静思忽得安樂法人生所欠絮與繒<lb/>
十年一衲尚可過不信請視匡山僧<lb/>
<pb n="KR4d0267_WYG_006-15a"/>
　　高齋小飲戲作<lb/>
梅花又發鬼門闗坐覺春風萬里寛荔子隂中時縱酒<lb/>
竹枝聲裏彊追歡丁年漢使殊方老子夜吴歌昨夢殘<lb/>
白帝夜郎俱不惡兩公補處得憑欄<hi>予五年間自䕫客榮</hi>
　　太液黄鵠歌<hi>有引</hi>
　　　漢始元元年春二月黄鵠下建章宫太液池中<lb/>
　　　公卿上壽賜諸侯王列侯宗室金錢予夜讀漢<lb/>
　　　書追作歌一首<lb/>
<pb n="KR4d0267_WYG_006-15b"/>
建章宫裏春風寒太液水生池面寛中人馳奏黄鵠下<lb/>
龍旗豹尾臨池㸔芹香藻暖鵠得意左右從官呼萬歳<lb/>
須㬰傳詔宴公卿驩聲如雷動天地時平宮省逰樂多<lb/>
黄鵠刷羽涵恩波小臣珥筆龍墀下願繼前朝天馬歌<lb/>
　　自唐安徙家來和義出城迎之馬上作<lb/>
身如林下僧處處常寄包家如梁上鷰歳歳旋作巢豈<lb/>
惟人所憐顧影每自嘲眼看佳山水不得結把茅造物<lb/>
困豪傑如視餓虎哮要令出精神感激使呌呶頗思投<lb/>
<pb n="KR4d0267_WYG_006-16a"/>
筆去走馬盤雲旓三更冐急雪大戰梁楚郊<lb/>
　　乙未元日<hi>除夕得制司檄催赴官</hi>
五十人間老大身更堪從此数新春鼕鼕漏鼓催窗色<lb/>
急急文書動驛塵病後光隂常自惜客中節物為誰新<lb/>
壯心只向郵亭盡自揣頭顱莫問人<lb/>
　　别榮州<hi>正月十日</hi>
浮生歳歳俱如夢一枕輕安亦可人偶落山城無事處<lb/>
暫還老子自由身嘯臺載酒雲生履仙穴尋梅雨墊巾<lb/>
<pb n="KR4d0267_WYG_006-16b"/>
便恐清遊從此少錦城車馬漲紅塵<hi>嘯臺在富義門外一里號孫登嘯臺</hi>
<hi>雙溪王氏有石穴黄太史牓曰地仙洞</hi>
　　聞仲高從兄訃<lb/>
去國萬里逰發書三日哭乆矣吾已衰哀哉公不淑寄<lb/>
書墨未乾玉立在我目天高鬼神惡生世露電速丹心<lb/>
抱忠貞白首悲放逐九閽不可呌百身何由贖文章果<lb/>
何罪一斥獨不復上壽阿母前悔不早碌碌<lb/>
　　夏日過摩訶池<lb/>
<pb n="KR4d0267_WYG_006-17a"/>
烏㡌翩翩白紵輕摩訶池上試閒行淙潺野水鳴空苑<lb/>
寂歴斜陽下廢城縱轡迎涼看馬影袖鞭尋句聽蟬聲<lb/>
白頭散吏元無事却為興亡一愴情<lb/>
　　早行<lb/>
筰馬踐槐影紗籠吹蠟香憑鞭尋斷夢側㡌受微涼病<lb/>
骨更疎放衰懐罷激昻道邉雙石筍笑我伴人忙<lb/>
　　天中節前三日大聖慈寺華嚴閣燃燈甚盛逰人<lb/>
　　過於元夕<lb/>
<pb n="KR4d0267_WYG_006-17b"/>
萬瓦如鱗百尺梯遥㸔突兀與雲齊寳簾風定燈相射<lb/>
綺陌塵香馬不嘶星隕半空天宇静蓮生陸地客心迷<lb/>
歸途細踏槐隂月家在花行更向西<hi>予官居在花行距寺数里</hi>
　　喜雨<hi>五月二十二日</hi>
黄塵赤日欲忘生一夜新涼滿錦城雨急驟増車轍水<lb/>
泥深漸壯馬蹄聲蚊蠅歛迹知無地燈火於人頓有情市<lb/>
逺鷄豚不須問小畦蔬甲已堪烹<lb/>
　　夜聞浣花江聲甚壯<lb/>
<pb n="KR4d0267_WYG_006-18a"/>
浣花之東當筰橋犇流齧橋橋為搖分洪初疑兩蛟舞<lb/>
觸石散作千珠跳壯聲每挾雷雨横巨勢濳借黿鼉驕<lb/>
夢囘聞之坐太息鐡衣何日東征遼䘖枚度磧沙颯颯<lb/>
盤槊斷隴風蕭蕭不然投檄徑歸去短篷臥聽錢塘潮<lb/>
　　暑行憩新都驛<lb/>
細細黄花落古槐江臯不雨轉輕雷長空鳥破蒼烟去<lb/>
落日人從緑野來㪚䇿意行尋水石脱巾高臥避氛埃<lb/>
羈逰未羡端居樂㸔月房湖又一囘<lb/>
<pb n="KR4d0267_WYG_006-18b"/>
　　早發新都驛<lb/>
喔喔江村鷄迢迢縣門漏河漢縱復横繁星明如晝爱<lb/>
涼趣上馬未曉閲兩堠高林起宿鳥絶澗落驚狖寺楼<lb/>
挿蒼烟沙泉瀉幽竇我行忽萬里坐歎闗河溜官如廣<lb/>
文冷面作拾遺瘦今年盍歸哉勿落春雁後<lb/>
　　謁諸葛丞相廟<hi>彌牟八陳原上</hi>
漢終四百天所命老賊方持太阿柄區區梁益豈足支<lb/>
不忍安坐觀異姓遺民亦知王室在閏位那干天綂正<lb/>
<pb n="KR4d0267_WYG_006-19a"/>
公雖已没有神靈猶假賊手誅鍾鄧前年我過沔陽祠<lb/>
再拜奠爼衰淚迸潔齋請作送迎詩精忠大義神其聽<lb/>
　　自漢州之金堂過沈氏竹園小憩坐間微雨<lb/>
修修萬竹壓康莊碧玉掾圍一尺彊雪節烟梢誰暇賞<lb/>
馬蹄車轍可憐忙㡌邉忽墮吹香句肘後舊傳醫俗方<lb/>
更覺清逰天所惜坐來飛雨度横塘<lb/>
　　自小雲頂上雲頂寺<lb/>
素衣雖成緇不為京路塵躍馬上雲頂欲呼飛仙人飛<lb/>
<pb n="KR4d0267_WYG_006-19b"/>
仙不可呼野僧意甚眞煎茶清樾下童子拾墮薪我少<lb/>
本疎放一出但坐貧縛袴屬櫜鞬哀哉水雲身此地雖<lb/>
暫寓失喜忘吟呻故溪歸去來歳晩思鱸蓴<lb/>
　　馬上微雨<lb/>
三日觸毒暑衣垢背汗浹今旦殊蕭然涼雨吹醉頰瘦<lb/>
松無横枝蠧竹少全葉渚蓮乃可念泫泣如放妾豈惟<lb/>
人意適我馬亦振鬛逺村有歸人清溪争晚渉<lb/>
　　彌牟鎮驛舍小酌<lb/>
<pb n="KR4d0267_WYG_006-20a"/>
郵亭草草置盤盂買果煎蔬便有餘自許白雲終醉死<lb/>
不論黄紙有除書角巾墊雨蟬聲外細葛含風日落初<lb/>
行遍天涯身尚健却嫌陶令爱吾廬<lb/>
　　遊彌牟菩提院庭下有凌霄藤附古楠其高数丈<lb/>
　　花已零落滿地<lb/>
綘英翠蔓亦佳哉零亂空庭碼瑙盃遍雨新花天有意<lb/>
定知閒客欲閒來<hi>佛經云天風吹萎花更雨新好者</hi>
　　楼上醉歌<lb/>
<pb n="KR4d0267_WYG_006-20b"/>
我遊四方不得意陽狂施藥成都市大瓢滿貯隨所求<lb/>
聊為疲民起憔悴瓢空夜静上高楼買酒捲簾邀月醉<lb/>
醉中拂劎光射月往往悲歌獨流涕剗却君山湘水平<lb/>
斫却桂樹月更明<hi>太白詩剗却君山好平鋪湘水流老杜詩斫却月中桂清光應更多</hi>丈<lb/>
夫有志苦難成修名未立華髪生<lb/>
　　伏日獨逰城西<lb/>
幕府重來老令威山川良是昔人非癡兒已遣了官事<lb/>
伏日元知當早歸避熱幽花房自歛迎秋高樹葉先飛<lb/>
<pb n="KR4d0267_WYG_006-21a"/>
論詩敢補先師處僭拂江頭舊釣磯<lb/>
　　五鼓送客出城馬上作<lb/>
夜漏餘十刻涼颸如九秋灘聲聒酒醒月色照人愁落<lb/>
魄悲孤宦龍鍾怯逺遊此生那可料六歳劎南州<lb/>
　　寓舍書懐<lb/>
借得茅齋近筰橋羈懐病思兩無聊春從豆蔲梢頭老<lb/>
日向樗蒱齒上消叢竹曉兼風力横高梧夜挾雨聲驕<lb/>
書生莫倚身常健未畫凌烟鬢已凋<lb/>
<pb n="KR4d0267_WYG_006-21b"/>
　　夜登城楼<lb/>
上天何蒼蒼四序浩旋斡異哉今年熱炊鬻不可活夜<lb/>
分睡復起揺箑腕欲脱彊登城西楼月露渺空濶憑欄<lb/>
弄清影涼颸入蕉葛溼螢沾草根驚鶻起木末亦知難<lb/>
乆留襟抱資一豁人事迭廢興天理交予奪羲和不停<lb/>
馭去若弦上筈此熱㑹當衰歳晚備裘褐<lb/>
　　試茶<lb/>
蒼爪初驚鷹脱韝得湯已見玉花浮睡魔何止避三舍<lb/>
<pb n="KR4d0267_WYG_006-22a"/>
歡伯直知輸一籌日鑄焙香懐舊隐谷簾試水憶西逰<lb/>
銀缾銅碾俱官様恨欠纖纖為捧甌<lb/>
　　成都大閲<lb/>
千歩毬場爽氣新西山遥見碧嶙峋令傳雪嶺蓬婆外<lb/>
聲震秦川渭水濵旗脚倚風時弄影馬蹄經雨不霑塵<lb/>
屬櫜縛袴毋多恨乆矣儒冠誤此身<lb/>
　　書懐<lb/>
萬里馳驅坐一飢自憐無計脱塵鞿身留幕府還家少<lb/>
<pb n="KR4d0267_WYG_006-22b"/>
眼亂文書把酒稀客路更逢秋色晚故山空有夢魂歸<lb/>
芋羮豆飯元堪飽錯用人言恨子威<lb/>
　　逰大智寺<lb/>
脱髪紛滿梳衰顔不堪照百年忽已半去日如過燒平<lb/>
生功名心上馬無燕趙爾來閲世故萬事驚錯料豈無<lb/>
舊朋儔聮翩半廊廟誰能伴此老泝峽聽猿呌錦城得<lb/>
数公意氣如再少偷閒訪野寺繫馬追一笑新糟厭玉<lb/>
貍畏酒亦復釂古殿鼪鼯豪壊壁冠佩肖摩挲宋公詩<lb/>
<pb n="KR4d0267_WYG_006-23a"/>
句法歎高妙正如霓裳曲零落得遺調歸途繚長堤掠<lb/>
面霜氣峭佳逰不可忘落筆君勿誚<lb/>
　　看月睡晩戲作<lb/>
香火課夙興風月留晚睡直言散吏閒亦未盡無事舊<lb/>
聞雲臺翁高枕閲塵世至今青嶂間鼻息亂松吹平生<lb/>
寡嗜好所願䆒此味千年一欠伸笑㸔巖花墜<lb/>
　　成都書事<lb/>
劎南山水盡清暉濯錦江邉天下稀煙栁不遮楼角斷<lb/>
<pb n="KR4d0267_WYG_006-23b"/>
風花時傍馬頭飛芼羮筍似稽山羙斫膾魚如笠澤肥<lb/>
客報城西有園賣老夫白首欲忘歸<lb/>
　　又<lb/>
大城少城栁已青東臺西臺雪正晴鸎花又作新年夢<lb/>
絲竹常聞静夜聲廢苑煙蕪迎馬動清江春漲拍堤平<lb/>
尊中酒滿身彊健未恨飄零過此生<lb/>
　　雙溪道中<lb/>
曉山筰橋門天低日未暾緑陂寒淡淡白霧逺昏昏古<lb/>
<pb n="KR4d0267_WYG_006-24a"/>
路亂車轍行人驚雁羣征塗不須厭蓬轉本無根<lb/>
　　牛飲市中小飲呈坐客<lb/>
牛飲橋頭小市東店門繫馬一尊同已能自置功名外<lb/>
尚欲相期意氣中褐擁紫茸迎曉日酒飜紅浪醉春風<lb/>
從今共約無疎索竹外梅花欲惱公<lb/>
　　自警<lb/>
乳烹佛粥遽如許菜簇春盤行及時草木欣欣渠得意<lb/>
乾坤浩浩我何私懐材所忌多輕用學道當從不自欺<lb/>
<pb n="KR4d0267_WYG_006-24b"/>
旦莫置規君勿怪修身三省自先師<lb/>
　　午寢<lb/>
眼澀朦朧不自支欠伸常恨到牀遲庭花著雨晴方見<lb/>
野客敲門去始知灰冷香煙無復在湯成茶椀徑須持<lb/>
頽然却自嫌疏放旋了生涯一首詩<lb/>
　　白髮<lb/>
我生實多邅九折行晚途憂傷日熏心驚見頰與顱稍<lb/>
生秋風時競出寒雨餘星星初尚稀<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>不可除昔如<lb/>
<pb n="KR4d0267_WYG_006-25a"/>
春栁妍今作霜蓬枯蓬枯有再緑念我豈得如平昔樂<lb/>
方外固與功名疏投鑷三歎息金丹豈無書<lb/>
　　明日午睡至暮復次前韻<lb/>
酒力醺然入四支華胥税駕不應遲殘年已覺衰難彊<lb/>
萬事無如睡不知幸有琴書供枕籍安能冠帶更支持<lb/>
紅爐過盡灰如雪獨守青燈坐畫詩<lb/>
　　醉中長歌<lb/>
闌干斗柄搖天東人間一夜囘春風注桃染栁歳相似<lb/>
<pb n="KR4d0267_WYG_006-25b"/>
惟我衰顔非昔紅可憐逢春不自感更欲使氣驚兒童<lb/>
烟郊射雉錦臆碎水亭供鱠金盤空歸穿南市萬人看<lb/>
流星突過連錢驄高樓作歌醉自寫墨光燭焰交長虹<lb/>
人生未死貴適意萬里作客元非窮故人夜直金鑾殿<lb/>
僵臥獨聽宫門鐘<lb/>
　　對酒<lb/>
扇邉生怕庾公塵索笑來逰錦水濵四野雲齊初釀雪<lb/>
一枝梅動已催春緑尊有味能消日白髪無情不貸人<lb/>
<pb n="KR4d0267_WYG_006-26a"/>
啇略此生何所恨太平時得自由身<lb/>
　　人日飲昭覺<lb/>
天涯羈旅逄人日病起消搖集寳坊雪水初融錦江漲<lb/>
梅花半落緑苔香家山松桂年年長幕府文書日日忙<lb/>
自笑餘生有幾許一菴僣與得深藏<lb/>
　　上元前一日<lb/>
異縣客逰乆今年春事遲峭寒増酒價微雨惱燈期老<lb/>
態人未覺孤愁心自知停車呼病婦彊出伴諸兒<lb/>
<pb n="KR4d0267_WYG_006-26b"/>
　　上元<lb/>
細細香塵暗六街魚鱗淺碧莫雲開新粧褰幕全身見<lb/>
誤馬隨車一笑囘酒釅頓忘風力峭夜長猶恨漏聲催<lb/>
京華舊侶彫零盡短鬢成絲心未灰<lb/>
　　又<lb/>
病起衰顔非昔紅偷閒聊與少年同一規寒玉挂楼角<lb/>
千㸃華星來坐中乆戍遺民雖困弊承平舊鎮尚繁雄<lb/>
歸時瘦馬崔嵬影定有遊人笑此翁<lb/>
<pb n="KR4d0267_WYG_006-27a"/>
　　喜譚徳稱歸<lb/>
少鄙章句學所慕在經世諸公薦文章頗恨非素志一<lb/>
朝落江湖爛漫得自恣討論極王霸事業窺莘渭孔明<lb/>
景略間却立頗眦睨從人無一欣對食有三喟譚侯信<lb/>
豪雋可共不朽事天涯再相見握手更抆淚欲尋西郊<lb/>
路斗酒傾意氣浩歌君和我勿作尋常醉<lb/>
　　春感<lb/>
少時狂走西復東銀鞍駿馬馳如風眼㸔春去不復惜<lb/>
<pb n="KR4d0267_WYG_006-27b"/>
只道歳月來無窮初逰漢中亦未覺一飲尚可傾千鍾<lb/>
义魚狼藉漾水濁獵虎蹴蹋南山空射堋命中萬人㸔<lb/>
毬門對植雙旗紅華堂却來弄筆硯新詩醉草誇坐中<lb/>
劎關南山纔幾日壯氣摧縮成衰翁雪霜蕭颯已滿鬢<lb/>
蛟龍鬱屈空蟠胷隣園杏花忽爛漫推枕彊起隨逰蜂<lb/>
遶㸔百匝幾歎息吹紅洗緑行悤悤莫年逢春尚有幾<lb/>
常恐春去尋無踪青錢三百幸可辦且判爛醉酤郫筒<lb/>
　　春晴暄甚逰西市施家園<lb/>
<pb n="KR4d0267_WYG_006-28a"/>
税駕名園半日留逰絲飛蝶晩悠悠驟暄不為海棠計<lb/>
長晝只添鸚鵡愁老去自驚詩酒減客中偏覺歳時遒<lb/>
東風好為吹歸夢著我松江弄釣舟<lb/>
　　花時遍逰諸家園<lb/>
㸔花南陌復東阡曉露初乾日正妍走馬碧鷄坊裏去<lb/>
市人喚作海棠顚<lb/>
　　又<lb/>
為爱名花抵死狂只愁風日損紅芳緑章夜奏通明殿<lb/>
<pb n="KR4d0267_WYG_006-28b"/>
乞借春隂䕶海棠<lb/>
　　又<lb/>
翩翩馬上帽簷斜盡日尋春不到家偏爱張園好風景<lb/>
半天高栁臥溪花<lb/>
　　又<lb/>
花隂掃地置清尊爛醉歸時夜已分欲睡未成欹倦枕<lb/>
輪囷帳㡳見紅雲<lb/>
　　又<lb/>
<pb n="KR4d0267_WYG_006-29a"/>
宣華無樹著啼鶯惟有摩訶春水生故老能言當日事<lb/>
直將宫錦裹宫城<lb/>
　　文<lb/>
枝上猩猩血未晞尊前紅袖醉成圍應須直到三更㸔<lb/>
畫燭如椽為發輝<lb/>
　　又<lb/>
重蕚丹砂品最髙可憐寂寞棄蓬蒿㑹當車載金錢去<lb/>
買取春歸亦足豪<hi>小東門外有千葉朱砂海棠一株竒麗絶代在荒圃中人罕見者</hi>
<pb n="KR4d0267_WYG_006-29b"/>
　　又<lb/>
絲絲紅蕚弄春柔不似疎梅只慣愁常恐夜寒花索寞<lb/>
錦茵銀燭按涼州<lb/>
　　又<lb/>
飛花盡逐五更風不照先生社酒中輸與新來雙燕子<lb/>
啣泥猶得帶殘紅<hi>今年二月二日社而海棠已過</hi>
　　又<lb/>
海棠已過不成春絲竹凄涼鎖暗塵眼㸔燕脂吹作雪<lb/>
<pb n="KR4d0267_WYG_006-30a"/>
不須零落始愁人<lb/>
　　曉過萬里橋<lb/>
曉出錦江邉長橋栁帶烟豪華行樂地芳潤養花天擁<lb/>
路㸔欹帽窺門笑墜鞭京華歸未得聊此送流年<lb/>
　　自合江亭渉江至趙園<lb/>
政為梅花憶兩京海棠又滿錦官城鴉藏髙栁隂初宻<lb/>
馬渉清江水未生風掠春衫驚小冷酒潮玉頰見微頳<lb/>
殘年飄泊無時了腸斷樓頭畫角聲<lb/>
<pb n="KR4d0267_WYG_006-30b"/>
　　春晴<lb/>
一庭舞絮鬭身輕百尺遊絲弄午晴静喜香煙縈曲几<lb/>
臥驚玉子落紋枰新春易失遽如許薄宦忘歸何似生<lb/>
安得一船東下峽江南江北聽鸎聲<lb/>
　<lb/>
　<lb/>
　<lb/>
　劎南詩稾巻六<lb/>
</p>
<p>
</p>
  </div>
</body>
</text>
</TEI>
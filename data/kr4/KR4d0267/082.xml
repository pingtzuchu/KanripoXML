<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻八十二</head> <lb/>
    <p>
<pb n="KR4d0267_WYG_082-1a"/>
欽定四庫全書<lb/>
　劎南詩稾巻八十二<lb/>
　　　　　　　　　　　　　宋　陸游　撰<lb/>
　　賞小園牡丹有感<lb/>
雒陽牡丹面徑尺鄜畤牡丹高丈餘世間尤物有如此<lb/>
恨我總角東吳居俗人用意若侷促目所未見輒謂無<lb/>
周漢故都亦豈逺安得尺箠驅羣狐<hi>山陰距長安三千七百四十里距雒</hi>
<hi>陽二千八百九十里</hi>
<pb n="KR4d0267_WYG_082-1b"/>
　　山居<lb/>
平生絶愛山居樂老去初心亦漸償直道本知天可恃<lb/>
曠懷真與世相㤀徑穿脩竹衣巾爽盤設靈苗匕箸香<lb/>
但恨相逢無魯叟浩歌小試接輿狂<lb/>
　　閒詠<lb/>
蕭蕭華髮映烏巾五十年前故史臣正使老來無老伴<lb/>
未妨閒處作閒人按行池水知増耗㸃檢庭花見故新<lb/>
更有菴中策勛事投床鼻息聒比鄰<lb/>
<pb n="KR4d0267_WYG_082-2a"/>
　　又<lb/>
事業無聞負聖時滄波自照角巾欹養成林下無窮嬾<lb/>
占盡人間徹底癡小麥繞村苗鬱鬱柔桑滿陌椹纍纍<lb/>
醫翁簭叟真堪友搜索殘尊與共持<lb/>
　　又<lb/>
謝事歸來一把茅村深樵牧日論交未言客路塵衣化<lb/>
最恨書窗鐵硯凹戀戀故袍誰復念便便癡腹敢辭嘲<lb/>
卜居雖僻吾猶悟失却岷山理鶮巢<lb/>
<pb n="KR4d0267_WYG_082-2b"/>
　　又<lb/>
白頭羇客更堪論身寄城南桑竹村一榻琴書春寂寂<lb/>
四山霧雨晝昏昏常情共笑門庭冷好事虚推輩行尊<lb/>
燒筍炊粳真過足兒曹不用致魚飱<lb/>
　　又<lb/>
危途九折浩無津晚幸收身作散人俸祿既空憂患少<lb/>
酒殽雖薄笑歌頻多添布褐方知老淨埽苑衡不覺貧<lb/>
南陌東阡元在望柴車嬾駕動經旬<lb/>
<pb n="KR4d0267_WYG_082-3a"/>
　　讀樂天詩<lb/>
放姬鬻駱初何有常笑香山恨不攄輸與此翁容易死<lb/>
一身之外更無餘<lb/>
　　讀許渾詩<hi>渾居丹陽丁夘橋其詩丁卯集</hi>
裴相功名冠四朝許渾身世落漁樵若論風月江山主<lb/>
丁卯橋應勝午橋<lb/>
　　時鳥<lb/>
日出鳴布穀月落鳴子規一氣之所感彼亦不自知架<lb/>
<pb n="KR4d0267_WYG_082-3b"/>
犂最晚至適當農事時丁壯戴星出力作孰敢遲鳴者<lb/>
既有警聞者得以思乃知失時輩强聒終何為百舌亦<lb/>
能言今黙乃其宜我作時鳥篇用繼豳人詩<lb/>
　　齒髮歎<lb/>
樂天悲脱髮退之歎墮齒吾年垂九十此事已晚矣髮<lb/>
脱妨危冠齒墮廢大嚼晨興對清鏡何以慰寂莫造物<lb/>
本無心豈欲使汝衰曷不望長空兩曜無停時<lb/>
　　送春<lb/>
<pb n="KR4d0267_WYG_082-4a"/>
新葉張翠幄落花作紅茵山蔬㫖且柔家釀清而淳以<lb/>
我垂老境送此將歸春我固惜流年春亦記陳人江山<lb/>
處處佳風月日日新蹇驢度松岡短檝横煙津蘭亭人<lb/>
已逺遺韻猶清真却下木柵市天風吹角巾<lb/>
　　初夏<lb/>
新綠陰中燕子飛數家煙火自相依童誇犢健浮溪過<lb/>
婦閔蠶飢負葉歸地煖小畦花汞長泥融幽徑藥苗肥<lb/>
邨居樂事何勝數一醉旗亭又典衣<lb/>
<pb n="KR4d0267_WYG_082-4b"/>
　　又<lb/>
江鄉初夏暑猶輕霽日園林有晚鶯聊置尊罍師北海<lb/>
盡除屏障學東平綠槐露溼單衣爽紅藥風翻病眼明<lb/>
每感流年成絶歎白頭自笑未㤀情<lb/>
　　初夏即事<lb/>
夏景遽如許先從草木知朱櫻連蔕剪紅藥帶花移病<lb/>
起單衣怯身閒晝漏遲空齋無長事簾影看參差<lb/>
　　古夀人至聞五郎頗有老態作長句自遣<lb/>
<pb n="KR4d0267_WYG_082-5a"/>
齒落髮斑兒亦老志衰力惰我寜悲埋盆便可為池看<lb/>
折竹何妨作馬騎㸃誦内經莊叟語長歌半格白公詩<lb/>
此身未死先安頓除却山村百不宜<lb/>
　　郊行<lb/>
春郊無處不堪行滿路人家笑語聲賣劎買牛知盜息<lb/>
乞漿得酒喜時平西村日落川雲暝東嶺虹収海氣清<lb/>
農事方興戒遊惰為君來往主齊盟<lb/>
　　小園<lb/>
<pb n="KR4d0267_WYG_082-5b"/>
小園草木手栽培袤丈清池數尺臺拄杖倦時閒倚壁<lb/>
芳醪熟後喜傳盃春蕪滿地鹿㤀去夏木成陰鸎自來<lb/>
堪笑山童慙飽食時時走報一花開<lb/>
　　初夏雜興<lb/>
隱趣與誰論深居湖上村避蘭寜改路惜筍不開園庭<lb/>
草饒生意溪沙記漲痕愁來時淺酌隨事有雞豚<lb/>
　　又<lb/>
避寂諸緣息安貧百慮寛嬾如常抱疾退似本無官皎<lb/>
<pb n="KR4d0267_WYG_082-6a"/>
潔鶴翎扇嵯峩龜屋冠何勞問唐舉徹屋是清寒<lb/>
　　又<lb/>
咄咄無窮事騰騰暫寓身月生知改朔花盡覺經春市<lb/>
鬨朝沽酒巫歌夜樂神興來隨衆出一笑不妨新<lb/>
　　又<lb/>
移花得微雨晒藥遇新晴悶裏家書到貧時糴價平身<lb/>
方抱沉疾天乃相餘生莫恨村醪薄燈前與細傾<lb/>
　　又<lb/>
<pb n="KR4d0267_WYG_082-6b"/>
倦甚惟思睡閒來却要行疏泉入幽圃映樹覘流鶯藥<lb/>
品從僧問琴材就客評轉頭還一日正爾送餘生<lb/>
　　思子虡<lb/>
里堠迢迢阻問津年光冉冉苦催人未能免俗予嗟老<lb/>
豈不懷歸汝念親家釀湖蒓誰共醉江雲淮月又經春<lb/>
新詩題罷無從寄獨倚危䦨一愴神<lb/>
　　偶思蜀道有賦<lb/>
天囘驛畔江如染鳯集城邊栁似搓萬事已隨流水去<lb/>
<pb n="KR4d0267_WYG_082-7a"/>
一尊將奈夕陽何是非無定言何益窮達徐觀得孰多<lb/>
幸有漁蓑歸故里不妨高枕且酣歌<lb/>
　　書意<lb/>
養得山林氣粗全此懷無處不超然日長琴奕茆檐下<lb/>
歲晚江湖箬㡌前天上本令星主酒俗間妄謂世無仙<lb/>
今年茶比常年早笑試西峯一掬泉<hi>今年清明前數日山中已有新茶</hi>
　　贈倪道士<lb/>
羽衣暫脱著戎衣坐定方驚語入微歸隱玉霄應不出<lb/>
<pb n="KR4d0267_WYG_082-7b"/>
他年容我扣巖扉<lb/>
　　又<lb/>
我坐虚名剩得窮百年身墮畏途中看君一棹煙波樂<lb/>
悔不常為采藥翁<lb/>
　　哭李孟達<lb/>
舊交多已謝明時孟達竒才最所思晚歲立朝雖小試<lb/>
平生苦學竟誰知尊前一笑終無日地下相從却有期<lb/>
慟絶寢門霜日莫短篇聊為寫餘悲<lb/>
<pb n="KR4d0267_WYG_082-8a"/>
　　送黄文叔守福州<lb/>
黄公天下士遇主紹熙年議論前修似聲名九牧傳巨<lb/>
舟夷險濟拱璧始終全勇退先諸老榮歸總十連旌旄<lb/>
照關路冠蓋盛離筵内閣恩光重宸毫墨色鮮任方分<lb/>
斧鉞歸即珥貂蟬病叟難為别臨期一悵然<lb/>
　　初夏雜詠<lb/>
揮袖謝人間一窗如海寛鹿麋為老伴松屑當朝餐自悟<lb/>
達生理儘容非意干却嫌孤寂甚支竈學燒丹<lb/>
<pb n="KR4d0267_WYG_082-8b"/>
　　又<lb/>
病退身仍健年侵趣更高芳醪溢蠻榼短褐束郿縚本<lb/>
不營三窟何由挫一毫煙帆㡬時掛長嘯破秋濤<lb/>
　　又<lb/>
屐路緣虚壁棋軒枕小灘𤣥言不媿籍熟睡却輸搏咄<lb/>
咄書常嬾便便腹本寛山園時節好杏子已微丹<lb/>
　　又<lb/>
去日驚鑽燧窮途困負薪故人天未逺薄俗眼邊新踽<lb/>
<pb n="KR4d0267_WYG_082-9a"/>
踽飄零客悠悠賸長身寸心知已矣端欲為誰陳<lb/>
　　又<lb/>
昔日江湖上飄然無定居頻傾京口酒亦食武昌魚北<lb/>
首心空壯東歸憤不攄豈知牙齒落送老一茆廬<lb/>
　　即事<lb/>
萬里山河拱至尊羽林鐵騎若雲屯羣公先正不復作<lb/>
故國世臣誰尚存河洛可令終異俗蒭蕘何自達脩門<lb/>
王師一日臨榆塞小醜黄頭豈足呑<lb/>
<pb n="KR4d0267_WYG_082-9b"/>
　　漁扉<lb/>
蜻蜓浦上一漁扉囘首人間萬事非賣藥山城攜鶴去<lb/>
看碑野寺策驢歸偶因束帶悲腰減常為梳頭感髮稀<lb/>
午睡定知無客攪曲肱閒看雨霏霏<hi>郊居遇雨作則無客至</hi>
　　山行見三十年前題名悵然有賦<lb/>
百年村落半丘墟垂老經過一枙車金石闕訛秦漢舊<lb/>
<hi>謂秦始皇刻石及禹窆上漢𨽻</hi>山川勝絶晉唐餘醉題墨淡塵昏壁詩<lb/>
社人亡淚濺裾名宦半生成底事早時恨不學犂鉏<lb/>
<pb n="KR4d0267_WYG_082-10a"/>
　　山房<lb/>
柴門不掩俗人稀成就山房一段竒木葉最宜新雨後<lb/>
鳥聲更勝莫春時家貲屢罄緣躭酒宿習猶存為愛詩<lb/>
别有一條差自慰木苗芎茁正離離<lb/>
　　縱筆<lb/>
兀兀一無為冥冥百不知倦多惟嗜睡食晚遂忘饑開<lb/>
巻渾如夢逢人不省誰何須覓知識木石即吾師<lb/>
　　又<lb/>
<pb n="KR4d0267_WYG_082-10b"/>
一㸃湛空明居然萬事輕菜元勝肉食車豈異徒行幻<lb/>
境終何在金丹本自成信能如是解土苴亦長生<lb/>
　　又<lb/>
薙草除苦葉勞人亦動心無愁疎把酒習嬾罷彈琴濯<lb/>
垢臨溪水追涼就木陰常尋省力處外物孰能侵<lb/>
　　又<lb/>
夢事飽曽經靈臺了不驚寃親同一妄魔佛兩皆平應<lb/>
物如風過投床即鼾聲晨興拂几硯猶恨太勞生<lb/>
<pb n="KR4d0267_WYG_082-11a"/>
　　窗下戲詠<lb/>
飛來山鳥語惶愡却是幽人半睡中新竹成陰無彈射<lb/>
不妨同向北窗風<lb/>
　　又<lb/>
三尺清池鏡面平剪刀葉底戲魚行吾曹安得如渠樂<lb/>
傍渚跳波過此生<lb/>
　　又<lb/>
何處輕黄雙小蝶翩翩與我共徘徊綠陰芳草佳風月<lb/>
<pb n="KR4d0267_WYG_082-11b"/>
不是花時也解來<lb/>
　　埭西小聚<lb/>
瓦盎盛蠶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沙<graphic n="KR3218" url="https://raw.githubusercontent.com/kanripo/KR-Gaiji/master/images/KR3218.png" mimeType="image/png"/>煮麥人三家小聚落兩姓世婚姻父<lb/>
老衣冠古閭閻風俗淳不應陶靖節獨號葛天民<lb/>
　　老歎<lb/>
步遲腰傴僂面瘦骨崢嶸貧病消前業耕樵樂太平有<lb/>
歌悲易水無酒醉湖城何許容身得門前釣艇横<lb/>
　　衰甚書感<lb/>
<pb n="KR4d0267_WYG_082-12a"/>
髮殘不勝冠齒墮欲廢嚼譬如亭皋木秋至葉自落豈<lb/>
惟形骸變意氣已非昨床隅倚拄杖壁上掛雙屩經旬<lb/>
不出户薄飯羮藜藿居然逺霜露因得養腰脚年衰固<lb/>
應死延保未可度人之生實難夀終固為樂開巻思千<lb/>
載閲世等六博志士有蹈海儒生亦投閣何如釀濁醪<lb/>
遇興時獨酌半酣望青天萬事付一噱<lb/>
　　山行過僧菴不入<lb/>
垣屋參差竹塢深舊題名處嬾重尋茶壚煙起知高興<lb/>
<pb n="KR4d0267_WYG_082-12b"/>
碁子聲疎識苦心淡日暉暉孤市㪚殘雲漠漠半川陰<lb/>
長吟未斷清愁起已見横林宿暮禽<lb/>
　　山行<lb/>
閒人日日得閒行況值今朝小雨晴水淺游魚渾可數<lb/>
山深藥草半無名臨溪旋喚罾舩渡過寺初聞浴鼓聲<lb/>
小醉未應風味減滿盤青杏伴朱櫻<lb/>
　　夜窗<lb/>
性中汝本具光明蔽障除時道自成手刈茆苫數椽屋<lb/>
<pb n="KR4d0267_WYG_082-13a"/>
身鉏菜煮一盃羮天人迭勝誰能測禍福無常不待評<lb/>
惟有吾心終可恃夜窗袖手聽松聲<lb/>
　　送邢芻甫入閩<lb/>
兩窮相值毎相憐聞子南游一愴然莫道此行非久别<lb/>
衰翁何敢望明年<lb/>
　　又<lb/>
君行正及荔枝丹想見臨觴為破顔此外但宜烹茗雪<lb/>
傷生不用擘蠔山<lb/>
<pb n="KR4d0267_WYG_082-13b"/>
　　從邢芻甫求桃竹拄杖<lb/>
拄杖當年盛得名一枝尚覺百金輕老人不復須春草<lb/>
只要攜渠處處行<lb/>
　　老雞<lb/>
老雞擁腫不良行將旦猶能効一鳴碓下糠粞幸不乏<lb/>
何妨相倚過餘生<lb/>
　　還東<lb/>
還東寒暑幾推移漸近黄梅細雨時窗下興䦨初掩巻<lb/>
<pb n="KR4d0267_WYG_082-14a"/>
花前技癢又成詩囊錢不貯還成癖官事都捐未免癡<lb/>
賴是病軀差勝舊一盃藜粥且扶衰<lb/>
　　行東山下至南巖<lb/>
穿林了不厭﨑嶇邂逅幽懷得少攄昔媿出山成小草<lb/>
今知流水羨游魚呦呦馴鹿隨輕策泱泱流泉入野渠<lb/>
坐覺塵襟真一洗正如頭垢得爬梳<lb/>
　　書幸<lb/>
謀身從昔本迂疎豈料餘年却晏如盤箸無時闕鮭菜<lb/>
<pb n="KR4d0267_WYG_082-14b"/>
道途隨事有舟車故衣已敝月三浣短髮雖殘日一梳<lb/>
里巷浮沉亦何憾見賢猶及渡江初<lb/>
　　放言<lb/>
酒熟固可喜酒盡亦陶然有客則劇談無客枕書眠饑<lb/>
啜羮不糝閒玩琴無弦摘嗅砌下花掬弄澗底泉啄木<lb/>
抱蠧枿摶黍鳴桑顛欣然為一笑世故何足捐無人罵<lb/>
鄭䖍亦無嘲孝先囘顧三角童吾與汝忘年<lb/>
　　晚步門外<lb/>
<pb n="KR4d0267_WYG_082-15a"/>
槐葉已成陰楸花亦離離日莫門無人迨我消揺時左<lb/>
持漆園書右挾栗里詩風從湖面來成此一段竒石路雖<lb/>
甚狹雅稱拖笻枝少頃山月明照我角巾欹<lb/>
　　夏夜<lb/>
風便更漏明室虚蚊蚋靜筋骸日益衰厭事樂幽屏清<lb/>
燈北窗下突兀寫孤影進學無新功賦詩聊自警<lb/>
　　甕池<lb/>
薶甕東堦下灩灩一石水買魚畜其間鱍鱍三十尾力<lb/>
<pb n="KR4d0267_WYG_082-15b"/>
微思及物為惠止於此無風水不揺得志魚自喜涵泳<lb/>
藻與蒲永不畏刀几飯罷時來觀相娛從此始<lb/>
　　種菜<lb/>
菜把青青間藥苗豉香鹽白自烹調須㬰徹案呼茶椀<lb/>
盤箸何曽覺寂寥<lb/>
　　又<lb/>
老農飯粟出躬耕捫腹何殊享大烹吳地四時常足菜<lb/>
一番過後一番生<lb/>
<pb n="KR4d0267_WYG_082-16a"/>
　　又<lb/>
白苣黄𤓰上市稀盤中頓覺有光輝時清閭里俱安業<lb/>
殊勝周人詠采薇<lb/>
　　又<lb/>
引水何妨蓻芥菘圃功自古補三農恨君不見名山芋<lb/>
藏蓄猶堪過歲凶<lb/>
　　白首<lb/>
白首歸來老故園索居情味更堪論關河悠邈夢魂到<lb/>
<pb n="KR4d0267_WYG_082-16b"/>
親舊凋零書札存身病自憐詩思退家貧客笑酒醅渾<lb/>
昏昏只欲投床睡兒勸孫扶强出門<lb/>
　　東窗遣興<lb/>
巷陌過從少園林景物新羣魚時戲藻馴雉每依人映<lb/>
户槐陰宻堆盤麥餌珍殘春又陳迹撫事一傷神<lb/>
　　又<lb/>
巾屨長閒客簾櫳薄暑天巢空重乳燕葉密未鳴蟬壺<lb/>
箭看多算圖書理斷編悠然已夕日却上采菱舩<lb/>
<pb n="KR4d0267_WYG_082-17a"/>
　　又<lb/>
夏淺清陰滿村深白日長言多思寂黙酒醒悔猖狂老<lb/>
馬漫知路鈍錐寜出囊此翁真耄矣嬾放亦何傷<lb/>
　　北窗<lb/>
晏嬰長不滿五尺淳于飲能至一石老無功名未足歎<lb/>
滑稽玩世亦非昔當年交友傾一時誰料蓬門今寂寂<lb/>
陳山李石千載士早死當為天下惜斯文顯晦端有命<lb/>
道悠運促非人力我今稽山一老農百歲不死知何益<lb/>
<pb n="KR4d0267_WYG_082-17b"/>
後生可畏要有人誰能隱若一敵國狂言勿發心自驚<lb/>
歸坐北窗還黙黙<lb/>
　　小酌<lb/>
偶向東園把一盃不辭團坐埽蒼苔野花經雨自開落<lb/>
山鳥穿林時去來皂白正非天欲辨青黄要與木為災<lb/>
今年秋後猶能健賸乞梅栽與李栽<lb/>
　　夏日<lb/>
暑雨初晴晝漏遲江鄉樂事有誰知村村壠麥登場後<lb/>
<pb n="KR4d0267_WYG_082-18a"/>
户户吳蠶坼簇時<lb/>
　　又<lb/>
齒髮凋零奈爾何年光暗裏易消磨街槐正喜清陰密<lb/>
巷栁還驚蠧葉多<lb/>
　　又<lb/>
竹根斷作眠雲枕木癭刳成貯酒尊怪怪竒竒非著意<lb/>
自無俗物到山村<lb/>
　　又<lb/>
<pb n="KR4d0267_WYG_082-18b"/>
動身尚嬾那堪事學古無成罷讀書枕上側眠聽語燕<lb/>
池邊小立看游魚<lb/>
　　又<lb/>
悶欲逺游身苦嬾病思閒話客誰過北窗一枕差堪樂<lb/>
無奈茶盃作祟何<lb/>
　　又<lb/>
黄葛蚊厨睡欲成高槐陰轉暑風清倚床奴子垂頭坐<lb/>
揺手孫兒小步行<lb/>
<pb n="KR4d0267_WYG_082-19a"/>
　　又<lb/>
斮取溪藤便作香煉成崖密旋煎湯蕭然巾履茅堂上<lb/>
不畏人間夏日長<lb/>
　　又<lb/>
謝客捐書日日閒行穿密竹卧看山巖前恨欠煎茶地<lb/>
安得茆茨一小間<lb/>
　　又<lb/>
蘋生洲渚微風起梅熟園林細雨來咫尺柴門常嬾出<lb/>
<pb n="KR4d0267_WYG_082-19b"/>
不教拄杖損蒼苔<lb/>
　　又<lb/>
側卧横眠百不知軒窗寂寂雨絲絲豈無布襪青鞋興<lb/>
過却梅天出未遲<lb/>
　　又<lb/>
幽花婭姹開還歛小蝶翩翾去復留貪睡畸翁俱不領<lb/>
被人錯喚作閒愁<lb/>
　　又<lb/>
<pb n="KR4d0267_WYG_082-20a"/>
山下柴荆晝不開苔生古井暗楸槐新詩哦罷閒無事<lb/>
移取藤床睡去來<lb/>
　　睡起<lb/>
不恨無人到野堂惟將美睡荅年光風輕荷葉翻翻綠<lb/>
雨溼松枝細細香薄俗空成士龍笑長歌未盡接輿狂<lb/>
掬泉弄石翛然晚又得今年一夏涼<lb/>
　　雨中作<lb/>
湖曲雨凄凄茆檐觸額低衡門元少客窮巷況多泥解<lb/>
<pb n="KR4d0267_WYG_082-20b"/>
渴黄梁粥嘗新白苣虀吾生真自足不恨老鉏犂<lb/>
　　感物<lb/>
物情豈願歲時遒一氣潛移不自由日出鵓鴣還喚雨<lb/>
夏初蟋蟀已吟秋<hi>今年四月聞蟋蟀鳴</hi>
　　又<lb/>
小園清曉岸綸巾物態年光日日新綠葉自生黄自落<lb/>
不應秋至始愁人<lb/>
　　舟中有賦<lb/>
<pb n="KR4d0267_WYG_082-21a"/>
一枝柔艣聽咿啞炊稻來依野老家山寺日中齋鼔動<lb/>
江樓風急酒旗斜綠稍嫋嫋揺新竹翠蔓離離熟早瓜<lb/>
閒客去留隨所遇不知何處送棲鴉<lb/>
　　晨起獨行綠陰間<lb/>
楸槐陰裏漏朝暉芳草離離露漸稀不恨過時常煮酒<lb/>
且欣平旦著生衣病逢鍼藥如差減貧比簞瓢尚庶㡬<lb/>
惟是未能忘習氣亂書隨日又成圍<lb/>
　　獨至遯菴避暑菴在大竹林中<lb/>
<pb n="KR4d0267_WYG_082-21b"/>
赤日黄塵厭垢紛竹林深處寄幽欣如聽嵩雒風前笛<lb/>
似看瀟湘雨後雲園鹿知時新解角池魚得意自成羣<lb/>
悠然一笑誰能識坐勝天魔百萬軍<lb/>
　　又<lb/>
世俗元非不汝忘汝歸安取醉為鄉藥苗野蔌山家味<lb/>
栢子松房道室香一巻隱書為日課數聲啼鳥謝年光<lb/>
客來莫笑苑茨陋占盡炎天一味涼<lb/>
　　短歌行<lb/>
<pb n="KR4d0267_WYG_082-22a"/>
上樽不解散牢愁靈藥安能扶死病千鈞强弩無自射<lb/>
虚空六出竒計終難逃定命人生斯世無别巧要在遇<lb/>
物心不競憂忘寢食怒裂眥孰若憑高寄孤詠炎天一<lb/>
葛冬一裘藜羮飯糗勿豫謀耳邊閒事有何極正可付<lb/>
之風馬牛<lb/>
　　山寺<lb/>
路盡初逢寺行行獨叩扉民貧稀送供僧老少完衣日<lb/>
正樓鐘動溪深藥草肥吾衰亦久矣捨此欲疇依<lb/>
<pb n="KR4d0267_WYG_082-22b"/>
　　明日復欲出游而雨再用前韻<lb/>
小艇爭浮浦幽人獨倚扉新泥添燕壘細雨溼嬰衣葚<lb/>
紫桑新暗秧青水正肥欣然語鄰父投老得相依<lb/>
　　暇日登東岡<lb/>
雙履青芒滑輕衫白苧涼雲生半巖潤麝過一林香童<lb/>
子持棊局厨人饋粟漿歸來更清絶淡月滿林塘<lb/>
　　㬥雨<lb/>
黑雲如龍爪白雨如博棊老屋處處漏此夕將何之豈<lb/>
<pb n="KR4d0267_WYG_082-23a"/>
惟移床避殆欲懸釜炊擾擾舍中人具食不以時兒女<lb/>
乃可憐赤脚啼午饑語兒姑少忍開霽㑹有期<lb/>
　　幽事<lb/>
衰翁喜幽事闖户不升堂酒僅三蕉葉琴纔一履霜<hi>東坡</hi>
<hi>自能飲三蕉葉范文正公酷好琴止彈履霜一曲時謂之范履霜</hi>好游力不給愛客病<lb/>
相妨獨有詩情在年來亦漸忘<lb/>
　　又<lb/>
野館多幽事畸人無俗情靜分書句讀<hi>豆</hi>戲習酒章程<lb/>
<pb n="KR4d0267_WYG_082-23b"/>
藥禇藏難見棊枰算未成悠然寄孤歗吾豈固逃名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻八十二<lb/>
</p>
<p>
</p>
  </div>
</body>
</text>
</TEI>
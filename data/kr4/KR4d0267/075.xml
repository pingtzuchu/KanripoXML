<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻七十五</head> <lb/>
    <p>
<pb n="KR4d0267_WYG_075-1a"/>
欽定四庫全書<lb/>
　劎南詩稾巻七十五<lb/>
　　　　　　　　　　　　宋　陸游　撰<lb/>
　　自警<lb/>
生世如夢境淹速無定時少壯不可恃況汝迫耄期五<lb/>
官及百骸自揣日益衰客來能送迎要是強支持百口<lb/>
皆新人所至無舊知紹興同朝者掃地靡復遺雖云窮<lb/>
耐久造物豈汝私餘日真幾何得酒且伸眉<lb/>
<pb n="KR4d0267_WYG_075-1b"/>
　　春雨<lb/>
春隂不肯晴春雨斷人行慘澹柴荆色蕭條雞犬聲香<lb/>
分豆子粥美啜芋魁羮猶勝梁州路䝉氊夜下程<lb/>
　　春寒<lb/>
冉冉年華過上元梅花如雪照江村雲歸翠竇初收雨<lb/>
人怕清寒嬾出門香燼已殘爐未冷客談方劇酒重温<lb/>
尚嫌塵境妨幽致過埭舩聲莫正喧<hi>湖桑埭去弊廬里許</hi>
　　自喜<lb/>
<pb n="KR4d0267_WYG_075-2a"/>
了了復惺惺蓍龜未是靈閒中有富貴夀外更康寧身<lb/>
備鄉三老家傳子一經春回元不記出戸四山青<lb/>
　　又<lb/>
身寄人間世心常古鏡如喚醒狂蝶夢埽盡老狐書年<lb/>
出鄉閭右貧過仕宦初村村是桃李豈獨愛吾廬<lb/>
　　簡湖中隱者<lb/>
夫子終年醉不醒若為問我故丁寧書因遣僕䭾黄蘗<lb/>
詩許登山斸茯苓疇昔但知悲驥老即今誰不羨鴻㝠<lb/>
<pb n="KR4d0267_WYG_075-2b"/>
清宵定許敲門否擬問黄庭兩巻經<lb/>
　　短歌示諸稚<lb/>
流年去不還老狀來無那雖甚顔原貧尚勝夷齊餓再<lb/>
歸又六年疲馬欣解䭾姑幸箠轡空敢復希豆莝好山<lb/>
嬾出遊敗屋得偃臥飢能儲粟盎病亦有藥裹酒蟻溢<lb/>
皤罌茗雪落小䃺香火失惰偷編簡謹程課豈惟洗幻<lb/>
妄亦以起衰懦向來名宦事回首如棄唾義理開諸孫閔<lb/>
閔待其大賢愚未易知尚冀得一个如其盡為農亦未<lb/>
<pb n="KR4d0267_WYG_075-3a"/>
可吊賀歸耕豈不佳努力求寡過<lb/>
　　王子猷謂竹為此君白樂天謂酒為此君余野處<lb/>
　　無客每對竹獨酌得小詩<lb/>
新種疎篁對小軒旋沽薄酒實空尊門無車轍亦何恨<lb/>
有此兩君堪與言<lb/>
　　㑹稽行<lb/>
我欲遊蓬壺安得身挿羽我欲隱嵩華歎息非吾土㑹<lb/>
稽多名山開跡自徃古豈惟頌刻秦乃有廟祀禹山形<lb/>
<pb n="KR4d0267_WYG_075-3b"/>
舞鸞鳳泉脉流湩乳家家富水竹處處生蘭杜方舟泛<lb/>
曹娥健席拂天姥朱樓入煙霄白墖臨雲雨脩梁看龍<lb/>
化遺箭遣鶴取茶荈可作經楊梅亦著譜湖蓴山蕨輩<lb/>
一一難遽數終年遊不厭氷玉生肺腑誦詩有樵童乞<lb/>
字到俚嫗況復青青衿盛不減鄒魯古詩三千篇安知<lb/>
闕吳楚土風聊補亡吾言豈夸詡<lb/>
　　野飲<lb/>
春雨行路難春寒客衣薄客衣薄尚可泥深畏驢弱溪<lb/>
<pb n="KR4d0267_WYG_075-4a"/>
橋有孤店村酒亦可酌鳬茈小甑炊丹柿青篾絡人生<lb/>
憂患窟駭機日夜作野飲君勿輕名宦無此樂<lb/>
　　作野飲詩後一日復作此篇反之<lb/>
世事如海沙巧厯不能數身居憂患中殆若墮穽虎又<lb/>
如住敗屋岌岌日撑拄中夜風雨至摧壓固其所孰能<lb/>
知其然徙義以為主要于一念間不敢欺仰俯兢兢日<lb/>
三省寧可自莽鹵君看昔先師乃媿不若禹<lb/>
　　春晴<lb/>
<pb n="KR4d0267_WYG_075-4b"/>
雨斷雲歸兩作晴夕陽鼓角動高城客愁正得酒排去<lb/>
草巴直疑煙染成鸎為風和初命友鷗縁水長欲尋盟<lb/>
不須苦問春深淺陌上吹簫已賣餳<lb/>
　　又<lb/>
常年春日少春晴拂靣今朝㬉吹輕水閣家家横小舫<lb/>
園亭處處聽新鸎桃花不管詩人老菖葉空催野叟畊<lb/>
自笑此生餘幾許銅駞荆棘尚關情<lb/>
　　遣興<lb/>
<pb n="KR4d0267_WYG_075-5a"/>
莫笑龜堂礌磈胸此中元可貯虚空尚饒靈運先成佛<lb/>
那計辛毗不作公采藥偶逢丹井客買蓑因過玉霄翁<lb/>
不須更問歸何許散髪飄然萬里風<lb/>
　　又<lb/>
我是仙蓬舊主人一生常得自由身退歸自合稱山長<lb/>
變化猶應侍帝宸得酒不妨開口笑學人難作捧心顰<lb/>
塵中且復隨縁住又見湖邊草木新<lb/>
　　開嵗屢作雨不成正月二十六日夜乃得雨明日<lb/>
<pb n="KR4d0267_WYG_075-5b"/>
　　行家圃有賦<lb/>
東風催雨破天慳行圃歸來<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>解顔百草吹香蝴蝶閙<lb/>
一溪漲緑鷺鷥閑老來每歎論心少貧甚方知覓醉囏<lb/>
猶賴籃輿無恙在呼兒結束入南山<lb/>
　　書屋壁<lb/>
築室鏡湖濱于今四十春放生魚自樂施食鳥常馴土<lb/>
潤觀鋤藥燈清論養真桃源處處有不獨武陵人<lb/>
　　又<lb/>
<pb n="KR4d0267_WYG_075-6a"/>
鳥道經行隱巢居臥起寛鹿衣裁裋褐龜屋製危冠舊<lb/>
慕嵇中散今師靖長官蛟龍雲雨上未必勝泥蟠<lb/>
　　與兒孫同舟泛湖至西山旁憩酒家遂遊任氏茅<lb/>
　　菴而歸<lb/>
過埭維舟古柳根却扶拄杖入煙村印泥接迹牛羊過<lb/>
投宿爭林鳥雀喧酒保殷勤邀瀹茗道翁傴僂出迎門<lb/>
郊居不與人間事惟有畊桑得細論<lb/>
　　日莫自大滙村歸<lb/>
<pb n="KR4d0267_WYG_075-6b"/>
筍輿伊軋莫山昏水敗陂塘路僅存出谷鐘聲知過寺<lb/>
隔林人語喜逢村廟堧荒寂新犂地堤草凄迷舊燒痕<lb/>
兒子念翁霜露冷遥持炬火出柴門<lb/>
　　八十四吟<lb/>
八十仍逾四遲留未告行筮言災退散醫賀脉和平畊<lb/>
牧猶能力癡頑每自驚所嗟經學廢心媿濟南生<lb/>
　　晚歩至湖上<lb/>
柴車無與駕篷艇亦須人賴有拄杖子能扶羸病身雲<lb/>
<pb n="KR4d0267_WYG_075-7a"/>
山翠屏合煙月玉鈎新蕭散湖塘路微風吹葛巾<lb/>
　　春隂<lb/>
忩昏不見字今日罷觀書迹寄浮生内心遊曠劫初太<lb/>
山均蟻垤聖域亦蘧廬兀坐還成倦荒畦去荷鋤<lb/>
　　題野店壁<lb/>
斷稾投衣橐殘壺挂馬鞍寺荒尋店久橋敗渉溪寒道<lb/>
里逢人問題名拂壁看平生慣行役隨處得加餐<lb/>
　　題寺壁<lb/>
<pb n="KR4d0267_WYG_075-7b"/>
菴居渾似罷參僧除却癡憨百不能意倦有時慿曲几<lb/>
興來隨處曵枯藤雲山直去寧須伴蘚磴高攀不計層<lb/>
聞道鼉鳴天欲雨松門小住看雲興<lb/>
　　題幽居壁<lb/>
青山四抱路盤紆天與先生卜草廬雲冷數聲聞斷㕍<lb/>
溪清百尺見遊魚新醪薄薄閒尋醉殘髪蕭蕭悶憶梳<lb/>
莫謂躬耕便無事百年京洛尚丘墟<lb/>
　　又<lb/>
<pb n="KR4d0267_WYG_075-8a"/>
聲利塲中偶解圍悠然高枕謝招揮山前曵杖尋僧去<lb/>
林下收棊送客歸城市氛埃那許到比鄰煙火自相依<lb/>
纓冠束帯前身事散髪今惟勃落衣<lb/>
　　思□州<lb/>
老來百念盡消磨無奈雲安入夢何壯憶公孫劎器舞<lb/>
愁思賓客竹枝歌<lb/>
　　又<lb/>
武矦八陣孫吳法工部十詩韶頀音遺磧故祠春草合<lb/>
<pb n="KR4d0267_WYG_075-8b"/>
略無人解兩公心<lb/>
　　梅開絶晚有感<lb/>
年年踏雪探梅開二月今年始見梅從此逢春心轉嬾<lb/>
小詩不擬覓花栽<lb/>
　　又<lb/>
尋梅不負雪中期醉倒猶須挿一枝莫諱衰遲殺風景<lb/>
巻中今嵗欠梅詩<lb/>
　　園中晚飯示兒子<lb/>
<pb n="KR4d0267_WYG_075-9a"/>
一飽何心慕萬鍾小園父子自相從蚍蜉布陣雨將作<lb/>
蛺蝶成團春已濃澗底束薪供晚㸑街頭糴米續晨舂<lb/>
盤餐莫恨無兼味自繞荒畦摘芥菘<lb/>
　　自詰<lb/>
修行力量淺觸事常寡悰端居本無事奈此百憂攻今<lb/>
晨黙自詰世豈不汝容漱濯臨清流歗歌䕃長松緩歩<lb/>
有夷途遠眺多竒峯野叟時相尋村酒亦自醲于道忽<lb/>
少進一埽芥葉胸轑釜本常情寧説飯後鐘<lb/>
<pb n="KR4d0267_WYG_075-9b"/>
　　野飲<lb/>
農事未興思一笑春薺可采魚可釣霏霏小雨忽已晴<lb/>
堤上相㩗踏殘照村場酒薄亦有力把醆相娛不辭釂<lb/>
眼花耳熱言語多霍然已醒如過燒人生百年㑹有盡<lb/>
世事萬變誰能料酒空人㪚寂無聲為君試作蘇門嘯<lb/>
　　茆亭<lb/>
讀罷楞伽四巻經其餘終日坐茆亭靜聽溪碓舂雲母<lb/>
細斸松根采茯苓大道粗嘗聞海若高情未至媿山靈<lb/>
<pb n="KR4d0267_WYG_075-10a"/>
寒泉新渫甘于乳晨起何妨挈半瓶<lb/>
　　身世<lb/>
身世飄然似斷雲時人誤許與斯文旋償碑債動千里<lb/>
強理詩情無一分子美舊悲殘酒炙㓜安今老白襦裙<lb/>
餘生自喜渾無事清夜銅爐炷寳熏<lb/>
　　家有兩瓢分貯酒藥出則使一童負之戲賦五字<lb/>
　　句<lb/>
長物消磨盡猶存兩大瓢藥能扶困憊酒可沃枯焦童<lb/>
<pb n="KR4d0267_WYG_075-10b"/>
負來山店人看度野橋畫工殊好事傳寫入生綃<lb/>
　　禹寺<lb/>
禹寺荒殘鐘鼓在我來又見物華新紹興年上曽題壁<lb/>
觀者多疑自古人<lb/>
　　旅遊<lb/>
壯志蹉跎雪滿頭久將餘日付滄洲閒雲不入老人夢<lb/>
隣笛似知孤客愁小築聊須傍蘭渚片帆那復到樟樓<lb/>
生涯草草真堪笑三十年來一破裘<lb/>
<pb n="KR4d0267_WYG_075-11a"/>
　　又<lb/>
本自無心落市朝不妨隨處狎漁樵螺青㸃出莫山色<lb/>
石緑染成春浦潮縣驛下時人語閙寺樓倚處客魂消<lb/>
流年不貸君知否素扇團團又可揺<lb/>
　　貧歎<lb/>
貧到今年極蕭然四壁家弊袍生蟣蝨粗飯雜泥沙浩<lb/>
浩乾坤大茫茫嵗月賖故鄉煙水窟别擬卜生涯<lb/>
　　東忩<lb/>
<pb n="KR4d0267_WYG_075-11b"/>
九折危途寸歩囏至今回首尚心寒元來自有安身處<lb/>
茆屋三間似海寛<lb/>
　　又<lb/>
才薄常為世俗輕還山力不給躬耕即今嬴得都無事<lb/>
袖手東忩聽雨聲<lb/>
　　又<lb/>
俗世紛紛意不攄兀如頭垢念爬梳東忩且復焚香坐<lb/>
閒看微雲自巻舒<lb/>
<pb n="KR4d0267_WYG_075-12a"/>
　　又<lb/>
寂寂東忩午夢殘更堪春雨作春寒蠻童未報煎茶熟<lb/>
一巻南華枕上看<lb/>
　　近村<lb/>
家居毎思出出亦無與遊江山豈不佳乃復生我愁不<lb/>
如適近村家家業農疇深巷鳴雞犬長陂下羊牛棗熟<lb/>
稻當穫桑落酒可篘寜無賓祭須柿栗良易求醫翁日<lb/>
過門得藥疾自瘳婚嫁不出村百世加綢繆我來每絶<lb/>
<pb n="KR4d0267_WYG_075-12b"/>
歎恨不終嵗留人生正應爾底事須王侯<lb/>
　　石帆山下作<lb/>
石帆山下古苔磯回首人間萬事非能飲上池何患死<lb/>
不營尺宅欲安歸寒龜瑟縮搘床老倦鶴翩遷帯箭飛<lb/>
堪笑年來殊省事就慿樵女綻春衣<lb/>
　　旦起<lb/>
殘燈冷火待忩明稍覺今朝病體輕已賴林鳩知宿雨<lb/>
更煩簷鵲報新晴<lb/>
<pb n="KR4d0267_WYG_075-13a"/>
　　又<lb/>
地爐晨起撥寒灰困睫濛濛尚嬾開正倚蒲團覓殘夢<lb/>
一聲啼鳥又驚回<lb/>
　　書況<lb/>
自從請老鏡湖濱萬事不關林下人鴉去鴉歸還過日<lb/>
花開花落又經春官微也過千重浪身在依然一幅巾<lb/>
晨突有煙吾事了濁醪不復惱比鄰<lb/>
　　閑中戲賦村落景物<lb/>
<pb n="KR4d0267_WYG_075-13b"/>
遊宦才能薄還山日月長買牛捐寳劎取酒解金章泉<lb/>
脉疏供啜松肪煉按方北窗貪兀傲南陌喜彷徉僧過<lb/>
傳蓍法醫來寄藥嚢泛舟經姥廟䇿蹇上傖塘嬾似嵇<lb/>
中散癡如顧長康人間須埽迹隨處是羊腸<hi>姥廟傖塘皆湖上地</hi>
<hi>名</hi>
　　又<lb/>
覆篠初成屋編荆旋作門孤雲生釣瀨微雨過棊軒柳<lb/>
種來傍縣<hi>族子為取柳木于餘姚茅氏</hi>花栽乞近村石欹聊可坐地<lb/>
<pb n="KR4d0267_WYG_075-14a"/>
褊不成園酒榼刳楓癭香爐斷竹根海鷗呼可下隴鳥<lb/>
教能言摶飯迎雙鶴聮縚繫小猿山家雖寂莫隨事有<lb/>
盤飱<lb/>
　　予好把酒常以小户為苦戲述<lb/>
我非惡㫖酒好飲而不能方其臨觴時直欲舉斗升若<lb/>
有物制之合龠已不勝豈獨觀者笑心亦甚自憎正如<lb/>
疾逆虜憤切常横膺蹭蹬忽衰老何由効先登上天無<lb/>
長梯繫日無長繩可歎固非一壯志空飛騰<lb/>
<pb n="KR4d0267_WYG_075-14b"/>
　　春日對花有感<lb/>
夭夭枝頭花鬱鬱地上草方春萬物遂我乃獨衰槁少<lb/>
時喜方藥晚亦學黄老又非愛名宦壯嵗迹已埽如何<lb/>
過八十尚復未聞道傴行阡陌間齒揺而髪縞名山可<lb/>
巢居决去恨不早宴坐精思牀猶能養梨棗<lb/>
　　出遊遇雨而返<lb/>
柴門方出雨霏霏未到湖邊促駕歸深炷爐香掩屏臥<lb/>
誰知不為濕春衣<lb/>
<pb n="KR4d0267_WYG_075-15a"/>
　　又<lb/>
荒山前頭野水邊東行西行不自憐天公豈亦哀老子<lb/>
風雨畱教終日眠<lb/>
　　記閒<lb/>
白雲堆裏看青山猿鳥為隣日徃還黄綺後身應我是<lb/>
再來依舊一生閒<lb/>
　　二感<lb/>
貍奴睡被中䑕横若不聞殘我架上書禍乃及斯文乾<lb/>
<pb n="KR4d0267_WYG_075-15b"/>
鵲下屋簷鳴噪不待晨但為得食計何曽問行人惰得<lb/>
㬉而安飢得飽而馴汝計則善矣我憂難具陳<lb/>
　　題柴言山水<lb/>
隂隂山木合幽處著柴荆喧中有靜意水車終日鳴<hi>春</hi>
　　又<lb/>
懸水三十仞疾雷聞數里正暑凜生秋倚杖者誰子<hi>夏</hi>
　　又<lb/>
高秋風雨天幽居詩酒地君看此氣象其可折簡致<hi>秋</hi>
<pb n="KR4d0267_WYG_075-16a"/>
　　又<lb/>
草亭臨峭絶霜嶂起嶙峋危磴儻可上老夫思卜鄰<hi>冬</hi>
　　草亭獨坐<lb/>
埽地垂簾坐草亭東風吹頰醉初醒睡蛇死後魔無力<lb/>
疾豎降來藥有靈在手殘梅香淡泊傍檐幽鳥語丁寧<lb/>
老人不是神通妙世事元來要飽經<lb/>
　　修居室賦詩自警<lb/>
花園二三畝敗屋八九間初至如逆旅忽逾四十年屋<lb/>
<pb n="KR4d0267_WYG_075-16b"/>
日已朽蠧我老不自還茅可刈之野木可伐之山尚復<lb/>
不能具日夜憂其顛況我虗幻身念念隨化遷齒墮髪<lb/>
亦縞鏡中失朱顔其危甚于屋何恃能牢堅豐汝梨與<lb/>
棗養汝汞與鉛防疾如待敵愛氣如守關謀于履霜初<lb/>
懼在横流前書紳銘席端雖老尚可全<lb/>
　　遯迹<lb/>
遯迹荒村慣忍貧秋毫不使䘮其真家居亦以古為鑑<lb/>
事過始知天勝人臨食致思方下箸讀書有得每書紳<lb/>
<pb n="KR4d0267_WYG_075-17a"/>
放翁耄矣當知幸布褐藜羮畢此身<lb/>
　　春晴登小臺<lb/>
不管笻枝破緑苔閒穿萬竹上荒臺幽花經雨自開落<lb/>
啼鳥喜晴時去來河岸家家裝彩舫兒曹處處唱青梅<lb/>
誰知老子癡頑甚看改新元十一回<lb/>
　　魯墟舟中作<lb/>
春浦南來元不到画橈偶復入鷗羣人家遠火林間見<lb/>
船底微波枕上聞山口正衘初出月渡頭未散欲歸雲<lb/>
<pb n="KR4d0267_WYG_075-17b"/>
錦嚢詩草新寥落得句猶堪寄一欣<lb/>
　　貧病戲書<lb/>
得米還憂無束薪今年真欲甑生塵椎奴跣婢皆辭去<lb/>
始覺盧仝未苦貧<lb/>
　　又<lb/>
頭痛涔涔齒動揺醫驕折簡不能招亦知客疾無根柢<lb/>
少健還能起負樵<lb/>
　　又作二首自解<lb/>
<pb n="KR4d0267_WYG_075-18a"/>
盡日溪邊艇予斜治生不種邵平瓜已分鄰舍紅蓮米<lb/>
更啜僧房紫筍茶<lb/>
　　又<lb/>
靈府安平四體和經時止酒頰常酡老生要是常談爾<lb/>
吐納餘閒即按摩<lb/>
　　挾書一巻至湖上戲作<lb/>
買地孤村結草廬蕭然身世落樵漁一編在手君無怪<lb/>
曽典蓬山四庫書<lb/>
<pb n="KR4d0267_WYG_075-18b"/>
　　謝客相過<lb/>
我力日愈衰人事不敢倡窮巷春多泥何以税客鞅諸<lb/>
君顧何取勤懇問亡恙賦詩代尺書跂望徒悢悢<lb/>
　　書幸<lb/>
土盎常餘菜山庖不絶煙罷醫翻少疾無術自長年小<lb/>
舫煙波宅閒身陸地仙東忩最佳處日對坐忘編<lb/>
　　書歎<lb/>
髧髦承學紹興前歴看人間七十年撲滿終歸棄道側<lb/>
<pb n="KR4d0267_WYG_075-19a"/>
鴟夷猶得載車邉釣舩夜泛呉江月醉眼秋㸔楚澤天<lb/>
造物未容書鬼録殘春又藉落花眠<lb/>
　　古興二首各五韻<lb/>
草衰何預人每起徂年悲日月纔㡬何又見青青時青<lb/>
青雖滿眼行矣當復衰盛衰還無端其理可前知人生<lb/>
死則已千載無還期<lb/>
　　又<lb/>
月出横林上宿鳥無定枝物生各畏禍所託輙蹈危老<lb/>
<pb n="KR4d0267_WYG_075-19b"/>
人倚壁坐大鼾驚羣兒雖云差自適見事亦太遲猶有<lb/>
一可喜永謝世俗羇<lb/>
　　病中有述二首各五韻<lb/>
萬事有常理中智皆能知禍福如白黒不待諏蓍龜疾<lb/>
患初萌芽未有旦夕危每能自省察百鬼安能窺一怠<lb/>
生百疾速死乃自詒<lb/>
　　又<lb/>
為國恃乆安變起最莫測釋楚為外懼此實計之得吾<lb/>
<pb n="KR4d0267_WYG_075-20a"/>
儕學養生事事當自克老無聲色娯戒懼在飲食要須<lb/>
銘盤盂下箸如對敵<lb/>
　　黄鴉吟<lb/>
嗟哉黄鴉一何陋性喜隠翳藏荒囿煙深翅重飛不起<lb/>
鳴聲榖榖知雨候夜與妖鵩羣又似惡白晝羽毛不足<lb/>
辱彈射滋味不足登爼豆捕之既無用鬻之又不售譬<lb/>
之人以支離而全木以擁腫而壽若予者智不能知農<lb/>
圃學不能舉孝秀名不譁世動得嘲詬是亦天下不材<lb/>
<pb n="KR4d0267_WYG_075-20b"/>
之尤尚何議乎汝後<lb/>
　　㤙封渭南伯唐詩人趙嘏為渭南尉當時謂之趙<lb/>
　　渭南後來將以予為陸渭南乎戲作長句<lb/>
老向人間乆倦遊君㤙乞與渭川秋虚名定作陳驚坐<lb/>
好句真慙趙倚樓棧豆十年霑病馬煙波萬里著浮鷗<lb/>
就封他日輕裘去應過三峰處處留<lb/>
　　幽居<lb/>
宿志在人外清心游物初猶輕天上福那習世間書薺<lb/>
<pb n="KR4d0267_WYG_075-21a"/>
菜挑供䴵槐芽采作葅朝脯兩摩腹未可笑幽居<lb/>
　　肩輿至湖桑埭<lb/>
籃輿随意出衡門日已沉山野未昏小市樷祠湖上路<lb/>
短垣高栁埭西村麥苖極目無閒土塘水平堤失舊痕<lb/>
明詔裕民聞屢下老農何以報君恩<lb/>
　　半俸自戊辰二月置不復言作絶句<lb/>
力請還山又㡬年何功月費水衡錢君恩深厚猶慙懼<lb/>
敢向他人更乞憐<lb/>
<pb n="KR4d0267_WYG_075-21b"/>
　　又<lb/>
俸劵新同廢紙收迎賔僅有一絁裘日鋤幽圃君無笑<lb/>
猶勝牆東學儈牛<lb/>
　　頭風戲作<lb/>
出門處處皆桃李我獨呻吟一室中只道有詩敺瘧鬼<lb/>
誰知無檄愈頭風<lb/>
　　茅齋<lb/>
茅齋雖絶小老子䇿新勛磑落霏霏雪爐生裊裊雲心<lb/>
<pb n="KR4d0267_WYG_075-22a"/>
將鷗共遠巢與鶴中分㡬許人間事吾廬寂不聞<lb/>
　　畊桑<lb/>
老病雖俱至畊桑亦未遲兒童誇犢健婦女閔蠶饑月<lb/>
落梟鳴夜殘燈䑕齧時但當尋熟睡萬事不須思<lb/>
　　春遊<lb/>
方舟衝破湖波緑聫騎蹋殘花徑紅七十年間人換盡<lb/>
放翁依舊醉春風<hi>予年十四始到禹祠龍瑞今七十一年矣</hi>
　　又<lb/>
<pb n="KR4d0267_WYG_075-22b"/>
熟食從來少天色東呉况是足春寒城南藉草可痛飲<lb/>
安得酒腸如海寛<lb/>
　　又<lb/>
蘭亭路上換春衣梅市橋邉送夕暉聞有水仙翁是否<lb/>
輕舟如葉槳如飛<lb/>
　　又<lb/>
沈家園裏花如錦半是當年識放翁也信羙人終作土<lb/>
不堪幽夢大匆匆<lb/>
<pb n="KR4d0267_WYG_075-23a"/>
　　蔬飯<lb/>
春事已䦨珊山村未褪寒筍生初入饌薺老尚登槃僧<lb/>
飯時分鉢園蔬不仰官枯腸更禁攪始置密雲團<lb/>
　　海棠歌<lb/>
我初入蜀鬢未霜南充樊亭㸔海棠當時已謂目未覩<lb/>
豈知更有碧雞坊碧雞海棠天下絶枝枝似染猩猩血<lb/>
蜀姬豔粧肯讓人花前頓覺無顔色扁舟東下八十里<lb/>
桃李真成僕奴爾若使海棠根可移揚州芍藥應羞死<lb/>
<pb n="KR4d0267_WYG_075-23b"/>
風雨春殘杜鵑哭夜夜寒衾夢還蜀何從乞得不死方<lb/>
更㸔千年未為足<lb/>
　　園中作<lb/>
湖曲舊誅茅松隂近結巢安閒多熟睡衰退少新交雨<lb/>
漬丁香結春生豆㓂梢良晨不把酒新燕解相嘲<lb/>
　　書意<lb/>
整書拂几當閒嬉時取曽孫竹馬騎故故小勞君㑹否<lb/>
户樞流水即吾師<lb/>
<pb n="KR4d0267_WYG_075-24a"/>
　　又<lb/>
人生秪要常無事忿欲紛紛喜見侵贈子秘傳安樂法<lb/>
秋毫莫遣動吾心<lb/>
　　又<lb/>
籬角緋桃落漸稀晩風吹去㸃苔磯揮金豈必如疏傅<lb/>
二畆春秧也是㱕<lb/>
　　晩春<lb/>
世事紛紛不足論流年去似海濤翻莫因齒髪悲殘景<lb/>
<pb n="KR4d0267_WYG_075-24b"/>
且喜柴荆是故園千里桑麻無曠土數家雞犬自成村<lb/>
鄰翁過我誇秧信雨後春泥一尺渾<lb/>
　　又<lb/>
莫笑花前醉墮巾放翁又㸔一年春尋巢燕熟頻穿戸<lb/>
釀密蜂喧不避人楚廟羔豚初散社稽山筍蕨正嘗新<lb/>
要知不負年光處南陌東阡自在身<lb/>
　<lb/>
　劎南詩稾巻七十五<lb/>
</p>
<p>
</p>
  </div>
</body>
</text>
</TEI>
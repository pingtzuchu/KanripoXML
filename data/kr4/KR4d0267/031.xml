<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三十一</head> <lb/>
    <p>
<pb n="KR4d0267_WYG_031-1a"/>
欽定四庫全書<lb/>
　劎南詩稾巻三十一<lb/>
　　　　　　　　　　　　　宋　陸游　撰<lb/>
　　久雨<lb/>
黄葉雨中盡飢鴻烟際来時艱嵗仍惡身死病相催西<lb/>
埭無行路南山有疾雷囊空罷沽酒一醉轉悠哉<lb/>
　　偶得長魚巨蟹命酒小飲盖久無此舉也<lb/>
老生日日困鹽韲異味㯶魚與楮雞敢望槎頭分縮項<lb/>
<pb n="KR4d0267_WYG_031-1b"/>
况當霜後得團臍堪憐妄出縁香餌尚想横行向草泥<lb/>
東崦夜来梅已動一樽芳醖徑須擕<lb/>
　　泛舟湖山間有感<lb/>
我似人間不繫舟好風好月亦閒遊歸来華表千年鶴<lb/>
滅没烟波萬里鷗嵗晩客貂那復歎時艱婺緯未忘憂<lb/>
野人只欲安耕釣江左夷吾可見不<lb/>
　　望永思陵<lb/>
綠衣迎拜屬車塵草木曾霑雨露春三十五年身未死<lb/>
<pb n="KR4d0267_WYG_031-2a"/>
却為天下最窮人<lb/>
　　又<lb/>
旰食憂民宴樂疎太倉㡬有九年儲賈生未解人間事<lb/>
北闕猶陳痛哭書<hi>紹興庚辰辛巳間游屢貢瞽言畧蒙施用</hi>
　　糟蟹<lb/>
舊交髯簿久相忘公子相從獨味長醉死糟丘終不悔<lb/>
看来端的是無腸<lb/>
　　霜夜<lb/>
<pb n="KR4d0267_WYG_031-2b"/>
梅花欲動夢魂狂橙子閒搓指爪香莫怪草堂清到骨<lb/>
一梳殘月伴新霜<lb/>
　　又<lb/>
黄甘磊落圍三寸赤蟹輪囷可一斤更喚東陽麴道士<lb/>
與君霜夜筞奇勲<hi>時東陽餉酒</hi>
　　又<lb/>
澹月窺窓似有情更堪梅影向人横放翁不受天魔惱<lb/>
獨擁青氊睡到明<lb/>
<pb n="KR4d0267_WYG_031-3a"/>
　　書室明暖終日婆娑其間倦則扶杖至小園戲作<lb/>
　　　長句<lb/>
放翁老手竟超然俗子何由與作縁百榼舊曾誇席地<lb/>
一窓今復幻壺天夢回橙在屏風曲雨霽梅迎拄杖前<lb/>
吾愛吾廬得安卧笑人思頴憶平泉<hi>李衛公憶平泉山居歐陽公思頴詩</hi>
<hi>皆數十篇</hi>
　　又<lb/>
美睡宜人勝按摩江南十月氣猶和重簾不巻留香久<lb/>
<pb n="KR4d0267_WYG_031-3b"/>
古硯微凹聚墨多月上忽看梅影出風髙時送雁聲過<lb/>
一杯太淡君休笑牛背吾方扣角歌<lb/>
　　初冬<lb/>
老客人間百事慵樂哉閉户過今冬朝爐獸炭騰紅焰<lb/>
夜榻蠻氊擁紫茸蝟刺坼蓬新栗熟鵞雛弄色凍醅濃<lb/>
題詩正自消閒日本不爭先萬户封<lb/>
　　買屐<lb/>
一雨三日泥泥乾雨還作出門每有礙使我慘不樂百<lb/>
<pb n="KR4d0267_WYG_031-4a"/>
錢買木屐日日繞村行東阡與北陌不間隂與晴青鞋<lb/>
豈不佳要是欠耐久何當踏深雪就飲湖橋酒<lb/>
　　十月晦日作<lb/>
藤疎不覆架桐落欲平溝閏嵗風霜晩衰年日月遒觀<lb/>
書方坐石把釣又登舟不是無羈束閒人得自由<lb/>
　　贈道友<lb/>
凡骨已蛻身自輕勃落葉上行無聲華隂市樓醉舞罷<lb/>
却上蓬峯看月明<lb/>
<pb n="KR4d0267_WYG_031-4b"/>
　　又<lb/>
憶在長安爛漫遊大明宫闕與雲浮今朝偶上慈恩塔<lb/>
北望芒芒禾黍秋<hi>唐含光殿與慈恩塔南北相直</hi>
　　又<lb/>
當時辛苦學長生凖擬中原看太平今日醉遊心已足<lb/>
一瓢歸去隠青城<lb/>
　　又<lb/>
三盃兀兀復騰騰服氣燒丹總不能借問生涯在何許<lb/>
<pb n="KR4d0267_WYG_031-5a"/>
孤舟風雨伴漁燈<lb/>
　　又<lb/>
零落殘碑草棘中北邙蕭瑟又秋風舊時憶在鵷行裏<lb/>
㡬見宣麻拜相公<lb/>
　　示子聿<lb/>
儒林早嵗竊虚名白首何曾負短檠堪歎一衰今至此<lb/>
夢回聞汝讀書聲<lb/>
　　老境<lb/>
<pb n="KR4d0267_WYG_031-5b"/>
平生百不遂惟有老如期眼澀觀書夜心衰把酒時僧<lb/>
分新掘藥客誦舊題詩四十年前我回看定是誰<lb/>
　　予所居三山在鏡湖上近取舎東地一畆種花數<lb/>
　　　十株彊名小園因戲作長句<lb/>
出郭西南十里過小園風月得婆娑翠屏三扇恰相倚<lb/>
玉鏡一奩誰為磨投鑷未嫌衰鬢白插花聊喜醉顏酡<lb/>
耶溪更盡青鞋興免使將軍怒脫靴<lb/>
　　被命再領沖佑有感<lb/>
<pb n="KR4d0267_WYG_031-6a"/>
殘骸日益衰晨夜抱疾痛地爐得微火終日不憙動讀<lb/>
書成舊癖今但坐作夢未能追鴻冥乃復分鶴俸風霜<lb/>
舎邊栁合抱皆手種眼中人盡非欲話誰與共<lb/>
　　冬夜戲書<lb/>
東歸剡曲寄彷徉閒日雖冬亦自長梅瘦有情横淡月<lb/>
雲輕無力䕶清霜長魚通印鹽花白珍鮓披緜麴糝香<lb/>
一飽喟然還自憫彊顔垂老食官倉<lb/>
　　又<lb/>
<pb n="KR4d0267_WYG_031-6b"/>
将挂衣冠彊小留期年畢竟是歸休青氊獨擁欺霜夜<lb/>
濁酒頻傾洗客愁鶴影冷翻丹井月雁聲遥帶玉闗秋<lb/>
一生自笑閒中過不為功名也白頭<lb/>
　　又<lb/>
老樹霜餘已盡紅縱横落葉滿庭中一鈎澹澹西南月<lb/>
萬鼔憑憑東北風賖酒毎慙添舊劵讀書何計筞新功<lb/>
蓬窓坐睡摧頽甚隔竹敲茶賴小童<lb/>
　　幽居<lb/>
<pb n="KR4d0267_WYG_031-7a"/>
落葉紛可掃幽花寒自開囷空無雀噪門静有僧来孤<lb/>
學時方棄窮途勢莫回呼兒了租賦莫待縣符催<lb/>
　　又<lb/>
雨霽雞栖早風髙雁陣斜園丁刈霜稻村女賣秋茶缺<lb/>
井磨樵斧枯桑繫釣槎客来那用問此是放翁家<lb/>
　　送蘇召叟秀才入蜀效宛陵先生體<lb/>
士勇赴知己義重身固輕尊公况有命子得辭此行結<lb/>
廬出門去迢迢過蠻荆泝江卜風色入峡聴猿聲萬里<lb/>
<pb n="KR4d0267_WYG_031-7b"/>
一紙書南寄孤雁征山隂在何處計子難為情願言早<lb/>
来歸鄰曲當出迎檥舟柯橋市一榼手自傾<lb/>
　　寄題哲上人漫堂<lb/>
老子從来任運行愛君堂以漫為名北邙大有英雄骨<lb/>
枉用工夫過一生<lb/>
　　冬夜獨酌<lb/>
寒水茫茫浸月明疎鐘杳杳帶霜清一樽濁酒有妙理<lb/>
十里荒雞非惡聲物外雖增新跌宕胸中未洗舊崢嶸<lb/>
<pb n="KR4d0267_WYG_031-8a"/>
頽然坐睡蒲團穏殘火昏燈伴五更<lb/>
　　夜坐燈滅戲作<lb/>
冷飯黄韲傲太平鬢絲原不為愁生忽因燈死得奇觀<lb/>
明月滿窓梅影横<lb/>
　　艾如張<lb/>
錦膺繡羽名山雞清泉可飲林可栖稻粱滿野棄不啄<lb/>
雖有竒禍無堦梯東村西村烟雨晩蕭艾離離林薄淺<lb/>
翩然一下駭機發汝雖知悔安能免漢家天子南山下<lb/>
<pb n="KR4d0267_WYG_031-8b"/>
萬騎合圍窮日夜犬牙鷹爪死不辭觸機折頸吁可悲<lb/>
　　上之回<lb/>
咸陽宫闕天下壯五更衛士傳雞唱重門洞開鑾駕出<lb/>
回中更在雲霄上雲霄一路蟠青冥車聲隠轔馳雷霆<lb/>
宓妃穿仗王母下何必軒皇居大庭君王遊幸無終極<lb/>
萬年盡是歡娛日文成已死方不讎茂陵松柏秋蕭瑟<lb/>
　　雜詠園中菓子<lb/>
不酸金橘種初成無核枇杷接亦生珍産已從幽圃得<lb/>
<pb n="KR4d0267_WYG_031-9a"/>
濁醪仍就小槽傾<lb/>
　　又<lb/>
漿石榴隨餻作節蠟櫻桃與酪同時兩枝偶向池邊種<lb/>
可喜今年墜折枝<lb/>
　　又<lb/>
架垂馬乳收論斛港種雞頭采滿船黿鼎若為占食指<lb/>
麴車未用墮饞涎<lb/>
　　又<lb/>
<pb n="KR4d0267_WYG_031-9b"/>
山杏谿桃本看花纍纍成實亦堪誇鹽收蜜漬饒風味<lb/>
送與山僧下夜茶<lb/>
　　閉户<lb/>
聲利能令智者愚放翁閉户養迂疎地爐枯葉夜煨芋<lb/>
竹筧寒泉晨灌蔬徇俗不如飜著韈愛山只合倒騎驢<lb/>
今朝更有欣然處萬里知心一紙書<hi>蜀兵来得張季長歸唐安江原書</hi>
　　又<lb/>
冠盖長安㡬番新放翁只似向来貧滿窓紅日價無敵<lb/>
<pb n="KR4d0267_WYG_031-10a"/>
半榼新醅香動人宴坐心光無蔽障横眠踵息自清勻<lb/>
世間不用詢名字身是無懐上古民<lb/>
　　連日大寒夜坐復苦飢戲作短歌<lb/>
翁飢不能具小飱兒凍何由成複褌藏書充棟讀至老<lb/>
固願少出蘇黎元念當萬事度可否肯使一恨彌乾坤<lb/>
古来賢達多晩謬千載遺笑綺與園老翁肝心等鐵石<lb/>
他年骨朽此固存村沽雖薄亦取醉起看江月傾金盆<lb/>
　　園中對酒作<lb/>
<pb n="KR4d0267_WYG_031-10b"/>
傴僂衰翁雪滿顛愛花躭酒似當年雖無錦帳七十里<lb/>
也有青銅三百錢數掩竹籬分小徑一泓沙井貯寒泉<lb/>
栽紅接白株株活坐擁春工大半權<lb/>
　　孝宗皇帝挽詞<lb/>
大道本生知崇髙志不移凝神超事物觀妙極希夷訪<lb/>
藥三山逺遺弓萬國悲神孫昔鍾愛天作太平基<lb/>
　　又<lb/>
代邸膺圗日臨朝涕泗横誠心非外飾至孝化羣生髙<lb/>
<pb n="KR4d0267_WYG_031-11a"/>
廟聨龍衮思陵接柏城平生奉親意一理貫幽明<lb/>
　　又<lb/>
便殿諮詢早深宫宴樂稀欲頒傳位詔猶索未明衣夀<lb/>
損名方永身癯國愈肥孤臣泣陵柏心折九虞歸<lb/>
　　小兒入城<lb/>
小兒破帽出求師老父寒爐夜畫詩不耐青燈寫孤影<lb/>
聊呼薄酒慰長飢我今僅守詩書業汝勿輕捐少壯時<lb/>
但恨北風如許惡湖橋歸路想流澌<lb/>
<pb n="KR4d0267_WYG_031-11b"/>
　　夜坐<lb/>
萬螘披書巻孤螢引篆香病思無事樂老悔少年狂南<lb/>
渡衣冠盛西征道路長如今俱夢破髙枕看人忙<lb/>
　　又<lb/>
葉盡木無聲天髙夜自明映窓燈半滅掠野雁孤征瓦<lb/>
裂人間事雲浮身後名惟應托長鑱寂寞送浮生<lb/>
　　縱筆<lb/>
惰游不能耕心愧新舂白歗傲茅三間主人終勝客<lb/>
<pb n="KR4d0267_WYG_031-12a"/>
　　又<lb/>
朝士腰下黄山僧鼻端白放翁俱笑汝飽飯作閒客<lb/>
　　又<lb/>
温温地爐紅皎皎紙窓白忽聞啄木聲疑是敲門客<lb/>
　　又<lb/>
雪晴蓼甲紅雨足韭頭白雖無萬錢具野飯可留客<lb/>
　　又<lb/>
小兒勿大勤使汝髮早白長為南畆民殊勝東閣客<lb/>
<pb n="KR4d0267_WYG_031-12b"/>
　　郊行夜歸書觸目<lb/>
老翁病起厭端居隨意東西不問途霜野草枯鷹欲下<lb/>
江天雲濕雁相呼空垣破竈逃租屋青帽紅燈賣酒爐<lb/>
未畏還家踏泥潦園丁持炬小兒扶<lb/>
　　閉户<lb/>
老人閉户動經月嬾就東家借蹇驢身後有名豈如酒<lb/>
體中不佳聊讀書秦王開圖見匕首漢相徇市載厨車<lb/>
人間憂怖古如此莫怪荒畦常荷鋤<lb/>
<pb n="KR4d0267_WYG_031-13a"/>
　　十一月五日夜半偶作<lb/>
草徑江村人迹絶白頭病卧一書生窓間月出見梅影<lb/>
枕上酒醒聞雁聲寂寞已甘千古笑馳驅猶望兩河平<lb/>
後生誰記當年事淚濺龍牀請北征<lb/>
　　晴和出游湖山間<lb/>
日出氣稍和呼船渡烟津微風西南来水面生魚鱗適<lb/>
此一日佳聊娛百年身捋鬚俯船舷一笑彼何人閏餘<lb/>
春事早已覺陽和新梅花處處開幽香襲衣巾久病喜<lb/>
<pb n="KR4d0267_WYG_031-13b"/>
我出問訊傾鄉隣舟回不須速看涌白玉輪<lb/>
　　病思<lb/>
賣劎還山學老農不堪衰與病交攻將軍閉户方鋤菜<lb/>
處士擕家欲賃舂殘齒彊留終臲卼病腰扶拜苦龍鍾<lb/>
壯遊誰信梁州日大雪登城望夕烽<lb/>
　　寄子虡<lb/>
老自安故鄉况復觸罪罟五年三奉祠每請幸聴許貧<lb/>
家似破屋隨事且撑拄雖殊乞墦肉已近掘野鼠平生<lb/>
<pb n="KR4d0267_WYG_031-14a"/>
膽力薄不敢犯張禹有時一言失恐懼氣如縷念此思<lb/>
挂冠白首冀安處吾兒哀乃翁嵗暮忍羇旅何時得斗<lb/>
粟歸舎聊共煑便草北闕書乞骸歸卒伍<lb/>
　　紙閣午睡<lb/>
紙閣甎爐火一杴斷香欲出礙蒲簾放翁不管人間事<lb/>
睡味無窮似蜜甜<lb/>
　　又<lb/>
黄紬被暖青氊穏紙閣油窓晩更妍一飽無營睡終日<lb/>
<pb n="KR4d0267_WYG_031-14b"/>
自疑身在結繩前<lb/>
　　夜分復起讀書<lb/>
愁極不成寐起開窓下書似囚逢縱釋如癢得爬梳燈<lb/>
火夜過半風霜嵗欲除平生濟時意却作愛吾廬<lb/>
　　效蜀人煎茶戲作長句<lb/>
午枕初回夢蝶牀紅絲小磑破旗槍正須山石龍頭鼎<lb/>
一試風爐蟹眼湯巖電已能開倦眼春雷不許殷枯腸<lb/>
飯囊酒瓮紛紛是誰賞蒙山紫筍香<lb/>
<pb n="KR4d0267_WYG_031-15a"/>
　　書逆旅壁<lb/>
百憂襲莫年懐抱日騷屑雖云歸故鄉何異萬里客窮<lb/>
冬迫寒餓凜有在陳厄駕言適近村慘慘天欲雪人沽<lb/>
村市酒馬齧山坡麥旅炊雜沙土得飽何暇擇手皸若<lb/>
龜兆面槁無人色士窮自其分所幸全大節功名已甑<lb/>
墮身世真瓦裂不學玉關人飢鷹方夜掣<lb/>
　　嬾趣<lb/>
謝病掩柴荆年来嬾趣成舌根茶味永鼻觀酒香清已<lb/>
<pb n="KR4d0267_WYG_031-15b"/>
矣馳驅息悠然磊磈平髙眠得三昧夢斷已窓明<lb/>
　　閒中富貴<lb/>
要信人生各有縁閒中富貴亦關天緑窓静對千梢竹<lb/>
翠竇新疏一脉泉愛百衲琴常鎖匣買雙鈎帖不論錢<lb/>
箇中得意君知否不換金貂與玉蟬<lb/>
　　又<lb/>
天為疎慵剰與閒一菴青嶂白雲間衲僧過別歸廬阜<lb/>
羽客来尋說華山冬筍生林龍<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>寒泉落磵珮珊珊<lb/>
<pb n="KR4d0267_WYG_031-16a"/>
俗人自是無因到雖設柴門不上關<lb/>
　　書近况寄蜀中道舊<lb/>
遺事復遺榮空齋一榻横宿酲投未正新句鍜初成山<lb/>
崦傳梅信天窓送雪聲戲題勻碧紙遣鶴報青城<lb/>
　　醉中自贈<lb/>
富貴猶宜早退休一生齟齬更何求賦形未至欠壬甲<lb/>
語命寜須増斗牛栗里收身貧亦樂平陵埋骨死無憂<lb/>
狂歌醉舞真當勉剰折梅花插滿頭<lb/>
<pb n="KR4d0267_WYG_031-16b"/>
　　明日自和<lb/>
二頃元知未易求不如馬磨學文休正令未死有㡬日<lb/>
那得殘年叢百憂霜野挟弓朝射雁烟陂吹笛莫呼牛<lb/>
興来醉倒尋常事莫信兒童笑白頭<lb/>
　　雪中至近村<lb/>
荒山風雪嵗將殘貸粟迢迢犯苦寒急燎征裘憩牛屋<lb/>
旋沽村酒挂驢鞍清貧徹骨初無憾老健逢人强自寛<lb/>
深夜還家未能睡解囊吹火取詩看<lb/>
<pb n="KR4d0267_WYG_031-17a"/>
　　嵗莫感懐以餘年諒無㡬休日愴已迫為韻<lb/>
昨莫送客歸短櫂過魯墟故廬有遺趾青山遶牆隅桑<lb/>
竹雖鬱然舊植已無餘瓦礫不可求而况屋壁書繫舟<lb/>
問隣人搔首久躊躇行當挂朝衣躬耕返吾初<lb/>
　　又<lb/>
我家釋耒起逺自東封前詩書守素業蟬聨二百年長<lb/>
老日零落念之心惕然毎恐後生輩或為利欲遷我少<lb/>
亦知學蹭蹬及華顛訟過豈不力夀非金石堅<lb/>
<pb n="KR4d0267_WYG_031-17b"/>
　　又<lb/>
我壯已早衰晨鏡毎惆悵藥物姑自持耆老曷敢望造<lb/>
物有乗除貧悴博無恙歸鄉更多感朋舊盡凋喪客来<lb/>
多避席謂我丈人行此意詎敢忘報子以直諒<lb/>
　　又<lb/>
士生始志學固為聖人徒人人可稷卨世世皆唐虞仰<lb/>
事與俯育治道無絶殊孔孟之所傳世俗顧謂迂申韓<lb/>
尚刻薄老莊競虚無爾車非不良盍行九軌途<lb/>
<pb n="KR4d0267_WYG_031-18a"/>
　　又<lb/>
江左謝太傅髙卧頗自喜東山豈不佳惜也終一起阿<lb/>
堅偶自敗元子亦適死區區疑謗中勲業端有㡬當時<lb/>
嘲小草雖戲實中理所以山中人至今笑園綺<lb/>
　　又<lb/>
家世本無年甲子近一周小子獨何幸七十今平頭往<lb/>
者收朝迹亟欲求歸休厚恩許奉祠得祿嵗愈憂三釜<lb/>
不及親顧為妻子留何由洗此媿欲挽天河流<lb/>
<pb n="KR4d0267_WYG_031-18b"/>
　　又<lb/>
髙皇昔中興風雨躬沐櫛一士未嘗遺萬里皆馳日廉<lb/>
聴闢言路虚懐詢得失孤臣實草芥亦獲對宣室龍顔<lb/>
宛在目徳不報萬一橋山松柏寒淚盡史臣筆<lb/>
　　又<lb/>
王師宿梁益行臺䕶諸將腐儒忝辟書萬里至渭上旌<lb/>
旗照闗路風雪暗戎帳堂堂鐵馬陣亹亹木牛餉誰知<lb/>
骨相薄空負心膽壯回首二十年撫事增悲愴<lb/>
<pb n="KR4d0267_WYG_031-19a"/>
　　又<lb/>
在昔祖宗時風俗極粹美人材兼南北議論忘彼此誰<lb/>
令各植黨更仆而迭起中更干戈禍此風猶未巳臣不<lb/>
難負君生者固賣死儻築太平基請自厚俗始<lb/>
　　又<lb/>
井地以養民整整若棊畫初無甚貧富家有五畆宅哀<lb/>
哉古益逺禍始開阡陌富豪役千奴貧老無寸帛困窮<lb/>
禮義廢盜賊起蹙迫誰能講古制夀我太平脉<lb/>
<pb n="KR4d0267_WYG_031-19b"/>
　　桐江哲上人以端硯遺子聿纔寸餘而質甚奇天<lb/>
　　　将雨輒先流泚予為效宛陵先生體作詩一首<lb/>
吾兒得巖硯其徑甫踰寸奇哉掌握物乃有琮璧潤器<lb/>
寳備才徳初不以形論汝能志山林懐之可嘉遯<lb/>
　　立春前三日作<lb/>
春近寒尤苦先生不下堂烏皮蒙燕几白拂挂禪牀書<lb/>
架斜斜設梅花細細香悠然睡還起已覺日微長<lb/>
　　贈應秀才<lb/>
<pb n="KR4d0267_WYG_031-20a"/>
過宋不見元城公渡淮不見陳了翁當時人人皆太息<lb/>
至今海内傾髙風老夫七十居鄉縣齷齪龍鍾何足見<lb/>
辱君雪裏来叩門自說辛勤求識面我得茶山一轉語<lb/>
文章切忌參死句知君此外無他求有求寜踏三山路<lb/>
　　春耕<lb/>
今年液水滿西疇父老人人卜有秋只要耕犂及時節<lb/>
裹茶買餅去租牛<lb/>
　　首春連隂<lb/>
<pb n="KR4d0267_WYG_031-20b"/>
入春十日九日隂積雪未解雨復霪西家船漏湖水漲<lb/>
東家驢病街泥深去秋宿麥不入土今年米貴如黄金<lb/>
老嫗哭子那可聴僵死不覆黔婁衾州家遣騎餽春酒<lb/>
欲飲復止吾何心出門空歎嵗華速已見微綠生髙林<lb/>
　　夜坐<lb/>
衰翁不出門嵗月過電雹窓明地爐煖袖手坐寂寞可<lb/>
憐瓶中梅爛漫㡬開落小園亦數樹曾未破一萼三更<lb/>
北風急雨雪恐復作且當勤舉杯莫恨浮蟻濁<lb/>
<pb n="KR4d0267_WYG_031-21a"/>
　　新春<lb/>
老境三年病新元十日隂疎籬枯蔓綴壊壁綠苔侵憂<lb/>
國孤臣淚籌邊壯士心吾非兒女輩肯賦白頭吟<lb/>
　　得季長書追懐南鄭幕府慨然有作<lb/>
從戎昔在山南日彊半春光醉裏銷緑樹啼鸎窺帽影<lb/>
畫橋飛絮逐鞭梢花經小雨開差晩笙怯餘寒澀未調<lb/>
惆悵流年又如許羇魂欲仗楚詞招<lb/>
　　正月十一日夜夢與亡友譚徳稱相遇扵成都小<lb/>
<pb n="KR4d0267_WYG_031-21b"/>
　　　東門外既覺慨然有作<lb/>
當年與子別江干漸老心知後㑹難豈料今宵清夢裏<lb/>
東門交轡說春寒<lb/>
　　送陳吏部還朝<lb/>
邂逅稽山許攬鬚塵埃時得近冰壺不辭我老雞豚社<lb/>
且喜公歸櫻筍厨滿室琴書懐燕几一川風雨送行艫<lb/>
勉哉早了功名債要畫騎牛第二圗<hi>先賢良與劉凝之有廬山騎牛圗</hi>
　　觀棊<lb/>
<pb n="KR4d0267_WYG_031-22a"/>
一枰翻覆戰枯棊慶弔相尋喜復悲失馬翁言良可信<lb/>
牧豬奴戲未妨為白蛇斷處真成快黑幟空時又一奇<lb/>
斂付兩奩来對酒泠泠聴我誦新詩<lb/>
　　春行<lb/>
篛帽絲絲雨芒鞋策策泥栁斜風帶北花斂日平西社<lb/>
酒誇新壓春蕪喜徧犂深村無客過父子自扶擕<lb/>
　　雨霽春色粲然喜而有賦<lb/>
應接年光老漸慵猶能一飲百分空半霑蝶粉簾櫳雨<lb/>
<pb n="KR4d0267_WYG_031-22b"/>
逺送鸎聲巷陌風千縷麴塵楊栁緑萬枝猩血海棠紅<lb/>
從来造物甄陶手却在閒人詩句中<lb/>
　　幽思<lb/>
雲際茅茨一兩間春来幽事日相關臨窓静試下巖硯<lb/>
欹枕卧看靈壁山紅練帶飛俱意得錦熏籠煖尚香慳<lb/>
<hi>錦熏籠謂瑞香</hi>今朝社過添惆悵髙棟巢空燕未還<lb/>
　　贈持鉢道人<lb/>
青鐵作小冠白紵縫短褐右扶九節杖左執七綴鉢何<lb/>
<pb n="KR4d0267_WYG_031-23a"/>
嘗有定止到處可生活惟有烈士心白刄不能奪相逢<lb/>
一笑粲滯思得披豁揮袂去若飛跂望已天末<lb/>
　　栁<lb/>
楊栁春風綠萬條憑鞍一望已魂消當年鳯集城邊路<lb/>
曾愛纎纎拂畫橋<lb/>
　　又<lb/>
西園雨打杏花稀便面章臺事已非只恐無情堤上栁<lb/>
又將風絮送春歸<lb/>
<pb n="KR4d0267_WYG_031-23b"/>
　　山園雜詠<lb/>
祠祿留人未挂冠山園三畆著身寛百年竟向愁邊老<lb/>
萬事元輸静處看花徑糝紅供晩醉月天生暈作春寒<lb/>
汗青事業都忘盡時賴吾兒舉話端<lb/>
　　又<lb/>
殘春終日在林亭散髮披衣醉復醒科斗已成鼃閣閣<lb/>
櫻桃初結子青青魚遊滄海寜濡沫禽慕雕籠即翦翎<lb/>
薄晩東風吹小雨笑擕長鑱伴畦丁<lb/>
<pb n="KR4d0267_WYG_031-24a"/>
　　又<lb/>
桃花爛漫杏花稀春色撩人不忍違俗客年来真掃迹<lb/>
清尊日莫獨忘歸魚行池面紅雲散鵲起枝頭絳雪飛<lb/>
莫道顛狂無訴處卧看香篆掩齋扉<lb/>
　　又<lb/>
已過社雨尚春寒小醉初醒怯倚欄栁帶花移宜土潤<lb/>
鶴和雛養要籠寛孤翁白首投村社諸彥青雲接羽翰<lb/>
誰信幽居多樂事晚窓兒女話團圞<lb/>
<pb n="KR4d0267_WYG_031-24b"/>
　　又<lb/>
春光何止二分空寒食都無數日中密葉成隂花寂寂<lb/>
舊巢添土燕怱怱紙鳶收線愁風惡秧馬掀泥喜雨濛<lb/>
堪歎今年衰更甚蒼顔縱醉不成紅<lb/>
　<lb/>
　<lb/>
　<lb/>
　劎南詩稾巻三十一<lb/>
</p>
<p>
</p>
  </div>
</body>
</text>
</TEI>
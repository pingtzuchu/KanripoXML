<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻六十六</head> <lb/>
    <p>
<pb n="KR4d0267_WYG_066-1a"/>
欽定四庫全書<lb/>
　劒南詩稾巻六十六<lb/>
　　　　　　　　　　　　宋　陸游　撰<lb/>
　　園中作<lb/>
疎籬圍中庭野水赴方塘春雨路易乾徐步蹋夕陽豔<lb/>
豔紅杏梢忽已占年光我老來日短乃復不自量接花<lb/>
待其成鄰里共笑狂萬事孰能料社櫟老不僵磊磊盤<lb/>
中果安知不獲嘗作詩遣閒愁一笑無留觴<lb/>
<pb n="KR4d0267_WYG_066-1b"/>
　　寄題求志堂<lb/>
古人不輕出出則堯舜其君民古人不輕隱隱則坐使<lb/>
風俗淳孰知後世乃不然唐虞日逺如飛煙異端欲出<lb/>
六籍上裔夷直居中夏先窮居求志達行道儻不塞責<lb/>
真負天士固不可苟富貴顧亦豈可徒貧賤如其一念<lb/>
有媿心寧不終身戴慙面老夫少年鐵鑄硯欲窺聖門<lb/>
終未見祝君勿恃來日長八九十年如掣電<lb/>
　　贈過門道人<lb/>
<pb n="KR4d0267_WYG_066-2a"/>
賣藥人間兩屨輕飄然雲水不論程曉經浦口亂流渡<lb/>
夜宿山家乗月行<lb/>
　　春晚<lb/>
門巷蕭條老病侵春晴方快又春隂啄吞自笑如孤鶴<lb/>
導引何妨効五禽雨洗杏花紅欲盡日烘楊柳綠初深<lb/>
雛鶯寧有平生舊也傍茆檐送好音<lb/>
　　又<lb/>
村巷泥深晝掩門倚闌搔首一消魂花經風雨人方惜<lb/>
<pb n="KR4d0267_WYG_066-2b"/>
士在江湖道更尊擘浪忽看魚對躍入雲時見鶴孤鶱<lb/>
向來莘渭今安在歎息誰能起九原<lb/>
　　梨花<lb/>
開向春殘不恨遲綠楊窣地最相宜征西幕府煎茶地<lb/>
一幅邊鸞畫折枝<hi>宣司靜鎮堂屏上有邊鸞梨花</hi>
　　又<lb/>
粉淡香清自一家未容桃李占年華常思南鄭清明路<lb/>
醉袖迎風雪一杈<lb/>
<pb n="KR4d0267_WYG_066-3a"/>
　　又<lb/>
嘉陵江色嫩如籃鳯集山光照馬衘楊柳梨花迎客處<lb/>
至今時夢到城南<lb/>
　　農桑<lb/>
農事初興未苦忙且支漏屋補頹牆山歌高下皆成調<lb/>
野水縱横自入塘<lb/>
　　又<lb/>
水長人家浸稻秧蠶生女手摘桑黄差科未起身無事<lb/>
<pb n="KR4d0267_WYG_066-3b"/>
鄰曲相過日正長<lb/>
　　又<lb/>
采桑蠶婦念蠶飢陌上怱怱負籠歸却羨鄰家下湖早<lb/>
畫船青繖去如飛<lb/>
　　又<lb/>
蠶如黒螘稻青鍼夫婦畊桑各苦心但得老親供養足<lb/>
不羞布袂與蒿簪<lb/>
　　自嘲<lb/>
<pb n="KR4d0267_WYG_066-4a"/>
野叟身常雜傭保苐圃荒庭自鋤掃小兒畊養堇堇<lb/>
足大兒游宦垂垂老朝餐未破百瓮韲晚餉猶存兩<lb/>
囷棗舂粳但備翁作糜儲帛纔堪孫裂褓賢愚元自<lb/>
一王尊癡鈍寧論萬馮道可憐對客猶自矜談道能<lb/>
令君絶倒<lb/>
　　春晚<lb/>
寂寞又過桃李時東園微雨草離離破囷食外有餘粟<lb/>
殘髪白中生黒絲小疾已能忘藥石餘年寧復問蓍龜<lb/>
<pb n="KR4d0267_WYG_066-4b"/>
飾巾待盡從來事閉户燒香更不疑<lb/>
　　又<lb/>
正見山陂草木芽狂風忽埽萬枝花病懐久已忘春事<lb/>
老眼猶能惜物華枕上有詩頻自改尊中無酒不妨賖<lb/>
昔人漫道傷幽獨野鶴分巢即是家<lb/>
　　閉户<lb/>
乞身林下養衰殘閉户寧容外物干正使有為終淡泊<lb/>
未能無疾已輕安寸隂息念如年永丈室端居抵海寛<lb/>
<pb n="KR4d0267_WYG_066-5a"/>
老子爾來深達此却嫌兒女話團欒<lb/>
　　晨起<lb/>
初聽高枝鵯鵊鳴旋聞深井轆轤聲煙籠小閤猶疑雨<lb/>
日射東窗頓作晴古洗注湯供頮濯春畦摘菜助炰烹<lb/>
老人頹惰雖堪笑終勝胷中懐不平<lb/>
　　出遊<lb/>
九日隂薶一日晴此行處處是丹青斷雲零落江郊路<lb/>
壽木輪囷古驛亭饁婦微行望畊壠漁歌相和起煙汀<lb/>
<pb n="KR4d0267_WYG_066-5b"/>
拔山意氣今何在猶有遺祠可乞靈<hi>路過項羽廟</hi>
　　又<lb/>
近過父老逺尋僧病起經行力漸増織室蹋機鳴軋軋<lb/>
稻陂瀦水築登登淺深村落時分徑高下川原自作層<lb/>
薄暮到家還熟睡隔林鐘鼓報晨興<lb/>
　　又<lb/>
吳地清明未減寒梨花初動杏花殘平沙漫漫人爭渡<lb/>
微雨蕭蕭客跨鞍野寺吹螺作春㑹山郵糴米具朝餐<lb/>
<pb n="KR4d0267_WYG_066-6a"/>
已開九帙吾何覬時説金丹强自寛<lb/>
　　又<lb/>
東阡南陌適逢晴小蹇輕裝短作程白水滿陂秧馬躍<lb/>
綠隂遶舍緯車鳴過村小婦憑牆看入寺高人攬裓迎<lb/>
剰倩東風吹柳絮放翁詩到此時成<lb/>
　　曳杖<lb/>
曳杖寄彷徉徐行轉曲廊病知貪酒害老悔愛花狂庭<lb/>
樹雲収影簾旌雨浥香悠然有佳處物我兩相忘<lb/>
<pb n="KR4d0267_WYG_066-6b"/>
　　自詠<lb/>
曽著杞菊賦自名桑苧翁常開羅雀網不下釣魚筒租<lb/>
税先期畢陂塘與衆同士章八十字世世寫屏風<hi>予寫孝經</hi>
<hi>士章八十四字為屏風</hi>
　　雜興<lb/>
謀生在衣食不仕當作農識字讀農書豈不賢雕蟲婦<lb/>
當娶農家養蠶事炊舂晨耕候春扈夜織驚秋蛩畦蔬<lb/>
勝肉羮社酒如粥醲毋為慕朝幘諂笑求見容<lb/>
<pb n="KR4d0267_WYG_066-7a"/>
　　又<lb/>
家世本臞儒自奉至儉薄肉食固難期間亦闕鹽酪賔<lb/>
朋飯芋豆時節羮藜藿偶然設雞豚變色相與作家居<lb/>
常守此自計豈不樂蔬園畏蹴蹋切勿思大嚼<lb/>
　　又<lb/>
家本徙壽春遭亂建炎初南來避狂㓂乃復遇强胡于<lb/>
時髧兩髦幾不保頭顱亂定不敢歸三載東陽居人事<lb/>
固難料今乃八十餘努力未死間讀我先人書<lb/>
<pb n="KR4d0267_WYG_066-7b"/>
　　又<lb/>
讀詩讀七月治書治無逸王業與農功事異理則一此<lb/>
外復何為齊民有遺術一飽不啻足切勿為利訹大屋<lb/>
起道傍百鬼闞其室曷不觀陸翁食菜開九帙<lb/>
　　又<lb/>
三吳氣候異開歲固多雨今年已暮春霽日僅可數寒<lb/>
氣薄腠理沈痛結心膂遣奴買藥物日夜事炮煮端居<lb/>
情懐惡欲出泥淖阻安得平生歡駕言問良苦<lb/>
<pb n="KR4d0267_WYG_066-8a"/>
　　雜感<lb/>
病臥踐衰境躬耕歸故園怒蛙號廢沼妖鵩嘯荒村里<lb/>
巷魚飱薄坊場黍酒渾相逢欲話舊意極轉忘言<lb/>
　　又<lb/>
道進身垂老方靈病已侵知難逃死籍猶得遂歸心星<lb/>
斗開孤劒塵埃拂素琴妄庸常衮衮誰與論幽深<lb/>
　　又<lb/>
雨霽花無㡬愁多酒不支凄涼數聲笛零亂一枰棊蹈<lb/>
<pb n="KR4d0267_WYG_066-8b"/>
海言猶在移山志未衰何人知壯士擊筑有餘悲<lb/>
　　又<lb/>
草徑纔容步茅廬僅庇牀原貧道尊顯囘夭死芬芳弦<lb/>
誦喧清曉鉏耰滿夕陽此風能不墜韋布亦何傷<lb/>
　　又<lb/>
早仕讒銷骨遲歸悔噬臍短衣猶掩脛窮巷固多泥婢<lb/>
喜蠶三幼<hi>鄉中謂蠶眠為幼</hi>奴貪雨一犂衡茅明我眼刮膜謝<lb/>
金篦<lb/>
<pb n="KR4d0267_WYG_066-9a"/>
　　又<lb/>
春晚晴還雨村深醉復醒溪添半篙綠山可一牕青藥<lb/>
品隨長鑱花名記小屏閒身幸無事吟嘯送餘齡<lb/>
　　兩麞<lb/>
吾園畜兩麞善驚未易馴及今纔幾時弭耳常依人飢<lb/>
食園中草渴飲溝澗濱時時輟餘糧亦未耗吾囷吏或<lb/>
無佳政盜賊起齊民孰能撫以德坐還三代淳<lb/>
　　書感<lb/>
<pb n="KR4d0267_WYG_066-9b"/>
疋馬曾為塞上遊東歸幾見剡川秋故城廢市古今歎<lb/>
斷角殘鍾朝暮愁尺寸無功真碌碌耄期未死轉悠悠<lb/>
阿奴尚喜強人意三日於菟氣食牛<hi>開孫以二月二十日拏晬盤</hi>
　　書意<lb/>
萬事馬牛風蕭然破屋中忍貧増力量耐辱見神通道<lb/>
進天魔㪚心安客疾空微言施魚鳥一一脱池籠<lb/>
　　讀唐書<lb/>
力行可使金如土篤好能徠馬若龍斗米三錢本常事<lb/>
<pb n="KR4d0267_WYG_066-10a"/>
風雲千載自難逢<lb/>
　　雜題<lb/>
貧中得味如餐蔗語下明心似到鄉對客欲談渾忘却<lb/>
笑呼童子替燒香<lb/>
　　又<lb/>
半飽半飢窮境界知晴知雨病形骸軒昻似鶴那求料<lb/>
枯槁如僧不赴齋<lb/>
　　又<lb/>
<pb n="KR4d0267_WYG_066-10b"/>
傳家只要存書種學道當知養聖胎寧使終身遷比景<lb/>
莫令一物汙靈臺<lb/>
　　又<lb/>
大兒都門久栖栖小兒調官今復西鄰家父子我所羨<lb/>
泥水沒膝扶畊犂<lb/>
　　栽牡丹<lb/>
攜鋤庭下斸蒼苔墨紫鞓紅手自栽老子龍鍾逾八十<lb/>
死前猶見幾囘開<lb/>
<pb n="KR4d0267_WYG_066-11a"/>
　　夜聞姑惡<lb/>
學道當於萬事輕可憐力淺未忘情孤愁忽起不可耐<lb/>
風雨溪頭姑惡聲<lb/>
　　哭開孫<lb/>
學步漸扶牀乘車已駕羊虚稱砌臺使不遇玉函方杳<lb/>
杳天難問茫茫夜正長寂寥誰伴汝蕭寺閉空房<lb/>
　　晚春東園作<lb/>
雨餘木葉綠成隂一日身閒直萬金習氣自嫌除未盡<lb/>
<pb n="KR4d0267_WYG_066-11b"/>
鳥啼花落尚闗心<lb/>
　　又<lb/>
女郎花開春事闌王孫草長思婦歎蜂釀蜜脾猶未熟<lb/>
雨催梅頰已微丹<lb/>
　　禽聲<lb/>
布榖布榖天未明架犂架犂人起畊宦途不似農家樂<lb/>
東作西成過此生<lb/>
　　秦皇酒瓮下垂釣偶賦<lb/>
<pb n="KR4d0267_WYG_066-12a"/>
酒瓮山邊古釣磯沙鷗與我共斜暉目前雖有小得喪<lb/>
天下豈無公是非滄海横流何日定古人復起欲誰歸<lb/>
道邊醉倒君奚憾豈失風塵一布衣<lb/>
　　出遊歸鞍上口占<lb/>
渺渺煙波飛槳去迢迢桑野策驢還寄懐楚水吳山外<lb/>
得意唐詩晉帖間毎惜好春如我老誰能長日伴人閒<lb/>
世間自是無無得勛業元非造物慳<lb/>
　　閒詠<lb/>
<pb n="KR4d0267_WYG_066-12b"/>
本志常思退前緣剰得閒聽猨來剡縣采藥上稽山超<lb/>
絶風塵表瑩然氷雪顔向來香火地五綴羽衣班<lb/>
　　雨<lb/>
曉望横斜映水亭暮看飄灑濕簾旌不嫌平野蒼茫色<lb/>
實厭空堦㸃滴聲上策莫如常熟睡少安毋躁㑹當晴<lb/>
且將穡事傳童稚未挿秧時正好畊<lb/>
　　立夏<lb/>
赤幟挿城扉東君整駕歸泥新巢燕閙花盡蜜蜂稀槐<lb/>
<pb n="KR4d0267_WYG_066-13a"/>
柳隂初密簾櫳暑尚微日斜湯沐罷熟練試單衣<lb/>
　　孤寂<lb/>
晚境諸兒少在傍書堂孤寂似僧房家居不減旅懐惡<lb/>
夏夜尚如寒漏長數筯筍虀甘淡薄半盂麥飯喜豐穰<lb/>
愚儒幸自元無事日課朱黄自作忙<lb/>
　　明日觀孤寂詩不覺大笑作長句自解<lb/>
獨處將如長夜何直將寂寞養天和愛身不惰如懐璧<lb/>
守氣無虧似塞河塵篋空存獲麟筆煙陂嬾和飯牛歌<lb/>
<pb n="KR4d0267_WYG_066-13b"/>
年來勛業君知否纛下新降百萬魔<lb/>
　　初夏出遊<lb/>
早緣疎拙遂歸畊晚為沈緜得養生藥鑱釣竿縁已熟<lb/>
海村山市眼偏明安西萬里人何在廣武千年恨未平<lb/>
但使蓮峰歸路穩亦無閒手揖公卿<lb/>
　　又<lb/>
平生與世曠周旋惟有清遊意獨便小竈炊菰山市口<lb/>
束芻秣蹇海雲邊春融恨欠舒長日秋爽已悲搖落天<lb/>
<pb n="KR4d0267_WYG_066-14a"/>
首夏清和真妙語為君誦此一欣然<lb/>
　　又<lb/>
泥黦㯶鞵雨塾巾閒遊又送一年春長歌聊對聖賢酒<lb/>
羸病極知朝暮人廢堞荒郊閒弔古朱櫻青杏正嘗新<lb/>
桃源自愛山川美未必當時是避秦<lb/>
　　自詠<lb/>
龜屋裁小冠鹿皮製短裘陸駕少游車水泛淵明舟山<lb/>
澤與城市有路即可遊或時一飯去間亦旬日留方見<lb/>
<pb n="KR4d0267_WYG_066-14b"/>
草木萌忽已天地秋淘丹雲澗冷采藥乳穴幽逢人亦<lb/>
欣然有問乃不詶摩挲金銅人千載寄悠悠<lb/>
　　五更聞雨思季長<lb/>
幽叢鳴姑惡高樹號杜宇驚囘千里夢聽此五更雨展<lb/>
轉窗未明更覺心獨苦天涯懐故人安得挿兩羽<lb/>
　　醉中作<lb/>
小市鐘聲斷高樓月色新醉眠當大路狂舞屬行人有<lb/>
客要元亮無妻諌伯倫山花信手挿不復惜烏巾<lb/>
<pb n="KR4d0267_WYG_066-15a"/>
　　溪園<lb/>
跌宕欲忘形溪園半醉醒靜看猿哺果閒愛鶴梳翎矮<lb/>
榻水紋簟虚齋山字屏更須新月夜風露對青冥<lb/>
　　初夏閒居<lb/>
雲液初篘小瓮香風漪乍展北牕凉巢乾燕乳蟲供哺<lb/>
花過蜂閒蜜滿房閉户不知春已去鈔書但覺日方長<lb/>
所嗟詩思年來減虚負奚奴古錦囊<lb/>
　　又<lb/>
<pb n="KR4d0267_WYG_066-15b"/>
川雲漠漠雨冥冥濁酒閒傾不滿瓶蠶簇尚寒憂繭薄<lb/>
稻陂初滿喜秧青王師䕶塞方屯甲親詔憂民已放丁<lb/>
病起自憐猶健在不須求應少微星<lb/>
　　又<lb/>
松棚黯黯接虚堂埽地燒香旋置牀密葉留花供淺酌<lb/>
斷雲障日作微凉高城薄暮聞吹角小市豐年有戲場<lb/>
白首史官閒盡歲祗將搜句荅流光<lb/>
　　又<lb/>
<pb n="KR4d0267_WYG_066-16a"/>
城上朱旗夏令初溪頭綠水蘸菰蒲花貪結子無遺蕚<lb/>
燕接飛蟲正哺雛簫鼓賽蠶人盡醉陂塘移稻客相呼<lb/>
<hi>鄉中謂傭畊者為客</hi>長安青葢金羈馬也有農家此樂無<lb/>
　　又<lb/>
啜茗清風兩腋生西齋雅具愜幽情熏衣過後篝爐冷<lb/>
展巻終時嬾架横巢燕何曽擇貧富鳴鳩元不為隂晴<lb/>
但能與物俱無著小草新詩取次成<lb/>
　　又<lb/>
<pb n="KR4d0267_WYG_066-16b"/>
野水楓林久寄家慣將枯淡作生涯小樓有月聽吹笛<lb/>
深院無風看磑茶靜岸葛巾穿薈蔚閑拖笻杖入谽谺<lb/>
平居毎與兒孫説切勿人前一語誇<lb/>
　　又<lb/>
水邊茅屋兩三間野叟幽人日往還兩巻硬黄書老子<lb/>
數峯破墨畫廬山功名㑹上元須福生死津頭正要頑<lb/>
試説龜堂得力處向來何啻半生閒<lb/>
　　又<lb/>
<pb n="KR4d0267_WYG_066-17a"/>
煮酒青梅次第嘗啼鶯乳燕占年光蠶收户户繅絲白<lb/>
麥熟村村搗麨香民有袴襦知歲樂亭無桴鼓喜時康<lb/>
未嘗一事横胸次但曲吾肱夢自長<lb/>
　　子坦今秋鹽官市征當滿作絶句寄之<lb/>
八十老翁頭似雪柯橋送汝淚頻揮殘年豈料猶強健<lb/>
却向柯橋接汝歸<lb/>
　　子遹調官得永平錢監待次甚逺寄詩寛其意葢<lb/>
　　　將與之偕行也<lb/>
<pb n="KR4d0267_WYG_066-17b"/>
黄紙起家陞仕籍青衫遡闕拜恩光署衘汝勿憎銅臭<lb/>
就養吾方喜飯香世事極知多倚伏人生正要小回翔<lb/>
但令父子常相守歛版扶犂味總長<lb/>
　　送韓立道守池州<lb/>
千里江山控上流省郎懐綬去為州才華故在諸公右<lb/>
談笑遙分聖主憂月墮麗譙喧鼓角雨餘綠野徧鋤耰<lb/>
萬家歌舞春風裏秋浦如今不似秋<lb/>
　　野興<lb/>
<pb n="KR4d0267_WYG_066-18a"/>
寓館無常地輕裝不宿謀迷途問畊叟過渡上漁舟野<lb/>
飯香炊玉村醪滑瀉油還家亦無事隨處送悠悠<lb/>
　　又<lb/>
小雨迎藜杖微風入葛巾寧甘結襪系不作拜車塵施<lb/>
藥鄉鄰喜忘機鳥雀馴家山又初夏好在不貲身<lb/>
　　又<lb/>
山豁逢孤寺林窮渡小溝松聲亂僧梵雨㸃雜魚遊皁<lb/>
纛三軍帥金章萬户侯人生各有願未肯换扁舟<lb/>
<pb n="KR4d0267_WYG_066-18b"/>
　　又<lb/>
去去歴山村行行並廟垣湍流鱠魚小仄徑鮓花繁白<lb/>
鷺飛如導青蘿險可捫歸途不寂寞迎笑有諸孫<lb/>
　　東齋雜書<lb/>
吾廬雖甚陋窗扉亦疎明開巻冬日暖曲肱暑風清昨<lb/>
日一鳥鳴今日一木榮欣然與之接悲慨何由生<lb/>
　　又<lb/>
吾貧無時醒日月忽遄邁空林春采葚荒壠秋種稗孤<lb/>
<pb n="KR4d0267_WYG_066-19a"/>
學有自來餓死奚足怪著書充棟宇一字不肯賣<lb/>
　　又<lb/>
負負無可言上上不須説天壤大如許我獨身孑孑苟<lb/>
合不可為萬事聽瓦裂年登麥飯足得酒且勤歠<lb/>
　　又<lb/>
有客可劇談有酒可盡醉老夫老更窮終日惟坐睡既<lb/>
無客欵門酒亦未易致頹然北牕下兀兀有餘味<lb/>
　　又<lb/>
<pb n="KR4d0267_WYG_066-19b"/>
下帷聽雨聲開户延月色霏霏半篆香湛湛一池墨徐<lb/>
行舒血脈危坐學踵息吾聞諸先賢養生莫如嗇<lb/>
　　又<lb/>
門低不通車室隘劣容膝掩脛無全衣作字用拙筆親<lb/>
朋孰可望門内自相恤一笑語吾兒汝馭未須叱<lb/>
　　又<lb/>
區芋常願雨秧菜常願晴吾兒行渡江晨起愁風生人<lb/>
生各徇私夫豈造物情孰能均此意萬里皆春畊<lb/>
<pb n="KR4d0267_WYG_066-20a"/>
　　又<lb/>
吾居魚鱉鄉戒食兼鮮薧雞鶩以御客乃者亦一埽區<lb/>
區仁愛心殆可質蒼昊物情豈逺哉我亦吝肝腦<lb/>
　　又<lb/>
蓺花恨不茂薙草欲其盡心常墮貪愛否則近殘忍蝶<lb/>
網猶翩翾蚓斷更菌蠢君其等觀之何者非可閔<lb/>
　　又<lb/>
藥與疾相當何恙不能已良醫善用藥疾去藥亦止晨<lb/>
<pb n="KR4d0267_WYG_066-20b"/>
晡節飲食勞佚時臥起藉臼米長生耄期直易爾<lb/>
　　又<lb/>
養生有妙理省事與寡言于此能力守衆説皆其藩擾<lb/>
擾斲汝本譊譊傷汝魂要當俱置之息深踵自温<lb/>
　　又<lb/>
學者學聖人斯須不容苟百年樂簞瓢千載仰山斗家<lb/>
庭盛弦誦父子相師友但令書種存勿媿畊壠畝<lb/>
　　梅市<lb/>
<pb n="KR4d0267_WYG_066-21a"/>
沙際人家半掩扉借炊小住不相違水生溪面大魚躍<lb/>
風定草頭雙蝶飛竹院遊僧聞鼔集煙畦老圃荷鋤歸<lb/>
浩然物外真堪樂回首浮生萬事非<lb/>
　　初夏幽居<lb/>
日長巷陌曬絲香雨霽郊原割麥忙小擔過門嘗冷粉<lb/>
微風解籜看新篁傍籬鄰婦収魚笱叩户村醫送藥方<lb/>
欲到湖邊還嬾動悠然扶杖立斜陽<lb/>
　　又<lb/>
<pb n="KR4d0267_WYG_066-21b"/>
虚堂一幅接䍦巾竹樹森疎夏令新瓶竭重招麴道士<lb/>
牀空新聘竹夫人寒龜不食猶能壽敝帚何施亦自珍<lb/>
枕簟北牕寧有厭小山終日對嶙峋<lb/>
　　又<lb/>
野草幽花無歇時一窗終日對東籬病猶獨醉雖堪笑<lb/>
老未全衰亦自奇古紙硬黄臨晉帖矮牋勻碧錄唐詩<lb/>
箇中疑是忘憂處問著山翁却不知<lb/>
　　又<lb/>
<pb n="KR4d0267_WYG_066-22a"/>
東園梅熟杏初丹老子披襟毎不冠古硯坡陁麝煤綠<lb/>
小山蔥蒨石盆寒移牀剰欲眠松塢鼓枻還思泊蓼灘<lb/>
未用絲毫辨差等黄塵終勝客長安<lb/>
　　泛舟至近村茅徐兩舍勞以尊酒<lb/>
小舸悠揚亦樂哉迢迢故取北村囘山從樹外參差出<lb/>
水自城隂曲折來樂歲共忘東作苦殘租不待急符催<lb/>
舊鄰父老暌離久喚取開顔把一盃<lb/>
　　再次前韻<lb/>
<pb n="KR4d0267_WYG_066-22b"/>
少壯即今安在哉輕舟訪舊莫輕回兒童擁岸迎舟入<lb/>
婦女窺籬喜客來多難只成雙鬢改流年更著暮笳催<lb/>
放懐魚鳥平生事少住茅檐盡此盃<lb/>
　　題陳伯子主簿所藏秦少游像<lb/>
晚生常恨不從公忽拜英姿繪畫中妄欲步趨端有意<lb/>
我名公字正相同<lb/>
　　入梅<hi>并序</hi>
　　　吳俗以芒種後得壬日為入梅今年正以此日<lb/>
<pb n="KR4d0267_WYG_066-23a"/>
　　　重雲蔽天比夜乃雨父老以為有年之候賦詩<lb/>
　　　以識之<lb/>
今年入梅日雲脚垂到地芬香小麥麨展轉北窗睡甲<lb/>
夜聞雨聲起拜造物賜三登于此卜一飽可坐致語兒<lb/>
高爾囷戒婦豐爾饋擊壤歌太平門無督租吏<lb/>
　<lb/>
　<lb/>
　<lb/>
<pb n="KR4d0267_WYG_066-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劒南詩稾巻六十六<lb/>
</p>
<p>
</p>
  </div>
</body>
</text>
</TEI>
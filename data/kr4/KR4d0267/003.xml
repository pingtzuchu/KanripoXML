<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三</head> <lb/>
    <p>
<pb n="KR4d0267_WYG_003-1a"/>
欽定四庫全書<lb/>
　劎南詩稾巻三<lb/>
　　　　　　　　　　　　　宋　陸游　撰<lb/>
　　飯三折舗舗在亂山中<lb/>
平生愛山每自歎舉世但覺山可玩皇天憐之足其願<lb/>
著在荒山更何怨南窮閩粤西蜀漢馬蹏幾歴天下半<lb/>
山横水掩路欲斷崔嵬可陟流可亂春風桃李方漫漫<lb/>
飛棧凌空又竒觀但令身健能強飯萬里只作遊山看<lb/>
<pb n="KR4d0267_WYG_003-1b"/>
　　小市<lb/>
小市門前沙作堤杏花雖落不霑泥客心尚壯身先老<lb/>
江水方東我獨西蹔憩軒窗仍汛掃逺遊書劎亦提攜<lb/>
子規應笑飄零慣故傍茆簷盡意啼<lb/>
　　酒無獨飲理<lb/>
酒無獨飲理常恨欠佳客忽得我輩人豈計晨與夕少<lb/>
年事虚名歲月駒過隙自從老大來一日亦可惜糟丘<lb/>
未易辦小計且千石頺然置萬事天地爲幕帟人生如<lb/>
<pb n="KR4d0267_WYG_003-2a"/>
刀礪磨盡要有日不須荷鍤隨況問幾兩屐<lb/>
　　畏虎<lb/>
<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>路<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>如苔澀路澀若梯更堪都梁下一雪三日泥泥<lb/>
深尚云可委身餓虎蹊心寒道上跡魄碎茆葉低常恐<lb/>
不自免一死均豬雞老馬亦甚畏愶愶不敢嘶吾聞虎<lb/>
雖暴未嘗窺汝棲孤行莫不止取旤非排擠彼讒實有<lb/>
心平地生溝谿哀哉馬新息薏苡成珠犀<lb/>
　　戲題<lb/>
<pb n="KR4d0267_WYG_003-2b"/>
走馬平欺刺繡坡放船横截亂絲渦從來倚箇心平穩<lb/>
遇險方知得力多<lb/>
　　蟠龍瀑布<lb/>
逺望紛珠纓近觀轉雷霆人言水出竒意使行人驚人<lb/>
驚我何得定非水之情水亦有何情因物以賦形處高<lb/>
勢趨下豈樂與石爭退之亦隘人強言不平鳴古來賢<lb/>
達士初亦願躬耕意氣或感激邂逅成功名<lb/>
　　題梁山軍瑞豐亭<lb/>
<pb n="KR4d0267_WYG_003-3a"/>
我行都梁窘風雪史君喜事能留客瑞豐亭上一尊酒<lb/>
𣺌𣺌郊原水初白峽中地褊常苦貧政令愈簡民愈淳<lb/>
本來無事只畏擾擾者才吏非庸人都梁之民獨無苦<lb/>
須晴得晴雨得雨史君心愛稼如雲時上斯亭按歌舞<lb/>
歌闌舞罷史君醉父老羅拜豐年賜聖朝尚實抑虚文<lb/>
縱産芝房非上瑞<lb/>
　　馬上<lb/>
殘年流轉似萍根馬上傷春易斷魂烘煗花無經日蕋<lb/>
<pb n="KR4d0267_WYG_003-3b"/>
漲深水過去年痕迷行每問樵夫路投㝛時敲竹寺門<lb/>
不信太平元有象牛羊㸃㸃散煙村<lb/>
　　鄰山縣道上作<lb/>
㣲雨晴時出驛門亂鸎啼處過江村挽花醉袖霑餘馥<lb/>
迎日征鞍借小温客路一身眞吊影故園萬里欲招魂<lb/>
鬢毛無色心猶壯藉草悲歌對酒尊<lb/>
　　鄰水延福寺早行<lb/>
化蝶方酣枕聞雞又著鞭亂山徐吐日積水逺生煙淹<lb/>
<pb n="KR4d0267_WYG_003-4a"/>
泊眞衰矣登臨獨惘然桃花應笑客無酒到愁邊<hi>酒偶盡市</hi>
<hi>酤不可飲</hi>
　　岳池農家<lb/>
春深農家耕未足原頭叱叱兩黄犢泥融無塊水初渾<lb/>
雨細有痕秧正緑緑秧分時風日美時平未有差科起<lb/>
買花西舎喜成婚持酒東鄰賀生子誰言農家不入時<lb/>
小姑畫得城中眉一雙素手無人識空村相喚看繅絲<lb/>
農家農家樂復樂不比市朝爭奪惡宦遊所得眞幾何<lb/>
<pb n="KR4d0267_WYG_003-4b"/>
我已三年廢東作<lb/>
　　過廣安吊張才叔諫議<lb/>
春風疋馬過孤城欲吊先賢涕已傾許國肺肝知激烈<lb/>
照人眉宇尚崢嶸中原成敗寜非數後世忠邪自有評<lb/>
歎息知人眞未易流芳遺臭盡書生<lb/>
　　果州驛<lb/>
驛前官路堠纍纍歎息何時送我歸池館鸎花春漸老<lb/>
窗扉燈火夜相依孤鸞怯舞愁窺鏡老馬貪行強受鞿<lb/>
<pb n="KR4d0267_WYG_003-5a"/>
到處風塵常撲面豈惟京洛化人衣<lb/>
　　留樊亭三日王覺民檢詳日攜酒來飲海棠下比<lb/>
　　　去花亦衰矣<lb/>
留落猶能領物華名園又作醉生涯何妨海内功名士<lb/>
共賞人間富貴花<lb/>
　　又<lb/>
石衛尉家錦歩障移在樊家園館中醉到花殘呼馬去<lb/>
聊將俠氣壓春風<lb/>
<pb n="KR4d0267_WYG_003-5b"/>
　　柳林酒家小樓<lb/>
桃花如燒酒如油緩轡郊原當出遊微倦放教成午夢<lb/>
㝛酲留得伴春愁逺途始悟乾坤大晩節偏驚歲月遒<lb/>
記取晴明果州路半天高柳小青樓<lb/>
　　南池<hi>杜詩所謂安知有蒼池萬頃浸坤軸者今已盡廢</hi>
二月鸎花滿閬中城南搔首立衰翁數莖白髪愁無那<lb/>
萬頃蒼池事已空陂復豈惟民食足渠成終助霸圖雄<lb/>
眼前碌碌誰知此漫走樷祠乞歲豐<hi>池上有漢高帝廟</hi>
<pb n="KR4d0267_WYG_003-6a"/>
　　唐長慶中南池新亭碑在漢高帝廟側亭已失所<lb/>
　　　在矣<lb/>
池廢新亭亦已無遺碑半滅臥春蕪文章綺靡雖非古<lb/>
今代詞人不辦渠<lb/>
　　聞杜鵑戲作絶句<lb/>
半世羇遊厭路岐憑鞍日日數歸期勞君樹杪丁寜語<lb/>
似勸飢人食肉糜<lb/>
　　鼓樓舗醉歌<lb/>
<pb n="KR4d0267_WYG_003-6b"/>
書生迫飢寒一飽輕三巴三巴未云已北首趨褎斜囱<lb/>
囱出門去裘馬不復華短㡌障赤日烈風吹黄沙俶裝<lb/>
先晨雞投鞭後昏鴉壯哉利閬間崖谷何谽谺地荒多<lb/>
牧卒往往聞蘆笳我行春未動原野今無花稚子入旅<lb/>
夢挽鬚勸還家起坐不能寐愁腸如轉車四方丈夫事<lb/>
行矣勿咨嗟<lb/>
　　登慧照寺小閣<lb/>
少年富貴已悠悠老大功名定有不歲月消磨閲亭傳<lb/>
<pb n="KR4d0267_WYG_003-7a"/>
山川遼邈弊衣裘殺身有地初非惜報國無時未免愁<lb/>
局促每思舒望眼雖非吾土強登樓<lb/>
　　春雨<lb/>
江頭一夜雨曉路無新花我今為陳人感此重歎嗟羲<lb/>
和挾兩曜疾走不可遮古今俛仰間那暇惜物華<lb/>
　　風雨中過龍洞閣<lb/>
飄然醉袖怒人扶箇裏何曾有畏塗巻地黑風吹慘澹<lb/>
半天朱閣挿虚無闌邊歸鶴如爭㨗雲表飛仙定可呼<lb/>
<pb n="KR4d0267_WYG_003-7b"/>
莫怪衰翁心膽壯此身元是一枯株<lb/>
　　驛舎海棠已過有感<lb/>
凄涼古驛官道傍朱門沈沈春日長暄妍光景老海棠<lb/>
顚風吹花滿空廊物生榮顇固其常惜哉無與持一觴<lb/>
遊蜂戲蝶空自忙豈知美人在西廂我雖已老猶能狂<lb/>
竚立為爾悲容光盛時不遇誠可傷零落逢知更斷腸<lb/>
　　籌筆驛<hi>有武侯祠堂</hi>
運籌陳迹故依然想見旌旗駐道邊一等人間管城子<lb/>
<pb n="KR4d0267_WYG_003-8a"/>
不堪譙叟作降牋<lb/>
　　嘉川舖遇小雨景物尤竒<lb/>
一春客路厭風埃小雨山行亦樂哉危棧巧依青嶂出<lb/>
飛花併下緑巖來面前雲氣翔孤鳯腳底江聲轉疾雷<lb/>
堪笑書生輕性命每逢險處更徘徊<lb/>
　　老君洞<hi>有石刻載唐明皇幸蜀見老君於此</hi>
丹鳯樓頭語未終﨑嶇蜀道復相逢太清宫闕俱煨燼<lb/>
豈亦南來避敵鋒<lb/>
<pb n="KR4d0267_WYG_003-8b"/>
　　大安病酒留半日王守復來招不往送酒解酲因<lb/>
　　　小飲江月館<lb/>
江驛春酲半日留更煩送酒為扶頭栁花漠漠嘉陵岸<lb/>
别是天涯一段愁<lb/>
　　金牛道中遇寒食<lb/>
乍换春衫一倍輕況逢寒食十分晴鸎穿驛樹惺愡語<lb/>
馬過溪橋蹀躞行畫柱綵繩喧笑樂豔粧麗服角鮮明<lb/>
誰知此日金牛道非復當時鐵馬聲<hi>紹興初敵大入至金牛而遯</hi>
<pb n="KR4d0267_WYG_003-9a"/>
　　曉發金牛<lb/>
客枕何時穏怱怱又束裝快晴生馬影新㬉坼花房沮<lb/>
水春流緑嶓山曉色蒼阿瞞狼狽地千古有遺傷<hi>自金牛以</hi>
<hi>西皆明皇幸蜀路</hi>
　　山南行<lb/>
我行山南已三日如繩大路東西出平川沃野望不盡<lb/>
麥隴青青桑鬱鬱地近函秦氣俗豪鞦韆蹴鞠分朋曹<lb/>
苜蓿連雲馬蹄健楊栁夾道車聲高古來歴歴興亡處<lb/>
<pb n="KR4d0267_WYG_003-9b"/>
舉目山川尚如故將軍壇上冷雲低丞相祠前春日暮<lb/>
國家四紀失中原師出江淮未易吞㑹看金鼓從天下<lb/>
却用闗中作本根<lb/>
　　南鄭馬上作<lb/>
南鄭春殘信馬行通都氣象尚崢嶸迷空遊絮憑陵去<lb/>
曵綫飛鳶跋扈鳴落日斷雲唐闕廢<hi>徳宗詔山南比兩京</hi>淡煙芳<lb/>
草漢壇平<hi>近郊有韓信拜大將壇</hi>猶嫌未豁胷中氣目斷南山天<lb/>
際横<hi>城中望見長安南山</hi>
<pb n="KR4d0267_WYG_003-10a"/>
　　和高子長叅議道中二絶<lb/>
梁州四月晩鸎啼共憶扁舟罨畫谿莫作世間兒女態<lb/>
明年萬里駐安西<lb/>
　　又<lb/>
豐年食少厭兒啼覓得㣲官落五谿大似無家老禪衲<lb/>
打包還度棧雲西<lb/>
　　次韻張季長題龍洞<lb/>
我昔謁紫皇翳鳯驂虬龍俯不見塵世浩浩萬里空謫<lb/>
<pb n="KR4d0267_WYG_003-10b"/>
墮尚逺遊忽到漢始封西望接蜀道北顧連秦中壯哉<lb/>
形勝區有此蜿蜒宫雷霆自鞺鞳環玦亦璁瓏石屋如<lb/>
建章萬户交相通來者各有得盡取知無從憑高三歎<lb/>
息自古幾英雄老我文字衰揮毫看諸公<lb/>
　　次韻子長題呉太尉雲山亭<lb/>
叅謀健筆落縱横太尉清罇賞快晴文雅風流雖可愛<lb/>
闗中遺敵要人平<lb/>
　　送劉戒之東歸<lb/>
<pb n="KR4d0267_WYG_003-11a"/>
去國三年恨未平東城況復送君行難憑魂夢尋言笑<lb/>
空向除書見姓名殘日半竿斜谷路西風萬里玉闗情<lb/>
蘭臺粉署朝回晩肻記麤官數寄聲<lb/>
　　周元吉蟠室詩<lb/>
天下有廣居非阿房建章賔餞日及月闔闢隂與陽山<lb/>
川坦然平何者為藩牆孔公暨瞿聃同坐此道塲哀哉<lb/>
世日隘肝膽分界疆蹙縮戰蝸角﨑嶇走羊腸周先早<lb/>
得道所證非復常小室古城隅宛如野僧房能容人天<lb/>
<pb n="KR4d0267_WYG_003-11b"/>
衆雜㳫來燒香三萬二千人各據獅子牀實際正如此<lb/>
切忌錯商量須彌芥子話今夕當舉揚<lb/>
　　送范西叔赴召<lb/>
天涯流落過重陽楓葉揺丹已著霜衰病強陪蓮幕客<lb/>
凄涼又送石渠郎杜陵雁下悲徂歲笠澤魚肥夢故鄉<lb/>
便恐從今長隔濶舊交新貴例相忘<lb/>
　　又<lb/>
欲駕征車勸小留南山南畔更逢秋數聲過雁催行色<lb/>
<pb n="KR4d0267_WYG_003-12a"/>
一醆昏燈話别愁自昔文章闗治道即今臺閣要名流<lb/>
白頭尚作書癡在䞉乞朱黄與挍讐<lb/>
　　寄鄧公夀<lb/>
高標瑶樹與瓊林靈府清寒出苦吟海内十年求識面<lb/>
江邊一見即論心紛紛俗子常成市亹亹㣲言孰賞音<lb/>
聞道南池梅最早要君攜手試同尋<lb/>
　　簡章徳茂<lb/>
殊方邂逅豈無緣世事多乖復悵然造物無情吾輩老<lb/>
<pb n="KR4d0267_WYG_003-12b"/>
古人不死此心傳冷雲黯黯朝横棧紅葉蕭蕭夜滿船<lb/>
箇裏約君同著句不應輸與㶚橋邊<lb/>
　　自三泉泛嘉陵至利州<lb/>
日日邅途處處詩書生活計絶堪悲江雲垂地灘風急<lb/>
一似前年上硤時<lb/>
　　木瓜舗短歌<lb/>
鼓樓坡前木瓜舖歲晩悲辛利州路當車礧礧石如屋<lb/>
百里夷途無十歩溪橋缺斷水齧沙崖腹崩頺風拔樹<lb/>
<pb n="KR4d0267_WYG_003-13a"/>
虎狼妥尾擇肉食狐狸竪毛啼日莫冢丘短草聲窸窣<lb/>
往往精靈與人遇我生胡為忽在此正坐一飢忘百慮<lb/>
五更出門寒裂面半夜燎衣泥滿袴妻孥八月離䕫州<lb/>
寄書未到今何處餘年有幾百憂集日夜朱顔不如故<lb/>
即今臺省盛諸賢細思寜是儒冠誤<lb/>
　　夜抵葭萌惠照寺寓榻小閣<lb/>
亭驛驅馳髀肉消故山歸夢愈迢迢夜行觸尉那能避<lb/>
旦過隨僧不待招雨後風雲猶慘澹霜前草木已蕭條<lb/>
<pb n="KR4d0267_WYG_003-13b"/>
衰遲事事非平日醉裏題詩亦復聊<lb/>
　　太息<hi>㝛青山舗作</hi>
太息重太息吾行無終極氷霜迫殘歲鳥獸號落日秋<lb/>
砧滿孤村枯葉擁破驛白頭鄉萬里墮此虎豹宅道邊<lb/>
新食人膏血染草棘平生鐵石心忘家思報國即今冒<lb/>
九死家國兩無益中原乆喪亂志士淚横臆切勿輕書<lb/>
生上馬能擊賊<lb/>
　　又<lb/>
<pb n="KR4d0267_WYG_003-14a"/>
凄凄復凄凄山路窮攀躋僕病臥草間馬困聲酸嘶脱<lb/>
兔截道犇窮狖上樹啼崩湍一何哀下落萬仞谿昏黑<lb/>
投孤戍洗我衣上泥下愚不可遷大惑終身迷仕宦十<lb/>
五年曾不飽糠粞客路少睡眠月白聞號雞欲行且復<lb/>
止虎來茆葉低<lb/>
　　閬中作<lb/>
殘年作客遍天涯下馬長亭便似家三疊凄涼渭城曲<lb/>
數枝閒澹閬中花襞牋授管相逢晩理鬢熏衣一笑譁<lb/>
<pb n="KR4d0267_WYG_003-14b"/>
俱是邯鄲枕中夢墜鞭不用憶京華<lb/>
　　又<lb/>
挽住征衣為濯塵閬州齋釀絶芳醇鸎花舊識非生客<lb/>
山水曾遊是故人遨樂無時冠巴蜀語音漸正帶咸秦<lb/>
平生䞉有尋梅債作意城南看小春<lb/>
　　遊錦屏山謁少陵祠堂<lb/>
城中飛閣連危亭處處軒窗臨錦屏渉江親到錦屏上<lb/>
却望城郭如丹青虚堂奉祠子杜子眉宇髙寒照江水<lb/>
<pb n="KR4d0267_WYG_003-15a"/>
古來磨滅知幾人此老至今元不死山川寂寞客子迷<lb/>
草木揺落壯士悲文章垂世自一事忠義凛凛令人思<lb/>
夜歸沙頭雨如注北風吹船横半渡亦知此老憤未平<lb/>
萬竅爭號泄悲怒<lb/>
　　仙魚舗得仲髙兄書<lb/>
病酒今朝載臥輿秋雲漠漠雨疎疎閬州城北仙魚舗<lb/>
忽得山隂萬里書<lb/>
　　自閬復還漢中次益昌<lb/>
<pb n="KR4d0267_WYG_003-15b"/>
北首襃斜又幾程驕雲未放十分晴馬經斷棧危無路<lb/>
風掠枯茆颯有聲季子貂裘端已弊呉中菰菜正堪烹<lb/>
朱顔漸改功名晩擊筑悲歌一再行<lb/>
　　驛亭小憩遣興<lb/>
淡日㣲雲共陸離曲闌危棧出參差老松臨道閲千載<lb/>
杜宇號山連四時漢水東流那有極秦闗北望不勝悲<lb/>
郵亭下馬開孤劎老大功名頗自期<lb/>
　　再過龍洞閣<lb/>
<pb n="KR4d0267_WYG_003-16a"/>
天險龍門道霜清客子遊一笻緣絶壁萬仞俯洪流著<lb/>
脚初疑夢回頭始欲愁危身無補國忠孝兩堪羞<lb/>
　　自笑<lb/>
自笑謀生事事疎年來錐與地俱無平章春韭秋菘味<lb/>
拆補天呉紫鳯圖食肉定知無骨相珥貂空自誑頭顱<lb/>
惟餘數巻殘書在破篋蕭然笑獠奴<lb/>
　　三泉驛舎<lb/>
殘鐘斷角度黄昏小驛孤燈早閉門霜氣峭深摧草木<lb/>
<pb n="KR4d0267_WYG_003-16b"/>
風聲浩蕩巻郊原故山有約頻回首末路無歸易斷魂<lb/>
短鬢蕭蕭不禁白強排幽恨近清罇<lb/>
　　嘉川舖得檄遂行中夜次小柏<lb/>
黄旗傳檄趣歸程急服單裝破夜行肅肅霜飛當十月<lb/>
離離斗轉欲三更酒消頓覺衣裘薄驛近先看炬火迎<lb/>
渭水函闗元不逺著鞭無日涕空横<lb/>
　　歸次漢中境上<lb/>
雲棧屏山閲月遊馬蹄初喜蹋梁州地連秦雍川原壯<lb/>
<pb n="KR4d0267_WYG_003-17a"/>
水下荆楊日夜流遺敵孱孱寜逺略孤臣耿耿獨私憂<lb/>
良時恐作他年恨大散闗頭又一秋<lb/>
　　沔陽夜行<lb/>
夜發沔陽驛坡陁岡阜重月斜欹帽影霜重溼裘茸野<lb/>
岸鳴枯葉煙林度曉鐘梁州明日到一笑解衰容<lb/>
　　道中累日不肉食至西縣市中得羊因小酌<lb/>
門外倚車轅頺然就醉昏棧餘羊絶美壓近酒㣲渾一<lb/>
洗窮邊恨重招去國魂客中無晤語燈燼為誰繁<lb/>
<pb n="KR4d0267_WYG_003-17b"/>
　　初離興元<lb/>
夢裏何曾有去來髙城無奈角聲哀連林秋葉吹初盡<lb/>
滿路寒泥蹋欲開笠澤決歸猶小憩錦城未到莫輕回<lb/>
炊菰斫膾明年事却憶斯遊亦壯哉<lb/>
　　自興元赴官成都<lb/>
平生無逺謀一飽百念已造物戲飢之聊遣行萬里梁<lb/>
州在何處飛蓬起孤壘憑高望杜陵煙樹略可指今朝<lb/>
忽夢破跋馬臨漾水此生均是客處處皆可死劎南亦<lb/>
<pb n="KR4d0267_WYG_003-18a"/>
何好小憩聊爾爾舟車有通塗吾行良未止<lb/>
　　書事<lb/>
生長江湖狎釣船跨鞍塞上亦前緣雲埋廢苑呼鷹處<lb/>
雪暗荒郊射虎天醪酒芳醇偏易醉胡羊肥美了無羶<lb/>
楊州雖有東歸日閉置車中定悵然<lb/>
　　雨中過臨溪古堠<lb/>
道邊相送驛邊迎水隔山遮似有情歲晩無聊莫相笑<lb/>
君方雨立我泥行<lb/>
<pb n="KR4d0267_WYG_003-18b"/>
　　南沮水道中<lb/>
磑舎臨湍瀨罾船聚小潭山形寒漸瘦雪意莫方酣乆<lb/>
客情懷惡頻來道路諳家山空悵望無夢到江南<lb/>
　　長木晩興<lb/>
沮水嶓山名古今聊將行役當登臨斷橋煙雨梅花瘦<lb/>
絶磵風霜槲葉深末路清愁常衮衮殘冬急景易駸駸<lb/>
故巢東望知何處空羨歸鴉解滿林<lb/>
　　遣興<lb/>
<pb n="KR4d0267_WYG_003-19a"/>
貂裘破弊色凄涼塞上歸來路更長老驥嘶鳴常伏櫪<lb/>
寒龜藏縮正支牀彫零客路新霜鬢掃灑先師舊草堂<lb/>
九折阪頭休絶歎世間何地不羊腸<lb/>
　　長木夜行抵金堆市<lb/>
夜行長木村重霧雜零雨溼螢粘野蔓寒犬吠雲塢道<lb/>
壞交細泉亭廢立遺堵時時過農家燈火照鳴杼嗟予<lb/>
獨何事無歲得安處即今窮谷中性命寄豺虎三更投<lb/>
小市買酒慰羈旅髙詠東山詩悵望懷往古<lb/>
<pb n="KR4d0267_WYG_003-19b"/>
　　赴成都泛舟自三泉至益昌謀以明年下三峽<lb/>
詩酒清狂二十年又摩病眼看西川心如老驥常千里<lb/>
身似春蠶已再眠莫雪烏奴停醉帽秋風白帝放歸船<lb/>
飄零自是闗天命錯被人呼作地仙<lb/>
　　壬辰十月十三日自閬中還興元遊三泉龍門十<lb/>
　　　一月二日自興元適成都復攜兒曹往遊賦詩<lb/>
勝地惜輕别短笻成後遊門呀一境異木落四山秋野<lb/>
鴿翔深竇蟠蛟擅古湫棧危縈峭壁橋逈跨犇流白雨<lb/>
<pb n="KR4d0267_WYG_003-20a"/>
穿林至腥風巻地浮眞成起衰病不但洗孤愁登陟知<lb/>
難再吟哦為小留回頭即萬里雪滿戴谿舟<lb/>
　　予行蜀漢間道出潭毒闗下每憩羅漢院山光軒<lb/>
　　　今復過之悵然有感<lb/>
山光軒上幾閒遊潭毒闗前又小留麥隴雪苗寒剡剡<lb/>
柘林風葉莫颼颼馬行劎閣從今始門泊呉船亦已謀<lb/>
醉眼每嫌天地迮盡將萬里著吾愁<lb/>
　　棧路書事<lb/>
<pb n="KR4d0267_WYG_003-20b"/>
危閣聞鈴䭾湍流見磑船汲江人負盎騎馬客䝉氊梨<lb/>
美來秦地橙香接楚天癡頑殊耐事隨處一欣然<lb/>
　　雪晴行益昌道中頗有春意<lb/>
杜陵雁下歲將殘疋馬西遊雪擁闗顦顇敢忘雙闕路<lb/>
淹遲遍看兩川山春回栁眼梅鬚裏愁在鞭絲帽影間<lb/>
安得黄金成大藥為人千載駐頺顔<lb/>
　　思歸引<lb/>
善泅不如穩乗舟善騎不如謹持轡妙於服食不如寡<lb/>
<pb n="KR4d0267_WYG_003-21a"/>
欲工於揣摩不如省事在天有命誰得逃在我無求直<lb/>
差易散人家風脫糾纏煙蓑雨笠全其天蒓絲老盡歸<lb/>
不得但坐長飢須俸錢此身不堪阿堵役寜待秋風始<lb/>
投檄山林聊復取熊掌仕宦眞當棄雞肋錦城小憩不<lb/>
淹遲即是輕舠下硤時那用更為麟閣夢從今正有鹿<lb/>
門期<lb/>
　　誌公院在劎門東五里院東石壁間有若僧負杖<lb/>
　　　者杖端髣髴有刀尺拂子之狀<lb/>
<pb n="KR4d0267_WYG_003-21b"/>
江東爭奪纏妖祲哀哉斯民亂方甚錦幪老人蓋古佛<lb/>
現身為作大慈䕃蕭翁八十尚兒癡旛葢鍾螺閙中禁<lb/>
當時此老黙笑渠大法棟梁身獨任杖頭示人三轉語<lb/>
開口喪身如飲鴆紛紛放弑但可憐何曾為汝陳符讖<lb/>
　　劎門道中遇㣲雨<lb/>
衣上征塵雜酒痕逺遊無處不消魂此身合是詩人未<lb/>
細雨騎驢入劎門<lb/>
　　劎門闗<lb/>
<pb n="KR4d0267_WYG_003-22a"/>
劎門天設險北鄉控函秦客主固殊勢存亡終在人棧<lb/>
雲寒欲雨闗栁暗知春羇客垂垂老憑髙一愴神<lb/>
　　劎門城北回望劎闗諸峯青入雲漢感蜀亡事慨<lb/>
　　　然有賦<lb/>
自昔英雄有屈信危機變化亦逡廵隂平窮宼非難禦<lb/>
如此江山坐付人<lb/>
　　丹芝行<lb/>
劎山峨峨挿穹蒼千林萬谷蟠其陽大丹九轉古所藏<lb/>
<pb n="KR4d0267_WYG_003-22b"/>
靈芝三秀夜吐光如火非火森有芒朝陽欲升尚煌煌<lb/>
何由劚取换肝腸往駕素虬朝紫皇<lb/>
　　過武連縣北栁池安國院煮泉試日鑄顧渚茶院<lb/>
　　　有二泉皆甘寒傳云唐僖宗幸蜀在道不豫至<lb/>
　　　此飲泉而愈賜名報國靈泉云<lb/>
滴瀝珠璣翠壁間遭時曾得奉龍顔欄傾甃缺無人管<lb/>
滿院松風晝掩闗<lb/>
　　又<lb/>
<pb n="KR4d0267_WYG_003-23a"/>
行殿凄涼迹已陳至今父老記南廵一泓寒碧無今古<lb/>
付與閒人作主人<lb/>
　　又<lb/>
我是江南桑苧家汲泉閒品故園茶只應碧缶蒼鷹爪<lb/>
可壓紅囊白雪芽<hi>日鑄貯以小缾蠟紙丹印封之顧渚貯以紅藍縑囊皆有歲貢</hi>
　　㝛武連縣驛<lb/>
平日功名浪自期頭顱到此不難知宦情薄似秋蟬翼<lb/>
鄉思多於春繭絲野店風霜俶裝早縣橋燈火下程遲<lb/>
<pb n="KR4d0267_WYG_003-23b"/>
鞭寒熨手戎衣窄忽憶南山射虎時<lb/>
　　初入西州境述懷<lb/>
我無飛仙術御氣周八極寸歩常依人囏哉萬里役自<lb/>
行劎闗南大道平如席日高徐駕車薄莫亦兩驛及兹<lb/>
山愈逺原野若加闢茂樹冬不凋寒花晩猶拆昔我卜<lb/>
逺遊至蜀龜輒食弛裝有定處嗚呼豈人力頗傳岷山<lb/>
下清淑無癘疫士風尚豪舉意氣喜逺客薪米家可求<lb/>
借書亦易得思呉雖不忘所願少休息吾聞右達人雅<lb/>
<pb n="KR4d0267_WYG_003-24a"/>
志在山澤豈無及物心但恨俗褊迫攬徳雖成留引去<lb/>
常勇決駭機滿人間著腳無上䇿<lb/>
　　綿州魏成縣驛有羅江東詩云芳草有情皆礙馬<lb/>
　　　好雲無處不遮樓戲用其韻<lb/>
老夫乗興忽西遊逺跨秦呉萬里秋尊酒登臨遍山寺<lb/>
歌辭散落滿江樓孤城木葉蕭蕭下古驛灘聲㶁㶁流<lb/>
未許詩人誇此地茂林脩竹憶吾州<lb/>
　　即事<lb/>
<pb n="KR4d0267_WYG_003-24b"/>
渭水岐山不出兵却攜琴劎錦官城醉來身外窮通小<lb/>
老去人間毁譽輕捫蝨雄豪空自許屠龍工巧竟何成<lb/>
雅聞㟭下多區芋聊試寒爐玉糝羮<lb/>
　　青村寺<lb/>
十年淹泊望修門臨水登山幾斷魂短鬢星星身欲老<lb/>
小樓㣲月㝛青村<lb/>
　　行綿州道中<lb/>
三年客江硤萬死脱魚黿平地從今始窮塗敢復論園<lb/>
<pb n="KR4d0267_WYG_003-25a"/>
畦棋局整坡壠海濤翻瘦犢應多恨泥塗伏短轅<lb/>
　　越王樓<lb/>
上盡江邊百尺樓倚欄極目莫江秋未甘便作衰翁在<lb/>
兩脚猶堪蹋九州<lb/>
　　又<lb/>
蒲萄酒緑似江流夜燕唐家帝子樓約住筦絃呼羯鼔<lb/>
要渠打散醉中愁<lb/>
　　東津<lb/>
<pb n="KR4d0267_WYG_003-25b"/>
歲莫涪江水歸壑白沙𣺌然石犖角蜀天常燠少雪霜<lb/>
緑樹青林不揺落闌干詰曲臨官道煙靄參差望城郭<lb/>
打魚斫膾修故事豪竹哀絲奉歡樂樂莫樂於新相知<lb/>
美人一笑回春姿四方本是丈夫事安用一生無别離<lb/>
　　東山<lb/>
今日之集何佳哉入闗劇飲始此回登山正可小天下<lb/>
跨海何用尋蓬萊青天肯為陸子見妍日似趣梅花開<lb/>
有酒如涪緑可愛一醉直欲空千罍駞酥鵝黄出隴右<lb/>
<pb n="KR4d0267_WYG_003-26a"/>
熊肪玉白黔南來眼花耳熱不知夜但見銀燭高花摧<lb/>
京華故人死太半歡極往往潛生哀聊將豪縱壓憂患<lb/>
鼔吹動地聲如雷<lb/>
　　綿州録參㕔觀姜楚公畫鷹少陵為作詩者<lb/>
我來訪古涪之濱不辭百罔冀一眞走馬朝尋海㯶館<lb/>
斫膾夜醉魴魚津越王高樓亦已換俯仰今古堪悲辛<lb/>
督郵官舍最卑陋棟撓楹腐知幾春巋然此壁獨亡恙<lb/>
老槎勁翮完如新向來劫火何自免叱呵守䕶疑有神<lb/>
<pb n="KR4d0267_WYG_003-26b"/>
妖狐九尾穴中國共置不問如越秦天時此物合致用<lb/>
下韝指呼端在人㑹當原野灑毛血坐令萬里清煙塵<lb/>
老眼還憂不及見詩成肝膽空輪囷<lb/>
　　羅江驛翠望亭讀宋景文公詩<lb/>
撲馬征塵拂不開高亭欹帽一徘徊蜀山地㬉稀逢雪<lb/>
閏歲春遲未見梅陂水近人無鷺下煙林藏寺有鐘來<lb/>
宋公出牧曾題壁錦段雖殘試剪裁<lb/>
　　鹿頭闗過龎士元廟<lb/>
<pb n="KR4d0267_WYG_003-27a"/>
士元死千載凄惻過遺祠海内常難合天心豈易知英<lb/>
雄今古恨父老歲時思蒼蘚無情極秋來滿斷碑<lb/>
　　遊漢州西湖<lb/>
房公一跌樷衆毁八年漢州為刺史遶城鑿湖一百頃<lb/>
島嶼曲折三四里小菴靜院穿竹入危榭飛樓壓城起<lb/>
空濛煙雨媚松楠顚倒風霜老葮葦日月苦長身苦閒<lb/>
萬事不理看湖水向來愛琴雖一癖觀過自足知夫子<lb/>
畫船載酒凌湖光想公樂飲千萬場歎息風流今未泯<lb/>
<pb n="KR4d0267_WYG_003-27b"/>
兩川名醖避鵝黄<hi>鵝黄漢中酒名蜀中無能及者</hi>
　　嚴君平卜臺<lb/>
先生乆已蛻氛埃道上猶傳舊卜臺乞得寒泉濯肝肺<lb/>
眞成萬里不虚來<hi>臺後有大井名通仙井相傳君平所浚</hi>
　　梅花<lb/>
家是江南友是蘭水邊月底怯新寒畫圖省識驚春早<lb/>
玉笛孤吹怨夜殘冷淡合教閒處著清臞難遣俗人看<lb/>
相逢剰作樽前恨索笑情懷老漸闌<lb/>
<pb n="KR4d0267_WYG_003-28a"/>
　　拜張忠定公祠二十韻<lb/>
張公世外人與蜀偶有縁天將靖蜀亂生公在人間厥<lb/>
初大盜興樂禍迭相挻天子輟玉食貴臣擁戎旃生殺<lb/>
出喜怒死者常差肩公曰此何哉從之吾欺天河流觸<lb/>
地軸砥柱屹不遷脅從盡縱捨飛章交帝前上意竟開<lb/>
悟至仁勝兇殘貴臣不極賞追還黜其權安危闗社稷<lb/>
豈惟蜀民全後來有阿童握兵事開邊晩策睦州功上<lb/>
公珥金蟬勢張不可禦北鄉挑幽燕神京遂丘墟迄今<lb/>
<pb n="KR4d0267_WYG_003-28b"/>
天歩囏時無忠定公孰能折其姧我來拜遺祠喬木含<lb/>
蒼煙死者不可作愀然衰涕澘憤切感虜旤慷慨思公<lb/>
賢春秋送迎神誰為歌此篇<lb/>
　　成都歲莫始㣲寒小酌遣興<lb/>
革帶頻移紗帽寬茶鐺欲熟篆香殘疎梅已報先春信<lb/>
小雨初成十月寒身似野僧猶有髪門如村舎強名官<lb/>
鼠肝蟲臂元無擇遇酒猶能罄一歡<lb/>
　　再賦梅花<lb/>
<pb n="KR4d0267_WYG_003-29a"/>
老來愛酒賸狂顚況復梅花到眼邊不怕幽香妨靜觀<lb/>
正須疎影伴癯仙松筠共歎氷霜晩桃李從教雨露偏<lb/>
此去西湖八千里破愁一笑得無縁<lb/>
　　登墖<lb/>
冷官無一事日日得閒遊壯哉千尺墖攝衣上上頭眼<lb/>
力老未減足疾新有瘳幸兹濟勝具俯仰隘九州雪山<lb/>
西北横大江東南流畫棟雲氣涌鐵鐸風聲遒旅懷忽<lb/>
惻愴涕下不能収十年辭象魏萬里懷松楸仰視去天<lb/>
<pb n="KR4d0267_WYG_003-29b"/>
咫絶叫當聞不帝閽守虎豹此計終悠悠<lb/>
　　先主廟次唐貞元中張儼詩韻<lb/>
猾賊挾至尊天命矜在已豈知髙帝業煌煌漢中起<lb/>
　　又<lb/>
呉蜀本脣齒悲哉乃連兵盡銳下三硤誰使復兩京<lb/>
　　又<lb/>
洛陽化為灰棘生銅駞陌討賊志不成父老泣陵栢<hi>廟在</hi>
<hi>惠陵側</hi>
<pb n="KR4d0267_WYG_003-30a"/>
　　睡起書事<lb/>
京華豪飲釂千鍾濯錦江邊怯酒濃烈士壯心雖未減<lb/>
狂奴故態有誰容折梅著句聊排悶閉户焚香剰放慵<lb/>
午枕如雷君莫怪西風吹夢過呉松<lb/>
　　西郊尋梅<lb/>
西郊梅花矜絶豔走馬獨來看不厭似羞流落䝉市塵<lb/>
寜墮荒寒傍茆店翛然自是世外人過去生中差一念<lb/>
淺顰常鄙桃李學獨立不容鸎蝶覘山礬水仙晩角出<lb/>
<pb n="KR4d0267_WYG_003-30b"/>
大是春秋呉楚僭餘花豈無好顔色病在一俗無由砭<lb/>
朱欄玉砌渠有命斷橋流水君何欠嗟余相與頗同調<lb/>
身客劎南家在剡凄涼萬里歸無日蕭颯二毛衰有漸<lb/>
尚能作意晩相從爛醉不辭盃㶑灩<lb/>
　　分韻作梅花詩得東字<lb/>
淺寒籬落清霜後疎影池塘淡月中北客同春俱稅駕<lb/>
南枝與我兩飄蓬從來遇酒千鍾少此外評花四海空<lb/>
惟恨廣平風味減坐看徐庾擅江東<lb/>
<pb n="KR4d0267_WYG_003-31a"/>
　　宇文子友聞予有西郊尋梅詩以詩借觀次其韻<lb/>
拾遺遺跡付緇郎槁葉凝塵欲滿堂已恨罇罍孤勝餞<lb/>
更堪風雨病幽芳蘭蓀千古有同調蜂蝶一春空自忙<lb/>
馬上得詩歸絶歎故園三徑乆成荒<lb/>
　　海棠<hi>范希元園</hi>
誰道名花獨故宫<hi>謂故蜀燕王宫</hi>東城盛麗足爭雄横陳錦障<lb/>
闌干外盡吸紅雲酒醆中貪看不辭持夜燭倚狂直欲<lb/>
擅春風拾遺舊詠悲零落瘦損腰圍擬未工<hi>老杜不應無海棠詩</hi>
<pb n="KR4d0267_WYG_003-31b"/>
<hi>意其失傳爾</hi>
　　簡南禪勤長老<lb/>
宦遊處處是君恩歸去無期莫更論眼正修行新有力<lb/>
心空憂患已無根缽盂分我雲堂飯拄杖敲君竹院門<lb/>
屈宋向來堪一笑故鄉何戀更招魂<lb/>
　　和譚徳稱送牡丹<lb/>
洛陽春色擅中州檀暈鞓紅總勝流顦顇劎南人不管<lb/>
問渠情味似儂不<lb/>
<pb n="KR4d0267_WYG_003-32a"/>
　　又<lb/>
吾生何拙亦何工憂患如山一笑空猶有餘情被花惱<lb/>
醉搔華髪倚屏風<lb/>
　　初到蜀州寄成都諸友<lb/>
流落天涯鬢欲絲年來用短始能竒無材藉作長閒地<lb/>
有懣留為劇飲資萬里不通京洛夢一春最負牡丹時<lb/>
襞牋報與諸公道罨畫亭邊第一詩<lb/>
　　自蜀州暫還成都奉簡諸公<lb/>
<pb n="KR4d0267_WYG_003-32b"/>
不染元規一㸃塵行歌偶到錦江濵淋漓詩酒無虚日<lb/>
判斷鸎花又過春客路柳隂初墮絮還家梅子欲生仁<lb/>
更須作意勤相過要信年光屬散人<lb/>
　　摩訶池<lb/>
摩訶古池苑一過一消魂春水生新漲煙蕪没舊痕年<lb/>
光走車轂人事轉萍根猶有宫梁燕衘泥入水門<hi>蜀宮中舊</hi>
<hi>泛舟入此池曲折十餘里今府後門雖已為平陸然猶號水門</hi>
　　三月十七日夜醉中作<lb/>
<pb n="KR4d0267_WYG_003-33a"/>
前年膾鯨東海上白浪如山寄豪壯去年射虎南山秋<lb/>
夜歸急雪滿貂裘今年摧頹最堪笑華髪蒼顔羞自照<lb/>
誰知得酒尚能狂脫帽向人時大叫敵人未滅心未平<lb/>
孤劎床頭鏗有聲破驛夢回燈欲死打窗風雨正三更<lb/>
　　嘉祐院觀壁間文湖州墨竹<lb/>
石室先生筆有神我來拂拭一酸辛敗牆慘澹欲無色<lb/>
老氣森嚴猶逼人慣閲氷霜元耐乆恥隨兒女更爭春<lb/>
紛紛可笑空摹擬爾輩毫端萬斛塵<lb/>
<pb n="KR4d0267_WYG_003-33b"/>
　　春晩書懷<lb/>
吹盡郊原萬㸃紅燕梁考室亦怱怱老來偏覺歲華速<lb/>
客裏忽驚春事空病有藥方傳肘後嬾無詩句付囊中<lb/>
歸心日夜隨江水只欲東門覓短篷<hi>入呉者皆自小東郭登舟</hi>
　　又<lb/>
經春淹泊錦官城作箇歸期苦未成老向軒裳增力量<lb/>
病於風月減心情官閑有味縁高臥酒貴無憂為細傾<lb/>
憶探梅花如昨日西亝榆莢與階平<lb/>
<pb n="KR4d0267_WYG_003-34a"/>
　　又<lb/>
老客天涯心尚孩惜春直欲挽春回長繩縱繫斜陽住<lb/>
右手難移故國來暑近蚊雷先隠轔雨前螘垤正崔嵬<lb/>
茹芝却粒終無術萬事惟須付一盃<lb/>
　　偶憶萬州戲作短歌<lb/>
峽中天下最窮處萬州蕭條誰肯顧去年正月偶過之<lb/>
曾為巴人三日住南浦尋梅雪滿舟西山載酒雲生屨<lb/>
至今夢聽竹枝聲燈火紛紛驛前路殘春猶客蜀江邊<lb/>
<pb n="KR4d0267_WYG_003-34b"/>
陳迹回思一愴然漸老定知歡漸少明年還復憶今年<lb/>
　　驛舍見故屏風畫海棠有感<lb/>
厭煩只欲長面壁此心安得頑如石杜門復出歎習氣<lb/>
止酒還開慙定力成都二月海棠開錦繡裹城迷巷陌<lb/>
燕宫最盛號花海霸國雄豪有遺迹猩紅鴨緑極天巧<lb/>
疊蕚重跗眩朝日繁華一夢忽吹散閉眼細思猶歴歴<lb/>
憂樂相尋豈易知故人應記醉中詩夜闌風雨嘉州驛<lb/>
愁向屏風見折枝<lb/>
<pb n="KR4d0267_WYG_003-35a"/>
　　思政堂東軒偶題<lb/>
羈愁酒病兩無聊小篆吹香已半消喚起十年閩嶺夢<lb/>
赬桐花畔見紅蕉<hi>赬桐嘉州謂之百日紅</hi>
　　荔枝樓小酌<lb/>
碧瓦朱欄已半摧強呼歌舞試樽罍邦人莫訝心情嬾<lb/>
新出鸎花海裏來<lb/>
　　又<lb/>
病與愁兼怯酒船巴歌聞罷更悽然此身未死長為客<lb/>
<pb n="KR4d0267_WYG_003-35b"/>
回首䕫州又二年<lb/>
　　嘉陽官舍竒石甚富散棄無領畧者予始取作假<lb/>
　　　山因名西亝曰小山堂為賦短歌<lb/>
昔人何人愛巖壑為山未成儲犖确散落支床壓酒槽<lb/>
大或專車小拳握幽人邂逅為絶歎脩綆趣取寒泉濯<lb/>
峭峯幽竇相吐吞翠嶺丹崖𣺌聨絡石不能言意可解<lb/>
問我胡為憐寂寞人間興廢自有數昔棄何傷今豈樂<lb/>
斯言妙矣予則陋敢對石友辭罸爵為君寬作十日留<lb/>
<pb n="KR4d0267_WYG_003-36a"/>
在眼便同眞著腳<lb/>
　　望雲樓晩興<lb/>
小閣東南獨詠詩此生終與世差池夕陽明處蒼煙合<lb/>
棲燕歸時畫角悲人與江山均是夢心非風月尚誰知<lb/>
舊交幾歲音塵隔三撫闌干有所思<lb/>
　　䕶國天王院故神霄玉清萬夀宫也廢圯略盡而<lb/>
　　　規模尚極壯麗過之有感<lb/>
太霄帝君神霄府一日璽書行海㝢築宫犇走誰敢後<lb/>
<pb n="KR4d0267_WYG_003-36b"/>
萬牛挽材山作礎歩虚夜半落雲間玉磬漻漻鸞鶴舞<lb/>
帝師丞相領使君侍晨挍籍紛如雨洛陽臨淮小睥睨<lb/>
御史立奏投裔土從來桑門喜嘲競舉國冠巾噤無語<lb/>
古傳東海㑹揚塵君看此地亦荆榛霓旌仙仗空遺堵<lb/>
甃缺臺傾知幾春牧兒驅牛齧庭草誰記劎佩來朝眞<lb/>
斜陽却上筍輿去溝水泠泠愁殺人<lb/>
　　登荔枝樓<lb/>
平羗江水接天流涼入簾櫳已似秋喚作主人元是客<lb/>
<pb n="KR4d0267_WYG_003-37a"/>
知非吾土強登樓閒憑曲檻常忘去欲下危梯更小留<lb/>
公事無多厨釀美此身不負負嘉州<hi>薛能詩不負嘉州只負身</hi>
　　再賦荔枝樓<lb/>
只道文書撥不開未妨高處獨徘徊山横瓦屋披雲出<lb/>
水自牂牁裂地來暝入簾隂吹細雨涼生樓角轉輕雷<lb/>
癡頑也擬忘鄉國不奈城頭暮角哀<lb/>
　　能仁院前有石像丈餘葢作大像時様也<lb/>
江閣欲開千尺像雲龕先定此規模斜陽徙倚空三歎<lb/>
<pb n="KR4d0267_WYG_003-37b"/>
嘗試成功自古無<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻三<lb/>
</p>
<p>
</p>
  </div>
</body>
</text>
</TEI>
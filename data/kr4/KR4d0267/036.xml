<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三十六</head> <lb/>
    <p>
<pb n="KR4d0267_WYG_036-1a"/>
欽定四庫全書<lb/>
　劎南詩稾巻三十六<lb/>
　　　　　　　　　　　　　宋　陸游　撰<lb/>
　　九里<lb/>
破曉憑鞍野興濃鷺飛先我過村東緑鍼細細稻浮水<lb/>
綘雪紛紛花舞風陌上鞦韆喧笑語擔頭粔籹簇青紅<lb/>
誰知老子裴回意絶愛山横淡靄中<lb/>
　　清明<lb/>
<pb n="KR4d0267_WYG_036-1b"/>
氣候江呉異清明乃爾寒老僧丘墓感貧苦道途難燕<lb/>
子家家入梨花樹樹殘一春回首盡懐抱若為寛<lb/>
　　一百五日行<lb/>
一百五日東郊時陂塘水滿雨如絲人家青煙不禁火<lb/>
俚俗豈復思子推舊墳年多木已拱新墳積土髙纍纍<lb/>
老鴉飛鳴銜肉去紙錢雨溼挂樹枝深松茂柏死自樂<lb/>
地下應笑生人悲眼中青山身後塜此事决定君何疑<lb/>
風吹雲破日下照小灘碎礫光陸離停車暫憩道傍舍<lb/>
<pb n="KR4d0267_WYG_036-2a"/>
解囊且補殘春詩<lb/>
　　送李憲被召舊與其先侍郎遊從<lb/>
早靄龍門鬢未秋草年乃復接英遊海瀕已幸見公子<lb/>
𤓰壟仍煩訪故侯霖雨即陪諸老進徳星肯為一方留<lb/>
西城栁色青如許欲挽長條特地愁<lb/>
　　初夏<lb/>
已過浣花天行開解粽筵店沽浮蠟酒歩檥載秧船古<lb/>
俗交情久豐年樂事偏出波蓴菜滑上市鮆魚鮮僧閣<lb/>
<pb n="KR4d0267_WYG_036-2b"/>
梅山麓漁扉禹廟壖丹青不可畫得句一欣然<lb/>
　　幽居<lb/>
社結山林友家藏種樹書蔽牀欣卜宅容駟笑髙閭薄<lb/>
飯頻葅韭單衣旋製綀東家借蹇罷南市買船初美景<lb/>
遊俱遍鄰翁好不疎時時得乘興豈獨愛吾廬<lb/>
　　閒適<lb/>
朝讀易一卦時鈔史數行花開聊把酒睡起獨焚香寂<lb/>
寂市聲逺悠悠村日長吾衰尚何恨兒女解耕桑<lb/>
<pb n="KR4d0267_WYG_036-3a"/>
　　病中夜賦<lb/>
客如病鶴卧還起燈似孤螢闔復開首蓿花催春事去<lb/>
梧桐葉送雨聲來榮河温洛㡬時復志士仁人空自哀<lb/>
但使邊塵一朝静此身不恨死蒿萊<lb/>
　　閒身<lb/>
炊煙漠漠閉柴荆聊用閒身答太平重碧飛觴心未老<lb/>
硬黄臨帖眼猶明呉蠶滿箔含桃熟壠麥登車搏黍鳴<lb/>
補劓息黥今有地問君何處用虚名<lb/>
<pb n="KR4d0267_WYG_036-3b"/>
　　書感<lb/>
奪璧元知價不讎屠龍誰信本無求哦詩聲裏嵗時速<lb/>
憂國淚邊天地秋已欠謝安俱泛海況無王粲與登樓<lb/>
此身著處憑君記萬里煙波沒白鷗<lb/>
　　衰病<lb/>
衰病集餘日推移成老翁衡門隠者趣大布古人風几<lb/>
杖呻吟裏山川莽蒼中從來世縁薄不是坐詩窮<lb/>
　　雜題<lb/>
<pb n="KR4d0267_WYG_036-4a"/>
少談王霸謀身拙晚好詩騷學道疎賴有一籌差自慰<lb/>
閉門不作子公書<lb/>
　　又<lb/>
莫笑花前白髮新宣和人醉慶元春何時道路平如砥<lb/>
却就清漪整幅巾<lb/>
　　又<lb/>
三生元是出家人一念差来墮薦紳二寸楮冠雙草屨<lb/>
天公還我水雲身<lb/>
<pb n="KR4d0267_WYG_036-4b"/>
　　又<lb/>
黄庭兩巻伴身閒盤篆香殘日未殘泛泛孤身似萍葉<lb/>
始知天地不勝寛<lb/>
　　又<lb/>
年華偃蹇留不住鬢雪縱横耘更多樂天不生夢得死<lb/>
恨無人續竹枝歌<lb/>
　　又<lb/>
年来世事掃除盡猶有閒吟頗自竒安得陟釐九萬箇<lb/>
<pb n="KR4d0267_WYG_036-5a"/>
為君盡寫暮年詩<lb/>
　　自傷<lb/>
朝雨暮雨梅子黄東家西家鬻蘭香白頭老鰥哭空堂<lb/>
不獨悼死亦自傷齒如敗屐鬢如霜計此光景寧久長<lb/>
扶杖欲起輒仆牀去死近如不隔牆世間萬事俱茫茫<lb/>
惟有進徳當自强往從二士餓首陽千載骨朽猶芬芳<lb/>
　　雨後絶涼偶作<lb/>
槐隂日色薄桐葉雨聲長林下有餘適城中無此涼浮<lb/>
<pb n="KR4d0267_WYG_036-5b"/>
𤓰寒水碧斸藥小鉏香未許陶潜達華簮何足忘<hi>陶詩云聊</hi>
<hi>用忘華簮</hi>
　　村居<lb/>
黍酒濃浮瓮瓜葅緑映盤老便藜粥美病喜粟漿酸紗<lb/>
㡌新裁穏絁袍舊製寛村居亦何好聊用發詩端<lb/>
　　久雨<lb/>
水長平侵岸雲低半失村菰蒲亂鳬鴨泥<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>困雞豚弄<lb/>
筆排孤悶煎茶洗睡昏荒郊多狗盜及早閉柴門<lb/>
<pb n="KR4d0267_WYG_036-6a"/>
　　七十三吟<lb/>
七十三年事事新涵濡幸作六朝民髪無可白方為老<lb/>
酒不能賖始覺貧末路已悲身是客此心猶與物為春<lb/>
柴門勿謂常岑寂時有鄉鄰請藥人<lb/>
　　㑹稽<lb/>
海近風雲惡城髙鼔角雄山川横慘淡樓閣半虚空故<lb/>
國千年鶴征途萬里篷餘生猶㡬日盡合付杯中<lb/>
　　泛舟<lb/>
<pb n="KR4d0267_WYG_036-6b"/>
山照澄波䰀鬌青新蒲梢上立蜻蜓孤舟毎為尋詩出<lb/>
輸與漁翁醉不醒<lb/>
　　夜觀子虡所得淮上地圗<lb/>
閉置空齋清夜徂時聞水鳥暗相呼沙塵漫漫連淮潁<lb/>
涙盡燈前看地圗<lb/>
　　水村<lb/>
家住烟波似畫圗殘年不復歎頭顱深深竹塢見螢度<lb/>
翳翳菰叢聞鳥呼十里笳聲上雲漢一空星影落陂湖<lb/>
<pb n="KR4d0267_WYG_036-7a"/>
天公著我非無地却悔從来錯怪渠<lb/>
　　題菴壁<lb/>
萬里東歸白髮翁閉門不復與人通緑樽浮蟻狂猶在<lb/>
黄紙棲鴉夢已空薄技徒勞真刻楮浮生隨處是飛蓬<lb/>
湖邉吹笛非凡士儻肯相從寂寞中<hi>毎風月佳夕輒有笛聲起湖之西南</hi>
<hi>莫知何人意其隠者也</hi>
　　又<lb/>
俠氣當年盖五陵今成粥飯在家僧身存但倚貧非病<lb/>
<pb n="KR4d0267_WYG_036-7b"/>
齒落方慚豁可憎踏月閒穿雙草屩聽琴横按一枯藤<lb/>
年来萬事都經遍强笑看人獨未曽<lb/>
　　晚歸舟中作<lb/>
路入芙蕖浦家依䆉稏村急灘雙鷺立平野萬鵶翻市<lb/>
散人争渡僧歸寺掩門淒凉誦新句招得欲殘魂<lb/>
　　送嚴居厚棄官歸建陽溪莊<lb/>
曼容不過六百石淵明僅留八十日寥寥千載有兩公<lb/>
海内至今推絶識放翁貪禄老始歸自今不作一錢直<lb/>
<pb n="KR4d0267_WYG_036-8a"/>
見人勇退輒欣慕亟欲起拜忘衰疾吾廬近在官道傍<lb/>
門外未掃車馬迹溪莊有地肯見分會結茅齋傍青壁<lb/>
　　次朱元晦韻題嚴居厚溪莊圗<lb/>
鶴俸元知不療窮葉舟還入亂雲中溪莊直下秋千頃<lb/>
贏取閒身伴釣翁<lb/>
　　夢中逰禹祠<lb/>
湖上無人月自明夢中髣髴得閒行庭空滿地楸梧影<lb/>
風壯侵雲鼔角聲世異客懐増慘愴秋髙嵗事已峥嶸<lb/>
<pb n="KR4d0267_WYG_036-8b"/>
長歌忽遇騎鯨客喚取同朝白玉京<lb/>
　　感懐<lb/>
老抱遺書隠故山鏡中衰鬢似霜菅規模肯墮管蕭亞<lb/>
夢想毎馳河渭間竹帛竟孤千載事江湖敢恨一生閒<lb/>
殘功賴有吾兒續把巻燈前為破顔<lb/>
　　酒熟<lb/>
侯印何由得酒泉小槽新熟亦欣然放翁達處過彭澤<lb/>
客自在傍吾自眠<lb/>
<pb n="KR4d0267_WYG_036-9a"/>
　　病起逰近村<lb/>
老人摧頺絶造請門設常闗草生徑一年三百六十日<lb/>
三百五十九日病一日不病出忘歸繞村處處扣柴扉<lb/>
水東溪友新酒熟舎北園公菰菜肥平生養氣心不動<lb/>
黜陟雖聞了如夢從今病愈即相尋共聽糟牀滴春瓮<lb/>
　　秋夜讀書示兒子<lb/>
久病少睡眠往往中夕起呼燈取書讀不能盡數紙喟<lb/>
然置之歎生世後闕里持蠡欲測海遽復廹老死人生<lb/>
<pb n="KR4d0267_WYG_036-9b"/>
各有業唐虞本吾事詩書脱秦厄天意固在此異端塞<lb/>
穹壤作俑孰為始神禹逝不還吾其如洚水<lb/>
　　秋晚書感<lb/>
丘塜相望故舊空放翁猶復寄漚中少眠危坐待窗白<lb/>
得酒細傾生頬紅雖媿蛟龍起雲雨尚勝魚鳥困池籠<lb/>
秋来莫道無逰興野渡村橋處處通<lb/>
　　王成之給事挽歌辭<lb/>
昔泝黄牛峽曽經白鷺洲從容參歩武談笑極風流晚<lb/>
<pb n="KR4d0267_WYG_036-10a"/>
預蓬萊客時從褉袚逰揮毫看半醉追想只添愁<lb/>
　　又<lb/>
詩騷湘水客風度曲江公一夕南樓去千秋東省空囊<lb/>
封震朝右墨敇絶宫中贈極文昌貴君恩厚飾終<lb/>
　　書南堂壁<lb/>
偶築湖邊舎侵尋四十春山丘未薶骨詩酒尚闗身樵<lb/>
路霜侵屨漁舟雨墊巾忝䝉鄉黨敬六聖有遺民<hi>予生於宣</hi>
<hi>和乙巳嵗</hi>
<pb n="KR4d0267_WYG_036-10b"/>
　　又<lb/>
荒寒淺村歩隠翳小茅茨偶逐漁樵住都忘嵗月移閒<lb/>
惟接僧話老始愛陶詩耆齒猶須㡬羸然敢自期<lb/>
　　秋晚<lb/>
寒渚雁新下壊牆蛩夜吟庭莎欲無色園樹不成隂霑<lb/>
灑孤臣涙馳驅壯士心明朝鏡中髮飽受雪霜侵<lb/>
　　晨起待子聿歸<lb/>
老人盥櫛罷坐待汝晨省忽思隔重闗懐抱増耿耿小<lb/>
<pb n="KR4d0267_WYG_036-11a"/>
雨暗北窗誰與慰淒冷巻書黙袖手奈此清晝永懸知<lb/>
河橋下亦已喚舴艋長路歸當飢呼童具湯䴵<lb/>
　　信筆<lb/>
吾生本暫寓無日不可死區區遲速間何地著愠喜朝<lb/>
移一株石暮引一脉水是中亦何樂一笑聊爾耳<lb/>
　　又<lb/>
有酒或一醉無酒終日閒雨足通南澗木落見西山飯<lb/>
飽出柴門本散腰脚頑偶然遇野人笑語欲忘還<lb/>
<pb n="KR4d0267_WYG_036-11b"/>
　　龜堂東窗戲弄筆墨偶得絶句<lb/>
身如蠶老已三眠一繭何妨自裹纒豆飯藜羮支永日<lb/>
槿籬竹屋送餘年<lb/>
　　又<lb/>
一樽且復罄幽歡不是癡頑强自寛死去何憂累兒子<lb/>
千錢可買市成棺<lb/>
　　又<lb/>
北菴睡起坐東廂無事方知日月長天與詩人送詩本<lb/>
<pb n="KR4d0267_WYG_036-12a"/>
一雙黄蝶弄秋光<lb/>
　　又<lb/>
老衰有驗詩先退勲業無心夢漸稀淺浦小山孤絶處<lb/>
數家烟火自相依<lb/>
　　又<lb/>
老人孤寂似無家午枕初回日已斜偶得風和身亦健<lb/>
舎南舎北探梅花<lb/>
　　次吕子益韻<lb/>
<pb n="KR4d0267_WYG_036-12b"/>
吕子竒才非復常詩来起我醉中狂太音誰和陽春曲<lb/>
真色一空時世粧東閣獻䛕無轍迹西湖寄傲有杯觴<lb/>
病懐正待君湔袚墨妙時須寄數行<lb/>
　　舎北行飯書觸目<lb/>
晚飱初潑一甌茶曵杖閒行興未涯烟樹參差墨濃淡<lb/>
風鴉零亂字横斜夕陽偏傍平橋路寒蝶猶依晚菊花<lb/>
堪笑衰翁耐荒寂短衣霑露未還家<lb/>
　　又<lb/>
<pb n="KR4d0267_WYG_036-13a"/>
落雁昏鴉集逺洲青林紅樹擁平疇意行舎北三义路<lb/>
閒看橋西一片秋小婦破烟撑去艇丫童横笛喚歸牛<lb/>
形容野景無餘思自怪癡頑不解愁<lb/>
　　明日復得五字<lb/>
羸病偶不死端居思出逰山寒麥苗短天濶雁聲遒學<lb/>
劎元癡絶脂車久罷休鄰翁獨眷眷同好自相求<lb/>
　　又<lb/>
腰痛今朝愈褰裳野興長黄鴉號亂篠碧蝶繞枯桑陂<lb/>
<pb n="KR4d0267_WYG_036-13b"/>
壊良疇廢村空舊路荒十年逢九潦誰與問蒼蒼<lb/>
　　十一月二十二日夜待子聿未歸<lb/>
寒爐火半銷壊壁燈欲死人行籬犬吠月出林鵲起吾<lb/>
兒信偶非長路老子可憐煎百慮人人父子與我同立<lb/>
朝勿遣交河戍<lb/>
　　南窗<lb/>
暄妍一窗日的皪數枝梅小鼎煎茶熟幽人作夢回新<lb/>
春又将近晚景但堪哀用底舒懐抱殘書闔復開<lb/>
<pb n="KR4d0267_WYG_036-14a"/>
　　幽居<lb/>
衰鬢蕭條笑舊青一枝棲穏寄餘齡徐行不媿衣露肘<lb/>
安卧何妨席見經視客恰如堂上燕捐書那願案頭螢<lb/>
時時開說前賢事聊遣鄉閭識典刑<lb/>
　　春近山中即事<lb/>
乞得松楠手自栽結茅聊喜避風埃百年孰與夢長短<lb/>
萬事只如雲去来雪後梅花初半吐身閒樽酒盍頻開<lb/>
錦官城外青羊路常記當年小獵回<lb/>
<pb n="KR4d0267_WYG_036-14b"/>
　　又<lb/>
節物貧家有故常春盤臘粥逐時忙悠悠嵗月催雙鬢<lb/>
草草雞豚薦一觴人意自殊平日樂梅花寧減故時香<lb/>
小園新展西南角挂樹青蘿百尺長<lb/>
　　又<lb/>
世亂王孫泣路隅時平野老醉相扶種榿正可三年大<lb/>
愛竹何曽一日無細路迢迢上雲雨輕舟渺渺入菰蒲<lb/>
暮歸剰欲談幽勝安得丹青為作圗<lb/>
<pb n="KR4d0267_WYG_036-15a"/>
　　雪夜感舊<lb/>
江月亭前樺燭香龍門閣上䭾聲長亂山古驛經三折<lb/>
小市孤城宿兩當晚嵗猶思事鞍馬當時那信老耕桑<lb/>
緑沉金鎖俱塵委雪灑寒燈淚數行<lb/>
　　将進酒<lb/>
我欲挽住北斗杓常指蒼龍無動揺春風日夜吹草木<lb/>
只有榮盛無時凋我欲剗斷日行道陽烏當空月杲杲<lb/>
非惟四海常不夜亦使人生失衰老如山積麴髙崔嵬<lb/>
<pb n="KR4d0267_WYG_036-15b"/>
大江釀作蒲萄醅頺然一醉三千杯借問白髪何從来<lb/>
　　嵗暮懐張季長<lb/>
已廹桑榆景況逢梅栁時功名終自誤老病獨如期醉<lb/>
眼嫌天迮孤吟覺鬼悲唐安在何許無字寄相思<lb/>
　　謝朱元晦寄紙被<lb/>
木枕藜牀席見經卧看飄雪入窗櫺布衾紙被元相似<lb/>
只欠髙人為作銘<lb/>
　　又<lb/>
<pb n="KR4d0267_WYG_036-16a"/>
紙被圍身度雪天白於狐腋軟於綿放翁用處君知否<lb/>
絶勝蒲團夜坐禪<lb/>
　　送王季嘉赴湖南漕司主管官<lb/>
它人作陵邑榜笞朝暮急王子乃不然袖手萬事集它<lb/>
人西入都競裁丞相書王子掉頭去長沙萬里餘問子<lb/>
謀身無乃左凜如霜松姿磊砢屈原賈誼死有靈計此<lb/>
兩人心獨可<lb/>
　　菴中夜興<lb/>
<pb n="KR4d0267_WYG_036-16b"/>
示疾維摩無侍者夜闌自掩草菴門有情梅影半窗月<lb/>
相應雞聲十里村紙帳擁裘尋斷夢地爐撥火煖殘樽<lb/>
扶衰又踐新春境萬事元知不足論<lb/>
　　初春欲散歩畏寒而歸<lb/>
峭寒漠漠入重貂酒力欺人凝不消春困苦多無處賣<lb/>
客魂欲斷倩誰招一溪水淺梅枝瘦四野雲酣雪意驕<lb/>
欲到前村無奈嬾却尋歸路度西橋<lb/>
　　憶昔<lb/>
<pb n="KR4d0267_WYG_036-17a"/>
憶昔從戎出渭濵壺漿馬首泣遺民夜棲髙冢占星象<lb/>
晝上巢車望敵塵共道功名方廹逐豈知老病只逡廵<lb/>
燈前撫巻空流涕何限人間失意人<lb/>
　　戊午元日讀書至夜分有感<lb/>
七十年来又四年雨聲燈影故依然未收浮世風漚夢<lb/>
尚了前生蠧簡緣老學辛勤那有補舊聞零落恐無傳<lb/>
先師鉢袋終當付歎息誰能共著鞭<lb/>
　　又<lb/>
<pb n="KR4d0267_WYG_036-17b"/>
强戴羅旛怯嵗増光隂堪歎捷飛騰簷間㸃滴新春雨<lb/>
窗下青熒半夜燈傍架討尋書散亂倚屏吟嘯髮鬅鬙<lb/>
極知老境惟當佚絶學端居恨未能<lb/>
　　雜感<lb/>
志士山棲恨不深人知己是負初心不須先説嚴光輩<lb/>
直自巢由錯到今<lb/>
　　又<lb/>
勸君莫識一丁字此事從来誤幾人輸與茅簷負暄叟<lb/>
<pb n="KR4d0267_WYG_036-18a"/>
時時睡覺一頻伸<lb/>
　　又<lb/>
世事紛紛無已時勸君杯到不須辭但能爛醉三千日<lb/>
楚漢興亡總不知<lb/>
　　又<lb/>
百年鼎鼎成何事寒暑相催即白頭縱得金丹真不死<lb/>
摩挲銅狄更添愁<lb/>
　　又<lb/>
<pb n="KR4d0267_WYG_036-18b"/>
世間魚鳥各飛沉茅屋青山無古今畢竟替他愁不得<lb/>
㡬人虚費一生心<lb/>
　　又<lb/>
一杯濁酒即醺然自笑閒愁七十年今日出門天地别<lb/>
此身如在結繩前<lb/>
　　又<lb/>
山人那信宦塗艱强著朝衣趂曉班豪氣不除狂態作<lb/>
始知只合死空山<lb/>
<pb n="KR4d0267_WYG_036-19a"/>
　　又<lb/>
老子傾囊得萬錢石帆山下買烏犍牧童避雨歸来晚<lb/>
一笛春風草滿川<lb/>
　　又<lb/>
故舊書来訪死生時聞剥啄叩柴荆自嗟不及東家老<lb/>
至死無人識姓名<lb/>
　　又<lb/>
忍窮待死十年間老子誰知老更頑溪友留魚供晚酌<lb/>
<pb n="KR4d0267_WYG_036-19b"/>
鄰僧送米續朝餐<lb/>
　　歎老<lb/>
朋儕什九墮丘墟自笑身如脫網魚委命已悲吾道䘮<lb/>
垂名真負此心初齒殘僅可决濡肉眼澀知難讀細書<lb/>
家事豈容闗老子兒曹努力事耕鉏<lb/>
　　朝飢食韲麪甚美戲作<lb/>
一杯韲餺飥老子腹膨脝坐擁茅簷日山茶未用烹<lb/>
　　又<lb/>
<pb n="KR4d0267_WYG_036-20a"/>
一杯韲餺飥手自芼油葱天上蘇陀供懸知未易同<lb/>
　　漁隠堂獨坐至夕<lb/>
斜倚笻枝岸幅巾閉門久已謝知聞中庭日正花無影<lb/>
曲沼風生水有紋三尺桐絲多静寄一樽玉瀣足幽欣<lb/>
世間萬事都忘盡惟向閒中屢策勲<lb/>
　　讀書<lb/>
讀書肝膽尚輪囷蠧簡堆中著此身飽識三千餘嵗事<lb/>
已為七十四年人鏡中衰鬢難藏老海内虚名不救貧<lb/>
<pb n="KR4d0267_WYG_036-20b"/>
只欲從今都掃盡剰沽春酒答新春<lb/>
　　北望<lb/>
昔我初生嵗中原失太平寧知墓木拱不見塞塵清京<lb/>
洛無来信江淮尚宿兵何時青海月重照漢家營<lb/>
　　蘭<lb/>
南巖路最近飯已時散策香来知有蘭遽求乃弗獲生<lb/>
世本幽谷豈願為世娯無心託階庭當門任君鋤<lb/>
　　古梅<lb/>
<pb n="KR4d0267_WYG_036-21a"/>
梅花吐幽香百卉皆可屏一朝見古梅梅亦墮凡境重<lb/>
疉碧蘚暈天矯蒼虬枝誰汲古磵水養此塵外姿<lb/>
　　山腳散歩由舎北歸<lb/>
偶散東岡歩因成北渚逰鴉昏先小泊魚暖欲羣浮緩<lb/>
曳紅藤杖斜披紫綺裘閒身病亦可隨處得無愁<lb/>
　　又<lb/>
幽徑欣行藥衰年困負薪梅殘香更逺草動緑初勻魚<lb/>
似濠梁樂鷗如海上馴度橋成一笑微健及新春<lb/>
<pb n="KR4d0267_WYG_036-21b"/>
　　又<lb/>
空碧升團月江郊弄夕霏生涯今始是年事古猶稀氷<lb/>
解魚初躍風和雁欲歸興来忘逺近草露已沾衣<lb/>
　　寄題連江陳氏拂石軒<hi>李似之嘗有歌詞</hi>
平生聞說西江水百丈奫淪深見底漁舟来去白鷗飛<lb/>
上有綸巾隠君子作詩自許輩陶謝歗傲煙雲弄清泚<lb/>
紛紛聲利滿人間耳本不聞安用洗李公過江號髙流<lb/>
逸氣凜凜横清秋沙邊一笑偶邂逅掃石䕃松相獻酬<lb/>
<pb n="KR4d0267_WYG_036-22a"/>
浩歌聲斷七十載尚寄萬壑風颼飀放翁老憊狂未歇<lb/>
買船欲作西江逰<lb/>
　　得張季長書以大蓬見稱盖以予寄禄官視昔秘<lb/>
　　　書監也因作五字寄之<lb/>
老病江湖上煩公問死生僊蓬雖誤到殘錦只虚名<hi>近嵗</hi>
<hi>裁損濫恩所謂十色錦者所存亡㡬</hi>㸃滴三更雨淒涼萬里情向来遺恨<lb/>
極不遂隠青城<lb/>
　　病足累日不能出菴門折花自娯<lb/>
<pb n="KR4d0267_WYG_036-22b"/>
頻報園花照眼明蹣跚正廢下堂行擁衾又聽五更雨<lb/>
屈指元無三日晴不奈病何抛酒醆麤知春在賴鶯聲<lb/>
一枝自浸銅瓶水喜與年光未隔生<lb/>
　　書意<lb/>
帝命煌煌敇百神方傾天漢洗邊塵但須荆州一好漢<lb/>
安用商山四老人竹帛恐貽千古笑江湖未媿百年身<lb/>
此心欲與何人說病足呻吟又過春<lb/>
　　新燕<lb/>
<pb n="KR4d0267_WYG_036-23a"/>
天工不用翦刀催山杏溪桃次第開要信今年春事早<lb/>
社前十日燕新来<lb/>
　　北巖采新茶用忘懐録中法煎飲欣然忘病之未<lb/>
　　　去也<lb/>
槐火初鑚燧松風自候湯攜籃苔徑逺落爪雪芽長細<lb/>
啜襟靈爽微吟齒頬香歸時更清絶竹影踏斜陽<lb/>
　　連日至梅僊塢及花涇觀桃花抵暮乃歸<lb/>
千載桃源信不通鏡湖西塢擅春風舟行十里畫屏上<lb/>
<pb n="KR4d0267_WYG_036-23b"/>
身在西山紅雨中俗事挽人常故故夕陽歸櫂莫怱怱<lb/>
豪華無復當年樂爛醉狂歌亦足雄<lb/>
　　又<lb/>
桃花塢近釣魚磯不比劉郎萬里歸水底紅雲迷醉眼<lb/>
樽前綘雪㸃春衣病依几杖猶能出老愛風光未忍違<lb/>
天借清逰毎窮日夜深炬火候柴扉<lb/>
　<lb/>
　劎南詩稾巻三十六<lb/>
</p>
<p>
</p>
  </div>
</body>
</text>
</TEI>
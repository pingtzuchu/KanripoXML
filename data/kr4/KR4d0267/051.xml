<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻五十一</head> <lb/>
    <p>
<pb n="KR4d0267_WYG_051-1a"/>
欽定四庫全書<lb/>
　劎南詩稾巻五十一<lb/>
　　　　　　　　　　　　　宋　陸游　撰<lb/>
　　書感<lb/>
頭顱已可知牙齒今復落十歩或再休啜粥不及勺身<lb/>
依一蒲團壁挂兩芒屩對客輒坐睡有問莫能酢念昔<lb/>
少壯時心慕宦遊樂初登平津館晚入征西幙雨暗駱<lb/>
谷烽霜清散關柝登高望中原氣已吞雍雒寧知事大<lb/>
<pb n="KR4d0267_WYG_051-1b"/>
謬憔悴理征槖單車去梁益健席下沔鄂還朝見故人<lb/>
大馬黄金絡後來固多士鵷鷺照臺閣婆娑郎吏間秪<lb/>
自取嘲噱歴思從來事無鐵可打錯幸得還故園快若<lb/>
解束縛閭里通有無情厚不為薄泥行事春耕日曝畢<lb/>
秋穫隔牆喚鄰翁濁酒聊共酌<lb/>
　　寒食<lb/>
小市禁煙餘東郊展墓初桐陰覆碧井泉脉入清渠貧<lb/>
悴停遊舫龍鍾廢荷鉏西窗斜日在且復勘殘書<hi>鄉人貧甚</hi>
<pb n="KR4d0267_WYG_051-2a"/>
<hi>者毎自謂不能下湖則其貧可知</hi>
　　西村莫歸<lb/>
天氣清和修褉後土風淳古結繩前村村陂足分秧水<lb/>
戶戶門通入郭船亭障盜消常息鼓坊場酒賤不論錢<lb/>
行人爭看山翁醉頭枕槐根臥道邊<lb/>
　　舍外彌望皆青秧白水喜而有賦<lb/>
此地天教著放翁舍傍煙樹晚空濛一無可恨得歸老<lb/>
寸有所長能忍窮東作已趨堯舊俗南薰方詠舜遺風<lb/>
<pb n="KR4d0267_WYG_051-2b"/>
謝安勲業能多少枉是怱怱起剡中<lb/>
　　寄題太和陳誠之秀才逺明樓<lb/>
宦遊再有江西役南望廬陵毎慨然未見高樓出雲雨<lb/>
但驚妙語雜風煙諸公何止元和盛獨我初非正始賢<lb/>
筆力深知太遼絶此詩它日勿同編<hi>樓有榜廷秀大蓬所作記及周丞相</hi>
<hi>以下諸公題詠</hi>
　　蝸舍<lb/>
蝸舍茨生艸龜腸飽淖麋麥因多雨損蠶遇閏年遲徙<lb/>
<pb n="KR4d0267_WYG_051-3a"/>
義憂無勇求仁戒自欺此生錐欲盡吾志未應衰<lb/>
　　東岡<lb/>
東岡竹千竿大者圍過尺微風生其間蕭蕭戞寒碧我<lb/>
閒適一到散髮坐磐石萬事不累心清歗遂至夕此君<lb/>
本傲世獨我有夙昔老惰恐作疎時來寓琴奕<lb/>
　　首夏<lb/>
亂山深處著柴荆岸幘披衣露氣清宴坐有書聊作伴<lb/>
出遊無客獨題名陰陰密樹花初盡灔灔方池水已平<lb/>
<pb n="KR4d0267_WYG_051-3b"/>
幾許人間堪笑事今朝百舌頓無聲<lb/>
　　贈曾温伯邢德允<lb/>
髮似秋蕪不受耘茶山曾許與斯文囘思嵗月一甲子<lb/>
<hi>游獲從文清公時距今六十年</hi>尚記門牆三沐熏巻裏聖賢能覿面人<lb/>
間冨貴實浮雲二君才氣俱超絶豈待衰翁誦所聞<lb/>
　　自述<lb/>
古井無由浪浮雲一掃空詩書修孔業塲圃嗣豳風懼<lb/>
在飢寒外憂形寤寐中吾年雖日逝猶冀有新功<lb/>
<pb n="KR4d0267_WYG_051-4a"/>
　　又<lb/>
舊業還耕釣殘年迫耄期筋骸衰後覺力量夢中知客<lb/>
約溪亭飲僧招竹院棊未為全省事終勝宦遊時<lb/>
　　又<lb/>
屏迹歸休後頤生寂寞中忍貧辭半俸學古得全功西<lb/>
埭村醅釅東陂小彴通經行有佳趣稚子也能同<lb/>
　　示客<lb/>
一㸃昏燈兩部蛙客來相對半甌茶典衣未贖身饒蝨<lb/>
<pb n="KR4d0267_WYG_051-4b"/>
治米無工飯有沙每為采菱浮野艇時因賣藥宿山家<lb/>
青鞋到處堪椉興不獨雲門與若耶<lb/>
　　對食戲作<lb/>
香粳炊熟㤗州紅苣甲蓴絲放箸空不為休官須惜費<lb/>
從來簡儉作家風<lb/>
　　又<lb/>
米如玉粒喜新舂菜出煙畦旋摘供但使胸中無媿怍<lb/>
一餐美敵紫駞峯<lb/>
<pb n="KR4d0267_WYG_051-5a"/>
　　對酒戲作<lb/>
杖頭高挂百青銅小立旗亭滿袖風莫笑村醪薄無力<lb/>
衰顔也得暫時紅<lb/>
　　又<lb/>
亂挿酴醿壓帽偏鵝黄酒色映觵船醺然一枕虚堂睡<lb/>
頓覺情懐似少年<lb/>
　　夏初湖村雜題<lb/>
市逺村深客到稀艸堂終日掩柴扉釀成新蜜蜂兒靜<lb/>
<pb n="KR4d0267_WYG_051-5b"/>
分盡殘泥燕子歸<lb/>
　　又<lb/>
嫰日輕風夏未深曲廊倚杖得閒吟地偏艸茂無人迹<lb/>
一對茭鷄下綠陰<lb/>
　　又<lb/>
寒泉自換菖蒲水活火閒煎橄㰖茶自是閒人足閒趣<lb/>
本無心學野僧家<lb/>
　　又<lb/>
<pb n="KR4d0267_WYG_051-6a"/>
日落溪南生莫煙幅巾蕭散立橋邊聴殘賽廟鼕鼕鼓<lb/>
數盡歸村隻隻船<lb/>
　　又<lb/>
胎髮茸茸漆不如夏初安健勝春初雙瞳嬾看公卿面<lb/>
却解燈前讀細書<lb/>
　　又<lb/>
従來抵死愛湖山敢料天教半世閒杜曲桑麻雖苦薄<lb/>
灞橋風雪如相關<lb/>
<pb n="KR4d0267_WYG_051-6b"/>
　　又<lb/>
幽禽兩兩已成巢新竹森森漸放梢稻壠作陂先蓄水<lb/>
野堂防漏却添茅<lb/>
　　又<lb/>
門巷蕭條長緑苔經旬清坐罷傳杯麴生風味那忘得<lb/>
少待吾家芍藥開<hi>吾鄉有陸家芍藥其品甚高</hi>
　　溪上露坐<lb/>
水際風生爽拂裾比鄰自集不勞呼昏鴉杳杳飛初定<lb/>
<pb n="KR4d0267_WYG_051-7a"/>
逺樹離離望欲無新竹出林時解籜小荷翻露已成珠<lb/>
橋東一徑蒼苔滑歸舍還須稚子扶<lb/>
　　北齋書志示兒輩<lb/>
初夏佳風日頽然坐北齋百年從落魄萬事忌安排<hi>徐仲</hi>
<hi>車聞安定先生莫安排之教所學益進</hi>鄉俗能尊老君恩許賜骸飢寒雖<lb/>
未免何足繫吾懐<lb/>
　　作盆池養科斗數十戲作<lb/>
小小盆池不畜魚題詩聊記破苔初未聴兩部鼓吹樂<lb/>
<pb n="KR4d0267_WYG_051-7b"/>
且看一編科蚪書<lb/>
　　枕上<lb/>
風竹無時靜月窗終夜明時時聴驚鵲一一數殘更呉<lb/>
楚民猶困燕齊虜未平功名天所命吾志固難成<lb/>
　　晨起<lb/>
終夜厭姑惡經春無秭歸<hi>今嵗不聞杜宇</hi>溪雲生慘慘林日澹<lb/>
暉暉物外孤懐勝人間百慮非鄰翁剡中去為我買漁<lb/>
衣<lb/>
<pb n="KR4d0267_WYG_051-8a"/>
　　喜晴<lb/>
葛衣初著喜新晴寂寂虚堂一榻横乍坼孤花藏葉罅<lb/>
晚歸雙燕拂簾旌舞空不㫁游絲直掠地還飛落絮輕<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲倚闌尋好句清笳已復動高城<lb/>
　　讀夏書<lb/>
巨浸稽天日沸騰九州人死若丘陵一朝財得居平土<lb/>
峻宇雕牆已遽興<lb/>
　　幽栖<lb/>
<pb n="KR4d0267_WYG_051-8b"/>
何處是幽栖城南路少西楊花穿戸入燕子避簾低棊<lb/>
局聊相對茶爐亦自攜溪頭雲易合晚雨又成泥<lb/>
　　閒詠園中草木<lb/>
翦刀葉畔戲魚囘帔子花頭舞蝶來領略年光屬閒客<lb/>
一樽自勸不須推<lb/>
　　又<lb/>
麝香萱草移東郭錦子葵花買上原兒喚乃翁閒一看<lb/>
欣然曵杖出籬門<lb/>
<pb n="KR4d0267_WYG_051-9a"/>
　　又<lb/>
一樹山櫻鳥啄殘懸鈎半舍亦甘酸兒童采得爭來餉<lb/>
應念衰翁舌本乾<lb/>
　　又<lb/>
緑侵小徑蟇衣草青絡疎籬鬼帶藤未暇開編尋本草<lb/>
且將名品問山僧<lb/>
　　又<lb/>
日高未辦續晨炊一碗村醅且療飢槃箸索然君勿笑<lb/>
<pb n="KR4d0267_WYG_051-9b"/>
桑間紫椹正纍纍<lb/>
　　又<lb/>
仲夏園中百草靈風吹露坼各青青勸君辦取金鵶觜<lb/>
不問昌陽與豨苓<lb/>
　　夜雨<lb/>
初夏雨淋浪簷聲繞四廊感深頭易白睡少漏偏長紅<lb/>
捲簾旌溼潤生衣焙香清吟欲排悶三歎不成章<lb/>
　　晨起<lb/>
<pb n="KR4d0267_WYG_051-10a"/>
海燕翩將乳戎葵粲已繁魚船初入市蓴擔未過門年<lb/>
耄停朝課家貧省小飱<hi>近以病後晨起讀書又以廩粟不繼遂罷食粥</hi>所欣行<lb/>
藥處秧稻遍村村<lb/>
　　放翁<lb/>
拜賜頭衘號放翁家傳不墜散人風問年已過從心後<lb/>
遇境但行無事中馬老豈堪空冀北鶴飛猶得返遼東<lb/>
道傍跌宕煩君看閲盡時人臉尚紅<lb/>
　　過隣家<lb/>
<pb n="KR4d0267_WYG_051-10b"/>
老病在臂踝終日不喜動溪雲忽過前袖手以目送今<lb/>
晨光景佳霽色入鳥哢駕言出柴荆暫作湖山夢東村<lb/>
望鶴巢西阜過貛峒父老意欣然為我撥春瓮豈惟澆<lb/>
舌燥亦用輭脚痛形骸去繩檢談笑得少縱呉蠶初上<lb/>
簇陂稻亦已種端五數日間更約同解糭<lb/>
　　東園<lb/>
晨起東園去消磨夏日長隨鋤泉眼出上爪藥苗香琴<lb/>
挂山齋壁龜搘道室牀始知彭澤令真足傲羲皇<lb/>
<pb n="KR4d0267_WYG_051-11a"/>
　　曉出至湖桑埭<lb/>
殘年孤寂不堪言時喚平頭駕短轅老氣猶能作羆臥<lb/>
壯懷誰復記鴻軒櫂歌縹𣺌城西路煙樹參差埭北村<lb/>
堪笑怪奇消未盡夜來還夢屬櫜鞬<lb/>
　　雨夜觀史<lb/>
讀書雨夜一燈昏歎息何由起九原邪正古來觀大節<lb/>
是非死後有公言未能劇論希捫蝨且復長歌學叩轅<lb/>
它日安知無志士經過指㸃放翁門<lb/>
<pb n="KR4d0267_WYG_051-11b"/>
　　雨復作<lb/>
今日雲歸恰喜晴小池忽見水紋生窗昏又輟讎書課<lb/>
臥聽蕭蕭打葉聲<lb/>
　　園中<lb/>
稚竹侵簷緑新桐覆井涼閒身少覊束隨處得徜徉山<lb/>
鵲惶惚語藤花掩冉香吾詩有餘思小復立西廂<lb/>
　　湖上遇道翁乃峽中舊所識也<lb/>
大罵長歌儘放顛時時一語却超然掃空百局無棊敵<lb/>
<pb n="KR4d0267_WYG_051-12a"/>
倒盡千鍾是酒仙巴硤相逢如昨日山陰重見亦前縁<lb/>
細思合辱先生友五十年來不負天<lb/>
　　老學菴北作假山既成即雨彌月不止<lb/>
古者封禪嵗乾封輒枯旱不言絶民食徒欲曬日觀我<lb/>
今作小山纔及仭有半下瀦數斗水草木稍葱蒨蕞爾<lb/>
何足言造物亦幽賛冥冥一月雨陰翳迷昏旦芳草爭<lb/>
抽萌珍木亦擢榦龜魚出復没鳥雀聚仍散彼天初何<lb/>
私遺我耳目玩遂令閭巷間日厭鵓鴣喚淖深樵蘇絶<lb/>
<pb n="KR4d0267_WYG_051-12b"/>
有米不能㸑為小乃害大未可以理㫁憂懼塞胸中當<lb/>
食屢興歎培塿固易平荷鍤媿吾懦<lb/>
　　苦雨<lb/>
儘道迎梅雨能無一日晴窗昏愁細字簷滴亂疎更未<lb/>
怪蛙爭席真憂水冒城何由收積<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>簫鼔賽西成<lb/>
　　又<lb/>
煙水茫無際空堦滴不休一窗閒隱几四月澹如秋箔<lb/>
冷蠶遲績泥深麥未收家貧村酒薄曷解老農憂<lb/>
<pb n="KR4d0267_WYG_051-13a"/>
　　五月初作<lb/>
鄰舍舂新麥家人拾晚蠶推移逢夏五賦與歎朝三遣<lb/>
日須棋局忘憂賴酒甔幽居有高致多取未為貪<lb/>
　　遊西村贈隱者<lb/>
水清沙淨見遊魚槐柳陰陰五月初人似登仙惟火食<lb/>
俗如太古欠巢居熟聞高臥常扄戶<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲頻來共荷鉏<lb/>
從此夢遊端有地淵明不獨愛吾廬<lb/>
　　彷徉<lb/>
<pb n="KR4d0267_WYG_051-13b"/>
家世由來出楚狂湖山垂老得彷徉讀書坐嬾常中廢<lb/>
得句因衰已旋忘萬化隨縁寓蟲臂百年何處異羊腸<lb/>
忍飢到死知無恨免使人嘲作飯嚢<lb/>
　　碌碌<lb/>
碌碌初何取悠悠信所之安貧無鬼笑守道有天知暑<lb/>
服黄縑製晨飱赤米炊今朝<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>水退村路得遨嬉<lb/>
　　讀陳蕃傳<lb/>
莫笑書生一卷書唐虞事業正關渠漢廷若有真王佐<lb/>
<pb n="KR4d0267_WYG_051-14a"/>
天下何須費掃除<lb/>
　　夏日晨起<lb/>
華胥歸路萬山青拈得烏藤繞舍行兩眥尚餘殘睡美<lb/>
一襟初受曉涼生陰陰院落新桐影寂寂房櫳乳燕聲<lb/>
已罷小飱停卯酒龜腸蟬腹不勝清<lb/>
　　醉舞<lb/>
短帽篸花舞道傍年垂八十尚清狂茸茸胎髮朝盈櫛<lb/>
炯炯神光夕照梁令尹閲人三仕已太山在我一豪芒<lb/>
<pb n="KR4d0267_WYG_051-14b"/>
藥苗麥飯初何欠全取愚儒百鍊剛<lb/>
　　北窗微陰<lb/>
露滴林梢花送香風吹池面雨輸涼蠧書一巻作老伴<lb/>
麥飯半盂支日長學道莫如心自肻杜門真與世相忘<lb/>
君恩不報雖知媿稊米安能益太倉<lb/>
　　夏夜<lb/>
乞骸安晚節養疾臥空村月暗梟鳴樹船歸犬吠門藜<lb/>
羮加糝美黍酒帶醅渾稚子能勤學燈前與細論<lb/>
<pb n="KR4d0267_WYG_051-15a"/>
　　村居<lb/>
鵯鵊穿林語<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵝竝水鳴餽漿憐道暍裹飯助隣耕零<lb/>
落橋危㫁欹斜屋半傾君毋笑偷惰猶足盡吾生<lb/>
　　晚興<lb/>
羸病時時劇歡悰日日疎睡慿書紹介愁賴酒驅除小<lb/>
蹇追涼處輕衫出浴初無人堪晤語且復狎樵漁<lb/>
　　溪上<lb/>
散髮倚胡牀風生水面涼單衣縫白紵雙屨織青芒<hi>道家有青</hi>
<pb n="KR4d0267_WYG_051-15b"/>
<hi>芒屨</hi>荷葉猶微赤藤花已半黄歸來村路晚漁火耿蒼茫<lb/>
　　貧甚戲作長句示鄰曲<lb/>
百屋堆錢四壁空人生志願孰能同蕭條齒髮難藏老<lb/>
冷落杯盤可諱窮斸筍不思鄣夏日典衣那計禦霜風<lb/>
知心幸有隣翁在一笑相從草莽中<lb/>
　　縱筆<lb/>
冉冉殘年迫耄期肱雖三折未成醫北山愚公世方笑<lb/>
東郭順子吾所師萬里元非破賊手一生無奈造物兒<lb/>
<pb n="KR4d0267_WYG_051-16a"/>
梅雨初晴湖水滿未妨把酒細哦詩<lb/>
　　入都<lb/>
葵莧登盤酒可賖豈知扶病又離家朝行打岸濤頭惡<lb/>
夜宿垂天斗柄斜不恨山林淹嵗月但悲道路困風沙<lb/>
隣翁好為看耕隴行矣東歸一笑譁<lb/>
　　開局<lb/>
八十年光敢自期鏡中久已髮成絲誰令歸蹋京塵路<lb/>
又見新開史局時<hi>予三作史官皆初開局</hi>舊吏僅存多不識殘編<lb/>
<pb n="KR4d0267_WYG_051-16b"/>
重對只成悲免朝愈覺君恩厚閒看中庭木影移<lb/>
　　感舊<lb/>
四十三年夢今朝又喚囘平橋穿小市細雨壓輕埃老<lb/>
喜詩情在慵愁史課催時時還自笑白首接鄒枚<lb/>
　　贈陸伯政<lb/>
夜窗燈火老徒勤自憫何時可䇿勲未䘮斯文天壽我<lb/>
豈無餘子我思君約通殘譜言猶在細讀新詩筆欲焚<lb/>
早晚皇恩許歸去相呼同臥石帆雲<lb/>
<pb n="KR4d0267_WYG_051-17a"/>
　　雨夜<lb/>
莫雨濯殘熱史官非坐曹忍慙靡粟帛偷暇近詩騷屋<lb/>
老孤燈闇風顛萬木號明朝有奇事江閣看秋濤<lb/>
　　自局中歸馬上口占<lb/>
㓜輿只合著山巖誤被恩光不葢慙人怪衰翁煩尺一<lb/>
心知造物賦朝三飛騰豈少摩雲鶻蹙縮方同作繭蠶<lb/>
安得公朝閔枯朽早教歸臥舊茆菴<lb/>
　　秋雨<lb/>
<pb n="KR4d0267_WYG_051-17b"/>
久占煙波弄釣舟業風吹作鳳城遊不知苑外芙蕖老<lb/>
但見牆陰苜蓿秋黄把裹書俄復至朱顔辭鏡不容留<lb/>
晚窗又聴蕭蕭雨一㸃昏燈相對愁<lb/>
　　秋夜<lb/>
庭院蕭條夜氣清臥聴宫漏下宫城旅懐生怕還鄉夢<lb/>
留取殘燈伴雨聲<lb/>
　　求月桂<lb/>
重重汗簡擁衰翁百里家山夢不通病眼可令常寂寞<lb/>
<pb n="KR4d0267_WYG_051-18a"/>
煩君為致數枝紅<lb/>
　　秋思<lb/>
烏帽翩翩九陌塵杖藜誰記岸綸巾遺簮見取終安用<lb/>
弊帚雖微亦自珍廊廟似聞憐老病雲山漸欲屬閒身<lb/>
牆隅苜蓿秋風晚獨倚門扉感慨頻<lb/>
　　又<lb/>
霜露初侵季子裘山川空賦仲宣樓夢囘最怯聞衣杵<lb/>
病起常憂負酒籌日月徃來雙轉轂乾坤成壊一浮漚<lb/>
<pb n="KR4d0267_WYG_051-18b"/>
書生事業無多許二寸毛錐老未休<lb/>
　　史院書懐<lb/>
後死與斯文猶能讀典墳雖慙千載事要是一生勤石<lb/>
磑霏霏雪銅爐裊裊雲扶衰又秋晚何以報吾君<lb/>
　　楚辭所謂桂數見於唐人詩句及圖畫間今不復<lb/>
　　見矣作二絶句屬山僧野人試求之<lb/>
小山桂枝今所無一生到處問樵夫細思不獨人間少<lb/>
月裏何曾有兩株<lb/>
<pb n="KR4d0267_WYG_051-19a"/>
　　又<lb/>
丹葩緑葉鬱團團消得姮娥種廣寒行盡天涯年八十<lb/>
至今未遇一枝看<lb/>
　　雨夜<lb/>
細雨催扄戸昏燈照擁衾倦知秋漏永瘦怯曉寒深林<lb/>
鵲依簷宿莎蟲入戸吟此時搔短髮誰㑹欲歸心<lb/>
　　九月初作<lb/>
菊佩餻槃節物催老懐撫事一悠哉年光半付殘編去<lb/>
<pb n="KR4d0267_WYG_051-19b"/>
詩句時從倦枕來零落朋儔今孰在寂寥事業世方咍<lb/>
兩叢月桂門前買自下中庭破緑苔<lb/>
　　又<lb/>
九月都門凛欲霜羸軀恩免立鵷行細書付吏謄初槀<lb/>
和藥呼兒對古方陋巷閉門常謝客高齋掃地獨焚香<lb/>
此生自計終何取似有山林一日長<hi>實録有初稾二槀</hi>
　　又<lb/>
碧海仙蓬感舊遊莫年心事轉悠悠登高此去無多日<lb/>
<pb n="KR4d0267_WYG_051-20a"/>
扶病重來又過秋十里樓臺迷巷陌萬家碪杵戒衣裘<lb/>
平生<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欠觀書債四庫留人未許休<lb/>
　　又<lb/>
冨貴功名未足云平生一飯不忘君哦詩高韻凄金石<lb/>
把釣幽情𣺌水雲落葉打窗秋已莫歸鴉泊樹日將曛<lb/>
欲知老病常多感革帶今年減幾分<lb/>
　　莫秋<lb/>
十日都門雨風煙已莫秋甑香新菽粟篝煖故衣裘意<lb/>
<pb n="KR4d0267_WYG_051-20b"/>
氣臨書健形骸顧影愁何時剡中路秣蹇憩山郵<lb/>
　　重九不出遣懐<lb/>
人生各自適飛潜魚腹熊蹯豈得兼竝舍晚風傳藥杵<lb/>
小窗殘日射書籖昏瞳但怪花爭墜衰鬢應無白可添<lb/>
采菊泛觴終覺嬾不妨閒臥下疎簾<lb/>
　　暇日<lb/>
身健官閒荷主恩蕭然不異在家園一池新墨生吟思<lb/>
半篆殘香入夢魂舊友無書知獨冷小皃有命㑹孤鶱<lb/>
<pb n="KR4d0267_WYG_051-21a"/>
藜羮粗足餘何事鍾動三茅又歛昏<lb/>
　　憶三山<lb/>
柳橋南北弄煙霏門不常關客自稀遣僕逺馱黄檗出<lb/>
呼兒閒取白鷗歸片雲忽起迷丹竈<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>水初生没釣磯<lb/>
一出可憐時屢變又看刀尺製秋衣<lb/>
　　示子聿<lb/>
故山誰伴隠茅茨幸有吾家大耳兒雨暗小窗分夜課<lb/>
雪迷長鑱共朝飢名場未㨗寧妨學史限雖嚴不廢詩<lb/>
<pb n="KR4d0267_WYG_051-21b"/>
我死汝應傳鉢袋勉持愚直報明時<lb/>
　　車中作<lb/>
秋天近霜霰呉地少風塵時駕小車出始知閒客真新<lb/>
交孰傾葢往事漫霑巾處處皆堪隱桃源莫問津<lb/>
　　初寒偶出<lb/>
霜氣凋關樹晴光入市樓閒人無造請佳日亦遨遊湖<lb/>
白方新出淮<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>亦易求秋來幸無病作意試新篘<lb/>
　　史院晚出<lb/>
<pb n="KR4d0267_WYG_051-22a"/>
已乞殘骸老故丘誤恩重作道山遊龍津雨過橋如拭<lb/>
鳳闕煙消瓦欲流直舍小眠鐘報午歸途微冷葉飛秋<lb/>
心知伏櫪無千里縱有王良也合休<lb/>
　　贈洞微山人<lb/>
我年六十四獲譴輸鬼薪束書出東門揮手謝國人笑<lb/>
指身上衣不復染京塵時有一老翁祝我當自珍却後<lb/>
十五年迎若淅江濱我笑語是翁豈説他生身事果不<lb/>
可知邂逅如隔辰鶴髪無餘鬒鶉衣仍苦貧秋風旱河<lb/>
<pb n="KR4d0267_WYG_051-22b"/>
頭握手一笑新買酒烹雞豚徃事得具陳試數同朝舊<lb/>
零落增悲辛與翁雖俱老肝膽猶輪囷千里亦命駕何<lb/>
況託近鄰秋高佳風月相過莫厭頻<lb/>
　　九月十四日夜雞初鳴夢一故人相語曰我為蓮<lb/>
　　華博士葢鏡湖新置官也我且去矣君能暫為之<lb/>
　　乎月得酒千壺亦不惡也既覺惘然作絶句記之<lb/>
白首歸修汗簡書毎因囊粟戲侏儒不知月給千壺酒<lb/>
得似蓮華博士無<lb/>
<pb n="KR4d0267_WYG_051-23a"/>
　　初寒對酒<lb/>
晨起常教置一壺色如鵝氄滑如酥侍郎取榼不須笑<lb/>
司業與錢還復酤霜路預愁騎欵叚雪舟毎憶釣菰蒲<lb/>
寒花滿帽君無笑醉倒偏宜稚子扶<lb/>
　　午晴試筆<lb/>
葉脱園林夜夜霜風和巷陌日猶長軒車但怪容孤鶴<lb/>
稊米安能益太倉此去得非窮李廣向來元是老馮唐<lb/>
明窗攬筆聊揮灑颯颯驚蛇又數行<lb/>
<pb n="KR4d0267_WYG_051-23b"/>
　　夜吟<lb/>
似睡不睡客欹枕欲落未落月挂檐詩到此時當得句<lb/>
羇愁病思恰相兼<lb/>
　　又<lb/>
六十餘年妄學詩工夫深處獨心知夜來一笑寒燈下<lb/>
始是金丹換骨時<lb/>
　<lb/>
　劎南詩槀巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十五</head> <lb/>
    <p>
<pb n="KR4d0267_WYG_015-1a"/>
欽定四庫全書<lb/>
　劎南詩稾巻十五<lb/>
　　　　　　　　　　　　　宋　陸㳺　撰<lb/>
　　秋興<lb/>
白髮蕭蕭欲滿頭歸来三見故山秋醉憑高閣乾坤大<lb/>
病入中年日月遒百戰鐵衣空許國五更畵角只生愁<lb/>
明朝煙雨桐江岸且占丹楓繫釣舟<lb/>
　　又<lb/>
<pb n="KR4d0267_WYG_015-1b"/>
暮境何堪與病遭西風落葉擁亭臯極知世上人情惡<lb/>
且放江邊醉眼高應俗紛紛何日了詠詩混混寄吾豪<lb/>
碧油金鎖平生意未許人言學楚騷<lb/>
　　八月五日夜半起飲酒作草書數紙<lb/>
有漏神仙有髪僧碧㡡欹枕對秋燈忽然起索三升酒<lb/>
颯颯蛟龍入剡藤<lb/>
　　秋雨漸涼有懷興元<lb/>
八月山中夜漸長雨聲燈影共凄涼遥知南鄭風霜早<lb/>
<pb n="KR4d0267_WYG_015-2a"/>
已有寒熊犯獵塲<lb/>
　　又<lb/>
十年前在古梁州痛飲無時不慣愁最憶夜分歌舞歇<lb/>
臥聽秦女擘箜篌<lb/>
　　又<lb/>
清夢初囘秋夜闌牀前耿耿一燈殘忽聞雨掠蓬窓過<lb/>
猶作當時鐵馬看<lb/>
　　秋風曲<lb/>
<pb n="KR4d0267_WYG_015-2b"/>
秋風吹雨鳴窓紙壯士不眠推枕起牀頭金盡酒尊空<lb/>
櫪馬相看涙如洗鴻門覇上百萬師安西北庭九千里<lb/>
帳前畵角聲入雲隴上鐵衣光照水横飛渡遼健如鶻<lb/>
談笑不勞投馬箠堂堂羽檄從天下夜半斫營孱可鄙<lb/>
拾螢讀書定何益投筆取封當努力百斤長刀兩石弓<lb/>
飽將兩耳聽秋風<lb/>
　　送宣書記并寄其兄曇才二公<lb/>
在吳識曇公至蜀識才公彌天宣書記晩乃得從容是<lb/>
<pb n="KR4d0267_WYG_015-3a"/>
家固多賢天遣慰我窮初秋夏末時衲子各西東子獨<lb/>
惜此别共語夜燭紅怪我耐逆境萬事一笑空子顧知<lb/>
我否視身如枯蓬枯蓬未變滅姑當付之風家世無高<lb/>
年我今六十翁俯仰幾時客結束已囱囱那將須臾景<lb/>
更受憂患攻願言早来歸相就煑晩菘<lb/>
　　起晩戲作<lb/>
地偏身飽閒秋爽睡殊美老雞每愧渠三唱呼未起厨<lb/>
人罷晨汲童子愁屣履惰慵雖可嘲安靜良足喜心空<lb/>
<pb n="KR4d0267_WYG_015-3b"/>
夢亦少酣枕甘若醴不學多事人南柯豪衆蟻<lb/>
　　飲村店夜歸<lb/>
致主初心陋漢唐暮年身世落農桑草煙牛跡西山外<lb/>
又臥旗亭送夕陽<lb/>
　　又<lb/>
灧灧村醪君勿辭橙椒香美白鵞肥醉中忘却身今老<lb/>
戲逐螢光蹋雨歸<lb/>
　　雨夜感懷<lb/>
<pb n="KR4d0267_WYG_015-4a"/>
㸃滴空堦雨送涼青燈對影獨凄傷身如病木驚秋早<lb/>
心似鰥魚怯夜長鑄得黄金猶有術掃空白髮定無方<lb/>
蕭然禪榻君休笑一巻殘書伴枕傍<lb/>
　　寄葉道人<lb/>
白首不堪憂患纏要將樂事餞流年尋山猶費幾兩屐<lb/>
貯酒真須百斛舩若信王侯等螻蟻可因富貴失神仙<lb/>
<hi>老杜詩王侯與螻螘共盡隨丘墟太白詩富貴與神仙蹉跎成兩失</hi>驚人亦莫摩銅狄泰<lb/>
華松風足晝眠<lb/>
<pb n="KR4d0267_WYG_015-4b"/>
　　月下小酌<lb/>
昨日雨遶簷孤燈對搔首今夜月滿庭長歌倚衰栁世<lb/>
變浩無窮成敗翻覆手人生最樂事臥聽壓新酒我歸<lb/>
自梁益零落愴親友紛紛墮鬼録何人得長久後生多<lb/>
不識詎肯顧衰朽一杯無與同敲門喚鄰叟<lb/>
　　讀袁公路傳<lb/>
成敗相尋豈有常英雄最忌數悲傷蕪蔞豆粥從来事<lb/>
何恨郵亭坐簀牀<lb/>
<pb n="KR4d0267_WYG_015-5a"/>
　　鄰曲小飲<lb/>
早稻喜登塲相呼集野堂迎霜新兔美近社濁醪香苑<lb/>
屋滴殘雨竹籬圍夕陽新豐不須作眞箇是吾鄉<lb/>
　　秋夜觀月<lb/>
夢囘殘燭耿房櫳杳杳江天呌斷鴻病骨不禁風露重<lb/>
披衣小立月明中<lb/>
　　又<lb/>
誰琢天邊白玉盤亭亭破霧上髙寒山房無客兒貪睡<lb/>
<pb n="KR4d0267_WYG_015-5b"/>
常恨清光獨自看<lb/>
　　枕上<lb/>
香冷燈昏夢自驚清愁冉冉帶餘酲夜長誰作幽人伴<lb/>
惟是蛩聲與月明<lb/>
　　秋夕大風松聲甚壯戲作短歌<lb/>
人生不自憐坐受外物械榮華難把玩俄頃皆變壞山<lb/>
棲亦何有耳目差曠快秋郊多烈風夜壑起松籟初聞<lb/>
尚蕭瑟髣髴聽嚴瀨忽如倒巨浸便欲飜大塊又疑楚<lb/>
<pb n="KR4d0267_WYG_015-6a"/>
漢戰<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞更勝敗不然六月雨雷電犇百怪三更勢稍<lb/>
歛鐵馬歸入塞孰能從吾遊洗汝胷次隘<lb/>
　　明河篇<lb/>
明河八月轉分明炯如素練西南傾年年歲歲見河漢<lb/>
坊坊曲曲聞碪聲良人萬里事征行碪聲中有玉闗情<lb/>
遥知鐵衣冷如水指點明河白髪生磧中草死駱駝鳴<lb/>
萬里却望長安城兒生總角爺未見歸心頓覺封矦輕<lb/>
漢家自古有夷狄付與窮荒何足惜只願天狼無光太<lb/>
<pb n="KR4d0267_WYG_015-6b"/>
白低還家為婦説安西<lb/>
　　夜聞隣家治稻<lb/>
二頃春蕪廢不耕半生名宦竟何成歸来每羨農家樂<lb/>
月下風傳打稻聲<lb/>
　　浪迹<lb/>
浪迹人間四十年鏡中不覺已華顚山川慘澹秋多感<lb/>
燈火青熒夜少眠壯志已忘榆塞外高情正在酒壚邊<lb/>
扁舟不恨無人識且復長歌入暮煙<lb/>
<pb n="KR4d0267_WYG_015-7a"/>
　　夜歩庭下有感<lb/>
夜遶中庭百匝行秋風傳漏忽三更星辰北拱疎還密<lb/>
河漢西流縱復横驚鵲遶枝棲不穩冷螢穿竹逺猶明<lb/>
書生老抱平戎志有淚如江未敢傾<lb/>
　　題酒家壁<lb/>
明主何曾棄不才書生飄泊自堪哀煙波東盡江湖逺<lb/>
雲棧西從隴蜀囘㝛雨送寒秋欲晩積衰成病老初来<lb/>
酒香菰脆丹楓岸強遣樽前笑口開<lb/>
<pb n="KR4d0267_WYG_015-7b"/>
　　題書齋壁<lb/>
隨分琴書適性情乍寒偏愛小窓明旋煎甖粟留僧話<lb/>
故種芭蕉待雨聲丹藥驗方非畏死文章排悶不求名<lb/>
是間幽事君知否莫怪經秋少入城<lb/>
　　贈猫<lb/>
裹鹽迎得小貍奴盡護山房萬巻書慙愧家貧䇿勲薄<lb/>
寒無氊坐食無魚<lb/>
　　秋夕<lb/>
<pb n="KR4d0267_WYG_015-8a"/>
羇魂虚仗些詞招病骨那禁積毁消亂葉打窓寒有信<lb/>
昏燈照幔夢無聊棧邊老驥心空在㸑下殘桐尾半焦<lb/>
百感忽生推枕起碧霄銀漢正迢迢<lb/>
　　秋雨排悶十韻<lb/>
今夏久無雨從秋却少晴空濛迷遠望蕭瑟送寒聲衣<lb/>
潤香偏著書蒸蠧欲生壞簷聞瓦墮漲水見堤平溝溢<lb/>
池魚出天低塞雁征螢飛明闇廡蛙閙雜疎更藥醭時<lb/>
須焙舟閒任自横未憂荒楚菊直恐敗吳秔夜永燈相<lb/>
<pb n="KR4d0267_WYG_015-8b"/>
守愁深酒細傾浮雲㑹消散鼓笛賽西成<lb/>
　　小舟航湖夜歸書觸目<lb/>
雲黑風號不見星古丘樷木聚精靈舟人已過微相語<lb/>
兩兩三三鬼火青<lb/>
　　又<lb/>
電掣半空雲黯黮舩浮積水浪憑陵茫然不辯身何處<lb/>
猶喜東南見墖燈<lb/>
　　又<lb/>
<pb n="KR4d0267_WYG_015-9a"/>
遥望湖塘炬火迎纔歸村舍雨如傾畏途囘首知安在<lb/>
催喚兒童暖酒鐺<lb/>
　　幽居書事<lb/>
莫歎人間苦不諧清時有味是歸来己因積毁成髙臥<lb/>
更借陽狂護散才正欲清言聞客至偶思小飲報花開<lb/>
紛紛爭奪成何事白骨生苔但可哀<lb/>
　　又<lb/>
安命知天更不疑幽居最愛早寒時手中書墮初酣枕<lb/>
<pb n="KR4d0267_WYG_015-9b"/>
窓下燈殘正劇碁鮮鯽每從溪女買香菰時就釣舩炊<lb/>
山隂清絶君須記雪裏騎驢未辦詩<lb/>
　　晩霽<lb/>
雨斷簷餘滴雲疎日漏明人其如積潦天自活疲氓溪<lb/>
碓舂香稻霜叢剪綠橙書生久愁臥作意賦新晴<lb/>
　　又<lb/>
漲水返舊壑浮雲歸故山園丁藝蔬去鄰婦賃舂還喬<lb/>
木蒼煙外孤村落照間莫嫌樽酒薄且用破愁顔<lb/>
<pb n="KR4d0267_WYG_015-10a"/>
　　雨後散歩後園<lb/>
淡日輕雲未快晴涓涓溝水去無聲為憐一徑新苔綠<lb/>
别就牆隂取路行<lb/>
　　又<lb/>
澤國霜遲木未疎秋来更覺愛吾廬芭蕉緑潤偏宜墨<lb/>
戲就明窓學草書<lb/>
　　示客<lb/>
十年犇走每思歸<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜湖邊晝掩扉社燕免教嘲作客<lb/>
<pb n="KR4d0267_WYG_015-10b"/>
海鷗曾是信忘機暉暉晩日収新稻漠漠新寒試夾衣<lb/>
留客盤飱君勿笑一畦蔬甲摘初稀<lb/>
　　甲子晴<lb/>
今日甲子晴秋稼始可言老農喜相覓隨事具雞豚埽<lb/>
地設菅席酌酒老瓦盆耳熱仰視天何異傾金尊牛羊<lb/>
散墟落霽色滿衡門起舞屬父老勿恨此酒渾<lb/>
　　後一日復雨<lb/>
一雨三日水抹隄南村北村雲凄凄天公約束龍返宂<lb/>
<pb n="KR4d0267_WYG_015-11a"/>
不忍嘉穀沈塗泥日光清薄潦未縮起視又嘆行雲西<lb/>
初纔淅瀝灑窓户俄已湍瀉鳴溝溪豐㓙相椉若翻手<lb/>
振救小緩輒噬臍窮閻腐儒不預此且収芋栗寛兒啼<lb/>
　　紹興庚辰余遊謝康樂石門與老洪道士痛飲賦<lb/>
　　　詩既還山隂王仲信為予作石門瀑布圖今二<lb/>
　　　十有四年開圖感歎作<lb/>
二十餘年别石門燈前感舊欲消魂人生萬事皆如夢<lb/>
自笑區區記劎痕<lb/>
<pb n="KR4d0267_WYG_015-11b"/>
　　又<lb/>
愛酒黄冠鬢如雪石門邂逅一樽同懸知久作此山土<lb/>
愁對畵圖秋雨中<lb/>
　　雨中遣懷<lb/>
秋稼連雲飽不疑寧期一敗莫支持雨如梅子初黄日<lb/>
水似桃花欲動時正晝螡蟲驅不去終宵鼃黽怒何為<lb/>
㓙年氣象堪流涕禾把紛紛滿竹籬<lb/>
　　秋思<lb/>
<pb n="KR4d0267_WYG_015-12a"/>
秋来情味更堪論身寄城南五畝園委轡看山無鐵獺<lb/>
<hi>梅聖俞馬名</hi>拾樵煎茗有青猿<hi>王元之小童名</hi>陂塘夜雨添新漲原<lb/>
野煙蕪減舊痕豈是平生少親友略無人肯訪孤村<lb/>
　　秋雨歎<lb/>
點點滴滴雨到明悽悽惻惻夢不成窓間殘燈暗欲滅<lb/>
匣中孤劎鏗有聲少年讀書忽頭白一字不試空虚名<lb/>
公車自薦心實恥新豐獨飲人所驚太行千仞挿雲立<lb/>
黄流萬里從天傾遺民久憤世多故孱冦何足煩長纓<lb/>
<pb n="KR4d0267_WYG_015-12b"/>
霜風初高鷹隼擊天河下洗煙塵清投筆急裝須快士<lb/>
令人絶憶獨孤生<hi>獨孤䇿蒲人前歲死於峽中</hi>
　　雨中小酌<lb/>
晨起占雲日日西吾廬煙雨正凄迷愁看場上禾生耳<lb/>
且泥盃中酒到臍窓日幾時飛野馬甕天惟是舞醯鷄<lb/>
前村著屐猶通路自摘金橙擣鱠齏<lb/>
　　衰病有感<lb/>
衰與病相椉山房冷欲氷在家元是客有髪亦如僧愁<lb/>
<pb n="KR4d0267_WYG_015-13a"/>
絶窮秋雨情親獨夜燈西鄰有甘井聊得曲吾肱<lb/>
　　又<lb/>
倦枕先雞覺寒汀伴雁孤寂寥誰省録衰疾且枝梧鶴<lb/>
骨秋添瘦龜腸夜自呼葢棺吾事定未敢泣窮途<lb/>
　　又<lb/>
羈宦一周星歸如化鶴丁灰心成寂寂霜鬢失青青小<lb/>
智空自貴大愚元不靈客来應絶倒扶病講丹經<lb/>
　　雨止頓寒遂有晴意<lb/>
<pb n="KR4d0267_WYG_015-13b"/>
霧雨昏昏地氣騰盤中朝暮厭驅蠅未看霽色排隂翳<lb/>
先覺清寒洗鬱蒸喚客喜傾新熟酒讀書貪趂欲殘燈<lb/>
明朝樂事真當賀山北山南曵瘦藤<lb/>
　　秋晴出遊<lb/>
雨餘清冷近霜天拄杖閒拖不挂錢黄葉舞風初䔩䔩<lb/>
碧渠通溜正濺濺無情日馭工催老耐事天公聽放顚<lb/>
薄暮行歌竝湖去有人偷様畵癯僊<lb/>
　　悲秋<lb/>
<pb n="KR4d0267_WYG_015-14a"/>
形骸枯槁病侵陵少睡長飢一老僧霜夜羈愁更無賴<lb/>
莫收書策且㽞燈<lb/>
　　又<lb/>
蕭蕭衰鬢點新霜人靜房櫳易斷腸等是閉門愁裏過<lb/>
任敎風雨壞重陽<lb/>
　　又<lb/>
殘年孤寂不禁秋醉自凄凉醒更愁冨貴空成守錢虜<lb/>
吾今何止百宜休<hi>司空表聖自言有四宜休</hi>
<pb n="KR4d0267_WYG_015-14b"/>
　　又<lb/>
小雨簾櫳慘淡天醉中偏藉亂書眠夢囘有恨無人㑹<lb/>
枕畔橙香似昔年<lb/>
　　久雨道懷<lb/>
暮年惜日月木落輒動心閒居念親友所願聞足音風<lb/>
雨斷官道吾廬況幽深渺渺雲水郷蕭蕭蘆荻林草茂<lb/>
豪鳴蛙天闊無来禽四顧此何處悠悠付孤斟<lb/>
　　野步書觸目<lb/>
<pb n="KR4d0267_WYG_015-15a"/>
村落初過雨園林殊未霜幽花雜紅碧野橘半青黄飛<lb/>
鷺横秋浦啼鴉滿夕陽最憐山脚水撩亂入陂塘<lb/>
　　月下<lb/>
月白庭空樹影稀鵲棲不穩繞枝飛老翁也學癡兒女<lb/>
撲得流螢露濕衣<lb/>
　　九月十日<lb/>
不須扇障庾公塵散地翛然學隱淪風帽可憐成昨夢<lb/>
菊花已覺是陳人昏昏但苦餘酲在草草久無佳句新<lb/>
<pb n="KR4d0267_WYG_015-15b"/>
歎息吾生行已矣老来歲月似犇輪<lb/>
　　秋晴園中山禽絶多有感而賦<lb/>
九日秋隂一日晴山禽應喜我閒行幽吭弄暖閒相命<lb/>
勁翮凌風遠有聲熟果啄餘看核墮細枝衘得欲巢成<lb/>
名園美䕃不飛去似比交朋猶有情<lb/>
　　燈籠<lb/>
我年十六遊名場靈芝借榻棲僧廊鐘聲纔定履聲集<lb/>
弟子堂上分兩廂燈籠一様薄臘紙瑩如雲母含清光<lb/>
<pb n="KR4d0267_WYG_015-16a"/>
還家欲學竟未暇歲月已似犇車忙書生白首故習在<lb/>
顚倒簡牘紛朱黄短檠雖復作老伴目力眩晃不可常<lb/>
平生所好忽入手摩挲把挈喜欲狂蘭膏㶑灔支達旦<lb/>
秋雨蕭瑟輸新涼討論廢忘正塗乙遂欲盡發萬巻藏<lb/>
所嗟衰病終難勉非復當年下五行<lb/>
　　舟過南莊呼村老與飲示以詩<lb/>
我昔過此時荷花粲雲錦今我復来遊霜露已凄凛郷<lb/>
鄰福苦薄積雨敗垂稔禾頭耳<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>熟計難高枕所懼<lb/>
<pb n="KR4d0267_WYG_015-16b"/>
憂吾君歲暮詔發廪勿言村醪薄排悶聊共飲<lb/>
　　又<lb/>
𤣥雲吞落日大風東北起隔林鳴兩鳩當道行衆螘晴<lb/>
来未三日雨候乃復爾我場何時乾嘉穀在泥滓豐㐫<lb/>
歲所有遊惰古所恥努力敎子孫天公終可倚<lb/>
　　秋夜獨過小橋觀月<lb/>
湖上蕭蕭葉落頻小橋東畔岸綸巾乍圓素月升寒璧<lb/>
欲散微雲蹙細鱗有酒便應遺世事得閒隨處勝官身<lb/>
<pb n="KR4d0267_WYG_015-17a"/>
笑談但恨朋遊少安得幽人與卜鄰<lb/>
　　紹興中與陳魯山王季夷從兄仲高以重九日同<lb/>
　　　遊禹廟後三十餘年自三橋泛舟歸山居秋高<lb/>
　　　雨霽望禹廟樓殿重複光景宛如當時而三人<lb/>
　　　者皆下世予亦衰病無聊慨然作此詩<lb/>
重樓傑閣倚虚空紅日蒼煙正鬱葱郷國歸来渾似鶴<lb/>
交朋零落不成龍人生真與夢何挍我軰故應情所鍾<lb/>
淚漬清詩却囘棹不眠一夜聽鳴蛩<lb/>
<pb n="KR4d0267_WYG_015-17b"/>
　　雜興<lb/>
風雨雞喔喔雪霜柏森森獨居雖無友二物感我深<lb/>
　　又<lb/>
萬物各有時蟋蟀以秋鳴我老自少眠那得憎此聲<lb/>
　　又<lb/>
漲水入我廬萍葉黏半扉日出水返壑念汝何由歸<lb/>
　　又<lb/>
清霜染丹葉秋晚粲如春囘首風吹盡天公解戲人<lb/>
<pb n="KR4d0267_WYG_015-18a"/>
　　予秋夜觀月得瘧疾枕上賦小詩自戲<lb/>
貪看霜月歩亭臯不覺寒侵范叔袍且倚誦詩驅瘧鬼<lb/>
斷無人寄碧腴膏<hi>唐小説載鄭䖍妻病瘧杜子美敎誦子璋髑髏血糢糊等句以却之又元</hi>
<hi>微之謫江陵病瘴白樂天自長安寄以碧腴膏</hi>
　　後春愁曲<hi>并序</hi>
　　　予在成都作春愁曲頗為人所傳偶見舊稾悵<lb/>
　　　然有感作後春愁曲<lb/>
六年成都擅豪華黄金買斷城中花醉狂戲作春愁曲<lb/>
<pb n="KR4d0267_WYG_015-18b"/>
素屏紈扇傳千家當時説愁如夢寐眼底何曽有愁事<lb/>
朱顏忽去白髪生真墮愁城出無計世間萬事元悠悠<lb/>
此身長短歸山丘閉門堅坐愈生愁未死且復秉燭遊<lb/>
　　秋花歎<lb/>
秋花如義士榮悴相與同豈比輕薄花四散隨春風黄<lb/>
菊抱殘枝寂寞臥寒雨拒霜更可憐和蔕浮煙浦古来<lb/>
結交意正要共死生讀我秋花詩可代丹雞盟<lb/>
　　寄題朱元晦武夷精舍<lb/>
<pb n="KR4d0267_WYG_015-19a"/>
先生結屋綠巖邊讀易懸知屢絶編不用采芝驚世俗<lb/>
恐人謗道是神僊<lb/>
　　又<lb/>
蟬蜕巖間果是無世人妄想可憐渠有方為子換凡骨<lb/>
来讀晦菴新著書<lb/>
　　又<lb/>
身閒剩覺溪山好心靜尤知日月長天下蒼生未蘇息<lb/>
憂公遂與世相忘<lb/>
<pb n="KR4d0267_WYG_015-19b"/>
　　又<lb/>
齊民本自樂衡門水旱那知不自存聖主憂勤常旰食<lb/>
煩公一一報曾孫<lb/>
　　又<lb/>
山如嵩少三十六水似卭郲九折途我老正須閒處著<lb/>
白雲一半肻分無<lb/>
　　病思<lb/>
夜窓孤影怯青燈瘦著秋衣欲不勝光景正如寒圃蝶<lb/>
<pb n="KR4d0267_WYG_015-20a"/>
情懷却羨病寮僧篝爐冷落燒殘葉襌榻欹斜倚古藤<lb/>
莫怪頺然遺世事鬢絲日日鏡中増<lb/>
　　病愈<lb/>
秋夕高齋病始輕物華凋落歲崢嶸蟹黄旋擘饞涎墮<lb/>
酒淥初傾老眼明提筆詩情還跌宕倒牀藥褁尚縱横<lb/>
閒愁恰似憎人睡又起挑燈聽雨聲<lb/>
　　病中忽有眉山士人史君見過欣然接之口占絶<lb/>
　　　句<lb/>
<pb n="KR4d0267_WYG_015-20b"/>
蜀語初聞喜復驚依然如有故郷情絳羅餅餤玻璃酒<lb/>
何日蟇頤伴我行<hi>睂州以羅褁餅餤至二十四子號通義餤玻璃春郡酒名也亦為西州之</hi>
<hi>冠</hi>
　　初寒<lb/>
我窮不自活萬事付天公今年寒苦晩霧雨常濛濛雖<lb/>
逭裘褐憂坐念疾病攻清夜喜不寐萬木號西風新霜<lb/>
纔幾何瘴癘一掃空曉看烏臼林已有數葉紅微雲時<lb/>
去来寒日猶曈曨振衣起出户一笑尋鄰翁<lb/>
<pb n="KR4d0267_WYG_015-21a"/>
　　出塞曲<lb/>
北風吹急雪夜半埋氊廬將軍八千騎萬里逐單于漢<lb/>
家如天臣萬邦歡呼動地單于降鈴聲南来金閃鑠赦<lb/>
書已報經沙漠<lb/>
　　無題<lb/>
碧玉當年未破𤓰學成歌舞入侯家如今顦顇篷窓裏<lb/>
飛上青天妒落花<lb/>
　　道室即事<lb/>
<pb n="KR4d0267_WYG_015-21b"/>
一簮殘雪寄林亭手把黄庭兩巻經琴調養心安澹泊<lb/>
爐香挽夢上青㝠隨緣久已均憂喜玩世惟須半醉醒<lb/>
溪父園公殊未見頺然誰與共忘形<lb/>
　　夙興<lb/>
青燈黄巻擁篝爐殘髪垂蓬未暇梳略似諸生勤夜課<lb/>
絶勝小吏迫晨趨雞聲喔喔寒猶力月影離離淡欲無<lb/>
幽致滿前君不領枉因㽞滯歎頭顱<lb/>
　　長安道<lb/>
<pb n="KR4d0267_WYG_015-22a"/>
千夫登登供版築萬手丁丁供斵木歌樓舞榭高入雲<lb/>
複幕重簾晝燒燭中使傳宣騎飛鞚達官候見車擊轂<lb/>
豈惟炎熱可炙手五月瞿唐誰敢觸人生易盡朝露晞<lb/>
世事無常壞陂復士師分鹿真是夢塞翁失馬猶為福<lb/>
君不見野老八十無完衣歲晩北風吹破屋<lb/>
　　記夢<lb/>
夜夢有客短褐袍示我文章雜詩騷措辭磊落格力高<lb/>
浩如怒風駕秋濤起伏犇蹴何其豪勢盡東注浮千艘<lb/>
<pb n="KR4d0267_WYG_015-22b"/>
李白杜甫生不遭英氣死豈埋蓬蒿晩唐諸人戰雖鏖<lb/>
眼暗頭白真徒勞何許老將擁弓刀遇敵可使空壁逃<lb/>
肅然起敬竪髪毛伏讀百過聲嘈嘈惜未終巻雞已號<lb/>
追寫尚足驚兒曹<lb/>
　　冬夜讀書<lb/>
茂陵病後非平昔瘦骨竛竮短髪疎紅燭悔從長夜飲<lb/>
青燈喜對少年書聖賢親見生非晩忿慾俱空死有餘<lb/>
破屋頺垣君勿笑更䦨絃誦滿吾廬<lb/>
<pb n="KR4d0267_WYG_015-23a"/>
　　遊僊<hi>羅澗谷選放翁詩有遊僊七言古詩一首即飄飄初珥玉殿三絶句合成者附記于此</hi>
飄飄鸞鶴杳難攀萬里東遊海上山應有世人遥稽首<lb/>
紫簫餘調落雲間<lb/>
　　又<lb/>
鳳舞鸞歌宴蘂宮碧桃花下醉千鍾紅塵謫滿重歸去<lb/>
花未開殘宴未終<lb/>
　　又<lb/>
𤣥圃春風賜宴時雙成獨奏玉參差侍晨飲釂虚皇喜<lb/>
<pb n="KR4d0267_WYG_015-23b"/>
一段龍綃索進詩<lb/>
　　又<lb/>
初珥金貂謁紫皇僊班最近玉爐香為憐未慣叢霄冷<lb/>
獨賜流霞九醞觴<lb/>
　　又<lb/>
玉殿吹笙第一僊花前奏罷色悽然憶曾偷學春愁曲<lb/>
謫在人間五百年<lb/>
　　過鄰家<lb/>
<pb n="KR4d0267_WYG_015-24a"/>
今日病良已笻枝發興新高居遺世事一笑過吾鄰夕<lb/>
照明丹葉秋風老白蘋素衣雖化盡不為犯京塵<lb/>
　　山園晩興<lb/>
傳盃誰與豁幽悰霜晩黄花未滿叢過雁一聲寒靄外<lb/>
短籬數掩夕陽中易雖病裏猶能讀詩到愁邊始欲工<lb/>
惟有功名真已矣嬾將華髪對青銅<lb/>
　　初冬出扁門歸湖上<lb/>
桑柘枝空葉作堆斜陽更著角聲催雲歸玉笥茫茫去<lb/>
<pb n="KR4d0267_WYG_015-24b"/>
水下蘭亭曲曲来稻壠受犂寒欲遍漁船入市晩爭囘<lb/>
貂裘破弊霜風冷愁對青燈撥瓮醅<lb/>
　　新寒小醉睡起日已高戲作<lb/>
倦眼矇矓睡易成華胥税駕不多程衾重枕穩當霜夕<lb/>
氊暖屏深擁宿酲栩栩蝶魂閒自適緜緜龜息靜無聲<lb/>
幽棲豈是忘微祿正怕絛鈴擾五更<lb/>
　　太息<lb/>
閒將白髪照清溝太息年光逝不㽞勲業無期著書晚<lb/>
<pb n="KR4d0267_WYG_015-25a"/>
此生與世判悠悠<lb/>
　　冬夜讀書<lb/>
平生喜藏書拱璧未為寶歸来稽山下爛漫恣探討六<lb/>
經萬世眼守此可以老多聞竟何用綺語期一掃幽居<lb/>
出户稀衰病擁爐早青燈照黄巻作意勿草草<lb/>
　　晩歩<lb/>
地爐附殘火將夕鳥雀喧食已了無事扶杖閒出門披<lb/>
披歸雲陣淡淡新月痕平生足憂患歲晩信乾坤緩歩<lb/>
<pb n="KR4d0267_WYG_015-25b"/>
牛羊巷浩歌桑柘村九原不可作吾意與誰論<lb/>
　　村舍<lb/>
空谷人稀到新寒病頓輕晨霜催小獵宿雨潤新耕草<lb/>
莽秦馳道雲煙越故城千年不磨滅惟有暮山横<lb/>
　　野歩至近村<lb/>
隨意出柴荆清寒作晩晴風吹雁北郷雲帶月東行童<lb/>
稚爭追逐漁樵習送迎白頭寧復仕惟此餞餘生<lb/>
　　夜坐油盡戲作<lb/>
<pb n="KR4d0267_WYG_015-26a"/>
金樽畫燭少年豪白首孤燈不厭勞夜漏雖深書未竟<lb/>
半缸誰與續殘膏<lb/>
　　又<lb/>
欲盡殘燈更有情可憐剪斷讀書聲區區紙上太癡計<lb/>
一笑開門看月朙<lb/>
　　歲暮<lb/>
離離井上桐鬱鬱牆下桑零落豈不悲無奈中夜霜蟋<lb/>
蟀更可念歲暮依客牀客亦自孤寂衣篝歇殘香一燈<lb/>
<pb n="KR4d0267_WYG_015-26b"/>
挂西壁耿耿青無光援筆欲寫愁三喟不成章<lb/>
　　幽居感懷<lb/>
偶傍楓林結數椽東歸也復度流年汀洲雁下依殘水<lb/>
墟里人行破夕煙十月風霜欺客枕五更鼓角滿江天<lb/>
散闗清渭應如昨囘首功名一愴然<lb/>
　　山中夜歸戲作短歌<lb/>
駿馬不用換美妾名酒不用博凉州霜天飲酒騎馬出<lb/>
馳獵蹴蹋川原秋少年意薄萬户侯白首乃作窮山囚<lb/>
<pb n="KR4d0267_WYG_015-27a"/>
箭鋒豈必盡狐兔胷次聊欲平山丘夜歸湖上酒初醒<lb/>
莊舍蕭條燈火冷解刀自笑太麤生却染松煤飛兔頴<lb/>
　　狂歌<lb/>
少年雖狂猶有限遇酒時能傲憂患即今狂處不待酒<lb/>
混混長歌老巖澗拂衣即與世俗辭掉頭不受朋友諫<lb/>
挂帆直欲截煙海策馬猶堪度雲棧枵然癡腹肻貯愁<lb/>
天遣作盎盛藜莧髪垂不櫛性所便衣垢忘濯心已慣<lb/>
眼前故人死欲無此生行矣風雨散羞為塵土伏轅駒<lb/>
<pb n="KR4d0267_WYG_015-27b"/>
寧作江湖斷行雁<lb/>
　　遲暮<lb/>
遲暮固多感況此歲崢嶸霜霰忽已集夜聞絡緯鳴青<lb/>
燈不解語依依有餘情銅瓶煑寒泉中作笙簫聲沈憂<lb/>
能傷人一夕白髪生蓬莱渺雲海金丹幾時成<lb/>
　　種秫<lb/>
種秫供留客移花待探春愁邊開樂國鬧裏作閒身鬢<lb/>
髪今如此頭顱莫問人白鷗非避俗野性自難馴<lb/>
<pb n="KR4d0267_WYG_015-28a"/>
　　擁爐<lb/>
睡少人人笑老生擁爐孤坐欲三更月移西去失花影<lb/>
風自北来傳漏聲鳬鼎煎茶非俗物雁燈開巻愜幽情<lb/>
興来自喜猶彊健一紙清詩取次成<lb/>
　　冬夜吟<lb/>
昨夜凝霜皎如月碧瓦鱗鱗凍將裂今夜朙月却如霜<lb/>
竹影横窓更清絶造物有意娱詩人供與詩材次第新<lb/>
飢鴻病鶴自無寐山窮水絶誰為鄰西村梅花消息動<lb/>
<pb n="KR4d0267_WYG_015-28b"/>
唧唧寒醅漸鳴瓮儘將醉帽挿幽香此生莫作長安夢<lb/>
　　讀書罷小酌偶賦<lb/>
歲晩凄凉氷雪晨頺垣破屋鏡湖濱浮生亦念古有死<lb/>
壯氣要使敵無人黄巻展殘三太息綠尊酌罷一嚬伸<lb/>
躬耕不預差科事猶向清時作幸民<lb/>
　　移花遇小雨喜甚為賦二十字<lb/>
獨坐閒無事燒香賦小詩可憐清夜雨及此種花時<lb/>
　　書生歎<lb/>
<pb n="KR4d0267_WYG_015-29a"/>
君不見城中小兒計不疎賣漿賣餅活有餘夜歸無事<lb/>
喚儔侶醉倒往往眠街衢又不見壠頭男子手把鉏丁<lb/>
字不識稱農夫筋力雖勞憂患少春秋社飲常歡娱可<lb/>
憐秀才最誤計一生衣食囊中書聲名纔出衆毁集中<lb/>
道不復能他圖抱書餓死在空谷人雖可罪汝亦愚嗚<lb/>
呼人雖可罪汝亦愚曼倩豈即賢侏儒<lb/>
　　冬夜醉解殘燈熒然起讀書至明賦詩十韻<lb/>
冬夜厭久坐頗幸一醉眠滿酌文舉尊徑臥子敬氊鼻<lb/>
<pb n="KR4d0267_WYG_015-29b"/>
雷未及作眼電遽瞭然孤燈如秋螢喚我開陳編初欲<lb/>
限一巻隨手紛聨翩歡然不知疲忽已晨烏遷嗟我行<lb/>
六十衰病迫殘年仕進今永塞文章後誰傳飽食而安<lb/>
寢此計定自賢勿學草𤣥翁死為人所憐<lb/>
　　夜行<lb/>
路長憂炬盡馬弱畏泥深腸斷猿啼樹魂驚鬼嘯林艱<lb/>
危窮自慣寒苦老難禁囘首金牛道加鞭負壯心<hi>頃自小益</hi>
<hi>還南鄭夜宿金牛驛時方大寒人馬俱欲僵仆今十二年矣</hi>
<pb n="KR4d0267_WYG_015-30a"/>
　　遊淳化寺<lb/>
蕭寺久不到偶来幽興長螘穿珠九曲蜂釀蜜千房雨<lb/>
過山横翠霜新橘弄黄年衰道不進珍重一爐香<hi>僧問極迷</hi>
<hi>如何是祖師西来意師曰古殿一爐香極迷即淳化也</hi>
　　餘慶出遊夜歸<lb/>
杖藜尋勝愜幽情芒屨如飛病體輕迎客野梅纔半吐<lb/>
避人山雉尚徐行東谿水落灘聲壯南嶺雲酣雪意成<lb/>
薄暮歸来僧已定佛龕獨對一燈明<lb/>
<pb n="KR4d0267_WYG_015-30b"/>
　　遊前山<lb/>
兀兀無歡意閒遊未擬囘屐聲驚雉起風信報梅開山<lb/>
雪堆僧衲溪流動蟄雷平生一桐帽自惜犯塵埃<lb/>
　　齋前獨坐戲作<lb/>
閉户學僧坐頹然遺世情虛窓鴿飛影枯葉犬行聲雪<lb/>
擁杉灰煖雲垂紙帳明清饞不可耐一笑聽華鯨<lb/>
　　晚同僧至谿上<lb/>
躭躭臥石熊當道矯矯長松龍上天不怕雪雲寒到骨<lb/>
<pb n="KR4d0267_WYG_015-31a"/>
喚僧扶杖立橋邊<lb/>
　　僧飯<lb/>
雲碓舂秔白齋厨㸑桂香百窮慚燕頷一飽慰龜腸舉<lb/>
世知心少平生為口忙何當棄簮笏終老掩山房<lb/>
　　山店賣石榴取以薦酒<lb/>
山色蒼寒雲釀雪旗亭據榻興悠哉麴生正欲相料理<lb/>
催喚風流措措来<lb/>
　　平水小憇<lb/>
<pb n="KR4d0267_WYG_015-31b"/>
蓐食草菴中肩輿小市東霧收山淡碧雲漏日微紅酒<lb/>
斾村場近罾船浦溆通平生喜行路小住莫怱怱<lb/>
　　自若耶溪舟行杭鏡湖而歸<lb/>
換馬亭前煙火微鬬牛橋畔行人稀雲山慘澹少顏色<lb/>
霜日青薄無光輝新酒篘成桑正落美人信斷雁空歸<lb/>
高樓何處吹長笛清涙無端又濕衣<lb/>
　　宴坐<lb/>
鼓樂弦歌萬二千天魔<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲破幽禪道人袖手心如水<lb/>
<pb n="KR4d0267_WYG_015-32a"/>
一㸃紗燈夜悄然<lb/>
　　遊山歸偶賦<lb/>
此生本寄一浮漚歸臥茅茨又四秋習氣未除惟痛飲<lb/>
幻軀偶健且閒遊買蓑山縣雲藏市横笛江城月滿樓<lb/>
與世沈浮最安樂莫思將相快恩讐<lb/>
　　六十吟<lb/>
人生久矣無百年六十七十已為壽嗟予忽忽蹈此境<lb/>
衰髪如蓬面枯瘦孤松摧折老澗壑病馬凄凉依棧豆<lb/>
<pb n="KR4d0267_WYG_015-32b"/>
尚無籌䇿活目前豈有功名付身後壁疎風入燈焰揺<lb/>
地爐火盡寒蕭蕭胷中白虹吐千丈庭樹葉空衣未纊<lb/>
　　舒悲<lb/>
嗜酒苦猖狂畏人還齷齪老病始悔歎天下無此錯管<lb/>
葛逝已久千古困俗學捫蝨論大計使我思景畧中原<lb/>
失枝梧煙塵暗河洛天道遠莫測士氣伏不作煌煌東<lb/>
觀書無乃太寂寞丈夫不徒死可作一丘壑歲晩計愈<lb/>
疎撫事涙零落<lb/>
<pb n="KR4d0267_WYG_015-33a"/>
　　山園晩興<lb/>
病骨初輕野興濃閒扶拄杖夕陽中草枯陂澤㳙㳙水<lb/>
木落園林淅淅風楊子凄凉老天祿馬周顦顇客新豐<lb/>
壯心未與朱顔改一笑憑髙送斷鴻<lb/>
　　獨立<lb/>
獨立柴荆外頽然一秃翁亂山吞落日野水倒寒空憂<lb/>
患工催老飄零敢諱窮漁歌亦何恨悽斷滿西風<lb/>
　　探梅<lb/>
<pb n="KR4d0267_WYG_015-33b"/>
半吐幽香特地竒正如官栁弄黄時放翁頗具尋梅眼<lb/>
可愛南枝愛北枝<lb/>
　　又<lb/>
江路雲低糝玉塵暗香初探一枝新平生不喜凡桃李<lb/>
看了梅花睡過春<lb/>
　　遠興<lb/>
莫言人事足悲傷只為詩情合斷腸窓檻雨晴湖灔灔<lb/>
郊墟煙重月茫茫梅花調苦愁三弄竹葉香清泥一觴<lb/>
<pb n="KR4d0267_WYG_015-34a"/>
閉户終年嗟局促不如新雁到衡湘<lb/>
　　張功甫許見訪以詩堅其約<lb/>
零落汀蘋露氣清北窓昨夜已秋聲書来屢有入東約<lb/>
坐上極思虚左迎激烈哦詩殷金石縱横落筆走蛟鯨<lb/>
吾曹此事期千載老眼相逢<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>要驚<lb/>
　<lb/>
　<lb/>
　<lb/>
<pb n="KR4d0267_WYG_015-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾卷十五<lb/>
</p>
<p>
</p>
  </div>
</body>
</text>
</TEI>
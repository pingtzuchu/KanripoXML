<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻九</head> <lb/>
    <p>
<pb n="KR4d0267_WYG_009-1a"/>
欽定四庫全書<lb/>
　劒南詩稾巻九<lb/>
　　　　　　　　　　　　　宋　陸游　撰<lb/>
　　秋興<lb/>
成都城中秋夜長燈籠蠟紙明空堂高梧月白繞飛鵲<lb/>
衰草露濕啼寒螀堂上書生讀書罷欲眠未眠偏斷腸<lb/>
起行百匝幾歎息一夕緑髮成秋霜中原本是關情地<lb/>
幽州寧謂非吾鄉滎河溫洛底處所可使長作爭戰塲<lb/>
<pb n="KR4d0267_WYG_009-1b"/>
百金戎衣鵰鶻盤三尺劔鋒霜雪寒一朝出塞君試㸔<lb/>
旦發寳雞暮長安<lb/>
　　夜飲<lb/>
引劔酣歌亦壯哉要君共覆手中盃秋鴻陣密横江去<lb/>
暮角聲酣戰雨來莫恨皇天無老眼請㸔白骨有青苔<lb/>
中年倍覺流光速行矣西郊又見梅<lb/>
　　暮秋<lb/>
時序中年速風霜客路長孤愁巴月白清夢楚山蒼燈<lb/>
<pb n="KR4d0267_WYG_009-2a"/>
暗秋銜壁鐘踈夜殷床端居有㣲禄不敢恨殊方<lb/>
　　又<lb/>
萬里歸無策八年淹此留羞蒙子公力寜倦長卿遊聽<lb/>
雨瀟湘夜飛鷹鄠杜秋更須論富貴此計亦悠悠<lb/>
　　夜雨有感<lb/>
北風吹雨暗江郊十月僧廬旋補茆病馬敢希三品料<lb/>
驚禽聊借一枝巢少時諸老爭求識晩歳殊方罕定交<lb/>
閉户不妨新得趣丹經盈篋手親抄<lb/>
<pb n="KR4d0267_WYG_009-2b"/>
　　道室<lb/>
一室冷如氷人疑在定僧手稱丹竈火紗護佛龕燈食<lb/>
減形雖槁心虛氣自凝平生坐忘論字字欲銘膺<lb/>
　　飯罷戲作<lb/>
南市沽濁醪浮螘甘不壊東門買彘骨醯醤㸃橙䪥蒸<lb/>
雞最知名美不數魚蟹輪囷犀浦芋磊落新都菜欲賡<lb/>
老饕賦畏破頭陀戒況予齒日疎大臠敢屢嘬杜老死<lb/>
牛䏑千古懲禍敗閉門餌朝霞無病亦無債<lb/>
<pb n="KR4d0267_WYG_009-3a"/>
　　初冬夜宴<lb/>
絲管紛紛燭滿堂梟盧擲罷夜飛觴帷犀風定歌雲暖<lb/>
香獸煙濃漏箭長泛菊已成前日夢探梅又續去年狂<lb/>
醉歸自笑摧頽甚冷逼貂裘怯曉霜<lb/>
　　冬夜醉歸復小飲<lb/>
野外歸來晚空庭露氣新乍晴雲妬月多病酒欺人倚<lb/>
杖行吟久投盃起舞頻早梅消息動春事漸闗身<lb/>
　　病酒述懐<lb/>
<pb n="KR4d0267_WYG_009-3b"/>
閒處天教著放翁草廬高卧筰橋東數莖白髪悲秋後<lb/>
一醆青燈病酒中李廣射歸闗月墮劉琨嘯罷塞雲空<lb/>
古人意氣憑君㸔不待功成固已雄<lb/>
　　數日暄妍頗有春意予閒居無日不出遊戲作<lb/>
小春花蕾索春饒已有暄風入紫貂村路雨晴鳩婦喜<lb/>
射塲草緑雉媒驕花邊結客飛金勒樓上誰家弄玉簫<lb/>
莫怪夕陽歸獨後早梅喚我度谿橋<hi>蜀宣華苑在摩訶池上</hi>
　　遣興<lb/>
<pb n="KR4d0267_WYG_009-4a"/>
耆舊日凋謝将如此老何懣拈如意舞狂叩唾壺歌郡<lb/>
縣輕民力封疆恃敵和功名莫㸔鏡吾意已蹉跎<lb/>
　　趙將軍<hi>并序</hi>
　　　客為予言靖康建炎間闗中竒士趙宗印者提<lb/>
　　　義兵擊敵有衆數千所向輒下敵不敢當㑹王<lb/>
　　　師敗於富平宗印知事不濟大慟於王景略廟<lb/>
　　　盡以金帛散其下被髪入華山不知所終予感<lb/>
　　　其事為作此詩<lb/>
<pb n="KR4d0267_WYG_009-4b"/>
我夢遊太華雲開千仞青擘山瀉黄河萬古仰巨靈徃<lb/>
者禍亂初氛祲干太寜豈無卧雲龍一起奔風霆時事<lb/>
方錯繆三秦盡飄零山河銷王氣原野失大刑将軍散<lb/>
髪去短劒斸茯苓定知三峰上爛醉今未醒<lb/>
　　江樓醉中作<lb/>
淋漓百榼宴江樓秉燭揮毫氣尚遒天上但聞星主酒<lb/>
人間寜有地埋憂生希李廣名飛将死慕劉伶贈醉侯<lb/>
戲語佳人頻一笑錦城已是六年留<hi>退之詩云越女一笑三年留</hi>
<pb n="KR4d0267_WYG_009-5a"/>
　　曵䇿<hi>遊房園作</hi>
慈竹蕭森拱廢臺醉歸曵䇿一徘徊紛紛落日牛羊下<lb/>
黯黯長空霰雪來三峽猿催清淚落兩京梅傍戰塵開<lb/>
客懐已是凄凉甚更聽城頭畵角哀<lb/>
　　謁漢昭烈惠陵及諸葛公祠宇<lb/>
雨止風益豪雪作雲不動凄凉漢陵廟衰草卧翁仲畵<lb/>
妓空笙竽土馬闕羈鞚壤沃黄犢耕柏密幽鳥哢尚想<lb/>
忠武公身任社稷重整整渭上營氣已無岐雍少須天<lb/>
<pb n="KR4d0267_WYG_009-5b"/>
意定破賊寜患衆興亡信有數星隕事可痛陵邊四五<lb/>
家茆竹居接棟手皸紙上箔<hi>居民皆以造紙為業</hi>醅熟酒鳴甕雖<lb/>
嗟生理微亦足逭飢凍劉葛固雄傑閲世均一夢論高<lb/>
常近迂才大本難用九原不可作再拜臨風慟<lb/>
　　遥夜<lb/>
遥夜雨聲急愔愔窓户幽開編堯舜在得句鬼神愁同<lb/>
俗愚儒辠容身壯士羞燈殘不成睡曉角動南樓<lb/>
　　逺遊<lb/>
<pb n="KR4d0267_WYG_009-6a"/>
逺遊行復歳華新嬾學劉郎問大鈞一㸃不蒙稽古力<lb/>
十分合作卧雲身苦寒與酒漸增價小雨為梅先辟塵<lb/>
擬佩一壺江路去花邊醉墮白綸巾<lb/>
　　大雪歌<hi>累日作雪竟不成戲賦此篇</hi>
長安城中三日雪潼闗道上行人絶黄河鐵牛僵不動<lb/>
承露金盤凍将折虬鬚豪客狐白裘夜來醉眠寳釵樓<lb/>
五更未醒已上馬衝雪却作南山遊千年老虎獵不得<lb/>
一箭横穿雪皆赤拏空爭死作雷吼震動山林裂崖石<lb/>
<pb n="KR4d0267_WYG_009-6b"/>
曳歸擁路千人觀髑髏作枕皮蒙鞍人間壮士有如此<lb/>
胡不來歸漢天子<lb/>
　　簡譚徳稱<lb/>
幼輿骨相稱山巖自要閒遊不避讒錦里先生為老伴<lb/>
玉霄散吏是頭銜探春苑路花篸㡌㸔月江樓酒滿衫<lb/>
惟恨題詩無逸氣媿君陣馬與風颿<lb/>
　　排悶<lb/>
世事何知與願違十年高卧㸔羣飛獵圍花市無人問<lb/>
<pb n="KR4d0267_WYG_009-7a"/>
漁艇煙村有夢歸銀燭焰長揺酒浪寳刀佩穩壓戎衣<lb/>
君㸔白首寒窓客俠氣縱横亦未非<lb/>
　　夜意<lb/>
名姓人誰記形骸老漸侵酒慳停劇飲詩退負高吟雨<lb/>
隔踈更斷雲蔵古院深衰遲常兀兀惆悵少年心<lb/>
　　又<lb/>
心清知睡少氣定覺神凝但有一無媿何妨百不能燈<lb/>
昏如隔霧研冷欲生氷兀爾遺身世東窓待日升<lb/>
<pb n="KR4d0267_WYG_009-7b"/>
　　又<lb/>
瘴地晨霜薄郊墟暮雨昏啼螀如有恨微火解相温末<lb/>
路真無策孤忠敢自言輪囷肝膽在白首倚乾坤<lb/>
　　玉局觀拜東坡先生海外畵像<lb/>
商周去不還盛哉漢唐宋蘇公本天人謫墮為世用太<lb/>
平極嘉祐珠玉始包貢公車三千牘字字岌飛動氣力<lb/>
倒犀象律呂諧鸞鳯天驥西極來矯矯不受鞚飛騰上<lb/>
臺閣廢放落雲夢至寳不侵蝕終亦老侍從晚途遷海<lb/>
<pb n="KR4d0267_WYG_009-8a"/>
表萬里天宇空豈惟騎鯨魚遂欲跨螮蝀心空物莫撓<lb/>
氣老筆愈縱粃糠郊祀歌逺友清廟頌我生雖後公妙<lb/>
句得吟諷整衣拜遺像千古尊正統<lb/>
　　心太平菴<hi>余取黄庭語名所寓室</hi>
天下本無事庸人擾之耳胷中故湛然忿欲定誰使本<lb/>
心倘不失外物真一螘困窮何足道持此端可死空齋<lb/>
夜方中窗月淡如水忽有清磬鳴老夫從定起<lb/>
　　訪客至西郊<lb/>
<pb n="KR4d0267_WYG_009-8b"/>
摵摵敗葉飛黯黯寒雲低村墟與市里觸目一慘悽今<lb/>
日病體輕駕言適城西丹柿滿野店青帘出江隄獵騎<lb/>
載雉兔樵擔懸鶉雞居人各自得使我念故谿故谿不<lb/>
敢說况復朝金閨傷哉齧雪翁嵗晚猶牧羝下愚不自<lb/>
還大惑終身迷君恩何由報力耕媿黔黎<lb/>
　　得都下八月書報蒙恩牧敘州<lb/>
鳯城書到錦江邊故里歸期愈渺然掌上山川初入夢<lb/>
壺中日月尚經年方輪落落難推轂倦馬駸駸怕著鞭<lb/>
<pb n="KR4d0267_WYG_009-9a"/>
未佩魚符無吏責㸔花且作拾遺顛<hi>戍期尚在明年冬</hi>
　　晚起<lb/>
賣劒捐書絶世縁掩闗高枕送流年久從道士學踵息<lb/>
誰管門生嘲腹便化蝶飛時嗟昨夢睡蛇去後喜安眠<lb/>
欠伸㸔起東窓日也似金鑾過八磚<lb/>
　　又<lb/>
學道逍遥心太平幽窓鼻息撼牀聲栁花無蔕蠻氊暖<lb/>
龜甲有紋僧帳明候起兒童陳盥櫛笑衰人客闖柴荆<lb/>
<pb n="KR4d0267_WYG_009-9b"/>
此生睡足無餘念安用元戎報五更<lb/>
　　江樓吹笛飲酒大醉中作<lb/>
世言九州外復言大九州此言果不虗僅可容吾愁許<lb/>
愁亦當有許酒吾酒釀盡銀河流酌之萬斛玻瓈舟酣<lb/>
宴五城十二樓天為碧羅幕月作白玉鈎織女織慶雲<lb/>
裁成五色裘披裘對酒難為客長揖北辰相獻酬一飲<lb/>
五百年一醉三千秋却駕白鳯驂斑虬下與麻姑戲𤣥<lb/>
洲錦江吹笛餘一念再過劔南應小留<lb/>
<pb n="KR4d0267_WYG_009-10a"/>
　　晚登子城<lb/>
江頭作雪雪未成北風吹雲如有營驅車出門何所詣<lb/>
一放吾目登髙城城中繁雄十萬户朱門甲第何崢嶸<lb/>
錦機玉工不知數深夜窮巷聞吹笙國家自從失河北<lb/>
煙塵漠漠暗兩京敵行如飛南至海寸地尺天皆苦兵<lb/>
老吳將軍獨護蜀坐使井絡無欃槍名都壯邑數千里<lb/>
至今不聞戎馬聲安危自古有倚仗相持黙黙非敵情<lb/>
棘門覇上勿兒戲邊人豈憚渝齊盟<lb/>
<pb n="KR4d0267_WYG_009-10b"/>
　　夙興出謁<lb/>
嗜酒狂無敵居家嬾有餘苦寒愁手版美睡付肩輿覔<lb/>
句吟哦慣逢人省識疎亦知歸去好無地著蝸廬<lb/>
　　十一月三日過升仙橋作<lb/>
早過升仙不暇炊橋邊買䴵療朝飢紛紜滿座誰能識<lb/>
大似新豐獨酌時<lb/>
　　又<lb/>
熨手金鞭天馬駒氷河雪谷笑談無只言燕趙多竒士<lb/>
<pb n="KR4d0267_WYG_009-11a"/>
豈必書生盡腐儒<lb/>
　　又<lb/>
橋邊沙水緑蒲老原上煙蕪黄犢閒老子真成興不淺<lb/>
憑鞍歸夢遶家山<lb/>
　　遣興<lb/>
蓬壺舊隱已微茫浪迹紅塵樂未央縱酒山南千日醉<lb/>
㸔花劒外十年狂新詩刻燭驚詞客駿馬追風戲鞠塲<lb/>
要是世間男子事不宜臺省競飛翔<lb/>
<pb n="KR4d0267_WYG_009-11b"/>
　　草堂拜少陵遺像<lb/>
清江抱孤村杜子昔所館虗堂塵不掃小徑門可欵公<lb/>
詩豈紙上遺句處處滿人皆欲拾取志大才苦短計公<lb/>
客此時一飽得亦罕阨窮端有自寜獨坐房琯至今壁<lb/>
間像朱綬意蕭散長安貂蟬多死去誰復算<lb/>
　　青羊宮小飲贈道士<lb/>
青羊道士竹為家也種𤣥都觀裏花微雨晴時㸔鶴舞<lb/>
小窓幽處聽蜂衙藥罏宿火熒熒暖醉袖迎風獵獵斜<lb/>
<pb n="KR4d0267_WYG_009-12a"/>
老我一官真漫浪㑹來分子淡生涯<lb/>
　　夜寒<lb/>
清夜焚香讀楚詞寒侵貂褐歎吾衰輕氷滿研風聲急<lb/>
忽記山隂夜雪時<lb/>
　　又<lb/>
斗帳重茵香霧重膏梁那可共功名三更騎報河氷合<lb/>
鐵馬何人從我行<lb/>
　　書懐<lb/>
<pb n="KR4d0267_WYG_009-12b"/>
武擔山上望京都誰記黄公舊酒壚宿負本宜輸左校<lb/>
寛恩猶聽補東隅一官漫浪行将老萬巻縱横只自愚<lb/>
甫里松陵在何許古人投劾為蓴鱸<lb/>
　　記夢<lb/>
烏巾白紵憶當年抵死尋春不自憐顦顇劒南雙鬢改<lb/>
夢中猶上暗門船<lb/>
　　又<lb/>
團臍霜蠏四腮鱸樽俎芳鮮十載無塞月征塵身萬里<lb/>
<pb n="KR4d0267_WYG_009-13a"/>
夢魂也復醉西湖<lb/>
　　醉中出西門偶書<lb/>
古寺閒房閉寂寥幾年躭酒負公朝青山是處可埋骨<lb/>
白髪向人羞折腰末路自悲終老蜀少年常願從征遼<lb/>
醉來挾箭西郊去極目寒蕪雉兔驕<lb/>
　　訪客不遇<lb/>
風急斜吹㡌泥深亂濺衣杜門常畏罵訪客却空歸老<lb/>
馬舉蹄嬾枯槐無葉飛馳驅幾時了散髪憶苔磯<lb/>
<pb n="KR4d0267_WYG_009-13b"/>
　　劒客行<lb/>
世無知劔人太阿混凡鐵至寳棄泥沙光景終不滅一<lb/>
朝斬長鯨海水赤三月隠見天地間變化豈易測國家<lb/>
未滅冦臣子同此責浪迹潜山海嵗晚得劒客酒酣脫<lb/>
匕首白刅明霜雪夜半報讐歸斑斑腥帶血細讐何足<lb/>
問大恥同憤切臣位雖卑賤臣身可屠裂誓當函敵首<lb/>
再拜奏北闕逃去變姓名山中餐玉屑<lb/>
　　故蜀别苑在成都西南十五六里梅至多有兩大<lb/>
<pb n="KR4d0267_WYG_009-14a"/>
　　樹夭矯若龍相傳謂之梅龍予初至蜀嘗為作詩<lb/>
　　自此嵗常訪之今復賦一首丁酉十一月也<lb/>
昔年曾賦西郊梅茫茫去日如飛埃即今衰病百事嬾<lb/>
陳迹未忘猶一來蜀王故苑犁已遍散落尚有千雪堆<lb/>
珠樓玉殿一夢破煙蕪牧笛遺民哀兩龍卧穩不飛去<lb/>
鱗甲脫落生莓苔精神最遇雪月見氣力苦戰氷霜開<lb/>
羈臣放士耿獨立淑姬靜女知誰媒摧傷雖多意愈厲<lb/>
直與天地爭春囬蒼然老氣壓桃杏笑我白髪心尚孩<lb/>
<pb n="KR4d0267_WYG_009-14b"/>
微風故為作嫵媚一片吹入黄金罍<lb/>
　　閒意<lb/>
柴門雖設不曾開為怕人行損緑苔妍日漸催春意動<lb/>
好風時捲市聲來學經妻問生疎字甞酒兒斟㶑灧盃<lb/>
安得小園寛半畆黄梅緑李一時栽<lb/>
　　飲罷夜歸<lb/>
老病畏多酌退閒愁夜行市燈踈欲盡樓月澹初生露<lb/>
冷莎蛩咽天寒塞雁征歸來差自喜擁被聴疎更<lb/>
<pb n="KR4d0267_WYG_009-15a"/>
　　江亭冬望<lb/>
霜落江清水見魚偶然徙倚草堂孤雪天黯淡常如晩<lb/>
煙樹微茫直欲無下澤乗車終碌碌上方請劒漫區區<lb/>
擬将疎逸消豪氣尋罷酒徒尋獵徒<lb/>
　　大風登城<lb/>
風從北來不可當街中横笛人馬僵西家女兒午未粧<lb/>
帳底爐紅愁下牀東家喚客宴畵堂兩行玉指調絲簧<lb/>
錦繡四合如垣墻㣲風不動金猊香我欲登城望大荒<lb/>
<pb n="KR4d0267_WYG_009-15b"/>
勇欲為國平河湟才踈志大不自量西家東家笑我狂<lb/>
　　書雨<lb/>
仲冬候始寒丙夜天正黑雨來挾風助吼擊不遺力聲<lb/>
如拔髙山勢若伐敵國初憂老柏折遂恐石筍踣乾坤<lb/>
本無心百神各効職蛟龍鬭歳暮豪横理莫測農功幸<lb/>
已成龍怒亦㑹息屋漏何足言袖手姑默默<lb/>
　　一笑<lb/>
半醉微吟不怕寒江邊一笑覺天寛莫愁艇子急衝雨<lb/>
<pb n="KR4d0267_WYG_009-16a"/>
何遜梅花頻倚闌萬事任從皮外去百年聊作夢中觀<lb/>
放翁縱老狂猶在倒盡金壺燭未殘<lb/>
　　歳晚懐鏡湖舊隱慨然有作<lb/>
公府還家鬢未秋鏡湖南畔決歸休讀書精舎豈輕出<lb/>
采藥名山成逺遊白墮興來猶小醉青精才足又何求<lb/>
俗間毁譽惟堪笑常隘韓公咎斗牛<lb/>
　　華髮<lb/>
華髪蕭蕭老蜀闗倦飛可笑不知還人生只似駒過隙<lb/>
<pb n="KR4d0267_WYG_009-16b"/>
世事莫驚雷破山光景半銷樽酒裏英豪或隱博徒間<lb/>
車帷閉置真何樂書劔飄然未厭閒<lb/>
　　歎息<lb/>
國家圖籙合中興歎息吾寜粥飯僧賣劒買牛衰可笑<lb/>
壊裳為袴老猶能曉過射圃雲蔵壘夜讀兵書雨灑燈<lb/>
安得龍媒八千騎要令窮冦畏飛騰<lb/>
　　冬至<lb/>
歳月難禁節物催天涯回首意悲哀十年人向三巴老<lb/>
<pb n="KR4d0267_WYG_009-17a"/>
一夜陽從九地來上馬出門愁斂版還家留客强傳杯<lb/>
探春漫道江梅早盤裏酥花又鬭開<lb/>
　　城南尋梅得<lb/>
老子今年嬾賦詩風光料理鬢成絲青羊宮裏春來早<lb/>
初見梅花第一枝<lb/>
　　又<lb/>
黯淡江天雪欲飛竹籬數掩傍苔磯清愁滿眼無人說<lb/>
折得梅花作伴歸<lb/>
<pb n="KR4d0267_WYG_009-17b"/>
　　又<lb/>
青煙漠漠暗西村問訊梅花置一尊冷淡生涯元不惡<lb/>
却嫌歌吹合江園<hi>城都故事合江園官梅開及五分即府尹領客來遊</hi>
　　又<lb/>
籬邊細路竹間庵一段風流擅劒南吾國以香為佛事<lb/>
客來試向鼻端㕘<lb/>
　　書歎<lb/>
厯盡危塗井與參鬢毛飽受雪霜侵平生不可俗子眼<lb/>
<pb n="KR4d0267_WYG_009-18a"/>
後世誰知吾輩心河洛方行邊朔日山林虗度醉光隂<lb/>
浩歌未闋先投枕衰病常憂感慨深<lb/>
　　感興<lb/>
少小遇喪亂妄意憂元元忍飢卧空山著書十萬言邊<lb/>
冦負函貸江北煙塵昏奏記本兵府大事得具論請治<lb/>
故臣罪深絶衰亂根言疎卒見棄袂有血淚痕爾來十<lb/>
五年殘敵尚遊魂遺民痛胥溺何由雪煩寃我髪日益<lb/>
白病骸寜久存常恐先狗馬不見清中原<lb/>
<pb n="KR4d0267_WYG_009-18b"/>
　　又<lb/>
高帝王蜀漢天下豈易圖幡然用其鋒項羽不支梧嗟<lb/>
余昔從戎久戍南鄭墟登髙望夕烽只尺咸陽都羣㓂<lb/>
本無政剽奪常自如民窮訴蒼天日夜思來蘇連年況<lb/>
枯旱闗輔尤空虗安得節制帥弓刀肅馳驅父老上牛<lb/>
酒善意不可孤諸将能辦此機㑹無時無<lb/>
　　暮冬夜宴<lb/>
官機錦茵金蹙鳯舞娃釵墮雙鬟重寳爐三尺香吐霧<lb/>
<pb n="KR4d0267_WYG_009-19a"/>
畫燭如椽風不動主人愛客情無已箏聲未斷歌聲起<lb/>
亦知百歳等朝露便恐一歡成覆水爐紅酒緑春為回<lb/>
坐上梅花連夜開堂前只尺異氣候氷合平池霜壓階<lb/>
　　枕上<lb/>
枕上三更雨天涯萬里遊蟲聲憎好夢燈影伴孤愁報<lb/>
國計安出滅敵心未休明年起飛將更試北平秋<lb/>
　　謁石犀廟<lb/>
閒過石犀祠登堂一歎欷江回陵谷變碑斷市朝非<hi>有王</hi>
<pb n="KR4d0267_WYG_009-19b"/>
<hi>蜀時修廟碑銘</hi>荒圃連寒壠斜陽映夕霏興亡俱昨夢惆悵跨<lb/>
驢歸<lb/>
　　江上散步尋梅偶得<lb/>
小園風月不多寛一樹梅花開未殘剥啄敲門嫌特地<lb/>
緩拖藤杖隔籬㸔<lb/>
　　又<lb/>
鐘殘小院欲銷魂漠漠幽香伴月痕江上人家應勝此<lb/>
明朝更出小南門<hi>萬里橋門一名小南門</hi>
<pb n="KR4d0267_WYG_009-20a"/>
　　又<lb/>
小南門外野人家短短踈籬繚白沙紅稻不須鸚鵡啄<lb/>
清霜催放兩三花<lb/>
　　漣漪亭賞梅<lb/>
判為梅花倒玉巵故山幽夢憶疎籬寫真妙絶横窓影<lb/>
徹骨清寒蘸水枝苦節雪中逢漢使高標澤畔見湘纍<lb/>
詩成怯為花拈出萬斛塵襟我自知<lb/>
　　芳華樓賞梅<lb/>
<pb n="KR4d0267_WYG_009-20b"/>
素娥竊藥不奔月化作江梅寄幽絶天工丹粉不敢施<lb/>
雪洗風吹見真色出籬蔵塢香細細臨水隔煙情脉脉<lb/>
一春花信二十四縱有此香無此格放翁年來百事墮<lb/>
唯見梅花愁欲破金壺倒置春滿屋寳髻斜簪光照坐<lb/>
百榼淋漓玉斚飛萬人辟易銀鞍過不惟豪横壓清癯<lb/>
聊為詩人洗寒餓<lb/>
　　浣花賞梅<lb/>
老子人間自在身挿梅不惜損烏巾春回積雪層氷裏<lb/>
<pb n="KR4d0267_WYG_009-21a"/>
香動荒山野水濱帶月一枝低弄影背風千片逺隨人<lb/>
石家樓上貪吹笛肯放朝朝玉樹新<lb/>
　　蜀院賞梅<lb/>
十里温香撲馬來江頭還見去年梅喜開剰欲邀明月<lb/>
愁落先教掃緑苔跌宕放翁新醉墨凄凉廢苑舊歌臺<lb/>
盛衰自古無窮事莫向昆明歎刼灰<lb/>
　　大醉梅花下走筆賦此<lb/>
閉門坐歎息不飲輒千日忽然酒興生一醉須一石檐<lb/>
<pb n="KR4d0267_WYG_009-21b"/>
頭花易老旗亭酒常窄出郊索一笑放浪謝形役把酒<lb/>
梅花下不覺日既夕花香襲襟袂歌聲上空碧我亦落<lb/>
烏巾倚樹吹玉笛人間竒事少頗謂三勍敵酒闌江月上<lb/>
珠樹挂寒壁便疑從此僊朝市長掃迹醉歸亂一水頓<lb/>
與異境隔終當騎梅龍海上㸔春色<hi>梅龍蓋蜀苑中故物也</hi>
　　之廣都憩鐵像院<lb/>
歳暮天苦寒風雨復乗之道邊得古寺欣然具晨炊瘦<lb/>
樹立中庭斷蔓絡短籬小僧為設爐童子燒槁枝坐令<lb/>
<pb n="KR4d0267_WYG_009-22a"/>
手足柔髭間失氷澌敬禮龕中像盡讀廡下碑少年志<lb/>
四方故里了不思晚知行路難更覺遊子悲一官始巴<lb/>
僰剡曲歸何時置之勿復道爛醉忘天涯<lb/>
　　廣都江上作<lb/>
微波不揺江纎雲不行天我來倚杖立天水相澄鮮平<lb/>
逺望不盡日落自生煙梅花耿獨立雪樹明前川好風<lb/>
吹我衣春色已粲然東村聞酒美買醉上漁船<lb/>
　　宿龍華山中寂然無一人方丈前梅花盛開月下<lb/>
<pb n="KR4d0267_WYG_009-22b"/>
　　獨觀至中夜<lb/>
梅花如高人枯槁道愈尊君㸔在空谷豈比倚市門我<lb/>
來整冠佩潔齋三沐熏亦思醉其下燕媠恐凟君敬抱<lb/>
緑綺琴𤣥酒挹古罇月明流水間一洗世濁昏摸冩香<lb/>
與影計君已厭聞老我少傑思尚喜非陳言<lb/>
　　次韻張季長正字梅花<lb/>
倚橋臨水似催詩戲伴鵝黄上栁絲萬里西湖驚斷夢<lb/>
二年東閣憶幽期<hi>游甞官唐安</hi>揷瓶直欲連全樹簪㡌憑誰<lb/>
<pb n="KR4d0267_WYG_009-23a"/>
揀好枝一味凄凉君勿歎平生初不願春知<lb/>
　　次韻季長見示<lb/>
倚遍南樓十二欄長歌相屬寓悲歡空懐鐵馬横戈意<lb/>
未試氷河墮指寒成敗極知無定勢是非元自要徐觀<lb/>
中原阻絶王師老那敢山林一枕安<lb/>
　　廣都道中呈季長<lb/>
天上石渠郎能來伴楚狂風霜朝竝轡燈火夜連牀江<lb/>
水不勝緑梅花無賴香劇談那得住出處要平章<lb/>
<pb n="KR4d0267_WYG_009-23b"/>
　　㸔梅歸馬上戲作<lb/>
平明南出笮橋門走馬歸來趂未昏漸老更知閒有味<lb/>
一冬强半在梅村<lb/>
　　又<lb/>
本為梅花判痛飲却嗅梅香消宿酲日欲落時始上馬<lb/>
青羊宮前聞發更<lb/>
　　又<lb/>
一㸃不雜桃李春一水隔斷車馬塵恨不來為清夜飲<lb/>
<pb n="KR4d0267_WYG_009-24a"/>
月中香露濕烏巾<lb/>
　　又<lb/>
江路疎籬已過清月中霜冷若為情不如折向金壺貯<lb/>
畫燭銀燈㸔到明<lb/>
　　又<lb/>
江郊車馬滿斜暉爭趂南城未闔扉要識梅花無盡蔵<lb/>
人人襟袖帶香歸<lb/>
　　别後寄季長<lb/>
<pb n="KR4d0267_WYG_009-24b"/>
俗子俗到骨一揖已溷人不知此曹面何處得許塵我<lb/>
非作崖塹汝自不可親道途逢使君令我生精神頓増<lb/>
江山麗更覺風月新對牀得晤語傾倒夜達晨亟起忘<lb/>
縛絝小醉或墮巾繚出錦城南問訊江梅春煎茶憩野<lb/>
店喚船截煙津凄凉弔廢苑蕭散誇閒身暮歸度略彴<lb/>
月出水鱗鱗思君去已逺此㑹何由頻<lb/>
　　中夜對月小酌<lb/>
今夕復何夕素月流清輝徘徊入我堂化作白玉墀栖<lb/>
<pb n="KR4d0267_WYG_009-25a"/>
鳥滿髙樹空庭結煙霏可憐如許景早眠人不知我幸<lb/>
與周旋一醉那得辭整我接羅巾斟我翡翠巵清愁不<lb/>
可耐三嗅梅花枝<lb/>
　　客愁<lb/>
騎馬出門無所詣端居正爾客愁侵蒼顔白髪入衰境<lb/>
黄巻青燈空苦心天下極知須雋傑書生何恨死山林<lb/>
消磨未盡胸中事梁甫時時尚一吟<lb/>
　　詩酒<lb/>
<pb n="KR4d0267_WYG_009-25b"/>
酒隠凌晨醉詩狂徹旦歌憫憐蝸左角嘲笑螘南柯風<lb/>
月隨長笛江湖入短蓑平生㑹心處最向漆園多<lb/>
　　道室夜意<lb/>
寒泉潄酒醒午夜誦仙經茶鼎聲號蚓香盤火度螢齋<lb/>
心守𤣥牝閉目得黄寜寄語山中友因人送茯苓<lb/>
　　道室晨起<lb/>
紙帳晨光透山爐宿火燃雞鳴猶喔喔鴉起已翩翩形<lb/>
槁寒巖木心凝古澗泉何須更臨鏡斷是一癯僊<lb/>
<pb n="KR4d0267_WYG_009-26a"/>
　　城南王氏荘尋梅<lb/>
涸池積槁葉茆屋圍疎籬可憐庭中梅開盡無人知寂<lb/>
莫終自香孤貞見幽姿雪㸃滿緑苔零落尚爾竒我來<lb/>
不須晴微雨正相宜臨風兩愁絶日暮倚笻枝<lb/>
　　遊萬里橋南劉氏小園<lb/>
佳園寂無人滿地梅花香閒來曳拄杖臘月日已長朱<lb/>
橋架江面欄影揺波光竒哉小垂虹夢破鱸魚鄉汀鷺<lb/>
一㸃白煙栁千絲黄便欲喚釣舟散髪歌滄浪可憐隔<lb/>
<pb n="KR4d0267_WYG_009-26b"/>
岸人車馬日夜忙我歸門復掩寂厯挂斜陽<lb/>
　　過筰橋道中龍祠小留<lb/>
江邊龍廟何年作白浪花中挿朱閣朝暾漸上宿霧收<lb/>
春氣已動晨霜薄我來倚欄一悵然蘆花滿空如栁綿<lb/>
安得身為雙白鷺飛上灘頭却飛去<lb/>
　　道上見梅花<lb/>
載酒房湖風日美探梅喜折一枝新今朝忽向街頭見<lb/>
萬蕚千跗俗却春<lb/>
<pb n="KR4d0267_WYG_009-27a"/>
　　倚樓<lb/>
減盡朱顔白髪新高樓徙倚黙傷神未酬馬上功名願<lb/>
已是人間老大身太史周南方卧疾拾遺劍外又逢春<lb/>
一杯且為江山助百萬呼盧迹已陳<lb/>
　　寄王季夷<lb/>
平生吾子最知心巴隴飄零嵗月侵萬里喜聞身尚健<lb/>
五更惟有夢相尋挿花意氣狂如昨中酒情懐病至今<lb/>
共約暮年須强飯天台廬阜要登臨<lb/>
<pb n="KR4d0267_WYG_009-27b"/>
　　丁酉除夕<lb/>
浮生過五十光景如飛鴻寒暑俛仰間四序忽已終殊<lb/>
方感飄泊晚境嗟龍鍾桃符與爆竹嬾復隨兒童不寐<lb/>
非守嵗燕坐夜過中氣定神自凝海日何瞳曨豈惟三<lb/>
彭逃坐覺六入空徂年勿惆悵閲世方無窮<lb/>
　　正月二日晨出大東門是日府公宴移忠院<lb/>
成都春事早開嵗已暄妍藍尾傳盃後遨頭出郭前爭<lb/>
門金騕褭滿野繡輜軿白髪花邊醉何妨似少年<lb/>
<pb n="KR4d0267_WYG_009-28a"/>
　　小飲落梅下戲作送梅<lb/>
零落梅花不自由斷腸容易付東流與人又作經年别<lb/>
問月應知此夜愁已是狂風巻平野更禁横笛起危樓<lb/>
何時小雪山隂路處處尋香繫釣舟<lb/>
　　立春<lb/>
鬢毛蕭颯寸心灰生怕新年節物催幸是身閒朝睡美<lb/>
忽聞鼓吹打春回<lb/>
　　初春出遊戲作<lb/>
<pb n="KR4d0267_WYG_009-28b"/>
緑窓百舌喚春眠問栁尋花意已便京洛化衣無夢去<lb/>
邯鄲觀伎有詩傳銅壺閣下閒欹㡌石鏡坊前戲墜鞭<lb/>
酒隠人間君勿誚定勝山澤作臞僊<lb/>
　　初春遣興<hi>始於志退休而終於惓惓許國之忠亦臣子大義也</hi>
爛熟思來怕熱官退飛心地喜輕安捨魚正可取熊掌<lb/>
食肉何須知馬肝放眼栁梢初暗動褪花梅子已微酸<lb/>
典衣剰作江頭醉莫謂天涯苦鮮歡<lb/>
　　又<lb/>
<pb n="KR4d0267_WYG_009-29a"/>
大隱悠悠未棄官俸錢雖薄却心安人方得意矜蝸角<lb/>
天豈使予為鼠肝佳日劇棊忘旅恨短衣馳射壓儒酸<lb/>
小桃楊栁爭時節載酒江頭罄一歡<lb/>
　　又<lb/>
白髪凄凉故史官十年身不到長安即今天末弔形影<lb/>
何日上前傾肺肝孤憤書成詞激烈五噫歌罷意辛酸<lb/>
此懐欲說無人共安得相擕素所歡<lb/>
　　予年十六始識葉晦叔於西湖上後二十七年晦<lb/>
<pb n="KR4d0267_WYG_009-29b"/>
　　叔之弟聲叔來為臨卭守相遇於成都晦叔沒久<lb/>
　　矣訪其遺文略無在者乃賦此詩<lb/>
故人零落久山丘誰記京華第一流曹霸揮毫空萬馬<lb/>
庖丁投刃解千牛相逢夢境何勞記追想清言未免愁<lb/>
雷電取将遺稿盡他年虗有茂陵求<lb/>
　　初春探花有作<lb/>
燈山昨夢歎匆匆便恐新春過眼空千縷未揺官栁緑<lb/>
一梢初放海棠紅金羈絡馬閒遊處彩筆題詩半醉中<lb/>
<pb n="KR4d0267_WYG_009-30a"/>
流落天涯何足道年年常策探花功<lb/>
　　遊諸葛武侯書臺<lb/>
沔陽道中草離離卧龍往矣空遺祠當時典午稱猾賊<lb/>
氣喪不敢當王師定軍山前寒食路至今人祠丞相墓<lb/>
松風想像梁甫吟尚憶幡然畣三顧出師一表千載無<lb/>
逺比管樂葢有餘世上俗儒寜辦此高堂當日讀何書<lb/>
　　觀花<lb/>
我遊西川醉千塲萬花成圍栁著行紅錦地衣舞霓裳<lb/>
<pb n="KR4d0267_WYG_009-30b"/>
翠帬繡袂天寳粧清歌一發無留觴嫋嫋餘聲縈杏梁<lb/>
黄金絡馬照路光自䕶羃䍦觀海棠搜竒選勝日夜忙<lb/>
不惟燕宮碧雞坊暮歸奚奴負錦囊路人爭㸔放翁狂<lb/>
　　張園觀海棠<lb/>
朝陽照城樓春容極明媚走馬蜀錦園名花動人意嚴<lb/>
粧漢宮曉一笑初破睡定知夜宴歡酒入妖骨醉低鬟<lb/>
羞不語困眼嬌欲閉雖豔無俗姿太息真富貴結束吾<lb/>
方歸此别知幾嵗黄昏亷纎雨千㸃裛紅淚<lb/>
<pb n="KR4d0267_WYG_009-31a"/>
　　月夕<lb/>
醉從東郭歸散髪臨前楹呼僮淨埽地勿使黦月明庭<lb/>
空卧松影簷逈送鐸聲鐘斷心境寂露下毛髪清出門<lb/>
碧霧合九陌無人行坐令錦官城化作白玉京<lb/>
　　夜飲即事<lb/>
天涯久客我何堪聊喜燈前得縱談磊落金盤薦糖蟹<lb/>
纎柔玉指破霜柑燭圍寳馬人将起花墜紗巾酒正酣<lb/>
更作茶甌清絶夢小窓横幅畵江南<lb/>
<pb n="KR4d0267_WYG_009-31b"/>
　　夜宴賞海棠醉書<lb/>
便便癡腹本來寛不是天涯强作歡燕子來時新社雨<lb/>
海棠開後却春寒醉誇落紙詩千首歌費纒頭錦百端<lb/>
深院不聞傳夜漏忽驚蠟淚已堆盤<lb/>
　　二月十六日賞海棠<lb/>
常年春半花事竟今年春半花始盛衰翁不減少年狂<lb/>
走馬直與飛蝶競妍華有露洗愈明纖弱無風揺不定<lb/>
莫放飄零作紅雨剰㸔倩笑臨粧鏡溪梅枯槁墮巖谷<lb/>
<pb n="KR4d0267_WYG_009-32a"/>
山杏輕浮真妾媵欲誇絶艶不勝說縱欠濃香何足病<lb/>
華燈銀燭揺花光翠杓金舩豪酒興夜闌感事獨悽然<lb/>
繁枝空折誰堪贈<lb/>
　　即席<lb/>
觧鞅名園眼倍明殷勤翠袖勸飛觥海棠紅杏欲無色<lb/>
蛺蝶黄鸝俱有情去日不留春漸老歸舟已具客將行<lb/>
倦遊短鬢無多緑生怕尊前唱渭城<lb/>
　　東歸有日書懐<lb/>
<pb n="KR4d0267_WYG_009-32b"/>
萬里橋邊白版扉三年髙卧謝塵鞿半窓竹影棊僧去<lb/>
滿棹蘋風釣伴歸㸔鏡已添新雪鬢聴雞重拂舊朝衣<lb/>
故人零落今無幾華表空悲老令威<lb/>
　　睂州披風榭拜東坡先生遺像<lb/>
蜿蜒回顧山有情平鋪十里江無聲孕竒蓄秀當此地<lb/>
鬱然千載詩書城高臺老仙誰所寫仰視眉宇空崢嶸<lb/>
百年醉魂吹不醒飄飄風袖笻枝横爾來逢迎厭俗子<lb/>
龍章鳯姿我眼明北扉南海均夢耳謫墮本自白玉京<lb/>
<pb n="KR4d0267_WYG_009-33a"/>
惜哉畫史未造極不作散髪騎長鯨故鄉歸來要有日<lb/>
安得春江變酒從公傾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_009-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劍南詩藳巻九<lb/>
</p>
<p>
</p>
  </div>
</body>
</text>
</TEI>
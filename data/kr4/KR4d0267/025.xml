<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻二十五</head> <lb/>
    <p>
<pb n="KR4d0267_WYG_025-1a"/>
欽定四庫全書<lb/>
　劒南詩稾巻二十五<lb/>
　　　　　　　　　　　　　宋　陸游　撰<lb/>
　　秋夜<lb/>
清夜不成寐出門還浩歌斷雲微翳月薄露不傾荷絡<lb/>
緯知時早梧桐奈汝何非關老懐惡秋物感人多<lb/>
　　世事<lb/>
世事本難全吾生已媿天借書常稇載餽酒亦蟬聨饘<lb/>
<pb n="KR4d0267_WYG_025-1b"/>
粥隨時具湖山此地偏殘年更何慕未死即神仙<lb/>
　　夜半池上作<lb/>
夜永空齋睡不成起扶藤杖傍池行露濃雙鵲移枝宿<lb/>
風急孤螢墮草明斷續更籌傳古戍縱横河漢接髙城<lb/>
寒泉未潄神先爽静聴銅瓶汲井聲<lb/>
　　秋夜将曉出籬門迎涼有感<lb/>
迢迢天漢西南落喔喔鄰雞一再鳴壯志病來銷欲盡<lb/>
出門搔首愴平生<lb/>
<pb n="KR4d0267_WYG_025-2a"/>
　　又<lb/>
三萬里河東入海五千仞嶽上摩天遺民淚盡邊塵裏<lb/>
南望王師又一年<lb/>
　　夏秋之交久不雨方以旱為憂忽得甘㴻喜而有<lb/>
　　作<lb/>
亂㸃灑庭蕪涼聲集井梧緑荷傾作汞翠蔓綴成珠卧<lb/>
聽病良己行吟愁欲無天公終老手談笑活焦枯<lb/>
　　藥圃<lb/>
<pb n="KR4d0267_WYG_025-2b"/>
少年讀爾雅亦喜騷人語幸兹身少閒治地開藥圃破<lb/>
荒劚瓦礫引水灌膏乳玉芝移石帆金星取天姥申椒<lb/>
䕷蕪軰一一粲可數次第雨苗滋參差楓葉舉山僧與<lb/>
野老言議各有取𤓰香躬采曝泉潔謹炊鬻老夫病若<lb/>
失稚子喜欲舞餘年有幾何長鑱真託汝<lb/>
　　書歎<lb/>
只道才髙始不容無才也墮駭機中市朝回首已陳迹<lb/>
日月催人成老翁仗馬自貪三品料雲鵬方駕九天風<lb/>
<pb n="KR4d0267_WYG_025-3a"/>
今朝有喜君知否揀得烟汀下釣筒<lb/>
　　夜興<lb/>
夜出茆堂自撤扃烏藤與我兩伶俜涼蟾吐暈圍千丈<lb/>
老木移隂可一庭隔浦呼鳴聞宿鳥傍簷開闔數流螢<lb/>
放翁尚友論千載不取梁鴻即管寧<lb/>
　　閒中頗自適戲書於客座<lb/>
髮猶半黒臉常紅老健應無似放翁烹野八珍邀父老<lb/>
燒窮四和伴兒童<hi>野八珍見王履道詩世又有窮四和香法</hi>剪紗新製簪花<lb/>
<pb n="KR4d0267_WYG_025-3b"/>
帽乞竹寛編養鶴籠巢許蘷龍竟誰是請君下語勿匆<lb/>
匆<lb/>
　　新涼夜坐有作<lb/>
老夫任運本騰騰一念軒裳實未曽閒似苔磯垂釣叟<lb/>
淡如村院罷參僧硯屏突兀蓬婆雪書几青熒蓮勺燈<lb/>
<hi>臨卭雪山硯屏及漢嘉古樣燈檠皆吾書室中物也</hi>稚子可憐貪夜課語渠循舊<lb/>
未須増<lb/>
　　荷花<lb/>
<pb n="KR4d0267_WYG_025-4a"/>
風露青㝠水面涼旋移野艇受清香猶嫌翠蓋紅粧句<lb/>
何况人言似六郎<lb/>
　　又<lb/>
南浦清秋露冷時凋紅片片己堪悲若教具眼髙人看<lb/>
風折霜枯似更竒<lb/>
　　醉中作<lb/>
宦遊三十載舉步亦看人愛酒官長罵近花丞相嗔湖<lb/>
山今入手風月始關身少吐胸中氣從教白髪新<lb/>
<pb n="KR4d0267_WYG_025-4b"/>
　　題齋壁<lb/>
平生喜蕭散垂老厭奔走三千鏡湖上樂事未曽有晨<lb/>
開一巻書暮把一巵酒病除覺身輕赤脚自蹋藕乃知<lb/>
造物意亦未棄衰朽今夕月殊佳出門喚鄰叟<lb/>
　　老將<lb/>
憶昔東都有事宜夜傳帛詔起西師功名無分身空在<lb/>
猶指金創說戰時<lb/>
　　又<lb/>
<pb n="KR4d0267_WYG_025-5a"/>
百戰西歸變姓名悲歌擊筑醉湖城貂裘換得金鵶觜<lb/>
種藥南山待太平<lb/>
　　白髮<lb/>
疾病侵壯年髮恐不及白偶賴針石功寓世成久客行<lb/>
年垂七十霜雪紛滿幘耳目雖已衰亦未與人隔濯纓<lb/>
千頃湖送老五畝宅大布縫長衫東阡復南陌<lb/>
　　小雨<lb/>
百穀畏秋陽常恐膏澤吝大哉天公仁霡霂來有信蘋<lb/>
<pb n="KR4d0267_WYG_025-5b"/>
汀水未長藥壠土先潤新涼生葛衣老憊亦小振<lb/>
　　秋日郊居<lb/>
山雨霏微鴨頭水溪雲細薄魚鱗天幽尋自笑本無事<lb/>
羽扇笻枝上釣船<lb/>
　　又<lb/>
行歌曳杖到新塘銀闕瑤臺無此涼萬里秋風菰菜老<lb/>
一川明月稻花香<lb/>
　　又<lb/>
<pb n="KR4d0267_WYG_025-6a"/>
秋日畱連野老家朱槃鮓臠粲如花己炊藟散真珠米<lb/>
更㸃丁坑白雪茶<hi>藟散米名丁坑茶名</hi>
　　又<lb/>
車蕩比鄰例饋魚流涎對此四腮鱸北窗雨過涼如水<lb/>
消得先生一醉無<lb/>
　　又<lb/>
今年斟酌是豐年社近兒童喜欲顛半醉半醒村老子<lb/>
家家門口掠神錢<lb/>
<pb n="KR4d0267_WYG_025-6b"/>
　　又<lb/>
魚鹹滿缶酒新篘處處吳歌起壠頭上客巳隨新雁到<lb/>
晩禾猶待薄霜収<hi>剡及諸暨人以八月來水鄉助穫謂之上客以其來自山中也</hi>
　　又<lb/>
兒童冬學閙比鄰據案愚儒却自珍授罷村書閉門睡<lb/>
終年不著面看人<hi>農家十月乃遣子入學謂之冬學所讀雜字百家姓之類謂之村書</hi>
　　又<lb/>
兩翁兒女舊論姻酒擔羊腔喜色新不遣交情隔生死<lb/>
<pb n="KR4d0267_WYG_025-7a"/>
固應世好等朱陳<hi>小兒子聿聘亡友張叔渚季女蓋尋舊約也</hi>
　　七月十七日大雨極涼<lb/>
吳中七月熱未己渴烏呀呀井無水炎官䕶前不少斂<lb/>
樹頭敢望秋風起天公老手亦豈難雨來黒雲如壊山<lb/>
瓦溝淙淙萬銀竹變化只在須臾間老夫挑燈北窗下<lb/>
山童夜歸泥過踝草根促織有底忙縑衣未贖還慨慷<lb/>
　　雨中作<lb/>
山雨時時急谿流日日添溼苔緣暗壁腐瓦落頽簷老<lb/>
<pb n="KR4d0267_WYG_025-7b"/>
至那容却狂來未易砭泥深村路絶烟樹出青帘<lb/>
　　秋興<lb/>
天遣幽人儘放狂醉眠無復客為妨墨蛟飛下剡藤滑<lb/>
蒼璧碾成官焙香老境雖深身更健清秋欲半日猶長<lb/>
閉門莫道都無事又了移花一段忙<lb/>
　　又<lb/>
蓬蒿門巷絶經過清夜何人與晤歌蟋蟀獨知秋令早<lb/>
芭蕉正得雨聲多傳家産業遺書富玩世神通醉臉酡<lb/>
<pb n="KR4d0267_WYG_025-8a"/>
如許癡頑君㑹否一毫不遣損天和<lb/>
　　又<lb/>
老子雖貧未易量風流猶在小茆堂葡萄錦覆桐孫古<lb/>
鸚鵡螺斟玉瀣香千㸃荷聲先報雨一林竹影剰分涼<lb/>
秋來便有欣然處新種蓴絲己滿塘<lb/>
　　雨夜南堂獨坐<lb/>
老夫眼暗牙齒疎七十未滿六十餘故人欲盡誰與娛<lb/>
獨坐黙誦小年書北風日夜吹雨急空村泥深屋茆溼<lb/>
<pb n="KR4d0267_WYG_025-8b"/>
鳳凰覽徳乃下集可憐飛螢常熠熠<lb/>
　　夜不能寐復呼燈起坐戲作<lb/>
吳中秋半暑未退今嵗雨多如許涼藥鼎熒熒伴孤寂<lb/>
三更袖手聽啼螀<lb/>
　　喜晴<lb/>
久雨羣蛙日夜號樂哉霽色滿江郊草書己悟屋漏壁<lb/>
詩句免悲風巻茒喚婦晴鳩鳴廢圃歸林棲鶻補危巢<lb/>
泥乾我亦思來客未暇移書廣絶交<lb/>
<pb n="KR4d0267_WYG_025-9a"/>
　　枕上<lb/>
守書眼欲閉投枕乃瞭然兒曹戒曳履相語翁正眠豈<lb/>
知擁敗褐炯如寒魚鰥少時笑老人其事今好還蕭蕭<lb/>
雙白鬢忽忽七十年豈惟老態出已覺衰病纒白晝尚<lb/>
便静況此清夜闌妙處殆難名睡與不睡間<lb/>
　　新作南門<hi>弊廬本西鄉設門紹熙壬子嵗始翦闢荆棘移門南鄉</hi>
翦棘移門不費錢好山無數碧巉然病夫憒憒真堪笑<lb/>
反衣狐裘三十年<lb/>
<pb n="KR4d0267_WYG_025-9b"/>
　　寄成漢卿將軍<lb/>
燕頷將軍萬里遊谿山好處即遲畱頗聞南岳度殘夏<lb/>
寧憶北平防盛秋君巳飛騰丹換骨我方衰病雪蒙頭<lb/>
禪龕也有新勲業百萬魔軍一戰収<lb/>
　　病卧<lb/>
病卧東齋怕攬衣年來真與世相違横林蠧葉秋先覺<lb/>
别浦驕雲暝不歸嵗月惟須付樽酒江山竟是屬漁磯<lb/>
鄰翁一夕成今古愈信人生七十稀<hi>村東吳翁病一夕而卒</hi>
<pb n="KR4d0267_WYG_025-10a"/>
　　晩晴<lb/>
今年秋多隂殊未決豐歉時時雲一片復作雨數㸃晩<lb/>
來晴頗牢天宇碧如染微風過林梢斜日在山崦農家<lb/>
築場罷竭作事収斂貪睡吾可慙齋扉晝長掩<lb/>
　　秋雨初晴有感<lb/>
炎曦赫赫尚餘威冷雨蕭蕭故解圍號野百蟲如自訴<lb/>
辭柯萬葉竟安歸芼羮菰米珍無價上釣魴魚健欲飛<lb/>
散吏何功霑一飽髙眠仍聽擣秋衣<lb/>
<pb n="KR4d0267_WYG_025-10b"/>
　　獨飲<lb/>
怪怪竒竒不自懲晩途猶復氣横膺觥船那待清歌勸<lb/>
酒到愁邊量自増<lb/>
　　小築<lb/>
小築湖邊避俗囂幾年于此寓簞瓢雖非隠士子午谷<lb/>
寧媿詩人丁夘橋羅雀門庭無俗駕緣雲磴路有歸樵<lb/>
詩情酒興常相屬堪笑傍人說寂寥<lb/>
　　示兒<lb/>
<pb n="KR4d0267_WYG_025-11a"/>
文能換骨餘無法學但窮源自不疑齒豁頭童方悟此<lb/>
乃翁見事可憐遲<lb/>
　　新晴<lb/>
積雨已凄冷新晴還少和稼収平野濶木落逺山多土<lb/>
潤朝畦菜機鳴夜擲梭時清年嵗好吾敢歎蹉跎<lb/>
　　晨起坐南堂書觸目<lb/>
林塘天與占深幽一把茆輕萬户侯漠漠斷雲開復合<lb/>
纎纎微雨落還収竒峯角立千螺曉逺水平鋪疋練秋<lb/>
<pb n="KR4d0267_WYG_025-11b"/>
詩料滿前吾老矣筆端無力固宜休<lb/>
　　壬子八月癸夘大風雨拔木飄瓦通夕不能寐<lb/>
我昔浮江坐貪快六十幅蒲船尾挂惡風吹到馬當祠<lb/>
出沒蜿蜒舞澎湃舟人失色急倒檣共上蘆灣望祠拜<lb/>
風雲晝晦性命憂更復何心問薪菜顛危僅免葬魚腹<lb/>
至今常抱垂堂戒豈知風雨有兹夕屋破窗鳴紛百怪<lb/>
直疑屋外即長江九轉得生那可再正襟黙坐徐自思<lb/>
忠信固可當䘮敗鬼神雖惡技有窮巻地破山真一噫<lb/>
<pb n="KR4d0267_WYG_025-12a"/>
明朝倚杖看晴雲兹夕驚心復何在<lb/>
　　秋雨不止排悶<lb/>
放翁愁坐茆齋裏泥潦連村不得行夜夜溼星占雨候<lb/>
時時老木送秋聲小詩旋録兼行草薄酒新篘任濁清<lb/>
身世正如萍在水略無根柢也能生<lb/>
　　用短<lb/>
用短定非癡愛閒真復竒飯香貧始覺睡味老偏知畦<lb/>
地閒栽藥畱僧静對棊餘年猶有幾捨此欲何之<lb/>
<pb n="KR4d0267_WYG_025-12b"/>
　　覽鏡有感<lb/>
齒如敗屐鬢成絲七十之年敢自期閱世久應書鬼録<lb/>
強顔那復乞山資緋衫䕃子踰初望下澤還鄉負聖時<lb/>
囘首墮溝元有命不須深計巧丸兒<lb/>
　　哭徑山策老<lb/>
岌岌龍門萬衲傾翩翩隻履又西行塵侵白拂繩床冷<lb/>
露滴青松石墖成遙想再來非四入尚應相見話三生<lb/>
放翁大欠修行力未免人間愴别情<lb/>
<pb n="KR4d0267_WYG_025-13a"/>
　　松風<hi>東嶺諸松多余丙戌嵗手種距今壬子二十有七年矣</hi>
半嶺松風破睡時起看山月倚笻枝縱横滿地髯龍影<lb/>
盡是當年手自移<lb/>
　　醉歌<lb/>
佛如優曇時一出老姥何為憎見佛山從古在天地間<lb/>
愚公可笑欲移山火其書廬其居佛亦何曽可掃除子<lb/>
有孫孫有子山竟嵳峩汝何喜床頭有酒敵霜風詩成<lb/>
老氣尚如虹八萬四千顛倒想與君同付醉眠中<lb/>
<pb n="KR4d0267_WYG_025-13b"/>
　　秋夜讀書有感<lb/>
鬢毛焦禿齒牙疎老病燈前未廢書巻裏光隂能屬我<lb/>
人間聲利久忘渠窮山藏拙猶嫌淺糲飯支羸不願餘<lb/>
雨露安能澤枯朽故人枉是費吹嘘<hi>時所聞如此</hi>
　　瀘州亂<lb/>
髙寺坡前火照天南定樓下血成川從事横屍太守死<lb/>
處處巷陌森戈鋋此州雄跨西南邊平安烽火夜夜傳<lb/>
豈知癰疽潰在内漫倚築城如鐵堅從來守邊要人望<lb/>
<pb n="KR4d0267_WYG_025-14a"/>
縱有奸謀氣先䘮即今死者端為誰姓名至死無人知<lb/>
　　東鄰築舍與兒軰訪之為小畱<lb/>
甲第潭潭莫羨渠窮人從昔愛吾廬茆茨新潔嗟何欠<lb/>
隣里追隨故不疎甕醤芬香盤早兔臼韲珍釅膾寒魚<lb/>
年豐日有攜尊興家乗從今不一書<hi>黄魯直有日記謂之家乗</hi>
　　夜坐<lb/>
瘦骨倚蒲團燈前影自看心清便獨夜酒盡怯新寒病<lb/>
虎減精采飢鴻摧羽翰晩途堪笑閔猶擬乞祠官<lb/>
<pb n="KR4d0267_WYG_025-14b"/>
　　西隣亦葺所居復與兒曹過之<lb/>
竹屋茆檐烟火微長歌相應負禾歸窮居幸可支朝夕<lb/>
世事何曽有是非新茁畦蔬經宿雨半開籬槿弄斜暉<lb/>
老翁略與吾年等眷眷遮畱莫苦違<lb/>
　　有術士過門謂余夀及九十<lb/>
形骸鶴瘦復松枯況是新霜滿鬢鬚醉似在家狂道士<lb/>
愚于識字老耕夫敢言萬里封侯事但問縱文入口無<lb/>
許我年如伏生比逢時猶解誦唐虞<lb/>
<pb n="KR4d0267_WYG_025-15a"/>
　　晩眺<lb/>
秋晩閒愁抵酒濃試尋髙處倚枯笻雲歸時帶雨數㸃<lb/>
木落又添山一峯鳴雁沙邊驚客艣行僧烟際認樓鐘<lb/>
箇中詩思來無盡十手傳抄畏不供<lb/>
　　秋日焚香讀書戲作<lb/>
世事無端自糾紛放翁隠几對爐熏好官何恨輸𤣥保<lb/>
竒字猶須屬子雲婆律一銖能敵國水沈盈握有兼斤<lb/>
閉門莫怪常終日不是髙人不遣聞<lb/>
<pb n="KR4d0267_WYG_025-15b"/>
　　九月一日夜讀詩稾有感走筆作歌<lb/>
我昔學詩未有得殘餘未免從人乞力孱氣餒心自知<lb/>
妄取虚名有慙色四十從戎駐南鄭酣宴軍中夜連日<lb/>
打毬築場一千步閱馬列廄三萬疋華燈縱博聲滿樓<lb/>
寶釵豔舞光照席琵琶絃急氷雹亂羯鼓手勻風雨疾<lb/>
詩家三昧忽見前屈賈在眼元厯厯天機雲錦用在我<lb/>
剪裁妙處非刀尺世間才傑固不乏秋毫未合天地隔<lb/>
放翁老死何足論廣陵散絶還堪惜<lb/>
<pb n="KR4d0267_WYG_025-16a"/>
　　上書乞再任沖佑<lb/>
虬枝六尺藤方屋九寸帽人間無處著山水歸寄傲耳<lb/>
中聞淵明自我髪未燥髙標不可揖七十忽已到明窗<lb/>
置經龕奥室養丹竈雖云迫遲暮要足平昔好悠然萬<lb/>
念空快若河巻掃寄聲幔亭雲行拜散人號<lb/>
　　秋晩嵗登戲作<lb/>
水落沙痕出天髙野氣嚴䴵香油乍壓韲美韭新醃裘<lb/>
褐風霜逼衡茆醉夢兼菊花香滿把聊得擬陶潛<lb/>
<pb n="KR4d0267_WYG_025-16b"/>
　　又<lb/>
漫漫蕎鋪白纍纍橘弄黄未論癡腹飽已覺醉魂香曳<lb/>
杖行歌裏抛書倦枕傍軒車雖已矣終媿食官倉<hi>時方謀祠</hi>
<hi>禄</hi>
　　舟中望禹祠蘭亭諸山<lb/>
艣枝謳軋出烟津醉倚船篷岸幅巾禹穴探書慙舊學<lb/>
塗山執玉記前身雲低野澤號新雁露濕芳洲老白蘋<lb/>
逸少亡來欲千載眼中髣髴見清真<lb/>
<pb n="KR4d0267_WYG_025-17a"/>
　　夜觀嚴光祠碑有感<lb/>
我昔過釣臺峭石插江渌登堂拜嚴子挹水薦秋菊君<lb/>
看此眉宇何地著榮辱雒陽逢故人醉腳加其腹書生<lb/>
常事爾乃復駭世俗正令為少畱要非昔文叔平生陋<lb/>
范曄瑣瑣何足録安得太史公妙語寫髙躅<lb/>
　　閒趣<lb/>
濯罷銅駞陌上塵此生長作水雲人更貧家業猶供酒<lb/>
未死年光盡屬身閉户棊聲聞腷膊巻簾山色對嶙峋<lb/>
<pb n="KR4d0267_WYG_025-17b"/>
貴公漫説林間事東路何人岸角巾<lb/>
　　壬子九日登山小酌<lb/>
老懐多感驚佳節病骨宜寒喜薄霜玉膾韲中橙尚綠<lb/>
彩猫餻上菊花黄幾年虗負登髙興何許重尋落帽狂<lb/>
淺酌易醒歸薄暮又成支枕獨焚香<lb/>
　　舍北望水鄉風物戲作絶句<lb/>
西風沙際矯輕鷗落日橋邉繫釣舟乞與畫工團扇本<lb/>
青林紅樹一川秋<lb/>
<pb n="KR4d0267_WYG_025-18a"/>
　　新黏竹隔作煗閣<lb/>
骨相元作臞儒酸況復疾豎乗衰殘鵓姑聲急雨方作<lb/>
烏桕葉丹天已寒封姨青女交作戹竹君禇生却憐客<lb/>
小兒但喜夜爐紅老夫更愛晨窗白蝸牛負廬亦自容<lb/>
是豈不足支窮冬已勝展鉢三椽下莫羨苴茆萬户封<lb/>
　　禹跡寺南有沈氏小園四十年前嘗題小闋壁間<lb/>
　　偶復一到而園已易主刻小闋于石讀之悵然<lb/>
楓葉初丹槲葉黄河陽愁鬢怯新霜林亭感舊空回首<lb/>
<pb n="KR4d0267_WYG_025-18b"/>
泉路憑誰說斷腸壊壁醉題塵漠漠斷雲幽夢事茫茫<lb/>
年來妄念消除盡囘向禪龕一炷香<lb/>
　　贈鏡中隠者<lb/>
小築林間避世紛不妨野叟是知聞來遊喜有檝迎我<lb/>
歸卧豈無雲贈君得鹿夢囘初了了吠獒聲惡尚狺狺<lb/>
從今雪夜頻相過紙帳蒲團要策勲<lb/>
　　月夜作<lb/>
江風吹微雲長空散魚鱗秋露洗明月青山湧氷輪我<lb/>
<pb n="KR4d0267_WYG_025-19a"/>
病適良已欣然岸綸巾索酒惱諸兒哦詩驚四鄰頗覺<lb/>
胸次空未歎白髮新庭菊卧殘枝竒香猶絶塵園梅雖<lb/>
未花瘦影已可人方池湛奫淪醜石立嶙峋幸無千金<lb/>
費亦足終吾身樂哉何所恨擊壤從堯民<lb/>
　　記夢<lb/>
我夢結束遊何邦小憩野館臨幽窗千峯廬山錦繡谷<lb/>
一水蜀道玻瓈江春耕叱犢翁眉厖曉汲負盎女髻雙<lb/>
忽然夢斷已雞唱擁衾坐待鄰鐘撞<lb/>
<pb n="KR4d0267_WYG_025-19b"/>
　　感舊<lb/>
當年書劎揖三公談舌如雲氣吐虹十丈戰塵孤壮志<lb/>
一簪華髪醉秋風夢回松漠榆闗外身老桑村麥野中<lb/>
竒士久埋巴硤骨燈前慷慨與誰同<hi>獨孤景畧死于忠州十年矣</hi>
　　小園<lb/>
窄窄柴門短短籬山家隨分有園池客因問字來攜酒<lb/>
僧趂分題就賦詩晨露每看花藟坼夕陽頻見樹隂移<lb/>
<hi>此二事非閒寂不知也</hi>拂衣司諫猶忙在此趣淵明却少知<lb/>
<pb n="KR4d0267_WYG_025-20a"/>
　　初冬<lb/>
已罷彈冠欲挂冠一菴天遣養衰殘雨荒園菊枝枝瘦<lb/>
霜染江楓葉葉丹羮釡帶鱗烹白小蓬門和蔓繫黄團<lb/>
夕陽更動閒遊興十月吳中未苦寒<lb/>
　　閒中樂事<lb/>
轉老轉迂疎胸中一物無放言誇酒聖著論笑錢愚掃<lb/>
地収松粉全巢買鶴雛登臨未應倦天給短笻扶<lb/>
　　又<lb/>
<pb n="KR4d0267_WYG_025-20b"/>
得喪畧相當幽居氣味長五窮雖偃蹇二豎已奔忙出<lb/>
甑桃花輭傾瓢竹葉香語君真富貴不是傲羲皇<lb/>
　　小舟<lb/>
小舟無定處隨意泊江村雲氣分山疊沙汀蹙浪痕宦<lb/>
途危虎尾閒味美熊蹯髙詠淵明句吾將起九原<lb/>
　　九月二十三夜小兒方讀書而油盡口占此詩示<lb/>
　　之<lb/>
徹骨貧來累始輕孤村月上正三更汝因油盡眠差早<lb/>
<pb n="KR4d0267_WYG_025-21a"/>
我亦尊空醉不成南陌金羈良自苦北邙麟冡半無名<lb/>
書生事業期千載得䘮從來未易評<lb/>
　　今年立冬後菊方盛開小飲<lb/>
胡床移就菊花畦飲具酸寒手自攜野實似丹仍似漆<lb/>
村醪如蜜復如韲傳芳那解烹羊脚破戒猶慙擘蠏臍<lb/>
一醉又驅黄犢出冬晴正要飽畊犂<lb/>
　　行飯暮歸<lb/>
宿疾去如掃出門芒屨輕菊叢寒蝶閙楓葉夕陽明結<lb/>
<pb n="KR4d0267_WYG_025-21b"/>
陣看鴉集衘衣喜犬迎踟蹰搔白首詩句入經營<lb/>
　　晝眠<lb/>
困睫瞢騰老孝先麄氈布被早霜天珥貂碧落應無分<lb/>
且向人間作睡仙<lb/>
　　睡覺聞兒子讀書<lb/>
夢囘聞汝讀書聲如聽簫韶奏九成且要沈酣向文史<lb/>
未須辛苦慕功名人人本性初何欠字字微言要力行<lb/>
老病自憐難預此夜窗常負短燈檠<lb/>
<pb n="KR4d0267_WYG_025-22a"/>
　　余得木杖于秦望山中今三十年矣隴蜀萬里未<lb/>
　　嘗相捨戲賦長句贈之<lb/>
提攜到處覺身輕楚澤秦闗不計程只道維摩無侍者<lb/>
誰知上座是同行青鞵白拂真相稱湘竹谿藤誤得名<lb/>
珍重從今常倚壁住菴吾欲過浮生<lb/>
　　步至近村<lb/>
藥物扶持疾漸平布裘絮帽出柴荆荒堤經雨多牛跡<lb/>
村舍無人有碓聲數蝶弄香寒菊晩萬鴉囘陣夕楓明<lb/>
<pb n="KR4d0267_WYG_025-22b"/>
老翁隨意閒成句不似劉侯要取名<lb/>
　　五鼔不得眠起酌一盃復就枕<lb/>
栖冷雞聲咽窗深燭焰明流年容易過華髪等閒生濁<lb/>
挹連醅酒香搓帶葉橙殘骸付螻蟻汗簡更須名<lb/>
　　醉倒歌<lb/>
曩時對酒不敢飲側睨旁觀皆貝錦狂言欲發畏客傳<lb/>
一笑未成憂禍稔如今醉倒官道邊插花不怕顛狂甚<lb/>
行人喚起更嵬昻牧豎扶歸猶踔踸始知人生元自樂<lb/>
<pb n="KR4d0267_WYG_025-23a"/>
誤計作官常懍懍秋毫得喪何足論萬古興亡一酣枕<lb/>
　　冬夜<lb/>
新醅引睡睡味濃有如猩脣薦駞峰屏深氊煗衾裯重<lb/>
鼻端雷起驚兒童床頭蘭釭綴玉蟲雙瓶湯熱爐正紅<lb/>
夢囘起坐夜未中憑几困睫猶瞢瞢霜風凋盡玉井桐<lb/>
月落翠霧棲房櫳一盃甖粟蠻奴供莊周蝴蝶兩俱空<lb/>
　　黙坐<lb/>
巧說安能敵拙修焚香黙坐一窗幽煌煌炎火常下照<lb/>
<pb n="KR4d0267_WYG_025-23b"/>
浩浩黄河方逆流氣住神仙端可學心虚造物本同遊<lb/>
絶知此事不相負荆棘剪除梨栗秋<lb/>
　　日暮<lb/>
淅淅風吹葉凄凄雨作泥鵲寒猶遶樹雞晩自歸棲老<lb/>
病心知有榮枯理本齊端居嫌太嬾拾瓦傍蔬畦<lb/>
　　遣興<lb/>
勲業如今莫繫懐開單日日學僧齋讒深只有天堪問<lb/>
憂極渾無地可埋看鏡已成雙白鬢登山猶費幾青鞵<lb/>
<pb n="KR4d0267_WYG_025-24a"/>
晩來詩興誰能那雀噪空囷葉擁堦<lb/>
　　泛舟<lb/>
去去泛輕舠飄然興自豪葉凋山寺出溪瘦石橋髙草<lb/>
徑牛羊下烟村鸛鶴號還家一盃酒未畏暮風饕<lb/>
　　夜讀范至能攬轡録言中原父老見使者多揮涕<lb/>
　　感其事作絶句<lb/>
公卿有黨排宗澤帷幄無人用岳飛遺老不應知此恨<lb/>
亦逢漢節解沾衣<lb/>
<pb n="KR4d0267_WYG_025-24b"/>
　　初冬掃東山之麓置數石於喬松巨竹間以眺西<lb/>
　　山甚自適也<lb/>
䕶霜天氣半晴隂小嶺蒼寒蘚徑深翠靄欲成孤鳳舞<lb/>
青松先作老龍吟漁歌浦口生髙興騎吹邊頭負壮心<lb/>
兒報東村早梅發杖藜與汝共幽尋<lb/>
　　南堂脊記乃已三十年偶讀之悵然有感<lb/>
一住三山三十載交親漸覺眼前稀長松鬱鬱偃髙蓋<lb/>
新竹森森添舊圍沙徑雨餘畱鳥迹柴門日落鎖烟扉<lb/>
<pb n="KR4d0267_WYG_025-25a"/>
放翁正倚蒲團穏遼海從渠萬事非<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_025-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劒南詩稾巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻八十三</head> <lb/>
    <p>
<pb n="KR4d0267_WYG_083-1a"/>
欽定四庫全書<lb/>
　劎南詩稾巻八十三<lb/>
　　　　　　　　　　　　　宋　陸游　撰<lb/>
　　病起雜言<lb/>
國不可以無菑𤯝身不可以無疢疾無菑之國亂或更<lb/>
速無疾之身死或無日昆夷玁狁無害於周之王闢土<lb/>
富國無救於隋之亡壯夫一卧多不起速死未必皆羸<lb/>
尫古來惡疾棄空谷往往更得度世方我年九十理不<lb/>
<pb n="KR4d0267_WYG_083-1b"/>
長况復三日病在床天公念之亦已至儆戒不使須㬰<lb/>
忘起居飲食每自省常若嚴師畏友在我傍躋民仁夀<lb/>
則非職且為老憊鍼膏肓<lb/>
　　雨後<lb/>
小築濤江外微涼暑雨餘傾囊致歡伯信脚到華胥芳<lb/>
草翩翩蝶清池潑潑魚此翁雖耄矣作計未全疎<lb/>
　　又<lb/>
一夜茅檐雨晨興乃爾涼禽魚皆遂性草木自吹香微<lb/>
<pb n="KR4d0267_WYG_083-2a"/>
潤生琴薦纖塵避筆床悠然北窗興真欲傲羲皇<lb/>
　　示客<lb/>
久泛煙波不問津騰騰且復養吾真每持盃酒呼江月<lb/>
殊勝征衣化路塵半枕何人游蟻蛭立談為汝脱狐身<lb/>
挂帆莫恨瀟湘逺是處相逢一笑新<lb/>
　　蒸溽作雨排悶<lb/>
柱礎生微潤簾櫳轉薄陰蟻遷都邑改鳩逐怨恩深菡<lb/>
蓞新離水芭蕉半展心掩屏惟熟睡誰與續愁吟<lb/>
<pb n="KR4d0267_WYG_083-2b"/>
　　夏中雜興<lb/>
梳髮高舂後投床甲夜初語囏愁對客手倦怕催書美<lb/>
睡那思覺甘餐不願餘更應慙造化無事到幽居<lb/>
　　又<lb/>
小響風吹葉微痕雨㸃池興來閒弄笛客散自収棊忽<lb/>
忽尋殘夢時時足小詩出門俄已莫忘却野人期<lb/>
　　又<lb/>
出赴盟鷗社歸尋夢蝶床愚為度世術閒是養生方休<lb/>
<pb n="KR4d0267_WYG_083-3a"/>
歇書中癖消磨酒後狂逺游亦已矣不復解輕裝<lb/>
　　又<lb/>
處世如灰冷持心似砥平盤飱無宿戒香火有常程樵<lb/>
父供藜杖陶人售瓦檠經旬常苦雨嘯傲送餘生<lb/>
　　又<lb/>
心慕羲農世躬行黄老言采椽聊築舎横木即為門短<lb/>
髮冠龜屋空床枕竹根從來薄世味染指肯嘗黿<lb/>
　　又<lb/>
<pb n="KR4d0267_WYG_083-3b"/>
遣信邀隣父隨宜具小飱草燔豚肉美瓮壓酒醅渾易<lb/>
致商山皓難招楚澤魂嗟予亦衰矣心事與誰論<lb/>
　　即事<lb/>
翁自析薪兒負薪一生不似此年貧折除却得常强健<lb/>
天定方知果勝人<lb/>
　　又<lb/>
楸垂落索槐吐花溪女採蓮童抱瓜一年光景又將半<lb/>
愈老愈知生有涯<lb/>
<pb n="KR4d0267_WYG_083-4a"/>
　　又<lb/>
煙雨凄迷晚不収疎簾曲几寄悠悠一雙蛺蝶來何許<lb/>
㸃盡青青百草頭<lb/>
　　又<lb/>
生來骨相本酸寒天遣沙頭把釣竿但稱山人擫耳㡌<lb/>
敢希楚客切雲冠<lb/>
　　又<lb/>
魚鰌羣出天將雨鼃黽爭鳴草滿庭莫道歸休便無事<lb/>
<pb n="KR4d0267_WYG_083-4b"/>
時時襏襫伴園丁<lb/>
　　又<lb/>
幽鳥飛鳴翠木陰小魚游水綠波心滿前好句無人領<lb/>
堪笑寒窗費苦吟<lb/>
　　又<lb/>
小閣憑欄望逺空天河横貫斗牛中他年鼓角榆關路<lb/>
馬上遥看與此同<lb/>
　　又<lb/>
<pb n="KR4d0267_WYG_083-5a"/>
幽鳥呼人出睡鄉層層露葉漏朝陽臨池只欲消殘醉<lb/>
無奈鵝兒似酒黄<lb/>
　　夏日幽居<lb/>
赤日黄塵一㸃無負山臨水是幽居爽如瑞露零仙掌<lb/>
清似寒氷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玉壺孤艇過時驚宿鷺溼煙深處亂風蒲<lb/>
翛然欲棄人間去天際聨翩誰與俱<lb/>
　　枕上<lb/>
小疾知閒樂微涼與睡宜瞢騰如欲覺展轉復多時四<lb/>
<pb n="KR4d0267_WYG_083-5b"/>
壁人聲寂疎簾日影移詩囊與藥裹一步不相離<lb/>
　　題望海亭亭在卧龍絶頂<lb/>
瑞龍千丈何蜿蜒蒼鱗翠鬛翔江邊路逢鏡湖乃下駐玩珠不<lb/>
去知何年七州元帥擁畫㦸全家終日樓居仙霜笳一曲入銀<lb/>
漢碧瓦萬疉浮嵐煙其間望海最傑觀疎達坐占蓬萊先風雲<lb/>
變化几席上蛟鼉出沒闌干前手捫心房倚北斗眼中萬象俱<lb/>
森然尚書喚客共領畧逺坊十里聞管弦從容賦詩出妙思超<lb/>
絶欲拍微之肩坐中有客垂九十追逐無路空自憐夜闌客散<lb/>
<pb n="KR4d0267_WYG_083-6a"/>
公歸院笙歌隱隱在半天向來老客今何處菱唱三更起釣船<lb/>
　　露坐小隱<lb/>
寂寂柴門閉嫩苔門前有路走天台近秋河漢西南落<lb/>
欲雨風雲東北來旋摘甘瓜青帶蔓新篘玉體冷傳盃<lb/>
亦知野外無供給且復相逢笑口開<lb/>
　　小憩卧龍山亭<lb/>
山高風浩浩堂豁海㝠㝠綠李分猿嗛蒼苔墮鶴翎松<lb/>
寒詩思健茶爽醉魂醒安得丹青手傳模入素屏<lb/>
<pb n="KR4d0267_WYG_083-6b"/>
　　晚涼<lb/>
莞簟平鋪八尺床脱巾高卧對疎篁近村得雨知何處<lb/>
此地無風亦自涼<lb/>
　　夏日<lb/>
退士自應客少幽居不厭椽低未説盤堆玉膾且看臼<lb/>
搗金虀<lb/>
　　又<lb/>
醉面貪承夕露釣竿喜近秋風借問歸舟何處深入芙<lb/>
<pb n="KR4d0267_WYG_083-7a"/>
蕖浦中<lb/>
　　又<lb/>
溪漲清風拂面月落繁星滿天數隻船横浦口一聲笛<lb/>
起山前<lb/>
　　又<lb/>
我是百年遺老埽空一夢浮名未到終南二華且入天<lb/>
台四明<lb/>
　　招客看山<lb/>
<pb n="KR4d0267_WYG_083-7b"/>
今日清明宜看山約君來上釣魚船微雲㸃破尚堪恨<lb/>
何况城中塵漲天<lb/>
　　舟中作<lb/>
平生剩有煙波興釣瀬時時小艇横欲莫山光先慘淡<lb/>
未秋河横已分明捕魚時見連江網迎荻遥聞過埭聲<lb/>
想得今宵清絶夢又攜猿鶴上青城<lb/>
　　清暑<lb/>
穿竹清我魂散髮吹我頂虚窗聽鳴蟬小檻看汲井埽<lb/>
<pb n="KR4d0267_WYG_083-8a"/>
地長物空潄泉齒頰冷㕑人具漿粉童子鬻山茗微雲<lb/>
未必雨且喜収樹影殘書置不視樂此清晝永既夕即<lb/>
搒舟門外綠千頃世事何足論平生慕箕潁<lb/>
　　五月下旬大熱晦日夜得雨明旦涼甚<lb/>
一雨蕭然洗睡昏清晨屣履自開門豈惟爽氣生山袂<lb/>
坐覺涼颸入髮根浦口魚多來野鶴林梢果熟下山猿<lb/>
吾廬清絶君知否釣雪寒江不足言<lb/>
　　黄氏冲和堂<lb/>
<pb n="KR4d0267_WYG_083-8b"/>
冲和堂中和氣襲堆笏滿床羣從集宜州太史一紙書<lb/>
百年筆墨猶山立使君所學何超然要是胸中不負天<lb/>
王畿奉使纔廿日忠厚風流天下傳國家多事民力困<lb/>
正要設施先百郡但令一念與天通河南南陽亦可問<lb/>
　　㬥雨<lb/>
蒼龍挂東南夭矯拏萬仞雖然雜雲氣爪尾畧可認明<lb/>
日㬥雨來繼以雷大震平地成江河呑巻纔一瞬吾廬<lb/>
久傾壞不壓真堇堇所欣顦顇中一飽天不吝餘功到<lb/>
<pb n="KR4d0267_WYG_083-9a"/>
塲圃草木皆綠潤蕭然岸角巾三歎撫庭楯<lb/>
　　書意<lb/>
策蹇若驊駟歠漓如上尊人皆可堯舜身自有乾坤逢<lb/>
客亦共語無人還閉門千年道術裂誰復見全渾<lb/>
　　又<lb/>
養生慕黄老為治廢唐虞耆夀緣憂懼危亡坐燕娛大<lb/>
川宜利涉蔓草戒難圖退士惟身慮銘膺豈敢無<lb/>
　　又<lb/>
<pb n="KR4d0267_WYG_083-9b"/>
委順天知我經營鬼笑人定知窮至死敢恨病經旬愛<lb/>
酒陶元亮還鄉賀季真扁舟吾事畢遺世亦遺身<lb/>
　　浴罷<lb/>
浴罷淡無事出門隨意行相如知渴減叔寶覺神清新月<lb/>
參差影殘蟬斷續聲躊蹰遂忘去風露欲三更<lb/>
　　水鄉泛舟<lb/>
終朝流汗浹衣褠恨望何時枕簟秋作雨未成徒益熱<lb/>
舉盃不醉更添愁悲歌易水輕燕俠對泣新亭笑楚囚<lb/>
<pb n="KR4d0267_WYG_083-10a"/>
别有生涯君㑹否煙波無際弄孤舟<lb/>
　　又<lb/>
赤日黄塵不自聊泛溪且用沃枯焦隔林犬吠村墟近<lb/>
掠面風來酒力消逺火微茫知夜績長歌續斷認歸樵<lb/>
扁舟不盡凌風興却著青鞵踏野橋<lb/>
　　閒詠<lb/>
平生到處足間關天遣殘年樂故山社日連村饜酒肉<lb/>
豐年無盗伏茆菅秋來梁燕將雛去雨過林鳩喚婦還<lb/>
<pb n="KR4d0267_WYG_083-10b"/>
我亦葛衣新浴罷為君滿意説清閒<lb/>
　　江樓夜望<lb/>
江樓百尺倚高寒上盡危梯宇宙寛秋近漸看河落角<lb/>
天囘更覺斗闌干茫茫浦口煙帆逺坎坎城頭漏鼔殘<lb/>
要得故人同躡屐一尊相屬話悲歡<lb/>
　　連日作雨苦熱<lb/>
天地一氣爾陰陽司闔開鬱蒸以為雨囘薄以為雷久<lb/>
鬱無所泄造化安在哉方其欲雨時雖天不能囘此豈<lb/>
<pb n="KR4d0267_WYG_083-11a"/>
降自天其實有自來所以屈宋輩千載有餘哀<lb/>
　　門外追涼<lb/>
羽扇綸巾一味涼曠懷非醉亦非狂横林㸃㸃莫鴉集<lb/>
平壟離離新稻香山月出時閒弄影水風清處旋移床<lb/>
學仙到此無餘説更覺金丹墮粃糠<lb/>
　　夏夜泛溪至南庄復囘湖桑歸<lb/>
不求竒骨可封矦但喜枯腸不貯愁數㸃殘燈沽酒市<lb/>
一聲柔艣採菱舟元知澤國偏宜夜已就天公探借秋<lb/>
<pb n="KR4d0267_WYG_083-11b"/>
歸過三更風露重紗巾剩覺髮颼飀<lb/>
　　雨後殊有秋意<lb/>
天地新秋入苦吟詩書萬古付孤斟愛君憂國孤臣淚<lb/>
臨水登山節士心只歎鼻端無妙斲豈知絃外有遺音<lb/>
剡中勝踐今猶昔安得高人支道林<lb/>
　　寓規<lb/>
百疾皆有源雖愚猶自知惟其忽不念所以悔莫追微<lb/>
隙為無傷一壞誰能支宴安比鴆毒先民不吾欺<lb/>
<pb n="KR4d0267_WYG_083-12a"/>
　　又<lb/>
分量各有窮升龠不受斗滿盈靡懷懼覆敗乃自取衣<lb/>
笥無復褌食案有三韭貧狹雖可嗤比汝差耐久<lb/>
　　又<lb/>
人生孰無疾治疾惟欲瘳疾瘳藥不止乃有過劑憂節<lb/>
食戒屬饜養氣常致柔金丹無此功往哉勤自修<lb/>
　　新涼<lb/>
儘道新涼好無如晝漏長竒文窺楚屈妙理玩蒙莊靜<lb/>
<pb n="KR4d0267_WYG_083-12b"/>
卧貧猶樂高歌醒亦狂翩翩雙蝶子也似惜年光<lb/>
　　又<lb/>
月入楸梧徑風生蘆荻林脱巾涼入髮臨水爽披襟寒<lb/>
暑推移久江湖感慨深功名雖已矣猶得寓孤吟<lb/>
　　追涼至安隱寺前<lb/>
枕石何妨更潄流一涼之外豈他求寺樓無影月卓午<lb/>
橋樹有聲風變秋殘厯半窗心悄愴岸巾徐步髮颼飀<lb/>
定知從此清宵夢常在沙邊伴白鷗<lb/>
<pb n="KR4d0267_WYG_083-13a"/>
　　湖上夜賦<lb/>
冉冉秋將至沉沉夜向晨河隨天漸轉露洗月如新瘦<lb/>
竹過眉杖輕沙折角巾漁歌四面起煙水浩無津<lb/>
　　又<lb/>
清絶追涼地平生得未曽似嘗仙掌露如嚼玉壺氷狂<lb/>
學菱舟曲閒㝷竹院僧更思生羽翼散髮醉巴陵<lb/>
　　書適<lb/>
萬事罷經營悠然心大平甘餐隨日足美睡等閒成處<lb/>
<pb n="KR4d0267_WYG_083-13b"/>
處佳風月人人好弟兄神仙不須學劵内有長生<lb/>
　　羸老<lb/>
羸老幸未死敢嗟生理微牛閒牧童卧犬吠市船歸月<lb/>
落見收網燈青聞踏機時時語鄰里井臼幸相依<lb/>
　　即事<lb/>
臯䕫無近用芝术少竒功上夀當徐致沉疴忌力攻醫<lb/>
傳三世久事厯百年中畏與庸人説終身托病聾<lb/>
　　晚興<lb/>
<pb n="KR4d0267_WYG_083-14a"/>
竝簷幽鳥語璁瓏一榻蕭然四面風客散茶甘留舌本<lb/>
睡餘書味在胸中浮雲變態吾何與腐骨成塵論自公<lb/>
剩欲與君談此事少須明月出溪東<lb/>
　　郊行<lb/>
凄風吹雨過江城緩策羸驂竝水行古路初驚秋葉墮<lb/>
荒郊已放候蟲鳴壯心耿耿人誰識往事悠悠恨未平<lb/>
斜日半竿𦍑笛怨西陵寂莫又潮生<lb/>
　　喜雨<lb/>
<pb n="KR4d0267_WYG_083-14b"/>
雨氣侵人暮不休雨聲逼枕冷颼颼方欣草木有生意<lb/>
已報溝池無涸流避濕入簷憐病鶴爭巢逐婦歎鳴鳩<lb/>
老農自喜知時節夜半呼兒起飯牛<lb/>
　　劉道士贈小葫蘆<lb/>
葫蘆雖小藏天地伴我雲山萬里身収起鬼神窺不見<lb/>
用時能與物為春<lb/>
　　又<lb/>
貴人玉帶佩金魚憂畏何曽頃刻無色似栗黄形似繭<lb/>
<pb n="KR4d0267_WYG_083-15a"/>
恨渠不識小葫蘆<lb/>
　　又<lb/>
短袍楚製未為非況得藥瓢相發揮行過山村傾社看<lb/>
絶勝小劎壓戎衣<lb/>
　　又<lb/>
箇中一物著不得建立森然却有餘盡底語君君豈信<lb/>
試來跳入看何如<lb/>
　　自儆<lb/>
<pb n="KR4d0267_WYG_083-15b"/>
學當盡力去浮華從事文辭但可嗟造道淺深看應物<lb/>
修身勤惰驗齊家<lb/>
　　雨中<lb/>
孤村風雨連三日秋暑如焚一洗空睡覺房櫳燈漸暗<lb/>
却尋殘夢雨聲中<lb/>
　　書歎<lb/>
遺蝗出境樂秋成多稼登場喜雨晴暗笑衰翁不解事<lb/>
猶懷萬里玉關情<lb/>
<pb n="KR4d0267_WYG_083-16a"/>
雨夜孤舟宿鏡湖秋聲蕭瑟滿菰蒲書中有淚無揮處<lb/>
尋見祥符九域圖<hi>祥符中曾詔王曾等修九域圖</hi>
　　題畫薄荷扇<lb/>
薄荷花開蝶翅翻風枝露葉弄秋妍自憐不及貍奴黠<lb/>
爛醉籬邊不用錢<lb/>
　　又<lb/>
一枝香草出幽樷雙蝶飛飛喜晚風莫恨村居相識晚<lb/>
知名元向楚辭中<lb/>
<pb n="KR4d0267_WYG_083-16b"/>
　　秋興<lb/>
誰敢輕他萬户侯一生賦分在滄洲屋穿況值雨騎月<lb/>
<hi>俗謂二十四五間雨為騎月雨主霖霪不止</hi>路惡更堪風打頭此世極知同<lb/>
逆旅吾身亦自是懸疣乞錢買取青芒屨爛醉三條二<lb/>
華秋<lb/>
　　又<lb/>
歛盡殘雲見夕陽門前䆉稏漸登場經年都得㡬囘醉<lb/>
一雨頓經如許涼耐事尚能心似鐵放歌仍忘髮成霜<lb/>
<pb n="KR4d0267_WYG_083-17a"/>
頤生底用從人問此是仙翁肘後方<lb/>
　　又<lb/>
五十年來住鏡湖白頭仍是一臞儒朝眠每恨妨書課<lb/>
秋穫先令入酒逋江路伶俜形弔影草菴寂黙我忘吾<lb/>
雨窗忽有高談興簭叟醫翁亦可呼<lb/>
　　又<lb/>
世事何曽挂齒牙只將放浪作生涯有時掬米引馴鹿<lb/>
到處入林求野花鄰父築場収早稼溪姑負籠賣秋茶等<lb/>
<pb n="KR4d0267_WYG_083-17b"/>
閒一日還過却又倚柴扉數莫鴉<lb/>
　　晝睡<lb/>
體中小不佳惟睡可以休睡美自成夢去為萬里游萬<lb/>
里游尚可乃復有得䘮漂揺一葉舟掀舞千里浪午雞<lb/>
忽驚起向夢安在哉童子解原夢篝火具茶盃<lb/>
　　得子虡濠上書<lb/>
日莫坐柴門懷抱方煩紆鈴聲從西來忽得濠州書開<lb/>
緘讀未半喜極涕泗俱父子老惜别況經患難餘羈旅<lb/>
<pb n="KR4d0267_WYG_083-18a"/>
易生疾霜露行載塗思歸雖甚苦且復忍須臾<hi>時濠州軍亂子</hi>
<hi>虡適來攝通判身率將士力戰平之</hi>
　　庭草<lb/>
階前西風揺百草鬱鬱逢秋殊未槁雪霜要當次第來<lb/>
恰似人生怕衰老百草榮悴則有時人於養生當自知<lb/>
金丹九轉儻未辨簡歛冲黙真吾師攝調小失豈遽死<lb/>
二豎眉端先溢喜但令神氣常守形莫畏夢中呼起起<lb/>
　　文章<lb/>
<pb n="KR4d0267_WYG_083-18b"/>
文章本天成妙手偶得之粹然無疵瑕豈復須人為君<lb/>
看古彝器巧拙兩無施漢最近先秦固已殊淳漓胡部<lb/>
何為者豪竹雜哀絲后䕫不復作千載誰與期<lb/>
　　秋日遣懷<lb/>
離離上藥苖鬱鬱靈芝榮我昔逢異人瑣細皆能名擊<lb/>
石以取火薪桂持煎烹五雲夜覆鼎談笑得長生<lb/>
　　又<lb/>
胸中何所有世界如河沙區區吞雲夢何至為客誇初<lb/>
<pb n="KR4d0267_WYG_083-19a"/>
見賣苑氷青門已無瓜天河正不逺秋風乘客槎<lb/>
　　又<lb/>
西來浮濤江東眺俯鏡湖其中緜千里鬱鬱桑麻區禹<lb/>
葬有遺窆粤亡無故墟秋風吹短褐望古空躇蹰<lb/>
　　又<lb/>
野風聲如潮溪水色可染浮雲時翳日亦作雨數㸃行<lb/>
歌雖放浪未至越繩檢蕭然茅三間送老此山崦<lb/>
　　又<lb/>
<pb n="KR4d0267_WYG_083-19b"/>
秋夜坐東窗殘雨時一滴四壁無人聲心境兩虚寂吾<lb/>
方游物初超然謝形役一毫儻未盡何往非勍敵<lb/>
　　又<lb/>
自我歸故山不知歲月徂念雖迫霜露憂國猶區區老<lb/>
不能上疏秦階陳六符安得子元子同歌于蒍于<lb/>
　　又<lb/>
晨坐手作墨午窗身磑茶豈惟要小勞亦以禦百邪兒<lb/>
童不解此傾心逐紛華君看如山禍萌在一念差<lb/>
<pb n="KR4d0267_WYG_083-20a"/>
　　自儆<lb/>
惡石從來豈汝仇安居無患却堪憂不須更守庚申夜<lb/>
留取三彭儆惰偷<lb/>
　　又<lb/>
世事如雲日日新瓦盆黍酒却關身細思只有窮居好<lb/>
寄語𤣥翁莫逐貧<lb/>
　　生世<lb/>
乾坤成毁由來事生世真同黍一炊嗟我已過三萬日<lb/>
<pb n="KR4d0267_WYG_083-20b"/>
餘年有㡬自應知<lb/>
　　秋雨<lb/>
山深草木久已荒晝昏風雨殊未止看書不覺向壁卧<lb/>
煎茶欲罷推枕起清心正付竹罏香潄齒每挹巖泉水<lb/>
與世不諧元有命閉門自適差可喜少年癡絶晚乃悟<lb/>
束縛珠襦均一死悠然袖手倚蒲團洗盡玉關心萬里<lb/>
　　思蜀<lb/>
西游陳迹浩無窮囘首真同一夢中栁拂驛牆思鳳集<lb/>
<pb n="KR4d0267_WYG_083-21a"/>
鼓喧市裏憶蠶樷故人丘壠秋蕪碧舊隱園林夕照紅<lb/>
自閔未能忘感慨浩歌彈劒送飛鴻<lb/>
　　病思<lb/>
短髮蕭蕭不滿簪更堪衰疾日侵尋數匙淡飯支殘息<lb/>
一篆清香印本心小徑古苔遺鶴毳空堂壞甃有蟲吟<lb/>
悠然更起扁舟興秋水門前五尺深<lb/>
　　術家言予今歲畏四孟月而秋尤甚自初秋小疾<lb/>
　　屢作戲題長句<lb/>
<pb n="KR4d0267_WYG_083-21b"/>
一生强半卧窮閻糲飯藜羮似蜜甜耄齒覺衰嗟已晚<lb/>
孟秋屬疾信如占危途本自難安步惡石何妨更痛砭<lb/>
堅忍莫為秋雨歎牽蘿猶足補茅苫<lb/>
　　秋夕書事<lb/>
垂老雖堪歎為謀亦未疎悶賖鄰巷酒閒讀後身書大<lb/>
嚼寜須肉徐行可當車秋來歡喜事菽粟有新儲<lb/>
　　又<lb/>
㸃㸃秋燈晚翻翻宿鳥還雨添羈枕睡書伴小窗閒僧<lb/>
<pb n="KR4d0267_WYG_083-22a"/>
閣荒寒外漁村縹緲間畫工今代少誰為寫家山<lb/>
　　小疾<lb/>
小疾有根底忽之當日深養苗先去草省事在清心蟻<lb/>
夢能看破狐妖可坐擒一盃藜粥罷聽雨擁秋衾<lb/>
　　又<lb/>
老不禁當病經旬卧一床亦知非疥癬幸未至膏肓水<lb/>
落灘初出秋深草漸黄非關畏人事晚歲合深藏<lb/>
　　又<lb/>
<pb n="KR4d0267_WYG_083-22b"/>
避人作小疾省事喜閒身竝海魚鹽聚入秋風雨頻元<lb/>
知器苦窳空有膽輪囷轑飯聊同飽知君不笑貧<lb/>
　　病中作<lb/>
此事明明在黙身一身元有一乾坤不憂豎子居肓上<lb/>
已見真人出面門力守誰能發底火深潛自足美靈根<lb/>
用功若到無功處千載乘雲不足言<lb/>
　　縱筆<lb/>
天下本無事吾生行且休關心惟酒盞入眼獨漁舟雁<lb/>
<pb n="KR4d0267_WYG_083-23a"/>
過三湘曉雲開二華秋慇勤驛樓柱小草記曽游<lb/>
　　又<lb/>
相馬失之瘦知人良獨難雖居環堵室未廢切雲冠莫<lb/>
雨潼關暗秋風渭水寒深蕪埋壯士千古為悲歡<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_083-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻八十三<lb/>
</p>
<p>
</p>
  </div>
</body>
</text>
</TEI>
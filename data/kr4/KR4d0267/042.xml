<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻四十二</head> <lb/>
    <p>
<pb n="KR4d0267_WYG_042-1a"/>
欽定四庫全書<lb/>
　劎南詩稾巻四十二<lb/>
　　　　　　　　　　　　　宋　陸游　撰<lb/>
　　己未冬至<lb/>
老人畏添歲每歎時序速今朝陽始生在易得來復扶<lb/>
衰奉先祭拜起賴童僕兒曹亦壽我魚兔隨事足歡言<lb/>
為一醉家釀及新熟占年當得稔<hi>冬至後九日遇壬法當有年</hi>喜笑<lb/>
動鄰曲冀從宿夌始載重車折軸明年秋社時處處饜<lb/>
<pb n="KR4d0267_WYG_042-1b"/>
酒肉<lb/>
　　冬至夜坐作短歌<lb/>
一陽萌生從此日老人堅坐午達夕渾渾上沂河流黄<lb/>
赫赫内視神珠赤愛如嬰兒未離乳危若遊絲裊千尺<lb/>
君不見宣房塞河百萬人一旦横流由蟻隙<lb/>
　　新裁短褐接客以代戎服或以為慢戲作<lb/>
世事巧相違殘年幸許歸雖云裁免褐不擬出漁扉拂<lb/>
石襟靈爽搘笻氣力微朝衣猶挂却况遣著戎衣<lb/>
<pb n="KR4d0267_WYG_042-2a"/>
　　冬夜<lb/>
多病睡眠少長閒懐抱清昏燈照殘夢寒漏下高城落<lb/>
月淡將沒棲禽静復驚誰言冬夜永輾轉已窻明<lb/>
　　書感<lb/>
壯歲功名妄自期晚途流落鬢成絲臨風畫角曉三弄<lb/>
釀雪野雲寒四垂金鎻甲思酣戰地皁貂裘記逺遊時<lb/>
此心炯炯空添淚青史他年未必知<lb/>
　　書意<lb/>
<pb n="KR4d0267_WYG_042-2b"/>
頷霜久矣不勝耘殘髪今年白十分憂國雖㤀婺婦緯<lb/>
愛君敢進野人芹牀頭酒滴空堦雨爐面香横出岫雲<lb/>
已向人間齊物我不教驚起白鷗羣<lb/>
　　試茶<lb/>
强飯年來幸未衰睡魔百萬要支持難從陸羽毁茶論<lb/>
寧和陶潛止酒詩乳井簾泉方徧試柘羅銅碾雅相宜<lb/>
山僧剥啄知誰報正是松風欲動時<lb/>
　　對酒懷丹陽成都故人<lb/>
<pb n="KR4d0267_WYG_042-3a"/>
勞生常羨髑髏樂死時却悔生時錯花前有酒不肯狂<lb/>
回首朱顏已非昨君看古來賢達人終日飲酒全其真<lb/>
世閒萬事竟何有金樽翠杓差闗身放翁少日無凡客<lb/>
飛觴縱樂皆豪傑清歌一曲梁塵起腰鼓百面春雷發<lb/>
故人仙去蓬萊宫鸞絲鳯竹醉春風石帆山下孤舟雪<lb/>
一段清愁付此翁<lb/>
　　三山卜居三十有四年矣老身七十有五兒輩亦<lb/>
　　　頗宦學未為非吉也偶作五字示諸兒<lb/>
<pb n="KR4d0267_WYG_042-3b"/>
買地不占龜心知百世宜西鄰梅福隱南望項王祠菴<lb/>
小偷僧様陂長按古規保家無異法一念勿萌欺<lb/>
　　村興<lb/>
身老交情見孫生口數添園丁上牛米村婢博蠶鹽粔<lb/>
籹堆盤白餦餭出釜甜閉門君勿誚衰病正相兼<lb/>
　　枕上<lb/>
迢遞孤村夜凄凉半篆香懐人悲夢短聽雨怯更長有<lb/>
術乾盤汞無方掃鬢霜高吟擬排悶吟罷更倀倀<lb/>
<pb n="KR4d0267_WYG_042-4a"/>
　　得建業倅鄭覺民書言敵亂自淮以北民苦徵調<lb/>
　　　皆望王師之至<lb/>
邦命中興漢天心大討曹風雲助開泰河渭蕩腥臊日<lb/>
避揮戈勇山齊積甲高煌煌祖宗業只在馭羣豪<lb/>
　　雨夜讀書<lb/>
農家冬少事無他肆吾勤急雨生新健陳編寄一欣高<lb/>
風感莘渭善治仰華勲老死今朝夕何由誦所聞<lb/>
　　夢中作<hi>己未十二月五日夜作所書皆夢中事也</hi>
<pb n="KR4d0267_WYG_042-4b"/>
長隄行盡古河濆小市人稀霧雨昏櫪馬垂頭齧菅草<lb/>
驛門移路避槐根斷碑零落苔俱徧漏壁微茫字半存<lb/>
催唤厨人燎狐兔强排旅思舉清樽<lb/>
　　題傳神<lb/>
雪鬢蕭然兩頰紅人間隨處見神通半醒半醉常終日<lb/>
非士非農一老翁櫪驥雖存千里志雲鵬已息九天風<lb/>
巉巉骨法吾能相難著凌煙劎佩中<lb/>
　　紀懷<lb/>
<pb n="KR4d0267_WYG_042-5a"/>
未斸要離冢畔雲儈牛得食寄鄉枌修身本欲善吾死<lb/>
臨事豈㤀尊所聞時序管寧親饋奠江山龎老上丘墳<lb/>
飾巾家簀從來事萬種悠悠莫苦分<lb/>
　　新作柴門戲書<lb/>
雖設常闗果是麽開門終日有誰過從來不省多車轍<lb/>
此際真宜置雀羅尚許漁樵時剝啄偶逢風月亦婆娑<lb/>
炎炎炙手須㬰事也比柴荆較㡬何<lb/>
　　炊飯<lb/>
<pb n="KR4d0267_WYG_042-5b"/>
米分齋鉢供薪拾墮巢枝偶爾成幽事欣然慰午飢炊<lb/>
時珠瀉甑嘗處雪翻匙欲作明朝計還須賣漉籬<lb/>
　　愛閒<lb/>
今日先生病體輕愛閒猶有舊心情帖看貞觀行間印<lb/>
琴記中郎㸑下聲衣焙温温香欲透雪簷滴滴日初晴<lb/>
客來一笑明窻底枉道為農事耦耕<lb/>
　　與子聿讀經因書小詩示之<lb/>
經中固多趣我老未能忘似獲連城璧如傾九醖觴信<lb/>
<pb n="KR4d0267_WYG_042-6a"/>
能眀孔氏何暇傲羲皇努力晨昏事躬行味始長<lb/>
　　登東山<lb/>
老慣人間歲月催强扶衰病上崔嵬生為柱國細事爾<lb/>
死畫雲臺何有哉熟計提軍出青海未如唤客倒金罍<lb/>
明朝日出春風動更看晴天萬里開<lb/>
　　己未歲莫<lb/>
七十六年將到時龍鍾猶復强支持寒燈照影始知瘦<lb/>
薄酒作酲方覺衰春日尚能持冷餅花時未擬挿繁枝<lb/>
<pb n="KR4d0267_WYG_042-6b"/>
癡頑應有傍觀笑自課園丁補槿籬<lb/>
　　冬夜讀書示子聿<lb/>
宦途至老無餘俸貧倅還如筮仕初賴有一籌勝富貴<lb/>
小兒讀遍舊藏書<lb/>
　　又<lb/>
易經獨不遭秦火字字皆如見聖人汝始弱齡吾已耄<lb/>
要當致力各終身<lb/>
　　又<lb/>
<pb n="KR4d0267_WYG_042-7a"/>
古人學問無遺力少壯工夫老始成紙上得來終覺淺<lb/>
絶知此事要躬行<lb/>
　　又<lb/>
簡斷編殘字欲無吾兒不負乃翁書絶勝鎖向朱門裏<lb/>
整整牙籖飽蠧魚<lb/>
　　又<lb/>
聖師雖逺有遺經萬世猶傳舊典刑白首自憐心未死<lb/>
夜窻風雪一燈青<lb/>
<pb n="KR4d0267_WYG_042-7b"/>
　　又<lb/>
殘雪初消薺滿園糝羮珍美勝羔豚吾曹舌本能知此<lb/>
古學工夫始可言<lb/>
　　又<lb/>
讀書萬巻不謀食脱粟在旁書在前要識從來㑹心處<lb/>
曲肱飲水亦欣然<lb/>
　　又<lb/>
世間萬事有乗除自笑羸然七十餘布被藜羮縁未盡<lb/>
<pb n="KR4d0267_WYG_042-8a"/>
閉門更讀數年書<lb/>
　　幽興<lb/>
午倦便高枕朝飢美小飧時穿幽圃屐常掩小菴門溪<lb/>
憶鷗盟約花迷蝶夢魂餘生猶幾許萬事付乾坤<lb/>
　　寓歎<lb/>
眼底誰為耐久朋倚肩按膝一烏藤虚名但可横欺日<lb/>
薄俗何時復結繩浮世百年悲冉冉閒身萬事付騰騰<lb/>
年來更歎龍鍾甚欲探梅花病不能<lb/>
<pb n="KR4d0267_WYG_042-8b"/>
　　夢題驛壁<hi>十二月二十七日夜</hi>
半生征袖厭風埃又向闗門把酒杯車轍自隨芳草逺<lb/>
歲華無奈夕陽催驛前歴歴堠䨇隻陌上悠悠人去來<lb/>
不為途窮身易老百年回首總堪哀<lb/>
　　新春<lb/>
栁淡春初破梅寒瘦不禁羇愁醉後減睡思雨中深閒<lb/>
試新收硯重尋久廢琴何時見朋舊細話别來心<lb/>
　　庚申元日口號<lb/>
<pb n="KR4d0267_WYG_042-9a"/>
數行晴日照青鴛春入屠蘇㶑灧樽兒報山僧留刺去<lb/>
未為無客到吾門<lb/>
　　又<lb/>
黄絁五丈裁衫穩黑黍三升作飯香造物要教無媿怍<lb/>
一身温飽出耕桑<lb/>
　　又<lb/>
南陌東阡自在身耄年喜見歲華新洛中九老非吾侣<lb/>
且作山陰十老人<lb/>
<pb n="KR4d0267_WYG_042-9b"/>
　　又<lb/>
晚塗初入長生運新歲仍當大有年剰與鄉鄰同覓醉<lb/>
市樓酒賤不論錢<lb/>
　　又<lb/>
去年迎客已蹣跚今歲人扶出亦難堪笑此翁衰到底<lb/>
重裘絮帽尚言寒<lb/>
　　又<lb/>
仁和館外列鵷行憶送龍舟幸建康舍北老人同甲子<lb/>
<pb n="KR4d0267_WYG_042-10a"/>
相逢揮淚説高皇<lb/>
　　視東臯歸<lb/>
抱耒新湖葑燒畬古廟壖宦遊悲骯髒歸卧困沈綿日<lb/>
隱鴉啼戌舟回落鴈天衰殘知迫死不忍負青編<lb/>
　　晚步舍東<lb/>
遇興穿叢竹尋香折野梅莫天寒欲雪幽徑緑生苔栖<lb/>
雀爭枝噪歸牛並塹來高城角聲動不盡古今哀<lb/>
　　人日東園<lb/>
<pb n="KR4d0267_WYG_042-10b"/>
歳首未入春風氣已稍和我睡意慵起如此鳴禽何駕<lb/>
言之東園落梅亦已多江南無堅冰緑池生微波挹彼<lb/>
葡萄醅酌我鸚鵡螺雖無絲與竹倚樹自高歌矯首東<lb/>
南望稽山鬱嵯峨兒曹幸力穡老子得婆娑<lb/>
　　逆旅行<lb/>
古者謂死為歸入此身未死均是客家為逆旅身在途<lb/>
久寓遽歸初不擇逆旅相看隨薄厚非意相干寧足責<lb/>
世間何處無谿山得酒盡醉當墮幘傍觀嘲誚亦其宜<lb/>
<pb n="KR4d0267_WYG_042-11a"/>
東海定非蠡可測<lb/>
　　小雨初霽<lb/>
歸來偶似老淵明消渇誰憐病長卿小雨染成芳草色<lb/>
好風吹斷畫簷聲剪燈院落晨猶冷賣酒樓臺晚旋<hi>一作</hi>
<hi>放</hi>晴莫道此翁遊興嬾蘭亭禹<hi>一作蕭</hi>寺已闗情<lb/>
　　獨夜<lb/>
村路泥淹雪虚簷水結冰長征荷戈客暫到打包僧妖<lb/>
鵩鳴高樹飢鼯觸闇燈誰能問良苦衰病正相乗<lb/>
<pb n="KR4d0267_WYG_042-11b"/>
　　忍窮<lb/>
短褐財遮骭孤烟僅續炊久窮方有味古語不吾欺堅<lb/>
坐忘昏旦殘年迫耄期尚餘書滿屋手校付吾兒<lb/>
　　開歲半月湖村梅開無餘偶得五詩以烟濕落梅<lb/>
　　　村為韻<lb/>
斷岸通别浦孤舟入春烟與梅本無期忽到醉眼邊折<lb/>
花挿紗帽花重覺帽偏居人空巷看疑是湖中仙<lb/>
　　又<lb/>
<pb n="KR4d0267_WYG_042-12a"/>
我來梅花村倚杖久佇立惜哉風雨餘零落緑苔濕往<lb/>
年賦詩人去袂不可執明朝梅亦空感舊百憂集<lb/>
　　又<lb/>
梅花如高人妙在一丘壑林逋語雖工竟未脱纒縛乃<lb/>
知尤物側天下無傑作老我懷不紓樽前幾開落<lb/>
　　又<lb/>
斗柄忽東指開盡湖邊梅偉觀天下無四顧雪千堆時<lb/>
至當斂退勿受曉角催安知桃李輩於子無嫌猜<lb/>
<pb n="KR4d0267_WYG_042-12b"/>
　　又<lb/>
昨日春已來盎盎滿江村落梅亦多情㸃㸃浮清樽語<lb/>
離聊一醉不恨村酒渾人生共如此已矣兩忘言<lb/>
　　老病<lb/>
湖上歸耕一老翁此心非復少年同讀書初恨歲時速<lb/>
聞道始知身世空匠石不能材社櫟弋人何意慕冥鴻<lb/>
新春愈覺支離甚又付生涯藥餌中<lb/>
　　三二年來夜夢毎過吾廬之西一士友家觀書飲<lb/>
<pb n="KR4d0267_WYG_042-13a"/>
　　　酒方夢時亦自知其為夢也<lb/>
西鄰好友工談笑毎見明知是夢中樽酒不空書滿架<lb/>
何時真得與君同<lb/>
　　又<lb/>
清言亹亹岸綸巾久矣吾遊無若人自怪夢中來往熟<lb/>
抱琴攜酒過西鄰<lb/>
　　上元雨<lb/>
城中酒壚千百所不憂不售惟憂雨今年上元燈滿城<lb/>
<pb n="KR4d0267_WYG_042-13b"/>
曲巷深坊閙歌舞天公不借一日晴風吹燈死雨如傾<lb/>
家家移牀避屋漏不聞人聲聞屐聲<lb/>
　　雜興<lb/>
造物乗除理固然許將窮悴博頑堅驥衰伏櫪心千里<lb/>
龜冷搘牀壽百年好事時供沽酒費擁途爭笑挿花顛<lb/>
漁村宿願雖償盡猶恨僧房欠晝眠<lb/>
　　又<lb/>
散髪林間萬事輕夢魂安穩氣和平只知秋菊有佳色<lb/>
<pb n="KR4d0267_WYG_042-14a"/>
那問荒雞非惡聲達士招呼同嘯傲福人分付與功名<lb/>
一篇悟盡逍遥理始信䝉莊是達生<lb/>
　　初春書喜<lb/>
我生未癡絶萬事不繫懷一朝蜕形去豈問棄與薶遊<lb/>
宦三十年所向無一諧偶然有天幸自退非人排黄紙<lb/>
如鴉字君恩賜殘骸剡溪回雪舫雲門㪚青鞵兩犢掀<lb/>
春泥一鉢隨午齋更當擁布被高枕聽鳴蛙<lb/>
　　幽居無一事戲作<lb/>
<pb n="KR4d0267_WYG_042-14b"/>
長鬚僅有玉川奴秃尾猶無漫漢驢萬事已隨春枕斷<lb/>
故人何啻曉星疎出乗微雨鉏畬粟歸傍荒畦擷野蔬<lb/>
一字不看方睡美任人搜去帳中書<lb/>
　　贈道流<lb/>
烟雲深處作生涯回首人間歲月賒留得朱顏憑緑酒<lb/>
掃空白髪賴丹砂七絃指下泠泠久雙袖風中獵獵斜<lb/>
他日相尋不知處㑹從漁父問桃花<lb/>
　　病中作<lb/>
<pb n="KR4d0267_WYG_042-15a"/>
牀席呻吟裏衡茅隱約中空興年往歎未著日新功世<lb/>
逺言猶在身危道豈窮但能無媿怍天地本來公<lb/>
　　病愈偶書<lb/>
枯蓬萬里寄飄風晚落江頭號放翁冉冉流年秋鏡裏<lb/>
悠悠殘夢曉笳中掃除藥裹病良已棄置酒杯愁自空<lb/>
閒處固應容老子卧看年少起新豐<lb/>
　　小圃獨酌<lb/>
少時裘馬競豪華豈料今為老圃家數㸃霏微社公雨<lb/>
<pb n="KR4d0267_WYG_042-15b"/>
兩叢閒淡女郎花詩成枕上常難記酒滿街頭却易賒<lb/>
自笑邇來能用短只將獨醉作生涯<lb/>
　　飯罷戲示鄰曲<lb/>
今日山翁自治厨嘉殽不似出貧居白鵝炙美加椒後<lb/>
錦雉羮香下豉初箭茁脆甘欺雪菌蕨芽珍嫩壓春蔬<lb/>
平生責望天公淺捫腹便便已有餘<lb/>
　　春日<lb/>
開盡梅花栁漸青東風又滿㑹稽城放翁晨起有佳思<lb/>
<pb n="KR4d0267_WYG_042-16a"/>
婭姹林鶯初試聲<lb/>
　　又<lb/>
方池瀲瀲碧波平曲徑纎纎細草生席地幙天君但醉<lb/>
苦無多日是清明<lb/>
　　又<lb/>
桃花輕薄栁花狂蛺蝶翩翩燕子忙惟有龜堂無一事<lb/>
閉門白日不勝長<lb/>
　　又<lb/>
<pb n="KR4d0267_WYG_042-16b"/>
巷口東風吹酒旗老人也惜早春時雨來三日泥沒踝<lb/>
過盡梅花渾不知<lb/>
　　又<lb/>
雪山萬疊看不厭雪盡山青又一奇今代江南無畫手<lb/>
矮牋移入放翁詩<lb/>
　　又<lb/>
怕見公卿嬾入城野橋孤店跨驢行天公遣足看山願<lb/>
白盡髭鬚却眼明<lb/>
<pb n="KR4d0267_WYG_042-17a"/>
　　新晴野歩<lb/>
吹盡浮雲旋作晴郊原高下水縱横烟蕪漫漫如添色<lb/>
谷鳥闗關已變聲迨酒賤時須痛飲得人扶處儘閒行<lb/>
隔湖遥指蘭亭路鄰叟追隨羨眼明<lb/>
　　湖上作<lb/>
鵝兒涇口曉山横蜻蜓港頭春水生蘭亭之北是茶市<lb/>
柯橋以西多艣聲<lb/>
　　又<lb/>
<pb n="KR4d0267_WYG_042-17b"/>
東涇西涇花極望紅雲照波錦裏山路似掌平身自倦<lb/>
酒如土賤篋常慳<lb/>
　　夜行過一大姓家值其樂飲戲作<lb/>
村豪聚飲自相歡燈火歌呼鬧夜䦨醉飽要勝飢欲死<lb/>
看渠也復面團團<lb/>
　　枕上作<lb/>
水漲池新滿山寒屋儘低愁多憎夜雨睡少喜晨雞社<lb/>
肉初分胙春蕪已再犂明朝尋父老不怕蹋街泥<lb/>
<pb n="KR4d0267_WYG_042-18a"/>
　　又<lb/>
山雨蕭蕭過沙泉咽咽流夢中無逺道醉裏失孤愁貧<lb/>
賣相如騎寒思季子裘兒童報新霽裹飯出閒遊<lb/>
　　悽悽行<lb/>
悽悽重悽悽惻惻復惻惻我媿思曠傍人誰子思側興<lb/>
邦在人材巖穴當物色如何清廟器老死山南北小儒<lb/>
雖微陋一飯亦憂國豈無一得愚欲獻懼非職<lb/>
　　春薺<lb/>
<pb n="KR4d0267_WYG_042-18b"/>
食案何蕭然春薺花若雪從今日老硬何以供采擷山<lb/>
翁垂八十忍貧心似鐵那須萬錢筯養此三寸舌輭炊<lb/>
香秔飯幸免煩祝噎一瓢亦已泰陋巷時小啜<lb/>
　　答客<lb/>
人生各有營為吏最無䇿其間小黠者但肯乗下澤絶<lb/>
筆光範書掃跡翹才客早收畏塗身未老歸阡陌嗟予<lb/>
昧澤術誤計真累百衰病始知悔泯黙毎自責孤舟寄<lb/>
渺莽尚恨江湖迮客來勿多談窮命不禁嚇<lb/>
<pb n="KR4d0267_WYG_042-19a"/>
　　閒中自詠<lb/>
小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>上時皆緑水短笻到處即青山二十四考中書令<lb/>
不换先生半日閒<lb/>
　　又<lb/>
聲名本自不闗身富貴元知與禍鄰但恨平生閒不足<lb/>
再來真作卧雲人<lb/>
　　甲申雨<lb/>
老農十口傳為古春遇甲申常畏雨風來東北雲行西<lb/>
<pb n="KR4d0267_WYG_042-19b"/>
雨勢已成那得禦山陰泆湖二百歲坐使膏腴成瘠鹵<lb/>
陂塘遺迹今悉存歎息當官誰可語甲申畏雨古亦然<lb/>
湖之未廢常豐年小人那知古來事不怨豪家惟怨天<lb/>
　　今歲遊花涇差晚戲作<lb/>
滿地殘紅㸃緑苔花涇弭棹小徘回春風又作怱怱别<lb/>
老病無端滚滚來亦悟百窮縁骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>終羞萬事學低摧<lb/>
吾文自欲忘憂耳那博人間水一杯<lb/>
　　枕上口占<lb/>
<pb n="KR4d0267_WYG_042-20a"/>
五十年前詩酒身山陰風月尚如新閒愁已是無闌障<lb/>
一枕春寒更惱人<lb/>
　　又<lb/>
蹋雨敲門覓季夷襞牋同和仲高詩回思五十年前事<lb/>
恰似今宵夢裏時<lb/>
　　又<lb/>
五十年間萬事空嬾將白髪對青銅故人只有桃花在<lb/>
惆悵無情一夜風<lb/>
<pb n="KR4d0267_WYG_042-20b"/>
　　贈謝正之秀才<lb/>
君家麻源第三谷我在鏡湖分一曲平生夢亦不相接<lb/>
忽然懷中瀉珠玉誠齋老子主詩盟片言許可天下服<lb/>
長歌為君定聲價賞音但須一䕫足蹋泥過我君豈誤<lb/>
拱璧何至求凡目只愁明日遽來索北窻連夜挑燈讀<lb/>
　　連日往來湖山間頗樂即席有作<lb/>
晚春光景亦佳哉野老蒼顏一笑開莫問此生猶幾屐<lb/>
但知相遇且銜杯偶携兒女祈蠶去又逐鄉鄰賽麥回<lb/>
<pb n="KR4d0267_WYG_042-21a"/>
不信年華如轉轂城頭君聽角聲哀<lb/>
　　贈猫<lb/>
鹽裹聘貍奴常看戲座隅時時醉薄荷夜夜占氍毺䑕<lb/>
穴功方列魚飧賞豈無仍當立名字喚作小於菟<lb/>
　　歎老<lb/>
小築依林藪殘年迫耄期衣寛方覺瘦歩蹇始悲衰食<lb/>
飲常多忌方書動自隨園花幾分在睡起問吾兒<lb/>
　　殘春<lb/>
<pb n="KR4d0267_WYG_042-21b"/>
章甫從諸老今為兩世人惟書尚開眼非酒孰闗身逺<lb/>
水涵清鏡晴雲蹙細鱗籬邊花未盡作意醉殘春<lb/>
　　東村<lb/>
雨霽山爭出泥乾路漸通稍從牛屋後却過鸛巢東决<lb/>
决沙溝水翻翻麥野風欲歸還小立為愛夕陽紅<lb/>
　　晚歩舍北歸<lb/>
昨日海棠開今朝燕子來偶行沙際去却傍栁陰回酒<lb/>
是治愁藥書為引睡媒吾生不乏此外物信悠哉<lb/>
<pb n="KR4d0267_WYG_042-22a"/>
　　記夢<lb/>
夜夢遊名山翠壁開巖扉主人喜迎客劇談皆造微下<lb/>
臨萬里空渺渺一鶴飛安得棄家去丹竈常相依<lb/>
　　寄題揚州九曲池<lb/>
清汴長淮莽蒼中揚州畫㦸擁元戎南連近甸觀秋稼<lb/>
北撫中原掃夕烽茶發蜀岡雷殷殷水通隋苑月溶溶<lb/>
懸知帳下多豪傑一醉何因及老農<lb/>
　　投老<lb/>
<pb n="KR4d0267_WYG_042-22b"/>
投老百無成山林送此生薄才元易盡古道竟難行陋<lb/>
巷牛羊迹衡門鳥雀聲新年幸差健作意事春耕<lb/>
　　茅亭<lb/>
終日坐茅亭蕭然倚素屏兒圓㸃茶夢客授養魚經馬<lb/>
以鳴當斥龜縁久不靈詩成作吳詠及此醉初醒<lb/>
　　貧甚賣常用酒杯作詩自戲<lb/>
桃李成塵渾不數海棠也作臙脂雨清明未到春已空<lb/>
枝上流鶯替人語逢春日日合醉歸莫笑典衣窮杜甫<lb/>
<pb n="KR4d0267_WYG_042-23a"/>
生時不肯澆舌本死後空持酹墳土門前三百里湖光<lb/>
天與先生作醉鄉銀杯羽化不須歎多錢使人生窟郎<lb/>
　　春晚泛湖歸偶賦<lb/>
十日雨晴湖水深暖催新緑上横林分泥海燕穿花徑<lb/>
帶犢吳牛傍栁陰夏近漸低遊舫價日斜殊費寺樓吟<lb/>
歸來支枕還無事一縷微烟看水沈<lb/>
　<lb/>
　<lb/>
<pb n="KR4d0267_WYG_042-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻四十二<lb/>
</p>
<p>
</p>
  </div>
</body>
</text>
</TEI>
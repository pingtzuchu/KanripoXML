<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾卷十</head> <lb/>
    <p>
<pb n="KR4d0267_WYG_010-1a"/>
欽定四庫全書<lb/>
　劎南詩稾卷十<lb/>
　　　　　　　　　　　　　宋　陸游　撰<lb/>
　　訪青神尉廨借景亭葢山谷先生舊遊也<lb/>
造朝下白帝吊古遊青神城頭三間屋聊得岸我巾元<lb/>
祐太史公世寧有斯人瘴煙侵玉骨老作宜州民至今<lb/>
杖屨地來者猶酸辛密竹翦已空喬木亦半薪陂池獨<lb/>
渺然中有鷗鷺馴人生能自足一尉可終身三歎下城<lb/>
<pb n="KR4d0267_WYG_010-1b"/>
去捩柂春江津<lb/>
　　舟過玉津<lb/>
玻瓈江上送殘春疊鼔催颿過玉津蜀苑鸎花初破夢<lb/>
巴山風月又闗身幅巾久已忘朝幘短劎惟思隱市塵<lb/>
莫倚諸公容此老西曹那許吐車茵<lb/>
　　叙州<lb/>
畫船衝雨入戎州縹緲山横杜若洲須信時平邊堠靜<lb/>
傳烽夜夜到西樓<hi>州治西樓</hi>
<pb n="KR4d0267_WYG_010-2a"/>
　　又<lb/>
文章何辠觸雷霆風雨南谿自醉醒八十年間遺老盡<lb/>
壊堂無壁草青青<hi>無等院山谷故居</hi>
　　又<lb/>
楚柂呉檣又逺遊浣花行樂夢西州千尋鐵鎻還堪恨<lb/>
空鎖長江不鎖愁<hi>鎖江亭</hi>
　　瀘州使君巖在城南一里深三丈有泉出其左音<lb/>
　　中律呂木龍巖相距亦里許黄太史所嘗遊憩也<lb/>
<pb n="KR4d0267_WYG_010-2b"/>
雲間刁斗過邊州沙際丘亭艤客舟漲水方憂三峽嶮<lb/>
短笻猶作兩巖遊蛟龍矯矯拏雲起琴筑泠泠繞榻流<lb/>
未死人生誰料得㑹來攜客試茶甌<lb/>
　　南定樓遇急雨<lb/>
行遍梁州到益州今年又作度瀘遊江山重複爭供眼<lb/>
風雨縱横亂入樓人語朱離逢峒獠棹歌欸乃下呉舟<lb/>
天涯住穩歸心嬾登覽茫然却欲愁<lb/>
　　夜泊合江縣月中小舟謁西凉王祠<lb/>
<pb n="KR4d0267_WYG_010-3a"/>
懸瀑雪飛舞竒峯玉嶙峋揺碎一江月來謁西凉神我<lb/>
雖不識神知是山水人不敢持笏來裋褐整幅巾出我<lb/>
囊中香羞我南谿蘋杯湛玻瓈春盤横水精鱗出門意<lb/>
惝怳煙波浩無津安得結茆地與神永為隣<lb/>
　　風順舟行甚疾戲書<lb/>
昔者逺戍南山邊軍中無事酒如川呼盧喝雉連暮夜<lb/>
擊兔伐狐窮歲年壯士春蕪卧白骨老夫晨鏡悲華顛<lb/>
可憐使氣尚未减打鼔順流千斛船<lb/>
<pb n="KR4d0267_WYG_010-3b"/>
　　舟中對月<lb/>
百壺載酒遊凌雲醉中揮袖别故人依依向我不忍别<lb/>
誰似峨嵋半輪月月窺船窗挂凄冷欲到渝州酒初醒<lb/>
江空裊裊釣絲風人靜翩翩葛巾影哦詩不睡月滿船<lb/>
清寒入骨我欲仙人間更漏不到處時有沙禽背船去<lb/>
　　漁翁<lb/>
江頭漁家結茆廬青山當門畫不如江煙淡淡雨疎疎<lb/>
老翁破浪行捕魚恨渠生來不讀書江山如此一句無<lb/>
<pb n="KR4d0267_WYG_010-4a"/>
我亦衰遲慙筆力共對江山三歎息<lb/>
　　涪州道中<lb/>
逺客喜歸路清遊逾昔聞雨添山翠重舟壓浪花分洛<lb/>
叟經名世張矦勇冠軍<hi>郡境有伊川先生故居及張益徳祠</hi>懐人不可覿<lb/>
袖手對爐熏<lb/>
　　涪州<lb/>
古壘西偏曉繫舟倚欄搔首思悠悠欲營丹竈竟無地<lb/>
<hi>地産丹砂</hi>不見荔枝空逺遊官道近江多亂石人家避水半<lb/>
<pb n="KR4d0267_WYG_010-4b"/>
危樓使君不用勤留客瘴雨蠻雲我欲愁<hi>太守招飲辭不徃</hi>
　　北巖<hi>有程正叔先生祠堂</hi>
艤舩涪州岸攜兒北巖遊揺檝横大江褰裳躡髙樓雨<lb/>
昏山半失江漲地欲浮老矣寧再來為作竟日留烏㡌<lb/>
程丈人閉戸本好修駭機一朝發議罪至竄投黨禁乆<lb/>
不解戰塵暗神州修怨以稔禍哀哉誰始謀小人無逺<lb/>
略所懐在私讎後來其鑑兹賦詩識巖幽<lb/>
　　平都山<hi>忠州豐都縣</hi>
<pb n="KR4d0267_WYG_010-5a"/>
名山近江歩蠟屐得閒行犇鹿衝人過藏丹徹夜明唐<lb/>
碑多斷蝕梁殿半欹傾洞口雲常湧簷牙柏再榮行逢<lb/>
負籠客臥聽送船聲乞我誅茆地靈苖得共烹<lb/>
　　忠州禹廟<lb/>
古郡巴蠻國空山夏禹祠鴉歸暗庭栢巫拜薦江蘺草<lb/>
蔓青緣壁苔痕紫滿碑欲歸頻悵望囘棹夕陽時<lb/>
　　忠州醉歸舟中作<lb/>
耿耿船窗燈火明東樓飲罷恰三更不堪酒渴兼消渴<lb/>
<pb n="KR4d0267_WYG_010-5b"/>
起聽江聲雜雨聲垂首道塗悲驥老滿懐風露覺蟬清<lb/>
蘭亭禹廟山如畵安得飄然送此生<lb/>
　　雨中遊東坡<lb/>
木蓮花下竹枝歌歡意無多感慨多更恐他年有遺恨<lb/>
曉來衝雨上東坡<lb/>
　　龍興寺吊少陵先生寓居<lb/>
中原草草失承平戍火胡塵到兩京扈蹕老臣身萬里<lb/>
天寒來此聽江聲<hi>以少陵詩考之葢以秋冬間寓此州也寺門聞江聲甚壯</hi>
<pb n="KR4d0267_WYG_010-6a"/>
　　遊萬州岑公洞<hi>岑公隋時人居此二十年得道仙去</hi>
大業征遼發閭左軍興書檄煎膏火此時也復有閒人<lb/>
自引巖泉拾山果後六百歲吾來遊洞中正夏凄如秋<lb/>
乳石床平可坐卧水作珠簾月作鈎十年神遊八極表<lb/>
浮名坐覺秋豪小試問岑公迎我不鶴飛忽下青松抄<lb/>
　　萬州放船過下巖小留<lb/>
畵船四月滿旗風飲散匆匆鷁首東醉裏偏憐江水緑<lb/>
意中已想荔枝紅斷碑零落莓苔遍幽澗淙潺略彴通<lb/>
<pb n="KR4d0267_WYG_010-6b"/>
一疋寧無好東絹慿誰畵此碧玲瓏<lb/>
　　白帝泊舟<lb/>
客路閒無事津亭爽有餘峽江春漲減瀼岸夜燈疎老<lb/>
矣孤舟裏依然十載初倦遊思税駕更覺愛吾廬<lb/>
　　醉中下瞿唐峽中流觀石壁飛泉<lb/>
吾舟十丈如青蛟椉風翔舞從天下江流觸地白鹽動<lb/>
灔澦浮波真一馬主人滿酌白玉盃旗下畵鼔如春雷<lb/>
囘頭已失瀼西市竒哉一削千仞之蒼崖蒼崖中裂銀<lb/>
<pb n="KR4d0267_WYG_010-7a"/>
河飛空裏萬斛傾珠璣醉面正須迎亂㸃京塵未許化<lb/>
征衣<lb/>
　　暮次秭歸<lb/>
朝披南陵雲夕揖建平樹啼鴉隨客檣落日滿孤戍惡<lb/>
灘不可説石芒森如鋸浪花一丈白吹沫入窗戸是身<lb/>
初非我底處著憂怖酒酣一枕睡過盡鮫鰐怒欣然推<lb/>
枕起曵杖散予歩殷勤沙際栁記我維舟處<lb/>
　　歸州重五<lb/>
<pb n="KR4d0267_WYG_010-7b"/>
鬬舸紅旗滿急湍船窗睡起亦閒看屈平鄉國逢重五<lb/>
不比常年角黍盤<hi>屈平祠在州東南五里歸鄉沱盖平故居也</hi>
　　屈平廟<lb/>
委命仇讎事可知章華荆棘國人悲恨公無壽如金石<lb/>
不見秦嬰係頸時<lb/>
　　楚城<lb/>
江上荒城猿鳥悲隔江便是屈原祠一千五百年間事<lb/>
只有灘聲似舊時<lb/>
<pb n="KR4d0267_WYG_010-8a"/>
　　新灘舟中作<hi>三峽新灘尤險今已平矣</hi>
江路桃花浪已生新灘穩過失崢嶸九年行半九州地<lb/>
三峽歸無三日程繫纜便増笻杖興倚窗時聽棹歌聲<lb/>
衰遲未覺詩情减又擘呉牋賦楚城<lb/>
　　舟出下牢闗<lb/>
大舸凌驚濤飛度青玉峽虚壁雲濛濛隂洞風颯颯拂<lb/>
天松葢偃入水山脚挿炎曦忽摧破亭午手忘箑懸知<lb/>
今夜喜月白宿沙夾曠哉七澤遊盟鷗不須㰱<lb/>
<pb n="KR4d0267_WYG_010-8b"/>
　　峽口夜坐<lb/>
三峽至此窮兩壁猶峭立估船無時行婦盎有夜汲風<lb/>
生樹影動月碎水流急草根綴微露螢火飛熠熠吾行<lb/>
已四旬纔抵楚西邑浩歌散鬱陶還舟覺衣溼<lb/>
　　峽州甘泉寺<lb/>
江上甘泉寺登臨擅一州山亭喜無恙老子得重遊灘<lb/>
急常疑雨林深欲借秋歸途更清絶倚杖喚漁舟<lb/>
　　峽州東山<lb/>
<pb n="KR4d0267_WYG_010-9a"/>
十年不踏東山路今日重為放浪行老矣判無黄鵠舉<lb/>
歸哉惟有白鷗盟新秧刺水農家樂修竹環溪客眼明<lb/>
已駕巾車仍小駐綠蘿亭下聽鸎聲<lb/>
　　江上觀月<lb/>
暗浪衝舟鞺鞳聲夷陵城下正三更十分傾酒禁風力<lb/>
一㸃無雲祟月明久坐不知衣露溼浩歌時有水禽驚<lb/>
詩成莫駕長鯨去自是虚皇白玉京<lb/>
　　初發夷陵<lb/>
<pb n="KR4d0267_WYG_010-9b"/>
雷動江邊鼔吹雄百灘過盡失途窮山平水逺蒼茫外<lb/>
地闢天開指顧中俊鶻横飛遥掠岸大魚騰出欲凌空<lb/>
今朝喜處君知否三丈黄旗舞便風<lb/>
　　舟中夜坐<lb/>
風露浩無際星河淡欲傾遙知竝船客聞我詠詩聲水<lb/>
鳥横江去漁舟背月行神清不成寐隱几待窗明<lb/>
　　初到荆州<lb/>
萬里泛仙槎歸來鬢未華蕭蕭沙市雨淡淡渚宮花斷<lb/>
<pb n="KR4d0267_WYG_010-10a"/>
岸添新漲髙城咽晩笳船窗一樽酒半醉落烏紗<lb/>
　　醉歸<lb/>
持酒江頭到夕霏愁城頓覺解重圍澄波宜月移船看<lb/>
醉面便風走馬歸末路已驚添白髪故人頻報上黄扉<lb/>
彊隨官簿真成嬾乞我呉松舊釣磯<lb/>
　　出遊<lb/>
萬里﨑嶇蜀道歸荆州非復壯遊時行吟自怪詩情减<lb/>
坐睡人驚酒量衰巻地風號雲夢澤黏天草映伏波祠<lb/>
<pb n="KR4d0267_WYG_010-10b"/>
一枝藤杖平生事擊鼔開帆未恨遲<lb/>
　　大堤<lb/>
日晩大堤行莽然千里平天低垂曠野風壯撼髙城列<lb/>
肆居茶估連營宿戍兵纍纍北門堠淚盡望神京<hi>荆州距東</hi>
<hi>都纔十七八程</hi>
　　阻風<lb/>
沙市三日風萬鼔鳴船頭欲去不得發卧對青燈幽聽<lb/>
兒誦離騷可以散我愁微言入孤夢怳與屈宋遊睡起<lb/>
<pb n="KR4d0267_WYG_010-11a"/>
銅瓶響欣然喚茶甌吾道無淹速風伯非所尤<lb/>
　　初發荆州<lb/>
淋漓牛酒起檣干健艣飛如挿羽翰破浪椉風千里快<lb/>
開頭擊鼔萬人看鵲聲不斷朝陽出旗脚微舒宿雨乾<lb/>
堪笑塵埃洛陽客素衣如墨據征鞍<lb/>
　　泊公安縣<lb/>
秦闗蜀道何遼哉公安渡頭今始囘無窮江水與天接<lb/>
不斷海風吹月來船窗簾捲螢火閙沙渚露下蘋花開<lb/>
<pb n="KR4d0267_WYG_010-11b"/>
少年許國忽衰老心折柁樓長笛哀<lb/>
　　劉郎浦夜賦<lb/>
平生逺遊心睥睨萬里窄今年下三巴放浪浮七澤菰<lb/>
蒲無逺近但覺風索索浪髙星辰溼天碧河漢白十年<lb/>
散醉髮未易著朝幘守符倘可乞來作瀟湘客<lb/>
　　小雨極凉舟中熟睡至夕<lb/>
舟中一雨掃飛蠅半脱綸巾卧翠藤清夢初囘窗日晩<lb/>
數聲柔艣下巴陵<lb/>
<pb n="KR4d0267_WYG_010-12a"/>
　　岳陽樓<lb/>
身如病鶴短翅翎雨雪飄灑號沙汀天風忽吹不得住<lb/>
東下巴峽泛洞庭軒皇張樂雖已矣此地至今朝百靈<lb/>
雄樓岌嶪鎮呉楚我來舉手捫天星帆檣纔放已隱隱<lb/>
雲氣亂入何冥㝠黿鼉出没蛟鰐横浪花遮盡君山青<lb/>
黄衫仙翁喜無恙袖劎近到城南亭眼前俗子敗人意<lb/>
安得與翁同醉醒<lb/>
　　再賦一絶<lb/>
<pb n="KR4d0267_WYG_010-12b"/>
江風吹雨濯征塵百尺䦨干爽氣新不向岳陽樓上醉<lb/>
定知未可作詩人<lb/>
　　椉大風發巴陵<lb/>
雪濺浪方作翠颭山欲浮竒哉萬頃湖著我十丈舟三<lb/>
老請避風叱去非汝憂神物識忠信壯士憎滯留擊鼔<lb/>
催挂帆揮手别岳州仰視羣鵠翔下闖百怪囚衡湘清<lb/>
絶地恨不從此遊聊須百斛酒徃醉庾公樓<lb/>
　　通濟口<lb/>
<pb n="KR4d0267_WYG_010-13a"/>
朝發嘉魚縣晩泊通濟口睡起喜微凉船窗一盃酒長<lb/>
魚吹浪聲恐人巨黿露背浮奫淪今夕風生月復暗寄<lb/>
語舟人更添纜<lb/>
　　醉書<lb/>
青草渡頭波接天山翁吟嘯自悠然朝餐偶過賣魚市<lb/>
晩泊時逢迎荻船投老未除遊俠氣平生不作俗人縁<lb/>
一樽酌罷玻璃酒髙枕窗邊聽雨眠<hi>偶餘眉州酒樽獨酌遂醉</hi>
　　南樓<lb/>
<pb n="KR4d0267_WYG_010-13b"/>
十年不把武昌酒此日䦨邊感慨深舟楫紛紛南復北<lb/>
山川莽莽古猶今登臨壯士興懐地忠義孤臣許國心<lb/>
倚杖黯然斜照晩秦呉萬里入長吟<lb/>
　　黄鶴樓<lb/>
手把仙人緑玉枝吾行忽及早秋期蒼龍闕角歸何晩<lb/>
黄鶴樓中醉不知江漢交流波𣺌𣺌晋唐遺跡草離離<lb/>
平生最喜聽長笛裂石穿雲何處吹<lb/>
　　頭陀寺觀王簡栖碑有感<lb/>
<pb n="KR4d0267_WYG_010-14a"/>
舟車如織喜身閒獨訪遺碑草棘間世逺空驚閲陵谷<lb/>
文浮未可敵江山老僧西逝新成塔舊守東歸正掩闗<lb/>
笑我驅馳竟安徃夕陽飛鳥亦知還<hi>庚寅過武昌與太守張之彦遊累日</hi>
<hi>時頭陀有老僧持律精苦</hi>
　　夜熱<lb/>
觸熱行萬里煩促詎可論泊船鄂州歩終日如炮燔揺<lb/>
扇腕欲脱揮汗白雨翻推枕再三起散髪臨前軒秋近<lb/>
更漏長天旱星宿繁甘澍何時來太息憂元元<hi>鄂州頗閔雨</hi>
<pb n="KR4d0267_WYG_010-14b"/>
　　舟中偶書<lb/>
老子西遊萬里囘江行長夏亦佳哉晝眠初起報茶熟<lb/>
宿酒半醒聞雨來漢口船開催疉鼔淮南帆落亞髙桅<lb/>
四方本是丈夫事白首自憐心未灰<lb/>
　　燈下讀書<lb/>
少年喜書䇿白首意未足幽窗燈一㸃樂處超五欲而<lb/>
况黄州路小雨漁村宿蕭蕭蒹葭聲為我洗暑毒琅然<lb/>
誦經史少倦兒為續何必效萊公長夜醉畵燭<lb/>
<pb n="KR4d0267_WYG_010-15a"/>
　　泊三江口<lb/>
遲明離武昌薄暮次黄岡勿言觸熱行一雨三日凉北<lb/>
窗荻蕭蕭南窗江茫茫𤣥雲一池墨碧綫半篆香尚無<lb/>
車馬塵况復爭奪場徐行勿挂帆此樂殊未央<lb/>
　　自雪堂登四望亭因歴訪蘇公遺跡至安國院<lb/>
我醉飛屐登孱顔拄杖出没風煙間三山葱曨鮫鰐靜<lb/>
九闗肅穆虎豹閑幾年金骨煉緑髓此日始得窮躋攀<lb/>
老僊歸侍紫皇案空有野水流淙潺蜿蜒翠阜圍緑野<lb/>
<pb n="KR4d0267_WYG_010-15b"/>
似嶺非嶺山非山向來龍蛇滿雪壁雷電下取何時還<lb/>
名花亦已天上去居人指似題詩處九十一翁不識公<lb/>
我抱此恨知無窮<hi>定惠院已廢海棠亦不復在安國老僧景滋年九十一自言東坡去黄後</hi>
<hi>四年方生</hi>
　　月下歩至臨臯亭<lb/>
芒鞵踏松隂迨此船未發清遊豈無伴三友風露月山<lb/>
川鬱盤紆鷗鷺浩滅没當年老先生想像散醉髪浮生<lb/>
等昨夢乆已埋玉骨吾儕幸彊健何事拘簪笏<lb/>
<pb n="KR4d0267_WYG_010-16a"/>
　　發黄州泊巴河遊馬祈寺<lb/>
南望武昌山北望齊安城楚江萬頃緑著我畵舫横雲<lb/>
帆不須挂鼉鼔不須鳴淡然隱曲几山水相逢迎疎雨<lb/>
漏薄日非隂亦非晴晩泊巴河市小陌聞屐聲紫髯刑<lb/>
馬地一怒江漢清中原今何如感我白髪生<lb/>
　　舟行蘄黄間雨霽得便風有感<lb/>
天青雲白十分晴帆飽舟輕盡日行江底魚龍貪晝睡<lb/>
淮南草木借秋聲好山縹緲何由住華髪蕭條只自驚<lb/>
<pb n="KR4d0267_WYG_010-16b"/>
莫怪時人笑疎嬾宦情元不似詩情<lb/>
　　南烹<lb/>
十年流落憶南烹初見鱸魚眼自明堪笑吾宗輕許可<lb/>
坐令羊酪僣蓴羮<lb/>
　　泊蘄口泛月湖中<lb/>
炎天倦長路月夕泛平湖晃漾披銀闕清寒住玉壺釣<lb/>
絲縈藻荇蓬艇入菰蒲自別蜻蜓浦斯遊十載無<hi>予故廬在</hi>
<hi>蜻蜓港東南暑月常與客泛舟至中夜</hi>
<pb n="KR4d0267_WYG_010-17a"/>
　　初見廬山<lb/>
從軍憶在梁州日心擬西征草㨗書鐵馬但思經太華<lb/>
布帆何意拂匡廬計謀落落知誰許功業悠悠定已疎<lb/>
尚喜東林尋舊社月明清露溼芙蕖<lb/>
　　六月十四日宿東林寺<lb/>
看盡江湖千萬峯不嫌雲夢芥吾胸戲招西塞山前月<lb/>
來聽東林寺裏鐘逺客豈知今再到老僧能記昔相逢<lb/>
虚窗熟睡誰驚覺野碓無人夜自舂<lb/>
<pb n="KR4d0267_WYG_010-17b"/>
　　舟過小孤有感<lb/>
小孤山畔峭帆風又見煙鬟縹緲中萬里客經三峽路<lb/>
千篇詩費十年功未嘗滿箸蒲芽白先看堆盤鱠縷紅<lb/>
商略人生為何事一蓑從此入空濛<lb/>
　　雁翅夾口小酌<lb/>
墟煙淡將散江雨細欲無囘風吹衣襟晴光滿菰蒲隱<lb/>
几樂此時清和如夏初犬吠船丁歸小市得美蔬歡言<lb/>
酌清醥侑以案上書雖云泊江渚何異歸林廬<lb/>
<pb n="KR4d0267_WYG_010-18a"/>
　　長風沙<lb/>
江水六月無津涯驚濤駭浪髙吹花艣聲已出雁翅浦<lb/>
荻夾喜入長風沙長風自古三巴路檣竿參差雜煙樹<lb/>
南船北船各萬里凄凉小市相依住歌呼雜沓燈火明<lb/>
黄昏風死浪亦平勞苦舟師剩沽酒安穩明朝到池口<lb/>
　　泛小舟姑孰溪口<lb/>
姑溪綠可染小艇追晩凉棹進破樹影波動揺星芒荻<lb/>
深漁火明風逺水草香尚想錦袍公醉眼隘八荒坡陁<lb/>
<pb n="KR4d0267_WYG_010-18b"/>
青山冢斷碣臥道旁悵望不可逢椉雲遊帝鄉<hi>溪東南即青山</hi>
<hi>太白墓</hi>
　　明日再遊又賦<lb/>
舟中如甑炊端坐畏暍死未能踏増氷且復呼艇子纖<lb/>
纖新月低玉鈎沈野水微風生蘋末塵抱真一洗可憐<lb/>
黄山塔突兀暮煙裏依然十年前看我行萬里兩槳且<lb/>
勿揺横舟小灘尾得詩偶長吟宿鷺為驚起<lb/>
　　過采石有感<lb/>
<pb n="KR4d0267_WYG_010-19a"/>
短衣射虎早霜天歎息南山又七年唾手每思雙羽箭<lb/>
快心初見萬樓船平波漫漫看浮馬<hi>一作深鳥</hi>髙栁隂隂聽<lb/>
亂蟬明日重尋石頭路醉鞍誰與共聮翩<lb/>
　　將至金陵先寄獻劉留守<lb/>
梁益羈遊道阻長見公便覺意差彊别都王氣半空紫<lb/>
大將牙旗三丈黄江面水軍飛海鶻帳前羽箭射天狼<lb/>
歸來要了浯溪頌莫笑狂生老更狂<lb/>
　　登賞心亭<lb/>
<pb n="KR4d0267_WYG_010-19b"/>
蜀棧秦闗歲月遒今年椉興却東遊全家穩下黄牛峽<lb/>
半醉來尋白鷺洲黯黯江雲𤓰歩雨蕭蕭木葉石城秋<lb/>
孤臣老抱憂時意欲請遷都涕已流<lb/>
　　夜泊龍廟囘望建康有感<lb/>
我醉行水上身輕如飛煙魚龍互悲嘯伴我夜不眠羽<lb/>
扇揮浮雲月挂牛斗間河漢横復斜風露方浩然坡陁<lb/>
石頭城寂莫七百年世事感予懐竦身入青天<lb/>
　　將至京口<lb/>
<pb n="KR4d0267_WYG_010-20a"/>
臥聽金山古寺鐘三巴昨夢已成空船頭坎坎囘帆鼔<lb/>
旗尾舒舒下水風城角危樓晴靄碧林間雙塔夕陽紅<lb/>
銅瓶愁汲中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水不見茶山九十翁<hi>頃在京口嘗取中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水寄曾文清公</hi>
　　荆谿館夜坐<lb/>
河漢無聲天正青三三五五滿天星草根冷露黏溼螢<lb/>
幽人岸巾坐津亭憶下瞿唐浮洞庭陽臺繫船夢娉婷<lb/>
朱門重重夜不扃四山猿鳥啼青冥人生無蔕風中萍<lb/>
幸我夢斷狂已醒繡韉金絡帯萬釘何如故山鋤茯苓<lb/>
<pb n="KR4d0267_WYG_010-20b"/>
　　泝谿<lb/>
射的峯前禹廟東短蓬三扇卧衰翁閒攜清聖濁賢酒<lb/>
重試朝南暮北風水落痕留紅蓼節雨來聲滿綠蒲叢<lb/>
衝煙莫作匆匆去擬看溪丁下釣筒<lb/>
　　歸雲門<lb/>
萬里歸來值歲豐解裝鄉墅樂無窮甑炊飽雨湖菱紫<lb/>
篾絡迎霜野柿紅壊壁塵埃尋醉墨孤燈餅餌對隣翁<lb/>
微官行矣閩山去又寄千巖夢想中<lb/>
<pb n="KR4d0267_WYG_010-21a"/>
　　月下自三橋泛湖歸三山<lb/>
素璧初升禹廟東天風為我送孤蓬山横玉海蒼茫外<lb/>
人在氷壺縹緲中茅舍燈青聞吠犬蘋汀煙淡見驚鴻<lb/>
白頭尚耐清寒在安得終年伴釣翁<lb/>
　　懐成都十韻<lb/>
放翁五十猶豪縱錦城一覺繁華夢竹葉春醪碧玉壺<lb/>
桃花駿馬青絲鞚鬭雞南市各分朋射雉西郊常命中<lb/>
壯士臂立緑絛鷹佳人袍畵金泥鳯椽燭那知夜漏殘<lb/>
<pb n="KR4d0267_WYG_010-21b"/>
銀貂不管晨霜重一梢紅破海棠囘數蘂香新早梅動<lb/>
酒徒詩社朝暮忙日月匆匆迭賓送浮世堪驚老已成<lb/>
虚名自笑今何用歸來山舍萬事空卧聽糟牀酒鳴瓮<lb/>
北窗風雨耿青燈舊遊欲説無人共<lb/>
　　湖村秋曉<lb/>
劎閣秦山不計年却尋剡曲故依然盡收事業漁舟裏<lb/>
全付光隂酒榼邊平野曉聞孤唳鶴澄湖秋浸四垂天<lb/>
九闗虎豹君休問已向人間得地仙<lb/>
<pb n="KR4d0267_WYG_010-22a"/>
　　夜夢與宇文子友譚徳稱㑹山寺若餞予行者明<lb/>
　　日犂明得子友書感歎乆之乃作此詩<lb/>
夜夢集山寺二三佳友生相顧慘不樂若有千里行在<lb/>
門僕整駕臨道騅嘶鳴我友顧謂我天寒戒晨征遲速<lb/>
要當到徐驅勿貪程丁寧及藥餌依依有餘情隣鐘忽<lb/>
驚覺鴉飜窗欲明作詩謝我友有使頻寄聲<lb/>
　　寒夜<lb/>
小隱謝城市新寒尋褐袍秋燈依壁暗夜雨挾風豪俗<lb/>
<pb n="KR4d0267_WYG_010-22b"/>
自隨時異身寧與世鏖殘年更何事持蟹酌松醪<lb/>
　　偷閒<lb/>
老向人間未拂衣偷閒聊喜息塵機丹楓斷岸秋來早<lb/>
淡日孤村客到稀偶憶雪溪攜鶴去却從雲肆買蓑歸<lb/>
酒徒莫笑生涯别久矣淵明悟昨非<lb/>
　　冬夜聞雁有感<lb/>
從軍昔戍南山邊傳烽直照東駱谷軍中罷戰壯士閒<lb/>
細草平郊恣馳逐洮州駿馬金絡頭梁州毬場日打毬<lb/>
<pb n="KR4d0267_WYG_010-23a"/>
玉杯傳酒和鹿血邊上降將彈箜篌大呼㧞幟思野戰<lb/>
殺氣當年赤浮面南遊蜀道已低摧猶據胡牀飛百箭<lb/>
豈知蹭蹬還江邊病臂不復能開弦夜聞雁聲起太息<lb/>
來時應過桑乾磧<lb/>
　　書懐<lb/>
愁向東華蹋軟紅暫歸舊隱樂無窮石池洗藥㳙㳙水<lb/>
漁艇投竿嫋嫋風盡日醉醒菱唱裏隣家來徃竹隂中<lb/>
何須列㦸長安第四面雲山擁此翁<lb/>
<pb n="KR4d0267_WYG_010-23b"/>
　　湖中暮歸<lb/>
弄檝漁舟水濺衣興䦨却傍栁邊歸風平别浦沈新月<lb/>
日落前村鎖夕霏乍起鷺行横野去欲栖鴉陣暗天飛<lb/>
詩情自合江湖老敢恨功名與願違<lb/>
　　題齋壁<lb/>
葺得湖邊屋數椽茅齋低小竹窗妍墟煙寂歴歸村路<lb/>
山色蒼寒釀雪天性嬾杯盤常偶爾地偏雞犬亦翛然<lb/>
早知栗里多幽事虚走人間四十年<lb/>
<pb n="KR4d0267_WYG_010-24a"/>
　　新葺門屋<lb/>
林棲四壁空百事從簡易缺籬寒未補幽戸夜不閉東<lb/>
偏欲廣屋厚費敢輕議設闗力可具稚子請遂事呀然<lb/>
兩竹扉寜復志容駟西山正當前浩蕩納空翠下臨漁<lb/>
樵路横鎖風月地惟愁俗客來剥啄驚午睡<lb/>
　　吾廬<lb/>
吾廬雖小亦佳哉新作柴門斸緑苔拄杖每䦨歸鶴入<lb/>
釣船時帯夕陽來墟煙隔水霏霏合籬菊凌霜續續開<lb/>
<pb n="KR4d0267_WYG_010-24b"/>
千里安期那可得笑呼鄰父共傳杯<lb/>
　　冬夜泛舟有懐山南戎幕<lb/>
釣船東去掠新塘船迮篷低露篛香十里澄波明白石<lb/>
五更殘月伴清霜飄飄楓葉無時下嫋嫋菱歌盡意長<lb/>
誰信梁州當日事鐵衣寒枕緑沉槍<lb/>
　　夢至成都悵然有作<lb/>
春風小陌錦城西翠箔珠簾客意迷下盡牙籌閒縱博<lb/>
刻殘畵燭戲分題紫氍毹暖帳中醉紅叱撥驕花外嘶<lb/>
<pb n="KR4d0267_WYG_010-25a"/>
孤夢凄凉身萬里令人憎殺五更雞<lb/>
　　又<lb/>
宦途元不羡飛騰錦里豪華壓五陵紅䄂引行遊玉局<lb/>
華燈圍坐醉金繩階前汗血洮河馬架上霜毛海國鷹<lb/>
世事轉頭誰料得一官南去冷如氷<lb/>
　　月夕<lb/>
開戸滿庭雪徐看知月明微風入叢竹復作雪來聲俗<lb/>
塵不待掃凛然肝肺清村深無漏鼔鶴唳報三更<lb/>
<pb n="KR4d0267_WYG_010-25b"/>
　　將入閩夜行之雲門<lb/>
東騖竝偏門籃輿兀睡昏紡燈穿壁罅吠犬闖籬根乆<lb/>
客悲行役清愁怯夢魂餘生猶幾出囘首付乾坤<lb/>
　　山中觀殘菊追懐眉山師伯渾<lb/>
空山菊花瘦如棘傾倒滿地枝三尺隂風冷雨不相貸<lb/>
爛草蒼苔共狼藉人雖委棄渠自香詎必泛酒登華堂<lb/>
君不見仁人志士窮死眉山陽空使後世傳文章<lb/>
　　自雲門之陶山肩輿者失道行亂山中有茅舍小<lb/>
<pb n="KR4d0267_WYG_010-26a"/>
　　塘極幽䆳求見主人不可意其隱者也<lb/>
陂池幽處有茅堂井臼蕭條草樹荒小鴨怯波時聚散<lb/>
病蔬傷蠧半青黄童兒衝雨收魚網婢子聞鐘上佛香<lb/>
我亦暮年思屏迹數椽何計得連牆<lb/>
　　冬夜聽雨戲作<lb/>
少年交友盡豪英妙理時時得細評老去同參惟夜雨<lb/>
焚香卧聽畵簷聲<lb/>
　　又<lb/>
<pb n="KR4d0267_WYG_010-26b"/>
遶簷㸃滴如琴筑支枕幽齋聽始竒憶在錦城歌吹海<lb/>
七年夜雨不曽知<lb/>
　　適閩<lb/>
春殘猶看少城花雪裏來甞北苑茶未恨光隂疾駒隙<lb/>
但驚世界等河沙功名塞外心空壯詩酒樽前髪已華<lb/>
官栁弄黄梅放白不堪倦馬又天涯<lb/>
　　欲行雨未止<lb/>
幽幔依燈影空階送雨聲蹔歸仍客路投老倍鄉情眼<lb/>
<pb n="KR4d0267_WYG_010-27a"/>
澀書難讀心揺夢易驚病多常怕醉酒盡却思傾<lb/>
　　比作陳下𤓰麴釀成竒絶屬病瘍不敢取醉小啜<lb/>
　　而已<lb/>
翠蔓扶疎采擷忙麴生糸出古淮陽蹋成明月團團白<lb/>
釀作新鵝淡淡黄醅甕秋凄驚凛冽糟牀夜注愛淋浪<lb/>
西齋幽事新成譜首為髙人著此方<hi>酒方昔得之胡基仲</hi>
　　大雨中離三山宿天章寺<lb/>
苦雨催寒不肯晴晩來餘勢更縱横雲如山壞長空黒<lb/>
<pb n="KR4d0267_WYG_010-27b"/>
風似潮囘萬木傾要借闗河供逺眼不辭泥淖困初程<lb/>
解衣一笑僧窗下幾兩青鞵了此生<lb/>
　　早飯干溪葢干吉故居也<lb/>
劎外歸來席未温南征浩蕩信乾坤峯囘内史曾遊地<lb/>
竹暗仙人舊隱村白髪孤翁鉏麥壠茜帬小婦闖籬門<lb/>
行行莫動鄉闗念身似流槎豈有根<lb/>
　　贈楓橋化城院老僧<lb/>
老宿禪房裏深居罷送迎爐紅豆萁火糝白芋魁羮毳<lb/>
<pb n="KR4d0267_WYG_010-28a"/>
衲年年補紗燈夜夜明門前霜半寸笑我事晨征<lb/>
　　雙橋道中寒甚<lb/>
裂面霜風快似鎌重重裘袴晩仍添梅當官道香撩客<lb/>
山逼籃輿翠入簾男子坐為衣食役年光常向道途淹<lb/>
古來共說還家樂豈獨全軀畏楚鉗<lb/>
　　行牌頭奴寨之間皆建炎末避賊所經也<lb/>
今朝霜薄風氣和霽色滿野行人多沙平水淺木葉下<lb/>
揺檝渡口生微波建炎避兵犇竄地誰料白首重經過<lb/>
<pb n="KR4d0267_WYG_010-28b"/>
四十餘年萬事改惟有青嶂髙嵯峨安得西國蒲萄酒<lb/>
滿酌南海鸚鵡螺侑以呉松長絲之玉鱠送以邯鄲皓<lb/>
齒之清歌向來喪亂汝所記大地凛凛憂干戈偶然不死<lb/>
到老大為底苦惜朱顔酡<lb/>
　　早發奴寨<lb/>
暖徹衣篝蠟炬明鄰雞喔喔促殘更丈夫雖有四方志<lb/>
客子終悲千里行月落龍蛇蟠木影山空風雨起灘聲<lb/>
上車莫恨晨霜冷又得脩途一日晴<lb/>
<pb n="KR4d0267_WYG_010-29a"/>
　　題繡川驛<lb/>
繡川池閣記曾遊落日欄邉特地愁白首即今行萬里<lb/>
淡煙依舊送孤舟歸心乆負鱸魚鱠春色初囘杜若洲<lb/>
㑹買一蓑來釣雨憑誰先為謝沙鷗<lb/>
　　夜行宿湖頭寺<lb/>
卧載藍輿黄葉村疎鐘杳杳隔谿聞清霜十里伴微月<lb/>
斷雁半行穿亂雲去國不堪心破碎平戎空有膽輪囷<lb/>
泗濱樂石應如舊誰勒中原第一勲<lb/>
<pb n="KR4d0267_WYG_010-29b"/>
　　衢州道中作<lb/>
耿耿孤忠不自勝南來清夢遶觚稜驛門上馬千峯雪<lb/>
寺壁題詩一硯氷疾病時時須藥物衰遲處處少交朋<lb/>
無情最恨寒沙雁不為愁人說杜陵<lb/>
　　過靈石三峯<lb/>
竒峯迎馬駭衰翁蜀嶺呉山一洗空㧞地青蒼五千仞<lb/>
勞渠蟠屈小詩中<lb/>
　　又<lb/>
<pb n="KR4d0267_WYG_010-30a"/>
曉日曈曨雪未殘三峯傑立挿雲間老夫合是征西將<lb/>
胷次先収一華山<lb/>
　　宿僊霞嶺下<lb/>
吾生真是一枯蓬行徧人間路未窮暫聽朝雞雙闕下<lb/>
又騎羸馬萬山中重裘不敵晨霜力老木爭號夜谷風<lb/>
切勿重尋散闗夢朱顔改盡壯圖空<hi>連日風霜可畏自去梁州未嘗有此</hi>
<hi>寒也</hi>
　　道中病瘍乆不飲酒至魚梁小酌因賦長句<lb/>
<pb n="KR4d0267_WYG_010-30b"/>
我行浦城道小疾屏杯酌癬疥何足言亦復妨作樂此<lb/>
身㑹當壊百歲圴電雹胡為過自惜憊卧困鍼烙未嘗<lb/>
膾噞喁况敢烹郭索今朝寓空驛窗戸寒寂寞悠然忽<lb/>
自笑頓解貪愛縛紅燭映緑樽竒哉萬金藥<lb/>
　　宿魚梁驛五鼔起行有感<lb/>
憶從南鄭客成都身健官閒一事無分騎霜天伐狐兔<lb/>
張燈雪夜擲梟盧百憂忽墮新衰境一笑難尋舊酒徒<lb/>
投宿魚梁溪遶屋五更聽雨擁篝爐<lb/>
<pb n="KR4d0267_WYG_010-31a"/>
　　又<lb/>
少時談舌坐生風管葛竒才自許同閉戶著書千古計<lb/>
變名學劎十年功酒醒頓覺狂堪笑睡起方知夢本空<lb/>
他日故人能憶我葛僊磯畔覓漁翁<hi>若耶溪有葛僊公釣磯</hi>
　　夢藤驛<lb/>
倦馬投孤驛一峯青壓門蕭條秋浦路荒陋夜郎村地<lb/>
瘴霜常薄林深日易昏百年常作客排悶近清樽<lb/>
　　又<lb/>
<pb n="KR4d0267_WYG_010-31b"/>
又入千山去真成萬里行<hi>今年自成都八千餘里赴行在又千餘里入閩</hi>履霜<lb/>
常早駕秉炬或宵征古驛怪藤合荒陂羣雁鳴客中常<lb/>
少睡歸夢若為成<lb/>
　　梅花絶句<lb/>
空谷佳人洛浦仙洗粧真態更嬋娟廣平莫倚心如鐵<lb/>
撩起清愁又破禪<lb/>
　　又<lb/>
月中疎影雪中香只為無言更斷腸曾與詩翁定花品<lb/>
<pb n="KR4d0267_WYG_010-32a"/>
一丘一壑過姚黄<hi>曾文清公嘗問予梅與牡丹孰勝予以此荅</hi>
　　又<lb/>
折得梅花愧滿顔文書堆案正如山輸君一覺翛然夢<lb/>
長在清泉白石間<lb/>
　　又<lb/>
濯錦江邊憶舊遊纒頭百萬醉青樓如今莫索梅花笑<lb/>
古驛燈前各自愁<lb/>
　　又<lb/>
<pb n="KR4d0267_WYG_010-32b"/>
蜀王小苑舊池臺江北江南萬樹梅只怪朝來歌吹閙<lb/>
園官已報五分開<hi>成都合江園葢故蜀别苑梅最盛自初開監官日報府報至開五分則府</hi>
<hi>主來宴遊人亦競集</hi>
　　又<lb/>
湖上梅花手自移<hi>予所居在山隂鏡湖</hi>小橋風月最相宜主人歲<lb/>
歲常為客莫怪幽香怨不知<lb/>
　　又<lb/>
吾州古梅舊得名雲蒸雨漬緑苔生一枝只好儈窗看<lb/>
<pb n="KR4d0267_WYG_010-33a"/>
莫售千金入鳯城<hi>山隂古梅枝幹皆苔蘚都下甚貴重之</hi>
　　又<lb/>
探春歲歲在天涯醉裏題詩字半斜今日谿頭還小飲<lb/>
冷官不禁看梅花<lb/>
　　又<lb/>
池館登臨雪半消梅花與我兩無聊青羊宮裏應如舊<lb/>
腸斷春風萬里橋<lb/>
　　又<lb/>
<pb n="KR4d0267_WYG_010-33b"/>
今年真負此花時醉㡌何曾挿一枝漸老情懐多作惡<lb/>
不堪還作送梅詩<hi>去年在成都嘗賦詩送梅</hi>
　<lb/>
　<lb/>
　<lb/>
　<lb/>
　<lb/>
　劎南詩稾巻十<lb/>
</p>
<p>
</p>
  </div>
</body>
</text>
</TEI>
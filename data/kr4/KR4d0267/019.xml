<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十九</head> <lb/>
    <p>
<pb n="KR4d0267_WYG_019-1a"/>
欽定四庫全書<lb/>
　劎南詩稾巻十九<lb/>
　　　　　　　　　　　　　宋　陸㳺　撰<lb/>
　　曉出南山<lb/>
久向人間觸駭機歛収孤迹早宜歸亡羊未恨補牢晚<lb/>
搏虎深知攘臂非明月長庚天欲曉新桐清露暑猶微<lb/>
扁舟蓑笠平生事莫羨黄金帶十圍<lb/>
　　聞韓无咎下世<lb/>
<pb n="KR4d0267_WYG_019-1b"/>
書劎飄然去國時南蘭陵郡日題詩吳波漲綠迎桃葉<lb/>
穰燭堆紅按柘枝故友去為山下土衰翁何恨鬢邊絲<lb/>
憑髙老淚無揮處神武衣冠挂已遲<lb/>
　　官居書事<lb/>
早渉人間足畏塗一麾投老向江湖年光已上星星鬢<lb/>
日力猶供急急符本自陽狂無藉在更堪羸病不枝梧<lb/>
籌邊意氣嗟誰許淚盡神州赤縣圖<lb/>
　　又<lb/>
<pb n="KR4d0267_WYG_019-2a"/>
走遍人間老更窮強尋一笑與誰同簿書衮衮呻吟裡<lb/>
歌舞紛紛困睡中手版倒持悲末路寒江獨釣媿髙風<lb/>
知心賴有譚夫子時遣書来問放翁<hi>比數得譚徳稱書</hi>
　　夏日北榭賦詩奕棋欣然有作<lb/>
異事嚴州省見稀幅巾闌角立多時青林白鳥自成畵<lb/>
急雨好風當有詩酷信醫方逢酒怯強驅吏牘坐衙遲<lb/>
悠然笑向山僧說又得浮生一局棊<lb/>
　　謁告歸臥晚登子城<lb/>
<pb n="KR4d0267_WYG_019-2b"/>
此身真是抱官囚厭見長空赤日流亝壁曉山千嶂雪<lb/>
扇紈新雁一汀秋繫船空作清湘夢御氣難尋太華遊<lb/>
菱角藕絲還恨少強攜玉瀣醉髙樓<lb/>
　　迓使客出郊夜歸過市樓<lb/>
山川慘澹作秋霖雲物徘徊結夕隂手版向人慙老大<lb/>
肩輿出郭當登臨二年雪瀨饒羈思萬里氷河歇壯心<lb/>
却羨喧呼樓上客隔簾紅燭醉更深<lb/>
　　秋夜登千峰榭待曉<lb/>
<pb n="KR4d0267_WYG_019-3a"/>
萬里秋風夜艾時剡川孤客不勝悲讀書眼暗定誰許<lb/>
憂國涕零空自知欲墜髙梧先策策漸低北斗正離離<lb/>
倚闌不覺雞號曉剪燭題詩寄所思<lb/>
　　九月初郊行<lb/>
九月吳中尚裌衣江郊策馬踏斜暉蕎花漫漫連山路<lb/>
豆莢離離映版扉蒼兔避鷹投磵去黄鵪脫網傍人飛<lb/>
農家光景闗心事不為無才也合歸<lb/>
　　衰病<lb/>
<pb n="KR4d0267_WYG_019-3b"/>
衰病龍鍾己要扶誰憐猶作折腰趨世無魯國真男子<lb/>
心憶髙陽舊酒徒萬里秋風吹鬢髪百年世事歎頭顱<lb/>
桐江久客無竒句孤負君王乞左符<lb/>
　　書意<lb/>
一鳴輒斥不鳴烹禍福元知未易評湖海凄涼身跌宕<lb/>
盃觴豪舉筆縱横敢希二頃成髙臥但願諸公致太平<lb/>
波㬉龍舟泝清汴道邊扶杖眼猶明<lb/>
　　秋懷<lb/>
<pb n="KR4d0267_WYG_019-4a"/>
策策桐葉風濛濛菊花雨空堂一燈青幽壁百蟲語嗟<lb/>
余豈願仕老病歸無所屈指計歲年強半墮羈旅荷戈<lb/>
北戍秦挂席西適楚名慙垂竹帛文不諧律呂所餘惟<lb/>
一死忍復類兒女金丹或可成青霄𣺌輕舉<lb/>
　　過村店有感<lb/>
細篾絡丹柿枯籬懸碧花炊煙生旅竈野水漱寒沙棲<lb/>
鳥爭投樹歸牛自識家恍然遊蜀路搔首憶天涯<lb/>
　　嚴州大閱<lb/>
<pb n="KR4d0267_WYG_019-4b"/>
鐵騎森森帕首紅角聲旗影夕陽中雖慙江左繁雄郡<lb/>
<hi>白樂天詩云霅川何寂寞茂苑太繁雄</hi>且看人間矍鑠翁清渭十年真昨<lb/>
夢玉闗萬里又秋風憑鞍撩動功名意未恨猿驚蕙帳<lb/>
空<lb/>
　　後園閒歩<lb/>
木葉勾萌喜小春鬢毛蕭颯媿陳人今朝忽破簿書夢<lb/>
此地暫還風月身閒岸綸巾照清淺却扶藤杖上嶙峋<lb/>
人生要是便疎豁金馬銀臺莫問津<lb/>
<pb n="KR4d0267_WYG_019-5a"/>
　　照潺湲閣下池水<lb/>
平生不鑷白霜雪滿鬢睂照水默自笑已廹溝壑期慨<lb/>
然念歸休不計妻子飢渠飢亦有命我節詎可移自我<lb/>
来桐江實無負惸嫠讒波如崩山孤迹則己危陸子定<lb/>
何人正恐君未知午枕夢剡曲秋風吹釣絲<lb/>
　　秋郊有懷<lb/>
漫漫蕎麥花如雪覆平野離離豆子莢數枝忽堪把頗<lb/>
憶故郷時屏迹謝車馬水㝛依蟹舍泥行沒牛骻作勞<lb/>
<pb n="KR4d0267_WYG_019-5b"/>
歸薄暮濁酒傾老瓦縷飛綠鯽膾花簇頳鯉鮓棄官雖<lb/>
未決世念亦已且浩歌續楚狂幽懷欣獨寫<lb/>
　　又<lb/>
檐頭買雙兔市店取斗酒還家埽北窓歡言酌親友家<lb/>
貧氣未餒禮薄情更厚髙吟金石裂健筆龍蛇走酒闌<lb/>
起出門孤月挂衰栁大笑各散歸吾軰可不朽官身縛<lb/>
簡書此樂寧復有悵望秦稽雲憑髙一搔首<lb/>
　　又<lb/>
<pb n="KR4d0267_WYG_019-6a"/>
楚人固多孱妄謂秋可悲寧知河嶽間氣俗樂此時壯<lb/>
士鳴雕弓健馬嚼枯萁日馳三百里榆闗赴戰期陣雲<lb/>
壓龍庭殺氣揺參旗熾火燎狐兔倒瀉黄金巵勒銘燕<lb/>
然石千載鎮邊垂安能空山裏凍研哦清詩<lb/>
　　又<lb/>
秋山瘦益竒秋水淺可渉出城西風勁拂帽吹脫葉新<lb/>
霜拆栗罅㝛雨飽豆莢枯栁無鳴蜩寒花有穿蝶郊行<lb/>
得幽曠頗覺耳目愜斷雲北山来欣然與之接挂冠易<lb/>
<pb n="KR4d0267_WYG_019-6b"/>
事爾看鏡歎勛業永懷桑乾河夜渡擁馬鬛<lb/>
　　夙興<lb/>
喔喔老雞催落月丁丁殘漏伴斜河一盃淡粥寒燈下<lb/>
還與山僧不挍多<lb/>
　　聽事望馬目山<lb/>
官身早暮不容閒塵土堆胸媿滿顔也有向人誇説處<lb/>
坐衙常對水南山<lb/>
　　秋興<lb/>
<pb n="KR4d0267_WYG_019-7a"/>
滿簪白髪不勝繁竊祿偷安媿主恩東館煙波秋漸瘦<lb/>
北山霧雨晝多昏功名蹭蹬身長棄籌策瀾翻舌幸存<lb/>
堪笑此生虚過盡一秋閉閤聽啼猿<lb/>
　　又<lb/>
孤城寂寞近江干處處疎碪送早寒水落纔餘半篙綠<lb/>
霜髙初染一林丹民租屢減追胥少吏責全輕法令寛<lb/>
偶有一樽聊獨醉強挼黄菊助清歡<lb/>
　　久無暇近書巻慨然有作<lb/>
<pb n="KR4d0267_WYG_019-7b"/>
少年喜讀書事業期不朽致君頗自許書巻常在手白<lb/>
頭乞鍾釜坐使此心負朝衙有逹午夕坐或過酉文符<lb/>
苦酬對迎餞厭犇走直憂先狗馬豈但凋蒲栁永懷簡<lb/>
編香更覺冠冕醜飢餐一簞飯悶酌一巵酒吟哦從所<lb/>
好貧賤亦何有余悔已莫追寄謝故山友<lb/>
　　嚴州多菊然率過重陽方開或舉東坡先生菊花<lb/>
　　　開時即重陽之語余謂此猶是未忘重陽者恐<lb/>
　　　此花不肯也戲作一絶<lb/>
<pb n="KR4d0267_WYG_019-8a"/>
無人喚醒賦歸翁滿把清香誰與同但辦對花頻舉酒<lb/>
莫横重九在胸中<lb/>
　　地僻<lb/>
地僻天教養散材流年况著鬢毛催青山自繞孤城去<lb/>
畫角常隨晩照来几淨雙鈎摹古帖甕香小啜試新醅<lb/>
椉槎不是星躔遠無奈先生興盡囘<lb/>
　　吏責<lb/>
吏責何時得暫停年来減盡鬢邊青髙談正樂催迎客<lb/>
<pb n="KR4d0267_WYG_019-8b"/>
美睡方酣報掣鈴安得雲山長在眼便從樵牧與忘形<lb/>
詩成不用頻怊悵自古籠禽例翦翎<lb/>
　　張時可直閣書報巳得請奉祠雲臺作長句賀之<lb/>
燈前一笑拆書開喜見氷衘洗俗埃丞相苦留猶不住<lb/>
諸公欲挽固難囘玩鷗有約間何濶歛版無聊歸去来<lb/>
千載伏波應太息輸君談笑上雲臺<lb/>
　　累日文符沓至悵然有感<lb/>
豪氣人言苦不除固應屏迹向江湖封侯萬里獨心在<lb/>
<pb n="KR4d0267_WYG_019-9a"/>
餬口四方何事無薄俗更堪開眼看老翁寧辦折腰趨<lb/>
鼠肝蟲臂今無擇付與乾坤造化爐<lb/>
　　又<lb/>
白首逢人只累欷今雖未是昨真非文章才盡欲焚槀<lb/>
仕宦興闌當拂衣浪出自應為後戒放言那計墮危機<lb/>
遼天華表蒼茫裏千載何人識令威<lb/>
　　又<lb/>
三十年為一世人孤城夢斷洛陽塵<hi>游忝朝迹今二十有八年矣</hi>強<lb/>
<pb n="KR4d0267_WYG_019-9b"/>
顔嬾復看人面何地真堪著此身白骨久埋金谷友黄<lb/>
花尚醉葛天民嚴光釣瀨雖亡恙除却江山萬事新<lb/>
　　大風<lb/>
初聞澒洞怒濤翻徐聽驂驔戰馬奔紙帳蒲團坐清夜<lb/>
恍如身在若耶村<lb/>
　　冬夜讀書<lb/>
退食淡無事一窓寛有餘重尋總角夢却對短檠書功<lb/>
業雖蹉跌光隂且破除更須求半偈回向此心初<lb/>
<pb n="KR4d0267_WYG_019-10a"/>
　　再用前韻不以次<lb/>
壯心雖廹老吏責未妨書言議思公瑾英雄陋本初移<lb/>
燈近牀榻聽雨落堦除囘首山南戍流年一紀餘<lb/>
　　思歸<lb/>
短髪今年雪滿巾一盃且醉瓮中春定無術致長生藥<lb/>
那得愁供有限身碎枕不求名利夢挽河盡洗簿書塵<lb/>
江湖意決君知否致主唐虞自有人<lb/>
　　喜小兒病愈<lb/>
<pb n="KR4d0267_WYG_019-10b"/>
喜見吾家玉雪兒今朝竹馬遶廊嬉也知笠澤家風在<lb/>
十歲能吟病起詩<hi>䋖忽作病起詩一首</hi>
　　又<lb/>
一牀共置朝囘笏百屋常堆用<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>錢何似吾家好兒子<lb/>
吟哦相伴短檠前<lb/>
　　初冬風雨驟寒作短歌<lb/>
東園日淡雲容薄綸巾朝暮闌干角北風動地萬木號<lb/>
不料一寒如此惡豈惟半夜雨打窓便恐朙朝雪平壑<lb/>
<pb n="KR4d0267_WYG_019-11a"/>
綠酒雖漓亦復醉皁貂己弊猶堪著所嗟此身老益窮<lb/>
蹭蹬無功上麟閣久從漁艇寄江湖坐看烟塵暗幽朔<lb/>
萬鞭枯胔憤未平纛下老酋何足縛要及今年墮指寒<lb/>
夜擁雕戈度窮漠<lb/>
　　余年二十時嘗作菊枕詩頗傳於人今秋偶復采<lb/>
　　　菊縫枕囊悽然有感<lb/>
采得黄花作枕囊曲屏深幌閟幽香喚囘四十三年夢<lb/>
燈暗無人説斷腸<lb/>
<pb n="KR4d0267_WYG_019-11b"/>
　　又<lb/>
少日曾題菊枕詩蠧編殘稾鎖蛛絲人間萬事消磨盡<lb/>
只有清香似舊時<lb/>
　　陶淵明云三徑就荒松菊猶存葢以菊配松也余<lb/>
　　　讀而感之因賦此詩<lb/>
菊花如端人獨立凌氷霜名紀先秦書功標列仙方紛<lb/>
紛零落中見此數枝黄髙情守幽貞大節凜介剛乃知<lb/>
淵明意不為汎酒觴折嗅三歎息歲晚彌芬芳<lb/>
<pb n="KR4d0267_WYG_019-12a"/>
　　蕎麥初熟刈者滿野喜而有作<lb/>
城南城北如鋪雪原野家家種蕎麥霜晴収歛少在家<lb/>
餅餌今冬不憂窄胡麻壓油油更香油新餅美爭先嘗<lb/>
獵歸熾火燎雉兔相呼置酒喜欲狂陌上行歌忘惡歲<lb/>
小婦紅粧髻簪穗詔書寛大與天通逐熟淮南幾誤計<lb/>
　　有自蜀来者因感舊遊作短歌<lb/>
錦城如海行不極馬迹重重車轂擊家住城西三十年<lb/>
聞說城東未曾識看花走馬㝛中路經月酒徒無覓處<lb/>
<pb n="KR4d0267_WYG_019-12b"/>
露香風暖海棠開碧雞坊中倘相遇放翁顦顇鬢成絲<lb/>
空有西遊千首詩今朝雨霽上危榭意氣頗如年少時<lb/>
持盃欲作消愁計酒未著人愁已醉不成題句寫幽情<lb/>
一幅鮫綃空寄淚<lb/>
　　東吳女兒曲<lb/>
東吳女兒語如鸎十三不肯學吹笙鏡奩初喜穉蠶出<lb/>
窓眼已看雙繭成庭空日㬉花自舞簾巻巢乾燕新乳<lb/>
阿弟貪書下學遲獨揀詩章教鸚鵡<lb/>
<pb n="KR4d0267_WYG_019-13a"/>
　　雨夕<lb/>
歲旱連夏秋客袂厭塵土欣然成一笑愛此清夜雨瓦<lb/>
檠墮燈燼銅椀起香縷心清病良已境寂句欲吐東溪<lb/>
久枯涸想像素蛟舞分喜到溝池遊魚命儔侶<lb/>
　　晚遊東園<lb/>
藥瓢藜杖合施行獨往山林已㰱盟傍水斷雲含暮色<lb/>
拂簷髙竹借秋聲癡人自作浮生夢腐骨那須後世名<lb/>
莫笑吟哦無闕日老来未盡獨詩情<lb/>
<pb n="KR4d0267_WYG_019-13b"/>
　　小雨<lb/>
小雨暗林塘寒聲遶畫廊事須求暫假宜睡稱燒香<hi>事須</hi>
<hi>二字葢唐人公移中語也</hi>
　　初寒在告有感<lb/>
埽地燒香興未闌一年佳處是初寒銀毫地綠茶膏嫩<lb/>
玉斗絲紅墨瀋寛俗事不教来眼境閒愁那許上睂端<lb/>
數櫺留得西窓日更取丹經展巻看<lb/>
　　又<lb/>
<pb n="KR4d0267_WYG_019-14a"/>
豪舉當年氣吐虹即今顦顇一衰翁寄懷本自俗塵外<lb/>
移病何妨寒雨中香㬉候知銀葉透酒清看似玉船空<lb/>
故人吳蜀音塵斷安得相攜一笑同<lb/>
　　又<lb/>
横林吹葉水生洲身落窮山古睦州到枕雨聲酣旅夢<lb/>
背窓燈影動清愁氣衝星斗有孤劎力挽棟梁無萬牛<lb/>
未滅匈奴身已老此生虛負幄中籌<lb/>
　　馬上作<lb/>
<pb n="KR4d0267_WYG_019-14b"/>
白髪憑鞍一老翁出門漏鼓尚鼕鼕凄涼旅思傳呼裏<lb/>
零落新詩假寐中正苦文移来陸續何由笠釣入空濛<lb/>
浮生正自少如意付與秋風吹斷蓬<lb/>
　　冬夜聞角聲<lb/>
嫋嫋清笳入雪雲白頭老守臥中軍自憐到死懷遺恨<lb/>
不向居延塞外聞<lb/>
　　又<lb/>
憶在梁州夜雪深落梅聲裏玉闗心山城老去功名忤<lb/>
<pb n="KR4d0267_WYG_019-15a"/>
臥對寒燈淚滿襟<lb/>
　　塞上曲<lb/>
茫茫大磧吁可嗟暮春積雪草未芽明月如霜照白骨<lb/>
惡風巻地吹黄沙駞鳴喜見泉脉出㕍起低傍寒雲斜<lb/>
窮荒萬里無斥堠天地自古重中華青氊紅錦雙奚車<lb/>
上有姫人抱琵琶何時漠北王庭靖千年萬年朝漢家<lb/>
　　荆州歌<lb/>
楚江鱗鱗綠如釀衘尾江邊繫朱舫東征打鼔挂髙㠶<lb/>
<pb n="KR4d0267_WYG_019-15b"/>
西上湯豬聨百丈伏波古廟占好風武昌白帝在眼中<lb/>
倚樓女兒笑迎客清歌未盡千觴空沙頭巷陌三千家<lb/>
煙雨冥冥開橘花峽人住多楚人少土鐺爭響茱茰茶<lb/>
　　冬夜讀書<lb/>
挑燈夜讀書油涸意未已亦知夜既分未忍捨之起人<lb/>
生各有好吾癖正如此所求衣食足安穩住鄉里茆屋<lb/>
三四間充棟貯經史四傍設几案坐倦時徙倚無聲九<lb/>
韶奏有味八珍美寢飰籖帙間自適以須死豈惟畢吾<lb/>
<pb n="KR4d0267_WYG_019-16a"/>
身尚可傳兒子此心何時遂感嘆歲月駛<lb/>
　　寓歎<lb/>
江上霜風透弊袍區區無奈簿書勞衰遲始憶壯遊樂<lb/>
仕宦更知歸臥髙人怪羊裘忘富貴我從牛儈得賢豪<lb/>
俗間問訊真成嬾有手惟堪把蟹螯<lb/>
　　又<lb/>
劎外歸耕夢不通公車上疏路何從有心求縮地萬里<lb/>
無羽可朝天九重狂誦新詩驅瘧鬼醉吹横笛舞神龍<lb/>
<pb n="KR4d0267_WYG_019-16b"/>
明當采藥玉霄去他日君看氷雪容<lb/>
　　燕堂東偏一室頗深暖盡日率困於吏牘比夜乃<lb/>
　　　得讀書其間戲作<lb/>
衮衮流年徃匆匆短景過簾深上燈早地窄貯香多書<lb/>
盡還重讀詩成更自哦向令無此處將奈旅愁何<lb/>
　　又<lb/>
賦性無他好開編喜欲迷鼕鼕傳夜漏喔喔待晨雞油<lb/>
減玉蟲暗灰深紅獸低悠然撫書歎無術濟黔黎<lb/>
<pb n="KR4d0267_WYG_019-17a"/>
　　又<lb/>
永夜東亝裏人聲靜不譁衣篝起香穗書几落燈花爐<lb/>
暖聽寒雨窓明送曉鵶文章空自苦白首不名家<lb/>
　　懷鏡中故廬<lb/>
臨水依山偶占家數間茆屋半欹斜雲邊腰斧入秦望<lb/>
雨外舞蓑歸若耶從宦只思椉下澤忤人常悔讀南華<lb/>
病来更怯還郷夢頻鬻簾泉試露芽<lb/>
　　書感<lb/>
<pb n="KR4d0267_WYG_019-17b"/>
丈夫本願脫世鞿丹成晝日凌空飛纓冠佩玉朝紫微<lb/>
白銀宫闕瞻巍巍不然萬里將天威提兵直解邊城圍<lb/>
苜蓿滿川天馬肥掩取不遣一騎歸苦心文章亦未非<lb/>
與此二事同一機寥寥千載見亦稀莊屈己死吾疇依<lb/>
哀哉窮子百家衣豈識萬斛傾珠璣欲洗薄蝕還光輝<lb/>
熟睨無力空歔欷<lb/>
　　對酒<lb/>
新酥鵝兒黄珍橘金彈香天公憐寂寞勞我以一觴胸<lb/>
<pb n="KR4d0267_WYG_019-18a"/>
中萬巻書老不施毫芒持酒一澆之與汝俱深藏生當<lb/>
老窮巷死埋南山岡古来共如此已矣庸何傷<lb/>
　　夢歸<lb/>
老去無餘念時時夢弊廬細傾新釀酒盡讀舊藏書雲<lb/>
崦鉏畬粟煙畦挽野蔬從渠造物巧賦芋戲羣狙<lb/>
　　蜀使歸寄青城上官道人<lb/>
輕别青城十二年至今客枕夢林泉一盃松屑亝前進<lb/>
兩巻丹經肘後傳欲與公為塵外侣幾時身上峽中舩<lb/>
<pb n="KR4d0267_WYG_019-18b"/>
世間牛蟻何勞問輸與雲窓一粲然<hi>上官常稱病憒對客一笑而已</hi>
　　寄城都籧道人<lb/>
賣藥錦城中燒丹雪山麓石竇取鵝管玉床収箭鏃紫<lb/>
雲晨覆鼎白虹夜穿屋鬼神嚴厲守沆瀣勤沐浴此士<lb/>
真可人髙簡遺世俗江頭十年别顏色炯在目使来每<lb/>
寄聲喜我淡無欲靈劑何必多分餉一黍足<lb/>
　　寄卭州宋道人<hi>宋與余在臨卭鴨翎舖同遇異人宋遂棄官學道</hi>
鴨翎舖前遇秋雨獨與宋生棲逆旅坐門戃怳見老仙<lb/>
<pb n="KR4d0267_WYG_019-19a"/>
劇談氣欲凌天宇袖中出劎秋水流血點斑斑新報仇<lb/>
我醉髙歌宋生舞洗盡人間千古愁老仙約我遊太華<lb/>
是夕當醉蓮峯下語終冉冉已雲霄萬里秋風吹鶴駕<lb/>
我今伶俜踐衰境不如宋生棄家猛西望臨卭一慨然<lb/>
青松偃盡丹爐冷<lb/>
　　小亝壁間張王子喬梅子真李八百許旌陽及近<lb/>
　　　時得道諸仙像每焚香對之因賦長句<lb/>
山城作吏老堪羞衫色塵昏鬢色秋歛版那供新貴使<lb/>
<pb n="KR4d0267_WYG_019-19b"/>
閉門聊與數公遊至人不死閱千刼大海無窮環九州<lb/>
安得相攜從此逝醉騎丹鳳下𤣥洲<lb/>
　　芳草曲<lb/>
蜀山逺處逢孤驛缺甃頹垣芳草碧家在江南妻子病<lb/>
離郷半歲無消息長安城門西去路細靄斜陽芳草暮<lb/>
尊前一曲渭城歌馬蹄萬里交河戍人生誤計覓封侯<lb/>
芳草愁人春復秋只願東行至滄海路窮草斷始無愁<lb/>
　　烏龍廟<lb/>
<pb n="KR4d0267_WYG_019-20a"/>
江邊蒼龍背負天蟠踞千載常蜿蜒其前横闢為大川<lb/>
髙城鼓角聲隱然龍廟於山家於淵世為吾州作豐年<lb/>
老守雖愧筆如椽潔亝試賦迎神篇<lb/>
　　寒夜移疾<lb/>
南山北山髙嶙峋朝雨暮雨斷江津時人正作市朝夢<lb/>
老子已成雲水身希世強顏心自媿閉門謝病客生嗔<lb/>
天公何日與一飽短艇湘湖自采蓴<hi>湘湖在蕭山縣產蓴絶美</hi>
　　又<lb/>
<pb n="KR4d0267_WYG_019-20b"/>
走遍天涯白髪生晩叨微祿臥山城知章自識狂供奉<lb/>
士季那容醉歩兵斸藥有時攜短鑱奏書無路請長纓<lb/>
此心擬説還休去付與空堦夜雨聲<lb/>
　　寒夜讀書<lb/>
北窓暖焰滿爐紅夜半濤翻古檜風老死愛書心不厭<lb/>
来生恐墮蠧魚中<lb/>
　　又<lb/>
韋編屢絶鐵硯穿口誦手鈔那計年不是愛書即欲死<lb/>
<pb n="KR4d0267_WYG_019-21a"/>
任從人笑作書顚<lb/>
　　又<lb/>
憶昨從戎出渭濱秋風金鼓震咸秦鳶肩竟欠封侯相<lb/>
三尺檠邊老此身<lb/>
　　有為予言烏龍髙嶮不可到處有僧巖居不知其<lb/>
　　　年予每登千峯榭望之慨然為作二詩<lb/>
樵子向予說有僧巢翠微巖扉雲共㝛錫杖鶴同飛日<lb/>
暮松明火天寒槲葉衣棄官從此逝非子尚誰歸<lb/>
<pb n="KR4d0267_WYG_019-21b"/>
　　又<lb/>
嶮絶無微徑淙潺有細流寒巖依作屋墮毳拾為裘木<lb/>
客求相識毛人約共遊百年如一瞬塵世幾公侯<lb/>
　　楊庭秀寄南海集<lb/>
俗子與人隔塵刼何啻相逢風馬牛夜讀楊卿南海句<lb/>
始知天下有髙流<lb/>
　　又<lb/>
飛卿數闋嶠南曲不許劉郎誇竹枝四百年来無復繼<lb/>
<pb n="KR4d0267_WYG_019-22a"/>
如今始有此翁詩<hi>溫飛卿南郷子九首其工不減夢得竹枝</hi>
　　夜坐示桑甥十韻<lb/>
好詩如靈丹不雜羶葷腸子誠欲得之潔亝祓不祥食<lb/>
飲屑白玉沐浴春蘭芳蛟龍起久蟄鴻鵠參髙翔縱横<lb/>
開武庫浩蕩發太倉大巧謝雕琢至剛反摧藏一技均<lb/>
道妙佻心詎能當結纓與易簀至死猶自強東山七月<lb/>
篇萬古真文章天下有精識吾言豈荒唐<lb/>
　　夢囘<lb/>
<pb n="KR4d0267_WYG_019-22b"/>
病骨便衾暖羇懷怯夢囘鐘殘燈燼落香冷雨聲来老<lb/>
抱憂時志狂非濟世材明朝入冬假燒兔薦新醅<lb/>
　　醉中草書因戲作此詩<lb/>
賜休暫解簿書圍醉草今年頗入微手挹凍醪秋露重<lb/>
巻飜狂墨瘦蛟飛臨池勤苦今安有漏壁工夫古亦稀<lb/>
穉子問翁新悟處欲言直恐泄天機<lb/>
　　閒歩至鞠場值小雪<lb/>
倒盡床頭酒半罌笑呼笻杖共閒行梅花照水為誰瘦<lb/>
<pb n="KR4d0267_WYG_019-23a"/>
雪片倚風如許輕孟德遇冬思射獵廣文垂老謝才名<lb/>
歸来跨火西窓下獨數城樓長短更<lb/>
　　張季長學士自興元遣人来因詢梁益間事悵然<lb/>
　　　有感<lb/>
長記殘春入蜀時嘉陵江上雨霏微垂頭驢瘦悲鈴䭾<lb/>
截道狐奔脫獵圍曉度市橋花欲語晚投山驛石能飛<lb/>
杜鵑言語元無據悔作東吴萬里歸<lb/>
　　東亝夜興<lb/>
<pb n="KR4d0267_WYG_019-23b"/>
山城殘角伴疎鐘擁褐頽然一病翁紙帳燈明蹙龜甲<lb/>
銅瓶火熟起松風雨来尤覺睡味美酒後不知愁思空<lb/>
忽憶江湖泊船夜號鳴避弋閙羣鴻<lb/>
　　烏龍雪<lb/>
烏龍如真龍妥尾臥江磧時時登樓望爪尾略可識今<lb/>
朝事大異千嶂忽如失遥知重雲外已有雪數尺頗念<lb/>
采薇人清坐焉得食裹飯欲問之矯首空峭壁念昔故<lb/>
山時僵臥風雪夕靜聞長松折聲若裂巨石天晴視巖<lb/>
<pb n="KR4d0267_WYG_019-24a"/>
澗鳥獸死如積清夢不可尋撫楯三太息<lb/>
　　曉出東城馬上作<lb/>
曉出東城數幟紅蒙茸狐貉擁衰翁郊墟歉歲蕭條後<lb/>
風雪窮冬慘淡中耐辱己慙非士節端憂未辦濟民窮<lb/>
誕欺成俗真當懼誰挽天河一洗空<lb/>
　　與建子振孫登千峯榭觀烏龍雪<lb/>
二穉慧堪憐猶賒志學年能抛竹騕褭来看玉蜿蜒百<lb/>
念寛身後餘生慰眼前善和書幸在它日要人傳<lb/>
<pb n="KR4d0267_WYG_019-24b"/>
　　述懷<lb/>
尺寸雖無補縣官此心炯炯實如丹匈奴未㓕敢愛死<lb/>
尊酒在前終鮮歡亞父抱忠撞玉斗虞人守節待皮冠<lb/>
縱言老病摧頽甚壯氣猶憑後代看<lb/>
　　又<lb/>
謗譽紛紛笑殺儂此身本自等虚空大鵬境界纖塵裏<lb/>
曠刼年光掣電中翻動煙霞長鑱在招呼風月一尊同<lb/>
是凡是聖誰能測試問西隣織屨翁<hi>禪家所謂睦州陳蒲鞵者故居在郡</hi>
<pb n="KR4d0267_WYG_019-25a"/>
<hi>治之西二百歩</hi>
　　到嚴十五晦朔郡釀不佳求於都下既不時至欲<lb/>
　　　借書讀之而寓公多祕不肯出無以度日殊惘<lb/>
　　　惘也<lb/>
桐君放隱兩經秋小院孤燈夜夜愁名酒過於求趙璧<lb/>
異書渾似借荆州溪山勝處真難到風月佳時事不休<lb/>
安得連車載郫釀金鞭重作浣花遊<lb/>
　　雨中獨酌<lb/>
<pb n="KR4d0267_WYG_019-25b"/>
僻郡荒山下髙亝寒雨中微波生酒綠短焰擁爐紅學<lb/>
廢悲身老民窮祝歲豐厨人羞雉兔更憶喚隣翁<hi>雉兔登盤</hi>
<hi>頗懷隣里</hi>
　　被酒徑臥比覺已五鼔矣<lb/>
俗事驅人挽不囘經年無地濯氛埃酒酣稍覺客愁破<lb/>
睡覺忽聞山雨来窓外樹寒無鳥㝛壺中水暖有梅開<lb/>
五更欲起先惆悵燭下文書已作堆<lb/>
　　燈下讀𤣥真子漁歌因懷山隂故隱追擬<lb/>
<pb n="KR4d0267_WYG_019-26a"/>
石帆山下雨空濛三扇香新翠箬篷蘋葉綠蓼花紅囘<lb/>
首功名一夢中<lb/>
　　又<lb/>
晴山滴翠水挼藍聚散漁舟兩復三横埭北斷橋南側<lb/>
起船篷便作帆<lb/>
　　又<lb/>
鏡湖俯仰兩青天萬頃玻瓈一葉舩拈棹舞擁蓑眠不<lb/>
作天仙作水仙<lb/>
<pb n="KR4d0267_WYG_019-26b"/>
　　又<lb/>
湘湖煙雨長蓴絲菰米新炊滑上匙雲散後月斜時潮<lb/>
落舟横醉不知<lb/>
　　又<lb/>
長安拜免幾公卿漁父横眠醉未醒煙艇小釣車腥遥<lb/>
指梅山一㸃青<lb/>
　　送客至望雲門外<lb/>
冬溫頻作雨晨冷頓催晴嫰日滿江驛淡煙籠郡城憂<lb/>
<pb n="KR4d0267_WYG_019-27a"/>
民懷凛凛謀已耻營營投檄真須決隣翁約耦耕<lb/>
　　題城南堂<hi>故人陳亦顏少游四方晚乃卜居臨安城南因以城南名其堂屬余賦詩</hi>
山林恨與親友别朝市不堪車馬喧陳子調髙無俗客<lb/>
一廛却要近修門<lb/>
　　又<lb/>
借問城南老居士新年樂事復何如春寒催喚客嘗酒<lb/>
夜靜臥聽兒讀書<lb/>
　　故山葛仙翁丹井有偃松覆其上夭矯可愛寄題<lb/>
<pb n="KR4d0267_WYG_019-27b"/>
葛翁煉丹一千年翁去丹飛餘此泉炯如古鏡不拂拭<lb/>
俯聽缺甃時鏘然老龍受命護泉臥蜿蜒直恐從天墮<lb/>
人言神物老愈靈夜半聲酣風雨過放翁還山亦何有<lb/>
閉門吟歗龍為友客来相對聊曲肱但酌此泉勝酌酒<lb/>
　　估客樂<lb/>
長江浩浩蛟龍淵浪花正白蹴半天軻峨大艑望如豆<lb/>
駭視未定已至前㠶席雲垂大隄外纜索雷響髙城邊<lb/>
牛車轔轔載寶貨磊落照市人爭傳倡樓呼盧擲百萬<lb/>
<pb n="KR4d0267_WYG_019-28a"/>
旗亭買酒價十千公卿姓氏不曾問安知孰秉中書權<lb/>
儒生辛苦望一飽趦趄光範祈哀憐齒揺髪脫竟莫顧<lb/>
詩書滿腹身蕭然自看賦命如紙薄始知估客人間樂<lb/>
　　楚宫行<lb/>
漢水方城一何壯大路竝馳車百兩軍書挿羽擁修門<lb/>
楚王正醉章華上璇題藻井窮丹青玉笙寶瑟聲㝠㝠<lb/>
忽聞命駕遊七澤萬騎動地如雷霆清晨射獵至中夜<lb/>
蒼兕𤣥熊紛可藉國中壯士力已殫秦㓂東来遣誰射<lb/>
<pb n="KR4d0267_WYG_019-28b"/>
　　妾命薄<hi>太白作此篇言長門宫事予反之</hi>
妾命薄早入天家侍帷幄君王勤儉省宴游寶柱朱弦<lb/>
塵漠漠日長别殿承恩稀旰昃猶聞親萬機宫中雖無<lb/>
珠玉賜塞上不見煙塵飛不須悲傷妾命薄命薄却令<lb/>
天下樂<lb/>
　　晩登千峯榭<lb/>
只道文書無了日也能擺撥上層臺窓明山雪暮方作<lb/>
露白野梅寒未開老病真慚天下士窮愁強覆掌中盃<lb/>
<pb n="KR4d0267_WYG_019-29a"/>
兒曹莫怪憑闌久得句何妨秉燭囘<lb/>
　　晝睡<lb/>
書獄徴租自笑忙暫歸聊得憩匡床屏圖夜雨孤舟句<lb/>
枕帶秋風九日香<hi>方睡菊花枕</hi>一巻蠧書棲倦手數聲殘角<lb/>
報斜陽清泉浴罷西窓靜更覺茶甌氣味長<lb/>
　　胸次鬱鬱偶取枯筆作狂草遂成長句<lb/>
酒隱人間六十年晩途歛板自傷憐莊周聊寄漆園吏<lb/>
梅福終為吴市仙方外酒徒盟尚在囊中劎術老當傳<lb/>
<pb n="KR4d0267_WYG_019-29b"/>
此心鬱屈何由豁聊遣龍蛇落蜀牋<lb/>
　　休日與客燕語既去聽小兒誦書因復作草數紙<lb/>
賜沐家居謝掾曹暫將蕭散慰勤勞琅琅應節兒書熟<lb/>
亹亹生風客論髙玉屑名牋来濯錦風漪竒石出臨洮<lb/>
託盟翰墨吾安敢揮灑淋漓自足豪<hi>張季長寄洮研何元立寄蜀紙皆近</hi>
<hi>到新定</hi>
　　青城大面山中有二隱士一曰譙先生定字天授<lb/>
　　　建炎初以經行召至揚州欲留之講筵不可拜<lb/>
<pb n="KR4d0267_WYG_019-30a"/>
　　　通直郎直祕閣致仕今百三十餘歲巢居嶮絶<lb/>
　　　人不能到而先生數年輒一出至山前人有見<lb/>
　　　之者其一曰姚太尉平仲字希晏靖康初在圍<lb/>
　　　城中夜將死士攻敵營不利騎駿騾逸去建炎<lb/>
　　　初所在揭牓以觀察使召之竟不出淳熙甲午<lb/>
　　　乙未間乃或見之於丈人觀道院亦年近九十<lb/>
　　　紫髯長委地喜作草書葢皆得道於山中云偶<lb/>
　　　成五字二首託上官道人寄之<lb/>
<pb n="KR4d0267_WYG_019-30b"/>
寄謝譙夫子今年一出無萬緣隨夢斷百念與形枯雲<lb/>
護巢松谷神呵煆藥爐憑髙應念我白首學徴租<lb/>
　　　右寄譙先生<lb/>
太尉闗河傑飛騰亦遇時中原方蕩覆大計易差池素<lb/>
壁龍蛇字空山熊豹姿煙雲千萬疊求訪固難知<lb/>
　　　右寄姚太尉<lb/>
　　累日多事不復能觀書感歎作此詩<lb/>
我生無它長所得靜而簡出仕三十年不殖一金產四<lb/>
<pb n="KR4d0267_WYG_019-31a"/>
方到為家所向不容揀南遊極巨海西戍掠危棧為州<lb/>
亦何好且復占仕版俸不給淖糜况敢事酒琖晨興坐<lb/>
堂上符檄髙<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼藏書三萬軸一字不到眼胸中積磊<lb/>
塊歎息誰為鏟浮生固如此正可付一莞<lb/>
　　北窓<lb/>
雲開見山雪院靜聞松風吏去曲肱臥疑非塵世中<lb/>
　　讀范文正瀟灑桐廬郡詩戲書<lb/>
桐廬朝暮苦匆匆瀟灑寧能與昔同堆案文書生眼黑<lb/>
<pb n="KR4d0267_WYG_019-31b"/>
入京車馬漲塵紅逢迎風月麯生事彈壓江山毛頴功<lb/>
二子年来俱埽迹頽然堪笑一衰翁<lb/>
　　笥中偶得去年二月都下數詩<lb/>
昨佩魚符入鳳城春風處處聽鸎聲欲尋舊友半為鬼<lb/>
重到西湖疑隔生浮世正如投六簙野人何意慕三旌<lb/>
嚴州戍滿真當老猶幸為民死太平<lb/>
　　感寓<lb/>
人生堂堂七尺身本與聖哲均稱人唐虞乃可讓天下<lb/>
<pb n="KR4d0267_WYG_019-32a"/>
光被萬世常如新哀哉末俗去古逺斵喪太朴澆全淳<lb/>
豆羮簞食輒動色攘竊乃至忘君親錙銖必先計利害<lb/>
詎肯冐死求成仁不欺當從一念始自古孝子為忠臣<lb/>
　　征婦怨効唐人作<lb/>
萬里安西久㝛師東風吹草又離離玉壺貯滿傷春淚<lb/>
錦字挑成寄逺詩擊虜將軍方戰急押衣敕使尚歸遲<lb/>
粧臺寶鏡塵昏盡髪似飛蓬自不知<lb/>
　　雪<lb/>
<pb n="KR4d0267_WYG_019-32b"/>
瘴癘家家一洗無更欣餘潤沃焦枯花壺夜凍先除水<lb/>
衣焙朝寒久覆爐松頂積高時自墮竹枝壓重欲相扶<lb/>
雲開正值春風早却看晴光滿九衢<lb/>
　　寒夜<hi>思飲酒不果與䋖同噉藥渣魚戲作</hi>
我老畏作病盃酒久不持讀書寒雨中比夕頗思之呼<lb/>
童欲洗酌顧以病自疑清坐歎寂寞痛飲愁淋漓三爵<lb/>
醒醉間此理當徐思一掬琴髙魚且復伴吾兒<lb/>
　　縱筆<lb/>
<pb n="KR4d0267_WYG_019-33a"/>
凍研笑臞儒雕弓隱獵徒不成平趙魏正可老江湖顦<lb/>
顇頭雖秃輪囷膽尚麄咸陽呼五白何遽不能盧<lb/>
　　又<lb/>
故國吾宗廟羣羌我㓂讎但應堅此念寧假用它謀望<lb/>
駕遺民老忘兵志士憂何時聞遣將往護北平秋<lb/>
　　歲晩盤尊索然戲書<lb/>
經年薄宦客桐廬市邑蕭然一物無名酒不来惟飲濕<lb/>
長魚難覓且焚枯支離鶴骨寒添瘦宛轉龜腸夜自呼<lb/>
<pb n="KR4d0267_WYG_019-33b"/>
更與兒曹同一笑燈前短褐拆天吳<lb/>
　　立春前四日謝雪方拜天慶庭中雪復作<lb/>
珮玉珊珊謁衆真竟煩一雪慰疲民未看舞鶴隨飛葢<lb/>
先喜飄花集拜茵耕壠土膏千耦出市樓酒賤萬家春<lb/>
使君老去悲才盡詩句難追節物新<lb/>
　　桐江行<lb/>
我来桐江今幾時面骨崢嶸鬢如雪怒嗔不復有端緒<lb/>
䜛謗何曾容辨説十年山棲却火食釀桂餐芝自芳潔<lb/>
<pb n="KR4d0267_WYG_019-34a"/>
作官一飽仰紅腐坐對盤飱常嘔噎雪晴㝛戒南山遊<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>要賦詠臨清流將行復輟却退坐臺符吏牘令人愁<lb/>
胸中崔嵬向誰吐獨立憑髙時自語文章當以氣為主<lb/>
無怪今人不如古<lb/>
　　屢雪二麥可望喜而作歌<lb/>
苦寒勿怨天雨雪雪来遺我明年麥三月翠浪舞東風<lb/>
四月黄雲暗南陌坐看比屋騰歡聲已覺有司寛吏責<lb/>
腰鎌丁壯傾閭里拾穗兒童動千百玉塵出䃺飛屋梁<lb/>
<pb n="KR4d0267_WYG_019-34b"/>
銀絲入釜須寛湯寒醅發劑炊䴵裂新麻壓油寒具香<lb/>
大媍下機廢晨織小姑佐庖忘晩粧老翁飽食笑捫腹<lb/>
林下擊壤歌時康<lb/>
　　丁未除夕前二日休假感懷<lb/>
掛冠神武莫躊躇家具何妨載鹿車怨謗相椉真市虎<lb/>
技能已盡似黔驢黄金散後猶耽酒白髪生来更愛書<lb/>
新歲定尋林下約一觴一詠未成疎<lb/>
　　又<lb/>
<pb n="KR4d0267_WYG_019-35a"/>
夢寄梅村竹塢間不堪客裏見春還潮生水欲通南澗<lb/>
雪霽雲猶冐北山病思過年應小減官身得假未全閒<lb/>
變名吳市男兒事末路低囘自笑孱<lb/>
　　假中閉戸終日偶得絶句<lb/>
雨聲滴滴暮未已苔暈重重寒更添知是使君初睡起<lb/>
清香一綫透疎簾<lb/>
　　又<lb/>
老夫昔是青城客酒肉淋漓豈本心還我山家本来面<lb/>
<pb n="KR4d0267_WYG_019-35b"/>
數拳春筍薦孤斟<hi>仗錫山寄筍枯一名筍兒拳</hi>
　　又<lb/>
官身常欠讀書債祿米不供沽酒資<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜今朝寂無事<lb/>
焚香閒看玉谿詩<lb/>
　　除夜雪<lb/>
只怪重衾不禦寒起看急雪玉花乾遲明欲謁虚皇殿<lb/>
廐馬蒙氊立夜闌<lb/>
　　又<lb/>
<pb n="KR4d0267_WYG_019-36a"/>
北風吹雪四更初嘉瑞天教及歲除<hi>戊申元日卯初立春</hi>半盞屠<lb/>
蘇猶未舉燈前小草寫桃符<lb/>
　　戊申元日<lb/>
白頭身世歎羇孤一念兒時淚已濡尚記爭先書欝壘<lb/>
豈知落後舉屠蘇盃盤草草思隣舍車馬紛紛厭九衢<lb/>
六十年非心自了掛冠猶足補東隅<lb/>
　　初春感懷<lb/>
闗河謝遠遊歲月迫歸休敢恨驥伏櫪但思狐首丘雪<lb/>
<pb n="KR4d0267_WYG_019-36b"/>
明窓誤曉霜點鬢驚秋羇旅饒愁思誰憐季子裘<lb/>
　　閉閤<lb/>
閉閤孤城賸放慵桐江清絶勝吴松雲収忽見北山雪<lb/>
月落正聞西寺鐘世味老来無奈薄土思病後不勝濃<lb/>
蓴羮豈止方羊酪輕許平生笑士龍<lb/>
　　潺湲閣小立<lb/>
飽食何曾補縣官潺湲閣上倚闌干水紋靴皺風初𦂳<lb/>
花色鞓紅露未乾薄酒愁邊供醉醒故人夢裏話悲歡<lb/>
<pb n="KR4d0267_WYG_019-37a"/>
孤城正在山窮處過社今朝尚爾寒<lb/>
　　睡起至園中<lb/>
欲掛衣冠萬事輕不妨小住向山城緑尊耐久常相伴<lb/>
雪鬢纔生便放行拂枕時時覓幽夢倚闌日日聽新鸎<lb/>
夕陽更有欣然處来看青郊雨後耕<lb/>
　<lb/>
　<lb/>
　<lb/>
<pb n="KR4d0267_WYG_019-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十九<lb/>
</p>
<p>
</p>
  </div>
</body>
</text>
</TEI>
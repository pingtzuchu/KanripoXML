<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻六十七</head> <lb/>
    <p>
<pb n="KR4d0267_WYG_067-1a"/>
欽定四庫全書<lb/>
　劒南詩稾巻六十七<lb/>
　　　　　　　　　　　　　宋　陸游　撰<lb/>
　　倚笻<lb/>
老翁愈老欲安歸歸臥稽山飽蕨薇未免解牛逢肯綮<lb/>
豈能相馬造精微靈山有士拈花笑闕里何人鼓瑟希<lb/>
我亦倚笻桑竹下白髯蕭颯滿斜暉<lb/>
　　薄暑<lb/>
<pb n="KR4d0267_WYG_067-1b"/>
仲夏暑尚薄孤村日猶長僧坊初施浴行路亦饋漿老<lb/>
我絶人事終日坐虚堂南北兩松棚細細吹清香堂中<lb/>
無長物獨置湘竹牀我睡僕亦休睡覺誰在傍起坐拭<lb/>
兩眥小山鬱蒼蒼安得烏有生俱老無何鄉<lb/>
　　晝寢<lb/>
倦腕擎書忽墮前心清無夢腹便便丹成未要排雲去<lb/>
且住人間作睡仙<lb/>
　　又<lb/>
<pb n="KR4d0267_WYG_067-2a"/>
困睫芒羊一欠伸頹然忽已墮紗巾鼻端雷動君無怪<lb/>
路熟華胥不問津<lb/>
　　睡起<lb/>
睡起倀倀扇嬾搖枕痕著面未全消山丹石竹俱零落<lb/>
孤蝶飛來伴寂寥<lb/>
　　又<lb/>
蒲萄換葉欲成隂歲月催人感慨深安得門前無俗客<lb/>
岸巾臨水聽蟬吟<lb/>
<pb n="KR4d0267_WYG_067-2b"/>
　　林間書意<lb/>
三三兩兩市船囘水際柴門尚未開垂緑筍梢風正惡<lb/>
弄黄梅子雨初來紅螺盃小傾花露紫玉池深貯麝煤<lb/>
領取林間閒富貴向來誤計伴鄒枚<lb/>
　　又<lb/>
小山草木一窗秋團扇江山萬里愁不讀狐書真僻學<lb/>
未登鬼籙且閒遊少隨官牒差無䇿晚脱朝衫喜自由<lb/>
半嶺嘯聲驚阮籍要知天下有高流<lb/>
<pb n="KR4d0267_WYG_067-3a"/>
　　示子遹<lb/>
吾家太傅後衿佩盛青青我忝殿諸老汝能通一經學<lb/>
先嚴詁訓書要講聲形夙夜常相勉諸孫待典刑<lb/>
　　追凉小酌<lb/>
綠樹暗魚梁臨流追晚涼持盃屬江月散髪據胡牀苦<lb/>
蕒醃虀美菖蒲漬蜜香醉來呼稚子扶我上南塘<lb/>
　　暑夜泛舟<lb/>
暑氣方然一鼎湯聊呼<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子夜追涼微風忽起髪根冷<lb/>
<pb n="KR4d0267_WYG_067-3b"/>
闕月初升林影長漸近場中聞笑語却從隄外看帆檣<lb/>
超然自適君知否身世從來付兩忘<lb/>
　　又<lb/>
烈暑元知不可逃天將清夜付吾曹小舟行處浦風急<lb/>
健鶻歸時山月高愚智極知均腐骨利名何啻一秋毫<lb/>
等閒分得吳松水安用并州快翦刀<lb/>
　　短歌行<lb/>
冠一免不可以復冠門一杜不可以復開山林兀兀但<lb/>
<pb n="KR4d0267_WYG_067-4a"/>
俟死臺省衮衮吁可哀巨材倒壑亦已矣萬牛欲挽真<lb/>
難哉阿房銅人其重各千石囘首變化為風埃吾曹浮<lb/>
脆不自悟乃欲冠劒常崔嵬勸君飲勿用盃酌但當手<lb/>
提北斗魁挹乾東海見蓬萊安用俛首為低摧<lb/>
　　小江<lb/>
細靄斜陽一片秋數家茅屋小江頭艣聲逺入菰蘆夾<lb/>
鳥陣斜飛蘭杜洲暫住便成閒嘯詠欲歸更復小遲留<lb/>
老翁脚力猶能健明日重來倚寺樓<lb/>
<pb n="KR4d0267_WYG_067-4b"/>
　　歸興<lb/>
輕雷轣轆斷梅初殘籜縱横過筍餘<hi>鄉語謂梅雨有雷為㫁梅又謂筍出</hi>
<hi>林為過筍</hi>飽有期程新買犢睡無厭足久捐書白蘋滿渚閑<lb/>
揮榜綠樹連村獨跨驢夏日儘長歸亦暮水邊燈火已<lb/>
踈踈<lb/>
　　又<lb/>
古道迢迢人跡稀羸驂欹帽逺村歸正看日暮牛羊下<lb/>
又見月明烏鵲飛僧院踈鐘出林岫漁家微火耿窗扉<lb/>
<pb n="KR4d0267_WYG_067-5a"/>
閒遊要是幽人事草露從教濕短衣<lb/>
　　自春來數夢至閬中蒼溪驛五月十四日又夢作<lb/>
　　　兩絶句記之<lb/>
騎驢夜到蒼溪驛正是猿啼月落時三十五年如電掣<lb/>
敗牆誰䕶舊題詩<lb/>
　　又<lb/>
亭臯敗葉先秋霣城上驚烏半夜啼自笑逺遊心未已<lb/>
年來頻夢到蒼溪<lb/>
<pb n="KR4d0267_WYG_067-5b"/>
　　自嘲<lb/>
長日淡無事虚堂來逺風愛眠從病蹇厭事嬾治聾猫<lb/>
健翻憐鼠庭荒不責童爾來添目暗又免送歸鴻<lb/>
　　又<lb/>
身臥孤村日年當大耋時貧猶償酒劵嬾悔許僧碑輸<lb/>
税質畊犢飯醫烹伏雌勞生不須歎隨事且支持<lb/>
　　雨霽<lb/>
一雨洗炎蒸危闌偶獨憑涼颸生翠蔡爽氣入鬅鬙庭<lb/>
<pb n="KR4d0267_WYG_067-6a"/>
下宵遊燐盤中晝埽蠅絶勝塵土裏馬上嚼寒氷<lb/>
　　大雨<lb/>
萬壑風聲逺千林雨脚長溝盈懸爨竈屋漏徙衣囊未<lb/>
説豐年喜先便永夜涼清秋病小愈起柂上瀟湘<lb/>
　　社飲<lb/>
世上升沈一轆轤古來成敗幾樗蒱試看大醉稱賢相<lb/>
始信常醒是鄙夫<hi>淵明詩云一士常獨醉一夫終年醒</hi>起舞非無垂白伴<lb/>
暮歸仍有髧髦扶即今不乏丹青手誰畫三山社飲圖<lb/>
<pb n="KR4d0267_WYG_067-6b"/>
　　采藥有感<lb/>
蒹葭記霜露蟋蟀謹歲月古人于物理瑣細不敢忽我<lb/>
少讀蒼雅衰眊今白髪中間嬰疢疾過日常卒卒澗毛<lb/>
春可求山藥秋可掘雖云力探討疑義未免闕屏居朋<lb/>
友散奥妙誰敢發窮理已矣夫置觵當自罰<lb/>
　　觀邸報感懐<lb/>
六聖涵濡壽域民耄年肝膽尚輪囷難求壯士白羽箭<lb/>
且㟁先生烏角巾幽谷主盟猿鶴社扁舟自適水雲身<lb/>
<pb n="KR4d0267_WYG_067-7a"/>
却看長劒空三歎上蔡臨淮奏捷頻<lb/>
　　送子遹至梅市而歸<lb/>
梅市長隄愴别情魯墟歸路當閒行日沈菱浦看魚躍<lb/>
煙合菰叢聞獺鳴蘸水門扉初半掩擁橋炬火已先迎<lb/>
停橈不奈清愁得獨倚闌干待月明<lb/>
　　述閒<lb/>
披衣按摩罷據榻欠伸餘香煗翻心字茶凝出草書客<lb/>
稀門毎閉意悶髪重梳賴有盆山樹幽情得少攄<lb/>
<pb n="KR4d0267_WYG_067-7b"/>
　　幽居<lb/>
謝病言歸一鹿車短籬數掩䕶幽居樹枝南畔有飛鵲<lb/>
蓮葉東邊多戲魚倦枕續成驚斷夢斜風吹落讀殘書<lb/>
興來偶曳枯笻出父老逢迎却未疎<lb/>
　　午暑<lb/>
笛材織簟涼如水霧縠縫㡡薄若空更著高安竹根枕<lb/>
不妨專享北窗風<lb/>
　　舟過道士莊<lb/>
<pb n="KR4d0267_WYG_067-8a"/>
江蘺芳杜滿沙汀道士莊前酒半醒上下風煙還竟日<lb/>
往來魚鳥各忘形歸人薄晚常爭渡病葉先秋亦自零<lb/>
興欲盡時猶小住北村漁火看青熒<lb/>
　　晨興<lb/>
晨興未櫛盥扶杖並檐立斷雲方東行庭草露猶濕朝<lb/>
飢神益爽清虚自來入可憐數雞雛隨母啄遺粒蝶殘<lb/>
蚍蜉喜鼠腐鴟鴉集吾當一洗之漱泉開玊笈<lb/>
　　對酒<lb/>
<pb n="KR4d0267_WYG_067-8b"/>
斷簡殘編不策勛東臯猶得肆微勤榮枯一枕春來夢<lb/>
聚散千山雨後雲煙水幸堪供眼界世緣何得累心君<lb/>
牀頭小瓮今朝熟撥置閒愁且一欣<lb/>
　　泛舟<lb/>
水長芳洲没風生釣艇横偶尋東埭去却作北村行宿<lb/>
鳥昏方定流螢雨更明歸來未覺晚傳漏下重城<lb/>
　　地僻<lb/>
地僻臨湍瀨門幽長綠苔客書疑誤達僧刺媿虚來清<lb/>
<pb n="KR4d0267_WYG_067-9a"/>
露蘋花坼斜陽燕子囘自憐猶有恨佳日對空罍<lb/>
　　東軒<lb/>
終日在東廂開消百刻香一枰分黒白雙硯列朱黄荷<lb/>
氣侵簾馥桐隂覆井涼前知今夕夢孤榜上瀟湘<lb/>
　　季夏雜興<lb/>
蟻鬭知將雨蟲鳴覺近秋衰翁非愛酒無計奈孤愁<lb/>
　　又<lb/>
巉巉瘦驢嶺莽莽老牛陂<hi>嶺在施黔間陂在汝州</hi>四海均羇旅何<lb/>
<pb n="KR4d0267_WYG_067-9b"/>
人感此詩<lb/>
　　又<lb/>
熟睡一炊頃清談數刻間未言能近道要得暫身閒<lb/>
　　又<lb/>
疏泉澆藥壠枕石聽松風此樂慙專享無因與客同<lb/>
　　夏夜暑毒不少解起坐庭中<lb/>
窗間有螢過枕上見星流欲睡不堪熱長歌起飯牛<lb/>
　　又<lb/>
<pb n="KR4d0267_WYG_067-10a"/>
風從高樹下蟲抱短莎鳴小據胡牀坐還扶拄杖行<lb/>
　　素飯<lb/>
放翁年來不肉食盤箸未免猶豪奢松桂輭炊玉粒飯<lb/>
醯醬自調銀色茄時招林下二三子氣壓城中千百家<lb/>
緩步横摩五經笥風爐更試茶山茶<hi>曽樂道近餽茶山茶</hi>
　　老態自遣<lb/>
似見不見目愈衰欲墮不墮齒更危誰令汝年八九十<lb/>
常欲强健寧非癡目昏大字亦可讀齒搖猶能決濡肉<lb/>
<pb n="KR4d0267_WYG_067-10b"/>
若知用短百無憂此理正如䕫一足矇矓臲卼俱有味<lb/>
笑侮莫聽傍人喙但令孫曾能力畊一飽不妨還美睡<lb/>
　　耒陽令曾君寄禾譜農器譜二書求詩<lb/>
歐陽公譜西都花蔡公亦記北苑茶農功最大置不録<lb/>
如棄六經崇百家曽侯奮筆譜多稼儋州讀罷深咨嗟<lb/>
一篇秧馬傳海内農器名數方萌芽令君繼之筆何健<lb/>
古今一一辨等差我今八十歸抱耒兩編入手喜莫涯<lb/>
神農之學未可廢坐使末俗慙浮華<lb/>
<pb n="KR4d0267_WYG_067-11a"/>
　　雨夜<lb/>
羸軀對影愴餘齡追念平時只自驚夏木正濃桐葉墜<lb/>
秋風未起草蟲鳴蠧魚似是三生業汗馬難希百世名<lb/>
<hi>時王師方出塞</hi>小雨迎涼何所作北窗還對短燈檠<lb/>
　　柴門<lb/>
寂寞柴門不徹扄槐花細細糝空庭晚梅摘得鹽供飣<lb/>
濁酒沽來草塞瓶病已廢畊抛襏襫閒猶持釣愛笭箵<lb/>
經旬莫恨無來客交舊疎如欲旦星<lb/>
<pb n="KR4d0267_WYG_067-11b"/>
　　賽神<lb/>
落日林間簫鼓聲村村倒社祝西成扶翁兒大兩髦髧<lb/>
溉水渠成千耦耕家受一廛修本業鄉推三老主齊盟<lb/>
日聞淮潁歸王化要使新民識太平<lb/>
　　菖蒲<lb/>
古磵生菖蒲根瘦節蹙密仙人教我服刀七蠲百疾陽<lb/>
狂華隂市顔朱髪如漆歲久功當成壽與天地畢<lb/>
　　又<lb/>
<pb n="KR4d0267_WYG_067-12a"/>
菖蒲古上藥結根已千年聞之安期生采服可以仙斯<lb/>
人非世人兩耳長垂肩松下語未終竦身上青天<lb/>
　　迂拙<lb/>
迂拙宜歸早乗除得死遲老稀朝市夢窮足道途詩譁<lb/>
世無他技忘懐自一奇故溪幽絶處惟許白鷗知<lb/>
　　夏夜<lb/>
六尺笻枝膝上横中庭岸幘聽鼉更露零金掌漢宫曉<lb/>
月度銀河秦塞明菡萏晚花香未減梧桐病葉墮無聲<lb/>
<pb n="KR4d0267_WYG_067-12b"/>
闗河又見新秋近屈指流年一歎驚<lb/>
　　夏末野興<lb/>
半世天涯倦逺遊還鄉不減旅人愁數聲相應鳩呼雨<lb/>
一片初飛葉報秋山塢風煙僧院路河梁燈火酒家樓<lb/>
絶知雪鬢宜蓑笠分付貂蟬與黒頭<lb/>
　　又<lb/>
漠漠川雲闔復開天公試手挽秋囘參差小市林邊出<lb/>
縹緲疎鐘雨外來土塯飯香供晚餉布帘字大賣新醅<lb/>
<pb n="KR4d0267_WYG_067-13a"/>
歸舟自逐輕鷗去不用城笳抵死催<lb/>
　　示子孫<lb/>
茆屋惟須補漏穿家人衣食亦隨緣豈容一事相闗白<lb/>
已過傳家十二年<lb/>
　　夜雨<lb/>
藩籬處處蔓牽牛薏苡叢深稗穗抽只道物生常茂遂<lb/>
一宵風雨又成秋<lb/>
　　劇暑<lb/>
<pb n="KR4d0267_WYG_067-13b"/>
六月暑方劇喘汗不支持逃之顧無術惟望樹影移或<lb/>
謂當讀書或勸把酒巵或誇作字好蕭然却炎曦或欲<lb/>
溪上鈎或思竹間棊亦有出下策買簟傾家貲赤脚蹋<lb/>
層氷此計又絶癡我獨謂不然願子少置思方今詔書<lb/>
下淮汴方出師黄旗立轅門羽檄晝夜馳大將先擐甲<lb/>
三軍隨指揮行伍未盡食大將不言飢渴不先飲水驟<lb/>
不先告疲吾儕獨安居茂林䕃茅茨脱巾濯寒泉臥起<lb/>
從其私于此尚畏熱鬼神其可欺坐客皆謂然索紙遂<lb/>
<pb n="KR4d0267_WYG_067-14a"/>
成詩便覺窗几間颯颯清風吹<lb/>
　　六月十夜風月佳甚起坐中庭有作<lb/>
曼膚汗雨不勝揮夜景泠然暫解圍漱罷寒泉甘齒頰<lb/>
夢囘斜月入窗扉荷翻小浦孤螢度露濕危巢倦鶴歸<lb/>
我亦馭風思逺適岳陽樓上酹湘妃<lb/>
　　古井<lb/>
道傍有古井久廢無與汲鄰里共浚之寒泉稍來集駕<lb/>
言欲漱濯冀逺塵土襲躊躇復棄去綆短安能及<lb/>
<pb n="KR4d0267_WYG_067-14b"/>
　　菴中紀事用前輩韻<lb/>
埽灑一菴躬瑣細蓬戸朝昏手開閉荒山斸藥須長鑱<lb/>
小竈煎茶便短袂空中咄咄安用書身外悠悠固難計<lb/>
山僧野叟到即留麥飯葵羮貴能繼久貧奴婢多㪚去<lb/>
豈有跣足并椎髻負薪長歌過此生直疑身在鴻荒世<lb/>
　　急雨<lb/>
觸熱支離老病増忽看東北片雲興疾雷載雨輸膏澤<lb/>
茂樹生風洗鬱蒸采藥喜逢<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>下客説詩曽對剡中僧<lb/>
<pb n="KR4d0267_WYG_067-15a"/>
坐令身在羲皇上繞坐何須更設氷<lb/>
　　舍東追涼<lb/>
驕陽収火傘清露貯氷壺海湧四更月風生千頃蒲歌<lb/>
狂忘老境意豁失窮途所恨朋儕盡無人為攬鬚<lb/>
　　酒藥<lb/>
愁憑酒破除病藉藥枝梧焦革死已久宋清今亦無幽<lb/>
情寄魚鳥小艇雜菰蒲海上秋風早懸知肺渴蘇<lb/>
　　六月十七日大暑殆不可過然去伏盡秋初皆不<lb/>
<pb n="KR4d0267_WYG_067-15b"/>
　　　過數日作此自遣<lb/>
赫日炎威豈易摧火雲壓屋正崔嵬嗜眠但喜蘄州簟<lb/>
畏酒不禁河朔盃人望息肩亭午過天方悔禍素秋來<lb/>
細思殘暑能多少夜夜常占斗柄囘<lb/>
　　急雨遽涼<lb/>
急雨消殘暑曠然天地秋露螢矜熠熠風葉送颼颼涼<lb/>
簟惟添睡明河不洗愁流年又如此隨處怯登樓<lb/>
　　縱遊深山隨所遇記之<lb/>
<pb n="KR4d0267_WYG_067-16a"/>
行穿犖确度谽谺路跨清溪一木斜歴盡艱危到平地<lb/>
壊垣欹屋兩三家<lb/>
　　又<lb/>
山徑欹危細棧通孤村小店夕陽紅竹郎有廟臨江際<lb/>
木客無家住箐中<lb/>
　　又<lb/>
道逢山客束荆薪口眼睢盱略似人試問村名瞠不語<lb/>
剨然長嘯上嶙峋<lb/>
<pb n="KR4d0267_WYG_067-16b"/>
　　又<lb/>
古寺蕭蕭不見僧飛鼪滿屋老梟鳴空房終夜無燈火<lb/>
斷木支門睡到明<lb/>
　　感中原舊事戲作<lb/>
蜂兒園裏香塵細燕子樓中寳瑟斜惟有天知太平事<lb/>
乞傾東海洗塵沙<lb/>
　　小涼<lb/>
羸軀消夏困沈緜不在林間即水邊高臥已忘浮世事<lb/>
<pb n="KR4d0267_WYG_067-17a"/>
小涼漸近早秋天桔橰軋軋鳴幽圃舴艋遙遙入暮煙<lb/>
餘日無多那諱得逢人自笑説明年<lb/>
　　村居<lb/>
人笑無才自笑狂槿籬竹塢得深藏自從病後辜風月<lb/>
未免愁中讀老莊行圃數畦秋菜長泛溪十里晚荷香<lb/>
叢書坐嬾無由續且補忠州手錄方<lb/>
　　城東<lb/>
出郭溶溶細縠波平生此地幾經過祭餘野廟啼烏樂<lb/>
<pb n="KR4d0267_WYG_067-17b"/>
酒賤村墟醉叟多亭午疎鐘離石佛歛昏微雨泊曹娥<lb/>
采蓮<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子愁衣濕不為人家惜綠荷<lb/>
　　初秋露坐作短歌<lb/>
房星縱心星横斗牛闌干河漢明青天露坐性所樂不<lb/>
覺庭樹秋風生秋風搖落君勿悲明年花開還滿枝人<lb/>
生衰謝則已矣寧復鬒髪童顔時<lb/>
　　池上<lb/>
旋移吟榻並池横欲出柴門復嬾行樹罅忽明知月上<lb/>
<pb n="KR4d0267_WYG_067-18a"/>
竹梢微動覺風生貧無醉日惟堅忍疾遇涼秋亦漸平<lb/>
二尺燈檠元好在便思相伴聽蛩聲<lb/>
　　秋稼漸登識喜<lb/>
門外新場滑似油早禾已慶十分収虹霓不隔郊原雨<lb/>
蜩蚻爭催巷陌秋人樂風傳迎社鼔路長水濺采蓮舟<lb/>
老翁自笑無他事欲隱牆東學儈牛<lb/>
　　野渡用前韻<lb/>
十里平沙到渡頭溪山合向畫圖収老僧赴供袈黎古<lb/>
<pb n="KR4d0267_WYG_067-18b"/>
醉叟行歌䆉稏秋斷岸煙迷耕處草孤村雨送釣時舟<lb/>
龍泉不斸元無恨莫放神光上斗牛<lb/>
　　秋後一日風雨<lb/>
炎歊數日劇蕩滌及秋初病葉風吹盡鳴蟬雨打疎趂<lb/>
涼謀社酒乘潤理園蔬分喜寧無處蒲中鱍鱍魚<lb/>
　　感事<lb/>
曽事高皇接雋遊君恩天地若為酬濟時已負終身媿<lb/>
謀已常從一笑休在昔風塵馳廐置即今煙雨暗畊疇<lb/>
<pb n="KR4d0267_WYG_067-19a"/>
孤愁欲豁寧無地野殿逢僧每小留<lb/>
　　久無客至戲作<lb/>
瘦影支離雪鬢繁頻年老病臥孤村雍容那有客聨騎<lb/>
剝啄尚無僧叩門濁酒香浮新社瓮晚𤓰味敵故侯園<lb/>
茅檐蓬戸風煙晚小酌欣然對子孫<lb/>
　　乍涼<lb/>
涼風蘇病骨搖落起詩情一病輙數日幾詩終此生招<lb/>
呼丹竈客結束玉霄行預想溪橋路三更待月明<lb/>
<pb n="KR4d0267_WYG_067-19b"/>
　　閒趣<lb/>
絶迹市朝外結廬雲水間心平詩淡泊身退夢安閒有<lb/>
酒旋尋伴無門那説闗桐江故不逺日暮趂潮還<lb/>
　　溪上<lb/>
溪上秋來風露清蕭然浴罷葛衣輕看雲舒巻了窮達<lb/>
見月虧盈知死生老去闗心惟藥裹閒中消日付棊枰<lb/>
故人書札頻相問何日芒鞵上赤城<lb/>
　　秋詞<lb/>
<pb n="KR4d0267_WYG_067-20a"/>
東吳七月暑未艾川雲忽興天晝晦蔽空雨㸃弩發機<lb/>
平地成渠屋穿背早禾玊粒自天瀉村北村南喧地碓<lb/>
大牲如阜酒如江相喚龍祠作秋賽<lb/>
　　又<lb/>
八月暑退涼風生家家場中打稻聲穗多粒飽三倍熟<lb/>
車軸壓折人肩頳常年縣符閙如雨道上即今無吏行<lb/>
鄉閭老稚迭歌舞竈釡日饜豬羊烹<lb/>
　　又<lb/>
<pb n="KR4d0267_WYG_067-20b"/>
蓐収功成將整駕萬頃黄雲収晚稼公私逋負一洗空<lb/>
懐抱喜看兒婭姹從來婚聘不出鄉長自東家適西舍<lb/>
年豐人樂我作詩朝畊夜織誰能畫<lb/>
　　秋思<lb/>
詩人本自易悲傷何況身更憂患場烏鵲成橋秋又到<lb/>
梧桐滴雨夜初涼江南江北堠雙隻燈暗燈明更短長<lb/>
安得平生㑹心侣一尊相屬送年光<lb/>
　　老學菴北窗雜書<lb/>
<pb n="KR4d0267_WYG_067-21a"/>
本慕修真謝俗塵中年蹭蹬作詩人即今恨養金丹晚<lb/>
且向江湖把釣緡<lb/>
　　又<lb/>
偶住人間遂許時殘骸自笑尚支持直須消破黄虀盡<lb/>
始是浮生結局時<lb/>
　　又<lb/>
茅齋遙夜養心君靜處工夫自策勛正喜殘香伴幽獨<lb/>
鴉鳴窗白又紛紛<lb/>
<pb n="KR4d0267_WYG_067-21b"/>
　　又<lb/>
小龍團與長鷹爪桑苧玉川俱未知自置風爐北窗下<lb/>
勒囘睡思賦新詩<lb/>
　　又<lb/>
定交魚鳥欲忘形獨岸綸巾坐草亭不恨囊中無赤仄<lb/>
且欣案上有黄庭<lb/>
　　又<lb/>
松棚接屋得隂多石徑生苔奈滑何盡道疎籬宜細雨<lb/>
<pb n="KR4d0267_WYG_067-22a"/>
晴時最好晒漁蓑<lb/>
　　又<lb/>
龜常曳尾豈非樂鶴已鎩翎徒自傷造物今知不負汝<lb/>
北牕夜雨黙焚香<lb/>
　　親舊見過多見賀强健戲作此篇<lb/>
偶向人間脱駭機玉池中夜自生肥據鞍馬援雖堪笑<lb/>
强飯亷頗亦未非道貌安能希睟盎世緣但可付猗違<lb/>
他年不死君須記㑹在天津看落暉<hi>元微之贈老人詩云天津橋上無人</hi>
<pb n="KR4d0267_WYG_067-22b"/>
<hi>識獨倚闌干看落暉</hi>
　　小病兩日而愈<lb/>
病骨羸然山澤臞故應行路笑形模記書身大似椰子<lb/>
忍事癭生如瓠壺美酒得錢猶可致高人折簡孰能呼<lb/>
不如淨埽茅齋地臥看微香起瓦罏<lb/>
　　秋興<lb/>
脩蔓叢篁步步迷山村東下近魚陂釣歸恰值秋風起<lb/>
棊罷常驚日景移病葉辭枝應有恨候蟲吟壁故知時<lb/>
<pb n="KR4d0267_WYG_067-23a"/>
殘年我亦悲搖落薄暮空囊又有詩<lb/>
　　又<lb/>
八十仍當過二時加餐安寢豈前知晨梳脱髪雖無數<lb/>
社瓮新醅已有期偶為買花經廢圃時因蹋藕下清池<lb/>
尚餘一事終闗念安得兒孫少别離<lb/>
　　日用<lb/>
舊好疎毛頴新知得麴生幽居無一事枕臂聽松聲<lb/>
　　又<lb/>
<pb n="KR4d0267_WYG_067-23b"/>
舂榖灌園蔬日長閒有餘何妨忍揮汗合藥施鄉閭<lb/>
　　又<lb/>
貧知藜糝美渴愛粟漿酸食少從奴去人稀苦屋寛<lb/>
　　又<lb/>
空舍封書篋多年飽蠧魚還家貧不死讀盡舊藏書<lb/>
　<lb/>
　<lb/>
　劒南詩槀巻六十七<lb/>
</p>
<p>
</p>
  </div>
</body>
</text>
</TEI>
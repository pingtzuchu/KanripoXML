<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十一</head> <lb/>
    <p>
<pb n="KR4d0267_WYG_011-1a"/>
欽定四庫全書<lb/>
　劎南詩稾巻十一<lb/>
　　　　　　　　　　　　　宋　陸㳺　撰<lb/>
　　對酒<lb/>
識字記姓名擊劎一人敵孫吳相斫書了解亦何益不<lb/>
如黃金罍㶑㶑春波碧欣然對之笑未飲愁已釋白頭<lb/>
生黑絲蒼顏桃李色金丹空九轉正恐無此力朝飲績<lb/>
五斗莫飲髠一石寄謝采芝翁無為老青壁<lb/>
<pb n="KR4d0267_WYG_011-1b"/>
　　遣興<lb/>
西州落魄九年餘濯錦江頭已結廬誰遣徑歸朝鳳闕<lb/>
不令小住奉魚書<hi>余將赴僰道被命東歸</hi>塵埃眯目詩情盡疾病<lb/>
侵人酒興疎寄語鸎花休入夢世間萬事有椉除<lb/>
　　建安雪<lb/>
建谿官茶天下絶香味欲全須小雪雪飛一片茶不憂<lb/>
何況蔽空如舞鷗銀瓶銅碾春風裏不枉年来行萬里<lb/>
從渠荔子腴玉膚自古難兼熊掌魚<lb/>
<pb n="KR4d0267_WYG_011-2a"/>
　　雪晴至後園<lb/>
病扶藤杖覓殘梅牢落情懷怕酒盃約束園丁勤灑掃<lb/>
新年作意待春来<lb/>
　　又<lb/>
寶馬東風擁犢車碧雞坊裏擅豪華南来強作尋春夢<lb/>
何處如今更有花<lb/>
　　開元莫歸<lb/>
白髪書生不自珍天涯又作宦遊身谿橋煙淡偏宜晩<lb/>
<pb n="KR4d0267_WYG_011-2b"/>
埜寺花遲未覺春日㬉登山思謝屐病餘漉酒負陶巾<lb/>
茹芝却粒平生事囘首巖扉一愴神<hi>寺在紫芝山下</hi>
　　書懷<lb/>
濯錦江頭成昨夢紫芝山下又新年久因多病疎雲液<lb/>
近為長齋進玉延啼鳥傍簷春寂寂飛花掠水晩翩翩<lb/>
支離自笑生涯别一炷爐香繡佛前<lb/>
　　遊鳳皇山<lb/>
窮日文書有底忙幅巾蕭散集山堂一樽病起初浮白<lb/>
<pb n="KR4d0267_WYG_011-3a"/>
連焙春遲未過黃坐上清風隨麈柄歸途微雨發松香<lb/>
臨溪更覓投竿地我欲時来小作狂<lb/>
　　園中雜書<lb/>
蕭蕭慈竹鳥呼風宛似山光小閣東<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲杖藜尋昨夢<lb/>
更添紅綻緑隂中<hi>山光閣在潭毒闗下</hi>
　　又<lb/>
北窗看鏡意凄然夢斷梁州已七年獵獵綵旗春日晩<lb/>
不堪花外見鞦韆<hi>山南鞦韆最盛巷陌處處有之</hi>
<pb n="KR4d0267_WYG_011-3b"/>
　　又<lb/>
筍生密密復疎疎来看偏宜曉雨餘乞與人間作圖畫<lb/>
幅巾短褐小籃輿<lb/>
　　又<lb/>
殘花委地筍掀泥香椀詩囊到處攜幽夢欲成誰喚覺<lb/>
半窗斜日鷓鴣啼<lb/>
　　烹茶<lb/>
麴生可論交正自畏中聖年来衰可笑茶亦能作病噎<lb/>
<pb n="KR4d0267_WYG_011-4a"/>
嘔廢晨飱支離失宵暝是身如芭蕉寧可與物競兔甌<lb/>
試玉塵香色兩超勝把玩一欣然為汝烹茶竟<lb/>
　　病中久止酒有懷成都海棠之盛<lb/>
碧雞坊裏海棠時彌月兼旬醉不知馬上難尋前夢境<lb/>
樽前誰記舊歌辭目窮落日橫千嶂腸斷春風把一枝<lb/>
說與故人應不信茶煙禪榻鬢成絲<lb/>
　　北齋<lb/>
新竹侵幽幔疎蓮散遠汀研朱朝㸃易搗蘖夜潢<hi>一作橫</hi>
<pb n="KR4d0267_WYG_011-4b"/>
經巖壑知心賞琴樽樂性靈㑹當煩太史一奏少微星<lb/>
　　出塞曲<lb/>
千騎為一隊萬騎為一軍朝踐狼山雪莫㝛榆闗雲將<lb/>
軍羽箭不虗發直到祈連無雁羣<graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>
                    <graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>春雷収陣鼔蜿<lb/>
蜿驚蛇射生弩落蕃遺民立道邊白髪如霜淚如雨褫<lb/>
魄敵人作窮鼠競裹頭顱不敢語陣前乞降馬前舞檄<lb/>
書夜入黃龍府<lb/>
　　思故山<lb/>
<pb n="KR4d0267_WYG_011-5a"/>
千金不須買畫圖聽我長歌歌鏡湖湖山竒麗說不盡<lb/>
且復為子陳吾廬栁姑廟前魚作市道士莊畔菱為租<lb/>
一彎畫橋出林薄兩岸紅蓼連菰蒲陂南陂北鴉陣黑<lb/>
舍西舍東楓葉赤正當九月十月時放翁艇子無時出<lb/>
舩頭一束書舩後一壺酒新釣紫鱖魚旋洗白蓮藕從<lb/>
渠貴人食萬錢放翁癡腹常便便莫歸稚子迎我笑遥<lb/>
指一抹西村煙<lb/>
　　送錢仲耕修撰<lb/>
<pb n="KR4d0267_WYG_011-5b"/>
姑孰溪邊識勝流十年重見豈人謀自應客路難為别<lb/>
不是陽闗作許愁儤直公看鼇禁月倦遊我夢鏡湖秋<lb/>
殷勤為報中朝舊睡足平生是建州<lb/>
　　建寧重五<lb/>
霏微入戸黃梅雨磊落堆盤碧筒黍病来一滴不飲酒<lb/>
但嗅菖蒲作端午人生忽忽東逝波白頭奈此節物何<lb/>
去年已作歸州客今年建州更愁絶歸州猿吟鳥啼裏<lb/>
屈沱醉歸詩滿紙<hi>屈沱盖屈原故居楚人謂江之别流為沱</hi>即今憶此那可<lb/>
<pb n="KR4d0267_WYG_011-6a"/>
得西望歸州三嘆息<lb/>
　　雨晴至園中<lb/>
入夏經月雨園路久已荒今朝偶一到蒿艾如人長豈<lb/>
惟鼃黽豪頗覺蜂蝶狂悵然懷故山舍東百本桑迨此<lb/>
積雨餘枝葉沃以光父老適相遇藉草揮一觴一觴頽<lb/>
然醉笑語相扶將賦詩示兒子此樂未易忘<lb/>
　　夏日<lb/>
微風過中庭庭樹颯有聲穿簾徐入座巾屨有餘清<lb/>
<pb n="KR4d0267_WYG_011-6b"/>
　　又<lb/>
展畫發古香㺯筆娛晝寂是中亦何好使我喜忘食<lb/>
　　又<lb/>
呼兒整吾駕駕言返林廬可使臨老眼常親吏文書<lb/>
　　發書畫還故山戲書<lb/>
昨日遣畫笥今日發書簏空齋惟一牀窗影亂風竹平<lb/>
生鑽故紙夙好老尤篤竒哉掃除盡蟬蛻三萬軸豈惟<lb/>
息煩心亦足養病目從渠褦襶生自獻公車牘<lb/>
<pb n="KR4d0267_WYG_011-7a"/>
　　白髪<lb/>
白髪千莖緑鬢稀臥看鵷鷺刺天飛平生竊鄙貢公喜<lb/>
故里但思陶令歸清坐了無書可讀<hi>近盡遣書笥歸</hi>殘年賴有<lb/>
佛堪依君看世事皆虚幻屏酒長齋豈必非<lb/>
　　懷譚德稱<lb/>
譚子文章舊有聲幾年同客錦官城江樓列炬千鍾飲<lb/>
花市聮鞍一字行人世絕知非昨夢天眞堪笑博浮名<lb/>
空齋獨夜蕭蕭雨枕上詩成夢不成<lb/>
<pb n="KR4d0267_WYG_011-7b"/>
　　客思<lb/>
千里闗山道路賒可憐客子費年華杯觴灧灧紅燒酒<lb/>
風露盈盈紫笑花孤月有情来海嶠雙魚無信到天涯<lb/>
此生那得常飄泊歸臥東溪弄釣車<lb/>
　　又<lb/>
兩鬢星星久倦遊凄涼況復寓南州未甘蟋蟀專清夜<lb/>
已嘆梧桐報素秋綺語安能敵生死熱官正欲快恩讐<lb/>
空堂飽作東歸夢夢泊嚴灘月滿舟<hi>舟行還山隂道出七里灘</hi>
<pb n="KR4d0267_WYG_011-8a"/>
　　建安遣興<lb/>
建安酒薄客愁濃除却哦詩事事慵不許今年頭不白<lb/>
城樓殘角寺樓鐘<lb/>
　　又<lb/>
錦城重到嘆無期忽憶書臺步月時白浪黏天鮫鰐橫<lb/>
夢中識路亦何為<lb/>
　　又<lb/>
今歲清詩欠百篇強尋筆硯意茫然秋風有句君知否<lb/>
<pb n="KR4d0267_WYG_011-8b"/>
合在嚴光釣瀨邊<lb/>
　　又<lb/>
古今清絕沅湘路臥想蒲帆十幅開不是避人思遠適<lb/>
肺肝塵土要詩才<lb/>
　　又<lb/>
緑沈金鎖少時狂幾過秋風古戰場夢裏都忘閩嶠遠<lb/>
萬人鼓吹入平涼<lb/>
　　又<lb/>
<pb n="KR4d0267_WYG_011-9a"/>
刺虎騰身萬目前白袍濺血尚依然聖時未用驍騰將<lb/>
虚老龍門一少年<lb/>
　　病起偶到復菴<lb/>
經旬羸臥怯登臨偶憶東菴試一尋新竹初成迷棧路<lb/>
<hi>菴後依古城有小棧百步</hi>斷雲不散抱城隂陂池緑靜龜魚樂亭館<lb/>
蒼涼草樹深欲把一盃無奈嬾病来觸目動歸心<lb/>
　　前有樽酒行<lb/>
虗堂雨過生涼颸勸君一醉君勿辭去年不知今歲事<lb/>
<pb n="KR4d0267_WYG_011-9b"/>
明年萬事今得知舊時扶床同戲兒還鄉問訊令人悲<lb/>
冢丘累累在者誰紙錢雨濕抱樹枝君去六十有幾時<lb/>
更望七十何其癡求師學道亦已遲謝客努力從鴟夷<lb/>
　　又<lb/>
緑酒盎盎盈芳樽清歌嫋嫋留行雲美人千金織寶帬<lb/>
水沈龍腦作燎焚問君胡為慘不樂四紀𤇺烟暗幽朔<lb/>
諸人但欲口計功茫茫九原誰可作丈夫可為酒色死<lb/>
戰場橫屍勝牀第華堂樂飲自有時少待尅敵獻天子<lb/>
<pb n="KR4d0267_WYG_011-10a"/>
　　遊南墖院<lb/>
小破文書夢閑成杖履遊澗幽泉激激院靜竹修修病<lb/>
骨涼如洗歸心浩莫収舩輕不載石一葉亂沙鷗<lb/>
　　感懷<lb/>
半年建安城士友闕還往出門每太息還舍猶惝怳有<lb/>
酒誰與傾得句空自賞疎直觸人情低回泚吾顙豈無<lb/>
佳山水正爾寄夢想何當載親朋煙浦揺兩槳<lb/>
　　雨夜<lb/>
<pb n="KR4d0267_WYG_011-10b"/>
一雨遂通夕安眠失百憂窗扉淡欲曉枕簟凜生秋畫<lb/>
燭爭碁道金尊數酒籌依然錦城夢忘却在南州<lb/>
　　夜坐偶書<lb/>
衰髪蕭疎雪滿簪莫年光景易駸駸已甘身作溝中斷<lb/>
不願人知㸑下音病鶴摧頽分薄俸悲蛩斷續和微吟<lb/>
向来誤有功名念欲挽天河洗此心<lb/>
　　長歌行<lb/>
人生宦遊亦不惡無奈從来宦情薄既不能短衣射虎<lb/>
<pb n="KR4d0267_WYG_011-11a"/>
在南山又不能鬬雞走馬宴平樂惟有釣舩差易具問<lb/>
君胡為不歸去片雲雨暗玉笥峰斜日人爭石旗渡渡<lb/>
頭酒壚堪醉眠白酒醇釅鱸魚鮮菰米如珠炊正熟蓴<lb/>
羮似酪不論錢翁唱菱歌兒舞櫂醉耳那知朝市閙城<lb/>
門幾度送迎官睡擁亂蓑呼未覺<lb/>
　　雨夜不寐觀壁間所張魏鄭公砥柱銘<lb/>
疾風三日橫吹雨竹倒荷傾可憐汝空堂無人夜向中<lb/>
臥看牀前燭花吐壯懷耿耿誰與論榰牀老龜不能語<lb/>
<pb n="KR4d0267_WYG_011-11b"/>
世間豈無一好漢叱咤喑嗚力如虎壁間三丈砥柱銘<lb/>
貞觀太平如更覩何當鼓吹渡河津下馬觀碑馳馬去<lb/>
　　客談荆渚武昌慨然有作<lb/>
去歲出蜀初東遊峩舸大艑下荆州便風轉頭五百里<lb/>
吟嘯已在黃鶴樓戲拈鐵笛吹出塞水涌月落魚龍愁<lb/>
明朝喧傳古仙過碧玉帶束黃絁裘豈知一官自桎梏<lb/>
簿書期㑹無時休豐城寶劎已化久我自吐氣冲斗牛<lb/>
洞庭四萬八千頃蟹舍正對蘆花洲速脫衣冠挂神武<lb/>
<pb n="KR4d0267_WYG_011-12a"/>
散髪爛醉垂虹秋<lb/>
　　書懷<lb/>
青城結雲巢擬住三千年御風偶南遊萬里棲紫煙翠<lb/>
裘緑玉杖白日凌青天招呼方瞳翁邂逅鳥爪仙朝咏<lb/>
隂陽歌暮誦道德篇玉童持碧簡笙鶴来翩翩海邊武<lb/>
夷山小留賞㝛縁火食非所樂巾褐常翛然清時未免<lb/>
出頗息世俗傳行矣秋風髙去采玉井蓮<lb/>
　　平生<lb/>
<pb n="KR4d0267_WYG_011-12b"/>
平生渉世似虚舟不著胸中一㸃愁已用浮雲看富貴<lb/>
肯縁華屋嘆山丘戴溪寒釀千峯雪嚴瀨聲酣七里秋<lb/>
好景人間隨處有未埋白骨且閒遊<lb/>
　　自詠<lb/>
遊戲人間歲月多癡頑將奈此翁何放開繩箠牛初熟<lb/>
照破乾坤鏡未磨日落苔磯閒把釣雨餘篷舵亂堆蓑<lb/>
明朝不見知何處又向江湖醉踏歌<lb/>
　　池亭夜賦<lb/>
<pb n="KR4d0267_WYG_011-13a"/>
池上小亭幽清宵秉燭遊荷盤時瀉露螢火早知秋有<lb/>
感歲時速無聲河漢流殊方不堪住歸夢繞滄洲<lb/>
　　雨夜偶書<lb/>
高臥空堂風雨来更闌頻看燭花摧新涼蕭爽秋期近<lb/>
多病侵尋老境催萬事極知終變滅一官那得久低回<lb/>
牀頭幸有楞伽在更炷爐香手自開<lb/>
　　思歸<lb/>
平生無宦情方外久浪迹往来梁益間一笑頗自得花<lb/>
<pb n="KR4d0267_WYG_011-13b"/>
穠錦城酒月白瞿塘笛咿啞下江艣跌宕登山屐巴東<lb/>
煙雨秋渭上風雪夕至今客枕夢萬里不能尺誰知建<lb/>
安城觸目非夙昔冥冥瘴霧細㶑㶑蠻江碧出門無交<lb/>
朋嗚呼吾何適歸哉故山路詎必須暖席<lb/>
　　客懷<lb/>
客懷耿耿向誰語世事茫茫空自知堅坐嬾窮牛渚怪<lb/>
倦遊何恨雁門踦眼前客共一盃酒身後人傳千首詩<lb/>
報與故交當賀我計歸猶及菊花時<lb/>
<pb n="KR4d0267_WYG_011-14a"/>
　　伏中官舍極涼戲作<lb/>
盡障東西日洞開南北堂漏從閒處永風自遠来涼客<lb/>
愛炊菰美僧誇㵸茗香曉来秋色起肅肅滿筠牀<lb/>
　　夢與劉韶美夜飲樂甚<lb/>
死生契濶十年餘欲話交情涕已濡夢裏偶同清夜宴<lb/>
醉中猶攬故人鬚岸巾談笑今誰記滿腹詩書只自愚<lb/>
我亦與公同此病早収身世老江湖<lb/>
　　暑夜<lb/>
<pb n="KR4d0267_WYG_011-14b"/>
毒暑彌三伏微涼起二更月窗風竹亂煙渚露荷傾寂<lb/>
寞借書讀清羸扶杖行無功耗官廩太息負平生<lb/>
　　客意<lb/>
山行曳杖水拏舟走遍茫茫禹畫州蝴蝶夢魂常是客<lb/>
芭蕉身世不禁秋早因食少妨髙臥晩憶茶甘作遠遊<lb/>
龍焙一嘗端可去無心更為荔枝留<lb/>
　　夜香<lb/>
投老誤椉傳竊食慙無功清夜一炷香實與天心通忤<lb/>
<pb n="KR4d0267_WYG_011-15a"/>
物雖至愚許國猶孤忠一念倘自欺百年寧有終上帝<lb/>
職造化生殺操至公稽首矢此心其敢累兒童<lb/>
　　柴懷叔殿院世綵堂<lb/>
巻服貂冠世間有榮悴紛紛翻覆手不如御史老莱衣<lb/>
世綵堂中奉春酒北斗為觴山作豆鳳竹鸞絲太中壽<lb/>
今年宗祀降恩綸太中拜前公拜後嗚呼人誰無父母<lb/>
盛事有及公家否萬鍾苦晩三釜薄人生此恨十八九<lb/>
我欲殺青書孝友愧非太史馬牛走聖朝若遣采詩官<lb/>
<pb n="KR4d0267_WYG_011-15b"/>
尚可為公圖不朽<lb/>
　　月夜<lb/>
小醉初醒月滿床玉壺銀闕不勝涼天風忽送荷香過<lb/>
一葉飄然憶故郷<lb/>
　　雙清堂夜賦<lb/>
陸子病少間獨臥谿上堂人靜魚自躍風定荷更香素<lb/>
月行中天流螢失孤光歸鳥飛有聲度此十里塘嗟我<lb/>
獨何事遲莫客異郷太息搔短髪起視夜未央<lb/>
<pb n="KR4d0267_WYG_011-16a"/>
　　采蓮<lb/>
蘸水朱扉不上闗采蓮小舫夜深還一樽何處無風月<lb/>
自是人生苦欠閒<lb/>
　　又<lb/>
雲散青天挂玉鈎石城艇子近新秋風鬟霧鬢歸来晩<lb/>
忘却荷花記得愁<lb/>
　　又<lb/>
帝青天映麴塵波時有遊魚動緑荷回首家山又千里<lb/>
<pb n="KR4d0267_WYG_011-16b"/>
不堪醉裏聽吴歌<lb/>
　　橋南納涼<lb/>
曵杖来追栁外涼畫橋南畔倚胡牀月明舩笛參差起<lb/>
風定池蓮自在香半落星河知夜久無窮草樹覺城荒<lb/>
碧筒莫惜頽然醉人事還隨日出忙<lb/>
　　芒屨<lb/>
芒屨一雙青笻枝九節輕登山猶健在投檄太遲生滿<lb/>
意竹風冷入懷溪月明清秋故不遠回首憶蓴羮<lb/>
<pb n="KR4d0267_WYG_011-17a"/>
　　荔子絶句<lb/>
驛騎星馳亦快哉筠籠露濕手親開不應相與無平素<lb/>
曾忝戎州刺史来<lb/>
　　又<lb/>
放翁遊蜀十年回病眼茫茫每嬾開怪底酒邊光景别<lb/>
方紅江緑一時来<lb/>
　　官舍夙興<lb/>
朝陽淡淡挂窗櫺桐葉無風忽自零不復扶頭傾白墮<lb/>
<pb n="KR4d0267_WYG_011-17b"/>
但知臨目養黃寧新蔬帶露来幽圃脩綆飛泉灑廣庭<lb/>
一出文書又圍繞正應髙臥盡頽齡<lb/>
　　書懷<lb/>
功名富貴兩茫茫惟有躬耕策最長吏牘沈迷妨養疾<lb/>
囊衣結束待還鄉洲中未種千頭橘宅畔先栽百本桑<lb/>
書寄子公吾自嬾故人不是總相忘<lb/>
　　風月<lb/>
老来苦無伴風月獨見知未嘗費招呼到處相娛嬉披<lb/>
<pb n="KR4d0267_WYG_011-18a"/>
襟萬里快弄影三更竒淋漓蜀苑酒散落江樓詩狂歌<lb/>
撼山川醉墨飛蛟螭聊將調俗子更遣半生疑<lb/>
　　大將出師歌<lb/>
將軍北伐辭前殿恩詔催排苑中宴紫陌驚塵中使来<lb/>
青門立馬羣公餞繡旗雜沓三十里畫鼓敲鏗五千面<lb/>
行營暮㝛咸陽原滿朝太息傾都羨天聲一震敵已亡<lb/>
㨗書奕奕如飛電髙秋不閉玉闗城中夜罷傳青海箭<lb/>
山川圖籍上有司張掖酒泉開郡縣還朝策勛兼將相<lb/>
<pb n="KR4d0267_WYG_011-18b"/>
詔假黃鉞調金鉉丈夫未遇誰得知昔日新豐笑貧<lb/>
賤<lb/>
　　媫妤怨<lb/>
妾昔初去家鄰里持車箱共祝善事主門戸望寵光一<lb/>
入未央宫顧盼偶非常穉齒不慮患傾身保專房燕婉<lb/>
承恩澤但言日月長豈知辭玉陛翩若葉隕霜永巷雖<lb/>
放棄猶慮重謗傷悔不侍宴時一夕稱千觴妾心剖如<lb/>
丹妾骨朽亦香後身作羽林為國死封疆<lb/>
<pb n="KR4d0267_WYG_011-19a"/>
　　移疾<lb/>
朝来移疾臥虚堂暫屏文書日更長鷗鷺近人情漸熟<lb/>
簾櫳欲雨意先涼紗巾自照清池影蕋笈閒銷古篆香<lb/>
莫恨微霜侵緑鬢為渠歇盡少年狂<lb/>
　　病中懷故廬<lb/>
我家山隂道湖山淡空濛小屋如舴艋出沒煙波中天<lb/>
寒橘柚黃霜落䆉稏紅祈蠶簫鼔閙賽雨雞豚空义魚<lb/>
有竭作刈麥無遺功去年一月留行役嗟匆匆今年歸<lb/>
<pb n="KR4d0267_WYG_011-19b"/>
興動艤舟待秋風社飲可欠我寄書約隣翁<lb/>
　　夏夜不寐有賦<lb/>
急雨初過天宇濕大星磊落纔數十飢鶻掠簷飛磔磔<lb/>
冷螢墮水光熠熠丈夫無成忽老大箭羽凋零劎鋒澀<lb/>
徘徊欲睡復起行三更猶凭闌干立<lb/>
　　緑淨亭晩興<lb/>
緑淨亭邊物色竒放翁睡起曵笻枝新涼已似雁来後<lb/>
微雨却如梅熟時緑竹成隂藏細棧朱䦨倒影入清池<lb/>
<pb n="KR4d0267_WYG_011-20a"/>
登臨獨恨非吾土不為城頭畫角悲<lb/>
　　憶山南<lb/>
貂裘寶馬梁州日盤槊橫戈一世雄怒虎吼山爭雪刅<lb/>
驚鴻出塞避雕弓朝陪策畫清油裏莫醉笙歌錦幄中<lb/>
老去據鞍猶矍鑠君王何日奏膚功<lb/>
　　又<lb/>
醉墨淋漓酒百盃轅門山色碧崔嵬打毬駿馬千金買<lb/>
切玉名刀萬里来結客漁陽時遣簡踏營渭北夜衘枚<lb/>
<pb n="KR4d0267_WYG_011-20b"/>
十年一夢今誰記閉置車中只自哀<lb/>
　　夕雨<lb/>
屣履行莎徑移牀臥草亭風聲雜溪瀨雨氣挾龍腥奕<lb/>
奕空中電昏昏雲罅星徂年又如許吾鬢得長青<lb/>
　　又<lb/>
獨夜初傳漏空亝半掩扉候蟲燈下語水鳥雨中歸客<lb/>
舍愁彈劎京塵怯化衣故人招隱意字字莫相違<lb/>
　　試茶<lb/>
<pb n="KR4d0267_WYG_011-21a"/>
北窗髙臥鼾如雷誰遣香茶挽夢回緑地毫甌雪花乳<lb/>
不妨也道入閩来<lb/>
　　莆陽餉荔子<lb/>
江驛山程日夜馳筠籠初折露猶滋星毬皺玉雖竒品<lb/>
終憶戎州緑荔枝<lb/>
　　初秋書懷<lb/>
二十年前已二毛即今何恨鬢蕭騷孤燈自伴詩情苦<lb/>
俗子從嫌醉眼髙煙外莫鐘来遠寺雨餘秋漲集空壕<lb/>
<pb n="KR4d0267_WYG_011-21b"/>
思歸更向文書嬾此手惟堪把蟹螯<lb/>
　　建州絶無芡意頗思之戲作<lb/>
郷國雞頭賣早秋緑荷紅縷最風流建安城裏西風冷<lb/>
白棗堆盤看却愁<lb/>
　　憶昔<lb/>
憶昔西遊變姓名獵圍屠肆押豪英淋漓縱酒滄溟窄<lb/>
慷慨狂歌華岳傾壯士有心悲老大窮人無路共功名<lb/>
生涯自笑惟詩在旋種芭蕉聽雨聲<lb/>
<pb n="KR4d0267_WYG_011-22a"/>
　　客思<lb/>
裘馬平生喜遠遊莫年顦顇向南州文書與睡中分日<lb/>
衰病和愁總怕秋無復雪郊看射虎但思煙浦聽呼牛<lb/>
還家誰道無餘俸倒槖猶堪買釣舟<lb/>
　　初秋夢故山覺而有作<lb/>
陂水白茫茫草煙濕霏霏牧童一聲笛落日無餘暉遥<lb/>
山已漸隱村巷亞竹扉老翁延我入苦謝柿栗微幸逢<lb/>
歲有秋一醉君勿違念此動中懷命駕吾將歸<lb/>
<pb n="KR4d0267_WYG_011-22b"/>
　　又<lb/>
犬吠舍前後月明村東西岸草蛩亂號庭樹鳥已栖我<lb/>
僕城中還擔頭有懸雞小兒勸我飲村酒拆赤泥我醉<lb/>
不自覺頹然葛巾低著書笑蒙莊茗艼物自齊<lb/>
　　又<lb/>
昔我東歸時父老迎舩頭開篷相勞苦怪我領雪稠故<lb/>
山何負君且作數月留豈知席未煖疋馬来南州蠻花<lb/>
四時紅瘴霧日夜浮歸哉不可遲勿與婦子謀<lb/>
<pb n="KR4d0267_WYG_011-23a"/>
　　又<lb/>
杜宇眞吾交勸去恨不速忠告輸肝肺厚意均骨肉陋<lb/>
哉鷓鴣語揣我貧念禄竹雞更鄙淺泥淖憂車軸秋風<lb/>
嚴瀨清春雨戴溪緑行矣勿復疑照影巾一幅<lb/>
　　寓嘆<lb/>
千載前人每暗同眼邊俗客馬牛風作文要可張子布<lb/>
飲酒思從陳孟公半世氛埃成潦倒幾時蓑釣入空濛<lb/>
一菴處處皆堪老莫怕無山著此翁<lb/>
<pb n="KR4d0267_WYG_011-23b"/>
　　雙清堂醉臥<lb/>
客裏逢秋醉似泥空堂獨臥意凄迷亂號庭樹西風急<lb/>
斜掛城樓北斗低末路敢貪請鶴料微官久厭駕雞棲<lb/>
平生玉局經行地擬乞氷衘隱剡溪<lb/>
　　醉書<lb/>
半年愁病劇一雨喜涼新稍與藥囊遠初容酒醆親浩<lb/>
歌驚世俗狂語任天眞我亦輕餘子君當恕醉人<lb/>
　　憶唐安<lb/>
<pb n="KR4d0267_WYG_011-24a"/>
南鄭戍還初過蜀朝衫與鬢猶爭緑逢春飲酒似長鯨<lb/>
醉裏千篇風雨速唐安池館夜宴頻㶑㶑玉船揺畵燭<lb/>
紅索琵琶金縷花百六十絃彈法曲曲終却看舞霓裳<lb/>
嫋嫋宫腰細如束明朝解酲不用酒起尋百畝東湖竹<lb/>
歸吳寂莫時自笑縱有詩情誰省録今年二頃似可謀<lb/>
去斸雲根結茅屋<lb/>
　　秋懷<lb/>
莫年身世轉悠悠又向天涯見早秋昨夜月明今夜雨<lb/>
<pb n="KR4d0267_WYG_011-24b"/>
闗人何事總成愁<lb/>
　　又<lb/>
星斗闌干河漢流建州風物更禁秋年来多病題詩嬾<lb/>
付與鳴蛩替說愁<lb/>
　　晝臥聞碾茶<lb/>
小醉初消日未晡幽窗催破紫雲腴玉川七盌何須爾<lb/>
銅碾聲中睡已無<lb/>
　　月下獨行橋上<lb/>
<pb n="KR4d0267_WYG_011-25a"/>
新秋未再旬月露已浩然放翁一幅巾與影俱翩僊飛<lb/>
橋挂澄谿幽竇鳴細泉開歲纔俛仰已近揺落天殊方<lb/>
久滯留感此歲月遷歸来看青燈悄愴不得眠<lb/>
　　夜意<lb/>
火雲夕方收草露秋已白堂空燈欲翳壁壞蟲自嘖四<lb/>
顧寂無人獨立岸吾幘窮通何足論等是百年客何能<lb/>
為一飽半世出下策布帆幸無恙誰謂江海迮<lb/>
　　秋夜書懷<lb/>
<pb n="KR4d0267_WYG_011-25b"/>
斷香漠漠繞藤牀新月娟娟轉畵廊鄉遠每勞千里夢<lb/>
雨慳未放九秋涼衰遲分作驥伏櫪歛退敢求錐出囊<lb/>
<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜今年有竒事嚴遵灘下繫歸航<lb/>
　　思故廬<lb/>
平生一束書不為屋廬計微官寄郵傳俯仰閱半世草<lb/>
堂白雲邊日夜長松桂柴門入幽夢落日亂蟬嘒宦遊<lb/>
有何好海角愁瘴癘拂衣便可耳勿使老春薺<lb/>
　　雨夜<lb/>
<pb n="KR4d0267_WYG_011-26a"/>
小雨初涼夜殘燈欲暗時病多愁近酒心弱怯題詩舊<lb/>
友殊方少歸耕晩歲宜回頭語孤影此意有君知<lb/>
　　北窗哦詩因賦<lb/>
二十年來賦遠遊一窗又復寄南州雙鵝戲雨陂塘曉<lb/>
亂葉飄風院落秋顏鬢蹉跎愁覽鏡江山重複怯登樓<lb/>
平生事業詩千首殘稿從敎處處留<lb/>
　　又<lb/>
露下螢飛仲秋月山圍水繞建安城病多不辨酒中聖<lb/>
<pb n="KR4d0267_WYG_011-26b"/>
身遠且令心太平數巻蠧書行老矣一盂蔬飯太憎生<lb/>
白雲只在簷間㝛聽我清宵詠句聲<lb/>
　　俶裝<lb/>
絶物離人恨未能聊為旦過打包僧蹇驢渺𣺌秋山雨<lb/>
孤榻昏昏夜店燈酒量已隨詩共退客愁仍與病相椉<lb/>
頹然衰颯嗟誰識俠氣當年葢五陵<lb/>
　　追感梁益舊遊有作<lb/>
西遊萬里倚朱顏肯放尊前一笑慳蜀苑妓圍欺夜雪<lb/>
<pb n="KR4d0267_WYG_011-27a"/>
梁州獵火滿秋山晩途忽墮塵埃裏樂事渾疑夢寐間<lb/>
浮世變遷君勿歎劇談猶是詫鄉闗<lb/>
　　莆陽昭武延平送兵漸集戲書<lb/>
鼓聲晨紞紞角聲莫嗚嗚作官了何事空歎歲月徂送<lb/>
兵稍稍集秣馬脂吾車風霜迫揺落殘暑亦已無野渡<lb/>
明丹楓破驛吹黃榆聊收作詩料未用厭征途<lb/>
　　别建安<lb/>
三十年来雲水僧常挑鉢帒繫行縢信縁不作癡巢窟<lb/>
<pb n="KR4d0267_WYG_011-27b"/>
即是吾家無盡燈<lb/>
　　又<lb/>
楚澤吳山已慣行武夷從昔但聞名北巖小寺長汀驛<lb/>
且喜遊山第一程<lb/>
　　又<lb/>
欹㡌揚鞭晩出城驛亭燈火向人明多情葉上蕭蕭雨<lb/>
更把新涼送客行<lb/>
　　初發建安<lb/>
<pb n="KR4d0267_WYG_011-28a"/>
小雨初收雲未歸吾行迨及晩秋時寒沙新雁無人問<lb/>
露井殘桐有客悲征袂拂霜晨喚馬驛窗剪燭夜題詩<lb/>
悠然且作尋山想夢裏功名莫自期<lb/>
　　㝛北巖院<lb/>
車馬紛紛送入朝北巖燈火夜無聊中年到處難為别<lb/>
也似初程㝛灞橋<hi>岑參詩云初程莫早發且㝛灞橋頭語意至工</hi>
　　書感<lb/>
溪路人家尚闔扉彊扶衰憊著征衣百年朝露古所歎<lb/>
<pb n="KR4d0267_WYG_011-28b"/>
一櫂秋風吾欲歸楚客長號沽白璧漢宫太息遣明妃<lb/>
鑠金銷骨從来事老矣何心踐駭機<lb/>
　　長汀道中<lb/>
晩過長汀驛溪山乃爾竒老夫惟坐歗造物為陳詩鳥<lb/>
送穿林語松垂拂澗枝憑鞍久忘發不是馬行遲<lb/>
　　黄亭夜雨<hi>去武夷四十里</hi>
未到名山夢已新千峰㧞地玉嶙峋黃亭一夜風吹雨<lb/>
似為遊人洗俗塵<lb/>
<pb n="KR4d0267_WYG_011-29a"/>
　　遊武夷山<lb/>
少讀封禪書始知武夷君晩乃遊斯山秀傑非昔聞三<lb/>
十六竒峯秋晴無纖雲空巖雞晨號峭壁丹夜暾巢居<lb/>
寄千仞鴻荒想羲軒風雨蛻玉骨難以俗意論丹梯不<lb/>
容躡修蔓亦畏捫泝灘進小艇媿驚白鷺羣學道雖恨<lb/>
晩養氣敢不勤宦遊非本志寄謝鶴與猿<lb/>
　　泛舟武夷九曲溪至六曲或云灘急難上遂回<lb/>
暮年脚力倦躋攀借得扁舟臥看山怪怪竒竒何所似<lb/>
<pb n="KR4d0267_WYG_011-29b"/>
緑蘿溪入下牢闗<lb/>
　　又<lb/>
一葉凌風入硤来山童指㸃幾崔嵬急流勇退平生意<lb/>
正要船從半道回<lb/>
　　崇安縣驛<lb/>
驛外清江十里秋雁聲初到荻花洲征車已駕晨窗白<lb/>
殘燭依然伴客愁<lb/>
　　過建陽縣以雙鵝贈東觀道士為長生鵝觀俯大<lb/>
<pb n="KR4d0267_WYG_011-30a"/>
　　　溪鵝得其所矣武夷險絶處有仙船架崖壁間<lb/>
　　　數日前大風吹墮船木數寸堅硬如石予偶得<lb/>
　　　之皆此行竒事也各賦一詩<lb/>
閒泛晴波唼緑萍却衝微雨傍煙汀㑹稽内史如相遇<lb/>
換取黃庭一巻經<lb/>
　　　右雙鵝<lb/>
斷崖幽洞白雲深縹緲仙槎無古今飛下一峯相勞苦<lb/>
却疑天外有知音<lb/>
<pb n="KR4d0267_WYG_011-30b"/>
　　　右墮木<lb/>
　　紫谿驛<hi>信州鉛山縣</hi>
它郷異縣老何堪短髪蕭蕭不滿篸旋買一尊持自賀<lb/>
病身安穩到江南<lb/>
　　又<lb/>
雲外丹青萬仞梯木隂合處子䂓啼嘉陵棧道吾能說<lb/>
畧似黃亭到紫谿<lb/>
　　鵝湖夜坐書懷<lb/>
<pb n="KR4d0267_WYG_011-31a"/>
士生始墮地弧矢志四方豈若彼婦女齪齪藏閨房我<lb/>
行環萬里險阻眞備嘗昔者戍南鄭秦山鬱蒼蒼鐵衣<lb/>
臥枕戈睡覺身滿霜官雖備幕府氣實先顏行擁馬渉<lb/>
沮水飛鷹上中梁勁酒舉數斗壯士不能當馬鞍挂狐<lb/>
兎燔炙百歩香㧞劎切大肉哆然如餓狼時時登高望<lb/>
指顧無咸陽一朝去軍中十載客道傍看花身落魄對<lb/>
酒色凄凉去年忝號召五月觸瞿唐青衫暗欲盡入對<lb/>
衰涕滂今年復詔下鴻雁初南翔俯仰未閱歲上恩實<lb/>
<pb n="KR4d0267_WYG_011-31b"/>
非常夜㝛鵝湖寺槁葉投客牀寒燈照不寐撫枕慨以<lb/>
慷李靖聞征邊病憊更激昻裴度請討蔡奏事猶裹創<lb/>
我亦思報國夢繞古戰場<lb/>
　　信州東驛晨起<lb/>
衣上征塵鬢畔霜信州古驛憩歸裝悲歌未肯彈長鋏<lb/>
豪氣猶能臥大牀半暗殘燈揺北壁常飢老馬臥東廂<lb/>
隣雞唱罷衣篝暖自笑行人日日忙<lb/>
　　玉山縣南樓晩望<lb/>
<pb n="KR4d0267_WYG_011-32a"/>
小樓在何許正在南溪上空濛過釣船斷續聞漁唱征<lb/>
途苦偪仄舒嘯喜清曠安得此溪水為我變春釀<lb/>
　　玉壺亭<lb/>
玉壺亭上小徘徊閒對殘荷把一盃冠葢交馳期㑹急<lb/>
長官未必辦頻来<lb/>
　　步過縣南長橋遊南山普寧院山髙處有墖院及<lb/>
　　　小亭縹緲可愛恨不能到<lb/>
偶扶藤杖過南津野寺長橋發興新暫就清溪照鬚鬢<lb/>
<pb n="KR4d0267_WYG_011-32b"/>
不妨翠霧濕衣巾山縈細棧疑無路樹落崩崖欲壓人<lb/>
朝暮有程常猝猝何因攜酒上嶙峋<lb/>
　　枕上感懷<lb/>
五更攬轡山路長老大誦書聲琅琅古人已死心則在<lb/>
度越秦漢窺虞唐三更投枕窗月白老夫哦詩聲嘖嘖<lb/>
淵源雅頌吾豈敢屈宋藩籬或能測一代文章誰汝數<lb/>
老不能閒眞自苦君王雖賞于蒍于無奈宮中須羯鼔<lb/>
　　晩過招賢渡<lb/>
<pb n="KR4d0267_WYG_011-33a"/>
老馬骨巉然虺尵不受鞭行人爭晩渡歸鳥破秋煙湖<lb/>
海凄凉地風霜揺落天吾生半行路搔首送流年<lb/>
　　臥輿<lb/>
白首躬耕已有期鳳城歸路却遲遲臥輿擁被聽秋雨<lb/>
占盡人間好睡時<lb/>
　　奏乞奉祠留衢州皇華館待命<lb/>
世念蕭然冷欲氷更堪衰與病相椉從来幸有不材木<lb/>
此去眞為無事僧<hi>見丹霞録</hi>耐辱豈惟容唾面寡言端擬學<lb/>
<pb n="KR4d0267_WYG_011-33b"/>
銘膺尚餘一事猶豪舉醉後龍蛇滿剡藤<lb/>
　　寓舍偶題<lb/>
轉徙身飄梗淹留等繫匏雁孤依遠渚鳩拙寄空巢寒<lb/>
日頳梨頰清霜長橘包平生麴道士歲晩欲深交<lb/>
　　夙興<lb/>
客中睡眠少常以雞鳴興新炭熾㝛火膏油續殘燈焚<lb/>
香倚蒲團外靜中已凝榮辱兩不到淡如秋水澄出定<lb/>
窗已白炯炯寒日昇厨人作芋糝供此在家僧<lb/>
<pb n="KR4d0267_WYG_011-34a"/>
　　夜坐<lb/>
老知世事謾紛紛紙帳蒲團自策勲一夜北風吹裂屋<lb/>
石樓無耳不曾聞<lb/>
　　偶得石室酒獨飲醉臥覺而有作<lb/>
初寒思小飲名酒忽墮前素甖手自傾色若秋澗泉浩<lb/>
歌復起舞與影俱翩僊一笑遺宇宙未覺異少年詩人<lb/>
不聞道苦歎歲月遷豈知汝南市自有壺中天河洛久<lb/>
未復銅駞棘森然秋風歸去来虚老玉井蓮<lb/>
<pb n="KR4d0267_WYG_011-34b"/>
　　午睡<lb/>
風霜踐殘歲我乃羈旅人如何得一室牀敷暖如春午<lb/>
枕挾小醉鼻息撼四隣心安了無夢一掃想與因逡廵<lb/>
起頮面覽鏡正幅巾聊呼蟹眼湯瀹我玉色塵<lb/>
　　贈柯山老人<lb/>
柯山老人九十餘亂髪不櫛瘦如枯百穿千結一布袴<lb/>
得酒一吸輒倒壺自言少年不蓄孥有錢徑付酒家壚<lb/>
人生辦此眞良圖棄官從翁許我無<lb/>
<pb n="KR4d0267_WYG_011-35a"/>
　　寓館晩興<lb/>
隨牒人間不自憐衢州孤驛更蕭然百年細數半行路<lb/>
萬事不如長醉眠髪短經秋眞種種腹寛耐事只便便<lb/>
晚窓商畧唯當飲安得黃花到眼邊<hi>今年九月將盡竟未見菊</hi>
　　葉相最高亭<lb/>
髙亭新築冠鼇峯眼力超然信不同膚寸油雲澤天下<lb/>
大千沙<hi>一作法</hi>界納胷中春遊到處羣花擁夜宴歡時百<lb/>
榼空劉白老来忘世味只思詩酒伴裴公<hi>裴晉公留守東都白樂天</hi>
<pb n="KR4d0267_WYG_011-35b"/>
<hi>劉夢得以分務與晉公倡酬</hi>
　　婺州州宅極目亭<lb/>
尚書曵履上星辰小為東陽作主人朱閣凌空雲縹緲<lb/>
青山繞郭玉嶙峋似聞旋敎新歌舞且慰重臨舊吏民<lb/>
莫倚闌干西北角即今河洛尚沙塵<lb/>
　　謝演師送梅<lb/>
早梅時節到江南已判樽前酒滿衫輸與西鄰明上座<lb/>
解從大庾嶺頭參<lb/>
<pb n="KR4d0267_WYG_011-36a"/>
　　又<lb/>
折送江梅意不疎要敎相對鬬清臞為君著向明窓下<lb/>
試問山翁具眼無<lb/>
　　訪毛平仲問疾與其子适同遊柯山觀王質爛柯<lb/>
　　　遺跡<lb/>
籃輿訪客過仙村千載空餘一局存曵杖不妨呼小友<lb/>
還家便恐見来孫林巒巉絶秋風瘦樓堞參差暮氣昏<lb/>
酒美魚肥吾事畢一菴那得住雲根<lb/>
<pb n="KR4d0267_WYG_011-36b"/>
　　月巖<lb/>
幾年不作月巖遊萬里重来已白頭雲外連姢何所似<lb/>
平羌江上半輪秋<lb/>
　　弋陽縣驛<lb/>
大雨山中采藥回丫頭巖畔覓詩来喚船野渡逢迎雪<lb/>
攜酒溪頭領畧梅久客愁心端欲折何時笑口得頻開<lb/>
慇勤記著今朝事破驛空廊葉作堆<lb/>
　　弋陽道中遇大雪<lb/>
<pb n="KR4d0267_WYG_011-37a"/>
我行江郊暮猶進大雪塞空迷遠近壯哉組練從天来<lb/>
人間有此堂堂陣少年頗愛軍中樂跌宕不耐微官縛<lb/>
憑鞍寓目一悵然思為君王掃河洛夜聽簌簌窓紙鳴<lb/>
恰似鐵馬相磨聲起傾斗酒歌出塞彈壓胸中十萬兵<lb/>
　　雪中感成都<lb/>
憶在西州遇雪時繡筵處處百花圍烏絲闌展新詩就<lb/>
油壁車迎小獵歸感事鏡鸞悲獨舞寄書箏雁恨慵飛<lb/>
愁多自是難成醉不為天寒酒力微<lb/>
<pb n="KR4d0267_WYG_011-37b"/>
　　雪後苦寒行饒撫道中有感<lb/>
殘雪暮還結朔風晴更寒重裘猶粟膚連酌無騂顏指<lb/>
直不可握終日縮袖間十年走萬里何適不艱難附火<lb/>
財須㬰攬轡復慨歎恨不以此勞為國戌玉闗<lb/>
　　對酒<lb/>
温如春色爽如秋一榼燈前自獻酬百萬愁魔降未得<lb/>
故應用爾作戈矛<lb/>
　　又<lb/>
<pb n="KR4d0267_WYG_011-38a"/>
歎息人眞未易知暮年始覺麴生竒個中妙趣誰堪語<lb/>
最是初醺未醉時<lb/>
　　梅花<hi>臨州道中見梅數樹憔悴特甚</hi>
我與梅花有舊盟即今白髪未忘情不愁索笑無多子<lb/>
惟恨相思太瘦生身世何曾怨空谷風流正自合傾城<lb/>
増氷積雪行人少試倩羈鴻為寄聲<lb/>
　　雪中尋梅<lb/>
莫遣扁舟興盡回正須衝雪看江梅楚人原未知眞色<lb/>
<pb n="KR4d0267_WYG_011-38b"/>
施粉何曾太白来<lb/>
　　又<lb/>
幽香淡淡影疎疎雪虐風饕亦自如正是花中巢許輩<lb/>
人間冨貴不闗渠<lb/>
　　江上梅花<lb/>
老来樂事少闗身猶喜尊前見玉人豈是凄凉偏薄命<lb/>
自緣纖瘦不禁春姢姢月上明江練黯黯天低糝玉塵<lb/>
絶磵斷橋幽獨處護持應有主林神<lb/>
<pb n="KR4d0267_WYG_011-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_011-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三十七</head> <lb/>
    <p>
<pb n="KR4d0267_WYG_037-1a"/>
欽定四庫全書<lb/>
　劎南詩稾巻三十七<lb/>
　　　　　　　　　　　　　宋　陸㳺　撰<lb/>
　　病中作<lb/>
破裘縫更暖糲食美無餘摩詰病説法虞卿窮著書身<lb/>
羸支枕久足蹇下堂疎今日晴窗好幽懐得好攄<lb/>
　　題郭太尉金州第中至喜堂<lb/>
安康甲第天下傳玉題繡井摩雲煙落成鼓吹震百里<lb/>
<pb n="KR4d0267_WYG_037-1b"/>
意氣欲壓秦山川第中築堂最宏麗奎畫岌岌蛇龍纒<lb/>
知公所喜在勇退顧視解組如登仙公心雖爾天未可<lb/>
終倚北伐銘燕然十年宿衛功第一小却卧䕶長淮邊<lb/>
帳前犀甲羅十萬幙下珠履逾三千願公小緩髙枕計<lb/>
即今河雒猶腥羶出師雞鹿擁皂纛畫象麒麟峩玉蟬<lb/>
是時公喜客亦樂為公滿瀉黄金船<lb/>
　　莫春<lb/>
山隂又見莫春初禁火園林社雨餘世事不妨隨日改<lb/>
<pb n="KR4d0267_WYG_037-2a"/>
年光未遽與人疎豉香下箸甞蓴菜鹽白開奩得䱥魚<lb/>
草草一杯終可喜數間茅屋亦吾廬<lb/>
　　小園新晴<lb/>
散髮陽狂不計年園林只在小窗前斷虹千尺巻殘雨<lb/>
新月一鈎生莫天臘釀拆泥留客醉山茶落磑喚兒煎<lb/>
物華心賞元無盡剰住人間作地仙<lb/>
　　又<lb/>
衰病猶煩藥石功殘春終日在園中地偏幽草為誰緑<lb/>
<pb n="KR4d0267_WYG_037-2b"/>
雨霽新花如許紅足蹇扶持須穉子杯深暖熱賴鄰翁<lb/>
此身雖向閒中老若比休休却未同<hi>司空表聖休休亭歌曰休休休莫莫</hi>
<hi>莫伎倆雖多性靈惡賴是常教閒處著</hi>
　　春晩感事<lb/>
據鞍千里何曽病閉戸安眠百病生毎憶嘉陵江上路<lb/>
挿花藉草醉清眀<lb/>
　　又<lb/>
寒食梁州十萬家鞦韆蹴鞠尚豪華犢車轣轆歸城晚<lb/>
<pb n="KR4d0267_WYG_037-3a"/>
爭碾平蕪入亂花<lb/>
　　春晚園中作<lb/>
杏子青青梅子酸山園轉眼又春殘老懐豈復小年樂<lb/>
病骨不禁清曉寒學術背時甘義墮功名無路久心闌<lb/>
蠶收麥熟吾何恨但遣銀杯似海寛<lb/>
　　題夷堅志後<lb/>
筆近反離騷書非支諾臯豈惟堪史補端足擅文豪馳<lb/>
騁空凡馬從容立斷鼇陋儒那得議汝輩亦徒勞<lb/>
<pb n="KR4d0267_WYG_037-3b"/>
　　幽居<lb/>
小舫藤為纜幽居竹織門短籬圍藕蕩細路入桑村魚<lb/>
膾槎頭美醅傾粥面渾殘年謝軒冕猶足號黎元<lb/>
　　聞鳥聲有感<lb/>
小市提壺酤濁酒東陂脱袴挿青秧歸来静卧茅簷底<lb/>
如覺閑中白日長<lb/>
　　又<lb/>
流年冉冉去無情日夜溪頭布榖聲城郭雖存人換盡<lb/>
<pb n="KR4d0267_WYG_037-4a"/>
令威應悔學長生<lb/>
　　與子虡子坦坐龜堂後東窗偶書<lb/>
時鳥朝莫鳴芳草日夜生春風捨我去嵗律俄崢嶸綴<lb/>
簇繭白白出陂稻青青鳴機織苧葛暑服亦已成小兒<lb/>
結山房窗戸頗疎眀萬事不挂眼朱黄浩縱横佳哉東<lb/>
北風吹下讀書聲功名詎敢望且復慰父兄<hi>是日午間聞子聿在</hi>
<hi>山半讀書相與欣然</hi>
　　行年<lb/>
<pb n="KR4d0267_WYG_037-4b"/>
行年過七十與世兩相忘墨沼龜魚樂藥園芝术香吾<lb/>
生一蟲臂世路㡬羊腸楮弁新裁就翛然學道裝<hi>新作兩褚</hi>
<hi>冠</hi>
　　東窗小酌<lb/>
烏㡌翩僊白苧涼東窗隨事具杯觴流年不貸世人老<lb/>
造物熊容吾輩狂藤葉成隂山鳥下檜花滿地蜜蜂忙<lb/>
何人畫得農家樂咿軋繅車隔短牆<lb/>
　　又<lb/>
<pb n="KR4d0267_WYG_037-5a"/>
市塵逺不到林塘嫰暑軒窗晝漏長蠶妾趂時爭煮繭<lb/>
農夫得雨正移秧徒行有客驚頑健爛醉無人笑老狂<lb/>
却掩菴門徑投枕鼾聲雷起撼藜牀<lb/>
　　西林傳菴主求定菴詩<lb/>
粥後鐘魚未動時夜燈仍對碧琉璃不須更説能生慧<lb/>
枯木寒灰也自竒<lb/>
　　又<lb/>
業力驅人舉世忙西林袖手一爐香未能成佛渾閑事<lb/>
<pb n="KR4d0267_WYG_037-5b"/>
十劫看渠坐道場<lb/>
　　夏日<lb/>
将雛燕子漸離巢過母龍孫已放梢日出並湖初曬網<lb/>
雨餘乗屋旋添茅家貧舊業元知廢身老微官久合抛<lb/>
莫恨門前車馬絶豈無農圃與論交<lb/>
　　又<lb/>
過眼春光久已空曬絲擣麥又匆匆新泥滿路梅黄雨<lb/>
古木號山月暈風角黍茭新間罇爼靈符墨濕照房櫳<lb/>
<pb n="KR4d0267_WYG_037-6a"/>
嵗華不為衰翁駐且付餘生一笑中<lb/>
　　又<lb/>
吴中五月暑猶微竟日南堂坐掩扉緑樹露<hi>一作霧</hi>香鶯<lb/>
獨語畫廊風惡<hi>一作急</hi>燕雙歸三千界内人人錯七十年<lb/>
来念念非投老萬縁俱掃盡從今僧亦不須依<lb/>
　　又<lb/>
雨斷雲歸旋作晴尚餘紅濕在簾旌燕雛掠地飛無力<lb/>
梅子臨池墜有聲米粣解包供午餉蓱韲傍枕析朝酲<lb/>
<pb n="KR4d0267_WYG_037-6b"/>
此翁不負頑軀處捫腹時時繞舍行<lb/>
　　又<lb/>
梅雨初收景氣新太平阡陌樂閑身陂塘漫漫行秧馬<lb/>
門巷隂隂挂艾人白葛烏紗稱時節黄雞緑酒聚比鄰<lb/>
掀髯一笑吾真足不為無錐更歎貧<lb/>
　　夜酌<lb/>
酒渌孤燈夜梅黄細雨天聊成顧影醉復作曲肱眠腰<lb/>
下蘇秦印囊中趙壹錢丈夫隨所遇底處不陶然<lb/>
<pb n="KR4d0267_WYG_037-7a"/>
　　夏夜<lb/>
夏夜誰知亦自長幽居渺在水雲鄉月侵竹簟清無暑<lb/>
風度衣篝潤有香棲鵲自驚移别樹流螢相逐過横塘<lb/>
放翁尚苦餘酲在細綆銅缾落井牀<lb/>
　　又<lb/>
山崦風生鵩嘯悲柴門月上樹隂移熏衣汗雨初乾後<lb/>
把巻蚊雷不動時孤悶難禁終嵗病浮生易滿百年期<lb/>
釣竿只待清秋近一棹煙波信所之<lb/>
<pb n="KR4d0267_WYG_037-7b"/>
　　又<lb/>
展轉紗㡡睡不成一藤扶憊繞廊行月昇雙鵲移枝宿<lb/>
露下孤螢綴蔓明汲井忽驚人已起開門堪歎事還生<lb/>
羽衣道㡌從吾好柏子煙中起磬聲<lb/>
　　又<lb/>
龜息綿綿破五更起扶藤杖並南榮擇栖孤鵲尚三匝<lb/>
司旦老雞俄一鳴移坐徐看山月吐脱巾聊受水風清<lb/>
不知竟是真仙未夜夜神逰白玉京<lb/>
<pb n="KR4d0267_WYG_037-8a"/>
　　泛舟<lb/>
水鄉元不减吴松短櫂沿洄野興濃鬱鬱冬青森翠葆<lb/>
離離夜合散紅茸<hi>水涯多此二樹</hi>村深初度穿林笛寺近先聞<lb/>
出塢鐘歸路夕陽猶滿岸憑舷一笑覽衰容<lb/>
　　感舊<lb/>
要識梁州逺南山在眼邊霜郊熊撲樹雪路馬䝉氊慘<lb/>
淡遺壇側<hi>拜韓信壇至今猶存</hi>蕭條古廟壖<hi>沔陽有蜀後主所立武侯廟</hi>百詩<lb/>
猶可想歎息遂無傳<hi>予山南雜詩百餘篇舟行過望雲灘墜水中至今以為恨</hi>
<pb n="KR4d0267_WYG_037-8b"/>
　　又<lb/>
夜涉南沮水朝過小益城梯山天一握度棧土微平雨<lb/>
近秦雲暗霜髙隴月眀至今孤夢裏喝馬有遺聲<hi>喝馬皆七</hi>
<hi>字韻語聞之悲愴動人</hi>
　　又<lb/>
早發金堆市更衣石櫃亭灘聲秋後壯山色雨餘青道<lb/>
濘愁車轍橋危避駝鈴功名竟何在撫事感頹齡<lb/>
　　又<lb/>
<pb n="KR4d0267_WYG_037-9a"/>
塵土暗貂裘森然白髮稠年光真衮衮吾事竟悠悠馬<lb/>
宿平沙夜<hi>軍中馬及廐卒夏夜皆露宿沙上</hi>烽傳絶塞秋<hi>平安火並南山来至山南</hi>
<hi>城下</hi>故人零落盡追寫只添愁<lb/>
　　又<lb/>
凜凜隆中相臨戎遂不還塵埃出師表草棘定軍山壮<lb/>
氣河潼外雄名管樂間登堂拜遺像千載媿吾顔<lb/>
　　又<lb/>
我思杜陵叟處處有遺蹤錦里瞻祠柏綿州弔海棕蹉<lb/>
<pb n="KR4d0267_WYG_037-9b"/>
跎悲櫪驥感㑹失雲龍生世後斯士吾将安所從<lb/>
　　書喜<lb/>
雨足郊原正得晴地緜萬里盡春耕隂隂阡陌桑麻暗<lb/>
軋軋房櫳機杼鳴亭鼓不聞知盜息社錢易歛慶秋成<lb/>
天公不負書生眼留向人間看太平<lb/>
　　自詠<lb/>
平生萬事付憨癡兀兀騰騰到死時夜踏亂雲過略彴<lb/>
曉分寒溜注軍持束薪山客招烹石渡海蕃僧乞製碑<lb/>
<pb n="KR4d0267_WYG_037-10a"/>
作箇生涯君勿笑拄天勲業亦兒嬉<lb/>
　　露坐<hi>立秋前五日</hi>
旋削甘瓜進酒巵斷雲漠漠斗離離北臨積水風来壮<lb/>
東恨長林月上遲秋近不堪聞急杵夜涼已復怯輕絺<lb/>
天孫老抱河梁恨豈獨人生事可悲<lb/>
　　又<lb/>
岸幘臨窗意未便又拖笻杖出庭前清秋欲近露霑草<lb/>
皎月未升星滿天過埭船爭眀旦市蹋車人廢徹宵眠<lb/>
<pb n="KR4d0267_WYG_037-10b"/>
齊民一飽勤如許坐食官倉毎惕然<lb/>
　　親舊或見嘲終嵗杜門戯作解嘲<lb/>
十年蕭散住林間只是幽居不是閒續得茶經新絶筆<lb/>
補成僧史可蔵山詩題紫閣憑雲寄藥報青城附鶴還<lb/>
自笑何曽總無事枉教人道閉柴闗<lb/>
　　北窗<lb/>
寒泉斷藕素絲長紋簟開瓜碧玉香午睡覺来桐影轉<lb/>
無人可共北窗涼<lb/>
<pb n="KR4d0267_WYG_037-11a"/>
　　新秋以窗裏人将老門前樹欲秋為韻作小詩<lb/>
殘暑無多日幽居近小江酒醒中夜起松月入山窗<lb/>
　　又<lb/>
陸子江海人所願守節死潮生釣瀨邊月落菱歌裏<lb/>
　　又<lb/>
小智每自私大患縁有身孰能忘彼已吾将友斯人<lb/>
　　又<lb/>
野艇千錢買眀當泛𣺌茫但能容一榼家具不須将<lb/>
<pb n="KR4d0267_WYG_037-11b"/>
　　又<lb/>
立朝紹興間猶及見諸老魂夢不可逢邱坟閉秋草<lb/>
　　又<lb/>
朝真方捨杖步月始開門零落山花後經旬掩緑樽<lb/>
　　又<lb/>
唐虞雖已逺至道豈無傳度日一編裏懐人千載前<lb/>
　　又<lb/>
秋風昨夜来聲滿梧桐樹故人𣺌天末此夕誰與度<lb/>
<pb n="KR4d0267_WYG_037-12a"/>
　　又<lb/>
少年雖婚宦淡然本無欲婆娑三畝園自歎不啻足<lb/>
　　又<lb/>
無食妨何事吾兒可散愁焚香正巾褐聽汝讀春秋<lb/>
　　食新有感貧居久蔬食至是方稍得肉<lb/>
壮逰車轍遍天涯晚得祠官不去家優老每慙千載遇<lb/>
食新又歎一年加出波魚美如通印下棧羊肥抵卧沙<lb/>
捫腹笑歌仍索酒不嫌鄰舍怪讙譁<lb/>
<pb n="KR4d0267_WYG_037-12b"/>
　　秋夕露坐作<lb/>
銀河半落露華清南斗闌干北斗眀冉冉方悲老将至<lb/>
纎纎又歎月初生酒牀細滴香浮瓮衣杵相聞聲滿城<lb/>
萬巻讀書無用處却将耕稼報昇平<lb/>
　　有年<lb/>
不向神林乞雨晴天公自解相西成急符收盡無逋賦<lb/>
新酒沽多足笑聲外戸徹扃停夕柝齊民相勸力春耕<lb/>
傳聞夜市連三鼓却恨龎公不入城<lb/>
<pb n="KR4d0267_WYG_037-13a"/>
　　大雨<lb/>
北風挟驕雲突起塞宇宙赫日初未西盼轉失白晝翻<lb/>
空黑幟合列陣竒鬼鬬雨鏃飛縱横雷車助奔驟平階<lb/>
水入戸溝瀆不能受對面語不聞持繖避屋漏兒童抱<lb/>
圖書衣屨那暇救縱暴理豈長忽已收簷霤比鄰更相<lb/>
勞捃拾如過冦老子獨癡頑長歌對醇酎<lb/>
　　東西家<lb/>
東家雲出岫西家籠半山西家泉落澗東家鳴珮環相<lb/>
<pb n="KR4d0267_WYG_037-13b"/>
對籬數掩各有茆三間芹羮與麥飯日不廢往還兒女<lb/>
若一家雞犬意自閑我亦思卜鄰餘地君勿慳<lb/>
　　予自春夏屢病至立秋而愈作長句自賀<lb/>
良藥扶衰抵萬金漸加糜粥輟呻吟溪風拂簟有秋意<lb/>
山影半庭生夕隂薄俗只成驚老眼幽居正得遂初心<lb/>
岸巾待月欄干曲更覺天公愛我深<lb/>
　　七月十一日雨後夜坐戸外觀月<lb/>
浴罷淡無事岸幘臨前軒雷雨始退散雲月相吐吞風<lb/>
<pb n="KR4d0267_WYG_037-14a"/>
蟬斷還續枝間終夕喧露螢闔復開熠熠綴草根殘暑<lb/>
㑹當去孰敢厭炮燔四時莽相代所歎嵗月犇歡悰挽<lb/>
不留白髮生無根兒女日夜長子且復有孫澗松偶未<lb/>
薪野鶴猶孤鶱華表幸来歸餘事何足言<lb/>
　　王與道尚書挽詞<lb/>
朗朗百間屋汪汪千頃陂直能彰主聖清不願人知許<lb/>
國多艱日逢辰獨斷時人猶望霖雨殄瘁不勝悲<lb/>
　　又<lb/>
<pb n="KR4d0267_WYG_037-14b"/>
昔遇開藩日甞叨下榻榮從容陪讌笑傾倒及平生借<lb/>
譽言猶在懐知涕易横終慙五字句不盡百年情<lb/>
　　初秋<lb/>
雨氣排殘暑風聲送早秋拂窗聞葉落繞井看螢流卧<lb/>
起須人助炊舂尚自謀蕭條嵗将晚百慮入搔頭<lb/>
　　感秋<lb/>
秋色闗河外秋聲天地間壮士感此時朝鏡凋朱顔一<lb/>
身寄空谷萬里夢天山噫嗚怒眥裂憤激悲涕澘古来<lb/>
<pb n="KR4d0267_WYG_037-15a"/>
真龍駒未必置天閑長松倒澗壑委棄同蓁菅得志未<lb/>
可測談笑濟時艱凜然出師表一字不可刪<lb/>
　　北窗試筆<lb/>
老来日月速去若弦上箭方看出土牛已復送巢燕清<lb/>
晨覓縑衣正午廢紈扇北窗小雨餘盆山鬱葱蒨病體<lb/>
為之輕一笑玩筆硯雖無顔栁工揮灑亦忘倦紙窮墨<lb/>
漸慘虵蚖爭入巻屬兒善蔵之勿遣俗子見<lb/>
　　秋思<lb/>
<pb n="KR4d0267_WYG_037-15b"/>
秋毫不受俗塵侵隨處悠然一散襟天際挂虹初斷雨<lb/>
雲頭翳日又成隂引泉北澗長澆竹拂榻西窗自斵琴<lb/>
藥石掃空身便健始知萬事要無心<lb/>
　　又<lb/>
雨長蒼苔滿釣磯坐令秋暑歛餘威天髙月破殘雲出<lb/>
野曠風驚蠧葉飛終嵗鉏犁猶不飽萬家碪杵獨無衣<lb/>
早知竟坐儒冠誤射虎南山未必非<lb/>
　　又<lb/>
<pb n="KR4d0267_WYG_037-16a"/>
身似龎翁不出家一窗自了淡生涯山薑零落初成子<lb/>
石竹凄凉半吐花寒澗挹泉供試墨墮巢篝火喚煎茶<lb/>
掩闗本意君知否兩耳衰年不耐譁<lb/>
　　又<lb/>
老懐不慣著閑愁信脚時為野外逰過雁未驚殘月曉<lb/>
片雲先借一天秋村醅似粥家家醉社肉如林處處留<lb/>
七十已稀今又過問君端的更何求<lb/>
　　新涼<lb/>
<pb n="KR4d0267_WYG_037-16b"/>
山居謝来客病體喜新涼幽草上牆緑落花霑土香捐<lb/>
書心自息聽雨夢偏長菰葉鄰人餉欣然獨舉觴<lb/>
　　又<lb/>
菰首初離水薑芽淺漬糟粳香等炊玉韭美勝炮羔露<lb/>
下殘蕪濕風生萬木號從今更何事痛飲讀離騷<lb/>
　　自遣<lb/>
踽踽人間未死身鄉閭共敬六朝民睡無由著縁多感<lb/>
醉不能成坐一貧幽屏最憎蟲弔夜狂吟略似鳥鳴春<lb/>
<pb n="KR4d0267_WYG_037-17a"/>
也知世俗誰知我猶待君王獵渭濵<lb/>
　　自規<lb/>
曲肱飲水彼何人汝獨何為厭賤貧大節勿汙千載史<lb/>
少時便盡百年身圖書幸可傳遺業雞黍何妨約近鄰<lb/>
今日仲秋還小雨剰鉏麥壟待新春<hi>鄉人謂八月一日得雨宜来年麥</hi>
　　感舊末章盖思有以自廣<lb/>
庚寅嵗入巴東硤卧聽清猿月下聲二十九年窮未死<lb/>
却思當日似前生<lb/>
<pb n="KR4d0267_WYG_037-17b"/>
　　又<lb/>
百堂小益最初程朱棧青崖照眼眀十日經行圖障裏<lb/>
時時馬上聽鶯聲<lb/>
　　又<lb/>
路入梁州似掌平鞦韆蹴鞠趂清眀未論日逺長安近<lb/>
且喜南山天際横<lb/>
　　又<lb/>
青城山裏屏風疊太華峰頭腰帶鞓跨鶴横空吾欲去<lb/>
<pb n="KR4d0267_WYG_037-18a"/>
九秋月露看青冥<lb/>
　　秋日獨酌<lb/>
草木秋始繁黄碧照籬落雖云各有時意緒終索莫老<lb/>
人固多感對此聊命酌風霜肅萬物過雁在寥廓吾當<lb/>
識其大微物不足託何以豁曠懐短章可時作<lb/>
　　夙興<lb/>
草堂風雨少睡眠骨冷始覺非壮年水鳥長鳴聲戞然<lb/>
庭中棲鴉亦已翩老人清餓如龜蟬起坐甚愛小窗妍<lb/>
<pb n="KR4d0267_WYG_037-18b"/>
一生宦逰膏火煎歸来杜門氣麤全人㸔雖不直一錢<lb/>
知我自有穹穹天賦詩稾成棄不傳殘鐘斷磬知誰編<lb/>
　　身世<lb/>
身世浮沉等一漚卧看校尉例封侯青燈微火藥鐺夜<lb/>
淡月凄風衣杵秋醉裏不辭嘲兀兀吟邊時得寄悠悠<lb/>
即今老眼無開處又向城南倚寺樓<lb/>
　　憶昔<lb/>
憶自梁州下益州身閒處處醉紅樓早知虛起彈冠意<lb/>
<pb n="KR4d0267_WYG_037-19a"/>
悔不常為秉燭逰詩思已慙馳陣馬目光猶覺射車牛<lb/>
蓮峰日觀何時到下看人間萬里秋<lb/>
　　豐嵗<lb/>
豐嵗驩聲動四鄰深秋景氣粲如春羊腔酒擔爭迎婦<lb/>
鼉鼓龍船共賽神處處喜晴過甲子家家築屋趂庚申<lb/>
老翁欲伴鄉閭醉先辦長衫紫領巾<lb/>
　　村居<lb/>
孤村淺浦近江城西折坡陁一嶺横墟落煙生含莫色<lb/>
<pb n="KR4d0267_WYG_037-19b"/>
園林風勁作秋聲年豐租税無逋負酒熟鄉鄰遞送迎<lb/>
老病愈知難報國只将髙枕送餘生<lb/>
　　中秋夜半後無雲而月色微淡尤為絶景<lb/>
輕煙薄靄九霄寒素月渾如隔縠看此夕洞庭應更好<lb/>
誰能從我跨青鸞<lb/>
　　夜賦<lb/>
老人不食覺魂清怳若身逰白玉京夜静月驚林鵲起<lb/>
水涼風颭露荷傾昏燈一㸃窺孤夢畫角三終轉五更<lb/>
<pb n="KR4d0267_WYG_037-20a"/>
欲醉海山還嬾去且攜羽扇憩青城<lb/>
　　遣興<lb/>
學廢文章傳世少身閒車馬過門疎壮心易盡彘肩酒<lb/>
義氣肻貪熊掌魚列聖仁恩深雨露兩京宫闕尚邱墟<lb/>
素懐華渭嗟誰問且作狂歌楚接輿<lb/>
　　秋賽<lb/>
栁姑廟前煙出浦冉冉縈空青一縷須㬰散作四山雲<lb/>
明日来為社公雨小巫屢舞大巫歌士女拜祝肩相摩<lb/>
<pb n="KR4d0267_WYG_037-20b"/>
芳茶緑酒進雜遝長魚大胾髙嵯峨常年徴科煩箠楚<lb/>
縣家血濕庭前土妻啼兒號不敢怨期㑹常憂累官府<lb/>
今年家家有餘粟縣符未下輸先足木刻吏蒲作鞭自<lb/>
然粟帛如流泉儲積不愁無九年<lb/>
　　寄題周丞相平園<lb/>
先生道心平如砥秋毫忿慾何曽起漫将周易著牀頭<lb/>
本不洗心那洗耳先生國論如砥平三朝倚之作權衡<lb/>
泰階兩兩元不動自然萬里無欃槍如今歸来曲肱卧<lb/>
<pb n="KR4d0267_WYG_037-21a"/>
世事無窮俱看破不栽桃李不鉏蘭山僧野叟時来過<lb/>
吾儕七十固已夀更到期頤亦何有倘知生死本自平<lb/>
拈放一邊如把酒<lb/>
　　雨三日歌<lb/>
秋風戒寒雨三日空村無人莫蕭瑟北窗書生萬巻書<lb/>
齒豁頭童真可惜輪囷新蟹黄欲滿磊落香橙緑堪摘<lb/>
興来尚能氣吞酒詩成不覺淚漬筆士生蓬矢射四方<lb/>
掃平河雒吾儕職湖中隠士倘可逢握手與君談至夕<lb/>
<pb n="KR4d0267_WYG_037-21b"/>
　　戱作治生絶句<lb/>
治生何用學陶朱少許能慳便有餘惜酒已停晨服藥<lb/>
省油仍廢夜觀書<lb/>
　　龜堂雜題<lb/>
龜堂端是無能者妄想元無一事成最後數年尤可笑<lb/>
飽餐甘寢送浮生<lb/>
　　又<lb/>
癡頑老子老無能逰惰農夫酒肉僧閉著菴門終日睡<lb/>
<pb n="KR4d0267_WYG_037-22a"/>
任人来喚不曽譍<lb/>
　　又<lb/>
長腰玉粒出新舂秋獲真成畝一鍾衣食麤供官賦足<lb/>
何妨世世作耕農<lb/>
　　又<lb/>
冷雨蕭蕭澀不晴亂書圍坐正縱横忽聞小瓮新醅熟<lb/>
急喚兒童洗破觥<lb/>
　　偶讀陳無已芍藥詩云一枝剰欲簪雙髻未有人<lb/>
<pb n="KR4d0267_WYG_037-22b"/>
　　　間第一人盖晚年所作也為之絶倒戱作小詩<lb/>
少年妄想已癡絶鏡裏何堪白髮生縱有傾城何預汝<lb/>
可憐元未解人情<lb/>
　　村舍<lb/>
過埭六七里並江三四家潮生魚滬短風起鴨船斜世<lb/>
守桑麻業長無市井譁<lb/>
　　雨中作<lb/>
雨聲可愛秋方見睡味無窮老始知半醉擁衾支倦枕<lb/>
<pb n="KR4d0267_WYG_037-23a"/>
誰能三復放翁詩<lb/>
　　江郊<lb/>
白草江郊莫青帘野店秋喧呼估船客嵬峩飲家流老<lb/>
豈題橋柱愁惟倚寺樓更傷昏澀眼煙際數歸牛<lb/>
　　閒趣<lb/>
被擁聽秋雨兒扶上夜香甑炊霜後稻糟漬社前薑馬<lb/>
病空思路僧歸却住房風扉久嘔軋錯認艣聲長<lb/>
　　又<lb/>
<pb n="KR4d0267_WYG_037-23b"/>
飯滿七綴鉢香凝百衲窗雨聲酣曉枕燈燼落秋釭疾<lb/>
豎元知遯天魔亦已降超然對兒子未媿鹿門龐<lb/>
　　又<lb/>
老至衰滋劇秋髙病尚侵坐看兒學字卧聽客彈琴囷<lb/>
滿雀方鬬栖寒雞欲瘖世情元自嬾不是事違心<lb/>
　　小飲<lb/>
莫笑放翁顛歌呼覆酒船雙螯初斫雪珍鯗已披緜寒<lb/>
雨連旬日新橙又一年更須重九到作意菊花前<lb/>
<pb n="KR4d0267_WYG_037-24a"/>
　　作字<lb/>
整整復斜斜翩如風際鴉書成半行草眼倦正昏花未<lb/>
辦倉盛筆寧能錐畫沙老夫端可媿頭白不名家<lb/>
　　晝睡起偶賦<lb/>
蝴蝶與䝉莊頺然寓一牀日隨香篆過夢逐雨聲長酒<lb/>
喜新篘緑橙如故嵗黄昏昏還隠几誰識老龜堂<lb/>
　　小舟過吉澤効王右丞<lb/>
澤園霜露晚孤村煙火微本去官道逺自然人迹稀木<lb/>
<pb n="KR4d0267_WYG_037-24b"/>
落山盡出鐘鳴僧獨歸漁家閒似我未夕閉柴扉<lb/>
　　湖山雜賦<lb/>
門前天鏡倒千峰舍後菰蒲與海通乗興出逰無逺近<lb/>
煙波何處覔孤篷<lb/>
　　又<lb/>
一生到處賈胡留身屬官倉不自由白首歸来更何恨<lb/>
十年爛醉石帆秋<lb/>
　　又<lb/>
<pb n="KR4d0267_WYG_037-25a"/>
東西相望兩湖橋来往無時一畫橈買酒每尋村市步<lb/>
煑蔬時就野僧寮<lb/>
　　又<lb/>
不到梅山二十霜望中常似隔他鄉一杯甖粟紗燈下<lb/>
最憶初寒宿上方<hi>梅山寺與敝廬南北相望無二十里然不到最久</hi>
　　又<lb/>
煙中一棹小江秋憶上牛頭倚寺樓今日籬邊殘照裏<lb/>
却從西北望牛頭<lb/>
<pb n="KR4d0267_WYG_037-25b"/>
　　太息<lb/>
早嵗元于利欲輕但餘一念在功名白頭不試平戎䇿<lb/>
虚向江湖過此生<lb/>
　　又<lb/>
書生忠義與誰論骨朽猶應此念存砥柱河流僊掌日<lb/>
死前恨不見中原<lb/>
　　又<lb/>
自古才髙每恨浮偉人要是出中州即今未必無房魏<lb/>
<pb n="KR4d0267_WYG_037-26a"/>
埋沒邊沙死即休<lb/>
　　又<lb/>
闗輔堂堂墮塞塵渭城杜曲又逢春安知今日新豐市<lb/>
不有悠然獨酌人<lb/>
　　學書<lb/>
九月十九柿葉紅閉門學書人笑翁世間誰許一錢直<lb/>
窗底自用十年功老蔓纒松飽霜雪瘦蛟出海挐虚空<lb/>
即今譏評何足道後五百年言自公<lb/>
<pb n="KR4d0267_WYG_037-26b"/>
　　晚興<lb/>
壯逰車轍遍天涯晚落農桑不自知許國雖堅身遽老<lb/>
讀書未倦眼先衰雲深嶺路樵歸晚雨細江亭渡發遲<lb/>
一事猶堪慰孤寂錦囊傾倒有新詩<lb/>
　　秋晴見天際飛鴻有感<lb/>
新晴天宇色正青羣鴻髙鶱在㝠㝠兒童相呼共仰視<lb/>
我亦扶杖来中庭豐年到處稻粱滿胡不暫下栖沙汀<lb/>
應須江海寄曠快肻為霜雪嗟飄零書生可笑不自喜<lb/>
<pb n="KR4d0267_WYG_037-27a"/>
憔悴久翦籠中翎鷗波萬里毎媿杜鶴化千載知非丁<lb/>
風前哀號漫激烈月下孤影常竛竮詩成欲寫復嬾去<lb/>
誦似溪友聲泠泠<lb/>
　　初寒獨居戯作<lb/>
開殻<hi>一作皺</hi>得紫栗帶葉摘黄甘獨卧維摩室誰同彌勒<lb/>
龕宗文樹雞柵靈照挈蔬籃一段無生話燈籠可與<hi>一作</hi>
<hi>自可</hi>談<lb/>
　　夢觀牡丹<lb/>
<pb n="KR4d0267_WYG_037-27b"/>
忘却晨梳滿把絲楝花嫌不似臙脂起来一笑看清鏡<lb/>
惟挿梨花却較宜<lb/>
　　書喜<lb/>
水際柴荆鍵不開野人相覔漫敲推寒鵶陣黑疑雲過<lb/>
老木聲酣認雨来酒價日低常得醉官租時辦不勞催<lb/>
平生未省如今樂却笑傍觀誤見哀<lb/>
　　又<lb/>
今年端的是豐穰十里家家喜欲狂俗美農夫知讓畔<lb/>
<pb n="KR4d0267_WYG_037-28a"/>
化行蠶婦不爭桑酒坊飲客朝成市佛廟村伶夜作場<lb/>
身是閒人新病愈䞉移霜菊待重陽<lb/>
　　又<lb/>
滿川秋穫重赬肩拾穂兒童擁道邊夜夜江村無吠犬<lb/>
家家市步有新船奪攘不復憂山越安樂渾疑是地仙<lb/>
惟有衰翁最知達避兵猶記建炎年<lb/>
　　小飲罷行至湖塘而歸<lb/>
社酒真如粥面濃朱顔頃刻換衰容霜輕已覺樹搖落<lb/>
<pb n="KR4d0267_WYG_037-28b"/>
雲起始知山疊重梅市魚歸衝雨棹寳林人定隔城鐘<lb/>
此翁大似逰僧様爐煖窗深又過冬<lb/>
　　病雁<hi>祠禄将滿幸麤支朝夕遂不敢復有請而作是詩</hi>
蘆洲有病雁雪霜摧羽翰不辭道路逺置身湖海寛稻<lb/>
粱亦滿目鳴聲自辛酸我正與此同百憂雙鬢殘東歸<lb/>
忽十載四忝侍祠官雖云幸得飽早夜不敢安乃知學<lb/>
者心羞媿甚飢寒讀我病雁篇萬鍾均一簞<lb/>
　　澤居<lb/>
<pb n="KR4d0267_WYG_037-29a"/>
澤居僅足不求餘曠快真同縱壑魚平日酷憎蠅附驥<lb/>
莫年肻作鶴乗車齒揺但煑<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山芋眼澀惟觀胄監書<lb/>
此際自應還往絶本無心與俗人疎<lb/>
　　秋穫歌<lb/>
牆頭累累柿子黄人家秋穫爭登場長碓擣珠照地光<lb/>
大甑炊玉連村香萬人牆進輸官倉倉吏䏑冷不暇甞<lb/>
訖事散去喜若狂醉卧相枕官道傍數年斯民阨㓙荒<lb/>
轉徙溝壑殣相望縣吏亭長如餓狼婦女怖死兒童僵<lb/>
<pb n="KR4d0267_WYG_037-29b"/>
豈知皇天賜豐穰畝收一鍾富萬箱我願鄰曲謹盖蔵<lb/>
縮衣節食勤耕桑追思食不饜糟糠勿使水旱憂堯湯<lb/>
　　戊午重九<lb/>
朋舊相望天一涯登髙結伴只鄰家秋風自欲吹紗㡌<lb/>
衰鬢何曽泥菊花藥市神仙思益部餻盤節物記京華<lb/>
自憐病後歡悰薄小醉歸来日未斜<lb/>
　　重九懐獨孤景略<lb/>
昔逢重九日初識獨孤君並轡洮河馬聨詩劎閣雲已<lb/>
<pb n="KR4d0267_WYG_037-30a"/>
悲吴蜀逺更歎死生分安得持巵酒澆君丈五坟<lb/>
　　晨鏡<lb/>
晨起覽清鏡有叟鬢已皤馘黄色類梔面皺紋如鞾熟<lb/>
視但驚歎初不相誰何久乃稍醒悟舉手自摩挲與汝<lb/>
周旋久流年㨗飛梭生當老病死求脱理則那切勿彊<lb/>
撑拄據鞍效亷頗惟須勤把酒暫遣衰顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>
　　秋霽遣懐<lb/>
陸生少日心膽壮萬里憑陵寄疎放玉闗曽誓馬革裹<lb/>
<pb n="KR4d0267_WYG_037-30b"/>
滄海豈憂魚腹葬人生富貴本細事釣築逢時俱将相<lb/>
正令不遇亦何慊藥鑱丹爐老青嶂今年秋晚苦多雨<lb/>
三十六溪新緑漲極知世事不足論霽日小舟行可榜<lb/>
　　屏迹<lb/>
昔者航濤江雲山迎我東擊楫誓江神永託㝠㝠鴻十<lb/>
年桑榆暖萬事馬牛風邇来愈屏迹庭戸深蒿蓬就甕<lb/>
挹新醅傍畦擷晚菘隣曲或念我小鮮亦時供喟然撫<lb/>
几歎恨今已龍鍾向使早十年何媿柴桑翁<lb/>
<pb n="KR4d0267_WYG_037-31a"/>
　　初寒<lb/>
今日霜露冷凜然悲莫秋垂帷跨微火發箧出輕裘徂<lb/>
嵗逝将換殘生愈覺浮一杯還自閔小獵記梁州<lb/>
　　風雨<lb/>
風雨從北来萬木皆怒號入夜殊未止聲亂秋江濤𣺌<lb/>
然老書生白頭卧蓬蒿閉門不敢出裂面風如刀鄰人<lb/>
閔我寒牆頭過濁醪時哉一昏醉新橙宜蟹螯<lb/>
　　龜堂自詠<lb/>
<pb n="KR4d0267_WYG_037-31b"/>
龜堂一老翁短褐立秋風時過同籬菊身衰似井桐新<lb/>
霜萬瓦白朝日數櫺紅且復尋書巻悠然度嵗窮<lb/>
　　又<lb/>
采藤持織履剥楮治為冠看劎心空壮騎驢骨本寒病<lb/>
多辭酒伴老甚解祠官<hi>予十月奉祠嵗滿不復敢請</hi>賴有扁舟在秋<lb/>
濤萬里寛<lb/>
　　閒居初冬作<lb/>
香椀蒲團又一新天将閒處著閒身東窗換紙明初日<lb/>
<pb n="KR4d0267_WYG_037-32a"/>
南圃移花及小春婦女晨炊動井臼兒童夜誦聒比鄰<lb/>
早知閭巷無窮樂悔不終身一幅巾<lb/>
　　病中排悶<lb/>
面骨崢嶸鬢雪新承平版籍有遺民<hi>予生扵宣和中</hi>心雖願繼<lb/>
無傳學力不能支已廢身開巻眼昏如隔霧擁爐肺渇<lb/>
欲生塵老龎亦有兒孫念付與天公不問人<lb/>
　　季秋已寒節令頗正喜而有賦<lb/>
霜降今年已薄霜菊花開亦及重陽四時氣正無愆伏<lb/>
<pb n="KR4d0267_WYG_037-32b"/>
比屋年豐有盖蔵風色蕭蕭生麥隴車聲碌碌滿魚塘<lb/>
老夫亦與人同樂醉倒何妨卧道傍<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三十八</head> <lb/>
    <p>
<pb n="KR4d0267_WYG_038-1a"/>
欽定四庫全書<lb/>
　劎南詩稾巻三十八<lb/>
　　　　　　　　　　　　　宋　陸㳺　撰<lb/>
　　秋懐<lb/>
形骸嵗嵗就枯朽意氣時時猶激昻水逺浮鷗方浩蕩<lb/>
霜髙殘菊更芬芳人皆有舌是非在劫未成灰時世長<lb/>
三百里湖行自復子孫努力事耕桑<hi>鏡湖廢百七十餘年故吾鄉多㓙㑹</hi>
<hi>有復之者</hi>
<pb n="KR4d0267_WYG_038-1b"/>
　　吴體寄張季長<lb/>
九月十月天雨霜江南劎南途路長平生故人阻攜手<lb/>
萬里一書空斷腸人生强健已難恃世事變遷那可常<lb/>
兩家子孫各長大他年窮逹毋相忘<lb/>
　　嘲畜猫<lb/>
甚矣翻盆暴嗟君睡得成但思魚饜足不顧䑕縱横欲<lb/>
騁銜蟬快先憐上樹輕朐山在何許此族最知名<hi>俗言猫為</hi>
<hi>虎舅教虎百為惟不教上樹又謂海州猫為天下第一</hi>
<pb n="KR4d0267_WYG_038-2a"/>
　　立冬日作<lb/>
室小財容膝牆低僅及肩方過授衣月又遇始裘天寸<lb/>
積篝爐炭銖稱布被綿平生師陋巷隨處一欣然<lb/>
　　初冬<lb/>
志士逢秋已自傷老人況復惜年光正看溪碓舂粳滑<lb/>
又見山坡下麥忙桐落井牀多槁葉菊殘衫袂尚餘香<lb/>
讀書有課真當勉剰貯明膏伴夜長<hi>是日方買油</hi>
　　醉題<lb/>
<pb n="KR4d0267_WYG_038-2b"/>
生来避世傲公卿海内無人識姓名九節笻邊秋萬里<lb/>
長眀燈下雨三更心安白髮何勞掃藥熟黄金固可成<lb/>
只待蓬壺賦詩罷却来京洛看昇平<lb/>
　　新作火閤<lb/>
旋設篝爐下紙簾樂哉容膝似陶潛囊中佩藥無時服<lb/>
架上堆書信手拈似玉秋菰殊未老如雲宿麥不須占<lb/>
掃空祠禄吾何欠陋巷簞瓢易屬厭<hi>祠禄止此月</hi>
　　又<lb/>
<pb n="KR4d0267_WYG_038-3a"/>
山路霜清葉正黄地爐火煖夜偏長中安煑藥膨脝鼎<lb/>
傍設安禪曲录牀木槁不知年自往雲閑已與世相忘<lb/>
更闌坐穏人聲静時聽風簾響暗廊<lb/>
　　舍北行飯<lb/>
蔓絡疎籬草滿塘飽嬉聊復步斜陽一霜驟變千林色<lb/>
兩犢新犁百畝荒野寺僧殘尚鐘鼓官堤舟過見帆檣<lb/>
歸来笑補空囊課寒日誰知亦自長<lb/>
　　遣興<lb/>
<pb n="KR4d0267_WYG_038-3b"/>
轍迹當年遍九州晚歸始解卧林邱愛身毎戒玉抵鵲<lb/>
養氣要如刀解牛柔艣揺殘天鏡月短笻領盡石帆秋<lb/>
儘言未辦常扃戸竟是吾身得自由<lb/>
　　又<lb/>
出仕纔堪斗大州初歸便擬築糟邱虚名大似月蟾兎<lb/>
榮路久如風馬牛唧唧悲蛩常弔夜蕭蕭蠧葉更禁秋<lb/>
静觀世事頻興歎千載前時有許由<lb/>
　　舟中<lb/>
<pb n="KR4d0267_WYG_038-4a"/>
柂邊潮水落還生篷底寒燈滅復明約束長年牢繫纜<lb/>
報人風雨有鼉鳴<lb/>
　　又<lb/>
蕭蕭風雨小江秋不是愁人亦合愁忽聽疎鐘知寺近<lb/>
笑尋沙路上牛頭<lb/>
　　又<lb/>
龕山古戍更漏聲白墖小市燈火明六十年間㡬来往<lb/>
依然惻愴路傍情<lb/>
<pb n="KR4d0267_WYG_038-4b"/>
　　雨夜感舊<lb/>
雨来猛打窗燈暗猶照壁老人耿不寐撫事悲夙昔風<lb/>
生桔柏渡馬病金牛驛裊枝猿下飲登樹熊自擲危巢<lb/>
窺鶻栖深雪見虎跡至今清夜夢猶想嶓山碧廢棄謝<lb/>
功名老疾輟行役賦詩雖不工聊用慰今夕<lb/>
　　夜聞落葉<lb/>
我行出柴門初喜春草生俛仰㡬何時落葉終夜聲嗟<lb/>
我日益老抱疾況未平晨興就盥櫛顧亦彊支撑齋中<lb/>
<pb n="KR4d0267_WYG_038-5a"/>
有兩童熟視不能名定非張睢陽大笑頹冠纓死至人<lb/>
所同此理何待評但有一可恨不見復兩京<lb/>
　　閉門<lb/>
閉門髙卧鏡湖傍元自無閒可得忙泛罷杯觴餘菊苦<lb/>
玩殘指爪帶橙香燈昏共度空階雨蛩冷偏依丈室牀<lb/>
不待衰年宦情盡未来如雁到衡陽<lb/>
　　祠禄滿不敢復請作口號<lb/>
今年髙謝武夷君飯豆羮藜亦所欣參透莊生齊物論<lb/>
<pb n="KR4d0267_WYG_038-5b"/>
掃空韓子送窮文心如脱穽犇林鹿迹似還山不雨雲<lb/>
猶幸此身强健在鄉鄰爭看布襦帬<lb/>
　　又<lb/>
祠庭八載竊榮名一飽心知合自營牘後落銜便手倦<lb/>
月頭鐫俸喜身輕弊衣不補惟頻結濁酒難謀且細傾<lb/>
賴有東臯堪肆力比鄰相喚事冬耕<lb/>
　　又<lb/>
白首還山不自存天書四降海邊村慙非故將前侯比<lb/>
<pb n="KR4d0267_WYG_038-6a"/>
誤辱優賢養老恩龜夀自應能食氣鶴歸那得更乗軒<lb/>
從今再草公車奏惟有挂冠神武門<lb/>
　　過鄰家<lb/>
扶杖過吾鄰相誇自在身年豐稱貸少酒賤往来頻群<lb/>
散雞歸柵聲喧雀噪囷丁寧語兒子切勿厭沉淪<lb/>
　　舍北野望<lb/>
短景妨逰興長歌慰作勞葉凋西埭近水落北橋髙病<lb/>
每隨時劇衰難與世鏖旗亭新釀美萬事一秋毫<lb/>
<pb n="KR4d0267_WYG_038-6b"/>
　　又<lb/>
斷壠圍蔬圃枯桑繫釣查經行橋獨木佇立路三义野<lb/>
卉棲孤蝶平川起亂鴉榰笻無定處興盡即還家<lb/>
　　又<lb/>
溪彴通西崦山蹊繚北村殘霞明水面落葉擁籬根野<lb/>
父編龍具樵兒習兎園吾今井蛙耳敢復慕鵬鯤<lb/>
　　又<lb/>
早嵗遭逢異中年促召頻馳驅猶許國卧起已須人藥<lb/>
<pb n="KR4d0267_WYG_038-7a"/>
石三秋病風波萬里身籬門殘照裏慘淡易傷神<lb/>
　　書感<lb/>
常記當年賦子虚公卿交口薦相如豈知鶴髮殘年叟<lb/>
猶讀蠅頭細字書出處幸逃千載笑功名從負此心初<lb/>
荒園落葉紛如積日莫歸来自荷鋤<lb/>
　　冬夜爐邊小飲<lb/>
擁爐可使曲身直飲酒能回槁面紅若使金丹真入手<lb/>
飛騰亦在立談中<lb/>
<pb n="KR4d0267_WYG_038-7b"/>
　　龜堂獨酌<lb/>
幅巾蕭散餞餘齡江左諸賢可乞靈護枕小屏圖紫閣<lb/>
映窗矮巻寫黄庭曠懐與世元難合幽句何人可遣聽<lb/>
一酌蘭溪遺萬事時看牆底卧長瓶<hi>偶得蘭溪十餘樽清醇馥烈殆不可</hi>
<hi>名</hi>
　　又<lb/>
一榼蘭溪自獻酬徂年不肻為人留巴山頻入初寒夢<lb/>
江月偏供獨夜愁越石壮心雞喔喔子卿歸信雁悠悠<lb/>
<pb n="KR4d0267_WYG_038-8a"/>
天生我輩初何用病骨支離又過秋<lb/>
　　冬夜作短歌<lb/>
飢䑕窺殘燈寒犬踏枯葉小室擁燎爐清笳下危堞老<lb/>
人素多疾舉動常畏怯衣裘視寒煖日夜自調爕食必<lb/>
按本草下箸未甞輒體安疾自去藥石無此捷敢學李<lb/>
輕車霸亭夜逰獵況如馬新息萬里聽鳶跕欲求神氣<lb/>
住先戒事物接寧為子光瘖不效嗇夫喋眀晨一杯粥<lb/>
趺坐横白㲲無魚何足道為爾歌長鋏<lb/>
<pb n="KR4d0267_WYG_038-8b"/>
　　病愈<lb/>
倦榻呻吟毎自哀占蓍来告<hi>一作吉</hi>出餘災自能洗研拂<lb/>
書几時亦折花尋酒杯久類寒蛟潛岫穴忽如老馬噴<lb/>
風埃霜晴爛熳東窗日一笑山坡訪早梅<lb/>
　　自遣<lb/>
枳籬茅屋枕孤峰偃盡初來手種松睡少未成千里夢<lb/>
愁深先怯五更鐘中天日月逢真主數畝桑麻伴老農<lb/>
世事古今誰料得不堪陂水照衰容<lb/>
<pb n="KR4d0267_WYG_038-9a"/>
　　感舊<lb/>
君不見資中名士有李石八月秋濤供筆力初為博士<lb/>
不暖席晚補臺郎俄復斥諸公熟睨亦太息摧壓至死<lb/>
終不惜生前何曽一錢直沒後遺文價金璧後之視今<lb/>
猶視昔此事誠非一朝夕山城舊廬暗荆棘羸然諸孫<lb/>
守墳籍撫孤我負朋友責萬里詩成淚空滴<lb/>
　　又<lb/>
君不見蜀師渾甫字伯渾半生髙卧蟇頤村才不得施<lb/>
<pb n="KR4d0267_WYG_038-9b"/>
道則尊死已骨朽名猶存文章落筆數千言上友離騷<lb/>
下招魂望之眉宇何軒軒髙談浩若洪河翻范尹敬如<lb/>
綺與園方飾羔雁登衡門小人謗傷實不根妄指拱璧<lb/>
求瑕痕窮通在公豈足論浮雲終散朝陽暾安得此老<lb/>
起九原入賛國論蘇黎元<hi>范至能帥成都欲以遺逸起之幙客有沮之者遂不果</hi>
　　寒雨中偶賦<lb/>
鬢毛蕭颯齒根浮徂嵗翩翩肻暫留窮巷多泥誰問疾<lb/>
空堦滴雨又經秋自營可笑誇三窟善守寧須築百樓<lb/>
<pb n="KR4d0267_WYG_038-10a"/>
但使胸中機事盡一樽隨處送悠悠<lb/>
　　又<lb/>
莫年心事與誰同到處飄然一病翁斷夢凄凉燈影裏<lb/>
殘詩零落雨聲中莫驚顔鬢渾非昨略數朋儕已半空<lb/>
祠禄上還猶負媿何功班綴冠僊蓬<hi>予官視祕書監</hi>
　　夀考如富貴<lb/>
夀考如富貴初亦不自知邂逅偶不死亦或至期頤予<lb/>
少多疾恙五十已遽衰齒搖頷鬚白蕭然蒲栁姿俛仰<lb/>
<pb n="KR4d0267_WYG_038-10b"/>
忽二紀卧病實半之富貴不可求夀亦豈汝私萬事付<lb/>
自然孰為樂與悲惟當老益學易簀以為期<lb/>
　　午飯<lb/>
我望天公本自亷身閑飯足敢求兼破裘負日苑簷底<lb/>
一椀藜羮似蜜甜<lb/>
　　又<lb/>
民窮豐嵗或無食此事昔聞今見之吾儕飯飽更念肉<lb/>
不待人嘲應自知<lb/>
<pb n="KR4d0267_WYG_038-11a"/>
　　題王仲信畫水石横幅<lb/>
王郎書逼楊風子畫亦憑陵蜀雨孫豈是天公憎絶萟<lb/>
一生憔悴向衡門<lb/>
　　治圃<lb/>
槁蔓殘蕪滿幽圃多具鉏耰課僮豎非惟吾圃要翦除<lb/>
亦恐爾輩成惰窳老桂盤壑飽風霜修篁當軒弄煙雨<lb/>
一松孤立信豪傑兩槐對植如賓主珍禽㨂枝春欲動<lb/>
蠧穴掃空吾甚武蘼蕪芽蘖已暗長甘菊根芽亦潛吐<lb/>
<pb n="KR4d0267_WYG_038-11b"/>
山薑澗蒲乃微草露葉參差看仰俯世間安得有遺才<lb/>
位置要須令得所<lb/>
　　冬日感興十韻<lb/>
霧雨天昏曀陂湖地阻深蔽空鴉作陣暗路棘成林有<lb/>
客風埃裏頻年老病侵夢魂来二豎相法欠三壬舊憤<lb/>
開孤劎新愁感斷砧唐衢惟痛哭莊舄正悲吟瘦跨秋<lb/>
門馬寒生夜店衾但思全舊璧敢冀訪遺簮樓上蒼茫<lb/>
眼燈前破碎心長謡傾濁酒慷慨壓層隂<lb/>
<pb n="KR4d0267_WYG_038-12a"/>
　　冬日出逰十韻<lb/>
吴㑹寒常薄冬深略未氷荒郊觀雉鬭大澤見魚騰釣<lb/>
艇頻容借籃輿漸可乗有時穿宻篠隨處倚枯藤金石<lb/>
秦遺刻衣冠禹舊陵叢祠祈臘雪小市試春燈問路鉏<lb/>
畬叟爭橋乞供僧疎狂違俗久衰疾與年増干禄雖知<lb/>
恥懸車媿未能階官有微俸醉髮任鬅鬙<lb/>
　　思蜀<lb/>
園廬已卜錦城東乗驛歸来更得窮只道驊騮開道路<lb/>
<pb n="KR4d0267_WYG_038-12b"/>
豈知魚鳥困池籠石犀祠下春波緑金雁橋邊夜燭紅<lb/>
未死舊逰如可繼典衣猶擬醉郫筒<lb/>
　　又<lb/>
二十年前客錦城酒徒詩社盡豪英才名吏部傾朝野<lb/>
意氣成州共死生<hi>吏部郎字文紹奕衮自成州守宇文子震子友</hi>廢苑探梅常<lb/>
共醉遺祠訪柏亦俱行即今病卧寒燈裏欲話當時涕<lb/>
已傾<lb/>
　　又<lb/>
<pb n="KR4d0267_WYG_038-13a"/>
譚侯才氣敵文園<hi>國子監丞譚季壬徳稱</hi>日日銀鞍畫㦸門竒句<lb/>
入神聞鬼泣巨觥如海看鯨吞一官胄監能令死萬里<lb/>
銘旌忍更論湖上秋来頻入夢憑誰詞翰與招魂<lb/>
　　作雪<lb/>
雪雲寒不動林鳥噤無聲病起衰何劇囊空醉不成中<lb/>
原亂方作弱敵運将平臺省多賢俊常談媿老生<lb/>
　　又<lb/>
荒村雪欲作耄叟病無聊樹暝烏鳶集茒深雉兔驕溪<lb/>
<pb n="KR4d0267_WYG_038-13b"/>
灘觀趂渡嶺路數歸樵即死無他憾終身負聖朝<lb/>
　　戲詠山家食品<lb/>
牛乳抨酥瀹茗芽蠭房分蜜漬棕花舊知石芥真尤物<lb/>
晚得蔞蒿又一家疎索鄉鄰縁老病團欒兒女且喧譁<lb/>
古人不下藜羮糝斟酌龜堂已太奢<lb/>
　　耕罷偶書<lb/>
新溉東臯畝一鍾烏犍麤足事春農灞橋風雪吟雖苦<lb/>
杜曲桑麻興本濃老大斷非金谷友生存惟冀酒泉封<lb/>
<pb n="KR4d0267_WYG_038-14a"/>
莫嘲野餉蕭條甚箭茁蓴絲亦粗<hi>一作且</hi>供<lb/>
　　雨夜<lb/>
末路蕭條客子心不堪徂嵗更沉隂低簷雨滴睡眠少<lb/>
敗壁燈殘感慨深不辦典衣謀盡醉尚能擁鼻作微吟<lb/>
交朋一散如天逺試向今宵夢裏尋<lb/>
　　菴中晨起書觸目<lb/>
山重水複怯朝寒一巻窗間袖手看朱擔長瓶列雲液<lb/>
絳囊細字拆龍團數峰移自侏儒國一研来從黯淡灘<lb/>
<pb n="KR4d0267_WYG_038-14b"/>
要識放翁頑鈍處胸中七澤著猶寛<hi>雲液揚州酒名近淮帥餉數十尊營</hi>
<hi>道小山及劎硯得自張季長張仲欽適在案間</hi>
　　又<lb/>
暉暉初日上簾鈎漠漠清寒透衲裘雪棘並棲雙鵲瞑<lb/>
金環斜絆一猿愁㢘宣卧壑松楠老王子穿林水石幽<lb/>
戯事自憐除未盡此生行欲散風漚<hi>唐希雅畫鵲易元吉畫猿㢘宣仲老</hi>
<hi>木王仲信水石皆菴中所挂小軸</hi>
　　又<lb/>
<pb n="KR4d0267_WYG_038-15a"/>
賦形不使面團團聳膞心知到骨寒晏子元非枕鼓士<lb/>
杜生那有切雲冠時扶遷客桄榔杖日厭詩人苜蓿盤<lb/>
賴是平生憎阿堵今年初解侍祠官<lb/>
　　又<lb/>
初歸誓墓老鄉邦手結茒茨近小江北渚露霑行藥屐<lb/>
東廂日射勘書窗孤忠自信丹心折萬事空成雪鬢雙<lb/>
長媿宗人白崖老贈行期我鹿門龎<hi>予自成都召還禱射洪白崖陸使君</hi>
<hi>祠使君以杜詩為籖予得全家隠鹿門之篇</hi>
<pb n="KR4d0267_WYG_038-15b"/>
　　三山杜門作歌<lb/>
我生學步逢喪亂家在中原厭犇竄淮邊夜聞敵馬嘶<lb/>
跳去不待雞號旦人懐一䴵草間伏往往經旬不炊㸑<lb/>
嗚呼亂定百口俱得全孰為此者寧非天<lb/>
　　又<lb/>
髙宗下詔傳神器嗣皇御殿猶揮涕當時獲綴鵷鷺行<lb/>
百寮拜舞皆歔欷小臣疎賤亦何取即日趨召登丹陛<lb/>
嗚呼橋山嵗晚松柏寒殺身從死豈所難<lb/>
<pb n="KR4d0267_WYG_038-16a"/>
　　又<lb/>
中嵗逺逰踰劎閣青衫誤入征西幙南沮水邊秋射虎<lb/>
大散闗頭夜聞角畫䇿雖工不見用悲吒那復從軍樂<lb/>
嗚呼人生難料老更窮麥野桑村白髮翁<lb/>
　　又<lb/>
晚入南宫典牋奏濫陪太史牛馬走忽然名在白簡中<lb/>
一櫂還家傾臘酒十年光隂如電雹緑蓑黄犢從鄰叟<lb/>
嗚呼古来骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>例倚門況我本自安邱園<lb/>
<pb n="KR4d0267_WYG_038-16b"/>
　　又<lb/>
寛恩四賦仙祠禄每忍慙顔救枵腹五秉初辭官粟紅<lb/>
一瓢自酌巖泉緑天公乗除不負汝宿疾微平嵗中熟<lb/>
嗚呼字字細讀逍遥篇此去八十有㡬年<lb/>
　　老境<lb/>
白髮短欲盡人嗤心尚孩埋盆池㶑灔累瓦墖崔嵬輭<lb/>
飯三舂米醇醪九醖醅忽然拈筆起記著早梅開<lb/>
　　又<lb/>
<pb n="KR4d0267_WYG_038-17a"/>
今日霜殊重衰翁老可憐朝晡兩炊火覆藉一牀氊人<lb/>
客容稱疾兒童不攪眠雲開見殘日更愛小窗妍<lb/>
　　記戊午十一月二十四夜夢<lb/>
街南酒樓粲丹碧萬頃湖光照山色我来半醉躡危梯<lb/>
坐客驚顧聞飛屐長縚短㡌黄絁裘從一山童持藥笈<lb/>
近傳老仙甞過市此翁或是那可識逡巡相語或稽首<lb/>
爭獻名樽冀餘瀝我欲自言度不聽亦復軒然為専席<lb/>
髙談方縱驚四座不覺隣雞呼夢破人生自欺多類此<lb/>
<pb n="KR4d0267_WYG_038-17b"/>
撫枕長謡識吾過<lb/>
　　六經示兒子<lb/>
六經如日月萬世固長懸學不趨卑近人誰非聖賢馬<lb/>
能龍作友蜹乃瓮為天我老空追悔兒無棄壮年<lb/>
　　舍北晚步<lb/>
漠漠炊煙村逺近鼕鼕儺鼓埭西東三义古路殘蕪裏<lb/>
一曲清江淡靄中外物已忘如棄屣老身無伴等羈鴻<lb/>
天寒寂寞籬門晚又見浮生一嵗窮<lb/>
<pb n="KR4d0267_WYG_038-18a"/>
　　對酒<lb/>
老子不堪塵世勞且當痛飲讀離騷此身幸已免虎口<lb/>
有手但能持蟹螯牛角挂書何足問虎頭食肉亦非豪<lb/>
天寒欲與人同醉安得長江化濁醪<lb/>
　　夜坐求酒已盡喟然有賦<lb/>
澹月微霜夜漏徂披裘不睡附寒爐清笳嫋嫋已三弄<lb/>
殘火熒熒纔一銖報國無期心欲折讀書自力眼将枯<lb/>
麴生作態年来甚不受閑人折簡呼<lb/>
<pb n="KR4d0267_WYG_038-18b"/>
　　食粥<hi>張文潛有食粥説謂食粥可以延年予竊愛之</hi>
世人箇箇學長年不悟長年在目前我得宛邱平易法<lb/>
只将食粥致神仙<lb/>
　　寒夜<lb/>
堅氷塞川厚莫測斷雁呌羣聲可哀草圍小甕酒未熟<lb/>
霜壓瘦枝梅不開穉子忍寒守蠧簡老夫忘睡畫爐灰<lb/>
低頭就世吾所諱千載伯鸞安在哉<lb/>
　　梅花<lb/>
<pb n="KR4d0267_WYG_038-19a"/>
五十年間萬事非放翁依舊掩柴扉相從不厭閒風月<lb/>
只有梅花與釣磯<lb/>
　　又<lb/>
山村梅開處處香醉挿烏巾舞道傍飲酒得仙陶令達<lb/>
愛花欲死杜陵狂<lb/>
　　又<lb/>
一花兩花春信回南枝北枝風日催爛熳却愁零落近<lb/>
丁寧且莫十分開<lb/>
<pb n="KR4d0267_WYG_038-19b"/>
　　又<lb/>
廣寒宫中第一仙情深不碍韻超然勸君莫作兒女態<lb/>
但向花前傾玉船<lb/>
　　又<lb/>
秭歸江頭煙雨昏客舟夜繫梅花村相逢萬里各羇旅<lb/>
不待猿啼已斷魂<lb/>
　　又<lb/>
青羊宫前錦江路曽為梅花醉十年豈知今日尋香處<lb/>
<pb n="KR4d0267_WYG_038-20a"/>
却是山隂雪夜船<lb/>
　　三山卜居今三十有三年矣屋陋甚而地有餘數<lb/>
　　　世之後當自成一村今日病少間作詩以示後<lb/>
　　　人<lb/>
印累累綬若若換君朱顔君不覺冠如箕劎拄頤蒼頭<lb/>
廬兒笑君癡不如短褐歸鄉舍上畢租庸下婚嫁横陂<lb/>
引水蒔禾黍髙陸犂荒種桑柘比鄰畢出觀夜場老稚<lb/>
相呼作春社雞爭舂米茅簷底犬吠行人槿籬罅數椽<lb/>
<pb n="KR4d0267_WYG_038-20b"/>
幸可傳子孫此地他年名陸村藜羮一飽能世守殊勝<lb/>
養牛并上尊<lb/>
　　又<lb/>
再見封侯未為快一擲成盧安用再世間得意固多矣<lb/>
堪笑窮人事常敗我生出仕四十年寸進恰如船上埭<lb/>
即今卧病茅簷裏回首窮通竟何在荆山之下玉抵鵲<lb/>
兩京春薺論斤賣蘇秦煌煌佩六印尼父栖栖厄陳蔡<lb/>
𤣥傑美官輒見思東野出門常有碍躬耕至老豈不佳<lb/>
<pb n="KR4d0267_WYG_038-21a"/>
子孫當以吾為戒<lb/>
　　南園觀梅<lb/>
小嶺清陂寂寞中緑樽嵗晚與君同髙標賴有詩人識<lb/>
絶艶真窮造物工正喜參差横夜月又驚零落付春風<lb/>
老諳世事寧多歎身自人間一轉蓬<lb/>
　　嵗盡苦寒<lb/>
曉寒無賴透重裘三日江雲瞑不收嵗月推移吾輩老<lb/>
交朋零落此生浮東臯苦潦猶中熟舊疾雖存亦小瘳<lb/>
<pb n="KR4d0267_WYG_038-21b"/>
禹廟蘭亭俱在眼剰沽春酒破春愁<lb/>
　　己未新嵗<lb/>
餞嵗愁雖劇迎年喜亦深桃符帶草寫椒酒過花斟車<lb/>
馬久無迹兒孫聊慰心更欣春意早處處有鳴禽<lb/>
　　嵗首書事<lb/>
東風入律寒猶劇多稼占祥雪欲成<hi>雲隂作雪彌旬至開嵗雪意愈濃明</hi>
<hi>日戌初立春猶可為臘雪也</hi>鬱壘自書誇腕力屠蘇不至歎人情<hi>今嵗</hi>
<hi>無餽屠蘇者</hi>呼盧院落譁新嵗<hi>鄉俗嵗夕聚博謂之試年庚</hi>賣困兒童起<lb/>
<pb n="KR4d0267_WYG_038-22a"/>
五更<hi>立春未明相呼賣春困亦舊俗也</hi>白髮滿頭能且健剰隨鄰曲樂<lb/>
昇平<lb/>
　　又<lb/>
扶持又度改年時耄齒侵尋敢自期中夕祭餘分餺飥<lb/>
<hi>鄉俗以夜分畢祭享長㓜共飯其餘又嵗日必用湯餅謂之冬餛飩年餺飥</hi>黎眀人起換鍾<lb/>
馗春盤未抹青絲菜<hi>今年正月二日立春</hi>夀斚先酬白髮兒聞道<lb/>
城中燈絶好出門無日歎吾衰<hi>客来多言府中今嵗上元燈甚盛</hi>
　　初春<lb/>
<pb n="KR4d0267_WYG_038-22b"/>
元日人日来聮翩轉頭又見試燈天且欣一雪壓災瘴<lb/>
不怕連隂咽管絃陌上漸多酤酒舍岸邊初理下湖船<lb/>
紫姑擬卜元無事只問今春㡬醉眠<lb/>
　　菴中獨居感懐<lb/>
身愈龍鍾髮愈稀流年冉冉迫殘暉讀書十紙勤雖在<lb/>
上樹千回事已非仗馬曽鳴宜取斥牧羝雖乳亦忘歸<lb/>
餘生自笑知何似萬里遼天老令威<lb/>
　　又<lb/>
<pb n="KR4d0267_WYG_038-23a"/>
自閉菴門不㸃燈惰耕村叟罷參僧一生已是膠黏日<lb/>
投老安能夏造氷頑面敢辭乾汝唾蔬餐聊得曲吾肱<lb/>
髙舂睡熟無多笑那有禪師解放鷹<lb/>
　　又<lb/>
無錢溪女亦留魚有雨東家毎借驢藜粥數匙晨壓藥<lb/>
松肪一椀夜觀書黄紬被暖閒無厭白布衫長樂有餘<lb/>
南陌東阡春事動放翁作計未全疎<lb/>
　　戲作貧詩<lb/>
<pb n="KR4d0267_WYG_038-23b"/>
垂老貧彌甚虚教遇太平竈閒無馬穴釜冷有魚生妾<lb/>
病常停織兒飢屢輟耕癡頑惟此老未廢浩歌聲<lb/>
　　又<lb/>
左劵頻稱貸西成少盖蔵苦飢炊稻種縁病賣桑黄土<lb/>
焙憐煙煖藜羮愛糝香君看首陽叟窮死亦何傷<lb/>
　　春日園中作<lb/>
杏花開過尚輕寒盡日無人獨倚闌久别名山憑夢到<lb/>
每思舊友取書看塵埃幸已賒腰折富貴深知欠面團<lb/>
<pb n="KR4d0267_WYG_038-24a"/>
老去逢春都有㡬一杯行復送春殘<lb/>
　　中春連日得雨雷亦應候<lb/>
誰言白首意低摧老子逢春亦樂哉犁畔方吹社公雨<lb/>
壠頭又轉阿香雷睡餘支枕聽鶯語醉裏題窗記燕来<lb/>
更有山家堪喜事吾孫上樹欲千回<hi>徳孫㓜病足今已行步健甚</hi>
　　雨後微隂光景益竒復得長句<lb/>
結轍軒車已掃空揮犀談笑與誰同日消淺醉閒吟裏<lb/>
春在輕隂薄靄中百尺逰絲喜風定一雙新燕説泥融<lb/>
<pb n="KR4d0267_WYG_038-24b"/>
天工只費須㬰力開遍東䦨半丈紅<lb/>
　　春日小園雜賦<lb/>
久矣雲霄鎩羽翰小園聊得賦春寒<hi>魯望有春寒賦</hi>風生鴨緑<lb/>
紋如織露染猩紅色未乾不向山邱歎零落且從兒女<lb/>
話團欒人言麥信春来好湯餅今年慮已寛<lb/>
　　又<lb/>
市塵不到放翁家繞麥穿桑野徑斜夜雨長深三尺水<lb/>
曉寒留得一分花悶從鄰舍分春瓮閒就僧窗試露芽<lb/>
<pb n="KR4d0267_WYG_038-25a"/>
自此年光應更好日驅秧馬聽繅車<lb/>
　　簡鄰里<lb/>
今年意味報君知屬疾雖頻未苦衰獨坐空齋如自訟<lb/>
<hi>三舍法行時甞上書言事者屏置一齋曰自訟</hi>小鐫殘俸類分司<hi>樂天詩猶被妻孥敎漸退</hi>
<hi>莫求致仕且分司</hi>閒撑野艇漁蓑濕亂挿山花醉㡌欹有興行<lb/>
歌便終日逢人那識我為誰<lb/>
　　客叩門多不能接往往獨坐至晚戯作<lb/>
貧舍久疎羅酒漿客来不復倒衣裳官情已盡詩情在<lb/>
<pb n="KR4d0267_WYG_038-25b"/>
世味無餘睡味長紅練帶飛穿栁去錦熏籠暖撲簾香<lb/>
蕭然自笑渾無事漁唱聲中又夕陽<lb/>
　　園中偶題<lb/>
緑衣粲粲咮微丹映葉穿枝立畫欄莫戀主人驚不去<lb/>
五陵年少有金丸<lb/>
　　又<lb/>
春深無處不春風數樹桃花乃爾紅鶯蝶紛紛自常事<lb/>
不應也著白頭翁<hi>禽名</hi>
<pb n="KR4d0267_WYG_038-26a"/>
　　又<lb/>
憶向彭州取牡丹蠟封馳騎露初乾如今歴盡人間事<lb/>
縱有姚黄亦嬾看<lb/>
　　又<lb/>
九日春隂一日晴不堪風駕浪花生畫船欲解還歸卧<lb/>
寂寂窗扉聽鳥聲<lb/>
　　北窗偶題<lb/>
兩叢香百合一架粉長春堪笑龜堂老歡然不記貧<lb/>
<pb n="KR4d0267_WYG_038-26b"/>
　　又<lb/>
曉晴林鵲喜晝暖蜜蜂喧我老詩情盡逢春亦一言<lb/>
　　又<lb/>
簾外燕翩翩歸時在社前不辭飛渡海来看賽豐年<lb/>
　　又<lb/>
煙波兩鸂䳵肻為放翁来菰米猶能給蒼顔得屢開<lb/>
　　沈園<lb/>
城上斜陽畫角哀沈園非復舊池臺傷心橋下春波緑<lb/>
<pb n="KR4d0267_WYG_038-27a"/>
曽是驚鴻照影来<lb/>
　　又<lb/>
夢斷香消四十年沈園栁老不吹綿此身行作稽山土<lb/>
猶弔遺蹤一泫然<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_038-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻三十八<lb/>
</p>
<p>
</p>
  </div>
</body>
</text>
</TEI>
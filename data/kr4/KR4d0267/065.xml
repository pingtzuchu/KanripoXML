<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻六十五</head> <lb/>
    <p>
<pb n="KR4d0267_WYG_065-1a"/>
欽定四庫全書<lb/>
　劒南詩稾巻六十五<lb/>
　　　　　　　　　　　　　宋　陸游　撰<lb/>
　　稽山行<lb/>
稽山何巍巍浙江水湯湯千里亘大野勾踐之所荒春<lb/>
雨桑柘綠秋風秔稻香村村作蟹椵處處起魚梁陂放<lb/>
萬頭鴨園覆千畦薑舂碓聲如雷私債逾官倉禹廟爭<lb/>
奉牲蘭亭共流觴空巷看競渡倒社觀戲場項里楊梅<lb/>
<pb n="KR4d0267_WYG_065-1b"/>
熟采摘日夜忙翠籃滿山路不數荔枝筐星馳入侯家<lb/>
那惜黄金償湘湖蓴菜出賣者環三鄉何以共烹煮鱸<lb/>
魚三尺長芳鮮初上市羊酪何足當鏡湖滀衆水自漢<lb/>
無旱蝗重樓與曲檻㶑灩浮湖光舟行以當車小繖遮<lb/>
新粧淺坊小陌間深夜理絲簧我老述此詩妄繼古樂<lb/>
章恨無季札聽大國風泱泱<lb/>
　　贈論命周雲秀才<lb/>
周郎頎然市中隱精神卓犖秋天隼忽來過我論五行<lb/>
<pb n="KR4d0267_WYG_065-2a"/>
袖出詩巻如束筍人生一息不自保况我耄期真待盡<lb/>
君今盛為談未來我亦聽之俱可囅雖然此心猶未泯<lb/>
何至死去同蠢蠢地下不作修文郎天上亦為京兆尹<lb/>
　　自嘲<lb/>
受福元無一羽輕豈知造物假餘生抱痾不死躋高壽<lb/>
遇亂能全見太平投渚斷鴻常自閔營巢倦鵲固難成<lb/>
乗除亦有堪慙處記誦文辭誤得名<lb/>
　　自寛<lb/>
<pb n="KR4d0267_WYG_065-2b"/>
兀兀空齋靜掩扉篝爐香細著秋衣檐頭殘雨晴猶滴<lb/>
欄角羈雲晚未歸支枕口和心共語挑燈形與影相依<lb/>
巻書未覺唐虞逺知我何妨舉世稀<lb/>
　　唐虞<lb/>
唐虞雖逺愈巍巍孔氏如天孰得違大道豈容私學裂<lb/>
專門常怪世儒非少林尚忌隨人轉老氏亦尊知我稀<lb/>
能盡此心方有得勿持糟粕議精微<lb/>
　　幽事絶句<lb/>
<pb n="KR4d0267_WYG_065-3a"/>
死生歸有命榮悴出無心苔井閒磨劒松窗自斲琴<lb/>
　　又<lb/>
矮紙來吳下長毫出宛陵自書霜夜句持寄剡中僧<lb/>
　　又<lb/>
昨夕風掀屋今朝雨壊牆雖知炊米盡不廢野歌長<lb/>
　　又<lb/>
煙畦朝斸藥雪澗夜淘丹仄徑何曽嶮單袍不覺寒<lb/>
　　又<lb/>
<pb n="KR4d0267_WYG_065-3b"/>
新傳服氣訣舊喜步虚吟兒女不難棄雲山何處深<lb/>
　　又<lb/>
客生聞吠犬草茂有鳴蛙日昳方炊飯秋深始采茶<lb/>
　　寄題廬陵王晉輔先輩桂堂<lb/>
楚人記草木桂在椒蘭中我懐小山句妙絶窮化工唐<lb/>
人作山水亦以桂配松丹葩間綠葉錦繡相疊重不知<lb/>
始何時巖桂開秋風楚人所稱者委棄等蒿蓬嗚呼各<lb/>
有時士豈怨不逢我作桂堂詩廣子雲夢胸<lb/>
<pb n="KR4d0267_WYG_065-4a"/>
　　寄題王晉輔專春堂<hi>堂前皆種牡丹</hi>
三月風光不貸人千紅百紫已成塵牡丹底事開偏晚<lb/>
本自無心獨占春<lb/>
　　鼠屢敗吾書偶得貍奴捕殺無虚日羣鼠㡬空為<lb/>
　　　賦此詩<lb/>
服役無人自炷香貍奴乃肯伴禪房晝眠共藉牀敷暖<lb/>
夜坐同聞漏鼔長賈勇遂能空鼠穴策勛何止履羊腸<lb/>
魚飧雖薄真無媿不向花間捕蝶忙<hi>道士李勝之畫捕蝶獅貓以譏當世</hi>
<pb n="KR4d0267_WYG_065-4b"/>
　　讀唐書忠義傳<lb/>
志士慕古人忠臣挺奇節就死有處所天日為無色大<lb/>
義孰不知臨難欠健決我思杲卿髪可配嵇紹血<lb/>
　　病後作<lb/>
骨相坐一寒仕宦經百謫晚入文昌省又坐煩言嘖詔<lb/>
書復收召付以大典冊期年甫奏篇皇恐亟自劾歸來<lb/>
稽山下三食新穫麥草屨布帬襦徒步老阡陌今年疾<lb/>
屢作怳若將歸客道士言犯土拜章安舍宅巫言神去<lb/>
<pb n="KR4d0267_WYG_065-5a"/>
幹翦紙招魂魄把臂忽自悟此豈屋漏脈盡去囊中藥<lb/>
黙觀鼻端白正氣徐自還鬼子何足磔<lb/>
　　山中<lb/>
草閣留雲宿溪橋引鶴行身閒詩曠逸心靜夢和平石<lb/>
乳無時滴松肪徹夜明山中足幽趣不是傲公卿<lb/>
　　夜思<lb/>
風埽浮雲作快晴窗聲終夜雜簾聲月明滿院鵲驚起<lb/>
霜冷壓栖雞嬾鳴名字虚稱舊朝士門庭元是老書生<lb/>
<pb n="KR4d0267_WYG_065-5b"/>
尚餘一事猶堪喜北陌東阡醉太平<lb/>
　　晨起<lb/>
晨起梳頭雪滿膺可憐衰與病相乘浮名何足欺横目<lb/>
真樂聊須付曲肱仕有俸錢渠亦好退無耕壠我何憑<lb/>
具牛力盡殊堪閔買犢東村恨未能<lb/>
　　老態<lb/>
破榼愁春近空囷畏日長頭風便菊枕足痺倚藜牀冉<lb/>
冉殘年逼悠悠萬事忘有兒堪晤語無客亦何妨<lb/>
<pb n="KR4d0267_WYG_065-6a"/>
　　又<lb/>
寡欲貧何損無才老更宜挂牆多漢刻揷架半唐詩飯<lb/>
已頻摩腹兒來暫解頤尚悲吳蜀逺未免故人思<hi>謂張季長</hi>
　　枕上<lb/>
夜雨一再作燈前獨詠詩影看孤鶴瘦吟答斷蛩悲幽<lb/>
夢悠然覺清笳何足吹殘年猶㡬日已矣媿明時<lb/>
　　贈過門道人<lb/>
朝行市塵中奔馬不可及暮涉清溪流芒屨了不溼巖<lb/>
<pb n="KR4d0267_WYG_065-6b"/>
扉一丹竈山路兩書笈白驢可置掌童子亦絶粒邂逅<lb/>
安期生電逝不暇揖太華獨嶷然萬仞道傍立<lb/>
　　道院雜興<lb/>
江上霜風吹角巾東歸不獨為吳蓴埽除長劒華纓夢<lb/>
收拾孤颿短棹身勾漏丹砂開竈晚商顔芝草滿山春<lb/>
東封敢擬迎鑾仗且作行歌陌上人<lb/>
　　又<lb/>
征途暗盡舊貂裘歸臥林間喜自由體倦尚憑書引睡<lb/>
<pb n="KR4d0267_WYG_065-7a"/>
心安不假酒攻愁丹爐弄火經年熟竹院聽琴竟日留<lb/>
今旦理髯還一笑白間時有黑絲抽<lb/>
　　又<lb/>
早歲知聞久已空巋然猶有灞城翁東樓誰記傾春碧<lb/>
<hi>敘州葢古戎州也有東樓厨醖本名重碧范至能易為春碧</hi>北嶺空思擘晚紅<hi>北嶺在福</hi>
<hi>州予少時與友人朱景參㑹嶺下僧舍時秋晚茘子獨晚紅在</hi>冉冉流年霜鬢外纍纍<lb/>
荒塚綠蕪中琳房何日金丹熟老鶴猶堪萬里風<lb/>
　　又<lb/>
<pb n="KR4d0267_WYG_065-7b"/>
龜堂有叟富神通白髪何妨兩頰紅先取山川來掌上<lb/>
却移天地入壺中鸎花不老非塵世風月常新奪化工<lb/>
近作東籬君未見一尊少住莫悤悤<lb/>
　　山村經行因施藥<lb/>
閒行偶復到山村父老遮留共一尊曩日見公孫未晬<lb/>
如今已解牧雞豚<lb/>
　　又<lb/>
耕傭蠶婦共欣然得見先生定有年埽灑門庭拂牀几<lb/>
<pb n="KR4d0267_WYG_065-8a"/>
瓦盆盛酒薦豚肩<lb/>
　　又<lb/>
兒扶一老候溪邊來吿頭風久未痊不用更求芎芷輩<lb/>
吾詩讀罷自醒然<lb/>
　　又<lb/>
驢肩每帶藥囊行村巷歡欣夾道迎共説向來曾活我<lb/>
生兒多以陸為名<lb/>
　　又<lb/>
<pb n="KR4d0267_WYG_065-8b"/>
逆旅人家近野橋偶因秣蹇暫消搖村翁不解讀本草<lb/>
爭就先生辨藥苗<lb/>
　　歎老<lb/>
身歴邅回事萬端天教林下養衰殘文編似是他人作<lb/>
書巻如曾隔世觀久已悠悠置恩怨况能一一記悲懽<lb/>
牀頭周易真良藥不是書生強自寛<lb/>
　　即事<lb/>
秃尾驢嘶小市門側蓬帆過古城村此生感慨知何限<lb/>
<pb n="KR4d0267_WYG_065-9a"/>
斗酒新豐不足論<lb/>
　　又<lb/>
草衣木食更何求穴處巢居過即休尚恨未能全省事<lb/>
一竿風月釣滄洲<lb/>
　　自賀<lb/>
胎髪茸茸綠映巾歸耕猶是太平民流觴内史招同社<lb/>
扛鼎將軍與卜鄰<hi>敝居去蘭亭項里皆甚邇</hi>曽冠六鼇非俗吏已開<lb/>
九秩是陳人一盃剰約梅花醉又見開禧第二春<lb/>
<pb n="KR4d0267_WYG_065-9b"/>
　　天氣作雪戲作<lb/>
八十又過二與人風馬牛深知老當逸孰謂死方休細<lb/>
衲兜羅襪奇温吉貝裘閉門薪炭足雪夜可無憂<lb/>
　　家風<lb/>
春耕秋釣舊家風門巷荒寒屋壁空四海交情殘夢裏<lb/>
一生心事斷編中買魚日待擕籃女裹藥時從挾簏翁<lb/>
<hi>俗謂買藥為裹虊</hi>便廢閒吟亦未可吾徒豈獨坐詩窮<lb/>
　　十二月二日夜夢遊沈氏園亭<lb/>
<pb n="KR4d0267_WYG_065-10a"/>
路近城南已怕行沈家園裏更傷情香穿客袖梅花在<lb/>
綠蘸寺橋春水生<lb/>
　　又<lb/>
城南小陌又逢春只見梅花不見人玉骨久成泉下土<lb/>
墨㾗猶鏁壁間塵<lb/>
　　江干<lb/>
霜晴忽念到江干小蹇羸童路已乾骨相豈能當富貴<lb/>
鬢毛聊喜耐悲歡客途冬暖衣裘薄村市年豐酒醆寛<lb/>
<pb n="KR4d0267_WYG_065-10b"/>
殘獵即今無十日剰求芹蓼助春盤<lb/>
　　獨行過柳橋而歸<lb/>
寒雲覆江干慘慘雪欲作草枯狐兔見鷹隼方縱搏老<lb/>
翁臥蓬户疾痛在腰脚忽覺意稍佳快若解束縛呼童<lb/>
扶下堂西出度略彴浮波見鳬雁決起驚烏鵲籬根犬<lb/>
迎吠碓下雞俛啄霜餘桑葉積春近柳枝弱徐行過傍<lb/>
舍醉笑盛醻酢歲暮農事休羨爾羣飲樂<lb/>
　　戲遣老懐<lb/>
<pb n="KR4d0267_WYG_065-11a"/>
平生碌碌本無奇況是年垂九十時阿囝略如郎罷老<lb/>
穉孫能伴太翁嬉花前騎竹强名馬階下埋盆便作池<lb/>
一笑不妨閒過日歎衰憂死却成癡<lb/>
　　又<lb/>
清羸正怯倚闌干紗帽還驚半指寛日漏雲端纔欲暖<lb/>
風催梅信又成寒尋僧竹院逢茶熟引鶴溪橋及雪殘<lb/>
只道捐書差似達庖丁數紙尚須看<lb/>
　　又<lb/>
<pb n="KR4d0267_WYG_065-11b"/>
兒時萬死避胡兵敢料時清畢此生已迫九齡身愈健<lb/>
熟觀萬巻眼猶明深深小塢梅初動㶑㶑清溪水欲平<lb/>
安得飄然從此逝緱山風月聽吹笙<lb/>
　　又<lb/>
舊襲家風號㪚人晚承恩詔賜閒身放狂泥酒都忘老<lb/>
厚價收書不似貧霜曉方驚羣木脱春晴又喜一花新<lb/>
先生偶出人難遇陌上爭先看角巾<lb/>
　　又<lb/>
<pb n="KR4d0267_WYG_065-12a"/>
本意歸來老故丘閉門飯足尚何求閒雲一片自舒巻<lb/>
幽鳥數聲相應詶但得有書時到眼正令無酒亦忘憂<lb/>
東籬偪仄纔尋丈已敵征西萬户侯<lb/>
　　對鏡<lb/>
歲月雖遄邁形容未苦癯髪如新沐潤顏似半酣朱書<lb/>
讀常終巻山行亦却扶悠悠隨日過不復歎頭顱<lb/>
　　晨起<lb/>
客枕畏霜氣曉窗收月㾗芸芸萬物作皎皎一心存老<lb/>
<pb n="KR4d0267_WYG_065-12b"/>
已忘開卷貧猶力灌園兒孫能繼此亦足報君恩<lb/>
　　吾年過八十<lb/>
吾年過八十久已棄朝簪化蝶有殘夢焦桐無賞音溪<lb/>
聲喧夜旦野色變晴隂欲講平生學茫然不可尋<lb/>
　　又<lb/>
八十又過二自言名放翁斧斤遺壽櫟雲海寄冥鴻酒<lb/>
挂驢鞍側詩投藥笈中㶚城逢薊叟共語莫匆匆<lb/>
　　述志<lb/>
<pb n="KR4d0267_WYG_065-13a"/>
椎牛釃酒千人帳破浪凌風萬斛船常恨書生無此快<lb/>
一生低首短檠前<lb/>
　　又<lb/>
新豐買酒慰無聊衝雪騎驢上灞橋羆老尚堪吞貈子<lb/>
松風何至羨山苗<lb/>
　　排悶<lb/>
吹盡梅花了不知化工也誤老人期離離新草隨愁出<lb/>
漠漠餘寒與睡宜古錦一聨吟舊句文楸數著理殘棊<lb/>
<pb n="KR4d0267_WYG_065-13b"/>
波生澄澗君何怪禪榻從來映鬢絲<lb/>
　　舟中作<lb/>
林麓重重霧雨昏扁舟晚過郡南門鑄金越相遺祠古<lb/>
執玉塗山王氣存官道蒼茫多水驛客遊飄泊厭風飱<lb/>
剡中此去無多地㑹約支公聽斷猿<lb/>
　　丙寅元日<lb/>
縹緲初聞寺閣鐘霏微零雨兆年豐家家椒酒歡聲裏<lb/>
户户桃符霽色中春枕方濃從賣困社醅雖美倦治聾<lb/>
<pb n="KR4d0267_WYG_065-14a"/>
從今萬事俱抛擲且作人間百歲翁<lb/>
　　新晴<lb/>
夜雨空階滴到明山雲忽歛作新晴門前月淡有檐影<lb/>
牆外泥乾無屐聲與世日踈愁易遣入春得暖疾差平<lb/>
便當剰作滄洲趣寄語沙鷗勿敗盟<lb/>
　　新歲<lb/>
改歲鍾馗在依然舊綠襦老庖供餺飥跣婢暖屠蘇載<lb/>
糗送窮鬼扶箕迎紫姑兒童欺老瞶明燭聚呼盧<lb/>
<pb n="KR4d0267_WYG_065-14b"/>
　　簡邢德允<lb/>
邢子精靈舊絶塵爾來句法更清新淡交喜得山栖友<lb/>
傑作疑非火食人豈但僕奴看屈子直須塗改到生民<lb/>
與君兩世交情厚剰欲燈前對角巾<lb/>
　　簡蘇邵叟<lb/>
君家文獻歴十朝魏公峩冕加金貂孫支得君愈雋發<lb/>
貴名突兀凌煙霄居吳入蜀三十載諸公孰能折簡招<lb/>
澗松意氣極磊砢天馬毛骨何超遙鼎來行巻十九首<lb/>
<pb n="KR4d0267_WYG_065-15a"/>
緱山明月聞吹簫沈香亭畔未須説想見風雪上灞橋<lb/>
老夫誦之羣玉府學士如堵不敢驕爾來一編愈妙絶<lb/>
粲若新霽瞻斗杓出為龍首子何有老穿豹尾我亦聊<lb/>
湖邊酒樓無十步胸次懣懣思同澆<lb/>
　　東村<lb/>
信脚村墟路歸來日未西波清魚隊密風小鵲巢低白<lb/>
水初平岸青蕪亦徧犁市壚多美酒飲具不須齎<lb/>
　　新歴歎<lb/>
<pb n="KR4d0267_WYG_065-15b"/>
新歴在手心怕開日月聨翩相續來黄金散盡自一快<lb/>
白髪不貸真可哀無為健羨廣成子千二百年終有死<lb/>
膠不可黏西去日刀何由翦東流水酒無醇醨但痛飲<lb/>
市醖上尊俱醉耳堂堂七尺死即休不飽烏鳶飽螻螘<lb/>
　　雪中<lb/>
忽忽悲窮處悠悠感歲華暮雲如潑墨春雪不成花眼<lb/>
澀燈生暈詩成字半斜殘尊已傾盡試起問東家<lb/>
　　又<lb/>
<pb n="KR4d0267_WYG_065-16a"/>
春晝雪如簁清羸病起時跡深驚虎過煙絶閔僧飢地<lb/>
凍萱芽短林寒鳥哢遲西窗斜日晚呵手歛殘棊<lb/>
　　早春出遊<lb/>
微雲薄靄新晴後小葢輕輿古道遙林杪幽禽初學囀<lb/>
牆隂凍雪未全消酒壚日暮収青斾市步人歸擁畫橈<lb/>
欹帽捫髯常半醉逢人誰與話無憀<lb/>
　　又<lb/>
人生何適不艱難賴是胸中萬斛寛尺宅常朱那待酒<lb/>
<pb n="KR4d0267_WYG_065-16b"/>
上池頻飲自成丹楚祠花發呼舟去禹穴雲生倚杖看<lb/>
更有新春堪喜事一村簫鼔祭蠶官<lb/>
　　東籬<lb/>
東籬深僻嬾衣裳書巻縱横雜藥囊無吏徴租終日睡<lb/>
得錢沽酒一春狂新營茅舍軒窗靜旋煮山蔬七筯香<lb/>
戲集句圖書素壁本來無事却成忙<lb/>
　　又<lb/>
漫道深居晝掩闗東籬栽接不曾閒毎因清夢遊敷水<lb/>
<pb n="KR4d0267_WYG_065-17a"/>
自覺前身隱華山花發時時攜綠酒客來往往羨朱顔<lb/>
藥爐安著猶無地擬展茅茨一兩間<lb/>
　　又<lb/>
東偏隙地作疎籬遇興無非一笑時陪客投壺新罰酒<lb/>
與兒鬭草又輸詩山桃溪杏栽俱活藥鑱漁竿動自隨<lb/>
家事猶令罷闗白固應黜陟不曾知<lb/>
　　村市醉歸<lb/>
明時乞得水雲身白首扶衰又見春横木門幽謝來客<lb/>
<pb n="KR4d0267_WYG_065-17b"/>
獨轅車小避行人湘湖水長蒓絲滑蘭渚泥融箭茁新<lb/>
處處酒壚皆可醉不辭微雨墊吾巾<lb/>
　　村夜<lb/>
入春雨雪無休日雨止猶隂未快晴萬竅怒號風不定<lb/>
半輪斜照月微明百年辛苦農桑業五處暌離父子情<lb/>
但得平安已為幸孤燈殘火過三更<hi>時子虞調官行在子龍阻風西陵子</hi>
<hi>修在閩子坦在海昌子與子布子遹守舍</hi>
　　旅思<lb/>
<pb n="KR4d0267_WYG_065-18a"/>
百病集殘骸閒遊且散懐旅裝如逺役蔬食似長齋買<lb/>
藥停山步求醫過縣街春寒殊未已閉户夜燃䕸<lb/>
　　對酒作<lb/>
憑閣風吹帽穿林雨墊巾相呼十日飲不負百年身陌<lb/>
上金羈馬墳前石琢麟於吾竟何有笑殺武陵人<lb/>
　　遊東村<lb/>
露草衡門曉風松一塢幽新春有佳日老子得閒遊鶴<lb/>
為忘機下魚縁得計浮歸途無逺近一葉亂漁舟<lb/>
<pb n="KR4d0267_WYG_065-18b"/>
　　晨起<lb/>
老境真無事深居每畏人喔咿雞失旦婭姹鳥鳴春過<lb/>
擔餦餭白擎盤粔籹新出門還可喜一笑語比鄰<lb/>
　　夢中作<lb/>
世事何由可控摶故山歸臥有餘歡澗泉見㡳藥根瘦<lb/>
石室生雲丹竈寒人逺忽聞清歗起山開頻得異書看<lb/>
一朝出赴安期約萬里煙霄駕紫鸞<lb/>
　　春雨<lb/>
<pb n="KR4d0267_WYG_065-19a"/>
片片紅梅落纖纖綠草生無端夜來雨又礙出門行<lb/>
　　又<lb/>
春隂易成雨客病不禁寒又與梅花别無因一倚闌<lb/>
　　又<lb/>
胸懐阮步兵詩句謝宣城今夕俱參透焚香聽雨聲<lb/>
　　又<lb/>
疎㸃空階雨長明古殿燈廬山岑寂夜我是定中僧<lb/>
　　村店<lb/>
<pb n="KR4d0267_WYG_065-19b"/>
水汎輕搖檝山行穩跨驢朝晡半晴雨閭里雜樵漁野<lb/>
鶩浮寒浦飢鴉集老樗店家看壊壁忽見昔年書<lb/>
　　久雨薪炭食飲俱不繼戲作<lb/>
澤國春饒雨書生老益貧固難誇練炭亦豈擇勞薪鹽<lb/>
盡纔供莫醯微尚惱鄰人嗤信書誤癡絶望常珍<lb/>
　　溪上<lb/>
偶就澄溪照幅巾蘭亭遺韻想清真功名不入山林夢<lb/>
詩酒猶闗老病身萬事只増思魯歎百年常媿避秦人<lb/>
<pb n="KR4d0267_WYG_065-20a"/>
超然聊喜高情在手挈長條貫細鱗<lb/>
　　謝君寄一犂春雨圖求詩為作絶句<lb/>
説著功名我自羞喜君解劔換吳牛莫將江上一犂雨<lb/>
輕博人間萬戸侯<lb/>
　　又<lb/>
老農雖瘠喜牛肥囘首紅塵萬事非耕罷春蕪天欲暮<lb/>
小舟衝雨載犂歸<lb/>
　　二月一日夜夢<lb/>
<pb n="KR4d0267_WYG_065-20b"/>
夢裏遇奇士高樓酣且歌霸圖輕管樂王道探丘軻大<lb/>
指如符劵微瑕互琢磨相知殊恨晚所得不勝多勝算<lb/>
觀天定精忠壓敵和真當起莘渭何止復闗河陣法參<lb/>
奇正戎旃相蕩摩覺來空雨泣壯志已蹉跎<lb/>
　　新晴<lb/>
寂寂房櫳鳥雀聲熏籠茶竈正施行繁花滿樹春纔半<lb/>
斜日穿雲雨乍晴引睡書横猶在架圍棋客散但空枰<lb/>
病懷莫道傷幽獨小榼芳醪手自傾<lb/>
<pb n="KR4d0267_WYG_065-21a"/>
　　又<lb/>
挂冠湖上遂吾初捫腹消搖適有餘羮煮野蔬元足味<lb/>
屋茨生草亦安居市壚分熟通賖酒鄰舍情深許借驢<lb/>
更喜新晴滿牕日籖題重整一牀書<lb/>
　　望永思陵<lb/>
高帝中興萬物春青衫曾忝綴廷紳仕為將相却常事<lb/>
年及耄期能㡬人早幸執殳觀北伐晚叨秉筆記東巡<lb/>
歸耕况復蒼梧近鬱鬱葱葱佳氣新<hi>紹興末駕幸金陵游適在朝列淳熙</hi>
<pb n="KR4d0267_WYG_065-21b"/>
<hi>末上命羣臣齊集文華閣修高宗實錄游首被選</hi>
　　燈下小酌<lb/>
江湖雙鬢秃宇宙一身窮酒浪搖輕碧燈花落碎紅交<lb/>
情元易見春事半成空尚覬身強健煙畦擷芥菘<lb/>
　　春遊<lb/>
杏花天氣喜新晴白首書生樂太平小陌鞦韆雖隔世<lb/>
名園祓禊尚闗情山林自古流觴地絃管誰家送酒聲<lb/>
蒓菜鮆魚初滿市莫將羊酪敵南烹<lb/>
<pb n="KR4d0267_WYG_065-22a"/>
　　又<lb/>
窮愁終日竟胡為老健人間自一奇毎駕柴車遊古寺<lb/>
閒騎竹馬伴羣兒登臨蘭渚流觴地<hi>蘭亭本名蘭渚</hi>蕭散狐泉<lb/>
冷䴵時綀布單衣白羽扇路傍人總道相宜<lb/>
　　春日雜賦<lb/>
羇懐病思正厭厭詩巻漁竿信手拈老境何嘗忘一笑<lb/>
春風也解到窮閻殘花滿地無餘蕚新筍掀泥已露尖<lb/>
轉老轉窮君勿笑熊蹯魚腹豈容兼<lb/>
<pb n="KR4d0267_WYG_065-22b"/>
　　又<lb/>
鬢毛八九已成霜此際逢春只自傷苦雨不容花抵敵<lb/>
餘寒猶賴酒禁當退紅衣焙熏香冷古錦詩囊覓句忙<lb/>
堪笑散人閒事業西牕容易又斜陽<hi>唐樂府云牀上小熏籠韶州新退紅</hi>
　　又<lb/>
江湖放浪水雲人藥物枝梧夢幻身移竹南牕初試筍<lb/>
埽花北陌旋成塵窮忙自笑常終日老健猶能不負春<lb/>
未遂初心惟一事乞薪賖米惱吾鄰<lb/>
<pb n="KR4d0267_WYG_065-23a"/>
　　又<lb/>
乞得身歸剡曲邊衡門茅舍共蕭然向來誤計守書冊<lb/>
此日遣愁無酒錢俗客妬閑來衮衮流年欺老去翩翩<lb/>
梨花楊柳清明過且向江村剰放顛<lb/>
　　又<lb/>
人生覓飯元多術最下方為祿代耕脱却朝衫猶老健<lb/>
快如苦雨得春晴鳥聲頻喚五更夢花氣頓醒三日酲<lb/>
最喜晨興聞剝啄吾兒書札到柴荆<lb/>
<pb n="KR4d0267_WYG_065-23b"/>
　　悲歌行<lb/>
讀書不能遂吾志屬文不能盡吾才逺遊方樂歸太早<lb/>
大藥未就老已催結廬城南十里近柴門正對湖山開<lb/>
有時野行桑下宿亦或慟哭中途囘檀公畫計三十六<lb/>
不如一篇歸去來紫駞之峰𤣥熊掌不如飯豆羮芋魁<lb/>
腰間纍纍六相印不如高臥鼻息轟春雷安得寳瑟五<lb/>
十絃為我寫盡無窮哀<lb/>
　　梅市暮歸三山<lb/>
<pb n="KR4d0267_WYG_065-24a"/>
日日蠻童佩一壺壺乾時亦復村酤横林露塔逺猶見<lb/>
暮靄籠山淡欲無綠浦例憑菰作界畫橈常遣鷺前驅<lb/>
此身元是滄浪客敢學高人乞鏡湖<lb/>
　　龜堂偶題<lb/>
文章何物求渠力詩亦安能使汝窮春水一池花百本<lb/>
此生未易報天工<lb/>
　　又<lb/>
細肋臥沙來左輔巨螯斫雪出東吳不知一飽摩便腹<lb/>
<pb n="KR4d0267_WYG_065-24b"/>
得似茅檐薺糝無<lb/>
　　泛湖<lb/>
白鷺雙飛導我前自疑身是水中仙放舟漢客樵風裏<lb/>
擲釣秦皇酒瓮邊山寺雲間傳講鼓漁家浦口起炊煙<lb/>
箇中得意君知否買盡煙波不用錢<lb/>
　<lb/>
　<lb/>
　劒南詩槀巻六十五<lb/>
</p>
<p>
</p>
  </div>
</body>
</text>
</TEI>
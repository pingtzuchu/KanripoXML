<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩槀巻五十</head> <lb/>
    <p>
<pb n="KR4d0267_WYG_050-1a"/>
欽定四庫全書<lb/>
　劎南詩槀巻五十<lb/>
　　　　　　　　　　　　　宋　陸游　撰<lb/>
　　開嵗<lb/>
緑襦新畫衛門扉賀刺相欺可累欷賣困不靈仍喜睡<lb/>
送窮無術又來歸相尋蠶市人何在爛醉蟇津事亦非<lb/>
惟有禹祠春漸好從今<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>判典春衣<hi>蠶市成都正初故事蟇頥津在睂山</hi>
<hi>亦邦人正月宴遊之所</hi>
<pb n="KR4d0267_WYG_050-1b"/>
　　箕卜<lb/>
孟春百艸靈古俗迎紫姑厨中取竹箕冒以婦帬襦豎<lb/>
子夾扶持挿筆祝其書俄若有物慿對畣不須臾豈必<lb/>
考中否一笑聊相娯詩章亦間作酒食隨所須興闌忽<lb/>
辭去誰能執其袪持箕畀竈婢棄筆臥牆隅几席亦已<lb/>
徹狼籍果與蔬紛紛竟何益人鬼均一愚<lb/>
　　梅花絶句<lb/>
幾年不到合江園説著當時已㫁魂只有梅花知此恨<lb/>
<pb n="KR4d0267_WYG_050-2a"/>
相逢月底却無言<lb/>
　　又<lb/>
當年走馬錦城西曾為梅花醉似泥二十里中香不㫁<lb/>
青羊宫到浣花溪<lb/>
　　又<lb/>
聞道梅花坼曉風雪堆遍滿四山中何方可化身千億<lb/>
一樹梅前<hi>一作花</hi>一放翁<lb/>
　　又<lb/>
<pb n="KR4d0267_WYG_050-2b"/>
小亭終日倚闌干樹樹梅花看到殘只怪此翁常謝客<lb/>
元來不是怕春寒<lb/>
　　又<lb/>
亂篸桐帽花如雪斜挂驢鞍酒滿壺安得丹青如顧陸<lb/>
慿渠畫我夜歸圗<lb/>
　　又<lb/>
紅梅過後到緗梅一種春風不竝開造物無心還有意<lb/>
引教日日放翁來<lb/>
<pb n="KR4d0267_WYG_050-3a"/>
　　立春前一日作<hi>壬戌開嵗四日立春</hi>
開年化日已舒長漸見風和鳥變吭冒土萱芽抽嫰緑<lb/>
拂橋柳色弄輕黄重溫壽酒廜㢝釅探借春盤餅餌香<lb/>
不入城門今幾嵗遥知車馬正怱忙<lb/>
　　立春日<lb/>
日出風和宿醉醒山家樂事滿餘齡年豐臘雪經三白<lb/>
地暖春郊已遍青菜細蔟花宜薄餅酒香浮螘瀉長瓶<lb/>
湖村好景吟難盡乞與侯家作畫屏<lb/>
<pb n="KR4d0267_WYG_050-3b"/>
　　送子龍赴吉州掾<lb/>
我老汝逺行知汝非得已駕言當送汝揮涕不能止人<lb/>
誰樂離别坐貧至于此汝行犯胥濤次第過彭蠡波横<lb/>
呑舟魚林嘯獨腳鬼野飯何店炊孤櫂何岸檥判司比<lb/>
唐時猶幸免笞箠庭參亦何辱負職乃可恥汝為吉州<lb/>
吏但飲吉州水一錢亦分明誰能肆讒毀聚俸嫁阿惜<lb/>
擇士教元禮我食可自營勿用念甘㫖衣穿聽露肘履<lb/>
破從見指出門雖被嘲歸舍却睡美益公名位重凛若<lb/>
<pb n="KR4d0267_WYG_050-4a"/>
喬嶽峙汝以通家故或許望燕几得見已足榮切勿有<lb/>
所啟又若楊誠齋清介世莫比一聞俗人言三日歸洗<lb/>
耳汝但問起居餘事勿挂齒希周有世好敬叔乃鄉里<lb/>
豈惟能文辭實亦堅操履相從勉講學事業在積累仁義<lb/>
本何常蹈之則君子汝去三年歸我儻未即死江中有<lb/>
鯉魚頻寄書一紙<lb/>
　　正月五日出遊<lb/>
久作閒人不慣愁新春天氣更清柔未為遼海千年别<lb/>
<pb n="KR4d0267_WYG_050-4b"/>
且繼斜川五日遊細柳拂頭穿野徑落梅黏袖上漁舟<lb/>
此身定去神仙近倚遍江南賣酒樓<lb/>
　　六日雲重有雪意獨酌<lb/>
遍遊藪澤一漁舠盡歴風霜只縕袍天為念貧偏與健<lb/>
人因見嬾誤稱高地連海澨濤聲近雲冒山椒雪意豪<lb/>
偶得名罇當痛飲涼州那得直蒲萄<lb/>
　　閒甚戲作<lb/>
酒盡枵樽腹書抛委架塵漸能閒過日始覺老催人玉<lb/>
<pb n="KR4d0267_WYG_050-5a"/>
麈王夷甫金龜賀季真若論方外事終媿葛天民<lb/>
　　莫笑<lb/>
莫笑窮閻叟人生亦已稀衆中容後死險處得先歸初<lb/>
服還韋布晨飱羙蕨薇牀頭周易在捨此復疇依<lb/>
　　初春雜興<lb/>
戲續春寒賦間賡午醉詩煎茶小石鼎酌酒古銅巵曝<lb/>
日龜浮沼營巢鵲墮枝村深無客過幽興與誰期<lb/>
　　又<lb/>
<pb n="KR4d0267_WYG_050-5b"/>
水長鷗初泛山寒茗未芽深林聞社鼓落日照漁家渡<lb/>
逺呼船久橋傾取路斜客愁慵逺眺不是怯風沙<lb/>
　　又<lb/>
問途来野店秣蹇憩山郵何處無詩思平生慣旅愁翩<lb/>
翩下鷗鷺㸃㸃散羊牛傳入王孫畫千金未易詶<lb/>
　　又<lb/>
故嵗愁聽雨新春<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>得晴暖催紅蘂閙漲入緑池平遊<lb/>
馬行爭路蕐燈賣滿城江村獨無事戸戸及時耕<lb/>
<pb n="KR4d0267_WYG_050-6a"/>
　　又<lb/>
老病倦遊陟偶尋溪友期殘氷擁魚笱新暖入桑枝山<lb/>
崦巨然畫煙村摩詰詩何人為收拾媿我不能奇<lb/>
　　春曉<lb/>
喔喔雞號野昏昏月挂樓夢隨殘漏㫁愁伴宿酲留壯<lb/>
士看清鏡春寒著弊裘拂窗新柳色最憶錦江頭<lb/>
　　書感<lb/>
投老羇孤久臨觴感慨頻關河疎舊友風雨敗新春事<lb/>
<pb n="KR4d0267_WYG_050-6b"/>
固少如意天終能勝人所悲頭上髮不與柳條新<lb/>
　　壬戍正月十四日<lb/>
老子居然健上元如許晴湖平波不起天闊月徐行散<lb/>
髮漁舟穩臨風野笛清安能擁笳鼓萬里將幽并<lb/>
　　十五日<lb/>
誰推圜鏡上天東桂影婆娑滿鏡中天宇更無雲一㸃<lb/>
譙門初報鼓三通兒童艸艸杯盤喜鄰曲紛紛笑語同<lb/>
逐禄豈能無聚散明年誰復伴衰翁<lb/>
<pb n="KR4d0267_WYG_050-7a"/>
　　高枕<lb/>
高枕閒看古篆香世間萬事本茫茫偶亡塞馬寧非福<lb/>
太察淵魚恐不祥毎與諸兒論今古常思百世業耕桑<lb/>
危機正在黄金印笑殺初心繆激昻<lb/>
　　送施武子通判<lb/>
初入修門鬢未秋安期千里接英遊退歸久散前三衆<lb/>
邁往欣逢第一流只道升沉方異趣豈知氣類肻相求<lb/>
龍鍾不得臨江别目㫁西陵煙雨舟<lb/>
<pb n="KR4d0267_WYG_050-7b"/>
　　老學菴自規<lb/>
堯德被四表其本在身修江河水稽天發源乃㳙流人<lb/>
忍於摶蝨習熟且解牛象箸與玉杯漆器實其由斯須<lb/>
失兢畏惡名溢九州始乎為善士終可蹈軻丘孰置汝<lb/>
太山孰擠汝汚溝降福孰汝私得旤孰汝讎聖狂在一<lb/>
念旤福皆自求易簀汝所知垂死勿惰偷<lb/>
　　雨夜<lb/>
㫁岸輕煙著柳條孤村小雨夜蕭蕭荒雞隔浦聲相續<lb/>
<pb n="KR4d0267_WYG_050-8a"/>
短燭無風焰自搖朴學元知縻嵗月殘生竟是老漁樵<lb/>
最憐鬢畔千莖雪日日春風吹不消<lb/>
　　子聿以剛日讀易柔日讀春秋常至夜分毎聽之<lb/>
　　輒欣然忘百憂作長句示之<lb/>
朱顔已去鬢絲稠知復人間幾嵗留正可牀頭著周易<lb/>
安能車上説春秋齏鹽日昳從兒好弦誦更闌解我憂<lb/>
時發一言常中理絶勝問事不能休<lb/>
　　記夢<lb/>
<pb n="KR4d0267_WYG_050-8b"/>
信命從來不問天經旬無酒亦陶然夢為估客揚州去<lb/>
水調聲中月滿船<lb/>
　　夜賦<lb/>
八十衰翁久挂冠今年無酒敵春寒亂雲入戸雨方急<lb/>
㫁雁叫羣燈未殘蠧簡幸存隨意讀蝸廬雖小著身寛<lb/>
支離自笑心猶壯憂國憂家慮萬端<lb/>
　　杜叔高秀才雨雪中相過留一宿而别口誦此詩<lb/>
　　送之<lb/>
<pb n="KR4d0267_WYG_050-9a"/>
久客方知行路難關山無際水漫漫風吹欲倒孤城逺<lb/>
雪落如簁野寺寒莫挈衣囊投土室晨沽村酒挂驢鞍<lb/>
文章一字無人識胸次徒勞萬巻蟠<lb/>
　　曉賦<lb/>
雞晨非一唱鴉旦每三鳴萬物各有役吾生何所營書<lb/>
編猶未掩窗紙已微明穉子勇過我琅琅誦易聲<lb/>
　　雪後龜堂獨坐<lb/>
丈夫自重如拱壁安用人看一錢直簞食豆羮不虚受<lb/>
<pb n="KR4d0267_WYG_050-9b"/>
冨貴那可從人得讀書萬巻行媿心幽有鬼神為君惜<lb/>
龜堂樂處誰得知紅日滿窗聽雪滴<lb/>
　　又<lb/>
兩手龜坼愁出袖閉戸垂帷坐清晝朝陽破雲雪漸消<lb/>
㸃滴無窮聽簷溜士生百行雖相補第一要能安飯糗<lb/>
詩書幸可教兒童勿使後人憐晚謬<lb/>
　　又<lb/>
牙齒欲落何足惜爛鬻藜羮自堪食屋穿不害氣吐虹<lb/>
<pb n="KR4d0267_WYG_050-10a"/>
客至從驚瘦如腊天公鐫汝亦已至春風裂面雪三尺<lb/>
濁醪傾罷仰屋歌尚友孫侔與徐積<lb/>
　　又<lb/>
閉門屋漏不可居出門雪泥深尺餘興闌已囘剡溪櫂<lb/>
路滑罷借東家驢竹窗兀兀無與語澆愁賴有酒一壺<lb/>
眼花耳熱睡至夜吹火起讀殘編書<lb/>
　　二月一日作<lb/>
狼籍梅花委道傍山櫻已復占年光簷消積雪時聞滴<lb/>
<pb n="KR4d0267_WYG_050-10b"/>
衣覆殘爐賸得香老馬已衰寧識路寒龜未死且搘牀<lb/>
柴荆終日無來客賴有陶詩伴日長<lb/>
　　過東鄰歸小憇<lb/>
籃輿過鄰曲緑野喜新晴暖日生花氣豐年入碓聲築<lb/>
陂鄉竭作買犢戸深耕歸舍還尋睡殘書傍枕横<lb/>
　　寄吕子和南廂<lb/>
聖代多名德君家不乏公還看短袍緑來蹋軟塵紅小<lb/>
忍便無事力行方有功官閒能念我時寄尺書東<lb/>
<pb n="KR4d0267_WYG_050-11a"/>
　　自述<lb/>
藜藿安貧陋柴荆俯莽蒼露蓍朝筮易掃地晝焚香美<lb/>
睡天教嬾長歌客恕狂歡然送餘日醉死亦何傷<lb/>
　　吕氏子夔郎求詩<lb/>
乃祖身兼將相崇諸孫玉立有家風此郎已復塵埃外<lb/>
它日相期氣類中行已勤勤須自省讀書亹亹要新功<lb/>
果能哮吼如獅子一瓣香應嗣放翁<lb/>
　　新晴<lb/>
<pb n="KR4d0267_WYG_050-11b"/>
兼旬不雨亦常陰一日新晴抵萬金浦面波紋春縠細<lb/>
橋頭柳色麴塵深關山滿眼愁千斛嵗月催人雪一簮<lb/>
猶有强寛懐抱處午窗睡起聽鳴禽<lb/>
　　晩歩湖堤歸偶作<lb/>
酒盡知難折簡呼出門仍苦要人扶殘梅委地香誰惜<lb/>
歸雁穿雲逺欲無日落牛羊猶被野農閒畚鍤正開湖<lb/>
還家寂寞西窗晩旋燎枯枝擁地爐<lb/>
　　春來食不足戲作<lb/>
<pb n="KR4d0267_WYG_050-12a"/>
飢臥誰能羡屬饜高懷飽食豈容兼外司禄在終難取<lb/>
<hi>卿監致仕當得分司禄須自請乃給遂置之</hi>束帛恩深獨不霑<hi>頃有赦令賜致仕者粟帛</hi>
<hi>羊酒郡獨格不行</hi>衰謝形容無藥駐犇馳日月欠膠黏兒童拍<lb/>
手看翁醉山杏溪桃簇帽簷<lb/>
　　散歩湖隄上時方濬湖水面稍渺瀰矣<lb/>
老覺人間萬事輕不妨閒處得閒行西山鳥没莫雲合<lb/>
南浦隄平春水生孤操不渝無鶴怨淡交耐久有鷗盟<lb/>
先民幸處吾能勝生長兵間老太平<hi>卲堯夫自謂生於太平老於太平為</hi>
<pb n="KR4d0267_WYG_050-12b"/>
<hi>太平之幸民彼豈知幸哉若予生於亂離乃老於太平真可謂幸矣</hi>
　　老學菴<lb/>
老學衡茅底秋毫敢自欺開編常黙識閉戸有餘師大<lb/>
節囏危見真心夢寐知唐虞元在眼生世未為遲<lb/>
　　春晚<lb/>
强尋殘夢苦難成推桃搘藤繞舍行新漲生波漁<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>活<lb/>
晨曦送暖客衣輕煙迷芳艸蒼茫色鵲占高枝嚄唶聲<lb/>
老病自憐猶嗜學誦書家塾羨諸生<hi>新館一客諸孫晨興入學誦書頗盛</hi>
<pb n="KR4d0267_WYG_050-13a"/>
　　龜堂雨後作<lb/>
澤國春多雨龜堂病少悰雖名舊朝士其實老耕農一<lb/>
㸃葦間火數聲煙外鐘詩材故不乏處處起衰慵<lb/>
　　書感<lb/>
我欲哭窮途所懼世俗驚出門復入門掩涙且吞聲唐<lb/>
虞邈難繼周孔不復生承學百世下我輩責豈輕楊墨斥<lb/>
已殫釋老猶縱横㧞本塞其源力盡志未平吾道如皦<lb/>
日薄食終必明一木雖獨立可支大厦傾夷風方變夏<lb/>
<pb n="KR4d0267_WYG_050-13b"/>
孰能作長城卓哉易簀公垂死猶力行<lb/>
　　後書感<lb/>
貧賤終身志不移閉關涵泳賴書詩唐虞未逺如親見<lb/>
周孔猶存豈我欺力學正須忘寢食少年誤計事文辭<lb/>
爾來朋友皆雲散考質從誰盡所疑<lb/>
　　村居書喜<lb/>
紅橋梅市曉山横白墖樊江春水生花氣襲人知驟暖<lb/>
鵲聲穿樹喜新晴坊場酒賤貧猶醉原野泥深老亦耕<lb/>
<pb n="KR4d0267_WYG_050-14a"/>
最喜先期官賦足經年無吏叩柴荆<lb/>
　　中春偶書<lb/>
鄰曲祈蠶候陂塘浸種時春寒薪炭覺雨霽鼓鐘知驢<lb/>
瘦衝泥怯魚驚食釣遲衰翁一味嬾耕養媿吾兒<lb/>
　　夜泊<lb/>
小聚近江干中春尚爾寒釣船隨鷺宿煙月伴鐘殘冉<lb/>
冉嵗時速茫茫天地寛推篷一搔首無處著悲歡<lb/>
　　東岡櫻桃已過殊不知<lb/>
<pb n="KR4d0267_WYG_050-14b"/>
病著寒侵怕出門蕭蕭煙雨暗江村一樽闕與梅花别<lb/>
過盡櫻桃不足言<lb/>
　　别嚴和之<lb/>
器之魂逝已難招尚有和之慰寂寥今夜月明空歎息<lb/>
想君孤棹泊溪橋<lb/>
　　又<lb/>
千里風煙行路難旅舟應過子陵灘人間富貴知何物<lb/>
莫負君家舊釣竿<lb/>
<pb n="KR4d0267_WYG_050-15a"/>
　　齋中雜題<lb/>
湖水日益長柳色日益深好鳥西山來飛鳴過前林年<lb/>
華挽不留陳迹曠難尋花開少共賞酒熟惟孤斟王謝<lb/>
今編氓曲水空山陰一樽欲弔古已矣子何心<lb/>
　　又<lb/>
屯雲失南山三日吹細雨嵗月不貸人鼃聲遽如許一<lb/>
年復一年老至不可禦下溼病在脾餘息僅如縷枯皮<lb/>
裹瘦骨半屬松下土屋壊要當顛安能强撑拄<lb/>
<pb n="KR4d0267_WYG_050-15b"/>
　　又<lb/>
書生毎苦飢得飯已可賀黄齏三百瓮自是天所破有<lb/>
時尚不繼得米無暇簸昨者雪塞門煙絶但僵臥雖云<lb/>
迫溝壑老學不敢惰夜分喚隣翁我歌爾當和<lb/>
　　又<lb/>
西窗日過中飢坐生眼花援筆課小詩墨燥字傾斜須<lb/>
㬰忽滿紙翩翩若風鴉雖無古人法簡拙自一家乃知<lb/>
雨漏壁未媿錐畫沙俄報豆飯熟投筆喜莫涯呼童拾<lb/>
<pb n="KR4d0267_WYG_050-16a"/>
澗薪試我家山茶<lb/>
　　春晚<lb/>
萍葉青浮水蛙聲鬧徹明川雲時聚散天氣半陰晴杏<lb/>
子爭梅結鳩巢後鵲成吾儕亦有役過社更深耕<lb/>
　　社日小飲<lb/>
人生當借老年時醉挿山花壓帽欹世事恰如風過耳<lb/>
微聾自好不須治<lb/>
　　山茶<lb/>
<pb n="KR4d0267_WYG_050-16b"/>
雪裏開花到春晚世間耐久孰如君慿闌歎息無人㑹<lb/>
三十年前宴海雲<hi>成都海雲寺山茶開故事宴集甚盛</hi>
　　春夜<lb/>
寂寂春將莫迢迢夜未央膏殘燈熖短杵急藥塵香困<lb/>
思棲雙睫羸軀寄一牀養慵新有味初志悔軒昻<lb/>
　　春遊<lb/>
右軍不復見清真賞㑹猶須我輩人幽夢㫁時雞唱曉<lb/>
短章成處鳥呼春出山茶筍村墟鬧上市蓴鱸匕筯新<lb/>
<pb n="KR4d0267_WYG_050-17a"/>
速覓一壺隨處醉風吹紅紫半成塵<lb/>
　　北窗睡起<lb/>
杏梢紅溼晝初長睡過窗閒半篆香久厭客遊歸自好<lb/>
本無才術老何傷依蒲不去羣魚樂㸃艸還驚小蝶忙<lb/>
堪笑放翁無一事强將詩句占年光<lb/>
　　北窗懐友<lb/>
中年妄意慕軻雄白首終希尺寸功落落要居流俗外<lb/>
兢兢恐墮異端中仰天俯地猶多媿飯豆羮藜已過豐<lb/>
<pb n="KR4d0267_WYG_050-17b"/>
幸有北窗堪講學故交零落與誰同<lb/>
　　舟中作<lb/>
娥江西路石帆東身寄鷗波浩蕩中疉疉沙痕留浦岸<lb/>
疎疎日影透漁篷詩人無復同盟在酒債何時一洗空<lb/>
已迫耄年宜易感人生五十即稱翁<lb/>
　　又<lb/>
晤語無人與遣愁出門聊復弄輕舟山穿煙雨參差出<lb/>
水赴陂塘散漫流隔葉雄雌鳴谷鳥傍林子母過呉牛<lb/>
<pb n="KR4d0267_WYG_050-18a"/>
數家清絶如圖畫炊黍何妨得小留<lb/>
　　湖村春興<lb/>
桑柘相望雨露新桃源自隠不縁秦稻陂正滿初投種<lb/>
蠶子方生未忌人酒借鵝兒成淺色魚慿雲毋作脩鱗<lb/>
賽神歸晚比鄰醉一笑猶關老子身<lb/>
　　鄰餉<lb/>
結隊同秋穫連牆聽夜舂薄持聊共飽熱啜却煩供炊<lb/>
玉呉粳美浮蛆社酒醲時平多樂事莫饜數從容<lb/>
<pb n="KR4d0267_WYG_050-18b"/>
　　久雨<lb/>
風雨連旬日屢空猶晏如敢言苔及榻僅免釜生魚薺<lb/>
糝朝供鉢松肪夜照書百年如此過作計未全疎<lb/>
　　登山<lb/>
困厄身垂老登臨意未平莫煙迷艸色宿雨壯溪聲往<lb/>
古飛鴻没浮名脱髮輕平生五字律自笑尚關情<lb/>
　　讀易<lb/>
大易中含造化機王何元未造精微乾坤要自吾身看<lb/>
<pb n="KR4d0267_WYG_050-19a"/>
臥聽雞鳴起索衣<lb/>
　　村居書事<lb/>
四十餘年食太倉賜骸恩許返耕桑長絲出鬴蓴羮美<lb/>
白雪翻匙稻飯香酒戸知貧焚舊劵醫翁憐病獻新方<lb/>
春殘睡足東窗下聞道長安依舊忙<lb/>
　　又<lb/>
藥物枝梧病漸蘇門前野老笑相呼春深水暖多魚婢<lb/>
雨足年豐少麥奴小飲杯盤隨事具閒行巷陌倩人扶<lb/>
<pb n="KR4d0267_WYG_050-19b"/>
題詩非復羌村句誰與丹青作畫圗<hi>李伯時有羌月圖傳於世</hi>
　　春晩書村落間事<lb/>
千古㑹稽城閭閻樂太平豐年觀米價霽色聽禽聲俗<lb/>
儉憎浮侈民淳力釣耕豳詩有七月字字要躬行<lb/>
　　雜興<lb/>
秦漢區區了目前周家風化遂無傳君看八百年基業<lb/>
盡在東山七月篇<lb/>
　　又<lb/>
<pb n="KR4d0267_WYG_050-20a"/>
羲和分職授人時㫁自唐虞意可知獸舞鳳來餘事耳<lb/>
西成東作要熙熙<lb/>
　　又<lb/>
老無添處仍逢病春欲殘時未減寒架上漢書渾忘盡<lb/>
牀頭周易却常看<lb/>
　　又<lb/>
一身逋負愁賖酒滿眼關山悔上樓子細推來惟合睡<lb/>
五更風雨已如秋<lb/>
<pb n="KR4d0267_WYG_050-20b"/>
　　又<lb/>
面顔日瘦口眼大氣血頓衰鬚髮獰不用凌煙寫冠劎<lb/>
一蓑煙雨事春耕<lb/>
　　又<lb/>
故交零落形<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>影陳迹凄凉口語心辛苦一生成底事<lb/>
祈招空解誦愔愔<lb/>
　　南堂獨坐<lb/>
晨坐南堂雙眼明南山山色滿柴荆片雲忽過失簾影<lb/>
<pb n="KR4d0267_WYG_050-21a"/>
急雨初來聞竹聲鸚鵡螺深生酒興蟾蜍滴古助詩情<lb/>
野人頻約天台去幾緉青鞋了此行<lb/>
　　春雨示鄰曲<lb/>
春來天氣苦蕭森如縷雲升便作霖寒溜何曾住一滴<lb/>
緑陰忽已遍千林蓴絲箭茁垂垂老蓼浦菱塘灔灔深<lb/>
聞道南山花尚在約君攜酒試同尋<lb/>
　　讀書<lb/>
堯庭君相都俞盛闕里師生博約深我讀殘編食忘味<lb/>
<pb n="KR4d0267_WYG_050-21b"/>
朱絃三歎有遺音<lb/>
　　新晴賞牡丹<lb/>
杜門睡榻長蒼苔滿眼新晴亦樂哉小市忽逢蓴菜出<lb/>
曲欄初見牡丹開不嫌雨後泥三尺且趂春殘醉幾囘<lb/>
自揣明年猶健在東箱更覓茜金栽<hi>茜金近出牡丹名</hi>
　　對酒<lb/>
神仙豈易學冨貴不容求百嵗儻未盡一樽差可謀鐘<lb/>
鳴上方晚桂發小山秋處處多幽趣攅睂勿浪愁<lb/>
<pb n="KR4d0267_WYG_050-22a"/>
　　病起遇晴有作<lb/>
十日春雨霪百疾投間作呻吟雖甚苦飲㗖尚自若筋<lb/>
骸則已疲正氣亦消鑠行年垂八十所恃豈在藥魔軍<lb/>
累百萬指顧可盡縛君看仁義師何至用韜略川雲忽<lb/>
破散平地見日腳無人畫此翁縹渺立孤鶴<lb/>
　　定命<lb/>
定命元知不可移更兼狂疾固難治履穿衣弊窮居日<lb/>
齒豁頭童大耋時耕釣詩多悲境熟功名夢少感年衰<lb/>
<pb n="KR4d0267_WYG_050-22b"/>
今朝雨歇春泥散<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>伴兒童鬭艸嬉<lb/>
　　假山小池<lb/>
鑿池容斛水壘石效遙岑鳥喜如相命魚驚忽自沉風<lb/>
來生細籟雲度作微陰便恐桃源近無人與共尋<lb/>
　　又<lb/>
蓮嶽三峰峙桃源一路分池偷鏡湖月石帶沃洲雲魚<lb/>
隊深猶見禽聲静更聞巖幽林箐密疑可下湘君<lb/>
　　春欲盡天氣始佳作詩自娯<lb/>
<pb n="KR4d0267_WYG_050-23a"/>
浮雲飛盡見青天拄杖閒拈瘦倚肩漸喜緑秧分䆉稏<lb/>
又看畵柱坼鞦韆雞豚雜遝祈蠶杜鼓笛喧譁競渡船<lb/>
惟有此翁無一事閉門贏得日高眠<lb/>
　　自詠<lb/>
生艸覆蝸廬長鬚駕鹿車貧猶思施藥老不廢觀書登<lb/>
覽攜童稚歌呼和里閭躬耕亦何得聊以遂吾初<lb/>
　　西村勞農<lb/>
川雲散盡十分晴繚出溪頭信意行片片飛花隨歩逺<lb/>
<pb n="KR4d0267_WYG_050-23b"/>
離離芳艸上牆生村深日暖單衣爽路轉沙平兩屨輕<lb/>
膰肉芬香坊酒釅因來聊得餉春耕<lb/>
　　題廬陵蕭彦毓秀才詩巻後<lb/>
詩句雄豪易取名爾來閒澹獨蕭卿蘇州死後風流絶<lb/>
幾許工夫學得成<lb/>
　　又<lb/>
法不孤生自古同癡人乃欲鏤虛空君詩妙處吾能識<lb/>
正在山程水驛中<lb/>
<pb n="KR4d0267_WYG_050-24a"/>
　　舍北溪上垂釣<lb/>
大耋還家萬事非垂竿好在緑苔磯風和山雉挾雌過<lb/>
村晚呉牛將犢歸春漲新添塘灔灔夕雲仍帶雨霏霏<lb/>
此生自笑狂顛足依舊人間一布衣<lb/>
　　三月二十二日作<lb/>
雨過艸爭出溪湍魚逆行輕舟摘蓴菜小市聴鶯聲萬<lb/>
事已無夢一樽猶有情吾兒能講學不必説無生<lb/>
　<lb/>
<pb n="KR4d0267_WYG_050-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻三十九</head> <lb/>
    <p>
<pb n="KR4d0267_WYG_039-1a"/>
欽定四庫全書<lb/>
　劎南詩稾巻三十九<lb/>
　　　　　　　　　　　　　宋　陸游　撰<lb/>
　　戲贈園中花<lb/>
横風疾雨為花厄霽日暄風又不禁我欲小施調燮手<lb/>
酌中寒暖半晴隂<lb/>
　　春思<lb/>
兀兀治聾酒未醒霏霏潑火雨初晴愁看入户桃花片<lb/>
<pb n="KR4d0267_WYG_039-1b"/>
閒聽争巢燕子聲百疾侵陵成老大一春轉盼又清明<lb/>
蘭亭禹廟渾如昨回首兒時似隔生<lb/>
　　贈燕<lb/>
燕来我何喜感此中春時燕去亦何有無奈凋年悲四<lb/>
序如循環萬物更盛衰我亦寓斯世如客㑹當歸驪車<lb/>
已在門戀戀終何為達人付無心欣厭兩俱非豈有天<lb/>
壤間會合無别離對花不爛醉燕子笑汝癡<lb/>
　　雨悶示兒子<lb/>
<pb n="KR4d0267_WYG_039-2a"/>
東呉春雨多略無三日晴濛濛平野暗淅淅空階聲百<lb/>
花雨中盡三月未聞鶯重裘坐奥室時序真強名亦欲<lb/>
借驢出泥淖沾衣纓撫事毎累欷濁醪聊獨傾景運今<lb/>
方開關輔一日平我家本好疇灞滻可躬耕買酒新豐<lb/>
市看花下杜城㑹當與汝輩藉草作清明<lb/>
　　讀晉書<lb/>
諸公日飫萬錢厨人乳蒸豚玉食無誰信秋風雒城裏<lb/>
有人歸棹為蓴鱸<lb/>
<pb n="KR4d0267_WYG_039-2b"/>
　　春晚苦雨<lb/>
垂老卧村墅餘寒欺病身雞猶未忘旦雨欲不容春忽<lb/>
忽花時過茫茫草色勻蓴絲已上市一飯未傷貧<lb/>
　　燕<lb/>
春晝花明映栁纎燕歸勝事始能兼争梁誶語驚幽夣<lb/>
掠地斜飛避畫簾雛食得蟲應自喜巢泥經雨更頻添<lb/>
去来要是知時節常怪人嘲作附炎<lb/>
　　夜雨<lb/>
<pb n="KR4d0267_WYG_039-3a"/>
空階雨聲夜轉急壁疎窗破淒風入一燈嫋嫋吹欲滅<lb/>
老生獨傍書架立取書欲讀輙復休却行出門搔白頭<lb/>
市樓賣酒日千斛衆人皆樂君胡憂<lb/>
　　寒食日九里平水道中<lb/>
曉雨絲絲熟食時泥深轍斷客行遲亂雲重疉藏山寺<lb/>
野水縱横入稻陂馬鬛松隂封舊隴龜趺道左立新碑<lb/>
扶衰此出知能㡬清淚臨風不自持<lb/>
　　春晴自雲門歸三山<lb/>
<pb n="KR4d0267_WYG_039-3b"/>
乍行春野眼增明漸減春衣體倍輕人賣山茶先穀雨<lb/>
鴉隨墦祭過清明栁塘水滿雙鳬戲稻隴泥深一犢行<lb/>
晚到三橋泛舟去掩關不復畏重城<lb/>
　　予數年不至城府丁已火後今始見之<lb/>
陳迹關心已自悲刼灰滿眼更增欷山川壯麗昔無敵<lb/>
城郭蕭條今已非窣堵招提俱昨夢祝融回禄尚餘威<lb/>
故交減盡新知少縱保桑榆誰與歸<lb/>
　　晚自北港泛舟還家<lb/>
<pb n="KR4d0267_WYG_039-4a"/>
舒嘯蓬籠底經行略彴西水深鵝唼艸雨細犢掀泥醉<lb/>
倚乾坤大閑知物我齊衡門觸冠過聊得賦幽棲<lb/>
　　書懐<lb/>
羸馬常愁趂早朝斥歸幸復侣漁樵青黄未勝溝中斷<lb/>
宫徵何殊㸑下焦心樂簞瓢同鼎食身安山澤謝弓招<lb/>
數間茅屋誰知處煙雨濛濛隔斷橋<lb/>
　　初夏<lb/>
淡靄輕颸入夏初一窗新綠鳥相呼出門易倦常歸卧<lb/>
<pb n="KR4d0267_WYG_039-4b"/>
著句難工但自娯花徑蝶閒無墮蘂酒樓人散有空壚<lb/>
閩川茶竈猶霑及肺渴朝來頓欲蘇<hi>閩中貢餘茶初至</hi>
　　小築<lb/>
放翁小築寄江郊屋破隨時旋補茅草看白煙横水際<lb/>
曉聽清露滴林梢生来不啜猩猩酒老去那營燕燕巢<lb/>
目斷鹿門三太息龎公千載可論交<lb/>
　　喜雨<lb/>
幽人睡覺夜未央四簷懸溜聲浪浪樂哉甘澍及時至<lb/>
<pb n="KR4d0267_WYG_039-5a"/>
九衢一洗塵沙黄明朝鄰曲各驩喜賽廟沽酒刲猪羊<lb/>
不勞轣轆蹋龍骨轉盼白水盈陂塘呼兒掃地設菅席<lb/>
與汝一醉歌時康豈惟磨鎌待收麥小甑已覺呉粳香<lb/>
　　晨起<lb/>
天公擇地養衰殘著向桑村麥野間曉色入簾初滉漾<lb/>
幽禽窺户已間闗酒徒散去稀中聖詩思衰来媿小山<lb/>
一炷沉煙北窗底曲肱卧看不勝閒<lb/>
　　五月初病體益輕偶書<lb/>
<pb n="KR4d0267_WYG_039-5b"/>
世事紛紛了不知又逢燕乳麥秋時經年謝客常因醉<lb/>
三日無詩自怪衰乗雨旋移西崦藥留燈重覆北窗棋<lb/>
但將生死俱拈起造物從来是小兒<lb/>
　　已未重五<hi>時已請老</hi>
門楣束艾作神人團糭盤中節物新安用丹書禳赤口<lb/>
風波雖惡不關身<lb/>
　　五月七日拜致仕勑口號<lb/>
剡曲東歸日醉眠氷䘖屢忝武夷仙恩如長假容居里<lb/>
<pb n="KR4d0267_WYG_039-6a"/>
官似分司不限年一扎疏榮馳廐置兩兒扶拜望雲天<lb/>
坐糜半俸猶多媿月費公朝二萬錢<lb/>
　　又<lb/>
黄紙東来墨未乾孤臣恩許挂朝冠小兒扶出迎門拜<lb/>
隣舎相呼擁路觀白首奉身歸畎畝清霄無夢接鵷鸞<lb/>
從今剰把花前酒憂患都空量自寛<lb/>
　　致仕後即事<lb/>
休官拜命不勝榮墨溼黄新照眼明絡繹交親来作賀<lb/>
<pb n="KR4d0267_WYG_039-6b"/>
腔羊酒擔擁柴荆<lb/>
　　又<lb/>
敕過鸞臺鳯閣来清晨初拆驛書開繡箱香案迎門拜<lb/>
身著朝衫止此回<lb/>
　　又<lb/>
山村處處晴收麥鄰曲家家午曬絲正用此時身得謝<lb/>
十分夀酒不須辭<lb/>
　　又<lb/>
<pb n="KR4d0267_WYG_039-7a"/>
白髮三朝執㦸郎賜骸偶值歳豐穰村東已種千畦麥<lb/>
舍北新添百本桑<lb/>
　　又<lb/>
老民一日脫朝衣回首平生萬事非赤腳婢沽村釀去<lb/>
平頭奴馭艸驢歸<lb/>
　　又<lb/>
一生病鶴寄樊籠此去鴻冥萬里空未論蓴羮與羊酪<lb/>
新秔要勝太倉紅<lb/>
<pb n="KR4d0267_WYG_039-7b"/>
　　又<lb/>
沉緜分已餞餘生造物苛留未遣行今日下牀還健在<lb/>
一編来就小窗明<lb/>
　　又<lb/>
清静全勝欲界天逍遥不減地行仙衆中莫怪人嫌老<lb/>
十五年前本命年<lb/>
　　又<lb/>
一盂麥飯掩柴闗坐久不堪腰脚頑拖得瘦藤閒信歩<lb/>
<pb n="KR4d0267_WYG_039-8a"/>
小橋東北望螺山<lb/>
　　又<lb/>
問門前客元無迹䛕墓中人本不工猶有隣僧能送米<lb/>
未妨竊比玉川公<lb/>
　　又<lb/>
歸耕所願雜民編乍脫朝衫喜欲顛但得吾兒能力穡<lb/>
不請半俸更超然<lb/>
　　又<lb/>
<pb n="KR4d0267_WYG_039-8b"/>
湘湖蓴菜勝羊酪項里楊梅敵荔枝八帙開来今過半<lb/>
一杯引滿若為辭<lb/>
　　又<lb/>
不嫌雞瘦濁醪酸艸艸杯盤具亦難食指忽揺方竊喜<lb/>
小兒来請賽鄱官<lb/>
　　又<lb/>
甑中白飯出新舂瓮裏黄韲細芼葱一飽坐兼南北美<lb/>
始知造物念衰翁<lb/>
<pb n="KR4d0267_WYG_039-9a"/>
　　又<lb/>
多事車前要八騶老人惟與一藤遊未教變化為龍去<lb/>
更踏人間萬里秋<lb/>
　　讀後漢書<lb/>
賃舂老子吾所慕垂世文章寧在多詩不刪来二千載<lb/>
世間惟有五噫歌<lb/>
　　又<lb/>
季英行年九十八猶灌園蔬授六經我欲圗之置齋壁<lb/>
<pb n="KR4d0267_WYG_039-9b"/>
世無顧陸善丹青<lb/>
　　新裁道帽示帽工<lb/>
故帽提攜二十霜别裁要作退居裝山人手段雖難及<lb/>
老子頭圍未易量花挿露霑那暇惜塵侵䑕齧却須防<lb/>
裹時嬾復呼兒問一匣菱花毎在傍<lb/>
　　新製道衣示衣工<lb/>
良工刀尺製黄絁天遣家居樂聖時著上朱門應不稱<lb/>
裁成烏帽恰相宜客撑小艇招垂釣僧掃虚窗約對棋<lb/>
<pb n="KR4d0267_WYG_039-10a"/>
寳帯貂冠雖看好定知不入野人詩<lb/>
　　兩翁歌<lb/>
君不見塞上失馬翁馬去安知不為福又不見新豐折<lb/>
臂翁臂廢身全老鄉國陸翁多難類兩翁著書滿屋身<lb/>
愈窮十年力耕遇水旱老不能耕年始豐人言翁窮可<lb/>
閔笑霍食鶉衣天所料翁方自謂實幸民對人抱膝惟<lb/>
清嘯即今羣公佐明主長劎拄頤来接武向非老病又<lb/>
不才縱欲歸休寧見許<lb/>
<pb n="KR4d0267_WYG_039-10b"/>
　　五月中連夕風雨氣候如髙秋枕上有賦<lb/>
擁被微吟短鬢秋孤燈殘漏共悠悠雨聲不貸三更夢<lb/>
酒力寧禁萬里愁身寄湖山鄰剡曲心遊河嶽過關頭<lb/>
世間可恨知多少虚弊當年季子裘<lb/>
　　前詩感慨頗深猶吾前日之言也明日讀而悔之<lb/>
　　　乃復作此然亦未能超然物外也<lb/>
身世今如一老僧病餘殘髮雪鬅鬙湖桑埭下漁舟雨<lb/>
道樹山前野店燈澗水潺湲供洗鉢松風蕭颯入行縢<lb/>
<pb n="KR4d0267_WYG_039-11a"/>
世人欲覓何由得覿面相逢喚不應<lb/>
　　雨後過近村<lb/>
賦罷淵明歸去来紵衣桐㡌一時裁歳華新筍初成竹<lb/>
天氣停雲未斷梅江路醉歸常嵬峩僧窗閑過即徘徊<lb/>
老人剰有凋年感寄語城笳莫苦催<lb/>
　　銘座<lb/>
天下本無事庸人實擾之吾身本無患衛養在得宜一<lb/>
毫不加謹百疾所由滋人生快意事噬臍莫能追汝顧<lb/>
<pb n="KR4d0267_WYG_039-11b"/>
不少忍殺身常在斯深居勿妄動一動當百思毎食視<lb/>
本草此意未可嗤賦詩置座右終身作元龜<lb/>
　　致仕後述懐<lb/>
彈冠紹興末解組慶元中灧澦危塗過邯鄲幻境空閑<lb/>
傳相牛法醉挟鬬雞翁衝雨歸来晚山花滿笠紅<lb/>
　　又<lb/>
壯歳江湖去還朝六十餘輩流俱已盡勲業固知疎遽<lb/>
走寧黔突長閒祗荷鋤如今更何憾終作愛吾廬<lb/>
<pb n="KR4d0267_WYG_039-12a"/>
　　又<lb/>
生理雖貧甚胸中頗浩然常辭問字酒屢却作碑錢寧<lb/>
有駱堪鬻尚無車可懸小須梅雨霽散髮醉江天<lb/>
　　又<lb/>
昔自臺郎斥頻年困負薪四叨優老禄十送故鄉春衰<lb/>
瘁寧知活蕭條敢厭貧惟思逢樂歳撃壤學堯民<lb/>
　　又<lb/>
韋布還初服蓬蒿卧故廬所慚猶火食更恨未巢居叱<lb/>
<pb n="KR4d0267_WYG_039-12b"/>
叱驅黄犢行行跨白驢交親各強健不必問何如<lb/>
　　又<lb/>
店店容賖酒家家可乞漿白陂時雨足緑樹午隂涼病<lb/>
為休官減門緣謝客荒今朝遇隣叟滿意說豐穰<lb/>
　　蝶<lb/>
庭下幽花取次香飛飛小蝶占年光幽人為爾憑窗久<lb/>
可愛深黄愛淺黄<lb/>
　　戲贈酒榼<lb/>
<pb n="KR4d0267_WYG_039-13a"/>
老去卧湖海白髮朝朝新賴有小道士時来中聖人形<lb/>
模雖簡古風味絶清真何當秋雨夕傾倒見情親<lb/>
　　題菴壁<lb/>
破屋颼颼雀䑕穿邇来四壁愈蕭然錢多孰謂可使鬼<lb/>
人衆何嘗能勝天秃尾驢遊雲外寺長鬚奴引竹間泉<lb/>
更餘一事猶當勉讀易從今十絶編<lb/>
　　又<lb/>
孤村寂寂潮生浦小院昏昏雨送梅蔬食一簞宜面槁<lb/>
<pb n="KR4d0267_WYG_039-13b"/>
畏塗九折自心灰古人骨朽有書在今雨泥多無客来<lb/>
散髪陽狂非寄傲世間萬事本悠哉<lb/>
　　泛舟澤中夜歸<lb/>
無窮煙海接空濛秦望稽山醉眼中虹斷已收千嶂雨<lb/>
鶴歸正駕九天風漁舟容與横沙際水鳥號鳴傍葦叢<lb/>
興盡還家忽三鼓半輪殘月斗杓東<lb/>
　　書嬾<lb/>
此身不覺老侵尋殘髮蕭蕭雪滿簮那有新詩書觸目<lb/>
<pb n="KR4d0267_WYG_039-14a"/>
亦無閒話問安心寒垣西戍茫如夢省戶東歸病至今<lb/>
一嬾便知生世了午窗酣枕敵千金<lb/>
　　晨起<lb/>
清晨推枕起盥面吾事足豈無掃灑役出市待歸僕小<lb/>
飱亦已省尚進藥盈掬整衣登北堂危坐中一幅徐行<lb/>
梧楸隂愛此雨餘緑幽鳥東山来鏘鳴若琴筑静聽興<lb/>
未䦨穉子報飯熟欣然往從之寧計食不肉<lb/>
　　夜坐<lb/>
<pb n="KR4d0267_WYG_039-14b"/>
仲夏苦鬱蒸既夕熱未解浴罷坐柴門汲井痛掃灑覆<lb/>
野天穹穹垂地星磊磊明河落無聲北斗低飲海三更<lb/>
缺月升艸木盡光彩漁舟在何許斷續聞欵乃百憂集<lb/>
老境坐歎雙鬢改誰能擁雕戈遺敵何足醢<lb/>
　　白樂天詩云倦倚繡牀愁不動緩垂綠帯髻鬟低<lb/>
　　　遼陽春盡無消息夜合花前日又西好事者畫<lb/>
　　　為倦繡圗此花以五六月開山中多于茨棘人<lb/>
　　　殊不貴之為賦小詩以寄感歎<lb/>
<pb n="KR4d0267_WYG_039-15a"/>
王室東遷歳月賖兩京漠漠暗風沙繡牀倦倚人何在<lb/>
風雨漫山夜合花<lb/>
　　蜉蝣行<lb/>
蜉蝣至細能知時舂風磑雨占無遺蜻蜓滿空乃不知<lb/>
庭除一出無歸期樂哉蜻蜓髙下飛蜉蝣未盡何憂飢<lb/>
簷間蜘蛛亦伺汝吐絲織網腹如鼔<lb/>
　　望霽<lb/>
夜雨勿厭空堦聲天公欲作明朝晴明朝甲子最畏雨<lb/>
<pb n="KR4d0267_WYG_039-15b"/>
榜舟入市聞古語今年雨𤾉俱及時麥已入倉雲四垂<lb/>
雨来不駛亦不遲大㸃如菽細如絲徐徐雲開見杲日<lb/>
晚禾吹花早禾實但令有米送官倉豆飯藜羮甘似蜜<lb/>
　　久雨路斷朋舊有相過者皆不能進<lb/>
今年風雨多平陸成沮洳吾廬地尤下積水環百歩客<lb/>
從城市来熟視却復去僮奴笑欲倒繖屐知無路計其<lb/>
各還家對竈燎衣袴嗟予久退藏蓬藋生庭户誰如數<lb/>
子賢裹飯肯来顧清言雖不接亦足慰遲暮<lb/>
<pb n="KR4d0267_WYG_039-16a"/>
　　散歩至三家村<hi>湖桑埭西村名</hi>
人情簡朴古風存暮過三家水際村見說終年常閉户<lb/>
仍聞累世自通婚<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>船歸處魚飱美社瓮香時黍酒渾<lb/>
記取放翁扶扙處渚蒲煙艸溼黄昏<lb/>
　　村東晚眺<lb/>
興来信歩過東陂最愛村東物象竒藤杖穿雲秋望處<lb/>
葛衣霑露夜歸時殘聲淒斷蟬移樹狐影荒寒鵲遶枝<lb/>
自揣今年還得飽一川新稻已離離<lb/>
<pb n="KR4d0267_WYG_039-16b"/>
　　又<lb/>
飽食無營過暮年笻枝到處一蕭然清秋欲近露霑艸<lb/>
新月未髙星滿天逺火微茫沽酒市叢蒲窸窣釣魚船<lb/>
哦詩毎恨工夫少又廢西牕半夜眠<lb/>
　　露坐<lb/>
星稀避月明河白映天青入夜蟬逾急先秋葉自零花<lb/>
枝栖露蝶簾罅度風螢欲喚隣翁坐漁舟醉不醒<lb/>
　　又<lb/>
<pb n="KR4d0267_WYG_039-17a"/>
落月無留照殘河亦已傾墜枝雙鵲裊黏艸一螢明暑<lb/>
令忘三伏涼颼逼五更為憐荷瀉露故起繞池行<lb/>
　　致仕後歳事有望欣然賦詩<lb/>
聖時恩厚賜餘生日與鄉閭樂太平已棄胡牀無長物<lb/>
尚攜拄杖有同行新裁烏㡌人争看小摘青蔬手自烹<lb/>
買得水車無用處絶知造物相歸耕<lb/>
　　夜聞姑惡<lb/>
湖橋東西斜月明髙城漏鼓傳三更釣船夜過掠沙際<lb/>
<pb n="KR4d0267_WYG_039-17b"/>
蒲葦蕭蕭姑惡聲湖橋南北煙雨昏兩岸人家早閉門<lb/>
不知姑惡何所恨時時一聲能斷魂天地大矣汝至微<lb/>
滄波本自無危機秋菰有米亦可飽哀哀如此將安歸<lb/>
　　村舍雜書<lb/>
我本杞菊家桑苧亦吾宗種萟日成列喜過萬户封今<lb/>
年夏雨足不復憂螟蟲歸耕殆有相所願天輒從<lb/>
　　又<lb/>
中春農在野蠶事亦隨作手種臨安青<hi>桑名</hi>可飼蠶百箔<lb/>
<pb n="KR4d0267_WYG_039-18a"/>
累累繭滿簇繹繹絲上篗老子雖安眠衣帛可無怍<lb/>
　　又<lb/>
舎北作蔬圃敢辭灌溉勞輪囷瓜瓠熟珍愛敵豚羔晨<lb/>
飱戒厨人全項浄去毛雖云發客笑亦足慰老饕<lb/>
　　又<lb/>
舍南種胡麻三日幸不雨晨起親按行已見青覆土窮<lb/>
人如意少喜色漏眉宇兒童勿惰偷造物不負汝<lb/>
　　又<lb/>
<pb n="KR4d0267_WYG_039-18b"/>
五月新麵成六月甘瓜熟作麴及良時火見金始伏懸<lb/>
知桑落後醅面醲如粥再拜謝天公無功叨美禄<hi>予家釀用</hi>
<hi>宛丘瓜麴法</hi>
　　又<lb/>
折蓮釀作醯采豆治作醬開厯揆日時汲井滌瓮盎上<lb/>
奉時祭須下給春耕餉咨爾後之人歳事不可曠<lb/>
　　又<lb/>
東山石上茶鷹爪初脫韝雪落紅絲磑香動銀毫甌爽<lb/>
<pb n="KR4d0267_WYG_039-19a"/>
如聞至言餘味終日留不知葉家白亦復有此不<lb/>
　　又<lb/>
逢人乞藥栽鬱鬱遂滿園玉芝来天姥黄精出雲門丹<lb/>
茁雨後吐綠葉風中翻活人吾豈能要有此意存<lb/>
　　又<lb/>
我居大澤中一舟不可無短蓬挟兩槳疾若波中鳬来<lb/>
往菰蘆村按行瓜芋區浮家亦可樂何必愛吾廬<lb/>
　　又<lb/>
<pb n="KR4d0267_WYG_039-19b"/>
軍興尚戎衣冠帯謝褒博秃巾與小褏顧影毎懐怍及<lb/>
今反士服始覺榮天爵出入阡陌間終身有餘樂<lb/>
　　又<lb/>
讀書乃一癖我亦不自知坐書窮至老更欲傳吾兒吾<lb/>
兒復當傳百世以為期君看北山公太行尚可移<lb/>
　　又<lb/>
爵祿九鼎重名義一羽輕人見共如此吾道何由行湖<lb/>
山有一士無人知姓名時時風月夕遥聞清嘯聲<lb/>
<pb n="KR4d0267_WYG_039-20a"/>
　　逃暑小飲熟睡至莫<lb/>
桑落香浮槲葉杯甘瓜緑李亦佳哉虚堂頓解汗揮雨<lb/>
髙枕俄成鼻殷雷静聽風聲生檻竹徐看日影轉庭槐<lb/>
晚涼更動扁舟興北渚紅蕖已半開<lb/>
　　又<lb/>
槐影桐隂欲滿廊綸巾羽扇自生涼新篘玉瀣陳雙榼<lb/>
平展風漪可一牀馳騎逺分丹荔到大盆寒浸碧瓜香<lb/>
湖邉誰謂幽居陋也愛迢迢夏日長<lb/>
<pb n="KR4d0267_WYG_039-20b"/>
　　夜坐庭中達旦<lb/>
老矣常嗟去日遒病来更覺此生浮庭花無影月當午<lb/>
簷樹有聲風報秋足倦獨行驚踸踔髮稀久坐怯颼飀<lb/>
雞號日出閒無事又向清溪弄釣舟<lb/>
　　讀前輩詩文有感<lb/>
我無前輩千鈞筆造物争功謝不能已分文章歸委靡<lb/>
可憐意氣尚憑陵鸞旗廣殿晨排仗鐡馬黄河夜踏氷<lb/>
此事要須推大手蟬嘶分付與呉僧<lb/>
<pb n="KR4d0267_WYG_039-21a"/>
　　自嘲<lb/>
天公大度一何竒養此無能老白癡宿疾閑愁俱掃盡<lb/>
美餐甘寢更無時蛙鳴庭艸何曾問水半門扉亦不知<lb/>
道似嬰兒猶有恨小軒風月獨哦詩<lb/>
　　余讀元次山與瀼溪鄰里詩意甚愛之取其間四<lb/>
　　　句各作一首亦以示予幽居隣里<lb/>
　　　　峯谷互回映<lb/>
北起成孤峯東蟠作幽谷中有十餘家蘆藩映苑屋土<lb/>
<pb n="KR4d0267_WYG_039-21b"/>
肥桑柘荗雨飽麻豆熟比鄰通有無井稅先期足煙中<lb/>
語相畣月下歌相續兒童不識字未必非汝福<hi>張芸叟過鄭公</hi>
<hi>故莊詩曰兒童不識字耕稼鄭公莊</hi>
　　　　誰家無泉源<lb/>
泉聲百歩聞泉脉髙下通潺湲亂雲外屈曲明月中八<lb/>
月稻登場引之作機舂羨流灌蔬畦全家飽芥菘洗沐<lb/>
及澣濯蚤莫靡不供斗水百憂寛悲哉杜陵翁<lb/>
　　　　夾路多修竹<lb/>
<pb n="KR4d0267_WYG_039-22a"/>
黄苑持覆屋溪石運作垣桑麻有餘地家家養龍孫春<lb/>
雷初起蟄切玉供盤飱一朝解風籜靉靆蒼雲屯我来<lb/>
倚拄杖恐是辟彊園千畝倘可致封君何足言<lb/>
　　　　扁舟皆到門<lb/>
千錢買輕舟不復從人借樵蘇晨入市鹽酪夕還舍豈<lb/>
惟載春秧亦足穫秋稼有時醉村場老稚相枕藉常侵<lb/>
落月行不畏惡風嚇無為詫軒車此樂予豈暇<lb/>
　　東山避暑用轆轤體<lb/>
<pb n="KR4d0267_WYG_039-22b"/>
避暑穿林隨所之一奴毎負胡牀隨望秋槁葉有先隕<lb/>
末草赫日無餘暉輪囷離竒澗松古鈎輈格磔蠻禽悲<lb/>
北巖竹間最慘慄清歗倚石真忘歸<lb/>
　　喜雨<hi>六月二十七日</hi>
去年禹廟歸梅梁今年黒虹見東方巫言當豐十二歳<lb/>
父老相告喜欲狂挿秧正得十日雨髙下到處水滿塘<lb/>
六月欲盡日杲杲造物已命摧驕陽夕雲如豚渡河漢<lb/>
占書共謂雨至祥南山雷車載膏澤枕上忽送聲淋浪<lb/>
<pb n="KR4d0267_WYG_039-23a"/>
猛思濁酒大作社更想紅稻初迎霜六十日白最先熟<lb/>
食新且領晨炊香<hi>六十日白稻名常以六月下旬熟</hi>
　　得故人書偶題<lb/>
小築稽山下狂歌剡曲傍鄉隣共雞黍童穉學農桑白<lb/>
首餘年促青編後日長此心誰復許三歎付書囊<lb/>
　　喜雨歌<lb/>
不雨珠不雨玉六月得雨真雨粟十年水旱食半菽民<lb/>
伐桑柘賣黄犢去年小稔已食足今年當得厭酒肉斯<lb/>
<pb n="KR4d0267_WYG_039-23b"/>
民醉飽定復哭幾人不見今年熟<lb/>
　　老學菴井<lb/>
老學菴北井六月寒如氷大旱不涸雨不増凜如人以<lb/>
常徳稱日濟千人不驕矜置而不汲渠自澄轆轤三丈<lb/>
青絲繩對之以足涼肺膺使我終日卧曲肱顧謂此井<lb/>
真良朋蕩除炎熇却塵垢宜有鬼神来護守嗚呼涇水<lb/>
一石泥數斗正使逢時亦何有<lb/>
　　長歌行<lb/>
<pb n="KR4d0267_WYG_039-24a"/>
我無四目與兩口但在人間更事久死生元是開闔眼<lb/>
禍福正如翻覆手消磨日月幾緉屐陶鑄唐虞一杯酒<lb/>
既非狗馬要盖帷那計風霜悴蒲栁竈突無煙今又慣<lb/>
龜蟬與我成三友判知青史無功名只用忍飢垂不朽<lb/>
　　七月二日夜賦<lb/>
鄙人志趣在漁樵四十年来負聖朝本恥彈冠良易挂<lb/>
未嘗刻印敢煩銷盈盈微月生江渚嫋嫋清笳下郡譙<lb/>
衰病逢秋眞一洗井牀桐葉已先飄<lb/>
<pb n="KR4d0267_WYG_039-24b"/>
　　自述<lb/>
二畝新蔬圃三間舊艸堂病除身小健秋近夜微涼薄<lb/>
酒時醒醉殘書半在亡老懐常自笑無事忽悲傷<lb/>
　　又<lb/>
睡美不知旦氣衰先覺秋有時浮小艇隨意宿滄洲未<lb/>
恨名風漢惟求拜醉侯更須多種竹搔首送悠悠<lb/>
　　項羽<lb/>
八尺將軍千里騅拔山扛鼎不妨竒范増力盡無施處<lb/>
<pb n="KR4d0267_WYG_039-25a"/>
路到烏江君自知<lb/>
　　曹公<lb/>
二袁劉表笑談無眼底英雄不足圗赤壁歸来應歎息<lb/>
人間更有一周瑜<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_039-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻二十八</head> <lb/>
    <p>
<pb n="KR4d0267_WYG_028-1a"/>
欽定四庫全書<lb/>
　劒南詩稾巻二十八<lb/>
　　　　　　　　　　　　　宋　陸游　撰<lb/>
　　感懐<lb/>
老病與世絶屏迹三家村我居一何陋舉手屋可捫客<lb/>
至不能迎堅坐度朝昏一窓修竹下超然傲羲軒外物<lb/>
自變遷内景常黙存黄流不注海浩浩朝崐崘妙道本<lb/>
自得至言初不煩功成出緒餘猶足康黎元<lb/>
<pb n="KR4d0267_WYG_028-1b"/>
　　又<lb/>
卜居鏡湖上一菴環翠屏竹林藏谽谺嶺路蟠青冥鶱<lb/>
騰立奇石嶄絶瞻危亭車馬雖掃迹猿鳥與忘形我行<lb/>
半九州蹋盡芒鞵青豈知雪滿鬢于兹敞雲扃丹砂收<lb/>
箭鏃茯苓劚人形遼天渺歸鶴一瞬三千齡<lb/>
　　又<lb/>
平生喜栽花賴以娛寂寞小園財一畝粲粲萬跗萼典<lb/>
衣買紫桂輟食致紅藥阡眠香草茂掩苒烟栁弱踏雨<lb/>
<pb n="KR4d0267_WYG_028-2a"/>
探花開障風畏花落雖慙童心在終勝塵事縳今日疾<lb/>
稍間天氣亦清廓啼鳥寒不歸可以侑吾酌<lb/>
　　又<lb/>
殘年迫衰謝嬰疾歸鄉枌諸賢渡江初總角幸有聞才<lb/>
非楚倚相亦能讀典墳夫豈或使之後死與斯文世儒<lb/>
鑿户牖道術將𤓰分孤陋守一說百氏殆可焚後来豈<lb/>
無人鼻堊誰揮斤巍巍貞觀治房魏出河汾<lb/>
　　出遊<lb/>
<pb n="KR4d0267_WYG_028-2b"/>
采藥今朝偶出遊溪邊小立喚漁舟未須著句悲揺落<lb/>
嫩日和風不似秋<lb/>
　　又<lb/>
朝行躡屩穿幽谷莫返褰裳渉亂流提起短笻成一笑<lb/>
毎煩上座為分憂<lb/>
　　讀杜詩偶成<lb/>
一念寜容事物侵天魔元自是知音拾遺大欠修行力<lb/>
小吏相輕尚動心<lb/>
<pb n="KR4d0267_WYG_028-3a"/>
　　秋夜即事<lb/>
鳥宿牛歸户欲扃燈前老子影伶俜濕雲不散初聞雁<lb/>
深竹微明尚有螢一巻舊書開蠧簡半升濁酒倒餘瓶<lb/>
乗閒欲擬歸来作小草斜行滿曲屏<lb/>
　　物有可歎者因戲作數語以識之<lb/>
雞棲及我未掩扉犬雖逺出莫自歸司晨警夜職交舉<lb/>
簸糠棄粒報亦微查查雙鵲更愧汝庭樹夜宿常相依<lb/>
豈憐主人老寂寞㬉熱蓬户不忍違養鴟甚恩健即去<lb/>
<pb n="KR4d0267_WYG_028-3b"/>
養鷹雖久飽亦飛嗟哉物性厚薄異使我隠几空歔欷<lb/>
　　老懐<lb/>
身見髙皇再造初名場流輩略無餘舊書科斗纔存字<lb/>
薄業蝸牛僅有廬迂士豈堪新貴使少年自與老人疎<lb/>
荒園寂寂堆霜葉抱甕何妨日灌蔬<lb/>
　　對酒<lb/>
古今共有死長短無百年方其欲暝時如困得熟眠世<lb/>
以生時心妄度死者情疑其不忍去一笑可絶纓區區<lb/>
<pb n="KR4d0267_WYG_028-4a"/>
計生死不如持一觴一觴澆不平萬事俱可忘待酒忘<lb/>
萬事猶是役於酒醉醒不到處夭魔自奔走<lb/>
　　東村散歩有懐張漢州<lb/>
扶杖村東路秋来始此回寒鴉盤陣起野菊卧枝開憂<lb/>
國丹心折懐人雪鬢催房湖八千里那得足書来<lb/>
　　晚寒自東村步歸<lb/>
夕陽下平野落葉滿荒街村店賣<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麫人家焼豆䕸溪<lb/>
風透布褐草露濕芒鞵骨相元如此何由與世諧<lb/>
<pb n="KR4d0267_WYG_028-4b"/>
　　排悶<lb/>
丈夫結髮志功名大事真當以死爭我昔駐車籌筆驛<lb/>
孔明千載尚如生<lb/>
　　又<lb/>
曾擕一劒逺從戎秦趙關河顧盼中老去功名無復夢<lb/>
凌烟分付黒頭公<lb/>
　　又<lb/>
四十從軍渭水邊功名無命氣猶全白頭爛醉東吳市<lb/>
<pb n="KR4d0267_WYG_028-5a"/>
自㧞長刀割彘肩<lb/>
　　又<lb/>
西塞山前吹笛聲曲終已過雒陽城君能洗盡世間念<lb/>
何處樓臺無月明<lb/>
　　又<lb/>
萬里風中寄斷蓬古来虚死㡬英雄㧞山力與回天勢<lb/>
不滿先生一笑中<lb/>
　　又<lb/>
<pb n="KR4d0267_WYG_028-5b"/>
風霜九月冷颼飀湖海飄然一布裘親見伏羲初畫卦<lb/>
轉頭三十萬春秋<lb/>
　　初寒病中有感<lb/>
楚水楓林霜露新白頭一叟正吟呻牛衣未起王章疾<lb/>
馬磨何傷許靖貧治道本来存簡册神州誰與静烟塵<lb/>
新亭對泣猶稀見况覔夷吾一輩人<lb/>
　　放歌行<lb/>
君不見汾陽富貴近古無二十四考書中書又不見慈<lb/>
<pb n="KR4d0267_WYG_028-6a"/>
明起自布衣中九十五日至三公人生窮達各有命拂<lb/>
衣徑去猶差勝介推焚死終不悔梁鴻寄食吾何病安<lb/>
用隨牒東復西獻䛕耐辱希階梯初無公論判涇渭徒<lb/>
使新貴矜雲泥稽山一老貧無食衣破履穿面黧黑誰<lb/>
知快意舉世無南山之南北山北<lb/>
　　山頭石<lb/>
秋風萬木霣春雨百草生造物初何心時至自枯榮惟<lb/>
有山頭石嵗月浩莫測不知四時運常帶太古色老翁<lb/>
<pb n="KR4d0267_WYG_028-6b"/>
一生居此山脚力欲盡猶躋攀時時撫石三太息安得<lb/>
此身如爾頑<lb/>
　　有客<lb/>
有客隠華山學道忘嵗月靈苗生絶壁光景中夜發劚<lb/>
根食之盡倐爾換金骨通籍虎豹閽日預通明謁緑章<lb/>
奏封事誤字坐責罰後身幸不忘去日苦飄忽白首三<lb/>
入朝未省及黔突方逃申公鉗已取卞和刖福微不盈<lb/>
眥罪衆㡬擢髮上天豈憐之寸歩使屢蹶㧞其利欲根<lb/>
<pb n="KR4d0267_WYG_028-7a"/>
還之山水窟洗心謝宿愆世事等閩粤<lb/>
　　幽居<lb/>
窮老苦畏事雅意在丘壑結茒鏡湖上卒嵗安寂寞有<lb/>
門常懶開壁間挂雙屩猶恨未逺人静夜聞城角<lb/>
　　又<lb/>
来客無僮奴剝啄自叩户主人亦蕭然茗飲不能具清<lb/>
言正絶倒日莫亟散去更欲盡所懐衣薄畏霜露<lb/>
　　又<lb/>
<pb n="KR4d0267_WYG_028-7b"/>
山園手栽花日夜數花時花開亦已落一歡自無期勸<lb/>
君强自娛勿作兒女悲春風染栁條不染君鬢絲<lb/>
　　又<lb/>
種菜三四畦畜豚七八箇永言給賔祭且復課慵惰霜<lb/>
清黄犢健土潤小雨過冬耕不可失努力勿安卧<lb/>
　　又<lb/>
放翁家山隂其貧盖一國骨相異虎頭祠祿真雞肋有<lb/>
米薪未具坐待至曛黑躬耕豈所難一飽非爾力<lb/>
<pb n="KR4d0267_WYG_028-8a"/>
　　野興<lb/>
身似孤鴻鎩羽翰悲鳴飲啄住江干酒䦨客思多新感<lb/>
病起衰顔失故丹倦枕忽聞中夜雨疎砧又報一年寒<lb/>
幽窓晤語無来客空倚詩情强自寛<lb/>
　　又<lb/>
老去癡頑百不能非醒非醉日騰騰敲門惟有徴租吏<lb/>
好事元無送米僧舊俗不還誰復念古書雖在漸難憑<lb/>
平生意氣今如此惆悵西窗半夜燈<lb/>
<pb n="KR4d0267_WYG_028-8b"/>
　　又<lb/>
殘水涓涓入野塘菊花猶放數枝黄悶思野步便晴日<lb/>
病怯冬温喜薄霜湯餅鬻成新兎美膾韲擣罷綠橙香<lb/>
人間富貴知何得商略山林却味長<lb/>
　　又<lb/>
水作縠紋微起伏天如卵色半隂晴偶来竹下搘頤坐<lb/>
却向藤隂曳杖行西埭人喧荻船過東村燈上緯車鳴<lb/>
幽居應接真無暇莫訝經年嬾入城<lb/>
<pb n="KR4d0267_WYG_028-9a"/>
　　買油<lb/>
習氣年来掃未平夢回猶喜讀書聲冬裘不贖渾閒事<lb/>
且為吾兒續短檠<lb/>
　　繫舟<lb/>
繫舟江浦待潮平歎息無人共月明歴盡世間多少事<lb/>
飄然依舊老書生<lb/>
　　又<lb/>
地曠月明鋪素練霜寒河淺拂輕綃手扶萬里天壇杖<lb/>
<pb n="KR4d0267_WYG_028-9b"/>
夜過前村禹㑹橋<lb/>
　　初冬至近村<lb/>
南國霜常晩初冬葉始紅曠懐牛屋下美睡雨聲中沮<lb/>
水憶浮馬<hi>西鄙軍行溪過澗皆浮而濟</hi>嶓山思射熊何由効唐將八<lb/>
十下遼東<lb/>
　　古築城曲<lb/>
築城聲酸嘶漢月傍城低白骨若不掩髙與長城齊<lb/>
　　又<lb/>
<pb n="KR4d0267_WYG_028-10a"/>
長城髙際天三十萬人守一日詔書来扶蘇先授首<lb/>
　　又<lb/>
百丈築城身千歩掘城壕咸陽三月火始悔此徒勞<lb/>
　　又<lb/>
嶧山訪秦碑斷裂無完筆惟有築城詞哀怨如當日<lb/>
　　山園<lb/>
山泉引𣲖漲清池野蔓移根絡短籬藝果極知非老事<lb/>
接花聊復効兒嬉提壺言語開顔聽斵木衣襦緩歩窺<lb/>
<pb n="KR4d0267_WYG_028-10b"/>
莫笑題詩還滿紙小園幽事要君知<lb/>
　　將軍行<lb/>
將軍入奏平燕筞持笏榻前親指畫天山熱海在目中<lb/>
下殿即日名烜赫馳出都門雪初霽直過黄河冰未坼<lb/>
繡旗方掠桑乾渡羽檄已入金臺陌勇士如鷹健欲飛<lb/>
孱王似兎何勞搦戎服押俘獻廟社正衙第賞頒詔冊<lb/>
端門賜酺天下慶御觴尚恨滄溟迮從来文吏喜相輕<lb/>
聊遣濡毫書竹帛<lb/>
<pb n="KR4d0267_WYG_028-11a"/>
　　古别離<lb/>
孤城窮巷秋寂寂美人停梭夜歎息空園露濕荆棘枝<lb/>
荒蹊月照狐狸迹憶君去時兒在腹走如黄犢爺未識<lb/>
紫姑吉語元無據况憑瓦兆占歸日嫁来不省出門前<lb/>
魂夢何因識酒泉粉綿磨鏡不忍照女子盛時無十年<lb/>
　　寄子虡<lb/>
吾兒適淮壖送之梅市橋三年安得過思汝雙鬢凋今<lb/>
年當代歸秋色已蕭蕭迎汝不憚逺夢泝錢塘潮人事<lb/>
<pb n="KR4d0267_WYG_028-11b"/>
不可料邑民挽歸橈郡牧部使者交章聞之朝增秩復<lb/>
使留此事久寂寥念汝未育子大女方垂髫小女聞學<lb/>
行想像扶牀嬌汝少知讀易外物莫能揺但願早舉孫<lb/>
不必七葉貂歸来郎罷前相從樂簞瓢<lb/>
　　泛舟自中堰入湖<lb/>
水縮沙洲出霜清木葉丹鷺羣横澹靄鴉陣報初寒冷<lb/>
落人情見衰遲世念闌惟留一句子村舎話團圞<lb/>
　　夜歸舟中作<lb/>
<pb n="KR4d0267_WYG_028-12a"/>
意薄楊修喚小兒孤舟自笑髮成絲放開癡腹無非夢<lb/>
拈起幽懐摠是詩霜下忽驚桐葉盡灘生更覺水聲奇<lb/>
餘年那恨驅黄犢除却為農百不宜<lb/>
　　蓬莱閣聞大風<lb/>
天風揺蕩萬松聲巻海頹山得我驚觸灧澦堆秋起柂<lb/>
鏖臯蘭下夜還營荷戈老氣縱横在看劒新詩欬唾成<lb/>
興盡却尋湖上路醉看月墮斗枃傾<lb/>
　　小出塞曲<lb/>
<pb n="KR4d0267_WYG_028-12b"/>
全師出雁塞百戰運龍韜金絡洮州馬珠装夏國刀度<lb/>
沙風破肉攻壘雪平壕明日受降處甲齊熊耳髙<lb/>
　　冬日園中作<lb/>
園荒闕掃除籬敗且枝梧久旱池萍死新霜野蔓枯寒<lb/>
爐殊未議濁酒却時酤飛動郊原興飢鷹待指呼<lb/>
　　登山亭<lb/>
新得天台古澗藤强扶衰疾蹋崚增登髙臨逺雖多感<lb/>
歎老嗟卑却未曾紙上是非難盡信人間禍福有相乗<lb/>
<pb n="KR4d0267_WYG_028-13a"/>
早知等是枯魚肆乞水何須望斗升<lb/>
　　拄杖歌<lb/>
道人四壁空無有一炷清香閒袖手床邊獨有拄杖子<lb/>
疾病相扶真我友禪房按膝秋聴雨野店敲門莫賖酒<lb/>
畏途九折歴欲盡世上誰如君耐久老矣更踏千山雲<lb/>
何可一日無此君歸来燈前夜欲半露柱說法君應聞<lb/>
　　冬晴<lb/>
吳中霜雪晩初冬正佳時丹楓未辭林黄菊猶殘枝鳴<lb/>
<pb n="KR4d0267_WYG_028-13b"/>
雁過長空纖鱗泳清池氣和未重裘臨水照鬚眉悠然<lb/>
據石坐亦復出門嬉野老荷鉏至一笑成幽期<lb/>
　　冬夕<lb/>
犬吠驚飄葉禽喧換宿枝墮空霜肅肅垂地斗離離野<lb/>
叟讀書罷髙城吹角悲功名渾錯料老病却如期<lb/>
　　又<lb/>
不寐起中夕披衣增慨慷千金空市骨三沐竟刳腸世<lb/>
事粗能識吾生安用長布裘苑屋底死去亦芬芳<lb/>
<pb n="KR4d0267_WYG_028-14a"/>
　　十月十五夜對月<lb/>
離海月盈丈寒光萬里明衆星斂欲盡一鏡獨徐行重<lb/>
露滴松鬛髙風吹鶴聲老来殊畏冷不盡倚闌情<lb/>
　　久疾<lb/>
久疾無時已殘年莫更論流離魂未返窮困舌空存畊<lb/>
壠關心事祠官荷主恩但愁垂老眼不見定中原<lb/>
　　又<lb/>
殘年仍卧疾窗户夜愔愔一日且復過久生非所欽暗<lb/>
<pb n="KR4d0267_WYG_028-14b"/>
塵侵藥笥微月伴衣砧萬里懐良友前盟可得尋<lb/>
　　又<lb/>
幽屏元無事沉緜自鮮歡脛長猶可截冠挂豈容彈擣<lb/>
藥香塵細尋書蜜炬殘晩来差覺健風月小庭寛<lb/>
　　舎北望牛頭山山有延勝寺先太傅書堂在焉六<lb/>
　　　年前嘗泛小江往遊寺焚於睦冦書堂無復存<lb/>
　　　矣<lb/>
太傅讀書處秋風曽問途江如青弋險山似白鹽孤<hi>山形</hi>
<pb n="KR4d0267_WYG_028-15a"/>
<hi>絶類蘷府之白鹽但差卑小耳</hi>路盡還登嶺林開忽見湖草堂無復識<lb/>
流涕想規模<lb/>
　　十月十九日大風作寒閉户竟日<lb/>
霜風捲地起落葉擁蝸廬終日澹無事一窓寛有餘坐<lb/>
多知力耗食少覺心虚懶惰無新句松聲忽起予<lb/>
　　寄天封明老<lb/>
浪迹天台一夢中距今四十五秋風勝遊回首似昨日<lb/>
衰病侵人成老翁聖寺參差石橋外仙蓬縹緲玉霄東<lb/>
<pb n="KR4d0267_WYG_028-15b"/>
因君又動青鞵興目斷千峯翠倚空<lb/>
　　村居<lb/>
衰病汙朝著恩寛得免歸粗能心自信不恨世相違草<lb/>
市寒沽酒江城夜擣衣是中堪送老髙枕謝招麾<lb/>
　　又<lb/>
自笑觸藩羝人嘲失旦雞囊慳衣任短山冷屋便低宦<lb/>
拙讒銷骨言狂悔噬臍自今焚筆硯有手但扶犂<lb/>
　　十月下旬暄甚戲作小詩<lb/>
<pb n="KR4d0267_WYG_028-16a"/>
老怯霜風盡日眠素屏紙帳擁蠻氊為君小試回春手<lb/>
便似暄妍二月天<lb/>
　　霜天雜興<lb/>
楓葉全丹槲葉黄江城殘角伴斜陽琴書自足閑中樂<lb/>
天地能容醉後狂老死山林初不憾夢遊河渭獨難忘<lb/>
榖城黄石今安在取履猶思効子房<lb/>
　　又<lb/>
萬鼔風聲吼屋邊老人裘絝旋装綿晨梳墮髪知衰甚<lb/>
<pb n="KR4d0267_WYG_028-16b"/>
夜枕聞雞尚慨然身後文章空飽蠧眼前交舊半沉泉<lb/>
飯蔬飲水平生慣恥向天公更乞憐<lb/>
　　又<lb/>
少學愚公一味愚莫年仍似病相如閒吟寄友惟生紙<lb/>
草具留僧只野蔬雨澀溪流殊未足霜髙木葉已無餘<lb/>
潭州丞相憐衰疾細字時收尺素書<lb/>
　　連日風雨寒甚夜忽大風明旦遂晴<lb/>
萬里浮雲一埽空碧天無際日曈曨歡聲四起春風裏<lb/>
<pb n="KR4d0267_WYG_028-17a"/>
恰似祥符景徳中<lb/>
　　懐昔<lb/>
昔者戍梁益寢飯鞍馬間一日嵗欲莫揚鞭臨散關増<lb/>
冰塞渭水飛雪暗岐山悵望釣璜公英槩如可還挺劎<lb/>
刺乳虎血濺貂裘殷至今傳軍中尚愧壯士顔豈知墮<lb/>
老境槁木䝉霜菅澤國氣候晚仲冬雪猶慳曩事空夢<lb/>
想擁褐自笑孱烽烟尚未靖大弓何時彎<lb/>
　　寄題王俊卿看山堂<lb/>
<pb n="KR4d0267_WYG_028-17b"/>
廣文風度絶清真一代論交不數人車馬到門常謝病<lb/>
北山雖逺却相親<lb/>
　　又<lb/>
閉户終年懶出遊北山山色可消愁何時一掃邊塵盡<lb/>
更約同吟太華秋<lb/>
　　絶歎<lb/>
老屋環青嶂衰翁卧白頭殘書且遮眼薄酒不澆愁世<lb/>
故真難料吾生愈覺浮餘年更須惜幸得返山丘<lb/>
<pb n="KR4d0267_WYG_028-18a"/>
　　風雨<lb/>
風雨連三日衰翁不下堂弄書聊自適與世已相忘坼<lb/>
栗經霜飽搓橙帶露香地爐供小飲亦足慰淒涼<lb/>
　　晚過鄰曲<lb/>
陽狂跌宕送年華信步来尋野老家淺瀨水清逢立鷺<lb/>
横林葉盡數栖鴉書生一飽依耕耒壯士孤愁入戍笳<lb/>
王績但思酣美醖葛洪不復問丹砂<lb/>
　　莫仲謙挽詞<lb/>
<pb n="KR4d0267_WYG_028-18b"/>
懐器潛山澤逢時起薜蘿星辰占寳劎雷雨化龍梭禹<lb/>
穴書雖富浯溪石未磨門閭更須築有子繼三科<lb/>
　　病起<lb/>
一病輒經旬㡬病能不死誠知迫頽年暫健亦自喜半<lb/>
窗風竹影晴景極清美讀書雖益懶尚可日百紙引鏡<lb/>
整角巾病思真一洗悠然度朝晡萬事如覆水<lb/>
　　晩興<lb/>
一聲天邊斷雁哀數蕋籬外蚤梅開幽人耐冷倚門久<lb/>
<pb n="KR4d0267_WYG_028-19a"/>
送月墮湖歸去来<lb/>
　　贈粉鼻<hi>畜猫名也</hi>
連夕狸奴磔鼠頻怒髯噀血䕶殘囷問渠何似朱門裏<lb/>
日飽魚飱睡錦茵<lb/>
　　與兒輩論李杜韓栁文章偶成<lb/>
吏部儀曹體不同拾遺供奉各家風未言看到無同處<lb/>
看得同時已有功<lb/>
　　夢至小益<lb/>
<pb n="KR4d0267_WYG_028-19b"/>
夢覺空山淚漬衿西遊嵗月苦駸駸葭萌古路縁雲壁<lb/>
桔柏浮梁暗櫟林坐上新聲猶蜀伎道傍逆旅已秦音<lb/>
荷戈意氣渾如昨自笑摧頹負壯心<lb/>
　　懐紹興間往還諸公<lb/>
早嵗從諸傑森然盡國華辭工出月脇筆健㧞鯨牙道<lb/>
在窮何憾年殂生有涯湖山元不改老淚濕風沙<lb/>
　　磨衲道衣<lb/>
久脫朝衣學道裝溪雲野鶴作身章何時九轉丹砂熟<lb/>
<pb n="KR4d0267_WYG_028-20a"/>
却插金貂侍紫皇<lb/>
　　溪上作<lb/>
落日溪邊杖白頭破裘不補冷颼颼戅愚酷信紙上語<lb/>
老病猶先天下憂末俗陵遲稀獨立斯文崩壊欲横流<lb/>
紹興人物嗟誰在空記當年接俊遊<lb/>
　　又<lb/>
傴僂溪頭白髪翁莫年心事一枝笻山銜落日青横野<lb/>
鴉起平沙黒蔽空天下可憂非一事書生無地効孤忠<lb/>
<pb n="KR4d0267_WYG_028-20b"/>
東山七月猶闗念未忍浮沉酒醆中<lb/>
　　小憩<lb/>
徐行散腰膂小憩嗇精神休養觀書眼調娛宴坐身青<lb/>
氊我家舊紅粟太倉陳溫飽無餘事寒龜息自勻<lb/>
　　癸丑十一月下旬溫燠如春晦日忽大風作雪<lb/>
今年一冬晴日多草木萌甲風氣和百錢布被未議贖<lb/>
老翁曝背兒行歌吾儕小人慮不逺積雪苦寒来豈晚<lb/>
青天方行三尺烏不料黒雲髙<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼明朝雪惡凍復餓<lb/>
<pb n="KR4d0267_WYG_028-21a"/>
兒啼頰皴翁噤卧九重巍巍那得知閣門催班百官賀<lb/>
　　占城㯶竹拄杖<lb/>
參雲氣壓葛陂龍跨海来扶笠澤翁八十尚思行脚在<lb/>
與君處處現神通<lb/>
　　西城<lb/>
市步羣囂散闗門夕照明河流倒橋影雪野聚烏聲繁<lb/>
杵聞深巷寒烟下廢城匆匆船盡發爭趂早潮平<lb/>
　　東城<lb/>
<pb n="KR4d0267_WYG_028-21b"/>
墟落斂莫烟林梢偃新月河橋燈漸閙栁岸船猶發薄<lb/>
酒吹欲無佇立搔短髪誰知七十翁嵗晩念裘褐<lb/>
　　斯道<lb/>
斯道有顯晦所憂非賤貧乾坤均一氣邊徼亦吾人朋<lb/>
黨消廷論鉏耰洗戰塵清時更何事處處是堯民<lb/>
　　病起山居日有幽事戲作<lb/>
靈府超然外物輕静中談笑却三彭晴窓風竹參差影<lb/>
霜樹山禽格磔聲客出異苗咨藥品僧擕奇篆乞書評<lb/>
<pb n="KR4d0267_WYG_028-22a"/>
幽居亦未全無事更用人間有姓名<lb/>
　　又<lb/>
鶴骨龜腸欲不禁扶衰初喜罷呻吟盆山冰釋書窓暖<lb/>
藥竈香濃道院深筆健乍臨新獲帖手生重理舊傳琴<lb/>
閉門局促還堪恨雲海何時豁此心<lb/>
　　蝸廬<lb/>
蝸廬四壁空也過百年中葑火朝供㸑蘆綿夕禦風不<lb/>
憎窮有祟自以放名翁但恨村醪薄衰顔只暫紅<lb/>
<pb n="KR4d0267_WYG_028-22b"/>
　　冬夜讀書有感<lb/>
一指頭禪用不窮一刀匕藥去凌空汗牛充棟成何事<lb/>
堪笑迂儒錯用功<lb/>
　　又<lb/>
胸中十萬宿貔貅皂纛黄旗志未酬莫笑蓬窓白頭客<lb/>
時来談笑取幽州<lb/>
　　十二月九日枕上作<lb/>
卧聴百舌語簾櫳已是新春不是冬堪歎老来如許病<lb/>
<pb n="KR4d0267_WYG_028-23a"/>
正令無病亦無悰<lb/>
　　記夢<lb/>
黄河衮衮抱潼闗蒼翠中條接華山城郭丘墟人盡老<lb/>
藥爐依舊白雲間<lb/>
　　又<lb/>
西巖老宿雪垂肩白石為糧四百年喜我未忘山下路<lb/>
慇懃握手一欣然<lb/>
　　又<lb/>
<pb n="KR4d0267_WYG_028-23b"/>
三髻山童喜欲顛下山迎我拜溪邊松隂拂罷蒼苔石<lb/>
接竹穿雲理舊泉<lb/>
　　鏡湖女<lb/>
湖中居人事舟檝家家以舟作生業女兒粧面花樣紅<lb/>
小繖翻翻亂荷葉日莫歸来月色新菱歌縹緲泛烟津<lb/>
到家更約西鄰女明日湖橋看賽神<lb/>
　<lb/>
　劎南詩稾巻二十八<lb/>
</p>
<p>
</p>
  </div>
</body>
</text>
</TEI>
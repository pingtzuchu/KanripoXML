<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十八</head> <lb/>
    <p>
<pb n="KR4d0267_WYG_018-1a"/>
欽定四庫全書<lb/>
　劎南詩稾巻十八<lb/>
　　　　　　　　　　　　　宋　陸㳺　撰<lb/>
　　丙午五月大雨五日不止鏡湖渺然想見湖未廢<lb/>
　　　時有感而賦<lb/>
朝雨暮雨梅正黄城南積潦入車箱鏡湖無復鍼青秧<lb/>
直浸山脚白茫茫湖三百里漢訖唐千載未嘗廢陂防<lb/>
屹如長城限氐羗嗇夫有秩走且僵旱有灌注水何傷<lb/>
<pb n="KR4d0267_WYG_018-1b"/>
越民歲歲常豐穰泆湖誰始謀不臧使我婦子饜糟糠<lb/>
陵遷谷變亦何常㑹有妙手開湖光蒲魚自足被四方<lb/>
煙艇滿目菱歌長<lb/>
　　遊鄞<lb/>
晩雨初収旋作晴買舟訪舊海邊城髙㠶斜挂夕陽色<lb/>
急艣不聞人語聲掠水翻翻沙鷺過供厨片片雪鱗明<lb/>
山川不與人俱老更幾東来了此生<lb/>
　　泊上虞縣<lb/>
<pb n="KR4d0267_WYG_018-2a"/>
鄞江久不到椉興偶東遊漲水崩沙岸歸雲抱縣樓吟<lb/>
餘聲混混梳罷髪颼颼喜見時平象新絲入市稠<lb/>
　　發丈亭<hi>一作長亭</hi>
姚江椉潮潮始生長亭却趂落潮行參差隣舫一時發<lb/>
臥聽滿江柔艣聲<lb/>
　　又<lb/>
𤣥雲垂天暗如漆艣聲嘔軋知船行南風忽起巻雲去<lb/>
江月已作金盆傾<lb/>
<pb n="KR4d0267_WYG_018-2b"/>
　　明州<lb/>
豐年滿路笑歌聲蠶麥俱収穀價平村歩有船衘尾泊<lb/>
江橋無柱架空横海東估客初登岸雲北山僧逺入城<lb/>
<hi>仗錫平老出山来迎予</hi>風物可人吾欲住擔頭蒓菜正堪烹<lb/>
　　水亭獨酌十二韻<lb/>
清風埽鬱蒸爽氣生户牖客中淡無事翛然一盃酒書<lb/>
生拙自料事業期不朽少年忝朝跡蹭蹬今白首歴觀<lb/>
千載事和戎固嘗有定襄伍原間乃可畫地守神州在<lb/>
<pb n="KR4d0267_WYG_018-3a"/>
何許東廵已去久煌煌一統業謨訓其可負<hi>太祖嘗書大宋一統</hi>
<hi>字以賜王溥</hi>荆楚多劎客宣潤冨弩手孰能用其長坐使老<lb/>
農畞講武幸長楊勞軍臨細栁中興望聖時未死得見<lb/>
否<lb/>
　　坐客有談狄魚眼眶之美者感嘆而作<lb/>
黄雀頭顱羞五鼎狄魚眼眶叅雋永兩螯何辠蟹喪軀<lb/>
一臠可憐牛斷領霜刀斫膾幾許痛公子方誇醉魂醒<lb/>
物生怖死與我均碪几流丹只俄頃哀哉堂堂七尺身<lb/>
<pb n="KR4d0267_WYG_018-3b"/>
正坐舌端成業境豪華只可誇僕妾報應那知類形影<lb/>
世間擾擾何時了一念超然差若頴不妨瓦缽飽晚菘<lb/>
更汲山泉試春茗<lb/>
　　衰病不復能劇飲而多不見察戲作此詩<lb/>
平生不持面看人寧作五湖雲水身忍窮閉門豈自苦<lb/>
是中有味敵八珍酒盃㶑灩鼓吹作我自悲吒人自樂<lb/>
更闌坐睡不得去如鷹在鞲虎遭縛丈夫歡樂自有時<lb/>
遇酒先怯非予衰萬騎擊戎青海岸此時意氣令君看<lb/>
<pb n="KR4d0267_WYG_018-4a"/>
　　或以予辭酒為過復作長句<lb/>
陸生酒戸如蠡迮痛酒豈能堪大白正緣一快敗萬事<lb/>
徃徃吐茵仍墮幘爾来人情甚不美似欲殺我以麯蘖<lb/>
滿傾不許計性命傍睨更復騰頰舌醉時狂呼不復覺<lb/>
醒後追思空自責即今願與交舊約三爵甫過當亟徹<lb/>
解衣摩腹午窓明茶磑無聲看霏雪<lb/>
　　行路難<lb/>
平生結交無十人與君契合懷抱眞春遊有時馬忘秣<lb/>
<pb n="KR4d0267_WYG_018-4b"/>
夜話不覺雞報晨極知貧賤别離苦明日有懷就誰語<lb/>
人無根柢似浮萍未死相逢在何許道邊日斜泣相持<lb/>
旗亭取醉不須辭君貴堂厨萬錢食我勸一盃應不得<lb/>
　　千峯榭宴坐<lb/>
蒼寒千疉擁官居吏退憑髙樂有餘盡日煙雲窮變化<lb/>
入秋草木漸凋疎朱弦靜按新傳譜黄巻閒披累譯書<lb/>
聊與邦人共無事吾僚不用笑迂疎<lb/>
　　喜雨<lb/>
<pb n="KR4d0267_WYG_018-5a"/>
勢掠郊原飛急雪聲揺窓户過奔雷坐知多稼連雲熟<lb/>
不獨新涼傍枕来<lb/>
　　又<lb/>
淅瀝簷聲枕上聞攬衣起坐對爐熏萬家歌舞豐年樂<lb/>
未費烏龍一綫雲<lb/>
　　五鼓<lb/>
樓堞鼕鼕鼓簾櫳煜煜燈浪名隨牒吏實似打包僧衰<lb/>
病元難強疎慵每自憎誰知戍邊日秋野正呼鷹<lb/>
<pb n="KR4d0267_WYG_018-5b"/>
　　官居戲詠<lb/>
萬里飄然似斷蓬桐廬江上又秋風判餘牘尾棲鴉濕<lb/>
衙退庭中立雁空燈火市樓知酒賤歌呼村路覺年豐<lb/>
誰言病守無歡意也與他人一笑同<lb/>
　　又<lb/>
説著功名即自羞暮年世味轉悠悠一庭落葉楸梧老<lb/>
萬里悲風鼓角秋懷綬不為明日計登樓且散異郷愁<lb/>
漁舟大似非凡子能揀溪山勝處留<hi>是日書所見</hi>
<pb n="KR4d0267_WYG_018-6a"/>
　　又<lb/>
城頭閒倚一枝藤病起清羸不自勝衙鼓有期催晩坐<lb/>
絛鈴無賴喚晨興愛書習氣嗟猶在寡過工夫愧未能<lb/>
寂寞已無臺省夢諸公衮衮自飛騰<lb/>
　　倦眼<lb/>
看書澀似上羊腸得睡甘如飲蜜房起坐藤床搔短髪<lb/>
數聲畵角報斜陽<lb/>
　　拜旦表<lb/>
<pb n="KR4d0267_WYG_018-6b"/>
一封馳奏效嵩呼清蹕何時返故都只道建炎廵狩禮<lb/>
誰知故事自祥符<lb/>
　　早自烏龍廟歸<lb/>
殘漏聲中聽曵鈴翩翩吹帽出郊坰雨餘澗落雙虹白<lb/>
雲合山餘一髪青鐵馬蹴氷悲昨夢朱顏辭鏡感頽齡<lb/>
歸来獨對空亝冷鳥迹蒼苔自滿庭<lb/>
　　上丁<lb/>
燎火朙中庭老槐泣殘雨白頭奉祀事恐懼劇仰俯三<lb/>
<pb n="KR4d0267_WYG_018-7a"/>
終樂在懸再拜肉升爼誰言千載後恍若到鄒魯吾國<lb/>
雖褊小大社胙茆土如何儼章綬日夜臨箠楚藏書如<lb/>
丘山及物無一羽吾其可憐哉去去老農圃<lb/>
　　新秋<lb/>
打窓落葉報秋期病叟頽然兩鬢絲縱酒已無年少夢<lb/>
讀書仍負夜涼時問囚損氣嗟誰念學道刳心恐已遲<lb/>
買鶴清溪歸計足寄聲先遣故人知<lb/>
　　殘年<lb/>
<pb n="KR4d0267_WYG_018-7b"/>
殘年迫鍾漏病骨怯風霜投幘早當去強顔徒自傷文<lb/>
符紛似雨訟訴進如牆笑殺滄浪客微官有許忙<lb/>
　　休日行郡圃<lb/>
南山如黛照朱扉地接官居到亦稀寒蝶徘徊掠衰草<lb/>
孤花閒淡弄斜暉荒城歌舞難娛客休日文書且解圍<lb/>
猶勝去年窮巷底臥聞砧杵念秋衣<lb/>
　　登北榭<lb/>
遶城山作翠濤傾底事文書日有程無溷我為揮吏散<lb/>
<pb n="KR4d0267_WYG_018-8a"/>
獨登樓去看雲生香浮鼻觀煎茶熟喜動睂間煉句成<lb/>
莫笑衰翁淡生活它年猶得配𤣥英<hi>方干有千峯榭詩</hi>
　　小酌<lb/>
簾外桐疎見露蟬一壺聊醉嫩寒天團臍磊落吴江蟹<lb/>
縮項輪囷漢水鯿<hi>此兩物近頗登盤</hi>投老宦遊真漫爾平生懷<lb/>
抱固超然文書縛急何由耐㑹向長安市上眠<lb/>
　　焚香作墨瀋決訟吏皆退立一丈外戲作此詩<lb/>
客鬢新添幾縷絲山城且付一官癡空濛碧靄籠香岫<lb/>
<pb n="KR4d0267_WYG_018-8b"/>
<hi>近得一石穴逹於背出香如雲</hi>霮䨴𤣥雲起墨池判牒不妨閒作草坐<lb/>
衙聊得細哦詩吏民莫怪秋来健漸近南山射虎時<lb/>
　　亝中閒詠<lb/>
風號萬物作濤聲雲截千峯似几平多病支離仍老境<lb/>
暮秋蕭瑟更山城燕觴久罷塵痕積庭訟全稀蘚暈生<lb/>
莫道亝中日無事焚香埽地又詩成<lb/>
　　秋夜聞雨<lb/>
香斷燈昏小幌深不堪病裏値秋霖驚回萬里闗河夢<lb/>
<pb n="KR4d0267_WYG_018-9a"/>
滴碎孤臣犬馬心清似釣舩聞急瀨悲於靜院聽繁砧<lb/>
玉峯老去情懷惡穩受千莖雪鬢侵<hi>韓致光詩云不知短髪能多少一滴</hi>
<hi>秋霖白一莖</hi>
　　自詠<lb/>
鈍似窓間十月蠅淡如世外一孤僧心勞撫字雖亡補<lb/>
筆判虚空却麄能厭見文書衘客袖但思蔬水曲吾肱<lb/>
何時却㝛雲門寺靜聽霜鐘對佛燈<lb/>
　　秋懷<lb/>
<pb n="KR4d0267_WYG_018-9b"/>
少時本願守墳墓讀書射獵畢此生斷蓬遇風不自覺<lb/>
偶入戎幙從西征朝看十萬閱武罷暮馳三百廵邊行<lb/>
馬蹏度隴雹聲急士甲照日波光朙興懷徒寄廣武歎<lb/>
薄福不挂雲臺名頷鬚白盡愈落莫始讀法律親笞榜<lb/>
訟氓滿庭閙如市吏牘圍坐髙于城未嫌樵唱作野哭<lb/>
最怕甜酒傾稀餳平生養氣頗自許雖老尚可吞司并<lb/>
何時擁馬横戈去聊為君王護北平<lb/>
　　不寐<lb/>
<pb n="KR4d0267_WYG_018-10a"/>
閏年九月已重裘說著功名即自羞病骨不禁霜氣峭<lb/>
髙風正送雁聲遒半盃濁酒如欺老一㸃青燈欲訴愁<lb/>
不寐裁詩眞習氣輸它睡足向黄州<lb/>
　　醉中戲作<lb/>
當年買酒醉新豐豪士相期意氣中挿羽軍書立談辦<lb/>
如山鐵騎一麾空玉闗久付清宵夢笠澤今成白髪翁<lb/>
堪笑燈前如意舞尚將老健壓諸公<lb/>
　　頻夜夢至南鄭小益之間慨然感懷<lb/>
<pb n="KR4d0267_WYG_018-10b"/>
身似菴居老病僧罷叅不復繫行縢夢中忽在三泉驛<lb/>
庭樹鳴梟鬼弄燈<lb/>
　　又<lb/>
客枕夢遊何處所梁州西北上危臺雪雲不隔平安火<lb/>
一㸃遥從駱谷来<lb/>
　　夜雨枕上<lb/>
秋雨不肯晴秋夜不肯明寸心集百憂厭此㸃滴聲歲<lb/>
月不貸人老病忽至此丈夫本憂世兒女乃畏死<lb/>
<pb n="KR4d0267_WYG_018-11a"/>
　　雨夜<lb/>
蒼雲晝埋山白雨夜溢渠虚堂閃風燈獨處誰與娱吾<lb/>
生過六十鬢髪日夜疎出當飲美酒歸當讀竒書可憐<lb/>
兩不遂兀兀如枯株明復對胥吏孤憤何由攄<lb/>
　　安流亭俟客不至獨坐成詠<lb/>
憶昔西征鬢未霜拾遺陳迹吊微茫蜀江春水千㠶落<lb/>
禹廟空山百草香馬影斜陽經劎閣艣聲清曉下瞿唐<lb/>
酒徒雲散無消息水榭憑欄淚數行<lb/>
<pb n="KR4d0267_WYG_018-11b"/>
　　秋興<lb/>
楸槐雨䨛䨛鳬雁水拍拍曉行城南路落葉滿阡陌新<lb/>
霜上衰鬢吾死亦已廹那將有限身常作未歸客長吟<lb/>
側紗㡌萬里一秋色世俗不足論天豈無皁白<lb/>
　　又<lb/>
朝先鳴雞興夕殿棲鵶還符檄積几案寢飯於其間搒<lb/>
笞督租賦渉筆騂我顏忽忽過白日胡能慰惸鰥葉脫<lb/>
横林疎䰀鬌溪南山豈無一盃酒吾事何時閒<lb/>
<pb n="KR4d0267_WYG_018-12a"/>
　　燕堂獨坐意象殊憒憒起登子城作此詩<lb/>
睡魔困衰翁白日坐兀兀忽然振衣起目瞭尚如鶻憑<lb/>
髙望中原佳氣未消歇逆賊稽大刑痛憤深至骨新霜<lb/>
下昌陵草有邊馬齕羽林百萬士何日聞北伐賤臣官<lb/>
有守不敢叫行闕夢中渉黄河太行髙硉矹天河未洗<lb/>
兵封豕食上國坐令河洛間百郡暗荆棘夷吾非王佐<lb/>
尚足救左袵中原消息斷吾輩何安寢世俗苦齷齪誰<lb/>
與共此功安知無竒士悲歌燕市中<lb/>
<pb n="KR4d0267_WYG_018-12b"/>
　　秋雨北榭作<lb/>
秋風吹雨到江濆小閣疎簾曉色分津吏報增三尺水<lb/>
山僧歸入萬重雲飄零露井無桐葉斷續煙汀有雁羣<lb/>
了却文書早尋睡檐聲偏愛枕閒聞<lb/>
　　次韻王給事見寄<lb/>
大手方司一世文癯儒何敢望餘塵誰知天上黄扉貴<lb/>
肯記江邊白髪新末路愈窮詩有祟舊書渾忘筆無神<lb/>
床頭周易尊中酒猶賴渠儂不負人<lb/>
<pb n="KR4d0267_WYG_018-13a"/>
　　病中夜半<lb/>
蕭蕭欲脫猶吟葉耿耿微明未滅燈夜半不眠閒倚壁<lb/>
使君清似北山僧<lb/>
　　即事<lb/>
組繡紛紛衒女工詩家於此欲途窮語君白日飛昇法<lb/>
正在焚香聽雨中<lb/>
　　歲晩懷故人<lb/>
衰髯白盡無添處病骨癯然欲折時客抱琴来聨瀹茗<lb/>
<pb n="KR4d0267_WYG_018-13b"/>
吏封印去又哦詩山横城上勢如壓角動樓頭聲正悲<lb/>
零落斷鴻書不到歲殘何以慰相思<lb/>
　　焉耆行<lb/>
焉耆山頭暮煙紫牛羊聲斷行人止平沙風急捲寒蓬<lb/>
天似穹廬月如水大敵太息小敵悲投鞍欲眠且復起<lb/>
漢家詔用李輕車萬丈戰雲来壓壘<lb/>
　　又<lb/>
焉耆山下春雪晴莽莽惟有蒺藜生射麋食肉飲其血<lb/>
<pb n="KR4d0267_WYG_018-14a"/>
五穀自古惟聞名樵蘇切莫近亭障將軍臥護真長城<lb/>
十年牛馬向南睡知是中原今太平<lb/>
　　丙午初冬得心腹痛疾大下而愈羸耗不支方在<lb/>
　　　告臥燕堂東偏聞民間前一夕被盜者慨然有<lb/>
　　　感<lb/>
愔愔四壁空宛宛一室奧雨聲靜更聞雨氣深不到下<lb/>
簾設紙屏篝火支藥竈勿言此幽陋足以養衰眊頗聞<lb/>
閭里間比夕多狗盗游徼無乃闕鰥寡將孰告家貧未<lb/>
<pb n="KR4d0267_WYG_018-14b"/>
决去祿食當念報臥痾疇敢安起立擲吾帽<lb/>
　　因王給事回使奉寄<lb/>
雨昏郡郭連三日吏報江流忽數回<hi>江每漲津吏輒報日或三四至</hi>正<lb/>
歎舩如天上坐那知人自日邊来臂弓腰箭身今老航<lb/>
海梯山運已開漢冦不應常自守期公決策畵雲臺<lb/>
　　病告中遇風雪作長歌排悶<lb/>
風雪横街不能出閉戸垂帷養衰疾黄昏臥聽打窓聲<lb/>
聊挽清寒入詩律公孫布被久有味子敬青氊煖無匹<lb/>
<pb n="KR4d0267_WYG_018-15a"/>
石鼎閒烹似爪茶霜皺旋破如拳栗蹲鴟足火微㸃鹽<lb/>
甖粟熬湯旋添蜜龍蛇<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>寒筍束子母累累丹柿實<lb/>
玉貍試說涎已墮石芥纔嘗酒如失天公付汝亦已厚<lb/>
飽食長謡抱雙膝丈夫豈為口腹計壯志常恐無時畢<lb/>
伐敵疏奏端許前腰領敢辭膏斧鑕<lb/>
　　冬夜戲作<lb/>
賤貧百年愁老大萬事倦起家来牧民竊語笑丞椽拘<lb/>
攣拙徴科儉陋省遊宴不思返江湖乃爾辱畿甸斯言<lb/>
<pb n="KR4d0267_WYG_018-15b"/>
中吾病有靦在其面行當自劾去暫寓等郵傳十月夜<lb/>
正長歲事到氷霰膏油幸可具更盡書一巻<lb/>
　　夜坐<lb/>
曲几蒲團夜過分頹然半脫鹿皮巾驚鴻避弋鳴煙渚<lb/>
斷角凌風上雪雲仕宦愈知林下貴窮愁方策酒中勛<lb/>
扁舟東去何時辦昔向金丹幸有聞<lb/>
　　又<lb/>
山城意象自蕭然況是髙亝作雪天漸暗玉蟲寒有燼<lb/>
<pb n="KR4d0267_WYG_018-16a"/>
欲殘金鴨煖無煙衰容病後如添歲遥夜冬来抵過年<lb/>
安得龍綃三丈幅為君試寫白雲篇<lb/>
　　遣興<lb/>
圖書雞犬共扁舟又續人間汗漫遊醉眼本輕千古事<lb/>
釣竿新賜一灘秋慣看浮世成陵谷莫露神光上斗牛<lb/>
老病豈堪常作客夢尋歸路傍西疇<lb/>
　　登紫翠樓<lb/>
水落溪聲壯天寒山色竒殘雲㝛虚閣馴鷺下清池簿<lb/>
<pb n="KR4d0267_WYG_018-16b"/>
領消豪氣功名負聖時憑髙不勝嘆神武廹歸期<lb/>
　　丙午十月十三夜夢過一大冢傍人為余言此荆<lb/>
　　　軻墓也按地志荆軻墓葢在關中感歎賦詩<lb/>
采藥遊名山物外富眞賞秋關策蹇驢雪峽蕩孤漿還<lb/>
鄉忽十載髙興寄遐想夢行河潼間初日照仙掌坡陀<lb/>
荆棘冢狐兔伏蓁莽悲歌易水寒千古見精爽國讎久<lb/>
不復驚覺泚吾顙何時真過兹薄酹神所饗<lb/>
　　病起小飲<lb/>
<pb n="KR4d0267_WYG_018-17a"/>
病起新霜滿鬢蓬慿髙一笑與誰同酒如淥靜春江水<lb/>
人有鴻荒太古風野寺鐘来夕陽外寒山空挿亂雲中<lb/>
一官正爾妨人樂只合滄浪狎釣翁<lb/>
　　冬夜讀書<lb/>
莫笑燈檠二尺餘老来舊學要耘鉏寒生㸃滴三更雨<lb/>
喜動縱横萬巻書本著儒冠那免此可因吏牘頓抛渠<lb/>
善和舊賜今猶在<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>采芸香辟蠧魚<lb/>
　　夜坐觀小兒作擬毛詩欣然有賦<lb/>
<pb n="KR4d0267_WYG_018-17b"/>
北風城頭鼓紞紞徂歲崢嶸正多感老夫假寐角巾低<lb/>
稺子髙吟兩髦髧衰遲笑我藏袖手狂率憐渠滿軀膽<lb/>
旋炊粉饐裹青箬新煠餳枝綴紅糝未言問事漸瀾翻<lb/>
且賞揮毫能果敢嗟予疇昔如汝年萬卷縱横恣窺覽<lb/>
即今見汝尚懽欣此癖眞同嗜昌歜夜闌我困兒亦歸<lb/>
獨與貍奴分坐毯<lb/>
　　郡亝偶書<lb/>
白首奉魚書蕭然一事無吏閒晨已散人醉暮相扶巻<lb/>
<pb n="KR4d0267_WYG_018-18a"/>
野収禾黍連江下舳艫山城君勿誚東北是皇都<lb/>
　　又<lb/>
翠嶺當城起清江擘硤流軻峨商客艑嘈囋酒家樓豐<lb/>
歲人元樂殘年我獨愁秦吴環萬里感槩故貂裘<lb/>
　　又<lb/>
江墮清笳月霜嚴畫㦸門灘聲寒更壯山氣旦常昏揺<lb/>
落悲徂歲羈遊憶故園無勞空竊食何以報君恩<lb/>
　　燈下閱吏牘有感<lb/>
<pb n="KR4d0267_WYG_018-18b"/>
老眼今年太負渠羲經魯史頓成疎一為柱後惠文吏<lb/>
厭讀司空城旦書正苦雁行須束縛不言䑕輩合誅鉏<lb/>
致君堯舜元無術黄巻何辭飽蠧魚<lb/>
　　過放生池追懷江公民表諫議池葢公所創也<lb/>
釣臺先生諫大夫建中初元起江湖是是非非玉座側<lb/>
身可死徙志不渝煙汀月島二十載白髪短䑧藏菰蒲<lb/>
晩蒙湔洗得一障上奏猶自稱麄疎<hi>公廣濟到任表云不能軟熟終是麄</hi>
<hi>疎其不撓如此</hi>此公造處直竒特竺乾先生分半席九州看如<lb/>
<pb n="KR4d0267_WYG_018-19a"/>
掌中果天不遣為吁可惜徑歸歛手築陂池也活龜魚<lb/>
論萬億骨冷桐山喚不聞停車悵望春波碧<lb/>
　　園中絶句<lb/>
梅花重壓帽簷偏曵杖行歌意欲仙後五百年君記取<lb/>
斷無人似放翁顚<lb/>
　　又<lb/>
溪北溪南飛白鷗夕陽明處見漁舟慿誰為剪機中素<lb/>
畫取天涯一片秋<lb/>
<pb n="KR4d0267_WYG_018-19b"/>
　　戲作<hi>浙西諸郡惟嚴無職租</hi>
歸臥元知作餓夫官遊依舊是癯儒免教妻子爭秔秫<lb/>
秋稼連雲一稜無<lb/>
　　縱筆<lb/>
閒經月下白蘋洲半脫風前紫綺裘曾値東風謁鸞駕<lb/>
却因南渡看龍舟年光已付瞢騰醉天宇誰從汗漫遊<lb/>
莫怪又成横笛去故人期我玉華樓<hi>玉華樓在青城山丈人觀</hi>
　　又<lb/>
<pb n="KR4d0267_WYG_018-20a"/>
東都宫闕鬱嵯峨忍聽邊兒敕勒歌雲隔江淮翔翠鳳<lb/>
露霑荆棘沒銅駝丹心自笑依然在白髪將如老去何<lb/>
安得鐵衣三萬騎為君王取舊山河<lb/>
　　又<lb/>
行省當年駐隴頭腐儒隨牒亦西遊千艘衝雪魚闗曉<lb/>
萬竈連雲駱谷秋天道難知羌更熾神州未復士堪羞<lb/>
會須瀝血書封事請報天家九世讎<lb/>
　　病中偶得名酒小醉作此篇是夕極寒<lb/>
<pb n="KR4d0267_WYG_018-20b"/>
一壺花露拆黄縢醉夢酣酣喚不譍屏煖半銷香鴨火<lb/>
窓寒初結研蟾氷詩囊羞澀悲才盡藥褁縱横覺病増<lb/>
早掛朝衣歸去是貴人誰記接茵憑<lb/>
　　晨讀道書<lb/>
家貧悔嗜酒年邁思學道雖云善補過見事恨不早儒<lb/>
生守章句忽忽遂將老巖間得竒書足以慰華皓丹液<lb/>
下注臍黄雲上通腦海山行當歸白髪何足埽<lb/>
　　後園獨歩有懷張季長正字<lb/>
<pb n="KR4d0267_WYG_018-21a"/>
斯世元知少賞音道存何恨死山林半生去國風埃面<lb/>
一片憂時鐵石心閒看斷雲成小立偶穿修竹得幽尋<lb/>
故人已到梁州未尺紙東来抵萬金<lb/>
　　老將效唐人體<lb/>
寶劎夜長鳴金痍老未平指弓誇野戰抵掌說番情已<lb/>
矣黑山戍悵然青史名和親不用武教子作儒生<lb/>
　　書憤<lb/>
清汴逶迤貫舊京宫牆春草幾番生剖心莫寫孤臣憤<lb/>
<pb n="KR4d0267_WYG_018-21b"/>
抉眼終看此敵平天地固將容小醜冦戎自慣瀆齊盟<lb/>
蓬窓老抱横行略未敢隨人説弭兵<lb/>
　　晨起<lb/>
衣潤熏籠煖燈殘漏箭長鳴雞帶窓月立馬怯庭霜病<lb/>
骨隂晴覺官身早夜忙火城那復夢愁絶軟塵香<lb/>
　　雪<lb/>
但苦奇寒惱病翁豈知上瑞報年豐一庭不埽待新月<lb/>
萬壑盡平號斷鴻繭紙欲書先研凍羽觴纔舉已尊空<lb/>
<pb n="KR4d0267_WYG_018-22a"/>
若耶溪上梅千樹欠我今年繫短篷<lb/>
　　歲晩書懷<lb/>
早見龍翔上太清<hi>紹興末游官玉牒所</hi>即今孤宦老山城靈丹不<lb/>
解換凡骨薄命枉教生太平積雪樓臺增壯觀近春鳥<lb/>
雀有和聲如山吏牘何時了惆悵西窓晩照明<lb/>
　　晨過天慶<lb/>
蘿月挂團璧松風號急灘孤燈經院曉殘雪醮壇寒賸<lb/>
欲閒扶杖何妨醉墮冠詩成興不盡萬里跨青鸞<lb/>
<pb n="KR4d0267_WYG_018-22b"/>
　　冬夜<lb/>
翩翩殘歴不滿紙坎坎疊鼓無停撾香殘未消古鼎火<lb/>
燈暗尚結寒缸花長安故人日已遠錦江小築天之涯<lb/>
拘攣動覺吏有責幽獨更似僧無家臥聞沙雁呌空濶<lb/>
想見雪谷森谽谺起提一筆埽疋紙入巻颯颯犇龍蛇<lb/>
　　比得朋舊書多索近詩戲作長句<lb/>
庭下訟訴如堵牆案上文書海茫茫酒酸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>冷不得嘗<lb/>
椎牀大呌欲發狂故人書来索文章豈知吏責終歲忙<lb/>
<pb n="KR4d0267_WYG_018-23a"/>
寒龜但欲事縮藏病驥敢望重騰驤日曛稍退鳬鶩行<lb/>
小山樷竹堂東廂呼兒深炷銅爐香楚騷為我祓不祥<lb/>
　　休日感興<lb/>
宦海風波實飽經久將人世寄郵亭家無釵澤窮馮衍<lb/>
身著襦裙老管寧藥圃按行新蔓綠書樓徙倚暮山青<lb/>
偶然得句悲誰屬零落交朋比曉星<lb/>
　　病中偶書<lb/>
燈火青熒古屋深挂冠境界已駸駸竹枝影瘦横殘月<lb/>
<pb n="KR4d0267_WYG_018-23b"/>
藥杵聲寒續暮砧病覺死生真大事老知道德愧初心<lb/>
經龕禪版殊當勉嬾學莎蛩事苦吟<lb/>
　　寒夜<lb/>
脫葉爭辭木寒雲巧護霜羇遊少驩樂短景極怱忙吟<lb/>
苦蟲催織鳴哀雁斷行幽懷誰晤語惆悵此燈光<lb/>
　　雪中獨酌<lb/>
金尊玉瀣有何好不堪生世匆匆老朱顏忽已謝晨鏡<lb/>
白骨行看閉秋草駭浪嵯峨風作之蛟龍血人以為嬉<lb/>
<pb n="KR4d0267_WYG_018-24a"/>
畏塗寄命三十載賴有痛飲紓吾悲莫驚醉眼炯如電<lb/>
假鉞猶堪行督戰指麾突騎取遼陽雪灑轅門夜傳箭<lb/>
　　送客<lb/>
長亭栁漸柔送客當閒遊江近聞津鼓雲開見戍樓簿<lb/>
書来衮衮歲月去悠悠閉眼尋歸路春蕪滿故疇<lb/>
　　新晴<lb/>
㝛雨解殘雪新春侵故年和風拆氷罅淡日弄窓妍心<lb/>
事綠尊裏歲華烏帽邊今朝我病减隨處一欣然<lb/>
<pb n="KR4d0267_WYG_018-24b"/>
　　出城<lb/>
翩飜烏帽出林坰掠面風微酒半醒戍火難尋玉闗夢<lb/>
衣塵空愧草堂靈天晴山雪明城郭水漲江流近驛亭<lb/>
客鬢不如堤上栁數枝春動又青青<lb/>
　　立春日送客郊外<lb/>
短鬢那禁歲月催勝邊花底又春回雪消漸煗青鴛日<lb/>
氷解初横玉鑑梅江驛軒忩臨古道市樓絃管賣新醅<lb/>
自憐病守無歡意一笑常因送客来<lb/>
<pb n="KR4d0267_WYG_018-25a"/>
　　大雪自夜至旦欲午始晴<lb/>
薄暮雪雲低清宵氣慘悽方聽打窓急已報與階齊疎<lb/>
箔穿飛蝶空庭聚戲猊新晴思訪客愁絶滿城泥<lb/>
　　雪夜有感<lb/>
狂膽輪囷欲滿軀一麾誰憫滯江湖青衫曾奏三千牘<lb/>
白首猶思丈二殳龍虎翔空瞻王氣羌戎度漠避天誅<lb/>
何時冒雪趨行殿香案前頭進陣圖<lb/>
　　雪中忽起從戎之興戲作<lb/>
<pb n="KR4d0267_WYG_018-25b"/>
狐裘臥載錦駝車酒醒氷髭結亂珠三尺馬鞭裝白玉<lb/>
雪中畫字草軍書<lb/>
　　又<lb/>
鐵馬渡河風破肉雲梯攻壘雪平壕獸奔鳥散何勞逐<lb/>
直斬單于釁寶刀<lb/>
　　又<lb/>
十萬貔貅出羽林横空殺氣結層隂桑乾沙土初飛雪<lb/>
未到幽州一丈深<lb/>
<pb n="KR4d0267_WYG_018-26a"/>
　　又<lb/>
羣戎束手仗天亡棄甲縱横滿戰塲雪上急追犇馬迹<lb/>
官軍夜半入邊荒<lb/>
　　十二月二十七日祭風師歸道中作<lb/>
虎豹生憎上九闗諸公衮衮遂難攀面顏已老塵埃裏<lb/>
精力虛捐簿領間束帶敢言趨玉陛横戈猶憶戍天山<lb/>
新春自笑摧頹甚鼓吹東風拜胙還<lb/>
　　春晴<lb/>
<pb n="KR4d0267_WYG_018-26b"/>
南陌爭牛事已非綵山又近放燈期風和已染栁千縷<lb/>
山冷未開茶一旗酒病況當人别後春光偏在雪晴時<lb/>
道傍笑我清狂在馬上看山細詠詩<lb/>
　　丁未正月春色已粲然露坐髙風堂北觀種花<lb/>
苦寒不觧歲崢嶸病守兀坐憂疲氓天風誰遣撼斗柄<lb/>
便覺春色来江城北山賽廟見殘雪東津送客聞新鸎<lb/>
衣裘漸減體殊健簾幙乍捲眼為明今朝天氣更佳絶<lb/>
淡日微漏雲徐行我移胡床坐庭下幅巾半脫笻枝横<lb/>
<pb n="KR4d0267_WYG_018-27a"/>
散闗旌旗掃昨夢少城絲竹真前生數株桃杏亦漫種<lb/>
未去與汝聊逢迎<lb/>
　　燕堂春夜<lb/>
南樓紞紞下疎更一㸃紗籠滿院明映月疎梅入簾影<lb/>
讀書稺子隔窓聲呻吟藥褁身寧久汛掃邊塵意未平<lb/>
草檄北征今二紀山城仍是老書生<hi>游嘗為丞相陳魯公史魏公樞相張</hi>
<hi>魏公草中原及西夏書檄於都堂</hi>
　　早春池上作<lb/>
<pb n="KR4d0267_WYG_018-27b"/>
疎嬾元當與世辭殘年況近乞身期一官空作讀書祟<lb/>
五斗不供沽酒資氷拆野塘初灧灧雪殘芳草已離離<lb/>
物華似有平生舊不待招呼盡入詩<lb/>
　　感興<lb/>
文章天所祕賦予均功名吾嘗考在昔頗見造物情離<lb/>
堆太史公青蓮老先生悲鳴伏櫪驥蹭蹬失水鯨飽以<lb/>
五車讀勞以萬里行險囏外<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>嘗憤鬱中不平山川與<lb/>
風俗雜錯而交并邦家志忠孝人鬼叅幽明感概發竒<lb/>
<pb n="KR4d0267_WYG_018-28a"/>
節涵養出正聲故其所述作浩浩河流傾豈惟配詩書<lb/>
自足齊韺䪫我衰敢議此長歌涕縱横<lb/>
　　東亝偶書<lb/>
華髪蕭蕭不滿簪強扶衰病著朝衫寒㕔靜似阿蘭若<lb/>
佳客少于優缽曇詩酒放懷窮亦樂文移肆罵老難堪<lb/>
棄官若遂飄然計不死揚州死劎南<hi>顧況詩云人生只合揚州死而余嘗</hi>
<hi>有歸蜀之意</hi>
　　丁未上元月色逹曉如晝予亝居屬貳車領客<lb/>
<pb n="KR4d0267_WYG_018-28b"/>
此夕幾年無此情碧天萬里月徐行官壚賣酒傾千斛<lb/>
市里行歌徹五更潼酪獨烹僧缽美瑠璃閒照佛龕明<lb/>
頽然坐睡君無笑寶馬香車事隔生<lb/>
　　自郊外歸北望譙樓<lb/>
天上何年墮翠虬屈蟠爪尾護吾州重門雨細旌旗濕<lb/>
危堞風髙鼓角遒漠漠川雲昏佛墖㳙㳙野水入農疇<lb/>
曠懷不耐微官縛擬脫朝衫換釣舟<lb/>
　　馬上作<lb/>
<pb n="KR4d0267_WYG_018-29a"/>
平橋小陌雨初収淡日穿雲翠靄浮楊栁不遮春色斷<lb/>
一枝紅杏出牆頭<lb/>
　　還舍<lb/>
賸欲衘盃樂太平新愁還續舊愁生出門始覺春来早<lb/>
處處簾櫳笑語聲<lb/>
　　杏花<lb/>
江城開歲風雨頻閉閤不出俄經旬忽逢國豔帶卯酒<lb/>
坐覺天地無餘春芳敷正當晨露重盛麗欲擅年華新<lb/>
<pb n="KR4d0267_WYG_018-29b"/>
數株欹斜傍山驛一簇深淺臨煙津徘徊跋馬不忍去<lb/>
只恐飄墮隨車塵念當載酒醉花下破曉啼鸎先喚人<lb/>
　　兩京<lb/>
兩京煙栁厭邊塵又見淳熙十四春薄命邅囘猶許國<lb/>
孤忠懇欵欲忘身蘇君落魄黄金盡褚令悲傷白髪新<lb/>
曾向延和隨仗入至今殿檻夢嶙峋<lb/>
　　贈表弟江叅議<lb/>
襄州參議真豪傑熟視華途嬾著鞭奪得鸞箆花裏活<lb/>
<pb n="KR4d0267_WYG_018-30a"/>
皎如玉樹酒中仙才髙狗監無人薦句好雞林有客傳<lb/>
<hi>江弟今居四明</hi>老去眼邊親舊少津亭少為繫歸船<lb/>
　　讀書<lb/>
束髪論交一世豪暮年顦顇困蓬蒿文辭博士書驢劵<lb/>
職事參軍判馬曹病裏猶須看周易醉中亦復讀離騷<lb/>
若為可奈功名念試覓并州快剪刀<lb/>
　　夜登千峯榭<lb/>
夷甫諸人骨作塵至今黄屋尚東廵度兵大峴非無策<lb/>
<pb n="KR4d0267_WYG_018-30b"/>
収泣新亭要有人薄釀不澆胷壘塊壯圖空負膽輪囷<lb/>
危樓挿斗山衘月徙倚長歌一愴神<lb/>
　　旬日公事頗簡喜而有賦<lb/>
社近樓臺晝已長豐年頗減簿書忙雨催樹緑吹簫陌<lb/>
日射塵紅擊鞠場農事漸興初浸種吏衙早退獨焚香<lb/>
晩来别有歡然處檢教兒書又一箱<hi>杜牧之寄小侄阿宜詩云一日讀十</hi>
<hi>紙一月讀一箱</hi>
　　聞鼓角感懷<lb/>
<pb n="KR4d0267_WYG_018-31a"/>
鼓坎坎角嗚嗚四鼓欲盡五鼓初老眼不寐如鰥魚撫<lb/>
枕起坐涕泗濡平生空讀萬巻書白首不識承明廬時<lb/>
多通材臣腐儒妄懷孤忠策則疎欲剖丹心奏公車論<lb/>
罪萬死尚有餘雷霆願復寛須臾許臣指陳輿地圖億<lb/>
萬遺民望来蘇藝祖有命行天誅皇明如日詎敢誣拜<lb/>
手乞賜丈二殳中原煙塵一埽除龍舟泝汴還東都<lb/>
　　社日小飲<lb/>
催花初過社公雨對酒喜烹溪友魚儘道亂山窮絶處<lb/>
<pb n="KR4d0267_WYG_018-31b"/>
年華未覺異吾廬<lb/>
　　又<lb/>
社雨霏霏濕杏花農家分喜到州家蒼鵝戲處塘初滿<lb/>
黄犢歸時日欲斜<lb/>
　　昔日<lb/>
昔日從戎日身由許國輕陣如新月偃箭作餓鴟鳴堅<lb/>
壁臨闗守連營竝渭畊至今悲義士書帛報番情<hi>予在興元</hi>
<hi>日長安將吏以申狀至宣撫司皆蠟彈方四五寸絹敵中動息必具報</hi>
<pb n="KR4d0267_WYG_018-32a"/>
　　新晴<lb/>
雨斷歸雲急沙乾歩屧輕風花嬌作態野水細無聲社<lb/>
酒家家醉春蕪處處耕今朝公事少一笑賦新晴<lb/>
　　倚欄<lb/>
閒岸紗巾小倚欄吳中三月尚春寒蜂脾蜜滿花初過<lb/>
燕觜泥新雨未乾老厭簿書思屏迹病逢節物強追歡<lb/>
一樽又動流年感城上斜陽畵角殘<lb/>
　　寄徑山印禪師<lb/>
<pb n="KR4d0267_WYG_018-32b"/>
市朝聲利戰方酣眼看紛紛每不堪但有客誇車九九<lb/>
了無人問衆三三㑹當身返東西蜀要與公分上下菴<lb/>
<hi>趙州有上菴菴主下菴菴主語</hi>春枕悠然夢何許兩枝笻杖喚魚潭<hi>喚魚</hi>
<hi>潭在眉山中巖客至撫掌魚輒羣出</hi>
　　園中歸戲作<lb/>
醉裏来尋澗上花已飄殘雪散餘霞麯生也解欺人老<lb/>
風伯無端妬物華不恨童心伴蜂蝶但愁病眼厭風沙<lb/>
歸来隱几東窓下一巻黄庭送日斜<lb/>
<pb n="KR4d0267_WYG_018-33a"/>
　　春曉東郊送客<lb/>
雨餘氣清潤迨我送客時翻翻車葢風五里城東陂初<lb/>
旭歛花房晨露流桐枝南山巻濕翠更覺光景竒澄潭<lb/>
集魚艇村路亞酒旗欲歸且復留造物成吾詩<lb/>
　　暮春嘆<lb/>
春深桃李爭時節千團紅雲萬堆雪東風一夜吹欲空<lb/>
曲徑平池爛如纈城門獵獵雙青旗羲和促轡西南馳<lb/>
中原未有澄清日志士虛捐少壯時<lb/>
<pb n="KR4d0267_WYG_018-33b"/>
　　曉雨<lb/>
平明小雨壓香塵遶舍扶疎綠漸勻睡過花時慵著句<lb/>
老来春事不闗身<lb/>
　　又<lb/>
東風吹雨送殘春冉冉年光次第新君看枝頭如許綠<lb/>
爭教桃李不成塵<lb/>
　　登千峯榭<lb/>
飛觀危欄縹緲中聊將醉眼送歸鴻一生未售屠龍技<lb/>
<pb n="KR4d0267_WYG_018-34a"/>
萬里猶思汗馬功王衍諸人寧足責姜維䜿子自應窮<lb/>
他年吊古憑髙處想見清伊照碧嵩<lb/>
　　晚春園中作<lb/>
少逢春歸未解悲千篇曾賦傷春詩可堪霜㸃鬢鬚後<lb/>
更值綠暗園林時楊花輕墮簷外影杏子重壓䦨邊枝<lb/>
毬塲立馬漏聲靜綺窓語燕簷隂移向来春事𣺌何許<lb/>
長空鳥跡何由追鞦韆未折已寥寞日暮東風吹綵旗<lb/>
　　北窓<lb/>
<pb n="KR4d0267_WYG_018-34b"/>
小雨霏霏旋作晴北窓清潤緑隂成却緣政拙文書少<lb/>
臥聽簾櫳燕子聲<lb/>
　　浮生<lb/>
浮生過六十百念已頽然獨有躭書癖猶同總角年横<lb/>
陳糲飯側朗誦短檠前不用嘲癡絶兒曹尚可傳<lb/>
　　小壘<lb/>
小壘荒寒外髙亝寂寞中貧妨挂冠快病減讀書功橋<lb/>
斷春江白雲穿夕照紅悠然扶杖處歲月嘆悤悤<lb/>
<pb n="KR4d0267_WYG_018-35a"/>
　　大閱後一日作假<lb/>
小院鈎簾埽落花公餘蕭散似山家下巖紫壁臨章草<lb/>
正焙蒼龍試貢茶塞上逺遊心尚壯車中深閉髪先華<lb/>
老来日月真堪惜愁聽髙城咽暮笳<lb/>
　　自嘲<lb/>
貪禄忘歸秪自羞一窓且復送悠悠鏡明不為人藏老<lb/>
酒薄難供客散愁正得虚名真畵餅元非大噐愧函牛<lb/>
年来事業君知否髙束詩書學問囚<lb/>
<pb n="KR4d0267_WYG_018-35b"/>
　　曉出東城<lb/>
聽徹清笳聽曉鐘據鞍漏鼔尚鼕鼕西樓落日徑三尺<lb/>
北嶺亂雲生半峰蒼磴幽尋過古寺緑疇小駐勞春農<lb/>
煙村已逺猶回首恐有鵷雛與伏龍<lb/>
　　初夏遇休日園中閒賦<lb/>
青山圍女牆細草滿毬場虚簷揺水影曲檻吹蘋香房<lb/>
櫳寂無人雙燕説曉涼賜休無公事蕭散寄一牀乆苦<lb/>
吏役拘更知閒味長桑空繭綴簇陂滿稻吐秧良時動<lb/>
<pb n="KR4d0267_WYG_018-36a"/>
人懷東望一慨慷寧當戀微祿如鼠死太倉<lb/>
　　小雨出西門五里至東嶽廟<lb/>
埋沒文書每自憐偷閒出郭一欣然稻陂雨細豐年候<lb/>
槐陌風清嫩暑天心似春鴻寧久住身如秋扇合長捐<lb/>
平生士雅今亡恙老病何由共著鞭<lb/>
　　初夏燕堂睡起<lb/>
歌鳯平生類楚狂山城遲暮得深藏洗春雨過清隂合<lb/>
掠水風生綠藻涼晨几硯凹涵墨色午窓盃面聚茶香<lb/>
<pb n="KR4d0267_WYG_018-36b"/>
功名到手渾閒事此興他年未易忘<lb/>
　　晡後領客僅見燭而罷戲作短歌<lb/>
忍睡出坐衙扶病起觴客本来世味薄況復酒户迮譫<lb/>
諄時強語嵬昻已頹幘燒燭不盈寸歸臥弄書冊我来<lb/>
未穫稻客裏今食麥悵望稽山雲飛去無六翮<lb/>
　　讀宛陵先生詩<lb/>
歐尹追還六籍醇先生詩律擅雄渾導河積石源流正<lb/>
維嶽崧髙氣象尊玉磬漻漻非俗好霜松鬱鬱有春溫<lb/>
<pb n="KR4d0267_WYG_018-37a"/>
向来不導無譏評敢保諸人未及門<lb/>
　　書歎<lb/>
人生如春蠶作繭自纏褁一朝眉羽成鑽破亦在我少<lb/>
年不自珍妄念然烈火眼亂舞腰輕心醉笑齒瑳餘齡<lb/>
幸早悟世味無一可但憶喚山僧煎茶陳餅果<lb/>
　<lb/>
　<lb/>
　<lb/>
<pb n="KR4d0267_WYG_018-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十八<lb/>
</p>
<p>
</p>
  </div>
</body>
</text>
</TEI>
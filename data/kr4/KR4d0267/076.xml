<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻七十六</head> <lb/>
    <p>
<pb n="KR4d0267_WYG_076-1a"/>
欽定四庫全書<lb/>
　劎南詩稾巻七十六<lb/>
　　　　　　　　　　　　宋　陸游　撰<lb/>
　　湖上<lb/>
綸巾羽扇影翩翩湖上彷徉莫計年桃李已忘疇昔分<lb/>
禽魚猶結後來緣山前虗市初多筍江外人家不禁煙<lb/>
莫恨幽情無與共一雙白鷺導吾前<lb/>
　　即事<lb/>
<pb n="KR4d0267_WYG_076-1b"/>
成敗歸青史悲驩付浩歌病從今歲減詩比去春多高<lb/>
枕觀浮世持盃養太和功名亦易爾難負此漁簔<lb/>
　　東籬雜書<lb/>
芳草初侵路青梅已破枝雨來鳩逐婦日出雉求雌莽<lb/>
莽江湖逺悠悠嵗月移老人觀物化隱几獨多時<lb/>
　　又<lb/>
桃李成塵土來禽始著花病夫猶枕上春事又天涯巷<lb/>
陌鞦韆夢簾櫳燕子家野僧來問訊强把半甌茶<lb/>
<pb n="KR4d0267_WYG_076-2a"/>
　　又<lb/>
老厭人間事閒知造物功草生三徑緑花發一窗紅幽<lb/>
境囂塵外流年嘯傲中所嗟儕輩盡論舊只春風<lb/>
　　又<lb/>
身與春俱老愁隨日漸長簾櫳聽語燕澗谷擷幽芳酒<lb/>
榼常從後詩囊亦在傍閒行無定處隨意據胡床<lb/>
　　山行<lb/>
山鳥啼孤戍煙蕪入廢亭隄成陂水白雨細稻秧青草<lb/>
<pb n="KR4d0267_WYG_076-2b"/>
市少行旅樷祠多乞靈最憐投宿處微火莫晶熒<lb/>
　　稻陂<lb/>
白水滿稻陂投種未三宿新秧出水面已作纖纖緑年<lb/>
來殘俸絶所望在一熟見之喜欲舞不復憂半菽想當<lb/>
西成時載重壓車軸病齒幸已牢徃矣分社肉<lb/>
　　雨夜思子虡<lb/>
兀兀過遥夜悠悠擁破衾峭寒侵病骨殘雨滴愁心人<lb/>
别易千里書來真萬金醉眠差似可誰與伴孤斟<lb/>
<pb n="KR4d0267_WYG_076-3a"/>
　　醉中示客<lb/>
四座無譁聽我歌百年生計一煙簔清尊瀲瀲猶狂在<lb/>
白髮蕭蕭奈老何逺適安能縮地脉高眠聊足養天和<lb/>
吾徒看盡人間事莫愛車前印幾窠<lb/>
　　散髮<lb/>
散髮垂肩嬾更簪一窗水竹對蕭森從來恥作資身䇿<lb/>
老去終懐報國心雷起鼻端秋枕石泉鳴指下夜横琴<lb/>
不縁羸病愁迎客經歲何人肯見臨<lb/>
<pb n="KR4d0267_WYG_076-3b"/>
　　病中觀辛夷花<lb/>
餘生垂九十一病理一衰旬月不自保敢作期歲期粲<lb/>
粲女郎花忽滿庭前枝繁華雖少減高雅亦足奇持盃<lb/>
酹花前事亦未可知明年儻未死一笑當解頤<lb/>
　　小艇<lb/>
放翁小艇輕如葉只載簔衣不載家清曉長歌何處去<lb/>
武陵溪上看桃花<lb/>
　　雜題<lb/>
<pb n="KR4d0267_WYG_076-4a"/>
賀公在朝雅呉語莊舄仕楚猶越吟我幸歸休在閭巷<lb/>
燈前感慨不須深<lb/>
　　又<lb/>
茆屋三間已太奢柴乾米白喜無涯非賢敢竊優賢禄<lb/>
願折蓴絲與蕨芽<hi>半俸自春初不復敢請</hi>
　　又<lb/>
野花紅碧自爭春村酒酸甜也醉人解放船頭便千里<lb/>
不愁無處著閒身<lb/>
<pb n="KR4d0267_WYG_076-4b"/>
　　又<lb/>
湖隄疎瘦水楊柳村舍殷紅山石榴推戸本來隨意入<lb/>
乞漿因得片時留<lb/>
　　閒遊<lb/>
柴車去去度横陂正是春殘入夏時果熟多藏新密葉<lb/>
鸎啼偏占最高枝迷途每就傭畊問薄飯時從逆旅炊<lb/>
隨意題詩無傑思還家猶足詫吾兒<lb/>
　　病起初夏<lb/>
<pb n="KR4d0267_WYG_076-5a"/>
頭風間作已全輕山雨雖頻却快晴窗外時時度花片<lb/>
林梢處處送鸎聲地偏無客談間事麥熟逢人樂太平<lb/>
不為衰遲辜節物一甌羊駱薦朱櫻<lb/>
　　衡門獨立<lb/>
春歸堪笑又悤悤水白秧青細雨濛溪鳥低飛畫橋外<lb/>
路人相值緑陰中宋清藥劵貧來積李賀詩囊病後空<lb/>
惟有劇談能一洗芳尊那得故人同<lb/>
　　雨夜<lb/>
<pb n="KR4d0267_WYG_076-5b"/>
呉中地多雨海角客常愁羸疾須醫藥殘年憶輩流解<lb/>
裝孤驛晚捩柁小江秋莫起瀟湘興無才賦逺遊<lb/>
　　山麓<lb/>
草合路如線偶隨樵子行林間遇磐石少憩看春畊<lb/>
　　北亝<lb/>
質衣葺北亝欹壊略撑拄窗扉則虚名聊足度寒暑獨<lb/>
學無與論推覈實勞苦審觀古人意十亦得四五無功<lb/>
與子光相可豈待語一床寛有餘高臥聽簷雨<lb/>
<pb n="KR4d0267_WYG_076-6a"/>
　　禽言<lb/>
架犂架犂南村北村雨凄凄夜起飯牛雞未啼日莫矻<lb/>
矻行千畦沒足勿恨一尺泥西成収薄汝噬臍<hi>架犂</hi>
　　又<lb/>
㧞筍㧞筍入箐不辭風雨窘養成㑹見高拂雲取供口<lb/>
腹初不忍獨持兩把慰倚門慈顔一笑如春温<hi>㧞筍</hi>
　　又<lb/>
老翁老尚健打麥持作飯終歲隴畝間勞苦孰敢怨人<lb/>
<pb n="KR4d0267_WYG_076-6b"/>
生為農最可願得飽正如持左劵碓舂樵㸑小甑香豈<lb/>
不勝汝耗太倉<hi>打麥作飯</hi>
　　又<lb/>
堂前捉績子力作忘朝餐鵝黄雪白相照耀挿茅作簇<lb/>
高如山蠢女採桑至煮繭何暇膏沐梳髻鬟繅成蜀錦<lb/>
與楚穀舞妹纒頭不論束<hi>堂前捉績子</hi>
　　道院偶述<lb/>
景德祥符草野臣登封曾望屬車塵已經成住壊空刧<lb/>
<pb n="KR4d0267_WYG_076-7a"/>
猶是東西南北人<lb/>
　　又<lb/>
憶在青城煉大丹丹成垂欲上仙班飄零未忍塵中老<lb/>
猶待時平隱華山<lb/>
　　初夏書感<lb/>
春與人俱老花隨夢已空遊蜂黏落蕋輕燕接飛蟲桑<lb/>
悴知蚕起牲肥賽麥豐為農當自力相戒勿悤悤<lb/>
　　贈邢芻甫<lb/>
<pb n="KR4d0267_WYG_076-7b"/>
割愁何處有并刀傾座誰能奪錦袍堪笑陸翁隣鬼錄<lb/>
尚推邢友擅人豪杜門雖少客載酒落筆已能奴命騷<lb/>
安得相從北窗下丐君賸馥與殘膏<lb/>
　　昔從戎南鄭日范西叔為予書小臥屏今三十有<lb/>
　　八年矣悵然有懐<lb/>
梁州風月今何在毎憶朋儔淚濺裾戎幙已如它世事<lb/>
素屏猶對故人書<lb/>
　　小雨<lb/>
<pb n="KR4d0267_WYG_076-8a"/>
川雲疉疉密如鱗山雨霏霏細似塵未必便為畊隴喜<lb/>
天公分付與詩人<lb/>
　　遣興<lb/>
山澤荒寒外門庭寂莫中厭聞鳩喚雨常羡鵲知風逆境<lb/>
嗟行徧閒愁幸埽空今晨有奇事簫鼓賽年豐<lb/>
　　又<lb/>
風月資吟嘯漁樵約往還貧猶能釀酒病不廢遊山亂<lb/>
石臥牛馬流泉鳴珮環豁除羇旅日猶有半生閒<lb/>
<pb n="KR4d0267_WYG_076-8b"/>
　　初夏喜事<lb/>
箕潁元非爭奪場瀟湘自古水雲鄉采茶歌裏春光老<lb/>
煮繭香中夏景長斂版早知遊宦惡署門晚悟世情常<lb/>
茹芝却粒雖無術散髮猶當効楚狂<lb/>
　　夢蜀<lb/>
自計前生定蜀人錦官來徃九經春堆盤丙穴魚腴美<lb/>
下箸峨嵋栮脯珍聮騎雋遊非復昔數編殘稾尚如新<lb/>
最憐栩栩西窗夢路入青衣不問津<lb/>
<pb n="KR4d0267_WYG_076-9a"/>
　　閒遊<lb/>
一見溪山病眼開青鞵處處蹋蒼苔平生長物埽除盡<lb/>
猶帶筆床茶竈來<lb/>
　　又<lb/>
好事湖邊賣酒家杖頭錢盡慣曾賖壚邊爛醉眠經日<lb/>
開過紅薇一架花<lb/>
　　初夏<lb/>
床有蒲團坐負牆室無童子自燒香人圖作佛雖堪笑<lb/>
<pb n="KR4d0267_WYG_076-9b"/>
我愛逃禪亦太狂櫻筍久忘晨入省蓴鱸猶喜老還鄉<lb/>
汗青未絶茶經筆那暇投文吊戰場<lb/>
　　又<lb/>
梅子生仁已帶酸練花墮地尚微寒室無長物惟空榻<lb/>
頭不加巾但小冠蚕簇倚牆絲盎起稻秧經雨水陂寛<lb/>
郊原清潤身差健<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>欲閒遊一跨鞍<lb/>
　　野興<lb/>
東望城闉十里遥野人生計日蕭條棊枰棄置機心息<lb/>
<pb n="KR4d0267_WYG_076-10a"/>
肉食蠲除業境消送藥時時過鄰父放魚日日度溪橋<lb/>
自憐愛物還成癖門巷春來草没腰<lb/>
　　又<lb/>
涉澗穿林信意行翠崖朱棧愜幽情關關幽鳥將雛語<lb/>
簌簌幽篁解籜聲籍草一壺消永日出門幾屐了平生<lb/>
川雲正作遮山計浩蕩南風又快晴<lb/>
　　自笑<lb/>
宦途昔似伏轅駒退處今如縱壑魚手自埽除松菊徑<lb/>
<pb n="KR4d0267_WYG_076-10b"/>
身常枕籍老莊書郊居本自依農圃社飲何妨逐里閭<lb/>
白髮蕭然還自笑風流猶見過江初<lb/>
　　喜晴<lb/>
正厭鳩呼雨俄聞鵲噪晴路開知潦退書展喜窗明日<lb/>
透疎簾影風傳莫角聲兒童競相報門有賣朱櫻<lb/>
　　過鄰曲<lb/>
黄雲巻盡緑針齊夏木陰陰滿古堤耆老徃來無負戴<lb/>
比鄰問道有提攜暑天漸近便餐酪呉俗相傳尚鱠虀<lb/>
<pb n="KR4d0267_WYG_076-11a"/>
共喜豐年多樂事扶歸先判醉如泥<lb/>
　　題蘇虞叟巖壑隱居<lb/>
穌子飄然古勝流平生高興在滄洲千巖萬壑舊卜築<lb/>
一馬二僮時出遊香斷鐘殘僧閣晚鯨吞鼉作海天秋<lb/>
極知處處多奇語肯草呉牋寄我不<lb/>
　　縱筆<lb/>
騎鶴翩翩過月傍浩然風露九秋涼忽聞捲地潮聲起<lb/>
始覺江山近故鄉<lb/>
<pb n="KR4d0267_WYG_076-11b"/>
　　又<lb/>
百尺松根結茯苓千年長養似人形誰知金鼎烹初熟<lb/>
恰直山翁醉欲醒<lb/>
　　北窗即事<lb/>
衡茅隨力葺幽居埽地焚香樂有餘分食時能下檐鵲<lb/>
作洲常悔誑池魚遊歸又失相尋客睡起重開未了書<lb/>
袖手悠然便終日不辭世俗笑迂疎<lb/>
　　又<lb/>
<pb n="KR4d0267_WYG_076-12a"/>
北窗㝡與嬾相宜世上紛紛了不知露井甘寒初浚後<lb/>
小山蔥蒨乍晴時粗餐豈復須鮭菜蓬戸何曾設扊扅<lb/>
幸有床頭藤杖在登臨未遽歎吾衰<lb/>
　　感物<lb/>
提壺勸客飲架犂課農畊鳩方喜婦還蟻又以族行大<lb/>
化職雨暘我窗更晦明芸芸觀萬物一笑了此生<lb/>
　　園中把酒示鄰曲<lb/>
畏途半世困風波老返家山得已多野餉雖無食指動<lb/>
<pb n="KR4d0267_WYG_076-12b"/>
村醅也解醉顔酡夢殘正欲還君枕棊罷那知爛客柯<lb/>
松菊未荒風月在應容老子且婆娑<lb/>
　　又<lb/>
煮豆烹蔬當果殽固應盃酌盡陶匏池塘瀲瀲荷浮葉<lb/>
門巷陰陰筍放梢三畝荒園存故業一編蠧簡得深交<lb/>
弊廬經雨穿將徧欲向村東自割茅<lb/>
　　書憂<lb/>
時人應怪我何求白盡從來未白頭磅礴崑崙三萬里<lb/>
<pb n="KR4d0267_WYG_076-13a"/>
不知何地可薶憂<lb/>
　　門外獨立<lb/>
朝看出市莫看歸數盡行人尚倚扉要見先生無盡興<lb/>
少須高樹挂殘暉<lb/>
　　感事六言<lb/>
老去轉無飽計醉來暫豁憂端雙鬢多年作雪寸心至<lb/>
死無丹<lb/>
　　又<lb/>
<pb n="KR4d0267_WYG_076-13b"/>
黑犢養來純白睡蛇死後安眠但有漉籬可賣不妨到<lb/>
處隨縁<lb/>
　　又<lb/>
五尺童知大義三家市有公言但使一眠得熟自餘萬<lb/>
事寧論<lb/>
　　又<lb/>
麥熟與人同喜兵驕為國私憂身似五更春夢家如一<lb/>
宿山郵<lb/>
<pb n="KR4d0267_WYG_076-14a"/>
　　又<lb/>
早嵗已歸南陌莫年常在東籬短衣幸能掩脛長劎何<lb/>
須拄頤<lb/>
　　又<lb/>
高岸眼看為谷寸根手種成陰一巻楚騷細讀數行晉<lb/>
帖閒臨<lb/>
　　又<lb/>
李白<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎歴落嵇康潦倒粗疎生世當行所樂巢山喜<lb/>
<pb n="KR4d0267_WYG_076-14b"/>
遂吾初<lb/>
　　又<lb/>
有飯那思肉味安居敢厭茅茨未論顔淵陋巷老農自<lb/>
是吾師<lb/>
　　幽居記今昔事十首以詩書從宿好林園無俗情<lb/>
　　為韻<lb/>
總角入家墊學經至豳詩治道本畊桑此理在不疑今<lb/>
兹垂九十謝事居海涯戴星理農業未歎筋力衰四月<lb/>
<pb n="KR4d0267_WYG_076-15a"/>
築麥場五月瀦稻陂秉火去螟蝗磨刀剪棘茨西成大<lb/>
作社歌鼓樂聖時<lb/>
　　又<lb/>
上世本為農輟耕業詩書我少學不成固應返其初冥<lb/>
冥不自揣鄉挍參羣居中歲偶㧞擢清班久趦趄典奏<lb/>
入南宫細書長石渠及其乞身歸舊業已丘墟衰疾或<lb/>
小間力尚給荷鋤寄聲謝故人毋為笑迂疎<lb/>
　　又<lb/>
<pb n="KR4d0267_WYG_076-15b"/>
我昔揮短楫終年釣呉松亦嘗攜長鑱采藥玉霄峰為<lb/>
計晚大繆朝路偶見容晨趨大明班夜聽長樂鐘白髮<lb/>
迫歸休居然鮮歡悰上恩許乞骸一日収孤蹤蓬茅略<lb/>
補葺甑碓勤炊春故交零落盡歲晚當誰從<lb/>
　　又<lb/>
還鄉老未死舉目少耆宿邑屋亦或非所餘但喬木曩<lb/>
時列鼎家今不飽半菽盛衰迭變遷何者非陵谷羸然<lb/>
九十翁世故見已熟偶能達一理萬事等破竹布縫一<lb/>
<pb n="KR4d0267_WYG_076-16a"/>
稱衣藜煮半釜粥餘年更何為枕藉糟與麴<lb/>
　　又<lb/>
癸亥辭脩門拜賜散人號一出非本心歡喜歸祭竈故<lb/>
鄉多名山幸得遂所好舟輿雖難具信歩亦可到清溪<lb/>
無塵滓奇峯有雲冒雨墊林宗巾風落孟嘉帽豈惟狂<lb/>
故在望逺亦未眊一醉儻可謀敢愛將軍告<lb/>
　　又<lb/>
入蜀過匡廬秋風宿東林月出斷山口滿窗松竹陰裊<lb/>
<pb n="KR4d0267_WYG_076-16b"/>
裊一枝燭道人語夜深亦設䴵果供慰此羇旅心猶恨<lb/>
非逺公無酒遣我斟明日下山去歎息歎重尋囘首四<lb/>
十年駒隙何駸駸舊遊不可到悵望空長吟<lb/>
　　又<lb/>
昔戍西郵時慿高望中原願欲椉天風往吊綺與園有<lb/>
志莫能遂悵望商山魂遥想山中人歳時奠芳蓀夕陽<lb/>
簫鼓散高柳擁廟門老來更事多考古見本根乃知當<lb/>
時事禍福未易言千載信悠悠浩歎掩緑尊<lb/>
<pb n="KR4d0267_WYG_076-17a"/>
　　又<lb/>
客舟挂煙帆千里過楚都七澤渺無際大不數具區浪<lb/>
翻出長蛟雲折浮天呉峩峩來如山碎船不須臾江行<lb/>
幸已盡三峽尤畏途槎牙人䱹瓮小失即見屠叩頭禱<lb/>
鬼神已脱猶號呼願君勤自勵憂患何時無<lb/>
　　又<lb/>
昔自京口歸卜居得剡曲地偏無市人民淳有古俗陋<lb/>
屋僅結茆粗飯財脱粟典衣以沽酒九月未能贖寧負<lb/>
<pb n="KR4d0267_WYG_076-17b"/>
翁子薪恥售卞和玉老身已如此兒子亦碌碌藏書幸<lb/>
無恙自計不啻足拾穗且浩歌行矣墮鬼録<lb/>
　　又<lb/>
少小喜讀書終夜守短檠其實無甚解不幸誤有聲勞<lb/>
苦亦何得空失東臯畊莫年乃小黠告歸學養生采藥<lb/>
作逺遊把釣適幽情高樓笛數曲小軒棊一枰餘年置<lb/>
勿憂不卿何由烹<lb/>
　　喜雨<lb/>
<pb n="KR4d0267_WYG_076-18a"/>
入夏久不雨旱勢已岌岌蛙蛤徒自喧蛟龍臥如蟄何<lb/>
由白水滿但守青秧泣上天忽悔禍川雲起呼吸虗簷<lb/>
雨競瀉平野苗盡立兒停蹋溝車婦免憂谷汲人言雨<lb/>
非雨乃是傾玉粒移床亦細事敢嘆屋漏溼<lb/>
　　初夏雜興<lb/>
老子今朝不用扶雨涼百病一時蘇扇題杜牧故國賦<lb/>
屏對王維初雪圖把釣溪頭蹋湍瀨煎茶林下置風爐<lb/>
箇中莫謂無同賞逋客能從折簡呼<lb/>
<pb n="KR4d0267_WYG_076-18b"/>
　　又<lb/>
巾脱冠欹八尺床竹陰槐影有餘涼隨風花墮殘棊上<lb/>
引睡書抛倦枕傍水長沙鷗向人熟雨餘巢燕哺雛忙<lb/>
尚嫌未愜幽情在又喚漁舟渡野塘<lb/>
　　又<lb/>
自斷殘年莫問天吾儕何處不隨縁家貧却得身差健<lb/>
夜短何妨晝熟眠未歴名山采靈藥且從同社樂豐年<lb/>
賣絲糶麥償逋負猶有餘錢買釣船<lb/>
<pb n="KR4d0267_WYG_076-19a"/>
　　又<lb/>
繆算狂言悔莫追杜門省事不妨奇欹傾淡墨詩成後<lb/>
縹緲烏巾浴出時笻杖閒行穿密篠繩床移坐照清漪<lb/>
眼邊好景真須惜漸近浮生結局時<lb/>
　　又<lb/>
趂雨東園去荷鉏歸菴却展讀殘書幸能胷著雲夢澤<lb/>
何恨家無擔石儲水泛時須借篷艇山行亦或命巾車<lb/>
嬾心惟怕遊城市非向交親故作疎<lb/>
<pb n="KR4d0267_WYG_076-19b"/>
　　又<lb/>
終日頽然蠧簡中門前煙水浩無窮百年等是一枯塜<lb/>
四海應無兩放翁栗玉長枝挑苦筍胭脂小把翦防風<lb/>
地偏日永閒無事擬著珍蔬譜一通<lb/>
　　對酒作<lb/>
飲酒豪如巻白波遣愁難似塞黄河多聞只解為身累<lb/>
後死空令見事多未試神仙餐玉法且賡壯士入關歌<lb/>
此心不道無人識雪鬢蕭蕭奈老何<lb/>
<pb n="KR4d0267_WYG_076-20a"/>
　　獨坐閒詠<lb/>
書生亦有功名願與世無縁每背馳一寸丹心空許國<lb/>
滿頭白髮却縁詩<lb/>
　　又<lb/>
深掩柴荆謝世紛南山時看起孤雲殘年所幸身猶健<lb/>
閒事惟求耳不聞<lb/>
　　水亭<lb/>
水亭不受俗塵侵葛帳筠床弄素琴一片風光誰畫得<lb/>
<pb n="KR4d0267_WYG_076-20b"/>
紅蜻蜓㸃緑荷心<lb/>
　　又<lb/>
莫道山翁老病侵靜中理得舊傳琴朝來有喜君知否<lb/>
雨展芭蕉二尺心<lb/>
　　書興<lb/>
占得溪山卜數椽飽經世故氣猶全入門明月真堪友<lb/>
滿榻清風不用錢便死也勝千百輩少留更過二三年<lb/>
湖橋有酒能來醉一棹何妨作水仙<lb/>
<pb n="KR4d0267_WYG_076-21a"/>
　　書感<lb/>
翟公冷落客散去蕭尹譴死人所憐輸與桐君山下叟<lb/>
一生散髮醉江天<lb/>
　　又<lb/>
驅山不障東逝波一尊莫惜醉顔酡斜風細雨苕溪路<lb/>
我是後身張志和<lb/>
　　暑雨<lb/>
欲雨未雨雲車犇欲睡不睡人思昏蠻童正報煮茶熟<lb/>
<pb n="KR4d0267_WYG_076-21b"/>
忽有野僧來叩門<lb/>
　　又<lb/>
草茂水長蛙羣鳴涯深路壊人㫁行故侯老退守瓜壟<lb/>
翠蔓黄花徧眼明<lb/>
　　池亭夏晝<lb/>
造物寧非念老生池亭幽事悉施行羣魚聚散忽無迹<lb/>
孤蝶去來如有情小磑落茶紛雪片寒泉得火作松聲<lb/>
曲肱假寐翛然寤不為敲門夢不成<lb/>
<pb n="KR4d0267_WYG_076-22a"/>
　　又<lb/>
茅含蘆藩枕小灘蕭森那復畏炎官醉床酒解香初過<lb/>
嬾架書横夢未殘饞愛流匙菰米滑渇便滿杓粟漿酸<lb/>
兒孫幸有團欒樂未覺浮生一笑難<lb/>
　　頃歲從南鄭屢往來興鳳間暇日追懐舊遊有賦<lb/>
昔戍蚕叢北頻行鳳集南烽傳戎壘密驛逺客程貪春<lb/>
盡花猶坼雲低雨半含種畬多菽粟蓺木雜松柟婦汲<lb/>
惟陶器民居半草菴風煙迷棧閣雷霆起湫潭城郭秦<lb/>
<pb n="KR4d0267_WYG_076-22b"/>
風近村墟蜀語參快心逢曠野刮目望浮嵐考古時興<lb/>
感無詩日毎慙嘉陵最堪憶迎馬柳毿毿<lb/>
　　埽除小園未竟歸臥<lb/>
竹葉埽仍落莎根鋤更生陰陽常代謝今昔各施行勛<lb/>
業須時至衰榮忌力爭徑歸差省事高枕聽蟬聲<lb/>
　　暑中北窗晝臥有作<lb/>
禦疾如治河但當導之東下流既有歸自然行地中養<lb/>
生如蓺木培植要得宜常使無夭傷自有干雲時我少<lb/>
<pb n="KR4d0267_WYG_076-23a"/>
本多疾屢亦頻危殆皇天實相之警告意有在中年棄<lb/>
嗜慾晚歲節飲食中堅却外慕魔盛有定力死生雖天<lb/>
命人事常相參茫茫九衢中百禍起一貪郊虗暑雨餘<lb/>
巾墮脚不襪高臥北窗涼超然寄疎豁<lb/>
　　羈懐<lb/>
羈懐不復耐悲歡清鏡朝朝雪鬢繁謝傅畏逢親友别<lb/>
龎公思遺子孫安殘骸累歲歸民伍半俸今春上縣官<lb/>
閉戸惟須學堅坐不知更敗幾蒲團<lb/>
<pb n="KR4d0267_WYG_076-23b"/>
　　自貽<lb/>
寒暑衣一稱朝哺飯數匙錢能禍撲滿酒不負䲭夷<lb/>
　　又<lb/>
家風本韋布生事但漁樵慣就下鄉食莫煩東閣招<lb/>
　　又<lb/>
癡孫護雀雛饞僕放池魚懐藥問鄰疾典衣収舊書<lb/>
　　又<lb/>
退士憤驕敵閒人憂旱年耄期身未病貧困氣猶全<lb/>
<pb n="KR4d0267_WYG_076-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_076-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻四十一</head> <lb/>
    <p>
<pb n="KR4d0267_WYG_041-1a"/>
欽定四庫全書<lb/>
　劎南詩稾巻四十一<lb/>
　　　　　　　　　　　　　宋　陸游　撰<lb/>
　　居室甚隘而藏書頗富率終日不出戸<lb/>
掩關小室動經旬蠧簡如山伴此身百億須彌藏粒芥<lb/>
大千經巻寓微塵危機已過猶驚顧惡夢初回一欠伸<lb/>
此段神通君㑹否聽風聽雪待新春<lb/>
　　又<lb/>
<pb n="KR4d0267_WYG_041-1b"/>
椰子微軀有百窮平生風際轉枯蓬豈知蟬腹龜腸後<lb/>
更寄蜂房螘穴中學儉久判羮不糝憚煩惟欲寐無聰<lb/>
積書充棟元無用聊復吟哦畣候蟲<lb/>
　　無酒歎<lb/>
不用塞黄河不用出周鼎但願酒滿家日夜醉不醒不<lb/>
用冠如箕不用印如斗但願身強健朝莫常飲酒造物<lb/>
不少恕虐戲逐段新坐令古銅榼經月常生塵平生得<lb/>
酒狂無敵百幅淋漓風雨疾造物欲以醒困之此老醒<lb/>
<pb n="KR4d0267_WYG_041-2a"/>
狂君未知<lb/>
　　讀書<lb/>
古人已死書獨存吾曹賴書見古人後之視今猶視古<lb/>
吾書未冺要有取賈生痛哭漢文時至今讀之有餘悲<lb/>
魏徵嘻笑封徳彛生亦豈責絳灌知窮秋風雨卧孤館<lb/>
萬世悠悠百年短垂死成功亦未晚安知無人歎㣲管<lb/>
　　醉賦<lb/>
霜楓照茅屋露菊挿紗巾今古無窮事江湖未死身直<lb/>
<pb n="KR4d0267_WYG_041-2b"/>
令依馬磨終勝拜車塵我亦輕餘子君當恕醉人<lb/>
　　掩扉<lb/>
久卧空山獨掩扉迃疎不恨世相違新霜巷陌鳥烏樂<lb/>
小雨園畦菘芥肥驥病極知當伏櫪鷗閒誰與共忘機<lb/>
一編蠧簡從吾好又見西窗挂夕暉<lb/>
　　六經<lb/>
六經聖所傳百代尊元龜諄諄布方冊一字不汝欺抱<lb/>
書入家塾自汝兒童時老乃幸不騐愚哉死何悲<lb/>
<pb n="KR4d0267_WYG_041-3a"/>
　　又<lb/>
秦人燔六經非與經為仇方其勇决時亦為子孫謀歛<lb/>
金鑄巨人豈復畏鉏耰千載惡名在尚與黄河流<lb/>
　　舟中作<lb/>
沙路時晴雨漁舟日往来村村皆畫本處處有詩材炊<lb/>
黍孤煙晚呼牛一笛哀終身看不厭岸幘興悠哉<lb/>
　　秋晚<lb/>
門巷清如水情懐淡似秋詩吟唐近體談慕晉髙流託<lb/>
<pb n="KR4d0267_WYG_041-3b"/>
命須長鑱浮家只小舟江南煙雨岸何處不堪留<lb/>
　　又<lb/>
木落寺樓出江平沙渚生牛羊下殘照鼔角動髙城寒<lb/>
至衣猶質憂多夢自驚干戈方鬭穴河渭㡬時清<lb/>
　　西窗獨酌<lb/>
却掃衡門歳月深殘骸況復病交侵平生所學為何事<lb/>
後世有人知此心水落枯萍黏破塊霜髙丹葉照横林<lb/>
一樽濁酒西窗下安得無功與共斟<lb/>
<pb n="KR4d0267_WYG_041-4a"/>
　　冬初薄霜病軀益健欣然有賦<lb/>
古服追隨野老歡豎裁布褐縮縫冠霜清頓洗肺肝熱<lb/>
木落更知山澤寛斗酒敢言嫌魯薄杯羮聊得學呉酸<lb/>
一貧自是書生分忍媿看人却似難<lb/>
　　一錢<lb/>
萬事紛紛不足論滿庭枯艸閉柴門一錢留得終羞澀<lb/>
持買餦餭引福孫<lb/>
　　燈下讀書戲作<lb/>
<pb n="KR4d0267_WYG_041-4b"/>
吾生如蠧魚亦復類熠燿一生守斷簡微火寒自照區<lb/>
區心所樂那顧世間笑閉門謝俗子與汝不同調<lb/>
　　遊近山<lb/>
羸病知難賦逺遊尚尋好景送悠悠亂山孤店雁聲晚<lb/>
一馬二童溪路秋掃壁有僧求醉墨倚樓無客話清愁<lb/>
殘年敢望常強健到處臨歸為小留<lb/>
　　示兒子<lb/>
祿食無功我自知汝曹何以報明時為農為士亦奚異<lb/>
<pb n="KR4d0267_WYG_041-5a"/>
事國事親惟不欺道在六經寧有盡躬耕百畝可無飢<lb/>
最親切處今相付熟讀周公七月詩<lb/>
　　寄溧陽周丞文璞周寄詩巻殊可喜<lb/>
滿握珠璣何自来晴窗初喜折書開信哉天下有竒作<lb/>
久矣名家多異才隔闊經年如許進超騰它日若為陪<lb/>
山隂道上霜天好安得相從賦早梅<lb/>
　　旅思<lb/>
支遁山前看月明葛洪井上聽松聲廢亭草滿青騾健<lb/>
<pb n="KR4d0267_WYG_041-5b"/>
野店燈殘寳劎鳴萬事竟當歸定論寸心那得媿平生<lb/>
悠然酌罷無人語寄意孤桐一再行<lb/>
　　東村歩歸<lb/>
野渡霜風冷苑簷夕照明催科醉亭長聚學老書生山<lb/>
果紛丹漆村醪任濁清路回家忽近栁外小橋横<lb/>
　　又<lb/>
風陣鴉翻黒霜林葉半丹筋骸欣小健裘褐戒初寒代<lb/>
歩雞栖足充飢鶴料寛平生自如許況已挂吾冠<lb/>
<pb n="KR4d0267_WYG_041-6a"/>
　　觀方外書<lb/>
司馬遺書有坐忘顗翁止觀略相當龜堂閉户常終日<lb/>
時得相從一炷香<lb/>
　　午睡初起<lb/>
曲腰桑上午雞鳴喔喔還如報五更睡起展書摩病眼<lb/>
油窗喜對夕陽明<lb/>
　　又<lb/>
舎中未報壓新醅閑弄流塵槲葉杯得醉固佳醒亦好<lb/>
<pb n="KR4d0267_WYG_041-6b"/>
了無一事到靈臺<lb/>
　　草秋遣興<lb/>
改盡朱顔白盡頭杜門亦復弊貂裘斷鴻影外玉關月<lb/>
病驥嘶中青海秋孤坐向空書咄咄閑吟隨處送悠悠<lb/>
如虹壯氣終難豁安得雲濤萬里舟<lb/>
　　又<lb/>
平生南地慣羇遊放浪常同不繋舟鼉作夜風經沌口<lb/>
鸛鳴秋雨宿杭頭方傾意氣輕秦俠俄困悲傷類楚囚<lb/>
<pb n="KR4d0267_WYG_041-7a"/>
買屋數間聊作戲豈知真用作莵裘<lb/>
　　種蔬<lb/>
老翁老去尚何言除却翻書即灌園處處移蔬乗小雨<lb/>
時時拾礫繞頹垣江鄉地暖根常茂旱歳蟲生葉未繁<lb/>
四壁愈空冬祭近更催穉子牧雞豚<lb/>
　　起晚戲作<lb/>
睡到僧廊響木魚莊周蝴蝶兩蘧蘧數聲林下華亭鶴<lb/>
一巻牀頭笠澤書雲子甑香炊熟後露芽甌淺㸃嘗初<lb/>
<pb n="KR4d0267_WYG_041-7b"/>
若論身逸心無事臺省諸公恐不如<lb/>
　　老歎<lb/>
八十未滿七十餘山巔水涯一丈夫長鳴未免似野鶴<lb/>
生意欲盡如枯株臨安宫闕經營初銀鞍日日醉西湖<lb/>
不須細數舊酒徒當時兒童今亦無<lb/>
　　新治暖室<lb/>
小堂穩暖紙窗明低幌圍爐亦已成日閲藏經忘歳月<lb/>
時臨閣帖雜真行詩才退後愁酣戰酒量衰来喜細傾<lb/>
<pb n="KR4d0267_WYG_041-8a"/>
從此過冬那復事夜深時聽雪来聲<lb/>
　　暖閣<lb/>
裘輭勝狐白爐温等鴿青<hi>宫中供爐炭用胡麻文鵓鴿青</hi>紙屏山字樣<lb/>
布被𨽻書銘養目簾稀巻留香户毎扃日晡濃睡起盥<lb/>
濯誦黄庭<lb/>
　　自詠<lb/>
朋舊凋零盡乾坤偶脫遺食新心竊喜話舊語多悲泥<lb/>
醉醒常少貪眠起獨遲閉門誰共處枕藉樂天詩<hi>王元之自</hi>
<pb n="KR4d0267_WYG_041-8b"/>
<hi>言在商州讀老莊外枕藉白樂天詩</hi>
　　夜坐<lb/>
白首仍多病青燈獨掩扉雲低聞雁過雨急待兒歸<lb/>
　　初冬有感<lb/>
衰髮蕭蕭滿鏡絲情懐非復似平時風霜十月流年感<lb/>
碪杵三更游子悲閩嶠故人消息惡<hi>傳聞方伯謩病卒</hi>蜀江遺<lb/>
老素書遲<hi>張季長居唐安歳常通書</hi>一簞豆飯休嫌薄賦分羇窮合<lb/>
自知<lb/>
<pb n="KR4d0267_WYG_041-9a"/>
　　又<lb/>
峩冠本願致唐虞白首那知墮腐儒碌碌不成千載事<lb/>
駸駸又見一年徂無僧解輟齋厨米有吏頻徵瘦地租<lb/>
要信此翁頑到底只持一笑了窮途<lb/>
　　題酒家壁<lb/>
智若禹行水道如丁解牛蘧蘧㡬春夢泛泛一虚舟事<lb/>
定憂何益狂来醉始休青帘誇酒美且復共登樓<lb/>
　　冬初出遊<lb/>
<pb n="KR4d0267_WYG_041-9b"/>
風聲如雨曉颼飀萬葉丹楓滿瓦溝西望牛頭三十里<lb/>
一枝柔艣作閒遊<lb/>
　　又<lb/>
蹇驢渺渺渉煙津十里山村發興新青斾酒家黄葉寺<lb/>
相逢俱是畫中人<lb/>
　　早飯後戲作<lb/>
湯餅滿盂肥羜香更留餘地著黄粱解衣摩腹西窗下<lb/>
莫怪人嘲作飯囊<lb/>
<pb n="KR4d0267_WYG_041-10a"/>
　　又<lb/>
髯鬚主簿方用事冰壺先生来解圍蠻童取火炷香椀<lb/>
不讀南華誰與歸<lb/>
　　擬古<lb/>
牛跡可使圜羊角可使直惟使剛者柔造物不可得世<lb/>
方貴輭熟剛實不可為為剛死道傍已矣何所悲<lb/>
　　又<lb/>
君看一鈎絲能得㡬日絡君思㡬州䥫打此一大錯目<lb/>
<pb n="KR4d0267_WYG_041-10b"/>
前豈不快後悔將奈何我非通神明比汝更事多<lb/>
　　又<lb/>
寧忍千日饑野葛不可烹寧枉百里途捷徑不可行自<lb/>
古風俗壊善士亦淪胥橘柚禹包貢後世稱木奴<lb/>
　　又<lb/>
坐卧北窗下百事廢不治脫粟與大布衣食裁自支温<lb/>
飽豈不欲違道予心悲地下見先人所冀尚有辭<lb/>
　　東村<lb/>
<pb n="KR4d0267_WYG_041-11a"/>
野人知我出門稀男輟鉏耰女下機掘得茈菇炊正熟<lb/>
一杯苦勸䕶寒歸<lb/>
　　又<lb/>
野人喜我偶閒遊取酒怱怱勸小留舎後攜籃挑菜甲<lb/>
門前喚擔買梨頭<hi>村人謂小梨為梨頭</hi>
　　倚闌<lb/>
滿庭晴日破朝寒粥罷披裘小倚欄殘菊抱叢香欲盡<lb/>
一枝南燭獨如丹<lb/>
<pb n="KR4d0267_WYG_041-11b"/>
　　霜寒不能出户偶書<lb/>
垂老仍多病濃霜得快晴猶能挼菊醉<hi>今年菊晚十月末猶有花</hi>但<lb/>
負探梅行篝火烘裘暖油窗潑眼明小兒殊可喜和我<lb/>
讀書聲<lb/>
　　冬晴與子垣子聿遊湖上<lb/>
湖邉細靄弄霏微栁下人家晝掩扉乗暖冬耕無逺近<lb/>
小舟日晚載犂歸<lb/>
　　又<lb/>
<pb n="KR4d0267_WYG_041-12a"/>
村南村北紡車鳴打豆家家趂快晴過盡水邉牛跡路<lb/>
嶺頭猿鳥伴閒行<lb/>
　　又<lb/>
道邉白水如牛湩知是山泉一脉来會挈風爐并石鼎<lb/>
桃枝竹裏試茶杯<lb/>
　　又<lb/>
海山山下百餘家垣屋參差一帶斜我欲往尋疑路斷<lb/>
試沿流水覓桃花<lb/>
<pb n="KR4d0267_WYG_041-12b"/>
　　又<lb/>
老僧八十無童子禮佛看經總不能雙手丫叉出迎客<lb/>
自稱六十六年僧<lb/>
　　又<lb/>
一榼無時可醉吟一藤隨處得幽尋先須挽取銀河水<lb/>
浄洗人間塵霧心<lb/>
　　夢蜀<lb/>
夢飲成都好事家新粧執樂雁行斜赬肩郫縣千筒酒<lb/>
<pb n="KR4d0267_WYG_041-13a"/>
照眼彭州百䭾花醉帽傾欹歌未闋罰觥㶑灧笑方譁<lb/>
霜鐘喚覺晨窗白自怪無端一念差<lb/>
　　歳晚<lb/>
無窮世事浩難量歳晚沉綿卧艸堂短褐坼圗移曲折<lb/>
故書經蠧失偏傍賣刀擬買春耕犢挾筴曾亡舊牧羊<lb/>
㸃檢生涯還自笑菜畦殘葉帯新霜<hi>呉中冬蔬常茂</hi>
　　又<lb/>
扶藤據几久支離敢料駸駸迫耄期面槁自丹天所借<lb/>
<pb n="KR4d0267_WYG_041-13b"/>
齒揺復住力何施花前鯨吸猶堪酒窗底蟬嘶未廢詩<lb/>
浮世極知誰不死比君終挍㡬年遲<lb/>
　　讀老子<lb/>
道徳五千言巍巍衆妙門管窺那見豹指染僅嘗黿正<lb/>
爾分章句誰歟達本源蜀莊猶不死過我得深論<hi>世傳莊君</hi>
<hi>平不死時在人間猶讀老子</hi>
　　貧病<lb/>
窮愁病思兩茫茫衰髮元知合變霜酒要解酲猶有策<lb/>
<pb n="KR4d0267_WYG_041-14a"/>
食求祝噎更無方凋零坐上親朋少寂寞人間歳月長<lb/>
黙計有時還自幸㓜安垂老始歸鄉<lb/>
　　洪雅葛仙硯<hi>探齋中物作題</hi>
異硯出漢嘉温潤蒼玉質因形作獸背得墨如㸃漆才<lb/>
髙徳亦全終月不更筆蠻溪大沱輩<hi>皆蜀硯之得名者</hi>烏敢相<lb/>
甲乙從我歸呉中略計將萬日摩拂不去手有若琴在<lb/>
膝名晦知者稀體重盗計窒惟當艸太𤣥不汚管商術<lb/>
　　冬日讀白集愛其貧堅志士節病長髙人情之句<lb/>
<pb n="KR4d0267_WYG_041-14b"/>
　　　作古風<lb/>
君子亦有慕不慕要路津君子亦有恥不恥賤與貧風<lb/>
俗未唐虞詩書非一秦展轉不能瞑卧聽雞唱晨<lb/>
　　又<lb/>
天下不難一孰能凝使堅自古功已成或散如飛煙惟<lb/>
唐用房魏規模三百年至今河潼路過者猶泫然<lb/>
　　又<lb/>
漢禍始外戚唐亂基宦寺小人計已私頗復指他事公<lb/>
<pb n="KR4d0267_WYG_041-15a"/>
卿恬駭機關河入危涕艸茅豈無人死抱經世志<lb/>
　　又<lb/>
成童入鄉校所願為善士冨貴本邂逅不遇亦已矣生<lb/>
輕名義重固守當以死堂堂七尺軀勿使汚青史<lb/>
　　又<lb/>
勁風東北来苑屋吹欲裂出門有竒觀湖上千峯雪日<lb/>
髙炊未具歳晚衣百結士豈無一長所要全大節<lb/>
　　又<lb/>
<pb n="KR4d0267_WYG_041-15b"/>
吾常慕昔人石介與王令挑燈讀其文奮起失衰病吾<lb/>
徒宗六經崇雅必放鄭人衆何足云少忍待天定<lb/>
　　又<lb/>
郊居四十年艸木日夜長喬松已偃盖穉松出蓁莽儒<lb/>
生學仁義敢廢自培養鬱鬱棟梁姿拔地當百丈<lb/>
　　又<lb/>
仕如栁栁州牋奏典儀曹君恩篤始終賜骸老東臯厯<lb/>
觀親黨間如我亦已遭世世當歛退里門不須高<lb/>
<pb n="KR4d0267_WYG_041-16a"/>
　　又<lb/>
鏡湖有隠者莫知何許人出與風月遊居與猿鳥鄰似<lb/>
生結繩代或是葛天民我欲往從之煙波浩無津<lb/>
　　又<lb/>
卜日家祭竈牲肥酒香清分胙雖薄少要是鄰里情衆<lb/>
起夀主人一觥㶑灧傾氣衰易成醉睡覺窗已明<lb/>
　　十一月四日夜半枕上口占<lb/>
小室愔愔夜向分幽人殘睡帯殘醺簷間雨滴愁偏覺<lb/>
<pb n="KR4d0267_WYG_041-16b"/>
枕畔橙香夢亦聞驚雁數聲投野澤悲笳三疉上霜雲<lb/>
年来萬事俱抛盡自笑詩中尚䇿勲<lb/>
　　齋中弄筆偶書示子聿<lb/>
左右琴樽静不譁放翁新作老生涯焚香細讀斜川集<lb/>
候火親烹顧渚茶書為半酣差近古詩雖苦思未名家<lb/>
一窗殘日呼愁起裊裊江城咽草笳<lb/>
　　飢寒吟<lb/>
夜寒毎達旦懐抱安得寛朝飢或過午忍此良亦難飢<lb/>
<pb n="KR4d0267_WYG_041-17a"/>
寒誠吾憂憂有甚飢寒彈琴不終曲推去發永歎大兒<lb/>
破緑襦三歳待一官小兒學耕稼飯牛歌夜䦨老翁垂<lb/>
八十捫壁行蹣跚傍觀勿嘲笑窮死心所安<lb/>
　　病愈小健戲作<lb/>
路入江村跨蹇驢鞍前分挂兩囊書興来到處沽新酒<lb/>
不為閒愁要破除<lb/>
　　又<lb/>
入市歸村不跨驢蠅頭細字夜抄書身安自勝閒官職<lb/>
<pb n="KR4d0267_WYG_041-17b"/>
不是虚名暗折除<lb/>
　　祭竈與鄰曲散福<lb/>
已幸懸車示子孫正須祭竈請比鄰歳時風俗相傳久<lb/>
賔主歡娯一笑新雪鬢坐深知敬老瓦盆酌滿不羞貧<lb/>
問君此夕茅簷底何似原頭樂社神<lb/>
　　湖水愈縮戲作<lb/>
瓜壟從来幾郡平鏡湖復有一𤣥英今秋雨少煙波窄<lb/>
堪笑沙鷗也敗盟<lb/>
<pb n="KR4d0267_WYG_041-18a"/>
　　夜坐<lb/>
夜永霜濃睡不成團欒兒女話無生金蓮妄想消除盡<lb/>
一椀松肪徹曉明<lb/>
　　夢中作遊山絶句<lb/>
霜風吹㡌江村路小蹇迢迢委轡行忽到雲山幽絶處<lb/>
穿林啼鳥不知名<lb/>
　　又<lb/>
寺樓已斷草鐘聲照佛琉璃一㸃明不道溪深待船久<lb/>
<pb n="KR4d0267_WYG_041-18b"/>
老僧驚怪太遲生<lb/>
　　大姪挽辭<hi>前知鬱林州博白縣絳</hi>
束髪已青袍終身州縣勞一官常骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>萬里忽焄蒿竟<lb/>
負昻霄志空傳擲印豪<hi>君在博白與郡争辨職事袖印還之而去</hi>兩疎心不<lb/>
遂遺恨寄滔滔<lb/>
　　書幸<lb/>
富貴不可為禍機發須㬰貧賤不可為飢寒死路衢我<lb/>
亦貧賤者死期幸少紓春雨兩耕犢西疇破煙蕪秋風<lb/>
<pb n="KR4d0267_WYG_041-19a"/>
一釣舟南浦宿菰蒲辛勤異退之亦復有屋廬堂北鑿<lb/>
明窗可以陳琴書文章不傳世自適亦有餘<lb/>
　　又<lb/>
我身匪兕虎豈是曠野物生非洪水時胡為在巢窟向<lb/>
来三入朝薄命不黔突未嘗職許史況敢交平勃滄波<lb/>
渺黏天逺逐輕鷗沒今年君恩厚幸許賜骸骨既逃申<lb/>
公鉗又異卞和刖放懐歌嗚嗚寧暇書咄咄<lb/>
　　退居<lb/>
<pb n="KR4d0267_WYG_041-19b"/>
溪煙漠漠奕棊軒筧水潺潺種藥園醫為疾平新掃跡<lb/>
客知睡美罕敲門談餘白拂懸牀角飲散空樽卧壁根<lb/>
賜帛更䝉優老詔此生何以報君恩<hi>比有詔書賜致仕官羊酒粟帛丁寧</hi>
<hi>甚至</hi>
　　北望感懐<lb/>
滎河温洛帝王州七十年来禾黍秋大事竟為朋黨誤<lb/>
遺民空歎歳時遒乾坤恨入新豐酒霜露寒侵季子裘<lb/>
食粟本同天下責孤臣敢獨廢深憂<lb/>
<pb n="KR4d0267_WYG_041-20a"/>
　　白髮<lb/>
蕭蕭白髪濯滄浪剡曲西南一草堂飲水讀書貧亦樂<lb/>
杜門養病老何傷已成五畝扶犂叟誰記三朝執㦸郎<lb/>
正似籬邉數枝菊歳殘猶復耐冰霜<lb/>
　　老歎<lb/>
事與年俱往心於世轉疎曼膚銷欲盡鬒髮變無餘野<lb/>
店通賒酒隣翁伴荷鉏尚嗟餘習在夢課吏鈔書<lb/>
　　作竹籬成因把酒其間戲題四十字<lb/>
<pb n="KR4d0267_WYG_041-20b"/>
今日偶暄暖卧聞林鳥呼雖思大白飲未免小蒼扶栁<lb/>
色動籬外梅花来座隅夕陽紅滿野更復倒殘壺<lb/>
　　新養白雞毛羽如玉殊可愛<lb/>
赤幘峩峩玉羽明籬間新織竹籠成老人從此知昏曉<lb/>
不用元戎報五更<lb/>
　　新籬<lb/>
新籬三面北通門藤架隂中細路分天宇淡青成卵色<lb/>
水波微皺作靴紋參差村舍穿林出縹渺漁歌隔浦聞<lb/>
<pb n="KR4d0267_WYG_041-21a"/>
忽覺楚鄉来眼底欲題幽句弔湘君<lb/>
　　龜堂雜興<lb/>
朝来地碓玉新舂雞蹠豚肩異味重便腹摩挲更無事<lb/>
老人又過一年冬<lb/>
　　又<lb/>
曳杖東岡信歩行夕陽偏向竹間明丹楓吹盡鴉聲樂<lb/>
又得霜天一日晴<lb/>
　　又<lb/>
<pb n="KR4d0267_WYG_041-21b"/>
閩溪紙被輭於綿黎峒花紬暖勝氊一夜山中三尺雪<lb/>
未妨老子日髙眠<lb/>
　　又<lb/>
三分帯苦檜花蜜一㸃無塵柏子香鼻觀舌根俱得道<lb/>
悠悠誰識老龜堂<lb/>
　　又<lb/>
方石斛栽香百合小盆山養水黄楊老翁不是童兒態<lb/>
無奈菴中白日長<lb/>
<pb n="KR4d0267_WYG_041-22a"/>
　　又<lb/>
少年身寄市朝中俗論紛紛䀨耳聾清絶寧知有今日<lb/>
髙眠終夜聽松風<lb/>
　　又<lb/>
二三隣曲偶相尋小醉悠然卧竹隂醒後自看還自笑<lb/>
溪雲猶未是無心<lb/>
　　又<lb/>
蒲團安坐地爐温無位真人出面門世上不知何歲月<lb/>
<pb n="KR4d0267_WYG_041-22b"/>
斷鐘殘角送黄昏<lb/>
　　又<lb/>
道妙從来亦麤聞閉門方用十年勤筆端小技深知悔<lb/>
舊稾如山欲盡焚<lb/>
　　又<lb/>
散樸澆淳萬事新腐儒空有涕沾巾唐虞不是終難致<lb/>
自欠臯夔一輩人<lb/>
　劎南詩稾巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻二十九</head> <lb/>
    <p>
<pb n="KR4d0267_WYG_029-1a"/>
欽定四庫全書<lb/>
　劎南詩稾巻二十九<lb/>
　　　　　　　　　　　　　宋　陸游　撰<lb/>
　　水村曲<lb/>
山村今年晚禾旱奏下民租蠲太半水村雨足米狼戾<lb/>
也放三分慰民意看榜歸来迭歌舞共喜清平好官府<lb/>
老翁猶記軍興時汝輩少年那得知<lb/>
　　石洞餉酒<lb/>
<pb n="KR4d0267_WYG_029-1b"/>
忘憂自古無上筞欲飲家貧酒杯迮今朝鵲喜報逺餉<lb/>
未坼赤泥先動色魚長三尺催膾玉巨蟹兩螯仍斫雪<lb/>
勿言地僻少過從清風明月俱吾客驅除二豎走三彭<lb/>
零落眼花生耳熱陶然酣卧聴松聲媿爾公卿足憂責<lb/>
　　病退<lb/>
病退身仍健春回日漸長神訶金鼎藥龍出玉函方美<lb/>
睡三竿日安禪半篆香殘年已如許幸復起膏盲<lb/>
　　偶書<lb/>
<pb n="KR4d0267_WYG_029-2a"/>
身放江湖逺年推里巷尊隣翁分酒子羽客借桐孫決<lb/>
決冰消澗纎纎栁映門小車非漢相時亦到前村<lb/>
　　讀史<lb/>
南言蓴菜似羊酪北說茘枝如石榴自古論人多類此<lb/>
簡編千載判悠悠<lb/>
　　飲石洞酒戲作<lb/>
酣酣霞暈力通神澹澹鵞雛色可人一笑破除垂老日<lb/>
滿懐揺蕩隔年春梅花的的吹初破楊栁纎纎染未勻<lb/>
<pb n="KR4d0267_WYG_029-2b"/>
醉倒橋邊人不怪西曹免䕶相君茵<lb/>
　　霜寒<lb/>
霜重晨簷滴薪乾夜焙温老惟便布褐病不出柴門瓶<lb/>
裏梅花墮窓間鵲語喧閒人信無事午睡到黄昏<lb/>
　　賽神曲<lb/>
擊鼔坎坎吹笙嗚嗚緑袍槐簡立老巫紅衫繡裙舞小<lb/>
姑烏桕燭明蠟不如鯉魚糝美出神厨老巫前致詞小<lb/>
姑抱酒壺願神来享常驩娛使我嘉榖收連車牛羊暮<lb/>
<pb n="KR4d0267_WYG_029-3a"/>
歸塞門閭雞鶩一母生百雛嵗嵗賜粟年年蠲租蒲鞭<lb/>
不施圜土空虚束草作官但形模刻木為吏無文書淳<lb/>
風復還羲皇初繩亦不結况其餘神歸人散醉相扶夜<lb/>
深歌舞官道隅<lb/>
　　涼州行<lb/>
涼州四面皆沙磧風吹沙平馬無迹東門供張接中使<lb/>
萬里朱宣布襖勑勅中墨色如未乾君王心念兒郎寒<lb/>
當街謝恩拜舞罷萬嵗聲上黄雲端安西北庭皆郡縣<lb/>
<pb n="KR4d0267_WYG_029-3b"/>
四方朝貢無征戰舊時强敵陷關中五丈原頭作邊面<lb/>
　　望夫石<lb/>
送君逺戍交河北男兒自以身許國不能彎弓騎惡馬<lb/>
欲隨君去何由得登山矯首西北雲形容雖變心猶存<lb/>
月明夜夜照淚痕鐵心石腸輸與君<lb/>
　　江村道中書觸目<lb/>
短籬曲曲對開門修竹隂隂不見村别浦回潮魚滬密<lb/>
孤舟春近雁沙温路逢行客時交轡店賣新醅一舉樽<lb/>
<pb n="KR4d0267_WYG_029-4a"/>
忽過亂山幽絶處恍如白帝到東屯<lb/>
　　采蓮曲<lb/>
采蓮吳姝巧笑倩小舟㸃破烟波面雙頭折得欲有贈<lb/>
重重葉盖羞人見女伴相邀拾翠羽歸棹如飛那可許<lb/>
傾鬟障袖不譍人遥指石帆山下雨<lb/>
　　兀坐頗念遊歴山水戲作<lb/>
萬里當時寄一官十年客枕不曽安鬼愁灘下扁舟晩<lb/>
蛇退陂前古驛寒昔歎逺遊生雪鬢近縁多病學金丹<lb/>
<pb n="KR4d0267_WYG_029-4b"/>
功名非復衰翁事獨有江山興未闌<hi>鬼愁灘在安康漢江中蛇退陂在䕫</hi>
<hi>施兩郡之間皆畏途也然山水特奇</hi>
　　五雜組<lb/>
五雜組山雉羽往復還江頭路不得已貴臣去<lb/>
　　又<lb/>
五雜組機上綺往復還冶逰子不得已富兒死<lb/>
　　漁扉<lb/>
湖上千峯翠作圍正應佳處著漁扉迂疎自計難謀食<lb/>
<pb n="KR4d0267_WYG_029-5a"/>
老病誰令未拂衣萬里滄波鷗乍沒千年華表鶴重歸<lb/>
一盂粟飯吾何恨自古髙人有采薇<lb/>
　　詠史<lb/>
夜雨燈前感概深為邦一士重千金風雲未展康時略<lb/>
天地能知許國心劒忽拄頤都將相帽曾壓耳隠山林<lb/>
英雄自古常如此君看隆中梁甫吟<lb/>
　　烏棲曲<lb/>
楚王手自格猛獸七澤三江為苑囿城門夜開待獵歸<lb/>
<pb n="KR4d0267_WYG_029-5b"/>
萬炬照空如白晝樂聲前後震百里樹樹棲烏盡驚起<lb/>
宫中美人謂將旦髮澤口脂費千萬樂聲早莫少斷時<lb/>
莫怪棲烏無穏枝<lb/>
　　古别離<lb/>
君北遊司并我南適熊湘邂逅淮隂市共飲官道傍丈<lb/>
夫各有懐窮達詎可量臨别一取醉浩歌神激揚勲業<lb/>
有際㑹風雲正蒼茫亂㸃劒峯血苦寒芒屨霜死即萬<lb/>
鬼鄰生當致虞唐丹雞不須盟我非兒女腸<lb/>
<pb n="KR4d0267_WYG_029-6a"/>
　　書歎<lb/>
夜深青燈耿窓扉老翁稚子窮相依韲鹽不給脫粟飯<lb/>
布褐僅有懸鶉衣偶然得肉思共飽吾兒苦讓不忍違<lb/>
兒飢讀書到雞唱意雖甚壯氣力微可憐落筆漸健快<lb/>
其奈瘦面無光輝布衣儒生例骨立紈袴市兒皆瓠肥<lb/>
勿言學古徒自困吾曹捨此將安歸作詩自寛亦慰汝<lb/>
吟罷撫几頻歔欷<lb/>
　　十二月二十六夜聴雨<lb/>
<pb n="KR4d0267_WYG_029-6b"/>
新春尚七日小雨暗江城茒簷夜㸃滴已作春雨聲輕<lb/>
黄上栁枝嫩綠抽菊萌造物本何心誰主此發生頗疑<lb/>
重雲外斗杓已東傾老至不可却一尊忘濁清<lb/>
　　起晩<lb/>
傍簷百舌語璁瓏已覺新春在眼中欲起未成還小睡<lb/>
忽看初日滿窓紅<lb/>
　　陳少監餉澄清堂酒<lb/>
酣暢年来豈易逢韲湯蜜汁亦時中玉醅忽逐春風至<lb/>
<pb n="KR4d0267_WYG_029-7a"/>
一吸懸知百榼空<lb/>
　　雪中作<lb/>
黑風巻地連三日密雪穿簾又一回衰病不禁天色惡<lb/>
笑談誰共酒尊開忍寒瘦馬嘶空櫪覔食飢鴉啄廢臺<lb/>
笑遣蠻童撼園竹輟羮分火待歸来<lb/>
　　甲寅元日予七十矣酒間作短歌示子<lb/>
我昔自蜀歸百年已過半觀棊未終局回視斧柯爛飽<lb/>
知山林樂富貴何足換退休失健決正坐闇且懦齒髮<lb/>
<pb n="KR4d0267_WYG_029-7b"/>
日衰殘嵗月難把玩蕭朱尚或隙籍湜固宜畔出門無<lb/>
一欣撫事有三歎新年遂七十推敬媿里閈眷眷惜兹<lb/>
夕凜凜畏明旦豁然忽大笑愁若春冰泮窮達真兩忘<lb/>
生死付一貫清尊既瀲灧碩果亦璀璨擁門紛鼔笛上<lb/>
夀列童冠老翁亦忘疲起舞影零亂不獨誇癡頑自足<lb/>
洗患難投床判宿酲美睡到日旰<lb/>
　　七十<lb/>
七十殘年百念枯桑榆元不補東隅但存隠具金鴉觜<lb/>
<pb n="KR4d0267_WYG_029-8a"/>
那夢朝衣玉鹿盧身世蠶眠將作繭形容牛老已垂胡<lb/>
客来莫問先生處不釣娥江即鏡湖<lb/>
　　正旦後一日<lb/>
七十今年是連朝樂未休比隣更頌禱親黨共遲留羊<lb/>
映紅纒酒花簪絳帕頭從今日有喜農事起西疇<hi>絳帕頭盖</hi>
<hi>以絳帛飾巾幘之類</hi>
　　立春<lb/>
採花枝上寳旛新看徧秦山楚水春村舎不知時節換<lb/>
<pb n="KR4d0267_WYG_029-8b"/>
傍檐百舌苦撩人<lb/>
　　老境<lb/>
髮白未及童齒揺未及脫正如一席飲燒燭將見䟦谿<lb/>
山環草舎霜露侵布褐文章雖自力亦已强弩末寜將<lb/>
垂老耳更受世事聒匡廬入我夢行已寄瓶鉢<lb/>
　　偶懐小益南鄭之間悵然有賦<lb/>
西戍涼州鬢未絲嶓山漾水㡬題詩劒分蒼石髙皇迹<lb/>
<hi>嶓冢廟傍有髙皇試劒石中分如截</hi>巖擁朱門老子祠<hi>三泉道上有老君洞景趣幽邃</hi>燒<lb/>
<pb n="KR4d0267_WYG_029-9a"/>
兎驛亭微雪夜騎驢棧路早梅時登臨不用頻悽斷未<lb/>
死安知無後期<lb/>
　　再用前韻不依次<lb/>
憶昨從戎丞相府元瑜書檄仲宣詩雲屯騎士臨邊日<lb/>
魚貫降戎獻捷時史冊誤人悲壯志關河回首負初期<lb/>
豈知二紀身猶在衰鬢星星老侍祠<lb/>
　　北坡梅開已久一枝獨不著花立春日忽放一枝<lb/>
　　　戲作<lb/>
<pb n="KR4d0267_WYG_029-9b"/>
日日来尋坡上梅枯槎忽見一枝開廣寒宫裏長生藥<lb/>
醫得冰魂雪魄回<lb/>
　　人日<lb/>
新嵗逢人日老夫持道齋斷冰浮野水微緑發枯荄霽<lb/>
景豐年象<hi>今年元日至人日皆晴</hi>閒吟曠士懐春旛已陳迹鬭巧<lb/>
笑吳娃<hi>前一日立春</hi>
　　夜讀吕化光文章抛盡愛功名之句戲作<lb/>
玉關西望氣横秋肯信功名不自由却是文章差得力<lb/>
<pb n="KR4d0267_WYG_029-10a"/>
至今知有吕衡州<lb/>
　　遇術士飲以巵酒<lb/>
行藥来村北觀魚立水邊忽逢長揖客能算小行年酒<lb/>
薄聊頳頬囊空闕贈錢時清君未死訪我華山前<lb/>
　　閒趣<lb/>
老子即今雙白鬢鏡湖自古㡬青山半窓蘿月獨欹枕<lb/>
滿院松風常掩關天地許寛誰礙汝琴尊是處可開顔<lb/>
將行亦莫買春草幸有一笻相伴閒<lb/>
<pb n="KR4d0267_WYG_029-10b"/>
　　正月二十日晨起弄筆<lb/>
深院窓扉曉色遲新愁宿醉兩參差雨聲欲與夢相入<lb/>
春意不隨人共衰零落殘梅臨小彴縱横野水赴清池<lb/>
物華撩我縁何事似恐新年漸廢詩<lb/>
　　春夜讀書<lb/>
枉是儒冠遇太平窮人那許共功名枯腸不飽三升稷<lb/>
皓首猶親二尺檠寓世已為當去客愛書更付未来生<lb/>
夜闌撫几愁無奈起視離離斗柄傾<lb/>
<pb n="KR4d0267_WYG_029-11a"/>
　　春晴泛湖入城<lb/>
春色初回杜若洲隔烟時見矯輕鷗嵩雲緱月年年夢<lb/>
楚柁吳檣處處愁魚躍銀刀論網買酒傾綠蟻滿盃浮<lb/>
前生杜牧吾身是又向江南遍倚樓<lb/>
　　書齋壁<lb/>
老病人扶氣力微闌干西角立斜暉流年冉冉功名誤<lb/>
新冢纍纍故舊稀仗馬曽鳴宜永棄牧羝雖乳敢言歸<lb/>
住菴活計無多子只要笻枝與衲衣<lb/>
<pb n="KR4d0267_WYG_029-11b"/>
　　又<lb/>
落魄人間不記年晚營茒棟鏡湖邊室空惟是四壁立<lb/>
面瘦漸生雙頬顴地僻門無殘客到嵗豐路有醉人眠<lb/>
君看朝市紅塵閙始信吾曹是地仙<lb/>
　　春日睡起<lb/>
睡起悠然弄衲琴銅猊半燼海南沉淒涼故里逢春處<lb/>
忠憤孤臣許國心水滿鳬鷖初拍拍雨餘花木已隂隂<lb/>
吾兒捩柂淮邊未歸近清愁轉不禁<hi>子虡書報二月離古夀</hi>
<pb n="KR4d0267_WYG_029-12a"/>
　　老病謝客或者非之戲作<lb/>
病侵腰膂兩經秋欲下繩床不自由客至難令三握髮<lb/>
佛来僅可小低頭安禪還我閒䝉衲怒氣從渠勇挟輈<lb/>
亦欲署門還嬾去死生貴賤兩悠悠<lb/>
　　永日無一事作詩自詒<lb/>
目昏罷觀書足蹇停遊山二事差可樂造物乃復慳得<lb/>
非閔我老作意鐫其頑掃除盡宿習使得終日閒閒亦<lb/>
何負汝剡曲苑三間奇石玩犖角清流聴潺湲勿言村<lb/>
<pb n="KR4d0267_WYG_029-12b"/>
醪薄數酌可解顔翛然日已夕卧看飛鳥還<lb/>
　　窓前作小土山蓻蘭及玉簪最後得香百合併種<lb/>
　　　之戲作<lb/>
方蘭移取徧中林餘地何妨種玉簪更乞兩叢香百合<lb/>
老翁七十尚童心<lb/>
　　泛舟觀桃花<lb/>
花涇二月桃花發霞照波心錦裹山說與東風直須惜<lb/>
莫吹一片落人間<hi>花涇桃花最盛處</hi>
<pb n="KR4d0267_WYG_029-13a"/>
　　又<lb/>
桃源只在鏡湖中影落清波十里紅自别西川海棠後<lb/>
初將爛醉荅春風<hi>自梅仙塢至花涇恰十里</hi>
　　又<lb/>
種桃亦解比封君世故紛紛寂不聞九轉金丹應已熟<lb/>
全家仙去隠紅雲<lb/>
　　又<lb/>
湖南小山花更多不醉將如春色何釣得鮮鱗堪斫膾<lb/>
<pb n="KR4d0267_WYG_029-13b"/>
任教微雨濕漁簔<hi>湖南山名在柯山之南</hi>
　　又<lb/>
鄰曲一生花裏活村翁疑是古遺民初来自被春留住<lb/>
枉道當時為避秦<lb/>
　　新闢小園<lb/>
人生如意毎難全草草園池却自然世事已抛髙枕外<lb/>
春風常在短笻前墮空花片紛紅雨徧地苔痕長緑錢<lb/>
酒户漸増詩興在天容此老剰狂顛<lb/>
<pb n="KR4d0267_WYG_029-14a"/>
　　又<lb/>
西戍歸来鬢已霜生兒又過乃翁長眼明身健殘年足<lb/>
飯軟茶甘萬事忘學廢僅能書妵字客来懶復倒衣裳<lb/>
山園寂寂春將晩酷愛幽花似蜜香<lb/>
　　又<lb/>
席地幕天君勿嘲隨宜野蓛與山殽幽花避日藏深葉<lb/>
歸燕尋人理舊巢曲水詠觴空念昔斜川鄰曲自論交<lb/>
清貧尚愧茶山在送老湖邊有把茒<hi>曾文清至殁常寓僧含</hi>
<pb n="KR4d0267_WYG_029-14b"/>
　　又<lb/>
新展山園半畆强笑人車馬出籠坊山禽乍㬉慇懃語<lb/>
野蘤無風自在香㸃㸃水紋迎細雨疎疎籬影界斜陽<lb/>
出門遥向鄰翁說釋耒相從共一觴<lb/>
　　又<lb/>
東軒嫩日上疎櫺吹盡浮雲作意晴林㬉牆頭雙鵲語<lb/>
水清池面小魚行畦添藥品誰能别架引藤隂忽已成<lb/>
倚杖怡然便終日老夫那復不平鳴<lb/>
<pb n="KR4d0267_WYG_029-15a"/>
　　又<lb/>
祠祿縻人未棄官春深幽谷有餘歡筍生遮道妨行藥<lb/>
果熟團枝礙整冠煑酒拆泥初灧灧生綃裁扇又團團<lb/>
退飛風際由来事莫羨青霄刷羽翰<lb/>
　　上已小飲追憶乾道中嘗以是日病酒留三泉江<lb/>
　　　月亭悽然有感<lb/>
零落殘花一兩枝綠隂庭院燕差池隔牆笑語鞦韆散<lb/>
惆悵三泉驛裏時<hi>元微之詩三泉驛内逢上已</hi>
<pb n="KR4d0267_WYG_029-15b"/>
　　晩步門外散懐<lb/>
大千沙界一浮漚成壊元知不自由寓迹箇中誰耐久<lb/>
問君底事不歸休春陂欲雨黄鴉閙晩渡無人白犢浮<lb/>
七十之年何啻足戲憑藥物小遲留<lb/>
　　又<lb/>
萬化紛紛本一機不為腐骨欲安歸彭殤共盡孰修短<lb/>
堯桀兩忘無是非濡首極知當痛飲剪翎那復許羣飛<lb/>
江郊未解春寒惡髙栁吹花又滿衣<lb/>
<pb n="KR4d0267_WYG_029-16a"/>
　　欲出遇雨<lb/>
東風吹雨惱遊人滿路新泥換細塵花睡栁眠春自懶<lb/>
誰知我更懶於春<lb/>
　　飢坐戲詠<lb/>
衰鬢蕭然滿鏡霜一菴歸老鏡湖傍有懐每恨交朋逺<lb/>
無食方知日月長落筆未妨詩衮衮閉門猶喜氣揚揚<lb/>
晩来袖手蒲團穏笑喚兒童代夜香<lb/>
　　蔬食<lb/>
<pb n="KR4d0267_WYG_029-16b"/>
今年徹底貧不復具一肉日髙對空案腸鳴轉車軸春<lb/>
薺忽已花老筍欲成竹平生飯蔬食至此亦不足孰知<lb/>
讀書却少進忍飢對客談堯舜但令此道粗有傳深山<lb/>
餓死吾何恨<lb/>
　　山亭<lb/>
風惡闌回雨天寒勒住花尋幽扶楖栗息倦倚槎枒分<lb/>
韻僧吟苦爭碁客笑譁相逢仍草草歸路並山斜<lb/>
　　久不得張漢州書<lb/>
<pb n="KR4d0267_WYG_029-17a"/>
儘道三巴逺那無一紙書衰遲自難記不是故人疎<lb/>
　　春晩村居<lb/>
一事元無可得忙悠然半醉倚胡牀牡丹枝上青春老<lb/>
燕子聲中白日長身世已如風六鷁文章仍似閏黄楊<lb/>
太平有象無人識南陌東阡擣麨香<lb/>
　　遊雲山諸蘭若<lb/>
花過木隂合溪雲生莫涼牛行響白水鷺下㸃青秧古<lb/>
寺宛如昔穉松森已行<hi>道傍松及三十年則僧輒伐去復種小者予自幼嵗至今已見</hi>
<pb n="KR4d0267_WYG_029-17b"/>
<hi>三種矣</hi>耆年不下榻童子為燒香<lb/>
　　與子坦子聿遊明覺十四韻<lb/>
我自何山来覔路占樓鐘聨翩兩葛巾跌蕩一短笻深<lb/>
谷已曛黑夕陽猶半峰堂中千嵗師磊砢如古松殘僧<lb/>
三四輩斗粟各自舂長廊久寂寞香火亦闕供頗聞在<lb/>
世時一鉢制惡龍時時出雷雨百里常年豐宿縁忽云<lb/>
盡獻供無春農饞烏晨攫飯飢䑕夜穿墉而况我輩人<lb/>
生世本不逢胡不安汝分終年抗塵容靜觀興廢事可<lb/>
<pb n="KR4d0267_WYG_029-18a"/>
洗芥蔕胸一笑下山去村塢烟重重<lb/>
　　淨智西窓<lb/>
一窓新綠惬幽情袖手哦詩取次成牆外蜜蜂来又去<lb/>
可憐終日太忙生<lb/>
　　小僧乞詩<lb/>
風前掩苒草吹香溪上霏微雨送涼萬里安西無夢到<lb/>
却尋僧話破年光<lb/>
　　西窓睡起<lb/>
<pb n="KR4d0267_WYG_029-18b"/>
老便寂寂厭紛紛借得禪房卧看雲夜宴怕逢觥録事<lb/>
秋山傭伴獵將軍餘年敢望十寒暑夙習正須三沐熏<lb/>
斜日滿窓誰喚起數聲啼鳥隔溪聞<lb/>
　　平水<lb/>
旅飯風埃小市傍却呼拄杖踏斜陽可憐陌上離離草<lb/>
一種逢春各短長<lb/>
　　三月二十五夜達旦不能寐<lb/>
愁眼已無寐更堪衰病嬰蕭蕭窓竹影磔磔水禽聲捶<lb/>
<pb n="KR4d0267_WYG_029-19a"/>
楚民方急烟塵敵未平一身那敢計雪涕為時傾<lb/>
　　又<lb/>
憂國心常折觀書眼欲枯百年終坎壈一飯且枝梧忽<lb/>
忽殘春過迢迢清夜徂壯心空萬里老病要人扶<lb/>
　　園中小飲<lb/>
此老胸中萬頃寛小園幽徑日追歡寜教酒欠尋常債<lb/>
恥就人求本分官髙栁隂濃烟欲暝叢花紅濕露初溥<lb/>
<hi>時月桂方盛開</hi>要知澤國年光晩已過清明尚淺寒<lb/>
<pb n="KR4d0267_WYG_029-19b"/>
　　舟中夕望<lb/>
船掠湖堤不入城葛巾羽扇試春行女牆迤邐横輕靄<lb/>
佛閣崢嶸倚晩晴樹冒藤花堆故繡風吹鸎語送新聲<lb/>
細思造物何由報遣作閒人過此生<lb/>
　　四月一日作<lb/>
桃李逢春次第開坐看零落付蒼苔壓車麥穂黄雲重<lb/>
食葉蠶聲白雨来鏡裏頓驚年事速天邊誰挽斗杓回<lb/>
可憐團扇塵侵損又見生綃月様裁<lb/>
<pb n="KR4d0267_WYG_029-20a"/>
　　舟行過梅市<lb/>
新換单衣細葛輕翛然隨處得閒行緑隂浦口維舟處<lb/>
霽日塲中打麥聲醉叟卧途知酒賤耕農滿野喜時平<lb/>
老来無復雕龍思遇興新詩取次成<lb/>
　　山園雜賦<lb/>
初夏未覺暑微隂殊勝晴藤冠稱新沐蓴菜解餘酲偶<lb/>
據盤陀坐還扶楖栗行平生志勛業今日一毫輕<lb/>
　　又<lb/>
<pb n="KR4d0267_WYG_029-20b"/>
藤隂初覆架菱蔓漸穿萍水繞籬根緑山從樹罅青長<lb/>
辭帝所夢不愧草堂靈賴有黄醅法終年任醉醒<lb/>
　　又<lb/>
一日老一日一年貧一年元無肉食相且作地行仙本<lb/>
不營三窟何須直一錢村墟櫻筍閙剰放醉中顛<lb/>
　　又<lb/>
芳荃真妙士霜菊亦奇才邂逅心生敬慇懃手自培扶<lb/>
持新長桂䕶惜欲殘梅此意何人解頹然付酒盃<lb/>
<pb n="KR4d0267_WYG_029-21a"/>
　　西窓<lb/>
西窓偏受夕陽明好事能来慰此情看畫客無寒具手<lb/>
論書僧有折釵評薑宜山茗留閒啜䜴下湖蓴喜共烹<lb/>
酒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>朱門非我事諸君小住聴松聲<lb/>
　　山頭鹿<lb/>
呦呦山頭鹿毛角自媚好渴飲澗底泉飢齧林間草漢<lb/>
家方和親將軍灞陵老天寒弓力勁木落霜氣早短衣<lb/>
日馳射逐鹿應弦倒金槃犀筯命有繫翠壁蒼崖迹如<lb/>
<pb n="KR4d0267_WYG_029-21b"/>
掃何時詔下北開邊却起將軍逺征討泉甘草茂上林<lb/>
中使我母子常相保<lb/>
　　夏四月渴雨恐害布種代鄉隣作插秧歌<lb/>
浸種二月初插秧四月中小舟載秧把往来疾於鴻吳<lb/>
鹽雪花白村酒粥面濃長歌相贈答宛轉含豳風日莫<lb/>
飛槳歸小市鼔鼕鼕起居問尊老勤儉教兒童何人采<lb/>
此謡為我告相公不必賜民租但願常年豐<lb/>
　　雲童童行<lb/>
<pb n="KR4d0267_WYG_029-22a"/>
雲童童挟雨来雨未濡土雲已開不能為人斂浮埃山<lb/>
南山北空聞雷青秧欲槁吁可哀<lb/>
　　董逃行<hi>讀古樂府擬作</hi>
漢末盜賊如牛毛千戈萬槊更相鏖兩都宫殿摩雲髙<lb/>
坐見霜露生蓬蒿渠魁赫赫起臨洮僵屍自照臍中膏<lb/>
危難繼作如崩濤王朝荒穢誰復薅踰城散走墜空壕<lb/>
扶老將幼山中號昔者羣枉根株牢衆憤不能損秋毫<lb/>
誰知此亂亦不遭名雖放斥實遁逃平民踣死聲嗸嗸<lb/>
<pb n="KR4d0267_WYG_029-22b"/>
今兹受禍乃我曹<lb/>
　　閔雨<lb/>
黄沙白霧晝常昏嗣嵗豐凶詎易論寂寂不聞秧鼔動<lb/>
啞啞實厭水車翻粟囷久盡無遺粒淚席嘗沾有舊痕<lb/>
聞道憂民又傳詔蒼生何以報君恩<hi>有詔禱雨天竺山</hi>
　　又<lb/>
赤日黄塵江上村徴租惟有吏過門微風敢喜北窓卧<lb/>
大旱恐非東海寃千載傅巖疑可致一篇洪範向誰論<lb/>
<pb n="KR4d0267_WYG_029-23a"/>
青蔬半畝垂生死且喚鄰翁共灌園<lb/>
　　喜雨<lb/>
楚巫奔走畏天慳變化寜知轉盼間初夜電光揺北斗<lb/>
<hi>父老以北斗下有電候雨</hi>平明雲氣冒南山坐令沃野新秧徧已覺<lb/>
豐年舊觀還白首老農愁破處夢回髙枕聽潺潺<lb/>
　　初夏<lb/>
已作梅黄雨猶餘麥秀寒穿林紅練帶㧞地碧琅玕酒<lb/>
向愁邊薄衣從病後寛所欣消渴減乳酪正甘酸<lb/>
<pb n="KR4d0267_WYG_029-23b"/>
　　村舎<lb/>
門巷桑麻暗庖厨筍䜴香僮奴課鉏菜婢子學燒糠貧<lb/>
任青春過閒知白日長非關愛疎嬾無事可成忙<lb/>
　　鳥啼<lb/>
野人無厯日鳥啼知四時二月聞子䂓春耕不可遲三<lb/>
月聞黄鸝幼婦閔蠶飢四月鳴布榖家家蠶上簇五月<lb/>
鳴鴉舅苗稚憂草茂人言農家苦望晴復望雨樂處誰<lb/>
得知生不識官府葛衫麥飯有即休湖橋小市酒如油<lb/>
<pb n="KR4d0267_WYG_029-24a"/>
夜夜扶歸常爛醉不怕行逢灞陵尉<lb/>
　　感舊<lb/>
廢隴荒陂浥浥耕生無勲業死無名衰頹日甚君休問<lb/>
三十年前白髮生<hi>紹興壬午予年三十八與查元章王嘉叟同出垂拱殿門二君指予問日</hi>
<hi>子亦有白髮耶相與太息今三十二年矣</hi>
　　讀書至夜半燈盡欲睡慨然有感<lb/>
白髪蕭蕭老空谷人歎厄窮心自足東郊曉射墮錦雉<lb/>
北崦春耕叱黄犢區區世事何足論未死斷知常閉門<lb/>
<pb n="KR4d0267_WYG_029-24b"/>
關河好在萬里路理亂不至三家村夜分燈暗月入户<lb/>
賦詩肯道儒冠誤飢鷹勁翮髙有聲横截陂湖正南去<lb/>
　　遣興<lb/>
壯嵗元多病長年敢自期賤貧交易絶憂患夢常悲續<lb/>
食叨微祿寛心賴小兒平生鏡湖上天乞小苑茨<lb/>
　　農舎<lb/>
農舎雖云苦君恩詎可忘繭稠初滿簇麥熟已登場渺<lb/>
渺開村路登登築野塘但須時雨足擊壤詠時康<lb/>
<pb n="KR4d0267_WYG_029-25a"/>
　　四月晦日小雨<lb/>
霏霏亂㸃暗朝光蓛蓛奇聲度野塘一浦未輸新漲緑<lb/>
四郊聊壓旱塵黄風生團扇清無暑衣覆熏籠潤有香<lb/>
竹屋茒簷得奇趣不須殿閣詠微涼<lb/>
　　泛舟過吉澤<lb/>
蕭蕭菰蒲如荻林五月已覺秋意深烟波滅沒有漁艇<lb/>
浦溆飛鳴多水禽稽山出雲極奇變陸子岸幘方微吟<lb/>
一聲菱唱起何許洗盡萬里功名心<lb/>
<pb n="KR4d0267_WYG_029-25b"/>
　　書歎<lb/>
髙廟衣冠月出遊中原父老淚交流諸公誰効回天力<lb/>
散吏空懐恤緯憂雨細漁菴晨舉網月明耕隴夜驅牛<lb/>
神州克復知何日北望飛蓬萬里秋<lb/>
　　五月得雨稻苗盡立<lb/>
城郭迎龍鼔吹喧甘膏三夕慰黎元草荒常日經行路<lb/>
水到前村舊漲痕黄犢盡耕稀曠土緑苗無際接旁村<lb/>
家家足食山無盜安枕何勞夜閉門<lb/>
<pb n="KR4d0267_WYG_029-26a"/>
　　薄醉遣懐<lb/>
跼蹐蝸廬迮蕭條鶴髪新途窮貧入夢身老病欺人帶<lb/>
索忘三組羮藜抵八珍蓬窗一盃酒自覺膽輪囷<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_029-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻二十一</head> <lb/>
    <p>
<pb n="KR4d0267_WYG_021-1a"/>
欽定四庫全書<lb/>
　劎南詩稾巻二十一<lb/>
　　　　　　　　　　　　　宋　陸㳺　撰<lb/>
　　夜歸塼街巷書事<lb/>
近坊燈火如晝眀十里東風吹市聲逺坊寂寂門盡閉<lb/>
只有煙月無人行誰家小樓歌惱儂餘響縹緲縈簾櫳<lb/>
苦心自古乏真賞此恨略與吾曹同歸来空亝卧凄冷<lb/>
燈前病骨巉巉影獨吟古調遣誰聽聊與梅花分夜永<lb/>
<pb n="KR4d0267_WYG_021-1b"/>
　　馬上作<lb/>
三十年前客帝城城南結騎盡豪英湖山冷落悲陳迹<lb/>
文字流傳付後生衰老更禁新卧病塵埃時拂舊題名<lb/>
馬頭風捲飛花過又得殘春一日晴<lb/>
　　行在春晚有懐故隠<lb/>
老辱眀時乞一官逢春惆悵獨無歡舊人零落北音少<lb/>
市肆蕭疎民力殫歸計已栽千箇竹殘年合挂兩梁冠<lb/>
石帆山路頻回首箭茁蓴絲正滿槃<lb/>
<pb n="KR4d0267_WYG_021-2a"/>
　　儀曹直廬<lb/>
春晚氣始和微雲淡朝陽開軒面小庭露漬薔薇香逰<lb/>
絲巻欲盡忽復百尺長而我正遺事枕藉書一牀讒波<lb/>
雖稽天未遽妨人狂惟當傾緑酒莫待熟黄粱<lb/>
　　讀書<lb/>
兩兩星躔九九車天津笑我醉騎驢床頭正可著周易<lb/>
架上何妨抽漢書幸有古人同臭味不嫌兒子似迃疎<lb/>
頹然白髮雖堪鄙耐事禁愁却有餘<lb/>
<pb n="KR4d0267_WYG_021-2b"/>
　　小昭慶院講僧舊在都下與之相從今沒已久見<lb/>
　　　畫像扵院中作詩弔之<lb/>
曩嵗曽陪夜講燈伏犀挿腦齒如氷假令重見應難識<lb/>
遺像癯然一老僧<lb/>
　　晨入省中偶書<lb/>
清風拂畫簾初日照素壁花枝蝶小憩草葉露時滴房<lb/>
櫳闃無人溝水聲激激摩挲語枯笻伴我住幽寂<lb/>
　　春晚<lb/>
<pb n="KR4d0267_WYG_021-3a"/>
今年病過春得健春欲盡更堪風雨横紅濕棲緑潤一<lb/>
笑本自難造物復爾吝榆荚堆平堦栁絮飛作陣塵埃<lb/>
生破榼霜雪滿衰鬢平生慕陶謝著語終不近<lb/>
　　觀潮<hi>送劉監至江上作</hi>
江平無風面如鏡日午樓船㠶影正忽看千尺涌濤頭<lb/>
頗動老子椉桴興濤頭洶洶雷山傾江流却作鏡面平<lb/>
向来壮觀雖一快不如帆映青山行嗟余往来不知數<lb/>
慣見買符官發渡雲根小築幸可歸勿為浮名老行路<lb/>
<pb n="KR4d0267_WYG_021-3b"/>
　　新晴馬上<lb/>
一劎飄然萬里身白頭也復走京塵畫樓酒斾滴殘雨<lb/>
緑樹鸎聲催莫春絶塞勒回勲業夢流年換盡市朝人<lb/>
此生安得常强健小艇湘湖自采蓴<hi>湘湖在蕭山縣</hi>
　　過六和墖前江亭小憩<lb/>
斷岸孤亭日莫時欄邊聊試葛巾欹偶觀挂席乗潮快<lb/>
便覺懸車納禄遲痛飲相如無奈渇清言叔寳不勝羸<lb/>
年来親友凋零盡惟有江山是舊知<lb/>
<pb n="KR4d0267_WYG_021-4a"/>
　　春夕睡覺<lb/>
破衫羸馬老黄塵人自衰遲嵗自新積雨恐侵春甲子<lb/>
昏燈嬾守夜庚申花枝影轉欹殘月鼻鼾聲豪撼四鄰<lb/>
自笑功名猶有夢散闗金鼓震函秦<lb/>
　　送霍監丞出守盱眙<lb/>
淮浦鱗鱗浸碧天即今誰料作窮邊空聞甌脱嘶邊馬<lb/>
不見浮屠挿霽煙亭障久安無檄到盃觴頻舉有詩傳<lb/>
長城萬里英雄事應笑窮儒飽晝眠<lb/>
<pb n="KR4d0267_WYG_021-4b"/>
　　寄題徐載叔秀才東莊<hi>東莊乃蔵書之所</hi>
次公醒狂何必酒直諒多聞俱可友萬籖挿架號東莊<lb/>
多稼連雲亦何有今年偶入長安城不識貴人呼作卿<lb/>
南臺中丞埽榻見北門學士倒屣迎郎官酸寒誰肯顧<lb/>
君来下馬談至莫東莊雖富未可矜更要縱横開武庫<lb/>
　　入省<lb/>
㸃㸃輕花墮緑盃翩翩羸馬犯黄埃眼邊好句等閒過<lb/>
夢裏故人時一来玉塞請行狂故在霜髭自照老相催<lb/>
<pb n="KR4d0267_WYG_021-5a"/>
今朝涼冷文書少隠几南窗聽轉雷<lb/>
　　出省<lb/>
五更束帶聴朝雞出省還家日已西酒市雨餘青斾重<lb/>
河橋風爽紫騮嘶久慙旅飯糜倉粟常憶新橙擣膾韲<lb/>
萬事似棋聊爾耳年来著數不勝低<lb/>
　　和周元吉右司過弊居追懐南鄭相從之作<lb/>
梁益東西六十州大行臺出北防秋閲兵金鼓震河渭<lb/>
縱獵狐兎平山邱露布捷書天上去軍諮祭酒幄中謀<lb/>
<pb n="KR4d0267_WYG_021-5b"/>
豈知今日詩来處日落風生蘆荻洲<lb/>
　　尤延之侍郎屢求作遂初堂詩詩未成延之去國<lb/>
　　　因以奉送<lb/>
印何纍纍綬若若只堪人看公何樂忽然捩柂開布颿<lb/>
慰滿平生一邱壑遂初築堂今㡬時年年説歸真得歸<lb/>
異書名刻堆滿屋欠伸欲起遭書圍捨之出逰公豈誤<lb/>
緑髮朱顔已非故請将勲業付諸郎身踐當年遂初賦<lb/>
　　送張野夫寺丞牧滁州<lb/>
<pb n="KR4d0267_WYG_021-6a"/>
皇天方憂九州裂建隆真人仗黄鉞陣雲冷壓清流闗<lb/>
戰壘咿嚶氣如髮逋誅强敵入檻車北風吹乾草頭血<lb/>
一龍上天三百年舊事空聞遺老説金印斗大誰作州<lb/>
公子玉面蒼髯虬賦詩健筆挟風雨論兵辯舌森戈矛<lb/>
别君帳飲灞橋頭長歌為君寛旅愁戰塲遺迹儻可畫<lb/>
尺素寄我闗河秋<lb/>
　　史院書事<hi>是日丞相過局</hi>
信史新修稿滿床牙籖黄帊帶芸香中人馳賜初宣㫖<lb/>
<pb n="KR4d0267_WYG_021-6b"/>
丞相傳呼早出堂皇祖聖謨髙萬古諸賢直筆擅三長<lb/>
孤臣曽趣龍墀對白首為郎只自傷<hi>紹興辛巳甞䝉恩賜對今三十九年</hi>
<hi>矣</hi>
　　病中數辱曽無逸架閣見問今日忽聞徙居走筆<lb/>
　　　奉簡因致卜鄰之約<lb/>
病羸不辦攬衣迎剥啄空慙扣戸聲凡藥豈能驅二䜿<lb/>
清心幸足制三彭巷南僦屋儻可問嵗晚囊衣吾亦行<lb/>
不為朝天愁路澀夜窗燈火要尋盟<lb/>
<pb n="KR4d0267_WYG_021-7a"/>
　　喜楊廷秀祕監再入館<lb/>
公去蓬山輕公歸蓬山重錦囊三千篇字字律吕中文<lb/>
章實公器當與天下共吾甞評其妙如龍馬受鞚燕許<lb/>
亦有名此事恐未夢嗚呼大厦傾孰可任梁棟願公力<lb/>
起之千載傳正統時時醉黄封髙詠追屈宋我如老蒼<lb/>
鶻寂莫愁獨弄杖屨勤来逰雪霽梅欲動<lb/>
　　次韻和楊伯子主簿見贈<lb/>
齋戒叩頭牋天公幸矣使我為枯蓬枯蓬於世百無用<lb/>
<pb n="KR4d0267_WYG_021-7b"/>
始得曠快乗秋風此生安往失貧賤白髮蕭蕭對黄巻<lb/>
今人雖鄰有不覿古人却向書中見猨啼月落青山空<lb/>
舊隠夢寂思東䝉不願峨冠赤墀下且可短劎紅塵中<lb/>
終年無人問良苦眼望青天惟自許可憐對酒不敢豪<lb/>
它日空澆墳上土文章最忌百家衣火龍黼黻世不知<lb/>
誰能養氣塞天地吐出自足成虹蜺渡江諸賢骨已朽<lb/>
老夫亦将正邱首杜郎苦瘦帽擫耳程子久貧衣露肘<lb/>
君復作意尋齊盟豈知衰懦畏後生大篇一讀我起立<lb/>
<pb n="KR4d0267_WYG_021-8a"/>
喜君得法從家庭鯤鵬自有天池著誰謂太狂須束縳<lb/>
大機大用君已傳那遣老夫安注脚<hi>杜興伯髙程有徽文若皆近以詩文</hi>
<hi>得名於諸公而尤與予善</hi>
　　簡何同叔<lb/>
白髮都門客青燈夜雪時盡捐塵世事細看月湖詩格<lb/>
律氷霜敵襟懐猿鶴知吾儕端後死此事要深期<lb/>
　　去國待潮江亭太常徐簿宋卿載酒来别<lb/>
昨解魚符已徑歸偶隨尺一起柴扉蹔留已媿黔吾突<lb/>
<pb n="KR4d0267_WYG_021-8b"/>
久住空令緇客衣外物紛紛何足問故人眷眷莫相違<lb/>
從今再見應無日長與沙鷗共釣磯<lb/>
　　醉中作行草數紙<lb/>
還家痛飲洗塵土醉帖淋漓寄豪舉石池墨瀋如海寛<lb/>
𤣥雲下垂黒蛟舞太隂鬼神挟風雨夜半馬陵飛萬弩<lb/>
堂堂筆陣從天下氣壓唐人折釵股丈夫本意陋千古<lb/>
檄愈頭風何足數<lb/>
　　雪夜小酌<lb/>
<pb n="KR4d0267_WYG_021-9a"/>
黄昏雲齊雪意熟二更雪急聲簌簌地爐對火得竒温<lb/>
兔醢魚鱐窮㫖蓄引盃且作稿面紅脱帽不管衰鬢秃<lb/>
浩歌三終徐自和蔵書萬巻方盡讀從来本不擇死生<lb/>
況復區區論禍福雪晴著屐可登山與子一放千里目<lb/>
　　即事<lb/>
塈壁編茅養病翁五更擁褐聽霜風老雞棲冷啼偏早<lb/>
宿火灰深撥更紅知我向来惟斷簡㑹心終竟在孤篷<lb/>
東歸已賣腰間劎魯叟從今不諱窮<lb/>
<pb n="KR4d0267_WYG_021-9b"/>
　　到家旬餘意味甚適戱書<lb/>
天恐紅塵著脚深不教經嵗去山林欲酬清浄三生願<lb/>
先洗功名萬里心石鼎颼飀閒煑茗玉徽零落自修琴<lb/>
晚来剰有華胥興卧看西窗一炷沉<lb/>
　　雨後復小雪<lb/>
雨雪来無已冬春忽欲交賤貧安淡薄老鈍耐譏嘲村<lb/>
酒兒能取農書手自鈔莫年真箇嬾屋漏旋添茒<lb/>
　　鯉魚行<lb/>
<pb n="KR4d0267_WYG_021-10a"/>
鯉魚財三尺淺水不覆脊雖懐江湖樂已歎刀几赤長<lb/>
鯨之長㡬千丈雪蹴山傾萬重浪縱逰不厭滄海寛一<lb/>
躍已在青天上身世局促古所哀噞喁貪餌胡為哉人<lb/>
間溝瀆莫更顧夜半變化乗風雷<lb/>
　　雪夜作<lb/>
雪重從壓竹竹折有竒聲雪深亦莫埽小窗終夜眀我<lb/>
老尚耐冷開巻對短檠龍茶與羔酒得失不足評但思<lb/>
被重鎧夜入蔡州城君勿輕癯儒有志事竟成<lb/>
<pb n="KR4d0267_WYG_021-10b"/>
　　晨起<lb/>
倦枕亷纎雨幽窗料峭寒溪柴旋篝火野蔌鬪登槃年<lb/>
老衣冠古身閒宇宙寛兒孫生我笑趨揖已儒酸<hi>鄉市小把</hi>
<hi>柴謂之溪柴盖自若耶來也</hi>
　　野饋<lb/>
經年倉粟厭陳陳天遣香秔饋野人黄耳蕈生齋缽富<lb/>
白頭韭出客盤新此生不復營三釜一飽何曽羨八珍<lb/>
尚媿古来髙士在盃羮無糝甑生塵<lb/>
<pb n="KR4d0267_WYG_021-11a"/>
　　醉中浩歌罷戯書<lb/>
造物小兒如我何還家依舊一漁蓑穿雲逸響蘇門嘯<lb/>
巻地悲風易水歌老眼閱人真爛熟壮心得酒旋消磨<lb/>
傍觀虚作窮愁想㸃檢霜髯却未多<lb/>
　　朝雨<lb/>
甲夜星照泥平旦雲行西小屋古澤中天昏雨凄凄避<lb/>
濕升我堂垂翅閔老雞所欣園中蔬冒土青滿畦門無<lb/>
今雨客路滑愁長堤一盃且復睡物理何足齊<lb/>
<pb n="KR4d0267_WYG_021-11b"/>
　　春雨<lb/>
苦雨何時止微雲又作隂傍簷時小立隠几復微吟枝<lb/>
重殘紅濕隄平漲緑深物華元自好老病負登臨<lb/>
　　又<lb/>
春愁無處避春雨㡬時晴黯黯隂連月蕭蕭滴到眀窗<lb/>
昏減書課絃緩咽琴聲何以娱幽獨新醅手自傾<lb/>
　　記夢<lb/>
夢裏都忘兩鬢殘恍然白紵入長安硾教紙熟修温巻<lb/>
<pb n="KR4d0267_WYG_021-12a"/>
僦得驢騎候熱官紅葉滿街秋著句青樓燒燭夜追歡<lb/>
如今萬事消除盡老眼摩挲静處看<lb/>
　　野興<lb/>
紅飯青蔬美莫加鄰翁能共一甌茶舍西日𦂳花房歛<lb/>
港北風生栁脚斜笻杖不妨閒有伴苑簷終勝老無家<lb/>
自驚七十猶强健采藥歸来見莫鴉<lb/>
　　又<lb/>
鬢邊莫笑久星星造物常鍾我輩情每帶餘酲蹋花影<lb/>
<pb n="KR4d0267_WYG_021-12b"/>
又和殘夢聽鸎聲軒窗風過書籖亂洲渚潮生釣艇横<lb/>
韓子未除豪氣在文章都待不平鳴<lb/>
　　杭湖夜歸<lb/>
昔如架上九秋鷹今似窗間十月蠅無復櫜鞬思出塞<lb/>
不妨粥飯略同僧白蘋洲晚初回櫂緑樹村深已上燈<lb/>
莫謂陶詩恨枯槁細看字字可銘膺<lb/>
　　又<lb/>
野艇迢迢信所之歸来常及欲昏時陂塘煙重怨姑惡<lb/>
<pb n="KR4d0267_WYG_021-13a"/>
林薄月眀悲子規出谷寺鐘初縹緲穿籬績火已參差<lb/>
欣然笑向譍門説又了浮生一首詩<lb/>
　　或問余近況示以長句<lb/>
天亦知予嬾是真莫年乞與自由身幽尋東浦鷺迎櫂<lb/>
獨卧北窗鸎喚人野卉滿頭狂取醉草廬容膝樂忘貧<lb/>
死時是處堪蔵骨不用要離更作鄰<lb/>
　　估客有自蔡州来者感悵彌日<lb/>
洮河馬死劎鋒摧緑髮成絲每自哀㡬嵗中原消息斷<lb/>
<pb n="KR4d0267_WYG_021-13b"/>
喜聞人自蔡州来<lb/>
　　又<lb/>
百戰元和取蔡州如今邊馬飲淮流和親自古非長筞<lb/>
誰與朝家共此憂<lb/>
　　初夏郊行<lb/>
小硯孤吟恐作愁長堤曳杖且閒逰破雲山踴千螺翠<lb/>
經雨波涵一鏡秋粔籹青紅村步市闌干高下寺家樓<lb/>
去年此日君知否十丈京塵沒馬頭<lb/>
<pb n="KR4d0267_WYG_021-14a"/>
　　重午<lb/>
葉底榴花蹙絳繒街頭初賣苑池氷<hi>㑹稽不蔵氷賣者皆自行在来</hi>世<lb/>
間各自有時節蕭艾著冠稱道陵<lb/>
　　夏日<lb/>
赤日黄塵褦襶忙放翁湖上獨相羊竹梢露滴驚殘夢<lb/>
荷盖風翻送早涼暑用酒逃猶有待熱憑静勝更無方<lb/>
空齋一榻翛然卧閒看衣篝起篆香<lb/>
　　睡起見楊花滿庭偶書<lb/>
<pb n="KR4d0267_WYG_021-14b"/>
斷香裊裊傍窗紗睡起瞢騰日未斜堪歎一春風雨惡<lb/>
今年四月見楊花<lb/>
　　梅雨<lb/>
沐罷斜簮二十冠斷雲殘靄暗江干絲絲梅子熟時雨<lb/>
漠漠楝花開後寒剰采芸香辟書蠧旋舂麥麨續家餐<lb/>
日長倦睫惟思閉茗椀真須抵死寛<lb/>
　　醉歌<lb/>
讀書三萬巻仕宦皆束閣學劎四十年敵血未染鍔不<lb/>
<pb n="KR4d0267_WYG_021-15a"/>
得為長虹萬丈掃寥廓又不為疾風六月送飛雹戰馬<lb/>
死槽櫪公卿守和約窮邊指淮淝異域視京雒於乎此<lb/>
何心有酒吾忍酌平生為衣食歛版靴兩脚心雖了是<lb/>
非口不給唯諾如今老且病鬢秃牙齒落仰天少吐氣<lb/>
餓死實差樂壮心埋不朽千載猶可作<lb/>
　　醉書秦望山石壁<lb/>
秋雨初霽開長空夜天無雲吐白虹擘波浴海出日月<lb/>
破山巻地驅雷風崐崘黄流瀉浩浩太華巨掌摩穹穹<lb/>
<pb n="KR4d0267_WYG_021-15b"/>
平生所懐正如此拜賜虚皇稱放翁放翁七十飲千鍾<lb/>
耳目未廢頭未童向来楚漢何足道真覺萬古無英雄<lb/>
行窮禹迹亦安往聊借曠快洗我胷濤瀾屢犯蛟鰐怒<lb/>
澗谷或與精靈逢黄金鑄就決河塞俘獻頡利長安宫<lb/>
不如醉筆掃青嶂入石一寸豪健驚天公<lb/>
　　秋夜<lb/>
藥餌扶衰疾琴書返故園陶公方止酒樂令且清言煙<lb/>
鳥宿沙際露螢眀草根塵囂不到處此意與誰論<lb/>
<pb n="KR4d0267_WYG_021-16a"/>
　　夜意<lb/>
孤夢初回夜氣清世塵掃盡覺心平月沉洲渚漁歌逺<lb/>
人語比鄰績火眀獨汲寒泉鳴細綆静聽漏鼓下髙城<lb/>
悠然坐待東方白却看軒窗淡日生<lb/>
　　蝸廬<lb/>
小葺蝸廬便著家槿籬莎徑任欹斜為生草草僧行脚<lb/>
到處悠悠客泛槎孤蝶惜衣晴曝粉穉蜂貪蜜晚爭花<lb/>
有書嬾讀吾堪愧睡起何妨自磑茶<lb/>
<pb n="KR4d0267_WYG_021-16b"/>
　　予十年間兩坐斥辠雖擢髮莫數而詩為首謂之<lb/>
　　　嘲詠風月既還山遂以風月名小軒且作絶句<lb/>
扁舟又向鏡中行小草清詩取次成放逐尚非餘子比<lb/>
清風眀月入臺評<lb/>
　　又<lb/>
緑蔬丹果薦瓢尊身寄城南禹㑹村連坐頻年到風月<lb/>
固應無客叩吾門<lb/>
　　題梅漢卿醉經堂<lb/>
<pb n="KR4d0267_WYG_021-17a"/>
他人爛醉錦瑟傍君獨醉心編簡香沉酣骨髓春盎盎<lb/>
如枕麴蘖羅盃觴三萬牙籖挿髙架五千黄巻撐枯腸<lb/>
信哉名教有樂地白首不入無功鄉<lb/>
　　得親舊書問近況以詩代書報之<lb/>
溪頭日日弄潺湲敢料餘生竟得全白簡免勞中執法<lb/>
青銅罷筭小行年花前一笑頻開口林下深蔵永息肩<lb/>
欲養金丹還嬾去身今已是地行仙<lb/>
　　放逐<lb/>
<pb n="KR4d0267_WYG_021-17b"/>
放逐雖慙處士髙笑譚未減少年豪青山隨處有三窟<lb/>
白首今年無二毛正得笻枝為老伴盡将書帙付兒曹<lb/>
飲酣自足稱名士安用辛勤讀楚騷<lb/>
　　月下野步<lb/>
空中磊落斗跨天道旁荒寒月滿川行歌驚起鷗鷺眠<lb/>
三萬里在拄杖邊敲門索酒太華前飛渡黄河不須船<lb/>
袖中短鐵青蜿蜒昔曽巴邱從老僊削平巗崖抉雲煙<lb/>
此妙可得不可傳雷聲殷殷電煜然已覺邊境銷戈鋋<lb/>
<pb n="KR4d0267_WYG_021-18a"/>
雪花如席登祁連歸来却看東封年<lb/>
　　自詠<lb/>
孤艇𣺌煙波衡門暗薜蘿衣冠醉學究<hi>世有醉學究圖</hi>毛骨病<lb/>
維摩撫几時長喟臨觴亦浩歌無勞問蝸角蠻觸正横<lb/>
戈<lb/>
　　午睡起遇急雨<lb/>
揩眼捫髯破晝眠䦨邊小立獨幽然樷花雨打無飛蝶<lb/>
髙栁風驚有墮蟬才畧本居元子下功名那計祖生先<lb/>
<pb n="KR4d0267_WYG_021-18b"/>
今朝㑹意君知否目送飛雲揮五絃<lb/>
　　夜雨暴至<lb/>
堂中虚窗雨氣入堂前樷竹雨聲急山童束緼走求火<lb/>
屋漏惟愁打書濕秋風䆉稏九千頃<hi>自鏡湖北際海墾地凡九千頃皆吾</hi>
<hi>鄉上腴也</hi>此夕真成傾玉粒蹋歌作社約比隣一飽今年可<lb/>
平揖<lb/>
　　睡起作帖數行<lb/>
睡餘得清風起坐傍書几日長誰晤言賴此管城子欣<lb/>
<pb n="KR4d0267_WYG_021-19a"/>
然共㳺戯一笑我忘爾羣鴻偶下集但怪驚不起古来<lb/>
翰墨事著意更可鄙跌宕三十年一日造此理不知筆<lb/>
在手而況字落紙三呌投紗巾作歌識吾喜<lb/>
　　新秋<lb/>
短鬢蕭蕭失舊青此身已看作郵亭新秋無限凄涼意<lb/>
盡付風蟬與露螢<lb/>
　　秋興<lb/>
去秋尚十日軒窗夕已涼露草黏濕螢壊壁啼寒螿丈<lb/>
<pb n="KR4d0267_WYG_021-19b"/>
夫志四海臨書慨以慷白髮忽如此惟有歸耕桑藥餌<lb/>
且枝梧鄰曲相扶将豈無甕中酒老病不能觴南山有<lb/>
歸處嵗晚柏已行下從吾親㳺此事嵗月長<lb/>
　　又<lb/>
無食苦日長無衣念秋近雖云老農圃未害樂堯舜士<lb/>
生要𢎞毅病在墮驕吝得喪纔㡬何哀哉以身徇平生<lb/>
最耐事霜雪亦滿鬢憂患一洗空吾道其少進<lb/>
　　幽居<lb/>
<pb n="KR4d0267_WYG_021-20a"/>
幽居人迹稀柴扉晝常掩小池清見底疎雨時數㸃蟬<lb/>
嘒秋未衰花房莫先歛老大固多傷年華還冉冉<lb/>
　　山居食每不肉戯作<lb/>
谿友留魚不忍烹直将蔬糲送餘生二升畬粟香炊飯<lb/>
一把畦菘淡煑羮莫笑開單成淨供也能捫腹作徐行<lb/>
秋来更有堪誇處日傍東籬拾落英<lb/>
　　自笑<lb/>
諸公衮衮㡬金貂自笑無材負聖朝老氣醉中猶跌宕<lb/>
<pb n="KR4d0267_WYG_021-20b"/>
間身夢裏亦逍遥舊書日伴吾兒讀薄飯時從野叟招<lb/>
病後秋衣須早製竹窗殘夜雨蕭蕭<lb/>
　　世上<lb/>
世上悠悠東逝波金丹将奈鬢絲何牆頭楊栁知秋早<lb/>
窗外芭蕉受雨多伏櫪自應如老驥還鄉元欲借眀駞<lb/>
吾棊一局千年事從使旁觀爛斧柯<lb/>
　　夜歸偶懐故人獨孤景略<lb/>
買醉村場半夜歸西山落月照柴扉劉琨死後無竒士<lb/>
<pb n="KR4d0267_WYG_021-21a"/>
獨聽荒雞淚滿衣<lb/>
　　秋夜自近村歸<lb/>
江頭浩歌天宇寛刺船歸来清夜闌女貞林黒月未上<lb/>
姑惡聲悲村已寒不恨故交日零落本知浮生難控摶<lb/>
頭童面槁更安往莫問傍人君自看<lb/>
　　夜聞蟋蟀<lb/>
布穀布穀解勸耕蟋蟀蟋蟀能促織州符縣帖無已時<lb/>
勸耕促織知何益安得生世當成周一家百畝長無愁<lb/>
<pb n="KR4d0267_WYG_021-21b"/>
緑桑鬱鬱暗微徑黄犢叱叱行平疇荆扉績火眀煜煜<lb/>
黍壠饁飯香浮浮耕亦不須勸織亦不須促機上有餘<lb/>
布盎中有餘粟老翁白首如小兒鼓腹擊壤相從嬉<lb/>
　　秋夜風雨暴至<lb/>
風聲掠野来澒洞如翻濤雨聲集庭木桐葉聲最豪殘<lb/>
暑一洗空凜然念綈袍秋色已登場欲忘終嵗勞東舍<lb/>
捉鵝鴨西舍烹豚羔籬落開寒花房攏壓小槽貧賤何<lb/>
所歎樂嵗成吾髙却拾牆角檠拂拭賀汝遭<lb/>
<pb n="KR4d0267_WYG_021-22a"/>
　　月下小酌<lb/>
草樹已秋聲郊原喜晚晴風生雲盡散天濶月徐行下<lb/>
箸槎頭美傳盃甕面清追歡猶可勉徂嵗不須驚<lb/>
　　鄰曲有未飯被追入郭者憫然有作<lb/>
舂得香秔摘緑葵縣符急急不容炊君王日御金華殿<lb/>
誰誦周家七月詩<lb/>
　　吾廬<lb/>
吾廬鏡湖上傍水開雲扃秋淺葉未丹日落山更青孤<lb/>
<pb n="KR4d0267_WYG_021-22b"/>
鶴從西来長鳴掠沙汀亦知常苦飢未忍吞羶腥我食<lb/>
雖不肉匕箸窮芳馨幽窗燈火冷濁酒倒殘瓶<lb/>
　　飲酒望西山戱詠<lb/>
太白十詩九言酒醉翁無詩不説山若耶老農識㡬字<lb/>
也與二事日相闗<lb/>
　　小院<lb/>
小院回廊夕照眀放翁夜坐一笻横銅<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>暖徹香初過<lb/>
鐵杵聲清藥欲成世事熟看無一可古人不作與誰評<lb/>
<pb n="KR4d0267_WYG_021-23a"/>
新涼社酒家家熟便用陽狂了此生<lb/>
　　發箧得故人書有感<lb/>
衰鬢星星換舊青世間萬事但堪驚晨炊欲熟客未覺<lb/>
夜漏漸殘人尚行花發且為無事飲詩成非復不平鳴<lb/>
京華朋舊凋零盡忽見緘題似隔生<lb/>
　　秋光<lb/>
年年最愛秋光好病起逢秋合賦詩樷菊漸黄人醉後<lb/>
孤燈初暗雨来時舊書細讀猶多味老態相尋似有期<lb/>
<pb n="KR4d0267_WYG_021-23b"/>
早信為農勝覓禄一生虚作虎頭癡<lb/>
　　晚秋風雨<lb/>
儘道漁村陋秋来物色竒寒生沽酒興雨及種花時狂<lb/>
舞欲誰屬清吟空自知茫茫宇宙内吾道竟何之<lb/>
　　幽居<lb/>
白髮蕭蕭僅到肩一枝藤杖日翩躚草苫牆北棲雞屋<lb/>
泥補橋西放鴨船心似枯葵空向日身如病櫟孰知年<lb/>
放懐却有翛然處不養金丹不學禪<lb/>
<pb n="KR4d0267_WYG_021-24a"/>
　　又<lb/>
面面秋山擁翠屏天留三畝著雲扃迎霜南阜楓林赤<lb/>
飽雨西村菜甲青散筞人驚衰後健浩歌自覺醉中醒<lb/>
凌煙冠劎應無爾布帽帬襦老管寧<lb/>
　　故山<lb/>
功名莫苦怨天慳一櫂歸来到死閒傍水無家無好竹<lb/>
巻簾是處是青山滿籃箭竹瑤簪白壓擔稜梅鶴頂殷<lb/>
野興盡時尤可樂小江煙雨趂潮還<hi>鏡湖</hi>
<pb n="KR4d0267_WYG_021-24b"/>
　　又<lb/>
禹祠行樂盛年年繡轂爭先罨畫船十里煙波眀月夜<lb/>
萬人歌吹早鸎天花如上苑常成市酒似新豐不直錢<lb/>
老子未須悲白髮黄公壚下且閒眠<hi>禹祠</hi>
　　又<lb/>
老尉鴻飛隠市門千年猶有舊巢痕陸生於此寓棋局<lb/>
<hi>予二十年前甞寓居</hi>曽丈時来開酒樽<hi>曽丈謂文清公</hi>渺渺帆檣遥見海<lb/>
冥冥蒲葦不知村數僧也復投詩社零落今無一二存<lb/>
<pb n="KR4d0267_WYG_021-25a"/>
<hi>梅山</hi>
　　又<lb/>
落磵泉奔舞玉虹護丹松老卧蒼龍霜柑籬角寒初熟<lb/>
野碓雲邊夜自舂挈榼人沽村市酒打包僧趂寺樓鐘<lb/>
幽尋自是年来嬾枉道山靈不見容<hi>雲門</hi>
　　秋晚弊廬小葺一室過冬欣然有作<lb/>
放翁畢竟合躬耕剰喜東歸樂太平碧瓦新霜寒尚薄<lb/>
眀窗嫰日雨初晴素琴尋得無絃曲野餉烹成不糝羮<lb/>
<pb n="KR4d0267_WYG_021-25b"/>
更説市朝癡太絶一湖秋水濯塵纓<lb/>
　　小室晚酌<lb/>
病不禁寒怯早霜東亝隨事具盃觴清時寛大何妨醉<lb/>
白首龍鍾未減狂枝葉扶檠山果熟鹽醯調適野蔬香<lb/>
興闌徑覔華胥路枕藉圖書滿一床<lb/>
　　冬晚山房書事<lb/>
山澤何妨老太平巉巉骨相本来清月眀滿地看梅影<lb/>
露下隔溪聞鶴聲未辨藥苗逢客問欲詶琴價約僧評<lb/>
<pb n="KR4d0267_WYG_021-26a"/>
胡奴仁祖今俱絶且學湘纍拾菊英<lb/>
　　又<lb/>
屏迹山村病日増烏皮几穏得閒凭凍雲傍水封梅蕚<lb/>
嫩日烘窗釋硯氷嵗盡光隂饒衮衮身閒醉夢且騰騰<lb/>
蠻童采藥歸来晚客至從嗔喚不譍<lb/>
　　村居日飲酒對梅花醉則擁紙衾熟睡甚自適也<lb/>
江村嵗晚掩柴荆地僻久無車馬聲孤寂惟尋麴道士<lb/>
一寒仍賴楮先生醡頭珠滴愁先破帳底春回夢易成<lb/>
<pb n="KR4d0267_WYG_021-26b"/>
莫笑衰翁殺風景小瓶梅蘂解卿卿<lb/>
　　山居疊韻<lb/>
禽吟隂森林鹿伏樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>木嗚呼吾徒愚僕僕逐肉粟聨<lb/>
翩憐鳶肩覆餗速戮辱囏難還山間獨欲足畜牧躋梯<lb/>
棲西谿築屋宿北谷光芒常當蔵櫝玉觸俗目<lb/>
　　寓歎<lb/>
心已忘斯世天猶活此翁嫩湯茶乳白軟火地爐紅課<lb/>
婢耘蔬甲呼兒下釣筒生涯君勿笑聊足慰塗窮<lb/>
<pb n="KR4d0267_WYG_021-27a"/>
　　又<lb/>
久矣門無客髙亝獨掩扉敢言消壮志要是息危機清<lb/>
露夜自滴孤雲寒不歸晨炊勿闗念更典箧中衣<lb/>
　　又<lb/>
裘薄便冬㬉簞空畏午飢臨成乞米帖看入借車詩學<lb/>
古心猶壮憂時語自悲公卿闕自重社稷欲誰期<lb/>
　<lb/>
　<lb/>
<pb n="KR4d0267_WYG_021-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻二十一<lb/>
</p>
<p>
</p>
  </div>
</body>
</text>
</TEI>
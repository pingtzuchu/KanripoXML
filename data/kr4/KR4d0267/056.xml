<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻五十六</head> <lb/>
    <p>
<pb n="KR4d0267_WYG_056-1a"/>
欽定四庫全書<lb/>
　劎南詩稾巻五十六<lb/>
　　　　　　　　　　　　　宋　陸游　撰<lb/>
　　道室雜詠<lb/>
舄化雙鳬杖化龍雲山回首不知重藥園夜嘯丹䑓月<lb/>
酒市秋聽紫閣鍾豈但煙霄隨步武故應氷雪換形容<lb/>
小童開戸驚奇事野鶴來巢砌下松<lb/>
　　又<lb/>
<pb n="KR4d0267_WYG_056-1b"/>
莫怪先生閲事多人間何處不經過天山八月霜枯草<lb/>
𤾉谷三更日浴波酒熟春風歸掌握丹成神物共誰何<lb/>
散人本帶江湖號四百年來一釣蓑<lb/>
　　又<lb/>
身是秋風一斷蓬何曽住處限西東棊枰窗下時聞雹<lb/>
丹竈巖間夜吐虹采藥不辭千里去釣魚曽破十年功<lb/>
白頭始悟頤生妙盡在黃庭兩巻中<lb/>
　　偶與客飲客去戲作<lb/>
<pb n="KR4d0267_WYG_056-2a"/>
多泥窮巷破苑屋人不堪憂心自足有時負日向門前<lb/>
手把南華日中讀若教開門與客逰擾擾依前懐百憂<lb/>
平生自計亦已熟惟有釣魚湖水頭舊聞仲長子光可<lb/>
與友瘖不能言但躭酒安得此友常過門一語不交傾<lb/>
數斗<lb/>
　　故里<lb/>
故里淳風比結繩歸耕況遇嵗豐登已侵鐘漏行安往<lb/>
略有園廬退可憑萬事寧容媿天地一心常若蹈淵冰<lb/>
<pb n="KR4d0267_WYG_056-2b"/>
區區僻見君無怪人固終身有不能<lb/>
　　齲齒<lb/>
人生天地間本非金石堅況復歴嵗乆蠧壊無復全齲<lb/>
齒雖小病頗解妨食眠昨暮作尤劇頰輔相鈎聨欲起<lb/>
懶衣裳欲睡目瞭然恨不棄殘骸蜕去如蛇蟬或當學<lb/>
金丹揮手凌雲煙逢師定悠悠丹成在何年<lb/>
　　冬夜<lb/>
悠悠孤夢伴餘酲窗下寒燈黮闇明雪意欲成風正惡<lb/>
<pb n="KR4d0267_WYG_056-3a"/>
漁舟忽過鴈羣鳴志衰但有徂年感身沒應無後世名<lb/>
猶幸耄期身粗健天公原不負書生<lb/>
　　枕上<lb/>
鐘鼎初何有山林亦足雄行思絶大幕歸但醉新豐㕍<lb/>
過荒寒外燈殘寂寞中蒼顔無鏡對那覺是衰翁<lb/>
　　寒暑<lb/>
寒暑侵陵日夜衰坐令齒髪不支持愛憎徇物去忘反<lb/>
神氣養形誰不知布帔九條晨入静柏床五尺夜精思<lb/>
<pb n="KR4d0267_WYG_056-3b"/>
舊交勿恨江湖别雲海神山㑹有期<lb/>
　　長溪東山容老索月谷幽賞詩<lb/>
人間底處無明月只要青山為發揮林裏枝寒無鵲立<lb/>
水邊路白有僧歸<lb/>
　　右月谷<lb/>
清泉白石君家物美竹名花可旋移幽賞定知隨處牓<lb/>
更須時展放翁詩<lb/>
　　右幽賞<lb/>
<pb n="KR4d0267_WYG_056-4a"/>
　　梅<lb/>
若耶溪頭春意慳梅花獨秀愁空山逢時决非桃李輩<lb/>
得道自保氷雪顔僊去要令天下惜折來聊伴放翁閒<lb/>
人中商略誰堪比千載夷齊伯仲間<lb/>
　　嵗晩幽興<lb/>
梅出疎籬栁拂池流年已迫早春時壯心卓犖猶欺酒<lb/>
老業呻吟未廢詩眼暗觀書如棘瀝齒疎嘬飯似牛呞<lb/>
風爐欲試蒼鷹爪自向林間拾墮枝<lb/>
<pb n="KR4d0267_WYG_056-4b"/>
　　又<lb/>
殘年欲遂迫期頤追數朋儔死已遲卜塜治棺輸我快<lb/>
染鬚種齒笑人癡<hi>近聞有醫以補種墮齒為業者</hi>野梅墮地草生後街<lb/>
栁拂鞍氷泮時滿眼雲山不須買<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>傾新釀賦新詩<lb/>
　　又<lb/>
萬里風波行路難君恩尚許綴祠官中庭欝欝藥苖長<lb/>
絶壁颼颼松吹寒泥巷有人尋杜甫雪廬無吏問袁安<lb/>
清晨對鏡増幽致龜屋新裁二寸冠<lb/>
<pb n="KR4d0267_WYG_056-5a"/>
　　又<lb/>
短鬢元知不乆青況聞九帙數餘齡全家共保一忍字<lb/>
累世相傳三住銘時泛孤舟過梅市却穿雙屩上蘭亭<lb/>
擁爐莫恨無僧在滿院松風要細聽<hi>先太傅親受三住銘於施肩吾先生</hi>
<hi>授㳺曰汝其累世相傳毋忽因即以傳聿虡諸子</hi>
　　寄題胡基仲故居<lb/>
憶昔公來一束書蕭然不復畜童奴浮雲每歎成蒼狗<lb/>
空谷誰能繋白駒才氣沙塵埋巨闕文章林壑吼於菟<lb/>
<pb n="KR4d0267_WYG_056-5b"/>
旅墳三尺雲門寺又見離離長緑蕪<lb/>
　　雪夜<lb/>
雪聲如飛沙風聲如翻濤三更天地闇雪急風愈豪頗<lb/>
疑虚空中鬼神戰方鏖勝負要一决利兵未肯櫜我如<lb/>
墮重圍百計無由逃僵縮不能寐起坐擁故𫀆自歎老<lb/>
益貧庭草常不薅惟酒不憚費貸券如山髙園蔬甘且<lb/>
柔味不減豚羔醉此風雪夕聊慰抱瓮勞<lb/>
　　聽雪為客置茶果<lb/>
<pb n="KR4d0267_WYG_056-6a"/>
病齒已兩旬日夜事醫藥對食不能舉況復議盃酌平<lb/>
生外形骸嘗恐墮貪著時時隣曲來尚不廢笑謔青燈<lb/>
耿窗戸設茗聽雪落不飣栗與梨猶能烹鴨脚<lb/>
　　獨夜<lb/>
燈花還自結雪片夜方深瘦影㕘危坐清愁入苦吟江<lb/>
湖身汗漫藥石病侵尋朋舊凋零盡何人識此心<lb/>
　　寄題王才臣山居<lb/>
王子自少無他娯求佳山林結草廬頭童齒豁已衰矣<lb/>
<pb n="KR4d0267_WYG_056-6b"/>
衣弊屢空常晏如出逰耻懐禰衡刺歸卧盡讀倚相書<lb/>
它日叩門傾白墮要看著句到黃初<lb/>
　　夜賦<lb/>
練色亭臯月江聲木杪風開書燈煜煜傳漏鼓鼕鼕流<lb/>
落諸生老呻吟四壁空生涯君勿笑淡話有兒同<lb/>
　　雪後<lb/>
雪後晴初快春前日漸長菊根萌已動梅藟意先香禽<lb/>
語驚幽枕氷消漲野塘衰殘難出戸不是懶衣裳<lb/>
<pb n="KR4d0267_WYG_056-7a"/>
　　又<lb/>
冰開地沮洳雲破日曈曨鴻入青㝠際草生殘燒中方<lb/>
欣畢公税已復始農功稻壠牛行處泥翻夕照紅<lb/>
　　寒夜讀書<lb/>
老去無他嗜書中有獨欣月窗雞喔喔霜野犬狺狺雖<lb/>
歎吾何適猶尊昔所聞從今倘未死一日亦當勤<lb/>
　　對食戲作<lb/>
霜餘蔬甲淡中甜春近靈苗嫩不蘝采掇歸來便堪煑<lb/>
<pb n="KR4d0267_WYG_056-7b"/>
半銖鹽酪不須添<lb/>
　　又<lb/>
白鹽赤米了朝餔抝項何妨煑瓠壺一種是貧吾尚可<lb/>
隣家稗飯亦常無<lb/>
　　又<lb/>
春前臘後物華摧時伴兒曺把酒盃蒸餅猶能十字裂<lb/>
餛飩那得五般來<lb/>
　　又<lb/>
<pb n="KR4d0267_WYG_056-8a"/>
栟櫚子嫩供香飯皂筴芽新簇冷淘常使先生飽捫腹<lb/>
其餘萬事一秋毫<lb/>
　　又<lb/>
氷壺欲著先生傳髯簿卑凡豈得書常恨當年定交晩<lb/>
枉教渇死老相如<lb/>
　　又<lb/>
黃昏來扣野人扉笑語欣欣意不遲葑火正紅煨芋美<lb/>
不妨秉炬雪中歸<lb/>
<pb n="KR4d0267_WYG_056-8b"/>
　　甲子立春前二日作<lb/>
頭風初愈喜身輕書巻時開覺眼明養熟犬雞隨坐<lb/>
起性靈烏鵲報陰晴韭菘飣餖春盤好芝术簁和臘藥<lb/>
成自笑衰殘殺風景燈時不擬入重城<lb/>
　　家居自戒<lb/>
曩得京口俸始卜湖邊居屋財十許間嵗乆亦倍初蓻<lb/>
花過百本嘯咏已有餘猶媿先楚公終身無屋廬<lb/>
　　又<lb/>
<pb n="KR4d0267_WYG_056-9a"/>
平生少愧怍動以直自遂雖墮虎兕羣我已無死地神<lb/>
仙果可學<hi>道藏有神仙可學論</hi>吾輩恐差易勿言聞道晩努力補<lb/>
黥劓<lb/>
　　又<lb/>
世人無奈愁沃以盃中酒未能平磊塊已復生堆阜治<lb/>
水不治源九載亦何有不如讀周易一巻常在手<lb/>
　　又<lb/>
疾病當治本神醫古難遭哀哉有限身日與利慾鏖大<lb/>
<pb n="KR4d0267_WYG_056-9b"/>
嚼徒為貪劇飲豈足豪淡薄以養夀亦非慕名髙<lb/>
　　又<lb/>
饑寒陷侵暴其實可憐傷一事百自反忿心冷如霜恕<lb/>
物學者心省事慮亦長吾過固多矣責彼何暇詳<lb/>
　　又<lb/>
霜嚴雞報晨月落犬警盜遺粒與棄糠每愧不足報椎<lb/>
奴事樵汲跣婢勤㸑竈有過姑教之箠楚置勿道<lb/>
　　感貧<lb/>
<pb n="KR4d0267_WYG_056-10a"/>
經嵗無兼味寒冬止破裘翁將貧博健兒以學忘憂士<lb/>
固安天命吾寧為食謀八荒如可望時亦上髙樓<lb/>
　　鄰曲<lb/>
濁酒聚鄰曲偶來非宿期拭盤堆連展<hi>淮人以名麥餌</hi>洗鬴煑<lb/>
黎祁<hi>蜀人以名豆腐</hi>烏㹀將新犢青桑長嫩枝豐年多樂事相<lb/>
勸且伸眉<lb/>
　　送客<lb/>
有客相與飲酒盡惟清言坐乆饑腸鳴殷如車輪翻烹<lb/>
<pb n="KR4d0267_WYG_056-10b"/>
栗煨芋魁味美敵熊蟠一飽失百憂抵掌談羲軒意倦<lb/>
客辭去秉炬送柴門林間鳥驚起落月傾金盆<lb/>
　　夜寒起坐待旦<lb/>
戃怳不成寐攬衣寒夜中青熒煨芋火鞺鞳鼔簾風巷<lb/>
犬聲如豹<hi>見王維與裴迪書</hi>山童首似蓬悠然束書坐徐待日<lb/>
生東<lb/>
　　信手翻古人詩隨所得次韻<lb/>
病起瘦可驚崚嶒夜窗影八十遂當至何止踐衰境食<lb/>
<pb n="KR4d0267_WYG_056-11a"/>
簞幸得盡藥褁亦已屛汲泉煑日鑄舌本味方永士苦<lb/>
不自悔常若錐見頴叔度獨何人長波渺千頃<lb/>
　　　右夜坐<lb/>
孔門春服成弟子從泝浴老氏坐中庭莊生記新沐古<lb/>
聖自潔清如日浴𤾉谷豈比流俗人蟣蝨生桎梏老人<lb/>
喜時節良夕當爆竹未濯三生垢湯沐意亦足豈惟寓<lb/>
蕭散亦以洗榮辱悠悠獨酌罷投枕睡已熟<lb/>
　　　右除夜沐浴<lb/>
<pb n="KR4d0267_WYG_056-11b"/>
　　甲子嵗元日<lb/>
飲罷屠蘇酒真為八十翁本憂縁直死却喜坐詩窮米<lb/>
賤知無盜雲䨧又主豐一簞那復慮嬉笑伴兒童<hi>開嵗微陰</hi>
<hi>不雨法當有年</hi>
　　初春書懐<lb/>
六十餘年慕古人即今方近葛天民見人各是元非恕<lb/>
遇事皆安豈怨貧小圃鉏耰聊過日扁舟煙雨尚闗身<lb/>
出門未覺龍鍾在禹廟蘭亭又見春<lb/>
<pb n="KR4d0267_WYG_056-12a"/>
　　又<lb/>
耄及光隂古更稀自今惟有數期頤食觀本草雖多<lb/>
事醉讀離騷自一奇物外有人閒始見山中可樂老方<lb/>
知武陵好在桃千樹短櫂相尋亦未遲<lb/>
　　又<lb/>
數掩蘆藩竝水居一家全似業樵漁春寒例謝常來客<lb/>
老病猶貪未見書馴雀正縁抛食慣芳蘭肯為礙門<lb/>
鋤藥苗滿鉢無人共賴有溪僧為破除<lb/>
<pb n="KR4d0267_WYG_056-12b"/>
　　又<lb/>
甫及初春日已長偶同鄰曲集山房囊盛古墨靴紋皺<lb/>
箬護新茶帶胯方老境不嫌來冉冉流年直恐去堂堂<lb/>
清泉冷浸疎梅蕋共領人間第一香<lb/>
　　又<lb/>
底處人間無駭機超遥且喜謝招麾千年澗底孤松秀<lb/>
萬里天邊獨鴈歸服氣昔常憎火食逰山近已製荷衣<lb/>
青城況有幽人約㑹守丹爐隱翠微<lb/>
<pb n="KR4d0267_WYG_056-13a"/>
　　又<lb/>
納祿貧如筮仕初歸來依舊卧蝸廬半池墨瀋臨章草<lb/>
一盌松肪讀隱書長鑱僅供饑子美清江不療渇相如<lb/>
耋期自許詩情在雪裏猶能跨蹇驢<lb/>
　　又<lb/>
愚公不解計安危行盡人間惡路岐難似車登蛇退嶺<lb/>
險如舟過馬當祠平生憂患常難測送老安閒敢自期<lb/>
一事不成應有命惟將知止報明時<lb/>
<pb n="KR4d0267_WYG_056-13b"/>
　　初春紀事<lb/>
窗櫺無日影庭樹無風聲微雲淡天宇非陰亦非晴美<lb/>
哉豐年祥入我屠蘇觥父老亦共喜驩言叩柴荆一飽<lb/>
已有期惟當力春耕遣兒牧雞豚作社賽西成<lb/>
　　又<lb/>
經冬少雨雪所至苦水涸園蔬葉多蠧山步舩半閣入<lb/>
春一再雨喜氣盈墟落又聞湖邊路已破小桃蕚一尊<lb/>
儻可攜父子自酧酢<lb/>
<pb n="KR4d0267_WYG_056-14a"/>
　　送子虡呉門之作<lb/>
相送何由插羽翰淡烟微雨暗江干孤懐最怯新春别<lb/>
病骨難禁昨夜寒尊酒汝寧嫌魯薄釜羮翁自絮吴酸<lb/>
此詩字字俱愁絶忍淚成篇却怕看<lb/>
　　法雲僧房<lb/>
八十衰翁有底忙水邊山際亦倀倀清溪橋㫁舟橫岸<lb/>
小塢梅殘雨漬香數㸃青燈經野市一爐軟火宿僧房<lb/>
自嫌尚有人間念却為春寒怯夜長<lb/>
<pb n="KR4d0267_WYG_056-14b"/>
　　陌上<lb/>
陌上長歌任笑狂此生得䘮略相當天將耄齒償貧悴<lb/>
身坐虛名掇謗傷溪水漸生朱舫活野梅半落緑苔香<lb/>
新晴快上蘭亭路莫待春殘始一觴<lb/>
　　獨立<lb/>
白髯蕭颯一愚公獨立濛濛細雨中羊踏寒蔬新少夢<lb/>
魚生空釜乆諳窮殘編幸有聖賢對閒話豈無鄰曲同<lb/>
衒鬻才名非老事小詩信筆不能工<lb/>
<pb n="KR4d0267_WYG_056-15a"/>
　　春陰<lb/>
數間茅屋傍楓林常負平生萬里心老去逐年増老病<lb/>
春來無日不春陰麯塵蘸岸波初漲猩血團枝色已深<lb/>
欲到東園還嬾起却和殘睡聽鳴禽<lb/>
　　閒味<lb/>
身似枯禪謝世塵豈容収斂强冠巾庾郎三韭不妨飽<lb/>
晏子一裘何恨貧栖冷每憐雞唱早雲開初見月痕新<lb/>
閒中有味君知否熊掌駞峯未是珍<lb/>
<pb n="KR4d0267_WYG_056-15b"/>
　　聞虜亂代華山隱者作<lb/>
滿谷松風枕石眠中原戰血又成川但思秦鑄銅人日<lb/>
不記齊成栢寢年大藥一爐暾晩日孤桐三尺冩秋泉<lb/>
何妨狂舞旗亭下乞與人間畫醉仙<lb/>
　　春日<lb/>
車馬閒中絶衣襦病後寛改詩消晝永賖酒敵春寒栁<lb/>
細搓難似花新染未亁歸鴻與來燕各自管悲歡<lb/>
　　寄子虡<lb/>
<pb n="KR4d0267_WYG_056-16a"/>
十里城南路蕭然一禿翁舊書衰易忘新句嬾難工山<lb/>
色春寒淡溪流宿雨通街頭有良醖思汝一尊同<lb/>
　　送子坦<lb/>
老境寧容别諸兒仕為貧一春多臥病幾度送行人五<lb/>
斗方須禄千金且愛身長安雖可樂憐汝正思親<lb/>
　　送子遹<hi>初欲赴春銓以兄弟皆出故輟行</hi>
隔一濤江路豈遥躊蹰不覺欲魂銷寄書勿遣過三日<lb/>
發渡何曽無兩潮睡少不闗茶作祟愁多却頼酒時澆<lb/>
<pb n="KR4d0267_WYG_056-16b"/>
柯槁西畔斜陽岸誰為離人惜栁條<lb/>
　　醉眠初起書事<lb/>
身世元知似㫁蓬流年分付酒盃中飢寒未解士先老<lb/>
風雨欲収花已空泥補舊巢梁燕喜水生支港釣舩通<lb/>
睡魔正費驅除力隔竹敲茶頼小童<lb/>
　　見蜂采檜花偶作<lb/>
來禽海棠相續開輕狂蛺蝶去還來山蜂却是有風味<lb/>
偏采檜花供蜜材<lb/>
<pb n="KR4d0267_WYG_056-17a"/>
　　對酒戲詠<lb/>
不管詩人太瘦生但願酒徒稀醉眠憑誰為畫畢吏部<lb/>
縳著隣家春瓮邊<lb/>
　　又<lb/>
長安市中多美酒一斗財當三百錢堪笑書生消㡬許<lb/>
有錢十萬醉經年<lb/>
　　夜興<lb/>
梟呼作人聲月出如野燒推枕中夜起殘燈尚餘照難<lb/>
<pb n="KR4d0267_WYG_056-17b"/>
従公榮飲獨效孫登嘯八十推不僵平昔豈所料空廊<lb/>
病馬卧枯草老牛噍明朝語俗人與汝不同調<lb/>
　　老甚自詠<lb/>
殘年真欲數期頤一事無營飽即嬉身入兒童鬭草社<lb/>
心如太古結繩時騰騰不許諸人㑹兀兀従嘲老子癡<lb/>
亦莫城中買鹽酪菜羮有味淡方知<lb/>
　　又<lb/>
羨生常笑古人癡俛仰那知廹耄期鏡裏鬢無添白處<lb/>
<pb n="KR4d0267_WYG_056-18a"/>
尊前顔有暫丹時客瞋終歳常稱疾兒訝經旬嬾賦詩<lb/>
枉却愁過强健日身閒何往不熙熙<lb/>
　　夜過魯墟<lb/>
晡時發柯橋申夜過魯墟燈出籬落間七世有故廬門<lb/>
低不容駟壁壊亡遺書高樹宿羈鳥廢沼跳驚魚移舩<lb/>
過古埭水面㴠星踈安得病良已畢世澆春蔬<lb/>
　　園中小飲<lb/>
造物佚我老畀以江湖寛俯仰六年間得請兩挂冠鬢<lb/>
<pb n="KR4d0267_WYG_056-18b"/>
毛雖蕭颯腳力未<graphic n="KR2650" url="https://raw.githubusercontent.com/kanripo/KR-Gaiji/master/images/KR2650.png" mimeType="image/png"/>跚記書過十張噉飯空一簞開歳<lb/>
忽兩月感此春事殘杏靨笑牆頭鶯聲入雲端埽地設<lb/>
菅席相與勸加餐村酒瀉濁清野果嘗甘酸鄰里語蟬<lb/>
聮兒孫話團欒雖無萬錢筯浩歌有餘歡<lb/>
　　幽居春晚<lb/>
雲歸禹穴賞新晴酒買蘭亭散宿酲竹帶鞭移俄盛出<lb/>
鶴全窠買已長鳴故山雖媿收身晚外物元如脱髮輕<lb/>
只恐村鄰成間濶杖藜隨處叩柴荆<lb/>
<pb n="KR4d0267_WYG_056-19a"/>
　　又<lb/>
老廢讎書病廢詩晝閒惟與睡相宜未尋内史流觴地<lb/>
又近龎公上塜時花發遊蜂喧院落筍長馴鹿入藩籬<lb/>
石帆山下春如許野老来招不用辭<lb/>
　　梅花過後遊西山諸菴<lb/>
乞得身歸喜滿顔柴門雖設不曽闗無如梅作經年别<lb/>
且就僧分半日閒樵斧曉穿雲外去釣船夜向月中還<lb/>
君看老子無窮樂一笑知非造物慳<lb/>
<pb n="KR4d0267_WYG_056-19b"/>
　　梅僊塢花涇觀桃李<lb/>
妖妍天遣占年華嘆息人間有許花十里織成無罅錦<lb/>
半天留得未殘霞欲題直恐無才稱不見何由信客誇<lb/>
醉後又驚春事晚湖隄煙栁已藏鴉<lb/>
　　家園賞花<lb/>
白首扁舟返舊邦逢春直欲倒千缸紅雲夾路薔薇障<lb/>
翠羽成層薜荔幢鸎語枝頭常盡日蝶迷葉底不成雙<lb/>
閒人爛醉尋常事中聖先判卧北窗<lb/>
<pb n="KR4d0267_WYG_056-20a"/>
　　聞金谿陸伯政下世<lb/>
久矣望<graphic n="KR4242" url="https://raw.githubusercontent.com/kanripo/KR-Gaiji/master/images/KR4242.png" mimeType="image/png"/>使澘然開訃書兩家通絶譜千里泣靈車亦<lb/>
悟古皆死所悲天祝予泉扄生氣在故不羨曹蜍<lb/>
　　一春風雨大半有感<lb/>
忽忽春將老寒暄尚未齊雨昏雞唱晚風惡鵲巢低冩物<lb/>
才殊退尋芳思欲迷餘年不須較只是死秦稽<lb/>
　　山行贈野叟<lb/>
垂白衰翁住道邊突間猶喜續炊煙壁如龜筴難占卜<lb/>
<pb n="KR4d0267_WYG_056-20b"/>
瓦似魚麟不接連㓜學及時兒識字官租先衆吏無權<lb/>
與君俱長宣和日握手相看一悵然<lb/>
　　又<lb/>
莫笑孤村生理微茅茨煙火自相依客来旋埽青苔榻<lb/>
日在先闗白版扉婦女憂蠶租葉去兒童耘麥荷鉏歸<lb/>
散人世襲江湖號剩欲溪頭借釣磯<lb/>
　　雲門道中<lb/>
川靄林扉翠欲浮散人心事寄沙鷗暮投野店孤煙起<lb/>
<pb n="KR4d0267_WYG_056-21a"/>
曉涉清溪小蹇愁嶺路窮時縈細棧山形缺處起重樓<lb/>
釣㳺陳迹渾如昨一念悽然不自由<lb/>
　　讀書有感<lb/>
洙泗諸生尊所聞豈容兀者亦中分焚經競欲愚黔首<lb/>
亡史誰能及闕文吾道固應千古在㡬人虗用一生勤<lb/>
世間倚相何曽乏㑹與明時誦典墳<lb/>
　　六言雜興<lb/>
世界菴摩勒果聖賢優鉢曇華但解折衷六藝何須和<lb/>
<pb n="KR4d0267_WYG_056-21b"/>
㑹三家<lb/>
　　又<lb/>
夢裏明明周孔胸中歴歴唐虞欲盡致君事業先求養<lb/>
氣工夫<lb/>
　　又<lb/>
語道無如孔孟佛莊雖似非同倘有一人領㑹何須客<lb/>
滿坐中<lb/>
　　又<lb/>
<pb n="KR4d0267_WYG_056-22a"/>
失馬詎知非福亡羊不妨補牢病裏正須周易醉中却<lb/>
要離騷<lb/>
　　又<lb/>
舉足加劉公腹引手捋孫郎鬚士氣日趋委靡賴有二<lb/>
君埽除<lb/>
　　又<lb/>
廣平作梅花賦少陵無海棠詩正自一時偶爾俗人平<lb/>
地生疑<lb/>
<pb n="KR4d0267_WYG_056-22b"/>
　　又<lb/>
瘦馬羸僮道路清泉白石山林常得有衣換酒不愁無<lb/>
法燒金<lb/>
　　又<lb/>
一夜雨来可怖五更雲散無餘傳舍僧窗雖異不妨隨<lb/>
處觀書<lb/>
　　又<lb/>
熟讀大小止觀精思内外黄庭直使超然有得豈若淵<lb/>
<pb n="KR4d0267_WYG_056-23a"/>
源六經<lb/>
　　春晚出遊<lb/>
風急名花紛絳雪土鬆香草出瑶簪且呼野艇西村去<lb/>
未必微雲便作隂<lb/>
　　又<lb/>
王孫草生與階齊女郎花發乳鸎啼街頭賣酒處處賤<lb/>
信脚覓醉無東西<lb/>
　　又<lb/>
<pb n="KR4d0267_WYG_056-23b"/>
栁暗人家水滿陂放翁隨處曵笻枝村深麥秀蠶眠後<lb/>
日暖鳩鳴鵲乳時<lb/>
　　又<lb/>
禹吾無間聖所歎治水殆與天同功三千年事一炊頃<lb/>
窆石嵯峨煙靄中<lb/>
　　又<lb/>
岌岌高丘近道邊寂寥翁仲卧荒烟生前意氣今何在<lb/>
寒食無人掛紙錢<lb/>
<pb n="KR4d0267_WYG_056-24a"/>
　　又<lb/>
鳴機裂素製春衣煑酒香清雁騖肥倒社相呼共行樂<lb/>
三撾鼓近是船歸<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_056-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻五十六<lb/>
</p>
<p>
</p>
  </div>
</body>
</text>
</TEI>
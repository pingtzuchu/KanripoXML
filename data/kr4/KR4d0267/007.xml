<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻七</head> <lb/>
    <p>
<pb n="KR4d0267_WYG_007-1a"/>
欽定四庫全書<lb/>
　劎南詩稾巻七<lb/>
　　　　　　　　　　　　　宋　陸游　撰<lb/>
　　題明皇幸蜀圖<lb/>
天寳政事何披猖使典相國胡奴王弄權楊李不足怪<lb/>
阿瞞手自裂紀綱八姨富貴尚有理何至詔書襃五郎<lb/>
<hi>天寳末下詔雪張易之兄弟</hi>盧龍賊騎已洶洶丹鳯神語猶琅琅人<lb/>
知大勢危絫卵天稔竒旤如崩牆臺省諸公獨耐事歌<lb/>
<pb n="KR4d0267_WYG_007-1b"/>
詠功徳卑虞唐一朝殺氣横天末疋馬西犇幾不脱向<lb/>
來諂子知幾人賊前稱臣草間活劎南萬里望秦天行<lb/>
殿春寒聞杜鶻老臣九齡不可作魚蠧蛛絲金鑑篇<lb/>
　　春寒連日不出<lb/>
海棠花入燕泥乾梅子枝頭已帶酸老去懶尋年少夢<lb/>
舂分不減社前寒著書敢望垂千載嗜酒猶須隐一官<lb/>
正是閒時無客過小庭斜日倚闌干<lb/>
　　馬上偶成<lb/>
<pb n="KR4d0267_WYG_007-2a"/>
城南城北紫遊韁盡日閒行㸔似忙刺水離離葛葉短<lb/>
連村漠漠豆花香夕陽有信催殘角春草無情上繚牆<lb/>
我亦人間倦逰者長吟聊復愴興亡<lb/>
　　夜宴<lb/>
酒浪搖春不受寒燭花垂燼忽堆盤山川路邈人将老<lb/>
絲管聲遒夜向䦨四海交朋更聚散百年光景雜悲歡<lb/>
自憐病眼猶明在更把名花半醉㸔<hi>是夕得范希元家晩海棠数枝繁麗</hi>
<hi>一城所無</hi>
<pb n="KR4d0267_WYG_007-2b"/>
　　觀音院讀壁間蘓在廷少卿兩小詩次韻<lb/>
揚鞭暮出錦官城小院無僧有月明不信道人心似鐡<lb/>
隔城猶送擣衣聲<lb/>
　　又<lb/>
老去癡頑不受鐫姓名身後更須傳世間商略無歸處<lb/>
只合長齋繡佛前<lb/>
　　錦亭<lb/>
天公為我齒頬計遣飫黄甘與丹荔又憐狂眼老更狂<lb/>
<pb n="KR4d0267_WYG_007-3a"/>
令㸔廣陵芍藥蜀海棠周行萬里逐所樂天公於我元<lb/>
不薄貴人不出長安城寳帶華纓眞汝縳樂哉今從石<lb/>
湖公大度不計聾承聾夜宴新亭海棠㡳紅雲倒吸玻<lb/>
璃鍾琵琶絃繁腰鼓急盤鳯舞衫香霧溼春醪凸盞燭<lb/>
光搖素月中天花影立逰人如雲環玉帳詩未落紙先<lb/>
傳唱此邦句律方一新鳯閣舍人今有様<lb/>
　　晩起<lb/>
新晴窗日弄春妍幌小屏深意自便長恨病多妨痛飲<lb/>
<pb n="KR4d0267_WYG_007-3b"/>
却縁客少得安眠雛鸎故故啼簷角飛絮翩翩墮枕前<lb/>
欲著衣裳還孏起重尋殘夢一悠然<lb/>
　　雨<lb/>
映空初作繭絲㣲掠地俄成箭鏃飛紙帳光遲饒曉夢<lb/>
銅鑪香潤覆春衣池魚鱍鱍隨溝出梁燕翩翩接翅歸<lb/>
惟有落花吹不去数枝紅溼自相依<lb/>
　　春晩書懐<lb/>
萬里西逰為覔詩錦城更付一官癡脱巾漉酒從人笑<lb/>
<pb n="KR4d0267_WYG_007-4a"/>
拄笏㸔山頗自竒疎雨池塘魚避釣曉鸎窗户客争棋<lb/>
老來怕與春為别醉過殘紅滿地時<lb/>
　　出朝天門繚長堤至劉侍郎廟由小西門歸<lb/>
曉從北郭過西城十里沙堤似席平澹日向人供帽影<lb/>
微風傍馬助鞭聲歡情寂寂隨年減俗事紛紛逐日生<lb/>
到處每求佳水竹晚途牢落念歸耕<lb/>
　　夜分讀書有感<lb/>
光隂百歳已中分擬結茅茨老白雲萬里誰憐新臥疾<lb/>
<pb n="KR4d0267_WYG_007-4b"/>
九重猶記舊能文枕邉得句題屏疊馬上看山隔帽帬<lb/>
終恨無勞縻廩粟夜窗聊䇿讀書勲<lb/>
　　中夜聞大雷雨<lb/>
雷車駕雨龍盡起電行半空如狂矢中原戰爭五十年<lb/>
上帝震怒初一洗如今邊敵褫魂魄面縳軍門争請死<lb/>
已聞三箭定天山何啻積甲齊熊耳㨗書馳騎奏行宫<lb/>
近臣上壽天顔喜閤門明日催賀班雲集千官摩劎履<lb/>
長安父老請移蹕願見六龍臨渭水從今身是太平人<lb/>
<pb n="KR4d0267_WYG_007-5a"/>
敢憚安西九千里<lb/>
　　春殘<lb/>
石鏡山前送落暉春殘囘首倍依依時平壯士無功老<lb/>
鄉逺征人有夢歸苜蓿苗侵官道合蕪菁花入麥畦稀<lb/>
倦逰自笑摧頺甚誰記飛鷹醉打圍<lb/>
　　武擔東臺晚望<lb/>
顦顇西窗已一翁登高意氣尚豪雄關河覇國興亡後<lb/>
風月詩人醉醒中病起頓驚雙鬢改春歸一掃萬花空<lb/>
<pb n="KR4d0267_WYG_007-5b"/>
欄邉徙倚君知否直到吳天目未窮<lb/>
　　行武擔西南村落有感<lb/>
騎馬悠然欲斷魂春愁滿眼與誰論市朝遷變歸蕪没<lb/>
磵谷谺谺互吐吞一徑松楠遙見寺数家鷄犬自成村<lb/>
最憐高冢臨官道細細煙莎遍焼痕<hi>有大冢高数丈旁又一冢差小莫知</hi>
<hi>何代人也俗號太子基</hi>
　　小飲房園<lb/>
宦逰到處即忘家况得閒身管物華疎索故人縁病酒<lb/>
<pb n="KR4d0267_WYG_007-6a"/>
折除厚禄為㸔花泥新高棟初巢燕萍匝荒池已集蛙<lb/>
斟酌人生要行樂燈前起舞落烏紗<lb/>
　　飯昭覺寺抵暮乃歸<lb/>
身墮黄塵每慨然攜兒蕭㪚亦前縁聊憑方外巾盂净<lb/>
一洗人間匕箸羶静院春風傳浴鼓畫廊晩雨溼茶煙<lb/>
濳光寮裏明窗下借我消搖過十年<lb/>
　　自芳華楼過瑤林莊<lb/>
春晩江邉草過腰雨餘楼下水平橋名花未落如相待<lb/>
<pb n="KR4d0267_WYG_007-6b"/>
佳客能來不費招欄角峭風羅袖薄栁隂斜日玉驄驕<lb/>
此身醉死元關命敢笑聞鷄趂早朝<lb/>
　　書懐<lb/>
詩不能工浪得窮幾年衮衮㸔諸公摧頺已作驥伏櫪<lb/>
留滯敢嫌船逆風消日劇棊疎竹下送春爛醉亂花中<lb/>
倚楼㸔鏡俱癡絶贏取煙蓑伴釣翁<lb/>
　　逰東郭趙氏園<lb/>
清晨呼馬出馭吏請所之錦城浩如海我亦無與期有<lb/>
<pb n="KR4d0267_WYG_007-7a"/>
花即入門莫問主人誰下馬據胡床傲睨忘訶譏人言<lb/>
白頭翁胡為尚兒癡老翁故不癡借花發吾詩詩句帶<lb/>
花香東風不敢吹徘徊雙蛺蝶許汝鼻端知<lb/>
　　卜居<lb/>
歴盡人間行路難老來要覔数年閒供家米少因添鶴<lb/>
買宅錢多為見山池靣紋生風細細花根土潤雨斑斑<lb/>
借舂乞火依隣里剩釀村醪約往還<lb/>
　　又<lb/>
<pb n="KR4d0267_WYG_007-7b"/>
南浮七澤弔沉湘西泝三巴掠夜郎自信前縁與人薄<lb/>
每求寛地寄吾狂雪山水作中泠味蒙頂茶如正焙香<lb/>
儻有把茅端可老不須辛苦念還鄉<lb/>
　　馬上<lb/>
春殘馬上意倀倀縱轡微吟過数坊緑樹成帷連藥市<lb/>
清流如帶繞毬場城荒鼓角増悲壯苑廢雲煙尚莽蒼<lb/>
堪笑年來向詩懶還家古錦只空囊<lb/>
　　夜登江楼<lb/>
<pb n="KR4d0267_WYG_007-8a"/>
平生胸中無滯留曠然獨與造物逰天風駕我周㝢縣<lb/>
夜半忽過江邉楼楼前茫茫天地濶萬頃月浸空江秋<lb/>
雲階無塵鸞鶴舞玉笛裂石魚龍愁肺肝澄澈納灝氣<lb/>
毛髪慘慄臨寒流世間囘首眞一夢誰能更念酬恩讎<lb/>
　　書歎<lb/>
早得虚名翰墨林謝歸忽已歳時侵春郊射雉朝盤馬<lb/>
秋院焚香夜弄琴病酒閉門常兀兀哦詩袖手乆愔愔<lb/>
浮沉不是忘經世後有仁人識此心<lb/>
<pb n="KR4d0267_WYG_007-8b"/>
　　三月一日府宴學射山<lb/>
北出昇仙路少東據鞍自笑老從戎百年身世酣歌裏<lb/>
千古功名感慨中天逺僅分山髣髴霧收初見日曈曨<lb/>
横空我欲江湖去誰借泠然禦寇風<lb/>
　　對酒<lb/>
閑愁如飛雪入酒即消融好花如故人一笑盃自空流<lb/>
鶯有情亦念我栁邉盡日啼春風長安不到十四載酒<lb/>
徒往往成衰翁九環寳帶光照地不如留君雙頰紅<lb/>
<pb n="KR4d0267_WYG_007-9a"/>
　　題直舍壁<lb/>
文書那得廢哦詩羞作羣兒了事癡付與後人評此老<lb/>
一丘一壑過元規<lb/>
　　逰圜覺乾明祥符三院至暮<lb/>
成都再見春事殘雖名閒官實不閒門前車馬閙如市<lb/>
案上文檄高於山有時投罅輙徑出略似齊客偷秦關<lb/>
日斜僕夫已整駕顧景欲駐愁嘲訕豈知今朝有此樂<lb/>
放浪一笑開衰顔抽身黄塵烏帽㡳得意翠木清泉間<lb/>
<pb n="KR4d0267_WYG_007-9b"/>
褰裳危磴窮犖确洗耳古澗聽淙潺豈惟頓覺宇宙廣<lb/>
政爾一散腰脚頑似聞青城縹緲處待我歸綴仙官班<lb/>
俊鷹解絛即萬里豈比倦翼方知還<lb/>
　　逰合江園戲題<lb/>
朱朱白白池臺間好風妍日開未殘我來覔醉苦草草<lb/>
常恨不如花意閒山鷄飛起亂花落下上青林穿翠壑<lb/>
世間動歩即有拘常恨不如禽意樂人言功名恐不免<lb/>
我願徜徉娱歳晩熟計滛書理白魚何如縱獵牽黄犬<lb/>
<pb n="KR4d0267_WYG_007-10a"/>
成都四郊如砥平安得雙鞬馳出城鞚飛塵起望不見<lb/>
從騎尋我鳴鶻聲<lb/>
　　三月十六日作<lb/>
石筍街西風景幽醉眠萬事付悠悠倦逰我已七年客<lb/>
促駕春無三日留枝上蝶稀紅藥老舍中蠶起緑桑柔<lb/>
功名墮甑誰能問羞作飢鷹夜掣韝<lb/>
　　食薺<lb/>
日日思歸飽蕨薇春來薺美忽忘歸傳誇眞欲嫌荼苦<lb/>
<pb n="KR4d0267_WYG_007-10b"/>
自笑何時得瓠肥<lb/>
　　又<lb/>
采采珍蔬不待畦中原正味壓蓴絲桃根擇葉無虚日<lb/>
直到開花如雪時<lb/>
　　又<lb/>
小著鹽醯助滋味微加薑桂發精神風爐歙鉢窮家活<lb/>
妙訣何曽肻授人<lb/>
　　次韻范文淵<lb/>
<pb n="KR4d0267_WYG_007-11a"/>
簞瓢氣已壓膏梁不傍朱門味更長細㸔髙人忘寵辱<lb/>
始知吾輩可憐傷巖扃勾漏新丹竈香火匡廬古道場<lb/>
剩欲與君堅此約它年八十鬢眉蒼<hi>近有術者言僕壽過八十</hi>
　　題醉中所作草書巻後<lb/>
胸中磊落藏五兵欲試無路空峥嶸酒為旗鼓筆刀槊<lb/>
勢從天落銀河傾端溪石池濃作墨燭光相射飛縱横<lb/>
須㬰收巻復把酒如見萬里煙塵清丈夫身在要有立<lb/>
逆㓂運盡行當平何時夜出五原塞不聞人語聞鞭聲<lb/>
<pb n="KR4d0267_WYG_007-11b"/>
　　登子城新楼遍至西園池亭<lb/>
狂夫無計奈狂何何况登臨逸興多千疊雪山連滴博<lb/>
一支春水入摩訶吟餘騎省霜侵鬢釣罷𤣥眞雨滿蓑<lb/>
逐冦榆關期尚逺不妨隨處得婆娑<lb/>
　　小疾謝客<lb/>
小疾深居不喚醫消搖更覺勝平時癡人未害㸔周易<lb/>
名士眞須讀楚辭緑徑風斜花片片畫廊人静雨絲絲<lb/>
晩來頓覺清羸甚自置篝爐煑粟糜<lb/>
<pb n="KR4d0267_WYG_007-12a"/>
　　歸耕<lb/>
隨牒人間鬢欲疎歸耕且復補東隅甑炊地碓新舂米<lb/>
衣拆天吳舊繡圖有圃免煩官送菜叩門翻喜吏徴租<lb/>
不愁問字無來客惟欠揚雄宅一區<lb/>
　　聞孫巖老挂冠歎仰之餘輙賦長句<lb/>
聖賢在世龍行天出處何至為物牽後人競作駒伏轅<lb/>
未死奄奄如九泉郫孫公者山澤僊巉巖玉骨寒入肩<lb/>
哦詩調苦亂嘒蟬燥墨瘦字醜不妍諸公好之挽使前<lb/>
<pb n="KR4d0267_WYG_007-12b"/>
六丁力盡山嶷然奏書告老不待年脱手徑上<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山巔<lb/>
吾儕一官自糾纒俛首鞭箠不自憐强欲作詩誦公賢<lb/>
事偉辭卑難竝傳<lb/>
　　松驥行<lb/>
驥行千里亦何得垂首伏櫪終自傷松閲千年棄澗壑<lb/>
不如殺身扶明堂士生抱材願少試誓取燕趙歸君王<lb/>
閉門高臥身欲老聞鷄相蹴涕数行正令吚嚶死牀簀<lb/>
豈若横身當戰場半酣浩歌聲激烈車輪百轉盤愁腸<lb/>
<pb n="KR4d0267_WYG_007-13a"/>
　　遣興<lb/>
鶴料無多又掃空今年眞是浣花翁放敎緑酒關身事<lb/>
留得朱顔在鏡中挾彈園林芳徑雨投竿窗檻小溪風<lb/>
癡頑自笑歸何日家在東吳更向東<lb/>
　　野意<lb/>
小東門外曵笻枝白葛烏紗自一竒閒客逍遥無吏責<lb/>
茂隂清潤勝花時茶經每向僧窗讀菰米仍於野艇炊<lb/>
便覺眼邉歸路近鏡湖禹廟見參差<lb/>
<pb n="KR4d0267_WYG_007-13b"/>
　　雨中登安福寺塔<hi>俗謂之黒塔</hi>
平生喜登髙醉眼無疆界北顧極幽并東望誇海岱喟<lb/>
然撫手歎從古幾成敗英雄如過鳥城郭但遺塊今朝<lb/>
上黒墖千里曠無礙忽驚風霆掣坐覺天地晦急雨挾<lb/>
龍腥溽暑為摧壊皇天念蟠鬱令我寄一快那知書生<lb/>
狂自倚心眼大更思駐潼闗黄河㸔如帶<lb/>
　　過野人家有感<lb/>
縱轡江臯送夕暉誰家井臼映荆扉隔籬犬吠窺人過<lb/>
<pb n="KR4d0267_WYG_007-14a"/>
滿箔蠶飢待葉歸<hi>吳人直謂桑曰葉</hi>世態十年㸔爛熟家山萬<lb/>
里夢依稀躬耕本是英雄事老死南陽未必非<lb/>
　　幽居晩興<lb/>
借鉏劚藥喜微香汲井澆花趂晩涼胸次何曽横一物<lb/>
尊前尚欲笑千場錦江秋雨芙蓉老笠澤春風杜若芳<lb/>
歸去自佳留亦樂夢中何處是吾鄉<lb/>
　　飯保福<lb/>
簁雨雲低未放晴閉門作病憶閒行攝衣丈室參耆宿<lb/>
<pb n="KR4d0267_WYG_007-14b"/>
曵杖長廊喚弟兄飽飯即知吾事了免官初覺此身輕<lb/>
歸來更欲誇妻子學煑雲堂芋糝羮<lb/>
　　觀華嚴閣僧齋<hi>閣下自四月初至七月末日飯僧数千人</hi>
拂劎當年氣吐虹喑嗚坐覺朔庭空早知壮志成癡絶<lb/>
悔不藏名萬衲中<lb/>
　　閑中偶題<lb/>
楚澤巴山歳嵗忙今年睡足向禪房只知閒味如茶永<lb/>
不放羇愁似草長架上漢書那復㸔牀頭周易亦相忘<lb/>
<pb n="KR4d0267_WYG_007-15a"/>
客來拈起清談麈且破西窗半篆香<lb/>
　　又<lb/>
乆矣雲衢歛羽翰退飛更覺一枝安七千里外新閒客<lb/>
十五年前舊史官花㡳清歌春載酒江邉明月夜投竿<lb/>
癡頑直為多更事莫怪胸懐扺死寛<lb/>
　　病中戲書<lb/>
五十忽過二流年消壯心避人便小疾移竹喜微隂洗<lb/>
甕閑篘酒焚香静斵琴鏡中青鬢在切莫遣愁侵<lb/>
<pb n="KR4d0267_WYG_007-15b"/>
　　又<lb/>
微疾餞餘災時須藥裹開禽驚杵聲去蜂認蜜香來閉<lb/>
户知長日全生幸散材晩涼幽興動彊到竹邊囘<lb/>
　　又<lb/>
食筍動衰疾清羸逾兩旬藥囊隨臥起詩句雜吟呻架<lb/>
足書籖蠧窗凝酒榼塵免從官乞假且喜是閒身<lb/>
　　病起書懐<lb/>
病骨支離紗帽寛孤臣萬里客江干位卑未敢忘憂國<lb/>
<pb n="KR4d0267_WYG_007-16a"/>
事定猶須待闔棺天地神靈扶廟社京華父老望和鑾<lb/>
出師一表通今古夜半挑燈更細㸔<lb/>
　　又<lb/>
酒酣㸔劎凛生風身是天涯一秃翁捫蝨劇談空自許<lb/>
聞鷄浩歎與誰同玉關歳晩無來使沙苑春生有去鴻<lb/>
人壽定非金石永可令虚死蜀山中<lb/>
　　寺楼月夜醉中戲作<lb/>
素璧徐升天宇閑連峰積雪蒼茫間楼臺是處可見月<lb/>
<pb n="KR4d0267_WYG_007-16b"/>
無此巉巉羣玉山<lb/>
　　又<lb/>
水精盞映碧琳腴月下泠泠㸔似無此酒定從何處得<lb/>
判知不是文君壚<lb/>
　　又<lb/>
海山縹緲玉眞妃貪㸔氷輪不肻歸楼上三更風露冷<lb/>
旋圍歩障換羅衣<lb/>
　　晩過五門<lb/>
<pb n="KR4d0267_WYG_007-17a"/>
五門路四月乳鴉啼緑樹閒逰但喜日初長薄暑始知<lb/>
春已去楼頭風高舞雙旗畵角聲中日還暮馬蹄特特<lb/>
無斷時老盡行人路如故<lb/>
　　躬耕<lb/>
莫笑躬耕老蜀山也勝菜把仰園官喚囘癡夢塵機息<lb/>
空盡閒愁酒地寛無復短衣隨李廣但思微雨過蘓端<lb/>
十年世事茫如海輸與閒人静處㸔<lb/>
　　晩興<lb/>
<pb n="KR4d0267_WYG_007-17b"/>
老病愁趨畵㦸門天教高臥浣花村山林獨往雜屠釣<lb/>
世界皆空誰怨恩<hi>禪祕要經言觀空之法自一城一國一世界至三千大千世界皆空</hi>千<lb/>
巻蠧書忘歳月一尊濁酒信乾坤興來倚杖清江上斷<lb/>
角踈鐘正歛昏<lb/>
　　夏夜大醉醒後有感<lb/>
少時酒隐東海濵結交盡是英豪人龍泉三尺動牛斗<lb/>
陰符一編役鬼神客逰山南夜望氣頗謂王師當入秦<lb/>
欲傾天上河漢水盡洗關中戰士塵那知一旦事大繆<lb/>
<pb n="KR4d0267_WYG_007-18a"/>
騎驢劎閣霜毛新却將覆氊草檄手小詩㸃綴西州春<lb/>
素心雖願老巖壑大義未敢忘君臣鷄鳴酒解不成寐<lb/>
起坐肝膽空輪囷<lb/>
　　合江夜宴歸馬上作<lb/>
零露中宵溼緑苔江郊縱飲亦荒哉引盃快似黄河瀉<lb/>
落筆聲如白雨來纎指醉聽筝柱促長檠時㸔燭花摧<lb/>
頭顱自揣應虚死馬上長歌寄此哀<lb/>
　　齋居書事<lb/>
<pb n="KR4d0267_WYG_007-18b"/>
慵養金丹換鬢鬚微霜正要稱清癯平生風露充蟬腹<lb/>
到處雲山寄鶴軀道室焚香勤守白虚窗㸃易静研朱<lb/>
自知世事難諧偶不待幽人夜見呼<lb/>
　　午夢<lb/>
苦爱幽窗午夢長此中與世暫相忘華山處士如容見<lb/>
不覔仙方覓睡方<lb/>
　　江瀆池納涼<lb/>
雨過荒池藻荇香月明如水浸胡牀天公作意憐羇客<lb/>
<pb n="KR4d0267_WYG_007-19a"/>
乞與今年一夏涼<lb/>
　　晩歩<lb/>
屏居無俗事薄暮行溪園斷續風蟬噪俯仰露葉飜月<lb/>
出照西壁參差見簷痕新沐嬾不櫛清冷入髪根臨流<lb/>
揮羽扇對月傾芳尊寄謝南昌尉何必隐市門<lb/>
　　姚將軍靖康初以戰敗亡命建炎中下詔求之不<lb/>
　　可得後五十年乃從吕洞賔劉高尚往來名山有<lb/>
　　見之者予感其事作詩寄題青城山上清宫壁間<lb/>
<pb n="KR4d0267_WYG_007-19b"/>
　　將軍儻見之乎<lb/>
造物困豪傑意將使有為功名未足言或作出世資姚<lb/>
公勇冠軍百戰起西陲天方覆中原殆非一木支脱身<lb/>
五十年世人識公誰但驚山澤間有此熊豹姿我亦志<lb/>
方外白頭未逢師年來幸廢放儻遂與世辭從公逰五<lb/>
嶽稽首餐靈芝金骨換緑髓欻然松杪飛<lb/>
　　客自鳯州來言岐雍間事悵然有感<lb/>
表裏山河古帝京一時力盡固當平千門未報甘泉火<lb/>
<pb n="KR4d0267_WYG_007-20a"/>
萬耦方觀渭上耕前日已傳天狗墮<hi>去年十一月天狗墮長安聲甚大</hi>
今年寕許佛貍生㑹須一洗儒酸態獵罷南山夜下營<lb/>
　　席上作<lb/>
緑波畫槳浣花船清簟疎簾角黍筵一幅葛巾林下客<lb/>
百壺春酒飲中仙散懐絲管繁華地寄傲江湖浩蕩天<lb/>
浮世升沉何足計丹成碧落珥貂蟬<hi>青城山中有孫太古畫碧落侍中范</hi>
<hi>長生舉手整貂蟬像特妙</hi>
　　水亭偶題<lb/>
<pb n="KR4d0267_WYG_007-20b"/>
涼榭閒拈玉笛吹十年疎放負明時溝中木斷誰曾問<lb/>
空裏蓬征自不知金井梧桐生晝寂緑池蘋藻弄風漪<lb/>
人生行樂從來事此理何須更細推<lb/>
　　避暑江上<lb/>
苦熱厭城市初夜臨江湍風從西山來頗帶積雪寒堰<lb/>
聲静尤壯噴薄如急灘頓逺車馬喧更覺衣裳單斷岸<lb/>
吐缺月恨不三更㸔且隨螢火歸城扉欲横關<lb/>
　　夏白紵<hi>并序</hi>
<pb n="KR4d0267_WYG_007-21a"/>
　　　古有四時白紵亦有止作一時者丙申五月在<lb/>
　　　成都烈暑可畏戲作夏白紵二首<lb/>
雲母屏薄望如空水精簾疎不礙風羙人獨立何所似<lb/>
白玉芙蕖秋水中素綃細織氷蠶縷清寒不受人間暑<lb/>
晩來浴罷緑窗閑自把新詩教鸚鵡<lb/>
　　又<lb/>
翔鸞矯矯離風塵眼明見此絶代人紗窗弄筆消永日<lb/>
臨得黄庭新逼眞飛楼縹緲今何夕月與玉人同一色<lb/>
<pb n="KR4d0267_WYG_007-21b"/>
下簾不為九霄寒自要玲瓏㸔團璧<lb/>
　　乆旱忽大雨涼甚小飲醉眠覺而有作<lb/>
暑雨蕭蕭滴夜長曉窗探借九秋涼金荷淺酌閒傳酒<lb/>
銀葉無煙静炷香舒雁且為賖死計鳴鳩便欲䇿勲忙<lb/>
散人亦未全無事枕籍琴書滿一牀<lb/>
　　明日開霽益涼復得長句<lb/>
睡起東窗照眼明朝陽爛漫作新晴已聞雨斷空階滴<lb/>
更覺風從細葛生蛺蝶飛來停酒榼石榴飄落糝棋枰<lb/>
<pb n="KR4d0267_WYG_007-22a"/>
四時好處閒方覺不枉今年住錦城<lb/>
　　夜讀東京記<lb/>
海東小冦辜覆冒敢據神州竊名號幅員萬里宋乾坤<lb/>
五十一年讎未報煌煌藝祖中天業東都實宅神明隩<lb/>
即今邊敵居宫殿安得旄頭下除掃寳玉大弓乆不獲<lb/>
臣子義敢忘巨盗景靈太廟威神在北鄉慟哭猶可告<lb/>
壯士方當棄軀命書生詎忍開和好孤臣白首困西南<lb/>
有志不伸空自悼<lb/>
<pb n="KR4d0267_WYG_007-22b"/>
　　感事<lb/>
青鬢當時映緑衣堯功曽預記巍巍𤣥都春老人何在<lb/>
華表天高鶴未歸流輩凋疎情話少年光遲暮壯心違<lb/>
倚楼不用悲身世倦鷁無風亦退飛<lb/>
　　書歎<lb/>
三代藏寳器世守參河圖埋湮則已矣可使列市區文<lb/>
章有廢興盖與治亂符慶歴嘉祐間和氣扇大鑪数公<lb/>
實主盟渾灝配典謨開闢始歐王菑畬逮曾蘓大駕初<lb/>
<pb n="KR4d0267_WYG_007-23a"/>
渡江中原皆荒蕪吾猶及故老清夜陪坐隅論文有脉<lb/>
絡千古著不誣俯仰四十年緑髪霜蓬枯孤生尊所聞<lb/>
秉節不敢渝乆幽士固有速售理則無世方亂珉玉吾<lb/>
其老江湖<lb/>
　　睡起<lb/>
睡味清酣鼻息輕碧㡡文簟喜涼生片雲過處失簾影<lb/>
急雨來時聞瓦聲邊敵尚憑三輔險散闗未下九天兵<lb/>
白頭漫倚詩豪在手掣鯨魚意未平<lb/>
<pb n="KR4d0267_WYG_007-23b"/>
　　飯罷碾茶戲書<lb/>
江風吹雨暗衡門手碾新茶破睡昏小餅戲龍供玉食<lb/>
今年也到浣花村<lb/>
　　夢逰山水竒麗處有古宫觀云雲臺觀也<lb/>
神逰忽到雲臺宫太華彩翠明秋空曲廊下闞白蓮沼<lb/>
小閣正對青蘿峰林間突兀見古碣雲外縹緲聞疎鐘<lb/>
褐衣紗帽瘦如削遺像恐是希夷翁窮搜未遍忽驚覺<lb/>
半窗朝日初曈曨却思巉然五千仞可使常墮戰塵中<lb/>
<pb n="KR4d0267_WYG_007-24a"/>
小臣昧死露肝鬲願扈鑾駕臨崤潼何當眞過此山下<lb/>
百尺嫋嫋龍旗風<lb/>
　　月下醉題<lb/>
黄鵠飛鳴未免飢此身自笑欲何之閉門種菜英雄老<lb/>
彈鋏思魚富貴遲生擬入山隨李廣死當穿冢近要離<lb/>
一樽彊醉南楼月感慨長吟恐過悲<lb/>
　　野外劇飲示坐中<lb/>
悲歌流涕遣誰聽酒隐人間已半生但恨見疑非節俠<lb/>
<pb n="KR4d0267_WYG_007-24b"/>
豈忘小忍就功名江湖舟楫行安在燕趙風塵乆未平<lb/>
飲罷别君擕劎起試横雲海剪長鯨<lb/>
　　與青城道人飲酒作<lb/>
君不見太傅晩歳具海舟歸欲極意東山逰翰林偶脱<lb/>
夜郎讁大醉賦詩黄鶴楼兩公窮達何足道同是逸氣<lb/>
横清秋我無一事行萬里青山白雲聊散愁有酒不換<lb/>
西涼州無酒不典鷫鸘裘不作王猛傲晲坐捫蝨不作<lb/>
寗戚悲歌起飯牛五雲覆鼎金丹熟笙鶴飄然戲十洲<lb/>
<pb n="KR4d0267_WYG_007-25a"/>
　　銅壺閣望月<lb/>
銅壺閣上㸔明月身在千尋白銀闕十年肺渇今夕平<lb/>
皓然胷次堆氷雪恨無僊掌出雲表更取墜露和玉屑<lb/>
夜䦨三歎下危梯明日人間火雲熱<lb/>
　　連日得雨涼甚有作<lb/>
九淵龍起跨蒼茫聊為西州洗亢陽曉㸔空濛知歳稔<lb/>
夜聞㸃滴覺心涼紗㡡不下蚊蠅静焙火微温書畫香<lb/>
睡足何須雲夢澤如雷鼻息撼隣墻<lb/>
<pb n="KR4d0267_WYG_007-25b"/>
　　待青城道人不至<lb/>
我亦從來薄世縁偶然采藥到西川慵追萬里騎鯨客<lb/>
且伴千年化鶴僊金鼎養丹暾海日玉壺取酒醉江天<lb/>
朝來坐待方平乆讀盡黄庭内外篇<lb/>
　　劎客行<lb/>
我友劎俠非常人袖中青虵生細鱗騰空頃刻已千里<lb/>
手决風雲驚鬼神荆軻專諸何足数中夜入燕特起舞<lb/>
一身獨報萬國讎歸告昌陵淚如雨<lb/>
<pb n="KR4d0267_WYG_007-26a"/>
　　夜宴即席作<lb/>
宣華輦路牧牛羊摩訶龍池草茫茫宫殿犂盡餘繚牆<lb/>
南風逺吹禾黍香草間白骨横秋霜何由喚起釂一觴<lb/>
癡人走死聲利場我獨感此惜流光蘋花開時風榭涼<lb/>
美人縹緲如鸞翔堯年舜日樂未央非子之故為誰狂<lb/>
　　宿沱江彌勒院<lb/>
雨足陂塘溢庭空草樹荒衰年愁客路野寺憩衣囊蛙<lb/>
吹喧孤枕蚊雷動四廊青燈照無寐寂寞数更長<lb/>
<pb n="KR4d0267_WYG_007-26b"/>
　　學射道中感事<lb/>
學射山前宿雨收籃輿咿軋自生愁得閑何惜傾家醸<lb/>
漸老眞須秉燭逰道廢尚書猶乞米時來挍尉亦封侯<lb/>
自憐白首能豪在車轍何因遍九州<lb/>
　　逰學射觀次壁間詩韻<lb/>
走遍人間鬢尚青爾來樂事滿餘齡傍潭秋爽鉏甘菊<lb/>
登嶽春暄采茯苓閒倚松蘿論劎術静臨窗几勘丹經<lb/>
嚴光本是逃名者安用天文動客星<lb/>
<pb n="KR4d0267_WYG_007-27a"/>
　　昇僊橋遇風雨大至憩小店<lb/>
觸熱眞疑墮火灰雨如飛鏃亦佳哉空江魚鼈從龍起<lb/>
平野雷霆擁馬來正怪横吹屋茅盡俄聞下擊澗松摧<lb/>
晩來日漏風猶急臥㸔柴扉闔復開<lb/>
　　龍挂<lb/>
成都六月天大風發屋動地聲勢雄黒雲崔嵬行風中<lb/>
凛如鬼神寒虚空霹靂迸火射地紅上帝有命起伏龍<lb/>
龍尾不巻曵天東壯哉雨㸃車軸同山摧江溢路不通<lb/>
<pb n="KR4d0267_WYG_007-27b"/>
連根拔出千尺松未言為人作年豐偉觀一洗芥蔕胸<lb/>
　　芳華楼夜宴<lb/>
射虎將軍老不侯尚能豪縱醉江楼笙歌雜沓娱清夜<lb/>
風露高寒接素秋少日壯心輕玉塞暮年幽夢墮滄洲<lb/>
人間清絶沅湘路常笑靈均作許愁<lb/>
　　遣興<lb/>
老子從來薄宦情不辭落魄錦官城生前猶著幾兩屐<lb/>
身後更須千載名楼外雪山森曉色井邉風葉戰秋聲<lb/>
<pb n="KR4d0267_WYG_007-28a"/>
一尊尚有臨卭酒却為無憂得細傾<hi>卭州宇文吏部餉酒絶佳</hi>
　　六月九日夜歩月至朝眞觀<lb/>
朝斗眞人有舊祠追涼老子曳笻枝從來歩月難為客<lb/>
此夕聽琴合有詩竹院沉沉聞漏永玉繩耿耿㸔星移<lb/>
慇懃更作重來約迨及氷輪未缺時<lb/>
　　十日夜月中馬上作<lb/>
身逰碧海跨鯨魚心似寒氷貯玉壺衣溼三更清露墜<lb/>
眼明萬里片雲無横空孤鶴曽相識散髪飛仙定可呼<lb/>
<pb n="KR4d0267_WYG_007-28b"/>
老向人間無復意逝將從此謁清都<lb/>
　　百歳<lb/>
百歳紛紛易白頭一年鼎鼎又清秋壯心空似驥伏櫪<lb/>
病骨敢懐狐首丘屠釣論交成酒隐山林高臥得天逰<lb/>
莫悲晩節功名誤即死猶堪贈醉侯<lb/>
　　獨飲醉臥比覺已夜半矣戲作此詩<lb/>
澤畔元非慕獨醒散人一飲費經營也知世少蘓司業<lb/>
安得官如阮歩兵醉著面顔驚少壯澆餘胷次失峥嶸<lb/>
<pb n="KR4d0267_WYG_007-29a"/>
更闌莫厭殘燈火臥聽空廊絡緯聲<lb/>
　　䝉恩奉祠桐栢<lb/>
少年曽綴紫宸班晩落危途九折艱罪大初聞收郡印<lb/>
恩寛俄許領家山羈鴻但自思煙渚病驥寕容著帝關<lb/>
囘首觚稜渺何處從今常寄夢魂間<lb/>
　　和范待制月夜有感<lb/>
榆枋正復異鵬飛等是垂頭受<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>鞿坐客笑談嘲逺志<lb/>
故人書札寄當歸醉思蓴菜黏篙<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>饞憶鱸魚墜釣肥<lb/>
<pb n="KR4d0267_WYG_007-29b"/>
誰遣貴人同此感夜來風月夢苔磯<lb/>
　　和范待制秋興<lb/>
䇿䇿桐飄已半空啼螿漸覺近房櫳一生不作牛衣泣<lb/>
萬事從渠馬耳風名姓已甘黄紙外光隂全付緑尊中<lb/>
門前剥啄誰相覔賀我今年號放翁<lb/>
　　又<lb/>
睡臉餘痕印枕紋秋衾微潤覆爐熏井桐搖落先霜盡<lb/>
衣杵凄涼帶月聞佛屋紗燈明小像經奩魚蠧蝕眞文<lb/>
<pb n="KR4d0267_WYG_007-30a"/>
身如病驥惟思臥誰許能空萬馬羣<lb/>
　　又<lb/>
山澤沉𡨕氣尚豪鬢絲未遽歎蕭騷已忘海運鯤鵬化<lb/>
那計風微燕雀高萬里客魂迷楚峽五更歸夢隔胥濤<lb/>
故知有酒當勤醉自古寕聞死可逃<lb/>
　　和范待制秋日書懐二首游自七月病起蔬食止<lb/>
　　酒故詩中及之<lb/>
閒窗貝葉對旁行不覺城笳報夕陽嗜酒歩兵猶未達<lb/>
<pb n="KR4d0267_WYG_007-30b"/>
拂衣司諌亦成忙室無摩詰持花女囊有婆娑等價香<lb/>
欲與衆生共安隐秋來夢不到鱸鄉<hi>陳文惠公松江詩云西風斜日鱸魚</hi>
<hi>鄉傳本或誤作香字張文潛嘗辨之</hi>
　　又<lb/>
故人無字寄相思敢向窮途怨不知老病已全惟欠死<lb/>
貪嗔<graphic n="KR2198" url="https://raw.githubusercontent.com/kanripo/KR-Gaiji/master/images/KR2198.png" mimeType="image/png"/>斷尚餘癡数莖雪鬢江湖逺九轉金丹日月遲<lb/>
畬粟山苗俱可飽明年東去隐峨眉<lb/>
　劎南詩稾巻七<lb/>
</p>
<p>
</p>
  </div>
</body>
</text>
</TEI>
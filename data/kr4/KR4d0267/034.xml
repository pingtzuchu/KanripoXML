<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾卷三十四</head> <lb/>
    <p>
<pb n="KR4d0267_WYG_034-1a"/>
欽定四庫全書<lb/>
　劎南詩稾卷三十四<lb/>
　　　　　　　　　　　　　宋　陸游　撰<lb/>
　　嵗暮<lb/>
案間官厯喜更端鬢畔羅旛巧耐寒篩辣𢷬香篘臘酒<lb/>
染紅絲綠簇春盤衰容未覺餘年迫佳日猶思一笑歡<lb/>
太息兒童癡過我鄉儺雖陋亦爭看<lb/>
　　殘臘二首<lb/>
<pb n="KR4d0267_WYG_034-1b"/>
破臘春先到微隂日易醺鳥聲猶寂寂木意已欣欣雲<lb/>
起山分疊風生水蹙紋斷腸何處笛偏向醉中聞<lb/>
　　又<lb/>
殘臘無多日吾生又一年林塘明夕照墟落淡春烟山<lb/>
色危欄角梅花綠酒邊嵗時元自好老病獨悽然<lb/>
　　一壺歌<lb/>
悠悠日月没根株常在人間醉一壺傾倒欲空還瀲灧<lb/>
不曾教化不曾沽<lb/>
<pb n="KR4d0267_WYG_034-2a"/>
　　又<lb/>
先生醉後即髙歌千古英雄奈我何花底一壺天所破<lb/>
不曾飲盡不曾多<lb/>
　　又<lb/>
自從軒昊到隋唐㡬見中原作戰場三十萬年如電掣<lb/>
不曾記得不曾忘<lb/>
　　又<lb/>
恥從岳牧立堯庭况見商周戰血腥擕得一壺閒處飲<lb/>
<pb n="KR4d0267_WYG_034-2b"/>
不曾苦醉不曾醒<lb/>
　　又<lb/>
長安市上醉春風亂插繁花滿帽紅看盡人間興廢事<lb/>
不曾富貴不曾窮<lb/>
　　屬疾<lb/>
白頭屬疾卧丘園藥物枝梧且僅存月黑淺山聞鵩嘯<lb/>
窓明髙樹送鴉翻䜛欺薄命深消骨憂集窮途黯斷魂<lb/>
回視少時真隔世但餘一念在元元<lb/>
<pb n="KR4d0267_WYG_034-3a"/>
　　新嵗<lb/>
風入鞭梢𦂳春從草色深山坡卧新犢園木轉幽禽勲<lb/>
業少年夢關河游子心爾来都掃盡濁酒帶醅斟<lb/>
　　早春<lb/>
數聲屋角聴鳴禽紅糝青梢忽滿林雨過東皋一犂潤<lb/>
冰消南澗半篙深逢僧竹院閒評藥擕鶴山村醉擁琴<lb/>
青史功名黄閣貴有時應不到如今<lb/>
　　太古<lb/>
<pb n="KR4d0267_WYG_034-3b"/>
太古安知虙與堯茹毛飲血自消揺不須追咎為書契<lb/>
初結繩時俗已澆<lb/>
　　春夜<lb/>
老憊生如寄春寒夢亦孤燈花時自墜梟語迭相呼萬<lb/>
里書難得三年病未蘇窓深不知曉但覺動林烏<lb/>
　　正月六日作<lb/>
上天四序分寒燠以漸相尋不相瀆今年立春七日耳<lb/>
暖景温風何迫促羣蛙怒鳴蚊蚋出蚍蜉插翅飛滿屋<lb/>
<pb n="KR4d0267_WYG_034-4a"/>
兒童便欲覔團扇我亦汗垢思湯沐山坡梅花常恨晩<lb/>
一夕開盡如雪谷籬邊已放桃蘂紅庭下頓長萱芽綠<lb/>
小人識淺喜欲舞輕衫冷䴵相追逐春深癘鬼不貸人<lb/>
此暖但憂非汝福<lb/>
　　寄題吳斗南玩芳亭<lb/>
北斗以南有吳侯人物知非第二流讀書不放一字過<lb/>
閉户忽驚雙鬢秋平生離騷讀千遍屈泥秭歸要親見<lb/>
歸来落筆愈驚人宋玉景差俱北面玩芳亭中蘭茝芳<lb/>
<pb n="KR4d0267_WYG_034-4b"/>
朝回解帶春晝長愛君憂國有奇作坐令壯觀還沅湘<lb/>
老夫曩亦同此趣甚欲閒題玩芳句無奈生涯今已别<lb/>
倒壑枯楠忘嵗月<lb/>
　　春初驟暄一夕梅盡開明日大風花落成積戲作<lb/>
暖逼梅花爛漫開飄零便恐付蒼苔更堪連夜風如許<lb/>
似妒愁人把一杯<lb/>
　　又<lb/>
殘梅零落不禁吹真是無花空折枝堪笑老人風味減<lb/>
<pb n="KR4d0267_WYG_034-5a"/>
三年不作送梅詩<hi>予往嵗多有送梅之作今閣筆已累年</hi>
　　又<lb/>
年年爛醉萬梅中吸酒如鯨到手空花欲過時常惜别<lb/>
今年此别更怱怱<lb/>
　　讀老子傳<lb/>
巍巍闕里與天崇禮樂詩書萬世宗但說周公曾入夢<lb/>
寜於老氏歎猶龍<lb/>
　　示元用<lb/>
<pb n="KR4d0267_WYG_034-5b"/>
徳孫學語已驚人悶裏時時一笑新老子已應如櫪驥<lb/>
此郎端恐是天麟㑹看神授如椽筆莫改家傳折角巾<lb/>
汝叔不癡當愛汝夜窓燈火勉相親<lb/>
　　春思<lb/>
七十老翁身退耕可憐未減舊風情典衣取酒那論價<lb/>
秉燭看花毎到明江浦時時逢畫檝寺樓處處聴新鸎<lb/>
此生無復陽關夢不怕樽前唱渭城<lb/>
　　春望<lb/>
<pb n="KR4d0267_WYG_034-6a"/>
天地回春律山川掃積隂波光迎日動栁色向人深霑<lb/>
灑憂時淚飛騰滅敵心人扶上危榭未廢一長吟<lb/>
　　丙辰上元前一日<lb/>
弊裘破帽髮鬅鬙宛似山房罷講僧身病不禁連夜雨<lb/>
家貧只挂舊年燈修椽栁外掀樓角危檻雲間露塔層<lb/>
自笑閒遊本無定興䦨隨處倚枯藤<lb/>
　　夜雨思栝蒼遊<lb/>
道心退惰如風鷁世念堅彊似火牛安得短篷湖海去<lb/>
<pb n="KR4d0267_WYG_034-6b"/>
夜深聴雨琵琶洲<lb/>
　　春隂<lb/>
麴塵栁色正遮門石黛江流曲抱村小院春光方盎盎<lb/>
逺山雨氣又昏昏傍簷林鳥驚幽夢極目烟蕪捲燒痕<lb/>
只道餘寒尚如許不知生意滿乾坤<lb/>
　　寒夜歌<lb/>
陸子七十猶窮人空山度此氷雪晨既不能挺長劎以<lb/>
抉九天之雲又不能持斗魁以回萬物之春食不足以<lb/>
<pb n="KR4d0267_WYG_034-7a"/>
活妻子化不足以行鄉鄰忍飢讀書忽白首行歌拾穗<lb/>
將終身論事憤叱目若炬望古踴躍心生塵三萬里之<lb/>
黄河入東海五千仭之太華磨蒼旻坐令此地没羌戎<lb/>
兩京宫闕悲荆榛誰施赤手驅蛇龍誰恢天網致鳯麟<lb/>
君看煌煌藝祖業志士豈得空酸辛<lb/>
　　正月十六日園中偶賦<lb/>
又向柴荆過上元豪華前事不須論偶逢花發閒持酒<lb/>
不得人扶嬾出門薄技號山曾獻玉榮途染指亦嘗黿<lb/>
<pb n="KR4d0267_WYG_034-7b"/>
年来洗盡東陵夢𤓰壟蕭蕭老故園<lb/>
　　陵霄花<lb/>
庭中青松四無鄰陵霄百尺依松身髙花風墮赤玉盞<lb/>
老蔓烟濕蒼龍鱗古来豪傑人少知昻霄聳壑寜自期<lb/>
抱才委地固多矣今我撫事心傷悲<lb/>
　　懐舊<lb/>
鶴鳴山下竹連雲鳳集城邊栁映門當日不知為客樂<lb/>
如今回首却消魂<lb/>
<pb n="KR4d0267_WYG_034-8a"/>
　　又<lb/>
駿騾西過雨漫天千里江山在眼邊二十四年如昨夢<lb/>
憑誰問訊帶枷僊<lb/>
　　又<lb/>
狼烟不舉羽書稀幙府相從日打圍最憶定軍山下路<lb/>
亂飄紅葉滿戎衣<lb/>
　　又<lb/>
翠崖紅棧鬱參差小益初程景最奇誰向豪端收拾得<lb/>
<pb n="KR4d0267_WYG_034-8b"/>
李將軍畫少陵詩<lb/>
　　又<lb/>
回龍寺壁看維摩最得曺吳筆意多風雨塵埃昏欲盡<lb/>
何人更著手摩挲<lb/>
　　又<lb/>
嶓冢山頭是漢源故祠寂寞掩朱門擊鮮藉草無窮樂<lb/>
送老那知江上村<lb/>
　　夜坐<lb/>
<pb n="KR4d0267_WYG_034-9a"/>
蓬窓夜半竹騷然坐守殘編悄不眠辛苦空成左傳癖<lb/>
逍遥常愧大慈僊風寜可繫功名誤日不能黏嵗月遷<lb/>
明旦覓船湖上去西村桃李淡春烟<lb/>
　　入城舟中作<lb/>
櫂邊蘸岸挼藍水蓬外横空破墨山更著灘頭一行鷺<lb/>
此身真在畫圗間<lb/>
　　寓蓬莱館<lb/>
朱門髙栁畫橋南掠面風埃喜解驂霽日偶逢春盎盎<lb/>
<pb n="KR4d0267_WYG_034-9b"/>
野人不慣屋潭潭堂中剰喜簮裾集樓上時聞鼔角酣<lb/>
明發扁舟覔歸路趂時吾欲事農蠶<lb/>
　　過能仁光孝寺欲訪昕老㑹府中速客遂不果入<lb/>
春日城南過寳坊馳驅不得駐車箱髙門臨道淨如拭<lb/>
傑屋凌空勢欲翔齋近鐘魚初送響風微松檜自生香<lb/>
暫来堪笑忙如許坐羨髙人白晝長<lb/>
　　夜二鼔留西城門歸三山<lb/>
秉炬夜離驛戴星出西關舟人飛畫檝門鎖響銅環漁<lb/>
<pb n="KR4d0267_WYG_034-10a"/>
火明遥浦溪風解醉顔鄰家亦驚起迎我笑堅頑<lb/>
　　讀杜詩<lb/>
千載詩亡不復刪少陵談笑即追還常憎晩輩言詩史<lb/>
清廟生民伯仲間<lb/>
　　蘇韜光節推挽歌詞<lb/>
才名京兆掾門閥魏公孫遇事雖骯髒接人終静温寜<lb/>
吟灞橋雪不掃舍人門二妙凋零盡衰翁慨獨存<hi>韜光與訓</hi>
<hi>直吏部下世相距三年</hi>
<pb n="KR4d0267_WYG_034-10b"/>
　　村翁<lb/>
放翁真箇是村翁釣渭耕莘事不同蹴蹋烟雲兩芒屩<lb/>
憑陵風雪一蓬籠屢經駭浪身終免遍閱浮漚夀未窮<lb/>
幸有春衣堪換酒道邊醉卧示神通<lb/>
　　寄子布<lb/>
釣灘耕壠雪盈簪從入新年病至今逺使有書常灑淚<lb/>
長宵無夢更傷心何由老眼迎歸櫂空為秋風感莫碪<lb/>
一紙新詩千萬恨臨風悵望獨長吟<lb/>
<pb n="KR4d0267_WYG_034-11a"/>
　　落花<lb/>
朱朱白白不禁吹老未忘情作許悲瑞錦已殘猶有夢<lb/>
明霞初散可無詩人應偷様傳圖本天亦收香付蜜脾<lb/>
榮悴相尋君看取曉来青子已團枝<lb/>
　　南窓<lb/>
身輕婚嫁畢耳静市朝踈褫帶脫烏幘一窓寛有餘<lb/>
　　排悶<lb/>
白髮無端日日新自憐猶作百憂身孤燈聴雨常終夜<lb/>
<pb n="KR4d0267_WYG_034-11b"/>
一榼尋花又送春旋壓麥餻邀父老時分菜把餉比鄰<lb/>
不須頻起陳人歎已是清朝六世民<lb/>
　　過隣家戲作<lb/>
老脫朝冠岸幅巾時時乗興過比鄰瓶無儲粟吾猶樂<lb/>
步有新船子豈貧醅甕香浮花露熟藥欄土潤玉芝新<lb/>
<hi>玉芝謂鬼臼山家多有之</hi>相從覔笑真當勉又過浮生一嵗春<lb/>
　　看花<lb/>
好樹典衣買新花扶杖看村醪雜清濁山果半甘酸家<lb/>
<pb n="KR4d0267_WYG_034-12a"/>
事貧尤簡詩情老未䦨鸕鷀閒似我日莫立清灘<lb/>
　　閒趣<lb/>
同儕零落曉星稀久住人間豈自期衰病已成垂白叟<lb/>
春寒又到牡丹時溪邊喚客閒持釣燈下留僧共覆棋<lb/>
一日轉頭還過却紛紛世事不須知<lb/>
　　春盡遣懐<lb/>
裊裊爐香晝掩扉殘年真是解塵鞿青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>旋𢷬通隣好<lb/>
白葛新裁製暑衣避日小魚穿藻去倚風輕燕拂簾飛<lb/>
<pb n="KR4d0267_WYG_034-12b"/>
要知名宦非初意三十年前已念歸<hi>予以乾道乙酉卜築湖上今三十有</hi>
<hi>二年矣</hi>
　　二友<lb/>
清芬六出水梔子堅瘦九節石菖蒲放翁閉門得二友<lb/>
千古夷齊今豈無<lb/>
　　半丈紅盛開<lb/>
滿酌吳中清若空共賞池邊半丈紅老子通神誰得似<lb/>
短笻到處即春風<lb/>
<pb n="KR4d0267_WYG_034-13a"/>
　　感事<lb/>
雞犬相聞三萬里遷都豈不有關中廣陵南幸雄圖盡<lb/>
淚眼山河夕照紅<lb/>
　　又<lb/>
堂堂韓岳兩驍將駕馭可使復中原廟謀尚出王導下<lb/>
顧用金陵為北門<lb/>
　　又<lb/>
渭上晝昏吹戰塵横戈慷慨欲忘身東歸却作漁村老<lb/>
<pb n="KR4d0267_WYG_034-13b"/>
自誤青春不怨人<lb/>
　　又<lb/>
捫蝨當時頗自奇功名逺付十年期酒澆不下胸中恨<lb/>
吐向青天未必知<lb/>
　　豐年行<lb/>
南村北村春雨晴東家西家地碓聲稻陂正滿緑針密<lb/>
麥隴無際黄雲平前年榖與金同價家家涕泣伐桑柘<lb/>
豈知還復有今年酒肉如山賽春社吏不到門人晝眠<lb/>
<pb n="KR4d0267_WYG_034-14a"/>
老稺安樂如登仙縣前歸来傳好語黄紙續放身丁錢<lb/>
　　四月一日夜漏欲盡起坐達旦<lb/>
春歸不可留斗柄已崢嶸老至不可却雪鬢森千莖少<lb/>
年所讀書廢忘如隔生舊交死欲盡存者萬里程髙談<lb/>
無與發欲語輒吞聲悠悠一飽計泯泯千載名逝將山<lb/>
丘歸不見河雒清挑燈坐待旦攬筆衰涕傾<lb/>
　　蓬莱行<lb/>
山峭插雲海樓髙入烟霄不知何宫殿東望鬱岧嶤是<lb/>
<pb n="KR4d0267_WYG_034-14b"/>
時青童君初散通明朝風濤中破裂涌出黄金橋授我<lb/>
玉芝房服之塵念消凡骨一朝換八極坐可超<lb/>
　　馮縣丞挽歌詞<hi>鋼字仲柔</hi>
尊公同故里季父接周行晩憙烏衣巷重逢玉樹郎名<lb/>
流多賞識榮路正騰驤愁絶河梁上風烟莫莽蒼<lb/>
　　幽居初夏<lb/>
湖山勝處放翁家槐栁隂中野徑斜水滿有時觀下鷺<lb/>
草深無處不鳴蛙籜龍已過頭番筍木筆猶開第一花<lb/>
<pb n="KR4d0267_WYG_034-15a"/>
歎息老来交舊盡睡餘誰共午甌茶<lb/>
　　又<lb/>
藤冠草屨病支離門外紛紛百不知解籜有聲驚倦枕<lb/>
飛花無力㸃清池閒思舊事惟求醉老感流年只自悲<lb/>
緑樹隂中紅練起一團零亂濕臙脂<lb/>
　　又<lb/>
長歌嫋嫋插秧天小繖翻翻入市船髙棟巢乾初乳燕<lb/>
緑槐隂密已鳴蟬只言末俗人情惡未廢先生日晏眠<lb/>
<pb n="KR4d0267_WYG_034-15b"/>
推枕起来閒弄筆銅蟾手自挹寒泉<lb/>
　　又<lb/>
鬢毛秃盡齒牙疎難受人間折簡呼詩酒本来無藉在<lb/>
形骸况復不枝梧槐隂漸密能鄣日池水新生可浴鳬<lb/>
移得太行終亦死平生常笑北山愚<lb/>
　　出蜀十九年故交零落殆盡慨然有作<lb/>
西遊邂逅得諸君落筆千言酒百分聚散亦知元有數<lb/>
死生豈料不相聞平羌空憶吟江月小益何由度棧雲<lb/>
<pb n="KR4d0267_WYG_034-16a"/>
一事與君聊自慰兒曺或可付斯文<lb/>
　　憶天彭牡丹之盛有感<lb/>
常記彭州送牡丹祥雲徑尺照金盤豈知身老農桑野<lb/>
一朶妖紅夢裏看<lb/>
　　五月七日夜夢中作<lb/>
征行過孤壘寂寞已千年馬病霜菅瘦狐鳴古冢穿烟<lb/>
塵身欲老金石志方堅零落英雄盡何人共著鞭<lb/>
　　又<lb/>
<pb n="KR4d0267_WYG_034-16b"/>
霜露薄貂裘連年塞上留蘆笳青冢月鐵馬玉關秋振<lb/>
臂忘身憊憑天報國讐諸公方衮衮好運幄中籌<lb/>
　　急雨<lb/>
急雨清風發土香靈臺如受寳犀涼華胥一枕蘧然覺<lb/>
却聴蟬聲送夕陽<lb/>
　　夜中步月<lb/>
夜半不成寐起尋微月行風生驚葉墮露重覺荷傾兀<lb/>
兀酒中趣悠悠身後名興䦨還掩户坐待日東生<lb/>
<pb n="KR4d0267_WYG_034-17a"/>
　　晨起<lb/>
齒豁不可補髮脫無由栽清晨明鏡中老色蒼然来餘<lb/>
年亦自惜未忍付酒杯抽架取我書危坐闔復開萬世<lb/>
見唐堯夔龍獲親陪寥寥三千年氣象挽可回豈以七<lb/>
尺軀顧受世俗衰道在無不可廊廟均蒿莱<lb/>
　　枕上聞布榖聲<lb/>
老去惟思日月遲更堪青鬢捴成絲無端催取流年去<lb/>
最恨溪頭布榖兒<lb/>
<pb n="KR4d0267_WYG_034-17b"/>
　　雨夜<lb/>
北風吹雨亂疎鐘蓛蓛燈花破碎紅孤夢正行天一握<lb/>
髙城俄報鼔三通衰遲空抱屠龍技豪俊誰收汗馬功<lb/>
但願輿圖早来復白頭敢望起雲中<hi>孤雲兩角去天一握盖褒斜道上也</hi>
　　焚黄<lb/>
啼呼棃棗憶兒時駒隙頻經日月馳早嵗已興風木歎<lb/>
餘生永廢蓼莪詩燎黄恩重空垂泣戴白身存敢自期<lb/>
足蹇僅能成拜起籃輿歸路不勝悲<lb/>
<pb n="KR4d0267_WYG_034-18a"/>
　　即事<lb/>
陶令常躭酒龎翁不出家安貧炊麥飯省事嚼茶芽池<lb/>
滿浮雛鴨庭荒噪渴蛙詩成賞音絶自向小兒誇<lb/>
　　失鸂鶒<lb/>
不見池邊整羽衣繞村散覓走羣兒卑飛正恐為人得<lb/>
徑去何須報我知久憶蘋洲應自喜尚餘菰米亦堪悲<lb/>
放翁未到忘情處日莫憑欄獨詠詩<lb/>
　　贈童道人盖與予同甲子<lb/>
<pb n="KR4d0267_WYG_034-18b"/>
吾儕之生乙巳年達者寥寥窮比肩退士一生藜藿食<lb/>
散人萬里江湖天忍貧不變我自許挟術自營君豈然<lb/>
一事尚須煩布䇿㡬時能具釣魚船<hi>方謀買一小舟未得也</hi>
　　上方銛老求宿蘆詩宿蘆盖所寓室名以其似漁<lb/>
　　　舟也<lb/>
一曲亭前水接天放翁短棹弄風烟宿蘆縱有江湖趣<lb/>
猶是人間贗釣船<lb/>
　　夜坐園中至夜分<lb/>
<pb n="KR4d0267_WYG_034-19a"/>
岸巾閒倚胡牀坐步屧還扶拄杖行漸近秋清知病減<lb/>
盡捐世累覺心平翻翻雙鵲風枝爽熠熠孤螢露草明<lb/>
更欲裴回盡幽興麗譙傳漏報三更<lb/>
　　六月二十四日夜分夢范至能李知㡬尤延之同<lb/>
　　　集江亭諸公請予賦詩記江湖之樂詩成而覺<lb/>
　　　忘數字而已<lb/>
露箬霜筠織短蓬飄然来往淡烟中偶經菱市尋谿友<lb/>
却揀蘋汀下釣筒白菡蓞香初過雨紅蜻蜓弱不禁風<lb/>
<pb n="KR4d0267_WYG_034-19b"/>
吳中近事君知否團扇家家畫放翁<lb/>
　　晨起<lb/>
月淡知将曉風清喜近秋狂吟詞跌宕新沐髮颼飀桐<lb/>
葉危先墮蟬聲斷更遒達生隨處樂自笑替人愁<lb/>
　　村飲示鄰曲<lb/>
七年收朝迹名不到權門耿耿一寸心思與窮友論憶<lb/>
昔西戍日孱敵氣可吞偶失萬户侯遂老三家村朱顔<lb/>
捨我去白髮日夜繁夕陽坐溪邊看兒牧雞豚雕胡幸<lb/>
<pb n="KR4d0267_WYG_034-20a"/>
可炊亦有社酒渾耳熱我欲歌四座且勿喧即今黄河<lb/>
上事殊曺與袁扶義孰可遣一戰洗乾坤西酹壯士墓<lb/>
南招名將魂干戈從此戢永定宋中原吾儕雖益老忠<lb/>
義傳子孫征邊詔儻下從我屬櫜鞬<lb/>
　　醉歸<lb/>
十畝春蕪手自犂𤓰牛廬在鏡湖西禪心每笑彈棊局<lb/>
道眼長捐刮膜篦絶食就官分鶴料無車免客笑雞栖<lb/>
<hi>頃獨有一竹輿今亦壊矣</hi>旗亭酒賤秋風近夜夜歸来醉似泥<lb/>
<pb n="KR4d0267_WYG_034-20b"/>
　　二愛<hi>并序</hi>
　　　陶淵明詩云孟夏草木長遶屋樹扶疎衆鳥欣<lb/>
　　　有託吾亦愛吾廬孟東野亦云逺岸雪難莫勁<lb/>
　　　枝風易號霜禽各嘯侣吾亦愛吾曺予暇日詠<lb/>
　　　二詩有感作二愛詩<lb/>
結屋不袤丈著身還有餘破壁作小窓亦足陳吾書無<lb/>
酒當飲水無肉當飯蔬知止乃不殆此語良非虚古人<lb/>
造道處正自無絶殊願君勿他求且復愛吾廬<lb/>
<pb n="KR4d0267_WYG_034-21a"/>
　　又<lb/>
門外秋水深日日集鷗鷺是豈相與期正以同類故殘<lb/>
年過七十朋舊半丘墓非吾濟世心歎息莫予助人生<lb/>
非金石去日如脫兎三復東野詩獨立悲嵗莫<lb/>
　　蜻蜓浦<lb/>
舍北蜻蜓浦新秋偶一来菱絲烟際老芡觜露中開漁<lb/>
火明還滅沙禽去却回吾行興無盡舟子莫相催<lb/>
　　題韓運鹽竹隠堂絶句三首<hi>茂卿字立道</hi>
<pb n="KR4d0267_WYG_034-21b"/>
鄴下王孫今勝流相逢三伏凜生秋未嘗一日可無竹<lb/>
似是前身王子猷<lb/>
　　又<lb/>
塵埃車馬日駸駸誰解從君一散襟待我清秋有閒日<lb/>
抱琴来寫萬龍吟<lb/>
　　又<lb/>
静處知君解策勲爐香裊裊起微雲岸巾不住尋青士<lb/>
欹枕還應對墨君<lb/>
<pb n="KR4d0267_WYG_034-22a"/>
　　哭杜府君<lb/>
叔髙初過我風度何玉立超然衆客中可慕不待揖入<lb/>
都多賔友伯髙數来集質如琮璧潤氣等芝蘭襲晩乃<lb/>
過仲髙午日曬行笠怱怱遽别去悵望空怏悒有如此<lb/>
三髙青紫何足拾豈無知之者相視莫維縶窮魚雖相<lb/>
憫可愧吐微濕亦知尊公賢何止盖鄉邑向風每拳拳<lb/>
識面真汲汲秋風忽聞訃執書歎以泣造門不自決追<lb/>
悔今何及又聞著書富手澤溢巾笈哀毁要無益遺稿<lb/>
<pb n="KR4d0267_WYG_034-22b"/>
勤綴緝<lb/>
　　初秋夜坐<lb/>
徂嵗又如許吾生真若浮露蟬鳴逹曉風葉墮先秋野<lb/>
迥星辰大天空河漢流胡床幸亡恙且復寄悠悠<lb/>
　　宴坐自午至莫<lb/>
身外寥寥掃怨恩胸中浩浩納乾坤飽經世事常髙枕<lb/>
慣見人情不署門孤日夜分生海底百川秋漲泝河源<lb/>
珥貂碧落從来事東訪蓬莱不足言<lb/>
<pb n="KR4d0267_WYG_034-23a"/>
　　舟中詠落景餘清暉輕橈弄溪渚之句盖孟浩然<lb/>
　　　耶溪泛舟詩也因以其句為韻賦詩<lb/>
獨鶴還故鄉巋然但城郭出門無與遊所至苦寂寞裹<lb/>
飯事幽討此計殊不惡薄莫宿漁家蒼烟帶墟落<lb/>
　　又<lb/>
維舟入谷口信歩造異境隔籬雞犬聲滿地梧楸影瓦<lb/>
甑炊香稻石泉汲新井人間苦偪仄愛此須㬰景<lb/>
　　又<lb/>
<pb n="KR4d0267_WYG_034-23b"/>
老圃髮如霜見客能廢鋤與坐使之年自云八十餘老<lb/>
身六朝民草舍數世居力守逺祖言一字不學書<lb/>
　　又<lb/>
沿溪得茅店酒旗出柴荆杖頭錢已空一醉何由成主<lb/>
人語鄭重手把甕面清勸我姑小留溪魚亦可烹<lb/>
　　又<lb/>
秦皇酒甕邊古有釣魚磯我来必竟日時挈雙鯉歸白<lb/>
鷺真可人常先孤棹飛髙詠江練句令人憶𤣥暉<lb/>
<pb n="KR4d0267_WYG_034-24a"/>
　　又<lb/>
鏡湖三百里風止鏡面平持以照吾心俗塵安得生散<lb/>
髮鷗鷺間萬事秋毫輕誰能拂東絹寫我孤舟横<lb/>
　　又<lb/>
朝發雲根寺莫宿烟際橋冷螢濕不飛潛魚驚自跳菱<lb/>
船歌裊裊荻浦風蕭蕭平明宿鳥起我亦理歸橈<lb/>
　　又<lb/>
古祠照蒼波老木閟雲洞輕舟不揺檝正用一風送汲<lb/>
<pb n="KR4d0267_WYG_034-24b"/>
井潄甘液掃榻寓幽夢所恨山未深城笳聴三弄<lb/>
　　又<lb/>
禹穴探斷簡樵風泛清溪倒影森松桂避船散鳬鷖塵<lb/>
中有異境十里青玻瓈髙塔忽招人湖邊日未低<lb/>
　　又<lb/>
溪行已清秋還舍尚殘暑天公為解圍簾櫳過疎雨青<lb/>
蔬喜小摘紅粒亦新杵一飽坐北軒蘋花泣烟渚<lb/>
　劎南詩稾巻三十四<lb/>
</p>
<p>
</p>
  </div>
</body>
</text>
</TEI>
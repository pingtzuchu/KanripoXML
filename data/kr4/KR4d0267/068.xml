<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻六十八</head> <lb/>
    <p>
<pb n="KR4d0267_WYG_068-1a"/>
欽定四庫全書<lb/>
　劒南詩稾巻六十八<lb/>
　　　　　　　　　　　　宋　陸游　撰<lb/>
　　七月十一日見落葉<lb/>
葉彫非一日盛夏則已然一葉復一葉及此搖落天晨<lb/>
起坐堂上散若飛鳥翩昔時可藏鵶今欲不庇蟬顧視<lb/>
庭中草亦復非阡眠百榖秋皆成是謂造化權豈謂草<lb/>
木計而欲求兩全物理貴見微勇退差為賢<lb/>
<pb n="KR4d0267_WYG_068-1b"/>
　　龜堂一隅開窗設榻為小憩之地<lb/>
栟櫚檐蔔障斜陽旋置臨階八尺牀小展窗扉無大費<lb/>
略加苫葢有餘涼老來愈覺歲時速夢裏不知途路長<lb/>
試問神遊向何處月明揮榜上瀟湘<lb/>
　　南門晚眺<lb/>
奚奴前負一胡牀門巷楸梧已漸黄不歴塵埃三伏熱<lb/>
孰知風露九秋涼蕭蕭浦漵漁歌晚漠漠陂塘稻穗香<lb/>
勿恨行雲吞素月夢囘正愛雨淋浪<lb/>
<pb n="KR4d0267_WYG_068-2a"/>
　　進德<lb/>
進德工夫在日新正如更歴自知津迷時誤認毒為藥<lb/>
定後始知天勝人四壁不妨身落魄萬夫誰敵膽輪囷<lb/>
遺經在匵君毋厭燈火青熒漸可親<lb/>
　　次韻邢德允見贈<lb/>
人間榮悴固難窮歲月推遷即老翁馬駿初非凡眼識<lb/>
源深終與大川通細思渭北希高價終勝淮南誚發䝉<lb/>
莫學三山頑鈍叟一生空耗太倉紅<lb/>
<pb n="KR4d0267_WYG_068-2b"/>
　　秋懐<lb/>
居在三家聚門纔一木横用寛緣歲樂歛薄為時平疎<lb/>
樹葉遲落逺村燈更明題詩雖草草亦足寫幽情<lb/>
　　又<lb/>
村晚歸牛下林昏宿鳥喧微升天際月半掩水邊門衣<lb/>
杵悲邊信漁歌斷客魂老人交舊盡此意與誰論<lb/>
　　又<lb/>
客思殘荷外農功晚稻前祭多巫得職税足吏無權浦<lb/>
<pb n="KR4d0267_WYG_068-3a"/>
漵家家釣村墟㸃㸃煙歸舟葛衣薄始覺是秋天<lb/>
　　又<lb/>
典琴沽市釀賣劔買吳牛雞黍隨時具江山到處留隨<lb/>
僧日一浴笑吏月三休安得沅湘客相從賦逺遊<lb/>
　　又<lb/>
心常凝不動形要小勞之活火閒煎茗殘枰靜拾棋曬<lb/>
書朝日出丸藥晝隂移意適還休去悠然到睡時<lb/>
　　又<lb/>
<pb n="KR4d0267_WYG_068-3b"/>
曩得治中俸湖山偶卜居身嘗著禾譜兒解讀農書遇<lb/>
事絶欣厭接人均戚疎乾坤雖浩浩等付一蘧廬<lb/>
　　又<lb/>
秋暑雖猶在晨興氣己清蠻童掃荒徑獠婢滌空鐺病<lb/>
樹有凋葉殘蟬無壯聲書生守故態已復理燈檠<lb/>
　　又<lb/>
種樹清隂滿鈔書蠧字穿老身猶在世屈指不知年棄<lb/>
紙儲詩稾長筒聚藥錢一生如一日正可付之天<lb/>
<pb n="KR4d0267_WYG_068-4a"/>
　　又<lb/>
望逺目猶明登高脚更輕毎思遊赤壁時夢上青城燈<lb/>
下書如蟻花前飲似鯨古仙曾歴考强半出儒生<lb/>
　　又<lb/>
昨者風雨過浩然天地秋年光雙雪鬢生計一漁舟賣<lb/>
藥來查浦聽猿到沃洲平生畏暑毒八月記初遊<lb/>
　　出遊<lb/>
來往人間不計年一枝笻竹雪垂肩掃除身外閒名利<lb/>
<pb n="KR4d0267_WYG_068-4b"/>
師友書中古聖賢支遁山前饒石水葛洪井畔慘風煙<lb/>
小癡大黠君無笑買斷秋光不用錢<lb/>
　　又<lb/>
行路迢迢入谷斜繫驢來憩野人家山童負擔賣紅果<lb/>
村女緣籬采碧花篝火就炊朝甑飯汲泉自煮午甌茶<lb/>
閑遊本自無程數邂逅何妨一笑譁<lb/>
　　東窗獨坐書懐<lb/>
秋豪外物不闗心竹塢梅村惜未深蓬户夜涼燈煜爚<lb/>
<pb n="KR4d0267_WYG_068-5a"/>
盆山雨潤木蕭森潔齋入靜三熏沐宴坐降魔七縱擒<lb/>
但恨圖書開調䕶不勝鼠齧與蟲侵<lb/>
　　書歎<lb/>
齊民困衣食如疲馬思秣我欲達其情疎逺畏強聒有<lb/>
司或苛取兼并亦豪奪正如横江網一舉孰能脱政本<lb/>
在養民此論豈迂濶我今雖退休嘗綴廷議末明恩殊<lb/>
未報敢自同衣褐吾君不可負願治甚飢渴<lb/>
　　荷鋤<lb/>
<pb n="KR4d0267_WYG_068-5b"/>
五畝畦蔬地秋來日荷鋤何曾笑爾輩但覺愛吾廬膽<lb/>
怯沽官釀瞳昏讀監書區區尚多事未解雜樵漁<lb/>
　　病臥<lb/>
老境偏饒臥秋天不肯晴愁憑書解散病仗藥支撐果<lb/>
熟鳥烏樂村深雞犬聲邊頭定何似頗説募新兵<lb/>
　　秋夜獨坐聞里中鼓吹聲<lb/>
収盡浮雲見素娥青天脈脈映明河時平里巷吹彈閙<lb/>
歲熟人家嫁娶多高㑹不知清夜永散歸想見醉顔酡<lb/>
<pb n="KR4d0267_WYG_068-6a"/>
小牕燈火晶熒處也有人賡七月歌<lb/>
　　老歎<lb/>
老翁今日飽還嬉常拾兒童竹馬騎食為齒搖艱咀嚼<lb/>
冠因髪少易傾欹烏烏歌罷人誰問咄咄書成自不知<lb/>
堪笑殘生似蒲柳秋風未到已先衰<lb/>
　　草堂<lb/>
南出湖壖有廢堤草堂只在鸛巢西清風滿榻眠初起<lb/>
落葉平溝路欲迷新酒已知迎社熟秋鶯猶作傍簷啼<lb/>
<pb n="KR4d0267_WYG_068-6b"/>
鄰翁相遇饒言笑共喜年豐米價低<lb/>
　　齋中讀書罷有感<lb/>
少時學問苦匆匆弦誦光隂轉手空聖域淵源雖自力<lb/>
故交零落與誰同荒村莫恨身垂老後世元知論自公<lb/>
但掩齋扉憑曲几忘憂正在寂寥中<lb/>
　　雨欲作步至浦口<lb/>
雨作千山暗風來萬木號放懐忘世事徐步出亭臯野<lb/>
處惟知遯心期不復豪宋清捐善藥須賈遺綈袍寧乞<lb/>
<pb n="KR4d0267_WYG_068-7a"/>
陶翁食難餔楚客糟精心窮易老餘力及莊騷杖屨時<lb/>
行樂鋤耰慣作勞正令朝夕死猶足遂吾高<lb/>
　　鏡湖有鳥名水鳬鳴於春夏間若曰打麥作飯偶<lb/>
　　　有所感而作<lb/>
人生天地中賦予各有限所享過所賦鮮不貽後患玉<lb/>
食害而家此語禹所難麥飯勿謂薄耕時泥及骭土塯<lb/>
竹為挾鹽酪調藜莧吾媿人豈知尚以陋見訕恨亦見<lb/>
事遲失脚墮名宦千載梁伯鸞巍然吾無間<lb/>
<pb n="KR4d0267_WYG_068-7b"/>
　　自述<lb/>
早畏危機避巧丸長安未到意先闌心如老馬雖知路<lb/>
身似鳴蛙不屬官閒駕柴車無逺近旋沽村酒半甜酸<lb/>
羣兒何足勞情恕胸次從初抵海寛<lb/>
　　秋興<lb/>
晨興秋色已淒淒咿喔猶聞隔浦雞説與譍門謝來客<lb/>
要乗微雨理蔬畦<lb/>
　　又<lb/>
<pb n="KR4d0267_WYG_068-8a"/>
村酒甜酸市酒渾猶勝終日對空樽茅齋不奈秋蕭瑟<lb/>
蹋雨來敲野店門<lb/>
　　又<lb/>
囷儲赤米枝梧飯篋有青氊準擬寒政使堆金無處用<lb/>
不須常貯一錢看<lb/>
　　又<lb/>
病起殘骸不自支旋烹藜粥解飢羸一編蠧簡青燈下<lb/>
恰似吳僧夜講時<lb/>
<pb n="KR4d0267_WYG_068-8b"/>
　　又<lb/>
莫笑門庭草棘荒也能隨事答年光半瓶野店沽醇碧<lb/>
一畚鄰園餉矮黄<lb/>
　　又<lb/>
白頭韭美醃虀熟赬尾魚鮮斫鱠成却對盤餐三太息<lb/>
老年一飽費經營<lb/>
　　又<lb/>
淹速從來但信緣襟懐無日不超然喚船渡口因閒立<lb/>
<pb n="KR4d0267_WYG_068-9a"/>
待飯僧牀得暫眠<lb/>
　　又<lb/>
懲羮吹韲豈其非亡羊補牢理所宜白頭始訪金丹術<lb/>
莫笑龜堂見事遲<lb/>
　　又<lb/>
赫赫能令京兆死沾沾正坐魏其愚何如六子山行樂<lb/>
臚膞常懸酒一壺<lb/>
　　又<lb/>
<pb n="KR4d0267_WYG_068-9b"/>
放翁老矣欲何之采藥名山更不疑但入剡中行百里<lb/>
姓名顔狀有誰知<lb/>
　　又<lb/>
樵客高僧兩斷蓬偶同煙榜泛秋風栖賢雪夜匆匆别<lb/>
豈意相逢在剡中<lb/>
　　又<lb/>
鼉鼓華鯨響寺廊殘蕪落葉弄秋光蹇驢繫著門前柳<lb/>
閒覓題名拂敗牆<lb/>
<pb n="KR4d0267_WYG_068-10a"/>
　　秋夕書事<lb/>
秋夕初多露漁家半掩扉鵲飛山月出犬吠市船歸影<lb/>
瘦悲形瘁冠偏感髪稀眼中無宿土老我欲疇依<lb/>
　　又<lb/>
寂寂青楓岸蕭蕭白板扉端居常嬾動偶出却忘歸時<lb/>
泰徵科簡師還驛置稀江村日無事煙火自相依<lb/>
　　薄粥<lb/>
薄粥枝梧未死身飢腸且免轉車輪從來不解周家意<lb/>
<pb n="KR4d0267_WYG_068-10b"/>
養老常須祝哽人<lb/>
　　拄杖<lb/>
吾嘗評拄杖妙處在輕堅何日提㩦汝同登入峽船<lb/>
　　小築<lb/>
小築清溪尾蕭森萬竹蟠菴廬雖逼仄庭户亦平寛摘<lb/>
果觀猨哺開籠放鶴盤澹然還過日無處著悲歡<lb/>
　　又<lb/>
小築隨高下園池皆自然鋤山得靈藥斸坎遇寒泉幽<lb/>
<pb n="KR4d0267_WYG_068-11a"/>
檻花房歛深林果蔕駢鄰翁亦好事相伴送流年<lb/>
　　一編<lb/>
一編垂首北牕前皎皎寧當逐物遷道有廢興何與我<lb/>
心無媿怍始知天昔嘗西戍八千里今復東歸三十年<lb/>
死去雖無勲業事九原猶可見先賢<lb/>
　　埭北<lb/>
煙村湖埭北魚市廟壖東急雨時時作輕舟浦浦通薪<lb/>
芻聚津口簫鼓閙林中烏桕禁愁得來朝數葉紅<lb/>
<pb n="KR4d0267_WYG_068-11b"/>
　　風雨<lb/>
殘暑時當盡清風勢自囘重雲韞日月大雨挾風雷老<lb/>
樹不自保毁巢吁可哀却愁新雁到莫境更禁催<lb/>
　　解嘲<lb/>
心如頑石忘榮辱身似孤雲任去留酒瓮飯囊君勿誚<lb/>
也勝滿腹貯閒愁<lb/>
　　識喜<lb/>
本自怕沾京洛塵固應不吐相君茵偶逃鼉作鯨吞地<lb/>
<pb n="KR4d0267_WYG_068-12a"/>
幸保詩狂酒病身傲世曾歌楚人鳯著書久絶魯郊麟<lb/>
山村且試笻枝興風月秋來正一新<lb/>
　　寓興<lb/>
窮巷無來客秋風獨浩歌壯年閒處老佳日病中過甚<lb/>
欲㩦長鑱仍思擁短蓑逢山皆可隱不必上三峩<lb/>
　　老馬行<lb/>
老馬虺隤依晚照自計豈堪三品料玉鞭金絡付夢想<lb/>
瘦稗枯萁空咀噍中原蝗旱胡運衰王師北伐方傳詔<lb/>
<pb n="KR4d0267_WYG_068-12b"/>
一聞戰鼔意氣生猶能為國平燕趙<lb/>
　　農家<lb/>
吳農耕澤澤吳牛耳濕濕農功何崇崇農事常汲汲冬<lb/>
休築陂防丁壯皆雲集春耕人在野農具已山立房櫳<lb/>
鳴機杼煙雨暗蓑笠尺薪仰有取斷屨俯有拾洪水昔<lb/>
滔天得禹民乃粒食不知所從汝悔將何及孩提同一<lb/>
初勤惰在所習周公有遺訓請視七月什<lb/>
　　對酒作<lb/>
<pb n="KR4d0267_WYG_068-13a"/>
齒落不廢嚼足跛尚能履書生之所遭僥倖有如此自<lb/>
知窮事業元不直杯水徒行若車安蔬食如肉美或時<lb/>
得斗酒亦復招鄰里不肯歌烏烏行矣呼起起<lb/>
　　秋分後頓凄冷有感<lb/>
今年秋氣早木落不待黄蟋蟀當在宇遽已近我牀况<lb/>
我老當逝且復小彷徉豈無一樽酒亦有書在傍飲酒<lb/>
讀古書慨然想黄唐耄矣狂未除誰能藥膏盲<lb/>
　　即事示子遹<lb/>
<pb n="KR4d0267_WYG_068-13b"/>
四十已悲非少年耄期何事毎歡然遊山夜雨眠僧院<lb/>
沽酒秋風上釣船諸友詩章來亹亹小兒筆勢亦翩翩<lb/>
眼邊不是常蕭索終憶巢居訪老仙<hi>青城上官道人結巢古松杪數十年</hi>
　　醉中絶句<lb/>
有山有水登臨地無病無愁歗傲身世念秋毫除未盡<lb/>
麴生應恨白頭新<lb/>
　　又<lb/>
左飱右粥年年飽南陌東阡處處閒幸免催租敗幽興<lb/>
<pb n="KR4d0267_WYG_068-14a"/>
豈容對酒惜酡顔<lb/>
　　種麥<lb/>
墾地播宿麥飯牛臨野池未能貪佛日正恐失農時矻<lb/>
矻鋤耰力勤勤祝史辭嘉平得三白吾飽豈無期<lb/>
　　秋晚<lb/>
梧桐落井牀蟋蟀在書堂徂歲聿云莫攬衣慨以慷一<lb/>
生常蹭蹬萬事略更嘗賴有銘心語南華論坐忘<lb/>
　　又<lb/>
<pb n="KR4d0267_WYG_068-14b"/>
身世呻吟裏園廬寂寞中家貧憂酒劵才盡畏詩筒陂<lb/>
水瀦猶滿山苗穫欲空兒孫更力作勿媿禹遺風<lb/>
　　秋穫後即事<lb/>
多稼如雲接百城村村鼓樂賽西成頓寛公賦私逋責<lb/>
一洗兒啼婦歎聲社酒粥醲供晚酌秋菰玉潔芼晨烹<lb/>
放翁醉飽摩便腹自炙毫甌試雪坑<lb/>
　　又<lb/>
秋穫春耕力尚餘雨中襏襫種寒蔬築居正可茨生草<lb/>
<pb n="KR4d0267_WYG_068-15a"/>
出市何妨借蹇驢老境朝晡數匙飯腐儒生死一編書<lb/>
敲門忽有<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山使慚愧交情未作疎<hi>是日得張季長書</hi>
　　行飯至湖上<lb/>
行飯消搖日有常青鞋又到古祠傍殘蕪滿路無多綠<lb/>
落葉投空不待黄只道詩書能發冢豈知博簺亦亡羊<lb/>
此身只合都無事時向湖橋看戲場<lb/>
　　晨出<lb/>
昧爽睡饜足起扶藜杖行關山開曉色草木度秋聲市<lb/>
<pb n="KR4d0267_WYG_068-15b"/>
晚船初發奴勤地已畊道邊多野菜小摘助晨烹<lb/>
　　老境<lb/>
一生幸免踐危機老境還山飽蕨薇智士固知窮有命<lb/>
達人元謂死為歸臨牕蜀紙謄詩草出户郿絛繫褐衣<lb/>
堪笑街頭小兒女問予君是伯休非<lb/>
　　憶昔<lb/>
憶昔梁州夜枕戈東歸如此壯心何蹉跎已失邯鄲步<lb/>
悲壯空傳勅勒歌今日扁舟釣煙水當時重鎧渡氷河<lb/>
<pb n="KR4d0267_WYG_068-16a"/>
自憐一覺寒窗夢尚想浯溪石可磨<lb/>
　　自嘲<lb/>
清心不醉猩猩酒省事那營燕燕巢惟有著書殊未厭<lb/>
莫年鐵硯亦成凹<lb/>
　　解嘲<lb/>
我生學語即耽書萬卷縱横眼欲枯莫道終身作魚蠧<lb/>
爾來書外有工夫<lb/>
　　新寒<lb/>
<pb n="KR4d0267_WYG_068-16b"/>
小雨戒新寒衡茅已怯寛甑香炊紫角門静挂黄團扶<lb/>
杖穿茶塢移舟傍釣灘欲知秋有信霜鬢不勝繁<lb/>
　　夜歸<lb/>
野店晡炊飯溪橋夜據鞍天囘河絡角海濶斗闌干牧<lb/>
舍牛生犢蔬園犬逐貛今年時序早九月已清寒<lb/>
　　夢中作<lb/>
萬里行求藥三生誓棄官鶴巢投莫宿松麨續朝餐進<lb/>
火金丹熟凌風玉宇寒人間日月速歲歴又將殘<lb/>
<pb n="KR4d0267_WYG_068-17a"/>
　　自勵<lb/>
中年已懼小人歸况是駸駸耄及時氣惰欲歸思友助<lb/>
學衰不進賴兒規無功追媿清時禄有命何憂晚節飢<lb/>
羸病今年能未死潛心更下董生帷<lb/>
　　九月一日未明起坐<lb/>
病骨清羸八十餘空齋凄冷五更初忽聞雲表新來雁<lb/>
起讀燈前未竟書坐久屢傳雞喔喔夢殘猶化蝶蘧蘧<lb/>
農功漸畢身無事約束家童種晚蔬<lb/>
<pb n="KR4d0267_WYG_068-17b"/>
　　小疾偶書<lb/>
書生本願致時康自怪秋來疾在牀胸次豈無醫國策<lb/>
囊中幸有活人方但知元氣為根本正使長生亦粃糠<lb/>
豎子何勞一除掃區區猶欲恃膏盲<lb/>
　　初寒晨起<lb/>
推枕悠然起寒燈誰與同曉窗俄已白宿火尚能紅老<lb/>
境呻吟外年華寂寞中長飢亦何恨聊復固吾窮<lb/>
　　霜降前四日頗寒<lb/>
<pb n="KR4d0267_WYG_068-18a"/>
草木初黄落風雲屢闔開兒童鋤麥罷鄰里賽神囘鷹<lb/>
撃喜霜近鸛鳴知雨來盛衰君勿歎已有復然灰<lb/>
　　題驛壁<lb/>
輪囷古柳驛門前糴米歸遲突未煙隨計入都今四紀<lb/>
驢寒僕瘦只依然<lb/>
　　閒遊<lb/>
大冠長劔已焉哉短褐秃巾歸去來五世業儒書有種<lb/>
一生任運仕無媒麥經小雨家家下菊著新霜處處開<lb/>
<pb n="KR4d0267_WYG_068-18b"/>
自笑閒逰心未歇青鞋蹋碎白雲堆<lb/>
　　貧舍寫興<lb/>
深山木食猶堪飽上古巢居亦自安麥飯草廬吾已過<lb/>
故應高臥有餘歡<lb/>
　　又<lb/>
粲粲新霜縞瓦溝離離寒菜入盤羞贅童擁篲掃枯葉<lb/>
瞶婢挑燈縫破裘<hi>贅瞶皆紀實</hi>
　　秋晚雨中作<lb/>
<pb n="KR4d0267_WYG_068-19a"/>
新雁南來歲又殘蕭蕭風雨暗江干客疎似悉爾來病<lb/>
酒薄不禁如許寒草絡籬頭花尚碧樹當浦口葉初丹<lb/>
醉來且擁黄紬睡莫問何時后土乾<lb/>
　　待旦<lb/>
晨光殘淡月急㸃殺寒更歴歴記孤夢悠悠帶宿酲攬<lb/>
衣推枕起亂髪遶牀行歎息人間事還隨初日生<lb/>
　　夜意<lb/>
浮雲掃盡天如水十里疎鐘到野堂窗紙月明人不睡<lb/>
<pb n="KR4d0267_WYG_068-19b"/>
屋茅霜冷夜初長歸休固己師沮溺承學猶能陋漢唐<lb/>
安得子孫常念此不妨世世業耕桑<lb/>
　　湖村<lb/>
四十來居湖上村翩翩七見改初元風梢解籜竹過母<lb/>
露葉成隂桐有孫渴鹿出林窺藥井馴鷗掠水傍棊軒<lb/>
老人不用誇頑健時看孫曾浴畫盆<lb/>
　　連夕熟睡戲書<lb/>
投幘塵機息捐書困味長早眠猶有日晚起已無霜蝶<lb/>
<pb n="KR4d0267_WYG_068-20a"/>
入三更枕龜榰八尺牀昏昏君莫笑差勝醉為鄉<lb/>
　　小軒<lb/>
碪杵聲中去日遒小軒風露一簾秋人間走徧心如石<lb/>
分付寒蛩替説愁<lb/>
　　曉寒<lb/>
悠悠殘夢伴殘更萬木風號曉氣清雞唱欲闌聞井汲<lb/>
月㾗漸淺覺窗明突煙騰碧炊初動衣焙堆紅火已生<lb/>
小閤翻書裘葛暖早朝霜滑媿公卿<lb/>
<pb n="KR4d0267_WYG_068-20b"/>
　　次韻朝陵葉院察<hi>時</hi>見寄<lb/>
憶昨翩然别衆仙秋風吹鬢感凋年虚齋無復客滿座<lb/>
敗槖空餘詩百篇高誼未忘林下約清吟重結社中緣<lb/>
不教落在塵埃地萬頃煙波一釣船<lb/>
　　書意<lb/>
巢山逺下溼止酒謝中乾麤得養生妙孰能非意干挂<lb/>
冠身始貴屏藥疾方安自笑猶多事時時把釣竿<lb/>
　　九月下旬即事<lb/>
<pb n="KR4d0267_WYG_068-21a"/>
霜晚知<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>熟山寒喜酒醲黄絲聽夜織赤米看晨舂儲<lb/>
藥扶持老収薪準備冬兒扶還客拜顧影歎龍鍾<lb/>
　　城南<lb/>
城南亭榭鎖閒坊孤鶴歸飛只自傷塵漬苔侵數行墨<lb/>
爾來誰為拂頹牆<lb/>
　　舟中記夢<lb/>
石帆山下一漁翁風雨蕭蕭臥短篷幽夢覺時還自笑<lb/>
閬州城北看蠶叢<lb/>
<pb n="KR4d0267_WYG_068-21b"/>
　　送周郎<lb/>
我居山隂古大澤四顧茫茫煙水白平時轍跡所不到<lb/>
玉樹郎君肯來客衡門僅可俛首過陋室真成容膝迮<lb/>
木盤設食菜數箸共飽知君不予責期年相從無夜旦<lb/>
一日復有千里隔送君津頭淚如綆老身恨不生羽翮<lb/>
江湖道嶮非一二觸處兢畏真良策從今日望平安書<lb/>
我欲燈前手親拆<lb/>
　　村舍得近報有感<lb/>
<pb n="KR4d0267_WYG_068-22a"/>
莫謂山村僻時聞詔令傳寛民除宿負募士戍新邊霜<lb/>
重瓦欲裂月明人少眠殘年抱遺恨終媿祖生鞭<lb/>
　　貧歎<lb/>
老叟年年病書生世世貧盜寧窺破槖雀亦棄空囷屋<lb/>
壊須撐拄衣穿厭補紉今朝風日美且復過比鄰<lb/>
　　明日復作一首自解<lb/>
霜寒衣絮薄日暮爨煙微冀北馬空老遼東鶴幸歸飄<lb/>
零舊交少衰疾壯心違毎顧兒童笑吾貧未解圍<lb/>
<pb n="KR4d0267_WYG_068-22b"/>
　　子虡調官行在寓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>團巷初冬遽寒甚作兩絶句<lb/>
　　　寄之<lb/>
歲晚江湖行路難一樽何日共開顔汝方僵臥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>團巷<lb/>
我亦飢吟飯顆山<lb/>
　　又<lb/>
知汝彈冠意易闌苦貧未免覓微官<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>團巷口殘燈火<lb/>
愁絶霜風十月寒<lb/>
　劔南詩槀巻六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻二十二</head> <lb/>
    <p>
<pb n="KR4d0267_WYG_022-1a"/>
欽定四庫全書<lb/>
　劎南詩稾巻二十二<lb/>
　　　　　　　　　　　　　宋　陸㳺　撰<lb/>
　　贈惟了侍者<lb/>
水邊剝啄打門誰滿䄂清風一紙詩驚起放翁蝴蝶夢<lb/>
半窗寒日欲斜時<lb/>
　　又<lb/>
雪中僵卧不須悲徹骨清寒始觧詩一等人間閒草木<lb/>
<pb n="KR4d0267_WYG_022-1b"/>
月窗君看早梅枝<lb/>
　　題湖邊旗亭<lb/>
春色初回杜若洲佳人又典鷫鸘裘八千里外狂漁父<lb/>
五百年前舊酒樓渡口逺山顰翠黛天邊新月挂瓊鈎<lb/>
回頭笑向紅塵説也有閒愁到此不<lb/>
　　醉卧道邊覺而有賦<lb/>
太華五千仞天台四萬丈一枝古藤如黒龍天遣飄然<lb/>
寄閒放莫怪公卿不我知我自不知渠是誰史書㺯筆<lb/>
<pb n="KR4d0267_WYG_022-2a"/>
後來事繡鞍寶帶聊兒嬉旗亭爛醉官道卧醒後無人<lb/>
數吾過世間恩怨一時空且免它年送臨賀<lb/>
　　寓懐<lb/>
脱粟未為飢短褐未為寒衆毁心自可身困氣愈完茒<lb/>
屋雖三間趺坐則已寛濁酒不滿瓢浩歌有餘歡祿食<lb/>
妻子樂功名後人看成敗兩蝸角貴賤一䑕肝芒芒百<lb/>
年夢底物堪控摶不如學餐霞駐此雙頰丹行披終南<lb/>
雲飛渡黄河湍巋然過空城人言古長安霜露䝉荆榛<lb/>
<pb n="KR4d0267_WYG_022-2b"/>
喟然増永歎<lb/>
　　又<lb/>
蒼璧與黄琮初非俗所貴粲然薦繅藉可對越天地我<lb/>
豈賣餅兒自衒三家市持槃呌道邊雖售無乃媿文章<lb/>
等卜祝王公以儒戲書成藏名山此是千載事<lb/>
　　又<lb/>
我昔浮滄溟浩渺難具論中外漭不辨日月互吐吞神<lb/>
龍忽上騰尾鬛風霆奔積浪自生火烈焰焚乾坤笑謂<lb/>
<pb n="KR4d0267_WYG_022-3a"/>
同舟子世豈無鵬鯤聊持豪逸氣壓汝破碎魂<lb/>
　　又<lb/>
鮑魚載沙丘鹿馬獻阿房泗上老亭長仿佯起東方干<lb/>
戈暗㝢縣黥徒化侯王富貴誠可慕葅醢亦足當青門<lb/>
獨無恙種𤓰亦何傷後有阮嗣宗絶識未易量楚漢真<lb/>
豎子孰謂斯人狂<lb/>
　　喜事<lb/>
武夷老子雪垂肩喜事何曽減少年鸚鵡螺深翻細浪<lb/>
<pb n="KR4d0267_WYG_022-3b"/>
辟邪爐暖起㣲煙幽花滴露霑紗帽亂絮慿風撲畫船<lb/>
虎豹九闗君勿歎未妨一笑住壺天<lb/>
　　甜羮<hi>菘蘆服山藥芋作羮</hi>
山厨薪桂軟炊秔旋洗香蔬手自烹從此八珍俱避舍<lb/>
天蘇陁味屬甜羮<lb/>
　　縱筆<lb/>
文叔一人知此翁洛陽城裏又東風譲他綠髪好年少<lb/>
二十四嵗作三公<lb/>
<pb n="KR4d0267_WYG_022-4a"/>
　　又<lb/>
一紙除書到海邊紫皇賜號武夷仙功名敢道渾無意<lb/>
暫作閒人五百年<lb/>
　　又<lb/>
背上嵯峩兩肉山明駞有債自須還玉霄峯頭雪色鹿<lb/>
清曉一聲煙雨間<lb/>
　　又<lb/>
素月徘徊牛斗間天風吹鶴度函闗一年似此佳時少<lb/>
<pb n="KR4d0267_WYG_022-4b"/>
喚起陳摶醉華山<lb/>
　　自嘲觧嘲<lb/>
世變真難料吾癡只自嘲移山謀畚土黏日欲煎膠得<lb/>
句題修竹烹茶拾墮巢行年不須筭斷是死衡茒<lb/>
　　又<lb/>
種稻稽山下誅茒剡曲傍鳴雞耐昏旦飛燕異炎凉古<lb/>
劎寒三尺殘書亂一床穹穹與厚厚能識我非狂<lb/>
　　春雨絶句<lb/>
<pb n="KR4d0267_WYG_022-5a"/>
恰喜西窗晩照明虚簷又報雨來聲端憂不用占龜兆<lb/>
壊盡花時自觧晴<lb/>
　　又<lb/>
千㸃猩紅蜀海棠誰憐雨裏作啼粧殺風景處君知否<lb/>
正伴鄰翁救麥忙<lb/>
　　又<lb/>
天公似欲敗蠶麰雨冒南山暮不収騃女癡兒那念此<lb/>
貪看科斗滿清溝<lb/>
<pb n="KR4d0267_WYG_022-5b"/>
　　又<lb/>
今年春半不知春飛雹犇雷嚇殺人縫得春衫元未著<lb/>
免敎惆悵洛陽塵<lb/>
　　又<lb/>
梅中最晩是緗梅一日來看欲百回俗紫凡紅終避舍<lb/>
不妨自向雨中開<lb/>
　　又<lb/>
蕭條冬令侵春晩淅瀝寒聲滴夜長更事老翁頑到底<lb/>
<pb n="KR4d0267_WYG_022-6a"/>
每言宜睡好燒香<lb/>
　　雨中卧病有感<lb/>
病卧窮山白髪新不堪風雨過中春歌呼空倚一尊酒<lb/>
零落漸無吾輩人千戴詩書成長物兩京宫闕委邊塵<lb/>
非熊老子不復見誰弔遺魂清渭濵<lb/>
　　舟中作<lb/>
不遷比景戍交河三徑歸來得已多應俗愈踈身老大<lb/>
讀書漸廢意蹉跎閒從孫叟蘇門嘯醉和荆卿易水歌<lb/>
<pb n="KR4d0267_WYG_022-6b"/>
歌罷却揮孤櫂去石䦨干下買漁蓑<hi>石闌干在剡谿道中</hi>
　　山園<lb/>
買得新園近釣磯旋營苑棟設柴扉山經宿雨修容出<lb/>
花倚和風作態飛世事只成驚老眼酒徒頻約典春衣<lb/>
狂吟爛醉君無笑十丈愁城要解圍<lb/>
　　聞敵亂<lb/>
運數邊方盡煙塵北道昏百年身易老萬里志空存楊<lb/>
栁揺馳道櫻桃奉寢園南公忠義薄此恨與誰論<lb/>
<pb n="KR4d0267_WYG_022-7a"/>
　　題千秋觀懷賀亭<lb/>
河湟使典珥左貂曲江相君謝不朝宫中玉環狐<lb/>
作妖黠敵旁窺心已驕天維欲絶地軸搖有識凜<lb/>
凜憂宗祧賀公託言師松喬黄冠徑歸侶漁樵老<lb/>
馬立仗不自聊去如鸞鳳冲煙霄傾都祖餞擁渭<lb/>
橋賢哉大夫脱塵囂揚州渡江木蘭橈入東夜聽<lb/>
錢塘潮我來故祠竹蕭蕭黄冠野服傳生綃詞卑<lb/>
媿匪英瓊瑤空采蘋藻奠桂椒虛堂斷香閉寂寥<lb/>
<pb n="KR4d0267_WYG_022-7b"/>
遺魂零落何由招<lb/>
　　禹祠<lb/>
我昔下三峽南賔繫歸艫渡江謁神禹拜手薦爼<lb/>
壺壽藤枝如虬巨柏腹若刳門庭雖日荒殿寢猶<lb/>
枝梧巴俗喜禱祠解牛舞羣巫巍巍黻冕古食與<lb/>
夷鬼俱聖度固兼容臣憤獨不攄還鄉瞻廟貌嬴<lb/>
政乆已除嶽牧儼如生想像聞都俞廓清雖可喜<lb/>
欲退復躊躇念昔平水土棊布畫九區豈知千嵗<lb/>
<pb n="KR4d0267_WYG_022-8a"/>
後喪亂蹙輿圖天下讎不復大耻何時祛蚩蚩謂固<lb/>
然此責在吾徒揮涕霑庭草誰憐小臣愚<lb/>
　　樊江<lb/>
手中一巻養魚經又向樊江上草亭朝雨染成新漲綠<lb/>
春煙澹盡逺山青榜舟不厭頻來往岸幘常須半醉醒<lb/>
賦罷新詩自髙詠滿汀鷗鷺欲忘形<lb/>
　　東闗<lb/>
路入東闗物象竒角巾老子曵笻枝蠶如黒蟻桑生後<lb/>
<pb n="KR4d0267_WYG_022-8b"/>
秧似青鍼水滿時穿市不嫌㣲雨濕過谿飜喜壊橋危<lb/>
當年野店題詩處又典春衣具午炊<lb/>
　　又<lb/>
雲蹙魚鱗襯夕陽放翁繫䌫水雲鄉一笻疾歩人驚健<lb/>
斗酒髙歌自笑狂風㬉市樓吹絮雪蠶生村舍采桑黄<lb/>
東阡南陌無窮樂底事隨人作許忙<lb/>
　　練塘<lb/>
㣲風吹頰酒初醒落日舟横杜若汀水秀山明何所似<lb/>
<pb n="KR4d0267_WYG_022-9a"/>
玉人臨鏡暈螺青<lb/>
　　娥江市<lb/>
小聚依江近支流入浦分荒寒孤店雨零亂野祠雲薄<lb/>
餉炊畬粟珍烹采澗芹年來去健羨摩腹自欣欣<lb/>
　　宿野人家<lb/>
避雨來投白版扉野人憐客不相違林喧鳥雀棲初定<lb/>
村近牛羊暮自歸土釡煖湯先濯足豆䕸吹火旋烘衣<lb/>
老來世路渾諳盡露宿風餐未覺非<lb/>
<pb n="KR4d0267_WYG_022-9b"/>
　　舟中遣懐<lb/>
三黜歸來結草廬平生狂態掃無餘但思下帷授老子<lb/>
那復騎牛讀漢書厯厯舊逰渾似夢蕭蕭殘髪不勝梳<lb/>
閒中事業君知否不把漁竿即荷鉏<lb/>
　　歸次樊江<lb/>
芳草東西路綠楊長短亭人生豈匏繫吾志本鴻㝠征<lb/>
䄂朝霑雨歸帆夜戴星長魚幸能買且復倒殘瓶<lb/>
　　夜過魯墟<lb/>
<pb n="KR4d0267_WYG_022-10a"/>
中夜過魯墟船底鳴細浪月出菱歌長林闇績火壯故<lb/>
居不可識四顧但青嶂百年㡬廢興撫事一悽愴士生<lb/>
本耕稼時來偶卿相功名亦餘事所勉在素尚况吾多<lb/>
難者乆已㝠得䘮㣲祿行當辭没身事幽曠<lb/>
　　有感<lb/>
温洛榮河拱舊京從來人物富豪英報仇雖有楚三戸<lb/>
守節得無齊二城敵㓂寕能斷地脉王師行復暢天聲<lb/>
鳳麟乆伏應争奮勉為明時頌太平<lb/>
<pb n="KR4d0267_WYG_022-10b"/>
　　逰石帆玉笥石旗諸山<lb/>
暮景苦多病幽尋寄一欣溪喧常似雨石潤易生雲天<lb/>
迥回鴉陣林疎過鹿羣莫談朝市事吾老厭紛紛<lb/>
　　信步近村<lb/>
端閒何以永今朝拈得笻枝度野橋三畝空園喧啄木<lb/>
十尋髙樹絡凌霄長飢未必縁詩瘦多悶惟須賴酒澆<lb/>
興盡歸來又陳迹一林風葉暮蕭蕭<lb/>
　　寒食省九里大墓<lb/>
<pb n="KR4d0267_WYG_022-11a"/>
陌上簫聲正賣餳籃輿兀兀雨㝠㝠人來平野一㸃白<lb/>
山壓亂雲千疊青石馬朱門松下路凍韲冷飯栁隂亭<lb/>
華顛尚記兒童日撫事興懐涕自零<lb/>
　　平水道中<lb/>
處處陂水滿家家巢燕忙葉舒桑漸闇穗重麥初昻髙<lb/>
下山花發青紅粉餌香亦知時節好老大自悲傷<lb/>
　　五雲橋<hi>往時鏡湖陂防不廢則若耶溪水常滿可行大舟至雲門北橋本跨溪上今乃在平</hi>
　　　<hi>陸矣</hi>
<pb n="KR4d0267_WYG_022-11b"/>
若耶北與鏡湖通縹緲飛橋跨半空陵谷變遷誰復識<lb/>
我來徙倚暮煙中<lb/>
　　小雨雲門溪上<lb/>
好雨疎踈壓暮埃斷雲漠漠帶春雷離黄穿樹語斷續<lb/>
翠碧衘魚飛去來生菜入盤隨冷䴵朱櫻上市伴青梅<lb/>
狂吟不是誇强健老氣如山未許摧<lb/>
　　雲門獨坐<lb/>
山北山南處處行回頭六十七清明如今老去摧頹甚<lb/>
<pb n="KR4d0267_WYG_022-12a"/>
獨坐焚香聴水聲<lb/>
　　泛湖至東涇<hi>涇作鏡</hi>
春水六七里夕陽三四家兒童牧鵝鴨婦女治桑麻地<lb/>
僻衣巾古年豐笑語譁老夫維小艇半醉摘藤花<lb/>
　　又<lb/>
湖光分别浦嶺路過前村泉石相縈帶雲烟互吐吞耕<lb/>
犁無易業隣曲有通婚試覓誅茒地吾將遺子孫<lb/>
　　又<lb/>
<pb n="KR4d0267_WYG_022-12b"/>
細細桃枝竹疎踈麂眼籬雪霜燒葑夜月露采菱時腰<lb/>
斧登山早移罾出浦遲闗心盡幽事恨汝不能詩<lb/>
　　舟過梅塢胡氏居愛其幽䆳為賦一詩<lb/>
稽山翠入家家忩此家清絶無與雙丹葩綠樹錦繡谷<lb/>
清波白石玻璃江一堤茂草有眠犢數掩短籬無吠尨<lb/>
北軒商畧可散髪借與放翁傾酒缸<lb/>
　　北忩<lb/>
北忩本意傲羲皇老返園廬味更長犢健戴星耕白水<lb/>
<pb n="KR4d0267_WYG_022-13a"/>
蠶飢衝雨采青桑俚儒朱墨開冬學廟史牲牢祝嵗穣<lb/>
從此鬢毛雖似雪未妨擊壌頌虞唐<lb/>
　　聞蛙<lb/>
科斗忽安在蛙聲豪有餘雖成兩部樂恨失一編書忿<lb/>
怒縁何事號呼可奈渠厨人不遐棄猶得伴溪魚<lb/>
　　晩春感事<lb/>
風惡房櫳燕子歸雨多山路蕨芽肥青餈旋擣作寒食<lb/>
白葛預裁充暑衣穉子日長供課早故人官達寄書稀<lb/>
<pb n="KR4d0267_WYG_022-13b"/>
幽居自喜渾無事又向湖隂坐釣磯<lb/>
　　又<lb/>
和風薄靄過清明減盡重裘覺體輕正午軒窗無樹影<lb/>
乍晴阡陌有鶯聲醸成西蜀鵞雛酒<hi>鵞黄廣漢酒名</hi>煮就東坡<lb/>
玉糁羮捫腹翛然出門去春郊何處不堪行<lb/>
　　又<lb/>
徙倚䦨干送落暉年華冉冉恨依依䕶雛燕子常更出<lb/>
著雨楊花又嬾飛己為讀書悲眼力還因攬帶歎腰圍<lb/>
<pb n="KR4d0267_WYG_022-14a"/>
親朋半作荒郊冢欲話初心淚滿衣<lb/>
　　又<lb/>
少年騎馬入咸陽鶻似身輕蝶似狂蹴鞠塲邉萬人看<lb/>
鞦韆旗下一春忙風光流轉渾如昨志氣低摧只自傷<lb/>
日永東亝淡無事閉門埽地獨焚香<lb/>
　　山居<lb/>
平生杜宇最相知遺我巢山一叚竒茶磑細香供隱几<lb/>
松風幽韻入哦詩溪邊拂石同兒釣竹下開軒喚客棊<lb/>
<pb n="KR4d0267_WYG_022-14b"/>
幾許放翁新事業不教虚過太平時<lb/>
　　四月三日同子坦子聿遊湖中諸山<lb/>
我行無所詣悠揚信舴艋愛此綠樹村捨棹度小嶺路<lb/>
窮忽披豁怳然得異境蒼玉立萬峯清鏡𣺌千頃更為<lb/>
西南行聊破春晝永遙看秀䆳處疑足事幽屏一崦果<lb/>
可人竒石挿碧井鏘鳴若環佩其味復甘冷徘徊不忍<lb/>
去照我鬚鬢影須臾日穿林井靣光炯炯古今勝絶意<lb/>
正用一笑領安得絶世喧於兹慕箕潁<lb/>
<pb n="KR4d0267_WYG_022-15a"/>
　　梅僊塢小隱<lb/>
綠樹隂隂小嶺西一翁二子自扶攜雨前芳嫩初浮盌<lb/>
臘脚清醇旋拆泥本欲省縁行買餅未能去殺尚烹雞<lb/>
<hi>二者皆紀是日實事</hi>弄橈莫便尋歸路湖静無風日未低<lb/>
　　盟雲<lb/>
謂雲本無心企望乃爾竒謂雲果有心百變端為誰豈<lb/>
憐此翁愁一出怡悦之横截千嶂平髙擎一峯危銀城<lb/>
突嵳峩玉海浩渺瀰或為羣龍矯或作孤鶴飛巻舒閒<lb/>
<pb n="KR4d0267_WYG_022-15b"/>
有態去來倐無時滃滃覆松頂靄靄映水湄帶雨過僧<lb/>
忩和月傍釣磯豈惟困畫工吾詩固難追惟當與之盟<lb/>
畢世相娱嬉忍飢固易耳此友不可欺<lb/>
　　示兒<lb/>
舍東已種百本桑舍西仍築百歩塘早茶采盡晩茶出<lb/>
小麥方秀大麥黄老夫一飽手捫腹不復舉首號蒼蒼<lb/>
讀書習氣掃未盡燈前簡牘紛朱黄吾兒從旁論治亂<lb/>
每使老子喜欲狂不須飲酒徑自醉取書相和聲琅琅<lb/>
<pb n="KR4d0267_WYG_022-16a"/>
人生百病有已時獨有書癖不可醫願兒力耕足衣食<lb/>
讀書萬巻真何益<lb/>
　　村居初夏<lb/>
暮境難禁日月催臘醅初見坼泥開壓車麥穗黄雲巻<lb/>
食葉蠶聲白雨來薄飯蕨薇端可飽短衫紵葛亦新裁<lb/>
宦塗自古多憂畏白首為農信樂哉<lb/>
　　又<lb/>
北陌東阡節物新往來饋餉走比鄰出籠鵞白輕紅掌<lb/>
<pb n="KR4d0267_WYG_022-16b"/>
藉藻魚鮮淡墨鱗笑語相聞豐嵗樂耕桑自足古風淳<lb/>
頽然一醉茒簷下且免西曹議吐茵<lb/>
　　又<lb/>
煮酒開時日正長山家隨分畣年光梅青巧配吴鹽白<lb/>
筍美偏宜蜀䜴香風㬉𦂳催蠶上簇雨餘閒看稻移秧<lb/>
老夫見事真成晩浪走人間兩鬢霜<lb/>
　　又<lb/>
天遣為農老故鄉山園三畝鏡湖傍嫩莎經雨如秧綠<lb/>
<pb n="KR4d0267_WYG_022-17a"/>
小蝶穿花似繭黄斗酒隻雞人笑樂十風五雨嵗豐穣<lb/>
相逢但喜桑麻長欲話窮通已兩忘<lb/>
　　又<lb/>
故鄉風物勝荆呉流水青山無處無列植園林多羙菓<lb/>
飽鉏畦壠富嘉蔬橋邊來淬剶桑斧池畔行芟縳糭菰<lb/>
我有素紈如月扇㑹慿名手作新圗<lb/>
　　城東逆旅<lb/>
店家乞火燎征衣溼竹生薪不受吹更甚從戎戍邊日<lb/>
<pb n="KR4d0267_WYG_022-17b"/>
正如隨計入闗時百年擾擾夢相似萬事悠悠心自知<lb/>
賴有牀頭周易在不妨清坐忍朝飢<lb/>
　　江村初夏<lb/>
紫葚狼籍桑林下石榴一枝紅可把江村夏淺暑猶薄<lb/>
農事方興人滿野連雲麥熟新食麨小裹荷香初賣鮓<lb/>
蘋洲蓬艇疾如鳥沙路芒鞵健如馬君看早朝塵撲靣<lb/>
豈勝春耕泥沒踝為農世世樂有餘寄語兒曹勿輕捨<lb/>
　　舟中作<lb/>
<pb n="KR4d0267_WYG_022-18a"/>
湖海飄然避世紛汀洲沙鷺舊知聞漁舟卧看山方好<lb/>
野店沽嘗酒易醺病骨未成松下土老身常伴渡頭雲<lb/>
美芹欲獻雖堪笑此意區區亦愛君<lb/>
　　東闗<lb/>
天華寺西艇子横白蘋風細浪紋平移家只欲東闗住<lb/>
夜夜湖中看月生<lb/>
　　又<lb/>
煙水蒼茫西復東扁舟又繫栁隂中三更酒醒殘燈在<lb/>
<pb n="KR4d0267_WYG_022-18b"/>
卧聴蕭蕭雨打篷<lb/>
　　少㣲山<lb/>
平生一舴艋㡬到少㣲山傑觀埽無迹髙人呼不還崕<lb/>
崩危欲壓磴斷滑難攀日暮増幽興漁歌漭蒼間<lb/>
　　舟行至織女潭<lb/>
艣枝揺碎碧琉璃織女潭東白墖西帶犢吴牛依茂樾<lb/>
添巢海燕啄新泥山谿曲折遥通谷沙水淙潺各赴溪<lb/>
猶恨兒曹不同載一尊他日要重攜<lb/>
<pb n="KR4d0267_WYG_022-19a"/>
　　書歎<lb/>
濩落非時用棲遲送此生只知求醉死何憚得狂名伏<lb/>
櫪天涯老吞舟海澨横眼前交舊盡有淚對誰傾<lb/>
　　小園獨立<lb/>
草香無處覓花嫩不禁飛澤國春歸晩柴門客過稀新<lb/>
泥添燕戸細雨濕鶯衣倚杖臨階乆衰翁氣力㣲<lb/>
　　觀蘇滄浪草書絹圗歌<lb/>
天孫獨處河之湄龍梭夜織氷蠶絲機頭剪落光陸離<lb/>
<pb n="KR4d0267_WYG_022-19b"/>
騎鯨仙人醉題詩字大如斗健欲飛利刀猛斫生蛟螭<lb/>
墨渇字燥尤怪竒百鬽潜影神靈悲嗚呼束雲作筆兮<lb/>
海為硯激水上騰龍野戰乾坤震蕩人始驚筆未落時<lb/>
誰得見<lb/>
　　睡起書觸目<lb/>
壓架藤花重團枝杏子稠渇蜂窺硯水弱燕集簾鈎入<lb/>
夏暑猶薄投閒身自由午忩初睡起幽興付茶甌<lb/>
　　曉雨初霽<lb/>
<pb n="KR4d0267_WYG_022-20a"/>
曉來一雨洗塵痕濃綠隂隂可一園燕子聲中寂無事<lb/>
獨穿苔徑出籬門<lb/>
　　夏雨<lb/>
連朝暑溽不可過動地忽有東北風嵯峨雲壓世界碎<lb/>
夭矯龍巻江湖空塵沙洗濯草木醒溝澮瀲灎舟舸通<lb/>
更煩造物出壯觀跨海千丈垂天虹<lb/>
　　自東涇度小嶺聞有地可卜菴喜而有賦<lb/>
小嶺西南煙水間頗聞有地百弓寛誰其云者兩黄鵠<lb/>
<pb n="KR4d0267_WYG_022-20b"/>
何以報之雙玉盤竹塢未昏先晻曖蓮汀當暑亦清寒<lb/>
一菴何日從吾好㑹約髙人共倚闌<lb/>
　　露坐<lb/>
五月暑猶薄中庭試葛衣蛙聲經雨壯螢㸃避風稀塵<lb/>
念三生誤歸心半世違殘年端有㡬可復負漁磯<lb/>
　　自笑<lb/>
自笑胸中抵海寛韭韲麥飯日加餐住山縁熟塵機息<lb/>
養氣功深槁靣丹惡路慣曽經灎澦浮生何啻夢邯鄲<lb/>
<pb n="KR4d0267_WYG_022-21a"/>
鏡湖五月秋蕭爽<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>傍灘頭把釣竿<lb/>
　　夜賦<lb/>
夜忩搔首髪鬅鬙病不勝衣倚瘦藤堪笑顔回忍飢面<lb/>
常依韓愈看書燈殘生已與灰俱冷舊友誰如几可慿<lb/>
月落風生忽増氣掠簷勁翮有歸鷹<lb/>
　　書懐<lb/>
老死已無日功名猶自期清笳太行路何日出王師<lb/>
　　醉後作小草因成長句<lb/>
<pb n="KR4d0267_WYG_022-21b"/>
天教老去未全衰猶欠縱横萬首詩家近將軍觴詠地<lb/>
身如太史滯留時酒翻銀浪紅螺醆墨涌𤣥雲紫玉池<lb/>
流落不妨風味在花前醉草寫烏絲<lb/>
　　雨中作<lb/>
空濛初喜灑橺楹忽聴空階㸃滴聲髙枕便知宜夕睡<lb/>
豐年不歎負春耕多情幽草沿牆綠無賴羣蛙繞舍鳴<lb/>
屈指清秋兩旬近却愁徂嵗又峥嶸<lb/>
　　詠史<lb/>
<pb n="KR4d0267_WYG_022-22a"/>
入郢功成賜屬鏤削吴計用載厨車閉門種菜英雄事<lb/>
莫笑衰翁日荷鋤<lb/>
　　登鵞鼻山至絶頂訪秦刻石且北望大海山路危<lb/>
　　　甚人迹所罕至也<lb/>
街頭旋買雙芒屩作意登山殊不惡蒼崖無罅竹鞭逸<lb/>
崩石欲墜松根絡慿髙開豁快送目厯險﨑嶇危著脚<lb/>
川雲忽起兩蛟舞瀑水髙吹萬珠落大巖空腔誰所刳<lb/>
絶壁峭立端疑削坡平或可坐百人峽束僅容飛一鶴<lb/>
<pb n="KR4d0267_WYG_022-22b"/>
蛇蹊岌岌頭自眩鬼谷惨惨神先愕秦皇馬迹㪚莓苔<lb/>
如鑴非鑴鑿非鑿殘碑不禁野火燎造物似報焚書虐<lb/>
人民城郭俱已非煙海浮天獨如昨<lb/>
　　六七月之交山中凉甚<lb/>
城市方炎熱村墟乃爾凉拂忩桐葉下繞舍稻花香獨<lb/>
鶴警秋露雙螢明屋梁卧聞機婦織感歎夜初長<lb/>
　　幽居<lb/>
大患元因有此身百年强半走踆踆折殘廣武城邉栁<lb/>
<pb n="KR4d0267_WYG_022-23a"/>
染盡洛陽衣上塵繞樹鵲孤棲漸稳支床龜老息初勻<lb/>
出門不欲摩雙眼世態年來又一新<lb/>
　　又<lb/>
百頃菰蒲古澤中老夫病起恰秋風流年不貸人皆老<lb/>
造物無私我自窮市隱昔曽從嘯父山栖今欲効園公<lb/>
芳樽雖匪金丹術槁面尊前也蹔紅<lb/>
　　又<lb/>
煙水重重際海涯夜深風雨耿苑茨交朋散落歡娱少<lb/>
<pb n="KR4d0267_WYG_022-23b"/>
憂患侵陵志氣衰癡腹何由有鱗甲俗情自未去毛皮<lb/>
詩書六十餘年夢更擬傳衣付小兒<lb/>
　　園中雜詠<lb/>
藝花本無多過眼那復遺隂隂一園綠佳處乃在兹悠<lb/>
然東窗下顧與枕簟宜風輕竹觧籜雨足果壓枝<lb/>
　　又<lb/>
珍禽下上鳴迨及清潤時豈惟侑我觴亦以起我詩白<lb/>
練一團雪來與紅練俱魚虎飛照水意若愛翠裾<lb/>
<pb n="KR4d0267_WYG_022-24a"/>
　　又<lb/>
<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_022-24b"/>
　<lb/>
　<lb/>
　<lb/>
　　予所居南竝鏡湖北則陂澤重複抵海小舟縱所<lb/>
　　　之或數日乃歸<lb/>
<hi>闕</hi>　　　　　　　　　　　　　　　　　　人<lb/>
間五十年自笑晩乃悟歸來寫苔紙老憊無傑句<lb/>
　　王給事餉玉友<lb/>
<pb n="KR4d0267_WYG_022-25a"/>
㪚髪蕭然蒲葦林馬軍送酒慰孤斟江河不洗古今恨<lb/>
天地能知忠義心無侣有時邀落月放狂連夕到横參<lb/>
玉船湛湛真秋露却恨鵝兒色尚深<lb/>
　　晩興<lb/>
白布帬𥜗退士裝短籬幽徑獨相羊莎根蟋蟀催秋候<lb/>
稗穂蜻蜓立晚凉屈子所悲人盡醉酈生常謂我非狂<lb/>
知心賴有青天在又炷中庭一夕香<lb/>
　　村圃<lb/>
<pb n="KR4d0267_WYG_022-25b"/>
村圃穿荒翳秋容變慘悽栁踈蟬噪急雨重鵲飛低小<lb/>
草臨池學新詩滿竹題若令車馬到何處有幽棲<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻二十二<lb/>
</p>
<p>
</p>
  </div>
</body>
</text>
</TEI>
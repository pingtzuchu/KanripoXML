<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩藳巻三十五</head> <lb/>
    <p>
<pb n="KR4d0267_WYG_035-1a"/>
欽定四庫全書<lb/>
　劎南詩藳巻三十五<lb/>
　　　　　　　　　　　　　宋　陸游　撰<lb/>
　　浮生<lb/>
浮生真是寄郵亭短髮怱怱失故青睡少始知愁有力<lb/>
病増方歎藥無靈謀生嬾似逢秋燕訪舊疎於欲旦星<lb/>
自笑若為銷此恨濁醪聊復倒餘瓶<lb/>
　　秋夜<lb/>
<pb n="KR4d0267_WYG_035-1b"/>
髙屐枯笻一老翁燈前自笑髮如蓬泠泠月浸荒庭竹<lb/>
淅淅風凋古井桐病思未蘇秋尚淺醉魂初醒夜方中<lb/>
故人萬里無消息便擬江頭問斷鴻<lb/>
　　秋夜紀懐<lb/>
缺月淡欲盡老雞鳴苦遲聊為待旦坐不作感秋悲魯<lb/>
叟一王法豳人七月詩平生經世志老死欲誰期<lb/>
　　又<lb/>
瞿曇起西域老氏奮中州談理一家說蠧民千載憂横<lb/>
<pb n="KR4d0267_WYG_035-2a"/>
流當有自獨立豈相仇垂世詩書在兒童勿外求<lb/>
　　又<lb/>
北斗垂莽蒼明河浮太清風林一葉下露草百蟲鳴病<lb/>
入新涼減詩從半睡成還思散闗路炬火驛前迎<lb/>
　　書懐<lb/>
蕭颯先秋鬢龍鍾未死身不惟今日老已是一生貧食<lb/>
菜從兒瘦闗門任客嗔世間餘一念河雒尚烟塵<lb/>
　　林居秋日<lb/>
<pb n="KR4d0267_WYG_035-2b"/>
桔橰引水遶荒畦病卧蝸廬不厭低小聚數家秋靄裏<lb/>
平波千頃夕陽西亭臯草木猶葱蒨天上風雲已慘悽<lb/>
逋負如山炊米盡終年枉是把鉏犂<lb/>
　　七月二十四日作<lb/>
閒拂青銅一惘然此生應老海雲邊凉颸入袂詩初就<lb/>
幽鳥呼人夢不全天上鵲歸星渚冷月中桂長露華鮮<lb/>
射鵰羽箭凋零盡坐負心期四十年<lb/>
　　枕上作時聞臨海四明皆大水<lb/>
<pb n="KR4d0267_WYG_035-3a"/>
撫枕時時猶歎欷阨窮已極畏凶饑雨聲淅瀝孤齋冷<lb/>
客夢蕭條萬里歸山邑風雷移蜃穴海城水<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>半民扉<lb/>
如雲秋稼方相賀一飽還憂與願違<lb/>
　　書懐<lb/>
漫道年來未極衰窮途憔悴實難支半分臂減休文瘦<lb/>
七尺軀存曼倩飢尚憶青衫陪衆雋寧期白首負明時<lb/>
悠然萬里煙波興除却沙鷗總不知<lb/>
　　秋隂至近村<lb/>
<pb n="KR4d0267_WYG_035-3b"/>
村店閒尋酒笻枝瘦倚肩雲齊龍巻雨野曠鶴盤天露<lb/>
井飄桐後清觴泛菊前欲歸還小立搔首意悠然<lb/>
　　閒居自述<lb/>
自許山翁嬾是真紛紛外物豈闗身花如解笑還多事<lb/>
石不能言最可人浄掃明窗憑素几閒穿宻竹岸烏巾<lb/>
殘年自有青天管便是無錐也未貧<lb/>
　　秋雨初霽試筆<lb/>
墨入紅絲㸃漆濃閒将倦筆寫秋容雨聲已斷時聞滴<lb/>
<pb n="KR4d0267_WYG_035-4a"/>
雲氣将歸别起峯斜日半穿臨水竹好風遥送隔城鐘<lb/>
逺遊更動輕舟興太息何人解見從<lb/>
　　幽懐<lb/>
苫茅架竹亦吾廬病起幽懐得小攄愛酒已捐身外事<lb/>
閉門猶讀死前書鄰家人喜添新犢小市奴歸得早蔬<lb/>
但使身安嵗中熟敢辭老境落樵漁<lb/>
　　雨後出門散歩<lb/>
細水穿沙溜殘雲扶雨歸不成逰酒市且作倚漁扉老<lb/>
<pb n="KR4d0267_WYG_035-4b"/>
大徂年速羇窮壯志違破裘雖百結猶勝泣牛衣<lb/>
　　又<lb/>
病葉常先霣寒潮只暗生扶衰賴藥石隨意出柴荆細<lb/>
路牛欄溼疎籬績火明枯榮不須計千古一棊枰<lb/>
　　秋夜示兒輩<lb/>
呉下當時薄阿䝉豈知垂老歎途窮秋砧巷陌昏昏月<lb/>
夜燭簾櫳裊裊風縮項鯿魚收晚釣長腰粳米出新礱<lb/>
兒曹幸可團圞語憂患如山一笑空<lb/>
<pb n="KR4d0267_WYG_035-5a"/>
　　七十二嵗吟<lb/>
七十人言自古稀我今過二未全衰讀書似走名場日<lb/>
許國如騎戰馬時秋晚雁來空自感夜䦨酒盡不勝悲<lb/>
渭濵星霣逾千載一表何人繼出師<lb/>
　　雨夜讀書<lb/>
風雨澒洞吞孤村讀書擁褐不出門歴觀忠邪見肝肺<lb/>
直與治亂窮根原傳巖之野感帝夢此事難以今人論<lb/>
危冠長劎一見用萬里耕桑吾道尊<lb/>
<pb n="KR4d0267_WYG_035-5b"/>
　　又<lb/>
一燈如螢雨潺潺老夫讀書蓬户間但與古人對生面<lb/>
那恨鏡裏凋朱顔功名本来我輩事人自蹭蹬天何慳<lb/>
君看病驥瘦露骨不思仗下思天山<lb/>
　　秋晚<lb/>
聚落蕭條古埭東蘆藩蓬户卧衰翁井桐葉盡新霜後<lb/>
衣杵聲繁夕照中身似敗棋難復振心如病木已中空<lb/>
村醪酸澀君無笑也解燈前作臉紅<lb/>
<pb n="KR4d0267_WYG_035-6a"/>
　　新菊<lb/>
已過重陽十日期菊叢初破兩三枝自憐短鬢蕭蕭白<lb/>
不似黄花驛裏時<hi>黄花驛在岐鳯間予嘗過之</hi>
　　又<lb/>
老去流年不耐催微霜又見菊花開莫言冷落西風晚<lb/>
也有飛飛小蝶来<lb/>
　　九月二十八日五鼔起坐抽架上書得九域志泫<lb/>
　　　然有感<lb/>
<pb n="KR4d0267_WYG_035-6b"/>
一事無成老已成不堪嵗月又峥嶸愁生新雁寒初下<lb/>
睡起殘燈曉尚明天地何由容梗化功名正恐屬書生<lb/>
行年七十初心在偶展輿圗涙自傾<lb/>
　　題橋南堂圗<lb/>
平生不識橋南路聞道清流帯煙樹今朝開巻一欣然<lb/>
恍若身親到其處徐郎獨立嶷如山招不能来麾不去<lb/>
舊居萬瓦碧浮煙結茅却就橋南住雪盡春生水似藍<lb/>
想君清歗釣魚菴道上紅塵髙十丈斷無一㸃到橋南<lb/>
<pb n="KR4d0267_WYG_035-7a"/>
　　題呉參議達觀堂堂牓盖朱希真所作也僕少亦<lb/>
　　　辱知於朱公故尤感慨云<lb/>
中原遺老雒川公鬢鬚白盡雙頰紅揮毫為君作齋牓<lb/>
想見眼中餘子空餘子碌碌何足數獨付莊周賈生語<lb/>
看君踐履四十年始知此公不輕許公今度世為飛仙<lb/>
開巻使我神凜然清時臺省要才傑諸公誰致雒川客<lb/>
　　舎北揺落景物殊佳偶作<lb/>
今年冬候晚仲月始微霜野日明楓葉江風斷雁行窮<lb/>
<pb n="KR4d0267_WYG_035-7b"/>
塗多藉躝老境易悲傷自笑詩情嬾蕭然舊錦囊<lb/>
　　又<lb/>
路擁新霜葉溪餘舊漲沙栖烏初滿樹歸鴨各知家世<lb/>
事元堪笑吾生固有涯南村聞酒熟試遣小僮賖<lb/>
　　又<lb/>
小聚鷗沙北横林蠏舍東船頭眠醉叟牛背立村童<lb/>
日落雲全碧霜餘葉半紅窮鱗與倦翼終勝在池<lb/>
籠<lb/>
<pb n="KR4d0267_WYG_035-8a"/>
　　又<lb/>
屋角成金字溪流作縠紋斜通小橋路半掩夕陽門孤<lb/>
艇衝煙過疎鐘隔塢聞杜門非獨病實自厭紛紛<lb/>
　　又<lb/>
草徑人稀到柴扉手自開林疎鴉小泊溪淺鷺頻来簷<lb/>
角除瓜蔓牆隅斸芋魁東鄰膰肉至一笑舉新醅<lb/>
　　自嘲<lb/>
身見紹興初改元百罹敢料至今存生涯破碎餘龍具<lb/>
<pb n="KR4d0267_WYG_035-8b"/>
學問荒唐守兎園獨立未除還笏氣餘生猶待闔棺論<lb/>
北牕燈暗霜風惡且置孤愁近酒樽<lb/>
　　作夢<lb/>
作夢今逾七十年平生懐抱尚依然結茅杜曲桑麻地<lb/>
覓句灞橋風雪天驃騎向来求作佛淮南末路望登仙<lb/>
世間妄想何窮盡輸與山翁一醉眠<lb/>
　　夜坐<lb/>
杳杳霜鐘十里聲娟娟江月半窗明陳編欲絶猶堪讀<lb/>
<pb n="KR4d0267_WYG_035-9a"/>
微火相依更有情九曲煙雲新散吏<hi>時方被命再領武夷祠祿</hi>百年<lb/>
鈆槧老諸生頹然待旦君無笑尚勝聞雞賦早行<hi>温岐詩云</hi>
<hi>雞聲茅店月人迹板橋霜盖唐人早行絶唱也</hi>
　　北園雜詠<lb/>
西村林外起炊煙南浦橋邊繫釣船樂嵗家家俱自得<lb/>
桃源未必是神仙<lb/>
　　又<lb/>
舎北橋東幽事多老夫飯飽得婆娑茅簷日落聞舂相<lb/>
<pb n="KR4d0267_WYG_035-9b"/>
荻浦煙深有櫂歌<lb/>
　　又<lb/>
小橋宻接西岡路支徑深通北崦村老子意行無逺近<lb/>
月中時打野人門<lb/>
　　又<lb/>
東呉霜薄冨園蔬紫芥青菘小雨餘未說春盤供采擷<lb/>
老夫湯餅亦時須<lb/>
　　又<lb/>
<pb n="KR4d0267_WYG_035-10a"/>
鉏麥家家趂晚晴築陂處處待春耕小槽酒熟豚蹄美<lb/>
剰與皃童樂太平<lb/>
　　又<lb/>
閒伴鄰翁去荷鉏林疏厯厯見村墟怪生白鷺飛無數<lb/>
水落灘生易取魚<lb/>
　　又<lb/>
短笻行樂出紫荆雪意闌珊却變晴林際已看春雉起<lb/>
屋頭還聽嵗猪鳴<lb/>
<pb n="KR4d0267_WYG_035-10b"/>
　　又<lb/>
嵗殘已似早春天隔水横林一抹煙聞道埭西梅半吐<lb/>
攜兒閒上釣魚船<lb/>
　　又<lb/>
白髮蕭蕭病滿身凍雲野渡正愁人揚鞭大散闗頭日<lb/>
曽看中原萬里春<lb/>
　　又<lb/>
暮年身似一虚舟付與滄波自在流垂地雪雲吹不散<lb/>
<pb n="KR4d0267_WYG_035-11a"/>
且傾桑落膾槎頭<lb/>
　　龜堂獨坐遣悶<lb/>
髮已凋疎齒已揺髙談誰與慰無聊苦心雖嘔何由出<lb/>
病骨非讒亦自銷玉雪細塵烹瑞草胭脂小把斸靈苗<lb/>
<hi>防風苗色紅如臙脂可作葅</hi>賀公呉語吾能似太息遺魂不可招<lb/>
　　又<lb/>
放逐還山八見春枯顱槁項雪霜新大牀不解除豪氣<lb/>
凡眼安能識貴人食有淖糜猶足飽衣存䄈褐未全貧<lb/>
<pb n="KR4d0267_WYG_035-11b"/>
北窗坐卧君無笑拈起烏藤㨗有神<lb/>
　　復竊祠禄示兒子<lb/>
得飽不啻足閉門還讀書翁猶羮不糝兒固食無魚衮<lb/>
繡曷加我簞瓢常晏如人生隨所遇勿替此心初<lb/>
　　隴頭水<lb/>
隴頭十月天雨霜壯士夜枕緑沉槍卧聞隴水思故鄉<lb/>
三更起坐淚數行我語壯士勉自强男兒墮地志四方<lb/>
裹尸馬革固其常豈若婦女不下堂生逢和親最可傷<lb/>
<pb n="KR4d0267_WYG_035-12a"/>
嵗輦金絮輸邊疆夜視太白收光芒報國欲死無戰塲<lb/>
　　雪歌<lb/>
黒雲黯黯如飜鴉急霰颯颯疑投沙初聞萬竅號地籟<lb/>
已見六出飛天花寧論異事吠羣犬且喜和氣連千家<lb/>
穿簾投隙矜嫵媚平坑塞谷迷谽谺遥遥林墖出玉筍<lb/>
渺渺江路蟠脩虵扣門方擬貰鄰酒篝火更欲尋僧茶<lb/>
懸知朝士集闕角靴聲入賀趨正衙吾衰久矣尚何說<lb/>
所幸一稔均幽遐<lb/>
<pb n="KR4d0267_WYG_035-12b"/>
　　春近<lb/>
短褐枯笻老病身龍鍾也復喜新春已知不解多年住<lb/>
且作都無一事人簷角鳥聲呼醉夢室中花氣襲衣巾<lb/>
朝来更有欣然處一筯山蔬勝八珍<lb/>
　　望永阜陵<lb/>
聖主乗乾臨斧扆小臣承詔上丹墀寧知齒豁頭童後<lb/>
更遇天崩地陷時泣至眼枯無血續夢隨魂斷獨心知<lb/>
白頭才盡空濡筆寧繼生民下武詩<lb/>
<pb n="KR4d0267_WYG_035-13a"/>
　　初拜再領祠宫之命有感<lb/>
黄紙初開喜可知追懐平昔却成悲生當京國承平日<lb/>
仕及皇家再造時小草出山初已誤斷雲含雨欲何施<lb/>
兒孫賀罷仍無事却赴幽人把釣期<lb/>
　　醉中信筆作四絶句既成懼觀者不知野人本心<lb/>
　　　也復作一絶<lb/>
麥野桑村有酒徒過門相覓醉相扶朱門日日教歌舞<lb/>
也有儂家此樂無<lb/>
<pb n="KR4d0267_WYG_035-13b"/>
　　又<lb/>
過得一日過一日人間萬事不須謀鄰家幸可賖芳醖<lb/>
紅蘂何曽笑白頭<lb/>
　　又<lb/>
今朝賣穀得青錢自出街頭買彘肩草火燎来香滿屋<lb/>
未容下筯已流涎<lb/>
　　又<lb/>
老覺人間足畏塗怕人渾似怕於菟晴明頗動青鞵興<lb/>
<pb n="KR4d0267_WYG_035-14a"/>
先探門前有客無<lb/>
　　又<lb/>
治道巍巍本易成狂言安得略施行太平事業人皆見<lb/>
不計封倫死與生<lb/>
　　臘月十九日午睡覺復酣卧至晚戲作<lb/>
枕痕著面眼芒羊欲起元無扺死忙擁被却尋初斷夢<lb/>
掩屏重撥欲殘香雪雲雖散寒猶𦂳春意将回晝已長<lb/>
老去此身無著處華胥真恐是吾鄉<lb/>
<pb n="KR4d0267_WYG_035-14b"/>
　　睡起至園中<lb/>
春風忽已遍天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗語誰能挂齒牙<lb/>
更欲世間同省事勾回蟻戰放蜂衙<lb/>
　　北園籬外放歩<lb/>
北園西出路逶迤荆作門扉枳縳籬鋤麥正忙人滿野<lb/>
營巢未定鵲爭枝招呼父老嘗新釀約束兒童築壊陂<lb/>
遇興閒行便終日隔溪績火已參差<lb/>
<pb n="KR4d0267_WYG_035-15a"/>
　　嵗暮獨酌感懐<lb/>
明時頻忝武夷僊俯仰人間只自憐總角回思如昨日<lb/>
挂冠過限已三年病多晴日思行藥睡少清宵學坐禪<lb/>
更歎衰孱不禁酒地黄一盞即頹然<lb/>
　　盆池<lb/>
雨送疎疎響風吹細細紋猶稀緑萍㸃已映小魚羣傍<lb/>
有一拳石又生膚寸雲我来閒照影一笑整綸巾<lb/>
　　對食<lb/>
<pb n="KR4d0267_WYG_035-15b"/>
蓬藋生庭葉擁堦經旬飯豆㸑枯䕸烟霄舊謂行夷路<lb/>
薪水今悲繫病懐夢裏百年元易過人間萬事苦難諧<lb/>
癡兒自墮闍黎計歡喜聞鐘已過齋<lb/>
　　蹭蹬<lb/>
少慕功名頗自竒一生蹭蹬鬢成絲市樓酒美貧何預<lb/>
斗柄春回老不知黒幟逰魂應有數白衣効命永無期<lb/>
魚梁東畔牛欄北舉世誰能識此悲<lb/>
　　海棠圗<lb/>
<pb n="KR4d0267_WYG_035-16a"/>
人間竒草木天必付名流菊待陶元亮竹須王子猷我<lb/>
為西蜀客辱與海棠逰再見應無日開圗特地愁<lb/>
　　丁巳正月二日雞初鳴夢至一山寺名鳯山其尤<lb/>
　　　勝處曰咮軒予為賦詩既覺不遺一字<lb/>
已窮阿閣勝更作咮軒逰不盡山河大無根日月浮吾<lb/>
身元是幻何物彊名愁乆覓卓菴處是間應可留<lb/>
　　初春<lb/>
誰把鵞黄染栁絲似催鄰曲蹋青期已忘萬里封侯志<lb/>
<pb n="KR4d0267_WYG_035-16b"/>
但憶千回上樹時朝雨池塘光㶑灧暮烟樓觀碧参差<lb/>
紫姑<hi>一作行藏</hi>欲問還休去身世從来心自知<lb/>
　　雨中作<lb/>
三日雨頻作昏昏饒睡眠泥深散酒市風惡惱燈天茅<lb/>
屋松明照茶鐺雪水煎山家自成趣撫枕寄悠然<lb/>
　　又<lb/>
淅淅連江雨愔愔一室幽茶甘留齒頰香潤上衣裘泥<lb/>
滓将雛鴨林樊喚婦鳩短章雖漫興聊足散吾愁<lb/>
<pb n="KR4d0267_WYG_035-17a"/>
　　又<lb/>
短鬢白如絲梅花似舊時掩屏愁入夢隠几雨催詩病<lb/>
為隂天劇春縁閠嵗遲非闗畏車馬衰甚實難支<lb/>
　　縱筆<lb/>
氣本充天地書非汗馬牛人人見堯舜世世有巢由朝<lb/>
市紅塵鬧山村白髮稠所欣吾道在江漢古東流<lb/>
　　題慧老芋巖<lb/>
煨芋當時話已新如今拈出更精神十年相國非吾願<lb/>
<pb n="KR4d0267_WYG_035-17b"/>
半顆君當别付人<lb/>
　　立春日<lb/>
江花江水每年同春日春盤放手空天地無私生萬物<lb/>
山林有處著衰翁牛趨死地身無罪梅發京華信不通<lb/>
數片飛飛猶臘雪村鄰相喚賀年豐<hi>去冬無雪今年以正月十日巳時立</hi>
<hi>春而平旦有雪數片猶臘雪也</hi>
　　病中作<lb/>
老軀百病集頹然仰天呼汝病勿怨天藥石幸可扶寓<lb/>
<pb n="KR4d0267_WYG_035-18a"/>
形天地間疾病誰能無不從酒色来病自無根株但使<lb/>
元氣在雖劇行當蘇哀哉忿慾子永棄元化爐<lb/>
　　又<lb/>
牧羊知治民解牛得養生一理儻造微何事不可明我<lb/>
老抱病乆頗窺古人情唐堯授四時帝道所以成周家<lb/>
七百年王業本農耕造端無甚竒至今稱太平人生正<lb/>
如此黙黙要無營心君但髙拱萬物安能攖<lb/>
　　立春日<lb/>
<pb n="KR4d0267_WYG_035-18b"/>
花壓烏巾酒滿巵舊逢春日恨春遲如今病卧孤村裏<lb/>
過了新春也不知<lb/>
　　又<lb/>
慶元丁巳春来晚人日初過近上元空對一樽三太息<lb/>
無人為戴縷金旛<lb/>
　　北望<lb/>
中原墮沙塵北望但莽莽耆年死已盡童稚日夜長往<lb/>
來多異服寧復記疇曩豈無豪俊士憤氣塞穹壤我欲<lb/>
<pb n="KR4d0267_WYG_035-19a"/>
友斯人悲詫寄遐想夢行黄河濵雲開見仙掌<lb/>
　　上元夜作<lb/>
百年古謂風前燭我逾七十飯不足亦知生世無工拙<lb/>
久向人間耐榮辱今年上元燈滿城十里東風度絲竹<lb/>
蓬窗溼薪不禦寒獨取殘書伴兒讀忽然得意見古人<lb/>
半椀凍韲甘勝肉書生盖棺事未定論著儻存終見錄<lb/>
富貴無名豈勝數意氣空能驕世俗君不見拄天拄地<lb/>
邢君牙不如詩人窮瞎張太祝<lb/>
<pb n="KR4d0267_WYG_035-19b"/>
　　暮春<lb/>
季子黄金盡安仁白髪新無情五更雨便送一年春難<lb/>
續西樓夢空存北陌身海棠應似舊惆悵又成塵<lb/>
　　又<lb/>
緑葉枝頭宻青蕪陌上深江山妨極目天地入孤吟身<lb/>
已雙蓬鬢家惟一素琴世情君莫説頭痛欲涔涔<lb/>
　　讀書<lb/>
兩眼欲讀天下書力雖不迨志有餘千載欲追聖人徒<lb/>
<pb n="KR4d0267_WYG_035-20a"/>
慷慨自信寧免愚置書不讀談虚無誰其始為此創疽<lb/>
古時澤被禽與魚博施所以為唐虞正使老釋信不誣<lb/>
為我未免近楊朱髙軒大斾塞路衢臺閣尊顯来于于<lb/>
安得禹臯日陳謨沾濡四表無焦枯坐令事業見真儒<lb/>
老農不恨老耕鉏<lb/>
　　枕上作<lb/>
龍鍾七十豈前期矮㡌枯笻與老宜愁得酒巵如敵國<lb/>
病須書巻作良醫登山筋力雖猶徤閉户工夫頗自竒<lb/>
<pb n="KR4d0267_WYG_035-20b"/>
今日快情春睡足卧聽簷鳥語多時<lb/>
　　書志<lb/>
往年出都門誓墓志已决況今蒲栁姿俛仰及大耋妻<lb/>
孥厭寒餓鄰里笑迃拙悲歌行拾穗幽憤卧齧雪千歳<lb/>
埋松根隂風蕩空穴肝心獨不化凝結變金鐵鑄為上<lb/>
方劎釁以佞臣血匣藏武庫中出參髦頭列三尺粲星<lb/>
辰萬里揚鴻烈君看此神竒强敵何足滅<lb/>
　　夜賦<lb/>
<pb n="KR4d0267_WYG_035-21a"/>
簷滴新春雨窗昏半夜燈病無詩一字窮賴酒三升<hi>郡中</hi>
<hi>月設折酒九斗日恰得三升</hi>世路澀如棘祠官冷欲氷殘年只此是<lb/>
年少解飛騰<lb/>
　　晚歩<lb/>
晚歩清溪上微隂忽快晴鴉棲先小泊魚暖已羣行藥<lb/>
餌扶垂老耕桑樂大平非闗戀鄉社久客倦遐征<lb/>
　　漁歌<lb/>
斜陽收盡暮烟青嫋嫋漁歌起逺汀商略野人何所恨<lb/>
<pb n="KR4d0267_WYG_035-21b"/>
數聲哀絶不堪聽<lb/>
　　殘夢<lb/>
少時鐵馬蹴河氷老去摧藏百不能風雨滿山窗未曉<lb/>
只将殘夢伴殘燈<lb/>
　　書憤<lb/>
白髮蕭蕭卧澤中秪憑天地鑒孤忠阨窮蘇武餐氊久<lb/>
憂憤張廵嚼齒空細雨春蕪上林苑頹垣夜月洛陽宫<lb/>
壯心未與年俱老死去猶能作鬼雄<lb/>
<pb n="KR4d0267_WYG_035-22a"/>
　　又<lb/>
鏡裏流年兩鬢殘寸心自許尚如丹衰遲罷試戎衣窄<lb/>
悲憤猶爭寳劎寒逺戍十年臨的博壯圗萬里戰臯蘭<lb/>
闗河自古無窮事誰料如今袖手看<lb/>
　　小舟逰西涇度西岡而歸<lb/>
小雨重三後餘寒百五前聊乘瓜蔓水閒泛木蘭船雪<lb/>
暗梨千樹煙迷栁一川西岡夕陽路不到又經年<lb/>
　　春行<lb/>
<pb n="KR4d0267_WYG_035-22b"/>
九日春隂一日晴强扶衰病此閒行猩紅帯露海棠溼<lb/>
鴨緑平堤湖水明<hi>杜子美曉看紅溼處花重錦官城李太白蜀江紅且明用溼字明字可謂</hi>
<hi>奪造化之功世未有拈出者</hi>酒賤栁隂逢醉卧土肥稻壟看深耕山<lb/>
翁莫道渾無用解與明時說太平<lb/>
　　姜總管自築墓舎名繭菴求詩<lb/>
君不見贅翁退隠真皇時繭室遺名星日垂雖無豪士<lb/>
千車送不媿髙人一鍤隨又不見貞觀故人有王顯抵<lb/>
老摧頽不作繭一時戲語今尚存人生窮達誰能免繭<lb/>
<pb n="KR4d0267_WYG_035-23a"/>
菴知君出㳺戲夀過期頤乃常事青松手種三千本會<lb/>
看半空飜鼓吹人老則衰君不然快瀉玉船鯨吸川釣<lb/>
璜逺祖應相似八十方為筮仕年<lb/>
　　湖上今歳逰人頗盛戲作<lb/>
龍船看罷日平西栁闇花穠歩歩迷射的山前朱舫小<lb/>
樵風涇上紫騮嘶<lb/>
　　又<lb/>
畫船鼓吹載涼州不到三更枉出逰忽有歌聲出霄漢<lb/>
<pb n="KR4d0267_WYG_035-23b"/>
誰家開宴五雲樓<lb/>
　　又<lb/>
翠阜青林烟疉重朱樓畫閣雨空濛禹祠西走蘭亭路<lb/>
一片湖山錦繡中<lb/>
　　又<lb/>
臺府官醅嵗嵗新蘭亭春勝鏡湖春三山小瓮雖堪笑<lb/>
也向湖邊作醉人<lb/>
　　賞花至湖上<lb/>
<pb n="KR4d0267_WYG_035-24a"/>
吾國名花天下稀園林盡日敞朱扉蝶穿宻葉常相失<lb/>
蜂戀繁香不記歸欲過每愁風蕩漾半開却要雨霏微<lb/>
良辰樂事真當勉莫遣匆匆一片飛<lb/>
　　暮春<lb/>
數間茅屋鏡湖濱萬巻藏書不救貧燕去燕來還過日<lb/>
花開花落即經春開編喜見平生友照水驚非曩歲人<lb/>
自笑籌邊心尚在憑髙慷慨欲忘身<lb/>
　<lb/>
<pb n="KR4d0267_WYG_035-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻三十五<lb/>
</p>
<p>
</p>
  </div>
</body>
</text>
</TEI>
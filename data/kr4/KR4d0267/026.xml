<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩稾巻二十六</head> <lb/>
    <p>
<pb n="KR4d0267_WYG_026-1a"/>
欽定四庫全書<lb/>
　劒南詩稾巻二十六<lb/>
　　　　　　　　　　　　　宋　陸游　撰<lb/>
　　醉卧松下短歌<lb/>
披鹿裘枕白石醉卧松隂當月夕寒藤夭矯學草書天<lb/>
風蕭森入詩律忽然夢上百尺顛緑毛邂逅巢雲仙相<lb/>
攜大笑咸陽市俯仰塵世三千年<lb/>
　　霜草<lb/>
<pb n="KR4d0267_WYG_026-1b"/>
入冬已兩旬澤國霜始霣可憐青青草一夕生意盡嗟<lb/>
予蒲栁姿去日若飛隼草衰有復榮我髮寧再鬒微官<lb/>
雖置散束帶終自憫漸退用媍言千載付一哂<hi>白樂天詩曰猶</hi>
<hi>被妻兒教漸退莫求致仕且分司</hi>
　　冬夜<lb/>
百錢買菅席錦茵亦何加疋布縫麄裘安用狐腋奢昨<lb/>
者南山僧松肪寄一車可以照讀書堅坐待朝霞顧影<lb/>
為發笑山童雙髻丫一掬琴髙魚聊用薦夜茶<lb/>
<pb n="KR4d0267_WYG_026-2a"/>
　　村東<lb/>
村西行藥到村東沙路溪流曲折通莫問梅花開早晩<lb/>
杖藜到處即春風<lb/>
　　小園<lb/>
新作小溪園牽藤迮縛門釣船横北渚樵路接東村静<lb/>
坐依林樾慵眠傍竹根還家日已夕棲雀閙黄昏<lb/>
　　書適<lb/>
老翁垂七十其實似童兒山果啼呼覓鄉儺喜笑隨羣<lb/>
<pb n="KR4d0267_WYG_026-2b"/>
嬉累瓦墖獨立照盆池更挾殘書讀渾如上學時<lb/>
　　又<lb/>
家食身無役耆年力未衰寓歡那待酒隨意或成詩窮<lb/>
達元非我寃親竟是誰惟嗟見事晩枉却鬢邊絲<lb/>
　　狂夫<lb/>
狂夫與世本難諧醉傲王侯亦壮哉奕奕方収巖際電<lb/>
酣酣已起枕間雷囘天力在人終歎入月星來敵自摧<lb/>
千載鬼雄皆國士直令窮死未須哀<lb/>
<pb n="KR4d0267_WYG_026-3a"/>
　　白髮<lb/>
白髪今年一倍増閉門養此老無能牛羊被野霜天晩<lb/>
禾稼連雲嵗事登未午舂炊餘脱粟乍寒包裹有麄繒<lb/>
自憐未廢詩書業父子蓬窗共一燈<lb/>
　　檢舊詩偶見在蜀日江瀆池醉歸之篇悵然有感<lb/>
江瀆池頭爛醉歸青旗日晩插城扉正馳玉勒衝紅雨<lb/>
又挾金丸伺翠衣老境漸侵歡意盡舊遊欲說故人稀<lb/>
憑髙三歎君知否倦鷁無風亦退飛<lb/>
<pb n="KR4d0267_WYG_026-3b"/>
　　十一月四日風雨大作<lb/>
風巻江湖雨闇村四山聲作海濤翻溪柴火輭蠻氊暖<lb/>
我與狸奴不出門<lb/>
　　又<lb/>
僵卧孤村不自哀尚思為國戍輪臺夜䦨卧聴風吹雨<lb/>
鐵馬氷河入夢來<lb/>
　　冬日觀漁獵者<lb/>
人間漁獵各相從南陌東阡處處逢繡羽觸機餘耿介<lb/>
<pb n="KR4d0267_WYG_026-4a"/>
錦鱗出網尚噞喁傍觀扶杖常移日就買還家足御冬<lb/>
更待風霜都過盡却從春野看春農<lb/>
　　雨晴<lb/>
山川炳煥似闢國風雨退収如解嚴老子真成無一事<lb/>
抱孫負日坐茆簷<lb/>
　　病起<lb/>
少年射虎南山下惡馬強弓看似無老病即今那可說<lb/>
出門十步要人扶<lb/>
<pb n="KR4d0267_WYG_026-4b"/>
　　奉祠<lb/>
明窗松日供琴薦小鼎山泉煮藥苗乞得奉祠還自愧<lb/>
猶将名姓到中朝<lb/>
　　假寐見海山異甚作小詩記之<lb/>
海如黛色深浪作雪㸃濺數峯黄金山巉絶出水面此<lb/>
非想與因了了目中見何時真往遊浮世付掣電<lb/>
　　松下縱筆<lb/>
自掃松隂寄醉眠龍吟虎嘯滿霜天却思初到人間世<lb/>
<pb n="KR4d0267_WYG_026-5a"/>
似是唐堯丙子年<lb/>
　　又<lb/>
老不能閒莫笑予五千言豈世間書青松折取當麈尾<lb/>
為子試談天地初<lb/>
　　又<lb/>
種玉餐芝術不傳金丹下手更茫然陶公妙訣吾曽受<lb/>
但聽松風自得仙<lb/>
　　又<lb/>
<pb n="KR4d0267_WYG_026-5b"/>
髯龍夭矯欲飛去百尺蒼藤羅絡之應笑此翁才不進<lb/>
故將老氣起吾詩<lb/>
　　拜勅口號<lb/>
黄紙如鴉字今朝下九天身居鏡湖曲銜帶武夷仙日<lb/>
絶絲毫事年請百萬錢<hi>祠俸錢粟絮帛嵗計千緡有畸</hi>恭惟優老政千<lb/>
古照青編<lb/>
　　又<lb/>
扶病中庭拜君恩抵海深頓増新禄格暫拂舊朝簪心<lb/>
<pb n="KR4d0267_WYG_026-6a"/>
欲先營酒兒言且贖琴人生奉祠貴喜色動山林<hi>僕以官視</hi>
<hi>大卿監俸給皆増於昔尤為忝竊也</hi>
　　閒居<lb/>
土鐺茶七椀瓦甑稷三升兀兀能言石騰騰有髮僧淨<lb/>
巾裁白㲲拄杖采紅藤尚喜冬來健逢山得遍登<lb/>
　　十一月十八日蒙恩再領沖佑鄰里來賀謝以長<lb/>
　　句<lb/>
緑章封事徹虚皇黄紙除書降野堂海上春常探先到<lb/>
<pb n="KR4d0267_WYG_026-6b"/>
壺中日已不勝長氷衘再署仙班貴鶴料重支玉粒香<lb/>
便掛朝冠亦良易金銅茶籠本相忘<hi>往時嘗使閩者例餽茶三年今不講</hi>
<hi>已久余蓋未嘗霑及也</hi>
　　題老學菴壁<lb/>
此生生計愈蕭然架竹苫茆只數椽萬巻古今消永日<lb/>
一窗昏曉送流年太平民樂無愁歎衰老形枯少睡眠<lb/>
喚得南村跛童子煎茶掃地亦隨縁<lb/>
　　冬晴日得閒遊偶作<lb/>
<pb n="KR4d0267_WYG_026-7a"/>
不用清歌素與蠻閒愁已自解連環閏年春近梅差早<lb/>
澤國風和雪尚慳詩思長橋蹇驢上棊聲流水古松間<lb/>
牋天有事君知否正乞柴荆到死閒<lb/>
　　示元禮<lb/>
燕居侍立出扶行見汝成童我眼明但使鄉閭稱善士<lb/>
布衣未必媿公卿<lb/>
　　書巢冬夜待旦<lb/>
掃葉擁堦寒犬行編茆䕶柵老雞鳴風霜漸逼嵗時晚<lb/>
<pb n="KR4d0267_WYG_026-7b"/>
形影相依燈火明史策千年媿豪傑闗河萬里愴功名<lb/>
固應死抱無窮恨老病何由更請纓<lb/>
　　醉後莊門望西南諸山<lb/>
身是咸陽舊酒徒龍鍾猶復泥村酤百年畧似夢長短<lb/>
一醉且隨家有無登覽未應慚脚力功名正爾歎頭顱<lb/>
夕陽又凭䦨干立誰畫三山岸幘圖<lb/>
　　著書<lb/>
平生著書汗馬牛一事不施今白頭河洛未清非我責<lb/>
<pb n="KR4d0267_WYG_026-8a"/>
山林髙卧復何求愚公可笑金堆屋老子唯須糟築邱<lb/>
華表無人識歸鶴烟波底處有馴鷗<lb/>
　　探梅<lb/>
我遊東村衝暮烟斷橋流水鳴濺濺欲尋梅花作一笑<lb/>
數枝忽到拄杖邊髙標元合著山澤絶豔豈復施丹鉛<lb/>
定知曽授餐玉法不爾恐是凌波仙錦江賦詩忽萬里<lb/>
蓬山把酒今三年相逢風味宛如昨人生何者非前緣<lb/>
頗思取醉極清賞杖頭幸有百許錢但判插破烏紗帽<lb/>
<pb n="KR4d0267_WYG_026-8b"/>
莫記吹落黄金船<lb/>
　　嵗暮風雨<lb/>
驕風起海澨浩蕩東北來鐵騎掠陣過秋濤觸山囘老<lb/>
夫北窗下坐守寒爐灰處世困憂患萬事學低摧便欲<lb/>
滅燈睡門閉不敢開並海固多風汝孱良可哀念昔少<lb/>
年日從戎何壯哉獨騎洮河馬涉渭夜衘枚<lb/>
　　又<lb/>
一冬少雨雪人意常昏昏夜半有竒事雨聲巻江村陸<lb/>
<pb n="KR4d0267_WYG_026-9a"/>
子真老農破屋依頽垣扶持衰病身収召譴逐魂手烹<lb/>
牆隂薺美若乳下豚聽雨取一醉不厭村酒渾眼𤯝燈<lb/>
生暈衣弊蝨可捫父子幸相守萬事何足論<lb/>
　　自夏秋匱甚慨然有感<lb/>
萬巻縱横眼欲枯老猶閉户誦唐虞故人誰復訪生死<lb/>
鄰父幸能通有無雲子翻匙新稻飯天吳坼繡舊衣襦<lb/>
時平得掩松根骨也勝王孫泣路隅<lb/>
　　題四仙像<lb/>
<pb n="KR4d0267_WYG_026-9b"/>
反敵鯨鯢世共讎漢公勲業過伊周市門灑淚塵埃裏<lb/>
誰與朝廷植委裘<hi>梅福</hi>
　　又<lb/>
世上年光東逝波咸陽銅狄幾摩挲神仙不死成何事<lb/>
只向秋風感慨多<hi>薊子訓</hi>
　　又<lb/>
曽看四嶽薦虞鰥閱嵗三千一瞬間歸卧青山孤絶處<lb/>
白驢常伴白雲閒<hi>張果</hi>
<pb n="KR4d0267_WYG_026-10a"/>
　　又<lb/>
蓮花峯下張超谷此老何曽有死生聞道清風明月夜<lb/>
至今鼻息亂松聲<hi>陣摶</hi>
　　自責<lb/>
窮途敢恃舌猶存小築城西十里村未掛衣冠慙士節<lb/>
免輸薪粲荷君恩文章跌宕忘繩墨學問荒唐失本原<lb/>
仕宦一生成底事子孫世世記吾言<lb/>
　　自解<lb/>
<pb n="KR4d0267_WYG_026-10b"/>
四十頭顱已可知殘年至此復何為著書不直一盃水<lb/>
看鏡空添千縷絲達宦獨驕儒作戲後生速化吏為師<lb/>
有冠當掛無餘說但恨衰翁見事遲<lb/>
　　午睡起消搖園中因登山麓薄暮乃歸<lb/>
老病攻百骸徽纆困束縛頽然一孰睡如獲萬金藥窗<lb/>
明竹影亂林暖鳥聲樂灰深香欲上火活湯正作亳甌<lb/>
羞茗荈銅洗供盥濯整巾出庭户曳杖厯巖壑遙岑見<lb/>
木杪細水齧籬脚踟躇遂忘歸清嘯送日落<lb/>
<pb n="KR4d0267_WYG_026-11a"/>
　　羣兒<lb/>
野行遇羣兒呼笑運甓忙共為小浮圖嶙峋當道旁蜆<lb/>
殻以注燈椀足以焚香須臾一鬨散無益亦何傷古來<lb/>
富貴人峩冠登廟堂謀謨一悖謬縣宇失太康坐令安<lb/>
業民血喋而屍僵傳呼一朝寵遺患日月長均為兒戲<lb/>
爾禍機孰深藏我作羣兒詩特用砭世盲<lb/>
　　久疾灼艾小愈晩出門外<lb/>
老境侵凌病滿軀火攻下䇿得枝梧沽來村酒初判醉<lb/>
<pb n="KR4d0267_WYG_026-11b"/>
叱去山童不遣扶霜重木凋鴉可數溪清魚見鸛相呼<lb/>
興䦨却掩齋扉卧閒看青燈照藥爐<lb/>
　　夙興弄筆偶書<lb/>
憂患熏心少睡眠雞號窗白一欣然道旁嵗晩貂裘弊<lb/>
燈下書成鐵硯穿杜老慣聽兒索飯鄭公何啻客無氈<lb/>
春風不解嫌貧病尚擬花前醉放顛<lb/>
　　縱筆<lb/>
山合水将窮真宜著放翁醉嫌天地迮老覺嵗時公偃<lb/>
<pb n="KR4d0267_WYG_026-12a"/>
蹇松逃世翩仙鶴駕風舊交零落盡一笑與誰同<lb/>
　　冬晴閒步東村由故塘還舍作<lb/>
故園三徑可婆娑遇興遵塗負杖歌霜重天寒山色淡<lb/>
草枯野曠獵徒多解刀尚可謀黄犢揮帖無由致白鵞<lb/>
自計長閒何所恨一生心事在烟波<lb/>
　　又<lb/>
紅藤拄杖獨相羊路遶東村小嶺傍水落枯萍黏蟹椵<lb/>
<hi>鄉人植竹以取蟹謂之蟹椴</hi>雲間寒日上魚梁洛陽二頃言良是光<lb/>
<pb n="KR4d0267_WYG_026-12b"/>
範三書計本狂厯盡危機識天意要令閒健返耕桑<lb/>
　　十二月八日步至西村<lb/>
臘月風和意已春時因散策過吾鄰草烟漠漠柴門裏<lb/>
牛跡重重野水濱多病所須唯藥物差科未動是閒人<lb/>
今朝佛粥更相餽更覺江村節物新<lb/>
　　夜聞湖中漁歌<lb/>
夢囘一燈翳復明卧聞湖上漁歌聲嗚嗚乍低忽更起<lb/>
嫋嫋欲斷還微縈初隨缺月墮烟浦已和殘角吹江城<lb/>
<pb n="KR4d0267_WYG_026-13a"/>
悲傷似擊漸離筑忠憤如撫桓伊筝放臣萬里憂國淚<lb/>
戍客白首懐鄉情峽猿失侣方獨宿沙雁垂翅猶遐征<lb/>
巴巫竹枝短亭晩瀟湘欸乃孤舟横世間此恨故相似<lb/>
使我百感何由平<lb/>
　　忽得京書有感<lb/>
白髪蒼顔七十翁朽株枯木略相同如山儲藥難醫拙<lb/>
齊斗堆金不換窮昨夢已抛空刼外殘年全付醉眠中<lb/>
故人苦未知心事一紙空煩寄斷鴻<lb/>
<pb n="KR4d0267_WYG_026-13b"/>
　　晩步門外書觸目<lb/>
數椽茆屋鏡湖旁喬木蒼烟一徑長酒賤過門多醉叟<lb/>
天寒棲畝有餘糧歌呼草市知人樂簫鼓叢祠喜嵗穰<lb/>
只道老來詩思盡未妨擊壤頌時康<lb/>
　　親舊書來多問近況以詩荅之<lb/>
耐辱推頽百不能居然老病住菴僧流年速似一彈指<lb/>
更事多於三折肱庭樹影中聞夜汲鄰機聲裏對寒燈<lb/>
沈詩任筆俱忘盡酒户新來却少増<lb/>
<pb n="KR4d0267_WYG_026-14a"/>
　　開書篋見韓无咎書有感<lb/>
老覺人間萬事非幽棲幸已脱塵鞿殘年得飽不啻足<lb/>
舊友半空誰與歸開眼不妨成一夢翦翎何至羨羣飛<lb/>
龍圖老子今安在把巻燈前淚滿衣<lb/>
　　夜大雪歌<lb/>
朔風吹雪飛萬里三更蔌蔌鳴窗紙初疑天女下散花<lb/>
復恐麻姑行擲米異哉凍硯已生氷信矣重衾如潑水<lb/>
山中卧澗松竹折庭前蔽地烏鳶死昨日之燠殊昏昏<lb/>
<pb n="KR4d0267_WYG_026-14b"/>
桃李欲坼春滿園隂陽錯謬世或有物窮則變古所言<lb/>
雖云明年幸一麥凍餒溝壑知誰存嗚呼今夕之雪未<lb/>
足論所憂明日<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼髙塞門<lb/>
　　寄宇文成州<lb/>
成州太守比何如夢裏依然把臂初復起卿當用卿法<lb/>
長閒吾實愛吾廬五湖風雨孤舟夜萬里闗山一紙書<lb/>
正使兩翁長隔濶子孫他日莫相疎<lb/>
　　示子聿<lb/>
<pb n="KR4d0267_WYG_026-15a"/>
我鑽故紙似癡蠅汝復孳孳不少懲父子更兼師友分<lb/>
夜深常共短檠燈<lb/>
　　雪<lb/>
平郊漫漫覺天低況復寒雲結慘悽老子方驚飛蛺蝶<lb/>
羣兒已說聚狻猊中宵鳶墮頻摧木徹旦雞瘖重壓棲<lb/>
只待新晴梅塢去青鞵未怯踏春泥<lb/>
　　夜坐<lb/>
耿耿殘燈夜未央負牆閒對篆盤香風號東北河氷合<lb/>
<pb n="KR4d0267_WYG_026-15b"/>
月落西南竹影長孤鵲欲棲頻繞樹寒龜無息穏搘牀<lb/>
頽然坐睡那知曉推户朝曦已滿廊<lb/>
　　春雨<lb/>
午夜聽春雨發生端及期世憂殊未艾天意固難知士<lb/>
節承平日人材南渡時後生聞見狹撫枕歎吾衰<lb/>
　　夢與數客劇飲或請賦詩予已大醉縱筆書一絶<lb/>
　　覺而録之<lb/>
髙談雄辯憑陵酒豪竹哀絲蹴蹋春占斷名園排日醉<lb/>
<pb n="KR4d0267_WYG_026-16a"/>
不教虚作太平人<lb/>
　　世事<lb/>
世事說來猶可厭宦情夢裏亦應無山林已結三生願<lb/>
朝市誰非九折途醉舞盃盤無藉在狂吟風月不枝梧<lb/>
何人今擅丹青藝為畫蘇門長嘯圖<lb/>
　　二子<lb/>
兩楹夢後少真儒毁譽徒勞豈識渠孟子無功如管仲<lb/>
揚雄有賦似相如敬王事業知誰繼準易工夫故不疎<lb/>
<pb n="KR4d0267_WYG_026-16b"/>
孤學背時空絶歎白頭窮巷抱遺書<lb/>
　　謝郭希吕送石洞酒<lb/>
從事今朝真到齊春和盎盎却秋凄色如夷甫玉麈尾<lb/>
價敵茂陵金褭蹏瑞露頗疑名太過槖泉猶恨韻差低<lb/>
山園雪後梅花動一榼常須手自攜<hi>瑞露桂盃酒得名甚盛槖泉岐下酒</hi>
<hi>自昔名冠闗中而失之太勁</hi>
　　飲酒<lb/>
六十四民安在哉千八百國俱烟埃世人一漚寄巨海<lb/>
<pb n="KR4d0267_WYG_026-17a"/>
對酒不醉吁可哀平生清狂今白首芒屨布裘稱野叟<lb/>
晨興窗几網蛛絲石洞書來餉名酒看月直到月無時<lb/>
尋花直到花片飛醉中往往花壓帽鄰里聚看湖邊歸<lb/>
先生兩耳不須洗利名不到先生耳狂歌起舞君勿嘲<lb/>
青山白雲終醉死<lb/>
　　無題<lb/>
金鞭朱彈憶春遊萬里橋東罨畫樓夢倩曉風吹不去<lb/>
書憑春雁寄無由鏡中顔鬢今如此幙下朋儔好在不<lb/>
<pb n="KR4d0267_WYG_026-17b"/>
篋有吳牋三萬箇擬將細字寫新愁<lb/>
　　雨雪兼旬有賦<lb/>
冬温思雨雪稍久已復厭祁寒人怨咨千載語猶驗人<lb/>
心自無常天命本不僭積隂勢已極浮雲㑹當歛山花<lb/>
紅酣酣溪水緑灩灩短篷倘可具與子東入剡<lb/>
　　北窗睡起<lb/>
違物離人不計年萬金難買北窗眠髙懐元在羲皇上<lb/>
大事已明空刼前樵路細盤雲外嶺釣筒倒挿水中天<lb/>
<pb n="KR4d0267_WYG_026-18a"/>
此時消息君知否千載巢由未足賢<lb/>
　　立春<lb/>
紹煕又見四番春春日春盤節物新獨酌三盃愁對影<lb/>
例添一嵗老催人菊芽冒土如爭出栁色搖村已漸勻<lb/>
身是蘭亭山下客未容逸少擅清真<lb/>
　　曉枕<lb/>
殘漏鼕鼕急明星磊磊髙一從安枕卧無復攬衣勞熨<lb/>
斗生晨火熏籠覆緼袍一盃山藥酒紅日滿亭臯<lb/>
<pb n="KR4d0267_WYG_026-18b"/>
　　落梅<lb/>
雪虐風饕愈凜然花中氣節最髙堅過時自合飄零去<lb/>
恥向東君更乞憐<lb/>
　　又<lb/>
醉折殘梅一兩枝不妨桃李自逢時向來氷雪嚴凝地<lb/>
力斡春囘竟是誰<lb/>
　　閒居無客所與度日筆硯紙墨而已戲作長句<lb/>
水複山重客到稀文房四士獨相依黄金那得與齊價<lb/>
<pb n="KR4d0267_WYG_026-19a"/>
白首自應同告歸韞玉面凹觀墨聚浣花理膩覺豪飛<lb/>
<hi>韞玉淄硯名浣花蜀牋名</hi>興䦨却欲燒香睡閒聽松聲晝掩扉<lb/>
　　壬子除夕<lb/>
前村後村燎火明東家西家爆竹聲老逢新正幸強健<lb/>
却視徂嵗何崢嶸兒時祝身願事主談笑可使中原清<lb/>
豈知一出踐憂患歛縮豈復希功名雪霜滿鬢覺死近<lb/>
節物到眼空歎驚蠶官社公正暖熱春盤儺鼓爭施行<lb/>
蓬門車馬所不至山僧野叟相逢迎嗚呼吾曹見事晩<lb/>
<pb n="KR4d0267_WYG_026-19b"/>
古俗實在蚩蚩氓茆簷一笑語兒子明當滿奉屠蘇觥<lb/>
　　癸丑正月二日<lb/>
朱顔不老畫中人綠酒追歡夢裏身堪笑三山衰病叟<lb/>
閉門寂寂過新春<lb/>
　　又<lb/>
菊叢抽緑滿枯荄繞舍梅花已遍開須信今春春事早<lb/>
江鄉開嵗有犇雷<lb/>
　　避世行<lb/>
<pb n="KR4d0267_WYG_026-20a"/>
君渴未嘗飲鴆羽君飢未嘗食烏喙惟其知之審取捨<lb/>
不待議有眼看青天對客實少味有口啖松柏火食太<lb/>
多事作官蓄妻孥陷穽安所避刀鋸與鼎鑊孰匪君自<lb/>
致欲求人迹不到處忘形麋鹿與俱逝杳杳白雲青嶂<lb/>
間千嵗巢居常避世<lb/>
　　稽山農<hi>余作避世行以為不可常也復作此篇</hi>
華胥氏之國可以卜吾居無懐氏之民可以為吾友眼<lb/>
如巖電不看人腹似鴟夷惟貯酒周公禮樂寂不傳司<lb/>
<pb n="KR4d0267_WYG_026-20b"/>
馬兵法亡亦久賴有神農之學存至今扶犂近可師野<lb/>
叟粗繒大布以禦冬黄粱黒黍身自舂園畦剪韭勝肉<lb/>
美社瓮撥醅如粥醲安得天下常年豐老死不見傳邊<lb/>
烽利名畫斷莫挂口子孫世作稽山農<lb/>
　　牧牛兒<lb/>
南村牧牛兒赤脚踏牛立衣穿江風冷笠敗山雨急長<lb/>
陂望若逺隘巷忽相及兒歸牛入欄烟火茒簷溼<lb/>
　　讀書未終巻而睡有感<lb/>
<pb n="KR4d0267_WYG_026-21a"/>
暮年縁一嬾百事俱棄置今遂嬾到書把巻輒坐睡其<lb/>
餘嬾則已感此獨歔欷念昔少壯時日夜痛磨礪誓言<lb/>
死為期身在敢暴棄寜知未死前殆欲負此志顔囘稱<lb/>
好學揚雄乃識字勉哉慕前修自畫聖所諱<lb/>
　　早春新晴<lb/>
栁弄春柔拂小潭山横霽色巻浮嵐飛揚旛脚擲東北<lb/>
零落梅花餘二三村店疎燈新賣酒神祠疊鼓正祈蠶<lb/>
幽人睡起東園去芹茁萱芽又滿籃<lb/>
<pb n="KR4d0267_WYG_026-21b"/>
　　枕上聞禽聲<lb/>
屏掩輕寒酒半消㫁香殘夢兩無憀開年春意遽如許<lb/>
破曉一聲婆餅焦<lb/>
　　感舊<lb/>
憶從南鄭入成都氣俗豪華海内無故苑燕開車載酒<lb/>
名姬舞罷斗量珠浣花江路青螭舫槎栁毬場白雪駒<lb/>
囘首壯遊真昨夢一竿風月老南湖<hi>鏡湖一名南湖</hi>
　　夜雨<lb/>
<pb n="KR4d0267_WYG_026-22a"/>
澤國寒多雨畸人夜少眠不緣酲作病只合醉終年庭<lb/>
草已爭茁園梅空自憐重雲不難抉無劒倚青天<lb/>
　　又<lb/>
寒雨連三夕幽居只數椽家貧輕過節身老怯増年日<lb/>
月悲歌裏闗山淚眼邊梅花自開落歎息為誰妍<lb/>
　　又<lb/>
人日春猶淺雞晨夜向䦨殘缸燈暈小單枕雨聲寒難<lb/>
補皇天漏空思后土乾山家尊酒薄懐抱若為寛<lb/>
<pb n="KR4d0267_WYG_026-22b"/>
　　初晴野步<lb/>
入市路三义緣山港半斜疎簾帶殘雪幽竇瀉湍沙好<lb/>
鳥晴相語芳蘭㬉欲芽病餘無脚力隨處憩人家<lb/>
　　明日復雨排悶<lb/>
湖上孤村冷欲氷更堪衰與病相乗夢囘㸃滴簾間雨<lb/>
心折青熒帳外燈雖有數椽常似客僅存一肉未成僧<lb/>
披衣偶取南華讀打破愁城喜不勝<lb/>
　　又<lb/>
<pb n="KR4d0267_WYG_026-23a"/>
此老在家如出家蒲團趺坐讀南華溼雲不散雁呼伴<lb/>
幽室無聲燈墜花心法先當破巢窟世緣最忌養萌芽<lb/>
行年七十方知悔萬事無涯生有涯<lb/>
　　小室<lb/>
小室僅容膝焚香觀昨非出門寜有碍知我正須希霜<lb/>
橘爭棊樂仙壺賣藥歸平生釣竿手不解叩黄扉<lb/>
　　浮世<lb/>
浮世如流水滔滔日夜東百年均夢寐萬古一虚空青<lb/>
<pb n="KR4d0267_WYG_026-23b"/>
鳥來雲外銅駝卧棘中相逢惟痛飲令我憶無功<lb/>
　　紅梅<lb/>
苧蘿山下越谿女戲作長安時世粧白白朱朱雖小異<lb/>
斷知不是百花香<lb/>
　　又<lb/>
雪裏溪頭已占春小園又試晩粧新放翁老去風情在<lb/>
惱得梅花醉似人<lb/>
　　湖上<lb/>
<pb n="KR4d0267_WYG_026-24a"/>
今朝雨初晴湖上好天色落梅紛可藉桑栁亦已拆老<lb/>
夫病良已並水散輕策冉冉春物新忽忽衰髪白四方<lb/>
豈不樂嬾惰畏逺客惟當勤買酒東城復南陌<lb/>
　　晴甫一日復大風雨連日不止遣懐<lb/>
書劎當年隘九州白頭歸卧一窗幽染成草色春猶淺<lb/>
老盡梅花雨未休得句已無前軰賞開編時與古人遊<lb/>
山房小甕今朝熟不恨尊前自獻酬<lb/>
　　癸丑上元三夕皆大雨雪<lb/>
<pb n="KR4d0267_WYG_026-24b"/>
雨雪連三日孤城冷欲氷泥深唯響屐風惡更吹燈空<lb/>
惱追歡客何闗在定僧一盃嘗豉候寒影對崚嶒<lb/>
　　寓歎<lb/>
人生各自有窮通世事寧論拙與工裹馬革心空許國<lb/>
不龜手藥却成功早朝玉勒千門雪夜坐蓬窗萬壑風<lb/>
借得竒書且勤讀小兒能續地爐紅<hi>子坦以新昌木炭二百斤來</hi>
　　幽興<lb/>
雨後梅花無復在老來酒盞頓成疎身如海燕不逢社<lb/>
<pb n="KR4d0267_WYG_026-25a"/>
家似𤓰牛僅有廬短髪垂肩嬾中散深居謝客病相如<lb/>
從今何以消長日剰種芭蕉學草書<lb/>
　　緗梅<lb/>
疎影横斜事已非小園日暮鎖芳菲素綃應怯東風思<lb/>
故著重重淺色衣<lb/>
　　又<lb/>
香似海沈黄似酒不禁風雪最遲開放翁欲作梅花譜<lb/>
蠟屐搘笻日日來<lb/>
<pb n="KR4d0267_WYG_026-25b"/>
　　又<lb/>
紅梅眼看風吹盡更有緗梅亦已無天與色香天自愛<lb/>
不教一㸃上蜂鬚<lb/>
　<lb/>
　<lb/>
　<lb/>
　<lb/>
　劒南詩稾巻二十六<lb/>
</p>
<p>
</p>
  </div>
</body>
</text>
</TEI>
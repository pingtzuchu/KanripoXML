<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻七十九</head> <lb/>
    <p>
<pb n="KR4d0267_WYG_079-1a"/>
欽定四庫全書<lb/>
　劎南詩稾巻七十九<lb/>
　　　　　　　　　　　　　宋　陸游　撰<lb/>
　　秋思<lb/>
湖邉一夜霜庭樹無秋聲嬾不近筆硯何以紓幽情但<lb/>
有一睡耳展轉無由成起擁地爐㬉坐待天窓明<lb/>
　　又<lb/>
弊衣但故絮糲食惟黄虀餘年如登山步步勤攀躋從<lb/>
<pb n="KR4d0267_WYG_079-1b"/>
子念寂寞千里致鹿麂秋風石帆下伴我扶青藜<lb/>
　　又<lb/>
稽山九十翁病起無氣力擁杖牧雞豚乃是老人職一<lb/>
盃芋糝羮孫子喚翁食既飽負朝陽自愧爾何德<lb/>
　　又<lb/>
今日鵲噪簷邢趙<hi>芻父去華</hi>别我西老懐易感慨近别亦慘<lb/>
悽自我卧孤村海内無輪蹄垂虹秋愈佳不得同装齎<lb/>
　　覽鏡<lb/>
<pb n="KR4d0267_WYG_079-2a"/>
鏡中老翁誰非復少年我誦書如布榖拈出無一可又<lb/>
非富貴逼棄去自不果無功博一飽有辠當萬坐老境<lb/>
最堪笑作計日益左正似鳩拙巢不及蠶自裹霜寒衣<lb/>
未贖瑟縮附殘火作詩數十年所得良瑣瑣弱松困蔓<lb/>
纒何日見磊砢洞庭可逺逰秋風思捩柂<lb/>
　　雨晴<lb/>
小雨初増氣慘悽新晴差解病沉迷虚廊静院聴松籟<lb/>
細草甘泉養鹿麛寒靄細分山逺近野歌相應路髙低<lb/>
<pb n="KR4d0267_WYG_079-2b"/>
孰知倦客蕭然意水品茶經手自擕<lb/>
　　秋盡自遣<lb/>
息駕江湖上推移歲又殘雨添苔暈紫霜染桕林丹貧<lb/>
歎畊疇薄狂依禁網寛逰山擕一鉢到寺即開單<lb/>
　　又<lb/>
老健非頤攝羇窮為折除人情看已慣身在不論餘席<lb/>
下錢雖盡缾中粟有儲行歌混樵牧吾計未全疎<lb/>
　　晝卧<lb/>
<pb n="KR4d0267_WYG_079-3a"/>
我意殊昏然一日三就枕目前幸未病病勢亦凛凛偶<lb/>
拈一巻讀美若鳩食葚雖云嗜好篤自計亦已審聖門<lb/>
未能窺詎敢希在寝所求養根原常恐躐堦品死期誠<lb/>
已迫尚可支數稔藨蓘不廢功吾其享髙廩<lb/>
　　獨坐<lb/>
博山香霧散馡馡袖手何妨静掩扉六十年前故人盡<lb/>
<hi>紹興中往還朋舊今乃無一人在</hi>八千里外寄書稀<hi>自張季長下世蜀中書問幾絶</hi>昨<lb/>
朝送客桐江去今日逢僧剡縣歸欲作小詩還復嬾海<lb/>
<pb n="KR4d0267_WYG_079-3b"/>
鷗與我兩忘機<lb/>
　　書感<lb/>
衰顔非復昔年朱幾過黄公舊酒壚成敗只堪三太息<lb/>
是非終付一胡盧連天煙草迷歸夢動地風波厯畏途<lb/>
辛苦一生成底事躬畊猶得補東隅<lb/>
　　舟中夜賦<lb/>
問天乞得不資身常作東阡北陌人買酒不澆胷礌磈<lb/>
憂時空覺膽輪囷寓居尚復能栽竹羇宦懸知正憶蓴<lb/>
<pb n="KR4d0267_WYG_079-4a"/>
那似石帆山下客釣舩載月泊煙津<lb/>
　　舍傍晚步<lb/>
蒲團初起定藤杖偶閒行鳥語如相命魚浮忽自驚麥<lb/>
苗經雨緑楓葉得霜頳野老淳風在悠然不送迎<lb/>
　　又<lb/>
養疾便居僻尋幽喜雨晴偶因将鹿出遂作放魚行木<lb/>
落墖初見潦収灘自生霜清念逰衍漸擬問山程<lb/>
　　自詠<lb/>
<pb n="KR4d0267_WYG_079-4b"/>
紛紛世態但堪悲一念蕭然我亦竒醉裏猖狂醒自笑<lb/>
夢中虚幻覺方知江湖重複風波惡齒髪凋零歲月馳<lb/>
安得中原路如砥渭川釣伴待多時<lb/>
　　又<lb/>
茅舍蕭條似寳坊老人終日對爐香學荒自笑身空在<lb/>
禄盡誰知夀更長陂水蘸隄常灩灩麥苗覆塊已蒼蒼<lb/>
經行更有欣然處四野鉏耰滿夕陽<lb/>
　　初冬<lb/>
<pb n="KR4d0267_WYG_079-5a"/>
初冬常憶宴梁州百炬如椽滿畫樓三十七年猶未死<lb/>
茅簷霜冷一燈幽<lb/>
　　霜晴<lb/>
萬瓦新霜白一窓朝日晴破裘身亦㬉細字眼猶明耄<lb/>
喜譫諄語衰常踸踔行登封書不草力穡報時平<lb/>
　　初寒<lb/>
新雁来時歲又殘丹楓數樹照江干前山雲起忽成暝<lb/>
陋屋雨来初變寒身退已収清禁夢里居終出上恩寛<lb/>
<pb n="KR4d0267_WYG_079-5b"/>
作詩老恨無竒思時取囊中斷稾看<lb/>
　　題傅神<lb/>
溼雲生兩屨細雨暗孤蓬悔不桐江上從初作釣翁<lb/>
　　書感<lb/>
伐性戕生豈一端暮年嬴得是衰殘齒牙零落畏大胾<lb/>
毛髪蕭疎便小冠惜日每驚新厯換怯寒尚覺弊廬寛<lb/>
華山阻絶岷山逺安得冥鴻借羽翰<lb/>
　　宋都曹屢寄詩且督和畣作此示之<lb/>
<pb n="KR4d0267_WYG_079-6a"/>
古詩三千篇刪取財十一每讀先再拜若聴清廟瑟詩<lb/>
降為楚騷猶足中六律天未喪斯文杜老乃獨出陵遲<lb/>
至元白固已可憤疾及觀晚唐作令人欲焚筆此風近<lb/>
復熾隙穴始難窒淫哇解移人往往喪妙質苦言告學<lb/>
者切勿為所怵杭川必至海為道當擇術<lb/>
　　獨飲<lb/>
肅肅霜風勁蕭蕭木葉聲殘年如寄爾冷坐太憎生就<lb/>
市沽新釀呼兒洗破觥獨斟還獨醉無月配長庚<lb/>
<pb n="KR4d0267_WYG_079-6b"/>
　　簡湖中隠者<lb/>
十里隔天鏡一菴依翠屏甘泉勝牛乳靈藥似人形處<lb/>
處笻枝健年年鬢色青客星猶不作肯應少微星<lb/>
　　初冬雜詠<lb/>
重陽已過二十日殘菊纔存三四枝對酒挿花君勿笑<lb/>
從来不解入時宜<lb/>
　　又<lb/>
古夀書来言得壻東陽人到報生孫一家三處俱强健<lb/>
<pb n="KR4d0267_WYG_079-7a"/>
且撥閒愁近酒尊<lb/>
　　又<lb/>
兒時愛書百事廢飯冷胾乾呼不来一生被誤終未醒<lb/>
老作蠧魚吁可哀<lb/>
　　又<lb/>
微風蹙水靴文浪薄日烘雲卵色天但恨世間閒客少<lb/>
江湖底處欠漁船<lb/>
　　又<lb/>
<pb n="KR4d0267_WYG_079-7b"/>
書生本欲輩莘渭蹭蹬乃去為詩人囊中略有七千首<lb/>
不負百年風月身<lb/>
　　又<lb/>
俗縁已斷寧容續幽事雖多不厭増折簡迎醫看病鹿<lb/>
舂粳炊飲供逰僧<lb/>
　　又<lb/>
夜窓父子共煎茶一㸃青燈冷結花村落盜清無犬吠<lb/>
園林月上有啼鴉<lb/>
<pb n="KR4d0267_WYG_079-8a"/>
　　又<lb/>
老去胸中百事真同逰無復白頭新鵲從熟後頻分食<lb/>
鹿漸馴来不避人<lb/>
　　老歎<lb/>
齒髪衰殘久退休衡茅荒寂更禁秋一無用力身猶倦<lb/>
百不闗心夢亦愁逺浦卧看鳬泛泛深林時聴鹿呦呦<lb/>
天台日有逰僧過白术黄精不待求<lb/>
　　小園<lb/>
<pb n="KR4d0267_WYG_079-8b"/>
誰為閒愁撥不開小園也復有池臺清泉白石皆吾友<lb/>
緑李黄梅盡手栽衝雨茭雞時上下近人栗䑕不驚猜<lb/>
自憐兩屨猶輕捷不待兒扶日日来<lb/>
　　冬夜思里中多不濟者愴然有賦<lb/>
大耋年光病日侵久辭微禄卧山林雖無歎老嗟卑語<lb/>
猶有哀窮悼屈心力薄不能推一飯義深常願散千金<lb/>
夜闌感慨殘燈下皎皎孤懐帝所臨<lb/>
　　宿近村<lb/>
<pb n="KR4d0267_WYG_079-9a"/>
病齒漂浮短髪稀此身猶墮亂書圍邯鄲倦枕晨炊熟<lb/>
昌谷空囊晚醉歸久困厭從人乞貸力畊頻遇歲凶饑<lb/>
行年九十窮彌甚旅舍燈前自綻衣<lb/>
　　梅村野人家小憩<lb/>
正遣清詩覓菊栽穿雲涉水又尋梅萬牛不挽新愁去<lb/>
一鳥還驚午夢囘老媿逢人説幽憤窮能随事學低摧<lb/>
江邉漂母何為者無食王孫未易哀<lb/>
　　寄陳伯予主簿<lb/>
<pb n="KR4d0267_WYG_079-9b"/>
今年閏餘時令早十月霜風吹客倒老夫畏寒不出門<lb/>
數步隣家迹如埽此時陳子獨何勇飢僮瘦馬長安道<lb/>
絶知涵養與人别吐氣如虹失衰老孟軻浩然正應爾<lb/>
豈比區區養梨棗萬鍾于子本何加一官未免從人討<lb/>
世誰不達子獨窮孰念令人惡懐抱石渠天禄正須才<lb/>
往乞揚雄太𤣥草<lb/>
　　夜坐憶剡溪<lb/>
早睡苦夜長晚睡意復倦歛膝傍殘燈拭眥展書巻時<lb/>
<pb n="KR4d0267_WYG_079-10a"/>
時搔短髪稍稍磨凍硯更闌月入户皎若舒白練便思<lb/>
泛樵風<hi>溪名</hi>次第入剡縣名山如髙人豈可久不見<lb/>
　　道上見村民聚飲<lb/>
霜風利如割霜葉净如埽正當十月時我行山隂道場<lb/>
功俱已畢歡樂無壮老野歌相和畣村鼔更擊考市壚<lb/>
酒雖薄羣飲必醉倒雞豚治羮胾魚鱉雜鮮薧但願時<lb/>
太平鄰里常相保家家了租税春酒夀翁媪<lb/>
　　小江<lb/>
<pb n="KR4d0267_WYG_079-10b"/>
出郭四十里孟冬天尚和風生㠶力健木落月明多小<lb/>
市人聲散長橋炬火過吾生幾来往撫枕獨悲歌<lb/>
　　短歌行<lb/>
富貴得意如登天自計一跌理不全晝食忘味夜費眠<lb/>
渠過一日如一年春蠶得衣畊得食農功初成各休息<lb/>
賣酒壚邉紛鼔笛我過一年如一日二者求兼勢安可<lb/>
與我周旋寧作我春城桃李豈不妍雪澗未妨松磊砢<lb/>
人生禍福難遽論廟犧烏得為孤豚君不見獵徒父子<lb/>
<pb n="KR4d0267_WYG_079-11a"/>
牽黄犬歲歲秋風下蔡門<lb/>
　　初寒<lb/>
重雲蔽白日陂港日夜涸秋風纔幾時已見霜雪作人<lb/>
生各有分豈必衣狐貉吳中冬蔬茂盤筯不寂寞摶泥<lb/>
治墻屋伐篠補籬落薄酒亦醉人問子胡不樂<lb/>
　　對鏡<lb/>
鏡中衰顔失敷腴綠鬢已作霜蓬枯兩肩聳聳似山字<lb/>
曳杖更有蠻童扶自驚何以致此老亟欲脩敬問起居<lb/>
<pb n="KR4d0267_WYG_079-11b"/>
徐徐熟視乃大笑但記昔我忘今吾今吾雖憊頗神王<lb/>
飛仙正可折簡呼逺逰縱未從谿父醉眼猶能隘具區<lb/>
　　書劎<lb/>
書劎當年徧兩川歸来垂釣鏡湖邉老皆有死豈獨我<lb/>
士固多貧寧怨天物外勝逰擕鶴去琴中絶譜就僧傳<lb/>
莫言白首詩才盡讀罷猶能意爽然<lb/>
　　城南道中有感<lb/>
行李蕭然一束書城南觸目更愁予市門乞食僧持鉢<lb/>
<pb n="KR4d0267_WYG_079-12a"/>
闗路哦詩客跨驢殘髪無多真已矣名山未去獨何歟<lb/>
芒鞵可買身猶健紅樹青霜十月初<lb/>
　　寄子虡兼示子遹<lb/>
書生賦命囏舉步得憂患敢論得意事一笑亦有限南<lb/>
征度閩嶺西戍厯蜀棧吳江聴淚鶴淮浦送歸雁歸来<lb/>
畊故山暮雨泥沒骭羣鴉下空陂黄犢鳴絶岸索飯閔<lb/>
兒啼乞墦虞妾覸一裘三十年破裂不受綻欲添一把<lb/>
茅百計亦未辦大兒急親養辛苦就逺宦間出冐邉塵<lb/>
<pb n="KR4d0267_WYG_079-12b"/>
短甲中夜擐小兒奉親驩野果采溪澗勉使就微禄未<lb/>
對涕先澘觀汝兄弟意豈得厭藜莧兄歸弟不出定省<lb/>
同夜旦<lb/>
　　一年老一年<lb/>
一年老一年一日衰一日譬如東周亡豈復須大疾嬾<lb/>
惰已廢書册久病来亦復疎盃酒軔車小住固自佳拂<lb/>
袖便行亦何有下床擁火㬉有餘鹹豆數粒粥一盂平<lb/>
生常笑愚公愚欲栽墮齒染白鬚<lb/>
<pb n="KR4d0267_WYG_079-13a"/>
　　自東岡繚出舍北<lb/>
年光豈不好老境獨無歡百步未為逺一尊聊自寛澤<lb/>
枯波尚綠霜薄葉初丹矯首問来雁中原應苦寒<lb/>
　　有客<lb/>
有客南山至相擕飯野亭傾籃魚白白出籠菜青青米<lb/>
滑溪舂碓醅渾草塞瓶從今同保社日醉不須醒<lb/>
　　陳伯予見過喜予强健戲作<lb/>
寒無氊坐甑生塵此老年来乃爾貧兩頬如丹君㑹否<lb/>
<pb n="KR4d0267_WYG_079-13b"/>
胸中原自有陽春<lb/>
　　東陽郭希吕吕子益送酒<lb/>
山崦尋香得早梅園丁又報水仙開獨醒坐看兒孫醉<lb/>
虚負東陽酒擔来<lb/>
　　夜坐<lb/>
家家績火夜深明處處新畬雨後畊常媿老身無一事<lb/>
地爐堅坐聴風聲<lb/>
　　兩日意殊不懌作短歌自遣<lb/>
<pb n="KR4d0267_WYG_079-14a"/>
一月得笑纔四五十事敗意常八九國中謾説無雙士<lb/>
天下元無第一手平生愛酒恨小户半世為文真弊帚<lb/>
刼灰處處吊興亡宿草年年哭交友君看丈夫得意時<lb/>
大冠如箕印如斗一朝棄去豈復論衣破何妨露雙肘<lb/>
有時采藥二室間亦或釣魚五湖口死来萬古一熟眠<lb/>
安用虚名傳不朽<lb/>
　　戲書日用事<lb/>
衰病時時作閒愁日日生寒添沽酒興困喜磑茶聲琴<lb/>
<pb n="KR4d0267_WYG_079-14b"/>
廢還重理詩成更細評殘年那望進且復暢幽情<lb/>
　　獨立<lb/>
上書不上登封書椉車但椉下澤車夕陽獨立衡門外<lb/>
閒看村童學釣魚<lb/>
　　夢中江行過鄉豪家賦詩二首既覺猶厯厯能記<lb/>
　　　也<lb/>
築屋傍江皋墻垣締結牢深門蔭楊栁髙架引蒲萄黍<lb/>
酒歡迎客麻衫旋束絛兒孫勿逰惰常念起家勞<lb/>
<pb n="KR4d0267_WYG_079-15a"/>
　　又<lb/>
蒲席乗風健江湖帶雨渾樹餘梢䌫迹崖有刺篙痕酒<lb/>
酹湘君廟歌招屈子魂客途嗟草草無處采芳蓀<lb/>
　　病中夜思<lb/>
一病輒兼旬百憂集雙鬢藥裹堆床滿生意垂欲盡時<lb/>
聞雀翻更<hi>鄉中有栖雀夜鳴為翻更</hi>頻看燈落燼平生學六經白首<lb/>
頗自信拳拳服仁義念念去驕吝所覬未死間猶有分<lb/>
寸進<lb/>
<pb n="KR4d0267_WYG_079-15b"/>
　　得子虡書言明春可歸<lb/>
白首相依飽蕨薇吾家父子古来稀春秧出水柔桑緑<lb/>
正是農時望汝歸<lb/>
　　雜賦<lb/>
地爐夜熱麻䕸煗瓦鬴晨烹豆粥香不是有心輕富貴<lb/>
從来吾亦愛吾鄉<lb/>
　　又<lb/>
病叟胸中一物無夢逰信脚到華胥覺来忽見天窓白<lb/>
<pb n="KR4d0267_WYG_079-16a"/>
短髪蕭蕭起自梳<lb/>
　　又<lb/>
終日纔堪米一升生涯略似草菴僧溼薪不管晨炊晚<lb/>
留得松肪代夜燈<lb/>
　　又<lb/>
出門信步作閒逰野廟村坊到處留每伴樵夫嘗半舍<lb/>
更随牧豎采沿溝<hi>半舍沿溝皆采名</hi>
　　又<lb/>
<pb n="KR4d0267_WYG_079-16b"/>
體不佳時看周易酒痛飲後讀離騷騎驢太華三峰雪<lb/>
鼔棹錢塘八月濤<lb/>
　　又<lb/>
昔人莽莽荒丘裏陳迹紛紛朽簡中畢竟是非誰辨得<lb/>
舉盃吾欲問虚空<lb/>
　　又<lb/>
百億須彌理固有八九雲夢何足吞天下廣居君識否<lb/>
一間苑屋寄孤村<lb/>
<pb n="KR4d0267_WYG_079-17a"/>
　　又<lb/>
夢裏曽作南柯守少時元是東陵侯今朝半醉歸草市<lb/>
指㸃青帘上酒樓<lb/>
　　又<lb/>
七十八十古来稀行年九十固應衰已興工部耳聾歎<lb/>
更知文公齒落詩<lb/>
　　又<lb/>
中年畏病盃行淺晚歲修真食禁多謝客杜門殊省事<lb/>
<pb n="KR4d0267_WYG_079-17b"/>
一盂香飯養太和<lb/>
　　又<lb/>
齊民讓畔不爭桑和氣横流歲自穰君看三山百家聚<lb/>
更無一壠有遺蝗<hi>今年蝗孽獨三山過而不下遂不為灾</hi>
　　又<lb/>
得雨郊原已徧畊東家西舍多逢迎前山雲起樹無影<lb/>
别浦潮生舩有聲<lb/>
　　散懐<lb/>
<pb n="KR4d0267_WYG_079-18a"/>
小疾便幽翳孤懐抱鬱陶遺文誦史漢竒思探荘騷談<lb/>
笑寛吟苦經行慰作勞東岡聊一往突兀古臺髙<lb/>
　　書壁<lb/>
稻草髙茨屋繩樞窄作門漁樵皆結友鄰曲自通婚留<lb/>
客秋茶苦醺人社酒渾餘年尚何歎一飯亦君恩<lb/>
　　又<lb/>
故里還初服明恩念老農方蒙鏡湖賜又忝渭川封炊<lb/>
粟猶支日藏蔬可御冬霜天病益減髙枕聴隣鐘<lb/>
<pb n="KR4d0267_WYG_079-18b"/>
　　冬日亝中即事<lb/>
讀書雖所樂置之固亦佳燒香袖手坐自足紓幽懐我<lb/>
生本從人豈願終不諧其如定命何生死一苑亝<lb/>
　　又<lb/>
一帚常在傍有暇即埽地既省課童奴亦以平血氣按<lb/>
摩與導引雖善亦多事不如埽地法延年直差易<lb/>
　　又<lb/>
夙興人尚黙衆鳥相與言小語豈不可何至爾啾喧吾<lb/>
<pb n="KR4d0267_WYG_079-19a"/>
獨擁燎爐宿火有餘温澹然以自適喧寂何足論<lb/>
　　又<lb/>
詰朝澹無營百事付童子拂我架上書注我硯中水覓<lb/>
睡不復成取衣乃徐起卒嵗如一朝底處著愠喜<lb/>
　　又<lb/>
我老苦寂寥誰與娛晨暮貍奴共茵席鹿麑隨杖屨嵗<lb/>
薄食無餘恨使鳥雀去安得粟滿囷作粥餽行路<lb/>
　　又<lb/>
<pb n="KR4d0267_WYG_079-19b"/>
東園二畝地重重作藩籬我豈婦女哉避客門不窺要<lb/>
當盡徹去来往無他岐飯罷忌久坐時須曳笻枝<lb/>
　　冬日排悶<lb/>
老欲躬畊力弗强但應賣藥似韓康陳編時見古成敗<lb/>
舊友不知今在亡已返山林遺世事尚慿詩酒荅年光<lb/>
此身自笑如稊米加損寧能繫太倉<lb/>
　　又<lb/>
地爐微火伴寒灰垂野江雲暝不開欲睡手中書自墮<lb/>
<pb n="KR4d0267_WYG_079-20a"/>
半酣窓外雪初来渡頭照影聞征雁籬角吹香得早梅<lb/>
佛粥春盤俱不逺離離斗柄欲東囘<lb/>
　　法雲寺<hi>主僧妙湛方作鐘楼未成</hi>
勾踐舊國古㑹稽南山擁郭分東西城門大路引繩直<lb/>
西走百里皆平堤客行欲曉到梅市喔喔尚聴城中雞<lb/>
法雲古寺臨大澤風皺百頃青玻瓈迎来送往此其地<lb/>
素壁時見前人題乖離㑹合浩莫計厯觀名氏空含悽<lb/>
山僧慣見為客歎榮悴從来如夜旦明年吾樓挿天半<lb/>
<pb n="KR4d0267_WYG_079-20b"/>
世事君須倚闌看<lb/>
　　自法雲歸<lb/>
落日疎林數㸃鴉青山闕處是吾家歸来何事添幽致<lb/>
小竈燈前自煑茶<lb/>
　　枯菊<lb/>
龍山落㡌未多時陳迹依然使我悲粲粲菊花何似好<lb/>
堦前惟見束枯枝<lb/>
　　聞吳中米價甚貴二十韻<lb/>
<pb n="KR4d0267_WYG_079-21a"/>
千錢得斗米一斛當萬錢嗟汝蚩蚩民何恃以自全我<lb/>
欲告父老食為汝之天勿結迎神社勿飾杭湖船築室<lb/>
勿斲削但取垣屋堅婦女省釵澤野粧何用妍趨利常<lb/>
處薄衆役常在前嵗時相勞苦盛饌一豚肩近市可致<lb/>
酒雖薄亦醺然切勿慕公卿早朝妨熟眠亦勿謀髙貲<lb/>
貪吏不汝憐有負固吹毛無罪亦株連豈暇論曲直挺<lb/>
繫如登僊裋褐與飯豆温飽可終年草廬挂葦箔乃可<lb/>
數世傳朱門雖赫赫變化如飛煙為農最得䇿本無禄<lb/>
<pb n="KR4d0267_WYG_079-21b"/>
與權時平自逸樂奉牲祭其先不幸有散徙均為寓民<lb/>
編吾詩不足徵請讀七月篇<lb/>
　　寒夜偶懐壮逰書感<lb/>
疇昔西逰萬里還狂吟散落滿人間買空綠水橋邉酒<lb/>
看徧青城縣裏山梅蕋踈踈春欲動川雲漠漠雪猶慳<lb/>
偶思五十年来事顧影燈前自笑頑<lb/>
　　夢曽文清公<lb/>
有道真為萬物宗巉然使我歎猶龍晨雞底事驚殘夢<lb/>
<pb n="KR4d0267_WYG_079-22a"/>
一夕清談恨未終<lb/>
　　睡覺<lb/>
白日悠悠喜意平夢中厯厯覺魂清覺時不落晨雞後<lb/>
静坐天窓一㸃明<lb/>
　　湖邉小聚<lb/>
小聚逺塵囂淳風獨未澆鳴機燈煜煜飲犢雨蕭蕭異<lb/>
味常交致新醪亦苦邀人間交道絶令我慕漁樵<lb/>
　　雨<lb/>
<pb n="KR4d0267_WYG_079-22b"/>
秋冬久不雨氣濁喜雲生麥壠崇朝潤苑檐徹夜聲初<lb/>
来斷幽徑漸宻雜疎更賴有墻隂薺離離已可烹<lb/>
　　又<lb/>
薄晚初沾灑清晨更慘悽魚寒抛餌去鴉溼就簷栖幽<lb/>
澗濺濺溜長隄淺淺泥一盃持自賀吾事在鋤犂<lb/>
　　雨後快晴步至湖塘<lb/>
齒豁從教道字訛負薪陌上且行歌古人亦有逢時少<lb/>
吾輩何疑忤俗多山埽黛痕如尚溼湖開鏡面似新磨<lb/>
<pb n="KR4d0267_WYG_079-23a"/>
亦知大有掀髯處無奈西流白日何<lb/>
　　兩日寒雨作雪不成夜忽大雨遂晴<lb/>
折木翻濤一夜風浮雲吹盡日行空天公豈是真慳雪<lb/>
三白留来付臘中<lb/>
　　嵗窮<lb/>
困阨身如寄推遷嵗忽窮百年均昨夢萬古一飛鴻夜<lb/>
甕鳴春酒晨畦擷晚菘屬饜童子笑便腹負吾翁<lb/>
　　凍坐<lb/>
<pb n="KR4d0267_WYG_079-23b"/>
湖海凄凉地霜風慘淡天吾其去道近無酒亦陶然<lb/>
　　古意<lb/>
千金募戰士萬里築長城何時青塜月却照漢家營<lb/>
　　又<lb/>
夜泊武昌城江流千丈清寧為雁奴死不作鶴媒生<lb/>
　　雪意復作<lb/>
前日作雪風敗之今日濃雲雪復作一寒未暇自為計<lb/>
宿麥懸知天已諾灞橋䇿驢愁露手新豐買酒聊輭脚<lb/>
<pb n="KR4d0267_WYG_079-24a"/>
胸中正著九雲夢廊廟何加一邱壑上書陳事固可笑<lb/>
服藥求仙亦成錯不如醉踏一劎騰風雲跨海東謁青<lb/>
童君<lb/>
　　醉書<lb/>
天公賦與五湖秋風月雲煙處處留損食一年猶可健<lb/>
無詩三日却堪憂<lb/>
　<lb/>
　<lb/>
<pb n="KR4d0267_WYG_079-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻七十九<lb/>
</p>
<p>
</p>
  </div>
</body>
</text>
</TEI>
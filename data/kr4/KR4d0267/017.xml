<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻十七</head> <lb/>
    <p>
<pb n="KR4d0267_WYG_017-1a"/>
欽定四庫全書<lb/>
　劎南詩稾巻十七<lb/>
　　　　　　　　　　　　　宋　陸㳺　撰<lb/>
　　初冬雜題<lb/>
勛業文章意已闌暮年不足是看山江南寺寺樓堪倚<lb/>
安得身如杜牧閒<lb/>
　　又<lb/>
暮嫌風雨作新寒一樹青楓已半丹身在范寛圖畵裏<lb/>
<pb n="KR4d0267_WYG_017-1b"/>
小樓西角<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>憑闌<lb/>
　　又<lb/>
風横雲低雨脚斜一枝柔艣暮咿啞昏昏醉臥知何處<lb/>
推起船篷忽到家<lb/>
　　又<lb/>
五斗安能解醉酲瞢騰睡眼怯窓明策勛賴有春芽在<lb/>
臥聽山童轉磑聲<lb/>
　　又<lb/>
<pb n="KR4d0267_WYG_017-2a"/>
荒郊寒雨晩凄凄四壁穿頹旋補泥物我元須各安穩<lb/>
自苫牛屋織雞棲<lb/>
　　又<lb/>
風雨聲豪入夢中不知身世寄孤蓬狐裘氊帽如龍馬<lb/>
天漢西南小益東<lb/>
　　閉户<lb/>
屏居無一事閉户常經旬勿云草舍陋愛此油窓新三<lb/>
日不作詩幽禽語撩人尺素雜行草往檄江梅春<lb/>
<pb n="KR4d0267_WYG_017-2b"/>
　　十月四日夜記夢<lb/>
四客聨轡来我醉久不知倒衣出迎客媿謝前致辭客<lb/>
意極疎豁大笑軒鬚睂禮豈為我設度外以相期衮衮<lb/>
吐雄辯泠泠誦新詩共言攜酒壺埽地臨前墀意氣相<lb/>
顧喜忽如少年時老雞不解事喚覺空嗟咨涉世四十<lb/>
年賢雋常追隨爾来風俗壞動脚墮險巇森然義府刀<lb/>
誰為叔度陂起作四客篇捕影吾其癡<lb/>
　　西路口山店<lb/>
<pb n="KR4d0267_WYG_017-3a"/>
日薄霜清十月天馬蹄聲裏送流年店當古路三乂處<lb/>
山似孤雲兩角邊<hi>孤雲兩角在漢中</hi>淹泊自悲窮不醒衰殘更<lb/>
著病相纏榆闗瀚海知何在目送飛鴻入暮煙<lb/>
　　題海首座俠客像<lb/>
趙魏沙塵千丈黄遺民膏血飽豺狼功名不遣斯人了<lb/>
無奈和戎白面郎<lb/>
　　送綽姪住菴吴興山中<lb/>
一盃淡粥不烹蔬<hi>綽居山粥飯外菜亦不食</hi>自占雲根結草廬非佛<lb/>
<pb n="KR4d0267_WYG_017-3b"/>
非心猶坐斷定知不看夾山書<lb/>
　　又<lb/>
湖海相從十日留頗哀老子鬢驚秋目光猶射車牛背<lb/>
不用殷勤舉話頭<lb/>
　　冬夜與溥菴主說川食戲作<lb/>
唐安薏米白如玉漢嘉栮脯美勝肉大巢初生蠶正浴<lb/>
小巢漸老麥米熟龍鶴作羮香出釜木魚瀹葅子盈腹<lb/>
未論索䴵與饡飯最愛紅糟并缹粥東来坐閱七寒暑<lb/>
<pb n="KR4d0267_WYG_017-4a"/>
未嘗舉箸忘吾蜀何時一飽與子同更煎土茗浮甘菊<lb/>
　　仗錫平老自都城囘見訪索怡雲堂詩<lb/>
東華軟塵飛撲帽黄金絡馬人看好渠儂胸中誰得知<lb/>
畏禍憂䜛鬢先老舉世輸與平元衡青山白雲過一生<lb/>
出門曵杖便千里白雲不約常同行敲門剝啄雲沒履<lb/>
劇談未竟還東去到山分我一片雲併遣春風吹好句<lb/>
　　野飲<lb/>
青山千載老英雄濁酒三盃失阨窮訪古頽垣荒塹裏<lb/>
<pb n="KR4d0267_WYG_017-4b"/>
覓交屠狗賣漿中平堤漸放春蕪緑細浪遥翻夕照紅<lb/>
已把殘年付天地騎牛吹笛伴村童<lb/>
　　樊江觀梅<lb/>
莫笑山翁老據鞍探梅今夕到江干半灘流水浸殘月<lb/>
一夜清霜催曉寒倚醉更教重秉燭怕寒元自怯憑欄<lb/>
誰知携客芳華日曾費纏頭錦百端<hi>成都合江園芳華樓下梅最盛</hi>
　　山亭觀梅<lb/>
與梅歲歲有幽期忘却如今兩鬢絲椉淡月時和雪看<lb/>
<pb n="KR4d0267_WYG_017-5a"/>
斸蒼苔地帶花移先春瘦損應多恨靜夜香来更一竒<lb/>
醉倒欄邊君勿笑明朝紅蕚綴空枝<lb/>
　　射的山觀梅<lb/>
射的山前雨墊巾籬邊初見一枝新照谿盡洗驕春意<lb/>
倚竹真成絶代人餐玉元知非火食化衣應笑走京塵<lb/>
即今畫史無名手試把清詩當寫真<lb/>
　　又<lb/>
凌厲氷霜節愈堅人間乃有此癯仙坐収國士無雙價<lb/>
<pb n="KR4d0267_WYG_017-5b"/>
獨立東皇太一前此去幽尋應盡日向来别恨動經年<lb/>
花中竟是誰流輩欲許芳蘭恐未然<lb/>
　　别梅<lb/>
竹籬數掩傍魚磯萬㸃梅花掠地飛正喜廵簷来索笑<lb/>
已悲臨水送將歸影横月處愁空絶子滿枝時事更非<lb/>
自古情鍾在吾輩尊前莫怪淚沾衣<lb/>
　　憶梅<lb/>
護惜常愁滿樹開況無一片在蒼苔眼高嬾為凡花醉<lb/>
<pb n="KR4d0267_WYG_017-6a"/>
腸斷驚聞暮角哀寫向素綃時拂拭移来幽圃自栽培<lb/>
論心竟是明年事輸與酴醿在酒盃<lb/>
　　新晴午枕初起信筆<lb/>
閉户日陶然晴窓春已妍華胥夢中國龍漢刼初年浩<lb/>
浩塵揚海茫茫杵倚天何妨駕孤鶴小憩華山前<lb/>
　　乙巳早春<lb/>
故故啼鶯傍曲廊飛飛戲蝶度横塘病来對酒心雖怯<lb/>
老去逢花眼尚狂牀擁琴書供枕籍簾通風月索平章<lb/>
<pb n="KR4d0267_WYG_017-6b"/>
一丘一壑從来事起就功名未苦忙<lb/>
　　小雨<lb/>
細細濕春光霏霏破夕陽臥聞驚倦枕起看入虚堂映<lb/>
葉鶯猶囀爭泥燕正忙閒愁無遣處誰與共飛觴<lb/>
　　南<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>遇大風雨<lb/>
歎息誰如造物雄故將意氣壓衰翁千羣鐵馬雲屯野<lb/>
百尺金蛇電掣空身羡漁蓑鳴急雨心憐鴉陣困狂風<lb/>
世間變態誰能測歸路斜陽十里紅<lb/>
<pb n="KR4d0267_WYG_017-7a"/>
　　春晩至山中因訪陳道人<lb/>
一春衰病集殘骸太息流塵覆酒杯僧鉢始知蓴菜老<lb/>
佛瓶初見杏花開蘋溪小雨成幽討松院斜陽又獨来<lb/>
不為愛閒從野叟年来萬事學低摧<lb/>
　　小隱<lb/>
小隱在江干茆廬亦易安庖厨供白小籬落蔓黄團蹭<lb/>
蹬馮唐老飄零范叔寒世情從迫隘醉眼覺天寛<lb/>
　　春興<lb/>
<pb n="KR4d0267_WYG_017-7b"/>
萬事不闗身翛然一幅巾雖非愛酒伴猶是别花人<hi>杜詩</hi>
<hi>走覓南隣愛酒伴白樂天紫薇花詩不别花人不與看</hi>領畧琴書意掃空車馬塵<lb/>
東阡與南陌隨處夢殘春<lb/>
　　曾仲躬見過適遇予出留小詩而去次韻二首<lb/>
地僻元無俗客来蓬門只欲為君開山横翠黛供詩本<lb/>
麥巻黄雲足酒材<lb/>
　　又<lb/>
數樹山花草舍東想公繫馬落殘紅那知老子耶溪上<lb/>
<pb n="KR4d0267_WYG_017-8a"/>
正泛朝南暮北風<lb/>
　　睡起<lb/>
風約飛花滿曲廊蕭然無客共焚香瓮醅力重初投枕<lb/>
鼻鼾聲豪已撼牀栩栩夢遊心自適昏昏起坐日方長<lb/>
靜憑一几吾何恨笑殺穿簾燕子忙<lb/>
　　病起<lb/>
山村病起帽圍寛春盡江南尚薄寒志士凄涼閒處老<lb/>
名花零落雨中看斷香漠漠便支枕芳草離離悔倚闌<lb/>
<pb n="KR4d0267_WYG_017-8b"/>
収拾吟牋停酒椀年来觸事動憂端<lb/>
　　山居戲題<lb/>
海山縹緲斸雲扄掃地焚香悦性靈嫩白半甌嘗日鑄<lb/>
硬黄一巻學蘭亭衰顏冉冉臨清鏡華髪蕭蕭倚素屏<lb/>
尊酒不空身見在莫爭天上少微星<lb/>
　　又<lb/>
病起清羸不自持年光都上鬢邊絲昏昏雨細梅黄後<lb/>
漫漫秧青水滿時曲几方牀娛永日矮冠髙屐駭羣兒<lb/>
<pb n="KR4d0267_WYG_017-9a"/>
客来莫笑狂顚甚此處那容世俗知<lb/>
　　芒種後經旬無日不雨偶得長句<lb/>
芒種初過雨及時紗厨睡起角巾欹癡雲不散常遮墖<lb/>
野水無聲自入池緑樹晩涼鳩語閙畵梁晝寂燕歸遲<lb/>
閒身自喜渾無事衣覆熏籠獨誦詩<lb/>
　　久雨喜晴十韻<lb/>
一雨二十日頽牆屋茆爛扶杖出門行四顧水瀰漫村<lb/>
迥鳩爭巢村昏雞失旦荒庭蛙黽豪空廡螢火亂蠧魚<lb/>
<pb n="KR4d0267_WYG_017-9b"/>
敗書編萍草黏户半清風忽東来一剪雨脚斷天青日<lb/>
杲杲河白星燦燦車轍尋舊途船歩出新岸稍喜泥潦<lb/>
乾破竈得炊㸑賤貧固多憂長歌寄吾歎<lb/>
　　盆池<lb/>
人生何處不兒嬉一世元知孰是非汲井埋盆鑿苔破<lb/>
敲針作釣得魚歸蕭蕭菰葉風聲細嫋嫋蘋花雨㸃稀<lb/>
竝舍老翁能喜事為添拳石象苔磯<hi>盆池初成隣人吳氏老送小石置池</hi>
<hi>上</hi>
<pb n="KR4d0267_WYG_017-10a"/>
　　月中過蜻蜓浦<lb/>
天光水色合為一舟出西城猶落日一規忽見寒璧升<lb/>
萬頃坐歎溶銀溢哀哀姑惡訴何苦熠熠螢火光自失<lb/>
葦低時見小艇過水響遥知大魚出銅壺玉酒我徑醉<lb/>
短髪垂肩蓬不櫛緩篙遡月勿遽行坐待湘妃鼔瑶瑟<lb/>
　　六峰項里看采楊梅連日留山中<lb/>
綠隂翳翳連山市丹實纍纍照路隅未愛滿盤堆火齊<lb/>
先驚探頷得驪珠斜簪寶髻看遊舫細織筠籠入上都<lb/>
<pb n="KR4d0267_WYG_017-10b"/>
醉裏自矜豪氣在欲椉風露摘千株<lb/>
　　雨中自項里夜至新塘捨舟歩歸<lb/>
樺炬如椽點不明還家潦水與階平一盃濁酒頽然睡<lb/>
恍似金牛夜下程<lb/>
　　又<lb/>
天如漆黑泥沒踝老健猶能踸踔歸裊裊爐香支枕看<lb/>
終年只合掩柴扉<lb/>
　　夜聽竹間雨聲<lb/>
<pb n="KR4d0267_WYG_017-11a"/>
解酲不用酒聽雨神自清治疾不用藥聽雨體自輕我<lb/>
居萬竹間蕭瑟送此聲㷊香倚蒲團袖手坐三更人苦<lb/>
不自覺忿慾投隙生起㰱簷間雨更與此君盟<lb/>
　　泛三江海浦<lb/>
鼇負三山碧海秋龍驤萬斛放翁遊少舒我輩胸中氣<lb/>
一掃羣兒分外愁醉斬長鯨倚天劎笑凌駭浪濟川舟<lb/>
悠然髙詠平生事齷齪寧能老故丘<lb/>
　　獨酌有懷南鄭<lb/>
<pb n="KR4d0267_WYG_017-11b"/>
憶從嶓冡渉南沮笳鼔聲酣醉膽麤投筆書生古来有<lb/>
從軍樂事世間無秋風逐虎花叱撥夜雪射熊金僕姑<lb/>
白首功名元未晩笑人四十歎頭顱<lb/>
　　秋日泛鏡中憩千秋觀<lb/>
病起重来理釣絲扁舟迨及素秋時舊交猶有青山在<lb/>
幽趣唯應白鳥知冉冉年光行老矣茫茫世路欲何之<lb/>
秦皇酒榼苔封遍虚負霜螯左手持<hi>湖山之間有石號秦皇酒瓮</hi>
　　秋夕虹橋舟中偶賦<lb/>
<pb n="KR4d0267_WYG_017-12a"/>
解纜初離小市門放篙衝破一谿雲露螢合散自成陣<lb/>
水鳥飛鳴如覓羣楓落荷疎秋漸老河傾斗轉夜將分<lb/>
書生老負功名志醉裏長歌強一欣<lb/>
　　秋思<lb/>
一徑苔侵四壁空北窓支枕聽秋鐘故人去後登樓怯<lb/>
白髪多来覽鏡慵狂憶射麋窮楚澤閒思釣雪泛吳松<lb/>
相如病渴年来劇釀酒傾家畏不供<lb/>
　　自嘲<lb/>
<pb n="KR4d0267_WYG_017-12b"/>
窮途久矣歎吾衰雙鬢新添幾縷絲身是在家狂道士<lb/>
心如退院病禪師極知勾漏求丹藥不及衡陽賣漉籬<lb/>
習氣若為除未盡小軒風月又成詩<lb/>
　　豐年行<lb/>
秋風蕭蕭秋日薄築場穫稻方竭作志士雖懷晩歲悲<lb/>
農家自足豐年樂撥醅白酒喚隣曲啄黍黄雞初束縳<lb/>
長魚出網健欲飛新兔臥盤肥可<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>躬耕辛苦四十年<lb/>
一飽豈非天所酢書生識字亦聊爾莫作揚雄老投閣<lb/>
<pb n="KR4d0267_WYG_017-13a"/>
　　秋夜泊舟亭山下<lb/>
逢水逢山到處留可憐身世寄孤舟一汀蘋露漁村晩<lb/>
十里荷花野店秋羽檄未聞傳塞外金椎先報擊衙頭<lb/>
<hi>聞敵人行帳為壯士所攻幾不免敵語酋長所在為衙頭</hi>煌煌太白髙千丈那得功<lb/>
名取次休<lb/>
　　初秋山中作<lb/>
萬里西風吹幅巾即今真箇是閒人堆盤菱熟燕脂角<lb/>
藉藻鱸新淡墨鱗姥嶺蹇驢尋雪徑娥江孤艇繫煙津<lb/>
<pb n="KR4d0267_WYG_017-13b"/>
飄然樂事真當勉遠付十年無此身<lb/>
　　秋夜讀書有感<lb/>
久病畏長夏枕簟如炮焚扶持賴藥物俛仰秋已分清<lb/>
夜炷爐香裊裊起孤雲靈府豁蒙滯舊學資鉏耘言念<lb/>
總角初操觚極囏勤諸老頗賞識謂可與斯文沉痼幸<lb/>
鍼石輪囷勞斧斤可憐四十年薄陋負所聞白首猶著<lb/>
書逝將獻吾君太官薦玉食野人徒美芹<lb/>
　　晩涼登山亭<lb/>
<pb n="KR4d0267_WYG_017-14a"/>
庭空葉飛秋村迥鳩喚雨新涼入巾褐老子顚欲舞憑<lb/>
髙望稽山秀色溢天宇一鏡三百里水落分别浦凄涼<lb/>
吊禹穴秦漢未為古世俗誰與歸吾其老農圃<lb/>
　　夜歩<lb/>
市人莫笑雪蒙頭北陌南阡信脚遊風逓鐘聲雲外寺<lb/>
水揺燈影酒家樓鶴歸遼海逾千歲楓落吳江又一秋<lb/>
却掩船扉耿無寐半窓落月照清愁<lb/>
　　感秋<lb/>
<pb n="KR4d0267_WYG_017-14b"/>
秋堂露氣清蕭爽入毛骨葛裯耿無寐坐待山月沒濕<lb/>
螢飛不起熠熠依衰草勁風西北號落葉紛可埽老生<lb/>
惜歲月烈士志功名登臨送將去非復兒女情懸知青<lb/>
海邊殺氣横千里良時不可失敵行速如鬼<hi>時聞邊酋自香草淀</hi>
<hi>入秋山葢遠遁矣</hi>
　　病中作<lb/>
一病二十日直愁難自還殘書不成讀長夜只供閒風<lb/>
舞迎霜葉雲昏欲雨山臨窓忽自笑詩思又相闗<lb/>
<pb n="KR4d0267_WYG_017-15a"/>
　　送猷講主赴李明府姜山之招<lb/>
貫花籖帙壓車轅惟子窮探到本源聽法鬼神環麈尾<lb/>
質疑英俊集龍門孤舟此日輕為别尺素何時遠見存<lb/>
坐想文殊對摩詰髙談無礙九河翻<lb/>
　　雨中排悶<lb/>
點點滴滴雨不晴暗暗淡淡燈不明皇天胡為貸此老<lb/>
病臥垂困今已平却慙向者力量淺鼠肝蟲臂猶闗情<lb/>
百年終歸朝露速一死正自秋毫輕明朝且作山中行<lb/>
<pb n="KR4d0267_WYG_017-15b"/>
青鞵已覺白雲生豐年處處村酒好莫教湘湖蓴菜老<lb/>
<hi>湘湖在蕭山縣蓴菜絶竒</hi>
　　秋夜歌<lb/>
書生白首無處著病臥空亝夜蕭索茶鐺颼颼候湯熟<lb/>
燈檠蓛蓛看燼落山童喚起已復倒顧影自笑如孤鶴<lb/>
人言富貴墮駭機一生窮愁正不惡架上故裘破見肘<lb/>
牀頭殘酒傾到脚問君何以鏖霜風悠然臥聽山城角<lb/>
　　病起鏡中見白髪此去七十無十寒暑矣偶得長<lb/>
<pb n="KR4d0267_WYG_017-16a"/>
　　　句<lb/>
短鬢蕭條失故青人間真似宿郵亭正令寛作十年夢<lb/>
安用更留三日醒覆瓿書成空自苦擊轅歌罷遣誰聽<lb/>
客来若覓衰翁處睡起悠然倚素屏<lb/>
　　初寒宴坐<lb/>
微火如螢度篆盤明窓坐敗幾蒲團羣兒誰信老懷嬾<lb/>
萬事不禁醒眼看道在簞瓢端自足心閒天地本来寛<lb/>
此生自斷君知否不辦歸裝也掛冠<lb/>
<pb n="KR4d0267_WYG_017-16b"/>
　　溪行<lb/>
霜落水初澄星繁月未升近村聞夜犬隔浦見秋燈多<lb/>
病乃如許微寒已不勝平生隣曲意移棹避漁罾<lb/>
　　又<lb/>
疎鐘度莽蒼遠火耿微茫歲暮水歸壑夜寒天霣霜人<lb/>
生一蟲臂世路幾羊腸老大忘繩檢狂歌盡意長<lb/>
　　讀書<lb/>
遠遯江湖上端居風雨中紙新窓正白爐煖火通紅籖<lb/>
<pb n="KR4d0267_WYG_017-17a"/>
帙方重整聲形且細窮扶衰倘未死更破十年功<lb/>
　　自嘲用前韻<lb/>
殘年過六十寂寞臥山中病眼驚新暗衰顏失舊紅人<lb/>
譏作詩瘦自憫著書窮輸與封侯骨雲臺競策功<lb/>
　　病中久廢遊覽悵然有感<lb/>
裘馬清狂徧兩川十年身是地行仙歸来訪舊半為鬼<lb/>
已矣此生休問天不恨盃觴無藉在但悲山水曠周旋<lb/>
垂虹風月休如昨安得青錢買釣船<lb/>
<pb n="KR4d0267_WYG_017-17b"/>
　　新釀熟小飲<lb/>
玉船㶑㶑酌鵝黄菊欲殘時抵死香似與幽人為醉地<lb/>
清笳聲裏一天霜<lb/>
　　又<lb/>
籬菊猶堪采落英一尊玉瀣釀初成今宵要向中庭飲<lb/>
不展華茵展月明<lb/>
　　題徐淵子環碧亭亭有茶山曾先生詩<lb/>
茶山丈人厭囂譁幅巾每訪博士家小亭談笑不知暮<lb/>
<pb n="KR4d0267_WYG_017-18a"/>
往往城上聞吹笳興来傑作粲珠璧歲久妙墨亡龍蛇<lb/>
郎君弟子多白髪回頭日月如犇車徐卿赤城古仙子<lb/>
十年四海推才華覽觀陳迹喜不寐旋補罅漏支傾斜<lb/>
曲池還浸古来月樷莽忽見當時花重題舊句照髙棟<lb/>
力振風雅排滛哇席間紵袍已散鵠堂上講鼓初停撾<lb/>
速宜力置竹葉酒不用更瀹桃花茶<hi>桃花茶見曾公詩</hi>
　　雜興<lb/>
鰻井初生一縷雲鮑郎山下雨昏昏艣聲嘔軋秋空曉<lb/>
<pb n="KR4d0267_WYG_017-18b"/>
水際人家尚閉門<lb/>
　　又<lb/>
孤夢初回揭短篷橋邊曉日已曈曨太平氣象君知否<lb/>
盡在豐年笑語中<lb/>
　　又<lb/>
古寺髙樓暮倚闌野雲不散白漫漫好山遮盡君無恨<lb/>
且作滄溟萬里看<lb/>
　　大雪<lb/>
<pb n="KR4d0267_WYG_017-19a"/>
大雪江南見未曾今年方始是嚴凝巧穿簾罅如相覓<lb/>
重壓林梢欲不勝氊幄擲盧忘夜睡金羇立馬怯晨興<lb/>
此生自笑功名晩空想黄河徹底氷<lb/>
　　遣興<lb/>
書生不自憐老眼付皇天已飽三升稷寧堆百屋錢紅<lb/>
塵忙過日青嶂醉論年名字元虚幻從人謗是仙<lb/>
　　委轡<lb/>
委轡去悠悠山窮得渡頭白雲生碧巘翠木擁朱樓野<lb/>
<pb n="KR4d0267_WYG_017-19b"/>
榼淵朙酒征塵季子裘自憐詩興在杜若滿芳洲<lb/>
　　雪中作<lb/>
竹折松僵鳥雀愁閉門我亦擁貂裘已忘作賦遊梁苑<lb/>
但憶衘枚入蔡州屬國餐氊真強項翰林煑茗自風流<lb/>
明朝日暖君須記更看青鴛玉半溝<lb/>
　　夢筆驛<lb/>
朱扉水際亭白墖道邊寺扁舟幾往返每過輒㱆欷經<lb/>
秋病不死歲暮復不至少年自喧譁此老獨顦顇可憐<lb/>
<pb n="KR4d0267_WYG_017-20a"/>
釣鰲客終返屠羊肆吾身行亦無榮辱安所寄短燈照<lb/>
孤愁寒衾推殘醉明當臨大江一灑壯士淚<lb/>
　　舟中感懷三絶句呈太傅相公兼簡岳大用郎中<lb/>
浪中鞺鞳雨聲寒孤夢初回燭半殘甲子一周戎未滅<lb/>
闗山還帶淚痕看<lb/>
　　又<lb/>
雨打孤篷酒漸消昏燈與我共無聊功名本是無憑事<lb/>
不及寒江日兩潮<lb/>
<pb n="KR4d0267_WYG_017-20b"/>
　　又<lb/>
夢筆亭邊擁鼻吟壯圖蹭蹬老侵尋不眠數盡雞三唱<lb/>
自笑當年起舞心<lb/>
　　西興泊舟<lb/>
衰髪不勝白寸心殊未降避風留水市岸幘倚船窓日<lb/>
上金鎔海潮来雪捲江登臨數竒觀未易敵吾邦<lb/>
　　錢清夜渡<lb/>
輕舟夜絶江天濶星磊磊地勢下東南壯哉水所匯月<lb/>
<pb n="KR4d0267_WYG_017-21a"/>
出半天赤轉盼離巨海清暉流玉宇草木盡光彩男子<lb/>
志功名徒死不容悔坐思黄河上横戈被重鎧晩途雖<lb/>
益困此志顧常在一日天勝人醜虜安足醢<lb/>
　　夜歸<lb/>
晡時捩柂離西興錢清夜渡見月升浮橋沽酒市嘈囋<lb/>
江口過埭牛凌兢寒韲煑䴵坐茆店小鮮供饌尋魚罾<lb/>
偶逢估客問姓字歡笑便足為交朋須臾一飽各散去<lb/>
㠶席健快如超騰雲間戍樓鼔坎坎山尾佛墖燈層層<lb/>
<pb n="KR4d0267_WYG_017-21b"/>
夜分到家趨篝火稺子驚起頭鬅鬙道途辛苦未暇說<lb/>
一尊且復驅嚴凝<lb/>
　　江北莊取米到作飯香甚有感<lb/>
我昔從戎清渭側散闗嵯峨下臨賊鐵衣上馬蹴堅氷<lb/>
有時三日不火食山蕎畬粟雜沙磣黑黍黄粱如土色<lb/>
飛霜掠面寒壓指一寸赤心惟報國即今歸臥稽山下<lb/>
眼昏臂弱衰境逼新秔炊飯香出甑風飱澗飲何曾識<lb/>
我豈農家志飽煖閉户惟思事耕織征邊詔下倘可期<lb/>
<pb n="KR4d0267_WYG_017-22a"/>
盾鼻猶堪試殘墨<lb/>
　　感興<lb/>
築室真須待伯夷起墳仍合近要離藥来敵境靈何用<lb/>
米出邊方死不炊下石紛紛驚俗薄絶絃寂寂嘆吾衰<lb/>
一尊且作尋春計又見東風浩蕩時<lb/>
　　新春<lb/>
濛濛煙雨暗江干新歲還勝故歲寒酒壓濁清鳴社瓮<lb/>
菜分紅綠簇春盤良辰節物元如昨病客情懷自鮮歡<lb/>
<pb n="KR4d0267_WYG_017-22b"/>
却羨村鄰機上女隔籬相喚祭蠶官<lb/>
　　新年<lb/>
寄迹人間夢已長新年脫帽始微霜坐中使氣如秦俠<lb/>
陌上行歌類楚狂埽榻欲招貧與語杜門聊以醉為鄉<lb/>
稽山剡曲雖堪樂終憶祁連古戰場<lb/>
　　遊鏡湖<lb/>
禹祠栁未黄剡曲水已白魴鱮来洋洋鳬雁去拍拍皇<lb/>
天亦大度能容此狂客挂席椉長風未覺湖海迮讀書<lb/>
<pb n="KR4d0267_WYG_017-23a"/>
五十年自笑安所獲昔人精微意豈獨在簡册驥空萬<lb/>
馬羣裘非一狐腋超然登玉笥及此煙月夕<hi>玉笥峯在㑹稽山南</hi>
　　初春晚晴<lb/>
雪盡氷消歛積威參差碧瓦帶斜暉土膏漸釋人東作<lb/>
天氣初和㕍北歸小閣金船嘗臘酒華堂銀燭製春衣<lb/>
闗心雖有尋梅夢冷蕋幽香事已非<hi>自占歲多風雪屢廢觀梅之集</hi>
　　偶讀山谷老境五十六翁之句作六十二翁吟<lb/>
三百里湖水接天六十二翁身刺船飯足便休慵念祿<lb/>
<pb n="KR4d0267_WYG_017-23b"/>
丹成不服怕登仙胸中浩浩了無物世上紛紛徒可憐<lb/>
但有青錢沽白酒猶堪醉倒落梅前<lb/>
　　自開歲畧無三日晴戲作長句<lb/>
新年暗曀覺春慳變化相椉一瞬間雨脚稍収初見日<lb/>
風花忽起又遮山<hi>風欲作則大霧充塞謂之風花</hi>欲行幽圃還成阻未<lb/>
脫重裘自笑孱桃李㑹開君勿恨清尊且用破衰顏<lb/>
　　置酒梅花下作短歌<lb/>
歲月不貸人綠髪成華顚此生幾兩屐念之每悽然我<lb/>
<pb n="KR4d0267_WYG_017-24a"/>
本塵外客已絶區中緣惟當及未死勤醉梅花前瘦影<lb/>
寫微月疎枝横夕煙偃蹇巖壑間欲與松忘年豈亦薄<lb/>
世俗忽逐天風翩吾詩不徒歌持配湘娥弦<lb/>
　　梅花已過聞東村一樹盛開特往尋之慨然有感<lb/>
春晚城南十里陂亭亭獨立見竒姿品流不落松竹後<lb/>
懷抱惟應風月知旋拂亂雲成小佇重攜芳榼卜幽期<lb/>
佳人空谷從来事莫恨桃花笑昔時<lb/>
　　思蜀<lb/>
<pb n="KR4d0267_WYG_017-24b"/>
老子饞堪笑珍盤憶少城流匙抄薏飯加糝啜巢羮柑<lb/>
美傾筠籠茶香出土鐺西郊有舊隱何日返柴荆<lb/>
　　書憤<lb/>
早歲那知世事囏中原北望氣如山樓船夜雪𤓰洲渡<lb/>
鐵馬秋風大散闗塞上長城空自許鏡中衰鬢已先斑<lb/>
出師一表真名世千載誰堪伯仲間<lb/>
　　南窓擘黄柑獨酌有感<lb/>
放翁潦倒鬢成絲也把花前酒一巵何限人間堪恨事<lb/>
<pb n="KR4d0267_WYG_017-25a"/>
黄柑丹荔不同時<lb/>
　　久雨驟晴山園桃李爛漫獨海棠未甚開戯作<lb/>
雨霽風和日漸長小園尊酒畣年光直令桃李能言語<lb/>
何似多情睡海棠<lb/>
　　臨安春雨初霽<lb/>
世味年来薄似紗誰令騎馬客京華小樓一夜聽春雨<lb/>
深巷明朝賣杏花矮紙斜行閒作草晴窓細乳戲分茶<lb/>
素衣莫起風塵嘆猶及清明可到家<lb/>
<pb n="KR4d0267_WYG_017-25b"/>
　　延和殿退朝口號<lb/>
雨餘未肯放朝暾穿仗恭承聖主恩清蹕傳聲徐御殿<lb/>
<hi>立庭中頃之奏姓名上乃自東廂出御座</hi>紫衣引拜許龍門徘徊漫結堯階<lb/>
戀零落難招楚澤魂歸去猶堪誇里巷桐江新賜兩朱<lb/>
轓<lb/>
　　又<lb/>
十年短櫂樂滄波強著朝衫棄釣蓑才薄何堪試馮翊<lb/>
恩深猶許對延和空牆煙栁遥迎馬輦路春泥欲濺鞾<lb/>
<pb n="KR4d0267_WYG_017-26a"/>
莫恨此身衰病去同時朝士久無多<lb/>
　　簡楊庭秀<lb/>
衮衮過白日悠悠良自欺未成千古事易滿百年期黄<lb/>
卷閒多味紅塵老不宜相逢又輕别此恨定誰知<lb/>
　　飲張功父園戲題扇上<lb/>
寒食清明數日中西園春事又匆匆梅花自避新桃李<lb/>
不為髙樓一笛風<lb/>
　　夜泛西湖示桑甥世昌<lb/>
<pb n="KR4d0267_WYG_017-26b"/>
嗟我客上都忽已見暮春騎馬出闇門眯眼吹紅塵西<lb/>
湖商賈區山僧多市人誰令汚泉石只合加冠巾黄冠<lb/>
更可憎狀與屠沽鄰齁齁酒肉氣吾輩何由親少須一<lb/>
鬨散境寂鷗自馴舉手邀素月移舟采青蘋鍾從南山<lb/>
来殷殷浮煙津鶴髪隱者歟長樂収釣緍畏冷不竟夕<lb/>
恨此老病身明發復擾擾吾詩其絶麟<lb/>
　　小舟過御園<lb/>
聖主憂民罷露臺春風别苑畵常開盡除曼衍魚龍戲<lb/>
<pb n="KR4d0267_WYG_017-27a"/>
不禁芻蕘雉兔来水鳥避人横翠靄宫花經雨委蒼苔<lb/>
殘年自喜身強健又作清都夢一回<lb/>
　　又<lb/>
水殿西頭起砌臺緑楊閙處杏花開簫韶本與人同樂<lb/>
羽衛纔聞歲一来鷁首波生涵藻荇金鋪雨後上莓苔<lb/>
逺臣侍宴應無日目斷堯雲到晚回<lb/>
　　自眞珠園泛舟至孤山<lb/>
呼船徑截鴨頭波岸幘閒登瑪瑙坡弦管未嫌驚鷺起<lb/>
<pb n="KR4d0267_WYG_017-27b"/>
塵埃無奈汚花何宦情不到漁蓑底詩興偏於野寺多<lb/>
明日一藤龍井去誰知伴我醉行歌<lb/>
　　眞珠園雨中作<lb/>
清晨得小雨憑閣意欣然一埽羣兒迹稍稀遊女舩煙<lb/>
波蘸山脚濕翠到闌邊坐誦空濛句予懷玉局仙<lb/>
　　還家<lb/>
富貴元須早致身白頭豈復市朝人數聲鵯鵊呼殘夢<lb/>
一架酴醿送晚春疊嶂出雲明客眼澄江漲雨濯京塵<lb/>
<pb n="KR4d0267_WYG_017-28a"/>
逢人枉道哦詩瘦下語今年尚未親<lb/>
　　又<lb/>
天津橋上醉騎驢一錦囊詩一束書作客況當多病後<lb/>
還家已過暮春初泥深村巷人誰顧草滿園畦手自鉏<lb/>
不為衰遲思屏迹此心元向利名疎<lb/>
　　初歸偶到近村戲書<lb/>
雨過一村暗風回百草香刺船過古埭倚杖立新塘醉<lb/>
覺乾坤大閒知日月長暮歸詩滿巻雖老尚能狂<lb/>
<pb n="KR4d0267_WYG_017-28b"/>
　　題跨湖橋下酒家<lb/>
湖水綠於染野花紅欲燃春當三月半狂勝十年前小<lb/>
店開新酒平橋上畵船翩翩幸強健不必愧華顚<lb/>
　　春遊至樊江戲示坐客<lb/>
江頭蕭蕭春色暮栁隂遊魚飽飛絮芼羮箭筍美如玉<lb/>
點豉絲蒓滑縈筯銀鞍烏帽尋春客朱户青旗沽酒處<lb/>
浮生細看纔幾時一笑自應忘百慮綠盃到手不肯盡<lb/>
寶帶照地身何與酴醿爛漫我欲狂茗艼還家君勿遽<lb/>
<pb n="KR4d0267_WYG_017-29a"/>
　　暮春<lb/>
顦顇都門白髪新歸来一振客衣塵啼鸎妒夢頻催曉<lb/>
飛絮鍾情獨殿春湖上風光猶淡沱尊前懷抱頗清真<lb/>
詩成絶恨知心少自寫吳牋寄故人<lb/>
　　天華寺前遇縣令過避之入寺僧皆晝睡<lb/>
墮絮飛花掠釣舩天華寺下賞春妍縣多官府鳴騶過<lb/>
僧少樷林避客眠出網長魚猶鱍鱍爭泥新燕欲翩翩<lb/>
典衣剰買旗亭醉已過旗亭六十年<lb/>
<pb n="KR4d0267_WYG_017-29b"/>
　　偶得海錯侑酒戲作<lb/>
判無神藥斸清冥放筯那憎海物腥滿貯醇醪漬黄甲<lb/>
密封小瓮餉紅丁從来一飽忘南北此去千鍾任醉醒<lb/>
添雪更知憑茗椀山童敲臼隔窓聽<lb/>
　　雨晴遊香山<lb/>
雨打酴醿夜未拆一晴栁岸先飄雪我揺畫檝鏡湖中<lb/>
碧水青天兩竒絶長歌縹緲雲不動横笛清悲竹將裂<lb/>
悠然起舞影零亂卓爾四顧心激烈好山可隱輕捨去<lb/>
<pb n="KR4d0267_WYG_017-30a"/>
故人已貴長乖隔肺渴生塵防酒興眼暈成花作書厄<lb/>
平生所期無一遂獨有曠快相除折夜歸燈火閙湖邊<lb/>
淡淡西南一鈎月<lb/>
　　春遊絶句<lb/>
一百五日春郊行三十六溪春水生千秋觀裏逢急雨<lb/>
射的峯前看晩晴<hi>自秦望山而北合三十六溪水為若耶溪</hi>
　　夜行玉笥樵風之間宿龍瑞<lb/>
野店谿橋供晩餉吟邊醉裏弄春風馬行缺月黄昏後<lb/>
<pb n="KR4d0267_WYG_017-30b"/>
鍾下亂山空翠中名宦不辭成寂寂歲時惟恨去怱怱<lb/>
頗聞禹穴遺書在安得髙人與細窮<lb/>
　　聞傅氏莊紫笑花開急棹小舟觀之<lb/>
日長無奈清愁處醉裏来尋紫笑香漫道閒人無一事<lb/>
逢春也似蜜蜂忙<lb/>
　　遊法雲寺觀彝老新葺小園<lb/>
古寺朱扉傍水開髙僧笑語共徘徊隂隂曲徑人稀到<lb/>
一一名花手自栽竹筧引泉滋藥壠風爐篝火試茶盃<lb/>
<pb n="KR4d0267_WYG_017-31a"/>
此行自喜非生客二百年間六世来<hi>五世祖太保公捨園地建寺</hi>
　　鹹韲十韻<lb/>
九月十月屋瓦霜家人共畏畦蔬黄小甖大甕盛滌濯<lb/>
青菘緑韭謹蓄藏天氣初寒手訣妙吳鹽正白山泉香<lb/>
挾書旁觀稺子喜洗刀竭作厨人忙園丁無事臥曝日<lb/>
棄葉狼籍堆空廊泥為緘封糠作火守護不敢非時嘗<lb/>
人生各自有貴賤百花開時促髙宴劉伶病酲相如渴<lb/>
長魚大肉何由薦凍韲此際價千金不數狐泉槐葉麫<lb/>
<pb n="KR4d0267_WYG_017-31b"/>
摩挲便腹一欣然作歌聊續氷壺傳<lb/>
　　長門怨<lb/>
未央宫中花月夕歌舞稱觴天咫尺從来所恃獨君王<lb/>
一日讒興誰為直咫尺之天今萬里空在長安一城裏<lb/>
春風時送簫韶聲獨掩羅巾淚如洗淚如洗兮天不知<lb/>
此生再見應無期不如南粤匈奴使航海梯山有到時<lb/>
　　遣興<lb/>
莫羨朝回帶萬釘吾曹要可草堂靈風来弱栁揺官綠<lb/>
<pb n="KR4d0267_WYG_017-32a"/>
雲破竒峯湧帝青聽盡啼鸎春欲去驚回夢蝶醉初醒<lb/>
從教俗眼憎疎放行矣桐江酹客星<lb/>
　　晨坐道室有感<lb/>
一缽青精便有餘世間萬事總成疎手揮絃上烏棲曲<lb/>
口誦巖間鳥跡書丹氣初升勤沐浴芝房未熟飽耘鋤<lb/>
碧霄騰舉人人事莫戀汚渠與臭帑<lb/>
　　晝臥<lb/>
忽忽見春盡徂年那更還香生帳裏霧書積枕邊山凌<lb/>
<pb n="KR4d0267_WYG_017-32b"/>
厲心猶壯沈緜氣已孱千秋有管葛看鏡汗吾顏<lb/>
　　雨晴<lb/>
久雨作我病今朝身頓輕花房避初旭簾影弄新晴漉<lb/>
酒綸巾折聽琴拄杖横翛然又終日未覺負平生<lb/>
　　宿石㠶山下<lb/>
巻地東風吹釣船石㠶重到又經年放翁夜半酒初解<lb/>
落月啣山聞杜䳌<lb/>
　　又<lb/>
<pb n="KR4d0267_WYG_017-33a"/>
繫船禹廟醉如泥投宿漁家月向低濕翠撲人濃可掬<lb/>
始知身在石㠶西<lb/>
　　小雨泛鏡湖<lb/>
吾州清絶冠三吴天寫雲山萬幅圖龍化廟梁飛白雨<lb/>
鶴収仙箭下青蕪菱歌嫋嫋遥相畣煙樹昏昏淡欲無<lb/>
端辦一船多貯酒敢辭送老向南湖<hi>鏡湖一名南湖</hi>
　　小憩村舍<lb/>
藤梢維艇子煙際覓人家小婦篸新麥羣童摘晩茶溪<lb/>
<pb n="KR4d0267_WYG_017-33b"/>
雲易成雨崖樹少開花聊寄平生快青鞵到若耶<lb/>
　　平水<lb/>
水悍溪橋敗沙頽野徑移年華入詩巻心事付笻枝雨<lb/>
霽鵓鳩喜春歸鶗鴂知客庖消底物麥飯薦蒓絲<lb/>
　　初夏山中<lb/>
又報東皇促駕歸醉中闕賦送春詩佛缾是處見紅藥<lb/>
僧榻有時聞子規野客欵門聊倒屣谿潭照影一軒眉<lb/>
年光佳處惟初夏兒女紛紛詎得知<lb/>
<pb n="KR4d0267_WYG_017-34a"/>
　　雨後<lb/>
礎潤還成雨雲収旋作晴巖花分日發林筍逐番生筆<lb/>
硯行常具軒窓晩更明塵埃幸不到那得廢詩情<lb/>
　　雲門溪上獨歩<lb/>
山路聨翩十日隂晩晴<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜得幽尋殘紅猶有數枝在<lb/>
漲緑真成一倍深泉響珮環鳴闇壑月明珠璧散疎林<lb/>
歸来寂寞鐘初動羞向孤燈説壯心<lb/>
　　雲門過何山<lb/>
<pb n="KR4d0267_WYG_017-34b"/>
漠漠稻滿陂濛濛雨霑衣林花落更新磎鳥止復飛我<lb/>
作山中行十日未擬歸思酒過野店念茶叩僧扉眠枕<lb/>
松下石適意無訶譏心廣體自舒泰然不肉肥念昔在<lb/>
官塗萬事與願違逢人無一欣對食或累欷低回三十<lb/>
年竟不飽蕨薇空將書五車自誑腹十圍餘日猶幾何<lb/>
可復貪塵鞿賸拾柏子香閉門觀昨非<lb/>
　　明覺院<lb/>
細路蟠青壁層軒倚碧空天香下塵世僧𣑽起雲中藤<lb/>
<pb n="KR4d0267_WYG_017-35a"/>
絡將頹石松號不斷風尤憐扶杖處直下數飛鴻<lb/>
　　自雲門至上竈欲遊一二僧菴以雨不果<lb/>
道逺晨炊米風和晝減衣花殘孔官廟苔滿葛仙磯<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>
欲尋僧話先判秉炬歸山昏又成雨心事固多違<lb/>
　　自上竈過陶山<lb/>
宿雨初収見夕陽縱横流水入陂塘蠶家忌客門門閉<lb/>
茶户供官處處忙綠樹村邊停醉帽紫藤架底倚胡床<lb/>
不因蕭散遺塵事那覺人間白日長<lb/>
<pb n="KR4d0267_WYG_017-35b"/>
　　四月<lb/>
四月江南暑尚㣲虚堂初換葛衣時嬾陪陌上雍容騎<lb/>
且對窓間腷膊棊糝徑落花猶片片拂雲新竹已離離<lb/>
年来病肺疎盃酌應接風光賴有詩<lb/>
　　初夏閒居即事<lb/>
門巷蕭蕭日正長方牀曲几傲羲皇輕風忽起楊花閙<lb/>
清露初晞藥草香對奕兩奩飛黑白讎書千巻雜朱黄<lb/>
穿簾語燕能從我分爾湖邊一夏涼<lb/>
<pb n="KR4d0267_WYG_017-36a"/>
　　夜汲<lb/>
酒渴起夜汲月白天正青銅瓶響寒泉聞之心自醒井<lb/>
邊雙梧桐映月影離離上有獨棲鵲細爪握髙枝我欲<lb/>
畵團扇良工不可求三歎拊庭楯浩然風露秋<lb/>
　　排悶<lb/>
老去知心少流塵鎖斷絃尊空問字酒囊罄作碑錢掃<lb/>
葉供朝㸑和泥補漏船胸中元浩浩白眼望青天<lb/>
　　初夏夜賦<lb/>
<pb n="KR4d0267_WYG_017-36b"/>
好景入新夏幽人臥弊廬廊腰得風遠樹罅見星疎門<lb/>
掩鴉棲後鐘鳴月上初青燈尚堪近起了讀殘書<lb/>
　　新霽城南舟中夜興<lb/>
身是江湖不繫船雨餘隨處一翛然浮雲盡歛出青嶂<lb/>
孤月徐升行碧天収網漁歌移别浦隔城墖影落前川<lb/>
明朝閒就平洲飲巾履追涼又一年<lb/>
　　泊舟<lb/>
蘸岸煙波檥畵船幅巾蕭散餞流年兩行楊栁吹晴雪<lb/>
<pb n="KR4d0267_WYG_017-37a"/>
只著啼鸎未著蟬<lb/>
　　又<lb/>
湖水無風鏡面平巉巉倒影萬峰青放翁眼界便疎豁<lb/>
過盡蘆村泊蓼汀<lb/>
　　飲伯山家因留宿<lb/>
小醉悠然不作酲斷雲飛盡却成晴月生檐外見簾影<lb/>
風下城頭聞角聲岸幘莎庭便髪冷酌泉桐井覺魂清<lb/>
雞號忽報明星上夢破虚皇白玉京<lb/>
<pb n="KR4d0267_WYG_017-37b"/>
　　夜泛蜻蜓浦<lb/>
四顧水無際三更月未生偶成揺檝去不減御風行煙<lb/>
浦漁歌斷蘆洲鬼火明還家人已睡小立叩柴荆<lb/>
　　晨起看山飲酒<lb/>
愛山入骨髓嗜酒在膏肓跌宕風煙外歌呼麯蘖傍虚<lb/>
窓天柱曉<hi>書堂正見天柱峯</hi>小瓮槖泉香<hi>家釀今年試用岐下槖泉麯法</hi>垂老<lb/>
叨微祿齋居靜不忙<lb/>
　　枕上偶賦<lb/>
<pb n="KR4d0267_WYG_017-38a"/>
初夏暑猶薄紗㡡怯夜深孤螢入窓罅斜月下牆隂靜<lb/>
養觀書眼窮悲濟世心吾衰亦乆矣徂歲苦駸駸<lb/>
　　自詠<lb/>
射的山前一老樵此生何敢辱旌招繆緣學道肱三折<lb/>
不遇知音尾半焦去蠧區區慙啄木附髙矯矯鄙凌霄<lb/>
但令窮死心無媿也勝鳴珂事早朝<lb/>
　　題亝壁<lb/>
二十餘年此結茒園公谿父日論交風翻半浦亂荷背<lb/>
<pb n="KR4d0267_WYG_017-38b"/>
雨放一林新笋梢隔葉晩鸎啼谷口唼花雛鴨聚塘坳<lb/>
出門行罷還無事借得丹經手自抄<lb/>
　　又<lb/>
四顧茫茫水接天幽居真箇似椉船月窓竹影連棲鵲<lb/>
露井桐聲帶斷蟬甘寢每憎茶作祟清狂直以酒為仙<lb/>
形骸那得常羇束六十年来又二年<lb/>
　　又<lb/>
舴艋為家一老翁陽狂羞與俗人同夢回菱曲漁歌裏<lb/>
<pb n="KR4d0267_WYG_017-39a"/>
身寄蘋洲蓼浦中斷簡塵埃存治道髙丘草棘閉英雄<lb/>
旗亭村酒何勞醉聊豁平生芥蔕胸<lb/>
　　又<lb/>
稽山千載翠依然著我山前一釣舩𤓰蔓水平芳草岸<lb/>
魚鱗雲襯夕陽天出從父老觀秧馬歸伴兒童放紙鳶<lb/>
君看此翁閒適處不應便謂世無仙<lb/>
　<lb/>
　<lb/>
<pb n="KR4d0267_WYG_017-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻十七<lb/>
</p>
<p>
</p>
  </div>
</body>
</text>
</TEI>
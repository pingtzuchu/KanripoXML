<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻五十九</head> <lb/>
    <p>
<pb n="KR4d0267_WYG_059-1a"/>
欽定四庫全書<lb/>
　劎南詩稾巻五十九<lb/>
　　　　　　　　　　　　　宋　陸㳺　撰<lb/>
　　遊山<lb/>
四序雖悉佳莫若新秋時已脫烹煑厄未興揺落悲鷺<lb/>
集水落渚鵲爭風墮枝煙村烏桕丹晩日望最竒豈無<lb/>
一舴艋徃赴幽人期婆娑下堂迎壊衲顛倒披丹果垂<lb/>
中庭碧花蔓疎籬秋髙財一來怪我今年衰<lb/>
<pb n="KR4d0267_WYG_059-1b"/>
　　對酒<lb/>
天上何曽許寄愁酒中正自可忘憂不能上樹作巢飲<lb/>
尚辦滿船供拍浮神仙可學君豈信衣食裁足吾何求<lb/>
但憶人如王粲輩相攜一笑賦登樓<lb/>
　　遣舟迎子遹因寄古風十四韻<lb/>
今日坼汝書一讀眼為明知汝即日歸明當遣舟迎想<lb/>
汝片帆東翩若飛鴻征薄暮過梅市咿謳雙櫓聲到家<lb/>
亦尚早城樓初發更草草一尊酒為汝手自傾夜分不<lb/>
<pb n="KR4d0267_WYG_059-2a"/>
能寐頓忘衰病嬰豈惟病良已白頭黒絲生暫别亦不<lb/>
惡益重父子情自今日相守北窗同短檠六經焰乆伏<lb/>
百氏方縱横世俗擯孤學未易口舌爭此責在學者艸<lb/>
萊勿自輕汝壯父未死相勉在力行<lb/>
　　重寄子遹<lb/>
秋風日日望歸裝忽報來期喜欲狂衰病無因檝迎汝<lb/>
夢隨殘月過浮梁<lb/>
　　飯後偶題<lb/>
<pb n="KR4d0267_WYG_059-2b"/>
環堵蕭然百慮忘天敎得飯飫枯腸長橋鮓美桃花嫩<lb/>
北苑茶新帯胯方漠漠寒花欹晩照翩翩孤蝶弄秋光<lb/>
解衣捫腹西忩下頼有新詩破日長<lb/>
　　秋興<lb/>
流光冉冉迫崦嵫常抱秋風宋玉悲才盡已無楓落句<lb/>
身存又見雁來時自憐閉戶龎眉叟初對還家大耳兒<lb/>
<hi>子遹方自行在歸</hi>一盞青燈照寒影不妨細舉別來詩<lb/>
　　又<lb/>
<pb n="KR4d0267_WYG_059-3a"/>
世事元看等一毫紛紛寵辱陋兒曹雁行横野月初上<lb/>
桐葉滿庭霜未髙細考蟲魚箋爾雅廣収草木續離騷<lb/>
更餘一事君知否卧聽牀頭滴小槽<lb/>
　　舍北行飯<lb/>
飯飽逍遙信所之芡塘蔬圃遍遊嬉梧楸凋落風髙後<lb/>
𤓰瓠輪囷雨足時犬喜人歸迎野路鵲營巢穩占低枝<lb/>
晩來嬾復呼童子自掩柴門上扊扅<lb/>
　　舍南野歩<lb/>
<pb n="KR4d0267_WYG_059-3b"/>
枯蔓絡荆籬幽花映荻扉馴麞驚不起歸鶴倦猶飛野<lb/>
色連収網邉愁入搗衣壯圖空自笑事事與心違<lb/>
　　感昔<lb/>
行年三十憶南遊穩駕滄溟萬斛舟常記早秋雷雨霽<lb/>
柁師指㸃說琉球<lb/>
　　又<lb/>
馬瘦行遲自一竒溪山佳處看無遺酒壚强挽人同醉<lb/>
散去何曽識是誰<lb/>
<pb n="KR4d0267_WYG_059-4a"/>
　　又<lb/>
負琴腰劎成三友出蜀歸呉歴百城最是客途愁絶處<lb/>
巫山廟下聽猿聲<lb/>
　　又<lb/>
岳陽三伏正炎蒸爽氣凄風見未曽白浪蹴天樓欲動<lb/>
當時恨不到黄陵<lb/>
　　又<lb/>
行遍天涯只漫勞歸來登覽興方豪雲生神禹千年宂<lb/>
<pb n="KR4d0267_WYG_059-4b"/>
雪捲靈胥八月濤<lb/>
　　病齒<lb/>
似病非病臂已瘳當墮未墮齒難留一杯藜粥吾所美<lb/>
幸可自辦不待求既無齧骨犯曲禮亦免祝鯁煩成周<lb/>
形骸外物付悠悠那將老境供閒愁<lb/>
　　揮手<lb/>
揮手羣玉府稅駕石帆山偶與片雲出却隨孤鶴還松<lb/>
風暮蕭瑟石溜夜淙潺阿敏讀書處更添茆一間<lb/>
<pb n="KR4d0267_WYG_059-5a"/>
　　過鄰家<lb/>
初寒偏著苦吟身情話時時過近鄰嘉穟連雲無水旱<lb/>
齊民轉壑自酸辛室廬封鐍多逋戸市邑蕭條少醉人<lb/>
甑未生塵羮有糝吾曹切勿怨常貧<lb/>
　　甲子秋八月丙辰雞初鳴時夢劉韶美示詩八<lb/>
　　篇髙古可愛明旦作此詩志之<lb/>
韶美仙去三十年一念及之常悵然秋窗忽夢接顔色<lb/>
萬里老鶴歸遼天贈詩温其似玉瓉我亦麤識闗雎亂<lb/>
<pb n="KR4d0267_WYG_059-5b"/>
建安黄初不足言筆端直覺無秦漢<lb/>
　　山居<lb/>
客至何曾共劇談行藏獨有老僧諳覓官肯信山居樂<lb/>
食淡方知飯味甘一脉泉通澆藥圃萬重雲鎖釣魚菴<lb/>
好竒自笑心無厭行遍江南憶劎南<lb/>
　　歸老<lb/>
兩脚走萬里歸老樵風溪雖逺京雒塵窮巷還多泥纍<lb/>
纍䘮家狗喔喔失旦鷄幸非徙比景何恨棲㑹稽今年<lb/>
<pb n="KR4d0267_WYG_059-6a"/>
更可笑傴僂自灌畦榮雖不滿眼悔亦免噬臍萬事付<lb/>
一尊師友阮與嵇<lb/>
　　送子坦赴鹽官縣市征<lb/>
父子團欒笑語譁豈知雲散各天涯長亭結束秋將晩<lb/>
别酒凄凉日易斜我坐耄年艱就養汝非仰禄肯離家<lb/>
遊山尚有平生意試為閒尋一鹿車<hi>臘中欲作一小肩輿輕駃堅實兩夫</hi>
<hi>可舉者以備山行</hi>
　　寄子坦<lb/>
<pb n="KR4d0267_WYG_059-6b"/>
目斷西陵細靄中津亭想汝繫孤篷頗憂昨暮雲吞日<lb/>
<hi>俗以黒雲接落日為風雨之候</hi>猶幸今朝雨壓風就食亦知難戀戀挂<lb/>
帆終恨太怱怱寒沙不是無來雁頻寄書歸問老翁<lb/>
　　書感<lb/>
老荷寛恩許退耕絲毫無報亦何情民貧樂歲尚艱食<lb/>
道䘮異端方肆行黨禍本從名軰出弊端常向盛時生<lb/>
古人骨冷青松下誰起英魂與細評<lb/>
　　自偏門歸<lb/>
<pb n="KR4d0267_WYG_059-7a"/>
橘柚纍纍未著霜陂塘𣺌𣺌度秋光長橋虹卧當官道<lb/>
重閣翬飛出女牆煙際逺舟俄已隱天邊驚雁不成行<lb/>
歸來有底誇兒輩笑指奚奴古錦囊<lb/>
　　遣興<lb/>
兔徑遊觀足蝸廬卧起寛垂名千古易無愧寸心難燈<lb/>
火娯清夜風霜變早寒一經家世事吾興未應䦨<lb/>
　　詩酒<lb/>
詩酒平生樂無如老病侵才衰愁韻險量退怯杯深宿<lb/>
<pb n="KR4d0267_WYG_059-7b"/>
露滋金藟微霜㸃纈林呼鷹五陵路惆悵少年心<lb/>
　　晩秋野興<lb/>
病骨支離不耐秋今年九月即輕裘細書燈下幸能讀<lb/>
舊友夢中時與遊<hi>連夕夢紹興間同朝諸公</hi>官賦畢輸無吠犬農功<lb/>
已息有閒牛不知冠葢朝天客也得心安似我不<lb/>
　　又<lb/>
徹底無能徹骨貧自憐虛作六朝民學因病廢捐長日<lb/>
志與年衰媿古人露溼亂螢飛暗廡霜清饑雀噪空囷<lb/>
<pb n="KR4d0267_WYG_059-8a"/>
一生眼境常如此草賦憑誰問大鈞<lb/>
　　舟中口占<lb/>
養生妙理本平平未可常談笑老生業力頓消知學進<lb/>
人情愈薄喜身輕鶴雛日長丹砂頂巖溜時聞玉珮聲<lb/>
最是扁舟暮歸處一川風月逺相迎<lb/>
　　閉門<lb/>
閉門何所樂聊息此生勞霜薄殘蕪緑風酣萬木號研<lb/>
朱㸃周易飲酒讀離騷斷盡功名念非闗快剪刀<lb/>
<pb n="KR4d0267_WYG_059-8b"/>
　　暮秋<lb/>
多雨今秋水𣺌然溝溪無處不通船山囘忽得煙村路<lb/>
始信桃源是地仙<lb/>
　　又<lb/>
閒傾清聖濁賢酒穩泛朝南暮北風射的山前雲幾片<lb/>
一秋不散伴漁翁<lb/>
　　又<lb/>
百年大耋龍鍾日九月初寒慘淡天嶺谷髙低明野火<lb/>
<pb n="KR4d0267_WYG_059-9a"/>
村居逺近起炊煙<lb/>
　　又<lb/>
舍前舍後養魚塘溪北溪南打稻場喜事一雙黄蛺蝶<lb/>
隨人來徃弄秋光<lb/>
　　又<lb/>
九月山村已驟寒看雲殊怯倚闌干一杯濁酒栽培睡<lb/>
不覺春雷起鼻端<lb/>
　　又<lb/>
<pb n="KR4d0267_WYG_059-9b"/>
清秋又是一年新滿眼丹楓映白蘋海内故人書斷絶<lb/>
汀洲鷗鷺却心親<lb/>
　　農舍<lb/>
三農雖隙亦怱忙穡事何曾一夕忘欲曬胡麻愁屢雨<lb/>
未收蕎麥怯新霜<lb/>
　　又<lb/>
神農之學未為非日夜勤勞備歲饑雨畏禾頭蒸耳出<lb/>
潤憂麥粒化蛾飛<lb/>
<pb n="KR4d0267_WYG_059-10a"/>
　　又<lb/>
萬錢近縣買黄犢襏襫行當東作時堪笑江東王謝輩<lb/>
唾壺麈尾事兒嬉<lb/>
　　又<lb/>
杜門雖與世相違未許人嘲作計非長綆雲邊牽犢過<lb/>
小舟月下載犂歸<lb/>
　　九月十日夜獨坐<lb/>
蓬窗燈火耿疎籬正是寒沙雁到時頭少二毛真篤老<lb/>
<pb n="KR4d0267_WYG_059-10b"/>
口無縱理亦長饑朝聞夕死固當勉㓜學壯行嗟已遲<lb/>
小豎夜䦨私怪我儼然危坐若深思<lb/>
　　述意<lb/>
憂患無窮生有涯惟須百事屏紛華人誰敢侮修身士<lb/>
天不能窮力穡家頻喚老僧同夜粥間從隣叟試秋茶<lb/>
結茅林下從來事瓦屋三間已太奢<hi>陸士衡兄弟共居瓦屋三間</hi>
　　小疾自警<lb/>
老來土弗强舉箸輒作病造物葢警之何啻三下令而<lb/>
<pb n="KR4d0267_WYG_059-11a"/>
我不自珍若與疾豎競豈惟昧攝養實亦闕忠敬顛踣<lb/>
乃自詒何用死不瞑自今師古訓念念貴清靜羔豚昔<lb/>
所美放斥如逺佞淖糜煑石泉香飯炊瓦甑采蔬擷藥<lb/>
苖巾冪相照映膨脝亦宜戒僅飽勿憚<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>隱書有至理<lb/>
要使氣常勝因之戒友朋苦語君試聽<lb/>
　　白龍<lb/>
九月癸酉暮白龍見西方是時乆晴明日落天正蒼玉<lb/>
宇無纖雲凌空獨髙翔蜿蜒乆乃隱父老歎未嘗清臺<lb/>
<pb n="KR4d0267_WYG_059-11b"/>
占五行此事實殊常我非劉子政聊記以短章<lb/>
　　學易<lb/>
卒歲勿多求壺飱與褐裘心安由自足身貴為無求易<lb/>
化千年鶴難馴萬里鷗閉門方學易未暇揖浮<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
　　又<lb/>
學古忘衰疾齋心洗昨非拳拳奉天理坦坦息心機改<lb/>
過先幽隱収功在細微耄期猶自警俯仰惜餘暉<lb/>
　　閒中作<lb/>
<pb n="KR4d0267_WYG_059-12a"/>
呼童按摩罷倚壁欠伸餘棋局可忘老鳥聲能起予掃<lb/>
簷憐罥蝶投餌出潜魚向晩明窗下還來讀舊書<lb/>
　　枕上<lb/>
嗈嗈初聽雁南征喔喔俄聞雞一鳴夢境徃來雙隻堠<lb/>
宦途興廢短長檠何由生計裁能足不願人間過取名<lb/>
飯輭茶甘吾事了但愁無酒酌公榮<hi>家貧不能釀酒而官壺多酸</hi>
　　出遊<lb/>
一樽隨處可開顔此事深疑造物慳地可登臨多恨逺<lb/>
<pb n="KR4d0267_WYG_059-12b"/>
身常强徤又須閒山圍小市煙初歛霜著横林葉半殷<lb/>
徙倚䦨干君勿厭日斜猶及棹舟還<lb/>
　　又<lb/>
漁村酒市本無期小蹇扁舟信所之丹葉滿林霜落後<lb/>
紫萍黏塊水枯時山林閒寂歸雖早齒髪衰殘病已遲<lb/>
努力及時謀自適錦囊多貯暮秋詩<lb/>
　　又<lb/>
山有籃輿歩有舟放翁身健得閒遊羊牛㸃㸃日將夕<lb/>
<pb n="KR4d0267_WYG_059-13a"/>
蒲栁蕭蕭天正秋細徑僧歸雲外寺疎燈人語酒家樓<lb/>
歸途更愛湖橋月獨倚䦨干為小留<lb/>
　　又<lb/>
霜氣蕭條木葉黄佳時病起意差强雲煙古寺聞僧梵<lb/>
燈火長橋見戲場一枕清風幽夢斷數匙旅飯野蔬香<lb/>
道邊莫笑衰殘甚獨徃山林興未央<lb/>
　　又<lb/>
禹窆胥濤中路分畫橈衝破一川雲柯橋僧閣凌空起<lb/>
<pb n="KR4d0267_WYG_059-13b"/>
梅市漁歌帯月聞蟹束寒蒲大盈尺鱸穿細栁重兼斤<lb/>
酒家報我新醅熟且撥閒愁寄一欣<lb/>
　　家居<lb/>
清世念遺民常情重老人饋漿煩郡府分胙媿鄉鄰穫<lb/>
稻黄雲巻舂粳玉粒新膨脝自摩腹一笑欲忘貧<lb/>
　　又<lb/>
老眊詩名减登臨笑口開釀泉為酒熟倩鶴附書囘紗<lb/>
㡌方簮菊笻枝又探梅清狂君勿笑曾是薄蓬萊<lb/>
<pb n="KR4d0267_WYG_059-14a"/>
　　又<lb/>
蒲葦村深地風霜歲晩天溪柴勝熾炭<hi>小束柴自若耶溪出名溪柴</hi>
黎布敵純綿<hi>客有遺黎布者甚輕暖</hi>有客問竒字無人嘲晝眠誰<lb/>
言此翁老懐抱尚超然<lb/>
　　贈隱者<lb/>
疇昔從君處𤣥都太古壇月髙旛影直霜重珮聲寒鶴<lb/>
駕三山近壺天萬里寛相逢初未省但認切雲冠<lb/>
　　又<lb/>
<pb n="KR4d0267_WYG_059-14b"/>
力量超終古光明破積昏獨行寧有待妙用本忘言神<lb/>
定嬰兒戲丹靈豎子奔緒餘應不靳小出濟元元<lb/>
　　貧中自戲<lb/>
種枳為籬草結廬人間知足更誰如澗深松老忘榮謝<lb/>
天闊雲閒任巻舒閒冷併無殘客跡家貧常讀絶編書<lb/>
有金可取還闗念多事從來笑漢疎<lb/>
　　風雨夜坐<lb/>
寒風凄𦂳雨空濛舍北新丹數葉楓欹枕舊遊來眼底<lb/>
<pb n="KR4d0267_WYG_059-15a"/>
掩書餘味在胷中松明對影談𤣥客篠火圍爐采藥翁<lb/>
君看龜堂新境界固應難與俗人同<lb/>
　　示村醫<lb/>
玉函肘後了無功每寓竒方嘯傲中衫袖翫橙清鼻觀<lb/>
枕囊貯菊愈頭風新詩吟罷愁如洗好景逢來病欲空<lb/>
却羡龍鍾布裘客埭西賣藥到村東<lb/>
　　秋雨<lb/>
一秋風雨蔽白日積水鬼神愁太隂寒螿悲鳴草根溼<lb/>
<pb n="KR4d0267_WYG_059-15b"/>
水鳥暝哭菰叢深殘年不覺日月逝病骨惟愁霜露侵<lb/>
常有淖糜支旦暮一毫寧復少年心<lb/>
　　雜興<lb/>
散歩持書巻閒眠枕藥囊馴麞隨几杖癡蝶入衣裳病<lb/>
起年光速身閒日景長為憐紅樹好久立向西廂<lb/>
　　又<lb/>
客問維摩疾人哀范叔寒詩囊負童背藥笈挂驢鞍野<lb/>
果攅眉澀村醪捩齒酸老雞殊可念旦旦報平安<lb/>
<pb n="KR4d0267_WYG_059-16a"/>
　　又<lb/>
愛物停垂釣劬身自荷鋤時從鄰父飲日授稚孫書尚<lb/>
棄登山屐寧須下澤車平生雙不借投老伴歸歟<lb/>
　　又<lb/>
平生獨何幸命若與人謀疲懦逃深責空疎得早休位<lb/>
卑輕得䘮迹逺少恩仇莫怪歸耕樂文園乆倦遊<lb/>
　　又<lb/>
倒橐得千錢從人買釣船秋風宿村歩暮雪醉江天得<lb/>
<pb n="KR4d0267_WYG_059-16b"/>
意鷗波外忘歸雁浦邊平生笑嚴子猶有姓名傳<lb/>
　　又<lb/>
澤居憂下溼老病覺中乾違俗恐不免倚天聊自寛受<lb/>
規如獲藥喜退甚彈冠不是憎勲業心知骨相寒<lb/>
　　江亭<lb/>
野市逢虚日江亭候暮潮蟲號霜後草人立雨中橋病<lb/>
骨羸將折殘魂黯欲消無心作村醉酒斾苦相招<lb/>
　　晚歸<lb/>
<pb n="KR4d0267_WYG_059-17a"/>
梅市橋邊弄夕霏菱歌聲裏棹船歸白鷗去盡還堪恨<lb/>
不為幽人暖釣磯<lb/>
　　懐昔<lb/>
奮迹窮閻本甚微刺天何敢慕羣飛業文僅與驢書劵<lb/>
學射纔因䑕發機罟擭縱横真脫命風波澒洞尚餘威<lb/>
朝冠挂了方無事却愛山僧百衲衣<lb/>
　　初寒示鄰曲<lb/>
村北村南數十家陂池重複谷谽谺荻叢缺處見漁火<lb/>
<pb n="KR4d0267_WYG_059-17b"/>
蓬戶閉時聞紡車淺瀬水清雙立鷺横林葉盡萬棲鴉<lb/>
是中佳興無窮極嬾著青鞵上若耶<lb/>
　　夢中作<hi>并序</hi>
　　　甲子十月二日夜雞初鳴夢宴客大樓上山河<lb/>
　　　竒麗東南隅有古闗尤壯酒半樂闋索筆賦詩<lb/>
　　　終篇而覺不遺一字遂録之亦不復加竄定也<lb/>
冨貴誇人死即休毎輕庸子覓封侯讀書歴見古人面<lb/>
好義常先天下憂獨徃何妨刀買犢大烹却要鼎函牛<lb/>
<pb n="KR4d0267_WYG_059-18a"/>
坐皆豪傑真成快不負凌雲百尺樓<lb/>
　　初寒<lb/>
老遇初寒候貧當絶禄時衣裘俱在笥薪炭不愆期鶉<lb/>
滿羣童網魚浮百石陂比隣毎分餉捫腹可無饑<lb/>
　　又<lb/>
重簾禦晩吹密瓦護晨霜<hi>小室今年冬初増瓦三百箇三面窗皆設紙簾</hi>焰焰<lb/>
甎爐火霏霏石鼎香行遲依木杖坐久穴藜牀晝亦無<lb/>
聊甚胡為厭夜長<lb/>
<pb n="KR4d0267_WYG_059-18b"/>
　　鉏菜<lb/>
江湖霜雪薄終歲富嘉蔬菘韭常相續萵蔓亦有餘家<lb/>
貧闕粱肉身病忌鼃魚幸有荒畦在何妨日荷鋤<lb/>
　　對酒<lb/>
賦性雖耽酒其如老病身氣衰成小戶醅濁號賢人疏<lb/>
廣矜君賜劉伶畏婦嗔蘭亭獨超絶千載擅清真<lb/>
　　夜卧乆不得寐復披衣起呼燈作草書數紙乃復<lb/>
　　酣枕明旦作此詩記之<lb/>
<pb n="KR4d0267_WYG_059-19a"/>
才下多阨窮地偏罕人客半生走四海竟無第一策暮<lb/>
年忽大悟惟有𦂳閉門朝作一池墨弄筆招羈魂初若<lb/>
犇騄驥忽如掣蛟鯨鬼神森出没雷雨更晦明飛揚興<lb/>
已極投筆徑就牀酣酣一枕睡不覺幽夢長手攜避秦<lb/>
人行上腰帯鞓下視河流黄仰看天宇青大呼自驚覺<lb/>
夜半燈欲死茆簷雨㸃滴身乃在萬里挑燈影突兀顧<lb/>
問汝是誰留侯雖强食輕舉亦何疑<lb/>
　　孤雲<lb/>
<pb n="KR4d0267_WYG_059-19b"/>
四十年來住此山入朝無補又東還倚䦨莫怪多時立<lb/>
為愛孤雲盡日閒<lb/>
　　自閔<lb/>
破㡌羸驂厭垢氛挂冠歸伴故溪雲年光疾病占强半<lb/>
日景睡眠居七分廬冢蕭條頻霣涕交朋零落乆離羣<lb/>
殘年豈復行孤學自閔猶尊昔所聞<lb/>
　　贈雞<lb/>
青銅三百買烏雞闢地牆東為擇棲更聘一雌全物性<lb/>
<pb n="KR4d0267_WYG_059-20a"/>
莫辭風雨五更啼<lb/>
　　子遹為其長兄置酒予亦與焉作五字示之<lb/>
烏衣兄弟集我亦據胡牀晩菊數枝在小園幽興長霜<lb/>
清桑落熟湯嫩雨前香草草雖堪笑他年未易忘<lb/>
　　太息<lb/>
太息貧家似破船不容一夕得安眠春憂水潦秋防旱<lb/>
左右枝梧且過年<lb/>
　　又<lb/>
<pb n="KR4d0267_WYG_059-20b"/>
禱廟祈神望歲穰今年中熟更堪傷百錢斗米無人要<lb/>
貫朽何時發積藏<lb/>
　　又<lb/>
北陌東阡有故墟辛勤見汝昔營居豪吞暗蝕皆逃去<lb/>
闚戶無人草滿廬<lb/>
　　代鄰家子作<lb/>
社日淋漓酒滿衣黄雞正嫩白鵝肥弟兄相顧無涯喜<lb/>
扶得吾翁爛醉歸<lb/>
<pb n="KR4d0267_WYG_059-21a"/>
　　山行<lb/>
山光秀可餐溪水清可啜白雲映空碧突起若積雪我<lb/>
行溪山間靈府為澄澈崚嶒崖角立蟠屈路九折黄楊<lb/>
與冬青鬱鬱自成列其根貫石罅横逸相紏結上捫鵰<lb/>
鶻巢下歴豺虎穴流泉不可見鏘然響環玦出山日已<lb/>
暮林火逺明滅小憩得樵家題詩記幽絶<lb/>
　　行過西山至栁姑廟晩歸<lb/>
倚杖西山麓褰衣古廟壖斷雲依釣浦細雨壓炊煙廢<lb/>
<pb n="KR4d0267_WYG_059-21b"/>
學慙詩退安貧覺氣全霜天日易晩鐘鼔隔城傳<lb/>
　　月夕幽居有感<lb/>
五嶽名山采藥身可憐騎馬踏京塵浮名本是延災物<lb/>
謝事寧非得道因出岫每招雲結伴巢松仍與鶴為鄰<lb/>
劎南舊隱雖乖隔依舊柴門月色新<lb/>
　　寒夜將旦作<lb/>
白髪垂肩無二毛胷中消盡少年豪河傾月沒夜將旦<lb/>
木落草枯秋已髙窗下燈殘候蟲語牆隅棲冷老雞號<lb/>
<pb n="KR4d0267_WYG_059-22a"/>
曲肱不復更成寐起視寒空如斷鰲<lb/>
　　舍北獨歩<lb/>
霜露霑衣迫歲徂天公欲為老人娯斷雲新月供詩句<lb/>
蒼檜丹楓列畫圖風葉蕭蕭歸獨鶴煙波𣺌𣺌漾雙鳬<lb/>
孤舟薄暮誰從我惟是詩囊與酒壚<lb/>
　　山村道中思蜀<lb/>
當年萬里客西南藥市題詩倚半酣偶為三遊羣玉府<lb/>
遂妨重到百花潭剡溪謾説思安道函谷誰能識老聃<lb/>
<pb n="KR4d0267_WYG_059-22b"/>
空乞丹青作横幅半堤寒日䇿羸驂<lb/>
　　不如茅屋底<lb/>
鑄印大如斗佩劎長拄頥不如茅屋底睡到日髙時<lb/>
　　又<lb/>
南伐踰銅柱西征出玉闗不如茅屋底髙枕看青山<lb/>
　　又<lb/>
火齊堆盤起珊瑚列庫藏不如茅屋底父子事耕桑<lb/>
　　又<lb/>
<pb n="KR4d0267_WYG_059-23a"/>
列鼎賔筵盛籠坊從騎都不如茅屋底醉倒喚兒扶<lb/>
　　菜羮<lb/>
青菘緑韭古嘉蔬蓴絲菰白名三呉臺心短黄奉天厨<lb/>
熊蹯駝峰美不如老農手自闢幽圃土如膏肪水如乳<lb/>
供家頼此不外取襏襫寧辭走煙雨雞豚下箸不可常<lb/>
况復妄想太官羊地爐篝火煑菜香舌端未享鼻先<lb/>
嘗<lb/>
　　十月暄甚人多疾十六日風雨作寒氣候方少正<lb/>
<pb n="KR4d0267_WYG_059-23b"/>
　　作短歌以記之<lb/>
昔我從行臺宿師南山旁仲秋已戒寒九月常霣霜入<lb/>
冬即大雪人馬有仆僵土牀熾薪炭旃毳結行裝果蔬<lb/>
悉已氷熟視不得嘗獵騎荷戈歸爭獻狐與狼是時意<lb/>
氣快豈復思江鄉邇來四十載餘景迫耄荒結茅鏡湖<lb/>
曲氣候歲靡常殘暑排不去單衣作重陽霜晩木未丹<lb/>
地燠草不黄𤣥冥失號令瘧鬼意頡頑忽焉風雨惡縱<lb/>
擊勢莫當頗疑地撼軸又恐河决防和泥補竅穴乞火<lb/>
<pb n="KR4d0267_WYG_059-24a"/>
燎衣裳霰雪雖未作疾癘幸退藏風爐薺糝美瓦甑粳<lb/>
飯香比隣共安徤相與歌虞唐<lb/>
　　冬夜題齋壁<lb/>
髪不能勝二寸冠天敎送老向江干倚牆笻杖伴人瘦<lb/>
縞瓦清霜爭月寒壯志追思良可悔危途遍歴始知難<lb/>
一身著了餘何事茅屋三間已太寛<lb/>
　　自遣<lb/>
蔬食任無魚山行可借驢指攣猶把釣眼澀未捐書客<lb/>
<pb n="KR4d0267_WYG_059-24b"/>
少勝紛若家貧亦晏如時時顧影歎頑似十年初<lb/>
　　蕩蕩<lb/>
蕩蕩唐虞去日遒孔林千載亦荒<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>六經殘缺幸可考<lb/>
百氏縱横誰復憂釋書恐非易論語王迹其在詩春秋<lb/>
君臣父子未嘗冺吾道尚傳君但求<lb/>
　　晨起<lb/>
曉枕初興白髪翁弊裘百衲葑爐紅獨居漫受書狐媚<lb/>
滯思難矜筆陣雄舊學蟲魚箋爾雅晩知稼穡講豳風<lb/>
<pb n="KR4d0267_WYG_059-25a"/>
一身自喜無餘事且度殘年風雪中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_059-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻五十九<lb/>
</p>
<p>
</p>
  </div>
</body>
</text>
</TEI>
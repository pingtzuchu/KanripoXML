<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾卷三十三</head> <lb/>
    <p>
<pb n="KR4d0267_WYG_033-1a"/>
欽定四庫全書<lb/>
　劎南詩稾卷三十三<lb/>
　　　　　　　　　　　　　宋　陸游　撰<lb/>
　　立秋後四日雨<lb/>
天為新秋故作涼海風吹雨入虚堂涼生庭樹隂隂綠<lb/>
潤襲篝衣浥浥香杯泛鵞兒供小歠碓舂雲子喜新嘗<lb/>
一年又見星橋近未信仙家日月長<lb/>
　　夙興<lb/>
<pb n="KR4d0267_WYG_033-1b"/>
老眼無眠覺夜長攬衣不復待窓光明星漸淡避初日<lb/>
秋露已濃生曉涼出草幽花紅紫雜穿林啼鳥去来忙<lb/>
是中有趣君知否喧寂年来已兩忘<lb/>
　　存養堂為汪叔潛作<lb/>
絳帳先生見處别少年立節如冰雪胷中凜凜萬卷書<lb/>
一字不為庸人說存心養性以事天人知不知渠晏然<lb/>
窮經日夜廢寝飯不怕諸生嘲腹便二旌五鼎俱忘想<lb/>
致一工夫在存養我今老病死即休未死尚欲從公講<lb/>
<pb n="KR4d0267_WYG_033-2a"/>
　　感昔<lb/>
三著朝冠入上都黄封頻醉渴相如馬慵立仗寜辭斥<lb/>
蘭偶當門敢怨鋤富貴尚思還此笏衰殘故合愛吾廬<lb/>
燈前目力依然在且盡山房萬卷書<lb/>
　　又<lb/>
五丈原頭秋色新當時許國欲忘身長安之西過萬里<lb/>
北斗以南惟一人往事已如遼海鶴餘年空羨葛天民<lb/>
腰間白羽凋零盡却照清溪整角巾<lb/>
<pb n="KR4d0267_WYG_033-2b"/>
　　病稍平示兒輩<lb/>
人與鴉俱曉天憑雁送秋極知生意盡彊為汝曺留藥<lb/>
餌傾殘橐風霜迫故裘倚屏搔短髮且復寄悠悠<lb/>
　　野堂<lb/>
野堂蕭颯雪侵冠歴盡人間行路難病馬不收烟草暝<lb/>
孤桐半落井牀寒長瓶濁酒猶堪醉敗箧殘編更細看<lb/>
此興不隨年共老未容城角動憂端<lb/>
　　又<lb/>
<pb n="KR4d0267_WYG_033-3a"/>
姓名無復世人聞静處何妨獨策勲久矣不堪東閣客<lb/>
歸哉無愧北山文横林霜近有丹葉平野雨餘多斷雲<lb/>
更喜鸕鷀来漸熟一溪烟水與中分<lb/>
　　又<lb/>
野堂地僻無車馬草徑柴門晝亦扄栗里雖貧儲舊粟<lb/>
玉川終老抱遺經病身凜凜殘秋葉故友寥寥欲旦星<lb/>
賴有吾兒堪暖眼夜䦨常共一燈青<lb/>
　　又<lb/>
<pb n="KR4d0267_WYG_033-3b"/>
鼔缶酣歌樂太平野堂窓户極疎明棄官正為愚無用<lb/>
謝客新縁病有名閒入鄉人賽神社時從長者放魚行<lb/>
驩然更有關心處打稻家家趂晩晴<lb/>
　　七月下旬得疾不能出户者十有八日病起有賦<lb/>
秋風吹海氛氣候頗不令昏昏七十翁擾擾半月病著<lb/>
書殊未成即死目不瞑扶持賴藥物僅得全性命雨添<lb/>
苔暈青風入桐枝勁深巷無人聲搘頥發孤詠<lb/>
　　夢有餉地黄者味甘如蜜戲作數語記之<lb/>
<pb n="KR4d0267_WYG_033-4a"/>
有客餉珍草發奩驚絶奇正爾取嚼齕炮製不暇施異<lb/>
香透崑崙清水生玉池至味不可名何止甘如飴兒稚<lb/>
喜語翁雪頷生黒絲老病失所在便欲棄杖馳晨雞喚<lb/>
夢覺齒頰餘甘滋寄聲山中友安用求金芝<lb/>
　　秋夜<lb/>
燈欲殘時酒半消斷砧疎雨共無憀老来萬事渾非昔<lb/>
惟有詩情似灞橋<lb/>
　　又<lb/>
<pb n="KR4d0267_WYG_033-4b"/>
夜雨淒涼客思迷聞碪却是夢回時人人解說悲秋事<lb/>
不似詩人徹底知<lb/>
　　病起憊甚有歎<lb/>
殘年迫衰謝一病不枝梧書倩傍人讀行須稚子扶冥<lb/>
心付天地畢世釣江湖無米博佳傳虚名那可圗<lb/>
　　小舟晩歸<lb/>
扶病尋溪友忘憂泛釣槎渚寒無宿鷺月白有啼鴉敗<lb/>
壁青燈暗幽窓稚子譁無生未暇說且復議桑麻<lb/>
<pb n="KR4d0267_WYG_033-5a"/>
　　又<lb/>
秋晩吾廬好柴門映斷山潮生魚箔短木落雉媒閒繚<lb/>
堞蒼茫外漁舟浩蕩間客来常謝病老鈍耐嘲訕<lb/>
　　夜坐<lb/>
老眼清無寐孤懐黙自傷思人交舊盡撫事嵗時長籬<lb/>
犬吠殘月江楓凋早霜放翁殊耐事掩卷撥爐香<lb/>
　　幽事<lb/>
老夫病起日支離幽事關心只自知社近隣翁餽新釀<lb/>
<pb n="KR4d0267_WYG_033-5b"/>
客歸童子拾殘棊功名已付来生了筆墨尤非晚嵗宜<lb/>
餘習可憐除未盡移花引水伴兒嬉<lb/>
　　病後衰甚非籃輿不能出門感歎有賦<lb/>
酒興詩情尚自如形骸可怪頓成疎平生只倚雙鳬舄<lb/>
此日常須一鹿車寂寂豈惟慙鄧禹厭厭更覺類曺蜍<lb/>
晚窓弄筆聊湔袚數首清詩手自書<lb/>
　　秋思<lb/>
人生四十歎頭顱久矣心知負壯圖未死皆為閒日月<lb/>
<pb n="KR4d0267_WYG_033-6a"/>
無求儘有醉工夫風凋木葉流年晚秋入窓扉病骨蘇<lb/>
信步出門湖萬頃季鷹不用憶蓴鱸<lb/>
　　題村店壁<lb/>
五十年来命壓頭即今殘髮不禁愁亂鴉陣起霜天晩<lb/>
落葉聲乾古渡秋小市歠醨聊兀傲長亭秣蹇得遲留<lb/>
一身自處窮如許幸是無因為國謀<lb/>
　　病去<lb/>
病去身差健秋髙氣漸寒未甘常伏几時作一憑䦨玉<lb/>
<pb n="KR4d0267_WYG_033-6b"/>
粒炊粳軟香塵搗藥殘欣然顧兒輩燈下語團圞<lb/>
　　白首<lb/>
白首稱祠吏清時作幸民招呼林下客逰戲夢中身山<lb/>
路烏騾穏烟波畫檝新村村有花栁無事即尋春<lb/>
　　書病<hi>乙夘七月二十二日卧病兩旬始平九月二日作此詩</hi>
莫年雖病不甚劇啜藥噉粥猶自力今年七月風眩作<lb/>
兒子在前不能識杯中藥冷呼不醒全家相顧無人色<lb/>
昏昏但思向壁卧蟲臂鼠肝寜暇恤醫巫技殫欲斂手<lb/>
<pb n="KR4d0267_WYG_033-7a"/>
天髙鬼惡吁莫測偶然得活出望外扶杖下床猶屢踣<lb/>
讀書心在目力短袖手堅坐到窓黑無功祿食四十年<lb/>
歎息此責何由塞<lb/>
　　舎北晩眺<lb/>
紅樹青林帶莫烟並橋常有賣魚船樊川詩句營丘畫<lb/>
盡在先生拄杖邊<lb/>
　　又<lb/>
日日津頭繫小舟老人自懶出門遊一枝笻杖疎籬外<lb/>
<pb n="KR4d0267_WYG_033-7b"/>
占斷千巖萬壑秋<lb/>
　　夜閱箧中書偶得李徳逺數帖因思昔相從時所<lb/>
　　　言後多可驗感歎有作<lb/>
早嵗傳聞月旦評殿門邂逅眼偏明當時一坐推談止<lb/>
今日叢林見話行老卧烟村身偶在夜開蠧紙淚如傾<lb/>
豈知三十餘年後河洛沙塵訖未平<hi>予送徳逺歸臨川詩有旰食煩明主</hi>
<hi>邊沙暗舊京之句頗為前輩所稱時紹興辛巳春也</hi>
　　登東山<lb/>
<pb n="KR4d0267_WYG_033-8a"/>
漆園傲吏養生主栗里髙人歸去来俱作放翁新受用<lb/>
不妨平地脫塵埃松崖壁立臨樵塢竹徑虵蟠上歗臺<lb/>
送盡夕陽山更好與君踏月浩歌回<lb/>
　　貧樂<lb/>
蕭然曲肱地自號直心翁<hi>淨名書云直心是道場</hi>拙宦三災過勞<lb/>
生一笑空新蔬經雨緑晩稻得霜紅飽食真無事浩歌<lb/>
明月中<lb/>
　　乙夘重九<lb/>
<pb n="KR4d0267_WYG_033-8b"/>
九日村醅熟逢迎不用呼樽前狂起舞陌上醉相扶殘<lb/>
髮新霜白衰顔落葉枯明年何足問且復插茱茰<lb/>
　　縱歩近村<lb/>
病去身輕試杖藜滿村<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥正離離照溪自歎尚微瘦<lb/>
趂渡人言殊未衰草塞瓶頭沽濁酒花篸笠頂引羣兒<lb/>
裵回不恨歸差晩正愛青燈映竹籬<lb/>
　　題齋壁<lb/>
看盡人間利與名歸来始覺此身輕禍機不敗漁舟興<lb/>
<pb n="KR4d0267_WYG_033-9a"/>
樂事渾輸地碓聲破箧雖無衣可典寒畦已有芋堪烹<lb/>
餘年且健貧何害剰與隣翁醉太平<lb/>
　　范參政挽詞<lb/>
屢出専戎閫遄歸上政途勲勞光竹帛風采震羌胡籖<lb/>
帙新藏富園林勝事殊知公仙去日遺恨一毫無<lb/>
　　又<lb/>
孤拙知心少平生僅數公凋零遂無㡬遲莫與誰同瓊<lb/>
樹世塵外神山雲海中夢魂寜復接慟哭向西風<lb/>
<pb n="KR4d0267_WYG_033-9b"/>
　　病後往来湖山間戲書<lb/>
周公居東三食新夷吾在魯丘厄陳聖賢憂患尚如此<lb/>
况我本是羈窮人今秋危病輒不死餘業自笑堅頑身<lb/>
結茅所幸得佳處石帆天鏡無纖塵捫蘿峭壁上采藥<lb/>
腰斧長歌行負薪尋僧獨泛若耶月擕友共采湘湖蓴<lb/>
蠡亡範金陋勾踐斯頌刻石憎嬴秦不如一酹禹祠去<lb/>
惡衣菲食真吾鄰<hi>禹祠在吾廬東南十餘里</hi>
　　秋夜遣懐<lb/>
<pb n="KR4d0267_WYG_033-10a"/>
六年歸卧水雲鄉本自無閒可得忙羸病豈知身尚健<lb/>
迂疎真與世相忘霜清水落年華晩月黑梟鳴夜漏長<lb/>
瑣瑣井蛙何足計一篇秋水笑䝉莊<lb/>
　　初冬暄甚<lb/>
吳中十月雪霜慳風景暄妍葉未殷杲日還看浴東海<lb/>
薄雲不解冒南山蛙鳴閣閣荒池曲蠅出營營食案間<lb/>
安得𤣥冥正時令紅爐緑酒一開顔<lb/>
　　贈湖上父老十八韻<lb/>
<pb n="KR4d0267_WYG_033-10b"/>
一鏡三百里環以碧玉峯天公賜我厚極目為提封烟<lb/>
收見石帆雨霽望卧龍嵯峨寳林塔迢逓天章鍾興来<lb/>
思一出霜晴及初冬父老捨杖迎衣冠頗嚴恭語我相<lb/>
識久幸未棄老農間者傳伏枕喜聞足音跫貧舎有盤<lb/>
飡勿責異味重<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>䴵新油香黍酒甕面濃已遣買撲握<lb/>
亦可致噞喁願公領此意秣蹇聊從容我起為太息厚<lb/>
意敢不從吾生行逆境平地九折卭况今又老退如子<lb/>
豈易逢但願從今健衰疾緩見攻遇興即扣門草具煩<lb/>
<pb n="KR4d0267_WYG_033-11a"/>
炊舂但恐乗月来妨子睡味濃<lb/>
　　初冬感懐二首<lb/>
落葉掃還積斷鴻飛更鳴羸軀得霜健老眼向書明水<lb/>
瘦河聲壯萁枯馬力生竟為農父死白首負功名<lb/>
　　又<lb/>
庭蕪失故緑園樹染新丹病思閒支枕詩情獨倚䦨帶<lb/>
移頻覺瘦貂敝不禁寒惟有牆隂薺離離又滿盤<lb/>
　　讀杜詩<lb/>
<pb n="KR4d0267_WYG_033-11b"/>
城南杜五少不羈意輕造物呼作兒一門酣法到孫子<lb/>
熟視嚴武名挺之看渠胷次隘宇宙惜哉千萬不一施<lb/>
空回英槩入筆墨生民清廟非唐詩向令天開太宗業<lb/>
馬周遇合非公誰後世但作詩人看使我撫几空嗟咨<lb/>
　　記九月三十日夜半夢<lb/>
一夢邯郸亦壯哉沙隄金轡絡龍媒兩行畫㦸森朱户<lb/>
十丈平橋夾緑槐東閣羣英鳴佩集北庭大戰捷旗来<lb/>
太平事業方施設誰遣晨雞苦喚回<lb/>
<pb n="KR4d0267_WYG_033-12a"/>
　　小舟遊近村捨舟步歸<lb/>
數家茅屋自成村地碓聲中晝掩門寒日欲沉蒼霧合<lb/>
人間隨處有桃源<lb/>
　　又<lb/>
借得漁船泝小溪繫船浦口却扶藜莫言村落蕭條甚<lb/>
也勝京塵沒馬蹄<lb/>
　　又<lb/>
不識如何喚作愁東阡南陌且閒逰兒童共道先生醉<lb/>
<pb n="KR4d0267_WYG_033-12b"/>
折得黄花插滿頭<lb/>
　　又<lb/>
斜陽古栁趙家莊負鼔盲翁正作場死後是非誰管得<lb/>
滿村聴說蔡中郎<lb/>
　　蜀僧宗傑来乞詩三日不去作長句送之<lb/>
看徧東南數十州寄船却泝蜀江秋孤雲兩角山亡恙<lb/>
斗米三錢路不憂<hi>今年所在皆大稔</hi>萬里得詩長揖去他年挈<lb/>
笠再来不放翁爛醉尋常事莫笑黄花插滿頭<lb/>
<pb n="KR4d0267_WYG_033-13a"/>
　　羲農<lb/>
羲農去不反釋老似而非太息衆皆醉逝將誰與歸經<lb/>
時忘肉味盡日掩柴扉安得同心者燈前語造微<lb/>
　　冬夜不寐<lb/>
老眼睡眠少空村霜露淒錚錚聞叩鐵喔喔數鳴雞月<lb/>
入知窓破衾單幸屋低明晨炊米盡吾起不容稽<lb/>
　　十月<lb/>
塞向傾書槴開爐積豆萁林居得温煖天遣養衰遲甕<lb/>
<pb n="KR4d0267_WYG_033-13b"/>
盎藏蔬後鉏耰下麥時農家冬最樂我老頗能知<lb/>
　　讀易<lb/>
羸軀抱疾時時劇白髮乗衰日日增淨掃東窓讀周易<lb/>
笑人投老欲依僧<lb/>
　　又<lb/>
老喜杜門常謝客病惟讀易不迎醫冬来更愧乖慵甚<lb/>
醉過收蕎下麥時<lb/>
　　聞雁<lb/>
<pb n="KR4d0267_WYG_033-14a"/>
霜髙木葉空月落天宇黑哀哀斷行雁来自關塞北江<lb/>
湖稻粱少念汝安得食蘆深洲渚冷嵗晩霰雪逼不知<lb/>
重雲外何處避畢弋我窮思逺征羨汝有羽翼<lb/>
　　悲歌行<lb/>
士如天馬龍為友雲夢胸中吞八九秦皇殿上奪白璧<lb/>
項羽帳中撞玉斗張綱本不問狐狸董龍何足方雞狗<lb/>
風埃蹭蹬不自振寳劎床頭作雷吼憶遇髙皇識隆凖<lb/>
豈意孤臣空白首即今埋骨丈五墳骨㑹作塵心不朽<lb/>
<pb n="KR4d0267_WYG_033-14b"/>
胡不為長星萬丈掃幽州胡不為昔人圗復九世讐封<lb/>
侯廟食丈夫事齪齪生死真吾羞<lb/>
　　村飲<lb/>
吳中霣霜晚冬草有未衰坐令老病叟遂失凋年悲翩<lb/>
翩烏紗帽裊裊殘菊枝雖無車馬客時與隣翁期新醅<lb/>
壓尚渾雉兎亦及時自覺勝淵明但醉不賦詩<lb/>
　　鏡湖西南有山曰外山民某氏居之其居少西小<lb/>
　　　潭受飛泉羣山環合真異境也為作短歌<lb/>
<pb n="KR4d0267_WYG_033-15a"/>
漢東九十九重岡武都九十九脉泉豈如君家環翠阜<lb/>
小潭珮玦聲鏘然我欲從君乞菴地開軒下看泉中天<lb/>
金丹九轉太多事服水自可追飛仙雲孫相遇不相識<lb/>
笑問塵世今何年掬泉弄月清歗罷却折玉井秋風蓮<lb/>
　　十月十七日予生日也孤村風雨蕭然偶得二絶<lb/>
　　　句予生淮上是日平旦大風雨駭人及予墮地<lb/>
　　　雨乃止<lb/>
少傅奉詔朝京師檥船生我淮之湄宣和七年冬十月<lb/>
<pb n="KR4d0267_WYG_033-15b"/>
猶是中原無事時<lb/>
　　又<lb/>
我生急雨暗淮天出沒蛟鼉浪入船白首功名無尺寸<lb/>
茅檐還聴雨聲眠<lb/>
　　遊山舟中遇風雨戲作<lb/>
龍驤萬斛去如鴻巨浪惟能窘短篷不是山靈嫌俗駕<lb/>
一生常值打頭風<lb/>
　　一齒動揺似不可復留有感<lb/>
<pb n="KR4d0267_WYG_033-16a"/>
晩境常憂豁可憎苦留終不受丁寜主貧何恨客辭去<lb/>
木老元知葉自零未害朶頥臨肉俎但妨叩齒讀仙經<lb/>
從今有酒須勤買莫學騷人要獨醒<lb/>
　　山行<lb/>
老翁七十亦何求尚賴山行散百憂㩎耳帽寛新小疾<lb/>
獨轅車穏正閒遊酒旗滴雨村塲晩茶竈炊烟野寺秋<lb/>
若論人間長久事髙吟何啻傲封侯<lb/>
　　老學菴<hi>予取師曠老而學如秉燭夜行之語名菴</hi>
<pb n="KR4d0267_WYG_033-16b"/>
窮冬短景苦怱忙老學菴中日自長名譽不如心自肯<lb/>
文辭終與道相妨吾心本自同天地俗學何知溺粃糠<lb/>
已與兒曺相約定勿為無益費年光<lb/>
　　枕上偶成<lb/>
放臣不復望修門身寄江頭黄葉村酒渴喜聞疎雨滴<lb/>
夢回愁對一燈昏河潼形勝寜終棄周漢規模要細論<lb/>
自恨不如雲際雁南来猶得過中原<lb/>
　　舎北閒望作六字絶句<lb/>
<pb n="KR4d0267_WYG_033-17a"/>
潘岳一篇秋興李成八幅寒林舍北偶然倚杖盡見古<lb/>
人用心<lb/>
　　題菴壁<lb/>
竹間僅有屋三楹<hi>小菴纔兩間</hi>雖號吾廬實客亭已斷雨聲<lb/>
重㸃滴欲殘燈影更晶熒酒惟排悶難中聖茶却名家<lb/>
可作經頭眩減來還病蹇何時徹㡳得康寧<lb/>
　　又<lb/>
身似蝸牛麤有廬却緣無用得安居地爐封火欺寒雨<lb/>
<pb n="KR4d0267_WYG_033-17b"/>
紙閣油窓見細書<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>熟山僧分餺飥船来溪友餉薪樗<lb/>
閉門莫笑衰頹甚讀易論詩亦未疏<lb/>
　　縱筆<lb/>
老眼輕千乗枯腸却八珍直令身潦倒未害膽輪囷酒<lb/>
裏遺浮世書中見古人平生笑園綺老蹋帝城塵<lb/>
　　又<lb/>
壯嵗志天下﨑嶇無一施髙談對隣父朴學付癡兒補<lb/>
柵憐雞冷分糧憫雀飢吾生忽至此惆悵鏡中絲<lb/>
<pb n="KR4d0267_WYG_033-18a"/>
　　又<lb/>
天道何時定人生固有涯壯年行出塞晩嵗病還家積<lb/>
憤憑誰豁孤忠祗自嗟今朝茅屋底隠約聴霜笳<lb/>
　　十月二十八日夜雞初鳴時夢與數女仙遇其一<lb/>
　　　作詩示予頗哀怨如人間語惟末句稍異予戲<lb/>
　　　之曰若無此句不可為神仙矣其一從傍戒曰<lb/>
　　　汝當勿忘此規作詩者甚有愧色予頗悔之既<lb/>
　　　覺賦兩絶句以解嘲<lb/>
<pb n="KR4d0267_WYG_033-18b"/>
玉姝眉黛翠連娟弄翰閒題小碧牋人世愁多無著處<lb/>
故應分與蘂宫仙<lb/>
　　又<lb/>
虹作飛橋蜃吐樓羣仙来賦海山秋玉姝定自多才思<lb/>
更與人間替說愁<lb/>
　　山行<lb/>
縁崖曲曲羊腸路傍水疎疎麂眼籬舉起短鞭成一笑<lb/>
吾詩正是策勲時<lb/>
<pb n="KR4d0267_WYG_033-19a"/>
　　又<lb/>
眼邊處處皆新句塵務經心苦自迷今日偶然親拾得<lb/>
亂松深處石橋西<lb/>
　　貧甚作短歌排悶<lb/>
閒何濶逢諸葛畏人常憂不得活事不諧問文開不蹋<lb/>
權門更可哀即今白髮如霜草一飽茫然身已老惟有<lb/>
躬耕差可為賣劎買牛悔不早年豐米賤身獨飢今朝<lb/>
得米無薪炊地上去天八萬里空自呼天天豈知<lb/>
<pb n="KR4d0267_WYG_033-19b"/>
　　過張王行廟<lb/>
烈士生不遇栖栖為旅人英魂死不没凜凜為明神明<lb/>
神受帝命廟食福我民牲酒何足言壓抑姑少伸火旱<lb/>
千里赤與人下雷雨洚水不反壑談笑出平土善人錫<lb/>
之福姦偽亦擊汝豈若世上人吞聲氣如縷<lb/>
　　秋月曲<lb/>
舊時家住長安城萬户千門秋月明紫陌朱樓歌吹海<lb/>
酣宴不覺銀河傾受降城頭更奇絶莽莽平沙千里月<lb/>
<pb n="KR4d0267_WYG_033-20a"/>
選兵夜出打番營鐵馬蹴冰冰欲裂塞月未落成功回<lb/>
腰鼔横笛如春雷長安髙樓豈不樂與此相去何遼哉<lb/>
丈夫志在垂不朽漆胡骷髏持飲酒舉頭雲表飛金盤<lb/>
痛飲不用思長安<lb/>
　　即事<lb/>
蕭騷白髮滿綸巾猶是人間詩酒身湖上悲秋新有作<lb/>
眼邊敗意絶無人稻粱栖畆雁初下烟水粘天鷗自馴<lb/>
堪笑推移成老大時時几杖接鄉鄰<lb/>
<pb n="KR4d0267_WYG_033-20b"/>
　　悲歌行<lb/>
感慨常自悲發為窮苦辭偪仄不少伸夢中亦酸辛脂<lb/>
車思逺道太息令人老中原宋輿圗憂亂苦如荼此責<lb/>
在臣子諸公其可已談笑復舊京令人憶西平<lb/>
　　讀李泌事偶書<lb/>
莘渭當時已誤来商山芝老更堪哀人生若要常無事<lb/>
兩顆梨須手自煨<lb/>
　　晨起<lb/>
<pb n="KR4d0267_WYG_033-21a"/>
晨起梳頭懶披衣立草堂霧昏全隠樹氣暖不成霜灘<lb/>
急回魚隊天低襯雁行新春猶一月已覺日微長<lb/>
　　喜雨<lb/>
一秋未雨冬未雪坐使肺肝生客熱不惟裘褐藏箧笥<lb/>
卧毯坐氊俱未設樽中有酒不敢嘗小甕黄虀却時啜<lb/>
新春距今一月爾便恐蝗生殘宿麥天公老手正可人<lb/>
夜雨蕭蕭洗旱塵北風吹雪定不晩喜入三山湯䴵椀<lb/>
　　閒趣<lb/>
<pb n="KR4d0267_WYG_033-21b"/>
堅閉門来又過冬一裘且復擁龍鍾不辭陋巷如漿冷<lb/>
自愛新醅似粥醲迎婦橋邊燈煜煜賽神林外鼔鼕鼕<lb/>
豈惟自得閒中趣要遣兒孫世作農<lb/>
　　自警<lb/>
人生非金石夀夭不自知一日復一日亦或至耄期方<lb/>
其未死間早夜勿自欺嗟彼陷溺者太山起毫釐努力<lb/>
戒惰偷堯舜可庶㡬我今齒髮弊彊健復㡬時一寸學<lb/>
古心自視猶可為雞鳴推枕起為善亦孳孳天定終勝<lb/>
<pb n="KR4d0267_WYG_033-22a"/>
人吾世或未衰素業果有傳三復吾此詩<lb/>
　　雨後<lb/>
鏡湖歸隠老黄冠布褐蕭然一室寛燈影青熒人未睡<lb/>
雨聲㸃滴夜將䦨四朝出處朋儕盡半世漂流骨相寒<lb/>
青史無名端可恥著書留與後人看<lb/>
　　又<lb/>
蕭蕭殘髮雪侵冠冉冉清愁用底寛把卷昏眸常欲閉<lb/>
投牀睡興却先䦨惟須酒沃相如渴未分人哀范叔寒<lb/>
<pb n="KR4d0267_WYG_033-22b"/>
雨霽定知梅已動佩壺明日試尋看<lb/>
　　窓黑<lb/>
風雨窓常黒衰翁罷讀書縱横慙七畧廢惰失三餘宴<lb/>
坐工夫熟多聞習氣除韓公未解此誤誚腹空虚<lb/>
　　雨止行至門外戲作<lb/>
簷雨收殘滴溪雲弄晩晴出門還浩歎㡬屐了吾生<lb/>
　　野飲<lb/>
綠岸波生染麴塵碧天雲細蹙魚鱗山居剰得舒長日<lb/>
<pb n="KR4d0267_WYG_033-23a"/>
野飲自無拘忌人<hi>元結詩云坐無拘忌人勿限醉與醒</hi>酒甕石邊孤店晩<lb/>
樵風溪畔早梅春懐章正可驚奴輩未勝行歌獨負薪<lb/>
　　雨夜有懐張季長少卿<lb/>
放翁雖老未忘情獨卧山村每自驚鼎鼎百年如電速<lb/>
寥寥一笑抵河清梅初破藟行江路燈欲成花聴雨聲<lb/>
正用此時思劇飲故交零落愴餘生<lb/>
　　雨中熟睡至夕<lb/>
擁爐聴雨生睡思澀眼昏昏惟欲閉丈夫少壯要自力<lb/>
<pb n="KR4d0267_WYG_033-23b"/>
飽食養慵真可媿我今不睡欲何為常恐兒曺落吾事<lb/>
蠻氊紙帳方施行五鼎八珍無此味<lb/>
　　又<lb/>
少陵今雨無客至寂寞衡門晝常閉孝先酣枕夢周公<lb/>
弟子雖嘲可無媿世上紛紛榮辱多不如睡中差省事<lb/>
小兒忽報煎茶熟起擁寒爐究餘味<lb/>
　　憶昔<lb/>
憶昔輕裝萬里行水郵山驛不論程屢經漢帝焼餘棧<lb/>
<pb n="KR4d0267_WYG_033-24a"/>
曾宿唐家雪外城壯志可憐成昨夢殘年惟有事春耕<lb/>
西窓忽聴空階雨獨對青燈意未平<lb/>
　　燈下看梅<lb/>
風雨經旬怯倚䦨梅花折得就燈看有情應寄去年别<lb/>
無寐不禁清夜寒病起搘笻幽興在春遲載酒後期寛<lb/>
籬東數樹尤奇絶日遣蠻童候路乾<lb/>
　　程泰之尚書挽詞<lb/>
文古唐元結經明漢仲舒三朝八座貴千載九丘書早<lb/>
<pb n="KR4d0267_WYG_033-24b"/>
接遊從末常聞議論餘死生今永訣追恨寄聲疎<lb/>
　　又<lb/>
昔在紹興末同趨行殿門方思尋宿好忽已奉遺言誄<lb/>
行曲臺議飾終明主恩髙皇舊朝士今復㡬人存<lb/>
　　雨夕獨酌書感<lb/>
數掩蘆藩常不開飢鴉兩兩啄青苔雨来十日未成雪<lb/>
嵗盡一枝初見梅池上晩行擕獨鶴燈前夜酌撥新醅<lb/>
漁村老景今如許駿馬舊遊安在哉<lb/>
<pb n="KR4d0267_WYG_033-25a"/>
　　白首<lb/>
白首元無一事成朝来大笑絶冠纓花飛早已知春減<lb/>
漏盡寜容更夜行蕭散且為無算飲猖狂未免不平鳴<lb/>
玉關青海今安在麥野桑村送此生<lb/>
　　客言来自上皋道中以其語作一絶<lb/>
日曬霜融作淺泥酒家却在斷橋西五陵今代無豪俠<lb/>
獨卧茅簷聴午雞<lb/>
　　睡起<lb/>
<pb n="KR4d0267_WYG_033-25b"/>
老怯年華速閒知晝漏長已回酣枕夢未過古匜香洗<lb/>
面宫眉綠開茶帶胯方山家風味在雖病意差彊<lb/>
　<lb/>
　<lb/>
　<lb/>
　<lb/>
　<lb/>
　劎南詩稾卷三十三<lb/>
</p>
<p>
</p>
  </div>
</body>
</text>
</TEI>
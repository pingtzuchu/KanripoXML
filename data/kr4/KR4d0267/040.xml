<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻四十</head> <lb/>
    <p>
<pb n="KR4d0267_WYG_040-1a"/>
欽定四庫全書<lb/>
　劎南詩稾巻四十<lb/>
　　　　　　　　　　　　　宋　陸游　撰<lb/>
　　夜雨<lb/>
濃雲如潑墨急雨如飛鏃激電光入牖犇雷勢掀屋漏<lb/>
溼恐敗書起視自秉燭移牀顧未暇盆盎苦不足不如<lb/>
巻茵席少忍待其復飛螢方得意熠熠相追逐姑惡獨<lb/>
何怨菰叢聲若哭吾歌亦已悲老死終碌碌<lb/>
<pb n="KR4d0267_WYG_040-1b"/>
　　昔人有畫醉僧醉道士醉學究者皆見于傳記及<lb/>
　　　歌詩中予暇日為各賦一首<lb/>
　　　　醉僧<lb/>
殘雪覆枯顱手扶短楖栗送酒無蘇州一醉未易得青<lb/>
旗獵獵秋風吹長瓶一吸亦足竒但辦道傍常醉倒不<lb/>
須解作藏真艸<lb/>
　　　　醉道士<lb/>
落托在人間經旬不火食醉後上江樓横吹蒼玉笛大<lb/>
<pb n="KR4d0267_WYG_040-2a"/>
口如盆眼如電九十老人從小見曾攜一鶴過岳陽滿<lb/>
城三日聞酒香<lb/>
　　　　醉學䆒<lb/>
聖師飲百觚儼然常齋莊弟子習禮餘兕觥躋公堂至<lb/>
今遺風被洙泗諸生雅歌老儒醉衣冠簡朴未可輕安<lb/>
知中無魯二生<lb/>
　　次季長韻回寄<lb/>
野人蓬户冷如霜問訊今惟一季長舊好自均親骨肉<lb/>
<pb n="KR4d0267_WYG_040-2b"/>
新知何怪薄心腸開書字字論疇昔遣使年年有故常<lb/>
萬念知公掃除盡見哀底事獨難忘<lb/>
　　溪上小酌<lb/>
岸幘出籬門投竿俯溪瀨魚聚忽千百鳥鳴時一再新<lb/>
涼社瓮香亦有雉兔賣歡言洗杯酌又破止酒戒<lb/>
　　齋中夜賦<lb/>
髙居終日掩齋扉幽事常多俗事稀露重叢篁時自瀉<lb/>
風髙脫葉有先飛秋衣漸製聞砧杵社肉初分謝蕨薇<lb/>
<pb n="KR4d0267_WYG_040-3a"/>
却笑老身閒不得一燈明滅亂書圍<lb/>
　　讀舊稾有感<lb/>
我少則嗜書于道本無得譬如昌<graphic n="KR2228" url="https://raw.githubusercontent.com/kanripo/KR-Gaiji/master/images/KR2228.png" mimeType="image/png"/>芰乃自性一癖老<lb/>
来百事廢惟此尚自力豈惟絶慶弔乃至忘寢食吟哦<lb/>
雜誦詠不覺日既夕文辭顧淺懦望古空太息世俗不<lb/>
可解更為著金石收歛固已遲雖悔終何益君看老農<lb/>
夫法亦傳后稷持此少自寛陶然送餘日<lb/>
　　新秋<lb/>
<pb n="KR4d0267_WYG_040-3b"/>
秋氣入清笳旗亭酒可賖長歌穿小市短帽挿幽花溪<lb/>
女留新蟹園公餉晚瓜誰知閒老子解作醉生涯<lb/>
　　陳阜卿先生為兩浙轉運司考試官時秦丞相孫<lb/>
　　　以右文殿修撰来就試直欲首送阜卿得予文<lb/>
　　　巻擢置第一秦氏大怒予明年既顯黜先生亦<lb/>
　　　㡬陷危機偶秦公薨遂已予晚歳料理故書得<lb/>
　　　先生手帖追感平昔作長句以識其事不知衰<lb/>
　　　涕之集也<lb/>
<pb n="KR4d0267_WYG_040-4a"/>
冀北當年浩莫分斯人一顧毎空羣國家科第與風漢<lb/>
天下英雄惟使君後進何人知大老横流無地寄斯文<lb/>
自憐衰鈍辜真賞猶竊虚名海内聞<lb/>
　　書喜<lb/>
乞得身歸鏡水濵此生真作葛天民眼明身健何妨老<lb/>
飯白茶甘不覺貧瓮酒又篘三斗熟園花時報一枝新<lb/>
挂冠更作黄冠計多事常嫌賀季真<lb/>
　　又<lb/>
<pb n="KR4d0267_WYG_040-4b"/>
已向煙霞著脚深世間萬事不關心舊攜鴉觜供鉏藥<lb/>
新典魚須用買琴井上引藤初滿架池南移竹漸成隂<lb/>
話行不必須今日五百年間有賞音<lb/>
　　幽居<lb/>
萬家水竹古山隂揀得幽居惬素心梁燕委巢知社近<lb/>
井桐飄葉覺秋深琴緣廢久塵常積書為開稀蠧漸侵<lb/>
幸自杜門無一事不須清夜感衣砧<lb/>
　　雜興<lb/>
<pb n="KR4d0267_WYG_040-5a"/>
病養精神過服藥貧知儉約勝營生臯夔事業今何有<lb/>
且與心君致太平<lb/>
　　又<lb/>
東家飯牛月未落西家打稻雞初鳴老翁高枕葛㡡裏<lb/>
炊飯熟時猶鼾聲<lb/>
　　又<lb/>
草年常苦睡為崇好事新分安樂茶更得小瓢吾事足<lb/>
山家風味似僧家<hi>曾召南提幹近送安樂茶来</hi>
<pb n="KR4d0267_WYG_040-5b"/>
　　又<lb/>
蛟鱷垂涎厯畏途如今歡喜去攜鋤一生患難休回首<lb/>
疋似元符曾上書<lb/>
　　贈鷺<lb/>
雪衣飛去莫匆匆小住灘前伴釣蓬禹廟蘭亭三十里<lb/>
相逢多在草煙中<lb/>
　　贈鵲<lb/>
為梁星渚自何年毛羽摧傷不怨天知我齋餘常施食<lb/>
<pb n="KR4d0267_WYG_040-6a"/>
翩然飛下北窗前<lb/>
　　東堂睡起<lb/>
置身事外息吾黥獨卧空堂一榻横簷影漸移知日轉<lb/>
樹梢微動覺風生毎從山寺開經帙間就園公辨藥名<lb/>
若論胸中淡無事八珍何得望藜羮<lb/>
　　五鼔起坐待旦<lb/>
睡覺初聞雞一鳴披衣危坐待窗明殘軀已向閒中老<lb/>
癡夢猶尋熟處行南北迢迢悲往事古今莽莽歎浮生<lb/>
<pb n="KR4d0267_WYG_040-6b"/>
伯倫一鍤君休笑冢象祁連亦已平<lb/>
　　功名<lb/>
少年妄意慕功名老眼看来一髮輕金甲雖如朝邑尉<lb/>
羊裘終媿冨春生連娟落月依山盡寂寞寒潮蘸岸平<lb/>
要識放翁新得意蓼花多處釣舟横<lb/>
　　搔首<lb/>
玩畫無餘易聞歌已盡詩古人不可作此理孰能推白<lb/>
髮秋風裏青燈夜雨時初心竟當負搔首歎吾衰<lb/>
<pb n="KR4d0267_WYG_040-7a"/>
　　小雨釣歸<lb/>
雨㸃鳴叢葦雲頭冒逺山兒曹出籬望老子榜舟還潤<lb/>
入園畦裏涼生窗户間秋陽方可畏徙倚一開顔<lb/>
　　曉賦<lb/>
八月江湖風露秋時聞脫葉下梧楸離離斗柄西南指<lb/>
爛爛天河今古流人語正讙過古埭<hi>湖桑埭五鼔聞挽船聲喧甚</hi>角<lb/>
聲三弄下譙樓百城已共豐年樂一老猶懐卒歳憂<lb/>
　　急雨<hi>父老謂雲逆風則必雨驗之信然</hi>
<pb n="KR4d0267_WYG_040-7b"/>
雲從西南興風自東北至老農占雨候速若屈伸臂亂<lb/>
㸃俄打窗新涼已生袂經旬苦肺渇得此亦少慰呼兒<lb/>
持故襦買酒具一醉薄言煮園蔬雉兎未可議<lb/>
　　遣興<lb/>
㡬看人間歳月新釣船猶繋鏡湖濵曾穿髙帝朝元仗<lb/>
却作山隂版籍民留病三分嫌太健忍飢半日未全貧<lb/>
早知晝繡能為祟翁子終身合負薪<lb/>
　　又<lb/>
<pb n="KR4d0267_WYG_040-8a"/>
湖海元為汗漫遊誤思四嶺幔亭秋掃空薄禄始無媿<lb/>
閉上衡門那得愁湯嫩雪濤翻茗椀火温香縷上衣篝<lb/>
牀頭亦有閒書巻信手拈来倦即休<lb/>
　　又<lb/>
掃盡衣塵喜不勝村居終日醉騰騰閑投隣父祈神社<lb/>
戲入羣兒鬭艸朋幽徑有風偏愛竹虚堂無暑不憎蠅<lb/>
悠然又見江天晚隔浦人家已上燈<lb/>
　　又<lb/>
<pb n="KR4d0267_WYG_040-8b"/>
久矣微官絆此身柴車歸老亦逢辰阮咸臥摘孤風在<lb/>
白墮閑傾一笑新萬里馳驅曾逺戍六朝涵養忝遺民<lb/>
清閒即是桃源境常笑淵明欲問津<lb/>
　　讀林逋魏野二䖏士詩<lb/>
君復仲先真隠淪筆端亦自斡千鈞閑中一句終難道<lb/>
何況市朝名利人<lb/>
　　紙墨皆漸竭戲作<lb/>
官庫誰能餉陟釐漢宫無復賜隃麋不如掃盡書生事<lb/>
<pb n="KR4d0267_WYG_040-9a"/>
閒伴兒童竹馬嬉<lb/>
　　讀隠逸傳<lb/>
終南處士入都門少室山人補諌垣畢竟只供千載笑<lb/>
石封三品鶴乗軒<lb/>
　　泛舟至東村<lb/>
野水如天逺漁舟似葉輕颼颼風漸冷淡淡月初生沙<lb/>
際樵蘇路籬間語笑聲還家已薄莫燈火照柴荆<lb/>
　　自詒<lb/>
<pb n="KR4d0267_WYG_040-9b"/>
健忘閒何害貪眠老正宜本心惟泥酒餘習略存詩未<lb/>
廢春農業猶堪㓜學師微官何所戀請老五年遲<lb/>
　　野興<lb/>
荷鋤通北澗腰斧上東峯秋水清見底曉雲深㡬重鼕<lb/>
鼕傳社鼔渺渺度樓鐘歸覔村橋路詩情抵酒濃<lb/>
　　讀書<lb/>
平生愛客如愛書力雖不逮意有餘門前車馬久掃迹<lb/>
老病又與黄巻疎人情冷煖可無問手不觸書吾自恨<lb/>
<pb n="KR4d0267_WYG_040-10a"/>
今年入秋風雨頻燈火得涼初可近年過七十眼尚明<lb/>
天公成就老書生舊業雖衰猶不墜夜窗父子讀書聲<lb/>
　　客有見過者既去喟然有作<lb/>
鬢毛俱白盡事不補秋毫去死今無㡬歸耕何足髙已<lb/>
如陶止酒徒勸屈餔糟惟有滄溟去揚帆觀雪濤<lb/>
　　又<lb/>
永日安耕釣餘年迫耄期研朱㸃周易飲酒和陶詩帶<lb/>
箭歸飛鶴搘牀不瞑龜此生君看取死是出門時<lb/>
<pb n="KR4d0267_WYG_040-10b"/>
　　秋隂<lb/>
淡日披朝霧輕雲結莫隂菰蒲溪路暗松竹草堂深妙<lb/>
墨雙鈎帖竒聲百衲琴古人端未逺一笑會吾心<lb/>
　　八月九日晚賦<lb/>
薄晚悠然下草堂綸巾鶴氅弄秋光風經樹杪聲初𦂳<lb/>
月入門扉影正方一世不知誰後死四時可愛是新涼<lb/>
從今覓醉其當勉酒似鵞兒破殻黄<lb/>
　　燕坐<lb/>
<pb n="KR4d0267_WYG_040-11a"/>
赫日曈曈湧海門黄流混混泝河源功成一日書仙籍<lb/>
鍊骨成金不足言<lb/>
　　村飲<lb/>
不来東舎即西家野老逢迎一笑譁試說草年如意事<lb/>
細傾村釀聽私蛙<lb/>
　　又<lb/>
無念無營飽即嬉老翁真箇似嬰兒昏鍾未動先酣枕<lb/>
日上三竿是起時<lb/>
<pb n="KR4d0267_WYG_040-11b"/>
　　又<lb/>
買来新兔不論錢釣得鮮鱗細栁穿野店渾頭更醇釅<lb/>
一杯放手已醺然<lb/>
　　又<lb/>
淡煙孤榜繋村橋疉疉沙痕印落潮最是一年秋好䖏<lb/>
踏泥沽酒不辭遥<lb/>
　　秋雨益涼寫興<lb/>
秋氣蕭蕭暑已歸晚雲更送雨霏微牀收珍簟敷菅席<lb/>
<pb n="KR4d0267_WYG_040-12a"/>
笥疉纎絺換熟衣遣醉縱横馳筆陣乗閑談笑解棋圍<lb/>
出門未免流年歎又見湖邉木葉飛<lb/>
　　薪米偶不繼戲書<lb/>
仕宦不諧農失業敗屋蕭蕭書數箧藜羮不糝未足嗟<lb/>
㸑竈無薪掃枯葉丈夫窮空自其分餓死吾肩未嘗脅<lb/>
世間大有乞墦人放翁笑汝驕妻妾<lb/>
　　牧牛兒<lb/>
溪深不須憂呉牛自能浮童兒踏牛背安穏如乗舟寒<lb/>
<pb n="KR4d0267_WYG_040-12b"/>
雨山陂逺參差烟樹晚聞笛翁出迎兒歸牛入圏<lb/>
　　與兒子至東村遇父老共語因作小詩<lb/>
桑竹穿村巷衡茅隔土垣海氛成物象秋氣肅川原豆<lb/>
芋行將熟雞豚亦已繁豐凶歳所有農事更深論<lb/>
　　微雨午寢夢憩道傍驛舎若在秦蜀間慨然有賦<lb/>
呉中秋晚雨冥冥自笑閑愁又爾馨身世已歸南北陌<lb/>
夢魂猶寄短長亭濁醪可釀樽餘緑明鏡無情鬢失青<lb/>
賴有釣船堪送老一汀鷗鷺共忘形<lb/>
<pb n="KR4d0267_WYG_040-13a"/>
　　晨起對鏡<lb/>
雙鬢成絲髙頬顴曉窗臨鏡意茫然朱顔豈是一朝去<lb/>
暗鑠潛消五十年<lb/>
　　村思<lb/>
揣分新辭禄扶衰又度秋已將窮博健更賴學忘憂船<lb/>
護煙陂鴨欄歸草徑牛作勞何以慰茅店問新篘<lb/>
　　秋夜<lb/>
倦叟投牀早昏燈落燼頻鵲翻驚缺月犬吠逐行人未<lb/>
<pb n="KR4d0267_WYG_040-13b"/>
䘮詩書業猶存老病身菊花行可醉作意挿烏巾<lb/>
　　醉中書懐<lb/>
既老心愈空新涼體差健登山毎嗔扶對案亦强飯平<lb/>
生百事嬾惟酒不待勸迨此桑落時一醉適我願羸然<lb/>
雲水身本非朱紫楦少猶恥枉尺老敢欺方寸但令死<lb/>
瞑目餘事何足論不見鹿門翁全家事潛遯<lb/>
　　次韻鄭盱眙見寄并簡其甥劉君<lb/>
衣上空嗟京洛塵故交半作白頭新衆中初得見吾子<lb/>
<pb n="KR4d0267_WYG_040-14a"/>
東觀已疑無若人仗馬極知非久斥沙鷗要是孰能馴<lb/>
兩章英妙同時到趙壹囊中却未貧<lb/>
　　書齋壁<lb/>
平生憂患苦縈纒菱刺磨成芡實圜<hi>俗謂困折多者謂菱角磨作雞頭</hi>
天下不知誰竟是古来惟有醉差賢過堂未悟鐘將釁<lb/>
睨柱寧知璧偶全自笑為農行沒世尚如驚雁落空弦<lb/>
　　一老<lb/>
太平一老醉騰騰南陌東阡喜不勝民力農桑家自足<lb/>
<pb n="KR4d0267_WYG_040-14b"/>
士崇名節道方興騎鯨仙去時猶逺射虎歸来氣頗増<lb/>
莫道幽棲交舊絶月中亦有打門僧<lb/>
　　戲用方外語示客<lb/>
紅粟青錢一掃空笟籬行賣學龎翁身居本地風光裏<lb/>
愁擲它方世界中剰欲劇談明不二誰能太息賞無同<lb/>
踞牀一喝君聞否三日猶應覺耳聾<lb/>
　　秋晚<lb/>
西山破曉兩眉青南浦無風一鏡平食盡不容添鶴口<lb/>
<pb n="KR4d0267_WYG_040-15a"/>
身閑且免負鷗盟霜前艸樹已無色雨到菰蒲先有聲<lb/>
只怪勝遊頻入夢今朝蜀客話青城<hi>故人范中立巨山自青城来見訪</hi>
　　又<lb/>
辭禄始知貧有味杜門不覺老相催寒鴉已占雁前到<lb/>
黄菊猶湏霜後開團扇塵埃髙挂壁短檠書史亂成堆<lb/>
羸軀自笑癡頑甚撑拄新寒又一回<lb/>
　　又<lb/>
世事無窮似奕棋不如常采故山芝蕭蕭雞犬三家聚<lb/>
<pb n="KR4d0267_WYG_040-15b"/>
莽莽風煙十里陂幸有濁醪從客醉常憂黠鬼笑人癡<lb/>
清秋樂處君知否庭下幽花漸可移<lb/>
　　次金溪宗人伯政見寄韻<lb/>
道義流聞意已傾豈知晚歳託齊盟六經日月未嘗蝕<lb/>
千載源流終自明汝水家家書有種吾宗世世士知名<lb/>
讀君長句還増氣俗耳那聞韶頀聲<lb/>
　　新寒<lb/>
碧蝶飛飛過短籬山薑石竹有殘枝誰知老子閒眠處<lb/>
<pb n="KR4d0267_WYG_040-16a"/>
恰是新寒細雨時<lb/>
　　又<lb/>
安石榴房初小坼南天竺子亦微丹新寒漠漠偏欺老<lb/>
睡起無風怯倚欄<hi>南燭草本俗謂之南天竺李端叔取以名僧軒盖用俗語也</hi>
　　村隣㑹飲<lb/>
陸子白首安耕桑樂事遽數烏能詳長羅家家雪作麵<lb/>
畫楫處處青分秧迎荻船歸潮入浦祈蠶㑹散月滿廊<lb/>
有時鄰曲苦招喚茅簷掃地羅壺觴堆盤珍膾似河鯉<lb/>
<pb n="KR4d0267_WYG_040-16b"/>
入鼎大臠勝胡羊披緜黄雀麴糝美斫雪紫蟹椒橙香<lb/>
老人飽食可無患摩挲酒瓮與飯囊兒孫扶侍遞相送<lb/>
笑語無間歌聲長人間哀樂不可常掠剰有鬼在汝傍<lb/>
常憂水旱虞螟蝗力行孝悌招豐穰<lb/>
　　試筆<lb/>
烹葵飯豆飽還休弄筆翻書歳又秋靈府湛然如止水<lb/>
擬將何地著閒愁<lb/>
　　又<lb/>
<pb n="KR4d0267_WYG_040-17a"/>
紅絲玉斗紫毫鋩歳晚相從味更長不似樂天歸老日<lb/>
栁枝駱馬兩堪傷<lb/>
　　孤村<lb/>
老寄孤村裏悠然卧曲肱筭貧先放鶴嫌閙併疎僧古<lb/>
戍髙秋笛寒窗半夜燈平生羞詭遇多獲豈吾能<lb/>
　　絶禄以来衣食愈不繼小兒力圗之殊未有涯予<lb/>
　　　謂不若痛節用爾示以此詩<lb/>
處世吾傷拙營生汝亦疎如謀道邉舍似信枕中書甕<lb/>
<pb n="KR4d0267_WYG_040-17b"/>
牖居疑泰藜羮食敢餘晏嬰元學墨勿負此心初<lb/>
　　予宿疾多已失去獨氣痛時作賦詩自寛<lb/>
疾久難全去扶持度歳年垣墻完鏬隙匕筯禁芳鮮漸<lb/>
減觀書課常儲買藥錢鄉人多不識誰與問沉緜<lb/>
　　秋懐十首末章稍自振起亦古義也<lb/>
皇天本無心萬物各有時飛鴻何預人南翔毎如期仰<lb/>
看霜露墜俯歎艸木衰英英籬下菊秀色獨滿枝豈無<lb/>
一樽酒相與斟酌之耋老天所佚行歌復何疑<lb/>
<pb n="KR4d0267_WYG_040-18a"/>
　　又<lb/>
暑退財㡬時忽已迫霜露西風一何厲落葉紛滿路老<lb/>
翁衰可笑日夜念墐戸衣裘先關懐膏火亦當具酒尤<lb/>
不可緩傾聽糟牀注供盤柿栗耳何敢議雉兔<lb/>
　　又<lb/>
雨滴大梧葉風轉孤蓬窠秋色固悽愴二物感人多日<lb/>
月行黄道倐過如飛梭大計百年間貴賤俱銷磨東家<lb/>
及西舍更代哭與歌若無杯中物如此揺落何<lb/>
<pb n="KR4d0267_WYG_040-18b"/>
　　又<lb/>
身如行脚僧放包即為家家如道邉店蕭然寄天涯居<lb/>
室如小舟風扉艣謳啞坐傍陳琴書庭下栽雜花儉陋<lb/>
雖可笑在我則已奢何以善吾生念念思無邪<lb/>
　　又<lb/>
遇酒幸一醉遇飯幸一飽或遇空無時豈復有他巧鄉<lb/>
鄰哀其窮叩户餽麋麨欣然出舍傍菘韭青落爪飢羸<lb/>
曾未起吟諷已稍稍袖手北窗前枯膓困搜攪<lb/>
<pb n="KR4d0267_WYG_040-19a"/>
　　又<lb/>
秋髙天薄寒夾衣已出笥團團素紈扇時至自當棄明<lb/>
年機中練與我亦何異宫妾感物悲此豈丈夫事吾曹<lb/>
一出門所遇皆有義夷齊死千年髙風邈難嗣<lb/>
　　又<lb/>
辟塵當以犀濯纓當以水龜堂一炷香世念去如洗人<lb/>
生天地間太倉一稊米哀哉不自悟役役以至死孰能<lb/>
從我遊趺坐燔柏子夜半清磬聲悠然從定起<lb/>
<pb n="KR4d0267_WYG_040-19b"/>
　　又<lb/>
改朔甫再宿月見西南隅纎纎一銀鈎挂空疑有無我<lb/>
行青楓岸逺水浮雙鳬新寒入短衣感此風霜初頗欲<lb/>
呼小艇東村行芋區衣薄且言歸煙火望吾廬<lb/>
　　又<lb/>
短蓑榜輕舟時過野僧舎長衫挂數珠亦入法華社平<lb/>
生無揀擇生死均早夜餘年猶㡬何久已付造化常嫌<lb/>
樂天佞却肯退之罵君看佛骨表自是無生話<lb/>
<pb n="KR4d0267_WYG_040-20a"/>
　　又<lb/>
我昔聞關中水深土平曠涇渭貫其間沃壤誰與抗桑<lb/>
麻鬱千里黍秫髙一丈潼華臨黄河古出名將相淪陷<lb/>
七十年北首増慘愴猶期垂老眼一覩天下壯<lb/>
　　九月七日子坦子聿俱出歛租榖雞初鳴而行甲<lb/>
　　　夜始歸勞以此詩<lb/>
仲秋穀方登螟生忽告飢囏難冀一飽俯仰事已非貸<lb/>
糧助耕耘客主更相依一旦忽如此欲語涕屢揮共歛<lb/>
<pb n="KR4d0267_WYG_040-20b"/>
螟之餘存者牛毛稀吾兒廢書出辛苦幸庶㡬夜半聞<lb/>
具舟憐汝露溼衣既夕不能食念汝戴星歸手持一杯<lb/>
酒老意不可違秫瘦酒味薄食少雞不肥頗聞呉中熟<lb/>
多稼徹王畿亦欲就飽處無羽能奮飛官富哀我民榜<lb/>
笞方甚威渠亦豈得已撫事增歔欷<lb/>
　　醉題埭西酒家<lb/>
陣陣新寒入布裘偶乗小醉得閑遊丹楓落日野橋晚<lb/>
斷雁溼雲江路秋馬得一鳴何恨斥金經百鍊豈容柔<lb/>
<pb n="KR4d0267_WYG_040-21a"/>
不知千載塵埃裏更有吾曹強項不<lb/>
　　又<lb/>
桑麻䝉翳不通鄰躭酒頽然一老民遣客方眠那是醉<lb/>
有衣可典未為貧曬翎斜日鷗来熟印跡平沙雁到新<lb/>
君看此間何境界癡人猶說吐車茵<lb/>
　　秋晚<lb/>
庭草猶殘緑溪楓已半丹誰知此翁健又見一年寒幻<lb/>
境槐安夢危機竹節灘如今渾過盡摩腹且加餐<lb/>
<pb n="KR4d0267_WYG_040-21b"/>
　　省事<lb/>
省事漸捐書甘貧學蓺蔬心安閒夢少病去俗醫疎兀<lb/>
爾遊方外超然到物初此身猶是幻況復愛吾廬<lb/>
　　晨起頗寒飲少酒作艸數幅<lb/>
衣食無多悉自營今年真箇是歸耕屏居大澤羣囂息<lb/>
乍得清寒百體輕橋北<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>收波淺碧埭西霜近葉微頳<lb/>
一杯弄筆元無法自愛龍蛇入巻聲<lb/>
　　往事<lb/>
<pb n="KR4d0267_WYG_040-22a"/>
海内横流日吾猶及建炎衆醫雖共視久疾固難砭黠<lb/>
宼方觀釁行宫未解嚴時平逾五紀話此涕常霑<lb/>
　　歩至東莊<lb/>
澤國寒雖晚霜天已迫冬<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>花雪無際稻米玉新舂身<lb/>
已風中葉人方飯後鐘兒能哀老子努力事春農<lb/>
　　秋思<lb/>
門巷蕭條秋色深黄花始欲慰孤斟久貧自笑不妨樂<lb/>
過足固知非所欽琴調已忘還漸省詩聮未穏更長吟<lb/>
<pb n="KR4d0267_WYG_040-22b"/>
吾兒西上無多日安得相從老故林<hi>時子虡將調官臨安</hi>
　　又<lb/>
日落江城聞𢷬衣長空杳杳雁南飛桑枝空後醅初熟<lb/>
豆莢成時兔正肥徂歳背人常冉冉老懐感物倍依依<lb/>
平生許國今何有且擬梁鴻賦五噫<lb/>
　　讀退之人不知古今馬牛而襟裾之句有感<lb/>
書生獨占世間癡過計私憂無已時知盡古今成底事<lb/>
空將血涙向人垂<lb/>
<pb n="KR4d0267_WYG_040-23a"/>
　　病愈看鏡<lb/>
鏡中稍復舊朱顔一笑衰翁乃爾頑三百瓮韲消未盡<lb/>
不知更著㡬年還<hi>舊傳貧士死見隂吏為言當還魂有三百瓮虀祿料未盡</hi>
　　讀韓致光詩集<lb/>
渺莽江湖萬里秋玉峯老子弄孤舟猶勝宿直金鑾夜<lb/>
凜凜常懐潑酢憂<lb/>
　　逆旅書壁<lb/>
驢鞍懸酒榼僮背負衣囊但說市朝變不知岐路長下<lb/>
<pb n="KR4d0267_WYG_040-23b"/>
程先施藥拂榻静焚香明旦又西去河橋秋葉黄<lb/>
　　又<lb/>
騎驢萬里行歳一過秦城下杜貰春酒新豐聞曉鶯綠<lb/>
槐新巷陌白骨㡬公卿欲覓曲江水連雲禾黍生<lb/>
　　初寒老身頗健戲書<lb/>
一身百病老難支病減身輕偶此時窗暖不妨聊假寐<lb/>
囊空久已罷招醫山爐巉絶香生岫鏊研坡陀墨滿池<lb/>
箇裏生涯君莫厭癡人至死不曽知<lb/>
<pb n="KR4d0267_WYG_040-24a"/>
　　又<lb/>
過雁聲悲落葉稠孤村景物更禁秋窮諳客路風塵惡<lb/>
老判人間歳月遒酒號賢人真古語疾為豎子豈吾憂<lb/>
山房幸有初寒備且傍篝爐擁褐裘<lb/>
　　子龍求煙雨軒詩口占絶句<lb/>
烏桕迎霜已半丹哦詩終日合憑欄霜髙木落應尤好<lb/>
長挂西窗更怕寒<lb/>
　　又<lb/>
<pb n="KR4d0267_WYG_040-24b"/>
規模正似釣魚菴把酒纔容客二三若比東偏參倚室<lb/>
此中猶自覺躭躭<hi>參倚盖子聿書室名也</hi>
　<lb/>
　<lb/>
　<lb/>
　<lb/>
　<lb/>
　劎南詩稾巻四十<lb/>
</p>
<p>
</p>
  </div>
</body>
</text>
</TEI>
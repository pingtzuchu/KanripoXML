<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劒南詩槀巻六十九</head> <lb/>
    <p>
<pb n="KR4d0267_WYG_069-1a"/>
欽定四庫全書<lb/>
　劒南詩槀巻六十九<lb/>
　　　　　　　　　　　　宋　陸游　撰<lb/>
　　初冬步至東村<lb/>
八月風吹粳稻香九月蕎熟天始霜男耕女饁常滿野<lb/>
宿麥覆塊皆蒼蒼豐年比屋喜迎客花底何曾酒杯迮<lb/>
家人但覓浩歌聲不在東阡在南陌<lb/>
　　南門散策<lb/>
<pb n="KR4d0267_WYG_069-1b"/>
結宇溪一曲兩山左右之横木以為門斷竹作短籬本<lb/>
無剥啄客門牡固不施甃路壊莫補石罅生棘茨野蔓<lb/>
不知名丹實何纍纍村童摘不訶吾亦愛吾兒<lb/>
　　又<lb/>
槐楸隂最茂秋晚惟空枝今日晴無風散步失其宜右<lb/>
扶青溪杖左挾斜川詩石琢四腰鼓可以休我疲清言<lb/>
出正始不雜世論卑野僧何處來成此一段奇<lb/>
　　思北鄰韓三翁西鄰因菴主南鄰章老秀才<lb/>
<pb n="KR4d0267_WYG_069-2a"/>
韓翁生不識官府半醉長歌老煙浦因師老乃學長齋<lb/>
白飯青蔬自炊煮二君要是可喜人未嘗一語欺其鄰<lb/>
有過無過姑置之後生孰能如此真<lb/>
　　又<lb/>
鄉閭耆宿非復前老章病死今三年朝來出門為太息<lb/>
不見此翁催社錢我比翁雖差識字向來推擇嘗為吏<lb/>
事功自計無一毫尚不如翁終日醉<lb/>
　　二毁<lb/>
<pb n="KR4d0267_WYG_069-2b"/>
茶杯得之久石硯日在前一朝忽墜地質毁不復全附<lb/>
著以膠漆入用更可憐杯酒奉飲歠硯不廢磨研向使<lb/>
遂破碎亦當歸之天動心則不可此物何足捐<lb/>
　　大風不能出户<lb/>
昨日欲出病見留今日可出風復作室虚窗白爐火暖<lb/>
閉戸幸有圖書樂一杯淡粥飽則已下箸豈復思藜藿<lb/>
山禽念我太寂寥故作叩門聲剥啄<lb/>
　　晚菊<lb/>
<pb n="KR4d0267_WYG_069-3a"/>
蒲柳如懦夫望秋已凋黄菊花如志士過時有餘香眷<lb/>
言東籬下數株弄秋光粲粲滋夕露英英傲晨霜高人<lb/>
寄幽情采以泛酒觴投分真耐久歲晚歸枕囊<lb/>
　　舍南雜興<lb/>
淅淅暮風生暉暉殘月明開門喜閒望扶杖得徐行霜<lb/>
薄樹多綠泉流溝有聲兒童殊可念畫地作棋枰<lb/>
　　又<lb/>
莎徑依山曲柴扉並水開不因行藥出即為覓詩來戒<lb/>
<pb n="KR4d0267_WYG_069-3b"/>
婢挑蔬甲催兒斸芋魁隨宜也能飽漂母未須哀<lb/>
　　又<lb/>
麻菽連枝熟柴荆盡日關臨池驚鷺起倚柱待雲還倦<lb/>
憩石腰鼓行㩦銅博山老人無定意所到即開顔<hi>石工琢石</hi>
<hi>作杖鼓様以坐</hi>
　　自詒<lb/>
足蹇須人慣顔衰著黶多飯遲惟靜臥酒至亦高歌蝗<lb/>
死繁蔬甲霜清長藥窠經旬鄰父病且喜復來過<lb/>
<pb n="KR4d0267_WYG_069-4a"/>
　　又<lb/>
莫笑幽棲僻謀生亦未疎殘囷具薄粥半俸補殘書均<lb/>
節貧無患安恬疾可除雖云苦寒近隨手蓄薪樗<lb/>
　　風霜<lb/>
天上風霜慘人間日月遒江湖南北雁原野雨晴鳩莽<lb/>
蒼新阡陌凋零舊輩流惟應赤藤杖伴我送悠悠<lb/>
　　十月<lb/>
紅樹平沙十月天放翁今作水中仙鼕鼕林外迎神鼓<lb/>
<pb n="KR4d0267_WYG_069-4b"/>
隻隻溪頭下釣船世事極知吾有命俗人終與汝無緣<lb/>
菊花枯盡香猶在又付東籬一醉眠<lb/>
　　記夢<lb/>
久住人間豈自期斷砧殘角助凄悲征行忽入夜來夢<lb/>
意氣尚如年少時絶塞但驚天似水流年不記鬢成絲<lb/>
此身死去詩猶在未必無人麤見知<lb/>
　　幽興<lb/>
池水車初滿荆籬補已成身閒詩簡淡心靜夢和平雁<lb/>
<pb n="KR4d0267_WYG_069-5a"/>
後寒鴉至楓先桕葉赬居然足幽興未歎歲峥嶸<lb/>
　　夜聞雨聲<lb/>
我似騎驢孟浩然帽邊隨意領山川忽聞風雨掠窗外<lb/>
便覺江湖在眼前路過郵亭知幾處身如估客不論年<lb/>
未妨賸擁寒衾臥嬴取孤吟入斷編<lb/>
　　訪山家<lb/>
捨舟步上若耶溪壽櫟修藤路欲迷僧院倚山馴栗鼠<lb/>
野塘漲水下茭雞草侵古路迢迢逺雲傍行人故故低<lb/>
<pb n="KR4d0267_WYG_069-5b"/>
薄暮但尋遺毳去山家正在鶴巢西<lb/>
　　自法雲囘過魯墟故居<lb/>
枳籬數掩閉柴扉臼碓聲中煙火微雪暗杜陵無雁下<lb/>
雲迷遼海有人歸耕疇且復償初願官路那知脱駭機<lb/>
更有冬來歡喜事芋魁豆兩不勝肥<lb/>
　　旅舍<lb/>
寺鐘吹動四山昏繫纜來投江上村木落不妨生意足<lb/>
水歸猶有漲痕存爐紅手暖書差健鼎沸湯深酒易温<lb/>
<pb n="KR4d0267_WYG_069-6a"/>
勿為無年憂冦竊狺狺小犬護籬門<lb/>
　　書几試筆<lb/>
鬢毛蕭颯齒牙踈九十侵尋八十餘屋小苫寒猶省火<lb/>
窗明新霽倍添書解梁已報偏師入上谷方看大盜除<lb/>
藥笈箸囊幸無恙蓮峰吾亦葺吾廬<hi>偶見報西師復關中郡縣昔予常有</hi>
<hi>卜居條華意因及之</hi>
　　道室偶書<lb/>
置身常在結繩前縱未登仙亦永年秦不及期周過厯<lb/>
<pb n="KR4d0267_WYG_069-6b"/>
灼然由我不由天<lb/>
　　觀渡江諸人詩<lb/>
中朝文有漢唐風南渡詩人尚數公正使詞源有深淺<lb/>
病懐羇思亦相同<lb/>
　　村居閒甚戲作<lb/>
人厭塵囂欲學仙上天官府更紛然不如嘯傲東籬下<lb/>
且作人間過數年<lb/>
　　又<lb/>
<pb n="KR4d0267_WYG_069-7a"/>
題詩本是閒中趣却為吟哦占却閒我欲從今焚筆硯<lb/>
興來隨分看青山<lb/>
　　夜投山家<lb/>
驀溝上阪到山家牧豎譍門兩髻丫葑火正紅煨芋熟<lb/>
豈知新貴築堤沙<lb/>
　　又<lb/>
夜行山步鼓鼕鼕小市優場炬火紅喚起少年巴蜀夢<lb/>
宕渠山寺看蠶叢<lb/>
<pb n="KR4d0267_WYG_069-7b"/>
　　又<lb/>
生草茨廬荆作扉數家煙火自相依大兒飼犢舍邊去<lb/>
小兒捕魚溪口歸<lb/>
　　又<lb/>
房櫳深深績火明垣屋蕭蕭礱穀聲作官覓飽最繆算<lb/>
羨爾為農過一生<lb/>
　　聞西師復華州<lb/>
西師驛上破畨書鄠杜真成可卜居細肋臥沙非望及<lb/>
<pb n="KR4d0267_WYG_069-8a"/>
且炊黍飯食河魚<lb/>
　　又<lb/>
青銅三百飲旗亭闗路騎驢半醉醒雙鷺斜飛敷水綠<lb/>
孤雲横度華山青<lb/>
　　舟中<lb/>
捩拖柯橋北維舟草市西月添霜氣峭天帶斗杓低浦<lb/>
凍無魚躍林深有鶴棲不嫌村酒惡也復醉如泥<lb/>
　　得趙昌甫寄予及子遹詩<lb/>
<pb n="KR4d0267_WYG_069-8b"/>
去國雙蓬鬢還山一鹿車壯慙稽古淺老悔養生疎俗<lb/>
態慵開眼高吟獨起予青燈對余子併為問何如<lb/>
　　飯後登東山<lb/>
飯已茶未成褰裳步山徑雖云筋力衰拄杖猶濟勝天<lb/>
高樓塔麗霜落溝港淨豈惟野實丹己覺林筍迸井桐<lb/>
亦强項葉脱枝愈勁啼鳥久不去將無助幽興盤紆穿<lb/>
翠谷欹仄下危磴所嗟無客來誰與持麈柄<lb/>
　　東村<lb/>
<pb n="KR4d0267_WYG_069-9a"/>
今日風日和衰病亦稍平出門無所之㩦幼東村行吳<lb/>
地冬未氷濺濺溝水聲山卉與野蔓結實丹漆并雞犬<lb/>
亦蕭散如有世外情舉手叩柴扉病叟喜出迎從我語<lb/>
蟬聨未寒疇昔盟解囊付之藥與爾偕長生<lb/>
　　石堰村<lb/>
木落山不蔽水縮洲自獻寒日晚更明村巷曲折見小<lb/>
婦鳴機杼童子陳筆硯農家雖貧苦終勝異鄉縣君看<lb/>
宦遊子豈無墳墓戀生死在故鄉切勿慕乘傳<lb/>
<pb n="KR4d0267_WYG_069-9b"/>
　　袖手<lb/>
袖手地爐傍身閒日自長窗明蠧簡字簾約篆盤香道<lb/>
士傳琴譜山僧送藥方自然塵事逺不用濯滄浪<lb/>
　　幽居遣懐<lb/>
大患元因有此身正須枵腹對空囷扶持接客寧嗟老<lb/>
質貸迎醫未厭貧碓下罕遺雞犬粒席間不掃鼠行塵<lb/>
時時笑顧兒曹説縱有煙霄莫問津<lb/>
　　又<lb/>
<pb n="KR4d0267_WYG_069-10a"/>
斜陽孤影歎伶仃横桉烏藤坐草亭閒久更知貧有味<lb/>
病多那責藥無靈農書甚欲從師授忍字常須作座銘<lb/>
更喜友生能餉酒欣然一醉倒長瓶<hi>東陽郭希吕餉石洞酒</hi>
　　又<lb/>
習氣深知要掃除時時褊忿獨何歟呼童不應自生火<lb/>
待飯未來還讀書世態詎堪閒處看俗人自與我曹疎<lb/>
作詩未必能傳後要是幽懐得小攄<lb/>
　　湖上晚歸<lb/>
<pb n="KR4d0267_WYG_069-10b"/>
蓬山再别四經秋來日翩翩去日遒無酒可傾殊省事<lb/>
有詩渾忘亦良籌梅花遮路如撩客槲葉飄風已滿溝<lb/>
湖上榜舟歸薄暮斜陽紅入寺家樓<lb/>
　　宿村舍<lb/>
驢瘦童僵小作程村翁也復解逢迎霜林已熟橙相餽<lb/>
雪窖初開芋可羮土榻圍爐豆稭暖荻簾當户布機鳴<lb/>
解囊自取殘編讀何處人間無短檠<lb/>
　　村飲<lb/>
<pb n="KR4d0267_WYG_069-11a"/>
雪前雪後梅初動街北街南酒易賖身健不妨隨處醉<lb/>
有家未必勝無家<lb/>
　　又<lb/>
醉挿江梅老更宜猶能卜樹㨂繁枝假令住世十小劫<lb/>
應愛此花無厭時<lb/>
　　食野味包子戲作<lb/>
珍餉貧居少寒雲萬里寛疊雙初中鵠牢九已登盤放<lb/>
箸摩便腹呼童破小團猶勝瀼西老菜把仰園官<lb/>
<pb n="KR4d0267_WYG_069-11b"/>
　　醉中作<lb/>
名醖羔兒拆密封香粳玉粒出新舂披綿珍鮺經旬熟<lb/>
斫雪雙螯洗手供吟罷欲沈江渚月夢囘初動寺樓鐘<lb/>
爐煙裊裊衣篝暖未覺家風是老農<lb/>
　　感老<lb/>
人生六十已為衰況我頹齡及耄期對酒尚如年少日<lb/>
愛書不減布衣時逺遊每動辭家興大藥方從出世師<lb/>
但向青編觀曩事英雄何代不兒嬉<lb/>
<pb n="KR4d0267_WYG_069-12a"/>
　　寺壁偶題<lb/>
斷山支徑得行吟度磵穿林不厭深雉挾兩䳄飛谷口<lb/>
烏將數子下牆隂前三喜接高人語方寸寧容俗慮侵<lb/>
少待新春好風日不妨㩦客更相尋<lb/>
　　贈道流<lb/>
羽人邂逅飲旗亭自説經年醉不醒曾伴翰林遊赤壁<lb/>
仍邀内史寫黄庭古琴蛇蚹評無價寳劒魚腸託有靈<lb/>
太華何時尋此約九霄風露宿青冥<lb/>
<pb n="KR4d0267_WYG_069-12b"/>
　　冬夕閒詠<lb/>
柳眼梅鬚漏泄春江南又見物華新終年幽興遺身世<lb/>
半夜孤吟愴鬼神客有疎親俱握手酒無賢聖總濡脣<lb/>
放翁自命君無笑家世從來是散人<lb/>
　　飯後自嘲<lb/>
歲熟家彌困天寒酒闕傾僅能炊稻飯敢望糝藜羮一<lb/>
榻解腰臥四廊摩腹行詩人要疎瘦此日媿膨脝<lb/>
　　感舊<lb/>
<pb n="KR4d0267_WYG_069-13a"/>
憶昔初乘上峽船雪灘雲岫過聮翩怱怱不暇尋高隱<lb/>
遺恨于今四十年<hi>扇子峽有隱士</hi>
　　又<lb/>
雕鞍送客雙流驛銀燭看花萬里橋三十三年真一夢<lb/>
茅簷寒雨夜蕭蕭<lb/>
　　村老留飲<lb/>
乗興出遊眺初不言所之家人固難求我亦不自知投<lb/>
杖却人扶疾步莫能追荒寒野廟壖枯涸漚菅池過門<lb/>
<pb n="KR4d0267_WYG_069-13b"/>
爭邀留具食不容辭濁醪小瓮釀香飯别甑炊瓦盆進<lb/>
豚肩石臼擣花餈新冬不易見醉倒理亦宜舉手謝主<lb/>
人外强中實衰一觴可以起他日更為期<lb/>
　　醉歌<lb/>
草書大叫寫成圖博簺隨聲喝作盧何似即今雲海上<lb/>
千鈞強弩射天吳<lb/>
　　又<lb/>
百騎河灘獵盛秋至今血漬短貂裘誰知老臥江湖上<lb/>
<pb n="KR4d0267_WYG_069-14a"/>
猶枕當年虎髑髏<lb/>
　　力耕<lb/>
力耕歲有一囷米殘俸月無三萬錢莫怪窮空心不動<lb/>
正緣愚拙氣差全學經亹亹懸車後秉禮拳拳易簀前<lb/>
猶恨未能忘筆硯小兒収拾又成編<hi>子遹編予詩續槀成四十八巻巻有</hi>
<hi>百篇</hi>
　　春近<lb/>
開禧忽見第三春身寄楓林野水濵吾道幸逢天道在<lb/>
<pb n="KR4d0267_WYG_069-14b"/>
物華又與歲華新郊原處處堪行樂道路人人可問津<lb/>
剰辦青鞋并布襪若耶已報綠生鱗<lb/>
　　夜坐聞鼔聲<lb/>
村居樂飲鼓鼕鼕亭障無虞歲屢豐誰道喧呼妨熟睡<lb/>
老人自愛地爐紅<lb/>
　　小室<lb/>
地褊焚香室窗昏釀雪天爛炊二龠飯側枕一肱眠身<lb/>
似嬰兒日家如太古年狸奴不執鼠同我愛青氊<lb/>
<pb n="KR4d0267_WYG_069-15a"/>
　　老景<lb/>
老死知無日天公偶見寛疾行逾百步健啖每三飡身<lb/>
瘦短裁褐髪稀低作冠年來更小黠不據伏波鞍<lb/>
　　夜坐<lb/>
地僻少行跡屋低便老人爐紅得清坐酒綠慰孤斟吠<lb/>
犬驚飄葉栖禽換暗林人間固多難感槩不須深<lb/>
　　晨起<lb/>
小疾蠲除盡閒愁墾闢空時光雞唱裏生計碓聲中戒<lb/>
<pb n="KR4d0267_WYG_069-15b"/>
婢儲猿果看奴織鶴籠老人新得道處處見神通<lb/>
　　貧述<lb/>
寒生肌粟苦衣單瘦減頭圍覺帽寛荒寂在家猶逆旅<lb/>
窮空養老亦蔬餐柴青竈突騰煙細膏盡燈缸照字難<lb/>
猶喜新醅三斗熟半窗梅影助清歡<lb/>
　　自述<lb/>
勃落為衣隱薜蘿掃空塵抱養天和過期未死更强健<lb/>
與世不諧猶嘯歌野市蕭條殘葉滿酒家零落廢壚多<lb/>
<pb n="KR4d0267_WYG_069-16a"/>
石帆山下孤舟雨借問君如此老何<lb/>
　　十一月廿七日夜分披衣起坐神光自兩眥出若<lb/>
　　　初日室中皆明作詩志之<lb/>
靈府無思踵息微神光出眥射窗扉大冠長劔竟何有<lb/>
尺宅寸園今始歸憂思過前皆夢事功名自古與心違<lb/>
三峰二室煙塵靜要試霜天槲葉衣<lb/>
　　歲暮遣興<lb/>
昔慕騷人賦逺遊放懐蜀棧楚山秋橘中尚可著四老<lb/>
<pb n="KR4d0267_WYG_069-16b"/>
海外誰云無九州薄酒時須澆舌本閒愁莫遣上眉頭<lb/>
幅巾短褐吾差便實厭衣冠裹沐猴<lb/>
　　又<lb/>
病著愁侵併不支孤村況遇歲殘時水軒客散成舒嘯<lb/>
山寺僧來得劇棋銅鴨香生風嫋嫋竹雞聲斷雨絲絲<lb/>
新詩煅煉功何似問著衰翁自不知<lb/>
　　道室即事<lb/>
看盡吳山看蜀山歸來不減舊朱顔宣和遺老凋零盡<lb/>
<pb n="KR4d0267_WYG_069-17a"/>
況説祥符景德間<lb/>
　　又<lb/>
松根茯苓味絶珍甑中枸杞香動人勸君下筯不領略<lb/>
終作邙山一窖塵<lb/>
　　又<lb/>
徧遊海嶽却歸秦除却南山萬事新長劒高車何足道<lb/>
金人十二也成塵<lb/>
　　又<lb/>
<pb n="KR4d0267_WYG_069-17b"/>
黄金堆屋無處用甲第連雲誰與居莫笑先生無僕馬<lb/>
風雷萬里跨鯨魚<lb/>
　　泛舟過金家埂贈賣薪王翁<lb/>
水生浦漵多浮鴨風急汀洲有斷鴻渺𣺌江天無限景<lb/>
一時分付與樵翁<lb/>
　　又<lb/>
老人不復事農桑㸃數雞豚亦未忘洗脚上牀真一快<lb/>
稚孫漸長解燒湯<lb/>
<pb n="KR4d0267_WYG_069-18a"/>
　　又<lb/>
賣薪自可了鹽酪治地何妨栽果蔬我老鈍頑請<hi>平</hi>半<lb/>
俸比渠只有不能如<lb/>
　　又<lb/>
輭炊豆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>可支日厚絮布襦聊過冬閭巷家家歌聖澤<lb/>
子孫世世業春農<lb/>
　　冬晴<lb/>
歲暮常年雪正豪今年暄暖減綈袍春囘山圃梅爭發<lb/>
<pb n="KR4d0267_WYG_069-18b"/>
睡足茅檐日已高倉庾家家儲舊穀笙歌店店賣新醪<lb/>
太平氣象方如許寄語殘兵早遁逃<lb/>
　　寄隱士<lb/>
乳竇寒猶滴巖扉夜不扄奇書窺鳥跡靈藥得人形浩<lb/>
浩天風積冥冥海氣清儻逢王内史更為乞黄庭<lb/>
　　幽事<lb/>
老大常愁節物催東皇又挽斗杓回江天慘慘不成雪<lb/>
山驛蕭蕭初見梅隱士寄雲從地肺遊僧問路上天台<lb/>
<pb n="KR4d0267_WYG_069-19a"/>
戲書幽事無時闕古錦詩囊莫莫開<lb/>
　　去新春纔旬餘霽色可愛<lb/>
宦遊強半侍僊祠況是懸車耄及時厚薄人情窮易見<lb/>
隂晴天氣病先知綠樽一醉真當勉白髪千莖莫自疑<lb/>
野渡山村梅柳動身閒何處不熙熙<lb/>
　　作雪遇大風遂晴<lb/>
雪作風散之雪止風亦定霽日上窗扉明暖起我病去<lb/>
春財十日共喜時序正晨興盥頮罷白髪滿清鏡門前<lb/>
<pb n="KR4d0267_WYG_069-19b"/>
無客至黙臥弄麈柄叢竹如有情代我發孤詠<lb/>
　　冬夜<lb/>
我生何多艱塌地皆九折君恩許歸休幸與世俗絶幽<lb/>
居鄰不覿奚止掃車轍地爐清夜中危坐燈欲滅開門<lb/>
月滿庭皓皓如積雪隔溪聞鶴鳴靈府為澄澈<lb/>
　　書意<lb/>
飲酒以散愁服藥以去病區區賴外物豈足語性命清<lb/>
晨坐堂上萬事一袖手愁病初無根孰謂藥與酒掀髯<lb/>
<pb n="KR4d0267_WYG_069-20a"/>
笑嵇阮舉袂謝和緩氣住則神住時至骨自換<lb/>
　　又<lb/>
解牛悟養生牧羊知治民通一萬事畢我每思古人小<lb/>
園財三畝手自蓺嘉木先當培其根又戒無欲速老松<lb/>
臥澗底千歲陵氷霜我豈樗櫟哉但取無伐傷<lb/>
　　又<lb/>
唐堯授人時妙用均造化我讀七月詩周室亦其亞彼<lb/>
用治四海我歛之一身至理之所在太山等微塵鍊氣<lb/>
<pb n="KR4d0267_WYG_069-20b"/>
以成真豈復有他術譬如尊六經百氏當盡黜<lb/>
　　山房<lb/>
擾擾人間歲月移山房幾度换茅茨身遊與世相忘地<lb/>
詩到令人不愛時老鶴初來未丹頂穉松親種已虬枝<lb/>
東塗西抹非無意皺靣朱鉛太不宜<lb/>
　　即事<lb/>
老來百事似嬰兒美睡甘餐只自知陋屋略如營窟世<lb/>
淳風不減結繩時<lb/>
<pb n="KR4d0267_WYG_069-21a"/>
　　又<lb/>
鴻冥固自辭矰繳樗散猶能謝斧斤況是深山幽絶地<lb/>
有人高臥百重雲<lb/>
　　又<lb/>
閒行靜坐樂誰知紅飯青蔬美有餘常笑癡人不更事<lb/>
時時愁歎欲何須<lb/>
　　又<lb/>
有人叩户皆吾友得屋施牀即我家緩步東西行飯耳<lb/>
<pb n="KR4d0267_WYG_069-21b"/>
元非看竹探梅花<lb/>
　　又<lb/>
了事如何省事奇無心始覺有心癡三更急雨打窗破<lb/>
正是擁罏危坐時<lb/>
　　又<lb/>
高人鬻駱放柳枝豪士駿馬換蛾睂人間解事誰如我<lb/>
小蹇山童自謂宜<lb/>
　　戍兵有新婚之明日遂行者予聞而悲之為作絶<lb/>
<pb n="KR4d0267_WYG_069-22a"/>
　　　句<lb/>
送女忽忽不擇日綵繞羊身花照席莫婚晨别已可悲<lb/>
猶勝空房未相識<hi>俗有夫出未返而納婦謂之空婦房</hi>
　　又<lb/>
夜靜孤村聞笛聲溪頭月落欲三更不須吹徹陽闗曲<lb/>
中有征人萬里情<lb/>
　　夢中作<lb/>
野鶴翩躚啄粒微碧桃縹緲著花稀海山又見春風到<lb/>
<pb n="KR4d0267_WYG_069-22b"/>
丹竈苔封人未歸<lb/>
　　啜茶示兒輩<lb/>
圍坐團欒且勿譁飯餘共舉此甌茶麤知道義死無憾<lb/>
已迫耄期生有涯小圃花光還滿眼高城漏鼓不停撾<lb/>
閒人一笑真當勉小榼何妨問酒家<lb/>
　　雨中示鄰里<lb/>
寒風吹細雨白晝見日罕經旬廢讀書天豈成我嬾比<lb/>
鄰各無聊㑹面苦不欵未嘗燒茶鐺而况把酒盌高談<lb/>
<pb n="KR4d0267_WYG_069-23a"/>
極奇趣散去意亦滿癡黠未易名要是工用短<lb/>
　　記出遊所見<lb/>
我行初無折簡招出門十里未覺遙憩裝蕭蕭北崦寺<lb/>
策蹇𣺌𣺌西村橋睂頭那可遣愁到舌本正要著酒澆<lb/>
寒風朝作入裘褐荒祠暮過奠桂椒平郊煙歛見聚落<lb/>
細路日落逢漁樵安得丹青王右轄為寫此段傳生綃<lb/>
　　立春前七日聞有預作春盤邀客者戲作<lb/>
蓼芽蔬甲簇青紅盤筯紛紛笑語中一餅不分空恨望<lb/>
<pb n="KR4d0267_WYG_069-23b"/>
暮年知有幾春風<lb/>
　　春前六日作<lb/>
夜枕夢囘春雨聲曉窗日出春鳥鳴典衣沽酒莫辭醉<lb/>
自有梅花為解酲<lb/>
　<lb/>
　<lb/>
　<lb/>
　劒南詩稾巻六十九<lb/>
</p>
<p>
</p>
  </div>
</body>
</text>
</TEI>
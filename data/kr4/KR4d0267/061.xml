<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻六十一</head> <lb/>
    <p>
<pb n="KR4d0267_WYG_061-1a"/>
欽定四庫全書<lb/>
　劎南詩稾巻六十一<lb/>
　　　　　　　　　　　　宋　陸游　撰<lb/>
　　乙丑元日<lb/>
好在屠蘇酒扶衰把一巵家貧為壽略厯閏換年遲薦<lb/>
廟須扶拜題門强綴詩惟思買春困熟睡過花時<hi>俗有賣春</hi>
<hi>困者予老憊思睡故欲買之</hi>
　　元日讀易<lb/>
<pb n="KR4d0267_WYG_061-1b"/>
伏羲三十餘萬嵗傳者太山一毫芒春秋雖自魯麟絶<lb/>
禮樂蓋先秦火亡孟軻財能道封建孔子已不言鴻荒<lb/>
於虖易學幸未泯安得名山處處藏<lb/>
　　自開嵗隂雨連日未止<lb/>
江雲漠漠雨昏昏歸老山隂學灌園十里羊腸僅通路<lb/>
三家鐺脚自成村應時餺飥聊從俗耐久鍾馗儼在門<lb/>
近縣傳聞頗多盜呼兒挿棘補頽垣<hi>俗有年餺飥之語予貧甚今嵗遂不</hi>
<hi>能易鍾馗</hi>
<pb n="KR4d0267_WYG_061-2a"/>
　　枯菊<lb/>
翠羽金錢夢已䦨空餘殘蘂抱枝乾紛紛輕薄隨流水<lb/>
黄與姚花一樣看<lb/>
　　又<lb/>
積雪嚴霜轉眼空春回無處不春風欲知造物無窮妙<lb/>
但看萱根與菊叢<lb/>
　　村舍雜興<lb/>
冉冉年華速昏昏睡思濃廢書心自愧謝病客能容雨<lb/>
<pb n="KR4d0267_WYG_061-2b"/>
急鐘微度溪湍碓自舂可憐燈下影隨處伴衰慵<lb/>
　　又<lb/>
堅卧非由病端居不是齋世情元自薄人事固多乖晨<lb/>
飯炊稊米宵行㸃豆䕸昔人言可用第一忌安排<hi>徐仲車有</hi>
<hi>請問于安定先生先生曰莫安排</hi>
　　又<lb/>
白首返吾鄉功名罷激昻掃除魔眷屬砭熨病膏肓老<lb/>
圃勤供菜蠻童解炷香黄昏那用問且喜日舒長<lb/>
<pb n="KR4d0267_WYG_061-3a"/>
　　又<lb/>
粥罷重投枕<hi>晨起粥後再睡最佳</hi>燈殘起讀書閉門常自得作計<lb/>
更誰如箭茁白於玉椶花長比魚盤飱有此味勿怪食<lb/>
無餘<lb/>
　　又<lb/>
遊宦風波惡還家日月長厭煩思病忘避俗欲陽狂絶<lb/>
意功名㑹收身翰墨場著書吾豈敢尚可述農桑<lb/>
　　夜興<lb/>
<pb n="KR4d0267_WYG_061-3b"/>
窮巷行人絶髙城漏鼔稀劇談頻剪燭久坐旋更衣飢<lb/>
鼠衝人過啼鴉冒夜飛客歸吾未睡孤影自相依<lb/>
　　示鄰曲<lb/>
北陌東阡好弟兄耄年幸復主齊盟同嘗春韭秋菘味<lb/>
共聴朝猿夜鶴聲百世不忘耕稼業一壺時叙里閭情<lb/>
諸孫識字吾真足安用鵬摶九萬程<lb/>
　　夢中作<lb/>
華山敷水本閑人一念無端墮世塵八十餘年多少事<lb/>
<pb n="KR4d0267_WYG_061-4a"/>
藥爐丹竈尚如新<lb/>
　　春雨<lb/>
倚䦨正爾受斜陽細雨霏霏渡野塘本為栁枝留淺色<lb/>
却教梅蘂洗幽香小霑蝶粉初何惜暫澀鶯聲亦未妨<lb/>
造物無心寧徧物憑誰閑與問東皇<lb/>
　　草堂<lb/>
幸有湖邊舊草堂敢煩地主築林塘<hi>辛幼安每欲為築舍予辭之遂止</hi>
漉殘酷瓮葛巾濕挿遍野梅紗帽香風𦂳春寒那可敵<lb/>
<pb n="KR4d0267_WYG_061-4b"/>
身閑晝漏不勝長浩歌陌上君無怪世譜推原自楚狂<lb/>
<hi>陸氏世譜云本出接輿後</hi>
　　道室<lb/>
簭遇風山第六爻翛然盡謝俗間交謀生舊買雲三頃<lb/>
託宿新分鶴半巢露下丹芽生藥壠月明金粉落松梢<lb/>
眉間喜動君知否借得丹經手自抄<lb/>
　　旅次有贈<lb/>
黄鶴樓前逢劎客青衣江口見詩人天涯莫起漂零感<lb/>
<pb n="KR4d0267_WYG_061-5a"/>
物外終為自在身賣馬求船雖少日阻風中酒動兼旬<lb/>
中原早晚胡塵静緱月嵩雲要卜鄰<lb/>
　　雜感五首以不愛入州府為韻<lb/>
莘渭二老人耕釣俱白首功烈在人間如天有北斗方<lb/>
其未遇時自處固不苟夫豈邀虚名欲眩千載後降及<lb/>
秦漢王望古猶培塿猶能守所聞外物不得誘君看魯<lb/>
二生亦豈聖人偶凜然諸儒間人可我獨不<lb/>
　　又<lb/>
<pb n="KR4d0267_WYG_061-5b"/>
山棲天與癖酒復甚所愛雖云慙黄綺亦慕嵇阮輩失<lb/>
脚落人間二事略皆廢晚歸卧雲壑謂此在券内如何<lb/>
疾屢作大與初意背好山雖在眼動歩輒有礙酒戒復<lb/>
堅持如隄憂蟻潰何以遣餘年閉户淡煮菜<lb/>
　　又<lb/>
鷽鳩搶榆枋枯魚過河泣鵬鯤九萬里此豈汝所及丈<lb/>
夫志古人絶世而獨立逺遊馬蹄穿髙卧劍鋒澀其初<lb/>
所抱負固自高嶪岌安能與兒曹俯首就維縶君看折<lb/>
<pb n="KR4d0267_WYG_061-6a"/>
腰趨孰若舉手揖芝老尚可餐修門戒輕入<lb/>
　　又<lb/>
洚水初平時草木充九州禽獸孶育繁與人為敵讎于<lb/>
時聖人作日夜為民憂思有以勝之食肉而服裘然後<lb/>
人奠居禾黍嵗有秋豈知千載後戕殺無時休一食刀<lb/>
机赤百味供膳羞豪侈方相誇哀哉非始謀<lb/>
　　又<lb/>
我年甫三十出身事明主狂愚斥不用晚辟征西府蹭<lb/>
<pb n="KR4d0267_WYG_061-6b"/>
蹬過錦城邂逅客嚴武十年醉郫筒陽狂頗自許青城<lb/>
訪隠翁西市買幽圃如何復不遂歸聴鏡湖雨結廬三<lb/>
間茅泛宅一枝艣天真儻可全吾其老煙浦<lb/>
　　自詠絶句<lb/>
雙鬢蕭條失故青躬耕猶得養餘齡明時恩大無由報<lb/>
欲為鄉鄰講孝經<lb/>
　　又<lb/>
深村人有結繩風晚嵗身為帶索翁啜粥茹蔬茅屋底<lb/>
<pb n="KR4d0267_WYG_061-7a"/>
誰知也過百年中<lb/>
　　又<lb/>
不淪鬼録不登仙遊戲杯觴近百年小市跨驢寒日裏<lb/>
任教人作畫圖傳<lb/>
　　又<lb/>
逆旅門前撥不開先生醉䇿蹇驢来未言乞得囊中藥<lb/>
一見童顔且壓災<lb/>
　　又<lb/>
<pb n="KR4d0267_WYG_061-7b"/>
逺遊索手不賫糧薪米臨時取道傍今日晴明行亦好<lb/>
經旬風雨住何妨<lb/>
　　又<lb/>
一條紙被平生足半盌藜羮百味全放下元来總無事<lb/>
雞鳴犬吠送殘年<lb/>
　　又<lb/>
平生寧獨愛吾廬何處茅簷不可居晝闕僮奴停接客<lb/>
夜無膏火罷觀書<lb/>
<pb n="KR4d0267_WYG_061-8a"/>
　　又<lb/>
睡著何曽厭夜長老人少睡坐何傷無燈無火春寒惡<lb/>
破絮麤氊即道場<lb/>
　　風月吟<lb/>
去日如馳衰有驗萬事惟當就收歛可憐未與酒相忘<lb/>
風月婆娑猶不厭有時清夜行中庭幅巾藜杖影竛竮<lb/>
松風十里吹殘夢蘿月三更照半醒河傾雞唱吟未已<lb/>
爽透髮根清入齒晨光底事不貸人轆轤汲水啼鵶起<lb/>
<pb n="KR4d0267_WYG_061-8b"/>
　　年光<lb/>
無賴年光逐水流人間隨處送悠悠千帆落浦湘天晚<lb/>
孤笛吟風鄠縣秋小市鶯花時痛飲故宫禾黍亦閑愁<lb/>
久留只恐驚凡目又向西涼上酒樓<lb/>
　　龜堂<lb/>
莫笑龜堂陋生涯實有餘春寒擁重褐晨飯富藏蔬薄<lb/>
技雕蟲爾虚名畫餅如兒時論語在敢負此心初<lb/>
　　春晴<lb/>
<pb n="KR4d0267_WYG_061-9a"/>
春如人易老愁與漏俱長酒著多思睡花熏直欲狂新<lb/>
晴乾蝶翅微暖滑鶯吭誰見龜堂叟搘藤送夕陽<lb/>
　　閉門<lb/>
殘髪凋零不滿巾閉門聊得養天真恐傷藥草停除地<lb/>
為惜松槎禁伐薪獨木架成新略彴一峯買得小嶙峋<lb/>
蕭然便覺渾無事談笑時時過近鄰<lb/>
　　又<lb/>
衰疾厭厭不易醫閉門惟與睡相宜狂曽忤物慵迎客<lb/>
<pb n="KR4d0267_WYG_061-9b"/>
瘦不勝衣悔作詩數簡隠書忘世味半甌春茗過花時<lb/>
寂寥終嵗君無誚正是幽居一段竒<lb/>
　　有所感<lb/>
世事真成風馬牛細思愈覺此生浮舊交散後知心少<lb/>
行路難来出户愁氣節陵夷誰獨立文章衰壊正横流<lb/>
魯中狂士今安有淚盡朱雲草滿丘<lb/>
　　八十一吟<lb/>
八十古云耄吾今不啻過山程兩芒屩水宿一漁蓑雞<lb/>
<pb n="KR4d0267_WYG_061-10a"/>
唱劉琨舞牛疲甯戚歌春寒欺短褐将奈此翁何<lb/>
　　高吟<lb/>
食少支撐惟恃粥力衰舉動輒須人誰知造物猶遺漏<lb/>
擁鼻高吟又一春<lb/>
　　湖上作<lb/>
耳目聰明手足輕應酬幽事未忘情百年日向漁樵過<lb/>
千里雲從几席生樽酒每招鄰父共圖書時與小兒評<lb/>
但餘煙水無儔侣堪笑沙鷗欲抗衡<lb/>
<pb n="KR4d0267_WYG_061-10b"/>
　　賞花<lb/>
湖上花光何處尋朱朱白白自成林衰翁何預傷春事<lb/>
閑客猶懐愛物心欲墮每愁風驟起正開却要日微隂<lb/>
蘭亭禹廟平生事一榼芳醪莫厭深<lb/>
　　園廬<lb/>
天假殘年使荷鉏白頭父子守園廬四朝曽遇千齡㑹<lb/>
七世相傳一束書物理從来多倚伏人情莫遣得親疎<lb/>
功名自有英雄了吾輩惟當憶遂初<lb/>
<pb n="KR4d0267_WYG_061-11a"/>
　　乍晴行西村<lb/>
堤樹叢祠北煙村古埭南買魚論木盎挑薺滿荆籃積<lb/>
<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>經旬月晴光見二三農功殊可念保麥復祈蠶<lb/>
　　書歎<lb/>
塵甑炊畬粟羸僮䇿蹇驢自從行巻日直至挂冠餘揣<lb/>
分元知止求官實抱虚園蔬幸無恙父子日㩦鋤<lb/>
　　新製小冠<lb/>
淺醉微吟獨倚䦨輕雲淡月不多寒悠然顧影成清歗<lb/>
<pb n="KR4d0267_WYG_061-11b"/>
新製栟櫚二寸冠<lb/>
　　又<lb/>
栟櫚冠子輕宜髮綀布單衣爽辟塵縦不能詩亦堪畫<lb/>
年餘八十水雲身<lb/>
　　書逆旅壁<lb/>
市逺過三里店孤無四鄰窄纔容一客久或住經旬病<lb/>
嫗求風藥樵兒餽爨薪人情愈諳熟来往不辭頻<lb/>
　　倚樓<lb/>
<pb n="KR4d0267_WYG_061-12a"/>
曲曲䦨干縹緲間哦詩本欲破除閑無端又起天涯感<lb/>
淡墨生綃數㸃山<lb/>
　　又<lb/>
樓上憑闌小立時淡煙漠漠雨絲絲年光日日有佳處<lb/>
不解春寒偏入詩<lb/>
　　小雨<lb/>
小雨明復闇餘寒去又来新苔縁砌上殘杏過籬開垂<lb/>
老身餘幾逢春心尚孩江天近寒食林外過輕雷<lb/>
<pb n="KR4d0267_WYG_061-12b"/>
　　書歎<lb/>
無能自號癡頑老尚健人驚矍鑠翁未向松根藏病骨<lb/>
尚尋花底醉春風翩翩孤影如歸鶴冉冉流年付斷蓬<lb/>
曽謁髙皇識隆凖傷心無復一人同<hi>紹興朝士自周丞相下世獨予尚在</hi>
<hi>爾</hi>
　　遷雞柵歌<lb/>
烏雞買来逾嵗年庭中赤幘何昻然吾孫初生畏晨唱<lb/>
家人共議欲汝捐鳥窮必啄奴豈憚雞賣将烹吾所憐<lb/>
<pb n="KR4d0267_WYG_061-13a"/>
貴人賤畜雖古訓物理寧不思兩全舊棲況亦苦沮洳<lb/>
新柵幸可圖完堅東園稍去房奥逺挟雌将雛從此遷<lb/>
竹簞朝暮有餘粒瓦缶亦自盛清泉喈喈風雨守汝職<lb/>
腷膊勿恤驚吾眠<lb/>
　　春興<lb/>
暖靄催桑眼晴光長草心沙平看卧犢密葉聴鳴禽買<lb/>
酒貧為祟登山病不禁終年惟一褐捫蝨又春深<lb/>
　　小園<lb/>
<pb n="KR4d0267_WYG_061-13b"/>
蕭散遺塵事栽培得小園土鬆花意活林暖鳥言繁飱<lb/>
酪供晨鉢葅芹薦晚樽餘年君莫問送老向孤村<lb/>
　　二月晦日夜夢欲卜居近邑道遇老父告以不利<lb/>
　　欣然從之<lb/>
夢中行卜居道遇白髥叟一面出苦言戒我棄勿取人<lb/>
之生實難失脚墮虎口我深感其言解衣奉杯酒豈知<lb/>
立談間得此直諒友起坐心茫然天濶樓挂斗<lb/>
　　新晴<lb/>
<pb n="KR4d0267_WYG_061-14a"/>
苦雨幾終月新晴喜夕陽扶行呼稚子隨意下茅堂草<lb/>
茂知麞健巢新覺燕忙興䦨歸亦好䄂手獨焚香<lb/>
　　病中作<lb/>
苦雨侵衰骨餘寒著弊裘病多辭社飲貧甚輟春遊日<lb/>
日親蔬圃時時弄釣舟回頭語造物與子兩無求<lb/>
　　示子遹<lb/>
敢恨吾生後聖賢六經雖缺尚成編本来堯舜身親見<lb/>
孰謂丘軻道不傳妙理豈求逢掖外淳風寧在結繩前<lb/>
<pb n="KR4d0267_WYG_061-14b"/>
此身未死還堪勉更伴吾兒學數年<lb/>
　　窮居<lb/>
羸病無時已窮居只自悲巾偏非雨墊衣弊豈塵緇米<lb/>
盡時炊稗樽空慣啜漓逐貧雖有賦乞食未成詩<lb/>
　　春晚自近村歸<lb/>
山隂道上柳如絲䇿蹇悠悠信所之曲水已過修禊集<lb/>
餘寒不減試燈時貧猶自力常謀醉病不能閑日賦詩<lb/>
誰道茅簷苦幽獨一鈎新月是相知<lb/>
<pb n="KR4d0267_WYG_061-15a"/>
　　開孫滿月<lb/>
夜夢竒童拜且言今乃幸得生高門夢後一日得開孫<lb/>
虎兒墮地百獸奔未論頭角與眉宇但聴啼聲誰敢侮<lb/>
就令長大未必竒亦作人間孔文舉<lb/>
　　小築<lb/>
西郊小築臨煙汀南山秀色入忩櫺朝鐘暮鼓在何許<lb/>
乃是㑹稽山隂之蘭亭堂中老人白鬚鬢手扶藤杖垂<lb/>
九齡客来不語坐至夕往者絶物今忘形牆隅老雞新<lb/>
<pb n="KR4d0267_WYG_061-15b"/>
樹柵長號催上東方星老人亦起穿兩屨巖泉潄齒讀<lb/>
黄庭<lb/>
　　春晚歎<lb/>
一風已快晴微雲復成雨盛麗女郎花坐看委泥土蜂<lb/>
房蜜已熟科斗生兩股堂堂一年春結束聴杜宇老夫<lb/>
久卧疾乃復健如許便當裹米粣爛醉作端午<lb/>
　　鴟鴉<lb/>
翩然一鴉升倐爾一鴟下非惟飽殘餘亦可免彈射巡<lb/>
<pb n="KR4d0267_WYG_061-16a"/>
簷攫脯脩入舎掠膾炙嗟汝無盈厭坐是取驅嚇物情<lb/>
貴能改一眚亦可貰併語黄雀羣勿輕敗吾稼<lb/>
　　舎東四詠<lb/>
　　　疎籬<lb/>
數掩圍柴荆王維畫不成尤憐月中影特地起詩情<lb/>
　　　松棚<lb/>
松棚尋丈地客至共開顔堪笑杜陵老坐思千萬間<lb/>
　　　盆池<lb/>
<pb n="KR4d0267_WYG_061-16b"/>
寒溜初通後新荷未長時誰持大圜鏡為我照鬚眉<lb/>
　　　小徑<lb/>
環遶無十歩捷行財半之安西九千里自有著鞭時<lb/>
　　示元敏<lb/>
學貴身行道儒當世守經心心慕繩檢字字講聲形吾<lb/>
已鬢眉白汝方衿佩青良時不可失苦語直須聴<lb/>
　　暮春<lb/>
掠面微風吹宿酲送春空有不勝情風煙老盡王孫草<lb/>
<pb n="KR4d0267_WYG_061-17a"/>
時聴桑間小婦聲<lb/>
　　又<lb/>
辛夷海棠俱作塵鮆魚蓴菜亦嘗新一聲布穀便無説<lb/>
紅藥雖開不屬春<lb/>
　　又<lb/>
市橋岸下泛湖舟雕檻疎簾半上鈎春事幾何君惜醉<lb/>
明朝赤幟挿譙樓<hi>遊湖至立夏止</hi>
　　又<lb/>
<pb n="KR4d0267_WYG_061-17b"/>
祓除已過暮春初綵舫相銜十里餘浮蠟喜嘗新店酒<lb/>
流塵閑拂壞垣書<lb/>
　　書感<lb/>
楚些難招去幹魂正令舌在向誰論中分白日歸欹枕<lb/>
全付青春與杜門凜凜咥人愁履虎區區染指畏嘗黿<lb/>
殘年誓報嗟何有虚負明時養老恩<lb/>
　　晨起出南堂<lb/>
曉枕華胥誰喚回下堂拽杖一悠哉啼鴉已逐晨光起<lb/>
<pb n="KR4d0267_WYG_061-18a"/>
飛鷺初衝宿靄来石路少行生蔓草柴扉多閉長莓苔<lb/>
身閑亦未全無事檢校幽花幾樹開<lb/>
　　春晚小飲<lb/>
病卧書齋一味慵今年春事又成空籜龍奮迅風雷際<lb/>
木筆凋零霧雨中平野草深黄犢健斷溪水長畫船通<lb/>
小兒偶得官樓酒鱟醢鰌乾一醉同<lb/>
　　殘春<lb/>
江鮆堆盤粔籹香山家節物亦窮忙桑間葚紫蠶齊老<lb/>
<pb n="KR4d0267_WYG_061-18b"/>
水面秧青麥半黄語燕似催春事去遊絲不似客愁長<lb/>
鄉村年少那知此處處喧呼蹴鞠場<lb/>
　　又<lb/>
過了清明日愈遲年華不復在辛夷誰知綠葉隂成處<lb/>
正是青天露坐時茂草滿庭喧鼓吹嫩湯出鼎試槍旗<lb/>
衰翁敢作明年計剰與東君惜語離<lb/>
　　聞山歩有虎<lb/>
茆屋穿漏雨送春村路斷絶虎咥人采桑鋤麥皆結伴<lb/>
<pb n="KR4d0267_WYG_061-19a"/>
兒童出門翁媪嗔<lb/>
　　久雨初霽<lb/>
兩月涔涔雨不休今年春盡尚重裘水深草茂群鼁怒<lb/>
日出風和宿麥秋陂壞隄防誰與築市遥鹽酪絶難求<lb/>
農家辛苦尋常事賣劍方當更買牛<lb/>
　　初夏幽居雜賦<lb/>
雨霽逢初夏胡牀䕃緑槐半酣方嵬峩假寐忽咍臺小<lb/>
穗閑簮麥微酸細嚼梅衰翁不禁老更著物華催<lb/>
<pb n="KR4d0267_WYG_061-19b"/>
　　又<lb/>
過盡一春雨園林氣少和偶然扶楖栗復爾坐盤陀小<lb/>
草數行字殘花一曲歌公卿非傲汝無奈愛閑何<lb/>
　　又<lb/>
水際閑将鶴林間獨擁琴披叢采香草映樹看珍禽正<lb/>
使居無屋猶勝突不黔過春差覺健處處得幽尋<lb/>
　　又<lb/>
籬落魚池北房櫳道院東水紋藤坐榻山字素屏風采<lb/>
<pb n="KR4d0267_WYG_061-20a"/>
藥松岡近投竿荻浦通悠然搔短髮心事付㝠鴻<lb/>
　　又<lb/>
曲曲羊腸徑疎疎麂眼籬渴蜂窺硯水狂蝶入書帷一<lb/>
枕輕安夢數聨蕭散詩餘生已過足不必到期頥<lb/>
　　又<lb/>
闢地剪蓬蒿何曽歎作勞藥名尋本草蘭族驗離騷北<lb/>
澗穿籬過南山出屋髙回頭看富貴何啻一秋毫<lb/>
　　又<lb/>
<pb n="KR4d0267_WYG_061-20b"/>
修名寧復冀餘日苦無多已歎堂堂去将如寂寂何編<lb/>
籬護香草埋盎貯清波兒戲君無笑相從且浩歌<lb/>
　　雨<lb/>
家近蓬莱白玉京草堂登望不勝清初驚野色昏昏至<lb/>
已見波紋細細生殘醉頓消迎亂㸃微吟漸苦入寒聲<lb/>
只愁今夕虚簷滴又對清燈夢不成<lb/>
　　自閔<lb/>
主人元是客儒士却成僧垂老貧如昔經春醉未曽褰<lb/>
<pb n="KR4d0267_WYG_061-21a"/>
衣身傴僂顧影髪鬅鬙忽憶東岡路捫蘿試一登<lb/>
　　蔬食<lb/>
牆隂春薺老筍蕨正登盤野饁元無婦村醅不屬官何<lb/>
由取熊掌幸免買豬肝猶勝煩秦相綈袍閔一寒<lb/>
　　讀阮籍傳<lb/>
天生父子立君臣萬世寧容亂大倫籍輩可誅無復議<lb/>
禮非為我為何人<lb/>
　　杜宇行<hi>鄉中以杜宇早鳴為蠶麥不登之候</hi>
<pb n="KR4d0267_WYG_061-21b"/>
去年杜宇號阡陌家家聚首憂蠶麥豈惟比屋衣食憂<lb/>
縣家亦負催科責今年略不聞杜宇蠶收麥熟人歌舞<lb/>
豈惟襦新湯餅寛隣里相約先輸官<lb/>
　　捕虎行<hi>自故嵗有三虎出上臯天衣山谷近者尤為人害捕之未獲</hi>
山村牧童遭虎噬血肉俱盡餘雙髻家人行哭覓遺骨<lb/>
道路聞之俱掩涕州家督尉宿山中已淬藥箭攢長弓<lb/>
明朝得虎徹檻穽繅絲擣麨歌年豐<lb/>
　　遣興<lb/>
<pb n="KR4d0267_WYG_061-22a"/>
前嵗峩冠領石渠即今山市醉騎驢目衰書巻研求懶<lb/>
心弱詩章鍜錬疎風雨吾廬嗟獨破韲鹽每食歎無餘<lb/>
燈前却有欣然處稚子談經屢起予<lb/>
　　三齒墮歌<lb/>
一葉落知天下秋三齒墮矣吾生休詩人未脱紈袴態<lb/>
尚樂華屋悲山丘蓼花荻葉可以解我憂鸕鷀白鷺可<lb/>
以從我遊君看貂蟬與兜鍪等為岑岑壓我頭豈知石<lb/>
䦨干下買篛笠一棹飄然煙雨舟不須強預家國憂亦<lb/>
<pb n="KR4d0267_WYG_061-22b"/>
莫妄陳帷幄籌功名富貴兩悠悠惟有杜宇可與謀<lb/>
　　龜堂初暑<lb/>
淪漪一曲遶茅堂葛帔紗巾喜日長多事林鳩管晴雨<lb/>
依人海燕度炎涼深枝著子纍纍熟幽草開花冉冉香<lb/>
安得此時江海上與君䄂手看人忙<lb/>
　　衰歎<lb/>
十年三墮齒乆矣歎吾衰亹亹循天理兢兢到死時窮<lb/>
空顔子巷勤苦董生帷道逺餘生趣常憂日影移<lb/>
<pb n="KR4d0267_WYG_061-23a"/>
　　初夏閑歩村落間<lb/>
薄雲韜日不成晴野水通池漸欲平綠葉忽低知鳥立<lb/>
青萍微動覺魚行醉遊放蕩初何適睡起逍遥未易名<lb/>
忽遇湖邊隠君子相㩦一笑慰餘生<lb/>
　　夜興<lb/>
鬢毛飽受雪霜侵一褐蕭條寄故林簷雨滴回羈枕夢<lb/>
城笳喚起塞垣心平生恥露囊中頴垂老甘同爨下琴<lb/>
燈燼欲殘看瘦影不妨袖手坐愔愔<lb/>
<pb n="KR4d0267_WYG_061-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻六十一<lb/>
</p>
<p>
</p>
  </div>
</body>
</text>
</TEI>
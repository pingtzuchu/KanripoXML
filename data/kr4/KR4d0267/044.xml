<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻四十四</head> <lb/>
    <p>
<pb n="KR4d0267_WYG_044-1a"/>
欽定四庫全書<lb/>
　劎南詩稾巻四十四<lb/>
　　　　　　　　　　　　　宋　陸游　撰<lb/>
　　讀何斯舉黄州秋居雜詠次其韻<lb/>
造請非所長一帶毎嬾束揖客雖小殊亦未勝僕僕正<lb/>
須駕柴車歸藝東籬菊故山甘水泉羣飲友麋鹿百年<lb/>
不堪玩萬事要自燭小人欺屋漏吾輩當戒獨<lb/>
　　又<lb/>
<pb n="KR4d0267_WYG_044-1b"/>
少從長者遊麤聞聖人道日食雖一簞頗覺顏色好辛<lb/>
勤五十年猶秉後凋操風俗日已移令人惡懐抱紛紛<lb/>
堪一咍驕我以旗纛豈知江湖間世襲散人號<lb/>
　　又<lb/>
全家寄舴艋結茅非始謀江市得煙蓑不博千金裘道<lb/>
散俗日薄老𣆀出衰周治身去健羨如稼必去蟊吾身<lb/>
一隙塵斯世一客郵君能通其説生死真浮休<lb/>
　　又<lb/>
<pb n="KR4d0267_WYG_044-2a"/>
衆星麗長空惟月最為傑峩峩大圜鏡粲粲白玉玦穿<lb/>
林散珠璣入戸凜霜雪世方喜繁華我獨慘不悦清光<lb/>
真可友肝肺冰欲結彼哉市朝人忿慾生内熱<lb/>
　　又<lb/>
夜静我欲歌四座且勿喧堯舜本得道富貴何足捐聖<lb/>
人久不作學者墮語言著書各專門百家散如烟一身<lb/>
有不知况察魚與鳶安得天下士相與明忘筌<lb/>
　　又<lb/>
<pb n="KR4d0267_WYG_044-2b"/>
古人處丘園如彼不嫁女終身秉大節敢恨老環堵嗟<lb/>
予晩乃覺乞骸歸卒伍去就講已熟穴居宜知雨百尺<lb/>
持汲綆道長畏天暑先見雖有慙愛身亦自許<lb/>
　　又<lb/>
賦性本剛褊直欲棲深山晚乃稍悔悟自恨不少寛胡<lb/>
越本一家禍福環無端少忍萬事畢孰為熱與寒我友<lb/>
為我言冠蓋滿長安人人不如君八十猶朱顏<lb/>
　　又<lb/>
<pb n="KR4d0267_WYG_044-3a"/>
倚牆有鉏耰當户有杼軸雖云生産薄桑麻亦滿目况<lb/>
承先人教藏書令汝讀求仁固不逺所要念念熟喟然<lb/>
語兒子勿媿藜莧腹亦勿慕虗名守此不啻足<lb/>
　　又<lb/>
人生天壤間出處本異趣釋耒入市朝徒失邯鄲歩昔<lb/>
人亦有言刻足以適屨奈何不自反忽已迫霜露我躬<lb/>
尚不閲況為子孫慮歲晚故山寒地爐可煨芋<lb/>
　　又<lb/>
<pb n="KR4d0267_WYG_044-3b"/>
少年去國時不忍輕出晝晚歸補省郎但覺慚列宿人<lb/>
豈不自揣幸矣老雲岫知止詎敢希要且避朝詬誰將<lb/>
有限身遺臭古今宙人誅雖或逃陰陽將汝冦<lb/>
　　讀蘇叔黨汝州北山雜詩次其韻<lb/>
暑耘日炙背寒耕泥沒脚衆人占膏腴我獨治磽确力<lb/>
盡功未見厥土但如昨豈惟窘糠粞直恐轉溝壑今年<lb/>
雨暘時天如相耕穫屋傾未暇扶且復補籬落<lb/>
　　又<lb/>
<pb n="KR4d0267_WYG_044-4a"/>
舊絮補破襦生薪續微火惸孤有凍死自視亦已過鄰<lb/>
翁冒風雪斗酒持飲我尖團擘霜蟹丹漆飣山果欣然<lb/>
共笑語何止寛寒餓布被擁更闌招魂不須些<lb/>
　　又<lb/>
三山鏡湖上出郭無十里結廬非所擇但取便薪水間<lb/>
亦出從官安能慕園綺地主卜林塘亦復異子美蘧蒢<lb/>
方丈室僅足容卧起吾意本扁舟陸居聊爾耳<lb/>
　　又<lb/>
<pb n="KR4d0267_WYG_044-4b"/>
祠官粟一囊不贍軀七尺前年䝉寛恩例許乞骸骨聨<lb/>
翩三兒子俱作鸛雀碧賦禄雖尚逺亦足慰衰白幅巾<lb/>
茆簷下稱病謝來客從今門前路永掃車馬迹<lb/>
　　又<lb/>
舍北有漁磯下臨清溪流栁陰出朱橋蓮浦横蘭舟蓴<lb/>
絲二三畝采掇拱晨羞魚蝦雖𤨏細亦足贍吾州人生<lb/>
常如此安用萬戸侯緑蓑幸可買金印非所求<lb/>
　　又<lb/>
<pb n="KR4d0267_WYG_044-5a"/>
寓形百年中如臂屈伸頃少壯幾何時已復墮衰境老<lb/>
人喜自潔臨澗潄緑浄佛龕香事已僧鉢供煮餅山茶<lb/>
試芳嫩野果薦甘冷不學萬錢廚長魚取淮潁<lb/>
　　又<lb/>
巖石著㓜輿風月思𤣥度老子放浪心常恐迫遲莫安<lb/>
得世外人握手相與語吾宗甫里公竒辭賦漁具高風<lb/>
邈不嗣徒有吟諷苦霜風吹短衣何山不堪住<lb/>
　　又<lb/>
<pb n="KR4d0267_WYG_044-5b"/>
久病卧江村髪白面黧黑艱難念温飽日夜積涓滴聚<lb/>
壤糞園桑荷鋤耘壠麥茍失一日勤農事深可惜小兒<lb/>
念乃翁卒歲共欣戚跂望明年春社雨泥一尺<lb/>
　　又<lb/>
德孫秀眉宇慨然修初服枯腸貯詩書十飯九不肉成<lb/>
童將覓舉想見袍立鵠先澤儻未衰豈無五秉粟汝能記<lb/>
吾言併以告阿福閉門勿雜交一經萬事足<lb/>
　　又<lb/>
<pb n="KR4d0267_WYG_044-6a"/>
吾㓜從父師所患經不明何嘗效侯喜欲取能詩聲亦<lb/>
豈劉隋州五字矜長城秋雨短檠夜掉頭費經營區區<lb/>
宇宙間捨重取所輕此身儻未死仁義尚力行<lb/>
　　新治火閣<lb/>
老子今朝喜有餘房櫳新畢得安居爐紅氊㬉不出户<lb/>
木落窻明常讀書浮蟻撇嘗人㪚後蹲䲭煨熟雪飛初<lb/>
頽然自適還終日殊勝隆中卧草廬<lb/>
　　枕上作<lb/>
<pb n="KR4d0267_WYG_044-6b"/>
無地容錐四壁空浩然亦未愴途窮夢回倦枕燈殘後<lb/>
詩在空堦雨滴中徂歲易成雙鬢秃故人難復一樽同<lb/>
唐安萬里音塵絶誰為寒沙問斷鴻<hi>張季長今年尚未通書</hi>
　　又<lb/>
蕭蕭白髪卧扁舟死盡中朝舊輩流萬里闗河孤枕夢<lb/>
五更風雨四山秋鄭䖍自笑窮躭酒李廣何妨老不侯<lb/>
猶有少年風味在吳牋著句寫清愁<lb/>
　　初睡起有作<lb/>
<pb n="KR4d0267_WYG_044-7a"/>
喔喔曉雞鳴迢迢殘漏聲撥衾幽夢斷褰幌小窻明獠<lb/>
婢篝衣暖山童擁篲行老夫徐下榻負火聽缾笙<lb/>
　　示友<lb/>
道向虚中得文從實處工凌空一鶚上赴海百川東氣<lb/>
骨真當勉規模不必同人生易衰老君等勿匆匆<lb/>
　　述懐<lb/>
宦遊輕用不貲身斂退今為省事人唾俟面乾元不校<lb/>
羮憂手爛更誰嗔時分鄰瓮雙瓶緑<hi>見張右史詩</hi>永謝官倉<lb/>
<pb n="KR4d0267_WYG_044-7b"/>
五斗陳最好莫秋溪上路柴門月色向人新<lb/>
　　枕上<lb/>
殘燈熠熠露螢明落葉蕭蕭寒雨聲堪笑衰翁睡眠少<lb/>
小詩常向此時成<lb/>
　　又<lb/>
斷香猶在夢初回燈似孤螢闔復開怪底詩情清徹骨<lb/>
數聲新鴈枕邊來<lb/>
　　病足久敗遊山之興山中道人多見問戲作示之<lb/>
<pb n="KR4d0267_WYG_044-8a"/>
病侵腰股作蹣跚九折途生布武間東姥自無縁見佛<lb/>
北公那有力移山買來芒屨真虚費扶上籃輿亦漸艱<lb/>
賴有舂陵數峯在虚窻高卧看孱顏<lb/>
　　舟中作<lb/>
三百里湖新月時放翁艇子出尋詩城頭蜃閣烟將合<lb/>
波面虹橋栁未衰漁唱蒼茫連禹穴寒潮蕭瑟過娥祠<lb/>
祖龍虚負求仙意身到蓬萊却不知<lb/>
　　追懷胡基仲<hi>墓在雲門顯聖寺後</hi>
<pb n="KR4d0267_WYG_044-8b"/>
高潔胡徵士當時已絶無門庭謝殘客薪水斥常奴遺<lb/>
稾何由見英魂不可呼誰憐墓上草又是一年枯<lb/>
　　十月八日九日連夕雷雨<lb/>
雨聲聒耳不停㸃雲氣冒山殊未開敢恨終年惟裋褐<lb/>
但驚十月有奔雷牽蘿且復補苑屋飯豆何妨羮芋魁<lb/>
莫笑賦詩無傑句年來萬事學低摧<lb/>
　　西村<lb/>
今年四月天初暑買蓑曽向西村去桑麻滿野陂水深<lb/>
<pb n="KR4d0267_WYG_044-9a"/>
遥望人家不知路再來桑落陂無水閉門但見炊烟起<lb/>
疑是羲皇上古民又恐種桃來避秦<lb/>
　　感事示兒孫<lb/>
人生讀書本餘事惟要閉門修孝弟畜豚種菜養父兄<lb/>
此風乃可傳百世我聞長安官道傍至今人指魏公莊<lb/>
北方俗厚終可憙一字不識勤耕桑<hi>長安有魏鄭公舊莊裔孫皆力耕無</hi>
<hi>識字者張芸叟嘗過之</hi>
　　或遺木有雙實者香甚戲作<lb/>
<pb n="KR4d0267_WYG_044-9b"/>
宣城繡瓜有奇香偶得並蒂置枕傍六根互用亦何常<lb/>
我以鼻嗅代舌嘗<lb/>
　　十月<lb/>
十月霜侵季子裘吾詩又送一年秋風回斷續聞樵唱<lb/>
木落參差見寺樓久已浮雲看富貴固應華屋等山丘<lb/>
江邊海際多幽致擬跨青騾處處遊<lb/>
　　初晴<lb/>
袖手東窻初日明殘編未負老書生不勝多病畏寒雨<lb/>
<pb n="KR4d0267_WYG_044-10a"/>
正得一霜方快晴客戸餉羮提赤鯉<hi>莊戸以雞魚之屬來餉謂之送羮</hi>
鄰家借碓擣新秔柴荆莫怪無車馬恰要無人識姓名<lb/>
　　梅花<lb/>
造物作梅花毫髪無遺恨楚人稱芳蘭細看終不近<lb/>
　　又<lb/>
五年作竹梢十年作梅枝九泉子亷子此語今誰知<hi>亷宣</hi>
<hi>仲自言以五年之功作竹梢十年之功作梅枝</hi>
　　又<lb/>
<pb n="KR4d0267_WYG_044-10b"/>
欲與梅為友常憂不稱渠從今斷火食飲水讀仙書<lb/>
　　又<lb/>
春信今年早江頭昨夜寒已教清徹骨更向月中看<lb/>
　　又<lb/>
江上梅花吐山頭霜月明摩挲古藤杖三友可同盟<lb/>
　　對酒戲詠<lb/>
淺傾西國蒲萄酒小嚼南州豆蔲花更拂烏絲寫新句<lb/>
此翁可惜老天涯<lb/>
<pb n="KR4d0267_WYG_044-11a"/>
　　冬夜<lb/>
北斗挂屋角西風驚雁羣山寒歲云莫人静夜中分酒<lb/>
滴糟牀雨香生紙帳雲眼花書課减舊學失鋤耘<lb/>
　　冬晴稍理舊學有感於懐<lb/>
天公元不吝光陰付與書生遂本心老己為民猶問學<lb/>
向雖作吏半山林百年斷稾傳三世一日晴窻抵萬金<lb/>
努力更思恢道術酒杯雖把不須深<lb/>
　　葺小圃及東齋<lb/>
<pb n="KR4d0267_WYG_044-11b"/>
山翁作園沼安樂及禽魚凡草猶當養芳蘭可得鋤初<lb/>
非治一室亦豈愛吾廬草境雖云迫心期故有餘<lb/>
　　讀經示兒子<lb/>
通經本訓詁講字及聲形未盡寸心苦已鎻雙鬢青懼<lb/>
如臨戰陣敬若在朝廷此是吾家事兒曹要細聽<lb/>
　　出遊不果<lb/>
天柱峰前水亂流石碁渡口葉飛秋青鞵已是前身事<lb/>
縱有籃輿亦嬾遊<lb/>
<pb n="KR4d0267_WYG_044-12a"/>
　　夢行秦晉間有作<lb/>
夜店紬衾暖晨厨粟飯香驢肩雙酒榼童背一琴囊冰<lb/>
坼河聲壯郊平塔影長古今均夢境不用弔興亾<lb/>
　　聞雞鳴自警<lb/>
為善孳孳進德新雞鳴毎念舜何人此身彊健直須勉<lb/>
一日㑹當無此身<lb/>
　　嘲子聿<lb/>
講誦多吳語鈎提學佐書夜分燈未徹晨起髪慵梳飽<lb/>
<pb n="KR4d0267_WYG_044-12b"/>
食園官菜少留溪友魚能憐乃翁病身自舉籃輿<lb/>
　　馬上口占<lb/>
大耋光陰豈自期即今堪喜亦堪悲關河隔絶初心負<lb/>
憂患侵尋舊學衰羸馬歩溪孤店路栖鵶滿樹曉霜時<lb/>
憑鞍殘夢悠然覺又得浮生一首詩<lb/>
　　幽居<lb/>
莫笑茅茨陋岡形接卧龍連娟鏡湖月縹緲寶林鍾閒<lb/>
約魚池釣眠聽碓舍舂他年好事客過此訪遺蹤<lb/>
<pb n="KR4d0267_WYG_044-13a"/>
　　感事<lb/>
陋巷何須歎一瓢朱門能守亦寥寥衲衣先世曽調鼎<lb/>
野褐家聲本珥貂若悟死生均露電未應富貴勝漁樵<lb/>
千年回首俱陳跡不向杯中何處消<hi>沈義倫丞相裔孫為僧劉仁瞻侍中裔孫</hi>
<hi>為道人皆孤身死紹興中二公之後皆絶</hi>
　　初寒<lb/>
逐禄天涯半此生明時寛大許歸耕山圍魚市寒無色<lb/>
雨掠蓬窻夜有聲白髪青燈身潦倒殘蕪落葉歲峥嶸<lb/>
<pb n="KR4d0267_WYG_044-13b"/>
爾來有喜君知否買得烏犍萬事輕<lb/>
　　寄題季長飾菴<lb/>
近詔還中祕新文記飾菴主盟君勿讓賈勇我何堪木<lb/>
落山容瘦雲齊雪意酣何由共杯酒把蟹擘黄甘<lb/>
　　對食書媿<lb/>
連年寛水旱天若相懸車粗有芋魁豆併㤀熊掌魚先<lb/>
生飯不足賢者食無餘老我知何幸晨盤厭羮蔬<lb/>
　　戲題酒家壁<lb/>
<pb n="KR4d0267_WYG_044-14a"/>
漫道江南倚寺樓豈知烟雨弄扁舟并刀不剪清愁斷<lb/>
楚練難縻白日留湖上采菰甘似蜜街頭買酒滑如油<lb/>
金丹九轉何時畢且對梅花一醉休<lb/>
　　又<lb/>
送了春歸又送秋人間隨處寄悠悠百年此際成遺老<lb/>
萬里當時賦逺遊筆力日衰慙陣馬江天歲晚狎冥鷗<lb/>
清狂自笑無時歇又犯新寒上市樓<lb/>
　　又<lb/>
<pb n="KR4d0267_WYG_044-14b"/>
朋舊存亾寂不聞年年江海愴離羣時平酒價賤如水<lb/>
病起老身閒似雲飽食毎慙荒舊學後生誰可付斯文<lb/>
案頭清鏡塵昏盡殘髪知添白幾分<hi>予老甚髪乃有未白者</hi>
　　十月二十八日夜風雨大作<lb/>
風怒欲㧞木雨暴欲掀屋風聲翻海濤雨㸃墮車軸拄<lb/>
門那敢開吹火不得燭豈惟漲溝谿勢已巻平陸辛勤<lb/>
蓺宿麥所望明年熟一飽正自囏五窮故相逐南鄰更<lb/>
可念布被冬未贖明朝甑復空母子相持哭<lb/>
<pb n="KR4d0267_WYG_044-15a"/>
　　夜寒然火有感<lb/>
墮巢拾槁枝微火吹孤螢風火一相得須㬰細烟青暖<lb/>
焰遂騰上凛冽回𤣥暝君看金鼎火其初亦熒熒至理<lb/>
存槖籥竒功挾風霆笑談縛三彭指顧役六丁超然出<lb/>
塵世豈獨制頹齡勸君勿虚死萬過誦黄庭<lb/>
　　農事休小葺東園十韻<lb/>
歸老心常逸新寒體亦康幸當農事隙稍治舊園荒翦<lb/>
闢西山出縈回北徑長作欄扶弱蔓换土植孤芳霜霰<lb/>
<pb n="KR4d0267_WYG_044-15b"/>
篔簹碧風烟薜荔蒼蝶來翻小翅鳥下囀幽吭疏剔巖<lb/>
泉集耘鋤藥草香溪藤裁酒榼畨錦製詩囊坐久雲生<lb/>
石歸遲月滿廊人間胡不樂㧞宅笑君房<lb/>
　　開東園路北至山脚因治路傍隙地雜植花草<lb/>
清溝東畔翦蓁菅雖設柴門盡日關逺引寒泉成碧沼<lb/>
稍通密竹露青山幽花泣露開仍落好鳥穿林去復還<lb/>
更上横岡吾所愛小兒試覓屋三間<lb/>
　　又<lb/>
<pb n="KR4d0267_WYG_044-16a"/>
魏野林逋久已仙放翁寄傲鏡湖邊松根偃蹇支琴石<lb/>
巖竇潺湲洗藥泉半禄掃空雖在我殘年健甚豈非天<lb/>
遥遥桑苧家風在重補茶經又一編<lb/>
　　又<lb/>
憶自南昌返故鄉移家來就鏡湖涼鶴雛養得冲霄漢<lb/>
松樹看成任棟梁手版永抛貧亦樂肩輿時上老何妨<lb/>
平郊東望江城近隱隱青笳送夕陽<lb/>
　　又<lb/>
<pb n="KR4d0267_WYG_044-16b"/>
父子追隨一笑傾東園東畔路初成夾裁芳草如繩直<lb/>
前出籬門似砥平春近野梅香欲動雨餘溝水細無聲<lb/>
今朝有憙誰能識不用人扶亦自行<lb/>
　　又<lb/>
病眼逢人毎嬾開正須此地洗氛埃數枝梅向林梢出<lb/>
一脈泉從嶺背來藤杖有時縁石磴風爐隨處置茶杯<lb/>
殘軀自笑如春草又喜天邊斗柄回<lb/>
　　又<lb/>
<pb n="KR4d0267_WYG_044-17a"/>
避俗從來恨不深家園栽種偶成陰西連幾曲菖蒲澗<lb/>
東接無窮簷蔔林烏桕谷寒迎野歩金沙泉冷洗塵襟<lb/>
清音可寫吾詩拙他日君來試抱琴<lb/>
　　連日治圃至山亭又作五字<lb/>
薙圃課僮奴爭前不待呼水泉經雨壯蓁莽得霜枯高<lb/>
樹鳴雙鵲清池下兩鳬莫年惟樂此餘念一毫無<lb/>
　　又<lb/>
富貴尋常事天奚獨汝慳十分教嬾拙百倍與清閒放<lb/>
<pb n="KR4d0267_WYG_044-17b"/>
鶴雲千頃釣魚溪一灣此詩雖信筆他日不須刪<lb/>
　　又<lb/>
好竹千竿翠新泉一勺冰殘蕪襯落日老木上寒藤細<lb/>
磴欹難過危欄曲可憑歸時忽已莫㸃㸃數漁燈<lb/>
　　又<lb/>
門開度略彴路盡上陂陁農隙閒耕犢樵歸起醉歌青<lb/>
煙舞鸞鳯白石伏黿鼉剰有笻枝興窮冬氣已和<lb/>
　　寒夜<lb/>
<pb n="KR4d0267_WYG_044-18a"/>
敗屋頹垣對短檠課書聊自限三更蕭條草木寒無色<lb/>
窸窣狐貍出有聲半榼濁醪求火暖一篇疑義與兒評<lb/>
未須遽起窮愁歎明日㝷梅雪正晴<lb/>
　　掩巻有感<lb/>
少年雖讀書毎恨性疎嬾中年頗自勵已歎歲月短學<lb/>
不到聖賢此意終未滿甑空不憂飢衣垢不思浣區區<lb/>
管晏事端可付一莞羸然八十翁風雪卧空館<lb/>
　　閒遊<lb/>
<pb n="KR4d0267_WYG_044-18b"/>
出雜羊牛牧歸隨鳥雀栖聊持數匙飯就乞半盂齏浩<lb/>
蕩陵原野﨑嶇歴澗溪閒遊豈不好客意自凄凄<lb/>
　　野寺<lb/>
閒行入野寺僧飯鼓其鏜慘慘風𠢐面暉暉日滿廊去<lb/>
來元自在賔主兩相忘却下山坡路樵歌出隴長<lb/>
　　三江<lb/>
三江郡東北古戍鬱嵯峨漁子舩浮葉更人鼓應鼉年<lb/>
豐坊酒賤盜息海商多老我無豪思悠然寄醉歌<lb/>
<pb n="KR4d0267_WYG_044-19a"/>
　　讀老子<lb/>
放翁晨起坐龜堂古銅匜燒海南香臨目接手精思牀<lb/>
身如槁木心如牆八十一章獨置傍徐起開讀聲琅琅<lb/>
怳然親見古伯陽袂屬關尹肩庚桑孰能試之出毫芒<lb/>
末俗可復躋羲皇陰符偽書實荒唐稚川金丹空有方<lb/>
人生忽如瓦上霜勿恃强健輕年光<lb/>
　　新泉<lb/>
掃石蔭雙松岸巾穿萬竹爾來又一竒巖泉寒可掬㪺<lb/>
<pb n="KR4d0267_WYG_044-19b"/>
泉可瀹茗就泉可洗藥楚人曽未知但謂纓可濯<lb/>
　　風雨<lb/>
七十年來樂太平白頭父子事春耕因思世事悲身事<lb/>
更聽風聲雜雨聲四海故人强半死一襟清淚對誰傾<lb/>
新春要覓燒丹處不住青城住赤城<lb/>
　　題菴壁<lb/>
萬疊青山繞鏡湖數椽自愛野人居風來松度龍吟曲<lb/>
雨過庭餘鳥迹書小疾不妨尋酒去豐年偶及挂冠初<lb/>
<pb n="KR4d0267_WYG_044-20a"/>
有金可散還多事四壁蕭然計未疎<lb/>
　　又<lb/>
衰髪蕭踈雪滿巾君恩乞與自由身身并猿鶴為三友<lb/>
<hi>一作口</hi>家託烟波作四鄰十日風號未成雪一年梅發又<lb/>
催春漁舟底用勤相覓本避浮名不避人<lb/>
　　讀仙書<lb/>
與世已如風馬牛松風終日聽颼飀一爐丹熟定不死<lb/>
半瓮酒香安得愁腰帶鞓前秋萬頃香爐峯下水交流<lb/>
<pb n="KR4d0267_WYG_044-20b"/>
人間事事皆須命惟有神仙可自求<lb/>
　　讀淵明詩<lb/>
淵明甫六十遽覺前途迮作詩頗感慨自謂當去客吾<lb/>
年久過此霜雪紛滿幘豈惟僕整駕已迫牛負軛奈何<lb/>
不少警玩此白駒隙傾身事詩酒廢日弄泉石梅花何<lb/>
預汝一笑從渠索顧以有限身兒戲作無益一牀寛有<lb/>
餘虚室自生白要當棄百事言從老𣆀役<lb/>
　　寒夜枕上<lb/>
<pb n="KR4d0267_WYG_044-21a"/>
屋老霜寒睡不成迢迢漏鼓過三更鳥啼林外月初上<lb/>
犬吠水邊船夜行市有歌呼知歲樂亭無枹鼓喜時平<lb/>
吾詩欲寫還慵起卧看殘燈翳復明<lb/>
　　新晴出門閒歩<lb/>
一夜風號作快晴披裘扶杖出門行青山繞舍雪封盡<lb/>
丹葉滿街霜染成廢寺僧寒多晏起近村農惰闕冬耕<lb/>
窮人旋畫膨脝計自買蹲鴟煮糝羮<lb/>
　　聞笛<lb/>
<pb n="KR4d0267_WYG_044-21b"/>
雪飛數片又成晴透瓦清霜伴月明一曲忽聞高士笛<lb/>
臨窻和以讀書聲<lb/>
　　鳴禽<lb/>
小徑霜泥結凍時幽人十日廢笻枝新晴池館春來早<lb/>
簾外鳴禽聖得知<lb/>
　　食晚<lb/>
日高得米喚兒舂苦雨園蔬久闕供省事家風君看取<lb/>
半飢半飽過殘冬<lb/>
<pb n="KR4d0267_WYG_044-22a"/>
　　午坐戲詠<lb/>
貯藥葫蘆二寸黄煎茶橄欖一甌香午窻坐穩摩癡腹<lb/>
始覺龜堂白日長<lb/>
　　戲詠鄉里食物示鄰曲<lb/>
山陰古稱小蓬萊青山萬疊環樓臺不惟人物富名勝<lb/>
所至地産皆奇瓌茗芽落磑壓北苑藥苖入饌逾天台<lb/>
明珠百舸載芡實火齊千擔裝楊梅湘湖蓴長涎正滑<lb/>
秦望蕨生拳未開箭萌蟄藏待時雨桑蕈菌蠢驚春雷<lb/>
<pb n="KR4d0267_WYG_044-22b"/>
㯶花蒸煮蘸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醬薑茁披剥醃糟醅細研甖粟具湯液<lb/>
濕裹山蕷供炮煨老饞自覺筆力短得一㤀十真堪咍<lb/>
從今置之勿復道一瓢陋巷師顏回<lb/>
　　歲暮貧甚戲作<lb/>
得米還求澗底薪始知天地有窮人年開八秩寧賒死<lb/>
官及三兒不救貧藥盡無如醫偃蹇囊空那辨酒逡巡<lb/>
栁條萱草添愁思不似尋常見早春<lb/>
　　汪叔潛教授挽辭<lb/>
<pb n="KR4d0267_WYG_044-23a"/>
江南有奇士英譽早飛騰未見心先契相從氣倍增時<lb/>
煩問字酒屢供讀書燈下榻延徐孺同舟得李膺百年<lb/>
期永好一旦失良朋稚子初何取龍門亦許登流光疾<lb/>
於鳥舊社冷如冰欲作千言誄衰遲媿未能<lb/>
　　汪給事太夫人程氏挽辭<hi>夫人内外二族享壽八九十者至二十餘人</hi>
爵色恩榮盛鄉閭譽望尊儒科傳累葉上壽萃高門阡<lb/>
茂新栽栢堂餘舊樹萱故民何以報沾灑望秋原<lb/>
　　太恭人諭氏挽辭<hi>恭人生於紹聖二年没於慶元六年壽九十六自太孺人至太</hi>
<pb n="KR4d0267_WYG_044-23b"/>
　　　<hi>恭人皆特恩封</hi>
耄齒人誰及高門世共榮始終膺備福穉老遇昇平綸<lb/>
綍褒嘉事鄉閭惻愴情吾詩儻傳世亦足見平生<lb/>
　　路乾<lb/>
日曬霜融歩歩泥旬餘不到石泉西連朝和暖得乾路<lb/>
喚取鄰翁來杖藜<lb/>
　　寒夜<lb/>
閉戸歲云莫翻書夜向䦨足僵知火盡目鈍覺燈殘躍<lb/>
<pb n="KR4d0267_WYG_044-24a"/>
浦魚驚獺穿林犬逐貛三年納微禄無媿得心安<lb/>
　　乍晴至園中<lb/>
藥笈漁竿毎自隨枯笻短帽恰相宜投林但有窮猨喜<lb/>
伏櫪元無老驥悲巖溜甘寒通碧沼野梅清絶隔踈籬<lb/>
放翁老甚情懐嬾那辦題詩寄所思<lb/>
　<lb/>
　<lb/>
　<lb/>
<pb n="KR4d0267_WYG_044-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻四十四<lb/>
</p>
<p>
</p>
  </div>
</body>
</text>
</TEI>
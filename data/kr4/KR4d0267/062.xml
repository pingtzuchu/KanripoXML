<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻六十二</head> <lb/>
    <p>
<pb n="KR4d0267_WYG_062-1a"/>
欽定四庫全書<lb/>
　劎南詩稾巻六十二<lb/>
　　　　　　　　　　　　　宋　陸㳺　撰<lb/>
　　寄十二姪<lb/>
庚寅吾入蜀西過齊安城雪堂拜老仙眉宇寒崢嶸㣲<lb/>
泉尚如昔激激琴筑聲龍蛇入筆力斷石卧縱横戊戌<lb/>
奉詔追觸熱萬里程歸途抵齊安嵗月浩可驚三日乃<lb/>
東下鼓角遥送迎安國有老僧元祐初載生蟬聫説舊<lb/>
<pb n="KR4d0267_WYG_062-1b"/>
事耳目猶聰明徒行就船别耿耿惻愴情豈知二紀後<lb/>
汝乃為此行追懐昔遊地未語涕已傾念汝雖竝塞殘<lb/>
虜方守盟職雖在警盜枹鼓寂不鳴惟當奉法令日夜<lb/>
撫孤惸官卑俸入薄切勿厭藜羮勇如赤壁戰節若江<lb/>
水清人誰不汝知况事賢公卿三山與七家相望兩柴<lb/>
荆歸來講學暇襏襫同春畊<lb/>
　　北忩雨中作<lb/>
鬱蒸作不解風雨來有信豈惟窓户清更喜草木潤簡<lb/>
<pb n="KR4d0267_WYG_062-2a"/>
編既陳前燈火亦可近跂予望聖賢傾河洗驕吝扶衰<lb/>
幸未老吾道其少進安得平生歡懐抱為君盡<lb/>
　　戲書觸目<lb/>
貍奴閑占熏籠卧燕子横穿翠徑飛我亦人間好事者<lb/>
憑闌小立試單衣<lb/>
　　四月二十八日作<lb/>
四月欲盡五月初九十未及八十餘開口何曽談世事<lb/>
收身且復愛吾廬<lb/>
<pb n="KR4d0267_WYG_062-2b"/>
　　又<lb/>
行徧人間病不禁鬢毛飽受雪霜侵茅檐一夜蕭蕭雨<lb/>
洗盡平生幻妄心<lb/>
　　命駕<lb/>
命駕清晨出射堂笻枝羽扇受㣲凉鵶將數子窺苔井<lb/>
桐引新枝出粉牆岸幘影邉茶正熟投壺聲裏日初長<lb/>
興闌却蹋湖隄去十里山花滿䄂香<lb/>
　　逰山遇雨<lb/>
<pb n="KR4d0267_WYG_062-3a"/>
千秋觀前雨濕衣石帆山下叩漁扉鷓鴣苦道行不得<lb/>
杜鵑更勸不如歸<lb/>
　　東籬雜題<lb/>
終日在東籬清和適此時鶯聲如妬夢花氣欲撩詩愛<lb/>
客茶新碾留僧飯别炊流年隨手過不覺近期頤<lb/>
　　又<lb/>
深居逺悔吝簡事養精神曵杖一蕭散待茶時欠伸風<lb/>
生樷竹嘯露坼野花新自作東籬後經旬不過鄰<lb/>
<pb n="KR4d0267_WYG_062-3b"/>
　　又<lb/>
昨日一花坼今朝一草生深林鳩婦聒髙棟燕巢成熟<lb/>
果檐前墮殘書枕畔横菴居澹無事作意領新晴<lb/>
　　又<lb/>
南陌歸雖乆東籬興又新無求覺身貴好儉失家貧引<lb/>
水常終日栽花又過春桃源不湏覓已是葛天民<lb/>
　　又<lb/>
溝聲流激激籬影立踈踈平旦來澆藥臨昏尚看魚比<lb/>
<pb n="KR4d0267_WYG_062-4a"/>
鄰怪踈索風月伴躊躇安得王摩詰慿渠畫草廬<lb/>
　　書事<lb/>
本來只道千鈞重看破元無一羽輕日月光明天廣大<lb/>
不妨歗傲過平生<lb/>
　　又<lb/>
燕雛學母飛初熟梅子團枝亦半黄麈尾唾壺俱屏去<lb/>
尚存餘習炷爐香<lb/>
　　乙丑重五<lb/>
<pb n="KR4d0267_WYG_062-4b"/>
盤中芺解青菰粽衰甚猶簮艾一枝寂寞廢詩仍止酒<lb/>
今年真負此佳時<lb/>
　　又<lb/>
飛棹中流救屈平俚歌寕復楚遺聲危冠更在門楣上<lb/>
但覺蕭敷與艾榮<lb/>
　　夏夜枕上<lb/>
卧聴殘更下麗譙雖非遥夜亦迢迢正令展轉無安枕<lb/>
猶勝龍鍾趁早朝<lb/>
<pb n="KR4d0267_WYG_062-5a"/>
　　石㠶夏日<lb/>
石㠶山下雨㝠㝠閒岸紗巾憩草亭單複篝衣時脱著<lb/>
甜酸園果半黄青鰥魚無隊依蒲藻病鶴長鳴鎩翅翎<lb/>
自笑若為消永日異書新錄相牛經<lb/>
　　又<lb/>
短棹飄然信所之茶園漁市到無時風從蘋末蕭蕭起<lb/>
月過花隂故故遲蓴菜煮羮吳舊俗竹枝度曲楚遺辭<lb/>
頗聞項里楊梅熟鄰曲相招莫後期<lb/>
<pb n="KR4d0267_WYG_062-5b"/>
　　仲夏風雨不已<lb/>
南陌東阡自在身一年節物㡬番新鰣魚出後鶯花閙<lb/>
梅子熟時風雨頻冠葢敢同修禊客桑麻不減避秦人<lb/>
夕陽更有蕭然處照影清溪整葛巾<lb/>
　　幽居<lb/>
旌節庭下葵鼓吹池中蛙坐令灌園公忽作富貴家浮<lb/>
生均一鬨事過但興嗟蚩蚩彼何人欲摘空中花牆隅<lb/>
蔬可挽巷口酒可賖疎嬾遂吾性不賣東陵𤓰<lb/>
<pb n="KR4d0267_WYG_062-6a"/>
　　齒落<lb/>
昔聞少陵翁皓首惜墮齒退之更可憐至謂豁可耻放<lb/>
翁獨不然頑頓世無比齒揺忽脱去取視乃大喜譬如<lb/>
大木拔豈有再安理咀嚼浩無妨更覺彘肩羙<lb/>
　　雨中排悶<lb/>
殷殷雷繞村淅淅雨鳴砌禽魚各自適草木亦得意顧<lb/>
此菴中人老病獨顦顇飯遲每嬾索兀兀方坐睡平生<lb/>
飽憂患性命已屢試但得過今朝明日可徐議<lb/>
<pb n="KR4d0267_WYG_062-6b"/>
　　逆境<lb/>
歩歩常由逆境行極知造物欲其成磨礲乆已盡芒角<lb/>
烹煮豈容重發生死到靣前猶覺小事於身外孰非輕<lb/>
出門不必名山去但見風煙已眼明<lb/>
　　夜興<lb/>
脱冠殘髪冷颼飀北斗闌干河漢秋木末有風栖鵲起<lb/>
亭臯無月亂螢流酒慳僅得時時醉詩退難禁夜夜愁<lb/>
欲睡不妨還小立一聲菱唱起滄洲<lb/>
<pb n="KR4d0267_WYG_062-7a"/>
　　寄題李季章侍即石林堂<lb/>
林慮靈壁名宇宙震澤舂陵稍居後翟公黄鶴得數峯<lb/>
對客掀髯詫竒秀我行新灘見益竒千巖萬竇雷雨垂<lb/>
古來豈無好事者根株盤踞不可移侍即築堂聚衆石<lb/>
坐卧對之旰忘食千金博取直易爾要是尤物歸精識<lb/>
君不見牛竒章與李衛公一生氷炭不相容門前冠葢<lb/>
各分黨惟有愛石心則同﨑嶇宦路多危機凛然石友<lb/>
人間稀它時檥棹華亭岸更看全窠買鶴歸<lb/>
<pb n="KR4d0267_WYG_062-7b"/>
　　流年<lb/>
冉冉流年迫耄期心情漸減舊兒嬉唾壺麈尾已從省<lb/>
茶竈筆床猶自隨昨日客招東浦釣今朝僧約北軒棊<lb/>
敢將輕健誇鄰里一笑元知要及時<lb/>
　　雨中鋤藥<lb/>
庭中正苦日卓午水靣忽看雲過西老子不辭衝急雨<lb/>
小鋤香帶藥畦泥<lb/>
　　自嘲<lb/>
<pb n="KR4d0267_WYG_062-8a"/>
壯嵗耽書廢夜眠窻明猶在短檠前如今自笑摧頽甚<lb/>
卧看兒曹理斷編<lb/>
　　世事<lb/>
世事如今盡伏輸靣能乾唾况其餘詩才退後愁强韻<lb/>
眼力衰來怯細書歛迹已思焚筆硯作勞敢避把犁鉏<lb/>
晴空萬里寛多少一片閑雲足巻舒<lb/>
　　悲齒落自解<lb/>
年運而往君自寛此生畢竟有衰殘語訛嚼廢尋常事<lb/>
<pb n="KR4d0267_WYG_062-8b"/>
只作兒童䃣齒看<lb/>
　　送十五即適臨安<lb/>
求祿亦常事出門寕自由苦留雖惜别細話却生愁雨<lb/>
急投村市鐘殘過寺樓祗應今夕夢先汝到江頭<lb/>
　　幽居夏日<lb/>
茅舍参差煙藹中超然髙興與誰同形骸已與流年老<lb/>
詩句猶争造物功子母𤓰新間尊爼公孫竹長映簾櫳<lb/>
日長愈覺閒無事隱具成書又一通<lb/>
<pb n="KR4d0267_WYG_062-9a"/>
　　又<lb/>
内史蘭亭晚卜鄰永和風月凛如新功名不入閒人夢<lb/>
詩酒猶闗老子身簷淺時時聞霣籜池清一一見潜鱗<lb/>
正令未逐飛仙去要是巢居太古民<lb/>
　　大雨<lb/>
北窻欲化莊生蝶睡思濛濛栖倦睫川雲忽帶急雨來<lb/>
萬㸃縱横打荷葉坐収爽氣入詩律更借凉颸吹醉頰<lb/>
壊簷腐瓦凛欲墮積潦中庭深可涉兒愁漏濕廢夜課<lb/>
<pb n="KR4d0267_WYG_062-9b"/>
婦畏泥塗停早饁老翁自笑獨爾頑更喜煙波揺短檝<lb/>
　　思雲門<lb/>
一身膏脂略瘦盡萬巻簡編如隔生秪欲移家若耶去<lb/>
亂雲深處聴灘聲<lb/>
　　夏夜<lb/>
㪚髪荒池上秋聲滿綠蒲燐飛椉月暗梟語似人呼學<lb/>
問無新得功名負壮圖拾薪炊麥飯隨事且支梧<lb/>
　　觀身<lb/>
<pb n="KR4d0267_WYG_062-10a"/>
欲去浮華累先觀老病身濁醪何負汝淡飯最宜人意<lb/>
氣隨年往工夫媿日新秪將閑送老虛作太平民<lb/>
　　養氣<lb/>
學道先養氣吾聞三住章屏除金鼎藥糠粃玉函方凛<lb/>
凛春氷履兢兢拱璧藏髙談忘力守此病最膏肓<lb/>
　　日用<lb/>
日用無淵奥其中妙理存但能明物性不必學𤣥門盡<lb/>
力扶元氣精思去病根昔人由此道推已及元元<lb/>
<pb n="KR4d0267_WYG_062-10b"/>
　　村市醉歸<lb/>
伏櫪元知免駭機翦翎豈復慕羣飛坐中客滿知心少<lb/>
嚢裏詩多得意稀小市雨餘尋酒去野橋日落䇿驢歸<lb/>
不辭十里行空翠終勝京塵化客衣<lb/>
　　夏日感舊<lb/>
北窓枕簞卧陶翁樹樹鳴蝉葉葉風睡覺殘書棲嬾架<lb/>
浴回細葛覆熏籠一藤未遂名山去半巻還驚舊歴空<lb/>
妄想金丹君莫笑清班曽是長仙蓬<lb/>
<pb n="KR4d0267_WYG_062-11a"/>
　　又<lb/>
五侍仙祠兩挂冠此生略有半生閒嘯歌雨笠煙蓑裏<lb/>
來往山村縣郭間一粒何當換凡骨數盃且復駐頽顔<lb/>
胡塵掃盡知何日不隱箕山即華山<hi>予仕宦屢歴宫祠崇道玉局武夷佑</hi>
<hi>神太平凡五任</hi>
　　又<lb/>
呉人那慣粟漿酸茶盌聊霑舌本乾身病不堪閒客攪<lb/>
日長惟憶異書看流年冉冉誰能駐長夏迢迢亦已殘<lb/>
<pb n="KR4d0267_WYG_062-11b"/>
步有新船君賀我西風先夢上嚴灘<hi>近修小舟訖事村鄰多來賀</hi>
　　又<lb/>
獨居無復客嘲邊終日頽然飽即眠䕶硯小屏山縹緲<lb/>
揺風團扇月嬋娟桐隂忽見翻雙鵲石罅時聞落細泉<lb/>
避暑不湏河朔飲轉頭即見早秋天<lb/>
　　雨後<lb/>
甘澍慰羣望浮雲還故墟新凉生枕簟餘潤入犁鋤簾<lb/>
上翩翩鷰蒲新鱍鱍魚素秋猶半月團扇意先疎<lb/>
<pb n="KR4d0267_WYG_062-12a"/>
　　東軒<lb/>
榴花零落滿蒼苔薝蔔㤀憂亦已開湖海片帆先已具<lb/>
少安無躁待秋來<lb/>
　　寄子虡子遹<lb/>
大兒再度吳門秋小兒錢塘逾月留恨身不能挿兩翅<lb/>
與汝相守寛百憂聞鐘時宿雲外寺待月亦上湖邊樓<lb/>
但常保此豈不樂路難悠悠非善謀<lb/>
　　寄張季長<lb/>
<pb n="KR4d0267_WYG_062-12b"/>
髪不勝簮短褐寛毎因臨鏡歎衰殘未嘗三日不服藥<lb/>
雖滿百年終闔棺舊友豈知常阻闊一尊那得叙悲歡<lb/>
錦官花重應如昔直欲凌風借羽翰<lb/>
　　夏夜<lb/>
鳴蜩斷復續宿鳥乆始安觸熱汗沾衣暮夜猶未乾梧<lb/>
桐獨知秋一葉墮井䦨行矣戒碪杵四序環無端<lb/>
　　又<lb/>
落月不滿窓驚鵲屢移樹沉憂少睡眠亦以衰疾故五<lb/>
<pb n="KR4d0267_WYG_062-13a"/>
更忽作夢立馬青衣渡白首厭山村郵亭憶征步<lb/>
　　讀趙昌甫詩巻<lb/>
蝸廬溽暑不可過把巻一讀趙子詩如逰麻源第三谷<lb/>
忽見梅花開一枝寄書問訊不可得握臂晤語應無期<lb/>
惟當飲水絶火食海山忽有相逢時<lb/>
　　海氣<lb/>
浴罷來水滸適有漁舟横浩然縱棹去漫漫菰蒲聲海<lb/>
祲乃爾竒萬象空際生驂驔牧龍馬夭矯騰蛟鯨或如<lb/>
<pb n="KR4d0267_WYG_062-13b"/>
搴大旗或如執長兵我欲記其變忽已天宇清成壊湏<lb/>
臾間使我歎且驚世事正如此何者非强名<lb/>
　　村居<lb/>
舍後盤髙岡舍前靣平野防盜枳作藩蔽雨篠代瓦<hi>村人</hi>
<hi>以篠覆屋如茅</hi>數家相依倚百事容乞假薄暮耕樵歸共話衡<lb/>
門下<lb/>
　　戒殺<lb/>
郊居去市逺豬羊稀入饌既畜雞鶩羣復利魚蟹賤暴<lb/>
<pb n="KR4d0267_WYG_062-14a"/>
殄非所安擊鮮况親見那得屠殺業為客美殽膳餘年<lb/>
尚有㡬過日如露電豈無園中蔬敬奉君子宴<lb/>
　　庭中夜賦<lb/>
流汗沾衣不自支庭中㪚髪立多時烏烏画角凌風起<lb/>
淡淡銀河拂地垂浮玉閒逰元自樂浣花小築亦何疑<lb/>
東歸萬里君知否要了滄洲一段竒<lb/>
　　秋近<lb/>
石榴萱草併成空又見牆隂莧葉紅茶釅頗妨千里夢<lb/>
<pb n="KR4d0267_WYG_062-14b"/>
簟涼初怯五更風新𤓰落刃氷盤裏晚燕添巢畫閣中<lb/>
身健流年俱可樂故人自欠一尊同<lb/>
　　歎老<lb/>
齒墮因廢談髪短不入把餘年似殘尊欲盡不禁瀉出<lb/>
門見鄉曲每恨識靣寡往昔同戲兒纍纍塜盈野<lb/>
　　殘暑得小雨頗凉<lb/>
午暑不可觸忽驚如許凉軒窓雲作暝草木雨生香蒲<lb/>
葉先秋霣蟬聲入夜長自欣無一事岸幘倚胡床<lb/>
<pb n="KR4d0267_WYG_062-15a"/>
　　乙丑夏秋之交小舟早夜往來湖中戲成絶句<lb/>
横林𣺌渺夜生煙野水茫茫逺拍天菱唱一聲驚夢斷<lb/>
始知身在釣魚船<lb/>
　　又<lb/>
河漢横斜斗柄低啼鴉掠水未成栖怪生凄爽侵肌骨<lb/>
舩繫秦皇酒瓮西<lb/>
　　又<lb/>
譙門鼓角寺樓鐘一一風傳到短蓬喚得放翁殘酒醒<lb/>
<pb n="KR4d0267_WYG_062-15b"/>
錦嚢詩草不教空<lb/>
　　又<lb/>
小市易㪚無人行茫茫湖橋惟月明老夫觧酲不用酒<lb/>
自有千頃菰蒲聲<lb/>
　　又<lb/>
雞頭纍纍如大珠紅草綠荷風味殊天與楊梅成二絶<lb/>
吾鄉獨有異鄉無<lb/>
　　又<lb/>
<pb n="KR4d0267_WYG_062-16a"/>
城南天鏡三百里繚以重重翡翠屏最好長橋明月夜<lb/>
寄船䇿蹇上蘭亭<lb/>
　　又<lb/>
酒斾揺揺出竹籬扁舟逺赴野人期一天風雨晩來惡<lb/>
落盡白蓮渾不知<lb/>
　　又<lb/>
七月湖中風露新臨流閒照白綸巾荷花折盡渾閒事<lb/>
老却蓴絲最惱人<lb/>
<pb n="KR4d0267_WYG_062-16b"/>
　　又<lb/>
恰聴殘蝉禹寺門又看新月石帆村後來復有龜堂老<lb/>
千載猶應此意存<lb/>
　　又<lb/>
娥江道上欲三更垣屋參差閉月明倚柁賦詩無傑思<lb/>
斷腸分付棹歌聲<lb/>
　　又<lb/>
秋來湖濶渺無津旋結漁舟作四鄰滿眼是詩渠不領<lb/>
<pb n="KR4d0267_WYG_062-17a"/>
可憐虚作水雲身<lb/>
　　又<lb/>
夢筆橋東夜繫船殘燈耿耿不成眠千年未息靈胥怒<lb/>
巻地潮聲到枕邊<lb/>
　　初秋<lb/>
生世元浮脆人言七十稀耄期今已及氣力固應㣲食<lb/>
冷常憂過追凉每念歸入秋纔㡬日巻簟換縑衣<lb/>
　　又<lb/>
<pb n="KR4d0267_WYG_062-17b"/>
藉草沾衣露沿溪掠靣風桐凋無茂綠蓮老有踈紅小<lb/>
彴欹危度鄰園曲折通新秋得强健一笑莫匆匆<lb/>
　　又<lb/>
初夜月猶淡入秋風已清螢孤無逺照蟬斷有遺聲命<lb/>
薄慙勛業才踈負聖明青鞵若耶路亦足慰平生<lb/>
　　又<lb/>
兀兀終年醉空空四壁窮那知雙雪鬢又度㡬秋風髙<lb/>
枕三峯老深衣獨樂翁騎驢向何許搢箠有蠻童<lb/>
<pb n="KR4d0267_WYG_062-18a"/>
　　秋隂出逰<lb/>
遮日雲生忽復収黄鴉鳴喚伴林鳩也知雨意逄秋作<lb/>
未害山翁竟日逰陌上驛亭雙隻堠煙中漁釣兩三舟<lb/>
歸遲不是尋詩料秣蹇民家偶小留<lb/>
　　杜宇<lb/>
杜宇雖㣲禽用意舉世稀念昔春盛時天地皆芳菲杜<lb/>
宇黙無聲不畏百鳥譏東君將促駕乃獨號鳴悲日夜<lb/>
不肯休流血沾其衣念言身尚存乃使春獨歸飲啄雖<lb/>
<pb n="KR4d0267_WYG_062-18b"/>
如昔此身當疇依月明抱樹枝敢忘此歔欷雖無精衛<lb/>
勞區區亦庶㡬寄言天壌間勿謂斯禽㣲<lb/>
　　養生<lb/>
衰病猶弱國地與齊楚隣朝憂羽書來暮畏戎車塵奔<lb/>
命不敢辭所懼殘吾民羸老正類此日夜憂其身起居<lb/>
飲食間恐懼自貴珍一念少放逸禍敗生逡廵所以古<lb/>
逹者訓戒常諄諄不死正爾得成真非有神<lb/>
　　初秋夜賦<lb/>
<pb n="KR4d0267_WYG_062-19a"/>
北斗垂欲盡明河淡不流低回半枕夢蕭瑟一窓秋老<lb/>
益尊儒術閒仍為國憂孰云生死大却已付悠悠<lb/>
　　又<lb/>
炎熇猶末伏清絶忽新秋露氣房櫳冷砧聲嵗月遒悲<lb/>
蛩草根語孤燐竹間流聞道河南北飛蝗暗百州<lb/>
　　殘年<lb/>
殘年垂八十髙卧豈逃名泥巷多牛迹茅簷有碓聲炊<lb/>
菰觴父老煮棗哺雛嬰遣戍雖傳説何時復兩京<lb/>
<pb n="KR4d0267_WYG_062-19b"/>
　　記夢<lb/>
環立江頭千萬峯夢中於此倚枯笻青㝠誰見欹巾角<lb/>
碧瀣閒將洗筆鋒一巻素書雲笈貯數升松麨水機舂<lb/>
正呼鶴駕凌風去驚覺西山煙外鐘<lb/>
　　村飲<lb/>
白稻登場喜食新太倉月廪厭陳陳樷祠懐肉有歸遺<lb/>
官道横眠多醉人小市孤村真送老浩歌起舞最闗身<lb/>
鹽醯乞貸尋常事惱亂比鄰莫媿頻<lb/>
<pb n="KR4d0267_WYG_062-20a"/>
　　老鰥<lb/>
水際山前有老鰥終年無事亦非閒淵源師友簡編上<lb/>
土木形骸魚鳥間零落斷雲依釣瀨連涓新月照柴闗<lb/>
葵羮稗飯悠然過一飽元非造物慳<lb/>
　　對食作<lb/>
賤士窮愁殆萬端幸隨所遇即能安乞漿得酒豈嫌薄<lb/>
賣馬僦船常覺寛少壯已辜三釡養飄零敢道一𫀆單<lb/>
飯餘捫腹吾真足苜蓿何妨日滿槃<lb/>
<pb n="KR4d0267_WYG_062-20b"/>
　　七月十九日大風雨雷電<lb/>
雷車動地電火明急雨遂作盆盎傾强弩夾射馬陵道<lb/>
屋瓦大震昆陽城豈獨魚蝦空際落真成葢屐舍中行<lb/>
明朝雨止尋幽夢尚聴飛濤濺瀑聲<lb/>
　　湖上<lb/>
三伏無多暑漸㣲登臨清曉試縑衣風髙病木初凋葉<lb/>
潦退流萍尚半扉白首重來空感昔清尊相屬欲忘歸<lb/>
猶憐不負湖山處好在平生舊釣磯<lb/>
<pb n="KR4d0267_WYG_062-21a"/>
　　欲雨<lb/>
正苦中天赫日流房櫳忽復變颼飀雲生江浦初成暝<lb/>
葉下亭臯<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>作秋移穴族行憐垤蟻争巢婦去歎林鳩<lb/>
人間寒暑何窮已碪杵行聞治褐裘<lb/>
　　秋懐<lb/>
少年萬里度闗河老遇秋風感慨多草聖詩情元未減<lb/>
若無明鏡奈君何<lb/>
　　又<lb/>
<pb n="KR4d0267_WYG_062-21b"/>
園丁傍架摘黄𤓰村女沿籬采碧花城市尚餘三伏熱<lb/>
秋光先到野人家<lb/>
　　又<lb/>
迢迢枕上望明河帳薄簾踈奈冷何不惜衣篝重換火<lb/>
却縁㣲潤得香多<lb/>
　　又<lb/>
詩如水淡功差進身似雲孤累轉輕落葉擁籬門巷晩<lb/>
一枝藤杖且閒行<lb/>
<pb n="KR4d0267_WYG_062-22a"/>
　　食新<lb/>
龍鍾好在夢中身<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>喜今年又食新不用更煩人祝鯁<lb/>
輪囷𤓰瓠是常珍<lb/>
　　予初仕為寕徳縣主簿而朱孝聞景参作尉情好<lb/>
　　　甚篤後十餘年景参下世今又㡬四十年忽夢<lb/>
　　　見之若平生覺而感歎不已<lb/>
白鶴峯前試吏時尉曹詩酒樂新知傷心忽入西窓夢<lb/>
同在峬村折荔支<hi>峬音逋</hi>
<pb n="KR4d0267_WYG_062-22b"/>
　　讀書<lb/>
憶昔年少時把巻惟引睡惰逰過日月自咎輒涕泗老<lb/>
來百事廢却覺書多味豈惟時有得聖域可坐致譬如<lb/>
入武庫戃怳不暇視淺陋安能名出門但驚喟天球及<lb/>
河圖千古所共秘幸今發其藏雖老敢自棄<lb/>
　　諭鄰人<lb/>
鄰曲有米當共舂何至一旦不相容為善何嘗分士農<lb/>
堯民皆當變時雍<lb/>
<pb n="KR4d0267_WYG_062-23a"/>
　　又<lb/>
相攻本出忿與疑能不終訟固已竒訟端可窒君試思<lb/>
嵗時鄰里相諧嬉<lb/>
　　又<lb/>
世通婚姻對門扉禍福飢飽常相依忿争得直義愈非<lb/>
不如一醉懐牒歸<lb/>
　　示小厮<lb/>
偷閑打睡汝何尤罵詈榜笞我所羞但搢一鞭隨小蹇<lb/>
<pb n="KR4d0267_WYG_062-23b"/>
不妨村路共閒逰<lb/>
　　又<lb/>
晨興略整案頭書十日庭中始埽除未免丁寕惟一事<lb/>
臨池莫釣放生魚<lb/>
　<lb/>
　<lb/>
　<lb/>
　劎南詩稾巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻七十</head> <lb/>
    <p>
<pb n="KR4d0267_WYG_070-1a"/>
欽定四庫全書<lb/>
　劎南詩稾巻七十<lb/>
　　　　　　　　　　　　宋　陸㳺　撰<lb/>
　　立春後作<lb/>
春不遺竆僻天如念寂寥鳥鳴知節換池溜覺氷消冷<lb/>
䴵供新薺輕裘換故貂豐年無疾苦鄰曲遞相招<lb/>
　　舟中<lb/>
江天雲斷漏斜暉靡迤羣山翠作圍帆影似經吳赤壁<lb/>
<pb n="KR4d0267_WYG_070-1b"/>
艣聲如下蜀青衣臥聞裂水長魚出起看凌風健鶻飛<lb/>
禹會橋邊最清絶憶曾深夜叩漁扉<lb/>
　　小園春思<lb/>
小軒愁入丁香結幽徑春生荳蔲梢若論此時吟思苦<lb/>
縱磨鐵硯也成凹<lb/>
　　又<lb/>
重臺諼艸初離土百葉緗梅已滿枝莫道山家殺風景<lb/>
也能醉倒向東籬<hi>東籬予小圃名</hi>
<pb n="KR4d0267_WYG_070-2a"/>
　　禹祠<lb/>
祠宇嵯峨接寶坊扁舟又繫画橋傍䜴添滿筯蓴絲紫<lb/>
蜜漬堆盤粉餌香團扇賣時春漸晩夾衣換後日初長<lb/>
故人零落今何在空弔頹垣墨數行<lb/>
　　今年開歲三日上元三夕立春人日皆大晴<lb/>
今歲晴和歷歲無江城歌舞溢通衢天心只向人心卜<lb/>
不用慇懃問紫姑<lb/>
　　題野人壁<lb/>
<pb n="KR4d0267_WYG_070-2b"/>
身如魚鳥出池籠常在陂湖艸莽中簫鼔相聞村社密<lb/>
桑麻無際歲時豐市墟買酒何人識僧閤煎茶欠客同<lb/>
久欲瀟湘寄清嘯它年一棹莫匆匆<lb/>
　　小市<lb/>
春風小市畫橋橫橋北橋南次第行絶景惟詩號勍敵<lb/>
閒愁頼酒作長城樓臺到處靈和柳簾幙誰家子晉笙<lb/>
薄萛歸來漁火鬧放翁自笑欲忘情<lb/>
　　柳<lb/>
<pb n="KR4d0267_WYG_070-3a"/>
春來無處不春風偏在湖橋柳色中看得淺黃成嫩緑<lb/>
始知造物有全功<lb/>
　　見事<lb/>
流光莫恨去聮翩見事還疑勝㫺年細改新詩須枕上<lb/>
少留劇飮待花前陰陰竹塢安茶竈淺淺蘋汀著釣船<lb/>
物外家風吾豈敢散人名號亦充員<lb/>
　　夜雨<lb/>
江邊依舊釣舟橫萬事何曾有一成空憶廬山風雨夜<lb/>
<pb n="KR4d0267_WYG_070-3b"/>
自吹小竈煑蔓菁<lb/>
　　自詒<lb/>
一廛東近會稽城鑿破煙蕪俋俋耕上藥養神非近効<lb/>
善言銘座要躬行論書尚欲心先正學道寧容氣不平<lb/>
天付吾儕元自足滿園春薺又堪烹<lb/>
　　初春幽居<lb/>
滿榼芳醪手自攜陂湖南北埭東西茂林處處見松鼠<lb/>
幽圃時時聞竹雞零落斷雲斜鄣日霏微過雨未成泥<lb/>
<pb n="KR4d0267_WYG_070-4a"/>
老民不預人間事但喜農疇漸可犂<lb/>
　　又<lb/>
小築園林淺鑿池身閒隨事得遊嬉幽花折得露猶溼<lb/>
嘉木移來根不知小蝶弄晴飛不去珍禽喜靜語多時<lb/>
風光未忍輕抛擲聊付詩囊與酒巵<lb/>
　　自勉<lb/>
學詩當學陶學書當學顔正復不能到趣鄕已可觀養<lb/>
氣要使完處身要使端勿謂在屋漏人見汝肺肝節義<lb/>
<pb n="KR4d0267_WYG_070-4b"/>
實大閑忠孝後代看汝雖老將死更勉未死間<lb/>
　　春遊<lb/>
梅市移舟過古城此行亦未闕逢迎負薪野老無妻子<lb/>
施藥山人隱姓名風雨偏宜宿茅店鹽醯不遣到藜羮<lb/>
宣和版籍今誰在似是天敎樂太平<lb/>
　　晝坐<lb/>
早春風雨暗江干羔酒狐裘不敵寒輸與蒲龕深袖手<lb/>
一爐眞火養金丹<lb/>
<pb n="KR4d0267_WYG_070-5a"/>
　　正月十六日送子虛至梅市歸舟示子遹<lb/>
策府還山白盡頭一廛隨分葺莵裘看燈雖幸新春健<lb/>
無食猶懷卒歲憂稚子與翁俱襏襫大兒出塞習兜鍪<lb/>
它時别作謀生計賣藥惟當學伯休<lb/>
　　聞百舌<lb/>
春鳥雖儳言春盡能齰舌秋蚓與寒螿亦各知時節微<lb/>
物顧能此人乃獨不然君看甘陵黨作孽非由天<lb/>
　　畜一雞報曉聲清圓而鳴每晩戲書絶句<lb/>
<pb n="KR4d0267_WYG_070-5b"/>
雞鳴平旦未為遲恰是山房睡覺時著屐起尋溪上路<lb/>
野梅猶有未殘枝<lb/>
　　書村落間事<lb/>
東巷南巷新月明南村北村戲鼓聲家家輸賦及時足<lb/>
耕有讓畔桑無爭一村婚娉皆鄰里婦姑孝慈均母子<lb/>
兒從城中懷肉歸婦滌鐺釜供刀七再拜進酒壽老人<lb/>
慈顔一笑溫如春太平無象今有象竆虜何地生煙塵<lb/>
　　行歌<lb/>
<pb n="KR4d0267_WYG_070-6a"/>
孤村小市負薪歌造物其如此老何靈藥已能驅疾豎<lb/>
醇醪不用戰悲魔<lb/>
　　開歲頗思江湖遊適<lb/>
健筆當年賦遠遊卽今局促但堪羞雖為月下孤舟客<lb/>
未醉天涯七澤秋丹熟竟當金換骨客來從笑雪蒙頭<lb/>
龍泉本約同歸隱肻為春耕欲換牛<lb/>
　　憶昨<lb/>
入蜀還吳迹已陳蘭亭道上又逢春諸君試取吾詩看<lb/>
<pb n="KR4d0267_WYG_070-6b"/>
何異前身與後身<lb/>
　　又<lb/>
當年落魄錦江邊物外常多宿世縁先主廟中逢市隱<lb/>
丈人觀裏識巢僊<hi>蘧道人賣藥成都市中巢僊謂上官先生</hi>
　　又<lb/>
萬里曾為汗漫遊豈知白首弄漁舟會騎一鶴凌風去<lb/>
何處人間無酒樓<lb/>
　　排悶<lb/>
<pb n="KR4d0267_WYG_070-7a"/>
抱耒返東臯初非憚作勞飢寒凜未免老病適相遭開<lb/>
巻無如嬾飛觥豈復豪不辭竆到死猶足竊名高<lb/>
　　識喜<lb/>
齒搖徐自定髪脫却重生意適簮花舞身輕捨杖行僧<lb/>
招决棋戰客讓主詩盟尚欲瀟湘去煙帆不計程<lb/>
　　枕上作<lb/>
謝事還家一老農悠然高臥聽晨舂雖無客共樽中酒<lb/>
何至僧鳴飯後鐘采若未能浮楚澤思鱸猶欲釣呉淞<lb/>
<pb n="KR4d0267_WYG_070-7b"/>
自餘萬事慵開眼知結宗門案幾重<lb/>
　　近村<lb/>
去去柴車十里中竹林密處路纔通漸聞水磑知村近<lb/>
遙望禾囷喜歲豐漁艇徃來春浪碧人家高下夕陽紅<lb/>
百錢又向旗亭醉自笑吾生亦未竆<lb/>
　　讀史<lb/>
人間著腳盡危機睡覺方知夢境非莫怪冨春江上客<lb/>
一生不厭釣漁磯<lb/>
<pb n="KR4d0267_WYG_070-8a"/>
　　又<lb/>
榮悴紛紛醉夢中轉頭何事不成空全家采藥鹿門去<lb/>
我憶襄陽龎德公<lb/>
　　羸臥<lb/>
羸臥將如老景何小園風月且婆娑茶因春困論交密<lb/>
酒為家貧作態多馬上元無聽雞句原頭那有飯牛歌<lb/>
自憐遠屏猶多事賣藥歸來買釣蓑<lb/>
　　春感<lb/>
<pb n="KR4d0267_WYG_070-8b"/>
老厭紛紛嬾入城長亭小市近清明隴頭下漏初芸艸<lb/>
陌上吹簫正賣餳多病更知生是贅九原那恨死無名<lb/>
但餘一事猶闗念萬里唐安闕寄聲<hi>張季長久不通書或傳其臥病甚耿</hi>
<hi>耿也</hi>
　　八十三吟<lb/>
石帆山下白頭人八十三囘見艸春自愛安閒忘寂寞<lb/>
天將強健報清貧枯桐已㸑寧求識弊帚當捐却自珍<lb/>
桑苧家風君勿笑它年猶得作茶神<lb/>
<pb n="KR4d0267_WYG_070-9a"/>
　　小園花盛開<lb/>
厭住愁城徙醉鄕春風也肻到山房鴨頭綠漲池平岸<lb/>
猩血紅深杏出牆淡薄相遭心已嬾修行無力夢猶狂<lb/>
更嗟著句多塵思慙愧溪藤似截肪<lb/>
　　出遊歸臥得雜詩<lb/>
江天缺月西南落村路寒雞一再鳴自笑此身羇旅慣<lb/>
野橋孤店毎闗情<lb/>
　　又<lb/>
<pb n="KR4d0267_WYG_070-9b"/>
江村何處小茅茨紅杏青蒲雨過時半幅生綃大年畫<lb/>
一聮新句少游詩<lb/>
　　又<lb/>
眼明未了觀山債力在猶能涉水行莫笑軒然誇老健<lb/>
身存終勝得浮名<lb/>
　　又<lb/>
壯歲經春在醉鄕老來數酌不禁當正須獨倚蒲團坐<lb/>
領略明窗半篆香<lb/>
<pb n="KR4d0267_WYG_070-10a"/>
　　又<lb/>
兒扶行飯出柴扉傴僂方嗟氣力微道側偶逄耘麥叟<lb/>
倚鋤閒話兩忘歸<lb/>
　　又<lb/>
久讀僊經學養形未容便應少微星一枝新鍜金雅觜<lb/>
更向名山斸茯苓<lb/>
　　又<lb/>
薺花如雪滿中庭乍出芭蕉一寸青老子掩闗常謝客<lb/>
<pb n="KR4d0267_WYG_070-10b"/>
短蓑鋤菜伴園丁<lb/>
　　又<lb/>
晩交數子多才傑誰肻頻來寂寞鄕但寄好詩三四幅<lb/>
絶勝共笑億千場<lb/>
　　感舊<lb/>
自蜀還吳會先憑劎換牛掃除狂習氣謝絶醉朋儔去<lb/>
死時猶遠餘生已覺浮卽今眞憊矣閉户尚何求<lb/>
　　寄龔立道<lb/>
<pb n="KR4d0267_WYG_070-11a"/>
龔子吳中第一流老農何幸接英遊難逢正似玉杵臼<lb/>
易散便成風馬牛清夜話端思滚滚莫年心事恐悠悠<lb/>
何由喚得閶門櫂一醉千嵓萬壑秋<lb/>
　　寓歎<lb/>
五福惟無富嗟予得已多禪房時託宿酒市每酣歌詩<lb/>
瘦慵看鏡棋鏖恐爛柯殘年猶有幾切莫負漁蓑<lb/>
　　春晩<lb/>
客夢初囘夜漏殘東村想見杏花繁未能便逐啼鴉起<lb/>
<pb n="KR4d0267_WYG_070-11b"/>
自掩屏風䕶曉寒<lb/>
　　又<lb/>
湖上春寒雁已歸宿酲殘夢兩依依也知晨起元無事<lb/>
窗白爐紅且攬衣<lb/>
　　幽事<lb/>
跌宕人間歲月遷賞心幽事故依然潮通支浦漁舟活<lb/>
露溼繁花醉帽偏才盡賦詩愁壓倒氣衰對奕怯饒先<lb/>
光陰風月空如昨悵望蘭亭袚褉年<lb/>
<pb n="KR4d0267_WYG_070-12a"/>
　　又<lb/>
塵抱年來盡掃空柴門幽事與誰同水生初漲一溪緑<lb/>
花落已浮千㸃紅愁頼槖泉存舊法<hi>予家釀用岐下槖泉麴法</hi>困憑<lb/>
顧渚策新功故人岷下無消息尺素憑誰寄斷鴻<hi>謂張季長</hi>
　　讀李杜詩<lb/>
濯錦滄浪客青蓮澹蕩人才名塞天地身世老風塵士<lb/>
固難推挽人誰不賤貧明窗數編在長與物華新<lb/>
　　煙波卽事<lb/>
<pb n="KR4d0267_WYG_070-12b"/>
短髮垂肩不裹巾世人誰識此翁眞阻風江浦詩成束<lb/>
賣藥山城醉過春<lb/>
　　又<lb/>
煙波深處臥孤篷宿酒醒時聞斷鴻最是平生會心事<lb/>
蘆花千頃月明中<lb/>
　　又<lb/>
家浮野<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>無常處身是閒人不屬官但有濁醪吾事足<lb/>
浮名不作一錢看<lb/>
<pb n="KR4d0267_WYG_070-13a"/>
　　又<lb/>
落雁沙邊艇子斜分明清夢上三巴眼明一㸃炊煙起<lb/>
不是漁家卽酒家<lb/>
　　又<lb/>
雕胡炊飯芰荷衣水退浮萍尚半扉莫為風波羨平地<lb/>
人間處處是危機<lb/>
　　又<lb/>
夢筆橋邊聽午鐘無竆煙水似吳淞前年送客曾來此<lb/>
<pb n="KR4d0267_WYG_070-13b"/>
惟有山僧認得儂<lb/>
　　又<lb/>
浪迹人間數十年<hi>紹興間自剡中入天台始有放浪山水之興</hi>年年散髮醉<lb/>
江天岳陽樓上留三日聊與瀟湘結後縁<lb/>
　　又<lb/>
煙水蒼茫絶四鄰幽棲無地著纖塵蕭條雞犬楓林下<lb/>
似是無懷太古民<lb/>
　　又<lb/>
<pb n="KR4d0267_WYG_070-14a"/>
歸老何須乞鏡湖秋來日日飽蓴鱸正令霖雨稱賢佐<lb/>
未及煙波號釣徒<lb/>
　　又<lb/>
父子團欒到死時漁家可樂更何疑高文大策人皆有<lb/>
且聽煙波十絶詩<lb/>
　　茅舍<lb/>
茅舍晨雞復暝鴉莫年别自是生涯貪眠久已遺人事<lb/>
對酒猶能惜物華出有兒孫持几杖歸從鄰曲話桑麻<lb/>
<pb n="KR4d0267_WYG_070-14b"/>
日長亦莫憎春困小竈何妨自煑茶<lb/>
　　子遹入城三宿而歸獨坐悽然示以此篇<lb/>
吾兒早自立所懼非飢寒我歸自僊蓬再疏請挂冠明<lb/>
恩華其行汝亟忝一官得禄寧甚遠懼違菽水歡我年<lb/>
且九十亦覺去汝難生死要相守豈憚聮征鞍但恐老<lb/>
益衰千里愁闗山官期猶累歲言之已辛酸村醪瀉盎<lb/>
盆山果亦滿盤春風吹桃李一笑且團欒<lb/>
　　莫春新路至湖上示元敏<lb/>
<pb n="KR4d0267_WYG_070-15a"/>
時雨作未成蒸溽思出門湖塘直東西行人各歸村翻<lb/>
翻鳥投林杳杳鐘鳴昏羊牛爭迮路煙火出短垣吾兒<lb/>
望未到誰與共盤湌幽獨多惻愴且復攜斯孫歸來蓬<lb/>
窗下聊可與晤言<lb/>
　　閔雨<lb/>
臘雪不濡土春風吹早塵東吳貴粳稻布種當及晨千<lb/>
里方囂囂坐視膏澤屯民孽實自作所賴天公仁何時<lb/>
見秋穫如山築高囷<lb/>
<pb n="KR4d0267_WYG_070-15b"/>
　　春和初遷坐堂中<lb/>
九月天始霜澤中多烈風東廂尋丈地聊以安我躬薪<lb/>
炭南山來地爐晨莫紅二月春始和如蟲思奮蟄艸堂<lb/>
雖褊小門户隨事葺闢窗對小山峰嶂爭嶪岌筆硯陳<lb/>
橫几圖書羅矮牀頡頏燕雀聲左右蘭茞芳有時苦頑<lb/>
痺杖藜寄相羊折花與弄水自適亦何常<lb/>
　　春晴暄甚花開略無餘矣賦以寓感<lb/>
常年看花時輒苦風雨厄今年獨異此遊人滿阡陌翩<lb/>
<pb n="KR4d0267_WYG_070-16a"/>
翩出聮騎徃徃醉墮幘轉盼桃杏空遂見辛夷坼海棠<lb/>
尤可念不耐暖日炙臙脂成白雪其意亦自惜曾未淹<lb/>
旬時春事欲掃迹安得愛花心堅頑如鐵石<lb/>
　　春晩<lb/>
南陌東阡自在身黃塵不汚接䍦巾無方可染星星鬢<lb/>
有酒能留盎盎春下䜴已添蓴菜美㗸泥又見燕巢新<lb/>
作公何益辛毗事且是人間九十人<lb/>
　　春陰溪上小軒作<lb/>
<pb n="KR4d0267_WYG_070-16b"/>
午醉初醒倚釣軒悠然無與共清言風微僅足吹花片<lb/>
雨細纔能見水㾗杳杳暝鐘浮遠浦離離煙樹識孤村<lb/>
故人萬里<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山下安得書來慰斷魂<hi>比遣書問張季長消忽於都下未報</hi>
　　散策至湖上民家<lb/>
曳杖翩然入莽蒼人間有此白雲鄉風傳高樹珍禽語<lb/>
露溼幽叢藥艸香農事正看春水白客途漸愛午陰涼<lb/>
餘年且就無羈束社鼔鼕鼕樂未央<lb/>
　　枕上聞雨聲<lb/>
<pb n="KR4d0267_WYG_070-17a"/>
小雨亷纖不濡土忽聞簷溜喜無竆斷知不作西山餓<lb/>
多稼如雲在眼中<lb/>
　　聞里中有鬭者作此示之<lb/>
老翁無所長惟是更事多生世與人處烏可傷至和秋<lb/>
毫不能忍平地尋干戈唾面聽自乾彼忿自消磨鄕鄰<lb/>
皆世舊何至誓弗過朂哉養子壽它年住雞窠<lb/>
　　春寒<lb/>
漁艇水流去柴門風自開餘寒為醉地多病作慵媒莎<lb/>
<pb n="KR4d0267_WYG_070-17b"/>
艸鋤還出鷗羣去復來流年殊衮衮殘鬢不禁催<lb/>
　　石帆山下<lb/>
久矣移家住鹿門偶然信腳到桃源尚嫌名挂東林社<lb/>
那問塵生北海樽才盡極知詩艸艸睡多常覺氣昏昏<lb/>
舊聞福地多靈藥安得高人與細論<lb/>
　　餘寒<lb/>
漠漠餘寒透客衣江村倍覺失春期頡頏燕比常年晩<lb/>
開落花爭數日遲<lb/>
<pb n="KR4d0267_WYG_070-18a"/>
　　自九里平水至雲門陶山歷龍瑞禹祠而歸凡四<lb/>
　　日<lb/>
桐帽絁裘擁半酣肩輿咿軋轉城南牛過野水將新犢<lb/>
女采柔桑起稚蠶遺老年光垂九十故鄕春事及重三<lb/>
種花築室知難辦借地猶能結艸菴<lb/>
　　又<lb/>
細雨如絲映晩暉店家小憩換征衣春農耕罷負犂去<lb/>
村社祭餘懷肉歸黃犢自依殘照臥白鷗爭傍小灘飛<lb/>
<pb n="KR4d0267_WYG_070-18b"/>
道邊舊識凋零盡誰記遼天老令威<lb/>
　　又<lb/>
老子無心老尚狂山程隨處寄倀倀雲歸岫穴初收雨<lb/>
水入陂塘正下秧野客就林煨燕筍蠶家負籠采雞桑<lb/>
遠遊萬里知何樂却喜東歸住故鄉<lb/>
　　又<lb/>
老子山行肻遽囘直穿犖确上崔嵬未誇腳力如平㫺<lb/>
且喜眉頭得暫開廟後故梁龍化去山前遺箭鶴衘來<lb/>
<pb n="KR4d0267_WYG_070-19a"/>
嚢錢已盡君無笑艸艸猶能把一杯<lb/>
　　又<lb/>
我來恰値莫春初晝漏微長小雨餘苔蝕秦碑亡舊刻<lb/>
龍歸禹穴䕶遺書燕窠已壘泥猶溼花片雖殘葉尚疎<lb/>
到處不妨俱可樂詩人為底愛吾廬<lb/>
　　又<lb/>
輿似雞栖寄兩竿山程三月尚春寒麥苖吐穗初成實<lb/>
梅子生仁已帶酸買飯猶勝乞墦客看耕借學勸農官<lb/>
<pb n="KR4d0267_WYG_070-19b"/>
還家莫道虛懷袖筍蕨隨宜亦滿槃<lb/>
　　又<lb/>
㸃㸃桃花糝緑苔入門倚杖意悠哉數聲茶飯齊初散<lb/>
一片溪雲雨欲來老宿龍鍾嗟獨在高松磊砢憶新栽<lb/>
世間萬事俱難料未死重遊更幾囘<lb/>
　　又<lb/>
我行隨處叩巖扉覓得生薪旋燎衣道士已驂鸞鶴去<lb/>
山僧初自水雲歸瓮頭酒壓松肪熟盤裏蔬供藥永肥<lb/>
<pb n="KR4d0267_WYG_070-20a"/>
老覺論心須世外溪陰囘首尚依依<hi>龍瑞馮道士二月中逝去餘慶澤菴</hi>
<hi>主自天童歸亦二月也</hi>
　　春早得雨<lb/>
春早得甘澍村鄰喜欲狂天公終老手處處出新秧<lb/>
　　又<lb/>
稻陂方渇雨蠶箔却憂寒更有難知處朱門惜牡丹<lb/>
　　春晩<lb/>
窗户迎新燕階除集乳鵶欲知春已莫地上亦無花<lb/>
<pb n="KR4d0267_WYG_070-20b"/>
　　又<lb/>
思與春為别怱怱置一樽明年尚强健扶杖候柴門<lb/>
　　春晩南堂晨起<lb/>
秋風樹瘦勁春露葉扶疎夙興立堂上短髮未暇梳高<lb/>
謝世俗攖遊於物之初青黃災斷木三四調羣狙長生<lb/>
豈有巧要令方寸虛今年幸差健小雨聊荷鋤<lb/>
　　又<lb/>
春陽染柳條春風落花片化工本無心誰與催漏箭俯<lb/>
<pb n="KR4d0267_WYG_070-21a"/>
仰財幾時梁間有雛燕人亦隨物遷蒼然鏡中面要當<lb/>
心鐵石先登酣百戰我豈兒女哉秋風感團扇<lb/>
　　見鵲補巢戲作<lb/>
臥看衘枝鵲補巢方知此老嬾堪嘲山村四十餘年住<lb/>
未省曾添一把茅<lb/>
　　予素不工書故硯筆墨皆取具而已作詩自嘲<lb/>
我㫺生兵間淮洛靡安宅紞髦入小學童卝聚十百先<lb/>
生依靈肘敎以兔園册僅能記姓名筆硯固不擇竈煤<lb/>
<pb n="KR4d0267_WYG_070-21b"/>
磨斷瓦荻管隨手畫稍長遊名場麤若分菽麥偶窺文<lb/>
房譜雖慕無由獲筆惟可把握墨取黑非白硯得石卽<lb/>
已殆可供擣帛從渠膏梁子竊視笑啞啞<lb/>
　　春晩卽事<lb/>
桑麻夾道蔽行人桃李隨風旋作塵煜煜紅燈迎婦擔<lb/>
鼕鼕畫鼓祭蠶神<lb/>
　　又<lb/>
小時抵死願春留老大逢春去卽休今歲禹祠纔一到<lb/>
<pb n="KR4d0267_WYG_070-22a"/>
安能分日作遨遊<hi>分日作遨遊王摩詰詩也</hi>
　　又<lb/>
漁村樵市過殘春八十三年老病身殘虜遊魂苗渇雨<lb/>
杜門憂國復憂民<lb/>
　　又<lb/>
龍骨車鳴水入塘雨來猶可望豐穰老農愛犢行泥緩<lb/>
㓜婦憂蠶采葉忙<lb/>
　　懷㫺<lb/>
<pb n="KR4d0267_WYG_070-22b"/>
高皇布網收鳳麟我得定交猶數人陳山清眞王逸少<lb/>
李石風流賀季眞<lb/>
　　書感<lb/>
一是端能服萬人施行自足掃邊塵南州不可無高士<lb/>
東國何妨有逐臣<lb/>
　　夜中獨步庭下<lb/>
山月明如晝江風冷借秋衰遲亦可歎幽獨自成愁斗<lb/>
柄垂江渚笳聲下戍樓我惟詩思在從此亦宜休<lb/>
<pb n="KR4d0267_WYG_070-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0267_WYG_070-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劒南詩槀巻七十<lb/>
</p>
<p>
</p>
  </div>
</body>
</text>
</TEI>
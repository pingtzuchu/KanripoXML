<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩稾巻八十一</head> <lb/>
    <p>
<pb n="KR4d0267_WYG_081-1a"/>
欽定四庫全書<lb/>
　劎南詩稾巻八十一<lb/>
　　　　　　　　　　　　　宋　陸游　撰<lb/>
　　逺遊二十韻<lb/>
早歲志逺遊萬里攜孤劎所至必弔古如疾得鍼砭荒<lb/>
寒過吳宫摧剝觀禹窆及仕揚潤間挂席度天塹梁宋<lb/>
不可遊北望每懐歉㑹有蜀漢役竒嶮日窺覘築壇訪<lb/>
遺址燒棧想烈焰轅門俯清渭徹底緑可染舊史所登<lb/>
<pb n="KR4d0267_WYG_081-1b"/>
載一一嘗攷驗胡羊美無敵黍酒實醇釅枕戈南山下<lb/>
馳獵久不厭比參劎南幕壯志就収斂卜鄰揚雄宅遂<lb/>
欲老鉛槧但愛古柏青肯顧海棠豔人生不易料白首<lb/>
東歸剡稽山秋峩峩鏡水春瀲瀲餘俸買扁舟月下采<lb/>
菱芡湖山最竒處容我釣石占婚嫁幸已畢百事不闗<lb/>
念但當勤醉歌一死不汝欠<lb/>
　　對酒<lb/>
社醅又借醉顔酡手挽鄰翁作浩歌江月偏能照蓬户<lb/>
<pb n="KR4d0267_WYG_081-2a"/>
京塵終不汙漁蓑苦吟且復欹吾帽對奕眞當爛汝柯<lb/>
回首紛紛俱夢耳人間何處有天魔<lb/>
　　夜雨<lb/>
正看飛雪暗江天不覺新春已粲然花氣襲人娯獨夜<lb/>
雨聲遶舎送豐年樵風未改山川舊禊事空悲歳月遷<lb/>
一榼可營身尚健故應先治下湖船<lb/>
　　己巳正月十八九間雪復大作不止<lb/>
早衰常畏雪況復在江干三日不能出數年無此寒捲<lb/>
<pb n="KR4d0267_WYG_081-2b"/>
簾驚滉漾下榻覺蹣跚稚子應憐我孤吟興未闌<lb/>
　　寄子虡<lb/>
汝官南壽春我居東㑹稽疋馬護秋塞兩犢翻春泥淮<lb/>
天沙雁過江村雪雲低書来動半年相望常愴悽父子<lb/>
不共畊此悔眞噬臍明年城西社爛醉相扶㩦<lb/>
　　書夢<lb/>
我夢舉有司雞唱起裹飯又夢趂早朝漏舎坐待旦既<lb/>
寤兩無有撫枕徒浩歎今雖去為農飯牛亦夜半何曾<lb/>
<pb n="KR4d0267_WYG_081-3a"/>
得放慵美睡到日旰一笑俱置之浮生固多難<lb/>
　　示子遹<lb/>
家貧不學儉物理有固然要是善用短足以終其年我<lb/>
家稽山下稟賦良竒偏敢言中人産日或無炊煙有兒<lb/>
更耐窮伴翁理遺編短檠幸能繼竟夜可忘眠<lb/>
　　對食有感<lb/>
盃酌以助氣匕筯以充腹沾醉與屬饜其害等嗜慾歠<lb/>
醨有餘歡食淡百味足養生所甚惡㫖酒及大肉老翁<lb/>
<pb n="KR4d0267_WYG_081-3b"/>
雖無能更事嗟已熟勿嘆茆三間養汝山林福<lb/>
　　又<lb/>
我老雖無家其實如客耳食至舉匕箸飽則捨而起厨<lb/>
人有勤惰我豈形愠喜園畦摘青蔬地碓舂赤米勞人<lb/>
固已多坐享顙常泚作詩本自䂓亦以告閭里<lb/>
　　雪夜<lb/>
荒郊貿貿行斷壟俋俋畊常情所藉躪豈復懐不平歸<lb/>
来卧破屋中惟一牀横且燒生柴火静聽溼雪聲<lb/>
<pb n="KR4d0267_WYG_081-4a"/>
　　又<lb/>
今年春苦寒風雪塞户牖况我窮閻士袴敝衣見肘正<lb/>
須小忍之此事豈得久努力辦一壺西村看花栁<lb/>
　　又<lb/>
瓦疎雪墮簷窗破風吹燭短裘不及骭手脚盡皸瘃猶<lb/>
勝南鄰叟一褐竟未贖薄酒城中來清夜聊相屬<lb/>
　　初春<lb/>
栁拂朱橋湖水生園林處處聽新鶯亦知人世當行樂<lb/>
<pb n="KR4d0267_WYG_081-4b"/>
無奈春隂不肯晴走馬章臺身縱老看花杜曲眼猶明<lb/>
只應詩思年来減預怯同遊議罰觥<lb/>
　　春日雜興<lb/>
方塘盎盎帶泥渾逺草青青沒燒痕只道雨晴春晝永<lb/>
歸時不覺已黄昏<lb/>
　　又<lb/>
南村北村鼓鼕鼕刲羊刺豕祭潭龍一生衣食財取足<lb/>
百世何妨常作農<lb/>
<pb n="KR4d0267_WYG_081-5a"/>
　　又<lb/>
小甔有米可續炊紙鳶竹馬看兒嬉但得官清吏不横<lb/>
即是村中歌舞時<lb/>
　　又<lb/>
夜夜燃薪煗絮衾禺中一飯直千金身為野老已無責<lb/>
路有流民終動心<hi>聞有流移人到城中</hi>
　　又<lb/>
出仕常騎秃尾驢歸休自駕折轅車今朝偶遇村夫子<lb/>
<pb n="KR4d0267_WYG_081-5b"/>
借得齊民一巻書<lb/>
　　又<lb/>
更事多来見物情世間常恨太忙生花開欵欵寧為晚<lb/>
日出遲遲却是晴<lb/>
　　又<lb/>
一枝笻杖一山童買酒行歌小市中莫笑摧頹今至此<lb/>
當年萬里看春風<lb/>
　　又<lb/>
<pb n="KR4d0267_WYG_081-6a"/>
四十餘年學養生誰知所得亦平平體孱不犯寒時出<lb/>
路溼常尋乾處行<lb/>
　　又<lb/>
攪睡禽聲曉傍簷泥人花氣午穿簾懽情老去年年薄<lb/>
困思春来日日添<lb/>
　　又<lb/>
隂晴不定春猶淺困健相兼病未蘇見說市樓新酒美<lb/>
杖頭今日一錢無<lb/>
<pb n="KR4d0267_WYG_081-6b"/>
　　又<lb/>
乍晴乍雨忽經旬半醉半醒還過春春卧不知菴外事<lb/>
閒吟聊適夢中身<lb/>
　　又<lb/>
行人陌上思悠悠十里斜陽古渡頭一片落花無覓處<lb/>
只教芳草管閒愁<lb/>
　　小霽乗竹輿至栁姑廟而歸<lb/>
殘雲斷處漏斜陽草滿平隄栁著行颭颭畫船来北港<lb/>
<pb n="KR4d0267_WYG_081-7a"/>
翻翻青繖度南塘行人相賀新年健逃户雖窮舊業荒<lb/>
感物興懐空絶歎才衰無語付詩囊<lb/>
　　春曉<lb/>
初見天窗一㸃明旋看曉色到簷楹衾裯温煗留殘夢<lb/>
鳥雀呼鳴報快晴雖喜心隨年愈老却愁事與日俱生<lb/>
平川漫漫煙蕪綠筋力猶堪給耦畊<lb/>
　　肩輿厯湖桑堰東西過陳灣至陳讓堰小市抵暮<lb/>
　　　乃歸<lb/>
<pb n="KR4d0267_WYG_081-7b"/>
堤逺沙平草色勻新晴喜得自由身芋羮豆飯家家樂<lb/>
桑眼榆條物物春野店茶香迎倦客市街犬熟傍行人<lb/>
牆頭婦女更相語認到先生折角巾<lb/>
　　又<lb/>
貪看西南一面山不知信歩到陳灣未言散釋經旬病<lb/>
且要消磨半日閒蔬壠過寒常鬱鬱鳥聲迎㬉已關關<lb/>
斜陽不為行人駐十里鐘来翠靄間<lb/>
　　書適<lb/>
<pb n="KR4d0267_WYG_081-8a"/>
疇昔花前醉放顚即今不飲亦陶然太平固自多遺老<lb/>
獨往何妨是斥仙扶杖毎觀南畆饁解衣時作北窗眠<lb/>
人間賢俊方雲集我遇龍蛇豈厄年<lb/>
　　陳讓堰市中遇呉氏老自言七十六歳與語久之<lb/>
　　　及歸送予過市猶戀戀不忍去<lb/>
就店煮茶古堰邊偶逢父老便忘年嗟予空忝十年長<lb/>
聞道慙無一日先壯子當門能碌碌諸孫承業亦翩翩<lb/>
熟思遊宦終何得悔不從公曝背眠<lb/>
<pb n="KR4d0267_WYG_081-8b"/>
　　午炊<lb/>
江路初晴日煙蕪古廢城青鍼秧稻出黒螘稚蠶生山<lb/>
際牛羊路林間雞犬聲午炊聊小憩野老解逢迎<lb/>
　　古風<lb/>
犧象薦清廟餘材棄溝中二者雖甚逺殘生其實同人<lb/>
當貴其身豈復論窮通寧為原上草一寸揺春風<lb/>
　　又<lb/>
木生雖拱把鮮不困斧斤枯朽亦可全又以薌故焚嘉<lb/>
<pb n="KR4d0267_WYG_081-9a"/>
禾終銍艾豈獨草見耘此理講已熟要當尊所聞<lb/>
　　肩輿至石堰村<lb/>
偶上籃輿踏夕陽醉魂困思兩倀倀澗薪旋拾供茶竈<lb/>
詩稾初成寄藥囊村舎蓺麻驅鳥雀牧童隨草放牛羊<lb/>
歸来徙倚衡門久始覺中春已日長<lb/>
　　睡起遣懐<lb/>
百事不能能荷鋤不鋤菜畦鋤芋區身存那用十年相<lb/>
陂壊且為凶歳儲百事不學學作詩不作白紵作竹枝<lb/>
<pb n="KR4d0267_WYG_081-9b"/>
黄陵廟前風浪惡青衣渡口行人悲老病閉門常憒憒<lb/>
芋不復鋤詩亦廢客来剝啄喚不譍一味人間占閒退<lb/>
今朝一日三倒床歎息春晝如年長摩挲困睫喜湯熟<lb/>
小瓶自折山茶香<lb/>
　　春晴<lb/>
栁未吹緜筍未抽春郊風日正清柔疎疎簾影供髙卧<lb/>
裊裊輿竿嬾出遊無客共謀良夜醉有花空動故年愁<lb/>
雲生秪恐還成雨自向園中聽鵓鳩<lb/>
<pb n="KR4d0267_WYG_081-10a"/>
　　書感<lb/>
鴨子陂頭看水生蜂兒園裏按歌聲天公用意誰能測<lb/>
未許吾曹醉太平<lb/>
　　野興<lb/>
莽莽寛閒野悠悠曠達身氣從林下吐言向醉中眞社<lb/>
櫟元當壽江鷗豈易馴興来無逺近隨處岸綸巾<lb/>
　　野步<lb/>
堤上淡黄栁水中花白鵝詩情隨處有此地得偏多<lb/>
<pb n="KR4d0267_WYG_081-10b"/>
　　又<lb/>
水生已抹堤草長復侵路小蝶仍可憐欲下却飛去<lb/>
　　稽山<lb/>
我識康廬面亦撫終南背<hi>廬山以南康軍為山面興元成鳯皆在終南山背</hi>平生<lb/>
愛山心於此可無悔晩歸古㑹稽開門與山對竒峯綰髻<lb/>
鬟横嶺埽眉黛豈亦念孤愁一日變萬態風月娯朝夕雲<lb/>
煙閲明晦一洗故鄉悲更益吾廬愛東偏得山多寢食鮮<lb/>
不在寧無度世人談笑見英槩御風倘可留為我傾玉瀣<lb/>
<pb n="KR4d0267_WYG_081-11a"/>
　　緋桃開小酌<lb/>
我廬城南村家無十金産種花雖厯歲名品終有限頗<lb/>
欲及暇時著譜書之簡今朝緋桃開歡喜洗酒琖鄰翁<lb/>
亦喜事為我一笑莞但恨苜蓿盤蔬薄欠佳饌往來見<lb/>
已熟勸揖忘媿赧一事粗可言似具識花眼<lb/>
　　夜中獨歩<lb/>
春半寒初退更䦨睡不成褰裳偶獨起曵履得徐行月<lb/>
上鳥未宿水深鼃亂鳴踟蹰忽已久殘漏下髙城<lb/>
<pb n="KR4d0267_WYG_081-11b"/>
　　春寒復作<lb/>
春寒已解忽復作病思不堪當語誰青燈熒熒耿欲滅<lb/>
殘雨滴滴休無期故人已死夢中見壯志未忘心自知<lb/>
青絲玉井聲轣轆又是窗白鴉鳴時<lb/>
　　大雨排悶<lb/>
地潤礎流水氣蒸人脫裘前知㬥雨至孰解老農憂<lb/>
　　又<lb/>
三日斷行路束薪無處求床頭周易在且復送悠悠<lb/>
<pb n="KR4d0267_WYG_081-12a"/>
　　室中屏去長物戲作<lb/>
久從昭代乞殘骸荷鍤隨行偶未埋四壁盡空君勿怪<lb/>
纔留一物即關懐<lb/>
　　對酒<lb/>
酒非攻愁具本賴以適意如接名勝遊所挹在風味庸<lb/>
子墮世紛但欲蘄一醉麴生絶俗人笑汝非眞契<lb/>
　　曝舊畫<lb/>
故篋開緘一愴情斷縑殘幅尚知名翩翩戲鵲如相語<lb/>
<pb n="KR4d0267_WYG_081-12b"/>
洶洶驚濤覺有聲栁暗正當煙未歛花穠仍值雨初晴<lb/>
百年手澤存無㡬蟲蠧塵侵秖涕横<lb/>
　　予以淳熙戊戌歳自蜀歸時年五十四今三十有<lb/>
　　　二年矣猶復強健得小詩自賀<lb/>
入玉門關到酒泉昔人想望若登天豈知萬里西征客<lb/>
歸卧家山三十年<lb/>
　　花下小酌<lb/>
栁色初深燕子回猩紅千㸃海棠開鮆魚蒓菜隨宜具<lb/>
<pb n="KR4d0267_WYG_081-13a"/>
也是花前一醉来<lb/>
　　又<lb/>
雲開太華挿遥空我是山中採藥翁何日烟氛埽除盡<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溪道上醉春風<lb/>
　　夜酌<lb/>
我有一瓢酒與君今夕同鳴簷社公雨捲野沛歌風閲<lb/>
世花開落觀身刼壊空北邙丘壠盡太息㡬英雄<lb/>
　　數日不作詩<lb/>
<pb n="KR4d0267_WYG_081-13b"/>
吾詩鬱不發孤寂奈愁何偶爾得一語快如疏九河黄<lb/>
流舞浩蕩白雨助滂沱門外無来客花前自浩歌<lb/>
　　幽居示客<lb/>
嗜睡疎茶盌逢春愛麴車聊將枕流耳静聽屬私蛙林<lb/>
下閒成癖人間嬾莫加孫登欲長嘯四座且無譁<lb/>
　　又<lb/>
齒髮雖俱弊神明尚有餘幽扉錬竒藥細字録仙書野<lb/>
水鳴苔徑長松䕃草廬客来多謝病深媿問何如<lb/>
<pb n="KR4d0267_WYG_081-14a"/>
　　春日登小臺西望<lb/>
九十衰翁身尚健流年過眼如奔電憶昔初来對行在<lb/>
衫鬢青青接英彦中間亦嘗走梁益萬里憑髙望鄉縣<lb/>
散關驛近栁迎馬駱谷雪深風裂面東歸却尋書生事<lb/>
誤長諸儒集賢院乞身七年罪未除君恩尚許寛嚴譴<lb/>
痴頑亦復病不死春到故園家釀美雨餘草長四野青<lb/>
日落煙生半山紫<lb/>
　　醉賦<lb/>
<pb n="KR4d0267_WYG_081-14b"/>
我疾多自愈初非遇竒方我生固多難欲慮忽已忘頹<lb/>
然亂書中不知歳月忙有時或得意炙冷不暇嘗乃今<lb/>
又大悟萬事付一觴書中友王績堂上祠杜康<lb/>
　　即事<lb/>
我本區中士偶来湖上居時尋一枕夢閒展數行書得<lb/>
醉常歡甚無炊一晏如今朝好天氣一笑命柴車<lb/>
　　落花<lb/>
山杏溪桃次第開狂風正用此時来未妨老子凭欄興<lb/>
<pb n="KR4d0267_WYG_081-15a"/>
滿地殘紅㸃緑苔<lb/>
　　春日<lb/>
春来日日困春酲徂歳如馳得我驚山寺餽茶知穀雨<lb/>
人家挿栁記清明登階勃窣晨雞老侵路縱横野草生<lb/>
堪歎筋骸猶健在強隨丁壯事深耕<lb/>
　　戲詠園中春草<lb/>
離離幽草自成樷過眼兒童采擷空不知馬蘭入晨俎<lb/>
何似燕麥揺春風<lb/>
<pb n="KR4d0267_WYG_081-15b"/>
　　又<lb/>
童子争尋鵓鴿飯醫翁日曝蝦蟆衣欲賡楚客詠餐菊<lb/>
却媿周人歌采薇<lb/>
　　二月二十四日夜大風異常<lb/>
天青無雲星錯落大風忽自西南作壽藤老木不自全<lb/>
門外豈容存畧彴翁媪驚呼兒女泣屋瓦飛空吁可愕<lb/>
巢傾共閔烏鵲死空黒還疑鬼神惡南鄰僅有蝸牛廬<lb/>
轉盼巻去無遺餘腐儒自笑獨耐事一燈熒熒猶讀書<lb/>
<pb n="KR4d0267_WYG_081-16a"/>
　　雨夜與鄰翁飲用前輩韻<lb/>
老人閱世眞悠哉八十已過九十来茆檐參差映煙樹<lb/>
蕭條雞犬三家聚一樽鄰翁迭賓主醉語豈憂多謬誤<lb/>
我作呉歌君起舞夜雨莫辭泥沒屨<lb/>
　　雜感<lb/>
壯遊回首海茫茫黙數方驚歳月長舊事莫論齊柏寢<lb/>
殘軀方似魯靈光<lb/>
　　又<lb/>
<pb n="KR4d0267_WYG_081-16b"/>
天際晴雲舒復巻庭中風絮去還來人生自在常如此<lb/>
何事能妨笑口開<lb/>
　　又<lb/>
射的山前花栁新典衣買酒過殘春但甘身作噲等伍<lb/>
莫信人間髯絶倫<lb/>
　　又<lb/>
禍福雖云不可猜人生要豈願為才髑髏正使非王樂<lb/>
犠象何疑是木災<lb/>
<pb n="KR4d0267_WYG_081-17a"/>
　　讀史<lb/>
蕭相守關成漢業穆之一死宋班師赫連拓跋非難取<lb/>
天意從来未易知<lb/>
　　又<lb/>
顔良文醜知何益關羽張飛死可傷等是人間號驍將<lb/>
太山寧比一毫芒<lb/>
　　出遊<lb/>
社近頻逢雨春深却喜晴畬煙傍山起神鼓隔林鳴客<lb/>
<pb n="KR4d0267_WYG_081-17b"/>
駐觀農饁兒歸遺母羮豐年多樂事何以報時平<lb/>
　　又<lb/>
綠樹魚鹽市青蕪雉兔塲采桑村女集入學幼童忙户<lb/>
賽祈蠶願家藏問孝章村坊多美酒爛醉畣年光<lb/>
　　夜興戲作<lb/>
遥夜寂無譁江城鼔屢撾傍牆行踸踔脫帽髮鬖髿詩<lb/>
和玲瓏韻燈開頃刻花會心有佳處不寐到啼鴉<lb/>
　　酒熟書喜<lb/>
<pb n="KR4d0267_WYG_081-18a"/>
小槽春夜壓春醪天與龜堂慰作勞喜似繫囚聞縱釋<lb/>
快如苛癢得爬搔未陳尊杓心先醉傍睨江山氣已豪<lb/>
久厭羶葷愁下筯眼明湖上得雙螯<lb/>
　　湖上<lb/>
寒食初過穀雨前輕衫短帽影翩翩獨轅碾破新堤路<lb/>
雙耜犂殘古廟壖萬事不禁劉毅擲諸人誰著祖生鞭<lb/>
市壚處處誇新釀且就花隂一醉眠<lb/>
　　春晚<lb/>
<pb n="KR4d0267_WYG_081-18b"/>
落絮飛花又滿城年光大半付春酲蹇驢閒後詩情減<lb/>
陣馬抛来髀肉生少日雕蟲真小技暮年畫餅更虗名<lb/>
囊中幸有黄庭在安得髙人與細評<lb/>
　　食酪<lb/>
南烹北饌妄相髙常笑紛紛兒女曹未必鱸魚芼菰菜<lb/>
便勝羊酪薦櫻桃<lb/>
　　六言<lb/>
愛馬能成一癖結髦可㤀百憂我亦時時自笑開編萬<lb/>
<pb n="KR4d0267_WYG_081-19a"/>
事俱休<lb/>
　　又<lb/>
遇合生封萬户阨窮不直一錢此是由来事爾正須到<lb/>
處欣然<lb/>
　　又<lb/>
豪士以妾換馬畊農賣劎買牛我看浮雲似夢却貪山<lb/>
水閒遊<lb/>
　　又<lb/>
<pb n="KR4d0267_WYG_081-19b"/>
風細飛花相逐林深啼鳥移時客至旋開新茗僧歸未<lb/>
拾殘棊<lb/>
　　又<lb/>
覓飽如籌大事擁書似墮重圍誤喜敲門客至出看啄<lb/>
木驚飛<lb/>
　　又<lb/>
香煙觸簾不散燈焰無風自揺獨倚蒲團寂寂忽聞山<lb/>
雨蕭蕭<lb/>
<pb n="KR4d0267_WYG_081-20a"/>
　　書意示子孫<lb/>
我閱人間久深知理惡盈孳孳訓来裔堇堇作儒生仕<lb/>
勿卑曹掾書纔記姓名茆茨不啻足此外盡浮榮<lb/>
　　暮春龜堂即事<lb/>
風日初和晝漏長蕭然巾屨集茆堂雨餘千疊暮山緑<lb/>
花落一溪春水香斷簡櫝中塵委積故人墓上草荒涼<lb/>
爾来幸有寛懐處病退牀頭減藥囊<lb/>
　　又<lb/>
<pb n="KR4d0267_WYG_081-20b"/>
躑躅花開照眼明緩扶藤杖繞廊行流年又見一春過<lb/>
苦雨畧無三日晴覓句未應妨熟睡潄泉聊足解餘酲<lb/>
鹿麛雉子常追逐誰識山翁及物情<lb/>
　　又<lb/>
日月無根去若馳故園又見落花時盃中緑酒不肯飲<lb/>
鏡裏蒼顔應自知千丈新堤湖水滿五更殘漏角聲悲<lb/>
暮年父子難乖隔淮浦書来苦覺遲<lb/>
　　又<lb/>
<pb n="KR4d0267_WYG_081-21a"/>
東皇促駕又天涯一片難尋墮地花瘦䇿穿林數新筍<lb/>
素屏圍枕聽鳴蛙蠶房已裹清明種茶户初收穀雨芽<lb/>
欲把一盃壺已罄謾搜詩句畣年華<lb/>
　　莫辭酒<lb/>
勸君莫辭酒酒能解君愁勸君勤采藥藥可使疾瘳此<lb/>
外莫廢書書亦豈君悞古来敗人事正以不學故愁去<lb/>
疾亦平便腹如瓠壺努力貯萬巻無此令君愚<lb/>
　　懐友<lb/>
<pb n="KR4d0267_WYG_081-21b"/>
酒家旗下分攜久山驛燈前感慨頻人事已隨雙鬢改<lb/>
栁條又見一年新<lb/>
　　蘭亭道上<lb/>
湖上青山古㑹稽斷雲漠漠雨淒淒籃輿晚過偏門市<lb/>
滿路春泥聞竹雞<lb/>
　　又<lb/>
蘭亭步口水如天茶市紛紛趂雨前烏笠遊僧雲際去<lb/>
白衣醉叟道傍眠<lb/>
<pb n="KR4d0267_WYG_081-22a"/>
　　又<lb/>
陌上行歌日正長呉蠶捉績麥登場蘭亭酒美逢人醉<lb/>
花塢茶新滿市香<hi>蘭亭官酤名也花塢茶名</hi>
　　又<lb/>
箭箙弓弢小獵回壯心自笑未低摧前身家近盤閶路<lb/>
曾看呉王射雉来<lb/>
　　殘年<lb/>
殘年光景易駸駸屏迹江村不厭深新麥熟時蠶上簇<lb/>
<pb n="KR4d0267_WYG_081-22b"/>
晚鸎啼處栁成隂短檠已負觀書眼孤劎空懐許國心<lb/>
惟有雲山差可樂杖藜誰與伴幽尋<lb/>
　　春老<lb/>
春色垂垂老山家處處忙園丁賣菰白蠶妾采桑黄候<lb/>
雨占秧信催兒築麥場醉眠官道上人為護牛羊<lb/>
　　睡起<lb/>
睡起披衣弄素琴房櫳槐栁綠成隂春殘鵯鵊如多恨<lb/>
雨惡酴醿欲不禁羸病強行常踸踔戅愚多慮毎噫喑<lb/>
<pb n="KR4d0267_WYG_081-23a"/>
行年九十猶賖死誰測髙髙厚厚心<lb/>
　　自䂓<lb/>
立志當如塞决河犀編鐵硯未為過文難稱意古所恨<lb/>
學不盡才今亦多四海交朋常隔濶一生光景易蹉跎<lb/>
耄年尚欲鞭吾後太息無人為詆訶<lb/>
　　夜聞雷雨大作<lb/>
暗空霧雨無時已巻地風雷却是晴九十老翁更事久<lb/>
寄言兒女不須驚<lb/>
<pb n="KR4d0267_WYG_081-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劎南詩稾巻八十一<lb/>
</p>
<p>
</p>
  </div>
</body>
</text>
</TEI>
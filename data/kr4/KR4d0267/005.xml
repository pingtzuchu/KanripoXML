<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劎南詩槀巻五</head> <lb/>
    <p>
<pb n="KR4d0267_WYG_005-1a"/>
欽定四庫全書<lb/>
　劎南詩槀巻五<lb/>
　　　　　　　　　　　　　宋　陸游　撰<lb/>
　　曉歎<lb/>
一鴉飛鳴窗已白推枕欲起先歎息翠華東廵五十年<lb/>
赤縣神州滿戎狄主憂臣辱古所云世間有粟吾得食<lb/>
少年論兵實狂妄諫官劾奏當竄殛不為孤囚死嶺海<lb/>
君恩如天豈終極容身有禄愧滿顔滅賊無期淚横臆<lb/>
<pb n="KR4d0267_WYG_005-1b"/>
未聞含桃薦宗廟至今銅駞没荆棘幽并從古多烈士<lb/>
悒悒可令長失職王師入秦駐一月傳檄足定河南北<lb/>
安得揚鞭出散闗下令一變旌旗色<lb/>
　　苦筍<lb/>
藜藿盤中忽眼明駢頭脱襁白玉嬰極知耿介種性别<lb/>
苦節乃與生俱生我見魏徴殊媚嫵約束兒童勿多取<lb/>
人才自古要養成放使干霄戰風雨<lb/>
　　月下作<lb/>
<pb n="KR4d0267_WYG_005-2a"/>
池上迎微風柏間蹋涼月冷然醉夢醒一洗煩惱熱嗟<lb/>
予世外人火食常嘔噎易求雲表露難覓大古雪況欲<lb/>
試祕方瓊漿和玉屑俛首居俗間愁若鷹在紲惟兹服<lb/>
月芒比歲稍得訣但令天無雲豈復計圜缺玉鈎定誰<lb/>
挂氷輪了無轍詩成獨高詠靈府炯澄澈<lb/>
　　又<lb/>
畏暑不巾襪歩月搘短笻瘦身髪鬅鬙顧影如孤松徑<lb/>
幽螢開闔池漲魚噞喁飛泉穿北垣珠玉相撞舂東湖<lb/>
<pb n="KR4d0267_WYG_005-2b"/>
更竒絶百畆銀初鎔但能抱琴往絶恨欠鶴從重露傾<lb/>
荷盤微風墮芙蓉歡言美清夜縹渺吹疎鐘空中飛僊<lb/>
人粲然氷雪容笑我老塵世不記瑶臺逢<lb/>
　　小宴<lb/>
洗君鸚鵡盃酌我蒲萄醅冒雨鸎不去過春花續開英<lb/>
雄漫青史富貴亦黄埃今夕湖邊醉還須秉燭回<lb/>
　　小閣納涼<lb/>
侵牀月白病全蘇掠面風清酒欲無渺𣺌塘隂下鷗鷺<lb/>
<pb n="KR4d0267_WYG_005-3a"/>
蕭蕭秋意滿菰蒲縱輸煙渡横孤艇也勝京塵暗九衢<lb/>
莫遣良工更摹寫此詩端是臥遊圖<lb/>
　　晨雨<lb/>
揮汗驅蚊廢夜眠清晨一雨便翛然涼生池閣衣巾爽<lb/>
潤入園林草木鮮青蒻雲腴開鬭茗翠甖玉液取寒泉<lb/>
飯餘一枕華胥夢不怪門生笑腹便<lb/>
　　湖上筍盛出戲作長句<lb/>
<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>穿苔瑇瑁簪按行日夜待成林養渠百尺干霄氣<lb/>
<pb n="KR4d0267_WYG_005-3b"/>
見我平生及物心剰挿藩籬憂玉折豫期風雨聽龍吟<lb/>
明年又徙囊衣去誰與平安報好音<lb/>
　　雨後集湖上<lb/>
野水交流自滿畦芳池新漲恰平堤花藏密葉多時在<lb/>
鸎占高枝盡日啼繡袂寳帬催結束金尊翠杓共提攜<lb/>
白頭自喜能狂在笑襞蠻牋落醉題<lb/>
　　過大蓬嶺度繩橋至杜秀才山莊<lb/>
度筰臨千仞梯山躡半空溼雲朝莫雨隂壑古今風亭<lb/>
<pb n="KR4d0267_WYG_005-4a"/>
觀參差見闌干詰曲通柳空叢篠出松偃翠蘿䝉負籠<lb/>
銀釵女鉏畬鶴髪翁何由有餘俸小築此山中<lb/>
　　㝛杜氏晨起遇雨<lb/>
怪藤十圍蔽白日老木千尺干青霄水泛戞灘竹作舫<lb/>
陸行跨空繩繫橋隂隂古屋精靈語慘慘江雲蛟鰐驕<lb/>
吾道非耶行至此諸公正散紫宸朝<lb/>
　　翠圍院<lb/>
曉入翠圍寺擁門千萬峰山空鳥自命林茂鹿相從嫋<lb/>
<pb n="KR4d0267_WYG_005-4b"/>
嫋風中筰昏昏雲外鐘將歸興未盡清嘯倚長松<lb/>
　　野飯<lb/>
薏實炊明珠苦筍饌白玉輪囷劚區芋芳辛采山蔌山<lb/>
深少鹽酪淡薄至味足往往八十翁登山逐犇鹿可憐<lb/>
城南社零落依澗曲面餘作詩瘦趨拜尚不俗<hi>杜氏自譜以為</hi>
<hi>子羙下硤留一子守浣花舊業其後避成都亂徙眉州大埡或徙大蓬云</hi>病夫益倦遊頗願<lb/>
老窮谷是家吾所慕食菜如食肉時能喚隣里小甕酒<lb/>
新漉何必懷故鄉下箸厭雁䳱<lb/>
<pb n="KR4d0267_WYG_005-5a"/>
　　化成院<lb/>
翠圍至化成七里幾千盤肩輿掀濘淖歎息行路難縁<lb/>
坡忽入谷蜒蜿蒼龍蟠孤墖挿空起雙柟當夏寒飛屐<lb/>
到上方漸覺所見寬前山横一几稻陂白漫漫肥僧大<lb/>
腰腹呀喘趨迎官走疾不得語坐定汗未乾高人遺世<lb/>
事跏趺穴蒲團作此望塵態豈如返巾冠日落聞鹿鳴<lb/>
感我平生歡客遊殊未已芳歲行當闌<lb/>
　　慈雲院東閣小憩<lb/>
<pb n="KR4d0267_WYG_005-5b"/>
横閣院東偏翛然拂榻眠香濃煙穗直茶嫰乳花圓巖<lb/>
倚團團桂筒分細細泉憑誰為題版牓作小壺天<lb/>
　　遊靈鷲寺堂中僧闐然獨作禮開山定心尊者尊<lb/>
　　　者唐人有問法者輒㸃胷示之時號㸃㸃和尚<lb/>
半世呉松理釣絲蜀山著腳豈前知雲堂已散三三衆<lb/>
卯墖空尋㸃㸃師戴雪數峰臨峭絶浮花一水舞淪漪<lb/>
<hi>寺西望雪山下臨桃源</hi>勞生未盡能重到應掃流塵讀此詩<lb/>
　　桃源<lb/>
<pb n="KR4d0267_WYG_005-6a"/>
木缺橋横一徑微斷煙殘靄晩霏霏十年勌客明雙眼<lb/>
五月遊人換夾衣翠峽束成寒練靜蒼崖濺落素鮫飛<lb/>
爾來自笑癡頑甚著處吟哦不記歸<lb/>
　　白墖院<hi>時小雨初霽</hi>
冷翠千竿玉浮嵐萬幅屏凭欄避微雨挈笠遇歸僧殘<lb/>
日明樓角屯雲擁墖層溪山屬閒客隨意倚枯藤<lb/>
　　急雨<lb/>
炎炎赤日當空燒簿書圍坐如居窰黑雲壓簷忽岧嶤<lb/>
<pb n="KR4d0267_WYG_005-6b"/>
急雨鼎來風駕潮彈壓旱氣蘇枯焦祝融退聽不敢驕<lb/>
父老歌舞看稻苗殺雞買酒更相邀我亦巾褐涼蕭蕭<lb/>
酒醒㸃滴聞梧蕉珍簟不御扇罷揺安用萬里登凌歊<lb/>
　　東湖新竹<lb/>
挿棘編籬謹䕶持養成寒碧映淪漪清風掠地秋先到<lb/>
赤日行天午不知解籜時聞聲簌簌放梢初見葉離離<lb/>
官閒我欲頻來此枕簟仍教到處隨<lb/>
　　睡起試茶<lb/>
<pb n="KR4d0267_WYG_005-7a"/>
笛材細織含風漪蟬翼新裁雲碧帷端谿硯璞斵作枕<lb/>
素屏畫出月墮空江時朱欄碧甃玉色井自候銀缾試<lb/>
䝉頂門前剝啄不嫌渠但恨此味無人領<lb/>
　　五月五日蜀州放解牓第一人楊鑑具慶下孤生<lb/>
　　　愴然有感<lb/>
甲午五月之庚寅淵魚躍起三江津震雷霔雨夜達晨<lb/>
我知决定非凡鱗人生富貴不逮親萬鍾五鼎空酸辛<lb/>
少年得禄羞常珍調節滋味躬㸑薪徹食奉盥授帨巾<lb/>
<pb n="KR4d0267_WYG_005-7b"/>
此樂豈復論賤貧嗟我不孝負鬼神俯仰二紀悲如新<lb/>
仕宦空飽息與嬪左右供養無復辰子行射策對楓宸<lb/>
綵衣楚楚暎華紳泝江亟歸娯老人切勿著意長安春<lb/>
　　病酒新愈獨臥蘋風閣戲書<lb/>
用酒驅愁如伐國敵雖摧破吾亦病狂呼起舞先自困<lb/>
閉户垂帷眞廟勝今朝屏事臥湖邊不但心空兼耳靜<lb/>
自燒沉水瀹紫筍聊遣森嚴配堅正<hi>紫筍䝉頂之上者其味尤重</hi>追<lb/>
思昨日乃可笑倚醉題詩恣豪横逝從屈子學獨醒免<lb/>
<pb n="KR4d0267_WYG_005-8a"/>
使曹公怪中聖<lb/>
　　神君歌<hi>謁英顯廟作</hi>
泰山可為礪東海可揚塵惟有壯士志死生要一伸我<lb/>
夢神君自天下威儀奕奕難具陳飛龍駕車不用馬訶<lb/>
前殿後皆鬼神竒形詭狀密如魚鱗<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>齾齾爭扶車<lb/>
輪黑纛白旄其來無垠黄霧紫氛合散輪囷考録魑魅<lb/>
號呼吟呻約束蛟螭夭矯服馴後車百兩載美人巾褠<lb/>
鮮麗工笑顰金尊翠杓溢芳醇琵琶箜篌飾怪珍世間<lb/>
<pb n="KR4d0267_WYG_005-8b"/>
局促常悲辛神君歡樂千萬春嗚呼生不封侯死廟食<lb/>
丈夫豈得抱志長黙黙<lb/>
　　讀胡基仲舊詩有感<lb/>
少日飛騰翰墨塲莫年相見尚昻藏沈沙舟畔千㠶過<lb/>
剪翮籠邊百鳥翔訪古毎思春並轡説詩仍記夜連牀<lb/>
囱囱去日多於髪不獨悲君亦自傷<lb/>
　　夏日湖上<lb/>
烏帽笻枝散客愁不妨胥史雜沙鷗迎風枕簟平欺暑<lb/>
<pb n="KR4d0267_WYG_005-9a"/>
近水簾櫳探借秋茶竈逺從林下見釣筒常向月中収<lb/>
江湖四十餘年夢豈信人間有蜀州<lb/>
　　對酒歎<lb/>
鏡雖明不能使醜者妍酒雖美不能使悲者樂男子之<lb/>
生桑弧蓬矢射四方古人所懷何磊落我欲北臨黄河<lb/>
觀禹功干戈不息塵漠漠又欲南適蒼梧弔虞舜九疑<lb/>
難尋𦕈聨絡惟有一片心可受生死託千金輕擲重意<lb/>
氣百舍孤征赴然諾或攜短劎隠紅塵亦入名山燒大<lb/>
<pb n="KR4d0267_WYG_005-9b"/>
藥兒女何足顧歲月不貸人黑貂十年弊白髪一朝新<lb/>
半酣耿耿不自得清嘯長歌裂金石曲終四座慘悲風<lb/>
人人掩淚無人色<lb/>
　　病後暑雨書懷<lb/>
髪毛蕭颯疾初平雲物輪囷氣未清水漲小亭無路到<lb/>
雨多幽草上牆生窗昏頓減讐書課屋老時聞墮瓦聲<lb/>
止酒無聊還自笑少年豪飲似長鯨<lb/>
　　雨聲<lb/>
<pb n="KR4d0267_WYG_005-10a"/>
暑氣滿天地薄莫加煩促清風吹急雨集我北窗竹竹<lb/>
聲蕭蕭固自竒況得雨聲相發揮令人忽憶雲門寺半<lb/>
夜長松墮雪時<lb/>
　　同何元立賞荷花追懷鏡湖舊遊<lb/>
少狂欺酒氣吐虹一笑未了千觴空涼堂下簾人似玉<lb/>
月色泠泠透湘竹三更畫船穿藕花花為四壁船為家<lb/>
不須更踏花底藕但嗅花香已無酒花深不見畫船行<lb/>
天風空吹白紵聲雙槳歸來弄湖水往往湖邊人已起<lb/>
<pb n="KR4d0267_WYG_005-10b"/>
即今憔悴不堪論賴有何郎共此尊紅緑疎疎君勿歎<lb/>
漢嘉去歲無荷看<lb/>
　　小樓<lb/>
吾州近在西山麓雪山萬仞臨氷谷小樓森森閲三伏<lb/>
清簟疎簾對棊局肌膚凄凜起芒粟肝肺崢嶸疊瓊玉<lb/>
香泉向夕初罷浴桐竹生風吹細縠九衢憧憧車擊轂<lb/>
黄塵赤日汗可掬還家欲休客陸續借與此詩令一讀<lb/>
　　怡齋<lb/>
<pb n="KR4d0267_WYG_005-11a"/>
東湖仲夏草樹荒屋古無人亭午涼萱房微呀不見日<lb/>
筍籜自解時吹香野藤蟠屈入窗罅溼菌扶疎生屋梁<lb/>
跨溝數椽最幽翳漲水及檻雨敗牆靜涵青蘋舞藻荇<lb/>
閑立白鷺浮鴛鴦芙蕖雖瘦亦瀰漫照眼翠蓋遮紅粧<lb/>
水紋珍簟欲巻却團團素扇嬾復將天風忽送墖鈴語<lb/>
喚覺清夢遊瀟湘<lb/>
　　龍湫歌<lb/>
環湫巨木老不花奫淪千尺龍所家爪痕入木欲數寸<lb/>
<pb n="KR4d0267_WYG_005-11b"/>
觀者心掉不敢譁去年大旱綿千里禾不立苗麥垂死<lb/>
林神社鬼無奈何老龍欠伸徐一起隆隆之雷浩浩風<lb/>
倒巻江水傾虚空鱗間出火作飛電金蛇夜掣層雲中<lb/>
明朝父老來賽雨大巫吹簫小巫舞祠門人散月姢姢<lb/>
龍歸抱珠湫底眠<lb/>
　　月夕<lb/>
我昔隠天台夜半遊句曲弄月過垂虹萬頃一片玉煙<lb/>
艇起菱唱水風吹釣絲更欲小徙倚恐失初平期今年<lb/>
<pb n="KR4d0267_WYG_005-12a"/>
遊青城三十六峰巒白雲反在下使我毛骨寒天如玻<lb/>
璃鍾倒覆溼銀海素璧行其間草木盡光彩姮娥顧我<lb/>
笑手撫玉兔兒莫怪世人生白髪秋風桂老欲無枝<lb/>
　　蒸暑思梁州述懷<lb/>
宣和之末予始生遭亂不及遊司并從軍梁州亦少慰<lb/>
土脉深厚泉流清季秋嶺谷浩積雪二月草木初抽萌<lb/>
夏中高涼最可喜不省舉手驅蟁蝱藏氷一出賣滿市<lb/>
玉璞堆積寒崢嶸栁隂夜臥千駟馬沙上露㝛連營兵<lb/>
<pb n="KR4d0267_WYG_005-12b"/>
胡笳吹墮漾水月烽燧傳到山南城最思出甲戍秦隴<lb/>
戈㦸徹夜相摩聲兩年劎南走塵土肺熱煩促無時平<lb/>
荒池昏夜蛙閤閤食案白日蠅營營何時王師自天下<lb/>
雷雨澒洞收攙搶老生衰病畏暑溼思卜鄠杜開柴荆<lb/>
　　湖上晩歸<lb/>
地僻多幽事官閒慰古心晩花藏密葉新筍補疎林碩<lb/>
果畦丁獻芳醪稚子斟碧雲遮日盡歸路更蕭森<lb/>
　　秋聲<lb/>
<pb n="KR4d0267_WYG_005-13a"/>
人言悲秋難為情我喜枕上聞秋聲快鷹下韝爪觜健<lb/>
壯士撫劎精神生我亦奮迅起衰病唾手便有擒戎興<lb/>
弦開雁落詩亦成筆力未饒弓力勁五原草枯苜蓿空<lb/>
青海蕭蕭風巻蓬草罷㨗書重上馬却從鑾駕下遼東<lb/>
　　觀小孤山圖<lb/>
江平風不生鏡面渺千里軻峩萬斛舟逺望一㸃耳大<lb/>
孤江中央四面峭挿水小孤特竒麗丹翠凌雲起重樓<lb/>
䆳殿神之家帳中美人粲如花遊人徙倚欄干處俊鶻<lb/>
<pb n="KR4d0267_WYG_005-13b"/>
横江東北去<lb/>
　　飲酒<lb/>
陸生學道欠力量胷次未能和盎盎百年自笑足悲歡<lb/>
萬事聊須付酣暢有時堆阜起崢嶸大呼索酒澆使平<lb/>
世間豈無道師與禪老不如閉門參麴生朋舊年來散<lb/>
如水惟有鐺杓同生死一日不見令人愁晝夜共處終<lb/>
無尤世言有毒在麴糵腐脇穿腸凝血脉人生適意即<lb/>
爲之醉死愁生君自擇<lb/>
<pb n="KR4d0267_WYG_005-14a"/>
　　北窗梧葉坐間落四五有感<lb/>
髙梧一葉脱便覺秋不逺晨起髪滿梳吾衰孰云晩古<lb/>
來追電足歴塊或小踠金鼔噪陳間此任豈駑蹇女子<lb/>
則多怨丈夫當自反黙觀憂患機推見生死本山林嫌<lb/>
獨徃臺省亦衮衮㑹稽歸去來臯橋住差穏<lb/>
　　神山歌<lb/>
吾聞海中五神山其根戴以十五鼇一朝六鼇被釣去<lb/>
岱輿貟嶠沉洪濤尚餘三山巋然在當時不沒爭秋毫<lb/>
<pb n="KR4d0267_WYG_005-14b"/>
如何蓬萊又已淺忽見平地生藜蒿伏羲迨今幾萬歲<lb/>
世事如火煎油膏娶妻不敢待翁命治水無暇憐兒號<lb/>
避讒犇楚僅得免歴聘返魯終不遭老𣆀闗尹亦又死<lb/>
人實危脆無堅牢有口惟可飲醇醪有手惟可持霜螯<lb/>
勿令他人復笑汝後有萬世來滔滔<lb/>
　　乆雨<lb/>
昏昏風雨暗東湖恰似梅黄四月初髙樹送聲驚客枕<lb/>
小池分溜入清渠飛蚊屏迹知何在團扇生塵已暗疎<lb/>
<pb n="KR4d0267_WYG_005-15a"/>
須信西遊有竒事今年三伏夜觀書<lb/>
　　古意<lb/>
紲足飼飢鷹鷹飽意未平伏櫪豈不安老驥終悲鳴士<lb/>
生固欲達又懼徒富貴素願有未伸五鼎淡無味茅屋<lb/>
秋雨漏稻陂春水深長歌傾濁酒舉世不知心<lb/>
　　自唐安之成都<lb/>
出門猶苦雨度塹喜新晴日正車無影風髙葢有聲疎<lb/>
疎稚苗立鬱鬱晩桑生㝛醉行猶倦無人為解酲<lb/>
<pb n="KR4d0267_WYG_005-15b"/>
　　度筰<hi>江原縣</hi>
翩翩飜飜筰受風行人疾走緣虚空回觀目眩浪花上<lb/>
小跌身裹蛟涎中汗沾兩握色如菜數乗此險私自怪<lb/>
九折元非叱馭行千金空犯垂堂戒此身老大足悲傷<lb/>
歲歲天涯憶故鄉安得畫船明月夜滿川歌吹入盤閶<lb/>
<hi>盤閶姑蘇二門名</hi>
　　故袍<lb/>
青衫猶是國工裁破篋塵侵手自開莫笑渾如霜葉闇<lb/>
<pb n="KR4d0267_WYG_005-16a"/>
兩朝曾見聖君來<lb/>
　　寓寳相有作<lb/>
掃地鏡面清燒香雲氣潤道人敬愛客危坐目不瞬童<lb/>
子髠兩髦經禪亦精進我來願同龕歡喜無少吝臨堂<lb/>
坐夜分佛燈看墮燼清晨爽如秋攝衣相問訊道在氛<lb/>
埃表此語其殆信永愧小阮髙超然棄鬚鬢<hi>從子綽棄其婦為僧</hi>
<hi>廬山</hi>
　　寓驛舍<hi>予三至成都皆館于是</hi>
<pb n="KR4d0267_WYG_005-16b"/>
閒坊古驛掩朱扉又憩空堂綻客衣九萬里中鯤自化<lb/>
一千年外鶴仍歸遶庭數竹饒新筍解帶量松長舊圍<lb/>
惟有壁間詩句在暗塵殘墨兩依依<lb/>
　　題宇文子友所藏薛公鶴<lb/>
仙人騏驥絶世稀卵生凡禽似而非宫保妙筆窮化機<lb/>
縞衣𤣥裳眞令威千年華表聊一歸回首幸脱乗軒譏<lb/>
喙吞不恨菰米微從吾曹遊安得肥<lb/>
　　宴西樓<lb/>
<pb n="KR4d0267_WYG_005-17a"/>
西樓遺跡尚豪雄錦繡笙簫在半空萬里因循成乆客<lb/>
一年容易又秋風燭光低映珠簾麗酒暈徐添玉頰紅<lb/>
歸路迎涼更堪愛摩訶池上月方中<lb/>
　　月中歸驛舍<hi>六月十四日</hi>
歲歲常為錦水行驛前雙堠慣逢迎草深閒院蟲相語<lb/>
人靜空廊月自明病起酒徒嘲小戸才衰詩律媿長城<lb/>
何時却泛耶溪路臥聽菱歌四面聲<lb/>
　　江瀆池醉歸馬上作<lb/>
<pb n="KR4d0267_WYG_005-17b"/>
乆住西州似㝛縁笙歌叢裏著華顚每嗟相見多生客<lb/>
却憶初來尚少年迎馬緑楊爭拂帽滿街丹荔不論錢<lb/>
浮生何處非羇旅休問東呉萬里船<lb/>
　　離成都後却寄公夀子友徳稱<lb/>
蕭條常閉爵羅門㸃檢朋儕幾箇存吾道將為天下裂<lb/>
此心難與俗人言逢時尚可還三代掩巻何由作九原<lb/>
寄語龜城舊交道新涼殊憶共清尊<lb/>
　　晨至湖上<lb/>
<pb n="KR4d0267_WYG_005-18a"/>
劎南無劇暑長夏更宜人啼鳥常終日幽花不减春荷<lb/>
香浮緑酒藤露落烏巾莫作天涯想翛然夢裏身<lb/>
　　又<lb/>
園古逢秋好身閒與嬾宜空堂賞疎豁重閣望參差竹<lb/>
粉有新意松風含古姿低回慙禄米官事少於詩<lb/>
　　池上見魚躍有懷姑孰舊遊<lb/>
雨過回塘漲碧漪幽人閒照角巾欹銀刀忽裂圓波出<lb/>
宛似姑溪晩泊時<lb/>
<pb n="KR4d0267_WYG_005-18b"/>
　　六月二十五日曉出郊<lb/>
劎南作客歲再淹正如病翼遭<graphic n="KR2365" url="https://raw.githubusercontent.com/kanripo/KR-Gaiji/master/images/KR2365.png" mimeType="image/png"/>黏短衣射虎性所樂<lb/>
不耐齷齪垂車幨今晨偶出得一快欣然意若脱楚鉗<lb/>
曉星已疎更磊磊殘月欲盡猶纖纖雞鳴已與夜漏斷<lb/>
鴉起似逐朝陽暹揚鞭走馬忘老憊自笑狂疾何由砭<lb/>
　　作雨不成終夜極涼時去立秋五日也<lb/>
雲映星芒澹風闌雨脚回體輕知病去氣爽喜秋來疎<lb/>
放抛烏帢歌呼覆緑盃東歸定何日灩澦欲崔嵬<lb/>
<pb n="KR4d0267_WYG_005-19a"/>
　　池上晩雨<lb/>
烏紗白葛一枝笻罨畫池邊遡晩風雲葉初生髙樹外<lb/>
雨聲已到亂荷中憑闌頓覺氛埃逺回首方知暑毒空<lb/>
閲世萬端惟小忍何人更事似衰翁<lb/>
　　五十<lb/>
五十未名老無如衰疾何肺肝空激烈顔鬢已蹉跎夜<lb/>
宴看長劎秋風舞短蓑此身如砥柱猶足閲頺波<lb/>
　　記夢<lb/>
<pb n="KR4d0267_WYG_005-19b"/>
夢泛扁舟禹廟前中流拂面風泠然樓臺縹緲知幾疊<lb/>
雲物㸃綴多餘妍蓮房芡觜采無主漁歌菱唱聲滿川<lb/>
夢中了了知是夢却恐燕語來驚眠弄橈顧謂共載客<lb/>
乖離不記經幾年即今相逢兩幻質轉盼變滅如飛煙<lb/>
斯言未竟客大笑人生寓世豈獨堅元章嘉叟君所見<lb/>
一别丹旐俱翩翩君知夢覺本無異勿爲畫䴵流饞涎<lb/>
我慙俛首夢亦斷尚覺細浪鳴船舷<lb/>
　　凭欄<lb/>
<pb n="KR4d0267_WYG_005-20a"/>
蟬嘒晩尤壯鴉栖乆未安不成浮舴艋故作凭闌干露<lb/>
重傾荷葢風尖蹙芡盤新秋動歸思更覺五湖寬<lb/>
　　聽琴<lb/>
疎簾曲檻蘋風涼細腰美人藕絲裳緑藤水紋穿矮牀<lb/>
玉指纖纖彈履霜髙林鸎囀日正長幽澗泉鳴夜未央<lb/>
哀思不怨和而莊有齊淑女禮自防世人但惑青樓倡<lb/>
琵琶箜篌雜胡𦍑試聽一曲醒汝狂文姬指法傳中郎<lb/>
　　秋思<lb/>
<pb n="KR4d0267_WYG_005-20b"/>
烈日炎天欲不禁喜逢秋色到園林雲隂映日初蕭瑟<lb/>
露氣侵簾已峭深衰髪凋零隨槁葉苦吟凄斷雜疎碪<lb/>
鴈來不得中原信撫劎何人識壯心<lb/>
　　醉書<lb/>
似閒有俸錢似仕無簿書似長免事任似屬非走趨病<lb/>
能加餐飯老與酒不疎婆娑東湖上幽曠足自娱時時<lb/>
喚客醉小閣臨紅蕖釣魚斫銀絲擘荔見玉膚檀槽列<lb/>
四十遺聲傳故都豈惟豪兩川自足誇東呉但恨詩不<lb/>
<pb n="KR4d0267_WYG_005-21a"/>
進榛荒失耘鋤何當掃纖豔傑作追黄初<lb/>
　　樊氏莊龜泉<lb/>
曵尾穹龜不負圖一泓寒碧照庭除醉中只合長來此<lb/>
臥聽蠻童放轆轤<lb/>
　　書懷<lb/>
楚澤巴江兩鬢殘夕陽又是倚闌干敢言日與長安逺<lb/>
惟恨天如蜀道難客枕五更歸夢短新詩千首後人看<lb/>
青簾白舫何時發醉聽琵琶興已闌<hi>唐安弦索爲兩川冠</hi>
<pb n="KR4d0267_WYG_005-21b"/>
　　又<lb/>
西風蕭瑟晚吹衣又見亭臯木葉飛已是中年頻作惡<lb/>
更堪秋日送將歸<hi>時何守還青城</hi>黄塵顔鬢無人識青史功名<lb/>
與願違彊把一盃還徑醉羈懷何必不依依<lb/>
　　秋思<lb/>
大面山前秋笛清細腰宫畔莫灘平呉檣楚柁動歸思<lb/>
隴月巴雲空復情萬里風塵舊朝士百年鉛槧老書生<lb/>
水村漁市從今始安用區區海内名<lb/>
<pb n="KR4d0267_WYG_005-22a"/>
　　又<lb/>
巢燕成歸秋景竒頗容老子醉哦詩山晴更覺雲含態<lb/>
風定閑看水弄姿痛飲何由從次道並遊空復憶安期<lb/>
天涯又作經年客莫對青銅恨鬢絲<lb/>
　　又<lb/>
西風吹葉滿湖邊初換秋衣獨慨然白首有詩悲蜀道<lb/>
清宵無夢到鈞天迂疎早不營三窟流落今寜直一錢<lb/>
把酒未妨餘興在試憑絲管餞流年<lb/>
<pb n="KR4d0267_WYG_005-22b"/>
　　東園晩歩<lb/>
乆客天涯憶故園彊名官寺只衡門秋桐蠧遍無全葉<lb/>
古柳吹斜出半根痛飲每思尊酒窄微官空羨布衣尊<lb/>
何時定下三巴去思臥孤舟聽斷猿<lb/>
　　秋夜讀書戲作<lb/>
别駕生涯似蠧魚簡編垂老未相疎也知賦得寒儒分<lb/>
五十燈前見細書<lb/>
　　太平花<hi>花出劎南似桃四出千百包駢萃成朶天聖中獻至京師仁宗賜名太平花</hi>
<pb n="KR4d0267_WYG_005-23a"/>
扶牀踉蹡出京華頭白車書未一家宵旰至今勞聖主<lb/>
淚痕空對太平花<lb/>
　　日莫至湖上<lb/>
籃輿晩繞湖樂此新秋涼粉落竹方老紅凋荷更香天<lb/>
宇無纖雲仰視鴻鵠翔小樓乆不登撫檻悲慨慷浮生<lb/>
寄一夢共盡無彭殤況我數月客轉眼促去裝顧作兒<lb/>
女態裵徊惜流光簷角迎夜月林間送斜陽四年已五<lb/>
遷終歲常遑遑安得一茆屋歸老樵風旁<hi>㑹稽山南有溪名樵風涇</hi>
<pb n="KR4d0267_WYG_005-23b"/>
<hi>其上即若耶</hi>
　　秋興<lb/>
無處逢秋不黯然驛前斜日渡頭煙吟肩雅與寒驢稱<lb/>
歸夢頻爭社燕先百歲猶穿幾兩屐千詩不及一囊錢<lb/>
故應身世如團扇已向人間耐棄捐<lb/>
　　秋色<lb/>
一段凄涼傍酒盃中年剰作楚囚哀迢迢似伴明河出<lb/>
慘慘如隨落照來客路半生常淚眼鄉闗萬里更危臺<lb/>
<pb n="KR4d0267_WYG_005-24a"/>
蓼汀荻浦江南岸自入秋來夢幾回<lb/>
　　秋聲<lb/>
蕭騷拂樹過中庭何處人間有此聲漲水雨餘晨放閘<lb/>
騎兵戰罷夜還營閒憑曲几聽雖乆彊撫哀弦寫不成<lb/>
暑退涼生君勿喜一年光景又崢嶸<lb/>
　　觀長安城圖<lb/>
許國雖堅鬢已斑山南經歲望南山横戈上馬嗟心在<lb/>
穿塹環城笑敵孱<hi>諜者言敵穿塹三重環長安城</hi>日莫風煙傳隴上秋<lb/>
<pb n="KR4d0267_WYG_005-24b"/>
髙刁斗落雲間三秦父老應惆悵不見王師出散闗<lb/>
　　雨中作<lb/>
方驚歲更端不覺秋已孟雖云暑毒竢無奈風雨横荷<lb/>
空湖面濶葉脱樹枝勁百卉亦已衰非復昔華盛遊子<lb/>
老忘歸一榻臥衰病欲談無客來向壁弄麈柄<lb/>
　　夜讀了翁遺文有感<lb/>
秋雨蕭蕭夜不眠挑燈開巻意凄然吾曹自欲期千載<lb/>
世論何曾待百年當日公卿笑迂濶即今河洛警烽煙<lb/>
<pb n="KR4d0267_WYG_005-25a"/>
隂陽消長從來事玩易深知屢絶編<hi>公有易傳</hi>
　　雷<lb/>
君不見冬月雷深藏九地底寂黙如寒灰紛紛槁葉木<lb/>
盡脱蠢蠢蟄户蟲爭坯堅氷積雪一朝盡風揺天邊斗<lb/>
柄回雷聲却擘九地出殷殷似挾春俱來魚龍振鰭熟<lb/>
睡醒桃李一笑韶顔開候耕老農喜欲舞掀泥百草知<lb/>
誰催惟嗟婦女不解事深屋揜耳藏嬰孩吾聞隂陽有<lb/>
常數非時動靜皆為菑無人為報阿香道時來何至勞<lb/>
<pb n="KR4d0267_WYG_005-25b"/>
卿推<lb/>
　　龍眠畫馬<lb/>
國家一從失西陲年年買馬西南夷瘴鄉所産非權竒<lb/>
邊頭歲入幾番<hi>一作數</hi>皮崔嵬瘦骨帶火印離立欲不禁<lb/>
風吹圉人太僕空列位龍媒汗血來何時李公太平官<lb/>
京師立仗慣見渥洼姿斷縑歲乆墨色暗逸氣尚若不<lb/>
可羈賞竒好古自一癖感事憂國空餘悲嗚呼安得毛<lb/>
骨若此三千疋衘枚夜度桑乾磧<lb/>
<pb n="KR4d0267_WYG_005-26a"/>
　　秋夜池上作<lb/>
短髪颼颼病骨輕臨池閒看露荷傾月明何與浮雲事<lb/>
正向圓時故故生<lb/>
　　秋雨<lb/>
西山雲千重東園泥一尺可憐牆下路十日無履迹空<lb/>
庭桐葉盡古甃土花碧坐懷江湖間病鴈溼羽翮寒窗<lb/>
向人青衰髪垂領白孤吟更不寐聊伴候蟲嘖<lb/>
　　臥病<lb/>
<pb n="KR4d0267_WYG_005-26b"/>
人生寓一氣血脉日夜流秋毫或壅隔百體若相仇嗟<lb/>
予少多囏衣食拙自謀方寸叢百慮如箭集射侯犇走<lb/>
連數歲呻吟劇兹秋生死亦何有成壞同一漚胡為不<lb/>
自愛森然起戈矛一笑衆妄滅霜天鷹睨鞲呼兒屏藥<lb/>
囊吾疾今其瘳<lb/>
　　夢入禪林有老㝛方陞座或云通悟禪師也<lb/>
塵埃車馬何憧憧麞頭鼠目厭妄庸樂哉夢見徳人容<lb/>
巍巍堂堂人中龍舉頭仰望太華峰攝衣欲往路無從<lb/>
<pb n="KR4d0267_WYG_005-27a"/>
忽然夢斷難再逢空記説法聲如鐘<lb/>
　　蜀州大閲<hi>八月二十七日</hi>
曉束戎衣一悵然五年奔走遍窮邊平生亭障休兵日<lb/>
慘澹風雲閲武天戍隴舊遊眞一夢渡遼竒事付他年<lb/>
劉琨晩抱聞雞恨安得英雄共著鞭<lb/>
　　放懷亭獨立有感<lb/>
葦叢枯倒蓼花紅小立東湖更向東委肉本知居几上<lb/>
翦翎何恨蓍籠中一笻信腳乾坤迮百榼澆愁寵辱空<lb/>
<pb n="KR4d0267_WYG_005-27b"/>
誰道窮途知舊少此心念念與天通<lb/>
　　九月三日同吕周輔教授遊大邑諸山<lb/>
大邑知名杜叟詩山中仍値菊花時節旄落盡羈臣老<lb/>
髀肉生來壯士悲豪舉每嫌盃緑淺癡頑頗怪鬢絲遲<lb/>
廣文别乗官俱冷相伴寬為五日期<lb/>
　　次韻周輔道中<lb/>
山靈喜我馬蹄聲正用此時秋雨晴日淡風斜江上路<lb/>
蘆花也似柳花輕<lb/>
<pb n="KR4d0267_WYG_005-28a"/>
　　又<lb/>
從來重九如寒食天氣微隂正自佳莫問茱茰賜朝士<lb/>
一尊隨處有黄花<lb/>
　　憩黄秀才書堂<lb/>
吾生如虚舟萬里常泛泛終年厭作客著處思繫纜道<lb/>
邊何人居花竹頗閒淡門庭淨如拭窗几光可鑑堂上<lb/>
滿架書朱黄方㸃勘把茅容卜隣老死更誰憾<lb/>
　　夜㝛鵠鳴山<hi>山葢張天師學道之地事與史合</hi>
<pb n="KR4d0267_WYG_005-28b"/>
西遊萬里已闗天采藥名山亦㝛縁老柏干霄如許夀<lb/>
幽花泣露為誰妍苔黏石磴捫蘿上燈耿雲房掃榻眠<lb/>
安得仙翁索米術一生留此弄寒泉<hi>索米謂五斗米法</hi>
　　次韻周輔霧中作<lb/>
一日籃輿十過溪丹茰黄菊及佳時端居恐作他年恨<lb/>
聨轡聊成此段竒側磴下臨重澗黑亂雲高出一峯危<lb/>
何時闗輔煙塵靜太華山頭更卜期<lb/>
　　山中得長句戲呈周輔并簡朱縣丞<lb/>
<pb n="KR4d0267_WYG_005-29a"/>
鶴鳴山空無鶴來青霞嶂深天壁開千巗角逐互吞吐<lb/>
一峰拔起矜崔嵬日光微漏潭見底<hi>青霞嶂碧玉潭皆霧中佳處</hi>水<lb/>
氣上薄雲成堆幽禽飛鳴報客至竒樹璀璨知誰栽花<lb/>
藤怪蔓白晝暗犇猨落狖無時哀路窮尚躡一千級忽<lb/>
見密竹藏樓臺共言神僧昔住此至今光景如天台搘<lb/>
笻負笠出復沒喜動婦人驚提孩髙人何至作狡獪無<lb/>
乃翫世聊相詼不然學道窮實際詎捨正大崇竒瓌儒<lb/>
林丈人學擅世餘事尚壓蔡與崔名山未死可再到此<lb/>
<pb n="KR4d0267_WYG_005-29b"/>
士一失難重陪贊府摘山事如織擺撥領客何竒哉境<lb/>
幽神愴不可住歸倩玉手傳金盃<hi>朱君有侍兒許為客出</hi>
　　擣藥鳥<hi>霧中有此鳥鳴聲清絶正如杵藥</hi>
白髪無情日日生<graphic n="KR2326" url="https://raw.githubusercontent.com/kanripo/KR-Gaiji/master/images/KR2326.png" mimeType="image/png"/>愁聊復作山行幽禽似欲嘲衰病<lb/>
故學禪房杵藥聲<lb/>
　　出山<lb/>
出山似與髙人别回首時時一悵然它日再來縁要熟<lb/>
遍題名姓緑巗邊<lb/>
<pb n="KR4d0267_WYG_005-30a"/>
　　平雲亭<hi>大邑</hi>
滿榼芳醪何處傾金鼇背上得同行天垂緑野三邊盡<lb/>
雲與朱闌一様平煙樹微茫疑誤墨風松蕭瑟有新聲<lb/>
黄花未吐無多恨也勝湘纍拾落英<lb/>
　　髙秋亭<hi>大邑</hi>
三日山中醉復醒徑歸回首愧山靈從今惜取觀書眼<lb/>
長看天西萬疊青<lb/>
　　九日小疾不出<lb/>
<pb n="KR4d0267_WYG_005-30b"/>
病厭追遊嬾舉觴今年閉戸作重陽香煙裊裊閒縈几<lb/>
書巻紛紛靜滿牀斜日更增秋慘淡黄花應怪客凄涼<lb/>
長安光景還如昨誰醉城南杜曲旁<hi>昔官都下毎以九日遊西湖諸寺</hi>
　　九日試霧中僧所贈茶<lb/>
少逢重九事豪華南陌雕鞍擁鈿車今日蜀州生白髪<lb/>
瓦爐獨試霧中茶<lb/>
　　我有美酒歌<lb/>
我有美酒起自斟勸君一巵爲君吟素衣未遂京塵化<lb/>
<pb n="KR4d0267_WYG_005-31a"/>
緑鬢已受呉霜侵三巴塗路何嶔崟五溪霧<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>多毒淫<lb/>
虎豹夜嘯裂崖谷魑魅晝出矜山林身如槁葉墮幽穽<lb/>
窅窅何啻千尺深無因剖胷出此心一寸孤忠天實臨<lb/>
　　次韻師伯渾見寄<lb/>
窮鄉乆客易消魂短髪秋來白幾分夢泛扁舟鏡湖月<lb/>
身騎瘦馬劎闗雲萬釘寳帶知何用九轉金丹幸有聞<lb/>
欲與先生同此計㑹營茅舎近江濱<hi>伯渾隠龍山僕亦有結茅蟇津之意</hi>
　　自江源過雙流不㝛徑行之成都<lb/>
<pb n="KR4d0267_WYG_005-31b"/>
斷笮飄飄挂渡頭臨江立馬喚漁舟少城已破繁華夢<lb/>
老境聊尋汗漫遊斜日驛門雙堠立早霜風葉一林秋<lb/>
詩材滿路無人取凖擬歸驂到處留<lb/>
　　過緑楊橋<lb/>
過縣東馳十里遥行吟不覺度谿橋磑輪激水無時息<lb/>
酒斾迎風盡日揺半掩店門燈煜煜横穿村市馬蕭蕭<lb/>
秦呉萬里行幾遍莫恨尊前緑鬢凋<lb/>
　　五鼔自筰橋入府<lb/>
<pb n="KR4d0267_WYG_005-32a"/>
曉月有餘光秋樹無濃影野煙浩無際陂路行愈永堰<lb/>
聲何澎湃露氣正凄冷忽然客愁破更覺詩律整昔人<lb/>
千載意忙裏一笑領山林豈難歸吾計自不猛<lb/>
　　客多福院晨起<lb/>
萬鯨傳響徹修廊喚起衰翁曉夢長萬事可憐隨日出<lb/>
一生常是伴人忙馳驅深厭交飛盖息偃何時靜炷香<lb/>
四到錦城身愈老更堪重入少年場<lb/>
　　雨中出謁歸晝臥<lb/>
<pb n="KR4d0267_WYG_005-32b"/>
㝛雨盈車轍秋風漲帽帬愛閒惟兀兀應俗苦紛紛病<lb/>
眼添花暈<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔<graphic n="KR2326" url="https://raw.githubusercontent.com/kanripo/KR-Gaiji/master/images/KR2326.png" mimeType="image/png"/>纈紋歸來炷香臥窗底看微雲<lb/>
　　長歌行<lb/>
人生不作安期生醉入東海騎長鯨猶當出作李西平<lb/>
手杖旄鉞清舊京金印煌煌未入手白髪種種來無情<lb/>
成都古寺臥秋晩落日偏傍僧窗明豈其馬上破敵手<lb/>
哦詩長作寒螿鳴興來買盡市橋酒大車磊落堆長缾<lb/>
哀絲豪竹助劇飲如鉅野受黄河傾平時一滴不入口<lb/>
<pb n="KR4d0267_WYG_005-33a"/>
意氣頓使千人驚國讎未報壯士老匣中寳劎夜有聲<lb/>
何當凱還宴將士三更雪壓飛狐城<lb/>
　　夜食炒栗有感<hi>漏舎待朝朝士往往食此</hi>
齒根浮動歎吾衰山栗炮燔療夜飢喚起少年京輦夢<lb/>
和寜門外早朝來<lb/>
　　秋夜懷呉中<lb/>
秋夜挑燈讀楚辭昔人句句不吾欺更堪臨水登山處<lb/>
正是浮家泛宅時巴酒不能消客恨蜀巫空解報歸期<lb/>
<pb n="KR4d0267_WYG_005-33b"/>
灞橋煙柳知何限誰念行人寄一枝<lb/>
　　遊三井觀<lb/>
三井乆知名暇日偶一訪棟宇壞欲盡基址尚閎壯畫<lb/>
牆皆國工煙雲儼天仗旌旄亞戈㦸佩玉雜弓䩨太古<lb/>
實傑作筆落九天上呉生名擅世睥睨未肻讓規模逺<lb/>
有考意象豪不放最竒老癯仙骨立神愈王石恪雖少<lb/>
怪用筆亦跌宕兩姝淡蛾眉非復火食狀塵埃乆侵蝕<lb/>
風雨無葢障好事未易逢寜能乆亡恙雍洛劫火餘妙<lb/>
<pb n="KR4d0267_WYG_005-34a"/>
迹盡凋喪斯遊恐難繼佇立增悄愴<lb/>
　　僊遊閣<lb/>
張公一去二百載傑閣依然横靄中徙倚看碑仍看畫<lb/>
時聞柏子落秋風<lb/>
　　寓居小菴纔袤丈戲作<lb/>
早衰甚畏寒颼颼壓空館登閣望東菴亭亭長一繖欣<lb/>
然願暫寓竹底門可欵外看磔蝟毛仰視覆鵠卵席纔<lb/>
置錐地牖若窺天管瓦爐香不去菅寢衾易暖頗疑漁<lb/>
<pb n="KR4d0267_WYG_005-34b"/>
菴結又類土室窽家具止囊衣弛擔著亦滿客來勿嗤<lb/>
陋老我善用短猶能設胡牀相喚共茗椀<lb/>
　　送華師從劎州張祕書之招<lb/>
三年相伴錦江頭一日翩然不可留官冷蓬門無客戀<lb/>
時清劎閣有僧遊闗山黙數來時路風月懸知别後愁<lb/>
禪版經龕有餘暇頻登高處望西州<lb/>
　<lb/>
　劎南詩稾巻五<lb/>
</p>
<p>
</p>
  </div>
</body>
</text>
</TEI>
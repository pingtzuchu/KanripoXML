<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>芸庵類藁巻五</head>
    <p>
<pb n="KR4d0263_WYG_005-1a"/>
欽定四庫全書<lb/>
　芸庵類藁巻五　　　　　　宋　李洪　撰<lb/>
　　五言絶句<lb/>
　　　過分水嶺<lb/>
江南山盡處兩山如石門溪流湍激雪殘日雨猶存<lb/>
　　　回文<lb/>
病卧愁花落春深怨夜長鏡明羞短髪窻净惜殘香<lb/>
　　六言絶句<lb/>
<pb n="KR4d0263_WYG_005-1b"/>
　　　題慈感寺極目軒<lb/>
紅芰敷腴獻笑青山偃蹇横陳身在水晶宫裏須信羲<lb/>
皇上人<lb/>
寺枕苕溪一曲僧依城郭千家客至未嘗芡觜我來恰<lb/>
及荷花<lb/>
塵眼登臨清曠水心樓閣峥嶸欲見普門大士菰蒲影<lb/>
裏鐘聲<lb/>
　　　范至能遊靈石録示詩仙留題云<lb/>
<pb n="KR4d0263_WYG_005-2a"/>
南塢數回泉石西風幾疊烟雲登攜孰與為侣顔禹李<lb/>
甲蕭筠<lb/>
鼎峙傲睨絶景揮毫想見凌雲落落真筌玉子歩虚寧<lb/>
作吳筠<lb/>
勝槩風生步武山靈景從歸雲塵世欲尋飈馭藤陰萬<lb/>
箇蒼筠<lb/>
雨後泉淙水樂詩成目送孤雲寄興西湖南北忘年丘<lb/>
壑松筠<lb/>
<pb n="KR4d0263_WYG_005-2b"/>
　　　戱題<lb/>
世事悠悠豈盡人生汲汲多端陶令欲歌歸去貢公何<lb/>
事彈冠<lb/>
多病閉門懶出避喧終日髙眠惟可以君命竹安能以<lb/>
兄事錢<lb/>
　　七言絶句<lb/>
　　　登瀟灑亭<lb/>
文正風流尚典刑桐江畫㦸見詩人丹青難冩真瀟灑<lb/>
<pb n="KR4d0263_WYG_005-3a"/>
圓嶠方壺此逼真<lb/>
　　　殘春偶作<lb/>
溪邊且種刺史栁園裏未栽懐縣花若有故人來問字<lb/>
浮圖西畔緑陰斜<lb/>
閒裏光陰趣漸長下簾深護一鑪香逰心華藏衆香國<lb/>
絶勝争名翰墨場<lb/>
　　　周堯夫示秋懐詩然公方為貴恙所撓因以箴<lb/>
　　　之<lb/>
<pb n="KR4d0263_WYG_005-3b"/>
伐性蛾眉賈禍長何如鈆鼎養中央應憐剌剌出門語<lb/>
苦怨寥寥秋夕涼<lb/>
　　　宿湯泉驛<lb/>
炎方到處水如湯地脉深疑有臭黄猶勝驪山汚艷質<lb/>
漁陽簇馬鑒興亡<lb/>
　　　題謫仙回舟卧披錦袍圗<lb/>
太白狂歌一酒船錦袍夜醉楚江邊此時應向剡中宿<lb/>
逼耳清猿月滿川<lb/>
<pb n="KR4d0263_WYG_005-4a"/>
　　　和人松江<lb/>
塵纓快濯四橋水曵履却上三髙堂欲按新圖買漁具<lb/>
短蓑篛笠混行藏<lb/>
去年春盡西湖上把酒看山聴澗泉今日松江烟浪裏<lb/>
平分詩思入漁船<lb/>
　　　以雪梨遺韓子文<lb/>
婺女新梨玉雪如姑山綽約想肌膚使君應喚纎纎手<lb/>
飣座風流近酒壺<lb/>
<pb n="KR4d0263_WYG_005-4b"/>
　　　老人亭<lb/>
夢中已識雪髯翁線去絲來信不通覿面相呈了無得<lb/>
巖前萬竅自號風<lb/>
　　　即事<lb/>
寶䇿歡傳萬嵗聲塗山執玉萃華纓獨憐太史周南滯<lb/>
不預堯階賀太平<lb/>
苒苒殘年白髪新可憐蹭蹬老修鱗坐觀溝瀆尋常困<lb/>
未使揚鬐化若神<lb/>
<pb n="KR4d0263_WYG_005-5a"/>
　　　塗中雜興<lb/>
畏日炎炎火傘張扁舟挂席泛滄浪飛流濺沬傾三峽<lb/>
過嶮方知有底忙<lb/>
草間蟋蟀動秋吟偏感羇栖旅念深功業豈闗雙鬢事<lb/>
年來白處已通心<lb/>
很石驚濤枕席喧長江蛟鰐屢垂涎早知行路難如此<lb/>
何似修塗穏著鞭<lb/>
荔子如丹橄欖青紅蕉葉落古榕清温湯浴罷晚風快<lb/>
<pb n="KR4d0263_WYG_005-5b"/>
老酒傾盆醉月明<lb/>
山顛恠石如蹲獸波底危磯似化羊却憶鑑湖明月裏<lb/>
緑荷紅芰暑風涼<lb/>
　　　釣臺<lb/>
故人澤畔被羊裘髙挹中天㑹冕旒不使客星侵帝座<lb/>
謾誇拜衮與封侯<lb/>
古木陰森蔽釣臺蒼崖石壁倚天開當年童稚曽逰處<lb/>
十八年間復此來<lb/>
<pb n="KR4d0263_WYG_005-6a"/>
　　　偶書<lb/>
世事悠悠莫問天一觴且醉酒中賢階前落葉無人掃<lb/>
滿院芭蕉聴雨眠<lb/>
　　　騎騾<hi>留城鎮無馬羌騾相送</hi>
留城北去去分騾冷笑親朋駟馬多頼得勁蹄無可礙<lb/>
一鞭安穏過沙河<lb/>
　　　過張司空廟<lb/>
昔人博物豈虚傳自斸龍泉古獄邊今代司空應見慣<lb/>
<pb n="KR4d0263_WYG_005-6b"/>
斗間何用氣衝天<lb/>
　　　窾木詩<lb/>
<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>木饕風耐嵗寒輪囷入用固知難不才果得全樗散<lb/>
且伴幽人澗谷盤<lb/>
　　　道中聞啼鳥<lb/>
翠陰叢竹轉山腰忽聴一聲婆餅焦想見故園春社近<lb/>
杏花消息雨連朝<lb/>
　　　富沙城外李花盛開<lb/>
<pb n="KR4d0263_WYG_005-7a"/>
萬石灘頭數十家溪流衮衮麥畦斜三分春色今餘幾<lb/>
開盡桃花見李花<lb/>
　　　題安頭陀石室<lb/>
頭陀靈迹閟巖隈尋勝何人肯暫來野鳥銜花無覔處<lb/>
緑苔封逕看空回<lb/>
　　　和鄭康道探梅十絶句<lb/>
國艷氷姿非世粧忍教臘雪苦韜藏昔年曽醉萬松嶺<lb/>
尚友詩人蘇與黄<lb/>
<pb n="KR4d0263_WYG_005-7b"/>
學詩少日賦梅花詩老忘言借齒牙媟語滛言漫元白<lb/>
單傳衣鉢勿矜誇<lb/>
雪後蒼茫立水濵香膚不粟自生温南枝鍾美知春早<lb/>
未使蠻烟蜑雨昏<lb/>
獨秀娟然寄一枝江南嵗嵗臘前開綴椒未見封條雪<lb/>
應誤揷花晴昊來<lb/>
夜寒池面結氷花誰識吳姬張麗華待到黄昏斜月吐<lb/>
暗香踈影屬林家<lb/>
<pb n="KR4d0263_WYG_005-8a"/>
石腸底事鬬清新賦就摛華萬象春誰知袖手苦吟客<lb/>
中有築巖和鼎人<lb/>
多病年來嬾作詩燃萁何敢衒才奇探梅技痒撩幽夢<lb/>
只有清香是已知<lb/>
萬木凋枯一笑春未應蘭芷伴騷人東風桃李皆奴僕<lb/>
我軰論文未厭頻<lb/>
瑟瑟清波溪澗寒屬聨詩筆不當慳請君更艤菁山棹<lb/>
萬斛愁侵山復山<lb/>
<pb n="KR4d0263_WYG_005-8b"/>
吟到梅開醉不休十詩刻燭冩蝇頭須知老匠能雕句<lb/>
月仄金盆獨倚樓<lb/>
　　　紀行雜詩<lb/>
鸕鷀源畔數人家匼匝青羅布障遮胥口山前沽酒市<lb/>
釣<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>相逐買魚蝦<lb/>
水宿荒村夕照間奔流怪石鬬潺潺白醪似蜜聊供醉<lb/>
過盡嚴陵大浪灘<lb/>
蒲颿風駛送行舟篷底哦詩相棹謳三老相呼興不淺<lb/>
<pb n="KR4d0263_WYG_005-9a"/>
溪迴山擁近嚴州<lb/>
支流二水繞山城瀟灑桐廬舊得名好在鳥籠山靄裏<lb/>
眼生詩句易詩成<lb/>
髙桅一一上灘船流汗頳肩盡日牽笑憶太湖波上宿<lb/>
雲濤無際欲粘天<lb/>
石鏬飛泉鳴佩玉灘頭怒石響驚雷故人相見應相笑<lb/>
愛底微官觸暑來<lb/>
　　　仁實分柑仲躬餉碧泉各賦一絶<lb/>
<pb n="KR4d0263_WYG_005-9b"/>
一别温江九換年賞柑籬落綴青圓羅浮貢篚無因遇<lb/>
林下先嘗愧謫仙<lb/>
寂寞東籬嗅落英淵明止酒任天真江州無復王宏惠<lb/>
一斛葡萄頼故人<lb/>
　　　清明鑚火烹茶<lb/>
客舍垂楊依舊青自鑚新火應清明故山紫笋誰能摘<lb/>
倒篋雲龍手自烹<lb/>
　　　鷄菜嶺<lb/>
<pb n="KR4d0263_WYG_005-10a"/>
烟雨濛濛不濕衣春風欺客逞寒威籃輿無著新愁處<lb/>
小酌村醪款竹扉<lb/>
　　　龍井<lb/>
無熱龍宫此道塲人天瞻禮玉毫光璽書重疊兩朝賜<lb/>
更助吾皇節雨暘<lb/>
　　　題崇福院壁<lb/>
十邑驅馳閱四旬盡空囹圄報吾君僧窻漸覺猿吟逺<lb/>
城市囂塵自此分<lb/>
<pb n="KR4d0263_WYG_005-10b"/>
　　　秋祀上丁齋宿中夜雨涼因思去嵗氣候頗同<lb/>
　　　書壁<lb/>
秋雲黯黯結層陰頖水人稀夜漏沉獨有芭蕉如道侣<lb/>
二年相伴宿齋心<lb/>
　　　書寓舍壁<lb/>
且卧元龍百尺樓難忘江海一扁舟西山爽氣助詩興<lb/>
忽有碧雲生暮愁<lb/>
沉陰未解雨濛濛倚檻看山怯曉風睡起賣花聲過盡<lb/>
<pb n="KR4d0263_WYG_005-11a"/>
不知春色在壺中<lb/>
　　　黄碧<lb/>
軒臺鑄鼎已飛昇留與仙祠萬古名羽駕霓旌鎻深翠<lb/>
無因暫聴步虚聲<lb/>
　　　紅蕉<lb/>
舊館彤雲誰解賦朱光緑潤感遺芳詞人自古傷流落<lb/>
安得移根貢玉堂<lb/>
　　　清暉亭<lb/>
<pb n="KR4d0263_WYG_005-11b"/>
溪山佳處稱題詩終日籃輿繞翠微夾路蒼官管迎送<lb/>
客情那得澹忘歸<lb/>
　　　龍爪瑞花<lb/>
嶔崎石壁倚長松古䜟今觀龍爪紅何事偏私閒草木<lb/>
狀元家住嶺西東<lb/>
　　　喝石巖<lb/>
信脚來游喝石巖老來到處少同㕘出家本是丈夫事<lb/>
嵗晚終期卜一庵<lb/>
<pb n="KR4d0263_WYG_005-12a"/>
　　　宿鱸風亭<lb/>
暫解塵纓鎻與韁鱸風秋色似鱸鄉從今第四橋南去<lb/>
蟹籪漁磯屬漫郎<lb/>
　　　題朝陽亭<lb/>
新亭危冠别峯西萬壑千巖勢總低要使登臨髙著眼<lb/>
梧桐應有鳯鳯棲<lb/>
　　　偶作<lb/>
不種松陵二頃田却來江浦按戈船乗風破浪非吾事<lb/>
<pb n="KR4d0263_WYG_005-12b"/>
暫借僧窻永日眠<lb/>
十日王程未許歸登山臨水此心違夜䦨佛屋龕燈暗<lb/>
時有飛螢㸃客衣<lb/>
小雨纎纎未肯晴歸程猶趁欲宵征潮來江浦緑如染<lb/>
雲抹山腰練許横<lb/>
　　　送許季韶倅桂林<lb/>
二年鞭弭侍君軒立㐲從來愧不言乞得閒官九仙隠<lb/>
身謀優穏荷明恩<lb/>
<pb n="KR4d0263_WYG_005-13a"/>
髙枕秋風病骨輕隨鑾無復起侵星銅瓶潄井銷塵慮<lb/>
舌本猶堪讀道經<lb/>
除墨猶新濕詔黄題輿不稱愧龍光且觀百粤蛟鱷徙<lb/>
勿羡九霄鸞鵠翔<lb/>
文登猶記舊青氊敢恨𤓰期尚六年辦取扁舟五湖上<lb/>
吳松魚蟹不論錢<hi>宣和末先公嘗倅登</hi>
　　　倦雨<lb/>
留滯都城日欲歸江昏雨脚又霏微秪愁隴上麥蛾化<lb/>
<pb n="KR4d0263_WYG_005-13b"/>
豈要枝間梅子肥<lb/>
　　　聴雨軒四首<lb/>
春到池塘草自青飛花時度破窻櫺恨無好句追顔謝<lb/>
頼有鳴蛙鼓吹聴<lb/>
脫帽風簷迎晚吹催詩急雨喚輕雷秪應荷氣薫人醉<lb/>
不用輪囷象鼻杯<lb/>
聴風聴雨江湖上一葉輕舟檥釣沙暫却鶩行容退食<lb/>
秋聲先已到枯葭<lb/>
<pb n="KR4d0263_WYG_005-14a"/>
天寒病鴨守氷池折葦枯荷霰雪飛不覺哦詩成獨立<lb/>
南枝的皪露春機<lb/>
　　　南塔<lb/>
别峯相見路非遥指㸃錢塘一線潮安得南山退之句<lb/>
賦成直使意飄飄<lb/>
　　　和子永韻<lb/>
林樾交陰閙雨鳩滯留已敝黒貂裘却思把釣江湖上<lb/>
萬仭蒼崖揷碧流<lb/>
<pb n="KR4d0263_WYG_005-14b"/>
　　　和寺丞叔賜對親奉玉音叙及家世韻<lb/>
心存魏闕江湖逺歸覲重瞳日月明遥憶五倫思一見<lb/>
豈詢宣室鬼神情<lb/>
烏臺鳯沼承親擢尚有孤忠簡聖明大雅一門時鮮儷<lb/>
急難尤切在原情<lb/>
　　　坦庵僧名崇彼<lb/>
萬象森羅具一塵小庵花木四時春客來相對黙無語<lb/>
親見毘耶彼上人<lb/>
<pb n="KR4d0263_WYG_005-15a"/>
　　　國一禪師塔<lb/>
蓬徑安禪五百年六時鐘唄震諸天我來不問安心法<lb/>
露柱風林說熾然<lb/>
　　　和人<lb/>
楊栁踈踈已報秋月華如水浸階頭惜無畫手王摩詰<lb/>
貌取中宵一段愁<lb/>
池面粼粼已送涼小窻危坐聴風篁不應尚厭秋來熱<lb/>
已减炎天五刻長<lb/>
<pb n="KR4d0263_WYG_005-15b"/>
庭前槐樹緑陰陰静聴𤣥蟬盡日吟枕簟虚涼清夢境<lb/>
了無俗物動禪心<lb/>
夕陽返照樹頭明天外虹收放晚晴洗盡塵埃初雨過<lb/>
一蟬飛入緑槐鳴<lb/>
　　　題潘岳擲果圖<lb/>
錦繡文才貌甚都冶容亂擲果盈車披圖冝鑒登徒子<lb/>
折齒猶勝謝㓜輿<lb/>
　　　雙桱<lb/>
<pb n="KR4d0263_WYG_005-16a"/>
古杉翠桱幾千章勢壓穹巖九暑涼匠石它年選隆棟<lb/>
萬牛回首立明堂<lb/>
　　　朝拜羅源天慶即洞宫福地也<lb/>
徐仙何代此飛昇洞府空留福地名我到朝真效三祝<lb/>
步虚聲杳俗縁輕<lb/>
　　　普照菴小憩<lb/>
昔日牧童聚沙戱若箇阿師來卓庵千聖路頭都把斷<lb/>
不須辛苦誤同參<lb/>
<pb n="KR4d0263_WYG_005-16b"/>
　　　飲桂香茶簡翁及甫<lb/>
午睡初醒緩注湯一甌清露沃詩腸疑君昔日探蟾窟<lb/>
猶帶天邊桂子香<lb/>
　　　游武夷二絶<lb/>
平湖高栁緑千堆莫為尋芳取次回欲訪同㕘徳雲老<lb/>
别峯霽色夕陽開<lb/>
野水溶溶易滿堤十分强半麥成畦我來宴坐久無語<lb/>
日暮春深鸎亂啼<lb/>
<pb n="KR4d0263_WYG_005-17a"/>
　　　池中雙鴨甚馴籠贈古靈陳仲<lb/>
雙鳬蕩漾小池幽荷葉田田兩見秋却恨主人官滿去<lb/>
荒陂野水狎輕鷗<lb/>
飯餘臨檻數龜魚蛙黽跳浪亦任渠籠寄雙鳬古靈去<lb/>
不因羽客換鵝書<lb/>
　　　智仲可化盗圖<lb/>
有徳由來必有隣得齊潜徳感人深不勞渠聴甘棠訟<lb/>
解使偷兒自革心<lb/>
<pb n="KR4d0263_WYG_005-17b"/>
　　　同子永和貝元復春日韻<lb/>
平生身計拙如鳩更向周南怨滯留無奈春風欺客病<lb/>
蕙蘭狼籍伴牢愁<lb/>
偶訪東甌謝守家池塘春草栁陰斜遥思上下登山屐<lb/>
不為溪頭桃李花<lb/>
村村春到野花開蠻榼紅醪盡醉回客子哦詩驚節物<lb/>
林端杜宇不須催<lb/>
杏雨桃鬟一餉紅楞伽三昧舊家風江南江北松楸逺<lb/>
<pb n="KR4d0263_WYG_005-18a"/>
淚眼昏花瘴霧中<lb/>
　　　題羅源驛用馬駒甫韻<lb/>
今年小稔徧山村白叟黄童笑倚門老瓦為樽賽田祖<lb/>
石田多稼慶曽孫<lb/>
日斜投宿古禪扉老宿過同東院西到處葛藤無用處<lb/>
試尋梅萼亞疎籬<lb/>
　　　過婺港<lb/>
已辭悍石嚴灘險稍快平波婺港行夜宿喜逢漁酒市<lb/>
<pb n="KR4d0263_WYG_005-18b"/>
南風拂面月朧明<lb/>
　　　劒池<lb/>
削成峭壁碧孱顔石罅髙臨毛髪寒我有胷中一寸鐵<lb/>
湛然如水絶波瀾<lb/>
　　　謁皇甫清虚<lb/>
五湖四海仰儀形道貌天真孰可名偶泛僊舟來澤國<lb/>
回先生後見先生<lb/>
　　　含暉亭<lb/>
<pb n="KR4d0263_WYG_005-19a"/>
𣺌𣺌曦車暘谷升東封日觀未容登山僧更約中宵看<lb/>
列炬煌煌現聖燈<lb/>
　　　喜雨<lb/>
京塵眯目厭黄埃蕭颯風櫺聴雨來心似芭蕉半憔悴<lb/>
喜聞蟄戸一聲雷<lb/>
　　　題鴈蕩圗寄二兄<lb/>
誰知歸鴈亭中客鼓翼來遊鴈蕩山更寄鴈圖憑鴈足<lb/>
秋風孤鴈苦思還<lb/>
<pb n="KR4d0263_WYG_005-19b"/>
　　　夜坐<lb/>
驅蚊無術但<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>膚燈火無因暫映書半夜西風吹急雨<lb/>
芭蕉聲響竹蕭踈<lb/>
　　　梅<lb/>
寂寞吹香野水濵霜蜚月墜倍精神横陳故作臨窻影<lb/>
妙韻誰云畫逼真<lb/>
　　　夜泊第四橋<lb/>
月淡波寒夜向分斷行孤鴈不堪聞扁舟第四橋南泊<lb/>
<pb n="KR4d0263_WYG_005-20a"/>
無限清愁寄夢雲<lb/>
　　　再至義泉院蘇才翁題曰鳯翅泉<lb/>
不令辛苦登螺嶺再挹泓渟嗽鳯泉客鬢自憐塵土滿<lb/>
嶺松崖竹飽風烟<lb/>
　　　丹桂盡開因思去嵗從駕宴賞之盛<lb/>
清蹕當年從紫皇絳霄丹桂進霞觴夢回猶記鈞天奏<lb/>
一簇紅雲繞赭黄<lb/>
　　　次子都兄借楊凝式帖韻<lb/>
<pb n="KR4d0263_WYG_005-20b"/>
空傳狸骨與鵝羣惟有闗西筆可珍鑱刻所存猶勁健<lb/>
歐虞信是捧心人<lb/>
前朝惟有楊虚白心畫心聲獨擅功身縶南冠懐洛寺<lb/>
恨無北客話髙嵩<lb/>
楊李書名五季間江南勁筆儉而寒臨摹更陋唐人筆<lb/>
不脫蘭亭舊界闌<lb/>
　　　和林尚善讀子雲傳夢得詩韻<lb/>
尚白寧堪衆楚咻井湄缾碎愈増愁後人歸罪美新作<lb/>
<pb n="KR4d0263_WYG_005-21a"/>
莫汙蕭郎文選樓<lb/>
君子惟宜以懿文後生輕進附僉人竹枝空有蠻歌怨<lb/>
争似當年略轉鈞<lb/>
　　　用東坡回文韻<lb/>
春晚落花餘碧草日長舞蝶妬紅蔫新荷捲翠簮池面<lb/>
弱栁垂絲織暝烟<lb/>
　　詩餘<lb/>
　　　木蘭花幔<hi>秋意</hi>
<pb n="KR4d0263_WYG_005-21b"/>
占西風早處一畨雨一畨秋記故國斜陽去年今日落<lb/>
葉林幽悲歌幾回激烈寄踈狂酒令與詩籌遺恨清商<lb/>
易改多情紫燕難留　嗟休觸緒繭絲抽舊事續何由<lb/>
奈予懐𣺌𣺌羇愁鬱鬱歸夢悠悠生平不如老杜便如<lb/>
它飄泊也風流寄語庭柯徑菊甚時得棹孤舟<lb/>
　　　滿庭芳<hi>木犀</hi>
香滿千巖芳傳叢桂小山曽詠幽菲仙姿冷淡不奈此<lb/>
香奇翠葆層層障日深愛惜早被風吹秋英嫰夜來露<lb/>
<pb n="KR4d0263_WYG_005-22a"/>
浥月底半離披　誰知清品貴帶裝金粟韻透文犀與<lb/>
降真為侣羅袖相冝寶鴨休薫百濯清芬在常惹人衣<lb/>
姮娥約廣寒宫殿留折最髙枝<lb/>
　　　滿江紅<hi>和鹽田驛駒父留題</hi>
梅雨成霖倦永晝暑行巖曲愛雲梢翠樾枕谿篷屋輕<lb/>
木凌波衝巻雪飛泉犇壑鳴哀玉羡漁翁終嵗老烟波<lb/>
披蓑緑　嗟客宦荒松菊頽壯志青編竹更長年諳盡<lb/>
是非榮辱鐘鼎無心時節異山林有味簞瓢足感故人<lb/>
<pb n="KR4d0263_WYG_005-22b"/>
於此賦歸歟思之熟<lb/>
　　　南鄉子<hi>鹽田渡</hi>
掛席泛安流細雨斜風到渡頭萬叠雲鬟真似畫雲州<lb/>
自古詩人幾箇游　旌斾去悠悠别駕無功愧食浮却<lb/>
憶五湖烟浪裏扁舟第四槁南雲水秋<lb/>
　　　鷓鴣天<hi>送客至湯泉</hi>
十月南閩未有霜蕉林蔗圃鬱相望壓枝橄欖渾如畫<lb/>
透甲香橙半弄黄　斟渌醑泛滄浪白沙翠竹近温湯<lb/>
<pb n="KR4d0263_WYG_005-23a"/>
分明水墨山陰道只欠氷谿雪月光<lb/>
　　　西江月<hi>送客石岊亭</hi>
𣺌𣺌長汀逺壑蕭蕭雨葉風枝幾回臨水送將歸客裏<lb/>
暗添憔悴　門枕數峯滴翠舟横萬疊漣漪緑秧深處<lb/>
鷺于飛愈覺田園有味<lb/>
　　　菩薩蠻<lb/>
寒山横抹修眉緑樓前溪瀑鏘鳴玉車馬各西東行人<lb/>
如轉蓬　欄干成獨倚海濶天無際雲淡隔壺山鴻飛<lb/>
<pb n="KR4d0263_WYG_005-23b"/>
杳靄間<lb/>
　　　浣紗溪<hi>梅菁山遇雪</hi>
夭矯翔鸞溪上峯飄蕭雪霰打船篷天花凌亂水晶宫<lb/>
　飛透紙窻斜取勢吹回溪面舞因風身遊水墨畫圗<lb/>
中<lb/>
　　　前調<hi>山中清明後一日大雪</hi>
碧澗蒼崖玉四圍東君剪水散明璣半開桃杏不勝威<lb/>
　疑是羣仙遊閬苑歌雲舞蝶鬭髙飛珠幢玉節送人<lb/>
<pb n="KR4d0263_WYG_005-24a"/>
歸<lb/>
　　　前調<hi>暮春</hi>
掃地燒香絶㸃塵縁堦緑草又殘春略無閒事撓天真<lb/>
　時落燕泥沾几席亂粘飛絮上衣巾西湖回柂少年<lb/>
人<lb/>
</p>
<p>
</p>
  </div>
</body>
</text>
</TEI>
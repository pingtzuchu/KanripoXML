<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>芸庵類藁巻一</head>
    <p>
<pb n="KR4d0263_WYG_001-1a"/>
欽定四庫全書<lb/>
　芸庵類藁巻一　　　　　　宋　李洪　撰<lb/>
　　賦<lb/>
　　　適越賦<lb/>
出脩門而東騖兮駕靈胥之怒濤命榜人而理櫂兮御<lb/>
龍驤之巨艘睨組練之噴薄兮忽鵝鸛之鳴號江海淼<lb/>
瀰以東注兮雉堞屹然而増牢啓東南之王氣兮應赤<lb/>
縣之神臯仰中天之華闕兮非煙鬱以霞韜慶警蹕之<lb/>
<pb n="KR4d0263_WYG_001-1b"/>
清夷兮見弓矢之載櫜届西陵以爰憩兮灌木蔚乎蓬<lb/>
蒿叢祠鵶噪而日暝兮古戍鬻海以烹熬越山千嶂以<lb/>
相矗兮㫁港縈迂而一篙臨錢清之汐浸兮拖廢埭之<lb/>
輕艚覽禹穴之夐古兮嗟㑹稽之棲勞悼壯圖於種蠡<lb/>
兮鐫諂辭於斯髙眺蓬萊之清勝兮懐蘭亭之儁髦史<lb/>
遷之㳺孰繼蕺山之扇誰操少陵壯節之英遊兮太白<lb/>
俊逸之詩豪泛鑑湖之佳致兮羡外監之嬉遨讀幼婦<lb/>
之刻辭兮遺貌摽夫孝曹弔貞魂於千載兮奠桂醑之<lb/>
<pb n="KR4d0263_WYG_001-2a"/>
單醪夜宿上虞舜風所陶民淳尚存於濬井鳥馴猶象<lb/>
於耘<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>三江既泛其洶湧萬壑亦飫於嶗嶆姚江縈帶<lb/>
而並海兮四眀勃鬱以周遭山峭㧞而益竒溪洄洑而<lb/>
滔滔雲獻狀而絶態松逞姿而蝟毛猿清吟而送客竹<lb/>
蓊薈而解苞雨淙淙而鳴瀑風颼颼而勢饕予既㝠搜<lb/>
而遐矚聊舒嘯以抽毫<lb/>
　　　苦益菜賦<hi>并序</hi>
李子閒居自暇從老圃灌畦毓蔬日忘其勞客有以山<lb/>
<pb n="KR4d0263_WYG_001-2b"/>
中苦益菜為餉葅芼調聏嘉其小苦㣲甘咀嚼雋永似<lb/>
乎忠臣醫國之言也賦以自廣瞻清晨之始旦獨植杖<lb/>
而灌園遡望舒之落月逆扶桑之朝暾零露漙兮薤本<lb/>
敗葉委兮葵根紛冐㙭而甲拆擢翠羽以庶蕃顧不熟<lb/>
而為饉豈飯芼於盤飱時乃享庾郎之三九擅諸葛之<lb/>
五利想千里之蓴羮擷五溪之春薺誑杞菊於天隨嗜<lb/>
芥芹於羊鼻人莧發園官之譏馬蘭寓玉川之意客有<lb/>
㧞葰茂於山椒濯滄浪之水裔羞我鼎鉶芼之薑桂其<lb/>
<pb n="KR4d0263_WYG_001-3a"/>
苦口若批<hi>音必結反</hi>鱗之切諌其愈疾若上池之良劑萇宏<lb/>
染指而化碧賈誼濡脣而流涕故國醫鍼在肓之疾忠<lb/>
言趣躡足之計既謙受而為益信雋永之有味彼啜羮<lb/>
之少恩不如放麑之多仁紾臂而得食有類轑釡之無<lb/>
親肆甘言之慫慂美佞舌之囁嚅鼻莫辨於薰蕕憂寜<lb/>
忘於萱蘓矧茲菜之耿介宜棄置於路隅然而嵗寒後<lb/>
凋者松栢所獨主聖臣直者社稷之福鑑至眀者察妍<lb/>
蚩於顧盻水既止者視毫髪與眉目從諫有轉圜之易<lb/>
<pb n="KR4d0263_WYG_001-3b"/>
去佞無㧞山之酷漢文除挾書之禁堯庭設誹謗之木<lb/>
嘻其甚哉此野人炙背之獻異聖哲啓心之沃徒采薇<lb/>
於西山慕白駒於空谷固不足以當宣室前席之咨而<lb/>
備廣厦細旃之瀆<lb/>
　　　哀巖桂賦<hi>并序</hi>
版曹㕔前有巖桂焉根幹凋瘁枝葉萎薾秋八月山中<lb/>
之桂爛然吐芬芳薌襲人兹桂也封殖失地坐視羣葩<lb/>
競秀不能榮擢其華争妍一時客有白事長貳退而問<lb/>
<pb n="KR4d0263_WYG_001-4a"/>
於李子僕對曰木猶人也士之賦材稟教懐文抱質不<lb/>
猶此木之受氣毓形乎種學績文澡身浴徳不猶此木<lb/>
之芬芳郁烈乎挺姿嵗寒老死巖穴不猶此木之託植<lb/>
山谷乎彈冠結綬願登王畿不猶此木之徙幽崖而入<lb/>
帝鄉乎逮其争春於蒲桞之側承澤於文昌之臺見辱<lb/>
皂𨽻取誚輿儓日滋月徃遂為枯荄不亦可哀乎客又<lb/>
何怪客跽而請子其賦之僕曰唯唯伊金風之浩蕩兮<lb/>
將摧殘於衆芳何巖桂之挺特兮獨稟粹于顥商著家<lb/>
<pb n="KR4d0263_WYG_001-4b"/>
聲于荒逺兮擅蟠根于后皇亶毓靈于蟾窟兮廼移植<lb/>
于帝鄊擢自拱把斸彼巖隈小山叢生而寓興墨客一<lb/>
枝而寄懐竟悵望于空谷思委質于瑶階時也少昊囘<lb/>
御萬寳向成藴通犀之内徳藹文客之擅名露漙漙兮<lb/>
僊掌借潤風嫋嫋兮天籟發清或秀拔夫差之茂苑或<lb/>
香動東甌之粤城鞠衣沮豔薝蔔慚馨懼過時而薄采<lb/>
羞自衒以含情則有騷人逋客頭陀煉士或棲山庱之<lb/>
寂寥或飲沆瀣而度世既迢遥於間曠亦冺絶於勢利<lb/>
<pb n="KR4d0263_WYG_001-5a"/>
乃吸墜露以嗅其菁英展裓衣而收其荂蘂或佩服以<lb/>
配秋蘭之紉或薫沐以陋薔薇之水非其標致不凡安<lb/>
得賞玩若此至於結根靈囿託體連昌晞鳯盖之朝日<lb/>
被龍顔之末光白榆厯厯於天上江梅垂垂於玉堂依<lb/>
堯蓂而並砌嗤漢栢之為梁今則立文昌之禁省昡金<lb/>
爐之夕燻地近左戸時當小春無連珠聚星之吟客有<lb/>
鞭筭心計之重臣惟國用之所制匪詞人之擬倫埋没<lb/>
於喧囂倥偬之地低囘於霜霰風雪之辰纎柯困於敲<lb/>
<pb n="KR4d0263_WYG_001-5b"/>
榜蒸粟化於緇塵俗眼屢白捧心漫顰莫不對春雨而<lb/>
泫泣望秋日以傷神然其深根固蒂而負嵗寒之期改<lb/>
柯易葉而無摇落之變儻遇鄒律之吹嘘郭駝之善幻<lb/>
濯錦成榿木之園博望致蒲萄之舘沐之以西湖之清<lb/>
波植之以孤山之絶岸尚能偃蹇媻姍於靈鷲之崖蓊<lb/>
薈蕭森於廣寒之殿毋入門而見嫉豈深谷之徒怨也<lb/>
於是子墨客卿起而為山中招隠之辭曰秋桂叢生託<lb/>
巖阿兮團欒葰茂稟太和兮囘谿深壑水揚波兮秋風<lb/>
<pb n="KR4d0263_WYG_001-6a"/>
披拂蘭菊芳兮郁烈裊娜芬都房兮一粟粒中萬斛薌<lb/>
兮山中之人玉雲顔兮薜荔女蘿䝉譏訕兮歸歟歸歟<lb/>
保嵗寒兮<lb/>
　　　雙鶴賦<hi>并序</hi>
侍講舎人胡邦衡清節忠言冠冕當代具疏誅姦眀若<lb/>
蓍龜厭服天下若漢汲大夫近古社稷臣炳炳千古名<lb/>
烈莫二方犯雷霆之怒囘薄嶺海南極窮髪二十六年<lb/>
處之泊焉與造物者逰晚際上皇更化趣使來朝轍環<lb/>
<pb n="KR4d0263_WYG_001-6b"/>
萬里入天官冠蓬省司言動掌綸制今天子優禮舊徳<lb/>
以祭酒侍經幄日進嘉謨隂功隠利膏澤天下多矣直<lb/>
廬静深庭有一鶴緇襟俛啄戞然長鳴命儔寥廓俄有<lb/>
胎禽𤣥裳羽衣將翺將翔軒然來儀麾之不去遂玩雙<lb/>
鶴昔趙清獻入蜀以一鶴一龜自隨李文正公居洛亦<lb/>
名六客鶴其一焉惟公清節可嫓清獻而謨猷剴切視<lb/>
文正無愧將晉秉國鈞為社稷鎮功成身退從赤松逰<lb/>
雖驂仙人之騏驥朝𤣥圃而夕瀛洲為不難也賦曰敞<lb/>
<pb n="KR4d0263_WYG_001-7a"/>
直廬之靚䆳兮有獨舞之胎仙服深衣之古雅兮視倒<lb/>
景以留連神清臞而貌閒曠兮若俛啄於芝田時戞然<lb/>
以長鳴兮由命侣而翩翩嘉此九臯之逸翮兮擅凌虛<lb/>
而得仙斯真人之騏驥兮著法相於浮丘之篇公方愛而<lb/>
玩之兮誦蘂珠以延年舞琴心之三疊兮挹洪崖以拍<lb/>
肩愍茲世之垢頑兮遂謁帝於鈞天冠切雲而佩陸離<lb/>
兮襲蘺芷而紉蕙蘭建十絶之桂旂兮鏘玉鑾而中周<lb/>
旋闖九閽之蠖濩兮厲貔虎之當闗羣犬狺狺以吠日<lb/>
<pb n="KR4d0263_WYG_001-7b"/>
兮駭嗾獒之㘖㘖彼衆口之鑠金兮競兒柔而婢顔撫<lb/>
長劍而拂旬始兮斬䝟貐而落女媊挾日月以陵清都<lb/>
兮讒夫媢予之昌言排閶闔而躡泰階兮悵幽憤之莫<lb/>
蠲下大荒而隘宇宙兮絶瀛海以南轅亂湘波而愍英<lb/>
皇兮從虞巡而弗還投雄詞以悼靈均兮痛汨羅之沉<lb/>
寃上九嶷以望蒼梧兮聞韶音而忘餐渉窮髪而歴儋<lb/>
耳兮雖九夷而亦安躬踐蛇以茹蠱兮豈能侵靈府之<lb/>
浩然慨嵗月之何永兮再終星紀之二躔視蠅營與狗<lb/>
<pb n="KR4d0263_WYG_001-8a"/>
苟兮皆萬墳之壓顛帝秉籙以賜環兮入承眀而侍細<lb/>
旃非向之騎麒麟而控仙驥兮支造物而逰廣寒又安<lb/>
得茲羽鶴也感在隂而儷焉亶中孚之信及豚魚兮羌<lb/>
孰得而究研歎鳳鳥之不至兮聖若宣尼而有言也廣<lb/>
大鵬而作賦兮白乃憤發於塵編也感鸜鵒之入貢兮<lb/>
愈自傷於迍邅也因鸚鵡以娯賓兮衡亦罹夫巧諞也<lb/>
維茲雙鶴之偉觀兮託君子而稱賢也亂曰洪範五福<lb/>
貴眉夀兮詩人作歌惟黄耉兮懿茲胎禽寥廓偶兮翩<lb/>
<pb n="KR4d0263_WYG_001-8b"/>
然來儀如賓舊兮千年毳翎天地久兮清獻之清文正<lb/>
友兮公致太平垂不朽兮萬古仰之如泰斗兮<lb/>
　　　殤幼賦<hi>并序</hi>
余稚子直均未字而夭余與妻盛哭之哀而不成聲嗚<lb/>
呼吾兒踰朞而能行聰悟而敏慧甫三嵗已能捉筆模<lb/>
字效兄姊誦書不忘生之嵗月時幹全甲戊庚皆居寅<lb/>
合於日之亥不幸遇疾余有五林之役歸自外疾革視<lb/>
之形神離矣嗚呼痛哉昔羊祜五嵗探桑木中金環白<lb/>
<pb n="KR4d0263_WYG_001-9a"/>
樂天七月能識之無古皆謂再來嗟乎人稟一真之性<lb/>
幻㓕幻生汨於生死大苦海中自非上根頓悟通其夙<lb/>
命者孰能超出輪迴非幻不㓕而脫離生死究竟真諦<lb/>
也哉余視其母悲傷弗忍忘作殤幼之詞極於性命生<lb/>
死之說塞余悲焉嗟人生於萬化兮汨真識以嬗形稟<lb/>
五緯之純粹兮託二儀以毓靈視幻㓕於瞿曇兮齊夀<lb/>
夭於殤彭哀穉子之韶美兮甫弱嵗之三齡既穎異而<lb/>
翹秀兮暨學語而和平詫庭蘭之茁茂兮齊玉雪之敷<lb/>
<pb n="KR4d0263_WYG_001-9b"/>
榮余薄祜而鍾罰兮痛夭閼於孺嬰訴九閽之<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱兮<lb/>
闖北辰之列星彼穹穹與昊昊兮臨下民而俯聽杳不<lb/>
聞於哀籲兮氣澌盡而冥冥割衷腸之九囘兮懮菀懣<lb/>
而填膺㩜衣篝之故迹兮時誤稱於遺名愍號咷於慈<lb/>
母兮傷<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛於姊兄惝怳而疑其死兮杳不聞於履聲<lb/>
惚然而謂之生兮訝泯絶而無徴沕神理之茫昧兮戢<lb/>
精爽之依憑風飄飄而振幃兮雨淋淋而霣楹草夤緣<lb/>
而依砌兮雀躑躅而悲鳴恍春暉之芳芷兮忽霜霰而<lb/>
<pb n="KR4d0263_WYG_001-10a"/>
先零視崦嵫之頽景兮悵營魂之遐征竁黄壚而閟質<lb/>
兮無彷彿於平生誶曰泣既盡而繼血兮髪變白以垂<lb/>
領瞭濁昏而喪眀兮涕横集而委綆哀稚子之無年兮<lb/>
即厚夜而徂永悲童烏而草𤣥兮踵叔子之探環懐東<lb/>
門之曠達兮豈情鍾而愛捐覺大夢以蘧然兮銜永疚<lb/>
於終天悟龜毛於真詮兮將返初於泰始又安得羽化<lb/>
而飛仙<lb/>
　　五言古詩<lb/>
<pb n="KR4d0263_WYG_001-10b"/>
　　　殘春雨夜讀陳子髙詩用其韻<lb/>
春事忽已闌年華何駛急客子困窮年卧若蛇蚓蟄泥<lb/>
深没屐齒市橋燈熠熠殘缸玉蟲綴簷雨泫如泣歸期<lb/>
儻有徴緩我百憂集余生本畸人三年楚囚縶經商逐<lb/>
毫末索米慁畿邑君門深九重無籍豈敢入涸轍望斗<lb/>
升然桂炊玉粒妻孥寄田廬誅茒冬未葺朅來幾弦晦<lb/>
漏屋想沾濕但喜一犁足犉犢起<graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>
                    <graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>耕耨貴及時歸<lb/>
歟具籉笠<lb/>
<pb n="KR4d0263_WYG_001-11a"/>
　　　贈史康時二首<hi>叔夜</hi>
史侯眉山英壯嵗陪戎旃胸蟠九雲夢筆倒三峽泉封<lb/>
侯直易爾唾手平幽燕相國昔分陜幕府羅雋賢公於<lb/>
二三子骯髒孰差肩綸巾白羽扇談笑清渭汧功名晚<lb/>
蹉跎肯著祖逖鞭南游上㑹稽却泛洞庭船九嶷多隠<lb/>
逸千里跨馬韀邂逅闔閭城傾盖欣忘年誦我阮籍詩<lb/>
三歎涕泗漣客懐巳趣裝握手臨道邉歸歟指衡麓未<lb/>
辦買山錢他年遇囘雁寄我湘中篇<lb/>
<pb n="KR4d0263_WYG_001-11b"/>
霜飈何凄冽嵗晏同漂泊男兒志四方寜久怨落魄懐<lb/>
忠思報國結義重然諾死生貧賤間交情今寂寞羞觀<lb/>
世態澆未遇所立卓英衮卧東山南極仰衡霍復期㝢<lb/>
縣清重使混沌鑿㑹見官儀修再卜東邑洛否運行當<lb/>
傾宇宙見開拓他年功名逼豈但持禁橐堂堂蒼鬚眉<lb/>
形貌畫麟閣如何决此行徑欲就邱壑五十非無聞斯<lb/>
文猶木鐸願保千金軀百鳥見一鶚<lb/>
　　　贈支提徳最<lb/>
<pb n="KR4d0263_WYG_001-12a"/>
我昔觀華嚴心熟毘盧境東南有支提千聖㑹巖嶺欲<lb/>
從善財問悵此路悠永朅來縻王事勝處每參請彈指<lb/>
開重樓結願發深省寄謝徳雲師相見在别頂禪翁㳺<lb/>
江湖傳衣自雙徑向來梅子熟一衲伴千聖十年此趺<lb/>
坐樓閣方鼎盛夜闌撥爐灰衲也吾所敬我如老摩詰<lb/>
到處扣禪病接淅復過雲林端隔清磬<lb/>
　　　送江叔源除太府丞柯山需次<lb/>
威鳳翔千仭覽輝以來儀天驥渥洼種籋雲不受羈江<lb/>
<pb n="KR4d0263_WYG_001-12b"/>
侯南國珍劒佩光陸離三道對清問萬言敷箴規雲霄<lb/>
跬歩躡分教小差池中都冠盖躔屈處金榖司奏課應<lb/>
遷格騰達當在茲元樞國士賞天子前席咨一言寤凝<lb/>
旒致主躋軒羲抱負經濟才凜然諫諍姿朝陽慶鳯鳴<lb/>
冀北空騧驪士為知己用素藴得盡施丞貳須要劇臺<lb/>
閣未應遲需次指柯山買船泛釣磯暑行戒接淅江邉<lb/>
逺風披病夫困塵土倚玉慙葭枝分攜莫能送别酒何<lb/>
堪持儻經子陵瀬掃壁尋題詩前途得好句慰我别後<lb/>
<pb n="KR4d0263_WYG_001-13a"/>
思<lb/>
　　　過分水嶺<lb/>
江南山盡處開闢如石門下有琴筑聲哀湍激箭奔殘<lb/>
雪䕶峯頂篁竹如四垣老翁僅百嵗曝背抱兒孫問之<lb/>
不我譍嗒然而忘言疑爾秦人徒此類桃花源寒日欲<lb/>
西頽不容駐短轅驅車下山去逼耳聞清猿囘顧但煙<lb/>
靄路絶無攀援他年儻再逢共醉老瓦盆<lb/>
　　　宿瑞巖示劉子厚<lb/>
<pb n="KR4d0263_WYG_001-13b"/>
肩輿轉緑疇跨浦躡石梁暮投瑞峯宿野色雜莽蒼魚<lb/>
鹽海市隘松竹山徑凉解衣借僧廬煮茗滌枯腸頓忘<lb/>
庚火争秋色巳侵牀古戍此何夕冠盖來徜徉一杯偶<lb/>
相屬荔丹咀氷霜哦詩興清絶天池㸔鵬翔<lb/>
　　　卜居飛英坊<lb/>
束書辭都門整棹還苕川羈遊二十春寓農安一㕓家<lb/>
無卓錐地三挈囊衣遷移居古城隅開門枕漪漣容膝<lb/>
居易安環堵地自偏水竹慚履道風物異平泉掃軌謝<lb/>
<pb n="KR4d0263_WYG_001-14a"/>
奔競面壁參枯禪仰愧此坊名飛英馳日邉吾方師老<lb/>
圃樊須無間然何當畢婚嫁四十在眀年<lb/>
　　　仙巖登覽<lb/>
造物藴神巧軒豁露真趣嵌空劃仙掌罅拆噴石乳半<lb/>
壁垂鮫綃晴天灑飛雨捫蘿不知疲酷愛巖石古彼姝<lb/>
逝杳絶靈虬孰能覩玉册閟篆籕三墳闕難補徘徊挹<lb/>
翠浪洗滌面塵土囘輿帶夕嵐哦詩愧吳語<lb/>
　　　慶陵季文尚書休致㑹者三十一人各賦詩<lb/>
<pb n="KR4d0263_WYG_001-14b"/>
尚書妙徳望曵履聞直聲獻納雨露邉斯文有統盟重<lb/>
席侍經幄藻鑒持銓衡不憚推轂士規摹漢西京五色<lb/>
深補衮三入厭承眀歘起蓴鱸思徑作吳松行名位九<lb/>
牧聳富貴一毫輕徜徉霅溪上結廬依化城擺落軒冕<lb/>
累白屋倒屣迎實際契禪宗虛静合僊經聖朝亟圖舊<lb/>
世臣重典刑蒼生望東山鹽梅待調羮引年章屢却勇<lb/>
决非矯情雍容進退間夷恵和且清出綸冠奎文安車<lb/>
示尊榮樂天宅池臺翁仲金餘籯公貴無留資韓宣有<lb/>
<pb n="KR4d0263_WYG_001-15a"/>
卿名時方需大老復當佐昇平它年秉旄地堂上有竒<lb/>
兵恢復還舊都翠華駕云亭賤子荷英盼鍊句愧陰鏗<lb/>
請歌公歸兮盍使季札聴<lb/>
　　　移居<lb/>
僦屋東甌城爽氣挹西山颶風忽作惡柴荆不容闗再<lb/>
徙得陋巷藩拔井亦眢稍畢塗塈功己覺容膝安庭前<lb/>
木亦嘉修竹纔數竿幽豔海榴紅翠幄霜苞丹眀窻寘<lb/>
棐几荒畦整藥欄兒曹頗解事掃徑見秋蘭鄰里來相<lb/>
<pb n="KR4d0263_WYG_001-15b"/>
賀知我非熱官使令勿狙詐辦此良獨難未祭孫寳竈<lb/>
且樂陶令閒今日我重九一酌還酡顔<lb/>
　　　賦雪<lb/>
閶闔風勢饕朔雪夜方積窻隙散眀璣瓦溝露㣲白讙<lb/>
譁競兒曹跼蹐愁病客漢淮鐡衣冷勦敵要長䇿安得<lb/>
郭代公英氣壓質勒又思李常侍銜枚擒蔡賊仰寛黄<lb/>
屋憂稍塞素餐責四郊正多壘萬室况艱食豈暇歌幽<lb/>
蘭但願豐穱麥早晚休王師奏凱獻酋馘<lb/>
<pb n="KR4d0263_WYG_001-16a"/>
　　　桃花菊<lb/>
秋聲振窽木槁葉隨飛蓬起視籬下華灼灼夭桃容天<lb/>
公等兒戱小草發纎穠乍疑武陵源秦人儻再逢又如<lb/>
靈雲老禪機投劒鋒疇昔糞土廣靖節吾所宗不然薦<lb/>
墜露三閭挹遐蹤吕令載黄花鞠裳表其𠂻濁醪亂眼<lb/>
纈衰顔暫時紅肯效𤣥都吟葵麥摇春風<lb/>
　　七言古詩<lb/>
　　　新交行<lb/>
<pb n="KR4d0263_WYG_001-16b"/>
君不見洛陽拜塵友欲取金印繫肘後又不見長安輕<lb/>
薄兒誰道青雲不可梯雨露翻覆豈無意炙手新交舊<lb/>
交棄華軒丹轂照青春列屋娥眉妬寵新若非大夫嘗<lb/>
便客亦是丞相拂鬚人車如雞栖馬如狗疾惡今無朱<lb/>
伯厚甘向青陵老種𤓰肯效南山歌落豆直如弦死道<lb/>
邉杵臼論交世誰數翟公勒門吁可憐<lb/>
　　　子清弟赴丹陽賦古調餞之<lb/>
酌君以烏程若下之酒贈君以魯山于蒍之聲酒以惜<lb/>
<pb n="KR4d0263_WYG_001-17a"/>
在原兄弟之别歌以見愛民父母之情大江襟喉城鐡<lb/>
甕萬旅連營地勢重天弧北射掃欃槍雲陽健令時方<lb/>
用從官四十腰銅章莱衣弄孫娛髙堂未妨束溼先馭<lb/>
吏立去敗羣如牧羊繭絲保障優租賦甌窶汙邪飽禾<lb/>
黍冠盖使客應薦賢不日姓名徹當宁索别作惡殊匆<lb/>
匆呻吟病卧號秋蛩松竹讀書得新句緘題數寄北來<lb/>
鴻<lb/>
　　　送錢進思倅吳郡<lb/>
<pb n="KR4d0263_WYG_001-17b"/>
繁雄茂苑侔漢輔森㦸凝香古佳處鵷鷺行除半刺賢<lb/>
萬井提封賴摩拊公家名徳世有人伯仲于今見伊吕<lb/>
妙齡籍甚馳日邉粉闈握蘭將振羽胡為補外便親養<lb/>
知己家庭真内舉畫鷁鳴鐃催去程垂虹松江對烟雨<lb/>
西北髙樓揷暮霞荷芰池光破炎暑平分風月助詩興<lb/>
一諾無事留公府却尋館娃歌舞地麋鹿臺荒盡禾黍<lb/>
劍池古色湛寒泉響屧採香迷島嶼仙鬼遺蹤杳茫昧<lb/>
臨賦餘情時訪古治中别駕稱展驥末俗媕娿譏越爼<lb/>
<pb n="KR4d0263_WYG_001-18a"/>
簡書獄市抵胡粤末界馬牛視齊楚欲了官事兒輩癡<lb/>
鉗柅吏欺租賦簿退食蕭然絶㸃埃亦有佳客酬談麈<lb/>
想席未煖詔巳頒稳上丹墀㸔布武故人貧病寄江湖<lb/>
一衲蒙頭參馬祖時憑尺素問沉綿臨别索詩愧吳語<lb/>
　　　前行路難馮公嶺作<lb/>
君不見馮公之嶺摩蒼天危梁峻坂相屬聫樵夫跬歩<lb/>
不得上仰視懸石勢欲顛下有飛泉㵼鳴瀑舂撞嵓竇<lb/>
滙山麓飛流濺沫冰雪寒蘿蔦荒林猿□伏傍穿鳥道<lb/>
<pb n="KR4d0263_WYG_001-18b"/>
人蹤絶怪石虎踞蒼崖裂捫參厯井路屈盤九折羊腸<lb/>
車軸折如何年少逺逰子擔簦躡屩來過此或欲挾䇿<lb/>
干君王亦有辭家逺從仕馬痡僕倦棲茅屋夜汲巖泉<lb/>
燃楚竹賜璧封侯事𣺌茫塗窮未免阮生哭遐想太古<lb/>
開闢初地隔東甌擅一隅山腰鑿石自何代要令海㝢<lb/>
同車書不知馮公亦何者姓名宛與茲山俱我行適當<lb/>
三伏間霪霖積潦行路難家住太湖三萬頃煙波囘想<lb/>
洞庭山<lb/>
<pb n="KR4d0263_WYG_001-19a"/>
　　　和家叔察院巨魚詩<lb/>
滄溟浩淼浮寰區八紘九野水所儲介蟲族類信衆夥<lb/>
窮極詭怪堪嗟吁巨鼇屭贔冠靈島應龍連蜷頷驪珠<lb/>
異哉斯魚盈百尺失水安得波濤俱妖蜃疑遭旌陽縶<lb/>
長蛟端被周處誅井蛙不識東海若鸒斯寜信北溟魚<lb/>
聚觀堵牆駭莫辨妄意其名能自呼鬐鬛堅頑侔鐡角<lb/>
肌肉碩大争翦除真成潜虬厄水㵝誰謂王鮪惟山居<lb/>
矧過屠門快大嚼况鼓庖刀砉投虚罔能深藏類谷鮒<lb/>
<pb n="KR4d0263_WYG_001-19b"/>
忽從變化同隙駒獨蠒豈羡詹何巧巨犗還笑任公踈<lb/>
灘涘寄命在頃刻神龍魚服喪厥軀嗣宗詩成出月脇<lb/>
博考傳記蒐秘圖餓氓殍腹屬厭幸臠取凌晨俄過晡<lb/>
老饕染指飫黿鼎里閭載酒行以車阿咸得句不敢出<lb/>
身同恵子方據梧暴殄天物古所戒志怪泚筆將特書<lb/>
　　　題水墨羅漢<lb/>
大士神通超一切果成道備棲覺地龎眉山立孰冩真<lb/>
水墨良因作逰戱眀窻棐几㲲巾浄竹爐栢子香雲細<lb/>
<pb n="KR4d0263_WYG_001-20a"/>
絛䋲乍解目増眀短幅溪藤聫數紙當年意匠寄髙逺<lb/>
慘澹風雲生眼底穹巖怪石隨歩竒嶽鬼蠻奴凛生意<lb/>
僧繇未貌錦幪像道子曽罷長安市手攜貝多口忘言<lb/>
缾瑩琉璃瞻舎利或嘿或語或慈威亦躡芒鞋將渡水<lb/>
天女獻供顔如蓮結習自空花墮袂神閒態逸讃莫窮<lb/>
墨妙筆精足珍袐蕭然着我巖壑中雁蕩經行恍能識<lb/>
詩成倒挽兩龍湫不用韓公為畫記<lb/>
　　　松皮香鼎<lb/>
<pb n="KR4d0263_WYG_001-20b"/>
南山長鬛五大夫峩冠織翠華襟裾老藏山澤骨相臞<lb/>
捐軀鼎鼐計不踈偶向寒窻伴腐儒坦腹聳身止坐隅<lb/>
鼻觀如與芝蘭俱非煙非霧時有無愧爾不及清廟瑚<lb/>
竊䝉顧盼承吹嘘彌眀不解世俗書啞然尚能賦此乎<lb/>
我慙劉侯敢詆渠眀窻晝永勤三餘三生結習痛掃除<lb/>
尚餘聞熏六鑿俱篆烟起㓕凌太虚嗒然隠几兼忘吾<lb/>
　　　憶雪歌<lb/>
前年吳興雪三尺街頭十日無行跡南山千峰蟠玉虬<lb/>
<pb n="KR4d0263_WYG_001-21a"/>
太湖萬頃鎔銀色腐儒凍死但長哦男呻女吟空四壁<lb/>
去年強鄰窺淮淝鐡馬成羣來塞北將軍授鉞横琱戈<lb/>
雪滿弓韜對勍敵㨗書夜到甘泉宫玉靶角弓自天錫<lb/>
已觀積甲熊耳齊坐覺洗兵天河窄今年臘盡寓東甌<lb/>
地接炎方少三白梅梢栁眼漏泄春笋茁蘭芽遽堪摘<lb/>
冬深未省見氷霜挾纊無施况狐腋朝來北風吹石裂<lb/>
海氣嵐烟亂山碧遐想瑞葉舞層霄剪裁不費造化力<lb/>
豐年一飽戴君恩比屋千家消癘疫長江逺近要舒發<lb/>
<pb n="KR4d0263_WYG_001-21b"/>
深恐陽驕無宿麥徒披鶴氅懐兔園速遣祥霙慰北客<lb/>
　　　迎送神辭<hi>有序</hi>
　　　　紹興戊辰夏五月甲子迄八月丙戌不雨武<lb/>
　　　　原之旱視他邑為甚河流既㫁禳祈逮徧苗<lb/>
　　　　稼盡槁丁亥邑令余衍稽之衆議請水于烏<lb/>
　　　　龍井翌日水次縣十五里驕陽如焚隂雲忽<lb/>
　　　　興雷雨隨至民大悦寘水佛祠緇素朝夕歌<lb/>
　　　　唄自是甘雨日以繼夜旬有二日四野霑足<lb/>
<pb n="KR4d0263_WYG_001-22a"/>
　　　　己未邑令率父老送神歸之按是廟稱蘓臯<lb/>
　　　　二王吳驃騎將軍蘇舉字子羽𦵏於武原宋<lb/>
　　　　髙祖嘗夢而異之封征南將軍眀帝載加冊<lb/>
　　　　命又吳地志云昔有牛糞金邑人臯伯與弟<lb/>
　　　　逐牛入山土崩壓死今邑南金牛山是也龍<lb/>
　　　　井之始或傳神騅跑地出泉因以為名事載<lb/>
　　　　海鹽圖經傳聞邑之父老祭法曰能禦大災<lb/>
　　　　捍大患則祀之惟神之靈距今千年廟食茲<lb/>
<pb n="KR4d0263_WYG_001-22b"/>
　　　　邑救此旱暵肸蠁如答是宜永崇廟貌佑我<lb/>
　　　　黎氓因採民謡作迎送神辭使嵗時歌以侑<lb/>
　　　　神<lb/>
惟龍湫兮其源莫窮利萬物兮精神可通嵗大旱兮我<lb/>
民之恫酌彼泉兮神聴孔聦撃鼓坎坎兮于神之宫薄<lb/>
采溪毛兮饋進兩公神欣欣兮鑒我民衷神之來兮雨<lb/>
其濛念我稼穡兮滌去爞爞缾罌甚小兮膏澤甚豐驕<lb/>
陽摧威兮奔走豐霳民之謳歌兮千古英風<hi>右迎神</hi>
<pb n="KR4d0263_WYG_001-23a"/>
旱既太甚神是籲兮一勺之水為甘霔兮伊神正直歆<lb/>
誠愫兮三日為霖彌旬注兮我稼既興舟在歩兮㣲我<lb/>
兩公余曷愬兮擊鼓其鏜山之下兮桂酒椒漿餞神去<lb/>
兮功成恵孚去不顧兮擕幼扶鮐民塞路兮卒相有年<lb/>
多黍稌兮澤恵無忘永終古兮<hi>右送神</hi>
　　　和柯山先生讀中興碑<lb/>
曲江罷相迹如掃滿朝媕娿無諫草動地漁陽鼙鼓驚<lb/>
舊將半死哥舒老蜀道乗騾萬里來不識平原濟世才<lb/>
<pb n="KR4d0263_WYG_001-23b"/>
倉皇靈武送玉冊豈顧九廟䝉塵埃天開地闢扶皇紀<lb/>
李郭功成安史死一日三朝有深意臣結胸中老文字<lb/>
麻鞵詩老脱賊來北征自足配磨崖我思瀟湘不易到<lb/>
誰持墨本心眼開鑒古評詩増感慨無逸圖亡山水在<lb/>
君不見阿忠少日厯艱貧湯餅曽持半臂賣<lb/>
　　　送徐致州交代賜第歸親庭<lb/>
九五飛龍闡文化眀光親䇿穿楊射重瞳左右列臯䕫<lb/>
鵠立臚傳玉階下乙科首冠持橐門衣鉢家聲傳子舎<lb/>
<pb n="KR4d0263_WYG_001-24a"/>
扶陽一經世青氈天語褒嘉増寵假衣冠盛事耀儒紳<lb/>
馬走牛醫皆衒咤君才端合連八科麗藻眀璣美無價<lb/>
他年落筆中書堂更分䟦燭金鑾夜詔成速招賛普朝<lb/>
感動寜須奉天赦廼翁東山傾士望内集風流繼諸謝<lb/>
買船徑度子陵灘不待瓊林霑玉斚謂言歸心馳寢門<lb/>
戱綵趨庭及槐夏顧我慚稱李耳孫冗散時遭官長罵<lb/>
效顰累月漫笞兒行矣歸田老耕稼<lb/>
　　　題戚仲騾綱圖<lb/>
<pb n="KR4d0263_WYG_001-24b"/>
北風吹雪飛千山雪深山徑難徃還長林喬木斂秀色<lb/>
層崖疊嶂彫蒼顔山腹癡雲結寒潤山巔去天不盈寸<lb/>
溪湍岩瀑争喧豗獸蹄鳥跡皆逃遁中有驛使輸皇綱<lb/>
羣騾任重人束裝旌旗不展嵐氣濕鞍轡穏馭鑾聲鉠<lb/>
危橋當道不可過怒揮鞭箠驅慵惰棧閣縈紆鐡勒寒<lb/>
荆榛暗刺氊衣破騾行迢遰風蕭颾倦來誰復鳴鞭梢<lb/>
忽逢大渡凜毛骨深沉時若潜虬蛟作急呼舟渡斯水<lb/>
尋得舟人來數里一舟已去一舟行掉入深潭浪花起<lb/>
<pb n="KR4d0263_WYG_001-25a"/>
舟移岸曲人争先牽騾束貨行揮鞭蘆深峡束積雪滑<lb/>
十歩九止愁其顛騾行隤敗人<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹民家借爨黄梁熟<lb/>
人餐騾飼幸平恬其奈門前去程促山前山後開梅花<lb/>
卧溪枯樹寒槎牙闗情一片青煙下深閉柴門三四家<lb/>
行行漸出平川路回首千山暝雲霧自知驛舎更一程<lb/>
指㸃山坳深處住解鞍摘貨驛舎寛地爐榾柮煙辛酸<lb/>
羣騾入廐人飽睡眀朝一驛可輸官絹落并刀慳數尺<lb/>
衡從筆墨開胸臆盡將此景作此圖輕描濃抹無凝積<lb/>
<pb n="KR4d0263_WYG_001-25b"/>
古來摩詰傳天真此手那知復入神好將一本獻天子<lb/>
能信邦家本兆民<lb/>
　　　菁山觀梅歌<lb/>
菁茅山底梅花村無人惜花與招魂西子猶疑逐范蠡<lb/>
玉兒寧肯負東昏數枝含愁月邉吐似隔鮫綃向人語<lb/>
欲訢江南萬斛愁一笑嫣然絶媚嫵道人買山今幾年<lb/>
山髙春早花争先開門幻出香世界坐覺孤山落案前<lb/>
東皇萬里開彊域掌中菴摩妙喜國喚取維摩方丈人<lb/>
<pb n="KR4d0263_WYG_001-26a"/>
問我本來何所得<lb/>
　　　隆興改元初余為永嘉監倉時登忠義堂覩顔<lb/>
　　　魯公像知其裔家是邦今閱一紀沿檄莆中遇<lb/>
　　　軍事判官邵即其人也因請觀常山平原二像<lb/>
　　　并大厯顥㑹昌嗣二誥為賦長句<lb/>
眀皇不識顔平原我觀舊史心慨然天寳末年事大錯<lb/>
邉將騁兵相盗權忽聞漁陽鼓鼙震二十四郡城無堅<lb/>
霓裳驚破西行蜀妃子倉皇死馬前常山平原乃昆弟<lb/>
<pb n="KR4d0263_WYG_001-26b"/>
屹立砥柱摧腥羶土門既失陷河朔天津罵賊鬚髮拳<lb/>
嗣皇靈武實草創獨坐鶚立中興年尚書累月家食粥<lb/>
諸將列屋羅妖妍嗚呼千載慕亷藺曹蜍李志如九泉<lb/>
莆陽幕府東嘉客飽聞裔孫家好賢錦囊重覩忠義像<lb/>
再拜恨不為執鞭輕綃盈幅凜生面髣髴冠劍躋凌煙<lb/>
况藏二誥墨色古吾宗賛皇相業傳憐君為米走塵土<lb/>
七十青衫雪滿顛乃祖精爽跨箕尾寄書入洛逢飛僊<lb/>
　　　莫春過吳松垂虹用聞人伯封韻<lb/>
<pb n="KR4d0263_WYG_001-27a"/>
具區吳松同一水季鷹英靈呼不起波平風静落日眀<lb/>
一碧青銅三萬里幻成水墨思范寛㸃綴卧虹排雕欄<lb/>
曜晻楓林帶煙雨白鶴飛去何時還老子登臨屢春晚<lb/>
胸吞雲夢極荒逺鞭笞鸞鳯恣遨逰幾日蓬萊又清淺<lb/>
何時膾鱸平波秋湘娥鼓瑟纎指柔却跨玉虹朝汗漫<lb/>
誰能直釣無垂鈎<lb/>
</p>
<p>
</p>
  </div>
</body>
</text>
</TEI>
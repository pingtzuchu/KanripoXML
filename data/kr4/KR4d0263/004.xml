<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>芸庵類藁巻四</head>
    <p>
<pb n="KR4d0263_WYG_004-1a"/>
欽定四庫全書<lb/>
　芸庵類藁巻四　　　　　　宋　李洪　撰<lb/>
　　七言律詩<lb/>
　　　叔賜迎侍以詩餞之且趣其來<lb/>
折檻雲孫擅後聲暫棲蓮幕不談兵論詩更欲壓競病<lb/>
痛飲何須分濁清東閣梅殘縈旅夢北堂萱茂動歸情<lb/>
重來肯放韶光晚叱馭加鞭莫計程<lb/>
　　　僧惠白蓮<lb/>
<pb n="KR4d0263_WYG_004-1b"/>
逃暑追凉蔭碧蘿清池咫尺阻經過眼前喜見芬陀利<lb/>
鼻觀重參乾闥婆綽約漢宫黄傳額依稀洛浦韈凌波<lb/>
逺公自結廬山社一笑拈花意若何<lb/>
拄頰㸔山暑頓空修眉横嶂障晴空太真姊妺温泉浴<lb/>
竇氏兒郎丹桂風古驛荒凉征騎速里居好事古人同<lb/>
明年更有秋風便淡墨聯名冠法宫<lb/>
　　　寒食懐西湖去歳遊從<lb/>
去年寒食醉西湖山色空濛暮有無風急落花隨步積<lb/>
<pb n="KR4d0263_WYG_004-2a"/>
雨昏垂桞要人扶偶携勝友尋泉石俱有新詩入畫圖<lb/>
越絶故人應念我明年春好㑹皇都<lb/>
　　　和叔賜對榴花<lb/>
安石榴開夏已深動人絳萼緑成陰色空喻火宜知戒<lb/>
伐性如斤莫浪侵半吐蹙巾傳麗曲同尋雙葉寓歡心<lb/>
老來體物辜詩興種種霜顛媿玳簮<lb/>
　　　送子都兄赴建康糧料三首<lb/>
三年待次喜𤓰期别酒春風勸一巵欲試發硎稽古力<lb/>
<pb n="KR4d0263_WYG_004-2b"/>
稍從連茹中興時徒勞人耳猶州縣可識荆兮復别離<lb/>
深念對床聽夜雨情懐作惡不成詩<lb/>
留都萬雉最繁雄人物風流古所同玉樹玉笙亡國恨<lb/>
桃根桃葉刼灰空重新觀闕青㝠外依舊山川王氣中<lb/>
好把清吟追太白龍蟠虎踞美江東<lb/>
霸業衣冠事莫論秦淮潮汐自潺湲新詩必有江山助<lb/>
故國應無喬木存宅施雞園鍾阜逺塔蔵鳥𤓰道林尊<lb/>
登臨懐古情何限想對三茅憶弟昆<lb/>
<pb n="KR4d0263_WYG_004-3a"/>
　　　伯封同遊霅上事畢遽索别次韻<lb/>
同來我復似鄒遊新詠君應勝杜秋已飫蒸葫汝南饌<lb/>
盍為麄糲浣花留殘樽且醉菖蒲酒去棹聊停杜若洲<lb/>
不厭村居能少駐蘭香萬斛頓銷愁<lb/>
　　　春晚疾後臨眺<lb/>
遊絲横路網春暉落絮飄揚未肯歸緑滿郊園梅子熟<lb/>
晝長庭院燕雛飛登臨供賦山分繡扶病經時帶减圍<lb/>
更向江天買魚具輕蓑絶勝芰荷衣<lb/>
<pb n="KR4d0263_WYG_004-3b"/>
　　　次韻陸子望欲假家集<lb/>
先子詞科蚤擅塲中興首擢紫微郎湧泉制冊留綸閣<lb/>
砭世膏肓有皂囊北斗仰之千古事泰山所集一毫芒<lb/>
楹書拂拭増悲慟追誦龍蛇感卒章<lb/>
　　　陪朱徳應泛舟<lb/>
乘興揚舲意未窮俊遊真有古人風朱陳親契當年少<lb/>
李郭仙舟此日同山色逺看空翠裏笑聲髙徹水雲中<lb/>
賢關求士方虚席得雋行聞冀北空<lb/>
<pb n="KR4d0263_WYG_004-4a"/>
　　　聞季叔被召小詩為迓<lb/>
郢人比屋慶循良忽捧絲綸雨露香騎竹方迎使君馬<lb/>
賜環已趣舍人装好刋棠杕追嘉頌應有陽春播樂章<lb/>
歸侍玉皇香案側願將五色補垂裳<lb/>
　　　簡月闍黎<lb/>
吏隠他年並海漘倦游悔現宰官身誰知西子湖邉寺<lb/>
重見東林社裏人堆案楞伽三昧勝談經優鉢一花新<lb/>
老來無復論詩樂政欲相從寂寞濱<lb/>
<pb n="KR4d0263_WYG_004-4b"/>
　　　送野上人遊西山<lb/>
詩名翰墨獨兼全海上從游十許年進退兩忘中有徳<lb/>
律禪不礙任隨縁岫雲又作無心出桃塢何勞一笑妍<lb/>
好把經行寫新詠他時寄我小山篇<lb/>
　　　贈妙源<lb/>
上人輟<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>卧禪庵萬論千經思盡覃未與釋迦分半座<lb/>
只應彌勒且同龕兎甌潑乳清塵慮麈柄揮犀發妙談<lb/>
我亦乘間聊問道安能遺世學瞿曇<lb/>
<pb n="KR4d0263_WYG_004-5a"/>
　　　送薦福恩老<lb/>
二老相從寂寞濱往來藜杖特情親白頭廬阜閒司馬<lb/>
杜口毗耶彼上人知見普薫金斗域伽陀語别霅溪瀕<lb/>
紅梅已露西來意要㸔全提祖令新<lb/>
　　　送隨公<lb/>
蓮社談經閲㡬年住山活計儘隨縁銜花百鳥未忘物<lb/>
露地白牛誰着鞭得計深居飡老栢勿疑古澗與寒泉<lb/>
他時要伴芸庵隠竿木逢場不離禪<lb/>
<pb n="KR4d0263_WYG_004-5b"/>
　　　贈思溪覺悟寺凈因師<lb/>
思溪渺渺泛蘭舟檥棹臨津得自㽞蓮社不知三伏熱<lb/>
竹林獨占一庭秋蒲葵喜接髙人語茗盌能消旅客愁<lb/>
所恨塵縁驅逐去漫㽞名姓記曽游<lb/>
　　　贈法傳<lb/>
栴檀林下老支郎偶汎溪邉般若航齋鉢分摶香積飯<lb/>
午忩對卧凈名牀雲山宴坐千春木<hi>庵名靈椿</hi>塵境難㽞三<lb/>
宿桑欲結他年蓮社友空門氣味覺優長<lb/>
<pb n="KR4d0263_WYG_004-6a"/>
　　　宿天寧示<graphic n="KR3335" url="https://raw.githubusercontent.com/kanripo/KR-Gaiji/master/images/KR3335.png" mimeType="image/png"/>老<lb/>
又扶殘醉渡溪橋飲散南園夜寂寥炬火照山疑犯斗<lb/>
松風動地欲平潮觀河自嘆塵容老就日那能鬢雪消<lb/>
煨芋擁鑪談妙道階梯佛祖直須超<lb/>
　　　和子召見寄<lb/>
獨泛滄浪一釣舟未償尋壑與經邱霜清叵怯吳江冷<lb/>
酒賤難從越女留遊鹿䑓荒人既往採香逕逺宿湏投<lb/>
客遊空羡齊雲勝辜負韋黄詩酒州<lb/>
<pb n="KR4d0263_WYG_004-6b"/>
　　　和尚善韻<lb/>
出郭尋幽興自長叢林梅子未全黄問禪欲契風幡話<lb/>
宴坐聊參知見香觸念未通成繫撅安心無法是還鄕<lb/>
却憐石岊送迎處潮落潮生有底忙<lb/>
　　　再用韻<lb/>
風罥遊絲百尺長蜂房醸蜜露微黄翠榕一半委陳葉<lb/>
紫奈十分㽞暗香盧橘帶酸歸老圃側生未熟去閩郷<lb/>
浮雲出岫初無戀靜㸔巻舒何太忙<lb/>
<pb n="KR4d0263_WYG_004-7a"/>
　　　和仲信㽞别韻<lb/>
歳首相逢四序遷風饕雪虐忽凋年少而慕藺心何壯<lb/>
老矣依劉誰復憐邂逅難陪十日飲分擕却上五湖船<lb/>
雪梅可折還相送目斷離雲思黯然<lb/>
　　　送趙徳莊右司江東漕二首<lb/>
帝胄英英秀本支名駒千里衆難睎馳聲小選衣冠地<lb/>
振職中䑓政事機禮樂光華持節寵綸恩獻納賜環歸<lb/>
朝廷俊傑如公少凖擬重來伴紫㣲<lb/>
<pb n="KR4d0263_WYG_004-7b"/>
宰士雍容望最優便期簮筆侍凝旒暫勞省戸彌綸手<lb/>
稍緩關中饋餉憂寓直文謨髙内閣褰帷仁政被南州<lb/>
龍蟠虎踞登臨勝天險防邉得細籌<lb/>
　　　伯封書中叙去歳七夕之樂因寄<lb/>
去年此夜對芳樽今日栖栖歎失羣茅屋只餘燈伴我<lb/>
酒爐應有月尋君愁將從事青州去風共禪師白足分<lb/>
料想紫梅溪上客也應回首一㸔雲<lb/>
　　　送仲彌性赴蘄水<lb/>
<pb n="KR4d0263_WYG_004-8a"/>
中興岳牧任詞人分虎初班楚澤春四紀才名文價重<lb/>
一麾江海璽書新眷深丹扆虚前席祖意黄梅試問津<lb/>
報政寧需外庸訖遄歸清禁掌絲綸<lb/>
　　　午日寓圓果院苦河魚以詩紀節<lb/>
老來百事與心違節物殊非少壯時細葛宫中曽被賜<lb/>
楊梅粽裏未容窺浪求醫國三年艾空弔沉湘五色絲<lb/>
蕭寺更同摩詰病玉堂帖子要新詩<lb/>
　　　送滕彦道赴浙東參議<lb/>
<pb n="KR4d0263_WYG_004-8b"/>
輟自鵷行第一流笑譚幕府卧青油蘭亭陳迹猶堪賦<lb/>
禹穴竒書尚可求丞相開藩多暇日省郎為介借前籌<lb/>
獨憐無用溝中斷深羡千巖萬壑遊<lb/>
　　　陳丞相誕日<lb/>
鳯紀千齡遇聖君扶持宗社不無人欣聞東魯真儒相<lb/>
本是中興舊學臣玉燕投懐文冠世天麟呈瑞夀嘉辰<lb/>
中書更倍汾陽考宰枋重歸轉大鈞<lb/>
壺山和氣儷神崧間世鍾賢應尹躬小試經綸安鼎鼐<lb/>
<pb n="KR4d0263_WYG_004-9a"/>
更恢韜畧靖華戎力陳致主千秋鑑夢恊遐年八十公<lb/>
不用安期覔𤓰棗蓬萊清淺照方瞳<lb/>
蟬冕金貂侍帝廷格天勲業不譚兵曽聞楊綰無榮利<lb/>
果見周公致太平晝錦歸來安緑野宣麻重起繫蒼生<lb/>
民歌有衮巖瞻切要使輿圖復兩京<lb/>
兩兩台符逼斗魁就盈彌月早春回細斟靜治曹參酒<lb/>
重放和羮傅説梅山立時行錫難老鸞停鵠峙喜多才<lb/>
千鍾未足為公壽盡挹滄江入壽杯<lb/>
<pb n="KR4d0263_WYG_004-9b"/>
衮繡于蕃鎮九僊香凝森㦸靄非煙願同吉甫頌申伯<lb/>
請繼東坡壽樂全銅狄摩娑五百歳蟠桃花實一千年<lb/>
蚤窺東閣觀竒士再入陶鎔豈偶然<lb/>
　　　送子南兄參選<lb/>
我李柯條世有人如兄器業自超倫豈容被褐常懐寳<lb/>
好上煙霄早致身天氣未佳欲寒食朝廷有道政青春<lb/>
觀光勿作遲遲去桂玉何勞嘆楚薪<lb/>
　　　雨寒<lb/>
<pb n="KR4d0263_WYG_004-10a"/>
昏昏海氣助朝寒風雨蕭蕭盡日間室似陳蕃塵不掃<lb/>
門如陶令晝常關惟慿茗盌消磨睡更把詩筒斷送閒<lb/>
悄悄絶無車馬至方知顔巷似深山<lb/>
　　　至東林謁回仙人像<lb/>
罨畵溪山杳靄中為尋遺事訪禪宫回嵓故迹依然在<lb/>
渭水非熊恍似空緑薜侵衣餘手澤遺榴輝壁想仙風<lb/>
溪邉東老家何處尚有孫礽話乃翁<lb/>
　　　次韻曽仲躬初入鴈蕩<lb/>
<pb n="KR4d0263_WYG_004-10b"/>
阡陌經行早布春承明天語耳親聞詩情本自凌康樂<lb/>
墨妙何勞法右軍雪後西岑山競秀潮來孤嶼浪中分<lb/>
蘐堂扁榜名仁壽鴈序娛親羡使君<lb/>
　　　池水久涸雨後生蓮偶作<lb/>
遶郭荷花泛畫船枯池忽見葉田田艱生頗似石間柏<lb/>
罕喻真成陸地蓮要㸔露香明菡萏不辭汲水弄漪漣<lb/>
况逢小雨臨清曉已見瓊珠碎又圓<lb/>
　　　次韻林子長巖桂<lb/>
<pb n="KR4d0263_WYG_004-11a"/>
凉入千巖趣更幽廣寒月府恍神遊斷崖流水韻清古<lb/>
冷雨凄風聲凛秋要補離騷衙宋玉豈期仙袂挹浮邱<lb/>
却思勝集湖邉寺搴取芳枝鎮日留<lb/>
　　　賦丞㕔連理木<lb/>
老槐鉅竹儼墻陰斯立詩情冠古今連理並柯真創見<lb/>
澡身浴徳信同心蟬吟永夜傳清韻鶴唳中宵和好音<lb/>
不日除書下丹禁瑞圖頻展錦窠深<lb/>
　　　赤目<lb/>
<pb n="KR4d0263_WYG_004-11b"/>
元晏先生病久妨經旬未省下禪床瞿曇善説空華喻<lb/>
張湛新傳損讀方對客不須分眼白愛官寧復羡腰黄<lb/>
會逄妙解金箆術漸恐封疆限醉鄕<lb/>
　　　再賦簡李尉<lb/>
滿院秋英獨傲霜恨無醇酒變春江門前催取麻姑榼<lb/>
席上驚傾道士缸學蹈丘軻難合俗詩如曹鄶不成邦<lb/>
埋蔵自比豐城劒射斗難占紫氣雙<lb/>
　　　子都兄寄子濟兄詩借韻奉寄<lb/>
<pb n="KR4d0263_WYG_004-12a"/>
緘題千里候寒暄悵恨郊荆獨我班目斷檣烏五兩逺<lb/>
書慿河鯉一雙還金陵風月供吟嘯鍾阜烟蘿想縱攀<lb/>
盡把錦囊新詠句小胥抄寄勿令慳<lb/>
　　　子都録示近作成白體一首奉寄<lb/>
别日江梅半透春梨花開後獨愁人欲將芳草萋萋恨<lb/>
寄向滄江六六鱗兩處吟當㸔雪夜數篇抄值落花晨<lb/>
未輸謝客池塘夢千里𢋫酬句要新<lb/>
　　　寄沈時仲<lb/>
<pb n="KR4d0263_WYG_004-12b"/>
故人為别又經年㡬度臨風思黯然赤縣暫陪珠履客<lb/>
青衫空負小山篇壯時之武無能用老矣揚雄只守𤣥<lb/>
何日西湖追舊約淡煙踈雨泛湖船<lb/>
論交肺腑獨深知手札勤渠慰我思郭泰墊巾頻念舊<lb/>
休文减帶最能詩常懐勝集無三友坐想髙談彼一時<lb/>
明月扁舟過苕霅蘋汀重理釣魚絲<lb/>
　　　次韻子詠弟見寄<lb/>
春殘逆旅賦歸歟桂玉囊空欲趂虚懶效梁鴻五噫曲<lb/>
<pb n="KR4d0263_WYG_004-13a"/>
未逢黄石一編書刺漫屢簉門行馬志拙寧堪鼎拄車<lb/>
數畆荒田臨霅水好披龍具去携鋤<lb/>
　　　次韻陸元量見寄<lb/>
醉别壺中太乙天寥寥雲海已經年倦游復索長安米<lb/>
壯志寧求負郭田一歳九遷㸔布武千巖萬壑莫㽞連<lb/>
同時僚舊重相遇幸有蓬瀛列二僊<lb/>
　　　奉寄子濟兄<lb/>
一紙平安附驛筒打門三印啓斜封䜛言勿辯萋兮菲<lb/>
<pb n="KR4d0263_WYG_004-13b"/>
舊隠猶存菊與松豈有文章傳李漢當今人物少南容<lb/>
扁舟逺踐龍池約共聽潺湲遶碧峯<lb/>
　　　次韻子都兄見寄<lb/>
栖栖異縣歎飄蓬暫釋牢愁頌酒功失馬忽悲居塞上<lb/>
卧龍有待起隆中匪躬直道寧憂辱巧舌如簧固易窮<lb/>
况有知音居鼎鉉豈隨笠澤著書叢<lb/>
五色徒誇補衮工百年痴作蠧書蟲塵纓黧貌慙衰相<lb/>
窽木號風逼歳窮酌酒漫為蛇畵足覆蕉今悟鹿成空<lb/>
<pb n="KR4d0263_WYG_004-14a"/>
江村且索梅花笑獨有幽人影伴紅<lb/>
　　　冬至前<lb/>
隠居慵出入嫌癖樂靜安閒秖自憐忩眼白駒催短晷<lb/>
案頭黄巻遣長年南枝春信應先透北陸寒凝勢更堅<lb/>
地下一陽何日復千林枯木已欣然<lb/>
　　　至後二日至東禪<lb/>
至後陽和已發生野梅官柳動詩情偶為尋壑經邱計<lb/>
故作穿雲渡水行近郭好山皆可隠隔林踈磬有餘清<lb/>
<pb n="KR4d0263_WYG_004-14b"/>
他時粗免㣲官縛歸去深謀谷口耕<lb/>
　　　醫僧慧昌小軒<lb/>
小池緑淨數游魚髙桞蟬嘶暑氣虚露臉清真雙菡萏<lb/>
風標閒雅一舂鋤囊中時曬君臣藥肘後新抄和扁書<lb/>
只此便為安穏處何湏林下與山居<lb/>
　　　余寓王園適當春殘尚有小桃臨水追想昔時<lb/>
　　　繁麗無復存者借仲信桃花韻<lb/>
兎葵摇曳雨濛濛尚有夭桃出舊叢輕薄不禁三月浪<lb/>
<pb n="KR4d0263_WYG_004-15a"/>
飄零常恨五更風燕泥亂啄粘香蕊漁艇猶疑趂落紅<lb/>
惆悵眼前興廢事靈雲今已悟真空<lb/>
　　　送客乘騾足跛口占示同行<lb/>
欲趂江頭送客風蹇騾難强逐驕驄漫誇歴塊過燕市<lb/>
自笑乘船似越儂從此上車慙著作肯令折臂老新豐<lb/>
釣車魚具平生樂得失真宜付塞翁<lb/>
　　　子清弟冒暑見過<lb/>
瓢飲今希陋巷顔忽聞佳客欵柴關風生荷芰青蘋末<lb/>
<pb n="KR4d0263_WYG_004-15b"/>
詩寄煙波疊翠間伏櫪常懐千里志在原相望㡬人閒<lb/>
新篘紅友明朝熟肯放扁舟取次還<lb/>
　　　劉子履見懐小橋竹籬屢入夢寐因寄<lb/>
寂寞荒郊野水濵竹籬茅舍舊比鄰誰知綉斧文章伯<lb/>
尚念漁蓑潦倒人采菊佩萸思共賞落霞孤鶩興尤新<lb/>
關中小試鄼侯績却掌絲綸侍帝宸<lb/>
　　　九日奉懐子濟兄<lb/>
霜天寥落鴈行孤九日還能行樂無料想山風吹醉㡌<lb/>
<pb n="KR4d0263_WYG_004-16a"/>
也應溪女解携壺賞心樂事今難偶弟勸兄酬歎莫俱<lb/>
籬下黄花應笑我獨哦短韻㸔茱萸<lb/>
　　　寄子都兄兼呈上饒使君趙有翼<lb/>
十驛征塗雪塞川玉溪乍到意醒然家聲盍繼舍人様<lb/>
臺治遥分刺史天感慨壯遊詞絢錦笑談登最地流錢<lb/>
邦侯儻記論交舊應有新詩寄日邉<lb/>
　　　橘<lb/>
皇樹擅芳傳楚頌厥包錫貢紀荆揚踰淮易質從為枳<lb/>
<pb n="KR4d0263_WYG_004-16b"/>
書尾重題未降霜四老何須隠商嶺千奴誰為種龍陽<lb/>
遥憐陸績懐嘉實歸奉慈顔滿袖香<lb/>
　　　次韻子都兄鮑庵芍藥<lb/>
春歸鶯老禁無音天為紅芳著意深姝色自應傾一國<lb/>
多情向惜費千金如迎如舞縁風拆不淡不深愁雨侵<lb/>
宜與花王為輔佐欲傳彩筆繼髙吟<lb/>
國香淪落在天涯常畏人知使䕶遮雅韻曽翻西掖砌<lb/>
佳名宜亞子亭花野僧好事勤栽植北客思鄕倍歎嗟<lb/>
<pb n="KR4d0263_WYG_004-17a"/>
安得花前還醉倒可憐不屬五侯家<lb/>
　　　中春二十七日車駕躬請太上皇帝出郊獲觀<lb/>
　　　盛事次大監叔韻<lb/>
禁籞芳菲歳又新兩宫行樂及良辰雙瞻黄繖天回笑<lb/>
並御花騘雨灑塵漢殿捧巵稱萬壽葛天張樂和千人<lb/>
歡聲試採康衢詠帝力熙熙物自春<lb/>
　　　擬和御製郊祀詩<lb/>
郊禋饗帝就圜丘誠格蒼穹靈既留夜陟紫壇飈馭下<lb/>
<pb n="KR4d0263_WYG_004-17b"/>
天臨黄道矞雲浮槐林雙闕恩方渙禾黍三登歳有秋<lb/>
幸覩𢋫歌千載遇慙無銀筆賛洪猷<lb/>
　　　又<lb/>
聖代彌文考九丘寅威郊見故遲留黄琮蒼玉神娭燕<lb/>
月璧星珠瑞應浮禮洽漢山呼萬歳事殊唐鑑獻千秋<lb/>
侍臣誰薦揚雄賦豈使甘泉播令猷<lb/>
　　　六龍駐蹕温州先公軄列西掖扈從至此手澤<lb/>
　　　具載一時之事三十三年嗣子洪守官於此因<lb/>
<pb n="KR4d0263_WYG_004-18a"/>
　　　成感事詩<lb/>
從龍浴日仰光輝萬里鯨濤扈六飛晉國曽聞四蛇宇<lb/>
周家親覩一戎衣東廵王氣隨天仗西狩麟經在紫微<lb/>
江海孤臣孝忠志大恩未報重歔欷<lb/>
　　　雨中過幽居寺<lb/>
柳眼青葱桃萼紅東皇試手放春功峰巒矗矗孤雲聳<lb/>
澗壑㳙㳙細水通出谷抗塵身已去登髙能賦思無窮<lb/>
驅車更過幽居寺暫聽猿吟杳靄中<lb/>
<pb n="KR4d0263_WYG_004-18b"/>
　　　次韻施少路春日<lb/>
拂面和風喜及辰宫幡未賜岸烏巾氷消水濼簫韶韻<lb/>
雪過湖漘茞若春詩律自憐心尚在宦情難與世趨新<lb/>
從兹排比尋芳計况是湖山舊主人<hi>少路舊尉錢塘</hi>
　　　萬壽觀重萼梅<lb/>
天街倦踏軟紅塵喜見宫梅漏泄春千葉剪瓊多態度<lb/>
九英照日倍精神香清暗馥維摩榻韻勝全疑姑射人<lb/>
好是孤山臨水看廣平能與賦清新<lb/>
<pb n="KR4d0263_WYG_004-19a"/>
　　　會稽偶作二首<lb/>
去年行遍浙東山越絶重來豈偶然秦望雲深縈客恨<lb/>
鏡湖月白結詩縁鷓鴣處處啼篁竹舴艋家家泛釣船<lb/>
行役自應多感慨故山如許好風煙<lb/>
西陵渡口望吳山獨策羸驂興惘然竹樹幽深皆可老<lb/>
江山信美秪隨縁知章得請千秋觀太白狂歌一酒船<lb/>
更擬遲留探禹穴梅梁風雨暗雲煙<lb/>
　　　垂虹亭<lb/>
<pb n="KR4d0263_WYG_004-19b"/>
十年滄海慣騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>秋入垂虹豁眼明雲氣蓬萊底難到<lb/>
洞天林屋沒多程漁歌三唱客愁破鴈字一行秋影横<lb/>
他日若能追魯望釣車魚具送餘生<lb/>
　　　贈李守<lb/>
宗衮英名壓搢紳傳家濟美不無人採詩于蒍承親擢<lb/>
樂職中和著牧民鳯入潁川宜卜相梅開東閣趂班春<lb/>
九重側席求竒士尺一行頒覲紫宸<lb/>
　　　朱叔賜來自都城云梅已放因思毎歳飲賞之<lb/>
<pb n="KR4d0263_WYG_004-20a"/>
　　　樂<lb/>
曽酌孤山園裏梅至今魂夢憶花開纎腰冷逼江煙瘦<lb/>
素臉全疑曉雪催南國相逢心恅愺西湖遥想月徘徊<lb/>
惜無妙語酬佳麗頼有詩仙鳯闕來<lb/>
　　　尚善喜雨用元夕韻<lb/>
軟紅塵土沒東華未若為農樂叵涯耕隴一犁欣已足<lb/>
生春六夜喜非賖頓回繭館柔桑緑漸落峒山細麥花<lb/>
惟覺空階聽更爽齋居無睡轉河車<lb/>
<pb n="KR4d0263_WYG_004-20b"/>
　　　喜雨用知宗韻呈陳丞相<lb/>
旱意初憂病圃場霈然甘澤起羸尫穹蒼既格由孚信<lb/>
徳教從來本抑强再熟言觀競藨蓘千倉行見詠豐穣<lb/>
帝虚左揆思良弼霖雨重期澤萬方<lb/>
　　　至日宿藍田驛感舊<lb/>
至日天涯感慨同曽陪鴛鷺大明宫催班别殿春雷繞<lb/>
駐輦蓬萊曉日紅聳聽鳴鞘馳魏闕歡傳放仗醉新豐<lb/>
誰知獨木荒村裏扇影爐煙入夢中<lb/>
<pb n="KR4d0263_WYG_004-21a"/>
　　　奉簡潘師原澄江使君<lb/>
話别都門歳再除歸田猶復帶經鋤春朝結佩同迎駕<lb/>
夜雪寒忩並直廬東閣何堪薛宣吏長安久絶子公書<lb/>
故人江上新開府一笑樽前氣少舒<lb/>
　　　和王侍郎中春即事<lb/>
溪頭飛絮白氊鋪五馬班春計不踈泛宅浮家行樂勝<lb/>
浪花雲葉賦詩餘競傳畫㦸凝香什莫望髙軒織翠裾<lb/>
碧落承明分厭直水晶宫闕更誰如<lb/>
<pb n="KR4d0263_WYG_004-21b"/>
　　　清明自釋<lb/>
異鄉節物又清明懶復追遊年少行愁慘松楸十年淚<lb/>
雨昏花絮數聲鸎髙紅逺緑俱無那客恨春風兩不平<lb/>
强課新詩作寒食不堪重憶故園餳<lb/>
　　　望孤嶼<lb/>
縹緲風煙島嶼孤朱樓丹閣欲凌虚浩然逸興成陳迹<lb/>
康樂清吟足起予鰲頂蓬萊無鴈塔龍宫蠖濩擁宸居<lb/>
平生李杜空遐想我欲投竿學釣魚<lb/>
<pb n="KR4d0263_WYG_004-22a"/>
　　　漫成<lb/>
能安寂寞興何長自覺無機稱坐忘一漑成功心尚在<lb/>
五禽為戱學無方病來乍怯衣裳裌秋至新嘗橘柚香<lb/>
欲識道人真靜處南華一巻是醫王<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>芸庵類藁巻三</head>
    <p>
<pb n="KR4d0263_WYG_003-1a"/>
欽定四庫全書<lb/>
　芸庵類藁巻三　　　　　　宋　李洪　撰<lb/>
　　七言律詩<lb/>
　　　簡崇德葛令<lb/>
十載交期晚益親絃歌尤喜政聲新倦游偶是臨卭客<lb/>
索價慙非少室人旅舍誰驚五漿饋官梅初見一枝春<lb/>
挂帆明日歸苕霅從此詩筒莫厭頻<lb/>
　　　殘臘喜雪<lb/>
<pb n="KR4d0263_WYG_003-1b"/>
散亂明璣濺竹窗不聞簷霤響錚摐剪成閬苑瑶英六<lb/>
絶勝連城白璧雙獨覺瓔鬘彌寳所豈無蓑笠釣寒江<lb/>
饑腸雷吼呵吟筆睥睨詩壇未竪降<lb/>
　　　立春前一日再雪因用韻<lb/>
重雪催詩夜映窗杉枯竹折恣撑摐交飛梅徑妝纔半<lb/>
舞對鸞䑓影自雙面壁誰參少陵室羊裘試問富春江<lb/>
豐穰可卜邜年瑞展拓邊城築受降<lb/>
　　　除日立春雪<lb/>
<pb n="KR4d0263_WYG_003-2a"/>
獻日春回一日先勾芒清曉試花權要㸔臘雪連春雪<lb/>
獨占新年與舊年梅綻香唇纔半樹桞蘓睡眼待三眠<lb/>
東皇次第開桃李誰顧寒松澗雪邊<lb/>
　　　春雪呈通判叔<lb/>
無奈春來節物催東君更遣玉花開寒輕纔濕新池草<lb/>
勢宻重飄靜院梅麥隴潤滋豐餅餌秫田膏澤足醪醅<lb/>
疲民盡説豐年瑞獨恨千山阻鴈回<lb/>
　　　雪<lb/>
<pb n="KR4d0263_WYG_003-2b"/>
朔風動地似奔雷瑞雪飛飛徧九垓玊局盡疑從地湧<lb/>
銀臺空訝倚天開西經佛國千峯外北過天山萬里來<lb/>
誇賦兎園非我事直湏興盡棹船回<lb/>
六幕同雲歳又殘忽驚臘雪滿羣山誰知曳履塗中去<lb/>
端有披蓑江上還三白吉祥千里内六花飛舞兩楹間<lb/>
詩成自怪無竒語欲壓劉义思覺慳<lb/>
　　　仲躬示侍郎丈筩字韻詠雪次韻<lb/>
溪汀渺渺躍鳬翁織浪雕雲訝許同散漫六霙疑剪水<lb/>
<pb n="KR4d0263_WYG_003-3a"/>
連娟萬舞趂囘風瞻山遐想崑邱勝宴坐方觀色界空<lb/>
繡斧謝庭聯内集刑清寧用缿為筩<lb/>
　　　次韻寺丞叔都城喜雪<lb/>
東郊初未布陽和湖上祥霙㸃渌波重璧臺遥黄竹作<lb/>
孤山園近落梅多表儀共仰豐年玉賦詠宜陪𢋫載歌<lb/>
誰憶漁舟向西塞千山徑絶獨披蓑<lb/>
　　　雪中偶成呈周明逺<lb/>
巽二初分北帝權忽飄瑞葉表豐年隨車逐馬難為比<lb/>
<pb n="KR4d0263_WYG_003-3b"/>
入隙開簾絶可憐凍鎻官梅枝嫋娜寒欺塞鴈影聯翩<lb/>
袁安門閉惟髙卧遥憶溪頭訪戴船<lb/>
　　　次韻仲信雪中見簡<lb/>
夜窗初映月如霜凌曉瑶霙勢渺茫清室乍欣文解祟<lb/>
淺斟應愜醉為鄕幽蘭儷曲三豪集黄竹興謡八駿驤<lb/>
聞道子猷思泛剡兩溪絶境較優長<lb/>
　　　簡章叔縝<lb/>
海昌一别十三秋僚舊相逢雪滿頭公負才能猶掌庾<lb/>
<pb n="KR4d0263_WYG_003-4a"/>
我須踈散尚監州樽前强健應湏喜身外無名勿用憂<lb/>
昔日長官今繡斧吹嘘應念蒯為緱<lb/>
　　　題雪峯<lb/>
象骨峯前古道塲簡菴再到愈芬芳地平雙徑崇宫殿<lb/>
名壓三山有雪霜栗棘金圈提祖令奎文寳墨閟宸章<lb/>
海昌曽禮光明相重薦罏中知見香<hi>鹽官縣有雪峯庵今為夀聖院</hi>
　　　初冬見雪<lb/>
頗怪寒威一倍添天花回旋落層檐慵賡險韻偏工絮<lb/>
<pb n="KR4d0263_WYG_003-4b"/>
自哂㣲官獨帶鹽問訊梅梢半封萼爭㸔蝶舞不鈎簾<lb/>
小兒學誦封胡句羔袖烘爐任附炎<lb/>
　　　塗中書懐<lb/>
載馳十驛倦驂騑已訝緇塵染素衣歴歴征人數行店<lb/>
翩翩越鳥戀南飛貪㸔樹向城頭緑不覺春從海際歸<lb/>
客鬢漸凋孤壯志豈縁㣲禄戀輕肥<lb/>
　　　元夕書懐<lb/>
好在東君管物華倦游歸思渺天涯春氷夜市心空壯<lb/>
<pb n="KR4d0263_WYG_003-5a"/>
聽鏡探官事更賖尚怯餘寒破桃萼坐㸔細雨落簷花<lb/>
家僮應照田蠶□頻曬漁蓑理釣車<lb/>
　　　監試院秋夕無聊得日華寄詩<lb/>
傑屋青燈夜不眠誦君佳句喜跫然别來已覺三秋逺<lb/>
書到難憑一鴈傳濃淡西湖真在眼鈞樞東閣况蒐賢<lb/>
徒勞屢起江鄕興歸釣槎頭縮頸鯿<lb/>
　　　次韻王龜齡貢院<lb/>
浩渺春波暖白蘋溪頭廣厦旅楹新佩衿無復歌游闕<lb/>
<pb n="KR4d0263_WYG_003-5b"/>
糟粕空慚老斵輪門外緼袍人立鵠榜閒淡墨筆如神<lb/>
使君道徳魁天下膏馥分沾盡澡身<lb/>
　　　送滕彦道除太府寺簿歸吳門需次<lb/>
論交先友接樞廷末路為寮喜典刑桃李春風同扈蹕<lb/>
衡茅夜雪並寒㕔蹔從簿領陪卿月行握蘭荃應列星<lb/>
臨别遥思五湖樂望中林屋已青青<lb/>
　　　清明遣興呈郭次張<lb/>
倦遊佳節負清明禁籞芳菲未遍經楊柳堆煙猶冉弱<lb/>
<pb n="KR4d0263_WYG_003-6a"/>
杏花著雨半飄零街頭車馬來還去客裏壺觴醉復醒<lb/>
賸喜祥林洗塵土吳山相對眼偏青<lb/>
　　　次韻秋日遣興<lb/>
西風暑退喜清秋倦客漂流滄海頭用舍行藏知有命<lb/>
山林鐘鼎豈能謀汗青漫志三餘樂飬素寜忘一溉收<lb/>
鵬鷃逍遥天壌内何勞八極賦神遊<lb/>
　　　秋晚閒詠<lb/>
六年門外送苕溪遶舍黄花獨杖藜安有鶴觴逄白墮<lb/>
<pb n="KR4d0263_WYG_003-6b"/>
新成螭盞得朱提流匙乍飽豐年玉病齒全踈飣座梨<lb/>
欲問福城南去路江山猶得助難題<lb/>
　　　用前韵簡日華<lb/>
遲遲欲去戀雙溪獨樂簞瓢不糁藜豈稱昔賢為半刺<lb/>
只堪老宿話全提家貧未辦千頭橘世習猶堪兩顆梨<lb/>
速丐雄篇重行橐三山佳境易為題<lb/>
　　　次韻元量春遊<lb/>
恰恰鸎簧百囀齊提壺仍勸醉芳蹊麯塵弄日腰肢弱<lb/>
<pb n="KR4d0263_WYG_003-7a"/>
翠黛凝顰眉嫵低泉石似尋天竺寺漁舟引入武陵溪<lb/>
少年簇馬觀遊女勒住金銜不放嘶<lb/>
　　　次王仲信食粥<lb/>
太白狂歌力士鐺未如食粥魯公清從教過午饑腸轉<lb/>
政坐哦詩青眼横竒怪爭觀出月脇詼諧猶足助言鯖<lb/>
卧聽古寺華鯨吼飰顆誰憐太瘦生<lb/>
　　　臘夕直宿枕上偶成<lb/>
北風洶洶應嘉平㸃滴簷間雨未晴病骨可堪寒栗烈<lb/>
<pb n="KR4d0263_WYG_003-7b"/>
老懐仍怯歳崢嶸湯婆漫許登禪榻黃妳無因伴短檠<lb/>
<hi>庫中火禁</hi>清絶夜闌愁不寐擁衾龜息待窗明<lb/>
　　　歩過仙霞嶺<lb/>
迢逓南詢過百城五漿先饋不須驚侵尋老境凋雙鬢<lb/>
耿介孤忠有寸誠入眼越山多秀色背人閩水大無情<lb/>
扶笻趼步仙霞嶺自笑媻跚勃窣行<lb/>
　　　次韻德孚詠梅<lb/>
徙倚名園鎻緑苔亭亭氷艷為誰開乍疑奔月常娥去<lb/>
<pb n="KR4d0263_WYG_003-8a"/>
忽見尋梅僧孺來淺笑故應窺水鏡片飛看復落深杯<lb/>
王孫家有雪兒唱莫待霜天曉角催<lb/>
　　　初陪扈從<lb/>
紫禁晨曦拂曉開南山秀色鬱崔嵬立班馳道蒼龍闕<lb/>
逼耳嵩呼遶殿雷清蹕一聲黄繖動屯雲萬騎景輿迴<lb/>
端門緩轡哦詩罷誤入鈎陳豹尾來<lb/>
　　　次韻馬駒父大閲<lb/>
譚笑詩成馬槊横偏師何敢犯長城縱觀儒帥臨戎幕<lb/>
<pb n="KR4d0263_WYG_003-8b"/>
想像天山破敵營麾幟精明嚴武備山川彈壓颺威聲<lb/>
老來壯志渾消盡射虎南山媿北平<lb/>
　　　和子都兄修佩魚<lb/>
恩假銀魚閲四年新元𤓰戍尚悠然滯袍自昔多屯蹇<lb/>
英衮當時誤軫憐司馬青衫佐湓浦參謀朱紱向西川<lb/>
玊堂伴直如相念安敢沉酣不上船<lb/>
　　　陳伯和和經字韻復以為報<lb/>
説詩夜對老彌明韋氏傳家自一經盛德於今推鼎甲<lb/>
<pb n="KR4d0263_WYG_003-9a"/>
聞孫何事亦飄零囊貧桂玉人逾瘦袖有珠璣耳暫醒<lb/>
桃李春殘歸未得愁㸔煙草五門青<lb/>
　　　南臺㸃集海艦<lb/>
粤國無諸故壘摧吐吞江海亦雄哉峯巒疊疊青螺髻<lb/>
翠幄重重錦繡堆破浪乘風浮戰艦荒烟落日傍龍䑓<lb/>
倦遊已喜𤓰期近立馬沙邊更㡬回<lb/>
　　　陪史志道侍郎徧覽南園北第之勝即席賦詩<lb/>
我公胷次妙陶甄幻出壺中小有天地近滄浪占風月<lb/>
<pb n="KR4d0263_WYG_003-9b"/>
目吞笠澤飽雲煙玉盃金盌開新第燠館凉䑓繼昔賢<lb/>
聞説傅巖通帝夣遄歸黄閣卧貂蟬<lb/>
　　　共樂臺<lb/>
鱗差萬瓦拱層䑓暇日登臨亦樂哉桃李成蹊春未到<lb/>
江山如畫國多才倦遊難效登樓賦勝槩常遭俗駕囬<lb/>
好是清宵携客醉雲間兩兩近三台<lb/>
　　　和人松江<lb/>
來往吳松二十春五湖煙月舊知津髙秋楓落哦佳句<lb/>
<pb n="KR4d0263_WYG_003-10a"/>
斜日江邊膾細鱗誰解扁舟載西子獨憐茶竈老詩人<lb/>
自慙遮日長安道深愧漁蓑浪漫身<lb/>
　　　八月十八夜月有懐伯封<lb/>
秋半青要未降霜溪邊獨對露華凉風清月白興不淺<lb/>
斗轉參横夜未央毎望庾塵頻障扇莫逢伊笛據胡床<lb/>
揚暉千里誰同賞心折刀頭快理航<lb/>
　　　秋夜艤舟駱駞橋對月<lb/>
新秋清夜月當空弭楫駞橋意象雄銷恨難求賢士酒<lb/>
<pb n="KR4d0263_WYG_003-10b"/>
揚塵厭共庶人風市聲暫息更籌永漁唱頻驚客夢中<lb/>
紺碧瑠璃千頃凈頑仙常占水晶宫<lb/>
　　　哭藥寮先生<lb/>
先友凋零風義衰繡衣躧履荷深知未乾薦墨俄聞謫<lb/>
欲寄郵書忽報危賦就徒能感知己樽前猶憶細論詩<lb/>
白珪一玷身難贖痛哭須陳弔屈辭<lb/>
　　　哭㓜子二首<lb/>
兼旬哭子鬢成絲老眼眵昏淚綆縻玉雪可憐凋並砌<lb/>
<pb n="KR4d0263_WYG_003-11a"/>
金環無復探鄰枝何堪投杖逢曽子誰解推天繼退之<lb/>
滄海逝波無返日覺城南去有逢時<lb/>
苖而不秀實天年亭近千秋瘞祖阡季札於嬴稱逹禮<lb/>
樂天學佛尚成篇情鍾我軰誠難遣古有東門豈信然<lb/>
恩重詎堪耘愛草擬將苦諦問南泉<lb/>
　　　次韻子都兄寄伯封論書<lb/>
絶藝當如郢匠斤家雞野鶩漫分羣山陰妙法羲傳獻<lb/>
江左名聲薄繼欣競作墨豬無健骨誰知筆髓貴豐筋<lb/>
<pb n="KR4d0263_WYG_003-11b"/>
斯言舉似秦谿後三折君須子細分<lb/>
　　　移竹詩伯封垂和且聞兄弟皆欲作因用元韻<lb/>
　　　奉寄<lb/>
海甸尋盟肯遽寒叵嗔乆未竪檣竿張儀尚有口中舌<lb/>
貢禹未彈頭上冠處處句竒有神䕶行行墨妙似龍盤<lb/>
阿連知有驚人語鶴膝因君舉似㸔<lb/>
宻宻脩篁入檻寒君來移取出簷竿結根久近幽人屋<lb/>
觧籜宜為壯士冠曽共馬蘭同請客不憂苜蓿但堆盤<lb/>
<pb n="KR4d0263_WYG_003-12a"/>
從今莫羡蕭郎畫風月良宵仔細㸔<lb/>
　　　秋雨歎<lb/>
西風獵獵暮秋天昏霧滛霖海氣連雨脚如麻雲潑墨<lb/>
禾頭生耳稻漂田庭前槐樹惟増歎堦下决明空可憐<lb/>
愁絶寒儒思廣厦床床漏屋夜無眠<lb/>
　　　尚善再用韻訪梅<lb/>
不憚詩催白髪生年年梅綻酷留情寒枝幻出横斜影<lb/>
舊曲猶堪一再行越嶠雲霾春最早西湖煙水夢尤清<lb/>
<pb n="KR4d0263_WYG_003-12b"/>
他年相望千山阻公在鑾坡我退耕<lb/>
　　　泊石壁值雨<lb/>
江頭驟雨壯灘聲洶湧琮琤亂石鳴咫尺煙林展圖畵<lb/>
二三村落隔陰晴方貪暍暑逡巡退坐覺風霜指顧生<lb/>
試倚篷窗臨石壁哦詩心迹得雙清<lb/>
　　　探梅次韻章庭倚<lb/>
江園試覔去年梅花下遨遊得暫陪脉脉早迎南日至<lb/>
垂垂先放北枝開江邊墻角添詩興月落參横喚夢迴<lb/>
<pb n="KR4d0263_WYG_003-13a"/>
一見清香心已醉何須更待麴生来<lb/>
　　　欲探梅西山簡元量<lb/>
尋梅試欲向江津冷蘃商量效小顰洗雨梳風無那瘦<lb/>
巡簷索笑為誰春西湖苦憶㣲吟老庾嶺偏愁折寄人<lb/>
知有清詩似何遜可能嚼蠟對横陳<lb/>
　　　得家書<lb/>
傷春渺渺獨凝眸黄耳歸時暫放愁跪得雙魚開尺素<lb/>
别來一日抵三秋花前塊處憐秦贅澤畔行吟類楚囚<lb/>
<pb n="KR4d0263_WYG_003-13b"/>
預約鯉庭歸省處清微風送木蘭舟<lb/>
　　　游石門洞<lb/>
溪壑縈紆礙去舟石門雄峭未曽游雲深飛瀑自成雨<lb/>
洞闢雙扉最上頭紫府丹䑓疑有路碧巖紅樹飽經秋<lb/>
追懐顔謝當年興坐聴猿吟和四愁<lb/>
　　　題外舅墳庵<lb/>
昔年把酒共㸔山猶冀相從物外閒零落山邱遽如許<lb/>
膏肓泉石許誰攀形神孰與論三住夢幻全真悟八還<lb/>
<pb n="KR4d0263_WYG_003-14a"/>
拱栢喬松助蕭瑟獨乘明月弄潺湲<lb/>
　　　嵗除<lb/>
客裏光陰又一年人情真復似憐蚿家貧尚有春名酒<lb/>
才拙安能雪命篇弱柳經霜半凋落修篁沐雨更便姢<lb/>
親交歳晚無書劄常閉柴扉穏晝眠<lb/>
　　　十六夜待月海上<lb/>
月到中秋已壯觀更㸔飛出海邉灘光連貝闕鯨鯢駭<lb/>
冷射蓬壺屭贔寒萬頃銀濤俱皎潔一輪金魄尚團欒<lb/>
<pb n="KR4d0263_WYG_003-14b"/>
當年太白曽觀此寧肯呼為白玉盤<lb/>
　　　題李提刑事實<hi>名芘字積仁</hi>
百雉安危欬唾中三平狂㓂不言功魯連解難髙千古<lb/>
回紇投戈見此公欲上史官傳逸事要觀著令獨稱忠<lb/>
儻能配食郷人社宗衮宣城偉績同<hi>宣城郡人以故太守李光捍㓂全城</hi>
<hi>列欵于朝立廟</hi>
　　　春晴<lb/>
佳晴逰侣賞穠華免使綸巾雨墊紗苒苒芳塘徧春草<lb/>
<pb n="KR4d0263_WYG_003-15a"/>
溶溶流水蘸桃花閒官尚許親黄巻學道安能佩紫霞<lb/>
多病無心與春競窗前靜聽晚蜂衙<lb/>
　　　次韻子濟兄送行<lb/>
春草年年愁望勻鴒原鼎足嘆離分惡詩恨别江南社<lb/>
駑馬慙辭冀北羣細雨催行將食冷片㠶歸省待風薫<lb/>
贈言况得珠璣句筆陳翩翩妙五雲<lb/>
　　　壽老餉笋<lb/>
陋巷晨炊樂一簞慕羶逐臭兩知難自甘香積伊蒲饌<lb/>
<pb n="KR4d0263_WYG_003-15b"/>
寧歎欄干苜蓿盤禪老竹萌資凈供詩人菜把誚園官<lb/>
喜參玉版宗風在何待叢林一擊㸔<lb/>
　　　隠巖吳體<lb/>
屋頭日日闖雲山簿領沉迷肯放閒一行作吏遽如許<lb/>
三徑就荒那得還緑陰留與後人憩叢桂時招好客攀<lb/>
邂逅清泉與白石岸巾時得洗衰顔<lb/>
　　　題雲間尉㕔吏隠<lb/>
東南一尉笑卑栖小試崑邱並海涯千里僧包游㕍蕩<lb/>
<pb n="KR4d0263_WYG_003-16a"/>
九霄鵬翼躍天池南昌隠吏真相稱西蜀參謀更好詩<lb/>
官舍從來同傳舍清規留與後人師<lb/>
　　　飛霞洞謝公巖呈元量<lb/>
謝公遺躅閟蒼苔乘興飛霞得得來洞鎻暮雲松偃蹇<lb/>
江涵白月影徘徊吾曹趣了癡兒計蘿徑難留俗駕回<lb/>
安得麻姑能送酒他時藉草共傳杯<lb/>
　　　元日<lb/>
元日歡情客裏稀追陪人事强開眉不知爆竹催年去<lb/>
<pb n="KR4d0263_WYG_003-16b"/>
但恠屠蘇到我遲梅蘂欲撩東閣興宦情終愧北山移<lb/>
未甘直道猶蕭索詹尹何辭為拂龜<lb/>
　　　題羅源尉廨壁<lb/>
坐來山氣結層隂解橐迎凉濯暑襟頼有新詩成獨諷<lb/>
惜無嘉客伴孤斟緑荷翻雨傾珠碎翠竹摇風引鳯吟<lb/>
習射更思矍相圃麗龜試㸔僕姑金<lb/>
　　　别吳興從游<lb/>
五亭四水盛㳺從閒客閒行興每同暫捨𤣥真漁隠計<lb/>
<pb n="KR4d0263_WYG_003-17a"/>
却尋康樂舊詩中振衣濯足滄浪水快意迎人舶□風<lb/>
儻有任公投巨犗割鮮共飽淛河東<lb/>
　　　次韻仲信留别<lb/>
倦游再閏入都門喜見隆興詔令新功業詎堪銘日觀<lb/>
龍鍾空歎倚天津題詩竹閣逢寒食修禊蘭亭及暮春<lb/>
我欲扁舟成泛宅五湖煙月伴漁人<lb/>
　　　錢塘遇沈時仲匆匆索别<lb/>
三年啄腐共吞腥乍解南冠覲舜廷新貴論交頭漫白<lb/>
<pb n="KR4d0263_WYG_003-17b"/>
吾曹相遇眼終青休嗔輕薄紛紛雨還恨分擕落落星<lb/>
歳晚江湖未歸客蒯緱彈鋏不堪聽<lb/>
　　　九日與客登鳯凰山酌湧金泉泛舟西歸<lb/>
西山爽氣壓城閭携客登髙日未晡稚子已諳撑舴艋<lb/>
老夫羞更揷茱萸文章不進空黄妳生計無多問木奴<lb/>
貧病偏愁秋欲雨異鄕白盡遂良鬚<lb/>
　　　九日詠懐簡仁實<lb/>
登臨勝踐負幽期山色溪光日益竒那得賜茱來北闕<lb/>
<pb n="KR4d0263_WYG_003-18a"/>
漫從採菊向東籬升虚楚望猶能賦振履商謳祇自悲<lb/>
可是閒居愛重九尉仙落筆有新詩<lb/>
　　　淮上亂後寄子都兄五詩<lb/>
黄耳東來喜可知鴒原書札慰愁思艱難莫話平時事<lb/>
愁絶長吟别後詩再到空存舊城郭遺黎重覩漢官儀<lb/>
故鄕枌梓凋零甚夢寐蕪城秪益悲<lb/>
憶昨王師北渡江山東豪傑已爭降銜枚夜雪俄平蔡<lb/>
斫樹明書果死龎志士裹尸須馬革舊官祭竈熟羊腔<lb/>
<pb n="KR4d0263_WYG_003-18b"/>
老姦牖下終何幸逺愧睢陽廟食雙<lb/>
兩淮黔首苦飄零廟算成功再底寧頭斫新都攄宿憤<lb/>
臍燃郿塢赫王靈羌人半已投戈拜父老從觀扶杖聽<lb/>
欲勒燕然繼隆碣大書誰紀史編青<lb/>
殘臈倉皇間道奔相逢悲喜語還吞巡簷惨淡梅花月<lb/>
壽酒淋漓柏葉樽禦敵孤城存即墨還家聚首似羌村<lb/>
見㡬在莒思深戒只恐黄金注自昏<lb/>
多病新年白髪生愧無籌策賛親征彎弧空作餓䲭呌<lb/>
<pb n="KR4d0263_WYG_003-19a"/>
逐鬼休嗟走狗烹鳯閣鸞䑓少知已天台鴈蕩恣經行<lb/>
可憐未遂求田計空負江湖浪漫名<lb/>
　　　扈蹕玉津園<lb/>
麗日祥雲覆苑墻柳絲馳道麴塵黄山呼萬歳迎春仗<lb/>
花覆千官獻玉觴騄駬籋雲天歩逺騶虞節射樂聲長<lb/>
<hi>御射中的必奏樂云</hi>微臣奉引陪鵷鷺許聽簫韶入建章<lb/>
　　　泛舟之龍塢<lb/>
苕花如雪忽秋殘翠老溪頭㡬曲山心逐浮雲朝獨出<lb/>
<pb n="KR4d0263_WYG_003-19b"/>
家臨清霅暮能還世情大似醉翁醉景物偏偷閒客閒<lb/>
早晚誅茒繼三徑招呼明月㺯潺湲<lb/>
　　　寒食日從駕聚景園<lb/>
宫殿千門敞禁闈西湖綵仗小遲徊競瞻黄屋寧親樂<lb/>
更喜重離捧壽杯萬騎戎装花㡳散一聲清蹕日邉來<lb/>
天街向晚珠簾巻十里春風待駕回<lb/>
　　　游華盖山容成洞天<lb/>
小雨亷纎早醸寒清晨來訪道家山寂寥玉座纓香覆<lb/>
<pb n="KR4d0263_WYG_003-20a"/>
㸃綴碧巖楓葉丹地勝七山星有斗人疑千歳鶴飛還<lb/>
閒繙洞簡尋真訣脉望難求髪似環<lb/>
　　　餞史開府奉祠歸四明<lb/>
千載風雲佐命期黒頭先冠鳯凰池赤明龍漢昇平運<lb/>
河目龜文柱石姿譚笑功成調鼎鼐爕和元化靖華夷<lb/>
拂衣袖手林泉樂咸仰中興帝者師<lb/>
衮繡貂蟬侍太清致身將相極儒生三槐正位巖瞻峻<lb/>
兩鎮交兵節制榮晝錦蚤傳留鑑水召棠重喜蔽龍城<lb/>
<pb n="KR4d0263_WYG_003-20b"/>
願將閭里新謡詠長和㴞㴞西峽聲<lb/>
千里全閩按八州曽聞三相衮衣遊誰知今代甘盤學<lb/>
寛盡吾皇南顧憂家給乞漿皆得酒年豐賣劒有耕牛<lb/>
詩歌緑竹為公壽父子應須並相周<lb/>
主眷方隆便乞身共欽勇退解樞鈞湖山勝槩神仙宅<lb/>
文武崇勲社稷臣未許赤松陪杖屨却須黄閣再經綸<lb/>
蒼生指日為霖雨仄耳宣麻寵數新<lb/>
　　　和玉泉逹老餉筍<lb/>
<pb n="KR4d0263_WYG_003-21a"/>
籜龍孤介亦駢闐不比花蔫與桞眠雪裏頓超千佛地<lb/>
風來應上四禪天飽參玉版頭頭是秀出薌林箇箇圓<lb/>
知我逺庖薇蕨少倒籠登爼共便娟<lb/>
　　　和尚善西禪寺冲虚宫詩<lb/>
學道尤湏惜寸陰漫勞飰袋走叢林溈山自昔提宗印<lb/>
閩嶠于今絶賞音得髓得皮無著相非心非佛見機深<lb/>
豐干未免成饒舌月在碧潭空指心<lb/>
飇馭臨風杳靄間支笻欵步訪星壇羽人莫問昇真事<lb/>
<pb n="KR4d0263_WYG_003-21b"/>
古像空瞻玉佩寒井洌不逢龜曳尾鼎存猶想汞新乾<lb/>
徘徊遐想來仙驥皂莢成陰荔子丹<lb/>
　　　雨中慈感寺泛舟<lb/>
渺渺汀舟雨滿川樓臺煙靄羃愁邉春風邀勒梅都謝<lb/>
夜雨淋浪桞尚妍僧鉢偶分蒲塞供佛香時送水沉煙<lb/>
佳時更擬携笻出拾翠人歸喚渡船<lb/>
　　　謁曹娥祠<lb/>
貞魂純孝瘞江湄滿目江山故國祠海賈時來楫迎汝<lb/>
<pb n="KR4d0263_WYG_003-22a"/>
山君欲下桂為旗九歌合繼湘妃些千古塵昏㓜婦碑<lb/>
月午潮平波似練蕭蕭風竹隴猿悲<lb/>
　　　追和下若大雄寺汪内相陳朝檜詩<lb/>
斮骨刳心操凛然盤根厚地老逾堅八千椿木應同壽<lb/>
十五堯蓂莫紀年辱井已荒傷故國瓊枝無復盗春權<lb/>
六朝陳迹空餘此閲世真成歎逝川<lb/>
　　　送許季韶倅桂林<lb/>
尺五天邉㸔頡頏參辰出處九星霜未令掌誥吟紅藥<lb/>
<pb n="KR4d0263_WYG_003-22b"/>
屢喜嘉言貢皂囊懐紱寓居欣㑹弁監州歳晚客殊方<lb/>
桂林頼有詩書帥好共驂鸞上玉堂<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蛻菴集卷一</head>
    <p>
<pb n="KR4d0530_WYG_001-1a"/>
欽定四庫全書<lb/>
　蛻菴集卷一　　　　　　　元　張翥　撰<lb/>
　　五言古詩<lb/>
　　　堂堂<lb/>
朝為堂堂吟暮為堂堂謳堂堂徒爾竒堂堂徒爾憂不<lb/>
見膏與蘭煎燔祗自休勿以不遇故棄捐經與史勿以<lb/>
勢利故棄捐亷與恥勿以行役故棄捐山與水謂夜未<lb/>
遽央已復明星明仰視何煌煌白露忽沾裳懐人攪余<lb/>
<pb n="KR4d0530_WYG_001-1b"/>
心何以勿永傷江北亦為客江南亦為客為客多偪兀<lb/>
何以安所適上有君與親下有妻與息在山則種榆在<lb/>
隰則種蒲馬牛必維婁舟航必繻袽富貴富貴友貧賤<lb/>
貧賤徒嵗月來者多江湖逝者逺所得不可逝所期不<lb/>
可返幸此世累輕歸去衡門偃<lb/>
　　　雜詩<lb/>
先人有夙訓聞在幼壮時豈意衰暮日乃復新騐之茫<lb/>
茫上天理詎可私臆知百年大化中流浪從推移信彼<lb/>
<pb n="KR4d0530_WYG_001-2a"/>
杞憂者徒為衆所嗤<lb/>
叔子鄰家兒探環記前身次律求師後一悟了宿因我<lb/>
亦清源洞蛻骨巖下人誤堕聲利區驅馳喪其真所以<lb/>
付樽酒都忘賤與貧惜無還丹術髙舉遺世塵悠悠笙<lb/>
鶴期曠望三山津<lb/>
寒日廹縣車寸隂老愈惜晨趨理公務暮返親墳籍究<lb/>
往發孤憤思來抱深惕理惬復相忘神劬聊一息湛然<lb/>
擁襟坐栩栩鼻端白千齡與化終不朽在方策聖哲有<lb/>
<pb n="KR4d0530_WYG_001-2b"/>
明訓學道庶自益<lb/>
寒夜何皛皛中庭積繁霜天風下河漢萬里流玉光羽<lb/>
衣四三人各乘白鳯凰笙響發空際㳺雲髙馳翔無縁<lb/>
執霞佩攬結雙明璫願托月中桂終古有餘芳<lb/>
隴坂何﨑嶇行人且復止直上望晴川遥遥憶鄉里流<lb/>
離肝腸斷悲歌不能已一身已遐征永念同室子何殊<lb/>
轉蓬科随風四散起雖得同根生不得同根死吾洒古<lb/>
今淚多於隴頭水<lb/>
<pb n="KR4d0530_WYG_001-3a"/>
春江采瑶草将以伸繾綣初期拾翠洲復道滋蘭畹美<lb/>
人隔花深歌竟瑶瑟偃臨流不可見恍忽心未穏佳時<lb/>
難驟得鶗鴂鳴已晚祇有千古思綿綿楚波逺黎丘之<lb/>
丈人歸路逢竒鬼既為鬼所惑又復鬼其子夏南滑蜀<lb/>
梁俯影明月裏背走謂伏鬼而又鬼諸已此皆非鬼者<lb/>
特以疑故死憧憧奸佞徒情状實鬼爾匿迹不自慚胡<lb/>
為滿朝市<lb/>
河淮厭兵禍城邑多荒榛百里無㡬家但見風起塵燕<lb/>
<pb n="KR4d0530_WYG_001-3b"/>
雀歸果樹豺虎饑食人鄉來脂膏地死骨今如銀流亡<lb/>
使復業牛種當及春安得百龔召錯落為拊循征討尚<lb/>
未息奈何爾遺民<lb/>
　　　前出軍五首<lb/>
前軍紅衲袍朱絲繫彭排後軍細鎧甲白羽攅鞲靫輜<lb/>
車左右馳萬馬擁長街送行動城郭斗酒飲同儕壮士<lb/>
當報國毋為故鄉懐<lb/>
鍜鐵作佩刀磨石為箭鏃中軍把轅門前䜿十丈纛朝<lb/>
<pb n="KR4d0530_WYG_001-4a"/>
上蘆溝橋夕次泃河曲超乘既誇勇騁馬復齊足男兒<lb/>
不封侯百年同視肉<lb/>
昨日發萬軍今日發萬軍明日發萬軍梟騎來羣羣馬<lb/>
蹄所經過黄埃蕩成雲堆糧與作飯倒樹與作薪道途<lb/>
行者絶那得有居人<lb/>
大軍北庭來部伍各有屯放馬原隰枯磨刀河水渾行<lb/>
行且射獵雉兎不復存野次羣駞卧弓箭挂車轅幽幽<lb/>
笛聲起日暮傷人魂<lb/>
<pb n="KR4d0530_WYG_001-4b"/>
京師少年子膽氣乃麤豪傾金售寳劍厚價買名刀白<lb/>
氊作行帳紅綾製戰袍結束往從軍談笑取功勞當時<lb/>
霍嫖姚豈在學戎韜<lb/>
　　　後出軍五首<lb/>
歩卒傖楚健長刀短甲衣大呌前搏敵跳蕩如鳥飛左<lb/>
提血髑髏右奪賊馬歸黄金得重賞顧盼生光輝爾輩<lb/>
疾歸命将軍足天威<lb/>
我軍城東門呼聲震屋瓦百萬山壓來此賊何足打狂<lb/>
<pb n="KR4d0530_WYG_001-5a"/>
鋒尚力拒轉鬬血噴洒城中有暗溝多陷人與馬将令<lb/>
毋輕入明當一鼓下<lb/>
先鋒才攻門後軍已登陴拔都不怕死直上搴賊旗馬<lb/>
前獻逆首脚下踏死屍長河走敗船疾遣飛将追幕中<lb/>
作露板應有傅脩期<lb/>
行行鐵兠鍪隊隊金駱駝嗚嗚吹銅角來來齊唱歌縂<lb/>
戎面如虎指顧揮琱戈馬踶無賊壘手箠可填河王師<lb/>
本無敵安用戰圖多<lb/>
<pb n="KR4d0530_WYG_001-5b"/>
魔賊生汝亳獠賊起於海嬰鋒天狗觸堕網奔鯨駭徐<lb/>
方一戰收振旅已奏凱江浙塵既清豫章圍亦解諸将<lb/>
如竭力削平行可待<lb/>
　　　獨酌謡<lb/>
有酒且一醉有歌且一謡杯盡當再酌歌闋須重調生<lb/>
足意自適身榮心苦焦所以黎首人放浪樂漁樵一謡<lb/>
仍一酌且復永今朝明朝未可料况乃百嵗遙但願花<lb/>
長開美酒長滿瓢静疑太古調散覺神理超近識南郭<lb/>
<pb n="KR4d0530_WYG_001-6a"/>
叟得酒時見招盡醉即髙卧誰能慕松喬<lb/>
　　　古鏡<lb/>
古鏡色如墨照人不見形我照乃見心洞徹天地明此<lb/>
明非外來此明非内有自是世上人惟将照妍醜<lb/>
　　　題林大用隠居飯牛山<lb/>
山田多白石陽陂足豐草瘦地費牛力飯之當宿飽近<lb/>
午牛背熱出耕須及早解紖休樹隂念此觳觫老隠居<lb/>
抱正學逍遙事幽討商歌干齊侯戚也豈知道<lb/>
<pb n="KR4d0530_WYG_001-6b"/>
　　　中秋望月<lb/>
當年見明月不飲亦清歡詎意有今夕照此長恨端近<lb/>
聞錢塘破流血城市丹官軍雖殺賊斯民已多殘不知<lb/>
親與故零落㡬家完徘徊庭中影對酒起長歎死生兩<lb/>
莫測欲往書問難仰視雲中雁安得托羽翰凄其衰謝<lb/>
踪有淚徒汍瀾山中松筠地棄置誰與看河漢變夜色<lb/>
西風生早寒累觴不能醉百念摧肺肝<lb/>
　　　送客齊化門東馬上口號<lb/>
<pb n="KR4d0530_WYG_001-7a"/>
白楊多悲風黄葉滿行路荒溝寒水碧亂石且無數我<lb/>
興逺送别駐望生百慮欲往豈不懐畏此簡書故遙遙<lb/>
墟烟上歴歴鳴雁度秋景倐己短歸人驅車去勞歌一<lb/>
凄然回首重愁暮<lb/>
　　　陽曲義士薛氏旌表詩卷<hi>至正二年事十二年其里人趙時照求題</hi>
上天久無雨南風日吹沙旱氣彌蟲蟲六月稻不花晉<lb/>
土素磽瘠如此嵗食賖上官方勸分義士起嘆嗟發帑<lb/>
捐積鏹糴粟來連車吾鄉忍溝壑哺爾萬口呀厚澤田<lb/>
<pb n="KR4d0530_WYG_001-7b"/>
里被頌聲父老誇預備世勿務征斂惟紛拏遂令活人<lb/>
功乃出一士家不知時有司視此無愧耶我作義薛詩<lb/>
好徳良可嘉願言講荒政生意當無涯<lb/>
　　　安童都事字鼎新號太虛徴余賦之集賢院<lb/>
太虛本無象何有倪與端至理妙自然萬化孰控摶天<lb/>
地亦一物而在虛空間所以豪傑士不受世網干脫迹<lb/>
形氣表出入凌汗漫鸞鵠為我導雲飇作之翰仰扳霄<lb/>
衢轡俯濯龍池瀾綠文粲瑶軌髙咏瀛洲山㝠心合𤣥<lb/>
<pb n="KR4d0530_WYG_001-8a"/>
想坐以空洞觀琳腴薦朝食紫金咀神丹無待無窮外<lb/>
浩然與之還<lb/>
　　　漷農歎<lb/>
漷南有農者家僅一兩車王師征淮蔡官遣給軍儲翁<lb/>
無應門兒一身老當夫勞勞千里役泥雨半道途到軍<lb/>
遭焚烹翁脫走故閭車牛力既盡户籍名不除府帖星<lb/>
火下爾乘仍往輸破産不重置笞箠無完膚翁復徒手<lb/>
歸涕洟滿敝襦問家墻屋在榆桞餘殘株野雉雊梁間<lb/>
<pb n="KR4d0530_WYG_001-8b"/>
狐狸穴階隅老妻出傭食四顧筐篋無有司更著役我<lb/>
實骨髓枯仰天哭欲死醉吏方歌呼<lb/>
　　　題述律萬户澹樂軒<lb/>
惟澹有至樂此樂世罕知誰能味無味舍彼甘與肥君<lb/>
侯文武才面有虎豹姿被甲起上馬出入百萬師西來<lb/>
樹功勲獻頌白玉墀方将大将權繞帳羅旌麾紛華艶<lb/>
人目孰不為朶頥顧於方寸間物累乃若遺齋居寄遐<lb/>
賞而無山林期處樂寜易言豈獨靜者宜始知豪傑士<lb/>
<pb n="KR4d0530_WYG_001-9a"/>
自有絶世資悠哉澹中趣吾道同所歸<lb/>
　　　送黄中玉之慶元市舶<lb/>
昔我逰四明壮觀溟海波褰裳寳山頂曙色寒嵯峨日<lb/>
輪鎔生金涌出萬丈渦雲氣忽破碎朱光相盪摩决眥<lb/>
蓬萊宫攜手扶桑柯羣仙迎我笑佩羽紛傞傞颶風歘<lb/>
驚潮騰擲鱷與鼉浮槎徑可擥從此超天河精神動百<lb/>
靈上下煩撝訶歸來已十載逺夢時一過君家賢父兄<lb/>
儒術傳世科薄言捧省檄舶署聊婆娑是邦控島夷走<lb/>
<pb n="KR4d0530_WYG_001-9b"/>
集聚商舸珠香雜犀象税入何其多權衡較低昂心計<lb/>
寧有訛資閱須歴試壮圖詎蹉跎惟君官事隙為訪巖<lb/>
之阿懸想仙者徒往往笑且歌遐征渺不見空響遙相<lb/>
和因聲兩黄鵠持我紫玉珂豈無滄洲興奈此塵刼何<lb/>
　　　門有車馬客行<lb/>
坐秋雨思秋風仰眎白日雲中彼美一人誰容秉心鬱<lb/>
其忡忡<lb/>
為客一鼓云何慷慨起舞悲歌巨魚出聽凉波鳴鳥徘<lb/>
<pb n="KR4d0530_WYG_001-10a"/>
徊庭柯<lb/>
有客有客在門崔嵬髙葢華軒起欲與之語言已叱僕<lb/>
夫回轅<lb/>
寜不少忍須臾謂我巷不容車北望豪家是趨堂上有<lb/>
箏有竽<lb/>
盛衰相尋無端媒勞恩絶則然還坐自樂我閒勿謂無<lb/>
知絶絃<lb/>
　　七言古詩<lb/>
<pb n="KR4d0530_WYG_001-10b"/>
　　　古促促辭<lb/>
促促何促促丈夫生兒美如玉長城㳺蕩不思歸令我<lb/>
隻身守空屋不願汝學班定逺不願汝學馬相如定逺<lb/>
生不入玉關相如死不還成都但如塞翁父子長相保<lb/>
得馬失馬何足道又如龎公攜家隠鹿門遺安遺危俱<lb/>
不論貴而衣貂不如貧而緼枲離而食肉不如聚而飲<lb/>
水身雖促促心得寛為汝白頭屋中死<lb/>
　　　北風行<lb/>
<pb n="KR4d0530_WYG_001-11a"/>
長河風急波浪惡青天晝黄塵漠漠瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>渡中舟盡泊<lb/>
官船撦帆與水爭牽馬毛寒撾不行秃樹挂戛枯蓬驚<lb/>
夜深風定浪聲死忩光倒搖天在水前伴相呼随雁起<lb/>
帽絮不暖衣生稜老貿不語愁河氷上閘下閘應蹙凌<lb/>
篙師指直失増减明星欲明霜似糁館陶城南鼓紞紞<lb/>
　　　螢苑曲<lb/>
楊花吹春一千里獸艦如雲錦帆起咸洛山河真帝都<lb/>
君王自愛揚州死軍<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>小隊皆美人畫龍韀汗金麒麟<lb/>
<pb n="KR4d0530_WYG_001-11b"/>
香風搖蕩夜㳺處二十四橋珠翠塵騎行不用燒紅燭<lb/>
萬㸃飛螢炫川谷金釵歌度苑中來寳帳香迷樓上宿<lb/>
醉魂貪作花月荒肯信劍㦸生宫墻斕斑六合洗秋露<lb/>
尚疑怨血凝晶光至今落日行人路鬼火狐鳴隔烟樹<lb/>
腐草無情亦有情年年為照雷塘墓<lb/>
　　　城西路<lb/>
城西路多少人從此中去昨日紅顔美少年今朝白骨<lb/>
委黄泉縱令藏金比山積鬼伯不受人間錢少年何用<lb/>
<pb n="KR4d0530_WYG_001-12a"/>
誇豪富來看城西送人處<lb/>
　　　發古城舖<lb/>
黄蒿古城風捲沙澗頭衰樹啼寒鴉嵗云暮矣霜露積<lb/>
夜如何其星漢斜滿衣落月行人起馬上夢魂猶在家<lb/>
　　　王貞婦<lb/>
青楓嶺頭石色赤嶺下<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>江千丈黒數行血字尚斕斑<lb/>
雨蕩霜磨消不得當時一死真勇烈身入波濤魂入石<lb/>
至今苔蘚不敢生上與日月爭光晶千秋萬古化為碧<lb/>
<pb n="KR4d0530_WYG_001-12b"/>
海風吹斷山雲腥可憐薄命良家女千金之軀棄如土<lb/>
姦臣誤國合萬死天獨何為妾遭虜古來喪亂何代無<lb/>
誰肯将身事他主兵塵澒洞迷天台骨肉散盡随飛埃<lb/>
楓林景黒寒燐堕精靈日暮空歸來堂堂大節有如此<lb/>
正當廟食依崔嵬君看<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>江之畔石上血與湘江之竹<lb/>
淚痕俱不㓕<lb/>
　　　題昌化陳孝子傳<lb/>
百丈山前妾逢主禮賢鎮中子逢母三十餘年昨日同<lb/>
<pb n="KR4d0530_WYG_001-13a"/>
白髪相看淚如雨阿㜷去時未斷乳兒壮得知心獨苦<lb/>
清湖老嫗天所留逆旅主人神使語歸來桑竹溪之滸<lb/>
婦前持觴兒起舞雙瓜生祥表秋圃豈用旌書動官府<lb/>
呉人買妾紛莫數嵗滿母歸遺子女巷南巷北不相覓<lb/>
况復山川兩脩阻嗚呼千秋復萬古孝子之名在寰宇<lb/>
世上滔滔忘母人不愧唐昌一抔土<lb/>
　　　題鐵石驄馬圖<lb/>
神厓黒龍時出水㳺牝何年得其子是何毛骨如積鐵<lb/>
<pb n="KR4d0530_WYG_001-13b"/>
逈立長風獨竒偉霜蹄白鼻散五花倐見馬中真騄駬<lb/>
美髯奚官能剪拂不遣雲鬟涴泥滓少施鞚勒即飛騰<lb/>
唾尚不敢况敢捶馬生豈在粟一石不飽寜能見才美<lb/>
朝燕晡越信汝良安得壮士同生死阿師一室巾錫外<lb/>
時展此圖臨燕几三生似是支道林愛馬苦心同若此<lb/>
平原豐草秋漠漠恍惚寒沙䬃然起英雄有志在青雲<lb/>
老眼因之空萬里<lb/>
　　　題趙文敏公畫馬<lb/>
<pb n="KR4d0530_WYG_001-14a"/>
君不見漢家将軍求善馬戰骨縱横血流野歸來作歌<lb/>
薦宗廟寜悲鬼哭宛城下何如聖代徳所懐入獻磊落<lb/>
皆龍媒右牽者誰鬈者偲萬里知自宛沙來眼光鏡懸<lb/>
蹄腕促老奚識性仍善牧時巡之外㳺幸稀飽秣原頭<lb/>
春苜蓿呉興學士藝絶倫妙處直似曹将軍只今有馬<lb/>
無此筆誰與寫之傳世人為君甘老駑駘羣<lb/>
　　　題牧牛圖<lb/>
去年苦旱蹄𫾣塊今年水多深沒鼻爾牛觳觫耕得田<lb/>
<pb n="KR4d0530_WYG_001-14b"/>
水旱無情力皆廢畫中見此東臯春牧兒超搖犢子馴<lb/>
手持鴝鵒坐牛背風栁烟蕪愁殺人兒長犢壮須盡力<lb/>
豈惜辛勤供稼穡縱然喘死死即休不願徴求到筋骨<lb/>
　　　題李白觀泉圖<lb/>
玻瓈杯中春酒緑醉墨淋漓牡丹曲平生合置七寳牀<lb/>
白紵烏紗美如玉阿瞞荒宴百不理寧記宫花銜野鹿<lb/>
何物老嫗生此兒偷向金雞帳中宿髙将軍纔奴𨽻耳<lb/>
誤使脫鞾吾所辱要留汙襪踏鯨魚䑕子何堪煩一蹴<lb/>
<pb n="KR4d0530_WYG_001-15a"/>
尋常溝瀆不可濯何處容伸遭汙足翩然却下匡廬雲<lb/>
五老峰前看飛瀑<lb/>
　　　題郝内翰書所作夢觀瓊花賦後<lb/>
釣魚山前龍上天武昌城外走蜀船老奸欺國馳露布<lb/>
使者坐囚吞雪氊潰兵一夜甲填水血污木棉花下鬼<lb/>
豈知老仙方卧㳺鶴背天風扶夢起頽雲抉月光西流<lb/>
玉簫聲斷江聲愁露華泣盡瓊樹死廣陵春色寒於秋<lb/>
百年遺賦人爭重勁墨遒毫精爽動節旄零落喜生還<lb/>
<pb n="KR4d0530_WYG_001-15b"/>
回首江南已如夢花神換根春更芳想像月色扃餘香<lb/>
楚招無人青鳥去公不少留涕泗滂<lb/>
　　　題趙仲穆怪石竒木<lb/>
君不見岳陽城南老樹能化人又不見草中巨石如卧<lb/>
虎樹逢仙客授還丹石誤将軍箭飛雨海寜太守提健<lb/>
筆與丹通靈箭角力山精木魅寒睒䁑千年醜怪匿不<lb/>
得銜瘤半裂雷大出隠入雲綃露竒跡猝然一見心膽<lb/>
驚氣盡畫工俱辟易挂之髙堂風動搖古色一片秋蕭<lb/>
<pb n="KR4d0530_WYG_001-16a"/>
蕭待候硯池卷東海歸寫扶桑與沃焦<lb/>
　　　題長孫皇后諫獵圖<lb/>
黄門曉出西清仗秋色滿天鷹犬王虎落遙連渭水南<lb/>
鸞旗直度河橋上日邉雲氣五色文虬鬚天子真天人<lb/>
羽林猛士森成列六氣不驚清路塵太平無征帝神武<lb/>
豈為禽荒将按部已知哲后佐興王不數樊姬能霸楚<lb/>
從容數語即罷田六宫迎笑花如烟蹕回那待外庭䟽<lb/>
聽諫由來同轉圜天寳神孫墮大業錦繡五家爭蹀躞<lb/>
<pb n="KR4d0530_WYG_001-16b"/>
可憐風雪驪山宫正與真妃同射獵<lb/>
　　　題華山圖<lb/>
華岳連天向西起澒洞秦川三百里巨靈髙掌削芙蓉<lb/>
影落黄河一線水雲臺霧谷巢神仙羽衣金節時周旋<lb/>
大笑失脚白驘背歸來石上長鼾眠千載悠悠寄元賞<lb/>
耳孫風骨猶蕭爽逺從丹丘渡滄海追挹神踪欲長往<lb/>
何人想像圖真形叠崕隂洞髙林青上摩金天之帝京<lb/>
下攬玉女之明星峰耶魔耶兩莫極虎豹呌絶烟霏㝠<lb/>
<pb n="KR4d0530_WYG_001-17a"/>
仙家樓觀超然住遙認微茫是征路丹梯鐵鎖不可攀<lb/>
直喚茅龍上天去<lb/>
　　　懶拙道人苕溪曉望圖<lb/>
憶昔薄逰苕之城溪光近秋山晚晴連峰接嶂望不極<lb/>
惟有白雲縱復横漁村無林樹墨色微風忽起菰蒲聲<lb/>
月從太湖東畔出直射西塞山前明人家碧玉壺中住<lb/>
野舫銀河天上行酒酣時起發長嘯水底直遣魚龍驚<lb/>
老暉鄉亦此盤礴安知今我非三生盡搜萬象入竒筆<lb/>
<pb n="KR4d0530_WYG_001-17b"/>
畫與詩境俱崢嶸吾家苕中有茅屋京塵滿鬢難為情<lb/>
頓令扁舟夜入夢萬頃鷗波歸濯纓<lb/>
　　　金宣孝太子墨竹<lb/>
沙海神光射天起中有蟠龍龍有子混同江聲何處來<lb/>
卷作琳琅墨池水蜿蜒飈起鱗鬛張蛻骨立化千篔簹<lb/>
一朝侍臣抱髯泣鶴駕不歸雲路長百年梁苑陵谷變<lb/>
流落人間能㡬見明昌内府應秘藏小字親題保成殿<lb/>
吁嗟帝子真天人此君亦作天人真君不見洋州老太<lb/>
<pb n="KR4d0530_WYG_001-18a"/>
守揮灑雖工無此神<lb/>
　　　緑玉連環歌為邢從周典簿作<lb/>
于闐河頭夜光發赤髯賈胡采明月中有美璞凝寒晶<lb/>
誰許鬼工能琢成伊誰得此邢公子示我緑玉雙連理<lb/>
恍如空碧虹氣垂半隠青瑶蟾一規展之兩環不逾尺<lb/>
叠作團團小蒼璧縠文錯落映雷文宛是昆吾寳刀刻<lb/>
廬陵學士癖好竒辨古重似瓊琚詞珊瑚佩鈎詎可數<lb/>
我疑制自金源時集賢仙公丈人行鳳閣舍人文有様<lb/>
<pb n="KR4d0530_WYG_001-18b"/>
請君留束宫錦袍待看揮毫玉堂上<lb/>
　　　并州歌送張彦洪使畢還河東<lb/>
吾鄉故人零落盡見子老成殊慰心祥金百鍊乃利器<lb/>
桐尾方焦逢賞音河東臬府幕下士飛傳來作朝正使<lb/>
太和嶺上盗已空旌旗盡是官軍紅殺人如麻道路絶<lb/>
朝狐暮梟競巢穴嚴風歘起霜倒飛塞日黯淡寒無輝<lb/>
子來未㡬遽言歸使我東望淚沾衣豈不聞并州少年<lb/>
㳺侠子手攜玉龍最輕死并州将軍劉越石夜半登臨<lb/>
<pb n="KR4d0530_WYG_001-19a"/>
長嘯起汾河直来繞郡城雁門離石寒崢嶸老旻四葉<lb/>
弹丸地大梁全師勞再征一朝征賊輒破碎大将不誅<lb/>
天失刑為子作歌歌憤激眼中太行如動色安得壮士<lb/>
射烏弓為落攙搶連太白<lb/>
　　　劉道權為李逺子㣲作青山似洛中圖為作歌<lb/>
　　　　以係之<lb/>
石頭城中有𣺌𣺌之秦淮秦淮東流入江逺其上叠巘<lb/>
連魯厓牛頭雙闕雲門開三山北山鬰烟霾六朝遺跡<lb/>
<pb n="KR4d0530_WYG_001-19b"/>
猶在眼千古往事徒興懐昔人謂此洛中似四面青山<lb/>
圍二水劉侯熟識此景勝况復愛畫入骨髓五尺長紙<lb/>
繭不如乘興破墨塗成圖漁梁茅屋昏欲無壊陵荒隴<lb/>
迷楸梧寒潮已落斷崕濶行人不渡扁舟孤嵩邪邙邪<lb/>
漫漶那可辨但見招提林杪直下藏村墟憶我羈逰石<lb/>
城日江烟山雨正蕭瑟横塘酒家好新酒醉倚船忩看<lb/>
竒崛只将健句冩歸來却恨此時無此筆<lb/>
　　　呉儁仲傑横河精舍圖亦道權作<lb/>
<pb n="KR4d0530_WYG_001-20a"/>
横河精舎誰所居豐城隠者呉仲傑是中林壑特幽勝<lb/>
一幅劉權畫尤絶逺山數曲重復重炊烟一村樹叢叢<lb/>
嵐光雲氣紛滉瀁盱水汝水遙相通近山什伯青匼匝<lb/>
峰底斜穿鷓鴣峡跳波直下却洄漩怪石截斷䨇流合<lb/>
竹忩桂棟溪之隅過門好客無時無溪魚長肥酒長熟<lb/>
撥棄世務談詩書梧州春雨草木長櫸塘耕稼仍膏壤<lb/>
鉏翁牧子行唯諾沙鳥風帆自來往獨不見陶縣令松<lb/>
菊園又不見杜陵老桑麻田人生得此不歸去有如頭<lb/>
<pb n="KR4d0530_WYG_001-20b"/>
上之青天傑乎傑乎吾羡汝毋負山中故人招隠篇<lb/>
　　　崔旭行之雲巢圖贈道士俞剛中請余賦長歌<lb/>
崔郎胸次竒宇兀興來從人索紙筆斯須千峰萬峰出<lb/>
底用一石畫五日上饒道人列仙癯示我新作雲巢圖<lb/>
塗嵐抹霧思更逸古色滿眼蒼寒俱重溪叠谷各異状<lb/>
壊木崩石森相向翠微最上雲所棲道人又在雲之上<lb/>
數椽丹室䕃白茅團團雲間如一巢拂衣拂著宿鶴背<lb/>
挂劍挂落長松梢空濛杳靄迷處所豈復漂搖畏風雨<lb/>
<pb n="KR4d0530_WYG_001-21a"/>
既非鳥窠老衲子無乃中林古巢父填忩擁户晝不開<lb/>
神光隠見金銀臺雲之君兮鳳為馬往往玉簫吹月來<lb/>
道人㡬年㳺上國賣藥壺中人不識洞𤣥宫觀<hi>剛中所建宫名</hi>
一黍珠靈秀似與仙都敵故巢未破歸便得歸到玉山<lb/>
多美石我詩毋刻刻此圖留照千秋山水碧<hi>剛中永豐縣人</hi>
　　　送崔讓士良都事江淮行省<lb/>
時平久不脩武備一旦盜賊起跳踉南闚荆鄧北徐汝<lb/>
紅巾直來據武昌摧城破壁官吏走九江太守能死守<lb/>
<pb n="KR4d0530_WYG_001-21b"/>
赤眉銅馬終殄除此賊㳺魂那得久天兵勢若風雨來<lb/>
直掃四野無氛埃廟謨最先擇元帥國計莫重完江淮<lb/>
堂堂中書開外省幕府人材倚公等崔侯如刃新發硎<lb/>
鋒鋭所當無肻綮金湯表裏元有捷正藉前籌資薄伐<lb/>
草茅有策可采用義士多方須教閱酒酣客起征馬鳴<lb/>
壮氣滿髯肝膽傾浩歌把劍徒激烈老矣莫賦從軍行<lb/>
　　　為古紹先題劉平妻胡氏殺虎圖<lb/>
沙河㟁邊秋草白棗陽城頭落日黒老兵辛苦踐更來<lb/>
<pb n="KR4d0530_WYG_001-22a"/>
林下稅車聊一息黄蘆颯颯中夜鳴倀鬼呌嘯悲風生<lb/>
虎饑得人怒不置婦急徒手危相爭直前死力持虎足<lb/>
呼兒進刀屠虎腹但知有夫豈知虎視之何殊机上肉<lb/>
當時一擊寜顧軀驚魂碎骨仍攜扶九原瞑目已無憾<lb/>
舊血勿湔身上襦千秋節義傳鄉閭我猶膽怯見畫圖<lb/>
健婦果勝一丈夫向來馮婦有不如<lb/>
　　　城南<lb/>
城南北風朝卷沙将軍開宴樹大牙黄鬚健兒飽酒肉<lb/>
<pb n="KR4d0530_WYG_001-22b"/>
十十五五來将車盡驅丁男作生口鬼妾鬼馬充其家<lb/>
嗚呼上天不可問道旁觀者徒咨嗟<lb/>
　　　范寛山水<lb/>
憶昔往尋剡中山南明天姥相縈盤客路上頭穿鳥道<lb/>
行人脚底踏風湍旦寒露重多成雨洩霧濛雲互吞吐<lb/>
僕夫相呼巖谷間空響譍人作人語溪窮㟁斷地忽平<lb/>
石門壁立如削成隔水無數山花明中有人家雞犬聲<lb/>
向來老眼曽到處此境俱作桃源行百年留在范寛筆<lb/>
<pb n="KR4d0530_WYG_001-23a"/>
水墨精神且蕭瑟上有翰林學士之院章恐是宣和舊<lb/>
時物林猿野鶴應自在令我相見猶前日時平㑹乞閒<lb/>
身歸一壑得專吾事畢<lb/>
　　　張師䕫為郭子靜作終南山色因題<lb/>
終南山色秀可食中有㳺雲動凝碧華嶽西面仙掌髙<lb/>
仙都下射金精白紺宫琳館慿險阻渭水晴川來咫尺<lb/>
古木深藏魍魎寒隂厓曉入蜿蜒黒幽人舊隠依青壁<lb/>
蘿徑紫籬閉寥闃野橋揷岸何處船落日無人獨歸客<lb/>
<pb n="KR4d0530_WYG_001-23b"/>
櫟翁筆法追郭熈逺意欲寄烟霞微半生江海屢驚夢<lb/>
萬里風塵能化衣捷徑無媒既愁寂故山好在曷遄歸<lb/>
尚說於今明月夜時有簫聲臺上飛<lb/>
　　　天香室為四明定水復見心禪師賦<hi>寺有楊誠齋題</hi>
定水山中多古桂老璘結茅來避世囊中少試蒸花法<lb/>
正藉烟霏作輿衛誰令作詩傳世人一時攪動聲聞塵<lb/>
百年公案結未了復翁拈起還清新唱開石壁壁成字<lb/>
百顆明珠照天地不關旃檀林下風薰破枯禪半邊鼻<lb/>
<pb n="KR4d0530_WYG_001-24a"/>
吾聞佛家别有衆香國我亦三生學禪客若為一洗六<lb/>
根空從子歸來分半席<lb/>
　　　題趙文敏公木石有先師題於上<lb/>
呉興筆法妙天下人藏片楮無遺者南陽詩律動江湖<lb/>
一篇才出人爭寫二老風流傾一時只今傳畫仍傳詩<lb/>
清涵月露秋見影黒入雷雨寒無姿仇山黄鶴去不返<lb/>
苕溪鷗波嵗俱晚好呼鐵爪夜錚錚刻向青珉照人眼<lb/>
　　　題武林姚氏頥夀堂<lb/>
<pb n="KR4d0530_WYG_001-24b"/>
有地須種木蘭花有樹好宿雙啼鴉木蘭女兒能代父<lb/>
慈鴉之雛能哺母姚家堂中如畫圖鶴髪髙居彩衣舞<lb/>
當年兵塵暗鄉關扶攜藳砧烟瘴間天留晚福在平世<lb/>
去家萬里仍生還有兒有婦供滫瀡書聲歌聲動隣里<lb/>
板輿不待魚軒列鼎不如負米中有至樂物莫比酌彼<lb/>
金罍酒起為頥顔壽堂前日日春風和棘心之詩豈<lb/>
足多我今獨無空爾羡如此堂中蘐草何<lb/>
　　　題雪溪待渡圖<lb/>
<pb n="KR4d0530_WYG_001-25a"/>
晉陽山下蒲村渡斷坂連岡疊烟樹横汾水落流更急<lb/>
客子西歸廹秋暮朔風轉雨作雪飛倚盖沙頭泥没屨<lb/>
後來者誰須我友望望津船出前溆濕雲撲地邊鴻驚<lb/>
危橋挂岸征馬生樵家有逕凍葉平土牀火煖無人聲<lb/>
亂峯倒倚白石爛空壑半壓氷槎横歸來想像猶眼底<lb/>
詎擬褐夫能畫此溪明雪凈古色起一片荒寒在忩几<lb/>
嵗晚逺㳺吾倦矣<lb/>
　　　題李早女真三馬扇頭<lb/>
<pb n="KR4d0530_WYG_001-25b"/>
金源六葉全盛年明昌正似宣和前寳書玉軸充内府<lb/>
時以李早當龍眠想當畫院供奉日飽閲天閑萬竒骨<lb/>
等閒㳺墨落宫扇駿氣凌風欲超忽霧鬛風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>剪剔新<lb/>
郎君丰格玉為人四帶紗巾綉衣領醉鞭踏盡燕臺春<lb/>
一聲白雁黄河暮豈料征蹄竟南渡回首西風障戰塵<lb/>
女仙空抱琵琶去<lb/>
　　　題陳所翁九龍戱珠圖<lb/>
兩龍頡頏出重淵白日移海空中懸一龍回矯一倒起<lb/>
<pb n="KR4d0530_WYG_001-26a"/>
側磔胡髯怒歕水火珠炎炎如彈丸爪底雲頭爭控摶<lb/>
一龍仰首逆鱗露兩龍旁睨蒼崖蟠怪風狂電浩呼洶<lb/>
天吳倅立八山動一龍後出尤崛竒半尾戲繞蜿蜒兒<lb/>
兒生未角已神猛一顧却走千蛟螭陳翁硯池藏霹靂<lb/>
往往醉時翻水滴便覺天瓢入手來雨氣模糊渾是墨<lb/>
我嘗見畫多巨幅簸蕩驚濤駭人目何如此筆窮變化<lb/>
三尺微綃形勢足是翁前身定龍精故能吸歘奔精靈<lb/>
卷圖還君慎封鐍但恐破壁飛空㝠<lb/>
<pb n="KR4d0530_WYG_001-26b"/>
　　　題侍郎秋江捕魚圖<lb/>
秋江水多魚唯唯海風驅潮葭菼靡輕舠競載罛網出<lb/>
欲向中流截魴鯉巨鱗有神不可獲騰踏波濤脫泥滓<lb/>
最憐濡沫笭箵間小白針頭尖如指釣璜渭叟晚終遇<lb/>
西塞𤣥真徴不起若人自是隠者徒豈比沙島漁蠻子<lb/>
髙髯能畫得𤣥理塗抹山川㳺戲耳千巖萬壑堆白雲<lb/>
稍看人家喬木底眼中之景何所似富春澤畔鸕鷀里<lb/>
兩臺蕭瑟秋風髙脚底灘聲蕩清泚我當扁舟衝雁過<lb/>
<pb n="KR4d0530_WYG_001-27a"/>
彷彿厓根舊曽艤自知世外漁者村只合投竿老烟水<lb/>
巨緇未辦五十犗草屩撈蝦從此始<lb/>
　　　畫馬<hi>後有宋思陵押封以御寳</hi>
睿思殿中萬㡬暇縹帶犀籖閲名畫君王愛此神駿姿<lb/>
筆勢不在韋韓下五雲御押手自封玉窠蟠屈宸篆紅<lb/>
百年重遭赤馬刦散落不逐兵塵空誰歟傳之能愛惜<lb/>
尺楮蕭蕭開古色驪驄玉面蹄腕白青絲絡腦黄金勒<lb/>
風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>半散頭怒側一團渥洼雲氣黑緋衫圉郎𦂳控持<lb/>
<pb n="KR4d0530_WYG_001-27b"/>
直恐驕騰收不得向來南渡小朝廷虎視欲與金源爭<lb/>
蜀襄馬塲能㡬匹尚想按圖心膽傾只今萬里龍沙道<lb/>
㳺牝千羣飽豐草天閑上駟皆乘黄駑蹇紛紛世空老<lb/>
　　　贈呉士桑饒<lb/>
呉興一士氣貎醇儒冠落魄甘長貧醫家諸書總貫穿<lb/>
有病有藥即與人山中僦屋不肯出苦厭城市多囂塵<lb/>
得錢沽酒飲即醉指㸃富貴如浮雲時來西湖住㡬日<lb/>
所宿隨夜飡隨晨過門與我談抵掌百無一偽皆天真<lb/>
<pb n="KR4d0530_WYG_001-28a"/>
疾惡如讐每憤激正坐時命遭其屯人生除貧貧則已<lb/>
五鬼到此安能神天以清名補寒餓昔之隠者人皆聞<lb/>
聖賢法則吾豈敢鄉里小兒安足云况君能醫當濟世<lb/>
未歎行路常踆踆伸眉一笑索我别北風吹雪來繽紛<lb/>
溪畔無錢附歸去垂橐不管妻子嗔青山白石大自在<lb/>
且復挂子頭上巾江湖多蘆識者少嵗晚逺㳺須待春<lb/>
君不見舎中之長眼眥肉豈解善事長桑君<lb/>
　　　題泰東山藏主十八開士圖<lb/>
<pb n="KR4d0530_WYG_001-28b"/>
環瀛茫茫去不窮大鯨吹浪鼓颶風樓船如山不敢過<lb/>
况在泛葦浮萑中西方十八大尊者徑渡萬里猶乘空<lb/>
犀行水開蛟蜃露直下踏入天呉宫龜魚背髙盂錫穏<lb/>
中流正與靈槎同怪頭達□四罔象一單舁出龎眉公<lb/>
鼻端噓氣作飛塔舌上彈呪招降龍兩僧促膝披貝葉<lb/>
一衲裏足須山童雪毛白鹿岐角健斑尾黒虎雙睛紅<lb/>
最後坐禪如古佛從渠摶控何神通吾聞浮屠多善幻<lb/>
作詩自賞畫者工君不見海波横潰鬼神惡我無其術<lb/>
<pb n="KR4d0530_WYG_001-29a"/>
安能東<lb/>
　　　重賦明山歌送胥式有儀還武昌<hi>山式從其師曽堅子白讀</hi>
　　　　<hi>書處</hi>
盱母城南隠居者一生耕鑿盱南野何年移入明山來<lb/>
築樓山顛雲在下環山小塢三十六中有清池䕃桑竹<lb/>
日髙塢口烟霧消稍見行人出深谷池頭古井穿石空<lb/>
絶底暗與江流通井中鯉魚長尺半人不敢取疑蛟龍<lb/>
隠居何人曽子白誰其從者胥生式先生喜與山為徒<lb/>
<pb n="KR4d0530_WYG_001-29b"/>
意不在仙在樓居胥也來讀山中書溪翁野老時時一<lb/>
相過有筐盛蕨兮有酒盛壺興酣題詩滿青壁墨痕入<lb/>
石青模糊華盖浮丘石門麻姑鄰峯丘壑可逰衍山中<lb/>
之樂足以遄吾軀生今掉頭不肯住京塵茫茫嵗云暮<lb/>
豈知卬亦愛山人未辦山貲得歸去曽先生㡬時把袂<lb/>
明山行洒掃樓上聽松聲黄精飽啖一千日飛上丹梯<lb/>
朝玉京<lb/>
　　　息齋竹石古木為㑹稽韓季博士題<hi>上有歐陽原功承㫖</hi>
<pb n="KR4d0530_WYG_001-30a"/>
　　　　<hi>題</hi>
老竹葉稀多秃枝新竹碧潤含幽姿籜中龍子振春蟄<lb/>
突出雷雨頭參差旁蹲怪石石罅裂裂處恍惚疑龍穴<lb/>
山中有樹皆十圍活榦撑青死槎折霜皮食盡乾蘚文<lb/>
半頂斬立雙椏分最後一枝身出羣垂枝倒走隂崖雲<lb/>
李侯標致不可得小字親題别塗黒縱横不在摩詰下<lb/>
蕭爽直與洋州敵玉堂學士欣見之濃墨大書真崛竒<lb/>
森然一片鐵石筆妙甚七字瓊瑰詞此詩此畫今兩絶<lb/>
<pb n="KR4d0530_WYG_001-30b"/>
把翫微風動毛髪只應真宰泣琱鏤一夜山忩冷秋月<lb/>
　　　崑山寺<hi>在吉安</hi>
崑山突兀摩空蒼寺幽更枕山之陽松杉髙出人境外<lb/>
樓閣半在天中央日照檐楹分杳靄風回廊廡添清凉<lb/>
谷聲逺合蒲牢韵林近時聞薝蔔香紅塵咫尺到不得<lb/>
黄金地面生輝光我疑意在融結際真宰用意非尋常<lb/>
雲埋烟蔽嵗月古未與時㑹猶潛藏一旦寳像頓發見<lb/>
果聞玉磬鳴髙岡二生開示此經始源流既濬深必長<lb/>
<pb n="KR4d0530_WYG_001-31a"/>
乃知景物不自勝惟人方可存其綱<lb/>
　　　休洗紅二首<lb/>
休洗紅洗紅紅在水新紅換作裳舊紅翻作裏回黄倒<lb/>
緑無定期世情翻覆君所知<lb/>
休洗紅洗紅紅減色雖好不如新著時須愛惜阿母嫁<lb/>
女不擇人雞飛狗走長苦辛<lb/>
　　　悲寒風<lb/>
夜漫漫風凛凛嚴霜下寒更甚狐鳴鬼嘯有今夕倉卒<lb/>
<pb n="KR4d0530_WYG_001-31b"/>
劍㦸生髙枕神光墮地摧白虹嗚咽英雄淚空飲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蛻菴集卷一<lb/>
</p>
<p>
</p>
  </div>
<div>
                <head>蛻菴集卷二</head>
    <p>
<pb n="KR4d0530_WYG_002-1a"/>
欽定四庫全書<lb/>
　蛻菴集卷二　　　　　　　元　張翥　撰<lb/>
　　五言律詩<lb/>
　　　登歌風臺<lb/>
君王逝已久遺構在彭城空濶青徐坼蒼茫楚漢爭荒<lb/>
山尚雲氣喬木有風聲無限登臨意長歌慷慨生<lb/>
　　　黄河<lb/>
㯭後風才順桅頭日未斜舊河通瓠子新浪漲桃花得<lb/>
<pb n="KR4d0530_WYG_002-1b"/>
鱠因沽酒聞鵑更憶家迢迢雲氣外北望是京華<lb/>
　　　泊淮口<lb/>
灔灔潮初上移舟出浦中岸分清濁水帆掉合離風傖<lb/>
楚方言雜徐揚地利通何殊入喬口懐古思無窮<lb/>
　　　蚤發魯橋<lb/>
路滑雨初歇山昏雲不開看鐙野店近聞鐸賈車來馬<lb/>
飽力方健蛬寒聲易哀偶逢南去使早早附書回<lb/>
　　　泊隆興章江門<lb/>
<pb n="KR4d0530_WYG_002-2a"/>
把酒西風裏挂帆南斗傍夕陽城角盡人影水中長問<lb/>
俗勞羈旅干時儗俊良平生槎上意漂轉益難忘<lb/>
　　　次曹娥江<lb/>
廟貎丹青古碑詞風雨訛珓投估客拜神降女巫歌沙<lb/>
竈燒鹽速潮船聚堰多貞魂招不得揮泪大江波<lb/>
　　　還自臨江省親鄞之長山元日有作<hi>丙辰</hi>
茒屋鹿皮几柴扉烏角巾杯盤豐海味禮數略鄉人樹<lb/>
霽石湫曉山暄槎浦春僻居無一事即是葛天民<lb/>
<pb n="KR4d0530_WYG_002-2b"/>
　　　衡山福嚴寺二十三題為梓上人賦<lb/>
　　　般若寺<lb/>
般若南朝寺思公第一傳拓開方丈地坐斷再生禪貝<lb/>
葉收經夾曇花散法筵山神應夜夜來禮佛燈前<lb/>
　　　一生巖<lb/>
初地靈峯下重來為講經神應合掌受石亦㸃頭聽雲<lb/>
鶴隨飛盖湖龍入净瓶至今花雨處長照一鐙青<lb/>
　　　二生塔<lb/>
<pb n="KR4d0530_WYG_002-3a"/>
塔寺前朝舊山林宿業空法身無幻壊藏骨自神通寳<lb/>
供珊瑚碧珠花舍利紅無縁香一瓣回首佛堂中<lb/>
　　　三生藏<lb/>
神僧湼槃處那有去來今尚記三生石難磨萬古心地<lb/>
埋禪刹在山掩岳祠深長日聞鐘梵蕭蕭楓桂林<lb/>
　　　天柱峯<lb/>
一柱標南紀神功自斷鼇寒過岣嶁逺勢敵祝融髙異<lb/>
鳥流清響神鐙見白毫危顛可觀日夜湧海東濤<lb/>
<pb n="KR4d0530_WYG_002-3b"/>
　　　擲鉢峯<lb/>
神僧手中鉢擲向最髙峯徑度虛空上難尋變化蹤錫<lb/>
飛曽近鶴劍躍或成龍搔首不可見煙霞千萬重<lb/>
　　　定心石<lb/>
燕坐百念息湛然方寸間相無分彼我空已判真頑魑<lb/>
魅來相試芻尼去不還衆人笑癡衲長日此看山<lb/>
　　　磚鏡亭<lb/>
曹溪一祖後衡岳世多賢分得燈相續提將印宻傳法<lb/>
<pb n="KR4d0530_WYG_002-4a"/>
音風萬籟禪性月中天珍重磨磚喻㣲機要自詮<lb/>
　　　隠身嵓<lb/>
塵世苦熱惱山林長夏幽岳神來䕶法尊者坐經秋呼<lb/>
粥魚頻響銜花鹿自㳺法雲長散滿七十二峯頭<lb/>
　　　三泉<lb/>
一沼<hi>功徳泉</hi>天成後雙泉神應來雲根錫卓破<hi>卓錫泉</hi>地胍<lb/>
虎跑開<hi>虎跑泉</hi>暗溜懸山雨寒光漾石苔諸僧朝盥罷相<lb/>
次上堂回<lb/>
<pb n="KR4d0530_WYG_002-4b"/>
　　　嶽心亭<lb/>
何許新亭好軒忩窈窕深天開雲四面地據岳中心雨<lb/>
緑蘼蕪道風香薝蔔林曉嵐收不盡猶作半山隂<lb/>
　　　目雲亭<lb/>
兩公俱古佛遺跡在新亭塔寺疑神造山川本地靈峯<lb/>
秋陽雁斷潭暮雨龍腥老宿忘言久閒抛案上經<lb/>
　　　迎雲亭<lb/>
細路捫蘿上髙亭在翠㣲樹隂幪草坐山氣濕田衣落<lb/>
<pb n="KR4d0530_WYG_002-5a"/>
日孤鐘動遙天一錫飛悠然片雲下知是應真歸<lb/>
　　　兠率橋<lb/>
傳是竺僧說幽如兠率宫驅龍劈地險架石補天空星<lb/>
土熊湘合雲沙鷲嶺通䦨干倚來久時度吉祥風<lb/>
　　　開虹橋<lb/>
蝃蝀横當道蜿蜒下滙潭幽光飛睒睒危構鬰耽耽鳥<lb/>
下窺寒瀑樵回帶夕嵐遙知說法處來作老人參<lb/>
　　　大慧塔<lb/>
<pb n="KR4d0530_WYG_002-5b"/>
大慧談經地林園即給孤鑿雲藏舍利鞭石起浮圖風<lb/>
鐸時喧寂天經忽有無沙門每來此三繞作南謨<lb/>
　　　讀書堂<lb/>
上年賢宰相遁迹白衣時試問葫蘆卜何如懶瓉知才<lb/>
名留别傳香火寄空祠千載衡江水東流有所思<lb/>
　　　煨芋嵓<lb/>
彼美山中芋輪囷類餓鴟暖生松火夜香透竹爐時虎<lb/>
跡羣行滿猿聲獨嘯悲鄴侯知味否莫比御燒梨<lb/>
<pb n="KR4d0530_WYG_002-6a"/>
　　　御書閣<lb/>
粲若唐宸翰森然宋賜書寳藏經閣上光動道塲初川<lb/>
岳留竒觀風雲繞净居何時能一到銀鑰借開魚<lb/>
　　　退道陂<lb/>
神鑿三百級盤廻上峻陂攝衣蒼蘚滑倚杖白雲多野<lb/>
叟耕麋[田*耎]山都寄鳥窠朱陵是儔侣飛錫定相過<lb/>
　　　止南寮<lb/>
昔隠黄龍老今遺書記寮人天所供養巾盖此逍遙仙<lb/>
<pb n="KR4d0530_WYG_002-6b"/>
樂時時下香雲往往飄千秋一金塔<hi>闕</hi>
　　　藏雪寮<lb/>
雪山一片雪何日落中華皎㓗無藏處虛空自作花石<lb/>
厓穿乳竇海岸叠潮沙底用分荆越諸方總是家<lb/>
　　　氷雪菴<lb/>
近嶺無氷雪菴居易過寒飯炊麻子熟衣補衲頭完顥<lb/>
氣詩脾裏雷音講舌端知師最清苦歸去北山干<lb/>
　　　題桐廬鳳山寺僧道大鷺雪軒<lb/>
<pb n="KR4d0530_WYG_002-7a"/>
禪客忘機地舂鉏爾亦靈飛來萬㸃雪巢破一林青晚<lb/>
瀨明拳足秋蘿退閣翎山神䕶說法吹斷草風腥<lb/>
　　　篷軒為呉僧元誼賦<lb/>
縛竹作禪宇小於江上舟樹聲疑叠浪月影似中流興<lb/>
寄江湖逺身同世界浮懐師燕坐處吾道在滄洲<lb/>
　　　静寄軒為呉僧一元賦<lb/>
羣動寂寥外一軒瀟洒中山林亦長物身世本虛空清<lb/>
磬花龕日孤燈竹榻風不曽離寓所惟有主人公<lb/>
<pb n="KR4d0530_WYG_002-7b"/>
　　　抱素子作自適圖求題<lb/>
隠者抱幽素獨行穿杳冥有詩吟木客無駕勒山靈寒<lb/>
澗流沙白秋雲入竹青攜琴向何處彈與野猿聽<lb/>
　　　北山誦藏經三旬畢詩以調之<lb/>
金布荘嚴地花飛梵唄時舌端談孔雀頂上集芻尼國<lb/>
夀祈天永皇心體物慈明當喜圓滿一月廢吟詩<lb/>
　　　用北山韻答之<lb/>
吾衰年冉冉師樂日閒閒師以詩娯意吾将酒駐顔看<lb/>
<pb n="KR4d0530_WYG_002-8a"/>
雲知幻滅見月喜明還莫問誰家曲相酬笑語間<lb/>
　　　次柱徳常僉院韻<lb/>
鼇禁欣同直髙閒勝俗忙露花迎夕歛風樹借秋涼太<lb/>
史蘭臺筆郎官粉署香時時鈴索靜有喜到嵓廊<lb/>
　　　馮秀才伯學以丹青小景山水求題<lb/>
沙禽毛羽新來往采桑津野水碧于草桃花紅照人徘<lb/>
徊逺山暮窈窕江南春芳思不可極悠然懐釣綸<lb/>
　　　送觀性空上人歸省<lb/>
<pb n="KR4d0530_WYG_002-8b"/>
白髪髙堂在青山舊業貧載經隨客舫留偈别禪鄰行<lb/>
路半春雨近鄉多故人一龕還可老莫汙衲衣塵<lb/>
　　　送以中及公自揚天寜寺逰匡廬<lb/>
趺坐對禪鐙江風浪㡬層還從鶴城路去訪虎溪僧湖<lb/>
曉星浮石巖春瀑斷氷呉中却回日應老舊池菱<lb/>
　　　清軒<lb/>
軒居最瀟洒不受一塵侵門斷懐金者人知飲水心鶴<lb/>
聲生晚思竹色净秋隂此意琴尊外翛然只自深<lb/>
<pb n="KR4d0530_WYG_002-9a"/>
　　　話舊送胡士恭之京師<lb/>
話舊共蟬聨河橋且繫船春歸花滿地江濶雨連天處<lb/>
士題鸚鵡詩人拜杜鵑此生雖老去未敢愧前賢<lb/>
　　　自顧<lb/>
自顧摧頽客仍居寂寞濱月傭奴誶少嵗計婦憂貧酒<lb/>
後詩成夢燈前壁寫神漁樵吾所喜相見即情親<lb/>
　　　懐天目山處士張一無二首<hi>仙巖道士禮中峯受戒具</hi>
一飯了年華蒲團静結跏雪蹊抛即栗風壁裂袈裟寒<lb/>
<pb n="KR4d0530_WYG_002-9b"/>
狖窺燒葉饑禽聽施茶清除億刼想吾欲問僧伽<lb/>
　　　其二<lb/>
僧舍蜂腰綴君居第㡬間池氷寒挂瀑雲雪白藏山未<lb/>
得抛塵網相從出死關東岡幻住塔禮罷㡬時還<lb/>
　　　送福上人無際南歸<lb/>
嵗閏春來早師行且過寒問程山寺逺乞食野人難空<lb/>
性元無際禪鋒豈有端遇予方外友一為問平安<lb/>
　　　清河水漲答復中吉監縣水字韻<lb/>
<pb n="KR4d0530_WYG_002-10a"/>
漭漾清河漲湍流滋浸淫滄溟渾灌注濁浪浩浮沉洲<lb/>
渚津涯濶泥沙沮洳深㳂淮澤鴻滿漂蕩渡江潯<lb/>
　　　送鄭喧宣伯赴赤那思山大斡耳朶儒學教授<lb/>
　　　　四首<lb/>
　　　其一<lb/>
聖祖興王地風雲䕶大營天垂紫塞濶星戴赤山明人<lb/>
俗殊淳古皇文易化成君行當勸學無愧魯諸生<lb/>
　　　其二<lb/>
<pb n="KR4d0530_WYG_002-10b"/>
絶漠同文軌提封振古稀犬牙開武帳元老秉天威白<lb/>
馬紫駝酒青貂銀䑕衣那思山下水曽覩六龍飛<lb/>
　　　其三<lb/>
野散千軍帳雲横萬里川寒多雨是雪日近海為天黒<lb/>
黍供甘釀黄羊飽割鮮廣文但少客寜慮坐無氊<lb/>
　　　其四<lb/>
晨發戒行<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>風沙磧路長油韀白鼻馬藍綬赤銅章文<lb/>
學重新命<hi>闕</hi>
<pb n="KR4d0530_WYG_002-11a"/>
　　　宫中舞隊歌詞<lb/>
十六天魔女分行錦綉圍千花織步幛百寳貼仙衣回<lb/>
雪紛難定行雲不肯歸舞心挑轉急一一欲空飛<lb/>
　　　其二<lb/>
鑿海行龍舸慿山起鵠臺天池神馬出月殿舞鸞來六<lb/>
合妖氛靜羣生夀域開吾皇樂民樂願上萬年杯<lb/>
　　　其三<lb/>
白玉琱釵燕黄金鑿步蓮簫吹鳯臺女花獻蕊宫仙香<lb/>
<pb n="KR4d0530_WYG_002-11b"/>
霧團銀燭歌雲撲錦筵請将供奉曲同賀太平年<lb/>
　　　潞莊<lb/>
松棚叟賣漿棚下午風涼獨澗繞羣木數家成一坊蜂<lb/>
行花已宻蠶罷葉仍桑此地無千步真堪作蛻藏<lb/>
　　　聞蟬<lb/>
中庭白榆樹時有一蟬聲沸絸方抽緒鳴絃忽斷箏蒼<lb/>
煙起平楚落日下髙城曽是天涯客因之百感生<lb/>
　　　雁聲<lb/>
<pb n="KR4d0530_WYG_002-12a"/>
嘹嘹數雁度流響一凄然半落淮南雨遙沉海上天踈<lb/>
砧欲斷處哀角未吹前我亦離羣者聞之夜不眠<lb/>
　　　馬通薪<lb/>
可代薪如桂還宜火作煤翁攤扶杖立童拾戴筐回野<lb/>
屋寒堆整山爐夜撥灰廏官無好事不遣換香來<lb/>
　　　陳伯将作北山梓公嶽居圖余題其上<lb/>
髙僧業何許雲夢澤南洲樓閣諸天上江湖萬里流禪<lb/>
心無住著世事若浮休寂寞京塵裏披圖時卧㳺<lb/>
<pb n="KR4d0530_WYG_002-12b"/>
　　　烏桕樹<hi>西湖慈雲山側和靖有詩</hi>
巾子峯前樹逋仙句最工逈明霜寺外半落石池中鄭<lb/>
老惟書柿崔郎只詠楓山林正寂寞備此作春紅<lb/>
　　　書所見<hi>戊戌七月</hi>
溝中人啖屍道上母抛兒有眼何曽見無方能療饑干<lb/>
戈未解日風雪正寒時歸向妻孥說毋嫌朝食糜<lb/>
　　　其二<lb/>
城南官掘穴日見委屍盈終朝烏鳥下薄暮狼狐鳴氷<lb/>
<pb n="KR4d0530_WYG_002-13a"/>
裂人刳骨風悲鬼哭聲茫茫死生理真宰豈無情<lb/>
　　　偕鄢元止善東門視田<lb/>
白骨如亂石荒村殊慘神惡風生殺氣斜照逼歸人應<lb/>
俗悲多故全生幸此身青青原上麥亦復可憐春<lb/>
　　　題林徳清竹雪齋<lb/>
髙齋修竹林積雪竹間深嵗暮不改色幽人同此心種<lb/>
梅分地隙籠鶴就墻隂想見椒江上扁舟許客尋<lb/>
　　　雪後<lb/>
<pb n="KR4d0530_WYG_002-13b"/>
雪後北風急起行氷滿鬚凍泥憂蹇馬活火愛團蒲數<lb/>
口狼依狽羣情虎畏貙每逢來使問親故有書無<lb/>
　　　其二<lb/>
路滑堆殘雪山晴散宿霾民生已塗炭兵氣尚江淮撫<lb/>
世憂徒切謀身計自乖臨觴且復醉吾命有安排<lb/>
　　　癸巳元日即事<lb/>
禁苑朝珂集宫樓晝刻傳雲開黄道日春麗紫薇天進<lb/>
虎蠻如畫儀鸞仗類仙晨觀凈氛氣即是偃兵年<lb/>
<pb n="KR4d0530_WYG_002-14a"/>
　　　大駕時巡千官導送至大口<lb/>
萬乘巡行逺三靈佑䕶多旌旄隨大纛鼓鐸雜鳴駝麗<lb/>
日浮黄繖㣲風送玉珂臣心如草色不斷到灤河<lb/>
　　　松巢為潜川謝堯章作<lb/>
林棲有隠君結構出塵氛就樹遮青雨牽蘿補白雲雙<lb/>
鳩從此拙獨鶴與平分華屋非無數山中了不聞<lb/>
　　　蛻菴嵗晏百憂薰心排遣以詩乃作五首<lb/>
開嵗七十五故園猶未歸看從今以後知復是邪非星<lb/>
<pb n="KR4d0530_WYG_002-14b"/>
斗天垂象龍蛇地發機邊聲近稍息一醉典春衣<lb/>
　　　其二<lb/>
小小新齋閣温温舊毾㲪精神全藉酒筋力半支籐蟄<lb/>
豸深坯户㝠鴻巧避矰䝉頭衲被底何異在家僧<lb/>
　　　其三<lb/>
世路正如棘吾生猶繫匏詩人歌蟋蟀軍士歎蠨蛸無<lb/>
地營家食何心解客嘲山林徒在眼難覓一枝巢<lb/>
　　　其四<lb/>
<pb n="KR4d0530_WYG_002-15a"/>
書舎如僧舎心閒與静宜寫多髠兔頴藏久蛀貂皮宦<lb/>
蹟年勞見生涯日厯知未應同與俊肯負沃洲期<lb/>
　　　其五<lb/>
久悟無生法從容與化遷機忘橰俯仰道悟蜜中邊宇<lb/>
縣猶多壘干戈已十年吾惟待其定歸種故山田<lb/>
　　　十月一日<lb/>
瓦盎醅純白磚爐火乍紅風生月暈後霜下角聲中饑<lb/>
䑕窺燈暗驚厖吠巷空于今玉堂老詎信暮途窮<lb/>
<pb n="KR4d0530_WYG_002-15b"/>
　　　立冬前二日<lb/>
髙秋日凄冷且復閉門居蠏壮輸芒後醅香出榨初霜<lb/>
籬存晚菊臘瓮作寒葅更好山翁唱陽春恐不如<lb/>
　　　呉下客懐秋荅湛囦白先生廷玉<lb/>
湖海無窮事風霜薄暮年客程淹白日吾道信青天影<lb/>
自酬形贈心寜愛目憐平生五字律名在萬人前<lb/>
　　　懐先隴<lb/>
京國留家久餘生只自憐一單如老衲八十又新年義<lb/>
<pb n="KR4d0530_WYG_002-16a"/>
士心猶血讒夫舌謾涎何時抱尊酒哭向計峯前<lb/>
　　　七月廿九日<lb/>
此醜今方殛京城蹀血新也知天悔禍誰謂國無人勝<lb/>
氣騰龍虎沈機動鬼神大廷親命詔終夜在延春<lb/>
　　　自誓<lb/>
此醜行當殛吾身敢顧危要看奪笏處正是結纓時萬<lb/>
古千秋在皇天后土知寸心三尺簡肯愧史臣詞<lb/>
　　　乙巳初度<lb/>
<pb n="KR4d0530_WYG_002-16b"/>
今日吾生日開尊向竹齋家人更上夀凡事且寛懐學<lb/>
道精神淡匡時志願乖百年原土上自有一坏埋<lb/>
　　　病起<lb/>
强起梳頭坐忩明晚景新生遭兵是刼病與鬼為鄰農<lb/>
事田疇廢邊聲鼓角頻故山多藥物徒切未歸身<lb/>
　　　嵗晚苦寒偶成四章録似北山<lb/>
風暴寒逾急星回嵗欲周缺牙便食粥瘦骨怯重裘節<lb/>
物殊牢落前圖益謬悠蛻窩真類蟄長日火鑪頭<lb/>
<pb n="KR4d0530_WYG_002-17a"/>
　　　其二<lb/>
清眠夢屢覺霜氣轉凄凄春近雁北向月明烏夜啼爐<lb/>
香留墨篆燭淚聚銀泥少釋幽憂疾尋君一杖藜<lb/>
　　　其三<lb/>
䑕劣翻書册猫馴伴坐氊吟懐欣雪夜疾目畏風天惟<lb/>
酒能消日無方可引年我詩猶偈子一問北山禪<lb/>
　　　其四<lb/>
短景催殘嵗窮隂連大荒狙三隨所賦龜六可深藏未<lb/>
<pb n="KR4d0530_WYG_002-17b"/>
了惟文債堪歸祗醉鄉絁衾有餘暖翻喜夜天長<lb/>
　　　雨涼<lb/>
一雨收殘暑新涼夜頓添秋聲滿落葉蟲語傍虛簷衰<lb/>
病便髙卧㳺程歎久淹山林雖寂寞亦足養吾恬<lb/>
　　　四月十三日<lb/>
白丁驅上城徒手不能兵鬬将無人色行塗多哭聲惟<lb/>
将孔達解竟遣夙沙烹滿眼黄塵暮悲風慘淡生<lb/>
　　　城東廢寺<lb/>
<pb n="KR4d0530_WYG_002-18a"/>
一徑入荒寂松風長夏寒夜义棲敗屋魔女去空壇古<lb/>
佛金全剥遺碑字半刓時逢好事者來剔蘚文看<lb/>
　　　遊劉真君廟<hi>俗曰三十郎文山嘗避兵於此</hi>
古廟西原上虛廊半欲摧水龍鱗剥雨畫鬼面生苔叟<lb/>
乞燒錢火巫抄構殿材英雄有神䕶遁跡此中來<lb/>
　　　漸老<lb/>
漸老惟貪睡相留大有情詩從年長淡寒入夜深清不<lb/>
鼓牀琴㾌慵書帖字生燈花獨可喜連夕向人明<lb/>
<pb n="KR4d0530_WYG_002-18b"/>
　　　夜宿青芝墳園<lb/>
水落寛船步年豐宻酒壺土酥分地産木蜜薦秋腴認<lb/>
路塵蹤斷拖笻野影孤行人不可暮落日有於菟<lb/>
　　　上都從駕幸東凉亭<lb/>
鶴禁煙華紫龍岡草色青羽林移曉仗法駕幸凉亭大<lb/>
業開天道甘泉發地靈㣲臣叨侍從願覩萬邦寧<lb/>
　　　西内應制即事<lb/>
烽火連齊魯干戈接隴秦四郊多壁壘萬里半煙塵将<lb/>
<pb n="KR4d0530_WYG_002-19a"/>
帥屯兵久君王遣使頻老臣叨視草進罷益沾巾<lb/>
　　　行次獨石驛大雨驛行廿里喜晴<lb/>
段段青天出浮雲四散歸燕忙攙馬過蠅亂撲人飛逺<lb/>
道倦行李故山思采薇北風朝已冷未敢御絺衣<lb/>
　　　暴疾卧草堂<lb/>
伏枕朝傭起惟将藥裹親紛紜眼前事憔悴病中身宿<lb/>
露濃於雨秋花好似春最嫌薑桂絶無處乞諸鄰<lb/>
　　　有㫖翥領宋史刋於江浙次東阿站<lb/>
<pb n="KR4d0530_WYG_002-19b"/>
南來十五驛幽絶獨斯亭下榻月初上捲簾山更青干<lb/>
時嗟暮齒從事厭勞形寂寞江雲外誰知有使星<lb/>
　　　九日抵武安縣徘徊店<lb/>
水落衡漳急川回上黨髙流年秋忽忽行路日滔滔山<lb/>
市人多癭沙溝地不毛村墟欣有菊小駐為持醪<lb/>
　　　代祀湄洲天妃廟次直沽<lb/>
曉日三义口連檣集萬艘普天均雨露大海静波濤入<lb/>
廟靈風肅焚香瑞氣髙使臣三奠畢喜色滿宮袍<lb/>
<pb n="KR4d0530_WYG_002-20a"/>
　　　次石門驛<lb/>
投老復行役江湖秋興悲艤舟黄落處欹枕黒甜時燕<lb/>
閏歸何晚鷗晴浴故遲不妨無事飲聊遣有情癡<lb/>
　　　剡中清風嶺王節婦沈江處有血書石上<lb/>
盡日經行逺雲山又嵊山江光寒照外雨氣亂峰間野<lb/>
艇<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>魚賣村巫詛虎還千秋貞婦廟留在<hi>闕</hi>
　　　關嶺<hi>新昌縣</hi>
青林抱澗阿直上更嵯峨田鑿雲根種人盤鳥道過亂<lb/>
<pb n="KR4d0530_WYG_002-20b"/>
泉鳴暗谷豐草被陽坡彷彿疑山鬼衣裳隠薜蘿<lb/>
　　　雨中次黄巖驛<lb/>
宿雨晨初歇髙秋日浸㣲水聲千澗落雲氣萬山歸委<lb/>
羽洞天在仙人飈駕飛丹砂如可問吾豈戀朝衣<lb/>
　　　夜過石溪驛<lb/>
籃輿搖醉夢軋軋過前岡木落風聲碎行人月影長逺<lb/>
村時見火霑露忽零裳一笑方言異前塗殊未央<lb/>
　　　劉山驛<hi>處州馮山嶺</hi>
<pb n="KR4d0530_WYG_002-21a"/>
兹山類台剡回復度中岑傳舎白雲上人家烏桕林此<lb/>
身嗟老大行路轉嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>佳處時停策終焉惬野心<lb/>
　　　瀨溪<hi>一名猴溪</hi>
古渡猴溪外風煙淡欲無島人形貌怪閩囝語言殊小<lb/>
店魚蝦市深林猿鳥都肩輿看山好候騎緩前驅<lb/>
　　　發漳州<lb/>
萬里漳南道遙連嶺嶠東山寒冬息瘴海近晝多風廢<lb/>
圃攅筋竹疎林落刺桐檳榔新善啖一解宿酲空<lb/>
<pb n="KR4d0530_WYG_002-21b"/>
　　　歸武林冒雨至練市韓伯清荘<lb/>
溪雨寒猶重山雲晝不開老夫喜閒暇練水得沿洄鳬<lb/>
雁衝船過魚鰕入饌來故人居漸近應待舉吾杯<lb/>
　　　泛舟青鎮至姚師善荘夕回韓荘<lb/>
明月半溪水歸人中夜舟樹隂屯岸合螢影入烟流勲<lb/>
業生無取田園老可謀悠然發清詠思繞白蘋洲<lb/>
　　　召入國學雨中過髙沙湖<lb/>
細雨洒秋色平湖生白波客心貪路急帆力受風多落<lb/>
<pb n="KR4d0530_WYG_002-22a"/>
木生詩思驚禽避棹歌舟行不借酒兀坐奈愁何<lb/>
　　　北歸四月一日舟至市涇<hi>乙丑</hi>
緑樹村村合晴川浦浦通岸容寛積雨水色定回風戍<lb/>
近時鳴柝漁歸忽艤篷船人喜相約乘早過垂虹<lb/>
　　　留宿洪洞慶雲觀劉山甫方丈<lb/>
旅寓丹房夜髙城乍絶鐘蠟花燒燭短乳面潑茶濃山<lb/>
豁三更月秋添四壁蛩殷勤老貞士清話得從容<lb/>
　　　舟行即事二首<lb/>
<pb n="KR4d0530_WYG_002-22b"/>
霧樹渾連水水溝不受潮米鹽江上舫魚菜市中橋壮<lb/>
士寜辭辱仙公㑹見招邊淮無酒禁磊碨剩須澆<lb/>
　　　其二<lb/>
天水渾無際中流明月輪山形立積鐵潮色爛鎔銀沙<lb/>
露凍粘石海風寒薄人舟師傳吉語沽酒祭江神<lb/>
　　　歸來二首<lb/>
擾擾羣生裏茫茫大化中是非同喻馬得失一亡弓買<lb/>
酒從賢濁論文任鬼窮此身河上鳥只合信天公<lb/>
<pb n="KR4d0530_WYG_002-23a"/>
　　　其二<lb/>
處士聲華逺吾生志趣同結廬猶洛北避世即墻東㡬<lb/>
見薰天富俱成撲地空虞羅謾機事未許簒㝠鴻<lb/>
　　　七月一日之集慶望日次錫山宿𤣥文館<lb/>
海月光芒濕川雲意緒閒剛風浮地外元氣滿人間野<lb/>
榜歌相答漁燈去不還電明知有雨只在九龍山<lb/>
　　　九日謁告歸阻風御河<lb/>
雨後風何暴藏舟古岸隂早霜紅樹徧殘月白河沈鷗<lb/>
<pb n="KR4d0530_WYG_002-23b"/>
泛乘長浪狐跳没逺林人生信淹速那敢易初心<lb/>
　　　至通州<hi>去嵗南歸以九月十二日發通州今年召入亦以是月日至通州云</hi>
驛卒爭鳴鼔舟人喜下桅依然今日到却似去年回岸<lb/>
黒秋濤縮川紅夕照開君恩忘險阻不覺畏途來<lb/>
　　　自悟<lb/>
古佛風翻盎詩僧醉可朋有生還有刼無盡本無燈蚤<lb/>
自楞伽悟今非願力能此心寜萬慮於道只三乘<lb/>
　　　其二<lb/>
<pb n="KR4d0530_WYG_002-24a"/>
海内虛㳺子山中脫骨仙一單如老衲八十又新年野<lb/>
馬飛忩日醯雞舞瓮天吾今丈人行肯與衆爭憐<lb/>
　　　上除日南山蓮社期懴偕伯清昆季還飲南園<lb/>
禊飲湖亭上臨流自祓衣閏留春事晚風打酒船稀蛙<lb/>
子黒初出桃花紅欲飛早霞知有雨霑洒送人歸<lb/>
　　　伯青邀予至青芝塢汎湖暮歸<hi>塢乃韓之先隴也</hi>
落日風花起寒波倐𣺌然山藏進雪寺岸䕶種氷田醉<lb/>
眼輕浮世牢愁入暮年若為湖一曲攜釣隠漁船<lb/>
<pb n="KR4d0530_WYG_002-24b"/>
　　　清明逰包家山<hi>乙丑</hi>
逺近紅千樹繁開奪艶霞月明寒食雨春老上陽花輦<lb/>
路迷㳺躅宫詞入夢華東風葵麥浪回首野人家<lb/>
　　　其二<lb/>
太液曽來鵠髙臺舊影娥美人黄土盡故國白雲多野<lb/>
草荒神籍宫蓮怨棹歌羌兒洗馬處斜日滿寒波<lb/>
　　　偕楊瑀元誠王杰自行湖隄閒步<lb/>
湖上西風急秋隂止杳㝠水痕連岸白山色徹雲青蟄<lb/>
<pb n="KR4d0530_WYG_002-25a"/>
燕依深谷還鷗下近汀君歌我當和有酒滿長缾<lb/>
　　　秋試後胡益士恭歸番陽與㳺呉山聖水寺<lb/>
髙處見滄溟西風吹酒醒潮來一片白山擁萬重青草<lb/>
木如浮動烟塵忽杳㝠登臨不可極吟思滿秋汀<lb/>
　　　清明日偕李欽嗣逰呉公弓臺至雷塘蜀井<lb/>
路絶平沙過新塘水半乾龍歸雷雨惡鶻没海天寛縣<lb/>
幟春醅熟行厨野祭寒此生無倚泊隨處得盤桓<lb/>
　　　九月八日陪危太樸偕梁九思㳺城南三學寺<lb/>
<pb n="KR4d0530_WYG_002-25b"/>
　　　　萬夀寺<lb/>
南城多佛刹結構自遼金傍舍遺民在殘碑好事尋雨<lb/>
苔塵壁暗風葉石牀深一飯蒲團了蕭蕭鐘磬音<lb/>
　　　其二<lb/>
休日得連騎髙秋天氣新樓臺惟見寺井里半成塵壊<lb/>
廟鬼無主荒丘狐化人千齡共須盡回首一傷神<lb/>
　　　文昌樓望月時家已歸浙上<lb/>
今夜溪樓月登臨倍惘然電光何處雨風色欲秋天歴<lb/>
<pb n="KR4d0530_WYG_002-26a"/>
歴燈縁岸依依笛起船江湖歸路𣺌廻首白鷗前<lb/>
　　　清明日逰東山謁棲霞嶺仇先生墓<lb/>
前輩凋零盡南陽有古阡詩應傳四海酒不到重泉槐<lb/>
國真成夢桃源亦是仙松根一匊淚慘淡墮風煙<lb/>
　　　秋日獨行便上偶至清修寺<hi>庚午</hi>
溪南野寺幽巾舄偶相求古道多黄葉殘僧半白頭逺<lb/>
村髙鳥暮灌木亂蟬秋此地茅堪剪吾将卜隠丘<lb/>
　　　四月望觀帝師發思跋影堂<lb/>
<pb n="KR4d0530_WYG_002-26b"/>
佛子來西竺巍然南面尊法筵花散漫香殿玉温黁龍<lb/>
象諸天下鐘螺竟日喧朝觀立隨喜如在給孤園<lb/>
　　　九月六日宿寳集寺<lb/>
來借禪房宿悠然空客心殘僧㡬人在古殿一燈深簷<lb/>
鐸能蕃語齋居發海音重陽又已近聊復此登臨<lb/>
　　　次韻莫景行秋雨喜晴<lb/>
苦熱不可忍汗膚鱗甲生雨分何處落月在半天明蟲<lb/>
語迎秋早川光入夜清得涼忘坐久河漢忽西傾<lb/>
<pb n="KR4d0530_WYG_002-27a"/>
　　　甲子元日夜大雪初三日立春始晴<lb/>
㡬年無此雪南國見應稀平地深三尺飛花大一圍銀<lb/>
河乾徹底白石爛生輝潤色饒梅栁新春曉已歸<lb/>
　　　南園宴集雨歸有作<lb/>
驟落菰蒲雨遙生菡萏風歸雲龍井黒倒照鳯山紅簾<lb/>
暮舟頻引衣涼酒屢空歌聲未可放花底有驚鴻<lb/>
　　　辛未苦雨<lb/>
禾田猶鉅浸春日復連綿醉使呼堂上饑人死道邊鶴<lb/>
<pb n="KR4d0530_WYG_002-27b"/>
神方下地龍伯已行天真宰如容問吾心血可箋<lb/>
　　　癸酉人日雨中<hi>是嵗十二日立春</hi>
積雨将謀雪新年未入春半生如過客七日又逢人采<lb/>
勝天花小香醪玉色醇多憂亦何事適意任天真<lb/>
　　　與勃海孟芾景章守嵗成居竹宅<hi>予長一嵗</hi>
此老無柴棘襟期一見同詩如孟東野名是米南宫把<lb/>
酒推年長圍爐到夜終賸吟須賸醉相對各衰翁<lb/>
　　　庚辰元日立春<lb/>
<pb n="KR4d0530_WYG_002-28a"/>
采燕方迎嵗蒼龍忽建辰車書時有道宇宙物皆春紅<lb/>
喜燈花重青看菜甲新屠蘓不辭後已是白頭人<lb/>
　　　戊子正月連雪苦寒答段助教天祐吉甫二首<lb/>
雪寒渾未解風力更狂吹强飯憐君瘦重裘覺我衰酒<lb/>
香紅面頰燈影黒鬚眉黄鶴山中地求田已有期<lb/>
　　　其二<lb/>
三年冗博士<hi>自謂</hi>四海老詩人<hi>吉甫</hi>同是桑榆日惟堪<lb/>
麯米春清羸元夀相<hi>吉甫</hi>骯髒任長身<hi>自謂</hi>㣲子誰知<lb/>
<pb n="KR4d0530_WYG_002-28b"/>
我從來懶更真<lb/>
　　　四月十四日習儀白塔寺有㫖翥升院判<lb/>
乍換朝衣紫祗憐客鬢華才知無補世官喜不離家海<lb/>
燕雛方乳戎葵蕊未花歸來北忩卧塵汙滿烏紗<lb/>
　　　七月六夜對月<lb/>
星㑹黄姑夕天回白帝秋明河初左界大火漸西流晚<lb/>
景逢多故寒心集百憂山林莽寥落何處覓丹丘<lb/>
　　　乙未元日<lb/>
<pb n="KR4d0530_WYG_002-29a"/>
稍稍鐘鼓動紛紛車馬朝張燈照白髪把酒送寒宵黄<lb/>
石終歸漢洪厓反見堯芻言欣見采拭目望新條<lb/>
　　　嵗除日<lb/>
七十古稀有欣然嵗更新換衣癡女喜分粟故人貧軟<lb/>
飽須官釀竒温愛絮巾明當候雲物載筆紀王春<lb/>
　　　暴風<lb/>
閉戸復閉戸黄塵千丈生不雨草無色衝風人倒行㳺<lb/>
子念鄉土腐儒憂甲兵狂吹不肯息終夜為心驚<lb/>
<pb n="KR4d0530_WYG_002-29b"/>
　　　長至日<hi>壬辰</hi>
至節得休暇閉關宜燕居孤懐愁易切逺信語多虛夀<lb/>
酒教兒勸祥雲聽史書親知半湖海無地問何如<lb/>
　　　大風時送友南城<lb/>
南國碧雲暮西風芳草多相思故人逺如此别情何清<lb/>
絶山僧筆蒼茫楚客歌慿将萬里意一問洞庭波<lb/>
　　　嘯亭為鹽令賈策治安題<hi>亭在西興江上</hi>
老子掀髯處雲間孤草亭不妨舒逸氣直恐動精靈風<lb/>
<pb n="KR4d0530_WYG_002-30a"/>
水劃秋湧魚龍悲夜聽㡬翻流響歇江冷越山青<lb/>
　　　寄題欽惟心山房三首<hi>在京口普照寺</hi>
普照南徐寺蒼蒼祗樹林䭾經惟白馬布地盡黄金午<lb/>
梵鐘聲逺寒燈殿影深由來世界黒誰與一明心<lb/>
　　　其二<lb/>
朱方有真子心印悟南宗奏樂惟天女聽經化海龍香<lb/>
凝行道席燈照著衣鐘猶厭依城市開門别種松<lb/>
　　　其三<lb/>
<pb n="KR4d0530_WYG_002-30b"/>
名山旦夕仰方外宿心親業白到初地性空無一塵乞<lb/>
鐘時出寺坐夏不迎人想見惟心叟風涼滿㲲巾<lb/>
　　　輯山村先生詩卷<lb/>
昔在垂髫日今吟薄暮年牀孤郗氏選詩得謝公傳故<lb/>
國空戎馬荒山冷墓田祗令後死者忍泪讀遺篇<lb/>
　　　其二<lb/>
卷可留天地詩嘗泣鬼神遊仙歸化鶴披髪下騎麟素<lb/>
望髙前輩青衫老此身棲霞石表在終古不成塵<lb/>
<pb n="KR4d0530_WYG_002-31a"/>
　　　金山橋上聞苑池荷香<hi>内苑</hi>
立馬金河上荷香出苑池石橋秋雨後瑤海夕陽時深<lb/>
樹棲霞早㣲波浴象遲煩襟一笑爽正喜好風吹<lb/>
　　　次韻題大雷山桃源汪氏桃隠<hi>鄞縣</hi>
幽甚南雷路嘗聞故老傳墟通賣魚碶潮入種蚶田櫺<lb/>
子渾成樹桃花不計年山中多佛寺燈火肅芉芉<lb/>
　　　其二<lb/>
南北二十里兩山中過雲采芝隨鹿去拾果與猿分酒<lb/>
<pb n="KR4d0530_WYG_002-31b"/>
熟青田核羮香碧澗芹非君播詩句那得世人聞<lb/>
　　　鑑堂上人招余逰慧山行舟不成往因寄<lb/>
竟負山逰約長懐第二泉毁茶休著論載酒謾回船㑹<lb/>
摘春林雨來尋午竈煙從師坐聨句祗恐廢安禪<lb/>
　　　大風<lb/>
徹晝風何急避行陵樹傍驚沙撲面黒野日暎人黄科<lb/>
斗旱未出栗留寒欲藏窮途淚易下不是阮生狂<lb/>
　　　七月旦立秋風雨夜寒<lb/>
<pb n="KR4d0530_WYG_002-32a"/>
練裯不解暖已索絮衾眠老疾日漸退餘生天所憐蝎<lb/>
行忩紙響蛾撲燭花偏喜見沽頭報江南有到船<lb/>
　　　黙坐<hi>時俸支降真香</hi>
黙坐觀浮世何殊起滅雲猿寒夜嘷母鴉急晚追羣應<lb/>
俗神嗟耗經冬足苦皸俸香吾獨喜日可炷爐薰<lb/>
　　　除夕<lb/>
坐玩羣兒戲閒供一笑歡朱丸那却鬼白酒不禁寒官<lb/>
索題春帖鄰分饋嵗槃歸期知㡬日謾檢厯頭看<lb/>
<pb n="KR4d0530_WYG_002-32b"/>
　　　初三日夜翫月至中秋日得詩<lb/>
化工金鑄巧又換一鈎新逺道傷逰子深閨喜拜人影<lb/>
縣秋半破明遡日西淪正擬排宵看裁詩莫厭頻<lb/>
　　　其二<lb/>
新月過初弦氷輪次第圓空中真見相清極恍如仙舊<lb/>
雨蒼苔地新寒白露天匡牀延佇久不覺屢移前<lb/>
　　　悼太平公<lb/>
晨起洒杯酒北風吹淚痕豈徒歌楚些端欲呌天閽碧<lb/>
<pb n="KR4d0530_WYG_002-33a"/>
化萇𢎞血春歸杜宇魂千秋一史筆誰辨逐臣寃<lb/>
　　　梅隠為蕃禧觀余道士作二首<lb/>
隠者多幽事鋤雲自種梅㡬盤山徑術强半雪莓苔拾<lb/>
藥泥丹竈浮香入酒杯時時霞上友清曉踏寒來<lb/>
　　　其二<lb/>
茒屋西林下逋仙恐是君支笻鶴外見哦句竹邊聞老<lb/>
樹春常早空山雪不分道人無夢久何處覓梨雲<lb/>
　　　寄雲門僧若邪溪兼題其松風閣二首<lb/>
<pb n="KR4d0530_WYG_002-33b"/>
聞道邪溪叟髙年出寺遲眉毫長㡬許布衲破多時挂<lb/>
錫鶴移樹繙經花滿池相望一江水嵗晚赴幽期<lb/>
　　　其二<lb/>
閣外老松子蕭蕭虛籟生定從何處起寧有不平鳴我<lb/>
耳固師耳風聲是樹聲他時叩禪寂衲破睡天明<lb/>
　　　識趣齋為山隂魏仲逺賦<lb/>
夏盖湖濱宅幽然水竹開荘前魚市合山下酒船來把<lb/>
釣雲移樹尋詩步石苔相羊縂成趣直待醒心回<lb/>
<pb n="KR4d0530_WYG_002-34a"/>
　　　送泐季潭逰天台并送淵侍者歸天台二首<lb/>
來從石城寺去訪石橋僧錫杖空山路禪龕獨夜燈道<lb/>
知文暢得詩識皎然能到日西巖下應吟瀑布淜<lb/>
　　　其二<lb/>
解夏回天竺尋真問石橋鄰房留偈徧歸路載經遙瀑<lb/>
壯秋懸雨江明日上潮題詩寄相憶何處覓山寮<lb/>
　　　送蒲空叙本中往住長蘆寺<hi>在嘉禾</hi>
杖錫風塵際師行戒畏途故人懐檇李春水到長蘆舍<lb/>
<pb n="KR4d0530_WYG_002-34b"/>
利藏金塔袈裟繫寳珠禪房大自在應念室中蒲<lb/>
　　　謁儀則堂上方觀聽續撰釋氏通鑑<lb/>
平生方外朋今識故鄉僧史有春秋筆談空大小乘香<lb/>
厨朝飯麫古殿晝燃燈歸路煙蕪外斜陽下道陵<lb/>
　　　北山以雪忩墨蘭竹石求題次韻<lb/>
幽蘭出楚畹美竹自湘濱共友三生石俱涵太古春山<lb/>
林空見相氷雪老通神長作禪房供毋令墮世塵<lb/>
　　　清溪濯足圖<lb/>
<pb n="KR4d0530_WYG_002-35a"/>
黄塵滿雙足宜賦故山歸解屨就清泚舉頭看翠㣲林<lb/>
猿下窺膝石蘚欲霑衣更覓漁竿伴閒來就釣磯<lb/>
　　　觀潮<lb/>
海口潮初上江流湧不行大風生氣勢烈日奪光晶鷁<lb/>
首來何駛䲭夷怒未平呉兒誇壯觀車馬暮填城<lb/>
　　　送䝉古僧印空巖黄龍寺<hi>受戒于天目山</hi>
髙僧明廷秀受業自南宗心訣提為印禪機捷若鋒爐<lb/>
香來化鶴瓶水豢降龍弟子經忩外應占舊偃松<lb/>
<pb n="KR4d0530_WYG_002-35b"/>
　　　其二<lb/>
古刹西江外師居最上方山神出䕶法天女下焚香久<lb/>
客霜髭滿歸舟雲樹長秋期到天目容我借禪牀<lb/>
　　　溪居山水小景二首<lb/>
想像溪居好時來放釣船滄洲茅屋路春水白鷗天林<lb/>
壑無多地煙霞自一川底須論咫尺對此已茫然<lb/>
　　　其二<lb/>
何處野人村㣲茫澗谷分林多太古樹山有四時雲鳥<lb/>
<pb n="KR4d0530_WYG_002-36a"/>
跡還成道猿啼或作羣秋風茒屋破誰賦隠思君<lb/>
　　　水墨達摩像班惟志筆<lb/>
佛法無多子西山雪柱天應尋葱嶺去方解少林禪鞮<lb/>
屨露雙脚罽衣披半肩虛空本無住須借影中傳<lb/>
　　　數日北風興懐過海諸友<lb/>
數日好風色行人應到家秋花香獨耐寒雁字多斜薄<lb/>
飲無長酒輕行有小車吾心何爾汝聊復度年華<lb/>
　　　啖筍<lb/>
<pb n="KR4d0530_WYG_002-36b"/>
今日食指動新苞來上林此兒生似玉饋我重如金晚<lb/>
火炊鮮滑春雷發蟄深山園未能往少快老饕心<lb/>
　　　悠然閣為歙鄭處士作<lb/>
鄭子林居好遙希靖節賢看山秋色裏把酒菊花前人<lb/>
境殊多事吾廬自一天能知此中意何處不悠然<lb/>
　　　次柱德常僉院韻<lb/>
鼇禁欣同直髙閒勝俗忙露花迎夕歛風樹借秋凉太<lb/>
史蘭臺筆郎官粉署香時時鈴索靜有喜到巖廊<lb/>
<pb n="KR4d0530_WYG_002-37a"/>
　　　聞董孟起副樞乃弟鄂霄院判凶訃哭之二首<lb/>
天狗忽墮地兵生牙帳中寧為仗劍死不作倒戈攻故<lb/>
國魂歸黒平原血濺紅驚心激此變誰為責元戎<lb/>
　　　其二<lb/>
羣盜猶銅馬将軍真虎牙死當為厲鬼生不負皇家野<lb/>
色含沈日河聲怒捲沙征東失名将朝野共驚嗟<lb/>
　　　過黄河<lb/>
食指朝來動行庖旅次添淮魚初出網野鴨乍供鹽新<lb/>
<pb n="KR4d0530_WYG_002-37b"/>
米如珠滑香醪過蜜甜真成不負腹聊爾一掀髯<lb/>
　　　陪東泉學士泛湖<lb/>
山靄忽空無春暉正滿湖船頭載家樂花裏駐行厨樂<lb/>
任喧呼動歸從酩酊扶使君留客意更為倒金壺<lb/>
　　　題汪㑹語村隠居<lb/>
聞道荆村僻幽居趣自成桑中豚穽晚芹外燕泥晴苔<lb/>
石留僧坐山尊遲客傾憑軒久不到望得白雲生<lb/>
　　　題太史楊公山居圖<lb/>
<pb n="KR4d0530_WYG_002-38a"/>
湖上山居好奎題壓翠㣲煙霞改舊色林壑發清暉松<lb/>
晚看書罷荷涼坐釣歸圖中有真趣須此挂朝衣<lb/>
　　　伍牧<hi>宋将尹王援常州戰死於此</hi>
苦戰勤王事精魂泣鬼雄壊城兵氣黒遺鏃血花紅故<lb/>
老談亡國明時録死忠長吟一搔首落日鳥呼風<lb/>
　　　九日行湖上<lb/>
是節最闗情隨山得散行西風片雨過落日半湖明野<lb/>
菊黄堪把官醅綠可傾坐來無限思散入逺鴻聲<lb/>
<pb n="KR4d0530_WYG_002-38b"/>
　　　莫矣<lb/>
莫矣年光速凄其世慮多半生縣磬室萬事缺壺歌秃<lb/>
木風難響寒雲日易蹉向來出處意不决欲如何<lb/>
　　　寄韓伯清<lb/>
淫雨俄如此能傷稼穡無積隂霾日月愁色滿江湖老<lb/>
大心空壯艱難道愈孤美人秋水外不寄錦襜褕<lb/>
　<lb/>
　蜕菴集卷二<lb/>
</p>
<p>
</p>
  </div>
<div>
                <head>蛻菴集卷三</head>
    <p>
<pb n="KR4d0530_WYG_003-1a"/>
欽定四庫全書<lb/>
　蛻菴集卷三　　　　　　　元　張翥　撰<lb/>
　　七言律詩<lb/>
　　　無題<lb/>
見時略略望遙遙有月䦨干待袖招得巧蜘蛛絲縷細<lb/>
傳聲鸚鵡舌關嬌仙家絃管寜無譜天上星河亦有橋<lb/>
雲雨或時消息斷不如朝暮石城潮<lb/>
　　　聞笛<lb/>
<pb n="KR4d0530_WYG_003-1b"/>
何人吹笛傍江干木落淮南夜色寒三弄水邊人艤棹<lb/>
一聲雲杪客凭欄梅花<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>吹應落楊栁依依折欲殘<lb/>
惆悵緑珠何處在綺忩深鎖月漫漫<lb/>
　　　臺城<lb/>
運盡黄旗晉祚開天星俄復坼三台方驚掘地雙鵞起<lb/>
已見浮江五馬來草暗離宫碑仆土雨殘戰地骨生苔<lb/>
當時一掬新亭淚猶帶寒潮日暮廻<lb/>
　　　冶城<lb/>
<pb n="KR4d0530_WYG_003-2a"/>
此地先皇駐六龍鼎成龍去杳無蹤御牀羅帕塵空暗<lb/>
輦道朱門草已空題榜侍臣留帝勅築亭真士記天容<lb/>
自憐不及窺弓劍愁絶寒城響暮鐘<lb/>
　　　鹿苑寺<lb/>
千古南朝㡬劫灰蕭梁寺額獨崔嵬化蛇妬婦餘空井<lb/>
刺虎将軍有舊臺江口山紅寒照没石頭樹白暝烟來<lb/>
滿衣落葉西風急更為凴髙送一杯<lb/>
　　　瓦棺寺<lb/>
<pb n="KR4d0530_WYG_003-2b"/>
脩竹長松晝寂然梵宫髙閣起中天虎頭妙畫空餘刻<lb/>
鴟吻名書竟不傳石柱至今標宿莽瓦棺何處葬寒烟<lb/>
凴髙更盡䦨干曲及取江山未暮前<lb/>
　　　石頭城用薩天錫韻<lb/>
逶迤石路帶城遙古寺殘僧蘚半凋一自降王歸上國<lb/>
空餘故老說前朝壊陵鬼剽傳金盌畫壁仙妝剝鳯翹<lb/>
更欲留連盡竒觀夕陽江上又生潮<lb/>
　　　秦淮晚眺<lb/>
<pb n="KR4d0530_WYG_003-3a"/>
赤欄橋下暮潮空逺火疎舂晻靄中新月半天分落照<lb/>
斷雲千里附歸鴻嚴城鼓角秋聲早故國山川王氣終<lb/>
莫訝時來一長望越吟荆賦思無窮<lb/>
　　　八月十六夜對月<lb/>
蟋蟀梧桐秋滿庭浮雲散盡見踈星仙人修月渾無跡<lb/>
使客乘槎自有靈一道銀河通碧海三更白露下青㝠<lb/>
西風忽起吹黄鵠夢斷瑤臺醉未醒<lb/>
　　　七憶<lb/>
<pb n="KR4d0530_WYG_003-3b"/>
　　　憶錢塘<lb/>
平湖十里碧漪風歌舫漁舟逺近同天竺雨餘山撲翠<lb/>
海門潮上日蒸紅傷心花月隨年換回首閭閻委地空<lb/>
白髪故人零落盡浮生悵望夢魂中<lb/>
　　　憶姑蘇<lb/>
讓王城外暮雲黄忍使行人哭戰塲臺上麋逰香徑冷<lb/>
陵頭虎去劍池荒竹枝夜月歌仍怨蓴莱秋風興漫長<lb/>
不是不歸歸未得五湖烟水正茫茫<lb/>
<pb n="KR4d0530_WYG_003-4a"/>
　　　憶㑹稽<lb/>
千巖秋色徹層霄憶昔來乘使者軺翠袖屢扶蓬閣醉<lb/>
籃輿時赴寳林招山隂客已無春㑹溪上風猶送暮樵<lb/>
此恨古今銷不盡西陵寂寞又回潮<lb/>
　　　憶維揚<lb/>
蜀岡東畔竹西樓十五年前爛漫逰豈意繁華今劫火<lb/>
空懐歌吹古揚州親朋未報何人在戰伐寧知㡬日休<lb/>
惟有滿襟狼藉淚何時歸洒大江流<lb/>
<pb n="KR4d0530_WYG_003-4b"/>
　　　憶金陵<lb/>
昔年曽上鳳凰臺二水三山眼界開六代繁華春草歇<lb/>
千年興廢暮潮哀燈忩禪坐時聨句山館仙逰㡬引杯<lb/>
最是令人愁絶處夕陽雙燕自歸來<lb/>
　　　憶呉興<lb/>
憶汎苕華溪上船故人為我重留連半山塔寺藏雲樹<lb/>
繞郭樓臺住水天白榜載歌明月裏青帘沽酒畫橋邊<lb/>
計籌山下先塋在欲往澆松定㡬年<lb/>
<pb n="KR4d0530_WYG_003-5a"/>
　　　憶閩中<lb/>
漫漫漲海際天涯萬里曽乘使者槎梓澤重尋仙客洞<lb/>
草堂頻醉故侯家人多熟酒燒紅葉市有生蠻賣象牙<lb/>
安得夢中真化蝶翩然飛上刺桐花<lb/>
　　　中秋次友生玩月韻<lb/>
華月光浮玉色醪涼颸時拂紫□袍河通閣道流雲急<lb/>
星繞天樞出地髙按舞豈無仙跨鶴縱吟聊放客揮毫<lb/>
扁舟近憶樟亭下曽看魚龍送夜濤<lb/>
<pb n="KR4d0530_WYG_003-5b"/>
　　　閏九月逰錢塘南屏諸山<lb/>
山僧領客興何長慧日峰前俯大荒舊俗尚傳三令節<lb/>
人生難遇兩重陽丹楓換葉隨秋老黄菊留花過閏香<lb/>
更與摩崖訪陳跡西風吹冷薜蘿裳<lb/>
　　　閏中秋是日白露節<lb/>
河漢雲消溢素光重開樽酒據繩牀嫦娥斟酒猶前夕<lb/>
老子婆娑且醉鄉風信兩番生綠桂年華一寸入黄楊<lb/>
怪來詩思清難忍早雁聲中露欲霜<lb/>
<pb n="KR4d0530_WYG_003-6a"/>
　　　七月望對月<lb/>
新秋月色初圓夜逺客樓中獨坐時却數只驚身老大<lb/>
相看聊與影栖遲神仙宫闕開三島牛女星河淡兩旗<lb/>
不是呉剛頻伐樹西風應長出輪枝<lb/>
　　　中秋廣陵對月<lb/>
散盡浮雲月在東白蕉衫冷小庭空星河夜影樽罍裏<lb/>
城郭秋聲鼓角中落葉有光時墜露鳴蛩無響不含風<lb/>
此生五十三回見只遣嫦娥笑秃翁<lb/>
<pb n="KR4d0530_WYG_003-6b"/>
　　　上元宿通州楊原誠寓宅<lb/>
禁城東下一川平杳杳烟蕪淡淡晴風滚暗塵羊角轉<lb/>
水披殘凍鴨頭生離居有酒春堪醉小市無燈月自明<lb/>
還憶故園今夕賞玉人花底共吹笙<lb/>
　　　丁亥元日<lb/>
梅花院落雨聲中忩外春寒淰淰風臘酒撥醅浮玉螘<lb/>
夜燈挑燼落金蟲星環甲紀驚身老雪解寅朝騐嵗豐<lb/>
還喜驛書催上路寸心長在日華東<lb/>
<pb n="KR4d0530_WYG_003-7a"/>
　　　中秋玩月崇真萬夀宮<lb/>
西風吹月出雲端松柏流光繞石壇上國山河天廣大<lb/>
仙家樓觀夜髙寒似聞玉杵鳴𤣥兔疑有瑤笙下翠鸞<lb/>
只把酒杯供醉賞不知零露滿金盤<lb/>
　　　四月旦日雨中送春<lb/>
苦筍櫻桃次第來雨餘官樹緑連街白纓蚯蚓歌幽草<lb/>
赤幘蚍蜉穴古槐短髪欲星愁有效幻身如電事無涯<lb/>
人間恩怨何須論團扇清風又入懐<lb/>
<pb n="KR4d0530_WYG_003-7b"/>
　　　述古真人夀席為賦<lb/>
龍虎山中有洞天長生見此老彭籛羽衣小作金門客<lb/>
玉籙元書紫府仙藥竈夜光丹似日夀尊春色酒如泉<lb/>
未須便覓雲林隠更閱人間八百年<lb/>
　　　春日泛湖陪李旻徳融席上作<lb/>
春來渾不到湖邊偶逐東風上畫船花氣暖流黄鳥岸<lb/>
水光晴展白鷗天緑尊興極頻呼酒銀管聲髙正輥絃<lb/>
我比放翁應更放看花不獨海棠顛<lb/>
<pb n="KR4d0530_WYG_003-8a"/>
　　　雪後苦寒<lb/>
雪後北風尤苦寒燎爐起擁懶頭冠謾懐學士酴醿酒<lb/>
仍對先生苜蓿盤戎馬尚驚塵滚滚客槎空望海漫漫<lb/>
向來事是今朝夢底用悲吟且自寛<lb/>
　　　喜雨<hi>久旱苦蝗</hi>
日氣如焚土氣腥黒雲當午忽㝠㝠雨工分下旗千隊<lb/>
神姥攜來酒一瓶牛馬長河迷渚涘龍蛇平陸起雷霆<lb/>
快看一洗飛蝗盡猶及秋田晚稼青<lb/>
<pb n="KR4d0530_WYG_003-8b"/>
　　　清明日到陳荘<lb/>
出郭東門古道斜獨騎欵段穏于車春纔三月已兩月<lb/>
村舊百家無十家山徑低飛鬼蛺蝶野塘競噪官蝦蟆<lb/>
東風不奈晚愈惡吹散滿身楊白花<lb/>
　　　東西馬塍春行柬平湜伯容<lb/>
清明時節每多隂楊栁人家花滿林侵晚乍收連日雨<lb/>
賞春常負百年心鳬翁一一蒲塘暖雉子斑斑麥隴深<lb/>
為報能詩平處士剩攜芳酒共幽尋<lb/>
<pb n="KR4d0530_WYG_003-9a"/>
　　　暮春有感次劉監丞<lb/>
二鳥寧容一處囚能鳴何似不鳴休來今往古無窮事<lb/>
剩水殘山縂是愁欲識碧雲須麗句擬裁白雪欠名謳<lb/>
强顔未得投簪去一濯塵纓萬古流<lb/>
　　　上京大雨驟寒飲周從道所<lb/>
莫年已卜田園去豈意猶歌行路難且復酒杯同旅次<lb/>
不堪人事總憂端山林茒屋三生逺風雨氈裘六月寒<lb/>
吾友有家應此住老夫何地挂吾冠<lb/>
<pb n="KR4d0530_WYG_003-9b"/>
　　　逰鳳凰山故宫至髙禖臺鴻雁池<lb/>
衰草寒烟老木風南朝佳氣落秋空璧來山鬼遮秦使<lb/>
盤泣仙人出漢宫壊埒尚傳祠乙鳥荒池曽見射飛鴻<lb/>
騷人自古多離思長在登臨感慨中<lb/>
　　　春日偕監中士友逰南城<lb/>
樓閣參差紫翠間㣲風不動綵雲閒栁垂禁籞絲千尺<lb/>
水繞宫溝玉一環春樹鳥鳴圓似筦夕陽駝影兀如山<lb/>
醉鞭緩緩吟歸去燈火城東未掩關<lb/>
<pb n="KR4d0530_WYG_003-10a"/>
　　　上京秋日三首<lb/>
山前孤戍水邊營落日無人已斷行甌脫數家門早閉<lb/>
轒温千帳火宵明白摧野草狼同色秋入榆關雁有聲<lb/>
最是不禁横笛怨海天秋月不勝情<lb/>
水繞雲廻萬里川鳥飛不下草連天歌殘勅勒風生帳<lb/>
獵罷閼氏雪没韀紅頰女兒花作隊紫髯都䕶酒如泉<lb/>
時巡嵗嵗還京樂别換新聲被管絃<lb/>
逺山平野浩茫茫曽是當年古戰塲飲馬水乾沙窟白<lb/>
<pb n="KR4d0530_WYG_003-10b"/>
射雕塵起磧雲黄中郎節在仍歸漢校尉城空罷䕶羌<lb/>
今日車書逢混一不辭垂老看氊鄉<lb/>
　　　三月二日賞杏花光岳堂分韻<lb/>
栁色初青草漸茸春寒猶勒杏花風新煙院落清明後<lb/>
過雨園林罨畫中洛社衣冠今日再蘭亭觴詠此情同<lb/>
吾年最老身仍健更向尊前借酒紅<lb/>
　　　臘日飲趙氏亭<lb/>
城上髙亭一再過每看風物費吟哦近詩頗效寒山子<lb/>
<pb n="KR4d0530_WYG_003-11a"/>
往事徒成春夢婆賸買十千燕市酒閒聽二八越孃歌<lb/>
梅花枉報春消息祗遣今年别恨多<lb/>
　　　秋日偕成竹居秦景桓逰蜀岡萬花園<lb/>
九曲池平帶蜀岡呉公臺逺隔雷塘閒尋遺跡懐千古<lb/>
逈立髙丘望八荒黄落山川秋廣大青㝠風露日凄涼<lb/>
一尊不慰登臨地朔雁南雲恨更長<lb/>
　　　春日逰王公亮南墅<lb/>
人家星散住村墟第二港頭潮水初蛺蝶一䦨花院落<lb/>
<pb n="KR4d0530_WYG_003-11b"/>
烏犍千畆雨鉏犂養魚已得陶朱法種樹還抄汜勝書<lb/>
興熟不辭歸路逺醉扶斜日上柴車<lb/>
　　　秋日陪呉興諸府公宴魯公池上<lb/>
芙蓉池上㑹羣公滿意華筵笑語中虹影連蜷山外雨<lb/>
荷香澹蕩晚來風歌催銀甲箏逾急涼入金樽露易空<lb/>
我亦玉堂揮翰手題詩合在水晶宫<lb/>
　　　刋史局雨涼陪韓左丞叔亨小集<lb/>
斷煙疎雨散秋虹古木髙堂納晚風青史文章千古上<lb/>
<pb n="KR4d0530_WYG_003-12a"/>
紫㣲星象五雲中前朝無似於今盛羣彦難期此㑹同<lb/>
涼思滿簾宜解帶好懐寧放酒杯空<lb/>
　　　中秋張外史招賞月失約賦以謝之<lb/>
明月中天霧氣消酒醒涼思正飄飄星河不動秋空濶<lb/>
鐘鼓無聲夜寂寥露下逺山皆落木風來滄海欲生潮<lb/>
仙家玩事無縁到虛負瓊樓聽玉簫<lb/>
　　　辛巳二月朔登憫忠閣<lb/>
百級危梯遡碧空凴䦨浩浩納長風金銀宫闕諸天上<lb/>
<pb n="KR4d0530_WYG_003-12b"/>
錦繡山川一氣中事往前朝僧自老魂來滄海鬼猶雄<lb/>
只憐春色城南苑寂寞餘花落舊紅<lb/>
　　　早發潞陽驛<lb/>
征車如水轡如絲望入金河欲曙時萬里山川環拱抱<lb/>
九天宫闕起參差風林泥泥秋多露野淀稜稜曉有澌<lb/>
三十餘年觀國願白頭今日到京師<lb/>
　　　上京即事<lb/>
灤河東出水瀠洄叠坂層岡擁復開金柱鎮龍僧呪罷<lb/>
<pb n="KR4d0530_WYG_003-13a"/>
玉輿馭象帝乘來中天星斗朝黄道塞漠雲山繞紫臺<lb/>
欲擬兩京為賦頌白頭平子愧無才<lb/>
　　　舟發浙江夜泊廟山驛<lb/>
風帆東上浪㝠㝠鐘鼓山前近驛亭江海秋生河漢白<lb/>
魚龍夜没水雲青誰從三島求仙藥自信孤槎應客星<lb/>
好喚呉兒扣舷起浩歌呼酒月中聽<lb/>
　　　豫章山房為見心復公賦<lb/>
劍江寺裏古樟樹百尺如盖青童童山靈長此䕶林壑<lb/>
<pb n="KR4d0530_WYG_003-13b"/>
雷電不許藏蛇龍掃石僮來秋葉後談經僧坐晝隂中<lb/>
題詩禪房更瀟洒便與王城祗樹同<lb/>
　　　上清山中<lb/>
煙景空明石路㣲千年草木駐光輝山中觀闕金銀氣<lb/>
天上神仙黼黻衣赤石大溪魚欲化青雲𤣥圃鶴長飛<lb/>
只今浩劫頻來往未信滄洲與願違<lb/>
　　　四明寓居即事<lb/>
郡城重鎮浙江東徼道荒蕪雉堞空於越山川星紀外<lb/>
<pb n="KR4d0530_WYG_003-14a"/>
故王臺榭水雲中船來蠻賈衣裳怪潮上海鮮鱗鬛紅<lb/>
不向旗亭時一醉行人愁殺栁花風<lb/>
　　　郡樓晚望<lb/>
全晉山川氣象開滿城煙樹擁層臺土風舊有堯時俗<lb/>
人物今無楚國材千嶂晚雲原上合兩河秋色雁邊來<lb/>
昔賢勝賞今陳迹落日登臨畫角哀<lb/>
　　　雁自代過晉嶺客中感興<lb/>
雁行初自雁門來逺度平沙陣勢開光禄塞空霜氣冽<lb/>
<pb n="KR4d0530_WYG_003-14b"/>
受降城廢水聲哀烏孫公主歌難和猿臂將軍射未回<lb/>
今日客中腸易斷不須更上最髙臺<lb/>
　　　茌平道中<lb/>
風起征塵滿鬢鬚頻呼驛卒緩前驅已悲白骨多新鬼<lb/>
尚說黄巾半畏途麥老大田鳴乳雉草深荒徑竄妖狐<lb/>
停驂思飲瓜園井欲倩鄰翁放轆轤<lb/>
　　　宴四明江中醉卧及醒舟已次車廏站<lb/>
使節重來省昔年舊逰零落一凄然山川在眼空陳迹<lb/>
<pb n="KR4d0530_WYG_003-15a"/>
歌舞催人又别筵風捲潮聲全海起雨分虹影半空懸<lb/>
酒醒惟有斜忩月偏照姚江獨夜船<lb/>
　　　發樂清縣岑山亭<lb/>
百尺新亭起碧岑長藤古木鬰蕭森山重山掩分呉越<lb/>
潮落潮生自古今飛鳥去邊浮海色夕陽明處散秋隂<lb/>
五雲長近仙臺上時聽鸞簫月下吟<lb/>
　　　石門書院瀑布<lb/>
飛泉噴薄下靈湫疑有龍居最上頭長日風雷穿石起<lb/>
<pb n="KR4d0530_WYG_003-15b"/>
半空河漢抉雲流青牛隠去神宫在𤣥鶴歸來洞府幽<lb/>
弭節名山諧宿願築居終羨昔賢㳺<lb/>
　　　西峽渡<lb/>
江上日髙寒霧開渡頭風順早潮廻中流白舫翩翩下<lb/>
兩岸青山滚滚來蠻媪浣紗衣似雪驛夫到岸鼓如雷<lb/>
舍人起掲篷忩坐笑割羊桃薦酒杯<lb/>
　　　湄洲嶼<lb/>
飛舸鯨濤渡𣺌㝠祠光壇上夜如星蛟龍筍簴縣金石<lb/>
<pb n="KR4d0530_WYG_003-16a"/>
雲霧衣裳集殿庭萬里使軺㳺冠絶千秋海甸仰英靈<lb/>
乘風欲借天風便彷彿神山一髪青<lb/>
　　　次福青宏路站州守林清源邀飲治所<lb/>
酒家籬落隔青棕更在輕煙細雨中繞郭好山横野碧<lb/>
縁溪芳樹立春紅故人雪鬢年年老太守風謠處處同<lb/>
十載相逢又相别不堪迴首海雲東<lb/>
　　　浮山道中<lb/>
處處人煙有酒旗楝花開後絮飛時一溪春水浮黄頬<lb/>
<pb n="KR4d0530_WYG_003-16b"/>
滿樹春風呌畫眉入境漸聞人語好看山不厭馬行遲<lb/>
江蘺緑徧汀洲外擬折芳馨寄所思<lb/>
　　　北山苦雨待程繼先舟行<lb/>
老態已成便早睡呼兒更與助深杯半忩風雨催秋到<lb/>
一夜湖山入夢來潦水無根殊汎濫蛩聲多事為悲哀<lb/>
不知明發縁何喜滿意燈花落又開<lb/>
　　　寄龍翔訢公長老<lb/>
古笪橋邊夾道斜老禪方丈梵王家山人宴坐時分芋<lb/>
<pb n="KR4d0530_WYG_003-17a"/>
天女飛來或散花䕶法神龍蟠結構定巢春燕避袈裟<lb/>
此生已悟空無住欲就莎房借鹿車<lb/>
　　　登嚴先生兩釣臺<lb/>
兩臺有徑可躋攀老樹長藤薈蔚間漁釣自忘天子貴<lb/>
風雲何似客心閒鐘催夜月來孤寺帆挾春濤過亂山<lb/>
寂寞羊裘軒下路㡬人攜酒酹潺湲<lb/>
　　　滕王閣晚望<lb/>
岧嶢傑閣起城皋尚想君王結構勞楚國山川推壯麗<lb/>
<pb n="KR4d0530_WYG_003-17b"/>
唐人文賦擅風騷天開彭蠡連江濶山向番禺入嶺髙<lb/>
萬里登臨一懐古朔雲秋興正滔滔<lb/>
　　　南山蓮社偕韓友直伯清昆季㳺龍井寺<lb/>
長憶東林逺法師三生張野有前期經書貝葉繙重譯<lb/>
漏刻蓮花禮六時長老布金多滿地髙僧卓錫自成池<lb/>
不妨隨喜諸天上扶得風篁玉一枝<lb/>
　　　天竺山中訪項可立不遇<lb/>
葛洪川畔千年寺路繞長松一澗分潭影青移行處岫<lb/>
<pb n="KR4d0530_WYG_003-18a"/>
嵐光白散望中雲猿公吟樹應思侣鹿女銜花不亂羣<lb/>
常羨山僧專勝概水聲林下百無聞<lb/>
　　　㳺萬松菴<lb/>
黄塵撲馬出西城忽見雲林眼倍明竟日寂無山鳥語<lb/>
滿嵐純是澗松聲石幢花雨何時灑禪榻茶煙特地生<lb/>
客自去來鐘梵外老僧於世已忘情<lb/>
　　　扈從之上京過龍門<lb/>
兩崖髙立色㝠㝠俯視空光一罅青石兀馬蹄危不渡<lb/>
<pb n="KR4d0530_WYG_003-18b"/>
水漂龍氣暗聞腥山川壯自開天險風雨隂疑來鬼靈<lb/>
我欲重尋舊題處濕雲寒蘚滿巖扄<lb/>
　　　㳺武康禺山留宿昇元宫<lb/>
白石西邊山更青杖藜塵外得經行鳥翻夕照落空翠<lb/>
人逆松風聞澗聲道士煮茶留夜話田家燒草起春耕<lb/>
也知真境多佳境擬約衡茅寄此生<lb/>
　　　四月䕶三喪渡江之宴塢<lb/>
亂雲散黒收殘雨落照浮紅滿大江煙際小星添箇箇<lb/>
<pb n="KR4d0530_WYG_003-19a"/>
沙頭宿鳥下雙雙文章爛漫工何補膽氣崢嶸老未降<lb/>
新喜仙翁與釋子買山容作讀書忩<lb/>
　　　天竺北峰行香汎舟湖山堂<lb/>
肩輿直過上湖西泱漭晨光逺欲迷風起澗松清不暑<lb/>
雨乾石路淨無泥泉分絶壑流邊續雲到髙峰盡處低<lb/>
投老寧能數來往把杯洞口聽猿啼<lb/>
　　　聽松軒為丹丘杜髙士作<lb/>
長松千樹擁前榮虛籟還從樹底鳴一片海濤雲杪墮<lb/>
<pb n="KR4d0530_WYG_003-19b"/>
㡬番山雨月中生茶香夜煮苓泉活琴思秋翻鶴帳清<lb/>
安得南華老仙伯相隨軒上說風聲<lb/>
　　　𤣥圃為上清道士周静脩題<lb/>
路上仙巖最上溪仙家住處有丹梯瑤臺鶴下天風冷<lb/>
靈鎖花深曉日迷五色芝房團紫盖千年石髓裂青泥<lb/>
羽人即此宜髙隠豈在崑崙萬國西<lb/>
　　　梅雪齋為紫霄宫楊逢賓題<lb/>
雪樹生香滿佩巾紫霄最上集仙真苔荒鶴跡渾無路<lb/>
<pb n="KR4d0530_WYG_003-20a"/>
花暗笙聲不見人瑤圃月寒通白曉丹臺雲暖駐長春<lb/>
莫教流水山前去恐似桃源客問津<lb/>
　　　犀山凝翠臺為上清道士劉伯達題<lb/>
仙館深居寂寞濱千巖濃翠濕無塵築臺一日臨風雨<lb/>
驅石中宵使鬼神潭上晝㳺魚聽瑟花間春醉鳥銜巾<lb/>
山靈不是藏真境留待雲棲學道人<lb/>
　　　愛松亭為嘉禾三塔寺寛海雲賦<lb/>
檇李灣頭窣堵波種來松樹繞庭多碧粘老甲渾苔蘚<lb/>
<pb n="KR4d0530_WYG_003-20b"/>
黒入秋隂半薜蘿古刹每聞龍捨宅神僧常似鳥為窠<lb/>
無人訪得韋侯筆與作山堂障子歌<lb/>
　　　氷雪菴為衡岳北山上人賦<lb/>
衡嶽山中老道人一龕一衲足容身禪林出定雲生室<lb/>
詩境行吟清入神瓶水不凝霞氣暖石門長埽虎蹄新<lb/>
只應煨芋燒茶外乞火時時到寺鄰<lb/>
　　　雲松巢為翰林學士王公儼作<lb/>
髙人自昔愛雲林擬作幽居寓素心遁世每懐箕叟隠<lb/>
<pb n="KR4d0530_WYG_003-21a"/>
題詩聊效謫仙吟㡬番白鶴迷秋夢半樹青蘿補夕隂<lb/>
獨坐天風灑毛髪髙寒何似玉堂深<lb/>
　　　醉月堂為萬聲逺作<lb/>
月有秋期醉有鄉虛堂中夜挹流光九天零露濺尊俎<lb/>
萬里髙風扶佩裳白鳳飛回聲縹𣺌玉笙吹徹夢清涼<lb/>
醒來却覓神遊處狼籍中庭桂子香<lb/>
　　　不繫舟漁者陳子上自號<lb/>
本來無繫亦無舟隨意江湖可漫逰縱遣西風吹水外<lb/>
<pb n="KR4d0530_WYG_003-21b"/>
不妨明月爛沙頭人情平地波瀾起身世虛空日夜浮<lb/>
安得從君歸把釣只將吾道付滄洲<lb/>
　　　浮雲道院<hi>在吉安</hi>
百年身世與雲俱日看紛紛變態殊江雨欲來龍氣黒<lb/>
天風忽散鶴聲孤行藏與道同舒卷富貴何心較有無<lb/>
此意髙人還盡解數椽營在楚山隅<lb/>
　　　石田山房為毛叔達作<lb/>
犖确初開百畆荒四明山麓有丹房種來玉子雙雙白<lb/>
<pb n="KR4d0530_WYG_003-22a"/>
鑿破雲根寸寸方赤水洞天宜避世全椒道士可休糧<lb/>
㑹尋瀑布聲中去一洗吾生浩刼忙<lb/>
　　　雪巢為上清劉道士賦<lb/>
團團茒盖一巢輕雪滿千山虛白生象外乾坤還太古<lb/>
望中樓觀盡通明雲藏宿鶴渾無迹水落長松暗有聲<lb/>
人在寒空最髙處羽衣瑤佩不勝情<lb/>
　　　次韻劉伯貞與金山即休了長老唱和<lb/>
老禪居處水雲重此地纎塵不可容潮色平鋪無際海<lb/>
<pb n="KR4d0530_WYG_003-22b"/>
日光先上最髙峰踏花佛馭紅牙象獻寳神騎白耳龍<lb/>
第一江山第一座㡬時來聽講時鐘<lb/>
　　　北山禪房次危太樸韻<lb/>
一簞小寄青蓮宇尺土巍臨白玉京名藥曬庭分草木<lb/>
好詩書壁雜真行刼塵息後心源浄僧臘髙來頷雪生<lb/>
我住巷南師巷北相過談到暮鐘聲<lb/>
　　　游金山柬即休了公<lb/>
八十了公如古佛禪心已久㑹真如飯供南海浮來鉢<lb/>
<pb n="KR4d0530_WYG_003-23a"/>
經鈔西天譯後書持咒降龍秋雨歇焚香迎客晚潮初<lb/>
此生終擬依蓮社猶苦塵縁未破除<lb/>
　　　寄越寳林别峰嘉禾水西仲銘<lb/>
越絶千峰有别峰老禪宴坐梵王宫願中結習三生熟<lb/>
機外忘言萬法空錫影夜飛天姥月鐘聲曉度禹陵風<lb/>
孔淳自許游方者須覓巖居竺法崇<lb/>
刼灰不到爽溪亭珍重堂頭老仲銘朝暮鐘魚仍梵唄<lb/>
虛空龍象自神靈幽禪定後燈懸壁清盥閒來水在瓶<lb/>
<pb n="KR4d0530_WYG_003-23b"/>
草座麻衣亦吾事㑹尋臺上共繙經<lb/>
　　　寄越能仁用章俊禪師<lb/>
晚節叢林道欲孤喜公赤子服於菟千巖萬壑平安否<lb/>
淡飯長齋飽得無坐觀山童闚止水講經龍女獻明珠<lb/>
沃洲勝㑹還堪繼豈獨東林有社圖<lb/>
　　　寄清逺渭禪師<lb/>
自聽龍翔寺裏鐘刼餘金碧更重重天王按劍踏魔女<lb/>
羅漢弄珠降老龍蒲室千鐙誰繼照渭川一𣲖自分宗<lb/>
<pb n="KR4d0530_WYG_003-24a"/>
未知今日西岡塔留得荒寒㡬箇松<hi>西岡乃笑隠塔</hi>
　　　寄四明定水見心復禪師<lb/>
聞公近住慈谿寺今是璘師第㡬鐙笑我在前圖作佛<lb/>
只今投老欲依僧瓶中舍利藏來長忩外獼猴喚得譍<lb/>
㑹拂塵衣上方去天香樹底乞花蒸<lb/>
　　　寄平江開元寺雪忩光公<hi>蜀人</hi>
獨木山寮晝不開禪餘香印已成灰寺分麋鹿臺前住<lb/>
人向魚鳬國裏來佛鉢供多光類玉祖衣傳久色如苔<lb/>
<pb n="KR4d0530_WYG_003-24b"/>
一枝得箇卭州竹拄到雲居不擬回<lb/>
　　　送西江賢古愚上人<lb/>
山僧新自豫章回千里還乘渡水杯問法諸天龍象繞<lb/>
談經半夜鬼神來西風夏解江雲變南國秋歸野菊開<lb/>
欲叩心宗塵外侣白頭今日已成灰<lb/>
　　　送範準堂住天台法輪寺<lb/>
白首南屏坐不回偶提佛法住天台幽禪有味風生磬<lb/>
瘦影無塵月滿臺羅漢山中飛錫過鮫人海上獻珠來<lb/>
<pb n="KR4d0530_WYG_003-25a"/>
不知萬壑煙霞底何處尋師撥芋煨<lb/>
　　　送道存師游方<lb/>
故人去作逺逰僧千里關河付脚縢壊衲秋縫慈母線<lb/>
空山夜别祖師燈王城乞食應持鉢岳寺棲禪暫挂籐<lb/>
何日諸方㕘叩徧一菴歸老白雲層<lb/>
　　　送絶宗繼講師住大雄寺<lb/>
大展三衣古道塲真人髙拱殿中央曼陀雨散天花落<lb/>
薰陸煙生石乳香纚纚風雷飛講舌耽耽龍象繞禪牀<lb/>
<pb n="KR4d0530_WYG_003-25b"/>
師行不廢宗雷社㑹覓籃輿到上方<lb/>
　　　送泐季潭還龍翔<hi>時笑隠已化</hi>
曽將小品問支公真是人間學道雄弟子不須悲滅度<lb/>
禪師久已證圓通長懐石上三生舊無復溪頭一笑同<lb/>
想見西岡歸禮塔神光時遶夜壇紅<lb/>
　　　送至上人還金陵<hi>卷有笑隠丁仲容詩</hi>
朱雀橋邊白下門舊游回首不堪論令威未返遼東鶴<lb/>
圓澤難招石上魂金刹火餘灰已冷錦囊詩在墨猶存<lb/>
<pb n="KR4d0530_WYG_003-26a"/>
南來邂逅逢師話老淚臨風墮酒尊<lb/>
　　　聞雲海寛寳林同二師寂音悼之<lb/>
久别呉寛與越同近傳歸寂故禪宫葛川有日尋圓澤<lb/>
蓮社無人寄逺公亭外松焚雲海静井間鰻化寳林空<lb/>
只留一㸃詩燈在長照殘山剩水中<lb/>
　　　答復見心見寄<lb/>
蓮花峰下天香樹吹老西風㡬度秋僧寳真同洪覺範<lb/>
詩窮我亦孟參謀文章宇内千年事身世江湖萬里舟<lb/>
<pb n="KR4d0530_WYG_003-26b"/>
甚欲相期石橋路更須同訪羽人丘<lb/>
　　　重寄水西新公道塲渭公三塔寛公<lb/>
我恐前生老法華退居清淡即僧家禪師有道常騎虎<lb/>
侍者通神自辟蛇已負法身來震旦終抛塵網覓提奢<lb/>
洞庭春後多風水准擬南歸買釣車<lb/>
道塲山頂千年寺逈出雲林最上層師已新聞出世法<lb/>
我今渾似在家僧書遲不到秋風雁詩苦長縣夜雨燈<lb/>
蚤晚南歸有船<hi>闕</hi>
<pb n="KR4d0530_WYG_003-27a"/>
　　　籌峰真館追松瀑黄石翁尊師<lb/>
月色今宵恰滿規有山如此愧來遲金堂石室不到處<lb/>
澗水松聲無盡時麻姑凌寒或送酒木客入夜同吟詩<lb/>
匡廬老仙去已逺悵望雲間笙鶴期<lb/>
　　　送張惟善使還上清宫<lb/>
驛騎翩翩萬里歸上清山下是巖扉金銀宫闕神仙館<lb/>
河漢文章織女機赤羽頻縣行處節青霞自剪醮時衣<lb/>
使途邂逅還相别廻首江雲朔雁飛<lb/>
<pb n="KR4d0530_WYG_003-27b"/>
　　　送道士張一無還安仁省親<lb/>
南楚東呉一草亭道人元不歎飄零幻身在世真如露<lb/>
客鬢經年漸欲星招隠山中猿鶴怨話禪石上鬼神聽<lb/>
殷勤此别須回首不忘君家桂樹青<lb/>
　　　贈别句曲外史張伯雨<lb/>
𤣥洲别島鬰巃嵸滿谷蜷雲䕶萬松外史編圖瓊笈秘<lb/>
隠居留誥玉函封丹池雨見龍無角藥圃春肥鹿有茸<lb/>
擬借一龕為洞吏與君來往大茅峰<lb/>
<pb n="KR4d0530_WYG_003-28a"/>
　　　壺隠為滁州徐仁則賦<lb/>
匏繫深知固蒂難飬生聊托一壺間仙公賣藥曽藏市<lb/>
逸士操瓢只在山千里江湖浮處逺百年日月貯來閒<lb/>
底須狡獪驚凡目剖破輪囷别築環<lb/>
　　　懐計籌山通真館純一雲峰髙士<lb/>
彫年短髪苦駸駸只益孤懐歎惋深老比師丹渾忘事<lb/>
死無鍾子絶知音哀猿易下三聲淚獨鶴長存萬里心<lb/>
漫憶雲峰凌羽士故山無夢可相尋<lb/>
<pb n="KR4d0530_WYG_003-28b"/>
　　　送匡山王濟逺朱𢎞道南歸<lb/>
萬峰蒼翠繞舒城中有琳宫似上清俠客劍寒騰虎氣<lb/>
仙人笙響作鸞聲到山定及朱桃熟歸洞應多白鹿迎<lb/>
好在丹房保𤣥極九還金液待君成<lb/>
　　　幻寓菴用虞芝亭學士韻<lb/>
暫寄㣲軀在世塵此菴名亦强為鄰了知百嵗旦暮事<lb/>
豈泥三生前後因非假日明那有目忽隨空壊本無身<lb/>
要知枯坐環中者别是人間不死人<lb/>
<pb n="KR4d0530_WYG_003-29a"/>
　　　送述古彭大年真人<lb/>
袖有神方煉紫荷㡬年璚籙著功多仙人海上騎黄鶴<lb/>
道士山中認白騾棗木斗盤藏霹靂楊枝瓶水灑天河<lb/>
只應小閱開皇刼一劍秋空處處過<lb/>
　　　大年仙人樂天遺雷符一卷為題<lb/>
一夕空飛解劍形先生神氣即風霆已還天闕朝羣帝<lb/>
别寫雷符使六丁遼海鶴歸雲邈邈葛陂龍化水㝠㝠<lb/>
只今有子能傳業來奉祠官篆檄靈<lb/>
<pb n="KR4d0530_WYG_003-29b"/>
　　　題閑閑呉宗師徒孫丁自南卷<lb/>
羨君學道上清宫親得先生早發䝉枸杞未逢朱孺子<lb/>
丹砂須問葛仙翁忩前㸃易寒研露壇上焚香夜禮空<lb/>
化鶴歸來定何事從師千載住崆峒<lb/>
　　　送劉彦基奉宗師命訪求道徳經註<lb/>
北風霜霰日㝠㝠送子南歸出廣庭上國㡬年陪賜履<lb/>
名山隨處訪藏經藜光照夜時燃火龍氣衝寒直射星<lb/>
却憶冲虛觀前路豫章雙樹更青青<lb/>
<pb n="KR4d0530_WYG_003-30a"/>
　　　壺洲為上清張道士題<lb/>
錦水溪頭觀闕青仙家原不隔滄溟鳳麟洲渚寒凝碧<lb/>
雲霧衣裳夜降靈金醴浸花留客醉玉笙吹月使龍聽<lb/>
看君福地容蕭爽長與曽孫宴幔亭<lb/>
　　　送上清道士李自賓歸山<lb/>
歸去青溪㸃易忩仙林如子世難雙丹藏虎豹千山雪<lb/>
劍度魚龍萬里江别洞苔花分石路古壇松子落巖淙<lb/>
道人不用尋煙火术煎經冬正滿缸<lb/>
<pb n="KR4d0530_WYG_003-30b"/>
　　　送陳復齋歸婺之武義清寧觀<lb/>
武川道館白雲間蕭散真宜羽客閒丹侣有情開藥竈<lb/>
青童應在守蘿關岡頭叱石成羊起花下吹笙馭鶴還<lb/>
嵗晚相思擬相覓只愁落葉滿空山<lb/>
　　　送胡道士還豫章舟居<lb/>
道人船子是行窩如此東湖煙水何寳劍攜將叱雷雨<lb/>
錢符埋得鎮蛟鼉雲盤仙篆朱文細海浴神丹絳氣多<lb/>
應與匡廬桂風子山中騎虎夜相過<lb/>
<pb n="KR4d0530_WYG_003-31a"/>
　　　送薛鶴齋南歸呉中<lb/>
老鶴幡然憶楚皋南來直渡浙江濤千年故國悲城郭<lb/>
萬里晴空見羽毛候館夜吟飛綵翰靈壇秋醮振琅璈<lb/>
隃麋白屋山中路留得仙家舊種桃<lb/>
　　　雲臺真館為上清周用章作<lb/>
突兀中天積翠遙層臺宛似鬰羅蕭清池曉浴丹如火<lb/>
白石春耕玉有苗此地來龍如可築他年歸鶴底須招<lb/>
只應月夜㳺仙侣時復吹笙下紫霄<lb/>
<pb n="KR4d0530_WYG_003-31b"/>
　　　送方玉壺羽士之京師<lb/>
學道武夷還上清羽人毛骨鶴同輕丹留别室生虹氣<lb/>
歗隔空山作虎聲劍外鬼神來叱咤畫中河嶽入經營<lb/>
緱山合在飛亷館㑹見祠光徹夜明<lb/>
　　　輓張伯雨宗契<lb/>
一夕星壇蛻羽衣山靈何許散靈輝書留真誥陶𢎞景<lb/>
名在丹臺馬子㣲海上青驘應逺去罏中白兔想潛飛<lb/>
風篁後夜還成韻猶似簫聲月下歸<lb/>
<pb n="KR4d0530_WYG_003-32a"/>
鹿巾曽入紫宸朝歸向名山駐緑軺龜脫生筒無俗累<lb/>
鶴存瘦骨有仙標三元饑飯杯猶在五色香烟火已消<lb/>
應復神遊易仙館人間楚些若為招<lb/>
童稚情親到白紛真香㡬向鵲爐焚丹成自浣天壇雨<lb/>
劍解空埋月磵墳山友分將石刻帖門人唱得錦飛羣<lb/>
他時㑹續君前傳刋作青瓊板上文<hi>月磵塟所</hi>
　　　正一冲和宫楊𢎞道以虞學士詩求和<lb/>
𤣥都桃是舊時花曽駐春遊送客車翰墨尚看延閣老<lb/>
<pb n="KR4d0530_WYG_003-32b"/>
松蘿長䕶羽人家丹砂鍊得仙翁術白絹封來諫議茶<lb/>
文采風流徒想見九霄無佩乞飛霞<lb/>
往事真成過眼花前王俱此走降車鶴歸華表千年郭<lb/>
燕入烏衣百姓家雨壊苑墻生野薺雲殘候館老山茶<lb/>
欲將弔古無窮意髙倚披雲賦落霞<lb/>
　　　廣東帥府掾林徳恭餉藤簟<lb/>
韜向筩中一握輕風漪八尺勝桃笙文編黒白蚺皮滑<lb/>
漆透丹黄虎魄明隖上卷將滄海色嶺南寄與故人情<lb/>
<pb n="KR4d0530_WYG_003-33a"/>
竹牀柟枕山忩下從此酣眼夢亦清<lb/>
　　　鐵笛為孟天暐賦<lb/>
愛此輕圓鐵鑄成何須楚竹選孤生年多化作青蛇色<lb/>
夜静吹如彩鳳聲繡出碧花凝錯落冷含金氣發鏗清<lb/>
最宜攜向君山去一聽仙翁奏月明<lb/>
　　　給事以馬乳貺就索詩<lb/>
挏官載出槖駝馬分得官壺給事家代飲酪奴寧許敵<lb/>
蒸豚人乳不成誇肥凝曉露䲭夷革香帶秋風苜蓿花<lb/>
<pb n="KR4d0530_WYG_003-33b"/>
長與詩翁消酒渇肯辭為客住龍沙<lb/>
　　　仙娥玩月圖為野雲陳氏題<lb/>
仙娥㣲步下髙寒獨立長松月滿山汝影透明金背鏡<lb/>
佩聲飛動玉連環洗空碧海銀蟾冷舞罷瑤階白鳳閒<lb/>
不是丹青寄顔色行雲無夢到人間<lb/>
　　　陳子平寄所作瓊花答謝<lb/>
鳳在陽岡鶴在臯相思空遣夢勞勞簫吹夜月江橋酒<lb/>
槎泛秋風海市濤故國山川呉分野美人詞賦楚離騷<lb/>
<pb n="KR4d0530_WYG_003-34a"/>
瓊花新製人爭寫應使揚州紙價髙<lb/>
　　　周漢長公府臨安故城二圖<hi>今開元宫</hi>
主家樓觀鬰參差想見當年全盛時宫草細侵行輦路<lb/>
苑花深覆泛舟池瑤臺仙去塵生海甲帳神來風滿旗<lb/>
好在畫圖留勝蹟五雲長䕶鶴笙祠<lb/>
南渡君臣建業偏不堪喬木黯風煙豈知白馬興王後<lb/>
又到紅羊換刼年三輔黄圖空郡國六朝王氣𣺌山川<lb/>
白頭開府歸來日應覽遺蹤一愴然<lb/>
<pb n="KR4d0530_WYG_003-34b"/>
　　　海樓為宛丘秋藏用題<lb/>
不著闌干百尺髙難容此客卧雲濤深連厚地三千軸<lb/>
逈壓神仙十五鼇日影夜生浮畫棟珠光秋孕射霜袍<lb/>
醉來白眼看餘子未許元龍氣獨豪<lb/>
　　　太古樓為豫章傅道士題<lb/>
羽客棲𤣥紫極宫樓居三景自玲瓏游雲宛在洪荒世<lb/>
探道元居恍惚中忩白夜生南浦月簾髙時卷上江風<lb/>
如何宴坐忘機者千刼塵縁一息空<lb/>
<pb n="KR4d0530_WYG_003-35a"/>
　　　半村為傅處士賦<lb/>
半距城闉半距村煙霞咫尺少塵喧小車出市僕先路<lb/>
斜日下山人到門兩岸花隂連第宅一川草色散雞豚<lb/>
田家數里將迎慣時復相留醉酒樽<lb/>
　　　李克約餉臘梅并詩用韻答之<lb/>
空谷佳人縞袂單淡黄衫薄䕶春寒色欺隠者山中桂<lb/>
香逼騷靈畹裏蘭鳥吐粟金妝處巧蜂留蜜滓鍊來乾<lb/>
數枝乞與吟忩供温水銅瓶自挿看<lb/>
<pb n="KR4d0530_WYG_003-35b"/>
　　　霍丘孫游武林湖山之勝詔之<lb/>
千頃平湖繞郡城畫船小槳盪春聲紅酣花港風荷宻<lb/>
玉照梅岡雪樹明煙月長留歌舞地山川不改古今情<lb/>
君行須到峰南北為覓蒼苔石上名<lb/>
　　　懐臨川舊游賦以贈别戈直伯敬<lb/>
擬峴臺前汝水流因君還憶舊曽㳺故人零落半為鬼<lb/>
賤子蹉跎今白頭詩思入江楓葉冷鄉心隨雨雁聲秋<lb/>
北齋居士知强健為覓新篇慰别愁<lb/>
<pb n="KR4d0530_WYG_003-36a"/>
　　　暮春偶作<lb/>
瞢騰睡思酒頻中潦倒吟懐語不工燕子人家春復夏<lb/>
楝花時候雨兼風青林脫蝨成蝴蝶白水鳴蛙抱活東<lb/>
甚欲相從問丹訣頂間朱橘㡬時紅<lb/>
　　　草堂為胡晉仲題<lb/>
姑孰城中林壑竒幽人愛此結茅茨垂忩已著盧鴻畫<lb/>
繞壁惟書杜甫詩花氣晴薰燒酒火潮痕晚上釣魚絲<lb/>
數椽有此真堪隠不待山靈重勒移<lb/>
<pb n="KR4d0530_WYG_003-36b"/>
　　　贈相士陳巨山<lb/>
老我寧甘徹骨貧多君見與掇皮真乖厓本是無情者<lb/>
若水終為勇退人機外驪黄難著相眼中青白自如神<lb/>
華峰太極圖猶在何日相欈問隠淪<lb/>
　　　贈地理家何玉泉<lb/>
芒屩笻枝興𣺌然知君曽得異人傳經探玉髄青囊秘<lb/>
山隠金精鐵鎖縣腹有丹光飛日月眼窮地脉入雲煙<lb/>
㡬時把袂神州路共看華嵩翠挿天<lb/>
<pb n="KR4d0530_WYG_003-37a"/>
　　　贈易學李所翁<lb/>
易學如翁近所無藹然聲問動江湖著龜凶吉占如繇<lb/>
爻象縱横畫有圖三卷秘書傳句曲百錢卜肆隠成都<lb/>
相逢欲問平生事何惜春醪滿眼沽<lb/>
　　　贈箏工任禮<lb/>
牙牀銀甲不勝清錦席瑶箏無限情第一部中當絶藝<lb/>
十三絃上有新聲齊宫蟬怨時時咽湘浦鴻來箇箇驚<lb/>
宜向教坊供國樂要須名似郭無名<lb/>
<pb n="KR4d0530_WYG_003-37b"/>
　　　玉笙為陸國瑞賦<lb/>
曽聽仙人白玉笙飛瓊有譜學初成碧桃半向露中落<lb/>
采鳳忽來雲際鳴瑟響洞庭空寫恨磬浮瀛海不傳聲<lb/>
何如吹上扁舟去秋滿西湖月正明<lb/>
　　　長至日題<lb/>
佳節蕭然無過賓餕餘觴豆自相親斗垂西柄半入海<lb/>
梅發南枝先得春平日以文為事業老來惟酒是精神<lb/>
莫論炊熟邯鄲未巳是山翁一欠伸<lb/>
<pb n="KR4d0530_WYG_003-38a"/>
　　　元夜獨坐<lb/>
九衢花月萬家燈憶在錢塘與廣陵過去豪華春似夢<lb/>
老來心賞冷於氷蘇耽仙後還為鶴房琯生前本是僧<lb/>
喚取家人多置酒只將寂寞付瞢騰<lb/>
　　　夜起<lb/>
雞鳴不鳴山四更月落未落霜滿城起看北斗寒挂地<lb/>
俯聽長河流有聲今夕何夕耿無寐千古萬古難為情<lb/>
欲持心事出門去哀歌坐待東方明<lb/>
<pb n="KR4d0530_WYG_003-38b"/>
　　　秋懐<lb/>
山人底事縛㣲官來對䦨干首蓿盤匣印少開經雨澀<lb/>
篋衣多敝入秋寒勞生沙漠隨征轂入夢江湖有釣竿<lb/>
歌罷中庭待明發起看星漢正漫漫<lb/>
　　　世事<lb/>
世事紛紛在目前故園無復可歸年呉東城陷仍為沼<lb/>
滄海塵生欲變田䑕穴詎容銜窶藪豨膏聊解運方穿<lb/>
臣心有血才盈掬擬向天公罄一箋<lb/>
<pb n="KR4d0530_WYG_003-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0530_WYG_003-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蛻菴集卷三<lb/>
</p>
<p>
</p>
  </div>
<div>
                <head>蜕菴集卷四</head>
    <p>
<pb n="KR4d0530_WYG_004-1a"/>
欽定四庫全書<lb/>
　蜕菴集卷四　　　　　　　元　張翥　撰<lb/>
　　七言律詩<lb/>
　　　殿試翥與讀卷官<lb/>
老臣載筆侍金鑾自愧三叨讀卷官進士擢科從古盛<lb/>
大臣考策得才難芳年荏苒聞鶗鴂花事從容到牡丹<lb/>
明發禁扃當徹鏁文光髙動五雲端<lb/>
　　　翰林三朝御容戊戌仲冬朔把香前宫<lb/>
<pb n="KR4d0530_WYG_004-1b"/>
嘉禧殿前初日髙瑞光先映赭黄袍雲間瑞露收金掌<lb/>
仗外微風颺彩旄黄鶴仙人周子晉碧雞使者漢王褒<lb/>
禁園尚覺餘寒在未放春紅上小桃<lb/>
　　　甲午禮闈<lb/>
白雪青天映日紅樓臺髙下瑞光中佳辰正際新春晦<lb/>
薄冷猶吹向曉風萬國衣冠朝北闕一時文獻集南宫<lb/>
吾皇方此求賢俊載筆寧慚奉至公<lb/>
　　　九月朔迎駕大口<lb/>
<pb n="KR4d0530_WYG_004-2a"/>
大駕今朝至上都期門䍐罼已前驅錦衣照日環龍衮<lb/>
翠蓋凌雲覆象瑜萬里山河開白道兩京宫闕入黄圖<lb/>
縱觀父老心應喜知有天恩免過租<lb/>
　　　庚辰十月朔奉迎明宗册寳至石佛寺明日壬<lb/>
　　　　辰迎至太廟清祀禮成賦以紀事<lb/>
寶册香輿出法宫非烟御路曉濛濛仗齊劍佩千官裏<lb/>
金奏簫韶九廟中宣室鬼神徵賈誼太常禮樂屬孫通<lb/>
下臣有幸逢熙事散作恩波四海同<lb/>
<pb n="KR4d0530_WYG_004-2b"/>
　　　圜丘禮成改直翰林敇書告廟祝版<lb/>
捧冊先期籲太宫聖孫翼翼孝心同霓旌曉絢香輿日<lb/>
鶴駕晴薰仗外風一代皇猷昭黼黻萬年寶厯卜濛鴻<lb/>
舞階行見干戈戢並在穹祇叶相中<lb/>
黼黻青城煥景光紫檀黄道藹天香鳯韶曲變初終奏<lb/>
龍衮衣明上下章共喜聖時修曠典更從春享議明堂<lb/>
吾皇飲福神靈畢却進公卿萬壽觴<lb/>
　　　直延春閣<lb/>
<pb n="KR4d0530_WYG_004-3a"/>
蓬萊海上第三山仙掌雲間十二槃雞樹煙深殊窈窕<lb/>
鳯樓天近自髙寒銅壺傳箭聲相應紫詔封泥墨未乾<lb/>
願祝君王千萬夀坐施雄斷濟艱難<lb/>
　　　送太傅丞相出師平徐方<lb/>
南征諸將久無功丞相親勞出總戎虎士嚴兵屯玉帳<lb/>
龍庭大宴賜彤弓萬年社稷收長算百戰旌旗得勝風<lb/>
幕府如雲盡才彦荆徐指日捷書同<lb/>
　　　初度日<lb/>
<pb n="KR4d0530_WYG_004-3b"/>
八十一翁烏角巾尊前才放自由身病須善藥休離手<lb/>
衰借佳醪可飬神誰謂仲連為俠士或傳方朔是仙人<lb/>
行當小築西洋墅種杏栽桃作好春<lb/>
　　　癸酉初度真率㑹分韻<lb/>
杏花風暖破春隂一笑幽齋喜盍簮人事萬端相聚少<lb/>
酒杯百罸不辭深生辰值月方傳斗故國觀星正在參<lb/>
多謝諸君為我夀滿牋佳句敵南金<lb/>
　　　乙亥初度是嵗仍改至元<lb/>
<pb n="KR4d0530_WYG_004-4a"/>
此生重見至元年白髪垂垂已滿顛仕愧買臣無印綬<lb/>
歸思靖節有園田菜挑渚雪氷茸滑柑剝呉霜玉腦圓<lb/>
終結一庵湖上去老來閒送佛前錢<lb/>
　　　病痁<lb/>
肉黄皮皺髪毛枯一病支離困壯夫痛要小奴搥臂膝<lb/>
冷尋破㡌聚頭顱隣翁教誦禳灾咒道士來書禁瘧符<lb/>
車轍馬蹄勞客問藥囊糜椀乏吾須<lb/>
炎火寒氷忽暗投肺腸日與藥為謀擬尋畫史圖獅子<lb/>
<pb n="KR4d0530_WYG_004-4b"/>
安得詩人咏髑髏月色自如閒度夜蟲聲無賴亂吟秋<lb/>
便當一起幽憂疾濯髪西風萬里流<lb/>
　　　自喻<lb/>
狎鷗不下解知機蟋蟀先鳴能表微人海無涯俱泛泛<lb/>
佛天有相亦非非試論前輩今誰在欲問何山老可歸<lb/>
嚴瀨磻溪各求志豈關出處在漁磯<lb/>
　　　憶山中<lb/>
買山晏塢近天根遙憶春深正灌園一樹爛紅櫻著子<lb/>
<pb n="KR4d0530_WYG_004-5a"/>
滿林鮮碧竹生孫少陵只擬還韋曲安石端冝得謝墩<lb/>
歸老㑹尋凌道士采芝燒藥了晨昏<lb/>
　　　感興<lb/>
從來豪傑願風塵奮臂干戈肻顧身司馬諸王祇亂晉<lb/>
祖龍二世竟亡秦祠旁鬼火狐鳴惡橋下天寒鶴語神<lb/>
千古汗青留感慨山中輸與種桃人<lb/>
　　　憶廣陵舊事<hi>乙未</hi>
君王昔在鎮南年賔客風流日滿筵上國旌旗分一半<lb/>
<pb n="KR4d0530_WYG_004-5b"/>
層臺歌舞宿三千豪華遽盡悲離黍形勝空存慘暮煙<lb/>
多少楚魂歸未得江流無際海連天<lb/>
　　　寄寶林同别峰定水復見心<lb/>
寶林老子虎耽耽定水道人蒲作庵歸老尚須㳺越絶<lb/>
尋師先儗到精藍越江碑在當重讀禹穴書藏㑹一探<lb/>
我亦三生學環者定從佳處結禪龕<lb/>
　　　懐清源洞遊<hi>時方兵後</hi>
漫漫漲海際天涯萬里乗來使者槎紫澤重尋仙客洞<lb/>
<pb n="KR4d0530_WYG_004-6a"/>
碧山常醉故侯家人多熟酒燒藤葉市有生蠻賣象牙<lb/>
安得夢中時化蝶翩翩飛向刺桐花<lb/>
　　　寄副樞董摶霄孟起<lb/>
王師前後壓瀛河萬里風雲入盪摩晉帥先冝謀郤縠<lb/>
趙人終欲用亷頗枚銜突騎宵傳令鼓發轅門曉擁戈<lb/>
共待將軍白羽扇歸來幕府上功多<lb/>
　　　寄野菴察罕平章<hi>時攻淄鄆</hi>
聖主中興大業難元戎報國寸心丹軍中諸將驚韓信<lb/>
<pb n="KR4d0530_WYG_004-6b"/>
天下蒼生望謝安露布北來兵氣盛樓船南渡海波寒<lb/>
擬將舊直詞林筆細傳成功後世看<lb/>
　　　大軍下濟南<lb/>
總戎十萬鐡鷂子殪賊一雙金僕姑白日照開華不注<lb/>
亂雲飛盡大明湖數年父老回生氣千里山川復舊圖<lb/>
已喜武威平汴兖可傾東海洗兵無<lb/>
　　　哀孝子夏永慶<hi>沒海救父父出慶死年二十</hi>
翁已生全兒殞軀投文我欲詰天呉一時肝膽寧知死<lb/>
<pb n="KR4d0530_WYG_004-7a"/>
萬頃波濤視若無骨𦵏夜泉鯨穴冷魂歸故國蜃雲孤<lb/>
自今孝子流風在直與扶桑水到枯<lb/>
　　　雲州龍門鎮韓母劉孝節卷<lb/>
韓家門外立雙楹丹染旌書照路明此媪何如陶母傳<lb/>
諸郎具是董生行春泉躍鯉饒佳味曉樹啼烏有喜聲<lb/>
孝節従來貧始見秦臺那用築懐清<lb/>
　　　真定王節婦習氏<lb/>
青春忽掩鏡鸞悲大節生全死不辭夫目九泉無瞑日<lb/>
<pb n="KR4d0530_WYG_004-7b"/>
妾身百嵗有歸時天髙地厚心如石女嫁男婚髪已絲<lb/>
東觀只今多直筆為書青簡配桓嫠<lb/>
　　　上京睹陳渭叟寄友書聲及鄙人賦以答之<hi>其詩</hi>
　　　　<hi>曰紫雲編已刋四卷</hi>
忽憶江南古莊叟<hi>自號</hi>釣竿歸去拂珊瑚藥爐已熄勾<lb/>
庚火書篋閒抛遁甲符欲與陳陶同啖鮓祇令張翰逺<lb/>
思鱸不知别後詩多少刋到雲編戊己無<lb/>
不見故人今十載平安喜得上京書顧我真吟紇干雀<lb/>
<pb n="KR4d0530_WYG_004-8a"/>
羨君閒釣富春魚山房夜雨青燈外紫塞秋風白雁初<lb/>
終儗攜琴隱湖曲一官垂老欲何如<lb/>
　　　授鉞<lb/>
天子臨軒授鉞頻東南何處不紅巾鐵衣逺道三軍老<lb/>
白骨中原萬鬼新烈士精靈虹貫日仙家談笑海揚塵<lb/>
只將滿眼凄涼淚哭盡平生幾故人<lb/>
　　　左丞傅夢臣歸老汾曲賦以夀之<lb/>
六朝名徳仰巍巍未許家園久息機霖雨帝方思汝作<lb/>
<pb n="KR4d0530_WYG_004-8b"/>
衮衣人更望公歸南山一柱標中土左轄三星拱太㣲<lb/>
欲向賔筵頌眉夀寸心遙與白雲飛<lb/>
　　　王繼學亷使遷南臺侍史詩以賀之<lb/>
天上歸來錦作袍幾陪春色醉仙桃銀河有路惟通鵲<lb/>
碧海無山不戴鼇卿月又臨仙掌動客星偏傍釣臺髙<lb/>
廣陵此去金陵近擬拂塵埃望節旄<lb/>
　　　送西江胡允中之桃温萬户府學正<lb/>
遼水窮邊牟蓋東鎮人今始識儒宫詩書直化三韓逺<lb/>
<pb n="KR4d0530_WYG_004-9a"/>
文軌須令萬國同隼度塞雲秋有雪鼇翻海浪晝多風<lb/>
知君囘首神州路一髪青山落照中<lb/>
　　　余伯疇歸浙東簡郡守王居敬<lb/>
四明㳺客住京都旅舍青燈照影孤家信十年黄耳犬<lb/>
鄉心一夜白頭烏却攜長鋏辭金水直挂輕帆到鑑湖<lb/>
為問蠡吾王太守别來安稳有書無<lb/>
　　　寄達兼善經歴柯敬仲博士<lb/>
心憐旅寓各西東長憶樽前笑語同故國魚龍滄海上<lb/>
<pb n="KR4d0530_WYG_004-9b"/>
仙家雞犬白雲中百年人物無多見一代文章有至公<lb/>
等是不禁惆悵事鬢絲黄葉共秋風<lb/>
　　　宗人鳴善將還武昌詩以叙别<lb/>
武昌城中官柳陰廣陵行客動歸心衣冠南渡悲豪傑<lb/>
江漢東流變古今多病馬卿㳺已倦能詩杜老律尤深<lb/>
洞庭明月如相憶為冩清愁入楚吟<lb/>
　　　次倪元鎮張伯雨錫山倡和之什<lb/>
鶴在青林鳳在阿騷人行處有吟窩西風落木秋來早<lb/>
<pb n="KR4d0530_WYG_004-10a"/>
南國浮雲入暮多欲賦朱華臨鄴水可堪白芷怨湘波<lb/>
期君不負湖山約來聽吳儂欵乃歌<lb/>
　　　答謝看雲宗師夀帙綺段之贈<lb/>
自信平生有道緣頻煩白鶴寄瑤箋錦分帝子機中織<lb/>
詩入真人誥内編<hi>余詩亦在刻中</hi>弱水蓬萊三萬里慶雲閶闔<lb/>
九重天擬抽玉刺従颷御一到環樞問列仙<lb/>
　　　送涂茂才北㳺<lb/>
黄河十月已流氷暫解行<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>駐廣陵逆旅壯懐銷北斗<lb/>
<pb n="KR4d0530_WYG_004-10b"/>
故山歸夢入孤燈千金燕市方求馬萬里天池欲徙鵬<lb/>
曾是公卿有知已孝廉船上覓張憑<lb/>
　　　答韓伯清練溪見寄<lb/>
久慚簮紱趨文館擬問田園歸武林慷慨謾論當世事<lb/>
衰遲空負壯年心忘機白鳥何妨狎投老青山不厭深<lb/>
聞道練溪春酒熟期君苕上共登臨<lb/>
　　　醉鄉<lb/>
半屬華胥半酒泉封君惟有麴生權觥籌席上無多地<lb/>
<pb n="KR4d0530_WYG_004-11a"/>
風月壺中别有天千日夢醒如隔世四時春盡不知年<lb/>
従來此處藏身好容我神遊太古前<lb/>
　　　送曹鑑克明自浙省員外遷湖廣<lb/>
上流形勢控荆揚撾鼓飛帆過武昌幕府一時登傑俊<lb/>
朝廷今日際明良南樓詞翰題鸚鵡北斗旌旗下鳳凰<lb/>
好折楚芳遙寄與美人秋水逺相望<lb/>
　　　越僧無涯號棲雲乞賦<lb/>
上方何處但聞鐘深護林扉翠幾重卧冷衲衣侵片石<lb/>
<pb n="KR4d0530_WYG_004-11b"/>
行隨錫杖度千峰松晴每下安巢鶴潭暮時留聴法龍<lb/>
更欲移禪沃洲去微茫巖洞不曽封<lb/>
　　　懐上饒祝蕃逺時為建康學正<lb/>
聖王端拱致時平妙選羣才屬汗青一代彌文縣日月<lb/>
萬方同軌走雷霆敢希太史抽金匱更待中郎冩石經<lb/>
出處與君俱有道不煩猿鶴謝山靈<lb/>
　　　送歐陽遜老從謙之湖閫照磨<lb/>
白雲親舍在湘東懐牒歸來晝錦同賔幕盡趨元帥府<lb/>
<pb n="KR4d0530_WYG_004-12a"/>
朝班舊引大明宫劍横巖客南樓日瑟罷湘靈北渚風<lb/>
何處登臨最相憶江蘺秋碧畹蘭紅<lb/>
　　　送王季培還揚州兼述所懐<lb/>
逺憶淮南后土祠君歸今已發瓊枝好尋月下吹簫處<lb/>
猶及花前把酒時錦瑟金錢餘舊伴烏絲紅袖有新詩<lb/>
故人相見如相問老盡當年杜牧之<lb/>
　　　江兖州叔志去思碑<lb/>
使君有道是民師惠政長留去後思秀麥不專稱漢史<lb/>
<pb n="KR4d0530_WYG_004-12b"/>
甘棠直欲繼周詩馴桑有雉童俱化攫肉無烏吏絶欺<lb/>
東魯自今應紙貴一時争打兖州碑<lb/>
　　　臨川留别宜黄樂杞楚材<lb/>
當年攜酒杏花春同是江西榜上人嵗晚異鄉為客久<lb/>
夜來歸夢到家頻鴈聲孤館迢迢雨馬影斜陽漠漠塵<lb/>
悵望與君江海别幾時髙誼復相親<lb/>
　　　寄答張五丈師夔明府<hi>時在莆田</hi>
舊令龍陽有去思移家喜與土風宜人傳張籍妙樂府<lb/>
<pb n="KR4d0530_WYG_004-13a"/>
我識王維真畫師火米夏收畬稻早海椒春放瘴花遲<lb/>
客槎不到天無鴈賴有輶軒可寄詩<lb/>
　　　寄歸學士彦温<hi>時寓夏縣</hi>
老筆文章史漢間喜聞華髪映朱顔司空舊隱王官谷<lb/>
開府今稱庾子山一色黄茅丹竈火十年清夢紫宸班<lb/>
與君嵗晚須相見久辦歸思疏乞還<lb/>
　　　寄韓文璵與玉<lb/>
自驚六十八年身老病蹉跎又見春京國嵗寒稀雨雪<lb/>
<pb n="KR4d0530_WYG_004-13b"/>
江淮兵久尚風塵鄉書屢絶親知逺官俸常空僕馬貧<lb/>
只憶練溪韓與玉封書寄與重傷神<lb/>
　　　春闈和周伯温韻呈同院<lb/>
鼓角聲中漏未終衣寒官燭屢銷紅百年海嶽囘元氣<lb/>
一代文章有古風仙掌露溥金沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>觚稜雪散玉玲瓏<lb/>
祗慚白首河汾客得與羣賢此㑹同<lb/>
　　　正月九日夜雪甚寒<lb/>
雪後西山照眼青早寒㣲霰又飄零昨非未必今皆是<lb/>
<pb n="KR4d0530_WYG_004-14a"/>
衆醉何由我獨醒學篆毎朝臨碧落存神長夜養黄庭<lb/>
若為喚得瀛臺侣相與吹簫上杳冥<lb/>
　　　長至後一日小集張氏小軒留題<lb/>
金殿當頭是廣寒闌干髙倚五雲端山銜落照虹光濶<lb/>
海蹙長氷玉氣乾僊客上昇惟控鯉月娥來舞毎乘鸞<lb/>
更須載酒春晴日萬里風煙快一㸔<lb/>
　　　十月望夜食既<hi>戊戌歲</hi>
翳翳氷輪漸欲無滿城鐘鼓競喧呼明銷魚腦渾應減<lb/>
<pb n="KR4d0530_WYG_004-14b"/>
食盡蟇腸正可刳后羿藥靈知不死臣仝心切望全蘓<lb/>
夜闌失喜清光滿一片霜風凍玉壺<lb/>
　　　闕題<lb/>
席上屠蘓嵗嵗同只憐最後飲衰翁半生客路江湖裏<lb/>
十月春愁雨雪中黄道雲消晴見斗青陽氣轉曉占風<lb/>
欲題采帖無佳句思繞蓬萊最上宫<lb/>
　　　寄郯九成即事自述<lb/>
豎儒無術善飛鈐鏡裏形容亦自嫌憂世不堪才力弱<lb/>
<pb n="KR4d0530_WYG_004-15a"/>
告歸方畏簡書嚴風沙慘淡寒吹帽星斗光芒夜近簾<lb/>
此際思君倍愁絶何山容得老夫潛<lb/>
　　　寄成居竹<hi>時張㓂已受詔而隂襲揚州</hi>
戰骨填溝塵滿城尚書歸說使人驚方期渤海民沾化<lb/>
豈意平涼賊畔盟何日皇天知悔禍中原故老望休兵<lb/>
傷心揚子洲邊月忍聽江流是哭聲<lb/>
　　　髙沙失守哭知府李齊公平<lb/>
髙郵自昔號銅城一旦東門委賊兵殺氣倉皇迷野色<lb/>
<pb n="KR4d0530_WYG_004-15b"/>
怨魂嗚咽泣江聲廣陵瓊樹春仍在甓社珠光夜不明<lb/>
白首故人悲趙李臨風唯有淚縦横<hi>參政趙伯器死秦州</hi>
　　　潼關失守哭參政舒嚕杰存道<lb/>
十月三日天地昏將軍扼賊死轅門火飛華嶽三關破<lb/>
血浸秦川萬馬奔望越伍胥方抉目戰箕先軫不歸元<lb/>
北風吹盡英雄淚倚劍悲歌一愴魂<lb/>
　　　寄答翟彬文中時避慈溪<lb/>
徃年使過慈湖上風景依稀可畫傳紅葉樹藏秋水寺<lb/>
<pb n="KR4d0530_WYG_004-16a"/>
白頭僧渡夕陽船竹林雨後山多筍漁浦潮來海有鮮<lb/>
藉是縣公能愛客不妨酬倡酒樽前<lb/>
静對孤燈思徃事偶聞疎雨落寒牕愁邊白髪三千丈<lb/>
夢裏青山十四雙蜀魄有聲疑訴國楚招無些憶沈江<lb/>
只因詩思緣君去吟斷遙鐘已曉撞<lb/>
　　　食粥<lb/>
病齒入冬便食粥瓦瓶煑豆給晨庖鄰人新酒賒來醉<lb/>
道士奇方借得抄鴈喜隨陽還北鄉鵲知避嵗已南巢<lb/>
<pb n="KR4d0530_WYG_004-16b"/>
故園我亦無歸計且作齋居蓋白茅<lb/>
　　　聞歸集賢逺引奉簡一章<hi>時吕左丞歐承㫖司尚書繼亡</hi>
故舊相㸔逐逝波思歸無路欲如何將軍每嘆檀公策<lb/>
朝士徒悲穆氏歌南海明珠來貢少中原健馬出征多<lb/>
先生自說將髙舉不遣㝠鴻到罻羅<lb/>
　　　題馮士啟士可藏書堂<lb/>
不惜黄金為買書要令絃誦被鄉閭聖賢事業千年上<lb/>
經史文章萬卷餘借送詎論鴟有酒收藏長愛蠧無魚<lb/>
<pb n="KR4d0530_WYG_004-17a"/>
他時許下成精舍嶽麓匡山恐未如<lb/>
　　　分韻瓜步送司執中之江西憲府照磨<lb/>
山前古驛草蕭蕭候吏沙頭候畫橈采石晚風人渡急<lb/>
歴城煙樹鳥飛遙時平烽火沈江戍市早魚鹽散浦橋<lb/>
目送征帆慢相憶祇將離恨寄囘潮<lb/>
　　　分題投書浦送沙彦文架閣之江西<lb/>
髙人豈作置書郵盡棄函封向石頭故迹不隨煙草沒<lb/>
遺風長與大江流悲臺鷹下川雲暮别國龍囘岳雨秋<lb/>
<pb n="KR4d0530_WYG_004-17b"/>
君過渚傍須艤棹題詩相寄莫沈浮<lb/>
　　　分題若邪溪送别胡一中允文録事之紹興<lb/>
五雲溪水碧縈灣純浸蓬萊郡裏山金躍冶罏龍已化<lb/>
箭空仙的鶴長閒棹歌洲渚芙蓉外人在樓臺罨畫間<lb/>
吟賞總輸賢錄事樵風日暮送舟還<lb/>
　　　寄題睢陽張文照存齋<lb/>
之子山房結數楹静無塵累已攖寧此心炯炯同千載<lb/>
吾道煌煌有六經雨後儀型山更好牕前意思草長青<lb/>
<pb n="KR4d0530_WYG_004-18a"/>
工夫要在存存熟便是齋居座右銘<lb/>
　　　題四皓商山圖<lb/>
兵塵澒洞遶函關不到商於六里間赤幟頻傳秦楚蹶<lb/>
白雲自與綺園閒龍蛇陸起知何在鴻鵠㝠飛竟不還<lb/>
千載髙風無復見空餘芝草滿空山<lb/>
　　　玉山墨工魏元徳名一時贈之以詩<lb/>
魏郎應得庭珪法未數松泉與雪堂萬杵熟膠香入劑<lb/>
一螺㸃漆黒生光掄材合致圖書府留價爭傾翰墨埸<lb/>
<pb n="KR4d0530_WYG_004-18b"/>
我有詩囊須剰襲草𤣥歸去老山房<hi>松泉林嵩號雪堂呉宇號</hi>
　　　山友為金閣山田道士作<lb/>
山人愛與山為友住得山前地幾雙為納白雲長掃室<lb/>
欲延青嶂别開牕嵐中笻跡粘苔磴風外琴聲瀉石缸<lb/>
應是烟霞數仙侣月明時復下旌幢<lb/>
　　　望江<hi>是嵗合越飢</hi>
寒潮已退大江空不見來鷗與去鴻半嶺綵霞纒落日<lb/>
一川紅樹照西風魯連蹈海英靈逺王粲登樓感慨同<lb/>
<pb n="KR4d0530_WYG_004-19a"/>
徑欲投竿㑹稽石得魚為飽浙河東<lb/>
　　　嵗晏奇寒<lb/>
癡坐氍毺類凍蠅霜風吹折布衣稜爐翻宿火隨灰陷<lb/>
杯覆燖湯到地凝虎豹凍埋山盡雪魚龍寒宿水連氷<lb/>
濁醪最解強人意吟短西牕一寸燈<lb/>
　　　寄答莫維賢景行<lb/>
故人音問久相疎忽寄新詩良起予半卷長箋欹枕讀<lb/>
盡拈佳句繞牕書此生館閣嗟留滯何日兵戈見掃除<lb/>
<pb n="KR4d0530_WYG_004-19b"/>
歸覓南屏山下隱酒杯茶竈共閒居<lb/>
　　　答馬易之編修病中作<lb/>
喜君近疾已平安楮帳綿衾且避寒飯顆任嘲詩骨瘦<lb/>
糟丘能遣客懐寛天街鐘動朝初罷海國書囘嵗又殘<lb/>
忽訝衰翁不相問北風吹雪正漫漫<lb/>
　　　寄成居竹黄舜臣<lb/>
嵗月崢嶸春又來歸心遙在故園梅十年厭見風塵惡<lb/>
萬事徒增耳目哀大漠平鋪沙雪去逺山直枕海雲開<lb/>
<pb n="KR4d0530_WYG_004-20a"/>
近懐欲報成夫子强起題詩對酒杯<lb/>
一見君詩倍黯然薊南湖北各風煙故人漸似星將曉<lb/>
塵世真成海變田桂在謾吟招隱曲鶴歸還記去家年<lb/>
虎丘山水知無恙有待先期置酒泉<lb/>
　　　至日㣲雪家人盡上冢獨歩小酌<lb/>
忽忽又逢長至日此心寒似琯中灰尋思一日老一日<lb/>
得飲數杯還數杯鵲知太嵗改巢去雨被北風吹雪來<lb/>
醢兔羞鴽良不惡餕餘聊遣凍顔開<lb/>
<pb n="KR4d0530_WYG_004-20b"/>
　　　送布延彦仁都事還蜀兼東時文可郎中<lb/>
送君一騎發長安王事方殷肯避難使者好尋巴道路<lb/>
詩人多勒蜀巖巒江來灌口聲初放雲接峩嵋翠不乾<lb/>
為報郎中勉勛業逺音時遣破幽端<lb/>
　　　題栝士朱榘方畫五松<lb/>
隱君業在栝溪東種就長松倚翠空一夕蛟龍起春雨<lb/>
滿山鱗甲動天風也知造物生來異未許煙霞畫得同<lb/>
想見青田舊巢鶴時時來唳白雲中<lb/>
<pb n="KR4d0530_WYG_004-21a"/>
　　　吾廬<lb/>
吾廬幽似野人家時倚南軒玩物華亦有君臣槐腹螘<lb/>
也能鼓吹沼中蛙隣翁來送新篘酒堂吏求抄舊草麻<lb/>
早晚乞骸尋舊隱不妨髙卧傲烟霞<lb/>
　　　歙汪希仲罕代自雄新二州還都話其風土為<lb/>
　　　　賦<lb/>
越鳥巢南漲海東地兼夷夏氣惟雄洞深屋壘層厓上<lb/>
瀧險船行亂石中春樹濕雲生桂蠧瘴茒經雨落沙蟲<lb/>
<pb n="KR4d0530_WYG_004-21b"/>
宦游最數蠻荒惡羨子歸來面更紅<lb/>
　　　病起偶題<hi>丁未</hi>
閲世悠悠八十餘此身天地一蘧廬季鷹只愛生前酒<lb/>
司馬空留後世書野散未歸鳴澤鴈水煩徒噞在淵魚<lb/>
可堪濩落風塵裏兩鬢霜毛頓覺疎<lb/>
　　　飲故相國宅<lb/>
相君池館舊撝訶今日還容野老過裂地商於真已矣<lb/>
積金郿塢竟如何胡僧漫演寅朝偈女鬼空悲子夜歌<lb/>
<pb n="KR4d0530_WYG_004-22a"/>
起向春風酹盃酒青蕪滿地雨紅多<lb/>
　　　監中暮歸<hi>時廣帥獲鰐魚放之潞河滿林木皆梟鳴日夜不止己亥嵗也</hi>
扶桑銅柱若為標南望兵氛久未銷秋水漲河初放鰐<lb/>
晚煙籠樹盡鳴梟枕戈未睹棲於越舞羽曽聞格有苗<lb/>
河北諸侯總戎翰好宣忠力佐皇朝<lb/>
　　　次韻閩僧秀嵓寄竹溪僧<lb/>
峰北峰南法界中杖藜來徃夕陽鐘時過花洞逢游鹿<lb/>
夜呪珠臺放釣龍七字詩才清似水三生骨相古於松<lb/>
<pb n="KR4d0530_WYG_004-22b"/>
羨師方外全無事只箇蒲團又過冬<lb/>
望入南雲無去鴻凴誰持餉一瓶空詩來萬里燕臺下<lb/>
寺在三山冶縣東戲瓦空中惟見水挂旛窗外自搖風<lb/>
我今也擬辭簮紱去作巖居三老翁<lb/>
　　　送監生聶讓省兄山後<hi>生父死王事</hi>
書劒翩翩送子歸原頭相見脊令飛北風關路雪雲暗<lb/>
落日客亭烟火微血立忠臣頭上髪線留慈母手中衣<lb/>
老夫唯有銷兵望早遣平安到虎闈<lb/>
<pb n="KR4d0530_WYG_004-23a"/>
　　　東坡淮口墨蹟卷後有黄策詩<hi>策號隨縁子</hi>
潮落潮生沙岸頭布帆來徃幾經秋山川如故人何在<lb/>
天地無情水自流敗壘荒墟非昔畫野煙寒照總新愁<lb/>
只應千古清淮月曾照東坡此喚舟<lb/>
　　　壽許集賢可用<hi>予同年少七月</hi>
圭塘諭德真夀星斑衣戲舞滿中庭同年笑我雌為甲<lb/>
上夀㸔君老復丁壺有仙公新授藥廚留長史舊傳經<lb/>
他時若許相依住願割西山一半青<lb/>
<pb n="KR4d0530_WYG_004-23b"/>
㸔君才氣夐無雙徃徃賔賢鎮海邦未報美人青玉案<lb/>
且乘壯士碧油幢喚船椰葉迷蠻驛對酒椒花映客牕<lb/>
别後平安須越便鴈飛不過嶺頭瀧<lb/>
　　　送貴溪彭伯時教授之髙州蒙古學<lb/>
都門栁色綠紛紛惆悵南園此送君䫈海驛程須給傳<lb/>
國朝字學要同文鼓來野廟迷蠻鬼火燎山田落瘴雲<lb/>
藉有梹榔與藤酒冷官聊復送朝曛<lb/>
　　　樂平劉復初隱居四詠<lb/>
<pb n="KR4d0530_WYG_004-24a"/>
東皋南畆雨新晴杏花欲開菖葉生田婦蒸藜來午餉<lb/>
鄰翁荷鍤趂春畊烏犍引犢村村出布穀催人處處鳴<lb/>
歸與兒孫共閒夜一牕燈火讀書聲<hi>右耕田</hi>
泱泱寒流底處尋但傳幽響出空林石根雲竇元多罅<lb/>
松籟風簧共一音醉夢䀨醒春枕熟詩懐清徹夜牕深<lb/>
中郎别有清溪曲更冩潺湲入素琴<hi>右聽泉</hi>
釀法傳將道士家春醪一味采松花常時野坐開新瓮<lb/>
幾度山行載後車忤客有誰焚醉日學仙何處飲流霞<lb/>
<pb n="KR4d0530_WYG_004-24b"/>
明朝又覓南鄰伴還汲清泉洗石窪<hi>右飲酒</hi>
漾漾清波浮紫鱗一笻閒倚樹邊身我疑濠上漆園老<lb/>
誰識江頭漁丈人細草留連還可藉野鷗來徃自相親<lb/>
此中正得悠然樂何用扁舟把釣綸<hi>右觀魚</hi>
　　　成居竹有詩見寄因郯九成行用韻答之<lb/>
歸隱山林嘆未能强支世故力難勝少狂欲作追風驃<lb/>
老退還如被凍蠅客賦有愁逾萬斛兵廚無酒可三升<lb/>
與君為結東家社珍重衰年護寢興<lb/>
<pb n="KR4d0530_WYG_004-25a"/>
　　　送燕山楊文周之汾州教授<lb/>
關河迢逓入汾陽暑雨初收陌樹蒼名士多為文學掾<lb/>
此州今有狀元坊鴈來霜塞秋聲急鳥去煙臺野色荒<lb/>
試問西河讀書處因君石室重輝光<lb/>
　　　送草牕講師周善京還九江太平宫<lb/>
萬叠匡廬紫翠開太平宫館即瓊臺九天使者雲間下<lb/>
五栁先生社裏來杏樹春隂渾滿院桂花涼露不盈杯<lb/>
遙應鶴侣相望久吹取樓頭鐵笛囬<lb/>
<pb n="KR4d0530_WYG_004-25b"/>
　　　許編修克敬歸平水奉寄王秘監先輩<lb/>
憶昔先生致政時至今留在十圖詩古來賢達知幾早<lb/>
此日山林問舍遲故國衣冠多草莽中原郡縣半旌旗<lb/>
白雲汾水秋風外目送歸鴻有所思<lb/>
　　　九日燕允孚森玉軒醉中感懐<lb/>
不見江南信使來菊花應傍戰塲開風塵渺渺家難問<lb/>
節物匆匆老轉催把酒多無今日醉<hi>坐中客此語有足動心者</hi>登髙<lb/>
只益寸心哀白頭一覺湖山夢誰料繁華有刼灰<lb/>
<pb n="KR4d0530_WYG_004-26a"/>
　　　㑹試院泰甫兵部既答和拙作且示以佳章僕<lb/>
　　　　以汨於校文遂稽貂續仍韻見趣所考既就<lb/>
　　　　格輒綴四首錄奉一笑<lb/>
堆牀朱卷考初分衞士傳呼夜鎖門覂駕已多東野馬<lb/>
摶扶應有北溟鯤熟衣乍換寒猶薄倦枕纔憑睡易昏<lb/>
願向斯文求俊乂大廷行對帝王尊<lb/>
樓頭叠鼓已三嚴起聽秋聲滿四簷山葉落頻風繞樹<lb/>
露蛩吟苦月當簾煙寒銅獸催香換漏促金壺報箭添<lb/>
<pb n="KR4d0530_WYG_004-26b"/>
笑我原無食肉相只思蓴鱠薦呉鹽<lb/>
勌眼空花漫不分偶隨羣彦集金門扁舟只擬追張翰<lb/>
一壑還期置謝鯤楓葉舊詩多冷落梅花歸夢幾黄昏<lb/>
與君此去如休暇莫厭相過共酒樽<lb/>
詩律輸君敢鬬嚴強摩老眼傍風簷鵠袍夜散遙持燭<lb/>
席舍朝開盡撤簾久悟物機忘出入時存神火騐抽添<lb/>
明當喚取彈箏手與唱新聲阿鵲鹽<lb/>
　　　故御史王楚鰲元戴為臨川王伯達三畫求題<lb/>
<pb n="KR4d0530_WYG_004-27a"/>
　　　　<hi>王館賔也</hi>
雙鳳仙人茅作屋五雲閣吏繡為衣冩將瀟洒滄洲趣<lb/>
留待風流二老歸嵗月無情遺墨在江湖多事宿心違<lb/>
寒藤古木江西道惟有當年白鴈飛<hi>右雙鳳山居圖王山在臨川五里</hi>
<hi>自奎章典籖為豸使故云閣吏</hi>
罨畫溪頭春水波美人蘭棹逺來過杯如賀老稽山酒<lb/>
曲有呉兒小海歌樓館雲晴空翠濕汀洲花暗夕陽多<lb/>
只今粉墨餘髙致愁絶樵風冷薜蘿<hi>右山陰春霽圖時憲巡行越州</hi>
<pb n="KR4d0530_WYG_004-27b"/>
小吏堞前煙水空淮山無數直叢叢使君援筆冩秋色<lb/>
舟子唱橈乘晚風幾處漁家依落木半汀殘照下飛鴻<lb/>
白雲望斷仙逰逺應在蓬萊碧海中<hi>右萬港秋汎圖時為淮西僉憲</hi>
　　　雪中梁師孟叔原餉渾酒小飲閒忩偶成一章<lb/>
嵗事蕭條雪擁門家人隨分具盤飱竈頭餅軟團團白<lb/>
缸面醅新盎盎渾萬竅風聲皆地籟一窩春意自天根<lb/>
老夫只待干戈息歸問西湖水竹村<lb/>
　　　送偰元魯降香南岳南海<lb/>
<pb n="KR4d0530_WYG_004-28a"/>
天開朱岳奠炎方地入南溟接大荒使者肅修時典禮<lb/>
神明宜護國封疆仙臺雲散峰巒碧瘴嶺春回草木香<lb/>
珍重詞臣致誠禱願消昏癘降休祥<lb/>
　　　送景初漕史還平江各賦一詩寄吳下諸友<lb/>
怒浪蹙天摧漕舟疾風吹雨黑中流海神躍馬火明滅<lb/>
龍伯釣鼇山蕩浮安得靈槎通漢使斷無奇藥采瀛洲<lb/>
丈夫政事經艱險不負平生亦壯逰<hi>景初押糧至成山遭風既沈米六萬</hi>
<hi>石得小舟以免</hi>
<pb n="KR4d0530_WYG_004-28b"/>
我憶栝山老徴士卷霧飛談那可當髙致何如漆園吏<lb/>
幽居真是鄭公鄉未能即去楚氛惡每一相思雲樹長<lb/>
欲覓雙魚問消息越來溪逺水茫茫<hi>鄭徳明</hi>
匡山道士軀幹小豪氣直壓香爐峯池邊呪劍出金虎<lb/>
峽頂放船飛白龍老我毎推詩俊逸何時相見話從容<lb/>
散仙萬一煙塵外為報巢雲若箇松<hi>于彦成</hi>
近報崐岡亦被兵知君撫劍氣崢嶸夫差强弩風生海<lb/>
姑蔑戰旗雲繞城天詔屢傳寛宥下王師行見掃除平<lb/>
<pb n="KR4d0530_WYG_004-29a"/>
草堂無恙玉山好我欲南轅尋舊盟<hi>顧仲瑛</hi>
　　　汶上早行圖上清張道士冩<lb/>
絳節前驅海日生川迴已見汶陽城數峰曉翠和煙濕<lb/>
千樹春紅照地明原隰使華來煥爛河山風物入經營<lb/>
憑君更冩千巖月與聽鸞笙夜夜聲<lb/>
　　　白鷹<lb/>
愛此精神顧盼雄扶輿遙隔海濤東儁含金氣翎如雪<lb/>
直上秋雲骨有風絛鏃五方禽獻後錦貂千騎獵圍中<lb/>
<pb n="KR4d0530_WYG_004-29b"/>
平原側目多狐兔安得真拳一擊空<lb/>
　　　九月二日掲曉僕以朔旦始得閒復成二詩錄<lb/>
　　　　奉泰甫侍郎思齊御史本中都事道明敏文<lb/>
　　　　伯崇有志諸寮友<lb/>
解送諸君藻鑑分棘圍明發喜開門荆人自許山多玉<lb/>
莊叟虚談海有鯤過鴈風髙秋索索護霜雲薄曉昏昏<lb/>
鄉來曽預春闈考猶記君王賜上尊<lb/>
西風漸急早寒嚴曉露俄晞日在簷滿鼎松聲烹活火<lb/>
<pb n="KR4d0530_WYG_004-30a"/>
半鈎花影捲疎簾菊黄又報秋期近髪白空驚老態添<lb/>
未得山中覓茅屋去修丹竈養紅鹽<lb/>
　　　庚子元日早朝大明殿小飲自述<lb/>
玉殿齊班對正衙退朝冠蓋滿京華青天徹曉無雲氣<lb/>
黄道囘春轉日車閒染彩毫題帖子喜將綠酒泛椒花<lb/>
老身只待承平了攜取來書問故家<lb/>
　　　仙興<lb/>
鶱林樹樹玉成圍皓鶴彩鸞中自飛𤣥石山人千日酒<lb/>
<pb n="KR4d0530_WYG_004-30b"/>
上清仙子六銖衣道心不動方歸樸物化無方總入機<lb/>
自炷蕪香明月夜露壇東向禮靈威<lb/>
　　　自悼<lb/>
十二樓空月自明一圓一缺總關情每從畫裏瞻瓊在<lb/>
復向詩中記受生魂不歸來悲楚些夢還驚覺厭秋聲<lb/>
遙知别鶴離鸞思只在芙蓉海上城<lb/>
夢中常苦不分明天上人間各有情桃葉竹枝無限意<lb/>
靈芝瑞草可憐生若蘭謾織囘文字鸚鵡猶傳響板聲<lb/>
<pb n="KR4d0530_WYG_004-31a"/>
欲得近音何處問風煙遮斷武林城<lb/>
　　　病中<lb/>
小兒舞袖學齋郎大女笑㸔傍鼓簧狂客有時來獵酒<lb/>
老夫無事坐焚香前家後家雜歌哭南斗北斗相低昻<lb/>
病卧經旬不出户牆角青青春薺長<lb/>
　　　遣興<lb/>
七十蛻翁衰病餘一室儼若維摩居孔方無神可使鬼<lb/>
毛穎已秃不中書江湖天逺道塗斷鼓柝衝寒風雪初<lb/>
<pb n="KR4d0530_WYG_004-31b"/>
糠籺明年恐未飽欲求何地托吾廬<lb/>
　　　至後暴日<lb/>
火煖氊牀擁病翁遣懐篇翰底求工悲歌學士徒能壯<lb/>
學坐禪僧要自空鶡旦猶鳴天有雪爰居已去海無風<lb/>
只留一段思鄉意不見詩中見夢中<lb/>
　　　悼亡日<hi>是早題畫梅一幅夜夢梅花盛開有感</hi>
剪水裁雲聚作花直教顔色冠芳華一雙仙子玉條脫<lb/>
三尺天家香辟邪南國好音將過鴈西牕殘夢已啼鴉<lb/>
<pb n="KR4d0530_WYG_004-32a"/>
年年此日傷春思忍把歸心賦落霞<lb/>
　　　九日書似北山上人<hi>先夜雷雨</hi>
老年尤惜過芳時籬下黄花值閏遲夜雨有愁如濕絮<lb/>
秋風無髪可吹絲勞魂數數還鄉夢徃事茫茫感興詩<lb/>
滿腹精神渾減盡一杯誰與共襟期<lb/>
　　　中秋望亭驛對月代祀北還<lb/>
月色滄波共渺茫驛亭襍坐看湖光仙家刻玉青蟾兔<lb/>
帝子吹笙白鳯凰蘆葉好風生晚思桂花清露濕空涼<lb/>
<pb n="KR4d0530_WYG_004-32b"/>
囘槎使者秋懐濶倒㵼銀河入酒觴<lb/>
　　　春日小軒獨坐<lb/>
江南椶筍正時新滋味還思養病身暮雨過雲初有電<lb/>
老鶯啼樹已無春虚名晚合徒多累同輩生存僅數人<lb/>
淨掃虚軒炷香坐只將篇什擬心神<lb/>
　　　清明日杏園獨坐<lb/>
底事東風大放顛為花渾廢夜深眠賞心不有閏三月<lb/>
老眼應虚春一年歌舞盡傳天上曲笑談同是酒中仙<lb/>
<pb n="KR4d0530_WYG_004-33a"/>
歸時更愛東城道月在秋千影外圓<lb/>
　　　長至日偕諸友逰故宫<lb/>
皇天有數混南邦組練長驅萬里江内井龍沈軍檄在<lb/>
西郊鬼泣帝車降河開故道穿宫籞殿鎖秋塵暗佛幢<lb/>
欲問興亡遺老盡晚風鈴語自摐摐<lb/>
　　　中秋雨明日晴明玩月有作<lb/>
今夕清光不負公更無雲氣礙虚空晴遲一日秋纔朢<lb/>
㸔到三更月正中蟾兔影寒天下露魚龍魄動海生風<lb/>
<pb n="KR4d0530_WYG_004-33b"/>
故人别有蕉杯約未放扁舟一鶴東<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜕菴集卷四<lb/>
</p>
<p>
</p>
  </div>
<div>
                <head>蜕菴集卷五</head>
    <p>
<pb n="KR4d0530_WYG_005-1a"/>
欽定四庫全書<lb/>
　蜕菴集卷五　　　　　　　元　張翥　撰<lb/>
　　七言律詩<lb/>
　　　雪中早朝<lb/>
北風吹雪浩漫漫曉出津橋立馬㸔春入上林花樹早<lb/>
水連平地海波乾金城萬雉㣲茫濕月闕雙龍贔屓寒<lb/>
今日天顔知有喜紫宸朝下散千官<lb/>
　　　過李陵臺<hi>分教上京</hi>
<pb n="KR4d0530_WYG_005-1b"/>
路出桓州山縵迴僕夫指是李陵臺樹遮望眼仍相弔<lb/>
雲結鄉愁尚未開海上羝羊秋牧罷陵頭石馬夜嘶哀<lb/>
英雄不死非無意空遣歸魂故國來<lb/>
　　　喜雪簡社友<hi>廣陵</hi>
今朝臘日初飛雪一白先期報嵗豐坐見洪荒還太古<lb/>
信知造化自虚空詩情畫意天機外和氣歡聲帝力中<lb/>
便欲訪君僧舍去凍泥晴滴阻西東<lb/>
　　　清明日大風雨<lb/>
<pb n="KR4d0530_WYG_005-2a"/>
陰霾連日惡風生老去愁多骨亦驚天色昏昏轉黄濁<lb/>
春光冉冉又清明隣家醁酒初開瓮游女香車不出城<lb/>
須為杏花賒一醉誰家園裏有鶯聲<lb/>
　　　西興渡<lb/>
攜家迢逓過西陵江霧㣲消海日升帆影晝驚沙上鴈<lb/>
船聲斗落岸頭氷果園霜後初分橘漁浦潮平各下罾<lb/>
嵗晚不思行路倦剡中佳興正堪乗<lb/>
　　　送春答何髙士<lb/>
<pb n="KR4d0530_WYG_005-2b"/>
湖山不見暮雲渾楊栁風寒早閉門情在舊㳺花歴歴<lb/>
酒淹殘睡雨昏昏種桃道士今何處采芍騷人不返魂<lb/>
欲識傷春無限意杜鵑枝上有啼痕<lb/>
　　　夕次楊村<lb/>
煙中帆影落舸峩繫纜沙邊已夜過風驟數聲來海樹<lb/>
月移半暈入天河得歸始覺形神王望逺空留感慨多<lb/>
坐聽舟人語明發蘆花秋水正増波<lb/>
　　　清明雨晴游包山龍華寺過慈雲䫈<lb/>
<pb n="KR4d0530_WYG_005-3a"/>
當年玉輦此經行古寺猶題扈從名龍鳯䜟空山氣歇<lb/>
馬牛刼換海波平野桃著雨春紅落嶺路埋雲濕翠生<lb/>
日暮人歸煙樹黑飢鼯啼雨上宫城<lb/>
　　　雷火焚故宫白塔<hi>辛未二月十三日</hi>
聲聲起蟄乍聞雷驟落千山白雨來恐有怪龍遭電取<lb/>
未應佛塔被魔灾人傳妖鳥生譌火誰覓胡僧話刦灰<lb/>
豈復神靈有遺恨冷煙殘燼滿荒臺<lb/>
　　　中秋樂陵驛玩月<hi>考官李狀元王助教同行</hi>
<pb n="KR4d0530_WYG_005-3b"/>
西風吹盡馬蹄塵涼夜中庭暫解巾華月團團生兔腹<lb/>
黑雲片片散魚鱗鬢毛老去如黄葉詩思秋來滿白蘋<lb/>
樂飲與君須達曙舉杯相屬恰三人<lb/>
　　　家居九日<hi>時余祝子類值酒禁丁未歳也</hi>
病餘瘦骨不勝秋早起驚寒已索裘安得酒酬佳節醉<lb/>
從教花為老人羞螟蛉有子寧嫌祝蛺蝶無知底用愁<lb/>
却笑江湖舊詩客凄涼猶憶少年㳺<lb/>
　　　喜雪答鶴齋薛逸人<lb/>
<pb n="KR4d0530_WYG_005-4a"/>
曉雪初飛應嵗華因風吹起整還斜石田不種皆成玉<lb/>
瑤界非時自雨花道士擁爐衣類鶴麻姑送酒髻如鴉<lb/>
懸知此際神逰處只在蓬萊海上家<lb/>
　　　七月二十七日書所見<lb/>
杏花樹底血猶紅一宿星痕雨洗空鳯闕追班聽帝詔<lb/>
羽林坐甲衞皇宫天官占候徴𤣥象國士精誠貫白虹<lb/>
引領雲間望笙鶴朝來佳氣已蔥蔥<lb/>
　　　辱井欄<hi>為御史所破</hi>
<pb n="KR4d0530_WYG_005-4b"/>
好事能收斷石存摩挲堪憶古雲根樓空野燹鐘何在<lb/>
宫沒寒蕪井已眢古篆半留欄上字妖姬猶有墓中魂<lb/>
試捫凹處殷紅濕不是胭脂是血痕<lb/>
　　　十一月六日大明殿賀清祀禮成<lb/>
大明宫殿彩雲間花底㣲風響佩環陛㦸九重周虎士<lb/>
御筵咫尺望龍顔犬牙磐石諸侯國豹尾鈎陳百辟班<lb/>
漏下五門朝退晚日邊佳氣滿西山<lb/>
　　　存道元帥師宗感時及陡遡山竢刀寨入貢次<lb/>
<pb n="KR4d0530_WYG_005-5a"/>
　　　　韻二詩送歸關戍<lb/>
徼外頻傳羽檄飛將軍三起著戎衣空山狐兔無藏窟<lb/>
平陸龍蛇有殺機已見趙佗知漢徳更令孟獲識天威<lb/>
此行整頓蠻荒了箐雨瀘煙好賦歸<lb/>
羣蠻連嵗閧滇中陡遡山前喜挂弓萬里籌邊頻却敵<lb/>
半生憂國早成翁塞垣烽火方無警幕府文書已上功<lb/>
奏賦歸來五雲閣漢庭不獨數嚴終<lb/>
　　　送謨侍者還江陰<lb/>
<pb n="KR4d0530_WYG_005-5b"/>
禪裓無塵錫杖青一龕天竺更南屏楊枝徧洒瓶中水<lb/>
貝葉時繙笈内經舊業池菱秋漠漠歸舟江樹曉冥冥<lb/>
今朝又作蕪城别何處鐘聲入夜聽<lb/>
　　　寄陳敬初郯九成<lb/>
憶昨閶門綰栁條逺煩相送過楓橋夕陽陌上東西路<lb/>
春水江頭早晚潮老境此心惟白社英年何處不青霄<lb/>
詩林别後應俱進時遣郵筒慰寂寥<lb/>
　　　寄俊上人<lb/>
<pb n="KR4d0530_WYG_005-6a"/>
不見俊公今十年武林留偈竟茫然苕溪寺已空塵刼<lb/>
蒲室燈還有别傳晒衲石根隨夕照題詩竹裏濕秋煙<lb/>
何時近一牛鳴地老去山中伴夜禪<lb/>
　　　寄智及上人<lb/>
故人逺在越江南何日相尋過海帆少借禪房一十笏<lb/>
全繙經藏五千函寒爐撥火冝煨芋夜月裁詩定倚杉<lb/>
儗結願香歸未得碧蓮花老補陀巖<lb/>
　　　寄見心上人次韻<lb/>
<pb n="KR4d0530_WYG_005-6b"/>
自入赤墀青瑣間舊逰禪侣亦闌珊青山只憶招提境<lb/>
白首初辭供奉班馬為空羣猶蹻蹻鳥能求友自關關<lb/>
終期一舸相尋去知在姚溪第幾灣<lb/>
見說錢塘别築城凄涼風景若為情湖堤栁盡曽㳺路<lb/>
石壁苔荒舊刻名老我無能如燭武何人可飲勝公榮<lb/>
沃洲勝㑹還容續即擬山中隠計成<lb/>
　　　懐翟文中<lb/>
君留越甸長懷我我在京華幾夢君佳句每從愁裏得<lb/>
<pb n="KR4d0530_WYG_005-7a"/>
逺書忽向病中聞船來海口人爭㟁兵滿淮南火照雲<lb/>
今日臨風倍凄斷白頭清淚共紛紛<lb/>
　　　江山覽勝樓<lb/>
白雲東南相蕩浮中有隠者之飛樓千峰影落華蓋晚<lb/>
一水寒通彭蠡秋鮫人機杼或聞響山鬼窟宅疑藏幽<lb/>
為問仙家借黄鵠我欲題詩來上頭<lb/>
　　　寄别陳渭叟<lb/>
空山花發春事幽道人結屋居上頭胡麻隨水有時得<lb/>
<pb n="KR4d0530_WYG_005-7b"/>
杏子成林誰敢偷金銀氣雜丹光現澗壑響帶松聲流<lb/>
寄語黄鶴一相别獨立蒼茫歌逺逰<lb/>
　　　遊天竺寺<lb/>
石梁濺水濕蒼苔陰洞傍穿澗底回殿閣金銀從地湧<lb/>
山林圖畫自天開龍隨僧到分雲住猿任人呼下樹來<lb/>
逰興未䦨斜日盡馬頭呼酒尚徘徊<lb/>
西湖之西天竺深天香滿風多桂林老猿引子下髙樹<lb/>
流水與雲來逺岑上方已變刼灰黒古磵長帶秋嵐陰<lb/>
<pb n="KR4d0530_WYG_005-8a"/>
清輝娛人且歸去後夜明月來重尋<lb/>
　　　通𤣥觀<hi>内侍劉敖修真結菴於此髙宗御書通𤣥二字榜之賜名能真</hi>
羽蓋翩翩下九重江鄉秋晚滯仙蹤信傳真府憑青鳥<lb/>
劍舞瑤臺走碧龍頃刻風雲興五嶽須臾雨澤慰三農<lb/>
殷勤欲問參同契雙舄遄飛未易從<lb/>
　　　題張外史馬塍新居<lb/>
窈窕丹房古磵阿長松脩竹繞層坡桃園隠者時相遇<lb/>
茒洞仙人夜或過沆瀣杯寒供曉食青㝠笙響答空歌<lb/>
<pb n="KR4d0530_WYG_005-8b"/>
白雲浮出池痕滿知是龍泓宿雨多<lb/>
　　　登六和塔<lb/>
江上浮屠快一登望中烟㟁是西興日生滄海横流外<lb/>
人立青冥最上層潮落逺沙羣下鴈樹欹髙壁獨巢鷹<lb/>
百年等事豪華盡怕聽興亡懶問僧<lb/>
　　　上清薛茂𢎞虞内翰以鶴齋號之為賦<lb/>
羽人新得虞翁號歸築衡茒並翠㣲丹室有風鳴夜帳<lb/>
斗壇多露濕秋衣畫中昨者薛少保華表當年丁令威<lb/>
<pb n="KR4d0530_WYG_005-9a"/>
直擬身形鍊相似玉笙吹上白雲飛<lb/>
　　　登金山吞海亭了翁韻賦<lb/>
危亭突兀戴鼇頭俯視滄溟一勺浮龍伯衣冠藏下府<lb/>
梵王臺殿起中流扶桑夜色三山日灧澦江聲萬里秋<lb/>
老我惜無吞海句但磨崕石記曽逰<lb/>
　　　寄成居竹隠居<lb/>
青袍朝士困京華此老蕭閒竹滿家山壓窮愁詩强項<lb/>
海枯渇肺酒槎牙商巖未採芝如草彭澤將歸菊有花<lb/>
<pb n="KR4d0530_WYG_005-9b"/>
孤負江頭理漁事短篷春雨夢漚沙<lb/>
　　　題唐子華畫王師魯尚書石田山房<lb/>
秋水橋邊紅葉林數家茒屋傍青岑岡頭種玉朝煙煖<lb/>
隴上鋤雲宿雨深摩詰輞川宜入畫少陵韋曲自成吟<lb/>
束薪嵗晚來同煑應許山中道士尋<lb/>
　　　賦中書左曹小瀛洲<lb/>
東曹地迥集名郎宛是仙家紫翠房閶闔上通天咫尺<lb/>
蓬萊移出海中央金波日暖浮鳷鵲玉樹春濃下鳯凰<lb/>
<pb n="KR4d0530_WYG_005-10a"/>
幾度夢回清夜直此身如在五雲鄉<lb/>
　　　三月朢日逰虎丘寺題小吳軒<lb/>
海湧峰前雲樹盤佛宫飛閣出㠝岏虎來古冢金精白<lb/>
龍卧秋池劍影寒禪老説空留壊石鬼仙題雨下虚壇<lb/>
憑髙不盡登臨興更借西山晚翠看<lb/>
　　　題舒嚕存道元帥平師宗三州卷後<lb/>
不用牙璋逺出師將軍憑軾下邊陲僰酋爭歃金盤血<lb/>
漢使髙懸玉帳旗司馬文章傳太史武侯威略震南夷<lb/>
<pb n="KR4d0530_WYG_005-10b"/>
只今父老蘭滄上擬刻寧蠻第一碑<lb/>
　　　送李孟端奉祀天妃祠北歸<lb/>
萬里函香出漢廷楚江南下越山青祠光夜現天妃火<lb/>
騎氣秋瞻使者星三島鳯麟環碧海九關虎豹隔青冥<lb/>
君才冝掌絲綸美為述文章襲六經<lb/>
　　　虚齋贈四明王道士<lb/>
髙齋聞在荔枝林曲几方牀宴坐深大道無形元寓器<lb/>
至人於物不容心三山雲氣通寥泬一室天光入照臨<lb/>
<pb n="KR4d0530_WYG_005-11a"/>
我欲壺中收藥去石田瑤草共相尋<lb/>
　　　呉江<lb/>
坐倚風檣看太湖波濤澒洞半三呉寒通上畍咸池氣<lb/>
黑入中流水伯都雲暗蛟龍應起立雪深鴻鴈自驚呼<lb/>
望亭有酒宵堪醉買得漁家一尺鱸<lb/>
　　　寄題杜原父懐友軒<lb/>
尺五城南近世紛移家本並武夷君他年功業誰青史<lb/>
此日山林自白雲石氣曉侵書幌濕溪聲時雜棹歌聞<lb/>
<pb n="KR4d0530_WYG_005-11b"/>
故人已有同棲約仗䇿行穿虎豹羣<lb/>
　　　題黄州管氏懐坡堂<lb/>
玉局仙人雲錦裳騎龍一夕下黄岡峩峩冠蓋生陳迹<lb/>
落落江山有耿光謫宦六年名益重懐賢千古意何長<lb/>
君侯此舉誠佳事未數儋州載酒堂<lb/>
　　　瓜州與成居竹王克純登江風山月亭<lb/>
風起西津斷客艘熊家亭上得憑髙雲移鳥影沈江樹<lb/>
雨帶龍腥出海濤開闢自天留壯觀登臨如我老英豪<lb/>
<pb n="KR4d0530_WYG_005-12a"/>
放舟擬就金山宿一夜清寒襲錦袍<lb/>
　　　奉答新仲銘禪師<lb/>
呉楓初冷鴈連天夢在江南野水邊詞客欲歸嗟老大<lb/>
美人不嫁惜嬋娟豺狼正爾當官道龍象於今護法筵<lb/>
我識新公老禪衲一燈蒲室是真傳<lb/>
　　　贈馬易之<lb/>
萬里征帆渡越江兹遊奇觀世無雙海中蓬島金銀闕<lb/>
天上玉堂雲霧牕吾道政須求柱石詩壇從此避旌幢<lb/>
<pb n="KR4d0530_WYG_005-12b"/>
青林白谷歸休地懐抱因君得暫降<lb/>
　　　氷蟾為金齊賢賦<lb/>
老蟾素魄稟金精千嵗玻瓈幻結成明水夜零隂隧凍<lb/>
丹書秋滿肉芝生腹凝寒露藏虚白影入銀河浴太清<lb/>
擬問姮娥乞靈藥與君騎向廣寒行<lb/>
　　　呉江王氏水雲深處<lb/>
潮平天濶開詩境冝著幽亭俯碧潯閒許釣徒分半席<lb/>
靜饒沙鳥占全林青連河漢秋無極黑入菰蒲晚易陰<lb/>
<pb n="KR4d0530_WYG_005-13a"/>
更好扁舟明月夜醉攜長笛冩龍吟<lb/>
　　　送式無外歸髙麗<lb/>
三韓山水有靈暉秀出斯人了佛機岳寺禪餘留偈别<lb/>
王城齋罷戴經歸瓶收滄海降龍入錫度秋空近鶴飛<lb/>
只恐故林雲卧後一鐙秋老木棉衣<lb/>
　　　散木軒為陳則虚髙士賦<lb/>
散木軒中一散仙形雖如槁氣蒼然路松正自為明誤<lb/>
社櫟還因不用全梁棟無心聊閱世山林有地可長年<lb/>
<pb n="KR4d0530_WYG_005-13b"/>
碧牕日靜忘機事悟得南華第四篇<lb/>
　　　送宋本禮部狀元調選還京<lb/>
聖主求賢禮數崇策名髙步冠南宫乗槎析木天津上<lb/>
奏賦甘泉鹵簿中染翰墨凝仙掌露護衣香散御爐風<lb/>
只今帝業熈千載正待儒臣黼黻功<lb/>
　　　春日懐柯博士<lb/>
建章鶯囀曙光初上直門開漏㸃疎花擁西清森仗衞<lb/>
星臨東壁煥圖書漢庭長者多推轂楚國騷人早卜居<lb/>
<pb n="KR4d0530_WYG_005-14a"/>
為問五雲仙閣吏綵毫春咏近何如<lb/>
　　　題張性之提舉靜學齋<lb/>
隠者城南水竹居蕭然一室白生虚傳聲吳㑹名家後<lb/>
探道農黄邃古初日影上簾晴晒藥露涼侵戸夜翻書<lb/>
元知靜裏工夫大欲乞靈方一起予<lb/>
　　　送劉侯赴大理<lb/>
萬里南雲入馬蹄蠻酋迎拜過阿黎將軍拔劍歌𤣥武<lb/>
使者乗軺祀碧雞六詔星文開井絡兩關鳥道揷天梯<lb/>
<pb n="KR4d0530_WYG_005-14b"/>
聖朝謀帥先詩禮努力籌邊息鼓鼙<lb/>
　　　送柯敬仲之京<lb/>
給事先皇禁邸中歸來空抱小臣弓魚龍夜落黄河水<lb/>
鴻鴈秋征白霫風郢國善歌推宋玉漢庭能賦待揚雄<lb/>
如君必用才優俊重見金閨尺籍通<lb/>
　　　題逺碧樓<lb/>
江上樓居景自清闌干朝暮傍陰晴數峰殘雨雲間濕<lb/>
一水斜陽島外明樹隔釣歌分浦出風移帆影近牕行<lb/>
<pb n="KR4d0530_WYG_005-15a"/>
綵衣白髪冝春酒更喜田園樂事成<lb/>
　　　二月朢日湖上值風<lb/>
疾風吹浪滿重湖雲掩西山一半無黄帽牽船依㟁過<lb/>
蒼頭按鶻繞林呼鶯花世界如春夢煙雨樓臺是畫圖<lb/>
童穉兹逰今白髪斷橋斜日重踟蹰<lb/>
　　　寄觀志能照磨<lb/>
鼇背三山最上峰美人手把玉芙蓉仗圍泰畤傳宵燎<lb/>
漏下層城踏曉鐘錦瑟無塵飛刻鴈金壺有墨洒雕龍<lb/>
<pb n="KR4d0530_WYG_005-15b"/>
老懐已託王郎道早晚歸營北澗松<lb/>
　　　十二月二十七日雪寒奉㫖賜宴史局<lb/>
聖主恩榮六賜筵玉音躬聽相臣宣史裁東觀何殊漢<lb/>
人在瀛洲總是仙御酒如春浮浩蕩宫花與雪鬬嬋娟<lb/>
微生此日沾休澤祇望丹宸祝萬年<lb/>
　　　初度日病起不能飲諸友載酒集書樓偶賦見<lb/>
　　　　意<lb/>
細雨東風泛曉煙草痕青過竹籬邊春當揆度靈均日<lb/>
<pb n="KR4d0530_WYG_005-16a"/>
老及知非伯玉年病眼紛紜花似霧吟懐跌宕酒如泉<lb/>
諸君有意留迂叟擬買雷塘百畝田<lb/>
　　五言長體<lb/>
　　　題辜徳中瑞竹亭<lb/>
江館當西澨山堂向北隅舊樊聊補壊新竹復嘘枯嘉<lb/>
此神明勞森然雨露濡賢才世閩海之子冠洪都生意<lb/>
原無息休徴固有符渾涵由地脉騰達即天衢故業詩<lb/>
書逺能官俊造須材稱人似玉賔待鳳將雛照映丘園<lb/>
<pb n="KR4d0530_WYG_005-16b"/>
重流傳賦咏俱擬同嘉樹傳來作瑞筠圖<lb/>
　　　送成禮部誼叔察訪守令河南山東<lb/>
厯數開千載明良㑹一時朝廷嚴守令宵旰為黔黎南<lb/>
服方多故東州復阻飢郎官膺簡拔使者出詢諮此命<lb/>
於今重如君衆論推直承亷察往肯作畏難辭靈雨隨<lb/>
華轂流風度綵旗草兼驄一色栁與轡同絲梁宋分淮<lb/>
甸青齊並海涯政苛嗟虎猛民散念鴻離罷軟寧勝任<lb/>
奸貪只自私中牟因雉見單父得魚知或有隳其職誰<lb/>
<pb n="KR4d0530_WYG_005-17a"/>
能慎所司張絃從急緩朗鑒各妍媸治道誠先務皇心<lb/>
實在兹俱為良吏選足慰逺人思空濶青雲步孤髙玉<lb/>
樹姿暫傾冠蓋餞行赴簡書期事業懸鐘鼎光華映羽<lb/>
儀歸來前席問請入史臣詞<lb/>
　　　送彭大年真人祀東海東嶽東鎮<lb/>
國典崇常祀名山仰岱宗聖王欽所遣使者肅惟恭禮<lb/>
自唐虞秩神知造化鍾天門開<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲日觀上巃嵸零雨<lb/>
行清道浮雲起盪胸宿齋分鶴帳朝饗發鯨鐘吹溢安<lb/>
<pb n="KR4d0530_WYG_005-17b"/>
歌進靈來衞仗從御香分晻靄佩玉響瑽瑢美薦懐椒<lb/>
糈精誠奠璧琮東流瞻巨海列鎮到諸峰瀛島遙相望<lb/>
仙人或此逢岳祇調虎豹水怪帖魚龍星墜祠光白煙<lb/>
涵瑞氣濃振衣臨濬壑飛蓋拂長松庶物消餘沴洪河<lb/>
復故蹤年祥報齊魯地寳出雷澭嘉澤羣方洽明時百<lb/>
職供回車冝訪問弭節可従容世祚祈千億元功賛九<lb/>
重禁庭歸福處有待頌東封<lb/>
　　　寄題顧仲瑛玉山詩一百韻<lb/>
<pb n="KR4d0530_WYG_005-18a"/>
治理逢熈運欽明仰聖皇至仁侔覆載上德配軒唐大<lb/>
業勤宏濟元臣協賛襄賢科收俊造庭實璨圭璋入貢<lb/>
徠符拔儀韶下鳳凰普天均雨露絶域總梯航每念京<lb/>
師食遙需漕府糧神妃所芘護颶母敢飛揚前隊貔貅<lb/>
發先驅罔象藏冷颷鼓萬舵朱火耀連檣帝敇申嘉惠<lb/>
祠官按典常賞勞兼湛濊<hi>時賜省臣漕臣酒幣</hi>旌烈特巍煌僕本<lb/>
中林士久陪東觀郎遂叨乗驛傳徧與禮靈場簜節雕<lb/>
龍飾華旗畫隼翔衝流度鄞越陟險過泉漳緬彼湄洲<lb/>
<pb n="KR4d0530_WYG_005-18b"/>
嶼嶄然鉅海洋蛟穿崕破碎鯨蹴浪撞搪震鼓轟空濶<lb/>
奔帆截渺茫島衣迎使舸瘴霧避天香嘉薦歆芬苾陰<lb/>
功助翕張精誠致工祝景貺答禎祥賈舶傾諸國輿圖<lb/>
奄八荒身雖距閩嶠志已畧扶桑裴洞三生夢温陵十<lb/>
月涼兹遊平昔冠夙願一朝償女髻皆殊製蠻音各異<lb/>
鄉地偏宜荔子人最貴梹榔釀鹿肥漂酒蟯蠔液滿房<lb/>
招賢簇車騎揮掃積縑緗窮臘纔竣事暄春始趣裝劍<lb/>
津傳警急汀賊起狓猖獠砦旋戡定藩垣慎扞防思親<lb/>
<pb n="KR4d0530_WYG_005-19a"/>
彌切切行役更遑遑狐死嗟奚首龜占喜允臧封崇晏<lb/>
塢内木拱計峰旁<hi>仲春至杭卜山于武康克襄先藏塢在計籌山下即予新墳</hi>薄宦<lb/>
祇牽率孤蹤易感傷暫為江左客誰洒墓頭漿逝矣川<lb/>
塗阻凄其涕淚滂南轅恰啼鴂北路復鳴螿粤若婁東<lb/>
邑由來漢太倉機雲存故宅吳㑹畫雄疆遯跡晞髙士<lb/>
<hi>謂有梁鴻山</hi>遺風挹讓王厥田尤沃衍比歳適豐穰老我張<lb/>
承吉新知顧辟彊聞君占形勝築室恣徜徉鐵笛留嚴<lb/>
客青錢乞泰娘杏韉紅叱撥蘭柱繡鴛鴦闢徑通佳處<lb/>
<pb n="KR4d0530_WYG_005-19b"/>
栽桃帶栁塘脩梧羽葆蓋美竹碧琳瑯列岫濃螺色澄<lb/>
湖淨鏡光鳥邊嵐漠漠魚外水泱泱鶴駐逰仙館鸞鳴<lb/>
種玉岡投竿釣月檻隠几讀書牀雲結芝英秀花團桂<lb/>
樹蒼舫齋青篠箔漁舍綠苔牆棟宇環相屬園池鬱在<lb/>
望直疑金谷墅還似輞川莊未獲窺詩境相邀到草堂<lb/>
開樽羅綺饌侑席出紅妝婉態隨歌板齊容綴舞行新<lb/>
聲綠水曲穠豔大隄倡宛轉纒頭錦淋漓蘸甲觴弦鬆<lb/>
調寳柱笙咽炙銀簧倚䇿驂聨轡鈎簾燭遶廊僰僮供<lb/>
<pb n="KR4d0530_WYG_005-20a"/>
紫蟹庖史進黄麞卜晝寧辭醉留歡正未央分司莫驚<lb/>
坐刺史欲無腸是集俱才彦虚懐共頡頏珠璣散咳吐<lb/>
律吕應宫商鄭老經術富于仙詞翰長琦初燈並照郯<lb/>
華驥同驤璧色牋毫健吟篇綵繪張拈題爭㸃筆得句<lb/>
倐盈箱勁敵千鈞彀精逾百錬鋼語奇凌鮑謝體變失<lb/>
盧楊瑛甫早有譽亨衢那可量摶扶看怒翼騰達待蜚<lb/>
黄旣篤朋情重仍持雅道昌披襟視肝胆刻琰播文章<lb/>
永契欣依託衰蹤頓激昻盍簮承偉餞授簡藉餘芳自<lb/>
<pb n="KR4d0530_WYG_005-20b"/>
鄙㝠搜拙徒令屬對忙端如享敝帚何異貯奚囊談笑<lb/>
聊堪接賡酬曷足當吾猶鄶以下公等楚之良瓠落渾<lb/>
無用艱難寔備嘗擬為覂駕馬竟作觸藩羊筋力頻馳<lb/>
騖功名幾慨慷不嫌成晚合深幸際時康邂逅因斯㑹<lb/>
暌違又一方匆匆把别袂眷眷賦河梁鴻鴈清秋日蒹<lb/>
葭昨夜霜關山凝朔氣星斗麗寒芒疾病家多難歸休<lb/>
嵗亦陽苦心甘寂寞短髪任蒼浪漏屋愁荷蓋塵衣惜<lb/>
蕙纕杜陵非固懶賀監豈真狂回首長追憶緘詩逺寄<lb/>
<pb n="KR4d0530_WYG_005-21a"/>
將乾坤浩今古此意詎能忘<lb/>
　　　元日靈臺官以初四日己酉時享遂以嵗除日<lb/>
　　　　受誓於中書乃免朝賀紀詩八韻<lb/>
清廟當春享彤庭放早朝扈鳴更厯正龍集轉寅杓瑞<lb/>
日開黄道卿雲映絳霄八方周象譯九奏舜簫韶爐暖<lb/>
香生术杯紅酒泛椒新符鬱壘換候琯女夷調有待寛<lb/>
書下行看戰甲銷衰年今可隠歸老故山樵<lb/>
　　　分題送京兆趙耕師尹之臨安路帥府照磨得<lb/>
<pb n="KR4d0530_WYG_005-21b"/>
　　　　通海湖<lb/>
萬頃平湖碧浮光映泬㵳秀山純漫影滄海暗通潮瘴<lb/>
黒雲相蕩春澄雪未銷潤沾蒙部濶川合洱河遙秔稻<lb/>
收田利蒲魚入市饒雨歸龍氣濕晴浴鶴媒驕夾樹迷<lb/>
深箐流花落野椒氊來蠻婦漂船放僰僮橈帥府開荒<lb/>
甸英才屈下僚此心同逝水日夜向東朝<lb/>
　　　送劉貞庭總管之嘉禾<hi>御史宣徽院判</hi>
牧守膺民寄循良不數公使君新建隼御史近乗驄内<lb/>
<pb n="KR4d0530_WYG_005-22a"/>
府聲華著専城控制雄老成歸物望清切簡宸衷紫綬<lb/>
盤銅虎朱旛擁畫熊焚香迎父老騎竹走兒童檇李名<lb/>
藩古勾吳地利通粤從師次後俱在震隣中水暗臺隍<lb/>
月雲寒鼓角風蠻氛猶漲黑戰血未消紅聖主方圖治<lb/>
台司亦即戎頻煩綸綍下次第甲兵空公等宜宣力王<lb/>
臣固匪躬關防先武備國計務農功黄霸徴當最陽城<lb/>
考欲同蒼旻飄勁氣白日照精忠萬象天樞北三山海<lb/>
市東旱龍俄作雨<hi>時喜得雨故及</hi>陽鳯已鳴桐善政風須變虚<lb/>
<pb n="KR4d0530_WYG_005-22b"/>
襟理自融平生經世志要似節軒翁<lb/>
　　　福唐張氏永思堂<lb/>
自昔閩多士吾宗世有人共聞兩孝子永慕百年親僾<lb/>
若音容在巍然棟宇新秋筵仍几杖温鼎自淳珍草娯<lb/>
稱觴地花迎戲綵辰流芳變春雨精思動秋旻風教關<lb/>
民俗文章藉史臣聲詩播休美正為盛時陳<lb/>
　　　成居竹有書報甥傅君亮至揚州言其家與外<lb/>
　　　　表舅呉仲益及婦家二叔學生韓與玉全家<lb/>
<pb n="KR4d0530_WYG_005-23a"/>
　　　　無恙喜甚有懐<lb/>
始得平安信渾紓悵望心爭看尺素字絶勝萬黄金危<lb/>
甚初秋警幾於平陸沈蜂屯昱嶺上豨突浙江潯縦爾<lb/>
驅鋒鏑能逃磔斧砧官軍俄克復亂首即成擒城市半<lb/>
焦土親朋多好音已知生有路蹔免淚沾襟老子歡殊<lb/>
劇家人酒快斟狂歌敲手板醉倒脱頭簮黎庶思甦息<lb/>
皇天願照臨國威雖震叠兵氣尚蕭森自顧形骸累仍<lb/>
嗟嵗月侵懐歸畏吏議承乏念官箴虎豹關非逺龍蛇<lb/>
<pb n="KR4d0530_WYG_005-23b"/>
水更深豈無黄石略虚遣白頭吟落日耿殘雪浮雲生<lb/>
夕陰枯萁聞齕馬疎樹見棲禽松竹荒須理茒茨破可<lb/>
尋前身本道士不是戀山林<lb/>
　　七言絶句<lb/>
　　　送林崇髙還武夷山<lb/>
雲巖巖下聘君家長記宵談到曙霞今日隴頭誰洒飯<lb/>
鷓鴣啼老白桐花<lb/>
武夷山中毛竹多神君一去奈山何松風猶帶琅璈響<lb/>
<pb n="KR4d0530_WYG_005-24a"/>
散入遺音作棹歌<lb/>
　　　七月朢日徐勉自武林來得兩訃音<lb/>
海舟隔嵗望回音及得回音恨更深從此逺書無用寄<lb/>
九原蕪沒轉傷心<lb/>
外來喪逝訃音來女嫁桐陵亦告哀老眼今朝方是哭<lb/>
百年心事總成灰<lb/>
　　　予京居廿稔始置屋靈椿坊衰老畏寒始製青<lb/>
　　　　鼠袍且久乏馬始作一車出入皆賦詩自志<lb/>
<pb n="KR4d0530_WYG_005-24b"/>
五槐濃綠蔭門前東宇西房數十椽不是衰翁買屋住<lb/>
歸時留作僱船錢<lb/>
青鼠毛衣可禦寒秃襟空褏放身寛遮頭更著狐皮㡌<lb/>
好箇儂家老契丹<lb/>
淺淺輕車穏便休何須髙蓋與華輈短轅不作王丞相<lb/>
下澤聊為馬少游<lb/>
　　　讀瀛海喜其絶句清逺因口號數詩示九成皆<lb/>
　　　　寔意也<lb/>
<pb n="KR4d0530_WYG_005-25a"/>
一日糧船到直沽呉罌越布滿街衢新詩將作如干首<lb/>
為問郯郎有買無<lb/>
接糧御史性情真斷事官來苦怒嗔索酒索錢横生事<lb/>
遭風遭浪肯知人<lb/>
客牕昨夜北風髙猶似乗船海上濤明發先宜覓貂鼠<lb/>
喚人來作禦寒袍<lb/>
虎賁坐甲夜傳更千步廊街鼓柝聲未許離人眠得熟<lb/>
馬蹄車鐸又天明<lb/>
<pb n="KR4d0530_WYG_005-25b"/>
拂郎之馬走千里獨立長嘶凡馬空昔在江南看圖畫<lb/>
今來天廏識真龍<lb/>
賽娘十五解新聲楊栁腰肢怯囀鶯好冩潘郎胡十八<lb/>
敎伊傳唱滿京城<lb/>
長川妓子早晨來戴笠騎驢帕擁腮總在狹斜坊裏住<lb/>
敎坊日日聽差回<lb/>
杖履尋花虎丘寺壺觴按曲館娃宫阿成殺受呉中樂<lb/>
請入風沙海浪中<lb/>
<pb n="KR4d0530_WYG_005-26a"/>
結束黄騮粉畫韉更投西市買長鞭知儂已有南歸日<lb/>
户部來催助燕錢<lb/>
大風塵土漲天飛遮眼烏紗拍馬歸還是洞庭湖水好<lb/>
待郎來浣舊征衣<lb/>
　　　大年小景<lb/>
一川風栁綠傞傞古木茅茨近澗阿漢上無人船不渡<lb/>
水禽飛處夕陽多<lb/>
春澹空山不自聊幽花老畫國香銷只今愁絶沅湘路<lb/>
<pb n="KR4d0530_WYG_005-26b"/>
誰與侯芭賦楚招<lb/>
采采幽芳不盈把好收風露入銅瓶虎丘老衲今何在<lb/>
思見蘭芽石上青<lb/>
　　　㓜闇宗師以詩招賞海棠文申有詩見約次韻<lb/>
自是仙家春日遲紫綿無數裊柔絲憑君多置看花酒<lb/>
肺渇如今似漏巵<lb/>
環樞堂上遲明來要向花前不放杯只恐狂風無顧藉<lb/>
盡將春色委蒼苔<lb/>
<pb n="KR4d0530_WYG_005-27a"/>
好懐日近少曽開心憶湖山曽屢囘不是故人多雅致<lb/>
誰能相約看花來<lb/>
　　　亷子祐歸省金陵且就秋試作三絶句贈别<lb/>
故園歸思浩無涯更聽啼鵑惱客懐後夜月明應有夢<lb/>
先隨潮水過秦淮<lb/>
陌上吹衣栁絮風凭君莫放酒杯空歸舟總是傷情處<lb/>
一路殘山剰水中<lb/>
自昔髙科取俊英布衣徒步到公卿廟堂今日求材切<lb/>
<pb n="KR4d0530_WYG_005-27b"/>
正待諸君䇿治平<lb/>
　　　王杲東白墨蘭樵題詩用韻其左并寓所懐<lb/>
光風葉葉露香新欲采幽芳惜暮春幾度玉笙吹夜月<lb/>
瀟湘雲斷不逢人<lb/>
　　　早出北城迎社稷香輿<lb/>
我如老馬怯征鞍推起東牕欲起難昨日風雷驅雹過<lb/>
滿衣明月五更寒<lb/>
　　　偶成二絶句簡魯威學士<lb/>
<pb n="KR4d0530_WYG_005-28a"/>
雲物凄涼小雪初半庭殘菊蝶來疎連朝筆硯多忙事<lb/>
借得東泉學士書<lb/>
病起頭顱不可風南牕晴日正融融天憐老境無差使<lb/>
乞與詩篇酒醆中<lb/>
　　　小㳺仙詞<lb/>
清華公子並騎龍直過蓬萊第一峰親見海中城闕好<lb/>
半栽玉樹半芙蓉<lb/>
五色煙中玉女牕鳯歌鸞舞一雙雙除是飛瓊方教得<lb/>
<pb n="KR4d0530_WYG_005-28b"/>
紫簫吹徹不成腔<lb/>
來不分明去不言紅椒花露濕妝痕巫娥已逐夢魂㫁<lb/>
十二碧峰愁暮猿<lb/>
月圃羣芬次第開步前紅露下瑤階摴蒱偶共真妃博<lb/>
賭得雙頭白燕釵<lb/>
道人寄我紫邏山時復賣藥來人間石潭薄晚有龍鬬<lb/>
滿谷濕雲無路還<lb/>
五嶽真官立帳前露蕪香靄落瓊筵夜深醮罷各歸去<lb/>
<pb n="KR4d0530_WYG_005-29a"/>
一一馬聲嘶上天<lb/>
美人臨水笑相邀自解羅巾擲作橋同覓雲間仙伴侣<lb/>
杏花壇上聽吹簫<lb/>
月帳新開蘂輦過桂花涼露洒天河雙星一夜叙離别<lb/>
狼藉碧蓮秋露多<lb/>
　　　招韓伯清泛湖<lb/>
南園攜手賞芳紅喚取能歌盛小叢傳與春風留杏萼<lb/>
明朝開向曲聲中<lb/>
<pb n="KR4d0530_WYG_005-29b"/>
段橋春水綠初柔便有羣鳬來上㳺好借鴟夷盛酒去<lb/>
玉簫吹上畫船頭<lb/>
　<lb/>
　<lb/>
　<lb/>
　<lb/>
　<lb/>
　蜕菴集卷五<lb/>
<pb n="KR4d0530_WYG_005-30a"/>
蜕菴集跋<lb/>
右潞國張公詩集若干卷廬陵沙門大杼北山之所編<lb/>
集也先是潞公於元季多故之際薨於燕都由其無後<lb/>
北山為之經紀葬事未幾天兵北伐燕都不守北山取<lb/>
其遺藁歸江南凡選得九百首將刋板以行扵世或有<lb/>
問於余曰北山釋之有道者宜視身為外物而乃汲汲<lb/>
於故人詩集得非未能遺情乎余謂之曰至人不遺情<lb/>
古之髙僧猶不能免如梁慧約以苦行得道為帝王師<lb/>
<pb n="KR4d0530_WYG_005-30b"/>
而哭其亡友甚哀至賦詩曰我有兩行淚不落三十年<lb/>
今日為君盡併洒秋風前北山念潞公無後平日交友<lb/>
又皆異世淪謝懼其泯沒無傳故仗義而為之然亦何<lb/>
害於道其與約之情則一也當元統甲戌間余識潞公<lb/>
於金陵後㑹於燕都于錢塘盖三十餘年固非一日之<lb/>
好觀北山斯舉豈能無動於中謹書卷末如此若潞公<lb/>
之詩名震耀海内不俟余之稱美故勿論洪武十年冬<lb/>
天界善世禪寺住持天台釋宗泐識<lb/>
</p>
<p>
</p>
  </div>
        </body>
</text>\m</TEI>
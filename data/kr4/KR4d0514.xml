<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>雁門集卷一</head> <lb/>
    <p>
<pb n="KR4d0514_WYG_001-1a"/>
欽定四庫全書<lb/>
　雁門集卷一<lb/>
　　　　　　　　　　　　元　薩都拉　撰<lb/>
　　過池陽有懷唐李翰林<lb/>
我思李太白有如雲中龍垂光紫皇案御筆生青紅羣<lb/>
臣不敢視射目目盡盲脱靴手汚衊蹴踏將軍雄沉香<lb/>
走白兔玉環失顔容春風不成雨殿閣懸妖虹長嘯拂<lb/>
紫髯手撚青芙蓉掛席千萬里遨遊江之東濯足五<lb/>
<pb n="KR4d0514_WYG_001-1b"/>
湖水掛巾九華峰放舟玉鏡潭弄月秋浦中羇懷正浩蕩<lb/>
行樂未及終白石爛齒齒貂裘淚濛濛神光走霹靂水<lb/>
底鞭雷公采石波浪惡青山雲霧重我有一斗酒和淚<lb/>
灑天風<lb/>
　　題焦山方丈壁<lb/>
江風入霜林寒葉下疎雨蕭蕭復蕭蕭可聽不可數山<lb/>
僧亦好竒呼童掃行路到處覓秋聲肩輿入山去<lb/>
　　送呉寅甫之揚州<lb/>
<pb n="KR4d0514_WYG_001-2a"/>
青楊吹白花銀魚跳碧藻落日上江船二月淮南道渺<lb/>
渺春水涯悠悠雲樹杪安得快剪刀江頭剪芳草<lb/>
　　秋日病起池上<lb/>
顧兹林塘幽消此閒日永飄風辭萍蹤落葉散魚影天<lb/>
池風露凉秋深藕花冷有懷無與言獨立心自省<lb/>
　　題潭州劉氏姊妺二孀貞節<lb/>
雙藤本同根長大附高樹樹倒何所依不離樹根土劉<lb/>
家好姊妺嫁作儒家婦儒生逝不返姊妺何所去憶昔<lb/>
<pb n="KR4d0514_WYG_001-2b"/>
嫁夫時各願以偕老今日無所歸骨肉自相保一爐鑄<lb/>
兩鏡懸置東西牕牕前主人去兩鏡復一雙哀哉哀哉<lb/>
劉二孀<lb/>
　　早發黄河即事<lb/>
晨牽大河上曙色滿船頭依依樹林出慘慘煙霧收村<lb/>
墟雜雞犬門巷出羊牛炊煙動茅屋秋稻上壠邱嘗新<lb/>
未及試官租急徵求兩河水平堤夜有盜賊憂長安里<lb/>
中兒生長不識愁朝馳五花馬暮脱千金裘鬭雞五坊<lb/>
<pb n="KR4d0514_WYG_001-3a"/>
市酣歌最高樓繡被夜中酒玉人坐更籌豈知農家子<lb/>
力穡望有秋裋褐常不充糲食常不周醜婦有子女鳴機<lb/>
事耕疇上以充國賦下以祀松楸去年築河防驅夫如<lb/>
驅囚人家廢耕織嗷嗷齊東州飢餓半欲死驅之長河<lb/>
流河源天上來趨下性所由古人有善備鄙夫無良謀<lb/>
我歌兩岸曲庶達公與侯凄風振枯槁短髪凉颼颼<lb/>
　　寄朱舜咨王伯循了即休<lb/>
　元統二年秋八月僕與淮東憲副朱舜咨廣東憲僉<lb/>
<pb n="KR4d0514_WYG_001-3b"/>
　王伯循會于𤓰州江風山月亭上過金山登妙高臺<lb/>
　飲酒賦詩京口鶴林寺僧了即休風雨渡江贈别少<lb/>
　年遊詞即休既城去舜咨伯循留廣陵僕獨涉淮過<lb/>
　河北人生聚散信如雲萍倒指歲餘舊遊如夢向時<lb/>
　舜咨有雨過江色淨五字天趣妙發未克竟篇兹以<lb/>
　一字為一韻賦詩寄上舜咨伯循二前輩鶴林主者<lb/>
　了上人<lb/>
木落淮南秋蘭橈泊江渚把酒三人同江亭看飛雨雨<lb/>
<pb n="KR4d0514_WYG_001-4a"/>
過江色淨妙景發天趣歴歴江南山一一青可數<lb/>
　　又<lb/>
大江湧金山穩若青蓮座山下有龍宫見水不敢唾江<lb/>
山萬古同日月片帆過把酒妙高臺狂歌醉相和<lb/>
　　又<lb/>
飄飄鶴林僧布襪青鞋雙長江飛鉢渡碧海魚龍幢逺<lb/>
來作偈别楚雨鳴秋牕振錫獨歸去天花飛滿江<lb/>
　　又<lb/>
<pb n="KR4d0514_WYG_001-4b"/>
微茫揚子橋細雨濕秋色小艇載呉姬搖搖語相接風<lb/>
起布帆高一往不可得夜宿廣陵城吹簫照明月<lb/>
　　又<lb/>
霜高木葉空江清水花淨離懷江水深楚女曉粧靚按<lb/>
拍聽歌聲㸃筯行酒令白露滿衣裳迥野垂斗柄<lb/>
　　宿烏石驛<lb/>
雲起烏石峰雨灑紫溪嶺孤館如山深愁人覺宵永燈<lb/>
花剪復開風竹亂不整清晨渡閩關南斗落衣領好寫<lb/>
<pb n="KR4d0514_WYG_001-5a"/>
度關詩㸃筆題石笋<lb/>
　　度閩關<lb/>
曉度分水嶺身在雲霧中手如天上捫聲落山下風雷<lb/>
霆走澗壑神人過虚空頃刻開萬象赤烏飛嶺東白雲<lb/>
下千峰盡日懷袖裏振衣度閩關洒作山下水仰登天<lb/>
有梯俯視井無底古來守關人盡作山下鬼寒食百草<lb/>
青春風吹不起<lb/>
　　度嶺輿至崇安命棹建溪<lb/>
<pb n="KR4d0514_WYG_001-5b"/>
人生天地閒馳馬歴大塊行樂須及時流光逝難再役<lb/>
役功名徒歴歴山水邁偉哉東南區竒險閩粤最車書<lb/>
四海同風氣一嶺界肩輿度層雲手棹下急瀬四山抱<lb/>
迴流環合如束帶玉井蓮葉漂仰面天作蓋倐地丹峰<lb/>
前却在紫嶺背微陰間雲霧疎雨洒杉檜深林樵牧歸<lb/>
落日山鬼會雪瀑掛水簾林風奏天籟石梯架伸巖往<lb/>
往遺骨在瑤草石上生丹藥市曹賣巍巍考亭祠過客<lb/>
祠下拜溪水自成文上接洙泗派喚渡雲門僧貌古清<lb/>
<pb n="KR4d0514_WYG_001-6a"/>
可愛手把青松枝趺坐溪石待懸崖虹棧危插竹漁網<lb/>
曬山高人蟻旋下視舟立芥輕狂類飛鰍宛轉亂石隘<lb/>
崢嶸龍角尖磈碕黿首癩嗟呀激頽波出没如水怪萬<lb/>
古槌地雷三峽瀉泙湃峰巒爭送迎奔走萬馬快箭過<lb/>
耳生風開口不暇咳峭壁起衝流恍若巨鼇戴上有舊<lb/>
題名歲久字刻壞豈無姓名存髣髴年月載覽此前人<lb/>
蹤徒為後人慨天氣易寒暄光景倐明晦浩蕩三日程<lb/>
應接千萬態會登天柱峰一覽宇宙大少吐胸中豪神<lb/>
<pb n="KR4d0514_WYG_001-6b"/>
遊八荒外題詩贈山靈清氣留勝槩<lb/>
　　寄鉛山别駕完顔子忠<lb/>
我議顔别駕風度脩且閒近持五色筆輝光動南蠻甘<lb/>
飲石井水卧治鵞湖山玉峰露洒洒風林珮珊珊表表<lb/>
臺閣姿豈久州郡間相思不相見可愛不可攀海風夜<lb/>
月朗飛度七閩關<lb/>
　　石上晚酌天章臺<lb/>
晚凉上烏石置酒天章臺夕日下山去海風吹月來豪<lb/>
<pb n="KR4d0514_WYG_001-7a"/>
氣吐千丈朗吟動三台白露洒仙掌銀河瀉金杯誰識<lb/>
芙蓉仙飛身在蓬萊<lb/>
　　又<lb/>
高臺在層霄肩輿上絶壁露下酒樽凉月出海門白坐<lb/>
拂衣上雲醉卧林下石西風吹鬢毛南斗在肘腋題詩<lb/>
向天閽奎光射瑤席<lb/>
　　宿臺山寺絶頂<lb/>
江白潮已來山黑月未出樹杪一燈明雲房人獨宿近<lb/>
<pb n="KR4d0514_WYG_001-7b"/>
水星動搖河漢下垂屋四月夜深寒繁露在脩竹<lb/>
　　望鼔山<lb/>
鼔山起千仞迺是東海垠蛟龍穴其下霹靂翻海門砥<lb/>
柱儼不動日夜雪浪奔何當臨絶頂俯視浴日盆<lb/>
　　題汀州丁三溪知事卷<lb/>
三溪會汀州上有仙人居乃是丁令威玉珮搖瓊琚高<lb/>
秋下風露水清映芙蕖華表慣聞鶴小船閒釣魚鑑湖<lb/>
風半曲賀老竟何如<lb/>
<pb n="KR4d0514_WYG_001-8a"/>
　　夜興<lb/>
千峰走晴雷風力吹邊雨層雲不成陰殘缺如敗堵山<lb/>
深日易暝孤館孰賓主燈花翳復明落葉聲可數獨立<lb/>
誰與親廚人夜深語<lb/>
　　題茶陽驛飛亭<lb/>
白雲飛出山怒擘蒼峽裂幽谷濕晴雲絶壁洒飛雪萬<lb/>
折入滄海龍宫水晶闕簸揚弄珠人氷簾掛寒月<lb/>
　　將至大横驛舍舟乘輿暮行<lb/>
<pb n="KR4d0514_WYG_001-8b"/>
山行日已暮肩輿度林薄凉飇凄以清松子當面落千<lb/>
山月崔嵬萬葉雨蕭索昨夕棹歌行頗憶溪上樂<lb/>
　　又<lb/>
月輪轉頭上溪瀬奏脚底人行山色中葉落雨聲裏虚<lb/>
名為一官遊子在萬里行行重行行日夕聊復止<lb/>
　　聞秋蛩有感<lb/>
秋蛩集草樹凄然亦何繁行子在逺道豈不思故園禾<lb/>
稻上邱壠鳥雀知欣喧田園可終老軒冕何足言<lb/>
<pb n="KR4d0514_WYG_001-9a"/>
　　贈白雲<lb/>
白雲抑何閒竟日不下山時從脩竹裏相伴一僧還悠<lb/>
悠覆松頂渺渺歸岫間奔走塵俗客視君多厚顔<lb/>
　　白雲答<lb/>
使君抑何忙寧不思故山范茫天壤間鳥倦猶知還石<lb/>
田紫芝老茶竈碧蘚斑胡不賦歸來分子屋半間<lb/>
　　望武夷<lb/>
溪行望武夷峭壁何斬絶赤霞亂不收大化元氣泄下<lb/>
<pb n="KR4d0514_WYG_001-9b"/>
有萬年松上有太古雪秪恐月明中鐵笛吹石裂<lb/>
　　宿武夷<lb/>
艤舟山水間借問武夷觀月掛水晶簾風吹紫霞幔雞<lb/>
犬過雲間笙樂度天半傳語武夷君酒熟幸相喚<lb/>
　　呉橋縣古河堤<lb/>
迢迢古河堤隱隱若城勢古來黄河流而今作耕地都<lb/>
邑變通津滄海化為塵堤長燕麥秀不見築堤人<lb/>
　　溪行兩岸皆芙蓉桂花余喜遂賦此詩<lb/>
<pb n="KR4d0514_WYG_001-10a"/>
芙蓉發蓓蕾桂樹花斕斑中秋前日過客子未出關香<lb/>
生桂樹叢露下芙蓉葉花以寄逺人葉以作書帖何日<lb/>
棹船還桂樹芙蓉間船頭聽我夜吹笛吹起月輪昇東<lb/>
山<lb/>
　　會杜清碧<lb/>
夜宿武夷山迺是杜清叟清談道人同險路山鬼走出<lb/>
門視河漢危梯掛星斗白露滿芙蓉清寒夜深久<lb/>
　　又<lb/>
<pb n="KR4d0514_WYG_001-10b"/>
我識杜清碧深居武夷山採藥紫芝嶺行歌白雲間天<lb/>
根深可躡月窟高可攀天子召不起道人閒往還<lb/>
　　晝卧雲際亭<lb/>
紅塵如海深度水卧雲際白雲如故人千峰走羣婢長<lb/>
歎一欠伸風葉飛滿地一鳥沒遙天樹矮渾如薺<lb/>
　　過延平津<lb/>
神物在天地變化須有時踴躍一入水風雲波浪隨志<lb/>
士昔未遇常人安得知一朝忽奮迅兒女驚且疑<lb/>
<pb n="KR4d0514_WYG_001-11a"/>
　　又<lb/>
萬山二水合匯之為深淵劒化亦已矣過者尤凜然神<lb/>
物豈常處入地忽上天所以磊落士豈為愚者憐<lb/>
　　又<lb/>
當時二龍劒迺是山川精埋沒於獄礎異氣騰豐城神<lb/>
光射霄漢牛斗為不明一入壯士手長鳴除不平<lb/>
　　鸚鵡曲題楊妃繡枕<lb/>
水晶簾垂宫晝長六曲屏風圍繡牀美人春睡苦不足<lb/>
<pb n="KR4d0514_WYG_001-11b"/>
夢隨飛燕遊昭陽覺來粉汗濕香臉一線新紅枕痕淺<lb/>
三十六宫在眼前五色香雲隨指轉牙牀端坐楊太眞<lb/>
雲冠霞珮絳色裙雙成小玉盡宫様繡衣烏帽高將軍<lb/>
雕籠七寳掛宫樹玉案銀盤看鷃鵡可憐鸚鵡解人語<lb/>
不説漁陽動<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼔迺知禽語能戲人不知人語能殺身<lb/>
亡家敗國汚天地天生尤物天亦嗔一朝艷質化塵土<lb/>
可恨可憐千萬古香魂不逐馬塵飛猶記深閨繡房女<lb/>
重簾紫霧垂洞房錦屏繡褥蘭麝香夜深酒醒換銀燭<lb/>
<pb n="KR4d0514_WYG_001-12a"/>
時見楊妃在耳傍君不聞張麗華墮宫井銅雀章臺煙<lb/>
燼冷繁華一夢人不知萬事邯鄲吕公枕<lb/>
　　華清曲題楊妃病齒<lb/>
沉香亭北春晝長海棠睡起扶殘粧清歌妙舞一時靜<lb/>
燕語鶯啼空斷腸朱唇半啓榴房破胭清紅注珍珠顆<lb/>
一㸃清酸入瓠犀雪色鮫綃濕香唾九華帳裏熏蘭烟<lb/>
玉肱曲枕珊瑚偏玉釵半脱翠蛾斂龍髯天子空垂涎<lb/>
妾身雖侍君王側别有閒情向誰説斷腸塞上錦䙀兒<lb/>
<pb n="KR4d0514_WYG_001-12b"/>
萬恨千愁言不得城都遙進新荔枝金盤紫露甘如飴<lb/>
紅塵一騎不成笑病中風味心自知君不聞華清宫一<lb/>
齒作楚藏禍根又不聞馬嵬坡一身濺血未足多漁陽<lb/>
一日<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼔動始覺開元天下痛雲臺不見漢功臣三十<lb/>
六牙何足用明眸皓齒今已矣風流何處三郎李<lb/>
　　楊花曲<lb/>
燕京女兒十六七顔如花紅眼如漆蘭香滿路馬如飛<lb/>
窄袖籠鞭嬌滴滴春風澹蕩搖春心銀箏華燭高堂深<lb/>
<pb n="KR4d0514_WYG_001-13a"/>
繡裳不暖錦鴛夢紫烟紅霧天沉沉芳年誰惜去如水<lb/>
春困著人倦梳洗夜來小雨潤天街滿院楊花飛不起<lb/>
　　海棠曲<lb/>
内家楚楚諸王孫白馬金鞍耀日暄樽前細樂耳厭聞<lb/>
世上閒愁生不識宫錦裁成五色雲眞珠蹙就雙龍紋<lb/>
衣裳光彩照暮春紅靴著地輕無塵翠樓珠箔玉鈎掛<lb/>
腸斷纖腰無一把海棠花底晝聞鶯太液池邊春洗馬<lb/>
千枝萬枝桃杏紅花枝飄香薰酒中歸來月落酒未醒<lb/>
<pb n="KR4d0514_WYG_001-13b"/>
有詔早入明光宫<lb/>
　　蘂珠宫<lb/>
芙蓉城裏白玉樓水簾倒掛珊瑚鈎美人宴坐太清室<lb/>
蛾睂不鎖人間愁彩橋東畔楊花轉飛到三天紫清殿<lb/>
仙裳日暖藕絲香燕語鶯啼動幽怨天風冷冷吹珮環<lb/>
霞冠不整偏雲鬟蕭郎風骨何可得紫簫赤鳯遊雲間<lb/>
瑤壇午夜霜華重羅襪生寒紅一寸錦屏甲帳蘂珠新<lb/>
雲房火鼎丹砂嫩天宫仙女淡淡粧桃花洞口逢劉郎<lb/>
<pb n="KR4d0514_WYG_001-14a"/>
巫山神女弄雲雨楚臺人去空斷腸步虚聲斷闌干外<lb/>
春去秋來顔色改東風吹老碧桃枝深院無人夜如海<lb/>
　　蘭臯曲<lb/>
溪水潤蘭長幽芳春溪露滴蘭葉光美人日暮采蘭去<lb/>
風吹露濕芙蓉裳芙蓉為裳蘭結珮玉立亭亭臨水際<lb/>
天寒袖薄人不識疎雨蘭苕鳴翡翠幽蘭日日吹古香<lb/>
美人不來溪水長<lb/>
　　芙蓉曲兼善狀元御史<lb/>
<pb n="KR4d0514_WYG_001-14b"/>
秋江渺渺芙蓉香秋江女兒將斷腸絳袍春淺䕶雲暖<lb/>
翠袖日暮迎風凉鯨魚風起江波白霜落洞庭飛木葉<lb/>
蕩舟何處採蓮花愛惜芙蓉好顔色<lb/>
　　威武曲<lb/>
桓桓燕將軍威武天下一赤面注丹砂虬髯如插㦸當<lb/>
年意氣何鷹揚手扶天子登龍牀五年垂拱如堯湯白<lb/>
日騎龍昇上蒼桓桓燕將軍威武何可量熹微日色出<lb/>
東方早令一出照八方毋使三月人皇皇毋使三月人皇皇<lb/>
<pb n="KR4d0514_WYG_001-15a"/>
　　如夢曲哀燕將軍<lb/>
芙蓉花為誰好洞房昨夜將軍老將軍老去空鐵衣漆<lb/>
燈照室人不歸<lb/>
　　又<lb/>
宫錦袍氊帳高將軍夜酌凉蒲萄蒲萄力重醉不醒美<lb/>
人猶在珊瑚枕<lb/>
　　又<lb/>
海子頭誰家樓繡簾半捲風悠悠行人謂是將軍府將<lb/>
<pb n="KR4d0514_WYG_001-15b"/>
軍不來罷歌舞<lb/>
　　又<lb/>
將軍容丹砂紅威風凜凜蓋世雄出門千騎塞行路今<lb/>
日蕭蕭去何處<lb/>
　　又<lb/>
平村曲春水緑將軍獵囘曾此宿將軍一去成荒邱依<lb/>
舊平村春水流<lb/>
　　又<lb/>
<pb n="KR4d0514_WYG_001-16a"/>
皂鵰鷹紫騮馬將軍圍獵平沙野朔風蕭蕭吹野寒將<lb/>
軍戰馬遊不還<lb/>
　　又<lb/>
將軍功世莫比皇都甲第連雲起將軍一去空鎖門上<lb/>
馬臺邊無一人<lb/>
　　又<lb/>
皓齒歌細腰舞緑牕朱户將軍府將軍老去無少年為<lb/>
野草兮為荒田<lb/>
<pb n="KR4d0514_WYG_001-16b"/>
　　又<lb/>
如花人櫻桃唇傍人近前丞相嗔繁華日日笙歌動世<lb/>
事悠悠總如夢<lb/>
　　又<lb/>
朝作樂暮作樂朝暮杯盤金錯落日出欲盡東方明歡<lb/>
樂未已悲哀生<lb/>
　　卧病書懷<lb/>
去年走馬尋魏闕十里五里迷風烟孤臣泣血紫塞外<lb/>
<pb n="KR4d0514_WYG_001-17a"/>
壯士倚劒青雲邊今年卧病在江海呼兒夜讀歸來篇<lb/>
結茅倚壁知何處飽聽一枕松風眠<lb/>
　　鞦韆謠<lb/>
寒梅零落春雪灑蕭娘腰瘦無一把淡黄楊柳未成陰<lb/>
何人已繫青驄馬畫樓深處迎春歸鞦韆影裏紅杏肥<lb/>
濛濛花氣濕人面東風吹冷輕羅衣衣上粉珠流不歇<lb/>
暗解翠裙花下摺殷勤莫遣燕子知會向人間報風月<lb/>
　　過嘉興<lb/>
<pb n="KR4d0514_WYG_001-17b"/>
三山雲海㡬千里十幅蒲帆掛秋水呉中過客莫思家<lb/>
江南畫船如屋裏蘆芽短短穿碧紗船頭鯉魚吹浪花<lb/>
呉姬蕩漿入城去細雨小寒生緑紗我歌水調無人續<lb/>
江上月凉吹紫竹春風一曲鷓鴣詞花落鶯啼滿城緑<lb/>
　　皂林舟中<lb/>
春溪野鴨肥可射幽樹深陰叫山鷓逺人三月酒船過<lb/>
柳絮飛時杏花謝行行水竹上雲林往往人家或僧舍<lb/>
小官便欲賦歸來何處買山錢可借<lb/>
<pb n="KR4d0514_WYG_001-18a"/>
　　江南樂<lb/>
江南樂春水虹橋滿城郭出門不用金馬絡門前花船<lb/>
如畫閣緑紗牕虚鎖春霧隔牕蛾睂秋水活翡翠冠高<lb/>
羅袖闊楚舞呉歌勸郎酌紫竹瑤絲相間作船頭柳花<lb/>
如雪落船尾彩旗風綽綽秉燭夜遊隨意足人生無如<lb/>
江南樂<lb/>
　　江南怨<lb/>
江南怨生男逺遊生女賤十三畫得蛾睂成十五新粧<lb/>
<pb n="KR4d0514_WYG_001-18b"/>
郎識面識郎一面思猶淺千金買官遊不轉郎家水田<lb/>
跨州縣大船小船過淮甸買官未得不肯歸不惜韶華<lb/>
去如箭楊花簾幕飛乳燕疎樹梧桐閉深院人生無如<lb/>
江南怨<lb/>
　　登歌風臺<lb/>
歌風臺下河水黄歌風臺上春草碧長河之水日夜流<lb/>
碧草年年自春色當時漢祖為帝王龍泉三尺飛秋霜<lb/>
五年馬上得天下富貴樂在歸故鄉里中故老爭拜跪<lb/>
<pb n="KR4d0514_WYG_001-19a"/>
布襪麻鞋見天子龍顔自喜還自傷一半隨龍半為鬼<lb/>
翻思向日亭長時一身傳檄日夜馳只今宇宙極四海<lb/>
一榻之外難撑持却思猛士衛神宇安得長年在鄉土<lb/>
可憐創業垂統君却使乾機付諸吕淮陰年少韓將軍<lb/>
金戈鐵馬立戰勲藏弓烹狗太急迫解衣推食何殷勤<lb/>
致令英傑遭婦手血濺紅裙急追首蕭何下獄子房歸<lb/>
左右功臣皆掣肘還鄉却賦大風歌向來老將今無多<lb/>
咸陽宫闕親眼見今見荆棘埋銅駝臺前老人淚如雨<lb/>
<pb n="KR4d0514_WYG_001-19b"/>
為言不獨漢高祖古來此事無不然稍稍昇平忘險阻<lb/>
歌風臺前人已矣今人哀悲歌感慨下臺去斷碑春雨<lb/>
生莓苔<lb/>
　　過居庸關<hi>至順癸酉歲</hi>
居庸關山蒼蒼關南暑多關北凉天門曉開虎豹卧石<lb/>
鼔晝擊雲雷張關門鑄鐵半空倚古來㡬度壯士死草<lb/>
根白骨棄不收冷雨陰風泣山鬼道傍老翁八十餘短<lb/>
衣白髪扶犁鋤路人立馬問前事猶能歴歴言邱墟夜<lb/>
<pb n="KR4d0514_WYG_001-20a"/>
來鋤豆得戈鐵雨蝕風吹失顔色鐵腥惟帶土花青猶<lb/>
是將軍戰時血前年人復鐵作門貔貅萬竈如雲屯生<lb/>
存有功掛玉印死者誰復招孤魂居庸關何崢嶸上天<lb/>
胡不呼六丁驅之海外休甲兵男耕女織天下平千古<lb/>
萬古無戰爭<lb/>
　　題魯港驛和貫酸齋題壁<lb/>
呉姬水調新腔改馬上郎君好風采王孫一去春草深<lb/>
漫有狂名滿江海歌詩呼酒江上亭墨花飛雨江不晴<lb/>
<pb n="KR4d0514_WYG_001-20b"/>
江風吹破蛾睂月我亦東西南北客<lb/>
　　寒夜聞角<lb/>
野人卧病不得眠烏烏畫角聲凄然黄雲隔斷塞北月<lb/>
白雁叫破江南烟山城地冷迫歲暮野梅雪落溪風顚<lb/>
長門美人怨春老新豐還惜少年好夜深悲壯聲搖天<lb/>
萬瓦月白霜華鮮野人一夜夢入塞走馬手提鐵節鞭<lb/>
髑髏飲酒雪一丈壯士起舞氊帳前五更夢醒氣如虎<lb/>
將軍何人知在邊<lb/>
<pb n="KR4d0514_WYG_001-21a"/>
　　宣政同知燕京閭報國哀時文皇晏駕<lb/>
雨傾盆風擲瓦白髯使者能騎馬相逢官長馬不下馬<lb/>
上云云淚盈把<lb/>
　　又<lb/>
天柱傾天不晴白髯使者東南行東南山水失顔色一<lb/>
夕秋風來上京<lb/>
　　鼎湖哀<lb/>
荆門一日雷電飛平地豎起天王旗翠華遙遙照江漢<lb/>
<pb n="KR4d0514_WYG_001-21b"/>
八表響應風雲隨千乘萬騎到關下京師復覩龍鳯姿<lb/>
三軍卵破古北口一箭血洗潼關屍五年晏然草不動<lb/>
百穀䆉稏風雨時修文偃武法古道天閣萬丈奎光垂<lb/>
年年北狩循典禮所在雨露天恩施宫官留守掃禁闕<lb/>
日望照夜迴金羈西風忽湧鼎湖浪天下草木生號悲<lb/>
吾皇騎龍上天去地下赤子將焉依吾皇想亦有遺詔<lb/>
國有社稷燕太師太師既有生死託始終肝膽天地知<lb/>
漢家一線繫九鼎安肯半路生狐疑孤兒寡婦前日事<lb/>
<pb n="KR4d0514_WYG_001-22a"/>
況復先生親見之<lb/>
　　歲云暮矣<lb/>
歲云暮矣子將焉之江南木落鴻雁飛娟娟美人淮水<lb/>
涯淮水去不止相思日千里<lb/>
　　又<lb/>
歲將暮矣子將焉往燕山雪花大如掌娟娟美人淮水<lb/>
上淮水日夜流相思人白頭<lb/>
　　又<lb/>
<pb n="KR4d0514_WYG_001-22b"/>
歲云暮矣子將焉行江南木落天雨霜娟娟美人淮水<lb/>
傍淮水不囘頭行人上小舟<lb/>
　　京口寒夜和葛秀才牀字韻<lb/>
秋高馬肥弓力强山空木落天雨霜邊庭晏然草不動<lb/>
漢家將軍一丈長江南地濕小臣病閉户一月不下牀<lb/>
願言昭代舉天網亦有枳棘棲鸞凰<lb/>
　　江上聞笛<lb/>
江上何人吹玉笛水冷沙寒龍夜泣鮫人水底織冰綃<lb/>
<pb n="KR4d0514_WYG_001-23a"/>
灑淚行珠明月高銀河淡淡月茫茫雁奴打更沙溆傍<lb/>
更深繡被夜寒重明月梅花滿地霜<lb/>
　　夜寒獨酌<lb/>
欲雪不雪風力强欲睡不睡寒夜長玉奴剪落燕尾燭<lb/>
銀瓶煮酒浮鵝黄三軍豪氣不可敵醉倒緑鬢參軍郎<lb/>
夜深大吟且就枕明朝萬瓦看晴霜<lb/>
　　又<lb/>
去年健兒筋力强豪氣不減關雲長揮戈叱咤陣雲黑<lb/>
<pb n="KR4d0514_WYG_001-23b"/>
邊風白晝吹日黄將軍威武不可近錦袍赤面黄鬚郎<lb/>
今年收功入將府烏靴曉踏天街霜<lb/>
　　又<lb/>
江風吹浪十丈强孤舟逺客愁夜長何如歲晚在家者<lb/>
擁爐酌酒天昏黄蔡州鵝鴨持元濟滹沱馬渡悲王郎<lb/>
盃中有物且須盡勲業滿鏡生秋霜<lb/>
　　相逢行贈别舊友治將軍<hi>并序</hi>
　予遷官出閩舟行抵興田驛二十里許俄聞擊鳴金<lb/>
<pb n="KR4d0514_WYG_001-24a"/>
　鼔應響山谷間隨見旌旗導前兵卒衛後中有乘馬<lb/>
　者毳袍帕首徐行按轡屢目吾舟吾病久氣餒不能<lb/>
　無懼心也頃之興田驛吏以行輿見迓遂舍舟乘輿<lb/>
　嚮之旌旗兵卒移導輿前馬從輿後輿行馬鳴途中<lb/>
　未敢交一語迫暮至邸舍燭光之下毳袍者進曰某<lb/>
　乃建之五夫廵檢官聞使君至候此將一月矣某嘗<lb/>
　三識使君面自都門一别今已五載使君豈遺忘之<lb/>
　耶僕驚謝曰將軍何人也答曰某即使君舊友雲中<lb/>
<pb n="KR4d0514_WYG_001-24b"/>
　也熟視久之恍如夢寐雲中復能紀余闕下丰采時<lb/>
　否耶歴歴關河舊遊如隔世乃對燭光夜道故舊明<lb/>
　日復同遊武夷九曲煮茶酌酒臨流賦詩出入丹崕<lb/>
　碧嶂間心與境會天趣妙發長歌劇飲相與為樂酒<lb/>
　闌興盡秋風凄凄落木雨下閩關在望復作逺行予<lb/>
　始見君而懼次得君而喜終會君而樂又得名山水<lb/>
　以發揮久别抑鬱之懷樂甚而復别别而復悲悲復<lb/>
　繼之以思也嗟夫人生聚散信如浮雲地北天南會<lb/>
<pb n="KR4d0514_WYG_001-25a"/>
　有相見因賦詩復為相逢行以送之<lb/>
一年相逢在京口笑解呉鈎換新酒城南桃杏花正開<lb/>
白面青衫鞭馬走一年相逢白下門短衣窄袖呼郎君<lb/>
朝馳燕趙暮呉楚逸氣不覺凌青雲一年相逢在闕下<lb/>
東家蹇驢日相假有如臣甫去朝天泥滑沙堤不敢打<lb/>
都門一别今五年今年相逢滄海邊千山木葉下如雨<lb/>
雁聲墮地秋連天將軍毳袍腰羽箭擁馬旌旗照溪面<lb/>
小官不識將軍誰卧病孤舟强相見豈知此地逢故人<lb/>
<pb n="KR4d0514_WYG_001-25b"/>
摩挲病眼開層雲舊遊歴歴如隔世夜雨豈知思同羣<lb/>
郎君别後瘦如許無迺從前作詩苦溪頭月落山館深<lb/>
剪燭猶疑夢中語人生聚散亦有時且與將軍遊武夷<lb/>
弓刀掛在洞前樹洞裏仙童來覓詩稽首武夷君借我<lb/>
幔峰頂分我紫霞盃與子連夜飲左手招子喬右手招<lb/>
飛璚舉觴星月下聽吹雙鳯笙我酌一盃酒持勸天上<lb/>
月勸爾長照人相逢莫向關山照離别鳯笙換曲曲未<lb/>
終天風木杪飄晨鐘拂衣罷宴下峰去又隔雲山千萬<lb/>
<pb n="KR4d0514_WYG_001-26a"/>
重<lb/>
　　七夕後一夜樂陵臺上倚梧桐樹望月有懷御史<lb/>
　　李公藝<lb/>
涼風吹動梧桐葉瀉下泠泠露華白樂陵臺上悄無人<lb/>
獨倚梧桐看秋月月高當午桐影直不覺衣沾露華濕<lb/>
此時却憶金陵人酒醒江樓聽吹笛<lb/>
　　北風歌送王君實并寄憲副順子昌<lb/>
北風日日吹浮雲西南一星光射門出門見客箝口坐<lb/>
<pb n="KR4d0514_WYG_001-26b"/>
打馬送君收淚吞箝口秪自知吞淚竟何益木葉下𤣥<lb/>
霜日日北風急北風吹淺淮南波坐見白日浮雲多九<lb/>
關虎豹卧不動奈爾狐狸燕雀何<lb/>
　　留别同年索士巖經歴<lb/>
欲落不落天上雪欲去不去閩中人紅塵香暖荔枝國<lb/>
白日醉卧芙蓉茵功名富貴儻來物政事文章奚足珍<lb/>
人生所貴在知已四海相逢骨肉親在知已寧論千里<lb/>
與萬里志士雞鳴中夜起秋雨粼粼劒光紫<lb/>
<pb n="KR4d0514_WYG_001-27a"/>
　　走筆贈燕孟初<lb/>
别君金陵城遇君錢塘驛落魄江湖嬾折腰笑傲公侯<lb/>
但長揖栁花吹香撲酒缸酒波灧灧如春江西湖天鏡<lb/>
碧墮地呉山蛾睂春入牕平生豪氣如虹吐餘子紛紛<lb/>
何足數驛亭把酒歌别離醉聽江潮鳴萬鼔<lb/>
　　偕卞敬之遊吳山駝峰紫陽洞<lb/>
天風吹我登駝峰大山小山石玲瓏赤霞日射紫瑪瑙<lb/>
白露夜滴青芙蓉飄颻雲氣穿石室石上凉風吹紫竹<lb/>
<pb n="KR4d0514_WYG_001-27b"/>
掛冠何日賦歸來掃石篝燈洞中宿<lb/>
　　過桐君山<lb/>
桐山峨峨桐水清仙人不住芙蓉城山頭笑指梧桐青<lb/>
至今山水俱得名丹光夜照江水赤赤浪神魚夜飛出<lb/>
碧桃花下覓神仙白日山中遇樵牧江深谷響山有靈<lb/>
東山人喚西山應漁人誤入水簾洞石崖倒掛丹崖藤<lb/>
祠荒路斷行人少石上清風長瑤草月明黄鶴飛渡江<lb/>
仙人一去梧桐老<lb/>
<pb n="KR4d0514_WYG_001-28a"/>
　　夜泊釣臺<lb/>
雙崖屹立㡬千仞下有一葉之孤舟繁星亂垂光煜煜<lb/>
長藤古木風颼颼荒祠幽黑山鬼集怪石如人水邊立<lb/>
錦峰繡嶺雲氣深萬壑千巖露華滴山僧對語夜未央<lb/>
不知風露滿衣裳喚船振錫渡江去林黑無由歸上方<lb/>
高寒宇宙無人語亂石灘聲灑飛雨欲從嚴子借羊裘<lb/>
坐待船頭山月吐<lb/>
　　武夷館方池<lb/>
<pb n="KR4d0514_WYG_001-28b"/>
武夷之境多神仙我亦駐此臨風軒方池清夜墮碧月<lb/>
重簾白日垂洞門暗泉湧池紫波動微雨在藻金魚翻<lb/>
倚闌照影清光底柱杖卓石尋無原洗頭玉女去不返<lb/>
遺此丈八芙蓉盆溪船明日泛九曲出入紫翠聽潺湲<lb/>
便從此地覓眞隱何必商山求綺園<lb/>
　　蛾睂雲謝照磨李伯貞遺白石<lb/>
　至元丙子嵗六月照磨覃懐李君諒伯貞以白石小<lb/>
　山見遺細潔光瑩竒秀磥砢置之石林亭上名之曰<lb/>
<pb n="KR4d0514_WYG_001-29a"/>
　蛾睂雲<lb/>
仙人李太白俊逸天下聞芙蓉宫錦袍袖有蛾睂雲蛾<lb/>
睂山髙劍門隔化為太古一片雪南州北越行相從赤<lb/>
日炎風消不得今年東海逢故人海波灧灧葡萄春酒<lb/>
酣拂袖墮秋水但覺滿座光嶙峋夜深酒醒伴狂客玉<lb/>
井蓮開華峰白海天落月掛奎婁坐卧猶疑見顔色秃<lb/>
兎漫吐蛾睂雲何以報答雙南金古人契義重金石此<lb/>
物嵗寒冰雪心<lb/>
<pb n="KR4d0514_WYG_001-29b"/>
　　題夀監司所藏美人織錦圖<lb/>
卷中織錦秦川女大姬啞啞弄機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
髻雲兩耳看欲墮蛾睂八字畫不伸行人一去無消息<lb/>
冰蠶吐絲成五色柔腸九曲細於絲萬縷春愁正如織<lb/>
綺牕睡起聞早鶯西樓月落金盆傾暖霞拂地海棠曉<lb/>
香雪潑户梨花晴日長春院機聲動梭影穿花飛小鳯<lb/>
水心驚起鴛鴦棲花底不成蝴蝶夢纖纖玉指柔且和<lb/>
<pb n="KR4d0514_WYG_001-30a"/>
香鈎小襪裁春羅滿懷心事付流水蕩目雲錦迴青波<lb/>
佳人自古多命薄風裏楊花隨處落豈知醜婦嫁田家<lb/>
生則同衾死同槨君不聞長安城中花滿枝東家蝴蝶<lb/>
西家飛籠中鸚鵡喚新主門裏侍兒更故衣又不聞田<lb/>
家婦日掃春蠶宵織布催租縣吏夜打門荆釵布裙夫<lb/>
短袴我題此卷三歎吁百年醜好俱虚無排雲便欲叫<lb/>
閶闔為我獻上豳風圖<lb/>
　　題畫馬圖<lb/>
<pb n="KR4d0514_WYG_001-30b"/>
漢水揚波洗龍骨房星墮地天馬出四蹄蹀躞若流星<lb/>
兩耳尖修如削竹天閑十二連青雲生長出入黄金門<lb/>
鼔鬃振尾恣偃仰食粟何以酬主恩豈堪碌碌同凡馬<lb/>
長鳴噴沫奚官怕入為君王駕鼔車出為將軍靜邊野<lb/>
將軍與爾同死生要令四海無戰爭千古萬古歌太平<lb/>
　　題雲山圖<lb/>
我有將軍萬疉青換得琅玕半牕緑月明恐有鳯來棲<lb/>
日暮何妨雲借宿清時海宇無烽烟五風十雨歌豐年<lb/>
<pb n="KR4d0514_WYG_001-31a"/>
看山愛竹了公事焚香掛畫似神仙城頭漏箭催更鼔<lb/>
將軍夜寢元戎府怪底雲山光滿林牀頭斜掛三珠虎<lb/>
　　題陳所翁墨龍<lb/>
畫龍天下稱所翁秃筆光射驪珠宫長廊白日走雲氣<lb/>
大厦六月生寒風興來一飲酒一石手提𤣥兔槌霹靂<lb/>
漲天烟霧晴不收頭角崢嶸出牆壁全形具體得者稀<lb/>
今日海邊親見之滿堂光焰動鱗甲倒披海水空中飛<lb/>
臨風直上九天去天下蒼生望霖雨太平天子居九重<lb/>
<pb n="KR4d0514_WYG_001-31b"/>
黍稷穰穰千萬古<lb/>
　　題夀監司所藏瘦馬圖<lb/>
沙塲日暮春草肥瘦馬不受黄金羈天生神駿天所愛<lb/>
豈容過市無人知郎官病坐芙蓉幙喜見馬圖天上落<lb/>
人生相遇貴相知孰謂世間無伯樂<lb/>
　　題喜里客㕔雪山壁圖<lb/>
一年在京口雪片深冬大如手獨騎瘦馬入誰家四面<lb/>
雲山如甕牖大江東去流無聲金焦二山如水晶𤓰州<lb/>
<pb n="KR4d0514_WYG_001-32a"/>
江口人不渡時有蓑笠漁舟横一年在建業臘月楊花<lb/>
滿城雪五更凍合石頭城霜風鼔寒冰柱裂秦淮酒樓<lb/>
高十層鍾山對面如銀屏鷺洲不見二水白天外失却<lb/>
三山青一年在鎭陽燕山積雪飛太行滹沱冰合斷人<lb/>
跡井陘路失迷羊腸長空萬里絶飛鳥捲地朔風吹馬<lb/>
倒狐裘公子獵城南茅店酒帘懸樹杪今年入閩關馬<lb/>
蹄出沒千萬山瘴雲朝暮氣藹藹石泉日夜聲潺潺雪<lb/>
花半落不到地但見晴空湧流翠海頭鼔角動邊城木<lb/>
<pb n="KR4d0514_WYG_001-32b"/>
末樓臺出僧寺何人蹇驢踏軟沙出門無處不梅花江<lb/>
潮入市海船集水暖遊魚不用义良工寫出雪山壁過<lb/>
眼令人憶南北玉京銀闕五雲端待漏何年鳯池側<lb/>
　　和題呉閒閒京館王本中醉作竹石壁上<lb/>
硯屏花落丹水香步虚白日聲琅琅江南道士愛瀟灑<lb/>
新粉素壁如秋霜王郎酒後衫袖濕醉眼朦朧電光急<lb/>
黑龍雲重雨脚斜白兔秋高月中泣倦遊借榻日觀東<lb/>
恍惚舊夢三湘中鷓鴣聲斷江路逺青松雨暗春濛濛<lb/>
<pb n="KR4d0514_WYG_001-33a"/>
　　梅仙山行<lb/>
赤星落色漢祚微端門日日邊風吹咸陽秋色壓宫樹<lb/>
金人夜泣銅駝悲先生袖疏探虎窟漢鼎猶堪支一足<lb/>
九重烟霧似海深門外何人知慟哭賊莽白日升高臺<lb/>
玉璽墮地聲如雷周公揖讓孺子戲絳袍將軍何日來<lb/>
塵飛滄海風擲瓦白鶴身輕快如馬一聲鐵笛度閩關<lb/>
山月溪風共瀟灑龍爭虎鬭耳不聞長嘯袖拂松枝雲<lb/>
夜鐺白日煮秋雨玉佩赤錦飄霞裙先生一去㡬千載<lb/>
<pb n="KR4d0514_WYG_001-33b"/>
尚有當年遺跡在題詩絶壁寄先生頓使林巒顔色改<lb/>
藥爐寂莫秋草深丹井水落莓苔侵至今火灰化為土<lb/>
猶有丹光穿樹林<lb/>
　　釣雪圖<lb/>
天寒日暮烏鴉啼江空野闊黄雲低村南村北人跡斷<lb/>
山前山後玉樹迷歌樓酒香金帳暖豈知篷底魚羮飯<lb/>
一絲天地柳花春萬里烟波蓮葉逺風流不數王子猷<lb/>
清興不減山陰舟人間富貴草頭露桐江何處覓羊裘<lb/>
<pb n="KR4d0514_WYG_001-34a"/>
還君此畫三歎息如此江湖歸未得洗魚煮飯捲孤篷<lb/>
江上雲山好顔色<lb/>
　　登雲際題壁<lb/>
長吟入雲際袖拂日邊霞摩挲織女機柱杖倚靈槎聞<lb/>
説名泉竒觀倒瀉銀河千丈玉乳濺飛花寄語陸鴻漸<lb/>
我有武夷茶令僕支鐺僧掃葉鶴看家不妨茶罷酣歌<lb/>
醉飲直到日西斜滿筆淋漓醉墨應有山靈夜䕶林壑<lb/>
動龍蛇秉燭下山去渡口月籠沙<lb/>
<pb n="KR4d0514_WYG_001-34b"/>
　　題四時宫人圖<lb/>
紫宫風暖百花香玉人端坐七寳牀鳯凰小架懸夜月<lb/>
一女侍鏡觀濃粧背後一女冠烏㡌茶色宫袍靴色皂<lb/>
手持團扇不動塵一掬香彎立清曉一女淺步腰半□<lb/>
小扇輕撲花間蛾淡陰桐樹一女立手抱胡牀眼轉波<lb/>
牀頭細鎖懸金鐘白鶴雙飛花影重詞人見此神恍惚<lb/>
巫山夢裏會相逢<lb/>
　　又<lb/>
<pb n="KR4d0514_WYG_001-35a"/>
金猊吐烟清晝長美人坐倚白玉牀藍衫一女髻垂耳<lb/>
手持方扇立坐傍一女最小不會粧高睂短髪耀漆光<lb/>
玉纖緑笋握金翦柳下輕挽宫人裳金盤玉甕左右列<lb/>
紅桃碧藕冰雪凉冰壺之傍立一女背後隨以雙白羊<lb/>
手拱金瓶瀉水忙酒翅灑雪驚鴛鴦鴛鴦得水自雙浴<lb/>
美人抱膝空斷腸<lb/>
　　又<lb/>
盆池露冷荷半枯碧波風細雙遊魚美人坐此碧玉椅<lb/>
<pb n="KR4d0514_WYG_001-35b"/>
屏山方案碧蟾蜍椅後二女執纓立案前二女嬌滴滴<lb/>
大女手扶小女腰小女嬌倚大女膝凉風入樹落翠槐<lb/>
秋深不見羊車來金鈴響處吠黄犬美人笑托芙蓉腮<lb/>
　　又<lb/>
錦屏三面圍繡牀沉香椅上鳯褥光美人端坐袖雙手<lb/>
臨睂半蹙愁夜長椅後一女搖白羽一女執纓更囘顧<lb/>
一女烏㡌金縷衣玉指纖纖攜小女小女手挽大女腰<lb/>
笑看孔雀雙翠翹可憐美人獨自坐翠竹雪響風前梢<lb/>
<pb n="KR4d0514_WYG_001-36a"/>
　　清明日偕曹克明登北固樓<lb/>
江南三月萬花柳北固山頭一囘首東風吹緑揚子江<lb/>
灧灧江波瀉春酒況乃又是清明天元從一飲三百錢<lb/>
英雄一去㡬千載當年飲者今何在陌上家家列紙錢<lb/>
孫劉高塚何人拜三月三日風又暖千家萬家桃李開<lb/>
少年白日騎馬去滿城紅雨拂面來共君且須飲一斗<lb/>
處世不必歌七哀孫劉事業果何在百年斷石生蒼苔<lb/>
　　送廣信司獄<lb/>
<pb n="KR4d0514_WYG_001-36b"/>
江城六月凉雨餘呉郎買舟之鵝湖江南酌别酒滿壺<lb/>
酒盡落日青天孤如君俊氣江海少竒語驚人天所寳<lb/>
春鶯乳燕緑牕深酒醒夢囘銀燭小江東子弟多少年<lb/>
見君丰采如神仙時明刑措日無事檀板且下鵝湖船<lb/>
鵝湖山下秋稻熟鵝湖山前秋水緑五風十雨樂太平<lb/>
肯使人間有寃獄<lb/>
　　和友人遊鶴林韻<lb/>
何人結屋山之阻賸水殘山半間與竹院東風僧未歸<lb/>
<pb n="KR4d0514_WYG_001-37a"/>
落日樓臺自鈴語劉家事業今沉淪空餘黄鵠青嶙峋<lb/>
孫家氣概果何在當時未必分偽眞可憐處士若馮道<lb/>
安得罵賊如張巡百年往事空白日萬山花落如紅塵<lb/>
不如掃地傾二斗徑造何必問主人東廊西廊雲不掃<lb/>
白鶴歸來立華表沈郎敲棋山鳥驚陳郎落筆龍蛇遶<lb/>
葛公飲酒不論錢何必三茅求悟道烏髯白面郭將軍<lb/>
痛哭長歌寫懷抱了公絶若耳不聞何處深山拾瑤草<lb/>
倚歌和者病參軍小牕病起風日好荼䕷滿庭香雪晴<lb/>
<pb n="KR4d0514_WYG_001-37b"/>
柳花簾幕捲春曉人生樂事當勝遊山堂作者半日留<lb/>
古來此事誰不樂只恐人去山靈愁<lb/>
　　高堂劉侯定齋野友亭<lb/>
淮陰季年韓將軍狡兔已死走狗烹沛中白髪周將軍<lb/>
碧色已滿細柳營何如高堂劉將軍太平不許矢石勲<lb/>
棹頭青海無傳箭天山掛却烏角巾歸來買地築小亭<lb/>
漯水為鏡山為屏樵人溪叟日相過野歌村舞醉復醒<lb/>
去年偶爾劒㦸鳴潼關馬過戰血腥白頭老子如不聞<lb/>
<pb n="KR4d0514_WYG_001-38a"/>
牛背一笑千山青<lb/>
　　賀山長邱臣敬復淮西田<lb/>
鄞城公子人中英天恩教領來國城秋霜滿區老劒鳴<lb/>
開口磊落肝膽明前年歲豐夏無麥去年雨足秋無粟<lb/>
先生激烈氣不平館下誰令有饑色揚睂掉臂傍無人<lb/>
義動天子耳目臣誰人歸我三千里坐令孔席囘陽春<lb/>
只今寒士望梁棟文梓高梧天所用諸生食飽待先生<lb/>
日午杏壇看舞鳯<lb/>
<pb n="KR4d0514_WYG_001-38b"/>
　　補闕歌<lb/>
錢塘三日風雨急古銅夜光飛靈靂是知神物出人間<lb/>
猶帶呉宫土花碧玉橋素練懸銀河支機女兒飛鳯梭<lb/>
蝦鬚風軟亂纖影春水日晴生潮波破牕冷硯留不得<lb/>
零落江南酒家客狂歌索酒仰面歇誤擊紅籌唾壺裂<lb/>
何人進入蓬萊宫銀屏碧幙珠簾重此生補闕亦何用<lb/>
玉龍瀉水流芙蓉<lb/>
　　過淮河<lb/>
<pb n="KR4d0514_WYG_001-39a"/>
淮水清河水黄出門偶爾同異鄉排空捲雲若飛電隨<lb/>
風逐浪庸何傷東流入海殊不惡萬里同行有清濁<lb/>
　　擁爐夜酌嘲張友寄詩謝<lb/>
張生不好酒飲酒如飲藥得酒味濡唇形影先落魄野<lb/>
人飲不辭飲盡盃中涸酒渇向茶煙松風語幽壑芳山<lb/>
道士胡不來一夜燈花向人落<lb/>
　　送友人之京<lb/>
霜高木落河始冰臺郎别我之燕京朔風迎面飛鳥盡<lb/>
<pb n="KR4d0514_WYG_001-39b"/>
臘雪打㡌鞭馬行新年捧表拜闕下春寒詔賜玻瓈觥<lb/>
朝官如問小參軍為言卧病丹陽城<lb/>
　　題南宫子蠟嘴圖<lb/>
南宫山人何俊竒小牕睡起凉雲飛野棠秋早霜子熟<lb/>
枯木葉高蠟嘴肥滿前累累甘爾口正猶癡心落人手<lb/>
五陵年少知爾名一飽無人早囘首<lb/>
　　西樓别寄閩憲諸公<lb/>
八月八日溪上别溪上彩旗紅獵獵離情已逐渡江雲<lb/>
<pb n="KR4d0514_WYG_001-40a"/>
邊草連天翦秋色玉驄金虎諸大夫欲别不别留斯須<lb/>
沙明淺渚白鳥下酒盡落日青山孤丈夫有淚不須灑<lb/>
去客掛帆君上馬悠悠囘首各東西惟見西溪捕魚者<lb/>
閩關一片月太行一片雲雁書逺寄隔山嶽雲飛月明<lb/>
多憶君<lb/>
　　贈别鷲峰上人<hi>并引</hi>
　予遷官出關過建陽會同年契世文邀予至其家因<lb/>
　登溪閣俄聞茂林脩竹間有絃誦之聲詢世文乃靈<lb/>
<pb n="KR4d0514_WYG_001-40b"/>
　山上人也頃之相會閣上臞然如鶴悠然如踏雲出<lb/>
　所作詩一帙蕭然有林下風也予南出閩世文亦將<lb/>
　赴官編修鷲峰送予溪上徘徊顧望有不忍别意鷲<lb/>
　峰湖南人本姓歐陽靈山其釋名鷲峰其自號乃座主<lb/>
　翰林侍讀歐陽之族雖緇流而其家學有自云<lb/>
建溪秋高山水清溪邊偶識衡陽僧臨水洗鉢掛溪閣<lb/>
夜訪校書天禄燈聖經佛偈通宵讀苜蓿堆盤勝食肉<lb/>
囘雁峰南難寄書武夷洞前堪煮粥西風獵獵吹水寒<lb/>
<pb n="KR4d0514_WYG_001-41a"/>
相送郎官南出關校書公子玉京去衡陽上人何日還<lb/>
手中玉杖春雨緑毋乃湘君廟前竹胡不截作雙鳯簫<lb/>
吹作來儀舜庭曲古曲雅以淡天高難上聞不如且掛<lb/>
杖頭月歸卧祝融峰畔雲<lb/>
　　送馬伯庸子之京<lb/>
欲晴不晴天氣慳欲别不别人語難丈夫意氣自磊落<lb/>
握手一笑心與肝南宫子弟吐金縷何必樽前花解語<lb/>
樹搖晚翠下風凉燭落春紅剪秋雨高歌痛飲如有神<lb/>
<pb n="KR4d0514_WYG_001-41b"/>
醉吐不惜車中茵明朝送子上船去囘首江南江北人<lb/>
　　送韓司業<lb/>
楊花落盡梅子青丹陽酒滿雙玉瓶使君買舟渡江去<lb/>
落日淡淡波溟溟先生抱才登館閣東壁文采光龍廷<lb/>
自憐落日江湖上為言縱跡如雲萍<lb/>
　　蒲萄酒美鰣魚味肥賦蒲萄歌<lb/>
揚州酒美天下無小槽夜走蒲萄珠金盤露滑碎白玉<lb/>
銀甕水暖浮黄酥柳花吹盡春江漲雪花鰣魚出絲網<lb/>
<pb n="KR4d0514_WYG_001-42a"/>
李郎載酒過江來開酒斫魚醉春晚世事反覆如摴蒱<lb/>
會須一飲空百壺淋漓宫袍亦竒士夜起看對青燈孤<lb/>
　　江南春次前韻<lb/>
江南四月春已無黄酒白酪紅櫻珠呉姬小醉弄絃索<lb/>
十指春雪如凝酥池塘過雨春波漲風捲楊花落蛛網<lb/>
翠睂新婦歌春愁白馬少年歸日晚遊魚水淺出短蒲<lb/>
誰家銀箭飛金壺日長睡起翠陰午簾外忽過流鶯孤<lb/>
　　送鶴林長老胡桃一裹茶三角<lb/>
<pb n="KR4d0514_WYG_001-42b"/>
胡桃殻堅乳肉肥香茶雀舌細葉竒枯腸無物不可用<lb/>
寄與説法談禪師竹龍吐雪澗水活茅屋烟吹樹雲薄<lb/>
竹院深沈有客過碎桃㸃茶亦不惡<lb/>
　　寄省郎沙子丁<lb/>
憶昔射䇿官明光序列前後如雁行不才瘦馬走州縣<lb/>
君已落筆中書堂巍巍中書開大府宰相出入勢如虎<lb/>
省郎夜直殿燭長紫薇花間月當午有人此際猶未還<lb/>
正與士卒夜守關風吹衣裳露被面舉目只是水與山<lb/>
<pb n="KR4d0514_WYG_001-43a"/>
嗟余同時異甘苦何時逢君傾一語典衣為買小紅舟<lb/>
剪燭西牕聽秋雨<lb/>
　　夏夜積雨霽陰雲不收病坐南軒月復出<lb/>
積雨已斂雲不明淡月忽出户牖晴幽人開牕看月色<lb/>
投入懷抱亦有情數宵相連爾何在應駕老蟾出東海<lb/>
今宵見爾不得眠未脱人間女兒態愛渠中夜雪滿庭<lb/>
照出飲顆山脰形何人此際步微影玉堂珂珮風泠泠<lb/>
　　連夜雨晴<lb/>
<pb n="KR4d0514_WYG_001-43b"/>
石榴花紅細雨白江南四月天氣凉須臾雲散忽晴色<lb/>
滿院花樹生幽香幽人抱病無可語日出南牕看晴雨<lb/>
小兒造化多戲人世上俗子徒勞神<lb/>
　　題郭元二公畫壁<lb/>
兩山出沒如虎頭爭竒角怪不肯休一山如龍入雲去<lb/>
一山化作長江流崚嶒相雄不相下欲向人間索高價<lb/>
塵中有客語如狂龍者可先江者亞一笑上馬歸醉眠<lb/>
麯生使我多妄言酒醒忽記夜來語先者姓郭亞者元<lb/>
<pb n="KR4d0514_WYG_001-44a"/>
　　次韻休上人見寄<lb/>
山深樹密鳴鴉肥山人得句多清竒深沈竹院白日靜<lb/>
焚香自禮天人師門前雨過巖花活凉風蕭蕭袖衣薄<lb/>
狂隣卧病在江城懷抱思君空作惡<lb/>
　　復次前韻東龍江上人<lb/>
山中酒熟黄雞肥閉門索句何瑰竒何人剝啄急如雨<lb/>
門前忽見黄冠師揮毫落紙龍蛇活愧我無能才思薄<lb/>
欲師更洒楊柳枝瘧鬼牀頭敢為惡<lb/>
<pb n="KR4d0514_WYG_001-44b"/>
　　夜坐贈秀才<lb/>
青原故人貧且窮燕山野客疲且聾擁爐不覺殘火白<lb/>
開牕忽見月明東乃知清景不可得得詩一笑衰顔紅<lb/>
夜深吹燭且睡去樓外落雁呼霜風<lb/>
　　夜坐分韻得此字<lb/>
逢冬亦欲鄉風舉客舍蕭條念閭里夜寒鐵馬嘶北風<lb/>
漏下銅壺凍春水牀頭斗酒復何為燈下三豪猶在此<lb/>
明朝上馬氣如雲揮劒長歌為君起<lb/>
<pb n="KR4d0514_WYG_001-45a"/>
　　曉起<lb/>
烏鴉啞啞霜樹晴紙牕潑眼春雪明野人卧病睡方起<lb/>
官街踏踏聞馬行矮牕小户坐終日煮茶繞坐松風生<lb/>
明朝呼兒刷駿馬出門一笑青天横<lb/>
　　賡眠字韻<lb/>
去年走馬尋陽關五里十里逢烽煙孤臣泣血紫塞外<lb/>
壯士倚劒青雲邊今年卧病在江海呼兒夜讀歸來篇<lb/>
結茅松壁知何日飽聽一枕松風眠<lb/>
<pb n="KR4d0514_WYG_001-45b"/>
　　賡覆字韻<lb/>
朔風吹帳滅前燭將軍夜擁貂裘宿玉關飛雪入紫宫<lb/>
白髪孤臣守金屋近思往事良可悲世事摴蒱多反覆<lb/>
古來宫殿説咸陽落日猿啼掛枯木<lb/>
　　送友人之金陵<lb/>
陳郎買舟之金陵寒江水落風浪小飛帆逺掛蔣山青<lb/>
空城畫角秦淮曉白門酒美香滿城呉姬喚客客不行<lb/>
樓中子弟盡年少玉奴行酒吹鸞笙陳郎不聽黄金縷<lb/>
<pb n="KR4d0514_WYG_001-46a"/>
朝走東呉暮走楚半生落魄一布袍感慨長歌弔千古<lb/>
六朝遺跡生暮烟故家荒塚迷花鈿鳯凰臺上醉李白<lb/>
何人知子囊無錢<lb/>
　　元子遊戲竹木<lb/>
元君磊落誰與同秃筆一掃俗子空蕭條瘦竹卧疎雨<lb/>
槎枒老樹懸春風野人卧病在京口見君此畫心神融<lb/>
何人識此歲寒景為我進入蓬萊宫<lb/>
　　送惟英之淮安<lb/>
<pb n="KR4d0514_WYG_001-46b"/>
江南木落天欲霜故人别我之淮鄉野人一月病在牀<lb/>
不能送子河之傍殷勤拂子衣上黄呼子醉酒三百觴<lb/>
歲寒歸計不可忘呉門白髪遙相望<lb/>
　　同友人揚子江送客<lb/>
將軍之馬駿且雄葛仙騎之如遊龍金陵之酒香且冽<lb/>
葛仙飲之豪興發馬上送客揚子津下馬飲客金陵春<lb/>
主人上馬客已渡囘首江南江北人<lb/>
　　題江鄉秋晚圖<lb/>
<pb n="KR4d0514_WYG_001-47a"/>
沙頭潮下秋水枯雲山落日雲糢糊草堂逺近路長驅<lb/>
蕭蕭行李行人孤蹇驢渡橋歸思急村南村北天秋色<lb/>
何者相呼雞犬聲山前山後烟樹立江風水面吹殘莎<lb/>
打魚小艇如飛梭何人盪槳立船尾釣者船頭腰半駝<lb/>
小李將軍不可作粉壁流傳愁剥落石門守者猶可竒<lb/>
柱杖敲門索新跋京口緑髮參軍郎見君此畫心即降<lb/>
攜家便欲上船去買魚煮酒揚子江<lb/>
　　為九江方七高賦<lb/>
<pb n="KR4d0514_WYG_001-47b"/>
匡廬山中有佳士讀書結屋青雲松碧牕夜影紫翠動<lb/>
落日照見香爐峰窺燈夜壁山鬼過采蘭東徑仙人逢<lb/>
危簷墮雪聽風竹古寺隔嶺聞煙鐘每思幽絶動歸興<lb/>
歲晚落葉迷行蹤扁舟何日過湖口分我半壁青芙蓉<lb/>
　　將至太平驛即興<lb/>
上灘泊處無十里舟人鼔舞家家喜到驛歡呼如到家<lb/>
明日舟行復如此驛行傳食過年年何日歸種淮南田<lb/>
玉堂金馬雖云貴白酒黄雞不論錢<lb/>
<pb n="KR4d0514_WYG_001-48a"/>
　　中秋月夜泛舟於金陵石頭城<lb/>
秦淮流水西復東倒涵天影磨青銅飛廉掃空出海月<lb/>
明珠飛入琉璃宫著我扁舟二三友江上雪槎泛牛斗<lb/>
笑語人間兩岸燈進君江上一尊酒醉來起舞聽浩歌<lb/>
宛如玉樹春風和世間樂事古來少天下月明今夕多<lb/>
六代江山自瀟灑潮落潮生石城下人生得意當歡遊<lb/>
此月此水年年秋<lb/>
　　曉上石壁灘<lb/>
<pb n="KR4d0514_WYG_001-48b"/>
龍溪三月人上船十里五里灘聲喧浪花飛雪灑石壁<lb/>
船尾落月傾金盤越兒卧篙頭刺水露重布帆風不起<lb/>
近山鐘動石樓中隔水雞鳴烟樹裏過江日日水與山<lb/>
詩人得趣如得官白雲遙在太行北何日歸舟下石灘<lb/>
　　過臨平<lb/>
昔人五月臨平路汀洲藕花滿無數此來三月過臨平<lb/>
雪白楊花捲波去楊花捲盡藕花開今人古人俱到來<lb/>
欲向山陰尋賀老酒船到處且徘徊<lb/>
<pb n="KR4d0514_WYG_001-49a"/>
　　越溪曲<lb/>
越溪春水清見底石鏬銀魚搖短尾船頭紫翠動清波<lb/>
俯看雲山溪水裏誰家越女木蘭橈髻雲墮耳溪風高<lb/>
采蓮日暮露華重手滴溪水成蒲萄盈盈隔水共誰語<lb/>
家在越溪溪上住蛾睂新月破黄昏雙櫓如飛剪波去<lb/>
　　紫溪道中<lb/>
三月晦日春欲還深林百鳥鳴間關緑雲迷合紫溪嶺<lb/>
白雨遙掛烏石山山高雨落不到地萬壑千巖灑飛翠<lb/>
<pb n="KR4d0514_WYG_001-49b"/>
逺人送春千里歸風送藍輿野花墜間關咫尺上青霄<lb/>
海上三山路不遙地僻題詩公事少芙蓉帳裏紫雲飄<lb/>
　　和同年觀志能還自武昌詠<lb/>
短衣匹馬走江漢山川歴歴何雄哉漢陽風緊鼔角動<lb/>
洞庭水深鴻雁來雪消巴蜀浪翻屋黄鶴磯下聲如雷<lb/>
是時立馬夜呼渡清江苦竹猿聲哀<lb/>
　　溪行中秋翫月<hi>并序</hi>
　余乃薩氏子家無田囊無儲始以進士入官為京口<lb/>
<pb n="KR4d0514_WYG_001-50a"/>
　録事長南行臺辟為掾繼而御史臺奏為燕南架閣<lb/>
　官歲餘遷閩海廉訪知事又歲餘詔進河北廉訪經<lb/>
　歴皆奉其母而行以禄養也後至元三年八月朢舟<lb/>
　泊延平津是夕星河燦然天無翳雲月如白日溪聲<lb/>
　潺湲若奏樂四山環抱如拱如立如侍左右奔走執<lb/>
　事者薩氏子奉母坐船上與其婦具酒餚盤饌奉觴<lb/>
　上夀繼而若妺若壻若婢若僕以次而進和而不䙝<lb/>
　謹而怡怡月色蕩酒而溪韻雜笑談母懽甚至舟人<lb/>
<pb n="KR4d0514_WYG_001-50b"/>
　醉飲亦相與鼔枻作南歌而樂今夕何夕不知奉親<lb/>
　之在異鄉也嗟夫昔人所謂宦遊之樂不如奉親之<lb/>
　樂實天樂也薩氏子於是命婦盥爵滿以酒再拜為<lb/>
　母夀而作歌曰<lb/>
龍津秋水涵太虚今夕何夕光景殊皓月當鏡星貫珠<lb/>
河漢倒影垂平蕪微波漾漾風徐徐新凉拂拂飄裙裾<lb/>
阿母今年八十餘清晨理髮雲滿梳起居儼重天人如<lb/>
有子在官名在儒奉母禄養南北區晨昏不忍離斯須<lb/>
<pb n="KR4d0514_WYG_001-51a"/>
荆楚燕趙閩粤呉今年去官南海隅北上咫尺天子都<lb/>
官船軋軋如安車阿母坐卧襟懷舒清晨夜泊不知挐<lb/>
母在船上重褥鋪芙蓉映水搖氍毹開甕酒熟浮新蛆<lb/>
秋園摘菓雨剪蔬船尾曲突通行廚家雞水鴨美且腴<lb/>
鯉鲫鮮大如江鱸奉觴酌酒前拜趨月波蕩酒如浮酥<lb/>
子為母夀婦夀姑阿妺次進偕壻夫酌獻亦及婢與奴<lb/>
熙熙春盎無親疎行禮有節俱歡娯阿母笑語情愉愉<lb/>
有婦右䇿兒左扶舟人醉飽從歡呼鼔枻節歌聲嗚嗚<lb/>
<pb n="KR4d0514_WYG_001-51b"/>
四山疉翠開畫圖溪瀨潄石如笙竽雙壺酒盡村可酤<lb/>
盤饌狼藉溪可漁人生此樂更有無異鄉到處同里閭<lb/>
惟期母夀莊椿踰有子願效返哺烏作詩記實無浮譽<lb/>
至元丁丑仲秋書<lb/>
　　黯淡灘歌<lb/>
長灘亂石如疉齒前後行船如附蟻逆湍衝激若登天<lb/>
性命斯須薄如紙篙者倒掛牽者勞攀崖仆石如猿猱<lb/>
十步欲進九步落後灘未上前灘遭上灘之難難於上<lb/>
<pb n="KR4d0514_WYG_001-52a"/>
絶壁雖有孟賁難致力灘名况復呼黯淡過客攅眉増歎息<lb/>
下灘之舟如箭飛左旋右折若破圍歡呼踏浪棹歌去晴雪<lb/>
灑面風吹衣飛流宛轉亂石隘奔走千峰如馬快賈客思家<lb/>
一夕還傳語灘神明日賽下灘之易易如盤走珠瞬目何可<lb/>
停須臾長風破浪快人意朝可走越暮可吳乃知順逆有如<lb/>
此逆者悲愁順者喜請君聴我黯淡歌順則流行逆須止順<lb/>
者不必喜逆者不必愁人間逆順俱偶爾且得山水從遨逰<lb/>
　　雲際感興<lb/>
<pb n="KR4d0514_WYG_001-52b"/>
昨日登芝峯兹晨陟雲嶺俯視城中居萬瓦落深井風<lb/>
露灑灑生秋寒飛泉落澗聲潺湲筍輿軋軋度脩竹石<lb/>
闌曲曲躋層巒層巒絶頂天尺五我欲排雲擊天鼔九<lb/>
關虎豹不須驚吐膽開心見天語天鼔不可擊天門何<lb/>
日開請君聽我紫芝曲手招白雲歸去來<lb/>
　　百禽歌<lb/>
漢密將軍開大府門外紛紛客如雨繁絃急管耳厭聞<lb/>
要聽山中百禽語購求走馬東海頭海頭百禽聲啾啾<lb/>
<pb n="KR4d0514_WYG_001-53a"/>
疾飛苦走亦不免能言有色貽身憂將軍縱使花作屋<lb/>
不似山林有眞樂江南白苧細於絲紫竹方籠作青幙<lb/>
鸞鳯在野麟在郊太平將軍胡不招簫韶一奏百獸舞<lb/>
玉帛萬國皆來朝嗟嗟百鳥何足録日食將軍太倉粟<lb/>
色衰身死螻蟻分不補將軍一臠肉箇中鸚鵡最能言<lb/>
不説輿夫行路難萬山雨暗泥滑滑不如歸去聲亦乾<lb/>
行不得也哥哥九關虎豹高嵯峨行不得也哥哥<lb/>
　　雨傘<lb/>
<pb n="KR4d0514_WYG_001-53b"/>
開如輪合如束剪紙調膏䕶秋竹日中荷葉影亭亭雨<lb/>
裏芭蕉聲簌簌晴天却陰雨却晴二天之説誠分明但<lb/>
操大柄常在手覆盡東西南北行<lb/>
　　梳頭樂府<lb/>
紅綃捲袖搖劒聲摩挲睡眼窺秋菱陽臺夢斷不知處<lb/>
一片烏雲愁欲傾一鈎新月掀雲起月漸低流蔴草地<lb/>
玉纖盤轉戲龍形寳釵壓定飛鴉翅撩春撥曉誇自然<lb/>
黄金雙燕珍珠蟬白頭老嫗低低笑不覺婆婆二八年<lb/>
<pb n="KR4d0514_WYG_001-54a"/>
　　燈草<lb/>
天涯何處無青青王孫去後䕷蕪深瑤田手種緑玉髮<lb/>
道是無情却有心此心未明人未識金篦剖腹森如㦸<lb/>
撮將一縷玉蟲兒散作萬家紅粟粒侯門珠網百面霞<lb/>
秦樓玉樹雙頭花慧燈莫與羣迷染正性何愁慾鏡遮<lb/>
韓堂風露光微顫萬古聖賢對面面但勤挑剔不憚勞<lb/>
萬炬金蓮紅藥院<lb/>
　　胡桃<lb/>
<pb n="KR4d0514_WYG_001-54b"/>
武陵仙子裙如血不肯洞中事幽絶東風吹珮嫁西羌<lb/>
生子稜稜剛似鐵道逢賈客懷故山遣兒隨客東南還<lb/>
銅鈴破曉廣沙漠蠟彈緘愁度玉關瑤池阿母沈吟久<lb/>
何物外孫如此醜撇歸鸚鵡不囘頭欲啄無由堪下口<lb/>
誰知造化無秋春人間枯槁中清淳請君剖破渾淪看<lb/>
會見空腔都是仁<lb/>
　　芒鞋<lb/>
東家西家買芒屨南州北州多岐路嚴霜烈日太行坡<lb/>
<pb n="KR4d0514_WYG_001-55a"/>
斜風猛雨𤓰州渡南人求利赴北都北人徇利多南趨<lb/>
朝朝迎送名利客身身消薄非良圖人負屨屨負人草<lb/>
從土生復歸土人兮履兮不知所<lb/>
　　繡鞋<lb/>
羅裙習習春風輕蓮花帖帖秋水擎雙尖不露行復顧<lb/>
猶恐人窺針線情繅雲隱映籠新月花影依稀襯香頰<lb/>
彩鳯將翔相顧飛鴛鴦漫語愁丹裂落紅濕透胭脂膩<lb/>
半幅凌波剪秋水莫教踏破浣溪沙濕重東風擡不起<lb/>
<pb n="KR4d0514_WYG_001-55b"/>
　　燈蛾來<lb/>
燈蛾勞燈蛾勞粉其面錦其袍繞燈不去千百遭忽然<lb/>
性命輕鴻毛一鳥死百鳥號一獸死百獸嘷爾為微物<lb/>
不自覺往來就死何滔滔燈雖滅燈復多蛾兮蛾兮奈<lb/>
爾何<lb/>
　　又<lb/>
燈蛾來燈蛾來遶燈不去飛徘徊清光紅燄午夜開忽<lb/>
然性命隨飛灰平生不傍太陽裏何故趨炎來就死人<lb/>
<pb n="KR4d0514_WYG_001-56a"/>
生有情皆愛身何故將身為戲爾<lb/>
　　飛奴<lb/>
雌雄相對鳴嗚嗚翅翎無異顔色殊營葉寄養出人力<lb/>
安心飲啄還哺雛借問何修得如此世上羣禽那可比<lb/>
不疑不詐已戀人自去自來人信已曉天空闊風日清<lb/>
雕籠彩袖相齎擎得時可展青雲志囘首無忘白屋情<lb/>
蒼鷹縶緊鶴籠窄以身誤人穎愈力吁嗟此鳥得人憐<lb/>
有性有情非一日<lb/>
<pb n="KR4d0514_WYG_001-56b"/>
　　長門秋漏<lb/>
上壺注水水縷明中壺激箭移銀星銅龍宛轉吐余毒<lb/>
悶殺長門不寢人情雲心上如火色淚濤濕透銀蟾白<lb/>
三百六旬尚可支二十五聲消不得何人夜扣相如扉<lb/>
千金買賦成何遲男兒酒後多情思此意文君知不知<lb/>
　　北人上塚<lb/>
南人城南逢清明北人望北號哭聲人生何處問南北<lb/>
春秋霜露俱含情天涯芳草何青青杜鵑口血花㝠㝠<lb/>
<pb n="KR4d0514_WYG_001-57a"/>
酪漿一壺麥一飯香火照日藏流螢自言家住大河北<lb/>
閩巔相望六十六血氣尋尋呼應聲音容皎皎常在目<lb/>
虚名薄利非良圖故山松栢號夜狐兒身有禄親不待<lb/>
親墳無主兒義辜低頭再拜襟盡血行路人情為慘切<lb/>
紙灰低拂緑楊風盃瀝澆殘沙上月人言朔客鐵心腸<lb/>
誰無半餉情慘傷遊宦既知離别苦何如拂衣歸故鄉<lb/>
　　枯荷<lb/>
紅雲一夢何茫茫緑縈瘦骨擎欲僵愁多有魂弔秋水<lb/>
<pb n="KR4d0514_WYG_001-57b"/>
故池日夜凄新霜鴛鴦相顧魂已泣白魚起身銀尺立<lb/>
堂中書客感秋風一片青衫和淚濕<lb/>
　　春别<lb/>
花氣壓簾愁不掃細雨粼粼長芳草玉釵燕尾剪春寒<lb/>
坐惜流年鏡中老東風吹柳人不知春嬌滿眼顰雙睂<lb/>
呉松錦字夢中得曉來月落聞烏啼南園日暖蝴蝶醉<lb/>
春霧熏人海棠睡朱門小立蹴金蓮落紅起作離人淚<lb/>
　　南臺月<lb/>
<pb n="KR4d0514_WYG_001-58a"/>
城南江上逢中秋城南石梁初截流長虹一道貫秋色<lb/>
中分百里江南州殘露消盡魚尾黑金蛇翻動三江白<lb/>
冰輪擁出碧玻瓈照見釣龍臺上客臺中之客懷古心<lb/>
黄河太華三登臨今年攜月醉臺畔越水越山為月吟<lb/>
無諸城裏人如海無諸故塚埋殘靄無諸臺上草離離<lb/>
龍去臺空三十載昔龍已去江悠悠今龍雖在人未求<lb/>
懷珠豈立此臺下要上黄金臺上鈎乾坤四顧渺空闊<lb/>
詩書亢氣行勃勃合沙古讖此其時天下英雄求一決<lb/>
<pb n="KR4d0514_WYG_001-58b"/>
南臺月照男兒面豈照男兒心與肝燕山買駿金萬斛<lb/>
萬里西風一劒寒<lb/>
　　征婦怨<lb/>
有柳切勿栽長亭有女切勿歸征人長亭楊柳自春色<lb/>
歲歲年年送行客一朝羽檄風吹煙征人逺戍居塞邊<lb/>
轔轔車馬去如箭錦衾繡枕難留戀黄昏寂寞守長門<lb/>
花落無心理針線新愁暗恨人不知欲語不語顰雙睂<lb/>
妾身非無淚有淚空自垂雲山烟水隔呉越望君不見<lb/>
<pb n="KR4d0514_WYG_001-59a"/>
心愁絶夢魂暗逐蝴蝶飛覺來羞對牕前月牕前月色<lb/>
照人寒遲遲鐘鼔夜未闌燈闌有恨花不結粧臺塵慘<lb/>
恨班班半生偶得一錦字道是前年戰時苦一朝血杵<lb/>
煙藪除腰間斜掛三珠虎妾心自喜還自驚門前忽聞<lb/>
凱歌聲錦衣繡服歸故里不思昔日别離情别離之情<lb/>
幾青草鏡裏容顔為君老黄金白璧買嬌娥洞房只道<lb/>
新人好<lb/>
　　春遊太真觀<lb/>
<pb n="KR4d0514_WYG_001-59b"/>
東風惱人如著酒曉鶯啼斷門前柳青山忽然契我懷<lb/>
飛上𤣥都弄星斗緑雲弄雨小立久幾片落花春在手<lb/>
遼東白鶴胡不歸松下丹鉛老霜臼<lb/>
　　題二宫人琴壺圖<lb/>
行雲留影雪弄香藕絲織翠芙蓉裳春風拂拂蘭蕙芳<lb/>
金殿不鎖雙鴛鴦冰絃素手彈鳳凰玉壺投矢聲玎璫<lb/>
花落無人春寂寂侍女空抱琵琶泣誰知絶代有佳人<lb/>
不解傾城與傾國笙歌别院留春住嬋娟千古蛾睂妬<lb/>
<pb n="KR4d0514_WYG_001-60a"/>
却笑長門閉阿嬌黄金好買相如賦<lb/>
　　過桐廬<lb/>
桐廬山水天下清洪濤拍岸山圍城桐君已乗丹鳳去<lb/>
世間草木誰知情落日摇紅魚尾赤江上潮回沙嘴立<lb/>
三三兩兩野人家半住漁村半樵牧盡抛章甫求仙靈<lb/>
松間黄鶴喚不應阻風三日看山色平生慣識枯枝藤<lb/>
碧桃海上開多少幾度春風長瑶草白雲滿地不歸來<lb/>
石爛松枯天地老<lb/>
<pb n="KR4d0514_WYG_001-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雁門集卷一<lb/>
</p>
<p>
</p>
  </div>
<div>
<head>雁門集卷二</head> <lb/>
    <p>
<pb n="KR4d0514_WYG_002-1a"/>
欽定四庫全書<lb/>
　雁門集卷二<lb/>
　　　　　　　　　　　　元　薩都拉　撰<lb/>
　　送聞師之五臺<lb/>
聞子初識面天涯任去留西風洞庭樹落日楚淮舟歲<lb/>
月棕鞋底江湖竹杖頭丹陽纔洗鉢又入五臺遊<lb/>
　　題北固山無傳上人小樓<lb/>
甕城春寂寂石磴草斑斑倚杖高低月登樓逺近山百<lb/>
<pb n="KR4d0514_WYG_002-1b"/>
年詩句裏三國酒杯間自嘆黄塵客來消半日閒<lb/>
　　送石民瞻過吳江訪友<lb/>
老友吳江去吳江水尚高一樽散鱸膾四月過櫻桃矍<lb/>
鑠緑玉杖風流白紵袍西牕故人夜應是動揮毫<lb/>
　　鍾山曉行<lb/>
樓閣龍雲氣蒼茫第幾峰長風萬松雨落月半山鐘石<lb/>
磴盤空險僧廊落葉重吾皇曾駐蹕千古説蟠龍<lb/>
　　和學士伯生虞先生寄韻<lb/>
<pb n="KR4d0514_WYG_002-2a"/>
白鬢眉山老玉堂清晝閒聲名滿天下翰墨落人間才<lb/>
俊賈太傳行高元魯山獨憐江海客樽酒夜闌珊<lb/>
　　投宿龍潭道林寺<lb/>
倦遊借禪榻客意稍從容落日江船鼓孤燈野寺鐘竹<lb/>
雞啼雨過山臼帶雲舂半夜波濤作長潭起卧龍<lb/>
　　寄舍弟天與<lb/>
鴻鴈飛南北闗河隔弟兄水通鄖子國舟泊漢陽城落<lb/>
木風霜下高秋鼓角清故人如有意為我道鄉情<lb/>
<pb n="KR4d0514_WYG_002-2b"/>
　　送景南彦上人歸江西<lb/>
登高傷逺别鴻鴈幾行飛萬木江頭落一僧船上歸故<lb/>
山秋嶂逺殘日晚鐘微亦有同袍者多應候竹扉<lb/>
　　偕趙逢吉避暑石頭城日暮余歸逢吉留宿山中<lb/>
　　次日寄逢吉并長老珪白巗<lb/>
竹下一僧坐城頭獨客還星河下平地風露滿空山犬<lb/>
吠松林外燈明石壁間故人借禪榻心共白雲閒<lb/>
　　鳯凰臺望祭進士鄭復初録事<lb/>
<pb n="KR4d0514_WYG_002-3a"/>
已矣鄭録事功名與願違鬚翹如揷㦸體弱不勝衣白<lb/>
日長江去青山何處歸崇臺三酹酒目斷鴈南飛<lb/>
　　夜宿昇龍觀<lb/>
舊日宸遊地朱欄䕶輦紋龍飛九天雨鶴夢一龕雲神<lb/>
火丹爐見仙音客枕聞殷勤謝道士深夜禮茅君<lb/>
　　秋日雨中登石頭城訪長老珪白巗不遇<lb/>
石頭城上去紅葉雨紛紛半日不見路四山都是雲魚<lb/>
龍隨水上鐘磬隔江聞遙憶南莊叟天寒補衲裙<lb/>
<pb n="KR4d0514_WYG_002-3b"/>
　　同朱舜咨王伯循登金山妙高臺<lb/>
幾年無此客同上妙高臺落日地中去長江天際來英<lb/>
雄成徃事歲月付銜杯無限登臨意舟人莫重催<lb/>
　　寄御史王伯循<lb/>
曠達王夫子才高早避名昨離建業水今住廣陵城有<lb/>
酒從人飲無田藉筆耕竹西燈火夜誰識繡衣行<lb/>
　　九月七日舟次寶應縣雨中與天與弟别<lb/>
解纜不忍發船頭雨濕衣汝兄猶是客吾弟獨先歸行<lb/>
<pb n="KR4d0514_WYG_002-4a"/>
役闗河逺虚名骨肉稀如何淮上鴈不作一行飛<lb/>
　　泊舟黄河口登岸試弓<lb/>
泊舟黄河口登岸試長弓控弦滿明月脱箭出秋風旋<lb/>
拂衣上露仰射天邊鴻詞人多膽氣誰許萬夫雄<lb/>
　　送南臺從事劉子謙之遼東<lb/>
徃復一萬里嗟君已兩行朔風吹野草寒日下邊城策<lb/>
馬犯霜雪逢人問路程歸期在何日應是近新正<lb/>
　　録囚河間還司送憲使韓仲宜調山東<lb/>
<pb n="KR4d0514_WYG_002-4b"/>
一想分司日人生類轉蓬同行三伏盡此别幾時逢雪<lb/>
竇泉花白霜林柿葉紅山東好風景少駐莫匆匆<lb/>
　　苦雨水溢呈憲司諸公<lb/>
病客如僧懶多寒擁毳裘三山一夜雨四月滿城秋海<lb/>
瘴連雲起江潮入市流釣竿如在手便可上漁舟<lb/>
　　立秋日登烏石山和楊子承<lb/>
海國山西圍繁華坐消歇樓觀沉夕陽鴻鴈下秋色水<lb/>
邊無麗人石上多古刻感此暮歸遲秋露滿山白<lb/>
<pb n="KR4d0514_WYG_002-5a"/>
　　登烏石山仁王寺横山閣<lb/>
千尺青蓮座煙霞擁地靈山川幾緉屐日月兩浮萍鳥<lb/>
沒天垂海龍歸水在瓶深堂説法夜應有石頭聽<lb/>
　　送觀志能分得君字志能與僕同榜又同南臺從<lb/>
　　事考滿北還<lb/>
登臺曾竝轡射策又同文八月中秋别三年此日分風<lb/>
霜下木葉鴻鴈渡江雲無日不思我有詩還寄君<lb/>
　　過采石驛<lb/>
<pb n="KR4d0514_WYG_002-5b"/>
客路青山外鄉心落照邊潤煙浮野樹凉雨過淮天水<lb/>
調誰家笛江帆何處船蛾眉臺上月今夜照孤眠<lb/>
　　題焦山方丈壁和僧韻<lb/>
故人不忍别野景亦相留白鴈寒沙月黄雲老樹秋風<lb/>
霜侵客鬢鼓角入邊愁滿目闗河興登臨倦倚樓<lb/>
　　送李恕可隨王宗師入京<lb/>
借得茅山鶴乘風飛上天江聲近九里客路已三千禁<lb/>
闕紅雲上家鄉碧海邊待聞金馬詔復見玉堂仙<lb/>
<pb n="KR4d0514_WYG_002-6a"/>
　　送莫秀才歸番陽<lb/>
番陽秋水落白下買船還逺夢驚新鴈歸帆識舊灣打<lb/>
碑過薦福攜酒看芝山却憶曾遊處清溪萬柳間<lb/>
　　寄朱縣尹<lb/>
纔入金川境行行望眼賖亂山迷驛路一水䕶人家地<lb/>
僻民安業官清縣少衙江東賢令尹心地似梅華<lb/>
　　寄石民瞻<lb/>
京口石彭澤詩懷似鶴形蒼天容老徤白髮照江清夜<lb/>
<pb n="KR4d0514_WYG_002-6b"/>
鼎薰雞舌秋袍織鳯翎醉扶緑玉杖應望石頭城<lb/>
　　題舊縣驛<lb/>
高樹日停午斜飛燕子風一身千里外孤館萬山中作<lb/>
客辭家久聞人問歲豐村村桑柘柳羸馬厭西東<lb/>
　　題江東精舍<lb/>
長日重門靜幽居曲徑深開樽臨沼上移席就簷隂竹<lb/>
亂鳥聲散萍開魚影沉能文李公子抱膝但長吟<lb/>
　　題紫薇觀馮道士房<lb/>
<pb n="KR4d0514_WYG_002-7a"/>
卜築長江上囘峰晚更竒山村猿索飯竹屋鶴聽碁雲<lb/>
䕶燒丹竈泉香洗藥池道人足高興不許俗人知<lb/>
　　正覺寺晚歸贈益山長老<lb/>
粥魚聲已罷日暮掩柴扉送客月在地出山雲滿衣燈<lb/>
明聞犬吠松暗見螢飛深夜長廊靜多應獨自歸<lb/>
　　次崔鎮壁間韻<lb/>
木落歲時晏黄雲欲雪天買舟河下客立馬渡頭船野<lb/>
迥風欺帽天寒袖裹鞭夜眠三鼓後曉發五更前<lb/>
<pb n="KR4d0514_WYG_002-7b"/>
　　寄王御史<lb/>
御史傳天語飛霜到海垠浙江潮似雪閩土臘如春孤<lb/>
客見明月亂山愁逺人何時動歸興家有白頭親<lb/>
　　送管元帥南征<hi>此五首時本缺</hi>
楚帆風一葉此去幾時還日暮漢江碧雨晴湘竹斑邊<lb/>
聲連草木野色動荆蠻决策平徭後歸心北固山<lb/>
　　過淮安暢曾伯都事幽居<lb/>
萬事歸來好淮隂二畆園教兒書滿架過客酒盈樽野<lb/>
<pb n="KR4d0514_WYG_002-8a"/>
水到門外漁船繫樹根除書下霄漢坐席恐難溫<lb/>
　　又<lb/>
幽居有眞趣何必在山村楚竹深藏屋淮河直到門釣<lb/>
絲魚浪細書帙燕泥昏吟笑坐終日佳期誰與言<lb/>
　　過高唐感事<lb/>
殘雪覆碧草凄風吹未消王孫去不返魂魄又誰招往<lb/>
事如春夢無人問早朝荒陵斜照裏松樹晚蕭蕭<lb/>
　　寄省郎郭天錫<lb/>
<pb n="KR4d0514_WYG_002-8b"/>
人道省郎好簿書清晝閒惟公不自喜忽爾要思還酒<lb/>
債西湖路歸心北固山閒愁且抛却莫遣鬢毛斑<lb/>
　　送金德啟之句容<lb/>
元宵能幾日君去獨何心縣市春燈亂山村夜雪深鄉<lb/>
情猶越分詩句盡唐音後會逢寒食晴光滿樹林<lb/>
　　贈訴笑隠長老<lb/>
佛宫天上有人世見應稀客遇鍾鳴飯僧披御賜衣青<lb/>
春忘蝶夢白日説龍飛遙憶宸遊處金蓮照夜歸<lb/>
<pb n="KR4d0514_WYG_002-9a"/>
　　都下同翰林諸公送御史尚遊題紫騮馬<lb/>
御史紫騮馬今朝行且嘶逺煙芳草露細雨落花泥蹋<lb/>
月飲淮水隨雲過汴堤遙思鄉斾日曉立聽朝雞<lb/>
　　鍾山遇風雨<lb/>
城市多驄馬清遊有幾人山靈飛白雨朝士説紅塵雲<lb/>
起鍾樓暝桃開野寺春上人歸太晚誰主復誰賓<lb/>
　　又<lb/>
遊樂有深處豈知行路難山風吹馬倒松雨滴花寒丘<lb/>
<pb n="KR4d0514_WYG_002-9b"/>
壑籃輿轉花臺石磴盤吾皇千萬壽曾此駐金鑾<lb/>
　　龍潭送侍中田美中攜酒十里雪作<lb/>
公子青驄馬追隨十里遙風頭雲葉凍酒面雪花消惜<lb/>
别頻囘首無因見舞腰君歸金帳暖無限可憐宵<lb/>
　　送道士良豸冠還楚丘<lb/>
淮水春㠶動山城積雨餘南臺去千里北闕有三書白<lb/>
下曾行馬黄河可膾魚廟堂公論在君去莫躊躇<lb/>
　　寄習思敬<lb/>
<pb n="KR4d0514_WYG_002-10a"/>
深冬殘雪夜醉卧玉山樓風勁銀箏響花垂絳燭流連<lb/>
牀無客夢中酒失鄉愁歲月如流水憑高憶舊遊<lb/>
　　寄中臺照磨子徵<lb/>
中臺高百尺幕府得姚郎洗面風生雨鳴珂月照霜詩<lb/>
成裁晝錦酒飲賜天香獨有無媒者臺城立晚涼<lb/>
　　病起城東晚步<lb/>
扶病誰同步尋幽思不羣逢僧穿竹去吹笛隔林聞山<lb/>
勢浮雲合溪流野水分徘徊歸晚逕樹影月紛紛<lb/>
<pb n="KR4d0514_WYG_002-10b"/>
　　次韻郭侍御<lb/>
江左風流在長懷晉謝安愛山那厭世畏事却嫌官雲<lb/>
霧天門逺風波世路難臺端有東郭白髮漆紗冠<lb/>
　　寄士巗臺郎<lb/>
薦士如君子文章立玉泥自登臺闕去不使簿書迷薄<lb/>
俸無餘積長貧有病妻長安貴公子中酒聽鶯啼<lb/>
　　送宣古木<lb/>
鐵面小將軍旌旗照海門兵機出孫武膽氣走桓溫社<lb/>
<pb n="KR4d0514_WYG_002-11a"/>
稷劎三尺乾坤酒一樽茫茫霄漢内此意與誰論<lb/>
　　過賈似道廢宅<lb/>
賈生亦何者此地起樓臺社稷無人物湖山養禍胎前<lb/>
朝亡國恨遺跡後人哀落日空江上王宫亦草萊<lb/>
　　送人之浙東<lb/>
我還京口去君入浙東遊風物孤舟夜闗山兩鬢秋出<lb/>
江吳水盡絶岸楚山稠明日相思處惟登北固樓<lb/>
　　送人<lb/>
<pb n="KR4d0514_WYG_002-11b"/>
適意無南北相逢江海邊闗山千里外風雨一燈前呼<lb/>
酒友同醉論文子獨賢分襟在今日握手又何年<lb/>
　　寄友<lb/>
紫禁鶯花老京城四月初層樓開别酒小海出銀魚度<lb/>
日輕肥馬朝天借蹇驢願言江海上亦有病相如<lb/>
　　范僉事幽居<lb/>
邑外桑麻長山中笋蕨甜兒孫薦時菓燕雀下晴簷芳<lb/>
草生含路楊花飛過簾人頭似白雪對客口如鉗<lb/>
<pb n="KR4d0514_WYG_002-12a"/>
　　病中書懷<lb/>
半月閉門坐蕭然逺俗氛病中心似水門外馬如雲練<lb/>
杵搗寒月香爐生晝薰興來覽明鏡太瘦小㕘軍<lb/>
　　又<lb/>
欲向江邊去何時理釣蓑城山入樓近隣竹過牆多春<lb/>
甕浮紅酒晴池戲白鵝閒門且消病俗吏莫相過<lb/>
　　大别山<lb/>
落日在平地蒼茫吳楚秋人隨孤鶴逺天共九江流風<lb/>
<pb n="KR4d0514_WYG_002-12b"/>
物吞淮海樓船下鄂州凭高一登眺不盡古今愁<lb/>
　　元統乙亥余録囚至滄州坐清風樓<lb/>
晉代繁華地如今有此樓暮雲連海漵明月滿滄州歸<lb/>
鳥如雲過飛星拂瓦流城南秋水盡寂寞採蓮舟<lb/>
　　山中懷友<lb/>
逺望空山裏天寒夕夢孤林昏行魍魎江晚變䕷蕪課<lb/>
議難容我交遊重有吾論文輕咳唾問俗到耕鋤<lb/>
　　又<lb/>
<pb n="KR4d0514_WYG_002-13a"/>
天府超羣彦脩材復壯騰波瀾開白晝羽翼動蒼㝠弱<lb/>
質悲殊調明時欲獨醒應憐揚執㦸寂寞太𤣥經<lb/>
　　又<lb/>
何事虚齋裏猶分苜蓿盤高林容偃蹇衆翼避扶摶黑<lb/>
夜文星動青天劒氣寒終南山正好那得悔儒官<lb/>
　　又<lb/>
自是麒麟種卑栖又幾年故廬南雪下短褐北風前歲<lb/>
暮山林瘦天高雨露偏惟應丈夫志未受故人憐<lb/>
<pb n="KR4d0514_WYG_002-13b"/>
　　又<lb/>
卓犖恒山秀相逢幾抱琴五年風雨别四海弟兄心嶺<lb/>
外梅花逺山中桂葉深定知嵇叔夜高興滿雲林<lb/>
　　又<lb/>
洛社推年久清村照柿林春風何處客芳草獨行深遺<lb/>
墨收秦刻新詩學楚音别離無一字目斷白雲岑<lb/>
　　送唐卿御史<lb/>
去去紅塵外秋光滿華嵩故鄉歸衣錦行路避乘驄未<lb/>
<pb n="KR4d0514_WYG_002-14a"/>
覺長安逺眞成冀北空燕山一枝桂囘首正西風<lb/>
　　題劉山長雪夜板輿圖<lb/>
板輿行樂處鶴髮儘鬖鬖人子誰無母劉家獨有男諸<lb/>
孫嬉掌上阿母度溪南玉宇光連夜顔酡酒半酣<lb/>
　　宿大横驛<lb/>
燈火明沙渡牛羊過水西村舂干澗落野店四山齊桂<lb/>
樹偏宜月人家盡向溪秋蟾莫相惱惟聽度闗鷄<lb/>
　　溪行中秋望月<lb/>
<pb n="KR4d0514_WYG_002-14b"/>
去歲南閩客今年此日還中秋八月半一水萬山間皓<lb/>
月飛圓鏡迴流轉曲環攜家共清賞何異在鄉闗<lb/>
　　遊梅仙山和唐人韻<lb/>
城郭千峰合仙凡一水分顛崖懸鳥道亂石聚羊羣苔<lb/>
井分丹水茶爐煮白雲肩輿萬松嶺有客訪梅君<lb/>
　　又<lb/>
絶頂尋仙跡寒泉照病容栖鸞多種竹愛鶴莫移松丹<lb/>
藥人來乞山粳手自舂秋深霜葉滿麋鹿日相逢<lb/>
<pb n="KR4d0514_WYG_002-15a"/>
　　又<lb/>
仙人不可見借鶴過仙家夜卧千峯月朝飡五色霞祠<lb/>
空風掃葉人去鹿銜花歸隠知何日分爐學煉砂<lb/>
　　又<lb/>
洞天何處是休日漫尋眞老鶴來迎客隔松長似人茶<lb/>
爐敲火急丹井汲泉新風景秋過半烟霞晚更親<lb/>
　　平川幽居<lb/>
深隠雲林靜何須負郭田圖書從塞屋鷄犬亦登仙釀<lb/>
<pb n="KR4d0514_WYG_002-15b"/>
酒尋仙术脩琴借藥錢閒過武夷洞來上釣魚船<lb/>
　　又<lb/>
九曲溪行盡平川隠者居看家留白鶴度竹借藍輿架<lb/>
上多丹藥牀頭有古書漢廷論封禪應問馬相如<lb/>
　　次王御史韻<lb/>
江城連日雪騎馬欲何之老樹昏鴉集寒塘落鴈遲松<lb/>
窻燈下酒竹屋夜深棋寄語王公子幽棲或可期<lb/>
　　和吳贊府齋中十詠<lb/>
<pb n="KR4d0514_WYG_002-16a"/>
　　　焦桐<lb/>
憐爾抱竒質無香已自焚材高初偶得音古更誰聞天<lb/>
海空遺操氷霜見裂紋中官方煮鶴終得舍夫君<lb/>
　　　蠧簡<lb/>
六籍灰寒久名山依舊藏漆痕微有字芸草欲無香後<lb/>
死嗟猶及斯文豈遽亡世方珍貝葉掩卷一凄凉<lb/>
　　　破硯<lb/>
巨璞何人鑿磨穿偶至今系文虚緑潤雨氣共𤣥隂瓦<lb/>
<pb n="KR4d0514_WYG_002-16b"/>
礫開無異塵埃積轉深明光幾攜入往事復何心<lb/>
　　　殘畫<lb/>
勝境不可得生綃餘舊圖丹青初彷彿塵土半糢糊蝴<lb/>
蝶飛疑去波濤折轉無良工今豈盲為爾一長吁<lb/>
　　　敗裘<lb/>
襲爾亦已久風霜兩袖穿甘從稚子笑未受故人憐雅<lb/>
志逾前古深期及暮年纍絲今化盡念汝獨依然<lb/>
　　　舊劒<lb/>
<pb n="KR4d0514_WYG_002-17a"/>
憶昔蛟龍劎提攜竟出門紅塵走馬處白日報人恩歲<lb/>
月銅花澁雲烟牛斗昏凄然中夜舞囘首暗銷魂<lb/>
　　　塵鏡<lb/>
古鏡色如墨千年獨此留玉臺蟲網暗珠匣土花浮莫<lb/>
笑塵埃滿曾令鬼魅愁蟠龍今已化雲雨夢悠悠<lb/>
　　　廢檠<lb/>
不解照珠翠早同文字盟何年中路弃無復向人明宿<lb/>
雨高齋夢秋吟廢館情相看幾今夕及此慨平生<lb/>
<pb n="KR4d0514_WYG_002-17b"/>
　　　斷碑<lb/>
零落秋風卧何年破廟碑圖經愁莫載耆舊説頻移野<lb/>
燒龜文失荒臺鳥跡疑遙知千載後拂拭轉堪悲<lb/>
　　　卧鐘<lb/>
龍簴久摧折深埋奈爾何耕民誰睥睨野袖自摩挲雅<lb/>
奏多年歇銘文幾字訛斜陽荆棘裏長伴舊銅駝<lb/>
　　寄志道張令尹<lb/>
淮南宣化閣相對石頭城二月風帆過滿江春浪生青<lb/>
<pb n="KR4d0514_WYG_002-18a"/>
山行不斷緑野盡開耕令尹張公子兒童知姓名<lb/>
　　送人兄弟相别<lb/>
送兄南浦上情思兩悠悠昆弟難為别江山總是愁櫓<lb/>
聲摇夜月帆影障寒流後夜相思處嗷嗷鴻鴈秋<lb/>
　　玉山道中<lb/>
積雨千峰霽溪流兩㟁平野花多映水山鳥自呼名人<lb/>
語隨鄉變官船帶月行江南數千里無處不闗情<lb/>
　　道中漫興<lb/>
<pb n="KR4d0514_WYG_002-18b"/>
雲氣千峰暝溪流水拍橋竹溪泥滑滑榕樹雨瀟瀟曲<lb/>
棧鈎崖角垂虹掛嶺腰山家酒初熟或事借椰瓢<lb/>
　　又<lb/>
緑樹鶯啼盡山紅映碧蘿一年春事了四月雨聲多閩<lb/>
海夏無暑山田晚種禾逺人千里别歸思欲如何<lb/>
　　哭同年進士李竹操經歴<lb/>
進士如公少何期與死隣青山歸葬骨白髮未封親已<lb/>
矣官三郡哀哉子一人送君螺水上嗚咽淚沾巾<lb/>
<pb n="KR4d0514_WYG_002-19a"/>
　　又<lb/>
此去成長别頻將雨淚揮空江片帆逺落日亂鴉飛白<lb/>
紙招魂葬青山有夢歸雙親頭似雪塵暗老萊衣<lb/>
　　偶題清凉境界<lb/>
今日清凉境明朝劎水心酒堪消客况泉可洗塵襟佛<lb/>
古荒苔蘚林深繁緑隂樵歌山路晚餘興付歸禽<lb/>
　　京口夜坐<lb/>
鐵甕城頭刻漏遲凉霜如雪撲簾飛雁聲墮地夢迴枕<lb/>
<pb n="KR4d0514_WYG_002-19b"/>
月色滿城人搗衣塞北將軍猶索戰江南游子苦思歸<lb/>
呼鷹腰箭從圍獵苜蓿秋深馬正肥<lb/>
　　登金山雄跨亭<lb/>
朱欄六曲倚高秋元氣茫茫日夜浮客去客來天地老<lb/>
潮生潮落古今愁疎鐘水國前朝寺落日海門何處舟<lb/>
更擬黄昏盡餘興却從燈火望揚州<lb/>
　　寒夜懷京口韻<lb/>
帝京久别夢相同鴻濛佳氣凌青空石麟銅雀動凉月<lb/>
<pb n="KR4d0514_WYG_002-20a"/>
玉樓珠箔搖天風宫壺龍渇晚漏盡御街馬滑春雪融<lb/>
繡衣貂帽少年子銀甕索酒蒲萄宮<lb/>
　　馬上<lb/>
秋水芙蓉淡淡粧平湖昨夜有新霜人間女子空自好<lb/>
馬上郎君不暇狂十二玉樓多薄命三千客路盡他鄉<lb/>
上林白雁無消息欲向何人寄斷腸<lb/>
　　送管十班監憲除廣西宣慰使<lb/>
持節曾臨江漢上分符又入瘴雲間花驄一日行千里<lb/>
<pb n="KR4d0514_WYG_002-20b"/>
金虎三珠照百蠻露帳旌旗天接水星營鼓角月連山<lb/>
九重應有平徭託日聽將軍奏凱還<lb/>
　　偕侍御郭翰卿過鍾山大崇禧萬壽寺文皇潛邸<lb/>
　　所建御榻在焉侍御索詩因為賦此<lb/>
虎踞龍蟠王氣多雲深石磴碧嵯峨珠峰獨占金陵勝<lb/>
寶地嘗經翠輦過花草舊曾沾雨露殿臺今已近星河<lb/>
登高願效封人祝萬歲千秋保太和<lb/>
　　寄賀天竺長老訴笑隠召住大龍翔集慶寺<lb/>
<pb n="KR4d0514_WYG_002-21a"/>
東南隠者人不識一日才名動九重地濕厭看天竺雨<lb/>
月明來聽景陽鍾衲衣香暖留春麝石鉢雲寒卧夜龍<lb/>
何日相從陪杖履秋風江上採芙蓉<lb/>
　　夜宿池陽石墨驛納凉溪橋文皇南幸江陵駐蹕<lb/>
　　所也徘徊久之賦詩未就忽雷電晦㝠風雨大作<lb/>
　　急趨驛舍秉燭寫東壁時至順壬申五月<lb/>
聖明天子南巡日尚想溪橋洗馬時雷電神光猶警蹕<lb/>
草茅賤士敢言詩山河夜黑鬼神䕶雨露春深草木知<lb/>
<pb n="KR4d0514_WYG_002-21b"/>
松栢如龍入霄漢行人謂是萬年枝<lb/>
　　題劉渙中司空山隠居圖<lb/>
放光峰下結茅廬光照山人夜讀書童子抱琴隨白鶴<lb/>
隣翁看竹借藍輿門前秋景從風掃屋後春田帶雨鋤<lb/>
自嘆天涯倦遊客十年未有一㕓居<lb/>
　　高郵城樓曉望<lb/>
城上高樓城下湖城頭畫角曉嗚嗚望中燈火明還滅<lb/>
天際星河澹欲無隔水人家種楊柳帶霜鳬雁起菰蒲<lb/>
<pb n="KR4d0514_WYG_002-22a"/>
短衣匹馬非吾事擬向烟波覓釣徒<lb/>
　　燕將軍出獵<lb/>
將軍一戰山河定雲漢昭囘玉帳高柳外解鞍春洗馬<lb/>
月中飛箭夜鳴鵰呼鷹走狗清時樂斬將搴旗舊日勞<lb/>
白面宦官催賜酒漢廷不數霍嫖姚<lb/>
　　登鳯凰臺御史大夫易釋熏何公索詩援筆應命<lb/>
六朝歌舞豪華歇商女猶能唱後庭千古江山圍故國<lb/>
幾畨風雨入空城鳯凰飛去梧桐老燕子歸來楊柳青<lb/>
<pb n="KR4d0514_WYG_002-22b"/>
白面書生空吊古日陪驄馬繡衣行<lb/>
　　再過鍾山大禧萬壽寺有感<lb/>
紫翠烟霞出上方遊人登覽憶先皇石闌空見巖花落<lb/>
翠輦不來山路荒此日風雲消王氣舊時草木染天香<lb/>
夜深行殿無人到應有山靈䕶御牀<lb/>
　　和中丞伯庸馬先生贈别中丞除南臺僕馳驛逺<lb/>
　　迓至上京中丞改除徽政以詩贈别<lb/>
江南驛使路遙遙逺赴龍門看海潮桂殿且留脩月斧<lb/>
<pb n="KR4d0514_WYG_002-23a"/>
銀河未許渡星軺隔花立馬聽更漏帶月鳴珂趂早朝<lb/>
秪恐淮南春色動萬竿煙雨緑相招<lb/>
　　寄京口鶴林寺長老了即休<lb/>
白頭不出城南寺枯坐蒲團笑客忙過暑葛衣從破碎<lb/>
逢秋竹院愈荒凉空山雲濕龍歸鉢古屋松低鶴到牀<lb/>
遙憶題詩舊遊處夜深東壁月蒼蒼<lb/>
　　偕廉公亮遊鍾山<lb/>
十里松風吹酒醒馬頭雲氣碧崚嶒空山落葉疑聞雨<lb/>
<pb n="KR4d0514_WYG_002-23b"/>
古塔疎林不見燈勝地難逢今日會舊遊却憶向年曾<lb/>
使君五老峯前去應有新詩寄病僧<lb/>
　　和㕘政繼學王先生海南還韻<lb/>
飄零南北與東西倦鳥投林未許棲燈下冷風山鬼嘯<lb/>
嶺南春雨竹鷄啼炎天海國瘴雲合深夜蠻鄉客語低<lb/>
昔日持書烏府上五花驄馬作霜蹄<lb/>
　　詠芙蓉<lb/>
斑簾十二卷輕碧秋水芙蓉隔畫欄綵扇迎風霞透影<lb/>
<pb n="KR4d0514_WYG_002-24a"/>
錦袍弄月酒生寒湘魂翠袖留江浦仙掌紅雲濕露盤<lb/>
秪恐淮南霜信早綘紗籠燭夜深看<lb/>
　　次學士盧疎齋題贈句容唐别駕<lb/>
疎齋落落謫仙才句曲名山數往來日讀茶經醫酒病<lb/>
春從隣舍覔花栽昔年奏對含鷄舌今日登臨獨鳯臺<lb/>
賴有閒居唐别駕尋詩猿鶴莫驚猜<lb/>
　　三衢守馬昻夫索題爛柯山石橋<lb/>
洞口龍眠紫氣多登臨聊和采芝歌爛柯仙子何年去<lb/>
<pb n="KR4d0514_WYG_002-24b"/>
鞭石神人此地過烏鵲横橋秋有影銀河垂地夜無波<lb/>
遙知題柱凌雲客天近應聞織女梭<lb/>
　　宿茅山崇禧觀南塢樓<lb/>
天際三峯横紫烟山前山後盡芝田樓臺木末疑無路<lb/>
鷄犬雲中半是仙白石經年皆化玉青松鎮日秪聞泉<lb/>
曲林三館幽棲地一夜鐘樓聽雨眠<lb/>
　　題元符宮東秀軒又名日觀<lb/>
茅君山下種玉田道士闢為東秀軒五色曉霞開日觀<lb/>
<pb n="KR4d0514_WYG_002-25a"/>
萬株秋露滴雲根竹園笋出穿龍角松樹年深長鶴孫<lb/>
一道天河横屋過奎光垂地夜當門<lb/>
　　元統乙亥歲集賢學士濟爾噶台奉㫖代祀眞定<lb/>
　　路玉華宮睿宗仁聖景襄皇帝影堂僕備監禮<lb/>
大帝天香出内宫孝思與世總無窮百年禮樂行三獻<lb/>
一𣲖簫韶起半空使者領班雲氣裏女仙搖珮月明中<lb/>
小臣監禮陪清列兩袖葵花映燭紅<lb/>
　　登鎮陽龍興寺閣觀銅鑄觀音像<lb/>
<pb n="KR4d0514_WYG_002-25b"/>
眼中樓觀見應稀鐵鳯棲簷勢欲飛天半寶花飄閣道<lb/>
月中桂子落僧衣高擎玉露仙人掌上碍銀河織女機<lb/>
全趙堂堂遺物在山川良是昔人非<lb/>
　　寄㕘政許可用<lb/>
紫髯㕘政黑頭公日日鳴珂近九重花底聽鶯黄閣散<lb/>
御前批鳯紫泥封却將筆下文章潤散作人間雨露濃<lb/>
未信吟詩趨幕府寒霜翠袖倚芙蓉<lb/>
　　寄賀進士額森布哈仲實除侍儀通事舍人<lb/>
<pb n="KR4d0514_WYG_002-26a"/>
舍人楚楚好容儀立在清朝白玉墀紫袖窄衫花萼繞<lb/>
黄金小帶荔枝垂綵旗拂柳春班巻宫漏穿花午仗移<lb/>
朝罷太平無事日芙蓉葉上好題詩<lb/>
　　僕官燕南照磨大名文濟王重賜綵二端賦詩以<lb/>
　　謝<lb/>
夜夢東南五色雲曉聞使者已臨門府中重遣年前賜<lb/>
幕下多承望外恩芝草暖霞浮露綵藕絲秋水織霜痕<lb/>
何因得侍西園宴宫錦淋漓獻壽樽<lb/>
<pb n="KR4d0514_WYG_002-26b"/>
　　寄文濟王府教授郭尚之<lb/>
聞君客食賢王府翦地芙蓉賜坐溫不愛時名題鴈塔<lb/>
願將苦學授龍孫中官送酒銀缾小前席談經絳帳尊<lb/>
却笑馮驩事干謁無魚彈鋏尚侯門<lb/>
　　送僉事王君實之淮東<lb/>
使君臘月揚州去東閣梅開雪壓枝淮上有官皆避馬<lb/>
竹西無處不題詩春風楊柳平山路夜月瓊花后土祠<lb/>
從此公餘多勝覽好傳佳句逺人知<lb/>
<pb n="KR4d0514_WYG_002-27a"/>
　　元統乙亥歲余除閩憲知事未行立春十日㕘政<lb/>
　　許可用惠茶寄詩以謝<lb/>
春到人間纔十日東風先過玉川家紫薇書寄斜封印<lb/>
黄閣香分上賜茶秋露有聲浮薤葉夜窻無夢到梅花<lb/>
清風兩腋歸何處直上三山看海霞<lb/>
　　别江州總管眞定王克紹<lb/>
我識文章王太守不知幾日上潯陽琵琶亭前好明月<lb/>
香爐峯頭多夜光吟詩寫字午衙靜打鼓勸農春社忙<lb/>
<pb n="KR4d0514_WYG_002-27b"/>
萬一公餘頗相憶寄詩應到荔枝鄉<lb/>
　　阻風崔鎮有感<lb/>
逆風吹河河倒行阻風時節近清明南人北人俱上塚<lb/>
桃花杏花開滿城雖云年少慣作客便覺此日難為情<lb/>
河魚村酒亦足醉賴有同船好弟兄<lb/>
　　再過界首驛<lb/>
二月好風吹渡淮滿湖春水緑如苔官船到岸人多識<lb/>
楚館題詩客又來近水人家楊柳暗禁烟時節杏花開<lb/>
<pb n="KR4d0514_WYG_002-28a"/>
一官迢遞三山逺海上星槎幾日囘<lb/>
　　姑蘇臺奉和侍御繼學王先生贈别<lb/>
驄馬霜臺好使君碧羅衫色繡春雲簾垂綬帶蝦鬚織<lb/>
燭翦金釵燕尾分四海名高瞻北斗五絃調古和南薰<lb/>
姑蘇臺下人無數爭看文星拜主文<lb/>
　　錢唐驛樓望吳山<lb/>
仙居時復與僧隣簾幕人家紫翠分後嶺樓臺前嶺接<lb/>
上方鐘鼓下方聞市聲到海迷紅霧花氣漲天成綵雲<lb/>
<pb n="KR4d0514_WYG_002-28b"/>
一代繁華如昨日御街燈火月紛紛<lb/>
　　贈陳衆仲<lb/>
江南少識陳衆仲闕下才名北斗齊直閣每從花底過<lb/>
揮毫曾向御前題觀魚小海鳯新浴立馬上林鶯亂啼<lb/>
今日西湖湖上路獨騎欵段踏春泥<lb/>
　　贈吳山紫陽菴女道士<hi>并序</hi>
　武林吳山紫陽庵淛民有丁姓者棄俗為全眞一日<lb/>
　忽召其妻入山書詩四句云嬾散六十三妙用無人<lb/>
<pb n="KR4d0514_WYG_002-29a"/>
　識順逆兩俱忘虚空鎮常寂坐抱一膝而逝俗謂之<lb/>
　騎鶴化其妻束髮簪冠為女道士奉其夫屍二十年<lb/>
　不下山幾於得道神仙渺茫姑不暇論其婦一節乃<lb/>
　可尚也婦年七十王其姓諱守素亦淛人云登覽之<lb/>
　餘因為賦詩<lb/>
不見遼東丁令威舊遊城郭昔人非鏡中春去青鸞老<lb/>
華表山空白鶴歸石竹淚乾斑雨在玉簫聲斷綵雲飛<lb/>
洞門花落無人迹獨坐蒼苔補道衣<lb/>
<pb n="KR4d0514_WYG_002-29b"/>
　　過鵝湖寺<lb/>
十里蒼松對寺門四圍翠滴露紛紛湖心水滿通銀漢<lb/>
山頂鵝飛化白雲玉井芙蓉天上露劎池雪浪月中聞<lb/>
石牀茶竈如招隠還許閒人一半分<lb/>
　　題鴉浴池<lb/>
天池霹靂斧斤餘天風萬劫吹不枯白雲石面化青雨<lb/>
落日海眼翻金烏銀河靈鵲渡夜影月窟老兔時濡鬚<lb/>
太平海上錦袍客跨鶴來看浴鳯雛<lb/>
<pb n="KR4d0514_WYG_002-30a"/>
　　贈仁王講師達上人<lb/>
香山居士美如玉亭亭秋水開芙蓉承恩長揖紫宸殿<lb/>
飛錫遙掛烏石峰散花天女遶經閣出海神龍聞講鐘<lb/>
攢眉入社笑陶令載酒三生石上逢<lb/>
　　臺山懷古<lb/>
粤王故國四圍山雲氣猶屯虎豹闗銅獸暗隨秋露泣<lb/>
海鴉多背夕陽還一時人物風塵外千古英雄草莽間<lb/>
日暮鷓鴣啼更急荒苔野竹雨斑斑<lb/>
<pb n="KR4d0514_WYG_002-30b"/>
　　石夫人詩<lb/>
危危獨立向江濱四伴無人水作隣緑鬢嬾梳千載髻<lb/>
朱顔不改萬年春雪為膩粉憑風傅霞作胭脂仗日匀<lb/>
莫道臉前無寶鏡一輪明月照夫人<lb/>
　　安分<lb/>
心求安樂少思錢無辱無榮本自然春日賞花惟貰酒<lb/>
冬天踏雪旋添綿頻將棊局消長日時爇香薰篆細烟<lb/>
萬事皆由天理順何愁衣禄不周全<lb/>
<pb n="KR4d0514_WYG_002-31a"/>
　　丁卯年及第謝恩崇天門<lb/>
禁柳青青白玉橋無端春色上宫袍卿雲五彩中天見<lb/>
聖澤千年此日遭虎榜姓名書勅紙羽林冠帶竪旌旄<lb/>
承恩朝罷頻囘首午漏花深紫殿高<lb/>
　　勅賜恩榮宴<lb/>
内侍傳宣下玉京四方多士預恩榮宫花壓帽金牌重<lb/>
舞妓當筵翠袖輕銀甕春分官寺酒玉杯香賜御廚羮<lb/>
小臣㳙滴皆君澤惟有丹心答聖明<lb/>
<pb n="KR4d0514_WYG_002-31b"/>
　　同克明曹生清明日登北固山和韻<lb/>
三月二日風日暖千家萬家桃李開少年白日騎馬去<lb/>
滿城紅雨拂面來共君且飲酒一斗處世不必歌七哀<lb/>
孫劉事業果何在百年斷石生莓苔<lb/>
　　寄呈江東廉使王繼學<lb/>
𤓰步遙聞鼓角聲淮船夜過石頭城當年嶺海家何在<lb/>
此日江湖夢亦清紫塞秋風初度鴈玉堂夜月舊聞鶯<lb/>
秪應王謝風流在卧治山東足令名<lb/>
<pb n="KR4d0514_WYG_002-32a"/>
　　金陵道中<lb/>
煙樹雲林半有無野人行李更蕭疎堠長堠短逢官馬<lb/>
山北山南聽鷓鴣萬里闗河成客舍五更風雨憶吾廬<lb/>
寂寥一㸃寒燈在酒熟隣家許夜沽<lb/>
　　層樓<lb/>
廣寒世界夜迢迢醉拍闌干酒易消河漢入樓天不雨<lb/>
江風吹月海初潮影搖翠幙金蓮炬夢斷凉雲碧玉簫<lb/>
休唱後庭舊時曲六朝宫殿草蕭蕭<lb/>
<pb n="KR4d0514_WYG_002-32b"/>
　　述懷<lb/>
客程去住與身違誤擲漁竿下釣磯好客不來門户俗<lb/>
逺親相棄信音稀青春背我堂堂去黄葉無情片片飛<lb/>
遙望家山搔短髮故園酒熟蟹螯肥<lb/>
　　句曲贈清𤣥道士陳玉泉朝京還山復拜廣陵觀<lb/>
清𤣥道士騎黄鶴曾向春班趂早朝香動螭頭雲氣暗<lb/>
路囘龍尾珮聲遙還山去採泉中玉洗耳終亡樹上瓢<lb/>
聞説淮南招桂隠渡江明月聽吹簫<lb/>
<pb n="KR4d0514_WYG_002-33a"/>
　　望金陵<lb/>
行人雨霽金陵去蕭寺鐘聲又逺聽五月潮聲方洶湧<lb/>
六朝文物已凋零春風玉樹留歌韻暮日青山立畫屏<lb/>
干古興亡堪一笑買花載酒賞心亭<lb/>
　　季子廟<lb/>
公子不來春草緑故宫禾黍亦離離沸原尚有千年井<lb/>
古篆猶存十字碑去國一身輕似葉歸田兩鬂細如絲<lb/>
李家兄弟一朝暮羞見延陵季子祠<lb/>
<pb n="KR4d0514_WYG_002-33b"/>
　　題揚州驛<lb/>
銀燭高燒照不眠呼兒飲馬吸清泉寒砧萬户月如水<lb/>
塞鴈一聲霜滿天金縷欵歌來枕上銀缾索酒到亭前<lb/>
明朝走馬燕山道贏得紅樓説少年<lb/>
　　雪米<lb/>
萬斛珠璣瀉大荒六丁誰為發天倉雲孫捧出南箕簸<lb/>
月姊春來北斗量狼戾也知逢稔歲貯儲尤不濟飢腸<lb/>
風流灞上尋詩客千古無人説粃糠<lb/>
<pb n="KR4d0514_WYG_002-34a"/>
　　移梅<lb/>
幾夜幽香惱夢魂殷勤來倩隴頭人鑿開東閣窻前地<lb/>
分得西湖雪裏春瘦影畨來新體態疎枝猶帶舊精神<lb/>
今朝伴我清吟處不許詩懷更有塵<lb/>
　　元日<lb/>
元日端門瑞氣新層層冠帶羽林軍雲邊鵠立千官曉<lb/>
天上龍飛萬國春宫殿日高騰紫氣簫韶風細入青雲<lb/>
太平天子恩如海亦遣椒觴到小臣<lb/>
<pb n="KR4d0514_WYG_002-34b"/>
　　寄馬昻夫總管<lb/>
衢州太守文章伯酒渇時敲玉井氷徑造竹牀忘是客<lb/>
横拖藜杖去尋僧人傳絶句工唐體自恐生前是薛能<lb/>
日暮江東懷李白鳯凰臺上幾囘登<lb/>
　　送僧歸廬山<lb/>
揚子江頭木葉風上人歸興白雲重淨瓶滿貯蓬萊水<lb/>
客舫遙聽精舍鐘到家自笑門前鶴洗鉢不驚潭底龍<lb/>
珍重匡廬山畔路逢人應問舊栽松<lb/>
<pb n="KR4d0514_WYG_002-35a"/>
　　次張舉韻題皖山金氏繡野亭<lb/>
南冠猶有舊風流説看舒州處處幽最喜園林動花竹<lb/>
不妨城郭帶林丘一樽濁酒青山暮三徑晚香黄菊秋<lb/>
未識孤高金處士杖藜應許約同遊<lb/>
　　贈莫州同年縣尹米思泰<lb/>
倦客重來憶去年荒城斜日淡炊烟民居星散無官訟<lb/>
里巷秋深盡水田禾稼半生城郭裏槐花亂落縣門前<lb/>
路傍父老頭如雪共道文章令尹賢<lb/>
<pb n="KR4d0514_WYG_002-35b"/>
　　送劉子謙照磨之廣西<lb/>
一官未厭馬蹄遙要使南荒識鳯毛幕府紅蓮開白晝<lb/>
轅門碧草映青袍牙旗曉濕蠻烟重羽箭宵鳴嶺月高<lb/>
努力平徭當第一剖符懸印賜勲勞<lb/>
　　和馬昻夫雜詠賞心亭懷古<lb/>
景陽宫井緑蕪深空有楊花暗御林一自朝雲歸寺裏<lb/>
幾囘明月到樓心陳臺露冷蛩聲苦楚水波寒雁影沉<lb/>
白髮詞臣多感慨長歌對酒向誰斟<lb/>
<pb n="KR4d0514_WYG_002-36a"/>
　　層樓感舊<lb/>
倚遍欄杆憶往年南朝文物已蕭然空遺故國山如畫<lb/>
依舊長江浪拍天市井笙歌今漸少御街燈火夜相連<lb/>
青青樓外秦淮柳幾度飛花送客船<lb/>
　　上趙凉國<lb/>
笑辭天上九鼎貴來種江東二頃田屈指已無元老在<lb/>
全身惟有國公賢新亭不必悲王道彭澤何曾改晉年<lb/>
如此聲名半天下人間野史亦堪傳<lb/>
<pb n="KR4d0514_WYG_002-36b"/>
　　贈學古澹上人<lb/>
瘦影相隨九節笻同袍無處覔行蹤逺看天目山中寺<lb/>
來聽石頭城裏鐘洗鉢泉通陳井水開窻雲度蔣陵松<lb/>
忽聞一夜猿啼月却憶飛來最上峰<lb/>
　　送君卿伯循二御史廣東僉憲時僕在燕南<lb/>
沙頭酒熟惜别離江波日色浮繡衣清溪鷗鷺白蕩蕩<lb/>
白下楊柳青依依秋雲雙驄嶺表去明月一雁燕南飛<lb/>
曲江有酒願相憶莫遣鯉魚音信稀<lb/>
<pb n="KR4d0514_WYG_002-37a"/>
　　送龍翔寺約上人之俗歸宜興湖洑寺<lb/>
雲水上人歸興忙棕鞋蒲扇葛衣涼過湖就得郷船便<lb/>
入寺行穿茶樹香早趂鐘聲持木鉢夜隨燈影認禪牀<lb/>
定囘却憶潛龍處曾住西廊第幾房<lb/>
　　再遊崇禧寺<lb/>
野人再到城南寺臨水芙蓉次第開新酒瓦盆青映竹<lb/>
舊題石壁緑封苔夕陽半嶺牛羊下秋色滿天鴻雁來<lb/>
獨上新亭天地濶不須揮淚洒蓬萊<lb/>
<pb n="KR4d0514_WYG_002-37b"/>
　　遊青溪道院<lb/>
晚涼喜見城東月高照西鄰道士家丹室火光穿樹木<lb/>
石壇旛影走龍蛇蝦鬚捲夜收雲氣仙掌擎秋瀉露華<lb/>
倚杖扣門驚鶴睡珊珊珂珮隔青霞<lb/>
　　題李遵道畫竹木圖<lb/>
風流未識生前面翰墨空遺死後名鳯尾拂雲秋有影<lb/>
龍頭出水夜無聲半生清節江南夢萬里靈槎海上行<lb/>
應逐錦袍弄明月倒騎赤鯉對吹笙<lb/>
<pb n="KR4d0514_WYG_002-38a"/>
　　送張都事南臺<lb/>
幕府三年氷雪裏清溪秋水照芙蕖早霜兩鬢厭為客<lb/>
明月滿船空載書憶惜中臺簪豸角曾封直諫動鸞輿<lb/>
而今江海多歸思白髮慈親暮倚閭<lb/>
　　送南臺察院史馬允中臺<lb/>
御史臺郎書上考彩衣歸慰日相親風烟驛路江天曉<lb/>
燈火船窻雪夜春幕府十年心似水京華三月馬如塵<lb/>
此時應有尋君處日到松㕔莫厭頻<lb/>
<pb n="KR4d0514_WYG_002-38b"/>
　　和張仲舉清溪夜行<lb/>
溪上人家溪樹青溪行野客思㝠㝠月光蕩水遊魚出<lb/>
屐齒穿花宿鳥醒蔓草古陵神道沒風欞夜火鬼祠靈<lb/>
後庭遺曲依然在商女孤歌不忍聽<lb/>
　　九日<lb/>
北固山前逢九日小凉天氣入青袍湘江水落𤣥霜下<lb/>
吳地秋深白雁高落帽看花憐我輩呼鷹戲馬憶兒曹<lb/>
孫劉事業今何在斗酒聊書太白豪<lb/>
<pb n="KR4d0514_WYG_002-39a"/>
　　休上人見訪<lb/>
京口㕘軍門不出鶴林老子轎相過主人病久來車少<lb/>
門巷秋深落葉多金帳人趨新党項塵寰誰識病維摩<lb/>
如何與子談詩夜臘雪空林落凍柯<lb/>
　　清菴攜酒訪<lb/>
采石仙人攜酒來病顔今始為君開何人更有八十歲<lb/>
與子恣傾三百杯金縷歌殘銀燭短錦袍醉倒玉山頽<lb/>
明朝酒醒重相見杖屨江村看早梅<lb/>
<pb n="KR4d0514_WYG_002-39b"/>
　　送友人進柑入京<lb/>
緑髮㕘軍門不出黄巖老叟肻相過九重玉食常年進<lb/>
千里金柑細馬䭾緑水青山南郡逺毳袍貂帽北風多<lb/>
同年若問儂消息為説愁來無奈何<lb/>
　　送友人之廣西<lb/>
昻昻野鶴在雞羣客裏相逢又見分酒醒玉簫江左月<lb/>
夢囘白馬廣西雲洞庭秋水連天去建業寒潮入夜聞<lb/>
君過此時應憶我我逢此際却思君<lb/>
<pb n="KR4d0514_WYG_002-40a"/>
　　四時宫詞<lb/>
御溝漲暖緑潺潺風細時聞響佩環芳草宫門金鎖閉<lb/>
柳花簾幙玉鈎閒夢囘繡枕聽黄鳥困倚雕欄看白鷴<lb/>
落盡海棠天不管脩眉慚恨鎖春山<lb/>
　　又<lb/>
日長縫就縷金衣高柳風輕拂翠眉閒倚小樓題畫扇<lb/>
但聞别院笑彈棊主家恩愛有時盡賤妾心情無限思<lb/>
又向晚凉新浴罷琵琶自撥斷腸詞<lb/>
<pb n="KR4d0514_WYG_002-40b"/>
　　又<lb/>
宫溝水淺不通潮凉露瑤街濕翠翹天晚不聞青玉珮<lb/>
月明偷弄紫雲簫正宫夜半羊車過别院秋深鶴駕遙<lb/>
却把閒情望牛女銀河烏鵲早成橋<lb/>
　　又<lb/>
悄悄深宫不見人倚門惟有石麒麟芙蓉帳冷愁長夜<lb/>
翡翠簾垂隔小春天逺難通青鳥信瓦寒欲動白龍鱗<lb/>
夜深怕有羊車到自起籠燈照雪紋<lb/>
<pb n="KR4d0514_WYG_002-41a"/>
　　京城春日<lb/>
三月京城飛柳花燕姬白馬小紅車旌旗日暖將軍府<lb/>
絃管春深宰相家小海銀魚吹白浪層樓珠酒出紅霞<lb/>
蹇驢破帽杜陵客獻賦歸來日未斜<lb/>
　　贈劉尊師<lb/>
羽人推轉阿香車童子穿松入翠華天上賜衣沾雨露<lb/>
山中詩錦織雲霞瑤壇紫氣秋横劎石屋丹光夜走砂<lb/>
擬借茅君三白鶴乘風騎到玉皇家<lb/>
<pb n="KR4d0514_WYG_002-41b"/>
　　訪掲曼碩秘書<lb/>
城中車馬多如雲載酒問字無一人碧桃花開光艷艷<lb/>
硯池水暖波粼粼先生楷書白晝靜家童畫紙烏絲匀<lb/>
落紅滿地送客去十年不見江南春<lb/>
　　采石懷李白<lb/>
夢斷金雞萬里天醉揮秃筆掃鸞箋錦袍日進酒一斗<lb/>
采石江空月滿船金馬重門天似海青山荒塚夜如年<lb/>
秪應風骨蛾眉妬不作天仙作水仙<lb/>
<pb n="KR4d0514_WYG_002-42a"/>
　　登石頭<lb/>
登臨未惜馬蹄遙古木秋高萬葉凋廢館尚傳陳後主<lb/>
新碑猶載晉南朝年深輦路埋花徑雨壞山牆出翠翹<lb/>
六代興亡在何處石頭依舊打寒潮<lb/>
　　題舒眞人北山樓觀圖<lb/>
瑤花琪樹間霓旌十二朱樓接五城臺上吹簫秦弄玉<lb/>
雲邊度曲許飛璚光流漢殿青鸞舞霞擁函闗紫氣明<lb/>
方丈蓬萊俱咫尺不須東望問長生<lb/>
<pb n="KR4d0514_WYG_002-42b"/>
　　次韻送虞先生入蜀代祀<lb/>
芙蓉仙掌座中低后土宵光手可齊澗道蹴雲衣有潤<lb/>
蜀天漏雨石無泥岐山過馬應聞鳯陳寶停舟莫信雞<lb/>
揚馬大邦文物盛題詩須近草堂西<lb/>
　　寄句曲外史<lb/>
霞珮翩翩出洞天當時彷彿見臞仙幾年海上張公子<lb/>
今日山中葛稚川滄海塵飛丹已熟玉堂人去榻空縣<lb/>
林間載酒來相覔乞寫丹經與世傳<lb/>
<pb n="KR4d0514_WYG_002-43a"/>
　　寄王本中<lb/>
王郎楚楚金閨彦五鳯樓前看鬬雞花外漏傳銀箭午<lb/>
日邊班退紫宫西吟詩月白傾盤露歸馬春紅踏錦泥<lb/>
應念棲遲江左客破牕燈火雨凄凄<lb/>
　　次韻寄茅山張伯雨<lb/>
句曲道人門不出幾時杖屨接殷勤春晴洗藥分泉去<lb/>
午睡烹茶隔竹聞山脚客行驚犬吠樹皮苔老結龍文<lb/>
三層臺上月如水半夜吹簫入紫雲<lb/>
<pb n="KR4d0514_WYG_002-43b"/>
　　又<lb/>
天際三峯翠色浮更於何處覔瀛洲也知方外神仙好<lb/>
不識人間兒女愁白犬吠人驚夜鬼珠簾捲雨入明樓<lb/>
掛冠何日尋高隠竹杖芒鞋絶頂遊<lb/>
　　過孫<graphic n="KR3858" url="https://raw.githubusercontent.com/kanripo/KR-Gaiji/master/images/KR3858.png" mimeType="image/png"/>
將軍一去繁華盡池館長年鎖暮霞金谷東風只芳草<lb/>
緑牕晴日自楊花鶯兒别去空歌榭燕子歸來無主家<lb/>
王氣東南已消歇景陽宫沼夕鳴蛙<lb/>
<pb n="KR4d0514_WYG_002-44a"/>
　　同吳郎飲道院<lb/>
三月江南飛柳花松間童子臉如霞旋呼采石仙人酒<lb/>
來醉山隂道士家西日下城人影散東風吹馬帽簷斜<lb/>
吳郎今夜𤓰州渡囘首江頭月滿沙<lb/>
　　病中夜坐<lb/>
江樹花開午夜春緑香吹散隔簾雲吟詩思苦家人罵<lb/>
搗藥聲高隣舍聞惟有工程飡白术亦無心事對紅裙<lb/>
消愁且喜樓西畔明月一池蛙亂喧<lb/>
<pb n="KR4d0514_WYG_002-44b"/>
　　觀駕春遊<lb/>
蕭韶風細入清虚日暖旌旗卷復舒雙鳯曉開金翅扇<lb/>
六龍春駕紫雲車將軍斜插黄金虎丞相低懸碧帶魚<lb/>
遙想宫盤露珠滑江南渴殺病相如<lb/>
　　又<lb/>
日奏雲間紫鳯韶春隨天上柘黄袍仗前虎將千金斧<lb/>
馬上鷹兒五色縧獵士開弓黄犬壯宫官擊鼓紫駝高<lb/>
侍遊亦有中書令七寶雕籠看緑毛<lb/>
<pb n="KR4d0514_WYG_002-45a"/>
　　送僧還江西<lb/>
病僧歲晚歸何處落日空山白雁聲洗鉢欲辭揚子水<lb/>
買魚多上豫章城雲深廬阜青松老風細鄱湖白浪生<lb/>
更展諸方圖畫看高低逺近互縱横<lb/>
　　寒夜即事<lb/>
枕邊漏水催更箭城下霜風動捲蘆寒夜繡簾人送酒<lb/>
小樓銀燭客提壺自憐今日江南夢猶認當年柳下壚<lb/>
又擬上年燈火夜扁舟載酒下姑蘇<lb/>
<pb n="KR4d0514_WYG_002-45b"/>
　　招隠首山分韻得生字<lb/>
龍飛鳯隠知何處今日空餘黄鵠名千古江山圍故國<lb/>
五更風雨入空城猿啼洞府暮雲合花落祠堂春草生<lb/>
何日結茅向青壁抱琴坐石聽泉聲<lb/>
　　殿試謝恩次韻<lb/>
御柳青青白玉橋無端春色暖宫袍蓬萊雲氣紅樓近<lb/>
閶闔天風紫殿飄士子拜恩文物盛舍人贊禮旺聲高<lb/>
小臣雖出江湖逺馬上聽鶯夢早朝<lb/>
<pb n="KR4d0514_WYG_002-46a"/>
　　遊竹林寺<lb/>
野人一過竹林寺無數竹林生白烟江左玉龍埋碧草<lb/>
月明黄鶴下青田樹衘宿雨藏山鷓花落春風老杜鵑<lb/>
何日來分雲半榻故人不用買山錢<lb/>
　　次韻送人還茅山<lb/>
八十華陽洞裏仙朝回劎履御堦前丹砂出鼎無餘火<lb/>
白髮看經有太𤣥三月雲江春似海九重金闕日如年<lb/>
歸來依舊茅山月道德明言説五千<lb/>
<pb n="KR4d0514_WYG_002-46b"/>
　　酌桂芳庭<lb/>
桂枝秋露洗銀瓶醉裏題詩記答曾接竹池通丹井水<lb/>
隔松人誦蘂珠經茶香石鼎燒紅葉酒渴氷盤破紫菱<lb/>
一帶鍾山青未了碧牕雲氣䕶龍亭<lb/>
　　賀内臺治書奉勅樹碑先塋<lb/>
獬豸峩冠侍紫皇繡衣玉斧破炎荒江東丘壠雲山好<lb/>
天上文章雨露香句曲洞中天紫翠鳯凰臺上月清光<lb/>
忠臣孝子千年意永刻豐碑不可忘<lb/>
<pb n="KR4d0514_WYG_002-47a"/>
　　遊長干寺<lb/>
秦淮河上長干寺松栢蕭蕭雲日鮮故堠尚存銅雀瓦<lb/>
斷碑猶載晉朝年石壇旛影風吹動輦路磚花雨滴穿<lb/>
惟有長廊舊時月幾囘缺後幾囘圓<lb/>
　　次韻<lb/>
之子慇懃何處來清談煮茗不論杯五更門外過風雨<lb/>
四月街頭買杏梅喜客有情牕動竹吟詩無興硯生苔<lb/>
君家白酒何時熟病起應須去不囘<lb/>
<pb n="KR4d0514_WYG_002-47b"/>
　　又<lb/>
池塘過雨水生漪倚檻觀魚自悦怡長日似添詩有趣<lb/>
故人因為病相知凉風忽過簾鈎動午箭初長刻漏移<lb/>
何處榴花照人面隔牆紅過兩三枝<lb/>
　　又<lb/>
江南三月踏殘芳白苧衣輕樹影凉曲巷銀燈先馬去<lb/>
誰家翠袖隔簾香細歌金縷鳴牙板新酒檀槽出玉漿<lb/>
卧病日長思往事買舟乘興過滄浪<lb/>
<pb n="KR4d0514_WYG_002-48a"/>
　　廣平馬懷素寓居姑蘇雨中見過<lb/>
湖海相逢若弟昆丈夫志氣共誰論江山如此苦多夢<lb/>
風雨蕭然忽過門為客尚嫌吳俗薄哦詩久别楚音存<lb/>
明朝北固樓中去共聽江聲倒百樽<lb/>
　　送人之金陵<lb/>
江城積雨開新霽行李蕭蕭去逺坰千古風光鬢邊白<lb/>
六朝山色馬頭青秦淮月出潮初上蕭寺鐘聲酒半醒<lb/>
莫唱當時後庭曲殿臺衰草自飛螢<lb/>
<pb n="KR4d0514_WYG_002-48b"/>
　　寄良常伯雨<lb/>
良常道士人不識終歲看山不下樓隔屋書香開酒甕<lb/>
捲簾樹色入茶甌雲深石磴麋鹿下月黑花崖猿鶴愁<lb/>
安得飄然出塵鞅長年送别若為遊<lb/>
　　奉次㕘政繼學王先生海南還桂林道中韻<lb/>
空山幽響落林柯蠻犬呶呶吠碧蘿大庾嶺頭三月盡<lb/>
鬱孤臺下幾人過檳榔雨過鳩鳴急薜荔雲深猿嘯多<lb/>
幾度裁詩寄相憶江南如此奈愁何<lb/>
<pb n="KR4d0514_WYG_002-49a"/>
　　無題<lb/>
為客三年海上洲故鄉何處瘴雲稠數千里外蠻人域<lb/>
十八灘頭過客舟時有山禽呼姓字或從海鳥作朋儔<lb/>
故人珂珮周旋處紫殿風清十二樓<lb/>
　　南安道中<lb/>
筍輿初下上江船無數青山入枕邊幾處猿啼愁入瘴<lb/>
五更雞叫夢朝天不堪歲月如流水賴有文章似湧泉<lb/>
歸日鄉人問何往云從海上覔神仙<lb/>
<pb n="KR4d0514_WYG_002-49b"/>
　　章貢道中<lb/>
多情明月落船傍萬里孤城望帝鄉客裏已無金馬詔<lb/>
篋中猶有賜衣香嶺南地濕家山暮天上風微殿閣凉<lb/>
憶得當年曾夜直玉龍銀箭漏聲長<lb/>
　　吉安道中<lb/>
西風吹雁不成行萬里孤舟下夕陽度峽冷風攲客帽<lb/>
捲簾凉月落琴牀江湖水滿鷗偏樂花柳春深馬正忙<lb/>
又看青原山色好故鄉歸計喜相將<lb/>
<pb n="KR4d0514_WYG_002-50a"/>
　　采石漫興<lb/>
誰記將軍亡國時江東父老鬢如絲古今天塹幾千里<lb/>
南北樓船百萬維中國一蜚傳箭檄前朝謾有渡江碑<lb/>
太平到處山如畫暖日晴風颺酒旗<lb/>
　　次韻登凌歊臺<lb/>
山勢如龍去復迴閒雲野望䕶崇臺離宫夜有月高下<lb/>
輦路日無人往來春色不隨亡國盡野花只作舊時開<lb/>
斷碑衰草荒烟裏風雨年年上緑苔<lb/>
<pb n="KR4d0514_WYG_002-50b"/>
　　過姑熟懷陳行之教授<lb/>
經過姑熟多佳趣卜築黄花老亦佳白髪故人田負郭<lb/>
青驄遊子客為家郡齋簷雨閒棊子官路山風過楝花<lb/>
自笑欲歸歸未得裁詩相憶墨飜鴉<lb/>
　　宿青陽雲松臺<lb/>
九老排雲獨擅尊衆山拱戴似兒孫石房仙去神光現<lb/>
洞府龍歸雨氣昏上古幾年埋地軸至今九柱插天根<lb/>
何時身在層峰頂手把丹書扣帝閽<lb/>
<pb n="KR4d0514_WYG_002-51a"/>
　　又<lb/>
縣門遙接九華山日日天開圖畫看雲氣曉連銅篆濕<lb/>
翠光晴鎖硯池寒人間官府紅塵馬天上神仙白玉盤<lb/>
高卧雲松定何日仰扳北斗夜闌干<lb/>
　　過五溪<lb/>
萬壑泉聲下五溪小凉天氣下溪時相逢橋上無非客<lb/>
行盡江南都是詩苦雨最嫌鳩喚急愛山不厭馬行遲<lb/>
幾時宿向華峰頂露月蕭蕭生桂枝<lb/>
<pb n="KR4d0514_WYG_002-51b"/>
　　九華山題石潭驛<lb/>
馬上行人看九華飄飄高斾倚天涯排空峭石生𤣥筍<lb/>
落日竒峰掛赤霞仙掌九秋擎露屑天河半夜礙星槎<lb/>
雲中五老應招手喚客來遊太乙家<lb/>
　　寄中曹學士除浙江財賦總管聞至姑蘇<lb/>
錢塘西府曹學士飲酒吟詩亦快哉閒醉時遊虎丘寺<lb/>
浩歌獨上姑蘇臺一生好客黄金去百歲催人白髮來<lb/>
藉藉聲名滿天下朝廷今日肻遺才<lb/>
<pb n="KR4d0514_WYG_002-52a"/>
　　夢登高山得詩<lb/>
登高逺望四山齊何處風流杜牧之白苧曾聽松下唱<lb/>
紫簫還向月中吹野雲雨過無行跡芳草春深有斷碑<lb/>
夢裏勝遊閒記得翠微高上寫烏絲<lb/>
　　又<lb/>
杖藜踏破碧崔嵬夢裏清遊樂未囘萬壑泉聲松外去<lb/>
數行秋色雁邊來文章小杜人何在風雨重陽菊自開<lb/>
山路雲深行客倦竹雞飛上獨春臺<lb/>
<pb n="KR4d0514_WYG_002-52b"/>
　　石門懷舜咨夜坐<lb/>
道人掛劎丹陽去欲入茅山恐未曾飛去難尋雲外鶴<lb/>
歸來獨禮斗前燈夢囘洗鉢分秋水酒醉敲壺碎夜氷<lb/>
獨有江東未歸客西風詩骨瘦崚嶒<lb/>
　　建德道中<lb/>
泉作溪流石作橋桑麻成壠接東饒雞鳴犬吠人家近<lb/>
水轉峯囘驛路遙虎嘯樹林風獵獵人行弓箭馬蕭蕭<lb/>
多情一片吳天月夜夜相隨伴寂寥<lb/>
<pb n="KR4d0514_WYG_002-53a"/>
　　寄湖南張子壽以西臺御史拜前職素有退志故<lb/>
　　舉兼善勸之<lb/>
初拂繡衣來日下又持憲節駐湖邊鐵冠晴雪照荆國<lb/>
羽扇清風掃瘴烟客館如聞鷓鴣語鄉程好買洞庭船<lb/>
狀元御史今何學已過揚州看月圓<lb/>
　　大同驛<lb/>
題詩洒墨江東驛筆力猶能挽怒濤飛騎將軍朝出獵<lb/>
打門縣吏夜催徭天高路逺心如水夜永愁多獨過橋<lb/>
<pb n="KR4d0514_WYG_002-53b"/>
却憶玉堂諸學士鳯池東畔珮聲遙<lb/>
　　答茅山道士見寄<lb/>
道人自有愛山癖蠟屐平生幾兩穿七竅冷雲秋噴竹<lb/>
一琴明月夜調絃山中紫府茅君宅肘後丹方許史傳<lb/>
短褐擬尋黄犢出長鑱斸雪早春前<lb/>
　　酬張伯雨寄茅山志<lb/>
恨余未識茅君面喜得茅山道士書燈外雨聲那厭聽<lb/>
風前石髮豈堪梳碧牕雲氣寒生楮清室丹珠夜繞厨<lb/>
<pb n="KR4d0514_WYG_002-54a"/>
夢到層臺夜披巻桂林風動月疎疎<lb/>
　　奎章閣觀進皇朝經世大典<lb/>
文章天子大一統館閣詞臣日纂脩方丈奎光懸祕閣<lb/>
九重春色滿龍樓門開玉鑰芸香動簾捲金鈎硯影浮<lb/>
聖覽日長萬幾暇墨花流出鳯池頭<lb/>
　　西宫春日<lb/>
九重五采金銀闕冠帶將軍盡羽林上苑春鶯隨柳囀<lb/>
西宫午漏隔花深天開閶闔收金鎖簾捲奎章聽玉音<lb/>
<pb n="KR4d0514_WYG_002-54b"/>
白髮儒臣賣詞賦長門應費萬黄金<lb/>
　　登鳯凰臺<lb/>
梧桐葉落秋風老人去臺空鳯不來梁武臺城芳草合<lb/>
吳王宫殿野桃開石頭城下春如水燕子堂前雨長苔<lb/>
莫問人間興廢事百年相遇且銜盃<lb/>
　　京師春夜呈宋禮部<lb/>
柳色無端染翠裙官街車馬去紛紛鶯花御苑春多少<lb/>
漏箭宫壺夜幾分金縷悠揚燕市月玉簫繚繞鳯樓雲<lb/>
<pb n="KR4d0514_WYG_002-55a"/>
太平天子恩如海亦遣餘音客枕聞<lb/>
　　送王習靈新授宗師朝京<lb/>
玉珮珊瑚下界聞天風吹動碧榴裙劉郎跨鶴遊三島<lb/>
王子吹簫到五雲花洞夜深傳玉印石壇月黑禮茅君<lb/>
若逢天上吳夫子應有丹砂肻我分<lb/>
　　飛鳴宿食雁<lb/>
年去年來年復年帛書曾達茂陵前影連薊北月横塞<lb/>
聲斷江南霜滿天雨暗蘆花愁夜渚露香菰米下秋田<lb/>
<pb n="KR4d0514_WYG_002-55b"/>
平生千里與萬里塵世網羅空自懸<lb/>
　　寄新原林道士<lb/>
我識華陽林道士步虚空裏帶淮腔幾年掛劎茅君洞<lb/>
一夜渡船揚子江醉酒慣眠松下石題詩愛近水邊牕<lb/>
仙家白鶴養無數不惜人間借一雙<lb/>
　　遊鍾山<lb/>
驄馬穿雲到上方南巡輦路碧苔荒禪僧白晝看竹殿<lb/>
山鬼黄昏避御牀雲冷夜深龍在鉢日長時有虎巡廊<lb/>
<pb n="KR4d0514_WYG_002-56a"/>
小桃十月開如錦猶帶前朝雨露香<lb/>
　　登北固城樓<lb/>
醉拍闌干起白鷗登臨不忍古今愁六朝文物隨流水<lb/>
三國江山獨倚樓秃鬢凉風吹木葉孤城落日下簾鈎<lb/>
海門不管前朝事猶送寒潮打石頭<lb/>
　　鶴林僧送竹笋<lb/>
椶鞵桐帽走風雨正是山僧送笋時夜月不留栖鳯影<lb/>
春雷失却化龍枝從來不識葛藤味此去方㕘玉版師<lb/>
<pb n="KR4d0514_WYG_002-56b"/>
老子胸中冰雪滿歲華晚節更相期<lb/>
　　遊鍾山<lb/>
林影扶疎䕶碧苔肩輿上下路縈迴潮聲萬壑松風過<lb/>
雲氣滿樓山雨來梁武廟荒春草冷荆公墓在野棠開<lb/>
百年感慨成何事且進生前酒一杯<lb/>
　　陪張御史遊鍾山<lb/>
烏府仙人獬豸冠清遊喜得共儒酸䳌花過雨干巖淨<lb/>
驄馬穿雲六月寒山鬼每驚詩句險客懷惟愛酒杯寛<lb/>
<pb n="KR4d0514_WYG_002-57a"/>
一時佳興千年遇莫作浮生半日看<lb/>
　　和同舉觀志能還武昌<lb/>
短衣匹馬走江漢山川歴歴何雄哉漢陽城高鼓角動<lb/>
洞庭水深鴻雁來雪消巴蜀浪翻屋黄鶴磯下聲如雷<lb/>
是時立馬夜呼渡清江苦竹聞猿哀<lb/>
　　題半山寺<lb/>
今日偶成林壑趣清幽恨未得從容龍歸石洞半山雨<lb/>
潮捲天風十里松春路泥深多滑馬晚樓霧重只聞鐘<lb/>
<pb n="KR4d0514_WYG_002-57b"/>
荆公舊隠知何處囘首蒼茫第幾重<lb/>
　　江城翫雪<lb/>
雪正紛紛客倚欄長江風急吼天闗干重鐵甕成銀甕<lb/>
一夜金山換玉山舟子迷歸寒浦外衲僧疑在白雲間<lb/>
曉來霽日高林照好景依然悦我顔<lb/>
　　遊金山<lb/>
約客同遊買渡船閒觀古刹禮金仙山中好景無多地<lb/>
天下知名第一泉佛閣齊雲浮海嶼客帆過寺帶風煙<lb/>
<pb n="KR4d0514_WYG_002-58a"/>
當年郭璞因何事來葬江心作浪傳<lb/>
　　平望驛道<lb/>
左帶吳松右五湖人家笑語隔菰蒲風濤不動魚龍國<lb/>
烟雨翻成水墨圖越客卧吹船上笛吳姬多倚水邊壚<lb/>
鑑湖道士如招隠一曲他年得賜無<lb/>
　　送王御史<lb/>
驄馬如龍玉作鞭江頭下馬上官船承恩不比尋常輩<lb/>
入諫頻瞻咫尺天草滿畬田多戰骨花飛驛路少人烟<lb/>
<pb n="KR4d0514_WYG_002-58b"/>
憲臺自是清高甚時事闗心易白顛<lb/>
　　題𤣥妙觀玉皇殿<lb/>
虚空臺殿枕層岑木杪丹梯起百尋花落鳥啼青竹裏<lb/>
客來犬吠白雲深松壇晝日移幢影石室天風送鐸音<lb/>
老鶴如人牕下立閒聽羽士理瑤琴<lb/>
　　復題平望驛<lb/>
秋雨黄華下九天又隨歸雁過吳川荒村有火夜投宿<lb/>
野渡無人秋放船中酒不堪連夜飲思家無奈五更前<lb/>
<pb n="KR4d0514_WYG_002-59a"/>
歸來却被青山笑萬丈黄塵兩鬢烟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0514_WYG_002-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雁門集卷二<lb/>
</p>
<p>
</p>
  </div>
<div>
<head>雁門集卷三</head> <lb/>
    <p>
<pb n="KR4d0514_WYG_003-1a"/>
欽定四庫全書<lb/>
　雁門集卷三<lb/>
　　　　　　　　　　　　元　薩都拉　撰<lb/>
　　過紫薇菴訪馮道士<lb/>
道士愛幽居年來一事無盆池新過雨石上種菖蒲<lb/>
　　又<lb/>
山中華葢洞石氣冷蕭蕭不見眠雲客惟逢避雨樵<lb/>
　　又<lb/>
<pb n="KR4d0514_WYG_003-1b"/>
研珠滴露清自㸃太𤣥經盡日無人到小窓蘭葉青<lb/>
　　雪霽過清溪題道士江野舟南館<lb/>
孤舟横野水門外雪晴初白日莫放鶴青溪閒釣魚<lb/>
　　又<lb/>
江南正月半猶自有梅花踏雪去何處青溪道士家<lb/>
　　過髙郵射陽湖雜詠<lb/>
飄蕭樹梢風淅瀝湖上雨不見打魚人菰蒲雁相語<lb/>
　　又<lb/>
<pb n="KR4d0514_WYG_003-2a"/>
秋風吹白波秋雨鳴敗荷平湖三十里過客感秋多<lb/>
　　又<lb/>
野鶴如人長迎風理毛羽獨立秋雨凉人來忽飛去<lb/>
　　又<lb/>
雨濕鼓聲重風匀湖面平官船南北去㠶影掛新晴<lb/>
　　又<lb/>
白鷺愛秋水獨立仍自行得魚固偶爾驚飛亦常情<lb/>
　　又<lb/>
<pb n="KR4d0514_WYG_003-2b"/>
秋水落紅衣秋波日瀟灑不見採蓮人惟逢捕魚者<lb/>
　　又<lb/>
霜落大湖淺漁家懸破罾此時生計别小艇賣秋菱<lb/>
　　又<lb/>
捕魚湖中水賣魚城市裏夫婦一葉舟白頭共生死<lb/>
　　又<lb/>
大罾一丈濶小舟一葉輕相傳子與孫終古無人爭<lb/>
　　病中雜詠<lb/>
<pb n="KR4d0514_WYG_003-3a"/>
十日九風雨深秋獨閉門積隂須自散倚杖望朝暾<lb/>
　　又<lb/>
為客家千里思歸月滿樓木樨開欲盡病裏過中秋<lb/>
　　又<lb/>
門繫青驄馬多應問病人小官好疎散莫訝嬾衣巾<lb/>
　　又<lb/>
病形如瘦鶴照影向清池自有冲霄志游魚莫見疑<lb/>
　　又<lb/>
<pb n="KR4d0514_WYG_003-3b"/>
風葉髙下落秋砧逺近聞天涯多病客倚杖看孤雲<lb/>
　　又<lb/>
陶令貧無酒郎言菊也無家僮燒柿葉隣舍送茱萸<lb/>
　　又<lb/>
多病東㕔客深秋出幕遲芙蓉開也未葉上好題詩<lb/>
　　次韻與徳明小友<lb/>
煙雨短篷水口人家亂石山前送别莫忘今日相逢知<lb/>
在何年<lb/>
<pb n="KR4d0514_WYG_003-4a"/>
　　又<lb/>
莫笑風飡水宿暫離馬足車塵兩岸好山送客一江細<lb/>
雨歸人<lb/>
　　舟中題畫巻<lb/>
兩㟁好山如畫丹崕翠壁樓臺愛殺南閩風景小官何<lb/>
日歸來<lb/>
　　雪中渡江過山飲暘谷簡上人房<lb/>
聞說山中新酒熟野人乗興過江來小牕無處看春色<lb/>
<pb n="KR4d0514_WYG_003-4b"/>
一樹梅花雪裏開<lb/>
　　又<lb/>
山酒吹香出小槽燈前痛飲汚青袍夜深夢醒知何處<lb/>
老鶴一聲山月髙<lb/>
　　京口城南次集<lb/>
野薺花開春欲盡山櫻子落雨初晴酒醒騎馬踏花去<lb/>
門外綠隂無數生<lb/>
　　又<lb/>
<pb n="KR4d0514_WYG_003-5a"/>
雨深綠葉櫻桃肥日長青草蝴蝶飛江南三月春欲盡<lb/>
白馬王孫遊不歸<lb/>
　　憩奉真道院<lb/>
落花風颺步虚聲翠草𤣥芝爛漫生過客不知春早晚<lb/>
午窓晴日睡聞鶯<lb/>
　　對客<lb/>
石榴花開光照屋胡桃葉大隂滿簾焚香終日對客坐<lb/>
時有白雲來纖纖<lb/>
<pb n="KR4d0514_WYG_003-5b"/>
　　過揚州<lb/>
買舟南浦秋聞雁呼酒西窓夜剪燈何處玉簫天似水<lb/>
瓊花一夜白如冰<lb/>
　　宿淮南長蘆寺<lb/>
栁花漠漠春歸寺蘆葉青青晚渡江屋角松聲撼風雨<lb/>
道人一夜不開牕<lb/>
　　宿化閣渡口阻風<lb/>
江船日午無人渡渡口人家盡不罾却憶吳姬新壓酒<lb/>
<pb n="KR4d0514_WYG_003-6a"/>
鍾山對岸是金陵<lb/>
　　又<lb/>
艇子渡江何日迴石頭城下浪如雷淮南春色知多少<lb/>
一樹櫻桃帶雨開<lb/>
　　又<lb/>
客船伐皷春江暮水面魚龍出浪花今夜石頭城下泊<lb/>
買魚沽酒向誰家<lb/>
　　瓜州阻風<lb/>
<pb n="KR4d0514_WYG_003-6b"/>
渡口無人上野航白頭危浪自衝撞東風三日不肯住<lb/>
吹送栁花飛渡江<lb/>
　　題界首驛<lb/>
清氣撲人湖面水幽聲到耳樹頭風人家蠶老櫻桃過<lb/>
恰似淮南四月中<lb/>
　　又<lb/>
平湖過雨天開鏡落日放船人打魚野老栁隂沽秫酒<lb/>
行人馬上寄家書<lb/>
<pb n="KR4d0514_WYG_003-7a"/>
　　渡淮即事<lb/>
楊花㸃㸃衝㠶過燕子雙雙掠水飛淮上漁人閒不得<lb/>
船頭對結綠簔衣<lb/>
　　西宫即事<lb/>
九重五色金銀闕冠帶將軍盡羽林白髮儒生才進講<lb/>
西宫午漏隔花深<lb/>
　　又<lb/>
退朝西殿承平日一片春雲奏鳳笙白面内官供玉食<lb/>
<pb n="KR4d0514_WYG_003-7b"/>
却將黄帕覆銀鐺<lb/>
　　還臺偶成<lb/>
髙低栁絮飛渡水紅白桃花開滿枝自笑江南無用客<lb/>
一春無事只題詩<lb/>
　　又<lb/>
踏雪歸來過早春沉沉臺府隔紅塵東風吹綠青溪栁<lb/>
馬上輕寒不著人<lb/>
　　題冶城道士稽秋山巻<lb/>
<pb n="KR4d0514_WYG_003-8a"/>
不見冶城稽道士雲深無處訪仙蹤夜聞老鶴行枯葉<lb/>
知在秋山第幾重<lb/>
　　余與觀志能俱以公事赴北舟至梁山泊時荷花<lb/>
　　盛開風雨大至舟不相接遂泊蘆葦中余折蘆一<lb/>
　　葉題詩其上寄志能<lb/>
題詩蘆葉雨斑斑底事詩人不奈閒滿濼荷花開欲遍<lb/>
客程五月過梁山<lb/>
　　春詞<lb/>
<pb n="KR4d0514_WYG_003-8b"/>
深宫盡日垂珠箔别殿何人度玉筝白面内官無一事<lb/>
隔花時聽打毬聲<lb/>
　　秋詞<lb/>
清夜宫車出建章紫衣小隊兩三行石闌干畔銀燈過<lb/>
照見芙蓉葉上霜<lb/>
　　上京即事<lb/>
一派簫韶起半空水晶行殿玉屛風諸工舞蹈千官賀<lb/>
齊捧蒲萄壽兩宫<lb/>
<pb n="KR4d0514_WYG_003-9a"/>
　　又<lb/>
上苑棕毛百尺樓天風搖拽錦絨鈎内家宴罷無人到<lb/>
面面珠簾夜不牧<lb/>
　　又<lb/>
行殿參差翡翠光朱衣花㡌宴親王繡簾齊巻薰風起<lb/>
十六天魔舞袖長<lb/>
　　又<lb/>
中官作隊道宫車小様紅靴踏軟沙昨夜内家清暑宴<lb/>
<pb n="KR4d0514_WYG_003-9b"/>
御羅凉㡌揷珠花<lb/>
　　又<lb/>
大野連山沙作堆白沙平處見樓臺行人禁地避芳草<lb/>
盡向曲闌斜路來<lb/>
　　又<lb/>
院院翻經有呪僧垂簾白晝㸃酥燈上京六月凉如水<lb/>
酒渴天廚更賜冰<lb/>
　　又<lb/>
<pb n="KR4d0514_WYG_003-10a"/>
祭天馬酒酒平野沙際風來草亦香白馬如雲向西北<lb/>
紫駞銀甕賜諸王<lb/>
　　又<lb/>
牛羊散漫落日下野草生香乳酪酣卷地朔風沙似雪<lb/>
家家行帳下氊簾<lb/>
　　又<lb/>
紫塞風髙弓力强王孫走馬獵沙場呼鷹腰箭歸來晚<lb/>
馬上倒懸雙白狼<lb/>
<pb n="KR4d0514_WYG_003-10b"/>
　　又<lb/>
五更寒襲紫毛衫睡起東窓酒尚酣門外日髙晴不得<lb/>
滿城濕露似江南<lb/>
　　再過梁山泊有懐觀志能<lb/>
故人同出不同歸雲水微茫入夢思記得題詩向蘆葉<lb/>
滿湖風雨似來時<lb/>
　　又<lb/>
燈火官船夜睡遲滿湖風露襲人衣無端驚起沙頭雁<lb/>
<pb n="KR4d0514_WYG_003-11a"/>
明月蘆花各自飛<lb/>
　　邵伯舟中<lb/>
驚魚時出浪花雪短鬢凉吹水面風逺客行船秋色裏<lb/>
誰家吹笛月明中<lb/>
　　題京口髙資包氏壁<lb/>
肩輿曉踏新晴出山色青青上客衣昨日千林風雨過<lb/>
滿田白水鷺鷥飛<lb/>
　　贈茅山道士胡琴月<lb/>
<pb n="KR4d0514_WYG_003-11b"/>
茅山道士來相訪手抱七絃琴一張凖擬月明彈一曲<lb/>
桐花落盡曉風凉<lb/>
　　送鏡中圓上人遊錢塘<lb/>
西湖西畔三天竺古木蒼藤望欲迷遥憶道人禪榻夜<lb/>
月髙霜落聽猿啼<lb/>
　　過贊善菴<lb/>
夕陽欲下行人少落葉蕭蕭路不分脩竹萬竿秋影亂<lb/>
山風吹作滿窓雲<lb/>
<pb n="KR4d0514_WYG_003-12a"/>
　　雲中過龍潭紫微觀訪道士不值<lb/>
道人已跨龍潭鶴童子能煎雀舌茶一夜山中滿林雪<lb/>
客來無處覓梅花<lb/>
　　將遊茅山先寄道士張伯雨<lb/>
借騎白鶴訪茅君琪樹秋聲隔夜聞料得山中張外史<lb/>
開門先掃鶴巢雲<lb/>
　　登衆妙堂題商學士畫雨霽歸舟圗<lb/>
大茅峯頂見日出烟樹雲林宿雨收萬里澄江淨如練<lb/>
<pb n="KR4d0514_WYG_003-12b"/>
却從天際識歸舟<lb/>
　　紫微觀道士馮友直與予同宿苗閣次日予過元<lb/>
　　符宫友直同僧安上人過五雲觀寫詩贈友直<lb/>
道人采藥出山遲菌閣秋寒襲羽衣半夜忽聞孤鶴語<lb/>
五雲相伴一僧歸<lb/>
　　同伯雨遊凝神菴因觀宋髙宗賜蒲衣道士張達<lb/>
　　道白羽扇<lb/>
晴日赤山湖水明湖中山影一眉青蒲衣道士無人識<lb/>
<pb n="KR4d0514_WYG_003-13a"/>
羽扇年多落鳳翎<lb/>
　　茅山𤣥洲精舍有道士號紫軒又號木通生白日<lb/>
　　坐解遺書其徒許道民者至今坐牆尚存為題其<lb/>
　　巻<lb/>
白日飛昇凌紫烟靈書猶許道民傳𤣥洲精舍無多地<lb/>
夜夜火珠光燭天<lb/>
　　同御史王伯循時除廣東僉事濟揚子江余除燕<lb/>
　　南照磨<lb/>
<pb n="KR4d0514_WYG_003-13b"/>
落葉正飛揚子渡行人又上廣陵船過江載得秋多少<lb/>
老雁一聲霜滿天<lb/>
　　九日渡淮喜東南順風<lb/>
青旗紅字映河濵九日人家物色新渡口客船爭貰酒<lb/>
斫魚列紙賽河神<lb/>
　　又<lb/>
東南風送渡淮船過雁聲寒水接天落日紅霞收未盡<lb/>
澹雲微月出東邊<lb/>
<pb n="KR4d0514_WYG_003-14a"/>
　　春日鎮陽栁溪道院<lb/>
城外青溪出洞門道人歸去日長曛栁花滿地無人掃<lb/>
隔水遥看是白雲<lb/>
　　過鎮陽城南觀音院<lb/>
栁色暗藏溪上寺露華偏濕水邊僧門前天暝荷花滿<lb/>
出水遊魚夜戯燈<lb/>
　　寄奎章學士濟南李溉之<lb/>
山東李白似劉伶投老歸來酒未醒天下三分秋月色<lb/>
<pb n="KR4d0514_WYG_003-14b"/>
二分多在水心亭<lb/>
　　又<lb/>
笑擲金龜上酒船不須圖像在凌烟碧羅衫色烏紗㡌<lb/>
便是開元李謫仙<lb/>
　　過獻州<lb/>
西風老樹昬鴉集落日荒城暗雨崩寂寞斷碑秋草裏<lb/>
路人遥指獻王陵<lb/>
　　補題淮西送王仲和從事詩卷<lb/>
<pb n="KR4d0514_WYG_003-15a"/>
百年馳馬苦匆匆水落烏江楚廟空眼底山川猶歴歴<lb/>
淮南舊夢雨聲中<lb/>
　　題李漑之送别詩卷<lb/>
清平三曲動明皇四海知名李白狂把酒探春送行客<lb/>
揮毫字字栁花香<lb/>
　　將入閩趙郡崔好徳求題輿地圗<lb/>
月輪西轉日生東四海車書總㑹同騎馬出門天萬里<lb/>
山川長在别離中<lb/>
<pb n="KR4d0514_WYG_003-15b"/>
　　黄河舟中月夜<lb/>
十丈雪帆拂斗杓星槎風急浪花飄夜深露冷銀河近<lb/>
臥聽天孫織絳綃<lb/>
　　阻風南露筋過羅漢寺登樓看山茶<lb/>
野寺尋春酒未醒不知幾日過清明小闌干外東風急<lb/>
一樹山茶落晚晴<lb/>
　　夜宿金山題金山圖<lb/>
逺人夜宿金山寺坐對畫圖如夢中剪燭題詩雲氣裏<lb/>
<pb n="KR4d0514_WYG_003-16a"/>
不知身已在龍宫<lb/>
　　春日過丹陽石仲和宅㑹茅山道士石山輝<lb/>
杏花一夜雨聲寒酒醒丹陽幾日還却遇茅君三白鶴<lb/>
借騎一隻到三山<lb/>
　　登姑蘇臺<lb/>
閶門楊栁自春風水殿幽花泣露紅飛絮年年滿城郭<lb/>
行人不見館娃宫<lb/>
　　又<lb/>
<pb n="KR4d0514_WYG_003-16b"/>
野水滿城飛燕子誰家小艇載吳姬姑蘓臺上一樽酒<lb/>
落日昬鴉無限悲<lb/>
　　入閩過平望驛和御史王伯循題壁<lb/>
廣陵城裏别匆匆一去三山隔萬重日暮江東寄相憶<lb/>
欲臨秋水剪芙蓉<lb/>
　　宿長安驛<lb/>
壩北壩南河水平客船爭纜水雲腥鄉音吳越不可辨<lb/>
燈火黄昬如亂星<lb/>
<pb n="KR4d0514_WYG_003-17a"/>
　　又<lb/>
水面微風動楊栁客船吹笛月明中逺人江海多歸思<lb/>
卧看流星度水東<lb/>
　　釣臺夜興<lb/>
仙茶旋煑桐江水坐客遥分石壁燈風露滿船山月上<lb/>
夜深獨對釣臺僧<lb/>
　　早發釣臺<lb/>
山頭鐘響不聞雞重露翻鴉滿樹啼艇子釣臺東畔發<lb/>
<pb n="KR4d0514_WYG_003-17b"/>
月輪却在釣臺西<lb/>
　　蘭溪舟中<lb/>
水底霞天魚尾赤春波綠占白鷗汀越船一葉蘭溪上<lb/>
載得金花一半青<lb/>
　　泊江家步無月同孟志學小酌溪上<lb/>
把酒無從邀月色共君且復聽灘聲夜深燈影青溪上<lb/>
魚尾摇船亦有情<lb/>
　　又<lb/>
<pb n="KR4d0514_WYG_003-18a"/>
蘭溪春水似蒲萄越女如花壓小槽今夜共君溪上醉<lb/>
直須溪月照宫袍<lb/>
　　黄亭驛曉起<lb/>
積雨莓苔上壁青曉寒山館夢初醒鷓鴣聲裏流年渡<lb/>
自是行人不忍聽<lb/>
　　和經歴楊子承曉發山館<lb/>
夢回山館月西斜曙色千峯動紫霞杜宇一聲山竹裂<lb/>
鷓鴣飛上野棠花<lb/>
<pb n="KR4d0514_WYG_003-18b"/>
　　石林即事<lb/>
三山幕府無公事多病郎官嬾出門老鶴喚迴童子睡<lb/>
石盆新雨長蘭孫<lb/>
　　又<lb/>
蒲扇屏山紫竹牀嶺南五月似秋凉硯池風動雲生石<lb/>
簾外雨蘭吹濕香<lb/>
　　題屏風<lb/>
海國夜凉星亂垂石林逋客未眠時滿簾月色吹輕霧<lb/>
<pb n="KR4d0514_WYG_003-19a"/>
白露無聲下竹枝<lb/>
　　獨坐恭和堂<lb/>
東閣髙懸如道院人言幕府最清嚴印封不動坐終日<lb/>
滿樹梅花雨一簾<lb/>
　　閩城嵗暮<lb/>
嶺南春早不見雪臘月街頭聽賣花海國人家除夕近<lb/>
滿城微雨濕山茶<lb/>
　　經歴司暮春即事<lb/>
<pb n="KR4d0514_WYG_003-19b"/>
隔樹幽禽送好音沉沉幕府似雲林小盆幾箇山茶落<lb/>
桃葉滿簾春雨深<lb/>
　　又<lb/>
霞飛海燕拂簾過風捲魚鱗剪綠波閒倚石闌數春事<lb/>
滿池紅雨落花多<lb/>
　　贈道士陳華隠<lb/>
早年濯足東海水去卧華峯頂上雲收得九秋仙掌露<lb/>
歸來酌獻武夷君<lb/>
<pb n="KR4d0514_WYG_003-20a"/>
　　題淮安王氏小樓<hi>并引</hi>
　岊山王氏小樓獨占淮安一勝予嘗以迎錢至<lb/>
　此登斯樓漫成四絶模冩其槩後之來者其興<lb/>
　無窮<lb/>
江水粼粼鴨綠新江頭日日送行人南來北去年年事<lb/>
岸草汀花自在春<lb/>
　　又<lb/>
拂曉樓牕一半開樓前昨夜浪如雷滿江梅雨風吹散<lb/>
<pb n="KR4d0514_WYG_003-20b"/>
無數青山渡水來<lb/>
　　又<lb/>
江月滿樓江水澄胡牀據坐憶吾曽解吟如練澄江句<lb/>
未信𤣥暉獨擅能<lb/>
　　又<lb/>
雪滿寒江壓酒旗江南無處不堪題小舟載得梅花去<lb/>
渡領春風過水西<lb/>
　　題畫竹<lb/>
<pb n="KR4d0514_WYG_003-21a"/>
小雨春池濕鳳毛天孫深夜織鮫綃何人更立湘江水<lb/>
獨倚薰風憶舜韶<lb/>
　　彭城雜詠呈㢘公亮僉事<lb/>
亞父塚前春草齊楚王城上夕陽低黄鶯不解興亡事<lb/>
飛過海棠枝上啼<lb/>
　　又<lb/>
城下黄河去不回四山依舊畫屏開無人念得登臨意<lb/>
獨上將軍戲馬臺<lb/>
<pb n="KR4d0514_WYG_003-21b"/>
　　又<lb/>
雪白楊花拍馬頭行人春盡過徐州夜深一片城頭月<lb/>
曽照張良案上籌<lb/>
　　又<lb/>
何處春風燕子樓斷碑落日古城頭畫眉人逺繁華歇<lb/>
無數逺山生暮愁<lb/>
　　又<lb/>
歌扇摇風噀酒香舞裙今日動鵝黄栁邊今夜孤舟發<lb/>
<pb n="KR4d0514_WYG_003-22a"/>
水逺山遥空斷腸<lb/>
　　寒食馬上<lb/>
道傍楊栁已栖鴉幾度春深未到家城北城南干樹雪<lb/>
行人馬上看梨花<lb/>
　　燕京作<lb/>
落月西牕聞禁鍾夢回逺客立雲龍江南飛盡千株雪<lb/>
辜負梅花過一冬<lb/>
　　奎章閣感興<lb/>
<pb n="KR4d0514_WYG_003-22b"/>
奎章三月文書静花落春深鎖閣門玉座不移天步逺<lb/>
石碑空有御書存<lb/>
　　又<lb/>
花落春深似去年無人冄到閣門前當時濟濟誇多士<lb/>
爭進文章乞賜錢<lb/>
　　京城立春<lb/>
燕姬白馬青絲繮短衣窄袖銀鐙光御溝飲馬不回首<lb/>
貪看栁花飛過牆<lb/>
<pb n="KR4d0514_WYG_003-23a"/>
　　九日遇雨<lb/>
佳期不負到重陽細雨濃隂又可傷試問東籬何處賞<lb/>
有花無酒惱人腸<lb/>
　　客中九日<lb/>
寥落天涯嵗月賒每逢佳節苦思家無錢沽得隣家酒<lb/>
不敢開牕看菊花<lb/>
　　又<lb/>
佳節相逢作逺商菊花不異故人鄉無錢沽得隣家酒<lb/>
<pb n="KR4d0514_WYG_003-23b"/>
一度孤吟一斷腸<lb/>
　　雪中妃子<lb/>
梁王宴罷下瑤臺窄窄紅靴步雪來疑是陽和三月暮<lb/>
楊花飛處牡丹開<lb/>
　　初夏淮安道中<lb/>
魚蝦鱗鱗初出網梅杏青青已著枝幾樹棠花初著雨<lb/>
行人四月過淮時<lb/>
　　過石子岡<lb/>
<pb n="KR4d0514_WYG_003-24a"/>
霞光日落紅穿樹山色雨餘青近人便好拂衣入山去<lb/>
解鞍辭却馬頭塵<lb/>
　　次王叔能侍御史<lb/>
龍蛇偃蹇出牆隂五色春雲態度深臺閣文章散清氣<lb/>
月明山館夜蕭森<lb/>
　　醉起<lb/>
楊栁樓心月滿牀錦屛繡褥夜生香不知門外春多少<lb/>
自起移燈照海棠<lb/>
<pb n="KR4d0514_WYG_003-24b"/>
　　宫詞<lb/>
駿馬驕嘶嬾著鞭晚凉騎過御樓前宫娥不識中書令<lb/>
借問誰家美少年<lb/>
　　衰栁<lb/>
清凉亭上幾株栁霜夜凉風下夕陽依舊明年二三月<lb/>
小金山上㸔鵞黄<lb/>
　　戲友人<lb/>
毘陵公子醉醺醺白面迎風向酒痕幾度小紅樓上月<lb/>
<pb n="KR4d0514_WYG_003-25a"/>
有人銀燭掩重門<lb/>
　　宴回<lb/>
兩行老栢參天翠銀燭青驄御史回深夜酒闌人散後<lb/>
獨留明月照霜臺<lb/>
　　約友遊西峰不至<lb/>
仙人約我峰頭去欲去峰頭㸔白雲一夜白雲峰下宿<lb/>
曉來散作雨紛紛<lb/>
　　太平驛即事<lb/>
<pb n="KR4d0514_WYG_003-25b"/>
驛鼓髙懸使者稀溪雲斷續樹參差日斜山畔無人語<lb/>
獨立西風數桂枝<lb/>
　　過光孝寺<lb/>
秋日留題翠壁層出山聊近在山僧肩輿又上沙頭渡<lb/>
隔水人家兩岸燈<lb/>
　　臨丹青閣<lb/>
飄然身在紫芝峰翠壁丹崖有路通傑閣凌煙欲飛去<lb/>
亂山無數夕陽中<lb/>
<pb n="KR4d0514_WYG_003-26a"/>
　　黄河<lb/>
斗杓照水半垂天水氣漲天如白烟南北櫓聲爭上下<lb/>
月中聞鼓避官船<lb/>
　　沛尉蔣景山沛簿趙伯顔送予金溝月夜别去有<lb/>
　　懐<lb/>
公子將軍兩少年繡衣白馬杏花天醉中送客歸城暮<lb/>
回首金溝月滿船<lb/>
　　次繁昌邑宰梅雙溪韻<lb/>
<pb n="KR4d0514_WYG_003-26b"/>
矍鑠繁昌宰曽充觀國賔儒冠猶破帽禮服尚垂紳澹<lb/>
泊心無愧清癯目有神老隨朱紱貴驚見白頭新撫字<lb/>
三年政歌謠百里民<lb/>
　　題進士索士岩詩巻士岩與余同榜又同為燕南<lb/>
　　官由翰林編修為御史臺掾兼經筵檢討除為燕<lb/>
　　南廉訪經歴<lb/>
憶昔登天府文華萃帝鄉俊才魚貫列多士雁成行寶<lb/>
劒懸秋水驪珠耿夜光三場如拾芥一箭已穿楊上策<lb/>
<pb n="KR4d0514_WYG_003-27a"/>
師周孔蜚聲陋漢唐鳳池開御宴虎榜出宫牆賜笏丘<lb/>
山重恩袍雨露香天花皆剪翠法酒盡封黄冠葢遊三<lb/>
日聲名滿四方歴階超宰輔捧表謝君王第甲分三館<lb/>
鐫碑立上庠曲江嘉宴㑹合席盡才良契誼同昆弟比<lb/>
和皷瑟簧誓辭猶在耳離思各驚腸臺閣需材器儒<lb/>
林作棟梁超遷烏府掾輝映繡衣郎迫晏封幾事平明<lb/>
出奏章日披墳典舊時念簿書忙檢討超經幄論思近<lb/>
御牀聖朝稽古道日暮下迴廊羇旅燃薪桂長吟出錦<lb/>
<pb n="KR4d0514_WYG_003-27b"/>
坊弱妻貧且病羸馬瘦仍僵窮巷迴車轍空廚泛酒漿<lb/>
故人傳奏目請便趣行裝皇極三臺重燕南各道昌承<lb/>
恩辭魏闕攬轡去恒陽曉幙芙蓉露秋空柏樹霜諸司<lb/>
循直矢羣吏肅宏綱漢水浮神馬岐山出鳳凰行須冠<lb/>
獬豸已見走豺狼慚愧蓬蒿翼乘風亦下翔<lb/>
　　送丁太初赴永嘉學正十八韻<lb/>
國學崇儒代人材絶妙年風雲千里駿日月九重天翰<lb/>
苑司掄選中書屬次銓光榮毛義檄奮發祖生鞭學廣<lb/>
<pb n="KR4d0514_WYG_003-28a"/>
儒官制書傳子弟員宦情依冷掾官舍擁寒氊筮仕無<lb/>
踰此如君更穎然永嘉今永郡多藝夙多賢咨訪兼留<lb/>
意英髦孰接肩舊家疑寂寞遺業想流傳㑹看聲華盛<lb/>
應知徳業全髙情何特達朦目共周旋春著花間屐秋<lb/>
乗栁下船篇章微㸃染山水自清妍薦豆登霜柚充廚<lb/>
載海鮮洞簫吹月下玉樹立風前已作魚龍變何嫌雨<lb/>
露偏羣公爭薦進拭目著騰騫<lb/>
　<lb/>
<pb n="KR4d0514_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雁門集巻三<lb/>
</p>
<p>
</p>
  </div>
<div>
<head>雁門集巻四</head> <lb/>
    <p>
<pb n="KR4d0514_WYG_004-1a"/>
欽定四庫全書<lb/>
　雁門集巻四<lb/>
　　　　　　　　　　　　元　薩都拉　撰<lb/>
　　過洪<lb/>
奔流激長川百折怒未已長年與水爭退尺進纔咫艱<lb/>
哉力舟子觀可悟至理<lb/>
　　和韻題石城峭壁<lb/>
離宫長蓬蒿畫棟落花綵翠華不復遊空餘石城<lb/>
<pb n="KR4d0514_WYG_004-1b"/>
在馬蹄踏雲霞鳥聲隔烟靄老僧喜客來山中深<lb/>
似海<lb/>
　　偕楊善卿丘以敬劉載民遊法雲寺以色即是空<lb/>
　　分韻得即字<lb/>
駕言招提逰繫馬日之夕黍酒濃滴珠松風暗籠漆朝<lb/>
士晝鳴珂山僧夜飛錫鳳臺錦袍人可望不可即<lb/>
　　病中寄即休上人<lb/>
牀頭藥裹列門外芳草榮庭閒午隂轉睡覺餘香清曹<lb/>
<pb n="KR4d0514_WYG_004-2a"/>
吏日三謁幽鳥時一鳴豈不好馳逐但恐勞吾生<lb/>
　　經姑蘇與張天雨楊廉夫鄭明徳陳敬初同遊虎<lb/>
　　丘山次東坡舊題韻<lb/>
孤峯峙平疇松杉夾飛嶺古劒池獨竒兩壁揷天井晃<lb/>
疑將軍拜靈泉奔老耿深惟著蛟螭淨莫容虯黽昔試<lb/>
盤陀鋒斬斵尋尺礦兆瘞銀鳬多氣結金虎猛至今王<lb/>
霸業堪笑未全騁何如吾同逰俯仰無少哽小吳不滿<lb/>
目坐覽三萬頃風髙塔鈴語日昃蘿衣冷香積餉醍醐<lb/>
<pb n="KR4d0514_WYG_004-2b"/>
法喜得雋永嗟嗟蛾眉僊嘗來㺯光景蹤跡留雪泥宇<lb/>
宙寄泡影九京倘可作當為折簡請<lb/>
　　立秋登烏石山和幕府楊子承韻<lb/>
海國山四圍繁華坐消歇樓觀沉夕陽鴻雁下秋色水<lb/>
邊無麗人石上存古刻感此莫歸遲秋露滿山白<lb/>
　　車簇簇<lb/>
李陵臺西車簇簇行人夜向灤河宿隣家美酒斗十<lb/>
千下馬飲者不計錢青旗摇摇出華表滿堂醉客俱<lb/>
<pb n="KR4d0514_WYG_004-3a"/>
年少捧盃小女歌竹枝衣上翠金光陸離細肋沙羊<lb/>
成體薦共訝髙門食三縣白髮從官珥筆行毳袍衝<lb/>
雨桓州城<lb/>
　　白翎雀<lb/>
凄凄幽雀雙白翎飛飛只傍烏桓城平沙無樹巢弗營<lb/>
雌雄為樂相和鳴君不見舊日輕盈舞紫燕鴛鴦鎖老<lb/>
昭陽殿風暄芍藥春可憐露冷芙蓉秋莫怨<lb/>
　　凌波曲<lb/>
<pb n="KR4d0514_WYG_004-3b"/>
吳蠶入繭雙鴛綺繡縷團花金鳳尾昔時啼艷曉粧慵<lb/>
滿眼春嬌扶不起昔時解帶羅襪鬆玉尖微露生春紅<lb/>
翩翩白練輕舒卷笋蘀初翻宫様軟三尺春雲入手輕<lb/>
一鈎新月凌波淺象牀舞罷嬌無力雁沙踏破參差跡<lb/>
金蓮窄小不堪行獨倚東風玉堦立<lb/>
　　吳姬曲<lb/>
皎皎紅羅幕髙髙碧雲樓娟娟一美人炯炯露雙眸郎<lb/>
居栁浦頭妾住鶴沙尾好風吹花來同泛春江水<lb/>
<pb n="KR4d0514_WYG_004-4a"/>
　　洞房曲和劉致中員外作<lb/>
峭寒暗襲雲藍綺鮫帳愔愔夜如水美人骨醉紅玉軟<lb/>
滿眼春酣不忺起幽禽關關喚霜曙金壁屠蘇溢香霧<lb/>
有生只合老溫柔璧月長教掛璚樹鴛鴦同心暗中結<lb/>
滿意芳蘭煖紅雪癡雲騃雨自年年不管人間有離别<lb/>
　　漢宫早春曲<lb/>
女夷鼓吹招摇東羲和馭日騎蒼龍金環寳勝曉翠濃<lb/>
梅花飛入壽陽宫壽陽宫中鎖香霧滿面春風吹不去<lb/>
<pb n="KR4d0514_WYG_004-4b"/>
鞭却靈鼇駕五山芙蓉夜暖光闌干鷄人一唱曉星起<lb/>
四埜天開春萬里<lb/>
　　新夏曲<lb/>
紅泣香枯怨流水夜放籜龍千尺尾風生宫樹曉層層<lb/>
凉綠一簾收不起烟乾寶鴨白晝清祝融緩轡行且停<lb/>
蔷薇花深霧㝠㝠碧窓睡起香滿肱<lb/>
　　醉歌行<lb/>
草生金谷韓信餓古來不獨詩人窮今朝有酒且共醉<lb/>
<pb n="KR4d0514_WYG_004-5a"/>
明日一飲由天公紅樓弟子年二十飲酒食肉書不識<lb/>
嗟予識字事轉多家口相煎百憂集迺知聰明能悞身<lb/>
不如愚魯全天真百年簡憲曽何畏一日禮法能殺人<lb/>
賢愚千載同一朽我為君歌君拍手流芳遣興不必論<lb/>
且盡樽前一壺酒<lb/>
　　鬻女謡<lb/>
揚州嫋嫋紅樓女玉笋銀箏響風雨繡衣貂帽白面郎<lb/>
七寳雕籠呼翠羽冷官傲兀蘇與黄提筆鼓吻趨文塲<lb/>
<pb n="KR4d0514_WYG_004-5b"/>
平生睥睨紈袴習不入歌舞春風鄉道逢鬻女棄如土<lb/>
慘淡悲風起天宇荒村白日逢野狐破屋黄昏聞嘯鬼<lb/>
閉門愛惜冰雪膚春風繡出花六銖人誇顔色重金璧<lb/>
今日饑餓啼長途悲啼淚盡黄河乾縣官縣官何爾顔<lb/>
金帶紫衣郡太守醉飽不問民食艱傳聞關陜尤可憂<lb/>
旱荒不獨東南州枯魚吐沫澤雁叫嗷嗷待食何時休<lb/>
漢宫有女出天然青鳥飛下神書傳芙蓉帳暖春雲曉<lb/>
玉樓梳洗銀魚懸承恩又上紫雲車那知鬻女長欷歔<lb/>
<pb n="KR4d0514_WYG_004-6a"/>
願逢昭代民富腴兒童拍手歌康衢<lb/>
　　練湖曲<lb/>
練湖七月凉雨通白水蕩蕩芙蓉紅芙蓉紅盡早霜下<lb/>
鴛鴦飛去何匆匆茜塘女兒弄輕碧鳴榔聲斷無消息<lb/>
清波小藻出銀魚落日吳山秋欲滴望湖樓上雲茫茫<lb/>
鳥飛不盡青天長丹陽使者坐白日小吏開甖宫酒香<lb/>
倚闌半醉風吹醒萬頃湖光落天影掛冠何日老江南<lb/>
短褐綸巾上魚艇<lb/>
<pb n="KR4d0514_WYG_004-6b"/>
　　終南進士行和李五峯題馬麟畫鍾馗圗<lb/>
老日無光霹靂死玉殿咻咻叫隂鬼赤脚行天踏龍尾<lb/>
偷得紅蓮出秋水終南進士髪指冠綠袍束帶烏靴寛<lb/>
赤口淋漓吞鬼肝銅聲剝剝秋風酸大鬼跳梁小鬼哭<lb/>
豬龍饑嚼黄金屋至今怒氣猶未消髯㦸參差努雙目<lb/>
　　桃源行題趙仲穆畫<lb/>
長城逺築阿房起黔首驅除若螻蟻誰知别有小乾坤<lb/>
藏在桃花白雲裏桃花重重開白雲洞門鎖住千年春<lb/>
<pb n="KR4d0514_WYG_004-7a"/>
男耕女織作生業版籍不是秦家民桑麻雞犬村村屋<lb/>
流水門墻映花竹無端漁父綠蓑衣帶得黄塵入幽谷<lb/>
主人迎客坐茅堂共話山中日月長但見花開又花落<lb/>
豈知世上誰興亡明朝漁父歸城市回首雲山若千里<lb/>
再來何處覔仙蹤恨滿桃花一溪水<lb/>
　　回風波弔孔明先生<lb/>
大江東流日夜白已矣英雄不堪說朔風挾雨過江來<lb/>
猶向磯頭濺腥血漢家神氣四海摇奸雄賊子相貪饕<lb/>
<pb n="KR4d0514_WYG_004-7b"/>
二龍雌雄尚未决將軍戰骨如山髙先生謀畧滿懐抱<lb/>
坐視狂塵不為掃若非蜀主三顧賢終只如龍卧南畆<lb/>
仰天一出摧奸鋒綸巾羽扇生清風許君義氣肝膽裂<lb/>
兵樞盡在掌握中赤壁樓船滿江夏伏劒登壇唯叱咤<lb/>
忠心耿耿天必從烈火回風山亦赭可憐一炬功未成<lb/>
將星已墜西南營力吹漢水灰未醒嗚呼天命何不平<lb/>
佇立磯頭盼吳越感慨令人生白髪先生雖死遺表存<lb/>
大義晶晶明日月<lb/>
<pb n="KR4d0514_WYG_004-8a"/>
　　送王循伯御史赴廣東僉憲時僕將回燕京<lb/>
沙頭酒盡惜别離江波日色浮綉衣清溪栁花白蕩蕩<lb/>
白下栁樹青依依秋雲雙騘嶺表去明月一雁燕南飛<lb/>
曲江水發願相憶莫遣鯉魚音信稀<lb/>
　　髙郵阻風<lb/>
離家十日得順風不卸蒲㠶一千里忽然今日風打頭<lb/>
寸波寸水逆上流小兒造物不可惻昨日南風今日北<lb/>
黄郎束手篷下眠盡日閒看順水船順船得勢如馬走<lb/>
<pb n="KR4d0514_WYG_004-8b"/>
相望招呼不回首長風破浪我亦曽順逆偶爾非人能<lb/>
　　清明逰鶴林寺<lb/>
青青楊栁啼乳鴉滿山爛開紅白花小橋流水過古寺<lb/>
竹籬茅舍通人家潮聲捲浪落松頂騎鶴少年酒初醒<lb/>
若將何物賞清明且伴山僧煑新茗<lb/>
　　題茅山梅石道士卷<lb/>
華陽洞裏羅浮仙袖攜冰雪梅花篇玉堂道士字一尺<lb/>
紫清老人詩四聨夫何題詠到疎懶日短天寒嵗云晚<lb/>
<pb n="KR4d0514_WYG_004-9a"/>
獨憐空谷有佳人翠壁丹厓作屏板道人鶴氅顛倒披<lb/>
芒鞋踏雪夜深歸莫將鐡笛山頭吹只恐石裂梅花飛<lb/>
　　北上别鄭文學<lb/>
朔風吹散鴻雁羣郎君上馬氣如雲繞街鞭影拂河漢<lb/>
毳袍貂帽文將軍扶桑日出馬上見金鷄一聲天下聞<lb/>
青燈細雨坐官舍遥憶江南鄭廣文<lb/>
　　為姑蘇陳子平題山居圗黄公望作<lb/>
塵途宦遊廿年餘每逢花月滿幽居烟蘿犖确走麋鹿<lb/>
<pb n="KR4d0514_WYG_004-9b"/>
雲壑窈窕通樵漁那如隠君不出户讀盡萬巻人間書<lb/>
有生穹壤貴自攄布韋軒冕奚錙銖便當買山賦歸歟<lb/>
石田老我扶犁鉏<lb/>
　　揚㠶松江甚駛西望吳山快而有作<lb/>
秋風秋水清浮波片颿送舟如擲梭篙師絶叫鳬雁起<lb/>
但見流沫翔盤渦汀蘆雪舞花婆娑淥淨已消菱與荷<lb/>
青山蹀躞奔青騾倐忽過眼千羣多放情盍買鱸鄉鱸<lb/>
侑以滿酌金巨羅醉拍銅斗踏浪歌江行之樂其如何<lb/>
<pb n="KR4d0514_WYG_004-10a"/>
　　中秋前二夜步至吳江垂虹橋盥潄湖渚而歸倚<lb/>
　　蓬望月清興翛然因成數語<lb/>
萬頃太湖風浪静玻瓈倒浸虹蜺影瀼瀼露滴金波流<lb/>
一笻獨立秋雲冷步回長嘯倚蓬窓月華正在青雲頂<lb/>
　　和韻三茒山呈張伯雨外史<lb/>
碧桃花落蓬萊宫銀屛甲帳圍春風冰簾捲水玉堂静<lb/>
白露滴月銀牀空仙人夜酌九霞酒手握北斗傾尊中<lb/>
梧枝落影鳳凰語幽韻彷佛臨蒼穹伐毛洗髓天地老<lb/>
<pb n="KR4d0514_WYG_004-10b"/>
火鼎夜出芙蓉紅呼龍洞口種瑶草採藥忽遇松間童<lb/>
茆君自騎一虎去猶聞珂珮聲丁東武華山人三載别<lb/>
綠袍赤杖蒼髯翁淮南江上復相見落日淡淡天無窮<lb/>
明朝稽首渡江去楚水清淺銀河通<lb/>
　　再泊釣臺次鮮于伯機韻<lb/>
富春山下桐江渡今古舟車南北路敢將一片利名心<lb/>
重宿髙人釣逰處客星去後無人住蒼山白水還朝暮<lb/>
沙鷗也解避紅塵見人飛上滄洲去<lb/>
<pb n="KR4d0514_WYG_004-11a"/>
　　秋江泛棹琴樂圖<lb/>
抱琴船頭為誰鼓滿江秋色荻花浦神魚出聽掉尾舞<lb/>
曲中鴻雁起江滸帝子降兮木葉下<hi>叶</hi>
　　題蜀山驛<lb/>
荒山孤館静老樹凍雲低馬識來時路詩存舊日<lb/>
題郵亭一尊酒客枕五更雞到曉征鞍發村村雪<lb/>
漲溪<lb/>
　　宿因勝莊<lb/>
<pb n="KR4d0514_WYG_004-11b"/>
薄莫雨初作客愁行路難長風吹短髪平地走驚湍雲<lb/>
氣千山暝松聲五月寒小窓僧話久亦學坐蒲團<lb/>
竹院亦幽雅㕘禪愧未能夢回僧枕雨花落佛龕燈風<lb/>
響過墻竹窓摇掛樹藤裁詩題素壁聊爾記吾曽<lb/>
　　宿龍潭寺<lb/>
客路青山下僧庵綠水邊撞鐘驚鳥宿洗鉢動龍眠未<lb/>
有林泉趣先尋粥飯緣上人喜留客夜雨佛燈前<lb/>
　　次龍潭壁間韻憶新之區謙二臺節<lb/>
<pb n="KR4d0514_WYG_004-12a"/>
故人久不見悵望思遲留客路愁山虎漁燈散渚鷗清<lb/>
歌聞越調小艇入淮流江市雖蕭索人家酒可謀<lb/>
勤勞賢使者官馬未曽閒夜醉誰家酒曉行何處山莫<lb/>
雲留客住落日望君還相憶尋詩處波濤洶湧間<lb/>
　　江館寫事<lb/>
曉市人煙合歸㠶帶夕陽青山到江盡白鳥去天長越<lb/>
女能淮語吳姬學楚粧栖遲未歸客猶著錦衣裳<lb/>
　　謝龍江虚白上人雨中見過<lb/>
<pb n="KR4d0514_WYG_004-12b"/>
山僧入城市歸路晚沉沉雨濕緇衣重燈明黒樹深泥<lb/>
途信行脚粥鼓急歸心應到松窓下新詩剪燭吟<lb/>
　　用韻寄龍江<lb/>
之子金山去梅天霧氣沉海風吹浪急江雨入樓深火<lb/>
盡無茶味更長過燭心明朝好晴色應是寄新吟<lb/>
　　鐡塔寺寫懐<lb/>
蕭條冶城寺杖屨日登臨古木凉風急空山落葉深夜<lb/>
燈明鐡塔秋雨暗松林衲子清逰處閒來獨自吟<lb/>
<pb n="KR4d0514_WYG_004-13a"/>
　　漫興<lb/>
去嵗干戈險今年蝗旱憂關西歸戰馬海内賣耕牛元<lb/>
老知誰在孤臣為爾愁西風吹短髪落日倦登樓<lb/>
　　賀隂君錫封贈<lb/>
奕世隂家子居官邁等倫妙年全至孝餘祿養慈親致<lb/>
敬歸榮早推恩勑署新綵衣映萱草日日北堂春<lb/>
　　夏日遊鶴林寺<lb/>
病餘乘野興來扣了翁房竹笋迸出地花枝垂過墻雨<lb/>
<pb n="KR4d0514_WYG_004-13b"/>
聲鳴客枕雲氣暗僧堂歸路馬啼滑風吹酒面凉<lb/>
　　賀丘郡博持敬新修鎮江儒學<lb/>
孔門新壯觀化雨過南徐紫殿風鳴鐸青燈夜讀書杏<lb/>
壇翔彩鳳芹沼躍銀魚館下諸生意如逰小石渠<lb/>
　　花山寺投壺<lb/>
落日花山寺秋風鐡甕城野人歡訟簡稚子說官清繫<lb/>
馬巖花落投壺山鳥驚興闌山下路相送晚鐘鳴<lb/>
　　次韻答奎章虞閣老伯生見寄<lb/>
<pb n="KR4d0514_WYG_004-14a"/>
衮軄須公稱江波屬我閒宦情魚鳥畔徳譽董韓間黄<lb/>
閣論思地金焦放浪山儘操舟泛泛空憶珮珊珊<lb/>
　　病中書懐二首<lb/>
半日閉門坐蕭然逺俗氛病中心似水門外馬如雲練<lb/>
杵搗寒月香爐生晝董興來覽明鏡太瘦小㕘軍<lb/>
欲向江湖去何年理釣蓑城山入樓近隣竹過墻多春<lb/>
甕浮紅酒晴天戲白鵞閉門且消病俗吏莫相過<lb/>
　　病中寄了上人二首<lb/>
<pb n="KR4d0514_WYG_004-14b"/>
鶴林四月路佳景集芳辰花落石橋水鳥啼山樹春吟<lb/>
歸山似畫醉卧草如茵衲子清逰處何妨問病人<lb/>
日長草木茂古寺樂芳辰野衲歸時晚山泉滴夜春清<lb/>
吟聨石鼎病酒吐車茵不是天涯客林泉一故人<lb/>
　　憶鶴林即休翁<lb/>
城南鶴林寺幽境脫塵煩地僻藤花落窓虚貝葉翻池<lb/>
塘浮野鴨竹樹掛山猿病起借禪榻髙眠避市喧<lb/>
　　登山亭<lb/>
<pb n="KR4d0514_WYG_004-15a"/>
山上新亭好紅塵不可侵雨堦幽草合風徑落花深野<lb/>
水浮晴色平田下夕隂城中公子少日日就登臨<lb/>
　　送人之金陵<lb/>
之子金陵去黄梅細雨天晚鐘近蕭寺野水急吳泉枕<lb/>
有思家夢囊無買酒錢鳳臺動詩興落筆授蠻牋<lb/>
　　題髙秋泉詩巻<lb/>
美矣高夫子能文武亦全横琴彈夜月洗劒動秋泉酒<lb/>
熟春如海詩閒日似年綸巾北窓下倦可枕書眠<lb/>
<pb n="KR4d0514_WYG_004-15b"/>
　　野潛堂<lb/>
髙隠有深意情閒直萬金溪魚鮮作鱠竹笋長成林鶴<lb/>
有還巢夢雲無出岫心讀書風雨夜燈火野堂深<lb/>
　　題朱澤民畫雪谷曉行<lb/>
茒店衝寒出永厓拂曙來磴危留虎跡蘿宻隠猿哀行<lb/>
李一檐重疎梅幾樹開陽烏在何處不照雪盈腮<lb/>
　　秋暮過吳值雨感懐<lb/>
長嘯拂吳鈎篷窓起白鷗江山同逆旅風雨忽窮秋樂<lb/>
<pb n="KR4d0514_WYG_004-16a"/>
矣陶潛酒髙哉范蠡舟一簮吾有雪道路尚悠悠<lb/>
　　道中風雨<lb/>
野水池塘滿泥塗愁問程小車衝雨去曲路遶山行恁<lb/>
地沾衣冷誰家壓酒聲飄零江海客汲汲事南征<lb/>
　　初到閩<lb/>
舊説榕鄉好來遊鬢已絲片雲山對户一雨水平<lb/>
墀緑袖持蕉葉丹林壓荔枝城闉南有市燈火夜<lb/>
眠遲<lb/>
<pb n="KR4d0514_WYG_004-16b"/>
　　春遊<lb/>
明日城東看杏花叮嚀童子早將車路從丹鳳樓前過<lb/>
酒向金魚館裏賒綠水滿溝生杜若暖雲將雨濕泥沙<lb/>
絶勝羊傅襄陽道車騎西風擁鼓笳<lb/>
　　春日侍駕逰香山<lb/>
馬上逰人隔苑墻天家未肯縱春陽輕寒輕暖鳥聲轉<lb/>
無雨無風花命長香殿雲烟隨鳳輦交旂日月耀龍章<lb/>
三三節近晴光穏滿進虞廷萬嵗觴<lb/>
<pb n="KR4d0514_WYG_004-17a"/>
　　寓昇龍觀時吳宗師持㫖先駕至大都度灣川遂<lb/>
　　次韻賦此以寄幷柬順咨先生<lb/>
扈蹕千官取次行道人先踏雪泥晴關南日暖龍顔近<lb/>
嶺北風髙鶴背輕丞相早行霜滑馬將軍夜宿火連營<lb/>
一年兩度經過處惟有青山管送迎<lb/>
　　送南安鎮撫趙南山捧表西省<lb/>
平生尺劒衆中師臣子肝腸天地知少壯金戈探虎穴<lb/>
太平鎧甲網蛛絲青衫白髪尊前酒紫塞黄雲馬上詩<lb/>
<pb n="KR4d0514_WYG_004-17b"/>
今日又隨天表去梅花香裏立沙墀<lb/>
　　過李陵墓<lb/>
降入天驕愧將才山頭空築望鄉臺蘇郎有節毛皆落<lb/>
漢主無恩使不來青草戰場雕影没黄沙皷角雁聲哀<lb/>
那堪攜手河梁别淚洒西風骨已灰<lb/>
　　擬李陵送蘇武<lb/>
同是肝腸十九年河梁攜手淚潸然鐵衣骨朽埋沙磧<lb/>
白首君歸弃雪氊海北牧羊無夢到上林過雁有書傳<lb/>
<pb n="KR4d0514_WYG_004-18a"/>
漢家恩愛君須厚剪紙招䰟望塞邊<lb/>
　　黄河夜送西臺御史張子壽時新除湖廣僉憲<lb/>
愛君足跡半天下白簡清霜秋氣多㠶影東南湖上去<lb/>
馬蹄西北日邊過風波玉露仙人掌文彩雲機織女梭<lb/>
自笑追隨逺逰客斗槎星夜下黄河<lb/>
　　黄河夜雨懐兀顔子方<lb/>
風流俊逸四公子輕帽短衣過魯城紫陌東風閒戲馬<lb/>
綠窓明月醉聞鶯櫻桃花下春中酒沉水香回夜按箏<lb/>
<pb n="KR4d0514_WYG_004-18b"/>
獨有黄河千里客短篷聽雨到天明<lb/>
　　題髙唐驛<lb/>
三尺髙唐帝子墳東風吹草綠沄沄官中子母生前别<lb/>
天上簫韶夢裏聞日暮白楊飛亂雪夜深黒氣結愁雲<lb/>
小臣泣血應無補留與他年太史云<lb/>
　　過廣陵驛<lb/>
秋風江上芙蓉老堦下數株黄菊鮮落葉正飛揚子渡<lb/>
行人又上廣陵船寒砧萬户月如水老雁一聲霜滿天<lb/>
<pb n="KR4d0514_WYG_004-19a"/>
自笑棲遲淮海客十年心事一燈前<lb/>
　　送王御史時巡歴河道解舟金陵<lb/>
淮南雨過好晴色御史樓船動楚橈楊栁清風秋解纜<lb/>
瓊花明月夜聞簫卧聽天上銀河浪夢到雲邊白玉橋<lb/>
　　遊鐡塔寺<lb/>
江南地僻繁華盛古寺巍然鐡塔存金屋月梅横夜雨<lb/>
銅駝露草泣秋原六朝王氣人何在幾度悲風鈴自喧<lb/>
尚有他年舊時字摩挲一半没苔痕<lb/>
<pb n="KR4d0514_WYG_004-19b"/>
　　送外舅慎翁之燕京<lb/>
揚子江頭栁色濃小船春雨去忩忩青袍鐡甕龍門婿<lb/>
紫錦蒲㠶鶴髪翁晉府舊臣還塞北星門嬌客卧牀東<lb/>
明年亦是燕山客騎馬天街踏軟紅<lb/>
　　春日登北固多景樓錄奉即休長老<lb/>
東風吹樹散晴嵐獨上層樓酒半酣拍岸潮聲來海外<lb/>
滿江山色入淮南當時霸主分三國此日吳禪老一龕<lb/>
惟有樓前舊時栁年年三月色如藍<lb/>
<pb n="KR4d0514_WYG_004-20a"/>
　　還京口<lb/>
黄鶴山頭雪未消行人歸計在今朝城髙鐡甕江山壯<lb/>
地接金陵草木凋北府市樓開舊酒南朝官栁識歸橈<lb/>
吏人莫見㕘軍面水宿風飡鬢髪焦<lb/>
　　寄金山長老<lb/>
老師召對金鑾殿喜動龍顔坐賜茶一日潮音起般若<lb/>
九重春色上袈裟髙風已入三天竺妙果重開五色花<lb/>
渇想楊枝舊甘露何時一到病人家<lb/>
<pb n="KR4d0514_WYG_004-20b"/>
　　臘盡過練湖<lb/>
獨倚牙檣數客程殘年風景足鄉情寒天半夜無人語<lb/>
明月滿船聞雁聲雲外好山如有約烟中野樹不知名<lb/>
明朝烏鵲橋頭閙應是人家出户迎<lb/>
　　丹陽普寧寺席上<lb/>
紅白桃花開滿枝滿城微雨牡丹時因過古寺逢僧話<lb/>
莫遣扁舟解纜遲客裏逢春多病酒江南到處半題詩<lb/>
山川總是曽逰處一曲琵琶寫别離<lb/>
<pb n="KR4d0514_WYG_004-21a"/>
　　送王郎還錢塘<lb/>
王郎㑹我丹陽郭歸興錢塘不可留北固雪晴山出畫<lb/>
西湖春動水明樓草生湘浦行人逺日落吳山故國愁<lb/>
安得與君二三月買花沽酒醉紅舟<lb/>
　　宿𤣥洲精舍芝菌閣别張伯雨二首<lb/>
一到茒山三日留滿山風雨過中秋雲行松樹髙低見<lb/>
日落澗水東西流外史相邀登菌閣此身只合往灜洲<lb/>
它年叢桂結招隠埜服願隨麋鹿逰<lb/>
<pb n="KR4d0514_WYG_004-21b"/>
竹樹忽聞乾鵲鳴明朝歸計候新晴小樓無處有秋意<lb/>
暗雨空山如海聲葉落窓虚開鶴步峰回路合斷人行<lb/>
誰知昨夜𤣥洲客剪燭題詩過二更<lb/>
　　登徳興聚逺樓上有宋廟書<lb/>
眉山仙去風流盡聚逺樓空月色寒波暖東風入尊俎<lb/>
夜深北斗掛闌干幽花野草先靈杳鐡畫銀鈎御墨殘<lb/>
不見舊時雙燕子春風幾度捲簾看<lb/>
　　九華山石墨驛<lb/>
<pb n="KR4d0514_WYG_004-22a"/>
馬上行人思九華飄飄髙興滿天涯排空峭石生𤣥笋<lb/>
落日竒峯掛赤霞仙掌九秋傾露屑天河半夜礙星槎<lb/>
雲中五老應招手呼我來逰太乙家<lb/>
　　至龍潭驛<lb/>
野草山花知姓字人生蹤跡似浮萍㠶衝細雨空江白<lb/>
鳥没長淮逺樹青今夜故人離水驛明朝别酒盡沙瓶<lb/>
匆匆又入丹陽去莫皷晨鷄已候聽<lb/>
　　登鳳凰臺<lb/>
<pb n="KR4d0514_WYG_004-22b"/>
鳳凰臺上望長安五色宫袍照水寒彩筆千年留翰墨<lb/>
銀河半夜掛闌干三山飛鳥江天暮六代離宫草樹殘<lb/>
始信人生如一夢壯懐莫使酒盃乾<lb/>
　　鳳凰臺懐古<lb/>
鳳凰一去不復返竹實桐花空滿庭莫雨樓臺連埜寺<lb/>
秋風皷角動邊城水邊萬井吳煙白天外三山楚樹青<lb/>
不見騎鯨李公子幾回惆悵此中行<lb/>
　　次王本中燈夕觀梅<lb/>
<pb n="KR4d0514_WYG_004-23a"/>
翠禽偷夢出南園綽約冰姿傍綠尊水鏡玉釵浮翠影<lb/>
風簾銀燭照粧痕粉香微酒無人見素質多寒藉酒温<lb/>
不似海棠春睡去西樓月落已黄昏<lb/>
　　謝人惠木犀<lb/>
霜髙落葉如雨急有客敲門送木犀夜月不留藏兔影<lb/>
秋風失却掛蟾枝雲中仙子金華墜天上吳生玉斧移<lb/>
寄語鳳臺老居士旋磨香露寫新詩<lb/>
　　奉和鄧善之學士贈陳堯夫教授之作<lb/>
<pb n="KR4d0514_WYG_004-23b"/>
巴西夫子鄧學士文彩珊珊玉珮琚天上已無金馬詔<lb/>
人間空有白鵝書雲窓春透松花濕月殿秋髙桂影疎<lb/>
不見青山埋骨處水晶宫裏是幽居<lb/>
　　過江東驛次王侍御韻<lb/>
政事文章王侍御朱簾捲雨送將歸江東春色分銀篆<lb/>
馬上清風吹繡衣澤國水香魚藻動硯池春暖墨花飛<lb/>
至今吳楚經行處夜夜奎光繞太微<lb/>
　　九日登石頭城<lb/>
<pb n="KR4d0514_WYG_004-24a"/>
九日吟鞭聚石頭翠微髙處倚晴秋西風不定雁初度<lb/>
落木無邊江自流兩眼欲窮天地觀一盃深䕶古今愁<lb/>
烏臺賔主黄華宴未必龍山是勝逰<lb/>
　　寄埜堂<lb/>
憶昔相逢春莫天道傍楊栁盡飛綿池魚出水將三尺<lb/>
竹笋成林又一年髙士已成招隠賦行人未辦買山錢<lb/>
埜堂燈火清秋夜何日聨牀聽雨眠<lb/>
　　寄同年友<lb/>
<pb n="KR4d0514_WYG_004-24b"/>
憶昔同登龍虎榜思君一度一悽然三年嵗月紅塵裏<lb/>
萬里關河白雁前天上故人淮水隔江南老樹楚雲連<lb/>
不堪回首知何處聞說年來海變田<lb/>
　　寄茅山謝舜咨<lb/>
昇龍觀裏謝道士一入茅山不肯回白髪笑人年百嵗<lb/>
青天容我日千盃已知聖主求方士未必先生下釣臺<lb/>
每向石頭城下望順風應寄鶴書回<lb/>
　　送王幼達之北京<lb/>
<pb n="KR4d0514_WYG_004-25a"/>
五色雲烟百尺臺王郎獨步近蓬萊江湖水落魚龍上<lb/>
天地秋髙鴻雁來北苑芙蓉風慘淡西宫楊栁月徘徊<lb/>
此行正及扶桑日應獻堯庭萬壽盃<lb/>
　　昇龍觀夜燒香印上有吕洞賔老樹精<lb/>
蘭風吹動吕仙影老樹槎牙吐暮秋夜静藥爐丹火現<lb/>
月明神劒夜光浮已知浩氣無窮盡不到心灰未肯休<lb/>
鐡笛一聲吹雪散碧雲飛過岳陽樓<lb/>
　　送湖洲皷元明道士入茅山<lb/>
<pb n="KR4d0514_WYG_004-25b"/>
道人居住碧湘灣清夜月明揺珮環出門倒拄九節杖<lb/>
辭家却入三茅山開籠放鶴横江去寫檄收龍帶雨還<lb/>
便擬訪君吹鐡笛青松白石往來間<lb/>
　　送崔知印之江東<lb/>
金陵市上多驄馬白下橋頭喜識君玉佩清搖烏府月<lb/>
篆銀紅帶赤城雲買舟又過江東去離笛難禁栁外聞<lb/>
獨有無媒送行者依然野鶴在鷄羣<lb/>
　　題先春卷上有蕭滕王三學士贊<lb/>
<pb n="KR4d0514_WYG_004-26a"/>
番陽山人春擁門玉堂學士墨翻盆屋前屋後雪千樹<lb/>
枝北枝南月半痕寒夜老龍揺玉骨霜天瘦鶴弔冰魂<lb/>
未經調鼎休惆悵㑹見留酸到子孫<lb/>
　　寒夜即事次韻呈許榮達<lb/>
呵筆題詩逸興舒翠簾寒重捲鰕鬚春分采石仙人酒<lb/>
夜讀茅山道士書箭刻未移寒漏淺江聲漸少夜潮枯<lb/>
閉門嵗晩仍多事歸夢無端遶故廬<lb/>
　　鶴骨笛<lb/>
<pb n="KR4d0514_WYG_004-26b"/>
九臯聲斷楚天秋玉頂丹砂一夕休楊栁肯忘枯朽恨<lb/>
梅花吹盡古今愁魂歸遼海身如蛻曲破江城月滿樓<lb/>
惆悵玉人三弄罷杳無消息到揚州<lb/>
　　天燈<lb/>
髙掛長繩百尺餘直飛紅燄上天衢一包春髓蒸元氣<lb/>
九轉靈丹煉太虚綵鳳抱成吞日卵赤龍銜出照天珠<lb/>
髙髙不受飛蛾撲長使凡人仰面吁<lb/>
　　贈欽師<lb/>
<pb n="KR4d0514_WYG_004-27a"/>
隨縁駐瓶錫頂雪已差差莫道禪非學心空不<lb/>
廢詩<lb/>
　　畫二首<lb/>
樹色濃堪掬癡嵐撲雨秋道人巖下住屋角掛<lb/>
奔流<lb/>
草迷蒼耳子鳥弄白頭翁十里湖山樹平分杳靄中<lb/>
　　和閒閒吳真人二首<lb/>
幾度驅車上京國五更歸夢遶雲林丹爐火伏虎書卧<lb/>
<pb n="KR4d0514_WYG_004-27b"/>
石鉢雲寒龍夜吟<lb/>
天上神仙吳子晉丹鳳樓前駕鹿車紅門下馬見天子<lb/>
袖有一卷養生書<lb/>
　　興聖寺即事三首<lb/>
宫堦白日杏花落深院朱簾燕子飛回首人間春又老<lb/>
將軍白馬幾時歸<lb/>
御廚香動晩分羮七寳玻璃柈柈承白面内官呼小字<lb/>
隔簾傳㫖賜中丞<lb/>
<pb n="KR4d0514_WYG_004-28a"/>
二月深宫花似錦栁絲垂地怯風吹御堦春水多三尺<lb/>
丞相逰湖太液池<lb/>
　　逰㑹仙宫<lb/>
霏霏凉露濕瑶臺半夜吹簫月下來山外春風將雨過<lb/>
滿庭撩亂碧桃開<lb/>
　　題范陽驛<lb/>
長路風寒酒力醒馬頭嵗月短長亭凍雲欲雪風吹散<lb/>
望出西山一半青<lb/>
<pb n="KR4d0514_WYG_004-28b"/>
　　道傍萱花<lb/>
萱草花開山路頭内家景致落林丘風塵不改好顔色<lb/>
應與行人消百愁<lb/>
　　書澮溝楊氏壁二首<lb/>
故人家在河邊住吏部書從天上來愧我掛冠歸去晩<lb/>
栁花飛盡棟花開<lb/>
楊栁人家春晝長落花庭院燕飛忙買魚沽酒黄河上<lb/>
傲殺南風三月强<lb/>
<pb n="KR4d0514_WYG_004-29a"/>
　　彭城雜詠<lb/>
英雄去盡山河在城郭荒凉草樹迷過客無心弔千古<lb/>
落花風雨聽鶯啼<lb/>
　　夜過白馬湖<lb/>
春水滿湖蘆葦青鯉魚吹浪水風醒舟行未見初更月<lb/>
一㸃漁燈落逺汀<lb/>
　　髙郵至邵伯二首<lb/>
移棹偏驚臨水雁過淮時買出罾魚有時得句無人和<lb/>
<pb n="KR4d0514_WYG_004-29b"/>
風雨寒窓夜讀書<lb/>
幾度秋深未到家滿湖開遍水紅花逺人日日頻中酒<lb/>
明月扁舟索買𤓰<lb/>
　　題淮東王廉訪清凉亭<lb/>
主人胷次洗冰雪深夜金山月湧波二十四橋秋水白<lb/>
淮南八月瀉銀河<lb/>
　　次和清凉寺長老韻<lb/>
緇衣送酒一壺冰霜蒂懸香九月橙酌酒破橙天色晩<lb/>
<pb n="KR4d0514_WYG_004-30a"/>
桂花樹下出銀燈<lb/>
　　秋江横笛圗為維揚蘇天爵題<lb/>
楓葉髙低山逺近月明霜薄楚江澄何人吹笛孤舟外<lb/>
莫是蘇仙過廣陵<lb/>
　　過江後書寄成居竹<lb/>
揚州酒力四十里睡到𤓰洲始渡江忽被江風吹酒醒<lb/>
海門飛雁不成行<lb/>
　　楊子江送同志<lb/>
<pb n="KR4d0514_WYG_004-30b"/>
衮衮諸公立要津一波纔動總精神滿江風浪晩來急<lb/>
誰似中流砥柱人<lb/>
　　夜發龍潭二首<lb/>
孤舟一夜發龍湫水逆風回上石頭暫泊沙洲過夜半<lb/>
臥聽鐘皷是昇州<lb/>
船頭夜静天如水渡口潮平月在江燈影揺波風不定<lb/>
老龍吹浪濕蓬窓<lb/>
　　江浦夜泊<lb/>
<pb n="KR4d0514_WYG_004-31a"/>
千里長江浦月明星河半入石頭城棹歌未斷西風起<lb/>
兩岸菰蒲雜雨聲<lb/>
　　金陵道中遇雨寄功父光國五首<lb/>
出城便喜風景好淡水穿沙生細鱗多謝山雲飛白雨<lb/>
應教行客洗紅塵<lb/>
平生夢想金陵道此日偶然身自來應是山雲喜詩客<lb/>
野花滿路雨中開<lb/>
夾道長松風聒聒滿溝亂石水泠泠斷雲銜雨溪南去<lb/>
<pb n="KR4d0514_WYG_004-31b"/>
失却長山一半青<lb/>
騎馬何人衝白雨乘輿有客看青山出城自謂身無事<lb/>
衝雨看山未是閒<lb/>
夢想江南今日到肩輿過處落花風行人五月金陵道<lb/>
石竹花開白雨中<lb/>
　　寓臺城寄吳宗師<lb/>
金陵城外鳳凰臺夜夜吹簫獨自來不見仙人倚歌和<lb/>
白鶴飛下還飛回<lb/>
<pb n="KR4d0514_WYG_004-32a"/>
　　雪中飲昇龍觀<lb/>
銀燭春船剪夜寒道人鶴氅紫霞冠山瓢未盡金陵酒<lb/>
玉樹飛花滿石壇<lb/>
　　和王本中直臺書事<lb/>
百尺臺中誰夜直西廊斜月照東廊五更夢覺春寒甚<lb/>
簾外梨花滿樹霜<lb/>
今日短衣鞭瘦馬每慚同輩說登科近曽夜直南臺上<lb/>
學得吳兒白苧歌<lb/>
<pb n="KR4d0514_WYG_004-32b"/>
　　昇龍觀九日海棠杏花開二首<lb/>
九日江南風日暖海棠花間杏花開昇龍觀裏春光早<lb/>
為是先承雨露來<lb/>
鼎湖龍去御牀空輦路花開舊日紅九日人間春色早<lb/>
不堪草木見秋風<lb/>
　　贈彈筝者<lb/>
銀甲彈冰五十絃海門風急雁行偏故人清怨知多少<lb/>
揚子江頭月滿船<lb/>
<pb n="KR4d0514_WYG_004-33a"/>
　　寄諸臺掾二首<lb/>
天上霜臺聳百尋諸郎不為簿書禁遥知閒倚東廊柱<lb/>
看盡楊花過綠隂<lb/>
天上故人頻寄語江南倦客只吟詩梨花開盡東廊雪<lb/>
又過梅黄杏熟時<lb/>
　　贈謝舜咨羽士<lb/>
揚子江頭春水動三茅洞裏碧桃開道人不問天南北<lb/>
夜半月明騎鶴來<lb/>
<pb n="KR4d0514_WYG_004-33b"/>
　　送武侍御朝章<lb/>
楓林湛湛草斑斑御史青驄響玉環日暮酒醒人已去<lb/>
不堪回首見青山<lb/>
　　次程宗賜二首<lb/>
一冬雨雪天涯客千里雲山馬上詩記得小紅樓畔夢<lb/>
杏花春雨早寒時<lb/>
揚州正月雨如絲江上梅花已盡時誰識能詩老何遜<lb/>
曉寒明鏡撚吟髭<lb/>
<pb n="KR4d0514_WYG_004-34a"/>
　　贈來復上人四首<lb/>
北口雪深氊帳暖紫駝聲切夜思鹽上人起飲黄封酒<lb/>
可勝醍醐乳酪酣<lb/>
燕山風起急如箭馳馬蕭蕭苜蓿枮今日吾師應不念<lb/>
毳袍衝雪過中都<lb/>
手持一鉢走京華乞食王侯宰相家今日歸來如作夢<lb/>
自鋤明月種梅花<lb/>
五雲樓閣碧玲瓏口吐蓮花入紫宫十二珠簾捲秋月<lb/>
<pb n="KR4d0514_WYG_004-34b"/>
霏霏凉露下梧桐<lb/>
　　戲王功甫<lb/>
王郎酒醒倚脩竹雪後重簷擁毳衣亦有江南未歸客<lb/>
青山影裏馬如飛<lb/>
　　戲贈王本中栁枝詞<lb/>
日髙燕語捲簾遲獨倚東風看栁枝三月栁花飛欲盡<lb/>
逺人凉露未歸時<lb/>
　　城南偶興二首<lb/>
<pb n="KR4d0514_WYG_004-35a"/>
桃杏花開紅映人池塘水暖綠粼粼典衣沽酒入城去<lb/>
報道江南二月春<lb/>
斷橋芳草生含路隔水楊花飛度城客裏不知春早晩<lb/>
年年盃酒過清明<lb/>
　　宿洞神宫春曉書事<lb/>
道人睡起窓月白飯熟黄粱鷄亂啼門外賣花聲已過<lb/>
街頭春雨竟成泥<lb/>
　　冶城三月晦日<lb/>
<pb n="KR4d0514_WYG_004-35b"/>
雨前雨後鶯亂啼城南城北花交飛江南兒女裁苧衣<lb/>
燕京遊子何時歸<lb/>
　　寄浙東聶經歴<lb/>
一片暮雲千里隔石頭城上望天台夜深婺女明如鏡<lb/>
雁蕩山前雁盡回<lb/>
　　春日偶成二首<lb/>
歸到江南纔一月短衣匹馬又京塵明朝擬下江東去<lb/>
晴日栁花飛送人<lb/>
<pb n="KR4d0514_WYG_004-36a"/>
水繞池塘朝飲馬月明蒼栢夜鳴烏年來南北幾千里<lb/>
却笑書生無逺圖<lb/>
　　春望<lb/>
丹陽郭裏春濛濛騎馬出郭詩思濃江南二月風雨過<lb/>
梅花開盡杏花紅<lb/>
　　春暮<lb/>
栁花撲簾春欲盡綠隂滿窓鶯亂啼秪愁明日送春去<lb/>
風雨滿林聞竹鷄<lb/>
<pb n="KR4d0514_WYG_004-36b"/>
　　端居書事答翟志道知事見寄韻二首<lb/>
短褐詩人瘦十分平生不作送窮文幾時結屋孤山下<lb/>
為覔梅花種白雲<lb/>
瘦馬春城曙色分長年奔走愧移文幾時黄鶴山房下<lb/>
松火茶鐺煑白雲<lb/>
　　鎮江寄王本中臺掾<lb/>
梅花落盡空吹笛正月半頭思逺人兩岸好山青不斷<lb/>
一江微雨鷓鴣春<lb/>
<pb n="KR4d0514_WYG_004-37a"/>
　　和友人招飲<lb/>
山人開甕滿園香短簡招呼白面郎瘦馬踏泥春巷去<lb/>
一林烟雨杏梅黄<lb/>
　　寄即休翁三首<lb/>
苔老應無屐齒痕舊逰歴歴眼中存秋深南國行人少<lb/>
落葉蕭蕭滿寺門<lb/>
北窓終日對竹坐老却㕘軍不入城秋逕山風多落葉<lb/>
隔林疑是馬蹄聲<lb/>
<pb n="KR4d0514_WYG_004-37b"/>
鶴林老子久不見應是山門長綠苔幾日城南風雨過<lb/>
村村無處不黄梅<lb/>
　　未歸<lb/>
白岩老子城中去驄馬逰人寺裏來城外風流城裏少<lb/>
岩花落盡野花開<lb/>
　　夏仲書景<lb/>
堦前萱草花開盡堂上主人消百憂門外凉風吹樹急<lb/>
江南五月似凉秋<lb/>
<pb n="KR4d0514_WYG_004-38a"/>
　　病起戲筆奉答御史王文休<lb/>
江南倦客好清齋煉得身形瘦似梅不到清溪三四日<lb/>
藕花無數水中開<lb/>
　　偶成三首<lb/>
買魚沽酒消長日髙樹清風燕子閒却倚天南望天北<lb/>
隔江青處是誰山<lb/>
自許癡兒了公事肯教俗子議清流明日醉騎五花馬<lb/>
吹簫踏月過揚州<lb/>
<pb n="KR4d0514_WYG_004-38b"/>
疎簾日午花隂直髙栁清風語燕閒黙坐焚香㸃周易<lb/>
軟紅不到小屏山<lb/>
　　層樓即事<lb/>
浴罷焚香掃閣眠過墻新竹翠姢娟半空雲氣層樓暗<lb/>
四月江東欲雨天<lb/>
　　納凉<lb/>
桂枝葉密隂覆地梔子花開香滿廊古寺納凉過半日<lb/>
葛衣石枕竹方牀<lb/>
<pb n="KR4d0514_WYG_004-39a"/>
　　秋夜聞笛<lb/>
何人吹笛秋風外北固山前月色寒亦有江南未歸客<lb/>
徘徊終夜倚闌干<lb/>
　　寄鶴林休上人<lb/>
上人才思塞胷次强欲禁之無不鳴一日相望吐竒句<lb/>
滿林光彩照山精<lb/>
　　宿丹陽普照院<lb/>
閉門三月聽秋雨酒醒丹陽客未歸明日新晴練湖去<lb/>
<pb n="KR4d0514_WYG_004-39b"/>
藕花無數落紅衣<lb/>
燈火僧房伴寂寥小凉天氣入青袍夜深為倚西廊柱<lb/>
藥杵一聲秋月髙<lb/>
　　逢托克托景顔<lb/>
市酒㵼糟清似水湖魚出網白如銀買魚沽酒丹陽郭<lb/>
落日江南逢故人<lb/>
　　贈歌者號梅芳二首<lb/>
露骨江南氷雪肌斷腸塞上錦綳兒春酸一㸃留無住<lb/>
<pb n="KR4d0514_WYG_004-40a"/>
却是成隂結子時<lb/>
玉骨氷清過嵗寒可憐蜂蝶已成團如何不解相如渇<lb/>
散盡江南一㸃酸<lb/>
　　寓栖雲四首<lb/>
一尊未盡有餘興二子不來無可人滿地鳳仙落紅雨<lb/>
江南八月似殘春<lb/>
盆池萬㸃浮萍草秋雨欲來無定蹤好是詩人漂泊態<lb/>
丹陽郭裏夜間鐘<lb/>
<pb n="KR4d0514_WYG_004-40b"/>
瀟瀟風雨客心孤且盡尊前酒一壺夜半酒醒愁又到<lb/>
一聲白雁下平湖<lb/>
白面道人門不出晩凉倚樹聽秋風最憐八月江南好<lb/>
老鴈叫雲霜葉紅<lb/>
　　題隠上人房<lb/>
練湖秋水霜眼碧坐對茅盈山色青白日散花天女降<lb/>
夜深鐘磬尚聞經<lb/>
　　寄金壇元魯宣差行操二年兄<lb/>
<pb n="KR4d0514_WYG_004-41a"/>
蒼茫迥野凍雲低馬上遥山玉四圍自是詩人有清氣<lb/>
出門千樹雪花飛<lb/>
　　宿陵口寺<lb/>
西風落葉陵口寺薄暮鍾聲送夕陽酒醒不知過夜半<lb/>
開門滿地月如霜<lb/>
　　題鄭谷驛<lb/>
誰處江東鄭老家自鋤谷口種烟霞逺山三月多歸思<lb/>
晴日東窓見杏花<lb/>
<pb n="KR4d0514_WYG_004-41b"/>
　　贈張道士<lb/>
道人新戴竹皮冠頭上星揺北斗寒一夜凉風吹髪亂<lb/>
半窓鶴夢遶琅玕<lb/>
　　題吕城葛觀二首<lb/>
諸葛仙翁七十餘吕䝉城下築幽居來從方外求丹訣<lb/>
且乞人間教子書<lb/>
吕公城下葛仙家洞府春深鎖暮霞過客不知天畔月<lb/>
小風吹落鳳仙花<lb/>
<pb n="KR4d0514_WYG_004-42a"/>
　　延陵曲<lb/>
延陵廟西落日低延陵廟前春草齊千金公子去不返<lb/>
淡雲苦竹斑鳩啼<lb/>
　　宿延陵昌國寺書于上人房二首<lb/>
舊日延陵客子家只今門巷滿桑麻姑蘇回首神逰處<lb/>
無限春風野薺花<lb/>
東風吹水碧粼粼雨過村村野色新小艇延陵廟前去<lb/>
荇花開盡野塘春<lb/>
<pb n="KR4d0514_WYG_004-42b"/>
　　謝人惠茶<lb/>
送茶將軍扣門急驚覺秋深夢一窓半夜竹爐翻蟹眼<lb/>
只疑風雨下湘江<lb/>
　　題李薊丘畫松<lb/>
平生恨不識遵道忽見此圗如夢間安得羲之九泉底<lb/>
枯林風雨似初還<lb/>
　　吳僧子庭古木竹<lb/>
嵗寒古木性所愛况有此君初附之江湖眼明世無幾<lb/>
<pb n="KR4d0514_WYG_004-43a"/>
太息不生元祐時<lb/>
　　和韻寄吳城陳敬初<lb/>
吳江酒熟照行人春江小雨波粼粼一樽未盡忽晴日<lb/>
江頭栁花撩亂春<lb/>
　　席上次顧玉山韻<lb/>
畫墻班鳩啼綠樹白日紫燕穿朱簾晝長深院弄瑶瑟<lb/>
吳姬十指行春纎<lb/>
　　去吳留别于壽道陳子平諸友<lb/>
<pb n="KR4d0514_WYG_004-43b"/>
吳堤楊栁雨霏霏四月猶寒總夾衣此去孤舟無好伴<lb/>
空江惟見白鷗飛<lb/>
一尊判袂闔閭城莫指青山管送行芳草綠波千萬里<lb/>
不聞杜宇也傷情<lb/>
　　季夏逰杭靈隠諸峯<lb/>
佛國羣山快我登烟霞踏破幾層層三天竺畔全無暑<lb/>
六月松隂尺五冰<lb/>
　　秋日寓錢塘<lb/>
<pb n="KR4d0514_WYG_004-44a"/>
小樓一榻錢塘客况味凄凉序屬秋安得江淹賦予筆<lb/>
因而書作半生愁<lb/>
　　青松林<lb/>
一㸃兩㸃過雲雨千株萬株臨路松五月江南好風景<lb/>
行人馬上不從容<lb/>
　　宿經山寺二首<lb/>
野人一宿經山寺十里松聲半夜潮何日掛冠尋舊隠<lb/>
山中應有故人招<lb/>
<pb n="KR4d0514_WYG_004-44b"/>
山中酒熟客初至正是東林月上時痛飲不知過夜半<lb/>
深山風露下松枝<lb/>
　　題竹院壁<lb/>
門外好山青入戸堦前芳草綠侵簾山僧應笑逰人醒<lb/>
頭上花枝壓帽簷<lb/>
　　書高賢坊<lb/>
穿松翠滴青驄馬過雨凉生白苧衣三月已過四月半<lb/>
栁花開盡棟花飛<lb/>
<pb n="KR4d0514_WYG_004-45a"/>
　　常山紀行<lb/>
綠隂門巷掩柴扉五月江南笋蕨肥何處清香來馬上<lb/>
滿山開遍野薔薇<lb/>
山溜涓涓山雨晴村南村北鵓鳩鳴行人五月不知倦<lb/>
喜聽農家打麥聲<lb/>
石羊華表草離離古木殘陽立斷碑馬上不知何代塚<lb/>
鷓鴣飛上野棠枝<lb/>
石壁飛泉作雨聲野花滿路酒初醒吾儂何事不歸去<lb/>
<pb n="KR4d0514_WYG_004-45b"/>
一帶長山馬上青<lb/>
蠶婦攜筐入桑柘野猿抱子掛松蘿綠陰門巷客呼酒<lb/>
黄犢山村人唱歌<lb/>
　　過浦城<lb/>
人家鷄犬隔癡嵐城郭微茫見塔尖一片輕雲籠馬首<lb/>
熟梅時節雨纎纎<lb/>
　　到閩二首<lb/>
朔雪蠻烟總備嘗白頭纔到荔枝鄉浮雲不阻懐賢意<lb/>
<pb n="KR4d0514_WYG_004-46a"/>
得掃寒蕪拜紫陽<lb/>
潮水通城蜆蛤肥萬株紅茘豔晴暉守臣只恐山飛去<lb/>
髙築闉闍鎖翠微<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0514_WYG_004-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雁門集卷四<lb/>
</p>
<p>
</p>
  </div></body>
</text>\m</TEI>
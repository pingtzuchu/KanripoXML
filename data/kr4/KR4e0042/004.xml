<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>靜菴集巻四</head>
    <p>
<pb n="KR4e0042_WYG_004-1a"/>
欽定四庫全書<lb/>
　靜菴集巻四　　　　　　　明　張羽　撰<lb/>
　　五言絶句<lb/>
　　　雜咏<lb/>
空山無四隣閑扉映秋水時有負樵人唱歌白雲裏<lb/>
　　　秋夜臥病<lb/>
清齋夜方寂臥病誰相親秋螢如有意殷勤来照人<lb/>
　　　題蕉<lb/>
<pb n="KR4e0042_WYG_004-1b"/>
移得山後蕉種傍山前屋扶疎數葉開還如山後緑<lb/>
緑綺含風弱芳緘巻露新憶在閑庭院婆娑映玉人<lb/>
　　　題畫<lb/>
江水緑沉沉危峯倒夕隂何人倚髙閣月出聽龍吟<lb/>
白雲飛不盡青山斷復通澗道多機杼時鳴春樹中<lb/>
長松生夏寒野水淨人目借得相牛經閒来石上讀<lb/>
舟隨烟鶴逺行盡碧溪灣歸来北忩下冩得向来山<lb/>
一雨漲新緑雲開四山繞人掩蓽門深斜陽照江鳥<lb/>
<pb n="KR4e0042_WYG_004-2a"/>
高人自無偶獨向亭中坐日落山風来時聞松子墮<lb/>
落日四山遶空亭面面開白雲如有待山人殊未来<lb/>
澗路獨行遲閒雲逐杖藜欲尋泉落處應祗野猿知<lb/>
　　　絶句<lb/>
荒村無四隣茅齋深夜雨田犬時一鳴厨人時中語<lb/>
十載湖邊客何人伴杖藜登山臨水興惟有阿通知<lb/>
　　　題萱<lb/>
佳人重生男競種冝男草東隣有孀婦對花空自老<lb/>
<pb n="KR4e0042_WYG_004-2b"/>
　　　塞馬圖<lb/>
弓劔隨身帶閼氏細馬䭾天寒水草逺更過白狼河<lb/>
陣火照紅雲龍庭戰未分全家上馬去應避李將軍<lb/>
　　　重午四咏守宫艾虎百索辟兵符<lb/>
玉杵搗香酥試入来紅髓底用苦關防妾身清似水<lb/>
作偽欲成真獰猙門上挂若教鬼有靈㸔来應未怕<lb/>
千絲復萬縷向兒臂上纒教兒長夀命一寸一年年<lb/>
四海靜無塵干戈化縉紳兵符何用戴聊復應時新<lb/>
<pb n="KR4e0042_WYG_004-3a"/>
　　　雜題<lb/>
我掩手中巻爾罷膝間琴相㸔坐成晚山水有餘音<lb/>
竿櫂每隨身情於白鳥親一簑江上老閲盡往来人<lb/>
岩雲餘輕素紅葉當風墮林亭江色多誰能来此坐<lb/>
雲寒鳥歸急落日千峯歛不見暮樵歸林扉靜中掩<lb/>
紅葉下秋浦歸㠶未到家今朝五兩正直過長風沙<lb/>
　　　題章舟隠畫<lb/>
扁舟小於葉来往橫塘裏為㸔青山多畫得青山似<lb/>
<pb n="KR4e0042_WYG_004-3b"/>
　　　觀魏武紀有感<lb/>
促路蜉蝣短雄心日月長玉床飄繐帳猶自戀餘香<lb/>
　　　題倭翁<lb/>
萬里扶桑國年年貢扇来皇都無酷暑賜爾拂塵埃<lb/>
　　　山居七詠題畫送周伯陽<lb/>
盤雲陟危磴十步五迴坐道旁無虎跡曾有遊仙過<lb/>
　　　　右遊仙頂<lb/>
秀出衆峯頂尋常雲霧裡上有萬年松食之令不死<lb/>
<pb n="KR4e0042_WYG_004-4a"/>
　　　　右白石塢<lb/>
澗路行將盡髙閣倚空虛月明萬籟盡空山聞讀書<lb/>
　　　　右茅塢<lb/>
空林無人行下有百年墓洒掃復何人蕭蕭白楊樹<lb/>
　　　　右崑崙山<lb/>
竹林路隂隂尋幽不覺深不比羊腸坂空傷行客心<lb/>
　　　　右九曲山<lb/>
偶逐㣲官去蹔掩林中宅手種茱茰樹歸時髙幾尺<lb/>
<pb n="KR4e0042_WYG_004-4b"/>
　　　　右泠墳<lb/>
春風試茶處潭上葛花開去盡同遊伴傷心此獨来<lb/>
　　　　右月潭<lb/>
　　　林臯秋色圖<lb/>
岩雲擁輕素紅葉當風墮秋色滿空亭無人来此坐<lb/>
　　　碧岫晴雲圖<lb/>
嵐深山影寒樵響不知處緑樹早鶯時千峯一家住<lb/>
　　　題竹<lb/>
<pb n="KR4e0042_WYG_004-5a"/>
幸逃斤斧憂獨抱風霜節時有饑禽来枝頭㺯明月<lb/>
　　　四賢詩<hi>并引</hi>
　洪武十一年命天下郡縣脩志書平陽魏公同知湖<lb/>
　州寔蒞其事舊志郡縣官惟守令有題名餘皆不録<lb/>
　至是吳郡續志自僚佐以下皆得書焉其固為忠厚<lb/>
　而不没人善盖如此他日又摘晉唐以来郡守之尤<lb/>
　者四人為勝游圖以致其尚友千載之意云<lb/>
勝日罷書經揚舲出逺坰清流兼峻嶺應不减蘭亭<lb/>
<pb n="KR4e0042_WYG_004-5b"/>
昨别征西幕神閒務亦閒此中可髙臥何必是東山<lb/>
刺史放衙早輕舟泛碧池祗應官事了来冩放生碑<lb/>
聞道蘇灣裡蘇公舊此遊湖天風物好應勝在儋州<lb/>
　　　寄方以常<lb/>
水竹小忩西新詩待我題相過雖不厭只怕踏春泥<lb/>
清晨眺髙閣積雨春陽晦望望君愈遥青山愁獨對<lb/>
　　　六一泉<lb/>
醉翁去已久廢寺泉流圃朝来春雨深照見山雞舞<lb/>
<pb n="KR4e0042_WYG_004-6a"/>
　　　蘇公堤<lb/>
冷落百花朝無人上畫橋東風吹緑草依舊舞裙腰<lb/>
　　　保公岩<lb/>
青苔滿石龕隠隠砌趺跡想見夜禪深岩前雨花積<lb/>
　　　寺所書所見<lb/>
蕩子秋未還䨇蛾歛寒翠微步入蓮宫誰知此中意<lb/>
脩廊行復怯風吹合歡帶小立避遊人佯對香爐拜<lb/>
　　　蘭室五詠<lb/>
<pb n="KR4e0042_WYG_004-6b"/>
雜麝猶能别兼風更不分靜時還自得覔處却無聞<hi>右香</hi>
秋風凋緑艶芳氣生来歇但使本根在寧愁蕭艾沒<hi>右根</hi>
冒土紅初茁縁池緑漸縈道人偏愛惜不敢下階行<hi>右芽</hi>
泛露光偏亂含風影自斜俗人那解此㸔葉勝㸔花<hi>右葉</hi>
能白更兼黃無人爾自芳寸<hi>闕</hi>無不大容得許多香<hi>右花</hi>
　　　題畫<lb/>
孤村翳餘景秋風在空谷落日淡烟蕪坐㸔千里緑<lb/>
谷口人未歸凉風滿林樾孤村雲氣深千山雨初歇<lb/>
<pb n="KR4e0042_WYG_004-7a"/>
　　　問徐道士病<lb/>
修竹閉雲房細路穿亂石如何塵中人来問仙家疾<lb/>
　　　月潭試茶<lb/>
乞火從山婦臨流煮澗芳怪来泉味好併帶落花香<lb/>
　　　水邊桃花<lb/>
何處惜春華芳桃水際花明朝風雨後流落傍誰家<lb/>
　　　方園雜咏<lb/>
抱甕汲晨井灌餘烟景微獨坐巻脩綆園芳猶滿衣<lb/>
<pb n="KR4e0042_WYG_004-7b"/>
　　　　右憩甕臺<lb/>
小坂平如掌春深緑草肥牛羊識家近日夕自能歸<lb/>
　　　　右牛羊坂<lb/>
北亭望南隩髙林懸薜蘿日莫烏聲急時聞勞者歌<lb/>
　　　　右南隩<lb/>
坐愛蘼蕪緑王孫罷逺游不似湘江上千里動離愁<lb/>
　　　　右芷徑<lb/>
故苑金溝斷荒園碧草秋南朝多帝澤曾向此中流<lb/>
<pb n="KR4e0042_WYG_004-8a"/>
　　　　右古溝<lb/>
采采不盈襜幽芳逐微步欲為公子裳敢謂行多露<lb/>
　　　　右采藍逕<lb/>
杖藜成獨往青林人迹稀日晏迷歸路翠實罥秋衣<lb/>
　　　　右蒼耳林<lb/>
舉頭見南山相去能幾里莫言不在山㸔山如屋裏<lb/>
　　　　右見山坡<lb/>
隣近列仙居瑶林閟清境夜深明月来送過旛幢影<lb/>
<pb n="KR4e0042_WYG_004-8b"/>
　　　　右道林<lb/>
結屋連碧篠虚牖抱園開如何天上月移向壁間来<lb/>
　　　　右月牖<lb/>
園井汲寒緑當忩煮金屑應有山僧来從君泛春雪<lb/>
　　　　右茶宴室<lb/>
一壺兼一杖獨行東墺裏稚子倚柴門孤烟屋頭起<lb/>
　　　　右東墺<lb/>
　　　戯呈金以貞<hi>以貞曾許香鼎因詩覔之</hi>
<pb n="KR4e0042_WYG_004-9a"/>
性同韋刺史坐處愛焚香寶鼎并雞舌煩君早寄行<lb/>
　　　寢齋夜咏<lb/>
沉沉寒夜裏寂寞有誰憐賴得忩間月猶能照獨眠<lb/>
　　　題橫塘萱草用酒字韻<lb/>
酒號忘憂物花名乃相偶憂来對花坐何如飲美酒<lb/>
　　七言絶句<lb/>
　　　題畫<lb/>
九疊屏前水倒垂古今唯有謫仙詩道人杖策窮源去<lb/>
<pb n="KR4e0042_WYG_004-9b"/>
冩得峯頭乍落時<lb/>
　　　雙馭圖<lb/>
内官粧束様能齊苑路春風信馬蹄共說放朝無一事<lb/>
㸔花直到夹城西<lb/>
　　　悼髙啟<lb/>
燈前把酒淚雙垂妻子驚㸔那得知江上故人身已死<lb/>
箧中尋着寄来詩<lb/>
消息初傳信又疑君亡誰復可言詩中郎幼女今痴小<lb/>
<pb n="KR4e0042_WYG_004-10a"/>
遺藁千篇付與誰<lb/>
生平意氣竟何為無禄無田最可悲賴有聲名消不得<lb/>
漢家樂府盛唐詩<lb/>
　　　絶句<lb/>
凭䦨兩客怨斜曛此日同吟只欠君江閣雖髙猶不見<lb/>
幾重山水幾重雲<lb/>
　　　挽楊基<lb/>
恨不尋君未死前須臾離别便千年慰人幸有童烏在<lb/>
<pb n="KR4e0042_WYG_004-10b"/>
他日應能續太𤣥<lb/>
　　　絶句<lb/>
青苔黄葉掩柴扉逺客無端夜憶歸林外月斜童子睡<lb/>
獨臨殘燭解寒衣<lb/>
　　　夏雨新霽圖<lb/>
㸔圖憶得住山阿茅屋深深隠薜蘿風雨過来啼鳥靜<lb/>
白雲更比緑雲多<lb/>
　　　題倭翁<lb/>
<pb n="KR4e0042_WYG_004-11a"/>
小國貢来東海外尚方分給午門前終身永保君王賜<lb/>
縂遇秋風莫棄捐<lb/>
青宫甲觀倚雲開侍從如雲縂俊才昨暮傳宣容握扇<lb/>
丹墀清曉謝恩来<lb/>
　　　贈五河驛丞孫本<lb/>
驛樓欎欎古河濵日日征㠶送使臣不共燈前一盃酒<lb/>
誰知亭長是詩人<lb/>
　　　登韓信城望漂母墓<lb/>
<pb n="KR4e0042_WYG_004-11b"/>
遶城春水緑含漪遥憶沙頭澼絖時若愛當時一杯飯<lb/>
千年孤冡有誰知<lb/>
　　　題畫二首<lb/>
千里生還不負期入門成喜復成悲忽㸔畫裏青山色<lb/>
猶道長干雨後時<lb/>
孤舟五月發金陵遥見家山喜不勝却憶石頭城上望<lb/>
白雲何處是吳興<lb/>
　　　贈卜者<lb/>
<pb n="KR4e0042_WYG_004-12a"/>
老依卜市不論錢習靜年来白已𤣥安得相逢王輔嗣<lb/>
垂簾閒坐説先天<lb/>
　　　暮過西崦<lb/>
白水泱泱遶壊堤隔林遥聽夕陽雞閒行每到東邊少<lb/>
為有青山在屋西<lb/>
　　　題畫<lb/>
百道清泉石上流白雲初起亂峯秋此中疑有陶𢎞景<lb/>
髙臥松風第一樓<lb/>
<pb n="KR4e0042_WYG_004-12b"/>
舊是雲山自在身誤將書劍逐風塵犢車何日移家去<lb/>
還作條桑種杏人<lb/>
　　　橫雲疊嶂圖<lb/>
丹崕碧嶂杳難攀臺殿高低積翠間試遣北人来㸔着<lb/>
多應說似洛陽山<lb/>
　　　題畫贈長興杜典史濬<hi>其人曽任武昌肆射平其鄉里地名</hi>
下若溪頭山似㦸武昌門外柳如烟何如肆射平其去<lb/>
束帶閑畊墓下田<lb/>
<pb n="KR4e0042_WYG_004-13a"/>
　　　題畫贈稅司吏<lb/>
緡錢筭罷無餘事日日溪頭醒復醉長安七相并五侯<lb/>
何似吳興折腰吏<lb/>
　　　夢中賦<lb/>
西施江上采荷花孔盖如雲萬扇遮如今不敢人窺着<lb/>
昔日人㸔隘若耶<lb/>
　　　重午迴文<lb/>
輕羅扇試新詞好玉臂雙<hi>闕</hi>綵縷長清簟晝閒人鬬草<lb/>
<pb n="KR4e0042_WYG_004-13b"/>
午風微裊篆爐香<lb/>
　　　寄靈隠良泐二長老<lb/>
兩禪相對一燈懸鷲嶺龍宫地悄然七百年来無好句<lb/>
泉聲空遶寺門前<lb/>
　　　孟浩然雪竹圖<lb/>
雪滿秦京欲去遲故人當路謾相知平生多少驚人句<lb/>
却向君前誦怨詩<lb/>
　　　劉伶謝安陶潛王羲之像<lb/>
<pb n="KR4e0042_WYG_004-14a"/>
鹿車載酒竹間期不記山妻泣諫時已識形骸為外物<lb/>
何須荷鍤鎮相隨<lb/>
典午風流數謝公髙標自許伯夷同桓郎跋扈苻郎健<lb/>
都在尚書雅量中<lb/>
五兒長大翟妻賢解綬歸来只醉眠籬下黃花門外柳<lb/>
秋光不似義熈前<lb/>
白葛為巾不裹頭蘭亭會裡最風流老来忘却觀鵞癖<lb/>
只愛山人許逺遊<lb/>
<pb n="KR4e0042_WYG_004-14b"/>
　　　林下燒笋<lb/>
亂堆黃葉就林邊火力均時味已全日暮棲禽疑未下<lb/>
竹根猶自起殘烟<lb/>
　　　題畫<lb/>
玉洞仙桃萬樹花樓臺彷彿蔡經家神丹煉就何曾服<lb/>
乞與山童飼白鴉<lb/>
月滿瑶壇露氣清三花樹底坐吹笙到門解説長生理<lb/>
只有茅家好弟兄<lb/>
<pb n="KR4e0042_WYG_004-15a"/>
　　　題手畫雲山圖贈王生泰<lb/>
積善橋東舊宅間獨隨阿母住青山鹿車奉引行春去<lb/>
多在雲松九𤨏間<lb/>
　　　聽老人琵琶<lb/>
老来絲索久相違心事雖存指下微莫更重彈白翎雀<lb/>
如今座上北人稀<lb/>
　　　梅雪軒<lb/>
山如東郭先生里屋似西湖處士家為問軒中清白吏<lb/>
<pb n="KR4e0042_WYG_004-15b"/>
還應比雪吐梅花<lb/>
　　　雲山圖<lb/>
薜荔花開僧舍閒佛香時列竹忩間朝来小試南唐墨<lb/>
冩得溪南數叠山<lb/>
　　　舟次孤山<lb/>
水遶荒山路半斜墓園無主属官家我来正是梅開日<lb/>
滿目蓬蒿不見家<lb/>
　　　㝡勝亭感舊<lb/>
<pb n="KR4e0042_WYG_004-16a"/>
絲雨微消紫陌塵湖光冷落似無春朱門記得曾来處<lb/>
楊柳青青不見人<lb/>
　　　海㑹僧房<lb/>
床頭書巻緑牙籖病起名家手自拈氣息未回禪誦少<lb/>
猶能彈舌講楞嚴<lb/>
　　　寄友<lb/>
客路尋常怨别離况逢秋色倍堪悲一封書到千山莫<lb/>
正是思君獨坐時<lb/>
<pb n="KR4e0042_WYG_004-16b"/>
　　　哀宋君女阿歸<lb/>
客来喚出最鍾情暫别誰知便隔生昨日閩州書信到<lb/>
傷心猶有阿歸名<lb/>
　　　曉發嘉興<lb/>
城烏啼散驛樓空一舸蒼茫曙色中不是故人今夕共<lb/>
定應愁絶雨兼風<lb/>
　　　舟中聞歌<lb/>
何處清歌短更長渚風沙雨共淒涼不須直向天涯聽<lb/>
<pb n="KR4e0042_WYG_004-17a"/>
一日辭家已斷腸<lb/>
　　　雨中想東園杏花<lb/>
齋居清晝四無隣黃巻中間過半春落盡杏花渾不㸔<lb/>
少年人似老年人<lb/>
　　　東園報杏花未開<lb/>
芳葩未拆避春寒日日煩君繞畫闌莫是主家曾見慣<lb/>
含情欲待外人㸔<lb/>
　　　懐黃野得<lb/>
<pb n="KR4e0042_WYG_004-17b"/>
疎散元非用世才日髙林戸尚慵開為怜湖上青山好<lb/>
行到冬青樹底来<lb/>
　　　孟浩然像<lb/>
横門雪滿放朝回油壁金鞍覆地来誰是蹇驢烏帽客<lb/>
解吟花逼艶陽天<lb/>
　　　頭陀菴聪道者房<lb/>
苦行能便自小持松龕寂寂到人稀齋厨日晏孤烟起<lb/>
童子新將施米歸<lb/>
<pb n="KR4e0042_WYG_004-18a"/>
　　　題淵明白衣送酒圖<lb/>
幾迴咲把菊花枝遥望南山自咏詩不值白衣人送酒<lb/>
豈堪懐抱獨醒時<lb/>
　　　寄題蘭室柳湖歸隠圖<lb/>
挂冠歸去祗㸔山心寄孤嵐野鶴間試數同時戎馬客<lb/>
幾人投老似君閒<lb/>
　　　寄蘭室<lb/>
離思逢秋自不勝忽㸔書札恨翻增遥知雨絶林塘靜<lb/>
<pb n="KR4e0042_WYG_004-18b"/>
獨坐髙齋似定僧<lb/>
　　　又<lb/>
行人共識孝亷家流水當門畧彴斜日日髙堂稱夀罷<lb/>
倚欄閑㸔紫荆花<lb/>
　　　題徐賁畫南浦亭圖<lb/>
離離烟樹接通津南浦亭前碧草春客裡見圖先淚落<lb/>
只縁身是此鄉人<lb/>
　靜菴集巻四<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>方泉詩集巻一</head> <lb/>
    <p>
<pb n="KR4d0307_WYG_001-1a"/>
欽定四庫全書<lb/>
　方泉詩集巻一<lb/>
　　　　　　　　　　　　宋　周文璞　撰<lb/>
　　鍾山賦<lb/>
陟古阜兮逶遲望古鄉兮徘徊日忽忽兮欲下捈予心<lb/>
兮訴哀昔王氣之初發有神人之稱孤逮温雒之弗競<lb/>
亦中興於此都乃因融結以作鎮倚崔嵬而在東指牛<lb/>
首以立闕背龍盤而作宫後季嗣興規模屹隆張皇帝<lb/>
<pb n="KR4d0307_WYG_001-1b"/>
圖咨謀國工隂陽既調清寜亦同司馬岌嶪而引前太<lb/>
極穹窿而當中華林桂鼓璇室歌鐘矗丹楹兮暨暨森<lb/>
翠氛兮融融殿簿苑記宻如魚鱗中納元氣仰規大辰<lb/>
將欲賔毳裘於九夷負黼扆於萬春攝提紀厯巻舒效<lb/>
珍回皇風於太初散靈雨於無垠及乎分代易姓滅没<lb/>
變遷厚禍隠毒實生其間紫髯鼎来黄鬚載奔索蜜口<lb/>
苦辭鴆涕潸近奮身而倒戈亦反袂而張弮則見天衣<lb/>
畫章意貌孔武太白連蜷出渡江渚麗色登梯明雲鏡<lb/>
<pb n="KR4d0307_WYG_001-2a"/>
空愴舊艶新遄歸閟宫列事着幘誇戰負劔閣像未塵<lb/>
街首將變飲血擊賊舉烽燭夷戎鼓愔愔槥車纍纍受<lb/>
詔下令燒香諷詩妖祥昬滛廢興乖離傳之到今文字<lb/>
峻峭音節凄悲雖袵席之上岩石之下可聽可詠而不<lb/>
可思矣有如斯山則偃蹇干霄隱天蔽日雖渉世兮毋<lb/>
害葢與時而出入哀園楸兮江楓旋灰飛兮雨泣殺祲<lb/>
纒郭晨暗夜明䖏子傷内老夫填阬匹馬羣死滛羊衡<lb/>
行豈曰作鎮而能忘情凡今齊民肯復記憶但能聨絡<lb/>
<pb n="KR4d0307_WYG_001-2b"/>
相命趣具酒食上蕭齋而膜拜撫漫碑而口嘖吉祝於<lb/>
蔣侯之廟遐眺於周顒之宅野芳敷蕍山嘯嗅嘀𣺌歸<lb/>
興兮亡盡畀興衰於戱劇嗟夫系緒悠逺條流煩貿若<lb/>
錫嘏於肥水兮亦嘗併力以扶捄彼大勲之未集兮自<lb/>
賢庸之弗䆒縁義類以敶詞兮庶兹山之可弔<lb/>
　　方泉賦<lb/>
惟山居之嶔㠌兮有泉出而方窪彌歲年而沃渫兮雖<lb/>
苦寒而萌芽葢隨區以賦形兮非浚土之所加吾初以<lb/>
<pb n="KR4d0307_WYG_001-3a"/>
道為澤兮以溥博而為家既自抱於潔清兮又含咀乎<lb/>
英華贊商易而非僣兮傚坤輿而非夸摩大蛤非神竒<lb/>
兮出矩玉非矜誇雖使女盗冠而窺兮僕夫汲而盈車<lb/>
泉豈𠻳以為貪兮方豈蹈而為邪將引竹以種樹兮放<lb/>
為池而漚麻順脉絡而襲水土兮則又豈退虎豹而進<lb/>
龍蛇噫吾命濡滯於此丘兮又何敢怨懟而舛差<lb/>
　　燃犀賦<lb/>
智者鑑物貴於察微後來不察其智幾希智以神為用<lb/>
<pb n="KR4d0307_WYG_001-3b"/>
神以智為友豈無其無而有其有庖犧女媧登龜㫁蛇<lb/>
風氣既開淵流亡涯故巢居僒於仲舒表柱燼於張華<lb/>
若太眞之事吾嘗以告諸徒矣博物者曰怪怪好竒者<lb/>
曰輕輕盡性者曰渾渾窮理者曰𡨕㝠如此則温子將<lb/>
不得為哲人子持賦於牛渚兩山之間老松古木倚而<lb/>
和之則庶㡬乎敬聽<lb/>
　　投金瀬賦<lb/>
世之所謂英雄豪傑之倫常多罹於困阨方伍胥之遭<lb/>
<pb n="KR4d0307_WYG_001-4a"/>
憂兮寄㣲命於一食就嬋娟以訴哀兮乃鞠恭而進筥<lb/>
何衆人之未然兮遽見竒於女子女既餉胥又自咎兮<lb/>
沉厥軀而弗顧胥東行而入吳兮承君命而伐楚考鐘<lb/>
鼓以假道兮復過歴乎故處不見結褵正襟擊絮兮莎<lb/>
葦披靡乎極浦山空水暝無他人兮老嫗嘷呼乎后土<lb/>
諮諸人既弗乂兮質諸鬼兮無所捐羙鎰於瀬中兮固<lb/>
取信於来者凛魂氣其安之兮為慈母而下取庻幾用<lb/>
此以全其老兮又足慰乎地下惟戰國之既衰兮士方<lb/>
<pb n="KR4d0307_WYG_001-4b"/>
賤乎犬彘弄人命以為寵榮兮雖妻子猶弗忌悵聖賢<lb/>
之不逢兮流遺恨於後世偉淑靈之好修兮視死生於<lb/>
一試故皇極之未建兮曰蹈道而則未閭閻笄珥而至<lb/>
此兮誠賢者之所喟吳既霸而胥稱忠兮伊若人之所<lb/>
遺後千嵗之悠悠兮有遺廟於故壘井邑改而經畫失<lb/>
兮桑柘欝其薿薿屏蘭茝其弗歆兮矧昏淫與謟祭欽<lb/>
高風弗可企而將墜兮又秉節而不翽重曰投金於淵<lb/>
明胥志兮女曰未能愴怳填兮緬想髙風不見此兮<lb/>
<pb n="KR4d0307_WYG_001-5a"/>
　　石麟賦<lb/>
吁嗟麟兮爾所守者陳帝之墓風颯颯兮鳴松草霏霏<lb/>
兮泫露在昔鳬鍾振金龍輴載素域户肇開靈斿徑御<lb/>
侍女薦玉而長號侍臣抱弓而囬顧凄聲竟天怨毒凝<lb/>
霧旦而視之惟爾麟兮髙而不屈曲而弗踞哀而不傷<lb/>
怨而不怒叶象製於圖籙謹工程於尺度千嵗而徃若<lb/>
朝與莫陵栢秃而翁仲逃野棠發而狐兎度偉趾角之<lb/>
巋然獨巍巍其如故惟紫㣲之舒光絶巨筆於尼父父<lb/>
<pb n="KR4d0307_WYG_001-5b"/>
為爾而洒泣盖自悼其弗遇予有感於斯文乃斐然而<lb/>
稱賦亂曰噫人之生具五常其聰明者君而王頃刻之<lb/>
隔或聖狂雕題鑿齒方混茫天張義旗自晋陽蠻貊冠<lb/>
帶峩衣裳昭哉上帝開此祥千秋萬嵗立道傍吁嗟麟<lb/>
兮庸何傷<lb/>
　　黄連香賦<lb/>
余披五嶽之圖禮三茅之神莎服笋冠歩行澗濵有老<lb/>
人者手持竒薫颺於嵓谷乃賦以文句曲之天華陽之<lb/>
<pb n="KR4d0307_WYG_001-6a"/>
山黒武蒼蝮各持籬藩爰有藥樹流膏滿身味苦氣厚<lb/>
獻於丘園有道所享不肖所儇世上齊民業流灣澴罔<lb/>
知紀極孰能遮攔爾惟昧昏能反其元當焚當燔上聞<lb/>
九闗爾惟飛翾爾魂狙猿速徃逐臭毋啟我垣絪緼輪<lb/>
囷化為明煙素皇㤗尊實鑒我言欲盡其㣲祗以贅煩<lb/>
余方肅而聽俯而拾仰而不見但見石壁<lb/>
　<lb/>
　<lb/>
<pb n="KR4d0307_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方泉詩集巻一<lb/>
</p>
<p>
</p>
  </div>
<div>
<head>方泉詩集巻二</head> <lb/>
    <p>
<pb n="KR4d0307_WYG_002-1a"/>
欽定四庫全書<lb/>
　方泉詩集巻二<lb/>
　　　　　　　　　　　　宋　周文璞　撰<lb/>
　　臯橋<lb/>
伯鸞出京師慷慨歌五噫豈無濟時心升降與我違有<lb/>
來適吳中舂粱捄寒饑吳人臯伯通舍之慰窮棲方志<lb/>
雖或除此橋猶可稽伯鸞號逸民佳傳昭緑綈伯通賴<lb/>
有此庶幾與之齊至今閶門外兩冡陪要離纍纍各高<lb/>
<pb n="KR4d0307_WYG_002-1b"/>
大冥冥春草萋古者賢哲人不計鳯與雞焜燿亦偶爾<lb/>
埋没何凄兮出語賀兩公亦以昌吾詩<lb/>
　　堯章金銅佛塔歌<lb/>
白石招我入書齋使我速禮金塗塔我疑此塔非世有<lb/>
白石云是錢王禁中物上作如來捨身相饑鷹餓虎紛<lb/>
相向拈起靈山受記時龍天帝釋應惆悵形模逺自流<lb/>
沙至鑄出今回更精緻錢王納土歸京師流落多在西<lb/>
湖寺錢王本是英雄人白蓮花現國主身蛇鄉虎落狗<lb/>
<pb n="KR4d0307_WYG_002-2a"/>
脚朕何如紅袍玉𢃄稱功臣天封拆開即退聽兩浙不<lb/>
聞笳鼓競歸來佛子作䕶持太師尚父尚書令一枚傳<lb/>
到白石生生今但有能詩聲同袍秦外銛師兄哦詩禮<lb/>
塔作佛事同喫地爐山芋羮何曽薰陸綺床供但見相<lb/>
輪銅緑明哦詩禮塔猶未畢蘆葉低飛山雨濕<lb/>
　　初至長干寺<lb/>
雲杪熒熒一塔燈覺皇舍利寳烟凝山門推上三更月<lb/>
似照前朝禮拜僧<lb/>
<pb n="KR4d0307_WYG_002-2b"/>
　　囬次秣陵<lb/>
我行古井邑北風吹倒人旗店語簇簇石路聲轔鱗下<lb/>
車得少憇亭午聽司晨豈但田秔香更覺村醪醇懷哉<lb/>
厭王氣契濶毋重陳舊為秣陵尉今為鍾山神<lb/>
　　哦松夏夜<lb/>
雅頌聲流到楚詞更無人見獨㸔時池頭五粒初摇動<lb/>
却替幽人説舊時<lb/>
　　鷓鴣<lb/>
<pb n="KR4d0307_WYG_002-3a"/>
夜聞春雨來濃緑净於洗有禽自南翥自呼不得已豈<lb/>
非湘川下或自江左起黄陵見哀妃白下感遊子仍多<lb/>
憂其兄宛轉深樹裏汝兄今何在荆棘日靡靡豈非囚<lb/>
空山或已投逝水年深桎梏化波冷皮肉死鷓鴣謹弗<lb/>
痛此係造物理吾若破析言汝恨入骨髓風吹慈竹林<lb/>
苔暈上深紫吾亦念故鄉日夜夢鄰里不如各歸休闕<lb/>
月照西鄙<lb/>
　　懐何月湖<lb/>
<pb n="KR4d0307_WYG_002-3b"/>
星星鬢髪卧林丘詔使東川作郡侯髯叟望公來海嶠<lb/>
癭兵迎守去夔州珍圖想掛茅齋壁巧石應隨竹艇流<lb/>
教得巴童歌舞好侍郎千萬却歸休<lb/>
　　瀬上懐古<hi>有孟正曜祠堂</hi>
古寺閟岑欝空梁懸齋魚神坐既欹仄徳容亦飢虚先<lb/>
生貧有命山僧樂無餘長安滿市花疋馬吟九衢寥寥<lb/>
北邙山而誰噫荒墟豈有先生者不如山僧歟盲風振<lb/>
苕華重露落芙蕖何當醉尉歸方坐釣水隅<lb/>
<pb n="KR4d0307_WYG_002-4a"/>
　　瀬上貞女祠<lb/>
估客征夫上野橋錦褵玉瑱亦蕭條人間多少乗除事<lb/>
到了英雄恨不消<lb/>
　　銅雀研<lb/>
君王有遺令婢子守空䑓遥望西陵下<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>燈照鴆杯玉<lb/>
顏闕釵澤松柏生悲哀低吟短歌行想像姦雄才清泉<lb/>
沈金彩古烟凝紫灰零落故瓦在雕鐫若陶坯為人作<lb/>
書硏銅章出詼諧上下千載間流轉何悠哉那知墟中<lb/>
<pb n="KR4d0307_WYG_002-4b"/>
人天命不復來齊昏亦披猖増三築崔嵬年年漳河頭<lb/>
野棠如雪開<lb/>
　　丘慶餘畵兎<lb/>
家住棲賢雲泉石恣幽討冩出明視孫眉目増媚好夘<lb/>
日行踆踆衣褐坐芳草脱身文字禍見幾恨不早仰候<lb/>
月盈縮脩眉幾回掃迷離望靈藥青松為三倒山人書<lb/>
姓名欲使好事考<lb/>
　　夜坐讀書<lb/>
<pb n="KR4d0307_WYG_002-5a"/>
此生無耽嗜獨具愛書癖旁搜固未暇乍見亦畧識塵<lb/>
土苦見汙更苦官事逼紙燈既自剪竹牖仍僕織山邑<lb/>
少文獻有亦何自覔隨行五升瓻一歳無滴瀝向來長<lb/>
安市閲之嘗竟夕悵然夢裏去莽莽雲雨側哦此謂寒<lb/>
螿夜漏三十刻<lb/>
　　春雪<lb/>
崇禧仙舘似官居二月寒風峭有餘傲吏吟哦空峭下<lb/>
野童放散夜堂初熒熒宿火煨村酒煜煜殘燈鏡道書<lb/>
<pb n="KR4d0307_WYG_002-5b"/>
勿聽打忩聲更急快移銀礫上枯株<lb/>
　　鶴廟<lb/>
櫻桃花覆地古廟自青春帳裏還丹使山中採藥人風<lb/>
林嘷黑虎雲路列斑麟欲見神君面連朝禮北辰<lb/>
　　玉晨口占<lb/>
風鳴長史朝天柏草䕶仙翁瘞劍塋瑞象殿前亡馬跡<lb/>
養龍池上有鼃鳴<lb/>
　　華道士白胭脂<lb/>
<pb n="KR4d0307_WYG_002-6a"/>
蕭史水銀粉畨女紅藍花狂奴愛風調脂澤遂成家鏡<lb/>
開青峽月衣近赤城霞欲下人間世槲林棲晩鵶<lb/>
　　杜鵑花<lb/>
雲樹重重和淚吟故宫遺廟有知音秦吳萬里皆芳草<lb/>
染到山花恨最深<lb/>
　　新柳<lb/>
長條導幽情净色穿户牖酸風釅如醋少待濃似酒颭<lb/>
颭金絲垂滿眼遮老醜<lb/>
<pb n="KR4d0307_WYG_002-6b"/>
　　王道士庵<lb/>
出家纔二十小築契初心水浸籬根冷苔封井臼深狖<lb/>
啼天慘慘犬吠月隂隂又踞藜牀坐焚香鼓内琴<lb/>
　　南華陽洞<lb/>
稽首遊名山駕言入華陽南洞極秘怪松草泉水香曲<lb/>
几妙𨽻畫殘碣刋靈章俛首試一闚冷風襲綃裳守菴<lb/>
敬愛客暖我紫术湯遺我鵝眼錢云是洞所藏往有尋<lb/>
幽徒入見黄金墻侈心或已起㡬受竒鬼戕身儻獲㑹<lb/>
<pb n="KR4d0307_WYG_002-7a"/>
遇敢恨飛蓬霜更丐一片土小築安閒房朝披神芝圖<lb/>
暮試飢飯方<lb/>
　　金牛洞<lb/>
凌競下危梯俯傴入深穴回身避雲霧偃面眎日月藥<lb/>
苖䕶谽谺竹節截㠔嶭安知幽蹊下有此大竒絶金牛<lb/>
鏟光景仙牒尚可閲岡頭春已半枸杞如㸃血便恐顛<lb/>
風興横吹石崖裂<lb/>
　　山行行歌十首<lb/>
<pb n="KR4d0307_WYG_002-7b"/>
受籙壇前雲更長春風漠漠杏花香峯廽路轉無人處<lb/>
恰見天書字數行<lb/>
竦楶雕珉萬萬層雲頭晃晃現觚稜野人自愛深幽景<lb/>
只是尋常不見僧<lb/>
道院中間沐髪容施來元自賛皇公君能百拜香烟下<lb/>
不怕丹瓊路不通<lb/>
蟲蛀黄連徹夜焚秦謡楚誦少人聞近前欲問新宫信<lb/>
鹤𢃄靈芝入暮雲<lb/>
<pb n="KR4d0307_WYG_002-8a"/>
帶淺人家隠樹深嫩晴天色弄雲隂好風嫋嫋穿林去<lb/>
吹散松花似鬰金<lb/>
遨遊自是不思歸花氣蒸衣氣力微抛棄文書亡俗累<lb/>
嶺猿吟後閉山扉<lb/>
天風稳送歩虛聲雜和漫山檜栢鳴逺望山腰多白石<lb/>
細看知是野人行<lb/>
中峯道士蘂珠丹曽與神仙玉煉顏見説醉來燒隠訣<lb/>
藥爐蕭瑟卧空山<lb/>
<pb n="KR4d0307_WYG_002-8b"/>
紫陽道院古丹青恨渠猶畫化胡經晩香滅沒人歸後<lb/>
自有天風撼玉鈴<lb/>
砌穴蕭森隔土橋項梁城頌最蕭條羽衣歌此招䰟魄<lb/>
直送旛旗上九霄<lb/>
　　壬戌春日<lb/>
自從憂患長精神兀坐齋房過了春鑿落盞乾官燭暗<lb/>
摴蒱齒齓旅囊貧皇天老眼非塵世白日閒愁自替身<lb/>
一段風光好如畫未須全與路行人<lb/>
<pb n="KR4d0307_WYG_002-9a"/>
　　至荆公墓<hi>二首</hi>
一丈荒墳上悠悠落日斜子孫來祭後守墓掃松花<lb/>
守法曽丞相能文陸左丞風流如未泯應作寺中僧<lb/>
　　又<hi>二首</hi>
年少坐談𤣥鍾山直北邉春風吹夢過淚浥舊貂蟬<lb/>
野老從余話文公在半山蹇驢追不及落日寺深闗<lb/>
　　出白下<lb/>
南朝禁籞夕陽明猶與遊人作隊行烟滿天淵池上路<lb/>
<pb n="KR4d0307_WYG_002-9b"/>
菜花黄盡緑隂成<lb/>
　　遊栖霞四首<lb/>
破曉逗苦霧客鼻何酸辛山中氣候異初日如燭銀田<lb/>
間石獸多知是肉角麟古苔半皴腹化作蒼龜鱗兩柱<lb/>
既岌業衆碑亦嶙峋幽涂得竒觀未敢辭埃塵連年抱<lb/>
離憂百嗟亡一呻花委鬂毛晩草奪袍色春愁中書櫝<lb/>
失夢裏歌鐘敶窮愁著文字屢被同行嗔同行不相知<lb/>
而况悠悠人<hi>道中石麟碑柱甚夥</hi>
<pb n="KR4d0307_WYG_002-10a"/>
　　其二<lb/>
吾與空門友相扶歴芳甸天機乆深妙梵本與貫穿徐<lb/>
馳得幽欣濟勝惬孤願宿芽發輕苞寒卉抱短艶鹿走<lb/>
風生林僧歸雲入殿寺從齊梁來諸彦題品遍安知千<lb/>
歳後未嘆陵谷變<lb/>
　　其三<lb/>
優尼製銅覺欲住女主齡主稱金輪王録在華嚴經而<lb/>
捨覺富貴愛慕塗椒馨月黯回心院妖䰟啼窈㝠僧人<lb/>
<pb n="KR4d0307_WYG_002-10b"/>
弗知此獨受一峰青分减倘及我終歳棲林坰<lb/>
　　其四<lb/>
府帖昨夕下許奉半月急遂作兹山遊惘怳憂思失古<lb/>
蹟堕榛莽乆乆失修葺南唐石塔好巋然對人立髙碣<lb/>
纒蛟龍竒畫耐風日明旦丹陽路萬感當畢集説與石<lb/>
翁婆皆須為余泣<lb/>
　　再如金陵<lb/>
再踏江東路詞窮不復論江泥沾苦淚津鼓聚歸䰟庾<lb/>
<pb n="KR4d0307_WYG_002-11a"/>
信因愁老陶潛為酒存孤踪雖落魄不敢望明恩<lb/>
　　道中望茅山有感<lb/>
危亭對名岳畢景扶鈎欄白鷺伺察過低昻若弓彎去<lb/>
歳負笈遊最佳元符間櫟林帶脩竹清𣲖流珊珊離留<lb/>
呌晝静洞天生春寒偉哉老宗師作室雲雨端竟為殺<lb/>
虫蟻不活升龍鸞遺體但觧蜕故宫亦燒殘今剏已半<lb/>
舊萬柱扶𤣥壇遂以兩不借一笻履㠝岏入宅問玉斧<lb/>
採芝投金環墨沼篆結字丹䑓氣成盤將謂便隠遁遽<lb/>
<pb n="KR4d0307_WYG_002-11b"/>
亦羅間關夷甫塵尾堕荀令香爐閒再拜望竒秀恍然<lb/>
神觀還如見大仙伯初髮緑映山兩君控鶴從俱著漢<lb/>
小冠俗累當復馳煑藥鼎欲翻<lb/>
　　病起冩懐<lb/>
夕陽蔽天涯望望不見家牛斗象緯微咄咄空咨嗟此<lb/>
時将細碎説與枝上花<lb/>
　　送友人入浙<hi>行至王冀公墓上</hi>
小縣登樓上依稀是去年更闌吹短笛飲散覔歸韉丹<lb/>
<pb n="KR4d0307_WYG_002-12a"/>
葉標寒渡黄花羃野田重來弔古地為拊石羊肩<lb/>
　　轆轤體<lb/>
野人無事時嘗誦極𤣥詩冩遍千山寺吟行九曲溪誰<lb/>
為補天手同是决雲兒欲去無人問今宵醉似泥<lb/>
　　金陵懐古六首<lb/>
孫伯陵頭水最悲蒋侯廟下月來遲夜深行客心驚恐<lb/>
猿掛晋朝楓樹枝<lb/>
司馬家兒持酒杯天星亦下澆崔嵬當時若便效牛飲<lb/>
<pb n="KR4d0307_WYG_002-12b"/>
定有孟津師旅來<lb/>
愁㸔幕府夕陽邉那更雞籠在目前䟦扈飛揚只如此<lb/>
登臨那得不酸然<lb/>
杳杳舊蹤尋不得茫茫遺恨有誰窮長安敗績誰憐汝<lb/>
㶚上收聲未到公<lb/>
琵琶未盡使人嗟淚洒華林御苑花今日聞韶無處所<lb/>
鴈烟蛩雨属他家<lb/>
江水無情碧草春北朝留住老詞臣子規啼向青楓樹<lb/>
<pb n="KR4d0307_WYG_002-13a"/>
為爾離鄉去國人<lb/>
　　江南曲<lb/>
露下五原秋雨打三江愁齊梁才子多埋在青山頭<lb/>
　　其二<lb/>
郎與新歡濃儂與舊歡熟懊惱對行人當為歌艶曲<lb/>
　　其三<lb/>
孤舘聞啼鶯日暮胭脂薄芳醪似泥賤那得不行樂<lb/>
　　其四<lb/>
<pb n="KR4d0307_WYG_002-13b"/>
雨認巫山氣江通灧澦情相逢未多時秋花開古城<lb/>
　　吳中秋日<lb/>
郊原落葉已離離尚有孤花倚短籬小醉不成憐病後<lb/>
苦吟未了説愁時闘雞走狗袁絲喜臨水登山宋玉悲<lb/>
豆角已收無别事待同野老赴襟期<lb/>
　　野薔薇<lb/>
娟娟籬頭花白白間緑葉明光裁販袴不掩遊子屧餘<lb/>
春背人去乞與㺯芳蝶感我萬古心離離不相接我行<lb/>
<pb n="KR4d0307_WYG_002-14a"/>
田野間落魄何所挟猶能自撑拄使氣學漢俠悠哉芳<lb/>
草畔見此放逐妾羅帷未生夢粉面反成怯幽香薰倒<lb/>
人山麝火初熁長亭或相思如見玉蹀躞<lb/>
　　狼山<lb/>
吾母禱於山生我偃蹇身卅八始入寺所天俱不辰歸<lb/>
人復何之所願清戰塵勿復論啣鈎去作瑞世珍<lb/>
　　烏夜啼<lb/>
何人彈阮咸故故輕手摘彈作烏夜啼此意我所惻南<lb/>
<pb n="KR4d0307_WYG_002-14b"/>
朝有帝子作牧號侯伯著身疑嫌間生意日偪仄愛妾<lb/>
聞啼聲改鎮頒竹册故云長安吏性命在頃刻小婦聞<lb/>
啼聲赦令敷大澤身雖不肖甚㓜小著蒼幘再轉作縣<lb/>
佐欲塞父祖責濡墨决疑訟行誅慰寃魄羣凶見之怒<lb/>
極意便刳磔首沮𨽻陽橋公議亦已格痛掠及庫胥指<lb/>
作盗錢賊胥既僒椎鑿手堕面愈黑書欵自誣伏身竟<lb/>
遭刻畫酷毒一如斯誰謂彼無䇿謗書入外臺遂坐使<lb/>
者劾牽連入冶城五載窮惨礉敶詞呌穹旻哀痛人叵<lb/>
<pb n="KR4d0307_WYG_002-15a"/>
測若無磊落者誰肯為昭白翻思受禍時何但鎩羽翮<lb/>
愁寃傳里巷泣涕到臧獲嫠母偕妻孥惘惘望秋色豈<lb/>
料今日下置酒設豚拍聼此哀絲鳴但呼説不得月明<lb/>
客已去庭宇鳴啞啞世人見慈烏唾笑滿阡陌誰知事<lb/>
乗除禍去反為福蒼蒼上林枝當去作謝客<lb/>
　　贈趙子野歌<lb/>
與君雖為外兄弟語話尋常見肝肺自從不見半年餘<lb/>
每望吳雲輙流涕蘋溪松江同一波半年不見當奈何<lb/>
<pb n="KR4d0307_WYG_002-15b"/>
長安市上相尋處弟能起舞兄能歌兄今賜第南薫殿<lb/>
滿戴宫花上林晏弟歸便著随遊冠他時山中倘相見<lb/>
吳王臺畔楊柳黄吳姬對坐調絲簧阿兄自對吳雲坐<lb/>
呼弟不來應㫁腸書來不應寄他物只要秋林一雙笛<lb/>
當時蠻奴月下吹此時此夜須相憶<lb/>
　　古琴歌<lb/>
山人袖携古琴來形横拙醜腹破穿上兩金字亦殘漫<lb/>
自云得自十年前十年前宿野店間野店岑寂無炊烟<lb/>
<pb n="KR4d0307_WYG_002-16a"/>
只將百錢乞翁媪回買濕薪煨澗泉老翁持出一木段<lb/>
刀痕鑿痕斧痕滿秀才望見三嘆羡學琴以後何曽見<lb/>
此是成都雷氏為揩摩雷氏分明現持歸修治調曲成<lb/>
曲成他人不肯聞初彈羑里可釋憾再鼓廣陵如雪寃<lb/>
將歸古操次第傳龍入我舟何可憐<lb/>
　　憶昔<lb/>
憶昔在童初身輕俗累無雲霞明道服日月綴仙都屑<lb/>
玉三危露泥金一丈符遨遊即閶闔佩帶或昆吾學語<lb/>
<pb n="KR4d0307_WYG_002-16b"/>
闚眞誥談𤣥校易圖竹間時搏拊松下亦摴蒱謫堕歸<lb/>
嵓壑庸凡近僕奴極知方匿景何敢遽摶扶請命書盈<lb/>
紙祈眞淚迸珠但能覘帝座不恨守天厨譴巨知難逭<lb/>
心安敢自誣相随有芒屨還欲化雙鳬<lb/>
　　弔堯章<lb/>
相逢蕭寺已纍然自詠離騷講太𤣥極目舊遊猶白石<lb/>
傷心孤塜只蒼烟兒從外舍收殘藁客向空山泣㫁絃<lb/>
帝所修文與張樂魂兮應是到鈞天<lb/>
<pb n="KR4d0307_WYG_002-17a"/>
　　遣興<lb/>
望見山櫻媚短岑翻然便悔出家林壊車殺馬空嗟晩<lb/>
裂芰焚荷直到今筍蕨乆為歸去計雲烟無復舊來心<lb/>
平生最愛花濃澹看了斜陽看暝隂<lb/>
　　夜歸<lb/>
還山廹暮夜枕石唫下眠夢作童子日采花㺯寒泉囬<lb/>
身在人世欲去塵網纒永謝歡樂情把袂入紫烟<lb/>
　　送道友歸<lb/>
<pb n="KR4d0307_WYG_002-17b"/>
浮雲起足下是子欲歸家藏室収芸蠧丹房掃箭砂時<lb/>
聞搗藥鳥啼向欵冬花莫使山童去驚飛逐亂鵶<lb/>
　　黄龍洞<lb/>
一從負圖與負舟天公閟之居靈湫重瞳胼手乆不作<lb/>
蒼苔古木兩漠漠朝來石磴鱗鱗濕如覺蜿蜒為人出<lb/>
甘霖未甦焦巻多相候吳雲莫相失<lb/>
　　歸憇仁王寺<lb/>
重到招提未覺遲鉢單初副袷衣時僧房齋院門門閉<lb/>
<pb n="KR4d0307_WYG_002-18a"/>
梅子枇杷樹樹垂蟻䕃經幢求託化龍纒佛座學慈悲<lb/>
長年無事閒來此坐對空山諷小詩<lb/>
　　下竺<lb/>
静看唐人刻相連坐石隂鳥啼留客意果熟住山心野<lb/>
水流詩葉天香襲道林雲根有桂子應待月中尋<lb/>
　　七言<lb/>
雲竺前頭即御園小風斜雨入梅天放歌偃蹇如圓澤<lb/>
古貎昻藏若稚川尋得數行天寳字破愁一夜草堂眠<lb/>
<pb n="KR4d0307_WYG_002-18b"/>
此生更要窮經論惆悵高人舊石筵<lb/>
　　過葛天民新居<lb/>
為憶空山雨因嗟短鬂霜幅巾終日仄侍女古時妝烏<lb/>
臼殘林外丹砂舊井旁不留禅月畫只踞净名床湖鏡<lb/>
秋容淡雲荘曉露香汲泉須透脉種果便成行使鶴過<lb/>
村店携孥上野航極知秦外叟全似賀知章對佛稱居<lb/>
士翻經悟法王自將詩檢校猶與竹商量嗟我渾無頼<lb/>
非公不作狂莫移松下石老子要乗凉<lb/>
<pb n="KR4d0307_WYG_002-19a"/>
　　十月過鳯山舟回入項王祠用前韻<lb/>
墜葉濃於染孤花净似霜溪山如有待朱粉炫施妝勝<lb/>
境如天上雄鳴自帝旁工陳白玉琯人坐紫金床古兕<lb/>
稱春酒靈虬換夕香風筝猶有韻星弁忽分行念此鋤<lb/>
榛壟頻來渡葦航欲揮終極淚只廢苦吟章慨慷辭歡<lb/>
伯英雄憶憤王逝騅嗟弗及撞斗恨難量起舞何勞短<lb/>
行歌未要狂㫁雲將落日千古助哀凉<lb/>
　　送蜀客<lb/>
<pb n="KR4d0307_WYG_002-19b"/>
都市今重到文園更倦逰依依返窮峽得得上歸舟往<lb/>
事深能憶沈痾乆合瘳行經古祠廟應酹舊山丘梁父<lb/>
遺馨在降牋殺氣浮白衣猶肯出黄裏不包羞一聼巴<lb/>
人曲多貽漢璽憂花䝉塵漠漠苑抱水悠悠蠢爾狂童<lb/>
輩俱為滅族囚坤維元自正棧閣未應修管樂誰能並<lb/>
鄉雲亦可儔時哉著檮杌聊以畔牢愁硉矹重開險銷<lb/>
沉萬纍秋堂留石室畫歌尚竹枝謳寒蚻催逋客啼鵑<lb/>
識故侯屈沱甞角黍岷嶺㸔牽牛從此多談讌逢誰共<lb/>
<pb n="KR4d0307_WYG_002-20a"/>
勸酬近前持硯削成列抱箜篌近歳安樞相宣威在益<lb/>
州君歸如訪謁朝論必咨諏列聖方垂統羣公亦好修<lb/>
焚燒已郿塢誅殛盡驩兠虎豹参差束魑魖次第投衣<lb/>
冠通海嶠干羽格蠻陬江㓂何勞服淮田亦粗収旌旃<lb/>
仍使傳炮烙任兠鍪𤣥象摧天狗昌期控玉虬嗟嗟几<lb/>
上肉㫁㫁幄中籌貢錦資藩輔緘詞吿帝謀聲名與勳<lb/>
烈應逐漢江流<lb/>
　　戊辰感事二首<lb/>
<pb n="KR4d0307_WYG_002-20b"/>
乆要和平福須寛次第刑諸公善調壹熈祚必清寕夾<lb/>
道焚香拜今知病酒醒謾勞雙鬂白何止故山青妖緯<lb/>
朝沉彩非烟夜透扃願同臧獲列齊壽八千齡<lb/>
幕府才方盛軍師意最高何年燕巢木幾處馬騰槽馳<lb/>
騁心方壮指麾身更勞周詩歌勞徠費誓説逋逃行闕<lb/>
占風角穹廬拜羽旄飛騰眞有種淡泊正相遭<lb/>
　　山居書事<lb/>
荼䕷架倒無人架全似老夫狂醉時昨夜一畨溪雨横<lb/>
<pb n="KR4d0307_WYG_002-21a"/>
又漂苔蘚到花枝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0307_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方泉詩集巻二<lb/>
</p>
<p>
</p>
  </div>
<div>
<head>方泉詩集巻三</head> <lb/>
    <p>
<pb n="KR4d0307_WYG_003-1a"/>
欽定四庫全書<lb/>
　方泉詩集巻三<lb/>
　　　　　　　　　　　　宋　周文璞　撰<lb/>
　　逰洞霄<lb/>
天柱青峩峩石筍危不堕晃晃銀雲收誰子開玉鏁崩<lb/>
騰放閘水煜爚入洞火神鏡偕靈休乃欲捜碎鏁媿彼<lb/>
朽濁韻一得任無我致彼老鑄凝披褐迎路左願留䕶<lb/>
銀鐺被葉盤礴臝玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>付九虎逰晏外嶪硪為言子速<lb/>
<pb n="KR4d0307_WYG_003-1b"/>
去勤苦悔坎軻反璞招太和當免刼運禍慟哭出青松<lb/>
殘齡其或可<lb/>
　　題喻玉泉家亦可樂亭<lb/>
先生亭非伯夷築亭柱亦用秋山竹但令家有滿架書<lb/>
何慮妻兒少饘粥朝來相對亭上賔洙泗尺度羲皇人<lb/>
先生已死名不泯常與此亭作標凖後來鄰觸閼伯怒<lb/>
僕夫預起池魚慮拆亭拆亭先拆柱有孫抱柱出烟去<lb/>
三十年餘復改觀有孫如此不待賛似魯靈光偶獲全<lb/>
<pb n="KR4d0307_WYG_003-2a"/>
令人見此空三嘆<lb/>
　　病後<lb/>
風燈露水兩茫然莫為歡華少壮年無病更須求藥物<lb/>
愛閒猶要覔緡錢此生身世揶揄裏末路光隂泣涕前<lb/>
快出嚢中飡玉法白雲深處日高眠<lb/>
　　上冡<lb/>
蒸魚燔肉當好羞北面百拜如有求願身長健兒孫茂<lb/>
歳歳此日燒松楸紙錢灰盡淚不盡孤也雖在猶拘幽<lb/>
<pb n="KR4d0307_WYG_003-2b"/>
沄沄金盖山下水相送直過龍灣頭<lb/>
　　送人歸苕溪<lb/>
憤王祠廟桃花下愁苦看春又隔年今夜白蘋風更惡<lb/>
去時須傍采菱船<lb/>
　　歐陽琴歌<lb/>
嗚呼箇是文忠琴嗚呼此琴今尚存堂中圖書散失盡<lb/>
留得七絃傳子孫六言自書書在腹古錦梅花留不得<lb/>
嗣孫賢者能忍貧不向豪家博珠玉初鼓如撼昭陵松<lb/>
<pb n="KR4d0307_WYG_003-3a"/>
鞏原流水青溶溶三宗龍衮在帝左曽把鈞天賜與公<lb/>
再鼓似播清潁水只將潄流肯洗耳曽蘓兩生招不來<lb/>
自冩新聲付兒子堯囚山舜放野自兹以下不平苦與<lb/>
君所得婦女謗此日一洗清萬古小儒昔誦五季傳頗<lb/>
訝春秋體微變今來再聼七絃琴南薰遺製喜復見浮<lb/>
雲流盡白日逃何用廣陵與離騷譜成只度歐家曲秋<lb/>
聲賦共廬山高<hi>琴有公題</hi>
　　歸姑蘇<lb/>
<pb n="KR4d0307_WYG_003-3b"/>
舊巢已是别人門梅自蕭疎柳自昬河北榜來須混俗<lb/>
江東讞就欲招魂吳王未納耶溪女越相先尋澤國村<lb/>
懐古感今吟不盡一雙清淚滿醨樽<lb/>
　　晨起<lb/>
閉門不與俗人交𤣥晏春秋日日抄清曉偶然随鶴出<lb/>
野風吹折白櫻桃<lb/>
　　磵上小飲<lb/>
方坐愛蠲潔俯窺為回縈汲汲雨露澤悠悠江海情引<lb/>
<pb n="KR4d0307_WYG_003-4a"/>
之灌𬞞圃亦足發光晶陶然未須去於焉潛我名<lb/>
　　送道人歸華陽<lb/>
山中無酒禁䖏䖏有松醪旋汲泉吹飯多挑笋助庖天<lb/>
燈將出現野月未能高憶我初逰日先將石鼓敲<lb/>
　　寄茅山道友三絶<lb/>
伏事三茅過一生癡心不望羽車迎舊時手種黄龍子<lb/>
今觧干雲入太清<lb/>
九錫碑亭日欲曛有人趺坐對爐薫憑誰傳語桓司馬<lb/>
<pb n="KR4d0307_WYG_003-4b"/>
句曲山中只白雲<lb/>
蘂珠宫女傍瑶屏自把韋編問姓名回到人間無一事<lb/>
紫陽花下白雞鳴<lb/>
　　秋日孤山道院<lb/>
孤山有何好脩竹隠樓居人在秋雲杪香凝午醮餘芳<lb/>
林多落果靈沼少驚魚歸棹聞歌咏猶如學歩虚<lb/>
　　寄韓磵泉<hi>滮</hi>
窮冬孤陋只書癡肯為凶荒強忍飢師友淵源似公者<lb/>
<pb n="KR4d0307_WYG_003-5a"/>
輿臺貧賤亦安之人來山縣猶須債雨映茅簷但要詩<lb/>
欲詣樓居無逸歩要從老手化神竒<lb/>
　　訪梅二首<lb/>
起看重霧白漫漫畧見春風在樹間傍水出籬猶未快<lb/>
淡烟微雨又青山<lb/>
幽花堕在石根傍幾欲移將近草堂草草一樽聊爾爾<lb/>
跨驢歸去月蒼凉<lb/>
　　呈鞏睡翁<hi>豐</hi>
<pb n="KR4d0307_WYG_003-5b"/>
家本汶陽縣累世事耕蠶室序既焚蕩飄零住江潭㓜<lb/>
及識故老頗聞鄉里談最盛陽和時梨杏春酣酣岱宗<lb/>
富栝栢孔林存楷檀鄉閭鼎其中寔號玉檐檐去年拜<lb/>
睡翁知是山堂孫淵流京洛舊尺度歐梅間昨夢返故<lb/>
里有翁作司南俚語馳寄之何以鐫㝠頑<lb/>
　　石林<lb/>
蒼蒼一林石零散少存者分携多子孫不勝落田野虛<lb/>
堂有天就乃在絶壁下存者寕非眞散者亦已假相君<lb/>
<pb n="KR4d0307_WYG_003-6a"/>
乆藏山逺客初繫馬幽玩埋莓苔孤嘀坐梧檟方咏兹<lb/>
游清未敢泥風雅<lb/>
　　絶句四首<lb/>
巾車初扣槿花籬物物來前搃要詩一句坐來摸冩了<lb/>
兩鳩飛下老梅枝<lb/>
紗籠觧散坐門畿生怕逢人索接䍦朝雨洒來山更净<lb/>
春鋤恰好到方池<lb/>
觧呼威羽歸丹穴可縛單于獻漢宫四面八方籠不住<lb/>
<pb n="KR4d0307_WYG_003-6b"/>
許來分坐此山中<lb/>
隔林八十龎眉叟理竹䟽泉過一生見説石林身徤日<lb/>
把書只在石中行<lb/>
　　客中<lb/>
客中時序又怱怱孤坐初春小雨中㺯水攀松去年事<lb/>
令人憶殺洞霄宫<lb/>
　　山樂官<lb/>
山樂官爾誰魂逃河入海俱奔奔伶倫梨園何可論山<lb/>
<pb n="KR4d0307_WYG_003-7a"/>
樂官予欲爾兮無言如有言為余歌雲門<lb/>
　　烏媒<lb/>
一自弋者簒冥飛亦云多庖犧網未收同類如予何已<lb/>
噤伐斧篇去去依女蘿<lb/>
　　和磵泉賦山楹<lb/>
共惟古至人用意事物表一丘謾摧殘八極自圍繞不<lb/>
勞日月運坐見歳時了魯夢乆不作楚賦那邉曉既煩<lb/>
匠氏來誰謂此山小雲衣方分敷雪幹復夭矯沐浴抱<lb/>
<pb n="KR4d0307_WYG_003-7b"/>
歸藏樂甚憂悄悄<lb/>
　　重經洞霄<lb/>
曩既負幽討今敢萌遐心扶桑下陽馭砮磬浮空林瓊<lb/>
臺𣺌詄蕩蘂珮棲高深屢見仙驥舞遥聆𤣥女吟如遂<lb/>
覩開闢那復憂﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>抱關職貴重啓閉非所任靈颷掣<lb/>
虬户同此琅琅音願併翠綃水冩之朱絲琴<lb/>
　　大滌洞<lb/>
嵌空纔入泉潏潏隔凡倒懸若錐立道士云是閭丘公<lb/>
<pb n="KR4d0307_WYG_003-8a"/>
入向華陽便門出<lb/>
　　岸幘<lb/>
岸幘坐亭皋休嗟命不遭通幽文似呪招隠句如騷日<lb/>
下桃花熱風低鶴背高眞逰窮不盡只是酌芳醪<lb/>
　　翠蛟亭<lb/>
禹驅龍蛇不驅蛟依然跧此小之拗有時淵停忽奔放<lb/>
如負山走如玉跑昔時萃渭正如此咨爾來者無空嘲<lb/>
　　寄題館娃即靈嵓寺<lb/>
<pb n="KR4d0307_WYG_003-8b"/>
突兀僧藍是館娃屧廊猶自隠晴霞清明但長離宫草<lb/>
精魄應棲野寺花白苧黄焦迷鶴市紫蘭緑芷属漁家<lb/>
思量種蠡成何事空使君王式怒蛙<lb/>
　　小寒食<lb/>
從來寒食多風雨不料窮鄉亦管絃壮歳心情悲乍夢<lb/>
異鄉時序感流年偶随逰子來溪上因與棠梨立路邉<lb/>
從此堪悲轉憔悴隨羣同上釣魚船<lb/>
　　五月五日至京口<lb/>
<pb n="KR4d0307_WYG_003-9a"/>
囬囬望秦淮出語重煩喋凱風初酸辛靈雨更凄切疇<lb/>
昔之所經望見心已折粤從世態換轉見凡事别緡錢<lb/>
換仍艱旅飯雜砂屑坊市半頽毁物貨僅羅列鳴鳯斯<lb/>
不聞遺沴猶惨烈凌晨轉時序塗路已入浙京清雖快<lb/>
人忍作昌歜節身本無瑕疵反被䜛口訐徊翔就師友<lb/>
庻幾免磨滅清曠雖未能𤣥暢差可悦如其守㣲言予<lb/>
將俟來哲<lb/>
　　贈蘇召叟<lb/>
<pb n="KR4d0307_WYG_003-9b"/>
句容縣古寺壁有道𤣥筆晃晃纓絡軀𣺌𣺌烟霧質一<lb/>
堵最光怪朱泥乆堙欝泥去墨亦盡惨淡意都失恨不<lb/>
還其人加巾急鞭抶毁棄加弗敬請論如漢律羅漢院<lb/>
塔影顛倒難致詰稗書致海翻此理殊未必今君所歸<lb/>
路正向此中出况有弔古才仰天痛呼屈勿稱荒唐言<lb/>
析理資按述其餘傳播詠淋漓滿箱帙棲霞者悲壮茅<lb/>
洞者清逸珍題儻相命當第為甲乙<lb/>
　　半山寺<lb/>
<pb n="KR4d0307_WYG_003-10a"/>
野芳汀芷互幽妍相國風流亦未傳衮冕塵埃半山寺<lb/>
自相撐住過年年<lb/>
　　跋鍾山賦二首<lb/>
丁年冩了鍾山賦舉向禅宫入定僧僧却為余言未好<lb/>
扶行同謁晋諸陵<lb/>
徃在秦淮問六朝江樓祗有女吹簫昭陽太極無行路<lb/>
歳歳鵞黄上柳條<lb/>
　　過鳯山有感二首<lb/>
<pb n="KR4d0307_WYG_003-10b"/>
當年凖擬作家林溪墅樓居意已深隠者自應尋别業<lb/>
鳯兮何肯負初心参差一段嚢中玉激烈三更月下吟<lb/>
若不速來相就飯定應從此失知音<lb/>
秋蕪闕是草堂基惟有南林盡得知辛苦置家將守冡<lb/>
吿求廣地要穿池净蓮已付鄉僧掘慈竹從教墓客移<lb/>
雖向龍灣作耆舊此生寕没暫來時<lb/>
　　絶句二首<lb/>
皋伯通家𤨏夕暉八年寒食盡歸期江鄉橘柚花如雪<lb/>
<pb n="KR4d0307_WYG_003-11a"/>
不許離人戴一枝<lb/>
入春便與僧為友紫萼黄英見坐禅昨日鄰翁催入社<lb/>
謝他只是説無錢<lb/>
　　辛未九月晦日<lb/>
遺體只母身哀哀弗重陳一貽泉壌憂兩見霜露晨繁<lb/>
霜與重露塗抹随荆榛身即未殞滅強與松栢春遂於<lb/>
摇落中見此天地仁𤣥鳥已辭社蓐收方降莘拭淚聲<lb/>
秋旻何由酬艱辛<lb/>
<pb n="KR4d0307_WYG_003-11b"/>
　　閒居日有幽事戲作<lb/>
竹暗僧窺户萍寒鶴上㕔壁懸陳處士屏貼少微星壘<lb/>
甓為蔬圃埋盆學蓼汀自知癡得計常用醉為醒野客<lb/>
兼稱僕幽禽代作伶浴鳬翻落磵鬬雀堕空庭筭數推<lb/>
三甲防身召一丁案頭松葉響墻角柚花馨梵<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>堆書<lb/>
笈醪罌隠粟缻茅茨隐烟雨雞犬也忘形<lb/>
　　苦錐歌寄磵泉<lb/>
我園秋果枝纍纍縹青紺黄使相持役夫牧人記註之<lb/>
<pb n="KR4d0307_WYG_003-12a"/>
所佳尚者惟苦錐苦錐兩株結䝉宻追惟丈人語天出<lb/>
遂欲供之作籩實他往返舍百無一乃被猿狙打都畢<lb/>
摧藏睢盱以自佚季冬初旬日恊吉寒風急霰俱冽栗<lb/>
自慙曩者信已失作歌獻焉效詼譎<lb/>
　　臘月八夜雨<lb/>
愁雲欲雪未成雪忽聞寒雨夜淋浪但知歳月堕寂寞<lb/>
不悟乾坤發艶陽天黒鬼車聲更大夜闌客枕夣却長<lb/>
明朝起籬砌下看草芽浥浥又回黄<lb/>
<pb n="KR4d0307_WYG_003-12b"/>
　　送磵泉<lb/>
一自接道誼形容生輝光束情謝流宕捧詠増慚惶矯<lb/>
足時切闚雲海何頹唐長安賣藥市堇堇十載強復綴<lb/>
守藏史得近中書堂心計常自珍孰云失其防稽首謝<lb/>
衆去酹酒相扶將融風促緑䕃代對日夜忙石澗流自<lb/>
湧玉山禾欲長安得便奮飛相從决高翔<lb/>
　　送薛子舒<lb/>
龍泉饑語餘便使借舡居津吏方抽木官人但載書朝<lb/>
<pb n="KR4d0307_WYG_003-13a"/>
通白矴石身近碧京魚一巻新文就臯禽亦自如<lb/>
　　晩菊<lb/>
亭亭砌下黄金花霜後顔色如矜誇𤣥英摧挫百卉盡<lb/>
獨自照耀山人家湘纍晨餐不論數千歳高丘恐無女<lb/>
君不見天寳杜陵翁晩節嘗為少年侮<lb/>
　　誦哀江南賦<lb/>
高橋沙水涸䑓城蔓草纒下有煩寃人誦此危苦篇我<lb/>
生楚臣後身在江楓前但見去魂逺不見歸魂還惟吾<lb/>
<pb n="KR4d0307_WYG_003-13b"/>
愛好詞細碎窮註箋中間多佚事他書亦不傳極欲補<lb/>
闕漏今方長棄捐重效嘈囋聲庻幾與周旋<lb/>
　　簡正字南仲<lb/>
白髪梁鴻随暮猿不辭引領望兄門乆無清夢相追逐<lb/>
今喜遺經為討論數葉赤楓明客路一畦黄薤憶家園<lb/>
著書不就身何用毎見飛塵恨滿軒<lb/>
　　重遊栖霞<lb/>
林麓已盡虎不見邇來流民所蹂踐殘僧自言昔遭變<lb/>
<pb n="KR4d0307_WYG_003-14a"/>
藏經埋像尤可唁流泉鳴悲雨摧殿滿嵓慈相沙汰漶<lb/>
白盛綴粘或壊面慧命勿絶如㫁綫况我憂患經歴遍<lb/>
見此悲酸尚兢戰千聲萬聲走門閈門外秋花泣餘泫<lb/>
　　出溪<lb/>
二月天景佳波清見佳蝦望中何所好溪女摘蘋花淺<lb/>
淺猶可渉素手花似雪隔港聞謳聲風來正相接<lb/>
　　過舊居遇鄰家子述懐<lb/>
憶昔玉屑時最感鄰媪嫂剪羅作髮鬢添璣綴紋褓今<lb/>
<pb n="KR4d0307_WYG_003-14b"/>
回遇孫枝面墨體枯槁念彼舊宅凶災釁失依保此生<lb/>
未還役况復念家道冷節返鄉閭江路見芳草奪恃罹<lb/>
荒饑連歳愁浩浩流離在山縣只有泉水好野櫻聚紫<lb/>
玫衒弄晴日杲半為烏雀盗半被奴婢討佰弜必盡䕶<lb/>
盤飣如拱寳坐薦一琖春便足舒逺抱<lb/>
　　正字南仲祭詩<lb/>
昭陽作噩冬愁雲凝上蒼我堕谿谷底鹵莽聞公喪哲<lb/>
人困中夀頗謂吿者狂繼執邸吏符躑蹢抽肝腸又聞<lb/>
<pb n="KR4d0307_WYG_003-15a"/>
歛魂魄玉色貌愈強環泣甚危苦精氣都不揚一朝委<lb/>
垢地千歳還天常峩帶謝成均射䇿何巍昻連踐中秘<lb/>
書檢校四庫藏象緯識校尉篇編嘉議郎麟遊夜閣黒<lb/>
鳯去晨霄黄惟初典郡學吐血謗可傷積壘高於山黨<lb/>
讞空銷亡故老觧嘘枯新人工絶吭灼灼藻火衣可使<lb/>
綻作裳竟罷奉面對射䇿禆君王愧負臨軒思穹林摧<lb/>
棟梁往者流傳誣聖賢失隄防頹裂在眼前悽愴遥相<lb/>
望二紀獲敬事實亞衿佩行常竊季弟稱朽穢敢自將<lb/>
<pb n="KR4d0307_WYG_003-15b"/>
束教濡雨露采擷参差香雖罹顛沛憂夢寐敢自忘翻<lb/>
思説待對按述何微茫嗟此盛壮時傾耳殊怱忙但覺<lb/>
異香濁安知為死生髪櫛逮細碎羅列置篋箱前年日<lb/>
重九西歸舊臺城䝉索新句詠攣縮紙半張巻頭七字<lb/>
吟持以獻我兄稱許極銖兩逢人便増評出示鞏雒䟦<lb/>
文字逾西京鼎器冩饕餮肉翅兩自長欵曲彌日留振<lb/>
刷家苑翔池水正清潔碩果亂縱横斯時惜晼暮𤣥袂<lb/>
歌秋陽徐歩引升榭如訴後别殃命之返里廬慿籍蜚<lb/>
<pb n="KR4d0307_WYG_003-16a"/>
晩英讀書與析理旦旦拘限程爾搜高磵微乙亥事頗<lb/>
詳謹弗摹巷記眎此小傳成亦弗痛揀擇因筆為文章<lb/>
倚擢望江浦披榛穿翳荒掊擊祛兎野鄉去始竄更警<lb/>
䇿入心腹陡謂千駟輕誰子料承應纔開一籥贏勑厨<lb/>
具節饌髹柈糕菊芳終席岌飛動漏下滿鼓鏜劃見睽<lb/>
孤占覢覢拖晶熒姫孔情可測一身行自當日斜亡集<lb/>
舍𧑃跪亡妖祥國典嗇左丘地下收囬商師門錫休誄<lb/>
慟哭發幽榮膝抱倐怊悵薛譔方施行茂洪既□綴彷<lb/>
<pb n="KR4d0307_WYG_003-16b"/>
彿日月光門户變化乆咫尺未可量貧疢裹祭緩偶然<lb/>
値清明雨寒送䰟來素筵見親情熟食侑介推覆桮嘷<lb/>
后皇諒此心靡他庶幾下歆饗<lb/>
　　弔友人朱子大<hi>鼐居越上其屋為勢家所有</hi>
與君昔並丹陽船形容惘愴俱可憐自説宅囿及百年<lb/>
藏三小山出雲烟土伯小廟自題扁持照清池分醜妍<lb/>
吁嗟先君方下世姪子賣半相妙煎出尋方伯待救䕶<lb/>
與我宻者纔萬錢是身灾疢恐凋謝語未脱口呼皇天<lb/>
<pb n="KR4d0307_WYG_003-17a"/>
那知今君亦遊川洪崖白石夢杳然竟從他姓改受㕓<lb/>
嗚呼朱君無歸路歸來但見空屋椽入抱山骨於黄泉<lb/>
　　挽正字南仲四首<lb/>
千古應無恨諸公竟不能要令参溟涬端合罷飛騰白<lb/>
草傷麟野蒼山下馬陵有兒持手澤淚落照書燈<lb/>
巻舌空沉彩芸香亦蠧賢幾時噫鳯沼一旦感龍泉逺<lb/>
播雕題外高垂若木邉煎膠嗟不及遺碣瞑臺懸<lb/>
珠璧方輝耀菁花未寂寥極知身作祟何用食為妖犧<lb/>
<pb n="KR4d0307_WYG_003-17b"/>
象收儒廟簫笳咽市橋傷心紗㡌冷三徑雨瀟瀟<lb/>
一自初聞報哀號向草堂相随只兒子逺和有山獐土<lb/>
沃幽宫揜灰凝奠酒香孤身揮泣盡松栢便萎黄<lb/>
　　行歌四首<lb/>
雪壓門外土骨堆一畨兩畨春始回歸來但見鄰舍換<lb/>
老樹紅花如死灰商量千古有何事經營八紘非汝才<lb/>
乗除幻變既如此何不快呼鸚鵡桮<lb/>
天䜛天䜛光照户反舌轉枝啼更怒九霄詄蕩帝座髙<lb/>
<pb n="KR4d0307_WYG_003-18a"/>
老我此身無告訴舍傍種園翁作鄰一方泉兮在中庭<lb/>
齊民書在泉有銘誓將團結為林坰<lb/>
春霏霏兮秋靡靡嘆昔賞音人已死堪嗟玉屑綴空條<lb/>
可奈方蕤逐流水融怡艷冶恨欲銷世間風雨何寂寥<lb/>
有誰肯為吹荘簫往和蟋蟀諧䲭鴞<lb/>
先秦古書世已稀國風雅頌聲又微彼美人兮在天路<lb/>
馬蜷局兮將安歸古人所懐已汩汩今人所懐已忽忽<lb/>
我亦東西南北人相逢且盡杯中物<lb/>
<pb n="KR4d0307_WYG_003-18b"/>
　　遣興<lb/>
山中雨更愁不是棄吾州懐母未能去訴鄰誰肯留茶<lb/>
人窮似虱藥户狭於舟一磵多深碧嘲吟尚自由<lb/>
　　孤山桃花二首<lb/>
天山仙人休擲火塵中道士莫燒香可憐絳雪渾無頼<lb/>
一簇千枝對草堂<lb/>
莫向蓬蒿恨不遭夢魂曽釣海山鼇當時不合輕仙事<lb/>
惆悵靈風滿碧桃<lb/>
<pb n="KR4d0307_WYG_003-19a"/>
　　送人之武夷二首<lb/>
精舍人歸入内臺遺基處處有芳埃小儒更合修壺史<lb/>
利落乾魚説水苔<lb/>
終向名山度此生此生吟骨要猿擎洞宫終與人間别<lb/>
六六風高削紫瓊<lb/>
　　秋晦有懐南仲正字<lb/>
懐人幾日惡况復値秋隂天亦容清調人難識素心他<lb/>
鄉誰饋肉永夜只聼琴高詠龍泉碣相從發至音<lb/>
<pb n="KR4d0307_WYG_003-19b"/>
　　贈孤山道士二首<lb/>
九霄象簡手中擎豈是閒人愛列卿洞裏石田春漠漠<lb/>
有田多與種黄精<lb/>
清秋古洞無猿嘯自覺尋行幽意微處士橋邉増悵望<lb/>
幾囬沽酒對斜暉<lb/>
　　送人之桐栢<lb/>
半溪松黄堆碧波狂夫於此欲如何洞天春晩歸不得<lb/>
司馬悔橋芳草多<lb/>
<pb n="KR4d0307_WYG_003-20a"/>
　　送髯高謁方嚴<lb/>
客舍窘積雨出門今始晴藥苗随野飯燕子看山行大<lb/>
道白日晩閒汀緑芷生方嚴相見了為謝草堂兄<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0307_WYG_003-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方泉詩集巻三<lb/>
</p>
<p>
</p>
  </div>
<div>
<head>方泉詩集巻四</head> <lb/>
    <p>
<pb n="KR4d0307_WYG_004-1a"/>
欽定四庫全書<lb/>
　方泉詩集巻四<lb/>
　　　　　　　　　　　　宋　周文璞　撰<lb/>
　　瞿塘神君歌<lb/>
黄衫紗㡌佳少年炯然餓虎窮山淵不居秦鹿祖龍畔<lb/>
却走碧雞金馬邉左手斜執巨靈鑿右手敬抱禹貢篇<lb/>
離堆順流已受命一下不打天吳鞭有時挾弹暮雲表<lb/>
有時蹴踘春風前有時却自着絳帕走入藥市尋神仙<lb/>
<pb n="KR4d0307_WYG_004-1b"/>
為人定似李太白學道定似葛稚川孫翁走避乖崖叟<lb/>
遣僕送畫不取錢神君廟食與畫像千古萬古當流傳<lb/>
我昔夢上神君殿偶値蓬萊衆眞晏洛陽開盡姚黄花<lb/>
銅駞陌上難相見<lb/>
　　清明日書事<lb/>
蒼弁一如楚執珪思想越吟身自低澗水又如古智士<lb/>
縱横流轉多滑稽雜花半開已倐落如怨曠女離深閨<lb/>
幽禽自呼復相命如遣逐魄傷窮棲而我自是不羈者<lb/>
<pb n="KR4d0307_WYG_004-2a"/>
行行踏破青萋萋今回蕩槳苕霅溪與野老輩相扶携<lb/>
園池亭墅逰歴遍自對蜀錦傾偏題興闌徑走歸茅舍<lb/>
同沃浮蟻烹村雞百五之後最寥閴獨過趙灣西更西<lb/>
野夫不知時節晩但要熟醉如春泥<lb/>
　　雲根<lb/>
雲從㑹稽生旦旦見伯禹聼讀山海經成龍不成虎禹<lb/>
命雲歸與可向蕺山去昻昻王内史眉宇照今古常在<lb/>
此盤旋深藏無處所王孫江海人雲根自栖翥招遊玉<lb/>
<pb n="KR4d0307_WYG_004-2b"/>
葉來以石為伴侣既從衣上浮只就茶裏煮不入晋家<lb/>
池肯作秦望雨兩儒一攴郎不學世間語吳傖哦五字<lb/>
坎壈酸澁苦併送山中人約束雲下取<lb/>
　　聼琴<lb/>
向人欲抱舜文絃可惜書生不値錢弹出履霜空作惡<lb/>
一林風露已鳴蝉<lb/>
　　寄友人<lb/>
流落他鄉鎩羽翰半年寕復記悲歡夜傳樓鼓思城角<lb/>
<pb n="KR4d0307_WYG_004-3a"/>
朝見江船念客鞍不恨形骸老閭里遂令唇舌滿長安<lb/>
寄聲好在文章友目送春雲自倚欄<lb/>
　　雨<lb/>
雨意遽如許雲容亦可憐聲聲搃腸斷滴滴更勻圓道<lb/>
院燒香地山房焙荈天故園無恙否潤色到𤓰田<lb/>
　　隂山<lb/>
隂山祠下月如霜不為吟園㫁殺腸折得燈花無處賞<lb/>
帶枝分與棹船郎<lb/>
<pb n="KR4d0307_WYG_004-3b"/>
　　新亭<lb/>
諸君收淚已無言烟外中原草色昏老子歸來坐廊廟<lb/>
短轅車上欲消魂<lb/>
　　法寳寺<lb/>
細竹千竿殿影斜龍顔曽此着袈裟寺樓杳杳鐘聲度<lb/>
疑有宫娥出晩花<lb/>
　　戒壇<lb/>
相君孫女小乗僧身入祗園佛律行三級戒壇秋色冷<lb/>
<pb n="KR4d0307_WYG_004-4a"/>
箇中螻蟻亦長生<lb/>
　　桓野王畫像<lb/>
匡床三弄清溪笛嘆息欷歔太極筝惆悵斯人風味減<lb/>
江花江草不勝情<lb/>
　　玉晨觀二首<lb/>
野笋衝泉出山花避石開余方有公事不為等閒來<lb/>
羽扇臨𤣥寺霓衣上醮壇九枝松葉冷千葉杏花殘<lb/>
　　寒食有感三首<lb/>
<pb n="KR4d0307_WYG_004-4b"/>
生平参道術師事大茅翁持鑰開金匱焚香立玉童黄<lb/>
麟來地上朱鯉出江中今在桁楊畔依依睡晩風<lb/>
清明好時節傲吏小詩家失意因流水傷心為落花人<lb/>
歸知市静日落見山斜明日三叉路村醪亦自佳<lb/>
亭午歩江皋誰云命不遭愛風吹蛺蝶怕雨爛櫻桃鑚<lb/>
火烹新乳槌門覔小槽今年竒事少塵滿舊征袍<lb/>
　　桂<lb/>
偶向花邉立懸知病已瘳小山今夜月團樹滿庭秋清<lb/>
<pb n="KR4d0307_WYG_004-5a"/>
露霑叢底斜河在上頭須臾香更好還與碧雲浮<lb/>
　　自笑<lb/>
自笑蕭條甚微吟坐到昏江風來掃地山鳥見開門茶<lb/>
面龍頭縮花梢犢鼻温一從桮酒少不復過深村<lb/>
　　檇李道中二首<lb/>
吹徹鵞笙醉碧桃古城斜石冷輕舠此行意着經行處<lb/>
緑樹黄桑一様高<lb/>
卧龍山下聼吟松細雨清明似夢中柳䕃朱欄三百尺<lb/>
<pb n="KR4d0307_WYG_004-5b"/>
渴烏猶自泣春風<lb/>
　　梅梁歌<lb/>
文命殿角東北左上有梅梁鐡交鏁傳聞舊時枝葉生<lb/>
木質鱗身無不可有時𤣥練離朱拱歸帶濕萍光欲動<lb/>
低頭下吸菲嶺泉奮髯直入陽明洞旁觀但怪香火濃<lb/>
頃刻即令風雨送爾不見飢烏啄鼓來饋食走入嵩高<lb/>
化為石禨祥禍福儻或是隂陽幻變誰能測玉笥觀掛<lb/>
白玉梁含元遺下流血柱異事茍逢博物問後來那得<lb/>
<pb n="KR4d0307_WYG_004-6a"/>
詳其故巻丹雲凝素霧玉簫九成奠雕爼登歌升降只<lb/>
仰俯嗚呼梅梁忽飛去<lb/>
　　題邊女騎<lb/>
燕山雪花一尺飛邊女結隊夜打圍海東青過流沙西<lb/>
黄頭郎主獨自歸創殘狐兎懸氈車疲<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>鷹犬聞笳悲<lb/>
君不見自從石晋納書欵白溝河漘作邉面<lb/>
　　東陽道中<lb/>
野店梢頭起竈烟江雲弄色半晴天暗泉遶砌喧人語<lb/>
<pb n="KR4d0307_WYG_004-6b"/>
逺燒侵林照客韉晩日未牧雞上樹春風欲度鳥耘田<lb/>
布帆無恙歸心稳纔到家山又廹年<lb/>
　　鳯門泉<lb/>
石根兩眼北流泉乳竇潛通御井邉飄出宫花人不識<lb/>
又沿衰草下山泉<lb/>
　　賞春二首<lb/>
滿酌黄封都市酒斜簮縹蔕御園花半酣更乞跳珠水<lb/>
獨對風爐自煮茶<lb/>
<pb n="KR4d0307_WYG_004-7a"/>
賞春社裏鼓逢逢尚恨聲同調不同我亦明朝苦無事<lb/>
更來吹笛亂山中<lb/>
　　春懐<lb/>
棠梨未落柳絲長斜望幽人作㫁腸已自不堪田父飲<lb/>
更能重入少年場山連莽莽荒陂白門掩蕭蕭野日黄<lb/>
想得故園踈雨外樽前催拍杜韋娘<lb/>
　　暮雨<lb/>
暮雨瀟瀟郎不歸樽前誰憶舊歌詞望夫烏臼濃於染<lb/>
<pb n="KR4d0307_WYG_004-7b"/>
葉葉驚秋恨欲飛<lb/>
　　即事二首<lb/>
樂使金花鼓蠻衣紫金鞍蕃官船過界驛吏報平安<lb/>
龍䕶朝元閣鶴棲封禅䑓中原垂白叟只望羽書來<lb/>
　　題堯章新成山堂<lb/>
早將心事付漁樵若被幽人苦見招多種竹將挑笋喫<lb/>
旋栽松待斫柴燒壁間古畫身都碎架上枯琴尾半焦<lb/>
猶有住山窮活計仙經盈巻一村瓢<lb/>
<pb n="KR4d0307_WYG_004-8a"/>
　　題羅申之驘綱圖<lb/>
昔日三郎騎爾祖廟食太小可辛苦後來﨑嶇蜀棧間<lb/>
棄置龍媒復親汝深山古木雪漫漫險途十歩九歩艱<lb/>
綱頭呪嘱弗損折要爾助軍身補官<lb/>
　　贈相士丁日宣<lb/>
張公謂余可神仙薛顛謂余可英傑丁生謂二皆無成<lb/>
世間安有此竒絶麒麟閣上冠貂蝉龍虎鼎中治大丹<lb/>
興來一笑掃塵障囬首已自升雲端何如只向松江渡<lb/>
<pb n="KR4d0307_WYG_004-8b"/>
楊柳影邉茅屋住卧看蒼虬挟白雲卷取秋濤過江去<lb/>
　　弔黥卒<lb/>
吾作窮竒白下囚汝披短褐從吾遊蔣侯廟畔沽春酒<lb/>
周處堂邉送客舟械欲破時應日惨命將絶處亦天愁<lb/>
江陵柳大如知此對着官軍輙淚流<lb/>
　　楊孟博挽詞<lb/>
向來洛下老書生今見諸生更老成不復秀才趍試院<lb/>
已題文學上銘旌泛觀今古人亡恨只有英雄命莫争<lb/>
<pb n="KR4d0307_WYG_004-9a"/>
來弔不聞妻子苦依然認作讀書聲<lb/>
　　贈隐者<lb/>
袁二柳大劉廿八長到先生卜肆邉便拜逸妻為㛐氏<lb/>
更沽春酒作家筵山公馬在何須爾林屋丹成亦偶然<lb/>
獨此老身無籍頼為他人擲卦爻錢<lb/>
　　劍客行<lb/>
燕雲飛騎着柘黄仁人烈士集太行已聞泣涕拜明詔<lb/>
共挾金輿歸大梁安得山人一雙劍走入雲中看不見<lb/>
<pb n="KR4d0307_WYG_004-9b"/>
人間夜半風雨時郅都首奏延和殿我生四十無所成<lb/>
荆淮好漢為知音丈夫志在仁義耳麟閣貂冠非本心<lb/>
功成劍化兩龍去我亦變名入烟霧此時再拜康山人<lb/>
九霄客星在何處<lb/>
　　書事<lb/>
説戰猶能聼聞屍不忍過役人愁似鬼病馬瘦於駞甚<lb/>
欲参經緯其誰出揣摩中原有遺老亡奈檄書何<lb/>
　　見泗州降者<lb/>
<pb n="KR4d0307_WYG_004-10a"/>
纔自降軍便守邉大家齊數中興年姑蘇寺裏相逢處<lb/>
為爾呻吟一悵然<lb/>
　　感興七言三首<lb/>
寥寥古意少人傳莫為薰琴只五絃夫子縱心方學易<lb/>
我曹何意便談𤣥神馳洙泗身將老望㫁沅湘眼欲穿<lb/>
月白風清如此夜阿郎不肯上鈞天<lb/>
在家莫羡出家僧擾擾營營竟未曽相國舟中龍奪劍<lb/>
山人琴畔鬼吹燈從來不肯尋眞訣更自無心學大乗<lb/>
<pb n="KR4d0307_WYG_004-10b"/>
漢室諸公鳴玉佩也須還我一枝藤<lb/>
夜夜推敲學苦吟一如鍜錬假黄金石間眞隐何時出<lb/>
地下狂䰟無處尋<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>鶴尚知長袖舞哀猿空作㫁腸音<lb/>
故墟杞菊今何似桂落小山春水深<lb/>
　　題天童全老<lb/>
天童寳樓閣銅釘敞朱扉一老燒香後諸禅乞食歸天<lb/>
聼塗毒鼓神捧苾蒭衣説了村夫偈依然入翠微<lb/>
　　送人之金陵<lb/>
<pb n="KR4d0307_WYG_004-11a"/>
江山不逐寒潮晩陸墓猶含古木春君入臺城須訪問<lb/>
箇中定有六朝人<lb/>
　　送逸人歸茅洞<lb/>
三君乗白鵠各在一山椒子去穿茅洞人方採藥苖花<lb/>
連雲氣近松轉水程遥想得尋幽侣空歌散午朝<lb/>
　　中秋日遊能仁北寺兩刹<lb/>
輕雲漠漠烟漫漫杖藜扶行不作難無量壽佛像最古<lb/>
未曽有經碑亦殘秋花泫露顔色好客子着雨衣裳單<lb/>
<pb n="KR4d0307_WYG_004-11b"/>
題詩冩寄莓苔壁勿使俗人相對看<lb/>
　　贈虎丘僧道輝遊天台二首<lb/>
世讃碑文換穹龜上緑苔琵琶不可聼樓閣更堪哀竹<lb/>
動禅僧入梅香凍雀囬開函繙内典日晩未歸來<lb/>
少小即精勤参禪復著文香勲滬瀆像茶酹武丘墳入<lb/>
定山猿見吟詩海鶴聞幽情正迢遞又拜石橋雲<lb/>
　　西湖即事<lb/>
閒看浮鷗棲曲渚倦随奔鹿上荒陵松門雨過長廊静<lb/>
<pb n="KR4d0307_WYG_004-12a"/>
一架藤花供病僧<lb/>
　　宫人斜<lb/>
魂魄凄凉掩暮塵野花山葉自精神年年中使頭邉過<lb/>
暗裏相看似路人<lb/>
　　上強寺<lb/>
方池流水碧溶溶惆悵靈蛇不易逢門外行人常立看<lb/>
一株唐末半枯松<lb/>
　　太湖<lb/>
<pb n="KR4d0307_WYG_004-12b"/>
太湖我汚池茂苑我林莽橘柚我堆盤鱸魚我登俎區<lb/>
區為蘋花移去溪上住終當賦歸歟來此卧烟雨<lb/>
　　冩懐二首<lb/>
吾聞唐諸僧徃徃多人傑有携至嵓廊可並䕫稷契偉<lb/>
哉寒山子拾菜衣百結其文似離騷但自冩木葉<lb/>
往時陸荆門自是天下雄徒𨽻觧散盡何處尋樊翁遂<lb/>
令一世士黙黙逃虚空至今大堤上葉葉皆春風<lb/>
　　九溪十八磵<lb/>
<pb n="KR4d0307_WYG_004-13a"/>
九溪十八磵冷見漾青苔洗足書僧石臨流客放杯案<lb/>
頭松葉響身畔野花開百六辭歌吹清逰始一囬<lb/>
　　弔辨才二首<lb/>
讀了碑文讀祭詩冷看遺像立多時郎當嶺上生雲處<lb/>
山鳥山花憶老師<lb/>
坡使参寥滴奠茶定將老淚濕雲霞誰知走入靈山隊<lb/>
又對閒人説法華<lb/>
　　西湖小隠<lb/>
<pb n="KR4d0307_WYG_004-13b"/>
先帝何曾寵倖臣家園籍沒幾經春一丘賜與婵娟魄<lb/>
教主西湖似洛神<lb/>
　　麯坊<lb/>
麯坊纔盡上湖船笑問雲山覔酒錢兩岸柳絲黄不㫁<lb/>
不知身在御園邉<lb/>
　　壽星寺聞子規二首<lb/>
子規欲歸歸未得啼向錢王壽星石月明血盡人不知<lb/>
只怪曉山深似碧<lb/>
<pb n="KR4d0307_WYG_004-14a"/>
莫向空山惱病僧暮雲䑓殿異鄉人多時不識巴江路<lb/>
守着濃花哭過春<lb/>
　　分夢泉<lb/>
偷得兩泓清同他猿鳥喫上下泉邉身上下床上客相<lb/>
對各相忘山中小花白<lb/>
　　隠者居<lb/>
宻竹縁坡便當籬野泉入户自成池床頭一巻麻衣易<lb/>
更有寒山拾得詩<lb/>
<pb n="KR4d0307_WYG_004-14b"/>
　　逸士墳<lb/>
魂歸魄散兩逍遥小小丘亭慰寂寥守墓未須芸宿草<lb/>
白蟾方䕶紫芝苗<lb/>
　　夏日偶題<lb/>
溪友相呼上釣舟藕花菱葉思悠悠好詩已在前山寺<lb/>
冩放参寥石井頭<lb/>
　　謝頥師見過<lb/>
雲巻道者方晝睡有僧奚為入桑杞惠然相過窮壑底<lb/>
<pb n="KR4d0307_WYG_004-15a"/>
共談儒流佛宗㫖二家之風亦頽靡吹而颺之誰為起<lb/>
寒灰煨芋香透紙呼童就鄰一賖米作糜煑菜相料理<lb/>
吾窮於世無比擬殷勤相覔有吾子謾書七字聊送似<lb/>
往共天嬪泣山鬼<lb/>
　　望茅山六言三首<lb/>
羽衣藥叟歡迎手執蘭花共行從此十年不調可能乆<lb/>
視長生<lb/>
　　其二<lb/>
<pb n="KR4d0307_WYG_004-15b"/>
昔年唱采芝歌已老頭顱奈何不見飇輪碾處白雲出<lb/>
沒常多<lb/>
　　其三<lb/>
蔣家兄弟清古著書𤣥相推宗摶土劃沙戱劇穿崗度<lb/>
嶺從容<lb/>
　　寄山中道友三首<lb/>
玉函捧上五雲堆着意通幽此一回三十年來増悵望<lb/>
更無人上望仙䑓<lb/>
<pb n="KR4d0307_WYG_004-16a"/>
怱怱山信寄來時中有黄庭七字詩已死華顛無覔處<lb/>
幾囬吹㫁玉参差<lb/>
憶得尋山復出山緑楊時候暮春間至今只有逰仙夢<lb/>
長與松風自往還<lb/>
　　初營鳯山<lb/>
香草参差種幽花逐旋移既添醒酒石須着放生池春<lb/>
在年年好山來處處竒吹簫吾不觧長嘯却相宜<lb/>
　　梅谷<lb/>
<pb n="KR4d0307_WYG_004-16b"/>
香㷔雲頭玉雪身緩行微咏岸烏巾始從谷裏看脩竹<lb/>
却向水邉逢麗人客子去時方得月嶺猿啼後更無春<lb/>
鳯凰欲下簫聲𦂳狼藉瀛州萬斛塵<lb/>
　　法華小隐<lb/>
偃盖着地卧清瑶傍渠走散入流觴䑓轉若弄珠藪淙<lb/>
淙不知休還赴石鯨口灣澴合巨澗横橋傍蒲柳來看<lb/>
暮春餘衆緑濃似酒摩挲蘇陳刻愈覺歳月乆寺僧愛<lb/>
光㷔捧送貴侯有至今星散居各自開户牖自棄眠雲<lb/>
<pb n="KR4d0307_WYG_004-17a"/>
身誰傳釣月手夕陽令我歸為爾重搔首<lb/>
　　既離洞霄遇雨却寄道友<lb/>
凡骨何堪得再行渴心欲要謁通明驚聞竹樹連山雨<lb/>
疑有風雷㩧地聲鹿啖黄精知歳乆人逢青箬便神清<lb/>
重來只要齋盂飯副似堂堂枸杞羮<lb/>
　　題曹武帝削𤓰圖<lb/>
阿瞞𤓰分姿見之垂髻中此心既弗乂此道安可洪漢<lb/>
祚既墜地餘子方困窮仁義儻自唱厯數豈不同挾令<lb/>
<pb n="KR4d0307_WYG_004-17b"/>
及宫閫殺士延奴童至今弔古徒哀痛殊未終實以已<lb/>
偪仄遂令彼長雄畫圖出後世畧見經營工想其鼎峙<lb/>
勢亦天誘其衷此章弗徒歌聊以禆國風<lb/>
　　題蔡武伯所藏荆公硯<lb/>
獸面鼎足奔回𤣥中有潤澤比雨露當年曽出富國疏<lb/>
老子平生用心處帝謨商頌周六典刻畫聲形勞觧詁<lb/>
至今文字與風騷一一相輝炫緗素如聞四海失枝梧<lb/>
可憾諸公欠調䕶誰令天乎遽如許可是石也能無預<lb/>
<pb n="KR4d0307_WYG_004-18a"/>
陳𤣥同歸蔣山路亦使高人野僧覷若為持入定林中<lb/>
應有明雲入天柱吾鄉風流蔡夫子匣而藏之美無度<lb/>
君不見公卿後進陸象山作祠堂記餘千言直欲百世<lb/>
俟聖賢惜哉不得銘此硯使我失意心惘然<lb/>
　　歸别墅<lb/>
幽棲乆不到猿鶴擅藤蘿叢篠生將遍流泉咽更多鄰<lb/>
翁新醸熟野寺暮鐘和亦有經行者來觀依杖歌<lb/>
　　早起<lb/>
<pb n="KR4d0307_WYG_004-18b"/>
佛香纔了換儒巾身是人間自在身一路野花清飬目<lb/>
半溝流水静怡神<lb/>
　　雨宿山中<lb/>
留連如有情蕙帳極空明晩粥知泉味昏鐘度雨聲稍<lb/>
容鄰叟睡莫放曉猿驚剰欲剜苔蘚應當冩姓名<lb/>
　　再逰九溪<lb/>
昔年九溪十八磵今度見之逾清眞静依落落石路晚<lb/>
閒繞寂寂山家春可憐潺湲似留客更覺曲折能隨人<lb/>
<pb n="KR4d0307_WYG_004-19a"/>
得得杖藜來盡日野棠山杏亦精神<lb/>
　　偶題<lb/>
海氣江聲相與浮今時帝里舊杭州西湖寺裏多金碧<lb/>
自厭穠華不肯遊<lb/>
　　送人之官嚴陵<lb/>
如君風貌又精神自合拖紳近紫宸平地有心開洞穴<lb/>
十年無俸着閒身已看青舫垂垂去頃憶緋𫀆灔灔春<lb/>
若向𤣥英䑓下過為言亦是學詩人<lb/>
<pb n="KR4d0307_WYG_004-19b"/>
　　與弁山道士飲<lb/>
采茗歸來日未斜更携苦菜入仙家後園同坐枯桐樹<lb/>
仰看紅桃落澗花<lb/>
　　不欺齋<hi>四首皆為陳將軍孫作</hi>
陳兄牓名不欺齋不欺本自誠中來晩周洙泗漢伊雒<lb/>
中間此道寒如灰不欺齋中一樽酒兄乎此意差耐乆<lb/>
眞情往往到僮僕何况親知與朋友君不見湯脱胡桃<lb/>
一語失自是迂翁年少日陳兄再拜我事畢<lb/>
<pb n="KR4d0307_WYG_004-20a"/>
　　望雲亭<lb/>
淑氣槃槃接水原須臾鱗合更瀰漫自從蒿里無顔色<lb/>
來到鍾山有淚痕往者英雄俱雨絶後來哀痛欲河翻<lb/>
夜深月照長松下誰見孤飛出墓門<lb/>
　　敬思堂四言<lb/>
有亭央央髙丘之傍父兮母兮堅深埋藏厦屋凄凉宰<lb/>
木成行春秋蒸嘗酒漿牛羊身體俯傴雖勞弗彰心志<lb/>
瞀亂雖煩弗揚欲求幽隂茫茫洋洋兩間四方寔繫我<lb/>
<pb n="KR4d0307_WYG_004-20b"/>
腸何以照之明神后皇凡今之人誰同慨傷<lb/>
　　陳將軍哀詞<lb/>
扞壞城兮保赤子歸王所兮執弓矢雖有妻子兮不如<lb/>
兄弟嗟全家兮南向而死䕶行殿兮卧旗鼓統伍符兮<lb/>
莫余侮故宫蕪兮孰為主哀將軍兮鬂垂素氣力絶兮<lb/>
委塵土後來孤童兮不勝惻楚天隂隂兮春寂寂曰余<lb/>
兄兮有廟食偕友于兮往作配駕鐡駟兮載雲斾山中<lb/>
人兮望余歸江鼯翔兮花亂飛<lb/>
<pb n="KR4d0307_WYG_004-21a"/>
　　弔青溪姑詞<lb/>
　青溪之濆有小廟焉相傳以為溪神蔣子文之妺也<lb/>
　旁二偶人陳叔寳宫人也癸酉歳或言有妖据之郡<lb/>
　太守毁三像於溪中而犁其廟彼亡國妃嬪可棄也<lb/>
　姑不可棄善惡無别而廢者古今不可勝數也何獨<lb/>
　此哉因感之為弔詞曰<lb/>
投余兮緑波彼土偶兮奈何余魂兮無依余兄兮山阿<lb/>
兄靈兮甚雄青骨兮朱弓稱天兮訴余寃讒夫兮不終<lb/>
<pb n="KR4d0307_WYG_004-21b"/>
　　水仙廟鼓吹曲四首<lb/>
水奫淪兮不揚山嶔岑兮多巨石神來下<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>舂仰昻神<lb/>
逺適王孫的咳神無亟兮<lb/>
倚碧櫨欵銅鋪徳星在南烏尾逋兩峰隠天花深草蕍<lb/>
錢塘十餘萬户皆看史君歡娛雖渉流沙歴炎都入醫<lb/>
無閭不如東呉<lb/>
龍飛天門雞鳴日觀湖州有鶴知夜半端冕纓絳車施<lb/>
幰瞻彼孤山男呼女怨欲裂冕毁車春榮秋苦無翁愁<lb/>
<pb n="KR4d0307_WYG_004-22a"/>
予<lb/>
雲冥冥雷闐闐横玉轉流珠乾靈龜入我夢謂君當旋<lb/>
既窮海壖之炎天當飲山中之流泉<lb/>
　　招魂<lb/>
天孫召魂鬼伯催促千歳之淵不為谷巉嵓既刋松栢<lb/>
桓桓曰惟君之䰟于兹考槃其永安君窆初成余以歸<lb/>
藏筮之盖如此也嗚呼休哉<lb/>
　<lb/>
<pb n="KR4d0307_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方泉詩集巻四<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0318_SBCK_001-1a"/>
翠㣲南征録卷之一<lb/>
　書<lb/>
　　　開禧元年四月二十七日上<lb/>
　　　皇帝書<lb/>
四月吉日　國學發觧進士臣華岳謹熏沐百拜裁<lb/>
書獻于<lb/>
皇帝陛下臣聞職諌諍而不言有罪非諌諍而輙言<lb/>
有誅臣以一介草茅誤叨<lb/>
教飬非敢僣以求狂妄之誅誠以天下之大變将形<lb/>
國家之大祸将至有職守者不敢言　無職守者不<lb/>
<pb n="KR4d0318_SBCK_001-1b"/>
敢僣臣于此時不能剖露肺肝控告　君父則不忠之<lb/>
罪不惟不逃而臣之身首将異其䖏雖有粟烏得而<lb/>
食諸臣自旬月以来都城士民徬徨相頋若将䘮其<lb/>
室家諸軍老小隐哭含悲若将驅之水火闤闠藉藉<lb/>
欲語復噤駭于傳聞莫曉所謂臣徐考其所自則侍<lb/>
衛之兵日夜潜發樞機之逓星火交馳戎作之役倍<lb/>
于平時郵傳之程兼于疇昔乃知<lb/>
陛下将有事于北征而為軍若民皆如是之皇皇也<lb/>
臣嘗聞之夷狄之于中國猶盗賊之于四民螟蟊之<lb/>
于五穀可謂不容並立矣士生斯時正冠履之分雪<lb/>
<pb n="KR4d0318_SBCK_001-2a"/>
祖宗之仇掃山陵帰宗社所當講也然臣考之天時<lb/>
按之人事盖有大不然何者古之為夷狄者一今之<lb/>
為夷狄者五古之為中國者一今之為中國者三<lb/>
夷狄中國之皆多于古也夫侂胄以后族之親位居<lb/>
極品専執權柄公取賄賂蓄飬無籍吏僕委以腹心<lb/>
賣名噐私爵賞睥睨神噐窺覘宗社日益炎炎不敢<lb/>
嚮迩此夷狄之居吾腹心者也　以庸瑣之資請<lb/>
姻師旦驟入政府　以䛕佞之資阿附侂胄致身<lb/>
顯貴陳自強老不知恥貪不知止私植黨羽隂結門<lb/>
第凡見諸行事惟知趁承侂胄一人而君父之<lb/>
<pb n="KR4d0318_SBCK_001-2b"/>
不知有以保正耆長之材而鈞衡天下鼎鼐四海此<lb/>
夷狄之居吾股肱者也爽奕汝翼諸李之貪懦無謀<lb/>
倪僎倬杲諸郭之膏粱無用諸吴之恃寵僣專　彭<lb/>
之庸孱不肖皇甫斌魏友諒毛致通秦丗輔之彫瘵<lb/>
軍心瘡痍士氣以至陳孝慶夏興祖商榮田俊邁之<lb/>
徒皆以一卒之材各淂把麾専制平日剜膏刻血苞<lb/>
苴侂胄以致通顯飢寒之士咸願食其肉而不可淂<lb/>
萬一<lb/>
陛下付以大事彼之首領自不可保奚暇為<lb/>
陛下計哉此夷狄之居吾爪牙者也　之納妾求<lb/>
<pb n="KR4d0318_SBCK_001-3a"/>
知　之售妹入府　之獻妻求閣　之<lb/>
貢子為郎　之阿䛕僕隷　之甘心鷹犬<lb/>
　之庸駑充位　之奴事姦悪　之生<lb/>
事迎合　之私立異議此夷狄之居吾<lb/>
耳目者也蘇師旦以穢吏冒節鉞牙儈名爵周筠以<lb/>
隷卒冒戎鈐市易将相此夷狄之扼吾咽喉者也吾<lb/>
之腹心吾之股肱吾之爪牙吾之耳目吾之咽喉而<lb/>
無非夷狄則彼之所謂夷狄者實未足憂而此之夷<lb/>
狄盖已周吾一身之間矣詎可捨吾身之夷狄而徒<lb/>
事于邊鄙之夷狄耶禮樂征伐自天子出所貴乎中<lb/>
<pb n="KR4d0318_SBCK_001-3b"/>
國者皆聴命于<lb/>
陛下也今也予奪之命黜陟之權又不出于<lb/>
陛下而出于侂胄是吾有二中國也命又不出扵侂<lb/>
胄而出于蘓師旦周筠是吾有三中國也夫虜人以<lb/>
一夷狄而猶能據吾之中原曽謂其有五夷狄而不<lb/>
能蹙吾之元氣乎虜人以區區関河之地犹能逼我<lb/>
淮漢曽謂夷狄之居吾腹心居吾股肱居吾爪牙居<lb/>
吾耳目居吾咽喉而不憑陵吾之宗庙社稷乎以一<lb/>
中國而撫四夷猶曰不可曽謂一家之中自為吴越<lb/>
一舟之中自為敵國而能外制夷狄乎比年以来軍<lb/>
<pb n="KR4d0318_SBCK_001-4a"/>
皆掊克而士卒自仇其将佐民皆侵漁而百姓自叛<lb/>
其守令家自為争人自為戦此又啟吾國中億萬之<lb/>
夷狄也今<lb/>
陛下不務去吾腹心股肱爪牙耳目咽喉与夫億萬<lb/>
之夷狄而欲空國之師竭國之財而与逺夷外戎相<lb/>
從于血刅相塗之地頋不外用其心欤臣自丱角以<lb/>
来推衍三式之書自去嵗上元甲子五福太乙𥘉度<lb/>
吴分四神直符對照荆椘始擊蜚符旁臨甌越青門<lb/>
直使交次于幽薊黑殺黄道正按于燕趙考之成法<lb/>
主筭最長客算最短兵以先發為客後應為主自太<lb/>
<pb n="KR4d0318_SBCK_001-4b"/>
嵗乙丑至丙寅丁夘戊辰已已庚午六年之間皆不<lb/>
利于先舉儻其叛盟犯義撓我疆埸至于事不獲已<lb/>
然後應之則反主為客猶曰庻幾萬一　國家自首<lb/>
其事自倡其謀則将帥内暌士卒外叛塗炭萬民血<lb/>
刅千里其為應驗速若影響此天数之不利于先舉<lb/>
也億萬之夷狄　乎吾之國五者之夷狄周乎吾之<lb/>
身将帥庸愚軍民怨懟馬政不講騎士不熟豪傑不<lb/>
出英雄不收餽粮不豊形便不因山寨不修堡壘不<lb/>
設吾雖帶甲百萬運粮千里而師出無功不戦自敗<lb/>
矣此人事之不利于先舉也湯武革命應天順人黄<lb/>
<pb n="KR4d0318_SBCK_001-5a"/>
帝征伐天時人事臣願<lb/>
陛下誅吾腹心股肱爪牙耳目咽喉之夷狄盡其群<lb/>
黨而勿疑其濫異其身首而勿疑其慘吾國中之夷<lb/>
狄既已誅矣然後公道開明正人登用法令自行紀<lb/>
綱自正豪傑自帰英雄自附侵疆自還中原自復天<lb/>
下自底于和平四海自躋于仁夀何俟乎兵革㦲不<lb/>
然則乱臣賊子毁冕裂冠哦九錫隆㤙之詩恃貴不<lb/>
可言之相私妾内姬隂臣将相魚肉将士塗炭生靈<lb/>
墜百世之逺圖虧十庙之遺業<lb/>
陛下于此雖欲不与之偕亾則禍迫于身權出于人<lb/>
<pb n="KR4d0318_SBCK_001-5b"/>
俛首待終何臍可噬事之未然难以取信臣願以身<lb/>
属之廷尉待其行軍用師勞還奏凱則馘臣之首風<lb/>
逓四方以為天下欺君㒺上之戒儻或干戈相尋敗<lb/>
亡相繼夷狄外攻姦臣内叛与臣所言盡相符契然<lb/>
後令臣帰老田里永為不齒之民實出<lb/>
天地父母生成之賜干冐<lb/>
天威罪當萬死不備　岳百拜<lb/>
翠㣲南征録卷之一<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蛻巖詞巻上</head>
    <p>
<pb n="KR4j0060_WYG_001-1a"/>
欽定四庫全書<lb/>
　蛻巖詞巻上　　　　　　　元　張翥　撰<lb/>
　　六州歌頭<hi>孤山尋梅</hi>
孤山嵗晩石老樹查牙逋仙去誰為主自疎花破氷芽<lb/>
烏㡌騎驢處近脩竹侵荒蘚知幾度踏殘雪趂晴霞空<lb/>
谷佳人獨耐朝寒峭翠袖籠紗甚江南江北相憶夢魂<lb/>
賒水繞雲遮思無涯　苔枝上香痕沁么鳳語凍蜂衙<lb/>
瀛嶼月偏來照影横斜瘦爭些好約尋芳客問前度那<lb/>
<pb n="KR4j0060_WYG_001-1b"/>
人家重呼酒摘瓊朶揷鬟鴉喚起春嬌扶醉休孤負錦<lb/>
瑟年華怕流芳不待回首易風沙吹㫁城笳<lb/>
　　　瑞龍吟<hi>癸丑嵗冬訪㳺𢎞道樂安山中席賓米仁則用清真詞韻賦别和以見情</hi>
鼇溪路瀟洒翠壁丹崕古藤髙樹林間猿鳥欣然故人<lb/>
隠在溪山深處住久延佇渾似種桃源裏白雲窗户燈<lb/>
前素瑟青尊開懐正好聨床夜語　應是山靈留客雪<lb/>
飛風起長松掀舞誰道倦途相逢傾葢如故陽春一曲<lb/>
總是關心句何妨共磯頭把釣梅邊徐步只恐匆匆去<lb/>
<pb n="KR4j0060_WYG_001-2a"/>
故園夢裡長牽别緒寂寞閑針鏤還念我飄零江湖煙<lb/>
雨㫁腸嵗晩客衣誰絮<lb/>
　　多麗<hi>為友生書所見</hi>
小庭階簾櫳婀娜蓬萊恨匆匆歸鴻度影東風搖蕩情<lb/>
懐不多時見他行過霎兒後依舊回來銀鋌雙鬟玉絲<lb/>
頭導一尖生色合歡鞋麋香粉繡茸衫子窄窄可身裁<lb/>
偶迴頭笑渦透臉蟬影籠釵　憶疎狂隨車信馬那知<lb/>
淪落天涯荳蔻初可憐春早菖蒲晩難見花開紅葉波<lb/>
<pb n="KR4j0060_WYG_001-2b"/>
㴱綵樓天逺浪凴青鳥信音乖等閒是這畨迷眼無處<lb/>
可安排行雲㫁夢魂不到空賦陽臺<lb/>
　　又<hi>清明上巳同日㑹飲西湖夀樂園</hi>
鳳凰簫新聲逺度蘭橈漾東風湖光十里參差綠港紅<lb/>
橋暖雲蘸鬱金衫色晴煙抹翡翠裙腰罨畫名園閙紅<lb/>
芳榭蒲葵亭畔綵繩搖滿鴛甃落英堪藉猶作殢人嬌<lb/>
漬羅袂莫揉痕退生怕香銷　憶當年樽前扇底多情<lb/>
冶葉倡條浴蘭女隔花偷盼脩禊客臨水相招舊約尋<lb/>
<pb n="KR4j0060_WYG_001-3a"/>
歡新聲換譜三生夢裏可憐宵縦留得棟花寒在啼鴂<lb/>
已無聊江南恨越王臺下幾度回潮<lb/>
　　又<hi>西湖泛舟夕歸施成大席上以晚山青為起句各賦一詞</hi>
晩山青一川雲樹㝠㝠正參差煙凝紫翠斜陽畫出南<lb/>
屏館娃歸吳臺㳺鹿銅仙去漢苑飛螢懐古情多凴髙<lb/>
望極且將樽酒慰飄零自湖上愛梅仙逺鶴夢幾時醒<lb/>
空畱在六橋疎栁孤嶼危亭　待蘇堤歌姬散盡更須<lb/>
攜妓西泠藕花㴱雨凉翡翠菰蒲軟風弄蜻蜓澄碧生<lb/>
<pb n="KR4j0060_WYG_001-3b"/>
秋閙紅駐景采菱新唱最堪聽一片水天無際漁火兩<lb/>
三星多情月為人畱照未過前汀<lb/>
　　蘭陵王<hi>臨川寓舍聞箏</hi>
晚風惡墻外楊花正落鞦韆罷人在瑣窗猶怯春寒下<lb/>
簾幙多情倦繡作恰了棠梨半萼移金鴈應是自調盡<lb/>
寄㴱情與絃索　數聲白翎雀又歇拍多時嬌甚彈錯<lb/>
新聲舊譜多忘却想紅香憔悴錦書遼邈匆匆前度見<lb/>
略下甚如在天角霧閣閉銀鑰奈夢㫁行雲青鳥難託<lb/>
<pb n="KR4j0060_WYG_001-4a"/>
三生書記情緣薄記舊家歌舞那時行樂桃枝人面問<lb/>
酒家負舊約<lb/>
　　摸魚兒<hi>送黄任伯歸豐城時任伯先故其妾還家故及</hi>
正匆匆楚鄉秋晚孤鴻飛過南浦同來桃葉堪惆悵一<lb/>
舸載春先去愁絶處問那曲䦨干曽聽人低語今宵最<lb/>
苦向楓樹溪橋蘆花野館剪燭卧聽雨　呉霜髩破帽<lb/>
西風怎䕶絲絲都是離緒舊情頓冷新愁重總付醉鞭<lb/>
詞譜君記取待雪夜相思乗興柴岡路唱予和汝要欵<lb/>
<pb n="KR4j0060_WYG_001-4b"/>
段隨車輕盈喚酒重為國香賦<lb/>
　　又<hi>臨川春逰連日病酒賦此止之</hi>
過花朝淡烟疎雨東風還又春社客懐不㫁還家夢只<lb/>
泥酒杯陶寫孤館夜甚濃醉無人知道歸來也蘭燈半<lb/>
灺任賦就魚牋絃抛玉軫誰念倦司馬　長安市幾度<lb/>
攜尊命駕空驚㳺興衰謝醉鄉天地無今古爭得一襟<lb/>
瀟洒春縦冶便不飲従教團雪揉花打觥籌已罷笑蜾<lb/>
蠃螟蛉吾今真止為報獨醒者<lb/>
<pb n="KR4j0060_WYG_001-5a"/>
　　又<hi>春日西湖泛舟</hi>
漲西湖半篙新雨麴塵波外風軟蘭舟同上鴛鴦浦天<lb/>
氣嫩寒輕煖簾半捲度一縷歌雲不礙桃花扇鶯嬌燕<lb/>
婉任狂客無腸王孫有恨莫放酒杯淺　垂楊㟁何處<lb/>
紅亭翠館如今逰興全懶山容水態依然好惟有綺羅<lb/>
雲散君不見歌舞地青蕪滿目成秋苑斜陽又晩正落<lb/>
絮飛花將春欲去目送水天逺<lb/>
　　又<hi>題熊伯宣藏梅花卷子</hi>
<pb n="KR4j0060_WYG_001-5b"/>
記西湖水邊曽見查牙老樹如此水痕冷沁苔枝雪的<lb/>
皪數花纔試天也似愛玉質清髙不入間紅紫孤山處<lb/>
士總賦得招魂煙荒雨暗寂莫抱香死　春風筆休憶<lb/>
㴱宫舊事添人多恨多思墨池雪嶺三生夢喚起縞衣<lb/>
仙子仍獨自伴瘦影黄昏和月窺窗紙聲聲字字冩不<lb/>
盡江南閒愁萬斛訴與綠衣使<lb/>
　　又<hi>王季培湖亭蓮花中雙頭一枝邀予同賞而為人折去季培悵然請賦</hi>
問西湖舊家兒女香魂還又連理多情欲賦雙蕖怨閑<lb/>
<pb n="KR4j0060_WYG_001-6a"/>
却滿簾秋意嬌旖旎愛照影紅妝一様新梳洗王孫正<lb/>
擬喚翠袖輕歌玉箏低按涼夜為花醉　鴛鴦浦凄㫁<lb/>
凌波夢裡空憐心苦絲脆吳娃小艇應偷采一道綠萍<lb/>
猶碎君試記還怕是西風吹作行雲起䦨干漫倚便載<lb/>
酒重來尋芳已晩餘恨渺煙水<lb/>
　　又<hi>賦湘雲</hi>
問湘南有雲多少不應長是為雨平生宋玉緣情老贏<lb/>
得髩絲如許歌又舞更一曲琵琶眤眤如私語閑悲浪<lb/>
<pb n="KR4j0060_WYG_001-6b"/>
苦怪舊日青衫空流淚滿不解畫眉嫵　空凝佇十二<lb/>
峰前路阻相逢知在何處今朝重見春風手仍聽舊彈<lb/>
金縷君且住怕望㫁蘅臯日暮傷離緒新聲自譜把江<lb/>
北江南今愁徃恨盡入㫁腸句<lb/>
　　又<hi>元夕呉門姚子章席上同柯敬仲賦敬仲以虞學士書風入松於羅帕作軸故末語及之楚芳</hi>
　　　<hi>吳蘭二妓名</hi>
記蘇臺舊時風景西樓燈火如晝嚴城月色依然好無<lb/>
復綺羅逰冶歡意謝向客裡相逢還有思陶冩金樽翠<lb/>
<pb n="KR4j0060_WYG_001-7a"/>
斚把錦字新聲紅牙小拍分付倦司馬　繁華夢喚起<lb/>
燕嬌鶯姹肯教孤負元夜楚芳玉潤吳蘭媚一曲夕陽<lb/>
西下沉醉罷君試問人生誰是無情者先生歸也但畱<lb/>
意江南杏花春雨和淚在羅帕<lb/>
　　又<hi>錢萬戸冝之邀予賦瑤臺景</hi>
甚瑤臺翠鸞雛小風流占㫁妍景數聲何處啼春勝簾<lb/>
捲曉窗人靜天氣困梳未穏綠鬟妥堕臨妝鏡孄姍倦<lb/>
整待鉸箇金花眉尖雙鴈還怯剪刀冷　仙家好十二<lb/>
<pb n="KR4j0060_WYG_001-7b"/>
行雲路逈牢籠芳夢不定多情正要人拘管無奈綠昬<lb/>
紅暝乘酒興攜兩䄂天風飛上蓬萊頂䦨干獨凭為喚<lb/>
玉笙來霓裳按舞和月醉花影<lb/>
　　金縷詞<hi>送王季培還廣陵</hi>
西子湖邊路㸔依然水光山色自冝晴雨天上歸來重<lb/>
載酒惟有舊盟鷗鷺笑髩影星星如許公子華筵涼似<lb/>
水更綠鬟窈窕歌金縷留晩醉看眉嫵　三生書記真<lb/>
豪舉把平生香奩軟語錦囊佳句君到淮南明月夜為<lb/>
<pb n="KR4j0060_WYG_001-8a"/>
問崔娘安否翻作錦箏新譜只恐驚鴻花外起趂行雲<lb/>
直過滄江去飛不到㫁腸處<lb/>
　　又<hi>送上官子東之崑山州幕官</hi>
煙草長洲苑𣺌姑蘇舊逰麋鹿嵗華云晩多少吳宫花<lb/>
月恨春去春來不管只付與行人凄㫁君去風流賔幕<lb/>
裡把今情古意供裁剪珠唾濕玉煙煖　相逢儘看金<lb/>
杯滿信人生好懐有幾夢長緣短白髪崢嶸三千丈底<lb/>
用雪揉雨染且闢取尊前強健為問浮槎還到否便乗<lb/>
<pb n="KR4j0060_WYG_001-8b"/>
之直上三山逺㸔瀛島水清淺<lb/>
　　沁園春<hi>讀白太素天籟集戲用韻効其體</hi>
客汝知乎載酒輕舟㸔花小車勝炎州出使瘴海征斾<lb/>
禁門待漏霜滿朝靴嵗去堂堂老來冉冉瓶雀飛時手<lb/>
怎遮平生事嘆山林跡逺霄漢程賒　従渠夢蝶疑蛇<lb/>
得放懶情還自在些甚天荒地老銅臺歌舞水流雲散<lb/>
金谷豪華客問先生歸冝早計醉後之言可信耶鷗盟<lb/>
在任漁蓑江上雨細風斜<lb/>
<pb n="KR4j0060_WYG_001-9a"/>
　　又<hi>泉南初度伯時時北歸諸友宴次賦此留别</hi>
天上玉堂海外瀛洲山中蜕岩甚六十四嵗出時持節<lb/>
八千餘里來駐征驂香火緣㴱功名意薄夢覺歸家雪<lb/>
滿簮桐花社喜酒邊鶯燕詩外雲嵐　錦堂容我清酣<lb/>
擁畫燭金鈎手屢探怪朗吟御史笑迴紅粉送歸司馬<lb/>
淚濕青衫蜀魄春多塞鴻秋逺無限離情老不堪空留<lb/>
意在水光山色江北江南<lb/>
　　又<hi>廣陵九日與劉士幹成元璋泛舟䢴溝</hi>
<pb n="KR4j0060_WYG_001-9b"/>
何許登臨路遶蕪城岡連楚皋愛流雲低響歌催瓊樹<lb/>
微波照影人艶仙桃松院移尊栁橋攜袖隨處蘭舟且<lb/>
暫梢秋無際望空江鴈逺落木天髙　不妨左手持螯<lb/>
更右把金尊送濁醪嘆鷄臺草暗凄然興廢龍山煙冷<lb/>
老矣英豪白髪寜饒黄花任挿要裹西風破㡌牢劉郎<lb/>
醉把呉牋笑擘試與題糕<lb/>
　　又<hi>次韻李元之聴董氏雙絃</hi>
誰喚嬌嬈斜挿雙絃華筵乍開愛玉纎輕軋半籠翠䄂<lb/>
<pb n="KR4j0060_WYG_001-10a"/>
歌喉緩引暗㸃鴛鞋伶部新聲樂工巧製冩出龍沙馬<lb/>
上哀哀何似似離鸞驚起白雀飛來　丁寧擊節金釵<lb/>
要細聽春風且慢催正宫商分犯拽歸雙調伊州入破<lb/>
擬徧三臺畫扇香收羅巾汗濕愁是雲兠醉後迴花間<lb/>
客任鸞綃纒髻更盡餘杯<lb/>
　　蘇武慢<hi>對雪</hi>
凍雨跳空翔雲屯地陡覺夜寒無賴誰従蕊闕宴罷羣<lb/>
仙一様佩零珠解應喚馮夷起舞回風攪碎渺茫銀海<lb/>
<pb n="KR4j0060_WYG_001-10b"/>
倚南窗清思盈襟㸔盡整容斜態　君試問白羽鳴弦<lb/>
青貂束錦千騎獵歸煙塞何如倦客蠟屐支笻乗興竹<lb/>
邊梅外隨處堪尋賣酒人家春渚水香挑菜趂湖山晴<lb/>
曉吟魂飛上玉峰瑤界<lb/>
　　又<hi>嵗晩再雪仍用前韻</hi>
歲晩江空雪飛風起老境若為聊賴家人解事凖備深<lb/>
樽旋遣夜牕寒解萍梗孤蹤幻影浮空萬里喜還閩海<lb/>
但囊中留得詩篇爛冩水情山態　真比似一箇㝠鴻<lb/>
<pb n="KR4j0060_WYG_001-11a"/>
南來北去閱盡幾重關塞名韁利鎖絆殺英雄都付醉<lb/>
鄉之外惟不能忘一舸呉松鱸膾豉羮蒓菜且今宵還<lb/>
我氷壺天地眼空塵界<lb/>
　　風流子<hi>臨川嵗五月祠神以中末二旬六七八日張燈㳺人特盛回憶武陵元夕</hi>
荷雨送涼颷炎塵靜三市影燈宵㸔珠珞翠繩燄搖氷<lb/>
盌綵棚花架光射星橋洞天好笑聲遮畫扇歌韻合鸞<lb/>
簫瓊樹影中月窺端正雪羅香裏人鬭嬌嬈　依稀元<lb/>
夜影銅壺短還又露洒煙飄空遺酒懐搖蕩羇思無聊<lb/>
<pb n="KR4j0060_WYG_001-11b"/>
想驄馬鈿車俊㳺何在雪梅蛾栁舊夢難招醉掩重門<lb/>
半缸蘭燼紅銷<lb/>
　　又<hi>賞箏妓崔愛</hi>
梨園供奉曲卿卿解冩入十三絃聽促彈寳柱暮催行<lb/>
雨放嬌銀甲春繞飛煙可人處鳳聲啼玉碎燕尾㸃波<lb/>
圓冝與畫㸔徽容妍麗欲裁詩寄鶯思纒綿　多情曽<lb/>
相遇歸舟字夢裡尚記游仙好請鈿床纎手移近樽前<lb/>
儘何處教吹玉簫明月此情追憶錦瑟華年多少舊愁<lb/>
<pb n="KR4j0060_WYG_001-12a"/>
新恨知為誰傳<lb/>
　　踈影<hi>王元章墨梅圖</hi>
山陰賦客怪幾畨睡起窗影生白縹緲仙姝飛下瑤臺<lb/>
淡佇東風顔色微霜却䕶朦朧月更漠暝煙低隔恨翠<lb/>
禽啼處驚殘一夜夢雲無跡　惟有龍煤解染數枝入<lb/>
畫裏如印溪碧老樹枯苔玉暈氷圍滿幅寒香狼籍墨<lb/>
池雪嶺春長好消不管小樓横笛怕有人悞認真花欲<lb/>
㸃曉來妝額<lb/>
<pb n="KR4j0060_WYG_001-12b"/>
　　望海潮<hi>丁巳嵗清明日登定海縣招寳山望海</hi>
扶桑何許蓬萊何處滄海一望漫漫精衞解填黿鼉可<lb/>
駕淩波直渡三韓雲氣有無間只是天是水無地無山<lb/>
贔屭鼇掀颶風俄起晝生寒　従今不數鯤桓羨秦人<lb/>
采藥龍伯垂竿槎信未來珠光暗徙羣仙約我驂鸞長<lb/>
嘯壯懐寛且振衣絶頂釃酒長瀾揮手相招片帆飛趂<lb/>
暮潮還<lb/>
　　解連環<hi>留别臨川諸友</hi>
<pb n="KR4j0060_WYG_001-13a"/>
夜來風色歎青燈素被早寒欺客想寂寞人在簾櫳望<lb/>
鴻鴈欲來又催刀尺秋滿關河更誰倚夕陽横笛記題<lb/>
花賦月此地與君幾度逰歴　江頭楚楓漸赤對離飲<lb/>
淚尊難問消息趂一舸千里東歸眇天末亂山水邊孤<lb/>
驛晼晩年華悵回首雨南雲北算今古此情此恨甚時<lb/>
盡得<lb/>
　　春従天上來<hi>廣陵冬夜與松雲子論五音二變十二調且品簫以定之清濁髙下還相</hi>
　　　<hi>為宫犂然律吕之均雅俗之正不覺漏下月滿霜空神情爽發松雲子吹春従天上來曲音韻</hi>
<pb n="KR4j0060_WYG_001-13b"/>
　　　<hi>凄逺余亦飄然作霞外飛仙想因倚歌和之用申勝趣是夕丙子孟冬十又三夕也</hi>
嫋嫋和風聽響徹雲間彩鳳啼雄嬴女飛下玉佩玲瓏<lb/>
腸㫁十二臺空渺霜天如海冩不盡客情濃燭銷紅更<lb/>
鏘金振羽變徴移宫　揚州舊時月色嘆水調如今誰<lb/>
唱誰工露葉殘蛾蟾花遺粉寂寞橘樹香中問坡仙何<lb/>
處滄江上鶴夢無蹤思難窮把一襟幽怨吹與魚龍<lb/>
　　又<hi>同王繼學憲使賦</hi>
十里紅樓問聲價如今誰滿揚州白髪書記此日重逰<lb/>
<pb n="KR4j0060_WYG_001-14a"/>
聽取席上名謳擁氷絃斜竚更為我歛笑凝眸覓黄騮<lb/>
㸔端端怎比楚楚風流　殷勤砑綾小草冩不盡宫妝<lb/>
一段春柔淡月疎花知誰消受幾度簾捲香收怕巫娥<lb/>
歸去空惆悵夢㫁情留把離愁付行雲行雨楚尾吳頭<lb/>
　　南浦<hi>艤舟南浦因賦此</hi>
花落楚江流過西山雨漲漁村無路雙槳載愁來蘋沙<lb/>
外唯有鷗盟相覻春波碧草送君曽是傷情處依舊朝<lb/>
雲飛畫棟秋浦鶴汀鳬渚　斜陽三兩人家青旗影裡<lb/>
<pb n="KR4j0060_WYG_001-14b"/>
炊煙一縷絃索夜深船凄涼聽還似西風湓浦狂鴻去<lb/>
盡夢回明月生煙樹如此山川無限都付一尊懐古<lb/>
　　花心動<hi>劍浦有感</hi>
花信風寒綺窗深匆匆禁煙時節燕子乍來宿雨才晴<lb/>
滿樹海棠如雪黛眉准擬明朝畫燈花剪妝奩雙叠負<lb/>
佳期約鵲還悞噪燕應羞説　寳鏡將圓又缺従澁盡<lb/>
銀簧怕吹嗚咽一霎夢魂也喚相逢依然㫁雲殘月古<lb/>
來多少春閨怨看薄命無人如妾軟綃帕凴誰寄將淚<lb/>
<pb n="KR4j0060_WYG_001-15a"/>
血<lb/>
　　綺羅香<hi>雨中舟次洹上</hi>
燕子梁深鞦韆院落半濕垂楊煙縷怯試春衫長恨踏<lb/>
青期阻梅子後餘潤留寒藕花外嫩涼消暑漸驚他秋<lb/>
老梧桐蕭蕭金井㫁蛩暮　薫篝須待被暖催雪新詞<lb/>
未穏重尋笙譜水閣雲牕總是慣曽聽處曽信有客裡<lb/>
關河又怎禁夜深風雨一聲聲滴在疎篷做成情味苦<lb/>
　　眉嫵<hi>七夕盛事</hi>
<pb n="KR4j0060_WYG_001-15b"/>
又蛛分天巧鵲悞秋期銀漢㑹牛女薄命猶如此悲歡<lb/>
事人間何限夫婦此情更苦怎似他今夜相遇素娥妬<lb/>
不肯偏留照漸涼影催曙　私語釵盟何處但翠屏天<lb/>
逺清夢雲去縦有閑針縷相憐愛絲絲空綴愁緒竊香<lb/>
伴侣問甚時重畫眉嫵謾鉛淚彈風都付與洗車雨<lb/>
　　喜遷鶯<hi>瓊花</hi>
東風吹盡但一片綠陰空畱春恨后土祠荒飛瓊謫久<lb/>
還喜玉容堪認二十四橋夜月二十四畨花信便載酒<lb/>
<pb n="KR4j0060_WYG_001-16a"/>
怕芳菲易老陰陽難穏　嬌困羞起晩佇立畫欄淨洗<lb/>
閑脂粉沈水濃熏蜂黄淡染自有絶塵香韻也知世間<lb/>
無對肯許浮沈相近鳳簫逺待數枝折與玉峰人問<lb/>
　　石州慢<hi>春日雨中</hi>
烟雨輕陰庭院峭寒情意難凖社前燕子歸來恰換一<lb/>
畨花信春光全在杏花紅閙枝頭雙雙衘上金釵髩待<lb/>
得到開時又臙脂成粉　堪恨西園撲蝶人閒芳徑踏<lb/>
青鞵潤簾影愔愔竟日瞢騰如困惜花中酒尋常過了<lb/>
<pb n="KR4j0060_WYG_001-16b"/>
年年情多那得離愁盡翠被不成温滿薫篝蘭燼<lb/>
　　又<hi>題玉笙手卷</hi>
仙去緱山燕羅武夷璚響吹徹叢霄舊様親傳琢就玉<lb/>
煙凝白悠揚彩鳳恰従雲杪飛來數聲又趂鴛鴦零落<lb/>
碧桃花㸃春風如雪　清絶更冝秦女銀箏喚取楚娥<lb/>
瑤瑟旋炙嬌簧只愁夜深寒咽相看老矣剩須陶冩畱<lb/>
連樽前遞把紅牙節歸去畫船時滿西湖月<lb/>
　　水龍吟<hi>賦倩雲</hi>
<pb n="KR4j0060_WYG_001-17a"/>
無心却恁多情閑愁長向眉尖聚牢籠不定為誰留戀<lb/>
為誰歸去半餉花陰霎兒月暝幾畨日暮被東風攪散<lb/>
離愁惹㫁又還趂歌聲駐　只恐佩環臥冷好重將綉<lb/>
帷調䕶何人得似曉妝鬟髻春嬌態度縹緲樽前䑃朧<lb/>
眼底非煙非霧把柔情一縷都隨好夢作陽臺雨<lb/>
　　又<hi>傅淵道宅上賞紫牡丹</hi>
紫雲何處飛來仙家别有藏春洞刻繒紋縐鏤檀色膩<lb/>
薫臍香重穀雨初晴榆煙新換楝風㣲動是花姑養就<lb/>
<pb n="KR4j0060_WYG_001-17b"/>
韓仙染出還分與人間種　好與宻籠繡幄䕶玉環三<lb/>
生妖夢只愁今夜綠叢月色珠房露凍便喚秋娘重澆<lb/>
夘酒緩斟低送倩紅鸞與約韶華且住作尊前供<lb/>
　　又<hi>次韻王本中賦樓子芍藥</hi>
寳樓十二玲瓏仙家只在雲間住金槃舞妙羅裙襞皺<lb/>
乘風欲去畫檻移香青鸞銜信幾畨延佇看釵頭叠萼<lb/>
天然富貴妝臺近有人妬　勾引廣陵遺恨倩流鶯為<lb/>
花低訴年年長是芳菲時候滿城煙絮春色三分落紅<lb/>
<pb n="KR4j0060_WYG_001-18a"/>
千片總成塵土向月明空羨雙雙睡蝶宿花房露<lb/>
　　又<hi>西池敗荷</hi>
水宫仙子歸來為誰獨立西風背凌波夢㫁可憐零落<lb/>
一奩環佩雨葉敲寒露房倒影秋聲驚碎問西亭翠被<lb/>
將愁何處空畱得餘香在<hi>闕</hi>
　<lb/>
　　　　　　　　　未老花應依舊約明年再<lb/>
　　又<hi>廣陵送客次鄭蘭玉賦蓼花韻</hi>
<pb n="KR4j0060_WYG_001-18b"/>
芙蓉老去妝殘露華滴盡珠盤淚水天瀟洒秋容冷淡<lb/>
凴誰㸃綴瘦蒂黄邊疎蘋白外滿汀煙穗把餘妍分與<lb/>
西風染就猶堪愛紅芳媚　幾度臨流送逺向花前偏<lb/>
驚客意船窗雨後數枝低入香零粉碎不見當年秦淮<lb/>
花月竹西歌吹但此時此處叢叢滿眼伴離人醉<lb/>
　　又<hi>鄭蘭玉賦蠟梅工甚余拾其遺意補之</hi>
玉人梔貌堪憐曉妝一洗鉛華盡此花應是菊分顔色<lb/>
梅分風韻萼㸃<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>酥口攅金磬心凝檀粉甚女真染就<lb/>
<pb n="KR4j0060_WYG_001-19a"/>
仙衣絶勝蜂兒重蛾兒嫩　說與玉龍莫品怕宫波一<lb/>
般流恨故人堪寄折枝代取江南春信沈水全薫蘗絲<lb/>
宻綴額黄深暈乍燕姬未識是花是蠟笑偎人問<lb/>
　　又<hi>聽房氏自然歌求詩為賦</hi>
春風璚樹香中數聲恰似流鶯囀歌塵飛下落花起舞<lb/>
驪珠脫串荳蔲珠簾牡丹雪嶺小桃人靣是自然絶藝<lb/>
天然書譜霓裳序六么遍　獨占三分目色向樽前幾<lb/>
畨曽見賞音如此不辭墨醉為題紈扇浪雨閑雲剩香<lb/>
<pb n="KR4j0060_WYG_001-19b"/>
殘黛莫論恩怨看穠華又老情緣未㫁寄樓中燕<lb/>
　　憶舊遊<hi>重到金陵</hi>
悵麟殘廢井鳳去荒臺煙樹欹斜再到登臨處渺秦淮<lb/>
自碧目㫁雲沙後庭漫有遺曲玉樹已無花向苑寺裁<lb/>
詩江亭把酒暗換年華　雙雙舊時燕問巷陌歸來王<lb/>
榭誰家自昔西州淚等生存零落何事興嗟庾郎似我<lb/>
憔悴回首又天涯但滿耳西風關河冷落凝暮笳<lb/>
　　齊天樂<hi>夜晏楊元誠山樓送陳子敬之三山瞿子誠之吳門</hi>
<pb n="KR4j0060_WYG_001-20a"/>
䦨干十二東風外春藏畫樓鴛瑣蠟炬光濃氍毺坐軟<lb/>
寳鼎旋培沈火玻璃盞大但有酒須傾有歌須和劇飲<lb/>
淋浪萬金良夜莫輕過　中年情緒易惡風流青鏡裡<lb/>
消減些箇閩雨程賒吳雲驛逺别恨料應如我先拚醉<lb/>
臥任楊栁煙消海棠月堕明日江頭倩誰留畫舸<lb/>
　　又<hi>臨川夜飲滏陽李輔之寓所</hi>
紅霜一樹凄涼葉驚鳥夜深啼落客裏相逢樽前細數<lb/>
幾度雨飄風泊微吟緩酌漸月影斜欹畫䦨東角只怕<lb/>
<pb n="KR4j0060_WYG_001-20b"/>
梅花無人㸔管瘦如削　江湖容易嵗晩想多情念我<lb/>
歸信曽約塵土狂踪山林舊隠夢寄草堂猿鶴離懷最<lb/>
惡是酒醒香殘燭寒花薄一段銷凝覺來無處著<lb/>
　　桂枝香<hi>賞桂楊氏山園夜飲花下有作</hi>
天香萬斛盡貯入魏臺辟寒金粟誰喚仙娥睡起露妝<lb/>
煙沐翠雲裙䄂黄雲襪倚秋風乍驚郎目恨無明月髙<lb/>
燒蠟炬分陰叢綠　深照見涼禽並宿愛搖灔璚杯花<lb/>
影堪掬寸夢絲緣舊約尚堪重續何時卜隠西湖上葺<lb/>
<pb n="KR4j0060_WYG_001-21a"/>
緗荷芳杜為屋小山人逺魂招不來謾歌遺曲<lb/>
　　木蘭花慢<hi>次韻陳見心文學孤山問梅</hi>
厭西湖千樹曽幾度為攜樽向栁外停橈苔邊待鶴酒<lb/>
熟詩温瀛洲舊時月色悵荒涼惟有數枝存天上梨花<lb/>
成夢江南桃葉移根　如今憔悴客愁村難返暗香魂<lb/>
甚嵗晚春遲角寒笛曉雪暗雲昏登臨不堪寄目但青<lb/>
山隠隠月紛紛再約與君同醉従他啄木敲門<lb/>
　　又<hi>題紅犀扇面</hi>
<pb n="KR4j0060_WYG_001-21b"/>
記西湖送别曽共綰綠楊絲悵水去雲迴佳期杳𣺌逺<lb/>
夢参差重來訪隣尋里愛卿卿不減舊風姿不著銀箏<lb/>
清怨難題紈扇相思　暗香銷盡合歡枝留在錦囊詩<lb/>
又越北閩南秋隨鴈影花老鶯兒應緣采春情重便鑑<lb/>
湖春色戀徽之扶起曉窗殘醉潮平月落多時<lb/>
　　真珠簾<hi>壽韓伯清提學時在平江</hi>
銀蟾半露嬋娟影西風早次第中秋天氣涼透小簾櫳<lb/>
乍夜長遲睡見說靈岩山色好甚也不濃如歸意歸未<lb/>
<pb n="KR4j0060_WYG_001-22a"/>
趂西泠載酒南園尋桂　還又客裡生朝把金尊綠酒<lb/>
與誰同醉煙雨隔垂虹望美人秋水桃葉妝樓團扇曲<lb/>
但小草鸞箋相寄傳示送白蘋一剪碧雲千里<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0060_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜕巖詞巻上<lb/>
</p>
<p>
</p>
  </div>
<div>
                <head>蜕巖詞巻下</head>
    <p>
<pb n="KR4j0060_WYG_002-1a"/>
欽定四庫全書<lb/>
　蜕巖詞巻下　　　　　　　元　張翥　撰<lb/>
　　丹鳳吟<hi>么鳳</hi>
蓬萊花鳥記並宿苔枝雙雙嬌小海上仙姝喚起綠衣<lb/>
歌笑芳叢有待遣探聽東風數聲啼曉月下人歸凄涼<lb/>
夢醒悵愁多歡少　念故巢猶在瘴雲杪甚閉入籬籠<lb/>
庭院深峭信㫁羈雌逺鎖怨情縈繞翠衿近來漸短看<lb/>
梅花又還開了縦解收香寄與奈羅浮春杳<lb/>
<pb n="KR4j0060_WYG_002-1b"/>
　　髙陽臺<hi>題趙仲牧作陳野雲居士山水便面</hi>
染黛凝空凝妝佇逺數峰底事含顰十様新眉従他雨<lb/>
抹煙勻龍綃便面冝歌舞看亭亭玉骨氷神幾消魂翠<lb/>
被餘香錦瑟清塵　如今歸去湖山畔對一川平野一<lb/>
片閑雲兩兩漁舟相過桂渚蘭津誰將玉斧脩明月奈<lb/>
璚樓髙䖏無人憶王孫芳草江南啼鴂殘春<lb/>
　　百字令<hi>眉間鴈</hi>
曉妝乍了又翩翩何許飛來臨鏡欲寄相思無一字拈<lb/>
<pb n="KR4j0060_WYG_002-2a"/>
起芳心重省髩嚲雲低眉顰山逺去翼冝相映嬌波頻<lb/>
送恍如秋水涵影　幾度揉損啼紅恨卿卿不到呉江<lb/>
楓冷一㸃風流爭解妬翡翠雙鈿相並忘入香奩時偎<lb/>
綉枕㸔足官花暝多情剪就忍教分做孤叧<lb/>
　　又<hi>蕪城晩望</hi>
碧天向曉逺雲開疑是江南山色𣺌𣺌孤鴻殘照外獨<lb/>
上髙城望極鳳散臺空螢沈苑廢龍去溝無跡英雄安<lb/>
在千秋恨血凝碧　我欲攜酒重來佛貍祠下字暗蒼<lb/>
<pb n="KR4j0060_WYG_002-2b"/>
苔石社鼓神鴉渾不見一片青青薺麥夜月璚枝春風<lb/>
水調肯慰淹留客翩然歸去天風扶下雙舄<lb/>
　　玉蝴蝶<hi>春夢</hi>
屏裏吳山深窈宿酲未解午枕初甜膽怯窗虚驚起誤<lb/>
使人嫌是乳鴉聲聲綠樹是語燕兩兩朱簾轉愁添斜<lb/>
翎不正堕珥慵拈　厭厭行雲飛去瀟湘江上巫峽峰<lb/>
尖不盡銷凝海棠月上已窺簷蝶粉寒羞薫翠被燈花<lb/>
瘦懶叠香奩倚春纎暗啼妝淚半䄂紅淹<lb/>
<pb n="KR4j0060_WYG_002-3a"/>
　　東風第一枝<hi>憶梅</hi>
老樹渾苔横枝未葉青春肯悞芳約背陰未返氷魂陽<lb/>
梢已含紅萼佳人寒怯誰驚起曉來梳掠是月斜花外<lb/>
么禽霜冷竹間幽鶴　雲淡淡粉痕漸薄風細細凍香<lb/>
又落叩門喜伴金樽倚欄怕聽畫角依稀夢裏半面淺<lb/>
窺珠箔甚時得重冩鸞箋去訪舊遊東閣<lb/>
　　陌上花<lb/>
關山夢裡歸來還又嵗華催晩馬影雞聲諳盡倦郵荒<lb/>
<pb n="KR4j0060_WYG_002-3b"/>
館綠箋宻記多情事一看一回腸㫁待殷勤寄與舊遊<lb/>
鶯燕水流雲散　滿羅衫是酒香痕凝處唾碧啼紅相<lb/>
半只恐梅花瘦倚夜寒誰暖不成便没相逢日重整釵<lb/>
鸞箏鴈但何郎縦有春風詞筆病懷渾嬾<lb/>
　　定風波<hi>商角調賦西江客舍酒後聞梅花吹香滿窗醒而  此</hi>
恨行雲特地髙寒牢籠好夢不定晼晩年華凄涼客況<lb/>
泥酒渾成病畫闌深碧窗靜一樹瑤花可憐影低映怕<lb/>
月明照見青禽相並　素衾正冷又寒香枕上薫愁醒<lb/>
<pb n="KR4j0060_WYG_002-4a"/>
甚銀牀霜凍山僮未起誰汲墻陰井玉笙殘錦書逈應<lb/>
是多情道薄倖爭肯便等閑孤負西湖春興<lb/>
　　八聲甘州<hi>秋月西湖泛舟午後遇雨</hi>
向芙蓉湖上駐蘭舟凄涼勝逰稀但西冷橋外北山堤<lb/>
畔殘栁依依追憶鶯花舊夢回首冷煙霏惟有盟鷗好<lb/>
時傍人飛　聽取紅筵象板儘歌回彩扇舞換仙衣正<lb/>
白蘋風急吹雨暗斜暉空惆悵離懷未展更酒邊忍又<lb/>
送將歸江南客此生心事只在漁磯<lb/>
<pb n="KR4j0060_WYG_002-4b"/>
　　聲聲慢<hi>九日泛湖㳺夀樂園賞菊時海棠花閒即席命賦</hi>
西風墜綠喚起春嬌嫣然因倚脩竹落㡌人來花艶乍<lb/>
驚郎目相思常帶舊恨甚凄涼未忺妝束吟鬂底伴寒<lb/>
香一朶並簮黄菊　却待金盤華屋園林靜多情怎禁<lb/>
幽獨蛺蝶應愁明日落紅難觸那堪雁霜漸重怕黄昏<lb/>
欲睡未足翠袖冷且莫辭花下秉燭<lb/>
　　又<hi>揚州箏工沈生彈虞學士浣溪紗求賦</hi>
金鑾學士天上歸來蘭舟小駐蕪城供奉新詞幾度慣<lb/>
<pb n="KR4j0060_WYG_002-5a"/>
賦鳴箏相逄沈郎絶藝為樽前細冩餘情問何似似秦<lb/>
關鴈度楚樹蟬鳴　我亦従來多感但登山臨水慷慨<lb/>
愁生一曲哀彈只遣態變魂驚行期買花載酒趂秋髙<lb/>
月朗風清須盡醉聽江頭腸㫁數聲<lb/>
　　掃花游<hi>落花</hi>
洗春雨急碎萬㸃臙脂蕩空無影館娃骨冷悵香銷塵<lb/>
土淚殷玉井莫怨東風自古佳人薄命掩鸞鏡縦補得<lb/>
茜瘢妝環難整　芳事誰管領但宻膩蜂房蘚斑鴛徑<lb/>
<pb n="KR4j0060_WYG_002-5b"/>
一簾晝永綠陰陰尚有絳趺痕凝綵筆招魂已是繁華<lb/>
夢醒佇芳景換西湖錦雲千頃<lb/>
　　水調歌頭<hi>御河舟中</hi>
中夜正無寐何處㯭聲來河聲不堪強聒更聽鴈聲哀<lb/>
月色依依偏照霜氣蕭蕭漸𦂳何以解離懐明發吾無<lb/>
䇿惟有快銜盃　重陽近都未見菊花開遥知數樷籬<lb/>
下破蘂映書齋三十六陂煙水二十四橋風月天遣幾<lb/>
時回傳語閒鷗鷺相望莫驚猜<lb/>
<pb n="KR4j0060_WYG_002-6a"/>
　　又<hi>已丑初度是嵗閠正月戲以自夀</hi>
三十九年我老色上吟髭生辰月宿南斗政合退之詩<lb/>
今嵗兩逄正月准擬恰成四十嵗暮日斜時臘彘削紅<lb/>
玉湯餅煑銀絲　炷爐香飲杯酒賦篇詞蕭然世味前<lb/>
身恐是出家兒天下誰非健者我輩終為竒士一醉不<lb/>
須辭莫問黄楊厄春在老梅枝<lb/>
　　鳳凰臺上憶吹簫<hi>聽沈野雲吹簫醉後有賦</hi>
琪樹鏘鳴春氷碎落玉盤珠㵼還停漸一絲風嫋悠颺<lb/>
<pb n="KR4j0060_WYG_002-6b"/>
青㝠疑把紅牙趂節想有人記豆銀屏何須數琵琶漢<lb/>
女錦瑟湘靈　追思舊時勝賞醉幾度西湖山館池亭<lb/>
慣依花歌月按舞娉婷嵗晩相逢客裏且一尊同慰飄<lb/>
零君休惜吳音朔調盡與吹聽<lb/>
　　玉漏遲<hi>春日有懐</hi>
病懐因酒惱依稀夢裡吳娃嬌小金縷歌殘人去月斜<lb/>
雲杳怕見栖香燕晩又怕聽啼花鶯曉庭院悄生衣欲<lb/>
賦風寒猶峭　窈窕青粉墻低送影過秋千驀然聞笑<lb/>
<pb n="KR4j0060_WYG_002-7a"/>
半朶棠梨㣲露鳳釵紅嫋近日琴心倦冩更逺信西沈<lb/>
青鳥虚負了花月一生多少<lb/>
　　一枝春<hi>閙蛾</hi>
霧翅煙鬚向雲窗鬭巧官羅輕剪翩翩髩影側映寳釵<lb/>
雙燕銀絲蠟蒂弄春色一枝嬌顫誰網得金玉飛錢結<lb/>
成翠羞紅怨　燈街上元瞥見閙春風簇定冠兒爭轉<lb/>
偷香傅粉尚憶去年人面妝樓誤約定何處為花留戀<lb/>
應化作曉夢尋郎采芳徑逺<lb/>
<pb n="KR4j0060_WYG_002-7b"/>
　　滿江紅<hi>錢舜卿桃花折枝</hi>
前度劉郎重來訪𤣥都燕麥回首地暗香銷盡暮雲低<lb/>
碧啼鳥猶知人悵望東風不管花狼籍又凄凄紅雨夕<lb/>
陽中空相憶　繁華夢渾無跡丹青筆還留得恍一枝<lb/>
長見故園春色塵世事多吾欲避武陵路逺誰能覓但<lb/>
有山可隠便須歸栽桃客<lb/>
　　又<hi>次韻耶律舜中樟亭觀潮</hi>
望入西陵乍一綫濤頭湧白疑海上鼇翻山動鵬摶風<lb/>
<pb n="KR4j0060_WYG_002-8a"/>
積銀漢迢遙槎有信秋光浩蕩雲無迹快醉揮吟筆倒<lb/>
瓊魂馮夷宅　沙草逺迷煙磧雲樹花竒宫壁嘆潮生<lb/>
潮落幾時休息事往空遺亡國恨鳥飛不盡吳天碧正<lb/>
銷凝何處夕陽樓人横笛<lb/>
　　意難忘<hi>妓楊韻卿以善歌求賦</hi>
髙韻天成問當時愛愛得似卿卿江東風致别楚蕙雪<lb/>
香清花妮妮月盈盈冩不盡才情把舊逰名謳試數誰<lb/>
解新聲　詩家只有楊瓊向吳姬叢裡轉更分明金閨<lb/>
<pb n="KR4j0060_WYG_002-8b"/>
春思怯翠被暮寒生人欲去酒還醒黯此際銷凝待剪<lb/>
將江雲數尺與染丹青<lb/>
　　露華<hi>玉簮</hi>
瀛洲種玉總付與花神月底深劚琢就瑤笄光映髩雲<lb/>
斜矗幾度借取搔頭别是漢宫妝束風露冷幽香半襟<lb/>
淡佇蘭曲　亭亭雪艶愁獨愛粉沁氷筩鬚撚金粟石<lb/>
上那回磨㫁爭忍輕觸一自楚客歸來珠履舊逰誰續<lb/>
秋夢起殘妝半簮墜綠<lb/>
<pb n="KR4j0060_WYG_002-9a"/>
　　孤鸞<hi>題錢舜舉仙女梅下吹笛圖</hi>
江皋空濶更半霎輕風些兒㣲雪倚樹仙姬翠䄂暮寒<lb/>
應怯閑拈玉龍自品愛氷姿與花爭潔一闋霓裳乍了<lb/>
又落梅花叠　怕曲終人去彩雲絶便夢㫁瑤臺春思<lb/>
愁結<hi>闕</hi>　　　　　　　　　那堪綠毛么鳳向苔枝<lb/>
數聲啼咽留得餘香滿袂巳西山斜月<lb/>
　　江城梅花引<hi>九日杏梅同開汪國才折以請賦</hi>
玉兒睡起帕䝉頭更嬌柔見郎羞縞袂仙人一笑艶明<lb/>
<pb n="KR4j0060_WYG_002-9b"/>
眸粉瘦紅憨春夢㫁畫闌畔對西風憶舊逰　憶君恨<lb/>
君思悠悠怕凄涼不耐秋艶絶韻絶香更絶特地風流<lb/>
宜與雲鬟雙挿倚妝樓月又漸低霜漸冷花似雪滿蒼<lb/>
苔總是愁<lb/>
　　洞仙歌<hi>辛已嵗燕城初度</hi>
功名利達任紛紛奔競縦使得來也僥倖老眼看多時<lb/>
鐘鼎山林須信道造物安排有命　人生行樂耳對月<lb/>
臨風一詠一觴且乘興五十五年春南北東西自笑萍<lb/>
<pb n="KR4j0060_WYG_002-10a"/>
蹤久無定好學取淵明賦歸來但種栁栽花便成三徑<lb/>
　　最髙樓<hi>為山村仇先生賦</hi>
方寸地七十四年春世事幾浮雲躬行齋内蒲團穏耆<lb/>
英社裡酒杯傾日追逰時嘯咏任天真　喜女嫁男婚<lb/>
今已畢便束帛安車那肯出無一事掛閑身西湖鷗鷺<lb/>
長為侣北山猿鶴莫移文願年年湯餅㑹樂情親<lb/>
　　風入松<hi>廣陵元夜病中有感</hi>
東風巷陌暮寒驕燈火閙河橋勝逰憶徧錢塘夜青鸞<lb/>
<pb n="KR4j0060_WYG_002-10b"/>
逺信㫁難招蕙草情隨雪盡梨花夢與雲銷　客懐先<lb/>
自病無聊綠酒負金蕉下幃獨擁香篝睡春城外玉漏<lb/>
聲遙可惜滿街明月更無人為吹簫<lb/>
　　又<hi>清明日海上即事</hi>
尋春春在鳳城東羅帕玉花驄美人半嚲垂鞭袖逰塵<lb/>
逺目㫁雲空淺碧湖波雪漲淡黄官栁煙濛　相如多<lb/>
病賦難工宿酒更頻中歸來自按新聲譜憑誰解唱與<lb/>
東風一夜小窗疎雨杏花明日虚紅<lb/>
<pb n="KR4j0060_WYG_002-11a"/>
　　婆羅門外<hi>七月望西湖舟觀水燈一鼓歸宴楊山居山樓達曙</hi>
蒼天映碧玻瓈十頃蘂珠宫金波擁出芙蓉誰喚川妃<lb/>
㣲步一色夜妝紅看光搖星漢起舞魚龍　月華正中<lb/>
畫船漾藕花風聲度鸞簫縹緲鴈柱玲瓏酒闌興極更<lb/>
移上瓊樓十二重殘醉醒煙水連空<lb/>
　　江神子<hi>吳門席上羅生求賦</hi>
閶門城外綠楊枝一絲絲比吟髭比似吟髭不似少年<lb/>
時剰欲同攜尊酒去青翰舫縷金巵　故人相見減風<lb/>
<pb n="KR4j0060_WYG_002-11b"/>
姿淡胭脂比紅兒比似紅兒扶醉索新詩明日片帆江<lb/>
水逺人去也又相思<lb/>
　　又<hi>惜花</hi>
牡丹芍藥冠池臺縷金盃錦雲堆最恨顛風横雨故相<lb/>
催國色天香虚過了紅片片卧蒼苔　綠陰籬落落暗<lb/>
香來野酴釄刺玫瑰照眼遺芳爛熳趂晴開縦使留春<lb/>
春有幾花到此已堪哀<lb/>
　　又<hi>枕頂</hi>
<pb n="KR4j0060_WYG_002-12a"/>
合歡花漾滿池嬌用心描數枝挑面面芙蕖間葉映蘭<lb/>
苕刺到鴛鴦雙比翼應想像為魂銷　巧盤金縷綴倡<lb/>
條隠紅綃翠嬌妖白玉函邊幾度墜鸞翹汗粉啼紅容<lb/>
易涴須愛惜可憐宵<lb/>
　　感皇恩<hi>題趙仲穆畫淩波仙女圖</hi>
湘水冷涵秋行雲平貼時見驚鴻度蘋末霧鬟煙珮㣲<lb/>
步一川涼月軟波擎不定龍綃韈　楚楚緗蓮愔愔瑤<lb/>
瑟照影明璫兩清絶記人何處起舞為誰輕别數峰江<lb/>
<pb n="KR4j0060_WYG_002-12b"/>
上晩和愁叠<lb/>
　　行香子<hi>山水扇面</hi>
佛寺雲邊茒舍山前樹陰中酒斾低懸峰巒空翠溪水<lb/>
清漣只欠梅花欠沙鳥欠漁船　無限風煙景趣天然<lb/>
最冝他隠者盤旋何人村墅若個林泉恰似欹湖似枋<lb/>
口似斜川<lb/>
　　又<hi>止酒五首</hi>
酒量無多不飲従他看黄壚似隔山河淵明自止醉尉<lb/>
<pb n="KR4j0060_WYG_002-13a"/>
誰訶也莫豪吟莫狂舞莫髙歌　鷗外風波蝸角干戈<lb/>
算百年一梦南柯閱人傳舍隨處行窩便冨薫天氣葢<lb/>
世待如何<lb/>
　　又<lb/>
謝董糟丘罷醉鄉侯更開除従事青州長瓶儘卧大白<lb/>
休浮本欲成歡翻引病不銷愁　今日空喉明日扶頭<lb/>
甚竇中瓮不堪羞客應嗔㫁婦不須謀指水為言山作<lb/>
誓有盟鷗<lb/>
<pb n="KR4j0060_WYG_002-13b"/>
　　又<lb/>
傳癖詩逋野逸山臞是幽人平日稱呼過如飯袋勝似<lb/>
錢愚儘我為牛人如虎子非魚　石銚風爐雪盌氷壺<lb/>
有清茶可潤腸枯生涯何許機事全疎但伴牢愁盤礴<lb/>
嬴鼔嚨胡<lb/>
　　又<lb/>
水逺天低雪意垂垂火爐頭煨芋燃萁蒲團穏坐紙帳<lb/>
低圍且放些慵補些拙學些癡　休惹羣兒唱起銅鞮<lb/>
<pb n="KR4j0060_WYG_002-14a"/>
笑山翁醉倒如泥誰分螺蠃莫近鴟夷把獨醒人況醉<lb/>
者兩忘機<lb/>
　　又<lb/>
擾擾閆浮清濁同流費精神補喜填憂嵗云暮矣卿可<lb/>
歸休有杖支頥書遮眼被䝉頭　螻蟻王侯華屋山丘<lb/>
待他時老去優㳺築間茅屋買個黄牛種芋成區𤓰作<lb/>
圃稻盈頭<lb/>
　　破陣子<hi>七夕戲賦</hi>
<pb n="KR4j0060_WYG_002-14b"/>
此夕天孫河鼓多情騃女癡兒鵲駕年年仍逺渡蛛合<lb/>
家家長巧絲星期莫怨咨　迢逓金釵亂語凄涼紈扇<lb/>
宫詞奔月姮娥推去路行雨巫山空夢思都無重㑹時<lb/>
　　定風波<hi>崑山路渭席上</hi>
舞䄂歌鬟簇畫堂就中偏是展家娘待道無情還有思<lb/>
恰似崑山日煖鳳求凰　海上潮生人盡醉催起蘭舟<lb/>
分散不成雙回首𤣥都春夢裡従此桃花應自怨劉郎<lb/>
　　蝶戀花<hi>栁絮</hi>
<pb n="KR4j0060_WYG_002-15a"/>
陌上垂楊吹絮罷愁殺行人又是春歸也㸃㸃飛來和<lb/>
淚洒多情解逐章臺馬　瘦盡柔絲無一把細葉青顰<lb/>
閑却當時畫惆悵此情何處冩黄昏淡月疎簾下<lb/>
　　漁家傲<hi>舟行自西溪至秦川荷花一望百里雲錦中</hi>
紅白芙蓉千萬朶水仙恰試新梳裹縞袂霞衣爭婀娜<lb/>
香露堕淩波忽載行雲過　正好玩芳停畫舸樽前自<lb/>
唱無人和惟有沙鷗三兩箇飛近我夜涼同向花前卧<lb/>
　　臨江仙<hi>次韻山村先生賦栁</hi>
<pb n="KR4j0060_WYG_002-15b"/>
搖蕩春光湖上路多情偏識倡條畫船繫在赤欄橋花<lb/>
飛人别處綠暗雨休朝　惱亂東風扶不起空憐燕婉<lb/>
鶯嬌舞衣香冷董妖嬈相思無限恨猶似舊宫腰<lb/>
　　又<hi>梁山舟中二首</hi>
羨殺漁家生處樂隔灣數㸃青燈蓑衣忘在石磯層蓼<lb/>
花秋釀酒楓樹晚垂罾　時向瓦甌蓬底醉往來鷺侣<lb/>
鷗朋老翁倚棹坐瞢騰有魚吾欲買搖手不能譍<lb/>
　　又<lb/>
<pb n="KR4j0060_WYG_002-16a"/>
羨殺漁村無畔㟁茫茫楊栁蒹葭雨餘秋漲沒汀沙驚<lb/>
鴻投别渚浴鳥坐流槎　殘日籬頭閑晒網垂髫來賣<lb/>
魚蝦得錢沽酒徑歸家一聲横笛外烟火隔蘆花<lb/>
　　唐多令<hi>寄意箜篌曲</hi>
花下鈿箜篌樽前白雪謳記懐中朱李曽投鏡約釵盟<lb/>
心已許詩冩在小紅樓　忍淚上雲兠㫁魂隨綵舟等<lb/>
閑間惹得離愁欲寄長河魚信去流不到白蘋洲<lb/>
　　虞美人<hi>題臨川葉宋英千林白雪多自度腔宋英自號峰居</hi>
<pb n="KR4j0060_WYG_002-16b"/>
千林白雪花間譜價重黄金縷尊前自聽㫁腸詞正是<lb/>
江南風景落花時　紅樓翠舫西湖路好冩新聲去為<lb/>
憑宫羽授歌兒不道峰居才子髩如絲<lb/>
　　南鄉子<hi>驛夫夜唱孤鴈隔舫聽之令人凄然</hi>
野唱自凄涼一曲孤鴻欲㫁腸恰似竹枝哀怨處瀟湘<lb/>
月冷雲昏覓㫁行　離思楚天長風閃青燈雨打窗驚<lb/>
起小紅樓上夢悠揚只在佳人錦瑟傍<lb/>
　　又<hi>秋日湖上賞木芙蓉</hi>
<pb n="KR4j0060_WYG_002-17a"/>
秋色照波明夾㟁芙蓉似錦城罨畫樓臺紅粉面輕盈<lb/>
未許黄徐冩得成　一舸載楊瓊共醉花前玉笛聲猶<lb/>
記青鸞和月跨三生我是仙家石曼卿<lb/>
　　鵲橋仙<hi>丙子嵗予年五十酒邊戲作</hi>
功名一餉風波千丈已與閑居認狀平生一步一﨑嶇<lb/>
也䟎到盤山頂上　梅花解笑青禽能唱容我樽前疎<lb/>
放従今甘老醉鄉侯算不似麒麟畫像<lb/>
　　又<hi>予生丁亥嵗戊子日今戊戌嵗初度亦戊子日偶作</hi>
<pb n="KR4j0060_WYG_002-17b"/>
生朝戊子今朝戊子五十八年還是頭童齒豁可憐人<lb/>
也召入詞林脩史　前生偶爾今生偶爾但喜心頭無<lb/>
事従來不解學神仙怎㑹得長生不死<lb/>
　　鷓鴣天<hi>為朱氏小妓綉簾賦三首</hi>
半臂京綃穏稱身玉為顔面水為神一痕頭道分雲綰<lb/>
兩㸃眉山入翠顰　丹杏小碧桃新雛鶯恰囀上林春<lb/>
平生慣是聽歌耳除却蓮兒只一人<lb/>
　　又<lb/>
<pb n="KR4j0060_WYG_002-18a"/>
一曲呉歌酒半酣聲聲字字是江南書凴仙苑青鸞逓<lb/>
花助妝樓粉蝶銜　飛燕瘦寳兒㦑巳奸還慧更巖巖<lb/>
無因剪得湘江水與蘸春雲作舞衫<lb/>
　　又<lb/>
乍學琵琶巳㫁腸錦縧銀甲玉懸璫春風瓊樹聲逾穏<lb/>
秋水芙蓉字亦香　㣲歛笑淺勻妝何須重覓杜韋娘<lb/>
休教月底清歌去怕趂行雲上鳯凰<lb/>
　　浪淘沙<hi>臨川文昌樓望月</hi>
<pb n="KR4j0060_WYG_002-18b"/>
醉膽望秋寒星斗闌干小窗人影月明間客裡不知歸<lb/>
是夢只在吳山　行路自來難長鋏休彈黄塵到底涴<lb/>
儒冠一片白鷗湖上水閑了漁竿<lb/>
　　摘紅英<hi>春雨惜花</hi>
鶯聲寂鳩聲急栁煙一片梨雲濕驚人困教人恨待到<lb/>
平明海棠應盡　青無力紅無跡殘香賸粉那禁得天<lb/>
難凖晴難穏晚風又起倚䦨爭忍<lb/>
　　戀綉衾<hi>春晴中酒</hi>
<pb n="KR4j0060_WYG_002-19a"/>
醉鄉殘夢鶯喚醒見栁梢日影弄明又悞了尋芳半減<lb/>
東風庭院笑聲　玉兒扶起仍嬌困索櫻桃芳露解酲<lb/>
縦病也心情好比别離滋味較輕<lb/>
　　惜分飛<hi>冩夣</hi>
相見依然人似舊比去年時較瘦笑問平安否不言低<lb/>
掩羅衫袖　便欲窗前推枕就無奈紅僝綠僽驚起空<lb/>
回首半床斜月疎鐘後<lb/>
　　太常引<lb/>
<pb n="KR4j0060_WYG_002-19b"/>
素娥風韻自天真似回雪趂行雲眉黛任長顰正冝看<lb/>
啼妝未勻　扇犀輕按羅䄂低掩一曲廣陵春飛盡畫<lb/>
梁塵數到梨園第幾人<lb/>
　　朝中措<hi>湖堤晚歸望葛嶺諸山倒影水中昔趙文敏公常欲畫此故及</hi>
梅花處處滿枝開酒力蕩吟懐煙染藏鴉萬縷東風扶<lb/>
起春來　幽禽啼樹戲魚跳日水碧如苔若箇仙翁畫<lb/>
得翠㣲倒影樓臺<lb/>
　　憶秦娥<lb/>
<pb n="KR4j0060_WYG_002-20a"/>
江南北金鞍一去空消息空消息鷄聲月店鴈聲霜<lb/>
驛　春醪誰道濃無滴十分滿飲渾無力渾無力離愁<lb/>
如海怎生乾得<lb/>
　　又<lb/>
金杯側春風易醉多情客多情客送君南浦送君南<lb/>
陌　落花巧妬羅裙色舞紅變盡休輕拆休輕拆待他<lb/>
歸看舊時寛窄<lb/>
　　清平樂<hi>盛子昭花下欠伸美人圖</hi>
<pb n="KR4j0060_WYG_002-20b"/>
階前晝永繞石芭蕉影半嚲雲鬟慵不整寂莫朝酣乍<lb/>
醒　湘裙翠被風流背人無限嬌羞玉腕一雙跳脱欠<lb/>
伸渾是春愁<lb/>
　　又<hi>寄山居道人約㸔杏花</hi>
東風陣陣第幾畨春信騃李痴桃消息近冩取鸞箋試<lb/>
問　君家楊栁橋東杏花初吐生紅好喚一床金鴈明<lb/>
朝來醉春風<lb/>
　　又<hi>酒後二首</hi>
<pb n="KR4j0060_WYG_002-21a"/>
先生醉矣是事忘之矣欲友古賢誰可矣嚴子真其人<lb/>
矣　問渠辛苦征鞍何如自在漁竿終辦一丘隠計西<lb/>
湖鷗鷺平安<lb/>
　　又<lb/>
先生醉也甚矣吾衰也萬事不如歸去也陶令真吾師<lb/>
也　籬邊菊蕊初黄為花准備攜觴只恐不如人意風<lb/>
風雨雨重陽<lb/>
　　好事近<hi>寒食</hi>
<pb n="KR4j0060_WYG_002-21b"/>
門外晩風生鼓角城頭欲動雪月滿天如水漸夜深寒<lb/>
重　幽人擁被醉糢糊無愁也無夢只有些兒心上怕<lb/>
梅花清凍<lb/>
　　謁金門<hi>寒食臨川平塘道中</hi>
溪水漫岸口小橋衝斷沽酒人家門巷短柳隂旗一<lb/>
半　細雨鳴鳩相喚曲港落花流滿兩兩睡紅鸂鶒暖<lb/>
惱人春不管<lb/>
　　又<hi>效前人首句用山人字醉中答友</hi>
<pb n="KR4j0060_WYG_002-22a"/>
山人坐把酒歌呼相和起舞任教烏㡌墮歸來頭不<lb/>
裹　浮世人情歴過身外虚名叅破除却醉鄉無别箇<lb/>
神仙天地我<lb/>
　　又<hi>酒後偶意</hi>
春幾許紅透數枝花雨管領風光誰是主酒邊人楚<lb/>
楚　好與冩將樂府剩與畫教眉嫵醉後不知庭院午<lb/>
隔簾雙燕語<lb/>
　　菩薩蠻<hi>贈鴈</hi>
<pb n="KR4j0060_WYG_002-22b"/>
人隨鴈鴈俱南去鴈行先到凴傳語若問錦書無人歸<lb/>
不得書　歸期還定否准在梅花後煙樹短長亭只爭<lb/>
三四程<lb/>
　　又<lb/>
郎情秋後蕭疎葉妾心陌上悠揚蝶何處望歸鞍春雲<lb/>
山外山　梨花新月下獨自燒香罷惟有夢相尋驚烏<lb/>
啼夜深<lb/>
　　浣溪紗<hi>廣陵席上賦别三首</hi>
<pb n="KR4j0060_WYG_002-23a"/>
偶約尊前巳自成琵琶私語更分明如今翻作斷腸<lb/>
聲　彩扇舊歌憐楚楚青樓薄倖怨卿卿海枯石爛古<lb/>
今情<lb/>
　　又<lb/>
珍重千金一諾同小紅樓上舞筵中誰知别路太匆<lb/>
匆　愁殺二分無賴月凴將萬里有情風為傳消息宋<lb/>
家東<lb/>
　　又<lb/>
<pb n="KR4j0060_WYG_002-23b"/>
數載相看欲話難酒邊失口却成歡空添别恨與眉<lb/>
端　流水有情傳錦瑟行雲無夢赴青鸞關河秋雨客<lb/>
牕寒<lb/>
　　又<hi>臨川别席</hi>
昨夜花前送玉鍾綠鬟歌罷落梅風不知離思為誰<lb/>
濃　醉語低回銀燭背夢雲重叠繡幃中只愁歸路見<lb/>
芙蓉<lb/>
　　又<lb/>
<pb n="KR4j0060_WYG_002-24a"/>
一㸃芳心兩翠蛾惱人離緒不勝多尊前忍聽渭城<lb/>
歌　花落鳥鳴春去也水長天逺客愁何此情何處託<lb/>
㣲波<lb/>
　　㸃綘唇<hi>舟行書見</hi>
風起雲飛蘭舟競入横塘住惱人何處隔㟁花籠霧<lb/>
一水盈盈難送凌波步空相覷正如牛女隔㫁銀河路<lb/>
　　昭君怨<hi>昔人賦昭君詞多冩其紅悲綠怨作此解之</hi>
隊隊氊車細馬簇擁閼氏如畫却勝漢宫人閉長門<lb/>
<pb n="KR4j0060_WYG_002-24b"/>
看取蛾眉妬寵身後誰如遺塜千載草青青有芳名<lb/>
　　如夢令<lb/>
月似二年前好人比二年前老今夕又鯨川但欠酒杯<lb/>
顛倒聞道聞道三徑漸荒秋草<lb/>
　　鷓鴣<hi>天贈泉琵琶妓</hi>
玉手琵琶半醉中従容慢撚復輕攏青衫司馬情偏感<lb/>
翠䄂紅蓮藝更工　花淡佇月朦朧歸來無語立東風<lb/>
汗巾紅漬㯽榔液錯認窗前唾綉絨<lb/>
<pb n="KR4j0060_WYG_002-25a"/>
　　踏莎行<hi>江上送客</hi>
芳草平沙斜陽逺樹無情桃葉江頭渡醉來扶上木蘭<lb/>
舟將愁不去將人去　薄劣東風夭邪落絮明朝重吹<lb/>
笙路碧雲紅雨小樓空春光巳到銷魂處<lb/>
　　又<hi>題趙善長王元章為楊核合冩三友圖</hi>
雨澗天寒孤山雪後美人空谷誰為友香林有路玉煙<lb/>
深瀛洲無夢朝雲瘦　照影氷壺含情翠䄂冩生合在<lb/>
徐黄手仙家花月鎮長春與君嵗晚同三夀<lb/>
<pb n="KR4j0060_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蜕巖詞巻下<lb/>
</p>
<p>
</p>
  </div>
<div>
<head>附錄</head> <lb/>
    <p>
<pb n="KR4j0060_WYG_003-1a"/>
欽定四庫全書<lb/>
　附錄<lb/>
　　元史本傳<lb/>
張翥字仲舉晉寧人其父為吏従政江南調饒州安仁<lb/>
縣典史又為杭州鈔庫副使翥少時負其才雋豪放不<lb/>
羈好蹴踘喜音樂不以家業屑其意其父以為憂翥一<lb/>
旦幡然改曰大人勿憂今請易業矣乃謝客閉門讀書<lb/>
晝夜不暫輟因受業於李存先生存家安仁江東大儒<lb/>
<pb n="KR4j0060_WYG_003-1b"/>
也其學傳於陸九淵氏翥従之㳺道徳性命之説多所<lb/>
研究未幾留杭又従仇逺先生學逺於詩最髙翥學之<lb/>
盡得其音律之奥於是翥遂以詩文知名一時已而薄<lb/>
㳺維揚居久之學者及門甚衆至元末同郡傅巖起居<lb/>
中書薦翥隠逸至正初召為國子助教分教上都生尋<lb/>
退居淮東㑹朝廷脩遼金宋三史起為翰林國史院編<lb/>
脩官史成歴應奉脩撰選太常博士陞禮儀院判官又<lb/>
遷翰林歴直學士侍講學士乃以侍讀兼祭酒翥勤於<lb/>
<pb n="KR4j0060_WYG_003-2a"/>
誘掖後進絶去崖㟁不徒以師道自尊用是學者樂親<lb/>
炙之有以經義請問者必歴舉衆說為之折衷論辨之<lb/>
際雜以談笑無不厭其所得而後已嘗奉㫖詣中書集<lb/>
議時政衆論蜂起翥獨黙然丞相綽斯戩曰張先生平<lb/>
日好論事今一語不出何耶翥對曰諸人之議皆是也<lb/>
但事勢有緩急施行有先後在丞相所决耳綽斯戩善<lb/>
之明日除集賢學士俄以翰林學士承㫖致仕階榮祿<lb/>
大夫博囉特穆爾之入京師也命翥草詔削奪庫庫特<lb/>
<pb n="KR4j0060_WYG_003-2b"/>
穆爾官爵且發兵討之翥毅然不従左右或勸之翥曰<lb/>
吾臂可㫁筆不能<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>也天子知其意不可奪乃命他學<lb/>
士為之博囉特穆爾雖知之亦不以為怨也及博囉特<lb/>
穆爾既誅詔乃以翥為河南行省平章政事仍翰林學<lb/>
士承㫖致仕給全俸終其身二十八年三月卒年八十<lb/>
二翥長於詩其近體長短句尤工文不如詩而每以文<lb/>
自負常語人曰吾於文已化矣葢吾未嘗搆思特任意<lb/>
屬筆而已他日翰林學士實喇卜示以所為文請易置<lb/>
<pb n="KR4j0060_WYG_003-3a"/>
數字苦思者移時終不就實喇卜曰先生於文豈猶未<lb/>
化耶何思之苦也翥因相視大笑葢翥平日善諧謔出<lb/>
談吐語輒令人失笑一座盡傾入其室藹然春風中也<lb/>
所為詩文甚多無丈夫子及死國遂亡以故其遺稿不<lb/>
傳其傳者有律詩樂府僅三巻翥嘗集兵興以來死節<lb/>
死事之人為書曰忠義錄識者韙之<lb/>
　　堯山堂外紀二則<lb/>
至正初仲舉為集慶路學訓導御史下學㸃視廩膳隣<lb/>
<pb n="KR4j0060_WYG_003-3b"/>
齋出對云豸官㸃饌是日適用驢肉仲舉戲續云驢肉<lb/>
作羮御史聞之大怒欲逮捕之<hi>御史葢河南人</hi>乘夜迯奔揚州<lb/>
時揚州方全盛衆素聞其名皆延致之仲舉肢體昻藏<lb/>
行則偏竦一肩韓介玉為詩嘲之云垂栁陰陰翠拂簷<lb/>
倚䦨紅䄂玉纎纎先生掉臂長街上十里朱樓盡下簾<lb/>
坐中皆失笑時有相士在座或曰仲舉病鶴形也相士<lb/>
曰不然此雨淋鶴形雨霽則冲霄矣後入大都致仕貴<lb/>
顯果如其言<lb/>
<pb n="KR4j0060_WYG_003-4a"/>
中原紅巾軍初起時旗上一聨云虎賁三千直抵幽燕<lb/>
之地龍飛九五重開大宋之天其後毛貴等横行山東<lb/>
侵犯畿甸駕幸灤京賊勢猖獗無異唐末仲舉在都下<lb/>
寄浙省周玉坡叅政伯琦詩天子臨軒授鉞頻云云<lb/>
右潞國張公詩集若干卷廬陵沙門大杼北山之所編<lb/>
集也先是潞公於元季多故之際薨於燕都由其無後<lb/>
北山為之經紀葬事未幾天兵北伐燕都不守北山取<lb/>
其遺稿歸江南凡選得九百首將刋板以行于世或有<lb/>
<pb n="KR4j0060_WYG_003-4b"/>
問於余曰北山釋之有道者冝視身為外物而乃汲汲於<lb/>
故人詩集得非未能遺情乎余謂之曰至人不遺情古<lb/>
之髙僧猶不能免如梁慧約以苦行得道為帝王師而<lb/>
哭其亡友甚哀至賦詩曰我有兩行淚不落三十年今<lb/>
日為君盡併洒秋風前北山念潞公無後平日交友又<lb/>
皆異世淪謝懼其泯沒無傳故仗義而為之然亦何害<lb/>
於道其與約之情則一也當元統甲戌間余識潞公於<lb/>
金陵後㑹於燕都于錢塘葢三十餘年固非一日之好<lb/>
<pb n="KR4j0060_WYG_003-5a"/>
觀北山斯舉豈能無動於中謹書卷末如此若潞公之<lb/>
詩名震耀海内不俟余之稱美故勿論洪武十年冬天<lb/>
界善世禪寺住持天台釋宗泐識<lb/>
張翥字仲舉其先晉寧人父為吏従政江南調安仁典<lb/>
史又為杭州鈔庫副使因家焉翥少豪放不羈好蹴踘<lb/>
喜音樂不以家業屈其意父憂之一旦改節閉門讀書<lb/>
因受業於李存未幾留杭又従仇仁近逺學以詩文名<lb/>
一時累官翰林學士承㫖封潞國公所著有蜕菴集忠<lb/>
<pb n="KR4j0060_WYG_003-5b"/>
義集翥初在都下嘗寄周伯琦詩曰天子臨軒授鉞頻<lb/>
東南無地不紅巾鐵衣逺道三軍老白骨中原萬鬼新<lb/>
義士精靈虹貫日仙家談笑海揚塵都無兩眼悽惶淚<lb/>
哭盡平生幾故人其詩多憂時慷慨類如此<lb/>
　<lb/>
　<lb/>
　<lb/>
　附録<lb/>
</p>
<p>
</p>
  </div></body>
</text>\m</TEI>
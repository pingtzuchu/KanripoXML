<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹齋詩集附録</head> <lb/>
    <p>
<pb n="KR4d0289_WYG_004-1a"/>
欽定四庫全書<lb/>
　竹齋詩集附録<lb/>
　　宋寧宗賜秘書監丞裘萬頃勅<lb/>
勅秘書監丞裘萬頃帝王之治必有典籍之藏又擇當<lb/>
世聰明拔出之士聚於其間使得漸摩文學之益奬成<lb/>
其材以待國家之用故書省之設不計近功而要於廣<lb/>
蓄徳所以厚其禮秩而難於用人庶以眀朕好古樂善<lb/>
之勤而勵學士大夫之行也爾萬頃博識多聞操行篤<lb/>
<pb n="KR4d0289_WYG_004-1b"/>
實諸儒所尚令聞惟舊延處兹位蔽自朕知夫尊其所<lb/>
聞而行之不倦使輔於世教而其效可言非獨優游冊<lb/>
府而已在爾自強以承朕志可依前件<lb/>
　　宋大理司直裘竹齋墓誌銘<lb/>
　　　朝請大夫寶謨閣待制提舉南京鴻慶宮楊簡<lb/>
　　　譔<lb/>
古未有道之名堯曰疇咨若時登庸時是音之輕清者<lb/>
時謂順是道者我將登庸之時者以道無得而名故曰<lb/>
<pb n="KR4d0289_WYG_004-2a"/>
時舜曰人心惟危道心惟微始有道之名孔子語子思<lb/>
曰心之精神是謂聖又曰哀樂相生正明目而視之不<lb/>
可得而見傾耳而聼之不可得而聞孟子曰氣配義道<lb/>
列而為三簡之行年二十有八首秋居太學循理齋之<lb/>
東序以我先大夫嘗有訓俾時復反觀簡方反觀忽見<lb/>
天地内外空同一體範圍天地發育萬物果然焯然心<lb/>
之精神無形體無際畔無異同孟子推測而未覺屢有<lb/>
囂囂之言此何等態度而出諸口言仁人心也而曰不<lb/>
<pb n="KR4d0289_WYG_004-2b"/>
下帯直可笑曰說大人則藐之直可鄙簡舊同寅裘元<lb/>
量日者因問答從容元量忽覺覺非心思言語所及即<lb/>
伊川之覺孔子謂智及之顏淵庶幾餘子日月至焉而<lb/>
已元量後為大理司直府君諱繼祖字慶源號無諍居<lb/>
士有不逞登門慢罵居士飲之酒罵者慚而退自是過<lb/>
其門者咸曰長者家也府君中年謝家事攝衣危坐終<lb/>
日泊然二三世無一字入公門有以語見侵略不動曰<lb/>
吾祖固如是吾家法則然乾道七年飢質田得粟療飢<lb/>
<pb n="KR4d0289_WYG_004-3a"/>
者不輟里中癃老今猶感泣以爲卯辰之嵗微此翁與<lb/>
某而人皆為溝中瘠矣元量諱萬頃嘉定癸酉六年除<lb/>
吏部架閣明年遷大理司直力丐外任月三上章有旨<lb/>
添差江西撫幹以便禄飬卒於官銘曰<lb/>
慶源厚德元量黙識慈湖楊簡哀敬老筆<lb/>
　　乞裘萬頃幸元龍遺澤表<lb/>
臣聞居賢德以善俗者君子之澤也善善而及子孫者<lb/>
春秋之義也盖儀型一方必有善士上之人固當超越<lb/>
<pb n="KR4d0289_WYG_004-3b"/>
故常不間存沒庶足以昭勸懲而敦禮教臣備員江南<lb/>
西路延見父老詢問人物皆言江右夙號多士率為顯<lb/>
人獨豫章裘萬頃髙安幸元龍皆鄉之師友不幸以厄<lb/>
窮終其身莫有為之言者恭惟皇帝陛下勵精改紀正<lb/>
氣日伸當世老成博雅之彥收召無遺而此二人者存<lb/>
不及見天日之清明歿不獲沾雨露之膏澤為善而不<lb/>
報識者懼之臣旣忝外臺耳目敢不以聞伏見贈通直<lb/>
郎裘萬頃清名厚德矜式士林博學髙文源流賢派方<lb/>
<pb n="KR4d0289_WYG_004-4a"/>
嘉定時大臣徳政萬頃雖䝉收召遇除官則辭之旣辭<lb/>
掌故又辭司直乃乞添差帥屬而去不知者謂為親老<lb/>
也乃其自度枘鑿又不欲近名耳秩滿不調退歸西山<lb/>
衡茅之下旣老且病猶日孜孜以治心飬氣為躬行綱<lb/>
要以忠信孝悌教其鄉黨子弟諸司曹彥約等繼為乞<lb/>
差遣於朝僅還幕府一月而歿盖近世以老選調如萬<lb/>
頃者極少而萬頃不悔也故朝章郎幸元龍英辭偉論<lb/>
萬字立成直氣雄才一毫不屈分教隨州先臣喜其剛<lb/>
<pb n="KR4d0289_WYG_004-4b"/>
正奏舉改秩自是宰邑倅州聲滿江漢輕財急義以儒<lb/>
知兵屢奏書天闕指陳時政忠義激發皆所難言當路<lb/>
惡其論髙志廣亟聞於朝遂令致仕時年方五十有八<lb/>
襆被而歸日與其徒窮經講學㸃墨不入帝城大臣諷<lb/>
令陳乞屹不為動盖元龍去纔九閲月而路門親政賢<lb/>
路彚征矣照得萬頃嘗綴朝列有子四上禮部尚為布<lb/>
衣元龍既為員外郎有子亦與漕薦然以義方所漸不<lb/>
肯自行陳理一則無澤而厄於天一則澤可及而困於<lb/>
<pb n="KR4d0289_WYG_004-5a"/>
人此江右有識之士尚友論世而每為之慨歎也豈所<lb/>
以扶頺風而起人心哉臣愚欲望聖慈深考春秋之義<lb/>
追懷君子之澤除萬頃己䝉贈官外特與其子從龍補<lb/>
受文資將元龍改正致仕放行合得恩澤俾其子應鑑<lb/>
承受仍與元龍追理生前磨勘酬賞慶典恩例優加贈<lb/>
恤庶使賢者之後不絶于禄仕公議之屈獲伸于明時<lb/>
其於治化實非小補須至奏聞者右謹録奏聞伏候勅<lb/>
旨端平二年七月日朝散大夫秘閣修撰江南西路計<lb/>
<pb n="KR4d0289_WYG_004-5b"/>
度轉運副使兼權知隆興府新除太常少卿臣吳潛狀<lb/>
奏<lb/>
　　林庭㭿嘉靖江西通志人物志<lb/>
裘萬頃字元量新建人淳熙十四年進士有孝行節操<lb/>
其學惟以存心為主嘉定初除吏部架閣遷大理司直<lb/>
力丐外任添差江西撫幹以便禄飬卒於帥屬贈通直<lb/>
郎慈湖楊簡志其墓刻云<lb/>
　　盧廷選萬厯南昌府志儒林傳<lb/>
<pb n="KR4d0289_WYG_004-6a"/>
裘萬頃字元量新建縣人淳熙進士有孝行節操其學<lb/>
專以存心為主粹然一出乎正遷樂平簿清譽播聞轉<lb/>
大理司直力求補外以便禄飬添差江西撫幹時真徳<lb/>
秀為安撫深器重焉著竹齋詩集卒贈通直郎慈湖楊<lb/>
簡志其墓以黙識稱之端平間知隆興府吳潛疏言萬<lb/>
頃清名厚徳矜式士林博學髙文源流前輩其生平出<lb/>
處與故李燔相似乃録其子鄉貢士從龍為㤗和尉從<lb/>
龍仕至兵部侍郎<lb/>
<pb n="KR4d0289_WYG_004-6b"/>
　　答竹齋劄<lb/>
某切以新陽旣復物有生意伏惟撫幹司直契丈羽儀<lb/>
幕府天相徳人台候萬福某甲戌都門之别轉首六寒<lb/>
燠矣欽仰道義未之或忘敢圖比來叨恩分閫而執事<lb/>
者實居温石之任殆天意也前過莆中見一二士友始<lb/>
知司直已再入幕不勝喜慰旣抵鄉闗迓吏出示函翰<lb/>
益用感懌某駑鈍之資初無可用公朝過聼躐付十連<lb/>
拜命以來日夕危懼未知所濟所賴賢者為僚且於鄭<lb/>
<pb n="KR4d0289_WYG_004-7a"/>
鄉利病請求素熟繼自今切望推誠傾助俾免於戾實<lb/>
千萬大幸短啟不工他俟續續遣狀伏乞台照右謹具<lb/>
呈嘉定十二年己卯十一月十又八日朝散大夫新除<lb/>
集英殿修撰權知隆興府江西安撫眞德秀劄子<lb/>
　　荅竹齋啟<lb/>
某啟伏以分顧憂於閫外自視闕然賛籌畫於幕中賴<lb/>
有賢者頗曽見否何喜如之伏惟撫幹司直學問配于<lb/>
古人孝友聞於天下陽亢宗之居晉鄙聞者皆善良之<lb/>
<pb n="KR4d0289_WYG_004-7b"/>
歸崔祐甫之佐江西偉然多謀議之益往者朝行之獲<lb/>
綴今焉王事之偶同豈非天憫其疎慵故俾日親於鴻<lb/>
碩議論至於十反竊有望焉功徳被于八州庶幾昔者<lb/>
謹奉啟候起居兼謝伏惟台察眞德秀再拜<lb/>
　　跋竹齋漫存遺藁<lb/>
西山外夷而中秀故多逸士與貴人盖貴則有大顯榮<lb/>
于時而不與生俱盡則竹齋翁其人也堅苦好修發<lb/>
之聲畫其清徹骨歿後數年孤從龍料檢手澤得詩文<lb/>
<pb n="KR4d0289_WYG_004-8a"/>
數百篇示予予把玩起悲起敬遂書巻首而歸之時嘉<lb/>
定癸未夏五月之吉修江桐原胡泳伯量敬書<lb/>
　　跋竹齋指南<lb/>
竹齋翁清德照映一世發於聲畫超逸遒勁亦可寶玩<lb/>
予少翁八歲行輩與之交者半世今亡矣欲搜檢故書<lb/>
㑹聚所藏書翰表而出之未暇也一日新陂瑄上人出<lb/>
翁遺墨一軸示予詩四帖七且題其端曰竹齋指南把<lb/>
玩久之如見其人因思吾徒碌碌不如林下人愛慕之<lb/>
<pb n="KR4d0289_WYG_004-8b"/>
専也願志其巻末為之内媿云寶慶丙戍仲夏朔吉修<lb/>
江小㙰病叟胡泳書<lb/>
　　跋竹齋手帖<lb/>
裘元量孝友著於家節概聞於時遺珠賸馥散落人間<lb/>
者未能盡見即此二帖可以觀其表裏如一矣無所怨<lb/>
於天而年不稱其徳無所求於人而仕不優于學乃其<lb/>
所也寳慶丙戌季夏昌谷曹彥約書於吳山寓舍<lb/>
　　跋竹齋墓碑<lb/>
<pb n="KR4d0289_WYG_004-9a"/>
嘉定丙子孟冬十有二日惟孝省拜慈湖先生於浚眀<lb/>
嘗從容問四方從遊之士有悟道者得二十六人裘君<lb/>
元量司直其一也惟孝識而藏之㒺敢失墜而于司直<lb/>
無一面之雅後六年聞司直亡矣未嘗不往來予懷也<lb/>
又四年為寳慶二年仲春天子命試進士於南宫惟孝<lb/>
備員考校得三䇿甚偉觀者莫不擊節拆號視之裘其<lb/>
姓由庚其名盖自是士大夫間往往言司直之有子也<lb/>
一日訪予示司直墓碑即乃慈湖老筆讀之肅然起敬<lb/>
<pb n="KR4d0289_WYG_004-9b"/>
又得披挹言議風度於一序一詩之間信乎學有淵源<lb/>
而由庚之振其家聲也九原不作由庚其勉之秋孟四<lb/>
明林惟孝敬書於寅清堂<lb/>
　　跋竹齋遺藁<lb/>
可憐堂堂十八公老死不入明光宫東坡和張文潜髙<lb/>
麗松扇詩也竹齋翁堅剛之操不䆒於用盖甚似之急<lb/>
雪鶺鴒相並影驚風鴻雁不成行山谷和元明贈别詩<lb/>
也竹齋翁友悌之愛情見乎詞亦黙契之至於文章典<lb/>
<pb n="KR4d0289_WYG_004-10a"/>
雅字畫妍秀足以自成一家而九原不作矣斂袵太息<lb/>
附名於後寳慶丙戌季冬朔霅川倪祖義謹書<lb/>
　　題竹齋指南詩　　　　　　　李　燔<lb/>
元量清標酷似僧詩情書意兩相承於今自有髙人處<lb/>
不尚空牎尚㢲升<lb/>
　　送裘司直得請西歸詩　　　　眞徳秀<lb/>
輕舸龍山頭木蘭作雙櫓飄然<hi>一作飄飄</hi>裘司直乗向南昌<lb/>
去問君鵷鸞中脫身遽如許棲遲三十年始得官掌故<lb/>
<pb n="KR4d0289_WYG_004-10b"/>
小須上上考豈不登省户自言野心性眯目九衢霧修<lb/>
竹歲云晚萱草秋亦暮嗷嗷投林烏猶得反其哺江西<lb/>
父母邦非復舊饒裕蠻烟一腥穢樂歲且狼顧遺黎空<lb/>
杼軸行旅窘刀布天門窅萬里可望不可籲君今佐元<lb/>
戎安危<hi>一作精采</hi>繫一路瘡痍俟滌濯畫諾歸佽助先聲姦<lb/>
人惴<hi>一作路人喜</hi>髙節懦夫慕遄當在前席一正天子度白<lb/>
鷗沒浩蕩蒼鶻任指呼我亦南陔人扁舟從此具<lb/>
　　挽竹齋詩<lb/>
<pb n="KR4d0289_WYG_004-11a"/>
憶昔摳衣造竹齋竹聲琴韻兩相諧重來琴鎖紅塵滿<lb/>
寒雨蕭蕭滴蘚苔<lb/>
無奈斯文墜不興㷀㷀吾黨又凋零白雲寒鎖洪厓頂<lb/>
一度翹瞻一愴情<lb/>
　　挽竹齋詩　　　　　　　　　劉克莊<lb/>
築室西山下孤標未易親長閒如野鶴偶出似祥麟屬<lb/>
者陪髦士嗟乎瘞玉人北風吹老涙空灑暮江濵<lb/>
　　贈雲卿詩<hi>并序</hi>　　　　　　　趙蕃<lb/>
<pb n="KR4d0289_WYG_004-11b"/>
　　　裘司直之子元龍訪予於章泉山中示以司直<lb/>
　　　手澤一冊呼燈閲之廹寐而止待旦始卒編司<lb/>
　　　直詩既工字亦圓熟可玩元龍即欲攜之以東<lb/>
　　　兹來又怱怱無自可借留子州有詞人可以呈<lb/>
　　　似儻能摹刻十數紙與放翁臨川所刋陵陽詩<lb/>
　　　稾並行正自佳耳屬病目不暇為寫洪公書納<lb/>
　　　謁之際道我此意<lb/>
迺翁里居時曽上廬山牘<hi>曹公待制</hi>懐賢訪其孤今值詞人<lb/>
<pb n="KR4d0289_WYG_004-12a"/>
牧我嘗愛臨川韓草刋於陸爾侯古雅趣與陸並堪躅<lb/>
而翁詞翰佳世亦思在目爾其持此詩勿憚拜僕僕侯<lb/>
寧謂我易未遂嗔爾瀆峩峩兮西山光燄那乆伏<lb/>
　　題竹齋遺像　　　　　　　　魏了翁<lb/>
箕裘克紹瀟灑出塵身能致主澤足及民厥裔象賢令<lb/>
範嘗新<lb/>
</p>
<p>
</p>
  </div>
</body>
</text>
</TEI>
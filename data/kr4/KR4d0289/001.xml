<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹齋詩集巻一</head> <lb/>
    <p>
<pb n="KR4d0289_WYG_001-1a"/>
欽定四庫全書<lb/>
　竹齋詩集巻一<lb/>
　　　　　　　　　　　宋　裘萬頃撰<lb/>
　五言古詩<lb/>
　　行役<lb/>
宿霧鎖山椒落月挂林側﨑嶇歴岡巒髣髴辨阡陌秋<lb/>
高風露寒道逺時序迫安得歸故園篝燈理書冊<lb/>
　　武陽渡<lb/>
<pb n="KR4d0289_WYG_001-1b"/>
一舟小如葉横在波濤中紛紛川上人欲渡愁北風有<lb/>
帆天際來漸近葭葦叢寄聲與問訊恐是陶朱公<lb/>
　　宿佛頭塔<lb/>
孤村三四家籬下盡禾黍主人慣入市能作市中語開<lb/>
牕對竹山揖客治尊俎白雲忽在眼客淚墮如雨<lb/>
　　羅溪橋<lb/>
我來從西昌日日困塵土誰知羅溪橋净若初過雨長<lb/>
松列左右清風奏宫羽薄暮舍籃輿扁舟渡溪去<lb/>
<pb n="KR4d0289_WYG_001-2a"/>
　　别友<lb/>
清宵月滿梁相思幾搔首不圖塵土中得共一尊酒人<lb/>
事好乖甚随復而分手惟有管鮑心明明若箕斗<lb/>
　　次許秀才韻二首<lb/>
癡兒欲了事事竟莫之了崇朝㺯朱墨校勘是與否徐<lb/>
觀雁鶩行大半落渠手敗羣雖巳去考牧未有道<lb/>
拙工不量力自謂中了了高談葢一座衆可巳獨否斯<lb/>
須臨斧斤汗背血兩手旁觀信善斲莫肯告以道<lb/>
<pb n="KR4d0289_WYG_001-2b"/>
　　病中聞伯量相訪寄之二首<lb/>
我屋修竹根身閒境逾靜維摩本無心誰令示人病夕<lb/>
陽耿踈林影落莓苔徑佇立有所懐髙人儻乘興<lb/>
髙人在城郭應酬頗紛如憶我烟霞栖遺我一紙書雨<lb/>
餘窻户凉蛩聲滿階除相過有成言何時命巾車<lb/>
　　次范光伯泛江韻<lb/>
夫君陶玩徒俗子所不快屹然頹其中特立葢甚介平<lb/>
生江湖樂欲去不得邁何當從君逰漁釣寄吾觧<lb/>
<pb n="KR4d0289_WYG_001-3a"/>
　　螘運<lb/>
知戰不能損檀氏所以亡吾媿與敵槐將何固封疆及<lb/>
此閒暇時相與積乃倉不須更他騖富國兵自强<lb/>
　　次伯仁善利閣小室韻<lb/>
山林吾所廬夜月但對影焉知江上人一日了萬境褰<lb/>
裳步崇臺有室妍且靜徘徊不能去坐見四山暝<lb/>
　　見雪<lb/>
𤣥冥當語誰餉我一簷雪吾廬本來靜得此更清絶遥<lb/>
<pb n="KR4d0289_WYG_001-3b"/>
憐北海上往往已盈尺齧氊人在否毋凌漢臣節<lb/>
　　出門<lb/>
出門復入門吾行竟安之擕書北牕下翻閲聊自怡有<lb/>
懐千載人掩巻還歔欷采采首陽薇戀戀商山芝一裘<lb/>
或終身欣然釣江湄斯人不可作斯道日湮微目前稻<lb/>
粱謀鳬雁方齊飛青田寂無音嵗晚将疇依慎勿出門<lb/>
去塵埃染人衣<lb/>
　　菖蒲<lb/>
<pb n="KR4d0289_WYG_001-4a"/>
康廬入吾懐十載馳夢魂踵門者何人遺予以芳蓀歡<lb/>
然得其趣如對五老言幽姿出巖谷常帶氷雪痕塵容<lb/>
為一洗兩目不復昏忽思三峽流褰衣涉潺湲因仍一<lb/>
寸石浸潤九節根人言可扶老嵗月須其蕃兹理諒不<lb/>
誣吾将從綺園<lb/>
　　宿田家竹亭<lb/>
我家西山巔四壁皆此君朅來事奔馳日與茅葦親方<lb/>
思坡仙詩恐入俗士羣止我宿者誰此君滿其門頎然<lb/>
<pb n="KR4d0289_WYG_001-4b"/>
千百夫一見若故人夜深清風來好音夢中聞呼童啓<lb/>
北牕為渠炷爐芬<lb/>
　　送詩僧如師西逰<lb/>
鄉來詩壇上權可聲籍籍君雖後兩翁而巳分半席主<lb/>
人龍門髙宜有如此客横行翰墨場往往一當百挾是<lb/>
今西逰吐談取雙璧要須早歸來成就法王宅<lb/>
　　從人覔墨梅<lb/>
熏爐束詩魂茗盌驅睡思掩闗寂無營翰墨自娛戯山<lb/>
<pb n="KR4d0289_WYG_001-5a"/>
寒溪正清月澹雪初霽横斜兩三枝見説可人意天機<lb/>
如胸中出手特餘事何時翦氷紈來對病居士<lb/>
　　睡起<lb/>
疾去得安卧寒宵不知長鄰雞忽聞聲曙色侵我牀人<lb/>
生孰無營晨興固其常奈何以一身投之百憂場吾方<lb/>
休吾心與世長相忘適逢希夷翁授我枕中方意行到<lb/>
華胥日吳猶徜徉回觀一世人擾擾良可傷誰能從我<lb/>
逰要須留春皇<lb/>
<pb n="KR4d0289_WYG_001-5b"/>
　　讀邸報<hi>時楊慈湖諸公得郡</hi>
紛紛天下事翻覆良難期不知窈冥中主張者云誰工<lb/>
拙判兩途人謀豈容施得非欲平治機緘遂潜移目前<lb/>
三四公並用無一遺毋嫌滯一州民實邦之基鄉來畨<lb/>
江頭親見國子師<hi>謂慈湖</hi>徳行淵與騫千載如同時斯人<lb/>
使臨民兒不頼母慈人言致泰和須索登臯䕫位崇澤<lb/>
斯均否則失所宜天乎儻人從何時可臻兹<lb/>
　　次伯量贈别詩韻<lb/>
<pb n="KR4d0289_WYG_001-6a"/>
我生既駑下且復寡見聞時時警其愚姻黨頼有君自<lb/>
慚将且疲不足張此軍君乃不我棄歡然與同羣願學<lb/>
如之何此志亦巳勤正坐未知方所得不足云人生所<lb/>
好雜其力用是分詞章末技耳安能嫓皇墳而况字書<lb/>
學兀兀纂説文曷若鞭吾心或有汗馬勲請益恨未能<lb/>
别君大江濆長吟昌黎詩安得身登雲<lb/>
　　老農歎<lb/>
霜耕氷在趾雨種泥没膝旱魃忽為虐畊種漫勞力去<lb/>
<pb n="KR4d0289_WYG_001-6b"/>
年幸一稔今嵗免艱食細聼老農語令我三歎息但願<lb/>
從此去龍骨長掛壁大田多黍稌髙廪若山積或云榖<lb/>
大豐則恐錢轉嗇夏租星火急處此未有策細民一錢<lb/>
税往往亦追索榖賤反傷農此語傳自昔語客且勿憂<lb/>
新絲尚堪質<lb/>
　　送范光伯北行<lb/>
𤣥冥将歸休勾芒已促装江邉踈柳青江上寒梅香有<lb/>
客當此時中流駕風檣欲學太史公窮汶泗沅湘吾聞<lb/>
<pb n="KR4d0289_WYG_001-7a"/>
帝王州雄麗幾錢塘疇昔駐六龍至今繪未央鷺洲横<lb/>
渺瀰鳳臺摩青蒼名山與大川往往遥相望是間或小<lb/>
留不妨月徜徉平生學屠龍袖手五字章兹逢賢主人<lb/>
定知奏宫商追李逐杜陵相與升其堂要令千萬篇金<lb/>
薤埀琳琅秋風鴻雁來因之東南翔寫君磊磈胸慰我<lb/>
離别腸<lb/>
　　安樂窩示元徳弟二首<lb/>
往時病僧寮今為安樂窩昔病而今安所得良巳多百<lb/>
<pb n="KR4d0289_WYG_001-7b"/>
年直須臾一丘且婆娑倦翼棲茂林潜鱗渺重波方欣<lb/>
随所願豈復知其他朝來啟南牕羣山鬱嵯峨上有無<lb/>
心雲乘風逺相過却觀聲利塲紛紛正横戈到頭蠻與<lb/>
觸勝負能幾何曷若休吾心考槃依澗阿孟夏草木繁<lb/>
雨餘氣清和四壁環斷碑經史星宿羅幅巾據胡牀翛<lb/>
然自吟哦因之成此詩要使兒童歌<lb/>
清泉出石竇白雲卧山窩淋淫乍開霽原野歡聲多吾<lb/>
廬近西峯其下林婆娑觧衣坐磐石持竿釣清波主人<lb/>
<pb n="KR4d0289_WYG_001-8a"/>
忘機心鷗鳥亦無他東魯與南郭㤗山等峩峩周子何<lb/>
人哉自許不啻過一朝離草堂山英遂横戈折轅不得<lb/>
還如此俗駕何仰視前修翁鉛刀比太阿子弟山林人<lb/>
心平氣自和懽然樂簞瓢笑彼葷羶羅好書不厭觀佳<lb/>
句時一哦煩賡紫芝曲為我醉時歌<lb/>
　　題余仲祥松齋<lb/>
芳妍桃李塲紛趨歘成蹊長松坐偃蹇遂爾不見知平<lb/>
生異時人不與俗轉移蕭然塵埃中擅此丘壑竒牕空<lb/>
<pb n="KR4d0289_WYG_001-8b"/>
境逾清四壁風來吹抱琴揖蒼髯喜氣掀兩眉臭味既<lb/>
與同相親不相違直期閱嵗寒可但忘朝饑斯正如乃<lb/>
翁過處更過之直比千丈幹厯落不受羈只恐大厦成<lb/>
梁棟各有施出處初何心山靈勿疑渠<lb/>
　　題伯量春風堂<lb/>
未登春風堂嘗讀春風詩春風不易得令人毎懐思一<lb/>
堂誰獨無所至皆有之奈何堂中人此意多背馳聼雨<lb/>
不對牀煮豆先燃萁寕賡粟布歌不肯吹塤篪和氣自<lb/>
<pb n="KR4d0289_WYG_001-9a"/>
此傷怨怒無休時遂令君家堂獨立修江湄昔我嘗宦<lb/>
遊兄弟輕别離自從失予季憂悶鬢成絲仲叔幸無他<lb/>
相從日怡怡數榻松竹間頗與我輩宜濁醪無獨斟陳<lb/>
編有同披從今當杜門共試春風詞燕谷恐尚寒暖律<lb/>
冀一吹君能不靳否春風元不私<lb/>
　　錢塘别吳長文司理<lb/>
同心而異鄉既見復輕别豈終無㑹期南北渺難必郵<lb/>
亭君與我强飯再三説此意非不領欲話聲巳咽肩輿<lb/>
<pb n="KR4d0289_WYG_001-9b"/>
使前驅分手大江側升髙輙回首猶擬望顏色予家古<lb/>
南州勝友固不乏如君相知深千百未見一君才十倍<lb/>
我君徳更剛直贈行詩滿紙字字良有益誰與趣我去<lb/>
胡不緩旬浹噬臍悵弗及寫心寄愁絶<lb/>
　　咨咨草根蟲<lb/>
咨咨草根蟲瑟瑟葉上雨休休退食人落落誰與語陳<lb/>
編竟日披陋室随時處此心苟自樂貧賤亦得所夷齊<lb/>
雖餓死清風冠千古顏子瓢屢空宣父極稱許但當守<lb/>
<pb n="KR4d0289_WYG_001-10a"/>
吾仁晋楚何足數試㸔松與柏矯矯傲寒暑<lb/>
　七言古詩<lb/>
　　夜坐薦福寺次王成之韻<lb/>
鞭鸞未暇相追逐且向祗園止君宿清談待得月華生<lb/>
牕户明明耿殘燭誰令泉石堕吾前洗浄人間絲與竹<lb/>
風帆明發君不留此樂只應吾所獨<lb/>
　　厭<hi>音葉</hi>原山中曉行<lb/>
碧雞夜半聲啁哳喚起幽人歩林樾秋髙風露著羣木<lb/>
<pb n="KR4d0289_WYG_001-10b"/>
無數寒花泣明月松篁一徑宛如畫石溜涓涓更清絶<lb/>
山巔便好結茅廬莫待他年鬢成雪<lb/>
　　秋試示諸兒<lb/>
漠漠輕雲弄寒影霏霏小雨生秋興黄槐開盡舉子心<lb/>
丹桂喜傳仙籍信竹齋雙手縮袖間坐㸔羣兒鏖一戰<lb/>
春風躍馬不為難此去毋言日邉逺<lb/>
　　十二月大雨<lb/>
一冬都無五日寒赤日杲杲后土乾水官丐歸帝弗許<lb/>
<pb n="KR4d0289_WYG_001-11a"/>
飯顆山頭誰著汝何如一尊隨意傾酒酣不問濁與清<lb/>
明朝縱有三尺雪灞陵詩句無庸説<lb/>
　　贈拂雲主人<lb/>
十年作計須種木一日不可使無竹道人於此得三昧<lb/>
綠霧中間著蒼玉拂雲誰為名其居我亦心同雲巻舒<lb/>
相期直覓飛霞佩不用重拈種樹書<lb/>
　　次余主簿仲庸梅韻<lb/>
春醪欲氷木欲折急雨風吹不成雪玉妃夜墮廣寒宫<lb/>
<pb n="KR4d0289_WYG_001-11b"/>
開作寒花賽清絶未須千樹插山巔且要幾枝横水邉<lb/>
暗香踈影尚無恙憑誰喚起西湖仙不妨琢句<hi>一作白</hi>更<lb/>
馳送一洗十年塵土夢鐵心元不為渠回眼底珠璣聊<lb/>
簸弄<lb/>
　　再呈仲庸<lb/>
芳枝莫遣風吹折要㸔枝頭千㸃雪孤山疇昔盛開時<lb/>
十里香颸飛不絶蹇驢烏帽照霜顛長吟竟曰溪橋邊<lb/>
自從和靖收聲後一時翰墨歸坡仙只今往事飛鴻送<lb/>
<pb n="KR4d0289_WYG_001-12a"/>
寂寞西湖投老夢花開花落漫傷心明月清湍誰與弄<lb/>
　　贈仙茅道士<lb/>
茅齋髙卧日将午自起鈎簾試香縷門前剝喙誰叩門<lb/>
杖履蕭然顏貎古亟呼兒童延入座餉以清風滌袢暑<lb/>
論醫説相俱第一觸熱逺來尋我語嗟哉人生浪辛苦<lb/>
到頭事事皆塵土萬錢鼎食吾無取君有仙茅幸分與<lb/>
　　寄題胡穡齋盆池<lb/>
穡齋主人嗜泉石一舸來家楚江側水光山色晴逼人<lb/>
<pb n="KR4d0289_WYG_001-12b"/>
中有軒忩更清絶汲泉為池良不惡坐見漣漪照金碧<lb/>
匳開寳鑑大如許月堕氷輪光欲溢何須泰華尋玉井<lb/>
漫説仇池有仙穴箇中風露無處著長為昭華洗炎熱<lb/>
嗟予踈嬾真成癖想像哦詩竟何益安得身為穡齋客<lb/>
醉卧池邊聽錦瑟<lb/>
　<lb/>
　<lb/>
　竹齋詩集巻一<lb/>
</p>
<p>
</p>
  </div>
</body>
</text>
</TEI>
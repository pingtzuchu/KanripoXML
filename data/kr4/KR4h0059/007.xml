<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章軌範巻七</head> <lb/>
    <p>
<pb n="KR4h0059_WYG_007-1a"/>
欽定四庫全書<lb/>
　文章軌範巻七<lb/>
　　　　　　　　　　　　宋　謝枋得　編<lb/>
　小心文　　　　　　　　　　　　乎字集<lb/>
　　韓文公蘇東坡二公之文皆自莊子覺悟此集可<lb/>
　　與荘子並驅争先<lb/>
　　　祭田横墓文<hi>韓愈</hi>
貞元十一年九月愈如東京道出田横墓下感横義高<lb/>
<pb n="KR4h0059_WYG_007-1b"/>
能得士因取酒以祭爲文而弔之其辭曰事有曠百世<lb/>
而相感者余不自知其何心非今世之所稀孰爲使余<lb/>
歔欷而不可禁余既博觀乎天下曷有庻㡬乎夫子之<lb/>
所爲死者不復生嗟余去此其從誰當秦氏之失鹿得<lb/>
一士而可王何五百人之擾擾而不能脫夫子於劒鋩<lb/>
豈所寳之非賢抑天命之有常昔闕里之多士孔聖亦<lb/>
云其遑遑苟余行之不迷雖顛沛其何傷自古死者非<lb/>
一夫子至今有耿光跽陳辭而薦酒魂髣髴而來享<lb/>
<pb n="KR4h0059_WYG_007-2a"/>
　　　上梅直講書<hi>蘇軾</hi>
某官執事每讀詩至鴟鴞讀書至君奭常切悲周公之<lb/>
不遇及觀史見孔子厄于陳蔡之間而絃歌之聲不絶<lb/>
顔淵仲由之徒相與答問夫子曰匪兕匪虎率彼曠野<lb/>
吾道非耶又何爲至此顔淵曰夫子之道至大故天下<lb/>
莫能容雖然不容何病不容然後見君子夫子油然而<lb/>
笑曰回使爾多財吾爲爾宰夫天下雖不能容而其徒<lb/>
自足以相樂如此乃今知周公之富貴有不如夫子之<lb/>
<pb n="KR4h0059_WYG_007-2b"/>
貧賤夫以召公之賢以管蔡之親而不知其心則周公<lb/>
誰與樂其富貴而夫子所與共貧賤者皆天下之賢才<lb/>
則亦足以樂乎此矣軾七八嵗時始知讀書聞今天下<lb/>
有歐陽公者其爲人如古孟軻韓愈之徒而又有梅公<lb/>
者從之遊而與之上下其議論其後益壮始能讀其文<lb/>
詞想見其爲人意其飄然脫去世俗之樂而自樂其樂<lb/>
也方學爲對偶聲律之文求升斗之祿自度無以進見<lb/>
于諸公之間來京師逾年未嘗窺其門今年春天下之<lb/>
<pb n="KR4h0059_WYG_007-3a"/>
士羣至於禮部執事與歐陽公實親試之誠不自意獲<lb/>
在第二既而聞之人執事愛其文以爲有孟軻之風而<lb/>
歐陽公亦以其能不爲世俗之文也而取焉是以在此<lb/>
非左右爲之先容非親舊爲之請屬而向之十餘年間<lb/>
聞其名而不得見者一朝爲知己退而思之人不可以<lb/>
苟富貴亦不可以徒貧賤有大賢焉而爲其徒則亦足<lb/>
恃矣苟其僥一時之幸從車騎數十人使閭巷小民聚<lb/>
觀而賛歎之亦何以易此樂也傳曰不怨天不尤人盖<lb/>
<pb n="KR4h0059_WYG_007-3b"/>
優哉游哉可以卒嵗執事名滿天下而位不過五品其<lb/>
容色温而不怒其文章寬厚敦朴而無怨言此必有所<lb/>
樂乎斯道也軾願與聞焉<lb/>
　　　三槐堂記<hi>學史記</hi>　<hi>蘇軾</hi>
天可必乎賢者不必貴仁者不必夀天不可必乎仁者<lb/>
必有後二者将安取𠂻哉吾聞之申包胥曰人衆者勝<lb/>
天天定亦能勝人世之論天者皆不待其定而求之故以<lb/>
天爲茫茫善者以怠惡者以肆盜跖之夀孔顔之厄此<lb/>
<pb n="KR4h0059_WYG_007-4a"/>
皆天之未定者也松栢生于山林其始也困于蓬蒿厄<lb/>
于牛羊而其終也貫四時閲千嵗而不改者其天定也<lb/>
善惡之報至于子孫則其定也久矣吾以所見所聞考<lb/>
之其可必也審矣國之将興必有世德之臣厚施而不<lb/>
食其報然後其子孫能與守文太平之主共天下之福<lb/>
故兵部侍郎晉國王公<hi>王祐</hi>顯于漢周之際歴事太祖太<lb/>
宗文武忠孝天下望以爲相而公卒以直道不容于時盖<lb/>
嘗手植三槐于庭曰吾之子孫必有爲三公者已而魏<lb/>
<pb n="KR4h0059_WYG_007-4b"/>
國文正公<hi>旦</hi>相真宗皇帝于景德祥符之間朝廷清明<lb/>
天下無事之時享其榮名者十有八年今夫寓物于人<lb/>
明日而取之有得有否而晉公脩德于身責報于天取<lb/>
必于數十年之後如持左契交手相付吾是以知天之<lb/>
果可必也吾不及見魏公而見其子懿敏公<hi>素</hi>以直諫<lb/>
事仁宗皇帝出入侍從将帥三十餘年位不滿其德天<lb/>
将復興王氏也歟何其子孫之多賢也世有以晉公比<lb/>
李栖筠者其雄才直氣不相上下而栖筠之子吉甫其<lb/>
<pb n="KR4h0059_WYG_007-5a"/>
孫德裕功名富貴畧與王氏等而忠恕仁厚不及魏公<lb/>
父子由此觀之王氏之福盖未艾也懿敏公之子鞏與<lb/>
吾遊好德而文以世其家吾是以錄之銘曰嗚呼休哉<lb/>
魏公之業與槐俱萌封植之勤必世乃成既相真宗四<lb/>
方砥平歸視其家槐隂滿庭吾儕小人朝不謀夕相時<lb/>
射利皇䘏厥德庶㡬僥倖不種而獲不有君子其何能<lb/>
國王城之東晉公所廬鬱鬱三槐惟德之符嗚呼休哉<lb/>
　　　表忠觀碑<hi>蘇軾</hi>
<pb n="KR4h0059_WYG_007-5b"/>
熈寧十年十月戊子資政殿大學士右諫議大夫知杭<lb/>
州軍事臣抃<hi>趙抃</hi>言故呉越國王錢氏墳廟及其父祖妃<lb/>
夫人子孫之墳在錢塘者二十有六在臨安者十有一<lb/>
皆蕪穢不治父老過之有流涕者謹按故武肅王鏐始<lb/>
以鄉兵破走黄巢名聞江淮復以八都兵討劉漢宏并<lb/>
越州以奉董昌而自居于杭及昌以越叛則誅昌而并<lb/>
越盡有浙東西之地傳其子文穆王元瓘至其孫忠獻<lb/>
王仁佐遂破李景兵取福州而仁佐之弟忠懿王俶又<lb/>
<pb n="KR4h0059_WYG_007-6a"/>
大出兵攻景以迎周世宗之師其後卒以國入覲三世<lb/>
四王與五代相終始天下大亂豪傑蜂起方是時以數<lb/>
州之地盜名字者不可勝數既覆其族延及于無辜之<lb/>
民罔有孑遺而呉越地方千里帶甲十萬鑄山煮海象<lb/>
犀珠玉之富甲于天下然終不失臣節貢獻相望于道<lb/>
是以其民至於老死不識兵革四時嬉遊歌鼓之聲相<lb/>
聞至于今不廢其有德于斯民甚厚皇宋受命四方僣<lb/>
亂以次削平西蜀江南負其嶮逺兵至城下力屈勢窮<lb/>
<pb n="KR4h0059_WYG_007-6b"/>
然後束手而河東劉氏百戰守死以抗王師積骸爲城<lb/>
釃血爲池竭天下之力僅乃克之獨呉越不待告命封<lb/>
府庫籍郡縣請吏于朝視去其國如去傳舍其有功于<lb/>
朝廷甚大昔竇融以河西歸漢光武詔右扶風脩理其<lb/>
父祖墳塋祠以太牢今錢氏功德殆過于融而未及百<lb/>
年墳廟不治行道傷嗟甚非所以勸奨忠臣慰答民心<lb/>
之義也臣願以龍山廢佛祠曰妙因院者爲觀使錢氏<lb/>
之孫爲道士曰自然者居之凡墳廟之在錢塘者以付<lb/>
<pb n="KR4h0059_WYG_007-7a"/>
自然其在臨安者以付其縣之浄土寺僧曰道微嵗各<lb/>
度其徒一人使世掌之籍其地之所入以時脩其祠宇<lb/>
封殖其草木有不治者縣令丞察之甚者易其人庻㡬<lb/>
永終不墮以稱朝廷待錢氏之意臣抃昧死以聞制曰<lb/>
可其妙因院改賜名表忠觀銘曰天目之山苕水出焉<lb/>
龍飛鳳舞萃于臨安篤生異人絶類離倫奮挺大呼從<lb/>
者如雲仰天誓江月星晦䝉强弩射潮江海爲東殺宏<lb/>
誅昌奄有呉越金劵玉册虎符龍節大城其居包絡山<lb/>
<pb n="KR4h0059_WYG_007-7b"/>
川左江右湖控引島蠻嵗時歸休以燕父老曄如神人<lb/>
玉帶裘馬四十一年寅畏小心厥篚相望大貝南金五<lb/>
朝昏亂罔堪托國三王相承以待有德既獲所歸弗謀<lb/>
弗咨先王之志我維行之天祚忠孝世有爵邑允文允<lb/>
武子孫千億帝謂守臣治其祠墳毋俾樵牧愧其後昆<lb/>
龍山之陽巋然新宫匪私于錢惟以勸忠非忠無君非<lb/>
孝無親凡百有位視此刻文<lb/>
　　　　潘子真云東坡作表忠觀碑王荆公寘坐隅<lb/>
<pb n="KR4h0059_WYG_007-8a"/>
　　　　葉致逺楊德逢二人在坐有客問曰相公亦<lb/>
　　　　喜斯人之作也公曰斯作絶似西漢坐客歎<lb/>
　　　　譽不已公笑曰西漢誰人可擬德逢對曰王<lb/>
　　　　褒盖易之也公曰不可草草德逢復曰司馬<lb/>
　　　　相如楊雄之流乎公曰相如賦子虚大人洎<lb/>
　　　　喻蜀文封禪書耳雄所著太𤣥法言以准易<lb/>
　　　　論語未見其叙事典贍若此也直須與子長<lb/>
　　　　馳騁上下坐客又從而賛之公曰畢竟似子<lb/>
<pb n="KR4h0059_WYG_007-8b"/>
　　　　長何語坐客悚然公徐曰楚漢以來諸侯王<lb/>
　　　　年表也<lb/>
　　　送孟東野序<hi>韓愈</hi>
　　　　此篇凡六百二十餘字鳴字四十讀者不覺<lb/>
　　　　其繁何也句法變化凡二十九様有頓挫有<lb/>
　　　　升䧏有起伏有抑揚如層峰叠巒如驚濤怒<lb/>
　　　　浪無一句懈怠無一字塵埃愈讀愈可喜<lb/>
大凡物不得其平則嗚草木之無聲風撓之鳴水之無<lb/>
<pb n="KR4h0059_WYG_007-9a"/>
聲風蕩之鳴其躍也或激之其趨也或梗之其沸也或<lb/>
灸之金石之無聲或擊之鳴人之于言也亦然有不得<lb/>
已而後言其歌也有思其哭也有懐凡出乎口而爲聲<lb/>
者其皆有弗平者乎樂也者鬰于中而泄于外者也擇<lb/>
其善鳴者而假之鳴金石絲竹匏土革木八者物之善<lb/>
鳴者也維天之于時也亦然擇其善鳴者而假之鳴是<lb/>
故以鳥鳴春以雷鳴夏以蟲鳴秋以風鳴冬四時之相<lb/>
推奪其必有不得其平者乎其于人也亦然人聲之精<lb/>
<pb n="KR4h0059_WYG_007-9b"/>
者爲言文辭之于言又其精者也尤擇其善鳴者而假<lb/>
之鳴其在唐虞咎陶禹其善鳴者也而假之以鳴䕫弗<lb/>
能以文辭鳴又假于韶以鳴夏之時五子以其歌鳴伊<lb/>
尹鳴殷周公鳴周凡載于詩書六藝皆鳴之善者也周<lb/>
之衰孔子之徒鳴之其聲大而逺傳曰天将以夫子爲<lb/>
木鐸其弗信矣乎其末也荘周以荒唐之辭鳴于楚楚<lb/>
大國也其亡也以屈原鳴臧孫辰孟軻荀卿以道鳴者<lb/>
也<hi>以荀卿儕孟子非其倫臧孫辰何人未見其有道乂與孟子並立安可謂之以道嗚此文公學問偏駁處</hi>
<pb n="KR4h0059_WYG_007-10a"/>
楊朱墨翟管夷吾晏嬰老聃申不害韓非慎到田騈鄒<lb/>
衍尸佼孫武張儀蘇奏之屬皆以其術鳴秦之興李斯<lb/>
鳴之漢之時司馬遷相如揚雄最其善鳴者也其下魏<lb/>
晉氏鳴者不及于古然未嘗絶也就其善鳴者其聲清<lb/>
以浮其節數以急其辭淫以哀其志弛以肆其爲言也<lb/>
亂雜而無章<hi>上四句一様五字若第五句不用九字文勢便庸腐</hi>将天醜其德莫<lb/>
之顧耶何爲乎不鳴其善鳴者也唐之有天下陳子昂<lb/>
蘇源明元結李白杜甫李觀皆以其所能鳴<hi>此六字包括多</hi>其<lb/>
<pb n="KR4h0059_WYG_007-10b"/>
存而在下者孟郊東野始以其詩鳴其高出晉魏不懈<lb/>
而及于古其他浸淫乎漢氏矣從吾遊者李翺張籍其<lb/>
尤也三子者之鳴信善鳴矣抑不知天将和其聲而使<lb/>
鳴國家之盛耶抑将窮餓其身思愁其心腸而使自鳴<lb/>
其不幸耶三子者之命則懸于天矣其在上也奚以喜<lb/>
其在下也奚以悲<hi>此二句占地歩</hi>東野之役於江南也有若不<lb/>
釋然者故吾道其命于天者以解之<hi>序因送東野作結歸東野身上只兩</hi>
<hi>句此文章之妙</hi>
<pb n="KR4h0059_WYG_007-11a"/>
　　　前赤壁賦<hi>蘇軾</hi>
　　　　此賦學荘騷文法無一句與荘騷相似非超<lb/>
　　　　然之才絶倫之識不能爲也瀟灑神竒出塵<lb/>
　　　　絶俗如乘雲御風而立乎九霄之上俯視六<lb/>
　　　　合何物茫茫非惟不掛之齒牙亦不足入其<lb/>
　　　　靈臺丹府也<lb/>
壬戌之秋七月既望蘇子與客泛舟遊于赤壁之下清<lb/>
風徐來水波不興舉酒屬客誦明月之詩歌窈窕之章<lb/>
<pb n="KR4h0059_WYG_007-11b"/>
少焉月出于東山之上徘徊于斗牛之間白露横江水<lb/>
光接天縱一葦之所如凌萬頃之茫然浩浩乎如馮虚<lb/>
御風而不知其所止飄飄乎如遺世獨立羽化而登仙<lb/>
<hi>余嘗中秋夜泛舟大江月色水光與天宇合而爲一始知此賦之妙</hi>於是飲酒樂甚扣舷<lb/>
而歌之歌曰<hi>學楚騷文</hi>桂棹兮蘭槳擊空眀兮泝流光渺渺<lb/>
兮予懐望美人兮天一方<hi>秋水清見底月在水中謂之空明月光與波俱動謂之流</hi>
<hi>光搖槳曰擊逆水而上曰泝</hi>客有吹洞簫者倚歌而和之其聲嗚嗚<lb/>
然如怨如慕如泣如愬餘音嫋嫋不絶如縷舞幽壑之<lb/>
<pb n="KR4h0059_WYG_007-12a"/>
潜蛟泣孤舟之嫠婦蘇子愀然正襟危坐而問客曰何<lb/>
爲其然也客曰月明星稀烏鵲南飛此非曹孟德之詩<lb/>
乎西望夏口東望武曷山川相繆鬱乎蒼蒼此非孟德<lb/>
之困于周郎者乎<hi>此一叚設爲客之言曹操詩見文選月明星稀鳥鵲南飛譏蜀先主之南</hi>
<hi>走</hi>方其破荆州下江陵順流而東也舳艫千里旌旗蔽<lb/>
空釃酒臨江横槊賦詩固一世之雄也而今安在哉<hi>有感</hi>
<hi>慨</hi>況吾與子漁樵于江渚之上侣魚蝦而友麋鹿駕一<lb/>
葉之扁舟舉匏樽以相屬寄蜉蝣于天地渺滄海之一<lb/>
<pb n="KR4h0059_WYG_007-12b"/>
粟哀吾生之須臾羡長江之無窮<hi>有感慨</hi>挾飛仙以遨遊<lb/>
抱明月而長終知不可乎驟得託遺響于悲風蘇子曰<lb/>
客亦知夫水與月乎逝者如斯而未嘗徃也<hi>說水</hi>盈虚者<lb/>
如彼而卒莫消長也<hi>說月</hi>盖将自其變者而觀之則天地<lb/>
曽不能以一瞬自其不變者而觀之則物與我皆無盡<lb/>
也而又何羡乎<hi>此一段全學荘子情思</hi>且夫天地之間物各有主<lb/>
苟非吾之所有雖一毫而莫取惟江上之清風與山間<lb/>
之明月耳得之而爲聲目遇之而成色取之無禁用之<lb/>
<pb n="KR4h0059_WYG_007-13a"/>
不竭是造物者之無盡藏也而吾與子之所共食<hi>如食邑之</hi>
<hi>食言享也</hi>客喜而笑洗盞更酌殽核既盡杯盤狼籍相與枕<lb/>
藉乎舟中不知東方之既白<lb/>
　　　後赤壁賦<hi>蘇軾</hi>
是嵗十月之望歩自雪堂将歸于臨臯二客從予過黄<lb/>
泥之坂霜露既降木葉盡脱人影在地仰見明月顧而<lb/>
樂之行歌相答已而歎曰有客無酒有酒無殽月白風<lb/>
清如此良夜何客曰今者薄暮舉網得魚巨口細鱗状<lb/>
<pb n="KR4h0059_WYG_007-13b"/>
似松江之鱸顧安所得酒乎歸而謀諸婦婦曰我有斗<lb/>
酒藏之久矣以待子不時之需於是携酒與魚復逰于<lb/>
赤壁之下江流有聲斷岸千尺山高月小水落石出曽<lb/>
日月之㡬何而江山不可復識矣予乃攝衣而上履巉<lb/>
巖披䝉茸踞虎豹登虬龍攀栖鶻之危巢俯馮夷之幽<lb/>
宫盖二客不能從焉劃然長嘯草木震動山鳴谷應風<lb/>
起水涌予亦悄然而悲肅然而恐凛乎其不可留也反<lb/>
而登舟放乎中流聽其所止而休焉時夜将半四顧寂<lb/>
<pb n="KR4h0059_WYG_007-14a"/>
寥適有孤鶴横江東來翅如車輪𤣥裳縞衣戞然長鳴<lb/>
掠予舟而西也須臾客去予亦就睡夢一道士羽衣蹁<lb/>
躚過臨臯之下揖予而言曰赤壁之遊樂乎問其姓名<lb/>
俛而不答嗚呼噫嘻我知之矣疇昔之夜飛鳴而過我<lb/>
者非子也耶道士顧笑予亦驚悟開户視之不見其處<lb/>
　　　阿房宫賦<hi>杜牧</hi>
六王畢四海一蜀山兀阿房出覆壓三百餘里隔離天<lb/>
日驪山北構而西折直走咸陽二川溶溶流入宫墻五<lb/>
<pb n="KR4h0059_WYG_007-14b"/>
歩一樓十歩一閣廊腰縵迴簷牙高琢各抱地勢鈎心<lb/>
鬬角盤盤焉囷囷焉蜂房水渦矗不知其㡬千萬落長<lb/>
橋卧波未雲何龍複道行空不霽何虹高低㝠迷不知<lb/>
西東歌臺暖響春光融融舞殿冷䄂風雨凄凄一日之<lb/>
内一宫之間而氣候不齊妃嬪媵嬙王子皇孫辭樓下<lb/>
殿輦來于秦朝歌夜絃爲秦宫人明星熒熒開粧鏡也<lb/>
綠雲擾擾梳曉鬟也渭流漲膩棄脂水也煙斜霧横焚<lb/>
椒蘭也雷霆乍驚宫車過也轆轆逺聽杳不知其所之<lb/>
<pb n="KR4h0059_WYG_007-15a"/>
也一肌一容盡態極妍縵立逺視而望幸焉有不得見<lb/>
者三十六年燕趙之収藏韓魏之經營齊楚之精英㡬<lb/>
世㡬年取掠其人倚叠如山一旦不能有輸來其間鼎<lb/>
鐺玉石金塊珠礫棄擲邐迤秦人視之亦不甚惜嗟乎<lb/>
一人之心千萬人之心也秦愛紛奢人亦念其家奈何<lb/>
取之盡錙銖用之如泥沙使負棟之柱多于南畝之農<lb/>
夫架梁之椽多於機上之工女釘頭磷磷多于在庾之<lb/>
粟粒瓦縫參差多于周身之帛縷直欄横檻多于九土<lb/>
<pb n="KR4h0059_WYG_007-15b"/>
之城郭管絃嘔啞多于市人之言語使天下之人不敢<lb/>
言而敢怒獨夫之心日益驕固戍卒呌函谷舉楚人一<lb/>
炬可憐焦土嗚呼滅六國者六國也非秦也族秦者秦<lb/>
也非天下也嗟夫使六國各愛其人則足以拒秦秦復<lb/>
愛六國之人則遞三世可至萬世而爲君誰得而族滅<lb/>
也秦人不暇自哀而後人哀之後人哀之而不鑑之亦<lb/>
使後人而復哀後人也<lb/>
　　　送李愿歸盤谷序<hi>韓愈</hi>
<pb n="KR4h0059_WYG_007-16a"/>
太行之陽有盤谷盤谷之間泉甘而土肥草木叢茂居<lb/>
民鮮少或曰謂其環兩山之間故曰盤或曰是谷也宅<lb/>
幽而勢阻隱者之所盤旋<hi>此一節且說盤谷大體</hi>友人李愿居之<lb/>
愿之言曰人之稱大丈夫者我知之矣利澤施于人名<lb/>
聲昭于時坐于廟堂進退百官而佐天子出令其在外<lb/>
則樹旗旄羅弓矢武夫前呵從者塞途供給之人各執<lb/>
其物夾道而疾馳喜有賞怒有刑才俊滿前道古今而<lb/>
譽盛德入耳而不煩曲眉豐頰清聲而便體秀外而惠<lb/>
<pb n="KR4h0059_WYG_007-16b"/>
中飄輕裾翳長袖粉白黛緑者列屋而閒居妬寵而負<lb/>
恃争妍而取憐大丈夫之遇知于天子用力于當世者<lb/>
之所爲也<hi>此一節形容得志富貴之人</hi>吾非惡此而逃之是有命焉<lb/>
不可幸而致也窮居而野處升高而望逺坐茂樹以終<lb/>
日濯清泉以自潔採于山美可茹釣于水鮮可食起居<lb/>
無時惟適所安與其譽于前孰若無毁于其後與其樂<lb/>
于身執若無憂于其心車服不維刀鋸不加理亂不知<lb/>
黜陟不聞大丈夫之不遇于時者之所爲也<hi>此一節形容隐居退</hi>
<pb n="KR4h0059_WYG_007-17a"/>
<hi>遯之人</hi>我則行之<hi>承上接下不斷</hi>伺候于公卿之門奔走于形勢<lb/>
之途足将進而趑趄口将言而囁嚅處汙穢而不羞觸<lb/>
刑辟而誅戮僥倖于萬一老死而後止者其于爲人賢<lb/>
不肖何如也昌黎韓愈聞其言而壮之<hi>通篇全舉李愿說話自說只數</hi>
<hi>語其實非李愿言此又是一格式</hi>與之酒而爲之歌曰盤之中維子之<lb/>
宫盤之土維子之稼盤之泉可濯可湘盤之阻誰争子<lb/>
所窈而深廓其有容繚而曲如徃而復嗟盤之樂兮樂<lb/>
且無央虎豹逺跡兮蛟龍遁藏鬼神守䕶兮呵禁不祥<lb/>
<pb n="KR4h0059_WYG_007-17b"/>
飲且食兮壽而康無不足兮奚所望膏吾車兮秣吾馬<lb/>
從子于盤兮終吾生以徜徉<lb/>
　<lb/>
　<lb/>
　<lb/>
　<lb/>
　<lb/>
　文章軌範巻七<lb/>
</p>
<p>
</p>
  </div>
</body>
</text>
</TEI>
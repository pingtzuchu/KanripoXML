<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章軌範巻六</head> <lb/>
    <p>
<pb n="KR4h0059_WYG_006-1a"/>
欽定四庫全書<lb/>
　文章軌範巻六<lb/>
　　　　　　　　　　　　宋　謝枋得　編<lb/>
　小心文　　　　　　　　　　　　種字集<lb/>
　　此集才學識三高議論關世教古之立言不朽者<lb/>
　　如是夫葉水心曰文章不足關世教雖工無益也<lb/>
　　人能熟此集學進識進而才亦進矣<lb/>
　　　前出師表<hi>諸葛亮</hi>
<pb n="KR4h0059_WYG_006-1b"/>
先帝創業未半而中道崩殂今天下三分益州罷弊此<lb/>
誠危急存亡之秋也然侍衛之臣不懈于内忠志之士<lb/>
忘身于外者盖追先帝之殊遇欲報之于陛下也誠宜<lb/>
開張聖聽以光先帝遺德恢𢎞志士之氣不宜妄自菲<lb/>
薄引喻失義以塞忠諫之路也宫中府中俱爲一體陟<lb/>
罰臧否不宜異同若有作姦犯科及爲忠善者宜付有<lb/>
司論其刑賞以昭陛下平明之治不宜偏私使内外異<lb/>
法也侍中侍郎郭攸之費禕董允等此皆良實志慮忠<lb/>
<pb n="KR4h0059_WYG_006-2a"/>
純是以先帝簡拔以遺陛下愚以爲宫中之事事無大<lb/>
小悉以諮之然後施行必能禆補闕漏有所廣益将軍<lb/>
向寵性行淑均曉暢軍事試用於昔日先帝稱之曰能<lb/>
是以衆議舉寵以爲督愚以爲營中之事事無大小悉<lb/>
以諮之必能使行陣和睦優劣得所也親賢臣逺小人<lb/>
此先漢所以興隆也親小人逺賢臣此後漢所以傾頹<lb/>
也先帝在時每與臣論此事未嘗不歎息痛恨于桓靈<lb/>
也侍中尚書<hi>陳震</hi>長史叅軍<hi>蒋琬</hi>此悉貞亮死節之臣也願<lb/>
<pb n="KR4h0059_WYG_006-2b"/>
陛下親之信之則漢室之隆可計日而待也臣本布衣<lb/>
躬耕於南陽苟全性命于亂世不求聞達于諸侯先帝<lb/>
不以臣卑鄙猥自枉屈三顧臣于草廬之中諮臣以當<lb/>
世之事由是感激遂許先帝以驅馳後值傾覆受任于<lb/>
敗軍之際奉命于危難之間爾來二十有一年矣先帝<lb/>
知臣謹慎故臨崩託臣以大事也受命以來夙夜憂慮<lb/>
恐付託不效以傷先帝之明故五月渡瀘深入不毛今<lb/>
南方已定甲兵已足當奨帥三軍北定中原庶竭駑鈍<lb/>
<pb n="KR4h0059_WYG_006-3a"/>
攘除姦凶興復漢室還于舊都此臣之所以報先帝而<lb/>
忠陛下之職分也至于斟酌損益進盡忠言則攸之禕<lb/>
允之任也願陛下託臣以討賊興復之效不效則治臣<lb/>
之罪以告先帝之靈責攸之禕允等之咎以彰其慢陛<lb/>
下亦宜自謀以諮諏善道察納雅言深追先帝遺詔臣<lb/>
不勝受㤙感激今當逺離臨表涕泣不知所云<lb/>
　　　送浮屠文暢師序<hi>韓愈</hi>
人固有儒名而墨行者問其名則是校其行則非可以<lb/>
<pb n="KR4h0059_WYG_006-3b"/>
與之遊乎如有墨名而儒行者<hi>此是文暢</hi>問其名則非校其<lb/>
行則是可以與之遊乎揚子雲稱在門墻則麾之<hi>喻儒名者</hi>
在夷狄則進之<hi>喻墨名者</hi>吾取以爲法焉浮屠文暢喜文章<lb/>
<hi>文公取文暢只以其人喜文章</hi>其周游天下凡有行必請于縉紳先生<lb/>
以求詠歌其所志貞元十九年春将行東南柳君宗元<lb/>
爲之請解其装得所叙詩累百餘篇非至篤好其何能<lb/>
致多如是耶惜其無以聖人之道告之者而徒舉浮屠<lb/>
之說贈焉夫文暢浮屠也如欲聞浮屠之說當自就其<lb/>
<pb n="KR4h0059_WYG_006-4a"/>
師而問之何故謁吾徒而來請也彼見吾君臣父子之<lb/>
懿文物禮樂之盛其心有慕焉拘其法而未能入<hi>句法</hi>故<lb/>
樂聞其說而請之如吾徒者宜當告之以二帝三王之<lb/>
道日月星辰之所以行天地之所以著鬼神之所以幽<lb/>
人物之所以蕃江河之所以流而語之不當又爲浮屠<lb/>
之說而瀆告之也<hi>此一段最高</hi>民之初生固若禽獸夷狄然<lb/>
有聖人者立然後知宫居而粒食親親而尊尊生者養<lb/>
死者藏是故道莫大乎仁義教莫正乎禮樂刑政施之<lb/>
<pb n="KR4h0059_WYG_006-4b"/>
于天下萬物得其宜措之于其躬體安而氣平堯以是<lb/>
傳之舜舜以是傳之禹禹以是傳之湯湯以是傳之文<lb/>
武文武以是傳之周公孔子書之于册中國之人世守<lb/>
之今浮屠者孰爲而孰傳之耶<hi>此一段義理最精亦切近人情即是原道中議</hi>
<hi>論無一語相似此韓文之所以爲竒特也</hi>夫鳥俛而啄仰而四顧夫獸深居<lb/>
而簡出懼物之爲已害也猶且不免焉弱之肉强之食<lb/>
今吾與文暢安居暇食優游以生死與禽獸異者寧可<lb/>
不知其所自耶<hi>此一段尤切近人情見得天地間不可無聖人之道無聖人之道則人之類滅</hi>
<pb n="KR4h0059_WYG_006-5a"/>
<hi>久矣與禽獸何異</hi>夫不知者非其人之罪也知而不爲之者惑<lb/>
也恱乎故不能即乎新者弱也知而不以告之者不仁<lb/>
也告而不以實者不信也<hi>此二節是儒者之過</hi>余既重栁請又嘉<lb/>
浮屠能喜文辭於是乎言<hi>見得文公所以與文暢者只是取其能喜文章非取其道</hi>
　　　栁子厚墓誌<hi>韓愈</hi>
　　　　此篇係節文今依元本刊行如左<lb/>
其召至京師而復爲刺史也中山劉夢得禹錫亦在遣<lb/>
中當詣播州子厚泣曰播州非人所居而夢得親在堂<lb/>
<pb n="KR4h0059_WYG_006-5b"/>
吾不忍夢得之窮無辭以白其大人且萬無母子俱徃<lb/>
理請于朝将拜疏願以栁易播雖重得罪死不恨遇有<lb/>
以夢得事白上者夢得於是改刺連州嗚呼士窮乃見<lb/>
節義今夫平居里巷相慕恱酒食遊戲相徴逐詡詡强<lb/>
笑語以相取下握手出肺肝相示指天日涕泣誓生死<lb/>
不相背負真若可信一旦臨小利害僅如毛髮比反眼<lb/>
若不相識落䧟穽不一引手救反擠之又下石焉者皆<lb/>
是也此宜禽獸夷狄所不忍爲而其人自視以爲得計<lb/>
<pb n="KR4h0059_WYG_006-6a"/>
聞子厚之風亦可以少愧矣子厚前時少年勇于爲人<lb/>
不自貴重顧藉謂功業可立就故坐廢退<hi>子厚黨附王伾王叔文得</hi>
<hi>罪貶永州司馬</hi>既退又無相知有氣力得位者推挽故卒死于<lb/>
窮裔<hi>子厚終于栁州刺史</hi>材不爲世用道不行于時也使子厚在<lb/>
臺省時自持其身已能如司馬刺史時亦自不斥斥時<lb/>
有人力能舉之且必復用不窮然子厚斥不久窮不極<lb/>
雖有出于人其文學辭章必不能自力以致必傳于後<lb/>
世如今無疑也<hi>此三節議論有斷制有回斡有馳驟意氣激昂光彩燦爛一節高一節文章之</hi>
<pb n="KR4h0059_WYG_006-6b"/>
<hi>妙如此寧㡬</hi>雖使子厚得所願爲将相于一時以彼易此孰<lb/>
得孰失必有能辨之者<lb/>
　　　大唐中興頌序<hi>元結</hi>
天寳十四年安祿山陷洛陽明年陷長安天子幸蜀<hi>唐明</hi>
<hi>皇</hi>太子即位于靈武<hi>肅宗不受命于父而自立與簒位同</hi>明年皇帝移軍<lb/>
鳳翔<hi>太子立則稱皇帝</hi>其年復兩京上皇還京師<hi>天子退位則稱上皇</hi>於<lb/>
戲前代帝王有盛德大業者必見于歌頌<hi>前代帝王有德有功者見</hi>
<hi>于歌頌</hi>若今歌頌大業刻之金石<hi>今日無盛德有大業而見于歌頌</hi>非老<lb/>
<pb n="KR4h0059_WYG_006-7a"/>
於文學其誰宜爲<lb/>
　　　書箕子廟碑隂<hi>柳宗元</hi>
當其周時未至殷祀未殄比干已死微子已去向使紂<lb/>
惡未稔而自斃武庚念亂以圖存國無其人誰與興理<lb/>
此人事之或然者也先生所以隱忍而不去意者有在<lb/>
於斯乎<lb/>
　　　　此等文章天地間有數不可多見惟杜牧之<lb/>
　　　　絶句詩一首似之題烏江項羽廟云勝敗兵<lb/>
<pb n="KR4h0059_WYG_006-7b"/>
　　　　家不可期包羞忍恥是男兒江東子弟多豪<lb/>
　　　　俊巻土重來未可知<lb/>
　　　嚴先生祠堂記<hi>范仲淹</hi>
　　　　字少意多文簡理詳有關世教非徒文也<lb/>
先生光武之故人也相尚以道及帝握赤符乘六龍得<lb/>
聖人之時臣妾億兆<hi>好句法</hi>天下孰加焉惟先生以節高<lb/>
之既而動星象歸江湖得聖人之清泥塗軒冕<hi>句法</hi>天下<lb/>
孰加焉惟光武以禮下之在蠱之上九衆方有爲而獨<lb/>
<pb n="KR4h0059_WYG_006-8a"/>
不事王侯高尚其事先生以之在屯之初九陽德方亨<lb/>
而能以貴下賤大得民也光武以之盖先生之心出乎<lb/>
日月之上光武之量包乎天地之外微先生不能成光<lb/>
武之大微光武豈能遂先生之高哉而使貪夫廉懦夫<lb/>
立是大有功于名教也<hi>斡歸立祠意</hi>仲淹來守是邦始構堂<lb/>
而奠焉乃復爲其後者四家<hi>復者漢法免租賦科役也</hi>以奉祠事又<lb/>
從而歌曰雲山蒼蒼江水泱泱先生之風山高水長<lb/>
　　　　范文正公作此記李太伯在坐間曰公此文<lb/>
<pb n="KR4h0059_WYG_006-8b"/>
　　　　一出名世只一字未安公曰何字曰先生之<lb/>
　　　　德不如以風字代德字公欣然改之盖太伯<lb/>
　　　　因記中有貪夫廉懦夫立六字遂思聞伯夷<lb/>
　　　　栁下惠之風一叚因得風字也<lb/>
　　　䟦紹興辛巳親征詔草<hi>辛棄疾</hi>
使此詔見于紹興之前可以無事讐之大恥使此詔行<lb/>
于隆興之後可以卒不世之大功今此詔與此敵猶俱<lb/>
存也悲夫<lb/>
<pb n="KR4h0059_WYG_006-9a"/>
　　　袁州學記<hi>李覯</hi>
　　　　本朝大儒作學記多矣三百年來人獨喜誦<lb/>
　　　　袁州學記非曰筆端有氣力有光燄超然不<lb/>
　　　　羣其立論高逺宏大不離乎人心天理宜乎<lb/>
　　　　讀者樂而忘倦也葉水心云爲文不足關世<lb/>
　　　　教雖工無益也可與知者道<lb/>
皇帝二十有二年<hi>仁宗慶厯四年</hi>制詔州縣立學惟時守令有<lb/>
哲有愚有屈力殫慮祗順德意<hi>句法</hi>有假宫借師苟具文<lb/>
<pb n="KR4h0059_WYG_006-9b"/>
書<hi>句法</hi>或連數城亡絃誦聲倡而不和教尼不行<hi>句法</hi>三十<lb/>
有二年<hi>仁宗至和元年</hi>范陽祖君無擇知袁州始至進諸生知<lb/>
學宫闕状<hi>字法</hi>大懼人才放失<hi>字法</hi>儒效闊疎無以稱上意<lb/>
㫖通判潁州陳君侁聞而是之<hi>字法</hi>議以克合相舊夫子<lb/>
廟陿隘不足改爲乃營治之東北隅厥土燥剛厥位面<lb/>
陽厥材孔良殿堂門廡黝堊丹漆舉以法故生師有舍<lb/>
庖廪有次百爾器備並手偕作工善吏勤晨夜展力越<lb/>
明年成舍菜且有日旴江李覯諗于衆曰惟四代之學<lb/>
<pb n="KR4h0059_WYG_006-10a"/>
考諸經可見已<hi>作學記不說虞夏商周自是欠事今只以一句道破筆力高古</hi>秦以山<lb/>
西鏖六國欲帝萬世劉氏一呼而關門不守武夫健将<lb/>
賣降恐後何耶詩書之道廢人惟見利而不聞義焉耳<lb/>
孝武乘豐富世祖出戎行皆孳孳學術俗化之厚延於<lb/>
靈獻草茅危言者折首而不悔功烈震主者聞命而釋<lb/>
兵羣雄相視不敢去臣位尚數十年教道之結人心如<lb/>
此<hi>一句結有筆力</hi>今代遭聖神爾袁得聖君<hi>句法</hi>俾爾由庠序踐<lb/>
古人之迹天下治則撢禮樂以陶吾民一有不幸猶當<lb/>
<pb n="KR4h0059_WYG_006-10b"/>
伏大節爲臣死忠爲子死孝<hi>此䓁文章關係世教萬世不磨滅</hi>使人有<lb/>
所賴且有所法是惟朝家教學之意若其弄筆墨以徼<lb/>
利達而已豈徒二三子之羞抑亦爲國者之憂<lb/>
　　　　袁州學記李太伯文河東柳淇書京兆章友<lb/>
　　　　真篆稱爲三絶<lb/>
　　　書洛陽名園記後<hi>李格非</hi>
　　　　名園特遊觀之末今張大其事恢廣其意謂<lb/>
　　　　園囿之興廢乃洛陽盛衰之候洛陽之盛衰<lb/>
<pb n="KR4h0059_WYG_006-11a"/>
　　　　乃天下治亂之候是至小之物關係至大有<lb/>
　　　　學有識方能爲此文<lb/>
洛陽處天下之中挾殽黽之阻當秦隴之襟喉而趙魏<lb/>
之走集盖四方必争之地也天下當無事則已有事則<lb/>
洛陽必先受兵余故嘗曰洛陽之盛衰天下治亂之候<lb/>
也方唐貞觀開元之間公卿貴戚開館列第于東都者<lb/>
號千有餘邸及亂離繼以五季之酷其池塘竹樹兵車<lb/>
蹂蹴廢而爲丘墟高亭大榭煙火焚燎化而爲灰燼與<lb/>
<pb n="KR4h0059_WYG_006-11b"/>
唐共滅而俱亡無餘處矣余故嘗曰園囿之興廢洛陽<lb/>
盛衰之候也且天下之治亂候于洛陽之盛衰而知洛<lb/>
陽之盛衰候于園囿之興廢而得則名園記之作余豈<lb/>
徒然哉<hi>有此文章方可傳不然虚辭浮語雖工何可傳</hi>嗚呼公卿大夫方進于<lb/>
朝放乎一已之私自爲之而忘天下之治忽欲退享此<lb/>
得乎唐之末路是已<lb/>
　　　岳陽樓記<hi>范仲淹</hi>
慶厯四年春滕子京謫守巴陵郡越明年政通人和百<lb/>
<pb n="KR4h0059_WYG_006-12a"/>
廢具興乃重修岳陽樓增其舊制刻唐賢今人詩賦于<lb/>
其上屬予作文以記之予觀夫巴陵勝状在洞庭一湖<lb/>
銜逺山呑長江浩浩湯湯横無際涯朝暉夕隂氣象萬<lb/>
千此則岳陽樓之大觀也前人之述偹矣然則北通巫<lb/>
峽南極瀟湘僊客騷人多㑹于此覽物之情得無異乎<lb/>
若夫霪雨霏霏連月不開隂風怒號濁浪排空日星隠<lb/>
耀山岳潛形商旅不行檣傾檝摧薄暮冥冥虎嘯猿啼登<lb/>
斯樓也則有去國懐鄉憂讒畏譏滿目蕭然感極而悲<lb/>
<pb n="KR4h0059_WYG_006-12b"/>
者矣至若春和景明波瀾不驚上下天光一碧萬頃沙<lb/>
鷗翔集錦鱗游泳岸芷汀蘭郁郁青青而或長煙一空<lb/>
皓月千里浮光躍金静影沉碧漁歌互答此樂何極登<lb/>
斯樓也則有心曠神怡寵辱皆忘把酒臨風其喜洋洋<lb/>
者矣嗟夫予嘗求古仁人之心或異二者之爲何哉不<lb/>
以物喜不以已悲居廟堂之高則憂其民處江湖之逺<lb/>
則憂其君是進亦憂退亦憂然則何時而樂耶其必曰<lb/>
先天下之憂而憂後天下之樂而樂歟噫微斯人吾誰<lb/>
<pb n="KR4h0059_WYG_006-13a"/>
與歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0059_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章軌範巻六<lb/>
</p>
<p>
</p>
  </div>
</body>
</text>
</TEI>
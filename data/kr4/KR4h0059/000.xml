<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文章軌範</head>
    <p>
<pb n="KR4h0059_WYG_000-1a"/>
欽定四庫全書　　　　　集部八<lb/>
　文章軌範　　　　　　　總集類<lb/>
　　提要<lb/>
　　　　臣等謹案文章軌範七巻宋謝枋得編枋得<lb/>
　　　　有叠山集已著録是集所録漢晉唐宋之文<lb/>
　　　　凡六十九篇而韓愈之文居三十一栁宗元<lb/>
　　　　歐陽修之文各五蘇洵之文四蘇轍之文十<lb/>
　　　　二其餘諸葛亮陶潛杜牧范仲淹王安石李<lb/>
<pb n="KR4h0059_WYG_000-1b"/>
　　　　覯李格非辛棄疾人各一篇而已前二巻題<lb/>
　　　　曰放膽文後五巻題曰小心文各有批注圈<lb/>
　　　　㸃其六巻岳陽樓記一篇七巻祭田横文上<lb/>
　　　　梅直講書三槐堂銘表忠觀碑後赤壁賦阿<lb/>
　　　　房宫賦送李愿歸盤谷賦七篇皆有圈㸃而<lb/>
　　　　無批注葢偶無獨見即不填綴以塞白猶古<lb/>
　　　　人淳實之意其前出師表歸去來詞乃併圏<lb/>
　　　　㸃亦無之則似有所寓意其門人王淵濟跋<lb/>
<pb n="KR4h0059_WYG_000-2a"/>
　　　　謂漢丞相晉處士之大義清節乃枋得所深<lb/>
　　　　致意非附㑹也前有王守仁序稱為當時舉<lb/>
　　　　業而作然凡所標舉動中窽㑹要之古文之<lb/>
　　　　法亦不外此矣舊本以王侯將相有種乎七<lb/>
　　　　字分標七巻近刻以九重春色醉仙桃七字<lb/>
　　　　易之觀第三巻批有先熟王侯兩集之語則<lb/>
　　　　此本為枋得原題近刻乃以意改竄之雖無<lb/>
　　　　闗大義亦足見坊刻之好改古書不可據為<lb/>
<pb n="KR4h0059_WYG_000-2b"/>
　　　　典要也乾隆四十二年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4h0059_WYG_000-3a"/>
欽定四庫全書　　　　　集部八<lb/>
　文章軌範目録　　　　　總集類<lb/>
　　巻一<hi>侯集</hi>
　　　放膽文<lb/>
　　巻二<hi>王集</hi>
　　　放膽文<lb/>
　　巻三<hi>將集</hi>
　　　小心文<lb/>
<pb n="KR4h0059_WYG_000-3b"/>
　　巻四<hi>相集</hi>
　　　小心文<lb/>
　　巻五<hi>有集</hi>
　　　小心文<lb/>
　　巻六<hi>種集</hi>
　　　小心文<lb/>
　　巻七<hi>乎集</hi>
　　　小心文<lb/>
<pb n="KR4h0059_WYG_000-4a"/>
文章軌範原序<lb/>
宋謝枋得氏取古文之有資於塲屋者自漢迄宋凡六<lb/>
十有九篇標掲其篇章句字之法名之曰文章軌範蓋<lb/>
古文之奥不止於是是獨為舉業者設耳夫自百家之<lb/>
言興而後有六經自舉業之習起而後有所謂古文古<lb/>
文之去六經逺矣由古文而舉業又加逺焉士君子有<lb/>
志聖賢之學而専求之於舉業何啻千里然中世以是<lb/>
取士士雖有聖賢之學堯舜其君之志不以是進終不<lb/>
<pb n="KR4h0059_WYG_000-4b"/>
大行於天下蓋士之始相見也必以贄故舉業者士君<lb/>
子求見於君之羔雉耳羔雉之弗飾是謂無禮無禮無<lb/>
所庸扵交際矣故夫求工於舉業而不事扵古作弗可<lb/>
工也弗工扵舉業而求於倖進是偽飾羔雉以网其君<lb/>
也雖然羔雉飾矣而無恭敬之實焉其如羔雉何哉是<lb/>
故飾羔雉者非以求媚於主致吾誠焉耳工舉業者非<lb/>
以要利於君致吾誠焉耳世徒見夫由科第而進者類<lb/>
多狥私媒利無事君之實而遂歸咎於舉業不知方其<lb/>
<pb n="KR4h0059_WYG_000-5a"/>
業舉之時惟欲釣聲利弋身家之腴以茍一旦之得而<lb/>
初未嘗有其誠也鄒孟氏曰恭敬者幣之未將者也伊<lb/>
川曰自灑埽應對可以至聖人夫知恭敬之實在於飾<lb/>
羔雉之前則知堯舜其君之心不在於習舉業之後矣<lb/>
知灑埽應對之可以進於聖人則知舉業之可以達於<lb/>
伊傳周召矣正徳丙寅仲秋既望餘姚王守仁序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>㐮陵文集卷五</head>
    <p>
<pb n="KR4d0124_WYG_005-1a"/>
欽定四庫全書<lb/>
　㐮陵文集卷五　　　　　　宋　許翰　撰<lb/>
　　奏疏<lb/>
　　　因時立政疏<hi>按此首從名臣奏議中補入</hi>
謹攷諸經傳神降而明出則其數為二其象為火火象<lb/>
在天經星二緯星一所謂熒惑緯星也東方之心南方<lb/>
之咮經星也熒惑遲疾逆順伏見之不常故不可以紀<lb/>
時若心與咮則有定次有常時是以帝王取節焉然堯<lb/>
<pb n="KR4d0124_WYG_005-1b"/>
典所謂日永星火以正仲夏豳詩所謂七月流火九月<lb/>
授衣凡稱火者皆心星也昔盖自陶唐以來以心為火<lb/>
政之君矣何則均是火也而心為大辰是以咮為鶉火<lb/>
心為大火大火之所以為大者天以心為明堂故也昔<lb/>
陶唐氏之火正閼伯居商丘祀大火故辰為商星而我<lb/>
宋以珍光醇耀天明地徳受命主之則明堂之政不可<lb/>
不謹於此大火以三月昏見於辰以九月伏於戌先王<lb/>
之火政視焉鄭以三月作火鑄刑噐而士文伯知其将<lb/>
<pb n="KR4d0124_WYG_005-2a"/>
災周之三月今正月也大火未出而人作之則與天拂<lb/>
是以火出而災報之然則所謂出内火者謂大陶冶非<lb/>
常火也又火之變於天地之間能革物氣以日新其在<lb/>
易象木上有火曰鼎鼎者取新之卦也明堂之頌曰我<lb/>
将我享維羊維牛維天其右之牛羊之享葢鼎實也是<lb/>
故明堂與鼎相因而成象相待而成禮相須而為國審<lb/>
矣鼎象木上有火是以先王四時以木變火焉而時各<lb/>
有宜木所謂榆栁木之木也棗杏火之木也桑柘土之<lb/>
<pb n="KR4d0124_WYG_005-2b"/>
木也柞楢金之木也槐檀水之木也火之變各以其時<lb/>
則物之新皆得天地之正氣而人食飲焉此疾癘之所<lb/>
以不作也昔晉之遷有持洛陽火渡江者云世世傳之<lb/>
其火不㓕火色變青至唐氣不復熱則知火之新舊氣<lb/>
性必異審矣此火不可不變之驗也師曠侍食於晉平<lb/>
公曰飯勞薪所炊平公使人視之果車輞也則是木實<lb/>
變火之氣性火實變物之臭味亦審矣此木不可不擇<lb/>
所冝之效也伏願明詔有司四時必倣古法各變其所<lb/>
<pb n="KR4d0124_WYG_005-3a"/>
宜木以為國火而傳之臣庶若國有大陶冶則皆作於<lb/>
三月建辰之後而止於建戌以奉大辰之政而協景炎<lb/>
之運輔成明堂調鼎之治天下幸甚<lb/>
　　　賞戰士疏<hi>按此首從名臣奏議中補入</hi>
臣聞兵家之法使貪者為我争使愚者為我死夫若是<lb/>
者非他有利以導之也則賞固不可以不厚雖然爵禄<lb/>
顯設於朝維其得之難也是以人危身而取之使其欲<lb/>
而易得得而已充則人孰復肯輕身冐矢石陷堅抜敵<lb/>
<pb n="KR4d0124_WYG_005-3b"/>
為國行此危事而求竒功哉故無功而賞則有功者怠<lb/>
効薄而賞厚則人無志於極功而國不收其偉績是賞<lb/>
不可以不審也昔景徳間契丹犯澶淵真宗皇帝親駕<lb/>
征之自是強敵請盟至今不復窺邉然而師還賞功如<lb/>
大帥李繼隆等不過進階次加食邑雖周文質身督所<lb/>
部射敵帥而殪之酋帥既亡敵衆遂潰然亦不過小遷<lb/>
其秩而已又熙寧用兵安南郭逵為帥大破賊兵於富<lb/>
良江自是交阯不敢復動神宗皇帝猶以師無大功斥<lb/>
<pb n="KR4d0124_WYG_005-4a"/>
其賞是時燕逹最有功不過進秩二等葢故時邉賞若<lb/>
斯之艱者将復有以用之故也比者西師頼陛下神明<lb/>
威武羌戎震慄屈膝請服然其桀黠反覆尚未可以保<lb/>
其往則将吏之賞不可不留其未滿之意以待復用也<lb/>
臣自䝉恩使得待罪掖垣與兵房事月餘日間伏見西<lb/>
師賞功凡行一百七十餘人積除二百五十餘官其間<lb/>
轉行遥郡者凡二十餘減磨勘者不復數計距臣領事<lb/>
之前則所賞不知其㡬何也雖臣之愚不足以權戎事<lb/>
<pb n="KR4d0124_WYG_005-4b"/>
之大計然願陛下參諸景徳熙寧審賞之意稍謀所以<lb/>
酌損此者故臣輙敢因董成郭寧之事而推言之非特<lb/>
為此二人惜數官而已也謹按周官六功之賞戰功曰<lb/>
多所謂多者非特貴夫多算古者振旅則飲至於廟以<lb/>
數軍實計所獲多以為勝焉今二人之兵以其所獲除其<lb/>
所亡猶不足也則是得不酬失功不補過而亦䝉厚賞於<lb/>
朝臣欲遂行其詞則不知所以為說是以冐昧而請之<lb/>
　　　河北戎政疏<hi>按此首從名臣奏議中補入</hi>
<pb n="KR4d0124_WYG_005-5a"/>
臣聞北方駐營朔野闚兵太行而种師道兵距河未渡<lb/>
此挫師之鋭而示敵以弱臣以為非便昔董卓自言討<lb/>
先零日留司馬劉靖屯兵安定以為聲勢冦欲斷卓歸<lb/>
道小擊輙開者以安定有兵故也冦謂安定當數萬人<lb/>
不知但歩騎四千而已故知兵之勢要恃聲援非必實<lb/>
加之也今我控扼狼車而大兵渡河號十萬衆此足以<lb/>
震敵人之心而増諸鎮之氣欲戰則可以及事欲和則<lb/>
易與之講此賢於老師不用而縱敵殘暴何啻萬萬也<lb/>
<pb n="KR4d0124_WYG_005-5b"/>
願陛下下臣之言詔大臣與种師道熟議其便然臣累<lb/>
論种師道今不可廢已䝉聖慈許令師道制置河北戎<lb/>
事之機間不容髮而逮今十三四日未聞施行今雖用<lb/>
師道言恐亦未必能盡其心以朝廷任之不專信之不<lb/>
一故也更望睿斷早圖任之<lb/>
　　　乞加恩死事疏<hi>按此首從名臣奏議中補入</hi>
臣伏見畿甸戎馬以來戰士僵仆居民流散今兵既解<lb/>
所宜矜恤陛下聖慈哀痛元元比已詔降度諜召人掩<lb/>
<pb n="KR4d0124_WYG_005-6a"/>
骼埋胔然猶道塗暴露久未盡藏恐傷士卒之鬬心亦<lb/>
損天地之和氣春晴薫蒸化為癘疫昔漢髙祖下令軍<lb/>
士不幸死者吏為衣衾棺斂四方歸心焉此髙祖所以<lb/>
取天下之道也不可不察又近累有雍丘尉氏等縣詣<lb/>
臺訴免和糴方戎馬蹂踐之餘復軍須饋運之後十室<lb/>
九空未有生理而官司遽復督責使之頭㑹箕斂非所<lb/>
以固邦本也矧惟畿邑拱衛都城祖宗加厚以待緩急<lb/>
今不鎮撫使之重困將散之四方則都城孤危臣愚願<lb/>
<pb n="KR4d0124_WYG_005-6b"/>
詔官司選忠良吏令分按田野掩瘞遺骸又願陛下齊<lb/>
心垂哀於清穆之中敕中外寺觀為死事者祈福所在<lb/>
厚䘏其家以勸忠義之節於方來戒漕司非具見錢不<lb/>
得和糴於民勞來安集使之復業以昭太平之象而正<lb/>
再造之基<lb/>
　　慎用人材疏<hi>按此首從名臣奏議中補入</hi>
臣聞否泰以類相反否則小人以類來泰則小人以類<lb/>
徃先王之智不能遍知四方萬里之逺使君子小人不<lb/>
<pb n="KR4d0124_WYG_005-7a"/>
亂於前者要在求其類之所自推而廣之如裘挈領則<lb/>
順者不可勝數也方今天下姦惡如織蕪穢郡縣戕賊<lb/>
黎元凡才無爛羊之能冐寵有續貂之嘆吏部充塞無<lb/>
闕以擬注版曹空匱不給於禄廪若不一大鏟革恐終<lb/>
不可有為今以軍興多故郡縣賞遺鞭笞良民無直而<lb/>
糴上下皆敝公私甚勞而姦宄無用之人坐縻倉廪之<lb/>
蓄此所謂繁其華者傷其實披其枝者傷其根者也願<lb/>
詔吏部稽考庶官凡由楊戩李彦之公田王黼朱勔諸<lb/>
<pb n="KR4d0124_WYG_005-7b"/>
道之應奉童貫譚稹等西北之師孟昌齡父子河防之<lb/>
役與夫䕫蜀湖南之開疆關陜河東之改幣吳越山東<lb/>
茶鹽陂田之利宫觀池苑營繕之功後苑書藝局文字<lb/>
庫所與之賞滛朋比徳各從其類又若近習所引獻頌<lb/>
所採効用有力應奉有勞特赴殿試之流此皆殃民蠧<lb/>
國敗俗妨賢姦宄取位賕賄買官所叨恩數不限髙卑<lb/>
一切褫奪還其本秩若非此族而横竊名噐如横行節<lb/>
度之貴仕祕閣延殿之華資或以童稚奴僕而濫膺或<lb/>
<pb n="KR4d0124_WYG_005-8a"/>
以商賈胥役而貨取人人論列簡牘徒繁願令吏部各<lb/>
具閥閲諸臺諫分使㸔詳上之朝廷次第裁抑其坐公<lb/>
田得罪如鮮于可非理譴逐宜自元斷月日復其資秩<lb/>
恩數而升擢之以勸忠諒然後位著可清賢能可進生<lb/>
民可安國用可節昔唐斜封墨勅官一日停數千員不<lb/>
以為疑今亦何難哉夫糞土為墻匠石不能施塗塈鄭<lb/>
衛調瑟后䕫難以致簫韶詩曰周雖舊邦其命維新願<lb/>
陛下順天休命而一新之也<lb/>
<pb n="KR4d0124_WYG_005-8b"/>
　　　辨忠邪疏<hi>按此首從名臣奏議中補入</hi>
臣聞君子謂小人為邪小人亦謂君子為邪君子小人<lb/>
雜進於前而忠邪之説交至無已則人君何以定之臣<lb/>
前日始為中司為淵聖言明主之聼天下言陳之之日<lb/>
皆有冊籍成敗既效賞罰隨之今如臣言某人忠賢某<lb/>
人姦佞某事如是而將成某事如是而將敗陛下退朝<lb/>
則籍其説審克夷考而卒不讎也則按臣之言而坐其<lb/>
妄夫如是則言者莫敢妄言黼扆之前都俞清矣又廷<lb/>
<pb n="KR4d0124_WYG_005-9a"/>
臣之間必有朴茂抗直忠信不欺之士慱詢熟察審得<lb/>
一人則衆言殽亂可質而定葢忠邪之在朝廷譬如耳<lb/>
目鼻口之在人面已不自見而隆窊醜好人能昭昭言<lb/>
之是故君於諸臣雖甚近而難知得一信人在側則朝<lb/>
廷忠邪莫能相亂觀者易審故也夫君志不定則羣言<lb/>
繁興羣言不治則政法大亂古之明主能以其躬為天<lb/>
下正者無他精意不煩約而昜守如斯而已矣<lb/>
　　　用大臣以勵風俗疏<hi>按此首從名臣奏議中補入</hi>
<pb n="KR4d0124_WYG_005-9b"/>
臣聞國家之基繫風俗之盛衰風俗之變視大臣之進<lb/>
退祖宗以來大臣有體入則弼廟堂出則奠藩鎮進退<lb/>
之度昭然可觀比年大臣重去位而輕守節既觧政機<lb/>
猶復顧望躊躇闕庭以幸復用故蔡京王黼盤踞都城<lb/>
如古栢根不可動移數十年間風俗大壞禮義亷耻之<lb/>
節亡而寵禄姑息之欲勝此既徃不可追已矯而正之<lb/>
要在今日伏自陛下即位以來則白時中李邦彦王孝<lb/>
廸蔡懋相繼罷政皆領内祠不去朝著此蹈京黼之轍<lb/>
<pb n="KR4d0124_WYG_005-10a"/>
迹違祖宗之法令臣竊度邦彦方受恩㫖必將禮辭伏<lb/>
願陛下因此罷之則時中等亦將自請上不失國家寵<lb/>
遇之恩下以全大臣進退之義明示大正以定國經天<lb/>
下幸甚<lb/>
　　　乞復用种師道疏<lb/>
臣伏見宣制罷樞宻使种師道提舉中太一宫中外聞<lb/>
之悵然失色按師道名將沉毅有謀山西士卒人人信<lb/>
服臣以臺制不得身見師道然素聞其賢如此自兵興<lb/>
<pb n="KR4d0124_WYG_005-10b"/>
以來臣所詢訪數十百人皆言師道雖以老疾智慮不<lb/>
衰而獨聞諸朝廷以為老無計策不可復用異於國人<lb/>
臣考古進賢之法在易之晉其六三曰衆允之志上行<lb/>
也夫人各有私合衆則公故必衆允其賢也而後可進<lb/>
此孟子所謂國人皆曰賢然後察之者人君之所聼察<lb/>
如此可謂較且易矣是以用無不當後世不稽於衆而<lb/>
欲恃一已之明以周知人之所藴是以㧞十得五尚曰<lb/>
比肩謂其黯闇艱難失人之多也陛下欲求知人之術<lb/>
<pb n="KR4d0124_WYG_005-11a"/>
則觀諸易象而質諸孟子臣恐左右諸大夫一旦論种<lb/>
師道不如國人素信之審也昔秦始皇老王翦而用李<lb/>
信兵辱於楚乃自馳見王翦謝之曰將軍雖病獨忍棄<lb/>
寡人乎其後王翦卒以持重走楚軍略定荆地漢宣帝<lb/>
老趙充國使問充國誰可將者對曰無踰於老臣者矣<lb/>
充國與羌相拒堅守不戰羌豪相數責曰語汝無反今<lb/>
天子遣趙將軍來年八九十矣善為兵今請欲一鬬而死<lb/>
可得耶後終漢之世無西戎之患者充國之力也前世自<lb/>
<pb n="KR4d0124_WYG_005-11b"/>
吕望以來用老將收功如此者難一一數至於趙用趙<lb/>
括蜀用馬謖宋用王元謨皆見其平日論兵智略縱横<lb/>
使之當敵制變卒皆折北不救以古揆今則師道之老<lb/>
而木訥未當謂不可用也今令師道復統河朔之師委<lb/>
制閫外之重將吏素服士卒素信逺人素畏易以定功<lb/>
此上策也處之樞府選將將兵威名方略可以折衝此<lb/>
次策也今無故觧其兵權委之道館使士氣銷沮民心<lb/>
疑惑臣竊恨之金人此行存亡所係今一大創使失利<lb/>
<pb n="KR4d0124_WYG_005-12a"/>
去則中原可保四夷可服失此機㑹則非特將來再舉<lb/>
必有不救之憂臣恐西戎南夷共知中國太弱爭圖深<lb/>
入為金人之所為則我困於奔命必不支矣廷臣間憒<lb/>
憒不曉者固不足道至於近有識者多能知之然知之<lb/>
者莫肯力言言之者莫肯疏奏是又何也人為身謀畏<lb/>
執其咎一有疏奏形迹可按不如容黙成敗不與鄙夫<lb/>
事君自古而然臣遭陛下休明之運衘陛下之㤙自頂<lb/>
至踵已許國矣又當言責不敢不盡竊聞臺臣諫官屢<lb/>
<pb n="KR4d0124_WYG_005-12b"/>
劾宇文虚中朝廷重去虚中而輕罷師道此非特臣所<lb/>
不諭也或謂師道足不良行害於馳驅朝謁奏事此與<lb/>
國之安危誰為輕重若孫臏坐輜車中為齊軍師田千<lb/>
秋得乗小車至漢殿貪賢尚能古有之矣伏望聖慈哀<lb/>
臣惓惓憂國之計更與大臣參之不惮改命天下幸甚<lb/>
</p>
<p>
</p>
  </div>
</body>
</text>
</TEI>
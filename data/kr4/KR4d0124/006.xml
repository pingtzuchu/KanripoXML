<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>襄陵文集卷六</head>
    <p>
<pb n="KR4d0124_WYG_006-1a"/>
欽定四庫全書<lb/>
　襄陵文集卷六　　　　　　　宋　許翰　撰<lb/>
　　論<lb/>
　　　論用相<hi>按此首從名臣奏議中補入</hi>
臣嘗學易觀否泰之象則知君子小人未甞相無於天下<lb/>
雖堯舜在上世必有小人雖桀紂在上世必有君子其<lb/>
所以更為治亂相反如此者堯舜錯之得宜而桀紂置之<lb/>
失當也故錯之得宜則君子小人並受其福是以皆謂<lb/>
<pb n="KR4d0124_WYG_006-1b"/>
之泰置之失當則君子小人各窮於禍是以同謂之否<lb/>
所謂當與不當要在内外之間而已矣泰内君子而外<lb/>
小人則其象内健而外順否内小人而外君子則其象<lb/>
内柔而外剛剛者君子之徳柔者小人之徳也使君子<lb/>
有為於内則内健可以制天下使小人委聴於外則外<lb/>
順而天下従之何謂内外傳曰睽外也家人内也否泰<lb/>
反其類也故人君躬必與小人睽而以君子為家人者<lb/>
類固相反雖然人君以一人之明而欲以盡知天下之<lb/>
<pb n="KR4d0124_WYG_006-2a"/>
君子親之使為家人又欲盡察天下之小人睽而逺之<lb/>
則雖堯舜之聖難於此然圗其昜則必有要矣舜選於<lb/>
衆舉臯陶則不仁者逺湯選於衆舉伊尹則不仁者逺<lb/>
故昜曰君子有解小人退也前日君子小人上下倒植<lb/>
内外逆施姦罔充斥臣未易遽論而獨竊怪陛下即位<lb/>
以来朝廷之間未見泰象臣是以請先論之如近日王<lb/>
孝廸之昏庸已汚翰苑而擢中書侍郎蔡懋之頑固已<lb/>
敗樞府而猶遷右丞當時四方聞之無不悵然失望此<lb/>
<pb n="KR4d0124_WYG_006-2b"/>
則陛下既悟而罷之矣今又將相張邦昌於廟堂則是<lb/>
古之所謂外今之所謂内類進之禍豈復勝言臣竊意<lb/>
陛下聖明豈不知前日之亂皆生於大臣姦䛕不去此<lb/>
屬無以為治而相邦昌者盖或權以濟朔騎之行未必<lb/>
遂用故臣未敢正擊而一發其端於此他日若果用之<lb/>
則臣請得以死爭之臣以為陛下正始之時置相不可<lb/>
不謹譬如植木始得嘉木有種其後材將不可勝用始<lb/>
得惡木而植之則惡木日滋其極將至無復取材且君<lb/>
<pb n="KR4d0124_WYG_006-3a"/>
臣一體相湏而成自昔未見有君無相而能成大業者<lb/>
也故陛下欲為文帝則相必有陳平周勃欲為唐太宗<lb/>
則相必有房𤣥齡杜如晦欲為堯舜三代之君則必有<lb/>
堯舜三代之佐而後紛無不解為無不成將前卜天下<lb/>
之安危在始觀置相之得失故願陛下考而慎之先王<lb/>
知人之道要在公聴並觀驗左右之言於諸大夫驗諸<lb/>
大夫之言於國人驗國人之言於其人可見之迹灼知<lb/>
其賢而後用此孟子用人之法而易之所以為泰者故<lb/>
<pb n="KR4d0124_WYG_006-3b"/>
臣輒敢論思先之以為治本<lb/>
　　　論戰<lb/>
臣伏見金人退師以来朝廷搢紳上恬下嬉幸於無事<lb/>
恃以為安而臣獨竊終夜不寐方以為憂夫以金人之<lb/>
性貪功好戰而我既示之以弱開之以利不過一二嵗<lb/>
勢必復来自所割三鎮疾馳三日則突騎犯都城飛塵<lb/>
入宫闕矣當此之時金帛不可復得地土不可復割邉<lb/>
鄙之師不可復召智能之士不可復圖萬世之變可勝<lb/>
<pb n="KR4d0124_WYG_006-4a"/>
言哉今聞姚古等兵已次國郊竊謂陛下可以閫外之<lb/>
事制於將帥若遣一介之使可下下之使不可下則用<lb/>
兵不疑臣嘗熟計我戰而勝則䝉福無窮戰而不勝則<lb/>
北阨井陘西斷太行内守大河國可無患敵以殘敝將<lb/>
歸之兵力必不能復取三鎮故我勝亦利不勝亦利此<lb/>
可决戰一也敵欲既盈將驕卒懈時益暄暍人馬喘汗<lb/>
以我方鋭撃其惰歸此可决戰二也我衆彼寡以十當<lb/>
一反顧者誅旋踵者斬使威令既必行則罷弱者奮况於<lb/>
<pb n="KR4d0124_WYG_006-4b"/>
闗陕百戰之士外誘以金繒而内激以憤耻破賊必矣<lb/>
此可决戰三也种師道持重名將今雖老疾智畧足恃<lb/>
議者見其木訥若無策畫此盖不以口撃賊者昔趙括<lb/>
論兵其父奢不能難也而奢謂括將必敗趙師宋文割<lb/>
據江左聞王元謨論兵飄飄有伊洛間意及使之將望<lb/>
風奔潰聞師道自少沈毅盖其天性介胄之士瞋目語<lb/>
難自古而然未可遂疑况今濟以姚古必能相與成功<lb/>
此可决戰四也陛下仁聖誠動萬姓義感三軍人人思<lb/>
<pb n="KR4d0124_WYG_006-5a"/>
為國死以滌中原之恥而發七廟之憤夫天時易失而<lb/>
人心難収陛下今不乗此利勢後必悔之此可决戰五<lb/>
也今全軀保妻子之臣務在張敵聲勢虚喝恐刦茍安<lb/>
目前遺患萬世此其意無他不過慮戰不勝則咎歸議<lb/>
者使身不利今一主和身保無患明年盛秋朔騎復来<lb/>
則必諉曰國家事敵不至不得歸咎和者姦囬自營孰<lb/>
便於此非復有為陛下宗廟社稷長慮卻顧者也夫一<lb/>
勝一負兵家常勢要觀大計如何爾議者以姚平仲前<lb/>
<pb n="KR4d0124_WYG_006-5b"/>
日妄動小衂以為王師不可復用傳曰凡此蔡功惟斷<lb/>
乃成故願陛下斷之而已矣取進止<lb/>
　　　論三鎮<lb/>
臣伏見王師之行廟算未定此疑事也今古盖未有能<lb/>
以疑事成功者故朝廷之意惑則將帥之心不一將帥<lb/>
之心不一則士卒之氣不鋭斷而必行鬼神避之此精<lb/>
誠之力也陛下欲斷今日之議當究為和為戰卒當如<lb/>
何而已矣其中小小利鈍非大計之所係也昔漢髙帝<lb/>
<pb n="KR4d0124_WYG_006-6a"/>
蜀先主皆號聰明神武為一代之英雄考其用兵敗北<lb/>
無數然其志氣挫而愈厲抑而更揚者大計已定於中<lb/>
此其所以為英雄者也陛下欲决和議則臣願陛下取<lb/>
太史公記虞卿傳覽其反復此往古之鑑也方今若失<lb/>
三鎮二十州之地則天下之勢已斷西北無河東則陕<lb/>
不可守無河朔則汴不可都計不過謀渡江南臣考永<lb/>
嘉渡江能為東晋者乃王導謝安英賢相繼扶危救傾<lb/>
僅能立國而中原丘墟遂分南北後世有王導謝安之<lb/>
<pb n="KR4d0124_WYG_006-6b"/>
才則東晋宗廟可復立也社稷可復建也盜入陵寢取<lb/>
一抔土則將若之何言而至此可為流涕陛下永念方<lb/>
来之艱則今日雖復騷動天下猶不得已何者擇禍莫<lb/>
若輕也或者以為太祖即位以来未有江南晋蜀而卒<lb/>
能混一區宇臣以為不侔矣太祖生長兵間非若陛下<lb/>
繼體守文建隆将士百戰精鋭非若方今將不素養兵<lb/>
不素練也敵在掌握縦而不取使之益張若之何而以<lb/>
太祖為言故凡守和議者以國與人者也陛下欲决戰<lb/>
<pb n="KR4d0124_WYG_006-7a"/>
議則臣之所陳可戰者五已具前奏矣今使敵不釋憾<lb/>
則渡河之師當戰戰則必有漕運之役有應援之兵有<lb/>
扼據之要皆當素治不計小却但責成功而後將帥志<lb/>
一士卒氣奮三鎮之守有死無二若我將以疑遣師以<lb/>
茍行則精鋭已亡何以取勝凡今為和議茍取目前之<lb/>
無事然亦未可必也臣聞西北之民人人相語曰吾屬<lb/>
與其順敵則寜南向作賊死為中原鬼使三鎮之衆發<lb/>
憤怨懟人為冦攘非小變也故姑息目前亦未易得况<lb/>
<pb n="KR4d0124_WYG_006-7b"/>
又方来之患亦未知稅駕歟自古用兵必有異議成王<lb/>
之時周公東征民有十夫予翼而已其他罔不反曰艱<lb/>
哉晋武與杜預謀取江南大臣賈充等皆力爭之獨一<lb/>
張華賛定大計唐憲宗用武元衡裴度謀討淮西盜殺<lb/>
宰相朝廷震恐請罷裴度以安諸鎮憲宗大怒討蔡益<lb/>
急唐之威令自是復振周世宗初即位北漢引契丹入<lb/>
寇河東世宗自將禦之宰相馮道固爭不得周之功烈<lb/>
自是遂興書曰惟克果斷乃罔後艱陛下所以疑者度<lb/>
<pb n="KR4d0124_WYG_006-8a"/>
衆人必以姚平仲前日之敗自持其説近种師道為臣<lb/>
言平仲所以不利者刼寨之法不用大兵當小擾之使<lb/>
自蹂藉而後可乗又地勢横入江河中度兵隘橋此利<lb/>
誘使出戰不利以兵入鬬也臣以是知師道有謀故前<lb/>
日之功失在不用老將而用驍勇不恃謀將而恃詞説<lb/>
非兵不可用也昔石晋開運之變契丹始入敗不窮追<lb/>
近冬復大来遂陷都城國朝景徳契丹入冦澶淵之役<lb/>
亦不窮追而與敵和親夫開運景徳驅逐之策同而成<lb/>
<pb n="KR4d0124_WYG_006-8b"/>
敗之效異者何也開運之時中國方弱而示之以畏故<lb/>
冦復来景徳之間中國正强受之以和故寇遂定今議<lb/>
者不鑒開運縦敵之患欲為景徳之寛大則可謂不知<lb/>
時矣陛下何以不試使議割地者身任數年㓂不復入<lb/>
則臣知議者必將難之夫國不保數年之安而欲定萬<lb/>
世之策必不能矣乞下臣章使有司定議<lb/>
　　　論用將<lb/>
臣伏見艱難以来用將不専禀命朝廷故使大帥節制<lb/>
<pb n="KR4d0124_WYG_006-9a"/>
難一機㑹屢失敵勢益張欲茍無事而變更愈繁欲姑<lb/>
休息而息肩無日此忠憤憂國之士所以中夜慨歎撫<lb/>
枕而興也今既明示天下以弱是以河東之兵深入而<lb/>
不忌陕西之冦内侮而不止情勢至此亦已棘矣若不<lb/>
一大變前所為恐不復可濟為今計者獨有起种師道<lb/>
聴以大計朝廷但責成功而已昔漢帝取魏但問大將<lb/>
步將騎將為誰知非韓信等敵遂决不疑以是知用兵<lb/>
之法要在論將而議者以种師道姚古有怨故罷師道<lb/>
<pb n="KR4d0124_WYG_006-9b"/>
而用古然臣竊觀漢髙祖始用陳平䕶軍諸將不服更<lb/>
使盡䕶諸將諸將乃不敢言韓信初拜大將一軍皆驚<lb/>
髙祖不恤也光武之時賈復常欲手殺冦恂光武躬譬<lb/>
解之曰天下未定兩虎安得私鬭今朕分之卒使二人<lb/>
結歡而去今陛下欲正天下則宜如髙祖欲和調將帥<lb/>
則宜如光武方乏材時將臣至少豈得使之一廢一植<lb/>
至於勤王之師雖已罷遣今恐事棘不免復召但使河<lb/>
朔賊破則河東賊勢自絀要之非一大勞恐無休息之<lb/>
<pb n="KR4d0124_WYG_006-10a"/>
時伏願陛下更與大臣熟慮早定大計今日之事已難<lb/>
於前日安知後日不又難於今日也而議者猶欲循前<lb/>
之姑息前之得失亦可鑑矣取進止<lb/>
　　　論學校謗傷<lb/>
臣聞萬人所聚必有公言傳曰防民之口甚於防川川<lb/>
大决而犯傷必多是以監謗而衰周亂禁言而强秦亡<lb/>
無逸之訓曰小人怨汝詈汝則皇自敬徳不啻不敢含<lb/>
怒此疏川而導之之術也昔者鄭人游於鄉校以議執<lb/>
<pb n="KR4d0124_WYG_006-10b"/>
政之善否或謂子産盍毁鄉校子産曰其所善者吾則<lb/>
行之其不善者吾則改之是吾師也毁之何為國家自<lb/>
王安石持矯拂世俗之説流弊至今其患可見陛下方<lb/>
將公聴並觀力矯此弊優容受納務盡羣情前日宰相<lb/>
吳敏留李邦彦止是避嫌分謗因以鎮撫士民而或者<lb/>
未達其心謂為力排公議或私相譏謗責臣不言臣謂<lb/>
但使朝廷徳日以勝則此等疑論自當衰熄竊聞臺臣<lb/>
論奏學校謗傷宰相中丞等事臣恐陛下遂行其言則<lb/>
<pb n="KR4d0124_WYG_006-11a"/>
將使忠鯁杜塞譏毁不聞朝廷蔽䝉復如前日此亂亡<lb/>
之機也不可不審伏望聖慈勿下其奏以来四方之賢<lb/>
而通天下之志<lb/>
　　　論宦官<lb/>
臣竊考觀載籍自春秋以来國家昌大世祚綿永者惟<lb/>
漢與唐至於我宋方建萬世之統此近古之三代也漢<lb/>
唐亂亡皆坐内侍為我宋鑑可謂明矣是以不可不察<lb/>
漢唐之季世治平積久人主不憂敵國外患而安於佚<lb/>
<pb n="KR4d0124_WYG_006-11b"/>
樂不親法家拂士而昵於近習於是姦宄得乗其間興<lb/>
宫室池苑壯麗之觀致妖冶靡曼傾惑之色以蔽其明<lb/>
為讒諂導諛險詖之辭奏囂塵淫放鄭衞之音以亂其<lb/>
聰諱避危亡之言緣飾隆平之事使之燕安豫怠廣侈<lb/>
無憂以壊其志而後扶輿骩骳以導之喜忿懟恥辱以<lb/>
導之怒祈求要請以導之施私相竊語一嚬一笑皆能<lb/>
隂陽人主之意使國威福潛移於是大阿之柄始倒持<lb/>
於下矣其漸至此則各隨其世事勢之流相激生變為<lb/>
<pb n="KR4d0124_WYG_006-12a"/>
亂不同同歸於亡東漢祖尚名節士大夫各持清議以<lb/>
爭之故其季殺戮忠良禁錮賢雋袁紹乗天下之忿起<lb/>
而誅之而後漢亡唐北司本兵權重東漢而士大夫莫<lb/>
與之敵是以世無黨錮之禍而帷闥之𨽻勢陵人主幽<lb/>
辱廢置無不如意朱温乗天下之忿起而誅之而後唐<lb/>
亡本朝北司之盛殆過漢唐學士大夫凜凜久矣前日<lb/>
緣太學生伏闕論事數萬之衆不約而従發憤嚾呼若<lb/>
天導之使北司之勢不誅而自折則袁紹不復施其謀<lb/>
<pb n="KR4d0124_WYG_006-12b"/>
而朱温無所加其暴此所謂宗廟之靈社稷之福也書<lb/>
云天視自我民視天聴自我民聴民之所欲天必従之<lb/>
是故上酌民言則下天上施陛下於何容心亦憲天而<lb/>
已矣凡退聴者無所歸怨而國制大定是乗一時之變<lb/>
而建萬世之利也而議者猶或非之夫前日但緣務専<lb/>
國是不酌民言鬱其忿怨以至於此漢唐之季變生豪<lb/>
傑其禍至於不可復救今國家徒以赤子啼號赴訴其<lb/>
枉一言撫之而萬姓返室懐仁歸徳豈不賢於前世萬<lb/>
<pb n="KR4d0124_WYG_006-13a"/>
萬也哉此臣之所以為陛下賀也臣竊過計但慮事定<lb/>
之後邪説搖奪哀祈感動法不終守是以敢申言之謹<lb/>
案周官宦寺皆𨽻冢宰惟内小臣上士四人鄭康成以<lb/>
為異其賢者餘不過僅數十人未有登於下士者也是<lb/>
以内侍之禍不産於三代之前使國家能按今日之法<lb/>
而世守之則内侍得以保身延祀不罹誅殺於下而國<lb/>
家因之垂化定治不憂禍亂於上内外休寜不亦懿乎<lb/>
故願下臣章於内省掲示成憲永戒前非天下幸甚<lb/>
<pb n="KR4d0124_WYG_006-13b"/>
　　議<lb/>
　　　明堂時令議<lb/>
某聞天人之際精祲相蕩象類相取無定方體惟所感<lb/>
變是以古先聖王深觀乎天道而均調以人事在昜之<lb/>
復曰先王以至日閉闗商旅不行后不省方商旅者隂<lb/>
也后者陽也日之始至隂壯陽微故使閉闗商旅不行<lb/>
以遏隂氣而后不省方深存而致養其一以定陽徳冬<lb/>
至者一嵗之始也先王終嵗之事輔相天道類悉如此<lb/>
<pb n="KR4d0124_WYG_006-14a"/>
而易不可以徧舉故於復首一見之而世得以類推焉<lb/>
凡隂陽五行之變本原於易而降在洪範散在太𤣥惟<lb/>
深思知化之時能使道通為一某嘗竊原天地之數考<lb/>
諸洪範而為之説曰形凝於西而觀生於東故木為貌<lb/>
聲動於東而節成於西故金為言木生火故貌可視也<lb/>
金生水故言可聴也二之照也麗乎有方比視逺之明<lb/>
也一之虚也通乎無方比聴徳之聰也其證諸天也一<lb/>
潛而寒水氣之精也二軋而燠火氣之變也三和而雨<lb/>
<pb n="KR4d0124_WYG_006-14b"/>
木以水滋仁之愛也父子之道也四辨而𤾉金以火燥<lb/>
義之制也君臣之保也肅以欽恭乂以制従哲以正厥<lb/>
明謀以審厥聰不恭以肅則恣行而狂不従以乂則陵<lb/>
節而僭不明以哲則豫而無斷不聰以謀則急而無稽<lb/>
是故肅乂哲謀能使雨𤾉寒燠従時而不愆狂僣豫急<lb/>
能使雨𤾉寒燠常久而無節也思者風也思在五行為<lb/>
土而風以木氣在中盖地以五相守數之窮也而天三<lb/>
變而通之是以鼔舞之風發於大塊也變五以三故睿<lb/>
<pb n="KR4d0124_WYG_006-15a"/>
而通妙三於一故聖而化聖人精一入乎無思故能無<lb/>
不思也思而正勝則修而為聖其風時思而妄雜則亂<lb/>
而成䝉其風恒思者君也四徳之所恃以成者也土氣<lb/>
之濕水或使之也水潛於土故聖以一妙而御中也金<lb/>
氣之燥火或使之也火緼於金故乂者慶賞刑威惟二<lb/>
折天下而成方者也木之恭者水本之也火之明者木<lb/>
資之也水之聰者金瑩之也皆因而用之者也恭之作<lb/>
肅金歛之也明之作哲水斷之也聰之作謀土稽之也<lb/>
<pb n="KR4d0124_WYG_006-15b"/>
皆制而成之者也金土異此天地之數所以成五位之<lb/>
節者也是以其徳重固其道制而用之而成於自用火<lb/>
克金而従木克土而睿金凝而作乂土化而成聖也是<lb/>
以聖人之相天也木不足則用恭木太過則撝肅金太<lb/>
過則用従金不足則撝乂火不足則用明火太過則撝<lb/>
哲水不足則用聰水太過則撝謀土太過則用睿土不<lb/>
足則撝聖木沴則制天下之狂金沴則禁天下之僭火<lb/>
沴則飭諸豫水沴則抑諸急土沴則袪諸䝉也其在周<lb/>
<pb n="KR4d0124_WYG_006-16a"/>
官有叙事有救政叙事所以治常也救政所以御變也<lb/>
何謂叙事月令所載是也又如春正月泰卦御之太𤣥<lb/>
之氣其首為差為重為増為鋭為達為交聖人脩其畫<lb/>
贊之徳以道其化如秋七月否卦御之太𤣥之氣其首<lb/>
為常為度為亥為昆為減為唫為守聖人脩其畫贊之<lb/>
徳以受其福也何謂救政庶證所驗是也又如木不足<lb/>
則聲尚角色尚青政尚仁毋殺鱗虫毋傷新物赦小過<lb/>
解久禁以扶木氣木在太𤣥其類為鱗為新為赦為解<lb/>
<pb n="KR4d0124_WYG_006-16b"/>
故也如金太過則聲尚徵色尚赤政尚禮息巫風戒猛<lb/>
政警邉城之變飭寇賊之防以抑金氣金在太𤣥其類<lb/>
為巫祝為猛為邉為城為冦為賊故也嵗時適平則有<lb/>
叙事無救政嵗時有過不及而叙事救政兼舉焉古者<lb/>
王公坐而論道爕理隂陽寅亮天地必有以深造乎此<lb/>
其妙難知而其麤則有司可得而陳者也按昜之傳戊<lb/>
戌之嵗泰卦御之而正月又泰所御皇帝作興明堂以<lb/>
儀式文王之典日靖四方之義紹脩古道資取化源肇<lb/>
<pb n="KR4d0124_WYG_006-17a"/>
自来嵗戊戌正月之吉號詔天下以大振顯祖宗之烈<lb/>
光是謂裁成天地之道輔相天地之宜以左右民與泰<lb/>
合符謂宜因此盡舉洪範太𤣥之説系諸昜象與時損<lb/>
益定著月令為萬世法有司前期既具叙事又具一氣<lb/>
救政義類所宜告諸朝廷朝廷以時相觀庻政考合師<lb/>
言或創建新令或申敕舊法審則宜類參乎元精條列<lb/>
以上誕布而下使民由之以安以利而由其所以然必<lb/>
有以感移至神導迎和氣天下幸甚<lb/>
</p>
<p>
</p>
  </div>
</body>
</text>
</TEI>
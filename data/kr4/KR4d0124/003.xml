<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>襄陵文集卷三</head>
    <p>
<pb n="KR4d0124_WYG_003-1a"/>
欽定四庫全書<lb/>
　襄陵文集卷三　　　　　　宋　許翰　撰<lb/>
　　誥<lb/>
　　　周與齡除凝神殿授經誥<lb/>
朕惟層霄之間金簡玉籍衆真策名焉朕用制為榮秩<lb/>
甄叙修能以爾久勤至教彌䆳微言秘殿横經懋膺殊<lb/>
擢峩冠盛服往率清流無怠精禋益承休寵<lb/>
　　詔勅<lb/>
<pb n="KR4d0124_WYG_003-1b"/>
　　　廬山靈顯感應公勅<lb/>
勅某神山川之神能以其威靈利澤綱紀一方大慰民<lb/>
志則封爵加焉國之典也爾盖自熙寜始以列侯受封<lb/>
其後進爵益號寵褒屢加朕嘉神能眷佑千里時節雨<lb/>
暘以濟登其嵗功久兹不懈是用金璽盭綬王神於廟<lb/>
尚歆寵光勿替嘉徳<lb/>
　　　武勝軍普潤廟嘉顯侯祈雨有應封崇應公勅<lb/>
勅某神神能以威靈利澤震聳一方而恵施其民則封<lb/>
<pb n="KR4d0124_WYG_003-2a"/>
爵加焉國之典也今神進封至公過古四瀆所視可謂<lb/>
盛矣尚其勤民務副一方祈嚮之意以稱名寵<lb/>
　　　冬祀贈故父宣教郎敕<lb/>
勅朕制真館之榮名咸視治朝之列著敦以家庭之祚<lb/>
慰其霜露之心天道攸存人心豈逺某官生不受祉沒<lb/>
乃遭時有子誕興為予闡化屬熙成於毖祀遂申錫於<lb/>
龍光靈其欽哉寵孰大此<lb/>
　　　綱朗凌等陣亡恩澤勅<lb/>
<pb n="KR4d0124_WYG_003-2b"/>
國家用兵能使豪雋伏節於矢石創夀於旗幢而無顧<lb/>
憂者知身有忠義之名可矜而家有勤恤之典可恃故<lb/>
也今擢爾等充備官使族婣並寵以慰九原馬革之心<lb/>
生為壯節豹皮之諺沒有榮名故伏波為漢功臣而彦<lb/>
章稱梁驍將朕欲戰士之志咸懐古人之風肆於致命<lb/>
之家每厚恤亡之典往膺殊渥其慰遺忠朕閔矜伏節<lb/>
死難之士厚撫其孤恩施婣婭爰及爾功爾其永念爵<lb/>
秩所従俛恤其家仰忠於國斯為知報體朕至懐<lb/>
<pb n="KR4d0124_WYG_003-3a"/>
　　　趙宗古等勅<lb/>
戎醜不廷邉師深入破天豪原斬馘甚衆爾與奏功肆<lb/>
加擢序往率種落為國藩籬朕攘闢羌戎控扼要害遐<lb/>
荒萬里樓堞相望凡與事功罔不甄錄<lb/>
　　　蕃官張逵勅<lb/>
爾以拳勇之材忠勁之氣長雄部族首奮戎行幕府上<lb/>
功朕所嘉賞紓此綸綍以焜燿爾躬於士馬之間可謂<lb/>
榮矣益思立效以稱鴻私破堅㧞敵奉國威靈念功簡<lb/>
<pb n="KR4d0124_WYG_003-3b"/>
勞以類褒錄往膺榮秩思報優恩<lb/>
　　　蕃官王誦勅<lb/>
従軍歸者鮮不䝉澤而爾云有獲焉賞之加厚以勸戎<lb/>
功<lb/>
　　　蕃官成凌等勅<lb/>
朕設爵秩序功錄能以公天下無間華戎而鎮畨又加<lb/>
厚焉者所以旌慕用之純固而褒捍禦之積勞也往圖<lb/>
立效以報殊私<lb/>
<pb n="KR4d0124_WYG_003-4a"/>
　　　蕃官侯剛勅<lb/>
息兵肆賞凡與有勞者皆觖望焉爾於勝負畧相當失<lb/>
亡者多有増階秩以錄爾勞所以責後效也<lb/>
　　　納木哩遥郡轉官勅<lb/>
夫以身奮起於荒陬戎落之間而論功薦名於黼扆之<lb/>
前膺受寵渥髙至遙紓郡紱下猶不失躐遷官秩其亦<lb/>
可謂能矣若是而不能終以翦滅强敵盪洗絶域之竒<lb/>
功報則非夫也疆陲振旅將吏第功秩遷公朝光震戎<lb/>
<pb n="KR4d0124_WYG_003-4b"/>
落益圖異效往稱鴻私<lb/>
　　　趙青轉官勅<lb/>
還師第賞爾之武勝未有章章可數也而躐遷爾官况<lb/>
復有竒勳可策者乎所以褒嘉將如何矣往其勉之自<lb/>
致寵顯<lb/>
　　　楚凌轉官勅<lb/>
邉陲奏勞以次論賞爾屬未有竒功也而獲厚如此其<lb/>
帥種族往圖来報<lb/>
<pb n="KR4d0124_WYG_003-5a"/>
　　　張端囬授勅<lb/>
軍吏謝事擢序其子使嗣其祿以佚其老所以示國恩<lb/>
之無已也惟孝惟忠往圖報稱<lb/>
　　　牛萬等歸明授承信郎勅<lb/>
畔而不討何以示威服而不柔何以示懐此春秋之善<lb/>
志也朕比用兵西夏而爾等震疊面内奔我明徳秘於<lb/>
祿位被以恩榮往其欽承勵爾忠順<lb/>
　　　傳應法師張守真加通妙二字勅<lb/>
<pb n="KR4d0124_WYG_003-5b"/>
勅某人盖聞諸傳國家將興有神降之監其徳也昔我<lb/>
藝祖既定天下徳輝上昭神保来格監我興運佑此丕<lb/>
圖爾以名在玉籍精壹勤共禋祓為神據依永懐真風<lb/>
申錫嘉號靈其未沬尚服寵休<lb/>
　　　隨龍輦官馬吉轉遙刺勅<lb/>
奉輿衞之嚴在顧眄之近䝉恩宜厚疏寵用光其遙總<lb/>
於郡符往増耀於軍籍尚其祇服勿替忠勤可<lb/>
　　　李裕轉遙團勅<lb/>
<pb n="KR4d0124_WYG_003-6a"/>
古稱摘山煮海可使民不加賦而國用足今茶之利與<lb/>
幹鹽等而爾能以强濟克佐厥長使商賈阜通嵗収有<lb/>
登焉不可以不勉也可<lb/>
　　　藍瑞等為措置脩閉堤岸有勞勅<lb/>
勅某官等夫地之有溝洫猶天之有河漢疏通無盡皆<lb/>
應自然而比年以来水衡少弛畿甸之間使水故道堙<lb/>
塞圮壊豈天理哉爾等奉詔經畫不日告功載加勤庸<lb/>
有兹擢序往其祇服是亦隆恩可<lb/>
<pb n="KR4d0124_WYG_003-6b"/>
　　　李誠陣亡恩澤勅<lb/>
爾父従偏師度戎境弗獲返命國典所矜加恩諸孤以<lb/>
慰隕往<lb/>
　　　親従都指揮使馬隠落權差充皇城四面廵檢<lb/>
　　　勅<lb/>
勅朕象天閶闔重國威靈作新端門臨<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>區㝢某官董<lb/>
振庻役濟登百工蔚有勞能確乎忠力其釋權於軍籍<lb/>
往専席於使華祇䕶宫城懋膺龍任<lb/>
<pb n="KR4d0124_WYG_003-7a"/>
　　　宋珪等勅<lb/>
鳩工偕作雉堞並興不日奏功有嘉忠力爾等與祇役<lb/>
事具著庸能俾進榮資用昭寵典<lb/>
　　　張恕等勅<lb/>
端闈之役爾與有勞秩以官榮示厥褒勵可<lb/>
　　　知丹州劉洪轉遙刺勅<lb/>
勅爾殿藩維比膺詔㫖遂使泉布一日復重流行千里<lb/>
之間民不殆疑物無踴躍載覽報功之奏宜有過人之<lb/>
<pb n="KR4d0124_WYG_003-7b"/>
能其仍總於州麾俾増榮於郡刺是昭異數往服明恩<lb/>
可<lb/>
　　　梁震為管勾御膳局有勞轉遙團勅<lb/>
勅某官等朕觀成周之盛羣公服采膳夫酒正各率其<lb/>
屬列於天官以贊邦治夫一人之躬天下之治聴焉則<lb/>
能董饔羞鼎爼以奉一人之養者皆有功於治者也爾<lb/>
等祇服禁嚴承業匪懈潔珍品庻率禮無違懋進厥官<lb/>
用疇勤恪益共乃事往報恩榮可<lb/>
<pb n="KR4d0124_WYG_003-8a"/>
　　　王通勅<lb/>
至化隆洽逺人豫附奉其寳贄臻於闕廷曽是綏懐每<lb/>
敦寵數有舎館委積之事有饔餼加勞之文所總實繁<lb/>
非材莫濟具官某久以眷簡服在禁嚴屬荒服之咸賓<lb/>
示鴻私而兼撫受命典領克諧蠻蜑朕嘉爾能詔増厥<lb/>
秩往服恩榮之渥益勤圖報之衷<lb/>
　　　耿南仲贈故父勅<lb/>
勅天人合符誕興嘉祉君臣一徳濟登孝熙肆朕受休<lb/>
<pb n="KR4d0124_WYG_003-8b"/>
於郊宫則必加恵於朝著推斯尊祖之義為被逮親之<lb/>
榮某官履慶自躬流光於世克有胄嗣来翔禁途為時<lb/>
碩儒輔朕元子經術至於其奥誠徳可以為儀致是華<lb/>
資莫非幹譽凡追崇於廟祀一無愧於綸言靈其欽哉<lb/>
胙孰大此可<lb/>
　　　贈故母勅<lb/>
禮大報天而主日配以月著隂陽之義焉是謂立天之<lb/>
道朕受釐上帝錫命羣工即昭厥考亦右其妣使配廟<lb/>
<pb n="KR4d0124_WYG_003-9a"/>
祀咸承天休某氏託躬大家来儀君子是膺間氣克生<lb/>
名臣遂収追逺之榮以申罔極之報侈兹祉福慰爾憑<lb/>
依可<lb/>
　　　李處勵等勅<lb/>
改作之際政㡬所慎朕比詔四方収斂祝髪之士為天<lb/>
竺之學者而加冠巾焉爾等乃能宣諭至意綏靖羣心<lb/>
令用不壅於千里之間靡然變服無所騷動朕甚嘉之<lb/>
懋官一等以旌厥勤<lb/>
<pb n="KR4d0124_WYG_003-9b"/>
　　　莫琚勅<lb/>
谿洞内附州䖏其民撫納經營爾在煩使以勞増秩用<lb/>
示甄錄<lb/>
　　　折彦野等贈五資勅<lb/>
師出熙河帥不反命將吏隨難伏節原野朕甚震悼不<lb/>
忘於心深詔有司追榮將吏厚撫其孤以稱朕意庻㡬<lb/>
爾等英氣不忘顧懐無憾可<lb/>
　　　管軍周寜封贈故父勅<lb/>
<pb n="KR4d0124_WYG_003-10a"/>
勅朕精禋昊穹慶賜綿宇眷言在列位至禁嚴圖顯其<lb/>
親禮宜褒序某官夙膺器使備著勞能雖寵榮已被於<lb/>
躬而慶澤更鍾其子是錫郊官之胙以為家廟之榮奕<lb/>
世逢時存没何憾可<lb/>
　　　繼母勅<lb/>
朕祇見天帝慶賜海邦眷維禁衞之勤可忘褒序之典<lb/>
肆推榮胙以逮親闈某氏託躬慶門来儀吉士克有世<lb/>
嗣自著朝聫遂膺追逺之榮以申罔極之報侈兹祉福<lb/>
<pb n="KR4d0124_WYG_003-10b"/>
慰爾憑依可<lb/>
　　　故妻勅<lb/>
勅國家故事妻不追贈神宗皇帝垂仁在位矜式家之<lb/>
積勤軫林墟之遺恨俾因郊胙咸被綸恩自是徳周於<lb/>
鬼神逮今澤漏於泉壤某氏獲依良人之寵與䝉封號<lb/>
之榮靈尚有知其克祗享可<lb/>
　　　妻勅<lb/>
惟禁従臣實佑相朕熙成祀事並受寵休而室家於此<lb/>
<pb n="KR4d0124_WYG_003-11a"/>
不䝉則恩澤缺焉未洽肆推彜典咸使襃陞某氏褒然<lb/>
房闥之賢應此絲綸之訓著其碩徳比於莊姜永念何<lb/>
修益稱斯寵可<lb/>
　　　趙進忠勅<lb/>
夫身居軍服職而遙刺千里之郡盖寵顯矣戎昭所矜<lb/>
朕不輕授以爾有勇知方奉義震討奏功帥府進秩公<lb/>
朝超此榮資是維異數往思懋勉以副褒嘉<lb/>
　　　胡誼勅<lb/>
<pb n="KR4d0124_WYG_003-11b"/>
揖遜征誅古無二義雍容果毅比鮮兼資以爾出當矢<lb/>
石於疆陲入贊等威於軒陛文無失則武有奏功既膺<lb/>
新褒復典舊職是皆寵奬徃惟懋哉<lb/>
　　　李抗勅<lb/>
總戎敵愾上下同心還師奏功小大差錄爾能冒犯矢<lb/>
石之險匽薄風雨之勞勤歸疇庸咸有擢序尚圖忠報<lb/>
以對恩榮<lb/>
　　　劉棟勅<lb/>
<pb n="KR4d0124_WYG_003-12a"/>
勅某人朕欽崇天道祈進民心頃詔天下蒐採方聞志<lb/>
介竒材隠徳之士冀得其真而爾襃然来對便殿有異<lb/>
聞焉朕甚嘉之顧賞錫以先生之號而辭不受今其所<lb/>
去宜視厥秩以寵其行内聫延閣之華外總殊廷之秘<lb/>
並為異數往服休榮<lb/>
　　　蕃官伊凌等勅<lb/>
黠羌弗率興師震討渙爵班秩以勵有功爾等躬以長<lb/>
技掎角醜敵天兵凱旋宜有褒序昔唐名將奮起於蕃<lb/>
<pb n="KR4d0124_WYG_003-12b"/>
豪而策勲於史籍者多矣爾其往報恩榮思庻㡬焉<lb/>
　　　房仕忠勅<lb/>
武臣之職至於典領使事防患禦侮任綦重矣而爾以<lb/>
積勞疆陲有此擢序是維異數勉思報忠<lb/>
　　　王澤勅<lb/>
邉陲有興爵賞隨之寵秩厚祿可以積勞致也元帥比<lb/>
數軍實第功于朝而爾有名焉推於兵團既寵以厚益<lb/>
思立効往稱異恩<lb/>
<pb n="KR4d0124_WYG_003-13a"/>
　　　葛彦實勅<lb/>
勅某人樞臣奉辭邉兵告凱爾與有勞於其間不可以<lb/>
不錄也<lb/>
　　　崔詩勅<lb/>
勅某人朕簡服士大夫於甲兵思酧其勞不愛爵賞邉<lb/>
書列功爾與有名進官一等以示褒勵<lb/>
　　　張徳元等勅<lb/>
邉書奏功爾等與焉増秩差錄往示褒嘉<lb/>
<pb n="KR4d0124_WYG_003-13b"/>
　　　燕瑛勅<lb/>
勅某人朕儲中秘書於延閣以養天下之英才而吏能<lb/>
因事為功自求寵奬者亦加此職以華其躬爾奉使遐<lb/>
方能使嶺海之人為釋氏者順命變服無所震驚祇若<lb/>
予意用錫榮名是維異數往思忠信以保光華<lb/>
　　　尹昭明勅<lb/>
王師凱旋軍吏第賞雖云干戈轉戰廓清之力亦有羽書<lb/>
期㑹典領之勞肆疇爾庸往服予寵<lb/>
<pb n="KR4d0124_WYG_003-14a"/>
　　　孟拳勅<lb/>
朕分將帥深踐戎境城其要害鎮以師屯黠冦翔兵無<lb/>
敢犯獵告功定賞用嘉爾勞往服恩榮勿忘勵翼<lb/>
　　　龍世延勅<lb/>
戎事既藏衆勲咸策譬如千金之裘不止一狐之腋也<lb/>
爾等承天之威以揚厲於醜虜而歸䝉此賞盖與有力<lb/>
乎師旅之間則寵光斯被矣<lb/>
　　表<lb/>
<pb n="KR4d0124_WYG_003-14b"/>
　　　賀郊禮表<lb/>
郊見上帝命施四方熙事備成鴻恩溥洽中賀臣聞髙<lb/>
宗思道商衰更興宣王任賢周亂可撥因時有造惟聖<lb/>
其能定申命於顥蒼羣傾心於海㝢此盖伏遇皇帝陛<lb/>
下誠贊天地孝通神明綏靖愁勞削平冦亂修精禋於<lb/>
干戈之下遂格天庥霈徳澤於廵狩之時不忘民隠臣<lb/>
歎嬰衰疾阻奉齊明但慶三靈之功復開千嵗之統<lb/>
　　　代謝賜厯日表<lb/>
<pb n="KR4d0124_WYG_003-15a"/>
革極數而去故賁乗象以觀文協為成書誕頒明詔中<lb/>
謝恭惟皇帝陛下上齊七政下式九圍湛羣雍於春祺<lb/>
凝萬有於秋寳雖曰神明不測莫知帝力之生成至於<lb/>
祇翼有為必謹天時之先後迎推秘厯分錫逺臣敢不<lb/>
寅奉聖謨罔愆使指日成月要警吏治以遵繩東作西<lb/>
平省農勤而敦務庻單綿薄少助鴻明<lb/>
　　　代謝厯日表<lb/>
履端歸餘是詔叙事發祥隤祉用協彛倫中謝恭惟皇<lb/>
<pb n="KR4d0124_WYG_003-15b"/>
帝陛下至通神明大配天地坐至千嵗之日以為四方<lb/>
之綱溥彼要荒受兹正朔顧臣既愚且賤亦云有社與<lb/>
民曲被匪頒孤奉靈寵但勤日月之凡要難酧雨露之<lb/>
生成<lb/>
　　　賀今上皇帝即位表<lb/>
厯數在躬謳歌有屬神明其位宗社再安恭惟皇帝陛<lb/>
下大明昭於四方神武服於萬物輕軺赴敵天地感其<lb/>
精誠秉鉞誓師夷狄服其英氣方清亂紀永紹丕圖大<lb/>
<pb n="KR4d0124_WYG_003-16a"/>
化鴻恩見大平之有象珍光醇耀知昌祚之無疆<lb/>
　　　謝脩哲宗寳訓成書轉官囬授表<lb/>
史奏成書名不參於後列寵疏茂典恩尚錄於前勞翰<lb/>
動玉宸光流蔀屋臣中謝竊以天扶景祚世有聖明言<lb/>
如六經誦於四海紬彤墀之記注儲延閣之典謨盖自<lb/>
歴朝具有故事惟泰陵之御極紹寜考之圗休澹然天<lb/>
淵之藏發為金玉之振是修大訓用詔萬年而臣以備<lb/>
官繆分汗簡但仰蕩蕩巍巍之盛莫知灝灝噩噩之宜<lb/>
<pb n="KR4d0124_WYG_003-16b"/>
僅於六七年與定二三策弗圖序績亦至薄躬此盖伏<lb/>
遇皇帝陛下孝弟通乎神明化育參乎天地克篤保邦<lb/>
之慶方重奕世之光惇重典章嚴恭宗廟不愛褒嘉之<lb/>
數以旌編削之臣顧雖引疾而離朝猶使䝉榮於衰緒<lb/>
條章釐舉莫窺微婉於獲麟利澤衡加端愧支離之受<lb/>
粟<lb/>
　　　賀獲方賊表<lb/>
豕孚躑躅警彼隅方虎虓振嶔興我戎旅即俘首惡歸<lb/>
<pb n="KR4d0124_WYG_003-17a"/>
正邦刑臣中賀臣聞威克安强盖道徳所有冦為姦宄<lb/>
雖堯舜不無其惟積厚而時康自將奸宄而力屈何攻<lb/>
不㧞何討不平恭惟皇帝陛下紆軫生民遵揚聖統詔<lb/>
音寛大坐使壊植而散羣廟算沈潛迄觀執訊而獲醜<lb/>
屋廬厎定江山穆清臣迹伏衡門名塵従槖羽書薄遽<lb/>
曽微一策之陳黼扆慶成不在千官之例徒欣遲暮永<lb/>
託昇平<lb/>
　　　謝除待制表<lb/>
<pb n="KR4d0124_WYG_003-17b"/>
官辭事任猶賦祿於祠宫身去朝行尚䝉榮於従槖鴻<lb/>
恩無量元造難名臣中謝伏念臣少也讀書不無心於<lb/>
進取晚而信道亦有意於施為撫辰休明致位寵顯而<lb/>
孤危之衷未効則衰疾之勢已侵内抱潰魚之憂外支<lb/>
槁木之悴每追參於時儁輒愧怍於古人不謀引分以<lb/>
小休將致羣言之交謫既䝉全度更冒頻繁此盖伏遇<lb/>
皇帝陛下道隆黄虞勳格蒼昊撫豐年於姑射使物無<lb/>
疵御廣樂於洞庭令人難老至兹鞅掌之役亦適逍遙<lb/>
<pb n="KR4d0124_WYG_003-18a"/>
之逰臣敢不祇祓真修謳歌聖治尋共公遂初之賦聊<lb/>
以窮年續宣王考牧之詩猶云報國<lb/>
　　　謝除資政殿學士宫祠表<lb/>
鞠躬避位議不震於明廷禋服奉祠職尚聫於秘殿䝉<lb/>
恩過望銜感何言中謝伏念臣身事四朝志窮一節頗<lb/>
闚易象春秋之䆳欲明道數治亂之原老矣何施<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然<lb/>
難用三以倉皇而去國皆由迂濶以干時逮聖武之勃<lb/>
興㕘羣英而迅召冀攄淺陋得佐艱虞顧忠力之未陳<lb/>
<pb n="KR4d0124_WYG_003-18b"/>
已衰疾而難强自傷竒薄不副登崇敢云酌損之時更<lb/>
冒褒嘉之福徘徊聖念形為恩禮之繁隠閔情顏歎失<lb/>
功名之㑹銘心莫報雪涕無従此盖伏遇皇帝陛下道<lb/>
徳祲微神明基祚方収雋乂往濟經綸謂葉公好畫而<lb/>
致真龍取燕昭市骨而来駿馬故寵光於一介以風示<lb/>
於多方臣敢不思効涓塵懐忠畎畆續訪落之頌庻冊<lb/>
書永燦於王勳反招隠之詩使草莽咸知於帝力<lb/>
　　　謝再任宫祠表<lb/>
<pb n="KR4d0124_WYG_003-19a"/>
賓靈圉於閒館可考暮年選巫咸以呌閽復紆俞㫖服<lb/>
休則舊加恵維新臣中謝伏念臣志介弗通學孤無法<lb/>
自勤郡縣汔侍軒墀終乏國能可補時事青天不盡知<lb/>
倦鳥之宜還滄海難窮信潛魚之永逝活身以祿報國<lb/>
何功此盖伏遇皇帝陛下治盛唐虞化㕘天地明清在<lb/>
位敷佑多方卓犖紆餘器羣材而弗棄蕃滋零落陶庻<lb/>
彚於無私如臣之微亦得其所茂陵多病慚無封禪之<lb/>
書華封何知徒有富夀之祝<lb/>
<pb n="KR4d0124_WYG_003-19b"/>
　　　謝再任宫祠表<lb/>
寛疾歴年顧何功於祿次犯嚴再凟迺復累於官施媿<lb/>
集無顔感深至骨臣中謝伏念臣器難大受命亦數竒<lb/>
一去丹墀三易草木儲藥石而輔老散竹素以忘憂臨<lb/>
渚濯纓盡清時之恵澤負𤾉晞髪皆化國之恩輝未損<lb/>
此生無非帝力刈滋蘭之九畹汔乏脩能睨旨酒之一<lb/>
盛尚兹貪得干祈曲遂閑散獲安此盖伏遇皇帝陛下<lb/>
陶養無方感通不測念兹一介曽辱侍於清光俾與羣<lb/>
<pb n="KR4d0124_WYG_003-20a"/>
生各遂宜於至分隆施遐濶大恵累仍方士術家知頽<lb/>
齡之可濟道人野老慶同社之重留臣敢不三祝堯仁<lb/>
九歌舜治賦好雨知時之作己心化於農疇識薰風解<lb/>
愠之音但夢逰於帝所<lb/>
　　　亳州到任謝追錄表<lb/>
賜對於圍城之中定計於割地之後豈珪璋之特達夙<lb/>
誤簡知若松柏之孤生初何倚附自擢登於言路逮參<lb/>
與於政機樂廣任誠初無心於適莫傅咸偏亮不委己<lb/>
<pb n="KR4d0124_WYG_003-20b"/>
以浮沈但挈缻之智易窮而負薪之憂彌積時方多故<lb/>
每虞辭位之難試以罔功空歎避賢之晚尚賴慈祥之<lb/>
全度以釋重負於兢危<lb/>
</p>
<p>
</p>
  </div>
</body>
</text>
</TEI>
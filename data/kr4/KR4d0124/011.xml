<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>襄陵文集卷十一</head>
    <p>
<pb n="KR4d0124_WYG_011-1a"/>
欽定四庫全書<lb/>
　襄陵文集卷十一　　　　　宋　許翰　撰<lb/>
　　墓誌<lb/>
　　　朝奉大夫充右文殿修撰孫公墓誌銘<lb/>
宣和五年冬十二月甲申朝奉大夫右文殿修撰尉氏<lb/>
孫公卒其侄棆橚以書來訃且乞銘其子壻范寅秩状<lb/>
公始終躬抵余舍曰孫公葬卜已食維是逺日無㡬今<lb/>
朝夕得銘馳歸琢石尚冀及事願勿復禮辭余昔取友<lb/>
<pb n="KR4d0124_WYG_011-1b"/>
天下恨得公晩今又以婚姻之故來屬余銘念雖疾甚<lb/>
不可不力即日遂論次之曰公諱宗鑑字少魏其先蓋<lb/>
河外人國初以鉅族徙實畿甸曾祖諱文通祖諱士門<lb/>
皆不仕世父諱振以公故贈朝請時家益微嘗築室得<lb/>
金錢以億萬計即反之土不取祝曰将為孫氏祥者不<lb/>
若有子已而公生蓋秀異絶倫年十一嵗以詩賦從有<lb/>
司試發䇿援毫氣陵老壮登元豐三年進士第調頴昌<lb/>
府户漕叅軍未赴連試宏詞學官皆中髙選進真定府<lb/>
<pb n="KR4d0124_WYG_011-2a"/>
知録改滁州教授又改濱州㑹尚書范公鏜帥太原遂<lb/>
辟以為河東經畧司勾當公事公少孤鞠於兄嫂長衘<lb/>
其德以所以事父母之道事之既受辟屬嫂疾卒遂哭<lb/>
之不行嵗餘起為澶州教授還授擢開封府學博士異<lb/>
方㳺學多冐籍甸内公以為此壊士俗力務變之言者<lb/>
用是論公不當莅官鄉黨罷去復為教授海州公教諸<lb/>
生不専為場屋事以故從公學者徃徃能道春秋秦漢<lb/>
古文尚義概為然諾海之士有兄弟争財者兄怨怒辭<lb/>
<pb n="KR4d0124_WYG_011-2b"/>
其母去十年不復公為嫁其女敦誨其弟使反其兄儀<lb/>
真遂復為家如初同僚許安禮母老子㓜疾棘奄奄不<lb/>
絶公馳入見呼之曰子豈以後世為念邪請得以身任<lb/>
之安禮睨公頷之而卒公果不復資人獨舉其喪無一<lb/>
不飭觀者歎之凡其所教人及其躬行大意如此除辟<lb/>
雍直學㑹法變罷為東京平貨場勤恤纎介不敢以其<lb/>
職為紛濁嵗餘乃為武學博士遷太學改宣教郎政和四<lb/>
年雅樂始興大司成檄公為樂教辟雍士月餘士皆絃<lb/>
<pb n="KR4d0124_WYG_011-3a"/>
歌金石和一荘整有㫖大臣臨閲既奏於庭羣鶴來翔<lb/>
小大虚聳用是遷奉議郎遂除荆湖北路提舉學事未<lb/>
行改湖南轉運判官始得賜對奏事上前英亮開决上<lb/>
説欲留以為御史而執政議不同故寝到官禁吏非江<lb/>
臯之竹不採竹所從出必避屋廬墳墓以故民知修貢<lb/>
而已吏無敢為姦騷動明年移北路用捕斬叛獠黄安<lb/>
俊功進秩二等陞提㸃刑獄奏讞多所平反明堂之役<lb/>
公受詔斬材沅州即具牛酒召諸溪洞酋豪撫待以意<lb/>
<pb n="KR4d0124_WYG_011-3b"/>
手酌飲之與為期約人人大悦願盡力以故險阻竒材<lb/>
盡出視他路省縣官緡錢十二朝廷材之加直秘閣因<lb/>
兄老請以閒職反室提㸃南京鴻慶宫未閲嵗太師魯<lb/>
公引為道史檢討數日權符寳郎始轉朝奉大夫次年<lb/>
夏遷明堂頒事蓋宣和之初元也至秋七月遂召試中<lb/>
書舍人賜三品服時論以為得人無異辭者大河齧廣<lb/>
武外都水張慤以危棘聞詔遣近臣徃視以為無有慤<lb/>
得罪已而上知慤奏不妄即詔復之公極論近臣欺罔<lb/>
<pb n="KR4d0124_WYG_011-4a"/>
有状當坐若此有實則彼不當復竟禠其官明年坐繳<lb/>
除目不申省以修撰罷知復州下車即罷公帑之入不<lb/>
應法者更定市價增其直曰僚寀雖不悦吾民安矣部<lb/>
使者責郡縣購石令甚急景陵陂澤無珍産民以為苦<lb/>
公奏罷之是嵗得疾即請老卧家俟報㑹亷訪使者建<lb/>
請竝江故堤外益築層堤以防餘浸方春郡境屯數萬<lb/>
衆隂雨寒凍怨嗟無成勞時冦方警呉越公念役不亟<lb/>
罷且生變即強起視事以便宜罷之而躬待罪掾吏皆<lb/>
<pb n="KR4d0124_WYG_011-4b"/>
震朝廷果不問既去父老流涕思之至今還第三嵗而<lb/>
終享年四十有七平生常自言三朝德業吾尊韓忠獻<lb/>
四海文章慕蘇東坡皆畫其像事之私室養其兄既老<lb/>
夀及見公為符寳而亡喪之毁甚及躋禁近毎悲傷絶<lb/>
歎恨其兄之不我待也兄有三子相次淪喪公撫諸孤<lb/>
如己子得任子恩先官其長孫棆及請老又将以其官<lb/>
與橚有司執却其奏乃以與子其篤交舊族姻逮其子<lb/>
孫不衰貧窶恃公以生者甚衆其為大吏與賓佐接談<lb/>
<pb n="KR4d0124_WYG_011-5a"/>
笑衎衎不見崖異至其與大臣言是是非非要必有補<lb/>
嘗與魯公言方今太師富貴寵樂夀康蕃祉種種為世<lb/>
第一可謂至足無求矣惟隂功隠德使日加於天下此<lb/>
則天之所培神之所勞福禄将紹至而不窮因論山東<lb/>
妖獄連逮騷動誣陷者衆詞氣闓切魯為動色遣使覆<lb/>
按脱其死者過半蓋自是益竒公始驟薦用而公亦一<lb/>
意於其門不以進退廢興變化既退居號其山林曰東<lb/>
臯客至輙與之飲酒賦詩其中軒渠自放風流如晉魏<lb/>
<pb n="KR4d0124_WYG_011-5b"/>
間人晩益為文雅健雄富無疾病衰落之氣一夕與子<lb/>
秉燭劇談賦四絶句語慨然若自憐悼其身世者絶筆<lb/>
病作夜漏未盡而逝嗚呼異㦲其有以知之也耶前兹<lb/>
數日手自條别其文為百卷號東臯集又有外制五卷<lb/>
諸經講議三十卷詩話史辨等雜録十卷皆藏於家娶<lb/>
陳留阮氏封令人先公四年卒二子曰觧将仕郎始十<lb/>
三嵗曰泰三嵗未命也三女適范氏者其長也中許李<lb/>
垣少許通仕郎劉晉卿馮霍之原從先兆域銘曰鴻文<lb/>
<pb n="KR4d0124_WYG_011-6a"/>
壮麗偉節殊尤氣呑雲夢光参斗牛堂堂有此百志不<lb/>
讎去如吹毛隕零山丘謂天廢材胡為生此謂将興之<lb/>
孰禦而止宫宅掩幽精誠化碧何以慰之深此珉刻<lb/>
　　　給事郎守殿中丞致仕沈公墓誌銘<lb/>
政和四年六月癸酉葬故殿中丞沈公于開封之太康<lb/>
縣長樂卿邈城之原從先兆域其孫天民天祐先事來<lb/>
告且乞銘曰天不造于我家先大父沒則冡嗣以其倫<lb/>
相次下世葬用久弗克舉今我藐然力兹大事以祖考<lb/>
<pb n="KR4d0124_WYG_011-6b"/>
之靈龜筮無違惟是所以刻諸其𡨕宅而賛幽光者未<lb/>
有攸屬子我家之自出敢以是累子矣某執書泣曰此<lb/>
先太夫人之志也乃今得以徼福於烈光曷敢以不敏<lb/>
辭顧公之事逺矣其傳有概而無詳謹論撰其著不疑<lb/>
者而叙之曰公諱超囬字深之世家太康肇自魏王躬<lb/>
秉休明翊亮藝祖建定大業遂相太宗濟升丕彛功德<lb/>
茂盛委祉厥家胄嗣太師是産冲懿膺命慶厯為帝元<lb/>
妃族用光大貴震一時妃視公父贈駕部郎中元吉兄<lb/>
<pb n="KR4d0124_WYG_011-7a"/>
弟行也以故薦公補将仕郎厯秘書省校書郎為司法<lb/>
参軍于亳監酒于明以登仕郎為録事参軍于汾以給<lb/>
事郎為團練判官于常遂以太子右賛善大夫致仕公<lb/>
為人精明剛蹇是非噩噩所居官必最其烈然亦以是<lb/>
不能與人詭遇齟齬其在常州數據法與守爭不可屈<lb/>
撓公既官久不遂益厭又與守積不相中則慨然曰丈<lb/>
夫生世不得行意於官則當肆志於家安能鬰鬰久事<lb/>
若而人㦲即日謝去蓋年方四十二矣即歸盡發故貲<lb/>
<pb n="KR4d0124_WYG_011-7b"/>
益大其所居第使之壮麗髙明稱其意氣鑿池築臺育<lb/>
龜魚殖名花嘉木修竹以侈㳺觀曰吾寜樂此以終身<lb/>
公雖不為政然人益信服其德義畏之鄉隣有言徃徃<lb/>
不聴於官府而聼於公使其得位而施於斯民宜如何<lb/>
也神宗即位覃慶天下轉殿中丞賜五品服明年郊祀<lb/>
加騎都尉年五十二以熈寜四年二月癸未終于家異<lb/>
㦲公之平生進将行乎其方而人反欲以自徇将退而<lb/>
樂乎其老而天不使之少延是果天邪人邪其可哀也<lb/>
<pb n="KR4d0124_WYG_011-8a"/>
已始娶成氏不及封再娶張氏是封永康縣君男女四<lb/>
人曰唐卿曰飛卿唐卿右班殿直與飛卿皆未仕而卒<lb/>
長女適襄陵許氏即某之先太夫人季女適邑人李居<lb/>
正先太夫人資類公初先君起参商州軍而捐諸孤先<lb/>
太夫人尚少也而襁負千里反先君柩襄陵躬居寡約<lb/>
辦治斬斬公數徃來二縣間鎮撫其家當是時某生始<lb/>
四五嵗最愛於公是豈知今日且銘公哉銘曰燉彼大<lb/>
阜矗彼蒼木神䕶其域凛焉以肅嗚呼是維沈公之墓<lb/>
<pb n="KR4d0124_WYG_011-8b"/>
爾後之人過而式之<lb/>
　　　贈朝散郎孫君墓誌銘<lb/>
政和三年余入校中祕書所與並遊徃徃鮮明辯麗英<lb/>
發可喜而魯國孫君聖求獨靖固淵塞渾然難知余心<lb/>
異之曰此豈非曲阜闕里之風也㦲吾今乃知天以夫<lb/>
子之教興於魯者因其質厚如此而天生之也後二年<lb/>
謁其丈人大夫公於東郭私第聴其議論重德人也又<lb/>
一年其家卜葬其先大父則状其行與事而請銘於余<lb/>
<pb n="KR4d0124_WYG_011-9a"/>
余既得交於聖求父子間又得於此考觀其世德之經<lb/>
緯本末喟然嘆其積之逺矣因益見魯多君子足以發<lb/>
吾昔日之言為不妄也遂書躅而銘以亂之君諱覲字<lb/>
明之兖之泗水人曾祖諱程祖諱榮考諱逹世世以農<lb/>
服田至君之考乃盡割膏膄以與兄弟而自取磽薄力<lb/>
耕其中君少而孤食麤攻苦事繼母撫諸弟以立家母<lb/>
為戒敕所生無得恃吾故亂兄治官府有政與勤其弟<lb/>
吾寜以身徃役發於誠心以故上下依懐閨門大和嵗<lb/>
<pb n="KR4d0124_WYG_011-9b"/>
惡人爭貸粟於官君獨不徃曰今自刻厲尚可以生貸<lb/>
而不能歸是欺國也其居鄉能以義概動人沈毅慨慷<lb/>
時有俠氣有惡少自以負君妄意君心結客數十撫刄<lb/>
從君君正衣冠而叱之惡少心震氣禠失刄墮地數以<lb/>
云云不覺屈膝請得改事君因與語不復芥蔕巨冦将<lb/>
至鄉人大擾謀徙避之君止之曰少竢我即持牛酒造<lb/>
冦壁願見因留與之醉飽歌呼相樂輸以其情冦壮而<lb/>
義之為引去有故家子嗜酒不覊君見戒以無頽家聲<lb/>
<pb n="KR4d0124_WYG_011-10a"/>
發怒辱君君謝遇之益厚其人媿之終身避君縣吏與<lb/>
君不相能數中以事吏後敗困窮君反賙之吏愧亡匿<lb/>
曰無面目見孫君矣蓋其能詘服人心如此大夫罷官<lb/>
興元聞魯大荒或欲擇居它鄉君不可曰無年如此族<lb/>
姻日夜望吾至以薦其饑吾何忍擇利自營而不此顧<lb/>
恤乎既歸弛擔即内外千指仰食君君市米官廪雜糠<lb/>
覈藜藿相與食之無難色有餘則以餉鄰里之窮無告<lb/>
者賑施甚衆大夫為蜀計司取錢引之當毁者復出之郡<lb/>
<pb n="KR4d0124_WYG_011-10b"/>
縣大夫月受以為俸君曰以此與民為市是罔民也禁<lb/>
家人無得出積為錢五六十萬盡廢其後有司逮治操<lb/>
空文以市於民者官吏皆汚而大夫獨皭然無有蜀人<lb/>
賢之大夫之為循吏君蓋多有力焉其自蜀歸則盡舉<lb/>
族人之無後與貧不克葬者凡三十五喪葬之未疾數<lb/>
月忽戒其子儉葬與凡家事豫為條理大觀四年八月<lb/>
辛卯卒於舒州官舍年八十一以子恩通直郎累贈至<lb/>
朝散郎其治命曰必於先塋乎吾葬今以十月甲申葬<lb/>
<pb n="KR4d0124_WYG_011-11a"/>
菟裘東節義鄉里仁之原與考同域娶曹氏贈太宜人<lb/>
男女二人男琪朝散大夫提㸃南康軍逍遥觀女適邑<lb/>
潘潜孫凡四人傳儉億儔傳奉議郎以詞學兼茂髙選<lb/>
為祕書省正字即余之所異同舍郎也億将仕郎鄆州<lb/>
刑曹掾餘未官初君未嘗伏術為學而行事毎與書合<lb/>
又能繜絀自下以延致士教子孫詩書以故子孫彬彬<lb/>
多以文學著云銘曰暴興非祥墮神姦慶積維久乃見<lb/>
端根蟠源洑天所艱擢為修林舒長瀾孫氏世隠耕寛<lb/>
<pb n="KR4d0124_WYG_011-11b"/>
閒逮君負能不施官人文不琢天守完徯天我昌匪力<lb/>
干裔胄衮衮方弹冠謂君未顯非今患貽詩佳城惟後<lb/>
觀<lb/>
　　　陳州宛丘縣令蔡君墓誌銘<lb/>
元祐八年春三月乙未陳宛丘令蔡君卒越翼日其佐<lb/>
許某還自頴徃哭于其寝而弔其孤退助其凡役事其<lb/>
孤邦獻将䕶柩歸葬號泣因其友生曰先生幸以寮寀<lb/>
辱好吾子曰公曰私朝議夕讌意氣克咸無拂子之在<lb/>
<pb n="KR4d0124_WYG_011-12a"/>
東先君遘疾顧言曰許君卒不來乎為我謝之則既以<lb/>
今日之事累子矣請屬以銘某悲其言不敢復辭君諱<lb/>
閎字彦髙世衢人曾祖顔弗仕祖昈贈尚書都官郎中<lb/>
父偃以文學著有詩名呉越間其學無所不通逺至天<lb/>
文地理星象厯數隂陽之流激變化萬物竒怪深偉咸<lb/>
䆳其説而大歸于義命登進士第以尚書都官員外郎<lb/>
致仕君始主杭之富陽簿秩滿遷令為潤之丹徒為宛<lb/>
丘遂終于令春秋四十九君辨麗劇談與物太和不起<lb/>
<pb n="KR4d0124_WYG_011-12b"/>
圭角尊酒衎衎傲世自若顧為政鋭甚所居藉藉有聲<lb/>
以故平生雖横陷不振而薦之者皆一時名公卿元豐<lb/>
間遣使治賦東南而君適以主簿權新城據圖捜抉得<lb/>
漏賦五千有司奏之遂遷丹徙時執政之親有麗于法<lb/>
者久不决君得建治事獄具奏為奏曰今状明甚而獄<lb/>
有待故覆之輙變侮法敝民請得勿覆以示公天下君<lb/>
以小邑令剡奏九重與宰相抗先帝壮之㑹棄天下訖<lb/>
不及試去丹徒當改官京師入見有日矣而丁母憂服<lb/>
<pb n="KR4d0124_WYG_011-13a"/>
既闋有司復奏新城之事以為用新法進官不得改晩<lb/>
節末路益以齟齬益事燕適不奪其樂可謂知所重矣<lb/>
始娶梁氏卒娶鄭氏男三人曰邦獻邦直邦式女三人<lb/>
尚㓜以某年月日葬君于西安縣浮石鄉若溪之原銘<lb/>
曰孰不貴兮子獨當而數竒孰不夀兮子獨不留而遄<lb/>
歸蒼蒼呉山兮下有溪水石以居兮春秋來祠期以歸<lb/>
來兮樂且有依尚能浮沉兮如平生<lb/>
　　　孫使君墓誌銘<lb/>
<pb n="KR4d0124_WYG_011-13b"/>
士之仕也髙則欲行其道其次亦皆以材自試冀發其<lb/>
躬於功名富貴之間然而資籍髙華則庸衆超詣而有<lb/>
餘系微祚薄則英竒逐爭而不足此蓋理勢之常自古<lb/>
所嘆是故士之自信其志乃能于艱難狹隘孤獨阨堙<lb/>
之中㧞起而不羣卒以寵光此其材必有過人者矣如<lb/>
孫君其庶乎君諱道字純老世家河南宻縣縣今𨽻鄭<lb/>
遂為鄭人曾祖諱浦祖諱範父諱湘皆不仕至君始慨<lb/>
然力學思自奮起輕財喜士以是㳺英儁間籍籍年十<lb/>
<pb n="KR4d0124_WYG_011-14a"/>
七即以進士薦於河南然其後遂數離家艱困不振至<lb/>
年五十始得官調宿州虹縣尉虹多盗民數被攻剽君<lb/>
至嘆曰是豈不足以為邪且吾在焉不可使民不寜其<lb/>
居悉其勤畧斬捕甚衆以功遷承務郎監京師税嵗有<lb/>
羡通判全州論獄平反奏讞活其人部使者知其能故<lb/>
數用獄凡反覆者君至輙定獄折無留其治邵州亡囚<lb/>
桂州火事皆難竟人至今稱其敏而服其平全與荒服<lb/>
谿洞犬牙猺人𨽻之昜以生釁君以綏靖寜謐被詔奨<lb/>
<pb n="KR4d0124_WYG_011-14b"/>
諭秩滿漕司辟君為屬嵗餘喟然有歸心謂諸子曰吾<lb/>
老矣躬竊國恩而親不䝉養乃以進樂平允從孚庭五<lb/>
州新疆漕轉金榖巨萬奏功還朝遷通直郎而封其母<lb/>
杜氏鄧氏薛氏劉氏君瑞安永福懐仁金華興泰等縣<lb/>
國家得寳玉覃慶天下遷奉議郎知巴州未赴以大觀<lb/>
二年六月丁酉終于家享年七十二夫人李氏贈㑹昌<lb/>
縣君子六人鐸鉞鍔皆舉進士懋愈懬者早亡女二人<lb/>
長適李璹次適通直郎王彦輔孫男女凡十一人遂為<lb/>
<pb n="KR4d0124_WYG_011-15a"/>
其邑望族嗚呼君讀書求仕三十餘年而後得一尉間<lb/>
闗勤勞七遷其官而止於此豈非所謂處勢狭隘而用<lb/>
力艱難者哉然卒以其慶譽逮其先人而昌其家可謂<lb/>
能矣余與君同元祐三年進士及余為宻令始與君㳺<lb/>
余資簡畧自以非世噐毎見君之為人精悍誠必自力<lb/>
未嘗不絶嘆以為不可能也君有治命必求余銘故諸<lb/>
子将以四年七月丁卯葬君於縣之西門陽山之阿遂<lb/>
祔其夫人既戒事鉞則墨其縗環千里而謁余於京師<lb/>
<pb n="KR4d0124_WYG_011-15b"/>
具状君行以銘為請固辭請益哀是惡可以不變也歟<lb/>
乃受而銘之銘曰明昌之隆憑翼于豐紛彼裳衣寵褒<lb/>
事功君侯翹翹資豈不逄惟其暮年飛揚不冲亦有孝<lb/>
子得銘千里以昭其韙以慰其止<lb/>
　　　朝請大夫提㸃信州太霞宫魏公墓誌銘<lb/>
余少讀周書見周公告成王以文王立政蓋自三宅之<lb/>
儁以致百司庶府其惟克用常人立兹常事心獨不喻<lb/>
以盛王作興豈徒用常人立常事哉今老矣考觀古今<lb/>
<pb n="KR4d0124_WYG_011-16a"/>
之變益備思益深乃始喟然三復周公之言矯首詠歎<lb/>
如易牙之得意五鼎殆有不可以告人者也夫正人不<lb/>
傾危以窮利吉士無狠矜以擅名循吏不擊斷掊克以<lb/>
取一切要世資修誠履素上下相安而天下不治者未<lb/>
之有也此則古之所謂常者豫章魏公束髪讀書入官<lb/>
凡四十年一節不渝為人修慎繜絀有禮安舒不與物<lb/>
迕或謀隂中傷之既知終不與校反更以德施之蒞官<lb/>
行法要在安民而已不取辦治名疑獄務與其所建治<lb/>
<pb n="KR4d0124_WYG_011-16b"/>
縁於不得已為御史臺屬京師四年同游多自揚厲得<lb/>
路一時而公去訖無知者此豈非所謂正人吉士今之<lb/>
循吏也歟使士毎若此天下端無事豈憂不足哉魏氏<lb/>
之先諱憲不仕者公曾祖也逮公祖考始相繼登進士<lb/>
第仕至郡守部使者祖諱拱贈禮部尚書考諱兼贈正<lb/>
奉大夫公諱矞字貫通早孤自力又登進士第尉臨江<lb/>
之新淦遷令撫州宜黄丁母憂服除調録事恭軍泗州<lb/>
知楚州鹽城簽書䖍州判官公事辟御史臺主簿除通<lb/>
<pb n="KR4d0124_WYG_011-17a"/>
判廣信軍罷非其罪還朝見直復通判和州以所生母<lb/>
憂不赴起刺劍州未㡬請去遂以提㸃信州太霞宫還<lb/>
豫章公自泗上用薦者改左宣德郎中更天子即位受<lb/>
寳冊被慶澤累日遷秩至官朝散大夫勲驍騎尉享年<lb/>
七十而卒於政和七年十二月丁卯娶李氏封宜人男<lb/>
女凡七人康臣端臣早卒其仲曰淇以公恩為廸功江<lb/>
州司户曹事長女適漳州龍巖縣丞黄彦之前卒次適<lb/>
進士李黯次未嫁卒次歸余兄子啟明淇将以八年十<lb/>
<pb n="KR4d0124_WYG_011-17b"/>
二月壬辰葬公豫章西山之雙岡則遣使因啟明而來<lb/>
乞銘銘曰治不武健而民受其祉行無卓詭而人以為君<lb/>
子生雖不富貴其康于死<lb/>
</p>
<p>
</p>
  </div>
</body>
</text>
</TEI>
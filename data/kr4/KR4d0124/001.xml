<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>襄陵文集卷一</head>
    <p>
<pb n="KR4d0124_WYG_001-1a"/>
欽定四庫全書<lb/>
　襄陵文集卷一　　　　　　宋　許翰　撰<lb/>
　　制<lb/>
　　　蔡伷除待制制<hi>為㸃對玉嬰神變經</hi>
朕祇若天命開明道機嘉與羣生共䝉休祉制為真簡<lb/>
備著靈文厯選時才是正謬誤逮觀奏御咸極精深某<lb/>
官生於名家席其素業文學之譽聲動膠庠辦治之能<lb/>
風生郡縣比自合宫之貳陞聨祕殿之華成書既刋賞<lb/>
<pb n="KR4d0124_WYG_001-1b"/>
渥宜懋遂參法從是謂異恩益勵猷為往膺寵奨<lb/>
　　　䖍州坑壚火齊之才可承信郎制<hi>為自備才力不借官本賫</hi>
　　　　<hi>到净利依格補官</hi>
勅某地有珍産爾能發之以佐國用在法當録勉爾力<lb/>
以聽官使可<lb/>
　　　邵䕶為父陣亡可承信郎制<lb/>
士有伏節死事不得身受典賞則子獲承之所以明恩<lb/>
而起信也俾秩以官用勸忠順往服恩榮圗所以報可<lb/>
<pb n="KR4d0124_WYG_001-2a"/>
　　　金重寳等授承信郎制<lb/>
邊吏無良羌戎弗率靖夏失守覆我嘉師朕心憯焉不<lb/>
忘震悼深詔執事厚録其孤俾秩以官用慰伏節惟忠<lb/>
惟孝往服恩榮勿忝前修祗若予訓<lb/>
　　　節度使郭仲妻姪陳乞補承信郎制<lb/>
朕於殿巖之臣加厚其老而勤恤其亡猶以為未也至<lb/>
其族姻多俾甄録而爾䝉澤焉往飭其躬以聴官使可<lb/>
　　　蕃官男為父陣亡補承信郎制<lb/>
<pb n="KR4d0124_WYG_001-2b"/>
勅某等朕以仁覆天下欲息兵甚間者夏賊擾邊師不<lb/>
得息至使豪俊制壽於鋒鏑忠義伏節於原野非朕志<lb/>
也故深詔執事録死事者之子孫厚厥寵秩稱朕所以<lb/>
哀矜之意可<lb/>
　　　周江呈試武藝補承信郎制<lb/>
有司以爾武力聞朕臨觀便殿挽强蹠勁可官而使往<lb/>
祗寵命圖所以報可<lb/>
　　　策伊克阿授承信郎制<lb/>
<pb n="KR4d0124_WYG_001-3a"/>
邉吏言爾去戎即華忠効純白有力於軍旌爾以官往<lb/>
其圖報<lb/>
　　　綽爾授承信郎制<lb/>
爾能勤事伏節精白著明而弗獲受賞朕甚矜之秩爾<lb/>
以官用勸忠順<lb/>
　　　待詔沈明補承信郎制<lb/>
爾服勤禁苑積有功緒寵以官使往䖍勿懈可<lb/>
　　　林致和修造所有勞並補承信郎制<lb/>
<pb n="KR4d0124_WYG_001-3b"/>
勅爾等祗服禁嚴有勞可録膺兹寵秩往懋事功可<lb/>
　　　黄宴寳可承節郎制<lb/>
爾能深入谿洞斬馘醜虜陷銳不顧傷夷可矜秩以官<lb/>
榮勵厥忠勇<lb/>
　　　蕃官莫延豐納土補承節郎制<lb/>
盛時普覆逺人咸賔谿洞阻深籍土來請嘉爾首奮忠<lb/>
孝精白被以恩華往為榮耀<lb/>
　　　太學生充大晟府製撰葛庻幾補廸功郎制<lb/>
<pb n="KR4d0124_WYG_001-4a"/>
爾以太學諸生業文游藝𨽻職樂府詞采可觀既閲嵗<lb/>
時當䝉差録登于初秩往勵修能可<lb/>
　　　郭蔓之等並可閤門宣贊舍人制<lb/>
爾父為國虎臣茂建帥節出捍邉圉入䕶殿嚴蔚有勞<lb/>
能宜䝉壽祉奄云淪謝朕甚悼焉俾録諸孤用示勤恤<lb/>
或増爾秩或躋爾職咸膺異數往紹遺𠂻可<lb/>
　　　胡悈轉遥郡刺史制<lb/>
比命元樞宣威西夏分遣官吏充備使令逮此罷司咸<lb/>
<pb n="KR4d0124_WYG_001-4b"/>
䝉序績爾釋軒墀贊相之職而膺郡符刺舉之榮是謂<lb/>
異恩毋忘報効<lb/>
　　　耿自求鹽課轉官制<lb/>
有司言爾能督縣吏勸耕鹵壤抑末業之民使著於本<lb/>
不惟鹺利是通懋進厥官用醻祗敏<lb/>
　　　王履轉官制<hi>轉行朝議</hi>
非法則天下之分不定非徳則天下之志不通朕執成<lb/>
憲以御多方而時因人心有所施予所以示徳也爾于<lb/>
<pb n="KR4d0124_WYG_001-5a"/>
持國使節願還任子之恩以進爾官雖詭著令朕方務<lb/>
惇孝治安得不委聴焉可<lb/>
　　　朱芾轉官制<hi>監察御史前任修肇基發祥宫了畢</hi>
維伊雒之山川閟祖宗之弓劍宜伸福禄益佑神靈是<lb/>
考祠宫用嚴像教規摹大壯之制謳歌長發之祥不曰<lb/>
告成有嘉時敏肆敷斯寵懋著厥勤爾以一時之英嘗<lb/>
總百工之事其増榮秩益勵修能<lb/>
　　　時道陳轉官制<lb/>
<pb n="KR4d0124_WYG_001-5b"/>
爾揚國使節董振一路攝總茶事僅踰嵗年則商賈阜<lb/>
通貨賄滋殖逋負之民爭輸不絶可謂能矣疇用進官<lb/>
以示褒勵<lb/>
　　　待制王本轉官制<hi>提舉京畿應副燒軍德樓琉璃等</hi>
勅朕新宫城之象魏重邦國之威靈工師効能郡縣共<lb/>
職獲曜臨彼四海用祗若予一人凡與有功咸宜受祉<lb/>
某官頃揚使節實總畿封甓甃所資甄陶必濟嘉爾經<lb/>
營之力疏茲優渥之恩疇以寵榮往其膺保可<lb/>
<pb n="KR4d0124_WYG_001-6a"/>
　　　石思轉官制<hi>為應副宣徳樓催促東南路木植</hi>
勅朕新宫城之象魏重邦國之威靈工師効能郡縣共<lb/>
職獲曜臨彼四海用祗若予一人凡與有功咸宜受祉<lb/>
某官以爾比膺登擢往使東南能出窮山之材以奉凌<lb/>
雲之構有嘉幹濟是錫寵榮懋厥進修圖夫報稱可<lb/>
　　　李宗旦邊功轉一官蕃官藏布轉兩官制<lb/>
疆埸之事金革時交數級論功是亦彛典往膺榮秩圖<lb/>
報厚恩可<lb/>
<pb n="KR4d0124_WYG_001-6b"/>
爾以長技為國捍邉上功幕府疏榮増秩為爾種落光<lb/>
寵使咸知忠順之利可<lb/>
　　　都壕塞履正大夫藍安民修置積水轉官制<lb/>
勅先王制地之法溝洫澮川與田壤錯氣有所導水不<lb/>
羨溢後世田非古制河渠簡少而又官吏玩常不以時<lb/>
濬故嵗或一水則民被其災爾某官等比受詔㫖相觀<lb/>
髙下疏川導滯以利甸服計不愆素役不告勞懋進厥<lb/>
官用序爾績可<lb/>
<pb n="KR4d0124_WYG_001-7a"/>
　　　防禦使曹澤等轉官制<lb/>
勅因事著能臣隣所務計功疏寵君道之常某官識度<lb/>
敏明材猷强濟比將詔㫖以董事功决塞有方經營不<lb/>
日亦何愛於榮秩以加賁於成勞勵爾忠勤副朕眷奬<lb/>
可<lb/>
　　　勅王宗望等制<lb/>
勅因事著能臣隣所務計功疏寵君道之常某官識度<lb/>
敏明材猷强濟比將詔㫖之嚴往視河渠之役逮茲底<lb/>
<pb n="KR4d0124_WYG_001-7b"/>
績實與有勞亦懋官榮用醻忠力可<lb/>
　　　楚拉等轉官制<lb/>
眷言戎索乆壯邉威靜則為國藩籬動則為軍掎角第<lb/>
功論賞豈限彛章<lb/>
　　　張域轉官制<lb/>
瀘南郡縣華戎錯居土多曠而弗耕俗率獷而未擾比<lb/>
召邉吏募民為兵授田以籍教之耕戰使財用内足於<lb/>
疆陲而威聲外震於蠻貊庻幾南服恃以阜安爾以材<lb/>
<pb n="KR4d0124_WYG_001-8a"/>
猷克將使指經營鎮撫躋登厥緒奏功來上朕甚嘉之<lb/>
懋進榮資用勸忠力<lb/>
　　　李宗旦邉功轉官制<lb/>
爾出服戎弨歸數軍實而以多獲聞進秩躐等往旌忠<lb/>
力<lb/>
　　　蒙山等邉功轉官制<lb/>
險道傾側且馳且射風雨罷勞饑渇不困凡戎之長技<lb/>
蕃堡皆有焉征西之役大兵衝加之以衆而蕃堡以其<lb/>
<pb n="KR4d0124_WYG_001-8b"/>
長技與之毒逐故戰無不克今國家賞爾於此則少褒<lb/>
矣不立竒功以自著其亦何以報哉夫能去戎即華又<lb/>
能承天下之威首奮而有功焉是皆王靈之所宜嘉懋<lb/>
官一等以勵忠順<lb/>
　　　知延安府劉延壽轉官制<lb/>
勅祖宗以來闗陜之間鼓鐡為幣民習安之而比年郡<lb/>
縣法令益弛無以權物錢遂大輕用詔司存以時矯革<lb/>
某官克祗成命並警列城來奏敏功取先諸道市不敢<lb/>
<pb n="KR4d0124_WYG_001-9a"/>
貢以順指令家無或殊咸適志願有嘉所列懋進爾官夫<lb/>
治民以康阜為功而事君以忠信為徳勉終諧允務稱<lb/>
褒榮可<lb/>
　　　亷訪使者羅宇轉官制<lb/>
勅朕有作猷付之郡縣凡奏功於同日則列爵而普疇<lb/>
矧在使華可無褒勵爾選於近著省彼列城攪鄜延之<lb/>
奏功首闗陜之諸道嘉爾董振錫賜恩榮茂進厥官益<lb/>
祗乃事可<lb/>
<pb n="KR4d0124_WYG_001-9b"/>
　　　孔弼邉功轉官制<lb/>
作制戎城襟帯西陲屯兵嚴固據賊要害而版築告成<lb/>
莫或犯獵將必有師旅震疊捍衛之勤爾能於此馘其<lb/>
首豪而第功焉超遷厥秩用勸忠力<lb/>
　　　李紹邉功轉官制<lb/>
朕設爵賞以待功吏以狀聞小大必録往膺斯渥益懋<lb/>
爾能可<lb/>
　　　侯中立宣司結局轉官制<lb/>
<pb n="KR4d0124_WYG_001-10a"/>
西方用兵郡縣被其勞今天誘戎心釋兵請命朕因時<lb/>
制宜詔使邉吏保疆與民休息而大臣具列爾等給凡<lb/>
軍事有功前日肆増爾秩以休厥勤可<lb/>
屬遣近輔經畧逺人威武屢揚羣醜既屈豈特將吏之<lb/>
外捍亦繄司存之内勤爾等咸以時材典斯禁帑實濟<lb/>
戎務使無乏興懋進厥官用疇爾事可<lb/>
　　　曹鼎等邉功轉官制<lb/>
古人有言曰武功以顯重今爾僅獲二級而躐進四官<lb/>
<pb n="KR4d0124_WYG_001-10b"/>
未有顯功而褒賞已重矣往思所以為報將何如哉<lb/>
夫國恩無窮而人之所受各以其分爾等尚能計爾之<lb/>
功觀爾之賞必將竦懝而思所以報矣<lb/>
窮蜀絶徼蠻夷雜居羣吏圖功矢石屢接爾亦於此第<lb/>
賞入流徃服恩榮尚懐忠報<lb/>
　　　王淵為修兎原河轉官制<lb/>
日者大河南齧廣武以危清汴爾父疏兎原河又為直<lb/>
河殺水之怒黄濁比徙頻河郡縣無决溢憂都城晏安<lb/>
<pb n="KR4d0124_WYG_001-11a"/>
俱頼其力進爾之秩用示褒嘉詩不云乎維其有之是<lb/>
以似之爾其勉焉可<lb/>
　　　中書舍人梅執禮神霄宫進書轉一官制<lb/>
朕定摹神霄宏賁珍館著為憲令祗若神休鬰彼琅書<lb/>
陳于几閣某官才髙文富學優識明頃在宰司實與次<lb/>
之逮茲奏御不廢疇庸往服明恩益圖逺業可<lb/>
　　　穆沃攻討轉官制<lb/>
勅夏人敢桀築偽永强軍以闚邉環慶出師擊破之將<lb/>
<pb n="KR4d0124_WYG_001-11b"/>
吏有功可咸甄序可<lb/>
　　　勅趙福等制<lb/>
黠羌不靖屢犯芻蕘邉吏捍禦使無大侵數級計功咸<lb/>
使叙進可<lb/>
　　　勅安祥等制<lb/>
將吏出境交綏獲級邉書上功無不褒録賞小為明是<lb/>
以軍志可<lb/>
　　　勅姚亷仲等制<lb/>
<pb n="KR4d0124_WYG_001-12a"/>
夏賊玩武築城屯聚以闚邉利臨以天下兵蕩析不保<lb/>
咸使書功可<lb/>
　　　范秘趙子游轉官制<lb/>
勅某人等事無不可輯也難在輯事而不擾於民官非<lb/>
不可取也要在取官而無愧於國茶法馬政行於秦蜀<lb/>
爾等實贊使事以濟辦聞朕甚嘉之懋官一等以旌其<lb/>
能顧朕深居法宫瞻望參井之間去國萬里將明徳意<lb/>
屬在使軺其各誠乃心禮佐厥長往思所以奉事而不<lb/>
<pb n="KR4d0124_WYG_001-12b"/>
擾者則多取予官而無愧焉<lb/>
　　　趙永亨等轉官制<lb/>
朕覽邉奏第功肆賞爾以天壕原功進秩二等往膺恩<lb/>
榮務盡忠力<lb/>
　　　勅封承彦制<lb/>
帥司言爾以伏兵逆敵軍無失亡而有獲焉俾進厥官<lb/>
以勵餘勇<lb/>
　　　勅劉彦勲制<lb/>
<pb n="KR4d0124_WYG_001-13a"/>
疆陲有警將吏論功名在㨗書慶賞斯下欲人知赴敵<lb/>
䝉利之速也<lb/>
　　　髙揀轉官制<hi>為六朝寳訓告成</hi>
祖宗至意典册具存比詔儒臣聿修先訓爾某官克祗<lb/>
于事躋登厥功逮奏成書有嘉勤力懋陞榮秩増重横<lb/>
班往服恩華益圖報稱<lb/>
　　　詹事轉官制<hi>為任發運使日改宫觀及徳士等事</hi>
朕不愛爵賞以待天下之能有功者盖以狀聞則必差<lb/>
<pb n="KR4d0124_WYG_001-13b"/>
録爾某官奉使江淮取寵頻繁致位光顯可謂能矣今<lb/>
又計爾冠巾出衆使州處於宫觀無或拒違又籍其西<lb/>
方之具輸銅縣官綜是六州之功而増厥秩焉資清職<lb/>
近觀聴所榮益勵猷為以圖報稱可<lb/>
　　　都水丞榮毖等轉官制<lb/>
勅某官等官吏奉事不廢職也而比年以來輕重眡勞<lb/>
毎加賞焉者所以示厚國家之恩豈有量哉爾等前日<lb/>
廣武諸役力捍大河使不為敗咸序其績懋官以勸是<lb/>
<pb n="KR4d0124_WYG_001-14a"/>
維寵渥往其欽哉可<lb/>
　　　畢桓等轉官制<lb/>
勅某官等盖聞樂出於虗而成於和天下之治至於幽<lb/>
明之徳交歸而飛潜之類無間此樂之道帝王公孤之<lb/>
任也其在於器有數有度節奏有文則學士大夫之所<lb/>
講明有司之所持循職業必有所萃矣爾等咸以時材<lb/>
與聞樂事建定鐘律旅陳陛庭臨觀有嘉金石諧婉懋<lb/>
官一等用示褒寵<lb/>
<pb n="KR4d0124_WYG_001-14b"/>
　　　王曦轉一官制<hi>為差管押大理國進黄馬赴關</hi>
逺人進馬爾䕶其行來自嶺海有勞可序進官一等往<lb/>
其祗服可<lb/>
　　　劉植等轉一官制<lb/>
勅某等朕網羅放失舊聞開解汪洋奥義垂詔萬世<lb/>
作為一經汝等各以精博之能與有編削之績成書<lb/>
来上嘉歎不忘俾進厥官以作爾寵<lb/>
　　　种師周等邉功特轉官制<lb/>
<pb n="KR4d0124_WYG_001-15a"/>
勅具官某朕用兵西夏還師奏功凡共武服多所甄録<lb/>
爾増秩有差莫匪優恩尚圖忠報<lb/>
　　　程唐磨勘轉官制<lb/>
在昔唐虞道宥天下而時稽庻績黜幽陟明文理宻察<lb/>
則以定治某官聨華從橐偃鎮鉅藩盖寵顯矣而有司<lb/>
所謹伐閱有考序遷維公國之典彞不可廢也<lb/>
　　　武兖國邉功轉官制<lb/>
勅某爾獲一虜而進官一等此國之厚恩異賞也不有<lb/>
<pb n="KR4d0124_WYG_001-15b"/>
後效何以報稱<lb/>
　　　入内鄭惠轉官制<lb/>
爾乆事朕克謹誠徳出入禁闥朝夕厯年其福當介於<lb/>
神明有糓可詒於子孫比考成書之績肆推奕世之恩<lb/>
往祗爾躬母怠嗣訓可<lb/>
　　　河東採斫木植李宗等轉一官制<lb/>
勅朕作新象魏臨莅寰區曽是棟楹榱桷之材伐取巖<lb/>
巒谿壑之秀嘉車航之沓至紛斧藻之並興逮此考成<lb/>
<pb n="KR4d0124_WYG_001-16a"/>
可忘褒序爾等各揚厥職以濟斯功有勞可矜有績可<lb/>
録咸増榮秩往服明恩可<lb/>
　　　提舉修建宣徳樓張懐寳等轉官制<lb/>
勅維時觀闕重國威霛既底新成不忘賞勞以爾克祗<lb/>
厥事用濟成功有嘉庸能俾進資秩欽承以報往惟懋<lb/>
哉可<lb/>
　　　孫珪重傷部三百人折外亡失二十五人轉四<lb/>
　　　官制<lb/>
<pb n="KR4d0124_WYG_001-16b"/>
勅某官盖聞行疑賞所以示厚也爾將士卒多所失亡<lb/>
而邉吏以爾重傷聞姑援賞秩庻觀來効可<lb/>
　　　著作郎劉間修建秘書有道徳院管勾文字轉一<lb/>
　　　官制<lb/>
朕觀羣倫而施化各附所安攬道徳以為宗皆原於一<lb/>
用宏府寺肇建司存曽是作興稽考之煩屬爾疏明敏<lb/>
邵之助成勞既奏序績宜先茂進榮資於昭寵奨可<lb/>
　　　辛彦宗移修殿前司轉一官制<lb/>
<pb n="KR4d0124_WYG_001-17a"/>
勅某官總提虎旅祗䕶龍墀壯厥攸司新茲庻宇克共<lb/>
是役既奏爾功懋以榮資往其承序可<lb/>
　　　潼川路提刑蒲卣修城轉官制<lb/>
勅某官眷彼蜀道控于潼川董燕師以完城既新巖邑<lb/>
考盟府之藏典加賁勞能爾鬱以時英逺揚使節懋建<lb/>
矗雲之固雄開厯井之觀擢以殊榮寵茲時敏<lb/>
　　　王貴修宣徳樓了畢轉官制<lb/>
勅爾等祗服役事作新端闈典賞既行勞能咸序遥總<lb/>
<pb n="KR4d0124_WYG_001-17b"/>
兵團之重往増軍籍之華益慎攸司母忘寵奨可<lb/>
　　　登璹等修完城都府倉庫營廟等畢轉官制<lb/>
勅某官等成都之重實控巴蜀曽是府庫倉廪犴獄郵<lb/>
傳營屯祠宫規摹未宏氣象無觀穿漏圯夷積不繕治<lb/>
無以發錦江玉壘之勝而壮虎牙釐纛之威肆詔有司<lb/>
作而新之民不告勞䇿不愆素則爾等與有勤焉疇庸<lb/>
進秩國有彛典可<lb/>
　　　陳良弼為六朝寳訓書成及職事修舉可特轉<lb/>
<pb n="KR4d0124_WYG_001-18a"/>
　　　階官二等制<lb/>
六聖明謨萬世祗若渾爾唐虞之典既奏册書粲然河<lb/>
洛之文永膺寳鎮肆錫寵褒之數大疇贊協之勞眷予<lb/>
邇臣蔚有多績用因先訓並進榮資某官忠勤自將明<lb/>
敏衆服周旋省禁宻勿殿嚴内承詔令之傳外總事功<lb/>
之衆朕所親倚人鮮儷儔盖靡勞而不宣亦何紛而不<lb/>
理懋極武階之峻式昭眷禮之隆往慎猷為益承周渥<lb/>
　　　徽猷閣直學士應安道轉官制<hi>為平江措置開濬江浦作田</hi>
<pb n="KR4d0124_WYG_001-18b"/>
勅眡功行賞國之典也比詔有司作治江浦庻盡地力<lb/>
俾無遺利今以大田數萬頃奏使其名與實賔則宜賞<lb/>
與功稱某官爾守平江實總斯役夫吏舉其職則邦國<lb/>
可富萬民可養百物可生凡古所謂事功之勞者無乃<lb/>
在此懋進爾官用勸本務可<lb/>
　　　髙公純轉官制<hi>為河東保甲司糴到斛斗備邉</hi>
勅四海之脊界于太行二㓂之衝制在全晉屯兵於烽<lb/>
堠宴清之日積粟於囷廪狼戾之時此國家鎮撫之至<lb/>
<pb n="KR4d0124_WYG_001-19a"/>
權而使事經營之先務爾某官克奉詔㫖遂寛顧憂儲<lb/>
峙一方課最諸路其懋横班之寵用増持節之華益念<lb/>
報忠勿替祗敏可<lb/>
　　　鄒清轉遥郡制<lb/>
夫以曼纓之士積横戈之勞登于正使列在大夫盖寵<lb/>
榮矣至於遥領郡刺之重非有竒功國不轉授而爾以<lb/>
累賞得之是謂異恩其可以思報矣<lb/>
　　　李宗為措置河東路採斫木植除直秘閣制<lb/>
<pb n="KR4d0124_WYG_001-19b"/>
勅圖書之府英雋所儲籍通其間世以為寵爾選于朝<lb/>
著遣以使華能悉乃心以稱朕意陞聨延閣増賁輶車<lb/>
益勵事功往祗眷倚可<lb/>
　　　孟昌齡復官制<lb/>
禁從之臣恩禮所厚其負瑕玷毎懐滌除某官夙有勞<lb/>
能服在寵顯昭姦弗至詒累維公於稽典彛未應甄叙<lb/>
朕嘉爾勤承業匪懈俾還故秩爰示殊私益圖事功是<lb/>
維報稱<lb/>
<pb n="KR4d0124_WYG_001-20a"/>
　　　廸功郎上官宏邉功換授忠訓郎制<lb/>
爾以貲為郎而邉臣奏功具名來請朕弗之逆也而改<lb/>
爾之秩以從武列尚圖報効毋忝寵榮<lb/>
　　　劉仲武乞以管軍恩例與男鏜閤職制<lb/>
武臣而𨽻職上閤盖華選也爾父帥邉以汝來請朕弗<lb/>
逆而授之往思祗慎求稱寵榮可<lb/>
　　　罝勒斡斯結等制<lb/>
爾能奮迹於蕃豪而効忠於帝室數當戎㓂以佐邉兵<lb/>
<pb n="KR4d0124_WYG_001-20b"/>
朕亦何愛于一官以慰爾向慕之心而勵爾勇悍之氣<lb/>
也蕃豪族姓天資純固一識忠義守不可移武悍驍果<lb/>
邉兵頼焉爾力戰既乆寵階已髙其膺郡刺之榮兼總<lb/>
戎轄之重往思力効以報異恩<lb/>
　　　勅孫珪等制<lb/>
朕用兵西方嘉士大夫之積勤論多第功鮮不甄録而<lb/>
爾與焉爾其無以施之為易而不思報也<lb/>
　　　勅王仲寜等制<lb/>
<pb n="KR4d0124_WYG_001-21a"/>
軍政以誅大為威賞小為明此善志也朕覽邉奏第功<lb/>
行賞而不汝遺焉庻幾明無不昭矣<lb/>
　　　勅趙進等制<lb/>
振旅言還奏功沓至渙班爵秩敷錫恩榮爾與在軍膺<lb/>
此差録惟忠與勇往報所䝉<lb/>
　　　勅向世僖等制<lb/>
㓂盗之警時政所嚴捕討之功國典攸重有司言爾有<lb/>
斬刈劇賊撫降羣醜之勞乆未褒叙其不可以不圖矣<lb/>
<pb n="KR4d0124_WYG_001-21b"/>
　　　秦湛修道史制<lb/>
朕𬗟懐髙真風槩可考詔修信史傳載厥遺必擢國華<lb/>
俾贊編削以爾文學英博克自發聞秩之以官服在茲<lb/>
選寵渥之異士類所矜其往欽承以副褒勵<lb/>
</p>
<p>
</p>
  </div>
</body>
</text>
</TEI>
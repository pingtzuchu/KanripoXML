<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>襄陵文集巻二</head>
    <p>
<pb n="KR4d0124_WYG_002-1a"/>
欽定四庫全書<lb/>
　襄陵文集巻二　　　　　　宋　許翰　撰<lb/>
　　制<lb/>
　　　占城國進奉使蒲畢率等加官制<lb/>
朕承列聖之丕圖撫重熈之昌運際天所覆奉國稱臣<lb/>
爾等起於遐方服我至化占風雲于律吕知中國之可<lb/>
朝絶山海於梯航奉逺珍而来貢觀光有慶率禮無違<lb/>
嘉斯純固之誠被以光華之秩往欽寵數歸榮異邦<lb/>
<pb n="KR4d0124_WYG_002-1b"/>
　　　蕃官謝邁格等制<lb/>
爾等躬率種族為國捍邉元戎奏功屢進厥秩今兹論<lb/>
賞復加厚焉尚識殊恩徃思効績可<lb/>
　　　勅鄒子崇制<lb/>
朕念遐陬務推逺徳揚威闢國據有要荒保險成城綏<lb/>
靖疆埸克濟作興之役有嘉轉漕之勞逮此奏功不愆<lb/>
素䇿宜増爾秩以勸恊恭<lb/>
　　　勅李佐等制<lb/>
<pb n="KR4d0124_WYG_002-2a"/>
夫出陷堅鋭而入受寵褒此壯士從軍之志亦盛時治<lb/>
邉之法也爾等名在㨗奏事當賞典各増榮秩以勵逺<lb/>
猷<lb/>
　　　䇿凌結夫人制<lb/>
邉圉之俗冦戎有警則雖家人婦子皆能攝弓而馳爾<lb/>
某人任子種族以錫命于朝廷蓋亦寵矣其佐家䇿勲<lb/>
為國捍敵慕古馮冼忠義一心<lb/>
　　　吕仙翁封妙通真人制<hi>邵州栖真觀</hi>
<pb n="KR4d0124_WYG_002-2b"/>
朕嘉與斯民偕之大道凡兹仙隠有冊載書司存来祈<lb/>
寵褒必下某人匿景藏采逺跡遐方逮建福庭適當苃<lb/>
舍歎兹符契錫以號名神其不忘尚監休渥<lb/>
　　　趙忠經畫偽洪夏軍推賞制<lb/>
爾從功偽洪夏軍無所斬獲因師奏功而䝉賞焉其服<lb/>
異渥徃思後圖可<lb/>
　　　閻政制<lb/>
凡樂道在朝廷而器使在有司董夫製作必有所屬爾<lb/>
<pb n="KR4d0124_WYG_002-3a"/>
乆以敏强總提庶工樂事告成宜有褒勵兵團使指是<lb/>
惟異恩往祗厥官懋承寵渥<lb/>
　　　宋知本制<lb/>
服膺素業委質髙真宜簡厥修以勵于衆與兹列職秩<lb/>
在殊庭各禋乃心往輔予化<lb/>
　　　何貴制<lb/>
在易之師曰左次無咎未失常也夫能提軍深踐戎境<lb/>
而無所失忘是亦有功矣可<lb/>
<pb n="KR4d0124_WYG_002-3b"/>
　　　蔣猷等禮制局討論親耕親蠶典禮重修鹵簿<lb/>
　　　成書推恩制<lb/>
三王臣主俱賢治符天造六經禮樂為急化在人為朕<lb/>
躬攬羣英藻拂庶事肇稱墜典勑備盛儀庶幾緝熈比<lb/>
隆古昔厥惟雋徳克右丕圖某官節髙搢紳名重朝著<lb/>
詩書砥礪于素業議論經濟乎衆宜錯事有年成書屢<lb/>
奏芝車載耒上應農祥鞠服繅盆下登繭税一正旗鑾<lb/>
之衞更知皇帝之尊文物粲然昭膺至此雖從橐文昌<lb/>
<pb n="KR4d0124_WYG_002-4a"/>
之貴功不自言而盟府冊封之公賞安可廢徃増崇<lb/>
秩用稱褒嘉<lb/>
民有儀則自天秩之保神國之經綸因人情而興物故<lb/>
禮樂有所定著則風俗與之推移朕觀萬化之原發彼<lb/>
至理接千嵗之統飭以彌文期商周之比隆度漢唐而<lb/>
不録嘉與綿寓共兹極功乃眷賛襄不忘褒厲某官剛<lb/>
大静重宏逺䆳深涵飬詩書粹于徳器雍容表著肅然<lb/>
典刑多士克生是乃周家之慶君子有榖豈繄魯國之<lb/>
<pb n="KR4d0124_WYG_002-4b"/>
宜蔚為世臣望于時雋折中羣議躋登丕彛其仍秘殿<lb/>
之華徃冠近班之選並増崇秩用示殊恩懋爾猷為永<lb/>
斯譽處<lb/>
道者萬物之奥唯聖人有以開明禮者皇極之門待盛<lb/>
時而後興起朕總攬英俊圖囬治功不敢遑寧凡以為<lb/>
此眷我祖宗之積徳奚翅百年宜俾國家之鴻名首稱<lb/>
萬世是興文物以被寰區乃惟爾能有相朕志某官經<lb/>
仁緯義轢古切今方覽輝於隆昌以撫壮而超詣凡纉<lb/>
<pb n="KR4d0124_WYG_002-5a"/>
之事必底于勲屬憲度之彌文多討論之是正若予元老<lb/>
惟國師臣祉恵無彊匪直大功之數十纂修勿替遂成<lb/>
曲禮之三千克嗣先猷惟爾敏徳蓋父子世濟而咸懿<lb/>
君臣體一而相成往冠從班懋増清秩恩榮至寵褒勵<lb/>
惟公<lb/>
　　　唐恪等勅令所進明堂大饗視朝頒朔布政儀範<lb/>
　　　成書制<lb/>
勑朕規摹禮經考宫以合五室本原詩頌式典以靖四<lb/>
<pb n="KR4d0124_WYG_002-5b"/>
方月視吉朝嵗修親饗荷帝暉之降格撫天運於隆平<lb/>
制為金玉條理之文備著天人統和之節眷言編削嘉<lb/>
爾討論具官某等褒然儁良服在禁從董兹大法蔚有<lb/>
成勞理事咸章文辭並飾䇿書奏御莫匪逺猷明典疇<lb/>
庸不無近比懋進髙華之秩往膺褒勵之榮可<lb/>
　　　勑史徽等制<lb/>
明堂之頌曰儀式刑文王之典日靖四方夫刑必因典<lb/>
而生而典常待刑以成是以唐虞之世伯夷降典折民<lb/>
<pb n="KR4d0124_WYG_002-6a"/>
惟刑明其一體不可離也今朕肇建合宫咸秩墜典而<lb/>
有司勑令格式之書具焉刑而成之也嘉爾討論相與<lb/>
文物懋官序績用示寵褒<lb/>
　　　修龍徳太乙宫及紫宸垂拱文徳等殿官吏有<lb/>
　　　勞觀察使康弼等制<lb/>
勑朕外建殊庭以承天寵内嚴祕殿以重國威輪奐攸<lb/>
資工技並飭董凡役事屬我邇臣體環極之光明用宏<lb/>
兹賁考斯干之嘉喜無彊惟休屢奏成功可忘褒序某<lb/>
<pb n="KR4d0124_WYG_002-6b"/>
官器能宏逹思術精深進承清穆於燕閒退總繕修於<lb/>
崇構蟠根錯節咸䝉斧藻之容璇題玉英坐改神竒之<lb/>
觀粲然百度興于厯年宜懋進於榮資用寵光其庶績<lb/>
往惟祗慎永保恩華可<lb/>
勑上棟下宇重門擊柝皆神明通於易象而法度著於<lb/>
禮經朕之作室考宫本原無乃在此不蕩于巧不侈于<lb/>
費其維體國是以靖民某官乆以敏材膺兹煩使董振<lb/>
庶役祗若予工肆用旌爾之勞而訓爾以度徃思褒勵<lb/>
<pb n="KR4d0124_WYG_002-7a"/>
自夀寵榮可<lb/>
朕外建殊庭内嚴秘殿屬凡役事越有能臣屢奏成功<lb/>
可忘褒序以爾服在禁宻具見才良進承清穆於燕閒<lb/>
退董繕修於崇構粲然百度興于厯年宜懋進於榮資<lb/>
用寵光其庶績徃維祗慎永保恩榮可<lb/>
　　　勑蘇侁等制<lb/>
役事有嚴成勞屢奏渙班爵秩褒厲庸能勿懈爾勤往<lb/>
承厥序可<lb/>
<pb n="KR4d0124_WYG_002-7b"/>
　　　勑康份等制<lb/>
庶工偕作咸精其能華構屢成不愆于素肆推典賞用<lb/>
慰積勤以爾材術自将事功必濟嘉兹多績勵以榮資<lb/>
徃祗厥官益圖其稱可<lb/>
　　　勑耿申之等制<lb/>
接髙真於福庭朝羣工於秘殿翼然華構飾此盛容乃<lb/>
眷作新之功用錫寵褒之數以爾强力匪懈奉令弗渝<lb/>
乆以材猷懋膺器使成勞屢奏庶績有嘉爵秩彌榮臣<lb/>
<pb n="KR4d0124_WYG_002-8a"/>
工是勸可<lb/>
　　　馮躬厚等禮制局推恩制<lb/>
學士大夫明乎先聖之道修之於家而際㑹休明作興<lb/>
禮樂躬與論撰發舒所懐其必有以樂乎此矣䇿名増<lb/>
秩可謂至榮往祗厥官益勤乃事禮樂之文載籍雖缺<lb/>
討論有定制作可觀某官乆以材猷與兹典䇿其懋遷<lb/>
於榮秩以褒勵於成勞<lb/>
　　　王瑜施衍等為建築縣寨推恩制<lb/>
<pb n="KR4d0124_WYG_002-8b"/>
朕聞䕫道西南荒山曠林綿亘相屬日者吏建以為可<lb/>
城而有益廣王畧使蠻日蹙思州之役亦既告成凡與<lb/>
有勞咸使差録被之寵秩以新邉圉之觀可<lb/>
　　　冬祀赦崔貴妃曽祖贈太傅制<lb/>
勑爾從千騎萬乗之嚴威奉四海九州之嘉薦受休太<lb/>
室謁欵清壇彩仗淵回恩書汗渙曽是寰區之逺咸被<lb/>
蕃釐豈緊房掖之先可忘褒序某官肇開華緒夙厲素<lb/>
風雖功徳隂積而難知繇福禄豐興而可見確乎若華<lb/>
<pb n="KR4d0124_WYG_002-9a"/>
嵩之有麓幽然如江漢之初源深固可存逺大無盡廟<lb/>
食百世位間三公其膺錫命之新永作神明之佑可<lb/>
　　　曽祖母贈燕國夫人制<lb/>
福生有基匪兹一日之積禮得其報至于三公之隆美<lb/>
在閨門榮生邦國豈非羣情之至愿是亦逢辰之極休<lb/>
某氏誠明在躬俊良是匹眷儀刑之既逺家法尚存撫<lb/>
慶澤以如新風流未冺屬受釐于泰疇肆䟽壤于燕山<lb/>
用侈爾封益昭厥徳可<lb/>
<pb n="KR4d0124_WYG_002-9b"/>
　　　祖贈太傅制<lb/>
朕揚鴻烈而章緝熈定宗祈之大典剖神符而合靈劵<lb/>
受蕃祉於廣庭撫民力之普存灼天心而可見慶澤之<lb/>
下無逺不䝉錫命所加有幽必格某官受天粹氣為國<lb/>
良臣逮事祖宗克共省闥宜被神明之眷祐流為裔胄<lb/>
之光華鍾此聞孫蔚為近輔極褒嘉之殊禮著積累之<lb/>
深仁位間公師名光綸綍不亡之夀服我寵靈可<lb/>
　　　加贈太師制<lb/>
<pb n="KR4d0124_WYG_002-10a"/>
蜀荘之貞<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>不改顧隨和何以加諸于公之隂徳既多<lb/>
知子孫必有興者思古人而莫見諒天道之猶存其敷<lb/>
渙號之榮以發幽光之閟某官躬保良貴心渾太初雖<lb/>
髙位榮名不奮揚於既往而流光餘慶終焜燿於方来<lb/>
克有閨孫作我碩媛追崇顯號擢在宗公宜申錫於天<lb/>
姻俾益膺於帝祉若稽有典詣極維垣英爽不忘欲承<lb/>
無斁可<lb/>
　　　祖母贈楚國夫人制<lb/>
<pb n="KR4d0124_WYG_002-10b"/>
報本反始莫重禮經愛親明賢是惟政幹朕既明禋郊<lb/>
廟敷估海邦念本始而不忘人誰無此惟親賢而加厚<lb/>
物適有宜某氏以雞鳴警戒之誠居鵲巢積累之業是<lb/>
興家室以遺子孫靄慶譽之未央知蒸嘗之不輟表兹<lb/>
南海侈爾新封尚英爽于神明克欽承于寵渥可<lb/>
　　　父贈太師制<lb/>
朕承正日之履端奉三年之大報秬鬯泔淡宗廟顧懐<lb/>
璧玉光華壇畤昭格函䝉諸福敷錫多方眷言懿戚之<lb/>
<pb n="KR4d0124_WYG_002-11a"/>
英彌茂寵光之數某官純心復古素履發祥鴻漸昌時<lb/>
鳳騫近著是生碩媛来輔皇家環珮有儀自秀宫庭而<lb/>
肅肅弓韣多慶方興弟子之振振宜受閎休以侈華緒<lb/>
是用衮衣繡紱進爾於上公鈿軸錦囊錫爾以光訓聮<lb/>
榮三世想慰九原可<lb/>
　　　嫡母贈魏國夫人制<lb/>
自晉興王必有内輔承寧福履化正羣倫故元妃之在<lb/>
官應四星於天象如三公之論道並列職于周官受寵<lb/>
<pb n="KR4d0124_WYG_002-11b"/>
既隆介福宜厚推原厥慶豈無陟屺之懐欲報斯勤每<lb/>
動縫衣之感凡兹懿典莫匪縁情爾某氏温慈之祥恵<lb/>
廸之吉配彼君子宜于室家克生山河之英来居日月<lb/>
之際翟衣瑶珮早為宫掖之表儀繡帨雕弧方受子孫<lb/>
之蕃祉屬兹大報多錫鴻恩肆侈邦封俾榮廟祀尚欽<lb/>
承于綸綍以永佑于雲来可<lb/>
　　　繼母封魯國太夫人制<lb/>
雷雨作解無逺不䝉蘭桂有芳雖幽必發矧我邦家之<lb/>
<pb n="KR4d0124_WYG_002-12a"/>
媛獲依日月之華實相朕躬以承天則屬熈成于祀事<lb/>
既慶洽于寰區眷彼親闈蔚然懿範宜因譽處彌錫寵<lb/>
榮某氏禀徳純深率履共靖雍容房闥儀刑族姻在中<lb/>
之賢可貽彤管奉先之職無媿采蘩當躬被于恩華俾<lb/>
日隆于夀祉肆啓龜䝉之域用新湯沐之封徃服褒康<lb/>
以樂榮養可<lb/>
　　　大禮封贈王㬢曽祖追封揚楚國公贈太師制<lb/>
勑朕明禋泰畤祗見皇天發號端闈慶賜寰海凡是通<lb/>
<pb n="KR4d0124_WYG_002-12b"/>
籍而上皆得追秩其先矧惟輔臣蔚有世徳可不丕崇<lb/>
於盛典使之増賁於流光某官素履無華勞謙不競聽<lb/>
神明之所介啓慶自躬撝爵禄而弗居収功厥後封兼<lb/>
揚楚位極公師雖寵數不可以復加而申命用昭其無<lb/>
斁永懐㝠漠尚克欽承可<lb/>
　　　封贈曽祖母贈揚楚國夫人制<lb/>
朕躬推烈祖配祀昊天神明顧懐福禄昭假以為不忘<lb/>
其本追崇其先當示一體于君臣之間宜加斯心于朝<lb/>
<pb n="KR4d0124_WYG_002-13a"/>
廷之上使凡二府之貴獲申三世之榮咸秩室家伊匹<lb/>
休寵某氏承光慶緒来嬪徳人閨門儀刑族姻師象滋<lb/>
祥興行于嗣子蕃釐被及于曽孫遂兼二國之封以作<lb/>
九原之寵其欽申命用慰潜靈可<lb/>
　　　祖贈太師進封秦魏國公制<lb/>
大夫尊祖不無追逺之恭君子抱孫亦有同昭之重人<lb/>
情所至禮文是生故當裔胄之下興必假寵光而上介<lb/>
維時碩輔相朕精禋宜受神休以侈前烈某官撫躬盛<lb/>
<pb n="KR4d0124_WYG_002-13b"/>
世為時望人将昌明而尚艱既髙厚而猶積弗大震顯<lb/>
于往用鍾祉福于兹功徳不忘共識徐公之子風流相<lb/>
繼莫如謝氏之家乃眷元勲實賜故業賜衮衣繡恨復<lb/>
無官以酬荒魏興秦亦何邇封之有尚膺光訓以曜幽<lb/>
宫可<lb/>
　　　祖母贈鎮益國夫人制<lb/>
人孰無孝恭尊祖之心惟貴者得極其寵國固有爵禄<lb/>
馭臣之柄惟賢者得遂其榮眷予元勲之家宜崇奕世<lb/>
<pb n="KR4d0124_WYG_002-14a"/>
之徳共離帝祉以侈邦榮某氏毓粹幽閒配良碩大蘋<lb/>
蘩蕰藻承祀孔時榛栗棗修有儀可象天錫子孫之盛<lb/>
世扶宗社之隆巍然公輔之相望欎有寵休之交薦追<lb/>
封二國告慶九原沒尚有知誰云不享可<lb/>
　　　祖母贈秦魏國夫人制<lb/>
朕舉承天之盛典相維辟公荷上天之隆康錫兹祉福<lb/>
曽是君臣之相得宜與國家而並隆其申錫于徽章俾<lb/>
増華于廟祀某氏祗祓于徳紹興厥家和穆之賢可著<lb/>
<pb n="KR4d0124_WYG_002-14b"/>
彤史明昌之慶是興元勲慈祥流入于化鈞恩勤轉至<lb/>
于綿宇間孫繼起康祚彌新配位公師賜履秦魏粲然<lb/>
光訓紆此眷懐不専為恩國自有體尚克膺于靈寵以<lb/>
永佑于神明可<lb/>
　　　母贈徐魯國夫人制<lb/>
記有之曰祭者澤之大者也是故上有大澤則恵必及<lb/>
下廟之有餕每變以衆興施恵之象以觀政焉祖宗故<lb/>
業三嵗一郊則慶賜六軍恩宥萬邦推廟餕之恵術為<lb/>
<pb n="KR4d0124_WYG_002-15a"/>
郊禋之熈事蓋象兆于古天而烈鴻于今日可謂至矣<lb/>
朕既尊祖配天為民䝉福顧左右輔弼齊明盛服實相<lb/>
祀事宜有昭天漏泉之澤慰其報本反始之心某氏禀<lb/>
徳大家求嬪盛徳以柔恭盡婦道以齊莊成母儀積慶<lb/>
躬心歸功夫子爰圖斯寵用報厥勤既䟽彭門遂荒曲<lb/>
阜光明碩大以撫爾封神其来沐尚克享哉可<lb/>
　　　大禮封贈曽祖母贈衞國夫人制<lb/>
禮成受福鴻恩下逮于萬方仁以率親寵數上崇于三<lb/>
<pb n="KR4d0124_WYG_002-15b"/>
世此君臣千載之契蓋家國並隆之辰某氏擢秀閨門<lb/>
作配君子族姻是式聲塵未亡慶有深源諒流光之無<lb/>
盡徳推殖本知末茂之可期是興曽孫為時碩輔侈封<lb/>
大國均秩宗公尚服寵休以慰綿邈可<lb/>
　　　祖母贈華國夫人制<lb/>
大治榮華既舉成天之典鴻恩普洽更昭饗帝之祺迺<lb/>
眷邇臣實共丕烈有論道經邦之懿宻賛機衡有展宷<lb/>
錯事之勤顯相郊廟錫以慶閎之胙慰其尊祖之心某<lb/>
<pb n="KR4d0124_WYG_002-16a"/>
氏房闥表儀副珈師象采蘩之奉燕及祖宗凱風之勤<lb/>
恵于孫子積善有衍厥家用興紆明綸于中宸進華封<lb/>
于大國其欽寵數以耀幽墟可<lb/>
　　　故母贈徐國夫人制<lb/>
朕祀帝于郊為民䝉福海宇咸遂萬邦遥竦而承流天<lb/>
門大開百神並聘而臨饗還衡彩衛發號端闈徳昭昊<lb/>
穹澤洞泉壤某氏興自令族歸于大家僮僮婦道之嚴<lb/>
簡簡母儀之重宜収委祉以極追榮肆縁熈事之成更<lb/>
<pb n="KR4d0124_WYG_002-16b"/>
啓新豐之大配視秩于五嶽何以加諸耀恩綸于九原<lb/>
為不亡矣尚歆異數以慰永懐可<lb/>
　　　母封冀國太夫人制<lb/>
朕飲露英以潔誠神保来格奉玉精而奠禮祀事孔明<lb/>
委瑞如山流澤漸海眷言公衮慶屬慈闈宜紆綸綍之<lb/>
華以錫郊宫之祚某氏禀生冲靖毓徳沉詳憲前修于<lb/>
繪圖襲遺芳于彤史有采蘩率職之孝可繼周人有斷<lb/>
織勸學之明無愧孟氏克輔賢嗣發聞盛時撫躬紫宸<lb/>
<pb n="KR4d0124_WYG_002-17a"/>
致位黄閣凡厥忠言嘉謀之入告必為隂功隠徳之流<lb/>
行介福于神歸夀其母是新大國益佐髙明其茂進于<lb/>
爾封以丕承于朕命可<lb/>
　　　妻封徐國夫人制<lb/>
朕克共丕彛有嚴大報於穆清廟致精物于一純爰熈<lb/>
紫壇聳神光之三燭恩施綿宇福被羣生用申錫于明<lb/>
綸以侈封于巨室某氏克生華緒来嬪慶閲修副笄珩<lb/>
珮之容燕安不隋率蘋蘩蕰藻之職祗慄無違躬佑乃<lb/>
<pb n="KR4d0124_WYG_002-17b"/>
夫時升朕弼朝修夕省前輝後光逮此熙成賴此顯相䟽<lb/>
封大國蔚為鞶帨之華配位宗臣髙参衮繡之貴徃欽<lb/>
休渥並夀寵榮可<lb/>
　　　蔡伷父贈太師制<lb/>
朕恭承典祀大報郊丘惟是㡬康以昭受上帝斂時祉<lb/>
福用敷錫庶民矧在邇臣念彼嚴考豈無恵澤以極褒<lb/>
榮某官奕世忠良累朝故老祗命匪懈禔身罔愆雍容<lb/>
禁闥之英宻勿宸庭之重寵休彌厲事功則多廼茂亷<lb/>
<pb n="KR4d0124_WYG_002-18a"/>
車之華始鴻素履之慶克有賢胄躋登昌期受國隆恩<lb/>
為家永胙是用峻爾巖節冠于衮司徳既流光共識臧孫<lb/>
之有後幹能用譽非特懿子之無違尚歆寵靈以利世<lb/>
嗣可<lb/>
　　　管軍周寧母贈碩人制<lb/>
昊天降祉率土䝉仁帝輝旁燭于海陬王澤下洞於泉<lb/>
壤某氏恪勤勵節克相其夫寵奨繁榮是維有子紆訓<lb/>
詞于申錫昭祀事而熈成庶㡬有知尚克来享可<lb/>
<pb n="KR4d0124_WYG_002-18b"/>
　　　工部侍郎栁庭俊妻封碩人制<lb/>
在昔周召實分陜郊正自家人輔成王化眷朕邇聫之<lb/>
室宜多可列之賢乃屬明禋咸錫嘉祉某氏不違于則<lb/>
有相其良與分邦家之光以懋閨門之秀著其碩徳比<lb/>
于莊姜永念何修益稱斯寵可<lb/>
　　　孫琦贈五資制<lb/>
師出熈河帥不反命将吏隨難伏節原野朕甚震悼不<lb/>
忘于心某官深犯兵衝以墮虜計忠義不辱英明豈亡<lb/>
<pb n="KR4d0124_WYG_002-19a"/>
躋爾横班被以光訓尚克有享用慰九原可<lb/>
　　　直龍圗閣王序等除修撰制<lb/>
更直圗書之秘論撰典冊之嚴蓋故事必用英才故厯<lb/>
世以為華選舉斯名寵用賞事功所以慰其心而勸其<lb/>
能可謂至矣廼者秋水方悍河齧廣武爾等障禦有伐<lb/>
可書列職䆳清往報恩奨可<lb/>
</p>
<p>
</p>
  </div>
</body>
</text>
</TEI>
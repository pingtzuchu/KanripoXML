<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海桑集目録</head>
    <p>
<pb n="KR4e0059_WYG_000-1a"/>
欽定四庫全書　　　　　集部六<lb/>
　海桑集目録　　　　　　别集類五<hi>明</hi>
　　巻一<lb/>
　　　四言古<lb/>
　　　五言古<lb/>
　　　七言古<lb/>
　　　歌<lb/>
　　　五言律<lb/>
<pb n="KR4e0059_WYG_000-1b"/>
　　　五言排律<lb/>
　　巻二<lb/>
　　　七言律<lb/>
　　　七言排律<lb/>
　　　五言絶句<lb/>
　　　七言絶句<lb/>
　　巻三<lb/>
　　　表箋<lb/>
<pb n="KR4e0059_WYG_000-2a"/>
　　　頌<lb/>
　　　論<lb/>
　　巻四<lb/>
　　　碑<lb/>
　　　銘<lb/>
　　　傳<lb/>
　　　説<lb/>
　　巻五<lb/>
<pb n="KR4e0059_WYG_000-2b"/>
　　　序<lb/>
　　巻六<lb/>
　　　序<lb/>
　　　引<lb/>
　　巻七<lb/>
　　　記<lb/>
　　巻八<lb/>
　　　墓志銘<lb/>
<pb n="KR4e0059_WYG_000-3a"/>
　　　墓表<lb/>
　　　哀辭<lb/>
　　巻九<lb/>
　　　書題跋<lb/>
　　巻十<lb/>
　　　祭文<lb/>
　　　雜著<lb/>
　　　贊<lb/>
<pb n="KR4e0059_WYG_000-3b"/>
　　　文<lb/>
　　　解<lb/>
　　　　<hi>臣</hi>等謹案海桑集十巻明陳謨撰謨字一徳<lb/>
　　　　泰和人生於元成宗時洪武初召赴闕以疾<lb/>
　　　　辭歸其家傳稱卒年九十六考集中年月止<lb/>
　　　　于洪武十七年晏璧於永樂七年作海桑集<lb/>
　　　　序稱謨卒後二十年則卒於洪武二十一年<lb/>
　　　　戊辰也謨書劉氏西齋倡和巻後稱生大徳<lb/>
<pb n="KR4e0059_WYG_000-4a"/>
　　　　間為前朝太平幸民六十餘年由洪武戊辰<lb/>
　　　　上推大徳元年丁酉僅九十二年安得夀九<lb/>
　　　　十六是其家傳誤也其集詩文各二巻為其<lb/>
　　　　甥楊士竒所編<lb/>
　　　國朝康熙庚申其裔孫邦祥重刋然排律之名<lb/>
　　　　始于髙棅士竒未必即用其例又靈山寺以<lb/>
　　　　五言長律入古體悼劉生詩以七言拗律入<lb/>
　　　　古體而崆峒雲居詩又以古體入律體士竒<lb/>
<pb n="KR4e0059_WYG_000-4b"/>
　　　　亦不如是之陋殆邦祥又有所竄亂也集中<lb/>
　　　　通塞論一篇引微子箕子反復申明謂革代<lb/>
　　　　之時不必死節極為害理故其客韶州時為<lb/>
　　　　太祖吳元年元尚未亡已為衞官作賀表而<lb/>
　　　　集中頌明功徳不一而足無一語故君舊國<lb/>
　　　　之思其不仕也雖稱以老病辭然其孫仲亨<lb/>
　　　　跋其墨跡稱太祖龍興弓旌首至先生雖老<lb/>
　　　　猶輿曵就道一時老師俗儒曲學附會先生<lb/>
<pb n="KR4e0059_WYG_000-5a"/>
　　　　之論動輙矛盾是以所如不合遂命駕還山<lb/>
　　　　拂衣去國然則與柴桑東籬之志固有殊矣<lb/>
　　　　然其文體簡雅詩格舂容東里淵源寔出于<lb/>
　　　　是原序稱宋濂目以夏鼎商彞太羮元酒雖<lb/>
　　　　未免稍溢要在明初固渢渢乎雅音也乾隆<lb/>
　　　　四十四年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0059_WYG_000-6a"/>
海桑集序<lb/>
廬陵文章爲江右之鄒魯自歐陽文忠公而下若胡忠<lb/>
簡周文忠楊文節俱稱文章宗家宋季巽齋歐陽公湏<lb/>
溪劉公中齋鄧公青山趙公雖不大顯庸卓然文名于<lb/>
世元氏時又若麟洲龍公養吾申齋桂隱三劉公力追<lb/>
古作者猗與盛哉泰和陳心吾先生生元大德乙巳間<lb/>
敏而力學猶及登宋元遺老鉅公之門務躬行踐履嘗<lb/>
與計偕試于有司不偶即棄去肆力古文辭元運既遷<lb/>
<pb n="KR4e0059_WYG_000-6b"/>
科舉學廢鄉人士子從先生講道德性命之懿接踵于<lb/>
戸庭聖朝龍興稽古崇文設科取士先生以老成碩德<lb/>
屢典文衡又以遺逸徵固辭謝去予弱冠侍教先生時<lb/>
翰林承㫖宋公侍講學士潘公祭酒許公南行道廬陵<lb/>
謁先生之廬閲其文而評之曰湯盤禹鼎器之古也太<lb/>
羮𤣥酒味之正也唯知者能知之三君子之論若此又<lb/>
何以議爲哉先生殁之二十年其孫翰林庶吉士孟潔<lb/>
孟京與余同以纂脩大典召赴京師出示海桑集若干<lb/>
<pb n="KR4e0059_WYG_000-7a"/>
巻讀之雄詞大篇誠有德者之言也在昔歐陽子為宋<lb/>
儒宗於謝希深尹師魯死序集古録有無謝尹知音之<lb/>
嘆意謂作者固難而知者爲尤難先生雖不得位于時<lb/>
其學則淑諸鄉人士子其文則見知於當代知名士其<lb/>
行則孝友之政施於家可謂俯仰無愧怍者矣而予也<lb/>
不敏學爲文辭嘗質正於先生期待甚厚老成凋謝之<lb/>
餘持不足之姿承乏文翰内顧慚悚敢叙先生之文哉<lb/>
顧先生知己爲未報又敢靳一言乎惜先生遭時俶擾<lb/>
<pb n="KR4e0059_WYG_000-7b"/>
其製作弗及黼黻皇猷以鳴國家之盛而題曰海桑集<lb/>
云永樂七年歳在己丑四月既望山東提刑按察司僉<lb/>
事晏璧撰<lb/>
</p>
<p>
</p>
  </div>
</body>
</text>
</TEI>
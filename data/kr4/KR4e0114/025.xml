<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十五</head> <lb/>
    <p>
<pb n="KR4e0114_WYG_025-1a"/>
欽定四庫全書<lb/>
　方洲集巻二十五<lb/>
　　　　　　　　　　　　　明　張寧　撰<lb/>
　墓志銘<lb/>
　　張淑人劉氏墓志銘<lb/>
劉氏諱徳彛杭州右衛指揮僉事瑄之女浙江都指揮<lb/>
僉事張洪之妻封淑人初瑄父剛洪父勇皆先後制閫<lb/>
淑人又兵部尚書徐貞襄公外孫門望相及徳懿有自<lb/>
<pb n="KR4e0114_WYG_025-1b"/>
年十七歸洪體履茂異絶善婦事事舅姑待娣姒下至<lb/>
童婢尊卑疏戚事皆得理恪守貞靜而有明決之見深<lb/>
處閨閣而達門户之事委心順正而不忘父母之恩子<lb/>
繼宗五朞而殤年甫芳盛遽勸洪置側室及有娠喜徹<lb/>
中表維持盡委曲所生子繼祖方彌月躬就褥席切氣<lb/>
體夙夜不逺懷抱弟舉弱齡多迍常百折調護至襲指<lb/>
揮僉事猶愛教不置洪盛業多内歲以公務逺行内外<lb/>
整宻無一事缺失此三者使中立非人稍渉觀望則舉<lb/>
<pb n="KR4e0114_WYG_025-2a"/>
父老當無後洪父死不及見孫洪名位造端亦未必遽<lb/>
至於此可謂賢孝有識卓乎女婦之傑矣春秋四十有<lb/>
五以弘治元年塟柩於祖塋之次予女適劉舉於淑人<lb/>
素親習以所知質都閫君手狀其信然不可使終無聞<lb/>
也謹志其實而銘之銘曰蘭蕙其萎兮珠璧其毀兮鳯<lb/>
失其凰安所為侣兮<lb/>
　　明故太中大夫廣西布政司右叅政朱公墓志銘<lb/>
弘治元年二月九日廣西布政司右叅政朱公卒於家<lb/>
<pb n="KR4e0114_WYG_025-2b"/>
卜塟得近日長子庠生淇方毀瘠次子澂先已應薦北<lb/>
行托其族叔持廣濟知縣江震事行狀道公末命求予<lb/>
為墓銘按公諱鏞字廷用號恒菴其先彰徳安陽人執<lb/>
事汴京從南渡居臨安曾祖徳貴祖亮洪武初始籍仁<lb/>
和北廓里考賢以子貴累贈至中憲大夫廬州知府母<lb/>
俞氏妻繆氏皆恭人公幼頴悟九歲習章句十三能屬<lb/>
文補邑庠弟子食廩膳初讀尙書進春秋博及餘經史<lb/>
景泰丙子領鄉舉主司録其文以進明年㑹試登柯濳<lb/>
<pb n="KR4e0114_WYG_025-3a"/>
榜第二甲進士授南京兵部職方主事丁父憂服闋改<lb/>
工部營繕主事陞署郎中出知廬州府秩滿尋有廣西<lb/>
之命自入仕後屢乘傳就行事皆立辦丁丑禮部㑹試<lb/>
預考春秋巻士論得人在營繕適楚府災民方困食計<lb/>
以武昌商稅所入業修建人不知費時希事者欲新南<lb/>
北畿甸行殿及鹵簿公具陳緩急所宜皆寢廬合肥僧<lb/>
殺其師匿跡服喪舒城民婦因姦殺其夫六安民殺從<lb/>
弟皆誣逮他人具獄上讞公閲成案㢘得實盡平反之<lb/>
<pb n="KR4e0114_WYG_025-3b"/>
無不心服御史劉君忠魏君秉廵按治地舉奏旌異因<lb/>
給誥進階有加贈之典都御史張公鵬考覈郡縣復勞<lb/>
公以羊酒文綺甫至廣西遄以軍務行邊紀功蒼梧督<lb/>
平鬱林賊還師桂林有疾遂得請致仕歸仁和深居簡<lb/>
出脫却世故日以黄老方藥之書自娛與致仕大理卿<lb/>
夏公季爵憲副張公鳴玉都閫陳公彦章數人觴詠迭<lb/>
㑹於西湖山水之間號歸榮雅㑹平生崖立負氣愼許<lb/>
可落落若難合而情致幽深文詞豐蔚意見所至詶應<lb/>
<pb n="KR4e0114_WYG_025-4a"/>
不窮狀記公少時嘗刲股肉愈大父危疾及母產難復<lb/>
為之下咽而卒哀痛過瘁信則公之為人大本素立加<lb/>
以學問之功宜其守足裕已施足澤人發為文章擴為<lb/>
事業溢為餘藝皆粲然有見而於進退老壯之節尤無<lb/>
愧於古人也公二子三女孫男三孫女五以其卒日距<lb/>
生年壽六十有七以是年葬於大慈山之陽銘曰鏐金<lb/>
瑜玉天下之美産也冠服弓劎珪璧瓚璋為飾為用無<lb/>
或不良然家不比存世不常得造物秘餘終歸山澤後<lb/>
<pb n="KR4e0114_WYG_025-4b"/>
之人將惜其所往而不知其所不往者猶郁乎英華之<lb/>
可即也於乎盛哉<lb/>
　　翰林院孔目支中夫墓志銘<lb/>
嗚呼中夫其就斯墓矣述其行以銘非予而誰中夫諱<lb/>
立初字可與後更中夫號蘧菴世居嘉興曽祖慶業儒<lb/>
為鄉校師祖子傑能詩善書考茂字宗衍山東青州府<lb/>
樂安縣丞妣張氏唐氏中夫生十年宗衍以公事殁廣<lb/>
西慶逺道中二母守節教養資給極苦辛學始成業正<lb/>
<pb n="KR4e0114_WYG_025-5a"/>
統癸亥郡守黄公懋選補府學增廣生明年鄉試春秋<lb/>
第一景泰辛未㑹試授池州府學訓導丁張氏憂服滿<lb/>
改常州府學弟子多造就預考順天府及江西鄉試時<lb/>
稱得士其學務體認造詣甚深於書無所不讀旁通毉<lb/>
卜有及人恵然更事乆應接頗事遷就及為孔目入翰<lb/>
林與羅狀元大經友善相切磨始敦本質以為已為功<lb/>
至是蓋一變矣其所著作詩過盛元名家古文能脫去<lb/>
場屋氣襲有廣志稿文瀛軒集間載慈幃十詠方牀酒<lb/>
<pb n="KR4e0114_WYG_025-5b"/>
壺十處士傳皆關渉世故誦其言觀其行雖隔世亦可<lb/>
以得其為人予少與中夫交今老矣每見中夫言及父<lb/>
喪不歸輒哽塞於邑涕泗交下移日不能自止聞人行<lb/>
自廣常懇乞訪求其念根心刺骨至死將不瞑目平生<lb/>
遭家不造克謹小物不肯毫髪輕費惟篤孝一母無少<lb/>
不至唐嘗失金釵尋覓無所得中夫自外歸遽易釵以<lb/>
進勸生母弗介意以傷母懷二母相為感泣孔子謂生<lb/>
事盡日死事盡思如中夫者其庶幾矣壽七十有二配<lb/>
<pb n="KR4e0114_WYG_025-6a"/>
潘氏側室陸氏李氏子男七女四孫男五曽孫一𢎞治<lb/>
己酉九月塟於嘉興奉賢鄉先塋嗚呼中夫信就斯墓<lb/>
矣老失知已傷如之何哀哉銘曰孔子之門為徳務要<lb/>
雖游夏之文不先於曾閔之孝有斐君子洵美不虚希<lb/>
之則是聖乆之徒嗟嗟乎中夫<lb/>
　　鄉舉人虞勳墓誌銘<lb/>
嗟夫勳未可死胡為乎而遽死也勳字舜臣年方三十<lb/>
有三未底下壽勲父諱楫字彥舟老未及養母馮氏死<lb/>
<pb n="KR4e0114_WYG_025-6b"/>
未及塟子魯直大者六歲小者閲朞未及教女英娥重<lb/>
未及嫁妻王氏未能相偕以老弟烈未能相愛以終門<lb/>
户盛大前往而後未屬學業勤瘁厚蓄而未克施舜臣<lb/>
未可死也胡為乎而至此耶始余與舜臣從雲壑蘇先<lb/>
生學詩文繼從尙志許先生學舉業天資絶出頴敏不<lb/>
羣所作文如開武庫而戈㦸森然如閲鹵簿而隊仗嚴<lb/>
整如決江湖而東注之瞬息千里不可一暫止予心畏<lb/>
之其後一嘗問業于今學士吕公逢原卒學于今學正<lb/>
<pb n="KR4e0114_WYG_025-7a"/>
曹君以安所造益深遂補弟子員邑庠尋以詩經領浙<lb/>
江天順己卯鄉薦會試禮部中副榜辭不就入太學以<lb/>
例還讀書於父母之所苦心刻行至忘寢食因以致疾<lb/>
㑹母喪哀戚過度氣體虚羸脾胃敗泄馴至不起其履<lb/>
歴固予所熟悉也其祖諱澤字巨川平生樂善好義洞<lb/>
視一世鄉之老成後進無不延譽而仰則之其死也予<lb/>
嘗銘諸墓至彥舟克邁前訓一成而無所改作其世系<lb/>
又予所熟悉也夫世有不善身有不善死之可也處有<lb/>
<pb n="KR4e0114_WYG_025-7b"/>
損於鄉顯有損於國死之可也盜虚名而實行缺乆倖<lb/>
位而事多愆死之可也舜臣有一於是哉胡為乎而遽<lb/>
使之死也舜臣所居徳正鄉去予舍幾四十里死之前一<lb/>
日予往問疾則有付托之言後一日予往哭之則見其<lb/>
所遺諸詩其辭父曰蚤期禄養與恩封誰料中年運未<lb/>
通辭弟曰棠棣花前日已逋鶺鴒原上正相呼别妻曰<lb/>
平生相負休相怨誓死應煩學古人示子曰耕學他年<lb/>
能勉一嚴君雙目閉重泉他作尙多不及盡載嗚呼臨<lb/>
<pb n="KR4e0114_WYG_025-8a"/>
危之際言不及亂非常士所可及天能少緩其死所成<lb/>
豈在人後哉此余所以惋惜而悼傷之也是年冬弟烈<lb/>
奉彥舟命率魯直二子舉柩塟於夾阜山之陽以銘文<lb/>
見屬噫余意也因攬涕序而銘之銘曰善惡是非存乎<lb/>
已好惡用舍出乎人壽夭成敗懸乎命君强力為善而<lb/>
成其是人皆樂好而望用之廼不克大顯其材以死其<lb/>
命也夫不然天或將斂其施而歸諸魯乎歸諸直乎<lb/>
　　劉公秉墓志銘<lb/>
<pb n="KR4e0114_WYG_025-8b"/>
予友劉君殁之三月將營塟事第六叔季俊甫率其幼<lb/>
孤以埋銘見屬曰亡姪惟靖之能相知敢以二孺子托<lb/>
不朽之圖於下執事按君考諱昻字孟顒配孫氏生子<lb/>
三君行二兄珪字公瑞弟珙字公現君名璋字公秉幼<lb/>
從外祖宗道先生讀書不甚頴達年十四五頓開悟能<lb/>
詩善文授尙書經傳於士章許先生習舉子業既成以<lb/>
父遺命出壻於嘉禾新坊伍宗序業遂止善經理生蓄<lb/>
諳達世故動合典則鄉人翕然稱宗序得佳壻乆之兄<lb/>
<pb n="KR4e0114_WYG_025-9a"/>
公端卒君哀痛殊絶所遺諸子女嫁娶事一皆君所處<lb/>
分咸當禮蚤失父母長復曠離兄弟因名其所居堂曰<lb/>
望雲室曰夢草各有詩文一巻以冩情事嘗念早勤問<lb/>
學長不成名思欲逺遊通都大府博觀要㑹以發舒其<lb/>
抱負㑹第七叔泰以進士選庶吉士君因侍季母至京<lb/>
數月而返狀元柯孟時見君深相器重因同榜二十八<lb/>
人在翰林者賦詩餞送頌美相同此亦可以見公秉之<lb/>
大略矣天順六年夏自宗序所得腹脹疾彌留歸與弟<lb/>
<pb n="KR4e0114_WYG_025-9b"/>
珙擇靜室避喧食淡以居逾月疾益急適其妻來候君<lb/>
撫二子曰長使就學成人語畢而逝春秋四十有三子<lb/>
男二相宗相賢是年冬十二月葬於新坊漢溪嗚呼予<lb/>
自童稚即往來君家遊君叔姪間當時門户全盛少長<lb/>
無虞一門詩禮盎然相望及予從仕十五年間君叔之<lb/>
死者四兄弟之死者三向嘗哭公瑞於京師而銘其墓<lb/>
猶幸同氣之尙存足以敘舊故延情好於將來也不意<lb/>
憂喪之年復見公秉下世哀戚相尋歲月如夢銘文之<lb/>
<pb n="KR4e0114_WYG_025-10a"/>
作非予其誰哉銘曰裔出大梁族望海鹽出壻漢溪死<lb/>
遂塟焉文脩行潔為世所傳生有二子相宗相賢<lb/>
　　懷逺將軍海寧衞指揮同知崔公墓志銘<lb/>
成化乙酉十一月十一日海寧衞指揮同知崔公卒於<lb/>
家訃至汀余哭諸病中又明年丁亥余謝病還淑人李<lb/>
氏卜葬公海鹽縣十四都豐山祖塋之次弟章來致詞<lb/>
屬為墓銘嗚呼余敢以病辭哉按公先世鳯陽縣廣徳<lb/>
鄉人曽祖福仕元為官卒將歸太祖皇帝從征有功授<lb/>
<pb n="KR4e0114_WYG_025-10b"/>
金華衞副千户祖英累戰功陞指揮僉事調海寧衞考<lb/>
忠字宗孝世其職配恭人劉氏生公名端字惟正少有<lb/>
大志偉軀幹多膂力騎射精㨗器識不羣宗孝府君素<lb/>
善文事所交皆知名遣公從秉貞蘇先生遊周旋俎豆<lb/>
間多所聞見故能詞翰達事體凡所施設蔚焉可觀代<lb/>
職時府君年踰六十慕黄老術輕施予賔客益盛小不<lb/>
稱輒不懌公方廉薄委曲承順惟意所向及殁塟祭無<lb/>
違禮平居無狗馬之玩暇則觀古圖書接賢士大夫觴<lb/>
<pb n="KR4e0114_WYG_025-11a"/>
詠盤桓雍雍而已及臨下應事言論英發無顧忌聞者<lb/>
奪氣即其歸内寛外嚴士亦以此附之景泰間倭夷入<lb/>
貢還所過求索至攘敓手刃人經浙藩臬檄公防護公<lb/>
耀兵戢旅臨之以威重倭酋帖伏識者謂聲能動逺海<lb/>
鹽自此或可以少警正統中有盜倉庫者事干軍民逮<lb/>
繫甚衆有司素與盜惡傳致其情將因苛小案誅之時<lb/>
尙書孫原貞廵撫浙知公亟命訊覆及伸理詳允竟以<lb/>
盜坐主首者餘盡釋大獄斯解其後處婺山民相扇弗<lb/>
<pb n="KR4e0114_WYG_025-11b"/>
靖詔遣都督徐恭總内外兵數千往勦捕嘗致公帳下<lb/>
數率勁兵搗其巢穴生擒賊首陶得禮上功幕府給金<lb/>
牌事平賜金綺楮幣進今秩先是倭夷數寇浙東西邊<lb/>
其地險逺總督廵治者歳僅一至人習僃弛廼廉察諸<lb/>
道指揮謀略果勇可以固城守者分總要害惟正其一<lb/>
也㑹薦疏以聞下大司馬集議以為良便署其名為把<lb/>
總指揮歲更守所分地嗟夫浙東西衞所十有六壤土<lb/>
千里列銜攝職者千餘員得材僅若此豈可謂非偉人<lb/>
<pb n="KR4e0114_WYG_025-12a"/>
哉然公亦因是為感激自許竭精神思慮水陸之行無<lb/>
一日休用能備舉廢墜致士馬精强而勞頓困憊疾病<lb/>
係之矣又以無子故過服補劑積熱疽發背遄至不起<lb/>
嗚呼惜哉公同母弟二長即章娶沈氏次甫先卒異母<lb/>
弟一曰綬娶朱氏淑人千户亨女無子側室朱氏生子<lb/>
雲僅六月而公就木春秋四十有三死之日士無親疎<lb/>
人無少長無不驚悼間有垂泣者嗚呼自予祖予父交<lb/>
公父子間踰三世矣所以感而思公者固非一日之好<lb/>
<pb n="KR4e0114_WYG_025-12b"/>
也况道逺人亡時之貴賤死生輕重低昻錙銖輒見者<lb/>
皆是雖欲不思公固能之耶公世仁厚未嘗絶物子雲<lb/>
必能復始成立之年余庶幾病老尙存舉世徳以教之<lb/>
况銘文之屬予忍辭哉銘曰嘉木合抱柱明堂耶靈草<lb/>
苾芬薦灌瓚耶登降未具胡然已耶豈美好不足以為<lb/>
祥而聲聞廼造物所忌耶或其已定者不可移未定者<lb/>
將在其後耶嗚呼公其死矣天耶人耶身耶子耶<lb/>
　　邑庠廩膳生許瑛墓志銘<lb/>
<pb n="KR4e0114_WYG_025-13a"/>
許生瑛字廷瑞吾姊子也姊適許處士觀生三子瑛其<lb/>
長志行脩潔質性温實不事遊戲從澹軒許先生學舉<lb/>
子業讀書窮晝夜補邑庠弟子員給廩膳近十年累舉<lb/>
不第憂禄弗逮養念慮蓄積馴致羸弱父嘗隆冬患疽<lb/>
毉戒勿近火瑛輒解衣温被席母性嚴毎委曲順事處<lb/>
兄弟朋友各盡其道雖隣里童僕皆樂其和娶周氏生<lb/>
男不育惟二女皆幼成化乙巳五月卒年三十有七論<lb/>
其平生庶幾有子所謂為人孝弟孟子所謂善信人使<lb/>
<pb n="KR4e0114_WYG_025-13b"/>
得少延而克大焉將必有可稱述而止於是嗚呼吾窮<lb/>
獨無託於甥亦少有冀况其父母皆老病所遇若此何<lb/>
以為情二弟琳璋擇以七月十三日塟柩於祖塋之次<lb/>
吾已處分與瑛妻預營一壙與其穴同封以俟徐擇名<lb/>
家子以配二孤女其妻深自感刻死而有知瑛尙可無<lb/>
大戚也因攬涕為之銘曰父母之望兄弟之懷秀而不<lb/>
實天乎人哉<lb/>
　　朱處士夫婦墓志銘<lb/>
<pb n="KR4e0114_WYG_025-14a"/>
朱處士諱亮字徳輝與其室碩人鍾氏平生以勤儉起<lb/>
家積累致殷富婚嫁及時子孫蕃衍二老人年髙無恙<lb/>
相敬不衰成化辛丑碩人年七十有八以疾卒處士尙<lb/>
强健無異平日癸卯冬得滯下疾知不起悉財產召福<lb/>
祐鑑三子分收不遺錙銖處後事了無缺悞十月初三<lb/>
日卒于正寢後碩人僅二載其壽同紀是歲合塟於開<lb/>
濟鄉之原鄉之人莫不歎羨公夫婦福壽死葬無不相<lb/>
偶是固出於先定宜亦有所承致予聞處士少壯時好<lb/>
<pb n="KR4e0114_WYG_025-14b"/>
博少得喪輒自止善推移合散與俗相軒輊家業用是<lb/>
日廣人不見其煩勞晚年亦閒適祈寒暑雨無日不出<lb/>
遊郊市随其所遇雖村歌野戲亦聴玩竟日未嘗固滯<lb/>
作老人態人益親之同時輩行皆所不及又嘗自言碩<lb/>
人内行修僃克綜理家務某實賴之得一日息其夫婦<lb/>
相成始終信非偶然者其先為慈谿人父敬妣張氏始<lb/>
從戍海鹽其三子福娶王氏祐王氏鑑杜氏孫男九人<lb/>
曽孫六人塟之前福率二弟詣予乞墓銘予交公久不<lb/>
<pb n="KR4e0114_WYG_025-15a"/>
獨如鄉人之歎羨而己銘何能辭銘曰伉儷之良家室<lb/>
斯光齊福齊壽同穴而藏子子孫孫永世無疆<lb/>
　　太學生張公墓志銘<lb/>
公諱鑑字克明世為海鹽族自幼以俊秀選補邑庠弟<lb/>
子員治禮記善書數沉重有謀能簡别物理容止可度<lb/>
言論不凡大為士大夫所推重蚤喪父彥昇甫獨任祖<lb/>
宗一甫之業門户之事實惟公幹蠱故雖刻意經籍繼<lb/>
登場屋志竟弗遂正統丙寅以學行老成升國子生餘<lb/>
<pb n="KR4e0114_WYG_025-15b"/>
十年歴事南北御史臺以勤慎稱乙亥赴尙書選部屬<lb/>
疾卧旅舍荏苒踰時醫藥罔効馴致不起屬纊前數日<lb/>
余與劉侍御世亨叩公卧所問所欲言公嗚咽作聲曰<lb/>
後事非一不能盡言但母陸氏年髙深恩未報負誤良<lb/>
多聞吾兒箕將來幸見之當令竭力代養即有不幸公<lb/>
等苐語之死且瞑目也及箕至公斂棺已彌月迺集舟<lb/>
車為水陸之僃奉柩歸葬於先壠配劉氏有賢行箕將<lb/>
行泣拜請銘諸墓地是固朋友之道也况公之為人守<lb/>
<pb n="KR4e0114_WYG_025-16a"/>
而未達猶有可傳者烏能不銘遂序次其實而詞以系<lb/>
之曰繄此善人維士之秀才與命違行不值壽儲休委<lb/>
祉庸錫爾後<lb/>
　　姜處士墓志銘<lb/>
予友姜君用貞喪其父之三月致書京師以銘文見屬<lb/>
曰孤獲叅盟契於兹十年先君之行惟子是知其不朽<lb/>
亦惟子是圖敢求狀達乃按狀為之誌公名迪字元吉<lb/>
曽祖武祖明之父景文世居嘉興生公甫十歲而祖父<lb/>
<pb n="KR4e0114_WYG_025-16b"/>
皆喪時兄達客逺弟進尙幼家業中衰公雖在童孺安<lb/>
祥恭謹克舉廢墜事母氏甚得子道母素愛幼子公悉<lb/>
讓舊田宅與之自以勤苦立門户而友愛弗替族屬雖<lb/>
甚疎逺皆處之有恩與人交一以誠信相與未嘗視貧<lb/>
富為俯仰宣徳間被誣繫獄將罹重憲時連坐者頗衆<lb/>
公毅然獨任其弊餘得釋後竟獲免正統己未隣火燬<lb/>
公屋舍略盡守臣將問罪所由公極力為之辯解鄉黨<lb/>
服其雅量季子諒即用貞也少明敏公遣補邑庠弟子<lb/>
<pb n="KR4e0114_WYG_025-17a"/>
員從章景常習舉子業夜歸必自課其勤惰毎讀史至<lb/>
古人忠節事必呼與語有不善則曰若所當戒也及諒<lb/>
領鄉薦赴禮部兩以副榜辭歸公訓誨一如平日其略<lb/>
曰汝荷朝廷作養至此吾非欲汝速富貴以養父母願<lb/>
他日有官當以清慎舉職使人曰姜氏有子吾雖貧猶<lb/>
享汝三牲之養也其立心制行類如此公春秋六十配<lb/>
宋氏有賢行子男三人孫男二塟柩於祖塋之次銘曰<lb/>
少而聞義長而不渝修其在已而天則迂豈造物之無<lb/>
<pb n="KR4e0114_WYG_025-17b"/>
徵亦𠖇冥乎有需球琳琅玕出自几席尙有榮光昭赫<lb/>
濳默<lb/>
　　吳處士墓誌銘<lb/>
北溪吳處士卜以𢎞治二年十一月葬其碩人朱氏先<lb/>
期二十日處士以寒疾卒于正寢古者士踰月而塟所<lb/>
以待未僃今碩人柩將發引事已夙具而公就木夫婦<lb/>
始終若有天定者同日成塟於禮為宜按鄉舉人朱天<lb/>
鍚行狀處士諱廷圭世為海鹽永寧鄉人四世祖公綬<lb/>
<pb n="KR4e0114_WYG_025-18a"/>
建炎時仕至監司曾祖廷珍祖用和考保和皆弗仕保<lb/>
和甫有材幹能隨世和俗以立基業生丈夫子四處士<lb/>
行三早克幹蠱父與母陳氏常舉之以勵族人曰此兒<lb/>
必振吾家及長又得賢内助益勤耕織治生事家業日<lb/>
裕兄弟友愛甚未嘗去左右遇賢士大夫知名者傾身<lb/>
結納惟恐弗逮和厚之風可挹惟遇不平事則毅然奮<lb/>
發雖渉險冐禁不直不止常積書延師以家事委祥瑞<lb/>
二子命季子祐與弟禧率諸孫務學今相繼補弟子員<lb/>
<pb n="KR4e0114_WYG_025-18b"/>
登太學晚年自號北溪漁隠方將優游自適以樂餘年<lb/>
不意尋至不起春秋六十有六其子孫嫁娶名氏壙地<lb/>
先已詳志碩人墓石此特敘述處士世系事行為銘而<lb/>
同瘞之銘曰識能達務才可有為信義是持剛毅時施<lb/>
此處士所以有孚於内外而不為勢力之所移也噫<lb/>
　　方洲新塋碑隂志<lb/>
塟者藏也死者歸藏於土終隨化盡為之衣衾棺槨以<lb/>
斂固之此生者之心死者固無與也猶欲厚葬納生器<lb/>
<pb n="KR4e0114_WYG_025-19a"/>
置用物於幽冥之地豈知孝者哉寧家素貧薄夙承先<lb/>
訓毎塟惟謹具衣衾棺槨男束木帶女戴漆冠約髮削<lb/>
黄楊木為簪喪儀用紙明器用木金銀珠玉一毫不附<lb/>
於體玩器粧奩一物不入於壙雖文殺殷周而質循虞<lb/>
夏蓋亦有所本也近避水患遷塟先孺人自顧年制及<lb/>
時因併作壽藏及附塟六宂男女斂塟之具素仍前䂓<lb/>
置僃已定為我後者臨事乆逺各無所增改庶幾前人<lb/>
稱家之意但念寧系出吳興身在老獨不可以不識海<lb/>
<pb n="KR4e0114_WYG_025-19b"/>
鹽潮汐浸淫土薄地濕不可以為坎為是表之以碑柱<lb/>
封之以壤樹此乃遵時制而從土宜不敢不力也<lb/>
　墓銘<lb/>
　　鄭東谷提舉父信庵處士墓銘<lb/>
於赫處士惟行之淑胡厚其材胡嗇其福天監孔昭而<lb/>
應不速信美信庵在此東谷<lb/>
　　孫恭人方氏墓銘<lb/>
孰委精英毓琅玕乎而孰布嚴凝瘁蘭蓀乎而孰訛虫<lb/>
<pb n="KR4e0114_WYG_025-20a"/>
蝇驚鳯鸞乎而孰司鈞衡表閨門乎而<lb/>
　　義官錢繼宗宗逺墓銘<lb/>
潤其居或以資于時自其身延以及後人既固且寧爰<lb/>
以銘其塋<lb/>
　　徐淑人謝氏墓銘<lb/>
維蔓之豐兮蘭蕙易瘁維霾積隂兮卿雲疾逝彼何人<lb/>
斯兮嗟此早世<lb/>
　　丁處士墓銘<lb/>
<pb n="KR4e0114_WYG_025-20b"/>
生不茍全死不速朽遺行在人紀述有後<lb/>
　　崔淑人李氏墓銘<lb/>
冰霜寒肅類非長物者至於僃暑之用成歲之功非是<lb/>
不可其寒斯冰其肅斯霜於嗟淑人惟室惟堂孤寡之<lb/>
濟一徳用光<lb/>
　　柳莊劉處士夫婦墓銘<lb/>
有是夫宜有是婦有是親當有是子賢節相輝慈孝具<lb/>
美後白斯年式克敬止<lb/>
<pb n="KR4e0114_WYG_025-21a"/>
　　東川軍民府通判沈徵母陳氏墓銘<lb/>
夫之益友子之嚴師慈言懿行逺格思亶其然乎狀有<lb/>
詞百爾箕帚一或兹<lb/>
　　温州衞指揮同知陳綱墓銘<lb/>
龍媒驥駒千里之足也既調既閒亦既就御朝發夕瘏<lb/>
曽不逺至非徳力之繇然實氣數之遭際於乎千金之<lb/>
骨百世之名視彼下乘其相去豈直死生也哉<lb/>
　　吕山吳珫汝秀妻趙氏墓銘<lb/>
<pb n="KR4e0114_WYG_025-21b"/>
夫婦之道隂陽協同動者畢見靜若無庸無遂無儀聖<lb/>
經垂戒書卒書塟魯史攸載美不自表善不絶聞靜以<lb/>
動顯於嗟碩人<lb/>
　　沈節婦王氏墓石銘<lb/>
沈裕之妻王忠之女二十而寡七十而死生不再天死<lb/>
無祭主烈日嚴霜冰清玉美奏告已行旌封未舉沈氏<lb/>
無歸附塟考妣嗚呼嗟哉女中君子<lb/>
　　廉州府學教授黄楚璋先生墓銘<lb/>
<pb n="KR4e0114_WYG_025-22a"/>
嗚呼先生通顯之志未就而閒散是居乃能素位自安<lb/>
推力以及其餘晚以親故全歸宦途古之所謂令終者<lb/>
歟<lb/>
　　處士鎦仲通妻鄭氏墓銘<lb/>
世徳鍾祥慶源鍚懿克顯厥宗克成厥配顯宗維何克<lb/>
敬克戒成配維何克孝克恵玉藴山輝珠藏澤媚百度<lb/>
用𢎞歴世無替淑女之逑庶幾無愧<lb/>
　　諸立夫母皇甫氏墓銘<lb/>
<pb n="KR4e0114_WYG_025-22b"/>
章於闇然充於欿然謙順而栗然其先也以承其後也<lb/>
以傳庶幾乎紀叔姫之賢而享其全<lb/>
　　魯庵朱處士墓銘<lb/>
維朱之先來自婺源肇業從仕繇宋及元顯祖之澤漸<lb/>
於魯庵繼禰之宗維漢斯存本支不替有昭斯文<lb/>
　　義官何公墓銘<lb/>
輗軏惟車襲此坦途艛艣惟舟去彼湍流致速靡及視<lb/>
履靡忒既懸既維周道是卒<lb/>
<pb n="KR4e0114_WYG_025-23a"/>
　　葉通判墓銘<lb/>
樅梓合抱深根茂枝弗棟弗梁而以梲榱遇用惟時進<lb/>
止惟節枯楊云秭絶此甹蘖孰尸其事孰隱於心尙有<lb/>
芳譽延休士林<lb/>
　　懷逺將軍杭州右衞指揮翟公墓銘<lb/>
翟氏三世皆以武功歴遷顯秩桓桓懷逺克壯前猷超<lb/>
登大職爰總偏師允異儕匹原其為人典重平實是以<lb/>
殺或利生戡或輔徳此所以壽考令終而子孫無斁也<lb/>
<pb n="KR4e0114_WYG_025-23b"/>
　　介庵吳公墓銘<lb/>
九仭之山積壤而起必有所因其末弗圯千頃之波聚<lb/>
流而深不有旁施其將浸淫高不乘危盈不專滀允如<lb/>
之人亶其能淑以遺爾子孫之福<lb/>
　　周碩人墓銘<lb/>
女之婉靜或過於柔婦之順事或慊於禮母道慈篤則<lb/>
弛於教内政寛尙則妨於禮温温碩人所向具宜咸正<lb/>
罔缺閨門之儀豈惟性能君子是資謂此不信請徵狀<lb/>
<pb n="KR4e0114_WYG_025-24a"/>
詞<lb/>
　　中牟教諭陳公夫婦墓銘<lb/>
家室安協子婦儀刑偕榮合竁存順殁寧於嗟乎先生<lb/>
　　義官沈公夫婦墓銘<lb/>
維徳之令維位之正維家之順維睦無競於是乎餘子<lb/>
孫之慶<lb/>
　　壽官祖公夫婦墓銘<lb/>
有積於家内外惟慶有隕自天榮壽惟令爾子爾孫及<lb/>
<pb n="KR4e0114_WYG_025-24b"/>
爾曾𤣥昭嗣祖業其永無愆<lb/>
　　朱碩人曹氏墓銘<lb/>
克敬克戒不妬不專閨門之則婦母之賢<lb/>
　　怡老處士朱公墓銘<lb/>
於惟處士有善無惡居常處難所向克若子全於官孫<lb/>
顯於學壽考康寧門户清約有以夫處士之所以終其<lb/>
怡樂也<lb/>
　　遺安處士陳公夫婦墓銘<lb/>
<pb n="KR4e0114_WYG_025-25a"/>
夫義婦聴生順死安千秋萬古有墓於原<lb/>
　　坦菴處士向公夫婦墓銘<lb/>
合流之水其下必深連理之木其末必茂向處士夫婦<lb/>
内外相濟以成厥家宜其邁徳於前而克裕其後者逺<lb/>
也<lb/>
　行狀<lb/>
　　求吕文懿公撰先母丁氏墓志銘事行狀<lb/>
丁之先世居浙東外祖允中處士始遷海鹽生四子女<lb/>
<pb n="KR4e0114_WYG_025-25b"/>
母行一二舅曰鏞曰鎬皆先卒今惟母姨一人尚存先<lb/>
母生於洪武乙亥十月二十八日丑時殁於天順庚辰<lb/>
十一月二十一日酉時受勅封孺人甫及三載春秋六<lb/>
十有六將以年月日塟柩於開濟鄉祖塋之側家君嘗<lb/>
言先母性至孝在室善事外祖考妣既適善事先祖考<lb/>
妣各盡道不肖嘗記先祖有疾家君與母盛暑不脫冠<lb/>
服日夕侍側及殁哀徹四隣因致疾骨立幾危臨葬霖<lb/>
雨不止母焚香籲天大慟達旦倐霽塟畢後雨歲祭享<lb/>
<pb n="KR4e0114_WYG_025-26a"/>
哀敬不渝時外祖妣尙存母嘗延至於家左右順志色<lb/>
養無違先母生子女三人不肖有姊適士人許觀弟寛<lb/>
為邑庠生娶施氏不肖娶唐氏贈孺人繼王氏封孺人<lb/>
孫男女四人甥三人皆幼先母於子女雖甚愛念然教<lb/>
養極嚴不肖兄弟始終不敢於先母側輕一言笑不肖<lb/>
少嘗惰於問學家君立杖之母輒驚問家君具言狀母<lb/>
未嘗勸止且或助之見所為有過犯則終日不言知而<lb/>
改乃已故不肖兄弟粗知記誦姊於女事之外亦頗解<lb/>
<pb n="KR4e0114_WYG_025-26b"/>
文理為夫家所重家君讀書好義性寛平坦率有大略<lb/>
不屑細務母綜理慎到自閨門及田畝經界耕穫之事<lb/>
皆所留心各有條理家無棄人人無廢業生蓄有方小<lb/>
物必惜用是寒家累遭凶荒不罹大艱先母終身不信<lb/>
用巫覡不布施僧尼女冠曰此輩入人家便壞生理然<lb/>
矜貧恤老之心恒存也先母聰慧善斷能知人使人於<lb/>
百里外如面見雖頑奴悍婢無不懷服不肖尙憶少時<lb/>
有盜夜宂墻竊器物者既覺而去毋以蹤跡計之曰是<lb/>
<pb n="KR4e0114_WYG_025-27a"/>
必某人也初本北來而今南往其志將以滅跡然負重<lb/>
行不能逺當間道返矣使人急要其路果然又嘗有童<lb/>
奴息羣鵝於野失寢而亡其半畏將遁走毋使人覘所<lb/>
方向謂之曰汝以鵝與人而反欲遁耶鵝今在某家善<lb/>
取以歸不汝罪也奴不服母曰緩則盡殺之矣急索之<lb/>
宜可得人皆疑不敢近奴因突入其家果得鵝於室中<lb/>
如所失數母性勤儉修潔嘗服布素歲惟一澣濯祭祀<lb/>
賔客之外食無兼味紡績織絍夜分始寐至老不疲因<lb/>
<pb n="KR4e0114_WYG_025-27b"/>
以是致疾馴致不起不肖自領鄉舉時家君及先母即<lb/>
以貨賄事為戒及有官又書貧乏不能存此是好消息<lb/>
十字遺寄不肖天順改元夏不肖以公幹道過家臨行<lb/>
母出白金數星曰途中必思所欲飲食者以此為費毋<lb/>
妄取一毫以成不美兹當終絶時亦必有遺訓惜不肖<lb/>
未能知也先母治家能積少而成多棄小而圖大轉敝<lb/>
而為新割愛而成義故先祖考稱先母有丈夫志嘗舉<lb/>
之以勵族人之不立者然事無巨細未嘗專主必白之<lb/>
<pb n="KR4e0114_WYG_025-28a"/>
家君計同而後行也先祖諱文俊祖妣楊氏家君名翥<lb/>
母諱妙圓右各條皆先母平生事實非敢擅增益文飾<lb/>
以揚顯為事但殞絶驚惶中思索未盡詞語不精條列<lb/>
迷於後先紀載痛於去取幸大人先生俯賜矜憐曲加<lb/>
採拾惠以銘志永賁幽明不肖懷徳蒙休何可勝既也<lb/>
臨書悲咽不知所云<lb/>
　　董竹居行狀<lb/>
竹居處士姓董名慧字如魯號竹居其先廣川人也後<lb/>
<pb n="KR4e0114_WYG_025-28b"/>
世仕宋居汴故南渡時有為武功大夫者扈蹕遷杭因<lb/>
賜居焉武功次子諱信仕至文林郎臨安府司法徙海<lb/>
鹽澉川歴四世是為竹居之髙祖諱鎮字仲貞者通經<lb/>
儁偉慨然思用世值元亂遂隱處海寧泉山志以是稱<lb/>
儒者曾祖思廉祖彥和考坦庵皆克舉世徳文行師模<lb/>
所以濬發於子孫者良逺故竹居自幼至長孝弟剛介<lb/>
得於涵養持循務質去華不事章句内外子弟有失道<lb/>
者誘掖訓誨教以事親敬長之節善者有頼不善者有<lb/>
<pb n="KR4e0114_WYG_025-29a"/>
警所居自終慕堂獨留意於祠堂器制精備凡事事非<lb/>
齋戒不入朝夕省謁終其身不間置義田二百畝以贍<lb/>
三族勸節田六十畝以給族人之孤寡周急田三百五<lb/>
十畝以備里社之凶荒月望給貧病者人米一斗死者<lb/>
與之棺無所歸者塟之義塜又建橋以利渉鑿井以濟<lb/>
行路修葺文廟翼室景泰後數出穀賑飢至五千石屢<lb/>
授冠帶皆辭後有司謂不可重違始受之尋返初服一<lb/>
再冠服而已縣令孫剛累請預鄉飲疏公父子事行以<lb/>
<pb n="KR4e0114_WYG_025-29b"/>
聞旌其門為孝義嘗南至浦江義門鄭氏得其家範文<lb/>
公禮翻刻於家北至姑蘇造范文正公家廟得其遺文<lb/>
以歸業欲趨闕里徽國瞻挹遺風老不果行居常念念<lb/>
配徐氏有内行嫡子謙娶陳氏庶子讓娶吳氏女二祝<lb/>
滄周輦其壻孫男三松梅栢曽孫一壽七十有九塟於<lb/>
南山之陽臨終語謙曰吾强力為善禮下賢士大夫勤<lb/>
一世不敢少自肆者蓋欲保家族以成汝兄弟也家範<lb/>
數十條遺書千巻勸節周急田數百畝吾志與事盡在<lb/>
<pb n="KR4e0114_WYG_025-30a"/>
於此吾死後汝宜展親益惠加於故常母徒過庸不篤<lb/>
以辱亡人吾目瞑矣謙受命遽散米三百石周親近以<lb/>
表事始嗚呼世常以心迹觀人符其顯宻以為定論如<lb/>
處士者名實已顯於人古所謂達人長者將或是歟塟<lb/>
之前謙奉世系事實求為行狀謹按序而歸之其稱處<lb/>
士者所以原公本心欲見其平生大致也<lb/>
　　劉世亨行狀<lb/>
君姓劉名泰字世亨年三十有八生于永樂壬寅八月<lb/>
<pb n="KR4e0114_WYG_025-30b"/>
十五日卒於天順己卯七月二十三日配宋氏封孺人<lb/>
賢而無子二女沈禮俞恩其二壻也君領浙江甲子鄉<lb/>
舉登景泰辛未進士第由翰林庶吉士授文林郎河南<lb/>
道監察御史其先大梁人五世祖恂元海鹽教諭因家<lb/>
於官髙祖鞠所曾祖彥方祖廷佐皆積善行義為鄉黨<lb/>
推重父鳯克繼前志嘗長賦稅母沈氏生母<hi>闕</hi>氏以君<lb/>
貴皆贈封兄弟九人昻顯達英傑俊泰復常皆聰明文<lb/>
雅友愛甚至君年十八補邑庠弟子從士章許先生授<lb/>
<pb n="KR4e0114_WYG_025-31a"/>
尙書經傳少嗜酒季兄達常微言之即禁不復飲讀書<lb/>
窮晝夜每懸髮自警領舉時年二十有一乙丑戊辰兩<lb/>
試禮部率不偶卒業成均大有所得及登第入翰林師事<lb/>
學士吕公所就益逺平生好古博雅能詩善文工行草<lb/>
書猶精於法律為御史幾兩考嘗奉勅按治遼東直𨽻<lb/>
風裁茂著景泰間内閣尙書江淵遺不法于淮君馳奏<lb/>
劾之卒移其任天順戊寅徽州民暴横鄉里致訟當流<lb/>
郡縣素惡其人論以殊死乆不白君卒平反之太平民<lb/>
<pb n="KR4e0114_WYG_025-31b"/>
有相共殺犬賽神者奸吏襲得犬首詣府告魘呪守守<lb/>
怒發人大捕訛言相傳民一日死者數人急將盡没入<lb/>
大江守悔不能禁君適至即械項告吏使人號於通衢<lb/>
民始定所至吏服民安邪慝不敢肆天性寛平不立崔<lb/>
岸至禮法所在則縝宻無遺疾作時行部至廣徳盛暑<lb/>
躬行山溪間軀幹充肥濕熱相薄而不得息疾遂成疸<lb/>
荏苒至京踰六月疸發背卒先是君度不起以後事語<lb/>
姪珙令歸告諸兄弟凡棺槨襲斂皆自為具臨終强自<lb/>
<pb n="KR4e0114_WYG_025-32a"/>
起梳沐索紙筆書一詩其中有清白肯為兒女計疎狂<lb/>
曾為國家憂之句書畢呼珙曰為我請張靖之來寧入<lb/>
門大言曰靖之我今日得易簀矣平生心事足下所知<lb/>
忠君孝親早圖繼嗣幸及時為之詞少梗復作氣曰尙<lb/>
有所托古者墓必有表葬者有銘死者有傳鄉先生吕<lb/>
公吾師柯孟時王廷貴皆同年相知深其文必有傳行<lb/>
實惟靖之留念不朽之托固所願也萬古之别在須臾<lb/>
矣詞氣慷慨不異平時語畢呼珙曰棺木了未瞑目而<lb/>
<pb n="KR4e0114_WYG_025-32b"/>
盡珙以是年扶柩歸塟海鹽祖塋之次<lb/>
　　求稽勳沈先撰先考墓志銘事行狀<lb/>
先曾祖諱貴字仲山世居湖州府徳清縣金鵝鄉界牌<lb/>
里元季為張士誠萬户長時盜賊蠭起各相長雄互為<lb/>
吞暴於是退而糾合鄉社設備預嚴界守人免於難及<lb/>
事平悉衆歸附聖朝調戍海寧衞祖栢庵處士諱文俊<lb/>
實代父行役生先考諱翥字九臯號聞鐘子更號晚香<lb/>
叟洪武丙子六月初六日亥時生成化壬辰七月十五<lb/>
<pb n="KR4e0114_WYG_025-33a"/>
日卯時卒是年九月初四日丁酉塟於海鹽縣開濟鄉<lb/>
祖塋與先母孺人丁氏同壙先考年二十四喪母楊氏<lb/>
四十喪父六十封徵仕郎禮科給事中六十五喪先母<lb/>
冠帶凡十七年感風痺疾卒於正寢壽七十有七生女<lb/>
一適里士許觀子二寧由進士入官娶唐氏繼王氏俱<lb/>
封孺人因無子側室羅氏許氏謝氏寛由監生聴選吏部<lb/>
娶施氏璿娶百户陶洪女雲翰聘海寧衞指揮方剛女<lb/>
孫女二恒吉許嫁杭州衞指揮劉瑄嗣子舉恒清許嫁<lb/>
<pb n="KR4e0114_WYG_025-33b"/>
海寧衞指揮姚雄嗣子麟甥男三許瑛邑庠生娶周氏<lb/>
琳聘高氏餘皆幼未嫁娶先考性至孝善事先祖考妣<lb/>
初祖妣殁晝夜號泣水漿不入口者累日時方暑未斂<lb/>
至以舌餂唇目間出液感疾幾死祖考病旦夕不去側<lb/>
割股進粥居喪盡禮塟祭竭力舉無遺度先考夙聰慧<lb/>
能詩文隂陽毉卜聲律之事皆嘗究心平生不事家人<lb/>
生產惟藏圖書數千巻嘗以多財益過為戒所居田宅<lb/>
自祭養外不肯長益尺寸先考嚴於教子自不孝兄弟<lb/>
<pb n="KR4e0114_WYG_025-34a"/>
有知即不令伍閭巷童稚遊戲稍長遣從雲壑蘇先生<lb/>
學古文既長遣從澹軒許先生授經業進士親為程課<lb/>
每至夜分始入黎明便秉燭出促起讀書凡琴奕書畫<lb/>
事皆聴不孝兄弟就學曰此亦文藝中物所謂為之猶<lb/>
賢乎已餘事輒戒責不聴寧入仕屢書貧乏不能存此<lb/>
是好消息十字為警先考性質實好義自不孝兄弟將<lb/>
入仕悉取前人逋財劵書焚之然常以儉約為家範取<lb/>
予之間外若介宻而内實寛平意到即已不令人知晚<lb/>
<pb n="KR4e0114_WYG_025-34b"/>
年施棺砌路排難解紛人多感其恵獨不近佛老事先<lb/>
考作事皆有法正統戊辰隣火及舍舉家驚惶先考猶<lb/>
從容命不孝輩先收神主次及圖書澤器然後掇捨餘<lb/>
貲而烈焰逼人不能畢事遂使温飽之業一空饘粥不<lb/>
能繼賴先妣勤儉委曲之力雖懸磬匱囊未嘗乞憐告<lb/>
貸以至今日嘗曰貧乏有時若便作窘負事頓喪兒子<lb/>
輩氣節委靡自此始矣先考與人甚和易而大節不踰<lb/>
閑郡邑大夫嘗禮為鄉飲大賔正容謹節凜然難近及<lb/>
<pb n="KR4e0114_WYG_025-35a"/>
退而家居雖五尺之童亦親狎不忤嘗效故事與鄉老<lb/>
數人結社更日宴樂方春令節籃輿畵舫酒樽食具攜<lb/>
妓女歌兒相與出遊郊渚間藉草乘隂留連暢飲親操<lb/>
絃管度曲傳腔調弄竟日樂而忘疲晚歸憇醉翁牀上<lb/>
輒命鐵笛而吹或呼侍兒鋪牌博奕興極乃已遇除夕<lb/>
元宵則列宴張燈召故舊相與乘夜踏歌從以鼓樂燈<lb/>
月之下望之如神仙如是者餘十年不輟先考自暢飲<lb/>
中感疾半身不遂荏苒牀褥越十八月屢更醫卜百折<lb/>
<pb n="KR4e0114_WYG_025-35b"/>
不效雖甚苦辛神氣益壯始終無念老悲窮之態獨寧<lb/>
妻死為之涕泣失聲曰天何不以我代之失吾賢婦弟<lb/>
寛方謁選未回留念不已及歸以手捫其面曰汝兄弟<lb/>
俱在吾死無遺憾也病革問後事具未侍者答以既具<lb/>
乃舉手祝天曰萬幸吾事從此畢矣言不及私惟遺命<lb/>
蚤塟及遣嫁二婢子<lb/>
　<lb/>
　方洲集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十六</head> <lb/>
    <p>
<pb n="KR4e0114_WYG_016-1a"/>
欽定四庫全書<lb/>
　方洲集巻十六<lb/>
　　　　　　　　　　　　　明　張寜　撰<lb/>
　序<lb/>
　　送錢廷珍憲使赴江西序<lb/>
按察為風憲之司世稱其使曰廉憲同官相謂曰憲長<lb/>
自副使以下皆得伸決滯枉而讞詳者必於長皆得擊<lb/>
除奸梗而請覆者必於長皆得收舉貪墨甄録能否而<lb/>
<pb n="KR4e0114_WYG_016-1b"/>
考績書最者必於長長副之名分白矣按察豈專為獄<lb/>
訟設哉夫法雖良久任則弊人雖愼居常則弛弊必委<lb/>
靡弛必縱蕩按察所以防其弊弛使不至於委靡縱蕩<lb/>
非天下之中正曷足以喻此是故民俗之隆汚兵戎之<lb/>
輯亂户口之盛耗刑罰之平濫官聫之邪正皆係於風<lb/>
憲然其樞機凖的則又總萃於使夫舉六屬之務列四<lb/>
方之紀而以維持禁制之權委諸十有二人士之達可<lb/>
行者復有大於是乎古人謂當是任必仁可恤孤明可<lb/>
<pb n="KR4e0114_WYG_016-2a"/>
振滯剛不畏强禦智足以照奸有是四者而居之以鎭<lb/>
静行之以簡肅持之以正固端本一志以定羣下之囂<lb/>
撓風聲氣色聞見自化者上也急先去甚畏縮不犯者<lb/>
次也鉤擿刮劀損益相當者下也彼依違乾没之流烏<lb/>
足較其有無也子同年錢君廷珍英爽練達器識過人<lb/>
其毅然為公之心自御史時已然及副憲福建正使貴<lb/>
州風範益著所謂仁明剛智皆可以無愧於古兹移任<lb/>
江西不過出其素有譬諸輕車熟路無事驅逐自合軌<lb/>
<pb n="KR4e0114_WYG_016-2b"/>
度矣第念峻坂不廻急足難駐雖王良造父未有不量<lb/>
地審勢而為之緩急周旋故有居行持定之說將有少<lb/>
盡朋友之心耳焉有如廷珍而尚俟人言哉焉有如廷<lb/>
珍不知名分所係哉焉有如廷珍而舉官任職不出於<lb/>
其上哉鄉先生大卿夏公素厚廷珍因其行賦詩贈别<lb/>
有倡斯和穆如清風言者非諛聽者知德而序之者敢<lb/>
不敬承其美意而發明其未言者乎<lb/>
　　送梁克宣序<lb/>
<pb n="KR4e0114_WYG_016-3a"/>
浙藩少叅梁君克宣初以禮經第進士官吏科進左給<lb/>
事中歴今職以予嘗僃員禮科相視如故舊時過語曰<lb/>
鏞恒念六科以言為職而少臨事自至浙竊恐有負任<lb/>
用為同官羞惴惴焉若不能勝予惟自古及今凡相君<lb/>
百職之成敗得失未有不係於心之操縱操則戒懼戒<lb/>
懼則思為恭恕為公廉為忠孝雖弗及終有所濟茍縱<lb/>
也則無所顧忌無所顧忌則肆為邪佞為貪私為傲虐<lb/>
其末將無所不至雖甚顯榮未有不淪於昏污者彼竒<lb/>
<pb n="KR4e0114_WYG_016-3b"/>
材異能關化應變而出固不可以常得若夫承平之世<lb/>
制度已成取之以定法授之以常政人才大略相似其<lb/>
於事也宜若建瓶水及考其成始終乃或大相遠絶豈<lb/>
皆才之罪哉盡其心與不盡其心之故耳夫心小抑畏<lb/>
自虞其不足此三代聖賢德業之機也而克宣效之予<lb/>
因來有以見往之能盡言職即始有以必其終之能盡<lb/>
官守雖服大僚稱偉績舉斯心而已矣嵗九月克宣當<lb/>
奉表入慶壽節其長昌黎杜君益之七閩劉君廷信繪<lb/>
<pb n="KR4e0114_WYG_016-4a"/>
圖賦詩以贈其行畀寧為序惟昔賢臣之於君遇嵗節<lb/>
則有規勸之詞因燕㑹則其道德之戒當夷愉和適之<lb/>
際寓諷導危懼之情言者昜入聽者樂受然後能交孚<lb/>
也克宣於浙勞心之久必有實見今之行與事㑹凡民<lb/>
情休戚政事利病方域安危所當興除更定凡可以輔<lb/>
清化而祈休命者幸一一陳之人將曰梁給事一任方<lb/>
岳而發言舉事如此禁近之官信足以得才也克宣何<lb/>
念哉<lb/>
<pb n="KR4e0114_WYG_016-4b"/>
　　謝朱孟德醫效序<lb/>
成化己亥春予送女適劉氏來杭僦居於朱仁孟德未<lb/>
幾女病氣痛甚劇大方伯杜劉二公以予故遣醫與劉<lb/>
氏素所用醫兼治問所飲食則喜熱所服御則惡寒皆<lb/>
投以滋血理氣之劑一不效予因還女僦所便撫視居<lb/>
二日夜疾勢彌留衝激上逆如刃剚火灼喘急厥冷無<lb/>
復人色時漏下二鼓急扣孟德門起諸卧中自帷内引<lb/>
切歎曰仁向欲䧏火議者恐傷於寒凉不用今迫矣法<lb/>
<pb n="KR4e0114_WYG_016-5a"/>
當大治其標可一服愈有不信仁請及之遂製方以酒<lb/>
製黄連為君而佐以山梔大黄芩栢靈脂蒲黄諸劑湯<lb/>
液始沸遽以涓勺飲之痛立止再進疾去其九三進起<lb/>
息如常忘其病矣古稱醫有劫病功予平生多疾未嘗<lb/>
見醫藥之神有如此者世常善李明之朱彦脩而病劉<lb/>
守眞張子和為難法因孟德治疾始知醫緩急異宜在<lb/>
所遇何如耳嗚呼病者喜熱惡寒醫者亦既親於問切<lb/>
而治以温平之藥可謂得矣至其功効大相遠絶世之<lb/>
<pb n="KR4e0114_WYG_016-5b"/>
治人者於民利病不親體廸見乃欲取聽於傍側之口<lb/>
而興除之未見其得理也或者曰醫茍可以論治則鳴<lb/>
條牧野之役非仁義不能為其後先彼滋血養氣於是<lb/>
病也亦宜<lb/>
　　沈安人壽六十序<lb/>
古人論女婦之美不外聞於人是為女婦自處也茍有<lb/>
重於鄉黨邦國君子雖表揚之使周天下後世無不可<lb/>
者六經皆聖人筆所載閨門之懿有僃見言行始卒者<lb/>
<pb n="KR4e0114_WYG_016-6a"/>
獨詩春秋尤多聖人豈不欲簡於文不可得而止之也<lb/>
平湖沈安人盛氏故廣州守公禮甫之命婦潮州守棨<lb/>
之叔母嵗壬寅壽登六十九月十日値其始生之辰鄉<lb/>
士大夫素與廣州叔姪厚者即景與事釐為十題各賦<lb/>
詩以致祝頌既成什棨命弟樟率廣州二子榘楷詣予<lb/>
屬為序寧自少辱居俊彦後飫聞沈盛二家事知安人<lb/>
為女為婦為母之道無一不可書所謂有重於鄉黨邦<lb/>
國者德本茂深君子固擬其多壽既壽矣使或貧病相<lb/>
<pb n="KR4e0114_WYG_016-6b"/>
沿凶荒迭至於壽也何享有享矣使或子孫不類門户<lb/>
云衰於壽也何樂可樂矣使若為士者然行成於内而<lb/>
名不彰德修於身而人見毁雖壽也誰與為壽今母<lb/>
既富且康敬養備至中壽初度遇兹清平有年名顯於<lb/>
封章德著於鄉頌大慶成於孝弟慈愛之餘天與人從<lb/>
五福咸萃矣其為詩又皆典雅沈實德音洋洋雖播之<lb/>
金石列諸風雅當亦無背於聖賢也寧也窮居簡出不<lb/>
圖名門盛事近見於鄉邦親友之間惜不能表揚之使<lb/>
<pb n="KR4e0114_WYG_016-7a"/>
周天下後世於詩序也何有哉<lb/>
　　魏仲禮父母濳德巻後序<lb/>
贈監察御史魏公與其室王氏行狀銘表挽詩共一册<lb/>
凡若干篇予讀之終巻不覺愴然歎曰嗟夫凡天下古<lb/>
今智巧可以詘羣力而不可以得一士之心威令可以<lb/>
鬨衆耳而不可以調匹夫之口富貴利達可以眩一世<lb/>
而不可以保身後是非之名公夫婦閩中韋布雖清德<lb/>
約行未底下壽以殁屈指數十年間事去物移老而後<lb/>
<pb n="KR4e0114_WYG_016-7b"/>
死者亦復相繼無聞矣顧乃煇煌炫赫哀榮有加而海<lb/>
内名達俊乂相與稱述如同堂一日語非甚盛徳以得<lb/>
此於寂寞蕭疎之餘哉即有智巧威令富貴利達者能<lb/>
得人之心慕口許而有是名乎哉或者謂公夫婦實係<lb/>
於其子而仲禮所以克振榮貴者則有遺教所及是固<lb/>
同然之論然以舜之德終不能善頑嚚之名以堯之德<lb/>
終不能已傲虐之行雖父子相傳亦必㑹遇天常而後<lb/>
能大有光也嗟夫<lb/>
<pb n="KR4e0114_WYG_016-8a"/>
　　送歐一清序<lb/>
世之為學職者率以能取辦場屋事為良師至其宅心<lb/>
應務往往雜出人下回視故業猶工技之徒挾以取貲<lb/>
焉者奈之何其能為良也古稱師道立則善人多道固<lb/>
非文詞而已顧令長於文詞已非道之體要况又使不<lb/>
能者居之何以哉夫師者弟子之模範也劣於模範而<lb/>
欲優其所造就此世所以鮮士也邑掌教歐君一清自<lb/>
鄉舉歴職善講觧理道能為古今文其末蓋已過人而<lb/>
<pb n="KR4e0114_WYG_016-8b"/>
其本諸身者則又簡昜和平公明坦蕩言可以考成行<lb/>
可以達義師生之間了然不以師生一動其心而資全顧<lb/>
掖庶幾古人恩義吾海鹽自正綂以後為教諭者詞文<lb/>
之外惟閩人林尚仁與先生兩人可以稱有道尚仁視<lb/>
先生深粹有餘而闓達不足其大端則相似不幸早卒<lb/>
人至今思之見先生自可少慰而今又以補任遄去大<lb/>
抵物非分定雖得必失何此邑士子之分薄也先生向<lb/>
去内江士詣闕請留因得再任豈海鹽士習浮薄於師<lb/>
<pb n="KR4e0114_WYG_016-9a"/>
去住都不省㑹邪或先生德教未久而感之者尚淺邪<lb/>
何竟無内江之舉也海寧衛侯李君輩特重先生詣予<lb/>
求言贈别人嘗病文武異致難合先生得於所難則其<lb/>
易者可見所不果留者必其事勢有不可者耳是固無<lb/>
渉於師生之間也惜哉<lb/>
　　沈稽勲先生詩序<lb/>
風雅義湮漢魏日遠近世為詩者沿襲於風土好尚又<lb/>
各因其氣質學問以相高下而所見無全詩矣然與其<lb/>
<pb n="KR4e0114_WYG_016-9b"/>
留連模倣矯而為工又不若出於性情自然者可以考<lb/>
見是非得失不失先王聲教之意古人謂禮失求野眞<lb/>
有謂矣拙庵沈先生温厚恭實出於天成清澹寡欲脫<lb/>
盡世繫平生行不背言達不變志老不改度卓為鄉黨<lb/>
儀矩而其稽古通經之學又足以潤身及人不待論列<lb/>
而後見合内外藴發之精宜其詩之過人也知先生者<lb/>
得見其詩如見古鐘鼎未暇款别而珍重之心固將先<lb/>
定矣彼因襲模倣者烏足以類先生哉夏大卿所序引<lb/>
<pb n="KR4e0114_WYG_016-10a"/>
有德必有言以為言可謂知言矣予復何言邪敬書所<lb/>
見於末簡<lb/>
　　具慶堂詩序<lb/>
禄必有所由至名必有所由得無其所而幸致非君子<lb/>
所許可也况五福之尤重者乎傳言仁者壽有大德者<lb/>
壽世常以栁蹠為罔壽馮道為蠢壽然則壽之所以為<lb/>
壽將不專於延年久視茍得其所而可徵信雖聞者亦<lb/>
喜况其子孫耶歴千百人而不可一得况夫婦偕老耶<lb/>
<pb n="KR4e0114_WYG_016-10b"/>
必若是斯可以言具慶也廣東鄭君崇信父母俱高年<lb/>
無恙崇信仕不得歸者數年常思念不置士大夫知崇<lb/>
信者賦具慶詩以慰美之予未識君父母誦其詩可以<lb/>
見其人易所謂視履考祥其旋元吉大有慶也君父母<lb/>
之謂矣崇信佐郡有聲時陟華要所以資全其親者非<lb/>
一書所謂孝養厥父母慶崇信之謂矣今而後益愼厥<lb/>
成益安厥守父子之天全慈孝之風洽使今日之具慶<lb/>
遂為鄭氏百世之餘慶而此詩當為觀風者采矣<lb/>
<pb n="KR4e0114_WYG_016-11a"/>
　　梅南序<lb/>
詩話謂大庾嶺上之梅南枝已落北枝方開寒暖之候<lb/>
異也今大江之北植梅漸寡迤邐而無惟江南叢生衍<lb/>
發彌滿林薄及炎凉變節枝葉先零然則梅之畏寒向<lb/>
暖宜於南地固其本性此聖人所以稱松栢而不及梅<lb/>
竹也獨其禀賦有時一陽初復生意即形蓋得氣最先<lb/>
首出羣卉故其舒發適在陰寒凋落之際人因謂其耐<lb/>
嵗寒而愛重之是所謂樂其遇而忘其恒者也於乎豈<lb/>
<pb n="KR4e0114_WYG_016-11b"/>
惟梅哉然是物特異可愛自多非但香色標格而已凡<lb/>
花多叢蕚梅獨五出凡實多晚甘梅味終不變凡草木<lb/>
皆逢春競秀葉而後花梅獨花實畢見而葉漸生以是<lb/>
愛者為清士植者為勝地吟冩者為佳製范石湖譜得<lb/>
其名品楊萬里序得其出處唐宋上下陰何杜宋蘇黄<lb/>
諸君子得其風采氣韻而林君復又特翹楚一世梅之<lb/>
逢時至此極矣卒未有得其性本者豈天下古今眩華<lb/>
昧實所謂樂遇忘恒者罔常如此哉嘉興胡元暉素好<lb/>
<pb n="KR4e0114_WYG_016-12a"/>
梅以梅自號而系之以南元暉其知梅之性者耶或曰<lb/>
元暉家多植梅有圃在所居之北故號梅南是亦或然<lb/>
也姑為之序他日當載酒深之<lb/>
　　三忠二節挽詩序<lb/>
余嘗患今世多挽詩大率為人子孫表揚祖父之文具<lb/>
空言相高上下一致與之者非衷言受之者無德譽見<lb/>
之者不以為重輕黄鳥尸郷之哀聲至是一大變矣及<lb/>
讀崔都閫挽詞然後知作者固亦自有用情之地都閫<lb/>
<pb n="KR4e0114_WYG_016-12b"/>
初以寧波衛指揮總海寧衛所事風度凝峻氣象安詳<lb/>
有凛然不可犯之節及移禦金華叛寇奮不顧身與二<lb/>
弟俱力戰以死當時母老子幼婦寡皆去死不遠門户<lb/>
顚危崔氏不絶如綫卒之寡不失節幼不害成老不失<lb/>
養忠臣孝子慈母貞婦兄弟死喪之愛天下古今大善<lb/>
極美總萃於一門天所以扶持善類而公家忠義精誠<lb/>
亦將有藴結感㑹於骨肉之間者風雅之士耳聞目激<lb/>
咨嗟悼歎而形諸篇什心無惑志口無擇言與者受者<lb/>
<pb n="KR4e0114_WYG_016-13a"/>
皆可無愧聞見者亦足以為勸豈直非世之挽詩類哉<lb/>
雖古之遺聲在所後矣謝枋得謂幽不足動天地感鬼<lb/>
神明不足扶人倫厚風化為無詩是編庶幾其有之矣<lb/>
　　呉文肅公竹洲文集序<lb/>
聖賢之文原於性情藴蓄為道德著見為功業初無意<lb/>
於言也然不教不行不書不傳不辯不明不能不托諸<lb/>
言以詔天下後世於今可見者六經四書之文是已若<lb/>
反其本則皆聖賢備於身之事也是故聖人之文達乎<lb/>
<pb n="KR4e0114_WYG_016-13b"/>
天賢者之文達乎聖儒者之文擬乎賢詞人之文歴乎<lb/>
儒而出入乎古今下此則旁異曲末支離不根非吾所<lb/>
謂文也秦漢以來聖人之文不復作賢儒之文不多見<lb/>
世之名能文詞者醇疵正變得失相沿莫之反本者亦<lb/>
久且甚矣至宋濂洛關閩諸大儒出遡流窮源塞岐闢<lb/>
路於六經孔孟之文心通力體炳焉同歸自古聖賢斯<lb/>
文統系至是蓋一理也新安呉益恭與其兄益章生當<lb/>
其㑹親經啓益論薦於南軒晦庵東萊之門所學以忠<lb/>
<pb n="KR4e0114_WYG_016-14a"/>
君孝親修已治人為實務隆師取友敏力勵志為先功<lb/>
一再用於州縣兆足大行不幸阨於時檢迫於親養不<lb/>
克大究其功業抱負所藴蓄時發為文章明古今之變<lb/>
達天人之情察治亂之原切切於義利是非内外大小<lb/>
之辯貫穿經史根極理致卓乎文質彬彬明體適用之<lb/>
才也孟子謂能言距楊墨者為聖人之徒而其所以承<lb/>
三聖者亦復有在使公奏議書啓盡見諸用則綱紀四<lb/>
方扶正抑邪之功當不在時百執事之下如此而猶謂<lb/>
<pb n="KR4e0114_WYG_016-14b"/>
公非聖人之徒謂其文章不足以承濂洛關閩之餘緒<lb/>
非知人也公殁世其子載孫鉉嘗類聚所作為竹洲文<lb/>
集亦既刻梓矣曾孫資深録以上進始有文肅之諡今<lb/>
十世孫若凰命其子孟賢附以南軒諸名公贈言序贊<lb/>
表文諡議重刋於家塾請寧為序嗟夫自宋至今世代<lb/>
寥遠雖重大不拔之業無不相尋於代謝淪散况儒素<lb/>
之家區區楮墨收藏乃能復始不墜若此固宜有神物<lb/>
䕶持而其餘留於子孫者亦甚厚也<lb/>
<pb n="KR4e0114_WYG_016-15a"/>
　　鴒原别意詩序<lb/>
閩士魏仲舉自漳抵浙省其兄仲禮僉憲未幾告歸將<lb/>
復來命於伯兄仲文甫縉紳大夫作鴒原别意詩贈之<lb/>
比興互僃情文相宣所以勸相其友愛慰緩其離違者<lb/>
藹然溢於簡册韓昌黎嘗言王公貴人志滿氣得不暇<lb/>
為文章何浙之多賢才合儒臣鎮將皆若是之能於詩<lb/>
也即有能而用之非宜不根理致則亦尋常送行語耳<lb/>
能為賢人君子形容德懿有禆風教如斯作者亦鮮矣<lb/>
<pb n="KR4e0114_WYG_016-15b"/>
予聞知者不失人亦不失言鴒原詩人豈直志得氣滿<lb/>
者之不足比吾於是又足以見僉憲兄弟之能獲於朋<lb/>
友也昔晉叔向垂聲邁烈顯白當世其兄銅鞮伯華匿<lb/>
德藏光退居保和人鮮知者孔子稱其多聞内植名遂<lb/>
用彰蓋以叔向為之弟也僉憲才廉沈敏有叔向之風<lb/>
仲文兄弟敦本厚倫恪愼士節有伯華之介諸公厚善<lb/>
僉憲而推及其同氣有古聖人之遺意况詩之於人樂<lb/>
聞而昜入鴒原之什遂行則閩浙之間自是當無䦧墻<lb/>
<pb n="KR4e0114_WYG_016-16a"/>
之俗矣<lb/>
　　杏花詩序<lb/>
郜文暉以醫業入官治疾屢登上工未嘗責報人謂可<lb/>
比董奉而利澤滋多賦杏雨詩美之予惟植物可愛者<lb/>
衆矣桃妖豔而少質梅清眞而少文兼美二物而彬彬<lb/>
可人者惟杏近之花晨戒期靈雨適至感年芳之易及<lb/>
善品卉之逢時歌元稹共醉之詞賞介甫喚客之句恨<lb/>
不煙蓑雨笠追攜故人與共入酒家村一紓懷抱此是<lb/>
<pb n="KR4e0114_WYG_016-16b"/>
江南山林中一畨佳致未必匡廬有之也文暉讀儒書<lb/>
善唐人詩平生風流俊雅隱然裴莊之佳賔曲江之故<lb/>
侣巻中作者意亦多及于此不獨其醫業可以稱美茍<lb/>
徒以醫業見稱則杏林橘井凡為醫者皆得承訛襲妄<lb/>
豈所以謂文暉哉<lb/>
　　呉參政挽詩序<lb/>
浙江右參政呉公既卒將歸葬於漳仁和庠生姚淵之<lb/>
一嘗問學於公以士大夫挽詩致予序淵之詞意良切<lb/>
<pb n="KR4e0114_WYG_016-17a"/>
雖子弟於父兄有不如是者嗟夫中世以來為仕者取<lb/>
辦於名位之間視官所如逆旅而民之於其長上遂相<lb/>
視亦如過客雖世宦久任一經遷代彼此逈然相忘不<lb/>
復置念者多矣况死生之際乎必若此詩然後知上下<lb/>
疏數之微殆難槩以事勢求也夫愛之不遂則反而哀<lb/>
傷思之不見則形為歌詠言發於志文稱乎情吾於淵<lb/>
之驗之信此詩非蒿里薤露之常聲也公自叅議及叅<lb/>
政於浙先後幾十年及人者必溥天下詞達之士常少<lb/>
<pb n="KR4e0114_WYG_016-17b"/>
而不能者常多使及公惠者皆能達之於詞則將有不<lb/>
勝載者矣嗟夫德義之感可以動天下故巻中作者不<lb/>
特浙人始之於浙人見公與浙人用能相孚以延譽於<lb/>
遠焉耳<lb/>
　　賀鍾母沈氏九十壽序<lb/>
鄉士鍾景辰母沈氏年九十聰明安雅言動如常時時<lb/>
猶自紡績補綴不欲煩諸孫婦今年十月十二日其始<lb/>
生旦也鄉丈者長汀文學仲德昌輩相率徵予言致賀<lb/>
<pb n="KR4e0114_WYG_016-18a"/>
予聞母始年十八適鍾氏獨子二十有九夫喪妊娠方<lb/>
四月及生景辰家事益落攻苦食糲撫其孤至今日首<lb/>
尾六十年來憂危困迫蓋有烈丈夫所不能支者方其<lb/>
未艾時豈無尊屬顧慮之圖豈無美少覬覦之瀆豈無<lb/>
脅以威利動以飢寒危以嬰孺不測之說者使母立志<lb/>
不堅少或攜貳去景辰猶浮漚落蘖耳鍾氏百世之祀<lb/>
能復存乎然則今日賀母實所以賀景辰也或者妄謂<lb/>
母有家可仰有子可冀其節易全彼唐之世主宋之名<lb/>
<pb n="KR4e0114_WYG_016-18b"/>
臣未必皆空無人者慈闈失守幾至移祚易姓至今遺<lb/>
士大夫之深慨而謂母之有仰冀以成節非與德者也<lb/>
予意母之心不能必其子之必成能必其心之必死耳<lb/>
以必死之心而盡未死之責此母所以撫景辰而下報<lb/>
其夫者也曷嘗先有計算哉自古有大德者福必全有<lb/>
大功者報必厚今日子婦孫曾聫輝競秀此天之福母<lb/>
也至矣報之出於人者顧不在景辰耶西山之日光景<lb/>
有期雖食必酒肉衣必紈綺居則扇枕温衾疾則割股<lb/>
<pb n="KR4e0114_WYG_016-19a"/>
嘗糞死有厚塟祭有豐牢是皆平居母子之當然未足<lb/>
為此母報必也竭其心志苦其筋骨罄其所有因父老<lb/>
丈者以告於鄉大夫達之藩臬請於朝廷舉盛典旌母<lb/>
門閭以彰生死骨肉之苦節雖使事有不成亦足自盡<lb/>
少可暴白於家國况萬無不成哉景辰行矣予當濡筆<lb/>
展紙别有述作踵是為大賀也<lb/>
　　送洪知縣赴京序<lb/>
古之所謂循吏大約不事威刑以道率民而已求如後<lb/>
<pb n="KR4e0114_WYG_016-19b"/>
世之竒謀異政無有也美材溢賦無有也格鳥獸孚草<lb/>
木無有也優柔徐静不可挽之使前郤之使後軒輊之<lb/>
使見其低昻有好大喜功者臨之將不謂之遲濶吾弗<lb/>
信也閩鄉進士洪君彦愽為吾德清尹今六年矣其行<lb/>
已也不近名不倚法不務財用其使民也無非命無弊<lb/>
舉無作好作惡其臨事也未嘗疾言遽色未嘗慢令致<lb/>
期未嘗迫下以悅其上及所成就隠然以彰退焉以至<lb/>
易易然日計之不足月計之有餘而民之向義樂生者<lb/>
<pb n="KR4e0114_WYG_016-20a"/>
忽不自覺與彦愽相視如家人父子矣使少擴大而永<lb/>
終之謂非古之稱循良者歟夫居今之世事古之事得<lb/>
無遲濶之議亦寡矣而在上者稱其良在下者安其治<lb/>
此又見當道多賢吾邑易化而彦博可謂得所遇矣得<lb/>
所遇則彦博此行其將有升諸公朝者乎<lb/>
　　臨别贈言序<lb/>
贈金不如贈言此古人之語意也然必有所遇合而後<lb/>
見焉是故君子愼於德其出言也不輕恭於己其聞善<lb/>
<pb n="KR4e0114_WYG_016-20b"/>
也不忽以愼德之士而遇恭己之人以不忽之心而聽<lb/>
不輕之語所言必切乎身所聞必求諸道非徒與而汎<lb/>
受之以資一朝夕之費者其為物不亦良重哉若夫賢<lb/>
否不相當言聽不相入雖君父宿昔之教所不為伯魯<lb/>
子康者亦罕矣况尋常尊爼之談而能不相違耶成化<lb/>
乙未冬杭士丁文禮北遊京師京師縉紳皆引納與之<lb/>
厚善明年告還予友陳宗堯内翰倡為贈言自定襄伯<lb/>
郭公學士錢公侍御姚公綬魏孔淵而下屬和者十有<lb/>
<pb n="KR4e0114_WYG_016-21a"/>
三人皆一時名達士嘗側想其音響而不可常得者文<lb/>
禮歸今五年持誦甚習雖珙璧自以為不足侔也將所<lb/>
謂遇合而相入者乎京師都㑹之地豪傑顧不止此使<lb/>
文禮能少留不即歸當盡挹道德之華淹潤其志體光<lb/>
賁其猷為所聞所得將尤有重於此者矣而不能也惜<lb/>
哉余自念今世多文章凡人行居喜愠稍渉世故輒為<lb/>
形容翰墨流布幾徧蓬蓽其間隔世無徵亦復為之哀<lb/>
挽嗟悼如喪其親戚言者未訖聽者已忘彼此相視為<lb/>
<pb n="KR4e0114_WYG_016-21b"/>
縁飾之具文氣為之一變矣寥寥人境乃有好義樂文<lb/>
如文禮者能不與之言哉吾於是庶幾古道之猶存也<lb/>
序以答之<lb/>
　　橘泉序<lb/>
漢蘇耽仙去白其母曰明年此郡有疾疫可取庭前井<lb/>
水一杯橘葉一枝以治明年桂陽郡果大疫母依其言<lb/>
日救百餘人其事怪誕不經不見於史傳後世毉者率<lb/>
慕樂之以其用力簡而濟人多也海昌郜生汝濟青年<lb/>
<pb n="KR4e0114_WYG_016-22a"/>
美質好學有恒駸駸乎工巧之域因庠友錢廷美求為<lb/>
橘泉序余聞天之六氣因地而篤故饑勞之處必有大<lb/>
疫雖隣州切地不相通也古人治疫有處一方而盡愈<lb/>
一境者近世疫病交加亦有飲冷就涼而自愈者橘葉<lb/>
味苦經寒日深井泉瀦蓄隂冽豈耽實有所見審察致<lb/>
疫之原而預立一防歟不然其事何獨見於一年一郡<lb/>
而此後遂不復聞耽之遺母可稱孝何不併其母僊去<lb/>
而所遺僅若此耶饑者得食即飽寒者得衣即温勞者<lb/>
<pb n="KR4e0114_WYG_016-22b"/>
得息即安雖無疾者使服麻桂即汗服薑附即燥服硝<lb/>
黄即瀉况有疾者服食得宜何事多材也後之為醫者<lb/>
誠能察橘葉井泉之足以治疫而使病者於當服之藥<lb/>
一如葉泉之易取而衆資之則所濟也必愽何必徧試<lb/>
諸方而曲求神怪也余凡遇醫以耽事自號者常以此<lb/>
說正之因汝濟故人子復為之言<lb/>
　　懷鞠詩序<lb/>
嘉興倪宗禮名其堂為懷鞠思父母也予憶成童時與<lb/>
<pb n="KR4e0114_WYG_016-23a"/>
宗禮同學琴於天台李先生陽春曾過其家及見其尊<lb/>
人今即世久宗禮亦老矣而方惓惓以懷其父母言及<lb/>
而戚如在禫禮即終見始不既能孝已乎宜詩人之詠<lb/>
歎深切也雖然古人謂守身為事親之本潁封人孝矣<lb/>
而以爭車致斃子路善事親矣而以戰鬬殊死君子不<lb/>
能無惜此曾子所以臨終而啓手足也宗禮家富為賦<lb/>
稅長富則多事長人者當下人今而後益底慎其身誠<lb/>
敬不怠以示其子孫以達於宗族隣里以顯其所生大<lb/>
<pb n="KR4e0114_WYG_016-23b"/>
孝終身之慕庶其在此此册或可以比南陔白華矣章<lb/>
句云乎哉<lb/>
　　終慕堂詩序<lb/>
聖賢於人倫無不全盡而死事之致獨詳於父子具足<lb/>
以見事親為孝世蓋未有昜忘其親而能誠於他人亦<lb/>
未有知隆於死而不謹於其生者慎終追遠孔門七十<lb/>
子之徒皆尊行焉曾閔而下稱盡思者惟仲由一人耳<lb/>
然猶未得與舜之慕親並稱大孝豈致死固重於養生<lb/>
<pb n="KR4e0114_WYG_016-24a"/>
因事興感尤不如所性不易者乎聖賢之道大矣宜若<lb/>
不止於孝顧其先務亟道之者皆出乎聖賢士居今而<lb/>
能學為聖賢之事則世之好德者其能已於名言耶此<lb/>
僉憲潘君終慕詩所由作也予聞君夙念禄養弗逮於<lb/>
父母悲傷思慕如不自容年踰五十每臨政及事輒愴<lb/>
焉惕厲不敢一渉跡於貽憂辱先之地其守身殆過於<lb/>
子路而少艾妻子利禄庶幾能終身不移其所慕者讀<lb/>
其詩可以見其人不待他求也昔呉文正公稱趙儕思<lb/>
<pb n="KR4e0114_WYG_016-24b"/>
親詩哀而不傷比之古作此巻出於衆論同然關切彛<lb/>
典非尋常居室題詠可擬也使作者皆無所茍於言雖<lb/>
古作奚讓哉<lb/>
　　西湖送别詩序<lb/>
原朴呉先生初以昜經魁四川鄉舉㑹試領教職數典<lb/>
文衡更歴九載考陟優等例得補郡先生懇以目疾辭<lb/>
擢淮安府教授展轉千里走視兄原明憲副來浙憲使<lb/>
閻公樂之偕副僉諸公繪圖賦詩贈别西湖之滸以序<lb/>
<pb n="KR4e0114_WYG_016-25a"/>
見及寧念古道既遠時習漸移專藝而遺行德幸位而<lb/>
曠職業役疏遠而緩親近仕士之間求如原朴兄弟僃<lb/>
物厚倫敬事後禄者無幾舉任不相推讓去留不相慰<lb/>
勉休戚不相關渉同官之際求如浙憲諸公友愛交通<lb/>
施及同氣者無幾汎應之談不試之譽華采熀燿而體<lb/>
質不存世之稱贈文章一切相若求如圖中所作切理<lb/>
自衷情文相得者無幾斯三者道可率人禮可世講言<lb/>
可垂聲雖虞周人才詩書紀述充之亦庶幾矣可以尋<lb/>
<pb n="KR4e0114_WYG_016-25b"/>
常觀哉高車載道良馬就馭寧也何人敢求為御請以<lb/>
鄙言清塵辟路為諸公呵道禁禦而已<lb/>
　　煙波一葦詩序<lb/>
客有誦陳大夫天益煙波一葦詩於予者贊之曰其詩<lb/>
詞達指遠情暢事僃體製雅淳格律嚴整𢋫倡既具篇<lb/>
什孔博玩讀之頃使人耳目傾注意思留連如臨汎兩<lb/>
浙三江秦淮湖澤嚴灘禹穴龍湫鴈蕩之水如登泊天<lb/>
目秦駐虎阜北固采石天姥赤城敬亭之山如艤坐月<lb/>
<pb n="KR4e0114_WYG_016-26a"/>
波垂虹有美多景越王凌敲亭臺樓閣而與在所古諸<lb/>
賢接席偶語飄飄乎若廻光倒景馮虚御風幾不知時<lb/>
地古今之非是詩之竒悟妙發聞者已復如此况天益<lb/>
公身歴趣適者哉子盍為序之予曰客可謂善談詩而<lb/>
未造天益之藴者凡天下山水皆可樂而險易不同舟<lb/>
車皆能適而振静不同車以軌合舟以俗異而廣狹不<lb/>
同車不可以得水舟可以兼得於山是故登十里之山<lb/>
不如行百里之水盈十車之載不如薄一舟之裝明識<lb/>
<pb n="KR4e0114_WYG_016-26b"/>
君子雖好尚不已而身之所向未嘗不審夷險察難易<lb/>
量損益可否以為行止用能恒其所樂退讓之心猶懼<lb/>
弗至於是務實見虗處大言小道遠履近此天益所以<lb/>
寄散於煙波名舟為一葦所如不越乎呉粤千里之内<lb/>
顧其游泛登覽遇景即事輒慷慨遲囘初若了無宦情<lb/>
樂與山翁澤叟𢋫酬放浪於汀鷗渚鷺之間此其遠於<lb/>
形迹托寓一時者如此若夫平生志念所在雖作者亦<lb/>
未悉客亦豈嘗知之乎客默然久憮然作曰非所及也<lb/>
<pb n="KR4e0114_WYG_016-27a"/>
因具録之為序<lb/>
　　北溪漁隠詩序<lb/>
處士呉廷珪疏通曠達器識不凡遭時承平門户無警<lb/>
常韜輝藏華折節下士時乘一舟游汎於北溪之上綸<lb/>
竿蓑笠與溪翁澤叟物色無異而其胸次之所韜藏者<lb/>
固自耿耿不雜於物好事者以廷珪材可致用而静約<lb/>
如此相與稱為北溪漁隱形諸聲詩以闡揚之聫累篇<lb/>
什久而成册今廷珪就木其子天祐輯録羣言求予作<lb/>
<pb n="KR4e0114_WYG_016-27b"/>
序予素交廷珪見其為人處義達務不肯低回乾没遺<lb/>
落世事其材誠可致用非放逸長往之流水邊林下特<lb/>
其偶耳諸善嗚者顧其一暫之邇羣然美其名稱髙其<lb/>
風致吾因有以見世之士君子求進顯者常多樂退晦<lb/>
者常少也<lb/>
　　王運副挽詩序<lb/>
五服之哀不可以同情一已之好不可以感衆非至親<lb/>
而同哀無私好而同切於感茍非德義何以及此王困<lb/>
<pb n="KR4e0114_WYG_016-28a"/>
庵閩人也自進士為兩浙運副常選也官未一考而卒<lb/>
於旅途利澤未下洽也吾友王瑞之特甚悲悼形諸篇<lb/>
章倡而和者孫大叅景章于京兆景瞻諸公皆非比偏<lb/>
易與人而同一哀感不識困菴何以得此情於吾浙也<lb/>
因展冊至末簡得瑞之求序書云困庵優才允行㢠出<lb/>
世表未第時常走千里歸其師喪既仕清謹絶類上書<lb/>
求改鄉校官以便禄養又嘗上疏言時政未報平生經<lb/>
學淹通瑞之子軒亦及門者德義若人焉使其位與才<lb/>
<pb n="KR4e0114_WYG_016-28b"/>
稱時命相淑充大其素所蓄積無往不濟矣造物竟沮<lb/>
折之使老母弱妻無嗣可托飄揺旅櫬凄然南還是果<lb/>
困菴之所當得也耶此瑞之諸公所為同興感流涕如<lb/>
悲至戚不能已於聲言其志念深矣豈一人之私懷哉<lb/>
是為之序<lb/>
　　送劉都憲詩序<lb/>
禹治水詳於疏導秦漢以下一於隄遏故禹功施三代<lb/>
後世塞決靡常迄不能復始論者謂當時地制荒遠聖<lb/>
<pb n="KR4e0114_WYG_016-29a"/>
人以天下動非後之人才職任所能仰企然遺風故址<lb/>
如所謂奏庶鮮食懋遷化居三過四乘胼胝九載其仁<lb/>
惠憂勤猶或有可勉而循致者聞昔疏下之地防其盛<lb/>
溢本有空餘其後亦有穿引便利之作今因所為役猶<lb/>
或有可訪而兼舉者五行汨陳則庶工錯廢自刋濬至<lb/>
今火之生土木之培土羣物之委敝歸土凡幾千百年<lb/>
土益盛則水失常東南嵗澇猶甚於西北其初播洩入<lb/>
海之路皆淤窒狹隘或尚可以推歩而開闢者天下之<lb/>
<pb n="KR4e0114_WYG_016-29b"/>
事未有能盡已愛人而不能獲上孚下一勞九逸損少<lb/>
益多早見預備寧于時雍先生有望焉時雍以文德治<lb/>
行渉歴中外三十年始任方伯浙人如獲父母如仰星<lb/>
鳯其所存施明謙敏惠慎介𢎞愽卓乎任重致遠一世<lb/>
之良材也惜來未浹朞有詔簡任御史大夫往治水京<lb/>
兆尹于公景瞻素善厚時雍倡諸作者述民意賦詩贈<lb/>
别屬寧為序寧亦與公聲聞宿昔情念交承以是發於<lb/>
心聲者餞送不如留戀之切慶賀不如感頌之深為浙<lb/>
<pb n="KR4e0114_WYG_016-30a"/>
人惜不如為所往得人之喜此詩所以周於情而序所<lb/>
以兼備於事也文詞云乎哉<lb/>
　　退修詩集序<lb/>
退修詩集長興呉先生所著述張淵子静所選定先生<lb/>
子珫業刻梓以傳奉求余序呉為呉興吕山舊族富貴<lb/>
克顯自好者將志氣盈溢不暇讀書為文章即為亦不<lb/>
至此編文采風韻實與山林韋布相照暎略無紈綺儀<lb/>
衛之氣其意見當有髙致所作凡渉於父子兄弟朋友<lb/>
<pb n="KR4e0114_WYG_016-30b"/>
故舊皆紆徐婉曲情不能已其藴積當有實得至於仕<lb/>
途往返雖在勞勤靡及之時不忘謙卻引退之念其感<lb/>
遇似有不得其平者惟意見髙故所言多清逸脫灑不<lb/>
蹈於迂滯藴積實故所言多温厚惻怛不流於靡麗感<lb/>
遇或不平則發於詞語者自不能無咨嗟畏惜而亦不<lb/>
至於放蕩悲傷皆可述也集中諸體略僃五言律尤近<lb/>
唐初藁十二帙子静裁為七巻珫文通行古優出時倫<lb/>
是舉也雖未識先生者讀之亦可以逆知其志而為之<lb/>
<pb n="KR4e0114_WYG_016-31a"/>
興思起羨予亦其人也此豈富貴充顯之所必得哉盛<lb/>
而有傳美而能彰然則珫之紀述又當有不止於文字<lb/>
者矣<lb/>
　　送姚世祥通判饒州序<lb/>
通判監治一郡之政而專職於糧舍博從約其關繫必<lb/>
有甚重焉者予姻友姚君世祥居是官於饒必能深識<lb/>
本末無事予言惟天下經國大費出田賦者十九而饒<lb/>
之等數輕於呉越徒欲徵斂饋發計羡取盈此治民之<lb/>
<pb n="KR4e0114_WYG_016-31b"/>
末世祥可談笑辯若夫賦本之渉於農者而今侵併僣<lb/>
易漁獵薙翦殆且百端即有與知者皆務末遺本不復<lb/>
禁導民缺於衣食艱於耕稼不幸輸納違程輒從而鉗<lb/>
楚追促之以重病乎民斯呉越通患饒設鮮爾世祥亦<lb/>
宜警惻夫仁政必自經界王業始于農功此得其理則<lb/>
烝黎可富禮義可興風俗可移六事可具莫重甚者然<lb/>
則廉明君子亦恐未昜坐致古人謂學於古訓乃有獲<lb/>
又謂惟厥正人既富方榖世祥通經知逺斆學不倦舉<lb/>
<pb n="KR4e0114_WYG_016-32a"/>
進士弗偶而選授兹職又素族大業裕不加於官廉明<lb/>
其學行之一節而於今為救時之大端聞有賢守在郡<lb/>
必能相體信以善其職第念鏡塵水沬或害全明李下<lb/>
𤓰田誤損廉譽世祥尚惟謹始成終他日陟峻有期大<lb/>
廉足以潔俗至明足以鑒世其功蓋自饒始<lb/>
　<lb/>
　<lb/>
　<lb/>
<pb n="KR4e0114_WYG_016-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻十六<lb/>
</p>
<p>
</p>
  </div>
</body>
</text>
</TEI>
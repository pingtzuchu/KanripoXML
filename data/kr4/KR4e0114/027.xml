<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十七</head> <lb/>
    <p>
<pb n="KR4e0114_WYG_027-1a"/>
欽定四庫全書<lb/>
　方洲集巻二十七<lb/>
　　　　　　　　　　　　　明　張寧　撰<lb/>
　讀史録<lb/>
周<lb/>
　　威烈王<lb/>
　二十三年<lb/>
初命晉大夫魏斯趙籍韓䖍為諸侯<lb/>
<pb n="KR4e0114_WYG_027-1b"/>
　開羣奸奪國之路啓諸侯亡周之心<lb/>
趙簡子使尹鐸為晉陽曰保障哉智伯率韓魏之甲以<lb/>
攻趙曰吾乃今而後知水可以亡人國<lb/>
　簡子一言以永其業智伯一言以滅其宗惟口出好<lb/>
　興戎信矣<lb/>
豫讓欲為智伯報仇其友曰以子之才臣事襄子為所<lb/>
欲為顧不易邪讓曰既委質為臣而求殺之是二心也<lb/>
及襄子數其不為范中行報仇而為智伯讓曰中行以<lb/>
<pb n="KR4e0114_WYG_027-2a"/>
衆人待我故衆人報之智伯以國士待我故國士報之<lb/>
　審如此言是二心矣何言行先後之相違也是以史<lb/>
　記列傳于刺客綱目取其事跡而舍其疵言故不備<lb/>
　載亦成美之意也<lb/>
魏吳起奔楚楚以為相<lb/>
　起母死不奔喪殺妻以求將無人倫矣豈有無人倫<lb/>
　之人而能盡忠於君以愛其下者乎彼問勞吮疽皆<lb/>
　詭術也卒之自魯奔魏自魏奔楚而見殺宜哉大抵<lb/>
<pb n="KR4e0114_WYG_027-2b"/>
　悖義就時之人雖有所成終難倚重由其所厚者薄<lb/>
　也<lb/>
　　安王<lb/>
　十三年<lb/>
齊田和㑹魏侯楚人衛人於濁澤求為諸侯<lb/>
　前書和遷其君於海上食一城見其敢於必為也此<lb/>
　書王許之見其取所必予也後書齊侯貸卒無子田<lb/>
　氏遂并齊著其事所必至也所謂不奪不厭皆踵三<lb/>
<pb n="KR4e0114_WYG_027-3a"/>
　晉之迹焉未㡬三晉共廢其君俱夷為家人而分其<lb/>
　地是又反蹈田和之履矣<lb/>
　　烈王<lb/>
　六年<lb/>
齊侯來朝<lb/>
　時諸侯莫朝而齊獨朝天下以此賢齊竊恐其國將<lb/>
　大有所假也顯王二十六年秦使公子少官帥師<lb/>
　㑹諸侯來朝此蓋因王致霸將有所挾也是故齊不<lb/>
<pb n="KR4e0114_WYG_027-3b"/>
　繼至秦無前書<lb/>
齊侯封即墨大夫<lb/>
　自古人君見欺於左右狎近之毀譽失賞罰之公昧<lb/>
　賢否之實以致蒙蔽日深循致亂亡者多矣齊侯此<lb/>
　舉雖出於伺察而無忱恂預辨之明然異於餘君逺<lb/>
　矣宜其彊也<lb/>
　　顯王<lb/>
　八年<lb/>
<pb n="KR4e0114_WYG_027-4a"/>
衛公孫鞅入秦初鞅事魏相公叔痤座言之魏惠王曰<lb/>
痤之中庶子衛鞅其年雖少奇才也願舉國聽之王嘿<lb/>
然又曰君即不聽用必殺之無令出境王出乃召鞅謝<lb/>
曰吾先君後臣故先為君謀後告子子必速行<lb/>
　夫痤之於君鞅若誠知其不可用不當薦之於君知<lb/>
　其可用不當勸之為殺今既稱其可用因一嘿而遂<lb/>
　自轉啄無怪惠王之不果用亦不果殺卒之入秦變<lb/>
　更法制殘削諸侯而魏先受其禍秦之强遂不可復<lb/>
<pb n="KR4e0114_WYG_027-4b"/>
　制以底於亡皆起於痤謀之不臧也且痤既以告王<lb/>
　尋復語鞅此何處義真反側傾危之士哉<lb/>
　十八年<lb/>
韓昭侯有弊袴命藏之曰吾聞明主愛一嚬一笑今袴<lb/>
豈特嚬笑哉吾必待有功者<lb/>
　按五年秦敗三晉斬首六萬賜以黼黻之服夫弊袴<lb/>
　服之微者韓昭不以予無功之臣黼黻服之重者周<lb/>
　天子以之賜有罪之國諸侯安得不肆王室安得不<lb/>
<pb n="KR4e0114_WYG_027-5a"/>
　弱哉此禮樂征伐之出所以日紊也<lb/>
　十九年<lb/>
秦徙都咸陽廢井田<lb/>
　此併六國之萌也并諸小鄉為一縣此去封建之始<lb/>
　也<lb/>
衛貶號曰侯服屬三晉<lb/>
　衛有子思不能聽用其言而以徳義自强顧乃以勢<lb/>
　力自詘所謂不信仁賢則國空虚宜其益削也<lb/>
<pb n="KR4e0114_WYG_027-5b"/>
　三十二年<lb/>
韓申不害卒<lb/>
　呉起衛鞅申不害皆一時同流之士及其末路頓異<lb/>
　於前大抵起雖殘忍好功然尚談徳義猶知顧惜畏<lb/>
　罪輒奔聞譖即走其事止於一國足以亡其軀而已<lb/>
　鞅則强愎首利不恤衆論動以刑殺制人觀其聞公<lb/>
　叔痤之言而敢自保魏王之不見殺又自言曰茍可<lb/>
　以利國者不法其故則其桀驁狼戾酷烈之禍遍於<lb/>
<pb n="KR4e0114_WYG_027-6a"/>
　六國至於滅族宜也若不害相韓雖欲仕一從兄猶<lb/>
　且不敢自遂大致不過曰國治兵强而已其死於正<lb/>
　命抑又何疑朱子一書殺一書誅一書卒其所從來<lb/>
　有繇矣<lb/>
孟軻至魏<lb/>
　時魏南辱楚東敗齊西喪地於秦卑禮厚幣蓋將招<lb/>
　吳起商鞅之徒以富國强兵復仇報怨耳孟子乃以<lb/>
　仁義為言安得不以為迂濶而不能用自其去魏適<lb/>
<pb n="KR4e0114_WYG_027-6b"/>
　齊不一遇吾以六國之士顯然以仁義之道為不足<lb/>
　為靡然相從於功利縱横之習所以終戰國至漢唐<lb/>
　世無真儒聖學不傳而天下不能純治者其端皆决<lb/>
　於此孰謂聖賢出處無闗於世運哉<lb/>
　三十六年<lb/>
燕趙韓魏齊楚合從以擯秦以蘇秦為從約長并相六<lb/>
國<lb/>
　夫秦本以苟得為計而六國亦以茍便為心逢迎遷<lb/>
<pb n="KR4e0114_WYG_027-7a"/>
　就以事一時而不知失天下之正名忘天下之大義<lb/>
　莫甚於此舉當是時周雖衰微顯王固在其名則天<lb/>
　下之主諸侯雖强茍能尊周其義則天下之歸彼田<lb/>
　和賊君盜國之人秦惠尚功首虜之國然皆嘗朝周<lb/>
　列國前此亦嘗㑹于京師豈皆本心哉顧名思義不<lb/>
　如此不足以令人也使秦能以此說六國皆奉周以<lb/>
　拒秦則標凖既端依歸自正六國固無不從秦亦自<lb/>
　當折氣雖成敗未可知而曲直則分矣惟其失正名<lb/>
<pb n="KR4e0114_WYG_027-7b"/>
　而忘大義標凖不的顧瞻生疑遂使秦人得以欺齊<lb/>
　魏之師伐趙而從約皆解由是衡人進謀反側不安<lb/>
　而秦日益橫不復以周為事是後列國效尤稱王終<lb/>
　世更無一國復朝於周者皆秦之罪也嗚呼合從之<lb/>
　失且如此彼連衡之儀何足與議哉<lb/>
　三十七年<lb/>
秦以齊魏之師伐趙趙讓蘇秦秦恐請使燕報齊乃去<lb/>
而從約皆解及四十五年秦自燕詐奔齊齊復以為卿<lb/>
<pb n="KR4e0114_WYG_027-8a"/>
四十一年張儀為秦伐魏取蒲陽四十五年伐魏取陜<lb/>
及明年免相至魏而魏遽以為相<lb/>
　夫儀秦之於齊魏顯以詐變譸張之術調弄戲侮如<lb/>
　小兒豈捭闔之能盡以得此亦二國之愚有以致之<lb/>
　也有君如此雖平世所難免况虎狼之秦哉<lb/>
　四十八年<lb/>
齊號薛公田文為孟嘗君文招致遊士及有罪亡人食<lb/>
客嘗數千人名重天下<lb/>
<pb n="KR4e0114_WYG_027-8b"/>
　夫士者天下之公器士之去就用舍而天下之安危<lb/>
　興廢係焉方周盛時士嘗在朝廷及其衰也散在六<lb/>
　國在朝廷則天下大治在六國則王室空虚而國猶<lb/>
　得以自固自田文以招致為名世將無士而六國之<lb/>
　鷄鳴狗盜狂悖詐諼覆邦傾國皆襲名於士而歸之<lb/>
　私門繼以春申信陵平原四公子接蹟相尚黨植益<lb/>
　廣諸侯㡬無可為謀者矣當是時以强秦爵賞為羅<lb/>
　四公子以服食為餌天下游士之流力達者歸彼力<lb/>
<pb n="KR4e0114_WYG_027-9a"/>
　詘者歸此六國雖欲不亡得乎然向無四公子則游<lb/>
　士皆入秦而六國之亡也尤速<lb/>
　　慎靚王<lb/>
　五年<lb/>
燕君噲以國讓其相子之<lb/>
　子之與蘇秦弟代昏代說噲而有此舉按燕始用秦<lb/>
　而閨門失守繼用代而家國以危讒人交亂不可不<lb/>
　慎其初也<lb/>
<pb n="KR4e0114_WYG_027-9b"/>
　　赧王<lb/>
　二年<lb/>
楚屈匄伐秦初秦欲伐齊患其與楚從親乃使張儀說<lb/>
楚絶齊請獻商於之地六百里楚悅而許之<lb/>
　軫雖嘗諫楚然不能明其設謀之本徒以得失為言<lb/>
　而不以情偽為辨乃欲陰合陽絶使人隨儀為觀望<lb/>
　之計可謂言失機要其智不足稱此楚所以不聽其<lb/>
　言而卒至納侮賈禍也<lb/>
<pb n="KR4e0114_WYG_027-10a"/>
　三年<lb/>
燕人立太子平為君<lb/>
　昭王即位於破燕之後卑身厚幣以招賢者略與梁<lb/>
　惠王同其意皆欲雪恥報怨而招賢本固淺矣及孟<lb/>
　子至梁而不能用樂毅至燕而卒用之戰爭之日起<lb/>
　儒道之不行豈必至於并呑坑焚之日而後見哉<lb/>
　十六年<lb/>
秦以齊田文為丞相<lb/>
<pb n="KR4e0114_WYG_027-10b"/>
　秦以虎狼之威而行吞搏之横既誘執魏將復誘執<lb/>
　楚君非人所宜近者孟嘗君乃一言赴召又為之相<lb/>
　門下多士未嘗聞一人諫止之者不為其易而乃甘<lb/>
　心於鷄鳴狗盜為亡命之俘主客之才識皆可見矣<lb/>
　異時之奔亡屢見中立無歸身死嗣絶澤不浹世使<lb/>
　誠得士豈致是哉秦自孝公以來禁網宻切關制峻<lb/>
　刻然齊太子以殺人亡趙主父以詐使入田文以計<lb/>
　術脫其後皆致秦禍徳政不修而法制是尚豈能久<lb/>
<pb n="KR4e0114_WYG_027-11a"/>
　而無弊哉<lb/>
　十七年<lb/>
齊韓魏伐秦敗其軍於函谷關渭河絶一日秦割河東<lb/>
三城以和三國乃退<lb/>
　是時秦誘執楚懷又取楚十六城使田文能仗義執<lb/>
　言以救楚為事則秦理屈氣挫其危可立致慮不及<lb/>
　此見小忘大使二百餘年之盛舉不過為文報怨雪<lb/>
　恥之疏節原文初心本不為楚若其為楚則始也必<lb/>
<pb n="KR4e0114_WYG_027-11b"/>
　將㑹楚其末也必將定約秦豈肯貪虚質喪實地而<lb/>
　不歸懷王哉惟其志不在是以秦昭所論樓緩所講<lb/>
　皆不及楚及蘇代言之而姑從其計公子池一出遽<lb/>
　解兵以歸其不為楚而伐秦明矣雖然三國固不必<lb/>
　論彼楚横之君臣既不能奮勇復讐又不能因人以<lb/>
　成事楚之不競於此舉决焉<lb/>
趙君封弟勝為平原君後三年趙故太子章作亂公子<lb/>
成李兊誅之遂弑主父於沙丘<lb/>
<pb n="KR4e0114_WYG_027-12a"/>
　夫事莫大於君父義莫親於家國國亂君囚至於三<lb/>
　月而死勝寂若不聞竟無所舉安在其為翩翩濁世<lb/>
　之佳公子也趙武靈王好武而不知義因報怨而變<lb/>
　胡服因溺愛而廢嫡長因畏秦而不納楚懷王卒致<lb/>
　其死國無二主既立其子為君而復自號主父預政<lb/>
　餘十二年而不知退方欲分趙王其廢子於代㡬何<lb/>
　不起釁生隙而卒殞其身也惟知義者則免矣<lb/>
　二十七年<lb/>
<pb n="KR4e0114_WYG_027-12b"/>
秦君稱西帝遣使立齊君為東帝已而皆去之<lb/>
　秦以虎狼之威百無所忌畏然齊不受號而遂不敢<lb/>
　自帝使六國皆以禮義自强同尊王室周不亡秦終<lb/>
　不敢自帝而六國亦存矣顧不能爾奈何然是舉秦<lb/>
　實驕齊為破國走君之始<lb/>
　二十九年<lb/>
齊滅宋三十年齊殺諫臣狐咺陳舉欲并二周為天子<lb/>
三十一年燕上將軍樂毅伐齊齊君地出走毅下齊七<lb/>
<pb n="KR4e0114_WYG_027-13a"/>
十餘城<lb/>
　王不能不王霸不能不霸無可致之道而欲强致之<lb/>
　鮮不僨矣宋小國耳因滅國取地遂欲為霸齊本霸<lb/>
　業因破燕滅宋遂欲為王志滿氣盈與亂同事皆致<lb/>
　亡國燕昭痛自警刻養民致賢卒滅齊報怨以有其<lb/>
　地興亡不共道縱慎不同効其始甚微而其末甚大<lb/>
　也<lb/>
　三十四年<lb/>
<pb n="KR4e0114_WYG_027-13b"/>
楚謀入寇<lb/>
　賢者常留意於所當為而無意於所不當為卒以有<lb/>
　為不賢者常匿意於所不當為而無意於所當為故<lb/>
　終無為楚忘其父讐而為秦役乃欲謀周甚哉其惷<lb/>
　悖也<lb/>
　三十六年<lb/>
秦趙會於澠池及罷酒秦終不敢有加於趙相如之功<lb/>
也<lb/>
<pb n="KR4e0114_WYG_027-14a"/>
　嘗論完璧擊缶之事其於國體雖微而於事機則大<lb/>
　其於自處甚危而於處秦甚當古今國家固多以一<lb/>
　人而係安危因一事而為重輕者秦自三十年㑹楚<lb/>
　㑹趙㑹韓魏史不絶書無事而數㑹其志有所闞伺<lb/>
　而將甘心於諸國相如以智佐勇奮不顧身秦猝焉<lb/>
　遇之不暇為計固足以破其素蓄之機挫其方鋭之<lb/>
　氣不敢以天下為無人而輕視諸國矣其事豈止於<lb/>
　一趙之璧與缶哉自是以後秦不復㑹諸侯趦趄數<lb/>
<pb n="KR4e0114_WYG_027-14b"/>
　年然後有事於趙皆相如此舉之力也<lb/>
初趙君行時㢘頗送至境與王訣曰過三十日不還請<lb/>
立太子以絶秦望<lb/>
　臣子之於君父死生以之必不得已而後有社稷為<lb/>
　重之意澠池之㑹所不當行也則宜極諫而止所當<lb/>
　行也則宜守國以俟焉有預度其不歸而先期置後<lb/>
　者是以利害為心而不顧可否他日讒間易入卒至<lb/>
　奔亡固有所自也<lb/>
<pb n="KR4e0114_WYG_027-15a"/>
燕君平卒樂毅奔趙齊田單襲破燕軍盡復齊地<lb/>
　單毅燕齊名將也迹其成功考其行事毅正而單譎<lb/>
　毅雖因讒奔趙出於不幸然其所以為舊君之義甚<lb/>
　矣當時自趙田文以下皆不能及<lb/>
　四十三年<lb/>
楚太子完質於秦時秦將伐楚楚春申君黄歇適使齊<lb/>
國上書說解歇因侍太子為質於秦<lb/>
　秦楚之怨非特一朝夕之故自商於見欺以來虜將<lb/>
<pb n="KR4e0114_WYG_027-15b"/>
　取城殺父劫子殘其人民侵其土地破徙其都邑焚<lb/>
　毀其墓陵秦之肆惡於楚固天下所共怒者也楚之<lb/>
　君臣父子所宜休養積聚富國强兵奮臥薪嘗膽之<lb/>
　心為刷恥復讐之舉顧乃委靡不振怠緩無成通好<lb/>
　既絶而志屈於迎婦韓齊共事而計輟於圖周至是<lb/>
　楚蓋已忘於秦秦實未釋於楚人窮見拙乃復以太<lb/>
　子為質抱薪救火揚波止沸果足以塞秦之所欲哉<lb/>
　當時春申君黄歇與孟嘗君田文信陵君魏無忌平<lb/>
<pb n="KR4e0114_WYG_027-16a"/>
　原君趙勝皆雄冠六國名震四方田文嘗借楚為名<lb/>
　而割秦之三城無忌趙勝能樹威捍國而質秦之二<lb/>
　子歇不能割秦而屢為秦所割不能致秦質而反質<lb/>
　於秦雖有進完之功不足以掩進娠之罪由四人論<lb/>
　之信陵君最上平原孟嘗次之春申君其最下者也<lb/>
　他日納州於秦宜其書於相歇之後與<lb/>
　五十九年<lb/>
秦伐韓趙王命諸侯討之秦遂入寇王入秦盡獻其地<lb/>
<pb n="KR4e0114_WYG_027-16b"/>
歸而卒<lb/>
　史記是時有東西周君秦伐韓趙王恐倍秦與諸侯<lb/>
　約從伐秦秦攻西周<hi>云云</hi>綱目書王命諸侯討之猶<lb/>
　春秋天王狩河陽同意諱之也然獨書卒而不書崩<lb/>
　意蓋有在夫天子之所以能主宰天下者不過權與<lb/>
　分而已惟權故能定分惟分故能行權權而非分則<lb/>
　僭分而無權則虚何謂權威福予奪是也何謂分君<lb/>
　臣尊卑是也權與分並得則治偏廢則亂兼失則亡<lb/>
<pb n="KR4e0114_WYG_027-17a"/>
　方周盛時禮樂征伐紀綱法度一出於上天子公卿<lb/>
　九服羣辟各守其常此文武成康之所以極治也昭<lb/>
　穆而下賢否不類雖或失於持循間生乖戾然典章<lb/>
　具在修復用光權與分固未嘗亡也東遷之後王室<lb/>
　衰微列國寖大下陵上替積漸因仍周之威令不能<lb/>
　行於天下諸侯専征伐大夫擅君命陪臣執國政兵<lb/>
　不能加於簒弑之臣刑不能施於亂賊之子所謂御<lb/>
　世之權盡為臣下所僭而天子之所守者惟無用之<lb/>
<pb n="KR4e0114_WYG_027-17b"/>
　虚分而已何怪乎天下之不治也然猶致胙則拜告<lb/>
　急則赴㑹盟則推尊四海猶以為嚮望而不敢背却<lb/>
　者徒以分之所在故也威烈以降延及孝公廢井田<lb/>
　變王制陵夷蕩殄不可復遏大夫僭為侯侯僭為王<lb/>
　王僭稱帝合從者以拒秦為事連衡者以事秦為名<lb/>
　併呑之勢已成而天下不復知有周向者所守之虚<lb/>
　分至是而并失之矣其亡也豈不立致哉然其名號<lb/>
　尚存物色未改秦方急於六國而未暇取六國方迫<lb/>
<pb n="KR4e0114_WYG_027-18a"/>
　於秦而不敢圖是以遲留數載緩及於兹斯時也使<lb/>
　赧王内無二君之㕘錯外不與諸侯為約從謹守社<lb/>
　稷以制時變則其亡豈在六國之前顧乃自離堂陛<lb/>
　逺絶藩維既無休否之才又不知屯膏之戒而欲驟<lb/>
　為僥倖之舉以速其亡所謂名號物色至是絶矣此<lb/>
　綱目所以書卒而不書崩也雖然以禹之徳而桀死<lb/>
　於放以湯之徳而紂死於兵周自始至終歴三十七<lb/>
　王傳八百六十七年稽之初卜皆過其歴及赧王之<lb/>
<pb n="KR4e0114_WYG_027-18b"/>
　時天命已去而猶綿連不絶發難入秦歸死故國此<lb/>
　古今興廢之常事也豈赧王有桀紂之惡而秦昭襄<lb/>
　有湯武之徳哉<lb/>
　　趙孝成王<lb/>
　二十一年<lb/>
廉頗奔魏<lb/>
　廉頗李牧皆趙之楨幹將也各以讒疑致奔殺而以<lb/>
　趙括顔聚代之夫趙本强國也一轉移之間遂有坑<lb/>
<pb n="KR4e0114_WYG_027-19a"/>
　卒滅國之禍古人云安危在出令存亡在所任信然<lb/>
　　秦始皇<lb/>
　十年<lb/>
秦相國吕不韋以罪免出就國秦大索逐客客卿李斯<lb/>
因上書召復故官遂除其令<lb/>
　秦之遭禍於客屢矣始用衛鞅而先王之法制大壊<lb/>
　中用張儀而秦國之讒佞以生後用一范睢而秦之<lb/>
　母子骨肉皆不能保此猶未也至於不韋入秦則孝<lb/>
<pb n="KR4e0114_WYG_027-19b"/>
　文莊襄皆不保其終閨門朝廷舉不得其正秦之宗<lb/>
　社遂移為他姓而先亡於六國客之禍秦至此極矣<lb/>
　其宗室大臣議欲逐客實有所繇李斯竟以客卿上<lb/>
　書諫止是豈忠於為秦哉顧乃自為之地也斯既召<lb/>
　復又恐人躡後而勝已於是一舉而譖殺韓非再舉<lb/>
　而焚書坑儒三舉而矯詔以殺太子則其酷烈不仁<lb/>
　甚於逐客奚止倍萬此秦之所以窮極暴虐二世而<lb/>
　亡者又皆客斯之禍也秦之始終皆為客敗是固天<lb/>
<pb n="KR4e0114_WYG_027-20a"/>
　道使然而異術曲學之不可以開國承家也亦明矣<lb/>
　綱目以逐客繼書於不韋去國之下微哉<lb/>
　三十四年<lb/>
燒詩書百家語三十五年坑諸生四百六十餘人<lb/>
　秦之積暴委厲至始皇而極然其初心尚知懼禍猶<lb/>
　能聴諫雖盛怒按劒茅焦終以不死自李斯以三代<lb/>
　不足法儒生不足用舉天下經典而灰棄之始皇遂<lb/>
　肆然以秦法為盡美李斯為忠謀無復忌憚恣所欲<lb/>
<pb n="KR4e0114_WYG_027-20b"/>
　為而坑諸生至四百六十餘人雖子扶蘇之諫不復<lb/>
　聴矣嗟夫斯其始也欲自存則以逐客為非其末也<lb/>
　欲自固則恐去客不盡觀其所言迹其行事則焚坑<lb/>
　之禍皆因是心而發也然斯之傾危變亂固戰國之<lb/>
　餘習而始皇之甘受其罔卒至滅亡古所謂太精則<lb/>
　愚秦政有焉自焚書以來典籍不全經制無考後世<lb/>
　於是乎有穿鑿附㑹之説自坑儒以後士皆趨於法<lb/>
　令諱言儒文後世於是乎有黨錮偽學之禁斯之貽<lb/>
<pb n="KR4e0114_WYG_027-21a"/>
　禍豈直敗秦而已哉<lb/>
　　秦二世<lb/>
　二年<lb/>
腰斬李斯夷三族<lb/>
　李斯為萬世罪人不但敗秦雖腰斬猶不足以謝惜<lb/>
　其出於趙髙之誣人或寃之予謂斯之死不在於規<lb/>
　諫之時而在於矯立之際初髙之矯詔既與胡亥定<lb/>
　論曰不與丞相謀恐亊不成語意已不能無疑於斯<lb/>
<pb n="KR4e0114_WYG_027-21b"/>
　及與斯言乃曰此非人臣所當議雖不得已而末從<lb/>
　之髙豈不轉致其詞於二世哉是帝與高雖欲縱樂<lb/>
　擅權固嘗忌斯異已而有說斯乃不悟墮其術中而<lb/>
　聴為之諫及二世怒髙果以沙丘之事為言二世其<lb/>
　有不信乎夫以積疑蓄怒之君而信巧讒曲謗之語<lb/>
　生死決矣始復上言髙罪噬臍之悔不亦晚乎故二<lb/>
　世曰朕非屬髙君當誰任哉是言也二世無斯之心<lb/>
　審已久矣斯雖欲效吕不韋公子將閭之死且不可<lb/>
<pb n="KR4e0114_WYG_027-22a"/>
　得方與馮去疾等進諫自負其功能偃蹇待命實所<lb/>
　以相成高之陰謀而速赤族之誅也後世人臣有不<lb/>
　能審時度義一其心徳始以邪合而欲假正以終自<lb/>
　處者薄而欲望人以厚斯可以為監矣<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_027-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十四</head> <lb/>
    <p>
<pb n="KR4e0114_WYG_024-1a"/>
欽定四庫全書<lb/>
　方洲集巻二十四<lb/>
　　　　　　　　　　　　　明　張寧　撰<lb/>
　墓誌銘<lb/>
　　義官力本許公墓誌銘<lb/>
海鹽袁花里許氏舊族也先逺失傳家譜斷自四九仕<lb/>
元提督為袁花始祖二世千六三世曾一四世盛甫五<lb/>
世海州同知國器六世文英府君生三子其季諱禎字<lb/>
<pb n="KR4e0114_WYG_024-1b"/>
叔祥號力本是為義官初同知公有機鑒知從子厚材<lb/>
戡濟險舉全業付之遭時多故竟以訟蹇致凋落再傳<lb/>
至力本承父命讓遺業與二兄孑居東墅始鋤治啟闢<lb/>
經營搆締田宅園池之勝漸出舊觀又善用人力雅達<lb/>
地利童奴廢壤皆就作食輸勸賑貸祭飬宴㑹之資無<lb/>
不給具及親殁哀毁特至斂塟祥禫備極情文庶幾終<lb/>
逺之道久之子紃為賦稅長乃營别業日以詩酒琴奕<lb/>
自適雖入粟授官性尚閒曠不常御官服時乗小舟縱<lb/>
<pb n="KR4e0114_WYG_024-2a"/>
匹騎漁獵於荒林野渚之間意趣所便樂而忘疲不知<lb/>
老之將至成化甲辰二月十六晨起沐浴更衣召子孫<lb/>
戒飭遺命以廩粟分予諸小疏戚有差無疾而卒距所<lb/>
生洪武二十七年五月二十九日夀八十有八配張氏<lb/>
有賢行先卒子二長即紃次紳蚤世女三鄉士祝淇馬<lb/>
禬翁璇其壻也孫男五洪蚤孤娶王氏清周氏滋俞氏<lb/>
潭娶祝氏而夭瀹為弟子員娶祝氏曾孫男三人尚幼<lb/>
紃以是年十月十六日塟柩於先壟之次奉行狀乞銘<lb/>
<pb n="KR4e0114_WYG_024-2b"/>
予嘗聞舉墜器者無全功任重負者無餘力力本翁以<lb/>
末裔起家宜草創不暇考其所成章章明備至其於老<lb/>
壯貴賤死生之際又復從容不滯其才固有過人然能<lb/>
卒遂之者蓋以紃為之子也予交紃乆知力本翁事輒<lb/>
序論如狀而系之以銘曰蚤能振宗晚能釋俗富慮多<lb/>
事夀慮多辱先民所履智者是程始末順度富夀安榮<lb/>
奕奕丘園鬱鬱喬梓天佑其全爰錫嗣子<lb/>
　　澹軒先生墓誌銘<lb/>
<pb n="KR4e0114_WYG_024-3a"/>
先生姓許名珣字士章號澹軒世家海鹽三都祖樂耕<lb/>
處士諱政益元季以勇敢稱於鄉考菊莊先生諱伯全<lb/>
母汝氏菊莊領舉官至樂安教諭先生從宦四方得家<lb/>
傳之學博通載籍尤長於書為人温雅靜愼無謔言慢<lb/>
貌文章主於明理不事華藻累屈於場屋綽有時名正<lb/>
統丁夘領鄉試第六人明年㑹試禮部授安溪訓導抵<lb/>
任未朞以母老援例歸飬初主劉氏家塾及是為布政<lb/>
使白公圭延聘弟子益衆御史劉泰市舶提舉鄭延兵<lb/>
<pb n="KR4e0114_WYG_024-3b"/>
馬指揮向昭州判張彜知縣費琦縣丞劉宗朱瑾舉人<lb/>
虞勳姚禎寧雖不敏與經歴弟寛亦皆承教從士大夫<lb/>
之後其間或出或處彬然相望為許氏門人初典應天<lb/>
府鄉試屢為河南陜西江西徵聘凡三為考官所至皆<lb/>
得士配碩人朱氏生子男二長名晉邑庠廩膳生娶王<lb/>
氏次名常娶李氏孫四翰翀翮翓生於永樂壬辰九月<lb/>
十三日卒於成化甲午正月初七日春秋六十有三疾<lb/>
革時神氣不亂有辭世詩示後言多經則後三年丁酉<lb/>
<pb n="KR4e0114_WYG_024-4a"/>
二月二十七日塟柩於先塋之次謹按古禮塟必有志<lb/>
寧謹述其大略刻石納諸墓下以垂乆逺若夫才行學<lb/>
問之淵懿其平生詩文具見家籍後當有傳非寧所能<lb/>
盡也銘曰文士多浮薄而先生本於質舉業應時好而<lb/>
先生根於理仕者騖進取而先生以親故窮其生才德<lb/>
不獨善而能淑諸人以克裕其後誦詩讀書尚友於先<lb/>
生者雖百世其將未巳也<lb/>
　　松庵墓誌銘<lb/>
<pb n="KR4e0114_WYG_024-4b"/>
處士陳公卒將塟其子璣以巡宰張翥所述行狀請予<lb/>
為墓銘曰璣童子時常從巡宰公授書課熟知先人事<lb/>
其言多質實願被以文使足以昭逺久幸甚按狀處士<lb/>
名貴字仲和號松庵世居海鹽茶溪金粟里祖文德父<lb/>
仲眞皆積徳好儒隠迹弗仕母錢氏有懿德生公兄弟<lb/>
四人長士傑次即公弟士華士信士傑以髙夀得官服<lb/>
而終士華為邑庠弟子員與士信皆蚤世公每哀念之<lb/>
為人慈祥豈悌敦厚不華善經理家務積勤約以致饒<lb/>
<pb n="KR4e0114_WYG_024-5a"/>
裕田宅生業至老益振蓋有璣為之子也妻朱氏先卒<lb/>
時公年甫四十餘輒自斷曰吾見人多矣嫡繼偏私未<lb/>
有不乖其倫者吾年且老幸復有子夫婦之念不可移<lb/>
也遂終身不復娶璣配吳氏女一適步全孫男四長名<lb/>
本娶陸氏次鼎祝氏次立雲皆未冠孫女二長適張鑑<lb/>
次未笄曾孫男二本生源鼎生濟皆幼公生於洪武癸<lb/>
亥八月十二日卒於成化庚寅正月初七日春秋八十<lb/>
有八以次年辛夘二月二十九日塟於紫雲里白术山<lb/>
<pb n="KR4e0114_WYG_024-5b"/>
之陽余交璣乆嘗至其家及見公凡其言動雖老猶爾<lb/>
雅狀眞能紀其實宜文而銘之銘曰禮始於夫婦恩始<lb/>
於父子業始於稼穡本之固矣其末必碩不學而能有<lb/>
美天質謂余不信視公之澤<lb/>
　　陳處士墓志銘<lb/>
海鹽金粟里陳處士既卒冢子本以予為父執求銘其<lb/>
塟石嗚呼予固當銘也處士諱璣字廷用號竹軒祖仲<lb/>
眞父仲和俱崇儒好義母朱氏有淑德生處士幼悟資<lb/>
<pb n="KR4e0114_WYG_024-6a"/>
稟清朗沉靜寡言有機略能應世務治家以睦族力本<lb/>
為先平生恥居人後常先事逺結納無所取應及遇變<lb/>
故則人自為力緩急未嘗失措用是克大仲和之業為<lb/>
賦稅長然性好周急扶傷而沮抑諸不負者人頗以是<lb/>
憎愛之久之亦皆帖服年甫五十即以家事付本營壙<lb/>
宅於紫雲里先塋之次暇日攜親友徘徊其間曰茍至<lb/>
是吾事畢矣由其始終論之可謂能人焉配同邑吳氏<lb/>
生子男四本其長也次鼎立雲春秋五十有七塟柩於<lb/>
<pb n="KR4e0114_WYG_024-6b"/>
預營之壙予交廷用垂二十年始卒無異仲和甫卒予<lb/>
嘗為廷用銘之今又為本銘廷用之墓俯仰之間蓋三<lb/>
世矣予獨無感於其間乎哉銘曰維陳之先公實大之<lb/>
維陳之後公實載之維宗及黨式克頼之豈曰無友孰<lb/>
諒愛之公其逝矣誰及代之<lb/>
　　虞處士墓志銘<lb/>
虞氏為海鹽望族世多聞人數傳至清華甫博學能文<lb/>
衆所稱許子仲埜國初爲萬石長以仁厚令終生子士<lb/>
<pb n="KR4e0114_WYG_024-7a"/>
瞻是為處士之父益重儒術不與物競既没田宅多散<lb/>
失業於是乎中衰處士早夜惕勵生聚休息十年而悉<lb/>
復其故天資英毅儀觀偉然治家教子綽有禮法可方<lb/>
古人所居有省躬齋秋水軒朴素清雅圖史畢具每延<lb/>
至賔客輒命綱目通鑑與之語古今成敗事端拱髙視<lb/>
議論如流雖終日未嘗有惰容鄉先生顧孟時朱閔學<lb/>
皆以儒學擅名於人少與可獨與公徃来甚亟相愛終<lb/>
平生處鄉黨自少以老下者可仰少者可師不善者可<lb/>
<pb n="KR4e0114_WYG_024-7b"/>
以有憚一時宗工如姚兼善陳惟誠吕逢原倪懐敏輩<lb/>
皆有詩文稱美可謂為善之應也配金氏子楫克家幹<lb/>
蠱有父風娶馬氏庶子棟善承事長者娶許氏女二人<lb/>
長適孫氏次適陳瓏處士名澤字巨川春秋七十有七<lb/>
天順元年塟於阜山先塋之次銘曰行誠於身昭於人<lb/>
名發乎近著於逺業承於前垂於後越是三者公具有<lb/>
之謂彼不信請質銘詞<lb/>
　　明故亞中大夫河東陜西都轉運鹽使司運使倪<lb/>
<pb n="KR4e0114_WYG_024-8a"/>
　　　公墓誌銘<lb/>
成化二十年閏四月二十日倪公廷瞻卒於官子瑛傑<lb/>
俊扶柩返於正寢卜以次年二月日塟祖塋先期以刑<lb/>
部郎中錢塘陳洵行狀請銘墓石寧因按節其大者而<lb/>
敘次之公諱顒字廷瞻别號居易世家海鹽曾祖富祖<lb/>
潤考政舉鄉試歴官沙河縣教諭母張氏生公於宣德<lb/>
己酉七月三日自幼岐嶷大父素達理數喜曰是兒必<lb/>
大吾家長補邑庠弟子員領景泰癸酉鄉試第天順丁<lb/>
<pb n="KR4e0114_WYG_024-8b"/>
丑進士初任工部都水主事丁父憂服除改兵部武庫<lb/>
舉陞河南懐慶知府任滿陞河東陜西都轉運鹽使司<lb/>
運使二年而卒春秋五十有七初娶海鹽處士王玉女<lb/>
繼娶按察僉事金陵王濬女子男五人英邑庠廩膳生<lb/>
配太常少卿鄭環女傑儒士配太常少卿何暹女俊增<lb/>
廣生配温縣知縣鈕文女仁倫尚幼女二長適御史馬<lb/>
暶子埊次適知府沈棨子光孫男七懐悅悌恂忱恒怍<lb/>
孫女一仲弟璋義官季弟璠甲午舉人父母妻初贈封<lb/>
<pb n="KR4e0114_WYG_024-9a"/>
承徳郎武庫司主事太安人安人加贈中議大夫贊治<lb/>
尹懐慶府知府太恭人恭人顯揚濬發厥有端系蓋公<lb/>
初在郎署間治泉山東調兵陜西已著時譽及守懷慶<lb/>
力盡所當為不肯少自暇賑荒捍患植善擊强薄賦正<lb/>
供具有成蹟以禮法啟治藩府軍校諸妨民者人用康<lb/>
肅羣小遂相與媒糵其短將假手甘心於公公覺白之<lb/>
乃釋久之又有造飛語誣公簠簋不飾下西厰公議沸<lb/>
騰窮訊一無騐事良解其名益章巡撫巡按者累奏公<lb/>
<pb n="KR4e0114_WYG_024-9b"/>
政績優等先後被綵段羊酒誥命之賜及任滿去民擁<lb/>
留塞道逡巡始散吏部兩舉布政司叅政皆不偶始有<lb/>
河東之薦臨行尚書尹公旻語公曰河東重地知君廉<lb/>
愼老成暫借一行耳公念母老不挈家惟攜一子就官<lb/>
其大率如懷慶而尤急其職務恤菑起弊蚤夜不遑盡<lb/>
去鹽池宿澇利澤大盈而疾作矣臨終遺命諸子語皆<lb/>
經常惟以不得終奉老母為恨平生所至作興學校科<lb/>
第得人士䝉被恩私聞訃多失聲慟吏民皆欷歔悼惜<lb/>
<pb n="KR4e0114_WYG_024-10a"/>
焉巡撫刑部侍郎何公喬新自悔薦用不早遣人䕶送<lb/>
其喪嗚呼寧與廷瞻皆王氏壻洵予故人子與瑛皆鄭<lb/>
氏壻姻戚遊從見知信明盡廷瞻孝友恭愼沈默坦率<lb/>
徹内外予夢想斯在不肖南謫時廷瞻方入京别去二<lb/>
十二寒暑赴河東時僅一㑹而去宦途履歴予實未詳<lb/>
讀洵狀始知廷瞻内介外和執謙履果可謂得體用達<lb/>
經權者矣惜乎甫踰下夀未見其止而遽已也嗚呼傷<lb/>
哉銘曰洪舟載重兮有駛其行良驥善步兮孰回其程<lb/>
<pb n="KR4e0114_WYG_024-10b"/>
金玉異用兮隨器著名介潔惟冰兮豐和惟雪累歲一<lb/>
見兮移日而絶庭槐有隂兮階蘭有香德澤滋茂兮於<lb/>
其餘芳<lb/>
　　童家山墓志銘<lb/>
成化丁酉二月臨海李處士卒後二年配張氏卒其子<lb/>
太學生瑛與弟琛合塟於童家山不食之原生死之道<lb/>
善夫婦之事終矣然皆窮無施不因以表識則美懿將<lb/>
冺郡人潘大理禎周太守一清按察使髙瑛陳選為之<lb/>
<pb n="KR4e0114_WYG_024-11a"/>
狀事行及稱述論列詳盡無遺其信然乎則二老人於<lb/>
君臣父子長幼朋友夫婦之間無一類有歉飲食言動<lb/>
祭飬婚嫁無一事無節自成童在室至為父母以及於<lb/>
老無一日不謹守禮法不獨其文藝工容僅見於外内<lb/>
而已人常言事定於三諸君子之論合其信然矣夫婦<lb/>
道常成於夫而子弟之賢未有不本於父師者處士蚤<lb/>
受業於味菜翁家庭之教又從學勿齋陳先生宜其德<lb/>
器清逺異於他人使得少見於用則宜家教國必有可<lb/>
<pb n="KR4e0114_WYG_024-11b"/>
觀不止受授於一鄉也惜哉瑛在讀禮時即渡江至予<lb/>
舎請銘墓石詞曰此先人臨終之命也寧以多病未答<lb/>
今三載瑛請益勤孝矣哉仁人之後也雖甚斐陋尚可<lb/>
以終無言哉謹取節於衆定之論而系以銘曰維蘭有<lb/>
香蕙亦馨止維鳳有聲凰亦鳴止干將之藏莫邪其寧<lb/>
止有茁其芽有飾其毛亦有餘光騰空徹霄<lb/>
　　許一樗墓志銘<lb/>
予友海昌一樗翁許紃用文卒予聞訃而哭及塟而銘<lb/>
<pb n="KR4e0114_WYG_024-12a"/>
分固宜然苐念自甲午歲至今僅一紀耳既銘其妻復<lb/>
銘其考而今又銘用文變故靡常親舊凋謝於余心獨<lb/>
無大戚然者乎初用文始祖四九仕元提督始居海寧袁<lb/>
花里凡七傳至考力本翁遭家多故克讓遺業與兄孑<lb/>
居東墅攻苦率勞復大其業以是用文幹蠱甚蚤聞學<lb/>
甚豫年十八習舉子業値母病劇繼罹大故憂勤積歲<lb/>
遂棄其學尋以鄉大家長賦稅先業益振累田數千畆<lb/>
居室千楹就食者踰六百指内需祭飬外奉賔客上輸<lb/>
<pb n="KR4e0114_WYG_024-12b"/>
官稅下理私訟旁午紛紜不可舉數用文以一身應酬<lb/>
其間各相給集未嘗力詘人有持許逺世系求合譜者<lb/>
用文曰論得姓之原孰非公卿後况逺土族在斯得無<lb/>
流裔相涉第以傳次無據不敢妄援厚謝遣之比嘗歲<lb/>
歉應勸出穀備賑例得給官服用文曰紃所以為此者<lb/>
父命也請以榮吾父有司從之勒石學宫以旌其義及<lb/>
父夀終喪塟率禮吊者交譽先是弟紳夫婦蚤世子女<lb/>
幼孤用文與妻撫育周悉婚嫁產業優於已出其厚本<lb/>
<pb n="KR4e0114_WYG_024-13a"/>
類如此至於興弊起廢周貧恤匱之惠特末節耳晩年<lb/>
舉全業各授諸子退處一樗小軒復號師仲冀以聞過<lb/>
進德老而不倦軒之内列置圖史其外雜植花卉樂與<lb/>
故人親戚觴詠其間至忘日夕成化丁未三月二十日<lb/>
晨興覺少不豫遽沐浴更衣悉召子姪使各勉業光大<lb/>
門戸言未竟而卒距其生洪熙乙巳春秋六十有三配<lb/>
徐氏賢而先卒子男四清娶周氏滋娶俞氏繼居氏潭<lb/>
娶祝氏早卒瀹娶祝氏為邑庠生有舉才女三人董銓<lb/>
<pb n="KR4e0114_WYG_024-13b"/>
孫雲朱漢其壻也孫男七從子洪從女一適金淮嗟夫<lb/>
人常言富則多事才則多慮鄉之齊民孝友文行聰明<lb/>
果毅所不如用文者多矣而逸生難老乃或過之用文<lb/>
勤一世汲汲不暇而暇復不乆得非才富之所致此予<lb/>
所以大為用文戚也雖然彼或富而無應務之才有其<lb/>
才而無敦本之行求其始卒全歸者蓋亦鮮矣然則用<lb/>
文之所以不如彼者乃所以勝於彼也盖棺事定尚奚<lb/>
論哉銘曰洞孔之山孟冬之月昴直其南水旺其北祖<lb/>
<pb n="KR4e0114_WYG_024-14a"/>
禰同塋夫婦同穴其終惟始其死猶生不覿其貌不朽<lb/>
其生維天有星維地有水昭晰流傳百世無己<lb/>
　　許碩人徐氏墓志銘<lb/>
予友海寧縣許紃用文妻徐氏卒将塟命其子清奉行<lb/>
狀詣予乞銘墓石按狀碩人諱某塔下村名族之女父<lb/>
希賢母俞氏素名有家法碩人柔順聰敏不妄言笑克<lb/>
孝父母服食未嘗先諸姊諸妹希賢甚鍾愛擇嫁歸用<lb/>
文事舅叔祥甫姑張氏如其父母處妯娌如姊妹而加<lb/>
<pb n="KR4e0114_WYG_024-14b"/>
敬愼之凡閨門之修隠然有則人益信希賢家法可重<lb/>
姑有疾侍飬盡瘁及卒哀毁特至始總治内事躬績紡<lb/>
以率羣下家業益振用文長賦稅常慮其督責病民遇<lb/>
歲祲輒勸發私積以贍給貧乏由是内外疏戚皆安服<lb/>
之用文雖有疾役緩急得所未嘗懷内顧憂用文弟用<lb/>
行夫婦蚤世遺子女皆孤幼教飬嫁娶無異己子待侍<lb/>
媵有禮雖庶孽恩意適均不自知為他人出也子男三<lb/>
長即清次滋潭庶子一名瀹女三長適董銓次適海寧<lb/>
<pb n="KR4e0114_WYG_024-15a"/>
所千户孫玉嗣子雲次尚幼生於宣德丁未九月二十<lb/>
日卒於成化甲午六月初三日春秋四十有八以次年<lb/>
月日塟於祖塋之次狀又稱碩人在室為賢女既嫁為<lb/>
賢婦有子為賢母予交用文乆斯言庶幾可信因敘述<lb/>
其事而系之銘曰狀所書銘之輿百歲之藏係爾夫<lb/>
　　朴菴許處士墓志銘<lb/>
嗚呼此寧姊丈許公之墓也公諱觀字用賔號朴菴其<lb/>
先上虞人洪武間充調海寧衛小旗祖潤考普然妣陳<lb/>
<pb n="KR4e0114_WYG_024-15b"/>
氏兄弟七人公居五子三瑛娶周氏琳髙氏璋陳氏瑛<lb/>
璋先後為庠生瑛食廩累就鄉試不第卒公老疾因喪<lb/>
瑛益劇成化乙巳十一月卒於正寢距其生永樂癸巳<lb/>
春秋七十有三明年十一月廿五日塟柩祖塋之次平<lb/>
生謹重質直警敏不露能容人忍已恕過逺惡雖犯不<lb/>
較甚則㣲見言意輒已其存也宗族可以稱孝鄉黨可<lb/>
以稱弟官屬大夫士可以稱淳正之人譬諸布袍蔬食<lb/>
雖無華美動人而温飽常需珍竒莫及非不恥惡衣惡<lb/>
<pb n="KR4e0114_WYG_024-16a"/>
食者孰能知其可貴寧聞先府君初擇壻得朴菴於社<lb/>
學童子寧方髫稚今五十餘年親戚如手足始終不見<lb/>
其一言一動之妄謬視履考祥庶幾篤行君子寧垂老<lb/>
窮獨耆舊凋傷於公之死豈直為姊弟舅甥之私哀也<lb/>
哉敘而銘將以傳信久逺不敢不稱情也嗚呼銘曰鎔<lb/>
金其汨兮璞玉其泐兮善人其殁兮嗟嗟斯銘来者其<lb/>
可質兮<lb/>
　　楊冢婦劉氏墓志銘<lb/>
<pb n="KR4e0114_WYG_024-16b"/>
冢婦諱徳順浙江都指揮僉事剛之孫杭州右衛指揮<lb/>
僉事瑄之女兵部尚書徐貞襄公之外孫生於天順戊<lb/>
寅十一月十六日成化戊戌正月二十八日歸同官指<lb/>
揮使楊某冢子輅明年九月因彥憂子卒十月十五日<lb/>
塟錢塘縣青芝塢楊氏祖塋之側卒之日父母哭其孝<lb/>
姊妺哭其悌僮僕厮役哭其慈姻戚隣里哭其賢為劉<lb/>
氏者悲其失愛女為楊氏者悲其失良婦更數日未巳<lb/>
其舅氏時用進士狀其行畧曰德順自幼善女紅饋食<lb/>
<pb n="KR4e0114_WYG_024-17a"/>
其所主進不俟宿誡而精辦及時在父母側謹黙如不<lb/>
能言吾舅甥間至今能想其儀容而不習其聲言也天<lb/>
性廉讓父母分以服飾若有慙色歸楊氏僅二年事親<lb/>
相夫敬戒不改其故故兩家驩然無片言間寧長女妻<lb/>
其弟舉歸常稱女姑之美與狀語多合而今又徵諸哭<lb/>
死者之衆可謂定論矣天之於人夀夭予奪何其不相<lb/>
當也予聞春秋女婦賢而得書有備見其歸老卒塟者<lb/>
以劉氏才懿嫁為三品冢婦他日於輅當有服命之及<lb/>
<pb n="KR4e0114_WYG_024-17b"/>
今雖育而不永然為父為母之事身已備嘗死於憂子<lb/>
百世而下固楊氏之宗相也志其墓而銘之於禮也何<lb/>
惡銘曰維崑之秀毓琅玕兮維湘之濕萎蘭蓀兮岐山<lb/>
之鳳永失其凰兮延平莫邪終當復合於干將兮<lb/>
　　亡妻唐氏墓志銘<lb/>
亡妻姓唐氏諱貞眞字淑英其先為山東萊州人代有<lb/>
顯宦祖威濟洪武初以軍功授昭信校尉調官浙之海<lb/>
寧衛父鑑母王氏有二弟曰<hi>闕</hi>洪淑英年十四納吾家聘<lb/>
<pb n="KR4e0114_WYG_024-18a"/>
後四年始克成禮為吾妻婦道有足稱者然以閨門愛<lb/>
女未遑整理内務吾母蓋常教之惜乎未盡其懿而疾<lb/>
作矣先是其父以兵機失律挈家謫戍浙東淑英以少<lb/>
年逺父母心常怏怏至是有疾益加憂懣馴至不起是<lb/>
雖天命有定亦人事醖釀之也自奠鴈及屬纊之辰首<lb/>
尾纔十月耳時以衰門多故殯柩於先隴隙地後七年<lb/>
其父以恩宥復官予舉進士適自京囬爰欲成塟顧榛<lb/>
莽荒蕪蛇䑕穿穴而柩木毁壞弗堪舉矣不得已而土<lb/>
<pb n="KR4e0114_WYG_024-18b"/>
塟於祖塋之側用附於太姑焉嗚呼生不能保汝於一<lb/>
年之後殁不能塟汝於七年之前反而思之無一可者<lb/>
予罪孰辭焉中心之痛曷日而已乎繼今娶王氏女幸<lb/>
其有子當令他日合塟我與其母於汝同穴不使汝無<lb/>
祭祀主也嗚呼死而有知予則云然如無知乎遂刻銘<lb/>
而志其塟實是年七月五日也銘曰唐之仲女張之冢<lb/>
婦王氏有子唐寔稱母千秋萬年汝祀終古<lb/>
　　亡妻王氏墓志銘<lb/>
<pb n="KR4e0114_WYG_024-19a"/>
此有明禮科都給事中張寧妻孺人王氏之墓名瓊瓊<lb/>
字秀瓊處士王公玉女年二十五適張氏初生子貽哲<lb/>
承孫女蕙貞鸞祥皆幼殤長女恒吉許嫁杭州右衛指<lb/>
揮僉事劉瑄嗣子舉次女恒清許嫁海寧衛指揮同知<lb/>
姚雄嗣子麟子雲翰聘海寧衛指揮同知方剛女玉温<lb/>
雲翰生九月孺人疽發背卒春秋四十有五成化壬辰<lb/>
與先妻贈孺人唐氏竝塟海鹽縣開濟鄉祖塋於先姑<lb/>
封孺人丁氏墓為昭穆嗚呼孺人死矣其世系事實寧<lb/>
<pb n="KR4e0114_WYG_024-19b"/>
忍避遜而使之遂泯哉初孺人祖仕忠蚤孤曾祖妣翁<lb/>
氏守節撫教長配倪氏生四子二女玉行一配唐氏生<lb/>
孺人及二妹二弟濟寛唐性嚴時俞氏祖姑沈氏長姑<lb/>
皆守節家居以禮法約諸子諸姪孺人長女又沈渘淑<lb/>
慧盡愛之為擇嫁㑹寧喪婦年方二十孺人季父廣靈<lb/>
尹用同為弟子員相知遂納聘踰六年寧領舉始就室<lb/>
遭家不造父母素嚴肅難婦孺人甘心早作晏息無幾<lb/>
㣲愠見於辭面及勅封父翥及母妻官秩時巳分俸歸<lb/>
<pb n="KR4e0114_WYG_024-20a"/>
飬章服冠帔之奉實脫簪珥質衣服以資不足而自處<lb/>
泊如寧屢奉差遣及禮節所得賜予雖薄物必先遺舅<lb/>
姑夫黨餘及其父母至有不自沾口體者念未有子所<lb/>
納妾羅氏許氏謝氏皆出其意撫諭諄復恩禮優洽年<lb/>
少者親為梳整教以女工或有娠喜動顔色保䕶鞠育<lb/>
不知其非已諸妾亦愛敬之若慈母景泰末寧嘗於燈<lb/>
下草疏偶坐至夜分問所寫云何因為略道其事徐對<lb/>
曰父母老矣須仔細為之寧未測其意佯為廢閣忽變<lb/>
<pb n="KR4e0114_WYG_024-20b"/>
容曰為臣當忠為子當孝妾豈敢沮誤正事但官人性<lb/>
急少慮恐言語太煞直撞事不停當也疏入果忤上是<lb/>
後寧每有論奏終不敢以激刻行詞又嘗夜醉歸憂甚<lb/>
濳使老婢詢從者問所由無何始就寢猶寤寐不安詰<lb/>
朝從容勸曰官人既為言官當先守禮法今牌帶在身<lb/>
鞍馬不便酣醉夜行豈得無失願弗再為以妨大節是<lb/>
後凡有宴集必申勸而徃時官况蕭條歲常稱貸寧或<lb/>
自嗟咨遽前曰妾見貪暴之官無不壞名取禍向臨行<lb/>
<pb n="KR4e0114_WYG_024-21a"/>
時公姑父母皆以此戒我恐婦人輩愛豐富以累男子<lb/>
今衣食雖薄若比秀才時亦過矣不意官人乃更以為<lb/>
不足自入京及守汀皆從行内外餘十年未嘗一出中<lb/>
門第二妹從其夫進士倪顒至京居寓近切僅一再徃<lb/>
返而已與寧許氏姊弟寛妻施氏皆相得甚驩終其身<lb/>
無䙝態二女雖甚愛念至訓誡則凜然謹節不少假借<lb/>
平居非問答無餘言非賔客無兼味非慶㑹不御金帛<lb/>
晨紡夜績攻苦樂澹布素不去身蕭然一儒家婦汀廨<lb/>
<pb n="KR4e0114_WYG_024-21b"/>
有同官妻詣室服飾皆竒貨及去語諸妾曰此婦好粧<lb/>
適彰夫醜我與汝等目亦不當視寧可慕之耶寧氣質<lb/>
褊峻無容人量孺人於尊卑疎戚間見有不當意事常<lb/>
委曲調䕶定而後言凡事有齟齬寧未得其理與之言<lb/>
洞中䂓矩起益不可勝道伉儷二十年一錢寸帛㣲言<lb/>
細務未嘗不告而行箧笥所有期與諸子女均之無毫<lb/>
釐偏無錙銖妄費常念寧父老疾二親亦年髙語及輒<lb/>
悲哽棺槨襲斂之具皆欲預為備惜乎未克畢事而卒<lb/>
<pb n="KR4e0114_WYG_024-22a"/>
死之日妾婢慟於室僮僕慟於庭親族慟於家隣里鄉<lb/>
黨州郡交於寧而知之者亦相與嗟悼惋惜嗚呼孺人<lb/>
不可作矣寧長其年一歲老病相仍中饋無主平生甘<lb/>
苦得失不復有知而言之者矣况乎疾病婚喪誰當極<lb/>
力瞻前顧後百念俱灰繼自今所以含哀忍痛未即自<lb/>
已者以老父尚在幼子女未嫁娶耳豈復有意於斯世<lb/>
哉悲傷惶惑語不成章書不盡事聊述其槩為之銘而<lb/>
藏焉嗚呼孺人眞不可作矣古云有德者必得其夀此<lb/>
<pb n="KR4e0114_WYG_024-22b"/>
言尚可以為訓也夫此言尚可以為訓也夫銘曰志之<lb/>
所書妻之允行一詞有妄鬼神是聽孰畀之材孰為之<lb/>
命墓以永存天理斯應<lb/>
　　莫用行墓志銘<lb/>
處士姓莫名藏字用行初號佩觿更素軒其先居汴仕<lb/>
宋隨南渡因家海鹽曾祖秀祖彬考璘母林氏世為善<lb/>
士素軒生有令質奮脫庸俗雅好問學博涉典籍通篆<lb/>
𨽻行楷書能詩綽有唐人風致善鐫刻得古印章法時<lb/>
<pb n="KR4e0114_WYG_024-23a"/>
作墨花亦清潤可喜天分過人巧思絶出未嘗一經師<lb/>
授而造詣自及羣君勝集朋儔滿座手執藝文言笑四<lb/>
洽從容酬應不覺其煩承家幹蠱百務一身及招之游<lb/>
講則傾懷信宿了如無營而事亦良辨弟遁病瘵以死<lb/>
調䕶憂傷無所不至母林氏因喪子致劇疾三歲不能起<lb/>
父患疽瀕死皆刲股作粥以進先後獲愈及殁塟祭合<lb/>
禮哀慕迄於終身所交多名士都指揮牛循嘗聘訓武<lb/>
職子弟邑令丞亦降禮待或致膰飲焉成化甲申八月<lb/>
<pb n="KR4e0114_WYG_024-23b"/>
六日疾革呼子女教以後事口占一詩而逝距所生永<lb/>
樂己亥得夀五十有八配李氏子男絅縕縚緆孫男一<lb/>
所著有佩觿稿予嘗為之題品又有詠史詩素軒稿予<lb/>
皆未及見予與素軒交三十餘年親故之情何如也寥<lb/>
寥海曲聰明曉暢如素軒者乃不獲少有知而今蚤已<lb/>
凋謝白頭悵絶庸有既耶後二歲丙戌絅舉柩塟於開<lb/>
濟鄉祖塋之次奉行狀乞銘志其墓嗚呼予忍不銘耶<lb/>
維楚之翹兮孰將刈之維駒之皎兮孰克縶之眄羲馭<lb/>
<pb n="KR4e0114_WYG_024-24a"/>
之忽邁兮孰主疾之嗟濳光之未泯兮天將有以緝之<lb/>
　　緩齋劉先生墓志銘<lb/>
此緩齋先生劉傑季俊之墓其先居大梁髙祖恂仕元<lb/>
海鹽儒學教諭因家焉曾祖彥芳祖廷佐皆處士父景<lb/>
儀以子泰貴贈監察御史母沈氏贈孺人兄弟九人昂<lb/>
顯達英雄傑泰復常其配錢氏子男二琛瑗孫男四沂<lb/>
汶濂洢春秋六十有七成化己亥始成塟鄉老長稱其<lb/>
自幼穎敏讀書過目成誦初從許先生伯全學禮記復<lb/>
<pb n="KR4e0114_WYG_024-24b"/>
更尚書於進士邵宏譽甫長棄舉子業專意古學通聲<lb/>
律書數長於詩文諳達世故成化改元修纂英宗實録<lb/>
使者至浙舉先生同事甚見委重平生無慢人無競事<lb/>
無棄物為家賢長為鄉望士為邑禮賔天性和厚未嘗<lb/>
疾言遽色人謂無愧緩齋之號嘗念鄉黨疎薄為同甲<lb/>
㑹以合親友念族屬散逺為松湫雨露㑹以合宗戚念<lb/>
食指寢多勢不能保乃聽子姪處分田宅獨與妻子屏<lb/>
居閒曠以明已志晩年益肆力於學著作煥然德器醇<lb/>
<pb n="KR4e0114_WYG_024-25a"/>
雅卓為士大夫儀矩予弱冠從澹軒先生遊其家塾先<lb/>
生於予類居尊行而有朋友之義非婚姻家而有式好<lb/>
之情出處殊迹而有資成之道不但一朝夕交際而已<lb/>
病而悲死而慟塟而為之銘予所宜然也嗚呼銘哉尚<lb/>
德君子履坦幽人逸休旋吉有賁其身先進同歸後學<lb/>
斯在論世考成可祭於社<lb/>
　　刑部郎中沈公墓志銘<lb/>
奉政大夫刑部雲南司郎中沈公卒其甥朱璲具行實<lb/>
<pb n="KR4e0114_WYG_024-25b"/>
走二百里来海鹽致公之末命曰必為塟具須張靖之<lb/>
乃可以銘我璲以是敢請嗚呼公鄉之先達寧以晚進<lb/>
獲交於公臨終之托予其敢辭公諱彬字元質湖州武<lb/>
康縣相溪里人裔出漢述善矦封邑居吳興至伯什甫<lb/>
始居相溪曾祖政祖士昇皆力田務本考思義甫好禮<lb/>
飾行克邁前聞仕至廣東南海縣巡檢因公貴封承德<lb/>
郎刑部主事進封奉直大夫刑部貟外郎以髙夀終母<lb/>
馮氏有賢德累贈至宜人初娶歐寧吳氏兵部主事禎<lb/>
<pb n="KR4e0114_WYG_024-26a"/>
女繼娶同邑錢氏皆累贈至宜人三娶山西都指揮僉<lb/>
事陳中女先後俱無出公由弟子員領正統戊午鄉舉<lb/>
登壬戌進士第觀政刑部除福建司主事轉山西貟外<lb/>
郎正統十四年丁母憂服滿陞陜西司郎中兼領廣東<lb/>
貴州司事累受勅誥褒奬景泰五年丁父喪起服差理<lb/>
淮揚漕運刑獄尋以吏部奏薦被召還京履今任天順<lb/>
五年感風痺疾奉㫖回原籍飬病痊可赴部聽用竟以<lb/>
是疾弗起春秋五十有九成化庚寅塟於秀巘山祖塋<lb/>
<pb n="KR4e0114_WYG_024-26b"/>
之次平生莊重詳雅以忠孝自期讀書不事章句務於<lb/>
㑹通所作文典贍清淳大有含蓄天文地理醫卜之流<lb/>
無不周知未嘗輕自表暴藏垢匿瑕罕言人過雖素任<lb/>
術者莫測其際職雖在郎署累按大獄勘詳奏疏以能<lb/>
材見稱每朝㑹祭享必齋宿待旦坐立皆有常度及病<lb/>
歸不能拜起遇三令節猶北向稽首然後謁家廟初雲<lb/>
南司蒞京兆地訴訟山積典禮者多屈於威利公自淮<lb/>
揚還任以廉公自持司事大治後公卿有缺諸大臣累<lb/>
<pb n="KR4e0114_WYG_024-27a"/>
疏薦公皆不果士大夫至今惜之卧病八年閉門却掃<lb/>
優佚自如絶口不絓世事間惟索其所藏先父母所寄<lb/>
書履把玩涕泣家人便為持去頃之復然終不能止所<lb/>
居先世田廬祭器之外未嘗長有尺寸藩臬故舊或憫<lb/>
其清苦遺少財帛猶却避再三不敢輒受貧病終身一<lb/>
付之命未嘗自歎先是思義翁念公一子逺仕以公妹<lb/>
入婿朱昱公因付以家事生二子長即璲次璉至是公<lb/>
無後昱婦子哀悼極力營塟可謂無負矣嗚呼人嘗言<lb/>
<pb n="KR4e0114_WYG_024-27b"/>
天與善人公存心制行卓絶於人而文章政事又足以<lb/>
濟用竟以五品官終於下夀至無一息以延祀事天乎<lb/>
人哉將聖賢之言不皆文寓也雖然公固無怨予則何<lb/>
言遂揮淚而銘銘曰連城之璧先毁於瓦礫見之者當<lb/>
惜千里之馬速斃於駑下過之者良訝成敗脩短孰知<lb/>
其然不得其平亦不怨天瓦礫恒存駑下不死玉塵駿<lb/>
骨猶勝乎爾<lb/>
　　王處士墓志銘<lb/>
<pb n="KR4e0114_WYG_024-28a"/>
公姓王名忠字仕忠世居海鹽以田業起家祖福考時<lb/>
皆早世大母潘母翁氏一以節終公配倪氏子男四人<lb/>
長玉娶唐氏璟娶朱氏用岳氏瑄沈氏玉有行義人多<lb/>
推重用由國子生任鄱陽知縣女二長適沈裕期而寡<lb/>
有司以節聞將表其閭次適寧都訓導周鶚孫男女十<lb/>
六人經濟𢎞寰宇鐸濟宗子經為郡掾寛邑庠廩膳生<lb/>
寧與今工部主事倪顒廩膳生向昭唐元士人李顯孫<lb/>
悅其孫壻也曾孫男四人乾坤雲漢女如之公失父母<lb/>
<pb n="KR4e0114_WYG_024-28b"/>
早門户衰弱無厚積弟信與于氏妹皆少强力奉母内<lb/>
承外任居常晏如弟妹婚嫁悉仰給其身信蚤世從子<lb/>
欽振孱弱公撫如諸子翁年髙康裕敬飬備至稍不悦<lb/>
輒背負以嬉喜而後止至白首不怠母子之間所謂更<lb/>
相為命兩不相負者矣為人勁直弗阿不以讐恩廢正<lb/>
義又善知人寧方議姻時尚未釋褐公一見曰不謬也<lb/>
力主成之平生不食兼味卵畜曰口腹之欲物命所關<lb/>
不可侈也自少至老未嘗少自逸曰飽食煖衣無所營<lb/>
<pb n="KR4e0114_WYG_024-29a"/>
務非所以示子孫法邑大夫歲具束帛賔之鄉飲其為<lb/>
人孝義竝隆動輒有則如此宜其子女孫曾士仕相望<lb/>
得以髙夀終天道與善信矣春秋八十有四成化元年<lb/>
十一月十六日與倪氏合塟於城南先壟是年秋寧自<lb/>
禮科都給事中出守汀州便道過家㑹公塟期妻父玉<lb/>
命作埋銘不敢辭遂述而銘之寧撫念今昔豈能無感<lb/>
也銘曰孝而義直而誠本之固末乃榮子與孫衆且名<lb/>
君子之澤至以升天地鬼神信有徵<lb/>
<pb n="KR4e0114_WYG_024-29b"/>
　　王處士夫婦墓志銘<lb/>
處士姓王諱玉字廷瑞號隠庵考仕忠母倪氏妻姓唐<lb/>
諱妙慧考節母俞氏皆海鹽人三姓相當子女克類遂<lb/>
為婚姻父母舅姑悦其孝兄弟妯娌安其常内外男女<lb/>
各得其分終仕忠夫婦之世官無所擾私無可虞家室<lb/>
和平喜憂禮備晏然孝友之門皆處士夫婦之力也處<lb/>
士夀七十有二唐夀六十有八成化十七年合塟於甘<lb/>
泉鄉祖塋子二長名濟娶張氏生孫乾曾孫紹隆次庠<lb/>
<pb n="KR4e0114_WYG_024-30a"/>
生寛娶歸氏生孫坤女三長適張寧封孺人次適淮慶<lb/>
守倪顒贈孺人季適徐耀皆蚤世處士骨肉至親惟弟<lb/>
妹子女十人耳當時世故不齊無一不關切其意今即<lb/>
土之日散亡幾盡惟仲弟廣靈尹用與二子在人生於<lb/>
所親愛何必過苦哉嗚呼處士族姓甥姪甚多具載仕<lb/>
忠墓志兹不備因處士為王氏宗子故書其本事特詳<lb/>
銘曰生同徳長同室死同時塟同日同穴而封始終一<lb/>
嗚呼翁母胡可及<lb/>
<pb n="KR4e0114_WYG_024-30b"/>
　　鎦公瑞墓志銘<lb/>
嗚呼余尚忍銘公瑞之墓哉友道寥絶朋交不心白頭<lb/>
素擬之人今復已矣豈仁夀之理果無繫於造物者耶<lb/>
余不能無疑於君之存亡也君世系具載叔緩齋墓志<lb/>
君考諱昂兄弟九人而昂為長君兄弟三人而君為長<lb/>
名珪字公瑞號蘭畹警敏和美形骸脩整天性孝弟居<lb/>
父母喪既釋服每遇春秋忌臨輒悲泣如初喪嘗長賦稅<lb/>
奉輸京畿事多齟齬君强力就緒甫還諸伯叔父甚慰<lb/>
<pb n="KR4e0114_WYG_024-31a"/>
勞之君徐曰事亦如許爾豈有自辦者父友祝仲容孔<lb/>
世昌死且數年而仲容之妻女儲無儋石君恤問周至<lb/>
世昌之子迨今為通家諸弟或稍縱必婉辭止之有不<lb/>
居者輒憂念弗置與人交别白雖明不見惡愛之迹故<lb/>
人多親之平居自處甚清澹獨先世所遺圖籍躬自什<lb/>
襲如䕶珙璧平生賦詠搆思頗達而成章可愛是又得<lb/>
於靜專之力有蘭畹集一巻年三十被疾乃聚方書貯<lb/>
藥物以自保羸瘦日臻杖而後舉荏苒八年而終春秋<lb/>
<pb n="KR4e0114_WYG_024-31b"/>
三十有八娶沈氏有賢行子男二曰翰曰渤先是余舉<lb/>
進士赴闕過公瑞道别慰勉之餘出詩巻曰珪不幸夙<lb/>
膺重疾平生百事無堪每見古人風雅思欲模倣一二<lb/>
以記歲月不喻殘喘復假我幾何日爾今所就數篇子<lb/>
為我是正毋令有他日悔也當時所觀余尚記憶豈念<lb/>
相去浹朞而幽明永隔嗚呼痛哉余力能知詩他日當<lb/>
取遺稿拔其尤以附作者力不能則亦永感於無成之<lb/>
書也嗚呼惜哉遂攬涕而為之銘銘曰謂暴致夭兮仁<lb/>
<pb n="KR4e0114_WYG_024-32a"/>
者宜夀謂剛易折兮柔則何尤蓋死者而有不死者存<lb/>
兮耿天壤之悠悠<lb/>
　　養正陸先生墓志銘<lb/>
先生諱贊字順德號養正其先代世系譜牒失於兵燹<lb/>
莫考所自曾祖振宗祖萬一元季為海鹽人父均祥隠<lb/>
德弗仕以行義聞於鄉配葉氏生子二長為先生自幼<lb/>
儀觀清爽岐嶷過人甫長雅好文學博集羣書年二十<lb/>
餘巧思溢發為文章頗以多能見稱聲譽之隆實由於<lb/>
<pb n="KR4e0114_WYG_024-32b"/>
此初海鹽自元順煩擾之餘文氣衰弱先生獨能以刻<lb/>
志苦思日就雅望凡縉紳當路道出是州者必問其名<lb/>
有造見者故鄉之民風里頌之作出其門者餘二十年<lb/>
先生益深自珍重未嘗率意與人而人益難之其行已<lb/>
嚴毅莊重晩年益自持暇日則深衣巾屨徜徉於林囿<lb/>
間平居燕坐輒復尋討圖史雖年在衰㣲而精神無恙<lb/>
或値元宵除夜猶能於燈下作小楷書頌以教諸孫天<lb/>
和元氣之節於志誠者至老不衰也先生以世俗湮於<lb/>
<pb n="KR4e0114_WYG_024-33a"/>
老佛憚禮文之難而喪不成塟著居喪撮要一書以示<lb/>
簡易士大夫多傳寫之迄今未有能為夀諸梓者蓋可<lb/>
歎也書法宗智永而自成家篆𨽻八分間出於詞翰中<lb/>
平生文事思緩筆精始終無急就之作其不茍如此嬰<lb/>
疾之晨召子孫語以後事數日而卒春秋八十有三娶<lb/>
錢氏死之日弔於門者皆衣冠之士其友海昌蘓先生<lb/>
秉貞合鄉評而斟酌之題其旐曰貞一哀無爵也後七<lb/>
年為景泰紀元其孫慶隆以是年十一月十六日舉柩<lb/>
<pb n="KR4e0114_WYG_024-33b"/>
合塟於開濟鄉先隴之側是時老成同學凋落無存未<lb/>
有為之志者奉先生行狀請銘諸墓予於斯重有感矣<lb/>
遂序而銘之銘曰貞一之行光於前貞一之名弈世以<lb/>
傳嗚呼斯文千萬年<lb/>
　　南溪處士賀倫墓志銘<lb/>
處士之先本山東宦族隨宋南渡至浙居錢塘五世祖<lb/>
惟一元宣徽南院使髙祖億嘉興南衙萬户自是始居<lb/>
嘉興曾祖傑字罕人仍萬户職國朝肇復華夏遂解所<lb/>
<pb n="KR4e0114_WYG_024-34a"/>
佩金牌投幽蘭井遁居平湖號半村道人終身不復仕<lb/>
祖信字伯循妣夏氏父偘號介石妣曹氏處士諱倫字<lb/>
文貞介石遣從陳竹隣先生學遂有詩名素善琴自號<lb/>
樂琴晚居南溪復以南溪為號生二子其長恩治家事<lb/>
次榮入郡庠授經今大行人姜用貞資費略盡終不倦<lb/>
春秋五十有二歲庚寅十二月二十七日塟於曲經之<lb/>
原塋以予常交處士每過從執子姪禮塟之前具事實請<lb/>
為銘遂按之為志而銘以系之曰其流也有源其作也有<lb/>
<pb n="KR4e0114_WYG_024-34b"/>
傳克承克裕惟處士之賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻八</head> <lb/>
    <p>
<pb n="KR4e0114_WYG_008-1a"/>
欽定四庫全書<lb/>
　方洲集巻八<lb/>
　　　　　　　　　　　　　明　張寜　撰<lb/>
　七言律詩<lb/>
　　秋日漫興四首<lb/>
雲物蕭條拂曙開故園東望轉堪哀孤城海氣連雲合<lb/>
萬樹秋聲動地來麟閣功臣多際㑹鳳臺詞客慣趨陪<lb/>
蒿萊今日驚塵起欲賦慚非宋玉才<lb/>
<pb n="KR4e0114_WYG_008-1b"/>
吳門北上是長安萬里關河客路難原野草荒狐兎盡<lb/>
江潭風起水雲寒無輿漫擊馮瓘鋏當道誰彈貢禹冠<lb/>
總為黄花能待臘年年長向雨中看<lb/>
書劒蹉跎雨未成登臨無限故園情黄金臺逈秋天逺<lb/>
白玉樓空夜月明籬菊不禁清露重征衣偏覺暮寒生<lb/>
山空木落無多日海宇春風嵗又更<lb/>
風雨周行蜀道難每回回首益長歎黄金易盡秋雲薄<lb/>
華髮無情曉鏡寒塞鴈北來天漠漠夕陽西下水漫漫<lb/>
<pb n="KR4e0114_WYG_008-2a"/>
巫山萬里知何處可待襄王夢裡看<lb/>
　　送王廷顯調官入閩<lb/>
迢迢旌斾度遼陽疋馬南行去路長龍劒乍提三尺鋭<lb/>
蛇弓新挽百鈞强嚴霜欲度㯽榔熟瘴雨初晴荔子香<lb/>
見説皇仁同覆載少年隨處答恩光<lb/>
　　七夕有懐劉世亨<lb/>
海城吳葉墮新秋露坐中庭夜色幽微月遥隨銀漢轉<lb/>
清樽不共故人遊曾聞玉殿傳燈火更想瑶臺望斗牛<lb/>
<pb n="KR4e0114_WYG_008-2b"/>
千里相思應未寢故園南望益離憂<lb/>
　　賀劉世經新娶<lb/>
洞房花燭照新粧此夕相逢樂未央鳴鴈有聲冰始泮<lb/>
牝雞無語夜偏長采蘋拂曙遊南澗奉帚平明覲北堂<lb/>
官事不違中饋好故人從此念糟糠<lb/>
　　赴京辭親<lb/>
幾年衰薄望成名暫得微名又逺行夜雨萱花偏有感<lb/>
西風椿樹正含情黄金秖為書收盡白髮惟因教子生<lb/>
<pb n="KR4e0114_WYG_008-3a"/>
安得登科親未老綵衣光照錦衣榮<lb/>
　　别弟<lb/>
堂上雙親鬢已華莫因年少誤生涯弟兄鳴世懐蘇氏<lb/>
羣從能詩憶謝家天闕雲依丹桂子故園春滿紫荆<lb/>
花孤舟明日滄江夕愁見征鴻落渚沙<lb/>
　　别籬應瑞<lb/>
逺擕書劒上京畿身在青雲去路微千里關河成逺别<lb/>
十年詩酒歎多違夢回野渚生春草愁入寒雲見夕暉<lb/>
<pb n="KR4e0114_WYG_008-3b"/>
何似同登龍虎榜長安車馬共輕肥<lb/>
　　别陳敬佐<lb/>
竝駕青雲舊有期著鞭今為祖生遲秋風旅館思懸榻<lb/>
夜雨書牕憶下帷世道正當全盛日功名况是少年時<lb/>
滄洲明月孤吟處回首令人感别離<lb/>
　　酬陳彦章見寄<lb/>
幾年瘴海息波濤棨㦸重臨不憚勞塞上風雲嚴虎衛<lb/>
營中新月照龍韜一身許國丹心在百世傳家素業<lb/>
<pb n="KR4e0114_WYG_008-4a"/>
髙見説于今戎務少秖應詞賦日揮毫<lb/>
　　松石軒<lb/>
蒼松白石護𤣥關福地清高不可攀萬壑天風吟倚處<lb/>
一林明月醉眠間藍田玉長雲根出王母書回夢鶴閒<lb/>
為問長生如可學願從服餌駐童顔<lb/>
　　濟寜道中<lb/>
宦情離思共依依極目關河四顧微千里風雲隨去馬<lb/>
五更霜露滿征衣山連齊魯居人少地接淮揚故舊稀<lb/>
<pb n="KR4e0114_WYG_008-4b"/>
自愧才華非董賈春風何日覲彤闈<lb/>
　　追挽劉世亨父<lb/>
白頭無事出田園清議猶能動至尊鄉里衣冠推世德<lb/>
海濵營衛仰餘恩鶴歸華表仙人化樹滿荒山古木存<lb/>
往事不須頻太息傳家今已見曾孫<lb/>
　　寄劉世亨兼簡諸故舊<lb/>
别後逢人毎寄聲自憐多病托羣英經綸有策懷先逹<lb/>
科第無才愧後生淡月疎鍾京闕夢白鷗煙水故園情<lb/>
<pb n="KR4e0114_WYG_008-5a"/>
雍容禮樂三千輩日近清光仰太平<lb/>
　　感事二首<lb/>
羽書昨夜報居庸百萬雄師下九重天子垂衣臨大<lb/>
漠羣臣端笏扈元戎禁中已乏回天諫閫外誰成闢<lb/>
地功千古澶淵扶日轂令人長憶㓂萊公<lb/>
寳馬朱輪接上遊時危誰解奉天憂鼎湖龍去英雄盡<lb/>
劒閣雲深日月愁玉輦已隨邊地草青山依舊漢宫秋<lb/>
元勳野死潼關破誤國何人更首丘<lb/>
<pb n="KR4e0114_WYG_008-5b"/>
　　山行<lb/>
溪山景物曙蒼蒼溪上行人路𣺌茫極浦人家依島嶼<lb/>
上方樓閣蔽岩墻鳥邊雲影孤峯小山外泉聲萬壑長<lb/>
安得閒身隨釣艇時時來扣逺公房<lb/>
　　耕樂為吳江士人作<lb/>
宦遊京國乆蹉跎老去躬耕奈樂何田畯有懐時見候<lb/>
農人無事日相過汚邪水滿菰蒲長高隴春深菜麥多<lb/>
幾度報田歸去晚醉中猶唱飯牛歌<lb/>
<pb n="KR4e0114_WYG_008-6a"/>
　　植蘭堂為仇克明<lb/>
林下深期日共忘年來移植近中堂清霜入佩幽懐逺<lb/>
落日援琴古意長剰有高風存九畹更無餘物示諸郎<lb/>
太平時節人文好非是閒居覽衆芳<lb/>
　　挽顧士行<lb/>
東吳回首每傷神千里關河百戰身舊業已隨烽火盡<lb/>
白頭無復故鄉春百年譜系雕蟲細半世功名馬鬛新<lb/>
聞道遼東多野塟死生高誼更何人<lb/>
<pb n="KR4e0114_WYG_008-6b"/>
　　劉公瑞閒居六詠<lb/>
　　　春隴耕雲<lb/>
漠漠陰雲滿太空自驅黄犢事春農疎狂更喜兒童長<lb/>
衰薄應須畎畝功水色微茫春雨後歌聲迢逓夕陽中<lb/>
麻衣短褐渾相似舉世無人識卧龍<lb/>
　　　寒潭釣雪<lb/>
西風吹雪滿秦川寒擁絲綸上釣船悵望平林飛鳥外<lb/>
詩懐多在白鷗邊羊裘高節眞成癖鶴氅清風欲山仙<lb/>
<pb n="KR4e0114_WYG_008-7a"/>
最愛晚來堪入畵一蓑披向酒家眠<lb/>
　　　西軒聴雨<lb/>
芳草池塘夜已分一燈疎雨轉紛紛分明瞿峽愁中聼<lb/>
彷彿巴山夢裏聞海外故人嗟乆别天涯遊子憶同羣<lb/>
蘭缸欲盡青氊冷落葉蕭蕭自掩門<lb/>
　　　菊圃秋香<lb/>
郊原秋日景凄其三徑黄風晚更滋為惜子瞻淹宦乆<lb/>
故應元亮去官遲東籬晚節興懐感南國佳人入夢思<lb/>
<pb n="KR4e0114_WYG_008-7b"/>
曉露晨霜易衰歇嵗寒心事更誰知<lb/>
　　　琴室松風<lb/>
朱絃疏越紙牕明時有松風繞戸生林谷蕭條孤月滿<lb/>
海天空濶片雲輕心閒自悟無絃趣坐乆疑聞太古聲<lb/>
幾度夜深詩夢醒猿啼鶴唳共凄清<lb/>
　　　書牕梅月<lb/>
東閣梅開繞畵闌娟娟霜月下詩壇山河有影冰輪滿<lb/>
風露無聲玉樹寒歌罷霓裳人不見夢回首鳥思無端<lb/>
<pb n="KR4e0114_WYG_008-8a"/>
卻憐此夕孤牕月紙帳香消獨自看<lb/>
　　送應司訓入廣<lb/>
一官初得覲宸旒又上湖南萬里舟碧樹青山妃子<lb/>
廟夕陽芳草仲宣樓竚聞江漢歸周化莫為沅湘弔逺<lb/>
遊泮水傳經如有暇好題尺牘慰窮愁<lb/>
　　送王司訓赴臨江<lb/>
一鶚横飛碧漢間逺持木鐸下朝班清江小艇鷗邊渡<lb/>
玉笥孤峯鳥外山葉落疎林雲谷静草深茆屋墨莊閒<lb/>
<pb n="KR4e0114_WYG_008-8b"/>
相逢盡是摳衣者不用昌黎老抗顔<lb/>
　　寄妻弟王寛秀才兼劉公贄<lb/>
記得年來下第時春風偶復遇佳期十年燈火黄虀飯<lb/>
千里風雲白玉墀濫進已為同軰笑成名喜慰老親思<lb/>
金臺回首頻惆悵積雨新秋好下帷<lb/>
　　送金都運<lb/>
讀罷離謌悵夕暉不勝遥念忽依依同時諫諍幾人在<lb/>
當路交游强半稀雲滿冀城雙闕逈雪晴淮水片㠶歸<lb/>
<pb n="KR4e0114_WYG_008-9a"/>
前修未逺徽音歇羞逐清班侍紫闈<lb/>
　　送趙尚敏<lb/>
同遊京國未能還况爾離羣愴客顔白首心期何日盡<lb/>
青雲蹤跡幾人閒一官逺寄湖湘外疋馬遥馳嶺海間<lb/>
東道已無相識問愁來莫上九疑山<lb/>
　　過梅莊懐舊<lb/>
野梅茆屋石闌干白首空山幾度看紙帳梨雲春夢冷<lb/>
斷橋殘雪暮牕寒風光不減當年好詩酒猶懐晚嵗歡<lb/>
<pb n="KR4e0114_WYG_008-9b"/>
郤憶種花人不見隴頭無信月漫漫<lb/>
　　題孫廷蘭郎中畵四首<lb/>
江南三月風光好淑景分明出世間春水河梁天上渡<lb/>
夕陽樓閣畵中山人來茆屋雞聲午花落疎籬草色閒<lb/>
何日追尋休沐地雲蘿絶壁漫躋攀<lb/>
薰風楊柳緑成蹊村巷無人鳥亂啼水漫西疇春事歇<lb/>
草深南浦夕陽低經旬卧起門常掩三徑荒蕪路欲迷<lb/>
丘壑經旬時漸少高居應有醉中題<lb/>
<pb n="KR4e0114_WYG_008-10a"/>
雲物凄凉接晚晴西風岩谷暮寒生山迴古寺聞猿斷<lb/>
落葉疎林見客行斜日淡依孤岫没野鷗閒傍釣船横<lb/>
南遊記得湖亭路白石滄波萬里情<lb/>
巖谷蕭條草樹平萬山深雪一人行望窮寥廓不知夜<lb/>
獨立蒼茫無限情幾處鄉關遊子夢半林燈火讀書聲<lb/>
瓊瑶滿地天如海欲駕靈飈訪太清<lb/>
　　方節婦兵科給事中輔之母<lb/>
滄波東去斷魂歸鏡裡孤鸞静不飛宗祀有靈遺腹在<lb/>
<pb n="KR4e0114_WYG_008-10b"/>
閨門多難一身微已甘白骨埋青野肯許緇塵上素衣<lb/>
豈料旌封能待老此生辛苦幸無違<lb/>
　　送黄五禧還豐城<lb/>
一别東呉又十年相逢京國共依然浮世世事不長好<lb/>
明月心期只自圓歸夢欲迷南去路鄉書多問北来船<lb/>
竇家兄弟俱長健事業應須各勉旃<lb/>
　　送董廷瑞赴南臺<lb/>
聖主憂民重憲臣繡衣持斧出楓宸范滂乆負澄清<lb/>
<pb n="KR4e0114_WYG_008-11a"/>
望趙抃生懐獻納勤肯使豺狼當轂道坐令枯槁發陽<lb/>
春清霜烈日江淮路莫謂相逢有故人<lb/>
　　送王廷器妻弟南還<lb/>
共說門闌氣象新客邉相見亦情親說車又是臨岐日<lb/>
詠雪應懐遠送人北固樓臺江樹晚西湖花桞故園春<lb/>
停鸞止鵠須高振莫謂韶華誤此身<lb/>
　　挽張布政<lb/>
萬里雲霄早致身清時人物舊儒紳四朝寵遇推良<lb/>
<pb n="KR4e0114_WYG_008-11b"/>
弼一代勳名屬老臣青𤨏才高天上詔紫薇花落夢中<lb/>
春經綸未盡英雄死海水東流夜月新<lb/>
　　遊金粟寺寄湛璇二方外<lb/>
金粟名山碧海邉上方樓閣近諸天人推轉藏聞清梵<lb/>
自洗殘碑認往年南度龍章千古在西来象法一燈懸<lb/>
登臨不見懐人處回首孤雲思惘然<lb/>
　　寄張公裕學正<lb/>
一别雲霄兩載過廣文詩酒近如何客邉醉眼青猶在<lb/>
<pb n="KR4e0114_WYG_008-12a"/>
鏡裏流年白漫多雅度莫逢湘水弔高才誰和郢人歌<lb/>
秋來幾度懐風采凉月輝輝滿薜蘿<lb/>
　　送孔彦旭還闕里<lb/>
萊衣千里上京師文采雍容玉樹枝對客共稱佳子弟<lb/>
過庭如見舊威儀重闢落月人歸早野渡清霜馬去遲<lb/>
四海門墻千古意因君日日起遐思<lb/>
　　耕隱堂<lb/>
石田茆屋住山深老去惟餘物外心疎雨緑苖春滿地<lb/>
<pb n="KR4e0114_WYG_008-12b"/>
亂蟬高柳水平林將蕪郤笑濳身晚用晦何煩抱膝吟<lb/>
獨喜故家遺業在年年詩酒契幽尋<lb/>
　　寄壽李郎中外父<lb/>
湖山佳致百年身一半相忘醉裡春華誕每逢南極老<lb/>
清風自擬北牎人鏡中白髮秋容澹蘺下黄花晚節新<lb/>
有客朝回望鄉拜太山高絶近星辰<lb/>
　　送徐尚寳致仕<lb/>
緑野堂前舊雨飛黄金臺下一人歸當時門戸依然在<lb/>
<pb n="KR4e0114_WYG_008-13a"/>
世路風波忽已違清夢尚懐西掖樹閒情多鍾北山薇<lb/>
汾陽子壻俱榮盛五十懸車世所稀<lb/>
　　林季聰父母挽詩<lb/>
一經科第著材英五轉儒官羡老成身在世間如大夢<lb/>
人從死後見平生功名荏苒隨年盡心事凄凉共月明<lb/>
遼鶴何須作人語五雲中有鳳雛鳴<lb/>
霄漢頻隨鳳侣飛年來猶自密縫衣青燈夜雨人何在<lb/>
白髮秋風子未歸魏闕恩榮鸞誥在潯陽消息鮓書<lb/>
<pb n="KR4e0114_WYG_008-13b"/>
稀惟餘一片隴岡石千古清光照夕輝<lb/>
　　竹雪齋<lb/>
小齋叢竹雪深時景物年年似有期賦就梁園人卧晚<lb/>
寒凝嶰谷鳳鳴遲風敲碎玉晴還好月轉冰簾夜更宜<lb/>
安得閒身無一事芒鞋相訪共題詩<lb/>
　　送許道中致仕<lb/>
千里山川入舊遊風塵滿地草堂幽西周事業歸黄閣<lb/>
東魯衣冠見白頭鷗外漁歌孤棹雨鳥邊詩思亂峯秋<lb/>
<pb n="KR4e0114_WYG_008-14a"/>
懸知此别成長往誰道功名不自由<lb/>
　　陳緝熈先壟六詠<lb/>
　　　吳山朝旭<lb/>
曙日初逢宿霧開館娃宫外塚纍纍鳴鸞不見孤鸞下<lb/>
晞露疑聞化鶴回隱映祥光輝草木蘢葱佳氣滿樓臺<lb/>
一從埋玉高岡上幾度凌晨祭掃來<lb/>
　　　震澤秋蟬<lb/>
亂峯如抱水縈迴明月當空絶點埃明月不隨流水去<lb/>
<pb n="KR4e0114_WYG_008-14b"/>
秋風無復舊人來思家賈客應同感信宿漁歌莫浪催<lb/>
長夜寂寥魂已斷天光雲影為誰開<lb/>
　　　光福煙光<lb/>
華表西林晻靄中霏霏拂拂梵王宫寒凝海日晴還暝<lb/>
横入松梢遠更濃暮景蒼茫冲斷鴈客愁𠖇漠度疎鍾<lb/>
無端忽被風吹㪚悵絶天涯望眼空<lb/>
　　　海雲茶屏<lb/>
小院名花自㫺秊先公曾此訪通禪秖應獨立凉風後<lb/>
<pb n="KR4e0114_WYG_008-15a"/>
得伴長齋繡佛前殘雪壓枝雲母重暝煙浮葉鳳帷鮮<lb/>
也應見物懐親愛時折幽芳供几筵<lb/>
　　　寄心修竹<lb/>
雲林幽絶遶琅玕地接荒墳幾歳寒宿草殘碑深不見<lb/>
清風明月静相干隆冬有笋嗟何及古塚賡詩蹟未刋<lb/>
僧化旃檀佳客去可能日月報平安<lb/>
　　　古廟喬松<lb/>
敗屋長松碧蘚滋野人相見說當時摩挲尚記兒童戲<lb/>
<pb n="KR4e0114_WYG_008-15b"/>
盤屈惟應鬼物知長恐風雷騰老榦每因賽社斫新枝<lb/>
近來時有遼東鶴飛下寒梢欲語遲<lb/>
　　送徐編修弟還吳<lb/>
金蘭玉樹每相聨聚散無慿共一天芳草池塘催别夢<lb/>
夜牕風雨惜芳年北堂燕綵黄昏話東閣看雲白晝眠<lb/>
兩地應須各努力天涯此去只潸然<lb/>
　　為徐時用題謝廷循畵<lb/>
湖上春光接貴遊湖陰山水獨宜秋林泉老我雙蓬鬢<lb/>
<pb n="KR4e0114_WYG_008-16a"/>
風雨還家一釣丹望逺時登黄葉寺採芳多竚白蘋洲<lb/>
相看獨有南州士高卧孤山百尺樓<lb/>
　　己丑除夜<lb/>
四十分符刺一州四年歸病卧滄洲慙隨世俗論青眼<lb/>
自歎功名負黑頭身事淡如幽磵草心情閒似曲江鷗<lb/>
炎凉冷暖年年在毎到今宵一醉休<lb/>
　　庚寅除夕<lb/>
六六光陰又九年細將新事較從前風雲語歩都成錯<lb/>
<pb n="KR4e0114_WYG_008-16b"/>
冰雪心期益自堅隔院笙歌聞别調滿庭燈火散浮煙<lb/>
詩成畱待明朝冩閒伴春風上錦箋<lb/>
　　趙驛丞湖曲草堂<lb/>
十里湖山一草堂年來嵗月坐相忘林間野鶴閒隨杖<lb/>
檻外沙鷗欲近牀風雲夜迷和靖宅煙花春滿杜陵荘<lb/>
如何忽作青雲别三徑蕭條歸夢長<lb/>
　　耕學為劉侍御賦<lb/>
挿架詩書負郭田此生清意滿林泉一犁時雨春方竹<lb/>
<pb n="KR4e0114_WYG_008-17a"/>
盡夜寒燈曉未眠訪隱何人經白屋傳家有子付青氊<lb/>
年年報社人都醉獨自關門草太𤣥<lb/>
　　壽靖逺伯<lb/>
行專鈇鉞坐蕃宣生際承平八十年日下五雲光甲第<lb/>
夢中八翼上鈞天清時文物龜麟出白首勳名將相全<lb/>
不用相尋赤松去九重深念老臣賢<lb/>
　　汀州哭崔惟正<lb/>
别來三月歎蹉跎落日驚看逝水波清淚欲乾還自落<lb/>
<pb n="KR4e0114_WYG_008-17b"/>
羈愁未遣又添多英雄有死嗟誰在歡㑹無期奈老何<lb/>
十五年前舊遊事不勝哀戚動隣歌<lb/>
　　送周民表進士養病南還<lb/>
走馬看花未盡情白雲官舍坐澄清愁多頓覺歸心急<lb/>
吟苦誰憐渇病生高閣晴雲舟鳳逺畵船秋水白鷗輕<lb/>
不須㑹唱陽關去千里家山衣錦行<lb/>
　　送薛九公子<lb/>
矦家孫子擅風流長向江湖作勝遊一飲賸拚鸜鵒舞<lb/>
<pb n="KR4e0114_WYG_008-18a"/>
百金曾買鷫鸘裘柔風楊柳春當座弱水芙蓉夜滿舟<lb/>
猶有故家遺烈在時時含笑看吳鉤<lb/>
　　挽陳南海<lb/>
海色蒼凉宰樹陰百年人物此消沉杏花春雨匡廬逺<lb/>
茆屋秋風杜曲深白首一官終舊隱清樽孤鶴費長吟<lb/>
相看惟有燕山桂恩澤于今滿故林<lb/>
　　松崖為許處士傑<lb/>
滿地松陰石徑斜蕭疎横似野人家牎涵水氣秋偏蚤<lb/>
<pb n="KR4e0114_WYG_008-18b"/>
座有書聲地轉佳凉逗晚風清鶴夢冷和殘雪映梅花<lb/>
嵗寒節操應相待不是閒居愛物華<lb/>
　　李載章獨鯉圖<lb/>
桃花春水漫滔滔一躍龍門萬丈高十載江湖淹物色<lb/>
九天雷雨奮雄豪誰人見轍能憐鮒何處垂綸欲釣鰲<lb/>
自古成材須澤世為霖有待作波濤<lb/>
　<lb/>
　方洲集巻八<lb/>
</p>
<p>
</p>
  </div>
</body>
</text>
</TEI>
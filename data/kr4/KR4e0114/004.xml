<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻四</head> <lb/>
    <p>
<pb n="KR4e0114_WYG_004-1a"/>
欽定四庫全書<lb/>
　方洲集巻四<lb/>
　　　　　　　　　　　　　明　張寧　撰<lb/>
　五言古詩上<lb/>
　　題所畫鷄鵝圖二首<lb/>
昔我懐父母初鳴即晨興一從侍清禁出門始聞聲烹<lb/>
膳日已遠起舞欣時平膠膠風雨宵寤寐傷餘情<lb/>
獨行澹無儔拳立如有待饑唼水中蒲渇仰石邊瀨寧<lb/>
<pb n="KR4e0114_WYG_004-1b"/>
隨鷗鷺閒不伍鳬鶩態山隂久蕭條毛羽復誰愛<lb/>
　　方洲八景八首<lb/>
　　　栁塘春雨<lb/>
新柳繞芳塘柔風送時雨潤草及西堂増波接南浦得<lb/>
句起遐思贈别懐舊侣回首灞陵橋瀟瀟幾行旅<lb/>
　　　杏圃朝霞<lb/>
春深花正開天晴海初曙霞光雲際來豔色溢蓬宇明<lb/>
明碎錦坊淡淡秋容圃聊因旦晩歡妍麗安足數<lb/>
<pb n="KR4e0114_WYG_004-2a"/>
　　　蓮池疊翠<lb/>
池中荷欲花池上水初漫初看水上㣲旋覺香不斷一<lb/>
曲密藏鷗萬柄嬌倚岸莫唱採蓮歌江南時節換<lb/>
　　　麥隴翻雲<lb/>
時平田里安麰麥被丘隴芃芃翠浪翻蔪蔪緑雲湧肥<lb/>
磽力雖殊刈穫日可拱欲賦兩岐歌周詩更堪詠<lb/>
　　　稻畦垂穎<lb/>
農人告方及秋事忽已成黄雲被田野白日寒光晴父<lb/>
<pb n="KR4e0114_WYG_004-2b"/>
老喜豐年鼓缶過我行平生任經理對此餘深情<lb/>
　　　菊徑凝香<lb/>
田下去來久三徑行復期采采黄金花照我頭上絲含<lb/>
英抱幽馥佳㑹良在兹羊腸九折坂蔓草應正滋<lb/>
　　　梅林雪霽<lb/>
閒來好幽事值此梅雪晴深林百草盡野水寒煙生怡<lb/>
然發孤笑婉戀有餘情冰霜六七載永念孤山行<lb/>
　　　竹塢晴風<lb/>
<pb n="KR4e0114_WYG_004-3a"/>
菉竹蔽深塢歲晩多陰風愛此旭日喧萬玉揺玲瓏吟<lb/>
眸展清眄倦耳生餘聰因之懐勁草聲色吾何從<lb/>
　　贈陸汝謙<lb/>
吾聞古神毉秦越扁鵲氏洞識隂陽機妙達天地秘生<lb/>
人無前功用術陋專技遇婦作女毉遇幼擅童稚或以<lb/>
傷疹稱所用隨所至一一底工巧何慮千古計古道既<lb/>
云逺時毉極流弊造弓不顧甲治外不恤内仁術化忍<lb/>
心人命可輕試汝謙陸先生三世名家裔動有古人風<lb/>
<pb n="KR4e0114_WYG_004-3b"/>
一洗庸劣氣余生坐迍蹇有子方兩歳乳哺失調攝疾<lb/>
病遄以繼驚風搐四體魚口雙目閉羣毉競歎息束手<lb/>
坐相視先生徐徐來駕言勿驚悸下榻夜尚遲從容解<lb/>
金匱一投邪風疎再下壯熱退三服乃如常下牀作兒<lb/>
戲幽谷陽春囘大旱甘雨墜中年復有子無乃仁人惠<lb/>
作詩表深功庻以將薄意<lb/>
　　寄謝濬僧官<lb/>
濬公夙儒雅自少偶業白天空一鶴舉海濶閒鷗立平<lb/>
<pb n="KR4e0114_WYG_004-4a"/>
生怯詩魔老拙降未得清高逼休遠典雅超復泐虗堂<lb/>
戞鳴球清嘯聞月夕前年被徴薦浮杯度京國樗櫟厭<lb/>
青黄塵泥混空色明珠墮濁水皓鏡懸土壁昔忝青雲<lb/>
交今逢白頭客頗憶去年春正卧投老疾清風故人逺<lb/>
舊雨深巷寂空谷音方隠月門敲正急苔階印隻履蓬<lb/>
户卓爾錫欣然起相攜囅爾冠屢側吹燈照殘夜對酒<lb/>
㤀疇昔歳月能幾何離曠非一日烏兎互馳逐子亥忽<lb/>
流易元正十日初復此得消息緘書遣髙第慇懃問眠<lb/>
<pb n="KR4e0114_WYG_004-4b"/>
食春林白團茶秋圃紫苞栗儀多物兼備歳去情轉極<lb/>
時來得顛印自愧非愈軾再拜送來使開門日初出向<lb/>
來車馬路草長没行屐<lb/>
　　對雨<lb/>
草木已時萎時菊方敷榮林空晩色淨日暮孤煙横仰<lb/>
䕃修竹枝俯挹蒙泉清歳月忽復易採擷傷吾情<lb/>
　　畫雲鴻振羽圖題送陳掌教<lb/>
東方有佳士文質何彬彬昔為待沽玉今備充廷珍朗<lb/>
<pb n="KR4e0114_WYG_004-5a"/>
誦商周詩黙㑹羲文神言詞夙華雅步履彌精純初疑<lb/>
鹿鳴晩為感鴻飛循江干寡儔侣磐石多來賔矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>既<lb/>
云逺稻粱安足勤進止各有節險易常相因絃琴古壇<lb/>
樹載藝清池芹睠兹十年來漸覺寒氈春陵陸日已邁<lb/>
逵路日已臻祥雲動四表孤征戾中旻奮逐鵾鵬風揚<lb/>
隨鸞鳯塵峩峩金闕樓溶溶玉河津刷翎補干羽萬舞<lb/>
儀章新<lb/>
　　愛蘭<lb/>
<pb n="KR4e0114_WYG_004-5b"/>
稟性無俗尚愛此山澤芳拔葵藝周圃分植置中堂入<lb/>
室有佳士紉佩非私裳時好豈足貴徳馨諒難㤀<lb/>
　　重畫雲鴻振羽圖題贈王良臣<lb/>
翩翩漸鴻羽一舉從江干再舉次磐石三舉逢平原升<lb/>
木良有得陟陵竟無患不願騰上遠但願遵飛安祥雲<lb/>
動四表天逵浩漫漫孤征戾中霄振翮偕鴛鸞聯行兩<lb/>
階下儀羽紛迴盤雲深日五色萬舞充華觀巢居懐往<lb/>
事凝望起長歎<lb/>
<pb n="KR4e0114_WYG_004-6a"/>
　　送别沈履徳<lb/>
園花發朝豔谷鳥遺春音豈無旦夕佳倐忽流光隂幽<lb/>
居寡時好感子時過臨冥言啟孤憤髙步超煩襟夙昔<lb/>
懐逺道遄别悲來今對酒不及醉眷此故情深<lb/>
　　雲谷<lb/>
閒雲翳空谷日夕生幽隂中有髙世士結屋雲之深飛<lb/>
錫天外風潤澤寰中霖貞居聊自適變化吾何心<lb/>
　　正統戊辰聞福建感而有作<lb/>
<pb n="KR4e0114_WYG_004-6b"/>
平衍説荆淮險危聞隴蜀奈何呉魏間漢氏猶鼎足況<lb/>
兹三山地䑕竊弗盈蹴憑陵肆劫壊鴟義殲人族譬猶<lb/>
負隅虎據險勢莫觸食盡無後援鼎俎咀其肉復聞聖<lb/>
天子推心置人腹渠惡疾見尸醜類將自服賊死匪所<lb/>
歎致尤何太毒<lb/>
　　見雨雪歎戊辰冬<lb/>
日夕將天兵聞已度淮水黎庻仰虹霓雨雪何不止北<lb/>
軍利髙亢值此非所喜行師有紀律日須五十里南風<lb/>
<pb n="KR4e0114_WYG_004-7a"/>
吹鐵衣卻走泥没趾鏽澁劒鋒回塺疎弓力弛況不便<lb/>
舟船經涉殊未己指日布陽春頑陰悉飄委<lb/>
　　王師至浙人情恟懼感而記之<lb/>
厥哉南閩賊遠冒明王師軍聲動白日淮海相逶迤羣<lb/>
縣務馳逐民庻日何疲兵車恣横決帷箔不可支豈知<lb/>
陽春日堅冰乃相隨我聞行師要愛須威克之馬嘶不<lb/>
敢驕況爾部下為天子有休命借問大將誰<lb/>
　　懷恩樓為王宗勲賦<lb/>
<pb n="KR4e0114_WYG_004-7b"/>
萱草生北堂朝見夕已萎慈烏返故巢鳴聲一何哀感<lb/>
此時物喧悠然動遐思況當慈母没緬懐耿嗟咨赤子<lb/>
將入井安能悟乖離營營願襁褓依依眷孩提周全乳<lb/>
哺艱三年免於懐宵縫念兒寒晨炊畏兒饑遊子日已<lb/>
遠母心増傷悲殷勤二十載為子有室家奈何白日晚<lb/>
流光忽西馳明月照髙樓疎櫺起涼颸徬徨中夜長俯<lb/>
歎淚交頥慨彼泉下人相見未有期<lb/>
　　劉公覲畢姻詩勉之<lb/>
<pb n="KR4e0114_WYG_004-8a"/>
飛飛鴛鴦鳥比翼湖之涯生年不滿百燕婉當及時東<lb/>
隣有處女春秋盛容姿一朝辭父母托身遊俠兒豈無<lb/>
百兩將而乃蕩子妻妍華不自好終身抱餘悲況君良<lb/>
家子衣冠能自持母窮畢日歡負此遠大期辛壬與癸<lb/>
甲斯文良在兹<lb/>
　　答姜文進<lb/>
瀰瀰江中水黯黯江上樹眷彼同心人胡為忽異處駕<lb/>
言從扁舟積雨不可渡願隨雙黄鵠庻以相㑹晤<lb/>
<pb n="KR4e0114_WYG_004-8b"/>
　　贈柴取中<lb/>
東風扇㣲和萬卉敷春陽盈盈桃李花爛然競容光綿<lb/>
綿路傍草根株亦交相及時起涼颷零落隨秋霜爭如<lb/>
谷中蘭清標壓羣芳雖無豔冶姿而有冷淡香奈何歳<lb/>
華晩保此故意長傷哉緑綺琴紉佩羅衣裳視彼同心<lb/>
人徳音實難㤀<lb/>
　　夜宿斗門與朱氏原兼呈再從叔<lb/>
予生二十年始解訪同族緬想姑祖親悲喜相交屬如<lb/>
<pb n="KR4e0114_WYG_004-9a"/>
何百年内情好復斷續登堂思髙曽入門拜伯叔弟妹<lb/>
相驚呼問是幾世服源逺末益分膏澤猶未沐傾家出<lb/>
相見喜氣溢腸腹場頭禾黍登牖中酒醴熟端不為盤<lb/>
餐聊以慰情曲我本季世孫今當逺行役生年能幾何<lb/>
歡㑹寧可復同姓古所敦去去勿塵俗感激忠孝心因<lb/>
之以相告<lb/>
　　林居秋興<lb/>
涼風起天末新涼入丘墟晏坐當前楹陶然讀吾書俯<lb/>
<pb n="KR4e0114_WYG_004-9b"/>
視庭草萎仰看浮雲舒山氣日夕佳灌木陰以敷軒冕<lb/>
豈不貴而樂自有餘願子保令終因之相與娯<lb/>
　　挽鍾處士<lb/>
丹山有靈鳥文采相頡頏饑餐瑯玕實渴飲瑤池漿清<lb/>
音諧韶樂錦羽暎朝陽飛飛燕雀羣俯仰被餘光顛風<lb/>
折梧桐鳴鳯忽摧傷孤凰抱哀思輯羽不復揚徘徊念<lb/>
同侣軀命倐銷亾翩翩九苞雛覽徳岐山岡皇皇奮南<lb/>
征哀鳴激中腸容華不自愛寧辭闗塞長死者不復生<lb/>
<pb n="KR4e0114_WYG_004-10a"/>
龜麟總茫茫願言勿殘毁阿閣正相望<lb/>
　　黄主事挽詩<lb/>
聞有髙世士築室章貢間弱冠失父母門戸一綫懸獨<lb/>
立無人境巍然亘前山起視丘垤羣坐我千仞巔娶妻<lb/>
良家女生子當世賢煌煌五色詔星星雙鬢斑如何兩<lb/>
楹奠一夢起長歎傷哉同室親軀命不復延泣盡繼以<lb/>
死攜手入重泉嗟彼未亡人區區何獨難<lb/>
　　永思堂為劉廷賔賦<lb/>
<pb n="KR4e0114_WYG_004-10b"/>
哀門厯多故生當元宋間髙曽及祖考累世事更遷風<lb/>
塵浩無際兵車日豗喧羈危不自保趨走恒窮年喪亂<lb/>
忽已平營業亦周旋歡娯不經目憂傷閟重泉昔常念<lb/>
寒燠髙居複華裀弱息久窮嫠兒女日以殷緬懐顛沛<lb/>
時門户朽索縁湍流一解手宗祀付沈淵於焉涉艱阻<lb/>
迺欲遺曽𤣥胡為祔祫餘雙親中道捐遠慕已無日近<lb/>
哭悲終天滄波𣺌東注白日中霄懸悠悠穹壤間遐感<lb/>
何時諠<lb/>
<pb n="KR4e0114_WYG_004-11a"/>
　　藝蘭為王本誠作<lb/>
猗猗谷中蘭言藝君子堂過門不入室彼美自芬芳彈<lb/>
冠結素履振䇿循周行我心惄如饑覯止諒已降容顔<lb/>
挹清潤言笑聞馨香同心未卒語欲去仍徬徨眷戀終<lb/>
日夕賔主已相忘<lb/>
　　滹沱冰合圖<lb/>
人心久思漢帝主自有真多難啟𢎞業獨此邯鄲人窮<lb/>
蹙白登圍倉猝滹沱水河冰縱不合光武亦不死<lb/>
<pb n="KR4e0114_WYG_004-11b"/>
　　蒼松軒<lb/>
種竹繞軒居清素聊自愛雖無桃李顔不改冰霰態孤<lb/>
松色不殊六月寒尚在倐然三徑幽凝碧如有待<lb/>
　　為姚公綬題丹丘<lb/>
東方有奇士自號丹丘生超世立于獨宛若來蓬瀛言<lb/>
從黄石公再從赤松子終始意斯在幻境焉足跂<lb/>
　　友蘭<lb/>
公門盛桃李世路多荆榛温温愛蘭交吾思見其人伊<lb/>
<pb n="KR4e0114_WYG_004-12a"/>
人日已遠比物不盈畹同心澹㤀言歳月殊可晩<lb/>
　　梅古春壽藏詩<lb/>
鬱鬱鳯凰山生氣何連延有美清修士遺世希神仙髙<lb/>
情出茫昧獨見超虗𤣥仰瞻山木花俯視重岡旋鑿石<lb/>
啓幽閟種檟待芳妍夙懐瑕丘樂預見佳城懸聚散本<lb/>
元造壽夭誰能専橋山有髙塜王喬亦遺阡乘鸞與跨<lb/>
鳯刀圭終棄塤何如一生死坦率窮髙年<lb/>
　　武澄夢萱巻<lb/>
<pb n="KR4e0114_WYG_004-12b"/>
母在萱自好母亡萱尚存蕭疎北堂下花葉空晨昏盈<lb/>
盈眼中淚黙黙心上酸眼淚猶可拭心酸傷肺肝安得<lb/>
百丈根沿情及幽原<lb/>
　　怡菊周徳輝巻<lb/>
嚴君去云久手植已成荒促慽逺行歸顧眄心徬徨言<lb/>
薙蔓草蕪再汲清池潢𤣥功不遐棄時及仍芬芳故物<lb/>
幸兹在慰悦如有將見此聊相慰笑舞襴斑裳<lb/>
　　畫舫清游<lb/>
<pb n="KR4e0114_WYG_004-13a"/>
揺揺書畫船𣺌𣺌三江水朝披越㠐雲暮聽呉門雨髙<lb/>
深洞𤣥黄招邀盡青紫所愧子長遊吾行未能止<lb/>
　　草蟲雜圖四十二首為伍僉憲題<lb/>
何人涉江採得此霜前芳花殘見晩色葉淨流潭光長<lb/>
路遠莫致故意不可忘欲輟畹中蕙共佩羅衣裳<lb/>
南山有佳色束籬閴無人朝為頭上花暮作車下塵誰<lb/>
與念恒節培溉當良辰落落竟何語把玩聊相親<lb/>
翛翛苦竹枝歳晏未凋謝絡緯繞其顛促織鳴其下秋<lb/>
<pb n="KR4e0114_WYG_004-13b"/>
聲入荒林寒氣逗虚榭何人賦無衣悽惻坐長夜<lb/>
漏石倚空蒼弱草颺殘碧眷彼飛來雙栩栩飄復集鴻<lb/>
鵠志萬里松栢挺千尺洪纖各有定非分焉所得<lb/>
么紅雨餘葩疎緑風中篠雖無尤物麗得借此君好栽<lb/>
培良有待開落恒可保嗟彼桃李花采折隨媚草<lb/>
形色已葳垂風神未蕭瑟所愧落英空還思舊根發時<lb/>
來已若兹歳去猶爾若殊勝汎相逢隨人滿頭挿<lb/>
茵蔯欲成蒿蘼蕪亦云謝水漲汚耶深時蟄看已化纖<lb/>
<pb n="KR4e0114_WYG_004-14a"/>
腰尚蜿蜒弱翅舉復下婉轉如有情追逐不能罷<lb/>
暑雨滋宿枿五月南風生時當長養節奮臂將誰攖奔<lb/>
轍豈足當黄雀方營營幽居事𤣥穆相對悲羣情<lb/>
塵境何擾擾草野何茫茫清泉白石處幾許堪徜徉蘭<lb/>
荃既榮秀蒿蕕絶交相宜人不在多百畆空蕪荒<lb/>
今日胡不怡過眼青春空紛紛蕭艾中見此萬緑紅蜻<lb/>
蜓從何來當午停芳叢物情諒有得吾意亦從容<lb/>
飛蛾值芳時飄舞來復去因風快循繞逢花亦延佇雖<lb/>
<pb n="KR4e0114_WYG_004-14b"/>
臨撲逐威不解摧掠慮人意久安閒相忘不知處<lb/>
尺蠖已辭繭橘蟲方化生夭夭隰上枝碧緑紛敷榮覆<lb/>
載大有造動植各相成天機一流動幽思穆無聲<lb/>
趯趯草間蟲芃芃石邊蔓跳躍煙冥霏飄颻翠雲亂時<lb/>
當綺牕紗或近青玉案卑㣲寧足論寂閴聊一眄<lb/>
野草緑滿地無名自纖妍不采亦不夭幽與閒相便光<lb/>
風濯靈雨蛺蜨來翩躚咄彼周昉圖百態空騷然<lb/>
晩家南山陲獨卧西磵草牛羊所不踐樵伐非故道葉<lb/>
<pb n="KR4e0114_WYG_004-15a"/>
落秋蛾稀苔滋候蟲少煙消夕陽下林薄淡如掃<lb/>
蜻蜓多品類此種最靈黠翅翕尾低垂暫息即飛越頗<lb/>
憶童稚年撲捉傷暑熱至今圖畫間隠手欲輕躡<lb/>
清霜萎茂草天以蟲鳴秋股動羽亦振隨處聲啾啾書<lb/>
齋閉疎雨木落青燈幽掩巻不成誦感物令心愁<lb/>
草振蝶雙飛蝶下草交動無情如有情形勢偶相閧貎<lb/>
與心不親情好久焉用悠悠笑相逢栩栩莊叟夢<lb/>
露白水花紅江空草煙暝閒鷗忽驚去見此孤蚱蜢吐<lb/>
<pb n="KR4e0114_WYG_004-15b"/>
沫禁無聲卑飛水中影蟲沙與猿鶴由來未深省<lb/>
飛行罕同儔性質好幽處㸃水緩捎花乘風暫停午疑<lb/>
囘睛屢移斂息翅頻舉慎爾遇貪夫求珠瘞當戸<lb/>
短翅不髙飛長踦不善走跳踉並蠨螽局縮居澤藪三<lb/>
孱不滿隅匹處竟無偶彼亦何人斯蠢爾亦可醜<lb/>
園蔬葉垂盡練裙弊無餘輕揚兩飄翅清嗅雙長鬚本<lb/>
質夙如此變不忘其初襴斑五色文支離守荒蕪<lb/>
淅瀝蒹葭雨依㣲楊栁煙翅薄輕紗過晴隠硝珠圓寧<lb/>
<pb n="KR4e0114_WYG_004-16a"/>
當狎雌縶莫受蛛絲纒與物本無患陳生有遺篇<lb/>
陰陰莞柳樹嘒嘒孤鳴蜩驚風颯吹撼奮翅飛遷喬托<lb/>
體雖得所防患亦須周吟風飲清露此道終逍遥<lb/>
文蛾好明死烏鰂以蔽彰爭如草上飛無用亦無防渴<lb/>
飲零露華逝借晨風揚何如蜉蝣羣朝生夕云亡<lb/>
春林盛朝爽秋圃有暮色蕭疎叢薄中縁沿何役役鳯<lb/>
鳥不時見良驥須遠厯斑斑被體文甘老榛莽澤<lb/>
蒼茫青草池霡霂黄梅雨清冷脱洿下潤澤非斥鹵鳴<lb/>
<pb n="KR4e0114_WYG_004-16b"/>
聲慎煩聒跳躍宜審處臨深縱無危坐井非善舉<lb/>
去彼蜣蜋穢超居風露清蜕囊半未脱健臂已前撑潛<lb/>
蛟起泥滓厲璞登瓊英大小分已定變化同其情<lb/>
蟋蟀已在堂䑕婦已在室涼風蕙草時胡見幽隂物倉<lb/>
皇若無依短褐露肘膝天荒歳年暮感此三歎息<lb/>
露滴葡萄寒宵鳴一何急鷄啼天欲曙絡緯不盈尺深<lb/>
閨有思婦逺道多倦客驚聞長夜聲掩淚心促刺<lb/>
景物此何處野塘秋色中山花驚暮雨蘆葉抱寒蟲曠<lb/>
<pb n="KR4e0114_WYG_004-17a"/>
望知誰到幽居重此逢懐人不可見雙鬢感飛蓬<lb/>
金谷多奇花蝶滿謝即去荒園久空疎蠭蜨亦安素遲<lb/>
囘杞菊秋栖息松桂暮所以君子交清澹只如故<lb/>
原野多蔓草墟澤饒魚蟲一枝與一體入筆殊元蹤生<lb/>
憎紅紫態未覺丹青工坐我林塘下衣袂生華風<lb/>
風髙蘆葉殘贏露失其翳鳴蜩已絶響猶奮雙斧臂猶<lb/>
豫多積疑蜂蠆無卻慮君子尚勇決成敗焉足計<lb/>
飛來錦紋蝶采翅何翩翩山花吐碧蕋相映亦相妍動<lb/>
<pb n="KR4e0114_WYG_004-17b"/>
植互生化寒暑頻推遷生綃有遺跡日日當吾前<lb/>
蝶有戀花情花無留蝶意東風三月時總為春流麗還<lb/>
開亦還落欲去還不去黙誦過墻詩重門草深處<lb/>
意㑹自成趣景觸良宜時過影如見人飛音若我遺荒<lb/>
閒寂寞濵獨悟勝羣思此興復不淺名物空何為<lb/>
爾雅列名稱埤雅伸疏義恢恢造化功獨此亦難備況<lb/>
當畫史傳舐墨隨手至驪黄牝牡間不必問形似<lb/>
動聽非誶語適目無妖妍詩求句律外畫索丹青前尺<lb/>
<pb n="KR4e0114_WYG_004-18a"/>
素竟何物居然得天全相彼能事者殆欲忘朱鉛<lb/>
樂水不論船樂山不問樹不求畫中物惟耽畫中趣想<lb/>
當含毫時粉墨不待具眼光落縑素但覺風雨至<lb/>
滕王去云逺謝逸今何之形迷有聲畫影落無聲詩低<lb/>
回羅扇風旋繞簪花枝轉眼忽不見芹香滿清池<lb/>
形色既有托音聲寂無聞乍出草莽中昻藏若離羣涵<lb/>
濡竹露華飽挹山花薫時哉忽如許彼美空云云<lb/>
　　沈啟南雲山圖<lb/>
<pb n="KR4e0114_WYG_004-18b"/>
晨興具壺榼言往山中遊倚棹陟崇岡舒眺寫我憂陰<lb/>
雲翳四垂舉目迷巖丘人生百年事行止天為謀懽榮<lb/>
間悲辱强半成淹留眷兹山水懐所遇亦己酬自從混<lb/>
沌鑿土石窮雕鎪鐫堅伐危厲輦築連窪湫幸此𤣥黄<lb/>
間元氣常通流時當巧麗餘忽與鴻䝉遊行㸔晦暝甚<lb/>
轉覺巉巖幽情景兩相化風雨飄虚舟<lb/>
　　呉徳翼永思詩<lb/>
夭夭巖下椿嫩發方自好終風激零雹凋拉何太蚤傷<lb/>
<pb n="KR4e0114_WYG_004-19a"/>
哉三尺孤形影為枯槁虚室若懸磬遺業忽如掃遑遑<lb/>
二十年頼此王父考昔如風中蓬零落隨野草今如轅<lb/>
下車奮脱即遠道登堂泣孤幃陟岵見歸鳥榮枯不相<lb/>
代憂傷已終老<lb/>
　　送歐員外<lb/>
薊城有名士美盛元無前手抉雲漢華身交文錦妍目<lb/>
爛明月珠口湧懸河泉幽思入𤣥黙清臭紛蘭荃初辭<lb/>
鹿鳴宴再坐瓊林筵朝主地官事暮副郎中權騏驥志<lb/>
<pb n="KR4e0114_WYG_004-19b"/>
萬里鴻鵠懐髙騫良金與美玉適用無停延遥遥呉越<lb/>
鄉雨澇如堯年雍雍少司徒王命來旬宣行哉自求輔<lb/>
得此堂中賢六屬倡九牧一士當三千䝉衝籍篙楫禆<lb/>
曲嚴中堅激揚水趨壑鼓振雷行天鈞衡頼持舉皇度<lb/>
資純全遂令泥滓民復業膏腴田一朝十二解芒鋭猶<lb/>
森然裴向多諫議之問餘詩篇時登兩峯月暫汲西湖<lb/>
煙雙旌即歸路一束攜行編加餐赤日飯穏著青雲鞭<lb/>
行舟如有問幹事江南旋<lb/>
<pb n="KR4e0114_WYG_004-20a"/>
　　為胡文暉題幽篁石菊圖<lb/>
故人歸田園幾許見秋節修篁䕃中林時菊叢以發冉<lb/>
冉煙中花蕭蕭石邉葉秀色如可餐幽馨寒不絶時有<lb/>
素心人同來醉明月<lb/>
　　何都憲一樂堂<lb/>
椿萱茂遲秀棠棣偕春芳煌煌錦繡衣燁燁斑斕裳恩<lb/>
封日以至甘㫖日以將齊眉粹榮養競爽時行藏載歌<lb/>
蓼莪詠載誦鴒原章前修有遐感而我承餘康欣抃不<lb/>
<pb n="KR4e0114_WYG_004-20b"/>
能已萬事真相忘<lb/>
　　叢蕙圖<lb/>
二月忽已邁庻草三春時九畹有餘秀百畝多芳蕤光<lb/>
風轉幽馥湛露増華滋篔簹拂琨璞揭車被留夷朋從<lb/>
彚如故氣質相交䕻手撫宣尼琴再誦騷人詞時哉未<lb/>
終老蓀芷來何遲<lb/>
　　凝香閣畫菊<lb/>
幽齋絶穠紛時菊閒以潔少好淡春芳敷榮及秋節髧<lb/>
<pb n="KR4e0114_WYG_004-21a"/>
鬈寧爾粧袪袂無所擷枯索繞殘枝天寒滿庭月<lb/>
　　清燕室畫菊<lb/>
佳節良易邁貞姿益清芳根依昆玉固色並淇筠蒼終<lb/>
忘白衣酒特立金娥霜幽馨不出戸憔悴含餘香<lb/>
　　一山為沈兊秀才題<lb/>
人言一拳石積累成豐隆為山將九仞簣缺虧前功巍<lb/>
巍聖與賢養正由童䝉登泰小天下卓立超羣峰<lb/>
　　和陳憲副掃墓詩<lb/>
<pb n="KR4e0114_WYG_004-21b"/>
遊宦日已久先隴多違離寥寥古東門值此洪流時頽<lb/>
垣走狐兎宰木寒無枝及目心隠只俯仰淚交頥野祭<lb/>
已非古況復無恒期恩封夙有澤貧䘮空無施徬徨不<lb/>
能返日落淒風悲<lb/>
　　南山榮壽詩壽楊方伯父怡梅翁<lb/>
維南有崇山盤亘自終古髙當翼軫間廣與衡嶽旅中<lb/>
有千歳梅生長元得所英華徹寰區貞素貫寒暑開花<lb/>
玉香叢結子金色顆徳馨椒桂儔滋味鼎鼐主繁葩盡<lb/>
<pb n="KR4e0114_WYG_004-22a"/>
芬馥再實愈清楚榮封異秦松拔萃超庾土上與山同<lb/>
躋下與地常處蟠桃與莊椿千歳可能數焉知世竒樹<lb/>
億祀老𤣥圃卓哉同春翁怡怡並遐祜<lb/>
　　四月二日西湖再汛四首<lb/>
春去纔一日天宇尋清和湖草猶碧色湖水餘澄波安<lb/>
能對佳山不飲空嵳峩隣船留宿懽皓齒發清歌推牕<lb/>
動孤笑吾意其蹉跎<lb/>
沿舟望湖亭躡屐栖霞嶺孤山久寂寥荒塜鬱清逈渚<lb/>
<pb n="KR4e0114_WYG_004-22b"/>
蘋清不香湖水渾未瑩悠悠登薦心長歎逐遊泳<lb/>
樂天唐詩傑子瞻宋文豪平生宦遊事山水遺清高何<lb/>
人繼芳躅保障心思勞坐令百折堤土木連平臯雖無<lb/>
百年固已足千金牢茫茫蕩遊子醉謔空呶呶<lb/>
西湖天下竒登泛極寒暑晨行暮酣歸昏遽一如許何<lb/>
殊浪遊客對此汎交主面接情不通日醉鷄與黍誰哉<lb/>
神識高偕協如索與茫茫丹青家忽忽歌曲侣安能千<lb/>
日遊𤣥晏坐風雨<lb/>
<pb n="KR4e0114_WYG_004-23a"/>
　　為仲彦暉題戴文進畫<lb/>
故人歸田園風景如未别時菊老餘芳疎篁晏髙節皇<lb/>
皇枝上花瀟瀟石邊葉安得素人心清尊對明月<lb/>
　　為徐公舉題甘谷圖<lb/>
南陽古甘谷菊繞淵泉清居人飲其流白髪咸康寧明<lb/>
徴諒無爽穆穆中庸生君當衍餘澤為我延頽齡<lb/>
　　陸汝嘉慕橘<lb/>
伯父去已遠遺植森成行哀哀撫育恩見樹生悲傷所<lb/>
<pb n="KR4e0114_WYG_004-23b"/>
愧為人後凋落迷前芳願言慎伐剪念彼椿萱長<lb/>
　　畫舫清遊巻<lb/>
揺揺書畫船𣺌𣺌三江水朝披越嶠雲暮聽呉門雨髙<lb/>
深洞𤣥黄招邀盡青紫所愧子長遊吾行未能止<lb/>
　　松泉為朱彦明賦<lb/>
亭亭山上松挺挺凌雲標涓涓山下泉混混東歸流根<lb/>
源夙有托高遠羣無儔洵美山中人寓跡山之幽栽培<lb/>
與盈進比則事藏修朝登𤣥鶴岑夕汲青蘋洲巢居潄<lb/>
<pb n="KR4e0114_WYG_004-24a"/>
芳潤亦足㤀吾憂<lb/>
　　王漢昭招予社友輩賞雪即席紀事<lb/>
癸丑至乙夘連歳無快雪新冬十月來晴久猶鬱熱蚊<lb/>
蠅振時聲雷電迷夏節晩麥未出土春卉復舒結老夫<lb/>
坐空齋感此心隠切仲冬十踰八風𦂳夜慄冽黎明未<lb/>
啟戸簾牖光洞徹庭烏棲不啼竇犬走欲蹶昏眸眩珠<lb/>
霏短髪耀瓊屑寒疑銀海翻凍訝玉樓合昨日方袒跣<lb/>
今晨被重褐如行炎都深忽上冰山絶吾聞陰陽機寒<lb/>
<pb n="KR4e0114_WYG_004-24b"/>
燠惡凌奪天吏秉常運旋斡何太捷事若久旱餘甘雨<lb/>
大沾洽行期十年豐底用三尺疊故人同老懐鷄黍充<lb/>
宿業欣開北海尊笑廣南州榻酬酢亂觥籌詼諧連稗<lb/>
闔罐唱叱鄭妓羔飲詫党妾狂懐錦瑟醉渴罄鳯團啜<lb/>
客思暝未闌主意夜不輟似有暗香來援毫待明月<lb/>
　　蘭竹篇<lb/>
幽蘭發深谷修篁生茂林托根偶相並香靄凌繁隂逢<lb/>
時苦不早霜雪紛相侵恥為桃李妍眷懐金石心幸此<lb/>
<pb n="KR4e0114_WYG_004-25a"/>
平安意起坐絃吾琴<lb/>
　　詠張汝庸環秀樓<lb/>
人境苦塵俗髙居山水區軒楹出岑蔚牕戸凌清虗左<lb/>
挹羣木華右眄雲煙舒日夕有佳趣蕭爽真吾廬<lb/>
　　玩芳亭<lb/>
東風吹野花秋雨敗蘼草彼美亭中芳靜植恒自好堦<lb/>
蘭閒更香籬菊淡如掃我欲掇其英幽懐不堪道<lb/>
　　小蓬壺<lb/>
<pb n="KR4e0114_WYG_004-25b"/>
弱水不可航神山未知處閒居與世隔仙境忽已遇百<lb/>
歳等須臾萬事歸傲睨丹丘信自有大小焉足計<lb/>
　　長春境<lb/>
遲遲松栢林鬱鬱山水窟依依久住人宛宛舊游客人<lb/>
客不改心山木不改色彼哉同州庸華蘼何所擇<lb/>
　　葡萄二首<lb/>
卭竹與枸醬追逐秋風來離宫鬱相望異物紛栽培遂<lb/>
令涼州牧斗酒遺詼諧傷哉出闗卒不及枯株迴<lb/>
<pb n="KR4e0114_WYG_004-26a"/>
草龍驕正眠驪珠爛將墮清露溥花間涼風生葉下悠<lb/>
悠日觀翁蕭蕭友雲者我欲掇其英陽春和應寡<lb/>
　　楊廷憲修障海塘妙得古法但百世之工非朝夕<lb/>
　　　可致所冀増髙倍厚堅表實裏遲之以歳月庻<lb/>
　　　可持久詩以寄之<lb/>
吾聞浙江潮涌撼世莫比迴流趣鹽官一射數百里海<lb/>
鹽當其衝適際東北趾何年作長防去郭數丈許疊石<lb/>
類懸崖壁立瞰其涘刳中實外障髙岸湮入水表裏河<lb/>
<pb n="KR4e0114_WYG_004-26b"/>
海間相隔纔一指譬如潰𤓰形皮好肉已毁潮來石奮<lb/>
角潮縮石拔齒時平漸離缺風迅遽披靡工役歳無涯<lb/>
漂蕩日常耳皇皇魚鱉民藐藐軒裳子剥牀不及膚解<lb/>
牛未得理豈無達務才遺我徒好語使君人中英萬物<lb/>
備一己詢咨度豁如瞻顧心隠只秦鞭竟空談漢絙無<lb/>
用此軒然巨鰲側坦若長坡迤罅漏互蔽虧力勢相併<lb/>
倚盈不與潮鬬縮不隨浪委肉厚骨不疏腹飽背復僂<lb/>
何期既倒闊忽見急流砥但恐述者能不類創智美速<lb/>
<pb n="KR4e0114_WYG_004-27a"/>
成功易隳舉重力易弛安得百使君厯歳如大禹<lb/>
　　水南别業四首<lb/>
幽居異前業喜無塵俗喧東風扇㣲和忽此春事繁遊<lb/>
魚汎深沼好鳥鳴簷端布榖正及時呼童理荒園羣動<lb/>
各有為予生固多般感之欲自見對景己㤀言<lb/>
遠村暑氣薄衡門絶塵鞅禾黍滿汚邪松篁翳林莽富<lb/>
貴復何心琴弈偕所往起誦康衢謡悠然發遐想薫風<lb/>
自南來坐我羲皇上慨彼河上翁所樂異天壤<lb/>
<pb n="KR4e0114_WYG_004-27b"/>
夙昔愛林壑遂懐泉石居下焉安所適上焉荷唐虞無<lb/>
窮畢日歡恥與放浪俱此意不自昧付之耕鑿餘秋涼<lb/>
入林薄時復課兒書先民有遺詔經訓乃菑畬<lb/>
白髪念婚嫁此慮已陶然匪復事生業烝嘗詎能捐悵<lb/>
望終南山緬懐清渭川良時易流邁窮約心所安嚴陰<lb/>
閟深谷飛雪層崖巔引酒聊自酌被褐終吾年<lb/>
　　為邵同府題山水圖<lb/>
秋風吹亂雲涼露潤修竹林深楓葉靜石爛雨苔複青<lb/>
<pb n="KR4e0114_WYG_004-28a"/>
山斷平野流水瀉虚谷菀彼山中幽悵此暮行獨希聲<lb/>
振清嘯灝氣凝逺目澄光發精爽空翠襲巾服時看夕<lb/>
鳥舉偶晤春莽宿功名忽如遺志念聊可復俯視塵中<lb/>
人擾擾隨轉轂<lb/>
　　沈用權月桂圖<lb/>
月中有奇樹百丈何蘢璁歳年等蟠桃樛結扶桑同下<lb/>
垂白玉苞上發黄金叢翹翹最髙枝花色頳霞紅我昔<lb/>
至其所顧眄迷仙蹤髙攀不可及屈折聊相從歸來抱<lb/>
<pb n="KR4e0114_WYG_004-28b"/>
餘馥氣韻歸鴻䝉一登閶闔門再致崑崙峯芬敷及朝<lb/>
槿斷謝隨秋蓬至今懐袖間斂縮心冲冲有美青雲彦<lb/>
飛䇿凌虚空逍遥廣庭晏彳亍嫦娥宫含咀玉杵霜披<lb/>
拂纖阿風手持斫月斧氣吐經天虹奮掇連根株五色<lb/>
俱收籠拔茆採葑菲類舉無遺功願子即長路吾行己<lb/>
途窮<lb/>
　　送陳彦章還温州<lb/>
悠悠逺行休忽忽垂老别一去湖山空百㑹親故絶涼<lb/>
<pb n="KR4e0114_WYG_004-29a"/>
風吹鬢絲顔意各慘切永畢同心歡㤀言共明月<lb/>
　　朱彦明新居<lb/>
椿庭日已遠萱室懐深憂豈不念故廬聽此行道謀嗟<lb/>
彼喧雜區居子非良繇一勞堪久逸三遷遂吾求經營<lb/>
與締造冀足光前猷正寢卓跂立旁居翼相周祠室具<lb/>
籩豆齋閣陳箕裘南榮叙親友北堂薦時羞茍美載論<lb/>
語過侈遺春秋慈顔日遲暮良偶方徽柔房闥肅清宻<lb/>
戸牖森綢繆聲色起淫蕩勢利生仇讐禍福相倚伏貧<lb/>
<pb n="KR4e0114_WYG_004-29b"/>
富潛周流君子常抑畏小人肆張譸孝弟與忠信自足<lb/>
禦戈矛升堂有端士入室無狂浮不見陵上柏遠翠凝<lb/>
疎標不見路傍桃妖艷侵行眸居養易移習内外須交<lb/>
修願保安宅固千春永餘休<lb/>
　　為王瑞之作雪圖附詩以寄<lb/>
歳序行已周天寒日將暮門戸了無營山林閴如故彤<lb/>
雲被層空時雪紛已墮𤣥㝠滌羣華過眼一純素風恬<lb/>
晩聲寂古氣塞牕戸貞居久遺曠值此忽超悟呼魚煙<lb/>
<pb n="KR4e0114_WYG_004-30a"/>
外汀沽酒橋北路烹鮮酹華月婦子環榻坐清歌振冥<lb/>
寂真態㤀陋固悠悠百年中清賞亦有數勞思竟何禆<lb/>
快意欣所遇猶懐見睨餘流想鴻迹去望望剡溪舟蒼<lb/>
茫是何處<lb/>
　　畫元章拜石圖附一詩<lb/>
吾聞周人拜九辯各有則空稽猶簡易振肅儀已極禮<lb/>
達百不煩力致一可惜蘇卿抗匈奴鄭從厲絶域亞夫<lb/>
辭介胄汲黯服長揖生死矢不移寵辱安所恤云胡後<lb/>
<pb n="KR4e0114_WYG_004-30b"/>
來者軟媚等難劇望塵伏牀下不復論曲直黠以諂公<lb/>
卿愚以祈老佛頽流逐靡風掃地盡古迹元章夙竒蕩<lb/>
動止異俗習强項難茍俛捫膝不輕屈自從辭君親久<lb/>
不為是役落落無為鄉寥寥不齊邑伊誰與為禮見此<lb/>
孤立石颯焉松風生隠只雲霧出踞如猛虎化厲若老<lb/>
蛟蟄彷彿入魯廟正我緘口客又疑千秋亭翁仲失其<lb/>
一終知混沌鑿倐忽委靈骨欣然命袍笏雅拜情孔適<lb/>
物我了相㤀恭傲脗無隙清狂詎如許深意將有激全<lb/>
<pb n="KR4e0114_WYG_004-31a"/>
勝彼昏人僕僕賈危慝但恐違中庸行怪不可率<lb/>
　　趙千里小景二首<lb/>
庭院寂無人冥懐共誰語和風入蓬戸桃李似無主妍<lb/>
華豈足憐幽曠真足與呼童抱瑤琴靜對松篁雨<lb/>
茂樹䕃碧草莓苔連砌青山童擁敝箒灑掃當前楹行<lb/>
吟白鶴詞坐覽黄庭經良時茍未邁笑傲終吾生<lb/>
　　張叔厚謝安淵明圖二首<lb/>
度量本知識器局先文藝欵笑息羣嗔泠汲止餘沸優<lb/>
<pb n="KR4e0114_WYG_004-31b"/>
游别墅碁閒逸東山妓時方競名達出處有餘地<lb/>
翩翩晉徴士夙志山與澤心遠趣自髙松菊亦何物斗<lb/>
酒不身致況此名利役㝠鴻在萬里豈為督郵迫<lb/>
　　袁可筠風水永懐<lb/>
皋魚感風木立哭悲其親哀哀千載下予復同兹辰林<lb/>
木一何多天風一何疾本是無情吹能令有情泣風水<lb/>
有時息逝者無歸期依㣲耳中響綢繆心内思心思不<lb/>
暫緩歳月忽已逺落葉下庭闈山荒夕陽晚<lb/>
<pb n="KR4e0114_WYG_004-32a"/>
　　為呉玉甫侍御題芙蓉圖<lb/>
志士懐寂寥佳人念遲暮本與秋風期不悟春已去嫣<lb/>
然如有情暄妍發寒素紅揺碧潭水緑掩黄葉樹垂垂<lb/>
翠帳煙冉冉錦城路試問涉江人相思在何處<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十九</head> <lb/>
    <p>
<pb n="KR4e0114_WYG_029-1a"/>
欽定四庫全書<lb/>
　方洲集巻二十九<lb/>
　　　　　　　　　　　　　明　張寧　撰<lb/>
　讀史録<lb/>
　　武帝<lb/>
　元年<lb/>
舉賢良方正直言極諫之士以董仲舒為江都相治申<lb/>
韓蘇張之言者皆罷之<lb/>
<pb n="KR4e0114_WYG_029-1b"/>
　異端邪説自戰國至秦日新月盛卒以亂世髙祖初<lb/>
　取天下急於用謀不暇自擇其徒多寓術於軍旅文<lb/>
　帝清淨儒道未𢎞其徒多托跡於論諫如酈生侯公<lb/>
　袁盎晁錯之流其源固未甚遠至是始發於董仲舒<lb/>
　成於衛綰一切罷去邪正判然可謂盛大之舉惜乎<lb/>
　得一醇儒不能使其人置諸左右朝夕納誨而出之<lb/>
　於外則帝之好儒有名無實卒致一暴十寒而黄老<lb/>
　神仙土木甲兵之事迭起迹其所得不足以補其所<lb/>
<pb n="KR4e0114_WYG_029-2a"/>
　失正學終以湮塞可勝悼哉<lb/>
董仲舒兩事驕王皆正身率下所居而治<lb/>
　武帝抑黜百家表章六經建立學校舉用賢良大率<lb/>
　皆仲舒推明正學之力及其兩事驕王皆能以禮義<lb/>
　匡正無所陵蕩可謂真儒矣使其處之切要因武帝<lb/>
　聰明特達之資當嗜好方開之日納約自牖而啟沃<lb/>
　之以善無少間㫁則其格君之功豈止如江都膠西<lb/>
　而已哉自昔時君世主嘗患外重内輕本小末大而<lb/>
<pb n="KR4e0114_WYG_029-2b"/>
　於土地儲積兵民無不凖酌約量得算乃舉至於得<lb/>
　一賢士則或畏其尊嚴忌其匡正往往出之於外漫<lb/>
　不省慮不復以古人廸簡為事可謂失輕重本末之<lb/>
　等矣豈特仲舒賈誼可歎耶<lb/>
迎申公為太中大夫對曰為政不在多言顧力行何如<lb/>
耳<lb/>
　申公力行之言深得體要然迹其所履胥靡於楚戊<lb/>
　而復赴召不合於孝戊而復就職竟以罷歸先儒謂<lb/>
<pb n="KR4e0114_WYG_029-3a"/>
　不及穆生遠甚豈其學本於詩是以温柔敦厚而失<lb/>
　之愚耶<lb/>
　三年<lb/>
閩越擊東甌遣使發兵救之遂徙其衆於江淮間<lb/>
　武帝好大急功之君然初政清明嗜好未雜自東甌<lb/>
　告急田蚡以為不煩往救莊助乃以口給禦人勸帝<lb/>
　發兵及舉國内附騷動江淮逢惡開端不可復遏馴<lb/>
　致窮兵黷武疲弊海内是後凡有所為輒令文士與<lb/>
<pb n="KR4e0114_WYG_029-3b"/>
　大臣相絀難以言制事不復慮善終帝之世輕舉妄<lb/>
　動㡬亂天下雖帝之資性不醇其實莊助迎合首事<lb/>
　之罪也<lb/>
上招選天下文學材智之士簡拔俊異者寵用之<lb/>
　觀武帝所用文學材智不過詞賦論説能酬應發難<lb/>
　而已至於董仲舒乃告之以天人之藴道徳之源此<lb/>
　魏侯罃所以逺孟子而卒相張儀也<lb/>
　元光二年<lb/>
<pb n="KR4e0114_WYG_029-4a"/>
始親祠竈遣方士求神仙<lb/>
　此巫蠱之所由起也<lb/>
遣間誘匈奴單于入塞將軍王恢等伏兵邀擊之<lb/>
　孝文時匈奴入寇遣兵却擊出塞而還其後又遣周<lb/>
　亞夫屯兵備之月餘而罷故當時海宇晏然民物殷<lb/>
　富武帝元光本無外侮輕信王恢誘致匈奴棄信違<lb/>
　義事出無名禍結兵連天下騷動古云有備無患文<lb/>
　帝以之又云好戰必危武帝以之<lb/>
<pb n="KR4e0114_WYG_029-4b"/>
　四年<lb/>
殺魏其侯竇嬰<lb/>
　自景帝迫於七國殺晁錯至孝武即位以來未嘗輕<lb/>
　戮大臣況竇嬰以賢戚屬有功封侯為相即有實罪<lb/>
　亦所當議者今以力救灌夫忤田蚡遂傳致其死帝<lb/>
　由此果於用法而大臣書殺者相望於史矣且蚡於<lb/>
　王太后異父弟也一廷議輒怒不食獨不思竇太后<lb/>
　没未五年而嬰遽以不辜就戮可謂不善推類矣使<lb/>
<pb n="KR4e0114_WYG_029-5a"/>
　蚡須臾毋死則淮南事聞其能免乎<lb/>
　五年<lb/>
河間王徳來朝王修學好古實事求是<lb/>
　天下之事是非二者而已世之為非者固不足論其<lb/>
　間為是而實非是迺自以為是而不求者多矣觀求<lb/>
　是一語此三代聖賢之學也豈直秦漢間無人及此<lb/>
　哉班固稱河間獻王卓爾不羣信矣<lb/>
詔大中大夫張湯中大夫趙禹定律令<lb/>
<pb n="KR4e0114_WYG_029-5b"/>
　自漢髙祖除秦苛政約法三章孝惠時蕭何作律九<lb/>
　章文帝除肉刑景帝減笞令皆欲寛刑緩罰約民於<lb/>
　中至武帝始命湯禹共定律令作見知故縱監臨部<lb/>
　主之法急縱出緩深故律令煩酷文書委積而民無<lb/>
　所措手足當是時也法制既峻征斂方興向非文景<lb/>
　生養蓄積之久足以承其煩重則去秦無尺寸矣<lb/>
　元朔二年<lb/>
賜淮南王几杖毋朝<lb/>
<pb n="KR4e0114_WYG_029-6a"/>
　按文帝時吳王濞稱病不朝賜之几杖所以釋其罪<lb/>
　使之自媿非固尊顯之也淮南王安始蓄過望之心<lb/>
　繼以彗出之變覬覦結納已非一日一旦無故遽有<lb/>
　是賜必且以濞為監曰得微帝側有發吾將者乎不<lb/>
　然何以有濞賜也由是惶惑猖狂始謀為反具以至<lb/>
　於敗書曰惟衣裳在笥惟干戈省厥躬賞不當功亦<lb/>
　且速變況刑不當罪其能無忒哉然均一几杖濞以<lb/>
　是緩事安以是速為豈非文帝仁柔可信武帝剛鋭<lb/>
<pb n="KR4e0114_WYG_029-6b"/>
　難測哉<lb/>
詔諸侯王得分國邑封子弟為列侯因主父偃之言也<lb/>
　是舉也可謂宻而能漸過晁錯逺矣未㡬淮南王孫<lb/>
　建以父不害不得分封而上變告所謂不削自弱之<lb/>
　機豈待裂地而後見哉然正義損矣<lb/>
徙郡國豪傑於茂陵<lb/>
　夫地分九野民殊五方君國子民所以相協奠定使<lb/>
　之各安其生各適其性非有大故不敢動民殷周遷<lb/>
<pb n="KR4e0114_WYG_029-7a"/>
　徙不常其事動以天下非為一家之私故易以遷國<lb/>
　為益事春秋之世凡書遷則閔之也自秦始皇徙天<lb/>
　下豪傑十二萬户於咸陽漢祖徙齊楚大族豪傑十<lb/>
　二萬户於關中雖以便利之心乘之亦因天下初定<lb/>
　民未寧居順其可為之勢以為一勞久逸之資耳自<lb/>
　文景至於武帝四方無虞民安田里乃以意外之慮<lb/>
　用主父偃之謀輕徙郡國豪傑於茂陵遂使郭解關<lb/>
　白於天子伍被藉謀於淮南異時義縱王仲舒之流<lb/>
<pb n="KR4e0114_WYG_029-7b"/>
　皆比附偃意所至以誅兼并銷姦猾為事稍或相涉<lb/>
　輒禽獼草薙虎噬鷹擊惟恐不盡一日報殺四百人<lb/>
　流血餘數十里郡中至一月無聲帝畧不加問而反<lb/>
　以為能意固有在其後遷徙之令再行於元狩之際<lb/>
　三行於太始之初積嵗連年結意不解原其所以良<lb/>
　由激切於郭解之流而益信夫主父偃之謀也獨不<lb/>
　知節民以禮和民以樂欲革兼并姦猾之俗豈誅徙<lb/>
　之外更無餘法乎<lb/>
<pb n="KR4e0114_WYG_029-8a"/>
　三年<lb/>
以張湯為廷尉<lb/>
　前既命湯定律令此復命之司律令宜其嚴峻急刻<lb/>
　牢不可解是猶令矢人當射非貫革洞侯其力未肯<lb/>
　自弛<lb/>
　四年<lb/>
以公孫𢎞為丞相封平津侯<lb/>
　自古人君之於臣下雖甚明哲鮮有不樂和婉而厭<lb/>
<pb n="KR4e0114_WYG_029-8b"/>
　剛直親謙慎而疎强毅者周書曰爾有嘉謀嘉猷則<lb/>
　入告爾后於内爾乃順之於外曰斯謀斯猷惟我后<lb/>
　之徳成王周之賢君其望於臣下者已如此况後世<lb/>
　乎孔子曰邦有道危言危行邦無道危行言遜苟所<lb/>
　遇不同雖居諫爭之官觸忌諱之事猶當寓剛直於<lb/>
　和緩之中托强毅於謙慎之表求盡已職無敗君事<lb/>
　不失正道而已况他官乎漢武帝誅鋤巨室族殺大<lb/>
　臣當時鮮克自保惟衛青以和柔霍去病以不泄致<lb/>
<pb n="KR4e0114_WYG_029-9a"/>
　親貴霍光以謹重金日磾以恭慎受遺托之四人者<lb/>
　雖非古賢臣然濟時之功亦足比數顧其所以能保<lb/>
　其功名始終不失君臣之義者由其得所處耳彼豈<lb/>
　皆素姦佞媚世以要禄固寵為務者哉公孫𢎞始以<lb/>
　使對不合免歸既蹶而起年已六十自為博士明習<lb/>
　事機洞察時變故其居官任職不為抗言髙論力較<lb/>
　是非惟上意嚮所在而將順之汲黯斥其多詐不忠<lb/>
　𢎞則自以為中病朱買臣難以朔方十䇿𢎞則自以<lb/>
<pb n="KR4e0114_WYG_029-9b"/>
　為不能吾丘壽王非挾弓矢之禁𢎞則詘服而不敢<lb/>
　復辯朝㑹議論常隨人後開陳其端以待上之自擇<lb/>
　至其族郭解斥卜式誅主父偃毀罷西南夷諫築朔<lb/>
　方郡則又確其不㧞非特一於依違取容而已由是<lb/>
　帝樂其為人所言多見聴用及老有疾猶賜告予牛<lb/>
　酒勉以醫藥卒全侯相榮禄令終可謂大幸矣其後<lb/>
　為相者惟石慶醇謹過𢎞而材不及雖權歸别任而<lb/>
　亦克終相位其餘皆死於法無復𢎞比後之人臣材<lb/>
<pb n="KR4e0114_WYG_029-10a"/>
　徳不類言行相違忽和婉為柔佞詬謙慎為委靡小<lb/>
　有所得不量淺深無所顧忌而輒以剛直强毅乗之<lb/>
　以致速禍僨事又自以為直道不容而不悔焉者是<lb/>
　又公孫𢎞之下客耳然齊人多詐𢎞之故態素行尤<lb/>
　君子之所恥言予特著其可道者以取節焉耳<lb/>
　元狩元年<lb/>
遣博陵侯張騫使西域騫還自月氐言于闐之西則水<lb/>
皆西流注西海其東水東流注鹽澤澤潛行地下其南<lb/>
<pb n="KR4e0114_WYG_029-10b"/>
則河源出焉<lb/>
　按史記云河有兩源一出葱嶺一出于闐合流東注<lb/>
　蒲昌海伏流地中南出積石其山多玉石武帝因按<lb/>
　古圖書名河所出山曰崑崙班固以騫為未嘗見崑<lb/>
　崙唐薛元鼎使吐蕃自隴西成紀出塞二千里得河源<lb/>
　於悶磨黎山中髙四下所謂崑崙水東北流與積石<lb/>
　河相連河源澄瑩冬春可涉下稍合流色赤益逺他<lb/>
　水并注遂濁吐蕃亦自言崑崙在其西南故蔡氏尚<lb/>
<pb n="KR4e0114_WYG_029-11a"/>
　書禹貢傳兼取二説而歸是於薛然皆非耳目聞見<lb/>
　之實論元至元十七年命都實佩金虎符往求河源<lb/>
　自河州四閱月始抵其處學士潘昻霄述其所見為<lb/>
　志謂河源出吐蕃朶甘思西鄙有泉百餘泓沮洳渙<lb/>
　散方可七八十里自上瞰之如列星羣流奔輳五七<lb/>
　里滙二巨澤自西而東徑歴可半月合赤賓河其流<lb/>
　浸大始名黄河然水猶清又一二日岐為八九股行<lb/>
　可二十日至朶甘思東北有大雪山即崑崙也自是<lb/>
<pb n="KR4e0114_WYG_029-11b"/>
　凡七八日河水北行轉西過崑崙北一東北流可二<lb/>
　十日至禹貢積石自發源至漢地南北溪澗分流合<lb/>
　派莫知紀極至積石始林木暢茂及考臨川朱思本<lb/>
　得譯出梵字圖書其間分合轉折與志或小異而崑<lb/>
　崙積石地域遠近大要相同大槩謂河源東北流所<lb/>
　歴皆西畨池至蘭州凡四千五百餘里始入中國又<lb/>
　東北流過胡地凡二千五百餘里始入河東境又南<lb/>
　流河中凡一千八百餘里通九千餘里再考張騫使<lb/>
<pb n="KR4e0114_WYG_029-12a"/>
　西域所至惟太月氐大宛大夏康居其餘旁國皆得<lb/>
　之傳聞歸而進熟徒見鹽澤伏流至於積石再出遂<lb/>
　謂此為河源誠未覩崑崙班固非之宜矣元鼎雖亦<lb/>
　以使事往吐蕃然履歴有序其言崑崙山水委曲可<lb/>
　信故蔡傳以元鼎之言為近然亦未究極致元有天<lb/>
　下薄海内外皆置驛使通道絶域如行國中都實又<lb/>
　特以河源事往所詣多鄉道指授其所紀載當有根<lb/>
　據然後知于闐鹽澤崑崙積石一皆河流所經去源<lb/>
<pb n="KR4e0114_WYG_029-12b"/>
　猶遠譬諸常山之虵張騫見其尾元鼎見其腹而都<lb/>
　實所至昻霄所紀庶㡬見其全體矣雖然中夏内事<lb/>
　有干人紀者君子所當知中夏外事無預於人者君<lb/>
　子所當畧故禹貢止書導河積石至於龍門其下經<lb/>
　過播逆入海之處則備及之意蓋有在矣後世振決<lb/>
　蕩析河流在中國者代無善捍之策而反遠求其源<lb/>
　於荒絶之外欲何為邪姑併録之以具觀考<lb/>
　二年<lb/>
<pb n="KR4e0114_WYG_029-13a"/>
丞相𢎞卒<lb/>
　初董仲舒以𢎞為從諛汲黯以𢎞為飾詐𢎞陰銜之<lb/>
　而陽與善其後欲殺仲舒則以為膠西相欲殺汲黯<lb/>
　則以為右内史自古奸臣欲害忠良而惡其迹必任<lb/>
　之以難事處之以危地名曰簡賢治劇實欲中之以<lb/>
　法而幸其自敗也人主非明何自而覺其奸邪夫舉<lb/>
　賢薦能宰相第一事反是則首惡矣𢎞得以卒書何<lb/>
　幸哉<lb/>
<pb n="KR4e0114_WYG_029-13b"/>
　三年<lb/>
減隴西北地上郡戍卒之半作昆明池<lb/>
　昆明與漢本無闗涉徒以阻隔夷道不為通使而已<lb/>
　借使有罪當伐命將遣師深入絶域亦非朝廷所能<lb/>
　専制而乃穿五十里之池象之以習水戰徒役貲費<lb/>
　倍於軍興是遠人未服而近者先弊外功未集而内<lb/>
　庶已勞非王者設武衛民之意比魯之浚洙尤為無<lb/>
　益綱目書作池於減卒之下所以見帝開邊起戎蹔<lb/>
<pb n="KR4e0114_WYG_029-14a"/>
　息復熾其志念煩多事㡬變作所謂得已而不已者<lb/>
得神馬於渥洼水中<lb/>
　是時上方事西南夷求馬之舉將兆豈天心仁愛閔<lb/>
　下故出馬以塞其欲而警動之邪抑果暴厲長之所<lb/>
　為邪帝方且自詫神異播之樂歌謬矣<lb/>
　四年<lb/>
以卜式為中郎賜爵左庶長<lb/>
　式以財富入官及為御史大夫乃諫論鹽鐵船算欲<lb/>
<pb n="KR4e0114_WYG_029-14b"/>
　烹桑𢎞羊先儒謂其官既尊始正言以要名此固拔<lb/>
　本塞源之論予嘗反覆本傳考其語事知式之始終<lb/>
　本以芻牧起家無他財智平生能致力取義盡心所<lb/>
　事質直自信㡬於忘已其為人樂予而不樂取故其<lb/>
　晚見於言者若與行相背云<lb/>
遣衛青霍去病擊匈奴青部將軍李廣失道自殺<lb/>
　夫將不可以遥制兵不可以預籌初帝戒衛青以廣<lb/>
　老數竒母令當單于及廣請居前鋒青以上旨不從<lb/>
<pb n="KR4e0114_WYG_029-15a"/>
　徙之東行道回逺致以後期自刎其後孫陵從貳師<lb/>
　將軍出戰請以步兵五千人渉單于庭上壯而許之<lb/>
　因詔强弩都尉路博徳將兵迎陵帝亦自悔預詔得<lb/>
　令老將生奸計致以無救而敗此正坐遥制預籌之<lb/>
　失不可直以廣為命竒陵為輕敵而然也按文帝十<lb/>
　四年匈奴入寇朝那蕭關遣兵擊却而還因輦過郎<lb/>
　署聞馮唐論頗牧之賢遂赦魏尚復為守時李廣適<lb/>
　以良家子從射殺首虜多為郎騎常侍帝歎曰惜廣<lb/>
<pb n="KR4e0114_WYG_029-15b"/>
　不逢時令當髙祖時萬户侯豈足道哉觀唐論魏尚<lb/>
　之才不過散財得士亦無甚過於廣夫廣材既與頗<lb/>
　牧魏尚相當又為文帝素所稱惜方拊髀持節之事<lb/>
　何不及時遂大用廣而使之旅進退以老漢書謂廣<lb/>
　報怨殺降因不能封侯此廣平生事也文帝時方年<lb/>
　少曷嘗有之人常言貴耳賤目忽近求逺豈廣時名<lb/>
　未著帝特知其善射而不知其將畧耶抑帝本以恭<lb/>
　仁為治一嘗耀武而不復加省耶不然則人之常言<lb/>
<pb n="KR4e0114_WYG_029-16a"/>
　果若是矣<lb/>
以義縱為右内史<lb/>
　先是公孫𢎞欲殺汲黯奏為右内史黯直以寛簡為<lb/>
　治及渾邪王來降帝以馬不具欲斬長安令又欲殺<lb/>
　市賈五百餘人皆以黯諫强免由是忤帝致免官乃<lb/>
　以縱代之縱本殘狠小人目激黯事洞察帝之意向<lb/>
　所在安得不迎合附和而益逞其兇虐也然黯卒能<lb/>
　自全縱不旋踵見殺惠廸吉從逆凶此固天道也<lb/>
<pb n="KR4e0114_WYG_029-16b"/>
　五年<lb/>
以汲黯為淮陽太守黯以諸侯相秩居淮陽十載而卒<lb/>
　初黯以閩越不足救失火不足憂而迺矯制發粟以<lb/>
　賑貧窮罵張湯為刀筆吏斥公孫𢎞為面諛飾詐揖<lb/>
　大將軍衛青而不拜皆合大體至如面對武帝内多<lb/>
　慾而外施仁義此言尤為切中其後渾邪天馬之諫<lb/>
　勞求輒殺之論動輒戇直盡情方是時帝好文學志<lb/>
　意甚侈左右前後皆務取容順㫖而黯獨披逆犯顔<lb/>
<pb n="KR4e0114_WYG_029-17a"/>
　上觸人主下忤權臣衆怒羣排㡬何其不見遺於疎<lb/>
　逺也顧黯所以得全者徒以行修潔獨立多病簡事<lb/>
　不欺而無所指名又得嚴助之語淮南之謀開達帝<lb/>
　意不然黯死無日矣豈能至淮陽而卒哉後之人無<lb/>
　黯之行而欲學黯之言吾見其朝出言而暮受戮㫁<lb/>
　乎其不可也<lb/>
　元鼎四年<lb/>
封周後姬嘉為子南君<lb/>
<pb n="KR4e0114_WYG_029-17b"/>
　興滅繼絶王者之盛事況周之至徳尤不可以不祀<lb/>
　自赧王入秦之後至是㡬百年而武帝封嘉子南君<lb/>
　以奉周後不意兵車肆出之日乃有此舉也綱目特<lb/>
　書以美之宜哉<lb/>
以方士公孫卿為郎卿曰黄帝鑄鼎成有龍垂胡髯下<lb/>
迎黄帝上騎龍與後宫羣臣七十餘人俱登天於是上<lb/>
曰嗟乎吾誠得如黄帝視去妻子如敝屣耳<lb/>
　夫龍非常御之物天乃積氣而然禹濟江有龍負舟<lb/>
<pb n="KR4e0114_WYG_029-18a"/>
　雖曰無懼猶仰天而歎使有龍垂髯則從者皆將失<lb/>
　措焉得從容擾習後宫從官七十餘人若有素約安<lb/>
　然乘之而上是天果有門户可以啓閉宫室可以棲<lb/>
　止者矣是豈理哉按武帝東廵至橋山祀黄帝冢曰<lb/>
　吾聞黄帝仙去乃有冢耶或欲附合帝意以實卿言<lb/>
　對曰羣臣葬其衣冠後世仙書因踵二説而文致其<lb/>
　事至今以為仙去是猶淮南王安本以謀反自殺術<lb/>
　家猶稱其舉家上升者如合一轍武帝溺於異端不<lb/>
<pb n="KR4e0114_WYG_029-18b"/>
　能以道接言考求事實徒悅其虚文遂有歎慕向信<lb/>
　之意其他如文成少翁欒大之流皆空言自大相繼<lb/>
　敗誅惟卿援據古今巧合機軸至於後世猶祖述其<lb/>
　說未破因考論之<lb/>
　元封元年<lb/>
春正月帝如緱氏祭中嶽從官在山下聞若有言萬嵗<lb/>
者三既封泰山夜若有光方士言蓬萊諸神若將可得<lb/>
二年春公孫卿言見神人若云欲見天子<lb/>
<pb n="KR4e0114_WYG_029-19a"/>
　觀四若字所以見武帝蠱於徼求眩於視聴而羣小<lb/>
　之譸張誑誕皆得自達於帝帝雖知其妄猶冀僥倖<lb/>
　一得甘受其欺不復省察因疑似之詞所以著必無<lb/>
　之事此晦菴之深意也<lb/>
有星孛於東井又孛於三台望氣王朔言候獨見填星<lb/>
出如瓜食頃復入有司皆曰陛下建漢家封禪天報徳<lb/>
星至二年冬十月遂祀泰一拜徳星<lb/>
　按東井八星居參鬼之間天之南門黄道所經主水<lb/>
<pb n="KR4e0114_WYG_029-19b"/>
　衡法令所取平王者用法平則明而端列彗孛犯之<lb/>
　其野兵起三台六星居太微紫微二垣之間謂之秦<lb/>
　階色變動揺疏促不類則為兵象管子曰君不改政<lb/>
　孛將出矣彗何憂焉此見孛之禍甚於彗也今有星<lb/>
　孛於東井後十餘日又孛於三台變異之象亦既甚<lb/>
　矣望氣者不因以致警懼於君迺言獨見填星如瓜<lb/>
　有司遂諂以為天報徳星夫填星者土緯也其行度<lb/>
　甚緩當鎮定不變四夷失守填星乃動天官書曰天<lb/>
<pb n="KR4e0114_WYG_029-20a"/>
　精而見景星景星者徳星也又謂赤青二方氣相連<lb/>
　三星合如半月是謂徳星其狀無常出於有道之國<lb/>
　今迺謂獨見填星出如𤓰食頃復入即使非孛星實<lb/>
　為土緯出而復入形見不類亦是變常不知其形色<lb/>
　占驗一何相似而遂指為徳星也古者上天示變君<lb/>
　臣上下相與憂懼警察以答天心况元封前後征伐<lb/>
　聚斂土木禱祠更作迭起民怨天怒雖真有徳星將<lb/>
　亦不足以為佳瑞而況指妖為祥假無作有乃安受<lb/>
<pb n="KR4e0114_WYG_029-20b"/>
　樂處以承天休雖自昔大無道之世亦未必爾也是<lb/>
　後匈奴數寇邊壊城障關中旱蝗灾變大將軍衛青<lb/>
　丞相慶卒趙破奴李陵等敗没丞相市棄族誅者相<lb/>
　望適應東井三台分位之變綱目前兩書星孛繼書<lb/>
　拜徳星所以明著當時好諛獻諂之失以為萬世君<lb/>
　臣之戒也<lb/>
　二年<lb/>
甘泉房中產芝九莖赦<lb/>
<pb n="KR4e0114_WYG_029-21a"/>
　武帝獲一獸而以之紀元得一馬而以之作樂産一<lb/>
　芝而因之肆赦生一子而用之名門至於夏霜冬雷<lb/>
　血風氂雨水火蝗螟石隕地震之異則皆置之不問<lb/>
　而反謂旱為天乾封指孛為徳星見此其心果何所<lb/>
　處也夫休咎之徵妖祥之應以天為無意邪則妖咎<lb/>
　既不足懼而休祥亦不必矜以天為有意邪則休祥<lb/>
　既以為福而妖咎必将致禍福也則思恭謹謙抑以<lb/>
　承之禍也則思恐懼修省以回之如此而後謂之敬<lb/>
<pb n="KR4e0114_WYG_029-21b"/>
　天敬天而後可以治民也焉有怙福玩禍假妖為祥<lb/>
　㡬於侮慢矯誣矣施諸民事豈有不悖者乎大抵天<lb/>
　命不常而君徳能常人心不一而君徳能一君苟賢<lb/>
　也堯水湯旱無損於治茍不賢也魯麟漢鳳無益於<lb/>
　亂以武帝為君而所為若此其甚災變若此其多乃<lb/>
　因一二小可之物遂以為得天純祐而侈耀之譬猶<lb/>
　子不能敬事其父至於積怒不省偶因莞爾失笑而<lb/>
　遂可以為恃乎此武帝之末所以卒致巫蠱之變以<lb/>
<pb n="KR4e0114_WYG_029-22a"/>
　及其嗣世也<lb/>
　三年<lb/>
朝鮮人殺王右渠置樂浪臨屯𤣥菟真畨郡分注載班<lb/>
固曰𤣥菟樂浪本箕子所封箕子敎其民以禮義田蠶<lb/>
織作為民設八條禁<lb/>
　予嘗奉使至朝鮮見其國俗上下有章公私有等地<lb/>
　多嘉穀卉布人習詩書重犯法為盜覺罰戴折笠子<lb/>
　孫世不許變有仕者方聴變兄弟各有婦輒出入不<lb/>
<pb n="KR4e0114_WYG_029-22b"/>
　同户女婦至則頂帷帽謹自蔽重臣出入乘小車食<lb/>
　邑户飲食多用籩豆士業文武為上王與予語稱名<lb/>
　其下應答稱陪臣世子見侍立甚習王有事至使館<lb/>
　毎休便室伺候方入語則稱天使大人送迎拜起曲<lb/>
　盡禮意供帳服用儀物兼具一日三問安自始至畢<lb/>
　事無所怠弛其品式制度盡下朝廷示不敢齒官庶<lb/>
　通用正朔厯舊碑刻題識皆遵中國年號地分八道<lb/>
　州縣各有孔子廟配從如漢儀不作塑像通用木主<lb/>
<pb n="KR4e0114_WYG_029-23a"/>
　平壤城為西京有箕子廟在文廟之左木主題曰朝<lb/>
　鮮始祖箕子予始至將謁廟禮曹正郎入請禮節予<lb/>
　語以弟子見師之儀明日王喜謝曰前陳公嘉猷至<lb/>
　廟見始祖字不拜而出是以謹請乃獨不意如此及<lb/>
　語及使事予詰責不少假借輒引咎曰普天之下莫<lb/>
　非王士率土之民莫非王民小邦不過為朝廷守土<lb/>
　地人民耳豈敢過為也每宴待必自起主進終日百<lb/>
　拜無惰容予所將陪從亦自執巵酒為序次於别室<lb/>
<pb n="KR4e0114_WYG_029-23b"/>
　予命跪拜亦答禮相當予勸止輒應曰此軰雖微亦<lb/>
　王人也其敢不謹其慎節尚文多此類自漢至今雖<lb/>
　國數易主習俗漸薄然其本性仁柔異於他方仁賢<lb/>
　之化猶有不泯者信乎如固之所言是以本朝撫有<lb/>
　萬國毎朝㑹燕饗特奏宣朝鮮王表而宴其使一人<lb/>
　於殿上優於諸國逺甚<lb/>
　五年<lb/>
詔舉茂才異等可為將相使絶國者<lb/>
<pb n="KR4e0114_WYG_029-24a"/>
　人才與世運相周旋隨風化為髙下惟聖賢明良相<lb/>
　遇道合義從無施不可其餘創業之君當天下方亂<lb/>
　之際一以攻取為心是以羣䇿竝用百藝俱施用人<lb/>
　不能不雜而賢者常十一守成之主當天下既治之<lb/>
　餘一以乂安為事是以取於素養進於己試用人不<lb/>
　得不精而賢者常十九然自亂入治其人猶縱故創<lb/>
　業之臣多不保終由其雜於始也以治防亂則人習<lb/>
　慎故守成之臣多能全節由其精於初也漢自髙帝<lb/>
<pb n="KR4e0114_WYG_029-24b"/>
　之初至於孝武㡬於百年天下已定治理相仍所謂<lb/>
　竝用俱施之材既盡而素養已試之賢宜日見矣使<lb/>
　武帝因是時益廣學校重選舉辨官材嚴陟黜九徳<lb/>
　咸事百度惟貞則明良之治將可復致得賢豈止什<lb/>
　九而已哉顧乃當守成之時反行創業之事窮兵黷<lb/>
　武征伐四夷疲弊中原以規逺利加以嗜慾所向類<lb/>
　非一途遂使詼諧放浪欺詐諂諛酷暴聚斂狹邪亡<lb/>
　命人奴降虜市賈牧豎開邊起戎之士神仙方技之<lb/>
<pb n="KR4e0114_WYG_029-25a"/>
　流充斥内外混濫官聨病國妨民無所不至其弊豈<lb/>
　止雜而不精也哉其間雖有一二賢正英特之人偏<lb/>
　全不侔用舍亦異得不酬失衆楚一齊亦末如之何<lb/>
　也已及乎舉任不當督責驟行向之所以汎求濫取<lb/>
　者適足以償其横誅暴殺之怒而保終者無㡬此汲<lb/>
　黯所以有賢才將盡誰與共治之諫也及元封以來<lb/>
　老死摧殘適符黯語猶不覺悟乃復下詔以求泛駕<lb/>
　跅弛之材家國空虚失道寡助屹如敗軍覆國之秋<lb/>
<pb n="KR4e0114_WYG_029-25b"/>
　猶復以使絶國者為説不及秦誓遠矣自是用人不<lb/>
　復甄别一切安於茍簡私李廣利為列侯而降匈奴<lb/>
　强公孫賀劉屈氂為丞相而滅族棄市因告宻用江<lb/>
　充而起巫蠱之禍以惑夢用田千秋而為具位之臣<lb/>
　他如馬何羅之伏誅上官桀之謀反皆擊蒙自寇兵<lb/>
　戰餘凶見於晚節用人如此良由武帝不能順守成<lb/>
　業而欲逆行攻取之術也<lb/>
　太初元年<lb/>
<pb n="KR4e0114_WYG_029-26a"/>
造太初厯以正月為嵗首色尚黄數用五定官名協音<lb/>
律定宗廟百官之儀以為典常垂之後世<lb/>
　改正朔定制度賈誼常言之文帝而未能用至是武<lb/>
　帝始因公孫卿司馬選之議而遂成之夫厯朔制度<lb/>
　王政之大端所以統四海而一萬民協天人而制華<lb/>
　夏美風俗而成敎化無一不由兹始文帝恭靖𤣥黙<lb/>
　謙讓未遑武帝剛果有為勇於振舉一作一輟蓋亦<lb/>
　各因其質非迪知其緩急之宜也然文帝之治無愧<lb/>
<pb n="KR4e0114_WYG_029-26b"/>
　於孝武武帝之治有歉於孝文此見王者之道雖有<lb/>
　良法美政必本諸身而後可以濟於人故有徳而未<lb/>
　洽於法政者矣未有無徳而能善於法政者也<lb/>
　天漢二年<lb/>
遣李廣利將兵擊匈奴别將李陵戰敗降虜上聞陵降<lb/>
怒甚羣臣皆罪陵惟太史令司馬遷盛言陵云云上以<lb/>
遷誣罔欲沮貳師為陵游説下遷腐刑<lb/>
　昭帝時蘇武還自匈奴陵與武曰使漢且貰陵罪全<lb/>
<pb n="KR4e0114_WYG_029-27a"/>
　其老母使得奮大辱之積志庶㡬曹柯之盟此陵宿<lb/>
　昔之所不忘也遷之擬陵亦既驗矣惜乎始對之時<lb/>
　不能無失夫首罪不可以情原盛怒不可以驟解凡<lb/>
　排難解紛欲出人之罪必先有以究其罪欲釋人之<lb/>
　怒必先有以助其怒子有不孝形迹已彰父既聲且<lb/>
　訶矣所親能表暴其子之所當罪而明達其父之所<lb/>
　當怒則為父者必將樂聴其言而少緩於聲訶焉反<lb/>
　是未有不速罪於其子而移怒於言者矣孔子曰吾<lb/>
<pb n="KR4e0114_WYG_029-27b"/>
　從風諫使遷當召問之時既能出此則衆論同歸帝<lb/>
　意自定然後從容委曲俟其可言而先及於得當報<lb/>
　漢之心次及於奮不顧身之義申之以摧敗亦足暴<lb/>
　白之說則帝方將悔其預詔又復幸其後圖吾意勞<lb/>
　軍之賜迎陵之舉不待久之而後見也豈復移怒於<lb/>
　遷哉惟其不量淺深不度機勢乘其不平之氣逞以<lb/>
　宿搆之詞稱譽陵能非毀衆議其言㡬於顛倒是非<lb/>
　甚乎激烈叱咤即使他人聞之猶不能忍況帝盛怒<lb/>
<pb n="KR4e0114_WYG_029-28a"/>
　之下安得不以為誣罔游説哉此汲黯之所以敢於<lb/>
　面折武帝而不敢必是竇嬰為無罪也惜遷以髙才<lb/>
　絶學顧以言事得罪寘於幽刑此固天下後世所共<lb/>
　咨嗟而悼悵之者觀其答任安書詞氣激昻悲憤欲<lb/>
　哭平生豈亦為材累者耶<lb/>
遣繡衣直指使者發兵擊東方盜賊<lb/>
　武帝能致功絶漠而不能使東方之盜賊不起能通<lb/>
　道四夷而不能禁中州之道路不通能徙豪傑以銷<lb/>
<pb n="KR4e0114_WYG_029-28b"/>
　奸猾而不能制愚氓之攻城弄兵黨阻於山澤之下<lb/>
　凡其所以不能者實由其所能者以致之也<lb/>
　三年<lb/>
令死罪入贖錢五十萬減死一等<lb/>
　傳曰生財有大道生衆食寡為疾用舒則財恒足文<lb/>
　帝優農養民當時上下殷富財物不可勝用武帝窮<lb/>
　兵黷武耀侈矜奢土木禱祠百為竝見丁壯盡於鋒<lb/>
　鏑財賄委若丘山耕耨廢時徵斂無藝生財之要舉<lb/>
<pb n="KR4e0114_WYG_029-29a"/>
　失其宜及資費不給於是作為一切之法以罔括民<lb/>
　財茍取曲求錙銖不爽至是又併死罪亦得入贖自<lb/>
　古好利之君未有甚於武帝者也然取之而用益乏<lb/>
　禁之而民不懼風之而民不應良由缾罌之瀝不足<lb/>
　以濡久旱之地聚斂之令不足以制積困之民天下<lb/>
　之民外死於兵内劫於法雖有富者曉然知罄己之<lb/>
　有不足以厭上之求而各自惜其家故也傳有之曰<lb/>
　財聚則民散又曰百姓不足君孰與足當是時也使<lb/>
<pb n="KR4e0114_WYG_029-29b"/>
　楊可之告常行輪臺之役未悔帝窮蹙之愧將成愠<lb/>
　怒愠怒之積酷為刑殺刑殺不已迫為流亡叛亂則<lb/>
　漢之所憂不在東方盜賊而在桑𢎞羊賈肆之中矣<lb/>
　太始二年<lb/>
穿白渠趙中大夫白公奏穿渠二百里溉田四千五百<lb/>
餘頃名曰白渠民得其饒<lb/>
　是役與元光中鄭當時奏穿渭渠同事比作昆明池<lb/>
　逺甚此皆武帝紀中之特書也<lb/>
<pb n="KR4e0114_WYG_029-30a"/>
　三年<lb/>
以江充為水衡都尉<lb/>
　初充為趙王客得罪亡詣闕告趙太子隂事此充殺<lb/>
　戾太子之權輿也使督察貴戚近臣踰侈者没入車<lb/>
　馬願入錢贖凡數千萬此充中帝意之根柢也<lb/>
　征和二年<lb/>
丞相賀有罪下獄死夷其族<lb/>
　夫宰相之職百責所萃家國天下無一不係於身賀<lb/>
<pb n="KR4e0114_WYG_029-30b"/>
　内不能嚴禮敎而使子敬聲驕奢犯法外不能弭奸<lb/>
　慝而使朱安世肆俠於京及敬聲有罪乃請自捕以<lb/>
　贖之此下職事所恥為而謂宰相為之可乎卒之稔<lb/>
　禍滅宗巫蠱事起匹夫造厲流毒王家此公孫𢎞之<lb/>
　所以必殺郭解也<lb/>
諸邑陽石公主及長侯衛伉皆坐巫蠱死皇太子據殺<lb/>
使者江充白皇后發兵詔丞相屈氂討之據敗走湖皇<lb/>
后衛氏及據皆自殺<lb/>
<pb n="KR4e0114_WYG_029-31a"/>
　淫祀無福巫風喪邦古人具有明戒漢初承秦之弊<lb/>
　歴置巫覡名數不可殫述及新垣平伏誅文帝怠於<lb/>
　鬼神之事景帝祠祀如故無有所興自武帝傾信宛<lb/>
　若求神君舍之上林磃氏館李少君又以祠竈却老<lb/>
　方見上帝復尊信之未㡬皇后陳氏遂以祠祭厭勝<lb/>
　而廢自是數十年間方士充斥京師巫覡交錯宫禁<lb/>
　祠禱遍滿天下變幻惑衆無所不為女巫又於宫中<lb/>
　敎美人度厄埋木人致祭更相告訐以為祝詛人神<lb/>
<pb n="KR4e0114_WYG_029-31b"/>
　雜擾妖妄薰蒸帝又年老多疾戒於陳后之事恍惚<lb/>
　驚惶見諸夢寐咎徵之來㫁已著矣遂使挾邪得以<lb/>
　授誣賊臣因之鼔亂后主太子皆迫於危亡馴致反<lb/>
　叛由帝不能居正瀆於鬼神也先正大儒皆以帝不<lb/>
　善敎其子以此致變此當正其本而不暇論其末者<lb/>
　也愚按太子温厚敦重得謗自修聞疾涕泣又能數<lb/>
　諫征伐初欲歸謝甘泉而阻於石徳之危策既不束<lb/>
　身詣上而陷於使者之妄言雖由禮義不明是以動<lb/>
<pb n="KR4e0114_WYG_029-32a"/>
　作無法然不可謂甚不賢者使帝素不信用方士神<lb/>
　巫則内外懸絶宫禁肅清巫蠱不興厲階曷自雖百<lb/>
　江充何以得入内中陵轢后妃鋤掘禁宻而嫁禍於<lb/>
　太子以激成不救之罪哉嗟夫以武帝之雄才大畧<lb/>
　用亊一不當至不能保妻子人君可不謹其所嗜好<lb/>
　歟<lb/>
　三年<lb/>
以田千秋為大鴻臚千秋上急變訟太子寃故有是命<lb/>
<pb n="KR4e0114_WYG_029-32b"/>
　初太子奔亡帝盛怒羣下憂懼不知所出壺關三老<lb/>
　茂上書天子亦既開悟及案驗事多不實上頗知太<lb/>
　子惶恐無他意千秋始有此奏合而觀之則三老先<lb/>
　而千秋後三老難而千秋易三老出於迫切而千秋<lb/>
　發於思成三老之言該洽人情而千秋之言特明於<lb/>
　法使帝蚤從三老之言則太子尚在而歸來望思之<lb/>
　臺可無作也今乃棄忽初聞尊用末語㡬乎曲突徙<lb/>
　薪之報者何哉蓋武帝平生好奇尚異惑乎鬼神因<lb/>
<pb n="KR4e0114_WYG_029-33a"/>
　千秋有夢見白頭翁之言適投其心本帝遂誠信以<lb/>
　為髙廟神靈使公敎我因曰公當遂為吾輔佐此所<lb/>
　謂以毒攻毒用酒解醒宜其投杓而輒效也<lb/>
　四年<lb/>
罷方士候神人者是後上毎對羣臣自歎曩時愚惑為<lb/>
方士所欺天下豈有神仙盡妖妄耳節食服藥差可少<lb/>
病<lb/>
　人物之始終皆由於氣然氣之所在理必寓焉是故<lb/>
<pb n="KR4e0114_WYG_029-33b"/>
　氣聚則生氣散則死聚而能固則致壽不能固而速<lb/>
　耗之則夭他如顔子之短命盜蹠之多年是又得氣<lb/>
　之偏遇理之變不可以常論者大抵人壽五十為下<lb/>
　八十為中九十為上百年為期頤而人常得其中下<lb/>
　此又固之者不如耗之者之多也軒農以前不足據<lb/>
　考堯舜禹湯文武皆踰上壽雖曰聖人大徳致然宜<lb/>
　亦得氣之厚其餘惟史記稱老子百六十嵗或言二<lb/>
　百嵗蓋疑詞耳異書乃言彭祖八百嵗借使有之亦<lb/>
<pb n="KR4e0114_WYG_029-34a"/>
　為氣之變異非修為可致然亦未嘗謂其終不死也<lb/>
　若夫陳寶神君之事幽明反常初不見於有道之世<lb/>
　直當謂之妖怪矣尚可以理論哉至如辟穀不死解<lb/>
　化飛昇神仙所居蓬萊方丈之屬此皆燕齊迂怪之<lb/>
　故俗眩於海氣變現相與傳列偽妄而欺蔽時君者<lb/>
　也又其下如祠竈致物丹砂化為黄金是持俳優戲<lb/>
　幻末技與玉杯牛書觸碁之事同一關棙有智之士<lb/>
　當一笑而斥去之者可與天地間之正事同論哉彼<lb/>
<pb n="KR4e0114_WYG_029-34b"/>
　之言辟穀不死以張良為質言解化飛昇引黄帝為<lb/>
　証張良當髙帝時欲保全而退自托於方外其後因<lb/>
　吕后之勸復食而死黄帝死葬橋山升龍之事不見<lb/>
　於經實公孫卿之妄言也使有藥可以不死則神仙<lb/>
　初亦人耳何不自全其父母妻子相與長生久視顧<lb/>
　乃使之淪喪而獨孑然以存反欲下濟隔世之士使<lb/>
　有術可以飛昇則古今四海青天白日何獨不見一<lb/>
　人乘風御氣飄颻猶與而過於稠人廣地之上者自<lb/>
<pb n="KR4e0114_WYG_029-35a"/>
　齊宣燕昭以及秦始皇帝皆常求之至於開心腹以<lb/>
　為信屈萬乘以為尊極品位以為貴傾府藏以為資<lb/>
　竭土木以為奉候動天下以為風聲歴數十年以冀<lb/>
　其一得未有甚於孝武者也而竟無驗何哉至其末<lb/>
　年卒以是馴致巫蠱之禍帝方厭悔而田千秋適以<lb/>
　此諫遂斥為妖妄之人自悟少病之理不吝於改過<lb/>
　不難於自責真可為帝王處仁遷義之法其資過人<lb/>
　逺矣惜乎止從罷遣不能明布其罔禁絶其源如文<lb/>
<pb n="KR4e0114_WYG_029-35b"/>
　成五利勇之公孫卿皆當處以誣罔亂正之法死者<lb/>
　正名生者定罪流散分背以昭示天下可也時不能<lb/>
　然遂使孝宣復蹈故跡其流至今變為修煉採運巫<lb/>
　覡遺患於後世者益衆可勝歎哉<lb/>
以田千秋為丞相封富民侯<lb/>
　此特幸武帝之能悔過而非善其能用人也武帝末<lb/>
　命之臣文止於田千秋武止於金日磾然二人之始<lb/>
　進一以言合一以䫉取皆出於偶遇而非迪簡其後<lb/>
<pb n="KR4e0114_WYG_029-36a"/>
　皆能不負任使可謂難矣然終不可為用人之法如<lb/>
　可為用人之法則武帝宜無失矣何以有江充之變<lb/>
　哉<lb/>
　後元元年<lb/>
殺鉤弋夫人趙氏<lb/>
　武帝此舉殘忍不經殊非正家裕後之義平生誅罰<lb/>
　肆行畢事於此始也以堯母命之終也以疑防殺之<lb/>
　何其予奪之不相當也先儒謂此舉為有㫁夫所貴<lb/>
<pb n="KR4e0114_WYG_029-36b"/>
　乎㫁者以其能取義也不能取義而謂之有㫁過矣<lb/>
　二年<lb/>
帝如五柞宫立弗陵為皇太子以霍光為大司馬大將<lb/>
軍金日磾為車騎將軍上官桀為左將軍受遺詔輔少<lb/>
主帝崩<lb/>
　夫託孤受命人君所以正始終而昭統系其事甚重<lb/>
　雖文景不能行而武帝行之此其平生天資卓異過<lb/>
　人逺矣惜其受遺之臣猶有所未盡焉昔周成王發<lb/>
<pb n="KR4e0114_WYG_029-37a"/>
　顧命悉召六卿百尹御事此周室賢材衆多小大之<lb/>
　臣皆足與議於道漢自蕭何而下惟曹參庶㡬文武<lb/>
　故髙帝臨終語吕后曰蕭何死曹參可以代之至於<lb/>
　王陵則欲以智助於周勃則惜其少文於陳平則難<lb/>
　其獨任由是彼此相資果足以成他日之務而無偏<lb/>
　重之失也今武帝末命雖不能如成王之盡召羣臣<lb/>
　猶當效髙帝之參定後事顧乃舉天下之重寄而一<lb/>
　委諸軍旅之臣雖丞相九卿不得而預此何見也夫<lb/>
<pb n="KR4e0114_WYG_029-37b"/>
　以髙帝之素不喜儒而其末如彼武帝之嚮用儒術<lb/>
　而其後如此始終用舍殆有不可曉者豈是時文儒<lb/>
　凋落名臣欲盡而千秋輩不足托與抑帝在位日久<lb/>
　厭文士不根欲取夫資質謹重者與若然則所見者<lb/>
　固不如髙帝而將相偏重之弊形矣未㡬日磾蚤卒<lb/>
　上官桀反誅惟霍光能擁昭立宣庶㡬社稷之臣竟<lb/>
　以不學無術而成身後之禍向無雋不疑田延年之<lb/>
　文則成安遂之事昌邑王之謀光亦惶惑無據禍敗<lb/>
<pb n="KR4e0114_WYG_029-38a"/>
　及身而武帝為無託矣孰謂文武材徳可以不竝用<lb/>
　哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_029-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十一</head> <lb/>
    <p>
<pb n="KR4e0114_WYG_011-1a"/>
欽定四庫全書<lb/>
　方洲集巻十一<lb/>
　　　　　　　　　　　　　明　張寧　撰<lb/>
　七言絶句<lb/>
　　題畫二首<lb/>
雲滿孤山雨滿樓青春花鳥澹相留年芳似舊故人少<lb/>
黙倚闌干悔昔遊<lb/>
雨晴芳渚野鳬飛楊柳條長荇葉齊閒展篷牕看溪水<lb/>
<pb n="KR4e0114_WYG_011-1b"/>
春痕漸上釣魚磯<lb/>
　　碧葵<lb/>
芭蕉分綠蕙分香不及春紅一半粧任是榴花妬顔色<lb/>
平生心事只傾陽<lb/>
　　題戴靜庵畫三首<lb/>
金鰲玉龍蟠作堆老樹屈鐵泉鳴雷舟輕水急雲蕩漾<lb/>
彷彿使槎天上來<lb/>
蕭蕭葭菼著霜稀秋水連天有鴈飛悵望溪山舊人去<lb/>
<pb n="KR4e0114_WYG_011-2a"/>
一船斜日映愁歸<lb/>
汎汎輕舟泊釣磯蘆花吹雪夢將飛莫敎一枕黄昏雨<lb/>
直待邯鄲覺後歸<lb/>
　　秋江八景<lb/>
　　　蘆葦亭<lb/>
飄搖蓬搆拙於鳩露葉霜花四壁秋滿榻寒聲江影動<lb/>
卻疑身地是虗舟<lb/>
　　　蘋花館<lb/>
<pb n="KR4e0114_WYG_011-2b"/>
宿水停烟綠近墻繞門葭菼共蒼蒼寒香欲薦無人採<lb/>
月落空庭夜有霜<lb/>
　　　眠鷗渚<lb/>
風定莎晴寂不驚水雲流影日斜明㤀機正愛幽棲熟<lb/>
莫放漁舟近岸行<lb/>
　　　落鴈汀<lb/>
雲衢千里路漫漫水碧沙明夜滿灘何事黄昏尚凝睇<lb/>
伴人孤影隔江寒<lb/>
<pb n="KR4e0114_WYG_011-3a"/>
　　　紅葉寺<lb/>
澄江練淨晃岩扉霜樹蕭疎野鴿飛滿地飄風人跡少<lb/>
夕陽門掩一僧歸<lb/>
　　　白雲鄉<lb/>
浦溆蒼茫水不流迴風斷處見蘭舟壯懷岑寂哀情動<lb/>
忽憶汾河九月秋<lb/>
　　　芙蓉灣<lb/>
曲水迴塘不礙舟渉江無便寄清秋故園桃李今搖落<lb/>
<pb n="KR4e0114_WYG_011-3b"/>
欲駐寒芳待遠遊<lb/>
　　　菱葉蕩<lb/>
疎疎弱荇引春波簇露牽風日漸多消盡緣雲秋水濶<lb/>
夜船猶唱采菱歌<lb/>
　　寄友<lb/>
白石滄波路渺漫瀟瀟風露晩生寒雙峯舊隠知無恙<lb/>
一紙平安欲寄難<lb/>
　　𤣥真院題畫二首<lb/>
<pb n="KR4e0114_WYG_011-4a"/>
金闕瓊樓虎豹闗蓬萊方丈五雲間登髙一望秋無際<lb/>
徐福樓船幾日還<lb/>
𤣥都桃樹是誰裁借問春花幾度開青鳥有聲書欲到<lb/>
不知王母可重來<lb/>
　　清溪梅月為潘道士題<lb/>
一溪流水漾寒沙萬樹和風護玉花白鶴近牕人未寢<lb/>
夜深隨月誦南華<lb/>
　　題畫<lb/>
<pb n="KR4e0114_WYG_011-4b"/>
緩棹輕舟入芰荷若耶風淡水如羅江南舊事休重省<lb/>
落日猶聞子夜歌<lb/>
　　題張仲敷所藏古畫冊一首<lb/>
臨池日日寫蘭亭歩月吟詩酒未醒老去為嫌文字擾<lb/>
卻尋閒處看黄庭<lb/>
滿篷落葉樹頭風一鴈髙飛海色空水淨蓴香鱸正美<lb/>
故應張翰憶江東<lb/>
　　夷齊圖<lb/>
<pb n="KR4e0114_WYG_011-5a"/>
弟兄相遜入蠻荆嚙雪茹芝不為名薇葉日蕃山日在<lb/>
幾人曾上首陽行<lb/>
　　列子陳圖南二圖<lb/>
列子御風風御列莊周為蝶蝶為周丹青未識荒唐論<lb/>
貌作憑虗汗漫遊<lb/>
雲臺觀下樹離離一枕清眠夢覺時卻笑世間疲臥客<lb/>
勞昏常自比希夷<lb/>
　　寄余驛丞<lb/>
<pb n="KR4e0114_WYG_011-5b"/>
南薰亭館晩相延屈指星霜又十年不是重來渾㤀卻<lb/>
黄昏舟過驛門前<lb/>
　　芙蓉二絶<lb/>
誰從花裏見雙雙一片芳心晩未降隔浦相逢如欲語<lb/>
不禁風雨滿秋江<lb/>
水遶迴塘晩色荒褰衣人在水中央相思道逺空零落<lb/>
斜倚蒹葭一夜霜<lb/>
　　畫景<lb/>
<pb n="KR4e0114_WYG_011-6a"/>
清明雨歇草萋萋桑葉初團柳未齊山客過橋門未啓<lb/>
隔墻花落杜䳌啼<lb/>
　　瑪瑙寺枯木竹石<lb/>
石蹙脩篁碧篠殘風搖落木紫藤乾亂山春盡醉遊散<lb/>
一夜月明僧舍寒<lb/>
　　宋徽宗御製瑞鶴賡和詩<lb/>
虎嘯龍吟發至和鳯儀鶴舞事如何奎章彷彿賡歌意<lb/>
只比當時美頌多<lb/>
<pb n="KR4e0114_WYG_011-6b"/>
　　雜花卉圖<lb/>
寒葩冷蕋索精神一夜東風淑氣勻惆悵靈均幽谷伴<lb/>
相隨蕃卉競先春<lb/>
　　和隂僉憲宗孟桃源夢詩四首<lb/>
夢看桃源畫裏春忽驚身是畫中人丹春幻象神仙遠<lb/>
自是清竒夢亦神<lb/>
傅巖曾托畫圖傳八翼分明夢上天變化升騰先有兆<lb/>
從來官第號登仙<lb/>
<pb n="KR4e0114_WYG_011-7a"/>
上界羣仙下土司顛崖辛苦合通知如今兩浙人清逸<lb/>
不負桃源入夢時<lb/>
百折迴流九鎻山桃源應只是人間仙家早有迷津術<lb/>
何事敎人錯往還<lb/>
　　雎鳩圖<lb/>
淨處偕行宻處藏河洲風寂水生香幽閒意態知何似<lb/>
記得周南第一章<lb/>
　　客絲鴝鵒<lb/>
<pb n="KR4e0114_WYG_011-7b"/>
逐絮穿花巧弄聲海棠枝嫩蜜蠭輕隨風卻被遊絲遶<lb/>
飛落春機静不鳴<lb/>
　　九鷥圖<lb/>
九鷥不與九思同托物相䂓畫史功風雪滿溪寒素在<lb/>
也應窮處見從容<lb/>
　　鳯仙圖<lb/>
華月中天一鳯過五銖衣薄夜涼多彩雲未斷簫聲遠<lb/>
回首秦臺路幾何<lb/>
<pb n="KR4e0114_WYG_011-8a"/>
　　拜石圖<lb/>
鸞鶴風儀錦繡腸眼空塵海欲飛揚如何已在觀瞻地<lb/>
猶作山林舊楚狂<lb/>
　　雪溪泛舟圖<lb/>
拂踏冰花上野航水光沉黑樹蒼黄平生盛有清寒興<lb/>
不是山隂訪舊忙<lb/>
　　仲昭竹為湛公題<lb/>
蕭颯秋聲滿渭川深沉詩思入湘淵遙知一徑通幽日<lb/>
<pb n="KR4e0114_WYG_011-8b"/>
曾共山僧聽雨眠<lb/>
　　無錫楊叔嶼夀藏八景<lb/>
　　　永安堂<lb/>
馬革功名瘴海秋䲭夷身世水東流千年一枕華胥夢<lb/>
預買青山辦樂丘<lb/>
　　　委和堂<lb/>
浪説前身與後身百年天地暫因親相逢盡是浮生客<lb/>
莫道堂中是主人<lb/>
<pb n="KR4e0114_WYG_011-9a"/>
　　　觀物齋<lb/>
夕陽西下月東升葉落空齋草又生寒暑自更人自老<lb/>
牛山何必動深情<lb/>
　　　知息所<lb/>
鳥因飛倦始知還雲本無心也出山何似蚤歸常不出<lb/>
洞深巢隠共閒閒<lb/>
　　　晚翠窩<lb/>
幽棲松竹晩隂森過盡紅芳與綠隂彷彿邵家安樂地<lb/>
<pb n="KR4e0114_WYG_011-9b"/>
白頭無恙歲寒心<lb/>
　　　白石庵<lb/>
南山斮絮已消磨澗底荆薪奈爾何卻愛四圍俱白石<lb/>
玉香深處保天和<lb/>
　　　一漚亭<lb/>
秋水亭空晩況微雲隨片影落晴暉乾坤逆旅生如寄<lb/>
怪㡳㤀機不復飛<lb/>
　　　雙桂軒<lb/>
<pb n="KR4e0114_WYG_011-10a"/>
小山雙桂接𤣥堂梧檟秋風共老蒼他日燕山訪遺植<lb/>
有人連袂折天香<lb/>
　　東坡圖<lb/>
玉帯金章未足竒葛巾野服是何時平生懐抱空千古<lb/>
一笑逢人處處宜<lb/>
　　武克顯贈别巻二首<lb/>
十載言歸人不見獨將書畫上長安此情直與江流遠<lb/>
莫說如今行路難<lb/>
<pb n="KR4e0114_WYG_011-10b"/>
冠蓋臨岐費苦吟太平人物盛時音至今翰墨猶賡和<lb/>
不盡當時贈别心<lb/>
　　吳東升生八十有三以江湖訪隠巻索題為書四<lb/>
　　　絶<lb/>
年髙八十又三旬猶自乘舟訪隠倫只恐太平無事久<lb/>
江南巖宂少閒人<lb/>
琴劒圖書一葉舟平生夢想子長遊嚴陵祠宇林逋宅<lb/>
碧水青山一様秋<lb/>
<pb n="KR4e0114_WYG_011-11a"/>
老健聰明似壯年逢人都說地行仙隂晴冷暖還須省<lb/>
莫汎山隂雪夜船<lb/>
弓馬停行翰墨香早來文武盛錢唐會應收拾江湖趣<lb/>
歸臥吳山舊草堂<lb/>
　　題劉武夜雨讀書圖<lb/>
空齋葉落雨燈孤除郤殘經百事無夜半睡魔消不得<lb/>
起盛簷溜浸菖蒲<lb/>
　　卽景<lb/>
<pb n="KR4e0114_WYG_011-11b"/>
山下東風小雨催斷橋流水路盤迴柳隂拂地春衣濕<lb/>
人自湧金門外來<lb/>
　　遊獵圖二首<lb/>
金彈横捎玉勒飛乘閒日日放鷹歸將軍總愛非時獵<lb/>
原野如今雉兎稀<lb/>
駿馬盤迴未著鞭東門黄犬不須牽貴遊子弟春遊蚤<lb/>
不似岐陽大獵年<lb/>
　　雪蕉亭<lb/>
<pb n="KR4e0114_WYG_011-12a"/>
寒壓亭蕉葉半枯離披殘綠伴愁孤憑誰喚起王摩詰<lb/>
併作袁安臥雪圖<lb/>
　　烟蘿山館<lb/>
花靄松薰逗午烟輕風不散碧蘿懸一聲歸鶴重門靜<lb/>
人在蓬壺小洞天<lb/>
　　孤竹<lb/>
𤨏牕清曉雲鬟重今谷芳年翠袖垂記得月明湘水上<lb/>
倚篷無語立多時<lb/>
<pb n="KR4e0114_WYG_011-12b"/>
　　雜題七首<lb/>
高山流水古音微彈者無人聽亦稀縱是相逢只如許<lb/>
夕陽空抱錦囊歸<lb/>
秋水蒼茫畫鷁輕横篙不動櫓無聲濟川功大須回首<lb/>
莫趂長風盡力行<lb/>
路入青雲夢在山身忙應不礙心閒宦途自有幽栖處<lb/>
何必林泉好解顔<lb/>
綠波芳草雨初晴十里風光一棹輕就使真從天上坐<lb/>
<pb n="KR4e0114_WYG_011-13a"/>
也應不似畫中清<lb/>
雨餘石徑淨無塵幽事相尋野興新世態如碁數更變<lb/>
何曾重過爛柯人<lb/>
北風吹雪滿山隈踏徧溪橋不見開水月黄昏香影寂<lb/>
不知何處折歸來<lb/>
銀海流光濯縞衣九霄風勁快高飛生來便是神仙侣<lb/>
浪説千年化令威<lb/>
　　徐志遠四景畫<lb/>
<pb n="KR4e0114_WYG_011-13b"/>
坐令春水獨徘徊不見紅塵拂面來遊客自歸花自落<lb/>
何須惆悵問誰栽<lb/>
綠隂亭館晩涼多紅藕花香水不波不是紅南漫遊客<lb/>
隔溪猶唱採蓮歌<lb/>
東籬昨夜有微霜白酒浮香菊又黄老去閒情鎮相待<lb/>
滿頭何必遇重陽<lb/>
月光昏淡水痕微香影如前舊植稀可是孤山雪初霽<lb/>
有人吟坐擁深衣<lb/>
<pb n="KR4e0114_WYG_011-14a"/>
　　戴文進捕魚圖為劉邦彦題<lb/>
深水浮篙淺礙舟滿江風雨不知休如今盡結横流網<lb/>
那有閒魚上直鉤<lb/>
斜風宻雨綠蓑衣水急船横網伴稀總是得魚歸不得<lb/>
不如風雨未來歸<lb/>
　　題沈履徳集古梅花百詠<lb/>
折選囊珠聚夜光開分璞玉取琳琅都將幾夜金莖露<lb/>
鍊作孤山百和香<lb/>
<pb n="KR4e0114_WYG_011-14b"/>
　　湖山訪隂巻二絶<lb/>
大隠居城小隠山山城未見一人閒不如還訪林逋宅<lb/>
坐待梅開野鶴還<lb/>
勞勞僧舍滿湖山葛嶺無人托半閒世路相逢只如許<lb/>
夕陽長見酒船還<lb/>
　　題張光弼陳東之花大經狀元友社遺音巻<lb/>
楚雲吳雨越江津飄泊西湖十載春誰説林逋巢閣外<lb/>
梅花落盡更無人<lb/>
<pb n="KR4e0114_WYG_011-15a"/>
　　宋徽宗墨竹為夏憲夫題<lb/>
龍香御氣滿琅玕猶似金壺汁未乾一片卿雲天萬里<lb/>
無人為報日平安<lb/>
　　寫芭蕉題贈張仲敷<lb/>
翩翩風影度牕紗曾記相逢蕚綠華展盡翠箋無一字<lb/>
太湖石畔有開花<lb/>
　　為諸中夫題芭蕉圖<lb/>
翠袖雙掀石影孤綠珠將墜惠風扶東君莫為春花惱<lb/>
<pb n="KR4e0114_WYG_011-15b"/>
留作袁安臥雪圖<lb/>
　　為朱彥明題畫<lb/>
不是𤣥都種樹人武陵溪上已迷津少年時節須回首<lb/>
花落鶯啼又暮春<lb/>
　　題沈明徳畫蕉<lb/>
雨山先生懶折腰清如立石瘦如蕉興來寫盡金壺汁<lb/>
應是春醪宿未消<lb/>
　　桃源圖<lb/>
<pb n="KR4e0114_WYG_011-16a"/>
流水桃花萬壑春迷途偶遇避秦人一宵風雨林巒變<lb/>
惆悵無人再問津<lb/>
　　墨竹圖<lb/>
娟娟叢綠繞流泉萬玉低迷日暮天回首川南望川北<lb/>
鷓鴣聲亂雨如烟<lb/>
　　罷釣圖<lb/>
月落西巖露氣清綸竿斜拂葉舟輕夜深一枕蘆花雪<lb/>
飄盡江風夢不驚<lb/>
<pb n="KR4e0114_WYG_011-16b"/>
　　雜畫三首<lb/>
萬壑寒隂霽雪天灞橋驢瘦暫停鞭瓊樓玉觀望不極<lb/>
詩在暮樵歸路邊<lb/>
新水桃花漲滿池大魚吹浪小魚隨丹青盡寫濠梁景<lb/>
不到源泉未起時<lb/>
秋入溪山草半黄白雲紅葉共蒼蒼清商一曲無人聽<lb/>
獨歩荒林看夕陽<lb/>
　　四景畫為朱天錫題<lb/>
<pb n="KR4e0114_WYG_011-17a"/>
柳塢桃蹊路欲迷故山春草自萋萋隔江茆屋無人扣<lb/>
門掩落花鶯亂啼<lb/>
山㘭亭館野仙居南面風來暑氣無汲取寒泉入清潄<lb/>
日長閒講漢西都<lb/>
信宿漁舟晩未歸水光山色到秋微板橋人影斜陽裏<lb/>
落葉無聲有鴈飛<lb/>
雪壓危橋騎不前萬山寒寂樹沉烟逶迤曲磴松闗静<lb/>
應有閒人對鶴眠<lb/>
<pb n="KR4e0114_WYG_011-17b"/>
　　畫秋林獨歩圖為崔廷佩題<lb/>
山共人閒水共清滿林松籟助吟聲十年中外紅塵騎<lb/>
何似斜陽䇿杖行<lb/>
　　畫雪景二首<lb/>
一斗寒酤數尾鮮只應多費草書錢羊羔飲唱真成俗<lb/>
卻笑袁安忍餓眠<lb/>
隔橋沽酒傍船魚風味寒酸趣有餘醉後和衣不成寐<lb/>
半牀微月照殘書<lb/>
<pb n="KR4e0114_WYG_011-18a"/>
　　畫菜<lb/>
平生肉食慙無補見畫令人一悵然祝鯁無人供膳缺<lb/>
老懷偏與此相便<lb/>
　　蓮葉舟<lb/>
蓮落紅衣玉露秋蕭蕭鶴髮映中流若非太華峯頭種<lb/>
那得乘風穏似舟<lb/>
　　鴝鵒<lb/>
微微初日轉花梢流麗聲隨雨露髙見說羣飛不踰濟<lb/>
<pb n="KR4e0114_WYG_011-18b"/>
魯經何事紀來巢<lb/>
　　和沈石田寫生牡丹詩意<lb/>
畫堂紅酒滯清懽折得餘芳興已闌老去不堪春似夢<lb/>
笑圖傾國貯吟壇<lb/>
　　題畫四首<lb/>
龍虎風雲際盛時明良何事抗相辭無端盡學巢由去<lb/>
千古綱常欲付誰<lb/>
天潢障缺落浮漚混作人間萬水秋一自南華聲漱起<lb/>
<pb n="KR4e0114_WYG_011-19a"/>
至今汗漫未迴流<lb/>
羣后從容揖遜同鰥夫一舉已徵庸當時謨典應難考<lb/>
直欲西尋太史公<lb/>
内史功名振士林東封車駕從登臨如何早拙催科政<lb/>
不㤀艱難畎畞心<lb/>
　　雜畫四首<lb/>
春山無伴偶相迎清話投機晩未行卻笑㑹稽談富貴<lb/>
不知愚婦已㤀情<lb/>
<pb n="KR4e0114_WYG_011-19b"/>
獨樹溪邊石蘚斑碧山猿鳥共秋閒怪來翹首斜陽外<lb/>
情繞湘雲渭樹間<lb/>
閒看圖畫想離騷香草萎垂半野蒿何事春風太相誤<lb/>
卻教荆棘出林髙<lb/>
雲深無處認巖扉童子閒行鶴未歸獨歩空林望斜日<lb/>
滿身松露濕秋衣<lb/>
　　芭蕉美人<lb/>
一㸃蕉紅若展丹東風先自暗凋殘滿懷都是傷春思<lb/>
<pb n="KR4e0114_WYG_011-20a"/>
綵筆無題綠葉乾<lb/>
　　呂紀白鷺圖<lb/>
萬里江湖釣弋稀懶隨鷗鳥候㤀機還應靜避風濤惡<lb/>
共立蒼茫暮不飛<lb/>
　　張復陽畫<lb/>
山凝嵐氣樹凝烟宿雨纔收社後天山下人家夜留客<lb/>
開門花落滿籬邊<lb/>
　　四松巻<lb/>
<pb n="KR4e0114_WYG_011-20b"/>
手植蒼松今幾時空亭面面綠隂滋半臨山谷半溪水<lb/>
雪月風烟各自宜<lb/>
　　瀹雪詩<lb/>
總是金山與惠山源流無不歴塵寰從來天一清凝味<lb/>
只在陶生茗瀹間<lb/>
　　王舜耕畫為雪江題<lb/>
春愁滿眼殢昏昏不是行人亦斷魂彷彿幽居風雨旦<lb/>
梨花落盡未開門<lb/>
<pb n="KR4e0114_WYG_011-21a"/>
　　劉松年山水二幅<lb/>
紅樹青山滿眼秋江南江北路悠悠一行歸鴈無書信<lb/>
倚盡斜陽不下樓<lb/>
春色催人不耐閒危橋曲磵遠躋攀卻嫌昨夜東風雨<lb/>
漂得桃花滿釣灣<lb/>
　　美人圖二絶<lb/>
少女風微栢子香夜深吹透紫霓裳<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>山月落春回首<lb/>
應悔吹簫引鳯凰<lb/>
<pb n="KR4e0114_WYG_011-21b"/>
月明如水溢秋波手撚花枝夜思多玉魄冰魂無著處<lb/>
欲隨青鳥扣嫦娥<lb/>
　　雪松<lb/>
藍闗疋馬瘦停鞍羝窟天荒漢節殘一紙家書人不到<lb/>
開封猶帯舊衣寒<lb/>
　　為月塘上人題趙松雪蘭杭人有賣蘭為業<lb/>
楚畹萋萋草共生吳城日日賣花聲離騷讀盡無人問<lb/>
閒倚蕭齋看落英<lb/>
<pb n="KR4e0114_WYG_011-22a"/>
　　畫竹樹圖送譚大尹<lb/>
古楠幽竹海山秋一片離懷共水流縱爾掄材入廊廟<lb/>
也應不㤀九年遊<lb/>
　　題菊二首<lb/>
清勁姿標淺淡黄幽篁古石共冰霜生來不是春園物<lb/>
老向枯枝死亦香<lb/>
白石塵消苦竹生一枝秋色淡無情幽居莫作芳菲看<lb/>
晚露寒霜老更清<lb/>
<pb n="KR4e0114_WYG_011-22b"/>
　　畫景<lb/>
千山晴翠濕春雲萬樹凝風晝不分欲趂山童入深處<lb/>
落花填徑鹿成羣<lb/>
　　畫登髙望遠圖<lb/>
獨上危崖望大荒老懷應不為重陽白雲紅日頻回首<lb/>
蕭颯西風兩鬢霜<lb/>
　　題便面山水<lb/>
斜陽晚色滿滄洲紅葉飛隨水亂流惆悵隔江人不見<lb/>
<pb n="KR4e0114_WYG_011-23a"/>
西風誰汎木蘭舟<lb/>
　　雪景為沃文裕題<lb/>
玉山銀海夜如年寂寞山隂訪戴船老病不禁溪上冷<lb/>
放容牕月伴吟眠<lb/>
　　畫匡廬春雨圖題贈醫士<lb/>
宻樹叢篁滿石田匡廬春雨杏花天不知茆屋無人處<lb/>
看到靈樞第幾篇<lb/>
　　送莊汝恭<lb/>
<pb n="KR4e0114_WYG_011-23b"/>
海郭西風野色昏飄飄鳴鴈欲辭羣滿林都是秋來樹<lb/>
留得春松折贈君<lb/>
　　畫雪蕉<lb/>
風送飛瓊拂地垂映牕烟綠半離披清貧不共繁華改<lb/>
猶記袁安凍餓時<lb/>
　　董源畫<lb/>
金鰲玉龍蟠作堆老樹屈鐵泉鳴雷舟輕水急雲蕩漾<lb/>
彷彿使槎天上來<lb/>
<pb n="KR4e0114_WYG_011-24a"/>
　　戴文進小景二絶<lb/>
蕭蕭葭菼著霜稀秋水連天有鴈飛悵望溪山舊人去<lb/>
一船斜日映愁歸<lb/>
忙處人多靜處稀蘆花風急夢將飛莫教一枕黄昏雨<lb/>
直待邯鄲覺後歸<lb/>
　　為秋江題姚公綬竹<lb/>
本是飛仙號懶仙研池日日起風烟何人為惜清秋景<lb/>
留伴山房看雨眠<lb/>
<pb n="KR4e0114_WYG_011-24b"/>
　　題蔣文藻畫為丁文禮<lb/>
荒山亭館客遊稀瀑布無聲野鳥飛愁絶梅花庵外路<lb/>
年來風景似邪非<lb/>
　　松鶴圖<lb/>
風送天聲月影寒玉簫吹裂縞衣翻巢居苦愛雲松伴<lb/>
自抱孤琴對畫彈<lb/>
　　題畫二首<lb/>
雨晴芳渚野鳬飛楊柳條長荇葉肥閒展蓬牕看溪水<lb/>
<pb n="KR4e0114_WYG_011-25a"/>
春痕漸上釣魚磯<lb/>
雪滿孤山雨滿樓青春花鳥淡相留年芳似舊故人少<lb/>
黙倚闌干悔昔遊<lb/>
　　古宫粧待月圖<lb/>
坐倚危欄一倍思月光初上桂花枝可憐歌舞千門夜<lb/>
不信無情黙對時<lb/>
　　題節庵梅<lb/>
冷風吹雪下層霄積滿西湖第六橋野鶴未歸人獨坐<lb/>
<pb n="KR4e0114_WYG_011-25b"/>
不勝清恨許誰招<lb/>
　　題月林清影圖<lb/>
澹澹蒼烟破玉蟾隔林清影落疎簷從今留作黄昏伴<lb/>
分付山童莫下簾<lb/>
　　題畫<lb/>
十年京國念山林一夜趨朝一夜心今日還家逢老病<lb/>
畫中風物盡知音<lb/>
　　題張南山畫<lb/>
<pb n="KR4e0114_WYG_011-26a"/>
胸中丘壑自分明草筆臨池一肆情不是丹青舊家法<lb/>
古來能事貴天成<lb/>
　　題畫<lb/>
下極黄泉上碧空鳥飛不到礙雲峯桃花流水知何處<lb/>
野鹿聞笙出洞中<lb/>
　　一笑山小飛來峯<lb/>
飛來峰在西湖上何事飛來尺地間只恐飛來又飛去<lb/>
小門風雨夜先闗<lb/>
<pb n="KR4e0114_WYG_011-26b"/>
　　便面為沃文裕題<lb/>
買斷青山無别主結廬惟許自幽棲門前花落呼童掃<lb/>
始信春殘鳥不啼<lb/>
　古辭<lb/>
　　一笑山辭<lb/>
邈舒嘯兮山間宛游息兮幽閒齊綺褐兮無斁㤀藿肉<lb/>
兮加餐滴花露兮月午宿暮雨兮空岩畫烹茶兮烟遠<lb/>
夕往頰兮雲還濯蓮池以舒思兮歩蘭坡以怡顔卓筆<lb/>
<pb n="KR4e0114_WYG_011-27a"/>
盤陀洗研清漣挹蒼玉之佳爽兮眄芙蓉之巑岏悵昔<lb/>
遊之旣遠兮念長别而懷慚晤無由而忽至兮安畢景<lb/>
於㤀言<lb/>
　　佩蘭辭<lb/>
夫何勝地兮獨當此茂辰百卉競發兮羣動趨新積李<lb/>
縞夜兮崇桃炫晨紛色臭之投時兮又蹊徑之同人蹇<lb/>
予行之無從兮切獨懷夫幽真彈吾冠以陟岡兮振吾<lb/>
衣以揚塵拾遺芳於宿莽兮仍故素於荒濵緝華英以<lb/>
<pb n="KR4e0114_WYG_011-27b"/>
為珮兮襲餘香以垂紳亦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而葳蕤兮旣綢繆而因<lb/>
循諒易詞之不可以忞忞傳兮服楚言而恂恂絃清琴<lb/>
以和鳴兮邃虗室以求倫挹信美之自中兮庶音好之<lb/>
弗湮<lb/>
　　題莘叔耕山水圖<lb/>
山出雲兮周垣水洄風兮雙彈樹交維兮帳羃猿鶴語<lb/>
兮歌繁漱清蒙兮酎飲擷芳實兮珍餐緝青蒲兮盛服<lb/>
枕白石兮重裀紛彼美兮難即易予素兮聊安懷良朋<lb/>
<pb n="KR4e0114_WYG_011-28a"/>
兮不至胡一來兮遄還念蓬累兮終陋感匏繫兮長歎<lb/>
諒餘衷之耿耿兮終吾遇而盤桓<lb/>
　　五噫薤露歌<lb/>
薤上露何易晞人生脩短何由期噫黄金如山不如泥<lb/>
噫長夜漫漫路逶迤噫北邙山頭草離離噫古人去兮<lb/>
今人悲噫薤上露何易晞<lb/>
　　牧牛詞<lb/>
桑樹隂隂啼布穀野草青青隔湖綠驅牛渡水湖南牧<lb/>
<pb n="KR4e0114_WYG_011-28b"/>
中流水深莫放犢蒲草繮䋲槿樹鞭横騎牛背穏如船<lb/>
但令草長牛常飽不怕公私田不了<lb/>
　　葉太守叢竹圖<lb/>
斐君子兮湘川冠綠玉兮乘雲軿儼若來兮旣遇忽軒<lb/>
舉兮蹁躚風蕭蕭兮雨歇月皎皎兮山間悵幽貞兮不<lb/>
見渺音節兮雲天<lb/>
　　王孟端烟雨竹石正綂十四年為許竹牕題<lb/>
西風蕭颼白石寒鼪鼯晝啼榆葉殘沅湘歸客望江干<lb/>
<pb n="KR4e0114_WYG_011-29a"/>
九疑雲路何漫漫<lb/>
美人遠我天一方何以遺之雙琳琅黄雲蔽天日無光<lb/>
紛紛雨雪濡衣裳<lb/>
　　種茄詞為劉侍郎作<lb/>
去年種茄時雨水傷茄枝今年卜蛙聲茄菜又不宜城<lb/>
中薪米貴如玉官府雖輕私債促但願田神作主張纍<lb/>
纍滿圃皆成熟豈不見東家富貴厭炮烙醉來仍索園<lb/>
中藿<lb/>
<pb n="KR4e0114_WYG_011-29b"/>
　　廷器親家索畫梧竹圖成系之以詞<lb/>
髙居寂閴兮地逈春深時物競發兮草蔓交侵蘭葳垂<lb/>
而不見兮鞠遲暮而湮沉松偃蹇而蔽壑兮梅槎牙而<lb/>
當岑陟髙岡以紓眺兮越陂陀而幽尋將息迹以滅影<lb/>
兮胡跫然乎空谷之音忽流眄夫碧梧之蘢葱兮翳翠<lb/>
竹之蕭森笋落籜以成竿兮條挺秀而増隂搴羣芳而<lb/>
獨伍兮蠲衆迹而孤吟招清風於予袖兮邀明月於余<lb/>
襟執髙致以自適兮諒卒歲而同心嗟庶植之殊情兮<lb/>
<pb n="KR4e0114_WYG_011-30a"/>
紛纖麗而妖淫或先時而忽往兮或後時而乖於今芳<lb/>
華與土壤而同歸兮碩大又匠石之難禁羌是物之具<lb/>
美兮永盤衍乎豐林若夫通方貢兮儕南金薦郊廟兮<lb/>
偶球琳列匏管兮為瑟琴是固造物者之定分烏足以<lb/>
狀是物之登臨也<lb/>
　　贈文林翰林編修陳公哀辭緝熙之父<lb/>
余嘗息御於蘇臺兮尋弭節於遼陽徵遺銘於幽竁兮<lb/>
訪故事於遐荒聞先生之少孤兮形影相弔而無親攀<lb/>
<pb n="KR4e0114_WYG_011-30b"/>
千仭而獨上兮如一髮之引千鈞亦旣識夫康莊兮坦<lb/>
順適乎前路握瑤瑜以自好兮力銜䇿而疾歩世方以<lb/>
其事為事兮夫何獨先生之好修彼將縶鳯凰以司晨<lb/>
兮擾騏麐以曵輈夫旣知其不可兮姑將反是以求道<lb/>
何枘鑿之終不可以相入兮又竿瑟之異好返蘭舟於<lb/>
漭漾兮迴素轡於寥廓茍初心之未渝兮雖隠約其奚<lb/>
怍蓋智者不訾予以迷邦兮而枉者將罪予以懷璧嗟<lb/>
厲階其孰基兮而禍本其誰植女入室而見妬兮不嫁<lb/>
<pb n="KR4e0114_WYG_011-31a"/>
何尤士入朝而見嫉兮不仕何憂豈剛者恒足以致缺<lb/>
兮而美者必於致毁璞玉之必於見剖兮而淵珠之必<lb/>
於見取胡為乎煽烈火於餘燼兮加矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>於傷羽彼蒼<lb/>
蒼者其廣大兮而㷀㷀之謂何匪予行之當是兮諒矢<lb/>
心而靡他行遙遙其日遠兮心耿耿而傷悲羌去故而<lb/>
即新兮念長往而不來旦引領於國門兮夕凝睇於桑<lb/>
梓登髙丘而望遠兮或居閒而獨語曾歲月之幾何兮<lb/>
倐少壯之代謝憯遼鶴之夙弔兮驚楚鵩之集舍魂杳<lb/>
<pb n="KR4e0114_WYG_011-31b"/>
杳以無歸兮魄沉溟而㤀故渺塵海之不可以極兮又<lb/>
雲闗之不可以經度風凄凄其晝吟兮雪繽紛其夜零<lb/>
日卓午而不明兮草逢春而不青忽天宇之開霽兮仰<lb/>
恩光之下澤慨仁者之有後兮歎生死而肉骨駕靈輿<lb/>
於萬里兮復此故丘賁徽名於九原兮榮溢東州方其<lb/>
阽身就死而無所恤兮又孰念夫孤嫠興墜繼廢而人<lb/>
所不億兮天實為之<lb/>
　新詞<lb/>
<pb n="KR4e0114_WYG_011-32a"/>
　　滿庭芳<hi>送歐掌教</hi>
紅杏花深青芹香汎古壇幽泮生風縱横禮樂人在舞<lb/>
雩中窈窕門墻數仞相逢處衿佩匆匆因何事琴停瑟<lb/>
間嘉會又成空　歎離懷宦况天涯海角渭北江東且<lb/>
重斟别酒慢掛征篷今夜扁舟泊處斜陽外數㸃歸鴻<lb/>
黄昏後半醒半醉清夢兩相通<lb/>
　　玉燭新<hi>送周大尹</hi>
蕭蕭風雨歇陡暑老涼肥半清時節畫船搖颺江風澹<lb/>
<pb n="KR4e0114_WYG_011-32b"/>
草青蘋黄葉仙郎去也悵花縣清琴間絶凝望處萬里<lb/>
烟霄人在九重天闕　南雲北斗雙鳬隔白叟黄童望<lb/>
歸心切功名激烈漫懊惱枳棘鸞凰栖屑東風漏泄看<lb/>
紫誥文衣旌别壺漿候春水帆歸明年三月<lb/>
　　蘇武幔<hi>金蘭</hi>
麗水真精南州髙品流落楚皐湘岸翠帳銷殘帯魚粉<lb/>
碎寫不盡靈均怨鶯羽瀟瀟菜花掩映黄瘦過初相見<lb/>
記當時傳報泥緘早已遂同心願　似誰將三徑寒芳<lb/>
<pb n="KR4e0114_WYG_011-33a"/>
滿林枯葉把九畹風光換從今契合世路交情<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一筆<lb/>
都勾斷操變西音佩紉中色鬱鬯酒堪同薦儘教人東<lb/>
抺西塗都不改舊時疎淡<lb/>
　　蘇武幔<hi>送李載章歸分宜</hi>
桂殿秋香杏園春色不負洛陽才子通籍金閨聯班粉<lb/>
署日近紫闈丹扆走馬長安鳴珂故國遊遍楚山吳水<lb/>
恨不見聳壑昻霄逢人處曾相許　天借與東海雙鳬<lb/>
南州一騎桃李河陽百里撫字心勤催科政拙算今古<lb/>
<pb n="KR4e0114_WYG_011-33b"/>
人能幾好事多磨彩雲易散花發又遭風雨是誰人又<lb/>
唱鐃歌驚枳棘鸞凰起<lb/>
　　滿江紅<hi>題碧梧翠竹送李陽春</hi>
一曲清商人别後故園幾度想翠竹碧梧風采舊遊何<lb/>
處三徑西風秋共老滿庭疎雨春都過看蒼苔白石易<lb/>
黄昏愁無數　嶧山陽淇水路誤佳期空跌蹉歎舞鸞<lb/>
鳴鳯歸來遲莫冷淡過如西磵草凄迷畨作江東樹且<lb/>
留取素管候冰絲重相和<lb/>
<pb n="KR4e0114_WYG_011-34a"/>
　　念奴嬌<hi>三月二十四日孫景章於景瞻邵叔章王瑞之錢文傑邀飲馮彥恭湖亭其地有林</hi>
　　<hi>泉之勝醉中即景製念奴嬌詞發諸公一笑</hi>
暮春天氣歎春色三分二分僝驟蝶體鶯情留戀處偏<lb/>
在餘花剰柳風雨相催隂晴未定不管人憔瘦淡粧濃<lb/>
抹這精神還在否　是誰將兩山佳麗重湖深秀收歸<lb/>
庭牖前輩文章近來吟詠算誰家曾有長笑臨軒喜人<lb/>
生又是一番開口浮雲春夢此情都付杯酒<lb/>
　　鳯來朝<hi>送李載章</hi>
<pb n="KR4e0114_WYG_011-34b"/>
桃李河陽路歎玉人去時秋暮記惠風華月春深處最<lb/>
苦是離亭雨　聞道玉京朱戸掃公車半留台座待向<lb/>
誰告訴暫借作海隅主<lb/>
　　玉燭新<hi>送宗禮大尹</hi>
溪山疎雨後正稻熟蘋香晩秋時候悵人在畫船天上<lb/>
百里清風雙袖孤琴獨劒算去日來時依舊門靜悄桃<lb/>
李河陽春來幾番消瘦封書寄向天涯問素月澄波有<lb/>
人知不深耕易耨喜六職相宣四民齊厚郎官列宿笑<lb/>
<pb n="KR4e0114_WYG_011-35a"/>
枳棘鸞凰僝僽看此去紫綬金章從新拜受<lb/>
　　慶春宮<hi>送佟太守北行述贈行十題入事</hi>
得路青雲丹墀獨對醉歸春滿瓊林花縣天曹黄堂五<lb/>
馬清政化到如今鴛湖此别意應與湖水同深行瞻鳯<lb/>
闕立待金門宫漏沉沉　龍樓瑞旭纔臨瑤堦奏績榮振<lb/>
朝簪猶記當時御爐香裏曾聽臚唱綸音九重雲表重<lb/>
瞻戀頃刻千金三呼華祝咫尺天顔一片丹心<lb/>
　　賀聖朝<hi>送譚大尹</hi>
<pb n="KR4e0114_WYG_011-35b"/>
清歌美酒殷勤勸莫匆匆分散九年光景八年已過一<lb/>
年将半　来来往往河陽桃李春風開遍只愁他此去升<lb/>
騰速淒凉花縣<lb/>
　　好事近<hi>前題</hi>
荳熟蚤秔香菱老芋肥蓮實原野桑麻相暎總陽春餘<lb/>
澤　休言政拙與心勞賦足民安逸欲問使君心事聽兒<lb/>
童歌拍<lb/>
　　謁金門<hi>送郭判簿赴京</hi>
<pb n="KR4e0114_WYG_011-36a"/>
清秋節疎雨凉風梧葉千里冥鴻催曉發悵江雲海月<lb/>
　回首琴堂疏越人在金門玉闕記取歸期何日接葉梅<lb/>
花似雪<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_011-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻十一<lb/>
</p>
<p>
</p>
  </div>
</body>
</text>
</TEI>
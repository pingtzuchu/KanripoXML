<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十一</head> <lb/>
    <p>
<pb n="KR4e0114_WYG_021-1a"/>
欽定四庫全書<lb/>
　方洲集巻二十一<lb/>
　　　　　　　　　　　　　明　張寧　撰<lb/>
　跋<lb/>
　　觀潮圖跋<lb/>
四海惟浙江潮最險雖勇悍强厲如秦始皇帝猶畏從<lb/>
狹中渡宋自慶厯以來杭海屢溢嘉定中潮衝鹽官平<lb/>
野二十餘里外論皆以畿甸切近為憂當時毎遇潮盛<lb/>
<pb n="KR4e0114_WYG_021-1b"/>
之候傾宫出觀顧反以為太平樂事獨不思建炎之初<lb/>
苗傅劉彦正因觀潮起釁幾危宗社而復甘心於此嗟<lb/>
夫晏安酖毒雖利害切身一不暇自為謀況有興復逺<lb/>
大之計哉張思亷與二楊所題皆載本集謂李嵩之畫<lb/>
嵩本錢塘人厯光寧理三朝畫院待詔出於目激丹青<lb/>
藻繪宜有浮於世景者今所畫略無内家人物儀衛供<lb/>
帳與呉俗文身戲水之流惟空垣虚榭煙樹凄迷平波<lb/>
逺山上下與帆檣相映而已披閱中欲使人心目遲囘<lb/>
<pb n="KR4e0114_WYG_021-2a"/>
有感慨弔惜之懷無追攀壯浪之想嵩意匠經營情留<lb/>
象外豈亦逆見將來預存後監耶杜子美詩曰江頭宫<lb/>
殿鎻千門細栁新蒲為誰緑殆為此圖題詠也<lb/>
　　趙松雪書洛神賦跋<lb/>
栁誠懸謂洛神賦合有數本今所見惟十三行虞邵庵<lb/>
嘗跋松雪翁所臨洛神賦首引栁記且云昔在翰林見<lb/>
公出此賦真跡九行又十三行别得之計其歲應是<lb/>
後此書十餘年乃得之耳邵庵居翰林在延祐間此巻<lb/>
<pb n="KR4e0114_WYG_021-2b"/>
乃大徳辛丑所書相去十餘年適與後十餘年之語互<lb/>
應可訝也然自唐以來臨搨相似嘗見松雪模蘭亭叙<lb/>
雖結字絶小而行欵疏數㸃畫形象無一不與禊帖凖<lb/>
此帖雖出入王氏法中而意態分布自成格致可辯也<lb/>
況誠懸所稱十三行自嬉至飛與此巻多寡不合縱令<lb/>
即合則十三行之外出於松雪者固不少矣據此則此<lb/>
巻當為公平生已成家之書不煩復以臨搨論也獨不<lb/>
知邵庵於公所見九行真蹟即是誠懸所云者否豈所<lb/>
<pb n="KR4e0114_WYG_021-3a"/>
謂數本之中固有晚出而松雪翁之變合行草書亦不<lb/>
止一二作而已耶海虞令唐公敬申博洽多才得此而<lb/>
珍重焉亦必有定見者爾<lb/>
　　楊叔瓛雙龍圖跋<lb/>
龍神物也古者豢擾之談既出於不經畫史所紀雌雄<lb/>
幻變三停九似亦不過揣摩臆度皆無所考閱故觀畫<lb/>
者惟龍不可以形似論高下此圖揮毫落墨與世不倫<lb/>
超然别有一種意妙真佳品也然龍之為物惟無貪欲<lb/>
<pb n="KR4e0114_WYG_021-3b"/>
故無制於人而能神畫者置珠兩龍間而為之爭奪鬬<lb/>
攘之態此果何所聞見耶若欲假此而自發其巧則世<lb/>
之畫龍誠不可以形似求矣<lb/>
　　植蘭詩巻後語<lb/>
鄉丈者裘君克明植蘭於所居之堂余少時與君子賢<lb/>
為同業每登其堂時雨新霽叢花發榮清香秀色照襲<lb/>
庭所吟嘯竟日坐而忘疲此花自古名物又海地所乏<lb/>
絶知者未必能見見者未必知愛君既修潔好文而又<lb/>
<pb n="KR4e0114_WYG_021-4a"/>
樂此是以一時竒崛之士競為詠歌聯芳比徳於賢父<lb/>
子君益留心滋植歲久寖盛所得詩文日以衆多因積<lb/>
而成巻求余題詞余自領舉叨仕後屈指今十五年矣<lb/>
兹以憂喪還家非尋幽覓勝之時不知向所植者於今<lb/>
何如然君每臨問余於廬舍見其言論多務清淨𤣥黙<lb/>
出塵標致視昔迥異所謂言臭如蘭子賢雖不作而其<lb/>
介子若孫皆彬彬典雅問學不衰所謂生於庭下者也<lb/>
欲知其終觀其始欲知其身觀其後前所謂清香秀<lb/>
<pb n="KR4e0114_WYG_021-4b"/>
色將不必專求於庭戺之間詩人之聯芳比徳者信有<lb/>
徵矣<lb/>
　　贈監察御史祥符岳公秉翼輓詩後語<lb/>
哀愛情也情出於性人性同善故仁義之美道之於人<lb/>
無弗愛者仁義之人或不得其常無弗哀者至愛之中<lb/>
必有不齊不得其為願而哀生焉是不獨為其所厚凡<lb/>
善相同者舉如是也請老歸閒見者至相下泣義利之<lb/>
辨聞之亦有泣下者此何預於其人理形義白激於人<lb/>
<pb n="KR4e0114_WYG_021-5a"/>
心之所同不能不為之動容變色耳故贈文林郎監察<lb/>
御史祥符岳公今湖州守文璣之父死二十餘年矣能<lb/>
以遺教貴其子而卒以顯名蓋棺事定則公之美誠足<lb/>
以當衆愛然縉紳士夫未必皆其所親東西南北之人<lb/>
未必皆其里社何榮其業歎其賢追思攀慕形諸聲詩<lb/>
者若出一口此可以見人心同然而情之所發者正獨<lb/>
意公生世六十年餘抱道歸全光前裕後生死肉骨之<lb/>
榮無與為比而言者猶將惜其壽之未登養之未遂貴<lb/>
<pb n="KR4e0114_WYG_021-5b"/>
之不克及於其生而為之含哀欖涕此豈余所謂至愛<lb/>
不齊不得其所為願而更哀之者哉況世有歡醉而輒<lb/>
悲啼大笑而反出涕者孰謂詩人於公死生間喜好之<lb/>
極而不相尋於悲戚也耶<lb/>
　　蒲庵詩稿跋<lb/>
沈履徳所藏蒲庵手書詩稿二帙多應世之作脫去空<lb/>
寂章然作者之用心當是業儒而隠於釋者隠於釋將<lb/>
以求無聞而竟聞之其迹愈竒名愈顯此稿固其所也<lb/>
<pb n="KR4e0114_WYG_021-6a"/>
此蒲庵之所以終其生也<lb/>
　　學詩齋巻跋<lb/>
孔子謂伯魚不學詩無以言所謂學與言通達志意體<lb/>
切事理而自有以善於言非欲誦習其文以資辯說也<lb/>
自觀興羣怨之教衰而三百篇勸戒大義盡湮於聲律<lb/>
文詞之末雖盛唐諸家亦不出此但視漢魏以降稍能<lb/>
和平雅澹庶幾温柔敦厚之遺意猶有存者耳先輩謂<lb/>
刪後無詩蓋自有見或者遂洞視近古至謂宋儒之詩<lb/>
<pb n="KR4e0114_WYG_021-6b"/>
為無物幾欲一掃而空焉者棄本逐末弊一至此夫文<lb/>
章固各有體聲韻亦自不同然未有外理趣舍經典而<lb/>
可以言詩者詩有清新者亦有優逸者有沈著者有痛<lb/>
快流麗者有豪宏放蕩不可拘者有摸擬想像捕風捉<lb/>
影竒怪百變者有淺薄掇拾隨口滑稽不經蹈履者徧<lb/>
長彼善自昔有之使不切理達情不根藝實則淫哇巧<lb/>
豔荒唐汗漫之言過耳輒了無復遺意於宋詩也逺甚<lb/>
況三百篇乎故善詩者必有定志高識周知博覽本始<lb/>
<pb n="KR4e0114_WYG_021-7a"/>
於聖賢之言師意變文涵融渾化寓理趣於聲律之内<lb/>
托著述於比興之餘如八音協樂五味和羮充然有成<lb/>
不見其迹斯能兼總百家超絶羣作古之人有如此者<lb/>
杜子美是也余嘗記前輩有恕齋詩一聯云庭前生意<lb/>
留芳草林下歸心放白鷴道徳經典之文於詩何礙而<lb/>
薄之至此是故欲學詩非有得於學問之力雖近古疏<lb/>
節猶不可及況六義大要哉余適與人論詩其言以金<lb/>
鍼集所載大病宋作語方往復適武林劉生景清以學<lb/>
<pb n="KR4e0114_WYG_021-7b"/>
詩巻求題因舉切要為生告且以質諸尊君竹東俟生<lb/>
他日過我徐與之極論<lb/>
　　翠筠詩文册跋<lb/>
竹之見取於人大略有四比徳者取其虚心直節歲寒<lb/>
不凋論材者取其能備八音達於民用樂情致者取其<lb/>
幽閒靜密脫絶芳華尚文采者取其秀色繁隂可以吟<lb/>
弄風月然物各有理取物者當以類余頗聞道家以清<lb/>
靜𤣥黙為教斂其文采薄其情致收其材用而歸約于<lb/>
<pb n="KR4e0114_WYG_021-8a"/>
徳以至乎其至斯為善取於竹翠筠主人欣然以是册<lb/>
求題因書末簡<lb/>
　　顧定之畫竹巻跋<lb/>
趙松雪寫竹九疊法後世惟九龍山人得之息齋而下<lb/>
弗論此幅顧定之所寫揮毫用墨澹潤老爛今百餘年<lb/>
相對如雨牕凝睇之時雖孟端恐未易與巻首蒼雪軒<lb/>
古篆鄱陽周伯琦筆惟陳登可庶幾餘不足比可謂具<lb/>
美矣<lb/>
<pb n="KR4e0114_WYG_021-8b"/>
　　餘留小傳跋語<lb/>
大卿夏先生文章政事優入古域非時士所及余蓋學<lb/>
之未能也王士英題詞盛稱公文章而歸重於經國救<lb/>
時莊孔暘小傳備載公政事而歸本於孝友然則文章<lb/>
政事皆有藴發之地論其純雜偏正固當以徳耶古言<lb/>
太上立徳次立功雖有等差實同原異致耳非各為務<lb/>
也先生淵懿之學見於稱載者如此庶幾將達其全此<lb/>
衆人所以學而未能有及也君子之於天下徳其尚已<lb/>
<pb n="KR4e0114_WYG_021-9a"/>
乎<lb/>
　　夏撫軍房大年唐玉驄馬圖跋<lb/>
畫馬貴乎停分向背毛肉氣韻精神骨法各極其精為<lb/>
善品而骨法尤重昔晉武帝得周穆王八駿圖腐敗昏<lb/>
潰而骨法宛在不失其真是骨法妙解處所謂天機流<lb/>
動蓋有出於粉墨之外者此圖規格既佳而傳染亦善<lb/>
人馬拱駐意象相符如有所向其對御立仗時也前輩<lb/>
云一筆畫大年其近之夏侯得此可謂竒絶矣珍重珍<lb/>
<pb n="KR4e0114_WYG_021-9b"/>
重<lb/>
　　跋夢遊僊詩畫<lb/>
古清修之士與世不偶將隠約自處或因以寓激勸於<lb/>
人則必托意高逺寄跡荒閒其有無去來若將不可測<lb/>
雖曠古隔世因其茫然而求其確然者則其人之懷抱<lb/>
可得也履徳夢仙之詩與明徳所作之圖不無有類乎<lb/>
此歟不然何履徳之語自謂虚無明徳之畫不具形迹<lb/>
二君之確然者余固知之而茫然者尚可問也姑識之<lb/>
<pb n="KR4e0114_WYG_021-10a"/>
　　李建中書跋<lb/>
彦章都閫所藏法書甚富晚出李西臺書尤可珍重首<lb/>
跋謂其筆跡雖若凝滯少變化自然有一種蕭散氣象<lb/>
真名言也當為巻中第一評<lb/>
　　鄭氏家範跋<lb/>
浦江鄭氏自宋至今族望天下而門户不衰者皆是編<lb/>
維持之力也海寧鄉丈者董公如魯與其子謙慕其名<lb/>
義為之翻刻以傳即其所好尚可以知如魯父子之存<lb/>
<pb n="KR4e0114_WYG_021-10b"/>
心行事矣雖然有鄭氏之法而無鄭氏之心雖得其書<lb/>
無益也古人謂徒法不行如魯願益勉之以志乎其所<lb/>
至<lb/>
　　張即之大字跋<lb/>
即之作大字如寫小楷而筆意兼行轉折作止之懸如<lb/>
老生作禮雖骨格强硬而意度調熟見之者自當歎重<lb/>
此巻三字尤為卓絶非常所見<lb/>
　　楊維高憲副喜雨巻跋<lb/>
<pb n="KR4e0114_WYG_021-11a"/>
兩暘燠寒風皆欲備敘而後民生遂雨晹先之雨甚則<lb/>
水多暘甚則火盛水雖備物猶有生者火熾而亡制則<lb/>
無類矣所以自昔憂旱者常十九憂澇者常十一今典<lb/>
故郡縣雨澤必時聞而暘燠寒風非異不舉雨之於民<lb/>
休咎大矣故太平之歲句而一雨亟作亟止沾足優渥<lb/>
歲功於是乎有成此憲副楊公凡遇雨雖在煩勞不堪<lb/>
時輒志以為喜一以重民事非無從也然余聞夏暑雨<lb/>
小民惟曰怨咨一雨也於衆喜之中已有憂不及事者<lb/>
<pb n="KR4e0114_WYG_021-11b"/>
喜怒哀樂之發於政為人上者可不省慮哉公非一命<lb/>
之士燮調和劑皆其分内公能忘已而為民以喜必能<lb/>
委己而為民以憂矣<lb/>
　　倉頡圖題語<lb/>
伏羲畫八封造書契至黄帝史倉頡更定古文以啓六<lb/>
書之原非結繩之治至頡書代也淮南子記作書時天<lb/>
粟晝零鬼妖夜哭或作龍潛兎哭皆怪誕可疑又頡時<lb/>
衣冠創設禮宜從制今圖紀皆蓬跣四目身被草卉豈<lb/>
<pb n="KR4e0114_WYG_021-12a"/>
其生近人首蛇身之世異禀野俗猶或有在耶大抵事<lb/>
不具於六籍言不經於仲尼雖方䇿亦不足徵況淮南<lb/>
書出於附會叢雜本以多聞廣異為工者哉獨其字書<lb/>
於今可見者疑許氏十五篇是也自制作有定凡天地<lb/>
之文古今之事人物之宜天下之治亂風俗之盛衰莫<lb/>
不闗繫挽而上之可以緒系丘索推而下之可以櫽括<lb/>
百代得其傳者周有史籀秦有李斯漢有蔡邕唐有李<lb/>
淖斯皆神契妙解入室升堂而近世周伯琦陳思孝諸<lb/>
<pb n="KR4e0114_WYG_021-12b"/>
君子亦皆循蹈軌範庶幾成名囘視晉唐以來真行草<lb/>
書非不研精筆墨超越鉛槧至論其源流體義求無悖<lb/>
於正書者兹亦鮮矣昔人謂大篆為倉頡之嗣小篆之<lb/>
祖又謂自𨽻以下吾不欲觀誠知言也夫所貴於文字<lb/>
者以其能載道宣化克濟斯民而已宣化莫重於教命<lb/>
載道莫先於經典經降而有史史散而有子集集流為<lb/>
百家異說佛老之書邪正混淆神人瀆擾也久矣教舉<lb/>
為試藝試藝分為吏牘吏牘濫為胥徒輿皁朱墨批攝<lb/>
<pb n="KR4e0114_WYG_021-13a"/>
之私具棄本殉末媒禄綱利民之煩於文也亦久矣文<lb/>
勝之弊浹於明幽魯聖人己有欲從先進之語況今日<lb/>
乎是則鬼哭粟零雖曰必無而言者之托戒可謂明且<lb/>
逺矣此豈創物者之過哉述焉而枉於用者之罪也姨<lb/>
甥衛使劉時泰武而達文孜學不倦間持此圖求題因<lb/>
書其額<lb/>
　　陸參政北征倡和詩跋<lb/>
詩言志志正則其言也必精志同則其言也必協志同<lb/>
<pb n="KR4e0114_WYG_021-13b"/>
而正言協而精必若人焉措諸天下事無不濟況軍紀<lb/>
一行哉詩固人才政化所關非但句律之間此張陸二<lb/>
公所以成逺大也讀之豈勝雋永<lb/>
　　刻紫陽庵遊覽詩文跋<lb/>
范棲雲編集此集餘數年不能入刻棲雲歿其徒馮粟<lb/>
庵攜還海鹽故邑邑隂陽訓術朱君文濟慨然力任其<lb/>
事校定財用勞費兩盡不幾何時此集遂有永托自是<lb/>
付授得人流布日逺則文濟之敏於義粟庵之勤於師<lb/>
<pb n="KR4e0114_WYG_021-14a"/>
棲雲之篤於文物皆當與鰲峰瑞石竝久於寰中矣古<lb/>
太史氏掌陰陽占候兼圖籍著紀文濟明達好古里社<lb/>
中之美器是舉也不愧於其職業有志者事竟成充其<lb/>
所向雖司馬遷之作可幾矣<lb/>
　　高尚達與夏世芳書讚跋<lb/>
古人謂學古入官修治皆一道後世體用不倫人將貪<lb/>
肆怠忽晦庵先生指其切要以勵仕者若推其藴極清<lb/>
近無欲慎近主敬勤近無間無欲無間而敬以成其始<lb/>
<pb n="KR4e0114_WYG_021-14b"/>
終是豈可以為當官者之法哉此固尚達都憲世芳之<lb/>
所以有得於行藏進止之間者也但其初作書讚時樂<lb/>
聞世芳之賢故懇懇加勉若謂其有所未教不發恐非<lb/>
其初立言之本意也<lb/>
　　李員嶠士𢎞臨七帖跋<lb/>
臨古人書往往得其形似鮮或造妙此帖風度逼真信<lb/>
如錢曲江評品而大徳丙午下欵識字却少異於前毋<lb/>
怪歐虞禇栁臨榻舉相似及其成家各與禊帖不同也<lb/>
<pb n="KR4e0114_WYG_021-15a"/>
方洲生張寧觀此談於景陽藥室因題於後<lb/>
　　夏圭畫巻跋<lb/>
畫家長幅難於深逺褊幅難於深高此巻上下互見前<lb/>
後相照高低逺近深淺小大隠顯紆直夷險靜躁各得<lb/>
其宜類不失一而意趣之妙能使觀者神遊真所謂竒<lb/>
作予平生僅見二巻一近為海鹽某家物一故在温州<lb/>
致仕都閫陳彦章所意景皆不如此巻而筆墨似尤老<lb/>
爛但少觀老憶不復親切汝輝尚珍藏之<lb/>
<pb n="KR4e0114_WYG_021-15b"/>
　　呉汝輝畫册後跋<lb/>
汝輝所藏畫册有宋徽高二廟御筆書畫餘皆當時名<lb/>
筆山水樹石樓閣人物花果羽毛鱗介無不各臻妙品<lb/>
昔人謂畫人最難次山水次狗馬樓閣此畫者之難易<lb/>
又謂觀山水非精深不能知花木禽鳥一覽可盡此觀<lb/>
者之難易予謂二者皆當先理趣而後形似而後傳染<lb/>
則難易兩忘而後定論然則觀此册者固當以山水為<lb/>
上<lb/>
<pb n="KR4e0114_WYG_021-16a"/>
　　畫册跋<lb/>
册中有宋徽廟御筆書畫其餘人物山水花石羽毛鱗<lb/>
介皆前人名筆隨類出竒無不精絶汝輝裝䌙什襲題<lb/>
其首曰吾家故物予於是見汝輝於先世所遺慎重不<lb/>
玩推是心以上遺益切則慎益周物益大則重益至其<lb/>
守身保家教子睦族當必皆有道矣昔東坡先生為王<lb/>
晉卿記寳繪堂無一言及繪家事而惟戒其勿留意取<lb/>
敗美其能被服禮義詩書而已晉卿本以寳繪立名言<lb/>
<pb n="KR4e0114_WYG_021-16b"/>
猶若此況以立於世澤者予可汎論而不徳視此册哉<lb/>
汝輝幸卒自勉<lb/>
　　山谷書跋<lb/>
東坡嘗言山谷學予書今觀此巻實類蘇筆而勁逸不<lb/>
侔細究二公原法皆自顔魯公行書中來觀祭從子季<lb/>
明文乞米諸帖可見豈山谷初學坡其後乃歸極魯公<lb/>
是以神氣相得而形動小異耶<lb/>
　　山谷小帖跋<lb/>
<pb n="KR4e0114_WYG_021-17a"/>
此詩此字此人與所贈和可謂三絶者又皆一世冠冕<lb/>
文林竒寳不能多得汝輝萬自珍重<lb/>
　　宋景濓跋張孟兼玉兎泉銘并熊參軍鼎劉職方<lb/>
　　　崧周虞部子諒次子璲聯句孟兼家詩跋<lb/>
玉兎泉序銘體義明正聯句如石鼎諸作真書如宋仲<lb/>
温尾跋如章草作述者皆國初名公固自可重至論其<lb/>
要切則君臣父子朋友長㓜之道皆具焉此文章所以<lb/>
有益於世宜不傳也詞翰云乎哉<lb/>
<pb n="KR4e0114_WYG_021-17b"/>
　　宋書册跋<lb/>
册中有宋飛白御書石刻及名公簡帖日月重光照映<lb/>
奎璧深足瞻仰文章與世運相闗一字書也元不能宋<lb/>
宋不能唐唐不能晉其間能超越倫類追蹤古人通變<lb/>
成家者斯所謂間特之才代不多見此册蓋得之矣<lb/>
　　陳廷采水竹巻跋<lb/>
水竹居記序皆作於至正二十四年則元末也記言六<lb/>
十年前猶有故老能言水竹院落之勝且及孝廟金字<lb/>
<pb n="KR4e0114_WYG_021-18a"/>
御書則故宋時也因兵革擾杭而佳境莽廢事干本朝<lb/>
鄭元祐何得都不省顧直言感今悲昔意無窮盡推其<lb/>
隠曲必有深慮獨見大惜天下重器失於其御故因小<lb/>
寓大而形諸言非特為風景也自入聖朝今百有餘年<lb/>
非特東南山水發祥獻瑞而普天率土衣冠禮樂彛倫<lb/>
風化盡復中華之舊使元祐尚在則向記中之悲感將<lb/>
轉為頌中之欣戴而可嗣書於此巻矣第念巻中作者<lb/>
自元祐下如楊孟載楊鐵崖錢曲江諸公皆繼述無聞<lb/>
<pb n="KR4e0114_WYG_021-18b"/>
而充溪水竹之居乃遷止錢塘西溪密切故院落之地<lb/>
此記殆為之先兆也清虚處士從孫廷采以遺巻求題<lb/>
因書數語復之<lb/>
　　錢舜舉石勒聽誦圖跋<lb/>
徐君子久以錢舜舉所畫石勒聽誦圖求題圖中冠服<lb/>
規模得當時體制傳染筆法皆出新意不侔常作可佳<lb/>
也勒本羯種非中華族類乃能好文考古以矯飾國事<lb/>
致有成功晉室君臣顧相崇尚虚無廢經敗度風流版<lb/>
<pb n="KR4e0114_WYG_021-19a"/>
蕩卒殄膏澤以底於亡孔子所謂夷狄之有君不如諸<lb/>
夏之亡蓋傷之也霅翁作此其將以為勸乎抑將以為<lb/>
戒乎<lb/>
　　瑞蕉巻跋<lb/>
余都紀碧澗以瑞蕉卷求書瑞蕉事始已具載前元諸<lb/>
老題識無事稱及獨念神仙竒迹漫遍宇内不特𤣥妙<lb/>
觀中類皆一往不屬茫昧不可復見而蕉池之瑞猶若<lb/>
欣榮衍茂宛在目前者托此巻之存也盛矣儒文之於<lb/>
<pb n="KR4e0114_WYG_021-19b"/>
世隠可以顯闇可以彰近可以逺斯須之事可以千古<lb/>
此簡册之功於是乎足重茍所遇非人則亦無所取資<lb/>
其亡可立待碧澗乃能嗣守前遺什襲尊閣不啻如方<lb/>
外所謂丹符秘籙崇愛之己甚則其過於時倫也逺矣<lb/>
嗜好之際可以觀人碧澗豈特𤣥虚之士哉<lb/>
　　會稽陳尹所藏五馬圖跋<lb/>
文敏公自謂畫馬能盡物性此圖五馬行立形氣與控<lb/>
馭者各有異度知畫者必能鑒定也<lb/>
<pb n="KR4e0114_WYG_021-20a"/>
　　宋徽宗鵪鶉圖跋<lb/>
徽宗繪事精到此圖雖無御印可徵亦自使人珍重昔<lb/>
周公謂武王不能多材多藝徽宗留心材藝如此豈誤<lb/>
講金縢哉<lb/>
　　仲彦暉所藏張即之書老柏行<lb/>
温夫特善大書扁額字如作小楷不煩布置而清勁絶<lb/>
人余屢見所書楞嚴道徳經雖甚纖小皆得筆興此巻<lb/>
老柏行規格絶類但此巻中䇿掠進止轉摺間殊不自<lb/>
<pb n="KR4e0114_WYG_021-20b"/>
遂豈温夫書時因筆墨未愜自加補緝哉彦暉善書者<lb/>
必有定見矣<lb/>
　　謝方順所藏趙文敏書洛神賦<lb/>
予向為海虞令唐禮用和題松雪洛神賦乃是大徳辛<lb/>
丑所書此巻書於皇慶元年前後相去十餘載筆法當<lb/>
益老妙嘗記虞道園言在翰林時見松雪所臨洛神賦<lb/>
豈公初精於臨搨而成家後頗自放筆耶然其圓勁純<lb/>
熟雖紫芝不能到況餘人哉<lb/>
<pb n="KR4e0114_WYG_021-21a"/>
　　畫蕉跋<lb/>
王荆公謂表忠觀碑為漢諸侯王年表予謂此畫如張<lb/>
長史濡法草書其是與否可互論也著惜多著色誤不<lb/>
用飛白石耳<lb/>
　　王瑞之畫跋<lb/>
王瑞之號友竹居無蕃植常懸夏仲昭畫本於齋壁日<lb/>
示親密其姻契費宗裕因以家藏戴文進王牧之松梅<lb/>
二幅見贈曰為親家翁結歲寒勝會夫天下古今志同<lb/>
<pb n="KR4e0114_WYG_021-21b"/>
義洽之士常患不能相偶即如生植可移猶慮榮瘁不<lb/>
等安能如此畫旦夕聚會一堂真足以取則益志於不<lb/>
言之外可重也況三畫皆名筆瑞之宗裕皆名士一取<lb/>
一與無所慚惜是亦足以觀朋友之徳也於物也何足<lb/>
　題<lb/>
　　題誠一道人遺書<lb/>
嗚呼此誠一先生之所自著手書以遺其子世清者也<lb/>
雖其詞語未盡純正而意實高古要皆自其胸中流出<lb/>
<pb n="KR4e0114_WYG_021-22a"/>
無所滯礙見明識逺不為外物牽制故能發於言也如<lb/>
此視世之巧言善辯足人聽聞而中之所存大異者惡<lb/>
足與語先生哉余幼從先生啓䝉學為對偶親執杖屨<lb/>
見先生家居甚簡薄處之裕如婦子晏然每旦焚香雅<lb/>
坐以待諸生授受畢吟咏不輟所就日數十章客至與<lb/>
之討論高拱朗誦旁若無人言議偘偘不與俗合充然<lb/>
自有所得閉門卻掃暇日一嘗往還於先人墓地絶口<lb/>
不絓榮辱事初若不經世故者余時罔能知先生之為<lb/>
<pb n="KR4e0114_WYG_021-22b"/>
高但所見者如此爾及稍長頗預人事叨職京師多遊<lb/>
從仕宦間人之進退得失皆不能不以之興懷然後迴<lb/>
思先生如夢斯覺厯千百人真無一能似先生之脫然<lb/>
若遺者使當時在高位能溥其施則守身立政豈直簿<lb/>
尉之能而已哉嗚呼雖無老成人尚有典刑在先生誠<lb/>
可謂一鄉之達人也讀禮之餘間與世清道舊故因出<lb/>
此巻俾為題辭感念今昔為之攬涕而書其後云<lb/>
　　題汀州通判謝君行樂圖<lb/>
<pb n="KR4e0114_WYG_021-23a"/>
車馬夾羅旌旄擁趨顧眄生色騁懷極娯此君之時也<lb/>
非政也男耕女織山樵水漁使君在野而民自如此君<lb/>
之政也非心也進則能行退則能樂流行坎止夷險克<lb/>
若此則君之心而政之所由善也其存也則民安其去<lb/>
也則民思此非聲容物象乘於時者之所能也夫處己<lb/>
治人茍得其道是亦可稱矣彼時之於人忽往而忽來<lb/>
猶之造物之芻狗也何足論哉<lb/>
　　題陳所翁畫龍圖為伍公矩<lb/>
<pb n="KR4e0114_WYG_021-23b"/>
龍不制於人能高深巨細變化不測所謂不知其乘風<lb/>
雲而上天者人未嘗得締視狎玩而能盡察其形似彼<lb/>
三停九似之說亦畫家鑿空無所閱賞故畫者與評之<lb/>
者自古皆無餘論要須妙生象外冥合其神别有一種<lb/>
氣韻乃稱佳致至於傳染㸃綴之工固其餘也自非人<lb/>
品高邁胷次出羣者不能此幅筆墨老爛勢狀殊絶懸<lb/>
睛合口得畫家之長煙雲蓊鬱中多灑墨㸃真見公儲<lb/>
老所潑墨噀水脫巾大叫時信手塗抹老狂態與予平<lb/>
<pb n="KR4e0114_WYG_021-24a"/>
生所見贗本相去萬萬聞公晚年筆力簡易精妙可竝<lb/>
董羽不知此作是其得意者否平生詩文豪壯為太學<lb/>
生已有名聲及守莆田為賈秋壑招致醉輒狎之人品<lb/>
胷次果何如者而世之學繪事者乃欲以板刻之手效<lb/>
之斯亦難矣此幅流傳人間今為吾友武岡守伍君公<lb/>
矩所得未為不遭也公矩幸寳重之以俟具眼鑒定<lb/>
　　題鍊雪齋詩文册<lb/>
陸羽茶經所載原法具備其品第烹瀹節候有似神仙<lb/>
<pb n="KR4e0114_WYG_021-24b"/>
家鍛鍊之法至所辨用水必地之幽曠乳石漫流逺隔<lb/>
渟浸者是尚與陶穀烹雪意類雪本和氣嚴凝不由地<lb/>
力宛有真味迨醫所謂上池之水於茶絶宜合羽法與<lb/>
穀事而風致益高此鍊雪名齋之本意也册中作者皆<lb/>
鉤深道逺脫略故常有雕炙之論甚哉鄉先輩之竒於<lb/>
文也因竊歎漢唐之時文猶爾雅公府而下士大夫居<lb/>
室妄自標榜者絶少為之文者亦惟紀敘其實而華之<lb/>
以論議耳不專以名言相夸也繇宋及元人不古若凡<lb/>
<pb n="KR4e0114_WYG_021-25a"/>
里居林屋山園池館甚者置一器物繪一樹石皆巧有<lb/>
名稱以相矜侈為之文者一切依題竝號固己淺近況<lb/>
有立異以為說鑿空以為高狥俗以為好爭竒競妍擬<lb/>
非其倫以相遷就其上者不過莊惠之流而下焉者益<lb/>
蔑如也於紀載之實何有噫淳朴既散巧偽日滋民之<lb/>
居處飲食亦不能不眩於名實況文與行哉此册有圖<lb/>
有記有說有題詠皆為崇徳陸景宣作為海昌沈景暉<lb/>
所得噫距洪武至于今僅百年跡其詞翰又非今日可<lb/>
<pb n="KR4e0114_WYG_021-25b"/>
及矣顧瞻遺文益憎浩歎也<lb/>
　　題張復陽畫册<lb/>
南山道人所畫始於學而終於悟灑墨著筆便自過人<lb/>
絶不蹈襲前輩規格世之從繪事者至不能窺其起輟<lb/>
之迹余平生最愛重之但惜其每畫輒立標題為未善<lb/>
耳然亦無害其為畫也此册為秀水令莊瑩中所作比<lb/>
之常所見者猶為卓異世之人多貴耳而賤目捨近而<lb/>
好逺使遺諸數百年後聲價豈在呉盛諸鄉人後哉<lb/>
<pb n="KR4e0114_WYG_021-26a"/>
　　二異巻題詞<lb/>
胡景容以二異詩文巻為嘉興陳景昭求題巻中作者<lb/>
項司馬姚公綬趙時望諸公與景昭為同里與之言必<lb/>
有以信其孝孝之足信使無他異亦大過人况適有異<lb/>
哉凡事物夢符數會世常有之景昭因養得魚因祭得<lb/>
鴈拳拳敬信至老不衰是重於其親也子之於親生視<lb/>
其所不怠沒視其所不忘吾因其所不㤀見其所不怠<lb/>
是可書矣況人倫激勸之事雖稱述少過義亦何病哉<lb/>
<pb n="KR4e0114_WYG_021-26b"/>
　　題鼳䑕圖<lb/>
爾雅所載有鼳䑕郭璞注曰狀如䑕大蒼色居樹木中<lb/>
然則今之松䑕其鼳之類也土人熟其居處機得之粥<lb/>
於市市富人見之澤其毛尾意可蓄而馴用厚致之家<lb/>
韜以篋匭飼以芋栗房闥窐孔悉寘筒其間反為之防<lb/>
貍害焉然終不能無畏於人而忘其故熊久則逸矣余<lb/>
方有感於是適友人王宗勲以羣䑕圖屬予辭觀其<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>
齖㬑視輕舉善遊<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>疾如生圖之狀足以窮䑕之變使<lb/>
<pb n="KR4e0114_WYG_021-27a"/>
富人者早從而見之則固知其弗能馴矣昔魯哀公時<lb/>
鳥止於東門公乃御而觴之於廟祀以牢膳奏以樂舞<lb/>
鳥迺始悲憂眩視不食而死是知非其有而與之則物<lb/>
有不安者矣彼以茍得無畏為可以閉其真迹而終<lb/>
身也哉請因著之以為觀物者之戒<lb/>
　　題舉業日課簿<lb/>
格式之文甚易也而有不易者存焉顧為之者何如耳<lb/>
豎子甘睡當午或促之飲食則喑嗚不應曵其身則攘<lb/>
<pb n="KR4e0114_WYG_021-27b"/>
臂怒扣牀大呼則矍然起蹙額閉目舉匕若挾太山視<lb/>
飲食若烏啄鴆毒不能下咽促己者若仇讐反首覘枕<lb/>
籍若將窮日而後已夫飲之食之非難事也而甘睡者<lb/>
則然無他束於氣也故有曰先覺矣今日為科舉者其<lb/>
易不易何以異此子輩承父兄教養接武衣冠不可不<lb/>
知今日之所從事尚夙興夜寐勤精不怠以至爾所當<lb/>
止之地有趨之者毋喑鳴毋攘臂毋矍然蹙額閉目毋<lb/>
眎所業若挾太山烏啄鴆毒毋睨趨者若仇讐而一反<lb/>
<pb n="KR4e0114_WYG_021-28a"/>
首焉則他日發䇿決科在子輩為無厚入有間矣要者<lb/>
其以志帥氣乎書曰惟斆學半揚子雲曰一鬨之市必<lb/>
立之平幸相與勉之其維有終<lb/>
　　題瀟湘八景圖<lb/>
瀟湘八景惟山市晴嵐晝見餘七景皆遲夕之時余少<lb/>
年嘗於博溪姜文進宅見松雪翁畫本經營境色平逺<lb/>
幽雅慘澹有無意生象外而山林人物特寄毫芒於荒<lb/>
閒寥廓之間耳此畫品中之最幽致也薄宦驅馳文進<lb/>
<pb n="KR4e0114_WYG_021-28b"/>
與畫皆化去不得再見冥思遐想顧嘗及之成化甲午<lb/>
鄉友陳君以家藏八景圗求敘展巻凝眸雖非向時所<lb/>
見然心領意解彷彿舊游無恙而江山尚可以復識也<lb/>
嗟哉惜黄筌常作此圖宋徽宗好畫每令張戩乘舟入<lb/>
湘戩繪八景圖成而未及上不知筌戩所畫與今圖亦<lb/>
略相似否語曰千聞不如一見即使彼為神品亦安能<lb/>
如此圖之在吾目也君慎藏之遇能賦者然後出焉<lb/>
　　題周僉憲可大都亭送别詩文冊<lb/>
<pb n="KR4e0114_WYG_021-29a"/>
余讀此巻而知可大之為天下士也古之人其接人也<lb/>
寛以和而望人也輕以約獨於文章公器不少假借茍<lb/>
非其人雖有十萬之貲不肯書其名亦有求序踰十年<lb/>
竟不致一字雖白雲許氏門人猶不能為其師得銘於<lb/>
虞文靖公況其他乎此册有序有詩有題識累什聯篇<lb/>
皆當世名筆言意相侔詞翰俱到其所以稱美期望於<lb/>
可大者舂容洋溢惟恐不至此豈為士者之疏節而可<lb/>
以幸得乎哉嗟乎海内文章盡在是矣顧君本諸身而<lb/>
<pb n="KR4e0114_WYG_021-29b"/>
達諸事信有如作者所言哉但盛名難副可大尚慎成<lb/>
之寧托交亦預有榮也<lb/>
　　題寗大叅李僉憲東巡倡和詩<lb/>
士必有識而後有量識量不踰於人雖才不足以濟難<lb/>
淝水澶淵之際國步多虞人情未測謝安寇凖方以優<lb/>
逸自居若有餘地此非得於識量之高安所為計蓋苻<lb/>
堅出於妄動有必敗之理契丹實欲要和有必退之勢<lb/>
二公灼見其幾固已决勝决䇿於先而圍棋飲博特以<lb/>
<pb n="KR4e0114_WYG_021-30a"/>
示閒雅於機軸之外以定衆志耳古人謂主兵者必多<lb/>
聞博識乃能有功又謂才多識寡者難免於亂理固有<lb/>
之也方處民竊發銀礦譬之飢犬竊㕑因食毁器若拒<lb/>
戸而搏勢必反齧啓户縱之則馴畜也寗李二公以清<lb/>
識逺量處治得宜遂使鋒鏑之舉轉為耰鋤去古人當<lb/>
不逺顧其從容笑談𢋫唱迭和將不幾於圍棋飲博之<lb/>
遺意耶不然雖横槊賦詩之才識量不侔卒以取敗亦<lb/>
無益也<lb/>
<pb n="KR4e0114_WYG_021-30b"/>
　　題鎻腰諫圖併雜畫<lb/>
畫三幅共一巻非一人筆第一幅作陳元達鎻腰諫圖<lb/>
衣黄中坐者漢主聰執笏偃進者司徒任顗斂容手疏<lb/>
者劉貴嬪鎻腰著樹傍二卒力持曳者元達也元達以<lb/>
智佐諫卒能全身悟主古今所無顗叩頭力諍式濟元<lb/>
達劉貴嬪竭誠致懇以危言反正皆所難得觀之有補<lb/>
世教其畫雖筆不逮識而當時之意態生色宛可相見<lb/>
至其服製儀度尤得漢聰國俗皆可重也第二幅鍾馗<lb/>
<pb n="KR4e0114_WYG_021-31a"/>
擊鬼第三幅青牛圖青牛圖事雖未必盡然於古記亦<lb/>
略可考然鍾馗像不過任意塗抹有若兒戲以之屬鎻<lb/>
腰事後譬諸進儺劇於韶雅之列真可斥去豈暇論其<lb/>
畫品哉<lb/>
　　題按察諸公會陳都閫宅宴和詩後<lb/>
古之君子於讌會𢋫謌之間雖甚有道未嘗忘徳義之<lb/>
教節其過引其不及防其所或致言者聴者皆有所勸<lb/>
戒取足以成美而代謝存亡在所不語後世道薄情滋<lb/>
<pb n="KR4e0114_WYG_021-31b"/>
宴享踰禮雖蘭亭聚景園之事亦不過流連顧惜趨於<lb/>
疏末以文字得名於後世耳此巻皆一時名筆材高望<lb/>
尊不煩教戒人亦無以教戒相成為心者今相去僅三<lb/>
四年浮沉略盡雖所遇有幸不幸而其身心隠顯豈得<lb/>
一無過不及可以容喙者使當時能少防其或致以微<lb/>
婉將順之言而納約于諧洽樂聞之際雖有褊心之人<lb/>
當亦少自省警不至如今日事寧固非其人也向屬和<lb/>
詩亦曾有醉裏能醒元亮酒忙中不亂少陵詩之句稍<lb/>
<pb n="KR4e0114_WYG_021-32a"/>
露機軸惜不預此會不能面盡所欲言今追思往事言<lb/>
誦遺章其所感慨又不但如李若虚魏孔淵援古之意<lb/>
而已惜哉癸卯十月彦章復出此巻相與展閱一再為<lb/>
之茫然<lb/>
　　題楊補之梅<lb/>
予嘗見補之墨梅與此巻花蕚相類而枝榦柔勁不同<lb/>
彼老幹皆側筆作而此用雙鉤法彼或兼水石而此專<lb/>
寫梅尤其擅長者觀其荒疎古野勢若天成如在斷籬<lb/>
<pb n="KR4e0114_WYG_021-32b"/>
狹徑中見可謂得梅之神矣成章其珍惜之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十一<lb/>
</p>
<p>
</p>
  </div>
</body>
</text>
</TEI>
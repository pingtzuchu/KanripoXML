<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻三十一</head> <lb/>
    <p>
<pb n="KR4e0114_WYG_031-1a"/>
欽定四庫全書<lb/>
　方洲集巻三十一<lb/>
　　　　　　　　　　　　　明　張寧　撰<lb/>
　讀史録<lb/>
　　世祖光武皇帝<lb/>
　建武元年<lb/>
六月蕭王即皇帝位改元大赦<lb/>
　自劉縯兄弟舉兵至是才二年而更始尚存或者議<lb/>
<pb n="KR4e0114_WYG_031-1b"/>
　其正位之早以事論之蓋猶惜其遲也夫衆水所歸<lb/>
　非其地則溢而為害衆人所向非其人則㪚而為亂<lb/>
　勢不可以中遏志不可以强一在定其初而已矣當<lb/>
　賊莽據鼎之餘漢廟簒食之後伯叔兄弟首事之際<lb/>
　天下以思漢為心豪傑以應漢為事雖有草竊者亦<lb/>
　不過假漢以為名當是時也使能行王常之正議遏<lb/>
　張卭之亂謀因衆向之心而順方來之勢所立者如<lb/>
　世祖其人則豪傑順事草竊草心復漢如反掌耳顧<lb/>
<pb n="KR4e0114_WYG_031-2a"/>
　乃貪𤣥懦弱共舉大器而委諸奴隸之才萃為逋逃<lb/>
　之主於是乎士庶失望豪傑解體視伯叔兄弟且不<lb/>
　自保况公孫述隗囂之徒其有不蹶張者乎衆志一<lb/>
　變大勢隨分由是向之所以思漢者忘於漢所以應<lb/>
　漢者貳於漢所以假漢者遂為漢敵雖以世祖仁明<lb/>
　勇略所向成功然猶東征西伐毖閉艱難收其已放<lb/>
　合其既離數年而後混一其勞過於易姓創業良由<lb/>
　不能蚤正大位而定之於初也然自河北既平之後<lb/>
<pb n="KR4e0114_WYG_031-2b"/>
　耿弇發䇿之餘時固可矣而猶不聴留時逆衆必待<lb/>
　更始決敗而後即真者非特謙重未敢疑亦有西伯<lb/>
　望紂之思焉此所以為中興盛主也<lb/>
　二年<lb/>
以宋𢎞為大司空𢎞薦桓譚為議郎給事中帝令譚鼔<lb/>
琴愛其繁聲𢎞不悦召譚讓之譚叩頭謝其後𢎞因大<lb/>
㑹離席免冠謝曰臣所以薦譚者望其能以忠直導主<lb/>
而令朝廷耽悦鄭聲臣之罪也<lb/>
<pb n="KR4e0114_WYG_031-3a"/>
　按𢎞事與申屠嘉罪鄧通相似然𢎞能致帝改容謝<lb/>
　過復令譚給事中卒善其後嘉不能使文帝疎逺鄧<lb/>
　通竟死於獄蓋文帝得於繼紹優容之意存世祖出<lb/>
　自艱難警慎之心勝而况譚之與通其為人大節不<lb/>
　同上之所以用之者亦異宜其然也<lb/>
九月赤眉發掘諸陵取其寶貨凡有玉匣殮者率如生<lb/>
賊遂汚辱吕后屍<lb/>
　自古甚賊亂不道未有發掘山陵而滛穢宫殯者赤<lb/>
<pb n="KR4e0114_WYG_031-3b"/>
　眉之事雖亦無可奈何而怨悼之心修復之令曾不<lb/>
　少見及其降也方且賜田宅為郎下詔祠髙廟以受<lb/>
　其傳國之璽得失輕重其可相酬邪梁温韜發唐諸<lb/>
　陵盜其金寶圖籍及歸莊宗郭崇韜猶以謂此刼陵<lb/>
　賊罪不可赦五代非漢之繼紹莊宗非唐之子孫貨<lb/>
　物非䙝體之辱何建武君臣竟無一語省責而樊崇<lb/>
　盆子晏然並在遲遲五載始一謁園陵豈不為盛德<lb/>
　之歉哉<lb/>
<pb n="KR4e0114_WYG_031-4a"/>
　四年<lb/>
九月以矦霸為尚書令<lb/>
　王者之兵所以弔民伐罪安暴止亂非以利天下為<lb/>
　心故雖仗鉞麾旄之際本原一念未嘗不在於民此<lb/>
　世祖所以初用卓茂繼舉矦霸皆表其平日能安民<lb/>
　也舉一知百即始見終指事原心可以考論其為民<lb/>
　之急撫世之端真有所在先儒胡氏謂光武之興非<lb/>
　止一事獨以舉卓茂為能光復舊物享祚長久近於<lb/>
<pb n="KR4e0114_WYG_031-4b"/>
　迂儒滯見非尚論達識昔髙帝過魯一祠孔子謂足<lb/>
　以興漢漢之興固亦止於此哉<lb/>
　五年<lb/>
十一月以矦霸為大司徒霸聞閔仲叔之名而辟之既<lb/>
至霸不及政事徒勞苦而已仲叔恨曰始蒙嘉命且喜<lb/>
且懼既見明公喜懼皆去以仲叔為不當問邪不足辟<lb/>
也辟而不問是失人也遂辭出投劾而去<lb/>
　君子之應事接人思既及而後言意有在而後問若<lb/>
<pb n="KR4e0114_WYG_031-5a"/>
　汎然與交漠然與處無所欲聞雖可與言而弗與之<lb/>
　言者多矣昔髙宗思道之久故命傅説以納誨武王<lb/>
　求治之急故訪箕子以彛倫衞靈公有志於戰伐故<lb/>
　問孔子以陳梁惠王有志於富强故問孟子以利雖<lb/>
　所問不侔固皆志有先定也矦霸夙昔以治郡著稱<lb/>
　及為司徒不過明察守正奉公不回而已其辟閔仲<lb/>
　叔大欲因其名而欲使之從仕耳非有薦賢尚德之<lb/>
　思屈己就問之意宜其勞苦之外無復可語者矣及<lb/>
<pb n="KR4e0114_WYG_031-5b"/>
　仲叔非之而不悔其失辭出而不為之留投劾而不<lb/>
　屑以為事其去也漠然則其來也汎然可見矣今之<lb/>
　人巵酒召客不至則敬速之至則謹禮之無故而遽<lb/>
　去則主人必不自安殆將有造詣而謝過者豈有徵<lb/>
　賢聘德而簡忽若是哉視古之吐哺握髪何如也<lb/>
徵處士周黨嚴光王良至京師<lb/>
　甚哉光武嚴光之事曠古今而一不再者使堯舜時<lb/>
　實有巢由其貴下髙尚亦未必若是之不相入也天<lb/>
<pb n="KR4e0114_WYG_031-6a"/>
　之生才固有君相之寄才之生世當盡修治之責未<lb/>
　有無其故而必不仕者古君子出處視治亂行藏由<lb/>
　用舎太公伯夷皆避紂而居海濵聞文王起而歸之<lb/>
　甚急堯徵庸而舜來髙宗形求而説至皆未嘗一濡<lb/>
　滯也光之有諸身者果過於太公伯夷舜説乎光武<lb/>
　之禮下於光者其勤猶不如堯髙宗文王乎凡君子<lb/>
　行則有以正天下居則有以善於其鄉王良不足論<lb/>
　矣周黨卧疾杜門然鄉里稱髙賊不入境末復著書<lb/>
<pb n="KR4e0114_WYG_031-6b"/>
　自見光之出處行止惟必不從仕而已自少以老在<lb/>
　齊在呉曾無一善可紀何哉光武其故人也矦霸其<lb/>
　素與也君呼為狂奴而一不咨諏以世務相書以見<lb/>
　招而無所推讓如王霸意光之所自知與君相之所<lb/>
　以知光者各已審見乎善乎胡致堂之論曰王良友<lb/>
　人責良不有忠言奇謀而取大位何其徃來屑屑不<lb/>
　憚煩也此言雖為良發其所箴者亦衆致堂蓋推見<lb/>
　至隱而有此論可謂闡幽之言矣自是以來人徒見<lb/>
<pb n="KR4e0114_WYG_031-7a"/>
　其聲光氣韻抗勵崇髙相與稱頌慕學矯激流弊卒<lb/>
　至漢末黨錮之禍蓋有自始而人不知也故中庸之<lb/>
　道不立異以為髙不矯情以干譽義之與比而已矣<lb/>
　八年<lb/>
潁川盜起九月帝還宫六日自將討平之帝自上邽晨<lb/>
夜東馳賜岑彭等書曰兩城若下便可將兵南擊蜀虜<lb/>
人苦不知足既平隴復望蜀每一發兵頭髪為白及聞<lb/>
成都降夷述妻子縱兵肆掠怒譴呉漢劉尚曰城降三<lb/>
<pb n="KR4e0114_WYG_031-7b"/>
日吏民服從一旦何忍行此聞之酸鼻良失斬將弔民<lb/>
之意<lb/>
　嗟夫潁川之寇騷動京師還宫六日而速行成都之<lb/>
　衆强僣位號暴師一紀而始克使非聖哲之君未有<lb/>
　不震怒而殄㓕之者世祖拳拳一念之仁始終貫通<lb/>
　於其間而彼之凶悖逆亂有不暇顧此即古者典刑<lb/>
　止辟而總之以欽哉惟恤之言詰兵除暴而戒之以<lb/>
　止齊弗迓之誓使囂述二豎誠能歸義順正則其茅<lb/>
<pb n="KR4e0114_WYG_031-8a"/>
　土之封世祖必不食言矣易曰寛以居之仁以行之<lb/>
　君德也史謂世祖同符於髙祖囂述之事殆有過於<lb/>
　韓彭焉<lb/>
　十三年<lb/>
詔大官勿受郡國異味其逺方口實薦宗廟者自如舊<lb/>
制時有獻名馬寶劍者以賜騎士駕鼓車嘗出獵夜還<lb/>
上東門候郅惲拒闗不開不受詔上乃回從中東門入<lb/>
明日賜惲布百匹貶中東門候為尉<lb/>
<pb n="KR4e0114_WYG_031-8b"/>
　昔旅獒曰四夷咸賔畢獻方物惟服食器用洪範曰<lb/>
　惟辟作福惟辟作威惟辟玉食今曰郡國異味則亦<lb/>
　非絶逺難繼之物惟惡於古乃一切拒而不受止仍<lb/>
　薦廟之制則其篤務節儉至忘口體所謂菲飲食而<lb/>
　致孝乎鬼神者矣劒無異於肅慎之矢馬不出於大<lb/>
　宛之求况二物又世祖平生所藉以成武功彼獻者<lb/>
　必自以為投所好乃姑受之而不居以為奇貨則其<lb/>
　厭苦兵事樂於治平所謂包以虎皮歸馬放牛以示<lb/>
<pb n="KR4e0114_WYG_031-9a"/>
　不復用兵者矣郅惲之事適與文帝周亞夫細栁棘<lb/>
　門相同然夜歸不納利害切身比諸勞軍之舉晦明<lb/>
　勞逸事勢不倫乃樂受諫言而又因以賞罰中興盛<lb/>
　主豈宣武以下之所能及哉<lb/>
　十九年<lb/>
廢皇太子彊為東海王立東海王陽為皇太子<lb/>
　人君之度莫大於受直言人臣之職莫難於能極諫<lb/>
　古人謂君聖則臣直盂水方圓其機實有所係使在<lb/>
<pb n="KR4e0114_WYG_031-9b"/>
　上者誠能假借辭顔優容聴納在下者猶有陽舒隂<lb/>
　慘進可退否之憂况加以雷震山壓刀折斧摧之威<lb/>
　孰敢抵觸忌諱遄取㓕亡漢世祖寛仁明達精徹萬<lb/>
　幾有君如此可謂明良相遇矣然韓歆論饑荒切直<lb/>
　詔責殺身桓譚論䜟記怪誕貶秩道死使鄭興不能<lb/>
　以遜詞順㫖則亦難乎免矣夫尊位重禄素承禮任<lb/>
　如三人者且爾餘能不囊括乎初上東門之事郅惲<lb/>
　拒闗不入聞詔不受詞氣峻絶若可以知無不言言<lb/>
<pb n="KR4e0114_WYG_031-10a"/>
　無不盡者及帝易后乃曰臣聞夫婦之好父不能得<lb/>
　之於子况臣能得之於君是臣所不敢言夫所謂不<lb/>
　得者愛憎親疎之間非謂嫡妾名分可以恣情而任<lb/>
　亂也惲又曰願陛下念其可否勿傷大倫使天下有<lb/>
　議社禝者惲之言意蓋在太子也其後自知言不可<lb/>
　再事必致然乃反説太子辭位以投世祖之意嚮是<lb/>
　果郅惲之反側變眩其常志哉向也疎逺而不暇計<lb/>
　也今也備嘗而熟於見聞所謂士修於家而壊於天<lb/>
<pb n="KR4e0114_WYG_031-10b"/>
　子之庭不可謂空言矣當是時使帝能假借優容則<lb/>
　歆必能洞達民隱以周天下之務譚必能明辯邪正<lb/>
　以解萬世之惑興必能詳陳禮樂之原惲必能敷切<lb/>
　風化之本則帝於夫婦父子君臣治化各得其全而<lb/>
　可以稱純於三代之後惜哉胡致堂言鄭興不能極<lb/>
　論是非以解主惑一被詰責遽出遜言是矣至謂立<lb/>
　后為誤謂韓歆之死為未足以傷其大全是言也雖<lb/>
　可以規成光武之美而不可以矩正萬世之防殆非<lb/>
<pb n="KR4e0114_WYG_031-11a"/>
　至論也<lb/>
西域復請都䕶不許<lb/>
　世祖自隴蜀平後一意偃兵息民非有警急要害未<lb/>
　嘗輕動士馬故凡反側不靖者來則姑受去則弗追<lb/>
　擾邊者則招降之欵塞者則容納之内屬者則徙置<lb/>
　之雖臧宫馬武欲乘其窮困以行勦滅帝皆優諭不<lb/>
　聴其志念所在惟欲柔懐羈縻以輯睦邊境安靖天<lb/>
　下惟於莎車繕善西域諸國自前至今凡三請都䕶<lb/>
<pb n="KR4e0114_WYG_031-11b"/>
　皆不許詔答以東西南北自便蓋西域於漢本無損<lb/>
　益武帝欲制匈奴斷其右臂始通中國今莎車繕善<lb/>
　之來本苦於匈奴之横斂西域諸國又苦於莎車之<lb/>
　侵暴皆非慕義之誠况夷狄相攻諸國之利防䕶有<lb/>
　得則費我財力防䕶有失則損我威重莫若聴其所<lb/>
　之我得不治之正彼有自斃之危是以請之益頻而<lb/>
　終不與也向者郡國盜起聚㪚不常㡬無可為計詔<lb/>
　許其自相糾擿相斬除罪遂皆解㪚自是牛馬放牧<lb/>
<pb n="KR4e0114_WYG_031-12a"/>
　不收邑門不閉遼東徼外貊人寇邊祭彤招降併撫<lb/>
　納鮮卑令曰審欲立功當歸繫匈奴斬送首級乃信<lb/>
　耳果如其言持頭詣郡其後相攻輒送首級受賞自<lb/>
　是匈奴衰弱邊無寇警此世祖所以卒不許西域之<lb/>
　請豈亦微意所在乎<lb/>
　二十五年<lb/>
新息侯馬援卒於軍詔收其印綬<lb/>
　援之死事不白實由於梁松凡人子既冠而婚則父<lb/>
<pb n="KR4e0114_WYG_031-12b"/>
　母待以成人之禮松貴為帝婿援雖父友亦當處以<lb/>
　儀文使或不賢尤當勉强貌待如後世郭汾陽盧杞<lb/>
　之事顧乃傲然使之獨拜牀下是何可為法哉此援<lb/>
　不能以禮自防也及武陵之行乃謂杜愔曰但畏長<lb/>
　者家兒或在左右或與從事殊難得調介介獨惡是<lb/>
　耳夫老人危鄉甘心死國茍所欲言拜表就道亦無<lb/>
　不可而獨咄咄於私談誶語之中竟為松敗此援不<lb/>
　能以智自全也援平生算無遺䇿料事多奇中不特<lb/>
<pb n="KR4e0114_WYG_031-13a"/>
　長於軍旅至其所自處乃獨不知止節昧於進退口<lb/>
　之所言身之所向惟在馬革裹屍得死國事為快方<lb/>
　且顧慮子姪遺書戒約媒蘖罪譴實此厲階豈其明<lb/>
　於知人黯於知己優於戒人而劣於自戒邪使能早<lb/>
　以既老辭行則功名令終君臣義盡雖百梁松竇固<lb/>
　何害於援哉易曰日昃之離不鼓缶而歌則耄耋之<lb/>
　嗟凶其馬援之謂矣<lb/>
　　顯宗孝明皇帝<lb/>
<pb n="KR4e0114_WYG_031-13b"/>
　永平元年<lb/>
陵鄉侯梁松下獄死<lb/>
　初馬援語梁松竇固曰凡人富貴當使可復賤也如<lb/>
　卿等欲不可復賤居髙堅自持勉思鄙言及援征武<lb/>
　陵蠻還書戒從子以杜季良為不可效效而不成陷<lb/>
　為輕薄子適季良仇人上書訟其浮薄亂羣惑衆以<lb/>
　援所還書為驗松固素與杜季良交結帝因召責松<lb/>
　固由是銜援譛毁援幾不保族至是松果以飛書誹<lb/>
<pb n="KR4e0114_WYG_031-14a"/>
　謗下獄死使其聞語見書後即自飭勵改行卒為善<lb/>
　士豈有獄死之禍哉孔子曰主忠信無友不如己者<lb/>
　過則勿憚改松何足以知之<lb/>
　七年<lb/>
以宋均為尚書令初均守九江舊多虎暴常募設檻穽<lb/>
尤多傷害均下記屬縣曰江淮之有猛獸猶北地之有<lb/>
鷄豚也今為民害罪在殘吏而勞勤張捕非憂恤之本<lb/>
其務退奸貪思進忠善可一去檻穽除削課制其後無<lb/>
<pb n="KR4e0114_WYG_031-14b"/>
復虎患<lb/>
　世祖時劉昆為江陵令反風滅火虎北渡河帝以問<lb/>
　昆昆對曰偶然耳古今以為長者之言今九江虎患<lb/>
　以為偶然則事體常更張以為非偶然則功效不相<lb/>
　得予意君子之處難事蓋有出於人所不料若㝠孚<lb/>
　黙感者雖由於德化之相應亦由於機事之得宜耳<lb/>
　夫下有募設則工直有常須上有課制則輸辦有定<lb/>
　數不特檻穽也為機為網為毒矢甚則設餌繫牲凡<lb/>
<pb n="KR4e0114_WYG_031-15a"/>
　可以制虎者無不為之矣不特城邑也於山於林於<lb/>
　澤藪甚則截徑塞隘凡可以扼虎者無不盡之矣如<lb/>
　是而虎將何徃哉其不至於狂行力噬而肆為暴横<lb/>
　不止也况急於募設迫於課制困於制虎之費疲於<lb/>
　扼虎之勞所謂殘吏奸貪又從而張其聲勢一以漁<lb/>
　獵饕餮於其間其害又有甚於虎者此所以虎不能<lb/>
　除而民愈不安也均能去檻穽削課制退奸貪而進<lb/>
　忠善德化交孚事㡬合節虎之畏人亦猶人之畏虎<lb/>
<pb n="KR4e0114_WYG_031-15b"/>
　拘制既空啖息無害其有不潛竄奔逸㪚而他之哉<lb/>
　本傳載相傳虎東游渡江而去一政令之施轉移呼<lb/>
　吸民安患息雖謂均為神明之治非過稱也後世親<lb/>
　民之官不惟不能為均之難其於常行易務如賑濟<lb/>
　如旌表如薦舉如飲射如勸課農桑如禁捕盜賊如<lb/>
　優給貧窮如增置耆老之類其初本以為民而今反<lb/>
　為奸禁貪墨科斂之媒以病夫民者不可勝數安得<lb/>
　皆宋均其人而與民疏釋哉<lb/>
<pb n="KR4e0114_WYG_031-16a"/>
　八年<lb/>
帝聞西域有神其名曰佛因遣使之天竺求其道得其<lb/>
書及沙門以來<lb/>
　自古端人正士偶有一言一事之靡常人必指議而<lb/>
　竊非之平康之家或雞犬不祥蛇䑕致異則舉室驚<lb/>
　惶而虞其變若子背其父夫棄其妻毁冠割髪狂癎<lb/>
　顛走而逃其居止則隣里鄉黨必大以為怪相與慰<lb/>
　諭而使之反正焉中國自三皇五帝以來綱常治教<lb/>
<pb n="KR4e0114_WYG_031-16b"/>
　禮樂文章周平廣洽渾厚精純雖或小有更移大端<lb/>
　終無缺失帝當是時方且尊師重傳講明正學儒文<lb/>
　之盛卓為漢光不但如一人之端正一家之平康而<lb/>
　已穆穆四門平平王道忽有如佛氏者至肆然背父<lb/>
　母棄妻子如狂癎如顛走而逃其所居止且將率天<lb/>
　下而同之則婚姻既無生育頓絶不過百年人類都<lb/>
　盡彼欲舉中國數千百年之綱常治教禮樂文章而<lb/>
　投之於無類則人道絶矣怪變如此非直一言一事<lb/>
<pb n="KR4e0114_WYG_031-17a"/>
　鷄犬蛇䑕之異曾無一人一家驚惶指議而相與慰<lb/>
　諭使之反正者何哉然則帝之所講學不過儀文章<lb/>
　句之末節而不得夫格致誠正之要道宜其施行於<lb/>
　家國天下者不能古若彼以師道名世居然在三老<lb/>
　五更之地如桓榮者亦無一言救正以解其邪惑使<lb/>
　其不明則不足以為士使知而不言則阿諛順從萬<lb/>
　古之罪人也論道經邦陳善閉邪之謂何安車撰杖<lb/>
　袒割親酳之謂何列爵大賚問疾下車臨喪變服之<lb/>
<pb n="KR4e0114_WYG_031-17b"/>
　謂何而忽大節輕大事如此是何忍哉愚意帝之初<lb/>
　心得之傳聞失實必將謂其有奇謀秘法如圖䜟可<lb/>
　以踵美先朝故決志遣使及其來也時方尚文見其<lb/>
　善為宏濶勝大之言以勸誘愚俗宗室既或好之而<lb/>
　通世一無非之者是以姑且置之以備夷狄之方技<lb/>
　耳獨不意其流末之弊能為天下後世之大害乃爾<lb/>
　嗟夫涓涓不塞遂成江河熒熒宿火果焚玉石漢廷<lb/>
　儒臣如桓榮者不能救之於涓涓熒熒之際後世乃<lb/>
<pb n="KR4e0114_WYG_031-18a"/>
　欲救之於江河汗漫玉石灰燼之餘豈不難哉<lb/>
　十四年<lb/>
故楚王英自殺<lb/>
　明帝之繼統事實殊倫東海王之廢立本於無罪今<lb/>
　讀史至此猶有惜光武之過舉而矜東海王之不幸<lb/>
　者况當時宗室羣臣乎雖以世祖功德隆盛冺於無<lb/>
　聲而明帝之心亦必有不自安者及初嗣位山陽王<lb/>
　荆飛書詐稱郭况語甚親切帝以母弟秘而不發及<lb/>
<pb n="KR4e0114_WYG_031-18b"/>
　徙國廣陵猶復不軌至此帝蓋有不可止者矣夫抱<lb/>
　宿疾者忌發物積大疑者惑亂言烈火横流之傍其<lb/>
　所焚溺者豈復有類此帝於楚王英所以大獄追逮<lb/>
　遍天下死者以千繫者以萬考驗無害設禁錮者餘<lb/>
　五百人天子震怒獄吏惶恐諸所連及一切陷入又<lb/>
　封告人蘇廣為折姦俟其禍本厲階蓋素所蓄積也<lb/>
　使當是時東海王偃蹇尚存郭太后怨憤未死繼是<lb/>
　又有淮陽王延之事則帝之褊察惶惑殆有大過於<lb/>
<pb n="KR4e0114_WYG_031-19a"/>
　楚獄者雖有馬后寒朗之勸諌恐亦不能如今日之<lb/>
　聴從矣帝在青宫素講尚書是舉於堯舜欽恤五刑<lb/>
　罪疑惟輕之意已不能迪知允蹈矣若自近小言之<lb/>
　帝方迎佛書至京楚王又先好者何乃忽遺其慈悲<lb/>
　不殺之言而又不詆其不足以勸誘人善於此見帝<lb/>
　之迎佛出於傳聞其來也姑置之而不甚以為意也<lb/>
　十八年<lb/>
西域攻沒都䕶陳睦北匈奴戊已校尉闗寵車師叛與<lb/>
<pb n="KR4e0114_WYG_031-19b"/>
匈奴共圍耿恭詔酒泉太守段彭將兵討之<lb/>
　建武中西域諸國求遣子入侍累請都䕶終不許南<lb/>
　單于欵塞内附有所請皆許之又為之設領䕶徙居<lb/>
　西河美稷北匈奴求和親初亦不許後以班彪之言<lb/>
　因其貢獻答予相當然已明知其欺誑姑欲破懾其<lb/>
　機志非誠許之也是故西域閉闗邊境晏息北匈奴<lb/>
　僅嘗一至五原雲中為南單于擊却二十餘年中國<lb/>
　無北方之患者絶西域而撫南單于之效也世祖料<lb/>
<pb n="KR4e0114_WYG_031-20a"/>
　事之明制事之果酬世御物其精達先見如此明帝<lb/>
　承平既久志氣盈溢始於耿秉之謀繼有祭彤之遣<lb/>
　遂受西域侍子為之置都䕶設戊巳校尉昔日世祖<lb/>
　固不許者今皆從之自是北匈奴連入雲中攻戊巳<lb/>
　校尉西域侍子入甫三年遂與北匈奴合攻都䕶而<lb/>
　圍耿恭矣喪師失將勞心逺略其患沿至章帝之世<lb/>
　而不得息者通西域而絶北匈奴之效也史謂明帝<lb/>
　動遵建武之制度無所更改何不類若此哉<lb/>
<pb n="KR4e0114_WYG_031-20b"/>
　　肅宗孝章皇帝<lb/>
　六年<lb/>
以亷范為蜀郡太守成都舊制禁民夜作以防火災更<lb/>
相隱蔽燒者日屬范乃毁削先令嚴使儲水百姓以為<lb/>
便而歌之<lb/>
　亷范毁削禁夜作之先令與宋均除削捕虎之課制<lb/>
　同世之守令得其人雖制令之不便民者皆可轉而<lb/>
　利民不得其人雖制令之便民者皆可變而病民使<lb/>
<pb n="KR4e0114_WYG_031-21a"/>
　徒牽於制令顧己而不顧民之利病豈民父母之心<lb/>
　哉故守令之賢否生民之休戚攸係為人上者誠不<lb/>
　可不慎用之也<lb/>
　七年<lb/>
廢太子慶為清河王立子肇為皇太子<lb/>
　太子慶立已四年未聞有過而遽廢易事與世祖若<lb/>
　合軌步世祖雖為隂后為之然郭后怨懟有詞太子<lb/>
　退讓無已尚可假托猶且遲及三載而後改立其後<lb/>
<pb n="KR4e0114_WYG_031-21b"/>
　郭况親幸日隆沛后始終自豫顧其遲留委曲所謂<lb/>
　觀過知仁猶足以見其不忍之心也若章帝之舉一<lb/>
　出於竇后讒邪誣陷欲廢慶也則搆殺宋貴人既立<lb/>
　肇也則併殺梁貴人而及其父禽獼草薙無復家人<lb/>
　之情回視前聞迥若霄壤蓋以章帝與光武不同竇<lb/>
　后與隂后有間也嗟夫世變日下君道不脩效德則<lb/>
　滋薄襲過則滋深開國垂統之君誠不可以細行不<lb/>
　足矜而示子孫以非正也<lb/>
<pb n="KR4e0114_WYG_031-22a"/>
　建初四年<lb/>
封馬廖等為列侯以特進就第<lb/>
　光武監王氏之禍始終不任外戚以政甚至遷吕太<lb/>
　后進薄太后至以子孫議祖帝豈不達而甘心成過<lb/>
　其將以吕后有王産禄之失薄后有不私昭之美所<lb/>
　以為後世立防設警口雖不言而意實斯在明帝承<lb/>
　統恪遵成憲后妃之家不得封矦預政雖以馬援之<lb/>
　功獨屈雲臺之畫虚名猶靳况實器乎是以馬氏之<lb/>
<pb n="KR4e0114_WYG_031-22b"/>
　族終帝世未嘗改官此建武永平所以號為清明之<lb/>
　治章帝嗣位未㡬即進馬廖等衞尉中郎將已有傾<lb/>
　交厚施之漸繼遣馬防出擊燒當羌復有怙恩報怨<lb/>
　之非至是乃封廖等為列侯以特進就第上壊光武<lb/>
　防後之規下啟竇后效尤之地使帝蚤聴第五倫之<lb/>
　言順成馬太后之意則恩禮兩全先後一視豈有他<lb/>
　日投書怨誹至於罪免而後已哉顧乃務為含𢎞剛<lb/>
　斷不及而竇憲兄弟自是益無忌憚肆作威福蓋得<lb/>
<pb n="KR4e0114_WYG_031-23a"/>
　於積習觀望而有以持帝意也<lb/>
　八年<lb/>
馬廖馬防有罪免官就國竇憲以賤直請奪沁水公主<lb/>
園田帝大怒召憲切責憲大懼皇后為毁服深謝良久<lb/>
乃得解使以田還主<lb/>
　人嘗言治家難於治國過嚴則傷恩過慈則背禮惟<lb/>
　寛而有制使上不傷於恩下不背於禮則家齊而國<lb/>
　可治矣漢文帝恭儉仁柔事從簡約而薄昭殺人必<lb/>
<pb n="KR4e0114_WYG_031-23b"/>
　致以死至於竇廣國兄弟不過厚賜田宅家於長安<lb/>
　遂成退讓君子光武謹厚寛仁克先要務四親廟自<lb/>
　南頓君以下母黨不聞大有顯擢至於隂郭二族亦<lb/>
　不過富貴之而未嘗一預機要卒能保有令終章帝<lb/>
　即位以來廩贍饑民勸農理獄以上林池蘌賦與貧<lb/>
　民還坐事徙者四百餘家省冰紈方空縠罷治虖沱<lb/>
　石臼河禁治獄慘酷戒俗吏矯飾除禁錮令賜胎養<lb/>
　教之類史不絶書世不屢見無一非惠愛元元之政<lb/>
<pb n="KR4e0114_WYG_031-24a"/>
　而獨不能行於馬竇之門其罪始於萌孽積至拱把<lb/>
　養之以至合抱雖有第五倫鄭𢎞周紆切直之諫皆<lb/>
　不省覧而又加之以罪及沁水園事神昭鬼奪將不<lb/>
　可解而又見阻於后為劉氏者則屢言而忤主為竇<lb/>
　氏者則一言而回天廖則去而復留憲雖蹶而復立<lb/>
　皆由章帝異明帝苛切一切務於優容政事之美不<lb/>
　足以蔽閨闥之惡長厚之風不足以化悖戾之氣無<lb/>
　制之恭仁寛厚不足以躋文帝光武之忠正幸而輔<lb/>
<pb n="KR4e0114_WYG_031-24b"/>
　弼有人中外無釁明帝之家法未遐和帝之智斷接<lb/>
　近不然則竇氏之禍於國家去賊莽特尺寸耳史謂<lb/>
　東漢之祚實衰於章帝信哉<lb/>
　章和二年<lb/>
侍中竇憲殺都鄉侯暢太后以憲為車騎將軍使擊北<lb/>
匈奴以贖罪<lb/>
　中國之處夷狄順而歸附則柔撫之逆而侵暴則擊<lb/>
　郤之二者皆非所欲不得已而應之耳使其逆順不<lb/>
<pb n="KR4e0114_WYG_031-25a"/>
　形則嚴士馬利弓矢築亭障堅城壁謹避之而已矣<lb/>
　此單于自明帝末一嘗與西域攻沒都䕶之後嵗以<lb/>
　乞和為事無擾於邊元和初為南單于侵掠常詔令<lb/>
　還其生口今未踰五年彼方連步來降未聞復為邊<lb/>
　患乃欲乘其衰耗聴南單于之計無故興師出擊似<lb/>
　非王者處夷狄之道也夫詐暴乃夷狄之本情信義<lb/>
　實華夏之常道接戰乃北方之長技拒守為中國之<lb/>
　善䇿夷狄相攻乃天下之利為敵助勢非兵家所宜<lb/>
<pb n="KR4e0114_WYG_031-25b"/>
　今背信義而效彼之詐暴舍善䇿而投彼之長技忽<lb/>
　大利而犯兵忌無非欲為竇憲徼不測之功而逃必<lb/>
　死之命也借彼此舉不遺一鏃盡㓕匈奴已非帝王<lb/>
　盛事况當盛夏驅無罪之衆而救有罪之賊臣哉非<lb/>
　竇太后未之前聞也<lb/>
　<lb/>
　<lb/>
　方洲集巻三十一<lb/>
</p>
<p>
</p>
  </div>
</body>
</text>
</TEI>
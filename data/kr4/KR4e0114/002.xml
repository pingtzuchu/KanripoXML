<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二</head> <lb/>
    <p>
<pb n="KR4e0114_WYG_002-1a"/>
欽定四庫全書<lb/>
　方洲集巻二<lb/>
　　　　　　　　　　　　　明　張寧　撰<lb/>
　奏疏<lb/>
　　乞省買辦<lb/>
近因買辦煩重該順天府宛平縣奏稱大興縣地方廣<lb/>
闊鋪面數多本縣地方稀少鋪户消乏乞踏看多寡均<lb/>
平買辦奉㫖著户部整理欽此臣聞此令一下物議喧<lb/>
<pb n="KR4e0114_WYG_002-1b"/>
騰謂將減宛平之常科加大興之新額以近事言之似<lb/>
為可用而節財裕用之本則未盡焉切照連歳四方多<lb/>
故水旱相仍糧道方艱倉儲未實而京師物價不甚踴<lb/>
貴京民未甚窘迫者政以買賣交通商賈四集有無得<lb/>
以相通匱乏得以相濟也若准所奏差官踏看則必搜<lb/>
求攀指彼此互持切恐貨易之家咸懷疑懼徴發日甚<lb/>
息本不充居者閉門行者散去懋遷之源不行物産之<lb/>
來漸少官司又復㸃按常額一體催科物價之踴貴可<lb/>
<pb n="KR4e0114_WYG_002-2a"/>
期京民之窘迫可待況今歳秋收四方未卜加以畿甸<lb/>
根本設或多虞甚非所以宅中御外之勢也且今日宛<lb/>
平告乏既歸之大興儻他日大興告乏歸之何地是猶<lb/>
割股充飢腹不飽而股就廢矣臣聞古之域民或廛而<lb/>
不征或法而不廛市宅貨易本非為官而設昔曹參入<lb/>
相屬齊後相無攪獄市其後卒成清淨之治伏望軫念<lb/>
民艱思近圖逺省用裕民凡朝廷祭祀宴享賞賚兵戎<lb/>
軍國重務遇有缺乏量給官錢均平買辦其餘齋醮賜<lb/>
<pb n="KR4e0114_WYG_002-2b"/>
予營造服御不急之務得已之征無名之費悉宜停罷<lb/>
以甦民困不必差官踏看謹具題請㫖<lb/>
　　各處鄉試乞增取舉人<lb/>
查得景泰元年詔書内一欵科舉一依永樂年間例行<lb/>
不許更改此皇上中興初政所以廣致人才茂圖治理<lb/>
之盛心是以庚午癸酉各處開科取士俱各欽遵施行<lb/>
不拘額數續因給事中徐廷章等建言欲依宣徳正統<lb/>
年間仍定解額該禮部通行議擬得若依宣徳取人不<lb/>
<pb n="KR4e0114_WYG_002-3a"/>
無太狹合照正統額例數外果有堪中文字量加名數<lb/>
亦不得多過二十名已經奏准行屬但其所增二十名<lb/>
不復各照地方定擬猶為未當臣等請以一二處論之<lb/>
宣徳中應天府額取舉人八十名雲南布政司額取舉<lb/>
人二十名定額之初未始無多寡之分也正統中應天<lb/>
府増取二十名雲南増取五名増額之數亦未嘗無多<lb/>
寡之分也今應天等處學校不減於先而雲南等處士<lb/>
子不加於昔若不論其地方不量其士習一槩俱増二<lb/>
<pb n="KR4e0114_WYG_002-3b"/>
十名則應天所増名數比舊僅過一分雲南所増名數<lb/>
比舊將及一倍矣在彼者何其甚寛在此者何其太狹<lb/>
舉此一二餘地可知且禮部見今行移既有不得過二<lb/>
十名之語則少者必欲取盈多者不敢踰額進退不均<lb/>
枉濫斯甚況今開科在邇乞勅禮部申照舊例其先奉<lb/>
増添二十名除雲南不動外其餘南北直𨽻各布政司<lb/>
多寡未均者各依正統年間増額等第照例挨數加添<lb/>
庶為便益縁係比依宣徳年間定額及正統年間増額<lb/>
<pb n="KR4e0114_WYG_002-4a"/>
事例今將擬添名數開題請㫖<lb/>
　雲南布政司<hi>正統間増五名今依禮部奏添不得過二十名</hi>
　廣東四川陜西山西廣西<hi>正統間各増十名今比雲南合多五名通増二十五</hi>
　　<hi>名</hi>
　浙江福建江西河南湖廣山東<hi>正統間各増十五名今比廣東等處合多</hi>
　　<hi>五名通増三十名</hi>
　南北直𨽻<hi>正統間各増二十名今比浙江等處合多五名通増三十五名</hi>
　　代孔克煦乞免本族田租奏<lb/>
<pb n="KR4e0114_WYG_002-4b"/>
臣克煦切照洪武永樂年間臣之一族為户不滿數十<lb/>
成丁不過百軀及今承平日久生齒日繁一户或分為<lb/>
四五户者有之一家或分為十數家者有之思得各户<lb/>
原有地畝税糧秋夏總不及五百石子孫男女不下三<lb/>
千口俱沗係聖門素習儒業既不能為工商以從事於<lb/>
他道又不能逐技術以餬口於四方不過恪守耕鑿以<lb/>
為事育耳又值連年荒歉輸納有程養贍不敷温飽無<lb/>
托臣切惟飢寒切身雖父母不能制其子衣食不足雖<lb/>
<pb n="KR4e0114_WYG_002-5a"/>
巢由不能固其節設或乖違禮義貽辱祖宗未免有負<lb/>
累朝優待之恩也謹按唐乾封元年親祀孔廟子孫竝<lb/>
免賦税宋太平興國三年命孔宜襲封文宣公竝免其<lb/>
租賦又訪得己故尚書胡濙先朝時亦䝉優給田土除<lb/>
免税糧臣等懐望有年自揣疏逺側微不敢舉援陳請<lb/>
今者叨逢盛事感㑹休期伏惟皇上矜憐將本族税糧<lb/>
乞與蠲免以為聖朝一代之彞典以為萬世崇儒重道<lb/>
無窮之視效也臣謹具奏<lb/>
<pb n="KR4e0114_WYG_002-5b"/>
　　舉王竑李秉奏<lb/>
切惟方今根本重地臨據幽燕邉塞諸軍交切禁旅比<lb/>
之前古都邑不同邇來邉報相仍秋防及事外蕃連結<lb/>
種落伺隙乘機比之曩者情狀不同仰惟聖明御極不<lb/>
足為虞設若征討有加師行糧食廟堂授攻守之略司<lb/>
農揆轉餉之資典守缺人咎患非細以此言之方今事<lb/>
宜部院皆貴得賢户兵尤為急務不可不為之先備也<lb/>
照得户兵二部及都察院久缺尚書等官雖有馬昻楊<lb/>
<pb n="KR4e0114_WYG_002-6a"/>
鼎李賔等在任縁須正佐相資庶得事務周正若不量<lb/>
才度徳濫授非人或曠月踰時因循不舉有無兩病廢<lb/>
置都乖舊制時宜均為不便切見總督漕運左副都御<lb/>
史王竑巡撫宣府右副都御史李秉俱各才堪致逺心<lb/>
切濟時向因共推其賢以此累陞前職其有無徳政非<lb/>
臣等所敢言但其夙著勤勞多厯年所委以重任必有<lb/>
可觀縁今所掌止是各處一方各理一事此則求人而<lb/>
不得彼則小用而有餘恐非所以居重馭輕之道也如<lb/>
<pb n="KR4e0114_WYG_002-6b"/>
䝉乞勑内閣吏部㑹官計議將王竑李秉取留在京隨<lb/>
宜補任别選公正亷幹官員代其所掌如此則緩急可<lb/>
濟内外得人既不失更化之宜又可示勸功之法人存<lb/>
政舉何慮其餘昔汲黯在朝而淮南寢謀子儀將兵而<lb/>
吐蕃遁去司馬光拜相而遼人戒毋生事王旦入相而<lb/>
元昊謂中國有人此豈在兵刃既接政令相及之餘哉<lb/>
良田舉用得人風聲威望足以聳動其觀聴而震懾其<lb/>
心神也近者撫寧伯朱永奏舉鎮守甘肅定襄伯郭登<lb/>
<pb n="KR4e0114_WYG_002-7a"/>
荷䝉允許命官代還大小臣工下及卒伍莫不感戴歡<lb/>
欣望風作氣悅近者可以來逺先機者足以屈人邊地<lb/>
聞聲當亦知懼臣等惟文武竝用則致理定亂之具全<lb/>
將相皆賢則治内攘外之功恊今總兵者既承簡任而<lb/>
率屬者尚爾缺員賢才滿朝豈無一人可以薦揚拔擢<lb/>
如郭登屈己讓賢如朱永者葢必知難其人故有所待<lb/>
也昔唐陸贄自以居近侍而不能薦賢為恥臣等忝居<lb/>
近侍實切慚惶是以俯竭愚衷上千宸聽謹題請旨<lb/>
<pb n="KR4e0114_WYG_002-7b"/>
　　乞除調帶俸軍職<lb/>
查得在京各衛武職官員帶俸等項數多有一衛二千<lb/>
餘名者有一衛千五百餘名者通計不下三萬餘員每<lb/>
歳共支食米三十六萬餘石折俸銀四十八萬八千餘<lb/>
兩若併胡椒蘇木折鈔總計動經百萬之數靡耗錢粮<lb/>
莫此為甚臣聞戰備攻守士卒當前但使主將得人不<lb/>
必多官紛擾況其間多有老病怯弱騎射生疎之人既<lb/>
無差調又無掌管徒建虚名以支實俸積歳彌年何日<lb/>
<pb n="KR4e0114_WYG_002-8a"/>
為了見今府庫告乏四方飢饉相仍平時錢糧仰給去<lb/>
處多因停免節財慎用正在此時今乃以有限之資而<lb/>
供無窮之費設若少有緩急財賦不繼京師百萬軍儲<lb/>
計將安出臣訪得天下都司衛所官員多有事故及在<lb/>
前至今員缺不行申補亦有曾經申奏未䝉調撥者以<lb/>
此千百户所印信多令總旗人等䕶掌行使以致奸弊<lb/>
百端軍無紀律如䝉乞勅兵部計議照查各處員缺將<lb/>
前項帶俸官員内除應合存留備禦者不動外其餘相<lb/>
<pb n="KR4e0114_WYG_002-8b"/>
應除任者照缺量行調補各處都司衛所管事如此則<lb/>
在外無曠官之弊在内省冗食之憂事體人情兩得其<lb/>
便若能減去一分則京師有一分之積矣臣謹具奏<lb/>
　　災異乞修省疏<lb/>
邇者天心仁愛國家薄示災異皇上克謹天戒日御齋<lb/>
宮恭黙思道以消弭之頃於五月十日特降勅諭布告<lb/>
羣臣使各改過自新共圖修省臣等欽服聖訓夙夜震<lb/>
驚爰自奉勅以來上下具嚴徴應未集切惟上天之道<lb/>
<pb n="KR4e0114_WYG_002-9a"/>
深誠廣大可以專求不可以汎應可以心感不可以迹<lb/>
孚可以久逺觀不可以淺近測故凡災異之來意者必<lb/>
有所自而非一日之故得其所自則變災為祥不得其<lb/>
所自則災異迭見矣況乎京師六部等衙門政治所出<lb/>
一號一令動于四方法久則渝人習則玩致災召變豈<lb/>
無一二可以指陳所自者但百工衆職各有攸司若令<lb/>
他人言之未必盡知首尾如䝉乞令在京各衙門堂上<lb/>
并部屬等官各將本衙門事有未宜政有未妥或利所<lb/>
<pb n="KR4e0114_WYG_002-9b"/>
當興而未舉害所當去而未除或係見行而可以暫止<lb/>
或係已往而可以改圖凡百積習致弊而有戾於立法<lb/>
之初者許令尋源據實逐一具奏舉行有不盡不實者<lb/>
許言官劾奏皇上尤宜專慮澄心嚴恭寅畏静存動察<lb/>
於昭昭之際潛孚黙禱於㝠㝠之中凡可以當天心之<lb/>
仁愛者無不順而從之必能切中事情有所補益昔成<lb/>
湯引咎未已而六年之亢旱即蘇成王悔悟方萌而一<lb/>
時之風雷隨息此所謂求之以專感之以心故能致徴<lb/>
<pb n="KR4e0114_WYG_002-10a"/>
應於頃刻也隱微㝠漠一念轉移惟皇上留意臣謹昧<lb/>
死具題<lb/>
　　乞復王徽等官職題本<lb/>
天順八年九月十七日該通政司具進南京刑科等科<lb/>
給事中王徽等所言事件節該奉聖旨這厮每不知情<lb/>
實却妄言要譽希求陞用便都調出邊方去欽此欽遵<lb/>
臣等切惟純臣之進言於君必先顧其體要察其機宜<lb/>
以懇切誠慎之心而將之以和婉諷導之語故下易達<lb/>
<pb n="KR4e0114_WYG_002-10b"/>
而上樂聞雖以臣等至愚不識忌諱每論一人言一事<lb/>
必其允闗大義動合衆情然後夕慮朝思形諸奏疏未<lb/>
嘗敢以率易為之王徽等志大而略於事務髙而淺於<lb/>
識彼見詔書許以直言無隠諸上書者又多被奬納自<lb/>
以當言之官遇可言之日依乘感激圖補無階一旦驟<lb/>
見此事義形於色氣發於聲恃其狂愚不顧利害乃欲<lb/>
盡法於省刑罰之餘更事於仍舊貫之後而不知多事<lb/>
之秋當且為朝廷保恤人才調劑事勢也以是矯激過<lb/>
<pb n="KR4e0114_WYG_002-11a"/>
深引喻失當所謂匹夫之志野人之誠顧自以此為盡<lb/>
心而不知其言之傷於切直也皇上責其不知情實誠<lb/>
如聖諭但要譽求用實無此心今幸不即加誅賜以調<lb/>
遣此日月之明天地之量非臣等粉骨碎身所能上報<lb/>
但恐四逺之人亦復不知情實必謂彼近侍之臣以言<lb/>
為職猶且得罪況疎逖之人豈敢復有所言由是箝口<lb/>
括囊實惟其始幽情枉事壅於上聞非社稷之福也伏<lb/>
惟皇上以不世出之主當大有為之時從諫如流求言<lb/>
<pb n="KR4e0114_WYG_002-11b"/>
若渴政治以此而薦興臣工以此而承德今行之未久<lb/>
遽使言路湮塞諫職流離駭聽四方傳疑萬世有識者<lb/>
所共深惜昔漢朱雲乞斬安昌矦張禹帝欲加以死罪<lb/>
雲攀折殿檻左將軍辛慶忌免冠叩頭曰此臣素著狂<lb/>
直使其言是不可誅其言非固當容之上乃解唐皇甫<lb/>
德叅上言修洛陽宫事喻及宫闈太宗盛怒欲治以謗<lb/>
訕之罪魏徴切諫乃曰朕罪斯人誰敢復言因賜絹加<lb/>
職姜公輔表諫唐安公主厚塟德宗怒甚陸贄上疏以<lb/>
<pb n="KR4e0114_WYG_002-12a"/>
為公輔任居宰相遇事當論奏不宜罪之憲宗謂李絳<lb/>
曰諫官多謗訕朝政朕欲謫其尤者一二人以警其餘<lb/>
對曰人主孜孜求言猶懼不至況罪之乎上善其言而<lb/>
止此四臣者所言假使未當今百世之下不復論其言<lb/>
之是非而惟美當時之能容直言及辛慶忌等能引君<lb/>
以當道也此漢唐往事得之於書而臣等所目見者天<lb/>
順元年六月初六日吏部奉先帝聖旨各科給事中三<lb/>
十五歳以下及語言不正的都對品調出去欽此已經<lb/>
<pb n="KR4e0114_WYG_002-12b"/>
定擬調用間至初九日節該奉聖旨給事中御史是朝<lb/>
廷近侍耳目官如何妄劾人論法本難容但念他每職<lb/>
當言路還都著辦事欽此欽遵此先帝於言路諸臣始<lb/>
則示之以罰終則收之以恩威福予奪操縱有倫比之<lb/>
漢唐尤為特異伏望皇上逺宗近守謹始慎終將王徽<lb/>
等薄示威嚴復還舊職既有以彰其失言之非又足以<lb/>
廣夫進言之路臣等不勝受恩感激之至<lb/>
　彈章<lb/>
<pb n="KR4e0114_WYG_002-13a"/>
見君而不知謹者斯為背禮知罪而不能懼者幾於怙<lb/>
强背禮者敗常怙强者無忌有犯於此難逭於刑切照<lb/>
定逺伯石彪本以疎庸夙承敘蔭頃由微績起至大官<lb/>
德感生成已過草茅之分恩深豢養當懷犬馬之勞奈<lb/>
何無所用心遂致鮮克由禮邇因有疾皇上待極仁恩<lb/>
聽行調理視同休戚不責朝參乃於天順二年七月初<lb/>
六日病既痊而入覲當加敬而不忘及禮畢於外朝合<lb/>
侍班於中禁豈期本官處身不檢致令幞頭墜地已無<lb/>
<pb n="KR4e0114_WYG_002-13b"/>
加敬之誠及禮畢不入内班又失當朝之禮御史糾劾<lb/>
而不在皇上寛宥而不知先雖過誤後實怙終臣等竊<lb/>
聞古之人臣見君君適路寢然後敢退豈有上方視朝<lb/>
而敢背禮自便者乎又聞諸侯朝王或肉袒告罪豈有<lb/>
明知所犯而敢怙强自縱者乎即事原情法當無赦懲<lb/>
一戒百理難曲全伏望皇上以法㫁恩以義制事將本<lb/>
官拿送法司明正其罪以昭國典縁係應議官員未敢<lb/>
擅便謹題請<lb/>
<pb n="KR4e0114_WYG_002-14a"/>
禮可義起而常變之分殊法以時施而生殺之候異故<lb/>
知禮者不失其宜善法者不違乎當禮法不謹刑憲難<lb/>
逃切照某等皆以庸流均叨盛選任參駁之官而反自<lb/>
放縱居禁密之地而率爾粗疎乃者天順二年十一月<lb/>
初八日恭遇冬至令辰十一日又遇萬夀聖節百服四<lb/>
方共賴一人之有慶羣工庶府咸祈萬夀之無疆逺者<lb/>
如斯何況近侍某等昧乎大禮之宜泥乎常法之迹當<lb/>
初陽生復之候而奏嚴刑既非所以順時令當祈天永<lb/>
<pb n="KR4e0114_WYG_002-14b"/>
祚之時而詳重憲又非所以格鴻休徒具耳目而聞見<lb/>
不明徒備形骸而變通不審蠢然草木之質信如聾瞽<lb/>
之人舉動若斯忠愛何在乞將各官拏送法司明正其<lb/>
罪以警將來縁俱係京官未敢擅便謹具奏聞伏候勅<lb/>
旨<lb/>
事莫大於祭而助祭者必謹義莫先於君而事君者必<lb/>
勤禮或有愆刑兹無赦切照某等介胄庸夫斗筲小器<lb/>
素不閑於禮教曾何事於儀文安習故常養成怠惰乃<lb/>
<pb n="KR4e0114_WYG_002-15a"/>
者天順三年正月初六日孟春時享太廟皇上親御齋<lb/>
宫式嚴祀事臣下致齋公室相協宸衷庶誠敬之交孚<lb/>
致祖考之來格豈期本官乃於初四日夜飲宿於家故<lb/>
違禮制初五日因酒悞事不赴朝參麯蘖是耽罔顧三<lb/>
戒七齋之義妻孥既翕頓忘夙興夜寐之勤何以事君<lb/>
豈能助祭臣等切惟耽酒者有罪而祭祀之日尤加失<lb/>
朝者有罰而縱酒故犯者尤重二罪俱發衆惡皆歸事<lb/>
既彰聞法難容恕乞將本官明正其罪以警將來縁係<lb/>
<pb n="KR4e0114_WYG_002-15b"/>
軍職大臣未敢擅便謹具奏聞伏候勅旨<lb/>
國事莫大於郊而臨祭者必敬君言莫重於誓而受命<lb/>
者必欽祭不敬則慢天命不欽則背上是可忍也孰能<lb/>
容之切照某徒籍先功素無他技力輕任重齒少官髙<lb/>
既叨爵邑之封亦有神人之責勤勞盡瘁亦是當為沐<lb/>
浴齋居甚非難事奈何燕安氣勝怠惰情滋乃者天順<lb/>
三年正月十二日大祀天地皇上既恭黙以端臨事之<lb/>
誠復誓戒以嚴示下之命百官衆職罔不䖍恭祝史工<lb/>
<pb n="KR4e0114_WYG_002-16a"/>
胥亦知戒謹豈期本官於初九日夜正當齋宿之期不<lb/>
忘家室之念黙齋初罷輒便回還暗去明來以郊祀為<lb/>
常事面從心異以誓戒為虚文譎詐機深䙝瀆事審雖<lb/>
昊天廣大不加怒於匹夫而王法均平必先行於貴近<lb/>
乞將本官拏送法司明正其罪以為大臣欺慢之戒縁<lb/>
係應議官員未敢擅便謹具奏聞伏候勅旨<lb/>
禮與食有輕重而因食悖禮者謂之賤士義與利有公<lb/>
私而見利忘義者謂之小人切照某等全生介胄濫迹<lb/>
<pb n="KR4e0114_WYG_002-16b"/>
章縫一則黷於貨財非勇不顧家之將一則志於富貴<lb/>
豈材堪致逺之儒此其所見者既卑是以臨事也必敗<lb/>
曩者皇上命某等持節前往楚府行禮鹵簿臨朝舉盛<lb/>
禮而封藩國大臚傳制行古義以遣廷臣事既尊嚴理<lb/>
宜敬慎豈期罔胥告誨互相比周承大禮而反為餔餟<lb/>
之行服大義而取為苞苴之事豈不重干國禮深玷士<lb/>
風伏望俯察羣言上昭獨斷將某等明正其罪以為不<lb/>
循禮義者之戒縁係應議并在京官員未敢擅便謹具<lb/>
<pb n="KR4e0114_WYG_002-17a"/>
題請旨<lb/>
郊所以事天動息皆可畏之地齋所以致祭始終咸當<lb/>
敬之時禮或有愆刑兹無赦切照某等或以文儒而起<lb/>
居禁密或由工藝而濫致顯融為卿屬者或矜以自髙<lb/>
任戎事者多肆而無忌邇者天順四年正月初九日大<lb/>
祀天地初八日法駕臨郊百職肅雍周道無啓行之擾<lb/>
四門清穆明堂輯至止之儀天意監觀人心瞻仰豈期<lb/>
各官忘其戒謹安於故常馳騎直前至天門而不下肩<lb/>
<pb n="KR4e0114_WYG_002-17b"/>
輿逕造臨神道而弗趨罔思聖明之具臨不顧神靈之<lb/>
如在放縱者固其所也謹厚者亦復為之是豈不知魯<lb/>
大夫循墻而走之恭乃獨不推蘧伯玉至闕而止之義<lb/>
怠心既勝敬意何存罪已昭彰法難容恕伏望皇上涣<lb/>
頒宸斷奮發天威將各官拏送法司明正其罪以為祭<lb/>
祀不敬之戒縁俱係京官并軍職未敢擅便謹具題請<lb/>
旨<lb/>
身以禮為守而禮之當謹者不可違臣以君為心而君<lb/>
<pb n="KR4e0114_WYG_002-18a"/>
之所敬者不敢慢故縱敗禮者有罪怠勝敬者滅身條<lb/>
教具存情法難置切照某等材非屈乘技止黔驢官賞<lb/>
倍常薦致顯融之位職業易稱尚虚補報之勞奈何無<lb/>
所用心遂致鮮克由禮乃者天順四年四月二十二日<lb/>
蚤於會同館前適襄王以入朝而迴寓府某等因退食<lb/>
以還私家既不避道而徐行又不下馬而交過㝠頑罔<lb/>
覺放肆無嚴事係重干理當窮治臣等切見襄王之在<lb/>
藩也皇上念叔父之親眷懷特至今襄王之來覲也皇<lb/>
<pb n="KR4e0114_WYG_002-18b"/>
上篤展親之意接見無時送往迎來極曠古所無之典<lb/>
予車分寳悉内供凡有之資恩禮優加錫賚稠疊藩國<lb/>
盡君臣之分朝廷厚親愛之誠宗廟之神靈降監用禧<lb/>
海宇之臣工儀刑承德而某等何人乃敢昏迷自恣侮<lb/>
慢弗恭皇上廓天地之恩奈某等負丘山之罪罔之生<lb/>
也庸何惜哉伏望皇上奮昭乾斷涣發宸剛將各官拏<lb/>
送法司明正其罪以為人臣縱情失禮之戒縁係軍職<lb/>
大臣未敢擅便謹具奏聞伏候勅旨<lb/>
<pb n="KR4e0114_WYG_002-19a"/>
過也皆見更也皆仰是為日月之蝕先時者殺後時者<lb/>
殺或干政典之誅事已昭明法當推問切照欽天監掌<lb/>
監事侍郎某等本以庸凡叨居臺監因依故迹曾何欽<lb/>
若之勤揣摩舊聞靡有推測之智乃天順四年閏十一<lb/>
月十五日夜十六日蚤月蝕百工衆職驚惶不安嗇夫<lb/>
庶人奔走無措某等昏迷自恣擾忽不恭既不能先事<lb/>
以聞又不能臨事而覺起復方位一無所知時刻日期<lb/>
茫然未達居其位而不為其事有其官而不得其人救<lb/>
<pb n="KR4e0114_WYG_002-19b"/>
䕶之禮不行厯象之司何用且薄蝕為變象之重日月<lb/>
為列曜之宗顯者忽慢若斯微者差謬可見何以均齊<lb/>
七政何以標準四方是以古有無赦之章今有失占之<lb/>
律天人所在休咎攸闗不可不慎也今某等已䝉聖斷<lb/>
付之刑官固足以上答天心下彰國體矣但某等情犯<lb/>
至深瘝曠特甚伏乞重加其罪以警將來謹具題請旨<lb/>
恩不可慢慢則致罪禮不可違違則入刑故感恩思報<lb/>
者必能盡臣下之禮守禮不易者廼能全君上之恩事<lb/>
<pb n="KR4e0114_WYG_002-20a"/>
或有愆法當無恕切照公矦駙馬伯二十八員俱籍勲<lb/>
階叨膺武備承襲者或居安平日曾無待用之思操歴<lb/>
者或循守常䂓未解臨機之法皇上文能兼武安不忘<lb/>
危乃者天順四年十月二十二日親御内府海子西教<lb/>
場命某等列射且勅吏部尚書王翺等五員往共觀之<lb/>
將以簡閲技材開導兵事使某等知所法也臣等側聞<lb/>
各官弓馬熟閑者固多騎射生疎者不少或矢枉弓弱<lb/>
而發不至侯或弓勁力微而引不盈彀或規模偃仰而<lb/>
<pb n="KR4e0114_WYG_002-20b"/>
不知内正外直之儀或引注低昻而不知左拒右附之<lb/>
法舍矢者衆以千百中的者十無二三皇上包容過厚<lb/>
誘掖惟深既收黜罰之威復溥恩私之典重賞寶鈔薄<lb/>
示勸懲為各官者自合銘心刻骨永懷感愧之誠夜寐<lb/>
夙興恪致謝酬之禮可也却乃處之如固有受之若當<lb/>
然及王翺等謝恩已畢各官情知怠惰事出因依至次<lb/>
日方行報謝遮掩前非受賞則越在羣先謝恩則緩居<lb/>
人後守禮之誠既失思報之心必無皇上施恩上之恩<lb/>
<pb n="KR4e0114_WYG_002-21a"/>
某等犯罪中之罪謂事微而不戒則彼衆以何懲合將<lb/>
各官究治不敬之罪以為將來之戒縁俱係應議及軍<lb/>
職大臣未敢擅便謹題請旨<lb/>
嘗謂與陪祀事有其誠則有其神瀆慢山陵是可忍孰<lb/>
不可忍作孽由已垂鑒自天切照某等猥以傭材末技<lb/>
叨承竝蓄俱收位列中軍者素乏智謀之美任居卿佐<lb/>
者少聞經濟之資副郎署者不過隨行逐隊之人任衛<lb/>
所者何異墜凳執鞭之卒此其材器既無可取而其謹<lb/>
<pb n="KR4e0114_WYG_002-21b"/>
厚又不足觀乃者天順三年十一月十九日冬至節各<lb/>
官躬承陛旨陪祭山陵所當夙夜惟寅恪盡具嚴之敬<lb/>
始終如在式存至止之誠豈期各官性本疎庸素無檢<lb/>
束各於長陵近地隨即騎馬而前或過景陵神路而徑<lb/>
行或至景陵臺基而下馬或濳坐便地禮畢方出或唱<lb/>
飲齋所至曉不醒䙝瀆有加猖狂莫甚臣等切惟人臣<lb/>
見馬猶且式車豈敢悖慢於山陵之地古人行者且不<lb/>
唾井豈敢汚穢於祭祀之區似此瀆祀背禮之非足為<lb/>
<pb n="KR4e0114_WYG_002-22a"/>
文事武備之玷憲章具在刑罰宜加伏望將各官拏送<lb/>
法司問罪以警將來縁俱係大臣軍職謹題請旨<lb/>
　榜<lb/>
　　汀洲府行六縣榜<lb/>
一各里甲并見在官公使人等除均徭軍需公務外不<lb/>
　許仍於所管衙門辦送到卯拜見供給當日當月等<lb/>
　項財物其鄉郭里長不許仍令甲首供備飲食物件<lb/>
　如有故送受者通行追坐入官<lb/>
<pb n="KR4e0114_WYG_002-22b"/>
一每年除修倉局造解京等項物料外其除歳報諸色<lb/>
　文冊厯日紙張慶豐庫鈔等項公務止到府交領者<lb/>
　各於相應里甲内輪差不許仍於小户内科貼路費<lb/>
　銀兩送府其成化二年倉用斗斛本府自行造釘烙<lb/>
　號完具至期照差闗領逐日調厫更撥用收直待破<lb/>
　損不堪方許預申再給不堪者仍繳府以憑勘驗不<lb/>
　必每歳於各縣造送勞擾人難<lb/>
一每歳坐𣲖府倉及存留各縣糧米聽令人户自行赴<lb/>
<pb n="KR4e0114_WYG_002-23a"/>
　納每二石出顧腳折二錢二分每三石出厫㡳席一<lb/>
　條不及二石者俱免其餘别無使用若有揷和著水<lb/>
　及年終不完者依律治罪間有路逺之人畸令小户<lb/>
　自願附納者聽從民便仍仰各里長承納不許官豪<lb/>
　及在官之人計囑包攬或有通同結搆仍舊科算小<lb/>
　户財物賂送監守之人及多除腳米一升一合生事<lb/>
　作弊者事發一體治罪收納之際許本户親自行槩<lb/>
　其斗給人等各照年分收支不許仍立牌子斛手腳<lb/>
<pb n="KR4e0114_WYG_002-23b"/>
　牌名色一槩攙雜刁磴留難致令小户困屈其厫㡳<lb/>
　席多餘及放支畢日照數存收備用<lb/>
一各倉收支止許應納應闗者在内若無故擅入及不<lb/>
　將原降斛斗調厫更用許拏獲告舉其大户并承納<lb/>
　里長糧米進倉先於門上報數訖批串後聽本倉官<lb/>
　吏照串數驗堆約量是實方許起斛厫門進出腳擔<lb/>
　分路各行紅黑二籌須相離窵逺抛擲互换天色將<lb/>
　晚即便閉倉不許乘昏扺暮收放致生奸盜<lb/>
<pb n="KR4e0114_WYG_002-24a"/>
一府屬多有容令慣猾之人在衙出入引勾事情吏典<lb/>
　多有留匿結攬寫發者在房主集朋合為非其老人<lb/>
　多有額外濫充革役未退并罷閒官吏人等在縣把<lb/>
　持公事排陷官長蠧害下民者除已問發及緝知外<lb/>
　原係前事未經曉諭難遽窮究自今各宜洗心改過<lb/>
　保全身家毋得再入公門重存形迹若冥頑不改各<lb/>
　屬官及被害者通前指實申告以憑處治<lb/>
一文廟各壇應祀神祇祭品務須如法措辦豐潔毋得<lb/>
<pb n="KR4e0114_WYG_002-24b"/>
　聽攬搪塞欺罔神明其鄉飲迎春科貢等項事不可<lb/>
　已者亦須豐儉得宜毋令小民費擾外有子牛春戲<lb/>
　桃符門神元宵燈等項無益於事者悉皆停罷<lb/>
一訪得寧化等儒學生員多有蔑棄經書違越禮教習<lb/>
　為遊惰積漸成風深為未便仰各提調官以禮省諭<lb/>
　其父兄用心戒勉資給務使有成如仍不改罰及其<lb/>
　家其中委有學行可嘉及遊惰不悛者各學教官開<lb/>
　具勤怠賢否實跡同季考過文巻優劣等第申府以<lb/>
<pb n="KR4e0114_WYG_002-25a"/>
　憑賞罰各學廟像祭器公廨損壞即便措置修理額<lb/>
　設齋膳門庫等項人役及時勾發毋致空缺其社學<lb/>
　師生亦宜時加顧眄感發人心<lb/>
一本府惟長汀縣里老呈舉民人劉萬鍾八世同居除<lb/>
　已勘報是實另行外其餘五縣寂然無聞蓋因此等<lb/>
　之家或係貧素惟恐用度艱難甘自泯沒合仰各屬<lb/>
　里老備詢鄉都里社無分大小貧富委有孝子順孫<lb/>
　義夫節婦事行真實例該旌表者即便舉呈本職即<lb/>
<pb n="KR4e0114_WYG_002-25b"/>
　與一力主成不令本家動擾毫忽其民家孤老無倚<lb/>
　者尤須照例存養優恤具申回報毋得視為汎常虚<lb/>
　應故事<lb/>
一今後詞訟牽告良家婦女無分人户大小若非事情<lb/>
　真實緊闗干對者毋得輒行拘留到官有傷廉恥其<lb/>
　見監囚犯輕重自有公法毋得縱令吏禁非時捶楚<lb/>
　拷掠逼要燈油燒紙等項財物刻減衣糧容隠外人<lb/>
　出入透漏問結該納紙張各照官數收納不許多批<lb/>
<pb n="KR4e0114_WYG_002-26a"/>
　另折通同鋪行明交暗取及將俸鈔出外挾勢低價<lb/>
　和買肥已損人其監房門牕牆壁損壞上漏下濕蛇<lb/>
　䑕穢汚俱要時加修整祛除毋致誤傷枉死<lb/>
一訪得各屬人民近年有為官府貪求豪强逼脅大則<lb/>
　逃躱山澤久曠糧差小因詞訟牽連拘提未到只今<lb/>
　已䝉恩宥各宜安生樂業改惡從善應有合辦糧差<lb/>
　該結詞訟不許仍前缺誤今後凡有事干本府者仰<lb/>
　照新置信牌期限赴職即與量情發落決不淹禁酷<lb/>
<pb n="KR4e0114_WYG_002-26b"/>
　刑及受財聽囑失信於爾衆民若有故肆違延及當<lb/>
　該官吏不遵牌限完解者定行究治不恕<lb/>
一婚喪禮有定制貴乎稱家有無訪得本府所屬習尚<lb/>
　奢靡費用無度多有因婚嫁而典賣田地因喪塟而<lb/>
　拖欠錢債者互相倣効坐致艱難今後嫁婚者行禮<lb/>
　會親各照門第貧富止可從宜減省不許仍舊需索<lb/>
　財禮備辦過分筵席喪塟者親隣人等除香燭弔問<lb/>
　外或柴或米或錢或布任其所有各隨情意厚薄互<lb/>
<pb n="KR4e0114_WYG_002-27a"/>
　相資助不必買送虚花盤合無益於人及塟之日俱<lb/>
　各自行穿素到門送殯不許動擾喪家送齋分孝愈<lb/>
　加憂困其迎神祭祀土俗所因者貴乎誠意交孚不<lb/>
　許廣張金銀寶玩珠翠等項互相誇耀誨盜長奸敢<lb/>
　有故違者併及親隣一體懲罰<lb/>
一訪得府屬人家多有年少子弟遊手好閒不務生業<lb/>
　專一結交無賴之徒號為十弟兄名色日逐輪辦飲<lb/>
　食在於街坊恣肆沈酣至夜不散因為奸淫賭博哄<lb/>
<pb n="KR4e0114_WYG_002-27b"/>
　騙錢財衷惡懷奸不可勝道以致妻孥失所家業凋<lb/>
　零皆由此出除革前及另行緝拏外敢有不改前非<lb/>
　者許親隣舉首若隠瞞故縱事發一體治罪<lb/>
一本府六房吏典貪詐者不無淳實者亦有從本職到<lb/>
　任以來各知戒謹一應錢糧刑名等項公務文移俱<lb/>
　係本職躬親理斷雖有貪詐無由用情今後凡有因<lb/>
　事到府人員毋得枉被詐欺虚費財物事或發露得<lb/>
　罪非輕<lb/>
<pb n="KR4e0114_WYG_002-28a"/>
一今後官客經過除轎夫照舊外餘用人力止於運夫<lb/>
　及接遞夫内照原定名數約量均撥各從本管衙門<lb/>
　附簿挨次輪流不許多餘占放其夫頭人等敢有奸<lb/>
　猾推捱通同作弊者一體治罪若遇緊急不敷方許<lb/>
　於見在官里甲及火夫内借用亦要記數挨輪不許<lb/>
　仍於坊甲内科貼錢鈔如驛舖原無運接夫者仍舊<lb/>
　施行其驛遞等項夫役如果在鄉窵逺有妨農業者<lb/>
　許從宜顧替兩得其便<lb/>
<pb n="KR4e0114_WYG_002-28b"/>
一館驛支應物件各置簿標寫遇有使客往來方許作<lb/>
　數不許逐日預辦支銷虚輪實費在官馬驢首人等<lb/>
　每歳該用錢物除約量另行外敢有仍舊於各户多<lb/>
　科者追陪坐罪<lb/>
一本府編發公用通知簿仰各縣自到日為始按季每<lb/>
　月將日逐𣲖收過里甲錢物無分多少要見買辦何<lb/>
　物因何公用衆同於何處供應交納令該吏眼同逐<lb/>
　一附寫上簿就令本里甲書名畫字付首領官收發<lb/>
<pb n="KR4e0114_WYG_002-29a"/>
　若有多科許小户赴縣告查相證若里長通同上下<lb/>
　増減脱落及赴告不聴理者許赴府陳告其文簿仍<lb/>
　仰按季繳報以憑查照施行<lb/>
一今後詞狀除革前及不干己事外止許舉告一事從<lb/>
　實開具實情及知見正佐對冊年歳老疾者有無兒<lb/>
　男方與准理若係革前及非已牽告五人以上及不<lb/>
　識字而不寫代書人田塘出賣過冊年久者俱不理<lb/>
　受<lb/>
<pb n="KR4e0114_WYG_002-29b"/>
一各老人凡有剖斷詞訟俱要申呈定奪不許私擅受<lb/>
　囑徑自歸結放免其里長并火甲人等竝不許輒受<lb/>
　民詞生事擾人違者必罪<lb/>
一本職止有弟張寛見在國子監讀書原無别居以次弟<lb/>
　姪親房之人儻或詐冒本家或稱親友在於各屬求<lb/>
　托<graphic n="KR2796" url="https://raw.githubusercontent.com/kanripo/KR-Gaiji/master/images/KR2796.png" mimeType="image/png"/>騙者許舉執到官以憑懲治若有乘機就錯因<lb/>
　而假此動擾於人者必罪不恕其各學教官雖有一<lb/>
　二鄉里皆正大之士相見以禮言不及私竝無請囑<lb/>
<pb n="KR4e0114_WYG_002-30a"/>
　聴從事意各宜知悉<lb/>
一本職到任未久卧病踰旬於兄民情土俗大小事務<lb/>
　所未深省姑以一二先行條示餘有見聞又當隨時<lb/>
　禁遵儻其間意見有偏言論過當可暫而不可常知<lb/>
　近而不知逺宜於此而不宜於彼所賴郡中老成耆<lb/>
　舊合屬賢士大夫幸悉所知明以見教但可以妥事<lb/>
　安民從公利衆者本職敬當聴受遵行不敢自是而<lb/>
　拒人也<lb/>
<pb n="KR4e0114_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二<lb/>
</p>
<p>
</p>
  </div>
</body>
</text>
</TEI>
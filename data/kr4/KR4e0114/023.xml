<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十三</head> <lb/>
    <p>
<pb n="KR4e0114_WYG_023-1a"/>
欽定四庫全書<lb/>
　方洲集巻二十三<lb/>
　　　　　　　　　　　　　明　張寧　撰<lb/>
　祭文<lb/>
　　汀州府學祭成告廟文<lb/>
維成化二年歲在丙戌七月庚午朔越二十有九日敢<lb/>
祗告於先聖先師寧伏見文廟祭器殘缺弗堪簿正有<lb/>
事率貸給民器瀆濫匪彛禮文乖闇非所以致感孚而<lb/>
<pb n="KR4e0114_WYG_023-1b"/>
昭軌物於神庶也修謁後惶懼不敢自暇謹與僚屬官<lb/>
儒稽古從制為銅爵百有四十簠簋七十有二髹竹木<lb/>
籩百有二十豆如之幣篚九牷俎六解俎百有五十鈏<lb/>
尊三陶尊三有勺鈏香鼎八陶豋鉶二十<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>盤三帨椸<lb/>
三燭跗惟百燈篝架四十有一合八百事杌案盆盎庖<lb/>
濯燎瘞諸𤨏具不敢以陳經始於五月戊寅訖工於七<lb/>
月癸巳費不及民勞不縻衆名物有章藏守有職不敢<lb/>
易也兹惟始釁敢以釋奠告成用薦祀事<hi>闕</hi>
<pb n="KR4e0114_WYG_023-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_023-2b"/>
　<lb/>
　<lb/>
　<lb/>
　<lb/>
　<lb/>
　　祭劉尚寳<lb/>
維年月日致祭於故尚寳司丞劉君祐禧曰嗟乎祐禧<lb/>
止於此哉底績中書超階秘府事主沐受知顧問之恩<lb/>
<pb n="KR4e0114_WYG_023-3a"/>
交友獲傾心向翼之美所歴如意動罔不諧此祐禧平<lb/>
生之事無或不利也内勁外和志髙氣下與物無忤隨<lb/>
寓輸懐招之可來而來非有求揮之可去而去非有畏<lb/>
此祐禧平生之行無或不善也偉乎其軀幹粹乎其容<lb/>
儀偘偘乎其辭語此祐禧平生之所稟亦無不厚也夫<lb/>
事多利則其成也必大行多善則其夀也必逺稟多厚<lb/>
則其衰也必後有其本而不獲其應使君官止於六品<lb/>
年止於四十而遺榮棄飬於衆人之先造化者果有心<lb/>
<pb n="KR4e0114_WYG_023-3b"/>
於人乎無心於人乎抑生生死死一隨其然而漠不相<lb/>
係乎君之死病不踰旬聞訃皆以為誣既信則皆相為<lb/>
悼死而疑其誣足以見平日無致死之道既信而相悼<lb/>
足以見平昔非可惡之人胡為乎卜者未及授蓍醫者<lb/>
未及授藥匆匆而忽致於此極也嗟乎祐禧止於此哉<lb/>
日月流逝襄事式臨追念匪及曷止於情薄陳清奠永<lb/>
訣幽明君女已嫁君子有成幸既終而復始庶雖死而<lb/>
猶生君其有知將悲將欣尚饗<lb/>
<pb n="KR4e0114_WYG_023-4a"/>
　　祭崔惟正<lb/>
維年月日某謹以清酌庶羞之奠致祭於衛矦崔公之<lb/>
墓嗚呼公其不可復作時亦不可再得公矣寥寥海邑<lb/>
英華之氣繼之者誰歟昔余祖父托愛先公婚姻塟祭<lb/>
事無不從忘其巍巍情好莫逆垂四十年始終一日迨<lb/>
予小子爰自童稚荷公父子式克有濟游藝於庠領薦<lb/>
於鄉登科任職衣紫紆黄謹慎小心受知天子木强無<lb/>
補虛聲滿耳蔑徳有位其所伊何父師之外公恩孔多<lb/>
<pb n="KR4e0114_WYG_023-4b"/>
聞諸先民徳無不報予豈耋昏忘此告詔特以公家事<lb/>
業方新富貴方至子孫方殷名爵方霈夫勢髙者絶援<lb/>
力大者難偶譬諸登山渡水公家固已上絶頂登平陸<lb/>
而我猶蹣跚於下麓浮沉於中流雖欲超蹤而逆挽之<lb/>
顧力有所不能也此非公意予心則然雖不能報終不<lb/>
能諼公之始死予方縻禄疾不能問死不能哭公返而<lb/>
亡禴祀蒸甞非公懿親可祭於堂及兹拜掃草宿木拱<lb/>
稽違之罪海濶山重公魄在地公爽在天敬陳一奠有<lb/>
<pb n="KR4e0114_WYG_023-5a"/>
淚如泉嗚呼哀哉尚饗<lb/>
　　祭卜源静文<lb/>
維年月日謹以牲酒庶品哭奠於亡友竹牕道人卜公<lb/>
源静日與公定交今三十年自少以老情如骨肉貴賤<lb/>
裕乏疾病生死喜憂㛰喪皆嬰其心公於朋友分當力<lb/>
極蹇薄浮湛百不酬一昔常相見慷慨夷愉近一二年<lb/>
慊卻嘆吁竊曾慮此少老常態豈謂無幾便致危殆嗚<lb/>
呼公迹雖異所學綱常言或過直而行孔良凡今之人<lb/>
<pb n="KR4e0114_WYG_023-5b"/>
鮮有公類拘溺自誣聾瞽一世嗚呼余有所懐惟公則<lb/>
知公而去已行當告誰昔嘗過從無間早暮今復云来<lb/>
誰問誰顧公所居止余身便安房榻户牖夢亦在焉公<lb/>
言在耳公貌在目奄忽不見伊何荼毒今夕何夕月冷<lb/>
燈孤對酒不舉傷如之何傷如之何以旦以夜一别千<lb/>
秋老淚交下<lb/>
　　祭姑蘓朱明仲文<lb/>
予交公父子間幾三十年仕途更遷婚喪疾厄公父子<lb/>
<pb n="KR4e0114_WYG_023-6a"/>
徃返過從情踰骨肉自予免疾閒居不相見者過半而<lb/>
書信之行志意之乆彼此固不少異不意公既失賢孫<lb/>
尋罹大故而良偶又復下世寧聞訃驚惶私念耿切欲<lb/>
遣吊則獨孤欲自行則衰乏趦趄進卻庶幾病或少瘥<lb/>
終能僥倖一徃得以瞻戀塋墳使涕沾宿草不料荏苒<lb/>
因仍日復一日至今情素不伸汎若行路寧之得罪於<lb/>
公雖袒負不足以謝今自分老病日深卒不能復逺離<lb/>
門户敬具羊酒薄儀北望再拜謹煩公子宗逺為寧一<lb/>
<pb n="KR4e0114_WYG_023-6b"/>
奠墓下誦我情詞以彰寧違禮薄義之咎猶惟素愛庶<lb/>
其享之<lb/>
　　祭亡壻姚麟文<lb/>
哀哉麟乎汝生六朞喪父内外多虞吾念汝父遺好以<lb/>
愛女許嫁汝於既孤以弱力扶汝家於既墜以外戚安<lb/>
汝門閥於衆擾毖閉艱難斯亦良苦勤勞盡瘁十有五<lb/>
年始克致汝有官授室吾囊槖已空而顚髪亦種種矣<lb/>
内外蕭疎老病無嫡汝忍自棄以絶汝世祀使老母無<lb/>
<pb n="KR4e0114_WYG_023-7a"/>
飬少婦無托嗚呼天乎人哉吾不獨汝尤也今當自東<lb/>
廣起汝家應嗣人以其幼子令吾女母之以植汝後庶<lb/>
幾僥倖圖存使汝母妻有屬人乎天哉未知其能遂成<lb/>
否兹將舉柩塗殯墓所擇日治三壙一成塟汝其二以<lb/>
待汝母汝妻以終百歲之事此汝妻之言天地鬼神實<lb/>
所共聽汝其慰哉吾淚有盡而情無窮身漸老而悲彌<lb/>
盛也哀哉麟乎<lb/>
　　祭張天常文<lb/>
<pb n="KR4e0114_WYG_023-7b"/>
公少値艱危長登禄位從容進止皆克有濟胡為乎既<lb/>
仕而猶匱乏優游而反勞瘁咄爾良朋嗟爾兄弟莫或<lb/>
有愆公則無悔疾之不瘳伊誰之戾予與公交餘五十<lb/>
年朱顔白首一世周旋榮枯得喪苦樂矜憐力雖不及<lb/>
情罔或諼公在予偶公死予單豈曰無友久要惟艱公<lb/>
柩未塟二孺纍然庶幾遺德有永其傳耄荒惕矣悠悠<lb/>
蒼天<lb/>
　　祭周時舉詞<lb/>
<pb n="KR4e0114_WYG_023-8a"/>
蚤登胄監尋職泮水中雖偃抑晚不失已朋友之意親<lb/>
戚之情犯而不校眞如平生我淚漣如我心耿若茫茫<lb/>
白首斯人不作<lb/>
　　祭王本誠詞<lb/>
維年月日謹以酒菓酺醢别奠於亡友就蘭王處士曰<lb/>
公則逝矣予年日衰哭不盡哀言不盡思空城曠海子<lb/>
其何之悲風夕陽慘其何時世無其人嗚呼已而<lb/>
　墓碑<lb/>
<pb n="KR4e0114_WYG_023-8b"/>
　　榮祿大夫都督同知陳公神道碑銘<lb/>
公名翼字良輔先世居湖州長興縣後遷廣徳州考名<lb/>
興字朝傑生元季才識不羣有聲里社楊左丞辟除萬<lb/>
户時天下已亂落落非所遇杖策歸附太祖皇帝從征<lb/>
伐充伍隊長進備宿衛洪武二年乙酉征虹螺山授驍<lb/>
騎前衛百戸辛酉征雲南蠻洞力戰死公在侍衛有普<lb/>
安曲靖盤江之役襲職行間特授濟陽衛世襲千户戊<lb/>
辰征魚兒海子庚午征以都山辛未征鴉寒山乙亥出<lb/>
<pb n="KR4e0114_WYG_023-9a"/>
擊遼東野人累功特陞燕山右䕶衛世襲指揮僉事三<lb/>
十一年戊寅太宗皇帝舉靖難之師公已藉近屬自安<lb/>
定門始事及渡江率甲四年環數千里大小二十四戰<lb/>
略定二十餘州圖必取攻必破援必濟師交必全勝未<lb/>
嘗少挫己卯以白溝河濟南功陞指揮同知庚辰以東<lb/>
平汶上功陞都指揮僉事是年六月平定京師陞鎮國<lb/>
將軍陜西都司都指揮同知尋命掌金吾右衛事蓋不<lb/>
欲逺任公也明年贈祖考旺父驍騎百户興皆如公官<lb/>
<pb n="KR4e0114_WYG_023-9b"/>
祖妣楊氏母丁氏皆夫人永樂己丑扈駕還北京進階<lb/>
榮禄大夫中軍都督府都督同知後二年數將神機營<lb/>
軍馬扈巡迤北至和林省逾土剌河追擊北敵一時瓦剌人<lb/>
為氣沮時論謂偃武之端實由此舉後七年上素知公<lb/>
老臣可屬大寄詔徃南京督府視事洪熙改元仁宗皇<lb/>
帝念公勳舊賜召還任北京未幾有疾勅給醫藥調治<lb/>
乆之不能起宣徳三年卒夀六十有三上聞訃震悼輟<lb/>
視朝一日給喪具道里費勅有司即長興祖塋治塟從<lb/>
<pb n="KR4e0114_WYG_023-10a"/>
一品制自襲歛至祥禫諭祭者四親藩大臣百司庶士<lb/>
祭吊者相屬於道先是公年少神觀髙偉聲如洪鐘讀<lb/>
書善騎射頗以才氣自負及為將矜而不肆嚴而有恩<lb/>
又能先幾倡勇制變履危耀兵整旅之間敵常不戰而<lb/>
自却非獨長驅銳進能用其死力而已戰勝之日務以<lb/>
吊殘䘏寡為事未嘗妄殺一人故士卒樂附所向成功<lb/>
不讓古名將初娶張氏生男欽早卒繼袁氏生文二夫<lb/>
人皆合塟文初襲指揮同知官温州衛後征閩括有功<lb/>
<pb n="KR4e0114_WYG_023-10b"/>
陞浙江都司都指揮僉事博雅英毅敬事亢宗可謂文<lb/>
武忠孝未見其止者也文子五綱紀統縉紳皆美材綱<lb/>
尤可大之器古稱兵凶戰危忌為世將熟察其故將有<lb/>
天人之分陳氏兩世當氣運交代之交䇿力相屈勢不<lb/>
能不有所裁制然其子孫益賢世以功業致顯位豈非<lb/>
奉承天事而不以人力自逞所謂仁義成功者乎彼戰<lb/>
國末世塗炭已極天方悔禍乃復以兵甲之術干時舉<lb/>
世如孫吳起翦雖有無敵之能徇人違天無異乎禍及<lb/>
<pb n="KR4e0114_WYG_023-11a"/>
身而殄厥世也公墓故有碑文敘述弗彰不足以垂逺<lb/>
文既得美石將易刻於神道以御史趙璉所撰公狀致<lb/>
書幣来京求銘寧交文三十年有同親之義每見文談<lb/>
先公事熟悉如目激狀又足徵如此寧能辭遂因以為<lb/>
銘桓桓陳公韜略世傳雲龍風虎父子後先天啟至人<lb/>
實生厥輔鉞仗旄麾維帝所居羣夷猾夏四方未廷帝<lb/>
将天威是驅是征宗社有䑕牢鼎有雉帝奉天討臣敢<lb/>
怠事外攘内安心力乆殫帝督不㤀世禄世官藩屏維<lb/>
<pb n="KR4e0114_WYG_023-11b"/>
才股肱維舊徃哉遄歸在帝左右于室于家爾祖爾考<lb/>
百爾子孫前承後保帶河礪山圖閣銘臺殊名偉烈生<lb/>
榮死哀丞丞孝子不迷不佚千秋萬年仁義之澤<lb/>
　　開濟鄉先塋附塟碑<lb/>
附塟六穴皆寧側室皆良宦家處子皆為繼嗣而娶寧<lb/>
與先孺人墓南向居祖墓右際故六穴皆循右東向北<lb/>
上以象生序首河間羅氏次無錫許氏徳清謝氏此先<lb/>
考妣親命孺人聘納如婦禮渉歴憂患兩更大喪協承<lb/>
<pb n="KR4e0114_WYG_023-12a"/>
饋祀者二十年於孺人有繼續之道穴皆前近次同里<lb/>
周氏澉浦陳氏小林趙氏此又羅氏三人所為聘納如<lb/>
其禮勤約愼静勉相資成於三人有長貳之分穴皆少<lb/>
後羅生女姚淑人謝孕而不育趙育而蚤殤此寧徳薄<lb/>
數竒迭相遭値非其道得之也頃見黃博士子婦有至<lb/>
節死無所歸寧亟求其遺骸為斂塟已失一臂故六穴<lb/>
皆未死而預為壙宅所以虞不備皆未塟而先為表著<lb/>
所以備不虞不備不虞未死未塟事難竟言勢難盡保<lb/>
<pb n="KR4e0114_WYG_023-12b"/>
寧豈耄僻至此蓋亦自盡其心以聽乎天而已嗚呼虞<lb/>
書之嬪春秋之歸文無異謂而叔姬一卒一塟聖人至<lb/>
以夫人禮書之經權大義固將因乎其人也區區愚夫<lb/>
陋妾何足與論竊獨自揆情文本始實與率相接合嬖<lb/>
眤無倫者不類念惟平生屈抑今髪已變白寧逾邁之<lb/>
年亦既六十有三矣復敢汎慮卻顧欲望人以厚而乃<lb/>
待人以薄哉事既畢工謹刻石以告於後<lb/>
　　昭勇將軍浙江都指揮僉事陳公神道碑<lb/>
<pb n="KR4e0114_WYG_023-13a"/>
浙江都指揮僉事陳公故榮禄大夫都督同知良輔之<lb/>
仲子也都督公殁宣廟賜塟長興祖塋世系事實具載<lb/>
碑誌家乗都督初娶張氏長子欽蚤世繼娶袁氏生公<lb/>
名文字彦章號朴菴更號半陶年十六襲授金吾右衛<lb/>
指揮同知調浙江温州衛正統間倭夷屢犯浙海東西<lb/>
邊巡按藩臬奏舉公把總海寧衛所景泰間勦捕瑞安<lb/>
處州賊有功陞今職加賜綵段楮幣天順中提督定海<lb/>
諸衛海道尋選任軍政還司成化丙戌總督兩浙漕運<lb/>
<pb n="KR4e0114_WYG_023-13b"/>
赴京誥授昭勇將軍贈封三世生母妻戴氏皆淑人是<lb/>
年以持正不撓忤權貴坐謫立功金山衛士論咸直之<lb/>
赦還總兵平江伯陳公素知公非罪仍奏理漕事戊戌<lb/>
上疏得請以子綱襲温州衛舊職未幾綱卒嗣孫璠繼<lb/>
襲公時猶在杭與鄉貴士夫徜徉湖山結社為歸榮㑹<lb/>
更日為歡鎮巡三司使副諸公時相敬問徃返辛亥璠<lb/>
奉迎就禄飬還温與親舊遊從燕適以詩酒娯逸如錢<lb/>
塘故事後四年甲寅六月嬰疾知不起召諸子諸孫至<lb/>
<pb n="KR4e0114_WYG_023-14a"/>
卧榻顧語曰生死常事勿多戚吾後事一遵晦菴家禮<lb/>
絶不許用浮屠亂我家政自起沐浴更衣索紙筆賦詩<lb/>
留别翛然歸盡夀七十有五九月二十一日奉遺命塟<lb/>
温州吹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鄉宋萬山之原子七綱紀統縉紳納綵女一<lb/>
孫十有五璠珪璋璵瑚璉璘璇㻚玭瓏璣瓚琮瑞曾孫<lb/>
二鏞鍾公平生偉資儀雅言動善騎射讀儒文洞達古<lb/>
兵法處官如家臨下不刻事上不阿遇事不避難羣居<lb/>
和而不流待儒碩謹執如弟子篤故舊終其生扶顚持<lb/>
<pb n="KR4e0114_WYG_023-14b"/>
危幾欲以身殉其詩平實學唐人行楷書皆不乏風致<lb/>
有朴菴歸休稿數巻寧自少獲公垂四十年彼此髪種<lb/>
種始終不見其有變態易志事今死猶坦厚如此謂非<lb/>
大丈夫哉彼世之武弁君子雖有聰明才辯自視無前<lb/>
少値得喪無不低昂立見於公何如耶塟後一年璠請<lb/>
言刻墓道之石寧雖情至無文然死生永别知者不銘<lb/>
烏為之銘因攬涕哽塞强叙而銘之曰豐城之劔渥洼<lb/>
之馬千古一出厥類斯寡曾不得極用乆存而間見永<lb/>
<pb n="KR4e0114_WYG_023-15a"/>
化嗟夫<lb/>
　墓碣<lb/>
　　雲壑先生蘓公墓碣<lb/>
先生諱正字秉貞號雲壑宋大理評事世堯之後考順<lb/>
菴府君姚呉氏世家海昌與其兄秉衡齊名人共稱曰<lb/>
小蘓先生為人孝友敦行義克勤小物終其身無非禮<lb/>
事早從翰林修撰張洪習舉子業中嵗盡棄去之專意<lb/>
古學諸經子史皆嘗肆力以故發為文辭根據藝實麗<lb/>
<pb n="KR4e0114_WYG_023-15b"/>
則不靡古詩似漢魏律詩如盛唐著述之文體法西漢<lb/>
一時才名髙出兩浙流聞四方嘗教授海鹽弟子甚衆<lb/>
至今邑中多能言之士死之日自書銘旌撰墓誌神氣<lb/>
不少衰亂時年五十有九遺命塟於小桃源不食之原<lb/>
有自鳴集二十巻子淵懿雝能世其業嗚呼先生學可<lb/>
傳而材不見用德可乆而夀不甚逺蓋其所能者人也<lb/>
所不能者命也能其所能而已焉者世也文章實關世<lb/>
運人豈能違之寧夙頼師承幸竊料第自叨職禁近以<lb/>
<pb n="KR4e0114_WYG_023-16a"/>
来去函丈者七年而先生之兄弟相繼就木心喪日逺<lb/>
無能為役因合同門之士書其大略立石而表諸墓庶<lb/>
幾平生恩義云<lb/>
　　夀藏碣志<lb/>
海鹽崔祥念先塋獈狹乃自營墓地於祖壟之東崇土<lb/>
以象山疊石以為垣雜植松檜以䕃蔽内外引水為界<lb/>
以止蓄生氣作廬舎置守者以謹伺不時中營二壙以<lb/>
俟已與室人之終四周廣隙地以遺子孫他日序塟之<lb/>
<pb n="KR4e0114_WYG_023-16b"/>
次既畢工求予言立碣紀事予聞生必有死人之始終<lb/>
古人嘗以不知死所為憂春秋已有樂丘樹檟者漢唐<lb/>
以来趙岐張禹姚崇司空圖皆不以預凶為嫌比之魚<lb/>
腹馬革不㤀溝壑者雖有幸不幸君子未嘗不髙其一<lb/>
死生之情達始終之故也今世俗日下語及後事便為<lb/>
不祥至有老病待盡猶諱言棺槨富盛之家累世不作<lb/>
墳墓遭不肖子孫寄寓僧舎委諸水火生累萬金死無<lb/>
寸土自障不亦可悲哉如祥者可謂勝俗矣因其請之<lb/>
<pb n="KR4e0114_WYG_023-17a"/>
勤為之作志<lb/>
　　尚義潘公墓碣<lb/>
翁姓潘諱瑛字公玠世居嘉興海鹽武原鄉今屬平湖<lb/>
髙祖富曾祖德卿祖谷寶考必甫妣髙氏世徳相承生<lb/>
公及兄玘夙聰慧孝友克幹蠱玘初籍戍京師翁供饋<lb/>
不絶費累千金玘因是得冠帶還遽以故儲蓄田宅悉<lb/>
聽兄處分即任治别業西園中黙如幼弟同姓有厚負<lb/>
官稅者被楚辱困迫垂死時方大歉公私匱竭翁省歲<lb/>
<pb n="KR4e0114_WYG_023-17b"/>
食代償之一里中盡下其義正統辛酉浙大水民飢出<lb/>
穀二千四百石資賑貸有詔表其宅為尚義勞以璽書<lb/>
景泰壬申自運米四百石實京儲授冠帶錫宴光禄寺<lb/>
乙亥益米三百石授七品散官服自後有司數舉荒政<lb/>
又出穀累一千三百石至傾貲不厭視世之以身發財<lb/>
者何相違也晩年將謝事語其子姪曰惟勤可以起業<lb/>
惟儉可以保成自祖父至于今吾鄉隣以奢惰覆家者<lb/>
多矣吾兄弟以勤儉幸存吾聞卉服耐澣藿食耐餐彼<lb/>
<pb n="KR4e0114_WYG_023-18a"/>
一徃難繼之物不可長也道徳之華禮義之㫖惟勤與<lb/>
儉式克承之若等慎自勉也自是具以家業付子洞於<lb/>
所居西軒疊石為山環植蘭菊别號翠巖日與兄觴詠<lb/>
自適可謂達老壯之節矣成化己丑閏六月二十八日<lb/>
無疾卒春秋六十有八古稱富夀考寧好徳考終繇翁<lb/>
觀之或庶幾焉墓宜有所表也<lb/>
　墓表<lb/>
　　李處士墓表<lb/>
<pb n="KR4e0114_WYG_023-18b"/>
此飬拙處士李綱嗣憲之墓也其生達文切理敏直有<lb/>
為承累世之澤親睦諸族而出其右用是有聲於家平<lb/>
生無詭言陂行里中素下之及為亭老扶柔抑强克振<lb/>
幽枉令丞簿尉數聽問所欲廢舉待以殊禮用是有聲<lb/>
於鄉以經藝訓教諸子季雲第進士天府登名書及父<lb/>
母兄弟用是有聲於國先是其父被誣訟繫京獄累歳<lb/>
不釋處士冐險以死力赴愬卒直其枉而歸戚里以為<lb/>
更生母歐陽氏喪明餘二十年自分不復見天日處士<lb/>
<pb n="KR4e0114_WYG_023-19a"/>
旁求醫藥朝夕禱於神憂誠刺骨幾不堪命一旦自忽<lb/>
開朗能視年八十有五一歲中夫婦齊夀以殁夫恒業<lb/>
可積乆而成竒節非至行不立處士之所以致聲譽於<lb/>
鄉黨家國者人或可勉而為至其脫父難於終凶全母<lb/>
目於既涸非孝通神明鮮克與比凡天下後世所以綱<lb/>
維人道者將不用是耶家傳載處士為唐西平忠武王<lb/>
晟之後代有顯宦其祖嘗尹建徳雲今為海鹽令天之<lb/>
開懋李氏之孝子慈孫者源逺而流未息宜表於墓以<lb/>
<pb n="KR4e0114_WYG_023-19b"/>
俟来者<lb/>
　　李母曾氏墓表<lb/>
故飬拙李處士妻曾氏既塟子雲以進士試補海鹽令<lb/>
具事行請予言表墓按母始年少時歸飬拙雅有婦道<lb/>
善相其夫無何舅䝉凶訟姑目喪明家事日不造母克<lb/>
迪孝勤以底寧謐生數女無一男數勸飬拙曰妾聞子<lb/>
出多母君既孑立而又不蚤得嗣非所以重宗祀也飬<lb/>
拙因納周氏連産三子母亦生二子撫教惟一皆能亢<lb/>
<pb n="KR4e0114_WYG_023-20a"/>
宗𢎞業其族遂大初飬拙無恙時常言母於李氏功賢<lb/>
並茂百歲後所有田宅無令霖雷霆得與震雲竝母常<lb/>
笑頷之及疾革呼諸子前曰凡我夫之子皆吾子也汝<lb/>
父以吾故有厚言吾豈可自處其薄其所遺業須均分<lb/>
之嗚呼古道既逺民行不興世之偉丈夫招權固已<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>拒人雖父子兄弟不能相通好者衆矣况女婦而望<lb/>
其無私忌哉若母者方諸古賢淑何以加此母具行載<lb/>
於埋銘者不備予特表其尤著大者耳<lb/>
<pb n="KR4e0114_WYG_023-20b"/>
　　王主事墓表<lb/>
君名輔字時佐世居海鹽曾祖俊卿祖文智皆有士行<lb/>
宣徳中父聰謫戍遼東廣寧娶君母黃氏生君自幼有<lb/>
美質讀書過目成誦長遊衛庠治詩經天順己夘山東<lb/>
鄉試第三人成化丙戌羅倫榜二甲進士聞嫡母喪南<lb/>
歸塟祭盡禮鄉里為之感動服滿授刑部陜西清吏司<lb/>
主事矜恤詳慎人皆稱平方將有進嬰疾卒於京邸年<lb/>
三十有八臨終語其妻吳氏子□曰慎勿之遼必歸塟<lb/>
<pb n="KR4e0114_WYG_023-21a"/>
我於海鹽祖塋遂扶柩還以次年十二月成塟如遺命<lb/>
□奉執友丘蘓州所撰埋銘求表墓因憶庚辰春予奉<lb/>
使朝鮮君適偕計見予永平驛舎及聞喪時㑹予自汀<lb/>
歸相見甚慰知君素沈毅敦朴厚於本原方以重大望<lb/>
君而今已孤余望矣嗟夫世有舎丘隴離父母懐利樹<lb/>
勢家于官而不歸者視君之言行得㣲有愧哉君之墓<lb/>
是宜有表<lb/>
　　明故頥菴項公墓表<lb/>
<pb n="KR4e0114_WYG_023-21b"/>
大司馬項公藎臣命從孤子邑令綱從日照縣學司訓<lb/>
賀顯之致詞於予求表其弟頥菴之墓謹按顯之狀頥<lb/>
菴諱質字素臣世居嘉興曾祖信仁處士祖吳江縣丞<lb/>
景亮父用平兩世皆贈左都御史祖母<hi>闕</hi>氏母翁氏繼<lb/>
母鄧氏皆夫人子綱綸緯纁綺孫男七夀六十有八塟<lb/>
於象賢鄉新塋素臣美髯豐貌大類其兄而才行大閑<lb/>
亦略相似司馬公自弟子員至有官渉歴中外遭險阻<lb/>
素臣無日不在行無事不謹節及官守大定乃歸侍父<lb/>
<pb n="KR4e0114_WYG_023-22a"/>
母恱之終身親安於家兄懋於國非素臣克惇孝弟得<lb/>
㣲少有不逮乎初景亮官禄僅止用平益謹奉清白素<lb/>
臣能勤儉以致裕朴素以成文卒之開拓田宅入粟貤<lb/>
榮力贍祖妾朱氏表節之舉非才識之良殆亦難以幸<lb/>
致斯二者本末之道由是而舉措宜足以成訓於綱惠<lb/>
洽於族而扶持賙賉於疎逖也先是其外戚有死不成<lb/>
塟族屬有貧且逺徙者素臣亦既厚給而旋安之及病<lb/>
知不起因括遺貲召子孫語曰吾即世後當分授吾兄<lb/>
<pb n="KR4e0114_WYG_023-22b"/>
弟姊妹無使有塟徙之患如不力者嗟夫生而能積死<lb/>
而能散信若此吾因其終以逆其始則素臣才行本末<lb/>
學者所未及是雖天資明敏將亦有儀刑于家庭者表<lb/>
其墓以勵後之人於禮也何惡<lb/>
　　附載開濟鄉先塋表<lb/>
嗚呼此先考妣之墓也先妣殁三十年而先考卒爾来<lb/>
又二十五年矣雖門祚衰㣲而嗣續有在痛惟先考嘗<lb/>
語翥曰人之為善譬諸力田種植蕃多則収穫必厚雖<lb/>
<pb n="KR4e0114_WYG_023-23a"/>
或水旱不齊然間歲亦將有得不宜因以自怠昔者元<lb/>
季盜起争相長雄互為侵暴爾祖為衆所歸克嚴界守<lb/>
設備禦保合一鄉人免于難及事平悉衆歸附以有今<lb/>
日之役徳濟千人不及享其報以没吾心歉焉吾嘗浮<lb/>
海至遼得遺釵於路竒貴可寶後聞失者將因是致死<lb/>
遂訪而還之初亦不以為意及囬遇大風覆舟恍惚中<lb/>
有大板負體委身流浪凡七夜旦衆皆沉溺而吾幸存<lb/>
人以為還釵之報而不知爾祖所積又有大於釵者爾<lb/>
<pb n="KR4e0114_WYG_023-23b"/>
母存日毎興言及此輒泣下因言大難不忘必有後禄<lb/>
願力行好事毋忘艱難以失善應故吾平生徳雖不足<lb/>
以為善然未嘗為惡力雖不足以濟物然未嘗害人業<lb/>
雖不足以庇廕乆逺然未嘗貽患今老矣無所用其力<lb/>
而前人之所種植者又適不齊間歲之穫天或者其将<lb/>
有意於吾之子孫乎爾其識之嗚呼墓木拱矣遺言如<lb/>
新冥冥之積今日似亦少有徵騐矣但德蔑享踰恐不<lb/>
足以當之耳嗚呼痛哉先祖諱仲山以夀終塟德清金<lb/>
<pb n="KR4e0114_WYG_023-24a"/>
鵞鄉祖塋先考諱文俊妣楊氏翥遵遺命合塟於海鹽<lb/>
縣開濟鄉之原生平事行已具志石兹不載謹述付授<lb/>
之語以表于墓云天順五年秋九月十有五日封徵仕<lb/>
郎禮科給事中孝子張翥謹識<lb/>
　　朱處士夫婦墓表<lb/>
成化戊子擊壤老人海鹽處士朱公文秀卒塟開濟鄉<lb/>
社稷壇隅地予甞為埋銘後二十四年𢎞治辛亥八月<lb/>
碩人髙氏卒是年十二月十八日既合窆其子鄉舉人<lb/>
<pb n="KR4e0114_WYG_023-24b"/>
祚具述考妣事行請表墓碣按考曾祖森祖賢父子名<lb/>
母陸氏妣父彥昇母徐氏二姓皆士族考自少天資粹<lb/>
美樂教性寛和沈簡喜愠不形事父母極力盡思待二<lb/>
寡嫂二寡弱姊善持危制變處人所不能平生惜物澹<lb/>
用慎交尚義不事家人生産意常豁如惟尊務儒術蚤<lb/>
遣祚從鄭提舉世昌講經習舉業廪膳邑庠卒成名器<lb/>
晚以耆德為亭老上下咸信服之始年十七失怙館甥<lb/>
髙氏髙族役素煩重羣渙弗支考材能幹濟彥昇遂托<lb/>
<pb n="KR4e0114_WYG_023-25a"/>
之終身㑹女亾遺幼子女因禮命妣繼姊室孝慈勤儉<lb/>
氣類相侔足以繼徳承家老不易度彥昇衰獨病傷足<lb/>
數載不能行妣調侍盡瘁為立叔安子為後與遺幼均<lb/>
切教飬惜皆不克成立且死心常隠痛焉祚登浙江丙<lb/>
午鄉舉妣念考不及見喜不勝悲毎舉考遺言訓飭祚<lb/>
使勉進德業初祚奉妣居太學翰林方昌言為文頌夀<lb/>
比之成風公父文伯之母知者韙之考得夀六十有七<lb/>
妣八十有四祚配陳氏孫男縣學生桂陽娶陸氏孫女<lb/>
<pb n="KR4e0114_WYG_023-25b"/>
二沈錤姚緯其壻也曾孫夀生予察古之論人觀内行<lb/>
於婦本子善於親才必較徳賢必考終合是四者朱處<lb/>
士夫婦眞可無愧於世而與先民幾矣予不節書所長<lb/>
特表著其尤碩大者於墓使人知要易為取則云爾<lb/>
　　洞孔山墓表<lb/>
古人有言父作子述此語若甚平易而事則曠見雖聖<lb/>
賢亦不能必遇然則遇之者不亦難乎海寧袁花里有<lb/>
許處士名釧字用文號一樗家乘始元四九提督公至<lb/>
<pb n="KR4e0114_WYG_023-26a"/>
皇明海州同知國器逮其祖文英父力本義官叔祥盖<lb/>
七世矣中業將衰而末復大豈數固有定而猶待於人<lb/>
耶初力本翁遭家不造孑奮田畝詘力舉盈優致四民<lb/>
之資𢎞復積世之業用文承更張之餘積習因仍事多<lb/>
齟齬卒能經理叅錯博衍付授之緖以振起儒文得易<lb/>
蠱幹蠱厲吉之義用文母張氏妻徐氏皆出自名門慈<lb/>
孝相傳順正相守得家人利貞富家之義力本方艱難<lb/>
時克讓全業與二兄用文能均徹所愛於孤姪由是而<lb/>
<pb n="KR4e0114_WYG_023-26b"/>
推及諸族惠洽隣里此又視古人親親仁民之序不逺<lb/>
然則用文所以創守其家業於内外近逺各有道不特<lb/>
長於才略而已或輒稱其常出粟賑貸以被官服刻名<lb/>
學宫為榮不知此特用文一暫之美耳茍舉其一暫豈<lb/>
勝稱哉余交用文乆因其子清之請特取尤著大可以<lb/>
勵率鄉邑者畀刻諸墓石表見于後清第三人滋潭瀹<lb/>
從兄一人洪瀹為庠生與諸兄弟皆亢宗承考之器父<lb/>
作子述得人所難許氏家澤雖百世將未竭也清其慎<lb/>
<pb n="KR4e0114_WYG_023-27a"/>
勉以待<lb/>
　　鍾節婦沈氏墓表<lb/>
節婦姓沈氏諱妙智始年十八其父伯進母祁氏擇嫁<lb/>
里士鍾昇昇獨子無朞功切屬惟老父母在節婦敬飬<lb/>
勤約優舉父道聲容不顯閨門穆如昇卒年纔二十有<lb/>
九有娠方四月蓬垢慟絶執喪塟致疾非仗不起舅姑<lb/>
患之日夜涕泣懇懇勸保遺腹少止後六月子景辰生<lb/>
自是疏糲不充事育交迫或因動以飢寒諷以異圖輒<lb/>
<pb n="KR4e0114_WYG_023-27b"/>
哀哭怒罵至以狗猪指斥老獨幼孤寡窮連蹇時雖有<lb/>
文王之政將亦未易盡為安全節婦直以孝慈執志一<lb/>
徃不囬首尾六十年中生死肉骨使昇父母以髙夀令<lb/>
終遺育以清白繼世孫曾女婦競爽發祥卒之其身康<lb/>
寧難老春秋九十有三而後歸盡塟祭有常存殁無愧<lb/>
皆其初心所不圖者予聞昇本繆姓曾祖惟賢因俗依<lb/>
母氏為鍾豈繆氏世澤有源數丁厄塞司造物者特為<lb/>
之作合貞懿以全其宗而昌大其末歟惜鄉邑寥寥未<lb/>
<pb n="KR4e0114_WYG_023-28a"/>
有能舉白以表樹其門者用書諸墓碣庶幾將來有聞<lb/>
尚足以垂勸也<lb/>
　　中憲大夫嘉興府知府栁公墓表<lb/>
嘉興太守栁公卒郡大夫士庶咸哀思不已胥謂宜表<lb/>
其墓以詞命見及寧雅知公不敢辭亦不敢佞謹書其<lb/>
實公名琰字邦用號東津世家儀眞父<hi>闕</hi>母朱氏妻殷<lb/>
氏以公貴皆授勅贈兄弟六人子三人平生孝弟公忠<lb/>
敏勵清約出自性原學力執政不可回撓自弟子時已<lb/>
<pb n="KR4e0114_WYG_023-28b"/>
然及舉進士授户部主事監督淮安糧儲卒以是致誣<lb/>
搆左遷南陽通判改廣平陞吉安同知乆之始薦正嘉<lb/>
興府事險夷逆順不變所守用能所至有聲賑大災於<lb/>
吉平大盜於贛公所省織造大貲於江西雖移攝動著<lb/>
偉績宜吾郡之大被厥施也自下車至今舉廢有倫禁<lb/>
導惟漸不煩令以教禮其賢而人勉行不樹威以治正<lb/>
其法而人不千率之以勤而民不惰示之以儉而民不<lb/>
乏持之以鎭靜而民有常上下和平百為式備雖或事<lb/>
<pb n="KR4e0114_WYG_023-29a"/>
關軍國一暫渉民譬諸寒涼時易而元氣常通剛柔急<lb/>
緩之機非識㣲者不喻吾郡自楊公承芳後有本之治<lb/>
公一人而已使須臾毋死庶幾休靖之風矣惜哉公夀<lb/>
五十有七在任僅五年初疽發背彌留醫謂積憂勞所<lb/>
感妻子環泣終無悔言及卒廨無餘貲襲斂草略同官<lb/>
相與具棺歸其喪於家可富而能貧既顯而用晦宜上<lb/>
夀而下止當逺到而近輟哀思者固皆歸歎於天然志<lb/>
定可以立命疑公之性原學力所謂執政不可囬撓者<lb/>
<pb n="KR4e0114_WYG_023-29b"/>
亦與有以召之古聖哲生以道顯殁以道終道茍得矣<lb/>
千載而下孰知其他公自寧没本無怨尤是亦不必以<lb/>
世情欲惡者為公遺不平也公文章編著有嘉禾郡志<lb/>
東津稿數巻政事履歴詳載僉憲戴公元吉行狀大司<lb/>
馬項公藎臣墓誌其美懿刑於家人朋友鄉黨者又不<lb/>
可勝紀予特表其大略畀公子健壻王睿歸刻立石將<lb/>
必有見采而列之史傳者<lb/>
　　開濟鄉朱氏先塋表<lb/>
<pb n="KR4e0114_WYG_023-30a"/>
朱氏本浙東金華舊俗今莆田丞瑾之髙祖賢四有子<lb/>
七人其季銘國初調戍海寧衛因卜業海鹽生子五其<lb/>
長源源子二其長富富子二其長瑾瑾子二其長暕暕<lb/>
子未計其長俸銘與其配潘源與其配孫皆合塟所業<lb/>
開濟鄉富先室曹亦既附塟而瑾復喪偶王氏祔且垂<lb/>
及瑾因念自髙祖以上在金華者已不能通祭省開濟<lb/>
實始塟之地不可無識况地以漸廣塟不竝時壙穴繁<lb/>
稠敘次久將不白是欲立石刻圖用示来裔乞余文為<lb/>
<pb n="KR4e0114_WYG_023-30b"/>
表嗚呼人亦有言生不必常厥居死不必常厥塟苟非<lb/>
德義孰能為力寧自有知即聞銘父之本始見源父之<lb/>
事行吾耳目所未及或有似之者處士富承家幹蠱益<lb/>
𢎞以懿平生恕膚受之辜救垂死之迫急義棄利尤人<lb/>
所難此瑾所以禄飬歸榮暕復濟美有待今兹之舉視<lb/>
比盛大家奢婚儉塟父母死無宅兆甚則燬棄水火既<lb/>
殯荒僻其間非無侈為堂垣封植留情久逺者不一再<lb/>
傳或已賣遷墾伐蕩為蓬墟異嫡卑尊混為叢塜考其<lb/>
<pb n="KR4e0114_WYG_023-31a"/>
得失興衰莫不各有所致然則德義之於人生可以順<lb/>
死可以寧止可以延固其先下可以啟迪其後吾於朱<lb/>
氏庶有徵矣繼自今克孝乃祖父以友愛爾兄弟使世<lb/>
澤相承沿洄不斬雖金石之文必暕而後堅明也暕其<lb/>
勗哉<lb/>
　　朝請大夫贊治少尹湖廣布政司右叅議王公墓<lb/>
　　　表<lb/>
予友王公名豫字用誠致仕卒於河南開封祥符里第<lb/>
<pb n="KR4e0114_WYG_023-31b"/>
塟十有六年其子兵部主事緯自官所致事行狀乞表<lb/>
墓嗚呼予始知用誠已殁草宿木拱訃来何遲耶按公<lb/>
先世皆德隠考和以公貴贈給事中妣孫氏孺人公蚤<lb/>
罹永感克友于伯兄為弟子員篤學有大志屢以廩膳<lb/>
讓同業及領舉登進士官禮科勤勵蹇諤明正不矯敷<lb/>
奏出納風采為一時望甞被命冊封親藩副學士錢薄<lb/>
使安南所至歸重受知英廟陞湖廣叅議奉勅提督太<lb/>
嶽兼節制鈞州軍民事舉荒政以活饑饉之民給饋餉<lb/>
<pb n="KR4e0114_WYG_023-32a"/>
以平湖襄之寇正已從宜興中貴人協恭上命卒成治<lb/>
功而無牽制之患前後再轉官奉十三璽書賜食三品<lb/>
禄未嘗少自泰年甫五十有七即致仕歸行李蕭然家<lb/>
居手不釋巻足跡不至公府惟與鄉舊結社為懽而已<lb/>
疾革遺命不作佛事勿拘泥隂陽春秋六十有三塟汴<lb/>
城乾阿社塋與恭人劉氏同穴予與用誠同甲戌榜進<lb/>
士聯官禮科甚相愛好給事時事皆予目激叅議後事<lb/>
得之緯狀以予所見徵所聞用誠眞可謂端純敏惠亷<lb/>
<pb n="KR4e0114_WYG_023-32b"/>
正一節雖曰未底大受顧其子女榮昌則有餘不盡者<lb/>
天固為之所矣公世系生卒之詳已具載埋志予特表<lb/>
其大略為士仕者之勸嗚呼死生契濶故舊散亡予不<lb/>
言則知用誠者鮮言則有所不忍是以執筆涕泗幾不<lb/>
自知其言之不文也嗚呼<lb/>
　　明故樂義處士王公墓表<lb/>
徐州吏目王紀偕弟績詣予求言表其先考處士之墓<lb/>
按處士諱恒字有常號樂義祖彥安考思禮母張氏配<lb/>
<pb n="KR4e0114_WYG_023-33a"/>
呉氏子男七人孫男十有四人曾孫十有二人塟之日<lb/>
予師澹軒先生志公事行甚備稱公事父母孝處鄉黨<lb/>
義家庭之間綽有禮法嚴如公府平生為人赴急紓危<lb/>
自縣令以下數質問疑政里中多所慿籍甞延致許菊<lb/>
莊蘓雲壑二先生於家使諸子師事受學故紀績及諸<lb/>
孫皆以文稱晚年不復入城市終老于西郊别業夀八<lb/>
十有二而卒聞公壯嵗時㑹大理寺卿胡槩巡撫吳湘<lb/>
所至誅擊豪强削奪兼并形迹稍渉疑似輒没入徒戍<lb/>
<pb n="KR4e0114_WYG_023-33b"/>
者不可勝述素大家盛田宅適長賦稅出入鈐鎋中而<lb/>
能周旋回逺卒以保全致今日雖由祖父母善慶所召<lb/>
公亦誠謂之智而能應變者矣由是論之其功可以竝<lb/>
啟家之祖宜表於墓使王氏子孫時感而勿忘雖百世<lb/>
可以為勸<lb/>
　　陳處士墓碣<lb/>
陳處士名琛字廷美號朴菴世籍海鹽居永寧里曾祖<lb/>
忠顯祖烈考仝母張氏生母李氏處士天資淳厚自幼<lb/>
<pb n="KR4e0114_WYG_023-34a"/>
能强記見奬於社學師性不嗜酒衣食取足温飽用無<lb/>
踰分嘗為伯父璵後終其存殁致隆不懈家素大與兄<lb/>
琮長賦稅於鄉勤慎寛約執信容物鮮有敗事平生務<lb/>
本力穡體悉農業至與童僕均甘苦勞逸人皆用情其<lb/>
業益盛惟不喜施予僧道達者韙之晩季付家緒於諸<lb/>
子暇輒登樓詠誦或偕二三野老相與論世故敘親舊<lb/>
較雨量晴於歲事而已其生宣德壬子八月初五日𢎞<lb/>
治辛亥八月念二日年六十終于正寢子男四軏王氏<lb/>
<pb n="KR4e0114_WYG_023-34b"/>
繼蔡氏蚤世輅王氏冕鄭氏庶子環女三義官張和庠<lb/>
生朱紳海寧衛指揮彭紳嗣子雲其壻也孫男六鍊金<lb/>
鎮鐔鐄鏸孫女三後二年癸丑十月十一日與張氏合<lb/>
塟於南鮑涇新塋先期輅冕哀杖持塾賔王纓廷采所<lb/>
述行狀乞志碣石若朴庵幾可謂質重近仁與衆不侔<lb/>
矣文之以禮樂其後人宜有如輅冕者出也因按書之<lb/>
俾刻石以竢𢎞治六年嵗次癸丑九月九日孝男陳輅<lb/>
冕立石<lb/>
<pb n="KR4e0114_WYG_023-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_023-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十三<lb/>
</p>
<p>
</p>
  </div>
</body>
</text>
</TEI>
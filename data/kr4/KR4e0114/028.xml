<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十八</head> <lb/>
    <p>
<pb n="KR4e0114_WYG_028-1a"/>
欽定四庫全書<lb/>
　方洲集巻二十八<lb/>
　　　　　　　　　　　　　明　張寧　撰<lb/>
　讀史録<lb/>
漢<lb/>
　　漢王<lb/>
　元年<lb/>
沛公入咸陽還軍霸上除秦苛法項籍詐阮秦降卒二<lb/>
<pb n="KR4e0114_WYG_028-1b"/>
十萬<lb/>
　初沛公不忍送徒解縱欲與俱逝及沛令閉城不過<lb/>
　為陳利害而已項羽始事遽殺其守殷通所過殘滅<lb/>
　無類何其心之仁暴不同也沛公入咸陽無復私慮<lb/>
　輒留宮不去項羽西入關疑秦卒為變因詐坑之何<lb/>
　其量之大小不同也自古寛猛異功疑信異効劉項<lb/>
　成敗之端亦可見矣<lb/>
沛公遣兵守函谷關項籍攻破之范增說籍急擊沛公<lb/>
<pb n="KR4e0114_WYG_028-2a"/>
勿失<lb/>
　范增不知項羽之不足以一天下軍行之間恣其暴<lb/>
　虐不聞一言規正切切然徒以殺沛公為事此猶故<lb/>
　秦六國之士各私其主而無公天下之識豈王者之<lb/>
　佐哉視張良遠矣然鴻門之機既阻於項伯及高俎<lb/>
　之事又止於伯言使羽移聴伯之心以聴增漢亦殆<lb/>
　矣論者以羽為婦人之仁匹夫之勇雖得張良恐未<lb/>
　必能用之也<lb/>
<pb n="KR4e0114_WYG_028-2b"/>
　二年<lb/>
漢王率五諸侯兵伐楚入彭城項籍還破漢軍<lb/>
　初漢之破秦入咸陽見其婦女寶貨欲留居之樊噲<lb/>
　張良極諫而止卒以成功至是乃收楚貨寶美人日<lb/>
　置酒高㑹肆意逸樂規諫不聞五國之兵得微有解<lb/>
　體者遂以致敗古云不徳罔大豈良平諸公果不在<lb/>
　行與<lb/>
　四年<lb/>
<pb n="KR4e0114_WYG_028-3a"/>
楚與漢約中分天下解而東歸張良陳平勸漢王擊之<lb/>
　先儒謂張良亦以此説漢不義甚矣余謂良之此舉<lb/>
　所以報韓成之讐也其始終為韓之心至是且益白<lb/>
　初秦之滅韓與良無預良以世臣之故猶必報之及<lb/>
　羽之殺成實因良也因良而殺則良之讐羽而欲報<lb/>
　者當有甚急於心者此垓下之戰博浪之謀君子不<lb/>
　能無議然臣子於君父之讐固有不暇計其可否者<lb/>
　矣<lb/>
<pb n="KR4e0114_WYG_028-3b"/>
　　漢太祖高皇帝<lb/>
　五年<lb/>
張良謝病辟穀<lb/>
　二世時張良說項梁立韓公子成為王其後漢王欲<lb/>
　復立六國後良不可而止蓋良之初心本為韓出及<lb/>
　其危謀不成然後宛轉規就雖知項氏不足以終事<lb/>
　猶姑勸之立成庶㡬有所資籍而展其報讐復國之<lb/>
　誠耳方其道遇沛公自謂天授固已知髙帝為真主<lb/>
<pb n="KR4e0114_WYG_028-4a"/>
　矣然韓氏幸存義當無外是以歸韓之際無復餘語<lb/>
　勸漢特發備盜示羽之機以待天意之自定及羽殺<lb/>
　成象賢無繼審韓祚之不可復存由是舍小圖大毅<lb/>
　然因天命人心所在以輔成天下之共主此所以不<lb/>
　欲復立六國而資項益敵也及秦項既滅已志竟申<lb/>
　顧天下已定君臣之際良已早見其機若俛首就封<lb/>
　則其心事㡬不自白茍偃蹇去位則又無以絶髙帝<lb/>
　之疑於是乎謝病杜門遜詞下氣而以知足之言自<lb/>
<pb n="KR4e0114_WYG_028-4b"/>
　托於方外其生平去就進退和裕從容履險保成綽<lb/>
　有餘地非人所能測識一時同事何得其能信得其<lb/>
　勇平得其計陵勃之徒各得其一偏皆不能出其範<lb/>
　圍之外雖高帝知人善任亦能得其籌策之用而已<lb/>
　先儒謂非高祖能用子房子房能用髙祖有以哉<lb/>
　六年<lb/>
封雍齒為什邡侯<lb/>
　髙帝封雍齒斬丁公赦季布匿侯公各因其甚而顯<lb/>
<pb n="KR4e0114_WYG_028-5a"/>
　者以勵天下其餘恩怨之報用舍之間亦未能皆如<lb/>
　此類<lb/>
尊太公為太上皇<lb/>
　髙祖即位即更后為皇后子為皇太子追尊先媪曰<lb/>
　昭靈夫人太公猶仍舊號至是始因擁帚卻行之事<lb/>
　而始尊之豈自古無此制而不之省邪抑緩急失序<lb/>
　而不以為意邪綱目書此於蕭何入朝不趨之後將<lb/>
　無有意於其間也<lb/>
<pb n="KR4e0114_WYG_028-5b"/>
令博士叔孫通起朝儀<lb/>
　三代典禮至秦悖亂已甚髙帝伐暴反正一切所宜<lb/>
　復古至於禮樂大端乃曰度吾可行叔孫通又自以<lb/>
　頗采古禮與秦儀雜就之曰頗曰雜曰可行君臣之<lb/>
　心皆以苟簡草率為務遂使先王典禮淪没至今不<lb/>
　可復振信哉積徳百年而後可以興禮樂毋怪乎魯<lb/>
　兩生之不行也<lb/>
　七年<lb/>
<pb n="KR4e0114_WYG_028-6a"/>
帝至長安始定徙都蕭何治未央宫上見其壯麗甚怒<lb/>
曰天下洶洶數嵗成敗未可知<hi>云云</hi>
　初髙祖之漢何嘗勸以養民致賢何其知本也今乃<lb/>
　欲乘急侈土木之功欲以重威示後何其不知務也<lb/>
　夫開國承家嘗以節儉自持猶或流於蕩侈嘗以根<lb/>
　本自固猶或積致陵夷豈有宫室壯麗而可以重威<lb/>
　示後殆失之口給矣然當是時强敵盡除天下已定<lb/>
　而帝猶以成敗為慮推是心也使得伊傅之臣將順<lb/>
<pb n="KR4e0114_WYG_028-6b"/>
　輔翼則帝之創業垂統當不止於漢而已也<lb/>
　八年<lb/>
趙王敖廢趙相貫髙初因髙祖嫚罵趙王欲殺之王戒<lb/>
髙不聴髙乃自為計壁人於柏人厠中髙祖心動而去<lb/>
後髙怨家上變告髙至死白王不知狀廢王為宣平侯<lb/>
上賢髙欲赦之<lb/>
　按髙帝巧於取項羽而拙於制韓信急於喪義帝而<lb/>
　緩於求太公直於斬丁公而曲於赦貫髙蓋其心之<lb/>
<pb n="KR4e0114_WYG_028-7a"/>
　所操者少異則發乎情見乎事者自不能無得失之<lb/>
　差也<lb/>
　十年<lb/>
上猶欲易太子吕后使建成侯强邀張良畫計<lb/>
　觀强之詞則良於封留後宜其無事可見<lb/>
　十一年<lb/>
后殺淮陰侯韓信夷三族<lb/>
　此呂氏擅政之端也<lb/>
<pb n="KR4e0114_WYG_028-7b"/>
詔郡國求遺賢<hi>云云</hi>年老癃病勿遣<lb/>
　初帝之王漢蕭何嘗敎以致賢至是又下詔求賢然<lb/>
　不聞有名世特出之士就駕者豈戰國歴秦沮喪殆<lb/>
　盡而人才未出乎抑帝嫚罵溺冠之事素聞而於致<lb/>
　求之實有未至乎夫賢者道之所在也而曰年老勿<lb/>
　遣向非留侯之計則四皓胡為乎來哉然觀其所由<lb/>
　來則知四皓特秦時介潔好禮之逸民耳亦未必為<lb/>
　有道之賢也<lb/>
<pb n="KR4e0114_WYG_028-8a"/>
　十二年<lb/>
過魯以太牢祀孔子<lb/>
　自焚書坑儒之後天下兵爭詭道日起無一人能以<lb/>
　孔子之道為髙帝言者及項羽既滅楚地悉定而魯<lb/>
　獨守禮不下漢業已成綿蕞多士而魯兩生獨不肯<lb/>
　行則帝之知尊孔子固有繇矣史稱髙帝初不修文<lb/>
　學而性明達信然是舉也不獨崇兩漢之基實啓萬<lb/>
　世帝王隆儒之本<lb/>
<pb n="KR4e0114_WYG_028-8b"/>
下相國何廷尉獄數日赦出之何為民請上林空地帝<lb/>
怒其請苑以自媚於民故擊治之及聞王衛尉之言始<lb/>
赦出何徒跣入謝帝<hi>云云</hi>曰吾繫相國欲令百姓聞吾<lb/>
過也<lb/>
　論者謂漢治雜霸予因小逆大始信其然夫王與霸<lb/>
　其事多同而心則異誠與偽之分耳自三老董公勸<lb/>
　帝以義帝為名而滅項羽固已啓其用偽之基本及<lb/>
　良平諸臣又復以戰國之餘習佐之以軍旅之詭計<lb/>
<pb n="KR4e0114_WYG_028-9a"/>
　帝既用之成功不自省悟乃欲一切施之於君臣父<lb/>
　子之間如偽遊易儲之類是也然心雖不懿事有致<lb/>
　然及相國之事則顯以譎詐之詞自文其過是真不<lb/>
　足以令人矣豈帝之末年志意將衰而聲氣之發不<lb/>
　覺至此耶是後文帝之退季布武帝之出汲黯其言<lb/>
　亦略相似此漢之所以雜霸也<lb/>
　　惠帝<lb/>
　元年<lb/>
<pb n="KR4e0114_WYG_028-9b"/>
太后殺趙王如意初髙帝切念趙王為置貴强相以周<lb/>
昌任之至是太后殺王昌時亦赴召<lb/>
　貫髙髙帝之所怒其罪當死周昌吕后之所徳罪不<lb/>
　至死然髙乃能全敖於髙帝而昌不能全如意於吕<lb/>
　后昌可謂負髙帝矣為昌處者力能則諫力不能則<lb/>
　死庶㡬可也<lb/>
　二年<lb/>
以曹㕘為相國參為相舉事無所變更一遵何約束日<lb/>
<pb n="KR4e0114_WYG_028-10a"/>
夜飲醇酒府中無事賓客欲有言輒飲以酒莫得聞説<lb/>
帝讓參參曰髙帝與蕭何定天下法令既明陛下垂拱<lb/>
參等守職遵而勿失不亦可乎<lb/>
　自曹參以此言對上人遂信以為治尚清淨傳為美<lb/>
　談是所謂見影而忘其形者也方參入相之時夷狄<lb/>
　未附都邑未城宜陽雨血桃李冬華原廟失制列侯<lb/>
　皆未就國無一非宰相所當調濟者豈可視為全盛<lb/>
　専尚清淨而强欲無事哉昔周公以聖人而相至治<lb/>
<pb n="KR4e0114_WYG_028-10b"/>
　猶吐哺握髪以來天下之善焉有醉言者以酒使之<lb/>
　不得發語君相有過果何自而得聞乎且法令者為<lb/>
　治之末徳敎者為治之本専其末此秦之所以亡先<lb/>
　其本此三代之所以治當時經典未出學校未興治<lb/>
　體未具所當汲汲焉者參乃謂法令既明而欲垂拱<lb/>
　守職則秦之為政可以躋無為乎曾謂治天下之道<lb/>
　固不必法三代乎何參見之不遠也如此予意是時<lb/>
　髙帝既崩吕后干政平勃陵噲參錯尚存而自知其<lb/>
<pb n="KR4e0114_WYG_028-11a"/>
　才之不如蕭何又知惠帝之不能復制吕氏使其所<lb/>
　施盡當則平噲之徒或將因動而各售其能何可復<lb/>
　禁使其所施未當則彼皆深識熟慮之人豈得任其<lb/>
　指揮都不省異不若優游鎮靜謹守常法飲醇求醉以<lb/>
　待天下之自定得則成名失亦無禍此參之平生心<lb/>
　術得於無擾獄市之言自詭而偶合焉使天少假其<lb/>
　年則太后臨朝諸吕擅政危疑擾亂紛錯糾結不可<lb/>
　勝治參猶得樂酒不事而以清淨自解乎然則參之<lb/>
<pb n="KR4e0114_WYG_028-11b"/>
　所以不及於弊者皆遇焉耳君子其可以成敗許人<lb/>
　而不察其是非之實哉<lb/>
　四年<lb/>
原廟帝以朝長樂宫數蹕煩民乃築複道叔孫通以為<lb/>
行髙帝衣冠月出游之<hi>云云</hi>
　夫為之宗廟所以安祖宗之神設其裳衣所以致如<lb/>
　在之敬漢衣冠月出遊髙廟固已䙝凟非禮叔孫通<lb/>
　因複道遂言人主無過舉乃勸作原廟益廣月遊以<lb/>
<pb n="KR4e0114_WYG_028-12a"/>
　文之書曰毋恥過作非又曰典祀毋豐於昵通可謂<lb/>
　兼失之矣然則綿蕞之禮豈能盡合於中正哉此魯<lb/>
　生之所以譏其面諛也<lb/>
　七年<lb/>
太后臨朝稱制<lb/>
　髙帝先㡬見遠妙達事變非人所能測識觀其語戚<lb/>
　夫人不曰太子真乃主而曰吕氏真乃主又為趙王<lb/>
　置貴强相以輔之則其知吕后之必將専制不待詔<lb/>
<pb n="KR4e0114_WYG_028-12b"/>
　斬樊噲而後決然既知之卒不乗未發治絶者蓋以<lb/>
　后無絶理事或未然也故疾革時語后曰安劉者必<lb/>
　勃此後非乃所知是又灼知吕氏之變終不至於失<lb/>
　天下也故惟茂建支系廷植列侯以制其變而安之<lb/>
　帝之慮後何其明且遠如此抑考史記吳王濞受封<lb/>
　帝謂之曰汝有反相漢五十年後東南有亂豈汝耶<lb/>
　然同姓一家慎不可反夫既知有亂而又以有反相<lb/>
　者王之且復付之言論之末不甚經意及其應也卒<lb/>
<pb n="KR4e0114_WYG_028-13a"/>
　以無事非固天授神啓洞達幽明之秘者其能爾耶<lb/>
　後世知帝之封濞則知帝之所以處吕后矣然后非<lb/>
　濞比此帝所以雖知而終不顯言也<lb/>
　　髙皇后<lb/>
　二年<lb/>
太后封齊王弟章為朱虚侯令入宿衛<lb/>
　髙帝明於慮後而不知削產禄吕后巧於植黨而不<lb/>
　能去劉章人之知識固有偏駁然氣數之來亦恐非<lb/>
<pb n="KR4e0114_WYG_028-13b"/>
　智力所能辦也<lb/>
　八年<lb/>
諸大臣迎立代王恒後九月至即位誅吕氏所名孝惠<lb/>
子𢎞等<lb/>
　按惠帝崩時年二十有三因人彘事日縱淫樂非不<lb/>
　能近婦人者史記云宣平侯女為孝惠皇后時無子<lb/>
　徉為有身取美人子名之殺其母立所名子為太子<lb/>
　孝惠崩太子立既壯聞其母死非真皇后子迺出言<lb/>
<pb n="KR4e0114_WYG_028-14a"/>
　后安能殺吾母我壯即為變然則少帝實為孝惠所<lb/>
　御美人之子無疑張后特不當殺其所生母而詐為<lb/>
　已所出其事蓋後世所常有決非他人子也若取他<lb/>
　人子入宫何以稱為美人少帝既解事又安敢昌言<lb/>
　以讐后其後太后欲王諸吕先立孝惠後宫子某為<lb/>
　某王亦言後宫未嘗言取異姓也及少帝幽廢又云<lb/>
　五月丙辰立常山王義為帝更名𢎞亦未嘗言立所<lb/>
　名他人子也太后崩後齊王發兵誅諸吕遺諸侯書<lb/>
<pb n="KR4e0114_WYG_028-14b"/>
　曰諸吕擅廢帝更立又比殺三趙王今髙后崩而帝<lb/>
　春秋富未能治天下寡人率兵入誅不當為王者蓋<lb/>
　指吕台等耳亦未嘗正言帝非劉姓不當主天下也<lb/>
　及平諸吕罷兵迺書諸大臣相與隂謀曰少帝及諸<lb/>
　王皆非真孝惠子吕后以計詐名他人子今已滅諸<lb/>
　吕而置所立即長用事吾屬無類不如視諸王最賢<lb/>
　者立之及考西漢書亦云大臣相與隂謀以為少帝<lb/>
　及三弟皆非孝惠子復共誅之而五行傳遂附㑹為<lb/>
<pb n="KR4e0114_WYG_028-15a"/>
　吕氏子且高后欲王諸吕不過違髙帝之約王陵樊<lb/>
　噲猶力爭以為不可諸將相戚屬皆有後言史不絶<lb/>
　書若立他姓是無宗社矣况后廢置時固嘗有詔諸<lb/>
　大臣顧反無一言以爭又無私議少見於史至於齊<lb/>
　王舉兵西嚮直指京師蓋已無所顧忌正當首揭此<lb/>
　舉昭告神人與天下共正大義曾無一語及之何也<lb/>
　使諸大臣初知而不敢言則后崩兵起之時可得言<lb/>
　矣使其不知則今日之謀曷從而得之耶自是承訛<lb/>
<pb n="KR4e0114_WYG_028-15b"/>
　襲舛而燕王旦亦藉此說以擬孝昭使其事遂成則<lb/>
　真偽亦無辯矣觀遷固之書所謂相與隂謀所謂即<lb/>
　長用事吾屬無類所謂不如所謂復共微詞奥意若<lb/>
　將不能已而尚可已焉者不過各為身計而已遷固<lb/>
　為本朝人臣禮宜諱而不顯後世論史者因見綱目<lb/>
　書他人子與太子即位之下又書少帝及諸王皆非<lb/>
　真子於誅吕后所名孝惠子𢎞之下遂併廢帝俱斥<lb/>
　為異姓是蓋眩於他人二字而不詳考美人之故混<lb/>
<pb n="KR4e0114_WYG_028-16a"/>
　於非真之謀而不歴究後宫之繇一於分注備事之<lb/>
　文而不原夫提綱顯微之要㫖愚以其事變甚大竊<lb/>
　獨有感姑考論之<lb/>
　　文帝<lb/>
　元年<lb/>
立竇氏為皇后后弟廣國與兄長君厚賜田宅家於長<lb/>
安灌嬰周勃於是乃選士之有節行者與居兩人由此<lb/>
為退讓君子不敢以尊貴驕人<lb/>
<pb n="KR4e0114_WYG_028-16b"/>
　周勃等為竇廣徳兄弟置賢賓傅而化為退讓君子<lb/>
　文帝不為淮南王置賢傅相而終於凶逆罪人語曰<lb/>
　愛之能勿勞乎忠焉能勿誨乎此鄭莊之所以失叔<lb/>
　段也然事雖同而心則殊矣<lb/>
詔定賑窮養老之令<lb/>
　秦至楚漢之初人皆奔走力奪迫於時為絶無義舉<lb/>
　惟髙祖詔求選賢與此詔始有太平氣象自是以後<lb/>
　可法者多矣<lb/>
<pb n="KR4e0114_WYG_028-17a"/>
南粤王佗稱臣奉貢<lb/>
　為家易至於失義為國易至於少恩是以古者施恩<lb/>
　必先乎疏遠行罰必先自貴近所以防其偏而反之<lb/>
　也文帝能以恭遜之言化南粤不能以友愛之意化<lb/>
　淮南豈非一於寛仁而無節制之道是以疏遠者感<lb/>
　而親近者益狎也歟<lb/>
　二年<lb/>
賜天下今年田租之半<lb/>
<pb n="KR4e0114_WYG_028-17b"/>
　賈誼嘗勸帝務農積粟帝乃賜民田租之半百姓足<lb/>
　君孰與不足帝得此意矣<lb/>
　三年<lb/>
丞相絳侯勃免就國詔曰前遣列侯之國或辭未行丞<lb/>
相朕之所重其為朕率列侯之國<lb/>
　漢髙雖剖符分封然皆留之京師者防天下有變也<lb/>
　文帝詔遣列侯之國又詔周勃為率者監代邸之事<lb/>
　也<lb/>
<pb n="KR4e0114_WYG_028-18a"/>
　四年<lb/>
召河東守季布至罷歸郡以賈誼為長沙王太傅<lb/>
　文帝召用季布將用賈誼而皆沮於人言比高帝之<lb/>
　用陳平不同雖曰致功守業時異事殊大率亦由髙<lb/>
　祖剛明故聴言而果於㫁文帝仁柔故聴言而緩於<lb/>
　㫁<lb/>
下絳侯周勃廷尉獄<lb/>
　自戰國至秦士皆馳鶩於功利以得為能以失為患<lb/>
<pb n="KR4e0114_WYG_028-18b"/>
　至漢猶存故韓信屢奪而不能自全蕭何下獄而不<lb/>
　知自退周勃屢免屢任被詔督責而不就國以至於<lb/>
　斯㢘恥道喪學校未興之故也竊嘗論髙祖之於功<lb/>
　臣其初凡以䇿力詘致者多異於始意義感㑹者多<lb/>
　保其終雖曰韓彭布綰之流誅夷無類其實亦皆有<lb/>
　致罪之迹至今猶以為寡恩薄徳其後孝文乃以疑<lb/>
　毀獄周勃非太后提絮發言勃必不免孝景七國之<lb/>
　變周亞夫實居元功竟以私忌致殺二公皆先朝遺<lb/>
<pb n="KR4e0114_WYG_028-19a"/>
　命功臣猶且如此况其下者乎宜博陵侯之所以絶<lb/>
　祀於孝宣也由是論之則孝文之於功臣不如髙帝<lb/>
　而景帝又不如文帝作法於凉其弊猶貪創業垂統<lb/>
　之君誠不可不慎也<lb/>
　三年<lb/>
以張釋之為廷尉初釋之為謁者言事上曰<hi>云云</hi>
　髙帝令叔孫通曰度吾可行通遂雜就秦禮文帝謂<lb/>
　張釋之曰卑之令今可行釋之遂舉秦漢得失上以<lb/>
<pb n="KR4e0114_WYG_028-19b"/>
　是求下以是應比之拜昌言之君臣不侔矣漢治能<lb/>
　復大進哉<lb/>
　六年<lb/>
淮南王長謀反廢徙蜀道死上逮考諸縣傳送不發封<lb/>
餽侍者皆棄市<lb/>
　夫謀反無君人皆得而誅之此春秋之法也淮南反<lb/>
　罪已具其行時帝未嘗有制令諸縣發封餽侍即使<lb/>
　有之而長憤恚不就食亦末如之何也及其既死帝<lb/>
<pb n="KR4e0114_WYG_028-20a"/>
　欲泄哀掩過聴袁盎之言論諸縣棄市是亂法者得<lb/>
　憐而守者得殺孰謂漢文之世而有此失哉是時張<lb/>
　釋之方為廷尉初因犯蹕事告帝曰方是時帝使使<lb/>
　殺之則已釋之固已失言是舉也豈帝因其救急之<lb/>
　詞而遂信為自用之法故不下廷尉乎不下廷尉而<lb/>
　失其平與下廷尉而不為之平皆無用乎廷尉矣安<lb/>
　得謂天下無寃民耶<lb/>
　十二年<lb/>
<pb n="KR4e0114_WYG_028-20b"/>
詔民入粟邊得拜爵免罪因晁錯之言也<lb/>
　帝自即位以來躬節儉省刑罰却貢獻除闗傳親耕<lb/>
　籍田賜民半租又與匈奴和親以綏和兆庶務本重<lb/>
　農是亦足以致殷富矣錯於此時不能勸帝興禮樂<lb/>
　之化以補所未及而徒切切於事為之末至欲襲秦<lb/>
　衰弊政以賞罰為豐財之術夫爵所以命有徳刑所<lb/>
　以罰有罪二者天所以付人君馭世之大柄也操失<lb/>
　其平猶且不可况以私意用之於非道哉且錯之為<lb/>
<pb n="KR4e0114_WYG_028-21a"/>
　是説蓋惡商賈之趨末富者之兼併而惜衆人之流<lb/>
　亡也若使有粟者輒得拜爵免罪則富者有賞而無<lb/>
　罰貧者有罰而無賞利歸於官弊積於民趨末兼併<lb/>
　者愈厲而一耕十食者益困果能使彼皆操田器而<lb/>
　此皆有積粟哉自錯説一行於文帝之世後世效尤<lb/>
　藉迹賣官鬻爵天之威福予奪為時君私己之資而<lb/>
　民之櫛風沐雨者終不能被其澤皆起於枉死市晁<lb/>
　錯之言也<lb/>
<pb n="KR4e0114_WYG_028-21b"/>
　十三年<lb/>
除秘呪十四年增諸祀壇場珪弊詔曰禍自怨起福由<lb/>
徳興又曰先王遠施不求其報望祀不祈其福其令祠<lb/>
官致敬無有所祈<lb/>
　觀二詔之言可謂敬鬼神而遠之粹然一出於正及<lb/>
　郊雍之後惑於新垣平遂有禱祀之作蓋帝天資雖<lb/>
　美素無學問之功是以不能精一而守其常徳也<lb/>
　後三年<lb/>
<pb n="KR4e0114_WYG_028-22a"/>
以申屠嘉為丞相是時太中大夫鄧通方受幸嘉常入<lb/>
朝通居上旁怠慢嘉出召責通欲斬之上使使持節召<lb/>
通謝丞相此吾弄臣君釋之<lb/>
　人君左右近習之人朝夕與處氣體易移尤所當擇<lb/>
　是以周穆王命伯冏為太僕丁寧告飭而以便辟側<lb/>
　媚為戒漢文帝恭仁之主也太中太夫名顯之官也<lb/>
　以恭仁之主而以名顯之官加之櫂船之小吏又如<lb/>
　其家游戲以䙝天子之威賜令得自鼓鑄以亂天下<lb/>
<pb n="KR4e0114_WYG_028-22b"/>
　之制至於朝廷之上亦復縱其怠慢無禮以干政典<lb/>
　之誅反為之辱使建節曲貸其罪而以弄臣自視古<lb/>
　云官不及私昵惟其能爵罔及惡徳惟其賢又曰玩<lb/>
　人喪徳玩物喪志焉有以官爵與非其人而又玩弄<lb/>
　狎侮之此後世中主所不為而謂盛徳者為之耶自<lb/>
　是以後孝武則有韓嫣孝成則有張放淳于長孝哀<lb/>
　則有董賢皆佞倖貴寵瀆亂王制無復顧憚其原皆<lb/>
　自通始<lb/>
<pb n="KR4e0114_WYG_028-23a"/>
　六年<lb/>
匈奴寇上郡雲中詔將軍周亞夫等屯兵以備之<lb/>
　周亞夫屯細栁文帝至不能入韓信為將髙帝兩馳<lb/>
　奪其軍疏宻不同而成功無異要之亞夫為有制此<lb/>
　李廣程不識成敗所由分也<lb/>
　　景帝<lb/>
　二年<lb/>
丞相嘉卒<lb/>
<pb n="KR4e0114_WYG_028-23b"/>
　申屠嘉始欲斬鄧通而詘於孝文終欲誅晁錯而縱<lb/>
　於孝景由其黯於先知緩於制變以致奸佞得以深<lb/>
　結於君而宛轉脱罪也使文景因嘉之言而彰示疎<lb/>
　斥通錯懲嘉之責而慎於幸用則君有從正之美相<lb/>
　有不阿之功而通錯他日亦無殺身之禍矣顧不能<lb/>
　也奈何然嘉志雖不伸猶不失為剛毅守節死無可<lb/>
　貶後之為卿相大臣不能為嘉所為反有因邪佞以<lb/>
　進相與引薦交譽為固寵保位之謀者斯又申屠嘉<lb/>
<pb n="KR4e0114_WYG_028-24a"/>
　之奴𨽻也<lb/>
　三年<lb/>
吳王濞膠西王卭膠東王雄渠菑川王賢濟南王辟光<lb/>
楚王戊趙王遂反<lb/>
　七國之亂其兆本在孝文之世而事則成於孝景之<lb/>
　朝考之當時天道示警災異甚多吳王不朝反迹已<lb/>
　具特以文帝寛仁克謹天戒恩禮優洽無釁可乘是<lb/>
　以衷惡隠匿蓄至於景帝迫脅於晁錯之謀而後發<lb/>
<pb n="KR4e0114_WYG_028-24b"/>
　故曰惟徳動天又曰人定亦能勝天文帝之謂也自<lb/>
　昔奸臣賊子非固有無亦惟上之所以制馭者得其<lb/>
　道與否耳<lb/>
殺御史大夫晁錯錯數勸帝削吳上令列侯公卿宗室<lb/>
雜議<lb/>
　晁錯削吳之論忠謀也惜其進謀無慮昌言之於朝<lb/>
　景帝聴謀無㫁雜議之於衆遂使叛濞先㡬首事漢<lb/>
　㡬不保而錯亦死於無辜古云君不宻則失臣臣不<lb/>
<pb n="KR4e0114_WYG_028-25a"/>
　宻則失身機事不宻則害成信矣論史者謂錯謀失<lb/>
　在不以漸惟宻然後能用夫漸也<lb/>
　七年<lb/>
立夫人王氏為皇后<lb/>
　夫婦人倫之始况君后所闗豈特一夫婦而已景帝<lb/>
　始以金氏婦為夫人遂使薄后栗姬太子皆無故廢<lb/>
　死不踰年立為皇后自古所無其流至於武帝之世<lb/>
　閨門上下多踰禮制矣<lb/>
<pb n="KR4e0114_WYG_028-25b"/>
　中二年<lb/>
梁王武使人殺袁盎時太后憂梁事不食日夜泣不止<lb/>
帝亦患之遂納田叔之諫使謁太后曰梁王無恙太后<lb/>
立起餐氣平復<lb/>
　孝文之於淮南孝景之於梁王均為兄弟之親然長<lb/>
　以法死武以恩全其所以慰安母后之心非細也孝<lb/>
　景即位以來惟此事最善<lb/>
　四年<lb/>
<pb n="KR4e0114_WYG_028-26a"/>
復置關用傳出入<lb/>
　此變文帝之法以七國反備非常也自是以後法制<lb/>
　漸嚴非寛仁之日矣<lb/>
　後二年<lb/>
春正月地一日三動秋大旱三年冬十月日月皆赤十<lb/>
二月雷日如紫五星逆行守太微月貫天廷中<lb/>
　按孝景自七國平後無嵗不書變異然未有如此二<lb/>
　年之甚者論者謂帝無甚失徳特以忌刻少恩故爾<lb/>
<pb n="KR4e0114_WYG_028-26b"/>
　予意人君之失莫大於刑賞不中景帝自即位以來<lb/>
　王夫人以奪婦為后而正后以無寵坐廢梁王武以<lb/>
　賊殺曲全而太子榮以無罪致死晁錯以忠謀市斬<lb/>
　而袁盎以讒嫉顯榮郅都寗成以殘酷召用而竇嬰<lb/>
　申屠以正議疏詘王信降虜以私叛封侯而丞相亞<lb/>
　夫以守正獄死天下犯法者皆得從減笞之惠而天<lb/>
　子之至親骨肉迺不能終命於恩澤之餘刑賞失中<lb/>
　莫此為甚此天所以大動威以彰之不獨因其心事<lb/>
<pb n="KR4e0114_WYG_028-27a"/>
　一二之微而遂出災異焉此所以不踰年而有大故<lb/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_028-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十八<lb/>
</p>
<p>
</p>
  </div>
</body>
</text>
</TEI>
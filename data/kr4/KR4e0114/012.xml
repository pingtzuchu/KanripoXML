<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十二</head> <lb/>
    <p>
<pb n="KR4e0114_WYG_012-1a"/>
欽定四庫全書<lb/>
　方洲集巻十二<lb/>
　　　　　　　　　　　　　明　張寧　撰<lb/>
　奉使錄上<lb/>
　　乞定名次題本<lb/>
禮科掌科事給事中臣張寧謹題為公務事臣蒙欽差<lb/>
與同錦衣衛帶俸都指揮武忠前往朝鮮國公幹所據<lb/>
辭朝領勑及到彼序坐回日覆奏題本僉名稱臣等項<lb/>
<pb n="KR4e0114_WYG_012-1b"/>
臣欲遵奉原降勑㫖序列在前緣武忠係武職三品臣<lb/>
係文職七品於心未安伏乞聖裁奉聖㫖朝鮮國習尚<lb/>
文物張寧正使武忠副使欽此右題本天順四年二月<lb/>
進奏後三日早朝罷駕幸文華殿太監牛玉傳宣給事<lb/>
中張寜引至内門上方下輦立殿陛寜趨入叩首俯跪<lb/>
有㫖令近前者再問所進本事意寜叩首讀奏詞一過<lb/>
上曰汝近侍官豈論品級聞李瑈讀書或有典故問答<lb/>
非武忠所能汝坐次在上寜復叩首仰見天顔恱霽因<lb/>
<pb n="KR4e0114_WYG_012-2a"/>
敢奏請所往事宜皆優賜裁决奨諭再三顧近侍中<lb/>
貴人有勅諭朝鮮國王須得如此人去之語寜復頓<lb/>
首謝䝉賜酒飯於春坊明日降㫖繼有金織襲衣之<lb/>
賜<lb/>
　　遼東復奏題本<lb/>
欽差正副使禮科等衙門給事中等官臣張寧等謹題<lb/>
為公務事臣等先奉勑㫖往朝鮮國公幹天順四年二<lb/>
月十一日行至遼東都司欽奉勑今得遼東鎮守等官<lb/>
<pb n="KR4e0114_WYG_012-2b"/>
奏報毛憐衛都指揮尚董加等㑹合人馬往朝鮮國報<lb/>
讐朕意小國相殘或有此舉恐道路不便未可前去勑<lb/>
至爾即㑹同鎮守等官差人遠探消息以為進止若有<lb/>
此事爾且於遼東暫住待寧靜無事然後起行欽此欽<lb/>
遵臣等仍還廣寧於髙平驛㑹同欽差鎮守遼東左少<lb/>
監覃璣總兵官海寧伯董興巡撫左副都御史胡本惠<lb/>
計議得尚董加人馬往朝鮮國報讐原係傳報事情未<lb/>
委虗的欲便使人前去緣出境地無人烟無從聽探若<lb/>
<pb n="KR4e0114_WYG_012-3a"/>
至彼國地方詢問恐亦未得真情徒勞往復除撥精鋭<lb/>
馬隊官軍二千員名委都指揮李端管領於本月十八<lb/>
日起程仍逐程於内差人前探護送相機行事到彼交<lb/>
界無事官軍即便回還外具本差舎人李雄親賫謹具<lb/>
題知<lb/>
　　朝鮮義州遣還護送官兵榜<lb/>
欽差正副使禮科等衙門掌科事給事中等官張寧等<lb/>
為約諭事欽承帝命有事於朝鮮國照得本國素承禮<lb/>
<pb n="KR4e0114_WYG_012-3b"/>
敎世輯藩垣朝廷奄有萬方於兹特加撫恤待以不疑<lb/>
顧以使行道逺多遣兵馬導送至境耳緣某奉勑不敢<lb/>
稽行合於本境留示隨從官軍人等所據該支糧草悉<lb/>
聽管領都指揮李端每隊摘撥的當人員隨便支送不<lb/>
許多人過界紛擾有違朝廷撫待至意敢有不遵約束<lb/>
私相取與因而延滯日時不即回還者悉行聞奏各宜<lb/>
戒慎母或有愆故示<lb/>
　　朝鮮國回還復命題本<lb/>
<pb n="KR4e0114_WYG_012-4a"/>
欽差禮科等衙門給事中等官臣張寧等臣等先蒙差<lb/>
往朝鮮國勑諭國王李瑈責問誘殺毛憐衛都督僉事<lb/>
郎卜兒哈等十六人緣由李瑈迎接禮儀一盡藩國之<lb/>
體開讀之際跪伏戰兢具言卜兒哈世居彼國㑹寧地<lb/>
面無異編氓自父莊憲王時來住都城娶妻從仕今父<lb/>
子通謀作亂罪不容已至今其子阿比車逃亾舍怨擾<lb/>
境殺擄臣以此但知遵法處治本國耗亂之人實不知<lb/>
曾受朝廷官職况普天之下莫非王土率土之濵莫非<lb/>
<pb n="KR4e0114_WYG_012-4b"/>
王臣本國所有土地人民皆為朝廷看守豈敢過分干<lb/>
犯臣等誠恐帶去通事序班語言訛舛當取紙筆與李<lb/>
瑈作字問答先後相同的是實情無所矯飾臣等畢事<lb/>
回還李瑈已差陪臣戸曹叅判金淳慶昌府尹梁誠之<lb/>
於三月初十日赴京謝恩謹具題知<lb/>
　　晩發豐潤<lb/>
蕭蕭車馬度重岡回首都城意渺茫斜日下時人望逺<lb/>
孤雲飛處客思鄉黄茅矮屋山居小白草浮塵石路長<lb/>
<pb n="KR4e0114_WYG_012-5a"/>
星月滿天行未歇俯鞍還復候行裝<lb/>
　　次永平發撫寧<lb/>
縈迴石磴緩經行海氣山光欲滿城駐息暫憐官舎近<lb/>
依隨聊慰館人迎北來郡郭推名勝東去闗門總治平<lb/>
却算歸期春正好也應無地不深耕<lb/>
　　薊州<lb/>
烟光迷遠岫曙色上征衣郡邑行將近山村望轉微豈<lb/>
應辭苦節何暇惜多違所愧經巡處勞人説是非<lb/>
<pb n="KR4e0114_WYG_012-5b"/>
　　灤何有張果老喂驢石榆闗有張果老鋪不知何<lb/>
　　　由得名二首<lb/>
巉巖白石蘚㾗滋斧鑿何緣偶見施聲迹由來俱是幻<lb/>
不須回首重興思<lb/>
木柵標題跡已陳短牆衰柳未勝春停鞭欲問當年事<lb/>
翹首斜陽不見人<lb/>
　　宿蘆峯驛<lb/>
亭館髙虗草木殘碧峯烟露晩增寒隣翁社老紛成巷<lb/>
<pb n="KR4e0114_WYG_012-6a"/>
野飯山殽進滿盤千里驅馳懷國事一宵清宴有餘歡<lb/>
明朝擬上遼陽道數問征夫夜未闌<lb/>
　　至山海關二首<lb/>
塵路臨闗斷雲山際海多驅車登峻坂飲馬下長河跋<lb/>
涉真吾事咨詢奈爾何旋歸知不逺隨處記經過<lb/>
望望逾髙嶺遙遙知幾程野人清驛道疲馬歴空城茅<lb/>
舍山炊熟松牕土炕平依棲聊復爾按轡又東行<lb/>
　　宿山海驛留别張用暉主事<lb/>
<pb n="KR4e0114_WYG_012-6b"/>
别來清夢每相尋客裏逢君坐夜深千里鄉闗孤鴈影<lb/>
十年樽酒故人心邊城寒氣春猶重海國潮聲夜欲沈<lb/>
明日軺車何處是遼陽東去馬駸駸<lb/>
　　過山海闗<lb/>
百二山河擁帝京鐵闗金鎻接長城遼陽千里無烽火<lb/>
薊北諸屯有重兵鼓角遙迎持節使闗門應訝棄繻生<lb/>
壯遊未盡登臨興一騎雲飛海浪横<lb/>
　　連遇大風宿前屯衛次日早趨沙河驛望寧逺途<lb/>
<pb n="KR4e0114_WYG_012-7a"/>
　　　中苦寒<lb/>
雞鳴戍鼓起城樓碧海風髙馬上愁天地無心憐逺客<lb/>
關山何處是營州壯懷慷慨看長鋏倦體支離惜敝裘<lb/>
却憶邊軍寒正苦春陽幾日到遐陬<lb/>
　　寧遠道中晩行<lb/>
行行周道接山谿城堡連延斥候齊野燒過林枯草盡<lb/>
暝烟生樹遠村迷人行落日多思睡馬渡春冰半没蹄<lb/>
翻憶故園行樂伴百花深處聽鶯啼<lb/>
<pb n="KR4e0114_WYG_012-7b"/>
　　寧遠東南有山居海中去岸二十里名覺華島中<lb/>
　　　有大龍宫千佛院皆金人所建土僧數十人自<lb/>
　　　相耕鑿若與世隔者毎嵗海冰可通車徒時則<lb/>
　　　一城薪炭皆仰給於此聞其中甚幽絶可愛亦<lb/>
　　　邊鄉一勝地惜行役匆匆不能一到<lb/>
古刹寥寥海島邊行人指㸃説當年山門未乞新開額<lb/>
常住猶耕舊施田寒日毎輸城邑炭漁舟時送佛燈錢<lb/>
官程咫尺空經過悵望烟波思渺然<lb/>
<pb n="KR4e0114_WYG_012-8a"/>
　　宿松山所遇孟玉千戸老而能言談開國以來邊<lb/>
　　　事歴歴可聴次日早趨凌河驛道中述其語為<lb/>
　　　四絶<lb/>
七歲為官今七十直從洪武到新年同時將士皆稀少<lb/>
贏得兒孫滿眼前<lb/>
牢落關山百戰中此生無罪亦無功於今邊境安如堵<lb/>
共説君王似太宗<lb/>
當時倭冦入遼陽曾逐偏禆夜伏藏百舸成灰諸賊盡<lb/>
<pb n="KR4e0114_WYG_012-8b"/>
傷心和淚説劉剛<lb/>
雙鬢蒼蒼膂力微已敎兒子代戎衣此身雖老猶能射<lb/>
閒上雕弓去打圍<lb/>
　　途中懷楊叔瓛主事<lb/>
春初為别後春盡尚殊方明月心期在浮雲夢寐長看<lb/>
花懷共賞折柳惜分芳想見同年者聨珂集鷺行<lb/>
　　廣寧諸屯衛騎士皆以獵犬自隨所至有獲戲作<lb/>
　　　畜犬詞<lb/>
<pb n="KR4e0114_WYG_012-9a"/>
舂米莫棄糠澚釜莫棄漿飼喂須敎飽驅逐毋令傷營<lb/>
中畜犬勝畜羊晨將犬出暮烹獐邊城無盜不須吠明<lb/>
日燒荒出城去<lb/>
　　桃源圖為遼東李都閫端題<lb/>
落花流水春將暮武陵漁郎迷舊路山扄澗鎻氣籥閒<lb/>
誤入桃源最深處里巷驚聞外客名傾家出見動歡聲<lb/>
不知歲月今何日却問阿房成未成語畢相邀扣蓬堵<lb/>
瓦缶甆甌間賔主兒童將茗婦將醪禮數空疎意清古<lb/>
<pb n="KR4e0114_WYG_012-9b"/>
坐中重述始來時黔首驚聞族李斯强者弄兵弱者死<lb/>
惟我數家猶孑遺老幼攜持轉溝壑兎伏烏投枯葉落<lb/>
披荆破楚履巉岩絶境天荒隔寥廓堙山塞岫種桃花<lb/>
谷變陵遷幾歲華前人老死後人壯來日無多今百家<lb/>
今年大水添溪漲舟輕直渡桃花嶂佳期難再事難憑<lb/>
不説人間説天上到處窮荒草滿蹊武陵深窈易相迷<lb/>
何須更問神仙事險逺由來是五溪<lb/>
　　為遼東都司斷事陳公佐題畫并墨竹四首<lb/>
<pb n="KR4e0114_WYG_012-10a"/>
西風吹雲江樹白黄葉寒潮弄秋色斜陽欲落鴈來時<lb/>
露芷江蘺共蕭颯浩歌一曲下中流欲採芙蓉不自由<lb/>
清風明月若長在沙鶴野猿相對愁南遊忽憶湖湘道<lb/>
千里心期夢中老岳陽樓上望君山一㸃青螺隔雲小<lb/>
彭蠡風髙浪接天行人欲渡已茫然非熊事業來何晩<lb/>
回首空江生暮烟<lb/>
樹杪青山嵌湖曲古牆隂處莓苔綠野梅零落菜花開<lb/>
柴門半掩黄茅屋空林晝永寂無聲村塢寥寥一犬鳴<lb/>
<pb n="KR4e0114_WYG_012-10b"/>
年華欲盡衆芳歇宛宛白日傷人情巉岩峻坂連平越<lb/>
瘦蹇凌競度還蹶人影東來知是誰小橋流水黄昏月<lb/>
武陵年少日馳驅寳馬朱輪横路衢揚雄閉門頭雪白<lb/>
却笑年年空著書<lb/>
　　墨竹二首<lb/>
流雲滿空江月黑天漏無聲瀉虗碧梧桐露白鳯毛垂<lb/>
湘妃劒珮鮫綃濕短篷餘燼照殘更千里江潭幽夢生<lb/>
隔江誰唱鷓鴣曲忽憶君山雙笛聲<lb/>
<pb n="KR4e0114_WYG_012-11a"/>
蓐收鼓氣天行金紅塵委翳蒼烟沈濳蛟倒海鳯翻穴<lb/>
十二瓊樓環珮音南州髙士風流歇空谷佳人苦離别<lb/>
憑誰截作紫鸞笙同上瑤臺弄明月<lb/>
　　為遼東巡按陸侍御平題畫四首<lb/>
蕭蕭落木翳林埛野色催寒帯晩晴滿地秋風吹雨過<lb/>
亂山斜日照人行草荒别墅鷗盟逺雲護空壇鶴夢清<lb/>
彷彿江南舊遊處小橋西舍讀書聲<lb/>
榕葉成隂長綠苔薰風池館芰荷開鳥邊山色雲中出<lb/>
<pb n="KR4e0114_WYG_012-11b"/>
戸外泉聲樹杪來一路鶯啼僧舍近隔溪人語釣船迴<lb/>
若耶溪水山隂路何日扁舟重爾陪<lb/>
巖壑蕭條雪滿庭凍雲連地晩冥冥春隨灞上騎驢客<lb/>
人在孤山放鶴亭瓊島風霜千樹白蓬牕燈火一氊青<lb/>
不知何處笙歌夜金帳羊羔酒未醒<lb/>
雲山東去野橋西茅屋隂隂桞樹齊疎雨落花村犬吠<lb/>
澹烟芳草水禽啼林泉杖履時相遇溪上壺觴毎自攜<lb/>
何日閒尋休沐地葛巾野服共幽棲<lb/>
<pb n="KR4e0114_WYG_012-12a"/>
　　遊鳯凰山記<lb/>
自遼城東行三日出連山隘又一日至鳯凰山去朝鮮<lb/>
境尚百有餘里土人稱為開州其地蒼莽無人之場山<lb/>
勢周環連亘不絶惟南面少缺如人臂合抱而掌未及<lb/>
接者首尾低昻大麓偃伏左右若兩翅東西相望宛如<lb/>
一大山不知其中能寛閒空隙也予初以使事未遑登<lb/>
覽春三月二十有二日還過其地遼東都司李君本正<lb/>
以千五百騎行迓適日暮按營於此因與副使錦衣衛<lb/>
<pb n="KR4e0114_WYG_012-12b"/>
武士英三人連轡鼓吹而前皆疊石為城隨山障塞巉<lb/>
岩崩毁過半其缺處為門石臬鐵樞沙土中猶隠約可<lb/>
見門外稍東西向有水關架石作梁水聲幽幽然出叢<lb/>
薄間若訴語者入門左折而西髙崖絶巘上有土臺隆<lb/>
隆意當時瞭遠處也右折而東盡谿谷涯際有舍一楹<lb/>
覆地為椽上無片瓦惟朽餘壁立不知何人所常依息<lb/>
疑野人射獵時信宿草具也自兹北行皆平曠幾二里<lb/>
許石級頽殘瓦礫零落若官府廢治又二里許正北山<lb/>
<pb n="KR4e0114_WYG_012-13a"/>
坳處適與所入門相對皆灰隔重石為關兩旁積石方<lb/>
尺者千餘若將下墜却敵者極北南立四顧平帖藏風<lb/>
蓄氣真天造地設儼然千家城郭四隅松栢彌山荆棘<lb/>
被道豺狼虎豹麋鹿狐兎之迹交羅其間不可復進徒<lb/>
擁立流望惆悵興思而已或者以為始全燕時郡邑又<lb/>
以為故髙麗時城堡又相傳唐太宗征東下其地嘗頓<lb/>
兵於此是皆不必盡然而亦未必不盡然但其東北與<lb/>
女直海西之境相接而此山正當其衝故當時立城置<lb/>
<pb n="KR4e0114_WYG_012-13b"/>
守以控扳之經營締造可謂得矣又孰知今日凄凉荒<lb/>
落而為過客之悲也嗟夫禹貢職方所載區域變遷更<lb/>
置不知其幾何而始致今日之全盛合一遺蹤故跡無<lb/>
處無之得失興亾各由其道是皆不足弔者而暇為異<lb/>
域悲哉相與一笑還營書此為記<lb/>
　<lb/>
　<lb/>
　方洲集巻十二<lb/>
</p>
<p>
</p>
  </div>
</body>
</text>
</TEI>
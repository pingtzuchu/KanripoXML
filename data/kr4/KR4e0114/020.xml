<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十</head> <lb/>
    <p>
<pb n="KR4e0114_WYG_020-1a"/>
欽定四庫全書<lb/>
　方洲集巻二十<lb/>
　　　　　　　　　　　　　明　張寧　撰<lb/>
　跋語<lb/>
　　邊景昭翎毛跋<lb/>
前輩謂觀花木禽鳥與觀山水不同山水妙處幽深隠<lb/>
見其變無窮非精深不能識雖閻立本不能無疑於張<lb/>
僧繇之圖畫況他人耶花木禽鳥人皆目激舒展之間<lb/>
<pb n="KR4e0114_WYG_020-1b"/>
高下立見此圖落欵云隴西邊景昭景昭在宣徳中為<lb/>
寫生第一手余嘗論其形似可人而神氣不活斯圖不<lb/>
知果其得意時否王君其亦寳之母失<lb/>
　　伍公擇畫魚詩册跋<lb/>
題詠圖畫以托美於人古無是法說者以為自趙子固<lb/>
始然亦圖畫之一厄耳此册題跋之語各繫别楮處置<lb/>
真得家數非故家名子弟不能爾也矧有作於其間皆<lb/>
時彦達益可寳重晴牕淨几焚香對佳客一觀豈不清<lb/>
<pb n="KR4e0114_WYG_020-2a"/>
暢如濠梁問答時也<lb/>
　　呉山書舍詩文巻跋語<lb/>
天順癸未余將北上艤舟姑蘇訪舊於朱明仲甫信宿<lb/>
而别出呉山書舍詩文圖畫共一巻語余曰此某平生<lb/>
所得於士大夫者向嘗以教子繼幸小有成忝預人事<lb/>
今吾且老將貽諸孫睦睦㓜未解成人之道敢乞片言<lb/>
以豫訓誨嗟夫祖父者子孫之法也陶冶之子善為弓<lb/>
裘將相之門世濟文武賢否不係世類者幾何人哉自<lb/>
<pb n="KR4e0114_WYG_020-2b"/>
明仲甫先君至繼可見者三世矣皆讀書善道不迷於<lb/>
前人積累之深其將有興者而公尚勤憂慮慎厥所遺<lb/>
如此睦欲不為士大夫不可得也況其氣質清明應對<lb/>
詳雅見之真可念可念芝蘭玉樹有茁其芽麐子鳳雛<lb/>
實異羣品明仲甫可無慮矣雖然惟聖罔念作狂惟狂<lb/>
克念作聖矧童䝉未學者乎明仲甫之家足以移睦志<lb/>
意動其嗜好者不能盡無使其知守此巻而後自戒則<lb/>
末矣今而後幸葺此舍六籍之外無置異物而納正人<lb/>
<pb n="KR4e0114_WYG_020-3a"/>
於其中俾之主席朝夕聆訓典以涵養其本原而循致<lb/>
於成人之地不難也他日過此余將有試焉<lb/>
　　莊瑩中所藏趙子昂貫雲石鮮于伯機張天雨宋<lb/>
　　　昌裔陳文東解縉紳墨蹟巻跋<lb/>
秀水令莊瑩中家藏古今墨書十五幅始自趙文敏公<lb/>
終於解公縉紳皆名筆也捧閱浹日豈勝瞻仰念自書<lb/>
契以降鳥蹟之文累變而為今之真行草書人文與氣<lb/>
化相關政自不能不爾故唐不類晉宋不類唐元不類<lb/>
<pb n="KR4e0114_WYG_020-3b"/>
宋厯代文人非不追蹤躡跡苦心模擬及其成書迥然<lb/>
别異其間能卓然逺到可與比肩者真千百中一二耳<lb/>
虞邵菴論宋書筆不逮識而獨歸重於松雪翁誠知言<lb/>
也寧家藏顔魯公祭從子季明文稿墨跡一通其後諸<lb/>
名公題跋無大言論至有書云某人等於某年某月拜<lb/>
觀前輩臨古人文字其敬訥如此拜觀之餘敬書歲月<lb/>
於後<lb/>
　　談大章鳳池春雨詩畫巻跋<lb/>
<pb n="KR4e0114_WYG_020-4a"/>
談大章所藏夏太常墨竹有序有詩共一巻太常向在<lb/>
京時數相接見其所畫竹真在九龍山人行作坡石者<lb/>
尤佳此幅予不能辯或其少時筆也記者四明張用中<lb/>
題詠者沈石牕李邵博陳敬齋張孟與沈孟淵蘇紹文<lb/>
劉邦彦朱天錫皆予故人也用中客死浙西石牕終於<lb/>
廣州守餘皆無恙雖存歿不同而文章具在清風故人<lb/>
安得相聚於一堂如此巻也<lb/>
　　呉仲圭畫巻跋<lb/>
<pb n="KR4e0114_WYG_020-4b"/>
鄉先輩呉仲圭傚荆浩畫唐人漁父圖筆力老蒼風致<lb/>
高古雖不事工緻而規格殊常氣韻良足具色味於素<lb/>
淡之中寄情思於揮染之外當與古文字竝觀非俗目<lb/>
所及公綬鑒賞珍愛間攜過余方洲草堂因遲留累日<lb/>
稍摸其大閑時一展想以娯幽寂本巻敬以奉還<lb/>
　　蕭翼蘭亭圖跋<lb/>
蘭亭文字妙絶古今後世傷於好慕者雖摸搨之餘而<lb/>
㸃畫之微亦各有辯是時墨跡具存無怪太宗之巧於<lb/>
<pb n="KR4e0114_WYG_020-5a"/>
求也但惜其雄才大略從諫如流自晉陽以來割愛成<lb/>
義者多矣奈何以萬乘之尊下與一釋子爭智術於雕<lb/>
蟲篆刻之間則隋文昔昔鹽之妬蓋有不足言者矣千<lb/>
載之下觀斯圖者不無感於當時<lb/>
　　獨樹軒圖記跋<lb/>
王瑞之所居芝松里外戸少西有大椿本專前墉未出<lb/>
重屋枝葉旁達下覆輪囷蓊鬱望於里社不知其幾十<lb/>
祀矣成化初其始之夫陳秋鴻過而樂之因以舊藏徐<lb/>
<pb n="KR4e0114_WYG_020-5b"/>
大章手書獨樹軒記及徐益配製圖為贈所以欣文物<lb/>
之會合而成美於瑞之也瑞之什襲聯屬求予題詞夫<lb/>
天下之物間見則貴貴則必取羣見則凡凡則易捨貴<lb/>
凡得喪蓋常相半今杭州諸山多故宋遺植方大章記<lb/>
柞時芝松之椿計已成木彼獨此衆故柞見賞而椿蔑<lb/>
聞今相去幾何春波空無宿蘖而芝松之樹至今猶蒼<lb/>
翠自若生意未涯予所謂貴凡得喪相半非耶蓋物之<lb/>
存亡久近固自有數至於久久近近亦不可謂都不由<lb/>
<pb n="KR4e0114_WYG_020-6a"/>
人彼春波徒為大章僦居則去住不一主家儂既無姓<lb/>
名可傳一聞工師之求之言黙無惜語末惟㦸手稱謝<lb/>
則其人可知矣柞之必取其可後乎瑞之讀書好古博<lb/>
雅不羣誅茆卜居信有杜子美之意其於翰墨流傳稍<lb/>
涉形似如記如圖者亦復愛重若此況其家植乎迴視<lb/>
春波萬不侔矣故物之貴凡久近必待人而定非特植<lb/>
物也事皆如此而盡諉之數非扶世之論也抑聞古有<lb/>
椿春秋皆以八千歲為候今芝松之植人物事數相遇<lb/>
<pb n="KR4e0114_WYG_020-6b"/>
若此得非其遺種乎請因以為瑞之壽<lb/>
　　姜文進存誠遺巻跋<lb/>
亡友姜文進自號存誠初製此巻時適余下第歸讀書<lb/>
徳清為作此記文翰雖甚稚陋而故人之情見如昨日<lb/>
文進下世其子承祖復持來求題未幾亦卒其孫䝉幼<lb/>
不解事予亦因循墮誤忽忽遺忘彼此不復思索去歲<lb/>
病餘檢閱文事得之亂籍中斷爛脫落幾不可收拾勉<lb/>
為聯輯用歸於蒙嗟夫予與文進定交予弱冠意義甚<lb/>
<pb n="KR4e0114_WYG_020-7a"/>
相得庶幾通家計作記時歲月已四十二年人亡世逺<lb/>
幸余尚存猶得歸故物於其孫獨不知䝉於此巻復能<lb/>
保重遺物不死其祖父否俯仰存沒追憶平生泫然涕<lb/>
泗之不能已也<lb/>
　　一松詩文巻後語<lb/>
孫公睿自號一松以所號求序於大卿夏先生諭以禮<lb/>
義又求記於庠友沈明徳明徳語以志節志節堅定然<lb/>
後能守禮義意相發也至其所謂一序以松言則為孤<lb/>
<pb n="KR4e0114_WYG_020-7b"/>
獨之名記以人言則為専主之義二者未達所與閒日<lb/>
從公睿問之其言曰鈍聞諸父師仁者樂山智者樂水<lb/>
因所好樂可以審類故君子慎於取物因思天下之物<lb/>
能恱人者必能戚人能致人者卒能罔人金革而水下<lb/>
土塊而火燎鳥獸不可與同羣具生理而無情慾求諸<lb/>
植物松其尤良者古聖人嘗以是比徳焉鈍用是見松<lb/>
如佩韋弦如銘盤鼎如對嚴師友因其凝澹知世之穠<lb/>
豔因其勁直知世之柔屈因其晚茂知世之銳發風雨<lb/>
<pb n="KR4e0114_WYG_020-8a"/>
振濯知天地有自然之聲色寒暑凌厲知人物有毅然<lb/>
之賦受凡所以守身處人保家持恒履變一於松是取<lb/>
而世之紅紫蓋不肖所不一接目經意者然家居城府<lb/>
去山林逺不能日就巖穴樹一松於庭庶旦暮有見將<lb/>
所謂百不為多一不為少而鈍之志向所在則無貳也<lb/>
嗟夫天下之物莫不有理以物為物者衆矣因物達理<lb/>
惟智者能之雖龜文馬圖不遇聖哲則亦毛介之物而<lb/>
已何有於道公睿能因是益求進以成厥徳則松之名<lb/>
<pb n="KR4e0114_WYG_020-8b"/>
當與彭澤之菊濓溪之蓮竝傳矣林君復王子猷之梅<lb/>
竹吟詠遊適耳烏足多尚哉<lb/>
　　顧守恒地理書跋<lb/>
人見兩頭蛇未必盡死而叔敖之意則仁矣世無倉公<lb/>
醫病者亦多自愈而好秘之念徒遺不仁一賢一否君<lb/>
子自有定論守恒于此書甚自信重推其信重己甚者<lb/>
而樂與人同之不必一一經驗顧其存心平實因是可<lb/>
見夫宅塟之法古自有度後世率合拘忌異說紛紜今<lb/>
<pb n="KR4e0114_WYG_020-9a"/>
欲盡去而復於古其力未易不若取節而順導之使不<lb/>
至於太泥而後可也守恒意或兼此孰如其仁哉<lb/>
　　于景瞻浮玉山詩巻跋<lb/>
余友景瞻京兆以所作浮玉山遊詩索和余終誦而思<lb/>
念惟景瞻清才藻思出語成篇方遊山時適在壯遊盛<lb/>
節江山秀麗化入文章而又聯合芳潤成巻此誠不可<lb/>
與爭長一不可和古作者詞意未備乃𢋫之以成義巻<lb/>
中諸名家情致宣逺光景畢陳無復遺缺二不可和登<lb/>
<pb n="KR4e0114_WYG_020-9b"/>
遊賦詠之詩必觸目興懷欣然感遇則意境昭融有自<lb/>
然語余平生鞅掌仕途未嘗一至金山乃欲以虚文儕<lb/>
實見殆猶看畫作畫不過臨搨手耳何益哉此三不可<lb/>
和況詩既押韻而又致多如此雖風雅之士將不能脫<lb/>
頴而出予何為者而克為之古謂歌永言律和聲芳春<lb/>
多暇時具尊俎為公含商吐羽接節緩歌一倡三歎之<lb/>
妙雖被之八音將亦庶幾焉有聞而過者謂予善和公<lb/>
詩固不可謂余不和公詩則不知所謂和者也<lb/>
<pb n="KR4e0114_WYG_020-10a"/>
　　義竹軒巻跋<lb/>
兄弟天合之親其情好非自外至不可以象求有象則<lb/>
間矣然世之人凡有事雖雞鳴鵲噪亦自虞其吉凶況<lb/>
手植之竹既痿瘁而復發榮當兄弟友愛之際能不感<lb/>
悅自慶此詩人所以歌詠而為之名堂致美頌而寓諷<lb/>
勸可謂厚矣或者謂末敗本存竹之恒性是何不可成<lb/>
人之美如此李氏兄弟願益敦本厚倫頭白式好毋如<lb/>
竹之既替而復隆其祥莫大焉<lb/>
<pb n="KR4e0114_WYG_020-10b"/>
　　姚公綬古墨林巻跋<lb/>
此巻所列宋元名人翰墨皆真蹟無疑獨宋仲溫八仙<lb/>
歌非得意時書余嘗於黄學士家見松雪翁跋蚤年書<lb/>
云殊可發赧此書豈是類歟公綬能書善鑒必有所見<lb/>
翰墨之林宜無雜植也<lb/>
　　先府君遺文跋<lb/>
先考好文苦學藏書甚富寧尙憶六七歲時每見先考<lb/>
讀書近筆研時有所作及得之聞見輒録附短楮小簿<lb/>
<pb n="KR4e0114_WYG_020-11a"/>
增益聯累久而愈多不肖自入官後違侍日逺此簿故<lb/>
在先考所不復經接及守汀還未幾先考痿痺牀褥踰<lb/>
二載湯藥憂虞日不自暇馴至變故之餘始訪二婢得<lb/>
諸箱篋襆裹中收拾斷爛十無一存其間如聞鍾軒記<lb/>
苕溪八詠憶母上墳等作先考平生發於性情者皆棄<lb/>
壞無㸃畫可見徒切悼恨蓋先考自受封後倦勤歲久<lb/>
加以老病纒綿舉家廢業區區紙籍能不既於妄庸女<lb/>
婦之手者亦幸焉耳寧荒迷失次不蚤自什襲以至於<lb/>
<pb n="KR4e0114_WYG_020-11b"/>
此其為不孝抑又何辭顧惟犬馬之齒五十有二哀傷<lb/>
迭見宗祀無期毎披閱遺章五内皆熱因命從子璿表<lb/>
輯成帙仍各識以先考印章其非手筆則篇為表著備<lb/>
見所因後集士大夫贈遺詩文巻册銘表及祭誄併以<lb/>
藏諸祠堂以示來裔嗚呼千里懷人見書良慰況父母<lb/>
心聲手迹展誦中儼若有聞宛可接語非但如桮棬器<lb/>
物聊足想像然思念一起形神盡消目睫未加涕泗先<lb/>
下是慰之小真不足以救痛之大也不知一再傳後為<lb/>
<pb n="KR4e0114_WYG_020-12a"/>
吾子孫者能復以我為念哉<lb/>
　　張撫軍畫巻跋<lb/>
武略將軍張公廷鸞以家藏畫巻索題畫法淹潤老爛<lb/>
山林巖洞煙雲水木明晦隠見逺近相得畫中人行坐<lb/>
倚立皆合矩度形氣若生庶幾妙品矣但其人物境界<lb/>
野朴僻險所見類方外家所稱神仙方丈之屬豈其事<lb/>
本出於茫昧荒唐故畫史亦以虚無之迹廣之歟元人<lb/>
馮海粟所題詞翰亦跌蕩放縱意與象合古人謂詩為<lb/>
<pb n="KR4e0114_WYG_020-12b"/>
有聲畫又畫家多用草書筆法觀此巻信乎能相通也<lb/>
廷鸞宜慎藏之毋失<lb/>
　　文敏公書畫跋<lb/>
右畫馬并題詞皆趙魏公真蹟魏公書法妙絶今古真<lb/>
造二王之奥與其畫皆入優品獨嘗自謂畫馬能盡物<lb/>
性此乃書韓幹牧馬圖詞於後蓋亦有意存焉不然非<lb/>
一時筆也武略將軍張公廷鸞常以此巻屬題病懶荒<lb/>
迷久未及答今公去世久故物猶在遺言不忘間因檢<lb/>
<pb n="KR4e0114_WYG_020-13a"/>
酬宿負敬題歸其子用文用𢎞以謝予之不敏嗚呼此<lb/>
巻可歸矣公可載歸哉追念平生神魂欲斷枯腸老泪<lb/>
誰足與雪耶<lb/>
　　歐陽通書帖跋<lb/>
率更書法最為險勁瘦古子通專其門稍加便密而分<lb/>
布意態處則未及也書品謂通不擇紙筆皆得如意所<lb/>
以然正在此耳故學歐者必自通始世論事貴夙成無<lb/>
仗模倣不聞歐虞非出於蘭亭也但金剛揮拳力士瞋<lb/>
<pb n="KR4e0114_WYG_020-13b"/>
目之妙當不自紿錢而得之指實掌虚腕不著紙公覲<lb/>
知此未暇日試取醴泉銘皇甫石刻摹搨一兩字不妨<lb/>
以會此碑之極<lb/>
　　漱石軒詩文巻後語<lb/>
士不可以好竒竒者正之反不得已而涉於竒尤有惡<lb/>
於正況加之意乎古言太上立徳其次立功其次立言<lb/>
夫既居其次已非極致而又非正可乎哉孫子荆對王<lb/>
武子之言實與蘇長公著飯喫衣之謔為對語世之好<lb/>
<pb n="KR4e0114_WYG_020-14a"/>
竒者遂同然稱詡至於今甚復為之穿鑿附會以求通<lb/>
其說大雅云亡何人心之不古如此也夫古之所謂雅<lb/>
言至言善言格言皆敦實周洽切理稱情通達而無弊<lb/>
由之不知習之不察類皆視為常語而獨甘心於談笑<lb/>
之資奈之何詼諧滑稽之不日相盛也況子荆本始於<lb/>
誤而一時辦給偶涉於竒猶見重乃爾則彼之縱横合<lb/>
變應機就事真有可竒如戰國時士尚何怪其能自振<lb/>
於當世也嗟夫刻鏤者前陳則純朴者退聽言之不臧<lb/>
<pb n="KR4e0114_WYG_020-14b"/>
求行之淑也難矣雖然人文與世運相高下列國之文<lb/>
異於三代唐宋之文異於秦漢正變為竒竒者必將變<lb/>
而為誕誕不可為正不能為則三代以下惟恐不好竒<lb/>
好竒之士其過於常人也久矣鄉丈者孫公學勤以是<lb/>
名軒意必有見於此不然則以為同姓之聞人而取以<lb/>
示其子孫豈常人之所好哉<lb/>
　　瀛洲圖跋<lb/>
唐人榮十八學士號為登瀛洲非𢎞文館中自擬神仙<lb/>
<pb n="KR4e0114_WYG_020-15a"/>
而有此號其間人材固有容議然皆以論思為職雖日<lb/>
給珍膳亦更番有時未必羣酗燕喪如晉人風度畫者<lb/>
徇名失實真以神仙放浪處之摸寫惟恐不盡而觀者<lb/>
承訛踵誤亦或遂信以為故實夢中說夢良可一笑然<lb/>
畫中人物得李龍眠規格佳製也戴君宜珍惜之<lb/>
　　王菊坡畫巻跋<lb/>
鬱秀顧老師得此圖於汾湖陸友蘭山水樹石皆清潤<lb/>
可愛余嘗見九龍山人畫卷崇尺許而長二三丈筆法<lb/>
<pb n="KR4e0114_WYG_020-15b"/>
布置與此絶類惜是巻舊嘗被裁斷非全圖也老師化<lb/>
去已久其徒王菊坡年幾八十猶甚愛重間與高第劉<lb/>
竹泉持來索題因歎老師友蘭不可復作菊坡既老竹<lb/>
泉亦髮白自余始見之人今皆若此圖畫故無恙動與<lb/>
靜異也人有能有不能然則用舍於世也何較哉<lb/>
　　遊育王寺詩巻跋<lb/>
右遊育王寺詩通三十餘家倡之者浙都閫陳彦章和<lb/>
者皆兩浙名士格律既高聲韻亦雅光景盡露情致畢<lb/>
<pb n="KR4e0114_WYG_020-16a"/>
陳可謂詞林之極工詩家之過苦者矣彦章復索予屬<lb/>
和予謂天下文藝之士所見略同詩先命題拘於律而<lb/>
又步韻以和又致多如此雖使李杜復生求為不經人<lb/>
道語亦不可得況非才如余者耶古人云文章不可隨<lb/>
人後彦章此巻可不必更令人和也<lb/>
　　烏來巢詩巻跋<lb/>
予友姚榖菴所居有羣烏棲集於樹旦暮必飛鳴盤繞<lb/>
而後去止意若省候於主人者穀庵因賦烏來巢詩間<lb/>
<pb n="KR4e0114_WYG_020-16b"/>
以示予予聞烏能返哺謂之孝鳥豈以穀庵誠孝其母<lb/>
教刑於家而物亦感兆耶舊說御史府為烏臺栁仲郢<lb/>
每一遷官輒致烏穀庵以御史出尹烏之來將復始發<lb/>
祥耶夫鵲巢避歲燕壘去愁鳥之靈於吉凶也久矣地<lb/>
安人和烏於是乎來巢餘或未足徵也而穀庵之家信<lb/>
將日益於平康矣予素過穀庵得諸目激用識實語於<lb/>
詩後他日當有驗者<lb/>
　　尋賢問道巻跋<lb/>
<pb n="KR4e0114_WYG_020-17a"/>
道原於天具於人見於事載於書其高至於無極太極<lb/>
而其實則見於日用常行之間自世敎衰微行之不察<lb/>
習矣不著雖有挺然者出必讀書必親賢必修身自日<lb/>
用常行而洞窺夫無極太極之妙向之所謂原於天具<lb/>
於人見於事載於書者皆與我無二矣斯所謂豪傑之<lb/>
士也其余出作而入息優游而生死不知誰之為之者<lb/>
多矣能挺然者幾何人哉呉興陳氏年踰半百而好儒<lb/>
之心不替夙夜乾乾以未聞至道師至人為病乃製一<lb/>
<pb n="KR4e0114_WYG_020-17b"/>
巻題其端曰尋賢問道凡得一善言見一善行悉書其<lb/>
上以示不忘求題辭於余余亦從事於斯者數年來昧<lb/>
昧焉若遊大洋罔知津涯事交物遷日不逮日而致知<lb/>
力行之事違道逺甚雖有賢者其如我何毎觀古人未<lb/>
嘗不臨文中熱然余心終未肯自以為棄物也但不喻<lb/>
將來何如耳因其請遂欣然而書且告曰尋賢問道自<lb/>
立誠始<lb/>
　　黄華老人王廷筠書畫跋<lb/>
<pb n="KR4e0114_WYG_020-18a"/>
六書有象形書與畫本一物也然徒偏長於其事而不<lb/>
達於其義則又工史之為耳故先輩凡以書畫得名者<lb/>
無一非文章之士元黄華先生王子端人品甚高號為<lb/>
博雅發於書畫為世所重此卷狀物寫情微寓感激當<lb/>
是變故後所作故書與畫殊為竒崛跌宕益以鮮於困<lb/>
學趙松雪諸名公題識可謂兼妙矣東廣景純梁公賞<lb/>
鑒精詳近者按節海鄉持以見示展誦中因憶古人潑<lb/>
墨成畫縱酒作書觀其形跡若甚躁率然由神鑒素清<lb/>
<pb n="KR4e0114_WYG_020-18b"/>
意度先定下筆便自有法故能絶俗出塵優入佳品豈<lb/>
非材會其全而時出之者乎知此則知子端之書畫矣<lb/>
景純公務時閒庶幾再過方洲相與一議<lb/>
　　顔梅詩文巻跋語<lb/>
海鹽文獻家惟劉氏為望劉氏所藏圖籍惟顔梅巻最<lb/>
為故物余童時先君晚香府君遣從先師澹軒先生於<lb/>
劉氏家塾時門户方全盛往來多名達士仲通季俊二<lb/>
翁嘗命諸姪圭章出文宿客無不稱歎此巻以是巻中<lb/>
<pb n="KR4e0114_WYG_020-19a"/>
文字余皆能黙識始末後余與業進士與世亨同官京<lb/>
師夜牕燈火時復一談迥懷舊隠世亨卒後數載余守<lb/>
制而還劉氏叔姪存者無幾惟季俊甫尚無恙契濶之<lb/>
餘間以此巻徵予題跋予受而藏諸弊篋今又十年季<lb/>
俊病革遺寧以詩屬曰公瑞吾宗也茍不及見顔梅巻<lb/>
幸付其子瀚嗚乎物在人非時移事去不獨劉氏存歿<lb/>
向之共觀此巻與列名其間者今皆化去而余亦老臨<lb/>
文傷痛悲不能堪况父兄師友之情豈直如張仲舉之<lb/>
<pb n="KR4e0114_WYG_020-19b"/>
戚徐子英哉然自泰定至今二百年來海内重大之物<lb/>
多非故常而此巻楮墨宛在固雖劉氏世徳所致豈亦<lb/>
造物者之於子英既嗇其遇而將永其名耶古稱立徳<lb/>
其次立言君子之於言豈可茍哉瀚其敬守之無忽<lb/>
　　王孟端山水畫跋<lb/>
九龍山人王友石所畫山水一巻横廣四丈崇僅及尺<lb/>
畫法假逺以見近務小以形大高深上下得乘除之妙<lb/>
非特能平逺而已山川林木疎密合宜勢斷脈續人物<lb/>
<pb n="KR4e0114_WYG_020-20a"/>
幽眇幾不可眎生氣自完雖生紙淡墨皴染淹爛非世<lb/>
工所能到凡山之峯巒嶠岫岡阜陵麓巔陘磝礐嶂嶺<lb/>
壑谷巖洞砠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>銳而衍欹而峭瞰而懸躍而駐降而陟<lb/>
高卑隠顯迴環曲折坦險竒厲厜㕒而不見其始屈突<lb/>
而不知其中盤旋而不測其際觀者動心駭目睇注不<lb/>
暇而不能究極其所止足以盡山之形氣是不亦神逸<lb/>
矣夫村居田舍山樓野閣屋相望於上下遊者漁者行<lb/>
者居者步者騎者偶相語聚相飲者人相接於水陸獨<lb/>
<pb n="KR4e0114_WYG_020-20b"/>
不一作佛㙮僧人其間古人謂圖畫有關風教其信然<lb/>
耶松江黄翰署巻首為江山萬里圖翰未必深知畫也<lb/>
畫家以應物隨類為六法之一若稱萬里封鎮屢更則<lb/>
川原里道舟車宅舍人物事為皆當隨地以變雖風雲<lb/>
晴晦難以意定而一瀉千里水豈無平衍衝激曲折之<lb/>
殊友石平生逺涉江湖浮黄河踰太行出鴈門厯覽晉<lb/>
代之區胸中丘壑許大豈不解事如此顧其所畫妍滋<lb/>
閒曠水木清華陂塘廬舍映帶左右山登水次物類相<lb/>
<pb n="KR4e0114_WYG_020-21a"/>
侔其天機呈露當是呉中一筆景耳安在其為萬里圖<lb/>
也鄉友陳君廷用家藏圖畫甚多獨此巻為上品宜寳<lb/>
重之遇鑒賞者時一出焉慎勿令俗士妄以浮言易此<lb/>
竒物也<lb/>
　　書贈言巻後<lb/>
贈者有增於人之謂也雖與之而無增於人何以贈為<lb/>
夫通時洽古深於文學舉進士有名聲為美官克舉其<lb/>
任此皆克周趙君所自有而復取以贈君何取於贈也<lb/>
<pb n="KR4e0114_WYG_020-21b"/>
然巻中作者極一時英乂其人皆識逺鑒精平生少許<lb/>
可者率稱誦君之材美如一不相厚薄士修於身而見<lb/>
信於朋友延譽於士林者若此則將無往而不見信矣<lb/>
有是哉譽言之足以增乎人也然譽言固足以增人亦<lb/>
足以損人善終譽者聞譽而懼頌其始則思慎終美其<lb/>
名則思勉行賀其成功則思防廢舉不善終譽者聞譽<lb/>
而喜知頌知美知賀而不知求其所未至卒之懼者以<lb/>
進喜者以退一轉移之間而實成敗所係其亦真可畏<lb/>
<pb n="KR4e0114_WYG_020-22a"/>
哉故聞譽者當知所毁譽人者當有所勸彼書之都俞<lb/>
詩之美頌皆必有所責成而先言以道之非無取義而<lb/>
直以稱頌為也克周學已至而猶務於求業已就而親<lb/>
賢若不及宦成而不怠乎俎豆之事其聞譽則懼不待<lb/>
有所責成而進於極也昭昭矣請識左方一以贊諸君<lb/>
子之能贈人一以賀克周之能受人贈<lb/>
　　師山先生釣臺題記後記<lb/>
古人論志於道徳者功名不足以累其心夫功名道徳<lb/>
<pb n="KR4e0114_WYG_020-22b"/>
之成著非可惡而當却去之者君子特未嘗先意於此<lb/>
耳顧天下不足以達吾志乃欲隨世以就衆人之所謂<lb/>
功名則寧懷抱退藏自適於巖穴庶幾淑善有傳不至<lb/>
後世無聞而已宋社既屋夏變為夷宇宙非常之變也<lb/>
不幸生於其世而又丁此末季禍亂垂作括囊儉徳師<lb/>
山先生豈不能早見而預待之此所以方在强壯輒隠<lb/>
約林野間講學授徒無復進取之念晚年聘幣辭受蓋<lb/>
亦出其胸中素見況死生忠孝之節邪及世故淪落詘<lb/>
<pb n="KR4e0114_WYG_020-23a"/>
辱拘縻以不仕為義則仕必不免以不死為分則心所<lb/>
不安觀其與諸生書自以三仁為比則其處死之審固<lb/>
不待擬議而成也夫出處不可以羣謀當斷於衷生死<lb/>
不可以勇決當合於正先生直以道徳為出處死生之<lb/>
主的其餘一無所先意然其功在綱常名在史册不達<lb/>
於當時而達於萬世真所謂自然之成著也岑山靈山<lb/>
釣磯釣石遂當與首陽崖谷竝秀於寰中而忠宣所題<lb/>
亦可望餘光於延陵季子之銘焉彼箕山富春茫茫高<lb/>
<pb n="KR4e0114_WYG_020-23b"/>
逺亷貪立懦則可於聖賢中正之教何如焉<lb/>
　　李唐畫巻跋<lb/>
嘉興通判易公所藏李唐畫巻山水疏廓樹石淹爛峯<lb/>
巒徑路林橋野屋蓊鬱蒼茫得沿洄起伏近逺之勢其<lb/>
間人物境界景色耕樵漁叟鳬鷺汀莎上下相映展玩<lb/>
間欲使人忘其為畫但筆意甚逺而楮墨不周恐有斷<lb/>
裂不完非全稿也予嘗見唐畫淺色山水皴法有抹迹<lb/>
而皴紋用筆甚老簡人物却甚精到對面欲語高宗嘗<lb/>
<pb n="KR4e0114_WYG_020-24a"/>
稱其可比李思訓此則化小斧劈為皴泉木皆相等惟<lb/>
水涘側筆如飛白狀殊不侔也豈自古名家固多變筆<lb/>
而不變法耶珍重珍重<lb/>
　　法帖跋<lb/>
右涪翁晦翁二帖皆真跡無疑筆意混圓如經鐫刻錐<lb/>
沙屋漏殆可比也考亭先生嘗謂蔡忠襄以前尚有典<lb/>
刑米元章黄魯直以下便自不同因其所取知其所自<lb/>
取則二帖可定矣<lb/>
<pb n="KR4e0114_WYG_020-24b"/>
　　拜石圖跋<lb/>
芾老氣度本自出塵絶俗況文藝清深識鑒精逺見諸<lb/>
政事亦復不凡拜石之事疑亦嫉邪憤世有所激發以<lb/>
托其放逸至今相傳以芾為顛況當時而不為人彈擊<lb/>
乎使芾誠顛也比後世之不顛者朝夕曲折於恒人之<lb/>
前以求利達者何如<lb/>
　　陳散翁遺像跋<lb/>
陳散翁名善居海鹽城西市中一室蕭然僅蔽風雨未<lb/>
<pb n="KR4e0114_WYG_020-25a"/>
嘗自愠平生善歌唱博記傳竒毎燈宵月夕與二三逸<lb/>
老聯袂踏歌闤闠間往返不輙如履無人之境聲韻清<lb/>
逺節調安平一時子弟皆傾慕為不及至有富貴家或<lb/>
招致不以禮雖終日夕不肯一舉此吾少長所目激海<lb/>
濱斥鹵之地茫茫塵沙詭隨滿眼求如散翁者真亦難<lb/>
得其卒年八十不喪厥守子宗慶至今守故廬不為非<lb/>
義孔子曰得見有恒斯可矣陳散翁其庶幾乎<lb/>
　　冰蘖稿跋<lb/>
<pb n="KR4e0114_WYG_020-25b"/>
古人謂虞卿非窮愁不能著書以自見又謂詩必窮而<lb/>
後工信哉氣滿志得者雖有所著多不能勝寒微之士<lb/>
彼交於物也深則其達於天也必淺理趣之妙固非貪榮<lb/>
樂富者所能與也冰蘖老人故家才子挾重貲行江湖<lb/>
間嘗出粟濟人迥非寒苦士而號冰蘖殊為可訝及觀<lb/>
其詞章清絶工致不類夷等豈其志與事未嘗相混耶<lb/>
夫雨晹燠風惟寒難為物寒之成冰寒亦甚矣辛甘酸<lb/>
鹹惟苦難為食蘖非柔滑之味必待咀嚼粗糲苦莫過者<lb/>
<pb n="KR4e0114_WYG_020-26a"/>
於此而能備嘗之比諸卧雪嘗膽者且逺充是心則天<lb/>
下豈復有難處之事哉況以潤下之性而遇寒反剛本<lb/>
作甘之物而一苦不變善取物者亦將觀象比徳不徒<lb/>
資其清苦而已冰蘖翁妙達天趣以二物自表雖用之<lb/>
宿寒除熱當燮調和劑之任將無不可而況聲氣之發<lb/>
豈有不工出於人哉詩所以言志志向之所在言固隨<lb/>
之矣豈皆窮而後工哉<lb/>
　　趙黼江山萬里圖跋<lb/>
<pb n="KR4e0114_WYG_020-26b"/>
宋趙黼所畫江山萬里圖經營布置雖出一筆其間煙<lb/>
雲風雨晴隂旦暮隨地不同真得萬里之景竒作也況<lb/>
畫家惟風水最難風猶可假微附見水以平逺委順之<lb/>
體乃欲具見沿洄遡滀激盪起伏急緩之情狀以盡天<lb/>
下之變若此筆墨餘流非固精專妙絶不能也豈黼世<lb/>
居京口朝夕所習見故其發諸毫素獨得其真耶曲江<lb/>
老人所題有晨唱暮投初陽片月且言不可得而悉諸<lb/>
形容真此圖之發明也跋謂今歸展武某家不遇達人<lb/>
<pb n="KR4e0114_WYG_020-27a"/>
遂毁其姓氏而今已為金氏家物亦可謂徙不出鄉矣<lb/>
披閱之頃為之悵然<lb/>
　　嘉興錢氏一節二貞詩文巻跋<lb/>
錢子順二妹守貞以死事若凶矣然能全身保家刑于<lb/>
閨閣吉莫大焉妻俞氏夫亡業貧姑老子幼其節良苦<lb/>
卒之克繼前休何甘如之凶苦的切於其身而甘吉之<lb/>
遇適足為後人勸是女婦一身之不幸實天下後世之<lb/>
大幸也舉天下後世之幸而盡出於錢氏之門其道豈<lb/>
<pb n="KR4e0114_WYG_020-27b"/>
無繇也善慶之原禮義之教必有以相協之者有為之<lb/>
詩有為之傳焉往而不得風教哉<lb/>
　　解縉紳字帖跋<lb/>
此解縉紳所書文皇帝勅命筆意圓熟渾化非一時人<lb/>
所及縉紳詩文豪越不守繩墨而於字書常謹循不茍<lb/>
故其書特優況此帖文綸綍所關尊重真可寳也本朝<lb/>
制勅皆真楷此必拜章後謄本<lb/>
　　歐文忠公墨蹟跋<lb/>
<pb n="KR4e0114_WYG_020-28a"/>
古人謂心畫形而君子小人見歐文忠梅聖俞帖見公<lb/>
久要不忘富鄭公書草清明日帖八月晦日帖見公文<lb/>
際之間謙謹樂善不特字書可重也當時名碩如周益<lb/>
公以上論著甚詳其所以重文忠而加之意者豈真在<lb/>
㸃畫結搆之美哉原徳幸卒慎好之毋為甚焉之好所<lb/>
移奪可也<lb/>
　　董原徳所藏宋元墨蹟跋<lb/>
巻中蔡襄之簡于湖老人所臨張伯雨所題皆非區區<lb/>
<pb n="KR4e0114_WYG_020-28b"/>
所能達原徳其善藏之以待巨目者鑒定<lb/>
　　趙文敏公書跋<lb/>
文敏公手書一二通雖一時酬應而通達事意具有倫<lb/>
序其言稍涉所注則輒筆更行一語不茍可為後學楷<lb/>
式非特其字書可重也揚子雲謂通千里之忟忟者莫<lb/>
如書古人因一書而關身事者蓋有之矣書可以忽心<lb/>
處哉張文濳得書無月日輒棄不省今人奉尊長書乃<lb/>
有草率不精者非文潛之罪人乎都閫陳公彦章出此<lb/>
<pb n="KR4e0114_WYG_020-29a"/>
巻將寄仲子紀於京曰願靖之有以達吾意嗟夫予雖<lb/>
老不及事尚知只此是學況聰明方進如紀者豈不知<lb/>
所重哉<lb/>
　　劉廷器所藏書簡跋<lb/>
此巻余姻契劉公廷器所藏徐貞襄公及平江恭靖侯<lb/>
陳公書簡以歲月計今四十年矣楮墨如新封題具在<lb/>
廷器平生周慎篤厚事無可舉此亦可見也貞襄當正<lb/>
統間位望方隆盛無施不可遺子壻書乃復教戒精詳<lb/>
<pb n="KR4e0114_WYG_020-29b"/>
恩禮委曲待均戚如待尊行言稱惟謹恭襄以世爵勲<lb/>
臣疑若睥睨衆物者觀其語及親故勤切懇到以古道<lb/>
奬勸之已甚雖廷器門地立身足以致是而二公之待<lb/>
人舉事毎若此豈不難能哉余聞廷器先府君都閫擴<lb/>
略英能最名有家法初貞襄擇壻於恭靖恭靖因以廷<lb/>
器應之力主其事今貞襄得佳壻都閫得賢婦而恭靖<lb/>
亦得知人成美之名此巻將不有所關係哉廷器間出<lb/>
示余因識末簡以遺其子舉舉於外祖父母之所付授<lb/>
<pb n="KR4e0114_WYG_020-30a"/>
當自慎守第念余於舉亦有舅甥之親凡余所欲告舉<lb/>
而舉所以順成於親而以成其身者皆不過二公書中<lb/>
語古人謂伐柯之則不逺余雖未及貞襄舉當以賢父<lb/>
為法<lb/>
　　篆書巻跋<lb/>
正篆廓落圓美得二李筆灋欵識文交畫填墨處類雙<lb/>
鉤筆鋒稜刓委儼在鐘鼎古器中見之但體制不類恐<lb/>
非一國書或出戴衕六書故要之皆不易得非近世任<lb/>
<pb n="KR4e0114_WYG_020-30b"/>
意盤屈取姿媚者所能到昔人謂正篆不宜為人寫詞<lb/>
曲歸去來盤谷序晉唐第一文章自可無害餘非所能<lb/>
喻也<lb/>
　　錢舜舉畫跋<lb/>
霅翁著色最精逺過前輩晴牕披閱光彩欲浮久益鮮<lb/>
潤此幅形似傳染略異不知是其得意時否說者謂范<lb/>
寛畫老不及少郭熈少不及老此圖將無同耶<lb/>
　　宋徽宗詩畫跋<lb/>
<pb n="KR4e0114_WYG_020-31a"/>
徽宗優於翰墨其所畫多山林物致與此巻類詩亦殊<lb/>
有荒閒衰謝之思豈心畫所形遂成詩畫讖哉人君一<lb/>
日萬幾而能游心文藝過於聲色淫巧逺矣第不如明<lb/>
良之歌山龍之繪為更重大耳此所以為元主所誚也<lb/>
　　終慕詩後語<lb/>
人子於父母無不愛無不愛則其歿也當無不思喪塟<lb/>
未周祥禫甫及風雨霜露之感其孰無之宗廟祭祀思<lb/>
其笑語嗜欲如見如聞知孝者固亦同有是心也及歲<lb/>
<pb n="KR4e0114_WYG_020-31b"/>
月逾邁草宿木拱妻子之念篤門户之務殷雖君子或<lb/>
始不汲汲於亡人矣況滔滔者乎此永思終慕所以為<lb/>
難也然思有久近有小大近而小者不可謂之善思逺<lb/>
而大者然後為善思焉是故父母之於子非徒望其能<lb/>
饋食衰麻不忘己徳而已自少至長所以生養教導拳<lb/>
拳不已於懷者望其為忠臣為孝子為令徳盛名為惇<lb/>
裕昌大之族終其生心不肯一日遺也不幸而不及見<lb/>
子之哀思將不當有甚焉者乎忠所未繇也不敢為欺<lb/>
<pb n="KR4e0114_WYG_020-32a"/>
罔好惡孝所未能也不敢為悖逆違犯令徳盛名所未<lb/>
舉也不敢為敗身辱先之事和而夫婦友而兄弟教而子<lb/>
孫以達於族人庶幾惇裕昌大之望是心也終其生當<lb/>
無一息㢮夫然後可謂之思慕豈直喪塟祭祀之感哉<lb/>
里人呉君世輝蚤喪母氏哀慕無己士大夫多作慕萱<lb/>
詩美之余聞思不如習祭不如養空言不如見諸行事<lb/>
世輝老父在堂康寧無恙當以思慕之念事之惟生事<lb/>
盡力然後可稱死事盡思也世輝恒當以余言為警䇿<lb/>
<pb n="KR4e0114_WYG_020-32b"/>
　　徐時用所藏書問巻跋<lb/>
時用於先公貞襄公所交詞翰無片紙不收輯此巻其<lb/>
一也於是猶爾而況訓典之重者公去世已久遺物如<lb/>
新晉無恤無以尚矣栁宗元碑隂之刻烏足論哉<lb/>
　　李在張果老圖為甥許璋跋<lb/>
李在簡筆人物絶出時輩余嘗見朱協律所藏戲蟾圖<lb/>
作道者持桃向蟾蟾方進退道者精神氣色手足筋骨<lb/>
盡注於蟾如畫史所記鍾馗擘鬼像此圖騎驢渡水驢<lb/>
<pb n="KR4e0114_WYG_020-33a"/>
方急驟辟易而乘者乃閒逸玩肆人物不相得異於常<lb/>
見者余聞神僊家率云果老剪紙為驢又有騎騾乘鯉<lb/>
之說此圖人騎已在波浪之間而足迹不濡在之意實<lb/>
倣神仙放蕩狀不可以常畫例也古詩有云高愛三峯<lb/>
揷太虚囘頭仰望倒騎驢在將亦有此興歟顧其筆力<lb/>
蒼古斷非常工所及也<lb/>
　　左時翊各體書跋<lb/>
篆𨽻真行草書原義雖同文體互變周秦以後諸名家<lb/>
<pb n="KR4e0114_WYG_020-33b"/>
亦不過各擅其長未有能總萃之者今於時翊見之將<lb/>
所謂周於才徳而發諸翰墨者亦不器耶<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十<lb/>
</p>
<p>
</p>
  </div>
</body>
</text>
</TEI>
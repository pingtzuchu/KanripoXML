<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十</head> <lb/>
    <p>
<pb n="KR4e0114_WYG_010-1a"/>
欽定四庫全書<lb/>
　方洲集巻十<lb/>
　　　　　　　　　　　　　明　張寧　撰<lb/>
　五言絶句<lb/>
　　出郊<lb/>
路僻輪蹄少溪深草樹齊春風不解意花落乳嗚啼<lb/>
　　閒居即事<lb/>
雲淨山光澹烟消樹影空草𤣥閒坐久落日見歸鴻<lb/>
<pb n="KR4e0114_WYG_010-1b"/>
　　詠馬<lb/>
大宛歸來後天閑意氣雄太平多貢錫不數貳師功<lb/>
　　雜興二首<lb/>
池館臨丘壑泉聲落座隅林間逢隠者端坐説唐虞<lb/>
雲暝千峯暮林幽萬木寒故情殊未已誰肯念袁安<lb/>
　　南浦停雲<lb/>
不見同心人相思渺雲樹記得别離時卻在雲飛處<lb/>
　　月牕詩興<lb/>
<pb n="KR4e0114_WYG_010-2a"/>
涼影度牕紗枕簟涼如水獨坐發孤吟懐人幾千里<lb/>
　　雨屋書聲<lb/>
兀坐讀遺經青燈照寒雨風送隔墻聲併入芭蕉裡<lb/>
　　獨意<lb/>
天逺青山小林幽碧樹深清風與明月相對即知音<lb/>
　　斑鳩百舌二鳥<lb/>
晩蠶初出火大麥小登場何事林中鳥鈎輈喚雨忙<lb/>
花重樹冥冥鳴春不避鶯如今成老大忘卻舊時聲<lb/>
<pb n="KR4e0114_WYG_010-2b"/>
　　鷹<lb/>
自是飛颺器寧論擊搏功秋風起雙翮誰是渭川翁<lb/>
　　紅梅<lb/>
似杏色尚淺比桃香自濃能存舊時節莫問舊時容<lb/>
　　白頭鳥<lb/>
本是青春鳥生來便喚翁幾多頭白者懐抱尚童蒙<lb/>
　　畫梧石題寄王君載<lb/>
蕭蕭蘿薜風淅淅梧桐雨應有背岩人推篷坐無語<lb/>
<pb n="KR4e0114_WYG_010-3a"/>
　　芙蓉<lb/>
萋迷碧沚烟淺薄青蘋雨何事渉江人褰衣悄然去<lb/>
　　晩歩<lb/>
江山如有家風月似無主緩步立斜陽微言共心語<lb/>
　　題許明夫扇<lb/>
流水石邊出逺山雲外青秋風落葉晩人在翠筠亭<lb/>
　　雜詠十三首<lb/>
行雲歸故山芳草蔽幽壑林下有閒人林花自開落<lb/>
<pb n="KR4e0114_WYG_010-3b"/>
碧樹含秋色飛泉急晩聲不知誰領得惟有野人情<lb/>
蕭蕭蘆荻風淡淡江天月吟倚木蘭橈孤篷不堪發<lb/>
窮隂閟岩谷積雪滿山川只有江梅樹相看似去年<lb/>
斜日照江亭風髙水滿汀潮來魚正上誰肯解漁罾<lb/>
楊栁緑堪染芙蓉紅欲然冥懐與誰契俯仰共熈然<lb/>
秋水際平蕪人家隔江浦何事晩歸來扁舟載烟雨<lb/>
地靜偏宜晚舟輕不怕潮身心兩無事隨處足逍遥<lb/>
風塵雙短鬢天地一孤舟老病三湘道誰憐杜甫秋<lb/>
<pb n="KR4e0114_WYG_010-4a"/>
材大難為用心髙不易招窮通各有為豈獨㑹稽樵<lb/>
雪滿人難出天寒酒不賖寒郊與瘦島今日在誰家<lb/>
夜氣散清空扶桑曙日紅普天皆仰照鳴鳳在梧桐<lb/>
夜靜水空清冷輪徹底明誰知潮長落長伴月虚盈<lb/>
　　南川八景<lb/>
春意入東疇田家農事蚤不聴飯牛歌誰知卧龍老<lb/>
積雪滿溪山朱門晝深閉一棹晩衝寒蕭然直鉤意<lb/>
草木忽妍麗愛此春日光緩䇿入前村振衣一徜徉<lb/>
<pb n="KR4e0114_WYG_010-4b"/>
蕭蕭短棹風汎入空明裏詩思滿江潭懐人忽千里<lb/>
赤壁已無人揚州在何處閒唱紫芝歌步入松隂去<lb/>
幽蘭發深谷采采不盈把援琴聊自娛何用知音者<lb/>
春到孤山未因梅見物情南枝與北榦各自有枯榮<lb/>
去此障烟枝養此凌雲節白晝引清風良宵逗華月<lb/>
　　餘清雜興八首<lb/>
夜冷衡陽月秋髙震澤風相呼復相唤飛落荻蘆中<lb/>
逺樹烟中出孤峯鳥外青日斜山路迥人在最髙亭<lb/>
<pb n="KR4e0114_WYG_010-5a"/>
良夜永如年山亭坐超忽清風度脩篁虚室自生白<lb/>
明月印長溪涼風送虚榭孤榻冷如冰懐人坐長夜<lb/>
逺樹烟光夕柴門草色春山居無所見時有獨行人<lb/>
白鷺下寒塘隨風忽飛起惆望極青霄聯班隔千里<lb/>
大麥已登場梅天風雨後飽飯出柴桑披蓑種黄豆<lb/>
山逺惜擔重日斜愁路遥太平甘食力不是㑹稽樵<lb/>
　　棄瓢圖<lb/>
遜位峻相絶棄飄焉足云獨憐堯舜日危行已如君<lb/>
<pb n="KR4e0114_WYG_010-5b"/>
　　雜題六首<lb/>
幽芳寄懸崖秋蒲出寒水相對不勝情蕭蕭半江雨<lb/>
泠泠渭曲風漠漠湘臯雨春雷昨夜鳴龍孫忽昂起<lb/>
風雨濕蓑衣求魚晩不歸此心先有待何必説忘機<lb/>
流水赴長壑山深莫窮源因之起遐想相對忽忘言<lb/>
樹宻秋容淡江深暮景閒日斜人不見惟有釣舟還<lb/>
茂樹䕃虚牕晴烟蔽深壑林下獨經行藤花忽飄落<lb/>
　　鵪鶉一首<lb/>
<pb n="KR4e0114_WYG_010-6a"/>
秋黍白唐肥卑棲不解飛涼風吹短翼渾似卜商衣<lb/>
　　林擒<lb/>
紅潤過南橘香甘勝北梨晴牕見圖畫重和宋人詩<lb/>
　　梅花鳥<lb/>
嬌小青衣使蘢葱蠟瓣花依然香韻在清賞屬誰家<lb/>
　　枯株鶺鴒<lb/>
凍雪滿林梢孤飛不敢髙雖無儔侣顧還自惜翎毛<lb/>
　　葡萄<lb/>
<pb n="KR4e0114_WYG_010-6b"/>
嵗晏虬枝滿春歸蚓蔓伸行蔵與時契不獨味宜人<lb/>
　　晩坐有懐<lb/>
白鶴暮歸來瑶琴未成曲梅花閒自開佳人在空谷<lb/>
　　扁舟撒網圖<lb/>
網小須頻撒舟輕宜慢揺水深行近岸魚上晩乘潮<lb/>
　　題靈隠小畫二首<lb/>
流水㵼危橋清風洒虚閣山下有行人山花對人落<lb/>
茅屋閉春蕪蘭舟汎烟草不是灞陵橋疑逢杜陵老<lb/>
<pb n="KR4e0114_WYG_010-7a"/>
　　花鳥小畫<lb/>
葳垂枝上花宛戀枝頭鳥花與鳥無情鳥自憐花好<lb/>
　　西湖十詠為李載章題<lb/>
　　　蘇堤春曉<lb/>
楊栁滿長堤花明路不迷畫船人未起側枕聴鶯啼<lb/>
　　　平湖秋月<lb/>
風靜片雲消寒波浸涼月疑有夜吟人推篷落楓葉<lb/>
　　　花港觀魚<lb/>
<pb n="KR4e0114_WYG_010-7b"/>
圉圉復洋洋茭青露藻香前湖張水戲誰解步濠梁<lb/>
　　　柳浪聞鶯<lb/>
藜杖憇蘇灣風温翠漲閒驚聞雙語鳥如在畫船間<lb/>
　　　三潭印月<lb/>
片月生滄海三潭處處明夜船歌舞處人在鏡中行<lb/>
　　　南屏曉鐘<lb/>
幽夢忽驚覺嚴城方向晨看花春起早已有曉妝人<lb/>
　　　兩峯出雲<lb/>
<pb n="KR4e0114_WYG_010-8a"/>
南峯雲乍晴北峯雲欲雨中有化霖人髙眠兩峯裡<lb/>
　　　雷峯夕照<lb/>
爽朗忽蒼茫山髙易夕陽百年歌舞地消得幾昏黄<lb/>
　　　曲院荷風<lb/>
涼氣度芳洲香來水正流時聞採蓮曲不見採蓮舟<lb/>
　　　孤山梅雪<lb/>
春意逼溪橋寒香閉蓬户山人不出門驛使在途旅<lb/>
　　為姚公綬題飛白竹<lb/>
<pb n="KR4e0114_WYG_010-8b"/>
不是乘春緑終無變節黄惟應清白操嵗晩映冰霜<lb/>
　　張南山二景<lb/>
冥冥天際風歴歴江心樹隔浦望漁村人家水中住<lb/>
不見舊朱陳山居長子孫時平春事蚤隨處好耕耘<lb/>
　　沈啓南墨菊木蘭二首<lb/>
粉素和鉛久松薰沁露濃幽香渾不改𤣥黙傲秋風<lb/>
近水宛芬芳臨風淡容與不見採芳舟疑逢戍邊女<lb/>
　　題許明夫扇<lb/>
<pb n="KR4e0114_WYG_010-9a"/>
江山如有家風月似無主一醉淡忘歸夢落瀟湘渚<lb/>
　　一笑山小飛來峯雜詠<lb/>
　　　宿雨岩<lb/>
峩峩蒼玉峯寂寂歸雲洞暮雨宿空岩蕭齋伴幽夢<lb/>
　　　尋松橋<lb/>
懶看𤣥都桃停攀廣寒桂時過五雲橋尋松看詩句<lb/>
　　　丹丘<lb/>
塵境有丹丘心閒地自幽世間黄白士莫向此中遊<lb/>
<pb n="KR4e0114_WYG_010-9b"/>
　　沈履徳瓶中海棠<lb/>
彭老有許恨杜陵無句詩如何春後賞卻是折來枝<lb/>
　　題梅為僧秋江<lb/>
空林初月斜虚閣寒未曙相逢如有情含笑無一語<lb/>
　　題畫<lb/>
日落山水暮江空魚鳥閒停橈欲何待空載月明還<lb/>
　　戴文進西湖景二首<lb/>
宿雨住還滴朝雲爛不收隂晴猶未穏人在斷橋頭<lb/>
<pb n="KR4e0114_WYG_010-10a"/>
春水鴨頭緑曉山螺髻青王孫舊遊處雲重樹冥冥<lb/>
　　倪克威夀萱圖<lb/>
藹藹北堂花原是宜男草眷此白頭人忘憂不知老<lb/>
　　傅希兌翎毛四首<lb/>
　　　鸕鷀<lb/>
習水巢登木繁胎子吐生似非凡鳥類可惜捕魚名<lb/>
　　　孔雀<lb/>
惜尾矜還顧戀羣嬌不飛從來美好處須戒隠蔵機<lb/>
<pb n="KR4e0114_WYG_010-10b"/>
　　　鴈<lb/>
地險飛偏急江空落漸低如何雲漢羽卻傍芰荷栖<lb/>
　　　鶡<lb/>
贊列詞人筆名聞壯士冠全才不全貌莫作野鷄看<lb/>
　　風雨墨竹二首為崔廷佩題<lb/>
蕭蕭簷外聲拂拂牕上影美人期不來葉落瑶堦冷<lb/>
吳歌寂無聞楚舞嬌不舉林空白石晩一片瀟湘雨<lb/>
　　漁樵圖<lb/>
<pb n="KR4e0114_WYG_010-11a"/>
風靜烟濤息雲深石徑長江山一日話城市幾迴忙<lb/>
　　為葉希榮題竹<lb/>
芳春初茁土首夏漸成隂不待冰霜後清風已滿林<lb/>
　　三笑圖<lb/>
意趣已相合行居何足言當時聊一笑今古作清論<lb/>
　　春草四首<lb/>
脉脉清明雨萋萋社日烟王孫歸不到目斷楚江邊<lb/>
要路峻還少閒門貧更多東君本無意點檢欲如何<lb/>
<pb n="KR4e0114_WYG_010-11b"/>
生意忽滿地東風吹漸青隔江人不見烟重雨冥冥<lb/>
詩思淡未就客愁濃欲迷王孫舊遊路無處不萋萋<lb/>
　　四鳥圖<lb/>
野草寒堂裏雙棲雉子斑芙蓉間幽竹相映晩秋閒<lb/>
雪霽金頭瑩花明錦羽斑雕籠鎖鸚鵡不及傍雌閒<lb/>
葉茂花凝碧筠齊籜解斑不矜文采别桃竹共閒閒<lb/>
練尾飄纖素霜衣絶㸃斑風薰花不到一片白雲閒<lb/>
　　沈石田折枝石榴<lb/>
<pb n="KR4e0114_WYG_010-12a"/>
玉露漙珠簣金風折錦函鹽梅久已忘白首任清甘<lb/>
　　題畫<lb/>
琴弈皆成趣興居共樂閒地靈人老逸彷彿是香山<lb/>
　　雙鴈<lb/>
天逺秋無際江空夜不驚雙飛復雙宿風雨莫孤征<lb/>
　　墨竹<lb/>
蕭蕭落日風淅淅清秋雨滿目嵗寒情相看不能語<lb/>
　　黄紫菊花圖<lb/>
<pb n="KR4e0114_WYG_010-12b"/>
春色多紅紫秋香尚白黄良工亦何意隨手作低昂<lb/>
　　真寂八景<lb/>
　　　西丘庵<lb/>
松柏繞蓬堵烟雲淨草廬何由脱塵鞅借榻讀吾書<lb/>
　　　北磵祠<lb/>
古人已長往今人懐未忘悠悠祠屋裡不斷舊爐香<lb/>
　　　劃竹軒<lb/>
蔬食良自適肥甘豈足任惟應軒外月照見故交心<lb/>
<pb n="KR4e0114_WYG_010-13a"/>
　　　覆船山<lb/>
不是虚舟覆猶疑夜壑翻天工垂永戒平地有波瀾<lb/>
　　　心逺樓<lb/>
塵境已如許山林應更幽此情何處見天外一層樓<lb/>
　　　松隠堂<lb/>
地僻秋常蚤牕明月已髙無人訪幽寂惟有鶴來巢<lb/>
　　　曲磵橋<lb/>
水曲㳂塘轉橋危藉石支杖藜扶晩過忽憶袚除時<lb/>
<pb n="KR4e0114_WYG_010-13b"/>
　　　半池月<lb/>
清明如判璧迴抱似弦弓不是僧房近歌遊即泮宫<lb/>
　　白頭公手巻為沈材美題<lb/>
堂上白頭親花間白頭鳥故色故人情雙成與春老<lb/>
　　蘭竹圖為朱武題<lb/>
悠悠王者香猗猗君子節上下嵗寒期清湘映明月<lb/>
表表青琅玕倒蘸懸崖水彷彿鳳鳴陽靈風吹欲起<lb/>
　　期張天常不至<lb/>
<pb n="KR4e0114_WYG_010-14a"/>
嵗盡東風轉衡門日晏開不知因底事不見故人來<lb/>
　　雪牕蘭為雪江題<lb/>
清琴久無聲芳珮邈已解疎影落斜陽蕭蕭復誰采<lb/>
　　沈啓南萱草<lb/>
楚楚清芬老别來猶爾芳不須多種植對此已憂忘<lb/>
　　梅花為湛秋江題<lb/>
山靜夜如年牕虚獨未眠一枝斜更好月到曲䦨邊<lb/>
　　留犢圖<lb/>
<pb n="KR4e0114_WYG_010-14b"/>
人道時苗事懐廉不近情猶勝尸素去行李屬歸程<lb/>
　　葡萄<lb/>
聞道乘槎客相攜到漢庭何緣嘗草日先自入醫經<lb/>
　　小景<lb/>
風漾釣絲輕蘭舟不礙行一聲長笛晚江靜月孤明<lb/>
　　沈石田山水為于景瞻題<lb/>
溪山閴無人凝泊如有待滿眼古清秋舟輕不堪載<lb/>
　　向汝隆畫鷄冠花扇圖<lb/>
<pb n="KR4e0114_WYG_010-15a"/>
十年歸舊隠不聴蚤朝啼卻向蓬蒿裡昂藏對竹栖<lb/>
　　林良花鳥二首<lb/>
竹樹晩凄凄天寒相傍栖春風疎雨歇飛上畫樓啼<lb/>
宿食共相投枯荷野渚秋平生急難意何用急時求<lb/>
　　向汝隆雲山圖<lb/>
烟樹雙溪曉雲霞萬壑春不知林徑裡誰是草𤣥人<lb/>
　　題竹石圖送宣天然<lb/>
白石一拳小脩篁數葉多萬山冰雪裡試看此如何<lb/>
<pb n="KR4e0114_WYG_010-15b"/>
　　題幽鳥<lb/>
上苑花如錦雕籠翡翠新脩篁隣野樹啼鳥一般春<lb/>
　七言絶句<lb/>
　　宋太子墨竹二絶<lb/>
御墨龍香出内庭幾枝疎影拂前星當時粉繪多零落<lb/>
惟有寒梢似舊青<lb/>
想見青宫拂素絲清風雅操玉參差一般翰墨歸人世<lb/>
還有章懐太子詩<lb/>
<pb n="KR4e0114_WYG_010-16a"/>
　　寄故知二首<lb/>
潮落平沙小棹移雨晴烟栁逺含滋非熊好夢知何日<lb/>
回首滄洲動逺思<lb/>
秦溪山色遶林扉積雨初晴野樹微故舊相逢元有約<lb/>
海鷗何事復驚飛<lb/>
　　九日寄劉世亨侍御<lb/>
去年重九共追遊今日西風兩地秋遥想登髙南望逺<lb/>
茱萸滿眼不勝愁<lb/>
<pb n="KR4e0114_WYG_010-16b"/>
　　詠梅二首寄沈孟淵<lb/>
斷腸詩思滿江南别後姿容總一般料得林逋慣相惜<lb/>
肯教寂寞過春寒<lb/>
孤根春暖雪初消香滿西湖第六橋最是懐人牕下意<lb/>
怕看明月上寒梢<lb/>
　　和魏侍御雨中見寄五首<lb/>
秋來日日望天晴曉雨初收晩又隂鄉思較來千倍苦<lb/>
滿庭衰草候蟲吟<lb/>
<pb n="KR4e0114_WYG_010-17a"/>
客懐牢落向秋深詩酒渾無往日心何處寒砧且停手<lb/>
近來情緒已難禁<lb/>
雲開乍覺雨聲乾落日登臨望眼寛白髮雙親應念我<lb/>
悔將書劍入長安<lb/>
落落惟應鮑叔知逢時仍抱失時悲長楊宫殿新成賦<lb/>
欲獻猶疑是古詞<lb/>
雙鬢逢秋病轉多野田風雨欲成河鵲巢不是當年好<lb/>
天上佳期近若何<lb/>
<pb n="KR4e0114_WYG_010-17b"/>
　　彥敬山水<lb/>
萬壑千峯一道通震雷聲裡掣飛龍詩人莫賦三千丈<lb/>
五老峯髙未易窮<lb/>
　　飛鳴宿食四鴈<lb/>
孤雲寒影共悠揚塞北江南萬里長最是日斜疎雨歇<lb/>
半拖秋色到衡陽<lb/>
白羽横空落未休一聲風露九江秋不知誰是愁中客<lb/>
夢斷天涯十二樓<lb/>
<pb n="KR4e0114_WYG_010-18a"/>
旅食天涯不計年離離禾黍滿秋田江湖野味多如許<lb/>
露飲風餐只自便<lb/>
黄蘆苦竹晩萋萋風靜寒塘自在棲邊塞有書歸未得<lb/>
夜深無夢到遼西<lb/>
　　題畫四首<lb/>
朔風吹雪滿天涯景物依依逼嵗華見説孤山春意蚤<lb/>
欲將清興賦梅花<lb/>
沙磧春深苜宿肥錦鞍新卸逺行歸胡兒不敢窺邊郡<lb/>
<pb n="KR4e0114_WYG_010-18b"/>
手挽弓梢看鴈飛<lb/>
不用青衣馬上扶蒼松白石即吾廬太平時節家家醉<lb/>
不是髙陽舊酒徒<lb/>
小隊喧呼禁路聲百花隨馬玉山横醉中尚憶青樓約<lb/>
分付前叮緩㘘行<lb/>
　　園梅盛開二首<lb/>
暖透孤根雪乍消冰花萬㸃綴寒條尋幽欲寄山中客<lb/>
忘卻西湖有斷橋<lb/>
<pb n="KR4e0114_WYG_010-19a"/>
記得羅浮入夢時遺芳不減舊丰姿今朝童子推牕看<lb/>
報道西風雪滿枝<lb/>
　　王修撰雊鵒圖<lb/>
不用髙飛逐走蓬鳴鳩乳燕自相從日斜庭院春聲歇<lb/>
一樹櫻桃細雨中<lb/>
　　題餘不春社詩二首<lb/>
五風十雨荷皇天桑滿墻隂稻滿田記取年年寒食節<lb/>
大家先辦賽神錢<lb/>
<pb n="KR4e0114_WYG_010-19b"/>
白叟黄童半醉醒酒闌連袂踏歌行百年盛事先珍重<lb/>
為冩新詩托姓名<lb/>
　　畫犬<lb/>
金鈴不動夜沈沈足下生氂氄亦深庭院風閒簾帨靜<lb/>
戲隨蝴蝶吠花隂<lb/>
　　林溪六景<lb/>
　　　東林夜月<lb/>
風靜猿啼月滿山東林夜色共人門柴門正與清光對<lb/>
<pb n="KR4e0114_WYG_010-20a"/>
分付山童且莫闗<lb/>
　　　前村牧笛<lb/>
草緑平原春雨歇花殘曲徑夕陽明朝來暮去年年似<lb/>
吹散榮華是此聲<lb/>
　　　後浦漁歌<lb/>
欵乃新聲度逺汀烟消日出樹冥冥年來悟得滄浪意<lb/>
長近西堂竹下聴<lb/>
　　　蓉溪秋水<lb/>
<pb n="KR4e0114_WYG_010-20b"/>
溪頭寒水没滄洲溪上芙蓉一色秋逺道西風人不見<lb/>
採芳空倚木蘭舟<lb/>
　　　花村酒斾<lb/>
寥寥一犬吠柴扉花颺東風淡落暉行客不須重借問<lb/>
尋春時有醉人歸<lb/>
　　　溪橋殘雪<lb/>
日暖風寒野色昏危梁半露水添痕行吟索共梅花語<lb/>
春在寒梢剰幾分<lb/>
<pb n="KR4e0114_WYG_010-21a"/>
　　仙女圖二首<lb/>
碧空雲淨石壇清自啓琅函拜月明一道靈風王母降<lb/>
山童莫認許飛瓊<lb/>
蘂珠經罷玉香消白鶴來時樹影揺環珮一聲人不見<lb/>
滿天風露月中霄<lb/>
　　羅浮夢<lb/>
月落參横夜五更荒園睡覺不勝情鉛華滿世皆春夢<lb/>
贏得羅浮野夢清<lb/>
<pb n="KR4e0114_WYG_010-21b"/>
　　仙女圖<lb/>
謝却紅塵學道妝黄庭一巻日初長小真未解清虚意<lb/>
時折閒花供石牀<lb/>
　　題畫三首<lb/>
瀑布穿雲出磵碨行人指㸃似天台瓊樓玉宇迷前路<lb/>
惟有桃花逐水來<lb/>
松檜隂沈積雨餘涼飈薦爽入郊墟小牕孤榻青燈夜<lb/>
疑是昌黎訓阿符<lb/>
<pb n="KR4e0114_WYG_010-22a"/>
杳靄昏黄夜泊船鷓鴣聲裡雨如烟秋風不見平安信<lb/>
夢斷湘江又十年<lb/>
　　贈沈希貴老友<lb/>
孤舟烟月老寒江滿眼瓶罌見玉缸同上歌樓不同醉<lb/>
共誰調笑卧蓬牕<lb/>
　　竹鶴老人畫<lb/>
水烟山靄樹冥冥船在丹青畫裏行如是苕溪二三月<lb/>
南邊雨落北邊晴<lb/>
<pb n="KR4e0114_WYG_010-22b"/>
　　寄鄭提舉世昌<lb/>
少小交歡已白頭十年心事變新愁粤王臺下春光滿<lb/>
人在滄江獨倚樓<lb/>
　　方洲即事二首<lb/>
一畨風雨過方洲淡緑新篁漸入秋歌盡竹枝人不解<lb/>
隔江誰唱越溪謳<lb/>
閒來徐步方洲上但覺詩懐處處生竹影不隨流水去<lb/>
夕陽斜照樹梢明<lb/>
<pb n="KR4e0114_WYG_010-23a"/>
　　問月圖<lb/>
小山孤坐月來時舉酒長歌問月詩采石江頭自圓缺<lb/>
更無一語應前詞<lb/>
　　秋聲圖<lb/>
燈孤月冷草堂深蕭颯聲中葉亂吟一自歐陽賦成後<lb/>
楚天風露盡闗心<lb/>
　　飛泉出壑圖<lb/>
一從神斧闢龍門萬里翻瀾日夜奔浪説黄河自天上<lb/>
<pb n="KR4e0114_WYG_010-23b"/>
不知何處是真源<lb/>
　　秋石<lb/>
鷄犬無聲夜有光金波亭沸玉脂香丹溪自有輪迴説<lb/>
不是龍君海上方<lb/>
　　題沈定菴夢梅吟詩巻<lb/>
手把花枝入睡鄉滿城桃李夜茫茫香消墨淡人如玉<lb/>
好夢相傳字幾行<lb/>
　　畫梧竹寄談大章<lb/>
<pb n="KR4e0114_WYG_010-24a"/>
磷磷白石照滄洲玉瘦金寒碧水流記得鴛鴦湖上景<lb/>
對君疑是舊時秋<lb/>
　　畫小景題寄郭孟涓<lb/>
樹頭風急澹烟暉石竹蕭蕭澗草稀清賞不來時又晩<lb/>
滿林黄葉趁鴉飛<lb/>
　　畫景寄胡景容<lb/>
獨樹邊崖葉盡枯蘿烟竹露共蕭疎杜陵老病扁舟去<lb/>
一夜月明湘水孤<lb/>
<pb n="KR4e0114_WYG_010-24b"/>
　　題畫<lb/>
赤壁磯頭暮景開寒潮落盡石崔嵬秋風八月形如象<lb/>
錯認瞿塘灩澦堆<lb/>
　　雜詩二首<lb/>
漠漠江天淡淡秋一聲長笑下中流青蘋風急絲綸晚<lb/>
人在蘆花缺岸頭<lb/>
緑栁含薰白苧涼畫船風細藕花香間來一枕遊仙夢<lb/>
睡起蓬牕又夕陽<lb/>
<pb n="KR4e0114_WYG_010-25a"/>
　　夏仲昭竹<lb/>
冥冥烟雨日沈西水漫湘臯路欲迷羅袖茜裙人不見<lb/>
黄陵廟裡鷓鴣啼<lb/>
　　為盛用章郎中題紅梅墨竹<lb/>
羅浮山下野橋邊冰雪姿容異往年醉後不須銀燭照<lb/>
暗香疎影故依然<lb/>
玉簫聲斷綵雲移翠翟飄風欲下遲記得掖垣東畔立<lb/>
碧梧紅日看來儀<lb/>
<pb n="KR4e0114_WYG_010-25b"/>
　　林良花鳥二首<lb/>
香風披拂羽毛新老翠妍紅早晩春影入紗㕑描不就<lb/>
一聲嬌語動閨人<lb/>
一度東風一度歸朱門多在昔人非舊巢零落春泥濕<lb/>
銜傍緑楊低處飛<lb/>
　　山行訪隠即事<lb/>
山深樹宻門常閉野客敲門山犬吠童子窺人隔短墻<lb/>
庭花飛出墻頭樹<lb/>
<pb n="KR4e0114_WYG_010-26a"/>
　　畫圖送韓成章還揚州<lb/>
出岫無心未倦還春來雲鳥共人閒滿懐幽意誰堪語<lb/>
背立東風看故山<lb/>
　　寄張天所<lb/>
杜陵莊南雲氣昏尚胥橋北水連村春來日日多風雨<lb/>
一棹浮香直到門<lb/>
　　溪山夜泊一首<lb/>
風靜江波月淨烟不禁清淡夜如年無人為説清秋意<lb/>
<pb n="KR4e0114_WYG_010-26b"/>
疑有隔溪漁未眠<lb/>
　　郊行感興<lb/>
驛騎飛行野棹遲忙閒應與事相宜平生此意中藏久<lb/>
勞逸無憑只自思<lb/>
　　蠟觜<lb/>
山鳥元因口得名柔調未及畫眉聲寒梅苦竹荒林下<lb/>
却此籠中語更清<lb/>
　　鴈<lb/>
<pb n="KR4e0114_WYG_010-27a"/>
水碧沙明夜不驚黄蘆風急苦寒生中郎書札今安在<lb/>
仰首青霄喚侣鳴<lb/>
　　鶴<lb/>
一自傳書海上歸洞天清冷不勝衣近來已少葫蘆血<lb/>
莫載纒腰俗士飛<lb/>
　　題方同知馬圖<lb/>
日移仙仗出蓬萊錦障初收玉轡迴衆裡忽驚雙辟易<lb/>
一聲毬杖自天來<lb/>
<pb n="KR4e0114_WYG_010-27b"/>
玉河水淺没霜蹄可是長楊射獵歸一種天閑芻牧共<lb/>
為誰清瘦為誰肥<lb/>
雪垂風蹙浪騰空沙襯連錢八字紅勢欲仰天雲不下<lb/>
一畨乾霧滚猶龍<lb/>
楊栁風髙隔樹嘶滿身流赭解鞍遲如何斗水能消渴<lb/>
不及長城飲窟時<lb/>
　　題野梔山牡丹二絶<lb/>
水邊林下見幽芳碧草萋萋映淺妝二十四畨風信裏<lb/>
<pb n="KR4e0114_WYG_010-28a"/>
一般清苦為春忙<lb/>
繡幃金障渺天涯小苑東風半著花十載舊遊人不見<lb/>
也隨春意報年華<lb/>
　　㕔事前一木屏墁圬潔白可愛因作松石圖戲為<lb/>
　　　絶句<lb/>
雲根露節映山青十載春風紫禁庭却笑嵗寒心事在<lb/>
又隨詩筆落臨汀<lb/>
　　白頭公<lb/>
<pb n="KR4e0114_WYG_010-28b"/>
生來便喚白頭公名物相依偶此同滿地東風自春色<lb/>
非闗臨老入花叢<lb/>
　　蠟觜<lb/>
花栁東風淑氣新巧音流麗弄芳春禽中蠟觜猶堪聴<lb/>
世上應多蜜口人<lb/>
　　倦繡圖為伍司訓<lb/>
描得孤鴛繡未成玉纖扶頰睡魔生秋波半斂還驚覺<lb/>
怪底風敲畫軸聲<lb/>
<pb n="KR4e0114_WYG_010-29a"/>
　　畫秋意送崔揮使<lb/>
水湧雲峯碧四圍天連江色鴈初飛秋風不見汾河棹<lb/>
人在霜林倚夕暉<lb/>
　　村居<lb/>
暖風吹緑山前草膏雨染紅溪上花滿地芳菲春正好<lb/>
古林幽屋是誰家<lb/>
　　題畫<lb/>
金玉湖光錦繡紋草香風暖鹿成羣洞門深去知何處<lb/>
<pb n="KR4e0114_WYG_010-29b"/>
聴得鸞笙入綵雲<lb/>
　　山遊偶興二絶<lb/>
桃花小雨柳條風山近髙樓窄徑通一局殘棋日當午<lb/>
更催童子取焦桐<lb/>
輕烟縹緲雨霏霏芳草連崖入翠微黄鶴不來松自老<lb/>
野藤花下鵓鴣飛<lb/>
　　戴文進芭蕉士女<lb/>
靈壁峯邊未著霜輕分蕉緑試龍香不知寂寞幽闌思<lb/>
<pb n="KR4e0114_WYG_010-30a"/>
冩到闗雎第幾章<lb/>
賜來紈扇過秋閒閒摘芭蕉喚小鬟拈筆欲題心尚懶<lb/>
怕隨流水落人間<lb/>
離披殘綠不堪題題就還防侍女疑滿地落紅無一字<lb/>
怪他秋後學春姿<lb/>
蕉花新吐絳苞香却與宜男隔畫墻摘葉題詩記時月<lb/>
看渠何日獻蕉黄<lb/>
　　秋江烟艇<lb/>
<pb n="KR4e0114_WYG_010-30b"/>
山水風烟共一舟清嬴詩病不禁秋殘陽欲盡寒潮落<lb/>
欲採江蘺寄逺遊<lb/>
　　為于景瞻畫髙山流水圖<lb/>
山懸星漢水迴瀾林谷無人碧樹寒千古知音共相許<lb/>
當時聲調若為彈<lb/>
　　鍾巨川赴任為題看月圖<lb/>
小山孤月淨流輝石磴髙寒酒力微清賞正濃賦未穏<lb/>
夜深松露濕秋衣<lb/>
<pb n="KR4e0114_WYG_010-31a"/>
　　雜詠<lb/>
老木槎牙淺淡春隂苔滿地淨浮塵東花吹斷烟花夢<lb/>
笑傲山林有幾人<lb/>
蕉扇停揮白苧涼揺琴未鼔竟先忘緑楊風靜山如畫<lb/>
人在清都白玉堂<lb/>
　　美人圖<lb/>
銀燭熒熒夜五更薔薇露重小寒生玉纖未度冰絃斷<lb/>
斜抱箜篌坐到明<lb/>
<pb n="KR4e0114_WYG_010-31b"/>
十二闌干曲曲行一般調笑各含情不知今夜樓頭月<lb/>
却傍誰家分外明<lb/>
　　題畫鷹為張僉憲<lb/>
萬里烟霄振羽儀下來芳樹立多時秋深狐兔無行迹<lb/>
側目崖隂有所思<lb/>
天漢清明草澤荒半將軒舉半濳藏麟凰亦是飛行物<lb/>
莫見翎毛槩擊揚<lb/>
　　和韓成章懐歸四首<lb/>
<pb n="KR4e0114_WYG_010-32a"/>
庭前甘菊正芬芳晩色催人上鬢黄莫怪尋常開口笑<lb/>
清安不似浣花妝<lb/>
雲深茅屋幾層闗露篠烟蕪水石間看慣遊魚渾不避<lb/>
忘機逺過白鷗閒<lb/>
竹邊流水日潺湲竹外閒雲伴鶴還白鶴自飛雲自散<lb/>
夕陽人在水聲間<lb/>
漠漠晴川淡淡風松舟桂楫路相通蓮歌未斷漁歌起<lb/>
妝㸃風光似越中<lb/>
<pb n="KR4e0114_WYG_010-32b"/>
　　閒居漫興二首<lb/>
瀼西茆屋曲江濱幾度東風亂後春黄四娘家樓上景<lb/>
故應花惱白頭人<lb/>
此中深意許誰知三徑秋香正滿籬總是白衣無酒至<lb/>
忘言長似醉來時<lb/>
　<lb/>
　<lb/>
　方洲集巻十<lb/>
</p>
<p>
</p>
  </div>
</body>
</text>
</TEI>
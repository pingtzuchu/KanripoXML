<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十四</head> <lb/>
    <p>
<pb n="KR4e0114_WYG_014-1a"/>
欽定四庫全書<lb/>
　方洲集巻十四<lb/>
　　　　　　　　　　　　　明　張寧　撰<lb/>
　序<lb/>
　　林節婦無價珍詩巻序<lb/>
無價珍美節婦也節婦為呉興王景賢之女年十九適<lb/>
里人林英方九日而林竟以事死於官節婦誓不再從<lb/>
未幾其娣亦以孀居願守家法迄今三十餘年所志無<lb/>
<pb n="KR4e0114_WYG_014-1b"/>
愧其亦希世之君子乎里之人多詠歌之久而成巻吾<lb/>
師雲壑先生題其首曰無價珍友人徐文裕以舅氏之<lb/>
故請言申其義予惟天下之物可寳者衆明月之珠夜<lb/>
光之璧人皆得而有焉獨忠臣孝子義夫節婦雖什伯<lb/>
千萬舍曰欲之而不可得今富家翁好事泥車瓦狗無<lb/>
籍百千以貯玩樂然閨門失禮往往弗貸豈愛名節不<lb/>
如愛物耶雖罄所有不可得也夫以富家欲罄所有而<lb/>
不可得則中下之家所以得此者豈十百千萬之致耶<lb/>
<pb n="KR4e0114_WYG_014-2a"/>
蓋非不可得其身不可得其心耳彼珠翠可以悅吾目<lb/>
文錦可以華吾躬子女可以養吾生婢侍可以足吾用<lb/>
不此之取而乃甘於餓死溝壑者何也不動心也惟其<lb/>
不可動是以不可得昔豫讓為臣智伯死無後吞炭漆<lb/>
身伏橋塗厠必欲報讐而後已斯時也使襄子購以千<lb/>
金之價果可易其心耶噫智伯無後則豫讓之忠無望<lb/>
於智伯矣林氏無子則節婦之心亦無望於林氏矣以<lb/>
無望於人之心而視珠翠文錦子女婢侍吾見其雖多<lb/>
<pb n="KR4e0114_WYG_014-2b"/>
弗為矣嗚呼節婦一女子而能守正不虧化及宗室使<lb/>
人擬之於無價彼漢之揚雄晉之馮道唐之王魏宋之<lb/>
范質之類徒以席珍待價出事其君一旦變面易辭略<lb/>
無愧怍曾一婦人之不如尚何足直耶忠臣孝子義夫<lb/>
節婦之難愈可見矣無價之珍豈過稱哉雖然婦人以<lb/>
身事人與之同生而同死故夫死稱為未亡人必至於<lb/>
亡斯可矣文裕其勉之他日必有為立傳者<lb/>
　　荆樹春芳詩序<lb/>
<pb n="KR4e0114_WYG_014-3a"/>
同邑劉公韞將出壻於外兄公瑞慮其壯有室且逺於<lb/>
父母兄弟置一巻題為荆樹春芳率羣從言詩以規助<lb/>
之徵文重其義予惟親親之心人所固有孩提之童知<lb/>
愛其親及長知敬其兄純一無偽之本心也自夫情好<lb/>
相更欲飲食欲衣服欲富貴心雖雜焉尚思與兄弟俱<lb/>
何也欲出於已也及乎少艾之欲一萌斯時也雖有飲<lb/>
食衣服富貴兄弟茍無故必思與妻子俱何也昔之欲<lb/>
吾所自欲今之欲又生於欲欲交欲則亦引之而已矣<lb/>
<pb n="KR4e0114_WYG_014-3b"/>
欲或不遂然後分門割户思濟其欲甚至處兄弟與塗<lb/>
人等親親之恩蕩然無復存者此無他治家無法而私<lb/>
欲之情勝也今公韞家教有方累世同爨為海鹽望族<lb/>
蕕茆榛莽斷不生於謝氏庭下今而後欲將熾矣尚思<lb/>
古人無欲之道未能無也則思寡之寡而猶未能也寧<lb/>
欲所自欲而勿使欲又生欲庻幾親親之恩不昧而荆<lb/>
樹之詩可用之鄉人矣雖然田氏之荆欲分而不果茍<lb/>
有欲分之心已不能善其始不果亦幸焉耳君子為道<lb/>
<pb n="KR4e0114_WYG_014-4a"/>
豈可幸存乎哉謹始善終斯可矣公韞其戒之<lb/>
　　送臧把總指揮序<lb/>
懐逺將軍臧君以朝命提總浙東海道及期將代還海<lb/>
寧衛昭勇將軍王君縉以同事之久逺致書於予徵文<lb/>
以贈之且曰君臨政不苛刻不縱弛上之人既以才任<lb/>
用矣下之懷其徳者亦彌甚焉然則君其善於用武者<lb/>
乎人之談武事者率曰兵以威克非嚴猛無濟繇是諸<lb/>
道兵未迫於外而勞於内者衆矣不知彼倭之種落僦<lb/>
<pb n="KR4e0114_WYG_014-4b"/>
居野島不達中國事宜不受酋長約束既無南下牧馬<lb/>
之師又不敢有西向長驅之心不得已而乘間掠民貨<lb/>
財以蘇殘喘耳譬猶狗䑕為盜雖甚猾黠不過襲人不意<lb/>
善兵者惟設險謹守之而已守之過於嚴非守也帳下<lb/>
無怨士則内固守之過於寛非守也將士無惰容則外<lb/>
懼内固外懼而猶重門擊柝以待之雖對壘相望保無<lb/>
咎也況彼固欲乘間者乎今將軍既不苛刻又不縱弛<lb/>
善備倭者莫此若也其内必固其外必懼所謂未迫於<lb/>
<pb n="KR4e0114_WYG_014-5a"/>
外而勞於内者必無矣雖然持令執信所以守常設變<lb/>
致權所以解結兵家運用之妙固不可以小勝敗為將<lb/>
略之全尚當立定厥功以成其大者則將軍之名不特<lb/>
見稱於浙東也予未識君不能盡悉其美謹以是復吾<lb/>
王君云<lb/>
　　送怡上人序<lb/>
自佛法入中國歴漢唐宋元及我皇明上下千餘年根<lb/>
株既深枝蔓益衍排之者雖屢而歸之者愈衆造之者<lb/>
<pb n="KR4e0114_WYG_014-5b"/>
甚鮮而求之者愈力其為教高固難能也如此彼歸而<lb/>
求之者固宜與之盤旋其不歸而求者乃亦與之遊不<lb/>
舍則釋氏接於人者必有可愛將不以其道而得之其<lb/>
所居清雅可憇也其言語和悅可聽也其行止愿慤可<lb/>
近也其往来無子男婢御若禮之有内外其交際無矛盾<lb/>
劒珮若小人之以勢利是可愛者也是不歸而求者之<lb/>
所以與遊也邑有大刹曰天寧古稱多聞僧有號印庵<lb/>
者始繼其舊而增修之寺益崇顯今年冬所司以其徒<lb/>
<pb n="KR4e0114_WYG_014-6a"/>
怡庵主之所與遊者徵文以賀予嘗讀韓子之送文暢<lb/>
者矣又嘗讀栁子之送文暢者矣韓子告之以道也栁<lb/>
子贈之以文也文固道之顯也若栁子則不歸不求而<lb/>
與之遊者也怡庵當入座之暇徐取二儒書觀之則知<lb/>
諸君所與遊之意而吾所以贈子者亦在是矣若夫秘<lb/>
宻圓通有可以警覺冥途者自有不立文字者知之吾<lb/>
固弗能道也<lb/>
　　物外心詩文巻序<lb/>
<pb n="KR4e0114_WYG_014-6b"/>
存乎天地之間者皆物也聖人以身為萬物之則故凡<lb/>
高下大小幽遐顯隠必本於吾心虚靈知覺之運行然<lb/>
後舉得其平孟子曰萬物皆備於我者也自夫世變民<lb/>
漓聖人之道不行君子任於物故勞而不息小人役於<lb/>
物故溺而不返勞者弊而溺者敗尚其事者始有物外<lb/>
之思焉其心曰今夫水止之則清泛之則濁泛不止則<lb/>
洩久則竭清其本而泛之濁者物使之也其於人也亦<lb/>
然内摇其精外勞其形而明神耗焉疾病生焉且人之<lb/>
<pb n="KR4e0114_WYG_014-7a"/>
為人也食其食者死其事身先人者憂亦先於人上焉<lb/>
者聖賢是也吾如彼乎哉下焉者則役於物矣彼如我<lb/>
乎哉富貴若大夢功名撚指間吾何以此而撓吾心哉<lb/>
恒當遨遊於湖山風月托興於書畫文字寄跡於斯而不<lb/>
泥於斯人知之囂囂人不知亦囂囂世上事與我了不<lb/>
相渉物外期可久也云爾而已上清有羽士楊姓而號<lb/>
熙春者年青而行恪貌恭而氣完善畫水墨山水壬戌<lb/>
中來遊吾鄉與父黨劉仲通善既而别去者幾十年歲<lb/>
<pb n="KR4e0114_WYG_014-7b"/>
已巳復覓舊遊相見歡如平生仲通喜其真能外形骸<lb/>
脫羈束如其言遂製圖成巻署首為物外心歌五七言<lb/>
詩以贈之謂予嘗相知退使為之序<lb/>
　　晚香亭詩序<lb/>
治蘠瞿麥之外今菊譜所載至七十餘種頃見呉門老<lb/>
圃言華有數變者豈時好之異而風土亦移歟吾友王<lb/>
君宗勲讀書識理道善吟咏常樹菊别圃中積歲有圃<lb/>
之半好事者題其居為晚香亭當夫衆芳摇落原野蕭<lb/>
<pb n="KR4e0114_WYG_014-8a"/>
條高過尋丈大若圍拱者俱謝消歇此華獨能以如許<lb/>
之資傲睨歲寒延佇風景不為晨霜曉露改柯易節山<lb/>
林丘壑養才勵節者何限其臨清風對落日不知興幾<lb/>
千百思食其味思有用於時玩其華思有賁於身誦屈<lb/>
原之騷則思忠貞讀東坡之賦則思困佚其窮也思益<lb/>
堅其老也思益壯凡所以鬱於心而起於思者豈止傷<lb/>
遲莫驚物候而已哉此君子所以善觀物也雖然養才<lb/>
勵節吾所當為必托物而自見者蓋將有所因也蓋才<lb/>
<pb n="KR4e0114_WYG_014-8b"/>
未養節未勵而徒曰菊哉菊哉何取於菊也昔韓魏公<lb/>
九日與僚佐燕北門有詩曰不羞老圃秋容淡更看寒<lb/>
花晚節香識者知公莫年之高然不知其何學何事始<lb/>
能為此言也賦晚香之詩願舉此為宗勲勉餘何益於<lb/>
朋友哉<lb/>
　　梅溪書屋序<lb/>
書所以載道也其至者有六經四書之文其言皆𢎞妙<lb/>
而淵懿周密而精純渾渾焉噩噩焉而相為備具未始<lb/>
<pb n="KR4e0114_WYG_014-9a"/>
致意於文字也後世不深於其道而務學為其文且求<lb/>
與竝傳也爰始立異為高祛陳為新稱矛盾執枘鑿於<lb/>
門户之外者日且數人非不知是之難能也其心以為<lb/>
不若是則無以成一家言而寘喙於作者之列是以尚<lb/>
虚無者其說誕言功利者其說競名道術者其說僣專<lb/>
藝文者其說浮務記誦者其說冗其有不違於道者非<lb/>
六經之羽翼則四書之藩籬也嗟夫非適道者其能不<lb/>
惑於多岐也難矣故後世之知道者亦鮮矣餘姚有盧<lb/>
<pb n="KR4e0114_WYG_014-9b"/>
生者讀書好古著為文詞自少其所學將求便地以事<lb/>
藏修所居梅溪之上清流茂樹延佇森列平生所得六<lb/>
經百氏之書悉貯其中可謂有志於學者矣予方昧於<lb/>
所從不知生之所務進者其於前所云何如也或者則<lb/>
曰不能無所不讀未有能為大儒者予以為於無所不<lb/>
讀之中而知其有所不當讀斯可謂善讀書者也矧此<lb/>
尤為通儒碩士之所宜言非始學之的而何以為生之<lb/>
勸哉生歸取六經四書讀而明之徐考百氏之所著當<lb/>
<pb n="KR4e0114_WYG_014-10a"/>
知予言之不誣而君之所成亦不止於文字間矣因書<lb/>
為書屋序<lb/>
　　昭忠録序<lb/>
杭儒周璟彥充既奏舉禇公遂良祠祀人皆樂其成而<lb/>
歌頌之璟因録奏疏史傳遺文及古今著作為一巻題<lb/>
曰昭忠所以志恩典也録成以首序見屬按公自起居<lb/>
郎至尚書右僕射直道犯顔盡忠無隠其言諫之見於<lb/>
載籍凡數十事惟雉集一對指陳故實餘皆抗直愷切<lb/>
<pb n="KR4e0114_WYG_014-10b"/>
洞觸機諱今讀其詞雖隔世猶使人心悸目動惟太宗<lb/>
樂受其言用康大業此貞觀之所以治也及受顧命立<lb/>
高宗與長孫無忌同心輔治庶幾前烈不幸遭武氏之<lb/>
變竟以力諌去位永徽之業遂衰然則公進退用舍實<lb/>
與國運相隆替非一人事也方其召問時公當次對顧<lb/>
乃卻止無忌李勣毅然獨任所難原其正意誠不欲致<lb/>
上有殺勳戚之名而其幾微所在亦豈嘗推見至隠審<lb/>
覺二氏為利權所脇不果終事歟此所以執節不囘義<lb/>
<pb n="KR4e0114_WYG_014-11a"/>
形詞色而置死生禍福於度外也當是時借使高宗優<lb/>
納其言從而不改公亦必不茍榮其禄括囊待斃況欲<lb/>
使之從之哉公去未旋踵其間立廢黜陟朝章國典皆<lb/>
若為武氏驅除布設天下之勢駸及堅冰而唐之綱維<lb/>
亦凜如朽御公垂老投荒憂傷危慮若此宜其不久而<lb/>
下世也平生忘身狥主至死不變之心至是而後盡矣<lb/>
傳曰忠也者中也一其心之謂也此殆與韓瑗稱公一<lb/>
徳無二之語互應公之忠豈直感激赴難之士哉瑗傳<lb/>
<pb n="KR4e0114_WYG_014-11b"/>
載公死後中外以言為諱者餘二十年天下蓋未嘗一<lb/>
日忘公則亦未嘗一日忘易后之事而實未嘗一日忘<lb/>
唐不但諱言而遽已也唐之再造實其所繇故易后之<lb/>
諫復辟之圖時雖不同事亦相須耳公之功當不在狄<lb/>
仁傑之下君子不可以成敗論也今去公九百餘年故<lb/>
蹟遺聞世已不復經念至於表章秩祀之請猶獨出於<lb/>
鄉人士大夫於父母之邦信不可不厚其所遺也公善<lb/>
遺矣微彥充則其名節不彰人將混視為呉越間淫祀<lb/>
<pb n="KR4e0114_WYG_014-12a"/>
無文之鬼士之自失於鄉先生者不已甚乎予未達彥<lb/>
充即傾蓋可期寧也願為之御<lb/>
　　翠筠軒序<lb/>
翠筠軒海寧衛昭勇將軍劉邦彥所居也將軍年盛才<lb/>
敏善武事雅好文物讀書通吟咏兵輯時平日與羣士<lb/>
大夫燕遊於兹竹隂滿庭照映圖史將軍輕裘緩帶坐<lb/>
對竟日儼然一儒生也與之遊者因題為翠筠軒相與<lb/>
賦咏之積而成巻持來求書其首簡嗟夫君之有官承<lb/>
<pb n="KR4e0114_WYG_014-12b"/>
其祖父者也家足而力裕如他人聲色狗馬皆所易致<lb/>
乃能與韋布之士揖讓於俎豆間為冷澹歲寒之樂其<lb/>
賢於人固已逺矣然予聞之有文事者必有武備將軍<lb/>
所與遊於是軒者皆其人也琴書之餘亦時與之講論<lb/>
軍事指畫方略時有用我舉而措諸庶幾不迷於職業<lb/>
而所交之人物亦足以為後之故實也毋徒曰談笑對<lb/>
此君如斯而已矣此則余之望於將軍者焉巻中書畫<lb/>
各一詩若干首<lb/>
<pb n="KR4e0114_WYG_014-13a"/>
　　贈别李公信序<lb/>
大尹分宜李君載章以名進士出知海鹽是邑久不任<lb/>
進士前宰率謹守文法期會下慢上疑事多違慢不競<lb/>
於治君以經術之學通達之才濟之以果敢之力出自<lb/>
科第試用有待由是上信下從翕然稱治居半載其子<lb/>
璧奉母孺人至任一嘗過予草堂致考功蕭先生之書<lb/>
曰外祖有命家君新任繁劇萬有一遺惟先生是賴詞<lb/>
意和婉容止安雅予良冀之及坐少頃與論世故皆援<lb/>
<pb n="KR4e0114_WYG_014-13b"/>
文切事卓如老成信為名家俊異予始歎李君治外之<lb/>
有原又因以見蕭公内教之所自時遇朋友輒誦讀之<lb/>
苐以老懶不能至公府未暇再會無幾君有丘壟兄弟<lb/>
之思命璧歸省遂卒學於鄉貳尹呉君宗詣予求言贈<lb/>
别嘗記漢呉恢守南海子祐隨任尚少能諫恢避嫌逺<lb/>
謗恢甚善之卒以終譽程珦通守南安適濂溪先生為<lb/>
理曹因遣頥顥二子從學卒成大儒公能官不待璧之<lb/>
屢諫惜在任無濂溪其人不能教璧使之逺去其父母<lb/>
<pb n="KR4e0114_WYG_014-14a"/>
為可念雖然人之為學文可速達徳不可驟至是以<lb/>
古人取士先徳而後藝以璧之聰明於舉子業也何有<lb/>
但恐其年壯氣銳生長仕宦恭謹不加驕惰易漸舉動<lb/>
一不當則比之常人子弟所責尤重雖有所得焉顧已<lb/>
淺矣璧尚勉力自强務本從徳從容厭飫含英咀華以<lb/>
馳驟於場屋之間後一再歲有司必有勸為之駕者然<lb/>
則今日之去適所以遄其來也趨庭有期行復不逺何<lb/>
足為念<lb/>
<pb n="KR4e0114_WYG_014-14b"/>
　　協忠録序<lb/>
唐張巡許逺國史有傳㫿陽有廟儒先君子有論斷天<lb/>
下後世無一人不知其忠觀此録具見無復可言者寧<lb/>
切意自古衆寡不敵安危不倫未有特甚於睢陽而卒<lb/>
因是以斡旋國步豈死力勝算固足以辦是乎哉將必<lb/>
有所本也巡初仕時不往見楊國忠逺嘗拒絶兼瓊姻<lb/>
事立志蓋已卓越及多難之際機鋒百變猶從容賦詩<lb/>
若處平治識度過人逺甚其斥令狐潮未識人倫焉知<lb/>
<pb n="KR4e0114_WYG_014-15a"/>
天道逺自以材不逮巡願稟軍令處其下此聖賢知性<lb/>
知天唐虞徳讓之美於是尤見二公學行醇正所宜光<lb/>
大高明足以敷賁壯猷如此獨其殺愛妾僮僕老弱人<lb/>
以餉士卒古所未聞或有疑異惟通鑑敘次其事具有<lb/>
等節於其所忍見其所不忍誠非得已而不已焉者蓋<lb/>
當是時天下之要重在江淮江淮所恃以蔽障者惟睢<lb/>
陽耳使糧餉不繼城守易隳猖獗肆南王師未浹雖百<lb/>
勝萬死無濟於國矣夫寸土未浸丈水不能横流裹創<lb/>
<pb n="KR4e0114_WYG_014-15b"/>
之餘茍日一遇食猶可延拒奔突以待事機此二公所<lb/>
以置成敗可否於不料而決為其所不為也使計不出<lb/>
此早數日陷則東京之平亦未可保故㫿陽備責不取<lb/>
於能取而以能守為重不事於敢死而以處死為難其<lb/>
功直使後世人臣知徒死不足以報君而報君之重蓋<lb/>
有重大艱難於死者嗟夫舉自古未為之事遺當時再<lb/>
造之資示百代死義之所是之謂大忠不有非常之人<lb/>
何以幸致此哉或者妄以所任難易所死後先優劣二<lb/>
<pb n="KR4e0114_WYG_014-16a"/>
公是甚無謂比干箕子不以死不死累其仁蕭何韓信<lb/>
不以戰不戰損其傑朝覲會同之入於王都也舟徐馬<lb/>
疾載負不同而同歸其所止復安所議哉逺為海寧人<lb/>
邑舊有廟國朝賜祀如睢陽故典而以南霽雲雷萬春<lb/>
姚誾合祭嗟夫古今事變未嘗不成於同而敗於異是<lb/>
數君子皆計力相出一或攜貳觀望如賀蘭進明輩則<lb/>
大事去矣有今日之世祀哉此廟録所以並稱為協忠<lb/>
也成化壬寅巡按浙江御史朱行部謁廟得此録於儒<lb/>
<pb n="KR4e0114_WYG_014-16b"/>
學生呉用衡方將入梓會同官楊公按浙相與善其事<lb/>
命用衡以序見屬謹薰沭書其後以著景仰之私<lb/>
　　重刋西山先生心政經後序<lb/>
心政二書皆古聖賢大本達道中格言實事先生述而<lb/>
著之以伸體用之學不自有作也故一以經為名其例<lb/>
類實與大學衍義等修身以上政之本所謂心修身以<lb/>
下心之用所謂政而皆具於身者也先生以知行之學<lb/>
承程朱之緒平生治已教人事上臨下無一不本於是<lb/>
<pb n="KR4e0114_WYG_014-17a"/>
一念始終敬誠不怠隨其所在而各有得足以成身足<lb/>
以淑人足以格君足以化俗而其遺言政跡之猶存者<lb/>
具足以為萬世則是豈曲學殊科小知而詭就者之能<lb/>
為之也蓋自斯道不明一原之學判而為二士以仕務<lb/>
而習於儀文官以政學而習於法制應時狥俗自將以<lb/>
為可訓而著之䇿其尤較然者管晏申韓茍揚氏之徒<lb/>
身死而言故存根據體要精切義理於六經鄒魯之文<lb/>
能無背如二書乎古人論非聖賢經傳雖存必亡而況<lb/>
<pb n="KR4e0114_WYG_014-17b"/>
雕龍炙轂鑿空出無以自眩其說者何足與圖永然則<lb/>
述而不作又此書之大㫖也秀水令莊君瑩中以進士<lb/>
出知大邑興弊起廢政通人和每庶務棼錯糾結克先<lb/>
禮敎留心藝文卓有餘地固其生質過人而所得於家<lb/>
藏訓典者不淺因命工翻刻於公堂之無逸所將與為<lb/>
士者共是心之推亦足以考其人已之間矣<lb/>
　　送李狀元詩序<lb/>
子暘李先生將北上於京尹景瞻偕諸善鳴者賦詩贈<lb/>
<pb n="KR4e0114_WYG_014-18a"/>
别書來致序子暘文章登翰苑科第至狀元二者總萃<lb/>
於一身𢎞深逺大發諸功業行當絶類非但難為言也<lb/>
予衰病空疎未見諸作不能得其體要意者歌詠其文<lb/>
章必將終之以道徳賡揚其科第必將申之以名節頌<lb/>
禱其功業又必有感發之清勤淑慎永保厥成為鄉邦<lb/>
賁澤者美焉不忘其規好焉不逺乎體願望焉不弛於<lb/>
勸相雖或情景留連所不能已而正則之念亦必有貫<lb/>
浹游溢於比興之餘者其信然則諸作庶幾烝民梁山<lb/>
<pb n="KR4e0114_WYG_014-18b"/>
之遺什矣非大雅君子其孰能為之孰能當之亦孰能<lb/>
信之茍未見而能信其能是固常見而知其必能者也<lb/>
雖空疎不敢不序<lb/>
　　海昌朱鑑母董氏慈節詩序<lb/>
予讀朱鑑母董氏慈節詩心實有所感凡母之於子無<lb/>
弗慈者然一於慈而不知禮義則大節不立雖處平居<lb/>
將亦不能終所愛況臨事變何以自據哉方鑑喪父時<lb/>
内外空竭覬覦觀望者當復不少使母不有毅然不奪<lb/>
<pb n="KR4e0114_WYG_014-19a"/>
之見一失其身則鑑之宗祀熄矣雖有撫育顧恤之慈<lb/>
將復何補故凡孤寡之地有節者方能成其慈慈而無<lb/>
節是無慈也引刀斷臂忍不顧子而所以卒顯庇其夫<lb/>
子者繇於一忍攜幼就人幾亂族姓雖因以成名至今<lb/>
為士大夫惋惜於慈也何有猶君子之於世不先有明<lb/>
識定志以任重致逺而欲隨事遷就以成世故皆茍焉<lb/>
耳鑑拳拳以表揚為事余尚意其未達切重復書此語<lb/>
以規益其孝敬之心焉<lb/>
<pb n="KR4e0114_WYG_014-19b"/>
　　送盧全鼎住迎禧觀序<lb/>
正統已巳秋聖駕北伐錦衣衛千户林茂每祈安於文<lb/>
昌之神輒得吉卜祝曰即有應當建祠以奉神及聖駕<lb/>
旋復天順紀元之初茂遽以狀聞命工部度善地聽其<lb/>
自處茂與道士盧全鼎共竭所有聚材鳩工早夜不敢<lb/>
休輟凡四年而以成告命全鼎主香火賜額曰迎禧觀<lb/>
茂僚友及士庶交者咸用歆動走求余言致賀嗟夫莫<lb/>
非臣子惟君能以忠愛感於神明而獲見信於君京師<lb/>
<pb n="KR4e0114_WYG_014-20a"/>
多釋道祠宇其徒充斥不可數究近者禁私創不許給<lb/>
度僧道盡斂約無所事事惟文昌得賜額全鼎䝉特旨<lb/>
皆盛舉非常事宜彼之見聞者皆喜而賀也夫天下之<lb/>
事必有繫於世道而後能久逺是舉起於至誠迫切可<lb/>
以觀忠祝而不食其言可以勸誠民知天人之不可妄<lb/>
如此而皆胥率為善又足以廣仁澤其所繫良重使全<lb/>
鼎能悉此義夙興夜寐盡所有事以昭答寵命敷遺後<lb/>
人則久逺庸何慮哉余聞全鼎早從盧混成陳大木李<lb/>
<pb n="KR4e0114_WYG_014-20b"/>
玉方諸名家今四十年來無少過舉即始見終必能相<lb/>
勉以有成也<lb/>
　　送鄭世昌赴廣東市舶司提舉序<lb/>
漢初與南粤通貨易其後閉關絶行至孝文時遣陸賈<lb/>
詔喻復通貢互易廣之財賄始流於中國唐有廣州市<lb/>
舶使宋咸平中泉明杭廣皆有市舶司以他官兼領元<lb/>
豐始專置提舉後皆廢革言者以閩廣物殖滋殷獨留<lb/>
不罷我朝撫臨華夏提封萬國蠻夷貢獻商賈貿遷交<lb/>
<pb n="KR4e0114_WYG_014-21a"/>
屬廣道其物利環竒浩瀚常甲于天下金山珠海信哉<lb/>
為天府之南庫故市舶所掌至今盛於他州而提舉之<lb/>
職亦常為經國者所重然新進之士累皆昧於實見自<lb/>
惑於務財先利之訓一切視理財之司為常散吾友鄭<lb/>
君世昌自太學生授市舶提舉不知其心果安於是乎<lb/>
哉夫立法制以定天下後世者莫盛乎周公周公之書<lb/>
有關市之賦玩好之用斂滯待賈之法則凡可以利用<lb/>
厚生者皆聖人經訓之餘術而況市舶之良哉自古法<lb/>
<pb n="KR4e0114_WYG_014-21b"/>
既變世下務繁中國之産生不給用積不酬散上豐則<lb/>
下嗇官侈則民約盈虚消息不過推移轉換之間安在<lb/>
其能生蓄阜蕃也彼蠻夷險逺阻山絶海之區事為茍<lb/>
略征斂未嘗天之所生地之所産自古及今殆有儲委<lb/>
閟藏而未發者於是乎致之有道取之有法因其所利<lb/>
而為之招懷鼓運更互流易使財貨之在中國之外者<lb/>
皆為吾府庫用而來逺裕民之政實行乎其間此市舶<lb/>
建置之初意也夫致逺不勞民取利不失義雖周公亦<lb/>
<pb n="KR4e0114_WYG_014-22a"/>
樂為矣而可忽遇哉古語有之不知其義守其數仕縻<lb/>
於職務之末失其本旨者不特祝史一人毋異乎以理<lb/>
財為常散也世昌力學能文通知典故吾邑未能或之<lb/>
先是行當推先代之法凖當世之務即其所以致之取<lb/>
之者而加時措之宜梯航踵來商賈四集使財貨所入<lb/>
足以資不貲非時之費則中土貢賦庶幾安於常供無<lb/>
復加科覆斂之舉然後本末兩得不失來逺裕民之遺<lb/>
意若此則子之理財過唐宋人逺矣豈一州之利哉顧<lb/>
<pb n="KR4e0114_WYG_014-22b"/>
不知其能專之否也因其行聊以此贈别<lb/>
　　慶倪太恭人七十序<lb/>
懷慶守倪君廷瞻遣子英奉贈勅歸海鹽祭告先考教<lb/>
諭公之墓因致余詞曰老母年登七十幸無恙八月五<lb/>
日其始生之辰顒忝有禄養竊自慶幸一言為娯予惟<lb/>
徳者壽之基雖壽而無徳君子不壽之也然女婦之徳<lb/>
與壽則常因於其夫子夫不賢妻無所刑則而成徳子<lb/>
不孝母不能安適而致壽茍非所因而有專美令聞非<lb/>
<pb n="KR4e0114_WYG_014-23a"/>
婦人之華也太恭人和懿淑安閨門清穆平生不知有<lb/>
妬忌事幾如古人以予所見於教諭公者徴之宜其有<lb/>
是配也英言太母年來聰明康健宿疾盡愈飲食言動<lb/>
不渝曩時以予所知於廷瞻及璋璠二弟者徵之宜毋<lb/>
有是壽也因徳而有以光其夫因壽而有以察其子<lb/>
世美隆洽福澤駢至無惑其科第相承曾𤣥衆見而未<lb/>
艾也千室之邑百里之地難老如太恭人者是可多得<lb/>
乎哉雖然亦不可無順而承之之道予聞老者多悲思仁<lb/>
<pb n="KR4e0114_WYG_014-23b"/>
者多憫愛昔雋不疑為京兆尹行縣録囚還其母輒問<lb/>
所平反活人多則喜笑飲食言語或無所出則怒為之<lb/>
不食廷瞻尚亦留意於此以娯悅其心庶幾資全太恭<lb/>
人之徳而引掖其上壽此孝養之大者也予與廷瞻為<lb/>
壻友分當通家於其親所言不敢不致<lb/>
　　南山終慕詩文巻序<lb/>
許清明夫奉南山終慕詩文册求言予語之曰慕與愛<lb/>
義實相同而文則異用人子無不愛其親惟愛而不遂<lb/>
<pb n="KR4e0114_WYG_014-24a"/>
其所愛則有系戀顧慮之思故變文曰慕厄於頑嚚間<lb/>
於嫡繼此大舜尹伯竒之所以為慕欲養不能能養不<lb/>
待此皐魚子路之所以為慕久於行役限於王事此陟<lb/>
岵鴇羽四牡詩人之所以為慕是三者皆明夫所不遇<lb/>
而以終慕係之南山豈有說邪明夫拱肅以對曰先君<lb/>
强健時常於所居南黄山環植松竹花果期與先母為<lb/>
暮年偕樂之地志念弗遂而南山故在此清所以痛先<lb/>
人之生聞古不修墓清不克誠信於始致塟宂有水不<lb/>
<pb n="KR4e0114_WYG_014-24b"/>
幸又將遷塟於南山此清所以痛先人之死是故敢乞<lb/>
言於往來長者以志清終天之懷遺之子孫使不忘也<lb/>
嗟夫南為陽明之地山為鎮久之物古今比興之詞多<lb/>
曰南山天保末章如南山之壽如松栢之茂當時人臣<lb/>
以是祝願其君後世人子因以是祝願其親有所比擬<lb/>
祝願而不得遂其心見是物也必有哀傷之思況明夫<lb/>
所感於山又不止是宜其永也凡重執虚者將取盈慎<lb/>
躡級者將力升明夫卑體遜志具是册以待訓言非無<lb/>
<pb n="KR4e0114_WYG_014-25a"/>
望也孝有小大有始終有久近長人君子必有能進明<lb/>
夫於舜子路之道者<lb/>
　　張太守父母挽詩序<lb/>
贈文林郎監察御史安邑張公既卒其子岫始登進士<lb/>
為美官人謂公初任教職繼知縣事皆有徳於民而不<lb/>
及見其子以歿君子比之歐陽永叔之父及岫出守嘉<lb/>
興母孺人吕氏嘗以公之清慎勉岫或聞岫治事過嚴<lb/>
輒不樂君子比之雋不疑之母夫生不交者死不吊不<lb/>
<pb n="KR4e0114_WYG_014-25b"/>
通問者不致言公墓草既宿太孺人未嘗出門雖固仁<lb/>
淑何與乎郡邑之衆而形諸詩什以悼其死非太守君<lb/>
之賢何自哉公夫婦能以善成其子太守君能以賢顯<lb/>
其親吾郡邑士又能感其長上而推本其父母於人道<lb/>
皆厚非特文字可傳而已予聞孝子之喪其親聞其聲<lb/>
之同則悲見其形之似則疑況父母之遺誄而敢不敬<lb/>
是宜太守君用心於是他不暇及也不亦既孝矣乎<lb/>
　　送彭教諭序<lb/>
<pb n="KR4e0114_WYG_014-26a"/>
仕以禮去官者三勞瘁倦勤理所當退謂之請老成功<lb/>
守己分所樂己謂之知止知難慮後事所決去謂之見<lb/>
機後世法制嚴宻惟請老得循故事而知止見機往往<lb/>
不遂人意士大夫名節能與公法清議竝全者蓋不多<lb/>
見海寧縣學教諭彭君顯烈致仕歸廬陵年僅六十精<lb/>
力甚壯自始薦歴祈門南安以有今職名位未滿其徳<lb/>
績用未究其學今治教休明學官又無危高嫌偪之防<lb/>
於三者皆不合而去之遽宜有不可必遂者而竟遂之<lb/>
<pb n="KR4e0114_WYG_014-26b"/>
藩臬州司無齟齬於其上縉紳里社無譏議於其下門<lb/>
生故人雖私相惜而大相樂不識君何以得此於衆殊<lb/>
之間也聞其鄉人言彭之先唐太尉安定王思玕宋御<lb/>
史中丞户部侍郎思永之後自元歴今世有名宦其先<lb/>
君大雅先生正統間嘗詣闕上書言事及進二京賦英<lb/>
宗勅賜冠帶以訓導致仕時楊文貞公當國欲奏留翰<lb/>
林固辭而歸審如是則先生出處進退當亦有家法源<lb/>
流也嗟夫先生三為儒官鄉邑相望今及未衰之年去<lb/>
<pb n="KR4e0114_WYG_014-27a"/>
位猶之朝出遊而暮歸其廬情事可人物色未改視世<lb/>
之逺仕不歸者相違豈直尺寸天壤之間獨此亦足有<lb/>
得而況無愧於名節哉若先生者始可以言仕矣<lb/>
　　送董通判之任撫州序<lb/>
有致逺之具而後能勝重任彼斤斤以為明察察以為<lb/>
智投之而應委之而成責效於旦暮之間斯可矣欲其<lb/>
勝重任而有永吾未之見也君子之於事若遲鈍而實<lb/>
忠厚若迂濶而實老成若渾淪無别而實有條理若無<lb/>
<pb n="KR4e0114_WYG_014-27b"/>
所營度而情致紆逺然後足以茹納汙濁解紓棼結鎮<lb/>
定擊撞内則廊廟外則州牧可以不動聲色而成逺大<lb/>
之事業也故觀人者不可以近小取不可以聲譽求不<lb/>
可以成功遲速論況乎政事之施亦各有體彼聞風而<lb/>
罷去下車而澄清惟於激揚之任者宜之若夫經理布<lb/>
置事關生民雖以孔子為政猶不能無謗於三月之前<lb/>
而欲以今之人材不踰歲時稱良有司而著赫赫之名<lb/>
有不至於傷民和而成急刻之政者鮮矣鄉先輩董公<lb/>
<pb n="KR4e0114_WYG_014-28a"/>
子厚早以太學生為真定推官繼陞兗州通判嘗曰民<lb/>
事不可茍也欲立已名而草草塗抹其如下人何故公<lb/>
兩任牧民雖一判案一號令必詳悉為之故其居鮮有<lb/>
敗事而所謂老成忠厚有條理而情致紆逺者公殆庶<lb/>
幾乎此今年秋調官撫州仍舊職以往撫之民一何幸而<lb/>
得是官也雖然有治體有治功體不欲迫迫則隘而不<lb/>
純功不宜怠怠則隳而不備周書所謂明作有功惇大<lb/>
成裕公自今以往其尚以昔之所守而立循良之治體<lb/>
<pb n="KR4e0114_WYG_014-28b"/>
因書之所言而成奮揚之事功則不隳不隘足以勝重<lb/>
致逺自州牧而起登廊廟也有日矣毋徒以君子之於<lb/>
事自當如此而為觀人者所議也<lb/>
　　竹雪巻序<lb/>
凡天下之植物皆柯榦茂實閱歲滋乆然後可用竹以<lb/>
虚疎之質生長浹旬月殆足取裁至歴冰霜窮嵗序枝<lb/>
葉萃然姿色不少變此品卉中之間材也日月星辰風<lb/>
雷雲霧皆杳冥飄漠莫之能從惟雪有定色有成形可<lb/>
<pb n="KR4e0114_WYG_014-29a"/>
視聽捧拾而烹瀹之然飄乎其來泯乎以往了乎無聲<lb/>
迹之留滯而其功用有栽培傾覆損過益不足之妙故<lb/>
凡疏除表著者謂之雪而世指為豐年之祥此天地之<lb/>
間氣也夫不實而易生者弗永無常而易往者無成惟<lb/>
竹雪二物具美兼善卒然遇合一以嚴凝之氣加之不<lb/>
恤一以挺拔之材受之不懼而竟相濟以成君子之於<lb/>
天下所當養其材正其氣以達其妙用此竹雪翁所以<lb/>
為號之本志事則未達耳翁餘姚人其子庠生江以遺<lb/>
<pb n="KR4e0114_WYG_014-29b"/>
巻求題余故發翁之志與事使江因是而得繼述之道<lb/>
亦可謂能事親矣<lb/>
　　慶壽詩序<lb/>
東嶺居士閻公壽八十而夫婦偕老初公以子佐貴封<lb/>
監察御史其孫領陜西鄉薦第一佐副憲於浙風裁清<lb/>
肅簡重公一嘗來視其壽基福本故已歆動於藩臬士<lb/>
夫今值初度辰皆樂為詩章頌美且以慰憲副之念<lb/>
所言和平麗則宣暢情事歸於徳義隱然古風人之遺<lb/>
<pb n="KR4e0114_WYG_014-30a"/>
音非特一時之華也世亦多老矣何居士之能取重於<lb/>
人若此余聞天地不能齊物聖賢不能均命五福不及<lb/>
貴三達尊不及富一樂不及夫婦長幼非偏言也知其<lb/>
不可必得兼致而各因其所重者耳使能備焉尤所願<lb/>
也公起自布衣平生朴淡和易貴富兩全齒徳兼茂伉<lb/>
儷齊壽慶洽祖孫自少至老康寧安豫無一日不在太<lb/>
平全盛之鄉天地所不能齊聖賢所不能均天下古今<lb/>
所不能必得兼致者公庶幾盡得之宜乎羣公士夫樂<lb/>
<pb n="KR4e0114_WYG_014-30b"/>
為之頌禱是詩遂將為聲教所採而公之清風高致亦<lb/>
當與秦關商峪同逺矣寧忝從士大夫後敢僣序之<lb/>
　　送張攸天所還海鹽序<lb/>
海鹽張天所苦其父之行役於遼坐卧飲食未嘗少置<lb/>
所懷對人言輒作嗚咽悲憤望望然若無得於此生者<lb/>
奮不顧家走數千里越二三月獨行荒野中窮幽燕之<lb/>
區觸寒暑力飢餓勞苦草坐水宿足脛擁腫膚體流血<lb/>
直抵其父之所止見其父有得於彼上下間而固無恙<lb/>
<pb n="KR4e0114_WYG_014-31a"/>
且欲慰安其母始肯從命暫歸蓋自其父戍遼時君猶<lb/>
未達世故强力支持艱難締造其田廬甫底於成不數<lb/>
年今且兩往返矣繼自今益老於世故增重其所成則<lb/>
其所往返者尤未可以一二數吾且為君勞之而君之<lb/>
望望然嗚咽悲憤者猶前日耳嗚呼世之人有適百里<lb/>
外猶且入室理供具顧婢子語刺刺不能休出其閭内<lb/>
顧而中熱者嘗試有之況乎逺涉窮邊去夷就險呉越<lb/>
中有言之遼者譬若登天然自常人言君之事如得已<lb/>
<pb n="KR4e0114_WYG_014-31b"/>
焉者而獨勇往力求無所顧忌直以孝弟之心出於天<lb/>
性誠意感發自有不可遏者乃今而後知臣子之於君<lb/>
父固有不暇計其身者身且不計況其家乎雖然在此<lb/>
者君之母在彼者君之父使君無彞倫二兄以幹蠱介<lb/>
助則君之門户不造久矣豈能近舍母而逺從父哉是<lb/>
君雖有不可遏之誠心亦必因其勢不得已而止其能<lb/>
斷然行哉是則臣之事君遂其忠子之事父遂其孝亦<lb/>
必有所遇而後能盡所以父母俱存而必曰兄弟無故<lb/>
<pb n="KR4e0114_WYG_014-32a"/>
然後可以言樂予與天所家有婚姻好故能道其實而<lb/>
為之序之也<lb/>
　　慶大卿夏先生八十壽序<lb/>
餘留先生夏公歲登八十有一聰明如常言動不衰恒<lb/>
自考繹精思不忘箴警時方治平門祚全盛子孫衆多<lb/>
合其族内外疎戚咸率教順指熈熈然惟先生壽是祝<lb/>
是願公壽之重於一家也如此杭人少相謂曰大人壯<lb/>
相稱曰先生均年相視如尊行倍長杖履所至門第停<lb/>
<pb n="KR4e0114_WYG_014-32b"/>
輝題品有加人物增重西湖山水間長堤野閣煙雲雪<lb/>
月從之遊者思齊仰止含章發竒薰化於老成耆邁公<lb/>
壽之重於一鄉也如此浙東西故仕國舉十一郡致為臣<lb/>
者聯類比事如先生其無幾大江南下呉越千里逺詢<lb/>
安否近致起居敦書幣專价使以問典故求論說常相<lb/>
屬於道公壽之重於一國也如此三者皆歴年滋至耋<lb/>
耄有華若推而極之則文章可以成一代之書學問可<lb/>
以通百世之故風節材器可以表勵士類任重道逺萃<lb/>
<pb n="KR4e0114_WYG_014-33a"/>
其文章學問實踐之以充碩其風節材器是故入正廷<lb/>
尉則嫓美於張出奉旬宣則祇遹方召六十而退七十<lb/>
而傅八十而優游離昊九十相望而旋吉履祥仕以義<lb/>
止年以徳康平生力學古人至是當益淳熟孟子所謂<lb/>
天下達尊今尚有見乎先生也予聞天地妙於生物而<lb/>
不能齊其終聖人善於教人而不能與其始始終之交<lb/>
天人之際將不可必先生高位榮名期頤立至按其始<lb/>
終殆有出於洪範五福之外者天人全也千百一二不<lb/>
<pb n="KR4e0114_WYG_014-33b"/>
亦大可慶哉公從子翰林待詔枻徵予言用申祝願昔<lb/>
石奮以上大夫致仕慶建諸子克述孝謹奮壽耉光榮<lb/>
安養貞固通世稱萬石君文太師彦博年九十復起平<lb/>
章軍國元老不遐海内想望風采先生非常士不可以<lb/>
常語為壽敬以前一人為枻致私願於家以後一人為<lb/>
鄉國致衆望於天下<lb/>
　<lb/>
　方洲集巻十四<lb/>
</p>
<p>
</p>
  </div>
</body>
</text>
</TEI>
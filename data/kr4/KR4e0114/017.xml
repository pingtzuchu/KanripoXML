<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻十七</head> <lb/>
    <p>
<pb n="KR4e0114_WYG_017-1a"/>
欽定四庫全書<lb/>
　方洲集巻十七<lb/>
　　　　　　　　　　　　　明　張寧　撰<lb/>
　序<lb/>
　　送錢塘余大尹詩序<lb/>
親民之官當以愛民為主其要在不移於物而已世之<lb/>
好名者必矜能矜能則民擾好利者必重斂重斂則民<lb/>
乏民擾而乏非盡厄扵殘虐不仁積其私以至於弊耳<lb/>
<pb n="KR4e0114_WYG_017-1b"/>
故善治民者必有所不欲然後能全所不忍多欲而言<lb/>
愛無愛而言治皆虚稱也錢塘縣尹余君應明作邑三<lb/>
載述職将有行士大夫叙其著蹟列為十題相與賦詩<lb/>
送别其一曰守清白其二曰尚仁恕不必盡覽其餘即<lb/>
是可以知應明矣盖仁恕者不忍之充清白者寡欲之<lb/>
積本之以仁恕行之以清白則偏邪不留民将樂善安<lb/>
化不但不為矜斂僅免於擾乏也大端若此餘所謂重<lb/>
斯文和僚友活貧民空囹圄皆仁恕之流行所謂革宿<lb/>
<pb n="KR4e0114_WYG_017-2a"/>
吏均賦役持公道杜私託皆清白之發越盛已乎應明<lb/>
之善於治民也予聞轅驥近駑璞玉近石劒出鑄如鉛<lb/>
刀應明初試為仕壓於重鎮措設未久雖有良材利用<lb/>
宜未見所長顧乃獲上信下人皆歌頌之如成功豈非<lb/>
専意愛民不失其要所至哉應明自是誠敬不懈民風<lb/>
日流驥奮於轅玉呈扵璞劒發於硎不待畢任而陟薦<lb/>
至矣豈虚稱者類哉詩既成什邑之丞簿尉謝景修等<lb/>
介予友沈履徳詣予求序因終誦而為之書其首簡<lb/>
<pb n="KR4e0114_WYG_017-2b"/>
　　栁太守輓詩序<lb/>
同府林公惟貞以太守東津栁公挽詩請予序寧攬涕<lb/>
徹頌因歎曰凡處任涖民所難穆者同列難一者宦家<lb/>
同列政令叅迕則嫌隙易生宦家法制勝情則譽毁因<lb/>
起世之長官職者雖甚通洽於此鮮無後言况死生變<lb/>
故復有忠厚惻怛如此詩者哉予於是不獨服東津之<lb/>
不可及亦足以互見惟貞諸公與吾邦縉紳能厚於長<lb/>
牧也東津公守嘉興五年矣堇簡預妨恒不先於疎賤<lb/>
<pb n="KR4e0114_WYG_017-3a"/>
何此詩發自貴近皆純無間異悲歌慨歎如喪至戚至<lb/>
相與追悼本始聲其不平以洩哀於天不能自已視彼<lb/>
之宦遇無情聊相偶語者奚翅千里嗚呼生寄死歸人<lb/>
亡世逺東津之靳止於逆旅一時而享裕於歸全萬古<lb/>
者其在斯文矣君子讀此巻可以知公善政讀李賓之<lb/>
謝鳴治諸送行詩可以見公著節讀戴元吉項藎臣狀<lb/>
誌可以得公之大全余既采述諸作為公墓表又僣亭<lb/>
挽章盖亦所謂不能自已者嗚呼<lb/>
<pb n="KR4e0114_WYG_017-3b"/>
　　黎滄洲六十夀序<lb/>
滄洲居士黎公嵗登六十十二月八日值初度其姻契<lb/>
周守諒盧翔漢以予素相善徵言稱慶謹致詞曰黎民<lb/>
族望吾淦滄洲之生又材出其族業盛其鄉教成其二<lb/>
子名通於江左右事足年耆而従容以安熈靖以樂敷<lb/>
錫屢至履考滋祥言動起居惟所便適不待杖以指使<lb/>
難老若是宜有頌焉予聞而言之曰君子之於天下有<lb/>
炳然之文必有確然之質必有純然之原滄洲讀書能<lb/>
<pb n="KR4e0114_WYG_017-4a"/>
詩擇交慎動充其所養明達絶人是其身心之藴固已<lb/>
致確而不失其純矣著發于事為宜無弗濟其常也所<lb/>
謂材業教名足以華其平生其既也所謂安樂屢至滋<lb/>
祥者足以華其晚節耄期康寧自是可待豈直不待杖<lb/>
以指使哉昔司馬文正積金與書以遺子孫子孫未必<lb/>
能守讀今觀滄洲殆無徵矣庸詎知黎氏冥冥之積將<lb/>
不大多於所遺者而并以長乆乎滄洲能全受於祖考<lb/>
子孫法之復能全受於滄洲是滄洲之生俯仰無斁有<lb/>
<pb n="KR4e0114_WYG_017-4b"/>
關人道雖百嵗可頌禱也語云夀則多辱豈真聖人之<lb/>
言哉<lb/>
　　思親序<lb/>
許元順思其先人景陽甫哀痛迫切日逺而情益至猶<lb/>
慮其或忘也於居室寢處扁曰思椿與弟元吉詣予求<lb/>
言示警泣曰先人生不肖兄弟勤力蚤夜不能自逸為<lb/>
不肖輩處業僅定而遂下世祖母王平生守節教養先<lb/>
人今靈柩尚在堂先人亦就木先人弱冠従事積勞致<lb/>
<pb n="KR4e0114_WYG_017-5a"/>
官服以母老乞歸終身不沾一命寸禄慈不能食子之<lb/>
報孝不能畢親之喪懐忠而不能圖報於國此不肖所<lb/>
以銘心刻骨而抱終天之感也嗚呼生事盡力死事盡<lb/>
思人子於父母飲食笑語居處嗜好動履固應隨寓致<lb/>
念然鮮有追憂其親之所不自足如元順兄弟者能追<lb/>
憂親所不自足則已之於親當毋敢弗足誠信奉其母<lb/>
以葬祭其祖母勉力以致用于時敦善逺惡傳子及孫<lb/>
以無殄先人之澤求已之足以足景暘甫之所不足則<lb/>
<pb n="KR4e0114_WYG_017-5b"/>
元順之思親盖有出於負米之上者矣惟日勉之毋徒<lb/>
思而止是為序<lb/>
　　送伍先生序<lb/>
古言師道立則善人多今以素學之士遇善教之師授<lb/>
受交至而不能以文字進取場屋其為惑殆不可解將<lb/>
必别有説哉将樂伍先生孔初自雲和貳教起復官海<lb/>
鹽于今八年聞其尊翁鈍菴先生通儒茂徳永樂中領<lb/>
鄉舉三任學職官至崇明教諭先生仰紹家學下訓子<lb/>
<pb n="KR4e0114_WYG_017-6a"/>
聰登名賢書世業世官教有成驗施之吾地宜若時雨<lb/>
之于秀苗其實可立待不意羣弟子再舉於鄉連不得<lb/>
忘其于先生陟明之績是不能無惑得非自古學業精<lb/>
成固常自有司之患抑斯文顯晦其事數固有遲速乎<lb/>
昔任國有善釣者大鉤巨緇犗餌逺投久無所獲其末<lb/>
竟得大魚驚揚震蕩自浙河以東蒼梧以北莫不厭其<lb/>
離腊所施者逺大則其成也必晩而厚楚有獻玉者三<lb/>
受挫辱至破璞見良乃致上賞識之者寡則用之者必<lb/>
<pb n="KR4e0114_WYG_017-6b"/>
不捷未有物至志恪而終無遇時者先生之施教羣弟<lb/>
子之請舉將不有類于釣與獻玉者乎惜先生補任遄<lb/>
去雖不及待其厭衆破璞而至恪之遇終不能不歸于<lb/>
始作焉因先生行羣弟子道之於所徃<lb/>
　　武原詩録序<lb/>
詩自三百篇後莫盛於唐然四詩數僅止此已不能無<lb/>
純雜之異唐取士盡一代今名籍具存者不滿二百餘<lb/>
家而優劣亦大有較詩豈易能而可多得哉吾友劉世<lb/>
<pb n="KR4e0114_WYG_017-7a"/>
經於經業之餘嘗集海鹽士大夫諸體詩成巻名曰武<lb/>
原詩録士友丁景元為鋟梓以傳文獻可謂遇合矣余<lb/>
觀所集自國初至𢎞治積百三十年總六十人得詩二<lb/>
百八十篇比諸古大方㡬可云盛獨念此地在唐前後<lb/>
已有名家之士至宋趙子固魯訔兄弟常同祖孫世以<lb/>
文顯見諸比興者豈無一二可述寂寥若此豈非寡於<lb/>
遇合典籍無考也吾於是不能無慊於鄉之前聞自令<lb/>
創述相因採擇日以精備是巻當漸薄風雅吾於是乂<lb/>
<pb n="KR4e0114_WYG_017-7b"/>
不能無望於後之君子詩之難能而不易得如此向非<lb/>
世經景元則鄉之盛事豈不終慊而竟無望哉請書之<lb/>
巻首以俟<lb/>
　　北堂永感詩序<lb/>
進士劉君文敷生始一日母喪孩提多疾瀕於九死祖<lb/>
母沈顧恤乳哺委曲攜持至齠齔俄復見背君之艱難<lb/>
險阻得以全形假命越至于今聞者亦為酸縮君不自<lb/>
傷其生而傷母之為已以死徬徨痛悼窮少長冠婚不<lb/>
<pb n="KR4e0114_WYG_017-8a"/>
知怡宴㑹不知樂科第不以為華出入父兄師友之所<lb/>
恭執子弟而幽微隠約憂戚涕洟頃刻不忘二母者餘<lb/>
二十年矣所親或解之以吉凶有節嵗逺當暫忘或寛<lb/>
以嚴慈一體益當厚事其父或勉以顯揚逺大無忝所<lb/>
生用昭答二母恩愛相與形諸韻語托羙致諷於君君<lb/>
謹受之聯累篇什名其詩曰北堂永感求序為箴警予<lb/>
讀之終巻因以見君之自處與士大夫之處君各有道<lb/>
無可復言尚念劉氏非常族母非常死祖母非常愛文<lb/>
<pb n="KR4e0114_WYG_017-8b"/>
敷非常子弟比世之順事考終殁而不忘者尤須苦心<lb/>
病力如所謂剪爪及膚割髪及體直使誠孝所致行通<lb/>
神明功禆治化與古聖賢等然後已非幸生母非枉死<lb/>
可以上慰尊嚴下報幽慈也是豈言語文字之謂乎文<lb/>
敷其慎朂之<lb/>
　　西湖百詠詩序<lb/>
孔子謂詩可以興可以觀可以羣可以怨多識於鳥獸<lb/>
草木之名作詩者不出此不足以為教讀詩者不知此<lb/>
<pb n="KR4e0114_WYG_017-9a"/>
不足以為學然善作者言多隠約微婉非因辭逆志體<lb/>
事得情茫然聲韻之末終無以達其本旨宋錢塘董嗣<lb/>
杲西湖百詠繼而和之者今陳太常惟誠亦既梓行矣<lb/>
其士人朱彥明尤慮其未廣將翻刻逺布持以求序念<lb/>
自秦漢下至唐宋西湖形勝日以著聞林泉巖洞坡堤<lb/>
峯嶺祠廟園池樓閣橋亭井墓之屬莫不各有標題詠<lb/>
玩其間國謀人事之興亾善惡是非得失因是詩亦足<lb/>
興起考見後世周行厯覽延納韋素莫甚於白樂天蘇<lb/>
<pb n="KR4e0114_WYG_017-9b"/>
文忠而興利救弊未嘗曠廢表忠觀未立錢氏遺黎過<lb/>
故陵寢輟相與垂泣終無一人反側岳忠武銜寃就獄<lb/>
至死無片語濫讟詩所詠載㡬於和而不流怨而不怒<lb/>
致養如聚景園追逺如延祥觀死難如張忠勇廟可以<lb/>
同光棲霞嶺墓事父事君詩亦具備而其緒餘多識又<lb/>
足以通知古今曉暢名物按求遺跡於荒蕪迷佚之中<lb/>
不使終泯夫然後嗣杲惟誠之言庶㡬合乎聖人之教<lb/>
讀者尚亦逆志得情毋徒留連景光韻想形勝以小視<lb/>
<pb n="KR4e0114_WYG_017-10a"/>
彦明之舉則此集可以史稱矣<lb/>
　　抑齋詩文序<lb/>
崇徳處士吴世昌號抑齋以所得士夫記銘詩什詣予<lb/>
求益其説予徧讀之發明抑義殆盡復何言為獨惟世<lb/>
昌之用抑將以進徳也天下之髙山峻原草木雖生不<lb/>
華而下澤之地則能受盛君子雖實有諸己好善有誠<lb/>
者必若虚若無若不勝不及然後求益納誨道積厥躬<lb/>
此太王王季之所以克自抑畏其施無窮焉世昌隠居<lb/>
<pb n="KR4e0114_WYG_017-10b"/>
日長得於抑者多矣亦嘗求其所謂畏乎抑似謙畏近<lb/>
敬退讓自下而常慎恐不二此作聖之功周公所以具<lb/>
為成王語也世固有抑而不畏其抑也矯亦有畏而不<lb/>
知抑其畏也怯不矯不怯謙以立敬而求至於道則其<lb/>
抑也大矣世昌其勗之<lb/>
　　沂陽八景詩文巻序<lb/>
予讀謝方順沂陽入景詩文竊有所感嗟夫天下名山<lb/>
大川固自出於封表其於偏州曲境之景物徃徃因人<lb/>
<pb n="KR4e0114_WYG_017-11a"/>
而顯失其人而不傳涴花以詩顯盤谷以文顯輞川兼<lb/>
畫以顯金谷以富顯午橋平泉以貴顯莫不因人得名<lb/>
然皆不一再傳變遷散落茫不可見徒使人遺想興思<lb/>
寄情於文字之餘聲耳謝氏居沂陽二十餘世其間景<lb/>
物益以彰著至今海内士夫贊詠未已以詩以文以畫<lb/>
以富貴未必皆過彼而所傳獨久於彼將不在其子孫<lb/>
賢否乎雖然天地之羙物天下人之羙物也彼皆據為<lb/>
園莊治第私天地之羙自用故易於失守謝氏八景如<lb/>
<pb n="KR4e0114_WYG_017-11b"/>
山水如烟春如栁市雲濤朝歌夕照其所自得者皆出<lb/>
物表而在物者固衆人所共有子孫賢不得奪人以益<lb/>
不賢不至奪於人以損而况象賢之多人乎哉此所以<lb/>
益彰著而未已也故君子之道為可繼也為可傳也羙<lb/>
於物不若羙於教専於家不若溥於衆吾於方順有冀<lb/>
焉<lb/>
　　慈節序為海昌朱彥明母董孺人作<lb/>
予讀朱鑑母慈節詩心實有所感凡母之於子無弗慈<lb/>
<pb n="KR4e0114_WYG_017-12a"/>
者然一於慈而不知禮義則大節不立雖處平居將亦<lb/>
不能終所愛况臨事變何以自據哉方鑑喪父時内外<lb/>
空竭覬覦觀望者當復不少使母不有毅然不奪之見<lb/>
一失其身則鑑之宗祀熄矣雖有撫育顧恤之慈將復<lb/>
何補故凡孤寡之地有節者方能成其慈慈而無節是<lb/>
無慈也引刀斷臂忍不顧子而所以卒顯庇其夫子者<lb/>
繇於一忍攜孤就人㡬亂族姓雖因以成名至今為士<lb/>
大夫惋惜於慈也何有猶君子之於世不先有明識定<lb/>
<pb n="KR4e0114_WYG_017-12b"/>
志以任重致逺而欲隨事遷就成世故皆茍焉耳鑑拳<lb/>
拳以表揚為事予尚慮其未達切重復書此語以規益<lb/>
其孝敬之心焉<lb/>
　書簡<lb/>
　　復劉都憲書<lb/>
承下問存慰慙感無任念不肖年已向衰志力兩倦憂<lb/>
喪侵尋疾病交作不復能趨走服役以圖上報宜為名<lb/>
達通顯者之所棄擯不意過辱見㑹如此返觀自揣空<lb/>
<pb n="KR4e0114_WYG_017-13a"/>
鈍鄙夫萬無投牒再進之望然古人所謂感知懐徳卒<lb/>
不能忘大人君子之清愛也重惟閣下𢎞才碩學練達<lb/>
公明以厯世之功承兩浙之寄藩宣之餘百度具舉自<lb/>
他人處之將可以洞視四逺自顧無前而且憂謙不已<lb/>
詢及蒭蕘大臣經國之體士君子致逺之心如此不肖<lb/>
平生所罕見者但海濱窮途聞見不廣間有數事已口<lb/>
貢來使負曝獻芹諒無補於春臺鼎餗之用謹此奉多<lb/>
以是故疎薄近喜榮授大府聲稱甚茂疎林野渚亦復<lb/>
<pb n="KR4e0114_WYG_017-13b"/>
為故人生色閣下清才勁氣言論慷慨寫作皆佳措諸<lb/>
事業固應光大尚願謙冲簡静自視若虚以全愷悌近<lb/>
民之道是望扶溝縣尹朱俊海鹽舊宦家子謹慎有恒<lb/>
必不負其長上苐初試未嘗幸為指教而奨進之萬幸<lb/>
　　寄王用誠書<lb/>
自吾兄之官湖廣僕不乆既為部院諸大臣謬有卿佐<lb/>
都憲之舉坐是出守汀州甫二月患風疾逗遛朞年而<lb/>
還後累為浙中廵按諸公所薦部文催行緣才力素薄<lb/>
<pb n="KR4e0114_WYG_017-14a"/>
宿疾未除至今不能辦此休老之懐諒無所更矣緬惟<lb/>
同年同官一時盛集其間如宗文及吾兄又最親厚而<lb/>
今存殁違離曠如隔世聲容休戚了不相聞悠悠此情<lb/>
曷日能已僕自老妻棄逝繼以先父背養幼子病亡憂<lb/>
喪嬰心齒髪日益疎短命之所造一不敢有動於懐向<lb/>
張通府及張都運還各曾致意緣行色寥逺弗及奉書<lb/>
兹因鄉友扶溝令朱俊來任謹具尺素以申契濶之私<lb/>
老嫂及諸令兄子姪輩想各納祐似昔鱗鴻有便幸恵<lb/>
<pb n="KR4e0114_WYG_017-14b"/>
一札亦足少紓戀戀也不具<lb/>
　　寄孔宗文書<lb/>
别後懐思之情想彼此如一在汀初聞漢陽之行繼知<lb/>
先府君捐館豈勝悵悼但復職後相去伊邇不蒙一字<lb/>
見寄意頗疑之忽感令器來始得詳罄乃知居金陵不<lb/>
久勞苦之餘相對如夢念惟尊兄與不肖年已向暮功<lb/>
名利達當亦洞識而流行坎止一付自然庶㡬不動心<lb/>
矣所可惜者離羣索居平生數人不能復接叙每於行<lb/>
<pb n="KR4e0114_WYG_017-15a"/>
囊敝篋拾獲故書札亦時把玩嗟咨况見其愛子而不<lb/>
一凄切哉此外計惟男婚女嫁尊嫂而下安適為慰賤<lb/>
疾近來雖稍輕減然時或不能動履終為狼藉尚何疑<lb/>
也努力忠孝大振儒文惟吾兄圖之一二年病體稍能<lb/>
涉逺必當赴部以畢身事或可一叙但吾兄正在髙舉<lb/>
濶步中未知得遂所願否外紫布一端奉製便服衷懐<lb/>
萬萬臨楮茫然百惟情察不具<lb/>
　　周可大僉憲書<lb/>
<pb n="KR4e0114_WYG_017-15b"/>
别去數載屢辱寄聲閣下見愛之深無日不動思念中<lb/>
問起居跋涉喜憂履厯亦無事不為之懸聽側聞於林<lb/>
下也第以年來喪病侵縈嵗無寧刻况自閣下居法制<lb/>
之地不肖頗以形迹避嫌懐企雖深終不敢致尺素於<lb/>
左右此情盖俟面見時乃克布露夏中楊同知來復得<lb/>
所諭云區區别後無一言上達何得忘情乃爾益見閣<lb/>
下見愛之深不以疏數有間秋末冬初有枉死市者流<lb/>
言閣下在中途感疾語甚不佳不肖悵怏嗟咨如失手<lb/>
<pb n="KR4e0114_WYG_017-16a"/>
足不能自禁以至形諸詩札久之始知其妄恍若隔世<lb/>
慰浣不可量兹喜榮還適廷憲年兄便謹布悃如右<lb/>
　　寄楊同府書<lb/>
近承垂顧知感初三日得潘道士書云楊繼𤣥事此君<lb/>
子用心重惜名義施恩於不報之地類如此况僕忝為<lb/>
死者之友不能一申雪乃復為之乞哀致禱於君子之<lb/>
前非古人之節但潘道書來自言老病侵尋不有後生<lb/>
相繼恐墜師業言意良苦用是敢奉尺素托孟淵馳詣<lb/>
<pb n="KR4e0114_WYG_017-16b"/>
幸冀許其自新卒奉死者之緒以續前罪萬感臨書厚<lb/>
顔豈勝悒悒<lb/>
　　寄楊太守書<lb/>
近聞清燕之餘鳴琴優適將以宣鬱致和以圖禮樂之<lb/>
俗豈勝翹企然自大雅離淳之後世之以琴授受者亦<lb/>
復麤厲紛錯不可觀聽者多僕自成童學琴今且老矣<lb/>
所見者惟天台琴師李陽春真江湖中第一手其人温<lb/>
厚雅循且有樂徳非但賞其聲也前月同守楊先生過<lb/>
<pb n="KR4e0114_WYG_017-17a"/>
舎曾談及之云欲一相見今適來海鹽謹此申見<lb/>
　　寄楊同府書<lb/>
承示琴學記詞古義髙非不肖所能及真佳作也其間<lb/>
所記鑿鑿皆實事七邑士庶所親受而樂道者但此文<lb/>
出自閣下則宜少以謙虚之詞而形任實之意如古人<lb/>
先憂後樂之語既足以昭成功又足以見盛徳此又善<lb/>
之善者意之所靳不過如此而文則不可復加矣承下<lb/>
問勤切雖所見萬無補猶當一言以盡朋友之職伏惟<lb/>
<pb n="KR4e0114_WYG_017-17b"/>
心諒李先生適到舎敢用申薦詳具别楮足下斵琴其<lb/>
良不可常得自去嵗十二月十七日到任念以駑鈍闇<lb/>
劣叨沐明寵所當竭盡犬馬之勞期於盡瘁而此州衆<lb/>
務頗或一二穢雜不治切於民病是用痛自勉䇿望欲<lb/>
急為料理以此先定民志庶㡬有能相孚早作夜思終<lb/>
日不能退食不意甫及十日感冐嵐氣舊患腰疾遄作<lb/>
調理至二月不知小愈之戒力疾就役遂致前疾大劇<lb/>
延及左肢手足不仁痿痺頑重絲毫尺寸不能持曳梳<lb/>
<pb n="KR4e0114_WYG_017-18a"/>
沐服脱亦仰成他人加以口眼喎顫頭顱眩悶臓毒下<lb/>
遺百疾竝見藥石不絶鍼灸遍施枯榮自如了不相涉<lb/>
迨今七閲月日甚一日蠢焉一狼藉人已上不能補答<lb/>
朝廷撫字黎庶中不能仰承藩臬贊其命令下不能全<lb/>
軀保妻子為嗣續計跋前㚄後進退惟艱徒靦焉尸位<lb/>
安食妨此賢路恬不知恥平生所志與所以惡諸他人<lb/>
者皆躬蹈而自負之已固不足恤矣如此州之民何以<lb/>
此懐慚懼罪畏議妨嫌外内不安心形俱病近承省劄<lb/>
<pb n="KR4e0114_WYG_017-18b"/>
得據例開停俸入殘喘稍得自慰而曠日持久末復何<lb/>
如盖不肖氣體素薄弱齡多病登第時抱疾沈綿已嘗<lb/>
陳乞養藥㑹言者而止邇來給事禁廷者餘十年無日<lb/>
不製劑飲藥無月不請休假止通藉前嵗腰痛大動荏<lb/>
苒踰五月方起非特同朝所共知而先帝亦嘗知而顧<lb/>
問垂及者也夫以素薄多病之匹夫處此障毒之地而<lb/>
今醫者所用之物又多祛除克伐之藥其言曰不如是<lb/>
不足以愈風疾此其言良是也然元氣則滋薄眠食則<lb/>
<pb n="KR4e0114_WYG_017-19a"/>
滋減憂慮則滋甚㡬何其不至於痼篤也儻蒙垂仁佈<lb/>
徳賜以緩死之方庶㡬迴生之力使得蚤還桑梓老死<lb/>
蓬蒿感恩無既武平陳俊詩軸來時俊適有事係官故<lb/>
欲遲遲不意俊以憂去接淅連夜令人馳去已不及矣<lb/>
謹以舊封返璧臨書痰眩手澁不能慿几健忘語複停<lb/>
筆數四纔克終紙不能致恪也惟情恕萬萬<lb/>
　　答魏孔淵書<lb/>
間别踰十載彼此雖各有書一得十失中心之藏無由<lb/>
<pb n="KR4e0114_WYG_017-19b"/>
宣達前嵗自杭過西水相去伊邇杳若山岳不肖頗以<lb/>
為疑後乃知攜家眷同行當無暇力殊為怏悒平生知<lb/>
厚莫如孔淵而乂曠違乃爾四序興懐一嵗中常過半<lb/>
是憶孔淵時也料尊兄職務勞賢雖日不暇給稍閒亦<lb/>
當作區區一念矣春末始得廷表寄書及領厯日手帕<lb/>
之恵知平安又喜一轉階然所喜不償所惜未足為孔<lb/>
淵賀不肖自汀還數年來失父喪妻止一子又物故兩<lb/>
女皆許適未嫁老病相將壯懐荒落緬想舊遊恍若隔<lb/>
<pb n="KR4e0114_WYG_017-20a"/>
世今年已五十功名富貴不復經意子嗣之外惟朋友<lb/>
之思日夕悵惘向之所親厚視若可以畢交者今皆茫<lb/>
洋渙解不復一字見問一進退之間古人所謂交情乃<lb/>
見此可與吾孔淵道而已不知者豈特謂我何求哉蒙<lb/>
諭知子女皆長成受教天合之願足矣浮雲世事何足<lb/>
勞神近有貴里人至寒地買海魚云合宅皆納福兹因<lb/>
大足令沃時望來謹托寄尊兄及廷表二書以復時望<lb/>
蚤嘗有師友之愛又為連姻遇當道者望一轉語清眄<lb/>
<pb n="KR4e0114_WYG_017-20b"/>
欲知不肖之悉問時望當言之矣有便不次示教為禱<lb/>
相見未期臨書惘惘時寒百惟保重不具<lb/>
　　寄張徳𢎞<lb/>
僕無似無以受知於人擁腫困疾動與咎合閣下不衆<lb/>
人視僕乃復假借辭色於痛疾隕墜之際特賜寵臨其<lb/>
見愛之厚出於尋常萬萬矣别來想念眠食弗忘然既<lb/>
受愛於人則意之所到宜無不言者夫父母之喪古人<lb/>
謂之大事故言語動靜飲食衣服居處事物凡出於其<lb/>
<pb n="KR4e0114_WYG_017-21a"/>
身者皆不可與平日等有親喪而與平日等者則謂之<lb/>
不孝有所與處而責其不與平日等者則謂之不仁盖<lb/>
人各有親也厚於此即厚於彼也閣下執親之喪宜無<lb/>
不盡而僕猶以是為言者慮閣下移於風土習俗而有<lb/>
不自知其然者葬之久近所不敢知而終喪之制不可<lb/>
虧一日所得言也喪居之厚薄所不敢言而亦不必言<lb/>
而佛事之作所得言也門户急務之須所不敢知而飲<lb/>
宴作樂可得而言也况喪服之内又有言之所未及事<lb/>
<pb n="KR4e0114_WYG_017-21b"/>
之所未形者閣下其熟慮之閣下文髙而行古才羙而<lb/>
思深兩試春官士類咸識其名此以閣下之忠厚謙恭<lb/>
有以致之也若文則吾猶人也豈誠足以得盛名哉閣<lb/>
下其熟慮之僕前病已除今得従二三子弟卒業於家<lb/>
以圖後舉耳父母及弟寛等俱獲無恙弗勞留意惟閣<lb/>
下盡所有事以保全令徳是望<lb/>
　　復岳興化季方書<lb/>
來諭承茶扇之恵存問不肖病體且云孔宗文漢陽之<lb/>
<pb n="KR4e0114_WYG_017-22a"/>
行及與中葉先生五倫詩并手教捧讀華緘如覿顔範<lb/>
惟先生宏才碩學髙節全名受知先朝起居内閣謀謨<lb/>
宻勿贊翊清淳其於天下之事固皆閲厯諳練恢恢乎<lb/>
其有餘地而况郡國之務哉所慮者或累於宏碩萬全<lb/>
不能自下而彼之形求意忌者自不能不致雖趙抃之<lb/>
於濓溪陳瑩中之於程子上下皆賢人君子而意見所<lb/>
在猶或如斯况餘人哉先生出自台輔人所共聞固非<lb/>
一命初試之比但恐有牛僧孺之行而世則無栁公綽<lb/>
<pb n="KR4e0114_WYG_017-22b"/>
其人也大抵名與分各有一定之等而禮義乃君子所<lb/>
以處名分者也名分僭則公法不行禮義失則清論不<lb/>
與未有違禮義名分而可以稱豪傑者不肖無似忝與<lb/>
先生同以薦進而蒙恩譴乂承來諭有鬱鬱自知之言<lb/>
故敢申鄙説以復非謂𤨏屑之語足以相長于先生也<lb/>
賤體近益增劇孔宗文與中凡為轉語尤幸相見未期<lb/>
臨書怏怏<lb/>
　　寄陳彥章都閫書<lb/>
<pb n="KR4e0114_WYG_017-23a"/>
家童回承書線香之恵始知得致政之命功名富貴至<lb/>
此可以為難矣平生出處進退大義炳然是固朋友之<lb/>
所同望而答徐時用之詩意或未瑩何耶豈時用為閣<lb/>
下不滿耶此後湖山風月當盡入尊俎榮辱黜陟了不<lb/>
相關従容佚裕閣下遂為東南一偉人矣眼中所見於<lb/>
時輩者復誰似哉少間當操豚蹄壺酒為嵗寒軒賀其<lb/>
始有主人也兹因次壻優給舍人姚麟赴司敢此申凟<lb/>
麟幼孤寡弱此來慮有齟齬已具一書詣堂尊王公儻<lb/>
<pb n="KR4e0114_WYG_017-23b"/>
蒙念及凡經厯之地百惟顧照蚤賜發遣感徳萬萬<lb/>
　　復沈啓南史明古書<lb/>
承來諭文斐之作甚羙事非二公其孰能輕任此責無<lb/>
忝無忝寧聞舉大任者無餘力當衆議者無全名海内<lb/>
百二十餘年英華氣節盡萃呉郡必遺稿充棟極數十<lb/>
年之精力乃可言備幸毋以述而不作為易易序首引<lb/>
孔子文獻不足徵之語極是博雅則所謂文者實自學<lb/>
行中來不在於文章末技之班班者其義例所關必當<lb/>
<pb n="KR4e0114_WYG_017-24a"/>
有大規模大綱領如古人所謂大義數十炳如日星取<lb/>
舍刪定斷自至公不必恤於好惡而微詞假托以為自<lb/>
防之具一舉所謂無間窮達惟文是取善矣而乃昌言<lb/>
僧道異端悉録前孔子所謂文獻固若是耶附㑹牽强<lb/>
猶不足取而墨行儒言則偽語也乃反取之若不可為<lb/>
訓茍有甚不得已亦須附作别録不可自公為格例也<lb/>
二舉生元季卒于國朝其間出處始終仍防關涉不宜<lb/>
止以生死為凖三舉生者不收固自有為非欲盡録其<lb/>
<pb n="KR4e0114_WYG_017-24b"/>
全集不必言著作未終而亦難比史遷立傳之例也近<lb/>
世堂名别號文字濫溢誠如四舉所言設若有如待漏<lb/>
院記政事堂記者可例棄耶官盛而文不彰自應無預<lb/>
何必復言况立功立徳立言本一源也豈可謂自是兩<lb/>
途此言大誤若自是兩途者即非前所謂文獻矣大抵<lb/>
聖賢之文不得已而作若有之無益無之不為損何取<lb/>
於此文古人謂無關世教雖工不録此編集之大閑不<lb/>
必複生節目也寧老病荒惑識見淺薄承來諭徃及茍<lb/>
<pb n="KR4e0114_WYG_017-25a"/>
有所見不敢不盡所以盡朋友之意耳若執經議禮肆<lb/>
為贅詞不敢也不敢也<lb/>
　　復童士昂宗伯書<lb/>
去嵗朱上舎回得手教姚别駕回又承日厯方藥草字<lb/>
之惠垂念老獨言意諄切口誦心惟展斂再四至不能<lb/>
去手不肖平生交游自更事之餘求如士昂者不可多<lb/>
見此固不肖者之分而過分之愛望外之感豈筆墨所<lb/>
能謝聊因上舍之行謹此布謝序文如已肆筆幸因便<lb/>
<pb n="KR4e0114_WYG_017-25b"/>
垂示尤所愛所感之餘情也時春夏之交伏惟起居順<lb/>
序以光受大祉不具<lb/>
　　寄王廷貴尚書書<lb/>
前嵗疊山人陸生來見所和拙作及聞生言閣下語及<lb/>
不肖嗣事顔色自覺悽惻耳目所接始知故人之情不<lb/>
踰疇昔而書問不一及者雲泥勢異耳感愧不勝兹因<lb/>
鄉朱生進詣敬致安問惟不外<lb/>
　方洲集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻九</head> <lb/>
    <p>
<pb n="KR4e0114_WYG_009-1a"/>
欽定四庫全書<lb/>
　方洲集巻九<lb/>
　　　　　　　　　　　　　明　張寧　撰<lb/>
　七言律詩下<lb/>
　　歸良輔六十壽詩<lb/>
曈曨初日照林扉靜露心香祝太微半世清風將白首<lb/>
一陽生氣到斑衣物情自昔明消長身世從今覺是非<lb/>
江使已通靈貺集壽星中朗鶴南飛<lb/>
<pb n="KR4e0114_WYG_009-1b"/>
　　東坡雪竹<lb/>
風捲殘雲暮雪晴天空野樹水烟横淒迷望斷平安信<lb/>
衰薄如逢太瘦生月冷冰梢清入骨霜交疎影澹無情<lb/>
嵗寒物色多相似到此方知晩節成<lb/>
　　老君像<lb/>
太史傳疑跡未磨猶龍人物更誰過流沙西去青牛逺<lb/>
函谷東來紫氣多文字五千流絶簡虚無八九藉餘波<lb/>
元𤣥臺下孤松老節錯根盤奈爾何<lb/>
<pb n="KR4e0114_WYG_009-2a"/>
　　為許明夫題金碧山水圖二首<lb/>
珠林瓊島錦江濱桃李東風滿眼春金碧樓臺何處盡<lb/>
丹青圖畫幾迴新中山古道多行徑北海寒波隔要津<lb/>
白髮題詩思何限少陵已是倦游人<lb/>
佳氣蘢葱映海霞亂山環翠水生華笙歌不空漁樵地<lb/>
巖谷偏多佛老家金屋藏春簾結綺錦軿迎旭扇籠紗<lb/>
太平人物歡遊盛回首芳春日易斜<lb/>
　　送薛公子<lb/>
<pb n="KR4e0114_WYG_009-2b"/>
嬌歌急管送春輝春色薰人上錦衣花壓玉山人盡醉<lb/>
雲隨金勒馬如飛鱸魚江上詩情逺燕子樓中客夢微<lb/>
此去不須成悵望桑弧蓬矢願無違<lb/>
　　壽曹繡衣廷章父<lb/>
海屋添籌豸擁冠夀星光映紫㣲寒早來同甲誰相似<lb/>
老去承恩古亦難春向百花莊上滿人從五老畫中看<lb/>
列卿御史中書宅莫道非熊夢已闌<lb/>
　　迎碧堂<lb/>
<pb n="KR4e0114_WYG_009-3a"/>
茆屋臨深面面開虚明無處著塵埃蒼茫晩色烟中起<lb/>
晃漾晴光雨後來靜緑侵衣人傍檻空青入座水生苔<lb/>
詩成卻愛沿流咏蘋蓼香中有釣臺<lb/>
　　壽劉侍御母八十<lb/>
朝廷有道家無事八十年來見太平婚嫁及時諸子在<lb/>
閨門如水一身清龍章到日心應滿鶴髮逢秋眼倍明<lb/>
如記北堂萱草畔年年此日慶長生<lb/>
　　相文吉裕陵進香還任<lb/>
<pb n="KR4e0114_WYG_009-3b"/>
千里遥持一瓣香鈞天無路覲先皇翠華想像宸儀逺<lb/>
玉几彌留末命揚終古山川歸永宅九霄日月麗重光<lb/>
東風不盡昭陵淚回首空江烟水長<lb/>
　　賀崔千户中試<lb/>
廣場初日照戈矛一騎紅塵忽過溝弓影横開孤月滿<lb/>
劒光飛決白雲浮勳名不廢先公業談笑能分主將憂<lb/>
好趁少年能事日玉闗千里覓封侯<lb/>
　　嚴侍御提學南直隸賦得驄馬行春巻送之<lb/>
<pb n="KR4e0114_WYG_009-4a"/>
使君驄馬出康莊千里江淮淑氣長南國盡興周禮樂<lb/>
西京不改漢文章衣冠總被陽春澤草木猶沾化雨香<lb/>
不獨澄清眼前事百年桃李在門墻<lb/>
　　送夏大尹復任江西<lb/>
昔年曾共杏園遊物候驚新野水流霄漢六年長在客<lb/>
雲山千里又逢秋微霜夜度吳門樹疎雨涼生楚客舟<lb/>
作邑如君應有待不須樽酒慰離愁<lb/>
　　題菊隣巻<lb/>
<pb n="KR4e0114_WYG_009-4b"/>
風露蕭條一草堂四隣惟有菊花黄清連魏圃秋容澹<lb/>
疎映陶籬舊宅荒穿徑杳無鵝鴨惱過墻猶訝蝶蜂忙<lb/>
只應晩節長親並不減當時碎錦坊<lb/>
　　寄吳東升<lb/>
轅門歌管振芳辰翰墨窮工世絶倫鋏氣猶寒彈後月<lb/>
筆花空晩夢中春盛時郎將烏紗舊幕府儒賔白髮新<lb/>
二十知名今共老相逢不是薄遊人<lb/>
　　辰州髙指揮竹軒<lb/>
<pb n="KR4e0114_WYG_009-5a"/>
百戰功垂萬户侯緑雲髙隠草堂幽平安不是青門日<lb/>
蕭瑟猶驚紫塞秋一枕寒聲疎雨歇滿庭涼影夕陽收<lb/>
門墻逺帶湘江意何日相尋樂醉遊<lb/>
　　遊朱協律山房<lb/>
欲尋勾漏問丹砂因過𤣥都羽士家壺裏有天遲日月<lb/>
洞中無路入煙霞書餘别院聞清磬坐久空林見落花<lb/>
安得聞身如野鶴共臨秋水誦南華<lb/>
　　再遊朱氏山房用前韻<lb/>
<pb n="KR4e0114_WYG_009-5b"/>
九轉新成玉鼎砂洞門深鎖是誰家鶴書一寄連滄海<lb/>
鳳管雙吹隔紫霞舊雨重來前度客東風又發去年花<lb/>
何當了却平生事餘向山間老嵗華<lb/>
　　題菊坡秋芳圖<lb/>
嵗序年芳似水流棲遲風景老丹丘斜陽疎影和人瘦<lb/>
夕露寒香伴鶴愁開口笑逢今日醉滿頭狂憶少年遊<lb/>
柴桑舊隠知誰在爛漫殘花獨自秋<lb/>
　　湖山歸隠詩為周佑推官作<lb/>
<pb n="KR4e0114_WYG_009-6a"/>
東湖山水繞柴桑舊隠歸來業未荒蘭澤秋風羣鴈下<lb/>
草堂春雨百花香林泉久屈周顒節詩酒今同賀監狂<lb/>
人事已周身事遂白頭清世趣何長<lb/>
　　壽陽武侯祖母鄞國夫人<lb/>
白髮朱顔邁八旬五朝門第太夫人侯封慶衍曾孫蚤<lb/>
伯爵人誇宅相真鄞國儀章金作鳳主家供具玉為麟<lb/>
洞門潭府梅花月千古同含不老春<lb/>
　　張侍御汾溪六景<lb/>
<pb n="KR4e0114_WYG_009-6b"/>
　　　汾溪雨霽<lb/>
東風吹雨過山溪霽景無窮入品題花落平林春水漫<lb/>
草深髙岸夕陽低天光蕩漾羣鷗下雲影蒼茫野棹迷<lb/>
幾度臨流坐忘返夜深隨月轉荒谿<lb/>
　　　馬步夕陽<lb/>
路轉荒村隔斷灣古橋斜日映青山蒼茫影裏長虹卧<lb/>
欵段聲中駟馬還枯木殘鴉行客盡野烟寒水釣舟閒<lb/>
濟川功業知相待莫道侵尋暮景間<lb/>
<pb n="KR4e0114_WYG_009-7a"/>
　　　鳯山秋晚<lb/>
鳳山十里鬰崔嵬曙色初升霽色開萬壑晴雲連碧落<lb/>
滿林涼露濕蒼苔霏微灝氣催寒蚤晻靄晨光入户來<lb/>
幾度東籬閒眺久悠然相對菊花杯<lb/>
　　　松磵鶴鳴<lb/>
千尺喬松古磵隈緑隂滿地鶴飛來清音雅合琴中調<lb/>
傳信應從海上迴孤館晝眠詩夢醒九臯人靜客懐開<lb/>
勸君莫作遼東語好叶韶鈞入鳳臺<lb/>
<pb n="KR4e0114_WYG_009-7b"/>
　　　南館書聲<lb/>
溪南書館隔幽林燈火通宵嵗月深斷續曉隨鷄唱歇<lb/>
咿唔寒共漏聲沈飯牛辭古懐髙節彈鋏歌長見苦心<lb/>
今日青雲軒冕貴還應不負買書金<lb/>
　　　東江漁火<lb/>
落日漁舟趁晩潮夜深漁火亂相交江空野水和烟汲<lb/>
月黑黄蘆帶雨燒風急栁梢光欲滅浪平沙際影還揺<lb/>
惟應南館書牕下夜夜青燈伴寂寥<lb/>
<pb n="KR4e0114_WYG_009-8a"/>
　　顧文之進士養病還姑蘇<lb/>
飄飄詞氣欲凌霄翠竹蒼梧玉樹標酒病漸疎潘岳鬢<lb/>
詩懐新減沈郎腰杏花春雨江南夢淡月疎星薊北朝<lb/>
身在故鄉心戀闕未應蹤跡混漁樵<lb/>
　　寄范處恒<lb/>
蒼茫無路入林扄草色緣階竹繞庭滿地烟霞朝採藥<lb/>
一天星斗夜吹笙興來自擬騎鯨客醉後多臨相鶴經<lb/>
何事白雲閒出岫逺攜官綬下明庭<lb/>
<pb n="KR4e0114_WYG_009-8b"/>
　　舟中與徐文海敘舊追賦舊事三首詞雖婉媚意<lb/>
　　　實經常總不能效麗則之言然亦非香奩體也<lb/>
龍髻盤雲翠作翹繡鞋尖小束輕綃鱗鴻附托芳心許<lb/>
弟妹傳呼小字嬌彩鳳竟分蕭史伴黄花瘦減易安腰<lb/>
無端却憶朱簾下手劈雲香待月燒<lb/>
曾將玉杵搗𤣥霜紅葉無情逝水長明鏡已孤鸞鳳影<lb/>
羅衣空染蕙蘭香東風夢覺空凝涕秋月詩成欲斷腸<lb/>
唯有謝家兄弟在時時相見一淒涼<lb/>
<pb n="KR4e0114_WYG_009-9a"/>
能書能賦復能棋學得功成欲向誰阿大中郎真有意<lb/>
叅軍新婦竟難為莫思舊事成新事相見閒時即悶時<lb/>
聞道赤繩先繫足可能重和白茅詩<lb/>
　　追輓鄭良載<lb/>
君門蚤乞此身還白首心期石壁山喜有文章歸大雅<lb/>
恨無金紫列青班行雲逝水應何在塵世浮生總是閒<lb/>
却愛謝庭蘭玉茂依然清譽滿人間<lb/>
　　江山勝覽為維揚張明之題<lb/>
<pb n="KR4e0114_WYG_009-9b"/>
萬里江山接故鄉十年詩酒任疎狂黄河西去龍門逺<lb/>
清渭東來劒閣長一騎寒雲登五嶺孤舟明月度三湘<lb/>
何當收拾天涯興歸卧維揚舊草堂<lb/>
　　八月十九日與張良甫宿彭城風雨有作<lb/>
夕陽初挽上洪舟邂逅彭城此夕秋世事闗心多感慨<lb/>
故人相見易淹留對牀風雨疑前夢舉目江河念昔遊<lb/>
幽話更長秋夜短不禁鐘鼔起譙樓<lb/>
　　張道士雪崖<lb/>
<pb n="KR4e0114_WYG_009-10a"/>
冬來積雪滿塵崖清賞都歸物外家絶磴髙寒春尚早<lb/>
古壇虚白夜無譁望中乍失青城路深處應開玉樹花<lb/>
留得嵗寒終古意年年幽寂卧烟霞<lb/>
　　登子陵祠<lb/>
南遊重上富春山髙節清風竟莫攀苗裔尚存寒士業<lb/>
松堂長伴客星閒千山秀落雙崖裏一水名髙四海間<lb/>
日暮長歌山下去隔江猶有釣船還<lb/>
　　夜行舟中聞笛<lb/>
<pb n="KR4e0114_WYG_009-10b"/>
白露青楓夜色寒何人吹笛向江干風迴浦漵灘聲合<lb/>
月落闗山客夢殘金殿幾時聞舊吹畫樓何處倚危欄<lb/>
天涯早已難為聴況復懐人淚不乾<lb/>
　　除夕風雨卧病郡齋<lb/>
蕭蕭風雨到閒庭愁病相兼酒易醒身外功名何潦倒<lb/>
眼前兒女尚伶仃清霜客鬢隨年白芳草雲山入夢青<lb/>
底事夜深眠不得自燒銀燭看醫經<lb/>
　　過皇恐灘<lb/>
<pb n="KR4e0114_WYG_009-11a"/>
曾於信史見遺名今日畨從此路行極目煙霞迷石浪<lb/>
滿船風雨起灘聲分明瞿峽西遊處彷彿梁山北去程<lb/>
獨有孤臣懐國意東流不盡故時情<lb/>
　　壽沈廷貴母夫人張氏<lb/>
封章頻沐聖恩覃眼底年華七十三八座功名勞主饋<lb/>
九重侍從見宜男花迎淑氣春方好蔗近秋風晩正甘<lb/>
想到髙堂稱慶日錦衣華髮共清酣<lb/>
　　送王元昭赴中都<lb/>
<pb n="KR4e0114_WYG_009-11b"/>
淮西留守去何之千里春江草緑時聖主有懐湯沐地<lb/>
官曹不忘大風詞投壺别野清遊慣運甓空齋獨卧遲<lb/>
君是玉門班定逺可能髙枕廢驅馳<lb/>
　　送薛九南遊<lb/>
舊家公子擅風流十載江湖賦逺遊一飲不辭鴝鵒舞<lb/>
千金新買鷫鸘裘神遊湘水雲生浦夢覺閶門月滿樓<lb/>
猶有故家遺烈在幾回含笑看吳鈎<lb/>
　　過伍公矩宅<lb/>
<pb n="KR4e0114_WYG_009-12a"/>
湖頭秋水映樓臺湖上荷花幾度開西塞風烟遊子返<lb/>
北山猿鶴故人來閒談舊事心先醉坐惜流光晩又催<lb/>
清興滿懐消未得欲呼漁父共餘杯<lb/>
　　病還部議未許将北行<lb/>
雙鬢蒼浪野興生靜依疎柳聴秋聲一身未老心先老<lb/>
萬事無成病早成門巷蕭條歸似客江湖飄泊住還驚<lb/>
如何嵗晚青山下猶有天涯未了情<lb/>
　　詠草為劉公覲<lb/>
<pb n="KR4e0114_WYG_009-12b"/>
幾度隂隂幾度晴年華不改舊林坰風霜滿野根都白<lb/>
天地無心葉又青濃伴客愁迷逺道澹隨詩思到閒亭<lb/>
蘼蕪萬里湖南路一片蕭疎繞洞庭<lb/>
　　班婕好團扇圖<lb/>
寵辱由來事不常佳期未必永相忘君恩偶為炎涼換<lb/>
妾意終當箧笥藏粉黛香消金屋妬熊羆夢反玉簪祥<lb/>
舊懐寥落新愁併長信宫前草又黄<lb/>
　　月波亭<lb/>
<pb n="KR4e0114_WYG_009-13a"/>
明月流光水上頭凭欄對月思悠悠江湖萬里何人共<lb/>
天地百年今夜秋桂子香生翻兔藥蘆花影動泊漁舟<lb/>
此情欲借清商發抱得瑶琴不自由<lb/>
　　丙戌除夕舟次富陽<lb/>
三百九旬今夜盡四十二年明日來功名荏苒老將至<lb/>
紅塵汨没朱顔催庭幃咫尺如萬里飛夢復繞黄金臺<lb/>
明年今夜知何處卧聴寒潮心轉哀<lb/>
　　和陳彦章見寄用錢學士原韻二首<lb/>
<pb n="KR4e0114_WYG_009-13b"/>
蚤期功業誓河山未到封侯惜暫閒飛將霸陵逢醉尉<lb/>
孟嘗函谷滯晨闗和烟芳草凝愁發帶雨寒潮載夢還<lb/>
身在江湖心魏闕幾回寒暑念民艱<lb/>
草堂尊酒對南山身外功名似夢閒老我病辭青瑣闥<lb/>
看人生出玉門闗垂楊野渡虚舟泊古木荒林倦鳥還<lb/>
離合悲歡總回首可應頭白尚多艱<lb/>
　　戊子除夕<lb/>
前年此夕泊錢塘去嵗寒燈卧草堂客路風霜閒亦擾<lb/>
<pb n="KR4e0114_WYG_009-14a"/>
故鄉詩酒病還狂送窮漫學車船戲逐疫新翻傀儡裝<lb/>
最喜家門盡强健綵衣稱慶醉椒觴<lb/>
　　雪中偶書<lb/>
江南三白兆豐年最好湖山晩霽天沽酒欲迷歸市路<lb/>
捕魚還見出浜船雲連野色和烟暝人共梅花待月圓<lb/>
不是梁園詞賦日也隨清景一陶然<lb/>
　　許廷冕留詠亭<lb/>
曲水流觴事不迷山亭渾似浣花溪情閒野渡舟横晩<lb/>
<pb n="KR4e0114_WYG_009-14b"/>
思入空梁燕落泥誰向松間尋舊作自從竹下刻新題<lb/>
山靈不管詩人倦草緑烟明鳥亂啼<lb/>
　　採芳艇<lb/>
十里湖山一葉舟年芳荏苒水東流聞歌白苧聊相和<lb/>
欲採青蘋不自由杜若洲空逢斷荇菰蒲渚淺趁輕鷗<lb/>
涉江風雨芙蓉老逺道深秋已倦遊<lb/>
　　再遊寳所<lb/>
負郭岩扉敞石壇上方門徑繞層巒樓觀海日夜先曙<lb/>
<pb n="KR4e0114_WYG_009-15a"/>
竹引湖風夏亦寒林外歌聲泉出谷水中人影釣揚竿<lb/>
何當雪月烟花候來共山僧信宿看<lb/>
　　范德章金臺對雨詩巻<lb/>
南北追攜共一身對牀風雨夜紛紛醉疑瞿峽愁中卧<lb/>
寒憶巴山夢裏聞白髮孤燈人望逺緑波芳草鴈離羣<lb/>
何年得似彭城㑹剪燭論詩坐夜分<lb/>
　　雪村書舍<lb/>
積雪空林晩乍晴小牕孤榻罷韓檠光揺竹簡芸牕淨<lb/>
<pb n="KR4e0114_WYG_009-15b"/>
寒入梅花紙帳清坐久卻疑更漏斷夜深兼借月華明<lb/>
洛陽舊隠如相問為報袁安素業成<lb/>
　　送劉繡衣兄還江西<lb/>
黄金臺下駐春暉千里江山疋馬歸淮浦東風芳杜合<lb/>
楚江烟雨鶺鴒飛重來會見聲華著此去無令信息稀<lb/>
獨有恵連傷逺别天涯回首各沾衣<lb/>
　　為豐叅議題栁岸春風<lb/>
林塘三月栁依依揺颺東風近竹扉旋逐歌聲飄舞席<lb/>
<pb n="KR4e0114_WYG_009-16a"/>
淡隨春氣入羅衣落花滿路啼鶯歇芳草凝寒燕子飛<lb/>
自是平泉行樂處風光不與賞心違<lb/>
　　送徐用濟太守還金谿<lb/>
飛蓋雲隨畫舫還不須童穉候柴闗南州舊隠文章顯<lb/>
中世髙風富貴閒松竹未交秋節後桑榆猶在午隂間<lb/>
年芳正好故人去一曲清湖繞碧山<lb/>
　　和王瑞之旅懐見寄<lb/>
萬巻圖書一葦航不因流落滯遐方行遲秖為山留坐<lb/>
<pb n="KR4e0114_WYG_009-16b"/>
閒絶惟應酒送忙旅館風煙多勝日故園桑梓未斜陽<lb/>
秋來亦有歸飛燕王謝堂髙是異鄉<lb/>
　　山水圖<lb/>
水車聲急緑陰肥水漫魚罾白鳥飛斜白照林停晩牧<lb/>
新蒲近渚映春衣采蓮歌唱時將及競渡風光事已非<lb/>
望斷五湖舟去逺月明應有市船歸<lb/>
　　為吳方伯冩海天秋望圖<lb/>
老樹荒山海上頭碧天沈水不勝秋乾坤定位東南缺<lb/>
<pb n="KR4e0114_WYG_009-17a"/>
江漢朝宗日夜流人世勞生真渺粟仙家何處是浮丘<lb/>
凌虚不見揚塵處風送雲濤起蜃樓<lb/>
　　畫秦山書屋圖<lb/>
茆屋幽深草樹中早來心迹暮還同錐毛有鐡詞峯隠<lb/>
燈壁無隣眼照空桂殿秋香天外月龍門春漲海邉風<lb/>
惟應詩畫消長日慙負賡歌作繪功<lb/>
　　雲山訪隠圖<lb/>
獨向青城訪隠君岩扉深杳路氤氲山翁採藥不知處<lb/>
<pb n="KR4e0114_WYG_009-17b"/>
童子迎人猶閉門斜照入林松影亂迴風出澗水聲分<lb/>
晚來再問經行地指點春峯頂上雲<lb/>
　　雪牕夜讀圖為沃饒文裕<lb/>
萬樹隂沈雪乍晴兩峯寒寂澗流聲玉京有路春何處<lb/>
銀海無波幾變更明月到牕松火盡斜風穿榻苧幃輕<lb/>
殘編未了清無寐不為梁園賦不成<lb/>
　　送于憲使致仕<lb/>
亂山孤騎大江船跋涉艱危二十年一代鳳麟天下士<lb/>
<pb n="KR4e0114_WYG_009-18a"/>
四方霖雨夢中賢黄金臺古安車逺緑野堂空晝錦旋<lb/>
留得清忠表臺諌娟娟秋月照霜天<lb/>
　　竹溪書屋<lb/>
竹林書舍語溪頭萬玉叢深一水流涼氣入簾湘帙潤<lb/>
緑陰當户石牀幽偶乘淇澳詩人興又起沅湘旅夜愁<lb/>
雅頌不忘清節在春風行見鳳來遊<lb/>
　　墨梅<lb/>
淡烟寒水野橋邊風景依依似臘前逺道荒涼遲驛使<lb/>
<pb n="KR4e0114_WYG_009-18b"/>
空山揺落見流年凭闌東閣春當座載酒西湖月滿船<lb/>
羌笛何須怨三弄青青如豆更堪憐<lb/>
　　為牛文振題墨梅飛白竹二首<lb/>
林谷無媒草蔓纒嵗寒心事只依然長因逺道逢人寄<lb/>
憶得空山獨夜眠隨處月明容野夢幾分春色上吟肩<lb/>
别來風雨頻揺落猶自幽閒是往年<lb/>
風度長疑帶雪看憑誰留興入輕紈素鸞有影當牕見<lb/>
清籟無聲特地寒霜落渭川秋慘淡月明湘水夜迷漫<lb/>
<pb n="KR4e0114_WYG_009-19a"/>
平生雅操今猶在顔色蕭疎節未殘<lb/>
　　席間答景瞻景章諸同遊<lb/>
二十五老不常好三百六旬如擲梭鏡中白髮已如此<lb/>
湖上青山將奈何清會有詩兼有酒佳人能舞復能歌<lb/>
從來得喪都如夢何必驚誇春夢婆<lb/>
　　題乾坤一草亭<lb/>
杜陵野老身如寄家住千山獨掩扉萬事浮沈遺搆在<lb/>
百年離合舊鄰非亂山風雨催吟盡永夜星河照影微<lb/>
<pb n="KR4e0114_WYG_009-19b"/>
不獨南陽卧龍事子雲詞賦未應稀<lb/>
　　題魏尚書和周彦充詩<lb/>
客牕孤榻坐新涼展巻超然古意長韓魏從來重師魯<lb/>
蘇公早已識元章百年人物歸吳越千古文章邁漢唐<lb/>
見説東園老無恙西風寒並菊花香<lb/>
　　乙卯三月再遊勝果寺書事<lb/>
清霜落葉寺門前十載重來問老禪勝事幾迴芳草歇<lb/>
舊遊無復盛時全江分吳越横通海山近蓬萊直上□<lb/>
<pb n="KR4e0114_WYG_009-20a"/>
便欲移尊窮絶頂不堪風雨惜殘年<lb/>
　　李漢祥退閒詩<lb/>
男婚女嫁已闌珊斷送浮生作大閒不是逢僧聊半日<lb/>
直須投老入孤山潮平野渡虚舟泊日昃寒林倦鳥還<lb/>
車馬自喧心自逸滿庭芳草蓽門闗<lb/>
　　沈士容母夀詩<lb/>
南山髙拱北堂幽五色衣裳映白頭勿藥病消元有喜<lb/>
如岡夀永合忘憂蟠桃秀結三千嵗樛木陰深八十秋<lb/>
<pb n="KR4e0114_WYG_009-20b"/>
滿目曾𤣥太平世百年家慶荷餘休<lb/>
　　黎滄洲邀飲靈隠小酌永福僧舍<lb/>
靈鷲山髙石竇空冷泉亭外樹蘢葱人行絶磵春無雨<lb/>
花落深林夜有風山水増妍詞客在衣冠尋樂故人同<lb/>
舞雩沂水歌遊歇盡説蘭亭翰墨工<lb/>
　　三月晦日遊龍井<lb/>
倦扶殘醉過湖堤物候催新客思迷桑柘林疎蠶事促<lb/>
菰蒲水淺鷺行低泉聲落澗龍淵近山勢凌空鳥道齊<lb/>
<pb n="KR4e0114_WYG_009-21a"/>
苦欲相留留不得晚風斜日杜鵑啼<lb/>
　　送温州揮使陳汝玉朴菴之孫<lb/>
四世簪纓見祖孫六朝鈇鉞衛將軍清英不忝千金子<lb/>
雅厚元從萬石君劒蓄靈光徹牛斗兵凝朝氣待風雲<lb/>
送君不盡懐人恨目斷江東舊鴈羣<lb/>
　　再遊靈隠寺<lb/>
三月春深日日晴桃花未落栁陰清素羅衣薄松風淡<lb/>
斑竹兜輕石路平盛世多才慚獨往客遊無處冩閒情<lb/>
<pb n="KR4e0114_WYG_009-21b"/>
倦來更欲緣溪步為借寒流一濯纓<lb/>
　　四月九日隂僉憲邀遊西湖<lb/>
海道行春興未孤南風迎節下西湖天分瀛嶼三山地<lb/>
人在瀟湘八景圖巢閣詩翁今在否龍門遊客到曾無<lb/>
相逢已盡登臨樂酒罄芳樽莫再沾<lb/>
　　醉中用前韻寄所知<lb/>
漫道西園旅況孤一春光景四遊湖笑辭粉緑陪歌管<lb/>
戲索丹青冩畫圖縱筆題詩千首易倒囊酬客半錢無<lb/>
<pb n="KR4e0114_WYG_009-22a"/>
白頭取醉應非昔不用隣船借宿酤<lb/>
　　為隂僉憲題畫<lb/>
千古江山舊物華可人風景自清佳浮塵不到漁樵地<lb/>
勝境元無佛老家石徑逢秋多杞菊水亭留客盛茶𤓰<lb/>
晚來風急鷗羣散一片澄波映落霞<lb/>
　　松鶴圖<lb/>
松老巢空日半矄碧山髙絶鶴成羣三分浮雪凝珠樹<lb/>
一片飛瓊隔彩雲隂磵長鳴雙子和晴臯孤唳九天聞<lb/>
<pb n="KR4e0114_WYG_009-22b"/>
平生毛羽皆清白不帶蓬栖野雉紋<lb/>
　　春意圖為隠僉憲題<lb/>
鈞陽幾日動灰葭轉眼韶光徧海涯發育共憐春有腳<lb/>
殘傷誰謂䑕無牙蘭篁地近森將老杞橘林隂宿未華<lb/>
一種東風生意别月光應照不毛家<lb/>
　　滄洲清趣巻<lb/>
竹籬茅屋住滄洲風景宜人嵗序幽水漫魚梁穿笱下<lb/>
雨漂鳬藻近牕流歌聲夜落秦淮月詩景涼通楚澤秋<lb/>
<pb n="KR4e0114_WYG_009-23a"/>
清濁浮沈總如許晚將心事托虚舟<lb/>
　　聽雨為朱元素題<lb/>
殘燈照影倚躊躇瀟颯聲中淚點俱衾枕夜寒身獨在<lb/>
池塘春草夢全無風淒敗葉悲荆瘁水漲平沙怯鴈孤<lb/>
忽憶彭城對牀事不勝清苦一長吁<lb/>
　　姑蘇伊僉憲父夀詩<lb/>
元朝元夕喜相催吳水吳山淑氣回人遇良時躋耄耋<lb/>
境當佳處擬蓬萊五湖鷗鷺恩波濶一代衣冠夀域開<lb/>
<pb n="KR4e0114_WYG_009-23b"/>
最好兒孫忠孝在棄官終養蚤歸來<lb/>
　　稼軒<lb/>
富貴功名淡欲忌幽居無恙樂時康豳風世逺茅綯在<lb/>
莘野人非畎畞長白鳥近畦苗合秀黄雲映户稻生香<lb/>
不知桃李園中景何似柴桑舊草堂<lb/>
　　送伍舉人舜廣<lb/>
顒顒文采下蟾宫步歴青雲路幾重秋草香聞周野鹿<lb/>
春雷聲促禹門龍連城白璧新辭璞百鍊黄金正在鎔<lb/>
<pb n="KR4e0114_WYG_009-24a"/>
此去蓬山知不逺看花應上最髙峯<lb/>
　　和于景瞻王瑞之嵗暮述懐兼詠梅竹二作因以<lb/>
　　　見彼此之情<lb/>
天時人事漸闌殘蓬户蕭疎海邑寒世路亡羊先自息<lb/>
清琴别鶴更誰弹青山有地堪投老白髮無人可遣安<lb/>
嵗晚西湖歌舞歇暫應容把釣魚竿<lb/>
莫看南枝與北枝每因詞賦見心期為憐宋老風雲氣<lb/>
不減逋翁水月姿已發榮華隨處賞未開情思幾人知<lb/>
<pb n="KR4e0114_WYG_009-24b"/>
一簾淡月清宵永誰似牕前忽到時<lb/>
　　題徐元玉蓮塘勝賞詞後<lb/>
十里紅芳載酒行興來誰復顧隂晴無端此會聊相偶<lb/>
有約重來恐未成擊楫聲孤人語歇濟川名重客舟輕<lb/>
風光想像湖湘路欲借遺文弔賈生<lb/>
　　贈張相士<lb/>
閲遍寰區二百州江湖無處不追留疑從單父城邊見<lb/>
曾逐麻衣道士遊黄髮年中知老大白衣叢裡識公侯<lb/>
<pb n="KR4e0114_WYG_009-25a"/>
相逢為問來秋事笑指青雲一㸃頭<lb/>
　　張僉憲湖山行樂圖<lb/>
江湖情思廟堂身行盡吳山兩度春范老不先天下樂<lb/>
蘇公豈是宦遊人菊松有待歸應晩琴鶴相忘貴亦貧<lb/>
他日懸車定何處午橋莊上杏花新<lb/>
　　輓孫孟璵醫士<lb/>
生芻束玉見無因宿草荒烟悵望頻轉眼忽驚千古别<lb/>
到頭誰是百年人海邊明月傷心夜湖上青山揜淚春<lb/>
<pb n="KR4e0114_WYG_009-25b"/>
惟有匡廬杏花樹東風依舊嵗華新<lb/>
　　吳汝秀求先人詩集序有作<lb/>
湖橋春水泊輕舠冒雨相過重爾勞喜見伯温編擊壤<lb/>
慚非元晦敘離騷縶駒此夕閒空谷鳴鶴何時徹九臯<lb/>
芳草王孫又歸去客邊聊為一揮毫<lb/>
　　再送歐員外<lb/>
越水吳山近寂寥秋來到處動歌謡司徒鄉土簪纓表<lb/>
科甲文章錦繡標千里星霜勞使節九重雨露下宸霄<lb/>
<pb n="KR4e0114_WYG_009-26a"/>
元功自有𤣥圭錫好副民風十二條<lb/>
　　陳大尹秦淮書屋<lb/>
短墻幽徑草纎纖流水浮光四遶簷藜杖近分天禄火<lb/>
芸編新絓鄴侯籤魚龍變化書連屋奎璧森羅月滿簾<lb/>
一束囊攜人去後舊幃穿榻閉清嚴<lb/>
　　聞鄭子髙參政訃<lb/>
一自同舟下第歸重聯書劒上春闈青雲得路故人散<lb/>
白首還家往事非漫有束芻懐逺道空驚宿草閉𤣥扉<lb/>
<pb n="KR4e0114_WYG_009-26b"/>
傷心不似當年别目極南天淚滿衣<lb/>
　　甲寅二月晦日雨霽會飲朱彦明莊上<lb/>
林梢曙色映朝霞沙淨春堤步落花負郭有田清世業<lb/>
髙居無事野人家簷空剩挿清明栁山近先烹穀雨茶<lb/>
不是青春壯遊處暫隨歌舞樂年華<lb/>
　　竹鶴軒為馬浩瀾題<lb/>
琅玕娟淨羽衣鮮彷彿湘君駕月旋見實何年隨鳳下<lb/>
報安常日有書傳烟梢滴露秋先警雨篠驚風夜不眠<lb/>
<pb n="KR4e0114_WYG_009-27a"/>
桃李無情鶯燕别憑留聲節上芸編<lb/>
　　松石行窩<lb/>
靜老山林故有期行軒移鑿是何時隂連絶壁雲孤峭<lb/>
枝壓浮峯雨半欹十載風霜寒士節萬間梁礎大方姿<lb/>
陶濳已去元章逺嵗晏齋空只自怡<lb/>
　　吳栖雲輓詩<lb/>
人去滄洲嵗幾何青山芳塚鬱松蘿生榮未盡安車召<lb/>
死别猶驚鼓缶歌東道髙懐賓客在南州舊族子孫多<lb/>
<pb n="KR4e0114_WYG_009-27b"/>
雲栖不逐秋風散閒待遼陽化鶴過<lb/>
　　送吳汝貴謫官入閩<lb/>
舊家人物盛時賢粉署知名又十年六月鵬程應一息<lb/>
千金龍劒暫孤懸江城歇馬春將盡山館聞鷄夜不眠<lb/>
倐忽相逢便相别宦情鄉思各依然<lb/>
　　蘭谷<lb/>
石屋幽深小徑斜繁芳刪盡地清華壇荒尚譜宣尼操<lb/>
畹廢猶存屈子家霜淨獨餘凋後葉泉香時泛落來花<lb/>
<pb n="KR4e0114_WYG_009-28a"/>
南州髙士元蕭散入室無人亦自嘉<lb/>
　　題古畫<lb/>
山淨浮雲水淨烟清寧風景是何年沿村古道無戎馬<lb/>
近渚幽亭有釣船慘淡畫圖人已逺淒涼題詠世猶傳<lb/>
小牕風雨無人夜彷彿清猿到耳邊<lb/>
　　于景瞻宅賞牡丹花時已過感而有作呈諸公屬<lb/>
　　　和<lb/>
惜花無奈看花遲孤負春風第一枝急景最憐將落候<lb/>
<pb n="KR4e0114_WYG_009-28b"/>
芳心還憶未開時賞因多病難勝酒吟到無題别是詩<lb/>
分付東君好培䕶與花先定隔年期<lb/>
何處相攜宴牡丹年年三月在長安也知白首聨詩坐<lb/>
不似青春把酒看羅幛無風香氣暖金盤有露玉容寒<lb/>
故情不逐韶華改徧倚斜陽十二闌<lb/>
　　錢舜舉雲山秋景圖<lb/>
百里溪山一色秋嶺雲汀樹共悠悠何人欲著閒居賦<lb/>
有客將歸逺道遊林外漁樵黄葉渡水中亭館白蘋洲<lb/>
<pb n="KR4e0114_WYG_009-29a"/>
風光滿目知何處不是吳州是越州<lb/>
　　甲寅三月登吳山悵然有作<lb/>
遊適時頻趣轉濃少年吟眺已成翁從教白髮三千丈<lb/>
不盡青山百二重海接江湖通郭水市連丘壑礙樓峯<lb/>
登能作賦人誰是俯送浮雲散碧空<lb/>
　　為隂僉憲題馬湖府土官知府安鰲族譜<lb/>
𤓰瓞綿綿世澤饒逺從西漢到天朝山湖帶礪藩垣久<lb/>
江漢朝宗海嶽遥華胄直須家譜悉累功還見史書標<lb/>
<pb n="KR4e0114_WYG_009-29b"/>
于今四表重光被九族都應仰聖堯<lb/>
　　毛處士八十夀詩<lb/>
夀星光彩燭南天白髮逢春八十年世際七朝人物泰<lb/>
家傳四世子孫賢西湖杖屨開行館北海尊罍列慶筵<lb/>
記取十年須一會還應兩度醉花前<lb/>
　　赤壁圖為嚴仁逺揮使題<lb/>
新秋時節又新冬兩度登臨謫宦中歌歇洞簫清對客<lb/>
夢回孤鶴醉推篷百年詩賦遺文在三國江山舊業空<lb/>
<pb n="KR4e0114_WYG_009-30a"/>
聚散升沈一樽酒盡隨殘雪踏飛鴻<lb/>
　　畫秋山圖有題<lb/>
荒烟野樹滿重丘人在青山最上頭直北闗河燕月暮<lb/>
向南鴻鴈楚雲秋閒登古寺尋僧話獨立危巖看水流<lb/>
蓴菜時香鱸正美西風不見季鷹舟<lb/>
　　黎今俊滄洲巻<lb/>
悠悠書劎易蹉跎一卧滄洲嵗月多斷巻秋風迴駟馬<lb/>
小亭春水浴羣鵞醉醒無復江潭問清濁何勞孺子歌<lb/>
<pb n="KR4e0114_WYG_009-30b"/>
見說雲溪有圖畫故人詩酒意如何<lb/>
　　追挽何都憲祖考妣<lb/>
一生丹穴一岐陽瑞鳳祥凰兩頡頏嶰谷何年諧律吕<lb/>
髙岡初日煥文章天留落羽羣雛出人説來儀百鳥翔<lb/>
不是遼東華表鶴雙歸應復五雲鄉<lb/>
　　何都憲望泮樓<lb/>
重慶堂西百尺樓登臨如在泮宫遊一方禮樂觀瞻便<lb/>
數仭門墻眺覽周文廟地髙通月殿泮池水滿入瀛洲<lb/>
<pb n="KR4e0114_WYG_009-31a"/>
青衿故是君家物日日凭欄望未休<lb/>
　　何都憲重慶堂<lb/>
階下芝蘭滿屋香庭前橋梓再重行徽名早著登科録<lb/>
盛事宜標世宅堂<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>誥定聯雲錦軸兒孫齊著綵衣裳<lb/>
只應萬石君家似世徳相傳福履長<lb/>
　　闕里孔逺文占籍杭州年七十以夏大理賀詩求<lb/>
　　　和為賦一律<lb/>
落落猶存爾雅風年髙七十未成翁家傳東魯衣冠後<lb/>
<pb n="KR4e0114_WYG_009-31b"/>
人在西湖水月中玉立清秋千嵗鶴雲停霽晩兩髙峯<lb/>
不知海屋籌添未昨夜安期有信通<lb/>
　　四月十三日遊靈隠二首<lb/>
清和時節最宜人忘卻東風已過春猶有落花隨水盡<lb/>
漸看幽竹出墻新十年壺榼嗟為客五畞園居待卜隣<lb/>
遊賞事同情趣别前湖歌舞正通津<lb/>
靈鷲峯邊合磵東風光不與昔遊同春蠶作繭柔桑盡<lb/>
社燕移巢舊巷空風蕩泉聲猶振激雨隂山色久溟濛<lb/>
<pb n="KR4e0114_WYG_009-32a"/>
結茆便欲巖栖老時物驚心歸興濃<lb/>
　　武克顯博古堂詩<lb/>
淨几明牕翰墨香故家文物滿芸房畫圖不混古今筆<lb/>
簡冊常分品第裝老我每因清事到為誰重整法書忙<lb/>
從來鑒賞非時好絶勝王家寶繪堂<lb/>
　　江村一曲<lb/>
一曲清江碧四圍江村日日淨涵輝烟深栁色迷花塢<lb/>
風急蘋香滿竹扉巢燕飛閒應識主汀鷗眠熟慣忘機<lb/>
<pb n="KR4e0114_WYG_009-32b"/>
不知杜甫題詩處景物于今似此非<lb/>
　　沈元節父母輓詩<lb/>
耆舊凋傷不忍聞愁將薤露作招魂百年故物青氊在<lb/>
半世推恩紫誥存髙塚松梧秋冷淡舊堂花竹月黄昏<lb/>
欲知死後生前事滿眼芝蘭盛子孫<lb/>
金蔵玉藴美相宜景及桃夭是盛時箕帚分甘姑舅喜<lb/>
閨門慶協聖明知重闈日永春何麗樛木陰深晚更滋<lb/>
今日北堂寒雨夜有人長慟蓼莪詩<lb/>
<pb n="KR4e0114_WYG_009-33a"/>
　　甲寅中秋㑹飲張用文宅待月<lb/>
何處銜杯看月圓兩峯庭院石闌邊山河倒影冰輪滿<lb/>
星斗藏輝玉燭懸白髮丹心秋幾度籃橋青瑣夜何年<lb/>
醉來索共嫦娥語誰似風流李謫仙<lb/>
　　畫雪松送栁太守北上<lb/>
景物淒迷野色荒空山嵗晩見孤芳凌髙氣勁緣蘿斷<lb/>
覆下隂深弱篠長根到幽𤣥枝亦古心含和煦葉都香<lb/>
嚴寒歴盡陽春布天為王家老棟梁<lb/>
<pb n="KR4e0114_WYG_009-33b"/>
　　送汝舉人赴禮闈二首<lb/>
聖主重華世泰和四門清闢啓賢科雲垂龍虎開天榜<lb/>
風動麟凰廓禮羅小雅笙歌周宴古大方文字漢京多<lb/>
吳江自與天池接快見鯤騰際海波<lb/>
賔鴻時漸鹿和鳴天路無塵野有萍運啟六飛升帝極<lb/>
文同五緯聚奎星琱弓中鵠猶彎矢寳劒摶犀乍發硎<lb/>
見説禹門春未化年來三月少驚霆<lb/>
　　題俞章懐椿巻<lb/>
<pb n="KR4e0114_WYG_009-34a"/>
腸斷髙林淚迸泉蕭蕭風葉夕陽天春秋望絶八千嵗<lb/>
日夕愁過百萬年有約松筠空自好無情橋梓為誰妍<lb/>
燕山路杳人何在丹桂寒香益惘然<lb/>
　　白都閫攜牲酒相訪夜酌有作<lb/>
小山斜日晩生陰紅燭青尊坐夜深制閫多才超武舉<lb/>
匡時有䇿起儒林明良自感非常遇老病空談未邁心<lb/>
不是春宵花月宴也應一刻直千金<lb/>
　　平湖吳伯諧大尹見過别後有寄<lb/>
<pb n="KR4e0114_WYG_009-34b"/>
駐馬瓊林醉綺筵手分霖雨下南天軒墀虎衛仍相待<lb/>
枳棘鸞栖只暫遷自昔兵民同化美于今文武見才全<lb/>
欲知茂宰清平治胥吏無能嵗有年<lb/>
　　賀人納粟冠帶<lb/>
自獻籝金報治平不因干禄為時名邑分十室有忠信<lb/>
義出千人是俊英宅里旌添華屋潤冠裳榮稱素衣清<lb/>
東南多少輕肥者滿執牙籌過一生<lb/>
　　正月十三日雪<lb/>
<pb n="KR4e0114_WYG_009-35a"/>
騰六迴車路未遥又隨青女候元宵未應栁絮因風起<lb/>
剰見葭灰過律飄陰壑冰澌鴻迹去陽坡草茁燒痕消<lb/>
興來便欲行吟出十二街中徧寂寥<lb/>
　　題畫<lb/>
晴山隔岸繞江流沈緑浮青浸未收谷口烟蘿黄鳥樹<lb/>
水中莎草白鷗洲林空宜有幽居客川廣堪容待渡舟<lb/>
南去北來人擾擾不知何處可攀遊<lb/>
　　題秦溪八景詩冊有懐朱文海<lb/>
<pb n="KR4e0114_WYG_009-35b"/>
漁牧耕樵繞磵阿四時風景逐時多唱閑晩犢歌停調<lb/>
雲破春犁雪滿柯日落桐林海月上嵐收石屋晩鐘和<lb/>
秦溪舊境年年似物在人非奈爾何<lb/>
　　王漢昭招飲步總管廟留題僧舍<lb/>
不用湖山事逺遊海城東畔小瀛洲誰言閙市無閒地<lb/>
自覺浮生是蕩舟梁燕嵗歸僧漸老庭花時發水還流<lb/>
一觴一詠青春暮爛醉何妨下榻留<lb/>
　　丙辰二月雪菴上人邀飲小樓見杏花有作<lb/>
<pb n="KR4e0114_WYG_009-36a"/>
何處招尋泛羽觴髙樓花近淨年芳荒村暮雨曾沽酒<lb/>
梵境春風不出墻老我重思曲江院是誰今卧午橋莊<lb/>
相逢盡是凭闌者莫道偷閒過竹房<lb/>
　　送平湖吳伯諧大尹入覲<lb/>
河陽桃李頌清寧又唱離歌餞北行紅日九重京闕夢<lb/>
白雲千里故鄉情天顔有喜親顔近文選成功武選榮<lb/>
忠孝兩全名位盛壯遊真不負平生<lb/>
　　正月二日朱孟瑜宅賞燈是日有雪<lb/>
<pb n="KR4e0114_WYG_009-36b"/>
爆竹烘爐炭未灰朝元纔罷賞心催鰲峯瑞應三呼起<lb/>
火樹花兼六出開老去喜逢春宴蚤晦餘先借月明來<lb/>
臨安舊事依然在更待官燈上戲臺<lb/>
　　秋暮有懐楊熙春<lb/>
問程知是到長沙音信寥寥只自嗟孤枕客邊應有夢<lb/>
一身愁裡似無家經秋古樹留殘照臨水荒城見暮鴉<lb/>
幾度夜深寒不寐瀟瀟風雨上牕紗<lb/>
　　西林<lb/>
<pb n="KR4e0114_WYG_009-37a"/>
瀼西佳致杜陵莊曲徑通幽入草堂日映松臯穿户淡<lb/>
水流花塢過橋香條桑剪雨春蠶罷敗莠漂風晩稻長<lb/>
勝事不窮清賞足直須詩畫為傳芳<lb/>
　　題碧泉巻<lb/>
僊家池館絶囂埃一碧流泉近户來為愛秋清淨如練<lb/>
卻嫌春蔓緑於苔迷津黑水應難濯入海黄河去不回<lb/>
何似蒼明長在目天光雲影鏡中開<lb/>
　　和徐學士瓊送危昌言詩大樸之孫也<lb/>
<pb n="KR4e0114_WYG_009-37b"/>
自是丹山五色雛至今文采與羣殊江湖浪迹惟琴劍<lb/>
丘壑閒情有畫圖吳苑清霜楓葉落楚鄉寒月鴈行孤<lb/>
相逢卻憶先公事惆悵才名老宦途<lb/>
　　畫雲海圖送于文逺還新安文逺時與景瞻京兆<lb/>
　　　通譜以子恕奉祠而歸<lb/>
百年文武自髙門散合無憑世系存徽國衣冠遺舊範<lb/>
吳山祠墓見雲孫星辰拱極元同象江漢朝宗㑹有源<lb/>
咫尺蓬萊人未見髙丘逺海漫勞魂<lb/>
<pb n="KR4e0114_WYG_009-38a"/>
　　遊春圖<lb/>
栁陌桃溪處處和興闌歸晩夜如何壺觴已罄厭厭飲<lb/>
騎從行催踏踏歌滿路風聲啼鳥歇隔墻花影月明多<lb/>
朱門未扣人先應一點銀燈出綺羅<lb/>
　　張士明西郊野趣<lb/>
數椽茅屋住西郊野趣真成俗慮消臨水偶垂無餌釣<lb/>
登山時遇帶書樵半村禾黍連深巷五里輪蹄隔斷橋<lb/>
聞道春城遊賞歇夕陽林下獨逍遥<lb/>
<pb n="KR4e0114_WYG_009-38b"/>
　　送蹇通判赴京<lb/>
黄甲登名繡作衣宦家中世似君稀提刑大振行臺憲<lb/>
佐郡全收侍殿威六月摶鵬聊一息三年停鳳又髙飛<lb/>
懸知郭隗臺前路駿復天閑定不歸<lb/>
　　送王主事伯舉抽分還部<lb/>
數巻圖書上驛船飄飄文采似登仙司徒自古須經國<lb/>
進士從來最得賢越北闗津無滯賈吳東山水有新篇<lb/>
懸知獻納丹墀裏五色雲中一鳳旋<lb/>
<pb n="KR4e0114_WYG_009-39a"/>
　　題伍公矩桂林别意冊後<lb/>
五嶺行雲七澤風東將入海汎鴻濛生還卻笑征南老<lb/>
往事空驚塞上翁萬里歸心孤磧鴈廿年春夢五更鐘<lb/>
曲江院裡看花伴物色于今盡不同<lb/>
　　送王文昭秀才還慈谿<lb/>
風雅文章世宦名西遊未久復東行廣場有藿駒難縶<lb/>
清野無蒿鹿未鳴燈下雨聲賓館夢江南晩色故園情<lb/>
温柔舊學如君少落日臨期老眼明<lb/>
<pb n="KR4e0114_WYG_009-39b"/>
　　松軒為無錫楊璠題<lb/>
落日長松野蔓滋小門幽徑曲通籬影横虚榻月當牖<lb/>
風度清琴聲滿帷冰雪嵗寒人共古棟梁材大事何遲<lb/>
分明記得歌遊處白髮青林有夢思<lb/>
　　鄉先達王公宗憲居官盛有時譽司銓衡者方欲<lb/>
　　　倚重任而公乞歸甚力人益髙之噫有果不易<lb/>
　　　及也予不能暢其官美之名故連詩而為送之<lb/>
東將入海喜乘風回首紅塵杳靄中浮世勞生何日盡<lb/>
<pb n="KR4e0114_WYG_009-40a"/>
急流勇退幾人同杏花春雨江南路白髮青山洛下翁<lb/>
此别因君重興感不勝歸思附冥鴻<lb/>
曾持使節過南徐監郡能聲衆所知推轂屢膺當道薦<lb/>
投簪竟為引年辭五湖烟水歸時樂千里棠隂去後思<lb/>
愧我素餐今白髮不堪碌碌尚驅馳<lb/>
　<lb/>
　<lb/>
　<lb/>
<pb n="KR4e0114_WYG_009-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻九<lb/>
</p>
<p>
</p>
  </div>
</body>
</text>
</TEI>
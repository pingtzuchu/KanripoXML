<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻三十</head> <lb/>
    <p>
<pb n="KR4e0114_WYG_030-1a"/>
欽定四庫全書<lb/>
　方洲集巻三十<lb/>
　　　　　　　　　　　　　明　張寧　撰<lb/>
　讀史録<lb/>
　　昭帝<lb/>
　始元元年<lb/>
燕王旦謀反赦弗治<lb/>
　春秋人臣無將故有誅意之法淮南厲王初以驕蹇<lb/>
<pb n="KR4e0114_WYG_030-1b"/>
　不奉漢法史猶謂文帝不及時裁制以成其敗燕王<lb/>
　旦蓄謀過望已非一日及是反具已成黨與皆死其<lb/>
　意非特將而已乃赦而弗治失法已甚又不能為之<lb/>
　防範節制任其怙玩無所忌憚遂使上官桀等得以<lb/>
　藉旦為外權旦亦樹桀等為内黨交通搆煽至於七<lb/>
　年之久而後發豈非昭帝狃於私恩霍光等不諳大<lb/>
　義而實有以養成其惡歟<lb/>
　二年<lb/>
<pb n="KR4e0114_WYG_030-2a"/>
三月遣使賑貸貧民種食秋詔所貸勿收責除今年田<lb/>
租<lb/>
　武帝徴斂百端誅求無算終世未嘗見其有餘昭帝<lb/>
　即位未㡬惠賚數舉其後未嘗見其不足以此見天<lb/>
　下之豐約安危未有不係於君心轉移之間也<lb/>
　四年<lb/>
立媫妤上官氏為皇后<lb/>
　此上官桀謀反之階霍光滅族之轍也<lb/>
<pb n="KR4e0114_WYG_030-2b"/>
　六年<lb/>
蘇武還自匈奴以為典屬國<lb/>
　按張騫使西域為匈奴遮留持漢節不失行時百餘<lb/>
　人去十三年唯二人得還大略與蘇武相類然朝廷<lb/>
　之所著列華夷之所敬憚古今之所稱仰騫實不得<lb/>
　與蘇武竝焉蓋武之出使本以王命懷逺其名正其<lb/>
　言順事雖不幸顧其忠義之發又適當所徃之國匈<lb/>
　奴威之不能懼愛之不能喜説之不能使其聴處已<lb/>
<pb n="KR4e0114_WYG_030-3a"/>
　不以死生動心事君不以存亡改節敬事不以近久<lb/>
　老壯易慮觀其折衞律對李陵服武帝之喪從容處<lb/>
　義庶㡬盡己俟命之士至今使人感嘆而不能己可<lb/>
　謂忠義之至豈特慷慨殺身者哉若騫之事不過開邊<lb/>
　務逺為之遮留於中道又復低回逋遁如婦人女子<lb/>
　之態使其事成不足以光時不成適足以辱國其功<lb/>
　逺在常惠馬宏之下安得擬武哉故君子之事君也<lb/>
　任正為上服勤次之以死抵利斯為下矣<lb/>
<pb n="KR4e0114_WYG_030-3b"/>
　元鳯三年<lb/>
遼東烏桓反遣將軍范明友將兵擊之<lb/>
　王者之兵有罪致討無罪即止況夷狄不治者哉今<lb/>
　烏桓數犯塞則有罪之人也匈奴希寇盜則無罪之<lb/>
　人也武帝時閩越相攻田蚡汲黯皆以為不煩辱使<lb/>
　徃救此意適與充國合光不能用乃出擊匈奴是欲<lb/>
　殺無罪以快有罪若為烏桓報怨者且曰兵不空出<lb/>
　若使匈奴不引去烏桓又無罪明友惡空出之名則<lb/>
<pb n="KR4e0114_WYG_030-4a"/>
　將何施哉是舉也不必慮勝量敵直以擊反者為事<lb/>
　則烏桓坐弊而漢之正兵自可立威於匈奴矣<lb/>
　四年<lb/>
遣使誘樓蘭王安歸殺之<lb/>
　髙帝之擒韓信景帝之殺晁錯武帝馬邑之謀皆此<lb/>
　舉類也<lb/>
　元平元年<lb/>
昌邑王有罪大將軍光率羣臣奏太后廢之秋七月迎<lb/>
<pb n="KR4e0114_WYG_030-4b"/>
武帝曾孫入即位<lb/>
　霍光立宣與周勃迎文事狀相似而體要不同諸吕<lb/>
　擅政其患動以天下故孝文之入少帝之誅皆出於<lb/>
　衆人以天下之患合衆人之情勃雖㑹其成功而廢<lb/>
　立之權誠未嘗專任昭帝無嗣其事係於朝廷故昌<lb/>
　邑之謀曾孫之詔光皆任為己事以一人之身制兩<lb/>
　主之命雖確然忠義而立廢之權光固不能却避矣<lb/>
　春秋之法繼世易代雖嫡正必有所承命况立庶召<lb/>
<pb n="KR4e0114_WYG_030-5a"/>
　外乎故使勃得昌邑則變不可言何也無所承命也<lb/>
　使光得孝文則成功有餘無可復議何也有所承命<lb/>
　也然則光勃之舉互有難易得失勃適幸而光不幸<lb/>
　焉耳若光當首事之時即能博詢臣民謀及卜筮來<lb/>
　丙吉之奏記質眭𢎞之驗占迎孝宣而立之則神器<lb/>
　永奠天位一成蚤有定䇿之勲中無易主之咎雖伊<lb/>
　周不過矣何一勃之足較哉惟其不能知難慎始以<lb/>
　至廢置太輕威望過分知者雖諒其心不知者尚疑<lb/>
<pb n="KR4e0114_WYG_030-5b"/>
　其迹此所以有芒刺之警也况又不能固於自退以<lb/>
　致威福浸滛恩怨交迭積疑蓄憤自取滅宗豈不哀<lb/>
　哉史稱光不學無術黯於大理以及顛覆是固然矣<lb/>
　然周勃亦重厚少文其初不過鄙僕庸夫耳未嘗明<lb/>
　理而卒保世嗣豈非因其所遇亦有幸不幸哉是故<lb/>
　論光之功莫難於廢昌邑論光之失莫重於立昌邑<lb/>
　光非同姓之親又鮮阿衡之德如此而禍敗不及其<lb/>
　身光亦未為不幸也<lb/>
<pb n="KR4e0114_WYG_030-6a"/>
侍御史嚴延年劾奏大將軍光擅廢立主無人臣禮不<lb/>
道奏雖寢然朝廷肅然敬憚之<lb/>
　有天下之大義有天下之正禮霍光以臣易君不合<lb/>
　於義則謂之篡延年居下劾上不合於禮則謂之訕<lb/>
　光惟義之大而不顧己之安危延年惟禮之正而不<lb/>
　計言之可否事未定不可無霍光之謀事既定不可<lb/>
　無延年之劾其功蓋相須也<lb/>
　　宣帝<lb/>
<pb n="KR4e0114_WYG_030-6b"/>
　本始二年<lb/>
夏尊孝武皇帝廟為世宗所幸郡國皆立廟初詔下夏<lb/>
侯勝獨以武帝多殺士衆竭民財力無澤於民不宜為<lb/>
立廟樂詔書不可用<lb/>
　夏矦勝之語實天下公論帝後嘗謂勝曰先生建正<lb/>
　言無懲前事則帝亦既審之矣但當時對君父之際<lb/>
　議論頗傷於急迫有妨定哀微詞之義其後有司請<lb/>
　尊悼考為皇考立寢廟於禮尤為不經勝時已遷太<lb/>
<pb n="KR4e0114_WYG_030-7a"/>
　子太傅竟無一言諫正信哉以前事為警一語一默<lb/>
　君子皆不能無惜<lb/>
　三年<lb/>
春正月大將軍光妻顯弑皇后許氏人有上書告諸醫<lb/>
侍疾無狀者收繫顯具語光以淳于衍毒殺事奏上光<lb/>
署衍勿論顯因勸光納其女入宫<lb/>
　按昌邑王時田延年有定䇿元功及小有罪光不肯<lb/>
　遽釋必欲使徃就獄而公議之今顯令女醫毒殺母<lb/>
<pb n="KR4e0114_WYG_030-7b"/>
　后此何所為事光直署令勿論前後予奪操縱何其<lb/>
　小大不相當也春秋有誅意之法有黨惡之罪有成<lb/>
　亂之責光初不欲封許廣國則造意矣䝉庇淳于衍<lb/>
　則黨惡矣納女入宫則成亂矣雖為人爾猶當坐也<lb/>
　况其妻女乎先儒論光不發覺則是與聞其事光之<lb/>
　罪豈止於與聞而已哉<lb/>
　四年<lb/>
夏四月地震山崩二郡壊祖宗廟<lb/>
<pb n="KR4e0114_WYG_030-8a"/>
　是時四十九郡同日地震山崩水出北海琅琊壞祖<lb/>
　宗廟其為霍氏專權毒弑許后謀殺太子之罪明矣<lb/>
　時魏相丙吉韋賢蕭望之之徒咸在帝又詔令博問<lb/>
　經學之士無一人敢以為言豈皆智識不逮耶劫於<lb/>
　霍氏專制之威懲於夏矦勝直言之戒是以結舌而<lb/>
　不敢發耳向使霍光未死帝不親政則封事終不得<lb/>
　自達帝何由審決而預為備然則人君之斥逐諫官<lb/>
　適所以助權臣之横威也可不慮哉<lb/>
<pb n="KR4e0114_WYG_030-8b"/>
　元康二年<lb/>
匈奴擾車師田者詔鄭吉還屯渠犂魏相諫相好觀漢<lb/>
故事嘗條漢興以來事及名臣奏請施行敕掾使按事<lb/>
及休告還府輒白四方異聞或有逆賊災變相輒奏言<lb/>
之<lb/>
　魏相能以前人之善為善以天下之憂為憂此宰相<lb/>
　之要道也然其意嚮所在亦欲宣帝率循舊章所以<lb/>
　防其變弛之漸周察民隱所以慮其逸欲之萌為上<lb/>
<pb n="KR4e0114_WYG_030-9a"/>
　為德為下為民真可以為萬世君相之法後之大臣<lb/>
　有蔽賢嫉善自多其材而以治蹟驕人惡聞民之怨<lb/>
　咨憂患者其視相之㤀己事君豈不大可愧哉<lb/>
　黄龍元年<lb/>
冬十二月帝崩<lb/>
　宣帝元康以前政尚寛平信用直諫禮任賢俊篤於<lb/>
　治理故黄霸以持法和平遷擢魏相以封事給事中<lb/>
　夏矦勝雖死罪復見委任又嘗省京師屯兵罷郡國<lb/>
<pb n="KR4e0114_WYG_030-9b"/>
　宫館假貸貧民凡所施行率多類此元康以後祥瑞<lb/>
　薦臻四夷款附志意既侈刑法漸嚴蓋寛饒楊惲以<lb/>
　疑似致死宋疇王吉以論諫貶歸趙廣漢韓延壽以<lb/>
　微罪見殺修飾宫室宴賞稠繁而金馬碧鷄之求至<lb/>
　不旋踵反觀前事如出二人雖曰過而能改瑕不掩<lb/>
　瑜若比之殷宗周宣不能無可議者且帝起自閭閻<lb/>
　之中備悉艱難洞明世故論其始終固當無所改作<lb/>
　然而甫及數年操舎己異况後世人主出於宫生内<lb/>
<pb n="KR4e0114_WYG_030-10a"/>
　長居養數移積習易溺茍非學問之明聴納之廣又<lb/>
　豈能純德善治久而不變哉<lb/>
　　元帝<lb/>
　初元二年<lb/>
下蕭望之周堪及宗正劉更生獄皆免為庶人時石顯<lb/>
與史髙為表裏論議常持故事不從望之<lb/>
　古今治道同體異宜三代以降世不相襲雖孔子之<lb/>
　聖猶曰從周不敢反古若夫救弊起廢損益而潤飾<lb/>
<pb n="KR4e0114_WYG_030-10b"/>
　之使合於先王不背時制則庶㡬矣茍非明良相值<lb/>
　適㑹更理之際而輕欲變法易度未有不䝉是古非<lb/>
　今之罪者此曹參魏相所以一遵約束條陳故事意<lb/>
　亦有見也蕭望之當優柔不斷之主戚宦弄權之時<lb/>
　所宜制節謹度動守常法以防他日之變亂猶有懼<lb/>
　乎勿及而乃肆然動導上以古制至以用宦者為武<lb/>
　帝㳺宴後庭之事將欲盡驅漢法而歸三代之域意<lb/>
　誠美矣此何時也事可遽如許乎遂使石顯史髙常<lb/>
<pb n="KR4e0114_WYG_030-11a"/>
　持故事以沮其謀反指望之等為專權誣上是我之所<lb/>
　當防彼者今彼反借以防我矣豈不大可笑哉是後<lb/>
　元帝頗改孝宣之政毁及祖宗寢廟而無所顧恤得<lb/>
　非有以啟之歟<lb/>
十二月蕭望之自殺以宦者石顯為中書令<lb/>
　大臣之事君道合則同不合則去二者而已蕭望之<lb/>
　以經術事孝宣颺歴兩朝周達庶務見幾明决固當<lb/>
　不减二疏古者刑不上大夫况以師傅下獄望之於<lb/>
<pb n="KR4e0114_WYG_030-11b"/>
　此所宜髙蹈逺引不俟終日執節自固優詔不起則<lb/>
　帝必將因是而有所悔悟彼石顯輩顧以耆德尚存<lb/>
　亦不敢大肆兇誖是望之一去而兩得不亦可貴哉<lb/>
　惟其不明去就偃蹇自負與周堪更生旅進退以及<lb/>
　於禍其視明哲保身者逺矣自是顯代𢎞為中書令<lb/>
　羣邪搆結多殺士類敢為變詐以持人主無不當意<lb/>
　良由望之之死有以嘗之也<lb/>
　建昭二年<lb/>
<pb n="KR4e0114_WYG_030-12a"/>
下御史中丞陳咸獄髠為城旦<lb/>
　衰亂之世君子常急於去小人小人或不急於去君<lb/>
　子何也正者有惡於邪而邪者實欲附正也然君子<lb/>
　之待小人公以疎小人之防君子私而密公疎則言<lb/>
　動顯著而彼得以為地私密則蹤跡詭秘而此不悟<lb/>
　其機此君子所以欲去小人而卒不能去小人欲附<lb/>
　君子而終不能安是以古者明哲之士不幸而仕於<lb/>
　邪佞之時勢不足為義無可去則必遜言慎動簡事<lb/>
<pb n="KR4e0114_WYG_030-12b"/>
　寡交以求無惡於正無廢其職而待彼之自定如此<lb/>
　猶懼小人之弗戢况可以攻激趣之哉當孝元初政<lb/>
　蕭望之周堪史髙皆為遺命大臣義同一體望之等<lb/>
　誠能率德導善相與協和引掖通議而行則髙必不<lb/>
　肯自絶於君子而丼為小人之歸惟其傲然自滿援<lb/>
　舉後進與之同事使髙充位具員兀如土梗髙既孤<lb/>
　陋勢不得不與恭顯等合及其比周既稔邪正已判<lb/>
　猶不悔悟乃欲以文字口舌争之以致鄭朋反唇相<lb/>
<pb n="KR4e0114_WYG_030-13a"/>
　攻蕭伋服辜逮繫抽關啟鑰示人可投彼邪佞小人<lb/>
　焉得不乘虚抵間而誣我以擅權朋黨之罪哉迹其<lb/>
　所為譬猶下流塞決反風縱火良由小人預為之地<lb/>
　而此不悟其機所以自及於焚溺也是後賈捐之之<lb/>
　棄市京房之見殺陳咸之髠為城旦使其不與楊興<lb/>
　張博朱雲私交妄語顯等雖有宿憾亦何得把其隂<lb/>
　重而指以為罪邪不然此一時也貢禹匡衡薛廣德<lb/>
　韋𤣥成亦奏疏累上終帝之世竟無一人詘辱其間<lb/>
<pb n="KR4e0114_WYG_030-13b"/>
　雖不免於後議亦足以見遜言慎動簡事寡交之明<lb/>
　騐矣是知君子之處小人當如治癰腫固本調中致<lb/>
　令㪚解不為害而已未可遽施五毒劀殺之術也<lb/>
　竟寧元年<lb/>
夏封甘延壽為義成侯陳湯爵闗内侯<lb/>
　初延壽湯矯制斬郅支匡衡以為不可封劉向以為<lb/>
　當封後世論史者或欲權其輕重而為之制宜或欲<lb/>
　别加任使而需其厚報愚按春秋之法大夫出疆茍<lb/>
<pb n="KR4e0114_WYG_030-14a"/>
　利社禝安國家則顓之又命將詞曰閫以外將軍制<lb/>
　之郅支前殺谷吉後不奉漢詔又服屬烏孫大宛將<lb/>
　有不制之患延壽湯當專利制閫之地興兵誅之罪<lb/>
　人斯得可謂有功特以不當矯制耳况臨法又嘗上<lb/>
　書自劾猶為輸服昔伋黯矯制發粟内事也武帝不<lb/>
　加之罪馮奉世矯制破莎車外事也宣帝薄酬其功<lb/>
　延壽湯比汲黯則有功擬奉世則同事元帝與之封<lb/>
　爵而殺其食邑賞罰之宜亦可謂兩得矣然奉世本<lb/>
<pb n="KR4e0114_WYG_030-14b"/>
　因持節出使適㑹其事而假節諭告諸國延壽湯本<lb/>
　非節使事出於迫脅而行故綱目則曰莎車叛衞侯<lb/>
　馮奉世矯發諸國兵擊破之於陳湯則曰西域副使<lb/>
　陳湯矯制發兵與都䕶甘延壽襲擊匈奴郅支單于<lb/>
　觀其一書叛一不書叛一書制一不書制一書擊破<lb/>
　一書襲擊此朱子酬酢世宜斟酌衆論而為輕重予<lb/>
　奪故其書法如此若以春秋抑戎㨗之㫖律之則皆<lb/>
　不足取也<lb/>
<pb n="KR4e0114_WYG_030-15a"/>
　　成帝<lb/>
　建始三年<lb/>
丞相樂安侯匡衡有罪免為庶人<lb/>
　初王尊劾衡不及時舉奏石顯無大臣體所言切當<lb/>
　衡既默不自安所宜引退乃復貪禄固位不出三年<lb/>
　而以簠簋不飭免闇於義利之辯昧於進退之機衡<lb/>
　何足以稱學問之士哉<lb/>
　四年<lb/>
<pb n="KR4e0114_WYG_030-15b"/>
夏四月雨雪復詔直言極諫之士詣白虎殿對䇿<lb/>
　自王崇等封爵後黄霧四塞兩月相承訛言大水日<lb/>
　蝕地震隕石及此雨雪皆隂盛陽微外戚專權之象<lb/>
　杜欽谷永不肯指陳實事乃反稱忠頌德預為王氏<lb/>
　立防障以自託是二人乃隂邪黨惡之徒所以致災<lb/>
　變者也顧復從而問之能不矯誣天意哉<lb/>
　河平二年<lb/>
兩夷相攻以陳立為牂牁太守討平之<lb/>
<pb n="KR4e0114_WYG_030-16a"/>
　武帝時兩粤甌閩未勤職貢不過羈縻使問而已其<lb/>
　後自相攻擊事若可緩者帝乃前遣莊助發兵後遣<lb/>
　王恢出擊㑹其㪚降而罷今烏孫王興鉤町王禹漏<lb/>
　卧矦俞親漢所建立擅兵相攻已不能無罪及遣張<lb/>
　匡持節和解猶拒命不從刻木像漢吏置道傍射之<lb/>
　使當孝武時則必暴師宿將裹糧積藁不至於殱㓕<lb/>
　斥地不止也陳立以太守行縣出不過時未嘗煩隻<lb/>
　輪斗粟之費徒以空言召興立亭下數其罪而斬之<lb/>
<pb n="KR4e0114_WYG_030-16b"/>
　如呼小兒如殺躓兎不免其喘息側足而授首於我<lb/>
　由是禹俞之徒皆震恐釋降俄頃之間西夷大定其<lb/>
　名甚正其功甚奇即使遇髙武之時亦足表著况元<lb/>
　成衰弱之際豈不大增威重哉綱目書以陳立為太<lb/>
　守所以美其不煩兵書討平之所以予其能遏亂比<lb/>
　閩粤之事而觀之其義自見矣當是時無功而侯如<lb/>
　淳于長者不可枚舉顧立獨秩中二千石爵左庶長<lb/>
　而已輕出死之功崇不根之賞初漢之所以定天下<lb/>
<pb n="KR4e0114_WYG_030-17a"/>
　者至是盡忘矣雖欲久安得乎<lb/>
　三年<lb/>
求遺書<lb/>
　初蕭何入秦御府止收圖籍而遺經書至惠帝始除<lb/>
　挾書之律文帝繼開獻書之路是孔壁所藏伏生髙<lb/>
　堂之書漸出然猶未見所謂求也孝武之世惟河間<lb/>
　獻王以金帛招求四方所得皆先秦舊書然亦止於<lb/>
　一國至是成帝始命謁者陳農求遺書於天下詔光<lb/>
<pb n="KR4e0114_WYG_030-17b"/>
　禄大夫劉向校經傳諸子詩賦歩兵校尉任宏校兵<lb/>
　書太史令尹箴校數術侍毉李柱國校方技向見王<lb/>
　氏權位太盛上方嚮用詩書乃作尚書洪範五行傳<lb/>
　上之欲以感動帝意帝不能用綱目揭而書之與綏<lb/>
　和元年書詔立辟雍同意皆所以幸而惜之也<lb/>
　四年<lb/>
夏四月詔收丞相樂昌侯商印綬商以憂卒<lb/>
　王鳯殺商之心已非一日初因訛言大水之議固已<lb/>
<pb n="KR4e0114_WYG_030-18a"/>
　慚恨繼因單于拜畏之事尤深忌嫉至此特以請囑<lb/>
　不行而決發耳况商數以忠直見稱為上所簡注非<lb/>
　商不容於鳯鳯必不容於商正人之與邪人其勢自<lb/>
　不兩立况又以盛名而居髙位其能免乎惜成帝為<lb/>
　天下君受制於外戚不能庇一賢宰輔蓋可嘆也商<lb/>
　本以發病嘔血而死綱目特書憂卒所以進君子也<lb/>
　陽朔元年<lb/>
冬下京兆尹王章獄殺之<lb/>
<pb n="KR4e0114_WYG_030-18b"/>
　王章之奏舉王鳯與京房之指斥石顯若合符轍雖<lb/>
　曰不量淺深以致於死然其所言實發於忠誠切於<lb/>
　心膂因帝開心聴納使之盡言而言耳奈何一轉盼<lb/>
　之間皆不知其死所説難曰彼自知其計則毋以其<lb/>
　失窮之又曰止之以其所不能止者身危雖非至言<lb/>
　其章房之謂也吁元成二君真父子之政矣時衆庶<lb/>
　多寃王章杜欽説鳯舉直言極諫此與石顯用貢禹<lb/>
　同類自古奸邪用事所以彌縫過惡假公濟私以欺<lb/>
<pb n="KR4e0114_WYG_030-19a"/>
　世固權者大率如此是故聖人無過君子悔過小人<lb/>
　飾過飾過者將肆其過者也<lb/>
　鴻嘉三年<lb/>
王氏五矦有罪詣闕謝赦不誅<lb/>
　余讀史至此而有以得成帝之所以用王氏者矣王<lb/>
　氏以列侯之貴憑母后之尊自建始以來盤根錯節<lb/>
　穴社依城者十五年矣觀其去王商迫定陶帝己心<lb/>
　不能平及王章入奏帝即延問召見劉向極諌帝復<lb/>
<pb n="KR4e0114_WYG_030-19b"/>
　歎息悲傷專權罔上固已洞曉其辜而皆置之不問<lb/>
　矣何獨至是而有此舉哉蓋帝溺志燕游湛於酒色<lb/>
　其心良欲以因循逸豫自便况遭世承平上下和睦<lb/>
　帝雖知其權位太盛猶自托以至親謂其足任吾事<lb/>
　庶㡬遺大投艱無復外慮足以遂吾逸樂之私耳獨<lb/>
　不意其引水行舟為山築臺居室服御踰制僣度如<lb/>
　此其甚由是赫然震怒責讓王商悉令召待府舎而<lb/>
　以薄昭之事恐之帝之心豈誠為天下國家哉惡其<lb/>
<pb n="KR4e0114_WYG_030-20a"/>
　竊己之所好而同其逸樂也使帝此舉果出於大公<lb/>
　發於積慮則當乘其負斧闔門之時而以王章劉向<lb/>
　之言具白太后解其機務厚以賞賜敇遣歸第朝朔<lb/>
　朢以示優容保全之意則恩義兩全自是可以殺震<lb/>
　主之威而無新室之禍矣惟其義不勝欲公不勝私<lb/>
　口舌之怒不足以移心腹之好斯須之責不足以懲<lb/>
　積漸之愆威福之權日益涣㪚而漢業之衰於此舉<lb/>
　決矣<lb/>
<pb n="KR4e0114_WYG_030-20b"/>
　永始元年<lb/>
夏四月封趙臨為成陽侯下諫大夫劉輔獄為鬼薪論<lb/>
　王章劉向指斥王鳯罪惡言甚迫切帝初優容聴納<lb/>
　竟無一詞責鳯何其仁柔也劉輔諫立趙媫妤意實<lb/>
　忠恪帝乃怒激淵衷收繫秘獄何其暴戾也忽社禝<lb/>
　之至計重房闈之私謀縱恣睢之大奸罪謇諤之正<lb/>
　士威福倒置喜怒失倫所謂病在膏肓恐非藥石所<lb/>
　能愈矣<lb/>
<pb n="KR4e0114_WYG_030-21a"/>
六月立媫妤趙氏為皇后<lb/>
　天子立廟所以共承宗廟社禝延世嗣而母天下故<lb/>
　必妙選德裔昭舉儀物而納之未有因微行入一歌<lb/>
　舞女而遽立以為后者自飛燕入宫昭儀類進凟亂<lb/>
　宫禁衊汚朝章譛逐賢姬讒廢正后帝溺於情慾汨<lb/>
　於滛荒恣其所為無不當意及乎緑綈葦篋之事肆<lb/>
　行禍水啄燕之謡已應帝之精神氣脈蚤已㪚斷於<lb/>
　元延之初不待傅絝失衣之際而後見也帝竟弗悟<lb/>
<pb n="KR4e0114_WYG_030-21b"/>
　蠱惑流連甘心委置灾變迭見而不知懼綱紀百壊<lb/>
　而不知憂載胥及溺不圖其終而其死狀至今不白<lb/>
　自昔妺喜妲己褒姒以及漢之吕霍上官女婦之禍<lb/>
　君國未有<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於趙氏者隂邪日滋世變相逐遂賄立<lb/>
　定陶私收淳于長使王莽得以為功馴致簒逆其原<lb/>
　皆起於此為人君者可不謹其嗜好歟<lb/>
　二年<lb/>
免闗内矦陳湯為庶人徙燉煌賜淳于長爵闗内矦<lb/>
<pb n="KR4e0114_WYG_030-22a"/>
　陳湯功臣也以失言而加之罪淳于長罪人也以私<lb/>
　意而加之封去爪牙之威養心腹之蠧事勢至此雖<lb/>
　天欲扶持而安全之亦末如之何也矣綱目比而書<lb/>
　之意蓋有在也<lb/>
　元延四年<lb/>
大司農谷永免<lb/>
　杜欽谷永所言皆㑹文切理蔚然成章有益於事史<lb/>
　贊所謂可述之文也惜其黨於王氏樹奸誤主存心<lb/>
<pb n="KR4e0114_WYG_030-22b"/>
　不忠與張禹相表裏君子無取焉永視欽奏疏猶多<lb/>
　惟切於説鳯獨涼州一章尤為激直然又出於王氏<lb/>
　之所指使其視梅福朱雲己不可同堂語况能望王<lb/>
　章之蹊徑哉綱目間載其詞所謂不以人廢言也夫<lb/>
　惟正義明道其言愷切無遺不以進退利害少有沮<lb/>
　抑卒保其身為漢宗老吾於劉向見之矣<lb/>
　　哀帝<lb/>
　綏和二年<lb/>
<pb n="KR4e0114_WYG_030-23a"/>
尊定陶太后傅氏曰定陶共皇太后丁姬曰定陶共皇<lb/>
后封丁明傅宴皆為列矦<lb/>
　凡國家之所以積衰亂而至於敗亡者其患必有所<lb/>
　本不先其本而欲扶衰救亂雖有願治之主其道無<lb/>
　繇也孝惠之時患在外戚擅權於是有諸吕之變故<lb/>
　文帝敎飭竇薄二家不任以政景帝承恭仁之後患<lb/>
　在武備不預於是有七國之亂故武帝張皇六師以<lb/>
　威四海雖其後不輯自焚民窮財匱而昭宣二君乃<lb/>
<pb n="KR4e0114_WYG_030-23b"/>
　能賑貸困窮矜恤刑罰此皆能救其本是以雖危復<lb/>
　安將亂復治也自元帝委政二豎成帝寵任五王漢<lb/>
　之國勢泮涣杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>者垂四十年外戚之患至於今極<lb/>
　矣哀帝以親藩繼統初政自躬救亂扶衰為力甚便<lb/>
　使其能信孔光之正言斥董宏之阿議傅后雖有請<lb/>
　求尤當斷以大義起敬不從后雖不恱茍見其家富<lb/>
　貴將亦無復過望矣乃不能謹微慮始依違遷就以<lb/>
　私親而加尊號以末屬而受侯封自是威福浸滛政<lb/>
<pb n="KR4e0114_WYG_030-24a"/>
　權交錯比之前事相去不能以寸顧其初所以罷黜<lb/>
　王氏殆若為丁傅掃除地位者遂使元后蓄憤於上<lb/>
　賊莽積謀於下一旦政柄復歸果於簒逆若其素有<lb/>
　良由哀帝不能均戒顯絶盡收外戚之權一用一舎<lb/>
　反有以養其偽望而結於人心者久也<lb/>
詔劉歆典領五經<lb/>
　初成帝求遺書命劉向校之向卒至是命歆卒父前<lb/>
　業歆遂總羣書為七畧以儒者並稱九流又引孔子<lb/>
<pb n="KR4e0114_WYG_030-24b"/>
　禮失求野之言謂可因此以求聖人之道術夫聖人<lb/>
　道術載諸六經行之儒者其體用廣博精深無所不<lb/>
　具凡天下古今以文字傳者其末雖殊其始未有不<lb/>
　假托於儒也譬之大家儒者固其宗主而餘子出其<lb/>
　門猶之支庶服役之人輔宗者嘗少而猾主者嘗多<lb/>
　今乃與之並列而欲因此以求極致可謂失本末邪<lb/>
　正之辯矣孔子曰如用之則吾從先進禮失求野意<lb/>
　或如此非謂正本不存而反求於邪末也按向初志<lb/>
<pb n="KR4e0114_WYG_030-25a"/>
　於枕中鴻寶苑秘書及鄒衍重道延命之説觀其論<lb/>
　復泰畤陳寶祠事固已惑於虚無神鬼其混視九家<lb/>
　亦久矣子歆世其學而卒前業其後阿附賊莽為之<lb/>
　文飾多言僥倖非望以死宜其舛也然史記既以道<lb/>
　家兼儒墨合名法而諸子略乃以雜家當之言論抑<lb/>
　揚亦復相戾所謂是非頗繆於聖人又謂顛倒五經<lb/>
　豈皆有之哉<lb/>
罷大司馬莽就第傅太后從弟右將軍喜好學問有志<lb/>
<pb n="KR4e0114_WYG_030-25b"/>
行莽既罷衆庶歸望何武唐林皆上書勸用喜<lb/>
　傅喜守節不傾可謂賢矣然外戚干政自古深戒不<lb/>
　謂其賢不賢也漢自成帝委政母族紀綱淪廢至是<lb/>
　丁傅稱尊明晏封爵太后詔避外家帝方罷抑王氏<lb/>
　所謂割髮及膚之時喜雖已在顯位獲大行亦當力<lb/>
　退以率外戚何武唐林鮑宣不能見微察逺同於衆<lb/>
　庶乃上書盛稱喜賢而復進用可謂不知務者且喜<lb/>
　見嫉於傅后即能獲進事亦無益適足以增莽比類<lb/>
<pb n="KR4e0114_WYG_030-26a"/>
　覬覦之姦萬一中末少異如莽之底藴晚見則其流<lb/>
　害社禝又不知何似而止也故外戚子弟雖有賢名<lb/>
　終難預政惜哉孔光能慮改築宫之事而不能正大<lb/>
　司馬之舉何武能明於親疎相錯之義而不能謹於<lb/>
　傅氏廢興之論光不足言矣何武亦豈閲歴既久而<lb/>
　識慮日明者歟<lb/>
　建平元年<lb/>
新城矦趙欽以罪免徙遼西<lb/>
<pb n="KR4e0114_WYG_030-26b"/>
　春秋之法誅及已死先帝之過雖當隱諱而國嗣之<lb/>
　寃不可不白既徃之事雖可不咎而將來之防不可<lb/>
　不嚴繼體託後之意雖當軫念而姦亂遺孽誠不可<lb/>
　復侍帷幄哀帝免欽為庶人徙其家屬而不窮治可<lb/>
　謂得矣但以為德趙后而不竟其事猶不可以為訓<lb/>
　也<lb/>
　四年<lb/>
下尚書僕射鄭崇獄殺之免司𨽻校尉孫寶為庶人<lb/>
<pb n="KR4e0114_WYG_030-27a"/>
　時帝横賜董賢崇因諫下獄寶争之而免昔仲子之<lb/>
　賵春秋以豫凶譏之哀帝至以東園祕器珠襦玉匣<lb/>
　賜賢又為起第此何所為意時賢年方二十帝不知<lb/>
　為全其生而欲厚其死可謂不圖之甚豈帝亦自知<lb/>
　其不久乎他日埋之獄中求一美襚將不可得帝之<lb/>
　愛賢實所以害之也後之佞幸可不戒哉<lb/>
　元夀元年<lb/>
下丞相新甫侯王嘉獄殺之<lb/>
<pb n="KR4e0114_WYG_030-27b"/>
　漢自蕭何下獄竇嬰棄市其後凡有罪者多自殺王<lb/>
　嘉本以忠諫致上怒不肯咀藥及就獄自以不能進<lb/>
　賢退不肖為罪不食而死庶㡬顛沛不移無媿史魚<lb/>
　之直視彼縱欲敗度扼險自裁死無以自明生不能<lb/>
　决退者相去甚逺可謂能死矣嘉之死實成於孔光<lb/>
　不知光聞嘉自罪之言其顙有泚乎<lb/>
下司𨽻鮑宣獄髠鉗之<lb/>
　趙廣漢以迫脅魏相而致死鮑宣以摧辱孔光而髠<lb/>
<pb n="KR4e0114_WYG_030-28a"/>
　鉗是故君子居位任職雖分所得為尤必審義而不<lb/>
　倍法則寡悔矣<lb/>
冬十二月以董賢為大司馬衞將軍帝視賢曰吾欲法<lb/>
堯禪舜何如<lb/>
　宣帝時蓋寛饒上封事偶引三王官天下之語猶以<lb/>
　此見殺帝無所事事而欲效燕噲誖謬之舉此豈人<lb/>
　情哉意者漢之國運當輟哀帝輕視天下鬼神隂發<lb/>
　其衷以顯示易姓之兆邪其事甚於改元易號著於<lb/>
<pb n="KR4e0114_WYG_030-28b"/>
　石立行籌當時大臣自蕭咸王閎而下更無一人先<lb/>
　知疾諫以為變異者可勝嘆哉大抵西漢之統系當<lb/>
　以哀帝為既朽而平帝為始斷可也<lb/>
　二年<lb/>
太皇太后以王莽為大司馬領尚書事秋七月迎中山<lb/>
王箕子為嗣<lb/>
　大司馬者臣也迎立大事也皆出於太后王莽而在<lb/>
　廷公卿百僚宗室疏戚無一人預天下大勢果何在<lb/>
<pb n="KR4e0114_WYG_030-29a"/>
　當是時莽之根蒂有托羽翼已成雖得賢智長君猶<lb/>
　將不克而乃迎立幼冲此莽之沈計錮慮所以成簒<lb/>
　奪者也豈待孺子嬰而後見哉<lb/>
以孔光為帝太傅<lb/>
　光見莽權日盛憂懼乞骸骨與大司空彭宣同事莽<lb/>
　去宣而徙光者豈真賢光哉習知其為人可奪姑欲<lb/>
　假其素望以濟吾事而已夫惟龔勝邴漢接迹彭梅<lb/>
　作者七人自古不多見也<lb/>
<pb n="KR4e0114_WYG_030-29b"/>
　　孺子嬰<lb/>
　居攝二年<lb/>
夏四月安衆侯劉崇起兵討莽不克死之<lb/>
　按賊莽居攝時漢諸侯王徹矦百官宗室内外疏戚<lb/>
　皆躭溺祿位阿附功德拘制符命靡然聲和影從甘<lb/>
　受其罔竟無一人能蚤見豫發者自劉崇翟義起兵<lb/>
　討莽天下曉然知莽酖殺平帝欲簒劉氏之罪由是<lb/>
　豪傑始有離怨之心而莽亦自懼矣蓋崇本宗室義<lb/>
<pb n="KR4e0114_WYG_030-30a"/>
　本世臣動係人望觀其始謀之言固已置死生成敗<lb/>
　於度外事雖不成足以倡大義為天下先矣或者乃<lb/>
　以不量力為論不知義者也昔魯莊公乾時敗績春<lb/>
　秋猶以為榮况崇義之死乎是故論漢之中興當斷<lb/>
　自此始<lb/>
　初始三年<lb/>
匈奴諸部分道入塞<lb/>
　按單于曰先單于受漢宣帝恩不可負也今天子非<lb/>
<pb n="KR4e0114_WYG_030-30b"/>
　宣帝子孫何以得立嗚呼夷狄之有君不如諸夏之<lb/>
　無也漢之臣子尚可以聞此言哉<lb/>
　　漢𤣥帝<lb/>
　更始元年<lb/>
六月劉秀大破莽兵於昆陽下殺王㝷<lb/>
　莽自居攝以來制度已定威力已張黨與遍天下財<lb/>
　物充府庫卒馬兵甲彌滿中外昆陽之戰至四十二<lb/>
　萬旌旗輜重千里不絶又驅虎豹犀象以助威自秦<lb/>
<pb n="KR4e0114_WYG_030-31a"/>
　漢出師未嘗有也劉秀起自田野疏屬所得惟舂陵<lb/>
　子弟八千至騎牛即事後雖収合三兵又皆草竊選<lb/>
　愞百不當一自古衆寡不敵强弱不倫未有如昆陽<lb/>
　之戰者然莽聞漢兵而懼秀見大敵而勇莽積十八<lb/>
　年之力秀舉一嵗之勤一戰之間興㓕遂决蓋由漢<lb/>
　之天命不改人心不移賊莽乘間而攘光武取於既<lb/>
　及是以力少功巨徐取疾應豈獨德義度勝其力哉<lb/>
　<lb/>
<pb n="KR4e0114_WYG_030-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻三十<lb/>
</p>
<p>
</p>
  </div>
</body>
</text>
</TEI>
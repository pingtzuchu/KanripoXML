<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻五</head> <lb/>
    <p>
<pb n="KR4e0114_WYG_005-1a"/>
欽定四庫全書<lb/>
　方洲集巻五<lb/>
　　　　　　　　　　　　　明　張寧　撰<lb/>
　七言古詩<lb/>
　　寶劒篇<lb/>
干將在匣神鬼驚土花繡澁含蒼精千年地下靈不死<lb/>
萬丈燭天牛斗横壯夫入佩心相許唾手功名輕一縷<lb/>
倚天長笑氣食牛誓斬樓蘭掃塵霧歸來獻馘朝宸旒<lb/>
<pb n="KR4e0114_WYG_005-1b"/>
奮言先落佞臣頭河清海晏頌聲作乞身復向西山<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>
我歌寶劒聲如吼颯颯英風生兩肘丈夫作事貴軒昻<lb/>
肯向蓬門甘老醜<lb/>
　　和孫廷珍侍御短檠歌<lb/>
中庭燒檠多更長金缸列錢繞屋光紅熒朱燼耿欲滅<lb/>
酒酣試問西堂涼美人矜醉炷羅帶照拂氍毹鋪繡牀<lb/>
東隣少年曳裙客收束韋編二三䇿呻吟佔畢短檠空<lb/>
光青夜寒秋月白佳兒在後翁在前轟雷震起雙龍眠<lb/>
<pb n="KR4e0114_WYG_005-2a"/>
鳯膏不復延驕恣緑幕綃紅煙掃翠短檠猶照舊時人<lb/>
翻惜長檠便淪棄<lb/>
　　送張永清下第南歸<lb/>
長安花落鶯聲老送别都門心草草白璧由來惜暗投<lb/>
俗眼相看不知好讀書十載未成名落日辭家仗劒行<lb/>
飛騰己遂丈夫志離别無為兒女情黄金髙臺挿天起<lb/>
臺下行人思郭隗千里元從駿骨來躁進紛紛徒已爾<lb/>
負郭田荒草蔓滋嫂不停機妻不炊一朝唇頰驚六國<lb/>
<pb n="KR4e0114_WYG_005-2b"/>
腰間金印何纍纍縱横遊説非吾有汗簡功名在人手<lb/>
干將未出獄中泥猶有神光射斗牛出門有碍情悽惻<lb/>
不是長安看花日進退枯榮事偶然欣戚何須動顔色<lb/>
冠蓋相逢自有期君歸應惜少年時浮雲流水天涯路<lb/>
回首令人千萬思<lb/>
　　題釣魚圖勉許瑛<lb/>
生不見渭水漁翁髪垂白欲事綸竿死巖澤一朝天子<lb/>
夢中求兆協非熊年八十又不見子陵垂釣富春山萬<lb/>
<pb n="KR4e0114_WYG_005-3a"/>
事無心天地閒客星一夕犯帝位羊裘擁入鵷鸞班古<lb/>
人出身有如此却笑今人徒已爾生意何須南畝田世<lb/>
情付與東流水況汝持身當有為讀書正遇少年時飯<lb/>
囊酒袋人不數鳯雛麟子真吾師我昔成童遊泮學雪<lb/>
案螢牕自磨琢但願才名播縉紳焉知凍餒填溝壑邇<lb/>
來蹤跡雖淹留襟懐不作青雲愁丈夫處世貴廓落何<lb/>
用浮鷗一釣舟<lb/>
　　伍子胥渡江圖<lb/>
<pb n="KR4e0114_WYG_005-3b"/>
壯氣横空欲吞楚半夜函闗出虓虎城中追騎若行雲<lb/>
泉下孤臣涙如雨江頭立馬寒颼颼江神吐泣皇天愁<lb/>
捐軀甘作異鄉鬼誓死肯忘同天讐何來老父傷羈阻<lb/>
艤棹招揺夜相渡百金寶劒辭不收萬石功名草頭露<lb/>
雄兵一旦下呉臺楚國山河半草萊舊主已隨烽火遁<lb/>
將軍猶入故宫來秦庭泣血昭王返白苧歌長越兵遠<lb/>
夫差夜飲欲烹龍句踐宵衣正甞膽零落䲭夷百戰身<lb/>
姑蘇麋鹿漫傷神君看楚郢鞭屍客應是呉門抉目人<lb/>
<pb n="KR4e0114_WYG_005-4a"/>
　　庚午秋日遊忠顯寺寺僧設酒殽欵曲甚至臨别<lb/>
　　　出畫馬小圖一幅索予賦詩予既被酒奮筆以<lb/>
　　　寓所懐<lb/>
房星夜墮渥洼水八尺龍驤就中起一朝職貢入天閑<lb/>
蹀躞康莊五雲裏尾長窣地香塵浮目光夾鏡寒不流<lb/>
千金之價不足數頃刻萬里能周遊奚官牽出連錢動<lb/>
仰首長鳴金勒重烏騅赤兎尚騰騫驥騄乘黄伏翔踴<lb/>
玉門闗外苜蓿肥黄塵白草相依㣲何當汗血向沙漠<lb/>
<pb n="KR4e0114_WYG_005-4b"/>
奮身霄漢隨龍歸<lb/>
　　送趙士英下第南歸<lb/>
薫風五月都門道送客臨岐心草草天涯轉覺故人稀<lb/>
對酒難㤀舊鄉好憶惜隨君歌鹿鳴風流文采超羣英<lb/>
當時科第已晩出豈謂歳月猶相仍浮雲聚散十四載<lb/>
華髪青衫走湖海造物嬰兒解弄人連城美價宜深待<lb/>
蹇余三舉偶春闈西抹東塗空耳為一從竊禄黄門下<lb/>
幾度懐君滄海湄前年待試留京闕旅館琴尊共諧洽<lb/>
<pb n="KR4e0114_WYG_005-5a"/>
金印猶遲相國歸貂裘又作還家别知君懐抱世所無<lb/>
冰甌玉碗青珊瑚平生慨慷伏竒節得失豈肯輕讙呼<lb/>
朅來浪跡長安陌剔隠鉤𤣥恣抺索下窮元宋上羲皇<lb/>
大者經綸小占䇿醉酣咳唾落珠璣三峽詞源百萬師<lb/>
盛唐詩句何冲澹西漢文章宗典彛向人掩口談科舉<lb/>
不肯低頭隨進取今學寧知古學醇譽則為憂憎則喜<lb/>
君不見賈生一歳屢超遷鵬上承塵纔少年梁灝登科<lb/>
盡頭白位望雖遲年八十疾隨美惡互乘除天壤生成<lb/>
<pb n="KR4e0114_WYG_005-5b"/>
無棄物何況君懐越世才雲霄有路待君來明年五月<lb/>
薫風動準擬乘舟海上回<lb/>
　　為劉濬淵同年題古松圖<lb/>
雲山高高凌紫空上有偃蹇千年松蒼顔不變太古雪<lb/>
宻葉晴翻長夏風𤣥蘿紫蔓隂相翳錯落盤根枝著地<lb/>
月明白鶴誤飛來煙散青牛忽無處由來竒物重冥搜<lb/>
變化追尋未可留徂徠山下黄塵暮太谷坡前碧草秋<lb/>
只今廊廟求梁棟梓柏楩楠皆入貢㑹見巉巖出萬牛<lb/>
<pb n="KR4e0114_WYG_005-6a"/>
茯苓琥珀皆登用<lb/>
　　送仲指揮南還<lb/>
去年送君春已過花落鶯啼薊門路今年仍作遠遊人<lb/>
風雪還家歳行暮灤河半夜渡層冰千里淮揚十日程<lb/>
楊子江頭沽酒宿薊門樹裏聽鷄行到家應近元宵節<lb/>
細柳營邊新草發刀斗無聲清夜長旌旗有影蠻煙絶<lb/>
去年攜酒送君時有約封矦來更遲今年復送長安客<lb/>
卻憶從前送别詩<lb/>
<pb n="KR4e0114_WYG_005-6b"/>
　　聽鶴老人雲山圖<lb/>
東方欲白天冥冥宿雲未斂朝煙生前山後山半昏曉<lb/>
千樹萬樹迷隂晴淋漓元氣寒猶濕上下蒼茫太初色<lb/>
房山去後已無人野屋荒林見遺迹<lb/>
　　劉廷器雲山圖<lb/>
風流太守竹鶴翁平生雅重真襄公公方司馬掌邦政<lb/>
邂逅相見都門中酒酣為寫江南意超忽家園坐中致<lb/>
清風未許北牕眠白頭持贈東牀壻高堂素壁懸清秋<lb/>
<pb n="KR4e0114_WYG_005-7a"/>
舉目直欲窮㝠搜天髙地逈望不極水漠山冥看欲愁<lb/>
初疑苕溪二三月桑柘連村雨時歇隂晴未定禁蠶天<lb/>
煙火蕭條來往絶又疑西湖夜向晨朝氛宿靄迷空塵<lb/>
隔林燈火讀書曉滿地落花風雨春興來欲趂扁舟渡<lb/>
蒼茫不見行人處鷗波亭上是耶非放鶴坡頭到曽未<lb/>
連雲天棧亂石灘處處逢人行路難鑑湖盤谷遠莫及<lb/>
安得此境終盤桓何翁山水真足數此幅由來倍清古<lb/>
粗毫淡墨意自適未必經營心獨苦子昭舜舉直細工<lb/>
<pb n="KR4e0114_WYG_005-7b"/>
元暉彦敬髙同風世間能事不受迫識畫惟有青鞋翁<lb/>
　　邊景昭畫馬為劉廷器題<lb/>
隴西邊生寫生者<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>得唐時紫騮馬赤驃青騘卻不前<lb/>
白鼻烏騅價斯下想見開元全盛時海宇無塵戰爭罷<lb/>
七十萬疋錦成陣十二天閑沫流赭從來主管張萬福<lb/>
底用誅求王母寡民間自可一縑易官裏或許儒臣假<lb/>
衆中駿逸知幾何此馬翻然空冀野天機只許九方識<lb/>
骨法直須曹霸寫未辭羈馽欲騰驤步入艱難便閒雅<lb/>
<pb n="KR4e0114_WYG_005-8a"/>
當時死骨亦竒貨此畫千金如土苴眼前誰是按圖人<lb/>
苜蓿秋風漫盈把<lb/>
　　為伍公矩題畫二首<lb/>
晴空澹澹飛鳥没野水連天月初出人間天上不勝秋<lb/>
一片煙波夜如日杜陵老病卧孤舟醉倚蓬牕看水流<lb/>
滿懐灝思無人㑹惟有清光照白頭<lb/>
荒林野樹連高障青山半出青雲上誰分折水下崑崙<lb/>
一道垂流幾千丈紛紛短髪吹秋風注目可似青鞋翁<lb/>
<pb n="KR4e0114_WYG_005-8b"/>
髙山流水知音少却憶廬山五老峯<lb/>
　　為孫宗禮題畫<lb/>
巍峩泰嶽當空起齊魯蒼茫青未己東連奎璧下平林<lb/>
白石神鷄鳴濼水近峯砥柱髙挿天遠山如礪含蒼煙<lb/>
就中絶壁千萬仞青蘿紫蔓垂飛泉上方樓閣凌霄漢<lb/>
疊榭迴廊環赤岸檜柏隂森灝氣深杉松半映嵐光見<lb/>
依㣲下界入芳蹊蹊上人家四望迷樹影匝簷晴亦雨<lb/>
鳥聲當戸歇還啼野橋鳴瀬通幽谷小徑荒涼閉茆屋<lb/>
<pb n="KR4e0114_WYG_005-9a"/>
屋底幽人不出門十年心事書千束清風明月澹悠悠<lb/>
野鶴林猿寂寞秋英華不與世同泯意氣直欲窮冥搜<lb/>
雲雷一旦生林壑鳯翼騰霄虬奮角石田花野迹蕭疎<lb/>
青𤨏黄門事軒豁自從恩譴賦西行萬里闗河百感生<lb/>
落日咸陽一回首盡是鄉山離别情今年天上陽春布<lb/>
賜歸卻踏來時路舊遊松菊未全蕪去日門墻尚如故<lb/>
北山何必誚移文南畝還應卧白雲曉雨移舟鷗近渚<lb/>
晩涼開圃鹿成羣從來宦達憐長往得失榮枯共蕭爽<lb/>
<pb n="KR4e0114_WYG_005-9b"/>
白璧終藏志已非赤松相候真成妄君不見鄭子真平<lb/>
生散逸無懐民又不見賀季真鑑湖一曲辭朝紳窮通<lb/>
出處只如此髙尚豈必雙朱輪古人風致何殊絶昭代<lb/>
求賢甚如渴彦博衰㣲尚入朝仲舒老去猶持節重來<lb/>
事業不須期招隠詩成欲寄遲亂峯殘雪梅花夜好憶<lb/>
咸陽西去時<lb/>
　　劉緩齋同甲㑹詩<lb/>
潞公昔為同甲㑹四老煌煌盡時貴如何不見布衣人<lb/>
<pb n="KR4e0114_WYG_005-10a"/>
可是名髙絶流輩功名富貴如浮雲眼前誰是無懐民<lb/>
康衢卻喜兒童語壽域須教草木春太平四海歸皇極<lb/>
道統光華連出日一百年來養育恩普天率土皆頭白<lb/>
海濵野老何蕭然風流不讓他人前十人六百二十歳<lb/>
同甲相看真自憐僧非凡僧俗非俗蹤跡雖殊志相足<lb/>
珪璋璜瑾與璠璵總是良田萬金玉就中一老何雍容<lb/>
鷄羣野鶴孤飛鴻丰姿不減紫芝叟文采或遇青藜翁<lb/>
錦腸沁透金壺墨鬢絲半映籠鵝白赤壁山前醉月明<lb/>
<pb n="KR4e0114_WYG_005-10b"/>
垂虹亭下眠秋夕江南十月天未霜寒花晩節生餘香<lb/>
重陽無雨一冬霽十有九日如春陽楚芳老禪好竒事<lb/>
便托丹青寫幽思相邀同甲赴同盟遇水乘舟陸乘騎<lb/>
山殽野簌充行㕑傳觴促令相歌呼林間似有鬼神動<lb/>
青天湛若星辰孤功名富貴知何有萬事紛紛盡芻狗<lb/>
千年一度黄河清幾人解飲同年酒古來戊子與甲辰<lb/>
大小雌雄何足陳清風素節圖中事一笑渾㤀洛下春<lb/>
　　歐時熈家山圖<lb/>
<pb n="KR4e0114_WYG_005-11a"/>
我聞廬陵風景天下無孤峯聳絶凌荆呉東南兩山互<lb/>
昏曉日月重岡森蔽虧龍洲卻過太和縣武峯卓立香<lb/>
城居地靈宜有傑人出舉目便覺江河殊六一仙翁呼<lb/>
不起髙節清風照桑梓鄉里于今説故家詩書有澤遺<lb/>
孫子芬芳玉樹被中庭辟易名駒在千里黄甲題名氣<lb/>
吐虹太㣲執法心如水遠别庭闈今幾年孤雲望斷舊<lb/>
山川青陽宛宛白日暮一顧魂魄俱茫然餘情散入大<lb/>
江水歸夢正落幽林前林中老人年七十面渥童顔髪<lb/>
<pb n="KR4e0114_WYG_005-11b"/>
凝漆華屋山中宰相家錦衣天上神仙客生兒蚤入鵷<lb/>
鷺行投老不㤀山水窟百歳優游自可期故園風物正<lb/>
芳時悠悠忠孝丈夫事榮枯利達真兒嬉太行山上瞻<lb/>
雲客應有房陵西去思<lb/>
　　聽潮軒<lb/>
海門蕩蕩天風來雲潮千里如山推空雷隠地雨將作<lb/>
萬鼓齊伐車喧㒮初疑羣蠅爭振翼忽若洪爐沃湯液<lb/>
風迴籟歇如漸遠兵馬蕭蕭走勍敵年去年來似有期<lb/>
<pb n="KR4e0114_WYG_005-12a"/>
春秋長落幾人思天涯共道初來懼夢裏空驚夜雨時<lb/>
海濵老禪得幽趣禪居正近潮來處山空水落境無人<lb/>
地逈天髙歳云暮塵縁斷絶雙耳清天機自動非人聲<lb/>
上方鐘梵隨風散下界樓臺孤月明風㣲月朗衆將定<lb/>
將定猶聞心轉靜來非有為去無情留連世韻何須聽<lb/>
見説空軒百事無音聲色相盡成虛禪家自有西來話<lb/>
莫向中洲説六如<lb/>
　　松竹梅圖<lb/>
<pb n="KR4e0114_WYG_005-12b"/>
西風吹滿空山雪草木摧殘衆芳歇方春三月二月時<lb/>
錦片韶華逐飛葉歳寒心契百年期凌雲老幹凝煙枝<lb/>
蕭條墻角半枯樹何事忽見瓊瑶姿寒香晩色迷幽緑<lb/>
半入前溪半茆屋翠禽啼夢蟄龍驚白鶴叫霜儀鳯宿<lb/>
秦封晉逸兩悠悠人在西湖已倦遊炎涼不改固窮節<lb/>
老大真成時輩羞炎涼老大隨時至畢竟誰非與誰是<lb/>
惟有從來鐵石心風煙雪月都相似紅塵滿道踏歌聲<lb/>
誰向窮荒訪舊盟隴頭不寄平安報湘曲應孤驛使行<lb/>
<pb n="KR4e0114_WYG_005-13a"/>
明堂近復來梁棟篠簜琅玕盡登用却疑羌笛妬人來<lb/>
一曲闗山又三弄<lb/>
　　夏仲昭萬竹圖為師知縣題<lb/>
崑山老叟仙中人清和灑落無纖塵平生富貴不足道<lb/>
筆挽造化回陽春坡真可妙真堪惜老息森嚴露形迹<lb/>
鷗波亭外寂無人九龍山氣凌秋碧山氣凌秋勢薄天<lb/>
凝雲挾霧快騰騫巉岩峭壁幾千仞此老直欲窮其巔<lb/>
金閨𤨏闥瀛洲路宣徳年來誇獨步名髙價重不復疑<lb/>
<pb n="KR4e0114_WYG_005-13b"/>
世間托筆應無數枝幹依稀叢葉同天機妙解卻難工<lb/>
就中一片飛白石爛然琢玉寒玲瓏蹇予最好瀟湘景<lb/>
見畫令人發深省曲處疑聞爽籟生深中似覺隂風冷<lb/>
深曲低昻路鬱紆幽情欲盡似還餘三湘逐客歸來未<lb/>
二女遊魂今在無從來能事不受迫醉裏蘭亭難再得<lb/>
使君此幅自何來萬金寶劒連城璧半牕疎影對愁眠<lb/>
斑管春寒詩思牽玉蟬吟吸鷓鴣雨文綃細簇玻璃煙<lb/>
却思京國頻相見自謂相求當不厭豈料公歸緑野堂<lb/>
<pb n="KR4e0114_WYG_005-14a"/>
至今誤我鵝溪絹江南菉竹漫成林山縣鳴琴白晝隂<lb/>
他日使君江北去披圖應憶歳寒心<lb/>
　　為李典史題畫<lb/>
古饒山水稱浮梁地靈人傑多才良君家兄弟晩挺出<lb/>
總是碧海青琳琅石田荒疎茆屋小夜讀朝耕共探討<lb/>
半壁殘燈雨榻秋一犂破土煙村曉慈孝相承上下宜<lb/>
鳴鷄乳犬亦熈熈一家伯仲自師友九奏琴瑟諧塤篪<lb/>
難兄蚤作青雲客枳棘鸞凰應暫息難弟三登舉子場<lb/>
<pb n="KR4e0114_WYG_005-14b"/>
至今猶斂冲霄翼斂翼冲霄㑹有期鴒原一誦一興思<lb/>
呉雲楚月路千里併入彭城風雨時天涯㑹合由來少<lb/>
感慨悲歌空復老椎牛屠狗事區區燕趙何能豁懐抱<lb/>
離别相將㑹合疎故園三徑未應蕪憑誰遠汲淮淝水<lb/>
為寫安豐董氏圖<lb/>
　　士女圖為張宗大題二首<lb/>
呉城士女越様粧籠冠盤髻銷金裳東風淡蕩桃李月<lb/>
看花不語情何長女伴相將牽稚子庭院無人花正芳<lb/>
<pb n="KR4e0114_WYG_005-15a"/>
春陽宛宛白日暮空抱花枝歸洞房<lb/>
芙蓉迎秋木樨蚤開到黄花秋欲老涉江人遠鴈來遲<lb/>
零落東籬為誰好小娃扶幼步車輕聞語回頭心懊惱<lb/>
曲房深閉緑苔生何處寒衣月中搗<lb/>
　　松石流泉圖<lb/>
徂徠山人十八公石丈夜墮仙人峯淋漓元氣收不起<lb/>
地脉似與天河通萬牛力盡神鞭斷海水茫茫平欲漫<lb/>
不如流落此山中地老天荒共相伴<lb/>
<pb n="KR4e0114_WYG_005-15b"/>
　　再遊呉興有懐岳文機太守翁載道大尹<lb/>
東風蕩入層崖裏溪上新添半篙水蘼蕪醖暖緑初齊<lb/>
楊栁眠寒柔未起粉墻紅杏啟雕甍逢人誤問漚波亭<lb/>
道場山下蘇灣路斜陽映醉登西陵舊遊不㤀年華改<lb/>
桃李無情春十載詩社壺觴不再同醉翁琴鶴今何在<lb/>
桑梓年年發故丘老懐多病念并州暮雲望斷河陽樹<lb/>
舊雨獨上元龍樓十年往事今如此此後重來復何似<lb/>
惟有溪山對客閒鳥啼花落將幽思<lb/>
<pb n="KR4e0114_WYG_005-16a"/>
　　張復陽山水圖為李信題<lb/>
南山道人天發機平生墨妙探幽㣲胸中山水自許大<lb/>
千仞復振岡頭衣筆鋒未下見丘壑欲挽闗荆驅李郭<lb/>
一種荒閒寂寞鄉蒼茫蓊鬱煙霏落目斷寒濤不盡山<lb/>
寥寥宇宙一人間夕陽欲送晩色至寒意暗逐秋潮還<lb/>
秦宫漢殿知何有玉帳牙檣今在否前人已往後人哀<lb/>
忙地何如閒地久孤雲起盡水窮津潭影山光相照貧<lb/>
超然坐到無言處風雨不動天長春道人此意無人識<lb/>
<pb n="KR4e0114_WYG_005-16b"/>
一幅生綃露遺跡惟有風流李謫仙汪洋宦海閒鷗立<lb/>
　　夏圭風雨圖<lb/>
長風吹折巔崖樹江色愁隂雨聲暮蒼茫野艇晩驚潮<lb/>
交楫横篙無住處何人倚岸汎虗舟風雨不動如安流<lb/>
酒酣袒側蓬牕底忽憶瞿塘五月秋<lb/>
　　題秋江遠棹圖<lb/>
澄波練淨天同色萬仭蒼山垂絶壁丹楓白榆相映寒<lb/>
一片秋光九江碧溶溶漾漾何時休寥寥漠漠湘潭遊<lb/>
<pb n="KR4e0114_WYG_005-17a"/>
夕陽欲落未落處都是人生離别愁杜陵老病孤舟逺<lb/>
瘦影臨江衣帶緩時平結伴好還鄉野渡無人天又晩<lb/>
乘桴擊楫事堪嗟錦纜牙檣不到家天風去順來還便<lb/>
髙興還須八月槎<lb/>
　　紀事<lb/>
成化壬辰秋七月海濤騰風石塘決桑田夜變陸成川<lb/>
一望邊沙煙火絶青苗白屋隨奔流紅顔皓首屍横丘<lb/>
一身雖存六親盡至今亂骨無人收已午年來歳云愈<lb/>
<pb n="KR4e0114_WYG_005-17b"/>
乙未嚴寒冰雪沍無端申酉魃為殃兩度風濤迅如許<lb/>
河流作滷蝤蛑生鹹風著樹枝條零苗方秀實水將涸<lb/>
豐稔不及荒年登今年夏月久不雨清晝耘苗夜車水<lb/>
可憐枵腹不支勞近海膏腴半枯死虹蜺目斷心焦勞<lb/>
炎風吹雲天宇髙誰知颶母肆狂虐平地掇入錢塘潮<lb/>
溪騰谷沸雨川迸城壊堤摧風轉盛大家浥漏小家漂<lb/>
不顧田疇顧身命因思去歳初陽逢雷轟電掣當嚴冬<lb/>
如何六月㤀溽暑一雷不振翻為風崇朝極夜力不息<lb/>
<pb n="KR4e0114_WYG_005-18a"/>
潛啟蓬牕㸔天色東方欲白西未明可是龍王聽河伯<lb/>
莫黒匪烏赤者孤有子死父妻死夫下車泣罪知何意<lb/>
卿尹當思日月圖<lb/>
　　為張都閫宗大題畫四首<lb/>
東風凝寒柳絲軟細草新篁緑猶淺去歳光隂看又來<lb/>
桃花紅勝前人臉前人己老桃花開茆茨布褐行相偎<lb/>
琴書滿座溪山在花落閒庭生緑苔<lb/>
緑槐夾道熏風起廬阜東南雲晝晦雷轟雨泣鬼神驚<lb/>
<pb n="KR4e0114_WYG_005-18b"/>
一瀉奔流幾千里五雲山下六月寒九曲灘頭清海翻<lb/>
只應三峽橋邊暮長有詩人坐石䦨<lb/>
斜陽淡淡澄江晩渚蓼江蘋映葭菼蓬牕風颺釣絲輕<lb/>
竹爐茗熟茶煙淡沙平浦遠鴈行孤人在瀟湘八景圖<lb/>
平生自得江湖趣不是煙波舊釣徒<lb/>
藍闗路斷無行迹懸弧城深夜如日當年辛苦近何如<lb/>
為探梅花問消息月香水影詩未成折花且讓枝頭横<lb/>
不知白鶴歸來未開却柴扉待月明<lb/>
<pb n="KR4e0114_WYG_005-19a"/>
　　赤壁圖<lb/>
江空露白殘煙收水光月影揺清秋風流賔主東南美<lb/>
一舸夜汎鴻濛洲酒酣欲叩馮夷宅俯仰江山小今昔<lb/>
興䦨孤鶴過蓬牕不覺東方又生白<lb/>
　　秋意<lb/>
煙霏霧淡西風曉水淨山空秋意蚤江南雲物歳行周<lb/>
空谷佳人念將老山行有虎川蛟螭登髙目送孤鴻飛<lb/>
田園不改桑榆盛見説陶潛蚤已歸<lb/>
<pb n="KR4e0114_WYG_005-19b"/>
　　渥洼馬歌<lb/>
何物偃强暴厲長權竒俶儻生歌章蒲梢西極㳫相舉<lb/>
天閑十二皆龍驤羌胡喜蹴驊騮步貳師成功宛初破<lb/>
邊塞年年戰骨新錦轡雕鞍只如故<lb/>
　　送劉廷信兄歸閩<lb/>
時秋七月涼風度有客鴒原問歸路富春山下雲欲開<lb/>
錢塘江頭潮未大潮落潮生自往還南來北去幾人閒<lb/>
悠悠名利總如此誰解盤迴兄弟間君家伯仲稱聯璧<lb/>
<pb n="KR4e0114_WYG_005-20a"/>
古色深沉氣温栗五千文字老書生十二山川大方伯<lb/>
廊廟江湖事偶然悲歡離合各懸懸萋迷春草池塘夢<lb/>
落寞對牀風雨眠去年曾托南飛鴈有約今春定相見<lb/>
看窮紙上萬金書不及燈前半時面晝語連宵向夕晨<lb/>
青濃翻憶故園春平生本抱丘壑志長袖怕沾車馬塵<lb/>
到家時節應重九丹荔黄柑菊花酒隣翁野老笑相迎<lb/>
又是浮生一開口鴻鵠冲霄奮羽翰從今不苦鶺鴒難<lb/>
㑹須培植堂前樹待弟歸同白首歡<lb/>
<pb n="KR4e0114_WYG_005-20b"/>
　　和丘伍二同年賡唱詩<lb/>
丘仲深伍公矩元是長安看花侣三百人中十數人當<lb/>
時知已聊如許仲深南海舊文英千仞岡頭丹鳯鳴五<lb/>
經腹笥劉原父三峽詞源蘇長卿可與言人百無二磨<lb/>
鈍剸煩公矩事清商卻對痼聾彈利器翻從頑石試蹇<lb/>
予同醉杏園春東抹西塗白髪新十年諫苑陽城晩半<lb/>
載滁州永叔貧國子先生六堂表冠佩還家塞翁好青<lb/>
史名慳素業孤進退無憑獨吾老尺有所短寸有長舍<lb/>
<pb n="KR4e0114_WYG_005-21a"/>
用未必精邪良士無賢愚無所遇榮枯得失當相忘江<lb/>
東雲渭北樹仲深不來公矩去西風晩急茂林空望斷<lb/>
斜陽舊遊處<lb/>
　　左時翊雲山煙水圖<lb/>
懸巖絶壑峯巒古碧梓丹楓隔幽浦蓬戸晨開薜荔煙<lb/>
漁舟夜泊蘆花雨暮去朝來水石間寥寥塵境幾人閒<lb/>
斜陽又度桑榆影風露欲經蒲柳顔峴山盤谷人歸久<lb/>
故宅殘碑今在否牢落功名紙上書消除光景杯中酒<lb/>
<pb n="KR4e0114_WYG_005-21b"/>
古往今來事共然山川遊覽自年年還應剰取春風興<lb/>
留賞黄花晩節天<lb/>
　　夏圭松濤怪石圖<lb/>
巨靈鑿山翻地軸老龍槎牙奮空谷茫洋灝氣溢不收<lb/>
一道奔騰鬼神哭吕梁洪上孤月明徂徠黛色㕘天横<lb/>
黄河一瀉幾千里人道天潢東向傾<lb/>
青陽使者膚如鐵𤣥冥老翁頭似雪雲根丈人勢敵虎<lb/>
狹路相逢不相協六和塔下天風來孔明廟前雲未開<lb/>
<pb n="KR4e0114_WYG_005-22a"/>
仰天俯地望不極卻憶西遊灩澦堆<lb/>
　　瀑布圖<lb/>
緑陰庭宇生南風醉倚曲闌幽思濃平生不到水簾洞<lb/>
一坐便憶香爐峯怪來詩思清人骨水草林花助蕭䬃<lb/>
煙霞滿地暮忘歸長嘯一聲山月白<lb/>
　　王若水石榴枇杷圖<lb/>
涼風蕭䬃紅錦裳翠袍漸染臙脂香琅玕枝重壓欲折<lb/>
青女欲拆珍珠囊金鋼碾碎鴉鶻石絳綃迸出玲瓏色<lb/>
<pb n="KR4e0114_WYG_005-22b"/>
葡萄酒盡蔗漿空一顆靈丹透詩骨<lb/>
東州奇花凌早寒呉山月廊夜半酣何人誤作上林賦<lb/>
病骨却思黄蠟丸同時不數楊家果三寸呉湘空萬顆<lb/>
㑹須載酒醉西園一樹黄金壓枝墮<lb/>
　　並笛圖<lb/>
被裏鴛鴦春睡足蛾眉補尖凝黛緑沉香亭下鹿眠花<lb/>
倦倚東皇吹紫玉翠鬟軃香薫柘黄左拍酥肩右按腔<lb/>
宫娃張板候節下花奴緩舞隨聲揚流宫變羽都在口<lb/>
<pb n="KR4e0114_WYG_005-23a"/>
縱横半借君王手就中一指忽差移風驚别調凄涼久<lb/>
蜀江煙水接華清並轡何如竝笛情可憐一曲昇平調<lb/>
弄作鸞鈴哀怨聲<lb/>
　　為張僉憲題畫松<lb/>
九疑山中十八公元氣結聚非人工精求本許周廟致<lb/>
偶遇不受秦人封寒來暑往年華暮酷月蒸林雪圍布<lb/>
柔芳弱蔓幾枯榮老幹槎牙只如故東風吹和春雨零<lb/>
萋迷碧草連根青野猿林鶴相對晩時有山人尋茯苓<lb/>
<pb n="KR4e0114_WYG_005-23b"/>
東閣同心美如玉音信寥寥渭如澳金粉香飄花上黄<lb/>
虬鬚紫簇枝間緑採花釀酒枝挿頭仰援紫藟俯碧流<lb/>
盤根錯節終不試猶勝野斷横中溝枝頭滿酒盈瓮為<lb/>
君起舞岡陵頌造化生材㑹有期莫入丁生醉時夢<lb/>
　　尹編修家山圖<lb/>
泰和城外雲亭鄉逢原書屋遥相望東園别墅圖書靜<lb/>
恩慶髙堂雨露香堂中才子金閨客身在雲霄志岩澤<lb/>
一路寒山萬木秋滿林風雨孤琴夕閒來杖䇿躡龍巖<lb/>
<pb n="KR4e0114_WYG_005-24a"/>
絶壁飛來紫翠涵筆架峯前尋藥草城頭嶺上望秋潭<lb/>
日斜回首先公墓雙鳯迥巒擁髙樹童子曽聞鶴弔年<lb/>
居人尚識牛眠處紅塵滿路世悠悠得失榮枯共白頭<lb/>
清風明月不須買寳馬朱輪空自憂君不見平泉莊上<lb/>
生禾黍金谷園中絶歌舞盤谷愚溪直等閒留得詩文<lb/>
照今古三徑黄花手自栽年年秋雨一畨開功成身退<lb/>
應何日預報雲山歸去來<lb/>
　　送茌平王秀才<lb/>
<pb n="KR4e0114_WYG_005-24b"/>
憶昔春闈赴京邸落日停車馬周里風塵客路一相逢<lb/>
空谷足音殊可喜下第南歸各一天重來又是六經年<lb/>
君家兄弟情如舊呼酒張燈開夜筵明朝再唱陽闗曲<lb/>
屈指韶華今十六𤨏闥追思日似年碧雲悵望人如玉<lb/>
渭北江東白鴈疎屋梁殘月暮牕虚天涯消息有時有<lb/>
夢裏神交無處無對牀風雨今何夕一見令人動顔色<lb/>
但覺情懐只舊時不知歳月非前日盍簪未己又言歸<lb/>
椿樹凝霜鴈影㣲陽和乍入官橋柳寒氣偏多游子衣<lb/>
<pb n="KR4e0114_WYG_005-25a"/>
難兄已荷軒裳貴嗟爾年來尚衿佩秋風八月桂花時<lb/>
準擬都門重相㑹<lb/>
　　癸夘寓杭戲寫目送飛鴻手揮五絃圖潦草為婢<lb/>
　　　子所笑因題與女玉祥收為劉氏清話<lb/>
九月十五住杭州瀟瀟風雨生離愁閒尋敗筆作圖畫<lb/>
生紙爛墨傷昏眸小鬟立侍笑欲倒走入幽閨向娘道<lb/>
山頭頽似土灰堆樹根亂若蓬蒿草空中四鳥飛横斜<lb/>
筆濃大如赤老鴉烏紗素服一閒客坐看去鳥彈琵琶<lb/>
<pb n="KR4e0114_WYG_005-25b"/>
我生不是丹青者適興投情恣揮寫等閒塗抹豈足言<lb/>
便有旁觀説髙下何況嵇康妙絶倫清談曠視能容身<lb/>
　　胡廷暉院景<lb/>
遊絲落紅春賞罷金屋瓊樓敞如畫乳燕雙鳴午夢醒<lb/>
曲闌半露薔薇架太液池頭花正開水香清逐南薫來<lb/>
冰山雪艦無人到共聽朱絃歌阜財<lb/>
　　魏仲禮金筆院景四首<lb/>
瓊芳玉爛春如畫金屋娉婷晩粧罷紫垣星象照千門<lb/>
<pb n="KR4e0114_WYG_005-26a"/>
天上人間共清夜金蓮炬促雙步揺銅龍咽盡蝇聲囂<lb/>
衾裯未暖聞魚鑰起候宫車視早朝<lb/>
罘罳玉館未垂絡水殿玲瓏澄碧落綵扇翻香蛺蝶輕<lb/>
綃衣簇翅蜻蜓薄釣天畫永無纖埃水晶簾動南薫來<lb/>
三千粉黛放將盡十二樓臺閒自開<lb/>
畫屛銀燭秋光淡寶篆金爐香夜旦昭陽前殿月華沉<lb/>
長信宫中漏聲斷晨辭同輦别椒房紈扇涼多未忍藏<lb/>
梧桐露重桂風急吹作芙蓉葉上霜<lb/>
<pb n="KR4e0114_WYG_005-26b"/>
氍毹襯滿貂闈宻月光斜透墁香壁人爐内障曠前聞<lb/>
酎酒梟羮荷殊錫内間時報五更籌一㸃銀燈過御溝<lb/>
邊衣連夜催刀尺明發傳呼焚雉裘<lb/>
　　題劉士元驄馬行春詩巻<lb/>
驄馬來行自燕權竒俶儻步驟妍初辭仗御下天閑横<lb/>
絶四極周三邊萬騎卻走孤雲騫朝馳薊門道暮刷呉<lb/>
山巔苗藿塞場水溢川金鞍寶凳白玉鞭生不為秣飲<lb/>
羹飾焉足憐方瞳流光徹幽𤣥騣尾拂掠開風煙仰天<lb/>
<pb n="KR4e0114_WYG_005-27a"/>
一長鳴萬籟寂不喧形聲氣態衆殊調勞逸動息時相<lb/>
縁乘艱履險意閒緩足跡所至豺狼跧山川草木忽變<lb/>
色幽谷似覺陽春旋角端樂生豸惡奸鳯至圖出人文<lb/>
宣神物自與元化㑹匹力上佐龍行天未可按索驪黄<lb/>
間驄馬還行至燕<lb/>
　　朱彦明母慈節詩<lb/>
妾年二十餘誰信終孀長獨居妾子方乳哺急水浮漚<lb/>
豈能固妾甘凍餒兒長成冰壺玉潔堦蘭榮兒能讀書<lb/>
<pb n="KR4e0114_WYG_005-27b"/>
妾終老良人瞑目黄泉道<lb/>
　　為翁載道同年題望雲圖<lb/>
雲飛處瀘之潯朝朝暮暮生幽陰天髙地逈望不極長<lb/>
風落日愁人心憶昔童稚年慈顔蚤相背萱花再發椿<lb/>
株榮白首青氊望兒貴兒今已貴雙親存蕭條菽水違<lb/>
晨昏呉中煙水空回首三峽哀猿啼斷魂君門萬里從<lb/>
來語翻笑庭闈今復爾悠悠忠孝兩遲回卻望孤雲淚<lb/>
如雨躊蹰未己雲飄揚欲飛無翼川無梁兒心願作西<lb/>
<pb n="KR4e0114_WYG_005-28a"/>
郊雨萬里隨雲下故鄉<lb/>
　　王孟端竹<lb/>
九龍山人王孟端風流博雅人稱難漫胸錦繡消不得<lb/>
化作萬箇青琅玕中山兎老鮫綃白馬肝香透金壺汁<lb/>
風迴赤壁浪痕平雲黯蒼梧雨聲急鐵鉤鎻金錯刀邯<lb/>
鄲學步真兒曹大河一決瀉千里崩崖觸處生驚濤世<lb/>
人豈識真和假白雪詞髙和應寡坡仙儋耳未還家落<lb/>
日臨風思老可<lb/>
<pb n="KR4e0114_WYG_005-28b"/>
　　賀李用經得子效栢梁體<lb/>
古燕豪傑中朝儒列卿柱史人間無廷平執法及乘輿<lb/>
泗州推官夜治書儲祥積慶久不渝來休下瑞相昭符<lb/>
長庚孕秀騰天衢嵩嶽降神鍾地區熊羆入夢九鶴趨<lb/>
五老列曜紛前敷蘢葱佳氣藹門閭一片清冰出玉壺<lb/>
初傅丹山五色雛又訝魯國連城璵無乃合浦千金珠<lb/>
英氣燁燁聲呱呱目光流電雪作膚頭角峙玉雲擁顱<lb/>
伏犀入項四輔俱罹計挿鬢秀且疎金木聳貼潤復紆<lb/>
<pb n="KR4e0114_WYG_005-29a"/>
天庭髙廣顧地樞孤峯立筆雙井腴一水環仰中溝虚<lb/>
神采氣骨畫不如斷蓬為矢桑為弧九州四海當長驅<lb/>
英物自與常人殊吾聞宗元謫番禺反顧無嗣悲窮居<lb/>
又聞康節四十餘得子尚慮賢與愚君今早應梁棟輸<lb/>
眼底復見圭章儲前程莫問榮與枯萬事已足將何須<lb/>
便應列宴開行厨烹龍庖鳯傳笙竽起舞蹴踏紅氍毹<lb/>
酒酣擊碎青珊瑚與君舊是瀛洲徒春風玉殿同傳臚<lb/>
浮雲流水南北途故鄉遇舊増懽娯喜來忘卻爾汝呼<lb/>
<pb n="KR4e0114_WYG_005-29b"/>
落筆故使璋獐誣聽聲知貴名當余湯餅上座事屬渠<lb/>
他年歸來駟馬車記取堂下三槐株<lb/>
　　松磵秋聲圖為壻劉希仁題<lb/>
嵩髙山下秋風起萬壑蕭颼碧雲裏黄河之水天上來<lb/>
一瀉崑崙幾千里竹爐茗熟驚濤生春蠶食葉繰車聲<lb/>
風迴忽若九韶舞簫鼓琴瑟相和鳴茫茫古意翻新調<lb/>
里耳皇荂嗑然笑天地從來有正聲伶倫老去誰堪道<lb/>
　　為劉廷器題松竹二圖<lb/>
<pb n="KR4e0114_WYG_005-30a"/>
荒煙滿地凝稠緑一片秋聲振浮玉蒼梧雲重泣湘靈<lb/>
翠袖天寒倚空谷西林三徑閉松闗江潭遊子何時還<lb/>
鳯凰來儀九功叙伶倫老去鄒生閒<lb/>
嚴霜作釁百草黄春紅秋緑紛成荒窮陰不變太古色<lb/>
老節直與層霄昻徂來天髙岱宗遠萬牛不見空山晚<lb/>
造化生材自有宜行人落日生悽惋<lb/>
　　題林良枯木喜鵲圖<lb/>
金門畫史番禺仙意與物化搜冥𤣥風流妙得寫生趣<lb/>
<pb n="KR4e0114_WYG_005-30b"/>
落筆便可追黄筌陟里素薄𤣥霜隰海枯綱爛珊瑚黒<lb/>
風煙滿樹忽飛來野色蒼茫向人立運斤遊刃紛馳驅<lb/>
横斜順逆皆乘除平生阿堵最難處毛羽不理精神餘<lb/>
浮丘道士憐竒貨素壁髙懸三日卧解令化石恐還生<lb/>
莫學張家便椎破<lb/>
　　遊春圖<lb/>
請君停鞭駐君騎一曲春歌勸君醉去年今日看花時<lb/>
人面桃花在何處栁橋花塢春光深村娃喚酒娯春心<lb/>
<pb n="KR4e0114_WYG_005-31a"/>
明朝再向村中過滿地落花芳樹陰<lb/>
　　一徑野花落孤舟春水生畫<lb/>
林外春陰曉風作門徑幽深野花落東家春色過西家<lb/>
井口籬根亂漂泊溪頭新水繞門生扁舟一葉輕如萍<lb/>
杜陵老病煙波遠欲載詩愁過洞庭<lb/>
　　送莊瑩中呉謡三絶<lb/>
見説仙郎賦遠遊嘉興西北是蘇州鴛鴦湖上春來水<lb/>
别思相隨到處流<lb/>
<pb n="KR4e0114_WYG_005-31b"/>
禾稼青時省我耕禾稼黄時君遠行收禾輸官剰作酒<lb/>
壺漿三月候行旌<lb/>
君是江潮天上來儂如漁艇趂潮開潮若去時儂便苦<lb/>
朝朝日日望潮回<lb/>
　　題平湖陸廷儀鴒原耕隠詩巻<lb/>
甌窶滿湖南汙耶滿湖北湖邊隠者眷同心却向湖頭<lb/>
結書屋屋中經訓乃菑畬釋耕互答鴒原詩三監不仁<lb/>
萬世戒而我與爾何當知稻黍登場先饋祀大小輸官<lb/>
<pb n="KR4e0114_WYG_005-32a"/>
入城市城市無人識姓名歸向髙堂賀安止堂中老人<lb/>
太古風钁鑠更似田家翁貽謀燕翼苦不逺尚願孫輩<lb/>
超羣庸老人摩挲抱孫説長大還守湖田業勉學而翁<lb/>
與若翁兄弟不分耕不輟<lb/>
　　賦得懐姑蘇送人歸長洲<lb/>
懐姑蘇隔千里風景繁華似流水去年雨水溢田疇野<lb/>
草不生禾盡死黄童白髪擁道周朱顔緑鬢無人收閶<lb/>
閭門外夜深處饑魂餓魄聲啾啾城中大家稱萬石坐<lb/>
<pb n="KR4e0114_WYG_005-32b"/>
食人多徴借急新廩生塵舊廩空縱有黄金何處糴市<lb/>
㕓羅綺賤如泥呉蠶薄熟難為絲公家租賦雖停止官<lb/>
府征徭仍舊時長安貴人遊俠客騎馬行行過阡陌回<lb/>
頭笑指虎丘山却道繁華猶似昔九重天子念窮廬太<lb/>
守新乘使者車巡治勑分都御史平衡全任老尚書君<lb/>
歸為我詢同里故宅多應換新主隠山橋下水茫茫去<lb/>
任舍寃死生苦<lb/>
　　郡太守齊公殁既為近律以悼司勲沈先生少予<lb/>
<pb n="KR4e0114_WYG_005-33a"/>
　　　言作薤歌<lb/>
薤上露何瀼瀼古人去後今人傷北邙山頭日無光悲<lb/>
風蕭蕭生白楊金玉充前除一去不得將專城五馬貴<lb/>
穹碑映斜陽惟餘父母心黎庻増凄涼長淮水流雲路<lb/>
長薤上露何瀼瀼<lb/>
　　送劉指揮邦彦襲職南還<lb/>
將軍少年才且武二十辭家見明主自陳功伐拜天顔<lb/>
帶礪山河自先祖祖死轅門父守邊風沙凌厲雪盈顛<lb/>
<pb n="KR4e0114_WYG_005-33b"/>
據鞍不復清時用撫劍徒懐旅力愆繇來勲業期無替<lb/>
韜畧傳家世相繼聖主方思禦侮材兵曹共識干城器<lb/>
天書薄暮出黄門平旦尋承世襲恩金帶鏤花明曉日<lb/>
錦衣盤獸結春雲明朝便踏南歸路馬首青山天外樹<lb/>
鴻鵠冲霄闗塞長雲霞出海江天曙君歸為我問邊隅<lb/>
倭夷伺間今何如晨操夜守五千卒披堅執鋭寒無廬<lb/>
吮癰死士古來有況復青春讀書久不見江南幹事人<lb/>
弈葉登墻傳不朽<lb/>
<pb n="KR4e0114_WYG_005-34a"/>
　　題畫<lb/>
天空水濶饒風露秋入溪山無盡處紅葉低垂隔浦霜<lb/>
白鷗飛落無人渡蕩漾空明一釣舟煙蓑雨笠下中流<lb/>
心情物色知多少手展青編還自收<lb/>
　　葡萄圖<lb/>
紫蘇步幛流蘇短露淡風清秋未滿舞鳯翎翻翠解苞<lb/>
蟠龍骨瘦殊垂頷青葱苜蓿錦石榴枝交蔓引彌山丘<lb/>
驊騮不至仙槎遠空有卉物遺中洲君不思涼州一斗<lb/>
<pb n="KR4e0114_WYG_005-34b"/>
猶輕換西行千騎歸無半<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集卷五<lb/>
</p>
<p>
</p>
  </div>
</body>
</text>
</TEI>
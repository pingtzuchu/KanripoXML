<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻二十六</head> <lb/>
    <p>
<pb n="KR4e0114_WYG_026-1a"/>
欽定四庫全書<lb/>
　方洲集巻二十六<lb/>
　　　　　　　　　　　　　明　張寧　撰<lb/>
　雜著　<hi>傳文</hi>　<hi>箴言銘雜</hi>
　　姚節婦傳<lb/>
節婦名福蓮海鹽十三都文溪塢民周孟經之女年二<lb/>
十一嫁澉浦姚<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>
                    <graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>本農業以耕稼養生婦順事無所<lb/>
自遂甫八月<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>有疾死生女名孝孝婦絶愛育之常抱<lb/>
<pb n="KR4e0114_WYG_026-1b"/>
負不去體家甚貧數值荒歉阻飢孟經因促歸與繼母<lb/>
諸嫂處念姑老行時檢篋中故衣物悉遺<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>妹意甚依<lb/>
戀嘗為嫂飼鵝得數卵寄澉生畜給工食以塟夫骨事<lb/>
未果而澉之富人有求為婦者孟經既許之難為言婦<lb/>
亦微覺皆未白一日方聚食孝女適啼謼顛仆婦遽前<lb/>
抱撫惜之已甚終不止孟經愠曰何物孽種不乆當送<lb/>
還汝家婦始凄然動色退謂嫂曰頃見父言事決矣然<lb/>
我命已如此此足肯再踏他人門限遂抱女不復置涕<lb/>
<pb n="KR4e0114_WYG_026-2a"/>
泗交頥若痛楚不自勝者衆見其孀居常爾不加省異<lb/>
是夜更餘母顧卧内燈乆不滅呼令就寢不應起捫其<lb/>
榻無有舉家驚求忽童奴曰薄暮田作歸見小娘抱女<lb/>
倚外户而泣獨不敢問故因燭水涘見遺履亟求水中<lb/>
得其屍與女同溺死翌日具棺斂將焚其姑匍匐至自<lb/>
澉憑棺號慟絶而復蘇哭曰兒初喪吾子時已有訣語<lb/>
豈料親家翁不諒其心老身又貧不自存致兒子母非<lb/>
命孝婦已死吾復何生木既燬有蝶從煙焰中出文采<lb/>
<pb n="KR4e0114_WYG_026-2b"/>
爛然向祖墓飛去隣里道路見者無不驚異流涕孟經<lb/>
拾遺骨與<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>同塟姚氏先塋時年二十有七𢎞治元年<lb/>
二月九日也方洲歸叟張寧論曰自古忠節蒙難男子<lb/>
雖身受挫辱顧其心無愧可也女子以身為重寸膚及<lb/>
恥心事俱隳故危迫之際忠臣或可以不死為心節婦<lb/>
要當以必死為事姚福蓮家破人亡去就險阻非不預見<lb/>
徒以姑老女幼庶幾幸存卒全志節不圖禍速昊天機<lb/>
形弱息瞻前慮後已死不足惜他日女之變故將有甚<lb/>
<pb n="KR4e0114_WYG_026-3a"/>
於已之失節者乃不俟終日奮然與女偕溺隂陽剛柔<lb/>
渾合為徳凜乎女婦中之烈丈夫也視譚節婦何愧焉<lb/>
血漬入磚精化為蝶皆不可謂無是理也寧故謹述之<lb/>
為司民風者告<lb/>
　　傳李景瓚事<lb/>
予初不喜人談相命自謂禍福利鈍本無先形倚伏之<lb/>
機固亦在我耳何以術為余之有是言聞者亦相舍去<lb/>
而相命之士無留跡於余庭者正統丁卯隨計北上行<lb/>
<pb n="KR4e0114_WYG_026-3b"/>
江湖中聞李君景瓚善子平術言人禍福利鈍皆可閲<lb/>
實心惑焉未暇求也及甲戌登第榜中人皆盛稱其能<lb/>
競相延謝始因今侍御魏孔淵訪景瓚於太常官署索<lb/>
余二人始生歲月歴手指作楚聲顧余曰子當入黄門司<lb/>
禮魏其繡衣乎未幾果驗余始心喜之知世之固有是<lb/>
術也相與傳致其事於江君元勳勳時方觀政大理將<lb/>
待補左右寺缺員叩景瓚請所許與應聲曰五日内當<lb/>
衣繡矣他無庸也江以選格不及笑其妄後四日以變<lb/>
<pb n="KR4e0114_WYG_026-4a"/>
例受監察御史丙子冬刑部郎中歐時熈邀余飲景瓚<lb/>
酒酣以女婦一人生辰謂之率然語曰此婦生當從貴<lb/>
然今以血疾死已時熈撫掌大笑詰之則其故妻因産<lb/>
而没數年矣戊寅中秋元勲孔淵過舍㑹景瓚自山東<lb/>
來舉酒相屬歡如平生慰勞之餘試以四人同生時月<lb/>
小異者難之四人者沈侍御公貴項憲副藎臣莆田尹<lb/>
李宗浩郡學生某也景瓚熟視良乆曰皆貴人一死一<lb/>
司憲一登科補外一請舉未成下三人皆竒中獨公貴<lb/>
<pb n="KR4e0114_WYG_026-4b"/>
以喪服居廬未有他故疑其詞氣太過後一月得南中<lb/>
報書云公貴以是月就木益神其術初刑部尚書陸公<lb/>
為方伯學士吕公為通政叅議禮部侍郎李公為學士<lb/>
時景瓚皆以今所居期許無一爽者其識鑒精切大率類<lb/>
此為人疏豁善吟詠閒居服大布衣著方巾作西江書<lb/>
生態真若無所取材至於酒酣興發雖問答累數十人<lb/>
言論如流初若不經意緒而條理畢具百折不窮要其<lb/>
所發未必盡合子平之書而旁駕曲出動極理致莫知<lb/>
<pb n="KR4e0114_WYG_026-5a"/>
其所自來豈其人天分高絶本以經術推演之妙而假<lb/>
是以立名於人乎哉聞其初以詩經應舉復以賢良方<lb/>
正應薦一皆失之斯其所謂命矣而復皇皇焉不肯自<lb/>
已務將有得而後去豈其明於人而不明於己哉夫既<lb/>
知老而有得則少之時不必求也而嘗求之知命者固<lb/>
如是乎哉是不然天之於物有定者焉有未定者焉理<lb/>
與數未始相違也毎觀景瓚論人雖有一二弗驗則曰<lb/>
是亦命爾未嘗實其説以求通於其人繇其所自處觀<lb/>
<pb n="KR4e0114_WYG_026-5b"/>
其所處人則景瓚之學豈不真知禍福利鈍之原者子<lb/>
平之書焉足以求景瓚哉是其言雖多不騐猶足考也<lb/>
况重有騐耶宜士大夫之喜景瓚者不獨余一人而止<lb/>
　　劉處士傳<lb/>
處士姓劉名達字仲通號竹坡其先汴人五世祖官卒<lb/>
塟海鹽子孫因不返父景儀母沈氏生丈夫子九人處<lb/>
士行三資稟朗異性行介特父母悦其孝兄弟協其度<lb/>
鄉長老信其為人後生小子則其儀範莫之敢凟里居<lb/>
<pb n="KR4e0114_WYG_026-6a"/>
俗處者薰其徳義爭相讓善讀書渉經史非大故巻不<lb/>
去手不妄言笑無茍作與之共為義力能當則沛然若<lb/>
決水就下弟泰自為弟子員登甲科拜御史無一日不<lb/>
致敎戒諸姪孤有疾未婚嫁者無一人不致愛養門户<lb/>
中外事無一物不經意緒思慮所及輒順適無忤敗遇<lb/>
人賢者一見輒委心無少長異不賢者與之語終日往<lb/>
返盡一世不能通志而達事正統間工部尙書周公忱<lb/>
廵撫吳浙知其賢禮重之時方急鹽課公强委任之一<lb/>
<pb n="KR4e0114_WYG_026-6b"/>
歲中宿逋大盈有羨人不為病其隠徳所著亦略可見<lb/>
天順己卯元日入城遍詣故舊自是逍遥容與不預家<lb/>
事幾一旬以疾卒春秋五十有八塟於城北先隴子瓚<lb/>
能肖處士可以昭晣世緒論曰古稱篤論又稱篤行君<lb/>
子是二者蓋難具如劉處士其庶幾乎雖其才不大展<lb/>
未底上壽以殁而言行所見卓冠一鄉可以不泯天道<lb/>
人事其亦足徵矣夫<lb/>
　　李婦傳<lb/>
<pb n="KR4e0114_WYG_026-7a"/>
李婦者海寧衞戍卒李政之妻名三女始年十六適政<lb/>
性敏慧有姿色簡言謹履所居在營伍人罕接其聲容<lb/>
舅蚤殁姑再嫁惟勤約事政政亦切愛重之生一子名<lb/>
雲伉儷二十年未嘗一相迕𢎞治乙卯四月政貿易病<lb/>
疫自外歸踰日與語曰我時疾必纒染爾宜避退毋近<lb/>
我婦遽應曰夫婦身命相連夫死我決不獨生自是奉<lb/>
湯藥晝夜益不離左右及政卒婦已六日不寢食强起<lb/>
殮殯送至郭門外羸敗已甚政妹適葉氏者欲寛其哀<lb/>
<pb n="KR4e0114_WYG_026-7b"/>
指丁男謂婦曰嫂無憂我當令此甥夙夜侍嫂矣婦哂<lb/>
曰寡婦猶可倚甥為伴耶因籍箱篋遺物以雲托政妹<lb/>
曰我即死幸顧念此兒勝生受恩徳衆意其染疫作矯<lb/>
言不為備且散去妹獨後婦紿曰我飢甚姑家有粥宜<lb/>
可急得妹遄徃取粥比返婦已閉門縊絶矣隣里驚赴<lb/>
聚哭逺近聞而弔泣者累日未巳衆相與計所遺具棺<lb/>
殮餘尙未匱年纔三十有六實是月二十一也寧謹為<lb/>
作傳以告諸鄉邦庶有為之表勵者論曰古人謂從容<lb/>
<pb n="KR4e0114_WYG_026-8a"/>
就死烈士所難李氏生長戎行蔑聞義訓而死夫之志<lb/>
出自天成事賤不嫌值疫不避禮卻妹言備托夫後無<lb/>
非正此豈慷慨傷勇者哉顧其身家猶足有待可以未<lb/>
死而竟死之蓋有所鑒防於姑是以見逺預制一念不<lb/>
貳雖古烈士未易與也世之臣子及於危亡猶内顧依<lb/>
違諉將有待卒失其身如仲陵輩者曾一戍婦之不如<lb/>
也悲夫<lb/>
　　存心堂箴<lb/>
<pb n="KR4e0114_WYG_026-8b"/>
耳目何從言動何則天君定位百體咸輯有入於室或<lb/>
出於門鑒往防來逸馬放豚何莫非仁何莫非義居之<lb/>
能恒始克有濟<lb/>
　　省貪箴<hi>有序</hi>
　　　劉氏所藏省貪圖乃吳興霅翁手畵䑕齧笋之<lb/>
　　　狀甚為佳品予慮其事之不止於䑕又慮䑕之<lb/>
　　　害不但如笋因箴以省夫貪<lb/>
䑕乎䑕乎若無得於天地之仁也耶與齒去角傅翼两<lb/>
<pb n="KR4e0114_WYG_026-9a"/>
足强不抑弱智不罔拙有生俱生敗物非物云何不臧<lb/>
方長乃折烏乎䑕乎毋肆爾牙毋掉爾舌毋窮爾貪毋<lb/>
逞爾黠獒善摶以屬人蟬未捕而亡雀䑕乎䑕乎吾懼<lb/>
爾之殆乎君子所惡而小人之似乎<lb/>
　　寧庵箴<lb/>
寡慾端慮以寧爾之心使義理日明履坦廸吉以寧爾<lb/>
之身使孝友克誠以穆爾妻孥以遺爾孫曾耄矣不怠<lb/>
以無忝其所生<lb/>
<pb n="KR4e0114_WYG_026-9b"/>
　　守拙箴<lb/>
拙非至道故聖世不彰非中徳故聖人不與然守而充<lb/>
之可以近道入徳非巧黠之所及汙尊抔飲禮所始蕢<lb/>
桴土鼔樂所出學竟於愚魯文繼於忠質有是夫古之<lb/>
為拙也維今之所謂拙氣稟差異性習殊倫清者愿實<lb/>
濁者冥昏誠者安常偽者矯托同行異趣爰有厚薄閔<lb/>
予不慧夙奉先覺斥偽循誠懷清奮濁資之以學文陶<lb/>
之以禮樂通可化淳塞惟處約庶幾求道於古䝉希徳<lb/>
<pb n="KR4e0114_WYG_026-10a"/>
於太樸所以世守其拙而不敢雕鑿也<lb/>
　　潘僉憲冷窩銘<lb/>
孑彼冷窩與世寥邈清絶荒間幽虗澹泊在易居否在<lb/>
時為冬萟圃蕪翳賢士困窮冬盡回春否極交泰翳圃<lb/>
將活寒士可大若夫祈寒圖易霜降休工雨雪賑恤因<lb/>
致民功其或獨冷無施一寒如此杜門息游被褐没齒<lb/>
彼有冷眼睨正冷語發機顏貌冰釋情思煙霏又有撥<lb/>
焰自焚拊火灼手履霜不戒堅氷失守凡此數者具銘<lb/>
<pb n="KR4e0114_WYG_026-10b"/>
斯窩居易順命矢心不它<lb/>
　　慥軒銘<hi>臨川鄧生灝以慥名軒求言為警䇿作銘以遺之</hi>
篤實者勤虚偽者怠篤實者成虚偽者敗勤而成余敢<lb/>
不恒怠而敗余敢弗戒惟言行之相符斯聖功之有在<lb/>
　　緩齋銘<lb/>
居上以寛緩或近之為學有序緩克由之和柔合義我<lb/>
斯勉力弛慢害成爰此戒惕嗟乎哉事煩道逺百務交<lb/>
切急將不理速則未達敢䂓歩而徐行庶有補於吾拙<lb/>
<pb n="KR4e0114_WYG_026-11a"/>
　　陳文用侍御義庵銘<lb/>
大義之族古靈之傅越維祖考世徳象賢嗟我童䝉孰<lb/>
貽哲命於昭父師養之以正黽勉不怠無敢驕矜予斯<lb/>
未信薦致位名事物膠牽内鑒蒙昧巧偽竝進乆益䝉<lb/>
蔽惟已之昧來此蔽人養正之教日廢日湮先民有言<lb/>
不失赤子敢戒羣䝉復我蒙始<lb/>
　　<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>菴銘<lb/>
惟天降衷智愚惟均為賢為聖孰舍其原由困而學由<lb/>
<pb n="KR4e0114_WYG_026-11b"/>
强而利庶幾中庸可以馴至其知其行其務惟何復此<lb/>
原降不損不加堯舜之道孝弟而己克念克慎萬善兹<lb/>
始<lb/>
　　方竹杖銘<lb/>
吾不能杖爾於公則杖於鄉也必乆不倚爾以蹈危而<lb/>
資以就安也何有然恃以為力不若視以為則舍彼圓<lb/>
曲持我方直猗猗有斐耄不敢忘君子之徳<lb/>
　　容齋銘為沈士容<lb/>
<pb n="KR4e0114_WYG_026-12a"/>
洪纖高下參錯散殊覆載混涵不見其有餘不足此天<lb/>
地之能容也故道大而萬物生智愚强弱好惡趨捨兼<lb/>
善一視不使其太過不及此聖賢之能容也故徳盛而<lb/>
萬民化士受形於天地承教於聖賢敢以淺狹自小甘<lb/>
心愧怍仰惟前言往行懿範嘉模經制曲度無敢不儲<lb/>
文字五千兵甲十萬退然中藏無敢自見貧賤禍患苦<lb/>
志煩形不得其平予亦不鳴横逆屢加頑嚚致枉自反<lb/>
而縮予亦不往緩散似是泮渙實非一朝之忿終事用<lb/>
<pb n="KR4e0114_WYG_026-12b"/>
違遂傲全光納直疏黯誣牛從順伏胯矯勉誠偽有間<lb/>
安强不同當法當戒敢不率中古人云必有忍其乃有<lb/>
濟有容徳乃大又云有若無實若虚犯而不校敢銘吾<lb/>
齋以恢𢎞君子之道<lb/>
　　無逸齋銘<lb/>
禹勤湯敬克由以聖桀罔紂狂天禄乃亡維周先王克<lb/>
自抑畏旦陳訓典式克以世安處惟君服勞惟臣君敬<lb/>
作所臣敢怠身四十强仕七十引年勤逸有節敢違於<lb/>
<pb n="KR4e0114_WYG_026-13a"/>
天位不期驕禄不期侈夜寢夙興慎終如始<lb/>
　　澹庵銘為夏太守世芳著<lb/>
繁聲豔色穠臭厚味世所同好也然難得而易敗土鼓<lb/>
素幣柴燔𤣥酒世所不好也而聖神有用焉是故戒於<lb/>
視聴慎於嗜嗅靜虗爾心簡泊爾守内外惟均動息不<lb/>
疚懷清抱樸可以廉貪而實華去勢逺利可以安常而<lb/>
裕乆其達也富貴不淫其窮也貧賤不茍茅茨土堦菲<lb/>
食惡服堯禹不自知其崇高簞食瓢飲蓬室甕牖淵憲<lb/>
<pb n="KR4e0114_WYG_026-13b"/>
不自知其窶陋此君子之所以不厭而世俗之所以鮮<lb/>
有者也<lb/>
　　鯤魚文送闕秀才還豫章<lb/>
闕君冠隆從其父官海鹽歲癸酉㑹賔興之期將歸應<lb/>
有司試太原王廷舉出祖於海濵清河張寧進曰昔司<lb/>
馬子長以才氣自負周遊歴覽足迹一日不肯休登龍<lb/>
門探禹穴浮衡湘踰淮漢過大梁吊楚漢之戰塲遊巴<lb/>
蜀登劒閣之鳥道觀夫子遺風於齊魯之邦山川壯望<lb/>
<pb n="KR4e0114_WYG_026-14a"/>
化入文章故其成足以雄視千古今子之抱負不可謂<lb/>
不自重也觀於海者難為水其來于兹登高望逺已非<lb/>
一日驚瀾怒濤傾倒天地飛流漫波吞吐日月天吳海<lb/>
若蝄象馬銜鯨鯢之類相與軒豁<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>衍於倮人墨齒之<lb/>
淵藪誕怪百出足以盡天下之變其接乎目而經乎心<lb/>
者有助於子之抱負乎吾聞海中有魚其名為鯤鯤之<lb/>
大不知其幾千里非賦形爾也積乆然耳見則天地晦<lb/>
冥入則宇宙廓清撥剌則羣山震撼喣沬則百川漲溢<lb/>
<pb n="KR4e0114_WYG_026-14b"/>
然是魚也未嘗輕為辟易故特居於北溟非力不足也<lb/>
須其時而出耳使其積之未乆而時弗遭則必濳乎淵<lb/>
深漭養之地游於歸虚析木之津必不至如吞舟蕩水<lb/>
而為螻蟻所困也必不至如觸橋蓄怒而為烏鳶磔腹<lb/>
也必不至於貪鉤餌而投任子之釣也必不至於膏鼎<lb/>
餗而染子公之指也必不至於逆流而上而為魦鰋所<lb/>
食也必不至於仰首長鳴而求他人轉之清波也必不<lb/>
至如鮒轍求活而乞命於斗升之水也一旦挾風雲奮<lb/>
<pb n="KR4e0114_WYG_026-15a"/>
雷雨鬛翼鱗羽化為大鵬則將海運而徙於天池摶扶<lb/>
揺而上者九萬里其身半宇宙其運侔造化其積之乆<lb/>
故其化也大其出之時故其運也神是物也一志于齊<lb/>
諧再傳于莊周三見于李白之賦自唐至今越世既逺<lb/>
煙雲波浪一何其寥寞也豈博洽之士如莊李者鮮而<lb/>
遂泯其事乎豈神物生育不常而不拘於江海乎豈當<lb/>
時所稱特以自廣而假托其名乎噫是不可知也今者<lb/>
聞清江之滙汝水之淵有異物出没於其中意者鯤之<lb/>
<pb n="KR4e0114_WYG_026-15b"/>
復生於此也子歸道出其地為我持是説投諸蜿蜒積<lb/>
乆之窟而促起之仍語之曰大江北上有龍門焉過此<lb/>
且遇希有之鳥可與摶扶揺而徙天池矣母煩復至於<lb/>
海而為斥鷃所笑也<lb/>
　　招寓客文<lb/>
道不同不相為謀此善惡邪正之辯也非以其迹言也<lb/>
拘其迹不原其心而因謂之不同則非矣非聖人意也<lb/>
然則何以謂之道乎道猶路也適之而已矣韓子謂之<lb/>
<pb n="KR4e0114_WYG_026-16a"/>
虚位也視其迹則是原其心則非是吾所不與謀也視<lb/>
其迹則非原其心則是是吾所與謀也故心者道之所<lb/>
由行迹者時之所因寓以其心不拘其迹而同不同見<lb/>
矣故聖人之言善惡邪正之辯實非所謂迹也若以其<lb/>
迹則舜為陶冶摯為農夫望為釣叟武丁為民人傅説<lb/>
為築𨽻膠鬲為市賈其不同若此宜其前之無以詔於<lb/>
後後之無以續於前今乃詔而續之是豈以其迹為哉<lb/>
誠使數聖賢出於一時則將操什器負所業同遊以須<lb/>
<pb n="KR4e0114_WYG_026-16b"/>
其道之大行其不至于背馳也昭昭矣然則因是而可<lb/>
以終身乎哉曰江漢之水出於山谿勢必經於洿淖之<lb/>
間此吾所謂迹也非與其終於此而已也客有旅寓於<lb/>
市者讀書孝義自異其業以予為難近作文以招之<lb/>
　　雜言<lb/>
景泰中一日晨出暮歸抵家天色盡暝入室更衣遂解<lb/>
下裳暗中有火星星自裙帶中出轉摺至椸上晶熒流<lb/>
落凡三四見荆婦相顧失色不敢言時方嚴告宻户科孫<lb/>
<pb n="KR4e0114_WYG_026-17a"/>
珉逺戍邊地余自意平生不家於官何適逢此異兆反<lb/>
覆研省忽憶張茂先積油致火之説而余所為裳乃吳<lb/>
綾俗所謂油段子工家又多以脂發光潤况余被酒體<lb/>
氣蒸鬱或因以致火亟呼婢令於椸後力持曳裳余以<lb/>
手磨拭無算及手熱幾不可忍而火星應手至明日入<lb/>
朝見兵科王汝霖道此事汝霖曰先君為工部侍郎時<lb/>
嘗暮歸見此然惟綾裙中有之以此知事物異常者必<lb/>
有所自不可遽為驚駭傳惑下人也<lb/>
<pb n="KR4e0114_WYG_026-17b"/>
予妾羅氏河間人衣冠胄也至其父門祚少衰以魚鹽<lb/>
為業嘗蚤至長蘆行海濵有虎當道倉皇中復有一虎<lb/>
絶其後自分必死向之左右拜稽顙哀懇乆之虎相繼<lb/>
躍入蘆荻中因匍匐伏行至田舍田舍人見其不能語<lb/>
知其驚虎也以湯灌之稍蘓報其家扶舁以歸病三月<lb/>
乃己酉陽雜爼豎子看鬬東坡沙上抵首之説信有之<lb/>
或言猫得䑕弗能遽死唬嚇作聲俟其革骨脫憊方能<lb/>
食人之形神不先脫喪虎雖猛終不摶嚙之彼有寘虎<lb/>
<pb n="KR4e0114_WYG_026-18a"/>
圏而卒無害理固可論哉<lb/>
先朝西域貢馬高九尺餘頸與身等昻舉若鳯今京師<lb/>
人家多存畵本景泰末西域進白馬高如之頸亦類焉<lb/>
後足脛節間有二距毛中隠若鱗甲段九成所記松雪<lb/>
翁所圖六蹄蓋此類也天順中予復見之御馬監坊沙<lb/>
道上但不受羈馽不知其行日幾何也造物竒偏固有<lb/>
常異是又不可與栁宗元疑八駿圖龍鳯麒麐螳螂為<lb/>
妄者竝論<lb/>
<pb n="KR4e0114_WYG_026-18b"/>
袁尙寶忠徹世善相人人有以相干之則叱罵甚有與<lb/>
之往還終其身不得其言相者士大夫至其家為之留<lb/>
連飲酌乆之俟其喜而自言十中八九人謂其高貴不<lb/>
肯輕用其術余謂此正其所以專乎術者也凡人之貴<lb/>
賤壽夭禍福根於心而動乎體固有隱而難見者必從<lb/>
容玩狎得其真而後言否則寧不言也使不善自固其<lb/>
術易干而好談一日所接豈止數十内鑒不精目力隨<lb/>
亂與世之凡士何相逺哉唐舉許負而下載諸方冊者<lb/>
<pb n="KR4e0114_WYG_026-19a"/>
皆其驗者不驗而弗傳者尤多也忠徹非能盡相人能<lb/>
用其相人之術者耳<lb/>
湯𦙍勣公讓信國公族孫也博記而言誕天順七年冬<lb/>
坐不法除官編籍常州遣發之日諸故舊皆出餞𦙍勣<lb/>
謂所親陳嘉猷魏瀚曰勞負親友然非久别眀年正月<lb/>
十七日後便當相見也公等幸識之及次年適符其語<lb/>
𦙍徹果以赦還考其學術未必精鑿如此豈常遇異人<lb/>
耶余出京後𦙍勣鎮西陲逐虜殁竟不得詰實前語云<lb/>
<pb n="KR4e0114_WYG_026-19b"/>
世之竒花異卉莫貴於牡丹得之者愛護培養無所不<lb/>
至然十植一存酷難生發五榖莫貴於稻然著土輒生<lb/>
得水便長耘耨之際用功甚粗而秀實甚倍他物此見<lb/>
天之生物固常厚於養人也<lb/>
草木中耐寒者極多素馨車前鳯尾治蘠薜荔石菖陽<lb/>
冬青木犀山梔黄楊石楠山茶不可勝紀然惟松栢梅<lb/>
竹獨擅晚節之名豈以其材能適用不專取其耐寒耶<lb/>
人有偏長之徳而無所取材亦不足稱矣但梅竹自大<lb/>
<pb n="KR4e0114_WYG_026-20a"/>
江以北漸寡而無則亦未為耐寒上品是猶所謂一國<lb/>
之善士焉孔子曰歲寒然後知松栢之後凋豈齊魯之<lb/>
間不見梅竹耶抑别有意耶<lb/>
正統丁夘予年二十二初赴鄉舉中塲之日老父於中<lb/>
庭得桂一枝葩葉新茂不知所從來因寘瓶沃以水祝<lb/>
曰儻吾子獲薦花其發榮淹宿盛開香氣滿室是年八<lb/>
月二十四日揭曉先一夕先母孺人夢一老叟自外入<lb/>
中庭持筆如掾蘸毫沃水缸書孫字於挹清樓外粉墻<lb/>
<pb n="KR4e0114_WYG_026-20b"/>
字崇廣專堵母自捧泥依字畫墁圬之翌日報書至後<lb/>
學士吕逢原嘗作瑞應記自是兩試春官皆下第辛未<lb/>
二月入場之夕沐浴焚香再拜禱於都城隍之神曰寧<lb/>
親老家貧千里棄養以求尺寸之進今兩舉矣如功名<lb/>
可期神賜顯夢如命分淺薄神幸昭示寧當領教一方<lb/>
不復有意於進士矣禱畢局促就寢夜半夢登海鹽縣<lb/>
障海石塘前亘大山一老叟指謂余曰此崑崙山也凡<lb/>
三指三語方欲詰問忽驚悟遽起呼家童索燭取禹貢<lb/>
<pb n="KR4e0114_WYG_026-21a"/>
織皮崑崙研省紬繹因不復寐亟趨試院與支中夫遇<lb/>
於道共相勞苦歎進取未遂余曰中夫今日看書經題<lb/>
若有崑崙字是余佳候也中夫固問所以遂以夢語之<lb/>
中夫笑曰人嘗言癡人信夢靖之良是焉及得題果織<lb/>
皮崑崙是年書經舉人多為所窘桐鄉楊給事青席舍<lb/>
相近走予所疾言曰六題皆得㫖惟禹貢一題不能通<lb/>
洽因為開陳意義詳述註疏是年青登第名在第七錄<lb/>
其文一篇余竟下第甲戌二月初三日予方抵京匆促<lb/>
<pb n="KR4e0114_WYG_026-21b"/>
僑寓不暇檢閱舊業自分此行又成畵餅初五日夜夢<lb/>
前狀元柯孟時過舍以梅花見遺方受花柯曰足下今<lb/>
年狀元耶予方謙讓問答間忽雷電交作予素畏雷正<lb/>
驚怖頃有霹靂聲擊同座一人仆遂寤是年予幸登榜<lb/>
名亦在第七録文一篇聞主司閲巻時黄學士諫欲以<lb/>
余為第一與錢學士溥張郎中穆互持髙下取決於主<lb/>
考學士商公輅公以予策論頗優而經書義不及彼巻<lb/>
遂以彭華為首尹直為經魁黄素負氣因與二公有隙<lb/>
<pb n="KR4e0114_WYG_026-22a"/>
奮筆批予巻有大廷之對必出人頭地之語開院後具<lb/>
以此言諸人次日以紅絨織毯一端見惠曰唱名之後<lb/>
當以是為朝服努力向上幸母相忘也及廷試之日屬<lb/>
藁未半禮部侍郎姚公過予所熟視墨草曰汝即張寧<lb/>
耶筆力甚髙所欠實語蓋予方以勤勸上為中興之務<lb/>
因姚語遂以勤徳為體要有頃姚與尙書胡公濙偕來<lb/>
相顧有喜色自是内外執事諸公皆接踵繼至無少間<lb/>
觀者咸屬目期待晷刻盡未予初脱藁適胡姚二公至<lb/>
<pb n="KR4e0114_WYG_026-22b"/>
胡附耳曰此巻應當讀善自珍重予以紙短告遽命儀<lb/>
制司檢納巻得李曰良衍紙續楮尾予以天晚為懼胡<lb/>
曰苐自留心吾為汝進本依曾棨故事給燭親為添硯<lb/>
水命監試官研墨以助天且暝同年皆出尙未畢乘昏<lb/>
潦草不復計端楷忽傳宣閉門語執事官校皆散出胡<lb/>
亦不能獨止亟命儀部郎中俞欽收巻送予宿禮部戒<lb/>
勿遽歸明旦攜余入朝候直房下胡姚二公詣内閣請<lb/>
容足巻者三大學士王公文颺言曰張寧南方人耶若<lb/>
<pb n="KR4e0114_WYG_026-23a"/>
今日謄巻如謂臨軒何胡遂不復言館閣臺省因共相<lb/>
惜命巻傳閲少保于公謙謂如天馬行空胡公謂某沗<lb/>
知貢舉乆矣乃誤此一人奈何大學士陳公循因衆論<lb/>
未平取巻視之曰此厚皮饅頭也衆知事不濟乃隂寘<lb/>
巻於循所閲巻中得預第二甲胡姚之力居多放榜之<lb/>
晨中外士不知者猶相傳謂予為第一及唱名乃孫賢<lb/>
也自是喧傳累月聲入禁中尋有㫖取進士張寧寫不<lb/>
了巻及牛倫試䇿御覽畢復送内閣收貯聞喜宴罷吏<lb/>
<pb n="KR4e0114_WYG_026-23b"/>
部尙書王公翺户部侍郎李公賢皆從容見問慰藉再<lb/>
三延譽甚至是年禮部奏選庶吉士入翰林首及余名<lb/>
自念親老冀沾一命之封若俟儲養事必後期具以情<lb/>
懇辭胡曰吾閲士多矣以足下之材入翰林十年必獲<lb/>
進用姚曰足下若不做吉士急於仕進天下皆薄汝遂<lb/>
引詣内閣呼選既及因對曰寧質魯年長鞭䇿不前不<lb/>
願留也時陳王二公因對䇿事乃聴出對䇿之暮倉皇<lb/>
出禁中忘持賜䇿後得之於周公修撰洪謨而所對文<lb/>
<pb n="KR4e0114_WYG_026-24a"/>
字了無遺稿後一年吕公逢原黄公廷臣自内閣録出<lb/>
欲令裝一巻諸公咸為跋識其詳予辭之乃不果嘗自<lb/>
觀省文雖不留陳腐若比之古義求為之御且不可何<lb/>
足為天下先時新出草野不識忌諱縱使成篇亦不堪<lb/>
上凟况先母夢兆於七年之前已有孫字之應予為孫<lb/>
賢榜下士蓋數定也又遺梅雷震之事先後同符不足<lb/>
多訝但厚負主司及諸先達汲引之盛心為可愧耳其<lb/>
間捧泥墁字至今未白惟織皮之夢既驗而虚若為青<lb/>
<pb n="KR4e0114_WYG_026-24b"/>
設者及余中㑹試名第事實一與青同造物之於人豈<lb/>
固有巧哉科目止於發身無足為意老病還家偶憶舊<lb/>
事用記其始末以見予之感遇云<lb/>
王汝霖民望聰厚清重文行皆佳人以其閥閲子弟多<lb/>
槩視之不知其為良器也然好作吳語以資笑談一日<lb/>
與兵科劉昭刑科陳嘉猷遇民望謂劉曰西門豹將何<lb/>
之陳應曰東門𤓰欲何往蓋俗呼陜人為豹子蘓州人<lb/>
為冬𤓰陳實為劉復酬也民望正色曰不必邪談吾適<lb/>
<pb n="KR4e0114_WYG_026-25a"/>
在科中看漢書考異欲與二公論之文帝初親藉田時<lb/>
借牛於田家既終畝二耕叟互錯認牛喧閧不已帝召<lb/>
問之曰父老何自錯牛物色奈何一叟前曰此小而馴<lb/>
者某之牛彼大而劣者臣家牛也始皆傾聴以為正論<lb/>
及落語莫不絶倒可謂不為虐矣<lb/>
予使朝鮮抵遼出連山隘口二日按營荒野官校指言<lb/>
比山中有居人數家一老者自宣徳末見時已年八十<lb/>
餘今猶强健因與副使武士英單騎徐行約里許抵委<lb/>
<pb n="KR4e0114_WYG_026-25b"/>
徑寥絶處所居累墼架梁覆以樹皮男女皆髽髻草服老<lb/>
者見客殊不省異問其年幾何曰不知問其曾至遼城<lb/>
否曰昨日曾去殆若不解人事者蓋自來生長草野世<lb/>
無服役不過墾植收斂或實松榛實蔬參菊苖飲泉水<lb/>
自相喣沬不知有營度憂慮事平生不經嘗五味豐腴<lb/>
之物清淡安全所以致壽漢胡廣傳載穰縣菊水其地<lb/>
飲之者上壽百二十歲七八十者猶以為夭觀此老人<lb/>
信有之也人能不以外物勞心而又淡薄于世味乆而<lb/>
<pb n="KR4e0114_WYG_026-26a"/>
不渝自足致壽彼偃仰呼吸以求鍊形服氣者適徒自<lb/>
苦耳<lb/>
魏人伐蜀戒嚴費禕方與來敏對碁意無厭倦却與謝<lb/>
安之事相類然安遂破敵禕竟為郭循所害大率禕性<lb/>
寛簡過度安外寛内宻觀安告王坦之之言曰獨不能<lb/>
為性命忍須臾耶此便可見故二子之成敗亦異<lb/>
聖賢知人之明與愛人之仁互相發堯之於鯀既知其<lb/>
不可猶望其能治水而已諸葛孔明之於馬謖先主嘗<lb/>
<pb n="KR4e0114_WYG_026-26b"/>
言其不可大用亮雖知之猶冀其能受吾之節制可以<lb/>
致其功其後皆敗績故聖賢寧傷其明不忍咈乎仁後<lb/>
世若裴行儉之徒乃欲以一見之間鑒别不遺此必有<lb/>
曲巧也不然史過言耳<lb/>
韓魏公盜入齋寢事人皆羨公有量予謂當先稱其有<lb/>
識也量雖大使盜不拾而殺之已則已矣如國何此殆<lb/>
與春秋戰國之士等耳於量也何益蓋公明識之深灼<lb/>
見盜者之必不加刃於公故使之既寤而相與言因而<lb/>
<pb n="KR4e0114_WYG_026-27a"/>
示之以閒雅定靜也故世之有量者無不自識中來此<lb/>
格致之功所以先於誠正也<lb/>
嘗言昌黎先生三上宰相書及自薦諸書事頗傷於難<lb/>
進然觀其論用世屢以孔墨同語宜乎以博愛為仁也<lb/>
則豈以上賢兼愛為急務哉<lb/>
人才之生如貨物之產用而求焉則聚而見不用不求<lb/>
則散而藏其賤且輕者遇貪賈猶可以屈取其貴且重<lb/>
者茍不得善價廉賈寧没身不售甘遺資美於後世焉<lb/>
<pb n="KR4e0114_WYG_026-27b"/>
不反其故而謂天下無才是猶謂天下絶貨物也<lb/>
岳州巴陵易公名海初仕為潯州通判到任時知府常<lb/>
州李宗羨已死一月斂於公廨公視篆間聞其妾病甚<lb/>
所随惟一僕常使詢視遺以藥餌薪米之資乆之妾病<lb/>
少差泣告所使詢視者曰妾非李素娶因此地云多瘴<lb/>
毒其妻子僕從皆不行就道時始納我及傭此漢與偕<lb/>
來不意李即死傭見妾病意將不良通府公節有所遺<lb/>
傭皆擅絶為已有妾無纖悉沾惠幸為我達公全妾薄<lb/>
<pb n="KR4e0114_WYG_026-28a"/>
命公聞之驚惻不已戒使勿言具告鎮守叅將馬義擇<lb/>
行伍中謹厚老婦往侍候日夕不許暫離詢視益切至<lb/>
妾病良愈公絶不與見為之經營買舟歸其喪收簿其<lb/>
俸給及賻贈得白金三百兩使一吏護喪責付其家先<lb/>
為移文至常郡㑹入其數仍遣老婢守侍李妾抵其室<lb/>
戒吏與婦必得李家書及公文乃返其所以周級老婦<lb/>
家飭約吏人者無不僃盡傭竟不得一肆其志而李之<lb/>
棺槨得入於土妾亦無幾微少損時成化十二年也予<lb/>
<pb n="KR4e0114_WYG_026-28b"/>
嘗聞其事於江湖士大夫中及公移任嘉興素相過從<lb/>
乃得備詢其實如此嗟哉易公厚矣若宗羨之處事君<lb/>
子可以為鑒<lb/>
隣有患盜者嘗固守其前門而不虞其後户盜覘其不<lb/>
虞也常入自後户而詭迹於前門以售疑於主人其後<lb/>
守之益固而盜益數或告之故於是重闗累杙加之扄<lb/>
鎻而時其啓閉盜亦時其慎懈也而月猶一至焉主人<lb/>
不勝其勞也遂塞户塗壁絶其所由而猶偵伺惟謹盜<lb/>
<pb n="KR4e0114_WYG_026-29a"/>
乃絶君子曰天之生人凡耳目口鼻諸有竅者畢前而<lb/>
一不背繫豈嚴宻之則固當在後耶予謂斯役未足為<lb/>
居室之恒法然於防盜也為可一用焉内肅憲副因公<lb/>
務至海鹽分司旬日以書見問答之云云<lb/>
火浣布予初於蘇州張廷義家及仁和縣純一僧院見<lb/>
者皆大如折二錢近於朱孟瑜縣丞家見者狹長如衣<lb/>
帶漬油則可代燭覆火則可爇香油盡火熄則完全如<lb/>
故梁冀帨巾魏武時所貢元别怯赤山石絨所織信皆<lb/>
<pb n="KR4e0114_WYG_026-29b"/>
不妄因記向在京時嘗於指揮胡豅寓所見其父宗伯<lb/>
公所得宣廟賜物如錢大者二其形色絶似雲母石類<lb/>
世之硝子而質甚薄以金相輪廓而衍之為柄紐制其<lb/>
末合則為一岐則為二如市肆中等子匣老人目昬不<lb/>
辯細字張此物於雙目字明大加倍近者又於孫景章<lb/>
叅政所再見一具試之復然景章云以良馬易得於西<lb/>
域賈胡滿剌似聞其名為僾逮二物皆世所罕見若論<lb/>
利用於人則火浣雖全疋亦當退處於僾逮也<lb/>
<pb n="KR4e0114_WYG_026-30a"/>
余見某公矦家傳美石一方中有一人緋袍玉帶端拱<lb/>
而坐又見觀音寺衙衕寺僧所收謝廷循一石方廣三<lb/>
四寸中劈為二内函魚骨一具首尾皆全余先考塟祖<lb/>
考時啓祖妣殯合瘞發砌石一紫色者剖為二片其中<lb/>
樹石茂宻一人冠帶立樹下若凝眸逺望了如筆墨描<lb/>
畫先考謹藏欲解為畵屏後因被災而燬又家藏石蟹<lb/>
一枚具體如生以水磨之腥氣如蟹病目者稍塗兩眥<lb/>
頗能定痛大氣流行融結變化真有不可强論者<lb/>
<pb n="KR4e0114_WYG_026-30b"/>
　　王瑞之義事<lb/>
予友王瑞之清慎通碩讀書能詩杭士之萃出者嘗與<lb/>
里契家翁以文挾貲遊江湖間登覽之餘能權物通利<lb/>
以致豐裕如是者二十年以文感時疫暴卒其子宗禮<lb/>
尙幼瑞之簿什其遺財子本作盟詞燒以文靈几下再<lb/>
拜曰向與公同事之物今盡付而子矣錙銖不爽鬼神<lb/>
鑒之復呼宗禮誨之曰善自持守以養而母勿妄費以<lb/>
沗爾亡人即有緩急尙以告我嗚呼近世以士夫名者<lb/>
<pb n="KR4e0114_WYG_026-31a"/>
與人交平居杯酌談笑真若乆要不忘少有榮枯低昻<lb/>
立見而况臨財之際百無一完者瑞之之事不負故人<lb/>
可謂信全人孤寡幾於仁存亡一致不私有人所不知<lb/>
之物可以稱義是雖瑞之徳器之良亦有學問之功也<lb/>
以文之姻家包文美屢以其事告人人又屢以其事告<lb/>
予予素善瑞之能厚其兄弟宗族而不知推致於人如<lb/>
此因録其事歸其子𢎞載用懋世徳<lb/>
　<lb/>
<pb n="KR4e0114_WYG_026-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻二十六<lb/>
</p>
<p>
</p>
  </div>
</body>
</text>
</TEI>
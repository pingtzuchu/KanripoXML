<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>方洲集巻六</head> <lb/>
    <p>
<pb n="KR4e0114_WYG_006-1a"/>
欽定四庫全書<lb/>
　方洲集巻六<lb/>
　　　　　　　　　　　　　明　張寧　撰<lb/>
　七言古詩<lb/>
　　栁塘為呉江題<lb/>
東風吹林楊栁長依依裊裊迷横塘宻葉藏春鶯語早<lb/>
飛花撲地燕銜忙塘中水添時雨足颺緑浮青近華屋<lb/>
屋底閒人醉出遊桂棹蘭橈泛深曲坐聽林外桔橰聲<lb/>
<pb n="KR4e0114_WYG_006-1b"/>
行近漁舟和濯纓青藜杖緩簷陰合白苧衣涼潭氣清<lb/>
荒聞境物堪長保鴻雪鴉煙情未了不及西湖十里香<lb/>
猶勝蕪城兩堤草<lb/>
　　自寫松泉圖題以寄意<lb/>
若欲窮黄河源星槎虎符行路難若欲登蓬萊山列仙<lb/>
真宰當𤣥闗勁風弱水不堪即飄如落葉辭柯還故鄉<lb/>
迢迢滄海曲十里青山一茆屋山下泉聲日夜聞山頭<lb/>
樹色陰晴緑樹色泉聲春復秋歸雲過月共悠悠乾坤<lb/>
<pb n="KR4e0114_WYG_006-2a"/>
遺我古來物世間萬事皆浮漚閒時倚望終晨夕轉眼<lb/>
光隂真頃刻勞逸悲歡各自迷千古浮生如一日如一<lb/>
日無窮期醉人已醉醒人知涼風瀟瀟吹鬢絲松煙竹<lb/>
露含清滋髙山流水從前意緑綺無弦彈向誰<lb/>
　　層巒秋霽為諸立夫題<lb/>
秋風吹雲秋雨晴羣山滌翠羣峯明天光下際澤氣隠<lb/>
一碧萬仞青螺横山髙石峻無蘼草桂館蘭房淨如掃<lb/>
振谷天球練瀑飛障林霜錦丹楓繞采蘋誰汎小蘭舟<lb/>
<pb n="KR4e0114_WYG_006-2b"/>
急水迴塘不自由雲端笙鶴來何晩澗底荆薪人白頭<lb/>
　　題劉公瑞松琴巻<lb/>
君不聞沉香亭前鳴羯鼓翻厭絲桐汚人耳新聲媚質<lb/>
兩浮靡世好難憑每如此屏山隠者愛幽尋山下青松<lb/>
横素琴紛紛紅紫久無色消盡人間金革音蒿萊滿地<lb/>
迷煙雨一曲呉謳亂宫羽鍾期長往梓人亡日落天低<lb/>
秋思苦<lb/>
　　汪僉憲母孺人壽意圖<lb/>
<pb n="KR4e0114_WYG_006-3a"/>
丹丘石室芙容峯金輝玉爛瑶華宫三千綽約風埃表<lb/>
十二雕櫳雲霧中地靈天保人時好元氣融熈人不老<lb/>
嚥嗽𤣥和玉液泉茹餐沆瀣金光草南州阿母婉清妍<lb/>
前身恐是宫中仙凝真不藉姮娥藥度世暫别崑崙天<lb/>
爾來三萬六千日海屋籌盈纔九十富貴元無薄命人<lb/>
神仙自有長生骨畫堂六月南風涼水晶簾捲龍涎香<lb/>
蘭孫桂子煥人瑞鳯冠鸞誥回天章何人索隠鉤𤣥藏<lb/>
方丈瀛洲忽相傍靈貺無聲入畫圖壽徴有象開屛障<lb/>
<pb n="KR4e0114_WYG_006-3b"/>
南岳夫人宿駕還麻姑東海未離山惟應西母雲軿近<lb/>
自捧蟠桃薦白環<lb/>
　　畫蘭為李載章大尹賦<lb/>
君不見春風二月三月天桃紅李白紛妖妍清歌妙舞<lb/>
歡未了落英滿地生愁煙又不見天南海北荒村道極<lb/>
目萋迷總芳草牽愁引恨不知名可惜流年為情老人<lb/>
生光景何匆忙歡娯易過哀思長楚鄉舊憶今無恙湘<lb/>
江水碧湘山蒼晴日宜晴雨宜雨幽谷年年悄無侣榮<lb/>
<pb n="KR4e0114_WYG_006-4a"/>
枯喜樂兩超然老去心期只如許歳月悠悠忽復殘㣲<lb/>
霜欲度曉風寒依悽共結同心約淡薄誰將冷眼看百<lb/>
畝幽芳連九畹佳人一去何時返舊遊衣珮向誰邉白<lb/>
石野篁孤月晩草色逢春處處芳公門桃李滿康莊惟<lb/>
應老謝庭前植卒歳長含雨露香<lb/>
　　唐人鈎欄圖<lb/>
君不聞天寶年中樂聲技歌舞排場逞新戲教坊門外<lb/>
揭碑名錦繡鈎欄如鼎沸初看散末起家門衣袖郎當<lb/>
<pb n="KR4e0114_WYG_006-4b"/>
骨格存咬文嚼字瀾翻舌勾引春風入座温年少書生<lb/>
果誰氏弄假成真太相似左呼右閙只自如博帶峩冠<lb/>
竟誰是衆中突出淨老狂東塗西抹何狼獊解令笑者<lb/>
變成哭直教閒處翻成忙粉頭行首臨後出眼角生嬌<lb/>
眉弄色從前人物空自譁一顧廣場皆寂寞障中撾鼓<lb/>
外擊鑼初來隊子後挿科朱衣畫袴紛相劇文身倛面<lb/>
森前儺拿生院本真足數觸劒吞刀并吐火千奇百巧<lb/>
忽不前滿地桃花細腰舞酒家食店擁娼樓玉壺翠釜<lb/>
<pb n="KR4e0114_WYG_006-5a"/>
蒸饅頭稠人廣座日卓午捧盞擎柈爭勸酬眼中不類<lb/>
心中事嬉笑相同饑飽異可憐樂極易生愁回首斜陽<lb/>
忽無處悲歡離合總虗空好惡妍媸變幻中世間萬事<lb/>
皆如此何必鈎欄看畫工<lb/>
　　題沈石田雲山圖<lb/>
青山白雲無處無幽人寫作雲山圖山荒樹老雲不散<lb/>
落日未没春愁弧蘼蕪滿地王孫去鶯燕無聲春已暮<lb/>
容谷佳人白髪新清明寒食傷心過<lb/>
<pb n="KR4e0114_WYG_006-5b"/>
　　葡萄歌<lb/>
君不見貳師城外行人稀葡萄滿目秋離離初年托根<lb/>
古城下歳久漫與城垣齊城下居人日爭樹伐幹分根<lb/>
不知數一葉寒聲動地秋盡入城中酒家去萬里征車<lb/>
大宛回離宫别觀一時栽苜蓿榴花爛相照知是將軍<lb/>
西域來火雲亭亭天伏暑滿架繁陰涼似水屋裏蛟人<lb/>
坐泣閒海底蒼龍蟠不起眷兹歳月幾悠悠捲蔓何人<lb/>
入具丘雨露不忘中夏澤冰霜長保故園秋故園風景<lb/>
<pb n="KR4e0114_WYG_006-6a"/>
今寧好名馬千金野田草惟有年年客土春至今猶説<lb/>
漢朝人<lb/>
　　陳啓陽風雨二竹圖<lb/>
落紅滿地春將半細雨斜風玉零亂槿籬蘿屋兩三枝<lb/>
翠袖低垂白石爛太液池邊萬歳山上林幾許非人間<lb/>
掖垣埤闥春陰裏記得題詩晩直閒<lb/>
春風淡蕩湘中林桃紅李白春光深林隅菉竹宻如櫛<lb/>
羅綺不到蘼蕪侵羲和南馭西風蚤勁節青青老還好<lb/>
<pb n="KR4e0114_WYG_006-6b"/>
君看舊日競春芳不及湘林路傍草<lb/>
　　刑科錢士義陞山西參議臨行以流泉小幅求題<lb/>
　　　書此見意<lb/>
洞門髙閣春多雨鳯沼無塵漲新水九天空翠潤生香<lb/>
一道㣲茫清徹底分流日夕響成雷白石蒼松飛浪催<lb/>
餘波萬里沾枯槁始信黄河天上來<lb/>
　　為張彦暉寫蘭竹題<lb/>
懸崖照水生叢蘭杜若洲空修竹寒光風夜轉吹不落<lb/>
<pb n="KR4e0114_WYG_006-7a"/>
國香倒拂青琅玕涉江遠道誰堪采晩節平安應未改<lb/>
夢中猶自憶同心楚鄉風雨知何在<lb/>
　　一笑山琴月盤倚醉石<lb/>
迢迢鬱林州𣺌𣺌扶餘國截斷洞庭波蒼茫古顔色空<lb/>
庭懸磬白日孤四無完壁生蘼蕪殘刓敗紐鍾鼎破稜<lb/>
層斷骨蛟龍枯不堪元亮眠不下元章拜醉來半倚醒<lb/>
半憑側對青山不相礙彈琴聲益清候月影先在空山<lb/>
寂無人兀立如有待昔為誰家物今為吾所愛今來古<lb/>
<pb n="KR4e0114_WYG_006-7b"/>
往復幾年問石不語心茫然失亦不足悲得亦不足憐<lb/>
世間萬物皆暫有大夢未覺爭媸妍李文饒牛僧孺愛<lb/>
物何同愛身異間闗進退互不持縱有珍竒焉足計載<lb/>
鼓紛亭操載歌謫仙詞青天湛湛知音少一曲秋風兩<lb/>
鬢絲<lb/>
　　文與可雪竹為劉揮使題<lb/>
陰風吹雲時物換六花漫空大成片琅玕凍折鳯翻巢<lb/>
素羽離披玉零亂淇隈晩霽天籟寂湘浦宵寒旅行斷<lb/>
<pb n="KR4e0114_WYG_006-8a"/>
長川巨挺千畝荒曲水幽叢數竿短清如映誦老儒紳<lb/>
勁如瘦馬藍闗人羝窖天荒節猶立鵝池路險戈前陳<lb/>
一寒范叔故如此半死袁生未是貧事當憂患見君子<lb/>
時到否塞回陽春䖍心苦節終無改毅色英標暫如晦<lb/>
九成合樂笙簧齊四海同文簡書在進登廊廟更華顯<lb/>
退處山林亦瀟灑不遇凄涼冷落時寧知遠大堅貞態<lb/>
湖州太守時宗工奎光斗氣交蘢葱文章不減中古士<lb/>
畫法稍過東坡翁髙堂素壁三日卧毛骨彷彿臨嚴冬<lb/>
<pb n="KR4e0114_WYG_006-8b"/>
晴雲秋月塵埃斷鑒定還須問潞公<lb/>
　　為呉汝輝題杏花鷄<lb/>
枝上杏花紅盡吐枝下鳴鷄日當午千花萬花錦作堆<lb/>
大鷄小鷄鴈成侣落英㸃羽浮霞輕華風不動香塵生<lb/>
羣雛狎母競啄逐孤雄竦眄縁花行東君為恐春歸蚤<lb/>
暗促晨聲報春曉狂蜂浪蝶卻不来惜花又怕春情擾牝牡<lb/>
塒樓健息滋栽培秀實趂芳時伏烹奮門耽花老却笑<lb/>
長安遊俠兒<lb/>
<pb n="KR4e0114_WYG_006-9a"/>
　　呉汝輝任月山公子醉歸圖<lb/>
清秋灝氣連山區貴遊子弟行相娯崇光豔色凌丘隅<lb/>
景物似與尋常殊文魚泳躍珍禽呼金池瓊島周糢糊<lb/>
老樹眩若紅珊瑚被服綺麗雲霞敷冠履美好玉帶紆<lb/>
雕鞍寳馬交通衢青黄赤白紫駁盧驥騄騮駥騋騊駼<lb/>
矯如遊龍捷飛狐一一盡是千金駒上騎五色餘僕夫<lb/>
窄襟短後纓曼胡矬幘隘袖襍裯襦錦囊繡襆垂流蘇<lb/>
武儀文具步技俱負乘總是蒼頭奴想當初筵列行㕑<lb/>
<pb n="KR4e0114_WYG_006-9b"/>
新豐美酒千斛沽興來一飲三百壺出門初旭歸及晡<lb/>
去已矜肆歸豪麤一人醉俛先羣徂一人卻顧迴頭顱<lb/>
一人偃促思長驅一人酣僂如曲瓠中有甚者雙夾扶<lb/>
垂首鞠背同擒俘行從輻集髙陽徒瓶傾罍罄恣餟餔<lb/>
呌呶突兀口囁嚅蹙立睥睨行連<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>攀鞍捋臂掀長鬚<lb/>
前不辟人後不趍溷䙝不異鷄與鳬月山老手寫此圖<lb/>
無乃作鑒昭蒙愚詩書明訓慎勿孤一日湎喪終身汚<lb/>
君不見嘉賔式燕醉若拘五陵遊蕩無時無<lb/>
<pb n="KR4e0114_WYG_006-10a"/>
　　趙千里赤壁圖<lb/>
大江東去飛濤急故壘西邊壁垂赤玉堂學士天上人<lb/>
兩度隨攜漫遊客放歌一曲下中流洞簫倚和言更詶<lb/>
清風明月不須買欲與元化相周游酒酣袒卧蓬牕窄<lb/>
不覺東方已生白再來又是孟冬時過眼江山忽殊色<lb/>
披荒履險登崔嵬劃然長嘯山應頽迴舟蕩入鴻濛裏<lb/>
時有孤鶴横江來平生到處多佳遇海市登舟亦竒事<lb/>
文章變態發雕龍意象飄飄夢中是鐵騎長駈欲閉闗<lb/>
<pb n="KR4e0114_WYG_006-10b"/>
前珠後壁煥斕斑伯駒圖畫鮮于字二賦長流天地間<lb/>
巢松幽人吕山下收藏不惜千金價清秋明月畫樓開<lb/>
應有虹光徹長夜<lb/>
　　題山水畫<lb/>
東風雨足春芳早天鷄一聲春已曉陽烏飛立扶桑顛<lb/>
紫氣虹光繞雲表南山煥聳青巑岏北山突兀蒼龍盤<lb/>
飛泉出峽山欲動眼前似覺天河翻松山檜栢連崖嶂<lb/>
樓閣亭臺迷遠望行居坐作總優閒斷隔紅塵幾千丈<lb/>
<pb n="KR4e0114_WYG_006-11a"/>
松飄晴雪落鷗沙想像呉興學士家墨妙亭中調舞鶴<lb/>
碧瀾堂外泊浮槎抱琴有客穿花塢吠犬鳴鷄日將午<lb/>
主人聞客未褰裳童子迎賔倐開戸白雪陽春曲暫停<lb/>
好乘清興共髙登蓬萊方丈知何處羡門安期焉可憑<lb/>
江山風月應長在山下遊人歳更改己見朱顔換白頭<lb/>
未㑹桑田變滄海古往今來事共然榮枯開落事相縁<lb/>
不如徧厯佳山水日日相攜上酒船<lb/>
　　漁村圖<lb/>
<pb n="KR4e0114_WYG_006-11b"/>
荒山野水通漁浦浦山漁家隔芳嶼放棹晨炊北渚煙<lb/>
聯蓬夜宿西巖雨停罾晒網收鸕鷀彷彿瀟湘日暮時<lb/>
不知何處乘桴伴猶唱三洲估客詞<lb/>
　　看桃圖<lb/>
枝上花花下人紅芳與緑鬢顔色驕青春花開滿枝還<lb/>
結子人生莫作浪遊身<lb/>
　　和張汝弼贈黄時英韻<lb/>
垂楊茂草西湖路有客攜詩笑相顧平生解作子長遊<lb/>
<pb n="KR4e0114_WYG_006-12a"/>
一舉能輕季倫富三江風月五陵花軟紅香土迷繁華<lb/>
當時壯觀老猶在欲凌倒景餐晨霞<lb/>
　　三月十四日壻劉希仁遨遊馮氏湖亭風雨夜作<lb/>
　　　已刻始霽冒濕而前卒成勝賞呈同遊諸公<lb/>
湖山夜雨催春急鶯燕無聲曙猶滴東風似是惜春歸<lb/>
淡掃隂雲漏初日從來晴好雨亦竒雨晴沓至添華滋<lb/>
人間盛事常不滿逢歡便作快心時<lb/>
　　金蘭竹石圖為王廷光僉憲題<lb/>
<pb n="KR4e0114_WYG_006-12b"/>
瑶碪玉杵鏐霏皎鳯膏膩滑狸毫繞都將麗水岸頭沙<lb/>
灑作湘臯畹中草靈均珮重絡索乾湘妃菊衣秋染單<lb/>
琅玕鬱密錯刀碎鸞翎旖旎商飈寒君不聞同心之利<lb/>
堅可斷請看南山黄石爛<lb/>
　　林良九鶿圖<lb/>
番禺畫史何好竒以鷺作路思作鷥孤為一世功名路<lb/>
九擬魯論君子思古來工藝皆有諫此畫於人亦深鑒<lb/>
翔集低昻斂鳴縮舒近時臨容止變舉者忽下去忽歸<lb/>
<pb n="KR4e0114_WYG_006-13a"/>
半窺魚躍半防機藏形不向青邊立蔽影多從白處飛<lb/>
寒塘淺水黄蘆葉暫寓旋消鴻踏雪人物雖殊戒慮同<lb/>
座右箴銘為誰掲<lb/>
　　戴文進山水為王君載題<lb/>
朝陽出海東方明巖西宿靄和煙横林空花落春欲暮<lb/>
時有戴勝桑間鳴小舟一葉行還艤載得圖書滿蓬底<lb/>
山光水色不勝情未轉崖陰似千里西湖歌舞日悠悠<lb/>
錦纜牙檣總貴遊安得荒閒如此地與君同泛米家舟<lb/>
<pb n="KR4e0114_WYG_006-13b"/>
　　謝杭醫夏時彦<lb/>
錢塘名醫夏克和我曽倒屣邀經過當時橘井深幾許<lb/>
至今孫子揚餘波烏金素服黄絲帶金匱青囊皁油蓋<lb/>
肩輿朝出暮歸來常有鄉人候門待友竹髙人王瑞之<lb/>
秋來遺我雙魚書書言女弟膺劇疾病纒弱女眠將徂<lb/>
世芳太守憐弟婦倉皇共訪回生手感君匕劑起沈痾<lb/>
五月春陽轉枯朽白頭有妺復有甥太守兄弟家和平<lb/>
伊誰大惠忽致此何以上報瓊瑶瑛煩君為謝殷勤意<lb/>
<pb n="KR4e0114_WYG_006-14a"/>
新章早托鱗鴻寄贈金自古不如言交義由來逈忘利<lb/>
老我方洲筆硯荒愧無佳句為傳揚惟應子益遺書在<lb/>
不用當時玉局方<lb/>
　　捕魚圖<lb/>
商船竟夕發蓮棹懐晨遊勞歡兩難久不及漁家舟三<lb/>
江風月五湖景婦子相隨到白頭<lb/>
　　江天欲雨圖為隂僉憲題<lb/>
大山昏冥小山黒萬樹迷林江變色老龍吸波倦出海<lb/>
<pb n="KR4e0114_WYG_006-14b"/>
少女驅雲未行急白日晝隠西郊陰欲雨不雨愁人心<lb/>
傳巖有客晏猶卧莫待旱極方為霖<lb/>
　　畫石谷圖送呉提學陞雲南憲使<lb/>
石谷山頭雲晝開石谷山下泉縈迴谷中主人欲髙卧<lb/>
霹靂一聲驚夢回六經膏澤已漸被四方霖雨遲滋培<lb/>
大川舟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>小如葦惟有圖籍江南來<lb/>
　五言律詩<lb/>
　　北行别友<lb/>
<pb n="KR4e0114_WYG_006-15a"/>
去去青雲路何時更盍簪西風遊子恨落日故人心報<lb/>
國憑三䇿論交薄萬金寥寥塵境外詩酒卧東林<lb/>
　　送黄掌教<lb/>
泮水官初滿臨岐意黯然風雲千里道雨露九重天碩<lb/>
學推程顥清才數鄭䖍願言行莫緩臺閣正求賢<lb/>
　　張世清愛竹軒<lb/>
辭官歸故里種竹已成林掃葉容春笋編籬䕶晩陰清<lb/>
風如有意明月本無心幾度臨軒坐煙消綵鳯吟<lb/>
<pb n="KR4e0114_WYG_006-15b"/>
　　寄劉珙弟兄<lb/>
不見諸賢久空懸每日思大兄膺就業叔子盡能詩歳<lb/>
月嗟長往功名未有期自憐遊泮水空憶少年時<lb/>
　　領舉别武林主人<lb/>
别業幽棲處攀縁及上方地深松葉暗天近桂花香館<lb/>
客逢華薦居人饋玉觴青雲從此去回首意難忘<lb/>
　　題閒居詩巻<lb/>
一㕓吾所受三徑舊嘗游自有閒中樂其如物外求煙<lb/>
<pb n="KR4e0114_WYG_006-16a"/>
霞居散地人事付虗舟見説軒中客而今好白頭<lb/>
　　緑陰清晝堂<lb/>
山中有髙士結屋住巖丘樹宻烏聲亂林深鶴夢幽雲<lb/>
來疑向夕風度欲驚秋何日尋三徑相期避暑遊<lb/>
　　送安二兼簡令兄仁遠<lb/>
故人不可見令弟早相知文采京華自威儀伯仲推雲<lb/>
深江樹黒天逺鴈書遲若問同袍者悲涼比舊時<lb/>
　　寄崔惟正<lb/>
<pb n="KR4e0114_WYG_006-16b"/>
瘴海風煙息江闗别意長思親愁未了憂國意難忘一<lb/>
將城東壁孤軍厯異鄉功名當此際慎莫厭風霜<lb/>
　　齊壽為沈秋官作<lb/>
世治憂虞外身閒疾病稀秋風雙白鬢春雨兩斑衣結<lb/>
髪恩長滿齊眉願不違同年復同老鸞鳯竟于飛<lb/>
　　寄劉世經<lb/>
一别隔千里天涯日日心草深蘭畹路雲滿薜蘿隂往<lb/>
事翻成夢孤懐只自吟相思不相見情到忽沽襟<lb/>
<pb n="KR4e0114_WYG_006-17a"/>
　　送王給事使滿刺加<lb/>
聖主重遐荒天書命夕郎樓船浮瀚海冠服被蠻方島<lb/>
嶼三韓近風雲八表長兹遊未可倦重譯又來王<lb/>
　　送人冠帶還呉中<lb/>
自領公車召十年今始歸忽驚文采别未覺鬢毛非落<lb/>
日迷烏鳥春風動錦衣慈親正强健此樂願無違<lb/>
　　送常州王經府<lb/>
三年勞贊府千里覲長安政為傳家熟清因近俗難煙<lb/>
<pb n="KR4e0114_WYG_006-17b"/>
雲江浦别風雨郡齋寒却愛難兄弟聲華總未闌<lb/>
　　思親<lb/>
記得高堂别俄驚信息稀夢隨青草極目斷白雲飛晩<lb/>
色應催鬢新愁欲滿衣庭闈有難弟非是莫㤀歸<lb/>
　　題赤壁圖二首<lb/>
孤棹臨江發中流晩色開相看今夜月曽照幾人來世<lb/>
事更棋局浮生落酒杯扣舷清興發況是洞簫催<lb/>
呉魏忽已古江山遺至今年華互流易詩酒重登臨宦<lb/>
<pb n="KR4e0114_WYG_006-18a"/>
逹悲前事清遊契宿心無端孤鶴夢回首夜沉沉<lb/>
　　和楊同府閒雲晩興<lb/>
本是無心出歸來晩更閒風髙防逺散雨小幸時還淡<lb/>
薄秋林外寒停夕照間同行五色伴歳盡未還山<lb/>
　　題劉曜卿畫<lb/>
青山迴北里白水繞西隣世路悲寥落煙霞愛隠淪栁<lb/>
邊垂釣者花下抱琴人不是懐長往明時蚤乞身<lb/>
　　挽劉孟庸<lb/>
<pb n="KR4e0114_WYG_006-18b"/>
衣冠歸舊族儒術自皇元落日迷滄海青山滿故園衰<lb/>
麻悲令子朞杖哭遺孫海外諸朋友傷心入夢魂<lb/>
　　題王子久畫<lb/>
地域分呉越河山閲古今江空寒鴈下天遠戍城深宦<lb/>
達悲長往暌違負此心何當隨釣叟歸卧北巖隂<lb/>
　　題畫<lb/>
緑水明遥浦清巒發曙光舟人迷蜀道估客望沅湘近<lb/>
渚江蘺熟盤雲曉鴈翔懸知登眺日懐古使心傷<lb/>
<pb n="KR4e0114_WYG_006-19a"/>
　　菊樂<lb/>
未發先期賞臨開不倦遊杜陵嗟有淚彭澤故多愁詩<lb/>
化寒香淡情甘晩節優宜男空自好對此共忘憂<lb/>
　　寄呉興前輩<lb/>
懐人不可見名譽重相傳詩酒閒居樂箕裘令子賢鶯<lb/>
聲茆屋雨草色暮山煙惆悵天涯路吟成倍黯然<lb/>
　　挽富太守<lb/>
不識荆州面常聞竇老賢一官成白首三世共青氊夜<lb/>
<pb n="KR4e0114_WYG_006-19b"/>
月磻溪路春風杜曲田傷心懐往事草色自年年<lb/>
　　送張璉下第還大興<lb/>
共是天涯客那堪復送君感時悲賈誼下第惜鎦蕡滄<lb/>
海漚波遠青山鳥道分聲華久自著聊復歎離羣<lb/>
　　為姜用貞題梅<lb/>
海宇年芳盡孤標晩更竒不縁風雪裡那見歳寒姿止<lb/>
渴慚無補調羮已有期逢人如有便莫負隴頭思<lb/>
　　挽人母亡<lb/>
<pb n="KR4e0114_WYG_006-20a"/>
萱親不可見令子竟何依落日啼烏鳥晨風動綵衣傷<lb/>
心看隴樹清夢引慈闈為問王孫賈誰應望汝歸<lb/>
　　曹以安仙桂堂<lb/>
華屋臨仙境髙標遠世塵誰移天上種為有月中人香<lb/>
和金蘭逺陰連玉樹新于今堂下景併入杏園春<lb/>
　　送張璆二首<lb/>
客裡相逢好臨期益惘然歸心呉苑月鄉夢楚江煙雲<lb/>
水經千里星河共一天重來應未卜塵榻為誰懸<lb/>
<pb n="KR4e0114_WYG_006-20b"/>
五月都門道長歌送遠歸北來青草歇南望白雲飛久<lb/>
病慙余拙髙懐似爾稀江湖舊遊事此别定多違<lb/>
　　世徳堂<lb/>
不見髙陽里華堂似太丘九州垂逺裔千載繼遺謀婚<lb/>
冠酬嘉㑹登歌集勝遊猶疑羣從夜星象動髙秋<lb/>
　　登方洲一笑山<lb/>
徙倚出前除登臨極夜初月髙墻影盡風淡樹陰疎步<lb/>
緩行堪久歌䦨思有餘瀛洲在天上吾復愛吾廬<lb/>
<pb n="KR4e0114_WYG_006-21a"/>
　　貧樂窩為王本正作<lb/>
陋巷無餘地破廬常見天往來渾不覺老去欲忘年世<lb/>
味閒中豁冥懐澹處便浮雲門境外詩酒只陶然<lb/>
　　歳寒圖<lb/>
松竹有晩質野梅寒共芳穠華看又歇疎冷故如常廟<lb/>
用期同調居閒欲並藏相知自相久非是别炎涼<lb/>
　　詠竹寄所知<lb/>
地僻種元少年深生漸滋向無當路笋時有出林枝晩<lb/>
<pb n="KR4e0114_WYG_006-21b"/>
翠遲堪並春紅近亦宜陰森聊自爾慙負雪霜知<lb/>
　　哭劉緩齋<lb/>
横涕强吞聲愁懐百倍生一家摧柱石七縣失耆英零<lb/>
落春秋筆虗㣲月旦評惟應天上月清澈似君情<lb/>
　　竹鶴老人畫為徐時用題<lb/>
山水藹清妍呉東三月天雨中聞社鼓樹裡見炊煙詩<lb/>
景誰家屋閒情野渡船無人共登泛斜日下長川<lb/>
　　雪中偶興<lb/>
<pb n="KR4e0114_WYG_006-22a"/>
晴雪萬山深蒼茫曉尚陰泉聲來絶澗寒氣積疎林盡<lb/>
道豐年兆誰同卒歳心灞橋驢背客詩思正相尋<lb/>
　　為楊廷獻題畫六首<lb/>
山色青無際溪流緑漸深淡煙依遠岫疎雨過平林不<lb/>
見輪蹄跡惟聞鐘磬音何當去城市來此極招尋<lb/>
僧舍煙雲表人家木石中亂山迷遠近流水遶西東犬<lb/>
吠穿蘿月猿鳴落葉風曽逢隠人説廬阜路相通<lb/>
度壑飛流急縁溪狹徑長松杉圍古寺鷗鷺下迴塘舊<lb/>
<pb n="KR4e0114_WYG_006-22b"/>
訝周顒隠今無賀監狂惟餘林下叟淳朴似虞唐<lb/>
山峻容過鳥溪深隠釣舟平生不到處今日偶來遊迤<lb/>
邐踰青障招尋近翠樓桃花流水暮歸路使人愁<lb/>
路僻無忙步林空有遠情幽尋行復坐詩緒亂還清水<lb/>
到荒磯絶雲依野樹生何時休世念來與爾同盟<lb/>
名郡浙東西耶溪與霅溪水平呉地落潮長越山低楊<lb/>
栁藏鴉宻芙蓉隠棹齊何當尋賀監來往日攀躋<lb/>
　　成化甲辰七夕立秋有作<lb/>
<pb n="KR4e0114_WYG_006-23a"/>
立秋逢七夕不減歳朝春天上佳期協人間俗事新炎<lb/>
涼俄代序時節併催人蕭瑟梧桐葉相隨野鵲頻<lb/>
　　聞蕭姨訃慰内<lb/>
只記生離日那知死别年素懐常自省真信托誰傳姊<lb/>
妺雙成念夫妻未了縁從今東海月空照薊門煙<lb/>
　　水竹圖<lb/>
漠漠孤煙合盈盈一水深汗青誰涉採猗菉自行吟野<lb/>
色將秋思江聲併夕陰可憐桃李月風雨斷幽尋<lb/>
<pb n="KR4e0114_WYG_006-23b"/>
　　松泉軒<lb/>
松葉縁溪密山泉夾岸流雲深常蔽户石礙僅通舟鶴<lb/>
宿庭中月㕑分澗底秋曽逢軒下客為説似𤣥洲<lb/>
　　五色牡丹<lb/>
五色名皆具千金價不賒相看真似錦比美更無花瑞<lb/>
鳯銜天詔祥雲夾日華沉香亭久廢變態更誰家<lb/>
　　挽宋舉人<lb/>
四舉皆不偶一生良苦辛貧無青眼客死負白頭親牢<lb/>
<pb n="KR4e0114_WYG_006-24a"/>
落愁中事悲涼夢裡身生平清誼在腸斷故交人<lb/>
　　竹林七賢<lb/>
深竹暗浮煙羣公樂事偏髙情動寥廓清論入㣲𤣥豈<lb/>
是巢由侣何如沮溺賢其誰匡典午勲烈照遺編<lb/>
　　坡翁雪月二竹<lb/>
歳晏暮山深瀟瀟雪滿林影偏銀鳯下聲細玉龍吟獨<lb/>
抱平生節誰同末路心惟應松栢樹寒日共蕭森<lb/>
明月照幽篁天空夜氣涼繁陰連宻地清影亂疎行雨<lb/>
<pb n="KR4e0114_WYG_006-24b"/>
雪傷遲暮風煙怯老蒼何如今夜景瀟灑勝浮湘<lb/>
　　至徳清有作<lb/>
野樹荒煙路重來十五年溪山如有待人物故依然漁<lb/>
火明寒浦菱歌起暮船長橋今夜月桑梓影重圓<lb/>
　　酬張箎用來韻<lb/>
自廢登山屐長懐漉酒巾風雲遊子暮魚鳥故園春聽<lb/>
雨興思逺臨池得句頻林泉髙致在詞翰近尤新<lb/>
　　重遊金粟寺有作<lb/>
<pb n="KR4e0114_WYG_006-25a"/>
溪深通小艇山峻路層臺林葉經霜盡河冰近午開閒<lb/>
雲僧出定舊雨客重來擾擾浮生路經過知幾迴<lb/>
　　舟次濟寧遇雨寄孫廷昭大參<lb/>
一自同官後于今又幾年相逢真偶爾分手各依然舊<lb/>
事憑誰問新詩覔鴈傳天涯不可極煙雨過前川<lb/>
　　草庭<lb/>
幽亭何寂閴芳草不知名花落東風淡鶯啼暮雨晴閒<lb/>
中隨意緑空裡過愁生惟有濓溪趣年年任化成<lb/>
<pb n="KR4e0114_WYG_006-25b"/>
　　憶母<lb/>
慈母殁七載癡兒尚一身天涯常有月堂北更無旽虗<lb/>
室鷄羣散荒園野苧貧平生勤苦事日遠益悲辛<lb/>
　　唐安八景為尹朴之賦<lb/>
　　　東湖夜月<lb/>
雲淨水悠悠空明一色秋夜涼珠淚重風淡桂香幽放<lb/>
浪袁宏渚清真庾亮樓其誰泮宫裏登屋候西流<lb/>
　　　髙閣紅梅<lb/>
<pb n="KR4e0114_WYG_006-26a"/>
寂閴古城東猶遺雪後紅人無前日興花異舊時容遠<lb/>
道憑誰寄新詞愧未工緑陰髙閣下零落負春風<lb/>
　　　天目曉鐘<lb/>
山闇樹冥冥潮音振海生斷依殘漏盡喧襍曙烏鳴逺<lb/>
夢驚長樂迷途想化城如何長往客猶著夜衣行<lb/>
　　　市橋官栁<lb/>
風暖乳鶯啼春來處處齊晴連官道狹寒暎酒帘低揺<lb/>
落應相待繁華莫自迷猶勝離别恨生長灞橋西<lb/>
<pb n="KR4e0114_WYG_006-26b"/>
　　　西江晚渡<lb/>
天晩路悠悠歸心急暮投水聲喧語笑人影亂浮漚誰<lb/>
擊中流楫猶閒野渡舟濟川須及蚤斜日下滄洲<lb/>
　　　白塔斜陽<lb/>
野色荒涼處山空日未沉僧歸黄葉寺犬吠白雲林塔<lb/>
影凌秋霽鍾聲送夕陰無因駐清景餘興得幽尋<lb/>
　　　前村牧笛<lb/>
沓靄山村靜悠揚草路遥調髙初上隴聲近漸臨郊落<lb/>
<pb n="KR4e0114_WYG_006-27a"/>
日凝寒岫悲風動栁條太平民事好日日換新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　　岷山晴雪<lb/>
古澹色常在蒼茫勢欲崩陰風吹不盡寒日照還凝夏<lb/>
迹懐神禹唐章重少陵豐年欣有象佳興㑹堪乘<lb/>
　　龍江八景為康僉憲題<lb/>
　　　南畝農耕<lb/>
沃土饒生意芳村托比隣西城初卒歳東作又乘春食<lb/>
力真吾事全生仰至仁此鄉深化育應有帶經人<lb/>
<pb n="KR4e0114_WYG_006-27b"/>
　　　北山儒隠<lb/>
盛世多才逸山居近市喧不矜髙士節聊托野人羣絃<lb/>
誦消寒暑柴桑見子孫如何冥寂士薄暮起移文<lb/>
　　　石橋秋月<lb/>
白石卧滄波冰輪度玉河地髙秋影重天近夜涼多清<lb/>
賞誰將共幽懐奈爾何㑹逢題柱客同和謫仙歌<lb/>
　　　龍穴曉雲<lb/>
神物何年化行雲日靄然靈氛迷石洞翔影落沉淵豈<lb/>
<pb n="KR4e0114_WYG_006-28a"/>
是無心出何因有夢傳田家鎮相望霖雨自年年<lb/>
　　　尖峰樵唱<lb/>
雲重碧山深行歌度遠林迴風傳逸響空谷振流音勞<lb/>
苦還相和招呼擬共尋聞歌盡回首誰㑹買臣心<lb/>
　　　横浦漁舟<lb/>
踈栁繫扁舟年年水上頭雨晴人共發風急夜相留酒<lb/>
伴多同醉船居未解愁此生聊復爾何用著羊裘<lb/>
　　　山寺晴嵐<lb/>
<pb n="KR4e0114_WYG_006-28b"/>
縹緲帶春霏山深野寺㣲淡隨香靄散濃暎雨花飛困<lb/>
鶴驚茶竈閒僧閉竹扉明朝去遊覽擬著薜蘿衣<lb/>
　　　獨岡晩照<lb/>
孤絶羣山外斜陽落未沈餘光迷鳥陣流彩入楓林曠<lb/>
望愁將夕昏黄思不禁桑榆景猶好誰肯惜分陰<lb/>
　　題姚公綬山水小幅<lb/>
幽意寫不盡萬山深更深白雲無出處緑樹漫成林啼<lb/>
鳥醒人夢流泉淨客心何當隨釣艇看弈草堂陰<lb/>
<pb n="KR4e0114_WYG_006-29a"/>
　　夢劉公瑞<lb/>
形影久云絶連宵頻夢君布衣仍潦倒病髪亂繽紛似<lb/>
别驚相見將言悄不聞平生最深契夢斷一銷魂<lb/>
　　送陳知縣<lb/>
共說難兄弟才華信合并龍光雙劒白鶴夢一氊青擅<lb/>
學諸王字能通大戴經鳴琴花縣日春滿卓公庭<lb/>
　　舊朝靴<lb/>
記得初成日先朝禁直臣動移當輦轂步履上星辰待<lb/>
<pb n="KR4e0114_WYG_006-29b"/>
漏清霜滿乘春玉鐙新舊縫時綻裂猶有玉堦塵<lb/>
　　戊辰中秋日得舍弟歸信已至江口<lb/>
宦跡茫無際歸期定已聞素懐同月滿積思共秋分漢<lb/>
傅功名異眉翁骨肉存白頭俱永感臨見却銷魂<lb/>
　　吳孟章自樂山八景<lb/>
　　　野仙居<lb/>
自有丹丘地疑逢蕚緑華繞門多槲葉臨水盡桃花不<lb/>
類人間世真成方外家平生出塵想蓬褐更清嘉<lb/>
<pb n="KR4e0114_WYG_006-30a"/>
　　　老農窩<lb/>
莘野無餘業成都有薄田茅簷容犬宿草具近牛眠炊<lb/>
借隣家竈烹分土窟泉西成與東作歳歳此盤旋<lb/>
　　　留雲亭<lb/>
山近氣常聚林深風漫吹非因朝作夢因為雨催詩牕<lb/>
幔垂還入爐薫散不移從龍今出岫舒巻共相宜<lb/>
　　　得月澗<lb/>
一碧淨無塵清秋月滿輪天空光亂水風蕩影移人舉<lb/>
<pb n="KR4e0114_WYG_006-30b"/>
酒邀何及登樓賞厭頻嬋娟長在目幽絶異通津<lb/>
　　　引泉渠<lb/>
疏鑿近山陂開雲導玉脂岸迴斜沁圃石矗細通池溪<lb/>
雨漲來急野花流到遲因之想清渭欲訪鄭當時<lb/>
　　　青華洞<lb/>
地遠芳林匝巖開側徑紆雲扉風鑰靜羅幔月燈孤偶<lb/>
此尋丘壑憑誰入畫圖曾逢異人說深處似蓬壺<lb/>
　　　紫煙臺<lb/>
<pb n="KR4e0114_WYG_006-31a"/>
突兀承蒼漢空䝉生紫煙登臨飛鳥上望到夕陽邉氣<lb/>
接雲林洞光涵月澗泉香爐峯下景同此類超然<lb/>
　　　蠧魚軒<lb/>
墨氣濃侵辨蟲痕細繞邊自因當膝破無復可人懸竹<lb/>
汙消遺簡芸香落斷編茶捜并日晒莫笑腹便便<lb/>
　　雲峯東麓<hi>題林侍御墓一首</hi>
生孩尋失父成塟荷堯夫天啟三公地人嗟五父衢西<lb/>
原喬梓合北隴鳯鸞孤想見焚黄日還應哭幼雛<lb/>
<pb n="KR4e0114_WYG_006-31b"/>
　　山溪晩興<lb/>
樹色逢秋淡山光薄暮佳吟看風墮葉坐覺水生花野<lb/>
景周遭在幽情一倍加日斜人不見惟有過林鴉<lb/>
　　翠巖<lb/>
松栢連崖岫軒牕匝薜蘿門臨蒼玉案人在緑雲窩路<lb/>
入三茅洞行經七葉坡日斜天宇淨空碧罩青螺<lb/>
　　半閒<lb/>
動裏心常靜忙中樂自由租庸長預了子姓早分憂事<lb/>
<pb n="KR4e0114_WYG_006-32a"/>
辦多臨弈耕餘便出遊何如賈秋壑名地總虗浮<lb/>
　　送侯方伯赴河南<lb/>
聖主念生民雄藩列重臣金章辭玉闕寶馬曳朱輪南<lb/>
粤仁恩在中區事業新㑹看嵩嶽裏幽谷發陽春<lb/>
　<lb/>
　<lb/>
　<lb/>
　<lb/>
<pb n="KR4e0114_WYG_006-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方洲集巻六<lb/>
</p>
<p>
</p>
  </div>
</body>
</text>
</TEI>
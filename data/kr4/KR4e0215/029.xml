<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_029-1a"/>
震川先生集巻之二十九<lb/>
　銘　頌　贊<lb/>
　　為善居銘<lb/>
崑山之俗自昔號為淳朴葉文莊公嘗稱鄉先達自<lb/>
吏部尚書余公熂盧兖州熊林參政鍾吕沁州昭其<lb/>
子僉事旦朱舍人吉范御史從文七人者其孝弟忠<lb/>
誠足以為鄉里表式後生小子有所憚而不敢為非<lb/>
然當文莊公在時已憂老成彫謝而典刑之日逺矣<lb/>
况今去文莊之世又逺鄉之亂俗者如蘇明允之所<lb/>
謂其輿馬赫奕婢妾靚麗足以蕩惑里巷之小人官<lb/>
<pb n="KR4e0215_SBCK_029-1b"/>
</p>
<p>
爵貨力足以揺動府縣矯詐修飾足以欺罔君子為<lb/>
鄉里之大盜者往往而然也予幼及見饒州通判陶<lb/>
先生於文莊公時猶近其人安貧自足無營於世卒<lb/>
窮困以没嘗自為生誌曰曾大父始居崑山五傳至<lb/>
予更其舊廬然自宦饒還嵗典衣以供薪粟卒又易<lb/>
主僦居三年始定今居自正徳丁卯鄉薦丁丑除授<lb/>
寧波府學訓導已夘福建同考試官嘉靖六年丁亥<lb/>
九載秩滿陞饒州府通判上任甫三月内含幼子夭<lb/>
折之戚外受風寒跋涉之勞病眩氣鬱良久而呼吸<lb/>
僅屬累乞致仕上官抑不以聞為御史劾當改調幸<lb/>
<pb n="KR4e0215_SBCK_029-2a"/>
遂歸志乙未秋得末疾杜門不出待終于家自念居<lb/>
常無駭俗之行遊宦無出衆之能恐没後乞銘於人<lb/>
少譽之過情秖資識者談笑乃備述履厯刻諸壙石<lb/>
昔漢東平王蒼嘗曰為善最樂毎愛其言學而未能<lb/>
也愧無以遺後人而不敢不為善實吾之所遺也予<lb/>
讀其辭真質可愛信乎其為有徳君子耶先生没後<lb/>
十有四年子秉端即其室扁之曰為善居觀其所以<lb/>
能遵其乃考之訓益見先生之所以遺之者厚矣如<lb/>
明允所謂者身且未殁積不善之殃昭著目前尚不<lb/>
覺悟方猶眩耀於鄉里之人不媿先生也哉銘曰<lb/>
<pb n="KR4e0215_SBCK_029-2b"/>
</p>
<p>
玉山之闉婁江之垠山明水秀其民屯屯自古先哲<lb/>
抱朴含淳彼何人斯汨其彛倫為夔魍魎白日見形<lb/>
自彼小人駭惑逡廵流俗奔化俱為風塵于車上舞<lb/>
芬華日陳維是令門子孫循循究其徳音厥考是遵<lb/>
為善最樂我懷其人<lb/>
　　素節堂銘<lb/>
天地萬物之初皆起於素窮人情之欲好智慮而趨<lb/>
於文先王為之禮備其鼎爼設其豕腊酒醴黼黻文<lb/>
綉莞簟丹漆彫幾之美然必明水疏布蒲越藁鞂素<lb/>
車之尚東漢之時崇用悃愊三公皆敝車羸馬布衣<lb/>
<pb n="KR4e0215_SBCK_029-3a"/>
瓦器其時天下多高節後世莫及晉泰始以後競以<lb/>
侈靡放誕致胡羯之亂則士大夫之好尚顧可不慎<lb/>
與刑部尚書周康僖公懸車之日建堂於崑山之里<lb/>
第而榜其額曰素節當公之時國家已一百七十餘<lb/>
年天下亦少文矣今仲子太僕君尤以謹飭能世其<lb/>
家嘉靖三十九年九月望日余飲酒於其堂追感公<lb/>
之志而嘉太僕之善繼為之銘曰<lb/>
顯允康僖弼我明時歸老于家素節以居羔羊之詩<lb/>
掲我堂廬豈于其家葢著厥志大臣之志其以慮世<lb/>
維古之初曷云其季俗化日流滔濫靡制逡逡太僕<lb/>
<pb n="KR4e0215_SBCK_029-3b"/>
克茂厥祉庶其萬年貽爾孫子<lb/>
　　鎮平王府大奉國將軍孝門銘<lb/>
太祖髙皇帝之子曰周定王定王之子曰鎮平恭靖<lb/>
王恭靖王生七鎮國將軍子圿鎮國生三輔國將軍<lb/>
同鎋輔國生大奉國將軍安河國制王庶子子孫逓<lb/>
降為將軍中尉世饗禄入葢皆漢之王子侯也周定<lb/>
王　成祖文皇帝同母弟最為親睦永樂間王獵于<lb/>
鈞州得神獸以獻葢騶虞云故周藩代有明徳而恭<lb/>
靖之後尤以書禮著稱奉國生而穎異通諸經史天<lb/>
性至孝母賈夫人患瘵日夕侍湯藥不解衣帶嘗便<lb/>
<pb n="KR4e0215_SBCK_029-4a"/>
甘苦以伺其劇差賈夫人欲食野禽肉奉國泣往求<lb/>
之復刲股以進病是以蘇其後賈夫人殁哀毁骨立<lb/>
廬居三年及輔國病亦如侍賈夫人而日夜籲天乞<lb/>
以身代病良已有烏千數集於庭樹飛鳴不去王聞<lb/>
上其事已而廵撫河南都御史又交上其事天子異<lb/>
之使中書舍人扈永通錫璽書褒奬焉是嵗嘉靖十<lb/>
一年也於是汴有司奉以從事建旌孝之門奉國好<lb/>
文尊禮賢士大夫而長中尉睦㮮益修學知名當世<lb/>
議者以恭靖之族比漢紅侯及北海王睦迨向歆騊<lb/>
駼累世文學奉國父子無沗矣至於以孝行受旌主<lb/>
<pb n="KR4e0215_SBCK_029-4b"/>
上二族所未有也嗚呼懿哉銘曰<lb/>
太昭廿餘周次以五分王諸子　成實同母脤膰之<lb/>
國親睦無伍麟趾流化騶虞前覩兆祥集祉施于鎮<lb/>
平鎮平綿綿孫子淑清奉國克孝性由天成懿徳美<lb/>
行昭我　皇明天地人貴人行孝大自天顯異光賁<lb/>
億代於穆皇風自家而國錫汝蒸民罔不保極<hi>候乃按紅</hi>
<hi>紅陽侯紅陽侯乃王立王氏五侯之一也楚元王之後向歆之先世也名富舊刻誤作</hi>
　　聖井銘<lb/>
余讀金史皇統二年使劉筈以衮冕玉册册宋康王<lb/>
爲帝以臣宋告中外嗟乎吾國於是不得爲中國矣<lb/>
<pb n="KR4e0215_SBCK_029-5a"/>
紹興君臣萬世之罪人也昔晉永嘉之亂其禍不異<lb/>
靖康然江左世守正朔歷五代至於陳亡以其力不<lb/>
足與中原抗而未嘗少屈也孔子曰微管仲吾其被<lb/>
髪左衽矣五代之君其功豈在管仲之下哉陳髙祖<lb/>
平侯景之亂卒禪梁祚恭儉勤勞志度弘逺江左諸<lb/>
帝號為最賢余來長城逰下箬里觀其故宅相傳其<lb/>
始生時井中沸涌出以浴帝今其井尚如故慨然而<lb/>
歎令人去蔽翳而出之作亭於其上銘曰<lb/>
帝王之生靈感幽贊觱沸水泉浴帝始誕流虹瑶月<lb/>
應時則滅惟不改井於今不竭我尋華渚翳桑之處<lb/>
<pb n="KR4e0215_SBCK_029-5b"/>
寒泉古甃如見其沸赫赫陳祖大業光燦寂寞沛鄉<lb/>
吾兹感歎嗟後之王荒墜厥緒麗華辱井建康所記<lb/>
　　書齋銘<lb/>
齋故市㕓也恒市人居之鄰左右亦惟市人也前臨<lb/>
大衢衢之行又市人為多也挾策而居者自項脊生<lb/>
始無何同志者亦稍稍來集與項脊生俱無中庭以<lb/>
衢為庭門半開過者側立凝視故與市人為買賣者<lb/>
熟舊地目不暇舉信足及門始覺而去已乃為藩籬<lb/>
衷以脩扉用息人影然耳邊聲閧然每至深夜鼔鼕<lb/>
鼕坐者欲睡行者不止寧静之趣得之目而又失之<lb/>
<pb n="KR4e0215_SBCK_029-6a"/>
耳也項脊生曰余聞朱文公欲於羅浮山静坐十年<lb/>
葢昔之名人髙士其學多得之長山大谷之中人跡<lb/>
之所不至以其氣清神凝而不亂也夫莾蒼之際小<lb/>
丘巻石古樹數株花落水流令人神思爽然况天閟<lb/>
地藏神區鬼奥邪其亦不可謂無助也已然吳中名<lb/>
山東亘巨海西浸林屋洞庭類非人世皆可宿舂遊<lb/>
者今遥望者幾年矣尚不得一至即今欲稍離市㕓<lb/>
去之尋丈不可得也葢君子之學有不能屑屑於是<lb/>
者矣管寧與華歆讀書户外有乗軒者歆就視之寧<lb/>
弗為顧狄梁公對俗吏不暇與偶語此三人者其亦<lb/>
<pb n="KR4e0215_SBCK_029-6b"/>
</p>
<p>
若今之居也而寧與歆之辨又在此而不在彼也項<lb/>
脊生曰書齋可以市㕓市㕓亦書齋也銘曰<lb/>
深山大澤實産蛇龍哲人静觀亦寧其宫余居于喧<lb/>
市肆紛那欲逃空虚地少天多日出事起萬衆憧憧<lb/>
形聲變幻時時不同蚊之聲雷蠅之聲雨無㣲不聞<lb/>
吾惡吾耳曷敢懷居學顔之志髙堂静居何與吾事<lb/>
彼美室者不美厥身或静於外不静於心余兹是懼<lb/>
惕焉靡寧左圖右書念念兢兢人心之精通於神聖<lb/>
何必羅浮能敬斯静魚龍萬怪海波自清火熱水濡<lb/>
深夜亦驚能識鳶魚物物道真我無公朝安有市人<lb/>
<pb n="KR4e0215_SBCK_029-7a"/>
是内非外為道為釋内外兩忘聖賢之極目之畏尖<lb/>
荆棘滿室厥恐惴惴危堦是習余少好僻居如處女<lb/>
見人若驚噤不能語出應世事有如束縛所養若斯<lb/>
形穢心忸矧伊同胞舉目可惻藩籬已多去之何適<lb/>
皇風既邈淳風日漓誰任其責吾心孔悲人輕人類<lb/>
不滿一瞬孰塗之人而非堯舜<lb/>
　　清泉銘<lb/>
崑山司訓袁先生宜春人名豐字某别自號清泉子<lb/>
葢其居地名馬嶺清泉云予攷袁郡圖經有大袁山<lb/>
小袁山相傳漢髙士袁京隐於其下後人以名其山<lb/>
<pb n="KR4e0215_SBCK_029-7b"/>
</p>
<p>
又别有袁嶺以為袁閎嘗所隐處閎汝南公族無繇<lb/>
至此史稱其晦迹亂世自投深林其至袁嶺或當在<lb/>
延熹以前耶世謂袁州之袁皆京之後世子孫也今<lb/>
先生自托於清泉夫安知數百年後清泉不復姓袁<lb/>
也耶何豫章山水之多袁也先生云清泉發馬嶺演<lb/>
迤而東過其居之南出虎狼東岡岡之南為石鏡雲<lb/>
峰峰之東為南峰南峰隔清泉道適與其居相對而<lb/>
馬嶺在其西往往有菴院林木泉水流布灌田數百<lb/>
頃予愛其清泉之名為之銘曰<lb/>
天一生水地六成之動溶無形孰能識窺泚泚之泉<lb/>
<pb n="KR4e0215_SBCK_029-8a"/>
見於山下我儀其徳宿汚以化<lb/>
　　几銘<lb/>
　　　嘉靖三十六年丁巳上元于世美堂以皇慶<lb/>
　　　舊材作<lb/>
惟九經諸史先聖賢所傳少而習焉老而彌專是皆<lb/>
吾心之所固然是以樂之不知其嵗年<lb/>
　　順徳府几銘<lb/>
余為邢州司馬無所事事署中無几案可以讀書㑹<lb/>
大風拔木城外倒栁無數因于太守乞得一株以製<lb/>
是几銘曰問治天下何異牧馬挾册而狂自同亡羊<lb/>
<pb n="KR4e0215_SBCK_029-8b"/>
噫嘻非熊無夢獲麟有書吕望老矣尼父吾師<lb/>
　　太行石銘<lb/>
　　　余有事黄寺道中得巧石二髙者近二尺庳<lb/>
　　　者尺餘慕東坡先生之髙致携歸買盆貯水<lb/>
　　　供之而為銘<lb/>
聞昔大士坐此巖豅西海之西東海之東雲車徜徉<lb/>
吾安所從我慕東坡願作此供以四海水貯於盆中<lb/>
　　其二<lb/>
是石尺餘太行之遺置一几間分山東西<lb/>
　　西山石銘<lb/>
<pb n="KR4e0215_SBCK_029-9a"/>
　　　余得西山石五𥪡其一於郡齋其小者二株<lb/>
　　　貯盆中為几案之供其二猶倒卧壁間皆勒<lb/>
　　　銘其背余將行不忍棄去携其四以歸葢嘗<lb/>
　　　時至清河涉江淮舟苦風飄須石以鎮之雖<lb/>
　　　米南宫之癖不可療亦復慕吾郡陸鬱林之<lb/>
　　　髙風云<lb/>
中央古帝久已死日鑿一竅不肯已儵兮忽兮尚姼<lb/>
姼吾學老龍惟隐几<lb/>
　　其二<lb/>
太行崔嵬摩髙穹沫流碎濺沙土中混沌古色巧嵌<lb/>
<pb n="KR4e0215_SBCK_029-9b"/>
</p>
<p>
空宛如東南花石同始知大塊一氣融山川萬里常<lb/>
相通誰將玉井芙蓉供移置吾家五湖東<lb/>
　　松江新建行省頌<lb/>
自諸侯為郡縣古牧伯之制已不復存漢稍置十三<lb/>
州部刺史刺史秩輕位下故有州牧之改建漢末並<lb/>
自九卿出領位任益重魏晉以來有持節都督之號<lb/>
然天下州道大抵無憲數人而已葢自唐之開元天<lb/>
寶宋之熙寧元豐監司莫盛于此時焉元有天下外<lb/>
省與内宰相並建凡行省官皆宰相職也今制官名<lb/>
雖異而建置實同參政之名即參知政事之舊也猶<lb/>
<pb n="KR4e0215_SBCK_029-10a"/>
宰相職也近者朝廷以東南財賦事重設山東行省<lb/>
於蘇州以藩屏重臣分司圻甸自此始書曰王朝步<lb/>
自宗周至於豐以成周之衆命畢公保釐東郊猶宰<lb/>
相職也嘉靖某年翁公實來蒞任適海上有倭寇之<lb/>
警公敡歴中外望實俱隆簡在帝心時松江古秀州<lb/>
華亭之境被寇尤劇詔俾公移治焉議者謂公以畢<lb/>
公之徳而有南仲之威以保釐之職而兼往城之寄<lb/>
者也蝦蛦小醜不日蕩平以紓我　天子南顧之憂<lb/>
矣小子不佞辱荷甄陶使與執經之末又念吾東南<lb/>
之民父子兄弟將出之塗炭而措之袵席之上因松<lb/>
<pb n="KR4e0215_SBCK_029-10b"/>
</p>
<p>
江新建行省知太平有日廼攷古官制推公之職事<lb/>
即古之牧伯與宰相之任天下所以繫公者不淺也<lb/>
遂作頌曰<lb/>
明明　皇祖定鼎初載分畫郊圻亘于大海百八十<lb/>
年帝命不改蠢爾島■窮山阻餒來求衣食生此罪<lb/>
悔天子曰咨命我元宰汝往作牧于夷所在惟此松<lb/>
江湖海之滙公來至止萬民所待衣其輕裘匪甲伊<lb/>
鎧我民之饑勞徠不怠我賦之逋公無我罪㝠海波<lb/>
濤風雲埃<graphic n="KR2549" url="https://raw.githubusercontent.com/kanripo/KR-Gaiji/master/images/KR2549.png" mimeType="image/png"/>矐然四除萬里光彩孰是番鬼敢作奇<lb/>
侅省府巍巍公徳磊磊願公千嵗為　天子宰公之<lb/>
<pb n="KR4e0215_SBCK_029-11a"/>
勲庸銘于鼎鼐<lb/>
　　廵撫都御史翁公夀頌<lb/>
章皇帝初命大臣六人分廵天下時周文襄公以工<lb/>
部右侍郎廵撫江南廵撫之名始此其後在邊任者<lb/>
兼戎馬之務江南畿輔地嵗漕所仰領財賦而已自<lb/>
頃倭夷為患朝廷并敇以閫外之事寄任滋隆焉倭<lb/>
國前世為寇絶少國初有之故備倭之衛起自遼海<lb/>
接於閩廣首尾聮絡　祖宗制馭之法甚詳百餘年<lb/>
來中國宴然頃嵗忽肆慿陵學士大夫策之詳矣愚<lb/>
嘗讀史魏正始中夫餘為勿吉所逐涉羅并於百濟<lb/>
<pb n="KR4e0215_SBCK_029-11b"/>
</p>
<p>
兩國之貢不至宣武帝於東堂引見高句麗使者面<lb/>
諭以連率征討綏懷之畧謂海外九■黠■唯髙麗<lb/>
能制之也今世朝鮮國最號恭順倭奴侵犯此事宜<lb/>
可以責之不然當申中國之威如前世慕容皝陳稜<lb/>
李勣蘇定方未嘗不得志於海外或以元人五龍之<lb/>
潰為創此自由將帥之失耳然是二者草野籌之廟<lb/>
堂之議不及于此豈以天下之根本在内不在外故<lb/>
惟慎選撫臣為安内攘外之長䇿也大中丞姚江翁<lb/>
公弱冠登第由省郎出為兩司才望鬱然今自山東<lb/>
左方伯陟内臺膺廵撫之命是嵗適海波清宴■氛<lb/>
<pb n="KR4e0215_SBCK_029-12a"/>
不作識者已知公之福徳矣先是吳地荒旱民無宿<lb/>
儲然且北轉三邊之輸南増兩海之戌邑里蕭然時<lb/>
事孔棘公憂國愛民之心屢形於奏牘方將減戍輕<lb/>
徭省漕蠲逋以蘇編氓之困允矣仁人之言宜國家<lb/>
委寄東南之重而億萬生靈恃之以為命也廵撫舊<lb/>
治南都今命移治姑蘇公度海瀕州縣道里之中建<lb/>
治古婁江之上于是三月某日公降誕之辰江南司<lb/>
府州縣官吏諸生耆老咸來上夀公辭不敢當則又<lb/>
以南山有臺之詩愛君子之徳音而祝之以睂夀黄<lb/>
耉發于咏歌人情之所不容己者公其何以辭頌曰<lb/>
<pb n="KR4e0215_SBCK_029-12b"/>
於皇　宣祖纉運休明閔是元元肇簡拊循于時文<lb/>
襄卓為名卿前有忠靖玄圭告成配食于吳寢廟奕<lb/>
新惟申與吕自嶽降精巖巖我公聿追前聞江海之<lb/>
壖世樂耕耘蠻■恍惚陵水來侵　天子曰俞咨我<lb/>
元臣寇匪外至孽由内生吏蠧民偷狎于太寧其撫<lb/>
吾人毋訖於兵公拜稽首　天子是承是諏是詢悉<lb/>
其呻吟封章屢上仁言諄諄庶其可績協是休聲迢<lb/>
迢東海依公為城願公百年永保我民<lb/>
　　魁星賛<lb/>
魁枕參首星官之書圖厥怪形畵史之愚吾所知者<lb/>
<pb n="KR4e0215_SBCK_029-13a"/>
犖犖天間日月並麗萬古常然<lb/>
　　葉文莊公像贊<hi>并序</hi>
文莊公之從孫女王子敬之外姑也故得此像於内<lb/>
家子敬大父為廣東㕘議時布政使王公用兼叅議<lb/>
盛公思禹皆公同縣人見嶺南人語及公往往流涕<lb/>
而子敬外大父顧太守孔昭嘗以御史督學京畿有<lb/>
口外試士懷公之作其後欲圖公與孫秋官像出入<lb/>
拜之秋官亦吾鄉之先賢也子敬少聞此言於是以<lb/>
公像示予請代為之賛<lb/>
孰傳斯像葢有所自猗與文莊妻之外氏髙風遺烈<lb/>
<pb n="KR4e0215_SBCK_029-13b"/>
</p>
<p>
嶺海塞垣焚香拜之二祖有言<lb/>
　　弘玄先生自序贊<lb/>
賛曰弘玄先生老而貧日以著述為事出無輿從一<lb/>
童子挾書自隨步履如飛間以所序生平示予者如<lb/>
此可以知其志之所存矣先生以國子上舍生倅霍<lb/>
邑夷陵今世為官恥不出進士不肯為盡力人亦以<lb/>
非進士待之雖有志終不獲見故予復述先生為兩<lb/>
州之迹其志有足悲者使為進士豈非世之所稱才<lb/>
賢者哉初山西旱饑命先生賑河東苪陸猗夏蒲解<lb/>
三十州縣使一武官輦致銀數萬兩而懐仁王府禄<lb/>
<pb n="KR4e0215_SBCK_029-14a"/>
米久逋王使人簒入府已剖鞘出銀先生使人言曰<lb/>
　天子憐晉人飢故空帑藏以活之今民旦暮死王<lb/>
奈何取以為已奉即　天子聞王何以處王大慚懼<lb/>
完鞘還武官至則出銀堆排卓上吏兩旁立稱停裹<lb/>
紙各書其人姓名壹不涉手以次俵散民歡呼歌舞<lb/>
晉人以甦敕下行省有羊酒文綺之賜王府在霍城<lb/>
中宗室常數百人來索禄米乗垣騎危呼曰今日不<lb/>
得米飢死矣先生與之言氣和而剛諸儀賓或曰判<lb/>
官言是也盍少去待司符下給我米矣宗室皆曰然<lb/>
相牽携而去霍有荒田三千餘頃嵗責逋賦里甲先<lb/>
<pb n="KR4e0215_SBCK_029-14b"/>
生發庾粟千石予里甲代耕嵗大熟收麥數千監司<lb/>
詬之曰若何䓁官也遂自擅命發廩耶然而鈎考籍<lb/>
記甚明不能加罪也至今霍無逋賦且人得私其贏<lb/>
以為利焉夷陵三四月多火災火發有類若烏者羣<lb/>
飛銜火至他屋處處皆焚山海經所謂畢方者也然<lb/>
非如鶴一足赤文而白喙者柳子厚逐畢方文葢未<lb/>
嘗見先生所見實烏也先生夜夢一人白袍烏巾翹<lb/>
右足旁有一人言曰此白將軍也旦日民列狀請建<lb/>
火神廟先生曰吾夜夣乃秦武安君耳先是州有四<lb/>
綽楔通衢四出皆已燔先生建三重樓設鐘簴樓中<lb/>
<pb n="KR4e0215_SBCK_029-15a"/>
為武安君像而祀之火患遂息豈白起數千年尚燒<lb/>
夷陵耶然神怪不可究知子産實沈臺駘黄熊之論<lb/>
非誣也樓上望西陵石鼻天柱諸山層巒疉巘如翠<lb/>
屏李太白所謂巫山夾青天者可以慿檻得之而飛<lb/>
帆蕩槳出沒于蓮沱漩島之間極荆楚之勝觀矣秭<lb/>
歸治楚臺山上久雨水壞石土危城欲墜議欲遷州<lb/>
先生時攝守為之刋山麓決沮洳自陡波溝縱横而<lb/>
出之水工費而人不疲州遂不遷白將軍樓歸州街<lb/>
渠記皆先生自為文車駕南廵省檄綂領輦夫萬人<lb/>
　上居飛龍殿毎一念至即如陵上不以朝暮聞礟<lb/>
<pb n="KR4e0215_SBCK_029-15b"/>
聲輙發輦夫皆集無失期諸貴人率來取役輦夫先<lb/>
生小冠匿他所諸貴人皆不得取送駕至樊城大鴻<lb/>
臚揭簿呼名先生與郡太守以下皆先歸有㫖事過<lb/>
界不問㑹　天子已至鄧故免譴其後有按察司官<lb/>
責先生以避事官實後代不知此時事先生具言統<lb/>
領輦夫時常懼不免死官爲默然一日被檄至施州<lb/>
治獄施去江陵數千里南出夜郎平時於郡但以文<lb/>
書羈縻無官長來見者其帥以百鎰金置苞茗中餽<lb/>
却之夜宿僧寺蕭然賦詩有暗室如白晝之語都御<lb/>
史顧公璘聞而歎奬之夷陵故有黄陵廟而城北夾<lb/>
<pb n="KR4e0215_SBCK_029-16a"/>
河亦有風濤之阨先生為作黄陵行祠按黄陵在今<lb/>
巴陵所謂瀟湘之尾洞庭之口而歐陽公但有黄牛<lb/>
峽祠詩故東坡述公丁元珍之夣及石馬繫祠門之<lb/>
句勒石祠下而先生云特黄陵廟旁有黄牛祠耳葢<lb/>
不知何年而變也㑹陞開建令不肯赴僦舟還吳以<lb/>
舟輕夷陵人舁大石鎮之先生意忻然以自擬吳鬱<lb/>
林太守云<lb/>
　　王氏畵賛<hi>并序</hi>
余妻太原王氏嘉靖三十年五月二十九日卒余哀<lb/>
念之至恨無善畵者因記唐人有云景暖風暄霜嚴<lb/>
<pb n="KR4e0215_SBCK_029-16b"/>
冰淨此為吾妻畵也又流涕誦揚子雲之詞云春木<lb/>
之芚兮援余手之鶉兮去之百嵗其人若存兮後二<lb/>
月門人許進士使其弟來畵余口授之許默然良久<lb/>
為作此畵家人見之莫不悲慟以示諸姨皆流涕小<lb/>
姨以為真是吾姊但不言耳然如余所稱楊子雲虞<lb/>
伯施語未能畵也涕泣而為作賛曰<lb/>
哀窈窕思關雎杳不見乗雲霓墮明月遺輕裾風蕭<lb/>
蕭慘别離來陳寶景帝珠何珊珊是耶非<hi>可曉疑有景帝珠不</hi>
<hi>談</hi>
震川先生集巻之二十九　禹航後學嚴沆訂<lb/>
</p>
<p>
</p>
  </div>
</body>
</text>
</TEI>
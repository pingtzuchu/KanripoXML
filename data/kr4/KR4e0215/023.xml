<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_023-1a"/>
震川先生集卷之二十三<lb/>
　墓表<lb/>
　　亡友方思曾墓表<lb/>
予友方思曾之殁適島夷來寇權厝于某地已而其<lb/>
父長史公官四方子昇幼不克葬某年月日始祔於<lb/>
其祖侍御府君之墓來請其墓上之文亦以塟未有<lb/>
期不果為至是始畀其子昇俾勒之于石葢天之生<lb/>
材甚難其所以成就之尤難夫其生之者率數千百<lb/>
人之中得一人而已耳其一人者果出于數千百人<lb/>
之中則其所處必有以自異而不肯同於數千百人<lb/>
<pb n="KR4e0215_SBCK_023-1b"/>
</p>
<p>
之為而其所值又有以激之是以不克安居徐行以<lb/>
遽入於中庸之道則天之所以成材者其果尤難也<lb/>
思曾少負竒逸之姿年二十餘以禮經為京闈首薦<lb/>
既一再試春官不利則自叱而疑曰吾所為以為至<lb/>
矣而又不得彼必有出於吾術之外者則使人具書<lb/>
幣走四方求嘗己得高第者與夫邑里之彦悉致之<lb/>
於家而舘餼之其人亦有為顯官以去者然思曾自<lb/>
負其材顧彼之術實不能有加於吾亦遂厭棄不能<lb/>
以久方其試而未得也則憤憾而有不屑之志其後<lb/>
每偕計吏行時時絶大江徘徊北岸輒返棹登金焦<lb/>
<pb n="KR4e0215_SBCK_023-2a"/>
二山徜徉以歸與其客飲酒放歌絶不與豪貴人通<lb/>
間與之相涉視其齷齪必以氣陵之聞為佛之學於<lb/>
臨安者思曽往師之作禮讃嘆求其解説自是遇禪<lb/>
者雖其徒所謂墮龍啞羊之流即跪拜施舍冀得真<lb/>
乘焉而人遂以思曽果溺於佛之説不知其有所不<lb/>
得志而肆意於此以是知古之毁服童髪逃山林而<lb/>
不處未必皆精志於其教亦有所憤而為之者耶以<lb/>
思曽之材有以置之使之無憤憾之氣其果出於是<lb/>
耶然使假之以年以至于今又安知其憤憾不益甚<lb/>
而將不出於是耶抑彼其道空蕩翛然不與世競而<lb/>
<pb n="KR4e0215_SBCK_023-2b"/>
</p>
<p>
足以消其憤憾之氣耶抑將平其氣無待於外安居<lb/>
徐行而至于中庸之塗也此吾所以嘆天之成材爲<lb/>
難也思曾諱元儒後更曰欽儒曾祖曰麟贈承徳郎<lb/>
禮部主事祖曰鳯朝列大夫廣東僉事前監察御史<lb/>
父曰築今爲唐府長史侍御與兄鵬同年舉進士侍<lb/>
御以忤權貴出而兄爲翰林春坊至太常卿亦罷歸<lb/>
思曾後起謂必光顯於前之人而竟不得位以殁時<lb/>
嘉靖某年月日也春秋四十娶朱氏福建都轉運鹽<lb/>
使司判官希陽之女男一人昇女三人皆側出思曾<lb/>
少善余余與今李中丞廉甫晚步城外隍橋每望其<lb/>
<pb n="KR4e0215_SBCK_023-3a"/>
廬悵然而返其相愛慕如此後予同為文㑹又同舉<lb/>
於鄉思曽治園亭田野中至梅花開時輒使人相召<lb/>
予多不至而思曽時乘肩輿過安亭江上必盡醉而<lb/>
歸嘗以予文示上海陸詹事子淵有過奬之語思曾<lb/>
凌曉乘船來告予非求知於世者而亦有以見思曾<lb/>
愛予之深也思曾之塟也陳吉甫既為銘予獨痛思<lb/>
曽之材使不得盡其所至亦為之致憾於天而已矣<lb/>
　　從叔父府君墳前石表辭<lb/>
歸氏世著於呉自唐天寶迄於同光百八十年以文<lb/>
學科名為公卿侍從有至令僕封王者呉人至今紀<lb/>
<pb n="KR4e0215_SBCK_023-3b"/>
</p>
<p>
之宋咸淳間湖州判官罕仁居崑山之太倉項脊涇<lb/>
洪武初徙今附城須浦上六世之墳墓在焉叔度逃<lb/>
難走夜郎卭筰間有神人來迎將之宜興徐文靖公<lb/>
為之作傳叔度再世為我高祖諱璿承事郎生我曾<lb/>
祖諱鳯城武縣知縣城武公三子長我祖諱紳仲叔<lb/>
祖諱綬季叔祖諱綺府君仲之子也諱格後更諱于<lb/>
徳字民從弘治間曾祖父母與叔祖一歳中皆亡府<lb/>
君少孤吾祖教之後常依季叔祖以居恩勤撫育二<lb/>
父之功為多其後吾歸氏之在海虞白茒者兄弟皆<lb/>
修學延致府君府君遂盡室以行白茆瀕江海府君<lb/>
<pb n="KR4e0215_SBCK_023-4a"/>
築居田野中四望寥曠每秋風落木慨然首丘之感<lb/>
然去歸市隠隠莾蒼間歸市諸兄弟家也時時相過<lb/>
從㑹集府君是以喜曰吾居此殆不乏跫然之音也<lb/>
府君雖在海虞界與宗叔諫猶籍崑山博士弟子歳<lb/>
皆有米廩之養諫復推其半與之葢白茆諸父兄弟<lb/>
三十餘年睦友任恤之義可尚焉然性曠達高簡獨<lb/>
以宗門相依他無所屈也嘗與人友善後其人貴顯<lb/>
終身不見其面有所得飲酒輒盡以是不能為家而<lb/>
少有異稟讀書過目輙成誦能日寫經義百篇人見<lb/>
其無所事學而藝甚習數試不第㑹督學御史牒至<lb/>
<pb n="KR4e0215_SBCK_023-4b"/>
</p>
<p>
府君當貢博士有所私持兩端上請御史墮其計中<lb/>
遂以府君為次還至揚子江大風雨連日不得渡忽<lb/>
感疾腹脹泄痢府君母龔氏青縣教諭紱之女山東<lb/>
左布政使清恵先生理孫也家世科名府君少隨諸<lb/>
舅計偕北上至是歎曰吾少從舅氏觀都邑之盛宫<lb/>
闕官署街術至今歴歴記之天子致治中興建明大<lb/>
典數事及備禦外國吾方壯年不得有所試今老矣<lb/>
且將一望闕廷而竟不得徃命也夫府君卒于嘉靖<lb/>
三十八年十月十二日年六十有五娶張氏修武縣<lb/>
知縣謙之孫卒於嘉靖三十年七月初七日年六十<lb/>
<pb n="KR4e0215_SBCK_023-5a"/>
有二生男四人有恒有倫有守有徴章氏生女一人<lb/>
章氏出漢陽太守賢孫男四人士弘士和士毅士達<lb/>
城武公墓在須浦上先祖妣及仲叔祖父母祔左先<lb/>
妣先姑祔右先姑以下無餘地故為新塋海虞萬歳<lb/>
涇之陰南去白茆浦百武禮公子始來在他國者後<lb/>
世為祖謂之别子明有始也又曰去國三世爵禄有<lb/>
列於朝出入有詔於國若兄弟宗族猶存則反告於<lb/>
宗後明不絶也嗚呼宗門衰落念吾先世媺宫室族<lb/>
墳墓而聯兄弟吾叔父竟羈窮以死能不為之悲慟<lb/>
哉其塟也叔祖曇以下皆自崑山往哭之同學諸生<lb/>
<pb n="KR4e0215_SBCK_023-5b"/>
上其行於有司友人陳敬純歛賻贈而弟學顔供塟<lb/>
事尤盡其力云<hi>漏刻本抄本皆然今姑闕按章氏不言繼娶又不言側室疑脱</hi>
　　通政使司右叅議張公墓表<lb/>
公姓張氏諱寰字允清世為蘇州崑山人曽祖諱用<lb/>
禮贈奉政大夫刑部郎中祖諱稹考諱安甫祁州知<lb/>
州封奉直大夫刑部員外郎初奉政有四子稹其長<lb/>
也次和中順大夫浙江按察司提學副使次穆太中<lb/>
大夫浙江布政司右叅政兄弟以文章節行稱於世<lb/>
號二張先生次种濮州判官始英宗皇帝臨軒䇿士<lb/>
中順兄弟同舉禮部太中名第二及入對䇿中順第<lb/>
<pb n="KR4e0215_SBCK_023-6a"/>
一天子使小黄門密至其邸識之以有目眚寘二甲<lb/>
第一大中積官當入為都御史㑹李尚書秉為大理<lb/>
寺卿王槩所排太中在李公奏中遂罷官而兄弟四<lb/>
人惟伯與其季不為進士而伯實生奉直公其季生<lb/>
大理評事申甫又皆舉進士奉直性高簡不屑世故<lb/>
為祁州滿任即致政詔嘉之増秩以歸葢張氏子姓<lb/>
不甚繁衍而世登科甲二張先生最有名而公父子<lb/>
仍紹其美崑山之人以是榮貴之公登嘉靖辛巳進<lb/>
士明年知濟寧州至則減損戸徭拊循流亾州水陸<lb/>
二驛併水驛須冰沍乃給陸以省其費修學舍揀生<lb/>
<pb n="KR4e0215_SBCK_023-6b"/>
</p>
<p>
徒才俊者督課之創方正學先生祠時奉直公就養<lb/>
在濟雅不樂公居孔道晨夜飭儲㣥候望公遂疏乞<lb/>
改官調濮州濮於濟北境而僻公益蠲去繁苛出庫<lb/>
錢以賑饑荒水囓州城公新築増羊馬城東郡有大<lb/>
賊詔書名捕不得公陰誘其豪具得囊槖逐捕斬之<lb/>
巡撫都御史上其最兵部以非邊功格不行丁内艱<lb/>
服除補開州州瀕河河溢水退多填閼之田豪民兼<lb/>
併以虛租影射下户公命魚鱗比次以絶其姦輯二<lb/>
州志修衛公子路墓陞刑部山西清吏司員外郎尚<lb/>
書以公才令攝浙江司郎中獨循寛法人以無寃居<lb/>
<pb n="KR4e0215_SBCK_023-7a"/>
頃之予告歸養奉直公春秋高愛公甚常同臥起頃<lb/>
刻不離年八十有四而終公居喪廬墓有乳燕之祥<lb/>
服除授通政司右叅議司事清閒散衙後即從名流<lb/>
賦詩㑹九廟災詔京朝官三品以上自陳而公秩五<lb/>
品往見夏學士問詔旨欲自陳夏公謾應之曰可葢<lb/>
素不樂公欲悞之也公遂自陳得致仕以強年坐廢<lb/>
論者惜之其後撫按先後薦吏部特表薦皆不行公<lb/>
之歸也惟以圖史自娱臨摹法書揮翰竟日不倦好<lb/>
遊名山初嘗從奉直公觀㕍蕩登天目父子相隨衣<lb/>
冠儼雅浙人慕之後益得縱意渡浙江南抵武夷至<lb/>
<pb n="KR4e0215_SBCK_023-7b"/>
</p>
<p>
匡廬還觀石鍾小孤采石九華黄山白巖足跡幾遍<lb/>
東南先是坦上翁與名士呉珫陸崑軰為湖社孫太<lb/>
初亦與其中坦上翁者前工部尚書劉公麟也建安<lb/>
李尚書嘗稱見翁峴山了無宿具惟以乳羊博市沽<lb/>
風雨瀟瀟欣然達夜高風可想而翁獨與公善公晚<lb/>
入社而顧尚書諸名賢皆在公春秋如期至苕上社<lb/>
畢輒遊山然以其人夷曠多愛所至大吏迎將人比<lb/>
之鄭莊千里不齎糧自陽明殁後學者稍稍離散公<lb/>
嘗登其門至是吉水鄒謙之餘姚錢徳洪以師門高<lb/>
第㑹講懷玉之山公欣然赴之欲以明年為太嶽之<lb/>
<pb n="KR4e0215_SBCK_023-8a"/>
遊而遘疾不起矣實嘉靖四十年正月二十四日年<lb/>
七十有六子男四人恒慕恒純恒思恒學女二人孫<lb/>
男六人孫女四人公為人篤于行誼事長姊終身孝<lb/>
敬不衰置義田以贍宗族少年有善推奬逾分以故<lb/>
多依歸之陳主事者分司濟寧詿誤繫獄公抗言使<lb/>
者竟白其寃楊太僕杖死朝堂召故人賓客為棺歛<lb/>
所部三州經三十餘年其人猶不絶問遺其見愛如<lb/>
此人或當筵有所凌忤但坐睡少頃欠伸即命肩輿<lb/>
去終未嘗有所較也晚歳惟務遊覽在舟中之日為<lb/>
多家事一無所問人望之蕭然有神仙之氣殁後郡<lb/>
<pb n="KR4e0215_SBCK_023-8b"/>
</p>
<p>
人有設香茗降仙者公憑乩自謂已得仙云余少辱<lb/>
公見愛俾與其長子有婚媾之約公自懷玉還即見<lb/>
過復置酒相召欲以文字見屬而不竟所言但曰此<lb/>
兒子輩事也不幸公尋謝世於是諸子以嘉靖癸亥<lb/>
十月二十八日癸酉塟公于邑東南㳌川鄉七保在<lb/>
字圩横塘先塋之次屬余書其墓上之石余何敢辭<lb/>
焉<lb/>
　　封奉政大夫南京兵部車駕司郎中王君墓表<lb/>
無錫有隠君子曰王君以仁孝施於其家而訓迪其<lb/>
鄉之子弟二子相繼登進士初朝廷用伯子官推封<lb/>
<pb n="KR4e0215_SBCK_023-9a"/>
為户部某司主事及仲子之在駕部也詔又以其官<lb/>
命之其於世俗榮顯矣而君且樂嘉遯遺利勢聞子<lb/>
有美政善事貽書慰勞而終不喜以官封自矜眩以<lb/>
為居官者不得顧其家而居家者不知有其官其自<lb/>
殊别如此伯子方侍養而仲子進官廣東以君春秋<lb/>
高不忍踰嶺亦懇疏歸於是父子兄弟相聚葢又承<lb/>
懽顔者十餘年而君始卒年逾大耋見五世之孫羣<lb/>
兒環遶膝下怡怡愉愉獨得其天性之樂如君者吾<lb/>
江南仕宦之家不多見也君諱澤字均霑高祖諱宏<lb/>
居三登里以人材調補浙江都轉運鹽使司判官通<lb/>
<pb n="KR4e0215_SBCK_023-9b"/>
</p>
<p>
利鹽莢商人惠賴其卒也來共致金塟之曽祖諱惟<lb/>
益祖諱經兄弟五人皆好任俠宣徳中傜上林苑因<lb/>
破耗其家父諱宗常課書自給而教子以經學君以<lb/>
是明經為人師無錫黌舍之士半出其門而二子卒<lb/>
以經學顯君為人至孝父性嗜甘日貯棗杮蜜餌餦<lb/>
餭必愜其意一日行仆堦下傷其足病至危殆割股<lb/>
療之母袁孺人喪明左右扶掖十餘年目忽自明人<lb/>
謂孝誠之所感有賈人被掠盡亡其蓄行乞于市且<lb/>
餒死君知其湖湘間人賈呉久矣意憐之厚資送得<lb/>
生還其鄉其樂施予急人之難類如此日閲古書傳<lb/>
<pb n="KR4e0215_SBCK_023-10a"/>
方又數與黄冠遊多得禁方為藥齊活貧人甚衆居<lb/>
家無燕媠之容檢御精明不以老故自解嫚嘗服延<lb/>
壽丹形神充沃黑髮茙茙復生顱骨隆起乍開乍闔<lb/>
逾八十年侍姬復乳一男子一女子嘉靖三十七年<lb/>
秋遘疾食漸少氣㣲目烱烱不寐亟索枕中書又索<lb/>
阿羅漢傳歘然而逝人尤以為異是嵗八月十八日<lb/>
也年八十九配錢氏吳越武肅王之後潯之女封安<lb/>
人贈宜人先卒子男三人召戸部某司員外郎問廣<lb/>
東按察司僉事㓜子怡女二人孫男二人金鑑鑑舉<lb/>
進士未廷試孫女四人曾玄孫男女十六人以嘉靖<lb/>
<pb n="KR4e0215_SBCK_023-10b"/>
</p>
<p>
三十九年十二月某日塟馬鞍塢先塋之傍予數過<lb/>
無錫行九龍山下思與其賢士大夫逰而道無由今<lb/>
僉憲見屬以墓上之石葢余所夙仰其髙風而不可<lb/>
即者因讀進士鑑所為狀於是乃知其子孫之能成<lb/>
名者以有君也遂摭其大畧書之於墓云<lb/>
　　懷慶府推官劉君墓表<lb/>
懷慶府推官劉君以嘉靖年月日塟於上海縣之方<lb/>
溪後若干年其子天民具狀請余表於墓上劉氏之<lb/>
先自大梁來居華亭曰亨叔亨叔生仲禮始徙上海<lb/>
仲禮生慶慶生四子長曰銑次曰鈍銑坐法被繫京<lb/>
<pb n="KR4e0215_SBCK_023-11a"/>
師鈍隂乞守者代其兄令出得一見家人而歸死鈍<lb/>
既繫而銑歸紿其父母云鈍死己得赦歸鈍久繫而<lb/>
其兄不至京師士大夫皆知其寃為餽食飲久之赦<lb/>
歸家人驚以為鬼物母泣曰兒餒欲求食吾自祭汝<lb/>
勿怖吾也鈍具言不死狀乃開門納之銑倉皇從竇<lb/>
中逸去遂不知所之鈍生玉璵璵為建寜太守玉以<lb/>
其家衣物寄官所不令有擾於民璵卒為亷吏玉子<lb/>
兗汀洲通判兗子兆元字徳資即君也君自少舉止<lb/>
不類凡兒及為諸生常試髙等嘉靖四年中應天府<lb/>
鄉試先是其所親有誣害君者及君得舉則又曰吾<lb/>
<pb n="KR4e0215_SBCK_023-11b"/>
固稱德資聰明今果然矣君益厚遇之上海俗奢華<lb/>
好自矜眩君獨閉門讀書雖兵陣風角占候之書皆<lb/>
手自抄寫時從野老散髮箕踞樂飲不自表異計偕<lb/>
還渡江登秣陵諸山呼古人名舉酒與相酬不醉不<lb/>
止也嘉靖某年選調懷慶先太守已遷去㑹中使㗸<lb/>
命降香王屋山民苦供應多逃亡君攝守能以權宜<lb/>
辦濟使者告成事而去君嘗慮囚一女子呼寃君察<lb/>
其誣繫獄已二十年遂出之武陟富人以女許巨室<lb/>
因借其資以致大富而壻家後貧遂結諸豪爲証欲<lb/>
離婚君責令歸其女而疑富人家多女婢即歸恐非<lb/>
<pb n="KR4e0215_SBCK_023-12a"/>
真女乃問有老嫗嘗識其女面有黒子己而果非真<lb/>
女君怒欲按籍其家竟以其女成婚君為人寛和至<lb/>
持法雖宗室貴人請乞不能奪也尋以病去官至淮<lb/>
陰道卒臨卒於邑曰吾始與唐元殊飲酒讙呼寧知<lb/>
有今日耶我死於此無親知故人為訣男未成女未<lb/>
嫁負用世之志而不施命也夫唐元殊者君從父在<lb/>
汀州元殊同學相好時偕遊二老峯皮冠挾矢從僮<lb/>
奴上山以酒自隨酒酣相視大笑人莫能測也後元<lb/>
殊過海上時不見已數年為道平生慷慨泣下當炎<lb/>
暑置酒且歌且飲酒酣裸立池中傳荷筒以為戯君<lb/>
<pb n="KR4e0215_SBCK_023-12b"/>
</p>
<p>
既困於酒且為水所漬竟以是病一日卧覃懷官廨<lb/>
見一女子徙倚几旁以為其婢也呼之取茗恍惚不<lb/>
見自是神情不怡因請告還而卒時嘉靖某年月日<lb/>
年四十有九君先聘陸文裕公女後娶瞿氏子男二<lb/>
人天民天獻女三人適太學生顧從徳縣學生張時<lb/>
雍張秉初天民自傷少孤頗為序述君遺事俾余書<lb/>
之如此惜其獨負竒氣自放於盃酒之間然所施設<lb/>
一二己無媿於古人而不盡其才可悲也已<lb/>
　　敕贈翰林院檢討許府君墓表<lb/>
天厚人之有徳將以興其家不當其世而特鍾於其<lb/>
<pb n="KR4e0215_SBCK_023-13a"/>
子然猶使之困窮䁆鬱以殁若是其理有不可知也<lb/>
然非其困窮䁆鬱則亦無以大發於其後此其數詘<lb/>
伸消長之必然亦其理未嘗不可知也敕贈翰林院<lb/>
檢討許君之子曰國當許君之世已舉于鄉為進士<lb/>
第一是時國方計偕上春官君奄然以殁未幾其夫<lb/>
人汪孺人又繼之國既免喪遂上春官獲第選入翰<lb/>
林隆慶元年天子新即位覃恩近侍國時為檢討得<lb/>
以其官推封而汪夫人為孺人嗚呼國亦既顯且貴<lb/>
矣君夫人竟不及見國之所以痛泣荷國厚恩而抱<lb/>
無窮之悲也許氏自唐睢陽太守之孫儒避朱梁之<lb/>
<pb n="KR4e0215_SBCK_023-13b"/>
亂以來江南故其子孫多在宣歙之間而君今爲歙<lb/>
人君諱鈇字徳威曽祖仕聰祖克明父汝賢皆有濳<lb/>
徳君蚤孤依于外家稍長挾其資從季父行賈有心<lb/>
計舉十數年籍如指掌季父所至好與其士大夫遊<lb/>
君悉爲存問酬報尺牘又善書江湖間推其文雅季<lb/>
父初無子以君同産弟鈺爲子其後有子曰金金㓜<lb/>
而季父卒於客所君持其喪還塟金長盡歸其資或<lb/>
搆鈺云金非而繼父生也謀逐之金懼言于官鈺以<lb/>
不直憤死於是君同産諸弟籍籍向金且魚肉之君<lb/>
曰鈺自無理耳死非由金顧何罪爲涕泣勸解乃己<lb/>
<pb n="KR4e0215_SBCK_023-14a"/>
或又説金若父亡時資出兄手非有明也金疑父果<lb/>
有餘資君愈不自辨輒償之君既不勝金所求又養<lb/>
諸寡母振人之乏遂至罄匱乃之呉中收責諸家又<lb/>
盡貧空手來歸入門意懽然晚以病居家猶與族人<lb/>
月㑹食訓束子弟焚香宴坐吟詠不輙嘉靖四十年<lb/>
九月某日卒年六十有六孺人曽祖某祖某父憲孺<lb/>
人始髫與其姊奉觴為夀父愛其綽約婉善歎曰吾<lb/>
安得此女為吾男子子乎葢汪處士自傷無子也君<lb/>
久客孺人事舅姑撫諸叔甚有恩禮國生已七年君<lb/>
還始識其子逺或十數年不歸孺人日闋無儲嘗大<lb/>
<pb n="KR4e0215_SBCK_023-14b"/>
</p>
<p>
雪擁敝絮卧乳兒獨又經紀母家養送其母黄媪人<lb/>
謂始處士歎不能生子然生女無媿其子也孺人能<lb/>
以巫下神往往聞神語嘗謂君曰兒當貴然吾與君<lb/>
不能待矣後竟如其言云嘉靖四十一年九月某日<lb/>
卒年六十八余讀王荆公所為許氏世譜稱大理評<lb/>
事䂓者有旁舍客死千里歸其骸骨而還其金翁雖<lb/>
於其家兄弟而其事略相類凡許氏再以陰徳而再<lb/>
興天之報施于人如是其顯著耶抑伯夷之後其源<lb/>
逺流長後世忠孝之良不絶也天其逓興而未艾其<lb/>
不止於是耶國方為太史有道而文與余遊使余表<lb/>
<pb n="KR4e0215_SBCK_023-15a"/>
其墓余少愛荆公文顧何敢厠於其譜之後然其詞<lb/>
核亦可以信許氏而示知者云<lb/>
　　貞節婦季氏墓表<lb/>
嗚呼男女之分天地陰陽之義並持於世其道一而<lb/>
已矣而閨門之内罕言之亦以陰從陽地道無成有<lb/>
家之常事故莫得而著焉惟夫不幸而失其所天煢<lb/>
然寡儷其才下者往往不知從一之義先王憫焉而<lb/>
勢亦莫能止也則姑以順其愚下之性而已故禮有<lb/>
異父昆弟之服至於高明貞亮之姿其所出有二其<lb/>
一决死以狥夫其一守貞以殁世是皆世之所稱而<lb/>
<pb n="KR4e0215_SBCK_023-15b"/>
有國家者之所旌别然由君子論之苟非迫於一旦<lb/>
必出於死為義而出於生為不義是乃為可以死之<lb/>
道不然猶為賢智者之過焉耳由是言之則守貞以<lb/>
殁世者固中庸之所難能也婦之於其夫猶臣之於<lb/>
其君君薨世子㓜六尺之孤百里之命國家之責方<lb/>
殷臣子之所以自致於君者在於此時耳三代以來<lb/>
未有以臣狥君者也以臣狥君者秦之三良也此黄<lb/>
鳥之詩所以作而聖人之所斥也夫不幸而死而夫<lb/>
之子在獨可以死乎就使無子苟有依者亦無死可<lb/>
也要於能全其節以順天道而已矣常熟之文村女<lb/>
<pb n="KR4e0215_SBCK_023-16a"/>
子季氏為同縣人蔣朝用之妻少而喪夫撫其孤世<lb/>
卿比於成立寡居二十有七年以嘉靖某年月日卒<lb/>
黎平太守夏君玉麟高其行為貞婦季孺人傳獨稱<lb/>
其所以能教世卿者為有功於蔣氏而未有墓石葢<lb/>
季氏之祔在虞山之陽邵家灣其舅汝州守蔣氏之<lb/>
兆域也予因世卿來請因論著之以表其墓上使知<lb/>
女子不幸而喪其夫者當以季氏之徒為中道云<lb/>
震川先生集卷之二十三　後學無錫秦松齡訂<lb/>
<pb n="KR4e0215_SBCK_023-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_014-1a"/>
震川先生集巻之十四<lb/>
　夀序<lb/>
　　朱母孫太孺人壽序<lb/>
吾崑山僻在東海之濵為吳下邑而山區水聚天地<lb/>
之精氣蜿蜒廻薄而㑹于此故士之登朝著躋膴仕<lb/>
者常倍於他州至於耆艾長年履期頥之福閭巷之<lb/>
老閨門之女子多有之嘉靖癸丑甲寅之歳間以七<lb/>
十稱慶者數十家以仕宦過家為其親七十夀者亦<lb/>
不下三數家世稱七十古所稀况於富貴夀考兼之<lb/>
而在於吾邑如是者相望豈非一時之盛哉朱君恭<lb/>
<pb n="KR4e0215_SBCK_014-1b"/>
</p>
<p>
之以進士起家為浮梁令之三年上計京師　天子<lb/>
擢為尚書冬官郎將赴南都浮江東下來省其母於<lb/>
是士大夫循鄉俗之禮如前數十家之為賀者又以<lb/>
恭之仕宦而歸太孺人年又七十也賀尤不可以後<lb/>
雖然予以恭之官南都於其家不越五百里畿甸之<lb/>
内昔之人所欲乞鄉郡以便養而有不能得者恭之<lb/>
不求而得之此所尤宜賀者夫士以其身為國而使<lb/>
之忘其私非人情也先王之制未甞然也既富方榖<lb/>
必也有好于而家用其人之力而忍絶其私耶古者<lb/>
卿大夫皆仕於封内銜使命于四方則有越境之行<lb/>
<pb n="KR4e0215_SBCK_014-2a"/>
然亦不踰時而復而不遑將母先王所以恤之者至<lb/>
矣今海内為一仕而去其父母妻子宦轍所至窮日<lb/>
月之出入於是乎奪其私以為國有不能於兩得之<lb/>
者今恭之將行矣所以夀太孺人者非特一時鄉里<lb/>
之榮而已去而之南都風土之樂猶吾邑也膳羞被<lb/>
服宴飲之奉猶吾邑也南都之士大夫來為夀者猶<lb/>
吾邑也恭之可謂兩得之也使天下之士仕於内外<lb/>
皆如恭之是所謂各適其性而無復行葦裳裳者華<lb/>
之思矣以孝為忠孰能禦之哉孰能禦之哉<lb/>
　　顧母陸太孺人七十夀序<lb/>
<pb n="KR4e0215_SBCK_014-2b"/>
凡士之讀書應舉以登進士為榮其登進士服官受<lb/>
采以銜　天子命過鄉閭夀其親而姻戚賔友迎延<lb/>
滿堂日為供具飲酒歡宴為樂此今之所誇以為富<lb/>
貴者盡世俗以然顧子行於是得之而尤有異者始<lb/>
子行之先君事　武皇帝為刑科給事中是時佞寵<lb/>
盈朝　天子日從趙李之徒不復御椒寢而前星未<lb/>
耀公疏論其事及　今皇帝嗣服首進八疏以賛新<lb/>
治其疏在史館宜有之公之為給事也先亦由進士<lb/>
為行人葢去君之時今幾三十年子行復起進士為<lb/>
行人過家而鄉里姻戚賔友彷彿見其先人時事有<lb/>
<pb n="KR4e0215_SBCK_014-3a"/>
下淚者而太孺人始事給事給事為諸生以及於貴<lb/>
顯中更艱苦辛勤矣葢又三十年而復見其子如其<lb/>
夫之貴此其所以為尤異者顧氏世家海上公乃徙<lb/>
崑山之南千墩浦之上而公之族稍稍從以來散居<lb/>
浦之東西而公與其從父兄一時並為黄門氣勢翕<lb/>
赫終不少藉以陵轢其里人是時公在京師太孺人<lb/>
獨以舅姑老不能從留養之其後太孺人寡居獨持<lb/>
門戸矣伯子子繩讀書入太學而子行最少兄弟恂<lb/>
恂友愛無彼我之間葢太孺人之為教者如此昔歐<lb/>
陽公為許氏園記以為許君以制置七十二州之有<lb/>
<pb n="KR4e0215_SBCK_014-3b"/>
</p>
<p>
餘治數畝之地為園不足以施其智而於君之事亦<lb/>
不足書唯許氏之孝弟著於三世矣海陵之人過之<lb/>
未嘗不愛其人也則夫前之所云亦夫人遭際之適<lb/>
爾不足以為異唯太孺人之懿徳施於子行之兄弟<lb/>
所謂駢枝連理同巢共乳之瑞於此見之而富貴夀<lb/>
考康寜之福歸於太孺人者將未艾也太孺人二子<lb/>
一女為今進士沈君子善之配其外孫堯俞從予游<lb/>
以十月二十七日為其誕辰來徴予文為夀予為序<lb/>
之如此云<lb/>
　　張母太安人夀序<lb/>
<pb n="KR4e0215_SBCK_014-4a"/>
張母太安人之寡居也其子秋官尚書郎甫七歳家<lb/>
甚貧不能自存太安人辟苧以為食旦遣就傅夜則<lb/>
躬自督誦母子共燈火熒熒徹曉太安人苧獨精售<lb/>
輒倍價太安人亦自喜為之常辟苧無晝夜寒暑以<lb/>
一女子持門戸備歴百艱如是者幾年秋官舉進士<lb/>
為主事幾年有太安人之誥又幾年致仕歸養于家<lb/>
又幾年為嘉靖二十年太安人年八十矣於是膺命<lb/>
秩又得其子之侍養甘脆之珍華綺之飾無弗致者<lb/>
鄉里以為榮而太安人敝衣厲食辟苧自若也秋官<lb/>
有小過詬責之如年少時談者以太安人可以附于<lb/>
<pb n="KR4e0215_SBCK_014-4b"/>
</p>
<p>
古之列女太安人初度之辰鄉進士鄔克忠軰二十<lb/>
餘人如張氏舉觴為夀相與誦太安人之美因及其<lb/>
所以為夀之説有光聞之古之善養生者務尊其生<lb/>
而勿攖之時其興居之節適其奉養之宜而内不傷<lb/>
其七情之和若處子嬰兒然故得全其天年不中道<lb/>
夭也太安人之所以勞其生者去其養生之説逺矣<lb/>
其艱辛彌甚其得數彌長莊周所謂受命于地唯松<lb/>
栢獨也太安人之謂也古者尊老非直尊其年而已<lb/>
有徳焉若太安人者可以夀矣<lb/>
　　馮宜人六十夀序<lb/>
<pb n="KR4e0215_SBCK_014-5a"/>
予母家在呉淞江南千墩浦之内浦上民居數百家<lb/>
有寺曰延福中有梁天監時所建浮圖矗立至雲表<lb/>
常在數里外往來望見之犍為太守陳君徳振家其<lb/>
下予年數歳時從舅氏過其家則君之先大夫尚少<lb/>
壯使二童子延予坐童子者今亦不能記其為何人<lb/>
矣時君尚縣學生亡何遂鄉進士而君之母太宜人<lb/>
寔先妣之姑也故予與君每見必執甥舅之禮庚戌<lb/>
之歳同試南宫君以病臥逆旅不能入試予時時候<lb/>
之及予南還君謁選天官時冡宰夏公試君第二檄<lb/>
守嘉定州嘉古犍為郡有峨眉之勝於今天下州稱<lb/>
<pb n="KR4e0215_SBCK_014-5b"/>
</p>
<p>
一二夏公竒君之文故處以是州云欲以變蜀之文<lb/>
體君果能以自見未朞歳有治聲于蜀中而以外艱<lb/>
還不究其用免喪方上道遽疾作長逝今忽忽已五<lb/>
六年矣而君之婿張應仕以宜人之夀請序於予顧<lb/>
念今昔有不能不慨然者矣然有可以為賀者宜人<lb/>
從君起田畝早歳見夫君取髙第雖蹇阨于南宫垂<lb/>
三十年晚以知遇釋褐得守名州往返蜀道涉岷江<lb/>
經瞿塘宜人常從得見天下名勝葢吾之邑貴顯者<lb/>
多矣身殁未幾以藏鏹叢怨妻子乞哀於道旁君之<lb/>
取於利則薄矣而以夀考康寜貽于宜人以及于子<lb/>
<pb n="KR4e0215_SBCK_014-6a"/>
孫者何可窮也予亦宜人之甥也故不辭而爲之序<lb/>
　　陸母繆孺人夀序<lb/>
繆孺人爲指揮使陸長卿之室長卿者故冡宰水村<lb/>
公之母弟也昔寜藩之亂事連冡宰長卿與母太夫<lb/>
人皆殁於京師孺人無錫人也歸長卿未幾而遭家<lb/>
難時年二十有四迄今嘉靖三十有六年於是年已<lb/>
六十其孫婿嚴生垂慶與余家有姻來請其夀之文<lb/>
余謂爲夀者不過致其禱祝之辭則爾之所能言謂<lb/>
若飲食燕飲婚姻子姓㑹聚之盛則陸氏之所自有<lb/>
至于女子之行不出於閨門將取其常事列之亦非<lb/>
<pb n="KR4e0215_SBCK_014-6b"/>
</p>
<p>
文之所取又何用于余言乎雖然余聞繆孺人遭家<lb/>
多難盛年寡居著栢舟之節終温且恵淑慎其身燕<lb/>
燕之所美也及爾顛覆既生既育谷風之所嘆也予<lb/>
所拮据予所将荼予所蓄租予口卒瘏曰予未有室<lb/>
家鴟鴞之所怨也此固陸氏子所宜述者以此為孺<lb/>
人夀其可乎冡宰以書生起家至通顯嘗將百萬兵<lb/>
自山東追巨盜過江殲之于狼山師還過吳所將天<lb/>
下精兵皆在吳門鄉人縱觀嘆息長老至今傳之及<lb/>
掌銓衡凡十年士大夫輻輳其門當是時長卿負其<lb/>
兄勢甚赫奕也一旦掇危禍蹈不測之淵頼天子明<lb/>
<pb n="KR4e0215_SBCK_014-7a"/>
聖終保全其家然如寒林巨木更嚴霜之後生意幾<lb/>
盡矣物盛而衰衰久而復此天道之常冡宰詩書之<lb/>
澤尚綿綿不絶今三十餘年子孫必有能復其始者<lb/>
孺人當及見之陸氏子曰丕者余從祖姑之夫曰欽<lb/>
若恒若者皆余姻友也生其并以余言示之<lb/>
　　鄭母唐夫人八十夀序<lb/>
予友鄭君伯魯少遊莊渠甘泉二先生之門晚與唐<lb/>
以徳為友居於郡城士大夫皆崇尚之今年十二月<lb/>
某日奉其母太夫人唐氏為八十之夀子與伯魯同<lb/>
為魏氏諸倩内家諸弟多從伯魯學者於是濬甫來<lb/>
<pb n="KR4e0215_SBCK_014-7b"/>
</p>
<p>
請余為太夫人夀序葢唐氏長洲望族而鄭自華原<lb/>
王以來數百年為簮纓世家予以魏氏之連常有女<lb/>
婢往來數能道太夫人之徳而伯魯循循學道日致<lb/>
孝養有人子之所難者世俗之所慕艶惟一時之輝<lb/>
華顯奕而家門之内多有虧敗其於所得於天之數<lb/>
往往不能以全而鄭之和氣獨鍾萃於一門葢伯魯<lb/>
之尊人與太夫人皆髙年在堂伯魯夫婦偕老今年<lb/>
六十而其子已有孫於是鄭氏五世矣父母夫婦兄<lb/>
弟子孫皆全天倫之樂求之於世葢無有也以伯魯<lb/>
之才使之用於世可以致顯仕為不難顧以詘於時<lb/>
<pb n="KR4e0215_SBCK_014-8a"/>
而獨重於鄉里之間然豈以此易彼哉予賦命窮獨<lb/>
伯魯之所有無一全者如溺者於岸上之人飲酒嘯<lb/>
歌舉首望之何以為情故於濬甫之請非敢為賀書<lb/>
所見而已是為序<lb/>
　　張母王孺人夀序<lb/>
上海張莊懿公之孫繩武其室曰王孺人能以孝慈<lb/>
儉勤成其家教諸子皆已有立而次子仲謙亦既舉<lb/>
於鄉矣今年孺人六十以某月日為其設帨之辰其<lb/>
外弟秦君光甫將往為夀而請序於予葢孺人于光<lb/>
甫為其舅之子而莊懿公之子婦為尚書旅溪朱公<lb/>
<pb n="KR4e0215_SBCK_014-8b"/>
之女實孺人之姑而光甫之姑子也孺人姑婦於光<lb/>
甫皆為女兄以重親故比他族尤懽光甫嘗有家難<lb/>
親舊稍自引去孺人恩䘏之不異平時光甫是以不<lb/>
能忘及仲謙光甫皆試春官又相愛也秦氏崑山名<lb/>
族然光甫乃上海來徙去孺人之居百里而遥而時<lb/>
節問遺慶䘏未嘗乏絶夫古稱睦於父母之黨以為<lb/>
孝而教民以三物有孝友睦婣任䘏之行其不能者<lb/>
刑以糾之而不婣之刑與不孝同尚書九族之稱爾<lb/>
雅三黨之號親親之義同歸於厚焉天下之勢常自<lb/>
近而逺而君子以厚道教天下每由其逺以思其近<lb/>
<pb n="KR4e0215_SBCK_014-9a"/>
故族兄弟之别非一本之父道則其始一人而已外<lb/>
兄弟之别非一本之母道則其始亦一人而已先王<lb/>
教天下以孝而忍自貽其薄乎故君子觀孺人之施<lb/>
于秦氏而可以知其家風松江去吾邑不逺然豈所<lb/>
謂百里而不共俗者歟吾葢有歎焉余少保徐公之<lb/>
夫人旅溪公之外孫女也光甫之往京師夫人執甥<lb/>
舅之禮甚恭以此知兩尚書故家之遺風如此光甫<lb/>
之往為夀也宜有萬世景福之祝而予獨著二姓往<lb/>
來之好本孺人之厚徳蓋序其所以然者當如此云<lb/>
　　王黎獻母楊氏七十夀序<lb/>
<pb n="KR4e0215_SBCK_014-9b"/>
聞之愛親者不敢惡於人敬親者不敢慢於人古之<lb/>
君子脩其孝弟内以事其親外以友於鄉人其心一<lb/>
而已矣吾以其所以愛吾親者推之以友其人而友<lb/>
道行人以其所以友於吾者推之以愛吾親而孝道<lb/>
達葢至於今之世先王之禮無復有存者矣而末俗<lb/>
之所尚相與為夀以為能孝愛其親古無有也雖然<lb/>
夀人之親者豈非所謂愛吾親者推之以友其人而<lb/>
友道行歟夀吾之親者豈非所謂人以其友於我者<lb/>
推之以愛吾親而孝道達歟古有養老之政退脩之<lb/>
以孝養也民知尊長養老而後能入孝出弟民知入<lb/>
<pb n="KR4e0215_SBCK_014-10a"/>
孝出弟尊長養老而後教成今世所謂為夀者若禮<lb/>
然而不容已推是心也豈不能修其孝養歟羅氏之<lb/>
獻鳩司徒之保息行葦之忠厚豈不由此而出歟為<lb/>
此春酒以介睂夀肆筵設席授几有緝御古豈異於<lb/>
今歟王黎獻之母七十而為夀其與之友者之夀之<lb/>
也而問於子曰今世之所行若是也合於禮乎予是<lb/>
以論之如此黎獻菽水以養能得其母之懽心而母<lb/>
亦能成其子之志令與邑中賢豪遊門外多長者車<lb/>
轍時時為具飲食有陶母截髮之風葢與之友者之<lb/>
稱之如此其夀以戊申十一月朔孺人之誕辰進觴<lb/>
<pb n="KR4e0215_SBCK_014-10b"/>
</p>
<p>
於黎獻之家者若而人夀黎獻之母如夀其母也其<lb/>
為黎獻之友者如此噫可以觀古之教矣於是乎書<lb/>
　　沈母丘氏七十序<lb/>
吾觀於古者王教脩明内外順治閨門之事皆可歌<lb/>
咏而傳道之有如執懿筐治絺綌抱衾裯星爛而起<lb/>
春日㣲行登岡阜而采巻耳遵水墳而伐條枚此婦<lb/>
人女子之常而事之至㣲者矣然而幽閒貞静之徳<lb/>
隠然寓于其間而足以章明王者之化是後女子之<lb/>
於史傳罕可紀述必其感慨激發非平常之行乃能<lb/>
垂芳烈著美名於後世不獨三王之治不復見抑亦<lb/>
<pb n="KR4e0215_SBCK_014-11a"/>
後之人喜異而忽其常也予友沈伯庸之母丘碩人<lb/>
平生不出一畝之宫辛勤拮据俛首於女紅者今七<lb/>
十年固夫人之所謂平常之行吾不能求夫赫赫者<lb/>
以稱碩人然推其道而充之豈非所謂盛徳而王者<lb/>
之化其何以過於此予於碩人之行要未能悉而獨<lb/>
與伯庸交伯庸偉然直諒君子知其有賢母也伯庸<lb/>
抱竒久不遇於世予與方思曾皆伯庸之友又皆不<lb/>
遇則嘗以相憐既而同舉於鄉則又以相慰自是三<lb/>
人者有喜事恒相慶也碩人於九月某日誕辰思曾<lb/>
告予相率隨伯庸以拜於其家予於是為之敘以道<lb/>
<pb n="KR4e0215_SBCK_014-11b"/>
</p>
<p>
碩人之所以賢<lb/>
　　王母顧孺人六十夀序<lb/>
王子敬欲夀其母而乞言於予予方有腹心之疾辭<lb/>
不能為而諸友為之請者數四則問子敬之所欲言<lb/>
者而子敬之言曰吾先人生長太平吾祖為雲南布<lb/>
政使吾外祖為翰林為御史以文章政事並馳騁於<lb/>
一時先人在綺紈之間讀書之暇飲酒博奕甚樂也<lb/>
已而吾母病痿蓐處者十有八年先人就選待次天<lb/>
官卒於京邸是時執禮生十年諸姊妹四人皆少而<lb/>
吾弟執法方在娠比先人返葬執法始生而吾母之<lb/>
<pb n="KR4e0215_SBCK_014-12a"/>
疾亦瘳自是撫抱諸孤煢煢在疚今二十年少者以<lb/>
長長者以壯以嫁以娶向之在娠者今亦頎然成人<lb/>
矣葢執禮兄弟知讀書不敢墮先世之訓而執法以<lb/>
歳之正月冠而受室吾母適當六十之誕辰回思二<lb/>
十年前如夢如寐如痛之方定如涉大海茫洋浩蕩<lb/>
顛頓於洪波巨浪之中篙櫓俱失舟人束手相向號<lb/>
呼及夫風恬浪息放舟徐行遵乎洲渚舉酒相酬此<lb/>
吾母今日得以少安而執禮兄弟所以自幸者也噫<lb/>
子敬之言如是諸友之所以賀與予之所言亦無出<lb/>
於此矣恩斯勤斯鬻子之閔斯子敬兄弟其念之哉<lb/>
<pb n="KR4e0215_SBCK_014-12b"/>
</p>
<p>
　　陳母倪碩人夀序<lb/>
嘉靖十四年予讀書邑之馬鞍山陳君仲徳為之主<lb/>
人其待予有禮所謂公執席妻執巾櫛舍者避席煬<lb/>
者避竈陳氏有焉予嘗媿之當是時陳君家饒財兄<lb/>
弟相友愛公私之事悉力無所推避嘗所推於其弟<lb/>
者千金不惜也推本其故葢其内之賢有以致之如<lb/>
此明年予應貢入太學遊兩京過齊魯燕趙之郊所<lb/>
至必問其風俗而與其地之人遊然後而知山野敦<lb/>
朴之老如君者為可思也葢其文愈盛其實愈衰所<lb/>
行愈逺而所見愈不足雖然退而返其鄉猶是也豈<lb/>
<pb n="KR4e0215_SBCK_014-13a"/>
其數十年之間風俗之變耶抑其人之孝友重義皆<lb/>
不如陳氏耶抑陳氏之内之賢者果有以異於人耶<lb/>
先是陳君兄弟亦以謝世獨二母與諸子居而陳君<lb/>
之室倪氏於是年七十其子太學生簡即從予馬鞍<lb/>
山者也來請予文以為母夀予思陳氏之厚求之於<lb/>
今而不可得而簡之母與陳君同起家能相夫以成<lb/>
其友愛而致其和樂非其内之賢者耶今數十年來<lb/>
吳民困於横暴之誅求富家豪戸往往罄然而陳氏<lb/>
之力有不迨於其先人者然其母之賢與簡之恂恂<lb/>
孝謹不隨俗而變者是其所以為家之肥者也昔予<lb/>
<pb n="KR4e0215_SBCK_014-13b"/>
主陳君雖稱其厚而亦厭其積貯之為累使遂刋落<lb/>
而俾其子一意於詩書之好而從事於清逺閒淡之<lb/>
中簡之學當日有得矣雖然至今而可也古者養老<lb/>
之禮燕飲之節莫不有孝弟仁義之道於其間非徒<lb/>
飲酒獻饌而已故曰君子欲觀仁義之道禮其本也<lb/>
吾觀簡也學日至於近而異於世俗之所為夀其親<lb/>
者於是乎可以書矣<lb/>
　　朱碩人夀序<lb/>
朱碩人為尚書旅溪之女張莊懿公之子婦碩人生<lb/>
長富貴公舅並為六卿兩族光顯矣既而與其子太<lb/>
<pb n="KR4e0215_SBCK_014-14a"/>
學君客京師又得今少保徐公為之子婿而女封至<lb/>
一品夫人碩人既已承藉貴盛及其季年又發祥於<lb/>
其女子而往者其孫仲謙復舉於鄉今年躋八十少<lb/>
保與夫人問遺餽贈歳月有加鄉人是以榮之余友<lb/>
秦進士光甫之姑旅溪尚書之夫人也碩人于光甫<lb/>
為女兄先是光甫之先人嘗以詿誤幾毁其家親族<lb/>
往往棄去而碩人恩勤備至故光甫每稱碩人之徳<lb/>
其于仁孝藹然也光甫又言碩人在公卿家不能為<lb/>
閭巷女子治生纖嗇之事獨其平生莊静推其孝慈<lb/>
以洽於九族豈非所謂盛徳者耶由此言之人之居<lb/>
<pb n="KR4e0215_SBCK_014-14b"/>
</p>
<p>
富貴能享之終始不替也非獨天命亦其盛徳有以<lb/>
當之也世謂婦人以能治生為賢然如先王之教亦<lb/>
使足以供婦事而已若如巴寡婦蜀卓氏之徒直貨<lb/>
殖之流何足道哉詩曰于以采蘩于沼于沚于以用<lb/>
之公侯之事又曰被之僮僮夙夜在公被之祁祁薄<lb/>
言旋歸可以想后妃夫人幽閒貞静之容矣歳之某<lb/>
月日碩人降誕之辰光甫來徴余文以為夀昔少保<lb/>
嘗家居或以余文相示特謬加奬誘以為可與進於<lb/>
古人今踰一紀余落然無所遇而公方在日月之際<lb/>
使人有異世知已之歎因光甫論碩人事益知公内<lb/>
<pb n="KR4e0215_SBCK_014-15a"/>
徳之助昔詩與春秋稱公侯夫人必言姬姜其原本<lb/>
於碩人尤不誣云<lb/>
　　朱君顧孺人雙夀序<lb/>
朱君官於閩者三年夀六十而其内顧孺人先君一<lb/>
年生其子上舍某縣學生某欲為孺人六十夀而不<lb/>
敢先也遲之以竢今年而徴予為其夫婦雙夀序以<lb/>
致之於閩吾鄉之俗五十而稱夀自是率加十年而<lb/>
為夀凡夀之禮其饋贈燕飫必豐又徴其學士之文<lb/>
詞詩歌傾其國之人無不至者此固居於其鄉者之<lb/>
宜若夫仕則有王事焉且又不當以稱老固宜無及<lb/>
<pb n="KR4e0215_SBCK_014-15b"/>
</p>
<p>
於此矣然古之君子在位而能宜其人民則百姓歌<lb/>
思而祝頌之不獨賛其令徳愷悌必祈以夀考而黄<lb/>
耉眉夀之形容想見於車馬衣裘之間可謂盛矣由<lb/>
此言之仕而為夀尤宜也吳與東甌在三代時賔於<lb/>
蠻夷呉有太伯虞仲之風其後頗與中國之㑹盟至<lb/>
秦已為郡縣而閩懸隔東海元鼎間横海樓船兩將<lb/>
軍軍出武林白沙石邪始建東粤迄今數千年俱為<lb/>
天子内地文物之盛無異鄒魯凡閩人之仕於呉與<lb/>
呉人之仕於閩猶東西州也君優㳺臺幕非有民社<lb/>
之責而妻子兄弟懽然以官為家歳時飲酒上夀如<lb/>
<pb n="KR4e0215_SBCK_014-16a"/>
不出里閈之間豈不真可賀哉抑君之政事足以宜<lb/>
其人民而紀於閩之士大夫者閩之人皆知之無俟<lb/>
於余言也獨惟君與孺人家世令族君為大冡宰玉<lb/>
峯公之從弟孺人為侍御之子而太保文康公之從<lb/>
子弘治間吾邑毛文簡公與冡宰公相繼魁天下間<lb/>
二科而文康公又魁天下崑山小邑數年間掄魁繼<lb/>
出　孝宗皇帝當宁嗟異至以吾邑里俗之讖傳于<lb/>
宫中更歴兩朝三公皆位台鼎而冡宰以厚徳元老<lb/>
至今巋然為鄉邦之望朱顧世為婚姻而其子弟之<lb/>
才俊與其女子之賢此尤足以誇於閩之人矣於是<lb/>
<pb n="KR4e0215_SBCK_014-16b"/>
乎書<lb/>
　　徐氏雙夀序<lb/>
天下承平以法制抑折豪傑之氣及其久也剗磨殆<lb/>
盡靡靡然無復能任事之人一旦求其材智勇力之<lb/>
士遂至無一人出以應之是非天下之乏材由所以<lb/>
養之馭之不以其道也予少識徐輔卿嘗學禮於予<lb/>
友方思曾思曾亟稱之然而未嘗言輔卿之材也數<lb/>
年以來輔卿為博士弟子而居於郡城呉中士大夫<lb/>
皆稱輔卿而慕與之交至於御史及郡太守嘗欲求<lb/>
民之疾苦必進輔卿而與之言無不當其心則吳民<lb/>
<pb n="KR4e0215_SBCK_014-17a"/>
往往隂受輔卿之賜而不知者矣而或以為士之家<lb/>
食未獲進用宜無事於此此言一出非所以待天下<lb/>
之才而務以抑折其氣如輔卿者要為有用於世而<lb/>
不可少也輔卿家居長者日過其門又能以其餘力<lb/>
治生貲用益饒故奉養其親甚歡凡為士者汲汲惟<lb/>
其父母之祿養為念雖其父母皆然輔卿未仕而鄉<lb/>
里葢以為愈於祿養之榮且安也其賢於人逺矣可<lb/>
不謂之才乎况將來之富貴方廹之而不可却也於<lb/>
是友人王萬全與邑中之素善輔卿者來請予文為<lb/>
夀予謂其親之饗有賢子而獲夀考以保其福祿者<lb/>
<pb n="KR4e0215_SBCK_014-17b"/>
</p>
<p>
將必有厚徳閟而莫能知也而獨於其子之顯著於<lb/>
人者序之云<lb/>
　　周氏雙夀序<lb/>
古者親愛其人必欲其久生欲其久生故致其頌禱<lb/>
之意詩三百篇以夀為言者多矣古有上夀有祝夀<lb/>
有為夀葢無非致其親愛之意非必施於髙年耆老<lb/>
之人惟古之養老之禮甚備未嘗有於其生辰而為<lb/>
夀者葢自今世浸以成俗子孫以是為隆禮而姻婚<lb/>
黨友以是為好問去於古則逺矣雖然人之愛其親<lb/>
者無所不至則凡可以致其愛者無不為也敬其親<lb/>
<pb n="KR4e0215_SBCK_014-18a"/>
者無所不至則凡可以致其敬者無不爲也愛敬其<lb/>
親亦愛敬人之親則凡可以愛敬人之親者無不為<lb/>
也今之為夀者其進是歟周君良佐循理率力共庶<lb/>
士之職厥配朱姥慈儉温良服㛅姻之教邑里稱之<lb/>
久矣今年六十而為夀其父母之慈也其子之孝也<lb/>
其婚姻黨友之恭敬也孔子曰吾觀于鄉而知王道<lb/>
之易易也此亦所謂有其舉之莫可廢者乎君之子<lb/>
才嘗識余於太學而余友顧文載予為黨友者故往<lb/>
為夀而屬余序之云<lb/>
　　王氏夀宴序<lb/>
<pb n="KR4e0215_SBCK_014-18b"/>
</p>
<p>
王氏之最長老母曰孫碩人今年八十矣於其生之<lb/>
月日諸子姓祝於堂下者若干人外姻之來祝者若<lb/>
干人三世之交游來祝者若干人皆願碩人之夀自<lb/>
今以往至於無算又願天下太平雨晹時若歳以有<lb/>
年縣官無苛政急賦閭里安居以娛碩人之老又願<lb/>
其孫若曾孫發揚詩書之業用於王國以報本朝二<lb/>
百年生育之恩碩人及見其榮也祝已其子有功有<lb/>
親退而與諸賔為宴少長詵詵以獻以酬既醉既飫<lb/>
咸相謂以為此王氏之盛不可以無述予案王氏居<lb/>
崑山之度城不知其幾世矣其家古檜老栝蒼然鬱<lb/>
<pb n="KR4e0215_SBCK_014-19a"/>
然尚皆百年物也度城在澱山湖旁有數十家之聚<lb/>
惟王氏居之無他族昔有王豫修先生修身潔行將<lb/>
及於仕而蚤世生平惟以忠孝大節自許崑山人至<lb/>
今稱之其子南陽克遵其訓爲隠徳君子碩人其配<lb/>
也吾觀吳中無百年之家者倐起倐仆常不一二世<lb/>
而蕩然矣王氏保有先世之詒雖時移事易稍稍侵<lb/>
削而亦不至於貧讀書數十世雖仕不遂而不至於<lb/>
易其業碩人俯仰八十年間顧盼於興廢之際維持<lb/>
保守之艱其賢有足稱者哉若廼爲碩人祝者前之<lb/>
詞則既美矣予又何以加焉<lb/>
<pb n="KR4e0215_SBCK_014-19b"/>
</p>
<p>
　　良士堂夀讌序<lb/>
昔吾外曾祖居縣南吳淞江之千墩浦生吾外祖兄<lb/>
弟四人世有惇徳而家最為饒髙閎大第相望吳淞<lb/>
江之上外祖于兄弟中最少而伯祖之子孫往往有<lb/>
入太學仕州縣者然在正徳之末並以賦役所困幾<lb/>
至流徙而澱山公以伯祖之叔子中憲公之仲子適<lb/>
以其時舉進士而吾外氏幾墜而復大振葢以澱山<lb/>
湖以北吳淞江以南數百年無顯者而鍾于是吾外<lb/>
曾祖四子而孟氏之支獨盛從舅中憲公及晏恭人<lb/>
生受誥封光寵矣公自郎署守列郡進陟藩臬駐節<lb/>
<pb n="KR4e0215_SBCK_014-20a"/>
南海叅政中州起書生不二十年至大藩可謂榮貴<lb/>
矣負用世之才不苟隨流俗年且未艾謝事以歸卜<lb/>
遷山居闢園圃蒔花竹可謂樂志矣吾外祖雖生長<lb/>
國家隆盛之時迨于季年亦遘彫瘵之㑹而公兄弟<lb/>
䝉頼恩澤家獲洽裕耕田讀書之外力政不過其門<lb/>
而諸子詵詵有榮進之望吾外祖時殆不能及也明<lb/>
年嘉靖乙丑當甲子一週而王恭人亦與之同年生<lb/>
乃以正月八日公降生之辰長兄淞南與弟子嘉子<lb/>
材為讌㑹而自喜其家之有此慶也使余序之余少<lb/>
依倚外家為諸舅所憐公又束髪相慕尚顧無以當<lb/>
<pb n="KR4e0215_SBCK_014-20b"/>
外氏之宅相而公能昌大其家恭人並受榮祉被服<lb/>
祁祁又亡妻南戴之族也余亦何情以為辭而淞南<lb/>
之命不可虚且以歳暮遐征不及預于讌㑹之末得<lb/>
以文字獲置爼豆之間與有榮焉良士堂者制詞中<lb/>
褒稱中憲公之語今取以名所居之新堂也<hi>吳橋周抄本作</hi>
<hi>小異今從常熟本氏夀讌序與此文</hi>
　　狄氏夀讌序<lb/>
嘉靖甲辰予友狄尚文試于禮部既落第欲隨祿仕<lb/>
留京師者踰月然非其志也又旦暮念其親竟拂衣<lb/>
以歸時東明君年已六十矣尚文拜于堂下顧諸弟<lb/>
<pb n="KR4e0215_SBCK_014-21a"/>
而喜曰吾不能進取以為父母榮就令進而有得焉<lb/>
當在數千里之外寜能為一日之懽乎是歳十月前<lb/>
晦一日初度之辰尚文率其弟稽首上夀鋪筵几備<lb/>
揖讓曰吾賔客不欲多惟知游而已脂膏滫瀡不能<lb/>
具惟觴酒豆肉而已於是㑹者不過數人酒不過數<lb/>
行賔主忻忻懽笑竟日此可以為儒雅之㑹矣昔者<lb/>
孔子之于禮葢盡心焉蜡祭之小也射藝之末也鄉<lb/>
飲酒一鄉之禮也聖人無所不用其觀也生辰為夀<lb/>
之儀不出於古亦足以寓養老教學之道而俗以誇<lb/>
詡兢于富貴文至而實不足狄氏之為夀異於世之<lb/>
<pb n="KR4e0215_SBCK_014-21b"/>
為者其可以觀也於是乎書<lb/>
　　唐令人夀詩序<lb/>
吳俗重生辰每及朝親黨咸集置酒髙㑹以為樂然<lb/>
惟富貴之家為盛南雲子為其内唐令人之夀乃多<lb/>
貴人長者皆造其廬自大司宼周公以下悉有贈章<lb/>
摛詞敷篇燦然盈室所以得此必有由然也南雲子<lb/>
初嘗有名于學宫矣以跌宕自罷去嘗饒于貲矣以<lb/>
不事生産傾其有乃優㳺林壤嘯歌自適日求其所<lb/>
以樂則又於歳時伏臘之外為此㑹不戚戚于所遇<lb/>
而又及時以自娛可謂難得者也南雲子稱令人之<lb/>
<pb n="KR4e0215_SBCK_014-22a"/>
賢極口至不容道觀南雲子于外則令人之稱其内<lb/>
者可知矣南雲子又不嫌于自稱也昔林類百歳被<lb/>
裘拾穂而行歌不輟自以無妻子為樂孔子不能難<lb/>
也雖然彼葢自解云耳使又得百歳妻與之並而歌<lb/>
于畦也不尤樂乎令人初夏得病阽危南雲禱于神<lb/>
夜夢菱花瓦盤初得其一己又得其一合之宛然成<lb/>
對令人病果愈南雲子是以愈喜令人年六十凡贈<lb/>
詩若干巻是為序<lb/>
　　邵氏夀詩序<lb/>
長洲邵守中年六十矣事其祖母有李令伯之風為<lb/>
<pb n="KR4e0215_SBCK_014-22b"/>
</p>
<p>
人敦樸無城市浮靡之習三子鏞錫釴皆游郡膠錫<lb/>
嘗㳺于兵備憲副王侯之門於是守中以某月某日<lb/>
生辰王侯以詩祝之自是聞而和之者繼踵諸子謀<lb/>
夀之梓而鏞來過予婁江之上俾予序諸首夫憲使<lb/>
以外臺之重秉節治戎體統尊嚴矣王侯為郡守已<lb/>
能崇尚文雅接引士類以故郡中俊乂多集其門其<lb/>
為人好自脩飾至其尊禮賢士夫輒能忘其貴賤之<lb/>
分既陟憲司能不改其素其施於守中鄉里布衣如<lb/>
平交此其尤難得者也吳為名郡前守有稱於史籍<lb/>
風流儒雅如韋應物白居易之徒邈不可及矣國朝<lb/>
<pb n="KR4e0215_SBCK_014-23a"/>
江夏魏杞山脩養老之禮鄉飲既畢躬自餞送郭門<lb/>
之外安陸姚克一尊禮巖穴每却騎從造士衡門近<lb/>
天水胡世甫以詩文集諸郡士隆下交之禮此其班<lb/>
班可稱者自餘真所謂陛㦸而進旁車而趨涉之王<lb/>
沉沉者矣今日之所見若太原何可得哉抑守中能<lb/>
得此於侯亦其有以致之宜諸子以為寵而傳之也<lb/>
是為序<lb/>
<pb n="KR4e0215_SBCK_014-23b"/>
</p>
<p>
</p>
  </div>
</body>
</text>
</TEI>
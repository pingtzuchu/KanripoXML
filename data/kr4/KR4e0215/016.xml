<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_016-1a"/>
震川先生集巻之十六<lb/>
　記<lb/>
　　重修闕里廟記<hi>代</hi>
隆慶三年闕里重修先聖廟成某官某以書幣走京<lb/>
師來請記于麗牲之碑先是嘉靖四十二年衍聖公<lb/>
某以廟之圯告於廵撫都御史張某方行相度以用<lb/>
之不贏而止及是年廵撫都御史姜廷頥廵按監察<lb/>
御史羅鳯翔周詠與藩臬諸君㑹議捐嶽祠之香税<lb/>
與司之贖鍰得一千六百其役人則用州縣過更之<lb/>
卒而以兖州府通判許際可董其役知府張文淵時<lb/>
<pb n="KR4e0215_SBCK_016-1b"/>
督視之經始于仲夏嵗盡而訖工輪奐䂓橅視昔若<lb/>
増左布政使某左叅政吳承燾副使吳道㑹皆首爲<lb/>
贊議者也唯先聖生於尼山講學於泗上歿而葬於<lb/>
此其地初名闕里後亦曰孔里先聖之歿弟子廬其<lb/>
冡上而不忍去魯人從而家者百餘室而魯世世相<lb/>
傳以嵗時奉祠諸儒講禮鄉飲大射於其間漢髙祖<lb/>
自淮南還過魯以太牢祠其後人主登封廵狩無不<lb/>
過而拜祠我　太祖髙皇帝龍興海内干戈未戢亟<lb/>
命遣祭紹封子孫修飭其祠宇　列聖承統世世増<lb/>
修　今天子隆慶之元年御正殿傳制遣官告祭而<lb/>
<pb n="KR4e0215_SBCK_016-2a"/>
車駕臨幸太學親釋奠命儒臣坐講賜三氏子孫有<lb/>
加海内慕學之士喁喁嚮風聖人之道益以光大則<lb/>
魯之有司與其有事兹土者今兹之舉固所以䖍奉<lb/>
先聖亦以宣明　聖天子之徳意不可以不記夫今<lb/>
夫子之廟學遍於天下而深山窮徼皆知誦法其書<lb/>
其在天之靈無所不之也然孟子曰近聖人之居若<lb/>
此其甚也荀子曰學莫便乎近其人盖孔子歿數百<lb/>
年矣學者至觀其廟堂車服禮噐諸生習禮其家有<lb/>
低囘而不能去者固以想像於逺不若景慕於近之<lb/>
為切也抑諸君子知䖍奉聖人矣亦豈徒事於其外<lb/>
<pb n="KR4e0215_SBCK_016-2b"/>
乎昔者子游聞諸夫子曰君子學道則愛人小人學<lb/>
道則易使也夫不知學道則施於喜怒哀樂無一而<lb/>
當其則必不能有望於安上治民而移風易俗也顔<lb/>
淵問仁夫子告以克己復禮及請其目夫子則曰非<lb/>
禮勿視非禮勿聼非禮勿言非禮勿動以顔子之資<lb/>
猶請事斯語以終其身故問為邦夫子以夏時殷輅<lb/>
周冕韶舞告之以顔子而夫子使之治天下國家以<lb/>
為不可一日而離於禮樂法度之中此即克己復禮<lb/>
之義也後之學者於視聼言動已之身不能治何以<lb/>
謂之學道故觀感於聖人者求仁為近求仁以學顔<lb/>
<pb n="KR4e0215_SBCK_016-3a"/>
子為近余嘉是役之成也敬述所聞以申告學者云<lb/>
<hi>不選今仍存此文錢宗伯</hi>
　　顧原魯先生祠記<lb/>
前元之季崑山有隐君子曰顧原魯先生居於海濱<lb/>
讀書學道不求聞於時端居一室慿几而坐所當兩<lb/>
臂處遺跡宛然手自批註經史後其家懼禍悉燬不<lb/>
傳然而海濱之父老至今能言之四傳而至其孫啓<lb/>
明今為太倉人稍徙至郡城有子存仁舉進士為禮<lb/>
科給事中得推封其父尋以言事忤旨被謫居庸關<lb/>
之外久之得還吳給事既被廢家居尤喜考論先世<lb/>
<pb n="KR4e0215_SBCK_016-3b"/>
故事而郡太守歴下金侯城頗采父老之言又以封<lb/>
君之敦尚誠朴足以風勵末俗乃檄令列祠於郡學<lb/>
若州之鄉賢祠復于齊門外卧佛寺之東偏建祠而<lb/>
以封君從祀以為近其家可以嵗時致祠事焉給事<lb/>
謂余具知始末而請記之余惟古之人遭時際㑹佐<lb/>
世主功施于天下而垂名于竹帛後世之所稱述徃<lb/>
徃為此至于巖穴幽棲之士雖長徃不返亦必因時<lb/>
主側席之求弓旌玉帛賁于丘園世始得以稱述其<lb/>
名若夫許由卞隨務光之徒以與人主以天下相揖<lb/>
讓此宜其彰彰較著矣而谷口鄭子真蜀嚴君平皆<lb/>
<pb n="KR4e0215_SBCK_016-4a"/>
修身自保楊雄少從君平逰已而仕京師顯名數為<lb/>
朝廷在位者稱此二人故能耕于巖石之下而名震<lb/>
于京師由此而言非此數者雖沒世無稱也而又有<lb/>
不然者古之君子修身學道寜憔悴于江海之上而<lb/>
不顧彼非有求于世者然約而愈顯晦而益彰逃名<lb/>
而名隨之傳記之所載不可勝數無求于世而世亦<lb/>
不容不知之此奚必有所待耶若原魯先生沒于海<lb/>
上至于今二百年而其幽始發則士之修徳礪行者<lb/>
何憂後世之不聞耶郡太守表章之意微矣祠凡為<lb/>
堂寢廡門若干楹經始于嘉靖三十年十月某日落<lb/>
<pb n="KR4e0215_SBCK_016-4b"/>
</p>
<p>
成于嘉靖三十二年十有一月某日是為記<lb/>
　　常熟縣趙叚圩堤記<lb/>
虞山之下有浸曰尚湖水勢湍激岸善崩湖堧之人<lb/>
不能為田徃徃棄以走有司嵗責其賦於餘氓而趙<lb/>
叚圩當湖西北尤窪下被患最劇宋元時故有堤廢<lb/>
已久前令蘭君嘗興築之弘治間復淪于大水嘉靖<lb/>
丁酉予宗人雷占為己業傾貲為堤堤成填淤之土<lb/>
盡為衍沃而請記于予嗟夫自井牧溝渠之制廢生<lb/>
民衣食之地殘棄于蒿萊之間者何可勝數有司者<lb/>
格于因循積習之論委天地之大利斯民愁苦哀號<lb/>
<pb n="KR4e0215_SBCK_016-5a"/>
側足於尋常尺寸之中率拱手熟視不能出一議而<lb/>
漫謂三代至于今其已廢者皆不可復夫未嘗施晷<lb/>
刻之功而徒諉曰不可復予疑其説久矣觀雷所為<lb/>
其力易辦而功較然者然更數十令獨蘭侯能之至<lb/>
蘭侯之業敗已又四十餘年為沮洳之塲莫有問焉<lb/>
者何也天下之事其在人為之耶事有小而不可不<lb/>
書者此類是也<lb/>
　　唐行鎮免役夫記<lb/>
蘇州至松江由姑蘇驛過吳江之境凡四驛而至此<lb/>
驛道也别自婁門東沿婁江又東南折而入于黄浦<lb/>
<pb n="KR4e0215_SBCK_016-5b"/>
</p>
<p>
而西此緣海之道也出葑門東走則行湖泖之間其<lb/>
避湖泖之險者則多從吳淞江南出大盈浦經唐行<lb/>
鎮異時官舟之牽挽役諸州縣唐行之夫不知何自<lb/>
而起舟所過晨夜追呼百家之市殆無寜居凍餓僵<lb/>
死于風霾雨雪之中者相屬太守臨安方侯知民之<lb/>
不便據法令罷免之鎮之父老相率来請紀于石或<lb/>
者以為賢太守奉宣條教千里之内父母之道師帥<lb/>
之責在焉加之今日上有賦歛之繁外有蠻夷之事<lb/>
太守視事以来風采日新惠利之政家有聞而邑有<lb/>
述當有卓犖大者若斯之類将不勝書雖然或者亦<lb/>
<pb n="KR4e0215_SBCK_016-6a"/>
知父老之意乎政之不便於其人無大小如人之有<lb/>
病唯病者自知之醫能療焉亦惟病者而後知醫之<lb/>
為徳也若然則父老之於侯其情至矣吾又以歎吾<lb/>
吳中之俗仁厚而馴良稍煦之以恩而其易感也如<lb/>
此國家威靈震薄海外亦時有土俗驍悍不得意則<lb/>
呌囂相挻以起有司不敢驚拊循之而已徃者大農<lb/>
以經費不足督天下賦吏緣以為姦利吳民父子兄<lb/>
弟駢死敲朴之下而莫有疾怨之心以是知天下有<lb/>
變吳民必不敢為亂以其愛上忍訽而易使也彼不<lb/>
之䘏而肆其恣睢之意者亦何心歟<lb/>
<pb n="KR4e0215_SBCK_016-6b"/>
　　吳郡丞永康徐侯署崑山縣惠政記<lb/>
昔永康徐公守吳郡當　武宗皇帝之末年逆藩竊<lb/>
發畿甸騷動翠華南幸吳江南要郡調兵食城守儲<lb/>
偫以待乗輿之至公不動聲色郡中晏然公有寛大<lb/>
之政先是秩滿當代吏民上書乞畱詔以河南右叅<lb/>
政復治郡近世未嘗有也後遷江西左叅政官至工<lb/>
部侍郎自公去郡三十餘年冡孫丞侯以太子家主<lb/>
簿出判吳郡清亷聞於郡中滿嵗復遷今官是時東<lb/>
南有倭奴之警侯治凡海之事防遏有法海波不興<lb/>
㑹諸屬縣令缺侯輙出視所至拊循其民近者閲月<lb/>
<pb n="KR4e0215_SBCK_016-7a"/>
逺者一嵗民莫不懷慕之郡之縣有七侯殆遍厯其<lb/>
五前年冬至崑山迄季春還郡又以事數入郡不顓<lb/>
居縣其所施於民可以為吏師法者徃徃可紀庫子<lb/>
為縣守藏令㢘則無擾不亷輙費不貲當侯時分毫<lb/>
無取民廼不知為此役白銀火耗一兩折閲多至三<lb/>
分侯以京庫折白輕齎鳯陽馬役解扛京庫鹽鈔練<lb/>
兵義役多寡參停取衷定為一分糧長解運之外又<lb/>
有小差額外之徴悉令蠲除火耗小差羨餘無慮干<lb/>
計吏白以為當得者侯無私焉又糧長解運官閉門<lb/>
黙定或貧富不相讐富者得規免而貧者傾其家已<lb/>
<pb n="KR4e0215_SBCK_016-7b"/>
定無所復控訴侯悉召至庭使互相舉應得等第一<lb/>
夕而定無不怗服至於催科之害民駢死杖下者不<lb/>
可勝數比侯之至縣庭寂然不聞鞭笞之聲而賦亦<lb/>
自辦又捐俸以助修學宫及諸神祠之傾圯者多有<lb/>
出於格令之外大抵吳民賦調之繁自昔患之嘗數<lb/>
更其法而弊日生識者以為不在於法而患吏之不<lb/>
亷吏亷矣法雖未盡而可以無弊如侯之䘏庫役公<lb/>
撥解省火耗蠲小差推此類行之民未有不甦者也<lb/>
念昔工部以仁惠拊吳吳民至今思之見侯之至如<lb/>
公之復來也侯繼踵甘棠之蹟睹其所茇而忍芟夷<lb/>
<pb n="KR4e0215_SBCK_016-8a"/>
其遺民乎詩曰無曰予小子召公是似以此知古之<lb/>
封建世家至今無不可行也晉周訪三世為益州四<lb/>
十餘年功名著於寜益侯年方富而寄任日隆必能<lb/>
光大前烈吾吳民之怙頼逺矣侯之還郡也國學進<lb/>
士陳志道等二十四人相與列其事俾余記之固以<lb/>
侯於吾黨恂恂然有愛人下士之風然寔因民之志<lb/>
非有私也用以告後之為政者云<hi>常熟本此文叅用</hi>
　　崑山縣新倉興造記<lb/>
崑山舊玉峰倉在西門之外漕輓之積在焉每嵗税<lb/>
入漕卒悉至於此領兑民間所謂西倉也濟農倉在<lb/>
<pb n="KR4e0215_SBCK_016-8b"/>
</p>
<p>
南門之内常平之粟在焉嵗之豐㐫以為發歛民之<lb/>
所謂南倉也縣志云二倉盖廵撫周文襄公所改剏<lb/>
云然濟農之庾其空已久頃者倭奴之警乃以城西<lb/>
之積歸之而濟農倉遂改為玉峰倉鶴慶彭侯以進<lb/>
士知崑山因倉故趾加恢拓之東至於公館若干歩<lb/>
始以囷廪攅植致鬱攸之變於是懲艾前患興造新<lb/>
倉中為官㕔左右互列凡若干楹一嵗四十一萬四<lb/>
千五百石之糧悉儲于此蕞爾小縣可謂如茨如梁<lb/>
如坻如京矣是役也以民之掌税者量其所掌之多<lb/>
寡區别以賦工以故上不費於官而下不及於民浹<lb/>
<pb n="KR4e0215_SBCK_016-9a"/>
旬而役用告成觀者歎息以侯之才敏而吾民之易<lb/>
使也如是抑古者垣<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>倉庾之設以治年之豐凶凡<lb/>
萬民之食待施惠䘏艱阨養孤老而已國家因前代<lb/>
常平義倉之法有四倉之制而厯世經紀豫備見之<lb/>
綸音者不一而足而因仍廢墜已久彭侯承兵荒之<lb/>
後詔書趣辦義不得不先公家之急雖有愛民之心<lb/>
宜亦未及乎此而濟農之名不可以沒也是用併識<lb/>
之侯名富為縣清㢘勤勩敏於造事即此亦可以槩<lb/>
見矣是嵗嘉靖四十三年嵗次甲子某月日倉成九<lb/>
月某日記<lb/>
<pb n="KR4e0215_SBCK_016-9b"/>
　　長興縣令題名記<lb/>
長興為縣始於晉太康三年初名長城唐武徳四年<lb/>
五年為綏州雉州七年復為長城梁開平元年為長<lb/>
興元元貞二年縣為州洪武二年復為縣縣常為吳<lb/>
興屬隋開皇仁夀之間一再屬吾蘇州丁酉之嵗國<lb/>
兵克長興耿侯以元帥即今治開府者十餘年既滅<lb/>
吳耿侯始去而長興復專為縣至今若干年矣遡縣<lb/>
之初建為長城若干年矣長城為長興又若干年矣<lb/>
舊未有題名之碑余始考圖志取洪武以來為縣者<lb/>
列之嗚呼彼其受百里之命其志亦欲以有所施於<lb/>
<pb n="KR4e0215_SBCK_016-10a"/>
民以不負一時之委任者盖有矣而文字缺軼遂不<lb/>
見於後世幸而存者又其書之之畧可慨也抑其傳<lb/>
於後世者既如彼而是非毁譽之在於當時又豈盡<lb/>
出於三代直道之民哉夫士發憤以修先聖之道而<lb/>
無聞於世則已矣余之書此以為後之承於前者其<lb/>
任宜爾亦非以為前人之欲求著其名氏於今也<lb/>
　　太僕寺新立題名記<hi>代</hi>
太僕寺秦漢皆掌輿馬天子出奉駕上鹵簿用大駕<lb/>
則執馭然其屬有龍馬五監邉郡六牧則馬之事無<lb/>
不綂焉漢以後官掌大抵不異國家自洪武六年定<lb/>
<pb n="KR4e0215_SBCK_016-10b"/>
制獨置太僕寺於滁州始去奉車之職而顓掌馬之<lb/>
事三十年置行太僕寺永樂初改北平行太僕寺為<lb/>
北京行太僕寺十八年特稱太僕寺洪熈初復稱北<lb/>
京正綂元年始定稱為太僕寺寺卿一人少卿一人<lb/>
丞十二人　列聖相承時有損益至隆慶己巳其員<lb/>
額少卿三人丞三人所掌騐烙廵牧勞逸久殊藏府<lb/>
京營嵗月輪代某初到官頗為推究非初立法之意<lb/>
乃因循墮廢而致然也因條上其事畧云舊設少卿<lb/>
二名一廵京營及各邊騎操之馬一廵近京州縣寄<lb/>
養之馬皆領勅嵗代寺丞十二員分𬋩畿輔八府山<lb/>
<pb n="KR4e0215_SBCK_016-11a"/>
東河南之馬後復増少卿一員省丞為六員今又已<lb/>
虛其丞之半丞少不足以更事而又偷息其間欲乞<lb/>
重三丞之選與少卿一體協同以均勞逸重責成又<lb/>
騐烙發寄本非二事舊制廵騐俱屬一卿今欲以二<lb/>
少職掌亦如兩丞東西分管職兼騐養各以丞佐之<lb/>
春秋仲季並出近京州縣赴俵之馬就近印發一便<lb/>
也都㑹輻輳得免擁聚二便也國門嚴重潜杜呼噪<lb/>
三便也兩卿分轄事半功倍四便也卿廵未逮分任<lb/>
寺丞五便也遇有緩急就近調兑六便也上免朝叅<lb/>
下謝交託殫力王事七便也營軍養户躬相授受游<lb/>
<pb n="KR4e0215_SBCK_016-11b"/>
販奸胥不得䂓避八便也奏上　天子以其章下兵<lb/>
部覆奏報可於是騐牧並行卿丞配佐載於甲令某<lb/>
又以寺宇敝壞奏一新之故事諸省寺皆有題名碑<lb/>
始卿邵康僖公鋭張公舜臣重為立石今嵗久石窮<lb/>
無隙鑱書於是李君義起與㕔簿應崇元愿損貲以<lb/>
堅新石而丞張君進思郎君大倫王君淑咸曰幸今<lb/>
日正名與諸卿埒亦請立石於是相率屬某記之某<lb/>
竊惟　聖天子改元更化之日率作興事開廣言路<lb/>
羣工戒飭百度振舉而微臣稍條上一二事詔書無<lb/>
不俞允此正臣等精白一心夙夜匪懈以助成徳意<lb/>
<pb n="KR4e0215_SBCK_016-12a"/>
興萬世之太平者也邇者嵗灾流行大江南北河海<lb/>
嘯溢畿輔邊關雨雹徧野夫雨水氷雹皆隂類也其<lb/>
應主戎馬生郊之象潢池盜兵之兆臣等職領師菀<lb/>
而國馬傷耗武備衰減其責尤重且大夫三關九塞<lb/>
用馬之地也畿輔州邑牧馬之地也大江南北財賦<lb/>
之區駒馬之地也是故驗烙則憂種馬無駒兵政之<lb/>
寓農何以復　祖宗之初額廵牧則憂芻牧非人緩<lb/>
急之備用何以禦匈奴之長技京營則憂四驪未比<lb/>
何以奠百二之神州藏府則憂九年未蓄何以備邉<lb/>
圉之孔棘自古㒒卿在九列國家雖去奉車少離親<lb/>
<pb n="KR4e0215_SBCK_016-12b"/>
密而任益專重今因仍積弊之後尤有難者况兹廨<lb/>
宇官職丕變維新臣等凡備列題名之石者其可不<lb/>
思所以協乃心力以祗承　明天子之制哉臣某拜<lb/>
手謹記<lb/>
　　長興縣城隍神靈應記<lb/>
凡他郡縣城隍之神民奔走賽祀特盛長興則否余<lb/>
至之日像塑剝落侍從跛倚壁間祠門外右即為溷<lb/>
湢前有司月朔望一至未嘗問焉然神儼然靚居無<lb/>
滛瀆者則余以為長興城隍之神獨尊於他縣也余<lb/>
頗為葺神居之圮壞繪餙塑像除前之穢然神像特<lb/>
<pb n="KR4e0215_SBCK_016-13a"/>
偉麗尊嚴如王者祠前古栢二株蒼翠挺直可愛其<lb/>
左一株右紐如絞索尤奇真棲靈之地余於縣數决<lb/>
大獄即心開類神有以告之每閭里有姦輙不時發<lb/>
故余於事神尤䖍㑹大旱自五月至于六月不雨縣<lb/>
有方山自太湖西南望最為雄髙上有黒龍湫冬夏<lb/>
水不竭民言先時禱雨多應余遂徃至山下欲上山<lb/>
民皆叩頭言山陡險不可上先至此禱雨皆望祀無<lb/>
登者余曰為禱雨來畏險非誠也又曰赤日烈甚無<lb/>
草木之蔽徒歩上下近三四十里暍不可登也余曰<lb/>
為禱雨來畏暍非誠也遂披荆棘而行或側逕僅置<lb/>
<pb n="KR4e0215_SBCK_016-13b"/>
</p>
<p>
半武過小龍洞洞亦有湫又上乃至大龍洞兩石鏬<lb/>
上闔下開如佛龕髙可四五丈湫廣數尺其中甚清<lb/>
凉因拜祭有物蜿蜒爼間山既益髙則盡見陽羨諸<lb/>
山湧出如層波疊浪而東北望太湖如鏡隐隐見姑<lb/>
蘇之臺已下方盛暑烈日天無纎雲還至神前拜致<lb/>
所取龍洞之水方出廟大雨如注四境霑足綠疇彌<lb/>
望萬衆懽呼以為神之報答如響也至秋中又旱余<lb/>
復至山禱已下半山即雨雖不能如前沾足而玄雲<lb/>
靉靆四野時有雨至是嵗竟免旱灾㑹余改官欲去<lb/>
縣明日将辭于神㓜子夜夢神與之言吾黻與胡靴<lb/>
<pb n="KR4e0215_SBCK_016-14a"/>
敝又無船時余繪神像盖圬者以神下體近几故仍<lb/>
前漫漶欺余不見也至明問之道士果然又吾鄉神<lb/>
祠上常有畫船懸梁余問此神廟何不類吾蘇州有<lb/>
畫船懸道士對曰故有之今壞不懸也余遂捐貲令<lb/>
復繪神下體與懸畫船余尋徃臨安而郡倅有惡余<lb/>
者計得縣篆即日以兩戈船冒風雨夜至縣欲捃拾<lb/>
以為罪見人輙搒掠縣中大驚一日倅忽夢神指其<lb/>
胸明日痬發於胷死矣余欲為勒石於廟㑹行不果<lb/>
然自離縣常徃來於懷噫使人皆得逞其一時之㐫<lb/>
暴以害人則人道滅矣頼神明之昭然者如此君子<lb/>
<pb n="KR4e0215_SBCK_016-14b"/>
之守道循理遭世之洶洶其亦猶有所恃也耶余既<lb/>
書此因貽後之代者倘與余同志必為勒石於祠下<lb/>
以著神之靈驗焉<lb/>
　　張氏女貞節記<lb/>
張氏女湖州歸安人都御史孟介之孫瑞州通判弘<lb/>
裕之女也少許聘烏程學生嚴大臨大臨工部尚書<lb/>
震直之曽孫也嘉靖七年大臨以儒士試浙闈還遘<lb/>
疾明年疾甚且死瑞州徃來診視歸語其妻女聞之<lb/>
閉門悉歛平時所製女工凡装送衣物焚之家人見<lb/>
閤中火起驚問之女曰吾已無用此矣語聞嚴氏姑<lb/>
<pb n="KR4e0215_SBCK_016-15a"/>
遣嫗徃覘之女私謂嫗曰病不可為當歸汝家沒吾<lb/>
世而已舅姑感動遣人徃迎父母難之湖州太守梁<lb/>
君縣令戚君髙其義皆致書瑞州勸成其羙而大臨<lb/>
已卒張氏服其服徃哭之遂居次不遷是時大臨年<lb/>
二十女年十九嚴氏因為置嗣及長娶婦而嗣子亦<lb/>
卒遂婦姑相守歸嚴氏今三十六年年五十四矣余<lb/>
昔嘗著論以為女未嫁人為其夫死或終身不改適<lb/>
者非先王之禮也曽子問曰昏禮既納幣有吉日壻<lb/>
之父母死則如之何孔子曰壻已葬致命女氏曰某<lb/>
之子有父母之䘮不得嗣為兄弟使某致命女氏許<lb/>
<pb n="KR4e0215_SBCK_016-15b"/>
</p>
<p>
諾而弗敢嫁也壻免喪女之父母使人請壻弗取而<lb/>
後嫁之禮也言壻免喪而弗取則可以嫁也曽子曰<lb/>
女未廟見而死則如之何孔子曰不遷於祖不祔於<lb/>
皇姑不杖不菲不次歸葬於女子氏之靈示未成婦<lb/>
也未成婦則猶不繫於夫也先王為中庸之教示人<lb/>
以人情之可循女已許人矣免喪而弗取則嫁未廟<lb/>
見而死則歸於女子氏之黨其不言壻死而嫁者此<lb/>
曾子之所不必問也雖然禮以率天下之中行而髙<lb/>
明之性有出於人情之外此賢智者之過聖人之所<lb/>
不禁世教日衰窮人欲而滅天理者何所不至一出<lb/>
<pb n="KR4e0215_SBCK_016-16a"/>
於恠竒之行雖不要於禮豈非君子之所樂道哉微<lb/>
子箕子比干三人者同爲紂之近戚其所以處之者<lb/>
不必同而孔子皆謂之仁若伯夷叔齊舎孤竹之封<lb/>
而隠于首陽未有禄位于朝者也於君臣之義分亦<lb/>
微矣而恥食周粟以死孔子亦謂之仁嗟夫世之論<lb/>
人者亦取法於孔子而已矣<lb/>
　　吳山圖記<lb/>
吳長洲二縣在郡治所分境而治而郡西諸山皆在<lb/>
吳縣其最髙者穹窿陽山鄧尉西脊銅井而靈巖吳<lb/>
之故宫在焉尚有西子之遺跡若虎丘劔池及天平<lb/>
<pb n="KR4e0215_SBCK_016-16b"/>
尚方支硎皆勝地也而太湖汪洋三萬六千頃七十<lb/>
二峰沉浸其間則海内之奇觀矣余同年友魏君用<lb/>
晦為吳縣未及三年以髙第召入為給事中君之為<lb/>
縣有惠愛百姓扳留之不能得而君亦不忍於其民<lb/>
由是好事者繪吳山圖以為贈夫令之於民誠重矣<lb/>
令誠賢也其地之山川草木亦被其澤而有榮也令<lb/>
誠不賢也其地之山川草木亦被其殃而有辱也君<lb/>
於吳之山川盖增重矣異時吾民将擇勝於巖巒之<lb/>
間尸祝於浮屠老子之宫也固宜而君則亦既去矣<lb/>
何復惓惓於此山哉昔蘇子瞻稱韓魏公去黄州四<lb/>
<pb n="KR4e0215_SBCK_016-17a"/>
十餘年而思之不忘至以為思黄州詩子瞻為黄人<lb/>
刻之於石然後知賢者於其所至不獨使其人之不<lb/>
忍忘而已亦不能自忘於其人也君今去縣已三年<lb/>
矣一日與余同在内庭出示此圖展玩太息因命余<lb/>
記之噫君之於吾吳有情如此如之何而使吾民能<lb/>
忘之也<lb/>
　　光禄署丞孟君浚河記<lb/>
吳淞江承太湖之水蜿蜒東下三百里入海左右之<lb/>
浦如百足江自甫里折而北行至崑山全吳鄉東為<lb/>
渚浦又為帆歸浦斜折而南入於渚浦江復東而浦<lb/>
<pb n="KR4e0215_SBCK_016-17b"/>
之南出者其東為張浦又東為顧仙浦又東為諸天<lb/>
浦又東為同丘浦又東為新塘皆南入於渚浦若為<lb/>
塘為漊為涇為浜凡在其間者此光禄署丞孟君䂓<lb/>
其鄉所浚之水江東南岸之地也自新塘東則江又<lb/>
南折非孟君之鄉矣君居家好義嵗捐貲以為民興<lb/>
利至是大旱又捐貲盡浚諸水之在其鄉者當此時<lb/>
邑民告饑而全吳半鄉獨豐熟其父老感君之義請<lb/>
記其事夫三吳江海之界而羣山之水又犇注於其<lb/>
間為大浸所謂太湖也太湖分迸而出以入於海若<lb/>
以人力溝防䟽導則無不治之田而水旱不能為患<lb/>
<pb n="KR4e0215_SBCK_016-18a"/>
害盖湖水自西而下而海之潮自東而上清流不能<lb/>
勝濁泥之滓故水不可一日不浚也嘉靖初朝廷嘗<lb/>
遣大吏来治今四十年不治矣古之三江其二不可<lb/>
考今惟吳淞一江仰接太湖之水古者江狭處猶廣<lb/>
二里今自下駕以來僅僅如綫而茭蒲葭菼生其中<lb/>
下流入海之蹌口不復通矣千墩新洋黄浦皆亂流<lb/>
也水道何由而順乎故江左右之浦在東者但見止<lb/>
水藴藻而姑蘇以東秀州以北百里間其田皆不耕<lb/>
吾恐又數年江日涸而西而湖水益横流東南之民<lb/>
将不食也孟君居一鄉能興其鄉之水利則夫受司<lb/>
<pb n="KR4e0215_SBCK_016-18b"/>
</p>
<p>
牧之寄者獨何以辭其責耶君名紹曽字守約以太<lb/>
學上舍為大官丞所浚河三十有四二萬七千六百<lb/>
九十四丈為工四萬九千六百用榖十有三萬九千<lb/>
觔是用勒石以告來者<lb/>
　　松雲庵楊主簿墓田碑記<lb/>
蒼梧楊君際可以嵗貢入太學還調長興主簿為人<lb/>
髙簡日閉門吟哦有崔斯立之風嘉靖三十六年六<lb/>
月二十日至後五年正月二十一日卒蒼梧去鄣數<lb/>
千里楊君又無子時南海劉君介齡為縣哀其逺而<lb/>
喪不能歸也葬之城西二里五峯山之麓為祭田使<lb/>
<pb n="KR4e0215_SBCK_016-19a"/>
松雲庵僧守之余至縣楊君家人流寓於此與僧争<lb/>
田予謂劉君本置祭田為楊君守塚家人若得而有<lb/>
之亦可得而鬻之也訊之果有謀此田者因斷歸僧<lb/>
家以嗣劉君之志且令刻之石以垂永久<lb/>
　　張氏女子神異記<lb/>
嘉靖甲辰夏五月安亭鎮女子張氏年十九姑脅凌<lb/>
與為亂不從夜羣賊戕諸室縱火焚尸天反風滅火<lb/>
賊共舁欲投火尸如數石重莫能舁前三日縣故有<lb/>
貞烈廟廟旁人聞皷樂從天上來火出柱中轟轟有<lb/>
聲縣宰自徃拜之時大旱三月無雨士大夫哀祭已<lb/>
<pb n="KR4e0215_SBCK_016-19b"/>
大雨如注賊子籲天拜拜忽兩腋血流縣宰命暴姑<lb/>
尸壇上禁其家不得収家夜収之雷雹暴至羣鬼百<lb/>
數啾啾共來逐遂棄去及官奉檄啓視女子時經暑<lb/>
三月不腐僵卧膚肉如生頸脅二創孔有血沬仵人<lb/>
吐舌謂未有也噫亦異哉觀古傳記載忠烈事多有<lb/>
神奇今日見之益信於是知節義天所䕶然不能䕶<lb/>
之使必無遭害何也悲夫<lb/>
震川先生集巻之十六　後學潁川郝毓㠁訂<lb/>
</p>
<p>
</p>
  </div>
</body>
</text>
</TEI>
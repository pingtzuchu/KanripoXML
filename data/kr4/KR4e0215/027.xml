<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_027-1a"/>
震川先生集巻之二十七<lb/>
　傳<lb/>
　　王烈婦傳<lb/>
王烈婦陸氏其夫王土家崑山之西盆瀆村崑故有<lb/>
薛烈婦彭節婦嘗居其地舍傍今有薛冡焉百六十<lb/>
年間三烈婦相望也自烈婦入王土門其墓園枯竹<lb/>
更青三年三生芝皆雙莖比四年芝已不生而烈婦<lb/>
死世謂芝為瑞草芝之應恒於夀考貴富康寧而於<lb/>
烈婦以死是可以觀天道也已時王土病且死自憐<lb/>
貧無子難為其婦計烈婦指心以誓土目瞑為絶水<lb/>
<pb n="KR4e0215_SBCK_027-1b"/>
漿家人作糜强進之烈婦不得已一舉輒顰蹙曰視<lb/>
吾如此能食否俯視地喀喀吐出毎涕泣呼天欲與<lb/>
俱去家人頗目屬私語然謂新死悲甚不深疑更八<lb/>
日其舅他出家無人諸婦女在竈下烈婦焚楮作禮<lb/>
俛首竊淚下闇然向夫語見漆工塗棺曰善為之徐<lb/>
步入房聞闔户聲縊死矣麻葛重襲面土尸也<lb/>
歸子曰王土之祖父舊為吾家比鄰世通遊好予髫<lb/>
年從師土亦來長與案等耳不謂其後廼有賢婦異<lb/>
哉一女子感慨自决精通於鬼神其舅云新婦故淑<lb/>
婉仁孝人也嗟乎是固然無疑然予不暇論論其大<lb/>
<pb n="KR4e0215_SBCK_027-2a"/>
者<lb/>
　　韋節婦傳<lb/>
韋節婦九江徳化人姓許氏為同縣韋起妻節婦歸<lb/>
韋氏八年夫死生子甫八月父母憐之意欲令改適<lb/>
然見其悲哀終不敢言也夫亡後有所遺貲復失之<lb/>
貧甚幾無以自存而節操愈厲尤善哭其夫哭必極<lb/>
哀葢二十餘年其哭如初喪之日以故年四十而衰<lb/>
髪盡白口中無齒如七十餘嵗人初所生八月兒多<lb/>
病死者數矣節婦謂其姑曰兒病如此奈何吾所以<lb/>
不死乃以此兒今如是悔不從死因仰天呼曰天乎<lb/>
<pb n="KR4e0215_SBCK_027-2b"/>
不能為韋氏延此一息乎兒不食即節婦亦不食嵗<lb/>
嵗如是至六七嵗猶病後乃得無恙既長敎之學名<lb/>
曰必榮已而為郡學弟子員始有廩米之養自未入<lb/>
郡學無廩米之養非紡績不給食也議者以謂節婦<lb/>
之所處視他婦人守節者艱難蓋百倍之至于終身<lb/>
而毁其誠葢出於天性尤所難者節婦既沒必榮以<lb/>
貢廷試選為蘇州嘉定學官<lb/>
贊曰予嘗從韋先生游問洞庭彭蠡江水所匯處及<lb/>
廬山白鹿洞想見昔賢之遺跡而後乃聞韋夫人之<lb/>
節然先生恂恂儒者其夫人之敎耶<lb/>
<pb n="KR4e0215_SBCK_027-3a"/>
　　陶節婦傳<lb/>
陶節婦方氏崑山人陶子舸之妻歸陶氏期年而子<lb/>
舸死婦悲哀欲自經或責以姑在因俛默久之遂不<lb/>
復言死而事姑日謹姑亦寡居同處一室夜則同衾<lb/>
而寢姑婦相憐甚然欲死其夫不能一日忘也為子<lb/>
舸卜葬地名清水灣術者言其不利婦曰清水名美<lb/>
何為不可以葬時夫弟之西山買石議獨為子舸穴<lb/>
婦即自買磚穴其旁已而姑病痢六十餘日晝夜不<lb/>
去側時尚秋暑穢不可聞常取中裙厠牏自浣洒之<lb/>
家人有顧而吐婦曰果臭耶吾日在側誠不自覺然<lb/>
<pb n="KR4e0215_SBCK_027-3b"/>
聞病人溺臭可得生因自喜及姑病日殆度不可起<lb/>
先悲哭不食者五日姑死含殮畢先是子舸兄弟三<lb/>
人仲弟子舫亦前死尚有少弟於是諸婦在喪次子<lb/>
舫妻言姑亡後不知所以為身計婦曰吾與若易處<lb/>
耳獨小嬸共叔主祭持陶氏門户嵗月遥遥不可知<lb/>
此可念也因相向悲泣頃之入室屑金和水服之不<lb/>
死欲投井井口隘不能下夜二鼓呼小婢隨行至舍<lb/>
西紿婢還自投水水淺乍沉乍浮月明中婢從草間<lb/>
望見之既死家人得其屍以面沒水色如生兩手持<lb/>
茭根牢甚不可解也婦年十八嫁子舸十九喪夫事<lb/>
<pb n="KR4e0215_SBCK_027-4a"/>
姑九年而與其姑同日死卒葬之清水灣在縣南千<lb/>
墩浦上<lb/>
贊曰婦以從夫為義假令節婦遂隨子舸死而世猶<lb/>
將賢之獨濡忍以俟其母之終其誠孝槩之於古人<lb/>
何媿哉初婦父玉崗為蘄水令將之官時子舸已病<lb/>
卜嫁之大吉遂歸焉人特以婦為不幸卒其所成為<lb/>
門户之光豈非所謂吉祥者耶<lb/>
　　計烈婦傳<lb/>
計烈婦柳州馬平人平逺知縣王化妻嘉靖四十三<lb/>
年先是南詔山賊流刼江西湖東西殺■憲臣三省<lb/>
<pb n="KR4e0215_SBCK_027-4b"/>
</p>
<p>
騷動者數年已降而復叛去王君受命為平逺平逺<lb/>
時新建王君開除荒萊招撫流亡規造新邑㑹田坑<lb/>
賊突起將過江閩為患時初縣城櫓未立王君以其<lb/>
孥寄夀昌與賊戰黄沙石子嶺多有殺獲已復搗仙<lb/>
花峒擒斬賊首復與賊戰為其所困賊因遣間至㑹<lb/>
昌曰王知縣死矣烈婦聞之即沭浴更衣告天曰吾<lb/>
夫為國死吾義不忍獨生因指六嵗兒曰天乎願保<lb/>
此一息以延王氏血食以兒抱置妾懷中磨笄自殺<lb/>
有司以聞王君亦以平賊功超拜廣東按察司副使<lb/>
詔婦所在春秋奉祠初王君父尚學嘉靖二十九年<lb/>
<pb n="KR4e0215_SBCK_027-5a"/>
為兵部職方郎中■薄都城王郎中力賛出兵而丁<lb/>
尚書為權臣所悞不出兵因以論死王郎中當隨坐<lb/>
丁尚書獨自引罪以故得減死論丁尚書在西市見<lb/>
王君呼曰爾父得無坐耶果爾可謂有天道吾死不<lb/>
恨矣王郎中故在部中守法能敢為而王君有父風<lb/>
烈婦父某潮州通判弟坤亨國子博士謙亨嘉靖四<lb/>
十四年進士兩人皆在京師謙亨與余同榜而博士<lb/>
先教崑山與余善余故知烈婦事為詳葢兩家詩書<lb/>
禮義之族而烈婦天姿懿淑其死非一時感慨者所<lb/>
同也要之王君䝉峻擢顯名於世雖以立功實亦因<lb/>
<pb n="KR4e0215_SBCK_027-5b"/>
</p>
<p>
烈婦之死為之増重云<lb/>
　　沈節婦傳<lb/>
沈節婦者湖州安吉孝豐人吳祥九之妻節婦歸吳<lb/>
氏時年十六而祥九年十八間嵗祥九病劇節婦割<lb/>
股以進不瘉祥九竟死節婦毎哭輒死復生見者皆<lb/>
為流涕終日不離殯所比葬設几筵居幃中哭泣如<lb/>
初殯時舅姑憐之為好言勸解皆不答久之父母謀<lb/>
奪其志即大慟閉户引刀截髪自誓居三日忽晨起<lb/>
出户走數里之祥九墓山深無人多虎狼獨居塜間<lb/>
哭不絶聲諸大人從求得之乃皆相謂曰始謂婦少<lb/>
<pb n="KR4e0215_SBCK_027-6a"/>
年難守故計令他適今其志如此殆不可復强因爲<lb/>
置後節婦遂安之祥九與其弟有分節婦獨取田數<lb/>
畝才足自贍而已曰叔子衆吾不可以多取舅姑死<lb/>
喪之六年如禮吳氏大族其尊與舅姑等者事之如<lb/>
舅姑葢年十八而寡至七十二而終爲祥九後者弟<lb/>
之子曰惟一隆慶二年冬其從子維京倅蘇州爲予<lb/>
言其事<lb/>
贊曰予聞沈節婦不獨其志行也至推分其叔抑亦<lb/>
退譲逡逡有禮矣余官雉城往來苕溪欲泝苕水上<lb/>
天目山過訪孝豐吳氏㑹遷不果葢其家富貴多巨<lb/>
<pb n="KR4e0215_SBCK_027-6b"/>
公長者矣至如節婦之髙行亦安可少哉亦安可少<lb/>
哉<lb/>
　　蔡孺人傳<lb/>
蔡孺人真真福州太守朱公豹之妻也父蔡翁多女<lb/>
而無子因語蔡媪後毋舉女及蔡媪有娠父夢異人<lb/>
授之玉玦十五至十五月而生女以為奇乃舉之即<lb/>
蔡孺人也孺人生而端重寡言笑能讀孝經列女傳<lb/>
及歸朱公朱公時為諸生貧孺人躬操作以資給之<lb/>
朱公父母在堂兄弟五人皆同㸑孝睦之譽洽於閭<lb/>
里朱公為御史受誥封被服布素如其夫為諸生時<lb/>
<pb n="KR4e0215_SBCK_027-7a"/>
始朱公舉進士令奉化再調餘姚其後為二千石皆<lb/>
以清廉著聞福州廨中有鷓鴣二其子察卿愛弄之<lb/>
欲持歸孺人曰爾父未嘗持官物二鳥亦官物也竟<lb/>
不許朱公卒時察卿九嵗其女七嵗孺人泣語人曰<lb/>
女吾出然終為他家婦此子若不立何以承朱氏宗<lb/>
祊故於察卿教之甚嚴毎夜篝燈火令從旁誦讀時<lb/>
或加笞已復流涕中心實憐愛之也出入必令老僕<lb/>
隨之戒毋與輕俠遊朱公前妻有瞽女孺人為取壻<lb/>
終身養之女死復收䘏其孤嘗寄人黄金其家遭變<lb/>
倉卒不知其鎰但以枚數使二嫗舁來及歸時或勸<lb/>
<pb n="KR4e0215_SBCK_027-7b"/>
</p>
<p>
鎔之而藏其贏孺人不許遂完歸之察卿已成立孺<lb/>
人曰吾死可以下見汝父矣孺人年五十奉佛道齋<lb/>
疏十有六年臨死召戚屬分釵衣辭訣謂察卿及其<lb/>
女曰吾死毋遽哭我以怛化俄頃整襟而逝<lb/>
歸子曰余至上海過察卿所讀其先世遺集自元仲<lb/>
云先生以來三百年世有文學而朱公所至官著風<lb/>
節及觀蔡孺人之事海上稱詩書禮義之家有以哉<lb/>
察卿復攻文有孝行不媿賢母之教云<lb/>
　　俞楫甫妻傳<lb/>
俞允濟楫甫妻周孺人生而令淑明敏其死楫甫哭<lb/>
<pb n="KR4e0215_SBCK_027-8a"/>
之悲甚女子死不以色愛而使丈夫悲之未有如孺<lb/>
人者也孺人祖倫刑部尚書康僖公父鳯鳴大理寺<lb/>
左寺丞母顧氏封宜人孺人少通孝經小學歘見竒<lb/>
警大理公曰吾得生男子如此女足矣有以錦綺來<lb/>
市心欲之而不敢言大理公知之謂顧宜人曰壻家<lb/>
貧女須荆釵布裙無用此也孺人慚後常却袨麗不<lb/>
御初楫甫父璋與大理同進士卒官評事䆠不遂而<lb/>
周氏父子官顯門户赫奕而楫甫近衰落孺人恬然<lb/>
不知為尚書家女姑病日侍湯藥䘮之盡哀楫甫有<lb/>
兩兄同居三十年娣姒間絶無嫌間楫甫從父官嶺<lb/>
<pb n="KR4e0215_SBCK_027-8b"/>
</p>
<p>
南觸瘴霧獨遺一女子還孺人育養齎嫁尋死復為<lb/>
治葬具治家儲偫米鹽賓客張具必盡其能見里媪<lb/>
慰姁未嘗以色加時縣胥以税糧為奸利巧設方故<lb/>
以疑誤人謂之改兑楫甫亦惑而從之孺人曰此雖<lb/>
獲少贏後必悔未幾事敗楫甫甚不樂孺人曰事豈<lb/>
可復悔耶第償之而已大理既殁家大有疑事顧宜<lb/>
人輒就問其女葢推其明識也卒年四十三<lb/>
賛曰余聞楫甫稱其婦如此問其姻戚良然女子賢<lb/>
異於丈夫而行顧不外聞人以是輒不信余嘗再失<lb/>
婦有楫甫之悲而不能以告人其悲也獨自知之而<lb/>
<pb n="KR4e0215_SBCK_027-9a"/>
已昔雍門子吟而孟嘗於邑事固有相感者悲夫悲<lb/>
夫<lb/>
震川先生集巻之二十七　嘉定曾侄孫湸訂<lb/>
<pb n="KR4e0215_SBCK_027-9b"/>
</p>
<p>
</p>
  </div>
</body>
</text>
</TEI>
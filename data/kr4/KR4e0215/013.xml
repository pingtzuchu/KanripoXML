<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_013-1a"/>
震川先生集巻之十三<lb/>
　夀序<lb/>
　　吏部司務朱君夀序<lb/>
陳時子行之赴試也其姑之夫吏部朱君寔官南曹<lb/>
亟稱子行之文已而果中魁選子行不以有司之取<lb/>
者為榮而以君之知之者為徳是年冬十月某日君<lb/>
之誕辰留都士大夫咸為之夀於是子行歸而乞言<lb/>
于予予昔讀書萬峯山中萬峯葢君之所以自號者<lb/>
其山下瞰具區倚㧞水際西南七十二峯矗立於蒼<lb/>
波浩渺之間中有髙堂古木橘柚千章梅竹茶茗崇<lb/>
<pb n="KR4e0215_SBCK_013-1b"/>
岡連被問之知其爲君之圃而頗訝主人之不來者<lb/>
幾年矣然留都曹務清簡士大夫閉門髙臥之外相<lb/>
與遊覽賦詩又稱觴爲夀此布衣野老之所樂者而<lb/>
仕宦者兼而有之其不亦多乎此士大夫所以樂爲<lb/>
君夀者也而予又有感於子行之言夫科舉取士不<lb/>
能不爲一定之品式而亦非品式之所能拘也俗人<lb/>
僥倖於一日之獲其於文義尚有不能知者囂囂然<lb/>
自謂已能欲以規繩天下豪傑之士亦可恥矣昔五<lb/>
代時張文寳知貢舉所放進士中書有覆落者下學<lb/>
士院作詩賦貢舉格學士李懌曰予少舉進士登科<lb/>
<pb n="KR4e0215_SBCK_013-2a"/>
葢偶然耳後生可畏來者未可量假令予復就試禮<lb/>
部未必不落第安能與英俊為凖格聞者多其知體<lb/>
歐陽永叔特以此一事為懌立傳今君之於子行要<lb/>
為有得於歐陽子之所云者予故特書之且以為夀<lb/>
　　顧南巖先生夀序<lb/>
夫富貴夀三者天地龎厚之氣之所積也其來也恒<lb/>
參差而不齊而人之值之也雖一家之中父子兄弟<lb/>
之親血脉氣息之相屬可以言語教戒而同者而唯<lb/>
是三者為不可期有厚于富而薄于貴與夀有厚于<lb/>
貴而薄于富與夀有厚于夀而薄于富與貴有厚于<lb/>
<pb n="KR4e0215_SBCK_013-2b"/>
富與貴而薄于夀有厚于富與夀而薄于貴有厚于<lb/>
貴與夀而薄于富有聚焉有散焉有平均以等授焉<lb/>
時其平均也而或富或貧或貴或賤或夀或不夀時<lb/>
其散也而皆貧皆賤皆不夀時其聚也而皆貴皆富<lb/>
皆夀此造化之㣲倐忽遷徙以此鼓舞人世而世廼<lb/>
以有心者窺之憧憧焉疑其既往而意其方來此余<lb/>
之所未喻也若吾崑顧氏之盛殆所謂時其聚者邪<lb/>
自大宗伯以文章魁天下將躋台鼎其餘横金衣緋<lb/>
者尚二三人崑之言貴者必曰顧氏甲第連埓宗親<lb/>
子弟被服華綺千人聚食崑之言富者必曰顧氏自<lb/>
<pb n="KR4e0215_SBCK_013-3a"/>
桂軒先生以耆年為鄉邦之望其後壽考世有其人<lb/>
崑之言夀者亦必曰顧氏今南巖先生以桂軒之孫<lb/>
宗伯從子少膺鄉薦甫倅南昌飄然賦歸來之辭不<lb/>
謂之不貴優游于亭舘花木之間不謂之不富安居<lb/>
暇食不親藥餌不習導引不謂之不夀夫是三者所<lb/>
謂不可期也而聚于一家又聚于一人之身斯亦難<lb/>
矣余未甞通介紹于先生然甞聞其賢而私心識之<lb/>
間獨竊嘆以為先生籍家世之盛而又三者參㑹夫<lb/>
人子之于親苟唯布褐菽水以為養雖有顔淵之仁<lb/>
曾參之志亦當不能無缺然之意有如先生者乃夫<lb/>
<pb n="KR4e0215_SBCK_013-3b"/>
人所願于其親而不可得者也于是可以夀矣今年<lb/>
先生夀七十邑學諸生咸往為賀俾余叙之余惟桂<lb/>
軒先生與髙大父為延齡㑹世通姻好髙大父夀八<lb/>
十五作髙玄嘉慶堂大宗伯實為之記則余于先生<lb/>
之文亦何可辭也<lb/>
　　同州通判許半齋夀序<lb/>
予居鄉無事好從長老問邑中族姓能世其家業傳<lb/>
子孫至六七世者殆不能十數世其家業傳子孫綿<lb/>
延不絶又能光大之者十無三四焉若許氏之世吾<lb/>
能言之自其先諱慶賜者從嘉定稍徙至崑山實生<lb/>
<pb n="KR4e0215_SBCK_013-4a"/>
文衡文衡之子曰徳芳比再世以勤嗇致富而子弟<lb/>
皆知修學好禮其子鵬逺以賑饑出粟授承事郎而<lb/>
從子鴻髙由太學上舍歴官平定州同知承事生思<lb/>
耐翁為京所吏目而同州君則思耐翁之子也亦自<lb/>
上舍選倅名州致政家居久之而其子伯雲以進士<lb/>
釋褐為分宜令方著聲跡有逺大之期葢自國初至<lb/>
於今許氏之居於鄉者其名可數耕有田藝有圃居<lb/>
有屋廬其老者鄉里社㑹飲酒伏臘未甞不在享承<lb/>
平之福者垂百年而將大發於伯雲所謂能世其家<lb/>
業光而大之者非耶同州君為人倜儻善自娛戲官<lb/>
<pb n="KR4e0215_SBCK_013-4b"/>
古馮翊西華之地然不能為吏繩束一旦拂衣歸從<lb/>
布衣野老陸博投壺擁女子鼓琴鳴瑟酣宴竟日自<lb/>
伯雲不為官時常自樂也然今之時與許氏之上世<lb/>
異矣使伯雲不為官寜能使其親保有其樂耶同州<lb/>
君雖善自娛非其子之為官寜終能有以自樂耶鄉<lb/>
人是以為君榮而以伯雲為能養志也嘉靖丙辰月<lb/>
日為君之誕辰葢甲子一週矣時伯雲自分宜入覲<lb/>
予與同縣之士試於南宫者若而人與伯雲俱㑹於<lb/>
闕下比覲罷還而伯雲亦以便道歸省衆謂予不可<lb/>
無紀而沈成甫戴與政來致其請予謂吾等方從君<lb/>
<pb n="KR4e0215_SBCK_013-5a"/>
有鄉社之樂而伯雲回首有白雲之感既為之賀因<lb/>
稱養志之義以慰之云<lb/>
　　龔裕州夀序<lb/>
孔子曰仁者夀夫仁者豈能必夀哉以其能靜而得<lb/>
夀之理也人生百年以區區之形日與外物為角夫<lb/>
苟役役然馳騁眩<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>於富貴之途以其所輕累其所<lb/>
重若是者雖至黄耉其道促矣夫苟不役役然馳騁<lb/>
眩騖於富貴之塗以其所輕累其所重若是者雖不<lb/>
至黄耉其道長矣龔先生受命守裕州有大夫之秩<lb/>
家富田宅有封侯之奉銀朱黼繢之華未始異於世<lb/>
<pb n="KR4e0215_SBCK_013-5b"/>
而得園綺之髙焉温淳甘膬脭醲肥厚之養未始異<lb/>
於世而得松喬之適焉環湖而居魚鳥上下田夫野<lb/>
老謌呼而笑傲當郡邑喧囂之間而得武陵桃源之<lb/>
趣焉先生其不役役者歟君子之論人取其近先生<lb/>
其得仁者静而夀之理歟予之内弟温甫與先生世<lb/>
通姻好來請予文為祝予甞論今世有所謂夀文者<lb/>
非古之制不過謂生於世幾何年耳奚以文為至論<lb/>
先生廼可以著之於文而為夀者也書以歸之<lb/>
　　徐封君七十夀序<lb/>
余往來嘉定與其賢者遊而識子言於是時固已竒<lb/>
<pb n="KR4e0215_SBCK_013-6a"/>
其文每言之於人因遂識東樓翁慷慨樂易人也已<lb/>
而子言舉京兆計偕北上翁實携之以行余時遇於<lb/>
彭城遂於僦車共茵而載歴齊魯燕趙二千餘里走<lb/>
風雪塵埃中懽然㤀其行役之疲余葢察知翁父子<lb/>
有福徳享富貴者也其後子言登第以天官屬直内<lb/>
閣尋改大宗伯屬領祠事余至京師每見輒嘆其議<lb/>
論之進是時　天子隆郊祀之禮子言殆所謂侍祠<lb/>
神語能究觀方士祠官之説者矣至語及其職事未<lb/>
甞不有志於古之守道以守官者也而東樓翁居家<lb/>
日治園圃亭榭與士大夫飲酒為樂子言間迎至京<lb/>
<pb n="KR4e0215_SBCK_013-6b"/>
師則諸公貴人日來懽宴退而莫不嘆翁之賢而又<lb/>
稱其有子已又得誥命推封既貴顯矣然子言在部<lb/>
曹欝有清望議者以為蘭臺秘閣之選頃以外補為<lb/>
郡莫不惜之㑹東樓翁方七十子言將之荆州過家<lb/>
上夀以余遊其父子間相知之素屬使為序夫予知<lb/>
子言有不釋然於此行者矣然以方剛之年出粉署<lb/>
為二千石得歸榮其親於人子之願殆未易得也吳<lb/>
中士大夫登朝者不為不盛然能迨祿養少矣已迨<lb/>
祿養而至大官益少今惟長洲錢工部徳徴位至九<lb/>
列海虞嚴學士敏卿為館閣而二公之親皆康强無<lb/>
<pb n="KR4e0215_SBCK_013-7a"/>
恙得封如其子之官此不獨吳中所無而世亦未之<lb/>
多見今以子言之年與其才望名位豈在二公之後<lb/>
余以是知東樓翁之福祿葢未艾也子言能自馳騁<lb/>
於文辭其於江山故宅雲雨荒臺之間必能追蹤屈<lb/>
宋而上之為南陔白華之篇以抒其仁孝之心余之<lb/>
朽拙何能為役猥以斯序見屬媿而不敢辭云<lb/>
　　葛封君六十夀序<lb/>
古之君子仕則違親處則違君二者常患于不能兼<lb/>
韓退之言歐陽詹舍其父母朝夕之養至於京師將<lb/>
有所得以為父母榮雖其父母之心亦然詹雖不離<lb/>
<pb n="KR4e0215_SBCK_013-7b"/>
於其側其志不樂也詹在京師雖離于其側其志樂<lb/>
也至王介甫則又以為祿與位庸夫鄙人之所待以<lb/>
為榮也賢者道弸於中而襮之以藝無祿與位以為<lb/>
父母夀而父母之心亦喜無量二公之言各有所重<lb/>
而不免於偏使為子者有所得以歸榮其父母而無<lb/>
離憂具道藝之美而有祿與位以為父母夀豈非夫<lb/>
人之願歟雖然二公者葢致恨於彼之不能得者則<lb/>
亦姑以此使之自慰焉耳葛君理卿辭其親試京師<lb/>
有司竒其文欲寘之第一遂舉進士上第所謂弸於<lb/>
中而襮於外者矣國家之制進士釋褐觀政諸曹其<lb/>
<pb n="KR4e0215_SBCK_013-8a"/>
祿秩比七品可謂有祿與位矣君在京師逾年賜告<lb/>
還家日侍其親可謂有所得而無離憂者矣君之尊<lb/>
人虚潛翁少在隴畝淳朴無外慕於榮勢非數數然<lb/>
者一旦得之亦不以為有所加獨喜其子之在側而<lb/>
以為樂也以是知二公之言特有所激而發使遇虚<lb/>
潛翁父子其於為人父母與為人子之情必能極口<lb/>
道之矣君登丙辰進士以明年四月來歸至某月日<lb/>
為翁誕辰翁於是年六十有三友人趙君元和張君<lb/>
子忠軰若干人皆往歳與君同試南宫者也榮君之<lb/>
還徴余文為虚潛翁夀余謂如翁者韓退之王介甫<lb/>
<pb n="KR4e0215_SBCK_013-8b"/>
之所欲之而不能得者也是可以賀矣<lb/>
　　栁州計先生夀序<lb/>
吾鄉范文穆公稱湘南江山竒勝為天下第一時公<lb/>
帥廣右已而移鎮之蜀有睠睠不忍去之意而栁子<lb/>
厚刺栁州乃作囚山賦觀其辭殆不能以一日居者<lb/>
范公大帥名位尊顯其心誠樂于此而子厚特以謫<lb/>
徙久不得召有悒欝無聊之志宜其為言如是然其<lb/>
于此邦之山水不薄矣其序近治可遊者殆不下于<lb/>
桂山而所謂靈山㧞地林立四野自嶠南達于海上<lb/>
可以想見韓子稱衡湘南為進士者皆以栁子為師<lb/>
<pb n="KR4e0215_SBCK_013-9a"/>
其承子厚指授為文悉有法度由是言之栁之山水<lb/>
不待子厚而顯而其人才之出自子厚始也今天下<lb/>
文治休明皇風遐被楚粤之間來任中朝者栁州尤<lb/>
盛又非若子厚之時之比其為山川愈益増重惜乎<lb/>
栁范二公不及今見之也栁州計君坤亨以乙榜進<lb/>
士來教崑山學者嚮仰之餘間從問其山水之竒勝<lb/>
益信二公之言至今若身履其地而獲觀遊焉君父<lb/>
靖川先生以鄉進士調倅潮陽未及上最即掛冠歸<lb/>
其鄉搆一亭日吟咏其中而孝友清節為栁人所稱<lb/>
余不知先生之亭於所謂東亭者何如而想其憑空<lb/>
<pb n="KR4e0215_SBCK_013-9b"/>
拒江衆山横環海霞島霧倐忽萬變者如一日也嘉<lb/>
靖癸亥孟冬適先生降生之辰進士君忽起嶺雲衡<lb/>
鴈之感諸生某某為之遥致祝夀之詞而求序於余<lb/>
余文乏芬芳馨香之氣萬里致之於子厚所適之地<lb/>
不無媿云<hi>汰之今仍存此文錢宗伯</hi>
　　甯封君八十夀序<lb/>
凡同舉於鄉及同舉於南宫者皆有兄弟之好其喜<lb/>
而為之相慶固宜况為其親者則猶吾親也推敬老<lb/>
之義夫人皆近於親而况於為吾兄弟之親乎嘉靖<lb/>
乙丑天下士對策於皇極殿前同賜第者三百九十<lb/>
<pb n="KR4e0215_SBCK_013-10a"/>
有四人而廣徳甯鈳大受之尊府於是年年八十諸<lb/>
同年㑹於大受之邸遥致其祝蓋吾同榜之為其親<lb/>
夀者自大受之尊府始今制舉于鄉與進士未及一<lb/>
等耳而世以進士為榮未第於南宫儽然猶諸生也<lb/>
不特人之情為然雖其父母之情亦然大受之尊府<lb/>
翁於前是科以其數試不第亦已厭其為舉子矣臨<lb/>
行戒之就選是年大受落第而銓部頗通乞請大受<lb/>
不欲也復以舉子還翁殊不喜曰吾春秋髙汝雖不<lb/>
為進士且得一官烏紗角帶以歸吾即瞑目但見子<lb/>
之為官不以子為舉子也即他日為進士吾瞑目後<lb/>
<pb n="KR4e0215_SBCK_013-10b"/>
但知子為舉子不知子為進士也大受受教跼蹐不<lb/>
知所為今年大受登第而翁適及耄年可謂能見子<lb/>
之為進士矣以翁之情如此則大受所以自欣慰者<lb/>
何如諸同年之所以為賀者其容已乎翁天性孝友<lb/>
倜儻有大畧鄉里敬服之有紛争者就之一言而决<lb/>
退莫不帖然甞為大第燬於火又為之加大亦非世<lb/>
之沒溺於名利者即其欲子之為官葢其為人風槩<lb/>
如此因為序之使之持至廣徳以為翁夀翁又見諸<lb/>
進士為翁夀而喜也<lb/>
　　白菴程翁八十夀序<lb/>
<pb n="KR4e0215_SBCK_013-11a"/>
新安程君少而客於吳吳之士大夫皆喜與之遊都<lb/>
太僕先生愛其淳樸題其所居曰白菴君在吳既久<lb/>
吳人益信愛之無貴賤稱白菴云今年八十其子永<lb/>
絺永約孫應春迎君還蓀田將聚族而為君夀壻吳<lb/>
君某曰吾翁千里而歸不得文以行非所以將順翁<lb/>
之意則黄山靈嶺亦笑我矣於是謁予請所以為夀<lb/>
之辭古者四民異業至於後世而士與農商常相混<lb/>
今新安多大族而其地在山谷之間無平原曠野可<lb/>
為耕田故雖士大夫之家皆以畜賈遊於四方猗頓<lb/>
之鹽鳥倮之畜竹木之饒珠璣犀象瑇瑁果布之珍<lb/>
<pb n="KR4e0215_SBCK_013-11b"/>
下至賣漿販脂之業天下都㑹所在連屋列肆乘堅<lb/>
䇿肥被綺縠擁趙女鳴琴跕屣多新安之人也程氏<lb/>
由洺水而徙自晉太守梁忠壯公以來世不乏人子<lb/>
孫繁衍散居海寜黟歙間無慮數千家並以詩書為<lb/>
業君豈非所謂士而商者歟然君為人恂恂慕義無<lb/>
窮所至樂與士大夫交豈非所謂商而士者歟君今<lb/>
行矣於是與其妻子兄弟若族之人與夫親知故舊<lb/>
論説生平其所歴天下名山大川大都之㑹有幾其<lb/>
所見四方賢公卿大夫名人才士有幾遁世長往懐<lb/>
道藴術之士有幾生長休明全盛之日迄今百年風<lb/>
<pb n="KR4e0215_SBCK_013-12a"/>
俗世道之升降上自朝廷下至田野耳目之所見聞<lb/>
其變有幾屈指百年之内中間與其妻子兄弟若族<lb/>
之人與夫親知故舊相見之日有幾也其亦有所感<lb/>
也夫少而遊老而休於是得與其妻子兄弟若族之<lb/>
人與夫親知故舊相與相見而飲飫其喜可知也已<lb/>
則夫為其妻子兄弟若族之人與夫親知故舊其喜<lb/>
又可知也已<lb/>
　　張曾菴七十夀序<lb/>
世之論人夀以百年為限然修短之數得之於天不<lb/>
可以齊得數之長者百歳為老矣彭祖之百歳豈非<lb/>
<pb n="KR4e0215_SBCK_013-12b"/>
</p>
<p>
嬰稚之時耶得數之短者歳月為稚矣殤子之歳月<lb/>
豈非垂老之時耶予畸窮於世故甞居閭里間從先<lb/>
生長者遊自少識張曾菴先生白晳而豐頥美鬚髯<lb/>
葢先生是時年已五十容甚少也又十年先生六十<lb/>
其氣完其容無異於初見之時不知十年之加也今<lb/>
年先生年七十亦無耉老之色其美鬚髯髪漆黒自<lb/>
若也先生未嘗知世所謂服食煉形之法而得數之<lb/>
長如此則今之七十者亦猶嬰稚之時耶吾吳中之<lb/>
俗尤重生辰自五十以往當其生辰即為夀前年先<lb/>
生猶為博士弟子激昻蹈厲諸少年莫敢摧其鋒雖<lb/>
<pb n="KR4e0215_SBCK_013-13a"/>
諸少年亦以為先生少故無為先生夀者今先生忽<lb/>
自謝其博士而老於家其髙第弟子某乃往為先生<lb/>
夀夀已則相與求予之一言以序其事噫子之先生<lb/>
未可以夀也子之先生讀聖人之書自以為得其藴<lb/>
每酒酣輒為人説書意掀髯指畫左右顧視旁若無<lb/>
人當世宿學莫能難也與人交洞見底裏規人之過<lb/>
至於泣下豈非所謂直道君子者哉往予至京師見<lb/>
有衣玉帶乘白馬黄金絡前後呵擁其人白晳豐頥<lb/>
美鬚髯儼然子之先生也歎曰何其類吾鄉之張子<lb/>
也張子六舉於鄉而今猶布褐而趨于博士之庭雖<lb/>
<pb n="KR4e0215_SBCK_013-13b"/>
然今十餘年矣不知其人果安在而子之先生所自<lb/>
得者何如也吾又安能舍子之先生而羨彼為哉皆<lb/>
曰善請遂書之繼自今歳歳為先生夀必誦子之言<lb/>
矣<lb/>
　　晉其大六十夀序<lb/>
孔子曰愛之欲其生惑也愛而惑焉而欲其生惑也<lb/>
愛而不惑焉而欲其生情也吉蠲為饎是用孝享禴<lb/>
祠蒸嘗于公先王君曰卜爾萬夀無疆非欲其萬夀<lb/>
耶我非敢勤惟恭奉幣用供王祈天永命非欲其祈<lb/>
天永命耶此愛之而欲其生者也然古之人無有以<lb/>
<pb n="KR4e0215_SBCK_013-14a"/>
虚辭説人者人之所欲天必應之曰予攸好徳汝則<lb/>
錫之福富貴夀考康寜天也人皆歸之於天箕子獨<lb/>
以為人之所錫固以㝠㝠之中茫茫之表無所謂天<lb/>
者人貴之則貴人富之則富人欲其夀考康寜則夀<lb/>
考康寜此祈天永命萬夀無疆之説也箕子之言天<lb/>
精矣武王夢帝與之九齡文王曰古者謂年爲齡齒<lb/>
亦齡也我百爾九十我與汝三焉武王之夀文王之<lb/>
所錫也晉君年六十予之仲弟為君之子壻而君之<lb/>
子日亨以姨之子從予學皆來請予為夀夫欲君之<lb/>
生者多矣不若君之壻雖然又不若君之子以君之<lb/>
<pb n="KR4e0215_SBCK_013-14b"/>
子夀君君其有不益夀者乎子有愛子之戚方與日<lb/>
亨論洪範之義以文王能與武王之夀厚自責以為<lb/>
不慈之極故以孝子期日亨必能夀君也已抑予少<lb/>
有四方之志既年長無用於世常欲與親知故舊歳<lb/>
時伏臘問遺往還飲酒社㑹務盡其歡康强夀考皆<lb/>
在百歳之外父子兄弟白首相追隨為太平之不遇<lb/>
人而邇來屏跡荒江足不履戸外田夫野老罕見其<lb/>
面君與予有連亦曠歳不見忽忽不意君便為六十<lb/>
歳人也君夀宜賀而予精神恍然髧彼兩髦泛泛其<lb/>
景益不復知有生人之樂矣既勉强為日亨書之又<lb/>
<pb n="KR4e0215_SBCK_013-15a"/>
為謝所以不能往賀之意<lb/>
　　濬甫魏君五十夀序<lb/>
余始為魏氏諸倩而濬甫年小於予時尚垂髫見余<lb/>
握手甚親及濬甫自真義遊學城中時時來過其女<lb/>
兄即留飲相懽也當是時恭簡公家居講道四方學<lb/>
者多聚星溪之上公於其家子弟尤所屬意而吾舅<lb/>
光祿公闢家塾延致名儒濬甫遵矩矱無所失而於<lb/>
進士之業皆能工習濬甫升太學一再試秋闈見罷<lb/>
遂不復往而獨顓教其子今二子學皆已成庶幾可<lb/>
以紹恭簡公之業濬甫年未至而輒已余嘗歎惜之<lb/>
<pb n="KR4e0215_SBCK_013-15b"/>
明年為嘉靖四十一年濬甫年五十以正月二日為<lb/>
初度之辰其子壻沈堯俞以余計偕北上先期請余<lb/>
文為夀至期張設之葢以余最親又知之深也然余<lb/>
見濬甫之少又見其子之成立又老而為夀而吾舅<lb/>
姑與濬甫之女兄已隔異世則余之所感多矣度濬<lb/>
甫華堂燕坐子倩奉觴賔朋雜㳫笙歌滿耳則余方<lb/>
孤舟栖泊於江淮之間自此䝉霧露凌霜雪又三千<lb/>
里持空然無有之軀欲以獻吾君豈不愧濬甫而欲<lb/>
為濬甫可得耶古者五十曰艾服官政又十年始爵<lb/>
命為大夫則士之效用於世任天下之事者適濬甫<lb/>
<pb n="KR4e0215_SBCK_013-16a"/>
之年而濬甫苟自安逸非恭簡公之教漢李固薦樊<lb/>
英黄瓊云一日朝㑹見諸侍中並年少無一宿儒可<lb/>
備顧問則老成之人實國家之所須重年少而忽耉<lb/>
老豈世道之福耶余以是惜濬甫之自止而又以歎<lb/>
余之無所用而不知止也是為序<lb/>
　　周秋汀八十夀序<lb/>
吾崑秋汀周先生今年夀八十鄉大夫士多為歌詩<lb/>
文章祝之先生之子通判君設廣席大㑹賔客余軰<lb/>
九人者辱交先生父子間得坐下坐日瞻盛舉心竊<lb/>
慕之客有洗爵夀先生者問曰先生之夀有道乎先<lb/>
<pb n="KR4e0215_SBCK_013-16b"/>
生曰有老子曰逸則夀又曰知足之足常足葢造化<lb/>
鈞畀萬物小大厚薄各有品限故安其分則心泰泰<lb/>
則百疾不作故夀愚者弗察覬覦生焉得失觸焉心<lb/>
擾而害隨之惡乎夀故吾見人之富不多其財而薄<lb/>
田敝廬足於陶朱見人之貴不侈其爵而青氊絳帳<lb/>
榮於金紫見人有時名不髙其聞而陶情詩酒放懐<lb/>
歌舞老焉益壯若將終身吾不知有餘在人不足在<lb/>
我嬉嬉然若與得意者等吾之夀或者在此乎客未<lb/>
對余笑曰達哉先生之論也其有得于莊子逍遥之<lb/>
㫖乎哉其曰大鵬萬里鷦鷯一枝各適其適不相企<lb/>
<pb n="KR4e0215_SBCK_013-17a"/>
慕則羡欲之累可以絶累絶則悲去悲去則性命安<lb/>
是故夀於人則為彭祖夀於物則為大椿達者能得<lb/>
之則先生其人也今而後呼先生為逍遙公可乎先<lb/>
生聞之喜卒爵而歌頽然就醉余因拾問答之辭合<lb/>
而為序<lb/>
　　周翁七十夀序<lb/>
周翁予弟子建之内祖也嵗已亥翁年七十十月某<lb/>
日為其生辰子建傳其舅之意請予為序翁之先自<lb/>
嘉定白鶴村徙居崑山之蔡婆渡其族之貴者曰僉<lb/>
憲君别居城中人猶呼僉憲為渡船周家云翁饒于<lb/>
<pb n="KR4e0215_SBCK_013-17b"/>
貲中更官府科徭能勤苦自力凡再殖其家自上世<lb/>
髙曾以來率不踰下夀翁得年如此而未艾非意之<lb/>
所望此其子孫姻戚所以尤慶之深也予為序之云<lb/>
爾因與子建論以為夀者人子之所欲得之於其親<lb/>
不待形之言而古之人無有以為文者至於詩人祝<lb/>
頌之語始曰眉夀曰夀考曰萬年曰萬夀云者亦因<lb/>
其徳之所取而致其愛慕無已之情無有専以為夀<lb/>
之文者也宋之季年始以詩詞儷語相投贈及今世<lb/>
更益以所謂序者計其所述不過謂其生于世幾年<lb/>
而至累數百言不止不知此何用者也而夀者之家<lb/>
<pb n="KR4e0215_SBCK_013-18a"/>
其又必須此不得不以為樂也豈真有求於古之文<lb/>
哉以是為古文而已矣凡今世之務侈其名而不要<lb/>
於理多此類子建志乎古者予是以及之葢予之序<lb/>
可無作而予言不可廢也<lb/>
　　戴素庵先生七十夀序<lb/>
戴素庵先生與吾父同入學宫為弟子員同為増廣<lb/>
生年相次也皆以明經工於進士之業數試京闈不<lb/>
得第予之為弟子員也於班行中見先生軰數人凝<lb/>
然古貌行坐不敢與之列有問則拱以對先生軰亦<lb/>
偃然自處無不敢當之色㑹予以貢入太學而先生<lb/>
<pb n="KR4e0215_SBCK_013-18b"/>
猶為弟子員又數年乃與吾父同謁告而歸也先生<lb/>
家在某所渡婁江而北有陂湖之勝裕州太守龔西<lb/>
野之居在焉裕州與先生為内外昆弟然友愛無異<lb/>
親昆弟一日無先生食不甘寢不安也先生嘗遘危<lb/>
疾西野行坐視先生而哭之疾竟以愈日相從飲酒<lb/>
為歡葢龔氏之居枕傀儡蕩遡蕩而北重湖相襲汗<lb/>
漫沉浸雲樹圍映乍合乍開不可窮際武陵桃源無<lb/>
以過之西野既解纓組之累先生亦釋絃誦之負相<lb/>
得於江湖之外真可謂肥遯者矣其後西野既逝先<lb/>
生落然無所向然其子上舍君猶嚴子弟之禮事先<lb/>
<pb n="KR4e0215_SBCK_013-19a"/>
生如父在時故先生雖家塘南而常遊湖上為多今<lb/>
年先生七十吾族祖某先生之子壻也命予以文為<lb/>
言先生平生甚詳然皆予之素所知者也因念往時<lb/>
在鄉校中先生與家君已追道前軰事今又數年不<lb/>
能復如先生之時矣俗日益薄其問有能如龔裕州<lb/>
之與先生乎而後知先生潛深伏隩怡然湖水之濵<lb/>
年夀烏得而不永也先生長子某今為學生而餘子<lb/>
皆向學不墜其教云<lb/>
　　張翁八十夀序<lb/>
張翁居崑山之大慈予嘗自安亭入郡數經其地有<lb/>
<pb n="KR4e0215_SBCK_013-19b"/>
雙洋蕩多美田翁以力耕致饒足而兄弟友愛不肯<lb/>
析居殖私財時時入城從縉紳先生遊樂飲連日夜<lb/>
而後歸士大夫愛尚其風流其伯子子振事翁尤謹<lb/>
嘉靖三十五年正月二十七日翁生之月日也於是<lb/>
年八十子振將為宴㑹召其親戚故人以為翁夀而<lb/>
子友盛徴伯任允恭游翁父子間子振因二君請予<lb/>
文序之予嘗論士大夫不講於譜牒而閭閻之子一<lb/>
日而富貴自相誇尚以為門閥吾吳中無百年之家<lb/>
久矣崑山車溪之張氏其源甚逺予家有故牒譜其<lb/>
世次而范文正公為當世名臣宰相家然自監獄公<lb/>
<pb n="KR4e0215_SBCK_013-20a"/>
以下相為婚姻者凡十有四人而與宋宗室婚者一<lb/>
人其科第仕宦不絶於世亦往往為神以食於其土<lb/>
自宋皇慶間始占名數於崑山至於國朝天順成化<lb/>
之間幾二十餘世四百年而不改其舊故承事郎夏<lb/>
公娶於張為夏太常之冡婦實生吾祖母予少時猶<lb/>
及聞張氏之盛也葢至於今而車溪之張日以浸㣲<lb/>
而翁始居大慈豈所謂有媯之後將育於姜者類有<lb/>
數耶予每至車溪停舟而問之百圍之木數頃之宅<lb/>
里人猶能指其處焉若翁者人亦不復知其車溪之<lb/>
張氏矣予以故家大族徳厚源逺能自振於式㣲之<lb/>
<pb n="KR4e0215_SBCK_013-20b"/>
後又以吾祖母之外家尚有存者而喜翁之夀而康<lb/>
也故不辭而序之<lb/>
　　孫君六十夀序<lb/>
孫君以弘治七年甲寅十月十二日為誕生之辰嘉<lb/>
靖三十四年乙卯於是年六十矣其子某為徐氏壻<lb/>
徐某方受學于予為言其子之意以為飲酒宴㑹未<lb/>
足以為親懽必求予之文予謂文者道事實而已其<lb/>
義可述而言足以為教是以君子志之若君之夀使<lb/>
書之云生于世幾何年可乎從而頌禱之曰耆老曰<lb/>
耄曰耋曰期頥可乎生於世幾何年是人之所同也<lb/>
<pb n="KR4e0215_SBCK_013-21a"/>
自七十至于百年是人之所常有也雖然君子之為<lb/>
情也近使其父母生於世幾何年自七十至於百年<lb/>
不亦為人子者之所樂耶豳風之詩周公為其君稱<lb/>
先王之業而道其豳國風土之舊其言不過耒耜蠶<lb/>
桑治田墐戸食瓜斷壺獻羔祭韭之㣲皆今世田野<lb/>
里俗之事又曰十月穫稻為此春酒以介眉夀又曰<lb/>
曰殺羔羊躋彼公堂稱彼兕觥萬夀無疆當十月歳<lb/>
將暮之日不過為酒以介眉夀殺羔羊以稱其無疆<lb/>
之夀而已古之人其相與樂也以夀為祝葢使天下<lb/>
樂生而不厭此太平之美事也孫君自崑山稍徙郡<lb/>
<pb n="KR4e0215_SBCK_013-21b"/>
城頗以畜賈致富天下承平歳久賦繁役重吳人以<lb/>
有田業累足屏息君能超然去其故而即其所以為<lb/>
安者故能及時以為樂所居在闤闠都㑹之地而其<lb/>
子方儒服而從縉紳士大夫遊較之史所稱鄒魯之<lb/>
士去文學而趨利者異焉是則可書也已某又言君<lb/>
之孝友父殁後嫁其孤姊妹三人諸所為多厚徳以<lb/>
方論君夀事不盡述云<lb/>
　　楊漸齋夀序<lb/>
國家制州縣之官皆親民之職所以宣布天子恵養<lb/>
元元之意其取之不一途而選授必以才要使之人<lb/>
<pb n="KR4e0215_SBCK_013-22a"/>
人自盡其力固不以其不任而苟試之也自進士之<lb/>
科重而天下之官不得其平矣夫委之以任而責其<lb/>
成當論其人之才不才與其事之治不治不當問其<lb/>
進士非進士也而今世則不然非有朝廷顯然一定<lb/>
之命而上下相習以為是當然者非一日也天子重<lb/>
念逺方之民歳遣御史按行天下以周知其吏之賢<lb/>
否而御史所至汲汲于問其官之所自苟不肖也進<lb/>
士也必其所改容而禮貌之必其所列狀而薦舉之<lb/>
也而銓曹之陟者恆于是既而罪跡暴著而加之罪<lb/>
罰矣猶若難之苟賢也非進士也必非其所改容而<lb/>
<pb n="KR4e0215_SBCK_013-22b"/>
禮貌之必非其所列狀而薦舉之也而銓曹之黜者<lb/>
恆于是既而功顯實著而加之賞矣猶若難之是以<lb/>
暴吏恣睢于民上莫能誰何而豪傑之士一不出於<lb/>
此途則終身俛首無自奮之志間有卓然不顧於流<lb/>
俗欲少行其意不勝其排沮屈抑逡廵而去者多矣<lb/>
吾邑楊漸齋先生以鄉進士選調台州府推官先生<lb/>
之考平陽君號爲有風烈而先生承家學少有令名<lb/>
以先生之才宜不出於他人之下其于理寃釋滯寜<lb/>
有不盡其心者而一與御史不合曾不得少安其位<lb/>
也雖然于先生何媿先生今老於安亭年已七十賦<lb/>
<pb n="KR4e0215_SBCK_013-23a"/>
詩飲酒與田夫野老相追逐其樂豈有涯也余獨惜<lb/>
夫天下常有遺才而習于所偏重者不覺其弊皆以<lb/>
為是當然而莫知所以救之豈非世之君子之責哉<lb/>
先生以八月八日為誕辰予弟有尚先生之外孫壻<lb/>
也來索此文予之曾大父與平陽君同年交好而予<lb/>
于先生亦在姻婭之末不得以不文辭然不敢為漫<lb/>
衍卑諂之談以為世俗之文非所以事先生也<lb/>
　　六母舅後江周翁夀序<lb/>
有光少不能事先孺人迨外祖之春秋髙又不能養<lb/>
至今每念外家不勝凱風寒泉之思先孺人同祖兄<lb/>
<pb n="KR4e0215_SBCK_013-23b"/>
弟十有二人今皆以零謝而唯六母舅存隆慶二年<lb/>
於是年八十矣當六母舅之生辰有光方㑹朝京師<lb/>
不能從諸兄弟於其日為夀其秋自吳興還閉門不<lb/>
出者數月今將有邢臺之役而外家諸弟來告六母<lb/>
舅之夀不可無子文也然河南兄之序美矣有光何<lb/>
以復贅昔吾外曾祖世有惇徳生丈夫子四人外祖<lb/>
最少與諸伯祖並列第千墩浦之上屬時承平家給<lb/>
人足兄弟怡怡然相樂也先皇帝之初諸祖相繼淪<lb/>
謝而外祖最髙年然皆苦徭賦蹙耗矣而河南兄以<lb/>
進士起家則周氏之隆盛特加於前然同祖昆季多<lb/>
<pb n="KR4e0215_SBCK_013-24a"/>
不振惟獨鍾于本支中憲公以河南之貴受誥封而<lb/>
六母舅保有世業葢四祖之家惟伯祖故第巋然獨<lb/>
存至於今夀考者六母舅一人而已而子子䕫年亦<lb/>
六十有二尤能孝養吾外曾祖之子四人而外祖最<lb/>
少最夀伯祖之子亦四人而六母舅最少亦最夀豈<lb/>
亦有數然耶夫人生百年如旦暮此亦過者之論先<lb/>
孺人長母舅一歳也以今追先孺人之世歳月遥遥<lb/>
何其久也短促者既如此而長永者又如彼百年之<lb/>
内彭殤之數可同日而論哉有光亦何能無感也六<lb/>
母舅居鄉鄉人有訟不之官府而之其廬其化服鄉<lb/>
<pb n="KR4e0215_SBCK_013-24b"/>
人有陳寔王烈之風雖河南兄之隆事諸父而以文<lb/>
稱之非諛者顧有光何以復贅然河南兄祝其八十<lb/>
今八十有一矣自八而一以至於無窮則吾文宜續<lb/>
河南之後者也<lb/>
　　周弦齋夀序<lb/>
弦齋先生居崑山之千墩浦上與吾母家周氏居相<lb/>
近也異時周氏諸老人皆有厚徳饒于積聚為子弟<lb/>
延師曲有禮意而先生嘗為之師諸老人無不敬愛<lb/>
久之吾諸舅兄弟無非先生弟子者余少時見吾外<lb/>
祖與先生遊處及吾諸舅兄弟之從先生遊今聞先<lb/>
<pb n="KR4e0215_SBCK_013-25a"/>
生老而强壯如昔往來千墩浦上猶能歩行十餘里<lb/>
每余見外氏從江南來言及先生未嘗不思少時之<lb/>
母家之室屋井里森森如也周氏諸老人之厚徳渾<lb/>
渾如也吾外祖之與先生遊處恂恂如也吾舅若兄<lb/>
弟之從先生遊㫁㫁如也今室屋井里非復昔時矣<lb/>
吾外祖諸老人無存者矣舅氏惟長舅存耳亦先生<lb/>
之弟子也年七十餘矣兄弟中河南行省參知政事<lb/>
子和最貴顯亦已解組而歸方日從先生于桑梓之<lb/>
間俛仰今昔覽時事之變化人生之難久長如是是<lb/>
不可不舉觴而為之賀也嘉靖丁已某月日先生八<lb/>
<pb n="KR4e0215_SBCK_013-25b"/>
</p>
<p>
十之誕辰子和既有文以發其潛徳余雖不見先生<lb/>
久而少時所識其淳朴之貌如在目前吾弟子静復<lb/>
來言於予亦以予之知先生也先生名果字世髙姓<lb/>
周氏别號弦齋云<lb/>
　　前山丘翁夀序<lb/>
吳郡太湖之别為澱山湖湖水溢出為千墩浦入于<lb/>
吳淞江當浦入江之處地名千墩環浦而居者無慮<lb/>
數千家而延福寺中浮圖矗立雲表舟行數里外望<lb/>
之欝然若有祥雲瑞氣浮之予少時之母家時過其<lb/>
下而浦上著姓往往能識之今其存者少矣而予弟<lb/>
<pb n="KR4e0215_SBCK_013-26a"/>
某乃為予言丘翁之夀云千墩有山名為秦柱峯培<lb/>
塿小丘耳俗謂之山而在翁所居之前因以前山自<lb/>
號翁年五十餘即付家事其子日遊延福寺中與緇<lb/>
素之流為方外之交每造精廬談笑飲酒而已家之<lb/>
有無不知也予未識丘翁想見之而愛其人以為人<lb/>
生百年之内無可竟之事終於馳騖而無所止而翁<lb/>
以未老而傳雖其家事亦無所問况於人世之榮名<lb/>
乎使翁在公卿大夫之位寜肯冐寵利而不知休乎<lb/>
使翁得休處之地寜肯覬覦中朝求起廢而更進乎<lb/>
史稱萬石君歸老于家子孫為小吏來謁必朝服見<lb/>
<pb n="KR4e0215_SBCK_013-26b"/>
之有過失爲便坐對案不食雖燕居必冠以孝謹聞<lb/>
于郡國而陸賈家居出槖中裝賣千金分其子爲生<lb/>
産常安車駟馬從歌舞鼓琴瑟侍者十人過其子給<lb/>
酒食極歡兩人志操不同史皆稱之使丘翁貴顯於<lb/>
世葢陸生之徒也嘉靖三十五年八月二十日翁六<lb/>
十誕辰其姻黨因予弟來請其夀之文予固有感于<lb/>
少時所熟遊處爲之慨然而又樂道其人故論而序<lb/>
之<lb/>
　　戚思呐夀序<lb/>
戚思呐先生居城南隍壑斷岸間非車馬跡所至喧<lb/>
<pb n="KR4e0215_SBCK_013-27a"/>
囂之音隠隠水外而蕭然有林野之趣先生雅志離<lb/>
俗儲藥於室藝菊於圃彈琴讀書集鄉村之子弟教<lb/>
以揖讓容與應答灑掃彌老而不倦過其門歌誦之<lb/>
聲鏘鏘也始吾祖為社㑹先生在焉吾祖常稱戚先<lb/>
生長者又于几案間見戚先生詩當是時余髪始垂<lb/>
㑹中諸老皆已皤然今余年日長矣諸皤然者自若<lb/>
也往往有及百年者而先生亦八十矣余是以深喜<lb/>
諸公之難老而吾祖軰之多夀時道説之論者有以<lb/>
為富貴夀考天之所慳而兼有之為難是以龎眉皓<lb/>
髪之叟必在于山林泉石枯槁沉溺之間而華衣鼎<lb/>
<pb n="KR4e0215_SBCK_013-27b"/>
食厚享累積者多摧折於中年以余徴之殆非事實<lb/>
而要其理有不可誣者葢物取多則焦然不寜有紛<lb/>
紜叢垢之集而無恬愉静逸之休是不知旦暮之變<lb/>
寒暑之移而惴惴於百年之途者也譬諸飲食知味<lb/>
者希君子之言夀所以必歸之先生之徒歟先生之<lb/>
子學以才藝馳聲郡校將及于有司之薦彼夫忽焉<lb/>
而驟至者吾又知其不足以動先生矣<lb/>
　　陸思軒夀序<lb/>
予友季子昇與陸君思軒同學相善君於是年六十<lb/>
子昇屬予為夀之文東吳之俗號為淫侈然於養生<lb/>
<pb n="KR4e0215_SBCK_013-28a"/>
之禮未能具也獨隆于為夀人自五十以上每旬而<lb/>
加必於其誕之辰召其鄉里親戚為盛㑹又有夀之<lb/>
文多至數十首張之壁間而來㑹者飲酒而已亦少<lb/>
睇其壁間之文故文不必其佳凡横目二足之徒皆<lb/>
可為也予居是邑亦若列禦宼之在鄭之鄙衆庶而<lb/>
已故凡來求文為夀者常不拒逆其意以與之並馳<lb/>
于横目二足之徒之間亦以見予之潦倒也雖然子<lb/>
昇之為陸君豈泛而求之予亦豈泛而應之耶陸君<lb/>
居縣之華翔村往年太僕桐城趙子舉來崑山嘗至<lb/>
其地見其土田肥美江流環繞問知予家舊業而後<lb/>
<pb n="KR4e0215_SBCK_013-28b"/>
失之子舉力勸予復其故而未能也葢吳淞江水灌<lb/>
溉之利為大華翔居江之要宋置新江驛於此新江<lb/>
即吳淞江古所謂婁江也雖然同學而異造同賈而<lb/>
異售同工而異巧同稼而異獲將存其人耳君居華<lb/>
翔獨以善穡稱歳不失其公家之奉而以其嬴自給<lb/>
雖當師旅饑饉之年而寛然其有餘古所謂孝弟力<lb/>
田者也所謂善良敦樸者也所謂周于利凶年不能<lb/>
害者也子昇其以是取之與先是君之子豫卿謁選<lb/>
在京師求嚴學士敏卿之文以為夀煌煌乎玉堂金<lb/>
馬之制作鄉里有榮焉然嚴公之文所聞異辭欲道<lb/>
<pb n="KR4e0215_SBCK_013-29a"/>
君之實者宜有待于予言矣雖然予視君之貌尚少<lb/>
也則君今之為夀太蚤子昇之請亦太蚤姑以是倍<lb/>
之為百二十於是子昇來屬予文予可無辭而予與<lb/>
子昇陸君相與嘯歌田里以效華封人之祝<hi>效華封鈔本作</hi>
<hi>其可乎今從常熟本人祝今天子萬年之夀</hi>
　　東庄孫君七十夀序<lb/>
昔孔氏之門尊屢空而下貨殖衣敝緼袍不恥與狐<lb/>
貉者立至太史公乃為貨殖傳後之為史者訾之以<lb/>
為崇勢利而羞貧賤而吾以為不然彼以李陵之禍<lb/>
發憤有激而云爾故謂季次原憲讀書懐獨行君子<lb/>
<pb n="KR4e0215_SBCK_013-29b"/>
之徳空室蓬戸褐衣蔬食以終其身四百餘年弟子<lb/>
志之不倦豈有輕於季次原憲而為此言哉其稱袁<lb/>
盎斥安陵富人之語云公等日從數騎一旦緩急豈<lb/>
足恃乎天下攘攘皆為利來葢深嘆之也晉劉殷未<lb/>
遇時嘗乞貸於人輒云俟他日顯貴而以償汝其後<lb/>
殷果位至三公殷之負氣固髙而為之貸之者亦賢<lb/>
矣崑山為縣在瀕海然其人時有能致富埓封君者<lb/>
近年以來稱賢者曰孫君孫君自其先人與尚書周<lb/>
康僖公有親公甚愛敬之其為人誠篤用是能以致<lb/>
富饒至孫君尤甚故其業益大然恂恂如寒士邑之<lb/>
<pb n="KR4e0215_SBCK_013-30a"/>
人士皆樂與之遊而有以緩急告者時能賙恤之於<lb/>
是君年七十里之往為夀者皆賢士大夫也而予友<lb/>
秦起仁又與之姻言於余以為君非獨饒於貲且優<lb/>
於徳也夫祝人之夀而稱其徳古者謂之善頌禱若<lb/>
君者太史公猶將樂道之予以是為之序云<lb/>
　　侗庵陸翁八十夀序<lb/>
由吳之葑門東出皆湖蕩又東為沉湖沉湖之東為<lb/>
甫里余嘗泛湖中水波浩渺遥望西山如一抹湖上<lb/>
人家隠見烟雨中舟人指㸃故冡宰陸公之居在焉<lb/>
陸氏之來已乆自冡宰公至于今百年間科名相繼<lb/>
<pb n="KR4e0215_SBCK_013-30b"/>
葢水澤之隩區東南靈秀所發而鍾於其家至如山<lb/>
澤之癯含淳抱質如璞之玉若侗庵翁者尤難得也<lb/>
翁冡宰家子弟遊成均以舍選為幕官其於市朝之<lb/>
跡未嘗不涉也而自㓜至老不知世間有機事人以<lb/>
侗庵稱之葢當其名云吾觀於翁而知天地太古之<lb/>
氣性情之理猶未盡散於亂惑之中使世多如翁者<lb/>
則朝廷之事清而有司之務寡矣翁夫婦兄弟皆髙<lb/>
年三子鼎立而先是其孫舉於鄉而兩外孫亦同舉<lb/>
以此卜陸氏之後日昌而翁之福履日綏也甲子春<lb/>
十有三日為翁八十之誕辰其壻張君具豆觴即翁<lb/>
<pb n="KR4e0215_SBCK_013-31a"/>
之所以爲夀因道翁之美而請余爲之序余少時嘗<lb/>
之虞山下老子之宫有檜葢蕭梁時物也余始識翁<lb/>
於此是時翁年尚少同遊有三四人婆娑古檜之下<lb/>
相與太息以爲此樹自天監至今一千二十有八年<lb/>
來觀遊者不知幾世幾人也今同時遊者皆化去而<lb/>
翁獨髙年夀考信知萬物之得於天其短長之相懸<lb/>
絶念之不能不憮然也不知何日當復從翁爲海虞<lb/>
之遊相與共數此檜至今又不知一千幾百年矣願<lb/>
因張君爲約翁其許我乎<lb/>
　　望湖曹翁六十夀序<lb/>
<pb n="KR4e0215_SBCK_013-31b"/>
</p>
<p>
昔歐陽公稱連處士居應山應山之人其長老教其<lb/>
子弟所以孝友恭敬禮讓而温仁必以處士為法曰<lb/>
為人如連公足矣其矜寡孤獨凶荒饑饉之人皆曰<lb/>
鄉之有連公有所告依而生非有政令恩威而能使<lb/>
人如此所謂行之以躬不言而信者也余于曹翁亦<lb/>
云爾翁之先故為大家翁少孤而其業圯翁克自振<lb/>
立撫教其弟子見舉于鄉不數年間其業逾大擬于<lb/>
素封其稱于閭里又若連公云吾為令長城外甥王<lb/>
夢元來省前年冬嘗為余乞翁為夀之文至是復來<lb/>
請曰此翁里人之志也翁今年六十有三今于六十<lb/>
<pb n="KR4e0215_SBCK_013-32a"/>
則已過于七十則方來里人祝翁之夀自六十以至<lb/>
于百歳每一紀則為大㑹葢六十其始也故請記其<lb/>
始而追書之余為述翁之徳比于連處士而媿無歐<lb/>
陽子之文然歐公特述處士之行于身後處士不知<lb/>
也予稱翁之善以祝其夀使為善者自喜且亦無用<lb/>
求知于後世之人而以與其鄉人子弟飲酒笑樂同<lb/>
聲唱和稱其為善人而祝其夀不愈于歐陽子之稱<lb/>
連處士乎翁家在澱山湖余數泛湖中嘗望見之而<lb/>
不獲一造今長城瀕太湖望翁家可信宿而至也方<lb/>
為吏事所拘東望能不悵然矣乎<lb/>
<pb n="KR4e0215_SBCK_013-32b"/>
　　錢一齋七十夀序<lb/>
嘉靖四十四年余舉進士在京師而吾邑一齋錢翁<lb/>
適至錢氏有名籍在薊州其子徳彛為京學諸生而<lb/>
翁年七十以十二月十六日誕辰將告歸以召其親<lb/>
戚鄉黨而請余文為讌序初翁遊京師最久輕裝却<lb/>
傔從騎行往返常不及二十日翁以太學生遊顧文<lb/>
康公之門公甚親信之而為人謹厚不泄不因氣勢<lb/>
有所私利人以緩急告即未嘗不盡心為之排難解<lb/>
紛始以選調旗手衛經歴捧部檄出使㑹同時出使<lb/>
者例貶官而翁當之河西不欲行遂自劾去及文康<lb/>
<pb n="KR4e0215_SBCK_013-33a"/>
公殁而翁自是少至京矣獨今歳一至而騎馬陸行<lb/>
馳驟如飛人見之殊不類七十歳人也人才如翁使<lb/>
之當事真可任宰相知人不謬今老而康强其夀未<lb/>
可既吾邑人才如翁後來豈易得哉或曰錢氏世有<lb/>
夀考葢以爲隂徳所致翁祖贑州文學夀八十四父<lb/>
春林君夀八十二里人稱贑州嘗攝守事活死囚四<lb/>
十餘人一道士被釋以金爲謝贑州却之道士園有<lb/>
竹千竿截其尤巨者爲爐旦夕焚香禱祝臨行以爲<lb/>
贈今錢氏竹爐猶存余今觀翁之夀必能過於前人<lb/>
而果以爲有隂徳其世當有興者翁尚能及見之<lb/>
<pb n="KR4e0215_SBCK_013-33b"/>
　　夢雲沈先生六十夀序<lb/>
淞江之上有隠君子曰夢雲先生沈氏其達生適嗜<lb/>
玩世不覊之士乎友人朱君某以先生六十來徴文<lb/>
為夀竊承下風久矣蠧食穹壤敢妄意少裨益於生<lb/>
人雖有身而不自知惜也聞先生出入三世之書及<lb/>
今而腎藏不衰骨體堅壯殆必得之深者願因而請<lb/>
質焉天以六氣臨地地以五位承天應天之氣者五<lb/>
歳而右遷應地之氣者六朞而環㑹五六相合而七<lb/>
百二十氣為一紀倍之而千四百四十氣凡六十歳<lb/>
為一周是非先生之年耶周而復始如環無端天地<lb/>
<pb n="KR4e0215_SBCK_013-34a"/>
自然之運也是胡天地之運無終窮而吾人夀敝天<lb/>
地者未之見耶豈不以天氣也無形也地形也無情<lb/>
也即天地而較之地滯於形已不能與天並其久况<lb/>
有情之物與天地較耶氣有盈縮形有盛衰天地之<lb/>
運不長得其平况滋蕃長育乎其間者顧悉得其冲<lb/>
不觸其乖耶脉法曰天地之變無以脉診謂其順相<lb/>
承也循環以相生逆相勝也循環以相救不能不勝<lb/>
未有勝而不復勝復之作不形于診也是故天地之<lb/>
運悠久而無疆耶人之有形也不盡值其氣之冲五<lb/>
藏之氣乘之出而喜怒思憂恐之情不能一一中其<lb/>
<pb n="KR4e0215_SBCK_013-34b"/>
</p>
<p>
節其相勝之氣又安能如天地之相救而能復耶是<lb/>
故周而復始如環無端者其天耶由八歳而八八浸<lb/>
實而浸虚者其人耶人不得與天地並不可並者隂<lb/>
陽之體耶可並者變化之用耶變化之為用在天為<lb/>
玄玄生神在地為化化生五味在人為道道生智善<lb/>
攝其生者殆所謂以道而神御者耶抑有餘不翼於<lb/>
勝助不及不贊其復喜怒思憂恐一而莫之能亂天<lb/>
之勝也其復以天人之勝也其復以人復以人人亦<lb/>
天也上古之真人與太極同質而無敝豈誑我耶先<lb/>
生之從子果從余遊稱先生骨清而神朗意豁而氣<lb/>
<pb n="KR4e0215_SBCK_013-35a"/>
和行其胸襟不與世縛少年嘗遇異人於月下恍然<lb/>
覺悟物外烟霞之想寤寐尚其依依果爾先生之養<lb/>
非人所能窺其夀亦非人間之數可得而計奚一再<lb/>
周之足云耶經曰善言人者必有徴於已先生之濟<lb/>
物博矣將無於其身而徴之耶將無於其身而徴之<lb/>
耶<lb/>
　　碧巖戴翁七十夀序<lb/>
人之情皆有樂與不樂二者因所遭而異又有不然<lb/>
者則繫乎其人其人能自適即其樂恆然雖有所不<lb/>
樂不能易也蟋蟀在堂歳聿其暮今我不樂日月其<lb/>
<pb n="KR4e0215_SBCK_013-35b"/>
</p>
<p>
除無已太康職思其居好樂無荒良士瞿瞿唐之俗<lb/>
其人安于不樂故欲其樂終不可得也東門之枌宛<lb/>
丘之栩子仲之子婆娑其下陳之俗其人安于樂故<lb/>
欲其不樂終不可得也夫以憂深思逺儉而有禮為<lb/>
有堯之風視幽公之荒淫棄業亟㑹歌舞固不可同<lb/>
日而語然世之君子姑舍此而論吾人生世誠無幾<lb/>
獨戚戚不自聊乃非所以順性命之情故雖唐之儉<lb/>
君子譏焉古有莊周之徒常思自放于天壤之間以<lb/>
為達彼誠有見謂當世之事一切皆中吾之心吾以<lb/>
有為應之雖百年之内足以有所成則吾亦可以少<lb/>
<pb n="KR4e0215_SBCK_013-36a"/>
自苦而庶幾所至有涯而不辭也今以人之身涉于<lb/>
無涯之中極一世之心力終不能有所覬則亦何苦<lb/>
役役舍吾之可樂以易彼哉且天地日月風雲山水<lb/>
四時花鳥稻梁醴膳宫室筦簟父子昆弟夫婦朋友<lb/>
人之生有此耳能自樂者其人之生常以百歳能當<lb/>
乎人之數百歳以其于天地獨見其髙厚日月獨見<lb/>
其昭朗風雲山水獨見其變態四時花鳥獨見其靚<lb/>
麗稻梁醴膳獨知其味宫室筦簟獨知其安父子昆<lb/>
弟夫婦朋友獨知其有情彼不樂者百年之内惽惽<lb/>
㒺㒺而又何知哉余少時有志于古豪傑之士常欲<lb/>
<pb n="KR4e0215_SBCK_013-36b"/>
</p>
<p>
黽勉以立一世之功既老不遇時始益悟人世之倐<lb/>
忽即年少得志躐取卿相之位至于今日亦不必能<lb/>
以有所立卓然如古之人者其摧敗必且為世之所<lb/>
指議予亦何羡哉予鄉碧巖戴翁少而知樂至老飲<lb/>
酒虞戲如一日余意翁之觀天地日月風雲山水四<lb/>
時花鳥稻粱醴膳宫室筦簟父子昆弟夫婦朋友必<lb/>
有異乎人者也于是翁年七十縣中諸進士與其子<lb/>
與政同事者皆往從翁飲酒甚樂請予文序之噫諸<lb/>
君子從翁一日樂也然且有當世之憂安能以余言<lb/>
為然姑為之序之<lb/>
<pb n="KR4e0215_SBCK_013-37a"/>
　　杜翁七十夀序<lb/>
杜翁居郡城中敦尚禮義教其子讀書數延名賢與<lb/>
之遊處三子皆自刻勵爲學官弟子予友陳子行甞<lb/>
舘於其家是時子行試南畿爲首選一時之人爭詣<lb/>
子行之門求爲弟子恐不能得獨杜翁乃能延致其<lb/>
家子行見予數稱其賢而子行之兄子達讀書南禪<lb/>
寺中性剛直於人少所往來獨與翁父子親善其見<lb/>
予稱翁之賢如子行也予未識杜翁往嵗與子達同<lb/>
赴南宫從郡中行過杜氏之門少憩焉已謝其主人<lb/>
而去子達乃告予此向所稱杜氏者也而子達不先<lb/>
<pb n="KR4e0215_SBCK_013-37b"/>
</p>
<p>
言翁竟亦不知予然予於陳氏兄弟得翁之為人悉<lb/>
矣今年翁七十時子達尚寓南禅寺數見翁之子言<lb/>
翁以五月日為其誕辰求一言以為夀而予於子達<lb/>
不能辭也記曰凡養老有虞氏以燕夏后氏以饗殷<lb/>
人以食凡老者所宜得在於安與飲食之而已杜氏<lb/>
之奉養無闕而三子恂恂不違其志此非所謂燕而<lb/>
能饗與食者乎記又曰七十曰老而傳八十九十曰<lb/>
耄百年曰期頤老而傳者何也人生自少壯皆求所<lb/>
以自樹立至於七十無可為矣而必有可傳者翁以<lb/>
詩書禮義貽其子非其可傳者乎夫年至七十古人<lb/>
<pb n="KR4e0215_SBCK_013-38a"/>
以為難而人子之心孰無夀考萬年之祝然無可傳<lb/>
不能無媿於其父無燕與饗食之不能無媿於其子<lb/>
兼是二者此子達之所以為杜氏賀也<lb/>
　　叔祖存黙翁六十夀序<lb/>
昔我歸氏自工部尚書而下累葉榮貴迄於唐亡呉<lb/>
中相傳謂之著姓今郡城西有歸王墓云宋湖州判<lb/>
官以來益微不振以宗强為鄉里所服而已素節翁<lb/>
當洪武時避難携妻子轉走巴黔之間所至有神人<lb/>
擁䕶相導之得以無死人以吾歸氏為神明之胄世<lb/>
當有興者然至今未之見也素節翁有七子吾曾王<lb/>
<pb n="KR4e0215_SBCK_013-38b"/>
父為世嫡曾孫而存黙翁寔曽王父再從弟之子也<lb/>
始素節置别業于縣東南三十里所吳淞江之上地<lb/>
名緑葭浜時諸子弟以宫室裘馬馳騁縣中而季氏<lb/>
獨分居緑葭浜以耕田為業迨今五六十年間吾王<lb/>
父厪厪能保其故廬延詩書一綫之緒如百圍之木<lb/>
本幹特存而枝葉向盡無復昔者之扶疎而七子之<lb/>
宗存者無㡬矣今吾存黙翁獨能自持于艱難困阨<lb/>
之餘異時季氏之宗與翁聚居者目所及見猶有十<lb/>
餘人唯翁一人在耳是十餘人之中而得翁一人也<lb/>
若七宗之子孫則數百人惟翁一人在耳是數百人<lb/>
<pb n="KR4e0215_SBCK_013-39a"/>
之中而得翁一人也豈不可貴而可賢哉有光自惟<lb/>
年八九嵗時聞故鄰盧兖州家有譜系遺訓而曾王<lb/>
父先計偕在京師時舘閣諸老如宜興徐文靖公長<lb/>
沙李文正公同郡吳文定公王文恪公所為文章甚<lb/>
衆後遂獲序次歸氏族譜顧今垂老不遇于世無以<lb/>
庇其九族有葛藟之感見吾存黙翁不能不為之喜<lb/>
也素節翁至吾王父皆年近百嵗則夀自吾家所有<lb/>
于存黙翁無容祝禱之矣<lb/>
　　髙州太守欽君夀詩序<lb/>
髙州太守致仕欽君與余嘗同試建康嘉靖十九年<lb/>
<pb n="KR4e0215_SBCK_013-39b"/>
君為順天府貢士而余貢應天是時吾郡登南榜者<lb/>
士二十七人而北榜惟君一人報至遂為二十八人<lb/>
一時以二十八宿擬之故事兩京同嵗薦者亦為同<lb/>
年而君登嘉靖二十九年進士選為都水主事三十<lb/>
二年分司隘船牐余自京師下第過之懽然有故人<lb/>
之情其後君遷虞衡郎及出守髙州致仕家居余家<lb/>
去郡城一舍而近然余少入城市遂隔絶不相知以<lb/>
為君猶在髙州也四十年余在京師君之子止信懋<lb/>
孚方遊太學數過余云君是嵗年六十求朝貴詩聯<lb/>
為大巻將歸為夀請余序之余許之而未果今年余<lb/>
<pb n="KR4e0215_SBCK_013-40a"/>
方試南宫懋孚來過爲言夢余登第而余果得第夫<lb/>
以一第不足爲重而懋孚别三年矣非其意之所及<lb/>
又前嵗不夢而夢今嵗人之出處非偶然者亦豈以<lb/>
君同年之情感於夢寐者如此㑹懋孚復以前序爲<lb/>
請夫君之子蘄余苐於夢寐之間而余靳爲夀君於<lb/>
詞章之末以爲非人情因遂書之而嘆君之徜徉自<lb/>
恣於世外而余之馳騖而不知止也<lb/>
震川先生集卷之十三　崑山後學徐元文訂<lb/>
<pb n="KR4e0215_SBCK_013-40b"/>
</p>
<p>
</p>
  </div>
</body>
</text>
</TEI>
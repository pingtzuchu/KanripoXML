<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_022-1a"/>
震川先生集巻之二十二<lb/>
　權厝誌　生誌　壙誌<lb/>
　　中奉大夫江西右布政使致仕雍里顧公權厝<lb/>
　　　誌<lb/>
公諱夢圭字武祥世居崑山之雍里故以為號髙祖<lb/>
諱良曽祖諱恂皆以文康公貴贈光禄大夫柱國少<lb/>
<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>兼太子太傅禮部尚書武英殿大學士祖諱宜之<lb/>
封山西道監察御史文康公之兄也父諱潛監察御<lb/>
史馬瑚府知府進封中憲大夫顧氏自中憲始登進<lb/>
士文康公位至台輔而公父子仍世登科貴顯于時<lb/>
<pb n="KR4e0215_SBCK_022-1b"/>
</p>
<p>
公始入仕年尚少授刑部浙江司主事改南京吏部<lb/>
稽勲司主事遷驗封司郎中㑹詔下求言公上疏言<lb/>
六事皆時政之要而罷去中官鎮守當世施行焉髙<lb/>
陵吕仲木吉水鄒謙之皆海内名流同在郎署一日<lb/>
㑹飲吕公擷梅花謂公曰武祥如此花矣其見推重<lb/>
如此嘗與吕公泛舟清溪公亦忻然自以為得焉擢<lb/>
廣東布政司參議行部至遂溪道暍縣令跪獻茶瓜<lb/>
公知令貪不受竟劾去之海北有平江青鸎楊梅樂<lb/>
民四珠池詔書督採甚急公上疏言海面珠池先朝<lb/>
率十五六年或十年一採始得美珠邇者三年再採<lb/>
<pb n="KR4e0215_SBCK_022-2a"/>
珠已耗竭蓋珠蚌之生息甚難採愈數得珠愈少非<lb/>
積久不能美碩繁夥也每採當用舟筏兵夫萬計往<lb/>
來海中因以為盜近年劇賊黄山秀蓋起於珠池也<lb/>
蜑戸觸犯瘴霧腥氣輒死尤可憫念海北頃罹饑荒<lb/>
彫瘁尤甚勞役不止將有他虞非國家之福也乞敇<lb/>
停罷養寳源以寛民力疏入文康公見之愕曰奈何<lb/>
為此驚人事耶下部寢不覆奏而二郡卒買珠以充<lb/>
貢陶都御史諧議勦西山猺空其地填以新民引韓<lb/>
襄毅公故事為比公力言猺不宜盡殺且新民畏其<lb/>
吞噬而土兵厭猺山之荒落必不可居韓公於亷州<lb/>
<pb n="KR4e0215_SBCK_022-2b"/>
</p>
<p>
流賊殘破之餘召新民填其空而亷地皆平原非今<lb/>
比也陶公卒從公言尋遷江西左參議丁外艱服除<lb/>
陞山東按察司副使改提學河南訓士先以行義作<lb/>
諭髙才生文汴人稱之㑹郊廟覃恩進階中憲大夫<lb/>
是年　天子駕之安陸道河南一省官盡出迎而公<lb/>
處守有詔宗室惟親王朝行在所公榜詔㫖於省門<lb/>
宗王以下視常加歛戢焉陞福建布政司左參政閩<lb/>
多連山峻嶺公觸冐炎霧行部千餘里㓂掠連江自<lb/>
浙入壽寧壽寧萬山起伏如波濤官兵至賊散藏人<lb/>
家歘然無迹兵去復出公至譏得所匿盡捕之其冬<lb/>
<pb n="KR4e0215_SBCK_022-3a"/>
復有浙賊自車嶺入松溪刧崇安建陽公至建寧又<lb/>
得土賊賊於是始平大率閩人以為囊槖賊以故縱<lb/>
公蓋得其要非徒兵力所能竟云擢本省按察使陞<lb/>
江西右布政使行至建寧病作上疏懇乞致仕得俞<lb/>
㫖公在閩持憲無所撓而髙御史刻深州縣官被按<lb/>
問無免者朝論罪之髙知公已去遂欲劾公以自解<lb/>
奏寢不報而髙竟坐貶公為人敦重言不能出口所<lb/>
至闔戸讀書絶無他好而自奉如寒素孝友恭遜鄉<lb/>
人稱其厚徳公在汴文康公方柄用人皆擬其峻擢<lb/>
及閩藩之命莫不歎息謂公不扳家勢以升也然以<lb/>
<pb n="KR4e0215_SBCK_022-3b"/>
</p>
<p>
年少登科愛嗜文學宜在清華之地而久滯外省非<lb/>
其所樂嘗語所親曰北河櫂船者邪許之聲曰腰彎<lb/>
折此今人以喻兩司官者也其不能無望如此雖位<lb/>
崇岳牧以强年解組優游林麓有子又皆才俊能紹<lb/>
其業人望之以爲不可及然竟默默不自得以亡嗚<lb/>
呼世之能成其志者蓋少矣其所遭際何可一槩而<lb/>
論也如公者豈不悲哉公卒于嘉靖三十七年十二<lb/>
月二十三日年五十有九配皇甫氏封恭人子男二<lb/>
允默允燾女一許聘李延實孫男女四以嵗之不利<lb/>
權厝于中憲公之域在縣北之巴城嘉靖三十九年<lb/>
<pb n="KR4e0215_SBCK_022-4a"/>
九月三日也銘曰<lb/>
巴湖灝灝東奠髙原蕭森古木哲人藏焉爰卜山龍<lb/>
穿中有戾聿來從之金井浮竁考事撰詞識其日月<lb/>
悲則有餘匪言能發竢于再卜惟龜墨食徴文列位<lb/>
昭垂穹石<lb/>
　　伯妣徐孺人權厝誌<lb/>
伯妣徐孺人以嘉靖二十一年權厝於須浦之原曽<lb/>
大父城武府君墓域之外伯父曰有光汝為之誌於<lb/>
是小子涕泣頓首曰纂述遺行子弟事也烏敢辭廼<lb/>
誌曰孺人姓徐氏祖明長壽縣敎諭父尚志母朱氏<lb/>
<pb n="KR4e0215_SBCK_022-4b"/>
</p>
<p>
孺人之歸於我也曽大父城武府君歿久矣而髙大<lb/>
父承事府君尚在堂吾伯父為嫡長曾孫孺人為冡<lb/>
婦所事大人以十數循謹柔和婦道無曠内外莫得<lb/>
而議之是時遭世熙洽家門隆盛小大愉愉孺人新<lb/>
來為婦而伯父為縣學弟子有聲方淬勵進取孺人<lb/>
未嘗得一日樂也中更賦役苛擾門戸萎<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>孺人長<lb/>
持勤儉遂以勞苦終其身所御衣少時所御者也所<lb/>
用器物少時所用者也亦不至於乏性尤静默嵗遣<lb/>
二子入學婦習女事獨居一室竟日不聞言笑若無<lb/>
人焉他婢妾有喧爭者亦無所詬怒也孺人母家與<lb/>
<pb n="KR4e0215_SBCK_022-5a"/>
吾家鄰比先是朱孺人無恙孺人諸姊妹時時過從<lb/>
㑹集諸母恒歎羡以為難得孺人數有疾常卧數日<lb/>
輒起嘉靖十九年二月一日乃至於大疾年止六十<lb/>
於戲痛哉初先妣與孺人先後來歸先妣少孺人七<lb/>
年而先妣蚤棄有光遥遥三十年矣每見伯父母雙<lb/>
雙意慘然淚下以為吾兄弟無此悲也今又復䧏割<lb/>
於吾兄弟欲見吾伯妣又不可得矣伯妣生子二人<lb/>
有嘉有慶女二人孫男女五人<lb/>
　　鄭君漢卿壽藏銘<lb/>
鄭君漢卿年五十九為壽藏請予書其家世生年月<lb/>
<pb n="KR4e0215_SBCK_022-5b"/>
日而銘之蘧伯玉行年六十而六十化未知今之所<lb/>
謂是之非五十九非也漢卿寧以今之五十九之是<lb/>
耶蜚亷為紂石槨北方桓司馬為石槨君子譏之趙<lb/>
太僕司空表聖之徒皆預為壽藏後世以為達若以<lb/>
為在上為烏鳶食在下為螻蟻食則二子亦取譏於<lb/>
世矣蓋有不可以一而論者羊叔子登峴山而歎杜<lb/>
元凱自書其功於二石一竪峴山之上一沉漢水之<lb/>
淵二子豈為身後之名而登髙顧盻周覽百世之後<lb/>
歎生人之速化其意逺矣予少聞長老言吾鄉先達<lb/>
之髙致天下太平士大夫棄官家居以詩書文藝為<lb/>
<pb n="KR4e0215_SBCK_022-6a"/>
樂吾外髙祖太常夏公與漢卿之祖介菴先生生時<lb/>
皆有壽藏數十年來前軰風流邈不可復見也漢卿<lb/>
其有意慕其祖之為者與漢卿名吉字漢卿又自號<lb/>
怡山其先汴人宋華原王居中之後南渡始家於崑<lb/>
山祖諱文康正統戊戌進士乞恩歸養遂不復仕鄉<lb/>
里髙之所謂介菴者也父諱暠成化戊子舉人遥授<lb/>
吉水縣丞漢卿生弘治辛亥某月某日娶某氏生女<lb/>
嫁顧光裕側室某氏生子某某予為漢卿書如此蓋<lb/>
予知其意欲有所述而又不自言予亦莫得而論也<lb/>
鄭氏世傳帶下醫有神驗其家甚有方書漢卿尤能<lb/>
<pb n="KR4e0215_SBCK_022-6b"/>
</p>
<p>
變而通之多所全活然予問其治狀亦不言也曰活<lb/>
人自是醫者之事且吾亦不知人之所以活元凱非<lb/>
為區區一時之功吾何敢蘄為後世之太倉公邪壽<lb/>
藏在圓明村某字圩之原為三穴以十月日初度之<lb/>
辰封之寔嘉靖二十八年銘曰<lb/>
天地擴擴日月循行星辰粲列萬物畢形孰謂之有<lb/>
目明則明孰謂之無目㝠則㝠以死為凥以生為脊<lb/>
猗與鄭君古之達識嘯歌髙堂樂飲玄室我為銘文<lb/>
刻于貞石<lb/>
　　南雲翁生壙誌<lb/>
<pb n="KR4e0215_SBCK_022-7a"/>
嗚呼國家以科舉之文取士士以科舉之文升于朝<lb/>
其為人之賢不肖及其才與不才皆不係于此至于<lb/>
得失之數雖科舉之文亦不係其工與拙則司是者<lb/>
豈非命也夫南雲翁者少為諸生有聲于黌校之間<lb/>
今老矣猶能誦其科舉之文時當正徳之時與翁同<lb/>
較藝于文塲者往往至今官迨九列入為三少以與<lb/>
翁較其工拙則未知其孰先而孰後也使南雲當其<lb/>
時而得之其為貴顯詎可涯量世孰得而輕之豈非<lb/>
命也夫南雲年甫弱冠御史與之廩食即不得一第<lb/>
當循年資升國學髙不失為縣令府佐卑亦為郡文<lb/>
<pb n="KR4e0215_SBCK_022-7b"/>
</p>
<p>
學而當時有司以小過例汰之萬里之塗出門而蹶<lb/>
余獨怪夫當時之不能愛惜人才而屑越如此也雖<lb/>
然與南雲同時而得者使其顯榮極于九列三少而<lb/>
果瘝曠于職苟冒于干禄以負天子之任使豈如南<lb/>
雲之脱然無所累也乎南雲家饒財自為諸生頗自<lb/>
馳騁喜音樂歌舞其為御史所汰以此南雲既棄科<lb/>
舉之學日從鄉先生長老為社㑹性不能飲酒喜音<lb/>
樂歌舞益甚以此傾其貲顧猶忻忻愉愉無日不然<lb/>
蓋至是年七十有一矣豈非所謂達生之情者哉翁<lb/>
初與家君同學又與伯父同年生故常往來余家以<lb/>
<pb n="KR4e0215_SBCK_022-8a"/>
予之謭陋翁獨愛慕其辭以爲可傳求予誌其生壙<lb/>
者十有二年予未能應翁之命翁亦不怒而請之益<lb/>
勤謂予曰人死後而有誌是誌者生之所不能見也<lb/>
吾得子之誌是能見其死後願子之誌吾壙也翁爲<lb/>
人有風致可謂翛然于生死之際則予之所謂命者<lb/>
又不足爲翁道也翁姓龔名某字某南雲者其老而<lb/>
自號云是爲誌<lb/>
　　姚生壙志<lb/>
嘉靖十九年姚生子英自嘉定來崑山學于余友周<lb/>
士洵是時生年十七其秋試京闈不第後二年始復<lb/>
<pb n="KR4e0215_SBCK_022-8b"/>
學于予予一見其文歎曰未有如生知予之深者也<lb/>
生居安亭東庵病去不見者久之以其冬十月甲辰<lb/>
死嗚呼生未見予而知予予于生無數月之聚而戚<lb/>
戚然嘗念生此莫知其所以然者生之志與文宜不<lb/>
止此其天耶生有父母其祖尚生且老矣憐生依依<lb/>
旦暮望其有成生數之他郡試試未嘗不隨也故生<lb/>
死其父母尤悲將葬予無以寄其哀使生之友李汝<lb/>
節買石而書之納諸壙中<lb/>
　　亡兒䎖孫壙誌<lb/>
嗚呼余生七年先妣為聘定先妻而以吾姊與王氏<lb/>
<pb n="KR4e0215_SBCK_022-9a"/>
一年而先妣棄余余晚婚初舉吾女每談先妣時事<lb/>
輒夫婦相對泣又三年生吾兒先妻時已病然甚喜<lb/>
呼女婢抱以見舅氏臨死之夕數言二兒時時㦸二<lb/>
指以示余可痛也蓋吾祖始有曾孫故其母字之曰<lb/>
曾孫余重違其母言又以曾孫不可以為諱故名䎖<lb/>
孫云時吾兒生甫三月日夜望其長成至於今十有<lb/>
六年見吾兒丰神秀異已能讀父作書常自喜先妻<lb/>
為不死矣而先妣晚年之志先妻垂絶之言可以少<lb/>
慰也不意余之不慈不孝延禍於吾兒使吾祖吾父<lb/>
垂白哭吾兒也吾兒之亡家人無大小哭盡哀今母<lb/>
<pb n="KR4e0215_SBCK_022-9b"/>
</p>
<p>
之黨皆哭之愈於親甥其與之游者相聚而哭其性<lb/>
仁孝見父母若諸母尚有乳哺之色慈愛於人多大<lb/>
人長者之言故其死莫不哀始余憐吾兒不甚督課<lb/>
之或以為言余獨自念如吾兒當自不待督課也嘗<lb/>
試之三史即能自解諸生來問學者余少出令兒口<lb/>
傳往往如所言或入自外舍輒就几旁展巻視所讀<lb/>
何書余閒居無事學著書每一篇成即持去忻然朗<lb/>
誦與之言世俗之事不屑也一日余與學者説書退<lb/>
食方念諸子天寒日已西尚未午飱使人視之則兒<lb/>
已白母為具食矣洞庭有來學者貧甚余館之兒時<lb/>
<pb n="KR4e0215_SBCK_022-10a"/>
造其室視食飲殷勤慰藉其人為之感泣余與妻兄<lb/>
市宅直已讐而求不已兒每從容言舅舍大宅而居<lb/>
小宅可念吾父終當恤之他勿論也余誤笞一人兒<lb/>
前力爭之余初不省而後悔笞者聞兒死為之大哭<lb/>
余窮於世久矣方圖閉門教兒子兒能解吾意對之<lb/>
口不言而心自喜獨以此自娯而天又奪之如此余<lb/>
亦何辜于天耶嵗之十二月余病畏寒不能蚤起日<lb/>
令兒在卧榻前誦離騷音聲琅然猶在吾耳也㑹外<lb/>
氏之䘮兒有目疾不欲行强之而後行蓋以已酉往<lb/>
甲子死也方至外氏姿容粲然見者歎異生平素强<lb/>
<pb n="KR4e0215_SBCK_022-10b"/>
</p>
<p>
壯無疾也孰意出門之時姊弟相携笑言滿前歸來<lb/>
之時悲哭相向倐然獨不見吾兒也前死二日余往<lb/>
視之兒見余夜坐猶曰大人不任勞勿以吾故不睡<lb/>
也曰吾母勿哭我吾母羸弱今三哭我矣又數言亟<lb/>
携我還家余謂汝病不可動即顰蹙甚苦蓋不聽兒<lb/>
言欲以望兒之生也死於外氏非其志也嗚呼孰無<lb/>
父母妻子余方孺慕天奪吾母知有室家而余妻死<lb/>
吾兒㡬成矣而又亡天之毒于余何其痛耶吾兒之<lb/>
孝友聰明與其命相皆不當死三月而喪母十六而<lb/>
棄余天之于吾兒何其酷耶當時足不踰閾外而以<lb/>
<pb n="KR4e0215_SBCK_022-11a"/>
旅死其又何耶術者曰外氏之喪以甲寅呼癸巳吾<lb/>
兒癸巳生也青烏之書佹瑣拘畏常以為不可信其<lb/>
又足以移禍福於人耶禹鼎淪沒九黎亂徳是何白<lb/>
日晦㝠邪鬼鴟張神奸俶擾王虺封豕長爪巨牙暴<lb/>
横於原野之間邪何美好清淑如吾兒使之摧折沉<lb/>
埋必䝉倛而鷙盩者乃享富貴而長世也夫服仁義<lb/>
稱先王非獨世之所嗤笑抑亦天之所嫉惡也余㷀<lb/>
㷀世路落落無所向囘視三穉韓子所謂少而强者<lb/>
不可保而孩提者可冀其成立耶嗚呼吾于世已矣<lb/>
按禮公為適子之長殤中殤大夫為適子之長殤中<lb/>
<pb n="KR4e0215_SBCK_022-11b"/>
</p>
<p>
殤是適子亦殤也而春秋伯姬卒傳曰此未適人何<lb/>
以卒許嫁矣婦人許嫁字而笄之死則以成人之喪<lb/>
治之郎之戰汪踦死魯人欲勿殤孔子曰能執干戈<lb/>
以衛社稷雖欲勿殤也不亦可乎先王之禮為之大<lb/>
法而已至于因時損益輕重之宜一聴之於人檀弓<lb/>
記曽子問諸篇可見矣夫禮之精㣲不能一一而傳<lb/>
也余悲吾母之志而先妻於是真死矣故字之曰子<lb/>
孝而以成人之喪治之蓋吾祖吾父之所痛國人之<lb/>
所許而先妣之志之所存也孔子曰延陵季子呉之<lb/>
習於禮者也夫延陵季子之葬子非古有也而孔子<lb/>
<pb n="KR4e0215_SBCK_022-12a"/>
之所謂合禮者也余于吾兒欲勿殤也其可乎死之<lb/>
四日丁卯爲壙於縣之金潼港先髙祖承事郎府君<lb/>
饗堂之東房渇葬未成葬也書以志余之悲而已矣<lb/>
嘉靖二十有七年嵗次戊申十有二月某日<lb/>
　　女如蘭壙志<lb/>
須浦先塋之北纍纍者故諸殤冡也坎方封有新土<lb/>
者吾女如蘭也死而埋之者嘉靖乙未中秋日也女<lb/>
生踰周能呼予矣嗚呼母㣲而生之又艱予以其有<lb/>
母也弗甚加撫臨死乃一抱焉天果知其如是而生<lb/>
之奚爲也<lb/>
<pb n="KR4e0215_SBCK_022-12b"/>
</p>
<p>
　　女二二壙志<lb/>
女二二生之年月戊戌戊午其日時又戊戌戊午予<lb/>
以為竒今年予在光福山中二二不見予輒常常呼<lb/>
予一日予自山中還見長女能抱其妹心甚喜及予<lb/>
出門二二尚躍入予懷中也既到山數日日將晡予<lb/>
方讀尚書舉首忽見家奴在前驚問曰有事乎奴不<lb/>
即言第言他事徐却立曰二二今日四皷時已死矣<lb/>
蓋生三百日而死時為嘉靖己亥三月丁酉予既歸<lb/>
為棺歛以某月日痊于城武公之墓隂嗚呼予自乙<lb/>
未以來多在外吾女生既不知而死又不及見可哀<lb/>
<pb n="KR4e0215_SBCK_022-13a"/>
也已<lb/>
　　寒花葬志<lb/>
婢魏孺人媵也嘉靖丁酉五月四日死葬虗丘事我<lb/>
而不卒命也夫婢初媵時年十嵗垂雙鬟曳深緑布<lb/>
裳一日天寒爇火煑葧薺熟婢削之盈甌予入自外<lb/>
取食之婢持去不與魏孺人笑之孺人每令婢倚几<lb/>
旁飯即飯目眶冉冉動孺人又指予以為笑囘思是<lb/>
時奄忽便已十年吁可悲也已<lb/>
震川先生集巻之二十二　呉門後學嚴宗垂訂<lb/>
<pb n="KR4e0215_SBCK_022-13b"/>
</p>
<p>
</p>
  </div>
</body>
</text>
</TEI>
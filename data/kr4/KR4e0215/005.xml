<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_005-1a"/>
震川先生集巻之五<lb/>
　題跋<lb/>
　　跋仲尼七十子像<lb/>
仲尼之門人其賢者多矣而世稱七十子而太史公<lb/>
取弟子籍出古文者為列傳然與家語小異荀卿稱<lb/>
仲尼子弓子弓最髙第弟子然莫詳也漢文翁石室<lb/>
圖仲尼弟子别有林放蘧伯玉申棖申黨史記所不<lb/>
載宋思陵摹石臨安有御贊及尚書左僕射同中書<lb/>
門下平章事秦檜記此巻蓋從臨安石本傳摹雖年<lb/>
代久逺而典刑具存彷彿復見洙泗之間齗齗如也<lb/>
<pb n="KR4e0215_SBCK_005-1b"/>
韓子云惜乎吾不及其時揖讓其間撫巻太息者久<lb/>
之<lb/>
　　題洪武京城圖志後<lb/>
右京城圖志一巻洪武間奉勅纂修故鄉貢進士吳<lb/>
中英家藏辛卯之嵗有光赴試京闈中英以見示今<lb/>
二十有九年矣偶閲元御史臺所纂金陵志念今市<lb/>
朝改易無復六朝江左之舊因從吳氏再借此本觀<lb/>
之信分裂偏安之跡與混一全盛之規橅逈别如此<lb/>
自永樂移鼎儒臣附㑹以爲　髙皇帝無再世之計<lb/>
也嘗伏讀御製閲江樓記云自禹之後四方之形勢<lb/>
<pb n="KR4e0215_SBCK_005-2a"/>
有過中原而不都蓋天地生人氣運循環而未周朕<lb/>
當天地循環之初氣創基於此非古之金陵亦非六<lb/>
朝之建業也道里之均萬邦之貢順水而趨公私不<lb/>
乏利亦久矣夫帝王所為與天地應　髙皇帝之論<lb/>
蓋度越千古真有所謂配皇天毖祀上下自時中乂<lb/>
之意愚生自謂獨能竊知之與世俗所論建都者不<lb/>
同因特著於此<lb/>
　　跋髙麗圖經後<lb/>
自燕薊淪於契丹宋與髙麗常由登州通使熙寧七<lb/>
年又改道明州自此明越困耗朝廷館餼賜予三節<lb/>
<pb n="KR4e0215_SBCK_005-2b"/>
官吏人舟之費無慮數萬故蘇文忠公常以為言欲<lb/>
罷之而崇宣之際廼再使焉競充上節官為此書獻<lb/>
之又明年而青城之禍作矣可勝嘆哉夫髙麗與遼<lb/>
接壤其勢不得不奉其正朔而尊事之而畧於待宋<lb/>
於時中國之體亦卑矣永祐不知喪敗之已迫區區<lb/>
猶事逺■至建炎以後事勢益異乃欲從三韓結雞<lb/>
林以奪二帝之駕其為迂謬真可笑也臨安去四明<lb/>
僅隔一浙水常惴惴有不測之虞遂謝却其使迄於<lb/>
宋亡觀競之書頗欲尊崇中國而予獨以歎宋之不<lb/>
競也<lb/>
<pb n="KR4e0215_SBCK_005-3a"/>
　　跋禹貢論後<lb/>
禹貢論五十二篇得之魏恭簡公而亡友吳純甫家<lb/>
藏有禹貢圖皆淳熙辛丑泉州舊刻也泰之此書世<lb/>
稱其精博然予以為山川土地非身所履終無以得<lb/>
其真太史公言張騫窮河源烏睹所謂崑崙者元世<lb/>
祖至元十七年使驛治運河土番朶甘思西鄙星宿<lb/>
海所謂河源者始得其真如泰之所辨鳥鼠同穴數<lb/>
百言以為二山而吾郡都太僕常親至其山見鳥鼠<lb/>
來同穴乃知宇宙間無所不有不可以臆斷也<lb/>
　　題興都志後<lb/>
<pb n="KR4e0215_SBCK_005-3b"/>
興都志工部尚書顧璘奉進　聖㫖以體例不合<lb/>
皇考妣聖蹟有國史實録備載寳藏金匱有不當贊<lb/>
書者太倉潘德元為承天府同知以志抄本見示云<lb/>
此志後復進呈　上以手撥去禮部遂不敢刋行按<lb/>
志止宜載陵邸殿宇　獻皇事不當續書既得㫖復<lb/>
不能改宜見却也　獻皇在國尚書孫交甚見親禮<lb/>
宫中有所思食物輒令中使於孫尚書家索之交宅<lb/>
並陽春臺即以臺偏地與之仍為築垣扉遶交第後<lb/>
　上即位有中人言陽春臺地為孫尚書家所占<lb/>
上曰此　皇考予之朕何敢奪　上之篤孝如此交<lb/>
<pb n="KR4e0215_SBCK_005-4a"/>
成化辛丑進士正徳中吏部右侍郎忤劉瑾改南京<lb/>
瑾誅進南京吏部尚書尋召入户部賜玉帶麒麟服<lb/>
免歸嘉靖初召還復謝病歸加太子太保進階光禄<lb/>
大夫柱國謚恭僖贈少保蓋以舊恩也交有女　獻<lb/>
皇欲聘為世子妃交言王下交我誠厚然吾女不欲<lb/>
納王宫固謝之　獻皇頗不樂後亟求引去交蓋以<lb/>
此自嫌其女遂不復嫁人而卒然　上終始厚待之<lb/>
也潘君所聞如此<lb/>
　先君云外祖太常卿夏公與孫交尚書有舊正徳<lb/>
　時外祖家人至京師孫夫人自呼入問死生及家<lb/>
<pb n="KR4e0215_SBCK_005-4b"/>
　事為之出涕以此知前輩交情之厚偶因潘别駕<lb/>
　談及孫尚書事思先君之言并記之<hi>時疑有誤按二公不同</hi>
　　跋唐石臺道徳經<lb/>
右唐玄宗注老子道徳經開元二十三年用道門威<lb/>
儀司馬秀言令天下應修官齋等州皆於一大觀立<lb/>
石臺刋勒邢州故有龍興觀開元二十七年刺史李<lb/>
質立石摹勒如制至宋端拱初觀臺已廢没知州軍<lb/>
事何纘始修復之鐫記於臺左方余至邢州龍興觀<lb/>
已廢僅存半畝之宫先有尼居之前太守徐衍祚改<lb/>
為社學而石臺尚存隠於屋後人少知之者千年之<lb/>
<pb n="KR4e0215_SBCK_005-5a"/>
物莫知愛惜計亦不能久矣<lb/>
　　跋佛頂尊勝陀羅尼經幢<lb/>
右佛頂尊勝陀羅尼經幢在邢州開元寺唐髙宗淳<lb/>
化二年始自葱嶺而來此經能滅衆惡業廣利羣生<lb/>
及翻譯始末經序詳之幢在西廡下其西面剝落故<lb/>
書字與立石之年月皆不可知計必此經初入中國<lb/>
未久寺建於開元當是開元書也<lb/>
　　跋大佛頂隨永尊勝陀羅尼經幢<lb/>
余既得佛頂尊勝陀羅尼經於開元寺又於寺後院<lb/>
見此幢題曰大佛頂隨永尊勝陀羅尼經之幢前有<lb/>
<pb n="KR4e0215_SBCK_005-5b"/>
序而此無序前曰罽賓沙門佛陀波利奉詔譯此曰<lb/>
特進試鴻臚卿開府儀同三司蕭國公食邑二千户<lb/>
贈司空謚大辯正廣智大興善寺三藏沙門不空奉<lb/>
詔譯翻譯俱在永淳間而有此不同畧見序文此幢<lb/>
梁乾化五年葬僧大徳而建按梁太祖乾化元年六<lb/>
月被弑再嵗而末帝誅友珪自立復稱乾化三年四<lb/>
年唐莊宗取燕勢益强㑹趙王鎔南寇邢州楊師厚<lb/>
救之軍於漳水之東次年莊宗入魏梁晉夾河之戰<lb/>
方始邢州未能一日安枕而閻寳等尚能及此蓋自<lb/>
晉宋以來至於五季佛教日盛故雖兵戈俶擾之際<lb/>
<pb n="KR4e0215_SBCK_005-6a"/>
其崇奉不一日廢也今天下承平而民間佛事乃益<lb/>
衰由此言之非必儒者能辭而闢之蓋其興廢亦有<lb/>
數也<lb/>
　　跋廣平宋文貞公碑<hi>大曆七年</hi>
右廣平宋文貞公碑顔魯公書在今沙河縣之東北<lb/>
　康陵丁丑之年太末方思道為沙河令碑已斷没<lb/>
出之土中鎔二百斤鐵貫而續之今方公所為修復<lb/>
封樹皆無存矣惟此碑屹立於風霜烈日之中恐亦<lb/>
不能久也歐陽文忠公以謂魯公真蹟今世在者得<lb/>
其零落之餘猶足以為寳今此碑剝蝕猶少况以廣<lb/>
<pb n="KR4e0215_SBCK_005-6b"/>
平之重使歐公得之其爲珍賞當倍他書矣<lb/>
　　䟦帝堯碑<hi>大徳元年</hi>
右堯帝碑元翰林學士江淮等處宣撫副使充國信<lb/>
使郝經撰世傳堯始封於唐即今唐山縣亦無所據<lb/>
而漢之唐縣又在定之新樂蓋古地名稱唐者不一<lb/>
而帝王世紀云堯都平陽於詩爲唐國則非邢之唐<lb/>
山矣寰宇記云邢州堯山縣有宣霧山一曰虛無山<lb/>
城冡記云堯登此山以望洪水而訪賢人則初非封<lb/>
國於此寰宇志又云納于大麓大麓在昭慶即今之<lb/>
鉅鹿酈道元水經注堯將禪舜納之大麓之野烈風<lb/>
<pb n="KR4e0215_SBCK_005-7a"/>
雷雨不迷乃致以昭華之玉女縣鉅鹿取名焉鉅鹿<lb/>
唐山今皆在邢州之境因以是名唐而祀堯亦不可<lb/>
知郝伯常獨詳堯所生與其封之地而此廟之建於<lb/>
邢者未之及豈非闕於所不知也哉伯常文章節義<lb/>
當時比之東坡先友吳純甫家有陵川集今亦不存<lb/>
矣余愛重其文故特録之云<lb/>
　　䟦商中宗廟碑<hi>開寳七年</hi>
右商中宗廟碑宋左拾遺梁周翰奉詔撰翰林待詔<lb/>
司徒儼奉詔書在今内黄亳城鎮有中宗陵焉　朝<lb/>
廷嵗遣大臣祀之按商自成湯至太戊皆居西亳今<lb/>
<pb n="KR4e0215_SBCK_005-7b"/>
河南偃師也太戊子仲丁始遷隞而河亶甲乃居相<lb/>
故相有殷城即今内黄也而子祖乙又遷於邢則殷<lb/>
諸帝獨河亶甲在内黄疑崩而葬此而中宗自居偃<lb/>
師後世特悞以河亶甲為太戊耳梁元褒周廣順二<lb/>
年進士為虞城主簿宋初宰相范魯公王文康公以<lb/>
其聞人不當佐外邑引以為秘書郎直史舘後歴翰<lb/>
林學士工部侍郎世稱其文能變五代之習與高錫<lb/>
柳開范杲齊名至嘉祐治平古文之盛實胚胎於此<lb/>
云<lb/>
　　題太僕寺誌後<lb/>
<pb n="KR4e0215_SBCK_005-8a"/>
懷東顧先生　先帝時給事内庭以言事忤㫖安置<lb/>
保安葢擯棄者二十餘年性好讀書未嘗廢巻　今<lb/>
天子即位召還一嵗中超遷至太僕卿諸所建白每<lb/>
上輒報可而寺無掌故乃以編摹之任屬之新建王<lb/>
君先生亦手自蒐輯幾成矣有光時為吏邢州適典<lb/>
廐牧而其官實為太僕屬先生雅故親知不以公禮<lb/>
格也㑹入京賀萬壽事畢先生與王君檄留止郊外<lb/>
以其稿見示因為校定十數事而改官之命適下遂<lb/>
悉以其書還寺有光方與校太僕誌而尋得官太僕<lb/>
若非偶然者雖然有光向在邢馬官也尚不知馬今<lb/>
<pb n="KR4e0215_SBCK_005-8b"/>
為太僕繫銜而已又烏能知馬事哉書凡先生與諸<lb/>
僚寀之功而王君之勤也既梓成先生使來告令書<lb/>
姓名於其末云<lb/>
　　讀金陀粹編<lb/>
自宰相監脩國史史官之失職久矣以鄂國之勲勞<lb/>
志節檜為誣史欲揜天下之耳目葢海内為之銜冤<lb/>
者三十年始得此編而昭雪其後元史臣亦採此以<lb/>
為傳珂非獨為岳氏之孝子慈孫矣嗚呼世人稍有<lb/>
毫毛輕重人情即隨以異甘心附㑹無所不至賊檜<lb/>
薰天之勢万俟卨之徒何足罪哉何足罪哉<lb/>
<pb n="KR4e0215_SBCK_005-9a"/>
　　讀王祥傳<lb/>
王祥為後母所虐害祥弟覽後母之子也廼擁䕶其<lb/>
兄無所不至祥覽俱稱純孝而覽後奕世子孫才賢<lb/>
興于江左天之所以報之者逺矣<lb/>
　　題金石録後<lb/>
余少見此書于吳純甫家至是始從友人周思仁借<lb/>
抄復借葉文莊公家藏本校之觀李易安所稱其一<lb/>
生辛勤之力頃刻雲散可以為後世藏書之戒然予<lb/>
生平無他好獨好書以為適吾性焉耳不能為後日<lb/>
計也文莊公書無慮萬巻至今且百年獨無恙繙閲<lb/>
<pb n="KR4e0215_SBCK_005-9b"/>
之餘手跡宛然為之敬嘆云嘉靖三十八年十月既<lb/>
望題<lb/>
　　題隷釋後<lb/>
丙辰嵗予在南宫見關陜之士問前嵗地震云往往<lb/>
數百里崩陷華山亦忽低小秦雍之間碑石多摧碎<lb/>
圜如鵞卵殆不可曉夫去古益逺古碑存者無什一<lb/>
矣况天地陵谷之異乎然則歐陽公趙徳夫洪景伯<lb/>
所録恐今不可復見也因鈔洪氏隷釋附記於此<lb/>
　　䟦何博士論後<lb/>
右何博士備論二十八篇今缺二篇而苻秦論頗有<lb/>
<pb n="KR4e0215_SBCK_005-10a"/>
脱誤又編寫失次未得善本校之宋世士大夫憤於<lb/>
功之不競而喜論兵如此熙寧間徐僖蕭注熊本沈<lb/>
起之徒用之而輒敗天子尋以為悔元符政和開邊<lb/>
之議復起馴致國亡嗚呼兵豈易言哉<lb/>
　　題仕履重光冊<lb/>
昔唐尚書左丞孔戣國子司業楊巨源皆以七十去<lb/>
官韓文公於孔公深歎其賢於人其送楊少尹序比<lb/>
之廣受二子至想見其去時城外送者道邊觀者葢<lb/>
愛慕之至以為不可及而歐陽公思頴之志未嘗一<lb/>
日少忘每有蹉跎之嘆自謂日漸短心漸迫有志於<lb/>
<pb n="KR4e0215_SBCK_005-10b"/>
</p>
<p>
强健之時未遂於衰老之後其意亦可悲矣吾崑天<lb/>
方張先生與石川先生父子皆乞身於方艾之年恩<lb/>
詔有品服之褒廷臣有列剡之薦康强壽考放迹名<lb/>
山豈非古今之所難得者與是巻備載二先生致政<lb/>
始末而海内名卿題識尤多若前大司寇箬溪顧公<lb/>
大司空南坦劉公方與石翁爲湖南社㑹志同道合<lb/>
其稱許之固宜若大冡宰咸寧王公以下皆八座卿<lb/>
少之列方翺翔天衢而褒美之尤不一而足嗟乎士<lb/>
大夫官朝廷常貴乎有髙世逺舉之志而後能不爲<lb/>
爵禄之所羈縻此諸公所以或出或處之不同莫非<lb/>
<pb n="KR4e0215_SBCK_005-11a"/>
所謂同心之言而有味者也<lb/>
　　題星槎勝覽<lb/>
余家有星槎勝覽辭多鄙蕪上海陸子淵學士家刻<lb/>
説海中有其書而加刪潤然余性好聚書獨以為當<lb/>
時所記雖不文亦不失真存之以待班固范曄之徒<lb/>
為之可也凡書類是者予皆不憚讐校巻帙垢壞必<lb/>
命童子重寫葢余之篤好于書如此己未中秋日<lb/>
　　題瀛涯勝覽<lb/>
余友周孺允家多藏書予嘗從求星槎集以校家本<lb/>
孺允并以此書見示葢二人同時入番可以相參攷<lb/>
<pb n="KR4e0215_SBCK_005-11b"/>
</p>
<p>
亦時有古記之所不載者昔文文山自北海渡楊子<lb/>
江便誦東坡茲遊竒絶冠平生之句入亂礁洋青翠<lb/>
萬疊不可名状今海南際天萬里其日月風雲山水<lb/>
之殊異惜無以極其恢詭之辭也己未潮生日書<lb/>
　　題文太史書後<lb/>
次谷寳藏衡山真蹟六十年幾失而復得之為之甚<lb/>
喜以此見衡老之重于時而次谷之好尚可愛敬也<lb/>
然衡老所稱顧仲瑛事疑非其類真愚遊舘閣諸公<lb/>
間與之倡和乃一時公卿之雅致而金粟道人其髙<lb/>
風殆不可及如張翥楊維禎柯九思李孝光諸名賢<lb/>
<pb n="KR4e0215_SBCK_005-12a"/>
豈江南豪右之所可籠致也哉衡老葢率爾酬應之<lb/>
作二事本不可以相比也<lb/>
　　題張幼于裒文太史巻<lb/>
文太史既没幼于裒其平日所與尺牘摹之石上太<lb/>
史尊宿幼于年輩逺不相及而往復勤懇如素交吳<lb/>
中自來先後輩相接引類如此故文學淵源逺有承<lb/>
傳非他郡之所能及也嗟乎士固樂于有所為若夫<lb/>
曠世獨立仰以追思千載之前俯以望未來之後世<lb/>
其亦可慨也夫<lb/>
　　題弘玄先生贊後<lb/>
<pb n="KR4e0215_SBCK_005-12b"/>
弘玄先生姓秦氏名雲字起和予姨母之夫也婁縣<lb/>
治吳淞江北而先妣家在江南姊娣同嫁縣城中往<lb/>
來尤親先妣早棄予少不復能記憶先生追道舊事<lb/>
問之家君始知其詳為之流涕家君與先生今年皆<lb/>
七十有六姨母長一年今皆康健而先妣之沒四十<lb/>
七年矣因書先生傳贊不勝悲感亦秦風渭陽之志<lb/>
也<lb/>
　　書沈母貞節傳後<lb/>
笠江先生為沈母貞節傳言其孝慈貞淑女則備矣<lb/>
余同年友徐子羽與沈氏為姻家為予言母生平未<lb/>
<pb n="KR4e0215_SBCK_005-13a"/>
嘗跛倚不妄言笑其事姑也以姑愛放生遇凡禽鳥<lb/>
為人所得必買而縱之架食以飼飛鳥飛鳥恒滿於<lb/>
其前母輒彷效其姑故其庭中飛鳥常依人不去也<lb/>
長子日就問學縣中次子日新兼治生産兄弟更衣<lb/>
而出共器而食四十餘年不聞有間言子羽之言如<lb/>
此賢母之懿徳益章章矣子羽又言沈氏遇仙人吕<lb/>
洞賓者葢三世余以是知仙人之在天地間常乗雲<lb/>
氣千嵗而不化也沈氏無求於仙而仙者即之其世<lb/>
徳積善之所感有以哉傳所有不論論其遺事云母<lb/>
姓蔡氏上海沈露之妻年二十六而寡年五十有司<lb/>
<pb n="KR4e0215_SBCK_005-13b"/>
</p>
<p>
奏旌其門時嘉靖三十八年<lb/>
　　書冡廬巢燕巻後<lb/>
石川張大夫在秋官時祁州公年既老矣疏于朝乞<lb/>
歸養得請于是日侍公于家怡怡嬉嬉不忘孺子之<lb/>
慕居久之公卒大夫用遺命葬諸邑南横塘之原廬<lb/>
於墓次有乳燕之祥學士先生髙其行紀述歌咏之<lb/>
者累巻此贈言之所以録也按古廬居之制在中門<lb/>
之外寢苫枕塊既虞卒哭柱<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>翦屛芐翦不納葢終<lb/>
始不越于殯宫而已矣故儒者之論以廬墓為禮之<lb/>
過然予以為天下之禮始于人情人情之所至皆可<lb/>
<pb n="KR4e0215_SBCK_005-14a"/>
以為禮孝子不忍死其親徘徊顧戀于松楸狐兎之<lb/>
間而不能歸此可以觀其情之至而禮之所本若夫<lb/>
宫䄠堊室寢牀之數由之以起焉耳昔者聖人之為<lb/>
喪禮而取諸大過嗟夫天下之事苟至于過皆不可<lb/>
以為禮而獨于愛親之心則不可以紀極故聖人以<lb/>
其過者為禮葢所以用其情也大夫蹈禮以致佳祥<lb/>
之集而孚逺近之譽茲豈偶然哉予自為童子時受<lb/>
知于公所以憐愛之者甚至徳音在耳俛仰今昔為<lb/>
之流涕時欲摭公遺事有所論述而未果于大夫之<lb/>
孝行深有所感竊不自揆序諸末簡云<hi>下十六字常若夫宫䄠以</hi>
<pb n="KR4e0215_SBCK_005-14b"/>
<hi>依鈔本補之熟刻本刪去今</hi>
　　䟦唐道䖍答友人問疾書<lb/>
承尊翰下問適入夢中有失酬答僕之賤恙雅與衆<lb/>
異他人病瘧多氣亂僕茲病瘧神轉清寒熱作而藻<lb/>
思溥不足復為兄談矣就枕之後一念感慨心雄萬<lb/>
夫應制之撰述面君之議論原祖宗之綱紀究廟社<lb/>
之安危廷諍千言具有條理乃遂蕩清宿惡扶植天<lb/>
常明揚幽沉剔抉淫蠧事已就緒謝政東歸素願大<lb/>
慰則夜已過分以此疾不知當屬何門而治之當用<lb/>
何藥也投以神明之劑止其思慮之淫恐非庸常可<lb/>
<pb n="KR4e0215_SBCK_005-15a"/>
與故僕未敢試無妄之藥也承兄愛厚輒述病原觀<lb/>
畢便擲還小僕勿令世人知有此怪症也余友唐道<lb/>
䖍以嵗貢待選京師病痁因友人來問疾答之如此<lb/>
道䖍既殁其家得之篋中噫士之有所負而不獲施<lb/>
使之至於淫溺爲病如此可怨也夫而道䖍竟以是<lb/>
卒其可悲也夫<lb/>
　　䟦小學古事<lb/>
余少時初入學見里師必以小學古事爲訓時方五<lb/>
六嵗先生爲講蘇子瞻對其母太夫人及許平仲難<lb/>
師之語竦然知慕之自科舉之習日敝以記誦時文<lb/>
<pb n="KR4e0215_SBCK_005-15b"/>
為速化之術士雖登朝著有不知王祥孟宗張廵許<lb/>
逺為何人者吾里沈次谷先生憫俗之日薄因演小<lb/>
學古事為歌詩頗雜以方俗語使閭巷婦女童稚皆<lb/>
能知之古之教者家有塾黨有庠術有序國有學民<lb/>
在家朝夕出入于里門恒受教于塾之師里中之有<lb/>
道徳仕而歸老者為之師次谷雖不仕亦何愧於古<lb/>
之所謂可以為塾師者耶<lb/>
　　題王氏舊譜後<lb/>
王氏之族元末有諱夢聲者自分水來為崑山州儒<lb/>
學正遂居州之東鄉今州為縣而東鄉隷太倉州太<lb/>
<pb n="KR4e0215_SBCK_005-16a"/>
倉之王于今多在仕籍亦既顯矣夢聲以來其世次<lb/>
可得而詳也予姊丈汝康在海東解官還乃有人自<lb/>
越遺王氏舊譜一巻予閲之率牽合聯綴其為贋本<lb/>
無疑也魏公大名莘人而岐公自成都華隂徙于舒<lb/>
左丞之出潤州丹陽而魯齋先生世居烏傷皆逺不<lb/>
相及而乃合成一圖晉公三子魏公其仲也今魏公<lb/>
獨有其弟旭所謂兄子衛尉寺丞睦皆沒不見旭之<lb/>
子天章閣待制子野魏公長子司封之從弟而以為<lb/>
其子岐公之曾大父名求而以為名鼎其季父光禄<lb/>
卿罕從兄禮部侍郎琪皆知名而亦不著此在史傳<lb/>
<pb n="KR4e0215_SBCK_005-16b"/>
</p>
<p>
碑誌班班可考者舛戾如此又獨取四公像勦宋史<lb/>
之文以爲傳而託之名公其他多可笑不足辨也予<lb/>
妻家王氏其譜亦出太原自魏公十四世孫<graphic n="KR2515" url="https://raw.githubusercontent.com/kanripo/KR-Gaiji/master/images/KR2515.png" mimeType="image/png"/>官平<lb/>
江始爲吳人葉文莊公所爲次其世爲南戴王氏者<lb/>
有譜一巻皆虞伯生歐陽元功張伯雨之手書甲寅<lb/>
之嵗爲倭夷掠去然其家板本尚存差有証據吾姊<lb/>
丈有志前世之譜爲當别加詢訪可也葉文莊公最<lb/>
爲好古然僅得其五世而蒐輯加詳焉公殁後其弟<lb/>
又訪于松江之族復推而上之其難如此葢自唐譜<lb/>
學之廢而故家大族迷其先世者多矣可勝嘆哉<lb/>
<pb n="KR4e0215_SBCK_005-17a"/>
　　題立嗣辨後<lb/>
錫命無子而同父弟宜亦未有子故以同祖兄寵之<lb/>
子能白為子時寵有三子故以能白與錫命子之其<lb/>
理順矣迨後宜生三子而寵子皆殁議者謂能白當<lb/>
還寵而宜子當後錫命錫命是以為此辨以為等之<lb/>
兄弟之子而二十餘年蜾臝式糓之恩不忍更也不<lb/>
忍更者情也情之所在即禮也昔諸葛亮取兄瑾子<lb/>
喬為子及亮有子瞻而恪被誅無嗣亮遣喬還嗣瑾<lb/>
祀錫命今尚無子與亮異而寵未嘗無子而無孫獨<lb/>
可使能白之子嗣之庶乎無憾也已<lb/>
<pb n="KR4e0215_SBCK_005-17b"/>
　　跋程論後<lb/>
鄉先逹王文恪公教子弟作論䇿以蘇氏為法近時<lb/>
學者止取墨巻及書坊間所刻猥雜莫辨惟事剽竊<lb/>
而已余今所選小録論及墨巻可以為式者然嬾于<lb/>
徧閱惟取近科㑹試録及鄉試墨巻不過數十篇學<lb/>
者如能讀蘇氏之文兼取此以為近格亦不俟乎他<lb/>
求矣<lb/>
　　䟦程䇿後<lb/>
右鄉試程䇿今茲編類頗亦有所刪削葢國家典章<lb/>
廟堂謀議及當世施行之務亦或可考于斯起自壬<lb/>
<pb n="KR4e0215_SBCK_005-18a"/>
午至癸卯中間缺軼者十之二三此後亦未及續編<lb/>
也<lb/>
震川先生集巻之五　武林後學嚴沆訂<lb/>
<pb n="KR4e0215_SBCK_005-18b"/>
<pb n="KR4e0215_SBCK_005-1a"/>
震川先生别集卷之五<lb/>
　宋史論贊<lb/>
　　章獻劉皇后<lb/>
論曰章獻因鍜銀之邪起播鼗之賤以才技承恩寵<lb/>
至干大政非女后之美然不以權假近習號令嚴明<lb/>
不出宫闈而威加天下至能保䕶仁祖母子無私毫<lb/>
間隙又詔羣臣講讀設幃西廡擲程林之圖於地聽<lb/>
夷簡之言而悟有足稱者夫李宸妃之事微夷簡母<lb/>
子之際幾不能釋哉<lb/>
　　郭皇后<lb/>
<pb n="KR4e0215_SBCK_005-1b"/>
</p>
<p>
論曰以仁祖之賢而閻吕得肆其姧瑶華之不終深<lb/>
可惜也原其故由寵愛張美人而后之立非帝意固<lb/>
有以啓之耶楊尚之爭斯其末流之弊耳<lb/>
　　慈聖曹皇后<lb/>
論曰神宗以太后之命不能勝安石之説其志亦可<lb/>
悲哉夫取后必以名家光憲出自武惠其才傑固宜<lb/>
如是女子惡以才見若后者無厭其才也古者授管<lb/>
脱珥之風夫豈獨具冠帔佐御饌而已<lb/>
　　宣仁髙皇后<lb/>
論曰曹髙二后身親仁祖寛博之政且濡韓范富歐<lb/>
<pb n="KR4e0215_SBCK_005-2a"/>
之風婦姑所見略同矣夫明哲昭於閨閫而偏狥暗<lb/>
於朝廷固有以也當元豐之末天下巳極敝非得聰<lb/>
明不惑之主持綱紀於上率群臣於下弗克有濟宣<lb/>
仁徒以一女子力挽天下之勢抱十嵗童衣黄𫀆啣<lb/>
天憲太后出而法存退而法亡雖元祐初政若時雨<lb/>
吾知其不終也<lb/>
　　欽聖向皇后<lb/>
論曰欽聖臨政不乆定䇿之外無可見者然其言論<lb/>
風㫖固宣仁之遺也宋興以來女后之賢少聞自髙<lb/>
曹向孟皆當變故之日而行始出於閨闥夫月則明<lb/>
<pb n="KR4e0215_SBCK_005-2b"/>
矣其如日之晦何<lb/>
　　昭慈孟皇后<lb/>
論曰隆祐瑶華再貶洪州播越中間顛沛亦云多矣<lb/>
宣仁惜其福薄諒其然乎方張邦昌苖傅逆亂之㑹<lb/>
后孑然一婦人耳奸賊黨與左右側目卒能迎康王<lb/>
而授之壐引世忠以復辟古所謂疢疾生智慧者與<lb/>
既而垂衣被練怡然行宫之養與夫縊鈎牽衣者竟<lb/>
何如哉<lb/>
　　韋太后<lb/>
論曰髙宗之至情備見韋太后傳然能修問膳之禮<lb/>
<pb n="KR4e0215_SBCK_005-3a"/>
而乏枕戈之志非天子之孝也靖康之禍六宫陷没<lb/>
者多矣其戮辱之狀史不詳著至予觀喬韋慟哭沙<lb/>
漠中每掩卷為之流涕以為世主不可以不觀也<lb/>
　　楊皇后<lb/>
論曰彌逺抵巇以窺宫闈可畏也哉濟邸亦非令器<lb/>
也不以其時龍潜晦迹以視君膳乃感慨發憤書几<lb/>
作字竟何益乎彼能碎乞巧之器而美人之進何不<lb/>
能拒也葢亦其自取云<lb/>
　　皇后總論<lb/>
論曰世稱宋朝家法過漢唐予讀其書信哉章獻之<lb/>
<pb n="KR4e0215_SBCK_005-3b"/>
妬而不薄於仁祖不間於楊妃英孝自藩邸入而恩<lb/>
如已子髙宗起再廢之后而奉之身親視膳疾不解<lb/>
衣雍雍乎誠三代以還未之有也然猶時有在床之<lb/>
禍楊尚寵而閻吕乘其間劉媫妤進而郝蔡逞其兇<lb/>
彌逺濟邸之禍表裏於楊后嗚呼可不戰戰兢兢哉<lb/>
　　魏悼王<lb/>
論曰太宗以呪咀不足以服天下而更甚以西池之<lb/>
變此誰為之左驗哉抑何其辭煩而意晦也於是勢<lb/>
利之顧慮去而兄弟之情見矣史稱廷美之禍始自<lb/>
趙普徳昭忤㫖自刎皆非實録方禹錫告變普尚滯<lb/>
<pb n="KR4e0215_SBCK_005-4a"/>
河陽而禹錫普邸人也倉卒來朝特窺其意而贊之<lb/>
耳徳昭寛厚長者喜怒不形於色匹夫自棄其身亦<lb/>
必有所感憤一言忤君父何以死哉此必國史諱其<lb/>
故而不傳也<lb/>
　　楚榮憲王<lb/>
論曰以徽宗之昧而不究蔡邸之獄繇蔡王尚幼而<lb/>
江公望之理明也危哉大利所在嫌隙乗之孝宗時<lb/>
莊文太子薨魏王愷當立帝以恭王類已竟立之愷<lb/>
出判寧國登車顧虞允文曰更望相公保全予三復<lb/>
其事而悲之<lb/>
<pb n="KR4e0215_SBCK_005-4b"/>
　　趙子崧<lb/>
論曰汴京失守宋巳易姓康王名號未正子崧雖鼔<lb/>
義而起可也檄文不遜何罪哉方中興之時宜與天<lb/>
下更始釋舊事廣衆謀而髙宗首沮信王之功復抵<lb/>
子崧之罪抑何謬也<lb/>
　　不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>
論曰不<graphic n="KR1418" url="https://raw.githubusercontent.com/kanripo/KR-Gaiji/master/images/KR1418.png" mimeType="image/png"/>起進士出撫民社能裒上益下所至皆有<lb/>
惠政古循吏之用心也至其立朝好言天下事不憚<lb/>
忌諱真宗英也世稱楚王元儼為天下所崇憚彼其<lb/>
廣顙豐頤徒有其威容耳<lb/>
<pb n="KR4e0215_SBCK_005-5a"/>
　　諸王總論<lb/>
論曰宋諸王咸以文雅自飭工筆札喜詩書不專溺<lb/>
於裘馬聲色之間葢其風流自上被之也翠羽珊瑚<lb/>
之戒假山之對臣主好尚如此而又睦親有院大宗<lb/>
正有家法袒免以上賢者以名聞其疎屬亦得以進<lb/>
士起家彬彬乎盛矣哉雖非三代經制之義而近古<lb/>
以來未之有也<lb/>
　　公主<lb/>
論曰自釐降之典廢而肅雍之風冺宋興沿習降等<lb/>
之制倒行坐立之禮太宗之命魯國獨私于柴禹錫<lb/>
<pb n="KR4e0215_SBCK_005-5b"/>
耳至神祖始下詔勸使率循婦道徽宗定盥饋之禮<lb/>
其意美矣然乗勢驕恣其處位固然蓋文至而實不<lb/>
行也予採宋史得其尤賢者三人其他如叩城夜訴<lb/>
玉管希恩又何足數哉靖康之禍帝姫之北遷者葢<lb/>
二十人<lb/>
　　范質王溥魏仁浦<lb/>
論曰范質早為桑維翰所器至令周祖雪夜解衣明<lb/>
於機務有宰相之材宋興稍稍建白緣飾固陋蓋有<lb/>
助焉王溥解河中之疑贊澤潞之䇿汲引人材惟恐<lb/>
不及魏仁浦以黄縑之激起為小吏而能口説手疏<lb/>
<pb n="KR4e0215_SBCK_005-6a"/>
筭無遺䇿其才技皆見于周太祖之世然質以文學<lb/>
自媚于禪代之間而仁浦倒印激怒何其危哉所謂<lb/>
江湖之人習風濤而不惴者奈何其責以死也<lb/>
　　石守信<lb/>
論曰自唐末至於五季方鎮之禍紏連盤固毎一動<lb/>
揺環顧而起擅易軍帥至移於闕庭天下以為不可<lb/>
除之痼疾矣然小人好亂之心亦必無所顧忌而然<lb/>
太祖神武蓋世素為守信之徒所翊戴龍潜之時固<lb/>
巳俛首帖耳而為之用及名號巳定黜拜繇已因而<lb/>
取之其勢易也蓋宋之方鎮有五季因襲之弊而無<lb/>
<pb n="KR4e0215_SBCK_005-6b"/>
五季難去之患英雄成事非有奇䇿能撫其機而不<lb/>
失之耳<lb/>
　　侯益趙贊<lb/>
論曰二人皆有將帥之才方其陷身契丹徘徊蜀漢<lb/>
㡬失所措所謂智勇遇窮而困也悲夫及其歸命漢<lb/>
祖功名顯著世猶以降辱罪之獨不思人材之在天<lb/>
下亦難得也哉<lb/>
　　王全斌<lb/>
論曰賞罰之道繇好惡生蓋誠心出于自然也全斌<lb/>
黷貨恣暴太祖責之是矣乃曰非以為戮江左未平<lb/>
<pb n="KR4e0215_SBCK_005-7a"/>
而姑為之立法耳則是太祖無罪全斌之心而有取<lb/>
江左之志設使江左已平則成都十萬衆之魚肉不<lb/>
足憫也孟軻之惡言利有以哉<lb/>
　　趙普<lb/>
論曰趙普佐宋收藩鎮之權解苛暴之令立三百年<lb/>
忠厚之基號為元臣列于大烝斯無忝矣然古所謂<lb/>
大臣者富貴不能入其心故能立乎廟廊天下被其<lb/>
化若普者鬰悒河陽遂至嗚咽出涕太宗亦自以為<lb/>
哀憐其舊而收之君臣之間兩無所憚雖北征之疏<lb/>
再上而徒以長文過之辭而跪拾補綴之風吾知其<lb/>
<pb n="KR4e0215_SBCK_005-7b"/>
不能行于太宗之世矣<lb/>
　　盧多遜<lb/>
論曰予讀多遜獄牘言趙白交通事云願宫車晏駕<lb/>
其組織疎謬尤為可笑多遜挾邪之迹不甚可見而<lb/>
趙普亦未有以勝之二人者徒以勢利相傾邪正之<lb/>
實予未知所定也<lb/>
　　張齊賢<lb/>
論曰齊賢慷慨任事論邉防則以治内為先施于政<lb/>
則以愛民為本予觀其獻䇿天子以手摶飯真磊落<lb/>
不拘人也晩有薛宼之累其略於簡細固亦宜然然<lb/>
<pb n="KR4e0215_SBCK_005-8a"/>
異夫齷齪保位者矣<lb/>
震川先生别集卷之五　後學華長發訂<lb/>
<pb n="KR4e0215_SBCK_005-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_017-1a"/>
震川先生集巻之十七<lb/>
　記<lb/>
　　世美堂後記<lb/>
余妻之曽大父王翁致謙宋丞相魏公之後自大名<lb/>
徙宛丘後又徙餘姚元至順間有官平江者因家崑<lb/>
山之南戴故縣人謂之南戴王氏翁為人倜儻竒偉<lb/>
吏部左侍郎葉公盛大理寺卿章公格一時名徳皆<lb/>
相友善為與連姻成化初築室百楹於安亭江上堂<lb/>
宇閎敞極幽雅之致題其扁曰世羙堂明楊太史守<lb/>
趾為之記嘉靖中曽孫某以逋官物粥于人余適讀<lb/>
<pb n="KR4e0215_SBCK_017-1b"/>
書堂中吾妻曰君在不可使人頓有黍離之悲余聞<lb/>
之固已惻然然亦自愛其居閒靚可以避俗囂也廼<lb/>
謀質金以償粥者不足則嵗質貸五六年始盡讐其<lb/>
直安亭俗呰窳而田惡先是縣人爭以不利阻余余<lb/>
稱孫叔敖請寝之丘韓獻子遷新田之語以爲言衆<lb/>
莫不笑之余於家事未嘗訾省吾妻終亦不以有無<lb/>
告但督僮奴墾荒萊嵗苦旱而獨收每稻熟先以爲<lb/>
吾父母酒醴乃敢嘗酒獲二麥以爲舅姑羞醤乃烹<lb/>
飪祭祀賔客婚姻贈遺無所失姊妹之無依者悉來<lb/>
歸四方學者館餼莫不得所有遘憫不自得者終黙<lb/>
<pb n="KR4e0215_SBCK_017-2a"/>
然未嘗有所言也以余好書故家有零落篇牘輙令<lb/>
里媪訪求遂置書無慮數千巻庚戌嵗余落第出都<lb/>
門從陸道旬日至家時芍藥花盛開吾妻具酒相問<lb/>
勞余謂得無有所恨耶曰方共採藥鹿門何恨也長<lb/>
沙張文隱公薨余哭之慟吾妻亦淚下曰世無知君<lb/>
者矣然張公負君耳辛亥五月晦日吾妻卒實張文<lb/>
隐公薨之明年也後三年倭奴犯境一日抄掠數過<lb/>
而宅不毁堂中書亦無恙然余遂居縣城嵗一再至<lb/>
而已辛酉清明日率子婦來省祭留修圮壞居久之<lb/>
不去一日家君燕坐堂中慘然謂余曰其室在其人<lb/>
<pb n="KR4e0215_SBCK_017-2b"/>
亡吾念汝婦耳余退而傷之述其事以為世羙堂後<lb/>
記<lb/>
　　重修承志堂記<lb/>
吾家舊宅在宣化里者吾大父亦不知其何所始第<lb/>
云髙大父於成化初始創承志堂時大父方齠齔上<lb/>
梁之日有二鶴翔止於梁上觀者千人皆以為吉祥<lb/>
夀考之徴大父為太常卿夏公孫壻夏公親題其額<lb/>
曰承志堂其後髙大父又自别創宅於須浦之上吾<lb/>
生之年髙大父夢有人謂曰公何不作髙玄嘉慶堂<lb/>
髙大父覺而喜曰城中必得孫矣城中葢指今舊宅<lb/>
<pb n="KR4e0215_SBCK_017-3a"/>
大父居也已而吾與伯兄皆生髙大父遂以次年創<lb/>
堂須浦顧太史九和為之記然吾大父猶自居城中<lb/>
先是堂前嘗有虹起屬天又大父闢西園好植蔷薇<lb/>
須浦創堂之前年春花盛開花中復有蕋作重疊樓<lb/>
子週圍滿架五色燦爛所未有也西園南有井雖大<lb/>
旱不竭人亦以為井泉甘羙能益人夀以是大父與<lb/>
世父及先君皆饗髙年隆慶二年吾自吳興還因返<lb/>
舊宅支撑傾陊完葺破漏明年二月僅還舊日之觀<lb/>
歐陽公題王太師畫像云畫已百年完之又可得百<lb/>
年吾修此堂亦謂尚可及百年也第年徃嵗徂徳業<lb/>
<pb n="KR4e0215_SBCK_017-3b"/>
不聞無以副前人命堂之志且以去吾祖父之生存<lb/>
不至十年依依仰止豈勝怵惕悽愴之情云<lb/>
　　重造承志堂左右夾室記<lb/>
余既修承志堂而左右室壞不可支為撤而新之其<lb/>
左葢吾大父為世父與先君延師友講習之所時王<lb/>
汝礪先生居師席而朱布政觀張僉憲寛皆從王先<lb/>
生而二公更為世父與先君師時與先君同學徃徃<lb/>
亦有貴者其後世父復授徒於此室余今亦方與學<lb/>
者講論六藝以修先業故名其左曰論室其右則余<lb/>
先君喜䘏貧士故友張自新子賔嘗假以授徒於此<lb/>
<pb n="KR4e0215_SBCK_017-4a"/>
室先君為舘糓之終嵗不厭子賓雖亡當時從學如<lb/>
沈孝猶從余遊能談少年時事又以為先君賓禮賢<lb/>
士之所故名其右曰賓室顧余仕宦不遂既老而貧<lb/>
無昔人開府節鎮之榮貴而妄爾改作此余之所以<lb/>
已成而為之媿歎也<lb/>
　　陶菴記<lb/>
余少好讀司馬子長書見其感慨激烈憤鬱不平之<lb/>
氣勃勃不能自抑以為君子之處世輕重之衡常在<lb/>
於我决不當以一時之所遭而身與之遷徙上下設<lb/>
不幸而處其窮則所以平其心志怡其性情者亦必<lb/>
<pb n="KR4e0215_SBCK_017-4b"/>
</p>
<p>
有其道何至如閭巷小夫一不快意悲怨憔悴之意<lb/>
動于睂眥之問哉葢孔子亟羙顔淵而責子路之愠<lb/>
見古之難其人久矣已而觀陶子之集則其平淡冲<lb/>
和瀟灑脱落悠然勢分之外非獨不困于窮而直以<lb/>
窮為娛百世之下諷咏其詞融融然塵查俗垢與之<lb/>
俱化信乎古之善處窮者也推陶子之道可以進于<lb/>
孔氏之門而世之論者徒以元熈易代之間謂為大<lb/>
節而不究其安命樂天之實夫窮苦廹于外饑寒憯<lb/>
于膚而情性不撓則于晉宋間真如蚍蜉聚散耳昔<lb/>
虞伯生慕陶而並諸邵子之間予不敢望于邵而獨<lb/>
<pb n="KR4e0215_SBCK_017-5a"/>
喜陶也予又今之窮者扁其室曰陶菴云<lb/>
　　畏壘亭記<lb/>
自崑山城水行七十里曰安亭在吳淞江之旁葢圖<lb/>
志有安亭江今不可見矣土薄而俗澆縣人争棄之<lb/>
予妻之家在焉予獨愛其宅中閒靚壬寅之嵗讀書<lb/>
於此宅西有清池古木壘石為山山有亭登之隠隠<lb/>
見吳淞江環遶而東風帆時過於荒墟樹杪之間華<lb/>
亭九峯青龍鎮古刹浮屠皆直其前亭舊無名予始<lb/>
名之曰畏壘荘子稱庚桑楚得老𥅆之道居畏壘之<lb/>
山其臣之畫然智者去之其妾之挈然仁者逺之擁<lb/>
<pb n="KR4e0215_SBCK_017-5b"/>
腫之與居鞅掌之為使三年畏壘大熟畏壘之民尸<lb/>
而祝之社而稷之而予居於此竟日閉户二三子或<lb/>
有自逺而至者相與謳吟於荆棘之中予妻治田四<lb/>
十畝值嵗大旱用牛輓車晝夜灌水頗以得糓釀酒<lb/>
數石寒風慘慄木葉黄落呼兒酌酒登亭而嘯忻忻<lb/>
然誰為逺我而去我者乎誰與吾居而吾使者乎誰<lb/>
欲尸祝而社稷我者乎作畏壘亭記<hi>今從崑山夲常熟夲小異</hi>
　　思子亭記<lb/>
震澤之水蜿蜒東流為吳淞江二百六十里入海嘉<lb/>
靖壬寅予始携吾兒來居江上二百六十里水道之<lb/>
<pb n="KR4e0215_SBCK_017-6a"/>
中也江至此欲涸蕭然曠野無輞川之景物陽羨之<lb/>
山水獨自有屋數十楹中頗弘邃山池亦勝足以避<lb/>
世予性懶出雙扉晝閉緑草滿庭最愛吾兒與諸弟<lb/>
遊戯穿走長廊之間兒來時九嵗今十六矣諸弟少<lb/>
者三嵗六嵗九嵗此余平生之樂事也十二月己酉<lb/>
携家西去予嵗不過三四月居城中兒從行絶少至<lb/>
是去而不返每念初八之日相隨出門不意足跡隨<lb/>
履而没悲痛之極以為大怪無此事也葢吾兒居此<lb/>
七閲寒暑山池草木門堵户席之間無處不見吾兒<lb/>
也葬在縣之東南門守冡人俞老薄暮見兒衣綠衣<lb/>
<pb n="KR4e0215_SBCK_017-6b"/>
在享堂中吾兒其不死耶因作思子之亭徘徊四望<lb/>
長天寥廓極目於雲烟杳靄之間當必有一日見吾<lb/>
兒翩然來歸者於是刻石亭中其詞曰天地運化與<lb/>
世而遷生氣日漓曷如古先渾敦檮杌天以爲賢矬<lb/>
陋　躄天以爲妍跖年必永回夀必慳噫嘻吾兒敢<lb/>
覬其全今世有之死固宜焉聞昔郗超歿於賊間遺<lb/>
書在笥其父舍旃胡爲吾兒愈思愈妍爰有貧士居<lb/>
海之邉重趼來哭涕淚潺湲王公大人死則無傳吾<lb/>
兒孱弱何以致然人自胞胎至於百年何時不死死<lb/>
者萬千如彼死者亦奚足言有如吾兒真爲可憐我<lb/>
<pb n="KR4e0215_SBCK_017-7a"/>
庭我廬我簡我編髠彼兩髦翠睂朱顔宛其緑衣在<lb/>
我之前朝朝暮暮嵗嵗年年似耶非耶悠悠蒼天臘<lb/>
月之初兒坐閤子我倚欄杆池水瀰瀰日出山亭萬<lb/>
鵶來止竹樹交滿枝垂葉披如是三日予以為祉豈<lb/>
知斯祥兆兒之死兒果為神信不死矣是時亭前有<lb/>
兩山茶影在石池緑葉朱花兒行山徑循水之涯從<lb/>
容笑言手擷雙葩花容照映爛然雲霞山花尚開兒<lb/>
已辭家一朝化去果不死耶漢有太子死後八日周<lb/>
行萬里甦而有述倚尼渠余白壁可質大風疾雷俞<lb/>
老戰栗奔走來告人棺已失兒今起矣宛其在室吾<lb/>
<pb n="KR4e0215_SBCK_017-7b"/>
朝以望及日之昳吾夕以望及日之出西望五湖之<lb/>
清泌東望大海之蕩潏寥寥長天隂雲四密俞老不<lb/>
來悲風蕭瑟宇宙之變日新日茁豈曰無之吾匪怪<lb/>
譎父子重懽兹生已畢於乎天乎鑒此誠壹<lb/>
　　項脊軒志<lb/>
項脊軒舊南閤子也室僅方丈可容一人居百年老<lb/>
屋塵泥滲漉雨澤下注每移案顧視無可置者又北<lb/>
向不能得日日過午已昏余稍為修葺使不上漏前<lb/>
闢四窓垣墻周庭以當南日日影反照室始洞然又<lb/>
雜植蘭桂竹木於庭舊時欄楯亦遂増勝借書滿架<lb/>
<pb n="KR4e0215_SBCK_017-8a"/>
偃仰嘯歌㝠然兀坐萬籟有聲而庭堦寂寂小鳥時<lb/>
來啄食人至不去三五之夜明月半墻桂影斑駁風<lb/>
移影動珊珊可愛然予居於此多可喜亦多可悲先<lb/>
是庭中通南北為一迨諸父異㸑内外多置小門墻<lb/>
徃徃而是東犬西吠客踰庖而晏雞棲於㕔庭中始<lb/>
為籬已為牆凡再變矣家有老嫗嘗居於此嫗先大<lb/>
母婢也乳二世先妣撫之甚厚室西連於中閨先妣<lb/>
嘗一至嫗每謂予曰某所而母立於兹嫗又曰汝姊<lb/>
在吾懷呱呱而泣娘以指扣門扉曰兒寒乎欲食乎<lb/>
吾從板外相為應答語未畢余泣嫗亦泣余自束髮<lb/>
<pb n="KR4e0215_SBCK_017-8b"/>
讀書軒中一日大母過余曰吾兒久不見若影何竟<lb/>
日黙黙在此大類女郎也比去以手闔門自語曰吾<lb/>
家讀書久不效兒之成則可待乎頃之持一象笏至<lb/>
曰此吾祖太常公宣德間執此以朝他日汝當用之<lb/>
瞻顧遺跡如在昨日令人長號不自禁軒東故嘗為<lb/>
厨人徃從軒前過余扄牖而居久之能以足音辨人<lb/>
軒凡四遭火得不焚殆有神䕶者項脊生曰蜀清守<lb/>
丹穴利甲天下其後秦皇帝築女懷清臺劉玄徳與<lb/>
曹操爭天下諸葛孔明起隴中方二人之昧昧于一<lb/>
隅也世何足以知之余區區處敗屋中方楊睂瞬目<lb/>
<pb n="KR4e0215_SBCK_017-9a"/>
謂有竒景人知之者其謂與埳井之蛙何異余既為<lb/>
此志後五年吾妻來歸時至軒中從余問古事或慿<lb/>
几學書吾妻歸寜述諸小妹語曰聞姊家有閤子且<lb/>
何謂閤子也其後六年吾妻死室壞不修其後二年<lb/>
余久卧病無聊乃使人復葺南閤子其制稍異于前<lb/>
然自後余多在外不常居庭有枇杷樹吾妻死之年<lb/>
所手植也今已亭亭如葢矣<lb/>
　　秦國公石記<lb/>
宋太師秦國衛文節公涇淳熙十一年進士第一人<lb/>
參知政事文章議論有裨於當世宋史軼不傳公吾<lb/>
<pb n="KR4e0215_SBCK_017-9b"/>
</p>
<p>
縣人也縣人能紀之當韓侂胄用事時公隱居十年<lb/>
於所居地名石浦闢西園絫致太湖石甚富至今徃<lb/>
徃流落人間然皆為屠沽兒酒肉腥穢可弔也獨其<lb/>
在學宫者為四方過客之所欽仰余居安亭江上徃<lb/>
來陸家浜舟中見冡間大石問知為秦公故物埋草<lb/>
土中無識者先時吏部侍郎葉文荘公亦石浦人其<lb/>
家子弟運致於此因購之葉氏載以二百斛舟沿吳<lb/>
淞江而下置於堂東學宫石世以為名品以余觀之<lb/>
殆如雕鏤耳此石旋轉作人舞而形質恢佹類韎師<lb/>
所率之夷舞若以甲乙品第當在學宫之上嗟乎公<lb/>
<pb n="KR4e0215_SBCK_017-10a"/>
吾鄉之先哲余朝夕對之如對公矣前十年於閶門<lb/>
劉尚書宅得一竒石形如大斾迎風獵獵髣髴漢大<lb/>
将軍兵至闐顔大風起縱兵左右翼圍單于驃騎封<lb/>
狼居胥臨瀚海時也久僵仆庭中今立於西垣云<lb/>
　　夢鼎堂記<lb/>
凡州縣治其後皆為夾道而官之長貳之私宅别為<lb/>
一區惟長興治後廹於城故令之宅無周垣門廡燕<lb/>
居之堂與前堂簷相接也余來為縣屬久廢之餘為<lb/>
修經閣鼓樓左右廊廡起吏舎倉庾成橋梁築月城<lb/>
水門一嵗中畧具而燕居之堂穿漏傾圮復加完葺<lb/>
<pb n="KR4e0215_SBCK_017-10b"/>
</p>
<p>
之雖前除不敞而堂中若加恢廓如人外處廹隘之<lb/>
形而中不失寛綽之度因得休暇觀古圖書於此㑹<lb/>
有事於貢院一日夢寝庭中有函牛之鼎其旁有破<lb/>
裂處方命修補之覺而以告諸同事適長興之士試<lb/>
而得雋者三人衆皆以爲鼎足之應未㡬而南都報<lb/>
得雋者又一人或又以爲補鼎之驗也夫占者之云<lb/>
其果云爾已乎葢鼎三代之傳器也聖人取以爲卦<lb/>
其辭曰君子以正位凝命又曰主器者莫若長子此<lb/>
其爲王者之事矣然又以象三公者何也誠以天下<lb/>
非人主所能獨運而所藉者輔相也故鼎天子飾以<lb/>
<pb n="KR4e0215_SBCK_017-11a"/>
黄金諸侯以白金三足以象三台三足一體猶三公<lb/>
承天子也以主烹飪不失其和金玉鉉之不失其所<lb/>
公卿仁賢天王明聖之象也讀鼎之辭可以見君臣<lb/>
一體之義而人臣輔相之道備矣故又曰大烹以養<lb/>
聖賢明天子當以聖賢置之三公之位不宜使在下<lb/>
僅出其否而已而制其毁譽進退於不知者之人使<lb/>
之皇皇焉慎其所之也余少時有狂簡之志思得遭<lb/>
明時興堯舜周孔之道嘗鄙管晏不足為今老矣無<lb/>
能為矣台鼎之兆其以望諸二三子因取而名斯堂<lb/>
且以俟後之繼余而來者云<lb/>
<pb n="KR4e0215_SBCK_017-11b"/>
</p>
<p>
　　順徳府通判㕔記<lb/>
余嘗讀白樂天江州司馬㕔記言自武徳以來庶官<lb/>
以便宜制事皆非其初設官之制自五大都督府至<lb/>
於上中下郡司馬之職盡去惟員與俸在余以隆慶<lb/>
二年秋自吳興改倅邢州明年夏五月蒞任實司郡<lb/>
之馬政今馬政無所為也獨承奉太僕寺上下文移<lb/>
而已所謂司馬之職盡去真如樂天所云者而樂天<lb/>
又言江州左匡廬右江湖土髙氣清富有佳境守土<lb/>
臣不可觀遊惟司馬得從容山水間以是為樂而邢<lb/>
古河内在太行山麓禹貢衡漳大陸並其境内太史<lb/>
<pb n="KR4e0215_SBCK_017-12a"/>
公稱邯鄲亦漳河之間一都㑹其謠俗猶有趙之風<lb/>
余夙欲覽觀其山川之羙而日閉門不出則樂天所<lb/>
得以養志忘名者余亦無以有之然獨愛樂天襟懷<lb/>
夷曠能自適觀其所爲詩絶不類古遷謫者有無聊<lb/>
不平之意則所言江州之佳境亦偶寓焉耳雖微江<lb/>
州其有不自得者哉余自夏來忽已秋中頗能以書<lb/>
史自娛顧衙内無精廬治一土室而户西向寒風烈<lb/>
日霖雨飛霜無地可避几榻亦不能具月得俸黍米<lb/>
二石余南人不慣食黍米然休休焉自謂識時知命<lb/>
差不愧於樂天因誦其語以爲㕔記使樂天有知亦<lb/>
<pb n="KR4e0215_SBCK_017-12b"/>
以謂千載之下廼有此同志者也<lb/>
　　順徳府通判㕔右記<lb/>
國家之制郡有守有佐貳佐貳則常因有事而増其<lb/>
員順徳府故有通判一員其後復設一員責以馬之<lb/>
政而隷其職於太僕寺自　國初使民户養馬議者<lb/>
謂雖行之而善猶不免襲宋熈寕<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>甲之敝法未為<lb/>
馬之善政而先以疲畿内之民其後此法亦益敝不<lb/>
可復振而有官或以擾民反若贅疣然隆慶二年秋<lb/>
余自吳興来遷今少司徒趙公以廵撫在浙過辭之<lb/>
趙公廼郡人為言此官于今唯以無事為得職余歎<lb/>
<pb n="KR4e0215_SBCK_017-13a"/>
其真長者之言余病不能來明年五月始至趙公自<lb/>
司徒出董淮漕時尚在家見之其言如初於是余居<lb/>
邢之三月益有味其言之也葢河北之民困久矣不<lb/>
當復擾以馬之事第奉行文書之外日閉門以謝九<lb/>
邑之人使無至者簿書一切稀簡不鞭笞一人吏胥<lb/>
亦稍稍遯去余時獨歩空庭槐花黄落遍滿堦砌殊<lb/>
懽然自得而趙公又亟稱前判王君之賢余既閒無<lb/>
事欲考前官姓名以識于壁因問王君行事無知者<lb/>
惟一老卒能言之謂王君於馬政不孰何閒居不捶<lb/>
楚人頗似吾君侯若求其有所建明抉摘無有也而<lb/>
<pb n="KR4e0215_SBCK_017-13b"/>
郡人至今稱官之有遺愛於民者莫逾王君余又自<lb/>
喜顧何以能比迹前賢抑王君之居此者九年而余<lb/>
以踈愚度不能容於世而老病侵尋不久且告去矣<lb/>
王君名雲衢字道亨山西髙平人以國子上舎來調<lb/>
嘉靖二十八年至迨嘉靖三十六年始遷潤州丞以<lb/>
去余蘇州崑山人其諸前賢之名闕於所不知故不<lb/>
書<lb/>
　　震川别號記<lb/>
余性不喜稱道人號尤不喜人以號加已徃徃相字<lb/>
以為尊敬一日諸公㑹聚里中以為獨無號稱不可<lb/>
<pb n="KR4e0215_SBCK_017-14a"/>
因謂之曰震川余生大江東南東南之藪唯太湖太<lb/>
湖亦名五湖尚書謂之震澤故謂之震川云其後人<lb/>
傳相呼久之便以爲余所自號其實謾應之不欲受<lb/>
也今年居京師識同年進士信陽何啓圖亦號震川<lb/>
不知啓圖何取爾啓圖大復先生之孫汴省發解第<lb/>
一人髙才好學與之居恂恂然葢余所忻慕焉昔司<lb/>
馬相如慕藺相如之爲人改名相如余何幸與啓圖<lb/>
同號因遂自稱之葢余之自稱曰震川者自此始也<lb/>
因書以貽啓圖發余慕尚之意云<lb/>
　　家譜記<lb/>
<pb n="KR4e0215_SBCK_017-14b"/>
有光七八嵗時見長老輙牽衣問先世故事葢緣㓜<lb/>
年失母居常不自釋於死者恐不得知於生者恐不<lb/>
得事實創巨而痛深也歸氏至於有光之生而日益<lb/>
衰源逺而末分口多而心異自吾祖及諸父而外貪<lb/>
鄙詐戾者往往雜出於其間率百人而聚無一人知<lb/>
學者率十人而學無一人知禮義者貧窮而不知䘏<lb/>
頑鈍而不知教死不相弔喜不相慶入門而私其妻<lb/>
子出門而誑其父兄㝠㝠汶汶将入於禽獸之歸平<lb/>
時呼召友朋或費千錢而嵗時薦祭輙計杪忽俎豆<lb/>
壺觴鮮或静嘉諸子諸婦班行少綴乃有以戒賓之<lb/>
<pb n="KR4e0215_SBCK_017-15a"/>
故而改将事之期出庖下之餕以易薦新之品者而<lb/>
歸氏㡬於不祀矣小子顧瞻廬舎閲歸氏之故籍慨<lb/>
然太息流涕曰嗟乎此獨非素節翁之後乎而何以<lb/>
至於斯也父母兄弟吾身也祖宗父母之本也族人<lb/>
兄弟之分也不可以不思也思則饑寒而相娛不思<lb/>
則富貴而相攘思則萬葉而同室不思則同母而化<lb/>
為胡越思不思之間而已矣人之生子方其少時兄<lb/>
弟呱呱懷中飽而相嬉不知有彼我也長而有室則<lb/>
其情已不類矣比其有子也則兄弟之相視已如從<lb/>
兄弟之相視矣方是時惟恐夫去之不速而孰念夫<lb/>
<pb n="KR4e0215_SBCK_017-15b"/>
合之之難此天下之勢所以日趨於離也吾愛其子<lb/>
而離其兄弟吾之子亦各念其子則相離之害遂及<lb/>
於吾子可謂能愛其子耶有光每侍家君嵗時從諸<lb/>
父兄弟執觴上夀見祖父皤然白髮竊自念吾諸父<lb/>
兄弟其始一祖父而已今每不能相同未嘗不深自<lb/>
傷悼也然天下之事壞之者自一人始成之者亦自<lb/>
一人始仁孝之君子能以身率天下之人而况於骨<lb/>
肉之間乎古人所以立宗子者以仁孝之道責之也<lb/>
宗法廢而天下無世家無世家而孝友之意衰風俗<lb/>
之薄日甚有以也有光學聖人之道通於六經之大<lb/>
<pb n="KR4e0215_SBCK_017-16a"/>
指雖居窮守約不録於有司而竊觀天下之治亂生<lb/>
民之利病每有隱憂於心而視其骨肉舉目動心将<lb/>
求所以合族者而始於譜故吾欲作為歸氏之譜而<lb/>
非徒譜也求所以為譜者也<lb/>
震川先生集巻之十七　虞山曾姪孫允肅訂<lb/>
<pb n="KR4e0215_SBCK_017-16b"/>
</p>
<p>
</p>
  </div>
</body>
</text>
</TEI>
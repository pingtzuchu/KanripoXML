<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0215_SBCK_015-1a"/>
震川先生集巻之十五<lb/>
　記<lb/>
　　見村樓記<lb/>
崑山治城之隍或云即古婁江然婁江已湮以隍爲<lb/>
江未必然也吳淞江自太湖西來北向若將趨入縣<lb/>
城未二十里若抱若折遂東南入於海江之將南折<lb/>
也背折而爲新洋江新洋江東數里有地名羅巷村<lb/>
亡友李中丞先世居於此因自號爲羅村云中丞遊<lb/>
宦二十餘年㓜子延實產于江右南昌之官廨其後<lb/>
每遷官輒隨歴東兖汴楚之境自岱岳嵩山匡廬衡<lb/>
<pb n="KR4e0215_SBCK_015-1b"/>
山瀟湘洞庭之渚延實無不識也獨於羅巷村者生<lb/>
平猶昧之中丞既謝世延實卜居縣城之東南門内<lb/>
金潼港有樓翼然出於城闉之上前俯隍水遙望三<lb/>
面皆吳淞江之野塘浦縱横田塍如畫而村墟逺近<lb/>
映帶延實日焚香灑掃讀書其中而名其樓曰見村<lb/>
余間過之延實為具飰念昔與中丞遊時時至其故<lb/>
宅所謂南樓者相與飲酒論文忽忽二紀不意遂已<lb/>
隔世今獨對其㓜子飰悲悵者久之城外有橋余常<lb/>
與中丞出郭造故人方思曾時其不在相與慿檻常<lb/>
至暮悵然而反今兩人者皆亡而延實之樓即方氏<lb/>
<pb n="KR4e0215_SBCK_015-2a"/>
之故廬予能無感乎中丞自㓜攜䇿入城往來省墓<lb/>
及歳時出郊嬉遊經行術徑皆可指也孔子少不知<lb/>
父葬處有輓父之母知而告之予可以為輓父之母<lb/>
乎延實既能不忘其先人依然水木之思肅然桑梓<lb/>
之懐愴然霜露之感矣自古大臣子孫蚤孤而自樹<lb/>
者史傳中多其人延實在勉之而已<lb/>
　　見南閣記<lb/>
嘉靖十九年余為南京貢士登張文隠公之門其後<lb/>
十年沔州陳先生為文隠公所取進士余為公所知<lb/>
公時時向人道之先生繇是知余而無從得而相見<lb/>
<pb n="KR4e0215_SBCK_015-2b"/>
也其後十五年先生以山西按察副使罷家居久之<lb/>
而余始與先生之子文燭玉叔同舉進士在内庭遥<lb/>
見相呼問姓名甚懽知先生家庭父子間道余也因<lb/>
與之往來論文益相契間屬余記其所居見南閣者<lb/>
先生家在雲夢間而沔漢二水繞之先生於其居為<lb/>
花圃中為小閣沔之勝可眺也葢取陶靖節悠然見<lb/>
南山之語以為名每與玉叔讀書論道之暇攜之登<lb/>
閣逺覽而沔去江南諸峯絶逺實無所見姑以寄其<lb/>
悠然之意而已一日天新雨清浄無雲與玉叔凭欄<lb/>
忽見諸峯湧出樓觀層疊崢嶸靚麗久之而後散而<lb/>
<pb n="KR4e0215_SBCK_015-3a"/>
實非江南諸山也余聞登州有海市而往歲華亭海<lb/>
上從金山忽見海市前此葢所未聞而史稱衛州城<lb/>
既徙而故時城堞樓櫓浮圖之影皆於日中見之神<lb/>
理變幻不可知夫海旁蜃氣象樓臺廣野氣象宫闕<lb/>
雲氣各象其山川殆有是耶登州海市出於春夏而<lb/>
東坡以歳晩禱海神一日而見之賦詩以自喜云重<lb/>
樓翠阜出霜曉異事驚倒百歳翁又云潮陽太守南<lb/>
海歸喜見石廪堆祝融今之所見又非海市石廩比<lb/>
也先生父子必能賦之余於陳氏兩世師門之誼又<lb/>
重以玉叔之請且又因以自通於先生而為之記云<lb/>
<pb n="KR4e0215_SBCK_015-3b"/>
　　真義堂記<lb/>
崑山治之西有地名真義其水曰真義浦其里曰真<lb/>
義村太湖之水遶郡城婁門東出經崑山入海自昔<lb/>
湖瀼相連茫然巨浸疑古之所謂三江五湖或有在<lb/>
於此者其後通漕築塘水跡之非其故久矣真義在<lb/>
今所謂致和塘上今之塘葢即古之江也其浦則自<lb/>
巴城湖南來並其村之東而南入於塘巴城以西有<lb/>
包湖傀儡蕩鰻鱺湖諸湖相灌輸或束或放乍大乍<lb/>
小而陽城湖最大從西北望之水與天際真澤國也<lb/>
世傳梁天監時於此置信義縣而後人失傳遂以信<lb/>
<pb n="KR4e0215_SBCK_015-4a"/>
為真或謂天監所置即真義以真為信葢為宋昭陵<lb/>
諱也前元時其地為金粟道人所居極一時園池臺<lb/>
榭之盛四方名士如張翥柯九思楊維禎李孝光皆<lb/>
館於其家號為玉山佳處予嘗訪其遺趾求所謂碧<lb/>
梧翠竹蓬萊百花之坊館不可得而見未嘗不慨想<lb/>
其人又歎其髙標絶俗如㝠㝠飛鴻而猶不免自掊<lb/>
擊於世俗也予之外髙祖太常卿夏公嘗求顧氏之<lb/>
處買田築室焉然公自居城中歳時一至而已最後<lb/>
魏氏復盛於此其田廬童僕未知與往時顧仲瑛何<lb/>
如也而余從舅恭簡公講明河洛之學海内之士往<lb/>
<pb n="KR4e0215_SBCK_015-4b"/>
</p>
<p>
往來聚星溪之上吾舅光祿典簿東溪先生能將順<lb/>
其兄之志以慈孝愷悌稱於鄉里故真義雖村落小<lb/>
聚而名聞四方嘉靖甲辰舅氏分析諸子而仲子濬<lb/>
甫築新居於故宅之南而名其堂曰真義舅父母嘗<lb/>
往來過諸子家就其養未幾二親繼謝尋以倭奴侵<lb/>
掠内地時湖上烟火不絶獨濬甫之堂無燬於是尚<lb/>
僦居城中欲俟寇平將還其舊而旦暮西顧未能忘<lb/>
也因求予作堂記予故詳其里居以補圖志之所未<lb/>
載又為稱述其里中故事著魏氏之所以興濬甫遊<lb/>
太學屢試不第然其為人循禮法能守恭簡公之家<lb/>
<pb n="KR4e0215_SBCK_015-5a"/>
教二子方學進士業不日有騰騫之望濬甫年甫四<lb/>
十有六而二孫皆已勝衣能趨拜可知其後之繁衍<lb/>
昌大而吾外舅厚徳之報未有涯也<lb/>
　　遂初堂記<lb/>
宋尤文簡公嘗愛孫興公遂初賦而以遂初名其堂<lb/>
崇陵書扁賜之在今無錫九龍山之下公十四世孫<lb/>
質字叔野求其遺址而莫知所在自以其意規度於<lb/>
山之陽爲新堂仍以遂初爲扁以書來求余記之按<lb/>
興公嘗隠㑹稽放浪山水有髙尚之志故爲此賦其<lb/>
後涉歴世塗違其夙好爲桓温所譏文簡公歴仕三<lb/>
<pb n="KR4e0215_SBCK_015-5b"/>
</p>
<p>
朝受知人主至老而不得去而以遂初爲况若有不<lb/>
相當者昔伊尹傅説吕望之徒起於胥靡耕釣以輔<lb/>
相商周之主終其身無復隠處之思古之志得道行<lb/>
者固如此也惟召公告老而周公留之曰汝明朂偶<lb/>
王在亶乘兹大命惟文王徳丕承無疆之恤當時君<lb/>
臣之際可知矣後之君子非復昔人之遭㑹而義不<lb/>
容於不仕及其已至貴顯或未必盡其用而勢不能<lb/>
以遽去然其中之所謂介然者終不肯隨世俗而移<lb/>
易雖三公之位萬鍾之禄固其心不能一日安也則<lb/>
其髙世遐舉之志宜其時見於言語文字之間而有<lb/>
<pb n="KR4e0215_SBCK_015-6a"/>
不能自已者當宋皇祐治平之時歐陽公位登兩府<lb/>
際遇不為不隆矣今讀其思潁之詩歸田之錄而知<lb/>
公之不安其位也况南渡之後雖孝宗之英毅光宗<lb/>
之總攬逺不能望盛宋之治而崇陵末年疾病恍惚<lb/>
宫闈戚畹干預朝政時事有不可勝道者矣雖然二<lb/>
公之言已行於朝廷當世之人主不可謂不知之而<lb/>
終不能默黙以自安葢君子之志如此公殁至今四<lb/>
百年而叔野能修復其舊遺構宛然無錫南方士大<lb/>
夫入都孔道過之者登其堂猶或能想見公之儀刑<lb/>
而讀余之言其亦不能無槩於中也已<lb/>
<pb n="KR4e0215_SBCK_015-6b"/>
</p>
<p>
　　夀母堂記<lb/>
正徳間吾崑山許登仕能孝養其母其母趙孺人者<lb/>
年九十因名其堂曰夀母黄博士應龍為記登仕之<lb/>
孫今吏科右給事中子雲在京師迎養太孺人于邸<lb/>
第而夀母之堂其扁已撤于是給事之子汝愚仍其<lb/>
舊名請予復為之記且以致之京師云惟許氏世居<lb/>
縣之馬鞍山陽婁江上有田園租入之饒而以衣冠<lb/>
世其家嘗延鄉先生沈通理為師時葉文莊公與張<lb/>
憲副節之兄弟皆未第往來其家自洪武至今其故<lb/>
居無改而此堂之建計亦在始初卜宅之時葢吾縣<lb/>
<pb n="KR4e0215_SBCK_015-7a"/>
雖二百年無兵火而故家舊族鮮有能常厥居者如<lb/>
許氏葢不多見矣堂之名特以時易今又且再而皆<lb/>
以夀母則今之太孺人復當如前者之夀考期頥而<lb/>
給事雖不及登仕君耕田畜牧朝夕遊嬉不出門閭<lb/>
之外然身在日月之際而無失晨昏之禮母子之樂<lb/>
不減前人此尤世之所難得者昔晉獻文子成室張<lb/>
老頌之君子以為善頌禱而斯干之詩為新宫賦也<lb/>
其詞稱兄弟之好與生男女之祥而其盛及于室家<lb/>
君王然未有言及其母者獨閟宫之詩云天錫公純<lb/>
嘏眉夀保魯魯侯燕喜令妻夀母是詩之頌侈矣而<lb/>
<pb n="KR4e0215_SBCK_015-7b"/>
</p>
<p>
不忘夀母魯之為禮義之國固如此夫相宅作室實<lb/>
家國子孫盛衰隆替之所係今許氏之堂奉百年之<lb/>
母者再世可謂盛且久矣而以夀母為名則張老斯<lb/>
干之祝葢有所根抵是宜書之以告吾鄉之人也<lb/>
　　世有堂記<lb/>
沈大中以善書名里中里中人爭客大中大中往來<lb/>
荆溪雲陽富人延之教子其言楊少師事甚詳性獨<lb/>
好書及為歌詩意灑然不俗也卜築於城東南取昌<lb/>
黎韓子辛勤三十年乃有此屋廬之語名其堂曰世<lb/>
有夫其視世之㨗取巧得倐然而至者大中不為拙<lb/>
<pb n="KR4e0215_SBCK_015-8a"/>
邪其視世之貪多窮取缺然日有所兾者大中不為<lb/>
固邪嗚呼彼徒為物累者也天下之物其可以為吾<lb/>
有者皆足以為累歉於其未有而求之盈於其既有<lb/>
而不饜夫惟其求之之心生則不饜之意至苟能不<lb/>
至於求也故當其無有不知其無有一旦有之亦適<lb/>
吾適而已矣兹其所以能為有者也大中之居本吾<lb/>
從髙祖之南園弘治正徳間從髙祖以富俠雄一時<lb/>
賔朋雜沓觴咏其中蛾眉翠黛花木掩映夜深人静<lb/>
環溪之間絃歌相應也鞠為草莽幾年矣最後乃歸<lb/>
於大中夫有無之際其孰能知之哉純甫吳先生雅<lb/>
<pb n="KR4e0215_SBCK_015-8b"/>
</p>
<p>
善大中為之請記予觀斯堂之名有足慨者遂為書<lb/>
之<lb/>
　　容春堂記<lb/>
兵溪先生為令清漳之上與監郡者不合例得移官<lb/>
即拂衣以歸占園田於縣之西小虞浦去縣治二里<lb/>
所葢自太湖東吳淞江蜿蜒入海江之南北散為諸<lb/>
浦如百足而小虞浦最近縣乘舟往來一日可數十<lb/>
囘園有堂啟北牖則馬鞍山如在簷際間植四時之<lb/>
花木而戸外清水綠疇如畫故先生名其堂曰容春<lb/>
自謂春於天地之間雖隂山雪嶺幽崖寒谷無所不<lb/>
<pb n="KR4e0215_SBCK_015-9a"/>
之而獨若此堂可以容之者誠以四時之景物山水<lb/>
之名勝必於寛閑寂寞之地而金馬玉堂紫扉黄閣<lb/>
不能兼而有也昔孔子與其門人講道於沂水之濵<lb/>
當春之時相與鼓瑟而歌悠然自適天下之樂無以<lb/>
易於此夫子使二三子言志廼皆舍目前之近而馳<lb/>
心於冠冕佩玉之間曾㸃獨能當此時而道此景故<lb/>
夫子喟然嘆之葢以春者衆人之所同而能知之者<lb/>
惟㸃也陶淵明歸去來辭云木欣欣以向榮泉涓涓<lb/>
而始流善萬物之得時感吾生之行休淵明可以語<lb/>
此矣先生屬余為堂記因遂書之<lb/>
<pb n="KR4e0215_SBCK_015-9b"/>
</p>
<p>
　余之曾大父與兵溪之考思南公成化甲午同舉<lb/>
　於鄉是歳王文恪公爲舉首而曾大父終城武令<lb/>
　思南公至郡太守余與兵溪同年生而兵溪先舉<lb/>
　於鄉者九年庚戌歳同試南宫兵溪就官廣平甫<lb/>
　三載已倦游而余至今猶繫六館之籍故爲此記<lb/>
　非獨以兩家世契與兵溪相知之厚而於人生出<lb/>
　處之際葢有感云<lb/>
　　自生堂記<lb/>
予友盛徴伯與余少相善而吳純甫先生與予爲忘<lb/>
年友徴伯游其門與顧給事伯剛等軰四五人尤爲<lb/>
<pb n="KR4e0215_SBCK_015-10a"/>
同學相好數十年間純甫既謝世諸公相繼登科第<lb/>
徴伯獨連蹇不遇為人亢直負氣不肯少干於人用<lb/>
是日以貧困去歳倭夷犯崑山徴伯家在東南門所<lb/>
藏誥命及先禮部篇籍之遺悉毁於兵屋廬蕩然予<lb/>
既力不足以振之獨伯剛篤故人之義舘之齊門之<lb/>
内所以賑䘏之甚厚始禮部官留都無事喜方書徴<lb/>
伯少皆誦習年長多病方益精其女壻鄭生傳薛氏<lb/>
帶下醫擅名於時徴伯兼得其書故於醫學博通甞<lb/>
授徒海上方數里之内無病死者徴伯不為藥劑但<lb/>
書方與之其人輒瘉來謝予家有病者徴伯輒療之<lb/>
<pb n="KR4e0215_SBCK_015-10b"/>
或病而徴伯不在多死今年徴伯居齊門所療甚衆<lb/>
一婦人已死徴伯為湯灌之便覺身動能舉手至胸<lb/>
須臾病良愈郡人皆以為神徴伯亦喜自負曰吾不<lb/>
復授徒矣將以是行於世因誦扁鵲之語云越人非<lb/>
能生死人也此自當生者越人能起之耳遂以自生<lb/>
名其堂予一日過郡城徴伯語以其故嗟夫越人之<lb/>
言吾少時與徴伯相戲謂治天下者當如是耳予是<lb/>
時年少放誕慨然以古臯夔自命徴伯復時時誦古<lb/>
文詞稱説純甫之言今皆窮老無所遇余方馳騖不<lb/>
止徴伯乃能於讀書之暇用其術以活人此余之所<lb/>
<pb n="KR4e0215_SBCK_015-11a"/>
嘆也遂書之以為其堂記<lb/>
　　可齋記<lb/>
余友陳敦書為屋於郡城之隅而扁之曰可齋嘉靖<lb/>
四十一年春敦書與余同試春官數來過余命之為<lb/>
齋記念昔與敦書同舉於鄉考官張文隠公以孔子<lb/>
命題余一時之論殆未能盡甞欲為敦書質之孟子<lb/>
曰孔子聖之時也孔子可以仕則仕可以止則止可<lb/>
以速則速可以久則久者也孟子所謂可者言孔子<lb/>
因時應變而不滯云耳聖賢之於天下非能為一定<lb/>
之迹遭時之所宜而亦不容不異孔子之聖於春秋<lb/>
<pb n="KR4e0215_SBCK_015-11b"/>
之世亦必有以自處者非謂仕止久速泛無所適而<lb/>
特任其所之余謂孔子既出而不隠則可以仕可以<lb/>
久者孔子之心特其不可以仕不得已而止不可以<lb/>
久不得已而速耳速與止非孔子之心孔子所自處<lb/>
者仕與久也故自謂異于逸民而無可無不可無可<lb/>
無不可者乃聖人出而應世與物委蛇之道非謂其<lb/>
不可而隠也天佑下民作之君師自堯舜三代聖人<lb/>
無不在位者孔子之自待可知矣要之伯夷伊尹栁<lb/>
下恵此三子者伊尹於孔子為近伊尹五就湯五就<lb/>
桀自亳入夏既醜有夏復歸於亳孔子去魯斥乎齊<lb/>
<pb n="KR4e0215_SBCK_015-12a"/>
逐乎宋衛困於陳蔡之間十四年而反魯其任天下<lb/>
何以異哉但世無成湯則伊尹必不能如孔子之出<lb/>
此其所以不及孔子者孔子葢自以文王之文在兹<lb/>
有不容己而自大賢以下若曾閔之徒則固未甞使<lb/>
之仕也其於逸民亦無譏焉嗚呼士生于後世苟非<lb/>
聖人則可與不可之間宜知所審矣敦書以予言有<lb/>
發論語孟子之義請書以覽觀焉<lb/>
　　耐齋記<lb/>
萬安劉先生來教崑山學學有三先生而先生所居<lb/>
稱東齋先是兩齋之衙皆在講堂東偏近乃徙之西<lb/>
<pb n="KR4e0215_SBCK_015-12b"/>
</p>
<p>
頗為深逺清閟先生至則扁其居曰耐齋予甞訪先<lb/>
生於齋中於時秋風颯然黄葉滿庭戸外無履跡獨<lb/>
一卒衣皂衣承迎左右為進茗漿因坐語久之先生<lb/>
曰吾為是官秩卑而祿㣲月費廩米三石具饘粥養<lb/>
妻子常不給為耐貧上官行縣吾於職事無所轄往<lb/>
往率諸生郊迎至則隨令丞簿拜趨唯諾為耐辱久<lb/>
任之法不行官無崇卑率以朞月遷徙速化而吾官<lb/>
常不遷為耐久有是三耐吾是以名吾齋予既别去<lb/>
一日使弟子沈孝來求齋記昔孟子論士不為道至<lb/>
於為貧而仕惟抱闗擊柝為宜夫舍學者之職業而<lb/>
<pb n="KR4e0215_SBCK_015-13a"/>
為抱闗擊柝葢亦有甚不得已者矣惟近代學官與<lb/>
書院山長之設以待夫士之有道而不任職者葢為<lb/>
貧與為道兼行而不悖此其法足以優天下之學士<lb/>
為特愈於前世也故當時號博士官為清髙雖然求<lb/>
為清髙而其間容有不能耐者夫使其不能耐則雖<lb/>
博士官不可為矣使其能耐如孟子所謂抱闗擊柝<lb/>
可也揚雄有言非夷齊而是栁下恵首陽為拙柱下<lb/>
為工士之立身各有所處夫使其能耐雖至于大臣<lb/>
宰相可也因書其説使孝歸而質之先生云<lb/>
　　雙鶴軒記<lb/>
<pb n="KR4e0215_SBCK_015-13b"/>
</p>
<p>
余往年遊金陵識張氏諸賢於雞嗚山余鄙率知稱<lb/>
人之字不知張君之號為鶴洲也余家去華亭一舍<lb/>
往往識其賢士大夫於數千里之外而居家未甞相<lb/>
往來豈九峯三泖能隔絶人如此耶故人陸宗道來<lb/>
致張君之意求記所謂雙鶴軒者華亭故産鶴土人<lb/>
於海上捕取養之上海下沙有鶴巢村所産鶴號為<lb/>
仙品故秀州之地與水多以鶴名而張君初自號鶴<lb/>
洲一夕夢東坡先生語之云子名鶴洲不如雙鶴之<lb/>
祥其意若望張氏當踵前世科名顯於世者東坡嘗<lb/>
稱鶴之為物清逺閑放超然於塵垢之外詩人以比<lb/>
<pb n="KR4e0215_SBCK_015-14a"/>
賢人君子隠徳之士而夢中之意乃若爲張氏切切<lb/>
於世俗之滎名者坡公以文字變幻要不可測度如<lb/>
爲王氏三槐堂銘謂修徳於身責報於天取必於數<lb/>
年之後如持左劵交手相付則其於今之雙鶴云者<lb/>
亦必有説矣恨不得從張君親質之初君之考舉進<lb/>
士至都憲而君以太學上舍屢試不第選調陜西都<lb/>
司幕官未幾投劾歸今其子孫彬彬然邦家之秀鶴<lb/>
夢之符庶其在是抑張君乃能感坡公於夢寐之間<lb/>
亦豈易得者公嘗云延州來季子張子房皆不死者<lb/>
也愚於公亦云<lb/>
<pb n="KR4e0215_SBCK_015-14b"/>
</p>
<p>
　　雪竹軒記<lb/>
馮山人為予言吾甚愛雪竹故人以雪竹呼吾因以<lb/>
名吾軒請子記之予不暇以為而山人求之數歳或<lb/>
以詩或以書日月一至予以山人所以得於雪竹者<lb/>
山人自知之豈有假於予之言是以曠歳而不答也<lb/>
山人少喜為詩詩出而上海陸文裕公亟稱之先是<lb/>
山人居崑山之安亭及予來安亭則山人已遷上海<lb/>
界中與安亭隔一江予嘗過永懐寺愛其古桂坐久<lb/>
之問寺中所往來者僧曰地僻絶無人惟有馮山人<lb/>
時時過江來獨吟桂樹之下子後數見之於張通参<lb/>
<pb n="KR4e0215_SBCK_015-15a"/>
之座通參與湖州劉尚書為社㑹二公皆稱山人為<lb/>
篤實君子去年山人年老矣與通參遊匡廬武夷還<lb/>
而示予紀遊詩一編予戲曰馮先生之雪竹必求之<lb/>
匡廬武夷間耶今年予買田青浦之嵩塘山人與予<lb/>
書曰吾近卜築盤龍與嵩塘近子來觀我雪竹予性<lb/>
懶不能謁青浦令為其所怒所買田幾為奪去予亦<lb/>
削迹兹土矣山人復遣其子來曰吾前告子雪竹軒<lb/>
復移盤龍也吾今老於此子許我記幾年不能得今<lb/>
吾旦暮死惟欲得子一言是吾心也予問山人起居<lb/>
其子曰去年與通叅行郡中老人目不能了了道間<lb/>
<pb n="KR4e0215_SBCK_015-15b"/>
有古井無石欄不覺越過之幾墜自此不復出每自<lb/>
歎曰匡廬武夷不可復至矣雪竹則何所無之其子<lb/>
去又數數書來會予方北上思欲一造山人之竹所<lb/>
而不能矣因書之以告别且使掲之楣間為雪竹軒<lb/>
記云<lb/>
　　清夢軒記<lb/>
余友王子敬於其居之西搆為書室而題其額曰清<lb/>
夢軒請余為之記余讀無羊之詩疑説詩者之未得<lb/>
其㫖此葢牧人之夢焉耳牧人夢中所見羊角牛耳<lb/>
濈濈濕濕降河而飲或寢或訛而牧人且簔笠負餱<lb/>
<pb n="KR4e0215_SBCK_015-16a"/>
為之取薪蒸博禽獸以歸則以肱麾牛羊而來以牧<lb/>
人之愚而夢中之景象如此故甞謂人心之靈無所<lb/>
不至雖列子所稱黄帝華胥之國穆王化人之居而<lb/>
心神之所變幻亦當有之顧荘周列禦寇之徒厭世<lb/>
之混濁恍洋自恣以此為蕉鹿蝴蝶之喻欲為鳥而<lb/>
戾於天為魚而没於淵其意亦可悲矣人之生寐也<lb/>
魂交也夜之道也覺也形開也晝之道也易大傳曰<lb/>
範圍天地之化而不過曲成萬物而不遺通乎晝夜<lb/>
之道而知故神無方而易無體夫唯通知乎晝夜之<lb/>
道則死生夢寤之理一矣子思曰喜怒哀樂之未發<lb/>
<pb n="KR4e0215_SBCK_015-16b"/>
</p>
<p>
謂之中發而皆中節謂之和中也者天下之大本也<lb/>
和也者天下之達道也致中和天地位焉萬物育焉<lb/>
喜怒哀樂不亂其心故虚明澄澈而天地萬物畢見<lb/>
於中古之聖人端冕凝旒俛仰之間而撫四海之外<lb/>
如牧人之夢而清廟明堂郊丘廬井俯仰升降衣服<lb/>
器械出乎其心之靈自然而已而何所作為哉子思<lb/>
曰戒慎乎其所不暏恐懼乎其所不聞君子之慎其<lb/>
獨也孟子曰夜氣足以存此非清夢之説乎子敬敏<lb/>
而好學駸駸有志於道慕近世儒者以夢寐卜其所<lb/>
學故以名其齋予是以告之以子思孟軻之說也<hi>文此</hi>
<pb n="KR4e0215_SBCK_015-17a"/>
<hi>之今仍存錢宗伯汰</hi>
　　櫟全軒記<lb/>
餘峯先生隠居安亭江上於其居之北搆屋三楹扁<lb/>
之曰櫟全軒君為人坦夷任性自適不為周防於人<lb/>
意之所至人或不謂為然君亦不以屑意以故人無<lb/>
貴賤皆樂與之處然亦用是不諧於世君年二十餘<lb/>
舉進士居郎署不十年為兩司是時兩司官惟君最<lb/>
少君又施施然不肯承迎人人有傾之者竟以是罷<lb/>
去㑹予亦來安亭江上所居隔一水時與君㑹君不<lb/>
喜飲酒然㑹即談論竟日或至夜分不去即至他所<lb/>
<pb n="KR4e0215_SBCK_015-17b"/>
</p>
<p>
亦然其與人無畛域懽然而情意常有餘如此也君<lb/>
好山水為郎時奉使荆湖日登黄鶴樓賦詩飲酒其<lb/>
在東藩謁孔林登岱宗觀滄海日出之處及歸則慕<lb/>
陶峴之為人扁舟五湖間人或訪君君常不在家去<lb/>
歳如越泛西湖過錢塘江登子陵釣臺遊齊雲巖將<lb/>
陟黄山歴九華興盡而返一日邀予坐軒中劇論世<lb/>
事自言少登朝著官資視同時諸人頗為凌躐一旦<lb/>
見絀意亦不自釋回首當時事今十餘年矣處靜以<lb/>
觀動居逸以窺勞而後知今之為得也天下之人孰<lb/>
不自謂為才故用之而不知止夫惟不知其止是以<lb/>
<pb n="KR4e0215_SBCK_015-18a"/>
至於窮漢黨錮唐白馬之禍駢首就戮者何可勝數<lb/>
也二十四友八司馬十六子之徒夫孰非一世之才<lb/>
也李斯用秦機雲入洛一時呼吸風雷華曜日月天<lb/>
下奔走而慕艶之事移時易求牽黄犬出上蔡東門<lb/>
聽華亭之鶴唳豈可得哉則莊生所謂不才終其天<lb/>
年信達生之至論而吾之所託焉者也予聞而歎息<lb/>
以爲知道之言雖然才與不才豈有常也世所用楩<lb/>
梓豫章也則楩梓豫章才而櫟不才矣世所用櫟也<lb/>
則櫟才而楩梓豫章不才矣君固清廟明堂之所取<lb/>
而匠石之所睥睨也而爲櫟社君其有以自幸也夫<lb/>
<pb n="KR4e0215_SBCK_015-18b"/>
</p>
<p>
其亦可慨也夫<lb/>
　　悠然亭記<lb/>
余外家世居吳淞江南千墩浦上表兄澱山公自田<lb/>
野登朝宦遊二十餘年歸始僦居縣城嘉靖三十年<lb/>
定卜于馬鞍山之陽婁水之隂憶余少時嘗在外家<lb/>
葢去縣三十里遥望山頽然如積灰而烟雲杳靄在<lb/>
有無之間今公於此山日親髙樓曲檻几席戸牖常<lb/>
見之又于屋後搆小園作亭其中取靖節悠然見南<lb/>
山之語以為名靖節之詩類非晉宋雕繪者之所為<lb/>
而悠然之意每見于言外不獨一時之所適而中無<lb/>
<pb n="KR4e0215_SBCK_015-19a"/>
留滯見天壤間物何往而不自得余嘗以為悠然者<lb/>
實與道俱謂靖節不知道不可也公負傑特有為之<lb/>
才所至官多著聲績而為妬媢者所不容然至今<lb/>
朝廷論人才有用者必推公公殆未能以㤀于世而<lb/>
公之所以自㤀者如此靖節世逺吾無從而問也吾<lb/>
將從公問所以悠然者夫山氣日夕佳飛鳥相與還<lb/>
此中有真意欲辨已㤀言靖節不得而言之公烏得<lb/>
而言之哉公行天下嘗登泰山覽鄒嶧歴嵩少間涉<lb/>
兩海入閩越之隩阻兹山何啻泰山之礨石顧所以<lb/>
悠然者特寄于此莊子云舊國舊都望之暢然雖使<lb/>
<pb n="KR4e0215_SBCK_015-19b"/>
丘陵草木之緡入之者十九猶之暢然况見見聞聞<lb/>
者也予獲侍斯亭而僣為之記<hi>莊子語今從崑山本常熟本削去篇末引</hi>
　　臥石亭記<lb/>
余聞四十年前大末之人有來為吾縣者曰方棠陵<lb/>
先生棠陵海内之士遊何李諸人間以詩文名其為<lb/>
縣令風流文雅有恵愛于人至今人思之嘉靖某年<lb/>
徐君以選貢自大學上舍調為縣主簿則大末之人<lb/>
也君一見而問棠陵庶幾吾民其有望耶君搆亭於<lb/>
齋之隙扁以臥石曰吾少時䘮吾親嘗廬墓墓在浮<lb/>
石山今宦遊于此雖吳越比壤杳然松楸在千里之<lb/>
<pb n="KR4e0215_SBCK_015-20a"/>
外風木之感不能頃刻㤀之是以名吾亭余考圖志<lb/>
西安之北有石丈餘水大至不沒白樂天詩云浮石<lb/>
灣前停五馬望濤樓上得雙魚君所臥豈此石耶君<lb/>
今參與民社之事不得復臥石矣抑仁人孝子之心<lb/>
一也古之仁人殺一草一木為非孝今吾民之疲瘁<lb/>
已甚内有賦役之重外有蠻夷之擾君皆有事焉能<lb/>
推其仁心是所謂一舉足而不敢㤀父母也其棠陵<lb/>
之鄉之人也耶是以為之記<lb/>
　　滄浪亭記<lb/>
浮圖文瑛居大雲庵環水即蘇子美滄浪亭之地也<lb/>
<pb n="KR4e0215_SBCK_015-20b"/>
亟求余作滄浪亭記曰昔子美之記記亭之勝也請<lb/>
子記吾所以為亭者余曰昔吳越有國時廣陵王鎮<lb/>
吳中治南園於子城之西南其外戚孫承佑亦治園<lb/>
於其偏迨淮海納土此園不廢蘇子美始建滄浪亭<lb/>
最後禪者居之此滄浪亭為大雲庵也有庵以來二<lb/>
百年文瑛尋古遺事復子美之構於荒殘滅沒之餘<lb/>
此大雲庵為滄浪亭也夫古今之變朝市改易甞登<lb/>
姑蘇之臺望五湖之渺茫羣山之蒼翠太伯虞仲之<lb/>
所建闔閭夫差之所爭子胥種蠡之所經營今皆無<lb/>
有矣庵與亭何為者哉雖然錢鏐因亂攘竊保有吳<lb/>
<pb n="KR4e0215_SBCK_015-21a"/>
越國富兵強垂及四世諸子姻戚乘時奢僣宫館苑<lb/>
囿極一時之盛而子美之亭乃爲釋子所欽重如此<lb/>
可以見士之欲垂名於千載之後不與其澌然而俱<lb/>
盡者則有在矣文瑛讀書喜詩與吾徒游呼之爲滄<lb/>
浪僧云<lb/>
　　花史館記<lb/>
子問居長洲之甫里余女弟壻也余時過之泛舟吳<lb/>
淞江遊白蓮寺憇安隠堂想天隨先生之髙風相與<lb/>
慨然太息而子問必挾史記以行余少好是書以爲<lb/>
自班孟堅已不能盡知之矣獨子問以余言爲然間<lb/>
<pb n="KR4e0215_SBCK_015-21b"/>
</p>
<p>
歳不見見必問史記語不及他也㑹其堂燬新作精<lb/>
舍名曰花史舘葢植四時花木於庭而庋史記于室<lb/>
日諷誦其中謂人生如是足矣當無營於世也夫四<lb/>
時之花木在於天地運轉古今代謝之中其漸積豈<lb/>
有異哉人於天地間獨患其不能在事之外而不知<lb/>
止耳靜而處其外視天地間萬事如庭中之花開謝<lb/>
於吾前而已矣自黄帝迄於太初上下二千餘年吾<lb/>
靜而觀之豈不猶四時之花也哉吾與子問所共者<lb/>
百年而已百年之内視二千餘年不啻一瞬而以其<lb/>
身為已有營營而不知止又安能觀世如史觀史如<lb/>
<pb n="KR4e0215_SBCK_015-22a"/>
花也哉余與子問言及此抑亦進於史矣遂書之以<lb/>
為記<lb/>
　　杏花書屋記<lb/>
杏花書屋余友周孺允所搆讀書之室也孺允自言<lb/>
其先大夫玉巖公為御史謫沅湘時嘗夢居一室室<lb/>
旁杏花爛熳諸子讀書其間聲琅然出戸外嘉靖初<lb/>
起官陟憲使乃從故居遷縣之東門今所居宅是也<lb/>
公指其後隙地謂孺允曰他日當建一室名之為杏<lb/>
花書屋以志吾夢云公後遷南京刑部右侍郎不及<lb/>
歸而沒於金陵孺允兄弟數見侵侮不免有風雨飄<lb/>
<pb n="KR4e0215_SBCK_015-22b"/>
揺之患如是數年始獲安居至嘉靖二十年孺允葺<lb/>
公所居堂因於園中搆屋五楹貯書萬巻以公所命<lb/>
名掲之楣間週環藝以花果竹木方春時杏花粲發<lb/>
恍如公昔年夢中矣而囘思洞庭木葉芳洲杜若之<lb/>
間可謂覺之所見者妄而夢之所為者實矣登其堂<lb/>
思其人能不慨然矣乎昔唐人重進士科士方登第<lb/>
時則長安杏花盛開故杏園之宴以為盛事今世試<lb/>
進士亦當杏花時而士之得第多以夢見此花為前<lb/>
兆此世俗不㤀於榮名者為然公以言事忤　天子<lb/>
間闗嶺海十餘年所謂鐵心石腸於富貴之念灰滅<lb/>
<pb n="KR4e0215_SBCK_015-23a"/>
盡矣乃復以科名望其子孫葢古昔君子愛其國家<lb/>
不獨盡瘁其躬而已至於其後猶冀其世世享徳而<lb/>
宣力于無窮也夫公之所以為心者如此今去公之<lb/>
殁曾幾何時向之所與同進者一時富貴翕赫其後<lb/>
有不知所在者孺允兄弟雖蠖屈於時而人方望其<lb/>
大用而諸孫皆秀發可以知詩書之澤也詩曰自今<lb/>
以始歳其有君子有榖貽孫子于胥樂兮吾於周氏<lb/>
見之矣<lb/>
　　題玉女潭記<lb/>
陽羡山水竒勝稱張公善巻洞及玉女潭其名皆托<lb/>
<pb n="KR4e0215_SBCK_015-23b"/>
於神仙余讀山海經崑崙之山廣都之野軒轅之丘<lb/>
不死之國以為此不過如齊諧鄒衍之徒之説者然<lb/>
今天下名山在于中州往往多仙人之遺跡豈其事<lb/>
皆信然歟溧陽史氏自漢杜陵壯侯以來數百年世<lb/>
謂之史侯家由溧陽至玉女潭四十里史君於其間<lb/>
為之刜莽焚茅伐石疏土人力既殫天工始見由潭<lb/>
以往得二十四景名而掲之如所謂仙舘佛窟瑶臺<lb/>
琪樹鶴坡鼉峽之類好事者聞而慕之不得至如望<lb/>
見之焉天下太平天子明聖史君為中朝貴臣而乃<lb/>
自逃於山澤之間㸃綴蒼碧緣著怪竒使後百年便<lb/>
<pb n="KR4e0215_SBCK_015-24a"/>
以史君為仙人也由此言之余殆疑所謂仙人之跡<lb/>
者皆遯世長往之士有所托而為之亦史君類耶<lb/>
　　見苓書舍記<lb/>
長洲劉遜與余友盛應禎同年家子弟相好又與余<lb/>
同在太學應禎數稱遜之為人讀書好古篤於行誼<lb/>
遜所後父為水部君水部君甞自號飯苓子水部君<lb/>
卒遜以見苓扁其書舍以寓思親之意間因應禎屬<lb/>
余為記余曰人子于其親之亡不可得而見思之則<lb/>
見之矣無所不思則無所不見矣書舍遜之所常居<lb/>
也於是而見飯苓子焉可以見遜之無所不思也禮<lb/>
<pb n="KR4e0215_SBCK_015-24b"/>
為人後者受重而以尊服服之服之以其父母而祭<lb/>
之以其父母夫以為其文則然至于其情或容有不<lb/>
可强者而遜干水部君又重之以父母之思推是心<lb/>
也可謂厚之至矣而吳中士大夫載水部君之行事<lb/>
葢云君初舉進士以親老不肯就官懇疏歸養比親<lb/>
䘮服闋所親力勸之出君不得已一至京師當正徳<lb/>
之初中官乘勢陵轢天下士大夫君為主事領漕事<lb/>
居濟上無何即引病長往其號飯苓子以此余因感<lb/>
遜之厚又嘆水部君之廉于進取其風槩不獨可使<lb/>
劉氏子孫傳之也<lb/>
<pb n="KR4e0215_SBCK_015-25a"/>
　　婁曲新居記<lb/>
婁曲新居者吾縣在婁水之曲沈先生故以名其居<lb/>
始自吳有國其東門曰婁門震澤之水由是東入海<lb/>
故水爲婁江古婁門外馬亭溪是也溪上復城越王<lb/>
餘復君之所治因之爲婁縣王莽曰婁治吳有婁侯<lb/>
而或謂之疁城江入海口爲劉家港疁與劉聲近訛<lb/>
吳大疁葢在北野禺　東所舍云沈先生世縣人年<lb/>
七十矣未始出於婁曲也而以名其居葢自謂終老<lb/>
於此云爾昔伏波將軍平交趾還言吾弟少游哀吾<lb/>
慷慨有大志曰士生一世取衣食裁足乘下澤車御<lb/>
<pb n="KR4e0215_SBCK_015-25b"/>
</p>
<p>
欵叚馬為郡掾吏守墳墓鄉里稱爲善人斯可矣致<lb/>
求贏餘徒自苦耳當吾在浪泊西里間下潦上霧毒<lb/>
氣薰蒸仰視飛鳶跕跕水際念少游平生時語何可<lb/>
得也班定逺在西域年老乞哀求還不敢望到酒泉<lb/>
郡但願生入玉門闗二人者君子葢悲之嗟夫人生<lb/>
百年之内為日有幾欲窮萬里之道日馳騖而不知<lb/>
止者何也先生葢自叙其少時艱難之迹曰吾晚得<lb/>
地於郊外安而樂之名其圃曰南園其館曰星槎其<lb/>
堂曰世有曰吾而後庶幾其有之已又鬻他姓於今<lb/>
始卜於縣之南街親朋往還里俗淳厚有宅一區有<lb/>
<pb n="KR4e0215_SBCK_015-26a"/>
屋數椽有花有竹濁醪一壺黄虀數莖焚香賦詩自<lb/>
喻桑榆之樂物無能易之傳謂逆旅無常為遷徙之<lb/>
徒兹則庶乎可免矣余讀其辭葢有隠居之致而有<lb/>
感於昔之人發憤伉志爭功名於萬里之外乃至白<lb/>
頭顧念忽有首丘依風之感因以歎夫漂漂者何所<lb/>
極也遂書之以為記<lb/>
　　寳界山居記<lb/>
太湖東南巨浸也廣五百里羣峯出於波濤之間以<lb/>
百數而重涯别隖幽谷曲隈無非仙靈之所棲息天<lb/>
下之山得水而悦水或束隘迫狹不足以盡山之竒<lb/>
<pb n="KR4e0215_SBCK_015-26b"/>
天下之水得山而止山或孤孑卑稚不足以極水之<lb/>
趣太湖漭淼澒洞沉浸諸山山多而湖之水足以貯<lb/>
之意惟海外絕島勝是中州無有也故凡犇湧屏列<lb/>
於湖之濵者皆挾湖以為勝自錫山過五里湖得寳<lb/>
界山在洞庭之北夫椒湫山之間仲山王先生居之<lb/>
先生蚤歳棄官而其子鑑始登第亦告歸家庭間日<lb/>
以詩畫自娛因長洲陸君來請予為山居之記余未<lb/>
至寳界也嘗讀書萬峯山盡得湖濵諸山之景雖面<lb/>
勢不同無不挾湖以為勝而馬跡長興往往在殘霞<lb/>
落照之間則所謂寳界者庶幾望見之昔王右丞輞<lb/>
<pb n="KR4e0215_SBCK_015-27a"/>
川别墅其詩畫之妙至今可以想見其處仲山之居<lb/>
豈減華子岡欹湖諸竒勝而千里湖山豈藍田之所<lb/>
有哉摩詰清思逸韻出塵壒之外而天寳之末顧不<lb/>
能自引决以濡羯胡之腥羶以此知士大夫出處有<lb/>
道一失足遂不可浣如摩詰令人千載有遺恨也今<lb/>
仲山父子嘉遯於明時何可及哉何可及哉<lb/>
　　南陔草堂記<lb/>
予友陳吉甫卜居於縣城之東南門須浦之上葢自<lb/>
門南出為走松江之道江之南北村民有徴召㑹集<lb/>
必由於此故為市頗囂雜而吉甫之宅在浦西予家<lb/>
<pb n="KR4e0215_SBCK_015-27b"/>
</p>
<p>
舊居東南門所謂河西者也而浦所自出為縣之隍<lb/>
婁水循是而東至太倉入海舟行晝夜叫呼不絶吉<lb/>
甫家負隍而並浦獨蕭然有林野之趣於其居之後<lb/>
為堂若干楹前臨小池有亭榭花石池南有幽徑西<lb/>
出則平疇曠然堂之西為圃多竹樹花果又有堂若<lb/>
干楹吉甫以為娛親之所故以南陔名焉予讀詩小<lb/>
雅至於六月之序以為自鹿鳴至菁菁者莪二十二<lb/>
詩葢先王之所以治天下者盡在于是小雅既廢則<lb/>
四■交侵而中國㣲矣然是詩必以南陔為之本人<lb/>
無孝友之心則君臣兄弟朋友何由而得其叙和樂<lb/>
<pb n="KR4e0215_SBCK_015-28a"/>
忠信廉恥禮義何由而得其道法度蓄積師衆征伐<lb/>
功力何由而得其度福祿何由而綏隂陽何由而得<lb/>
其理賢者何由而得其所萬物何由而遂為國之基<lb/>
何得不墜恩澤何得不乖萬物何得不失其道理萬<lb/>
國何得不離諸夏何得不衰此四■之所以交侵而<lb/>
中國㣲也故鄉飲酒禮燕禮皆鼓瑟歌鹿鳴四牡皇<lb/>
皇者華然後笙堂下奏南陔白華華黍葢外盡君臣<lb/>
而内反之父子之際而王道備矣漢儒掇拾於秦火<lb/>
之後亡逸此篇至今遂以笙奏有聲而無辭而不知<lb/>
古詩三百篇孔子皆絃歌之以求合韶舞雅頌之音<lb/>
<pb n="KR4e0215_SBCK_015-28b"/>
</p>
<p>
若本無其辭而何以有南陔白華華黍之篇名今世<lb/>
所傳新宫采齊貍首驪駒及三豳三夏九夏之類其<lb/>
辭逸者固多也束廣㣲補亡之篇庶亦近之而用意<lb/>
止於晨羞夕膳之間求之於詩巻耳采蘋諸作雖閒<lb/>
淡而意深逺至如陟岵蓼莪有幽遐㒺極之思束氏<lb/>
不能及也吉甫之尊人與家君同學既老又同與社<lb/>
㑹在社中終日忻忻飲酒必醉而後去而平生有孝<lb/>
友之行吉甫又能承奉之則凡登其堂者如聞鐘鼓<lb/>
如聆笙瑟而可以知南陔之詩不亡矣予是以推小<lb/>
雅之意義而著之<lb/>
<pb n="KR4e0215_SBCK_015-29a"/>
　　莪江精舍記<lb/>
吾鄉嚴氏居吳淞江大直浦東世以貲雄至都事君<lb/>
兄弟用選秀入成均爲弟子而廉卿嘗與余同試春<lb/>
官矣余弟亨甫爲都事君壻故余識啓貞於垂髫之<lb/>
時都事君偉儀觀美鬚髯而啓貞少已豐碩與客應<lb/>
對揖讓如大人長者見者往往稱之曰生子何必多<lb/>
如君一子已可知嚴氏有後矣都事君謝世啓貞受<lb/>
堂構之任愈能大其家而不幸早夭其孤潤方在孩<lb/>
稚母諸孺人以育以訓至於有成今去啓貞之世忽<lb/>
踰一紀且冠受室矣諸孺人者寜邑令貞伯女也其<lb/>
<pb n="KR4e0215_SBCK_015-29b"/>
</p>
<p>
持身有衛共姜之操其教子有歐陽太夫人之嚴潤<lb/>
仰承慈顔是恃是怙足以自解而念其先人蚤棄諷<lb/>
誦蓼莪之詩日日以泣遊行江上痛流水之逝而不<lb/>
返也故以莪江名其精舍客有憐其志者求記於余<lb/>
且請為解之余以人之情皆有所止至於悲傷之過<lb/>
人得以解之孝哉嚴子獨為其親而悲哀而可以人<lb/>
解之乎雖然亦有所止也三年之䘮二十五月而畢<lb/>
哀痛未盡思慕未㤀然服以是斷者為送死有已復<lb/>
生有節也故曰先王制禮不可過也余憫嚴子日誦<lb/>
蓼莪之詩將復生無節乎子其繼若祖考之志思慰<lb/>
<pb n="KR4e0215_SBCK_015-30a"/>
母氏之心求所謂立身行道揚名於後世者是乃所<lb/>
以為無窮之情也余昔過嚴氏初見都事君飲酒雍<lb/>
雍歡燕竟日再過之則啟貞已為主人而余友徐直<lb/>
言在其家塾止余宿明日别去即今之所謂精舍者<lb/>
往年嚴子來為其外氏陸冡宰家求祝釐之詞始識<lb/>
之葢二十年間而觀於嚴氏三世有足慨者又嘉嚴<lb/>
子之志而為之記<lb/>
　　菊窓記<lb/>
去安亭二十里所曰錢門塘洪氏居之吳淞江之東<lb/>
為顧浦折而北洪氏之居在其西地平衍無丘陵而<lb/>
<pb n="KR4e0215_SBCK_015-30b"/>
浦之厓岸隆起逺望其居如在山隖中昔仲長統嘗<lb/>
論使居有良田廣宅背山臨流溝池環匝竹木周布<lb/>
舟車足以代步涉之勞使令足以息四體之役養親<lb/>
有兼味之膳妻孥無苦身之勞良朋萃止則陳酒肴<lb/>
以娛之嘉時吉日則烹羔豚以奉之躊躇畦苑遊戲<lb/>
平林永保性命之期不羡入帝王之門也大率今洪<lb/>
氏之居隠然如統樂志論云而君家多竹木前臨廣<lb/>
池夏日清風芙蕖交映其尤勝者君不取此顧以菊<lb/>
窓扁其室葢君嘗誦淵明之詩云酒能祛百慮菊能<lb/>
制頽齡又云我屋南窓下今生幾叢菊夫以統之論<lb/>
<pb n="KR4e0215_SBCK_015-31a"/>
雖美使人人必待其如此而後能樂則其所不樂者<lb/>
猶多也卒為尚書郎濡跡於初平建安之朝有愧于<lb/>
鴻飛㝠㝠矣為昌言何益哉淵明採菊東籬下悠然<lb/>
見南山笑傲東軒下聊復得此生可謂無入而不自<lb/>
得也今君有仲長統之樂而慕淵明之髙致此予所<lb/>
以不能測其人也將載酒訪君菊窓之下而請問焉<lb/>
君名悦字君學<lb/>
　　本庵記<lb/>
客曹楊君伯厚名其讀書之舍曰本庵因其友張師<lb/>
周來請為之記余問其所以為名者葢今少保司馬<lb/>
<pb n="KR4e0215_SBCK_015-31b"/>
</p>
<p>
公為曹郎時生君於邸舍而先少保公以御史視鹺<lb/>
事於江都聞得孫而喜乃曰吾居揚州而此子生因<lb/>
命之曰楊州民且謂吾家再世榮祿厚福之來不敢<lb/>
居令此子長得為耕農足矣嘉靖四十一年君登第<lb/>
而主司以為州民非所以為稱乃更之曰俊民君不<lb/>
能逆主司之意而又不敢㤀乃祖之命故名其庵曰<lb/>
本者以為不㤀其先少保云夫所謂本者猶言始也<lb/>
凡物之生皆始於本故以本為始也昔林放問禮之<lb/>
本孔子告之以禮之本主於儉夫禮生於心孔子不<lb/>
言而言儉從其始而求之未有不得其心也傳曰天<lb/>
<pb n="KR4e0215_SBCK_015-32a"/>
地者生之本也先祖者類之本也君師者治之本也<lb/>
無天地惡生無先祖惡出無君師惡治聖人之所謂<lb/>
本者皆言其所始也人能思天地之所生則不至於<lb/>
違其性人能思先祖之衍其類而生我則不至於戕<lb/>
其身人能思君師之所以治則不至於遺君而倍師<lb/>
故有子志之曰孝弟也者其為仁之本與言君子之<lb/>
為仁以孝弟為始則可以得其心也君日侍少保公<lb/>
承顔色養不離於左右孝弟之道不勉而至然且思<lb/>
先少保之在江都之日其所存逺矣少保公方掌邦<lb/>
政以才徳為　天子所倚毗君學魁多士雍容南宫<lb/>
<pb n="KR4e0215_SBCK_015-32b"/>
奕世濟美當世以爲難得及余觀其一命名之間而<lb/>
猶不忘其本如此而後知君家之所以貴顯者葢有<lb/>
以也是爲記<lb/>
　　野鶴軒壁記<lb/>
嘉靖戊戌之春予與諸友㑹文於野鶴軒吾崑之馬<lb/>
鞍山小而實竒軒在山之麓旁有泉芳冽可飲稍折<lb/>
而東多盤石山之勝處俗謂之東崖亦謂劉龍洲墓<lb/>
以宋劉過葬於此墓在亂石中從墓間仰視蒼碧嶙<lb/>
峋不見有土惟石壁旁有小徑蜿蜒出其上莫測所<lb/>
往意其間有仙人居也始慈溪楊子器名父創此軒<lb/>
<pb n="KR4e0215_SBCK_015-33a"/>
令能好文愛士不為俗吏者稱名父今奉以為名父<lb/>
祠嗟夫名父豈知四十餘年之後吾黨之聚於此耶<lb/>
時㑹者六人後至者二人潘士英自嘉定來汲泉煑<lb/>
茗翻為主人予等時時散去士英獨與其徒處烈風<lb/>
暴雨崖崩石落山鬼夜號可念也<hi>自可不必今從常抄本詳八人姓名</hi>
<hi>本熟</hi>
　　保聖寺安隠堂記<lb/>
長洲東南五十里地名甫里天隨先生之故居在焉<lb/>
今為保聖教寺而郡志又有白蓮講寺然甫里無二<lb/>
寺葢白蓮保聖之别院也志云寺創于唐大中間熙<lb/>
<pb n="KR4e0215_SBCK_015-33b"/>
</p>
<p>
寜六年僧惟吉重修又謂惟吉于祥符間創白蓮寺<lb/>
今里俗所指以為白蓮者僅在西廡其後即為天隨<lb/>
先生祠區宇非廣不當别稱為寺也余少時過甫里<lb/>
拜先生祠遊行寺中尋古碑刻殆無存者惟元統二<lb/>
年法華期懺田記輪管懺司知事比丘有親從政文<lb/>
選所立此石存耳成化二十二年時國家累世熙洽<lb/>
京師崇寺宇僧司八街剃度數萬人醮祠日廣左善<lb/>
世璇大章住持大興隆寺方被尊寵而璇故里人陳<lb/>
氏子初為寺比丘得請馳驛還省其母因迎養于寺<lb/>
之愛日堂明年從四明普陀歸是歳八月重修此寺<lb/>
<pb n="KR4e0215_SBCK_015-34a"/>
又明年五月落成明年還京師凡為殿堂七廊廡六<lb/>
十初壊殿時梁栱間有板識紹興寳祐之年故知以<lb/>
前修創葢不一而無文字可攷也寺之西北有安隠<lb/>
堂異時僧每房以堂為别如安隠比者無慮數十房<lb/>
其後日圯今東偏無僧寮矣主僧法慧懼且盡廢而<lb/>
慧之徒又絶先是安隠之房分為二派慧乃與同堂<lb/>
之徒復合為一誓相與共守之而請余為之記自成<lb/>
化二十三年丁未至今嘉靖四十三年甲子葢又七<lb/>
十有八年矣璇之修創宜有記而復闕慧以為寺之<lb/>
興或有所待而文章終不可無故汲汲求其寺之故<lb/>
<pb n="KR4e0215_SBCK_015-34b"/>
</p>
<p>
欲余有所記述其志非特區區一堂而已余既無所<lb/>
于考獨璇事于所聞較著是以識之且以為彼非托<lb/>
于此亦不能以傳也夫文章為天地間至重也自大<lb/>
中訖今七百十有九年世變多矣而寺甞存葢無廢<lb/>
而不興而文章之傳獨少也慧其知所重也哉<lb/>
　　汝州新造三官廟記<hi>代</hi>
汝水自天息山東流入汝南之境自城北折而東復<lb/>
繇東而南濵河居者曰竹竿巷葢因竹竿河而為名<lb/>
實商賈之所凑異時水泛溢岸善崩一旦居民街市<lb/>
盡沒于水往來者無所取道崇府承奉樊君捐貲市<lb/>
<pb n="KR4e0215_SBCK_015-35a"/>
民地與屋縮之若干步以讓行者之途自是復通行<lb/>
而居民街市繁㑹如故乃剏三官廟以鎮之中為神<lb/>
殿左右兩廊右轉而東為神庫為神厨又為屋數楹<lb/>
使學道者居之殿甚巨麗三神像及諸侍從莊嚴靚<lb/>
飾儼然帝者之尊重門周垣以臨水上汝人皈依焉<lb/>
經始于隆慶元年之秋落成于三年之夏君以奉使<lb/>
再過邢州以予為其郡人又故相知請為之記予以<lb/>
河水壊民廬舍至沒其通行之道此有司之所當軫<lb/>
念今有司既屈于其力之所不能而又以煩民之為<lb/>
難君乃肯捐已貲以佐國家有司之急而拯民之溺<lb/>
<pb n="KR4e0215_SBCK_015-35b"/>
其亦可謂賢矣按三官者出于道家其説以天地水<lb/>
府為三元能為人賜福赦罪解厄皆以帝君尊稱焉<lb/>
或又以為始皆生人而兄弟同産如漢茅盈之類其<lb/>
説詭異葢不可曉然人之所奉則其神必靈如史載<lb/>
秦所祠祀多不經亦有光景動人民故能致其昭格<lb/>
雖古聖人建天地山川之祀皆興于人意不過如此<lb/>
今特以出于道家故儒者莫能知其説抑君之為是<lb/>
其造福于此方之民葢不少也君名準字某郾城人<lb/>
讀書為文好賢禮士又能約束王國中諸校莫敢犯<lb/>
法者汝南士大夫樂與之遊云<lb/>
<pb n="KR4e0215_SBCK_015-36a"/>
</p>
<p>
震川先生集巻之十五　餘杭後學趙昕訂<lb/>
<pb n="KR4e0215_SBCK_015-36b"/>
<pb n="KR4e0215_SBCK_015-36b"/>
</p>
<p>
</p>
  </div>
</body>
</text>
</TEI>
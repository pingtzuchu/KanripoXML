<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻一</head> <lb/>
    <p>
<pb n="KR4e0056_WYG_001-1a"/>
欽定四庫全書<lb/>
　耕學齋詩集巻一<lb/>
　　　　　　　　　　　　　明　袁華　撰<lb/>
　騷<lb/>
　　歸來堂辭<hi>有序</hi>
　歸來堂者相州别駕章侯之所作也侯年踰知命即<lb/>
　解印綬歸奉母夫人張于兹堂此歸來所以名也侯<lb/>
　今七十有五斑衣白髪稱觴獻壽此天壤人間之至<lb/>
<pb n="KR4e0056_WYG_001-1b"/>
　樂也汝陽袁華乃作歸來堂辭以美之其辭曰<lb/>
翼翼兮新堂髙明兮孔揚睠青龍兮東下覽鳳凰兮南<lb/>
翔堂中美人兮金玉其相入直承明兮近日月之清光<lb/>
踰河湟兮度隴蜀歴井陘兮上太行瞻白雲兮孤飛悵萬<lb/>
里兮逰子羌弭節兮縣車升斯堂兮奉甘㫖斑衣兮被<lb/>
被列曽𤣥兮濟濟舞婆娑兮稱兕觥樂怡愉兮豈弟新<lb/>
堂兮翼翼旅楹有閑兮孔安且碩繄千秋兮萬年子子<lb/>
孫孫兮期永保而無斁<lb/>
<pb n="KR4e0056_WYG_001-2a"/>
　　招鶴辭<hi>有序</hi>
　玉山顧君仲瑛哭母於吴興之商谿歸葬綽墩先壠<lb/>
　念母九泉不可復作乃築亭於神道之左遂仿蘓僊<lb/>
　耽故實扁曰招鶴汝陽袁華為製招鶴辭三章俾歌<lb/>
　以招之庶㡬化鶴一歸少慰終天之戚云其辭曰<lb/>
胎仙翺翔兮蘂珠之宫薄雲漢兮溘埃風乗火精兮自<lb/>
養抱貞素兮氣内充朝扶揺兮丹丘夕裵徊兮𤣥圃繄<lb/>
故國兮丘墟冡纍纍兮下土<lb/>
<pb n="KR4e0056_WYG_001-2b"/>
蘂珠之宫兮胎仙翺翔美嬋媛兮𤣥衣縞裳遲夫君兮<lb/>
未來擥青田兮璚芳長夜漫漫兮窅不見日子哀鳴兮<lb/>
血化為碧蕙帳空兮猿驚心旁皇兮反側<lb/>
新亭兮桓桓欝鬱佳城兮松栢丸丸疏玉泉兮交流樹<lb/>
琅玕兮為樊山川綢繆兮道里阻脩陸有虎豹兮江有<lb/>
潛虬胎仙翺翔兮歸休𤣥間窈㝠兮不可以乆㽞<lb/>
　　哀宋姬<hi>有序</hi>
　宋姬者肅王樞女也㓜於水濱得玉印文曰金妃之<lb/>
<pb n="KR4e0056_WYG_001-3a"/>
　印靖康之變金主納焉或云符印之䜟夫父讎不共<lb/>
　戴天當國亡家滅之餘猶委質以求全者君子不取<lb/>
　也姬眎死特易事欲求其死以不死耳故屈身以侍<lb/>
　巾櫛儻一言以覬主聽庶二帝生還雖蹈鼎鑊不憾<lb/>
　也主復徙二帝於五國城姬諫而主怒以匕首殺之<lb/>
　予哀姬之志不克信而嘉姬之死得其所夫處變而<lb/>
　不失常道者其惟宋姬乎其辭曰<lb/>
膏吾車以北征兮邅黄龍之故城山川蚴蟉以鬱盤兮<lb/>
<pb n="KR4e0056_WYG_001-3b"/>
維完顔氏之所京繫二世之䧺特兮日從事乎兵革何<lb/>
靖康之䝉塵兮身降庶而竄謫粤王樞之有女兮亦俘<lb/>
纍而在行符玉文之印䜟兮充下陳兮椒房甘委命而<lb/>
盡節兮羌隕身而奚益俟事機之可乘兮雖九死而不<lb/>
惜胡宋祚之中衰兮徙二帝于窮山之隂昧大義而共<lb/>
戴天兮荃不媿于中心陳讜言之謇謇兮矢弗從而繼<lb/>
以死也何彼蒼之不鑒其忠誠兮竟損生於匕首也噫<lb/>
吁戱天乎不仁兮俾獨攖其荼毒父為虜兮國隨覆身<lb/>
<pb n="KR4e0056_WYG_001-4a"/>
既死兮讎不能復謀弗克兮為大僇哀幽憤兮不平河<lb/>
流湯湯兮征鴻肅肅金源兮走鹿祐陵兮拱木陳吾辭<lb/>
兮弔貞淑魂其歸來兮故國<lb/>
　古詩<hi>四言</hi>
　　費侯興學詩<hi>并序</hi>
　崑山州廟學唐縣令王綱所建記之者安定梁肅也<lb/>
　五季之末廢于兵宋知縣邊倣始克復脩記之者太<lb/>
　原王禹偁也政和迄宋季重脩者屢矣國朝元貞元<lb/>
<pb n="KR4e0056_WYG_001-4b"/>
　年陞縣為州置博士弟子員延祐初遷治太倉而廟<lb/>
　學亦廢越四十有三載張氏入吴以州治瀕海江無<lb/>
　以盛民而固圉也復歸舊邑今守東平費侯某下車<lb/>
　首謁廟學憮然而歎曰學校者教化之本也盖不可<lb/>
　一日忽踰年政成民信乃出其廪稍之贏新作㦸門<lb/>
　及講堂撤禮殿之舊而加崇廣焉作齋廡以居學徒<lb/>
　則又民之輸材而為助者嗚呼若費侯者其可謂知<lb/>
　所本矣詩曰維桑與梓必恭敬止況學校乎華也叅<lb/>
<pb n="KR4e0056_WYG_001-5a"/>
　職郡庠沐賢侯之教養覩兹輪奐實重依歸乃歴考<lb/>
　廟學之廢興為詩一章以美之詩曰<lb/>
肇昔婁校王令綱作五季披攘鞠為叢薄火德阜隆芟<lb/>
除苛虐乆鬱而信聖道孔昭蕞爾吴越既入王略繄邊<lb/>
倣氏聿來主學庀材僝工不日而落歴宋祀三百執事<lb/>
有恪扵赫皇元龍飛朔漠詔陞縣為州建官錫爵置博<lb/>
士員以訓以飭治遷於東民實新邑廟隨所在兹實榛<lb/>
棘嵗在實沈海氛梗逆復歸舊治邑廬如昨明明費侯<lb/>
<pb n="KR4e0056_WYG_001-5b"/>
英傑卓犖既牧我婁民復繕我城郭漸摩煦嫗民瘉無<lb/>
瘼舍菜在泮考藝問業眷兹頽圮心焉怵惕相方眎阯<lb/>
爰䆒爰度采石于山斬木于壑工師子來乃礱乃斵乃<lb/>
表脩桓重門有覺外象靈星内列畵㦸中嚴禮殿既崇<lb/>
且碩鳳麗于甍龍攫其角言言齋廡左右翼若横經有<lb/>
堂釋奠有樂多士逰歌有館有榖費侯戾止在泮獻酌<lb/>
冠弁俅俅不吴不謔頋瞻基搆昔庳今擴不有君子其<lb/>
何能益嗟吁諸生夙䝉啓廸爰止其所涵泳朝夕服我<lb/>
<pb n="KR4e0056_WYG_001-6a"/>
聖訓伊侯之德願侯壽考如金如石懋繼前脩永永無<lb/>
斁<lb/>
　　送秦文仲歸崇明拜祠墓詩<hi>有序</hi>
　淮海秦君徳卿教授鄉里埀四十年歿而門人私諡<lb/>
　曰孝友先生其行述見鉄崖楊先生所為墓銘崇明<lb/>
　桑梓里也至正庚子髙郵張君某同知州事始白於<lb/>
　有司列祀校官之先賢祀祠以天賜堂主李君配焉<lb/>
　明年春正月其子約將歸拜祠下并展三世松楸汝<lb/>
<pb n="KR4e0056_WYG_001-6b"/>
　陽袁華追餞于婁之上而贈君詩詩曰<lb/>
維秦氏先裔本顓帝𤣥鳥誕祥爰洎大費湯湯洪水佐<lb/>
禹平治賜姓曰嬴是為栢翳下逮非子主馬汧渭厥馬<lb/>
蕃息賞延于世助之土田錫以爵位自岐徂酆奄有其<lb/>
地以國命氏子孫蹶蹶冉相非商從學洙泗卒業聖門<lb/>
身通六藝三輔萬石漢稱循吏曰綿曰族曰舉曰系或<lb/>
栖巖穴或推孝義文鳴淮海肇自觀始䟽派鹽城丁宋<lb/>
之季南遷海隅相宅天賜懿自山父威儀棣棣玉立長<lb/>
<pb n="KR4e0056_WYG_001-7a"/>
身清廟茂噐授經於方力求源委朝斯夕斯黽勉弗替<lb/>
貢于通州詩冠多士粤有仲子才徳粹羙肥遯居貞行<lb/>
端學邃蔚彼鳳麟為邦家瑞講道鄉里埀四十載一裘<lb/>
一葛不事華靡髙爵榮名視若敝屣沈潜理域仁經義<lb/>
緯性命道徳經史傳記孜孜討論由内及外立言埀憲<lb/>
先正是嗣後生小子為所矜式歿有門人孝友表溢崇<lb/>
川之陽木栱墓隧掲示素履有隆斯碣偉哉張君恂恂<lb/>
豈弟以仁教養以徳撫字下車省俗振舉淹滯表里旌<lb/>
<pb n="KR4e0056_WYG_001-7b"/>
賢風化所繫嗚呼先生匪爵而貴上陳道統乃白有司<lb/>
翼翼新祠翬映泮水約承家學繼志述事兢兢業業罔<lb/>
敢荒肆春雨既濡勾萌叢萃頋瞻桑梓油然孝思駕言<lb/>
遄歸乘桴海澨䲔波砥平雲颿宵濟展墓拜祠聿脩厥<lb/>
祭何以將之㫖酒肥彘言言髙門列㦸周衛七貴五侯<lb/>
充車結駟不學亡術崇殖貨利未及百年子孫皂𨽻聞<lb/>
先生之風胡不少媿滄溟滔滔奔流東駛有如秦氏世<lb/>
澤罔既於千萬年祀事不墜我作歌詩昭示來裔<lb/>
<pb n="KR4e0056_WYG_001-8a"/>
　　武陵小隠<lb/>
　武陵者何婁市之梁也小隠者何史君仲先之所居<lb/>
　也居市而曰小隠者何謙辭也賦詩者何美之也詩<lb/>
　曰<lb/>
小隠山林大隠㕓市奚論小大惟適所止貞哉仲先如<lb/>
金如玉隠居行義不志於糓武陵之南婁水之隂有宅<lb/>
一區嚴邃靖深其中何有有琴有瑟亦有圖史積之秩<lb/>
秩井冽寒泉林實嘉橘芬敷沃若清隂滿室匪樹之茂<lb/>
<pb n="KR4e0056_WYG_001-8b"/>
乃徳之殖其心孔仁其門多疾既隠于市又隠于醫施<lb/>
不責報維先哲是師我作歌詩以詠以吟願堅素履永<lb/>
播徽音<lb/>
　　趙氏一瓢春軒<lb/>
齋居如壺逈非人間傲睨太虛心超古先霽月光風湛<lb/>
然天真維趙顔子一瓢之春<lb/>
　　顧仲瑛栖禪小象<lb/>
猗與若人青年偉才鬭雞長樂走馬章䑓歸來丘園髙<lb/>
<pb n="KR4e0056_WYG_001-9a"/>
風絶塵㝠栖逺蹈唯務光是倫矯矯虎龍風雲翕從陳<lb/>
情退避于北山中中嵗慕道閲經律論員顱方袍指心<lb/>
見性有田一成有宅一區壺觴圖史足以自娱雲山蒼<lb/>
蒼松籟謖謖雲䑓炯然不假模貌<lb/>
　<lb/>
　<lb/>
　<lb/>
　<lb/>
<pb n="KR4e0056_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集巻一<lb/>
</p>
<p>
</p>
  </div>
</body>
</text>
</TEI>
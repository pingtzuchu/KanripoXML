<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻十二</head> <lb/>
    <p>
<pb n="KR4e0056_WYG_012-1a"/>
欽定四庫全書<lb/>
　耕學齋詩集巻十二<lb/>
　　　　　　　　　　　　　明　袁華　撰<lb/>
　絶句<lb/>
　　題野航壁<lb/>
緑水滑可染白石明可把髙林落秋聲誰舩繫其下<lb/>
　頋玉山園池十有六詠<lb/>
　　碧梧翠竹堂<lb/>
<pb n="KR4e0056_WYG_012-1b"/>
桐花落銀床竹色被蘭渚六合飛炎埃髙堂不知暑<lb/>
　　玉山佳處<lb/>
玉山最佳處牕户絶纎埃門無俗士駕禽鳥不驚猜<lb/>
　　釣月軒<lb/>
閒耕山中雲坐釣谿上月仰看白玉釣下埀紫貝闕<lb/>
　　湖光山色樓<lb/>
嵐起天邊雨帆飛樹杪風湖光與山色倒影畵樓中<lb/>
　　芝雲堂<lb/>
<pb n="KR4e0056_WYG_012-2a"/>
堂隂有竒石如芝復如雲望雲懐友生采芝招隱君<lb/>
　　漁莊<lb/>
公子不好獵小莊濠上居長舩載大炬清夜看义魚<lb/>
　　種玉亭<lb/>
采得崑岡玉連雲種小亭月華潤靈雨虹彩燭蒼㝠<lb/>
　　百花潭<lb/>
朝乘百花舫暮醉百花潭纎纎潭上月流影照清酣<lb/>
　　小蓬萊<lb/>
<pb n="KR4e0056_WYG_012-2b"/>
露下仙人掌雲生玉女牕弱流三萬里飛度寳魔幢<lb/>
　　可詩齋<lb/>
東閣觀梅放西池夢草芳絶勝驢背上風雪灞橋傍<lb/>
　　浣花谿<lb/>
花迷巷南北水接壤東西行春向何許只在浣花谿<lb/>
　　栁塘春<lb/>
燕尾艎飛水鵞黄栁覆隄水流花似雪疑是武陵谿<lb/>
　　小遊仙<lb/>
<pb n="KR4e0056_WYG_012-3a"/>
麟晡麻姑擗桃花緱母栽天家青鳥使飛去復飛來<lb/>
　　讀書舍<lb/>
芳草生書帶香芸辟螙魚鈎簾雙燕入長日坐看書<lb/>
　　鳴玉洞<lb/>
此君有清節髙居在空谷吹簫躡鳳翎珊珊鳴佩玉<lb/>
　　金粟影<lb/>
金粟花千樹銀河月一輪舉杯邀對飲天上謫仙人<lb/>
　　采上人南澗圗<lb/>
<pb n="KR4e0056_WYG_012-3b"/>
箕踞長松下谿流如白雲美芹采南澗可以奉吾君<lb/>
　　谿山髙士便面<lb/>
楊栁拂谿流風牽荇帶柔前山青可數停楫坐舩頭<lb/>
　　題李嵩㑹茶圗<lb/>
糓雨初晴花亂吹金河春水膩如脂挈缾小試團龍餅<lb/>
想見東都全盛時<lb/>
　　春日偶成次韻<lb/>
竹樓曉日明踈檻松徑清飈度曲櫺逺水微茫雲外白<lb/>
<pb n="KR4e0056_WYG_012-4a"/>
邊山縹緲雨中青<lb/>
南髙峯下前朝寺寺有髙僧兩耳長當記清秋凉冷後<lb/>
桂花深處坐焚香<lb/>
坐深魚鳥自相親野老忘機欲卜鄰栁外飛橋新雨過<lb/>
桃花水漲半篙春<lb/>
　　次韻頋仲瑛書杜氏便面<lb/>
乳燕初飛藕作花秋娘二八髻雙了臂韝微露真珠絡<lb/>
疑是錢塘舊内家<lb/>
<pb n="KR4e0056_WYG_012-4b"/>
　　楊銕崖頋仲瑛葛元哲約祭張貞居或者以它事<lb/>
　　所牽弗果元哲有詩謹次韻以速成之<lb/>
湖隂窈窕畵舩開誰酹荒山墓上苔明日歸舟載春雨<lb/>
風篁靈石幾時來<lb/>
香滿芸牕晝未開白鵝湖上卧蒼苔山風宿草吹新雨<lb/>
尚有髙人載酒來<lb/>
　　西湖春日襍興<lb/>
栁淡鵞黄雨弄晴斷岡泥滑竹雞鳴便須移席長松下<lb/>
<pb n="KR4e0056_WYG_012-5a"/>
坐聽風泉落澗聲<lb/>
北瞻靈鷲山圍寺東望初陽樹繞臺昨夜龍泓新過雨<lb/>
亂流花片入城來<lb/>
　　西郊草堂對酒口占<lb/>
一㸃飛花落酒盃大江如帶草堂開尊前恠底天香滿<lb/>
人在瑶臺月下來<lb/>
　　吴江道中<lb/>
澹雲收雨動微風山色湖光慘澹中雙漿夷猶坐天上<lb/>
<pb n="KR4e0056_WYG_012-5b"/>
不知身在水晶宫<lb/>
　　上巳日晚歩商墓西村<lb/>
桑葉青時戴勝飛紅紅白白暎柴扉棗花欲落繰車響<lb/>
連臂行歌緩緩歸<lb/>
商溪溪上日初晴豔粧綵服踏春明桑樹葉圎蠶出大<lb/>
布糓夜啼郎起耕<lb/>
葉暗柔桑花亂飛新蠶如螘燕初歸紡得麻紗連夜織<lb/>
為郎製作下田衣<lb/>
<pb n="KR4e0056_WYG_012-6a"/>
　　客吴興春日偶成<lb/>
曽聽吴門唱大隄只今惟有野烏啼故人魚雁馮誰寄<lb/>
江水無情日又西<lb/>
龍鳳山青露両尖谿頭把酒月纎纎從教栁絮霑書帙<lb/>
滿地春風不捲簾<lb/>
榿林日暖蕨芽生桑隴風微布糓鳴客子思家政愁絶<lb/>
長松吹雨落谿聲<lb/>
雙眉刷翠小紅娘斗酒梨花為洗粧一曲纒頭不知數<lb/>
<pb n="KR4e0056_WYG_012-6b"/>
揚州城内善和坊<lb/>
深鎻春風罨畵樓杏花香裏醉扶頭何人得似任公子<lb/>
相府蓮歌不解愁<lb/>
　　杉峯雙鸞壽意便面<hi>集句</hi>
横玉呌雲清似水松杉峰外亂山青近得麻姑書信否<lb/>
夢中同躡鳳凰翎<lb/>
　　天基莊菊花<lb/>
仙子乘風過赤城金槃玉露掌中擎月明解佩江頭去<lb/>
<pb n="KR4e0056_WYG_012-7a"/>
五色雲霞擁絳旌<lb/>
　　寓綽墪壽寜菴<lb/>
栖禪窟畔好髙樹三靜境中皆白雲己繙瞿曇内外典<lb/>
更禮茅家大小君<lb/>
北山何處境清絶藤軒隂隂生晝寒明月飛來散清影<lb/>
金沙布地為君看<lb/>
　　桞塘春軒口占<lb/>
横雨狂風三月餘栁塘水漲起潜魚花明蘭渚坐埀釣<lb/>
<pb n="KR4e0056_WYG_012-7b"/>
葉暗芸窻好讀書<lb/>
快雨時晴暖尚微小亭簾幙護春暉麯塵波動鳬雛出<lb/>
金縷條長燕子歸<lb/>
　　送寗伯讓還南臺分韻得來字<lb/>
落日楓江水似苔画舩撾鼓大颿開栢臺一夜清霜重<lb/>
併逐秋風白雁來<lb/>
　　頋玉山客嘉興春暉樓前木芍藥盛開因誦張平<lb/>
　　昌所和令狐祖公别牡丹詩曰平章宅裏一闌花<lb/>
<pb n="KR4e0056_WYG_012-8a"/>
　　臨到開時不在家莫道兩京成逺别春明門外即<lb/>
　　天涯因次韻别賦五首同寄<lb/>
真態生香解語花臉酣春酒醉兒家陳王謾倚能詞賦<lb/>
翩若驚鴻洛水涯<lb/>
萬卉千葩孰與京故人相見眼偏明金槃玉露傾朝日<lb/>
似對春風訴不平<lb/>
爛熳春暉玉一闌香籠繡幄醉中看于今寂寞西園裏<lb/>
無奈羅裳怯暮寒<lb/>
<pb n="KR4e0056_WYG_012-8b"/>
三九清齋修洞房小樓午夜禮虚皇殷勤金盌收花露<lb/>
留待研朱校玉章<lb/>
糓雨初晴三月時燕飛簾幙晝遲遲主人不見花開落<lb/>
欲倩徐熙寫折枝<lb/>
恠雨顛風春事非蜻蜓蝴蜨作團飛端端老去才情减<lb/>
不奈輕寒薄縞衣<lb/>
　　水仙圖<hi>集句</hi>
疑似瑶臺月下逢强擡青鏡欲粧慵風吹仙杖飄飄舉<lb/>
<pb n="KR4e0056_WYG_012-9a"/>
五色雲車駕六龍<lb/>
　　宣和翠織成雪沙雙鴈圗<lb/>
鴈沙飛雪爛于銀共詫宣和製作新何似帛書歸上苑<lb/>
暮年冠劔畵麒麟<lb/>
　　題鄭所南畵<lb/>
弓劔空遺瘴海涯南冠悵望淚偷埀滿頭白髪心如鐡<lb/>
自寫幽芳慰所思<lb/>
鄭君獨行今重見圗畵仍兼著述存多少梁園舊詞客<lb/>
<pb n="KR4e0056_WYG_012-9b"/>
長裾又曵向誰門<lb/>
　　吴緣鸞像<lb/>
身<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>於莵手執書鍾陵山峻路﨑嶇當時只合華陽去<lb/>
日寫黄庭禮紫虚<lb/>
　　黄葵蛺蜨圗<lb/>
金莖傾日露華晞漢苑秋髙燕己歸賴有多情雙蛱蜨<lb/>
翩翩時近鵠袍飛<lb/>
　　馬逺所畵握扇楊后題識于上<lb/>
<pb n="KR4e0056_WYG_012-10a"/>
金粟花攅壁樹開月明露濕玉階苔尚餘數疊香痕在<lb/>
曾向坤寜殿裏來<lb/>
　　列子御風像<lb/>
四十餘年鄭圃居居人不識獨躭書九天寥廓泠然去<lb/>
安用囘風畢道車<lb/>
　　吴仲圭墨竹<lb/>
風生太液水微波霜影侵階月色多截得昭華蒼玉琯<lb/>
多情簫史奈愁何<lb/>
<pb n="KR4e0056_WYG_012-10b"/>
　　直沽偶成<lb/>
草低沙輭見牛羊烟霧蒼茫落日黄燕女如花不相識<lb/>
笑傾馬湩勸人嘗<lb/>
海霧昏昏水拍天馬牛遺矢滿平川翻思五月江南道<lb/>
萬木清隂呌杜鵑<lb/>
　　貍奴窺蝶圗<lb/>
黒睛如綫午風清賈勇潛身勢不驚莫向花隂窺蛱蝶<lb/>
街頭䑕軰政從衡<lb/>
<pb n="KR4e0056_WYG_012-11a"/>
　　過清江浦<lb/>
八里莊頭淮水長清江浦邊楊栁黄楚女窄鞾小錦袖<lb/>
醉歌竹枝行玉觴<lb/>
　　過能拙翁蘭若<lb/>
䀋鐡塘邊草色齊我居塘東子塘西興來相過不相問<lb/>
自把新詩竹上題<lb/>
　　二月卄九日逰董氏墳菴次錢成夫韻<lb/>
明朝二月三十日三分己過二分春莫思萬事且飲酒<lb/>
<pb n="KR4e0056_WYG_012-11b"/>
林外提壺亦勸人<lb/>
　　草堂清集<lb/>
芙蓉小苑落秋紅聲動帷犀瑟瑟風共説揚州月無賴<lb/>
紫鸞簫裏露臺空<lb/>
繡被熏籠䕶暖雲酒痕曽上繚綾紋秋風草閣梧桐雨<lb/>
清坐張鐙校玉文<lb/>
秋風細細動青蘋甘菊决明開漸新禾黍登塲雞犬靜<lb/>
買魚沽酒醉比鄰<lb/>
<pb n="KR4e0056_WYG_012-12a"/>
　　清弓軒棹歌<lb/>
東洄瀛海望蓬山西上昆丘遡九灣四櫓撇波横鴈翅<lb/>
恍如鶴背載笙還<lb/>
三十六陂春水生一百五日又清明輕帆低拂桃花雨<lb/>
醉踏舩舷歌濯纓<lb/>
水落天門放順流何須百丈打磯頭郎歸不化身為石<lb/>
重掃蛾眉兩㸃秋<lb/>
　　趙魏公黄葵<lb/>
<pb n="KR4e0056_WYG_012-12b"/>
天上王孫白玉堂曾瞻黼扆御袍黄寸心傾日應多渇<lb/>
露㵼金莖賜一觴<lb/>
　　仙山樓觀圗<lb/>
萬山起伏如波浪中有璚樓晻靄間憶駕松顛騏驥去<lb/>
亂雲堆裏聽潺湲<lb/>
　　栁塘雙鷺<lb/>
楊栁眠谿春水生舂鉏並立眼偏明莫思灘瀨魚蝦美<lb/>
忘却雲霄萬里程<lb/>
<pb n="KR4e0056_WYG_012-13a"/>
　　顧定之墨竹<lb/>
八法從衡篆籀文墨池春水蕩湘雲任它門外風埃滿<lb/>
日報平安有此君<lb/>
　　題仕女<lb/>
微歩瑶階不動塵妖嬈豈慕宋東隣手援仙桂沉吟處<lb/>
誰是龍頭苐一人<lb/>
不使鉛華汚玉肌内家粧束入時宜欲隨女伴尋芳去<lb/>
只恐西園蛺蝶知<lb/>
<pb n="KR4e0056_WYG_012-13b"/>
　　枇杷白頭<lb/>
枝上花開才嵗暮葉間子熟又春殘何縁山鳥頭先白<lb/>
錯訝韓家金彈丸<lb/>
　　黄葵圗<lb/>
玉階桐葉委清霜青鳥西飛漢苑荒猶有金盤仙掌上<lb/>
獨承湛露向朝陽<lb/>
　　梨花乳雞圗<lb/>
乳雛出㲉老雌鳴石上雄呼喔喔聲同入春園拾蟲螘<lb/>
<pb n="KR4e0056_WYG_012-14a"/>
梨花雪白近清明<lb/>
　　送王鍊師逰龍虎兼東周白士祝洞天<lb/>
古洞曽窺一綫天歸來塵世又千年笑騎遼鶴閩山去<lb/>
荔子花開海月圎<lb/>
磷磷白石龍泓下泉落清池月半彎憶與仙都周白士<lb/>
鈎簾把巻對南山<lb/>
　<lb/>
　<lb/>
<pb n="KR4e0056_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集巻十二<lb/>
</p>
<p>
</p>
  </div>
</body>
</text>
</TEI>
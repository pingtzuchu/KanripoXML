<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集卷十一</head> <lb/>
    <p>
<pb n="KR4e0056_WYG_011-1a"/>
欽定四庫全書<lb/>
　耕學齋詩集卷十一<lb/>
　　　　　　　　　　　　明　袁華　撰<lb/>
　律詩<hi>七言</hi>
　　題吴景諒草堂䟽後<lb/>
太息神州巳陸沉歸營别墅擲朝簮閒居自得安仁趣<lb/>
樂志仍存長統心架竹依垣開鶴慶鑿池引水置魚罧<lb/>
誰云海内無知己周魯髙風重可尋<lb/>
<pb n="KR4e0056_WYG_011-1b"/>
　　送洪宰相使還髙麗<lb/>
回望三韓雲海間趨朝竣事又東還乗槎夜渡魚龍國<lb/>
持節朝辭虎豹闗帶礪山河稱漢輔䟽封爵土擬周班<lb/>
來承王命勤脩貢棣棣威儀重可攀<lb/>
　　次韻奉答張雲門應召北上<lb/>
開遍南枝鄂緑房虚齋坐對挹清香春浮髯頬盃中物<lb/>
寒澀笙匏腹内簧諸子客梁文最盛兩生在魯學尤長<lb/>
軺車趣召趨天禄賜食從容得屢嘗<lb/>
<pb n="KR4e0056_WYG_011-2a"/>
　　送秦仲方崇明儒學訓導<lb/>
明詔春頒出紫宸黨庠遂序法成均運籌廊廟皆熊虎<lb/>
奮跡丘園盡鳳麟七歩詞章年更少一門孝義老彌醇<lb/>
清朝偃武崇文化始信儒冠不誤身<lb/>
　　海雪軒<lb/>
海天漠漠雪紛綸横槊馮軒欲問津蓬嶠有山皆削玉<lb/>
桑田無地不揚塵絮穿蜃窟樓臺曉花壓鮫宫觀闕春<lb/>
待汎仙槎凌汗漫絶勝放棹剡溪濵<lb/>
<pb n="KR4e0056_WYG_011-2b"/>
　　送陸原祥還江隂<lb/>
十年為客昆丘下把酒臨風語笑同南越稱臣歸陸賈<lb/>
東吴辟地識梁鴻異鄉第宅蒿萊外新國河山雨露中<lb/>
錦服晝還春政好河豚魚上杏花紅<lb/>
　　送劉鍊師還龍虎兼簡祝洞天周白士<lb/>
海上東還獨杖藜栁花飛雪亂鶯啼琅函寳籙皇人筆<lb/>
玉檢丹經外史題聖井山開龍起蟄璚林臺逈鳳來栖<lb/>
洞天白士今何許猶憶西湖手共攜<lb/>
<pb n="KR4e0056_WYG_011-3a"/>
　　次韻答秦仲文<lb/>
校文東觀繼前賢歸隠蕭齋日草𤣥汲冡周書讎螙簡<lb/>
糓城黄石授韋編怒撞玉斗鴻門宴淚落金銅漢苑仙<lb/>
覽古懐今莫惆悵還聽稷下衍談天<lb/>
　　偶成<lb/>
不能捭闔與從衡嘯傲丘園養性情燕雀安知鴻鵠志<lb/>
麒麟終異犬羊生茅櫩雪霽書聲逺楮帳風微夢寐清<lb/>
但願太平身健在一犂春雨課兒耕<lb/>
<pb n="KR4e0056_WYG_011-3b"/>
　　寄石仲濂市舶<lb/>
野雉朝飛麥滿田春明澤國靜風烟魚蝦蠏蛤三江市<lb/>
象貝珠犀百粤舩蹔把㯽榔盤内薦肯將薏苡槖中還<lb/>
酒盃逺寄承相憶遲子歸來對月傳<lb/>
　　寄印月潭講師<lb/>
梓樹峰頭日色㝠杖藜徐歩過巖扃道腴已味中邊蜜<lb/>
心定能馴大小青隂合竹牕雲散漫聲來草閣雨淋泠<lb/>
也知丘壑因人勝未必山川自有靈<lb/>
<pb n="KR4e0056_WYG_011-4a"/>
　　次韻酬張左司<lb/>
墓田丙舍郭西頭霜露凄然又暮秋千里故園歸夢覺<lb/>
五更殘月向牕流蓼莪詩廢門生誦風木情牽孝子憂<lb/>
少展經綸佐戎幕碧瀾堂下放舩游<lb/>
　　寄興聖琦原璞<lb/>
每懐宴坐月當庭石室堂頭老寜馨家廟至今傳邑子<lb/>
平湖無復墜天星猊牀花妥揮談麈龍鉢珠明䕶賜經<lb/>
不叩禪闗己三載新松應長過檐青<lb/>
<pb n="KR4e0056_WYG_011-4b"/>
　　素華軒<lb/>
素封家開素華室乃在練祁之水旁千樹梅花渾是雪<lb/>
一庭月色只疑霜神遊空洞生虛白潛心内景修中黄<lb/>
未饒剡曲多清思乘興須當汎野航<lb/>
　　過南翔寺簡勝仲殊<lb/>
齊公昔建阿蘭若唐刻今存窣堵坡井邑人非雙鶴去<lb/>
江鄉日落一舟過夜壇暖足無𤣥兎曉室聽經有白鵝<lb/>
問訊東林蜜殊老中邊之味近如何<lb/>
<pb n="KR4e0056_WYG_011-5a"/>
　　寄金西白次韻秦文仲<lb/>
金爵觚稜臺殿重隂隂寳樹瑞烟濃龍章上掲文奎麗<lb/>
象教東傳大國宗特進禪林開士首絶勝侯爵太中封<lb/>
遥思對榻南莊夜杖錫何時得再從<lb/>
　　送偰公文出使髙麗還京師<lb/>
煌煌龍節海東還不易冠裳立筍班惟用一言通絶域<lb/>
何須三箭定天山陪臣奉表梯航至異姓封王誥印頒<lb/>
陸賈當年成底事寳刀游騎未吾慳<lb/>
<pb n="KR4e0056_WYG_011-5b"/>
　　西雨軒<lb/>
拄笏朝看爽氣生捲簾晩見濕雲横漏天未補媧皇石<lb/>
噀酒俄傾蜀客觥閶闔風來先拂奥桑榆日薄又開晴<lb/>
載歌暮捲西山雨始信王郎負盛名<lb/>
　　送盧公武應召北上<lb/>
前朝圖史己全收詔起丘園重纂修治定功成遵禮樂<lb/>
大書特筆法春秋金壺墨㵼朝揮洒銀燭花銷夜校讐<lb/>
進巻内廷承顧問鵠袍端立殿西頭<lb/>
<pb n="KR4e0056_WYG_011-6a"/>
　　書聲齋為錢生賦<lb/>
幽人讀書茅屋底況是前朝忠孝家宛若商歌出金石<lb/>
又如長嘯隔烟霞風傳清漏音相答雪洒虛牕韻更嘉<lb/>
洛下諸生應效詠却憐司馬聽琵琶<lb/>
　　直沽即事<lb/>
鸞輿北狩神京日車騎囘屯海浦秋草地霜寒散駝馬<lb/>
旃廬日夕下羊牛革囊桐酒醺人醉蘆葉吹笳動客愁<lb/>
可見太平忘武偹蹋歌頓足擁貂裘<lb/>
<pb n="KR4e0056_WYG_011-6b"/>
沙門宛在海東邊白浪漫空霧漲天屯衛逺分貔虎隊<lb/>
島夷潛匿蜑蠻舩蓬萊清淺髙秋見碣石蒼茫落照連<lb/>
應笑嬴秦那觧事虛勞徐市訪神仙<lb/>
　　送盧拙闇遊茅山<lb/>
盧郎抱琴别我去駕言往采茅山薇三峯月下木客嘯<lb/>
丹陽湖中姑惡飛筍輿問程谿店逺芒鞵躡雲林徑㣲<lb/>
歸來袖有長生藥乞取刀圭意莫違<lb/>
　　無題<lb/>
<pb n="KR4e0056_WYG_011-7a"/>
玉樹參差障羽幢舊愁如水漫春江葳蕤鎻合收銀鑰<lb/>
窈窕樓空閉綺窻軃鳳横釵終作對舞鸞窺鏡强成雙<lb/>
繡屏倦倚看紅豆滿眼相思意未降<lb/>
環珮珊珊下漢臯璚樓風度欝輪袍琴心寄興傳孤鳳<lb/>
華意留情屬小桃金粟柱移筝上雁玉蓮盃舉掌中醪<lb/>
乘鸞一去無消息膓斷神仙夢寐勞<lb/>
燕語銅樓淑景移鏡臺香冷玉盤螭書傳王母三青鳥<lb/>
針度天孫五綵絲江浦見蓮難覔藕石枰尋子未圍棋<lb/>
<pb n="KR4e0056_WYG_011-7b"/>
獨憐鸚鵡知人意飛傍琵琶索荔枝<lb/>
裙曵湘羅漾麴塵雀釵小佩玉麒麟紫簫偷按雲中曲<lb/>
彩筆慵傳鏡裏真蝶粉膩花金作縷鴈沙回雪翠為茵<lb/>
若蘭錦字多華麗不減風流賦洛神<lb/>
　　題張外史登善精舍<lb/>
隂森水石林堂幽六月彷彿如三秋髙遁何慚孔車騎<lb/>
舊逰還憶董糟丘鶴臺夜禮紫虛象鳬舄朝回黄篾樓<lb/>
願乞引年餐玉法頡頏飛佩閬風頭<lb/>
<pb n="KR4e0056_WYG_011-8a"/>
　　送唐希顔入京師<lb/>
挂席清江勝駕車栁黄梅白雨晴初不師鬼谷從衡術<lb/>
獨善庖羲卜筮書繞郭烟花春日麗對床風雨夜窻虛<lb/>
便郵頻把音書寄莫待慈親暮倚閭<lb/>
　　瑞上人逺碧亭<lb/>
亭子新開片玉東馮虚舉目送飛鴻水窮鼇背三山小<lb/>
雲澹蛾眉兩黛濃詩詠墨華懐貫老記存竒字憶揚䧺<lb/>
知君覽勝多佳趣盡在秋風落照中<lb/>
<pb n="KR4e0056_WYG_011-8b"/>
　　寄天衣浄天鏡長老<lb/>
㑹稽名郡素多賢翼舉髙風更凛然金縷賜衣梁代日<lb/>
紫檀遺象義熈年千峯秀色層檐外雙澗清流絶磴邊遥<lb/>
想升堂談法罷匡牀鐙火理殘編<lb/>
竹園寺裏昔曽逰彈指流光十六秋諸刹毎傳新學起<lb/>
一簞猶為故山留文詞雅正推裵栁詩句清妍屬澈休<lb/>
湖海老成凋謝盡杖藜何日浙江頭<lb/>
　　用韻奉答徵懴原<lb/>
<pb n="KR4e0056_WYG_011-9a"/>
憶得相逢春未深别來紅雨徧園林江湖契濶勞清夢<lb/>
田野栖遲惬素心萬壑千巖應眺覽五時八教重披尋<lb/>
天親無着難兄弟剪燭何時對榻吟<lb/>
　　江山如畵軒<lb/>
楊子為郎鬂未皤旋開小室枕巖阿江如赤壁英雄少<lb/>
山似新亭感慨多林末濤波來一綫雲邊龕赭澹雙蛾<lb/>
衰年不減登臨興擬待清秋著屐過<lb/>
　　林泉民為張某賦<lb/>
<pb n="KR4e0056_WYG_011-9b"/>
鹿豕同㳺説野情一㕓願受作編氓窮幽擬草愚谿記<lb/>
養拙甘從甫里耕春澗蕨拳和露采秋林木耳帶霜烹<lb/>
淮南有客歌招隠莫遣兒童識姓名<lb/>
　　癸丑正月風雨中偶成<lb/>
入春彌月雨霏微驚蟄無雷雪又飛撫節不愁花蘂晚<lb/>
感時惟恐麥苖稀當歌對酒愁難遣問舍求田志己違<lb/>
只尺相望不相見空吟偪側思依依<lb/>
嵗除風雨浃新正二月將終未放晴殘雪不消猶待泮<lb/>
<pb n="KR4e0056_WYG_011-10a"/>
輕雷欲震又收聲樵蘓後爨愁童穉故舊凋零失老成<lb/>
推枕無眠清夜永淋淋簷<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>百憂生<lb/>
　　西爽軒<lb/>
層軒新築澗之濆日射丹書草木薰天末火流秋沆碭<lb/>
岡頭玉潤曉絪緼清寒恍對晴山雪散漫如瞻華岳雲<lb/>
不似滕王髙閣上珠簾捲雨又斜曛<lb/>
　　寄倪雲林先生<lb/>
人日纔過春未深滿城風雨晝隂隂又逢元夜傳柑燕<lb/>
<pb n="KR4e0056_WYG_011-10b"/>
恰似重陽汎菊吟字寫硬黄當几畔硯分淺碧到溪潯<lb/>
從它狂客時推罵笑對青山酒自斟<lb/>
　　過廣陵<lb/>
十年不到廣陵城依舊璚芳弄晚晴繡被土甎于闐寺<lb/>
寳<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>刀劔鎮南營樓飄簫鼓雲中起地接烟花日外明<lb/>
小杜風流今寂寞誰攜紅袖按新聲<lb/>
叅軍吹作鳯凰鳴卄四橋頭璧月明欲把璚芳祠后土<lb/>
還持彩筆賦蕪城小樓窈窕低金縷别館蒲蔔下玉罌<lb/>
<pb n="KR4e0056_WYG_011-11a"/>
醉寫烏絲遺所愛風流髣髴記三生<lb/>
　　郭晞仲新莊<lb/>
抱郭春流帶草堂四檐桐梓曉蒼蒼百花潭上詩人宅<lb/>
五渡谿頭處士莊且喜比隣連伯娣不愁行酒少兒郎<lb/>
西郊從此頻相過剪燭論詩夜未央<lb/>
　　珠金沙<lb/>
將軍為國仗安危勢弱兵孤謾出師江左望風如破竹<lb/>
沙邊背水尚張旗可憐吴楚三軍潰始信襄樊一木支<lb/>
<pb n="KR4e0056_WYG_011-11b"/>
揚子秋髙波渺渺木綿春盡草離離<lb/>
　　登桐川郡樓<lb/>
桐川郡樓一登覽好風東來吹酒醒數里已分吴楚地<lb/>
百年如寄短長亭鳳凰逺舉梧桐老燕雀生成桑柘青<lb/>
虚名得失何足論更盡沙頭雙玉缾<lb/>
酒酣倚闌西日暮青山當户如髙人銀杏樹隂不受暑<lb/>
薔薇花開猶是春目送雲霄瞻羽翮手捫河漢近星辰<lb/>
莫欺老子才情减還據胡牀岸角巾<lb/>
<pb n="KR4e0056_WYG_011-12a"/>
　　寄子明兄<lb/>
我兄三月適上國賤子定省臨髙堂慈親病已勿湯藥<lb/>
弱女手觧縫衣裳五雲樓觀烟花麗萬里河山日月光<lb/>
司馬多才年更少擬將詞賦獻長楊<lb/>
　　次韻奉答盧伯融見寄<lb/>
東老書多未是貧瘦生誰念苦吟身雲横馬首山如㦸<lb/>
月過階前鵠似人蘓武流離終仕漢揚雄寂寞却歸新<lb/>
冥鴻肅肅清霜重獨倚髙秋落木津<lb/>
<pb n="KR4e0056_WYG_011-12b"/>
　　送雷太守赴武寜<lb/>
前席親承大府開武寜政迓使君來也知劉項爭雄地<lb/>
須得龔黄治郡才芒碭嵌空當野斷黄河如帶抱城囘<lb/>
理閒引客登髙賦應在重瞳戱馬臺<lb/>
　　寄休寜宰唐子華<lb/>
盡說休寜邑宰賢清詩多與畵俱傳彈琴埀簾白日靜<lb/>
種花滿郭青山連葉縣歸來候鳬舄漚波浩蕩放漁船<lb/>
公餘鎮日渾無事好冩新詩寄一篇<lb/>
<pb n="KR4e0056_WYG_011-13a"/>
　　次韻鄭明徳喜雪<lb/>
水曹東閣靜無塵㘴閲飛霙若似人簡授兎園曾作賦<lb/>
律吹燕谷欲回春緗枝梅放花無賴白戰詩成筆有神<lb/>
遥憶龍沙三萬里望中馳道爛如銀<lb/>
朔風吹雪徧原野誰卧衡茅若凍蠅玉署寒生催賜酒<lb/>
金槃光動憶分冰絮穿閣道粘珠箔花重旃房壓綵繩<lb/>
田野何由稱賀表五雲髙御六龍升<lb/>
　　次韻秦文仲暮春見寄<lb/>
<pb n="KR4e0056_WYG_011-13b"/>
三月江南暖尚微雨餘草色故菲菲野棠自發真娘墓<lb/>
烽火猶連道士磯謾説尚方封事少未聞南國羽書稀<lb/>
何人得似秦文學小閣褰簾看燕飛<lb/>
江南春盡子䂓啼愁裏看花思轉迷乳燕定巢當户語<lb/>
斷虹截雨傍江低斬鯨政欲提三尺簮筆何由侍兩閨<lb/>
滿眼干戈連海岱置身安得月中梯<lb/>
　　寄于彦成岳季堅<lb/>
雪霽平蕪帶曲村思君白髪照清尊嬌鶯恰恰花連屋<lb/>
<pb n="KR4e0056_WYG_011-14a"/>
穉栁青青水到門江閣遥山來逺碧草堂新月見纎痕<lb/>
風流二子居丘壑賦就停雲一斷魂<lb/>
　　夜宿東閣夢中燕逰甚適覺而梅影上牕横斜可<lb/>
　　愛口占一詩以紀<lb/>
梅花千樹草堂南花氣浮空若霧嵐姑射山中春自好<lb/>
羅浮天上夢初酣蟠桃謾說瑶池晏仙桂徒誇月窟探<lb/>
萬里仙遊才一瞬不知雙髩雪鬖鬖<lb/>
　　綵燕<lb/>
<pb n="KR4e0056_WYG_011-14b"/>
剪開雙尾出烏衣便逐釵梁小鳳歸曉倩嬋娟紅縷繫<lb/>
春迎倭墮翠蛾飛香銷金屋花無語影落粧樓月有暉<lb/>
慚愧年年一相見秋娘老去髩雲稀<lb/>
　　寄虞子賢<lb/>
虞仲園池芝水濆華林曲館逺人羣一編豈為窮愁著<lb/>
萬石猶能孝謹聞玉躞金題書滿架錦衣珠履客如雲<lb/>
悠然坐挹西山翠寳鴨焚香到夕熏<lb/>
　　清明日偶成<lb/>
<pb n="KR4e0056_WYG_011-15a"/>
舍南舍北栁如城故著離黄燕子鳴莫向鏡中嗟種種<lb/>
且於槽下聽棖棖清童解誦髙軒過好客應須倒屣迎<lb/>
坐對梨花浮大白人生看得幾清明<lb/>
　　丁未紀事<lb/>
二月春城桃杏妍黄花離落景蕭然表忠曾䕶錢鏐墓<lb/>
至徳惟稱太伯賢千古英雄徒有錄一時䜛佞己無權<lb/>
早知鞭背東城路悔不歸耕負郭田<lb/>
列壘連營日戰攻脫身虎落自從容但知蜀國專王建<lb/>
<pb n="KR4e0056_WYG_011-15b"/>
尚記虬髯擬太宗冠服未遵唐制度河山己入漢提封<lb/>
一時佞倖空遺臭拜賜黄金口齰癰<lb/>
入叅帷幄運竒謀翼賛功成禮數優華盖醉樵周尚父<lb/>
軍營借箸漢留侯有身暴露家千里無骨歸埋土一坏<lb/>
多少門生并故吏不知還有孔車不<lb/>
登臺入省緫權綱坐擁全軍勢力强檇李未聞丞相死<lb/>
㑹稽先報大夫亡提孩感動猶埀淚行路興憐亦斷腸<lb/>
借問誰能為此計斯人今己葬江鄉<lb/>
<pb n="KR4e0056_WYG_011-16a"/>
熏天富貴復何求又欲飛行駕鶴遊董卓臍燃郿塢日<lb/>
嵇康兵解洛陽秋誰人浙黨攻閩黨此軰清流投濁流<lb/>
栖老園中荆棘徧圍棋墅裏鹿麋游<lb/>
敵國兵連地數侵壽藏髙築徧山林嫖姚破虜辭營第<lb/>
太傅還鄉散賜金隴卧牛羊春短草穴穿狐兎夜堂深<lb/>
清明麥飯無人灑日落風顛呌恠禽<lb/>
　　馬公著見山樓<lb/>
徙倚霜林萬木秋好山都在馬家樓大江西上經秦望<lb/>
<pb n="KR4e0056_WYG_011-16b"/>
巨壑東傾見沃洲半夜書聲天外落四檐雲氣座間浮<lb/>
登髙作賦休懐土擬汎星槎問斗牛<lb/>
　　送嘉興經歴茅某之松江府判<lb/>
桞塘水漫曉揚舲離思亂逐花㝠㝠芙蓉舊種叅軍幕<lb/>
芍藥新開判府㕔三江龍蟠走海白九山鳳舞入雲青<lb/>
理閒覔句坐長日芳草芊眠春滿庭<lb/>
　　巢雲軒<lb/>
三素雲中結一椽致身蕭爽思悠然自怡逺效陶貞白<lb/>
<pb n="KR4e0056_WYG_011-17a"/>
覽秀重懐李謫仙氣合虎龍交鼎内影隨鶯鵠宿檐前<lb/>
肯輸艮岳為朝貢擬化商霖潤旱田<lb/>
　　寄盧伯融<lb/>
乗桴東下避風烟矯首淮雲思惘然漲海塗泥皆樹藝<lb/>
授經子弟緫才賢青鳩紫蛤嘗登饌金橘紅椒不論錢<lb/>
白髪滿頭俱老大冶遊花底憶當年<lb/>
浮家南北久離羣知爾移居向海濵白首一經能教子<lb/>
黄茅千頃比封君異鄉花鳥皆春思故國闗山半夕曛<lb/>
<pb n="KR4e0056_WYG_011-17b"/>
何日酒舩還舊里青山對榻坐觀雲<lb/>
　　寄梅林普慶二長老恢復初首座彞天倫藏主<lb/>
諸子才華老更成自慚蒲栁易凋零梅林兵後山如赭<lb/>
普度春還樹似屏塵拂寳花分半席几翻貝葉校羣經<lb/>
彞公閱盡毗盧藏立雪堂中有寜馨<lb/>
　　庚子十一月望日大星殞于西南<lb/>
嵗十一月大星殞斗柄挿子夜初更燄光燭地散霞綵<lb/>
芒角經天如月明春秋重犯災異見田里厭聞愁歎聲<lb/>
<pb n="KR4e0056_WYG_011-18a"/>
臨風勸汝一杯酒海宇何日歌昇平<lb/>
　　客甫里白蓮寺答頋玉山見寄<lb/>
風流王湛豈真癡世路﨑嶇蜀道危獨酌花前明月我<lb/>
百年駒隙主翁誰南州名節稱髙士亂世功名屬徤兒<lb/>
海内承平欣有象憂天莫作杞人悲<lb/>
滄浪一曲繞茅堂投老歸來賀監狂鸞鳯豈因梧竹止<lb/>
鴈鴻亦為稻粱忙榮名身後嗟何用濁酒生前醉不妨<lb/>
雪裏梅花逈髙潔結交嵗暮莫相忘<lb/>
<pb n="KR4e0056_WYG_011-18b"/>
江村十日雪不消茅屋難禁風怒號髙隠何殊醉侯放<lb/>
浪逰端似水仙陶大星中天光煜煜孤鴻斷野聲嗷嗷<lb/>
老夫畏寒閉户卧那辭百罸醉酕醄<lb/>
　　寄蔣都事<lb/>
憶得吴門話别時亂離十載信音稀盈顛白髪今吾老<lb/>
滿眼青山往事非天上郎官應有象江南倦客尚無衣<lb/>
遥知李監歡迎處繡服當春又晝歸<lb/>
　　水月清華亭<lb/>
<pb n="KR4e0056_WYG_011-19a"/>
晝錦堂中結小亭方池如鑑照檐楹山河影落鮫宫逈<lb/>
蘋藻光涵兎魄明神女凌波遺玉佩素娥飛轡下瑶笙<lb/>
一塵隔斷人間世獨倚髙明爽氣清<lb/>
　　賦得禹廟送人之越<hi>代作</hi>
大禹神功别九州巍巍古廟越山頭𤣥珪告錫昭成績<lb/>
洪水懐襄息横流雨濕梅梁靈物化香凝龍衮瑞烟浮<lb/>
送君再拜瞻遺象夢叶熊羆在運籌<lb/>
　　雪山圗<lb/>
<pb n="KR4e0056_WYG_011-19b"/>
雲氣浮空髙復低石林茅屋望中迷山回鳥道青天上<lb/>
水落魚罧碧澗西欲訪松喬窮絶頂直捫蘿葛躡飛梯<lb/>
歸來城郭還依舊㘴對新圗賦紫谿<lb/>
　　唐本初西郊草堂<lb/>
草堂小築西郊外孔杜風流尚未隳豈但山靈囘俗駕<lb/>
還因錄事寄新詩栁塘飛燕穿書幌花墅啼鶯近酒巵<lb/>
從此門前多轍跡老翁莫厭客頻來<lb/>
　　次韻劉伯叙送銕教授奉表入京<lb/>
<pb n="KR4e0056_WYG_011-20a"/>
廣文拂曉發東瀛函表乗軺赴帝京雙闕逺瞻龍虎氣<lb/>
層臺重聽鳯凰聲花迎綵仗春風軟栁暎宫袍曉露清<lb/>
況是江南佳麗地金尊莫惜倒烏程<lb/>
　　重韻寄劉伯叙<lb/>
恩榮曾錫燕蓬瀛五馬西來自玉京江左衣冠傳舊族<lb/>
海濵謌頌動新聲蒲輪結駟登金馬茝石聽鶯覲紫清<lb/>
此日牛刀聊小試還居台輔定章程<lb/>
　<lb/>
<pb n="KR4e0056_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集巻十一<lb/>
</p>
<p>
</p>
  </div>
</body>
</text>
</TEI>
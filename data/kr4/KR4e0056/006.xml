<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻六</head> <lb/>
    <p>
<pb n="KR4e0056_WYG_006-1a"/>
欽定四庫全書<lb/>
　耕學齋詩集巻六<lb/>
　　　　　　　　　　　　　明　袁華　撰<lb/>
　古詩<hi>七言</hi>
　　復鄒忠公墓為謝子蘭賦<lb/>
有宋開國三百年聖君哲后登才賢内無吕賈武韋祻<lb/>
昭憲流裕逺且綿宣仁埀簾輔哲廟初政彷彿元豐前<lb/>
奈何權奸枋國命黨籍忠良俱左遷紫宫正位儼宸極<lb/>
<pb n="KR4e0056_WYG_006-1b"/>
豈假巫祝循私偏非言搆獄獄詞具奉詔廢作瑶華仙<lb/>
謀之者誰郝内侍卯金刀氏相夤緣元符授册立為后<lb/>
奸臣揣摩機已先維時忠公居諌省從容奏對言便便<lb/>
屬比祥符永平事春秋大義星日懸孟后既廢不可復<lb/>
劉豈得擅中宫權遂良還笏為斥武好禮上書因諌𤣥<lb/>
忠言逆耳竟逺謫徒歩獨上新州舩貞哉賢母成子志<lb/>
身落瘴郷甘棄捐端王嗣位肆大𤯝放逐兩載䝉生還<lb/>
尋復正言轉司諌三守劇郡親蕃宣俄承天語詢諫草<lb/>
<pb n="KR4e0056_WYG_006-2a"/>
云付烈熖飛炎烟偽書一出那可辨再由衡岳移漓川<lb/>
澹山寺中啼恠鳥仙宫嶺下流清泉精誠端能動天地<lb/>
神物衛䕶非偽傳豺狼載路尚猖獗脫身虎口仍顛連<lb/>
放還未幾瘴癘作一病不起寜非天僅存餘息見故友<lb/>
言以國事猶拳拳公也程門弟子列存心慎獨功彌專<lb/>
思陵贈謚發潛徳己死奸諛應凛然常州城北十里許<lb/>
髙墳纍纍官道邊政和迄今二百載子孫散落犁為田<lb/>
牛羊暮下蒿棘滿淚落行路興哀憐謝君忼慨當世士<lb/>
<pb n="KR4e0056_WYG_006-2b"/>
獻書天府言數千建祠復墓限樵牧新松穉竹清隂圎<lb/>
嗚呼章蔡終貶竄同惡豈能謀自全青山門外一坏土<lb/>
尚有諸生加豆籩忠邪猶來難並立不信請視思賢編<lb/>
　　匡山歌送恢復初上人<lb/>
有美人兮思匡山嵗云暮兮道險囏江空積雪濤波若<lb/>
山立駭慘慄兮凋朱顔邀芙蓉於五老兮悵飛瀑之潺<lb/>
湲顛崖絶谷以晻靄方翼層霄而髙舉如翥鳳而騫鸞<lb/>
長松幽蘭芊綿野芳鳥道百折上捫翼軫不得窮躋攀<lb/>
<pb n="KR4e0056_WYG_006-3a"/>
鶴夜怨而寡佀遲夫君而未還山川揺落兮老冉冉而<lb/>
懐土歌匡山兮將歸望孤雲於極浦嗟昔人兮既逺訪<lb/>
遺蹤而覽古社結蓮以植花林賣杏而守虎驅飛錫兮<lb/>
踰險阻雲為扉兮月為户攜匡山兮招應真飯松花兮<lb/>
飲石乳展丹屏之九疊泝銀河之三梁閱瓊經於户室<lb/>
採金芝於珠房霞氣朝潤天光夜明養貞素於恬澹兮<lb/>
聊消揺以徜徉嘅鳴鳳之不至胡衆鳥之髙翔騶虞弗<lb/>
仁駑駘以良樹樗析桂用狼牧羊彼方以蹠蹻之為潔<lb/>
<pb n="KR4e0056_WYG_006-3b"/>
亷兮又奚慕乎夷齊採薇於首陽賦歸來兮彭澤懐髙<lb/>
士於南昌清風至節照今古吾將尚友于斯人兮歌濯<lb/>
纓於滄浪瞻白雲兮思君何山髙而水長<lb/>
　　野老移家圖為謝子蘭題<lb/>
野老移家向何許廼在吴松之甫里治生擬學陶朱公<lb/>
釣竿欲覔𤣥真子小兒讀書坐舩頭大兒擊楫歌中流<lb/>
細君斫膾婦炊黍老子醉卧蘆花秋人生真樂不易得<lb/>
兒女團欒居澤國避秦何必問桃源朝泊江南暮江北<lb/>
<pb n="KR4e0056_WYG_006-4a"/>
　　分題得雪夜擊蔡<lb/>
蔡州城中盗弄兵蔡州城外皆行營洮河將軍猛如虎<lb/>
竒材盡選山南英夜龍張𤓰天雨雪大風偃旗膚欲裂<lb/>
銜枚發刃彀弓行洄曲朗山道俱絶懸瓠城多鵝䳱池<lb/>
擊之使鳴敵弗疑徤卒前驅坎墉入假柝傳夜聲遲遲<lb/>
黎明雪霽城己墮尚詫兒郎求禇衣白袍單騎降帳下<lb/>
渠魁檻送來京師受俘獻廟歸飲至文章千古平淮西<lb/>
雪巢雪暎梅花白玉盌香醪凝琥珀英雄豪傑無時無<lb/>
<pb n="KR4e0056_WYG_006-4b"/>
莫笑出門天地窄只今汝蔡起風塵千里荆榛犬食人<lb/>
安得將軍提寳劔剪平大憝慰生民<lb/>
　　白雲樓歌次韻文學古<lb/>
白雲樓居深復深道人燕坐雲為心未逐神龍澤天下<lb/>
時從倦鶴栖巖隂玉氣虹光射虚牖天逼闌干挂牛斗<lb/>
始信桃源隔一塵世人只許聞雞狗君不見茂苑長洲<lb/>
荒草裏豪傑銷沉呼不起功成身退去者誰一棹鴟夷<lb/>
渺烟水又不見秦川公子走干戈龍顛虎倒奈渠何落<lb/>
<pb n="KR4e0056_WYG_006-5a"/>
日憑髙望鄉國愁懐借酒生春和世事興亡等飛絮難<lb/>
挽黄河水西注御風八極恣遊遨歸去還依白雲住<lb/>
　　靈壁石魚磬歌<lb/>
　靈壁石魚磬房山髙公所遺杜南谷真人者後歸開<lb/>
　元王谿月迨谿月殁南谷之孫丹丘復得之銕崖楊<lb/>
　先生誌其事汝陽袁華為作歌曰<lb/>
鯶公潜跡淮泗淵禹門燒尾凌風烟未隨磬襄蹈東海<lb/>
先從琴髙遊九天天家披腹星磊磈帝遣下主芙蓉仙<lb/>
<pb n="KR4e0056_WYG_006-5b"/>
賜恩三品甲之上黄金寳帶腰間懸俄逢糓城文人怒<lb/>
遷謫乃居靈壁顛補天不值女媧氏支機徒傳博望騫<lb/>
蒼顔綠髮嗟老矣時同樵牧雲根眠故交相國牛與李<lb/>
後之繼者惟米顛相逢傾盖即下拜握手話别經千年<lb/>
塊處山林返初服窮探理窟加□研房山胸次有丘壑<lb/>
萍水儷結三生縁間厠笙鏞列堂下五音繁㑹聲相宣<lb/>
嵗暮栖遲南谷口日與琴劔相周還飛鳬葉縣覽谿月<lb/>
一往不復寜無愆通𤣥真人素有約招之歸老丹丘田<lb/>
<pb n="KR4e0056_WYG_006-6a"/>
具區澤中訪范蠡計籌峰頂尋辛鈃延平劔去亦異事<lb/>
合浦珠還非偶然千秋翁仲荒草裏萬嵗艮岳寒蕪邊<lb/>
感今嘅古重太息人亡器存良可憐君不見贊皇平泉<lb/>
醒酒石子孫世寳稱其賢<lb/>
　　映雪軒<lb/>
朔風捲地地欲裂黄雲漲空江水竭素娥驂駕萬娉婷<lb/>
紛舞霓裳下瑶闕華屋酣春暖圍肉汎螘浮羔呌横玉<lb/>
錦帳流蘓犀辟塵胡蜨交飛夢魂熟老康懸鶉肌起粟<lb/>
<pb n="KR4e0056_WYG_006-6b"/>
竹素園窺鬼夜哭青藜無烟沉燭龍萬壑清冰眩雙目<lb/>
方諸露吸孤蟾精冷光倒射玻璃明碧紗籠烟照芸葉<lb/>
鈞天九奏簫韶鳴蟬聮簮組桐城族堂下珊瑚森列竹<lb/>
軒開虚白境閴寥夹座粉香飄萼緑玉盌龍團捧纎指<lb/>
狐裘䝉茸據烏几醉援毛頴傳冰壺笑殺清狂回剡水<lb/>
　　寄題吴興任孟暉谿山春曉畵壁<lb/>
我家苕谿山水窟流寓婁東歸未得前年避地到鄉閭<lb/>
親戚歡迎慰岑寂長橋崪峍勢如龍下飲大谿埀渇虹<lb/>
<pb n="KR4e0056_WYG_006-7a"/>
先人舊業桑梓在石田數畝松亭東南望羣峰奔萬馬<lb/>
淼淼鷗波連若下桃花夹岸放漁舟疑是仙源問津者<lb/>
謝家客兒有髪僧俊爽㨗若秋空鷹有時清唱醉花月<lb/>
有時趺坐談三乗結樓髙倚雲松杪門對谿山春日曉<lb/>
誰人粉壁寫成圖索我題詩故相惱謾歌谿山春曉歌<lb/>
安得杖屨同婆娑為詢舊業在谿滸穉松叢桂今如何<lb/>
　　送繆生之錢唐省親<lb/>
繆家郎目爛巖電光金線衣蟠桞色黄紫荷囊佩玉鈎<lb/>
<pb n="KR4e0056_WYG_006-7b"/>
長暮朝讀書不下堂宛若丹山雏鳳凰吴城一夜兵戈<lb/>
入老㓜蒼黄計安出<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>牢幸得此身存翁媪信音何處<lb/>
覔青天蕩蕩日重光太行可梯滄溟可航不愁水有蛟<lb/>
鱷道有虎狼舟遥遥指錢唐舞斑衣稱壽觴和樂洩洩<lb/>
氣洋洋君不見東鄰老翁金滿埒骨肉凋零子孫絶人<lb/>
生貴在親目前萬里封侯奚足言<lb/>
　　拜石壇歌<lb/>
　顧君仲瑛所藏湖石上有蘓文忠公題名後復獲公<lb/>
<pb n="KR4e0056_WYG_006-8a"/>
　快哉亭帖迨一時物也乃命朱珪摹刻于石因丹丘<lb/>
　柯博士嘗拜之白野監憲公題曰拜石壇仲瑛邀予<lb/>
　作歌紀之<lb/>
眉山三蘓宋儒宗長公矯矯人中龍南遷儋耳西赤壁<lb/>
文章光熖超鴻濛快哉之亭雪初霽領客登覽山川雄<lb/>
自言平生不解飲胡乃一舉觥舩空和詩寛限見真率<lb/>
鑿崖題石磨蒼穹功名富貴等丘土斷碑殘素埀無窮<lb/>
吁嗟異物神所衛玉山合壁俄相逢奎章博士丹丘翁<lb/>
<pb n="KR4e0056_WYG_006-8b"/>
江南放逐驚秋風見之即下米芾拜二顛痴絶將無同<lb/>
築壇山中加愛䕶樹以松桂連椅桐雨牕雲户濕寒翠<lb/>
朝闌暮檻開晴紅白野御史龍頭客青年獻賦蓬萊宫<lb/>
戱將秃頴寫<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>扁斷釵折股星流虹秪今烽烟闇河岳<lb/>
王侯第宅皆蒿蓬牙籖玉軸暎竹素好事獨傳吴頋雍<lb/>
婁東朱珪銕作畫字字玉屈盤蝌蟲嗟哉昔人今己矣<lb/>
慘澹故國風烟中如何二子復嗜古策勲翰墨收竒功<lb/>
我來再拜重太息蒼蒼古雪吹長松登壇絶呌浮大白<lb/>
<pb n="KR4e0056_WYG_006-9a"/>
酒酣目送孤飛鴻<lb/>
　　戱簡强彦栗<lb/>
錢唐湖邊春日暉鄧家蠻孃金縷衣向人凝笑語嬌澀<lb/>
陌上花歌緩緩歸伯勞東飛燕西去惱公無限相思意<lb/>
有約荷花莊上來紫鸞笙裏留春住<lb/>
　　羙人剖𤓰圖<lb/>
蛺蜨雙栖蘐草花輕衫新試方空紗髻斜䰀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不復理<lb/>
小鬟初進青門𤓰昆刀未截璊玉璧手奉瑛槃倦無力<lb/>
<pb n="KR4e0056_WYG_006-9b"/>
嚼破紅冰如蜜甘誰解黄臺語悽惻<lb/>
　　𤣥門草闇歌<lb/>
吴淞江北丘虛南壤土沃衍泉水甘宅幽據勝得佳處<lb/>
乃是𤣥門之草闇闇中主者貌竒古昔曽騎從將軍府<lb/>
錦繡樓臺刼火餘豪傑銷沈化黄土一葛兼一裘歸從<lb/>
赤松游采芝行引鶴賣藥或乘牛得錢沽酒澆牢愁挽<lb/>
之那止輙掉頭霸陵醉尉不訶問烟波釣徒相倡酬草<lb/>
闇足佳致當牕崑玉峙流雲度松顛飛泉鳴竹裏可以<lb/>
<pb n="KR4e0056_WYG_006-10a"/>
燒凡鉛鼓素琴屏三彭戱五禽漁樵或争席利禄豈闗<lb/>
心斯時斯境不易得按圖便欲窮幽尋登真隠訣儻相<lb/>
與遲汝鸞笙縣圃岑<lb/>
　　劉孝子行<lb/>
豐城孝子身姓劉年始十三復父讐天子臨軒親頋問<lb/>
再拜階陛重叩頭臣父出宰海上州奉宣徳化紓民憂<lb/>
民有大猾曰蔡某作官鄉里仍行賕交私寮佐搆閒隙<lb/>
妄陳大府誣罪訧使者巧詆遂致法逺謫煮海為覉囚<lb/>
<pb n="KR4e0056_WYG_006-10b"/>
臣甘解衣伏斧鑕願白父秩寃之由詔下執法復慮問<lb/>
主謀梟首餘皆僇嗚呼孝子罕匹儔太倉少女差可侔<lb/>
更請長纓係强虜策勲萬里歸封侯<lb/>
　　夢綵堂為余士平提學賦<lb/>
綵服染緇塵游子逺辭親游子綵服敝恩賜朱衣新曉<lb/>
衝燕山雪問程揚子津西望不見匡廬雲江南己老鶯<lb/>
花春食寄吴下旅旅館燈昬夜身逐一篷飛心隨孤蜨<lb/>
化阿㜷倚門遲子歸奉觴拜舞趨慈闈堂隂蘐花大如<lb/>
<pb n="KR4e0056_WYG_006-11a"/>
斗堂下玉樹森成圍子歸何草草母樂亦融融俯眎兒<lb/>
身衣猶是母手縫慈烏擇木思返哺啞啞悲嗁近堂樹<lb/>
空梁月落夢回時此身有媿南飛羽<lb/>
　　送印月潭歸穹窿山<lb/>
春草徧南陌春潮流落紅美人婁水上一舸逐東風一<lb/>
舸向何處言歸故山去雉鳴苦竹岡離情黯烟樹故山<lb/>
穹窿髙揷空重湖倒浸金芙蓉縹緲寳樓林壑中晴嵐<lb/>
暖靄霏簾櫳三年不蹋虎谿路夢禮大士青蓮宫風景<lb/>
<pb n="KR4e0056_WYG_006-11b"/>
既不殊山川宛如昨為問鴟夷舟何似支硎鶴安得相<lb/>
從訪二公醉躡丹梯倚寥廓山崖乳蘭芷芳臨谿采擷<lb/>
煩寄將相思引領天一方載歌招隱為報章重來握手<lb/>
成大笑楊栁花飛春筍長<lb/>
　　雲西老人春山平逺圖<lb/>
雲西老人富文藝博聞好古無仕志我雖不識嘗夢之<lb/>
矯矯丰姿髯磔蝟馭風騎氣上鈞天斷縑尺楮人間傳<lb/>
㸃染彷彿營丘李重岡複嶂孤雲邊谿頭春還雨新足<lb/>
<pb n="KR4e0056_WYG_006-12a"/>
灌木蒼蒼栁將緑漫郎刺舩何處去待向前村借書讀<lb/>
人生富貴如秋烟草木同腐良可憐老成典刑不復見<lb/>
展巻題詩心惘然<lb/>
　　分題得南武城送頋仲瑛之濠梁<lb/>
南武城在婁水闔閭昔築候越兵檇李兵交竟傷指夫<lb/>
差一戰雖復讐嘗膽毋忘㑹稽耻大夫種至請行成屬<lb/>
鏤卒賜忠臣死爭長黄池盟寜知甬東徙南武城城己<lb/>
墮我來覽古仍賦詩棠梨花落雨絲絲遊子西行何日<lb/>
<pb n="KR4e0056_WYG_006-12b"/>
歸悵望不見令人悲<lb/>
　　髙房山雲山圗<lb/>
尚書髙公冩山水神妙深造董與米想當解衣盤礴初<lb/>
雲氣淋漓落生紙憶昔故都全盛時大藩冠盖羅熊羆<lb/>
春明幕府文字簡緩帶輕裘信馬歸湖上青山龍鳳飛<lb/>
五雲特立何巍巍隂晴朝暮多變態㸃染粉墨歸毛錐<lb/>
嗟予生晚徒企慕不獲從容陪杖屨小牕展巻記曽遊<lb/>
彷彿初陽臺下路谿回略彴號驚湍松山漠漠生晝寒<lb/>
<pb n="KR4e0056_WYG_006-13a"/>
仙翁丹成己長往空留館宇瓊林瑞三邊烽火埋黄霧<lb/>
夢墮湖山未能去雞犬相隨欲問津避地桃源在何處<lb/>
　　贈李擴<lb/>
蒼頡史籀世既逺斯冰徐張猶善書國朝傑出吳與趙<lb/>
俗工紛紛譌魯魚如錐畫沙釵折股㑹稽嶧山化黄土<lb/>
尚幸新泉丹井存更有吴興能復古鴻都石經刼火焚<lb/>
蓬萊翻刻亦飛塵二碑屹立潁昌里字畫猶為人所珍<lb/>
青城山樵虞閣老書法中郎名譽早蕭吴楊杜號升堂<lb/>
<pb n="KR4e0056_WYG_006-13b"/>
昆吾金刀刻剛卯華亭李擴心好竒凡將尉律㓜所師<lb/>
商盤周鼓秦漢石臨摸掃秃千毛錐朅來相見婁江沚<lb/>
鐡崖鐡限親曽履富兒金多招不行門外求書日成市慈<lb/>
親倚閭思告歸歸去匆匆仍索詩嗟予潦倒丘壑裏遲子<lb/>
銘功書鼎彛<lb/>
　　張師䕫闗山行旅圖<lb/>
青山盤盤樹簇簇岡巒縈紆路詰曲長橋如虹横絶谷<lb/>
崩崖中斷歕雪瀑客子出門霜滿屋石磴犖确驢觳觫<lb/>
<pb n="KR4e0056_WYG_006-14a"/>
谿頭待渡人立鵠烟水微茫漾初旭東窮滄海西岷峨<lb/>
梯扳鳥道航鯨波重樓複閣岩之阿安得稅駕同婆娑<lb/>
䕫翁八十雙髩皤飲少輙醉醉輙歌泉南漫仕廿載過<lb/>
不歸奈此谿山何<lb/>
　　怡雲閣<lb/>
　甲申嵗閏張貞居先生過予婁江之書樓偕行則句<lb/>
　曲周本原也二君先後蛻去今己卄載矣周之仲曰<lb/>
　致和以予與其伯兄有一日之雅遣姪虚白來徵怡<lb/>
<pb n="KR4e0056_WYG_006-14b"/>
　雲閣詩雖未及識而義不可辭敬賦一解併致懐思<lb/>
　二君之意云<lb/>
句曲凋仙館兹山多白鵠積雲盪胸起層霄紛郁郁巻舒本<lb/>
無心成盖復輪囷五色散晴采三素墮寒影朝隨白鵠積金<lb/>
峰暮逐神蝙福鄉井山中宰相挂冠歸身似閒雲豈受覉不<lb/>
堪持贈賦詩寄變化靜觀聊自怡商之孫子清廟噐靈笈琅<lb/>
章發𤣥秘飛閣馮虚杪萬松隂合牕扉凝玉氣貞居先<lb/>
生楊許儔曽過婁江江上樓論詩秉燭坐清夜傾盖始<lb/>
<pb n="KR4e0056_WYG_006-15a"/>
識髯翁周我亦華陽洞中吏不歸已是三千嵗西訪髯<lb/>
周弟與孫為覔怡雲當少愒<lb/>
　　送友人興化衛幕<lb/>
六月入閩闗榕隂夾道凉鷓鴣飛鳴苦竹岡一重一崦<lb/>
山蒼蒼雲山蒼蒼馬前起南往莆田尚千里乾魚望祭<lb/>
武夷君考亭肅謁朱夫子九仙委蛇海上來挾以鳥石<lb/>
何巍哉黔黎久沐常衮化野花自發閩王臺候吏立江<lb/>
滸小隊前負弩髙城屹屹擁儲胥太府潭潭列貔虎稅<lb/>
<pb n="KR4e0056_WYG_006-15b"/>
駕趨蓮幕考籍閱我師時平簡書靜覽古還哦詩端明<lb/>
古遺直夹漈富著述子孫雖為庶遺跡猶可覔亦有䕶<lb/>
法之善神竊弄威柄痛生民忠邪同歸一坏土耿耿信<lb/>
史書奸臣送君莆田去興懐歌短歌登髙儻有賦馳寄<lb/>
莫蹉跎<lb/>
　　蘓小小像<lb/>
錢唐江中濤似雪錢唐湖頭好花月錢唐女兒蘓小小<lb/>
艶質清歌兩竒絶紗牕夢回春己深黄梅雨潤越羅衾<lb/>
<pb n="KR4e0056_WYG_006-16a"/>
䰀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>結偏倦梳掠袖擕檀板愁縈心冶容誨淫古所鄙<lb/>
千載尚猶傳畵史却憶當年桓少君鹿車共挽歸鄉里<lb/>
　　送吴敬徳之濟寜<lb/>
黄河冰泮春水生張颿泝流三日程買魚酤酒入閘去<lb/>
栁岸桑畦嗁早鶯歌風臺前塵眯目道路征車聲轆轆<lb/>
秪今邊徼靜烽烟百丈縴舩隨處宿濟州城下舊曽逰<lb/>
少年歴覽今白頭秦碑漢碣尚壁立大書深刻蟠蛟虬<lb/>
太白酒樓髙百尺東望青山是鄒嶧市井雖經刼火餘<lb/>
<pb n="KR4e0056_WYG_006-16b"/>
風景不殊還似昔送君婁曲栁色濃大舩撾鼔聲隆隆<lb/>
歸涂擬蹋梅黄雨莫待霜林棗子紅<lb/>
　　張谿雲耕讀圗<lb/>
雨過青山麓谿流漲新緑麥熟雉將雛桑老蠶上簇荷<lb/>
鍤朝出耕釋耕還讀書行行負薪誦咄咄帶經鋤門無<lb/>
石壕吏戸有畢卓罋客至輙傾嘗嬉笑襍嘲諷此非桃<lb/>
花源乃是朱陳村兒女畢㛰嫁含飴弄諸孫于戱髯張<lb/>
非畵史才比中郎亦無子空留遺墨在人間竹屋荒凉<lb/>
<pb n="KR4e0056_WYG_006-17a"/>
月如水<lb/>
　　贈劉宗永<lb/>
曹魏製墨推韋氏後來獨數南唐李李家父子藝絶倫<lb/>
徙居歙嶺由易水膠煮鹿角松花烟劔脊小餅雙龍騫<lb/>
堅能削木黒㸃漆好事寳藏今尚傳蒲潘郭葉宋諸子<lb/>
姓名班班書墨史近代西江朱萬初龍香上貢奎章裏<lb/>
嗟予老病卧山林時磨破硯臨來禽清晨有客叩户入<lb/>
手抱豹囊操楚音自言家本廬陵住金粟岡頭釣遊處<lb/>
<pb n="KR4e0056_WYG_006-17b"/>
南窮五嶺北燕然澒洞風塵未能去少年結客輕公侯<lb/>
五陵豪俠同追遊黄金散盡黒貂敝空餘老氣横髙秋<lb/>
却埽烟煤開甕牖梣汁和膠審時候丹砂紫沈腦麝金<lb/>
萬杵春雷鳴銕臼一螺𤣥玉瑩無瑕時時抱送文章家<lb/>
得錢酤酒開小口醉蹋明月欹烏紗我聞此語重感慨<lb/>
兵後髙門幾家在繡衣紈袴走亂離無術終填溝壑内<lb/>
只今車馬四海同大船撾鼓揚輕篷西泝宫亭過章水<lb/>
投老還鄉誰似公<lb/>
<pb n="KR4e0056_WYG_006-18a"/>
　　鶴瓢山房圖<lb/>
鶴瓢山房大隠所居乃在泰伯三讓里雖道廹㕓市山<lb/>
林如鶴瓢仙者玉為質紫髯蝟磔目㸃漆小謫人間甲<lb/>
子初那計緱桃幾偷喫丹成不肯獨長生時施狡獪蘓<lb/>
罷民金鍼幻作黍珠境跛痾積逮皆能行既識鶴瓢勝<lb/>
按圖入㝠想彷彿得要領長藤古木路迂回飛泉落澗<lb/>
聲喧豗不放落紅隨水去恐引辟地秦人來鶴可騎瓢<lb/>
可酌酌罷縣瓢身上鶴世人仰望不可親謖謖松風號<lb/>
<pb n="KR4e0056_WYG_006-18b"/>
萬壑<lb/>
　　玉山草堂為沈南叔賦<lb/>
東老草堂在何許崑玉峰前婁水陽恠石當門猛獸伏<lb/>
長松繞屋神蜦翔芸牕展巻聲琅琅若出金石諧宫商<lb/>
嵩髙山中隠者所浣花谿上詩人莊小亭野芳發幽香<lb/>
鷗波淼淼涵天光南隣老翁覔酒伴短笻緩策行相羊<lb/>
草堂之樂樂無央豺虎遁跡罔兩藏何人冩圖落塵世<lb/>
乃是四明狂客老更狂烏乎四明狂客老更狂生紙潑<lb/>
<pb n="KR4e0056_WYG_006-19a"/>
墨兀老蒼<lb/>
　　杏花金羽圗<lb/>
盈盈䋣杏花團雪穠艶飄香春正月繡幙低埀䕶曉寒<lb/>
金羽枝頭巧調舌風流詞客太多情花中吹笛到天明<lb/>
援毫不草江南賦粉墨經營為冩生<lb/>
　　太真睡起圗<lb/>
博山烟銷沉水香昭陽殿中清晝長桃笙翠滑睡初熟<lb/>
嫣然秋水芙蓉芳緒龍爪痕殷不滅寳鈿尚掩酥胷雪<lb/>
<pb n="KR4e0056_WYG_006-19b"/>
漁陽鼙鼓驚夢還化作馬嵬坡底血<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集巻六<lb/>
</p>
<p>
</p>
  </div>
</body>
</text>
</TEI>
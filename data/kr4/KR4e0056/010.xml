<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻十</head> <lb/>
    <p>
<pb n="KR4e0056_WYG_010-1a"/>
欽定四庫全書<lb/>
　耕學齋詩集巻十<lb/>
　　　　　　　　　　　　　明　袁華　撰<lb/>
　律詩<hi>七言</hi>
　　寄張師允御史兼柬髙則誠省郎<lb/>
中臺御史國元儒清廟雍雍列六瑚暫奉旂常司禮樂<lb/>
又峩獬廌費謀謨河歸故道朝東海日麗中天照八區<lb/>
遥想此時髙録事定陪<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬歩雲衢<lb/>
<pb n="KR4e0056_WYG_010-1b"/>
　　送季景福鍊師遊武當<lb/>
武當之山天與齊子往訪道窮扳躋石乳春流飛肉䑕<lb/>
日輪夜轉聞天雞身試水崖松下石手援銕絙雲中梯<lb/>
歸途儻遇白騾叟為我問訊君毋稽<lb/>
　　次韻瀞天鏡見招奉東雲扉講師兼懐張外史<lb/>
曽陪外史清涼室二老風流老更狂海上留衣無吏部<lb/>
僧中愛馬獨支郎近傳蓮社開龍井更約蘭亭汎羽觴<lb/>
己辦青鞋仍載酒舉杯同吸鑑湖光<lb/>
<pb n="KR4e0056_WYG_010-2a"/>
　　小梅軒<hi>舟名</hi>
浮家一舸逐鴟夷瀛海微茫渺所思直欲星槎天上去<lb/>
何如雪艇月中移牕開山木聼谿放簾捲江花看水嬉<lb/>
獨倚飛軒瞰歸鳥楚雲湘雨念深期<lb/>
　　次韻陳敬初陪貢泰甫待制降香婁上<lb/>
使節煌煌照海濵錦袍光被寵恩新馬班父子昭前史<lb/>
蘇宋文章繼故人甲帳泠風神欲語斗杓埀野月如輪<lb/>
禮成歸蹋南州雪猶得延陪笑語頻<lb/>
<pb n="KR4e0056_WYG_010-2b"/>
久懐簮盍話深期又阻江亭把酒巵詞客暫為遷客去<lb/>
徳星還傍使星移放情自愛閒兼靜違世真非懶與癡<lb/>
待理闔閭城下棹共談京洛慰遐思<lb/>
　　送趙季文湖州知事<lb/>
昔日參軍今幕府水精宫裏又重來近除牧守皆清選<lb/>
況復參謀得大材山色滿簾雙燕入溪光照雪一舟回<lb/>
管公樓下花如霧應擬登臨送酒盃<lb/>
　　錢塘秋興<lb/>
<pb n="KR4e0056_WYG_010-3a"/>
木落江空鴻鴈横髙秋倦客不勝情中原父老憂河决<lb/>
南徼黔黎望賊平漢武宣房歌瓠子魯連遼海却秦兵<lb/>
西風獨倚層樓上把酒無言對月明<lb/>
慈雲嶺下拜郊臺遺老曽看鹵簿來自昔祊田供黍稷<lb/>
于今輦道沒蒿萊金河鴈過沈寒日銀海鳬飛化刼灰<lb/>
更上髙丘表忠觀殘碑剥落重興哀<lb/>
　　秋江釣艇圗<lb/>
我昔繫纜桑落洲好山無數當舩頭大孤絶立小孤險<lb/>
<pb n="KR4e0056_WYG_010-3b"/>
江水逺兼湖水流扁舟老叟釣斜日斷崖古木含清秋<lb/>
草堂撫卷重感慨滿眼風塵懐舊游<lb/>
　　次韻答于彦成<lb/>
賀監東歸謾自憐思迷芳草緑芊芊閒乘野鶴如騎馬<lb/>
醉著宫袍不上舩晞髪定從天姥頂餐霞應在㑹稽巔<lb/>
荔漿百斛山中熟肯向蘓家覔酒錢<lb/>
　　次韻頋玉山寄<lb/>
草堂東郭帶烟蘿門外髙軒客屢過鄭國上卿知叔向<lb/>
<pb n="KR4e0056_WYG_010-4a"/>
新豐逆旅薦常何栁迷官道鶯遷木花暎春江水動波<lb/>
已許芝雲分半席嘉時行樂醉時歌<lb/>
　　送强彦栗募農赴都<lb/>
燕趙開田千里餘募民南國課耕鉏豳風舊詠農官政<lb/>
大有重看太史書麥秀郊原將乳燕花飛野水欲生魚<lb/>
耕莘釣渭皆王佐行見承恩侍屬車<lb/>
　　答頋周道<lb/>
司户謾憐稱畵絶都官翻訝坐詩窮也知困頓塵埃裏<lb/>
<pb n="KR4e0056_WYG_010-4b"/>
何似栖遲草澤中江日荒荒連野白楓林槭槭帶霜紅<lb/>
春來擬約錢湖上聮轡看山踏曉風<lb/>
　　寄湖南經歴富珠哩子昇<lb/>
洞庭湖南木葉黄桓桓憲府肅秋霜弭節還臨楚王澤<lb/>
觀風定到屈原鄉澧蘭沅芷思公子郢曲巴歌唱女郎<lb/>
好把音書寄千里㝠鴻今己過衡陽<lb/>
　　送友人赴都<lb/>
闔閭城下送君初十月征途雪載車宣室蒼生應有問<lb/>
<pb n="KR4e0056_WYG_010-5a"/>
新豐逆旅豈無書天開析木瞻辰極山合燕然抱帝居<lb/>
倚馬定看書露布王門何必曳長裾<lb/>
　　北固眺望<lb/>
大江東下渺滄溟目盡淮山一髪青三國英雄終割㨿<lb/>
六朝文物己凋零寄奴故宅今為寺瘞鶴空墳尚有銘<lb/>
漁笛數聲天外落客懐無賴倚闌聽<lb/>
　　金山寺<lb/>
妙髙峰下龍游寺小艇能為半日留靈物上隨雷電化<lb/>
<pb n="KR4e0056_WYG_010-5b"/>
大江中抱石崖流濤頭鐘鼓黿鼉伏鼇背樓臺日月浮<lb/>
欲汲三泠泉煮茗誰將長綆取深湫<lb/>
　　送友人授館崇明<lb/>
中州人物舊家聲皎皎風姿玉雪明過海綵舟無百里<lb/>
傳經絳帳有諸生夜瞻北極天如盖曉望東瀛水似城<lb/>
椒子花開春又暮好將書札慰離情<lb/>
　　寄于彦成<lb/>
莊北莊南雨乍零繁花如雪照空㝠玉壺羙酒拈重碧<lb/>
<pb n="KR4e0056_WYG_010-6a"/>
石室藏文繙殺青儵忽無煩鑿渾沌春秋有待問㝠靈<lb/>
松顛騏驥飛行處定約麻姑訪蔡經<lb/>
　　答繆叔正見寄兼東琦元璞<lb/>
闔閭城裏連朝住秋雨秋風過客稀且泛徵君彭澤菊<lb/>
誰歌義士首陽薇清霜滿野羣烏下逺水兼天一雁飛<lb/>
憶共孤蓬婁水曲行觴聮句月中歸<lb/>
空城落月噪饑鴉殷地秋風動鼓笳洗甲天河無壯士<lb/>
馳車原隰有皇華人生擾擾投林鳥嵗事怱怱赴壑蛇<lb/>
<pb n="KR4e0056_WYG_010-6b"/>
只許龍門看泉者笑揮談麈落空花<lb/>
　　寄岳季堅詩客計籌山杜丹丘洪碧海<lb/>
牀頭有酒未為貧汗漫山林一散人巳過丹丘期洗髓<lb/>
還從碧海看揚塵樓開千嶂雲霞曙泉落雙溪草樹春<lb/>
何日相從問真訣緑隂深處岸烏巾<lb/>
　　送湯子誠帥掾<lb/>
掾郎匹馬南闗去木落江空送鴈羣不但鄼侯能給餉<lb/>
也知韓愈解從軍連營笳鼓花邉合小隊旌旗栁下分<lb/>
<pb n="KR4e0056_WYG_010-7a"/>
況是大藩財賦地哦詩横槊屬夫君<lb/>
　　次韻錢思復五山留題<lb/>
蘭舟東下汎滄浪路入仙源草木長綵筆題詩情自適<lb/>
白頭傾盖意難忘坐深河漢星流屋語久芙蓉露濕裳<lb/>
别後相思對明月吴江楓落有清霜<lb/>
　　丙申正月十七日避地商墓<lb/>
谿閣春明雨乍停游絲百尺墮牕櫺燕歸故國蘼蕪緑<lb/>
戰退空原燐血青未見王師除叛逆謾將詞賦慰飄零<lb/>
<pb n="KR4e0056_WYG_010-7b"/>
囏時㑹合須謀醉笑指丹泉㵼玉缾<lb/>
今朝雨晴天氣好黄栁葉深含夕曛髙閣下臨平野濶<lb/>
青山中斷大谿分樹嗟江夏桓司馬詩憶天台鄭廣文<lb/>
海内風塵猶未息書生亦欲學從軍<lb/>
　　次韻王叔正陪李廷璧郭希仲同集玉山草堂<lb/>
亂離又見臘嘉平訪舊仍同上客行報國終慙結襪子<lb/>
出闗應慕棄繻生濤江水發舩如馬雪浦春回栁似城<lb/>
懐人索句草堂裏南望孤雲多逺情<lb/>
<pb n="KR4e0056_WYG_010-8a"/>
　　草堂夜集<lb/>
花落銀盤蠟炬紅杯行小閣夜無風應須通籍金閨裏<lb/>
且要埋頭麯蘖中石室書紬司馬史草堂吟絶杜陵翁<lb/>
酒酣莫笑踈狂甚我欲相從盖次公<lb/>
　　丙申嘉平二十四日鐙下偶成<lb/>
嵗晏蕭蕭風雨生交年節近月書正杯盤羅列昏祠竈<lb/>
鼓角悲淒夜扞城未獻椒觴陳雅頌且分豆粥泛膏餳<lb/>
乞將得酒年逢酉㑹見承平息戰爭<lb/>
<pb n="KR4e0056_WYG_010-8b"/>
　　陪趙仲光頋仲瑛遊崑山<lb/>
林壑秋髙絶㸃埃畵舩載酒對山開霜明逺浦蒹葭老<lb/>
木落空江鴻雁來魏國王孫多麗藻華陽真逸有仙才<lb/>
翠微閣下經行處重為題詩拂紫苔<lb/>
　　病中次韻答諸葛用中見寄<lb/>
連朝寒熱相攻戰帕首伸吟擁被眠頭但岑岑如砭骨<lb/>
身常兀兀似乘船謾憐方朔饑求米誰似蘓卿凍嚙氈<lb/>
料得故人同寂寞客窻泚筆冩詩篇<lb/>
<pb n="KR4e0056_WYG_010-9a"/>
避地移舟江水濵風塵愁殺未歸人夷亭城下空懐土<lb/>
甫里湖邊又見春日落長林烏亂呌雪晴大澤鴈飛頻<lb/>
題詩寄逺還相憶坐對梅花月色新<lb/>
　　玉山對雪<lb/>
玉山山中嵗未暮斗柄先回八日春水邊楊栁開青眼<lb/>
牕外梅花似玉人得子須當探虎穴上書誰解逆龍鱗<lb/>
草堂對雪栖禪夜定有驚呼祈孔賔<lb/>
　　送張天爵奉賀正旦表航海赴都<lb/>
<pb n="KR4e0056_WYG_010-9b"/>
相臣奉表天邊去使者乘槎海上行旌旗影拂波濤靜<lb/>
宫殿春開日月明中原未必無王猛前席須當問賈生<lb/>
風景不殊民物異江南遺老望休兵<lb/>
颿檣跋浪駛如鴻縹緲神京在眼中天地未明先見日<lb/>
九天直上更凌風蓬萊水弱流清淺龍虎臺髙氣欝葱<lb/>
咫尺鳳城春似海五雲端拱帝王宫<lb/>
耽耽雙闕起中央繚繞紅雲黼扆傍麐史己書王正月<lb/>
鳳函初上帝封章殿頭楊栁黄於鵠海子鴐鵝白似霜<lb/>
<pb n="KR4e0056_WYG_010-10a"/>
拜賜君恩歸佐郡錦衣光彩照髙堂<lb/>
憶得長淮汗漫時樓臺歌吹錦城圍吕梁水落河魴美<lb/>
芒碭霜寒野雉肥道路久無人北上闗河空有鴈南飛<lb/>
可憐風物非疇昔蒿棘如林蔽夕暉<lb/>
　　青松白石軒<lb/>
髙人種玉玉山中上有支離之恠松絶壑雲根蹲虎豹<lb/>
隂崖雪幹攫蛟龍青精飯受神仙訣金粉花浮虎魄醲<lb/>
為折長枝當麈尾何妨踞石語從容<lb/>
<pb n="KR4e0056_WYG_010-10b"/>
　　岳季堅王叔明梧竹堂同集時季堅將歸黄鶴山<lb/>
長日園池水竹隂臨深展席酒同斟花開薝蔔五月雪<lb/>
果熟枇杷萬樹金未覺山王稱曠逹更逢頋陸寫蕭森<lb/>
獨憐黄鶴歸耕者詩酒何時再盍簮<lb/>
　　頋國衡海上歸㑹于可詩齋分韻得從字<lb/>
出處能全孝與忠寜辭大海駕䝉衝祗將禮義為干櫓<lb/>
豈但韜鈐閟虎龍烽火頻年成逺别酒尊今夕復相從<lb/>
金符紫綬居重慶勲業當期上景鐘<lb/>
<pb n="KR4e0056_WYG_010-11a"/>
　　夜坐聽雨偶成<lb/>
哦詩聽雨向西牕猶勝銜枚夜渡江赤壁焚舟驚破魏<lb/>
馬陵斫木善收龎身經䘮亂家何在老去情懐酒易降<lb/>
清坐不知更漏永抛書假寐對殘缸<lb/>
　　寄于彦成<lb/>
欲采蘋花遺所思玉山山中秋日遲遥天孤鳥沒蒼靄<lb/>
急雨大魚飛碧池握手過谿當此夕攅眉入社定何時<lb/>
獨憐滿地干戈起對酒毋煩重賦詩<lb/>
<pb n="KR4e0056_WYG_010-11b"/>
方塘如鑑淨無波花氣生香雨乍過河漢露涼星斗濕<lb/>
江湖水落鴈鴻多不辭歸隠在松菊莫遣移文裂芰荷<lb/>
安得手招笙鶴侣㑹稽山裏聽笙歌<lb/>
　　留題長慶寺呈天鏡浄公<lb/>
　長慶寺普竹園寺西則㑹稽縣學黄竹園境頗幽寂<lb/>
　余將南歸題以誌别<lb/>
隂隂雙梓晝當門問訊毘耶丈室尊謫仙時過青蓮宇<lb/>
異道或來黄竹園山近蓬萊深雨露地隣泮水薦蘋蘩<lb/>
<pb n="KR4e0056_WYG_010-12a"/>
會稽自昔多竒跡奈此南歸駕短轅<lb/>
　　芝雲堂小集<lb/>
池館風微白晝長芭焦葉大午隂涼蜻蜻㸃水髙低見<lb/>
燕燕衝花下上忙酪粉蔗漿銀盌凍蓴羔鱸膾玉醪香<lb/>
醉騎黄鵠雲中去豈為暌離慘别腸<lb/>
　　送岳季堅歸黄鶴山<lb/>
草堂新築臯亭下雞犬相隨問去程牧犢謾傳琴上操<lb/>
伯倫真得酒中情荷鉏曲澗霜初下晞髪陽阿日始生<lb/>
<pb n="KR4e0056_WYG_010-12b"/>
莫向囏時嗟不遇龎公猶隠鹿門耕<lb/>
　　登綽墩<lb/>
白雲屏上倚危闌陡覺梅風四月寒雲接姑蘓山莽蒼<lb/>
春生澤國水瀰漫秔稻再聞輸貢賦王師誰報渡桑乾<lb/>
道人築就栖禪窟好似香山八節灘<lb/>
　　次韻酬鮑仲孚出郭偶成<lb/>
春波門頭春己深曖曖逺村樹隂隂故人江海三年别<lb/>
老鶴雲霄萬里心暇日何妨隨歩屧清時未許擲朝簮<lb/>
<pb n="KR4e0056_WYG_010-13a"/>
竹橋東畔齋居好尚記持盃對月吟<lb/>
　　頋玉山新成釣月磯軒<lb/>
荷蓧行歌與世違鶴歸城郭是耶非種桃道士𤣥都觀<lb/>
汎月仙人采石磯大野龍蛇方起陸青㝠鴻鵠自髙飛<lb/>
軒前一架薔薇樹猶放踈花向落暉<lb/>
　　寄陸原祥<lb/>
幽人抱道不出户水竹蕭然繞舊居清坐自臨修禊帖<lb/>
感時閒擬絶交書烟銷艾納薫金鴨酒㵼松肪膾鯉魚<lb/>
<pb n="KR4e0056_WYG_010-13b"/>
日日題詩慰牢落未應與世頓相踈<lb/>
　　送梅節判兼寄謝湖州<hi>次韻</hi>
白舫青帘海上回賦詩莫訝雨頻催阮瞻作掾惟三語<lb/>
王粲傷時詠七哀閶闔風生銷酷暑攙搶星墮淨氛埃<lb/>
吴淞東接婁江水乘興毋煩數往來<lb/>
明公持節洞庭丘文采風流禮數優朱幡皁盖干城日<lb/>
青雀黄龍大閲秋漢室興圖恢鄧禹唐家諫䟽屬韓休<lb/>
水西開士時相見爛熳新詩共倡詶<lb/>
<pb n="KR4e0056_WYG_010-14a"/>
萬姓流離荷厚恩依然桃李滿深村謝安已起居廊廟<lb/>
梅福何緣隠市門喜見淳龐如魯俗不聞暴虜似羌渾<lb/>
政成奏對長揚殿賜酒應霑白獸樽<lb/>
　　初適嘉興次韻答鮑仲孚先生<lb/>
於越敗吴於㰎李兵交豈意古今同傷心遺老風塵際<lb/>
舉目河山草莾中白骨似霜秋滿野大星如月晝行空<lb/>
獨憐鮑叔偏如我對客揮毫目送鴻<lb/>
　　七月五日送葛天民歸湖州<lb/>
<pb n="KR4e0056_WYG_010-14b"/>
傾盖相逢英妙年靜依禪客興蕭然叩閽未上平戎策<lb/>
佩犢歸耕負郭田水落烏程谿似帶星明牛女月將弦<lb/>
飛樓結傍長松樹最愛青山墮几前<lb/>
　　武林即事<lb/>
不到錢塘己五年故交零落倍<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然何人拔劔歌𤣥武<lb/>
有客題詩拜杜鵑錦繡湖山多虎跡鸎花巷陌斷人烟<lb/>
傷情獨有中天月依舊清光照冷泉<lb/>
切雲雉堞欝崔嵬氣壓江山勢壯哉萬騎貔貅金作甲<lb/>
<pb n="KR4e0056_WYG_010-15a"/>
九闗虎豹玉為臺棄繻獨羡終軍志保鄣唯稱尹鐸才<lb/>
天運循環真有數腐儒白首重興哀<lb/>
　　次韻寄謝錢塘<lb/>
新開别墅對西山燕坐凝香日閉闗鶗鴂先鳴農事動<lb/>
兠鍪不舉羽書閒花前五馬春遊樂月下雙鞬夜邏還<lb/>
上番梅花曽有約舊題重拂石苔斑<lb/>
　　施克讓大監以効忠輸貢南來㑹于錢塘<lb/>
秘監風流髩未絲為詢忠義向南陲黔黎思漢中興日<lb/>
<pb n="KR4e0056_WYG_010-15b"/>
繡斧還鄉奉使時金匱紬藏書灝灝木天儤直漏遲遲<lb/>
好期勲業書麟史行賛謀謨入鳳池<lb/>
海内紛紛亂若絲乘桴直泝浙江陲中原將帥休兵日<lb/>
南國稊航入貢時賈誼感時多太息馮唐投老尚栖遲<lb/>
客牕獨坐無聊賴靜數飛花落研池<lb/>
還歸鳳閣掌綸絲況爾風烟靜四陲海上乘槎無博望<lb/>
闗中置驛有雷時羽書己報荆襄復饟運休嗟蜀漢遲<lb/>
聖代秘書皆宰輔扶揺九萬起天池<lb/>
<pb n="KR4e0056_WYG_010-16a"/>
　　送唐本初之茅山<lb/>
唐君本出公房裔寄跡黄冠髩己華欲訪洞經參玉訣<lb/>
不求句漏覔丹砂弟兄得道惟茅氏父子登仙有許家<lb/>
老我平生逺遊履塵緣未斷獨興嗟<lb/>
九老仙都印未刓華陽宫闕聳髙寒隠君書著登真訣<lb/>
長史碑題舊觀壇望拜竹宫流爟火歩虚菌閣侯神官<lb/>
姓名己在龜臺籍鶴背風清聚鶡冠<lb/>
　　闕中孚予同年也至正丙午五十一嵗中孚上有<lb/>
<pb n="KR4e0056_WYG_010-16b"/>
　　慈母下有曽孫一門五世十月卄又四日適逢初<lb/>
　　度賦此以慶之<lb/>
同生延祐丙辰年惟子斑衣舞膝前上壽百齡尊齒徳<lb/>
一門五世見曽𤣥筍輿春侍花間去竹馬朝迎栁下還<lb/>
有子有孫皆孝敬山南崔氏世稱賢<lb/>
　　野航軒<lb/>
軒開花栁照波明嘯傲篷牕悦野情恍載春流天上坐<lb/>
翻疑晩飯越中行攜家未遂鴟夷隠汎宅甘從甫里耕<lb/>
<pb n="KR4e0056_WYG_010-17a"/>
不問主人當往造樵青還解笑相迎<lb/>
　　梅花汎酒<lb/>
姑射仙人挾麯生醉鄉寄跡類浮萍影沈若水驚横玉<lb/>
香散黎雲夢吸鯨止渇屢呼仙掌送和羔錯訝素娥擎<lb/>
傾盃片片沿流去應誤漁郎放棹行<lb/>
　　挽張子英别駕<lb/>
瀟洒丰姿冰雪如甘泉閒止有齋居囊中秘訣神人授<lb/>
墓上雄文太史書曳杖軍門曾獻策歸耕田里欲縣車<lb/>
<pb n="KR4e0056_WYG_010-17b"/>
雙鈎晉帖皆希世洗玉池空月影虚<lb/>
　　送人歸京師<lb/>
秦淮水落大江奔西溯蘭舟海上村栁色曉濃鳷鵲觀<lb/>
棣花春韡脊令原紫髯上將初分閫白髪慈親政倚門<lb/>
歸向髙堂躬定省對床風雨擬重論<lb/>
　　送錢虛白鍊師還茅山<lb/>
青山卵色起中天馬領良常紫翠連雙璧己薶秦相篆<lb/>
五鍾猶記地皇年黄連乳爇神初下紫术膏成骨易仙<lb/>
<pb n="KR4e0056_WYG_010-18a"/>
安得同騎大鶴去華陽南便覔真詮<lb/>
雙舄凌空去莫扳惟聞飛佩玉珊珊故家遺老俱凋謝<lb/>
采藥名山自往還鳯尾盖隨雲影動鹿皮冠映雪痕斑<lb/>
海桑陵谷雖遷變獨有壺中日月閒<lb/>
　　寄錢淮南<lb/>
風清淮海水無波緩帶輕裘自雅歌玉壘金城嚴虎豹<lb/>
丹書銕劵誓山河也知韓范懐經濟不數儀秦用揣摩<lb/>
況是玉堂揮翰手紀功銘向石崖磨<lb/>
<pb n="KR4e0056_WYG_010-18b"/>
全吴分閫鎮殊方坐擁貔貅十萬强蓄糓廣田推鄧艾<lb/>
運籌決勝屬張良儲胥蔽日清江浦䆉稏連雲白水塘<lb/>
時憶壯游興感慨相思目送鴈南翔<lb/>
　　送閔鍊師省兄還茅山兼柬錢虚白<lb/>
伯兄兵隔海之隅仲也東尋軼兩鳬閔氏聖門稱孝子<lb/>
道家句曲號仙都塤箎迭奏宫商合風雨連床語笑俱<lb/>
此去定逢錢逸士為詢芝术寄來無<lb/>
　耕學齋詩集巻十<lb/>
</p>
<p>
</p>
  </div>
</body>
</text>
</TEI>
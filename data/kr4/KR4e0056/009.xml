<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻九</head> <lb/>
    <p>
<pb n="KR4e0056_WYG_009-1a"/>
欽定四庫全書<lb/>
　耕學齋詩集巻九<lb/>
　　　　　　　　　　　　　明　袁華　撰<lb/>
　排律<lb/>
　　送殷孝伯之咸易教諭<hi>三十六韻</hi>
聖代崇文化賢良起草萊鳳鳴暘谷日魚躍禹門雷匠<lb/>
石無遺棄洪纎在剸裁咸陽秦赤縣博士楚宏材話别<lb/>
嗟吾老横經羡子才渡江淮浦迥泝潁蔡河開紅樹迎<lb/>
<pb n="KR4e0056_WYG_009-1b"/>
官舫黄華暎酒盃紀行應俊逸覽古定徘徊遵陸由梁<lb/>
苑馮虛自吹臺汲京城屹屹艮岳石巍巍蹋月車鳴鐸<lb/>
嘶風騎卷埃吴音傖父訝儒服虜人猜應為青山住知<lb/>
懸白日隤觧鞍依近郭縱馬齕枯荄風急狐狸嘯天髙<lb/>
鴻鴈哀詩情秋共澹鄉夢曉同催喜見烽烟息愁聽驛<lb/>
鼓槌虎牢悲戰骨緱嶺覔仙胎岳仰嵩髙峙河看砥柱<lb/>
裁山川猶鞏固風物亦竒侅雞唱函闗啓龍飛太華來<lb/>
碑亭矜漢好浴殿弔唐灾望極吴天末行窮渭水隈别<lb/>
<pb n="KR4e0056_WYG_009-2a"/>
家傾菊釀到縣動葭灰多士爭先迓諸生獲後陪獻菹<lb/>
芹實豆舍菜酒崇罍五傳遺經在三餘萬巻該尊王明<lb/>
大義抑伯黜渠魁寒榻臯比設朝槃苜蓿堆樹萱思奉<lb/>
母援柱念提孩有弟能調饍何郵不寄梅五陵還突兀<lb/>
八水自縈廻選勝笻扶手遐觀笏拄頦壊基留宿草斷<lb/>
礎長荒苔異域多佳處兹遊寔壯哉丈夫四海志肯使<lb/>
寸心摧<lb/>
　　次韻諸葛用中歸真觀三秀亭紀興<lb/>
<pb n="KR4e0056_WYG_009-2b"/>
舟次䝉城驛名山未暇登歸真聞有觀覽古豈無朋小<lb/>
逕松間入危闌竹外凭亭標三秀異境勝萬人稱玉氣<lb/>
朝凝潤霞光曉散澄雲房通曲宻蘂殿肅嚴凝濟勝資<lb/>
佳具扶顛藉老藤未能忘臬兀豈敢肆驕矜長嘯孫登<lb/>
解躬耕諸葛能華林散鹿跡斷港聚漁罾九醖浮鸚鵡<lb/>
三花覆毾㲪潭清容可鑑谷響語還譍石上便清坐松<lb/>
根稱曲肱愧予才潦倒羡子思川騰擾擾磨旋螘營營<lb/>
棘止蠅四三狙賦芋九萬海摶鵬獨客仍踈懶頑仙絶<lb/>
<pb n="KR4e0056_WYG_009-3a"/>
愛憎行歌采芝曲歸理讀書鐙空谷懐佳士孤雲愧野<lb/>
僧賦詩慙繆拙聊以紀吾曽<lb/>
　　陳李子發解歸席上分韻得三字<lb/>
明詔初登士賢良起朔南太丘雖楚士厥貢逐吴柑昆<lb/>
玉連城重驪珠赤手探桂扳仙窟一浪擊禹門三突陣<lb/>
神初王衝圍戰始酣摛文陳禮樂射策黜奸貪歸日逢<lb/>
重九髙朋喜盍簮黄花映朱寔紫蠏間銀蚶酒㵼盃中<lb/>
緑風生席上談明年京國路春水染袍藍<lb/>
<pb n="KR4e0056_WYG_009-3b"/>
　　送李同知<lb/>
授節明光裏分符淮海潯家傳三禮學夜絶四知金蜀<lb/>
郡流芳逺鄱陽種徳深熬波輸國賦剔蠧慰民心海王<lb/>
夷吾策徒謳子産黔政成還治所撫事動遐吟<lb/>
　　送葛進善逰金陵<lb/>
抱朴諸孫負異材丹成直欲訪蓬萊髙堂霜髩雙親老<lb/>
逺浦征颿一舸開山入金陵雲欝勃江環鐡甕水縈洄<lb/>
鵝黄色上宫牆栁鄂緑香飄禁籞梅獻賦定趨鳷鵲觀<lb/>
<pb n="KR4e0056_WYG_009-4a"/>
題詩擬在鳳凰臺少微光動三台近重譯音翻九域來<lb/>
正旦迎春仙仗集端門待漏曙鐘催公車獨數嚴徐學<lb/>
戰國猶稱范蔡才直節事君真不忝髙懐絶俗又何猜<lb/>
拾遺杜曲詩千首逆旅新豐酒一杯威鳳己巢阿閣日<lb/>
神魚終化禹門雷他時駟馬歸鄉里錦繡宫袍次苐裁<lb/>
　　鄭徳明李廷璧同集頋仲瑛書畵舫分韻得天字<lb/>
我愛山中屋似舩曲闌倒影水行天畵推鄭頋同三絶<lb/>
書至鍾王可並傳把<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>俄驚天欲雪鈎簾恰見月初絃<lb/>
<pb n="KR4e0056_WYG_009-4b"/>
黄浮鞠蘂鵝兒酒紅芼椒花玉鬛鯿北苑風流猶謾仕<lb/>
南宫放曠任稱顛栖烏驚柝翻叢竹潛鯉聽琴出九淵<lb/>
山擁雪巢吟木客樓居雲海宴神仙囏時㑹合須强飲<lb/>
莫惜狂歌醉扣舷<lb/>
　　徐種雲撿校湖光山色軒<lb/>
湧金門裏春如海虚閣亭亭瞰水涯畵棟留雲髙縹緲<lb/>
雕闌轉月澹交加杜陵萬里橋頭酒賀監千秋觀裏花<lb/>
樹樹芙蓉圍别港雙雙鸂鶒聚員沙遊絲趂雨縈紅樹<lb/>
<pb n="KR4e0056_WYG_009-5a"/>
香霧隨風度碧紗隨水荒涼安足數郎官空濶未容誇<lb/>
牕含嶺雪通三島塵逺壺天貯九華<hi>所藏靈碧石號壺中九華</hi>歸去<lb/>
漁舟聞欸乃坐來櫪馬絶喧譁自緣丹扆曾投策應用<lb/>
青門學種𤓰始信登瀛元不逺銀潢從此汎仙槎<lb/>
　<lb/>
　<lb/>
　<lb/>
　<lb/>
<pb n="KR4e0056_WYG_009-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集卷九<lb/>
</p>
<p>
</p>
  </div>
</body>
</text>
</TEI>
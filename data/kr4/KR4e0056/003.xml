<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻三</head> <lb/>
    <p>
<pb n="KR4e0056_WYG_003-1a"/>
欽定四庫全書<lb/>
　耕學齋詩集巻三<lb/>
　　　　　　　　　　　　　明　袁華　撰<lb/>
　五言古詩<lb/>
　　至正乙巳紀興<lb/>
炎精罹阨㑹新都肆奸媮竊權造符命居攝倣伊周甄<lb/>
阜主擊斷王邑叅謀猷殺子墮三綱進女位長秋金匱<lb/>
授神禪即真成篡謀民心本思漢天意終眷劉二八火<lb/>
<pb n="KR4e0056_WYG_003-1b"/>
為主龍奮南陽秋發兵捕不道前騎驅旄頭一皷入長<lb/>
安尚阻漸臺流周還威斗柄按式審休囚傳首詣宛下<lb/>
黔黎起歌謳帝王有真數智力焉能求區區事譎詐萬<lb/>
古徒貽羞<lb/>
揚䧺莽大夫陶潛晋處士校書天禄閣歸耕柴桑里陶<lb/>
情緑酒傾凖易太𤣥擬文章既雄世出處多殊軌直書<lb/>
義自見珎重子朱子<lb/>
朱樓臨大道畵㦸列髙門問是誰人第䟽封兩國尊任<lb/>
<pb n="KR4e0056_WYG_003-2a"/>
俠若孟公養士擬平原客趿明珠履宰胹封熊蹯長兒<lb/>
尚公主中子守名藩睥睨仇讎報誅求鄉里怨一朝被<lb/>
流放不得窺田園富貴如浮雲飄散豈常存階有蒿萊<lb/>
長門無車馬喧鵂鶹鳴廢井鼯䑕上頽垣豪華易凋歇<lb/>
往事那可論空餘乞墦者猶是俠王孫<lb/>
閭閻輕薄兒掉臂起亂離捐生取功名狥財忘險巇魚<lb/>
麗朝結陳肉薄夜登陴論功秉節鉞干城羅虎貔玉刻<lb/>
鹿盧劍翠織蝥弧旗燕馬飽芻豆韓盧厭肉糜晏安懐<lb/>
<pb n="KR4e0056_WYG_003-2b"/>
酖毒富貴履危機飛言起不測車裂徇其屍空令行路<lb/>
人感慨興嗟咨所以昌黎翁為賦召南詩<lb/>
城西有冶女被服何姍姍白玉搔頭鳳黄金㔩髩蟬肌<lb/>
膚若氷雪標格擬神仙不聞傅姆教自擇心所憐俠逰<lb/>
者誰子東家惡少年椎埋白日内剽擊大道邊目成如<lb/>
宿約竊出夜私奔託身不分明色衰中棄捐男兒慎出<lb/>
處景行當勉旃貞哉宿瘤女千古稱其賢<lb/>
蒼龍何煌煌芒角在東方感時耿無寐起視夜未央晨<lb/>
<pb n="KR4e0056_WYG_003-3a"/>
興糞田疇灑流固隄防糓雨扇條風負耒欲分秧立苖<lb/>
本欲䟽薅鉏莠與稂耕耘不鹵莾所報千斯倉豈惟田<lb/>
畯喜婦子亦洋洋嚴霜降中野黍稌登圃塲上當輸國<lb/>
賦下以充餱粮于斯祀先農擊鮮羅酒漿飲福既賜胙<lb/>
再拜奉親嘗願親彌壽考黄耉膺天慶<lb/>
嚶嚶黄鳥鳴莫莫柔桑黝行行抱懿筐摻摻出素手長<lb/>
條手難扳卑枝鈎可取摘遲蠶苦饑姑嫜望來久惟願<lb/>
繭如山繅絲易升斗號寒固未免輸官安敢後輸官庶<lb/>
<pb n="KR4e0056_WYG_003-3b"/>
有餘染絲作長綬蕭闗夫戍還黄金印縣肘<lb/>
燕燕羽差池雙飛復雙止朝從舊主歸暮將舊巢理巢<lb/>
完乳我雛寜辭汙泥滓雄飛去不返雛長各他徙孤鳴<lb/>
芹塘中獨宿杏梁裏蒲栁風凄凄蒹葭露泥泥紅縷繫<lb/>
將離孌彼玉京氏别來隔黄壚飛投墓門死禽鳥尚有<lb/>
知人胡不循禮<lb/>
夭天原上桃濯濯園中栁商飆颯然至榮華變衰朽青<lb/>
年不努力白髪倐盈首身後千載名生前一盃酒歸與<lb/>
<pb n="KR4e0056_WYG_003-4a"/>
東曹掾還為蓴鱸否<lb/>
人生居世間弱草栖輕塵胡為事微利汨汨疲精神牙<lb/>
籌較錙銖㑹計夜逹晨黄金積成埒焉能葆吾真題凑<lb/>
錮三泉虆梩亦掩身貴賤同一死感慨為酸辛不同草<lb/>
木腐予懐古其人<lb/>
　　過張子英閒止齋閲法書名畵<lb/>
歩出甘泉坊始得閒止齋雖廹市中襍頗惬靜者懐閲<lb/>
架發古秘展玩心所諧方忻晝晷永適際風日佳䟽花<lb/>
<pb n="KR4e0056_WYG_003-4b"/>
鄂韡韡好鳥鳴喈喈回策古城隅叢祠臨水涯喬木暝<lb/>
烟合遥峰夕嵐霾寤歌遂成章聊以慰離乖<lb/>
　　郊居<lb/>
郊居旭日旦草木發華妍沃壤潤含雨芳林澹浮烟飛<lb/>
鳴變新聲游泳戱清漣所忻氣候和那計莭序遷逍遥<lb/>
城闕中放浪江浦邊曉從銕塘去暮向樊邨還上懐舞<lb/>
雩詠下擬歸田篇宴安古所戒躬耕樂天年<lb/>
　　野航軒雅集分韻得秋字<lb/>
<pb n="KR4e0056_WYG_003-5a"/>
今日有佳景野航俯清婁酒從碧筩㵼烟向博山浮長<lb/>
林樹隂密方池水氣秋蟬依疎葉語魚唼落花遊暌離<lb/>
獲良覯飛光為遲留<lb/>
　　題金人校獵圖<lb/>
朔風吹驚沙樺林葉斕斒獸肥馬驍䧺校獵出天山曉<lb/>
踰黄龍塞暮過居庸闗騂弓金僕姑寳刀龍爵鐶鴐鵝<lb/>
天際落小隊磧邊還<lb/>
　　題頋玉山摘阮小像<lb/>
<pb n="KR4e0056_WYG_003-5b"/>
夫君青雲姿逍遥在丘園㝠心絶遐想燕坐息衆喧攤<lb/>
書白石上摘阮青松根乃非竹林叟似是醴陵孫<lb/>
　　題頋玉山讀道書小像<lb/>
靈岳聳層霄璚館開金鄉若人秉昭質守一修洞房呼<lb/>
吸龍虎氣𠻳嚥日月芒龜闕西瑶䑓中有明光章下授<lb/>
小兆臣玉檢鸞回翔稽首校隠文琅函耀霞光絳蕉承<lb/>
寳露肉芝冐𤣥霜采掇充服食味傾金梨漿逍遥澹無<lb/>
為壽期穹壤長<lb/>
<pb n="KR4e0056_WYG_003-6a"/>
　　宿承天寺方丈分韻得深字<lb/>
朝遊雙峨陽暮宿雪堂隂月落踈鐘度霜寒清夜深談<lb/>
𤣥析奥義觀妙徵素心白業儻可修攅眉重相尋<lb/>
　　賦得江上女<lb/>
蓀橈送桂旌沿洄多冶情扳條約翠䄂掬水弄璚英清<lb/>
吹隨風度纎腰束素明家居白下里夫戍洛陽城明光<lb/>
朝執㦸細栁夜分營許國承恩重忘歸念妾輕貞心似<lb/>
江水朝夕向東傾<lb/>
<pb n="KR4e0056_WYG_003-6b"/>
　　題松崖圗<lb/>
青山上無極白雲冠其顛旭日照髙林丹碧何鮮妍中<lb/>
有學仙者㝠栖遺世緣天風鼓海濤和以朱絲絃斸苓<lb/>
采白石汲澗煮清泉揮手謝時人飛行凌紫烟<lb/>
　　嘉樹軒分韻得報字<lb/>
艤舟綽山陽重湖水澄浩百年植嘉樹森列若旌纛眄<lb/>
兹亂心曲觸景起哀悼酌泉薦蘋蘩再拜酹神道嗟哉<lb/>
撫育恩罔極何以報頋曕白雲飛囘翔復髙蹈散策日<lb/>
<pb n="KR4e0056_WYG_003-7a"/>
未昬微懐寄幽討<lb/>
　　題丘克莊敬雲樓<lb/>
層樓照宏敞大澤起絪緼容容上承宇靄靄度微芬思<lb/>
親惜流景懐土念離羣拄笏延清賞西山未夕曛<lb/>
　　寄頋玉山<lb/>
窮櫩坐風雨泥涂寡來輈麴生不我即何以寛離憂梧<lb/>
桐漸凋落蟄蟲尚喧啾感時發長歎懐人動遐愁空持<lb/>
菊花詠悵望楚天秋<lb/>
<pb n="KR4e0056_WYG_003-7b"/>
　　題張復初所藏倪雲林畵<lb/>
春草藹碧色春泉流白雲時覔漁樵侣行穿麋鹿羣覧<lb/>
古發長歗尋幽探秘文姢姢雙徑月流景照夫君<lb/>
　　秋夜懐友<lb/>
玉露洗空碧銀潢澹無波懐人起遐想況兹良夜何俯<lb/>
聽百蟲泣仰觀衆星多驚烏未遑息飛鳴擇叢柯中心<lb/>
百感集豈謂悲蹉跎終羡林居子躬耕樂太和<lb/>
　　東臯隠居集陶詩<lb/>
<pb n="KR4e0056_WYG_003-8a"/>
少無適俗韻山澤久見招結廬在人境種苖在東臯披<lb/>
榛歩荒墟晨出肆微勞坐止髙䕃下我行豈不遥繞屋<lb/>
樹扶䟽歛襟獨逍遥渉暑驚秋霜寒風拂枯條時駛不<lb/>
可稽濁酒且自陶提壺挂寒柯聊以咏今朝<lb/>
世短意常多乆去山澤遊草廬寄窮巷嘉穗養南疇凄<lb/>
凄風露支司田眷有秋我實幽居士終懐在歸舟有客<lb/>
賞我趣引滿更獻酧菊為制頽齡酒云消百憂至德冠<lb/>
邦閭自古有黔婁<lb/>
<pb n="KR4e0056_WYG_003-8b"/>
　　宿白蓮寺桂子軒分韻得月字<lb/>
幽夐阿蘭若逍遥謝城闕池廻白蓮風林墮青桂月語<lb/>
深𤣥理釋心清妙香發道人澹無為悠然思超忽<lb/>
　　樓上觀蕩舟婦<lb/>
蕙樓臨廣甸蘭塘通曲湖山光落烏几水影上蝦須蕩<lb/>
槳誰家子輕舟迅若鳬扳蓮覔嘉藕剥芡弄明珠送謌<lb/>
情婉孌賣眼意踟蹰姑嫜在堂上返照下桑榆<lb/>
　　春暉樓前玉繡毬十月試花<lb/>
<pb n="KR4e0056_WYG_003-9a"/>
中園有嘉植凌寒開一枝粉香飄玉質霜氣薄璚肌豈<lb/>
愁冰雪妬應負燕鶯期彷彿唐昌觀依稀后土祠撫時<lb/>
驚節序對酒念暌離太息風塵際看花慰所思<lb/>
　　半月池<lb/>
靈源發龍泓奫停湛空碧影斜瑶臺鏡氣壓橋門壁蜿<lb/>
蟺菖蒲根贔屭蛟龍跡相期學仙徒握手弄雲液<lb/>
　　賦得館娃宫送友人之武岡城歩廵檢<lb/>
驅車閶闔門息駕靈岩下靈岩信清麗維兹館娃所稚<lb/>
<pb n="KR4e0056_WYG_003-9b"/>
子停宵征於焉同覽古夫差昔好奢築宫置歌舞璇題<lb/>
麗層霄丹碧耀平楚藻幄曵華幔妒寵爭媚嫵采香朝<lb/>
艤舟響屧暮清暑代謝人事遷商飆動禾黍俛懐諸宫<lb/>
勝亦復一丘土不作楚囚悲將軍本雄武<lb/>
　　題趙仲穆蘭<lb/>
窈窕楚臯女委蛇佩陸離凌風翳翠袖乘月靡雲旗含<lb/>
嚬嘿延佇怊悵失佳期涉江采璚芳將以遺所思<lb/>
髙人養沖素絶粒栖璚林遊盼瑶華圃珥節閬風岑手<lb/>
<pb n="KR4e0056_WYG_003-10a"/>
持碧玉苗幽香散煩襟相思不可見落日楚江隂<lb/>
　　送張子正謁選赴都<lb/>
巍峩鳷鵲觀岧嶤鳳凰城衣冠列劔佩龍蛇動旗旌碧<lb/>
漲御溝水聲啼上林鶯覽物寫情思無媿水曹名<lb/>
　　次韻答秦文仲<lb/>
晨興謝囂襍晞髪㘴廣庭零露泫叢條初日薄東榮矯<lb/>
首懐友生惻愴難為情有酒但斟酌莫嗟年運傾<lb/>
　　桐川秋夕<lb/>
<pb n="KR4e0056_WYG_003-10b"/>
驅車復驅車駕言適他鄉他鄉非故里相知邈何方敗<lb/>
葉鳴寒蛩素月流空房仰眎河漢髙安得凌風翔<lb/>
商飇下木葉遊子寒無衣山川良阻修嵗暮胡不歸目<lb/>
送孤飛鴻羽翼未有依願言守真素毋勞歌式微<lb/>
　　史仲先梅雪齋<lb/>
窮冬霜露繁堅冰凝大澤微陽地底回區萌將甲拆齋<lb/>
居觀物化光集飛霙白踈梅若髙士空谷聊自適操行<lb/>
雪比潔傾盖成莫逆峩冠柱下史晤對成三益交誼矢<lb/>
<pb n="KR4e0056_WYG_003-11a"/>
弗渝惟感流光易永訂嵗寒盟忠誠著金石<lb/>
　　夜宿福聚蘭若<lb/>
白露被衆草炎歊頓消歇散歩入重闗斜暉薄林樾蕭<lb/>
然古蘭若幽邃類岩穴同心偶相集論議何鋒發仰觀<lb/>
河漢髙清光流素月秋毫粲可數隠見白玉闕徘徊廣<lb/>
庭迥涼飇肅毛骨茗飲消渇吻野蓛錯肴核有客僅七<lb/>
人無酒行百罰庸僧太俗惡決去獸驚狘眷予坐最深<lb/>
吴霜㸃須髪衰病目偏盲材澀思枯渇多君儒林英詞<lb/>
<pb n="KR4e0056_WYG_003-11b"/>
源浩溟渤機錦織流黄佩玉刻剞劂或吟行徐徐或寐<lb/>
坐兀兀人生百年内流光嗟倐忽雄文屹巨碑富貴等<lb/>
滅沒始問平泉樹何如首陽蕨努力樹勲業毋為事汨<lb/>
汨<lb/>
　　送錢逹善之京師<lb/>
白露漙鞠蘂涼飇拂桂枝蕭條平原上黍稌何離離夫<lb/>
君戒行李撫景動遐思山川氣欝葱江河路委蛇青年<lb/>
事鉛槧說禮敦詩書韜鈐秘虎豹竒正分熊羆仰企前<lb/>
<pb n="KR4e0056_WYG_003-12a"/>
哲學節義矢弗虧行矣保令名黄耉以為期<lb/>
　　日夕佳軒<hi>集陶詩</hi>
養真衡茅下好爵吾不榮榆栁䕃後園幽蘭生前庭神<lb/>
淵冩時雨相命肆農耕虚室絶塵想氣徹天宇明涼風<lb/>
起將夕歸鳥趨林嗚班荆坐松下盃盡壺自傾念之動<lb/>
中懐千載有餘情<lb/>
　　仲春釋奠燕集存道齋分韻得天字<lb/>
於穆素王廟層構何巋然時維中春月釋奠加豆籩犧<lb/>
<pb n="KR4e0056_WYG_003-12b"/>
尊酌醴齊鸞刀割牲牷陟降禮有序對越神在天竣事<lb/>
既徹爼朝暾曜芳鮮壇杏炫積雪池藻揚輕漣魯叟聖<lb/>
人胄幽齋肆方筵獻酧儀秩秩論辨言便便浩唱發清<lb/>
響希聲寄朱弦明時崇禮樂安車政徵賢<lb/>
　　題觀泉圖<lb/>
寒泉落幽澗絶壁凌長松之子逍遥遊遐觀意從容俯<lb/>
嗟逝水駛仰企髙山重蒼頭亦解事撰杖以相從<lb/>
　　送章生海州吏<lb/>
<pb n="KR4e0056_WYG_003-13a"/>
微風動蘋末木落海鄉秋冥鴻戾層霄輕橈泝中流泝<lb/>
流向何許淮水東悠悠青年不擇禄髙堂親白頭萬里<lb/>
起頃歩前途遐且修勿云刀筆賤請視漢廷侯<lb/>
　　嘉樹軒<lb/>
雙槐何亭亭交柯䕃華軒昔人去已逺手植今猶存寳<lb/>
露流層顛醴泉灌靈根枝葉日以茂子孫日以蕃願同<lb/>
紫荆樹永保矢弗諼<lb/>
　　夢鶴軒為殷之秀賦<lb/>
<pb n="KR4e0056_WYG_003-13b"/>
琳宫肅𢎞敞華館通曲密蘿月白紛紛竹風清瑟瑟至<lb/>
人本無夢恬澹志專一頎然羽衣仙胡造䂓中室同作<lb/>
鈞天遊飛行周八極蝶化漆園吏螘聚槐安國斯理倘<lb/>
能求至道諒可得<lb/>
　　萬竹亭髙士圖<lb/>
參差萬玉立窈窕一亭深不改冰霜操時聆鸞鳳音數<lb/>
等零陵石詩同淇澳吟頎然二髙士允若雙南金臨川<lb/>
嗟逝水焚香弦素琴昔賢不復作慨想豁冲襟<lb/>
<pb n="KR4e0056_WYG_003-14a"/>
　　雲松巢為定之賦<lb/>
結巢雲松裏幽閒意頗濃松聲發靈籟雲氣矯遊龍采<lb/>
拾聊可養持贈愧無蹤何當解塵鞅跨鶴以相從<lb/>
　　送葛進善遊京師<lb/>
黄鳥出谷鳴春陽被郊墟遊子觀國光薄言駕輕車龍<lb/>
虎勢盤踞回合抱帝居先下酈生揖次陳賈誼書<lb/>
獻納趨金馬校讐登石渠翻憐馮煖輩彈鋏歎無<lb/>
魚<lb/>
<pb n="KR4e0056_WYG_003-14b"/>
　　谿山讀書圖<lb/>
谿山讀書處衡宇窈且深白雲起層巔嘉禾秀䌓隂緬<lb/>
懐鄭谷耕時為梁甫吟斯人不可見拄笏對遥岑<lb/>
　　安素齋<lb/>
吴淞何渺漫朝夕流不已上有嘉樹林層軒俯江沚之<lb/>
人樂恬澹脫略紈與綺素履既坦坦安之良有以考祥<lb/>
保貞吉守黙忘賤恥馮髙時引望春還景妍美脩篁拂<lb/>
踈櫺埀楊䕃清泚何當一造門談妙析𤣥理<lb/>
<pb n="KR4e0056_WYG_003-15a"/>
　　竹林髙士圖<lb/>
淇澳水瀰瀰淇園竹猗猗有斐古君子燕坐淇之涯横<lb/>
琴未暇彈悠然有遐思興懐仰髙躅三復衛風詩<lb/>
　　送人歸杭<lb/>
春水滿南國櫻桃花未紅蘭舟衝雪去家在玉峯東青<lb/>
山當屋角緑樹覆庭中可憐兵燹後化為蒿棘叢感時<lb/>
心耿耿話别意忡忡林栖儻相憶題字送歸鴻<lb/>
　　寄逸閒叟<lb/>
<pb n="KR4e0056_WYG_003-15b"/>
義天求法地樓閣倚孱顔憶得舊遊日鳥鳴春樹間行<lb/>
循惠山澗坐對玉岑山逸師既卓錫談𤣥覺㝠頑室飛<lb/>
花似雨洞鎻銕為闗安能脱塵鞅卜居相往還<lb/>
　　賦得崑山送蔡廣文<lb/>
之子駕言邁春覽崑丘顛鍾秀自前古著名由昔賢昔<lb/>
賢去已逺兹山還巋然玉氣潤凝雨鶴聲清聞天遥思<lb/>
解組日何如入洛年獻納有餘暇為續崑山編<lb/>
　　次韻奉答印月潭講師<lb/>
<pb n="KR4e0056_WYG_003-16a"/>
炯然摩尼殊照彼圓覺海萬恠形靡逃連城價可待夜<lb/>
光燭蒼㝠歴刼耿不改上人心若珠隨方見五彩流通<lb/>
既無著幻化焉能浼朂爾崇令德優遊樂壽豈<lb/>
斥鷃搶榆枋大鵬摶瀚海所以蓽門士養志固有待貞<lb/>
心如皦日豈為窮逹改白駒不受縶少微自揚彩大節<lb/>
茍弗渝微名豈足浼願遂雞黍期共挹南風豈<lb/>
　　寄費舜臣印月潭<lb/>
户有讀書聲門多車轍跡丈夫豈長貧一椽聊止息草<lb/>
<pb n="KR4e0056_WYG_003-16b"/>
深蛙鳴池苔滋蝸篆壁俯憐東逝波仰羡南飛翼㑹心<lb/>
不在逺佳處輙終日玉子落文枰錦囊出緗帙相過南<lb/>
山僧戒律謹三尺何如尉遲子酒肉破孤寂<lb/>
原隰何畇畇華木亦莽莽深村寡輪鞅居民樂生聚水<lb/>
芝纔著花莎雞又振羽去日尚能推來日詎可數晷景<lb/>
嗟荏苒質性念椎魯何如證無生趺坐不出户<lb/>
逹人貴聞道仕士重守邊胡為事一室四序從推遷春<lb/>
花碧色敷夏木清隂圎草木亦有時力田尚逢年嗟余<lb/>
<pb n="KR4e0056_WYG_003-17a"/>
濩落材兀兀理殘編丈夫慎出處豈為利禄牽榮名若<lb/>
春花飄散隨風烟䟽雨過郊墟水竹生華妍緬懐靖節<lb/>
翁遇酒輙陶然過溪成大笑此理誰能宣<lb/>
　　遊永壽寺謁和義王祠復過興福月潭講師丈室<lb/>
秋原聊引望野渉自成趣意循洲渚轉目送江波注栁<lb/>
颸涼拂衣稻露香霑履欲作招提遊己辦濟勝具尋幽<lb/>
趨逺林習靜得佳處丹碧何焜煌樓觀出髙樹繄昔和<lb/>
義王奮身應君募錫封列茅土勛業埀竹素有子味禪<lb/>
<pb n="KR4e0056_WYG_003-17b"/>
悦建寺慰思慕先祠南廡下象設肅徒御雄姿儼若生<lb/>
朱衣佩寳璐緬懐襄樊日酣戰揮白羽宋室已不競皮<lb/>
去毛安傅頋瞻徘徊久秋陽薄沮洳囘策過講臺蒿萊<lb/>
沒行路丈室僅如斗虚空寳花雨上人除結習繽紛自<lb/>
飛去回睇祥峯閒曖曖隔烟霧于以紀兹行咿唔遂成<lb/>
句<lb/>
　　送彭從龍歸清江迎婦<lb/>
遊子駕言邁驅車楚山阿積雪明髙林落日照大河睠<lb/>
<pb n="KR4e0056_WYG_003-18a"/>
兹川涂長況值嵗暮何相送復相思看雲動悲歌<lb/>
朝陽有威鳳排雲九天來曉儀瀛海上暮落岐山隈覽<lb/>
徳時一下明良位三台還從嬴家女吹簫向層臺<lb/>
輕烟林際開素月川上起桂楫擊空明消揺汎容與美<lb/>
人隔秋水相望不得語臨流折芳馨所思在遺汝<lb/>
谿上桃始花溪流淨無沙偶得胡麻飯窮源路忘賒樓<lb/>
觀五色烟中有緑蕚華乞與續絃膠相期凌紫霞<lb/>
　　鶴巢為龍虎趙伯容賦<hi>伯容宋福王孫</hi>
<pb n="KR4e0056_WYG_003-18b"/>
野鶴龍虎至故巢鳳凰顛故巢破勿理新巢小於拳修<lb/>
頸髙結喉𤣥裳何蹁躚曉栖三株樹夕餐五色烟左盼<lb/>
紫虛君右揖浮丘仙嘯歌空洞章覽景升上𤣥緬懐塵<lb/>
外蹤歸來是何年<lb/>
　　追賦玉蕋亭小集分韻得谿字<lb/>
華燈照髙宴方舟溯囘谿道里雖阻逺何期冠盖齊青<lb/>
陽動林莽積雪潤涂泥行酒玉蕋妥放歌碧雲低㑹合<lb/>
諒有定追賦慰離暌<lb/>
<pb n="KR4e0056_WYG_003-19a"/>
　　松林髙士圖<lb/>
層波蕩晴旭長松落清隂曳杖者誰子逍遥散冲襟野<lb/>
芳發幽香覽古動遐吟美人不可見相望楚江潯<lb/>
　　寄題袁仲傅緑筠軒<lb/>
吾宗有髙士種竹封禺顛交柯承寳露宻葉䕃璚泉消<lb/>
揺葛陂杖咏歌淇澳篇儻騎茅龍去為我謝辛鈃<lb/>
　　玉山草堂分韻得縁字<lb/>
草堂秋氣肅清唱送觥舩微風下髙樹華月麗中天雄<lb/>
<pb n="KR4e0056_WYG_003-19b"/>
辯酧支遁吟詩懐惠連驚烏栖擇木流螢低度川撫時<lb/>
情悒悒感舊意懸懸獨念玉山子冥心息衆縁<lb/>
　　賦得泰伯廟送鄭同夫歸豫章<lb/>
巍巍三讓廟廼在古城阿日月明衮裳殿陛列琱戈萬<lb/>
世尊至徳遺風亘不磨送君廟下路吴江秋水波<lb/>
　　谿西草堂<lb/>
旭日出谿東光照谿西屋屋中何所有牙籖縣玉軸門<lb/>
當五株栁窻立萬竿竹歸與絶奔競俛爾樂幽獨一笑<lb/>
<pb n="KR4e0056_WYG_003-20a"/>
歌濯纓谿水清可掬<lb/>
　　贈史君美為黄雲卿賦<hi>集藥名</hi>
婁有史君子分甘草澤居昔曽青城遊袖秘玉函書質<lb/>
性既厚朴㓜懐鄉曲譽牽牛朝出耕蕭艾手自鉏野藿<lb/>
香可美籬鞠味堪菹吾友大黄君一病半夏餘維子多<lb/>
逺志從容駕軒車剖決明表裏調劑氣旋蘓媿乏明珠<lb/>
報長歌酒頻釃征鴻行當歸微陽起石渠相思子不見<lb/>
扳桂下庭除<lb/>
<pb n="KR4e0056_WYG_003-20b"/>
　　游鴛鴦湖分韻得落字<lb/>
寂寞虚齋靜汎覽方舟樂大隄横卧虹飛杠髙渡鵲川<lb/>
隂雲氣生水濶天光落荒苔積寳園壊壘鳴金橛余生<lb/>
感樗散撫景嗟離索行觴藉草飲斜陽下林薄<lb/>
　　壽寜菴夜宿<lb/>
偶成綽山游西風吹落日大田登禾黍髙林收棗栗仰<lb/>
羡松栢姿俯慙蒲柳質石縣王果崖花雨維摩室白雲<lb/>
浮茗甌縹囊散書帙撫事困誅求拯時之經術紛爭若<lb/>
<pb n="KR4e0056_WYG_003-21a"/>
螻螘相持如蚌鷸可憐鴟嚇䑕何異褌處蝨郊居便樵<lb/>
蘓野服忘巾櫛獨樂五畝園素封千樹橘被酒坐逃禪<lb/>
銘墓親操筆夢幻前後身道悟中邊蜜劇談更抵掌展<lb/>
席仍促膝煌煌斗廻杓耿耿月離畢水聲逺澎湃竹影<lb/>
互䝉宻清坐不知疲東方啓明出<lb/>
　　楚雲堂分韻得城字<lb/>
霜露悴百草風埃闇重城㝠鴻奮羽翰肅肅東南征感<lb/>
時増慨慷豈不懐友生美人忻㑹面開觴掇秋英燕坐<lb/>
<pb n="KR4e0056_WYG_003-21b"/>
適清賞髙梧含夕清厭厭樂未央明河漸西傾<lb/>
　　次韻張貞居明靜院蓮社<lb/>
東林白蓮社明靜今復建兩峯如五老秀色互爭獻外<lb/>
史淵明徒髙居樂貞遯入社眉雖攅許飲心所願西方<lb/>
九品華黙想不在問何當解塵纓趺坐聽髙論<lb/>
　　追賦芝雲堂小集<lb/>
窈窕玉山下樓觀何委蛇丹葩曜陽林金粟綴樛枝感<lb/>
兹節序遷四筵樂芳時桂酒傾鑿落蘭烟度罘罳雙歌<lb/>
<pb n="KR4e0056_WYG_003-22a"/>
聲嫋嫋屢舞影僛僛樂事古難并宿留阻深期何以慰<lb/>
所懐載歌停雲詩<lb/>
　　二月十日西園對雪<lb/>
艤舟東城阿張宴西園裏遥天黯同雲髙軒落䟽雨霏<lb/>
霏襍霰零冉冉微雪委先集長洲苑亂㸃脂塘水蹴絮<lb/>
翻新燕吹花起潛鯉初飛勢斜斜漸積光玼玼淒咽鸞<lb/>
笙澀徘徊翠袖靡人生貴適意流行隨所止底用銀燭<lb/>
燃清光照窻几<lb/>
<pb n="KR4e0056_WYG_003-22b"/>
　　芝雲堂夜集分韻得相字<lb/>
今夕復何夕張燕芝雲堂西風度江漢仰見征鴻翔坐<lb/>
中仙釋侣學道攻文章飄飄鸞鵠姿皎皎金玉相上客<lb/>
貌蒼古乃是李伯陽憶别昆丘顛十見木葉黄相逢玉<lb/>
山裏語舊熱中腸促席更秉燭深盃送瑶漿酒䦨登雪<lb/>
巢取琴弦清商一彈别鶴操再皷鳳求凰人生㑹合難<lb/>
引滿重舉觴與子各盡醉憂樂俱兩忘<lb/>
　　賦得佳人曉粧<lb/>
<pb n="KR4e0056_WYG_003-23a"/>
鳥啼瑣牕曙薄寒猶中人綵服龍香炙玉臺鸞鏡陳體<lb/>
輕腰束素歩細韈生塵洗粧初歛笑握髪半含嚬栁葉<lb/>
邀郎畫桃花倩妾匀蜂黄微㸃額猩血淺塗唇不畏秋<lb/>
孃妒那愁飛燕嗔淑姿豈長好貞心終不冺願為雙紫<lb/>
綬纒繞向渠身<lb/>
　　栁塘軒聽雨與謝子蘭同賦<lb/>
憶昔西游時揚颿楚江舩顛風俄送雨洪濤怒掀天飄<lb/>
揺蘆渚外滴瀝篷牕邊如馬齕枯萁澎湃驚晝眠北轅<lb/>
<pb n="KR4e0056_WYG_003-23b"/>
梁宋郊渡河上幽燕窮冬雨載道蹣跚行不前暝投野<lb/>
店宿土銼寒無烟卧聽耿不寐懐鄉思懸懸前年走亂<lb/>
離窮途屢回邅一月不見日誰能補天穿相對泣妻孥<lb/>
所憂溝壑捐間闗戎馬中幸獲窺田園窺園剪春韭桃<lb/>
李東風妍遥知江湖夜孤燈嗟十年有客毗陵來皁㡌<lb/>
霜盈顛奔逃患難餘與予同可憐豈無道里歸饑火方<lb/>
埀涎主人敬愛客開尊且留連幽軒落䟽雨秋水滿平<lb/>
川餘音散髙栁似聆清商絃剪燭對床話中心暢憂悁<lb/>
<pb n="KR4e0056_WYG_003-24a"/>
我還君未囘語極重悽然周漢終再昌恩澤沛八埏梯<lb/>
航四海通歸釣槎頭鯿呼兒帶經鋤白鶴溪之壖異時<lb/>
倘相覔毋忘聴雨篇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0056_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　耕學齋詩集巻三<lb/>
</p>
<p>
</p>
  </div>
</body>
</text>
</TEI>
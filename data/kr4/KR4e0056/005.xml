<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>耕學齋詩集巻五</head> <lb/>
    <p>
<pb n="KR4e0056_WYG_005-1a"/>
欽定四庫全書<lb/>
　耕學齋詩集巻五<lb/>
　　　　　　　　　　　　　明　袁華　撰<lb/>
　古詩<hi>七言</hi>
　　李左轄菖蒲花<lb/>
扶輿磅礴鍾草木粤有靈苗根踪䠞下嵌崖竇嗽飛瀑<lb/>
澤沐沆瀣喣初旭寸十二節色縝緑厥石昌陽葉上矗<lb/>
凌傲霜雪氣芳郁審能食之面如玉嵩丘之人衣朱襮<lb/>
<pb n="KR4e0056_WYG_005-1b"/>
翩然而來輸國粟挾以盤杅湛清淑雲根堅固嵗不刋<lb/>
花如車輪光皎然素榮英英秀而妍内秉貞白外嬋媛<lb/>
見之者昌壽綿延飛行八極生羽翰豈但明目能引年<lb/>
世人不信空自捐吁嗟相國仁且賢再拜上供紫皇前<lb/>
為霖為雨蘓煩捐<lb/>
　　長平戈<lb/>
長平戈頭土花碧長平城下坑降卒將軍戰骨化黄埃<lb/>
此物尚隨鉏钁出識銘漫滅蛟龍形猶帶征人燐血青<lb/>
<pb n="KR4e0056_WYG_005-2a"/>
也知在徳不在險四海承平安用兵<lb/>
　　送郯九成汎海北上兼東秦希魯<lb/>
萬斛龍驤舟輸粟轉遼海若不浮日華五色散霞彩滄<lb/>
波奫渟如鏡明張帆打皷春潮平南風十日踰萬里髙<lb/>
卧讀書船自行掾郎兹游冠平生飄飄逸氣凌蓬瀛之<lb/>
罘縹緲海津近北瞻龍虎環神京張家莊頭酒初熟長<lb/>
城城下埀楊綠當罏燕姬二八餘手戞銀筝唱新曲舊<lb/>
游十載一茫然落日相思夢寐牽寄謝橋門秦貢士何<lb/>
<pb n="KR4e0056_WYG_005-2b"/>
時風雨對牀眠<lb/>
　　毗陵許左司中秋對月席上次韻<lb/>
毗陵中秋月色好清光散落千林表烏臺御史紫微郎<lb/>
一笑相逄即傾倒璚樓玉宇淨無塵金粟吹香爽氣新<lb/>
靚粧行酒誰家女恐是天上乗鸞人蹇予山林性踈散<lb/>
不堪政比稽康懶學書學劍一無成豈解奔趨事生産<lb/>
誰能褰旗夜斬闗斫賊手持龍爵鐶歸來獻馘長楊殿<lb/>
奪取金印懸腰間<lb/>
<pb n="KR4e0056_WYG_005-3a"/>
　　徳潤堂為袁仲愽賦<lb/>
封禺之山仙所京石室金堂秘璚封當塗丈人居其中<lb/>
乘彼白雲朝帝鄉上陳唐虞登俊良浹以厚澤覃遐荒<lb/>
善實斯積流斯滂諸孫濟濟承餘慶構堂崇岡脩中黄<lb/>
服食太和飲天漿靈臺虚明道日充日華曜英澈八牕<lb/>
誰其主之曰汝陽佩蒼龍精冠芙蓉天君泰然軆凱康<lb/>
稽首山立歌洞章岳祗川后翼兩旁千秋萬年鎮兹堂<lb/>
　　題顔恱堂孝禪圖<lb/>
<pb n="KR4e0056_WYG_005-3b"/>
堂背諼華黄鵠觜堂下江波流瀰瀰白頭阿母在庭闈<lb/>
寸草春暉感游子顔師僧中學禪解談空憶得離家時<lb/>
屋頭霜葉繞紅紫白雲英英度婁水迎母南來奉甘㫖金<lb/>
縷賜衣光纚纚獻壽稱觴母心喜越州剃髪睦州屨千載<lb/>
髙風差可擬初日照青桐啞啞語慈烏念母不復見粉<lb/>
墨間新圖君不見東家甲第連朱樓千金買妾樓上頭<lb/>
筝笛琵琶間箜篌俾夜作晝肆盤游婦姑勃蹊兄弟仇<lb/>
讐不頋父母養而令父母憂顔師顔師曽閔儔烏乎顔<lb/>
<pb n="KR4e0056_WYG_005-4a"/>
師顔師曽閔儔孝禪之書魯春秋<lb/>
　　完顔巾歌<lb/>
　完顔巾金粟道人所製寄銕崖先生先生賦長歌以<lb/>
　謝率予同作<lb/>
混同江流長白東完顔虎踞金源雄身如長松馬如阜<lb/>
蹾蹋黄龍城闕空鴛鴦濼上鴐鵝雪春水秋山事游獵<lb/>
黄河清後聖人生一代衣冠烟霧滅璊玉龍環四帝巾<lb/>
柘袍吐鶻<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>麒麟錦房芍藥大於斗驊騮坐擁真天人<lb/>
<pb n="KR4e0056_WYG_005-4b"/>
傳自中原文獻家全勝白㲲小烏紗金粟道人髩己秃<lb/>
挾以雙環歸銕崖銕崖先生面如玉繡縷盤花簇朱襮<lb/>
鷓鴣小管沸筝琶春流銀罋蒲萄緑日日倒載髙陽池<lb/>
落花漂揺風滿衣九峰女兒拍手笑月中蹋歌歌大隄<lb/>
先生醉筆蛟龍走報以長歌意殊厚脫巾花底一掀髯<lb/>
笑倩栁枝來漉酒<lb/>
　　趙仲穆遊騎挾彈圖<hi>代作</hi>
開元少年意氣雄任侠不數陳孟公文犀帶束鵠袍小<lb/>
<pb n="KR4e0056_WYG_005-5a"/>
驕馬颯㳫如游龍側身仰望日麗麗為有流鶯在髙樹<lb/>
兩騎聮翩未敢前看送金丸落飛羽白頭烏啄延秋門<lb/>
漁陽塵起天地昬珊瑚寳玦散原野空令野客哀王孫<lb/>
平原公子五色筆俗吏庸工俱辟易寫成圖画鑒興衰<lb/>
未必奢滛不亡國<lb/>
　　白頭母歌<hi>次韻徐孟岳</hi>
白頭母少為倡家女老作種花婦短布單衣纔掩股猶<lb/>
記青年學歌舞櫻桃花發當牕樹藝成北上鳳皇城不<lb/>
<pb n="KR4e0056_WYG_005-5b"/>
與長川教坊伍耶孃輕義重金珠㛰娶論財漫相許失<lb/>
身為妾權豪門背立銀釭泣無語主家三入相中書萬<lb/>
騎雲趨當要路馬前鷹犬亦遭時門下桃李自成蹊共<lb/>
工一觸天柱折舞衫歌扇都分擕放還仍飲鄰嫗茶弟<lb/>
妹凋零無一家嫁得湧金門外壻不觧耕田能種花錢<lb/>
唐大家羅撿刮救死奚暇誇驕奢秋風荆棘迷花塢充<lb/>
募新軍𨽻分府别時血淚萬行啼信州城下出征西前<lb/>
夫後壻何翕忽貴賤同為道旁骨閉門花落清明雨夢<lb/>
<pb n="KR4e0056_WYG_005-6a"/>
尋舊譜移筝柱覺來無地覔夫骸悔不身先木蘭去<lb/>
　　至正己亥冬客杭有客持毛襪去乆不見還因戱<lb/>
　　賦以自觧<lb/>
領軍家有一屋鞵東郭先生雙破履我家舊物值偷兒<lb/>
赤脚端如玉川婢革鞾骨立寒無藉風霜凍皴皮肉死<lb/>
綫材寸短無所長浮世榮名輕弊屣鵝毛縫罽將奚施<lb/>
龜背刮毛徒爾為係帶難令釋之結嚙雪可憐蘓武饑<lb/>
松牕朴渥乆不至禇衾暖缾空自隨北來氈根如瓠肥<lb/>
<pb n="KR4e0056_WYG_005-6b"/>
氄毛䝉茸光陸離金刀細剪雪花落成氈足可供驅馳<lb/>
人生能著幾兩屐畏涂巉喦半榛棘何似山東李謫仙<lb/>
酒酣雲卧游八極<lb/>
　　來龜軒歌為頋仲瑛賦<lb/>
昔日辟地商谿頭長涂風雪同放舟登樓見月思鄉淚<lb/>
坐石觀雲憶弟愁落花芳草青春暮歸時喜蹋來時路<lb/>
入門梧竹兩青青園池樹石還如故中庭有物状若能<lb/>
贔屭踞石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生苔相驚左頋一笑粲乃是河伯使者清<lb/>
<pb n="KR4e0056_WYG_005-7a"/>
江來重門扃鐍嚴且宻曳尾泥涂何處入固知異物神<lb/>
所登却勝余且網中得吾聞靈龜壽綿綿搘牀一息三<lb/>
千年從游鳯麐郊藪外㑹合龍虎風雲前舉目烽烟徧<lb/>
區宇巷陌銅駝委榛莾玉山佳處屋鱗鱗鶯花春滿辛<lb/>
夷塢道人當軒寫來龜邀我為作来龜詩蹇予材薄不<lb/>
能賦願爾子孫金印懸纍纍<lb/>
　　射魚行<lb/>
東海大魚鬐鬛赤首昻洪濤数千尺鋸牙鑿齒鏡夾眸<lb/>
<pb n="KR4e0056_WYG_005-7b"/>
嘘氣雲蒸天地窄惡蛟毒鱷埀饞涎射工黄能相后先<lb/>
環以鼈甲鳴鼉鼓白日出沒清泠淵前年吞巨艦哆口<lb/>
大江裏今年取渇虎掉尾南山阯任公投犗不敢釣刺<lb/>
史移文詎能徙伏波將軍虎豹姿先驅陽侯后馮夷三<lb/>
千强弩水犀手海鰌龍驤銜尾來天吴罔象俱辟易黄<lb/>
間機張聲霹靂箭迸流星一㸃飛暴額推腮肝膽瀝皇<lb/>
仁如天被海宇蠢爾恣睢自貽慼將軍奏凱登瀛洲取<lb/>
封䲔鯢髙若丘燭龍飛出天下白滄溟洶湧今安流君<lb/>
<pb n="KR4e0056_WYG_005-8a"/>
不見枯魚過河泣肉棄泥沙螻螘食寄謝平頭黄㡌郎<lb/>
慎勿操兵取誅殛<lb/>
　　栁風蓉月亭次銕崖先生韻<lb/>
綠烟紅霧揺蘭塘嬋娟泣露啼秋芳金蟲樸帳花風熱<lb/>
花底雙歌蹋明月畵闌十二懸晴虹羙人香骨燕支紅<lb/>
滿眼春嬌小蠻舞雲錦書傅青鳥語亭中主者江左客<lb/>
春草夢囘天下白<lb/>
　　鄭明徳先生賣壽器以贅壻玉山道人復贈一棺<lb/>
<pb n="KR4e0056_WYG_005-8b"/>
　　賦詩以謝邀予次韻<lb/>
山人右臂枯有棱日耕研田耘剡藤秪今年己六十五<lb/>
感時念舊身凌兢文章海内鳴當日老病窮愁如蝟集<lb/>
子亡女長當贅壻無錢賣棺情豈恤江空木落西風髙<lb/>
短衣破屋驚<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>牢相逢玉山淚流霰老我太平難再遭<lb/>
玉山重義急水火為製柟木棺若蠶得纒裹便呼老僕<lb/>
荷鍤隨醉死何妨即埋我君不見北邙山荒墳纍纍白<lb/>
草間積金何如積隂徳黄鳥能致三公環<lb/>
<pb n="KR4e0056_WYG_005-9a"/>
　　北山寓興<lb/>
北山之中春載陽膏雨霡霂草木長谿蔬野蔌青戴土<lb/>
老饕採擷充枯腸枸杞黄凝鞠菹熟蔞蒿青㸃芹羮香<lb/>
歩尋木雞竹風冷手拾菌釘松露瀼蕨拳敷腴竹萌嫩<lb/>
韭木豐肥同芼薑鼈裙鵝掌俱退舍牛炙豚蹄難擅塲<lb/>
春光爛熳過三月靜愛幽香生野芳寒具藤花甘勝肉<lb/>
涼餅蓼芽圎截肪槐葉光浮素盌凍含桃花暎清尊涼<lb/>
石芥鼻觸氣辛烈金虀齒嚼聲宫商不䝉朱門貴介錄<lb/>
<pb n="KR4e0056_WYG_005-9b"/>
獨許白屋幽人嘗物無定味貴適口冰壺先生真欲狂<lb/>
萊公萬羊數己定庾郎三韭貧何妨分羮不均御者怒<lb/>
染指未食天倫戕驕奢滛佚古所戒口腹累人良可傷<lb/>
山中之樂樂無央秋風又到蓴鱸鄉菊黄橘綠茰蟹紫<lb/>
桂酒新篘香滿觴菜園不愁羊蹋破便當爛醉眠糟床<lb/>
雖然此腹久負我結交嵗暮母相忘<lb/>
　　再用韻懐錢塘舊游<lb/>
憶昔南游浙水陽越山青暎吴山長青鞋皁㡌紫笻竹<lb/>
<pb n="KR4e0056_WYG_005-10a"/>
躋䟦鳥道登羊腸葛翁嶺下丹井冷西子湖邊花草香<lb/>
螭頭畵舫載歌舞醉歸零露何瀼瀼幻仙時居靈石塢<lb/>
清齋逺致霜前薑酒闌嘻笑即揮灑筆陳酣鏖文藝塲<lb/>
騎䲔上天雖不返潛徳百世猶流芳栁洲數過拾遺宅<lb/>
繞屋清泉甘若肪湖南憲幕官不調一别四見秋風涼<lb/>
頋瞻停雲動遐思落落端如參與商欲謀斗酒恣歡謔<lb/>
感念死生安忍當山隂狂客老更狂舟楫欲來道里妨<lb/>
黄塵闇天尚格鬭島夷峒蠻相奪戕可憐殺戮到雞狗<lb/>
<pb n="KR4e0056_WYG_005-10b"/>
今我不樂心孔傷興亡治亂固有數流毒海内誰遺殃<lb/>
眼中之人美無度安得放浪來江鄉時維清和白日永<lb/>
谿毛采掇供壺觴並游英俊屢入夢夢覺明月流空牀<lb/>
但當痛飲醒復醉驩樂悲哀俱兩忘<lb/>
　　題美人汲井養花圗<lb/>
茝石鶯啼𤨏<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>靜御栁條長拂金井美人初試薄羅裳<lb/>
翠袖雙擎玉壺冷璚樹花開璧月圓一枝折得浸紅泉<lb/>
莫教野鹿偷銜去狼籍香囊蜀道邊<lb/>
<pb n="KR4e0056_WYG_005-11a"/>
　　紀行歌送陳士惟新喻教授<lb/>
陳廣文短而精悍才且㒞投老逺之新喻任中流揚舲<lb/>
張大颿烏㡌霜華㸃秋髩憶别楚鄉今十年夢想江山<lb/>
動游興憶昨經覽初看山數去程放舟婁江口挂席南<lb/>
風輕長年三老椎大鼓釃酒割牲祈降靈開頭捩柁入<lb/>
揚子東望淮沙海門紫鯨魚吹浪波㝠㝠不覺狼山去<lb/>
如駛舟行三日數百里忽見金焦屹相峙鐡甕城頺壁<lb/>
壘荒百戰英雄嗟己矣曉行朱金沙暮泊石頭城不聞<lb/>
<pb n="KR4e0056_WYG_005-11b"/>
商女歌玉樹黄蘆苦竹生秋聲復泝彭郎磯還經敷淺<lb/>
源落颿官亭湖遥見香罏烟却憶儀真不數日行盡長<lb/>
江十三驛大孤雨晴冰鑑開白石青林暎行色始離墟<lb/>
落見城市髙閣魏魏對山起摩鐡柱弔旌陽俯仰清風<lb/>
懐孺子三洲橘熟秋雨霜楓林㸃染兼丹黄烟華萬井<lb/>
照金碧石城百雉圍清江范太史清江生視草登紫閣<lb/>
看花游玉京子今往彼我歌紀行范公雖仙典刑在山<lb/>
川草木皆知名醉歌擊唾壺君毋憂問涂安得成寛軰<lb/>
<pb n="KR4e0056_WYG_005-12a"/>
寫作長江圗<lb/>
　　遊惠山寺<lb/>
蒼山蜿蟺蟠九龍石泉混混流其中下灌吴田數千頃<lb/>
澤物豈止煎茶功支分餘潤及草木松杉枯栢青䝉茸<lb/>
只今無錫天下濟鍜冶不復炎烟紅鼪鼯羣嘯叢祠空<lb/>
遺像者誰桑苧翁波泉酹地薦蘋藻俯仰千古懐清風<lb/>
　　靜安堂為婁下徐氏賦<lb/>
婁江東下經昆丘上有新堂河渠渠軒榮窈窕通綺綠<lb/>
<pb n="KR4e0056_WYG_005-12b"/>
挾以槐桞羅前廬堂中之人美而脩集芙蓉裳紫霞裾<lb/>
心不妄動安無虞誰其主之曰姓徐女紅麻枲子治書<lb/>
豐年多黍仍多稌視彼利欲爭紛挐噂㳫權門足次且<lb/>
何如靜安安厥居汝陽作詩置座隅勗爾朝夕勤劬劬<lb/>
母縱逸樂荒于嬉審能行之寜爾軀<lb/>
　<lb/>
　<lb/>
　耕學齋詩集巻五<lb/>
</p>
<p>
</p>
  </div>
</body>
</text>
</TEI>
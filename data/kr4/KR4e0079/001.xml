<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易齋集巻上</head>
    <p>
<pb n="KR4e0079_WYG_001-1a"/>
欽定四庫全書<lb/>
　易齋集巻上　　　　　　　明　劉璟　撰<lb/>
　　詩<lb/>
　　五言古體<lb/>
　　　張宜仲宅即席<lb/>
張公勸我酒坐待更鼓鳴談笑席方促僕夫催我行豈<lb/>
惟戀杯酌自是懐友生相逢不放意歳月空自驚况此<lb/>
苦寒地疇昔胡馬營吾儕夙多幸生世遭盛明秉筆事<lb/>
<pb n="KR4e0079_WYG_001-1b"/>
戎幕絃誦歌昇平長踞佐竒畫亦足雄邊城聽斷實王<lb/>
畧獻納非吾能晝驅校獵塲夕講古壁經暇日或相過<lb/>
詩酒攄中情可為知已道難與俗子評顧此宜秉燭但<lb/>
恐河漢傾抗手暫相謝明當盍簮纓<lb/>
　　　㑹稽姚節婦俞氏<lb/>
整我綠綺琴彈作孤鳯凰浮雲為我結白日為我黄姚<lb/>
氏有令婦義烈明秋霜盛年失所天感傷獨徬徨遺兒<lb/>
甫盈尺姑嫜老髙堂殺身赴黄泉置此誰扶將古人貴<lb/>
<pb n="KR4e0079_WYG_001-2a"/>
全孤念念焉能忘鞠養力既殫勞勞情靡極貧病煎我<lb/>
懐荼毒安可食重念貞節婦秉心金石堅金石有銷毁<lb/>
婦心無變遷奉姑盡孝養教子窮青編子兮善承志力<lb/>
行邁儒先業勤道自修應詔班朝賢榮身顯二母旌節<lb/>
其來宣矢詩示將來餘慶長綿綿<lb/>
　　　葵陽軒<hi>為張紀善作</hi>
紫鳯翔九霄衆鳥從之飛白日麗中天萬彚仰光輝傾<lb/>
心附陽德有美園中葵竒花發五色緑葉何萋萋君子<lb/>
<pb n="KR4e0079_WYG_001-2b"/>
秉至德尚友安可遺張公江海士道義腴而肥訓戎塞<lb/>
北地疋馬從驅馳寸心慕葵陽大椽懸軒楣所以頃刻<lb/>
次儼如對彤墀忠信有如此鐘鼎誠相宜願子厚自朂<lb/>
慰我清風詩推誠輔仁主千秋以為期<lb/>
　　　雜興<lb/>
白日皎中庭風聲振簷鐸英英階下華繽紛隨風落弱<lb/>
質同荏苒風勢何飄薄南山有松栢一年長一尺十年<lb/>
枝幹成霰雪不能迫乆要見人心貞脆在所擇<lb/>
<pb n="KR4e0079_WYG_001-3a"/>
　　　垂綸軒<lb/>
白髪釣清渭有志期經綸羊裘坐苔石未足辭故人豈<lb/>
如衡茅下投竿餌修鱗名實兩不入足以全吾真漁歌<lb/>
竹枝晚水色桃花春白鷗亦解事蕩漾來相親<lb/>
　　　雙燕<lb/>
雙燕並秋風雛成巢已空徘徊不忍去主人恩愛隆秋<lb/>
風一何急燕飛安所集奮趐起髙翔南山且棲蟄明年<lb/>
春風和還向雕梁立顧此興我懐浮生徒汲汲<lb/>
<pb n="KR4e0079_WYG_001-3b"/>
　　　劉審理宅即事<lb/>
今宵去人哭明日居人歌行止有分定人生知㡬何悠<lb/>
揚轉蓬根浩蕩西北風弱質任飄翻棲息何時終顧此<lb/>
増永嘆永嘆情靡極舉酒欲飲之持杯三太息有生同<lb/>
此懐幸㑹期無乖張燈厲絲竹我意君當諧譬彼天上<lb/>
月暫盈仍就缺念之動遐思憂心不遑掇憂心曷能已<lb/>
川流逝無止大觀亦齊物詎謂私一已<lb/>
　　　題李蘓泣别圖<lb/>
<pb n="KR4e0079_WYG_001-4a"/>
丈夫秉壯志報國當及時父兄並顯列遊冶非吾為奮<lb/>
身匈奴庭仗節伸漢威羝羊豈能乳壯心終不移自分<lb/>
餧豺虎何意還京畿降王昔吾友話别増傷悲白日自<lb/>
西匿流波亦東馳人心豈能一街陌多交岐蕭蕭茂陵<lb/>
樹種種衝冠絲死生不相愧忠貞有前期念之感中懐<lb/>
朗詠飛龍詩<lb/>
　　　張宜中小像<lb/>
琅玕出海底瀟洒脱塵俗若人貞特姿秀氣清可掬白<lb/>
<pb n="KR4e0079_WYG_001-4b"/>
鶴如小童遺經僅盈軸澹乎太古風可使薄夫肅<lb/>
　　　月夜醉歌<lb/>
夜坐初未䦨㣲醺為誰醒月華滿院落長空蕩秋影我<lb/>
歌懐古詩妙契心獨領冬裘復夏葛自樂無妄逞<lb/>
　　　盤谷八詠<lb/>
　　　　鷄山曉色<lb/>
何年天星下化此金鷄峯峩冠聳危石翠羽森長松旋<lb/>
如展翎翅峙如决雌雄初瞰接曙色姿味多竒蹤雖無<lb/>
<pb n="KR4e0079_WYG_001-5a"/>
司晨唱晦明若先容誰將翬飛搆來此披䝉茸臨窓契<lb/>
𤣥理晤言懐宋宗<lb/>
　　　　龜峯春意<lb/>
振䇿陟龜峯極目散煩襟扳蘿越巘崿觀奇擁嶔岑氣<lb/>
和濯柔荑景淑悦鳴禽淡薄白日輝游漾輕雲隂予情<lb/>
亦何欲物理諒可尋芳菲三春意贔屭千年心持此較<lb/>
貞脆因之寄知音<lb/>
　　　　北塢松濤<lb/>
<pb n="KR4e0079_WYG_001-5b"/>
北塢邃且深山峻路迤邐松林積空翠靈<hi>闕</hi>　盈耳忽<lb/>
疑風雨交溟渤驚濤起初喧或乍息翕繹互宫徴咸池<lb/>
激清波牙期聆流水鏗浤信竒音浩蕩絶塵涘長嘯列<lb/>
禦冦雲車奮髙軌<lb/>
　　　　西岡稼浪<lb/>
開軒臨西野禾稼盈我眸西岡度㣲風髙浪湧崇丘揚<lb/>
揚翠雲起滚滚清瀾浮雖無乗槎事恍若覩瀛洲大哉<lb/>
化育功沛然和澤周黍稌兩穫宜歳工期有秋含哺頌<lb/>
<pb n="KR4e0079_WYG_001-6a"/>
帝德長年樂無憂<lb/>
　　　　雙澗秋潭<lb/>
源深澗縈紆合流滙澄碧參差藻荇敷蕭散蒹葭闢雁<lb/>
來天宇清龍蟄暄氣寂濯纓枕長流刺齒潄幽石髙蹤<lb/>
躡前修邁志追疇昔心虛寵辱忘性達驕吝什浩歌樂<lb/>
餘閒邈焉塵外迹<lb/>
　　　　三巒夜月<lb/>
太虗蕩無形夜静境愈現開窓對三巒明月皎如練露<lb/>
<pb n="KR4e0079_WYG_001-6b"/>
華光灼爍衆綠鬱葱蒨憩心暫徘徊飛光疾流箭悠悠<lb/>
大瀛海寂寂廣寒殿神仙邈已逺靈藥不可見桂樹秋<lb/>
風多使我心眷眷<lb/>
　　　　松磯釣石<lb/>
長松冠幽石坡陀成釣磯境閒衆妙集地勝紅塵稀攜<lb/>
壺時一徃埀綸泛漣漪得魚已忘釣對客應無機澄波<lb/>
碧天影緑隂西日暉一身澹無營萬鍾亦何為醉餘步<lb/>
山月明晨渡來嬉<lb/>
<pb n="KR4e0079_WYG_001-7a"/>
　　　　竹逕書齋<lb/>
良田遺子孫勤儉躬耒耜牙籖積髙架進修飾行止書<lb/>
窓竹逕中髙舉逺朝市皋比坐明師几席羅弟子清虛<lb/>
見真心静黙臻妙理濟濟青衿翔振振忠賢起竹花綴<lb/>
嘉實雛鳯徴斯美<lb/>
　　　古意寄盧省菴吳廷珪<lb/>
昨夜起觀星北斗懸中天牛女隔河漢跬步不得前東<lb/>
方有一士披褐露兩肩積雪寒蓬廬中心常㤗然髙歌<lb/>
<pb n="KR4e0079_WYG_001-7b"/>
商頌篇激烈浮雲旋士心亦何求長為知者憐<lb/>
妖蟇蝕明月玉川欲刳之惜無登天梯涕泗空漣洏哀<lb/>
哀卞和玉惻惻魯女葵桓侯諱其疾扁鵲乃見疑長嘯<lb/>
郭林宗髙風邈難追<lb/>
　　　題髙先生畫竹<lb/>
憶昔江南時追涼隠篁竹静觀生意妙息我塵外躅修<lb/>
幹質尚柔新葉隂始菉披衣撫寒玉逍遙散煩溽十年<lb/>
塞北遊夢想結心曲披圖忽見之瀟洒暢心目題詩謝<lb/>
<pb n="KR4e0079_WYG_001-8a"/>
客去言盡意未足<lb/>
髙公妙筆墨獨得造化先閒將北窓意冩入雲華牋中<lb/>
庭白日静重隂亦蹁躚赤霄舞孔翠閶闔來飛仙飄飄<lb/>
出塵態豈為凡累牽斯人隔山岳企望心茫然<lb/>
　　　陳太初畫竹<hi>為叔端姪作</hi>
危石湧坡陀菉竹秀其顛貞堅太古心蒼翠宜長年古<lb/>
人重依附今人自纒牽陳公古君子得意造化先揮洒<lb/>
有神助至今光彩鮮我來偶披閲却憶遊淇園武公不<lb/>
<pb n="KR4e0079_WYG_001-8b"/>
可作妙際無遺筌豈天不佑善地氣乃變遷感之再三<lb/>
嘆賴有斯圖傳願持寶愛之使比恂慄篇精心勵清操<lb/>
孫子其相延<lb/>
　　　雲山圖<hi>為陳彦思主簿作</hi>
我昔遊龍沙極目但荒磧回首青田山縹緲片雲隔承<lb/>
恩偶歸來真趣契疇昔故人有陳子吏隠曠塵跡示我<lb/>
雲山圖一洗煩慮滌雨餘新嵐生山濕翠欲滴茅茨無<lb/>
俗駕猿鶴驚朝夕扁舟何處來得非武陵客先生髙世<lb/>
<pb n="KR4e0079_WYG_001-9a"/>
心詎可凡態測長嘯滄浪心浩蕩情靡極<lb/>
　　　寓軒<lb/>
浮雲處空山飄搖無定時人生如轉蓬聚散何能期凉<lb/>
風起天末光景東南馳誰知故鄉客良㑹江之湄軒窗<lb/>
一何净髙栁青依依新醪散煩襟蟹螯亦復持醉臥光<lb/>
月白天宇浮漣漪鷄鳴上馬去回首成凄其寓形復戀<lb/>
<hi>闕</hi>所愧達士知卓哉南華子千載真吾師<lb/>
　　　謾興<lb/>
<pb n="KR4e0079_WYG_001-9b"/>
乾鵲堂前鳴西風過籬落粲粲黄金華含香為誰托白<lb/>
日光皎潔載籍滿髙閣顧此亦奚為長歌入寥廓<lb/>
偶來苕溪遊便作苕溪客尋得菊花栽開我窓前色我<lb/>
身亦何營景㑹心自適百年諒如此樂矣何所迫<lb/>
蕩蕩白日光照我窓前竹竹枝自瀟洒竹葉自鮮緑霜<lb/>
濃色不悴生意如可掬植物有若斯况乃崐山玉人生<lb/>
天地間諒非形所局茍能遂直道至樂恒自足<lb/>
　　　贈松陽陳希曽先生<lb/>
<pb n="KR4e0079_WYG_001-10a"/>
接輿嘆鳯德宣尼感祥麟狂聖雖不同明哲俱全身達<lb/>
生貴無我和光混埃塵斯文茍不喪美璞終見珍泰運<lb/>
屬明聖彤庭布純仁髙岡賡鳴和深淵躍潜鱗子何固<lb/>
山澤不念蒼生屯願施素所蘊騎箕補星辰不然當大<lb/>
飲莫負頭上巾不作仙與佛不譽墓中人坦蕩宇宙間<lb/>
長與元氣親<lb/>
　　　揮絃送鴻圖<hi>為族兄作</hi>
中散不偶世養生以飡霞立言傲湯武有志追勛華龍<lb/>
<pb n="KR4e0079_WYG_001-10b"/>
性不茍狎鳳儀繇德姱揮絃送飛鴻游意天之涯下視<lb/>
凡俗子曷啻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與猳山陽一聲雷千載興我嗟故人抱<lb/>
貞操遺世如塵瑕披圖見真境言盡意逾賖<lb/>
　　　小景<lb/>
千巖聳空翠萬壑争飛流達人逺塵俗於焉搆危樓仗<lb/>
筞有髙士同志寧相求拂桐操孤鸞知者竟千秋<lb/>
　　　梅花屏詩贈均輔王頥齋<lb/>
江梅吐竒芬貞清歳寒色畵師為冩真識此心相得鳯<lb/>
<pb n="KR4e0079_WYG_001-11a"/>
尾拂寒玉龍鱗綻仙葩不有處士節詎入山人家江水<lb/>
不改色梅花發隆冬若識畵師意見此長年容知心不<lb/>
在色覽德豈在香持之贈故人故心如許長<lb/>
　　　龍江送别圖為何彦博賦<lb/>
送客千里行酌以一杯水水清見真心長江浩無涘行<lb/>
子無定端飄泊詎能止昔時狼山道今來白鷺洲戎馬<lb/>
厭驅馳大舸良悠悠雲㠶駕長風遡浪如安流安流發<lb/>
髙興洞視寰宇間中原莽榛棘天地何漫漫誰令封狼<lb/>
<pb n="KR4e0079_WYG_001-11b"/>
恣强弧弛其彎彎弧定有日勸子毋燕昵孝以報慈親<lb/>
忠當奉王室浩浩以醫國調理能事畢子今歸故鄉為<lb/>
我謁上清我願仙道盛不願鬼道興朂哉老祖烈毋使<lb/>
魔縱横吾聞得仙士恬淡以延年早服重積德浩刼虛<lb/>
皇前子心已瀟洒應遇真師傳真詮貴冥搜洞悟絶塵<lb/>
跡火記一萬周白鶴載雙舄子其慎精鍊行綴瑶池籍<lb/>
　　七言古體<lb/>
　　　天山行<lb/>
<pb n="KR4e0079_WYG_001-12a"/>
天山雪花大如席散灑穹廬作氷瓦白日照不破北風<lb/>
吹復垜行邊使者文皮裘馬足凌兢氷上游僕夫苦寒<lb/>
步不進王程未敢為稽留天山戍士可奈何斧氷作糜<lb/>
行負戈雖無重裘禦寒凍此地幸喜豐嘉禾但願盛時<lb/>
烽火息將見年來足衣食咨詢民瘼使者事當得邊人<lb/>
時種植<lb/>
　　　鷄鳴山<lb/>
鷄鳴山嶟峰峭壁何孱顔北風吹雪積不住猿狖罔敢<lb/>
<pb n="KR4e0079_WYG_001-12b"/>
來躋攀浮屠古刹踞其頂乃是人巧偷天慳洋河急流<lb/>
走其下石洞千佛藏其間我來正值嚴冬月祈寒作氷<lb/>
厚地裂却疑南國青蓮花漏趂回陽逞竒絶兹山壯麗<lb/>
雄邊州應有神靈䕶明㓕憶昔唐宗曽駐蹕忽聽金鷄<lb/>
催曉日邇來陡過七百年古往今來事非一事非一可<lb/>
奈何惟有名山長不磨登髙得句聊自慰葡萄滿注金<lb/>
叵羅<lb/>
　　　送張紀善還越省親分題得居庸闗<lb/>
<pb n="KR4e0079_WYG_001-13a"/>
居庸闗南楊栁青居庸闗北嚴霜零惟天設險限南北<lb/>
寒暄異候差難評長風揚沙聲震地行人駐馬傷心情<lb/>
我來守邉乆寒暑風沙習慣無嫌憎聖神御宇時昇平<lb/>
燕然不見烽火驚曵裾王門稱老生抒詞吐論芝蘭馨<lb/>
期與鄒馬争先鳴張公清如玉壺氷春花秋實二美并<lb/>
殷彛周鼎置宗廟天球河圖羅大廷至寶得所乃為貴<lb/>
公今地位宜成名與公同看天宫榜於今六載趨承明<lb/>
乆要愈見心似鐵不為夷險逾堅貞男兒忠孝若輗軏<lb/>
<pb n="KR4e0079_WYG_001-13b"/>
失一不可馳周行近來謁許省<hi>闕</hi>　　西行李催歸程<lb/>
故鄉晝錦人所榮髙堂壽母猶康寧宦游如此誠稱意<lb/>
君恩較重丘山輕送公居庸闗下路賦詩愧我叅羣英<lb/>
行當及早趨幕府謀謨庶務期經營<lb/>
　　　送盧省菴還天台省親分題得黄金臺<lb/>
黄金臺何峥嶸一時事業千秋名燕昭發憤雪讎恥築<lb/>
臺堆金致賢士當年豪傑非一人樂生獨步凌青雲廟<lb/>
謨已定義師出電掃齊城不終日恥已雪功埀成君王<lb/>
<pb n="KR4e0079_WYG_001-14a"/>
忽逐神仙行後王信間輕易置樂君納履全髙義三軍<lb/>
解體從此始荒臺寂寞秋風起我今送行人過此金臺<lb/>
下懐古復長思持杯仍駐馬駐馬送君歌我詩羡君才<lb/>
學尤清竒推誠輔主當及時銘功鐘鼎誠所宜如何遽<lb/>
作晝錦歸髙堂有母白髪埀主恩賜告得時省絶勝望<lb/>
雲増懐悲送君去期君來籠中藥物不可缺北轅早趂<lb/>
賔鴻回黄金臺亘長空君臣契合今古同經綸濟世須<lb/>
實學丈夫當慕真英雄<lb/>
<pb n="KR4e0079_WYG_001-14b"/>
　　　訪皇甫廷玉不遇<lb/>
相遇仍論不相識知心只在心相得白鷗浩蕩誰能馴<lb/>
達生不羈忘要津應龍天飛威鳯霄翔犗餌不能致罻<lb/>
羅詎能張拂我梧桐調我氷絲與君歌作陽春曲孤雲<lb/>
為我徘徊飛湖波不驚澹寒日時聞妙香滿虛室喬松<lb/>
積翠老貞姿芳蘭含情媚幽質心懐君兮君不歸君出<lb/>
門理棹揺斜暉明朝倘遂相思意遲君只在華溪湄<lb/>
　　　錢王箭頭<lb/>
<pb n="KR4e0079_WYG_001-15a"/>
鴟夷作忠心不遂噓氣聲濤震天地蛟龍逞欲乗其時<lb/>
鼓濤奮浪隨風飛蒼生為魚都不顧莫去朝來恣狂怒<lb/>
後來壯士心不平擴弩括機神鬼驚飛矢一落江海寜<lb/>
乾坤闔闢四百年靈物不朽長貞堅古稱精誠貫金石<lb/>
捍患庇民真偉績丈夫作事不虛擲<lb/>
　　　結襪子<lb/>
貧賤可肆志富貴難驕人君不見昔周文武稱明君俯<lb/>
身釋旄今古聞貔貅同心勇如雲戎衣耆定天命新又<lb/>
<pb n="KR4e0079_WYG_001-15b"/>
不見釋之長跪奉王生子房圯橋功業成聖賢豪傑事<lb/>
如此禮義結人同一軌<lb/>
　　　長平戈頭<lb/>
君不見馬服君一朝東向朝三軍黄金市買好田地心<lb/>
豪氣溢雄如神四十萬人竟葅醢殘坑今有戈頭在龍<lb/>
鱗蛇文土花剥鋒利猶堪解盤錯想當前輩争北山爾<lb/>
戈曽得揮其間解圍却敵如等閒功成為龍事僨為魚<lb/>
只在將軍心巻舒一人自智萬人箝口羣䇿驅馳竟何<lb/>
<pb n="KR4e0079_WYG_001-16a"/>
有智謀完士牛隨後嗚呼爾戈更入何人手<lb/>
　　　贈張才仲<lb/>
君不見江東王謝家子弟骨格風流皆濟濟流風遺俗<lb/>
傳至今故家文物衆所欽㑹稽名山神禹跡東山蘭亭<lb/>
聲藉藉英芝家世襲忠貞兒孫文雅長相承葵陽病翁<lb/>
稱老拙才仲猶孫更清徹氷壺玉露殊森爽清廟朱絃<lb/>
應疎越我一見之心則悦酌以清酒誨以説亹亹聽我<lb/>
謙罄折知其中平無妄蹶他時叔長必登<hi>闕</hi>願無自滿更<lb/>
<pb n="KR4e0079_WYG_001-16b"/>
磋切著鞭奮迅追前轍贈言有盡意未輟<lb/>
　　　送戎醫玉液子徐文顯還㰎李<lb/>
平生報恩劍三尺㫁骨絶咽難更索要覓仙人不死方<lb/>
滌腸浣胃續筋脉求之不得中心焦遍訪蓬萊海波隔<lb/>
徐生家世習軒岐方術流傳著今昔能將折肱作完臂<lb/>
更使殘支成好骼操持運用還本初榮衞流通肌肉懌<lb/>
仁王鎮邊經百戰置之幕下防肘腋軍中累見收竒功<lb/>
刀瘢箭痕隨手白有卒修城頺石格股骨如糜肉如磔<lb/>
<pb n="KR4e0079_WYG_001-17a"/>
仁王命生返其魂如牆觀者皆辟易生舒其筋按其折<lb/>
付以良藥束以帛夾以薄板如簡册飲以神劑瓊玉液<lb/>
三日精魂乃安宅將軍墜馬臂如擘役夫當車<hi>闕</hi>　迹<lb/>
但逢徐生皆脱厄徃徃効騐難具述曩時大將平姑蘓<lb/>
已聞妙手聲烜赫壯士冒力衝强敵斫脛傷喉䧟胸臆<lb/>
長創洞中連弩射銃筒噴彈飛砲石碎首流腸鏖擊㓨<lb/>
氣息略續皆可繹不使英雄命虛擲瀝血毁膚或青赤<lb/>
立使平復無咄唶范増怒發疽背迫荀偃中軍頭若瘍<lb/>
<pb n="KR4e0079_WYG_001-17b"/>
仲由結纓能正色倘若遇生可無踣或云方技難逺績<lb/>
小道恐泥誠下䇿吾聞聖人至仁澤昆蟲草木猶愛惜<lb/>
癰疽瘠環行或逆宣尼於藝諒靡責不然牛毉之兒與<lb/>
劍客安得升堂衣逢掖徐生髙藝真竒特安常守分心<lb/>
自適僻居逺人人不識立身端謹衆所擇仁王至恩深<lb/>
且奭俾歸故鄉悦親戚濟人為心可醫國重之不異連<lb/>
城璧<lb/>
　　　梅花<lb/>
<pb n="KR4e0079_WYG_001-18a"/>
羅浮山人絶塵俗晴曦映戸香寒玉澄江淺浸珊瑚柯<lb/>
翠禽啼處陽和多長空無雲露天骨滿眼紅光消積雪<lb/>
錦嚢索句招香魂暗逐神飈度明滅縞衣素袂乗𤣥氷<lb/>
人間何處來飛瓊紅粧偶被壽陽汚白質獨契逋仙情<lb/>
廣平貞操天下重蜂蝶無縁得矜寵孤髙丰度非凡種<lb/>
對君清思如泉湧<lb/>
　　　栁隂祖帳<lb/>
都門楊栁埀青隂祖帳送行傷客心黄鸝愁醉别情苦<lb/>
<pb n="KR4e0079_WYG_001-18b"/>
白鳥鳴嘶離思深欲把長條繫春色飛光如梭真可惜<lb/>
臨岐莫折楊栁枝留取待君君早歸<lb/>
　　　花底雜歌<lb/>
江城雨後花蒙茸離筵一曲情正濃氷絲戞桐泣孤鳯<lb/>
流徴激楚隨飛龍悠悠車馬秦淮道多少殘紅委芳草<lb/>
行人覲省須早歸君親恩義難兩違<lb/>
　　　風亭别袂<lb/>
春風送客皋亭下話别殷勤袂寧把别情苦多前路長<lb/>
<pb n="KR4e0079_WYG_001-19a"/>
東西抗手髙翺翔何以贈子金玉章惓惓思心實難忘<lb/>
勉旃令望遵周行舌柔齒脆慎行藏<lb/>
　　　闗山春色<lb/>
闗山春色濃於酒逺客思家日應久那堪此際送歸人<lb/>
腸㫁河陽折楊栁送君歸君今早去叅庭闈生前一日<lb/>
直千日無使日後徒沾衣<lb/>
　　　畫梅華<lb/>
幻住髙僧在天目賦得梅花鬼神服至今詩句流人間<lb/>
<pb n="KR4e0079_WYG_001-19b"/>
探幽討賾無時閒能畫才人湯叔雅又把花神重摹冩<lb/>
梅花本是無心物剛被渠儂衒真假畫中之花無四時<lb/>
壁間一見尤清竒忽驚一月隂山雪莫與西湖處士知<lb/>
羅浮山中雪三尺梅花倒埀龍尾枝髙人一見動清興<lb/>
精神入筆珠陸離明窓展玩當晴曦宛疑四壁生涼颸<lb/>
羡君博雅好古談能使朽腐為神奇<lb/>
　　　神馬圖<lb/>
矯矯神駿天下稀丰格拔萃尤充肥奚官牧放順天性<lb/>
<pb n="KR4e0079_WYG_001-20a"/>
騰躍不受靮與羈一朝良造思控馭命駕千里雷霆飛<lb/>
何年深宫萬幾暇尺素模冩侔天機何不冩岐陽比物<lb/>
齊四驪憲章文武張綱維又不冩臨淮破賊中潬下呵<lb/>
叱鐡騎摧長圍帝王所尚在逺略屑屑形似將奚為吾<lb/>
皇聖神馭寰宇討論治道無娛嬉梯航萬國盡臣服獨<lb/>
放梟騎隂山陲謀臣猛將欲奮擊皇仁未忍蒼生疲天<lb/>
閑龍種㡬千萬蕃息郡縣連郊畿願選此類數萬疋掃<lb/>
取遺裔成功歸漠北無復烟塵飛一勞永逸蘓瘡痍<lb/>
<pb n="KR4e0079_WYG_001-20b"/>
　　　種竹齋<lb/>
琅玕出海底枝葉何扶疎勁節貫氷雪秀色凌雲衢美<lb/>
人愛之不能捨劚根封植當庭隅嘉實須期待鸞鳯長<lb/>
竿直欲釣鯨魚門無俗客書几閒清風環珮聲珊珊令<lb/>
人脱凡骨神㳺入𤣥闗蓬萊只咫尺誰謂難躋攀虗心<lb/>
可以通妙道正氣自足超塵寰葛陂變化良非難<lb/>
　　　畫竹<hi>為禮部陳景祺作</hi>
君不見文湖州長梢萬尺寒颼颼龍蛇入筆走風雨墨<lb/>
<pb n="KR4e0079_WYG_001-21a"/>
𣲖從此開源流髙公近學丹丘老㡬根拂雲清更好珊<lb/>
瑚扶踈石上生琅玕戞風硜有聲靈物特達不阿附肯<lb/>
與百草同衰榮陳郎取尚良有徴秉節不移誠可矜嵗<lb/>
寒永結貞忠盟<lb/>
　　　題雲山圖<lb/>
君不見米南宫天下名父子貌得瀟湘晴雲暗雨千態<lb/>
萬狀清絶竒當時尤物重連璧髙人名士徃徃争致之<lb/>
或將模冩廣清玩繇此真贗來羣疑此圖何人所臨搨<lb/>
<pb n="KR4e0079_WYG_001-21b"/>
筆意精研若神合山巃從兮雲溶溶其下若有藏蛟龍<lb/>
深林雜樹蔽虧隠茅屋得非避世之士於此潜其蹤扁<lb/>
舟逺在横橋東沙頭艤棹空秋風飛雲凛凛凋青楓皋<lb/>
蘭歇芳兮桂離其叢王孫不歸兮感予衷滔滔逝者無<lb/>
終窮雲陽九疑何濛濛攄中情兮附飛鴻思王孫兮我<lb/>
心沖沖<lb/>
　　　贈駱指揮畵馬<lb/>
駱將軍貌得天馬無比倫雙瞳熖爍四蹄疾踏破沙漠<lb/>
<pb n="KR4e0079_WYG_001-22a"/>
千重雲只今暫向江南去飛控天衢躡香霧囬頭北掃<lb/>
邊塵空䇿勛獨對明光宫<lb/>
　　　抱琴待渡歌<lb/>
莫唱斑竹枝莫歌武溪深欲渡未渡停我琴縱情對語<lb/>
兮相知心泛安流兮輕舟春山積翠兮連樛留同氣兮<lb/>
相求吾與君兮優游<lb/>
　　　門有車馬客行<hi>送董都事起復</hi>
門有車馬客言自雲中來朔風吹雪送秋雁白楊東下<lb/>
<pb n="KR4e0079_WYG_001-22b"/>
單于臺雁門之闗何壯哉樓煩石嶺髙崔巍董君文武<lb/>
之長才雄藩書諾稱竒材偶丁内艱歸故里終制三年<lb/>
猶撚指風雲又作從龍起騏驥終當致千里男兒有䇿<lb/>
須濟時定應前席陳謀為奮身立功報明主廟堂制勝<lb/>
須投機好懸金印大如斗分茅仍望家山歸臨河送别<lb/>
金屈巵南風錦㠶去如飛<lb/>
　　　月浦歸㠶<lb/>
水宿週迴厭辛苦五兩而今到南浦平波映月攤玻瓈<lb/>
<pb n="KR4e0079_WYG_001-23a"/>
家山只在山之湄早知可望不可即如何膝下無相離<lb/>
今宵望月情正悲明宵月炤髙堂幃<lb/>
　　　江市朝沽<lb/>
舟人理䌫朝欲開入市旋買鵞黄醅思君無奈愁千結<lb/>
放懐須共傾金罍酒薄愁多可奈何船頭紅日浸江波<lb/>
願得風塵不驚怪莫辭苦梗頻經過<lb/>
　　　舵樓晚飯<lb/>
大艑乗流駛若輕秦淮浩蕩夕陽明行人晚飯舵樓底<lb/>
<pb n="KR4e0079_WYG_001-23b"/>
月中喜見黄河清甆碗乗來香玉粒瑩圓疑是鮫人泣<lb/>
思欲報恩撫長鋏水底魚龍作人立<lb/>
　　　金山泊棹<lb/>
金山屹立江中央氣通月窟連扶桑艤舟一酌中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水<lb/>
凡骨頓與飛仙翔何年天宫堕天骨峥嶸屹立黿鼉窟<lb/>
蓬萊距海三萬里想應亦在波濤裏<lb/>
　　　多景凭闌<lb/>
江山如畵江南好行子承恩到家蚤從來京口盛䌓華<lb/>
<pb n="KR4e0079_WYG_001-24a"/>
登樓置酒看新花滄波昨夜蛟龍雨紅日朝來照芳樹<lb/>
凭闌游目景無限佳氣蘢葱時未晚<lb/>
　　　題梅<lb/>
西湖處士骨已槁髙節至今長不老鐵樹開花今㡬年<lb/>
海水桑田幾騰倒鐵樹花何清知心更有宋廣平我今<lb/>
為爾聫芳名<lb/>
　　　題洪鈞朋山水巻<lb/>
澄波不驚老蛟蟄露白江空雁飛急逺山鬱鬱堆翠螺<lb/>
<pb n="KR4e0079_WYG_001-24b"/>
林間蔀屋幽情多扁舟一葉來漁簔王孫不歸奈爾何<lb/>
晴窓披圖意無限揮毫重賦滄浪歌<lb/>
　　五言律體<lb/>
　　　贈繆仲安之江西都司省親<lb/>
之子遊南服莎堤正莫春驊騮馳逺道彩鷁泛通津大<lb/>
閫嚴君重髙堂白髪新行當崇令望孝子即忠臣<lb/>
　　　和王一柱韻<hi>二首</hi>
狩獵從恒衞朋僚乆别離相思梁月夢得意華堂詩制<lb/>
<pb n="KR4e0079_WYG_001-25a"/>
作王劉俊交情管鮑知南山松與栢貞操歳寒期<lb/>
壯士懷忠烈何曽惜别離甘心蘇武節酷意李陵詩白<lb/>
刄摧强敵黄金贈故知一成還報主鐘鼎永相期<lb/>
　　　端午宣城有感<lb/>
屈子思存楚何心事佞臣九歌長慷慨千載愈悲辛抱<lb/>
石知無益攄辭願有陳其人雖已矣氣與太初隣<lb/>
　　　烏桓對酒<lb/>
對酒烏桓國多愁白髮翁家鄉六千里生計一絲風净<lb/>
<pb n="KR4e0079_WYG_001-25b"/>
几閒清簡空嚢老漆弓幸逢烽火息何必事竒功<lb/>
　　　環清軒<lb/>
繞屋流清水非沽洗耳名琴書怡雅志風月足閒情澄<lb/>
碧魚堪數繁隂鳥自鳴餘生欣有托寵辱莫相驚<lb/>
　　七言律體<lb/>
　　　應詔謹賡御製賜晉齊諸將宴鶴鳴樓<lb/>
扈從歸來宴玉樓九天雨露沛髙秋勛藏盟府蒙新寵<lb/>
酒入忠肝洗舊愁沙漠已平神略偉乾坤再造聖功優<lb/>
<pb n="KR4e0079_WYG_001-26a"/>
一時際㑹攀鱗翼豈意微勞幸見收<lb/>
　　　詠鸚鵡和張紀善韻<lb/>
西域珍禽解語聲髙飛時展拂雲翎孝慈為禀淳和性<lb/>
辯惠非求世俗聽舞罷毳衣棲𤨏殿啄餘香稻立雕衡<lb/>
上林鷹犬多如簇獨得君王御眼青<lb/>
　　　山行同張紀善<lb/>
度谷穿崕億萬重龍門東下一川通路逢驛使無梅信<lb/>
地走山翁有雪蹤李老祠荒蒿沒像單于臺古草連空<lb/>
<pb n="KR4e0079_WYG_001-26b"/>
行人日暮向何處戎馬蕭蕭鳴北風<lb/>
　　　鵰窩山<lb/>
萬叠蒼山朔氣濃雪花開遍玉芙蓉皂雕飛處青雲近<lb/>
驄馬行時紫塞重家在江南書萬里身居冀北禄千鍾<lb/>
生來自愧承恩厚華髮蕭蕭未䇿功<lb/>
　　　隆慶州北平山神㑹寺廢趾<lb/>
昔年寶刹倚雲根半壁孤髙露粉痕叠巘挿天蒼隼立<lb/>
羣峰拔地白狼蹲苔碑有字湮名姓鐘梵無聲報曉昏<lb/>
<pb n="KR4e0079_WYG_001-27a"/>
山下屯軍新聚落依稀烟火舊時村<lb/>
　　　鷄鳴山用前韻<lb/>
鷄鳴古寺立巖嶅敗壁頹垣没野蒿二水交流氷鏡合<lb/>
一峰獨立石屏髙常疑塵霧如飛雪又怪山風似怒濤<lb/>
舊日但聞沙塞地誰知身向此中遨<lb/>
　　　婁氏蘿石軒<lb/>
搆得軒居一徑幽青蘿白石倚髙秋松牀月轉琴聲逺<lb/>
絲蔓風迴樹影稠屈子有時紉佩帶孫郎曽此潄琳球<lb/>
<pb n="KR4e0079_WYG_001-27b"/>
時清不獻和親計詩酒從容興最優<lb/>
　　　蕭太后紅城<hi>元行宫中有戲水龍浴池在榆巷</hi>
榆林塞下舊紅城四面寒泉徹底清行殿昔留耶律駕<lb/>
斷橋曾駐乞顔旌蛟龍戲水當年事贔屭埋蒿此日情<lb/>
立馬林皋一回首羣鴉飛處夕陽明<lb/>
　　　野齋<lb/>
幽居蕭散絶喧譁恰似柴桑處士家門逕莓苔無俗客<lb/>
池塘鼓吹有鳴蛙冬青萬樹凝新蠟春菜㡬畦開雜花<lb/>
<pb n="KR4e0079_WYG_001-28a"/>
但得眼前風物好儘將詩酒作生涯<lb/>
　　　清溪觀寄王嵩澗道士<lb/>
齋居每憶清溪觀亂石巉巖潄碧流雙井泉通三島脉<lb/>
萬松聲度九天秋㸃易道人驂白鶴吹簫仙子駕青虬<lb/>
披雲我欲尋真訣願借當年蓮葉舟<lb/>
　　　遊趙川清安寺<lb/>
當年龍戰混𤣥黄多少亭臺變鹿塲蔓草翳堦空古跡<lb/>
松肪落地老寒香百年事業成凋換千古神靈竟𣺌茫<lb/>
<pb n="KR4e0079_WYG_001-28b"/>
此日登臨重感慨又逢葭琯復初陽<lb/>
　　　礬山道中過桑園渡<lb/>
礬山東下桑園渡春水初生日正融雁影飛穿楊栁外<lb/>
馬聲嘶過杏花中誰云塞北風沙異却與江南景物同<lb/>
最喜皇恩加四逺且將耕牧訓邊農<lb/>
　　　龍虎臺<lb/>
龍虎臺前朔鳥飛沙塲倦客正南馳閒雲縹緲暮天逺<lb/>
落日蒼茫叠嶂迷草木盡沾新雨露人民復覩漢官儀<lb/>
<pb n="KR4e0079_WYG_001-29a"/>
廟堂已得安邊䇿老我登臨好詠詩<lb/>
　　　暮宿德州壯屯<lb/>
斜暉驅馬憩孤亭釃酒呼童慰客情黄葉委堤秋水落<lb/>
白蒿連野暮雲平頽垣破瓦前人宅吠犬鳴鷄戍卒營<lb/>
五十年來蕭索盡如今正好望時清<lb/>
　　　贈沈思善<lb/>
沈生壯遊今㡬年復回故山看畵船西湖新水碧於酒<lb/>
岳墳古樹青含烟陶情經史三千巻得意詩詞數百篇<lb/>
<pb n="KR4e0079_WYG_001-29b"/>
眼底風光真可樂儘將窮逹付蒼天<lb/>
　　　十五里蕩<lb/>
一葉輕舟落照中開篷縱目竟長空連塍禾黍横雲緑<lb/>
夾㟁荷花照水紅新雁帶秋來逺浦老龍拖雨過前峰<lb/>
當時真意知心寡長笛一聲生晚風<lb/>
　　　曉發鄭梁河閘出江得順風紀行<lb/>
西山掛月潮水生風順扁舟遡浪輕黄家洋上過天闕<lb/>
焦山口北望中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>地湧巖㟼鎮溟渤天生形勢壯神京<lb/>
<pb n="KR4e0079_WYG_001-30a"/>
晚涼泊掉龍潭渚更喜滄江似掌平<lb/>
　　　東山草堂<lb/>
草堂不與浣花同移上東山出魯峰招隠短章吟白雪<lb/>
讀書長日對青松莫言世上無鳴鳯却憶隆中有臥龍<lb/>
可是蒼生望安石未應丘壑獨從容<lb/>
　　　子陵臺<lb/>
不有飛龍白水鄉先生何處得徜徉當時政事歸臺閣<lb/>
千古絲綸占富陽士節不隨今世屈客星聊為故人忙<lb/>
<pb n="KR4e0079_WYG_001-30b"/>
扁舟弔古荒臺下流水閒雲正𣺌茫<lb/>
　　　次桂先生韻且酬之<lb/>
承恩重喜到京華無復邊城滿㡌沙鳯闕退朝懐舊友<lb/>
麟經開巻想名家屋梁午夜看明月秋水長天賦落霞<lb/>
白雁衘來新製作光輝璀璨上林花<lb/>
　　　孤鶴<lb/>
一聲清唳九天聞羽族叢中少似君赤壁夜來驚醉客<lb/>
緱山朝下伴閒雲髙飛懶逐乗軒侣遐引慵隨啄腐羣<lb/>
<pb n="KR4e0079_WYG_001-31a"/>
隻影蹁躚天宇濶俯觀人世正紛紛<lb/>
卓犖髙情世共聞還丹獨就有仙君歸來遼海棲華表<lb/>
飛過簫臺拂綵雲逺俗只宜尋鳯友可人應自出鷄羣<lb/>
有時刷羽髙松頂不把空拳解世紛<lb/>
　　　甘露寺多景樓<lb/>
南連吳㑹北維揚俯瞰江流萬里長甘露舊從天上落<lb/>
慶雲時傍日邊翔鶯啼淑景園花媚龍蟄清秋海氣凉<lb/>
前代英雄籌䇿處至今人事㡬興亡<lb/>
<pb n="KR4e0079_WYG_001-31b"/>
　　　焦山寺<lb/>
焦公煉丹丹已成飛劍直斬石公精名山便作佛世界<lb/>
廟食猶顯神英靈浮玉峰前蒼隼集吸江亭下碧濤平<lb/>
花開花謝誰為主潮去潮來似有情<lb/>
　　　石門洞<lb/>
洞天山水最清竒架壑連巖結構危石徑雲深荒蔓草<lb/>
野林霜䁱熟棠梨入山却下聽猿淚看瀑長吟謝客詩<lb/>
夜宿羣峰最髙處俯看星宿列珠璣<lb/>
<pb n="KR4e0079_WYG_001-32a"/>
　　　梅花<lb/>
不隨桃李弄精神獨抱孤髙意更真玉骨氷肌姑射子<lb/>
錦心繡口謫仙人平安歳月宜交友恬澹風光度刧塵<lb/>
昨夜南枝初爆蕋雪中争道見陽春<lb/>
子建當年賦洛神一時邂逅未為真若知江上芳心客<lb/>
豈慕巖阿豔質人月冷香魂常入幕天寒羅襪不生塵<lb/>
建安風骨多豪俊可惜無詩咏此春<lb/>
試問江干老樹神寒花何事獨純真詩仙去後無賔侣<lb/>
<pb n="KR4e0079_WYG_001-32b"/>
禪友歸來有主人道向雪霜修白業曽於刧火脫紅塵<lb/>
月中世界如銀色誰解清香帶得春<lb/>
夜泊長洲見水神不修嬌媚任天真香飄老樹風驚鶴<lb/>
影入清江月近人詩思若泉無雜慮虗明如練絶纎塵<lb/>
羅浮可到滄溟濶料想應同此地春<lb/>
玉蕋含章妙入神雪中誰得似渠真擔頭歸計功成將<lb/>
牆角生涯遁世人青子作酸調鼎實素娥凝笑却粧塵<lb/>
羅浮風景都休話最愛三冬一味春<lb/>
<pb n="KR4e0079_WYG_001-33a"/>
瀟湘江上雪中神勁節寒花趣最真守志漢宫辭輦客<lb/>
報恩湘水泣珠人瑶琴調轉闗山月羌笛聲催車馬塵<lb/>
清境皎然無滓翳誰能識破此時春<lb/>
江上梅花玉雪神移栽山舍伴清真不惟勁節陪殘歳<lb/>
更有新香送故人玉堂學士才如海天目髙僧妙脱塵<lb/>
試折一枝相問訊百篇髙興不勝春<lb/>
一聲玉笛暗傷神忽憶家山思倍真塞北絶無同調客<lb/>
江南多有賞音人碧牕含影來寒月繡閣浮香和暖塵<lb/>
<pb n="KR4e0079_WYG_001-33b"/>
今日重遊歌舞地剩簮芳蕋為迎春<lb/>
榦如精鐵老猶神獨秀江干勝玉真香綻寒枝驚木客<lb/>
珠生枯枿駭鮫人霜威未遂金笳調陽氣初吹玉管塵<lb/>
殘臘尚留芳意在剩簮銀燭照和春<lb/>
靚粧髙髻不為神綽約仙姿自在真歳晚長江無鳯侣<lb/>
天寒空谷有佳人清香度水月籠影<hi>闕</hi>蕚委堤風送塵<lb/>
新葉漸抽青實小人間正是艶陽春<lb/>
　　　鷄鳴山用前韻<lb/>
<pb n="KR4e0079_WYG_001-34a"/>
鷄鳴山勢壯邊州鐘梵荒臺在上頭獨石下藏千佛洞<lb/>
羣峰中見兩河流路有碑隂題漢字橋無閣道度梁輈<lb/>
登臨不用増惆悵古徃今來總一漚<lb/>
　　　三歸臺<lb/>
一自西郊嘆黍離下堂交質事尤非射鈎既釋當時忿<lb/>
定霸應為萬世師海宇未馴周典則江黄又見楚旌旗<lb/>
可憐匡世經綸手寧是偷安脉禍機<lb/>
　　　水仙花<lb/>
<pb n="KR4e0079_WYG_001-34b"/>
婀娜仙姿江漢阿宛疑月殿下嫦娥翠翹弄影天風細<lb/>
玉質浮香雨露多交甫褰裳承委佩思王按轡賦凌波<lb/>
歳寒無愧盟三友擊節抒情為爾歌<lb/>
　　五七言絶句<lb/>
　　　蘆雁<lb/>
鴻雁飛時塞草秋風沙颯颯使人愁因君為報江南信<lb/>
蘇武天山雪滿頭<lb/>
天目山前秔稻秋西風歸雁影悠悠月明何處雲羅逺<lb/>
<pb n="KR4e0079_WYG_001-35a"/>
浩蕩湖波水滿洲<lb/>
　　　小景扇面<lb/>
翠老雙松楓葉紅釣絲搖曵半江風雲山萬叠歸程穏<lb/>
莫使羊裘入畫中<lb/>
　　　畫葡萄<lb/>
忽疑前夜風雨急蒼蒼亂木蟠虬龍枯藤老骨化不去<lb/>
絡索倒埀烟露空<lb/>
葡萄子熟邊草秋葡萄酒熟雪成毬將軍爛醉氍毺月<lb/>
<pb n="KR4e0079_WYG_001-35b"/>
士卒驚寒入敝裘<lb/>
　　　題竹<lb/>
誰將天上琅玕樹栽向連灣緑水湄歳晚江空鸞鳯逺<lb/>
白雲幽石自相宜<lb/>
瀟洒含風玉數莖若何偏向石間生貞心諒有夷齊識<lb/>
耐慣氷霜老更青<lb/>
　　　幽石<lb/>
桃花間竹栁埀隂獨坐茅亭嘯玉琴紫鳯翺翔碧霄外<lb/>
<pb n="KR4e0079_WYG_001-36a"/>
人間何必有知音<lb/>
冉冉征途自不閒雲飛鳥倦亦知還何如蓬蓽韜光者<lb/>
放浪形骸宇宙間<lb/>
　　　寄題西湖<lb/>
西湖物色四時春羅綺香風伴醉人莫向登臨重回首<lb/>
六橋西畔更傷神<lb/>
　　　荔枝圖<lb/>
海青使臣馳驛傳晝夜能行一千里誰想驪妃歡笑中<lb/>
<pb n="KR4e0079_WYG_001-36b"/>
黍離悲歌已盈耳<lb/>
　　　墨菊<lb/>
柴桑處士多佳致種得幽花滿石壇月轉南山秋夜寂<lb/>
蹁躚𤣥鶴舞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>岏<lb/>
石邉老樹帶霜枝黄菊䙰褷竹葉稀看盡却思彭澤令<lb/>
清髙不為歳寒移<lb/>
　　　夢校獵<lb/>
生平常慕肉飛仙馬上論文佩兩鞬昨夜夢成孤枕上<lb/>
<pb n="KR4e0079_WYG_001-37a"/>
滿忩明月思蘧然<lb/>
　　　臨清軒<lb/>
漁翁結屋此江干綠樹隂濃白晝寒滿目雲山詩思濶<lb/>
入鈎魚鯉酒懐寛<lb/>
　　　東阡<lb/>
西風歸雁兩悠悠雲白江空萬里秋天目山前秔稻熟<lb/>
柴桑籬下菊花稠<lb/>
　　　偶成<lb/>
<pb n="KR4e0079_WYG_001-37b"/>
先生未遂剡溪遊長想鵝湖泛小舟此日秋風歸興發<lb/>
濯纓埀釣思悠悠<lb/>
　　　題畫山水<lb/>
樓閣連甍鎻翠微白雲容與翳忩扉懸崖瀑水自今古<lb/>
笑問何人解息機<lb/>
　　　山水扇面<hi>為道㑹劉志澄題</hi>
清溪道士神仙侣獨究羲文先後天𤣥鶴一聲雲縹緲<lb/>
滿林松影落堦前<lb/>
<pb n="KR4e0079_WYG_001-38a"/>
　　　松鶴圖<lb/>
神仙騏驥解飛鳴獨立松巔刷羽翎愧我承恩老山野<lb/>
九皋清唳月中聽<lb/>
　　　小翎毛<lb/>
長夏沉沉綠樹隂偶來棲息一珍禽氷絃冩得忘機操<lb/>
應是髙人識此心<lb/>
　　　淇園春霽<lb/>
駐馬淇園春正濃三山雲外聳芙蓉武公去後琅玕少<lb/>
<pb n="KR4e0079_WYG_001-38b"/>
霽色漪漪入畫中<lb/>
　　　送張南賓還㑹稽<lb/>
越吟羇客久思家鞍馬西風别路賖歸到故園行樂處<lb/>
逢人應自説龍沙<lb/>
河梁分手客還家秋水淊淊去泛槎萬里闗山鴻雁影<lb/>
三呉雲水白蘋花<lb/>
　　　半崕秋水圖<lb/>
巻石巉巖蘸綠波結盤古樹掛藤蘿披圖起我還鄉興<lb/>
<pb n="KR4e0079_WYG_001-39a"/>
更欲乗風發棹歌<lb/>
　　　雪山小景<lb/>
㡬架茅茨蔽風雨萬重巖壑老雲烟開門長日無閒事<lb/>
未必招提却是禪<lb/>
　　　狂夫雜興<lb/>
夜雨垂簷共燭光十年湖海思茫茫誰知一醉忘形外<lb/>
究竟狂夫到底狂<lb/>
不著虛空不染塵無能無事養閒身開牕坐對門前樹<lb/>
<pb n="KR4e0079_WYG_001-39b"/>
一雨經時緑意新<lb/>
　　　題蘭<lb/>
佳人愛冩湘妃佩千載猶凝翰墨香昨夜春風透幽谷<lb/>
懸崖髙處意偏長<lb/>
　　　倒垂梅<lb/>
姑射仙人玉雪裳騎龍飛下白雲鄉逋翁老去孤山冷<lb/>
千載西湖水色香<lb/>
　　　紅梅<lb/>
<pb n="KR4e0079_WYG_001-40a"/>
羅浮仙子住江皋醉把胭脂染素袍昨夜雲旂降王母<lb/>
錯疑千樹熟蟠桃<lb/>
　　　碧虛清趣<lb/>
白澗含清光宴坐夜方寂起視天宇寛月明露花滴<lb/>
長明宇宙間萬慮我何有充饑首陽薇適興柴桑酒<lb/>
　　　題蘭<lb/>
我行采幽蘭棘鍼掛我衣呼童剪繁穢兩袖懐芳菲<lb/>
巻石何崔嵬幽蘭自有芳因兹筆端好重上君子堂<lb/>
<pb n="KR4e0079_WYG_001-40b"/>
　　　膝王閣<lb/>
帝子去已久樓閣何峥嶸只見丹青景不聞歌吹聲<lb/>
　　　題蘭<lb/>
幽蘭蘊竒芬緑竹秀空碧歳晏將如何君子介如石<lb/>
幽谷長芳蕙山林棲道心獨有髙世士可以為知音<lb/>
　　　暮雲春樹<lb/>
雲林積空翠茅屋興悠然不來車馬塵獨聽飛崕泉<lb/>
　　　小米小景<lb/>
<pb n="KR4e0079_WYG_001-41a"/>
踈峰矗蒼笋宻林成翠幄髙人在深處何以尋芳躅<lb/>
採芝青溪濵釣魚青溪水不慕磻溪名莫洗潁川耳<lb/>
　　賦<lb/>
　　　千秋辭應教賦<lb/>
甘雨兮清塵南風兮斯薫瞻鳯闕兮祥雲帝子降兮兹<lb/>
辰拜趨䖍恭兮地逺情親膝下承歡兮喜慶同臻蹈舞<lb/>
兮羣臣秉心兮貞純翔有鳯兮遊有麟普天均覆兮皇<lb/>
之仁維藩維屏兮其始自君盛德兮振振子孫䋲䋲兮<lb/>
<pb n="KR4e0079_WYG_001-41b"/>
千秋萬春<lb/>
　　　自莎堤送張宜中盧省菴至栁巷復賦以贈<lb/>
翩翩兮飛鳶洋洋兮潜魚諒人生兮有情能不懐乎故<lb/>
居噫若人兮美且都被青霞兮佩瓊華長鋏兮無家故<lb/>
鄉𣺌𣺌兮越與吳感返哺兮慈烏北堂有萱兮菽水靡<lb/>
俱駸駸兮青驪謁告兮歸期祖帳兮都門我心兮愁思<lb/>
河水兮淪漪浮雲兮孤飛與子别兮吾能不悲緑綺兮<lb/>
孤桐彈雅音兮歌南風山川迢迢兮思難窮望旋斾兮<lb/>
<pb n="KR4e0079_WYG_001-42a"/>
歸鴻骨肉斯文兮惟余汝同夙言還兮毋使我心忡忡<lb/>
　　　述懐賦<lb/>
大道夷其如砥兮民狙詐而多端鄙騶虞之囓枯兮慕<lb/>
鷹隼之貪殘迂夷齊之節義兮尚羿莽之權奸雲靉靉<lb/>
其蔽日兮水泛泛其滔天民濈濈而為魚兮孰能極其<lb/>
憂患嗟禹功其誰繼兮豈不在乎聖神令宇宙之重開<lb/>
兮使斯民之咸仁馳騏驥而抗䇿兮顧及君之後塵時<lb/>
循環其踰邁兮吾獨惜夫陽春憩予駕兮平皋濯予足<lb/>
<pb n="KR4e0079_WYG_001-42b"/>
兮河津顧狹邪之不可陟兮將俟君之睿聞進何敢以<lb/>
貪榮兮冀方寸之有濟退不求夫偷安兮抱仁義之昭<lb/>
晰諒天道之有常兮窮逹繇其所形歴坎困而心亨兮<lb/>
處隨豫而能貞修<hi>闕</hi>一以寡過兮羌居易而俟命無驕<lb/>
吝其何憂兮聊從容以養生<lb/>
　　　雲深書屋<hi>為劉翼南作</hi>
山盤桓兮入杳冥雲濛宻兮仰不見日與星猿狖攀林<lb/>
以呌嘯兮虎豹踞谷而紛争若人胡為兮處此意氣閑<lb/>
<pb n="KR4e0079_WYG_001-43a"/>
逸神如氷書挿架兮萬軸屋架巖兮數楹採隂陽之秘<lb/>
賾兮掇䆳古之羣英躋層巔以暇日兮聊嘯歌而抒情<lb/>
歌曰鬱彼平林兮百卉生之柔柔有鳥懐春兮遷喬出<lb/>
幽白日出之悠悠焱西馳兮羌不我留適宇宙之開泰<lb/>
兮拔茅茹以髙舉考制度於春官兮遵伯夷之餘矩命<lb/>
或乖於所逢兮施或待於有時諒蘩藻之鮮潔兮豈清<lb/>
廟之可遺庸玉汝以増益兮將好修而置之行藏安夫<lb/>
天命兮信中正之可期<lb/>
<pb n="KR4e0079_WYG_001-43b"/>
　　　望雲亭<hi>為黄别駕賦</hi>
士生兮懸弧誰復懐乎故都少學壯仕兮顯親揚名仕<lb/>
不遂兮親何以榮曰既仕兮慕君居官有程兮遺我親<lb/>
竭心奉公兮甘㫖靡遑朝思暮懐兮曷云能忘岵屺可<lb/>
陟兮白雲可望安得致我兮親之傍白雲兮依依倐而<lb/>
東兮忽而西嗟我兮人噫獨不得與雲兮俱飛朝隮公<lb/>
堂兮暮趨庭幃有願不遂兮望白雲而孤飛<lb/>
　　　畵水仙花<lb/>
<pb n="KR4e0079_WYG_001-44a"/>
若有人兮在沅湘金英玉質含清香翠雲衣兮佩琳琅<lb/>
我欲致之道路長江波滔滔兮葦不可航斷縑冩之懸<lb/>
髙堂天機奥妙歸毫茫凌波㣲步來銀潢洛神陽臺誠<lb/>
𣺌茫<lb/>
　　　風木軒<hi>為吳典儀作</hi>
山有木兮茂以青風以撓兮不安其生繄孝子之欲養<lb/>
其親兮時冉冉不待其榮山有木兮茂以豐孝子之心<lb/>
兮焉窮歳月駛而親不可待兮譬彼木之遭乎烈風宇<lb/>
<pb n="KR4e0079_WYG_001-44b"/>
宙兮悠悠人生兮好修我有父母兮不我乆留萬鍾千<lb/>
駟兮適増我尤欲竭忠兮有君欲致孝兮何以求吾親<lb/>
必不得已兮惟修吾身維忠維信兮致孝道於我君思<lb/>
貽親兮令聞<lb/>
　　　題三香圖<lb/>
山礬花兮幽蘭菲菲水僊冬榮兮瓊珮葳蕤異根同氣<lb/>
兮何必一時諒千古之契心翳或似之王孫去兮孰已<lb/>
知歳聿暮兮芳馨自持三者一心兮聊樂我私白日出<lb/>
<pb n="KR4e0079_WYG_001-45a"/>
之遲遲瀟湘水兮漣漪豈不鬱陶而遐思路﨑嶇兮難<lb/>
徑馳信君子之操兮金玉其儀審厥象兮玩以怡固明<lb/>
哲之所為<lb/>
　　　賦雲山圖<lb/>
白雲悠悠兮羣山㠝岏長江浩蕩流其間何人獨坐茅<lb/>
亭下却與真境相盤桓畵師偏能識天巧貌入氷紈極<lb/>
幽𣺌鴻濛太古長不老誰云女媧鍊石解補天使一見<lb/>
之驚絶倒山深深兮雲茫茫美人何為在他方金華仙<lb/>
<pb n="KR4e0079_WYG_001-45b"/>
都只咫尺拂衣便可髙翺翔呌初平兮起石羊尋赤松<lb/>
兮覲軒皇躋鼎湖兮挾飛龍翊元氣兮撫星芒過河鼓<lb/>
兮昭七襄謁紫㣲兮正天罡驂麒麟兮翳鳯凰歆羡攝<lb/>
伏兮神明孔彰順思慮兮保厥臧披圖一曲歌慨慷書<lb/>
以識之俾勿忘<lb/>
　　琴操<lb/>
　　　閲耕操<lb/>
雞鳴孶孶將善是為而奚可以為本之不圖孰為我資<lb/>
<pb n="KR4e0079_WYG_001-46a"/>
整我鉏犁率彼東菑翳我人斯毋從危機我黍與與我<lb/>
稷彧彧置之不顧曷其有熟相彼壟畝稂莠實多我薅<lb/>
我耘勞如之何稂莠薅止黍稷茂止翳我人斯厥惟好<lb/>
止相我黍稷其實蓁蓁厥惟好之育我斯人視我衣冠<lb/>
率彼王制禮義在心惟我斯繫凡民有生食以為天禮<lb/>
義勿繇曷惟永年天降斯典以序我人翳食是活如何<lb/>
弗勤彼火斯燎手可以撲原隰既炎江海弗沃凢我人<lb/>
斯擇術惟㣲始焉弗慎噬臍何其駟馬輕裘匪道弗繇<lb/>
<pb n="KR4e0079_WYG_001-46b"/>
勤我稼穡人誰我尤山有髙岡水有滄浪翳我人斯我<lb/>
循我常<lb/>
　　　冩情操<lb/>
日月逾邁悠悠我思心之憂矣曷云能來陽鳥于飛肅<lb/>
肅其行終鮮兄弟能不慨傷陽鳥于飛集彼南陲我無<lb/>
羽翰力不能追蠶月條桑候雁北歸悵焉懐斯曷云其<lb/>
羈斾旌悠悠我心幽憂逝彼江波孰回其流滔滔江漢<lb/>
朝宗于海曄曄園葵旭日斯待葵生萋萋企彼太陽孰<lb/>
<pb n="KR4e0079_WYG_001-47a"/>
不令德而有耿光相彼嵩髙有博其址君子於學曷云<lb/>
其已駑馬千駕齊彼驊騮自愧蹇劣勉矣進修<lb/>
　　　畫龍<lb/>
九五正中翺翔在天厥施斯溥復歸于淵<lb/>
　　　畫菜<lb/>
肉食者鄙焉能逺猷灌畦有智其斯之儔<lb/>
　　　畫瓜<lb/>
綿綿其瓞煜煜其實東隣布衣可與入室<lb/>
<pb n="KR4e0079_WYG_001-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易齋集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易齋集</head>
    <p>
<pb n="KR4e0079_WYG_000-1a"/>
欽定四庫全書　　　　集部六<lb/>
　易齋集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案易齋集二巻明劉璟撰璟字仲璟<lb/>
　　　　青田人誠意伯基之次子洪武二十三年太<lb/>
　　　　祖命襲父爵以讓其兄子廌乃特設閤門使<lb/>
　　　　授之尋為谷王府左長史燕王稱兵隨谷王<lb/>
　　　　歸京師令㕘李景隆軍事兵敗上書不見省<lb/>
<pb n="KR4e0079_WYG_000-1b"/>
　　　　遂歸里成祖即位召之稱疾不至逮入京下<lb/>
　　　　獄自經死乾隆四十一年<lb/>
　　賜諡忠節事蹟具明史劉基傳中其遺文久佚不<lb/>
　　　　傳明末楊文驄令青田從諸生蒋芳華兄弟<lb/>
　　　　得抄本始以授梓考黄虞稷千頃堂書目載<lb/>
　　　　璟集十巻疑此尚非完帙又别有無隠稿一<lb/>
　　　　巻今佚不見其與此本同異亦莫可考也璟<lb/>
　　　　少通諸經慷慨喜談兵明祖嘗以為真伯温<lb/>
<pb n="KR4e0079_WYG_000-2a"/>
　　　　之子而詩文傷于觕率頗遜其父天台盧廷<lb/>
　　　　綱稱其詩云酒酣落筆詞愈工命意不與常<lb/>
　　　　人同清如氷甌玉盌貯繁露和如大廷清廟<lb/>
　　　　鳴絲桐疾如黄河怒風捲濤浪麗如錦江秋<lb/>
　　　　水涵芙蓉朱彞尊謂譽之未免過實誠為定<lb/>
　　　　論然其氣勢蒼勁兀傲不羣猶有犂眉公集<lb/>
　　　　之一體且其值革除之際終守臣節蹈義捐<lb/>
　　　　軀未嘗少屈其志洵能不墜家聲尤宜以其<lb/>
<pb n="KR4e0079_WYG_000-2b"/>
　　　　人而重之矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0079_WYG_000-3a"/>
誠意伯次子閤門使劉仲璟長史傳<lb/>
誠意伯仲子曰璟字孟光生時月蝕復光誠意伯嘆曰<lb/>
夫墜廼緒而卒能幹之者也㓜沉朴峻厲羣於兒恒坐<lb/>
視弗逐弄弱冠咀嚅經傳喜談兵究極韜略握竒諸説<lb/>
旁及釋老年二十八師事石樓子明志式慮鋒稜古人<lb/>
嘗及兄璉侍父入朝髙皇帝稱之曰阿璉明秀阿璟凝<lb/>
重伯温有子矣洪武乙夘誠意伯卒兄璉繼亡廷賻日<lb/>
數至公引納如制適甌冦葉丁香叛朝廷勅延安侯唐<lb/>
<pb n="KR4e0079_WYG_000-3b"/>
宗提兵討之决䇿於公破之復命白公才畧髙皇帝喜<lb/>
曰璟真伯温子也朕將大授顧年少姑緩之不虞速樹<lb/>
如是㑹叅軍胡琛子伯璣來白事髙皇帝遣還囑之曰<lb/>
爾歸致命劉璟來見公馳上見帝帝曰爾家與國同休<lb/>
用汝顧汝年少維拓勵膺重托耳日者誅葉丁香可嘉<lb/>
可嘉顧謂侍臣曰璟絶有父風賜楮幣勅歸時父兄新<lb/>
䘮門第草草鄉富人蔣邦臻素不齒於公計中之適都<lb/>
督府移文勾取逃軍劉二貫公㓜名二官蔣執官貫同<lb/>
<pb n="KR4e0079_WYG_000-4a"/>
聲署公應解羈公崇道觀觀道人王松澗曰朝廷與君<lb/>
通家君盍直走上愬縱公抵京見上於左暖房上曰爾<lb/>
何來朝公白其事上愀然曰國家曠爾爵土故讎誣乗<lb/>
間詔公襲爵公辭以世嫡姪廌與臣俱來上喜曰如此<lb/>
功爵輙譲人有所不為其介可知即日封廌誠意伯公<lb/>
偉貌豐髯論説英侃帝愛之次日召公謂曰朕欲卿日<lb/>
夕左右夜考宋紀惟閤門使如儀禮司立百官之上為<lb/>
朕宣喚傳逓處爾無踰此官遂拜職賜第馬衣帶金書<lb/>
<pb n="KR4e0079_WYG_000-4b"/>
除奸摘佞四字於鐵簡賜之且命曰百官敢有不法卿<lb/>
持此簡紏正之時袁都御史奏車牛事忤㫖公當殿以<lb/>
簡擊其項上曰正當如此自是舉朝畏公時谷王年十<lb/>
三將封宣府上素愛王每朝謂侍臣曰谷王年少羽翼<lb/>
無人奈何諸大臣畏公風力樂公外補奏曰輔㓜藩非<lb/>
忠勇敢直者不能閤門使劉璟其人也上頷之即日授<lb/>
谷王府長史并勅提調肅遼慶寧燕趙六王府事宣府<lb/>
為古烏桓郡東距大寧南抵居庸西連雲中北接古砂<lb/>
<pb n="KR4e0079_WYG_000-5a"/>
王就邸出入蓁莽烽火四警公脩城池繕甲兵謹斥堠<lb/>
式士馬礪金鼓諸邊屛息癸酉還塞六府羊馬數缺上<lb/>
怒諸府官屬連坐谷府以公故置勿問丁丑晉燕奉制<lb/>
為宣府築城二王搆隙公曰臣聞兄弟鬩于牆外禦其<lb/>
侮友愛相虧臣恐不能禦侮王悟而解先是閤門使時<lb/>
朝廷行十王冠禮上問王爵何爵公對曰帝子為王此<lb/>
人爵之至貴弗為之所如劉安燕旦禍且滋蔓矣上然<lb/>
之命公主冠禮事公歳巡行六王府一旦至燕文皇帝<lb/>
<pb n="KR4e0079_WYG_000-5b"/>
與公奕公勝帝曰先生獨不少譲耶公正色曰臣可譲<lb/>
處則譲不可譲處不敢譲帝黙然戊寅夏六月髙皇帝<lb/>
晏駕皇太孫嗣位公歸省丘隴己夘改元建文秋八月<lb/>
公復國聞太宗南渡遂馳闕獻十六䇿嗣帝不用命公<lb/>
赴大將李景隆軍聽征景隆不用公計喪師㑹天大雪<lb/>
公夜半渡盧溝河氷陷馬斃公䟾氷躋㟁捦雪走良鄉<lb/>
裂趾次日跛行三十里時公之子貊自大同來赴難越<lb/>
良鄉至遂州失公所在道遇素所善指揮使陳玉指公<lb/>
<pb n="KR4e0079_WYG_000-6a"/>
行次貊䇿駛騎反逐數十里遇公翼公上馬遯去二年<lb/>
春二月公病甚谷王遣使詣軍門召公公復國上䟽王<lb/>
慰納之遣舍人送公還家養疾辛巳公輿疾赴闕進聞<lb/>
見錄千萬言嗣帝不用命公歸燮待用道遇宋景濓孫<lb/>
翼自戎伍來窘甚公解衣衣之至家杜門讀書黙覩天<lb/>
下動静壬午六月太宗入承大統公辭疾不起上欲用<lb/>
公罪公逃叛親王繫公至京强以官公辭對上語猶稱<lb/>
殿下遂大忤㫖下公獄一日辮髪自經時鄭朱子罪没<lb/>
<pb n="KR4e0079_WYG_000-6b"/>
其家權宧希㫖緣例帝曰璟家難例鄭朱子置之詔其<lb/>
家歸葬之初公被繫夫人徐氏别曰今皇帝聖神嗣統<lb/>
先生勲舊殘孽宜弗底刑剭唯順承天心可以永譽願<lb/>
終圖之公瞪目視曰毋長辭吾生死之分已决今幸近<lb/>
太廟耳拂衣而去道經白巖姻人吳彪餞公戒曰皇上<lb/>
神武何止唐文皇先生忠良允為魏徴可也公曰爾謂<lb/>
我學魏徴耶捆席而出座客震栗不敢挽嘉靖乙酉江<lb/>
右萬公按浙東視學究輿議始立像配享誠意之廟公<lb/>
<pb n="KR4e0079_WYG_000-7a"/>
生平慷慨多大節不事產業稍盈裕輙以周賑好書史<lb/>
山居聚門生故友奮議攩蹠古今成案善書法古碑籀<lb/>
篆剥落辨誦多金購之為玩居南田勢重元勲角巾布<lb/>
服與鄉里老稚聚笑沖然相忘御壬夫小子稜幅益厲<lb/>
事有可為悉心力為之其弗我必者恒曰有命焉别號<lb/>
易齋所著越吟稿無隠集易齋稿若干巻藏於家又曰<lb/>
先生取義於永樂壬午至嘉靖乙酉萬公按浙東視學<lb/>
究輿議立像配享文成之廟其忠聲義聞泯没沉晦者<lb/>
<pb n="KR4e0079_WYG_000-7b"/>
百六十年鬼神固之祕而竒之發也<lb/>
</p>
<p>
</p>
  </div>
</body>
</text>
</TEI>
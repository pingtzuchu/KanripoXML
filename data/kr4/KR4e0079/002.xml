<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>易齋集巻下</head>
    <p>
<pb n="KR4e0079_WYG_002-1a"/>
欽定四庫全書<lb/>
　易齋集巻下　　　　　　　明　劉璟　撰<lb/>
　　序<lb/>
　　　紫芝山房詩序<hi>詩附</hi>
可以仕可以隠聖人之事君子之當務也君子之心豈<lb/>
不欲揚於王庭使仁義孚乎上膏澤被於下哉隠者盖<lb/>
不得已也或其時之未至則韜光育德以俟善價所以<lb/>
從容仁義必有其道似不汲汲以求售也今工部尚書<lb/>
<pb n="KR4e0079_WYG_002-1b"/>
鄭公未遇之時居閩之建寧築室於芝山之下因名曰<lb/>
紫芝山房若終身焉他日以選舉繇泮庠登進士第授<lb/>
監察御史以清慎見稱出佐藩閫劇務理而民賴以安<lb/>
繇是知其藴積之厚見於行事不露聲色而各得其要<lb/>
也曩者見公於館囑余為詩嘗為之而不工未敢以獻<lb/>
也後數見公於京而匆匆不及言余將以為任大責重<lb/>
縈掛思慮有不屑於此也近公以事來中都予以臥疾<lb/>
弗克迎謁僚佐盧廷綱來道公意仍以索詩為言又知<lb/>
<pb n="KR4e0079_WYG_002-2a"/>
公之未嘗一日忘其所謂紫芝山房者豈非以其舊日<lb/>
道義之積源委於是見於今者乃其用也芝太平之祥<lb/>
也王者德及昆蟲草木則芝草生故四皓茹芝於商山<lb/>
今聖天子在上公之遭遇豈四皓可與同日語哉既序<lb/>
其略復系之以詩曰<lb/>
閩中盛陽和隆冬若初春所以紫芝山秀氣常氤氲禎<lb/>
祥有餘滋生賢如甫申築室山之中芝生鬱輪囷讀書<lb/>
慕古道入仕非為身要將聖賢意淑此當世人一麾守<lb/>
<pb n="KR4e0079_WYG_002-2b"/>
雄藩已見康斯民於今贊帝工任重事愈殷况當旰食<lb/>
秋忠心益勞勤藝事陳逺猷黼黻昭三辰濟濟進殳斨<lb/>
弼哉善人隣於焉歸舊居猿鶴迎鑣輪洋洋紫芝歌永<lb/>
乆鐫蒼珉<lb/>
　　　送盧奉祠還天台省母序<lb/>
詩不云乎有馮有翼有孝有德盖王者擇臣必求孝而<lb/>
有德之人置諸左右養其仁厚之心消其邪僻之志於<lb/>
以感格神祗臨長衆庶承天休而儀表於四方也府屬<lb/>
<pb n="KR4e0079_WYG_002-3a"/>
盧公廷綱天台人初以茂材達於天官授府奉祠蒞官<lb/>
供職澹於勢利樂詩書而好文學頃刻不自暇故詞翰<lb/>
尤精粹有母居故鄉年且邁欲與致就養其伯氏以道<lb/>
逺弗忍捨故不克遂其志每念之未嘗不嗚咽流涕心<lb/>
神飛馳也乆之王知其為人乃試以事觀其設施每出<lb/>
人意表内外皆賢之旦夕侍講幃幄出入惟謹暇日與<lb/>
余語恐其親一旦有不可諱則抱終身之戚雖欲竭力<lb/>
所事其如方寸亂何或不幸而涉於此雖人不我棄我<lb/>
<pb n="KR4e0079_WYG_002-3b"/>
則棄於人矣其若之何乃以情告於王王憐而許之使<lb/>
歸省其親而復來戒車馬有日矣僚友榮而祖之為歌<lb/>
詩請余為序余惟人之患在於無德無德莫大於不孝<lb/>
孝德備而才器稱之君子哉然後逹于王庭取其有<lb/>
諸已者施於事則義禮具而時務諧矣夫人之於孝猶<lb/>
水木之本源也豐其本則枝榮淵其源則流滋人篤於<lb/>
孝則立身修交友信居家理為邦治上而君王下而百<lb/>
執事暨於民庶舍是則無以為人故聖明之主雖内行<lb/>
<pb n="KR4e0079_WYG_002-4a"/>
無歉乃不自滿假必求孝德之人以為輔翼交修不怠<lb/>
治於已者愈嚴則化於人者愈廣孝道孚而天下平矣<lb/>
若廷綱之才美篤志孝慈於此行見之今以榮歸故鄉<lb/>
登堂拜母親友畢集錦衣晝里為人子若此又何拘拘<lb/>
膝下而為孝耶廷綱勉之事親如曽子作人如周公古<lb/>
人以為可耳不其難乎願無足其所已能致力於内而<lb/>
不務於外猶長日加益而人不覺其所以然者異日馮<lb/>
翼之功著於邦家孝德之歌被於絃誦則吾不觖所望<lb/>
<pb n="KR4e0079_WYG_002-4b"/>
而為知言矣<lb/>
　　　送鄭子英知龍泉縣考滿復任序<lb/>
漢民之歌曰載其清静民以寧一予嘗欲於時輩中求<lb/>
識此議者與講明之未得其人也吾栝有屬邑曰龍泉<lb/>
世傳以為歐冶鑄劍之所因以得名其山川秀麗人多<lb/>
智能治得其道則易不得其道則難雖然豈其一邑獨<lb/>
然哉為其邑以最全者雖不乏人以殿黜者亦夥常詢<lb/>
其故而方之猶登太行駛巫峽車堅馬强舟檝完固者<lb/>
<pb n="KR4e0079_WYG_002-5a"/>
則若履康莊泛安流也利劍之遇盤錯人才之理難事<lb/>
亦繇是也曩余因告歸展省其邑人有過我者曰吾邑<lb/>
之尹曰鄭子英甫河南鄢陵人也蒞政已二載許常以<lb/>
亷静奉身以簡當馭事期㑹集而公務理吏不能有所<lb/>
擾他無所作為而民得息肩訟庭省譁聒如牛馬走輩<lb/>
皆沛然遂其樂生之心其聖天子之德與抑亦尹之能<lb/>
與應之曰天子之德實然尹盖深知聖意能奉宣而得<lb/>
其道之要者也客去吾固願見尹而不可得今至京師<lb/>
<pb n="KR4e0079_WYG_002-5b"/>
尹上計考於天官稱職復任謁告歸故里省二親與㑹<lb/>
於葉廷鎮之寓軒觀其儀止敦厚因問之曰尹以何事<lb/>
治民而得譽若是乃遜詞無所答固問之對曰民本無<lb/>
事僕安得有事焉余益有感於衷乃作而言曰善夫無<lb/>
事之能安民也是知理者必以無事為主則欲不見而<lb/>
心不妄動簡以馭繁誠以服人斯其物也使有民社者<lb/>
皆如是民其有不安者乎漢民之歌信不誣矣夫興禮<lb/>
樂致雍熙亦必自清静無事始惜乎漢之不能𢎞闡之<lb/>
<pb n="KR4e0079_WYG_002-6a"/>
於前也尹尚加懋之哉使一邑為衆邑式以副聖天子<lb/>
視民如傷之盛心願莫大焉坐皆稱善廷鎮暨某等遂<lb/>
請次其言以為尹贈且為他日考績崇秩之張本也<lb/>
　　　送羅公任歸省序<lb/>
丈夫處世不仕無義仕而豈能人人遭際竒遇如虞卿<lb/>
范雎之於秦趙公孫𢎞朱買臣馬周輩之於漢唐者哉<lb/>
故必積功累年勤勞乆逺以漸而升者乃常事也或時<lb/>
之未至則屈於抱闗委吏者徃徃有之然有志之士恒<lb/>
<pb n="KR4e0079_WYG_002-6b"/>
修其在我不以崇卑貧富易吾操也羅公任氏世為江<lb/>
西南昌人力家事餘暇讀聖賢書事父母盡愛敬因其<lb/>
家有園池之樂凡故人親友必極力招致以娛悦之使<lb/>
父母不覺其勞如古人所云者與其兄居友于尤篤家<lb/>
道睦於内誠信著於外其州里朋友者無異辭繇生員<lb/>
赴京師以其聰明見知天官留試簿書於是修已愈益<lb/>
慎奉公愈益勤歴三年無滯事考功以最稱視其才固<lb/>
綽然有餘也行將超擢矣乃葸然念其親之在故鄉定<lb/>
<pb n="KR4e0079_WYG_002-7a"/>
省踈曠泣而請於所司意以為奉親之日有限報國之<lb/>
心無窮也得告以歸戒舟楫有期矣僚友諸彦咸惜其<lb/>
别為詠歌篇章道情思進箴益以壯其行余同邑葉廷<lb/>
鎮氏以相從之乆為禮義交尤稔來請余序其端余惟<lb/>
仕則慕君既仕矣而能慕父母者古人所難况當進超<lb/>
名利之際乎惟其中有所守故不以造次變遷必盡夫<lb/>
天理人情之至者而不茍焉耳公任年方將學日廣意<lb/>
其他日所成就不止於此盖求忠臣於孝子之門者古<lb/>
<pb n="KR4e0079_WYG_002-7b"/>
今之通誼也尚其朂哉<lb/>
　　　竹隠集序<lb/>
隠以竹名取其節也虛中修榦柔枝翠葉歴霜雪而不<lb/>
悴竟歳寒而晚凋與松栢同其操非有節能如是乎炎<lb/>
蒸鬱隆温風如烘入竹而清且凉如善之化不善忘其<lb/>
初之謂狂節之時用大矣哉士有饑不得而食寒不得<lb/>
而衣蒲輪束帛輿馬隘閭巷節使趨門庭衒之以千金<lb/>
之賜懐之以通侯之印寧死而不為屈壯哉節乎隠者<lb/>
<pb n="KR4e0079_WYG_002-8a"/>
慕之推而達之見用於朝廷安人濟衆托孤寄逺臨危<lb/>
制變惟義所通而不可奪出處雖殊其為節一也士君<lb/>
子立身行道不見知於人而不求人之知閒居獨善乃<lb/>
取則於物之無情可以寓吾理者而不於人乎取之抑<lb/>
為輕世歟非歟抑有得於心之適歟抑可比德而尚友<lb/>
之歟徐生仲成結屋於鶴山之巔樹竹環四圍誦詩讀<lb/>
書於其中以淑其身而不求人之知盖尚友於節也又<lb/>
以平日所得於心之適者形諸咏歌名曰竹隠集故為<lb/>
<pb n="KR4e0079_WYG_002-8b"/>
之序以朂其志生其勉之<lb/>
　　　延慶堂後序<lb/>
君子之長國家者必周於天人之理積善埀訓致其福<lb/>
於後昆也人之智愚不同而欲其子孫福胙祭祀不輟<lb/>
則同也君子知其然故立身也正事君也忠養民也惠<lb/>
使民也義不為衒耀表暴致飾於外必恭謹省察積集<lb/>
於内不獨善其身必著其嘉言善行以為後進法善裕<lb/>
而福延於子孫則謂之餘慶慶者賀也故君子積善而<lb/>
<pb n="KR4e0079_WYG_002-9a"/>
受福人心悦之而以為賀知人心之同於善也君子必<lb/>
因心之善以合乎天之理故天錫之福而人悦之所謂<lb/>
同於天人者也君子長國家者務此道也小人反是故<lb/>
君子積善埀訓可繼者巳也後人能嗣守不輟者天也<lb/>
君子之子孫象賢而受福者慶也人之心以為善也喜<lb/>
其善之及人可以為賀也小人或得福幸也幸難繼也<lb/>
人之心不以為善也莫可為法以及人奚可賀也君子<lb/>
必積善而受之以正合乎天理人心之所同是以澤流<lb/>
<pb n="KR4e0079_WYG_002-9b"/>
子孫可以為法可繼而乆也豈不可賀也耶予讀前春<lb/>
坊汪先生延慶堂記及其命名之意知積善餘慶之騐<lb/>
也徽之績溪汪氏自唐越國公諱華者始盛至宋諱某<lb/>
者仕為御史大夫累代文物相承積善力行本支甚繁<lb/>
衍也今㡬世孫彦忠又孜孜於善求言講學慎擇之不<lb/>
怠富而好德居鄉里處宗族以善自安必將永於後也<lb/>
春坊之名其堂也實稱其文意敦雅惓惓於善而歸於<lb/>
誠服其言盖所以延慶之物也遼府殿下賜詩以美之<lb/>
<pb n="KR4e0079_WYG_002-10a"/>
趣尚深逺期以永乆未易以片言幅紙頌而盡也若夫<lb/>
汪氏自越國而下為世凡㡬十為年凡㡬百累世為善<lb/>
出處之跡必有版載惜乎余不得而詳覩也紀善程某<lb/>
過余求言以廣其意譲不克乃為序於後而系之以詩<lb/>
曰<lb/>
積善成名其慶䋲䋲君子之孫厥德有馨富而能謙惟<lb/>
善是承古訓是稱格言是徴允矣春坊博哉其言事物<lb/>
之理孰為善先洵美仁王樂善推善與人為善己實有<lb/>
<pb n="KR4e0079_WYG_002-10b"/>
焉汪氏之孫越國之裔學問進修用永厥世擇善思誠<lb/>
春坊之訓受而實之天人斯順仁王之詩詩禮昭昭拜<lb/>
嘉服膺延慶遙遙奕奕龍山迢迢黟溪君子之孫忠孝<lb/>
是躋仁以為家義以為蹊積止不息仰止以齊肅肅君<lb/>
子邦家之幹秩秩大猷斯屏斯翰朂是後昆善以為冠<lb/>
善以為慶於赫有燦<lb/>
　　傳<lb/>
　　　狂夫傳<lb/>
<pb n="KR4e0079_WYG_002-11a"/>
狂夫者不知何許人也性不羈好讀書放浪山水與好<lb/>
事者縱飲忘形大言造𤣥奥雖有識之士亦不能窺其<lb/>
淺深常時與人交則諄諄見誠實言行相顧能隂陽地<lb/>
理之術其取用與時輩不同騐於休咎昭昭在人耳目<lb/>
間豈所謂狂者與他日從予游有執易以問者曰先生<lb/>
善易者也因發巻得艮卦曰艮其背不獲其身行其庭<lb/>
不見其人先生以為何如乃率為之言皆不蹈常襲故<lb/>
而洞契不言之妙或以為神授先生遂直以此自任人<lb/>
<pb n="KR4e0079_WYG_002-11b"/>
皆謂之狂夫乃怡然受之曰此固善名我者也乃益肆<lb/>
其狂常坦腹跳呌曰古之狂也直吾豈媿於古人耶兊<lb/>
合不以談希言順鴻濛耳目口三寶固塞勿發通是豈<lb/>
知道者哉吾固發之夫天地鬼神之祕不可得而言亦<lb/>
不可不言也使皆不言則小子何述焉人有就之者輙<lb/>
避去不交語或不意扣之則又極言無隠雖皆知其為<lb/>
有道之士然卒莫能得其要領因以狂夫著其名或言<lb/>
狂夫天台人姓王氏浪跡甌栝間狂夫不為人言竟不<lb/>
<pb n="KR4e0079_WYG_002-12a"/>
知其果然否也<lb/>
贊曰楚接輿之流尚矣如狂夫者其遺世絶俗而為之<lb/>
者與<lb/>
　　　樂緩齋記<lb/>
世之緩者非一途人皆目之以迂衆人非之而不易其<lb/>
所操者其自得者與其見利不惑者與客有好古博雅<lb/>
褒衣峩冠趨中律吕言法典謨非樂不作非禮不居射<lb/>
利後時屢空晏如人皆以為不足而巳獨謂之有餘常<lb/>
<pb n="KR4e0079_WYG_002-12b"/>
據緩而自樂掲齋顔而特書誠不能疾行而争先甘後<lb/>
塵以徐徐以安處而忘勢以緩步而當車他日豢龍先<lb/>
生連軒結駟騶從䌓夥過其門而式焉客方晝寢聞先<lb/>
生至起而求衣乃韈乃屨乃紳乃冠舒舒出而見焉豢<lb/>
龍氏之從者愠而言曰夫子遊海内歴國都上者君王<lb/>
次卿大夫未嘗不折節擁書執羈先驅誠尊夫子之德<lb/>
義甘至道之雋腴今彼何人獨處窮廬謀不足以經國<lb/>
智不足以耀軀而夫子乃徘徊按節若有求於彼者何<lb/>
<pb n="KR4e0079_WYG_002-13a"/>
歟䝉竊惑焉豢龍先生拂䄂而笑曰若所謂寶珠玉之<lb/>
潤澤而不知菽粟之可以充饑而引齡也若徒見吾之<lb/>
榮榮曄曄豈能絜其百得而不足以償一失哉若客之<lb/>
道所謂日月計之不足歳月延之有餘豈若之所及也<lb/>
耶客姓錢氏字尹仁以樂緩名者其齋居也為之記者<lb/>
谷府長史劉仲璟也<lb/>
　　　䝉泉生記<lb/>
山下出泉静而清人性之理其猶是乎錢生貴善自名<lb/>
<pb n="KR4e0079_WYG_002-13b"/>
曰䝉泉生予訊之曰䝉以養正聖功也今子名是其亦<lb/>
有志於聖學乎生曰走也有志先生悉之乎否也予曰<lb/>
子既名其名而不悉其義徒為園之檀乎其將以觀美<lb/>
而炫外乎生曰走侍公非一日非信宿矣竊慕髙誼故<lb/>
惓惓以請益也走䝉也䝉蔽昧不通之象也夫易之䝉<lb/>
山下出泉泉為山所䝉而不能自達猶人為欲所蔽而<lb/>
不能自克聖人導之以道用刑人脱桎梏而底諸道焉<lb/>
功用大矣哉予聞生之言知其有所發也危坐不應生<lb/>
<pb n="KR4e0079_WYG_002-14a"/>
亦頴悟遂拱手再拜徐趨而出過石頭城下登江東之<lb/>
橋縱目極覽觀波濤浩瀚之勢恍然而返曰泉之所出<lb/>
豈山能䝉之哉僕受教多矣予嘉其志遂為書之<lb/>
　　　玩雪軒記<lb/>
人以血氣食色之軀不能無情繇是而玩好嗜欲不能<lb/>
絶亦其宜也昧者縱慾貪飫侈靡放逸惟情之殉而不<lb/>
知止乃有以其所欲喪其所以欲者不思甚也惟君子<lb/>
為能約之故取寄於清淡無情之物以為玩好乆則情<lb/>
<pb n="KR4e0079_WYG_002-14b"/>
與習一私欲消而天理純矣孔子曰仁者樂山智者樂<lb/>
水後之君子有以愛蓮愛菊愛梅或取夫山川草木日<lb/>
月風雲之所感遇得其蕭散髙致忘寵辱去係吝者於<lb/>
以寓言玩好亦將冀其與居之乆而吾之情與彼同也<lb/>
夫㑹稽張生康名其居之軒曰玩雪求予記之余聞物<lb/>
之清爽潔白者莫如雪温氣迫於寒而不能散為寒所<lb/>
凝而為雪故雪之時初温而後極寒人之玩之未嘗不<lb/>
毛髮森竦肅然無䙝狎意其似乎君子之亷介儼恪可<lb/>
<pb n="KR4e0079_WYG_002-15a"/>
交而不凟者與宜生之深玩而得其意也或曰雪之物<lb/>
嚴沍栗烈當隆冬之時隘川塞途使人不得和顔色而<lb/>
居處昔人氷山之諭以為知言豈君子之類也夫予應<lb/>
之曰天地順運四時行焉寒暑節至故和氣應而品物<lb/>
成寒雪之不可無於冬猶暑雨之不可無於夏也且賦<lb/>
詩斷章采葑菲者不遺下體吾取其清潔肅爽而己又<lb/>
嘗觀夫至日閉闗商旅不行朔風起寒彤雲蔽空於是<lb/>
乎霰雪交零不終朝而宇宙一色光耀瑩潔王公大人<lb/>
<pb n="KR4e0079_WYG_002-15b"/>
與士君子之處温室廣厦者重裘毳幙爇椒熾獸薦肥<lb/>
酌美烹茶賦詩豈不麗且清哉其亦有念於蓬廬鶉褐<lb/>
之士與征戍轉輸之人乎張氏父子皆樂善博愛吾恐<lb/>
其於玩雪之際此念一驚於心耳得不撓其興耶姑又<lb/>
附於孟氏雪宫之末論云張氏以忠貞文學為越世家<lb/>
先輩及今名達士譜載甚詳悉兹不述特記玩雪之一<lb/>
事耳生善畫梅華深得飯牛翁家法梅之花與雪同一<lb/>
時其取類皆清潔者也<lb/>
<pb n="KR4e0079_WYG_002-16a"/>
　　　願學齋記<lb/>
傳曰不學將落言人學當及時不可游衍同其遲暮而<lb/>
落也願學乃公西赤對夫子之語盖謙退不敢遽為己<lb/>
任者夫子之誨人曰敏而好學學所以求仁也又曰當<lb/>
仁不譲於師嘗以冉求退又勵之曰今汝畫皆盡言學<lb/>
之不可後於人也若是本府紀善㑹稽張宜中名其從<lb/>
孫錬讀書之齋曰願學或曰將勉之為學乃先為謙退<lb/>
以抑其心無乃怠乎宜中喟然歎曰行或同轍而異途<lb/>
<pb n="KR4e0079_WYG_002-16b"/>
言或同文而異義吾豈不見夫所謂學士大夫之徒者<lb/>
與大言廣論則曰舜何人也予何人也髙尚其志固將<lb/>
驅駕前哲而凌躐當時者矣然考其踐履真實成就果<lb/>
何如哉吾姑遜其志使就於學非使固執謙退以怠也<lb/>
語曰學如不及猶恐失之使夫志願於是豈不可哉余<lb/>
善其言益嘉其能訓子弟之得其宜也嘗讀周書至於<lb/>
世禄之家鮮克由禮以蕩凌德實悖天道盖撫巻而三<lb/>
嘆傷教道不幸也世禄王者眷念前人忠勛恤其後嗣<lb/>
<pb n="KR4e0079_WYG_002-17a"/>
資之以稽古崇德而象賢者也至於愚騃不肖之續將<lb/>
以丹書鉄劵閥閲門第如天置地設之不可移者㓜則<lb/>
驕惰長則放肆傷敗禮法以至悖於天道而不可救豈<lb/>
其生之不幸歟其法家拂士父兄之非其人歟抑其居<lb/>
之使然狃於富貴驕淫之習而教不能入歟三者一居<lb/>
於此則淪胥亡矣是以喬木少而故家者難得也今觀<lb/>
張氏以守臣死事之家世禄前代居於越者僅八百年<lb/>
本支繁衍文行名達之士不乏於時吾今所與遊者宜<lb/>
<pb n="KR4e0079_WYG_002-17b"/>
中與其二子及從孫為世者三輩皆儒雅周慎跡其徃<lb/>
之膴仕可推而知後之來者固可踵而繼也其故何哉<lb/>
良由長者能教㓜者服膺以聽相延為習者也嗟夫世<lb/>
道靡弊子弟之不聽於父兄也乆矣若宜中之能以遜<lb/>
譲之訓挫夫少年英鋭躐進之氣為子弟若鍊者拳拳<lb/>
於長者之教必克繇禮而不至於蕩也所願學者莫切<lb/>
於是詩曰此令兄弟綽綽有裕家道之綿長也宜哉又<lb/>
將可為後進法<lb/>
<pb n="KR4e0079_WYG_002-18a"/>
　　　頤齋記<lb/>
頤之象曰天地養萬物聖人養賢以及萬民知天地生<lb/>
物必有所養也而天地為大聖人之理萬民亦必有所<lb/>
養也而養賢為大養之得賢則心腹耳目股肱皆良於<lb/>
以建皇極立綱常明禮教仁義行而恩澤洽使民得其<lb/>
養而安且乆也大哉養乎天地之設施聖賢之教育民<lb/>
物之豐植無非雨露之所滋益而庶彚賴以成者也然<lb/>
則聖賢之所自養以其大者亦必以其道乎曰誠其心<lb/>
<pb n="KR4e0079_WYG_002-18b"/>
一其志寢興無怠食息必謹敬義立而神明存焉善惡<lb/>
辨而職事理焉孟子曰養其大者為大人傳曰能者養<lb/>
之以福此之謂也王均輔氏築室鶴溪之北環以羣山<lb/>
帶以流水繚以週牆䕃以松竹讀書樂道於其中夫所<lb/>
謂與物無恙與人無争而卒以全身逺害者必養之得<lb/>
其正守之得其道行之得其宜也均輔之伯父名謙字<lb/>
益友從永嘉鄭如心先生學軒岐書得承制配合之術<lb/>
尤精徹或羣其藥物或集其温良以平時氣以扶天和<lb/>
<pb n="KR4e0079_WYG_002-19a"/>
為人愈疾患與平居所以致無疾者節宣適中疾徐合<lb/>
宜雖以數月獲安為功亦不踰時濡滯以混厥標本也<lb/>
與人交游無少長貴賤皆接之以誠實臨利害處危難<lb/>
未嘗便已以陷人人以是益親之享年九十有一常康<lb/>
徤若少壯者比終惺惺然不改常度交遊隣里之人皆<lb/>
若喪其親愛又以知其平日養己養人各得其道也均<lb/>
輔能世其業尤為鄉里所推擇與其子侄若孫同居以<lb/>
手指計者凡二百許雍穆如一日里之居百餘家父子<lb/>
<pb n="KR4e0079_WYG_002-19b"/>
相繼自本朝以來四十餘年未嘗有間言其所與游者<lb/>
又皆以禮義相敬愛不以炎凉氣燄為踈數也先君誠<lb/>
意伯常善益友先生之醫而嘉其有守有禮貌焉嘗謂<lb/>
之曰處心平善以居鄉里宜其康寧而壽也先兄叅政<lb/>
府君暨余與均輔交游甚善嘗過其居覽山水之秀笑<lb/>
談徜徉於其間察其人敦厚周慎安於義命又深得夫<lb/>
養生之道與所以推巳及人者因名之曰頤齋石樓黄<lb/>
先生已為之記矣今予以疾䝉恩歸於故園均輔復請<lb/>
<pb n="KR4e0079_WYG_002-20a"/>
余誌之因述其詳且欲請其養之之道以起予之沉疴<lb/>
也<lb/>
　　　雙溪漁者記<lb/>
客有居於栝之雲陽東阜以雙溪漁者自名暇日則持<lb/>
竿揭絲釣於澗阿歌曰溪之水兮悠悠黿鼉不驚兮蛟<lb/>
龍不游逝者如斯夫孰為汝留聊舒情兮優游芳餌兮<lb/>
埀鈎魚不食兮非吾求與其負重任而顛沛兮寧踽踽<lb/>
凉凉而無憂或問之曰子居非雙溪而以其名得非慕<lb/>
<pb n="KR4e0079_WYG_002-20b"/>
沈僕射為人乎客曰吾不忘吾宗耳又曰子非以漁為<lb/>
利者而以漁名得非時之不足子所乎客遂掩耳而走<lb/>
他日有以其事語余者余甚異之訪而得其人焉沈其<lb/>
姓㻑其名廷藴其字也善一行禪師琴堂星命之術為<lb/>
人䆒災福所以趨吉避凶者言率多騐其跡雖脱略而<lb/>
行止尤謹厚其所藴藉固未止於此因記所聞見如是<lb/>
者并誌歳月云<lb/>
　　　全生堂記<lb/>
<pb n="KR4e0079_WYG_002-21a"/>
今年秋余臥疾中都醫士郭原奉王命來視服其藥旬<lb/>
日而愈醫能順時氣為理亦善矣暇日以其家乘及行<lb/>
狀示余盖上世仕宋居官蒞政皆有功於時掛簪組者<lb/>
凡三人始居天台後遷於杭原居杭又五世以仕門子<lb/>
孫業醫名其堂曰全生趙公仲穆為之書扁其名通於<lb/>
士大夫間德可知矣醫以全人之生為心其仁者之徒<lb/>
與或曰有生必有死醫焉能全之其誑也耶應之曰生<lb/>
之盡其壽而死是謂天理之常雖天莫能全之况於人<lb/>
<pb n="KR4e0079_WYG_002-21b"/>
乎其札瘥暴横藥之則生不藥則死以其藥之而生名<lb/>
曰全生亦不謬也風寒暑濕之中於人或客忤昏眩顛<lb/>
仆暴絶應與劑而起者有矣尸厥亡陽施砭熨而復者<lb/>
有矣出入起居時氣克害羸形伐性虛損勞弊藥石可<lb/>
以理之婦人血氣孩嬰疳疹或失其經或瘡或積藥石<lb/>
可以痊之凡病之危篤而天期未盡者皆可以藥石延<lb/>
之使逮當盡之期是全之以致於此時也夫自其期之<lb/>
盡者觀之以為不全雖天地非全物也自其未盡之中<lb/>
<pb n="KR4e0079_WYG_002-22a"/>
或能引而延其歳月姑謂之全亦可也功業成器者莫<lb/>
不如是非知道者孰能識之原之為人安詳淑愿今以<lb/>
醫道叅侍王門衆稱勤謹暇日發其所學以全人之生<lb/>
而札瘥暴横賴不僵殞者亦多矣會稽張宜中氏復以<lb/>
籕古全仁二字貽之與人為善之心也吾聞仁者好生<lb/>
而原能全之固有先得其心與同然者也吾王甚好仁<lb/>
又喜原之得所依歸將見其所全之生日廣而仁不可<lb/>
勝用也其名聲又昭著於永乆也是為記<lb/>
<pb n="KR4e0079_WYG_002-22b"/>
　　　榕湖軒記<lb/>
榕樹生閩廣間葉隂濃而來髙風南方之宜木也其近<lb/>
水者尤茂張彦通氏名其讀書之室曰榕湖軒求記於<lb/>
余按湖在閩之三山郡侯官縣三沙鄉西南連大江通<lb/>
潮汐泛舟江之滸則有白沙驛玉溪亭在焉鷄輿五峙<lb/>
雙桂三峰峙其東北居是軒者攬山水之佳致蒐經籍<lb/>
之芻豢存心養性將以探造化之秘賾躡聖賢之髙蹤<lb/>
又豈直輕富貴忘利達而已哉彦通之言曰吾之居是<lb/>
<pb n="KR4e0079_WYG_002-23a"/>
軒也安吾身儼如也存吾心一如也讀吾書以求綱常<lb/>
之實行不務誇靡以矯揉也游目於山川平旦之氣得<lb/>
其助者為多而榕之䕃吾軒冬無嚴風夏無歊鬱湖之<lb/>
波光蕩漾涵映日月有自然之趣難以名狀因名曰榕<lb/>
湖軒予謝之曰子之言善矣無以加矣抑頌子而勉焉<lb/>
可乎人之為軒館者以翫賞而讀書者以文詞子之軒<lb/>
乃知安心而存心讀書而務實覽山川之秀而挹其平<lb/>
旦之清所以拔於流俗者亦多矣然而詩曰靡不有初<lb/>
<pb n="KR4e0079_WYG_002-23b"/>
鮮克有終尚期終之無怠敬之無失使榕湖之佳致與<lb/>
吾心同為融化不其美乎因不辭而書之<lb/>
　　　恒睦堂記<lb/>
栝有世家曰項氏居龍泉縣之安仁鄉自唐以來奕世<lb/>
相繼若千年矣至諱<hi>闕</hi>字子永號恕翁者又以讀書德<lb/>
行為族白眉常名其堂曰恒睦所以崇友于厚骨肉示<lb/>
悠乆而不廢者也因廣其義以伏臘之餘貯穀若干石<lb/>
以周隣里之急歳歛其出之數而不取其息負不償者<lb/>
<pb n="KR4e0079_WYG_002-24a"/>
因以俾之來歳不復貸如此者數十年里人皆便之恕<lb/>
翁之孫佐介余同邑葉廷鎮來求記其事予時適讀竇<lb/>
禹鈞傳乃慨然嘆曰姬周以降民失井田能自振無缺<lb/>
者㡬何况能推其羨以恤人之不足者乎其輕財任俠<lb/>
為豪舉者又非君子之道也若項氏以儒起家而躋膴<lb/>
仕或以儒而醫能存心於愛物觀其宗族譜系可見及<lb/>
其名堂之意將俾子孫肅雍永睦悠乆不怠可謂有物<lb/>
有則者矣佐字祐民為人警敏而能譲又能闡承祖志<lb/>
<pb n="KR4e0079_WYG_002-24b"/>
知必能大其後也詩曰子子孫孫勿替引之其必繇禮<lb/>
義之途而加懋也<lb/>
　　　恬澹軒記<lb/>
距栝城東南十五里所倚好溪之南有勝地曰少㣲真<lb/>
境有宫殿樓閣以祠禮元始祖炁昊天上帝神仙百神<lb/>
有軒館室廬以居黄冠之士顔曰紫虛觀因山水秀潔<lb/>
飾以金碧形勢壯麗光耀交輝造其境者莫不翩然有<lb/>
憑虛御風之想也前人盖多記之昔章思亷徐泰定為<lb/>
<pb n="KR4e0079_WYG_002-25a"/>
道士時能致鍾呂與之同游竟以僊去其地之靈勝而<lb/>
人得以為助者從可知焉予少侍先君子遊其所交當時<lb/>
羽士之衆殆百許人少長秩秩皆瀟洒絶塵理初陳君<lb/>
年二十餘善小楷書習道業甚勤不接世俗事尤為先<lb/>
君所稱賞曰此子世味淡薄其從吾與赤松子遊者也<lb/>
遂與俱入山徜徉林壑者乆之理初為人和易莊重淵<lb/>
嘿平居淡然踐履真實而不泥於物即其所居在金闕<lb/>
寥陽寶殿之東南隅名曰恬淡軒盖深得老氏沖漠恬<lb/>
<pb n="KR4e0079_WYG_002-25b"/>
淡之㫖故行之専而守之一也火候之暇則鼓琴浩歌<lb/>
太虛曠朗之中觀造化之運與日月之行若野馬經目<lb/>
况於髙軒廣厦珍羞美服與夫世人之所趨慕而以為<lb/>
得志者之為哉昔人所謂以道事天地天地猶一物也<lb/>
他可樂見非道在我者安能得其審耶余聞河上公善<lb/>
老氏學其徒盖公以清净之道淑諸蕭曹漢文帝恬淡<lb/>
寡欲㡬致刑措民受其賜凡數百年猶水火饑渴之得<lb/>
飲食而濟之以温凉不其大哉商周以後治道之所推<lb/>
<pb n="KR4e0079_WYG_002-26a"/>
譲者也他日以語理初曰子今逍遥物外真忘世者或<lb/>
可以其恬淡之要指歸當路使為斯民息肩何長徃而<lb/>
不顧也耶理初乃拂桐整絲鼓梅花之操而繼之以離<lb/>
騷適㣲風度於竹之虛隠隠然若有和之遂相視忘言<lb/>
而出余後馳驅沙漠今以疾告歸理初乃泛槎携琴以<lb/>
過余之易齋其神彩清偉踰於少壯而曠世之度若鴻<lb/>
軒鳯翥於烟霞之表嗟夫俯仰疇昔三十餘年人事變<lb/>
遷不可勝歎而有道之士乃若是神仙果可學耶吾將<lb/>
<pb n="KR4e0079_WYG_002-26b"/>
從理初與太初而為隣乎<lb/>
　　書<lb/>
　　　擬代蘇子卿答李少卿書<lb/>
少卿足下無恙幸甚相去萬里逺寄音聲辭㫖繾綣意<lb/>
氣哀切何者所出同而所處異也辱書以逺托異國悲<lb/>
心無聊夫風沙朔漠之塲秋草蚤衰寒氷慘烈居人猶<lb/>
或厭苦况以國士慷慨羈客遐方屈身穹廬雜處異類<lb/>
又安得不戚戚傷心也哉武初見執時分以肉餧虎狼<lb/>
<pb n="KR4e0079_WYG_002-27a"/>
膏染草野以報漢恩盖夷齊抱義豫譲報仇茍盡我心<lb/>
豈圖後錄不意單于懐漢威靈卒得脱艱難復故國獨<lb/>
拜茂陵於武初計誠已萬幸誰復望爵賞哉少卿提雄<lb/>
師震威武以寡擊衆摧挫强虜其欲報恩於漢心豈殊<lb/>
途然而功烈奮揚武誠不足希其萬一何乃臨變差跌<lb/>
卒實吏議上累老母下及妻子使明主為少卿含憤交<lb/>
游為少卿失足武誠懸懸觖望也武聞事君如天恩不<lb/>
敢忘怨不敢報故崇伯被殛神禹嗣興冀芮受誅成子<lb/>
<pb n="KR4e0079_WYG_002-27b"/>
安晉聖人不以為非春秋著之通義所以伍胥未免君<lb/>
子之譏而鬭辛顯賞於楚也先將軍事先帝意少卿承<lb/>
恩陛對時詎嘗念此今日曽可追怨耶蕭樊周魏邂逅<lb/>
一時萬世之後是非自定耳昔荆卿沉七族以謝燕丹<lb/>
之義要離焚妻子而復吳王之仇是以義昭於國士而<lb/>
名著於竹帛人誰不死死且不朽少卿初心有意曹沬<lb/>
之事矣豈不殉要離之義哉夫以少卿才武慷慨當今<lb/>
之時翻然改圖則古人復見於斯先將軍墳墓光輝増<lb/>
<pb n="KR4e0079_WYG_002-28a"/>
耀老母被戮之日猶生之年妻子之恥雪交游之言信<lb/>
漢朝之君臣顧反躬自慚少卿之義伸矣萬世以下無<lb/>
復遺論况一時刀筆吏哉若長徃不返鬼於異域使先<lb/>
人墳墓為叛逆之土隴西桑梓為降人之里漢方有辭<lb/>
少卿永愧矣惓惓逺懐不憚徃復惟少卿念之大將軍<lb/>
諸故人意與此同永訣未期佇伺髙誼<lb/>
　　　示姪仕祈書<lb/>
汝今學道此心甚良然以未得要領先除好髙好勝心<lb/>
<pb n="KR4e0079_WYG_002-28b"/>
次屛息諸縁母泛譚强辨請略陳愚陋以為何如大概<lb/>
善不繇外來窮理盡性與釋老家言心言性皆繇人性<lb/>
本源虛靈清净故皆可學而至所謂求則得之舍則失<lb/>
之若使本無從何求之釋老空無之㫖謂無形迹言外<lb/>
之意不言之妙非實洞徹安可妄施初入門也須見如<lb/>
何為空如何為無執之泥之都不是有情下種因地果<lb/>
生豈無來厯大忌念頭錯則殊途殊歸自生支節融㑹<lb/>
不過誤甚矣怕落空怕著相識者詳之若儒者之學則<lb/>
<pb n="KR4e0079_WYG_002-29a"/>
自人倫日用中踏實地行將去須先明諸心知所徃虛<lb/>
靈不昧能格物致知物理既明故好惡是非虛實誠偽<lb/>
莫逃其前能盡三綱五常之道子思稱知仁勇知則能<lb/>
辯是非識事理格致之謂也仁則推已及物無所偏倚<lb/>
誠正修必仁能守之推而齊治平不外乎此必勇足以<lb/>
行則知不徒知仁不徒守至誠無息止於至善妙用之<lb/>
至於無聲無臭不能贊一詞矣至易而行難無難在果<lb/>
確勇之謂也古人謂三教將無同名言也以吾觀之子<lb/>
<pb n="KR4e0079_WYG_002-29b"/>
思稱喜怒哀樂未發謂之中老子言清静虛六祖言菩<lb/>
提自性本自清静又安可謂不同也若於作用施為處<lb/>
混而觀之只頭面巳不同了何况人倫日用之迹也耶<lb/>
盖三教並立者繇其知性之本源皆導人為善若諸子<lb/>
百家多有不識性者故難與議道參也竟以魯得之在<lb/>
汝而巳吾故懸懸且中之境畍極難識光風霽月尚猶<lb/>
髣髴故知不在言不知復何言哉到此處所謂本清净<lb/>
者果何物耶此行俱安好適春光浩蕩風日清麗足使<lb/>
<pb n="KR4e0079_WYG_002-30a"/>
塵慮釋然但一游一咏皆皇上仁育之至恩也日月如<lb/>
馳報効無績又増慚愧耳汝等在鄉里自宜謹慎避凶<lb/>
趨吉之道固宜盡心也屈子言無滑而魂兮彼將自然<lb/>
一氣孔神兮於中夜存晦翁乃謂雖廣成長生要訣不<lb/>
能外是盖與夜氣之意合伊川又言常惺惺釋氏言定<lb/>
慧又言不被十二時使却使得十二時動如何是使得<lb/>
十二時請問善知識三月廿七日書<lb/>
　　　又示仕祈姪<lb/>
<pb n="KR4e0079_WYG_002-30b"/>
人來得書知汝作畫且通禪甚慰逺望禪者蟬也如蟲<lb/>
脱汚濁之中自致於千章之未呼吸風露世人跡其髙<lb/>
逺可望而不可及也若乃厭清淡而不居則將貽笑於<lb/>
螻蟻矣吾亦觀自古得道之士於君臣父子大倫大節<lb/>
未嘗有欠其明心見性定覺工夫皆是打透死闗亦非<lb/>
徒嘐嘐然曰古人而行不掩焉者大抵三教雖不同儒<lb/>
曰窮理盡性以至於命釋曰戒定慧道曰清净皆是著<lb/>
實工夫方可深造豈泛泛習於陳言乃曰我能此我已<lb/>
<pb n="KR4e0079_WYG_002-31a"/>
覺悟此到臨些子利害便至母取箕箒即生誶語何况<lb/>
生死岸頭灼然劄定眼光無迷無悟使六情不作哉若<lb/>
欲攻儒先盡人事便可達天理達天理則性命道德吾<lb/>
分内也若欲攻釋先去貪嗔則入地光明自然路頭不<lb/>
錯若欲攻道則去執著聲色有無不能沉迷漸入真道<lb/>
若以人生於天地間有三綱五常自然之道莫切近於<lb/>
儒辭章不與焉釋老之道泛然髙逺踈於人事所謂宋<lb/>
徴於人薛徴於鬼是也若明識之士必能洞然要之三<lb/>
<pb n="KR4e0079_WYG_002-31b"/>
教非卓然不屈於物欲難以語道相去逺故叨怛葛藤<lb/>
必為具眼者所嗤笑若見均彰葉先生嘗論之必能發<lb/>
我不及便風更伺報不贅<lb/>
　　銘箴<lb/>
　　　直内齋銘<hi>為盧奉祠作</hi>
内以直外以方齊肅端莊夙夜乎周防敬勝日昌如時<lb/>
雨之<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>玉珮瓊琚明德孔光君子作箴用昭弗忘<lb/>
　　　集義堂銘<hi>有記</hi>
<pb n="KR4e0079_WYG_002-32a"/>
　此銘二十年前所作因為記以表之昔蘧伯玉行年<lb/>
　六十而六十化吾比於昔僅多文辭耳勉至於化將<lb/>
　何時乎姑識歳月云時建文庚辰孟秋之十日書於<lb/>
　吳江舟中<lb/>
義欲集集則氣充而神明存焉不欲襲襲則餒而昏矣<lb/>
君子主善以為學而弗怠也善積於躬而弗離也勿以<lb/>
私欲間也禮以節之樂以和之詩書以廣之君子之謂<lb/>
義也無徃而弗集也饑食渴飲適吾養也夏葛冬裘順<lb/>
<pb n="KR4e0079_WYG_002-32b"/>
時氣也君君臣臣父父子子兄兄弟弟夫夫婦婦法天<lb/>
常也萬事萬變非義弗為也非義弗繇也非義弗安也<lb/>
萬鍾千駟不驕也簞瓢陋巷不憂也白刄不撓也死生<lb/>
不亂也湛然而中也應於物而用也皆義也道心明而<lb/>
天理全必集之正而存之一也吾以銘吾堂所以勵吾<lb/>
行期無忝於先人也在後之人温恭朝夕維善之積式<lb/>
昭古昔以引以繹以無餒夫義以裕斯道於無極也耶<lb/>
尚慰吾先人也耶因舊銘而記之銘曰<lb/>
<pb n="KR4e0079_WYG_002-33a"/>
有其名而無其實惟予之䘏知言養氣義以為質集義<lb/>
伊何篤恭孝弟克勤弗墮聖賢是至戒之慎之以永無<lb/>
悔<lb/>
　　　敬齋箴<hi>為李至剛賦</hi>
莊其容一其心儼乎其有臨勿顯之欽而昧以淫維予<lb/>
之箴勉焉無息確乎物之莫侵祈祈愔愔如玉如金肅<lb/>
恭神人式昭德音允矣君子福禄攸任<lb/>
　　頌贊<lb/>
<pb n="KR4e0079_WYG_002-33b"/>
　　　智者寺白描羅漢頌<lb/>
釋典大阿羅漢十六尊者受記佛祖以了末世衆生之<lb/>
所未了故常住不壞其示現神通乃驚俗餘事未可深<lb/>
議也因為頌云大教從來不具文刹那萬刼等浮塵靈<lb/>
光一㸃無瑕滓静寂神通總是真<lb/>
　　　徐伯祥像贊<lb/>
體之充氣之雄確乎其有容將以公為遇於時也則未<lb/>
嘗掛簪組乗髙駕駟以展其才器以為不遇也則放浪<lb/>
<pb n="KR4e0079_WYG_002-34a"/>
山水徜徉詩酒不茍售以希合有髙士之風豈非不諧<lb/>
於人而諧於天者耶<lb/>
　　　王伯永先生像贊<hi>伯永號懶雲</hi>
不營時俗之利故名之曰懶有瀟洒絶塵之趨故名之<lb/>
曰雲紹見山之易學實洞貫乎天人載瞻遺像山岳嶙<lb/>
峋仁者之徒肅諸縉紳<lb/>
　　　敬贊先考誠意伯像<lb/>
虬髯電目探天根兮斡地軸扶龍興雲四方已肅以生<lb/>
<pb n="KR4e0079_WYG_002-34b"/>
民休戚為憂喜以天地晦明為榮辱武功既成而文治<lb/>
未盡其用者盖天也耶抑人也耶<lb/>
　　續搜雜著<lb/>
　　　䟦富氏族譜<lb/>
余嘗讀宋元老大人事跡見蘓文忠公所製韓國富公<lb/>
碑銘乃古所謂以道事君者歟韓公之言行勛業昭昭<lb/>
然顯於朝廷著於敵國當時蒙其澤矣其嗣續得不昌<lb/>
盛耶南田富氏皆韓分自出譜系至今為昭灼其先有<lb/>
<pb n="KR4e0079_WYG_002-35a"/>
為工部郎中某州刺史諱韜者唐季隠居南田卒葬南<lb/>
華山今無為觀之東峙因名其山曰刺史山此韓公之<lb/>
髙大父也其子諱處謙為内黄令後贈太師封鄧國公<lb/>
居河南遂為河南人逮韓公之孫承務郎僉樞宻院事<lb/>
諱直亮宣德郎直清者愛南田山水之佳復歸泉谷其<lb/>
子姓蕃衍因徧擇幽勝之地為别墅今居泉谷語溪之<lb/>
胄皆是也人見其敦尚儒雅守法度有禮譲之士知其<lb/>
必韓之後也有諱㶌字澄川者尤斤斤質厚才德兼稱<lb/>
<pb n="KR4e0079_WYG_002-35b"/>
為鄉邑所推而仲璟富氏之甥也閲富氏之譜諜觀富<lb/>
氏之子孫益知韓公之澤之深且逺也遂書以識其始<lb/>
末云<lb/>
　　　題趙南隠巻<lb/>
鍊師趙南隠氏養真於混元峰下客有好事者為混元<lb/>
真境圖以貽之求予誌其實按師青田人世為仕族好<lb/>
清虛藐富貴學馭風雷役鬼神之術又善卜筭徃徃有<lb/>
驗猶不以為自足復從事卦氣爐鼎鼎奥觀其志直欲<lb/>
<pb n="KR4e0079_WYG_002-36a"/>
洞視萬古與太初為鄰也少嘗遊四方歴覽名勝無能<lb/>
惬其意者惟樂斯地之髙爽又得清溪主者王松澗氏<lb/>
為之依歸使無身外慮得以歳月澄其心神全夫元始<lb/>
正和虛白朗耀者他日道成白日髙舉雖其功行道縁<lb/>
之至抑亦山川清淑之助與松澗成就之力者歟吾嘗<lb/>
讀屈原離騷其逺遊髙舉驂鸞翳鳯逍遥八表下視四<lb/>
極崇髙富貴皆不足以縈其心獨過故鄉必屯車齊駟<lb/>
徘徊興感或至埀涕忍而不能捨也今師逺慕老莊近<lb/>
<pb n="KR4e0079_WYG_002-36b"/>
式鍾吕室廬宇宙輪轅隂陽無官守言責之事與屈子<lb/>
不同何獨惓惓於故鄉之山水耶師好讀書垂老不釋<lb/>
巻其心必有所得難以語俗子者姑書於巻暇日以叅<lb/>
同訊之<lb/>
　　　贈塑工<lb/>
夫大慈直指人心見性成佛像教故末法也世人不見<lb/>
不信不形不識舍像何徴焉不為法人無以明證不為<lb/>
像人無以仰瞻法焉像焉兩全無礙以致諸法並行悉<lb/>
<pb n="KR4e0079_WYG_002-37a"/>
無罣礙可也固知如來能離人我衆生壽者一切相也<lb/>
今妙嚴禪寺因兵燹以來蕪廢非一有沙門某者捐捨<lb/>
應身餘資鼎新創造三門大殿及諸廊房既成已後其<lb/>
中空空然無足以聳動人之耳目者乃命善塑者某餙<lb/>
如來佛諸天像莫不儼然如真佛見性鐘鼔梵潮香花<lb/>
旛盖莊嚴威儀莫不備具令人履其地如遇彌陀佛㑹<lb/>
遊極樂國此像之不可廢者也傳曰葉公好龍真龍游<lb/>
庭豈非因形感氣得其應之速耶今浮屠氏以像感靈<lb/>
<pb n="KR4e0079_WYG_002-37b"/>
使人皈仰生敬信心是亦教門之一助也若夫由相以<lb/>
知真因真而離相又非常言常辭所能畢也某今行告<lb/>
歸寺僧咸請余序以送之因書其所繇云<lb/>
　　　書圓覺經後<lb/>
省菴盧居士為道人謝慧定冩圓覺經及其子珏書足<lb/>
成上下巻皆筆法秀潔可愛後䟦語云願教法流通尤<lb/>
見深信吾聞盧氏譜出范陽應六祖之族其佛眷屬者<lb/>
耶不然何其儒與釋之道貫也珍重珍重日慧定以經<lb/>
<pb n="KR4e0079_WYG_002-38a"/>
來求語心甚誠切余喜其求未嘗希福德為實有相亦<lb/>
不與時故老輩搏量佛法若慧定者慕達官長者之名<lb/>
而求乎因其専致遂勘慧定本將門子以絶欲不娶勵<lb/>
心精進期證圓覺止所謂廣額屠兒放下屠刀立地成<lb/>
佛不待言語悟也姑示數句倘遇具眼將撫掌大笑曰<lb/>
露出尾巴子也偈曰<lb/>
清净圓明正修正覺諸多菩薩如来一佛随方解縛氷<lb/>
化水清本来昭灼復轉一偈曰<lb/>
<pb n="KR4e0079_WYG_002-38b"/>
鐵牛度窓櫺頭尾一齊過浪蕩大虛空免著拖犁擺<lb/>
　　　觀音贊<lb/>
純一無偽千變萬化提籃販魚不𬋩唾罵掗賣不要如<lb/>
何待價老婆心切有甚閒話無人售頭空來空罷<lb/>
　　　慈航本無航<lb/>
慈航本無航法眼度衆生云何度衆生援彼離欲海云<lb/>
何為得度能離如是海云何名為欲愚癡及貪愛云何<lb/>
名為海譬喻深如是迷人陷溺之沉滯不能起佛以慈<lb/>
<pb n="KR4e0079_WYG_002-39a"/>
愍故説此無生法㫁除諸迷障令彼悉超豁除迷見真<lb/>
性如航度波浪雖不施喣嫗大慈莫過是是名為慈航<lb/>
莫作舟楫想<lb/>
　　　又詩二首<lb/>
迷時只欲尋師度悟了原來自放船十里芰荷風景好<lb/>
一天星月水光鮮乗流搖曳無拘礙順勢開㠶絶妄牽<lb/>
大衆此時齊到岸儂家把舵莫遷延<lb/>
底事推牛集萬人慈航一葉可通津秋空月皎江聲寂<lb/>
<pb n="KR4e0079_WYG_002-39b"/>
春雨潮平水色新作浪蛟龍休戀怪忘機鷗鳥自相親<lb/>
此心浩蕩無羈絆不記蘆花淺水濵<lb/>
　　　狂夫解嘲<lb/>
狂夫學草聖奈爾心不定定不定圓中正咦看他凳脚<lb/>
入泥畢竟如此畢竟<lb/>
　　　狂夫雜興<lb/>
平生適興多閒話付與時人作浪猜一酌曹溪知水味<lb/>
白雲無意若為來<lb/>
<pb n="KR4e0079_WYG_002-40a"/>
梅雨翛翛潤氣蒸滿山新緑白雲凝小窓對客看書罷<lb/>
意外榴花照眼明<lb/>
　　　示李得陽<lb/>
贈汝并州百鍊刀一刀削净雜勞嘈内心無喘諸縁息<lb/>
贏得清閒趣最髙<lb/>
　　　示王居士<lb/>
凡修行人先要空諸業識業識既空即是菩提如何是<lb/>
菩提咄一刀兩段<lb/>
<pb n="KR4e0079_WYG_002-40b"/>
　　　答沈原昭先生<lb/>
伻來重承厚意祗感之甚日前侍誨獲聆惟念阿彌陀<lb/>
佛求净土之語卑末甚喜老翁晩年知歸結也但願舊<lb/>
日享富貴今日愛清淡與平生慈愛眷戀諸縁正念雜<lb/>
念一齊勘破不問九十年前九十年後并諸過去現在<lb/>
未來乾乾净净一個沈原昭不費阿彌陀佛半㸃氣力<lb/>
豈不快哉如以為未然更請於大慧書問内一鑚必得<lb/>
㘞地一聲此老昭然不昧又强如龜靈騐也又知阿彌<lb/>
<pb n="KR4e0079_WYG_002-41a"/>
陀佛同來一家者也豈特阿彌陀佛而已一切皆然卑<lb/>
未恃愛饒舌乞亮真情為幸<lb/>
　　　書劉明善巻<lb/>
如是修學之人空諸業識内外如一邪正俱冺踐履境<lb/>
界得無上菩提實無所得如是如是文華藻思美則美<lb/>
矣謂之入佛堦梯非吾所聞明善懇求直措如語之曰<lb/>
空諸業識來向上一步則在汝邊也<lb/>
　　　贈惟修無作<lb/>
<pb n="KR4e0079_WYG_002-41b"/>
惟進修莫做作妙用工夫無絡索泥牛入水身不濕鐵<lb/>
蛇過海却褪殻生龜脱筒刹那間屠兒放刀成正覺好<lb/>
將無作本來心真實著脚無推托莫把上乗譲别人莫<lb/>
道魯鈍不肯學後輩狀元前輩稱向無撈摸處撈摸一<lb/>
拳打透水牛皮好箇龍興修無作<lb/>
　　　贊仁静堂像<lb/>
洒落情懷吟風詠月閙中得静有何兠搭握手溪橋孰<lb/>
云遽别載瞻遺像惘然長憶静堂安在空空寂寂<lb/>
<pb n="KR4e0079_WYG_002-42a"/>
　　　贊復可宗長老<lb/>
可宗問我求法語石崇問匄子糴米吳儂結舌有何言<lb/>
昨朝新雨連天洗<lb/>
　　　贈訇維那<lb/>
西霞寺維那已訇號震霆二十歳能黙誦法華經一部<lb/>
於今四年矣衆皆異之以為宿縁所致我聞大雄世尊<lb/>
在靈山㑹上演説妙法當時大衆聞其一句一義信心<lb/>
解悟者悉證無上菩提况能備記一大㑹中真詮宻義<lb/>
<pb n="KR4e0079_WYG_002-42b"/>
洞了洞徹者耶訇師便當於此法華經中念念相續如<lb/>
川流海注如日運月行不退不轉不遷不變戒定慧三<lb/>
法門一齊精進則衣帶寶珠不待求而自得普門妙觀<lb/>
無假借而大明故足甘露味者必無饑渴悟法雷音者<lb/>
何有驚疑畧説如是尚勉進修偈曰<lb/>
鐵墻無縫須鑚透推到靈山不見蹤門外石人齊唱喏<lb/>
人間驀地出真龍<lb/>
　　　金字金剛經巻後<lb/>
<pb n="KR4e0079_WYG_002-43a"/>
大雄世尊說三乗法開度羣迷一大藏教百千萬言敷<lb/>
演妙義接引諸根可謂至矣獨以金剛般若波羅蜜經<lb/>
接引上乗其故何也夫上乗之人自見自性無悟無迷<lb/>
又何待言語接之哉嘗聞蓮出汚泥故無俟於雨露而<lb/>
後清潔雨露之潤實有滋於蓮之光華烏號之弓能徹<lb/>
札矣必排擊以端之棠溪之金無礦滓矣必冶鍊以堅<lb/>
之故上乗之初拭也必假明師印正鈍根之漸熟也亦<lb/>
可説法以度生譬猶良驥之善走也欲適秦必西轅黄<lb/>
<pb n="KR4e0079_WYG_002-43b"/>
龍之善泛也欲度遼必東指繇是知世尊大慈必以金<lb/>
剛般若波羅蜜經接引上乗荷擔如來阿耨多羅三藐<lb/>
三菩提真實妙義以續慧命開導末世衆生源源不絶<lb/>
濟拔迷塗故以能為人演説金剛般若波羅蜜經則福<lb/>
德勝於㠯如須彌山七寶布施其故何也夫寶者不過<lb/>
莊嚴色相之具耳一旦四大幻空則其所寶盡入他人<lb/>
之室其又何所寶也其實不如能於四句偈中净信悟<lb/>
明得吾本來面目去來無礙得大自在所謂如須彌山<lb/>
<pb n="KR4e0079_WYG_002-44a"/>
七寶於我何加焉信知如來不妄語也後人設金冩經<lb/>
者盖以明經為重金為輕也如來又以法尚應捨何况<lb/>
非法又知身尚應捨何况於金如是經者説萬法空如<lb/>
是捨者證萬法空如空如捨即我性空性無相故性性<lb/>
不空故知金字經者莊嚴相也一念生净信者實相無<lb/>
相也因莊嚴相生净信心證明實相是故聞經悟道亦<lb/>
多人矣則經義廣博福德𢎞闡無量無邊非妄談也錢<lb/>
孔昭以金字般若波羅蜜經求予轉語示此畧議孔昭<lb/>
<pb n="KR4e0079_WYG_002-44b"/>
孔昭既能捨財續經必能一念㠯生净信能求莊嚴以<lb/>
證實相又知聰明伶俐漢能以智慧篲净掃脚根跳過<lb/>
金剛圈直造波若岸非虛語也尚勉之哉<lb/>
　<lb/>
　<lb/>
　<lb/>
　<lb/>
　易齋集巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檜亭集</head>
    <p>
<pb n="KR4d0499_WYG_000-1a"/>
欽定四庫全書　　　　　集部五<lb/>
　檜亭集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案檜亭集九卷元丁復撰復字仲容<lb/>
　　　　天台人延祐初被薦不就放情詩酒浪跡江<lb/>
　　　　淮間遂家金陵平生所作不下數千篇脱藁<lb/>
　　　　即棄去故散佚不少其婿饒介之及門人李<lb/>
　　　　謹之先後蒐輯介之所編稱前集謹之所編<lb/>
<pb n="KR4d0499_WYG_000-1b"/>
　　　　稱續集其合為九卷刋之集慶學宫者則至<lb/>
　　　　正十年南臺監察御史張惟逺也復詩不事<lb/>
　　　　雕琢自然超邁中山李桓稱其詩初類太白<lb/>
　　　　後乃漸變將自為一家所論頗得其實特其<lb/>
　　　　才氣噴薄揮灑輙數千百言在往雋語驛駱<lb/>
　　　　應接不暇而率易之病即在於斯讀者但賞<lb/>
　　　　其俊逸焉可矣至偶桓乾坤清氣集所録復<lb/>
　　　　詩甚多以此本相校並合惟五言長律中餞<lb/>
<pb n="KR4d0499_WYG_000-2a"/>
　　　　趙公子詩前纛仍踰隴句乾坤清氣集隴作<lb/>
　　　　蜀又五言近體中送王伯庸詩縣僻冷於官<lb/>
　　　　句乾坤清氣集縣作地髙吟寄碧瀾句乾坤<lb/>
　　　　清氣集寄作倚郭生生子詩折簡便堪呼句<lb/>
　　　　乾坤清氣集堪作當俱不免小有出入疑所<lb/>
　　　　傳之本或異以其無闗大㫖故各仍其舊録<lb/>
　　　　之焉乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0499_WYG_000-2b"/>
　　　　　　　　　　　總校官<hi>臣</hi>陸　費　墀<lb/>
<pb n="KR4d0499_WYG_000-3a"/>
檜亭集原序<lb/>
天台丁君仲容之詩曰檜亭藁者因其所居而目之也<lb/>
君三徙居寓於金陵之城北地既深僻有園亭之勝古<lb/>
檜列植左右蒼茂若雲客至欵坐亭上日翛然以為樂<lb/>
饒氏介之方集君詩得若干首為一編故題其藁檜亭<lb/>
云君博學才敏為詩精麗竒偉格超而趣遠自近世以<lb/>
集行及余所見四方之士及所聞以能詩自名者皆莫<lb/>
與為比所造益高傑出于一時而視古人深入其閫奥<lb/>
<pb n="KR4d0499_WYG_000-3b"/>
予嘗評君有三異於他文未嘗不善而獨為詩詩未嘗<lb/>
刻意而語輙過人人未嘗不服以為止而一不有所衒<lb/>
平生倡和題咏與夫言志感興而作無慮數千篇性坦<lb/>
率不自貴重愛惜篇成輙棄藁不復留故雖傳誦于人<lb/>
而散逸彌甚介之始為之裒輯自四五七言古律絶句<lb/>
諸體粗備彚分而臚列之隨其所得而附之左方才十<lb/>
之一二昔昌黎之文妙天下非李漢叙列之勤殆不能<lb/>
無冺没使是詩也得傳于後世介之之功豈下于李漢<lb/>
<pb n="KR4d0499_WYG_000-4a"/>
哉余識君于二十年之前當是時君之詩酷類太白雜<lb/>
而置之集中見者不復能辨今其體稍變將自為一家<lb/>
惜乎介之不早登其門而盡録也至元五年歲次己夘<lb/>
季冬廿有八日中山李桓書<lb/>
論詩至于宋南幾於無詩迨其末年士之避世居永嘉<lb/>
臨海二州乃始復為詩力追古人其閭里子弟狎熟長<lb/>
老先生謠咏呻唫之遺習皆善屬和國初以來臨海為<lb/>
詩數十家其什曰閬風樗園山南天逸素心聖泉其後<lb/>
<pb n="KR4d0499_WYG_000-4b"/>
又有張子先陳剛中楊景羲皆自樹一家足以名世閬<lb/>
風詩最夥至滿千什然皆以位卑莫傳予頃家居有持<lb/>
瀛海篇視我顯暢明白反復讀之令人欲飛余曰必臨<lb/>
海之産也果然後至建業見仲容仲容已五十餘觀其<lb/>
詩皆已絶去生獰操蹙精悍猶之宛馬不踶不齧不覂<lb/>
而日行千里衆馬雖十駕不能超也仲容拓落不耦莫<lb/>
為知己獨鳴之聲詩以自陶寫其菀結之氣夷睨世之<lb/>
學士後生蹴踏翰墨之塲縮手袖間而去之時時危坐<lb/>
<pb n="KR4d0499_WYG_000-5a"/>
而飲酒沃涑愁思吐咳新語數少出其竒不復修治一<lb/>
讀而棄地其子婿饒介頗為藏弆浸以成什他日請曰<lb/>
鄉聞長老先生用位卑詩弗傳<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>令世惋惜介且為刻<lb/>
之願一論次余行四方見詩人之恥為陳言而務力為<lb/>
竒者有自好之意至臨海閭里子弟造次出之曾不見<lb/>
其困而吾仲容又其梟也齊部世刺繡恒女無不能狎<lb/>
耳目哉仲容既老買宅建業之城北南戸故有两檜樹<lb/>
醉倚樹而咿唔因自名其什曰雙檜亭詩云至元六年<lb/>
<pb n="KR4d0499_WYG_000-5b"/>
歲在庚辰十月辛丑永嘉李孝光季和甫在建業城東<lb/>
青溪觀題<lb/>
夫才足以適天下之用而或不遇于時時不能用則不<lb/>
足以盡其才有志之士寧湮没草萊不見知于當世而<lb/>
不悔也天台丁君仲容父少負逸才去遊京師薦者以<lb/>
君與楊仲𢎞范德機皆可為太史氏當此之時天下寧<lb/>
謐休息兵革而仁宗方尊尚儒學化成風俗本朝極盛<lb/>
之時然當國者思隂廢楚産之士君察其機不俟報可<lb/>
<pb n="KR4d0499_WYG_000-6a"/>
翩然去之乃絶黄河憇梁楚過雲夢窺沅湘陟廬阜浮<lb/>
大江而下遂家金陵于是三十年君之文雄而趣高可<lb/>
以制作誥命宣天子仁惠元元之意于四方萬里而乃<lb/>
使淹回羇旅浮湛里巷駸駸乎老矣茲其可惜也夫君<lb/>
安于所遇胸次夷曠逢山僧逸民得酒輙飲醉則作為<lb/>
歌詩引筆即就高情藻思間見横發君既以此寓其所<lb/>
樂乆之㪚落無復収拾其婿饒君介之稡而成編以余<lb/>
辱君為忘年之交俾序識之嗟乎此其才足以適天下<lb/>
<pb n="KR4d0499_WYG_000-6b"/>
之用而不遇于時者君子有以悲其志矣至正四年四<lb/>
月戊寅臨川危素序于錢塘驛舍<lb/>
檜亭先生丁君仲容父生平有隠君子之德而以詩著<lb/>
名晚歲盤桓于冶城龍河之間灌園自樂四方之士日<lb/>
載酒從之游而求其為詩故詩必因酒而作引觴揮毫<lb/>
若不經意而語率高絶飲至半酣詩愈益竒一飲或詩<lb/>
累數章詩成而先生亦頺然醉矣然徃徃即書卷上未<lb/>
嘗起草故詩雖至多而藁皆不存自其壯時亦已若此<lb/>
<pb n="KR4d0499_WYG_000-7a"/>
其婿饒君介之稍稍為之訪求得百餘篇而猶遺落太<lb/>
甚從之游者李君謹之深以為惜益加蒐羅旁及隠逺<lb/>
乆之凡得若干篇皆饒集之所未嘗有者噫亦廑矣先<lb/>
生之詩其僅完于此乎向非謹之好之篤而求之至安<lb/>
能若是之僅完哉噫予向嘗與先生論詩先生初不甚<lb/>
自矜炫予顧心敬先生詩今見其完能不為之喜耶昔<lb/>
王介甫在鄞得杜工部詩舊集所遺落者自洗兵馬以<lb/>
下二百餘篇為之序曰甫之詩其完見于今者自予得<lb/>
<pb n="KR4d0499_WYG_000-7b"/>
之觀其喜為何如然則余于謹之所集盖不能以不喜<lb/>
也今先生之詩將刻而傳之予謂謹之或為後編或附<lb/>
饒集無不可者幸先生之詩完見于今足矣雖然謹之<lb/>
之廑予則不可以不書使後之觀檜亭集者庻以知謹<lb/>
之之于是而能用其情也至正十年歲在庚寅秋八月<lb/>
朔旦上元楊翮序<lb/>
</p>
<p>
</p>
  </div>
</body>
</text>
</TEI>
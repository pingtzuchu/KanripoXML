<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_015-1a"/>
太師誠意伯劉文成公集卷之十五<lb/>
　　　　　　　　　　　　　　　後學䴡水何鏜編校<lb/>
　五言律詩<lb/>
　　　旱天多雨意五首呈石末公<lb/>
旱天多雨意雲日氣恒隂草木焦枯盡蛟龍㐲匿深移家愁<lb/>
地蹙經國恨年侵巳矣啇巗叟無人解作霖<lb/>
旱天多雨意炎夏巳清秋虚牝空蒸欝高圓逈獨浮下田應<lb/>
脯蚌深樹且鳴鳩向夕星河影稀踈恰近樓<lb/>
旱天多雨意散漫起重隂漸變峰巒状還摛錦繡文龍應愁<lb/>
病暍烏亦念将焚碧落高無極人間呌不聞<lb/>
<pb n="KR4e0006_SBCK_015-1b"/>
旱天多兩意炎燎發洪爐事急徒號梗謀窮漫曝巫王征愆<lb/>
節制民望失来蘇原籍看如赭哀今鹵掠無<lb/>
旱天多雨意雲起旋隨風澤氣沉沙白山嵐過野紅乾坤愁<lb/>
夣裏日月戦塵中漫説生生理如何亦有窮<lb/>
　　　次韻和石末公旱天多雨意五首<lb/>
旱天多雨意雲合又還晴苦熱連三伏㣲凉入五更青山黄<lb/>
葉遍白水紫烟生旦夕霞摽起依稀對赤城<lb/>
旱天多雨意霞起衆山光日月躔陽道雷霆伏大荒躍淵無<lb/>
黒蜧在牧有夷羊萬室俱如燬何人尚閔尫<lb/>
旱天多雨意一望百憂侵海沸羲和日山藏傅説霖南河那<lb/>
<pb n="KR4e0006_SBCK_015-2a"/>
可决北斗不能斟歎息還搔首清啇巳滿林<lb/>
旱天多雨意悽惻望鉤陳哀籲何時逹愁眉盡日顰乾坤三<lb/>
島浪歲月兩淮塵莫問和調事嗚呼畎畝人<lb/>
旱天多雨意隂電繞空湫暴客馮高壘良農死椉丘干戈猶<lb/>
未息災沴復何尤軫望成衰疾那堪數倚樓<lb/>
　　　憂懷<lb/>
傷離驚歲晏引望起愁端落日烟中小孤雲雪外寒浮生無<lb/>
限恨垂老異鄉看掩淚觀梅蕋中心分外酸<lb/>
　　　感歎<lb/>
聞説蘇州破倉皇問故人死生俱可悼吾道一何屯北去應<lb/>
<pb n="KR4e0006_SBCK_015-2b"/>
無路南藩自此貧凄凉轉蓬客涙盡浙江濵<lb/>
　　　題鑑湖送别圖<lb/>
曲岸扁舟艤澄湖祖帳開雲生秦帝碣雨䁐越王臺荷氣清<lb/>
瑶席波光灔玊盃情深不忍别欲去更徘徊<lb/>
　　　次韻和王文明雨中雜興四首<lb/>
積雨累十日平湖添半篙風連箕畢動雲傍斗牛高水<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>巢<lb/>
林木池魚上野蒿農人愁餓莩採擷到溪毛<lb/>
白日迷隂陸濃雲没大荒雨深筠簟潤風度葛衣凉虎豹歸<lb/>
林濕魚龍赴壑長波濤渺清落悽惻解鳴璫<lb/>
濕雲看欲薄隂氣未全收日月昏昏見黿鼉額額浮虚簷騰<lb/>
<pb n="KR4e0006_SBCK_015-3a"/>
肹蠁壊壁湧蜉蝣幽獨無人問含情謾上樓<lb/>
青冥不可見朱夏巳無多雲木光浮沒川原氣盪磨荒蕪一<lb/>
将略浩汗五湖波去去滄浪水君聽鼓枻歌<lb/>
　　　題太公釣渭圖<lb/>
璇室群酣夜璜縘獨釣時浮雲看富貴流水澹鬚眉偶應非<lb/>
熊兆尊為帝者師軒裳如固有千載起人思<lb/>
　　　稽句嶺<lb/>
白日隱巖嶅千崕氣勢豪溪流婺女闊山入少㣲高危石天<lb/>
欹側長風谷怒號干戈方自此行役敢辭勞<lb/>
　　　淳安舟中遇雨遣悶<hi>二首</hi>
<pb n="KR4e0006_SBCK_015-3b"/>
一夜青山雨平明黄濁喧亂流翻地軸高響落雲根鎩羽投<lb/>
林鳥啼飢抱樹猿羇懐正愁絶感物重銷魂<lb/>
溪雨細如霧北風長夏寒汙池不赴<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>井谷自成湍蘭茞馨<lb/>
香盡魚龍世界寛斜陽在林樹時復捲蓬看<lb/>
　　　丙戍歲将赴京師途中送徐明徳歸鎮江<lb/>
疲馬懐空櫪征衣怯路塵那堪遠逰子復送欲歸人月滿西<lb/>
津夜花明北固春論文應有日話别莫悲辛<lb/>
　　　過南望時守閘不得行<lb/>
客路三千里舟行二月餘壮顔隨日减衰鬢受風踈蔓草湏<lb/>
句國浮雲少昊墟愁心如汶水蕩漾遶青徐<lb/>
<pb n="KR4e0006_SBCK_015-4a"/>
　　　發景州<lb/>
澹澹夕風作蕭蕭蘆葉鳴林間衆鳥息河上一舟行海近雲<lb/>
常濕天虚月更清神京看漸近且緩望鄉情<lb/>
　　　泛海詠霧<lb/>
海上苦多霧北風吹更長纔交積水氣巳翳太陽光淺亂洲<lb/>
渚色深迷鴻鴈行神姦馮出入君子慎周防<lb/>
　　　殺氣<lb/>
殺氣乾坤黒隂氛日月黄巳成心曲亂不復鬢毛蒼夜哭城<lb/>
笳裏朝烟野戍傍扶傾無郭李何地尚畊桑<lb/>
　　　遣興<hi>二首</hi>
<pb n="KR4e0006_SBCK_015-4b"/>
白日下西岑空庭生夕隂郊原過雨色鍾𣑽隔墻音有感憂<lb/>
思積無能老病深露從河漢落不覺滿衣襟<lb/>
月是今宵滿花從昨夜開看花嗟寂寞對月且徘徊白髮添<lb/>
無數青春去不回莫思人隔世聊樂酒盈盃<lb/>
　　　四月十二日發楊州<lb/>
幾見明月滿猶嗟行路難時平耻無用身賤敢偷安天地山<lb/>
河闊風沙道路寒旅人元有涙不必雍門弹<lb/>
　　　濟州太白樓<lb/>
小逕迂行客危樓舎酒星河分洸水碧天倚嶧山青昭代空<lb/>
文藻斯人竟㫁萍登臨無賀老誰與共忘形<lb/>
<pb n="KR4e0006_SBCK_015-5a"/>
　　　送僧家奴叅政赴河東宣慰使<hi>二首</hi>
雲中形勝地關塞接天長白草連沙漠黄河入晉陽老臣持<lb/>
節鉞大閫壮金湯昭代思賢佐湏公在廟堂<lb/>
大閫諸藩上元戎朔漠間天低馬邑塞河入鴈門關落日旌<lb/>
旗靜高風堡障閑旬宣推碩望喜色動龍顔<lb/>
　　　送人赴徳清税<lb/>
鏡湖木葉落震澤水波生鳬鴈衝人起笙歌送客行塩津魚<lb/>
罟集桒屋繭絲明王税隨時足吟哦待太平<lb/>
　　　題釣雪圖<lb/>
雪暗洲渚白江清蒲柳寒悠揚㕠短棹汗漫一魚竿忽憶滄<lb/>
<pb n="KR4e0006_SBCK_015-5b"/>
浪曲因悲行路難蛟鼉正驕恣還為爾長歎<lb/>
　　将暁<lb/>
愁夣不更續寒天将欲明雪風吹海樹霜月凛江城衰病丹<lb/>
心在艱虞素髮盈殷勤東注水渺渺若為情<lb/>
　　　不寐<lb/>
不寐月當戸起行風滿天山河青靄裏刁斗白雲邉避世慙<lb/>
啇綺匡時愧魯連徘徊懐徃事惻愴感衰年<lb/>
　　　秋感<lb/>
老病偏多感宵長晝亦長衣冠方謝暑枕席巳驚凉徃事鐫<lb/>
心在新知過眼忘籬邉舊㘽菊歲晚為誰黄<lb/>
<pb n="KR4e0006_SBCK_015-6a"/>
　　　秋興<lb/>
天浄山月出水寒沙鳥鳴孤燈秋後思短笛夜深情江海空<lb/>
衰鬢乾坤未弭兵清都隔河漢訶禁有開明<lb/>
　　　晚思<lb/>
返照吳山外歸雲越水頭寜捐白羽扇却着黒貂裘草暖鳬<lb/>
鷖渚波香杜若洲艱難愧生事汗漫想扁舟<lb/>
　　　望孤山作<lb/>
曉日千山赤寒烟一島青羇心霜下草生態水中萍黄屋迷<lb/>
㐮野蒼梧隔洞庭空将垂老涙灑恨到滄𬈑<lb/>
　　　青絲馬<lb/>
<pb n="KR4e0006_SBCK_015-6b"/>
蹀躞青絲馬艱難赤伏符窮隂歲欲暮落日鬼相呼見鴈愁<lb/>
心裂看天淚眼枯殷勤夜深月還照旅魂孤<lb/>
　　　十二月一日<lb/>
耿耿夜不寐源源憂思来歲餘三十日腸定九千回江響風<lb/>
初發天昏月未開白頭真合得非是楚猿哀<lb/>
　　　古戍<lb/>
古戍連山火新城殷地笳九州猶虎豹四海未桒麻天逈雲<lb/>
垂草江空雪覆沙野梅燒不盡時見兩三花<lb/>
　　　客路<lb/>
客路秋風裏扁舟夕照時渚鴻魚復陣江樹井陘旗衰朽嗟<lb/>
<pb n="KR4e0006_SBCK_015-7a"/>
誰與愚蒙荷<lb/>
帝慈山中牧羊子歲莫尔相期<lb/>
　　　逢熊文彦<hi>二首</hi>
相離巳隔世相㑹豈忘情識面非觀貌知心只記名夕陽荒<lb/>
野闊秋水大江平徃事無勞問空令萬感生<lb/>
憶昔相逢處湖山錦繡春筦絃喧夾巷花栁隘通津離别人<lb/>
非故推移物自新愁来重回首涕淚下霑巾<lb/>
　五言長律<lb/>
　　　錢唐懐古得吳字<lb/>
澤國繁華地前朝舊此都青山彌百粤白水入三吳艮嶽銷<lb/>
<pb n="KR4e0006_SBCK_015-7b"/>
王氣坤靈肇帝圖兩宫千里恨九子一身孤設險馮天塹偷<lb/>
安負海隅雲霞行殿𧺫荆棘寢園蕪幣帛敦和議弓刀抑武<lb/>
夫但聞當宁奏不見立庭呼鬼蜮昭華衮忠良賜属鏤何勞<lb/>
問社稷且自作歡娛秔稻来吳㑹魚黿出具區至尊巍北闕<lb/>
多士樂西湖鷁首馳文舫龍鱗舞繡𥜗暖波摇襞積凉月浸<lb/>
氍毹紫桂秋風老紅蓮曉露濡巨螯擎擁劍香飯漉雕胡蝸<lb/>
角乾坤大鼇頭氣勢殊秦庭迷指鹿周室嘆曕烏玉馬違京<lb/>
輦銅駝擲路衢含容天地廣養育羽毛俱橘柚馳包貢塗泥<lb/>
賦上腴㫁犀埋越棘照乗走陏珠吊古江山在懷今歲月逾<lb/>
鯨鯢空渤澥歌詠巳唐虞鴟革愁何極羊裘釣不迂征鴻暮<lb/>
<pb n="KR4e0006_SBCK_015-8a"/>
南去回首憶蓴鱸<lb/>
太師誠意伯劉文成公集卷之十五終<lb/>
<pb n="KR4e0006_SBCK_015-8b"/>
</p>
<p>
</p>
  </div>
</body>
</text>
</TEI>
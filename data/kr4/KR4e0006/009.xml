<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_009-1a"/>
太師誠意伯劉文成公集卷之九<lb/>
　　　　　　　　　　　　　　　後學䴡水何鏜編校<lb/>
　賦<lb/>
　　　述志賦<lb/>
鮮余生之眇眇兮荷后皇之深仁具五氣以成形兮受明命<lb/>
而為人體乹坤之粹精兮晞日月之景光漱飛泉之華滋兮<lb/>
浥灝露之醇英製杜蘅以為衣兮藉茞若之菲菲佩琳璆之<lb/>
玲瓏兮帶文藻之葳㽔朝濯髮于蘭池兮夕偃息乎瓊苑願<lb/>
馳鶩以逺逰兮及白日之未晚駕輕軺之将将兮服蒼虬之<lb/>
騑騑遵大路以周流兮曵虹蜺之委蛇挾長離而椉鵷兮欵<lb/>
<pb n="KR4e0006_SBCK_009-1b"/>
閶闔之九門豐隆為余先導兮百靈為余駿奔前燭隂以啓<lb/>
途兮颺凱風使清埃覲北斗干文昌兮朝玉皇于帝䑓食玄<lb/>
圃之丹荑兮澡天潢之芳津激微焱于桂枝兮輕波起而龍<lb/>
鱗清都不可以乆留兮忽乗雲而遐征浮江湖之浩溔兮陵<lb/>
山嶽之崢嶸野莾蒼以多榛兮路險隘而紆曲猰㺄炰烋而<lb/>
攫噬兮蝮蛇蜿蜒以當陸欎忡忡以怵惕兮遹皇皇以營營<lb/>
雨淫淫而不止兮霧黯黯以晝冥烏鳶號以成群兮鳯孤棲<lb/>
而無所楚屈原之獨醒兮衆皆以之為咎欲振迅以髙舉兮<lb/>
無六翮以奮飛将抑志以從俗兮非余心之所怡長太息以<lb/>
増欷兮哀時世之異常棄韶夏而非聽兮登僸佅于中堂芼<lb/>
<pb n="KR4e0006_SBCK_009-2a"/>
軒于以和羔兮腌鮑魚而實爼斮楩楠以給㸑兮束荆棘而<lb/>
爲柱施<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>䍡于丘陵兮怨魴鯉之弗獲虎兕逸于山林兮循<lb/>
戸庭以求索前蒙瞍以指途兮疆楊子使操轅命侏儒令舉<lb/>
䁀兮刖都盧使守閽歲冉冉而将頽兮日曖曖以就昧松栢<lb/>
摧而根死兮江河化而爲澮秣余馬于不周兮整余轡扵樊<lb/>
桐無蓍龜以决疑兮迷不知余所從搏扶摇以爲輿兮攬列<lb/>
缺以爲輈驂青鸞之苃苃兮超烟靄而上浮梁天津以濟河<lb/>
兮睇𬗋微之神闕開明怒目而電視兮貔豹吼而山裂進無<lb/>
人以爲之先容兮欲自獻而不敢氣勃欎以憑中兮心惻傷<lb/>
以<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>懔過少微而歷明堂兮就軒轅而陳情雷霆砰其隱轔<lb/>
<pb n="KR4e0006_SBCK_009-2b"/>
兮馬辟易而不行訪六符于㤗階兮求民極之所在咎繇不<lb/>
可以作兮競狂直以爲罪凌天街以徑度兮造旬始而瞻西<lb/>
清衆畏䜛而卷舌兮孰䏻白予之忠誠怊愮其無止兮黙悄<lb/>
悄以狐疑要傳說于箕尾兮命靈亀使占之曰有名必有實<lb/>
兮若形影之相因相福極出自天兮又何尤乎世之人鼎胡<lb/>
峙而不烹兮旗胡張而弗麾弧不可以射侯兮駟不可以䇿<lb/>
而馳衆蠕蠕以朶頥兮若頽波之東趍謂翬翟爲弗章兮愛<lb/>
羸豕之負塗方不可刓而䂓兮白不可涅而黒悲桂椒之芬<lb/>
芳兮與朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>而偕落殷比干之剖心兮時豈不知其爲聖人<lb/>
魯仲尼之過化兮焉役役而無所容其身由彊義而罹殃兮<lb/>
<pb n="KR4e0006_SBCK_009-3a"/>
惠直道而𬒳黜子胥忠而殞命兮伯夷清而不食将登山而<lb/>
迷路兮欲渉水而無航東西南北安所之兮顧焉擇其所長<lb/>
神冥冥而不下兮亀又厭而弗告思糺結而不抽兮意恍惚<lb/>
以震悼忽濫汜以遐舉兮行逰目扵大荒羲和不可扳而留<lb/>
兮恐年歲之弗将駕廣漠而南征兮呌重華于九疑山岑岑<lb/>
以蔽天兮江淼淼而不可窺邅吾道夫西陲兮聴鳴鳯于岐<lb/>
陽慨禾黍之離離兮梧桐摧而不生浮龍門以泝河兮訪夏<lb/>
后之遺跡川瀆混而不分兮鯨鯢起而人立攬騑轡而廻鶩<lb/>
兮謁陶唐之舊京無衣裳以禦寒兮哀蟋蟀之悲鳴心悢悢<lb/>
以増傷兮神夣夣其若醉淚落落以交流兮憂湛湛而来㑹<lb/>
<pb n="KR4e0006_SBCK_009-3b"/>
傅說之版築兮無武丁其誰舉夷吾不逢夫鮑叔兮竟淪沒<lb/>
于囹圄推竭心以服勤兮上介山而立枯種覇越而㓕呉兮<lb/>
終刎頸于属鏤樂毅升于金䑓兮何遁逃而走趙周條侯之<lb/>
耿介兮卒含怨以餓<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>忠有蔽而不昭兮道有塞而不行名<lb/>
不可疆而立兮功不可期而成李斯上書以相秦兮空自䧟<lb/>
扵罪尤買臣顯而僇辱兮豈如負薪之無憂魚赴餌以中鈎<lb/>
兮雉慕媒而膺鏑鳯凰翔于丹穴兮又何患乎矰弋返余斾<lb/>
之旖旎兮還余車之轔轔采薇蕨于山阿兮擷芹藻于水濵<lb/>
列玄泉以瑩心兮坐素石以怡情聆嚶鳴之恱豫兮翫卉木<lb/>
之敷榮挹清風之冷冷兮照秋月之姢姢登髙丘以詠歌兮<lb/>
<pb n="KR4e0006_SBCK_009-4a"/>
聊逍遥以永年<lb/>
　　　弔諸葛武侠賦<lb/>
天地閉塞兮聖賢隱淪大旱焦土兮龍無所用其神當運命<lb/>
之厄窮兮堯舜且猶有極委厥軀以隨化兮亦哲人之所戚<lb/>
彼狂猾之縱悖兮履羿莾以滔天亂倫汨典兮流毒為淵夏<lb/>
少康之不作兮時又無湯與武蕨薇不可以食兮焉睘睘而<lb/>
獨處睠三顧之凝悃兮蹠髙光之所為鳯凰非梧桐不棲兮<lb/>
于嗟去此其安歸瞻星芒于渭濵兮豈皇天之叛渙日昃不<lb/>
可使再中兮指桓靈而慨歎昔尼父之不逢兮寓斧鉞于春<lb/>
秋誅姦邪扵既死兮開日月之昧幽般紛紛以攘奪兮世不<lb/>
<pb n="KR4e0006_SBCK_009-4b"/>
以之爲殃民彛泯㓕猶一髮兮徴斯人其孰明覧出師之遺<lb/>
表兮涕淫滛其如雨悲逝者之不回兮邈英風于萬古<lb/>
　　　弔祖豫州賦<lb/>
汙池汀濘兮蛙黽樂之大鵬天逰兮燕雀謂女奚爲狐狸冠<lb/>
裳兮梟獺堂宇支離節䟽兮側身無所嗚呼将軍兮管葛之<lb/>
倫遭逢庸愚兮有志莫伸委棄九鼎兮烹餁瓦釡截梁爲杙<lb/>
兮束椽爲柱偭背㤗山兮依倚培塿圭璋碔砆兮沙礫瓊玖<lb/>
山陵暴骨兮社稷黍離故臣酸嘶兮行人涕洟卧薪嘗膽兮<lb/>
此維時矣宣光不作兮吁其悲矣烏號之徹札兮無飬由以<lb/>
操之驊騮不逢伯樂兮與駑駘而並馳系曰龍噓而雲兮夫<lb/>
<pb n="KR4e0006_SBCK_009-5a"/>
豈不能自翔鴻鵠舉翮而千里兮又何必懐此郷魚逰思故<lb/>
淵兮鳥棲思故林吾固知将軍之不忍兮惜庸夫之無心日<lb/>
曖曖以西傾兮時靡靡而就逝雁鶩群而喋呷兮鸞鳯反為<lb/>
所制世治亂之有數兮天亦無如之何也匪将軍之不能兮<lb/>
惜不幸而逢此時也死有重扵㤗山兮繫生民之休戚吾獨<lb/>
悲夫将軍兮仰玄穹而太息<lb/>
　　　弔岳将軍賦<lb/>
木之顛兮其根必傷人之将死兮俞扁以為不祥嗚呼将軍<lb/>
夫何為㦲天地易位兮江河倒流鳯凰夭殈兮豺狼冕旒臣<lb/>
不知有其君兮子不知其有父嗚呼将軍兮獨㗸冤而懐苦<lb/>
<pb n="KR4e0006_SBCK_009-5b"/>
讎何愛而可親兮忠何辜而可戮父兄且猶不顧兮何忠良<lb/>
之能育臣竭心以為主兮又何可以為仇也天之所廢不可<lb/>
植兮亦将軍之尤也烏傷弓而欲殞兮群啞啞而拊翼猿狖<lb/>
縻于機檻兮覉悲鳴而不食相伊人之有心兮曽鳥獸之不<lb/>
如忘戴天之大耻兮安峻宇而髙居信䜛邪之矯枉兮委九<lb/>
廟于狐狸丼卑辭以臣妾兮苟殘喘以娯嬉焚舟楫于洪流<lb/>
兮烹驊騮于中路庸夫亦知其至愚兮羗獨迷而弗寤捐薄<lb/>
軀以報主兮乃忠臣之素心縱狂瞽之弗思兮又何必以之<lb/>
為禽屈原貞而見逐兮伍子忠而獲戾固将軍之不辰兮哀<lb/>
中原之蕪穢弔孤墳于湖濵兮見思陵之牛羊寄遥情于悲<lb/>
<pb n="KR4e0006_SBCK_009-6a"/>
歌兮識忘親之不臧<lb/>
　　　弔泰不華元帥賦<lb/>
世有作忠以致怨兮曽不知其故然懐先生之耿介兮遭時<lb/>
命之可憐上壅蔽而不昭兮下貪婪而不貞權不能以自制<lb/>
兮謀不能以獨成進欲陳而無階兮退欲徃而無路忠沉沉<lb/>
而不白兮心揺揺而不固縶乗黄服皷車兮驂蹇驢以曵之<lb/>
罥猛虎于籠檻兮狐狸群而制之衆刻木之枉直兮信䜛邪<lb/>
之流言倒裳以為衣兮涅素以為玄前宕㝠令指途兮驅離<lb/>
婁使從之教飬由以彎弧兮繋其肘而引之吁嗟先生兮何<lb/>
逢時之不辰生不能遂其心兮死又抑而不伸姦何為而可<lb/>
<pb n="KR4e0006_SBCK_009-6b"/>
長兮忠何為而可尤尸比干而奨惡来兮白日為之昧幽重<lb/>
曰嗚呼哀㦲吾安歸乎猰㺄升堂兮騶虞以為妖殪鳯凰而<lb/>
斮麒麟兮糜粱肉以飬梟吠狗遭烹兮捕猫䝉醢雄鷄晨鳴<lb/>
兮衆以為罪忠固不求人知兮扵先生其何傷國有忠而不<lb/>
知兮喟皇天之不祥辭曰莾莾崇丘閴無人兮天髙聽遐䟽<lb/>
不得親兮松栢摧折荆棘長兮軒于菉葹充佩纕兮浮雲虹<lb/>
蜺紛縱横兮上下阻隔幽不䏻明兮嗟苦先生卒罹殃兮姦<lb/>
邪矯枉歸罪愆兮咎繇不作誰與平兮跖犬噬尭理則然兮麒<lb/>
麟豺狼不同群兮自古有之吾又何嗟兮<lb/>
　　　伐寄生賦<hi>并序</hi>
<pb n="KR4e0006_SBCK_009-7a"/>
　余山居樹群木嘉果駢植人事錯迕斤斧不修野鳥棲息<lb/>
　糞其上茁異類日夕滋長舊本就悴余覩而悲之乃募趫<lb/>
　揵腰斧鑿升其巔剜條剔根聚其遺而燔之扵是老榦挺<lb/>
　立新荑濯如若瘡瘍脫身大姦去國斧鉞之時用大矣㢤<lb/>
　作伐寄生賦<lb/>
天生五材兮資土而成汝獨何為兮附䴡以生疣贅蛭嘬兮<lb/>
枝牽蔓縈瘠人以肥巳兮偷以長榮状似小人之竊據兮謂<lb/>
城社之可憑觀其隂不庇物材匪中器華不羞于几筵實不<lb/>
諧扵五味來烏鳥之哤聒集䖝豸以刺蚝果𬒳之而實萎卉<lb/>
䝉之而本悴壇杏無所容其芬芳丼棠曷能成其蔽芾亶無<lb/>
<pb n="KR4e0006_SBCK_009-7b"/>
庸而有害矧眶睷之可置爾乃建脩竿升木末運斤生風以<lb/>
翦以伐脫纒牽扵喬竦落纎㽔之騷屑剜蘚膚以除根斆去<lb/>
毒而刮骨扵是巨蠧既夷新荑載蕃迎春而碧葉雲滃望秋<lb/>
而碩果星繁信知斧鉞之神用寜能𥙿蠱以生患也耶嗟夫<lb/>
農植嘉榖惡草是芟物猶如此人何以堪獨不聞夫三桓競<lb/>
爽魯君如寄田氏厚施姜陳易位大賈入秦栢翳以亡園謀<lb/>
既售芊化為黄蠧憑木以槁木姦憑國以盗國鬼居肓而人<lb/>
殞梟寄巢而母食堅氷戒乎履霜羸豕防其躅躑諒前轍之<lb/>
昭昭何人心之自惑故曰非其種者鋤而去之信斯言之可<lb/>
則<lb/>
<pb n="KR4e0006_SBCK_009-8a"/>
　　　通天䑓賦<hi>并序</hi>
　昔漢武帝元封二年作通天莖䑓于雲陽亦一時之竒觀<lb/>
　也相如巳死無能賦者乃擬而為之其辭曰<lb/>
惟漢五世握乾統坤三十有二載文教赫乎有截威武振乎<lb/>
八裔扵是乎萬方来同四夷嚮風靡民不寧無神不宗天子<lb/>
乃駕六龍椉輕雷訪王子于緱山邀安期扵東莱㤗山封兮<lb/>
碣石開宣防塞兮萬福来乃立通天之莖臺延列仙于太虚<lb/>
運巧思于孫卿發脱卒于温舒景雍上之髙明得軒轅之闤<lb/>
丘役六丁以孱功鑿坤輿以承趺下刻峭以削成兮上辨華<lb/>
而紛敷屹屹兮似不周之天柱挺挺兮若閬風之瑶圃矗鴻<lb/>
<pb n="KR4e0006_SBCK_009-8b"/>
𪷟以建標兮拖丼泉以為祛日月縈繞扵中央兮雷霆欎律<lb/>
而在下俯太微之連珠兮見華嶽其如馬雲霧起于太空兮<lb/>
激倒景而成虹攀帝車而陟三階兮平歩閣道而入紫宫建<lb/>
畢昴以為梁兮繚銀河以為帶覧九州于一目兮㳺氛却而<lb/>
清氣㑹爾乃命方士集王童脯文麟炙輕鴻揚太一之靈旗<lb/>
撞碧玉之華鍾萬舞波動百神景從奏承雲兮發咸池獻三<lb/>
嬪兮矯兩龍合六律兮齊八佾羙要妙兮靈感通樂具九奏<lb/>
神交五精紅光下垂燁如流星歘霍揮忽電掣而焱集兮皓<lb/>
皜瞭皛天輝而日晶方象載之樛流兮㐲燭隂以承衡蜚陳<lb/>
寳使先驅兮曵旄頭以為旌纎阿舒徐而按節兮飛㢘㳺揚<lb/>
<pb n="KR4e0006_SBCK_009-9a"/>
而不驚於是萬姓盱盱使者肅肅竽籟戢音鳥獸跧伏風摐<lb/>
摐以扶輪兮雲霏霏而蒙轂爾乃鏗蒲牢舉神爟聲砰隠于<lb/>
穹窿兮燎烟煴以燭漢於是乘輿乃升竹宫展嚴禋老聃相<lb/>
禮后䕫正倫張九光之華鐙列羽葆以行陳登降有數拜起<lb/>
有秩八神雍穆而順序千官端儼其如一精誠交孚上下不<lb/>
二祀事既䖍天瑞乃至㤗山宵呼白雲晝媚露落仙掌芝生<lb/>
洞房灑銅盤以如飴擢九莖而夜光蓬萊致如瓜之棗玄洲<lb/>
獻不死之香神筴周而復始與天地同乆長於是天子乃毣<lb/>
然而思湛然而疑曰予否德曷致休徴将天以民爲子而王<lb/>
者代天以理苟䏻以天心爲心天胡爲而不喜徃者南征北<lb/>
<pb n="KR4e0006_SBCK_009-9b"/>
伐東狩西廵雖曰順天以行道能不<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>衆而勞民迺命謁者<lb/>
省四方賑貧窮察饑荒寒者與之衣餒者周其粮六宫罷文<lb/>
繡之餙上林閑射獵之場老羸無負戴之勞㓜穉絶夭殈之<lb/>
傷亘天所覆莫不熈熈皥皥戴帝徳於虞唐也遂作頌曰<lb/>
於玉臺兮赫通天不日成之黔走先熛綿綿兮穆上玄太一<lb/>
貺兮輝光貟拜竹宫兮熈恪䖍蕃祉衍兮德澤宣人神和兮<lb/>
皇億年<lb/>
　　　龍虎臺賦至順癸酉㑹試作<lb/>
　龍虎臺去京師相逺百里在居庸關之南右接太行之東<lb/>
　地勢髙平如臺背山而面水每歲車駕行幸上都徃還駐<lb/>
<pb n="KR4e0006_SBCK_009-10a"/>
　蹕之地以其有龍盤虎踞之形故名耳<lb/>
猗歟太行之山呀雲豁霧結元氣而左蟠於赫龍虎之臺摩<lb/>
乾軋坤魁群山而獨尊其背崔嵬突嵂森岡巒而拱衞其勢<lb/>
則昆崘駊駥仰星辰之可捫白虎敦圉而踞峙蒼龍蜿蜒而<lb/>
屈盤状昻首以奮角恍飈興而雲屯其北望則居庸<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲烟<lb/>
光翠結攅峰列㦸断崕立鐡踆鳥飛而不度古木樛以相掣<lb/>
其下視則漲海沖瀜飛波洗空風㠶浪舶徃来莫窮想瀛洲<lb/>
之宻迩睇三山之可通彼呼雁戯馬適足彰其陋而眺蟾望<lb/>
屋曷足逞其雄豈若兹臺之不事乎版築而靡<hi>一作縻</hi>勞乎土功<lb/>
也想其嶔岺碕礒曼衍迤邐形髙勢平背山面水巨靈獻其<lb/>
<pb n="KR4e0006_SBCK_009-10b"/>
幽秘歸邪護其光晷何嵩華之足吞豈岱宗之可擬此所以<lb/>
通光道于上都掲神京之外壘匪松喬之敢登羗乗輿之攸<lb/>
止也至若四黄既駕鹵簿既齊方玉車之萬乗蔚翠華之萋<lb/>
萋載雲罕與九㳺光彩絢乎虹霓山祗執警以廣道屏號洒<lb/>
雨以清埃朝發軔于清都夕駐蹕扵斯臺明四目以遐覧沛<lb/>
仁澤扵九垓眇軒轅之梁甫屑神禹之㑹稽雄千古之盛典<lb/>
又何數乎方壺與蓬莱慨愚生之多幸際希世之聖明雖未<lb/>
獲覩斯臺之壮觀敢不慕乎頌聲遂作頌曰<lb/>
傑彼神臺在京之郊金城内阻靈關外包上倚天猊下鎮地<lb/>
軸大行為臂滄海為腹崇臺峨峨虎以踞之群山巃嵸龍以<lb/>
<pb n="KR4e0006_SBCK_009-11a"/>
翼之扵鑠帝徳與臺無窮扵隆神臺與天斯同崇臺有偉鸞<lb/>
駕爰止天子萬年以介遐祉<lb/>
　騷<lb/>
　　　九嘆九首<lb/>
秋風起兮夕露漙浮雲沉隂兮白日晝寒木葉落兮水泉乾<lb/>
孤鴈鳴兮悽以酸攬余轡兮悵盤桓野蕭條兮行路難豺狼<lb/>
驕兮狐兎頑蘭蕙死兮荆棘蕃我欲奮飛兮無羽翰援雅琴<lb/>
兮發哀弹絃斷絶兮涕汎瀾<lb/>
我髪種種兮颯如其稀我心倀倀兮忽若有遺過吾不能改<lb/>
兮徳吾不能知往者不可悔兮來者不可期進無益于世兮<lb/>
<pb n="KR4e0006_SBCK_009-11b"/>
退將安歸嗚呼巳矣兮吾寧不悲<lb/>
天有田兮不可以耕山有亀兮不可以知咎徴剡蒿以為梁<lb/>
兮削菌以居楹匠石却走兮工垂拊膺登髙望遠兮觀四瀛<lb/>
水東流兮日西傾般紛紛兮各有營我獨展轉兮從夜逹明<lb/>
風飄飄兮揚塵野寂寞兮無人舟何為兮山阿車何為兮水<lb/>
濵北望楚兮東望秦倒江河兮亂星辰天門窈窕兮重九闉<lb/>
願有言兮逺莫陳虎豹颬颬兮為喜為瞋横流涕兮瞻蒼旻<lb/>
心馮噫兮不能伸麋有角兮龍有鱗空山寂寥兮吾誰與鄰<lb/>
江無舟兮河無梁隰有荆棘兮而無稻梁鷹化鳩兮雀變隼<lb/>
狸為貙兮龍為蚓睠長顧兮情紆軫九疑髙兮禹穴幽梧桐<lb/>
<pb n="KR4e0006_SBCK_009-12a"/>
枯兮鳯不㽞山木慘慘兮呌鵂鶹鴻鵠飛兮無所投雲㳫㳫<lb/>
兮雨悠悠孰懐情兮知此愁<lb/>
虎厭肉兮騶虞苦飢獺升堂兮麒麟受覊黄彜薦滫兮童甫<lb/>
承綦箾韶屏棄兮絃筦兠離指玉以為石兮削方以為䂓天<lb/>
不可問兮神不可咨繄彼之是兮而此之非有樗在林兮有<lb/>
櫟在馗蓍亀孔昭兮勿遠余思<lb/>
今夕何夕兮天宇清歩逍遥兮仰觀列星河漢皎兮北斗橫<lb/>
悲風發兮候䖝鳴林鳥起兮沙鴇驚長夜寥寥兮何人哭聲<lb/>
愴怳悢兮不忍聴回身入房兮淚沾纓蛟虬偃蹇兮豺虎獰<lb/>
<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>無弦兮車說其衡知不可慮兮誰女令蹇淹留兮難為情<lb/>
<pb n="KR4e0006_SBCK_009-12b"/>
履霜思裘兮燠則棄之臨河號舟兮濟而置之不網胡魚兮<lb/>
不弋胡鵠翦薙𣏌梓兮索灌莾以取木捕猫乳䑕兮僉以為<lb/>
仁吠狗宵警兮行者怒瞋弹鸞養梟兮莫知其咎斵氷以承<lb/>
宫兮曷云能乆長太息兮有所思林木動兮巢鳥悲山有藿<lb/>
兮園有葵心懐君兮君不知<lb/>
秋天泬漻兮百草黄蟪蛄悲吟兮朝榮有芳屣履起兮獨彷<lb/>
徨心悠悠兮懐故郷原有粟兮隰有禾桂花紅兮蘭紫芽凉<lb/>
風動兮松栢馨流潦落兮水泉清𬞞可茹兮秫可酒集鄉里<lb/>
兮㑹親友坐白石兮䕃蒼筠翫明月兮思古人魚歸淵兮狐<lb/>
首丘終余生兮安所求<lb/>
<pb n="KR4e0006_SBCK_009-13a"/>
　　　秋日慘淡<lb/>
秋日慘淡兮秋風其颸白露既下兮繁霜継之蘗離其根兮<lb/>
葉脫其枝丰者黝顔兮柔者就萎登髙望逺兮涕泗滂沱松<lb/>
栢稀少兮蒲柳何多露不盈條兮霜晨以晞歲晏玄氷兮知<lb/>
将奈何<lb/>
　　　思歸引<lb/>
山髙髙兮可以望四荒胡躋爾顛兮而不見我故郷歲云莫<lb/>
兮無衣裳車罷馬羸兮僕夫頓僵水有蛟鰐兮陸有虎狼于<lb/>
嗟柰何兮惟懐永傷<lb/>
　　　松筠軒歌<lb/>
<pb n="KR4e0006_SBCK_009-13b"/>
彼松之高兮矯吾以其操兮此竹之節兮耿吾以其㓗兮露<lb/>
溥溥兮宵明煙霏霏兮曉清風聲我琴兮鳴鸐我笙淄胡爲<lb/>
兮我衣塵胡爲兮我纓颼兮飀兮窈以幽驂青鸞兮服蒼虬<lb/>
吾與元氣兮升降與雲霞兮綢繆逍遥兮相羊終吾生兮樂<lb/>
以忘憂<lb/>
　　　漁父歌<lb/>
江之水兮悠悠深有鰋鯉兮淺有鯊與鯈檜爲楫兮松爲舟<lb/>
其釣伊緍兮人誰女尤江之水兮娟娟蒹葭吟風兮楊柳含<lb/>
烟有鮪在穴兮有魴在淵其釣伊絲兮人誰女愆江之水兮<lb/>
浪浪泳之沄沄兮浮之洋洋有魚與鰕兮可釣以綱無遐尔<lb/>
<pb n="KR4e0006_SBCK_009-14a"/>
思兮人誰女傷<lb/>
　　　麥舟圖歌<lb/>
我馬飽粟兮彼食不選秕糠我麥滿舟兮彼無以送其死亡<lb/>
我忽見兮哀不能忘推以與之兮我心乃康我聞在昔兮有<lb/>
虞夏商一夫百畝兮家有稻與粱生不餓殍兮死有藏嗚呼<lb/>
今不得見兮使我心傷<lb/>
　　　山隂王景囬友樵齋辭<lb/>
稻粱離離兮稂莠驕驕麒不可以偶狼兮鳳不可以侶梟求<lb/>
羊無人兮鍾子寂寥哀風觱發兮原野蕭條四顧彷徨兮憂<lb/>
心且焦若有人兮在山椒携糧負薪兮嘯歌以遨黜陟無聞<lb/>
<pb n="KR4e0006_SBCK_009-14b"/>
兮寵辱不摇嗚呼吾爾群兮去無待子招臨流泉兮倚逍遥<lb/>
無斤我松兮無使栢也凋<lb/>
　　　柳槗漁唱二首為黄中立作<lb/>
春風淡淡兮湖水波柳乗橋兮靑煙滿莎扣子舷兮發長歌<lb/>
靡白蘋兮亂駕鵝前有蛟兮後有鼉予徃予還兮吁予奈何<lb/>
彼湖有波兮此橋有柳我維我舟兮聊以搔我首放歌逍遥<lb/>
兮哀莫予偶有籜在<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>兮有沙在罶逝者滔滔兮羗不可以<lb/>
乆綠蘋兮菲菲落花兮點衣江無津兮海無涯嗚呼寂寥兮<lb/>
吾誰與歸<lb/>
　　　獲麟操<lb/>
<pb n="KR4e0006_SBCK_009-15a"/>
有獸維麟兮獵者獲之折肢毀膚兮曽不如鹿與麋嗚呼哀<lb/>
㢤兮爾何生于此時周公巳矣兮吾能不悲<lb/>
　　　在陳操<lb/>
彼山有楊兮彼隰有栩彼路斯何兮孔棘且阻玄雲杳冥兮<lb/>
不日以雨重華寂寥兮誰與晤語茫茫九州兮孰爲予所龜<lb/>
蒙無人兮駕予歸處<lb/>
　　　白雲歌爲良上人作<lb/>
　用貞上人以白雲隱居名其舍盖取諸唐狄公之言以寓<lb/>
　其思親之意括蒼劉基爲之歌曰<lb/>
青山兮翠㣲白雲兮孤飛悵遊子兮遠于離不如雲兮倐徃<lb/>
<pb n="KR4e0006_SBCK_009-15b"/>
而歸白雲兮容與靑山兮欲雨懐予親兮在雲之下雲兮雲<lb/>
兮歸予從女<lb/>
　　　秋山圖歌<lb/>
秋風起兮蕭蕭望青山兮寂寥水泠泠兮出石葉槭槭兮辝<lb/>
條氣悽悽兮就寒夜耿耿兮不朝鳯凰兮安之梧桐兮早凋<lb/>
思羙人兮隔江河玄雲冥兮天路遥託宵夣兮遠徂征欵扶<lb/>
桑兮倚消遥盻靑鵻兮不來愴怳悢兮魂屢飄願乗風兮絶<lb/>
浮雲要洪崖兮訪子喬髙無梯兮深無航黿鼉陸梁兮虎豹<lb/>
驕歸來兮歸來紫芝有荑兮黄精有苗<lb/>
　　　梁孝子廬墓詞<hi>并序</hi>
<pb n="KR4e0006_SBCK_009-16a"/>
　梁君天民思其父母而廬于墓将終身焉夫廬墓非古禮<lb/>
　也然人子之情有不䏻巳而自我為之君子不非焉或乃<lb/>
　状其景物而詠歌之則悖於禮而非孝子之本心矣故為<lb/>
　之作楚語使梁君聞之必愀然悲曰他人有心予忖度之<lb/>
　夫子之謂也不其庶乎其詞曰<lb/>
陟彼岵兮望父陟彼屺兮望母若儀容兮在前恍音聲兮在<lb/>
後陟彼屺兮望母陟彼岵兮望父惝怳惘兮無聞心揺摇兮<lb/>
愁苦聞空廬兮山之巔朝松有嵐兮暮蘿有烟其下維地兮<lb/>
其上維天食思寝思兮以日以年嗚呼魂乎其有知兮矢相<lb/>
從扵九泉<lb/>
<pb n="KR4e0006_SBCK_009-16b"/>
　　　送龍門子入仙華山辭<hi>并序</hi>
　龍門先生既辭辟命将去入仙華山爲道士而逹官有邀<lb/>
　止之者予弱冠嬰疾習懶不能事甞愛老氏清净亦欲作<lb/>
　道士未遂聞先生之言則大喜因歌以速其行先生行吾<lb/>
　亦從此徃矣他日道成爲列仙無相忘也其辭曰<lb/>
青山崔嵬兮烟雲杳冥囬溪欎紆兮巖谷晦明脩篁雜樹兮<lb/>
相蔽虧洞壑窈窕兮人不知清猿警夜兮鶴報晨花開鳥啼<lb/>
兮長如春隰有芷兮陵有苕羙人不来兮山寂寥瓊芝兮玉<lb/>
華丹荑兮翠葩𬗋葛兮黄精礧碨兮鬖髿蜚梁連蜷兮登降<lb/>
峛崺幽漻閴磟兮敞晃譎詭芳蘭桂椒兮或紅或𬗋松風澗<lb/>
<pb n="KR4e0006_SBCK_009-17a"/>
泉兮金石盈耳梧桐萋萋兮竹實蕋蕋鳯凰翔鳴兮五色卉<lb/>
煒望羙人兮翠微空山寂寥兮遟爾来歸霓爲衣兮霞爲裳<lb/>
飮沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>兮食瑶漿睎正陽兮澡淪隂精神完兮毛髮香握六<lb/>
符兮躡九靈𬒳矞雲兮歌洞章御扶揺兮欵天門詣北斗兮<lb/>
覲虗皇超鴻𪷟兮軼希夷造無始兮逍遥娭召秦女兮吹簫<lb/>
使湘娥兮弹終洪崖嘯歌兮王母啓齒萬舞齊進兮襟佩颯<lb/>
纚長離前驅兮鸞鳥爲使蒼龍騑騑兮白虎豸豸雷公磅硠<lb/>
兮列缺旭虺登明堂兮絶河津上閣道兮攀勾陳過三危兮<lb/>
繞玄冥出太微兮入西清憇牛渚兮泛靈槎乘回飈兮以還<lb/>
家羙人兮歸来山中兮其樂無涯<lb/>
<pb n="KR4e0006_SBCK_009-17b"/>
　　　王彦中哀辭<lb/>
　王氏二子者故宋給事中信之　世孫也長曰鍾字彦中<lb/>
　次曰錡字彦和是同母一乳而生二子焉及長俱好學䏻<lb/>
　文詞至正癸巳其長以春秋經魁郷貢次榜行省銓授建<lb/>
　徳路學録未幾以力學得疾至丁酉四月卒郷人咸痛惜<lb/>
　之盖期其成而不意止于斯也其弟悲哭不能自勝扵是<lb/>
　元帥石末公聞之為詩以弔且唁而劉基為文以哀之其<lb/>
　辭曰<lb/>
朝出兮鴈行暮歸兮相將聮綵服兮上髙堂棣華茂兮親樂<lb/>
康忽秋霜兮夏零凄風發兮凋紫荆同氣兩身兮一死一生<lb/>
<pb n="KR4e0006_SBCK_009-18a"/>
車隻其輪兮嗟何以行窈窈兮愔愔想形容兮不可㝷飲泣<lb/>
兮吞聲恐慈親兮傷心俯重泉兮永隔掩此哀兮何極盡禮<lb/>
事生兮恪恭子職是謂孝友兮死者瞑目<lb/>
太師誠意伯劉文成公集卷之九<hi>終</hi>
<pb n="KR4e0006_SBCK_009-18b"/>
<pb n="KR4e0006_SBCK_009-18b"/>
</p>
<p>
</p>
  </div>
</body>
</text>
</TEI>
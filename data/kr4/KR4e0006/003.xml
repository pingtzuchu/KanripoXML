<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_003-1a"/>
太師誠意伯劉文成公集卷之三<lb/>
　　　　　　　　　　　　　　　後學䴡水何鏜編校<lb/>
　郁離子<lb/>
　　　枸櫞<lb/>
梁王嗜果使使者求諸呉呉人予之橘王食之美他日又求<lb/>
焉予之柑王食之尤美則意其猶有美者未予也惎使者聘<lb/>
于呉而宻訪焉禦兒之鄙人有植枸櫞于庭者其實大如瓜<lb/>
使者見而愕之曰羙哉煌煌乎柑不如矣求之弗予歸言于<lb/>
梁王梁王曰吾固知呉人之靳也命使者以幣請之朝而進<lb/>
之薦而後嘗之未畢一瓣王舌縮而不䏻嚥齒柔而不能咀<lb/>
<pb n="KR4e0006_SBCK_003-1b"/>
<graphic n="KR3957" url="https://raw.githubusercontent.com/kanripo/KR-Gaiji/master/images/KR3957.png" mimeType="image/png"/>鼻顣頞以讓使者使者以誚呉人呉人曰吾國果之羙者<lb/>
橘與柑也既皆以應王求無以尚矣而王之求弗置使者又<lb/>
不詢而觀諸其外羙宜乎所得之不稱所求也夫木産于土<lb/>
有土斯有木於是乎果實生焉果之所産不惟呉王不徧索<lb/>
而獨求之呉吾恐枸櫞之日至而終無適王口者也<lb/>
公儀子爲政於魏魏人淳于獝以才智自薦公儀子試而知<lb/>
其弗任也退之淳于獝之西河西河守使人道而入諸趙趙<lb/>
人以爲将西河守謂公儀子曰是必疚趙矣趙疚魏國之利<lb/>
也公儀子愀然不恱曰如大夫言是魏國之耻也昔者由余<lb/>
戎人也由余入秦秦穆公用之由余賢秦人不敢輕戎吾懼<lb/>
<pb n="KR4e0006_SBCK_003-2a"/>
趙人之由是輕魏也<lb/>
泗水之濵多羙石孟嘗君爲薛公使使者求之以幣泗濵之<lb/>
人問曰君用是奚爲㢤使者對曰吾君封于薛将崇宗廟之<lb/>
祀製雅樂焉㣲君之石無以爲之磬使隷人敬請于下執事<lb/>
惟君圖之泗濵人大喜告于其父老齋戒肅使者以車十乗<lb/>
致石于孟嘗君孟嘗君館泗濵人而置石于外朝他日下宫<lb/>
之磶闕孟嘗君命以其石爲之泗濵人辭諸孟嘗君曰下邑<lb/>
之石天生而地成之昔者禹平水土命后䕫取而薦之郊廟<lb/>
以諧八音衆聲依之任土作貢定爲方物要之明神不敢褻也<lb/>
君命使者来求于下邑曰以崇宗廟之祀下邑之人畏君之<lb/>
<pb n="KR4e0006_SBCK_003-2b"/>
威不敢不供齋戒肅使者致于君君以置諸外朝未有定命<lb/>
不敢以請今聞諸館人曰将以為下宫之磶臣實不敢聞弗<lb/>
謝而走諸侯之客聞之皆去於是秦與楚合謀伐齊孟嘗君<lb/>
大恐命駕趣謝客親御泗濵人迎石登諸廟以為磬諸侯之<lb/>
客聞之皆来秦楚之兵亦觧君子曰國君之舉不可以不慎<lb/>
也如是㢤孟嘗君失信于一石天下之人疾之而况得罪于<lb/>
賢士㢤雖然孟嘗君亦能𥙷過者也齊國復彊不亦宜乎<lb/>
越王使其大夫子餘造舟舟成有賈人求掌為工子餘弗用<lb/>
賈人去之呉因王孫率以見呉王且言越大夫之不能用人<lb/>
也他日王孫率與之觀于江颶作江中之舟擾則收指以示<lb/>
<pb n="KR4e0006_SBCK_003-3a"/>
王孫率曰某且覆某不覆無不如其言王孫率大竒之舉于<lb/>
呉王以為舟正越人聞之尤子餘子餘曰吾非不知也吾甞<lb/>
與之處矣是好夸而謂越國之人無巳若者吾聞好夸者恒<lb/>
是巳以來多謏謂人莫若巳者必精于察人而闇自察也今<lb/>
呉用之僨其事者必是夫矣越人未之信未㡬呉伐楚王使<lb/>
操餘皇浮五湖而出三江迫于扶胥之口沒焉越人乃服子<lb/>
餘之明且曰使斯人弗試而死則大夫受遺才之謗雖咎繇<lb/>
不能直之矣<lb/>
越人冦不韋避兵而走剡貧無以治舍徘徊于天姥之下得<lb/>
大木而庥焉安一夕将斧其根以為薪其妻止之曰吾無廬<lb/>
<pb n="KR4e0006_SBCK_003-3b"/>
而託是以庇身也自吾之止於是也驕陽赫而不吾灼寒露<lb/>
零而不吾凄飄風揚而不吾凓雷雨晦冥而不吾震撼誰之<lb/>
力耶吾當保之如赤子仰之如慈母愛之如身體猶懼其不<lb/>
蕃且殖也而况敢毀傷之乎吾聞之水泉縮而潛魚驚霜鍾<lb/>
鳴而巢鳥悲畏夫川之竭林之落也魚鳥且然而况於人乎<lb/>
郁離子聞之曰哀哉是夫也而其知不如一婦人也嗚呼豈<lb/>
獨不如一婦人哉則亦鳥魚之不若矣<lb/>
東甌之人謂火為虎其稱火與虎無别也其國無陶冶而覆<lb/>
屋以茅故多火災國人咸苦之海隅之賈人適晉聞晉國有<lb/>
馮婦善搏虎馮婦所在則其邑無虎歸以語東甌君東甌君<lb/>
<pb n="KR4e0006_SBCK_003-4a"/>
大喜以馬十駟玉二㲄文錦十純命賈人爲行人求馮婦於<lb/>
晋馮婦至東甌君命駕虚左迎之于國門外共載而入館于<lb/>
國中爲上客明日市有火國人奔告馮婦馮婦攘臂從國人<lb/>
出求虎弗得火迫于宫肆國人擁馮婦以趨火灼而死於是<lb/>
賈人以妄得罪而馮婦死弗寤<lb/>
燕文公之路馬死或告之曰卑耳氏之馬良請求之辭曰野<lb/>
馬也不足以充君駟公使彊之逃蘇代之徒欲以其馬售公<lb/>
弗取巫閭大夫入言曰君求馬将以駕乗輿也何必近舍其<lb/>
所欲售而遠取其不欲售者乎公曰吾惡夫自衒者對曰昔<lb/>
中行伯求婦于齊髙鮑氏皆許之謀諸叔向叔向曰娶婦所<lb/>
<pb n="KR4e0006_SBCK_003-4b"/>
以承宗祧奉祭祀不可苟也惟其賢而巳今君之求馬亦惟<lb/>
其良而巳可也昔者堯讓天下扵許由許由逃堯弗彊也而<lb/>
卒得舜寗戚飯牛以自售于齊桓公桓公用之而卒得管仲<lb/>
使堯不聽許由何以得舜桓公不用寗子何以得管仲君何<lb/>
固焉<lb/>
晉獻公㓕虞寘其俘于下陽使士蔿監焉其大夫多逃士蔿<lb/>
弗禁公聞之怒召士蔿讓之士蔿對曰君以是為可以充吾<lb/>
國之用也夫夫彼虞公之臣也皆甞任虞公之事矣食虞公<lb/>
之禄而立虞公之朝聞虞公之政虞亡不能救虞公執而身<lb/>
随之君将焉用是為㢤公曰吾懼其鄰國之之也士蔿笑曰<lb/>
<pb n="KR4e0006_SBCK_003-5a"/>
若是則臣滋惑矣公曰何哉士蔿曰往歲臣之里有厲卜之<lb/>
曰叢為祟扵是集里之老㓜召巫覡具舟車奉牲幣羞桃茢<lb/>
男女以班舉叢而寘諸衢東里之人利其噐物而收之因得<lb/>
厲焉死者且過半故廢社之土不可以塗宫室棄出之婦不<lb/>
可以主中饋鬼神之所遺也今虞之賢臣曰宫之竒百里奚<lb/>
而巳矣宫之竒先虞公之亡而以其族去百里奚與於俘則<lb/>
君既入之秦矣其他奚取焉而必欲置之曰無使適鄰國君<lb/>
實欲善鄰則曰愛厥苗無遺莠可也今君坐不安食不甘繕<lb/>
甲兵以睨四封無歲不征豈有他哉求吾欲也敵釁未生無<lb/>
所用謀如其弗欲猶将納之矧自徃焉如其用諸適吾願也<lb/>
<pb n="KR4e0006_SBCK_003-5b"/>
君何怒爲公曰善<lb/>
郁離子曰鳥獸之與人非類也人能擾而馴之人亦何所不<lb/>
可為㦲鳥獸以山藪為家而豢養于樊籠之中非其情也而<lb/>
卒䏻馴之者使之得其所嗜好而無違也今有養鳥獸而不<lb/>
能使之馴則不食之以其心之所欲䖏之以其性之所安而<lb/>
加矯迫焉則有死耳烏乎其能馴之也人與人為同類其情<lb/>
為易通非若鳥獸之無知也而欲奪其所好遺之以其所不<lb/>
好絶其所欲彊之以其所不欲迫之而使從其果心悦而誠<lb/>
服耶其亦有所顧畏而不得巳耶若曰非心悦誠服而出不<lb/>
得巳乃欲使之治吾國徇吾事則堯舜亦不能矣<lb/>
<pb n="KR4e0006_SBCK_003-6a"/>
孫子自梁之齊田忌郊迎之而師事焉飲食必親啓寢興必<lb/>
親問孫子所喜田忌亦喜之孫子所不欲田忌亦不欲也鄒<lb/>
奭謂孫子曰子知蛩蛩駏虚之與蟨乎蛩蛩駏虚負蟨以走<lb/>
為其䏻齧甘草以食巳也非憂其将為人獲而負之也今子<lb/>
爲蟨而田子蛩蛩駏虚也子其識之孫子曰諾<lb/>
或問致人之道郁離子曰道致賢食致民淵致魚藪致獸林<lb/>
致鳥臭致蠅利致賈故善致物者各以其所好致之則天下<lb/>
無不可致者矣是故不患其有所不至而患其有所不安能<lb/>
致而不能安不如不致之亡傷也粤人有學致鬼者三年得<lb/>
其術扵是壇其室之北隅以集鬼鬼至而多無以食則相帥<lb/>
<pb n="KR4e0006_SBCK_003-6b"/>
以爲妖聲聞于外一夕其人死而爇其室鄰里莫不笑<lb/>
韓垣之齊以䇿于齊王王不用韓垣怒出誹言王聞而拘諸<lb/>
司㓂将殺之田無吾見王以語之田無吾曰臣聞娵萌學擾<lb/>
象而工北之義渠以擾象之術干義渠君義渠君不答退而<lb/>
誹諸館館人曰非吾君之不聴子也顧無所得象也娵萌赧<lb/>
而歸醫胡之魏見魏太子之神馳而氣不屬也謂之曰太子<lb/>
病矣不疾治且不可救太子怒以爲謗巳也使人刺醫胡醫<lb/>
胡死魏太子亦病以死夫以䇿干人不合而怨者非也人有<lb/>
言不察恚而讐之亦非也臣聞之江海不與坎井争其清雷<lb/>
霆不與蛙蚓闘其聲䃘䃘之夫何足殺㢤王乃釋韓垣<lb/>
<pb n="KR4e0006_SBCK_003-7a"/>
楚王問於陳軫曰寡人之待士也盡心矣而四方之賢者不<lb/>
貺寡人何也陳子曰臣少甞㳺燕假館于燕市左右皆列肆<lb/>
惟東家甲焉帳卧起居飲食噐用無不備有而客之之者日<lb/>
不過一二或終日無一焉問其故則家有猛狗聞人聲而出<lb/>
噬非有左右之先容則莫敢躡其庭今王之門無亦有噬狗<lb/>
乎此士所以艱其來也<lb/>
秦楚交惡楚左尹郤惡奔秦極言楚國之非秦王喜欲以爲<lb/>
五大夫陳軫曰臣之里有出妻而再嫁者日與其後夫言前<lb/>
夫之非意甚相得也一日又失愛于其後夫而嫁于郭南之<lb/>
寓人又言其後夫如昔者其人爲其後夫言之後夫笑曰是<lb/>
<pb n="KR4e0006_SBCK_003-7b"/>
所以語子者猶前日之語我也今左尹自楚来而極言楚國<lb/>
之非若他日又得罪于王而之他國則将移其所以訾楚者<lb/>
訾王矣秦王由是不用郤惡<lb/>
𣏌離謂熊蟄父曰子亦知有烏蜂乎黄蜂殫其力以為蜜烏<lb/>
蜂不能為蜜而惟食蜜故将瑾户其王使視蓄而計課必盡<lb/>
逐其烏蜂其不去者衆嚌而殺之今居于朝者無小大無不<lb/>
<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>手瘃足以任王事皆有益于楚國者也而子獨遨以食先<lb/>
星而卧見日而未起是無益于楚國者也旦夕且計課吾憂<lb/>
子之為烏蜂也熊蟄父曰子不觀夫人之面乎目與鼻口皆<lb/>
日用之急獨眉無所事若可去也然人皆有眉而子獨無眉<lb/>
<pb n="KR4e0006_SBCK_003-8a"/>
其可觀乎以楚國之大而不能容一遨以食之士吾恐其爲<lb/>
無眉之人以貽觀者笑也楚王聞之益厚待熊蟄父<lb/>
漢八年髙皇帝崩吕太后臨朝聽政大臣患匈奴之強将與<lb/>
爲和親議使者太后惡宦者中行說欲去之故使徃焉欒布<lb/>
諌曰陛下之所以使中行說者不過以匈奴驕恣必不䏻善<lb/>
待漢使或留之則非我所惜從而棄之耳臣獨以爲不便夫<lb/>
使所以逹主命釋仇講好决疑觧紛卑不可以屈國體髙不<lb/>
可以激敵恚察變應機以制事權國之榮辱巳之休戚非素<lb/>
所愛信而知其忠且亮者不可遣也今中行說刑臣也名不<lb/>
齒扵國士又陛下之所素惡夫素惡扵君則不重其君名不<lb/>
<pb n="KR4e0006_SBCK_003-8b"/>
齒於國士則不重其身臣懼其泄國情而開敵釁也弗聴欒<lb/>
布退謂辟陽侯曰子不力諌北邊自此弗寕矣昔鄭伯惡其<lb/>
大夫髙克弗䏻去而使帥師以禦狄次于河上乆而不召衆<lb/>
潰髙克奔陳春秋書曰鄭棄其師病鄭伯也今使說也如匈<lb/>
奴無乃棄說以及其介幣乎昔晉之敗于邲也先縠實徃楚<lb/>
師楚之敗于鄢陵也苗賁皇實在晋此古人之僨車轍也上<lb/>
必悔之<lb/>
楚王患其令尹蔿吕臣之不䏻欲去之訪于宜申宜申曰未<lb/>
可王曰何故宜申曰令尹楚相也國之大事莫大平置相弗<lb/>
可輕也今王欲去其相必先擇夫間之者有乃可耳王蹙然<lb/>
<pb n="KR4e0006_SBCK_003-9a"/>
曰令尹之不足以相楚國不惟諸大夫及國人知之鬼神亦<lb/>
實知之大夫獨以為未可寡人惑焉宜申曰不然臣之里有<lb/>
巨室梁蠧且壓将易之召匠爾匠爾曰梁實蠧不可以不易<lb/>
然必先得材焉不則未可也其人不䏻堪乃召他匠束群小<lb/>
木以易之其年冬十有一月大雨雪梁折而屋圯今令尹雖<lb/>
不能而承其祖父之餘國人與之素矣而楚國之新臣弱未<lb/>
有間者此臣之所以曰未可也<lb/>
趙人患䑕乞猫于中山中山人予之猫善捕䑕及雞月餘䑕<lb/>
盡而其雞亦盡其子患之告其父曰盍去諸其父曰是非若<lb/>
所知也吾之患在䑕不在乎無雞夫有䑕則竊吾食毀吾衣<lb/>
<pb n="KR4e0006_SBCK_003-9b"/>
穿吾垣墉壊傷吾噐用吾将飢寒焉不病扵無雞乎無雞者<lb/>
弗食雞則巳耳去飢寒猶遠若之何而去夫猫也<lb/>
客有短吳起扵魏武侯者曰呉起貪不可用也武侯踈呉起<lb/>
公子成入見曰君奚為踈呉起也武侯曰人言起貪寡人是<lb/>
以不樂焉公子成曰君過矣夫起之䏻天下之士莫先焉惟<lb/>
其貪也是以来事君不然君豈能臣之㦲且君自以為與殷<lb/>
湯周武王孰賢務光伯夷天下之不貪者也湯不能臣務光<lb/>
武王不䏻臣伯夷今有不貪如二人者其肯為君臣乎今君<lb/>
之國東距齊南距楚北距韓趙西有虎狼之秦君獨以四戦<lb/>
之地處其中而𬒳五國頓兵坐視不敢窺魏者何㢤以魏國<lb/>
<pb n="KR4e0006_SBCK_003-10a"/>
有吳起以為将也周詩有之曰﨣﨣武夫公侯于城呉起是<lb/>
也君若念社稷惟起所願好而予之使起足其欲而無他求<lb/>
坐殱五國之師所失甚小所得甚大乃欲使之飯糲茹𬞞𬒳<lb/>
短褐歩走以供使令起必去之起去而天下之如起者却行<lb/>
不入大梁君之國空矣臣竊為君憂之武侯曰善復進呉起<lb/>
郁離子疾病氣菀痰結将㱿之或曰痰榮也是養人者也人<lb/>
無榮則中乾中乾則死弗可㱿也郁離子曰吁吾子過㦲吾<lb/>
聞夫養人者津也醫家者所謂榮也今而化為痰是榮賊也<lb/>
則非養人者也夫天之生人參地而為三為其能賛化育也<lb/>
一朝而化為賊其䏻賛天地之化育乎是故俞跗扁鵲之為<lb/>
<pb n="KR4e0006_SBCK_003-10b"/>
醫也浣胃滌腸絕去病根而阽死者生舜禹成湯周文王之<lb/>
為君也誅四凶戮防風勦昆吾放夏桀戡黎伐崇而天下之<lb/>
亂載寧其将容諸乎容之無益以戕人也故蟲果生也蟲成<lb/>
而果潰自我而離焉非我巳其䏻養我乎弗去是殖賊以待<lb/>
戕也從子之教吾其不逺潰矣<lb/>
　　　螇螰<lb/>
智伯圍趙襄子于晋陽使人謂其守曰若䏻以城降吾當使<lb/>
若子及孫世世保之守者對曰昔者中牟之郭圯有螇螰堕<lb/>
于河洙擁之以旋其翅拍拍　見而憐之㳺而負之及陸謂<lb/>
　曰吾與子百年無相忘也　振羽大笑曰若冬春之不知<lb/>
<pb n="KR4e0006_SBCK_003-11a"/>
也而䏻百年無忘我乎今晋國惟無人而壅女以天盈盈而<lb/>
恃之是壅禍也壅禍恃盈以蠆尾于人天實厭之晋陽朝亡<lb/>
女必夕死死予不寒猶及見之其何有扵子及孫是夕智伯<lb/>
為韓魏所殺<lb/>
郁離子曰人之度量相越也其猶江海之扵瀐泉乎瀐泉之<lb/>
㣲積而至于海無以尚之矣而海亦不自知其大也惟其不<lb/>
自知其大也故其納不巳而天下之大莫加焉聖人之為徳<lb/>
亦若是而巳矣是故汧泉納瀐泉池納汧泉溝納池澮納溝<lb/>
谿納澮川納谿澤納川江河納澤而歸諸海故天子海也公<lb/>
侯卿大夫江河也川澤也庶官谿澮之類而萬民皆瀐泉也<lb/>
<pb n="KR4e0006_SBCK_003-11b"/>
瀐泉之扵海其相去也不亦大縣絶矣乎而其勢必趨焉其<lb/>
志之感情之逹如氣至而蟲鳴也如雨来而礎潤也君人者<lb/>
惟徳與量俱而後天下莫不歸焉徳以收之量以容之徳不<lb/>
廣不能使人来量不弘不能使人安故量小而思納大者禍<lb/>
也汋谷之鱦不可以陵洪濤蒿樊之鴽不可以御飄風大不<lb/>
如海而欲以納江湖難㢤<lb/>
介葛盧髽白狄辮皆朝于魯遇于沈猶氏之衢相睨而失笑<lb/>
從者歸而語諸館交訾焉魯人使執渠略與蛣蜣以示之弗<lb/>
喻公山弗狃欲伐季氏問于冉有冉有曰盍召仲尼公山弗<lb/>
狃使召仲尼或謂其人曰子之從夫子也粲衣而鑿食今将<lb/>
<pb n="KR4e0006_SBCK_003-12a"/>
恒其故而豐其新矣而召仲尼焉至必授之政将繩子以纆<lb/>
子其悔㢤乃隂嗾使者易其禮仲尼不至将起師冉有曰盍<lb/>
聞諸公乎弗聴遂以費人攻季氏問昭公焉師入驚公宫季<lb/>
桓子挾公以登䑓使行人辭諸費人曰先君之事先大夫有<lb/>
之雖然盟主實有命今斯之事君惟謹君惠優渥蔑有二命<lb/>
二三子不念魯國不謀于君而怫臨以兵其若君與社稷何<lb/>
且吾聞之鳶不嚇烏袒禓不責夷踞惟二三子圖之費人曵<lb/>
戈而走公山弗狃出奔齊君子曰公山之伐季氏也其猶介<lb/>
葛盧之咻狄乎雖欲召仲尼卒䝉于其人而弗果其無成也<lb/>
宜㢤<lb/>
<pb n="KR4e0006_SBCK_003-12b"/>
齊人伐燕取其財而俘其民王朝而受俘喜見於色謂其大<lb/>
夫曰寡人之伐燕不戮一人焉雖湯武亦若是而巳矣大夫<lb/>
皆頓首賀巳而燕人畔王怒曰吾之扵燕民盡心焉一朝而<lb/>
畔寡人徳不足為與淳于髠仰天大笑王怪而問之對曰臣<lb/>
鄰之富叟疾使巫禱于神神告之曰若能活物萬吾當為若<lb/>
請于帝去爾疾錫爾夀富叟曰諾乃使人蒐于山羅于林罾<lb/>
于澤得羽毛鱗介之生者萬言于神而放之罔罟所及鎩翅<lb/>
而㓕足者嘈嘈聒聒蔽野揜谷明曰而富叟死其子往泣于<lb/>
巫曰神亦有廷乎問之以實對巫笑曰有是㢤是女實自廷<lb/>
非神廷女也今燕之君臣相為不道而民無故也君伐而取<lb/>
<pb n="KR4e0006_SBCK_003-13a"/>
其財遷其居冤號之聲訇殷天地鬼神無所依歸帝怒不可<lb/>
解矣而曰不戮一人焉夫人飢則死凍則死不必皆以鋒刃<lb/>
而後謂之殺之也周詩曰樹怨以為徳君實有焉而以尤燕<lb/>
民非臣之所知也<lb/>
郁離子曰嗚呼天下之亂也天亦無如之何矣夫天下之物<lb/>
動者植者足者翼者毛者保者<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如也沸如也菶如也森<lb/>
如也出出而不窮連連而不絶莫非天之生也則天之好生<lb/>
亦盡其力矣盡其力以生之又盡其力以殱之不亦勞且病<lb/>
哉其生也非一朝而其殱也在頃刻天若能如之何而為之<lb/>
則亦不誠甚矣<lb/>
<pb n="KR4e0006_SBCK_003-13b"/>
楚令尹病内結區霿得秦醫而愈乃言于王令國人有疾不<lb/>
得之他醫無何楚大疫凡疾之之秦醫者皆死於是國人悉<lb/>
往齊求醫令尹怒将執之子良曰不可夫人之病而服藥也<lb/>
爲其能救巳也是故辛螫澀苦之劑碱砭熨灼之毒莫不忍<lb/>
而受之爲其苦短而樂長也今秦醫之爲方也不師古人而<lb/>
以臆謂岐伯俞跗爲不足法謂素問難經爲不足究也故其<lb/>
所用無非捜洩酷毒之物鉤吻㦸喉之草葷心暈腦入口如<lb/>
鋒胸腸刮割彌日逹夕肝膽决裂故病去而身從之不如死<lb/>
之速也吾聞之擇禍莫若輕人之情也今令尹不求諸草茅<lb/>
之言而圖利其所愛其若天道何吾得死於楚國幸也<lb/>
<pb n="KR4e0006_SBCK_003-14a"/>
郁離子曰膏粱可以易豆羔狐貉可以奪緼絮民情之常也<lb/>
是故膏粱不足豆羔可也狐貉不足緼絮可也野鳥繫于籠<lb/>
中而馴者以食也籠中之不如山薮入其籠者知之有童子<lb/>
側木檠而設食以誘䑕多獲䑕一夕逸其一遂不復獲䑕今<lb/>
使持槲葉之衣麥麧之餅而招于市曰捨爾室捐而服而来<lb/>
與我共此則雖其子亦走而避矣是故不情之事大人不為<lb/>
之<lb/>
楚王好祥有獻白烏白鸜鵒木連理者羣臣皆賀荀卿不来<lb/>
王召而謂之曰寡人不侫幸頼先君之遺徳群臣輯睦四鄙<lb/>
無事鬼神鍳格而降之祥大夫獨不喜焉願聞其故荀卿對<lb/>
<pb n="KR4e0006_SBCK_003-14b"/>
曰臣少甞受教扵師矣王之所謂祥者非臣之所謂祥也臣<lb/>
聞王者之祥有三聖人為上豐年次之鳳皇麒麟為下而可<lb/>
以為祥可以為妖者不與焉故凢物之殊形詭色而無益扵<lb/>
民用者皆可以謂之祥可以謂之妖者也是故先王之思治<lb/>
其國也見一物之非常必省其政以為祥與則必自省曰吾<lb/>
何徳以来之若果有之則益勉其未至無則反躬自勵畏其<lb/>
僣也畏其易福而為禍也以為妖與則必自省曰吾何戾以<lb/>
致之若果有之不待旦而改之無則夙夜祗惕檢視聴之所<lb/>
不及畏其蔽也畏其有隱慝而人莫之知也夫如是故祥不<lb/>
空来而妖虚其應今三閭大夫放死于湘鄢郢夷陵皆舉于<lb/>
<pb n="KR4e0006_SBCK_003-15a"/>
秦耕夫牧子莫不荷戈以拒秦老弱餽餉水旱相仍饑饉無<lb/>
蓄雖有鳳皇麒麟日集于郊無𥙷楚國之罅漏而况扵易色<lb/>
之鳥亂常之木乎王如不省楚國危矣王不寤荀卿乃退䖏<lb/>
蘭陵楚遂不振以亡<lb/>
齊伐燕用田子之謀通徃来禁侵掠釋其俘而弔其民燕人<lb/>
皆爭歸之矣燕王患之蘇厲曰齊王非䏻行仁義者必有人<lb/>
教之也臣知齊王急近功而多猜不能安受教其将士又皆<lb/>
貪不能長受禁請以計中之乃隂使人道齊師要降者於途<lb/>
掠其婦人而奪其財扵是降者皆畏弗敢進乃使間招亡民<lb/>
亡民首竄齊将士乆欲掠而憚禁則因民之首竄而言于王<lb/>
<pb n="KR4e0006_SBCK_003-15b"/>
曰燕人叛齊王見䧏者之弗来也果大信之下令盡收拘降<lb/>
民之家田子諌不聽将士因而縱掠燕人遂不復思降齊<lb/>
郁離子曰善疑人者人亦疑之善防人者人亦防之善疑人<lb/>
者必不足於信善防人者必不足於智知人之疑巳而弗舍<lb/>
者必其有所存也知人之防巳而不避者必其有所倚也夫<lb/>
天下之人焉得盡疑而盡防之哉智不足以知賢否信不足<lb/>
以弭欺詐然後睢睢焉惟恐人以我之所以處人者處我也<lb/>
扵是不任人而專任巳於是謀者隱識者避哲者愚巧者拙<lb/>
廉者匿而圓曲頑鄙之士来矣圓曲頑鄙之士盈于前而疑<lb/>
與防愈急至扵術窮而身憤愈悔其防與疑之不足不亦痛<lb/>
<pb n="KR4e0006_SBCK_003-16a"/>
哉<lb/>
郁離子曰嗚呼吾今而後知以訐爲直者之為天下後世害<lb/>
不少也夫天之生人不恒得堯舜禹湯文王以為之君然後<lb/>
及其次焉豈得巳㢤如漢之髙祖唐之太宗所謂間世之英<lb/>
不易得也皆傳數百年天下之生頼之以安民物蕃昌蠻夷<lb/>
嚮風文物典章可觀其功不細乃必捜其失而斥之以自夸<lb/>
大使後世之人舉以爲詞曰若是者亦足以受天命一九有<lb/>
則不師其長而效其短是豈非以訐為直者之流害㢤或曰<lb/>
史直筆也有其事則直書之天下之公也夫奚訐郁離子曰<lb/>
是儒生之常言而非孔子之訓也孔子作春秋爲賢者諱故<lb/>
<pb n="KR4e0006_SBCK_003-16b"/>
齊桓晋文皆録其功非私之也以其功足以使人慕錄其功<lb/>
而不揚其罪慮人之疑之立教之道也故詩書皆孔子所刪<lb/>
其於啇周之盛王存其頌羙而巳矣<lb/>
　　　天地之盗<lb/>
郁離子曰人天地之盗也天地善生盗之者無禁惟聖人為<lb/>
能知盗執其權用其力攘其功而歸諸巳非徒發其藏取其<lb/>
物而巳也庶人不知焉不能執其權用其力而遏其機逆其<lb/>
氣暴夭其生息使天地無所施其功則其出也匱而盗斯窮<lb/>
矣故上古之善盗者莫伏羲神農氏若也惇其典庸其禮操<lb/>
天地之心以作之君則既奪其權而執之矣扵是教民以盗<lb/>
<pb n="KR4e0006_SBCK_003-17a"/>
其力以為吾用春而種秋而收逐其時而利其生髙而宫卑<lb/>
而池水而舟風而㠶曲取之無遺焉而天地之生愈滋庶民<lb/>
之用愈足故曰惟聖人為䏻知盗執其權用其力非徒取其<lb/>
物發其藏而巳也惟天地之善生而後能容焉非聖人之善<lb/>
盗而各以其所欲取之則物盡而藏竭天地亦無如之何矣<lb/>
是故天地之盗息而人之盗起不極不止也然則何以制之<lb/>
曰遏其人盗而通其為天地之盗斯可矣<lb/>
公儀子謂魯穆公曰君知圃人之為圃乎沃其壤平其畦通<lb/>
其風日䟽其水潦而施藝植焉窊隆乾濕各随其物産之宜<lb/>
時而樹之無有違也𬞞成而後擷之相其豐瘠取其多而培<lb/>
<pb n="KR4e0006_SBCK_003-17b"/>
其寡不傷其根擷巳而漑𬞞忘其擷扵是庖日充而圃不匱<lb/>
今君之有司取諸民不度知取而不知培之其生㡬何而入<lb/>
于官者倍焉君之圃匱也巳臣竊為君憂之<lb/>
楚使芉叔為尹課上最楚王大悦譝諸朝孫叔敖仰天大咲<lb/>
三噎而三頓楚王不懌曰令尹有不足於寡人與盍教之而<lb/>
廷恥寡人竊為令尹不取也孫叔敖對曰臣之里人有洿池<lb/>
以為利者吴行人過楚見其魚鼈之牣也謂之曰我善漁臣<lb/>
之里人喜為之具罔罟舟檝資其行則趨而之其池曰我於<lb/>
是乎漁臣之里人蹙然曰吾惟子能取江湖之魚以益我也<lb/>
若是則吾固有之矣而焉用子為㢤今楚國之民莫非王民<lb/>
<pb n="KR4e0006_SBCK_003-18a"/>
矣芊叔之尹申也不聞有令政以来隣國之民而多取諸王<lb/>
之固有以最其課是剜王之股以㗖王也則王之左右皆能<lb/>
之矣不惟是夫也今王朝群臣而譝之群臣不侫由是而度<lb/>
王心則相率而慕效之以為敵國驅是社稷之憂也楚王曰<lb/>
善哉乃黜芊叔下令國中曰下邑之大夫有效芊叔剥吾民<lb/>
以最課者服上刑楚人大悦三年而伯諸侯<lb/>
艾大夫曰民不可使佚也民佚則不可使也故曰有事以勤<lb/>
之則易治矣郁離子曰是術也非先王之道也先王之使民<lb/>
也義而公時而度同其欲不隱其情故民之從之也如手足<lb/>
之從心而奚恃扵術乎今子之民知畏而不知慕知免而不<lb/>
<pb n="KR4e0006_SBCK_003-18b"/>
知競而子之所用者無非掊克之吏所行者無非朝四暮三<lb/>
之術也子以為人不知之而不知人皆知之也故子以是施<lb/>
諸民民亦以是應諸子上下之情交隱矣子徒見其貌之合<lb/>
而不知其中之離也見其外而不察其心者也故自喜以是<lb/>
爲得計而不思惡勞欲逸人志所同是故先王之養民也聚<lb/>
其所欲而勿施其所惡今子反之庸非罔乎上罔下則不親<lb/>
下罔上則不孫不孫不親亂之藴也詩云彼其之子邦之司<lb/>
直子為司直乃不循先王之舊章而以罔教僕實不敢與聞<lb/>
大夫雖慙弗䏻改也<lb/>
郁離子謂艾大夫曰子以為以力毒人而人不言怨者其畏<lb/>
<pb n="KR4e0006_SBCK_003-19a"/>
威也乎懐徳也乎大夫曰亦畏威而巳矣郁離子曰吾始以<lb/>
爲夫子莫之知也而今而後知夫子非莫之知也夫子以鉤<lb/>
距擿民隱羅其財以供公非得巳也夫子之心人知之也而<lb/>
夫子之所任則非䏻以夫子之心為心者也是以民免而弗<lb/>
子懐也詩云小東大東杼軸其空又曰東人之子職勞不来<lb/>
西人之子粲粲衣服舟人之子熊羆是裘私人之子百僚是<lb/>
試今兹備矣而民不言是怨不在口而在腹也詩云中心藏<lb/>
之何日忘之若藥之在駮未有火以發之也夫子而今知之<lb/>
矣能無虞乎<lb/>
韓非子為政于韓且十年韓貴人死于法者無完家於是韓<lb/>
<pb n="KR4e0006_SBCK_003-19b"/>
多曠官王謂公叔曰寡人欲用人而韓之群臣舉無足官者<lb/>
若之何㢤公叔對曰王知夫種樹乎臣家國東郊世業種樹<lb/>
樹之材者松柟栝栢可以為棟梁種之必三五十年而後成<lb/>
其下者為檉桞樸樕種之則生不過為薪故以日計之則棟<lb/>
梁之利緩而薪之利速以歳計之則薪之利一而棟梁之利<lb/>
百臣俱種之世享其利是以富甲扵韓國臣鄰之窶叟急慕<lb/>
而思効之植松栝不能三年不待其成而輙伐之以為常僅<lb/>
足以朝夕食無餘也今君之用人也不待其老成至於不克<lb/>
負荷而輙以法戕之棟梁之材竭矣一朝而屋壊臣恐束薪<lb/>
不足以支之也<lb/>
<pb n="KR4e0006_SBCK_003-20a"/>
郁離子曰虎之力於人不啻倍也虎利其瓜牙而人無之又<lb/>
倍其力焉則人之食於虎也無怪矣然虎之食人不恒見而<lb/>
虎之皮人常寢䖏之何㢤虎用力人用智虎自用其爪牙而<lb/>
人用物故力之用一而智之用百爪牙之用各一而物之用<lb/>
百以一敵百雖猛不必勝故人之為虎食者有智與物而不<lb/>
能用者也是故天下之用力而不用智與自用而不用人者<lb/>
皆虎之類也其為人獲而寢䖏其皮也何足怪㢤<lb/>
　　　省敵<lb/>
郁離子曰善戦者省敵不善戦者益敵省敵者昌益敵者亡<lb/>
夫欲取人之國則彼國之人皆我敵也故善省敵者不使人<lb/>
<pb n="KR4e0006_SBCK_003-20b"/>
我敵湯武之所以無敵者以我之敵敵敵也惟天下至仁為<lb/>
能以我之敵敵敵是故敵不敵而天下服<lb/>
郁離子曰水赴壑鳥赴林蠅赴臭不驅而自至者也而奚以<lb/>
召之哉利者衆之所逐名者衆之所争而徳者衆之所歸也<lb/>
是皆足以聚天下者也故聚天下者其猶的乎夫的也者衆<lb/>
矢之所射衆志之所集也尭舜以仁義為的而天下之善聚<lb/>
焉收天下之所爭逐者為之均之不使其争逐也及其至也<lb/>
九州来同四夷鄊風穆穆雍雍以入于其的之中桀紂以淫<lb/>
欲為的而天下之不善聚焉收天下之所争逐者私諸其人<lb/>
及其窮也諸侯百姓相與操弓注矢的其躬而射之是故不<lb/>
<pb n="KR4e0006_SBCK_003-21a"/>
能仁義而為天下的者禍也故秦之未帝也天下莫彊焉及<lb/>
其吞六國而一位號不過再世匹夫呼而與之爭天下並起<lb/>
和之莫不以秦爲辤者的所在也陳渉先起而先亡以其先<lb/>
自王以為秦兵之的也故曰不為事先動而輒随者不為的<lb/>
而巳矣昔者秦攻韓上黨上黨之守馮亭以上黨歸于趙趙<lb/>
人受之是以有長平之敗趙國㡬亡夫秦之所欲取者上黨<lb/>
也兵之所加不選其韓與趙也惟上黨之所在耳介山之草<lb/>
木何罪而焚乎子推之所在也是故辭禍有道辭其的而巳<lb/>
矣<lb/>
秦惡楚而善於齊王翦帥師伐楚田璆謂齊王曰盍救諸齊<lb/>
<pb n="KR4e0006_SBCK_003-21b"/>
王曰秦王與吾交善而救楚是絶秦也鄒克曰楚非秦敵也<lb/>
必亡不如起師以助秦猶可以爲徳而固其交田璆曰不然<lb/>
秦虎狠也天下之彊國六秦巳取其四所存者齊與楚耳譬<lb/>
如摘果先近而後遠其所未取者力未至也其能終留之乎<lb/>
今秦豈誠惡楚而愛齊也齊楚若合猶足以敵秦以地言之<lb/>
則楚近而齊遠遠交而近攻秦之宿計也故将伐楚先善齊<lb/>
以絶其援然後專其力於楚楚亡齊其能獨存乎諺有之曰<lb/>
攅矢而折之不若分而折之之易也此秦之巳效計也楚國<lb/>
朝亡齊必夕亡秦果㓕楚而遂伐齊㓕之<lb/>
孽摇之虚有鳥焉一身而九頭得食則八頭皆争呀然而相<lb/>
<pb n="KR4e0006_SBCK_003-22a"/>
衘<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>血飛毛食不得入咽而九頭皆傷海鳬觀而笑之曰而<lb/>
胡不思九口之食同歸于一腹乎而奚其争也<lb/>
晋平公作琴大弦與小絃同使師曠調之終日而不能成聲<lb/>
公恠之師曠曰夫琴大弦爲君小弦爲臣大小異能合而成<lb/>
聲無相奪倫隂陽乃和今君同之失其統矣夫豈瞽師所能<lb/>
調哉<lb/>
無支祈與河伯闘以天吳爲元帥相抑氏副之江疑乗雲列<lb/>
缺御雷泰逢起風薄號行雨蛟鱓鰐鯪激波濤而前驅者三<lb/>
百朋遂北至于碣石東及吕梁河伯大駭欲走靈姑胥止之<lb/>
曰不如且戦不捷而走未晚也乃謀元帥靈姑胥曰贔負可<lb/>
<pb n="KR4e0006_SBCK_003-22b"/>
河伯曰天吳八首八足而相抑氏九頭實佐之雷風雨雲之<lb/>
神各專其能以衛中堅蛟鼉鰐鯪莫不尾劒口鑿鱗鋒鬛鍔<lb/>
掉首摧山揵鬐倒淵而豈贔負所敢當㢤靈姑胥曰此臣之<lb/>
所以舉贔負也夫将以一身統三軍者也三軍之耳目齊于<lb/>
一人故耳齊則聦目齊則明心齊則一萬夫一力天下無敵<lb/>
今天吳之頭八而副之者又九其頭臣聞人心之神聚于耳<lb/>
目目多則視惑耳多則聽惑今以二将之心而御其耳目六<lb/>
十有八則巳不能無惑矣加以雲雷風雨之師各負其能而<lb/>
畢欲逞焉其孰能一之故惟贔負爲足以當之贔負之冥冥不<lb/>
可以智誘威脅而謀激也而其志有必至破之必矣乃使贔負<lb/>
<pb n="KR4e0006_SBCK_003-23a"/>
帥九䕫以伐之大捷故曰衆志之多疑不如一心之獨决也<lb/>
常羊學射于屠龍子朱屠龍子朱曰若欲聞射道乎楚王田<lb/>
于雲夢使虞人起禽而射之禽發鹿出于王左麋交于王右<lb/>
王引弓欲射有鵠拂王旃而過翼若垂雲王注矢于弓不知<lb/>
其所射養叔進曰臣之射也置一葉于百歩之外而射之十<lb/>
發而十中如使置十葉焉則中不中非臣所能必矣<lb/>
郁離子曰多能者鮮精多慮者鮮决故志不一則厖厖則散<lb/>
散則潰潰然罔知其所定是故明生于一禽鳥之無知而能<lb/>
知人之所不知者一也人為物之靈而多欲以昬之反禽鳥<lb/>
之不如養其枝而枯其根者也嗚呼人能一其心何不如之<lb/>
<pb n="KR4e0006_SBCK_003-23b"/>
有㢤<lb/>
粤工善爲舟越王用之良命廪人給上食粤之治舟者宗之<lb/>
歳餘言于粤王曰臣不惟能造舟而又能操舟王信之雋李<lb/>
之役風于五湖溺焉越人皆憐之郁離子曰是畫蛇而爲之<lb/>
足者之類也人無問智愚惟知止則功完而不毀故以子胥<lb/>
之賢而不免焉夫子胥之入吳也圖報其父兄之讐而巳矣<lb/>
及其入郢而鞭平王足矣夫復何求哉乃不去而沈其身不<lb/>
知止也<lb/>
郁離子曰水鴞翔而大風作穴蟻徙而隂雨零豈其知之獨<lb/>
覺哉惟其所願欲莫切於飽與安也故孜孜以候之氣将来<lb/>
<pb n="KR4e0006_SBCK_003-24a"/>
而必知惟其心之專也是故知䁧潦者莫如農知水草者莫<lb/>
如馬知寒暑者莫如蟲故以刖守<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>以瞽聽樂取其專也魯<lb/>
人有善言易者百家之訓詁䟽義無不誦而記之命之卜則<lb/>
不中吳有醫與之談<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>證必折而請其治疾無不愈者故曰<lb/>
誠則明矣水鴞之知風穴蟻之知雨誠也<lb/>
屠龍子與都黎奕都黎數敗館人憐而助之又敗觀者皆愕<lb/>
胥助焉從者請巳曰吾聞寡不敵衆彼方鳩群知吾憂子之<lb/>
不勝以圯前勞也屠龍子弗應坐而奕如故都黎乃大敗不<lb/>
能支助者相顧皆失色執子以詬使復之俱弗敢矣從者喜<lb/>
曰神矣哉夫子之奕也屠龍子曰未也子不觀夫闘獸乎夫<lb/>
<pb n="KR4e0006_SBCK_003-24b"/>
獸虎爲猛今以虎闘虎則獨虎之不勝多虎也明矣以狐闘<lb/>
虎則雖千狐其能勝一虎㢤多愈見其自亂也昔者六國合<lb/>
從以擯秦辯士之爲秦者以連衡喻之六國果不勝如辯士<lb/>
言今者之奕猶是也吾甞行于野見兩頭之蛇其首一東而<lb/>
一西二首相掣終日不能離其處吾觀而悲焉故為巨室者<lb/>
工雖多必有大匠焉非其畫不敢裁也操巨舟者人雖多必<lb/>
有舵師焉非其指不敢行也故視聽專而事不僨是故四海<lb/>
之民聽于一君則定百萬之師聽于一将則勝易曰長子帥<lb/>
師弟子輿尸凶詩曰如彼築室于道謀是用不潰于成雖使<lb/>
奕秋為之猶當敗也而况非奕秋者乎吾何惴焉<lb/>
<pb n="KR4e0006_SBCK_003-25a"/>
　　　虞孚<lb/>
虞孚問治生于計然先生得種<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之術三年樹成而割之得<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>數百斛将載而鬻諸呉其妻之兄謂之曰吾常扵吳商知<lb/>
吳人尚飾多<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>工<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>扵呉為上貨吾見賣<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>者煑<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>葉之膏<lb/>
以和漆其利倍而人弗知也虞孚聞之喜如其言取<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>葉煑<lb/>
爲膏亦數百甕與其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>俱載以入于吳時吳與越惡越賈不<lb/>
通吳人方艱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>呉儈聞有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>喜而逆諸郊道以入呉國勞而<lb/>
舍諸私館視其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>甚良也約旦夕以金幣来取<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>虞孚大喜<lb/>
夜取漆葉之膏和其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>以俟及期呉儈至視漆之封識新疑<lb/>
之謂虞孚請改約期二十日至則其<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>皆敗矣虞孚不能歸<lb/>
<pb n="KR4e0006_SBCK_003-25b"/>
遂丐而死于吳<lb/>
若石隱于冥山之隂有虎恒蹲以窺其藩若石帥其人晝夜<lb/>
警日出而殷鉦日入而燎煇宵則振鐸以望植棘樹墉坎山<lb/>
谷以守卒歳虎不能有獲一日而虎死若石大喜自以爲虎<lb/>
死無毒巳者矣扵是弛其機撤其備垣壞而不修藩决而不<lb/>
理無何有貙逐麋来止其室之隈聞其牛羊豕之聲而入食<lb/>
焉若石不知其爲貙也叱之不走投之以塊貙人立而瓜之<lb/>
斃君子謂若石知一而不知二冝其及也<lb/>
郁離子居山夜有狸取其雞追之弗及明日從者擭其入之<lb/>
所以雞狸来而縶焉身縲而口足猶在雞且掠且奪之至死<lb/>
<pb n="KR4e0006_SBCK_003-26a"/>
弗肯舍也郁離子歎曰人之死貨利者其亦猶是也夫宋人<lb/>
有為邑而以賂致訟者士師鞫之隱弗承掠焉隱如故吏謂<lb/>
之曰承則罪有数不承則掠死胡不擇其輕終弗承以死且<lb/>
死呼其子私之曰善保若貨是吾以死易之者人皆咲之則<lb/>
亦與狸奚異焉<lb/>
蹶叔好自信而喜違人言田于亀隂取其原為稻而隰為梁<lb/>
其友謂之曰粱喜亢稻喜隰而子反之失其性矣其何以能<lb/>
獲弗聽積十稔而倉無儲乃視于其友之田莫不如所言以<lb/>
獲乃拜曰予知悔矣既而啇于汶上必相貨之急於時者趨<lb/>
之無所往而不與人爭比得而趨者畢至輙不獲市其友又<lb/>
<pb n="KR4e0006_SBCK_003-26b"/>
謂之曰善賈者收人所不争時来利必倍此白圭之所以富<lb/>
也弗聽又十年而大困復思其言而拜曰予今而後不敢不<lb/>
悔矣他日以舶入于海要其友與偕則汜濫而東臨于巨淵<lb/>
其友曰是㱕塘也徃且不可復又弗聽則入于大壑之中九<lb/>
年得化鯤之濤嘘之以還比還而髮盡白形如枯腊人無識<lb/>
之者乃再拜稽首以謝其友仰天而矢之曰予所弗悔者有<lb/>
如日其友笑曰悔則悔矣夫何及乎人謂蹶叔三悔以沒齒<lb/>
不如不悔之無憂也<lb/>
齊人有好詬食者毎食必詬其僕至壊噐投匕箸無空日館<lb/>
人厭之忍弗言将行贈之以狗曰是能逐禽不腆以贈子行<lb/>
<pb n="KR4e0006_SBCK_003-27a"/>
二十里而食食而召狗與之食狗嘷而後食且食而且嗥主<lb/>
人詬于上而狗嘷于下每食必如之一日其僕失笑然後覺<lb/>
郁離子曰夫人必自侮而後人侮之又曰飲食之人則人賤<lb/>
之斯人之謂矣<lb/>
黔中仕于齊以好賄黜而困謂豢龍先生曰小人今而痛懲<lb/>
于賄矣惟先生憐而進之又黜豢龍先生曰昔者玄石好酒<lb/>
為酒困五藏熏灼肌骨蒸煑如裂百藥不䏻救三日而後釋<lb/>
謂其人曰吾今而後知酒可以䘮人也吾不敢復飲矣居不<lb/>
能閲月同飲至曰試甞之始而三爵止明日而五之又明日<lb/>
十之又明日而大釂忘其故死矣故猫不能無食魚雞不能<lb/>
<pb n="KR4e0006_SBCK_003-27b"/>
無食蟲犬不能無食臭性之所躭不能絶也<lb/>
句章之野人翳其藩以草聞唶唶之聲發之而得雉則又翳<lb/>
之兾其重獲也明日徃聆焉唶唶之聲如𥘉發之而得蛇傷<lb/>
其手以斃郁離子曰是事之小而可以爲大戒者也天下有<lb/>
非望之福亦有非望之禍小人不知禍福之相倚伏也則儌<lb/>
幸以為常是故失意之事恒生扵其所得意惟其見利而不<lb/>
見害知存而不知亡也<lb/>
犂冥之梁父之山得碼碯焉以爲羙玉而售之人曰是碼碯<lb/>
也石之似玉者也若以玉價售徒貽人笑且卒不克售胡不<lb/>
實之雖不足爾欲售矣弗信則抱而入海将之燕適海有怪<lb/>
<pb n="KR4e0006_SBCK_003-28a"/>
濤舟師大怖徧索于舟之人曰是必舟有寳而龍欲之耳有<lb/>
則亟獻之無惜惜胥沒矣犂冥拊膺而哭問其故曰予實有<lb/>
重寳今将獻之不能不悲耳索而視之碼碯也舟師唖然忘<lb/>
其怖而咲曰龍宫無子不能識此寳也<lb/>
姑蘇之城圍吳王使太宰伯嚭發民以戦民詬曰王日飲而<lb/>
不虞㓂使我至于此乃弗自省而驅予戰戰而死父母妻子<lb/>
皆無所託幸而勝敵又不云予功其奚以戰太宰嚭以告王<lb/>
請行賞王恡不發請許以大夫之秩王顧有難色王孫雄曰<lb/>
姑許之㓂退與不與在我王乃使太宰嚭布令或曰王好詐<lb/>
必誑我國人亦曰姑許之㓂至戰不戰在我於是王築城䲭<lb/>
<pb n="KR4e0006_SBCK_003-28b"/>
夷子皮虎躍而鼓之薄諸閶闔之門呉人不戰太宰嚭帥左<lb/>
右扶王以登臺請成弗許王伏劒泰伯之國遂亡<lb/>
鄭之鄙人學為盖三年藝成而大旱盖無所用乃棄而為桔<lb/>
橰又三年藝成而大雨桔橰無所用則又還為盖焉未㡬而<lb/>
盗起民盡改戎服鮮有用盖者欲學爲兵則老矣郁離子見<lb/>
而嗟之曰是殆類漢之老郎與然老與少非人之所䏻為也<lb/>
天也藝事田巳之學雖失時在命而不可盡謂非巳也故粤<lb/>
有善農者鑿田以種稻三年皆傷于澇人謂之宜洩水以樹<lb/>
黍弗對而仍其舊其年乃大旱連三歲計其獲則償所歉而<lb/>
贏焉故曰旱斯具舟熱斯具裘天下之名言也<lb/>
<pb n="KR4e0006_SBCK_003-29a"/>
狐丘之野人世農農田之入儉恒思易其業而未有加<lb/>
於農者其舅之子騶于邑大夫歸而華其衣見而企焉<lb/>
遂棄農而往爲騶其主曰汝自欲耳余弗女逐也三年<lb/>
而不返則汝之田與廬吾當使他人營之無悔也跽而<lb/>
辭曰唯越三年而其所事者物故欲復歸而田與廬皆<lb/>
易人矣故主憐而召之而其同里皆疾其亡故而違常也<lb/>
遂恧不敢復而塗殍焉或以語郁離子郁離子曰古稱<lb/>
良農不為水旱輟耕良賈不以折閲廢市正謂此也吳<lb/>
人有養猿于籠十年憐而放之信宿而輙歸曰未遠乎<lb/>
舁而舍諸大谷猿乆籠而忘其習遂無所得食鳴而死是以<lb/>
<pb n="KR4e0006_SBCK_003-29b"/>
古人慎失業也<lb/>
郁離子曰多疑之人不可與共事儌倖之人不可興定國多<lb/>
疑之人其心離其敗也以擾儌倖之人其心汰其敗也以忽<lb/>
夫惟其多疑也而後逢迎之夫集焉惟其儌倖也而後亡忌<lb/>
憚之夫集焉逢迎之夫道其猜而揜其明亡忌憚之夫盈其<lb/>
欺而厲其暴然後益疑其所不當疑而決其所不當決敗而<lb/>
後悔奚及㢤<lb/>
　　　天道<lb/>
盗子問於郁離子曰天道好善而惡惡然乎曰然曰然則天<lb/>
下之生善者宜多而惡者宜少矣今天下之飛者烏鳶多而<lb/>
<pb n="KR4e0006_SBCK_003-30a"/>
鳳皇少豈鳳皇惡而烏鳶善乎天下之走者豺狼多而麒麟<lb/>
少豈麒麟惡而豺狼善乎天下之植者荆棘多而稻粱少豈<lb/>
稻粱惡而荆棘善乎天下之火食而竪立者姦宄多而仁義<lb/>
少豈仁義惡而姦宄善乎将人之所謂惡者天以為善乎人<lb/>
之所謂善者天以為惡乎抑天不能制物之命而聴從其自<lb/>
善惡乎将善者可欺惡者可畏而天亦有所吐茹乎自古至<lb/>
今亂日常多而治日常少君子與小人爭則小人之勝常多<lb/>
而君子之勝常少何天道之好善惡惡而若是戾乎郁離子<lb/>
不對盗子退謂其徒曰甚矣君子之私於天也而今也辭窮<lb/>
於予矣<lb/>
<pb n="KR4e0006_SBCK_003-30b"/>
郁離子曰𧖟吐絲而爲繭以自衛也卒以烹其身而其所以<lb/>
賈禍者乃其所自作以自衞之物也𧖟亦愚矣㢤𧖟不能自<lb/>
育而託扵人以育也託人以育其生則竭其力戕其身以為<lb/>
人用也弗過人奪物之所自衞者為巳用又戕其生而弗恤<lb/>
甚矣而曰天生物以養人人何厚物何薄也人䏻財成天地<lb/>
之道輔相天地之宜以育天下之物則其奪諸物以自用也<lb/>
亦弗過不䏻財成天地之道輔相天地之宜蚩蚩焉與物同<lb/>
行而曰天地之生物以養我也則其獲罪於天地也大矣<lb/>
東陵侯旣廢過司馬季主而卜焉季主曰君侯何卜也東陵<lb/>
侯曰乆臥者思起乆蟄者思啓乆懣者思嚏吾聞之畜極則<lb/>
<pb n="KR4e0006_SBCK_003-31a"/>
洩閟極則逹熱極則風壅極則通一冬一春靡屈不伸一起<lb/>
一伏無往不復僕竊有疑願受教焉季主曰若是則君侯巳<lb/>
喻之矣又何卜為東陵侯曰僕未究其奥也願先生卒教之<lb/>
季主乃言曰嗚呼天道何親惟徳之親鬼神何靈因人而靈<lb/>
夫蓍枯草也龜枯骨也物也人靈扵物者也何不自聴而聴<lb/>
扵物乎且君侯何不思昔者也有昔者必有今日是故碎瓦<lb/>
頽垣昔日之歌樓舞館也荒榛㫁梗昔日之瓊㽔玉樹也露<lb/>
蛬風蟬昔日之鳳笙龍笛也鬼燐螢火昔日之金釭華燭也<lb/>
秋荼春薺昔日之象白駝峯也丹楓白荻昔日之蜀錦齊紈<lb/>
也昔日之所無今日有之不為過昔日之所有今日無之不<lb/>
<pb n="KR4e0006_SBCK_003-31b"/>
爲不足是故一晝一夜華開者謝一秋一春物故者新激湍<lb/>
之下必有深潭髙丘之下必有浚谷君侯亦知之矣何以卜<lb/>
爲<lb/>
郁離子曰氣者道之毒藥也情者性之鋒刃也知其爲毒藥<lb/>
鋒刃而憑之以行者欲使之也嗚呼天與人神靈者也而皆<lb/>
不䏻不爲欲所使使氣與情得以逞其䏻而性與道反隨其<lb/>
所如往造化至此亦㡬乎窮矣<lb/>
郁離子見披枯荷而履雪者惻然而悲㳙然而泣之沾其䄂<lb/>
從者曰夫子奚悲也郁離子曰吾悲若人之阽死而莫能恤<lb/>
也從者曰夫子之志則大矣然非夫子之任也夫子何悲焉<lb/>
<pb n="KR4e0006_SBCK_003-32a"/>
夫子過矣郁離子曰若不聞伊尹乎伊尹者古之聖人也思<lb/>
天下有一夫不𬒳其澤則其心愧耻若撻于市彼人我亦人<lb/>
也彼䏻而我不䏻寕無悲乎從者曰若是則夫子誠過矣伊<lb/>
尹得湯而相之湯以七十里之國為政于天下有人民焉有<lb/>
兵甲焉而用之執征伐之權以為天下君而伊尹為之師故<lb/>
得志而弗為伊尹耻之今夫子羈旅也伊尹之事非夫子之<lb/>
任也夫子何為而悲哉且吾聞之民天之赤子也死生休戚<lb/>
天實司之譬人之有牛羊心誠愛之則必為之求善牧矣今<lb/>
天下之牧無䏻善者夫子雖知牧天弗使牧也夫子雖悲之<lb/>
若之何㢤退而歌曰彼岡有桐兮此澤有荷葉不庇其根兮<lb/>
<pb n="KR4e0006_SBCK_003-32b"/>
嗟嗟柰何郁離子歸絶口不談世事<lb/>
楚南公問于蕭寥子雲曰天有極乎極之外又何物也天無<lb/>
極乎凢有形必有極理也勢也蕭寥子雲曰六合之外聖人<lb/>
不言楚南公笑曰是聖人所不䏻知耳而奚以不言也故天<lb/>
之行聖人以暦紀之天之象聖人以噐驗之天之數聖人以<lb/>
筭窮之天之理聖人以易究之凢耳之所可聴目之所可視<lb/>
心思之所可及者聖人捜之不使有毫忽之藏而天之所閟<lb/>
人無術以知之者惟此今又不曰不知而曰不言是何好勝<lb/>
之甚也<lb/>
太師誠意伯劉文成公集卷之三終<lb/>
</p>
<p>
</p>
  </div>
</body>
</text>
</TEI>
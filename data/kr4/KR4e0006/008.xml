<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_008-1a"/>
太師誠意伯劉文成公集卷之八<lb/>
　　　　　　　　　　　　　　　後學䴡水何鏜編校<lb/>
銘<lb/>
　　　尊聞堂銘<lb/>
皇降恒徳我儀受之情牽物交民鮮克有之卓彼聖哲有開<lb/>
于先弘猷秩昭纉緒維賢凡有所聞恭敬奉持造次必將屋<lb/>
漏勿欺洋洋鬼神<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>震霆寝斯食斯或敢弗承厥聞伊何<lb/>
闕疑擇善靡聖天只克念不遠人亦有聞罔知所擇楊墨仁<lb/>
義乃徳之賊亦既擇止罔知所尊郭公善善國䘮身奔聞義<lb/>
必為聞過必徙能尊能行是謂君子戴生有堂扁曰尊聞用<lb/>
<pb n="KR4e0006_SBCK_008-1b"/>
宏厥理昭以銘文<lb/>
　　　敬齋銘<hi>并序</hi>
　敬齋者篤列圖彦誠所以名其居室也彦誠以科苐發身<lb/>
　其於敬字之義蓋亦講之熟矣則舉其所知而行焉可也<lb/>
　又何必多求乎人之言㢤乃勉而為之銘銘曰<lb/>
荘其外而肅其内瓊琚玉佩無顕無昧惟鬼神是對肆遏蹶<lb/>
弗憒以不越載以永無有悔<lb/>
　　　奎上人耘杖銘<lb/>
　奎上人得古藤以為杖而置鋤焉將以兩其用也名之曰<lb/>
　耘杖而劉基為之銘曰<lb/>
<pb n="KR4e0006_SBCK_008-2a"/>
<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>可以取魚而不可以縶鴽帶可以繫襦而不可以貫珠孰<lb/>
眇其癯而多乃需既予老是扶又薉莾之除俾康勿趄以弗<lb/>
迷厥塗杖乎杖乎歲月逝夫子也予俱<lb/>
　　　朱伯言硯銘<lb/>
䃜而容既澤既礱俾椎以爲鋒克相予工厥惟爾庸予所弗<lb/>
工維予之悾悾式蠠沒以攻無貽爾懜<lb/>
　　　紹興能仁寺鍾銘<hi>并序</hi>
　嬾翁禅師既住大能仁寺之明年新鑄大鐘成括蒼劉基<lb/>
　銘之曰<lb/>
赤堇之金耶溪之銅弗鍔弗鋒而以爲吾鍾摐之鍠鍠靡幽<lb/>
<pb n="KR4e0006_SBCK_008-2b"/>
不通以暢八風闔隂闢陽式賛化功於萬億年與皇家相為<lb/>
無窮<lb/>
　　　醒齋銘<hi>并序</hi>
　醒齋者蘧君徳芳所以自名其居室也蘧君少嗜酒數為<lb/>
　酒所困一旦忽思古人之所以䘮其身覆其家者大率多<lb/>
　於酒遂絶㫖酒而以醒齋署其居用以朝夕警省而杜其<lb/>
　欲於將萌也括蒼劉基聞而喜其善脩慝也故為之銘使<lb/>
　掲于楣且以堅其志銘曰<lb/>
禹䟽儀狄祗承虞帝湯儆酣歌用永厥世維衞武公𥘉筵有<lb/>
詩年踰九十令聞不墮在魯仲尼酒不及亂範模萬古愈乆<lb/>
<pb n="KR4e0006_SBCK_008-3a"/>
弥粲羲和湎淫㣧后徂征楚國皆醉鄢郢榛荆次公北闕仲<lb/>
孺東市狂談酗罵身戮家毀吾以是知昭昭生于惺惺而憒<lb/>
憒出于㝠冥劉曜受執孔融𬒳刑莫不因此以殘其形古稱<lb/>
覆轍後車勿蹈有縱弗防禍生所好人孰無過弗改維咎知<lb/>
過而改何過之有維敬與怠狂哲攸分敬醒則存不醒則昏<lb/>
于嗟蘧君以我諄諄止爾醺醺有茁弗芸視此銘文<lb/>
　　　玉兎泉銘<hi>并序</hi>
　自古有以勢軋天下箝人口使和巳者鮮不由細㣲以及<lb/>
　大此姦人之素能也故髙之馬莾之祥瑞惟其言而莫之<lb/>
　違然後大詐行而大欲得矣秦檜之事宋髙宗也以岳將<lb/>
<pb n="KR4e0006_SBCK_008-3b"/>
　軍之武之忠且排搆之殺其身以及其子反以為功而宋<lb/>
　之君臣莫不從其指則亦何求而不得哉玉兎之泉以淸<lb/>
　羙為建業城中第一豈昔顕而今堙者檜實知之耶或有<lb/>
　善察土脉工穿井之術者宻以語檜而神之以白兎耶則<lb/>
　皆不可知也夫檜之罔民設詐豈下於高莾哉白兎之是<lb/>
　非無關天下之大事是故賢人君子忽之而莫與較扵是<lb/>
　乎鄙夫謟子遂探其意而夸之以為侫是蓋不足辯也金<lb/>
　華張孟兼憫泉之芳潔為姦人所汚而銘以雪其冤愛物<lb/>
　之良心也予亦悲之為之作後玉兎泉銘銘曰<lb/>
嗚呼泉乎夫何辜爲檜所汚世無吳隱之孰昭其誣嗚呼泉<lb/>
<pb n="KR4e0006_SBCK_008-4a"/>
乎尼父大聖猶言其主瘠環與癰疽白兎之傳夫何傷扵尔<lb/>
歟檜死為蛆泉潔自如我作銘詩衆惑斯祛嗚呼泉乎終古<lb/>
弗渝<lb/>
　　　王原實𥙿齋銘<lb/>
　㑹稽王原實以𥙿名其齋括蒼劉基為之銘曰<lb/>
寛而舒綽綽乎有餘佩𥚑與與有容弗据德人之閭過者式<lb/>
諸<lb/>
　頌<lb/>
　　　梅頌<hi>并序</hi>
　吴興章仲文築室花谿之上環植梅焉命之曰梅花之荘<lb/>
<pb n="KR4e0006_SBCK_008-4b"/>
　予與仲文交敬其好學而知徳也知其有取扵物不徒矣<lb/>
　乃效屈子頌橘之體而作頌曰<lb/>
朱方之秀梅實碩兮含章而貞受命獨兮扶踈䔥森清以直<lb/>
兮玄氷沍寒不撓其節兮玉之潔兮夷之特兮閉而發兮芳<lb/>
郁烈兮黄中絳跗羙而完兮麗而不淫物莫能干兮冬榮夏<lb/>
實含隂陽兮青黄纍離以和羔兮文質彬彬徳之儀兮君子<lb/>
之象君子之宜兮<lb/>
　箴<lb/>
　　　順齋箴爲夏仲珎作<lb/>
二儀茫茫繄理是牣判以兩途維逆與順理之所在漠乎無<lb/>
<pb n="KR4e0006_SBCK_008-5a"/>
形曷予求之即事以明利劍吹毛不柄之持北轅適粤徒劳<lb/>
何爲尭舜理物因利除惡鯀堙洪水彛倫攸斁勢順則強氣<lb/>
順則舒天地順動百度弗渝待時而行處順以守君子作箴<lb/>
敢告左右<lb/>
　　　守口如瓶箴<lb/>
　吴君以時書守口如瓶以自警徴予言爲作箴曰<lb/>
維人有口瓶亦有口瓶口弗守䘮厥受人口弗守速厥咎口<lb/>
乎口乎其禍福之門而一身之樞紐乎人有瓶也尚克固之<lb/>
胡然有口而不知度之維言如泉維口如隄有出弗稽爲河<lb/>
爲谿激石揚泥追不可囬故曰好言自口莠言自口又曰君<lb/>
<pb n="KR4e0006_SBCK_008-5b"/>
子無易由言耳属于垣守口如瓶永矢勿諼<lb/>
　　　敬齋箴<hi>并序</hi>
蒙古氏宗道之先出自山西而以儒世其家故名其燕居<lb/>
　之室曰敬齋載世徳也先正有言曰經禮三百曲禮三千<lb/>
　一言以蔽之曰毋不敬敬也者其萬事之根本與故聖人<lb/>
　之語君子惟曰脩巳以敬故禹湯以克敬而王桀紂以不<lb/>
　敬而亡自天子至于庶人豈有異㢤故曰穆穆文王扵緝<lb/>
　熈敬止又曰昊天曰明及爾出王昊天曰旦及爾㳺衍敬<lb/>
　也者不可湏臾離也宗道勉乎㢤克念作聖敬而巳矣作<lb/>
　敬齋箴其詞曰<lb/>
<pb n="KR4e0006_SBCK_008-6a"/>
心敬則存而不敬則昏事敬則立而不敬則跲克臧自我否<lb/>
臧自我如之何以可維謐維專式荘弗儇臧之淵淵出之䖍<lb/>
䖍俾中不偏有握勿捐既悠既堅無不顕或愆無息弗乾熟<lb/>
之者聖守之者賢故曰敬勝則吉怠勝則㓕敬而無失聦明<lb/>
睿智皆由此出事神治民舍是無術是用作箴以謹燕昵<lb/>
　　　官箴上<lb/>
維天生民㒩㒩蚩蚩有欲罔制廼豹廼螭爰立之君載作之<lb/>
師式飬式教毋泪秉彛嗟爾司牧代君撫綏君禄我食君令<lb/>
我施邦本弗固庶事咸堕受寄匪輶敢不肅祗治民奚先字<lb/>
之以慈有頑弗迪警之以威振惰奬勤拯艱息疲疾病顛連<lb/>
<pb n="KR4e0006_SBCK_008-6b"/>
我扶我持禁暴戢姦損贏益虧如農植苗蚤夜孜孜澇䟽旱<lb/>
溉無容稗秕如良執輿順以導之無俾旋濘彊䇿以馳慈匪<lb/>
予愛帝命溥時威匪予憎國有恒䂓弱不可陵愚不可欺剛<lb/>
不可畏媚不可随無取我便寘人于危無避我謗見義不爲<lb/>
天鍳孔昭民各有思惠之斯懷推之乃離譽不可驕器悪滿<lb/>
欹謗不可怒退省吾私人有恒言視民如児無反厥好以暴<lb/>
予知是用作箴敢告執羈<lb/>
　　　官箴中<lb/>
在昔隆古分封國都付之以民俾飬勿瘏上下恊心各保乃<lb/>
區明庶考績昭㢤範模秦廢聖制代徳以狙刀筆之權始歸<lb/>
<pb n="KR4e0006_SBCK_008-7a"/>
吏胥弄法舞文聾癡瞽愚流波至今一任簿書行立公庭如<lb/>
鴈如鳬我欲是求我利是趋摩揣官情以逞覬覦官惟好貨<lb/>
我丼以苴官惟好名我逢以䛕官惟畏嫌我疑以汙官惟好<lb/>
惰我淫以娱官惟好猜惑以多途官惟好威道以掊　語黙<lb/>
有為俯仰有湏覘容察辭助忿乘愉法度盈口奸邪滿軀蠱<lb/>
智迷昧欺庸䧟迂俾好作悪以紫為朱未獲官心嫗嫗儒儒<lb/>
亦既獲止如登天衢傲兀民士憑陵里閭悪積禍来官與之<lb/>
俱人有恒言遇吏如奴堅防固隄猶恐或窬矧曰聴之百姓<lb/>
何辜是用作箴敢告僕夫<lb/>
　　　官箴下<lb/>
<pb n="KR4e0006_SBCK_008-7b"/>
無謂余明人莫䏻昧離婁善察不識其背無謂予能人莫敢<lb/>
欺校人烹魚子産弗知立事惟公燭詐惟誠小節勿固小慧<lb/>
勿行無矜我廉守所當為無沽我名以生衆疑何以簡訟决<lb/>
之使通何以弭貪慎檢乃躬去䜛斥倿逺吏近民待人以寛<lb/>
律巳以勤無咎人弗信忱至斯孚無患人不聞惟德不孤德<lb/>
以進善威以挫姦徳不可偏威不可煩無謂彼富我必極之<lb/>
無謂彼貧我必直之持心如衡以理為平無為避嫌以縱無<lb/>
情人有恒言為臣不易是用作箴敢告有位<lb/>
　賛<lb/>
　　　靈峰寺植木賛<lb/>
<pb n="KR4e0006_SBCK_008-8a"/>
　靈峰寺有松杏與樸並植焉劉子見而感之為作賛曰<lb/>
杏葉䓤芊有子可以實籩松枝扶踈有苓可以引年樸状如<lb/>
樗衆蠧所穿擁腫液瞞不可以䥴胡並植于庭混厥醜妍明<lb/>
堂求材般趋爾先松戕杏割樸獨宛然嗚呼樸乎孰女之憐<lb/>
維女之全抑棄於人乃獲乎天耶<lb/>
　　　畫龍賛<lb/>
觩其角蒼其鱗蚴蚪其身胡為乎而神至陽之精徤與天倫<lb/>
形而求之悪識其真于嗟龍兮<lb/>
　碑銘<lb/>
　　　北嶺將軍廟碑<lb/>
<pb n="KR4e0006_SBCK_008-8b"/>
諸暨東北百里為蕭山縣其山曰北幹之山浙水帶其隂湘<lb/>
湖匯其陽東望㑹稽至于大海日之所出其上為星紀婺女<lb/>
之辰故其神為甚靈能祛疫癘作雲雨人有所祈必應故立<lb/>
廟于其山尊其神曰北嶺將軍歲時祠焉宋徽宗時方臘反<lb/>
睦州自睦入杭具舟將渡江吏民大怖相率禱于神比㓂至<lb/>
即有風逆共舟且見甲士列岸上甚衆乃止不敢渡㓂平知<lb/>
越州劉韐上其事于朝賜額曰武佑廟後封顯應侯再封靈<lb/>
順顯應侯有元至正十二年妖賊入江浙行省烽火通于蕭<lb/>
山百姓驚竄市井皆空主簿趙君某至縣甫八日即自徃西<lb/>
興募民備禦而江上守兵甚寡弱無頼子競起為刼且應賊<lb/>
<pb n="KR4e0006_SBCK_008-9a"/>
衆洶懼君詣廟卜于神神許之吉衆心稍安君乃分遣人捕<lb/>
無頼子為刼者悉誅之有自賊中来言賊欲遣兵攻浙東見<lb/>
江岸列甲卒旗幟如睦㓂欲渡時以故畏惮無東心及賊退<lb/>
邑人皆徳趙君趙君曰吁兹惟神之功予何庸焉明年夏大<lb/>
旱君往禱又輙得雨衆益信神之靈而大敬趙君之能以誠<lb/>
感神也廟在山之岡歲乆朽壊惟神所居室獨存君每至廟<lb/>
謁念無以報神貺乃以其俸錢作新廟邑人亦大喜争致助<lb/>
焉十有五年春廟成為堂三間三門兩廊像設噐用無所不<lb/>
備惟所獨存堂仍其舊繚以垣墉甃以瓦石植以嘉木丹堊<lb/>
輝映吏民趍走承祀益肅以䖍時三月壬寅予自杭還越過<lb/>
<pb n="KR4e0006_SBCK_008-9b"/>
蕭山而廟適成故趙君請予記按祭法有能禦大災捍大患<lb/>
則祀之今神能降雨澤蘇枯槁又能隂力却賊以能保全其<lb/>
民物所謂禦災捍患孰有大於是㢤廟而祀之誰曰不宜趙<lb/>
君能愛其民故能以敬事神而獲其佑可尚也矣予故喜而<lb/>
爲序其事復為之歌俾祀神焉其詞曰靑山兮幽幽緑蘿含<lb/>
煙兮樹木稠望夫君兮悵悠悠巖阿寂寥兮使我心愁雷為<lb/>
車兮雲為馬輕霞動兮江色赭神之来兮風振野吹竹兮弹<lb/>
絲女巫舞兮紛陸離奠芳醴兮薦潔粢留靈脩兮牢純禧驅<lb/>
魃<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>兮逐狼虎弭毒沴兮時暘雨禾麻成兮息桴鼓物既備<lb/>
兮禮無慾和熈洽兮洞淵玄為城為堡兮式恒且堅保佑我<lb/>
<pb n="KR4e0006_SBCK_008-10a"/>
民兮樂以永年<lb/>
　　　嘉興路重脩陸宣公書院碑銘<lb/>
士有以一身任社稷之安危一言廻天下之趍嚮蓋其智足<lb/>
以識事機其誠足以動人心故能出入危邦扶持庸君寵之<lb/>
而不阿違之而弗懲知有國而不知有其身若是真可謂大<lb/>
臣㢤孔子稱大臣以道事君不可則止其或先䝉君之知而<lb/>
期盡心以報効知禍而不避知難而不止若唐陸宣公者其<lb/>
去就雖殊而其揆一也孔子曰篤信好學守死善道宣公以<lb/>
之吾常恠唐徳宗以猜防小智行多欲之私信䜛邪如心膂<lb/>
視貨賄為性命臨患難則姑息一施處安佚則嫌疑百出以<lb/>
<pb n="KR4e0006_SBCK_008-10b"/>
致藩臣叛命士卒離心播遷困厄而卒不亡及觀唐史稱其<lb/>
出居艱阻之時謀猷參决一出于公又稱奉天所下詔書雖<lb/>
武夫悍卒無不流涕多公所為然後知其得人以扶持也昔<lb/>
者随有季梁不滅于楚衞成公有寗武子不死于晋無競維<lb/>
人不然殆㢤况公之言徳宗不盡用也而僅用其一二猶足<lb/>
以轉危為安易敗為功使其能舉國以聽公周宣漢光不難<lb/>
継矣惜乎其中信用群小而棄公也公殁而奏議行於天下<lb/>
今天下之言時務論政事者莫不宗之然則公之志雖蹔屈<lb/>
于一時而終伸於萬世公之言雖不能以窹時君而足以淑<lb/>
後人則亦可以無憾矣夫公浙西之嘉興人嘉興郡學舊有<lb/>
<pb n="KR4e0006_SBCK_008-11a"/>
公祠其詳見于吕公祖謙之記而郡城之東鴛鴦湖上又有<lb/>
宣公書院其地有橋曰宣公橋故老相傳宣公實生于此故<lb/>
於此立祠以祀公至宋景定癸亥始以祠堂為書院丙子之<lb/>
歲書院延燎于兵而公像故存衆白郡迎置于太𥘉堂因以<lb/>
堂為書院大徳九年濟南趙魯為山長病其簡陋始改作之<lb/>
其詳見于牟公巘之記自是城東故址遂廢為墟泰定中有<lb/>
僧賄學官請佃而建庵焉後至元二年庵災地𣸪干書院是<lb/>
歲六月其僧𣸪賄有司剏庵如故山長雖争之弗能得也至<lb/>
正十四年宣徽院判海岱劉公貞受命為嘉興路總管至則<lb/>
首治學校之闕顧書院陋且朽欲新之而址隘弗稱乃用推<lb/>
<pb n="KR4e0006_SBCK_008-11b"/>
官方君道壑言命所司督其僧撤庵歸地復建書院其中爲<lb/>
先聖廟兩廡儀門東西禮亭靈星之門具其西爲宣公祠祠<lb/>
西爲室東郷以祀郡之先賢其外爲三門廟東爲講堂其前<lb/>
軒仍舊扁曰仁義之堂以藏宣公奏議謂其言無非仁義也<lb/>
西齋以延師教弟子又増買蕩地若干畝以益廩膳庖厨倉<lb/>
溷各得其所将成而公改除海道萬户於是以属之方君方<lb/>
君力賛成之經始于至正十四年四月竣事于十五年二月<lb/>
董其役者嘉興縣丞善慶路吏施淵頋選及前山長王玭任<lb/>
奔走者直學張惟仁學吏沈雋也既成使請記于劉基惟孔<lb/>
子明王道以教萬世宣公學孔子者也故其術業一本王道<lb/>
<pb n="KR4e0006_SBCK_008-12a"/>
昔人以宣公祠為書院有以也夫劉公用方君言撤浮屠以<lb/>
復書院可謂能排異端植正道者有功於世教矣於是乎序<lb/>
而銘之曰孔子大聖不遇于時旣沒之後為萬世師宣公大<lb/>
賢忠而見疑降及異代人以為規有徳無位用無所施用而<lb/>
弗信惟禍之随詭遇有獲君子弗為身黜道光雖止不墮郡<lb/>
守孔良百廢咸支爰崇其宫又嚴乃祠俾民觀者式是令儀<lb/>
勿替後人尚永無虧<lb/>
　墓誌銘<lb/>
　　　劉顯仁墓誌銘<lb/>
至正八年予𥘉寓臨安交友未盡織也求士於天台陶中立<lb/>
<pb n="KR4e0006_SBCK_008-12b"/>
得四明劉顯仁焉與之交侃侃如也時杭學教導職廢不擇<lb/>
有學行輙介有權力者或以賄營為之既弗稱皆惶懼自退<lb/>
郡因令教官選文學之士不奔競者具禮徃致聘顯仁與焉<lb/>
顯仁曰吾心實不樂為此今郡守以禮招予予當為斯文一<lb/>
出然不能乆也居數月竟以父病辭去明年乃以詩經領鄊<lb/>
貢弗偶于春官歸侍父館海寕州賈希賢之義塾明年七月<lb/>
得暍疾疾二十日卒且卒無他言惟以父老弗克飬為恨顯<lb/>
仁名子靑家世居四明之黄甘里曽祖諱三聘祖諱圖南仕<lb/>
宋為秘書校勘官父名景元讀書作文為鄊先生母舒氏娶<lb/>
史氏無子先顯仁五年卒顯仁既卒乃以郷貢進士除書院<lb/>
<pb n="KR4e0006_SBCK_008-13a"/>
山長顕仁生於某年某月某日卒於某年某月某日有詩文<lb/>
若干篇顯仁家甚貧而性耿介寡所與交其平生之最相知<lb/>
者陶凱中立賈執中希賢及基是為銘銘曰<lb/>
行成而不詭學成而不及仕猶有老父而無弱子嗚呼其死<lb/>
自古有此命也匪咎<lb/>
　　　海寧應和卿墓誌銘<lb/>
四明劉顯仁病篤遺言于其叔父景儀以其友人應和卿之<lb/>
墓俾求銘于劉基曰先生知予心信子言且無妄許可於人<lb/>
其為言必當垂於後應君長者生與予交沒予不得誌必属<lb/>
之先生先生當不我遺以不朽我友我其無憾矣夫明日顯<lb/>
<pb n="KR4e0006_SBCK_008-13b"/>
仁卒景儀来致其言嗚呼以顯仁之才之徳予方期其用于<lb/>
世以澤夫人乃弗克遂以死痛何如㢤尚忍銘其友之墓雖<lb/>
然不可辭也遂涕泣而銘之謹按君姓應氏聞禮其名而和<lb/>
卿其字也應與邗晋同本於周武王之穆後因國為氏有二<lb/>
璉者以文章名于漢魏君之所自出也今杭之属州曰海寧<lb/>
鄊曰長平里曰黄崗君之所居也曽祖某祖某父某君之世<lb/>
也鄥氏君之母也沈氏君之妻也曰元亨文彬元善君之子<lb/>
也妙靖適郭某君之女也曰擇曰某某君之孫也幼失母氏<lb/>
育于祖母周以成人君之命于天也勤于田儉于家孝于親<lb/>
睦于鄰不角勢以陵人君之脩于身也故宋咸淳甲戌二月<lb/>
<pb n="KR4e0006_SBCK_008-14a"/>
二十有二日君生之辰也有元至正辛卯五月四日君卒之<lb/>
日也四百六十有五甲子君之夀也海寧州長平里之草營<lb/>
岡君之墓也至正辛卯某月某日塟之日也銘之者栝蒼劉<lb/>
基也銘曰<lb/>
彼夸之頥聲騰毀随此逐之足視忽趾觸弗逐弗夸孰或予<lb/>
加不夭其全夫𣸪何嗟<lb/>
　　　紫虚觀道士吳梅澗墓誌銘<lb/>
栝有高士呉先生諱自福字梅澗舊為呉興人其先評事公<lb/>
感因仕家于栝其子孫遂為栝人五世祖安國故宋釋褐第<lb/>
二人歴官至太常少卿使金國不屈莭高祖挺承莭郎安撫<lb/>
<pb n="KR4e0006_SBCK_008-14b"/>
使司將領𣸪使金國曽祖嗣英迪功郎祖有光父艮之皆不<lb/>
仕先生生而敏慧好清净不從群兒嬉父母甚器異之謂其<lb/>
有仙風道骨稍長遂命入紫虚觀從葉邦彦先生為道士讀<lb/>
道徳黄庭咸通其大㫖及長徳行愈著自逹官貴人以至于<lb/>
市里細民無不敬愛天師正一真人聞其名授號崇徳淸脩<lb/>
凝妙法師玄教宗師亦卑號教門高士金䦨紫衣主領觀事<lb/>
先是觀燬于兵繼作極草率及先生領事乃重脩三清殿建<lb/>
蔵室新作山門既成復建通明寳閣以祗奉昊天上帝其下<lb/>
為演法堂於是觀宇粲新山水為之増氣先生之力也先生<lb/>
性孝友能愛人觀去其居半舍二親在時必日親覲省奉丼<lb/>
<pb n="KR4e0006_SBCK_008-15a"/>
㫖不匱親沒䘮塟皆如禮與其兄相游處毎眷眷不忍舍二<lb/>
弟早死則撫育其孤周恤其空乏無少間其兄之二子能讀<lb/>
書則蚤夜勉之曰吾家世簮纓更值時變門戸寝衰吾巳委<lb/>
身方外不𣸪能力學以續先緒其責實在女女惟勿懈尚克<lb/>
遂吾願既而世昌中乙亥鄊貢世徳中丁亥乙榜如先生志<lb/>
焉先生又自名其室曰知止客至輙邀坐具酒食不極歡不<lb/>
巳同門陳樵隱老病先生躬為奉湯藥侍寝興數歳猶一日<lb/>
及卒為治䘮塟曲盡其情凡其他所為大槩類此故領䄂教<lb/>
門垂五十年大小咸敬服無間言至正十五年冬十月丙申<lb/>
卒年七十有五弟子王君采先先生二年卒於是君采之弟<lb/>
<pb n="KR4e0006_SBCK_008-15b"/>
子梁惟適及惟適之弟子王有大相與奉柩塟于觀之南岡<lb/>
是歲十有一月丁亥日也基年未弱冠時讀書栝城中聞紫<lb/>
虚山水之嘉因從數朋友往㳺之先生先生即束帶出與偕<lb/>
㳺過一所必指曰此某所此舊為某所今為某作於某人實<lb/>
某時無不誠且悉㳺畢登肴速觴主僕皆酣飫乃送至溪滸<lb/>
無毫忽怠慢意基後毎與客往先生輙相待如𥘉盖是時鄊<lb/>
里之稱仁德長者莫不曰吴先生焉丙子之歲基䆠㳺他方<lb/>
不獲復見先生今年春歸栝而先生巳矣不亦傷㢤於是塟<lb/>
巳七月而惟適持世昌状来請銘基既蒙先生知弗敢辭乃<lb/>
為之銘銘曰<lb/>
<pb n="KR4e0006_SBCK_008-16a"/>
惟呉之先自周出弟兄来東開邑國支分蔓延綿厥<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>長沙<lb/>
保民有功績河南治平為苐一前有季英後處黙安棲蒿莱<lb/>
食氷蘖聲華章章在文籍賢良代生莫具述豫章真人純孝<lb/>
徳以扇渡水神輔翼公然飛升當白日於休先生發往蹟保合<lb/>
至真去汚濁收藏精神歸閴寂金蛇守門遘皇極二六益一<lb/>
靈降質龍離于羊牝馬逸大衍之半返冲漠好溪南陵高以<lb/>
蔚少㣲四星光景接其上有松下有栢中有佳城錮以石地<lb/>
乆天長保玄宅<lb/>
　　　吴盂思墓誌銘<lb/>
至正十五年春三月濮陽吴孟思卒其冬十有一月翰林待<lb/>
<pb n="KR4e0006_SBCK_008-16b"/>
制致仕申屠公以子昭来泣拜于劉基巳公乃代之言曰昭<lb/>
之先人以文學出入縉紳間縉紳之士揚名當世者無不與<lb/>
交㳺先生所知也今死而家無貲不能求名于大官請以属<lb/>
先生基居杭時甞與孟思㳺而善故不能讓而誌之曰君諱<lb/>
叡字孟思先世家濮陽譜亡莫詳其系六世祖忠仕宋為殿<lb/>
前司統制官靖康之難從髙宗南渡江始居杭州高祖允昌<lb/>
宋左武大夫忠州防禦使曽祖佐承信郎御前東庫使祖淸<lb/>
成忠郎殿前都指揮使父埴以亰官子弟恩授迪功郎至元<lb/>
十三年宋亡幼主歸命凡趙氏及其臣僚之子姪咸北覲京<lb/>
師迪功與焉留十餘年𣸪歸于杭配王氏生子三人孟思其<lb/>
<pb n="KR4e0006_SBCK_008-17a"/>
長也孟思少好學工翰墨尤精篆隷凡歴代古文𣢾識制度<lb/>
無不考䆒得其要妙下筆𥘉若不經意而動合榘度識者謂<lb/>
吴子行先生趙文敏公不能過也故四方来求書者日衆出<lb/>
輙為好事者邀止止或彌年月去則随所至肩足摩躡孟思<lb/>
悉應接不倦孟思事父母甚孝母王氏先卒越二十有六年<lb/>
而父卒年八十有九家無恒産而䘮塟咸得盡禮二弟皆仰<lb/>
給孟思孟思又好賔客樂周急故金帛日至而籯常無儲是<lb/>
歲以疾卒于崑山州之寓舍年五十有八歸塟于湖州武康<lb/>
縣之封禺山從先域也配徐氏先二十有四年卒至是而合<lb/>
塟焉子一人即昭也孟思為人外不與物忤而内甚剛介所<lb/>
<pb n="KR4e0006_SBCK_008-17b"/>
交多逹官而略無求薦進意自號曰雲濤散人所著述有雲<lb/>
濤萃藁説文續釋集古印譜傳于世銘曰<lb/>
孰成其名而不侈其齡維䝉弗冥以鑠厥貞有悠曷徴昭以<lb/>
斯銘<lb/>
　　　王子明墓誌銘<lb/>
君諱坦字子明姓王氏其先㑹稽人由㑹稽徙栝之䴡水曰<lb/>
玉溪居焉故遂為栝人曽祖森祖祀父傑皆隱不仕守分務<lb/>
本以致蕃𥙿君貌峻整而心坦夷善居室州閭族人無不敬<lb/>
信䏻與人交時賢大夫如胡公汲仲趙公子昻李公仲賔皆<lb/>
相好讀書務知大義常曰士生不獲罪扵親戚鄉黨使得自<lb/>
<pb n="KR4e0006_SBCK_008-18a"/>
娱于一丘一壑足矣寵榮權利非吾願也至正十五年九月<lb/>
日以疾卒年五十有九且卒命其子曰我家世儒者我死女<lb/>
當以時歛葬我母越禮母用釋道士以違聖人教且誣辱我<lb/>
配劉氏先四年卒年五十有七以某年某月日合塟于戴村<lb/>
先塋之側子二人長曰珖其次曰瑾瑾早死君卒之明年君<lb/>
之從弟壎以珖来泣拜于劉基請銘其墓且曰吾兄有才學<lb/>
宜用世澤物乃閟不顯斯為可憾基曰不然洪範稱人之福<lb/>
有五民鮮能兼也今君年六十不滿一不為夭有田宅以足<lb/>
衣食不為貧守巳而不悪扵人不為無徳世治而生世亂而<lb/>
死生不見戈兵而死在正寝不為不幸夫何憾乃為之銘曰<lb/>
<pb n="KR4e0006_SBCK_008-18b"/>
生不勞其形而以善名死不離于否克全弗毀誰如其祉以<lb/>
覃孫子<lb/>
　　　處州路教授吴府君夫人梁氏墓誌銘<lb/>
夫人姓梁氏處州䴡水縣人也五世祖汝嘉宋建炎𥘉知常<lb/>
州武進縣髙宗南渡至常官吏皆散走公獨不去由是見知<lb/>
升通判州事累遷户部侍郎言金人難與和親及東京留守<lb/>
孟庾不可任用忤用事臣意進權户部尚書而諷言者弹之<lb/>
未㡬金果背約孟庾以東京降如其言終寳文閣學士右通<lb/>
議大夫致仕追贈少師爵縉雲郡公曽祖溱宋朝奉郎通判<lb/>
平江府事祖梓父荣國好學有文值世變不仕母蔣氏宋文<lb/>
<pb n="KR4e0006_SBCK_008-19a"/>
林郎常徳府龍陽縣丞昕之女也夫人年二十八嫁為今将<lb/>
仕郞處州路教授呉君虎孫妻吳君先卒卒後二十年是為<lb/>
至正九年而夫人以其年九月壬戌卒年八十十月巳酉祔<lb/>
塟于教授君之墓墓在靑田縣鳴鶴郷之擇山子男二人長<lb/>
士弘次士毅士毅早卒女二人長亦早卒次適葉詵孫男三<lb/>
人支生本生棣生女二人夫人能讀書每暇日必召子孫立<lb/>
堂下講經史大義亹亹不倦故其子若孫皆讀書為儒者銘<lb/>
曰<lb/>
維梁之先因國為姓叔魚師孔侯封千乗統守九江竦著七<lb/>
序政既可稱言亦有緒伯鵉清莭文貞純孝賢良代生可則<lb/>
<pb n="KR4e0006_SBCK_008-19b"/>
可效侃侃夫人少師之孫載其静壹以配儒門儒門有秩淑<lb/>
人是宜兢兢婦道媞媞母儀孝慈既脩壽考以寕詩書之訓<lb/>
子孫是承擇山之原其土孔阜既妥厥靈必大乃後<lb/>
　　　陳處士墓誌銘<lb/>
處士姓陳氏名莘字希尹世爲處州䴡水縣之来儀郷人曽<lb/>
祖某祖某父某皆守分樂善以繼承其家業故世以徳稱于<lb/>
州里至處士而家益𥙿行益謹推餘濟急雖數不吝邑舊有<lb/>
通濟堰漑四鄊民田㡬二千頃遇旱勞壅泄必先出巳資倡<lb/>
事皇慶癸丑水壊堤数十丈鄊人大戚處士竭力昌寒暑董<lb/>
役三年乃完盖未嘗矜其勞焉至順庚午某月某日卒年六<lb/>
<pb n="KR4e0006_SBCK_008-20a"/>
十有一其卒之月日又其生之月日也娶葉氏後十有五年<lb/>
卒年七十有一至正癸巳四月丙辰合塟于其鄊吳院之原<lb/>
子男四人女一人孫男九人曽孫男十人可謂昌盛蕃衍有<lb/>
後也巳銘曰<lb/>
既贏既寕胡為乎公卿位不酬其履多而孫子克緝乃祉垂<lb/>
于萬祀<lb/>
　　　陳司戸墓誌銘<lb/>
故宋平江府司戸叅軍陳公以有元至元三十一年二月癸<lb/>
亥卒塟于䴡水縣和樂鄊太平里曰浯溪大羕之山至正十<lb/>
七年郡人季仁壽始摭其世系行事以為状而靑田劉基為<lb/>
<pb n="KR4e0006_SBCK_008-20b"/>
之誌及銘其誌曰陳氏上世居光州固始縣唐兵部侍郎勲<lb/>
始遷福唐其子孫再世仕閩遂留為閩人至宋有諱敘者㓜<lb/>
以孝聞人稱之曰孝童及長有學行累徵不起敘生岳州教<lb/>
授報報生湖南運使禾累贈金紫光禄大夫位特進公髙祖<lb/>
也是始居龍泉為處州人是生右儒林郞長沙縣丞煇長沙<lb/>
生左承莭郞江東緫領所幹辨公事堉堉生鐩官左宣教郞<lb/>
兩浙西路安撫使司主管書寫機宜文字公父也公諱浩一<lb/>
諱汶字飬浩少孤母夫人葉氏親課之讀書比長通易春秋<lb/>
百家子史知天文暦数之學寳祐丙辰以祖澤𥙷将仕郎趙<lb/>
葵馬光祖交薦授錢塘尉不就景定辛酉吕文徳制置荆湖<lb/>
<pb n="KR4e0006_SBCK_008-21a"/>
辟權鄂州司理咸淳辛未陳仲㣲薦除紹興文學官俱不就<lb/>
後四年甲戍銓授迪功郎平江府司户叅軍時潜説友安撫<lb/>
浙西彊起之未幾以印氏殺人事忤賈丞相遂觧歸鄊里卒<lb/>
年五十有一夫人潘氏葉夫人後司戸十六年卒而夫人奉<lb/>
飬克盡孝道子男四人長椿從仕郞汀州路緫管府知事次<lb/>
梓卿次相卿出為叔父後次松卿早世女二人長適将仕郞<lb/>
廣東道肅政㢘訪司照磨潘弼孫男二人煚杭州路豊衍倉<lb/>
大使燫處州路醫學録曽孫男四人女三人其銘曰昔周大<lb/>
姬女胡公祀虞侯封于陳宛丘是都其後子孫為齊楚大夫<lb/>
因國立氏實蕃實膚閱秦漢魏晋宋齊以祖勳庸徳言代有<lb/>
<pb n="KR4e0006_SBCK_008-21b"/>
不虚覇先開梁王于南隅渉隋唐宋支分蔓敷有自光徙閩<lb/>
来宅括區踵属班聮爲卿爲儒歷世滿五是維司戸未及成<lb/>
人而失所怙服膺母訓不惮勤苦慱貫經史蜚聲庠序而弗<lb/>
競弗求篤信好古薦辟數不就不違母所叅軍小試匪溺簮<lb/>
組不悖法以附勢權臣是忤拂衣長辭歸臥鄊土遂自龍泉<lb/>
移家城府韜光履素和樂詡詡鄰有赤子貧弗能舉我呼俾<lb/>
鞠之卒續厥緒里有墓廬爲強暴奪取我資俾直之爰復乃<lb/>
宇姻巨室乏嗣請後勿與曰鬼不歆異姓敢餒而祖父惟殁<lb/>
先厥母痛摧肝腑幸有子有孫克承克敘俾母壽以康如子<lb/>
與處浯溪之旁其原膴膴其兆孔安其澤孔溥立石鐫銘百<lb/>
<pb n="KR4e0006_SBCK_008-22a"/>
世猶覩<lb/>
　　　䖏州分元帥府同知副都元帥石末公徳政碑頌<lb/>
至正十六年季春月九日予自杭歸至處處父老率其子弟<lb/>
遮道言分元帥府同知副都元帥石末公政徳曰徃微公吾<lb/>
聚巳為墟今微公吾属巳為菹生我者天而活我者公君其<lb/>
知乎予曰然如父老言夏五月豪酋既来納欵父老又率其<lb/>
子弟造于庭言曰石末公邦家之干城庶民之父母也父母<lb/>
鞠子罔不殫厥誠厥子雖冥亦鮮不念覆育恩亶由中惟公<lb/>
有大造于我州肆我民誕軫恤于心曰曷以報公願繪公像<lb/>
于祠且勒石紀公功用示于州人子子孫孫俾勿忘請為之<lb/>
<pb n="KR4e0006_SBCK_008-22b"/>
文予謝弗能父老進曰君以丞相命布宣天子徳威既恊于<lb/>
逺人旌庸録勳當不惮為石末公惠安我民不伐不矜君實<lb/>
知之鍳于庶言式克有徴逹丞相心以勸後人時惟至公予<lb/>
弗敢辞乃敘其實而繼以文謹按公姓石末氏名某舊為契<lb/>
丹人其先御史大夫以黒軍助太祖皇帝開國㓕金為大勳<lb/>
臣有傳在史官四世祖昭毅大將軍事世祖皇帝受命南伐<lb/>
克襄樊有功定爵三品為沿海萬户佩虎符鎮處婺由是居<lb/>
江南好讀書工文章元統中襲爵鎮守處州大得軍民心居<lb/>
數歲以爵讓于弟而退處天台山中至正十二年福建妖賊<lb/>
入處之龍泉處婺大震憲司趣起公領征討事公至龍泉募<lb/>
<pb n="KR4e0006_SBCK_008-23a"/>
鄊兵擊賊走之未幾賊復入慶元公進屯查田使人購其徒<lb/>
為應賊遂撓敗公乗勝掩撃俘斬千計遂復慶元進攻建寕<lb/>
之松溪政和皆克之處州平公乃還歸天台十四年海賊復<lb/>
叛行省憲司又以副元帥起公分府台州公辞不得巳乃命<lb/>
鄊民作保伍團結扼要害使賊不敢輙登岸乃聚糧訓兵以<lb/>
圖進討其夏六月朝廷用舊議立巡海道官所以防賊賊乃<lb/>
復請降帥其属徃衞漕運至京師而妖人黄草堂復扇動黄<lb/>
岩民以報讎為名聚衆搆亂公以計收其渠酋六人斬之餘<lb/>
黨皆散為民台州平行省又<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>公分府處州時處之属縣皆<lb/>
有賊松陽遂昌在上㳺去郡最近冬十月公帥師進討至寳<lb/>
<pb n="KR4e0006_SBCK_008-23b"/>
定而黄壇賊大出焚民居火照山谷公分兵守寳定自将麾<lb/>
下還城而賊巳薄河津欲渡先是沿海軍悉發往江東城中<lb/>
晋者不滿数百人又太半老弱公夜部分居民丁壮出拒戦<lb/>
斬不用命者三人衆乃齊奮賊止不敢渡時沿海軍有自江<lb/>
東逃歸者六十餘人公召謂曰女軰能破賊吾當原女罪皆<lb/>
拜曰諾即遣渡水擊賊賊敗走明日退去處州舊有城後壊<lb/>
不脩遺趾蕪沒無捍蔽故百姓尤恟懼㑹縉雲人又叛從賊<lb/>
焚婺之永康及台之仙居扵是處州四靣戒嚴乃議浚湟築<lb/>
城而官倉庫盡空晝夜經畫勸勉啇賈大家和集其小民俾<lb/>
効力輸貲咸從無違審勢相方啇工度材公悉親之官吏左<lb/>
<pb n="KR4e0006_SBCK_008-24a"/>
右無容私焉由是雖劳而無怨者義兵部長吴成帥衆討縉<lb/>
雲賊中途不進乃大掠民財以歸謀亂城中公測知其意即<lb/>
召與計事縛斬之併捕其黨則皆授兵給號将作矣民大驚<lb/>
以為神十有二月公所募義士合擊松陽賊大破之殺其酋<lb/>
餘衆乞降松陽遂昌悉平今予以行省<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>與公同議招輯事<lb/>
比至而公處置巳各得其當因悉遵公行扵是七縣豪酋相<lb/>
継納欵公之力也人謂公生太平時與縉紳為文墨交㳺彬<lb/>
彬然儒者也及其臨遇事变則智勇奮發<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>不失機撫循士<lb/>
民則仁慈豈弟惠無不及可謂有用之竒才矣觀其鎮一州<lb/>
未及朞月而功効若是使得制方面專且乆盗賊何足平㦲<lb/>
<pb n="KR4e0006_SBCK_008-24b"/>
予既敬公徳又重父老請扵是述輿情而頌之羙既往以期<lb/>
将来也頌曰<lb/>
維木在山愈乆弥長維徳在人愈逺弥光公載世勳来鎮有<lb/>
方佩符桓桓出師洸洸謀先鬼神雷行電翔鏠旗所指百怪<lb/>
走蔵既剪我棘爰固我疆風雨我廬公樹之墻雪霜我膚公<lb/>
𬒳之裳晨昏起居婦拜兒蹡有聚弗暌公賜溥将民愚而靈<lb/>
群祝孔祥祝公于天錫公壽昌如川源源如岳嶈嶈扵千億<lb/>
年悠㢤勿忘<lb/>
連珠<lb/>
　　　擬連珠六十八首<lb/>
<pb n="KR4e0006_SBCK_008-25a"/>
盖聞空谷来風谷不與風期而風自至深山囿木山不與木<lb/>
約而木自生是故福不可徼徳盛則集功不可幸人歸則成<lb/>
盖聞志大業者必擇所任抱大器者必擇所投是以梁江湖<lb/>
不取螬殘之木鈎鯨鯢不適雨盈之溝<lb/>
盖聞急雨之漲可以决山及其息也得坻則止怒馬之奔可<lb/>
以超壑及其憊也歴坎而瘏是以長平之威報在鉅鹿㑹稽<lb/>
之勝終于姑蘇<lb/>
盖聞身無恒守勢窮則屈心無定主情急則親是以失時之<lb/>
言每多謙巳堕井之呼不暇擇人<lb/>
盖聞石不亂玉惟瑊玏為能亂玉梟不混鳯惟鷫鷞為能混<lb/>
<pb n="KR4e0006_SBCK_008-25b"/>
鳳故妖聲冶色君子遠之必嚴偽行辯言聖人懲之必痛<lb/>
盖聞鍳䏻照物翳之以塵則不可照水能澣物淆之以泥則<lb/>
不可澣故身明明斯可以使人明明政緩緩不可以責人緩<lb/>
緩<lb/>
盖聞神龍未雲沕淵淪而無悶凡魚得水罣罔罟而莫知是<lb/>
故聖哲識時以遠悔吝愚䝉競利以冒傾危<lb/>
盖聞物無全材適用為可材無棄用擇可惟長故一目之人<lb/>
可使視凖五毒之石可使潰瘍是以穰苴治師智勇貪愚咸<lb/>
宜其任公輸搆厦棟梁枅梲各得其良<lb/>
盖聞神龍可豢而不能使之去水飛黄可駕而不能使之捕<lb/>
<pb n="KR4e0006_SBCK_008-26a"/>
狸是故舍人之能而強之以其所不能則叛奪人之好而遺<lb/>
之以其不好則離<lb/>
盖聞民情本質文過則偽人道本直慮佚則傾是故聖人制<lb/>
禮因自然之序哲士用智利不息之貞<lb/>
盖聞觀形于聲未必見形求實于名未必得實是故飄風不<lb/>
可以調宫啇巧婦不可以爲家室<lb/>
盖聞物有甘苦嘗之者識道有夷險履之者知是以宴安日<lb/>
乆詰戎兵而聴者忽忽老成人䘮語典刑而聞者嗤嗤<lb/>
盖聞物無專羙用之者貴人有異欲諧之者從故冠纓不可<lb/>
以服鹿而鞿鞚不可以馭龍是以合抱之松無庸於竫人之<lb/>
<pb n="KR4e0006_SBCK_008-26b"/>
國若甕之<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>見棄於躶體之邦<lb/>
盖聞千斤之象不惴虎而惴䑕三寸之蝎不蠧棘而蠧松是<lb/>
以制必取其所畏防必䆒其所容故能不震而威于斧鉞不<lb/>
劳而固于垣墉<lb/>
盖聞國不自富民足則富君不自彊士多則彊故<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉之人<lb/>
庸則士隱而君獨掊克之吏進則民夷而國傷<lb/>
盖聞春原之草㧞盡復生夏厨之蠅驅去還集故時未至不<lb/>
可以彊争勢方来不可以力戢是以善撲火者不迎其烟善<lb/>
防水者不當其急<lb/>
盖聞萬物並育不齊其用而各有用五氣迭運不同其功而<lb/>
<pb n="KR4e0006_SBCK_008-27a"/>
皆成功故良珠夜光不假燄于明燭秋華發彩不争榮於春<lb/>
風<lb/>
盖聞魚無定止淵深則歸鳥無定棲林茂則赴故以道飬賢<lb/>
則四方之民聴聲而来以徳飬民則四方之賢望風而慕<lb/>
盖聞剔大蠧者木必鑿去大姦者國必傷是故剖腹澣腸不<lb/>
如無病决蹯觧腕不若豫防<lb/>
盖聞日月勞其軀而寒暑成君相劳其心而天地位是故宵<lb/>
衣旰食大舜所以致其憂手胼足胝神禹所以忘其貴<lb/>
盖聞仁暴殊途非暴無以為仁之啓怨恩異路非怨無以為<lb/>
恩之資是以赤日流金嘉樹之隂穆若玄氷裂石春陽之德<lb/>
<pb n="KR4e0006_SBCK_008-27b"/>
煦如<lb/>
盖聞制萬變者在乎專察萬㣲者在乎定故衆輻寄身于一<lb/>
轂而衆物納形于一鏡是以人心無貳而鬼神不違王言如<lb/>
綸而兆民悉聴<lb/>
盖聞勢有所梏則小柔可以服大力形有所格則大猛不能<lb/>
破小堅是故食人之虎不能吞一蝟牽羊之綆可以御九犍<lb/>
盖聞太陽未升爝火與流螢並照繁霜未降蕣花與小草同<lb/>
妍是以蛟蜃之市不可以稱有國稊稗之秋不可以言有年<lb/>
盖聞冬華之木春不必實早慧之子年不必壽故良工鑄金<lb/>
忌其踴冶智士懐材貴乎蔵秀<lb/>
<pb n="KR4e0006_SBCK_008-28a"/>
盖聞植善傾悪天道之定好安悪危人性之常是以順天之<lb/>
道則人歸而王逆人之性則天怒而亡故伐罪弔民而周祚<lb/>
延于孫子興徭樹怨而秦禍發于蕭墻<lb/>
盖聞拂雲之松生于一豆之實聳壑之魚穿于一絲之溜是<lb/>
以忽細事者禍必盈輕小敵者亡必驟<lb/>
盖聞善賈者不壅其貨善治者不壅其民故政壅則奸生于<lb/>
國氣壅則瘍生于身是以山澤不壅而雨暘時若天地不壅<lb/>
而人物皆春<lb/>
盖聞大明普照鼢䑕悪其眯目毒霧揚氛蜦蛇喜其得時是<lb/>
以尭舜至仁而三苗不服桀紂極悪而多罪皆歸<lb/>
<pb n="KR4e0006_SBCK_008-28b"/>
盖聞執駭馬者不與並逐救危舟者不與同諠是故止闘而<lb/>
平其氣則争可息聽訟而平其心則事不冤<lb/>
盖聞剪紙為墻不可止暴摶沙為餅不可療飢故姁姁之言<lb/>
終非實惠僕僕之拜徒爾多儀<lb/>
盖聞時有未至非力所及情有未孚非言可親是以見疑之<lb/>
璞三獻而取刖足不鳴之鳥三年而後驚人<lb/>
盖聞人非大聖鮮有全材君欲任賢當如用器惟能避短而<lb/>
庸長乃克奏功而濟事是故驊騮騄駬以之運磨不若蹇驢<lb/>
之能干將莫耶以之刈草不若鈎鎌之利<lb/>
盖聞俗有厚薄運有癈興故去偽就真者盛之兆捨實狗華<lb/>
<pb n="KR4e0006_SBCK_008-29a"/>
者衰之徵是以豔舞妖歌末世所好竒技淫巧先王所懲<lb/>
盖聞理亂絲者必凝其志治亂國者在定其趋是故三軍一<lb/>
心劍閣可以攻㧞四馬齊足孟門可以長驅<lb/>
盖聞能盈而不能謙者雖成必墮知進而不知止者雖得必<lb/>
失是故附蠃以升髙而枯蝜蝂以任重而躓<lb/>
盖聞百㕓之市不畜噬犬八家之井不畜觗牛是故士有悍<lb/>
婦則良友不至國有妬臣則賢士不留<lb/>
盖聞蛭螾之藪神龍不棲蒿荻之區嘉榖不植故秦庭虎視<lb/>
而芝歌逸響于啇山周嶧鳥鳴而紫氣流光于西極<lb/>
盖聞物有凖則心為權衡非定静之有素必紛拏而起争是<lb/>
<pb n="KR4e0006_SBCK_008-29b"/>
故坐舟視星當察其曷轉執斗較斛當審其孰平<lb/>
盖聞奔馬之輪拳石礙之而格迅川之水束草投之則凝是<lb/>
以一星見變能使九服同災一脉爽和能使百體俱病<lb/>
盖聞淵之深者流必緩聲之大者響必悠是故政以漸成則<lb/>
民不駭俗以漸變則功不偷<lb/>
盖聞植嘉糓必以糞壤鑄洪鍾必以土型故物無心賤而賤<lb/>
不可輕是以海納汚然後成其大君納衆然後保其榮<lb/>
盖聞大器非一人之私大事非獨力所建是故利不及衆所<lb/>
以起天下之争爵不求賢所以萃天下之怨<lb/>
盖聞心有所憂當儆於事事有所害當慎於爲故愚人畏病<lb/>
<pb n="KR4e0006_SBCK_008-30a"/>
而常病智士防危而不危<lb/>
盖聞驕者謟之招故謟集而賢路塞暴者貪之使故暴用而<lb/>
怨府開是以榮夷操軸而若神之嚴棄社稷以如莾来革秉<lb/>
權而如燬之室與珠玉以同灰<lb/>
盖聞明鏡照膽不啓隴廉之顔長劍柱頥不稱佋僥之服是<lb/>
以狂歌之士遺世若草莱茹芝之老比身如鴻鵠<lb/>
盖聞嗜有所專則姦從而入長有所属則惑由之生故狥功<lb/>
利者不虞謟詐溺鬼神者獨覺形聲<lb/>
盖聞暴於物者衆志之所誅妨於衆者輿情之所疾是以虎<lb/>
狼堕穽仁者見之而不憐枳棘當道行者過之而必詰<lb/>
<pb n="KR4e0006_SBCK_008-30b"/>
盖聞截牛之角而呼為豕則雖庸必駭染鷺之毛而指為鴉<lb/>
則雖愚必疑故欺心之言秪足以招天下之恠掩耳之噪適<lb/>
足以致天下之嗤<lb/>
盖聞丼雨祈祈不起断根之木長風烈烈難行折舵之舟故<lb/>
渭濵星殞孔明力殚于興漢洛都鼎震萇弘志屈于扶周<lb/>
盖聞天不掩慝而神人之道不睽君不忌言則上下之情無<lb/>
蔽是故周史陳詩而八百其年秦令禁語而一二其世<lb/>
盖聞天下有道則貴者勞而賤者佚天下無道則貴者佚而<lb/>
賤者劳是以弼亮惟寅而萬姓恊睦姻婭膴仕而四方繹騷<lb/>
盖聞無輿馬者不耻徒歩無魚肉者不厭莱羔故性為欲汨<lb/>
<pb n="KR4e0006_SBCK_008-31a"/>
則亂心爲物動則争是以絶外交則可以守淡泊專内視則<lb/>
可以全淳精<lb/>
盖聞虎之躍也必伏乃厲鵠之舉也必拊乃髙是故學必潜<lb/>
心然後可以有得藝能時習然後不爲徒劳<lb/>
盖聞龍涎螺甲以臭爲香苦鹵酸梅用爽作味是以五氣交<lb/>
感善調則收駿功五材相成善用則獲羙利<lb/>
盖聞穴蟻不知飄風巢鳥不知湧溜是故閥閲之子患不識<lb/>
稼穡之艱難山林之士患不識禮法之去就<lb/>
盖聞方石不可以爲磨直木不可以爲輪故至情有時而當<lb/>
隱正論有時而不陳是以明夷利貞箕子以之處巳危行言<lb/>
<pb n="KR4e0006_SBCK_008-31b"/>
孫尼父以之誨人<lb/>
盖聞大亨不以有鼎鼐而棄釜鬵大祭不以有犠牲而遺臡<lb/>
醢是故馬服將趙而破秦用許歴之言子房佐漢而勝楚由<lb/>
董公之啓<lb/>
盖聞蠖屈求伸非終於屈龍潜或躍匪固于潜是故勾踐事<lb/>
吴乃成姑蘇之舉夷吾佐覇曷問檻車之嫌<lb/>
盖聞隂陽之用道妙所憑剛柔之變鬼神所蟄故陽有闔而<lb/>
隂有開剛可潰而柔可立是以玄冥廪冽而水結成氷赤熛<lb/>
熺炎而金流為汁<lb/>
盖聞以殺止殺聖人之不得巳以暴易暴悍夫之無所成故<lb/>
<pb n="KR4e0006_SBCK_008-32a"/>
牧野倒戈而三軍之役不再隂陵失路而百戰之功盡傾<lb/>
盖聞知風莫過於老駝識路莫逾於老馬是以家有老僕則<lb/>
故物不委諸途國有老臣則舊章不求之野<lb/>
盖聞道有窮通非智可勝名有得䘮非力可成故無願乎外<lb/>
不必其身之絶謗無求於物不必其言之果行<lb/>
盖聞譎不可恃人覺則窮偽不可長情見而極是以剪綵爲<lb/>
葩不可以受風雨畫布爲凾不可以當戈㦸<lb/>
盖聞侏㒧之舌可習而変矇瞍之目難滌而明故教可行於<lb/>
質近而道難化乎性成是以御龍之智不能訓猿以禮神農<lb/>
之聖不能服豕而耕<lb/>
<pb n="KR4e0006_SBCK_008-32b"/>
盖聞有形之器欲虚惟虚則可以納理無形之理欲實惟實<lb/>
則可以充器是故性無不誠然後能主一心心無不明然後<lb/>
能應萬事<lb/>
盖聞救天下之紛紛者不拘細故成天下之亹亹者不矜小<lb/>
功是故剸爛肉不為利刃貫躶體不為良弓<lb/>
盖聞積倉之家獨喜㐫歳舞法之吏不樂淸朝故民由此困<lb/>
而俗由此澆是以去奢尚儉明君所以弭邪侈澄心省事哲<lb/>
王所以淸煩囂<lb/>
太師誠意伯劉文成公集卷之八<hi>終</hi>
</p>
<p>
</p>
  </div>
</body>
</text>
</TEI>
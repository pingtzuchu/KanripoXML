<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_002-1a"/>
太師誠意伯劉文成公集卷之二<lb/>
　　　　　　　　　　　　　　　後學䴡水何鏜編校<lb/>
　郁離子<lb/>
　　　千里馬<lb/>
郁離子之馬孳得駃騠焉人曰是千里馬也必致諸内廐郁<lb/>
離子悦從之至京師天子使太僕閱方貢曰馬則良矣然非<lb/>
冀産也寘之扵外牧南宮子朝謂郁離子曰熹華之山寔維<lb/>
帝之明都爰有紺羽之䧿菢而弗朋惟天下之鳥惟鳳爲能<lb/>
屣其形扵是道鳳之道志鳳之志思以鳳之鳴鳴天下爽鳩<lb/>
見而謂之曰子亦知夫木主之與土偶乎上古聖人以木主<lb/>
<pb n="KR4e0006_SBCK_002-1b"/>
事神後世乃易以土偶非先王之念慮不周扵今之人也苟<lb/>
求諸心誠不以貌肖而今反之矣今子又以古反之弗鳴則<lb/>
巳嗚必有戾卒鳴之咬然而成音拂梧桐之枝入扵青雲激<lb/>
空穴而殷巖<graphic n="KR3156" url="https://raw.githubusercontent.com/kanripo/KR-Gaiji/master/images/KR3156.png" mimeType="image/png"/>松杉栢楓莫不振柯而和之横體竪目之聽<lb/>
之者亦莫不蠢蠢焉熈熈焉鷔聞而大愓畏其挻巳也使鷚<lb/>
䜛之于王母之使曰是䧿而竒其音不祥使䲰日逐之進幽<lb/>
昌焉䧿委羽于海濵鶝鶔遇而射之中脰幾死今天下之不<lb/>
内吾子之不爲幽昌而爲䧿也我知之矣<lb/>
郁離子憂湏麋進曰道之不行命也夫子何憂乎郁離子曰非爲是<lb/>
也吾憂夫航滄溟者之無舵工也夫滄溟波濤之所積也風雨之所岀<lb/>
<pb n="KR4e0006_SBCK_002-2a"/>
也鯨鯢蛟蜃扵是乎集夫其負鋒鋋而含鋩鍔者孰不有所<lb/>
俟今弗慮也且夕有動子将安所適乎湏麋曰昔者太冥主<lb/>
不周河洩于其岫且<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>老童過而惴之謂太冥曰山且<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>太<lb/>
冥怒以為妖言老童退又以語其臣其臣亦怒曰山豈有<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>
乎有天地則有吾山天地<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>山乃<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>耳欲兵之老童愕而走<lb/>
無幾康回過焉弗肅又弗防也康回怒以頭觸其山山之骨<lb/>
皆水裂土隤于淵沮焉太冥逃客死于崑崙之墟其臣皆亡<lb/>
厥家今吾子之憂老童也其若之何戚之次且謂郁離子曰<lb/>
子何為其垂垂也與子非有願欲扵今之人也何為其然也<lb/>
郁離子仰天歎曰小子焉知予㢤戚之次且曰昔周之婭冶<lb/>
<pb n="KR4e0006_SBCK_002-2b"/>
子早䘮其父政屬于家僮沸用賄扵是家日迫将改父之舊<lb/>
其父之老不可僮群詢而出之其母禁之僮曰老人不知死<lb/>
而弗自靖也夫以其父之老與其母之言且不聽也而况扵<lb/>
䟽逺之人乎憂之何𥙷秪自痗也郁離子曰吾聞天之将雨<lb/>
也穴蟻知之野之将霜也草蟲知之知之扵将萌而避之扵未至<lb/>
故或徙焉或蟄焉不虚其知也今天下無可徙之地可蟄之<lb/>
土矣是為人而不如蟲也詩不云乎匪鶉匪鳶翰飛戾天匪<lb/>
鱣匪鮪潜逃于淵言其無所徃也吾何為而不憂㢤戚之次<lb/>
且曰昔者孔子以天縱之聖而不得行其道㒹沛窮厄無所<lb/>
不至然亦無徃而不自得不為無益之憂以毀其性也是故<lb/>
<pb n="KR4e0006_SBCK_002-3a"/>
君子之生扵世也為其所可為不為其所不可為而巳若夫<lb/>
吉㐫禍福天實司之吾何為而自孽㢤<lb/>
郁離子謂執政曰今之用人也徒以具數與抑亦以為良而<lb/>
倚以圖治與執政者曰亦取其良而用之耳郁離子曰若是<lb/>
則相國之政與相國之言不相似矣執政者曰何謂也郁離<lb/>
子曰僕聞農夫之為田也不以羊負<graphic n="KR2771" url="https://raw.githubusercontent.com/kanripo/KR-Gaiji/master/images/KR2771.png" mimeType="image/png"/>賈子之治車也不以<lb/>
豕驂服知其不可以集事恐為其所敗也是故三代之取士<lb/>
也必學而後入官必試之事而能然後用之不問其系族惟<lb/>
其賢不鄙其側陋今風紀之司耳目所寄非常之選也儀服<lb/>
云乎㢤言語云乎㢤乃不公天下之賢而悉取諸世胄昵近<lb/>
<pb n="KR4e0006_SBCK_002-3b"/>
之都那豎為之是愛國家不如農夫之田賈子之車也執政<lb/>
者許其言而心忤之<lb/>
工之僑得良桐焉斵而為琴弦而鼓之金聲而玉應自以為<lb/>
天下之美也獻之太常使國工視之曰弗古還之工之僑以<lb/>
歸謀諸<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>工作㫁紋焉又謀諸篆工作古窽焉匣而理諸土<lb/>
朞年出之抱以適市貴人過而見之易之以百金獻諸朝樂<lb/>
官傳視皆曰希世之珍也工之僑聞之歎曰悲㢤世也豈獨<lb/>
一琴㢤莫不然矣而不早圖之其與亡矣遂去入于宕冥之<lb/>
山不知其所終<lb/>
王孫濡謂郁離子曰子知荆巫之鬼乎荆人尚鬼而崇祠巫<lb/>
<pb n="KR4e0006_SBCK_002-4a"/>
與鬼爭神則隱而卧其偶鬼弗知其誰為之也乃<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>于其郷<lb/>
郷之老徃祠見其偶之卧醮而起焉鬼見以為是卧我者也<lb/>
歐之踣而死今天下之卧弗可起矣而不避焉無益秪取尤<lb/>
耳<lb/>
郁離子曰一指之寒弗燠則及扵其手足一手足之寒弗燠<lb/>
則周扵其四體氣<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>之相貫也忽扵㣲而至大故疾病之中<lb/>
人也始扵一腠理之不知或知而忽之也遂至于不可救以<lb/>
死不亦悲夫天下之大亡一邑不足以為損是人之常言也<lb/>
一邑之病不救以及一州由一州以及一郡及其甚也然後<lb/>
傾天下之力以救之無及扵病而天下之筋骨䟽矣是故天<lb/>
<pb n="KR4e0006_SBCK_002-4b"/>
下一身也一身之肌肉腠理血<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>之所至舉不可遺也必不<lb/>
得巳而去則瓜甲而巳矣窮荒絶徼聖人以瓜甲視之雖無<lb/>
所不愛而捐之可也非若手足指之不可遺而視其受病以<lb/>
及于身也故治天下者惟能知其孰為身孰為瓜甲孰為手<lb/>
足指而不逆施之則庶幾乎弗悖矣<lb/>
楚太子以梧桐之實養梟而兾其鳳鳴焉春申君曰是梟也<lb/>
生而殊性不可易也食何與焉朱英聞之謂春申君曰君知<lb/>
梟之不可以食易其性而為鳯矣而君之門下無非狗偷䑕<lb/>
竊亡賴之人也而君寵榮之食之以玉食薦之以珠履将望<lb/>
之以國士之報以臣觀之亦何異乎以梧桐之實養梟而兾<lb/>
<pb n="KR4e0006_SBCK_002-5a"/>
其鳯鳴也春申君不寤卒爲李園所殺而門下之士無一人<lb/>
能報者<lb/>
周厲王使芮伯帥師伐戎得良馬焉将以獻于王芮季曰不<lb/>
如捐之王欲無厭而多信人之言今以師歸而獻馬焉王之<lb/>
左右必以子獲爲不止一馬而皆求扵子子無以應之則将<lb/>
嘵于王王必信之是賈禍也弗聽卒獻之榮夷公果使有求<lb/>
焉弗得遂譛諸王曰伯也隠王怒逐芮伯君子謂芮伯亦有<lb/>
罪焉爾知王之瀆貨而啓之芮伯之罪也<lb/>
燕王好烏庭有木皆巢烏人無敢觸之者爲其能知吉凶而<lb/>
司禍福也故凡國有事惟烏鳴之聽烏得寵而矜客至則群呀<lb/>
<pb n="KR4e0006_SBCK_002-5b"/>
之百鳥皆不敢集也扵是大夫國人咸事烏烏攫腐以食腥<lb/>
于庭王厭之左右曰先王之所好也一夕有鴟止焉烏群聣<lb/>
而附之如其類鴟入謼于宫王使射之鴟死烏乃呀而啄之<lb/>
人皆醜之<lb/>
穆天子得八駿以造王母歸而伐徐偃王㓕之乃立天閑内<lb/>
外之廐八駿居天閑食粟日石其次乗居内廐食粟日八斗<lb/>
又次居外廐食粟日六斗其不企是選者爲散馬散馬日食<lb/>
粟五斗又下者爲民馬弗齒于官牧以造父爲司馬故天下<lb/>
之馬無遺良而上下其食者莫不丼心焉穆王崩造父卒八<lb/>
駿死馬之良駑莫能差然後以産區焉故兾之北土純色者<lb/>
<pb n="KR4e0006_SBCK_002-6a"/>
為上乗居天閑以駕王之乗輿其厖為中乗居内廏以備乗<lb/>
輿之闕戎事用之兾及濟河以北居外廏諸侯及王之公卿<lb/>
大夫及使于四方者用之江淮以南為散馬以遞傳服百役<lb/>
大事弗任也其士食亦視馬高下如造父之舊及夷王之季<lb/>
年盗起内廏之馬當服戎事則皆飽而驕聞鉦鼓而辟易望<lb/>
斾而走乃參以外廏二廏之士不相能内廏曰我乗輿之驂<lb/>
服也外廄曰爾食多而用寡其奚以先我爭而聞于王王及<lb/>
大臣皆右内廏既而與盗遇外廏先盗北内廏又先上以為<lb/>
功扵是外廏之士馬俱懈盗乗而攻之内廏先奔外廏視而<lb/>
弗捄亦奔馬之高足<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>首者盡没王大懼乃命出天閑之馬<lb/>
<pb n="KR4e0006_SBCK_002-6b"/>
天閑之馬實素習吉行乃言于王而召散馬散馬之士曰戎<lb/>
事尚力食充則力彊今食之倍者且不克荷吾儕力少而恒<lb/>
勞懼弗肩也王内省而慙慰而遣之且命與天閑同其食而<lb/>
廪粟不繼虚名而巳扵是四馬之足交于野朢粟而取農不<lb/>
得植其老羸皆殍而其壮皆逸入于盜馬如之王無馬不能<lb/>
師天下蕭然<lb/>
蜀賈三人皆賣藥于市其一人專取良計入以為出不虚價<lb/>
亦不過取嬴一人良不良皆取焉其價之賤貴惟買者之欲<lb/>
而隨以其良不良應之一人不取良惟其多賣則賤其價請<lb/>
益則益之不較扵是爭趨之其門之限月一易歲餘而大富<lb/>
<pb n="KR4e0006_SBCK_002-7a"/>
其兼取者趨稍緩再朞亦富其專取良者肆日中如宵旦食<lb/>
而昬不足郁離子見而歎曰今之為士者亦若是夫昔楚鄙<lb/>
三縣之尹三其一廉而不獲于上官其去也無以僦舟人皆<lb/>
咲以為癡其一擇可而取之人不尤其取而稱其能賢其一<lb/>
無所不取以交于上官子吏卒而賔富民則不待三年舉而<lb/>
任諸綱紀之司雖百姓亦稱其善不亦恠㢤<lb/>
北郭氏之老卒僮僕爭政室壞不修且壓乃召公謀之請粟<lb/>
曰未間女姑自食役人告飢涖事者弗白而求賄弗與卒不<lb/>
白扵是衆工皆憊恚執斧鑿而坐㑹天大雨霖歩廊之柱折<lb/>
兩廡既圯次及于其堂乃用其人之言出粟具饔餼以集工<lb/>
<pb n="KR4e0006_SBCK_002-7b"/>
曰惟所欲而與弗靳工人至視其室不可支則皆辭其一曰<lb/>
向也吾飢請粟而弗得今吾飽矣其二曰子之饔餲矣弗可<lb/>
食矣其三曰子之室腐矣吾無所用其力矣則相率而逝室<lb/>
遂不葺以圯郁離子曰北郭氏之先以信義得人力致富甲<lb/>
天下至其後世一室不保何其忽也家政不脩權歸下隷賄<lb/>
賂公行以失人心非不幸矣<lb/>
閼逢敦牂之歲戎事大舉有薦瓠里子宓扵外閫者曰瓠里<lb/>
先生實知兵可将也聘至瓠里子過郁離子辤且請言焉郁離<lb/>
子仰天歎曰嗟乎悲㢤是舉也忠矣而獨不為先生計㢤瓠<lb/>
里子曰何謂也郁離子曰昔者秦始皇帝東巡使徐市入海<lb/>
<pb n="KR4e0006_SBCK_002-8a"/>
求三神蓬萊之山請舶弗予予之葦筏辭曰弗任秦皇帝使<lb/>
謁者譲之曰人言先生之有道也寡人聽之而必求舶也則<lb/>
不惟人皆可徃也寡人亦能徃矣而焉事先生爲㢤徐市無<lb/>
以應退而私具舟載其童男女三千人宅海島而國焉秦皇<lb/>
帝留連海濱待徐市不至不得三神山而歸殂于沙丘今之<lb/>
用事者皆肉食吾恐先生之請舶而得葦茷也旣而果不用<lb/>
瓠里子<lb/>
郁離子曰治天下者其猶醫乎醫切<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>以知證審證以爲方<lb/>
證有隂陽虚實<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>有浮沉細大而方有汗下𥙷瀉針灼湯齊<lb/>
之法參苓薑桂麻黄芒硝之藥隨其人之病而施焉當則生<lb/>
<pb n="KR4e0006_SBCK_002-8b"/>
不當則死矣是故知證知<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>而不善為方非醫也雖有扁鵲<lb/>
之識徒嘵嘵而無用不知證不知<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>道聽塗説以為方而語<lb/>
人曰我能醫是賊天下者也故治亂政也紀綱<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>也道徳政<lb/>
刑方與法也人才藥也夏之政尚忠殷承其敝而救之以質<lb/>
殷之政尙質周承其敝而救之以文秦用酷刑苛法以箝天<lb/>
下天下苦之而漢承之以寛大守之以寜壹其方與證對其<lb/>
用藥也無舛天下之病有不瘳者鮮矣<lb/>
郁離子以言忤于時為用事者所惡欲殺之大臣有薦其賢<lb/>
者惡之者畏其用颺言毀諸庭庭立者多和之或問和之者<lb/>
曰若識其人乎曰弗識而皆聞之矣或以告郁離子郁離子<lb/>
<pb n="KR4e0006_SBCK_002-9a"/>
笑曰女几之山乾鵲所巢有虎出于樸蔌鵲集而噪之鴝鵒<lb/>
聞之亦集而噪鵯鶋見而問之曰虎行地者也其如子何㢤<lb/>
而噪之也鵲曰是嘯而生風吾畏其顛吾巢故噪而去之問<lb/>
扵鴝鵒鴝鵒無以對鵯鶋笑曰鵲之巢木末也畏風故忌虎<lb/>
爾穴居者也何以噪為<lb/>
郁離子曰民猶沙也有天下者惟能摶而聚之耳堯舜之民<lb/>
猶以<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>摶沙無時而解故堯崩百姓如䘮考妣三載四海遏<lb/>
宻八音非威驅而令肅之也三代之民猶以膠摶沙雖有時<lb/>
而融不釋然離也故以子孫傳數百年必有無道之君而後<lb/>
衰又繼而得賢焉則復興必有大無道如桀與紂而人有賢<lb/>
<pb n="KR4e0006_SBCK_002-9b"/>
聖諸矦如啇湯周武王者間之而後亡其無道未如桀紂者<lb/>
不亡無道如桀紂而無賢聖諸侯適丁其時而間之者亦不<lb/>
亡覇世之民猶以水摶沙其合也若不可開猶水之氷然一<lb/>
旦消釋則渙然離矣其下者以力聚之猶以手摶沙拳則合<lb/>
放則散不求其聚之之道而以責于民曰是頑而好叛嗚呼<lb/>
何其不思之甚也<lb/>
平原君患盗誅之不能禁或曰更賞之足則戢矣虞卿曰不<lb/>
可先王立賞罰以勸懲善惡衰世之政也雖㣲猶足以激其<lb/>
趨故賞禁僭罰禁濫縣衡以稱之猶懼其不平也而况敢逆<lb/>
施之乎夫民之輕禁以逞欲如水之决必有所自求而塞之<lb/>
<pb n="KR4e0006_SBCK_002-10a"/>
斯可矣今此之不塞而力遏其流至于不能制乃不省其闕<lb/>
而欲矯以逆先王之法度是猶欲止水而去其防也其庸有<lb/>
瘳乎夫民有欲而無厭者也節以制之猶或踰焉盜而獲賞<lb/>
利莫大矣利之所在民必趨焉趨而禁之是貳政也趨而不<lb/>
禁人盡盗矣是鼓亂也不臧孰甚焉平原君豁然而寤起再<lb/>
拜受敎盡散其私財以濟貧之申明舊章而重購以賞獲盗<lb/>
者扵是趙盗皆走之燕道不拾遺虞卿之敎也<lb/>
州之庸問扵郁離子曰雲山出也而山以之靈煙火出也而<lb/>
火以之畜不亦異哉郁離子曰善哉問夫人之用智者亦猶<lb/>
是也夫智人出也善用之猶山之出雲也不善用之猶火之<lb/>
<pb n="KR4e0006_SBCK_002-10b"/>
出煙也韓非囚秦鼂錯死漢煙出火也<lb/>
　　　魯般<lb/>
郁離子之市見壞宅而哭之慟或曰是猶可葺與郁離子曰<lb/>
有魯般王爾則可也而今亡矣夫誰與謀之吾聞宅壞而棟<lb/>
不撓者可葺今其棟與梁皆朽且折矣舉之則覆不可觸巳<lb/>
不如姑仍之則甍桷之未解者猶有所附以待能者苟振而<lb/>
摧之将歸咎于葺者弗可當也况葺宅必新其材間其蠧腐<lb/>
其外完而中潰者悉屏之不束椽以為楹不斵柱以為椽其<lb/>
取材也惟其良不問其所産楓柟松栝杉櫧柞檀無所不收<lb/>
大者為棟為梁小者為杙為栭曲者為枅直者為楹長者為<lb/>
<pb n="KR4e0006_SBCK_002-11a"/>
榱短者為梲非空中而液身者無所不用今醫閭之大木竭<lb/>
矣䂓矩無恒工失其度斧鋸刀鑿不知所裁桂樟柟櫨剪為<lb/>
槱薪雖有魯般王爾不能輙施其巧而况扵無之乎吾何為<lb/>
而不悲也<lb/>
青丘之山九尾之狐居焉将作妖求髑髏而戴之以拜北斗<lb/>
而儌福于上帝遂徃造共工之臺以臨九丘九丘十藪之狐<lb/>
畢集登羽山而人舞焉有老狽見而謂之曰若之所戴者死<lb/>
人之髑髏也人死肉腐而為泥枯骨存焉是為髑髏髑髏之<lb/>
無知與瓦礫無異而其腥穢瓦礫之所不有不可戴也吾聞<lb/>
鬼神好馨香而悦明徳腥臊穢惡不可聞也而况敢以瀆上<lb/>
<pb n="KR4e0006_SBCK_002-11b"/>
帝帝怒不可犯也弗悔若必受烈禍行未至閼伯之墟獵人<lb/>
邀而伐之攅弩以射其戴髑髏者九尾之狐死聚羣狐而焚<lb/>
之沮三百仞三年而臰乃熄<lb/>
漢愍帝之季年東都大旱野草皆焦昆明之池竭洛巫謂其<lb/>
父老曰南山之湫有靈物可起也父老曰是蛟也弗可用也<lb/>
雖得雨必有後憂衆曰今旱極矣人如坐爐炭朝不謀夕其<lb/>
睱計後憂乎乃召洛巫與如湫禱而起之酒未畢三奠蛟蜿<lb/>
蜓出有風隨之颼颼然山谷皆殷有頃雷雨大至木盡㧞弥<lb/>
三日不止伊洛瀍澗皆溢東都大困始悔不用其父老之言<lb/>
郁離子曰螢之為明㣲㣲也昬夜得之可以炤物取而寘諸<lb/>
<pb n="KR4e0006_SBCK_002-12a"/>
燭下則<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>然亡矣燭亦明矣哉而不䏻不晦扵月也太陽出<lb/>
矣月之明又安在哉故狗制狐豹制狗虎制豹狻猊制虎魏<lb/>
吳晋宋齊梁陳隋之君惟其不當漢祖之時也使其在漢祖之<lb/>
時不敢與布越伍而况䏻南面哉是故湯武不作而後有桓<lb/>
文桓文不作而後有秦秦之王適逢六國之皆庸君故有賢<lb/>
人弗䏻用而秦之間得行嗚呼豈秦之䏻㢤<lb/>
或問勝天下之道曰在徳何以勝徳曰大徳勝小徳小徳勝<lb/>
無徳大徳勝大力小徳敵大力力生敵徳生力力生扵徳天<lb/>
下無敵故力者勝一時者也徳愈乆而愈勝者也夫力非吾<lb/>
力也人各力其力也惟大徳為䏻得羣力是故徳不可窮而<lb/>
<pb n="KR4e0006_SBCK_002-12b"/>
力可困人言五伯之假仁義也或曰是何足道哉郁離子曰<lb/>
是非仁人之言也五伯之時天下之亂極矣稱諸侯之徳無<lb/>
以加焉雖假而愈扵不能故聖人有取也故曰誠勝假假勝<lb/>
無天下之至誠吾不得見矣得見假之者亦可矣<lb/>
郁離子曰甚矣仁義之莫彊扵天下也五伯假之而猶足以<lb/>
維天下而獲天下之顯名而况扵出之以忠行之以信者㢤<lb/>
今人談仁義以口間取其一二無拂扵其欲者時行焉将以<lb/>
賈譽也及其弗獲則舉仁義以為迂而舍之至于死弗寤哀<lb/>
哉<lb/>
齊湣王既取燕㓕宋遂伐趙侵魏南惡楚西絶秦交示威諸<lb/>
<pb n="KR4e0006_SBCK_002-13a"/>
侯以求為帝平原君問于魯仲連曰齊其成乎魯仲連笑曰<lb/>
成哉臣竊悲其為象虎也平原君曰何謂也魯仲連曰臣聞<lb/>
楚人有患狐者多方以捕之弗獲或敎之曰虎山獸之雄也<lb/>
天下之獸見之咸讋而亡其神伏而俟命乃使作象虎取虎<lb/>
皮蒙之出于牗下狐入遇焉啼而踣他日豕暴于其田乃使<lb/>
伏象虎而使其子以戈掎諸衢田者呼豕逸于莾遇象虎而<lb/>
反奔衢獲焉楚人大喜以象虎為可以皆服天下之獸矣扵<lb/>
是野有如馬𬒳象虎以趨之人或止之曰是駮也真虎且不<lb/>
䏻當徃且敗弗聽馬雷呴而前攫而噬之顱磔而死今齊實<lb/>
象虎而燕與宋狐與豕也弗戒諸侯其無駮乎明年望諸君<lb/>
<pb n="KR4e0006_SBCK_002-13b"/>
以諸侯之師入齊湣王為淖齒所殺<lb/>
蟾蜍㳺于泱瀼之澤蚵蚾以其族見喜其類巳也欲與俱入<lb/>
月使鼁<graphic n="KR1434" url="https://raw.githubusercontent.com/kanripo/KR-Gaiji/master/images/KR1434.png" mimeType="image/png"/>呼之問曰彼何食曰彼宅于月中身棲桂樹之隂<lb/>
餐㤗和之淳精吸風露之華滋他無所食也蚵蚾曰若是則<lb/>
予不能從矣予處泱瀼之中一日而三飽予焉能從彼單棲<lb/>
于泬漻枵其胃腸而吸飲風露乎問其食不對鼁<graphic n="KR1434" url="https://raw.githubusercontent.com/kanripo/KR-Gaiji/master/images/KR1434.png" mimeType="image/png"/>復命使<lb/>
返而窺之則方據溷而食其蛆<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>糞汁而飲之滿腹然後出<lb/>
肭肭然鼁<graphic n="KR1434" url="https://raw.githubusercontent.com/kanripo/KR-Gaiji/master/images/KR1434.png" mimeType="image/png"/>返曰彼之食溷蛆與糞汁也一日不可無也而<lb/>
焉䏻從子蟾蜍蹙額而咍曰嗚呼予何罪乎而生與此物類<lb/>
也<lb/>
<pb n="KR4e0006_SBCK_002-14a"/>
郁離子曰豺之智其出扵庶獸者乎嗚呼豈獨獸哉人之無<lb/>
知也亦不如之矣故豺之力非虎敵也而獨見焉則避及其<lb/>
朋之來也則相與掎角之盡虎之力得一豺焉未暇顧其後<lb/>
也而掎之者至矣虎雖猛其奚以當之長平之役以四十萬<lb/>
之衆投戈甲而受死惟其智之不如豺而巳<lb/>
　　　玄豹<lb/>
石羊先生謂郁離子曰嗚呼世有欲盖而彰欲抑而揚欲揜<lb/>
其明而播其聲者不亦異乎郁離子喟然歎曰子不見夫南<lb/>
山之玄豹乎其始也䵳䵳耳人莫之知也霧雨七日不下食<lb/>
以澤其毛而成其文文成矣而復欲忌何其蚩也是故縣黎<lb/>
<pb n="KR4e0006_SBCK_002-14b"/>
之玉處頑石之中而潜于幽谷之底其壽可以與天地俱也<lb/>
無故而舒其光使人矚而駭之扵是乎椎鑿來而扄鐍發矣<lb/>
桂樹之輪囷詰樛與栲櫪奚異而斧斤尋之不憚阻逺者何也<lb/>
以其香之達也故曰欲人之不見莫若䀛其明欲人之不知<lb/>
莫若瘖其聲是故鸚鵡縶于䏻言蜩蠠獲于善鳴樗以惡而<lb/>
免割<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>以苦而不烹何如翳子之燁燁而返子之㝠㝠乎石<lb/>
羊先生悵然乆之曰惜乎予聞之晚也<lb/>
南山之隈有大木羣蟻萃焉穿其中而積土其外扵是木朽<lb/>
而蟻日蕃則分處其南北之柯蟻之垤瘯如也一日野火至<lb/>
其處南者走而北處北者走而南不能走者漸而遷于火所<lb/>
<pb n="KR4e0006_SBCK_002-15a"/>
未至巳而俱爇無遺者<lb/>
東南之美有荆山之麝臍焉荆人有逐麝者麝急則抉其臍<lb/>
投諸莾逐者趨焉麝因得以逸令尹子文聞之曰是獸也而<lb/>
人有弗如之者以賄亡其身以及其家何其知之不如麝耶<lb/>
子㳺為武城宰郭門之垤有<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>遷其巢扵墓門之表墓門之<lb/>
老以告曰<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>知天将雨之鳥也而驟遷其巢邑其大水乎子<lb/>
㳺曰諾命邑人悉具舟以俟居數日水果大至郭門之垤沒<lb/>
而雨不止水且及于墓門之表<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>之巢翹翹然徘徊長唳莫<lb/>
知其所處也子㳺曰悲㢤是亦有知矣惜乎其未逺也<lb/>
西郭子僑與公孫詭隨渉虚俱為㣲行昬夜踰其鄰人之垣<lb/>
<pb n="KR4e0006_SBCK_002-15b"/>
鄰人惡之坎其徃來之涂而置溷焉一夕又徃子僑先墮于<lb/>
溷弗言而招詭隨詭隨從之墮欲呼子僑掩其口曰勿言俄<lb/>
而渉虚至亦墮子僑乃言曰我欲其無相咥也君子謂西郭<lb/>
子僑非人也巳則不慎自取汚辱而包藏禍心以䧟其友其<lb/>
不仁甚矣<lb/>
蒼筤之山溪水合流入于江有道士築于其上以事佛甚謹<lb/>
一夕山水大出漂室廬塞溪而下人騎木乗屋號呼求救者<lb/>
聲相連也道士具大舟躬蓑笠立水滸督善水者繩以俟人<lb/>
至即投木索引之所存活甚衆平旦有獸身没波濤中而浮<lb/>
其首左右盻若求救者道士曰是亦有生必速救之舟者應<lb/>
<pb n="KR4e0006_SBCK_002-16a"/>
言徃以木接上之乃虎也始則矇矇然坐而舐其毛比及岸<lb/>
則瞠目眂道士躍而攫之仆地舟人奔救道士得不死而重<lb/>
傷焉郁離子曰哀㢤是亦道士之過也知其非人而救之非<lb/>
道士之過乎雖然孔子曰觀過斯知仁矣道士有焉<lb/>
豢龍先生采藥于山有老父坐石上揖之不起豢龍先生拱<lb/>
而立頃之老父仰而嘘俯而凝其神玉如也頷而笑曰子欲<lb/>
采藥乎余亦采藥者也今子雖采藥而未知藥也知藥莫若<lb/>
我豢龍先生跪曰願受敎老父曰坐吾語子中黄之山有藥<lb/>
焉龍鱗而鳳葩玉質而金英宵納月彩晨晞日精宅厚坤以<lb/>
為家澡沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>之流榮其味不苦不酸其性不熱不寒淡如也<lb/>
<pb n="KR4e0006_SBCK_002-16b"/>
淳如也其名曰芝得而服之壽考以康百病不生皥皥熈熈<lb/>
躋于泰寜而五百年一遇之太行之山有草焉丹荑而紫㽔<lb/>
根如伏龍葉如翠翹葱葱萋萋蔚茂以齊其名曰參得而服<lb/>
之老者耉少者壽病者巳尫者起而三百年一遇之南條之<lb/>
山有草焉性温而和味芳以辛馥馥芬芬香氣襲人其名曰<lb/>
术得而服之飬精益神救死扶生去疾除根瘴癘莫干寢興<lb/>
以安而百年一遇之岣嶁之山有木焉碧幹而瓊枝綠葉菁<lb/>
菁上拂穹青下臨層崖霜雪灑之而不凝赤日過之而不炎<lb/>
其馨菲菲其味如飴鬼魅畏之避不敢窺其名曰桂煑而服<lb/>
之可以祛百邪消毒滛扶陽抑隂歛眞歸元岷山之隂有草<lb/>
<pb n="KR4e0006_SBCK_002-17a"/>
焉葉如翠眊根如團金味如人膽禀性酷烈不䏻容物名曰<lb/>
黄良煑而服之推去百惡破㿂觧結無穢不滌煩痾毒熱一<lb/>
掃無迹如司㓂之殛殘賊之二物也有病乃服無病者不服<lb/>
也故有弗用用必中隂谷有草状如黄精背陽而生入口口<lb/>
裂着肉肉潰名曰鉤吻雲夣之隰有草其状如葵葉露滴人<lb/>
流為瘡痍刻骨絶筋名曰㫁腸之草之二草者但有殺人之<lb/>
能而無愈疾之功吾子其慎擇之㢤無求美弗得而為形似<lb/>
者所誤豢龍先生愀然而悲頋求老人巳不知其所之矣<lb/>
梓謂棘曰爾何為乎脩脩而不掦櫹櫹而無所容幽樛扵灌<lb/>
莾之中翳朽籜而不見太陽不巳痗乎吾幹竦穹崖梢拂九<lb/>
<pb n="KR4e0006_SBCK_002-17b"/>
陽根入九隂日月過而留其暉風雨㑹而流其滋鵷雛翠鸞<lb/>
朝夕和鳴暖靄晴嵐山蒸澤烘結為祥雲五色備象八音成<lb/>
聲絢為文章抱日浮光蔚兮若濯錦出蜀江粲兮若春葩曜<lb/>
都房是以匠石見而愛之期以為明堂之棟梁言既棘倚風<lb/>
而嘯振條而吟曰美矣哉吾聞之冶容色者侮之招麗服飾<lb/>
者盗之招多才䏻者忌之招今子之美冠群超倫名彰于時<lb/>
泰運未開構厦無人吾憂子之不得為明堂之棟梁而剪為<lb/>
黄腸與腐肉同歸于冥冥之鄉雖欲見太陽其可得乎吾長<lb/>
不盈㝷大不踰指扶踈屈律不文不理天不卑之以材而賜<lb/>
之以刺使人不敢樵禽不敢萃故雖無子之美而亦無子之<lb/>
<pb n="KR4e0006_SBCK_002-18a"/>
憂則吾之所得多矣吾又安所求哉<lb/>
宋王欲使熊蟄父為司馬熊蟄父辭宋王謂𣏌離曰薄諸乎<lb/>
吾将以為太宰𣏌離曰臣請試之旦日之熊蟄父氏不遇遇<lb/>
其僕于逵為道王之意其僕曰小人不䏻知也然嘗聞之南<lb/>
海之島人食蛇北㳺于中國腊蛇以為糧之齊齊人館之厚<lb/>
客喜侑主人以文镻之修主人吐舌而走客弗喻為其薄也<lb/>
戒皂臣求王虺以致之今王與大夫無亦猶是與𣏌離慚而<lb/>
退<lb/>
郁離子學道于藐乾羅子冥授化鐡為金之術遂徃入九折<lb/>
之山得躍冶之鋼而錬之以左目取火于太陽右目取水扵<lb/>
<pb n="KR4e0006_SBCK_002-18b"/>
太隂驅役雷風收拾鬼神以集于黄中渾渾肧肧如珠在胎<lb/>
焜焜熒熒如日将升仙人皆仰之矣山鬼窺而慄焉嘯其徒<lb/>
謀之曰有怪女知之乎若不早圖而待其成悔無及矣乃使<lb/>
<graphic n="KR4057" url="https://raw.githubusercontent.com/kanripo/KR-Gaiji/master/images/KR4057.png" mimeType="image/png"/>與　撓之百端不䏻破乃羣號而訴諸帝曰天生物而賦<lb/>
之形與性壽夭貴賤司命掌之弗可移也夫是謂之天常今彼<lb/>
将以智奪之以竊天權弗可假也帝怒命方伯宵鼓之以狵<lb/>
鞟之鞴鐡躍弗可止遂不能成金<lb/>
石羊先生謂郁離子曰子不知予之憂乎郁離子曰何為其<lb/>
不知也曰何以知之曰周人有好姣服者有不足扵其心則<lb/>
忸怩而不置必易而後慊一日有所之𬒮涅而弗知也揚揚<lb/>
<pb n="KR4e0006_SBCK_002-19a"/>
而趨樂甚其友半途而指之涅則惋而嗟攝而搔之涅去而<lb/>
跡在其心妯妯然五歩而六視不成行而復鄭子陽好其妻<lb/>
其妻美而額靨蔽之以翟三年未之見一夕而禠其翟見焉<lb/>
則快然不樂申旦而不寐其妻雖以翟蔽之終不好矣故隂<lb/>
谷之木生于嵌巖之下終年不見日月之光而不怨者不知<lb/>
天之有日月也梧丘之野人種稻以爲食歲儲舊而待新新<lb/>
未嘗不敢竭其舊旦日之畝視其禾皆頴而且栗喜而歸曰<lb/>
新可期矣則皆發其舊與其人飽之舊且盡而新未熟不勝<lb/>
其觖望與其子及妻更徃而迭視蹊其畝而禾愈青是非禾<lb/>
之返青也望之者切也荆人有走虎而捐其子者以爲虎巳<lb/>
<pb n="KR4e0006_SBCK_002-19b"/>
食之矣弗求矣人有見而告之曰爾子在盍速求之弗信采<lb/>
薪者以歸子之他日遇而爭之其子弗識矣趙王之太子病<lb/>
召醫緩醫緩至曰病革矣非萬金之藥弗可問之曰是必得<lb/>
代之赭荆之玉岣嶁之沙禺同青蛉之空曽青崑崙之紫白<lb/>
英合浦之珠蜀之犀三韓之寳龜毉無閭之珣玕琪合永鉛<lb/>
而錬之一年而和二年而成三年而金粟生則取而埋諸土<lb/>
中又三年而服之斯可以起矣淳于公聞而笑之曰誠㢤所<lb/>
謂醫緩矣荘子之齊見餓人而哀之餓者從而求食荘子曰<lb/>
吾巳不食七日矣餓者吁曰吾見過我者多矣莫我哀也哀<lb/>
我者惟夫子向使夫子不不食其能哀我乎豢龍先生謂石<lb/>
<pb n="KR4e0006_SBCK_002-20a"/>
羊子曰徃予泝于江十日而風恒從西來及還而沿又十日<lb/>
而風恒從東來從者恚而泣予唏之曰天有風主為予汝乎<lb/>
何為泣也<lb/>
　　　靈丘丈人<lb/>
靈丘之丈人善養蜂歲收蜜數百斛蠟稱之扵是其富比封<lb/>
君焉丈人卒其子繼之未朞月蜂有舉族去者弗恤也歲餘<lb/>
去且半又歲餘盡去其家遂貧陶朱公之齊過而問焉曰是<lb/>
何昔者之熇熇而今日之凉凉也其隣之叟對曰以蠭請問<lb/>
其故對曰昔者丈人之養<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>也園有廬廬有守刳木以為蠭<lb/>
之宫不鏬不　其置也䟽宻有行新舊有次坐有方牖有鄉<lb/>
<pb n="KR4e0006_SBCK_002-20b"/>
五五為伍一人司之視其生息調其暄寒鞏其構架時其墐<lb/>
發蕃則從之析之寡則與之裒之不使有二王也去其　蟊<lb/>
蚍蜉彌其土蜂蠅豹夏不烈日冬不凝澌飄風吹而不摇淋<lb/>
雨沃而不漬其取蜜也分其蠃而巳矣不竭其力也於是故<lb/>
者安新者息丈人不出户而收其利今其子則不然矣園廬<lb/>
不葺汙穢不治燥濕不調啓閉無節居處臲卼出入障礙而<lb/>
蜂不樂其居矣及其乆也蛅蟖同其房而不知螻螘鑚其室<lb/>
而不禁鷯鳭掠之于白日狐狸竊之于昬夜莫之察也取蜜<lb/>
而巳又焉得不凉凉也哉陶朱公曰噫二三子識之為國有<lb/>
民者可以鍳矣<lb/>
<pb n="KR4e0006_SBCK_002-21a"/>
郁離子曰刑威令也其法至于殺而生人之道存焉赦徳令<lb/>
也其意在乎生而殺人之道存焉書曰刑期于無刑又曰眚<lb/>
災肆赦此先王之心也是故制刑期于使民畏刑有必行民<lb/>
知犯之之必死也則死者鮮矣赦者所以矜惷愚宥過誤知<lb/>
罪不避而輙原焉是啓僥倖之心而敎人犯也至于禍稔惡<lb/>
積不得巳而誅之是以恩為穽也然則赦令卒不可行與曰<lb/>
法有二有古今之通禁有一代之私禁古今之通禁惡逆也<lb/>
殺人傷人及盗之類也而釋勿治是代之為則也一代之私<lb/>
禁茶塩錢幣之類也民無以為生而官不能恤扵是乎有犯<lb/>
雖難以為常原情而貸之可也<lb/>
<pb n="KR4e0006_SBCK_002-21b"/>
濟隂之賈人渡河而亡其舟棲于浮苴之上號焉有漁者以<lb/>
舟徃救之未至賈人急號曰我濟上之巨室也能捄我予爾<lb/>
百金漁者載而升諸陸則予十金漁者曰向許百金而今予<lb/>
十金無乃不可乎賈人勃然作色曰若漁者也一日之獲幾<lb/>
何而驟得十金猶為不足乎漁者黯然而退他日賈人浮吕<lb/>
梁而下舟薄干石又覆而漁者在焉人曰盍救諸漁者曰是<lb/>
許金而不酬者也立而觀之遂沒郁離子曰或稱賈人重財<lb/>
而輕命始吾不信而今知有之矣張子房謂漢王曰秦将賈<lb/>
人子可㗖也抑所謂習與性成者與此陶朱公之長子所以死<lb/>
其弟也孟子曰故術不可不慎也信㢤<lb/>
<pb n="KR4e0006_SBCK_002-22a"/>
衞懿公好禽見觝牛而悦之祿其牧人如中士寗子諌曰不<lb/>
可牛之用在耕不在觗觝其牛耕必廢耕國之本也其可廢<lb/>
乎臣聞之君人者不以欲妨民弗聽扵是衞牛之觗者賈十<lb/>
倍扵耕牛牧牛者皆釋耕而敎觝農官弗能禁弼有馬生駒<lb/>
不䏻走而善鳴公又悦而納諸廐寗子曰是妖也君不窹國<lb/>
必亡夫馬齊力者也鳴非其事也邦君為天牧民設官分職<lb/>
以任其事廢事失職厥有常刑故非事之事君不舉焉杜其<lb/>
源也妖之興也人實召之自今以徃衞國必多不耕之夫不<lb/>
織之婦矣君必悔之又弗聽明年狄伐衞衞侯将登車而御<lb/>
失其轡将戦士皆不䏻執弓矢遂敗于滎澤㓕懿公<lb/>
<pb n="KR4e0006_SBCK_002-22b"/>
髬耏問于赤羽雕曰盜日殺而日多何也赤羽雕曰未也而<lb/>
今方多耳髬耏曰何若是甚也赤羽雕曰乗子之車循子之<lb/>
軌天下之生将盡為盗髬耏曰請聞之赤羽雕曰昔者蠪蚳<lb/>
暴扵岷嶓之間蜀王使相回帥師伐之畏弗進作土門而壁<lb/>
焉其士卒日食于民民瘵弗堪扵是五丁鑿山以出于江之<lb/>
源擒蠪蚳殺之相回聞蠪蚳之死也毀壁而出取其尸以為<lb/>
功曰我之徒兵實殺之五丁怒殺相回排大彭而壅之江江<lb/>
水逆流覆王宫王升木而號化為杜䳌今天下之治盜者皆<lb/>
相回也民不甘餧肉于蠪蚳也能無洩五丁之怒者乎<lb/>
晉靈公好狗築狗圈于曲沃衣之繡嬖人屠岸賈因公之好<lb/>
<pb n="KR4e0006_SBCK_002-23a"/>
也則夸狗以悦公公益尚狗一夕狐入于綘宮驚㐮夫人㐮<lb/>
夫人怒公使狗摶狐弗勝屠㟁賈命虞人取他狐以獻曰狗<lb/>
實獲狐公大喜食狗以大夫之爼下令國人曰有犯吾狗者<lb/>
刖之扵是國人皆畏狗狗入市取羊豕以食飽則曵以歸屠<lb/>
岸賈氏屠岸賈大獲大夫有欲言事者不因屠岸賈則狗羣<lb/>
噬之趙宣子将諌狗逆而拒諸門弗克入他日狗入苑食公<lb/>
羊屠岸賈欺曰趙盾之狗也公怒使殺趙盾國人救之宣子<lb/>
出奔秦趙穿因衆怒攻屠岸賈殺之遂弒靈公于桃園狗散<lb/>
走國中國人悉禽而烹之君子曰甚矣屠岸賈之為小人也<lb/>
譝狗以蠱君卒亡其身以及其君寵安足恃㢤人之言曰蠧<lb/>
<pb n="KR4e0006_SBCK_002-23b"/>
蟲食木木盡則蟲死其如晉靈公之狗矣<lb/>
瓠里子自吳歸粤相國使人送之曰使自擇官舟以渡送者<lb/>
未至扵是舟泊于滸者以千數瓠里子欲擇之而不能識送<lb/>
者至問之曰舟若是多也惡乎擇對曰甚易也伹視其敝蓬<lb/>
折櫓而破颿者即官舟也從而得之瓠里子仰天歎曰今之<lb/>
治政其亦以民為官民與則愛之者鮮矣宜其敝也<lb/>
楚王好安陵君安陵君用事景睢邀江乙使言于安陵君曰<lb/>
楚國多貧民請以雲夣之田貸之耕以食無使失所安陵君<lb/>
言于王而許之他日見景子問其入之數景子曰無之安陵<lb/>
君愕曰吾以子為利扵王而言焉乃以與人而為恩乎景雎<lb/>
<pb n="KR4e0006_SBCK_002-24a"/>
失色而退語其人曰國危矣志利而忘民危之道也<lb/>
衞靈公怒彌子瑕抶出之瑕懼三日不敢入朝公謂祝鮀曰<lb/>
瑕也懟乎子魚對曰無之公曰何謂無之子魚曰君不觀夫<lb/>
狗乎夫狗依人以食者也主人怒而抶之嘷而逝及其欲食<lb/>
也葸葸然復來忘其抶矣今瑕君狗也仰扵君以食者也一<lb/>
朝不得扵君則一日之食矌焉其何敢懟乎公曰然㢤<lb/>
　　　瞽瞶<lb/>
郁離子曰自瞽者樂言巳之長自瞶者樂言人之短樂言巳<lb/>
之長者不知巳樂言人之短者不知人不知巳者無所見不<lb/>
知人者無所聞無見者謂之瞽無聞者謂之瞶人有耳目而<lb/>
<pb n="KR4e0006_SBCK_002-24b"/>
見聞有所不及恒思所以聦明之猶懼其蔽塞也而况扵自<lb/>
瞽自瞶乎瞽且聵而以欺人曰予知且䏻然而不䘮者蔑之<lb/>
有也<lb/>
郁離子曰諱者欺之媒乎矜者謟之宅乎媒以招之宅以納<lb/>
之姦其不至乎故舟必漏也而後水入焉土必濕也而後苔<lb/>
生焉姦人伺隙以圖進其身奚暇為人國家計㢤故因其矜<lb/>
也而施之謟因其諱也而投以欺然後昭然知其為謟與欺<lb/>
而弗之拒也由是而貫貫而後寵生焉寵生慕慕生效夫姦<lb/>
人之得志扵人國家也一且不䏻堪也而况扵慕效之相承<lb/>
乎腐肉之致蠅非特盡其肉而巳也蠅生蛆而蛆復為蠅蠅<lb/>
<pb n="KR4e0006_SBCK_002-25a"/>
蛆相生而不窮夫何以當之是故君子之修慝辨惑如良醫<lb/>
之治疾也鍼其膏肓絶其根源然後邪淫不生茍知謟與欺<lb/>
之䏻䘮人心亡人國也屏其媒壊其宅姦者熄矣<lb/>
瓠里子之艾謂其大夫曰日君之左服病獸人曰得生馬之<lb/>
血以飲之可起也君之圉人使求僕之驂僕難未與也大夫<lb/>
曰殺馬以活馬非人情也夫何敢瓠里子曰僕亦竊有疑焉<lb/>
雖然亦既知君之心矣願因而有所請僕聞有國者必以農<lb/>
耕而兵戦也農與兵孰非君之民㢤故兵不足則農無以為<lb/>
衞農不足則兵無以為食兵之與農猶足與手不可以獨無<lb/>
也今君之兵暴扵農而君不禁農與兵有訟則農必左耕者<lb/>
<pb n="KR4e0006_SBCK_002-25b"/>
困矣是見手而不見足也今君之圉人見君之不可無服而<lb/>
不見僕之不可無驂也昔者陳胡公之元妃大姬好舞扵是<lb/>
宛丘之人皆㧞其桑而植桞僕竊為君畏之<lb/>
宋王偃惡楚威王好言楚之非旦日視朝必詆楚以為笑且<lb/>
曰楚之不䏻若是甚矣吾其得楚乎群臣和之如出一口扵<lb/>
是行旅之自楚適宋者必搆楚短以為容國人大夫傳以達<lb/>
于朝狃而揚遂以楚為果不如宋而先為其言者亦惑焉扵<lb/>
是謀伐楚大夫華犨諌曰宋之非楚敵也舊矣猶犪牛之扵<lb/>
鼢䑕也使誠如王言楚之力猶足以十宋宋一楚十十勝不<lb/>
足以直一敗其可以國試乎弗聽遂起兵敗楚師于頴上王<lb/>
<pb n="KR4e0006_SBCK_002-26a"/>
益逞華犨復諌曰臣聞小之勝大也幸其不吾虞也幸不可<lb/>
常勝不可恃兵不可玩敵不可侮侮小人且不可况大國乎<lb/>
今楚懼矣而王益盈大懼小盈祻其至矣王怒華犨出奔齊<lb/>
明年宋復伐楚楚人伐敗之遂㓕宋<lb/>
越王燕群臣而言吳王夫差之亡也以殺子胥故群臣未應<lb/>
大夫子餘起而言曰臣甞之東海矣東海之若㳺于青渚禺<lb/>
彊㑹焉介鱗之從者以班見䕫出鼈延頸而笑䕫曰爾何笑<lb/>
鼈曰吾笑爾之蹻躍而憂爾之踣也䕫曰我之蹻躍不猶爾<lb/>
之䟤跛乎且我之用一而爾用四四猶不爾持也而笑我乎<lb/>
故跋之則贏其肝曵之則毀其腹終日匍匐所行幾許爾胡<lb/>
<pb n="KR4e0006_SBCK_002-26b"/>
不自憂而憂我也今王殺大夫種而走范蠡四方之士掉首<lb/>
不敢南顧越無人矣臣恐諸侯之笑王者在後也王黙然<lb/>
即且與蝁遇于疃蝁褰首而逝即且追之蹁旋焉繞之蝁迷<lb/>
其所如則呀以待即且攝其首身弧屈而矢發入其肮食其<lb/>
心齧其䏿出其尻蝁死不知也他日行扵煁見蛞蝓欲取之<lb/>
蚿謂之曰是小而毒不可觸也即且怒曰甚矣爾之欺予也<lb/>
夫天下之至毒莫如蛇而蛇之毒者又莫如蝁蝁噬木則木<lb/>
翳齧人獸則人獸斃其烈猶火也而吾入其肮食其心𦵔鮓<lb/>
其腹腸醉其血而飽其膋三日而醒融融然夫何有扵一寸<lb/>
之虵蝡乎鼔其足而凌之蛄蝓舒舒焉曲直其角煦其沬以<lb/>
<pb n="KR4e0006_SBCK_002-27a"/>
俟之即且黏而顛欲走則足與湏盡解解䏰䏰而卧為螘所<lb/>
食<lb/>
楚有養狙以為生者楚人謂之狙公旦日必部分衆狙于庭<lb/>
使老狙率以之山中求草木之實賦什一以自奉或不給則<lb/>
加鞭箠焉群狙皆畏苦之弗敢違也一日有小狙謂衆狙曰<lb/>
山之果公所樹與曰否也天生也曰非公不得而取與曰否<lb/>
也皆得而取也曰然則吾何假扵彼而為之役乎言未既衆<lb/>
狙皆窹其夕相與伺狙公之寢破柵毀柙取其積相携而入<lb/>
于林中不復歸狙公卒餒而死郁離子曰世有以術使民而<lb/>
無道揆者其如狙公乎惟其昏而未覺也一旦有開之其術<lb/>
<pb n="KR4e0006_SBCK_002-27b"/>
窮矣<lb/>
蒙人衣狻猊之皮以適壙虎見之而走謂虎為畏巳也返而<lb/>
矜有大志明日服狐裘而徃復與虎遇虎立而睨之怒其不<lb/>
走也叱之為虎所食邾婁子泛于河中流而溺水渦喣而出<lb/>
之得壼以濟岸以為天祐巳也歸而不事魯又不事齊魯人<lb/>
伐而分其國齊弗救君子曰無畏者禍之本乎惟有徳可以<lb/>
受天祥祥不妄集聖人實有之猶内省而懼畏其不能勝也<lb/>
而况敢自祥乎非祥而以為祥䘮其心矣其能免乎<lb/>
郁離子謂姬獻曰吾甞㳺汝泗之間見叢祠焉其中為天仙<lb/>
其左右為鬼伯天仙之祠香燭之外無物而鬼伯之祠擊鐘<lb/>
<pb n="KR4e0006_SBCK_002-28a"/>
烹羶明膏火窮晝夜今子之庭無雨暘寒暑皆如市鵝羊鴨<lb/>
雞之聲啞嚄嘈囋不得聞人語吾隱子之不能為天仙而為<lb/>
鬼伯也明年而敗于匏瓜之墟姬獻死焉<lb/>
有獻陵鯉于啇陵君者以為龍焉啇陵君大悦問其食曰螘<lb/>
啇陵君使豢而擾之或曰是陵鯉也非龍也啇陵君怒抶之<lb/>
扵是左右皆懼莫敢言非龍者遂從而神之啇陵君觀龍龍<lb/>
卷屈如丸倐而伸左右皆佯驚稱龍之神啇陵君又大悦徙<lb/>
居之宫中夜穴甓而逝左右走報曰龍用壮今果穿石去矣<lb/>
啇陵君視其跡則悼惜不巳乃飬螘以伺兾其復來也無何<lb/>
天大雨震電真龍出焉啇陵君謂為豢龍來矢螘以邀之龍<lb/>
<pb n="KR4e0006_SBCK_002-28b"/>
怒震其宮啇陵君死君子曰甚矣啇陵君之愚也非龍而以<lb/>
為龍及其見真龍也則以陵鯉之食待之卒震以死自取之<lb/>
也<lb/>
冥谷之人畏日恒穴土而居隂有蛇焉䏻作霧謹事之出入<lb/>
憑焉扵是其國晝夜霧巫紿之曰吾神巳食日矣日亡矣遂<lb/>
信以為天無日也乃盡廢其穴之居而處塏羲和氏之子之<lb/>
崦過焉謂之曰日不亡也今子之所翳者霧也霧之氛可以<lb/>
晦日景而焉䏻亡日日與天同其乆者也惡乎亡吾聞之隂<lb/>
不勝陽妖不勝正蛇隂妖也鬼神之所詰雷霆之所射也今<lb/>
乗天之用否而逞其姦又因人之譌以憑其妖妖其能乆乎<lb/>
<pb n="KR4e0006_SBCK_002-29a"/>
夫穴子之常居也今以譌致妖而棄其常居蛇死霧必散日<lb/>
之赫其可當乎國人謀諸巫巫恐洩其紿遂沮之未朞月雷<lb/>
殺其蛇蛇死而霧散冥谷之人相呴而槁<lb/>
粤人有采山而得菌其大盈箱其葉九成其色如金其光四<lb/>
照以歸謂其妻子曰此所謂神芝者也食之者仙吾聞仙必<lb/>
有分天不妄與也人求弗能得而吾得之吾其仙矣乃沐浴<lb/>
齊三日而烹食之入嚥而死其子視之曰吾聞得仙者必蜕<lb/>
其骸人為骸所累故不得仙今吾父蜕其骸矣非死也乃食<lb/>
其餘又死扵是同室之人皆食之而死郁離子曰今之求生<lb/>
而得死者皆是之類乎故張罔以逐禽使無所逃而獲非不<lb/>
<pb n="KR4e0006_SBCK_002-29b"/>
知而不避者也設食而機之則其獲也皆非知之而不避者<lb/>
也南方有鳥五采而象鳳名曰昭明其性好亂故出則天下<lb/>
起兵西方有獸斑文而象虎名曰騶虞其性好仁故出則天<lb/>
下偃兵其不知者莫不以為鳳與虎也今天下之人孰不曰<lb/>
予有知也由此觀之逺矣<lb/>
太師誠意伯劉文成公集卷之二終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_017-1a"/>
太師誠意伯劉文成公集卷之十七<lb/>
　　　　　　　　　　　　　　　後學䴡水何鏜編校<lb/>
　　五言絶句<lb/>
　　　題梅屏二絶<lb/>
樹杪過流星輕霜落半庭踈花與孤客相對一青燈<lb/>
獨酌梅花下憐花與鬢同折花還挿鬢顛倒笑東風<lb/>
　　　題小畫<lb/>
庭前緑荷葉香氣濃扵酒踈雨忽飛来的皪明珠走<lb/>
　　　春晚<lb/>
踈雨随風過輕寒薄暮歸猶憐數花朶辛苦駐春輝<lb/>
<pb n="KR4e0006_SBCK_017-1b"/>
　　　遣興<lb/>
扵越三年客思家一百旬如何今夜月却憶鏡湖春<lb/>
　　　歲晏<lb/>
歲晏悲風急空江白晝隂黄蘆與紅蓼無䖏不傷心<lb/>
　　　途中見去鴈<lb/>
昔與鴈同歸今来鴈北飛殷勤祝過鴈来徃莫相違<lb/>
　　　漫成<hi>九首</hi>
春暁正堪睡嫌他牎上明無端雙楚雀又向屋頭鳴<lb/>
明月圓復缺春風去不来涙随花雨落點點在蒼苔<lb/>
昨夜三更裏還鄉夣却成朦朧半驚覺連喚小兒名<lb/>
<pb n="KR4e0006_SBCK_017-2a"/>
日暮庭隂合斜陽復照簷不禁風絮亂寂寞掩重簾<lb/>
病身勞應接長日掩雙扉燕子來何晚春歸寒未歸<lb/>
炎赫迎新節綈𫀆洗未乾那知一夜雨更作九秋寒<lb/>
萱草花空發丁香子又生浮雲無䖏所孤月不湏明<lb/>
淚為看花落愁因對酒多良辰不再得衰莫欲如何<lb/>
望帝千年魄聲聲是淚流空庭無竹樹省得一春愁<lb/>
　　　題墨竹<lb/>
風梢舞空烟露葉滴晴月折取寄情人感此歲寒節<lb/>
　　六言絶句<lb/>
　　　題山水小畫二首<lb/>
<pb n="KR4e0006_SBCK_017-2b"/>
鄂渚輕舟未發瀟湘倦客多愁可恨一江春水無情日夜東<lb/>
流<lb/>
碧草桃源路断紫芝啇嶺雲深髙樹月明啼鴂一聲一度傷<lb/>
心<lb/>
　　　題畫竹<lb/>
葉間重露猶滴林表寒烟未開想見沅湘江上月明環佩歸<lb/>
来<lb/>
　　七言絶句<lb/>
　　　題畫梅<lb/>
夭桃䏻紫杏䏻紅滿靣塵埃怯晚風争似羅浮山磵底一枝<lb/>
<pb n="KR4e0006_SBCK_017-3a"/>
清冷月明中<lb/>
　　　讀史有感<lb/>
千古懐沙恨逐臣章䑓遺事最酸辛可憐日暮高唐夣繞盡<lb/>
行雲不到秦<lb/>
　　　分贓䑓<lb/>
突兀髙臺絫土成人言暴客此分贏飲泉清節今寥落可但<lb/>
梁山獨擅名<lb/>
　　　漫成<lb/>
階下青苔砌上莎春深烟雨自相和幽蘭生在空山裏縱有<lb/>
清香柰爾何<lb/>
<pb n="KR4e0006_SBCK_017-3b"/>
　　　春雨三絶句<lb/>
春雨和風細細来園林取次發枯荄古墻芳草無生䖏一滴<lb/>
還成一點苔<lb/>
翠麥黄花爛熳春蒼顔皓首别離人相㸔一咲渾成夢又見<lb/>
汀洲老白蘋<lb/>
一雨如膏五日泥長烟不散草萋萋殷勤分付墻邉柳為挽<lb/>
流鶯自在啼<lb/>
　　　秋興二首<lb/>
嫋嫋西風起白蘋妖紅媚緑㸔成塵九衢車馬如流水盡是<lb/>
邯郸夣裏人<lb/>
<pb n="KR4e0006_SBCK_017-4a"/>
梁間燕子去悠悠絡緯寒螿管領秋誰遣荘周化胡蝶不勝<lb/>
憔悴為花愁<lb/>
　　　題梧桐折枝翎毛圖<lb/>
瓊柯碧葉两參差又是西風白露時鳯鳥不来嘉實晚小禽<lb/>
㗸上最髙枝<lb/>
　　　題竹根小禽圖<lb/>
竹露無聲墜碧柯小禽相對啄秋莎江湖鴈鶩肥梁稻矰<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>
連天雨霧多<lb/>
　　　題畫猫<lb/>
碧眼烏圓食有魚仰㸔胡蝶坐階除春風漾漾吹花影一任<lb/>
<pb n="KR4e0006_SBCK_017-4b"/>
東郊䑕化鴽<lb/>
　　　過閩關<lb/>
天上絲綸啓玊封歡聲雷動八州同閩江渺渺通炎海添作<lb/>
恩波到日東<lb/>
　　　題竹木石圖<hi>二首</hi>
凌霜傲雪無人問拂水梢雲意自閑願就姮娥借明月卧㸔<lb/>
鸞鳯舞空山<lb/>
古木蕭森傍水隈鳯凰飛去不飛回披烟細㸔蒼莨葉知是<lb/>
湘君涙濕来<lb/>
　　　題蟹<hi>二首</hi>
<pb n="KR4e0006_SBCK_017-5a"/>
殻闘犀凾手闘兵沙堤潮落可橫行稲根香軟蘆根羙未斍<lb/>
江山酒興生<lb/>
擁劒横行氣象豪渾疑縑素是波濤䏻令吻角流饞沬莫向<lb/>
牎前咤老饕<lb/>
　　　題枯木圖<lb/>
幹排風雨三千尺根老氷泉八百年不用江頭喚元緒何妨<lb/>
湖上識神仙<lb/>
　　　題陳太𥘉畫扇<lb/>
炎天玉爍水銀流琴上薰風可觧憂不負吾皇麟趾意只今<lb/>
誰是冨民侯<lb/>
<pb n="KR4e0006_SBCK_017-5b"/>
　　　詠史<lb/>
姦雄盗竊幸傾危只道冥冥便可欺想得民心思漢日正當<lb/>
楊子劇秦時<lb/>
　　　遣興<lb/>
一炷清香一卷書此身安䖏是吾廬緑槐翠栢宜長日門外<lb/>
何湏長者車<lb/>
　　　題明皇幸蜀圖<lb/>
斜陽慘淡照霓旗石棧縈紆㒒馬羸想得林間子䂓鳥断崖<lb/>
青壁亦相随<lb/>
裂帛聲中發禍機白華歌㫁草菲菲可憐蜀道三軍恨不記<lb/>
<pb n="KR4e0006_SBCK_017-6a"/>
他年武惠妃<lb/>
　　　題柯敬仲墨竹<lb/>
蒼龍倒掛不入地回首却攀雲上天夜深雲散明月出化作<lb/>
脩篁舞翠烟<lb/>
　　　移梅亭<lb/>
貫石稍雲一樹梅誰教移向畫堂㘽月凉夜色清如水其那<lb/>
楼頭玊笛哀<lb/>
　　　題趙仲穆畫眉圖<lb/>
有羙清掦婉且閑橫雲吐月闘彎環平生不識張京兆却對<lb/>
粧䑓寫逺山<lb/>
<pb n="KR4e0006_SBCK_017-6b"/>
含簧茹管細相和語困春風意更多驚起佳人應有恨㕠蛾<lb/>
蹙損不成歌<lb/>
　　　題畫山水<lb/>
澹澹輕烟羃半林涓涓飛瀑瀉遥岑偶然坐石觀流水不記<lb/>
還山路淺深<lb/>
　　　題石末元帥扇上有陳太𥘉畫松<lb/>
老松根幹如鐵石般匠不知空谷深永夜高風吹萬竅啇聲<lb/>
滿地作龍吟<lb/>
　　　題渭橋圖<lb/>
百戦平城憤未銷武皇赫怒属天驕可憐陵樹秋風後貂㡌<lb/>
<pb n="KR4e0006_SBCK_017-7a"/>
駝裘拜渭橋<lb/>
　　　皆春亭<lb/>
草色青青日色黄暖烟烘露百花香曉窓夣入挑園去驚覺<lb/>
啼鸎在緑楊<lb/>
　　　題小景<lb/>
江頭日日起西風江樹驚寒葉變紅天澹雲低何䖏鴈一行<lb/>
飛下荻花中<lb/>
　　　題梅花小禽圖<lb/>
三鳥翩翩海上来一雙飛去入瑶㙜可憐鎩羽空山裏獨立<lb/>
寒枝怨野梅<lb/>
<pb n="KR4e0006_SBCK_017-7b"/>
　　　題湖山烟雨圖<lb/>
湖上青山烟雨寒湖中一棹欲歸難白蘋自老東風裏腸㫁<lb/>
黄昏獨倚闌<lb/>
若耶溪上雨聲来秦望山前霧不開欲渡鏡湖㝷禹完蒼藤<lb/>
翠木㫁猿哀<lb/>
　　　次韻和王文明絶句漫興十八首<lb/>
芙蓉湖上夕陽低楊柳枝頭一鳥樓獨倚䦨干㸔山色白雲<lb/>
飛過若耶溪<lb/>
年華如水去堂堂何䖏無愁不㫁腸天上群僊風雨外人間<lb/>
明月夜凄凉<lb/>
<pb n="KR4e0006_SBCK_017-8a"/>
觧印淵明柳映門床頭酒盡卧空尊牎風吹破羲皇夣閑㸔<lb/>
山雲起石根<lb/>
竹根草葉垂書帶苔靣蝸涎學篆文坐到慱山香燼歇不知<lb/>
新月出㣲雲<lb/>
眼見繁花開滿林即㸔嫩葉緑成隂杜䳌啼落西山月一夜<lb/>
相思萬里心<lb/>
澹澹輕風冷透衣冥冥細雨客思歸若爲化得遼東鶴逺逐<lb/>
浮雲汗漫飛<lb/>
天邉雲氣来湏女湖上輕雷起少男一陣微涼踈雨過滿池<lb/>
蓮蕋緑如簮<lb/>
<pb n="KR4e0006_SBCK_017-8b"/>
風翻竹籜空林響雨縋蛛絲落蕋縣長日掩關無客到一眉<lb/>
山水對嬋姢<lb/>
江北江南幾驛亭可憐疆半草青青夜凉月白西湖水坐㸔<lb/>
三台上将星<lb/>
舊㳺何䖏渺煙蘿㡬度相思夢玉珂莫向天涯苦回首野猿<lb/>
木客恣經過<lb/>
東海鯨鯢倒百川西江波浪阻征舡誰䏻散髮空山裏學取<lb/>
希夷石上眠<lb/>
夣裏分明到廣寒夣回月落斗闌干碧桃吹盡無人覺滿䄂<lb/>
西風涕泗漙<lb/>
<pb n="KR4e0006_SBCK_017-9a"/>
暁晴何䖏一黄鸝飛上花枝欵欵啼獨坐小窻歌伐木偶然<lb/>
懐古憶祈奚<lb/>
釣得槎頭縮頸魚隔墻有酒貫錢酤近来酒價如珠玊獨飲<lb/>
千錢不要扶<lb/>
樓頭新月闘弓彎樓外青山對客閑深夜忽然思徃事夢随<lb/>
孤鶴遶雲間<lb/>
一自江淮作戰埸城池無䖏不金湯轅門湏識黄公略莫與<lb/>
蕭娘競粉粧<lb/>
草廬不枉逹官車長日惟消滿架書睡足北牎清似水数聲<lb/>
殘角起城烏<lb/>
<pb n="KR4e0006_SBCK_017-9b"/>
故鄉蛇豕滿柴荆異域風塵嘆此生至竟迂狂成濩落可憐<lb/>
天地一浮萍<lb/>
　　　題羙人書紅葉圖<lb/>
紅葉随波豈自由綵毫空復寫綢繆無人觧識詩中意天上<lb/>
塵間總是愁<lb/>
　　　送鮑生之閩中<lb/>
青青芳草夾長堤漠漠輕煙送馬蹄他日相思建溪上棠梨<lb/>
花發鷓鴣啼<lb/>
　　　題米氏小景二首<lb/>
陌上春風紫翠重烟含汀樹淡還濃夜来水漲溪橋㫁應是<lb/>
<pb n="KR4e0006_SBCK_017-10a"/>
雷霆起蟄龍<lb/>
春霧昏昏雨散絲溪流拍岸小橋危猿啼鳥呌山鬼出正是<lb/>
行人腸㫁時<lb/>
　　　題安石蒲葵圖<lb/>
東山導騎出巖阿能使枯蒲貴綺羅却恨卞和無禄位中宵<lb/>
抱玊涙成河<lb/>
　　　題滄江獨釣圖<lb/>
山繞滄江一釣舡又随斜日下長川小魚不食大魚去風定<lb/>
逺林生白烟<lb/>
　　　題二喬圖<lb/>
<pb n="KR4e0006_SBCK_017-10b"/>
江上挑花紅粉腮偶然吹入玊堂来東風日暮和烟雨多少<lb/>
飄零委緑苔<lb/>
　　　題小畫<lb/>
夕陽山下水鱗鱗一葉輕舟釣白蘋謾道江湖堪浪跡荻花<lb/>
風雨更愁人<lb/>
　　　惆悵二首<lb/>
紫薇花樹小樓東日炙霞蒸似錦紅過了春風到秋露可堪<lb/>
零落碧苔中<lb/>
與君為别幾清秋鴻鴈来時輙上樓今日倚楼無鴈過㫁腸<lb/>
風水隔瀛洲<lb/>
<pb n="KR4e0006_SBCK_017-11a"/>
　　　次韻和石末公見寄五絶<lb/>
楩楠割截為椽杙歲暮搜材到柞薪悵望無因見夏后再平<lb/>
水土叙彛倫<lb/>
廟略䏻回十萬夫詩書郤縠近来無何由入奏明光殿指點<lb/>
山河一統圖<lb/>
春滿郊原樂意融野花庭草競纎穠惟餘陵上青青栢不向<lb/>
東風改舊客<lb/>
越溪清水淬干将鬼魅驚啼畏夜光不共鉛刀争利鈍何妨<lb/>
玊匣且深藏<lb/>
漢殿千門錦繡開不堪一夜柏梁災魯般骨朽蕭何死腸断<lb/>
<pb n="KR4e0006_SBCK_017-11b"/>
無人為取材<lb/>
　　　過蘇州<hi>九首</hi>
姑蘇臺下垂楊柳曽為張王護禁城今日淡烟芳草裏暮蝉<lb/>
猶作管絃聲<lb/>
姑蘇㙜下垂楊柳落葉蕭蕭日暮風天地山河有真主迎来<lb/>
送徃總成空<lb/>
憶昔呉宮無事時滿城楊柳舞西施如今柳盡西施死恨殺<lb/>
當年陌上兒<lb/>
陌上清歌最可聴誰知此是㫁腸聲就中更有楊枝曲恨殺<lb/>
昏鴉及暁鶯<lb/>
<pb n="KR4e0006_SBCK_017-12a"/>
虎丘山下月朦朧閶闔門前動地風子夜一聲琴一闋杜䳌<lb/>
聲在碧雲中<lb/>
燈映前牎𥿄不鳴四隣無語犬號聲南陽巳起為霖了何用<lb/>
人間更得名<lb/>
滿地寒風滿靣塵荒烟白草舊通津晏安酖毒俱亡國可但<lb/>
西施觧悞人<lb/>
成敗由天衆所知烏江㧞劒更何疑誰言碧海剸蛟手也學<lb/>
臨春井底兒<lb/>
小雨如膏漬陌塵一溝寒碧曉生鱗餘年巳自無多子更向<lb/>
途中見早春<lb/>
<pb n="KR4e0006_SBCK_017-12b"/>
　　　題盡菜戯呈石末公<lb/>
列鼎羔羊厭腯肥園官菜把莫嫌㣲年来騎士工墮突此物<lb/>
人間亦見稀<lb/>
　　　漢世祖<lb/>
白水龍飛紹赤精鴟梟盡入太官羹三驅只貸樊崇死侯印<lb/>
應慙不義名<lb/>
　　　凉夜<lb/>
瀟瀟凉雨瀉簷瀧聒聒鳴蛙似吠龎惟有露螢憐寂寞却将<lb/>
光景到書牎<lb/>
　　　五月十九日大雨<lb/>
<pb n="KR4e0006_SBCK_017-13a"/>
風驅急雨灑髙城雲壓輕雷殷地聲雨過不知龍去䖏一池<lb/>
草色萬蛙鳴<lb/>
　　　次韻和石末公二絶<lb/>
槖裏金多嫂自迎殻中珠滿蚌䏻明文犀亦有通靈角天上<lb/>
龍彲盡可攖<lb/>
徒聞弹鋏怨無魚未見兼程貢蠟書四海城池總完璧只今<lb/>
誰是藺相如<lb/>
　　　白塔寺<lb/>
物换星移事巳迷從来此地惑東西可憐如鏡中天月獨照<lb/>
城烏夜夜啼<lb/>
<pb n="KR4e0006_SBCK_017-13b"/>
　　　題風中水仙花圖<lb/>
癡妬封家十八姨不争好悪故相欺沅湘日暮波濤起翠蕩<lb/>
瑶翻欲渡遅<lb/>
　　　送醫士賈思誠還浙東二首<lb/>
西風嫋嫋水鱗鱗一曲離歌淚滿巾殘柳數株鷗數點夕陽<lb/>
江上送歸人<lb/>
落木長亭獨客回蹇驢聊可當駑駘還山湏種千株杏等待<lb/>
仙華道士来<lb/>
　　　絶句漫興七首<lb/>
一歲三春好景光紛紛紅紫競芬芳芙蓉亦有傾城色不見<lb/>
<pb n="KR4e0006_SBCK_017-14a"/>
東風却拒霜<lb/>
風散螢光夜未分隔窓凉雨落紛紛秋衾不與還鄉夢征鴈<lb/>
南来獨自聞<lb/>
碧瓦凉生月欲流露蛩楓葉共啼秋城烏半夜驚飛起只為<lb/>
離人白盡頭<lb/>
多事池邉促織兒聲聲哀怨旅魂知干戈滿地無機杼長夜<lb/>
辛勤説與誰<lb/>
伐木丁丁谷響傳楩楠檏樕共成烟扶桒不是人間樹因見<lb/>
滄溟變稲田<lb/>
愁極毎将歌當哭歸来不覺咲成狂蓬山縹緲鯨鯢外一夕<lb/>
<pb n="KR4e0006_SBCK_017-14b"/>
相思九㫁腸<lb/>
永夜西風嫋嫋来露華如玊委蒼苔碧鷄啼落山頭月腸㫁<lb/>
槐根夣不回<lb/>
　　　憶昔二首<lb/>
憶昔上林花發時黄蜂撩乱蝶參差如今花落枯枝在付與<lb/>
秋䖝掛網絲<lb/>
憶昔揚州㸔月華滿城絃管滿人家可憐今夜中秋月獨照<lb/>
寒蛩泣細沙<lb/>
　　　呼燈<lb/>
溽暑蒸人百體柔中宵揮汗想清秋西風一夜吹庭樹驚起<lb/>
<pb n="KR4e0006_SBCK_017-15a"/>
呼燈問敝裘<lb/>
　　　磨石岡作<lb/>
磨石岡頭雲<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>衣謝公墩上雨霏霏西風忽捲殘陽岀臨水<lb/>
登山忘却歸<lb/>
　　　夜坐二首<lb/>
露泣寒螿唁㫁魂風驚簷鐸語黄昏羇愁悄悄成危坐㸔盡<lb/>
空墻上月㾗<lb/>
蟲響莓苔葉響廊月光如雪露如霜銅壺管領催華髮一夜<lb/>
應添百刻長<lb/>
　　　送别<lb/>
<pb n="KR4e0006_SBCK_017-15b"/>
送别江頭日欲沉落潮風急鳥歸林秋雲恰似人情薄秋水<lb/>
還同客恨深<lb/>
　　　無寐<lb/>
夜長無寐待鳴雞及至雞鳴夢却迷驚起朝陽斜照屋一眉<lb/>
殘月在天西<lb/>
　　　棲烏<lb/>
歸鴈将秋入楚天薄雲開月伴愁眠露寒葉動棲烏起一呌<lb/>
千聲落枕邉<lb/>
　　　羲和<lb/>
㫁梗枯莖付野蒿冷風凉雨剥征𫀆羲和只在嵎夷宿自是<lb/>
<pb n="KR4e0006_SBCK_017-16a"/>
金烏未發毛<lb/>
　　　紈扇<lb/>
樹頭風露咽玄蟬錦褥新張竹簟捐紈扇團團霜雪色好蔵<lb/>
篋笥待明年<lb/>
　　　漫成二首<lb/>
沉水香銷金博山月滿樓臺深夜寒瑶琴弦絶不可弹葉落<lb/>
烏啼尋夣難<lb/>
江水如天月如水落葉蕭蕭夜風起一寸愁心千萬里不見<lb/>
行人應未巳<lb/>
　　　詠史<lb/>
<pb n="KR4e0006_SBCK_017-16b"/>
六雄糜沸擾天綱天下嗷嗷望禹湯多事秦皇䏻一統却教<lb/>
人憶楚懐王<lb/>
天與聦明作大君應天在實豈虚文重瞳若觧行仁義不枉<lb/>
芒碭五色雲<lb/>
　　　有感<hi>七首</hi>
物换星移事巳迷重来舊䖏惑東西可憐如鏡天邉月獨照<lb/>
棲烏半夜啼<lb/>
焚書千古訝嬴秦迯難茫茫走縉紳尚憶啇山近京洛白頭<lb/>
容得採芝人<lb/>
甲楯孤棲死不疑那将宗社换西施想應嘗膽秋風夜恰似<lb/>
<pb n="KR4e0006_SBCK_017-17a"/>
無忘檇李時<lb/>
鴻鴈来時月滿天客途僮僕自相憐荒村觸眼惟茅屋榆柳<lb/>
蕭踈起暮煙<lb/>
黍穗髙低菊有華㕓居恰似野人家夕陽日向西墻過只為<lb/>
㣲生换鬢華<lb/>
魚塩充牣稲梁肥誰窹繁華是禍機日暮無人唁亡國寒雅<lb/>
猶帶夕陽飛<lb/>
漫漫陽春不見秋人生得意總忘愁茱茰謝盡芙蓉發清夜<lb/>
吹笙月滿樓<lb/>
　　　送金華何生還鄉覲省<hi>五首</hi>
<pb n="KR4e0006_SBCK_017-17b"/>
金華山色翠亭亭曽駐仙人白玊軿羡汝結廬松柏裏卧㸔<lb/>
鸞鶴下青冥<lb/>
尚想髙人何北山談經論道此山間故家文物依然在似汝<lb/>
湏歸玊筍班<lb/>
漫漫東風吹緑蘩行人江上發歸軒想應今夜春山月華髮<lb/>
蕭蕭正倚門<lb/>
樓外桃花紅錦披當花把酒映花枝慈親飲酒㸔兒咲記摘<lb/>
桃花洗靣時<lb/>
送兒岀去望兒歸㸔盡雛鴉弄夕暉清曉開門兒却到蠨蛸<lb/>
飛上老萊衣<lb/>
<pb n="KR4e0006_SBCK_017-18a"/>
　　　春日雜興<hi>八首</hi>
采石磯頭春水平長干橋下暮潮生誰能載酒㝷芳草楊柳<lb/>
堤邉信馬行<lb/>
過雨柔桑綟綬新涵風細麥碧波匀鳴鳩語燕聲相應又是<lb/>
人間一度春<lb/>
春霧冥冥木葉稠蒼鷹拂羽化為鳩莫将松桂夸桃李柱下<lb/>
先生早白頭<lb/>
日自西馳水自東落花飛絮總随風舊巢燕子今何䖏烟兩<lb/>
庭臺似夣中<lb/>
花競嬌嬈草競芳縱横只是為春忙夭桃穠李先飄落不及<lb/>
<pb n="KR4e0006_SBCK_017-18b"/>
薔薇與海棠<lb/>
細雨冥冥晝掩扉更無芳草有垣衣人生一世邯郸夣老病<lb/>
無眠夣亦稀<lb/>
雨隱滄江霧隱山鄉關迢逓寄書難病来只盼春風到不擬<lb/>
春風暁更寒<lb/>
日出江空暁氣柔白蘋風起渚烟收夜来一餉三更雨送盡<lb/>
飛花入海流<lb/>
　　　題陳大𥘉畫扇<hi>三絶</hi>
一道滄江隔戦塵白蘋風起浪鱗鱗新亭滿眼神州涙未識<lb/>
中流擊楫人<lb/>
<pb n="KR4e0006_SBCK_017-19a"/>
泛湖浮海兩如何滿地悲風起白波争似乘槎随博望王繩<lb/>
光裏㸔山河<lb/>
水净沙明一葉舡釣絲牽月過長川五湖何地宜生理我欲<lb/>
從之問計然<lb/>
　　　七月七日<lb/>
百年佳㑹㡬今宵脉脉相㸔一水遥漫道天孫觧專巧却教<lb/>
鳥鵲爲成橋<lb/>
　　　夜泊桐江驛<lb/>
伯夷清節太公功出䖏非邪豈必同不是雲臺興帝業桐江<lb/>
無用一絲風<lb/>
<pb n="KR4e0006_SBCK_017-19b"/>
　　　即景<hi>二首</hi>
江城五月冷脩脩細雨㣲風拂靣愁汀蓼不知猶是夏競開<lb/>
丹粟滿枝頭<lb/>
薄寒輕雨細如絲風滿長川棹去遲漠漠野田将瞑色纎纎<lb/>
汀草欲青時<lb/>
　　　御柳<hi>二首</hi>
御柳青青隂緑池迎春擢秀不違時　皇恩天地同生育雨<lb/>
露無私爾最知<lb/>
漫漫春風入舜韶緑楊舒葉乳鶯調　君王不為娛聲色無<lb/>
用辛勤學舞腰<lb/>
<pb n="KR4e0006_SBCK_017-20a"/>
　　　苕溪皇甫秀才幽居<hi>二首</hi>
玄晏先生一草廬萬竿脩竹五車書日髙無客来驚夣自謂<lb/>
公侯總不如<lb/>
天目山前苕水流野華啼鳥自春秋滄浪清濁吾何預坐聽<lb/>
松風咲許由<lb/>
　　　遣興<lb/>
萋萋芳草掩重門幾樹斜陽照㫁魂坐愛㣲風起蘋末月明<lb/>
簷鐸語黄昏<lb/>
　　　梅花七絶句<lb/>
風林凋盡碧琅玕的皪梅花好自㸔霜白月明殘雪夜一枝<lb/>
<pb n="KR4e0006_SBCK_017-20b"/>
危拂斗杓寒<lb/>
群山積雪慘晴曦石裂玄氷萬木披不是孤芳貞不撓陽和<lb/>
争得上枯枝<lb/>
紫府仙人萼緑華暫抛瓊苑到天涯㫁魂應化為蝴蝶夜夜<lb/>
歸来阿母家<lb/>
稀踈寒玉小樓東骨冷魂清五夜風惟有翠禽憐寂寞一雙<lb/>
相倚月明中<lb/>
蕋宮仙子媿雲鬟姑射神人薄錬顔借問髙標誰得似白頭<lb/>
蘇武在天山<lb/>
瓊跗玉葉两依依揺落空山物色㣲青女不知幽獨意忍寒<lb/>
<pb n="KR4e0006_SBCK_017-21a"/>
猶自妬芳菲<lb/>
微陽穉緑未能還四海昆䖝總閉關只有梅花見天意先将<lb/>
春色到人間<lb/>
　　　雪中三首<lb/>
竈下孤烟欝暁炊簷前寒鳥啄枯籬瓊瑶滿地無行跡正是<lb/>
袁安獨卧時<lb/>
一夜雪深一尺餘平明鳥雀噪堦除移床漫向明牎下圖得<lb/>
清光好照書<lb/>
漠漠随風結逺埃輕輕糝地集枯荄春前有意呈三白知是<lb/>
陽和次第来<lb/>
<pb n="KR4e0006_SBCK_017-21b"/>
　　　雪後遣興<lb/>
朝寒布糓應時鳴起向回廊獨自行殘雪未消簷影寂滿庭<lb/>
幽草㸔春生<lb/>
　　　絶句二首立春夜聞蛙鳴作<lb/>
鬼門竹管動輕灰春色先從地底来月落江城聞畫角五更<lb/>
殘夣一時回<lb/>
輕輕細雪點枯池嫋嫋東風拂樹枝春到草根人未覺夜来<lb/>
先有蟄蛙知<lb/>
　　　絶句九首<lb/>
異鄉風景不知春滿地蒼苔一病身睡起無人問幽獨杜鵑<lb/>
<pb n="KR4e0006_SBCK_017-22a"/>
聲在緑楊津<lb/>
花自飄零草自榮何湏惆悵獨關情髙軒日永成危坐隔水<lb/>
風来聞鍜聲<lb/>
雨餘烟柳約青絲風過芹塘澹碧漪正是愁来無着䖏緑隂<lb/>
庭館暮寒時<lb/>
一樹穠華半夜風平明枝上十分空黄蜂紫蝶紛紛去留得<lb/>
蒼苔藉碎紅<lb/>
槐葉隂隂覆短墻㣲風細雨麥秋凉如何一歲三春景不及<lb/>
閑牎午夣長<lb/>
淮水東邉舊六朝瓊樓翠館白雲銷于今只有垂楊柳猶似<lb/>
<pb n="KR4e0006_SBCK_017-22b"/>
當時舞細腰<lb/>
花落江臯宿雨晴野烟消盡見蕪城鳯簫一去無回日不及<lb/>
年年緑草生<lb/>
天塹長江似海深江頭山鬼咲埋金東家醸酒西家醉世上<lb/>
英雄各有心<lb/>
暖風吹帳日光遅恰似清和四月時黄鳥不知人嬾起未明<lb/>
啼上緑楊枝<lb/>
　　　半山寺二首<lb/>
王家廢寺舊聞名荆棘花開鳥自鳴深夜狐狸穿破塚佛燈<lb/>
争似鬼燈明<lb/>
<pb n="KR4e0006_SBCK_017-23a"/>
奸邪変法事多端氣𦦨興妖膽自寒漫道謟䛕堪媚佛竟将<lb/>
佛作麽人㸔<lb/>
　　　絶句漫興十一首<lb/>
風光何故惱閑人我欲乗槎一問津滿地緑隂迷㫁夣五更<lb/>
啼鳥不勝春<lb/>
兎葵燕麥舊人家曽唱南朝玊樹花寒暑又随風日轉東陵<lb/>
誰種邵平瓜<lb/>
莫道花開便是春莫言沙漲即成津南風過了東風起愁殺<lb/>
江頭待渡人<lb/>
新鸎枝上語如絲似與覉魂話所思不用登樓㸔草色白蘋<lb/>
<pb n="KR4e0006_SBCK_017-23b"/>
香散巳多時<lb/>
相思舉目萬重雲燕去鴻来杳不聞漫説黄金䏻得士只今<lb/>
誰是望諸君<lb/>
五湖風雨夜埀綸一葉扁舟一粟身至竟雲濤歸大<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>烟波<lb/>
還属釣魚人<lb/>
病客無錢試藥方出門聊復信行藏争知頭上蕭蕭髮却與<lb/>
逰絲較短長<lb/>
池靣新荷貼小錢荷心點點露珠圓開花結子應堪待乱荇<lb/>
空萍正可憐<lb/>
嫋嫋江風轉白蘋輕花乱蕋㸔成塵誰䏻爇取生犀角采石<lb/>
<pb n="KR4e0006_SBCK_017-24a"/>
磯頭照水神<lb/>
日落群山返照餘槐隂夣覺夕陽𥘉夜閑不畏更籌短收取<lb/>
流螢映讀書<lb/>
白鷺洲邉白鷺鷥一雙相對立䙰褷日斜隔水分明見不分<lb/>
人間有别離<lb/>
　　　漫成三首<lb/>
八駿茫茫去不回白雲歌曲使人哀鯪魚風起鯨鯢湧青鳥<lb/>
何由海上来<lb/>
瞿塘怒水激天風回首童顔変老翁落日長年鳴櫓過白鷗<lb/>
飛出浪花中<lb/>
<pb n="KR4e0006_SBCK_017-24b"/>
㣲凉生𬒮一登樓落照歸鴉點點愁誰似孤雲獨無事随風<lb/>
直到海西頭<lb/>
　　　不雨遣悶二首<lb/>
朝霞不作黄昏雨暝靄徒為白晝風日上髙林啼布糓聲聲<lb/>
只在短墻東<lb/>
池上芹泥即漸乾梁間燕子拾蟲難緑窓無限傷春意㸔盡<lb/>
斜陽更倚䦨<lb/>
　　　雨餘<lb/>
枯池得雨閙群蛙䖤壇含漿總有家為愛㣲凉宜暁夣不知<lb/>
晴日滿庭沙<lb/>
<pb n="KR4e0006_SBCK_017-25a"/>
　　　無題絶句二首<lb/>
花自飄零水自流無情有恨月如鈎十年一枕三更夣嬴得<lb/>
風烟滿地愁<lb/>
後夜蛾眉約淺黄河邉猶翳玉繩光不知何䖏藤蘿上全見<lb/>
姮娥一靣粧<lb/>
　　　春蠶<lb/>
可咲春蠶獨苦辛為誰成繭却焚身不如無用蜘蛛網網盡<lb/>
蜚䖝不畏人<lb/>
　　　晚興<lb/>
腐草餘光㓕又明㣲風不起夕凉生絶憐一餉池塘雨只得<lb/>
<pb n="KR4e0006_SBCK_017-25b"/>
青蛙半夜聲<lb/>
　　　睡起<lb/>
濃緑當軒日上遅病身只與睡相宜覺来却恠荘周蝶繞盡<lb/>
殘枝過别枝<lb/>
　　　喜雨寄夏允中五絶<lb/>
好雨知時五月零豆苗瓜蔓一時青老夫亦起中庭立兩眼<lb/>
㸔天似醉醒<lb/>
隱隱輕雷不起風𪷟𪷟宻雨遍長空枯根發秀新莖長小草<lb/>
那知造化功<lb/>
渙汗如蒸𬒳體流日髙强起倦梳頭多情一夜千山雨消盡<lb/>
<pb n="KR4e0006_SBCK_017-26a"/>
人間萬斛愁<lb/>
水鸛長嘷應九陵山雲䖏䖏上如蒸定知谷鮒從今後不向<lb/>
西江乞斗升<lb/>
江暗天低雨脚垂屋鳴簷㵼入枯池却憐似鏡新荷葉不見<lb/>
魚跳鷺浴時<lb/>
　　　無題<lb/>
槐映髙樓柳映墀風来唯有鵲先知長應别殿黄昏後記得<lb/>
金宮妬寵時<lb/>
　　　将暁<lb/>
月落牎餘白練光滿天清露結為霜東風可是無情思吹出<lb/>
<pb n="KR4e0006_SBCK_017-26b"/>
新楊一樹黄<lb/>
　　　江行雜詩九首<lb/>
采石江頭山挿天江泉激石鳴湘絃十年戦血汚江水水中<lb/>
鬼神應醉眠<lb/>
三生磯上星滿灘白烟如雪浮林端水妃夜觧玉佩去清淚<lb/>
滴成紅木難<lb/>
馬當之山中江中其下乃是馮夷宫良宵月岀江水底行人<lb/>
喜甚天無風<lb/>
九龍山西西日沉江雲壓地生層隂汀洲無人蘆葉響咆虎<lb/>
一聲風滿林<lb/>
<pb n="KR4e0006_SBCK_017-27a"/>
皖口孤城江水傍城上猶有愁雲黄豺狼魑魅相食盡忠魂<lb/>
白日長垂光<lb/>
桑落洲邉春草生冝城九醖空傳名百年世事同醉夢愁聽<lb/>
野猿啼到明<lb/>
江盤峽束雷彭浪孤山如筆江中央坤靈不放厚地裂應有<lb/>
潮汐通扶桑<lb/>
長江水濁湖木清石鍾濤擊鯨魚鳴山頭出雲山下雨楊瀾<lb/>
左蠡何時平<lb/>
江州太守文儒宗罵賊就死真從容天翻地覆元氣在斯人<lb/>
萬古其猶龍<lb/>
<pb n="KR4e0006_SBCK_017-27b"/>
　　　鍾山作十二首<lb/>
紫桂吹香媚小山月華的皪滿林間坐来凉氣生虚室知是<lb/>
山雲作雨還<lb/>
松露滴堦星在天草䖝相吊響如絃寳公塔上西風急半夜<lb/>
林鴉不得眠<lb/>
九月江南葉未黄空山松栢夜深凉玄蝉且莫催徂景留取<lb/>
幽蘭作晚香<lb/>
玄武湖中草自秋石頭城下水長流繁華過眼成今古更與<lb/>
牛羊競一丘<lb/>
春去秋来榮復衰花殘葉落總堪悲誰䏻句曲山中去乞取<lb/>
<pb n="KR4e0006_SBCK_017-28a"/>
茅君一乕騎<lb/>
北斗䦨干夜未央鐘殘虚牗出天香佛燈相對坐宵寂墜露<lb/>
滿林生白光<lb/>
一炷清香一卷經世間無事是山僧何湏更卓飛空錫長使<lb/>
時人恨不䏻<lb/>
月落山空霧未開風生咆虎響如雷樹頭驚鵲相呼起欲下<lb/>
還飛一百廻<lb/>
白鴈蕭蕭柿葉紅野花開盡六王宮空餘一道秦淮水著意<lb/>
西流竟向東<lb/>
䇿杖登山信早凉山花澗草總䏻香捫蘿抱水歸来倦不掃<lb/>
<pb n="KR4e0006_SBCK_017-28b"/>
蒼苔卧石床<lb/>
嫋嫋西風散白蘋冥冥落日起黄塵青娥不分秋容寂故染<lb/>
楓林似老人<lb/>
槁葉含風弹夜絃蟪蛄凄唳荅寒蝉鷄鳴埭上繁華子莫向<lb/>
秋霜惜盛年<lb/>
　　　有感<lb/>
浪動江淮戦血紅羽書應不逹宸聦紫薇門下逢宣使新向<lb/>
湖州召畫工<lb/>
　　　題畫魚二首<lb/>
為愛濠梁樂有餘故拈兔頴寫成圖秋風忽憶銀絲鱠腸断<lb/>
<pb n="KR4e0006_SBCK_017-29a"/>
松江隔具區<lb/>
九罭無人詠鱒魴河墳有客歎牂羊不知生意䏻多少争得<lb/>
鯤鮞滿尺長<lb/>
　　　無題三首<lb/>
一片浮雲萬里心海波無底未為深虞淵險迫羲和疾空使<lb/>
傍人詫鄧林<lb/>
玉樹沉沉結夜愁金陵蔓草沒荒丘誰言錦䌫江都去不見<lb/>
金陵蔓草秋<lb/>
黄鵠髙飛雲路遐野鳬謀食但泥沙山中樗櫟年年在㸔盡<lb/>
西風木槿花<lb/>
<pb n="KR4e0006_SBCK_017-29b"/>
　　　題墨菊<lb/>
粲粲金英羙可餐九秋風露與清寒墨君莫妬天然色終遣<lb/>
靈均怨子蘭<lb/>
　　　題沙溪驛<lb/>
澗水弯弯繞郡城老蝉鳴作車輪聲西風吹客上馬去夕陽<lb/>
滿川紅葉明<lb/>
　　　過閩關九首<lb/>
關頭霧露白𪷟𪷟關下斜陽照樹紅過了秋風渾未覺滿山<lb/>
秔稲八閩中<lb/>
峻嶺如弓驛路賖清溪一帶抱山斜髙秋八月崇安道時見<lb/>
<pb n="KR4e0006_SBCK_017-30a"/>
棠梨三兩花<lb/>
建溪激箭向南流石齒如鋒闘客舟篙子踏歌渾不畏行人<lb/>
遥望替生愁<lb/>
驛路髙低度嶺關兠離人語雜夷蛮江花巧似駝茸白山果<lb/>
渾如碼碯般<lb/>
飯淅香瓊酒㶑霞驛亭到䖏只如家征夫但恐咨詢闕莫向<lb/>
天涯怨路賖<lb/>
漠漠輕雲結晚隂依依斜日掛遥岑炊烟忽起桒榆上散作<lb/>
鮫綃抺半林<lb/>
道上黄埃撲馬鞍汗流如水透中單忽驚踈雨林梢過急换<lb/>
<pb n="KR4e0006_SBCK_017-30b"/>
羅衣更怯寒<lb/>
劍水悠悠南去深黄茅苦竹自成林日烘溪霧生秋瘴風攪<lb/>
山霏作晝隂<lb/>
嶺上髙秋生火雲狂雷送雨忽紛紛鷓鴣更呌空山裏縱是<lb/>
無愁亦厭聞<lb/>
　　　題畫紅梅<lb/>
水晶宫裏玉真妃宴罷瑶臺歩月歸行到赤城天未暁冷霞<lb/>
飛上緑銖衣<lb/>
　　　題扇靣牡丹花<lb/>
沉香亭畔月華流掌上孤鸞鏡裏愁舞罷春風却回首六宫<lb/>
<pb n="KR4e0006_SBCK_017-31a"/>
紅粉總包羞<lb/>
　　　題扇靣荷花<lb/>
玊井芙蓉紅粉腮何人移向月中栽髙軒忽漫看圖畫疑是<lb/>
昭陽曉鏡開<lb/>
　　　秋日即事<hi>十五首</hi>
秋風吹雨冷脩脩堦下金錢爛漫愁鴻鴈不来巢燕去草蟲<lb/>
辛苦獨知秋<lb/>
楊柳新㘽半出籬夜深鳥鵲自驚枝露凉月淡空煙暝啼到<lb/>
金鷄報暁時<lb/>
九月東風露不寒蟪蛄相慶語簷端野人便擬開荒徑剰種<lb/>
<pb n="KR4e0006_SBCK_017-31b"/>
忘憂與合歡<lb/>
揺落江臯草滿煙秋光何䖏不堪憐夜凉銀漢低城闕卧聽<lb/>
蛩聲似筦絃<lb/>
春華秋草兩悠悠素髪多情却滿頭落葉自随流水去逺山<lb/>
空帶夕陽愁<lb/>
垂垂宻雨嚲脩楊點點青苔繪短墻不是鴈聲天畔過争知<lb/>
今日是重陽<lb/>
秋氣蕭條宋玊悲西風唯有鴈相宜秦淮岸上青青草想見<lb/>
繁霜未落時<lb/>
寒星無數月如鈎槁葉呼風入敝裘人世可憐唯有老鏡中<lb/>
<pb n="KR4e0006_SBCK_017-32a"/>
憔悴夣中愁<lb/>
掛壁青釭照不眠相㸔到此亦堪憐露寒霜重殘螢盡膓断<lb/>
秋風憶徃年<lb/>
病眼昏昏四顧迷獨行渾似雪中鷄花開葉落真成夣愁聽<lb/>
門前過馬蹄<lb/>
槿華數樹夕陽時收拾秋光在短籬自紫自紅還自碧柢應<lb/>
獨有暮蟬知<lb/>
滿天星月一庭煙坐掩衡門思悄然漫想明珠成薏苡却嫌<lb/>
黄菊似金錢<lb/>
踈雨鳴簷月在雲馬蹄初歇夜将分鴈行却向城頭過何䖏<lb/>
<pb n="KR4e0006_SBCK_017-32b"/>
砧聲隱隱聞<lb/>
江上秋髙暑未歸照書猶有數螢飛東風可是憐㳺子不遣<lb/>
㸔天憶授衣<lb/>
北風吹鴈過蕭蕭旅館青燈共寂寥蓬鬂一時成白雪老来<lb/>
禁得幾秋宵<lb/>
　　　題水墨海棠鸚鵡<lb/>
隴山鸚鵡白霓衣欲語誰聽只自知漫漫東風吹不起海棠<lb/>
花上立多時<lb/>
太師誠意伯劉文成公集卷之十七終<lb/>
</p>
<p>
</p>
  </div>
</body>
</text>
</TEI>
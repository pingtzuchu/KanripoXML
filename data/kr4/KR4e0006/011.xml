<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_011-1a"/>
太師誠意伯劉文成公集卷之十一<lb/>
　　　　　　　　　　　　　　　後學䴡水何鏜編校<lb/>
　歌行<lb/>
　　　送陳庭學之成都衞照磨任<lb/>
君不見岷山導江戒南紀噴雨嘘雲九千里瞿唐劍閣鍵重<lb/>
關錦城花繞成都市雄藩作屏鎮羌夷列郡五十爪牙之長<lb/>
夏雪山連太白玄冬熱海蒸坤維<lb/>
聖皇握符御宸極煙塵不起鯨波息鳳凰麒麟在郊藪川后<lb/>
嶽靈俱效職籌邉樓上羅俊良况子敏學年方将将軍幕府<lb/>
曽試用驊騮熟路宜騰驤大艑揚帆泝江水東風漫漫吹蘭<lb/>
<pb n="KR4e0006_SBCK_011-1b"/>
芷綵衣䳽髮對晨昏有酒盈尊丼且㫖吾聞崌崍上與井絡<lb/>
通風氣隔閡華與戎九夷八蠻濡帝澤廟堂巳得攻心䇿<lb/>
　　　爲王輔卿郞中題雪灘寒鴈圖<lb/>
雲茫茫水浪浪林木脱葉無稻糧烏啼鴈呌天蒼凉歲云莫<lb/>
矣江山長有竹有竹在髙岡三株凍折兩復僵小禽悲飛不<lb/>
能揚蒼梧悠悠隔沅湘欲徃從之川無梁願披寒霄見朝陽<lb/>
勿令嗷嗷傷我腸<lb/>
　　　漁樵問荅<lb/>
樵問漁江湖風波惡何似采薪人無憂茹藜藿漁荅樵山中<lb/>
何所有未若擢扁舟得魚即沽酒<lb/>
<pb n="KR4e0006_SBCK_011-2a"/>
　　　題王元章梅花圖<lb/>
㑹稽老王拙且癡䏻畫梅花稱絶竒春牎走筆生古恠中有<lb/>
窈窕傾城姿人生得閑真是好得閑不閑惟此老布𫀆闒茸<lb/>
髮不梳一生只𬒳梅花惱天生梅實可和羹爾梅有花結不<lb/>
成世間花實總尤物不如畫圖終古無枯榮<lb/>
　　　琴歌贈劉元明<lb/>
龍門獨樹氷　弦空林霜清鳴暗泉姮娥抱桂寒不眠離鸞<lb/>
怨啼風滿天碧潭殷雷龍起蟄月落太隂山鬼泣湘江秋水<lb/>
一劍明帝子歸來聞珮聲扶桑浪翻碣石改東海魚飛入西<lb/>
海白雲去盡天茫茫十二玉樓深夜凉<lb/>
<pb n="KR4e0006_SBCK_011-2b"/>
　　　二鬼<lb/>
憶昔盤古初開天地時以土為肉石為骨水為血脉天為皮<lb/>
崑崙為頭顱江海為胃腸嵩岳為背膂其外四岳為四肢四<lb/>
肢百躰咸定位乃以日月為兩眼循環照燭三百六十骨節<lb/>
八萬四千毛竅勿使淫邪發洩生瘡痍兩眼相逐走不歇天<lb/>
帝愍其勞逸不調生病患申命守以兩鬼名曰結璘與欎儀<lb/>
欝儀手捉三足老鴉脚脚踏火輪蟠九螭咀嚼五色若木英<lb/>
身上五色光陸離朝發暘谷暮金樞清晨還上扶桒枝揚鞭<lb/>
驅龍扶海若蒸霞沸浪煎魚龜煇煌焜燿啔幽暗燠煦草木<lb/>
生芳𬎼結璘坐在廣寒桂樹根漱嚥桂露芬香菲啖服白兎<lb/>
<pb n="KR4e0006_SBCK_011-3a"/>
所擣之靈藥跳上蟾蜍背眷騎掐光弄影蕩雲漢閃奎爍璧<lb/>
葩花摛手摘桂樹子撒入大海中散與蚌蛤爲珠璣或落岩<lb/>
谷間化作珣玕琪人拾得喫者胸臆生明翬内外星官各職<lb/>
職惟有兩鬼兩眼晝夜長相追有物来掩犯兩鬼随即揮刀<lb/>
鈹禁制蝦蟇與老鴉低頭屏氣服役使不敢起意爲姧欺天<lb/>
帝怜兩鬼暫放兩鬼人間娭一鬼乗白狗走向織女黄姑磯<lb/>
槌河鼓褰兩旗跳下皇初平牧羊群烹羊食肉口吻流膏脂<lb/>
却入天台山呼龍喚虎聽指麾東岩鑿石取金卯西岩掘土<lb/>
求瓊葳岩訇洞<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>石梁折驚起五百羅漢半夜撥刺衝天飛<lb/>
一鬼乗白豕從以青羊青兎赤䑕児便從閣道出西清入少<lb/>
<pb n="KR4e0006_SBCK_011-3b"/>
㣲浴咸池身騎青田䳽去採青田芝仙都赤城三十六洞主<lb/>
騎鸞翳鳯来陪随神　清唱毛女和長烟裊裊飄熊旂蜚廉<lb/>
吹笙虎擊筑罔象出舞奔馮夷兩鬼自從天上别别後道路<lb/>
阻隔不得相聞知忽聞韓山子徃来說因依兩鬼各借問始<lb/>
知相去近不逺何得不一相見叙情詞情詞不得叙焉淂不<lb/>
相思相思人間五十年未抵天上五十炊忽然宇宙変差異<lb/>
六月落雪冰天逵黿鼉上山作窟穴蛇頭生角角有岐鰐魚<lb/>
掉尾斫折巨鰲脚蓬莱宫倒水没楣攙搶枉矢争出逞妖恠<lb/>
或大如甕盎或長如蜲虵光爍爍形躨躨呌鹿豕呼熊羆煽<lb/>
吴囬翔魌魑天帝左右無扶持蚊蝱蚤蝨蠅蚋蜞噆膚咂血<lb/>
<pb n="KR4e0006_SBCK_011-4a"/>
圖飽肥擾擾不可揮筋節觧折兩眼　不辨妍與媸兩鬼大<lb/>
惕傷身如受榜笞便欲相約討藥與天帝毉先去兩眼翳使<lb/>
識青黄紅白黑便下天潢天一水洗滌盤古腸胃心腎肝肺<lb/>
脾却取女媧所摶黃土塊改換耳目口鼻牙舌眉然後請軒<lb/>
轅邀伏羲風后力牧老龍告泰山稽命魯般詔工倕使豊隆<lb/>
役黔羸礪斧鑿具鑪鎚取金蓐收伐材尾箕修理南極北極<lb/>
樞斡運太隂太陽機檄召皇地示部署岳瀆神受約天皇墀<lb/>
生鳥必鳯凰勿生梟與鴟生獸必麒麟勿生豺與狸生鱗必<lb/>
龍鯉勿生虵與<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>生甲必龜貝勿生蝓與蜞生木必松楠生<lb/>
草必薺葵勿生鉤吻含毒断人腸勿生枳棘覃利傷人肌螟<lb/>
<pb n="KR4e0006_SBCK_011-4b"/>
蝗害禾稼必絶其蝝蚳虎狼妨畜牧必遏其孕孳啓迪天下<lb/>
蠢蠢氓悉蹈禮義尊父師奉事周文公魯仲尼曽子輿孔子<lb/>
思敬習書易禮樂春秋詩履正直屏邪欹引頑嚚入規矩雍<lb/>
雍熈熈不凍不飢避刑逺罪趋祥祺謀之不能行不意天帝<lb/>
錯怪恚謂此是我所當為眇眇末兩鬼何敢越分生思惟呶<lb/>
呶向瘖肓洩漏造化㣲急詔飛天神王與我捉此兩鬼拘囚<lb/>
之勿使在人寰做出妖恠竒飛天神王得天帝詔立召五百<lb/>
夜义帶金繩将鉄網㝷踪逐跡莫放兩鬼走逸入嶮巇五百<lb/>
夜义箇箇口吐火捜天刮地走不疲吹風放火烈山谷不問<lb/>
杉栢樗櫟蘭艾蒿芷蘅茅茨燔焱熨灼無餘遺捜到九萬九<lb/>
<pb n="KR4e0006_SBCK_011-5a"/>
千九百九十九仞幽谷底捉住兩鬼眼睛光活如琉璃飬在<lb/>
銀絲鉄柵内衣以文采食以麋莫教突出籠絡外踏折地軸<lb/>
傾天維兩鬼亦自相顧咲但得不寒不餒長樂無憂悲自可<lb/>
等待天帝息怒觧猜惑依舊天上作伴同㳺戯<lb/>
　　　寄江西黄伯善兄弟<lb/>
我思羙人乃在洞庭之陽彭蠡之隂衝波亘天三百里離恨<lb/>
比之應更深揚瀾咆哮左蠡怒白日慘慘玄猿吟欲徃從之<lb/>
憤余心黿鼍臲卼不可以駕風摐摐兮雨滛滛望厭原之飛<lb/>
烟邈匡廬之髙岑霞標日觀矗南斗石門㕠闕撑崎嶔虹旌<lb/>
兮翠羽昌容兮鳯凰舞荍衣兮茞襟玉笙吹兮紫鸞音望不<lb/>
<pb n="KR4e0006_SBCK_011-5b"/>
見兮悲莫任江水湛湛愁楓林西來文魚曽到海願寄筆札逾<lb/>
兼金<lb/>
　　　題安仁余氏留餘堂<lb/>
君不見石季倫對案方丈皆八珍珊瑚夜光視如土寧知汩<lb/>
沒同埃塵又不見李賛皇平生䁀食滿萬羊中厨烟火宵未<lb/>
冷詔書趣使趋南荒金谷名園委蔓草平泉荆棘無人掃榮<lb/>
華瞬息可柰何空令過者傷懐抱世人積金貽子孫一朝金<lb/>
盡難復論古来天道有好還君㸔漢代于公門<lb/>
　　　送胡季瑊平江監倉<lb/>
君不見棠谿沙中金又不見龍門山上桐衝波蕩汨入坎窞<lb/>
<pb n="KR4e0006_SBCK_011-6a"/>
石溜漱囓欹雷風梓人桃氏不見顧自分委棄蒿櫟同一朝<lb/>
清廟作雅樂搜索絡繹奔垂工飛㢘鼓鑄王爾<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>熾炭利鑿<lb/>
相治礲朱絃横縆筍<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>立鎮圭衮冕齊雍容世間物理有消<lb/>
息累土自可成穹隆司倉雖㣲君莫棄君不見魯叟當年甞<lb/>
委吏<lb/>
　　　弋陽方氏夀康堂<lb/>
先生築堂依林臯繞屋杉松浮翠濤烏皮靈夀扶鶴髪項有<lb/>
千歲㕠垂絛小孫踉蹡竹馬戯大孫綵衣花底翶有耳不聆<lb/>
闤闠音有目不識簿領曹鸎啼燕語日髙起羽觴沉沉浮春<lb/>
醪君不見非熊老人釣清渭九十鷹揚亦勞瘁<lb/>
<pb n="KR4e0006_SBCK_011-6b"/>
　　　爲杭州鄭善止題蓬莱山圖<lb/>
君不見大瀛海中有神嶽如崑崙周遭四城五十里石骨纏<lb/>
繞扶桑根琪華爛日珠炫夜翠楼玉殿虎守閽鍾山燭龍在<lb/>
其北兩眼燁煜如朝暾仙人東王公掌握天紀弼帝尊長虹<lb/>
爲轅龍作馬飄然乗風白日在下弱水蕩蕩無力可負芥自<lb/>
從大禹刻石之後来者寡彼秦之皇其貪如狼而漢之武其<lb/>
欲如虎楼船萬斛空巍巍欲到不到風掣之徐市蜉蝣身乃<lb/>
欲邀安期文成五利小竪子羊質彊使蒙貔皮神仙大咲起<lb/>
濤浪射魚海上夫何爲<lb/>
　　　夀山福海圖歌<lb/>
<pb n="KR4e0006_SBCK_011-7a"/>
吾聞軒轅之國乃在大海之中央其不夀者八百歲夀者乃<lb/>
與天地同乆長楼臺縹緲造雲漢赤日繞戸扶桒涼玉泉之<lb/>
水清以香瑶草之味如瓊漿洪崖有時来環佩聲琅琅鳯凰<lb/>
自歌鸞自語青蜺連蜷白雲舞淋漓豹髓浮瑶觴璀錯金盤<lb/>
薦麟脯耳聞楚水泣皇英眼見啇郊葬彭祖琪華玉樹宵有<lb/>
光東風入律春茫茫春茫茫樂無極青鵻夜夜月中来廣寒<lb/>
姮娥寄消息<lb/>
　　　送人分題得鶴山<lb/>
丁令威乃在崑崙之墟閬風之巔羽衣誤作塵土夣回首人<lb/>
世三千年空中落日松栢冷苦霧慘慘含悲泉夣随囬飇訪<lb/>
<pb n="KR4e0006_SBCK_011-7b"/>
瓊田紫雞青鴨還相憐丁令威将柰何野有矰繳隰有網羅<lb/>
前飛烏鳶後駕鵝啄腥爭腐聲嘍囉渺予懐兮隔烟蘿杳冥<lb/>
冥兮猗長歌丁令威胡不歸槐江之山連大騩玉樓金嶂中<lb/>
天開玲瓏碧樹鏘瓊瑰鳯凰有閣鸞有䑓君胡為兮獨蒿莱<lb/>
丁令威歸去来<lb/>
　　　寄宋景濂<hi>四首</hi>
我思羙人乃在仙華之山山前夜半掛河漢天津兩旗俯可<lb/>
攀我欲從之阻河關初平不來白羊死瘦骨蝕盡莓苔頑風<lb/>
沙蕭蕭隔人間玄霜日夕凋玉顔有鳥有鳥丁令威側身下上<lb/>
空孤飛女媧石墜鼇脚折海水散作雲霏霏山中有竒樹一<lb/>
<pb n="KR4e0006_SBCK_011-8a"/>
華一千秋羙人何不折寄我使我歎恨長凝眸深沉洞谷山<lb/>
鬼集隂氣六月氷霜留嗟哉羙人誰與儔明年定約赤松子<lb/>
與尓群峰頂上逰<lb/>
有羙一人兮羙且仁自我不見兮不知幾春仰玄穹兮睇參<lb/>
辰爲合爲離兮孰測其因青冥無階兮江海無津風雨茫茫<lb/>
兮蛟龍怒瞋安得羽翼兮致我與隣<lb/>
有羙一人兮羙且都青霞爲衣兮白雲爲𥚑𬒳秋蘭兮佩珣<lb/>
玗泰和與㳺兮中黄與居瞻望弗及兮芳歲其徂山高水深<lb/>
兮道阻且紆安得羽翼兮致我與俱<lb/>
有羙一人兮在山中蒼眉黑鬚兮玉雪其容飲沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>兮食紫<lb/>
<pb n="KR4e0006_SBCK_011-8b"/>
虹澡石泉兮灑清風邀初平兮從赤松超逍遥兮樂無窮安<lb/>
得羽翼兮致我與同<lb/>
　　　題謝皐羽傳後<lb/>
阮籍哭窮途墨翟哭素絲賈誼上書期寤主卞和抱玉無人<lb/>
知人生有情不可塞謝生慟哭非狂癡神奔鬼遁天地革龍<lb/>
魚貓虎三辰黒黼裳玄衮換氊裘鞮唱羌歌滿中國生也何<lb/>
辜逢此時有才不用空男兒伯益丘墟管仲沒孤根弱植誰<lb/>
扶持既不䏻學申胥頓首血沾臆却呉再建荆社稷又不能<lb/>
學鄒衍長號徹帝關飛霜六月凄燕山空将淚灑荒岡雨添<lb/>
作秋濤撼江浦君不見𣏌梁之妻善哭夫哭得城崩又何𥙷<lb/>
<pb n="KR4e0006_SBCK_011-9a"/>
夜猿呌罷天晦冥哭聲摇動虗危星瀟湘竹死鳯凰去但見<lb/>
白波連洞庭鳴呼此士今安在金石可銷心不改應将魂魄<lb/>
化精衞銜取南山填北海<lb/>
　　　松陽周處士氷壺歌<lb/>
　氷壺者栝蒼周處士之所以自號也夫氷太陽寒水之凝<lb/>
　而壺者噐也水凝爲氷至柔而變爲剛天下之剛莫尚焉<lb/>
　壺之貴者以玉爲之雖栗而氷乎其腹僕切異之於是乎<lb/>
　歌以誶焉歌曰<lb/>
隂風吹空寒凛冽玉壺夜半玄氷結十二樓中瑣翠鸞太㣲<lb/>
宫裏縣明月明月流光照玉壺珠飛上天滄海枯青女鍊霜<lb/>
<pb n="KR4e0006_SBCK_011-9b"/>
封貝闕燧人<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>犀龍泣血銀河凌澌膠北斗五色石裂媧皇<lb/>
走相㸔一笑天茫然囬首人間三萬年<lb/>
　　　寳林同講師渇馬圖歌<lb/>
天廐馬神龍姿目如明星耳如錐拳花<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>毛雲陸離揚鬐掉<lb/>
尾頳虹飛天廐馬閑且驕縶以青絲勒以鑣渇不得飲瑶池<lb/>
泉飢不得食瓊田苗豆粟不實中腸枵口不能語足屢蹻天<lb/>
廐馬壮且武食主之食湏報主莝秣失時罪在牧圉無如宋<lb/>
牂怨不得嚼咀䘮厥元戎殄師旅天廐馬爾不聞趙國㢘将<lb/>
軍一飯斗米肉十斤𬒳甲㩀鞍走若雲北斬栗腹西拒秦負<lb/>
荆謝藺不為身至今天下稱良臣又不聞漢季劉荆州有牛<lb/>
<pb n="KR4e0006_SBCK_011-10a"/>
千斤角曲觩啖食十倍於常牛負重不若一牝麀老暪度江<lb/>
俘楚囚骨肉觧割庖刃游天廐馬飽爾食草間封狼逭誅殛<lb/>
威弧撥刺矢不直嗟爾神駿湏盡力他年定遇田子方櫪上<lb/>
優㳺終主徳<lb/>
　　　青羅山房歌寄宋景濂<lb/>
若有人兮乃在大江之南淛河之東連山掎㧞瀛海上上與<lb/>
河鼓天津通憶昔四女下天来遺鬟墮髢根龎鴻仙華傑出<lb/>
㝡恠異望之如雲浮太空嶔崟峛崺齾齧不可上薈蔚雜樹<lb/>
昏朣朧虎龍咆號猿鶴呌山鬼呵歘生悲風嗟哉若人兮胡<lb/>
為乎其中梁檀柟兮柱桂楓結青蘿兮以帡幪不翦不伐兮<lb/>
<pb n="KR4e0006_SBCK_011-10b"/>
不鹽以攻晨嵐暮藹滴晴雨烟條霧葉相䝉龍縿縿兮纚纚<lb/>
菶菶兮蓬蓬繚紏要紹兮若蒼龍垂胡降玄穹棽麗披離兮<lb/>
若翠鸞振迅飛㽔氃鸝黄和鳴桑扈應髣髴牙曠之絲桐幽<lb/>
泉發竇鏘玲瓏六月赤日收藴隆陽凌隂蓄春融融巖花澗草<lb/>
紛白紅有時皇初平清夜騎羊朝帝君瓊㽔羽盖氷玉珮華<lb/>
月閃爍光成虹松吹笙兮竹舞翿影斾斾兮聲渢渢娱目恱<lb/>
耳兮樂不可言世間塵土何夣夣山有芝隰有蘴石鑿鑿兮<lb/>
水漴漴猗若人兮羙且充飢食倦息兮可以保我躬逍遥兮<lb/>
棲遅又何必訪廣成于崆峒<lb/>
　　　題仲山和尚群魚圖<lb/>
<pb n="KR4e0006_SBCK_011-11a"/>
濠梁之樂誰能寫袁蟻死後無畫者上人安知身非魚援毫<lb/>
貌出態更殊剡藤素拂秋雲冷眼前驚見滄江永翠尾輕披<lb/>
水上萍玉鱗倒漾空中影前行十二相逥環吹澇喣沫淵沄<lb/>
間最後群趋儼成列皎若寒霄舞流雪却思昨夜風雨来赤<lb/>
鯉巳去随奔雷鯫鱻不作霄漢夣濳心泳暖何悠㢤贈言還<lb/>
畫重太息芒鞋竹杖今何適慎勿作海水洶湧龍崢嶸空令<lb/>
素壁凝塵生<lb/>
　　　爲本大師題唐臨晉帖<lb/>
乾符天子萬機暇宫中扈從多儒冠玉堂開宴出晉帖翠氣<lb/>
蕩揺山雪寒侍臣模寫各臻妙碧樹瓊柯相照耀令孜嗟嘆<lb/>
<pb n="KR4e0006_SBCK_011-11b"/>
至尊喜内官拜舞宫娥咲日斜宴罷歸内園外門有事人不<lb/>
言君不見關東夜飛赤白丸昭陵玉匣秋風酸<lb/>
　　　題老翁騎牛圖<lb/>
白日上悠悠竹梢霧巳收晴天不易得及時當放牛鄰家放<lb/>
牛多児童我家無児只老翁寒衣在機織未就原上烈烈多<lb/>
髙風勿言衰老筋力簿有牛可放殊不悪伹願天公不相惱<lb/>
牛背閑眠飢亦好<lb/>
　　　題也先進徳祖母徐氏節義傳俊進徳之祖以戰死<lb/>
　　　時其祖母年尚少<lb/>
凰乃鳯之匹麒乃麟之儔錦衾角枕期白髮誰知不得同山<lb/>
<pb n="KR4e0006_SBCK_011-12a"/>
丘丈夫殉莭殞烽矢英靈在世何曽死兩龍未合延平津白<lb/>
日無光天色紫君不見青松與兎絲引蔓相纏縈松摧絲蔓<lb/>
断結根猶作千歳苓洞房含風霜露早孤兒啞啞在懐抱皇<lb/>
天可憐児長成相見黄泉情亦好<lb/>
　　　題金谷園圖<lb/>
君不見石家名園擬黄屋蜀錦作圍金作谷暖香烘日浮紫<lb/>
霄氷紈火布鮫人綃燕釵十二歌白苧珊瑚玲壠緑珠舞月<lb/>
榭吹笙引鳯凰霧幄傳觴語鸚鵡㸑下蠟光宵未歇楼上佳<lb/>
人碎瓊雪空将遺恨寄丹青留作千年覆車轍<lb/>
　　　初夏即景<lb/>
<pb n="KR4e0006_SBCK_011-12b"/>
前日大熱釋我裘昨日一雨凉如秋寒暄倐忽反覆手氷炭<lb/>
着躰何由瘳今朝初晴又欲暖園中草芽軋復抽嗚呼安得<lb/>
伶倫吹嶰竹四氣不愆同玉燭<lb/>
　　　畫竹歌為道士詹明徳賦<lb/>
我所思兮在瀟湘蒼梧九疑渺無際但見緑竹參天長上有<lb/>
寒烟凝不飛下有流水聲琅琅中有萬古不盡離别淚化作<lb/>
五色丹霞漿穿崕貫石出厚地風吹露滌宵有光我欲因之<lb/>
邀鳯凰天路脩阻川無梁孰知畫史解人意能以造化歸毫<lb/>
芒虗堂無人白日静使我顧盻増慨慷玄霜慘烈歲將宴鼪<lb/>
啼鼯呌天悲凉我所思兮杳茫茫山中紫筍春可茹歸来無<lb/>
<pb n="KR4e0006_SBCK_011-13a"/>
使遥相望<lb/>
　　　題蘭花圖<lb/>
幽蘭花在空山羙人愛之不可見裂素寫置明窓閒幽蘭花<lb/>
何菲菲世方𬒳佩薋菉葹我欲紉之充佩禕睘睘獨立衆所<lb/>
非幽蘭花為誰好露冷風清香自老<lb/>
　　　送葛元哲歸江西<lb/>
我昔筮仕筠陽初官事窘束情事踈風塵奔走僅五稔滿懁<lb/>
荆棘無人鋤明堂大開壮梁棟散木不遺椽梲用豫章江上<lb/>
一逢君矯矯雞群一孤鳯城頭月出明星稀開門望月露沾<lb/>
衣文章繡衣郎談屑天葩飛得句即髙歌驚起鳥鵲穿林霏<lb/>
<pb n="KR4e0006_SBCK_011-13b"/>
星流雲散隔吴楚有時夣君詩上語座中百谷含清暉牎外<lb/>
飄風度踈雨我住青山耕晚霞君去蟾宮折桂華别来八見<lb/>
秋雁過忽然㑹合増長嗟江南二月草未秀雪陣如濤衮清<lb/>
晝投壺命觴盡文友此樂百年何日又一朝復一朝三歲如<lb/>
過電四牡彭彭子獨賢江東山水㸔一遍人間事萬不齊我馬向<lb/>
南君向西海門日照漁浦白<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>歌欲断呉雲低栝蒼山臨川<lb/>
水相思迢迢一千里山髙髙兮水深深極望不見愁人心應<lb/>
将旅魂夣化鶴永夜月明懐好音<lb/>
　　　題釋驂圖<lb/>
関中小児勇而競玉帳貔貅三百乗焉知道上十二牛皇天<lb/>
<pb n="KR4e0006_SBCK_011-14a"/>
黙佑周同姓絳宫大厲吼如雷墨車載甲光照䋿鷹騰二陵<lb/>
間劒鋒白皚皚壯士百戰腦塗地元帥束縛坐草萊俘囚有<lb/>
血堪釁鼓自分殘膏染齊斧萬死一生直望外豈意片言由<lb/>
内主鴻鴈曽傷弓尚為空弮愁犀兕脫匣出聞呼肯囬頭河<lb/>
邉觧驂徒譾謀舟中稽首心悠悠濟河封尸勿云晚此事終<lb/>
作晋國羞君不見夫差違子胥空灑姑蘇泣丈夫深戒婦人<lb/>
仁養虎遺患悔莫及<lb/>
　　　題錢舜舉馬圖<lb/>
呉興公子雅好竒欲把丹青競天巧花蜂柳鶯㸔巳足貌得<lb/>
驊驑圖更好浪花滿身蹄削　兩耳抽出春筍尖風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>欲拂<lb/>
<pb n="KR4e0006_SBCK_011-14b"/>
九霄霧隅目似掛髙秋蟾昨者王良失鞿鞚封狼咆哮蛇豕<lb/>
閧天閑乘黄越在野出車未見歌南仲嗚呼安得此馬背負<lb/>
郭令公掃清四海歸奏明光宫<lb/>
　　　題王元章梅花圖<lb/>
道人紅顔映髭雪欲與梅花闘清潔夣魂化作梅花神貌得<lb/>
梅花最竒絶髙軒落筆當晴曦北風吹樹寒雲垂九霄露洗<lb/>
珠玉蕋野水影動龍蛇枝勞生苦𬒳煩熱惱見此令人暢懐<lb/>
抱虗堂夜半明月入玄鶴一聲驚絶倒西湖䖏士骨巳槁湖<lb/>
上淡烟迷蔓草石壇日夜長蒼苔紫脫瑶英為誰好羅浮山<lb/>
在何䖏聞道其間無散木只有梅花三萬樹黄𥘉平在金華<lb/>
<pb n="KR4e0006_SBCK_011-15a"/>
山中白羊許借我與爾並駕凌飛霞<lb/>
　　　題縣崕蘭花圖<lb/>
洞庭一夜西風起沅湘羙人隔秋水翠㽔玉佩冷不收怨入<lb/>
蒼梧九千里蒼梧之山絶浮烟上與女媧所錬之石相牽連<lb/>
瘦根迸雲石為穿紫莖瓊蕋涓飛泉一開一落三千年歲晏<lb/>
玄霜白日昃南山桂枝化為棘我欲采之無羽翼月宫青鸞<lb/>
呼不来卧㸔月明空太息<lb/>
　　　題雪汀圖<lb/>
天迷迷地茫茫雲垂日白江水黄踆烏凍縮龍走蔵雪花如<lb/>
月開榑桑彼何人斯一葉航手持釣竿詠滄浪詠滄浪倚逍<lb/>
<pb n="KR4e0006_SBCK_011-15b"/>
遥天風吹入瑶池去素女素娥應見招<lb/>
　　　為董楚芳題山水圖<lb/>
金庭接四明㑹稽蔵禹穴半嶺生白雲如濤湧𬈑渤我住城<lb/>
南隔天鏡朝夕看山見山性是誰模寫作畫圖展向髙堂色<lb/>
相暎天上寳書緘石室翠栢蒼筠曉蕭瑟有蛟如龍身九屈<lb/>
林深嶂疊不見日龍氣吐為烟霧出何䖏楼臺香靄中蓬萊<lb/>
只在雲門東陽崖不留建木影隂澗自起樵人風賀知章今<lb/>
巳矣湖邉酒船為誰艤赤城霞標通宛委陵苕花開落松子<lb/>
蕙帶荷衣歸去来清泉素石無泥滓<lb/>
　　　寄陶中立郭秉心叙舊言懐<lb/>
<pb n="KR4e0006_SBCK_011-16a"/>
為别未五載恍如生死隔有時長想愁欲狂中夜感歎無羽<lb/>
翼憶昔相逢俱壮年錢唐桞緑花含烟粉墻繚繞子雲宅華<lb/>
燈照幙自草玄春城飛雪滿一月立馬㪣門馬蹄沒銅壼驍<lb/>
箭三十六易坐更投鏃相扢仰天大咲催命觴酒多雪急天<lb/>
茫茫論文握手到爾汝知有膠漆無參啇君行却向江東去<lb/>
我亦棲遅廣文署震澤風驚白鴈秋玉山露落青楓暮井邑<lb/>
蕭條刼火餘行人何䖏問緘書傳聞那得辨真假引領遥望<lb/>
空嗟吁今年飄泊越城裏重見手書悲且喜舊游雖在舊人<lb/>
非獨立㸔雲淚如水羡君絳帳開海濵綵衣堂上生陽春艱<lb/>
危大幸適樂土况有主翁賢且仁嗟余数與時不偶畫虎不<lb/>
<pb n="KR4e0006_SBCK_011-16b"/>
成秪類狗家鄉蕩析身轉蓬棄置田園事奔走豺狼在郊蛇<lb/>
在薮府縣官曹但糊口藩垣乆厭邉鄙報旄丘載馳徒疾首<lb/>
郭公子今何如璞中之玉可照車委棄土壌慚碔砆徃事轉<lb/>
頭同過翼猿鶴蟲沙豈終極南山直幹劈雷電般匠束手<lb/>
無顔色殷勤寄情素㑹面未有期願言努力各自慰莫遣青<lb/>
鬢先成絲<lb/>
　　　和呉以時秋夜長篇<lb/>
秋夜長今日何日此何鄉流螢在砌苔在墻明星滿天月照<lb/>
床東西南北路渺茫車何為乎水中央秋夜長今日何日此<lb/>
何鄕<lb/>
<pb n="KR4e0006_SBCK_011-17a"/>
　　　潜溪圖歌為宋景濂賦<lb/>
金華山水天下希潜溪龍門尤絶竒群峰峻極河漢上一峯<lb/>
獨立芙蓉陂先生結廬在其下文追班揚兼賈馬遂令此山<lb/>
增壮觀野有樸樕皆梧檟上清道士方方壷乗興為作潜溪<lb/>
圖丹崖翠麓神仙居東望日出樹如蘇溪流穿林還度谷十<lb/>
里一逹五里伏龍湫吐景生白虹藤蘿振雨松呼風却憶徃<lb/>
時清夜月帝女乘雲下天闕鍾鏞鏗鍧蕭鼓發霓裳羽衣飄<lb/>
㓕沒初平騎羊前啓行長髯鬖髿飛玉霜秦娥吹笙玄鶴舞<lb/>
牽牛河鼓凝寒芒相思迢迢頻入夣夣駕雨鸞從一鳯覺来<lb/>
毛髮猶爽淅目送征鴻度空碧山有𬞞水有魚幽澗有泉清<lb/>
<pb n="KR4e0006_SBCK_011-17b"/>
可㪺何時上䟽乞骸骨寄聲先遣雙飛鳬<lb/>
　　　題陸放翁賣花叟詩後<lb/>
君不見㑹稽山隂賣花叟賣花得錢即買酒東方日出照紫<lb/>
陌此叟巳作醉鄉客破屋含星席作門<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>螢生竈花滿園五<lb/>
更風顛雨聲惡不憂屋倒憂花落賣花叟但碩四海無塵沙<lb/>
有人賣酒仍賣花<lb/>
　　　題柯敬仲墨竹花石<lb/>
紅桃花夭夭緑竹葉薿薿水邉石上相依倚恰似佳人配君<lb/>
子奎章慱士丹丘生寳書鑑盡芸閣清染朱涅翠歸墨筆收<lb/>
入造化無逃形烟濃風暖春如醉竹有哀音花有淚花枯竹<lb/>
<pb n="KR4e0006_SBCK_011-18a"/>
死今幾年空留手跡令人憐<lb/>
　　爲包與直題太一真人圖<lb/>
太一真人龎眉湏不知所持何代書既不學昴星降精下輔<lb/>
隆凖公又不學傳說請帝通夣寐左右商王陳範謨眇然一<lb/>
葉蓮花荂淸秋風吹落泥塗紅凋粉瘵不可扶君何爲乎以<lb/>
爲桴蕩漾九河凌五湖誇耀水伯驚天吳坐令文成五利之<lb/>
軰假借神聖欺庸愚靈旗風翻壮荆符麞鹿無鬼夫何辜漢<lb/>
宫天禄連石渠金釭衘璧䴡綺䟽青藜有燄如芙蕖何不分<lb/>
餉依光夜績之徐吾髙堂眈眈縣畫圖作歌一咲駭里閭<lb/>
　　　爲戴起之題猿鳥圖<hi>牧谿畫</hi>
<pb n="KR4e0006_SBCK_011-18b"/>
巴東之西巫山髙連峰挿天關徤牢中有懐凌簸谷之波濤<lb/>
藤蘿杳㝠風怒號人跡不到神鬼逃但見野猿沙鳥群相嘈<lb/>
聱耴百竅揺巖嶅此景可聞不可遭爾何為乎貌以毫毛嗟<lb/>
㦲用心無乃勞江盤峽束雷雨昏崩崕死樹纏古根玄猿抱<lb/>
兒隨白猿長臂婹嫋相攀援舔睒譎詭趠騰鶱縣柯攫石墜且<lb/>
掀上有滿月如赬盆篔簹桃枝寒自蕃嘉實不食鳯髙翻但<lb/>
見娥皇女英之淚㾗勢窮險盡原野闢落日烏鴉繞雲黒荻<lb/>
花茫茫蘆葉赤前飛鴰鶬後鳬鷁瀟湘洞庭烟水碧騶虞鸑<lb/>
鷟無顔色還君此畫長太息獨立㸔天淚沾臆<lb/>
　　　題界畫金山圖<lb/>
<pb n="KR4e0006_SBCK_011-19a"/>
岷山導江入海長金山却在江中央下有地軸連扶桑上有<lb/>
鳥道通九陽白波繞之如雪霜杳然浮空或低昻但見危楼峻<lb/>
閣造牛斗一似蓬萊之鏘鏘撞金伐革殷朝夕丹㽔翠葩相焜<lb/>
煌巖崖洞谷蛟龍堂斑鱗錦紋頦頷張隱嶙窈窕变暄凉虎<lb/>
蹄豹跡萬古不可到海若夜出烟霞香摩尼之珠明月光目<lb/>
連持來自西方謂䏻驅遣毒沴消災殃轉悪為善回妖祥嗟<lb/>
我欲徃不䏻翔畫中忽見心飛揚渉水有鼉野有狼武陵桃<lb/>
花今渺茫浩歌一曲増慨慷<lb/>
　　　題界畫卧龍山樓閣圖<lb/>
巍巍乎大海之西浙河之東是曰㑹稽夏后所封吞雲吐雨<lb/>
<pb n="KR4e0006_SBCK_011-19b"/>
隔躔次闔闢光景調春冬地平天成五千載職貢長與中華<lb/>
通洞天石室神仙宫香爐紫氣騰芙蓉禹穴窈窕潜蛟龍王<lb/>
書金簡今無踪但見蒼松翠柏晻暧閉白日猿狖呌嘯生悲<lb/>
風卧龍何蜿蜒向之離立如孩童上有朱薨碧瓦縹緲浮玄<lb/>
穹流星穿牎月掛戸下視水木光玲瓏多年不見甞膽䖏野<lb/>
花自落莓苔中緑蘋香飄楊柳濃漁舟一葉波溶溶黄冠賀<lb/>
老巳寂寞澹烟細雨空青楓雁山狂客意匠工能以翰墨偷<lb/>
天功對此使我心神融便欲築室依巃嵸短衣瘦䇿㝷葛洪<lb/>
嚥服石髓餐晴虹翩然逺逐浮丘公不湏懐古意慘戚伯夷<lb/>
綺季俱蒿蓬<lb/>
<pb n="KR4e0006_SBCK_011-20a"/>
　　　陳彦徳以畫見贈歌以酬之<lb/>
君不見昔者米南宫又不見今時趙學士䏻将翰墨爭鬼工<lb/>
天下流傳名父子栝蒼䖏士身姓陳小郎英俊尤可人欲收<lb/>
大地入掌握筆意所到如有神曉携小幅来贈我紅日滿牎<lb/>
花婀娜開軒展視心眼寛如在岳陽樓上坐湖波吹烟入逺<lb/>
山君山乃在湖中間蒼梧九疑隔湘浦孤雲目断幽篁斑漁<lb/>
舟一葉来何䖏巫峽雨昏啼鴂暮澤畔行人乆不歸沙上輕<lb/>
鷗自飛去陳公子聴我歌深林大谷龍蛇多蓬萊三島可避<lb/>
世欲徃其柰風濤何<lb/>
　　　長平戈頭歌<lb/>
<pb n="KR4e0006_SBCK_011-20b"/>
長平戦骨煙塵飄歲乆遺戈金不銷野人耕地初拾得土花<lb/>
潰出珊瑚色邯鄲小児強觧事枉使泥沙埋利噐四十萬人<lb/>
非少弱勇怯賢愚一朝棄隂坑血冷秋復春朽壌食盡蒼蛇<lb/>
鱗湮淪長愧杜郵劒廢墜空憶樁喉人故壘中宵鬼神入雲<lb/>
愁月暗戈應泣嗚呼當時豈無牧與頗戈乎不遇可柰何<lb/>
　　　涇縣柬宋二編修長歌<lb/>
浙東行人過江左正值㽔賔之管吹輕葭隂氣黯黕天地閉<lb/>
仰面不見扶桑鴉谷風哀鳴灌木應雨脚四垂如亂麻崩湍<lb/>
湧溜汨奔㑹平地碾齧作臼窪便疑桑田變滄海流永熒眼<lb/>
無津涯菅茅披猖黄竹拜蛙黽狼籍助喧譁滿路青泥雜隕<lb/>
<pb n="KR4e0006_SBCK_011-21a"/>
籜局縮畏觸蛭與蛇破瓦荒畦舊市井荆榛穢奥巢麏䴥翠<lb/>
眉蟬鬢轉蓬去頽墻缺甃刼火煆善淫禍福不可料韶豔天<lb/>
閼令人嗟叢祠佛殿緫銷歇但見木偶眠泥苴前度長洲絶<lb/>
短澗輿從沾<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>水沒胯寒颸瘁瑟透衣䄂雖有氊盖那能遮<lb/>
水邉老<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>學人立鷺鷥侍傍如小婐廢田蔓草結旌斾農夫<lb/>
盡化為蟲沙布榖不知時事異勸耕終日聲查查晚来雨歇<lb/>
到涇縣只有蒿荻無人家縣官趨迎入公𪠘筋攣骨觧肉半<lb/>
麻蕭條破竈冷灰灺飢童凍口張唅呀滹沱麥飯那能致新<lb/>
豐酒醪何䖏賖古稱悲歌可當哭莫恠咲謔同児哇夜深月<lb/>
出照庭樹鬼燐一似青蓮華驚魂遁魄稍歸舍收入志慮無<lb/>
<pb n="KR4e0006_SBCK_011-21b"/>
令邪愁雲苦霧子䂓呌起坐更盻羲和車<lb/>
　　　為張生題趙仲穆畫馬<lb/>
天廐之馬髙且肥王孫貌出真絶竒杜陵寒儒恒苦飢枉使<lb/>
韓幹遭誚嗤渥洼天馬龍象力朝發太䝉暮西極豆芻五石<lb/>
充一食力由食生非外得地黄首蓿羙如飴嚥以甘泉清肺<lb/>
脾神完氣定吪止時素餐立仗馬耻之髙風吹鴈酸棗紅狼<lb/>
烟夜半通囬中為君長鳴起子公斬取郅支歸獻明光宫<lb/>
　　　為詹同文題浙江月夜觀潮圖<lb/>
君不見四時平分成歲功以秋継夏獨不同炎官挟長握天<lb/>
柄七月赤日熺玄穹蓐收抱鉞蹲白水野氣赫赫攄頳虹陽<lb/>
<pb n="KR4e0006_SBCK_011-22a"/>
侯喘汗河伯暍少昊上訴愁天公㑹須萬物長養遂期以仲<lb/>
月虚宵中此夜姮娥魄正滿命駕四蟾驂两駥指揮禺強出<lb/>
玄渚蕩滌歊熇清霾䝉河漢發源牛斗下曲江上與天津通<lb/>
初看一髮起溟徼如曵組練來扵東漸聞殷驎鼉鼓發倐忽<lb/>
萬雷聲撼風天呉掉尾出溟涬馬銜揚鬐招海童霓旌縞帳<lb/>
鷺羽幬瑶臺十二浮空𪷟蘂珠仙人乗王輅騰駕䳽鵠飛氋<lb/>
氃長庚歘霍掞光耀電母扶龍嘷戞銅宓妃起舞素女從瓊<lb/>
珮綷縩雲帡幪氷綃霧縠紛颯纚霜旂雪旛髙翳空鯨魚呀<lb/>
呷鮫鰐遁蒲牢哮吼馮夷宫瞿唐巫峽起平地灔澦若象鏖<lb/>
囬潨先驅巳過赤亭嶂後從始發龕山谼商聲爽浙合群籟<lb/>
<pb n="KR4e0006_SBCK_011-22b"/>
澤國凛凓寒欲凍先生翫月坐樓上夜氣澄寂神和冲憑闌<lb/>
怏覩煩暑退呼児命酒澆喉嚨自舞自歌歌自作月照白髪<lb/>
三千緫歌聲迆颺林壑應竹樹戞擊絲與桐淵魚躍波棲鳥<lb/>
作紫桂繞屋清香融君歌曲終響未終我歌激烈留征鴻瞠<lb/>
眸相視俱老矣况有聚病來交攻<lb/>
聖明天子御宇宙威惠與天相比隆首丘倘許謝鞿絆猶有<lb/>
古月光朣朧行當唱和三百首永與潮汐流無窮<lb/>
　　　戯爲雪雞篇寄詹同文<lb/>
我爲先生歌雪鶴逸興翩翩入寥廓先生爲我詠雪鷄扶桑<lb/>
晝景寒凄迷雪鶴排雲舒六翮長鳴逺逐浮丘伯玄洲巨君<lb/>
<pb n="KR4e0006_SBCK_011-23a"/>
張兩耳竫人踉蹡走如蟻雪雞欲上蟠桃枝白光爍眼流瓊<lb/>
黐騰身蹋折琅玕樹片片琪華振鷗鷺鶴飛撥刺向遼東海<lb/>
鯨揚波雪半空縞衣䙰褷丹頂素九皐月黑猿嘷風雞啼喔<lb/>
咿夜方永驚起踆烏怨金井群仙環珮響玲瓏十二玉楼烟<lb/>
霧冷憶昔康回觸折天柱時女媧扶天立天維坤維太白作<lb/>
天骨萬古至今長積雪上有雪蛆大轂長如轅氷蛇雪䑕相<lb/>
蜷蜿味如餦餭色如乳入口清凉生肺腑炎埃蕩滌邪穢除<lb/>
幽精爽雪㳺六虚鶴也莫與烏鴉争腐䑕雞也莫向溝塍拾<lb/>
禾黍雪寒可畏清可欲洗髓伐毛天所玉雪可嚥兮氷可餐<lb/>
誰其作友三青鸞<lb/>
<pb n="KR4e0006_SBCK_011-23b"/>
　　　題米元暉瀟湘圖<lb/>
米家父子皆好竒戯弄筆墨如小児三百年來傳幾手坐見<lb/>
銷鑠同春澌丹青馳譽士所耻勉強狥物寕非癡蒼梧之山<lb/>
欝崎嶬重華徃矣空寒颸猿啼鳯去竹迸淚白日慘淡令人<lb/>
悲瀟湘洞庭連鄂渚江漢波濤動荆楚不見軒轅張樂時水<lb/>
妃怨泣鮫人語問君此圖何䖏得中有逺意衆莫識君不見<lb/>
岐陽石鼓字泯㓕千載猶為人爱惜<lb/>
　　　題趙學士色竹圖<lb/>
竹性本孤直磬折良可憐由来剛介有摧挫歲寒然後知真<lb/>
堅虚堂無人清氣㑹日滿髙林風影碎漆園胡蝶去茫茫今<lb/>
<pb n="KR4e0006_SBCK_011-24a"/>
落瀟湘蒼玉佩我思羙人淇水隈路永莫致増悲懐雪霜紛<lb/>
糅嘉實晚不知鳯皇来不来<lb/>
　　　送黄巖林生伯雲還鄉覲省<lb/>
生児須男不須女二十辭家事<lb/>
明主由來卿相出白屋志士寜丼守環堵天上<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>宫古庠序<lb/>
濟濟衣冠鵷鷺羽學業湏兼文與武濟川期舟旱期雨懸䯻<lb/>
看書困不眠劬心問道飢忘咀朝來忽覩林間鴉雛飛哺母<lb/>
聲啞啞慨想高堂缺温清稽首　天閽動<lb/>
天聴春烟蒼茫春樹緑水煖芹芽白如玉扁舟蕩漾駛歸風<lb/>
綵服飄掦炫晴旭盈門弱柳鵞黄絲鶯鳴如絃花滿枝開門<lb/>
<pb n="KR4e0006_SBCK_011-24b"/>
見兒喜不定問言執手仍牽衣牽衣上堂拜嘉慶籩豆既具<lb/>
殽且時児前勸酒還蹈舞親戚滿筵讙咲語朱顔婉娩映青<lb/>
松鶴髮婵姢照芳醑為子歌一曲送子江之湄到家早来旋<lb/>
勿為児女慈人生有親樂莫樂况乃<lb/>
君恩重山岳讀書不可迂檢身不可踈勸子慎勿學世儒<lb/>
言耻行名為愚君不見良金鑄為噐鼎<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>亨飪干将利才全<lb/>
徳俻稱大賢報<lb/>
國榮親兩無愧<lb/>
　　　送姚伯淵之清溪河泊所任<lb/>
清溪之水通秋浦石白水清魚可数鰷鱨鯩鰱魴與鱮小魚<lb/>
<pb n="KR4e0006_SBCK_011-25a"/>
如鍼大如杵侵晨漁艇浮空来千夫撒網雲烟回鳴榔擊楫<lb/>
聲如雷水怪駾啄珠宫開課魚使者矢魚急馮夷噓唏龍母<lb/>
泣琴髙赤鯉縱有神何暇超騰作人立吾觀大江之中有壮<lb/>
魚名曰海狶頭如猪群行九十其朋徒歕沫成雨倐歘肓風<lb/>
俱旌陽仙人上天去巳乆平地波濤隨䖏有春淵潜鱗陟負<lb/>
氷時㦲罔俾虞人後小魚瑣碎獺所捐大魚多膏秪自煎君<lb/>
不見振振鷺白如玉沙頭見魚飢不啄一朝飛上瑶華池紫<lb/>
鵷黄鵠相追隨俯視秃鶴垂六羽還共野烏争腐䑕<lb/>
　　　雙鯉堂歌為唐侍儀賦<lb/>
君不見魯陽揮戈囬白日又不見耿恭拜井飛泉出精誠自<lb/>
<pb n="KR4e0006_SBCK_011-25b"/>
古格皇天如響應聲非異術長江鯉魚龍伯臣三十六鱗紅<lb/>
錦勻枕丁尾丙宫淵淪乗駕潮汐扶桑津天憐孝子孝不匱<lb/>
特勑水官宣徳意玄氷躍岀雙赤鯶頃刻寒谷生春温之子<lb/>
髙堂髪如絮毎懐古人心是慕中庭鑿池專種魚魚行圉圉<lb/>
隨陶朱晨昏膳羞不逺索翠韭金橙鱠肥白中婦奉飱少婦<lb/>
進大兒登歌小児拍合歡花開庭草芳忘憂花開池水光凌<lb/>
晨上馬出門去彩䄂披拂金爐香薄暮言歸拜堂所何况有<lb/>
魚丼且㫖忠孝由来同一軌努力揚名煥青史<lb/>
　　　舊在杭時爲冷起敬賦泉石歌亂後失之今起敬爲<lb/>
　　　恊律郎邀予寫舊作巳忘而記其起三句因更足之<lb/>
<pb n="KR4e0006_SBCK_011-26a"/>
君不見呉山削成三百尺上有流泉發蒼石冷卿以之調七<lb/>
絃龍出大隂風動天初聞㳙㳙響林莾悄若玄宵鬼神語泠然<lb/>
穿崕逹幽谷竽籟颼颼振喬木永懐帝子來瀟湘瑶環瓊珮<lb/>
千鳴璫女夷鼓歌交甫舞月上九疑啼鳯凰還思媧皇𥙷穹<lb/>
碧排抉銀河通積石咸池瀉浪入重𬈑玉井冰凘相戞擊三<lb/>
門既鑿龍池髙三十六鱗騰夜濤豐隆咆哮震威怒鯨魚揵<lb/>
尾驚蒲牢倐然神怪歸寂寞殷殷餘音在寥廓鮫人淵客起<lb/>
相顧江白山青煙漠漠伯牙骨朽今幾年叔夜廣陵無續絃<lb/>
絶倫之藝不常有得心應手非人傳憶昔識子時西州正䌓<lb/>
華筝笛沸晨暮兠離僸侏争矜誇子獨倘佯泉石裏長日松<lb/>
<pb n="KR4e0006_SBCK_011-26b"/>
隂净書几取琴為我彈一曲似掬滄浪洗塵耳否徃泰來逢<lb/>
聖明有虞製作超莖英和聲恊律子䏻事罔俾䕫摯專其名<lb/>
太師誠意伯劉文成公集卷之十一終<lb/>
<pb n="KR4e0006_SBCK_011-27a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0006_SBCK_013-1a"/>
太師誠意伯劉文成公集卷之十三<lb/>
　　　　　　　　　　　　　　　後學䴡水何鏜編校<lb/>
　五言古詩<lb/>
　　　種蘹香<lb/>
蘹香體虚柔本自南土出毛芒散纎葉旖旎怯朝日芳菲挺<lb/>
衆卉辛美更無匹况能巳疝瘻兼理膓胃疾種之近庭階離<lb/>
離看新茁驅童斬竹枝扶植待秋實常恐風雨惡摧折傷弱<lb/>
質蒺藜生道傍延蔓何綿宻豈無荷鋤人夕薙旦巳出上天<lb/>
意何如感嘆靡終畢松柏多斧斤山林日蕭瑟<lb/>
　　　北上感懐<lb/>
<pb n="KR4e0006_SBCK_013-1b"/>
倦鳥思一枝櫪馬志千里營營勞生心出入靡定止伊余朽<lb/>
鈍材嬾拙更無比才踈乏世用嗜僻惟書史雖非濟時具頗<lb/>
識素餐耻旣懐黎民憂妄意古人企寧知乖圓方舉足輙傷<lb/>
趾塵埃百病侵貧窶萬感累艱難幸息肩遲莫竊所喜明時<lb/>
登驥騄駑馬但垂耳自非冀北姿莫羡追風駛便𣣔解衣冠<lb/>
躬耕向桑梓終懐葵藿戀不慕沮溺詭潜陽動原隰白日曖<lb/>
蘭芷塒雞戒晨鳴客子駕行李縈紆越巘崿浩蕩渉風水淹<lb/>
留具區北信宿滄江汜維時連年歉道路多流徙官司職撫<lb/>
字黔首皆赤子陳紅太倉米豐年所儲偫爲民備乏困朝廷<lb/>
豈私此推餘補不足玆實王政始臣子宜奉承天威不違咫<lb/>
<pb n="KR4e0006_SBCK_013-2a"/>
柰何簿書曹暴慢蔑至理荷云出納吝當閔觳觫死嗚呼草<lb/>
莾露慘惻溝瀆委聞之猶鼻酸見者宜顙泚踰淮入大河凄<lb/>
凉更難視黄沙渺茫茫白骨積荒藟哀㢤耕食塲盡作狐兎<lb/>
壘太平戢干戈景物未應爾意者斯人徒縱𣣔擾天紀鬼神<lb/>
赫震怒咎戾良有以去年人食人不識弟與姊至今盗賊軰<lb/>
嘯聚如蜂蟻長戈耀白雪徤馬突封豕豈惟横山澤巳敢剽<lb/>
城市途行絶稀少空車但墻倚身行湏結集一寐四五起牧<lb/>
民豈無人司冦亦有氏陣車不驅馳大田無耒耜邦家禄食<lb/>
恩豈爲臣奉巳山東古要地燕趙猶唇齒况兹南北衝津梁<lb/>
通遠邇屬當全盛時四海同一軌廟堂多稷契振舉無遺弛<lb/>
<pb n="KR4e0006_SBCK_013-2b"/>
勿云疥癬㣲不足成瘡痏滔天起濫觴炎岡發星炟虞朝有<lb/>
分北漢庭煩直指農夫植嘉榖所務誅稂秕耕耘苟失時雨<lb/>
露空沾<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>威懐豈異任守令職非痺端能慎黜陟此軰何足<lb/>
弭故鄕隔山川前途塞荆枳靑徐氣蕭索河濟俱泥滓痛哭<lb/>
賈生狂長歎<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室裡何當天門開淸問逮下俚<lb/>
　　　送普顔子壽赴廣西憲幕<lb/>
離維荆衡南邐迆走蠻徼民風雜徭蜑地勢帶蒙詔迢迢商<lb/>
周前風水絶纎竅後王務廣土懐柔倚攻剽覊縻非本情疲<lb/>
痾復誰療大明侔日月幽裔靡不照化育之所加欣滎及蓬<lb/>
藋憲府繩百司選擇自廊廟偏方異習俗賦性實同調培養<lb/>
<pb n="KR4e0006_SBCK_013-3a"/>
自殊途激揚貴知要凄凉溪上瀧鯫魚困<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>釣高風吹霜鶻<lb/>
縹緲集海嶠碩言崇令業以繼南國召<lb/>
　　　過東昌有感<lb/>
夜發高唐灣旦及東昌郭喬樹拂踈星霜飛月将落仰觀天<lb/>
宇淸平見原野廓白楊號悲風蔓草杳漠漠但見荆棘樷白<lb/>
骨翳寒籜聖道縣日月斯人非虺蝁教養旣迷方𣣔熾性乃<lb/>
鑿展季骨巳朽淸風散藜藿絃歌㓕遺音繭絲盡籠絡䲭嘯魍<lb/>
魎憑螽鳴草蟲矅遂令一變姿化為跖與蹻况聞太行東水<lb/>
旱荐為虐飢垊與暴客表裏相倚着賑䘏付群吏所務惟刻<lb/>
削征討乏良謀乃反恣剽掠坐令參苓劑翻成毒腸藥今年<lb/>
<pb n="KR4e0006_SBCK_013-3b"/>
秋租登行止稍有託餘波尚披猖未敢開一噱但恐習俗成<lb/>
何由返𥘉昨藩宣有重寄胡不慎遠略往者諒難追来者猶<lb/>
可作歌詩附里謡大猷希聖莫<lb/>
　　　南陵崔氏思梅詩<lb/>
昔来梅花下綵服輝淸尊今来不見人淚滴梅樹根梅落風<lb/>
不回淚落化為石冥冥入幽泉一夜千萬尺<lb/>
　　　晨詣祥符寺<lb/>
上馬雞始鳴入寺鐘未歇草際起微風林端淡斜月僧房湛<lb/>
幽寂假寐待明發松徑㫁無人經聲在淸樾<lb/>
　　　送鄭希道行省掾滿之泉州錄事<lb/>
<pb n="KR4e0006_SBCK_013-4a"/>
鄭君廊廟姿才識天下冠若華升朝霞可望不可翫胸中富<lb/>
文史蔚蔚錦繡叚公餘但好客高論斡雲漢蓮風散秋幕薇<lb/>
露收夕案吳雲翼行輈閩嶠入竒觀撫字徯深仁剸繁讓明<lb/>
㫁嘉㑹復何時悠悠仰飛翰<lb/>
　　　寄題偰世本東溪漁唱亭<lb/>
落日去層巒淸溪澹輕浪嘔啞戢柔櫓款乃發孤唱初隨飄<lb/>
風起復逐行雲颺月色照未䦨灘聲雜逾壮恐有濯纓人一<lb/>
聽一惆悵<lb/>
　　　發安仁驛<lb/>
鷄鳴發山驛天黑路彌險烟樹出猿聲風枝落螢點江秋氣<lb/>
<pb n="KR4e0006_SBCK_013-4b"/>
轉炎嶂濕雲難歛佇立山雨来客愁紛冉冉<lb/>
　　　發龍㳺<lb/>
微飈獻輕凉客子中夜發秋原曠無際馬首掛高月草䖝自<lb/>
宫啇葉露光可掇狹徑非我由周行直如髪揚鞭望南天晴<lb/>
霞絢閩越<lb/>
　　　早行衢州道中<lb/>
草際生曙色林端收暝煙露花泫啼臉風葉弹鳴絃農家喜<lb/>
銍艾行歌向東阡大道無狹邪平原多稻田客行良不惡敢<lb/>
曰從事賢<lb/>
　　　鉛山龍泉<lb/>
<pb n="KR4e0006_SBCK_013-5a"/>
兹山近南服勝迹冠朱方石骨入海眼地脉通混茫金精孕<lb/>
淸淑水德融嘉祥寒含六月冰潤浃九里長鯨顋狎獵𧺫虎<lb/>
口呿呀張發竇旣窈窕流渠遂汪洋洞徹瑩玉鑑鏘鳴合宫<lb/>
啇靜含玄機妙動見大智藏養德君子類膏物農夫望野僧<lb/>
向我言其功殊匪常飲之祛百邪能使俗慮忘潄嚥入靈府<lb/>
喉舌生淸香爽浙動毛髮飄忽凌風翔何當揚湛冽盡洗貪<lb/>
濁腸<lb/>
　　　初食㯽榔<lb/>
㯽榔紅白文包以靑扶留驛吏勸我食可巳瘴癘憂𥘉驚刺<lb/>
生頰漸若㦸在喉紛紛花滿眼岑岑暈蒙頭将疑誤腊毒復<lb/>
<pb n="KR4e0006_SBCK_013-5b"/>
想致無由稍稍熱上面輕汗如珠流淸凉徹肺腑粗穢無纎<lb/>
留信知殷王語瞑眩疾乃瘳三復增永歎書之遺朋儔<lb/>
　　望武夷山作<lb/>
飲馬九曲溪遥望武夷峰長林抱廻合丹崖造空濛浮暉澹<lb/>
寒翠水木皆曼容薄逰限塵務促景尼竒蹤緬懐紫陽子千<lb/>
載誰與同瓊佩邈烟霧石函閟遺封覉猿怨幽澗飛蘿冐芳<lb/>
樷瑶琴空流泉桂枝徒秋風悵望佳期阻纒綿憂思重殷勤<lb/>
尺素書願寄雲間鴻<lb/>
　　　發白沙至水口<lb/>
夜發白沙驛亭午至水口中流欝風霧宻雨蔽原阜冥濛蛟<lb/>
<pb n="KR4e0006_SBCK_013-6a"/>
龍過隱轔怒雷吼傾欹卧㠶席馮翼惑前後長途生頃刻顛<lb/>
倒亂足手倉皇投山舘喜懼劇紛紏攝身整衣帶沾濕及肩<lb/>
肘平生歴道路艱險頗曽受未能外形骸豈敢輕衰朽捐軀<lb/>
匪成仁垂堂不宜狃總轡登前嶺煙雲尚昏黝經阻有妨虞<lb/>
姬文亦奔走<lb/>
　　　早發建寧至興田驛<lb/>
鷄鳴戒晨裝上馬見𥘉日露泫葉尚俯霧重山未出客途得<lb/>
霽景緩歩非縱佚矧玆歳有秋高下俱頴栗牛羊散原野鵝<lb/>
鴨滿阡陌懐抱旣夷曠神情自淸謐寒花蔓蘺落候蟲響蒙<lb/>
宻霞標青楓林雪綻烏桕實幽覧雖云遽佳趣領巳悉我行<lb/>
<pb n="KR4e0006_SBCK_013-6b"/>
固無期况乃塵事畢<lb/>
　　　題武夷圖<lb/>
崇山奠朱維實維群山囿葱蘢薄光景隱顯變氣候百泉縈虹<lb/>
蜺萬谷蒸饙餾深根入無底峻表切星宿嶒崚削劍㦸窈窕<lb/>
錯錦繡騎雲擘高掌竇石室隂嘼金雞鳴未晨玉女来自逗<lb/>
琪樹縞玄宵瑶花落清晝美人逰不還霜月怨猿狖凄凉駕<lb/>
壑槎蕪没白玉柩蓬萊渺滄海弱水浩浸溜良辰不可掩沉<lb/>
思令人廋安得凌風翰飄颻逐飛鷲㝷源挹孤清搴林摘三<lb/>
秀逍遥觀物化俛仰空宇宙真詮倘可求吾将解吾綬<lb/>
　　　孔子充相送至鵝湖<lb/>
<pb n="KR4e0006_SBCK_013-7a"/>
憶昨過武夷𣣔往無與儔今兹逢故人遂得鵝湖㳺輕雲翼<lb/>
征盖翔風當鳴騶古塔挿蒼譪寺門啓平疇陟徑既紆欝馮<lb/>
軒亦樛流雲旗裊香霧金像明清秋昔賢論道處松柏深且<lb/>
幽鴻飛渺滄海龍去空靈湫懐人巳寂寞對景空淹留興闌<lb/>
成遠別馬首山悠悠<lb/>
　　　自衢州至蘭溪<lb/>
秋郊歛微雨霽色澄人心振䇿率廣路逍遥散煩襟踈煙帶<lb/>
平原薄雲去高岑湛湛水凝碧離離稻垂金薺麥霜始秀玄<lb/>
蝉寒更吟幽懐耿虚寂好景自相㝷心契清川流目翫嘉樹<lb/>
林歌傳滄浪調曲繼白雪音仙山在咫尺早晚期登臨<lb/>
<pb n="KR4e0006_SBCK_013-7b"/>
　　　九日舟行至桐廬<lb/>
杪秋天氣佳九日更可喜衆人競登山而我獨泛水江明野<lb/>
色来風淡汲鱗𧺫蒼翠觀遠峰泬寥度清沚沙禽泛悠颺岸<lb/>
竹摇蘿靡泝湍懐謝公臨瀬思嚴子紫茰空俗佩黄菊漫妖<lb/>
蕊落帽非我逹虚壘非我恥扣舷月娟娟濯足石齒齒澄心<lb/>
以逍遥坻流任行止<lb/>
　　　從軍詩五首送高則誠南征<lb/>
以小慕曽閔窮閻兀幽棲丘園賁嘉命通籍厠金閨握筆事<lb/>
空言塊焉愧梁鵜不如屬櫜鞬結束習皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>廟筭出帷幄白<lb/>
日收虹蜺劒光帖滄𬈑旗尾縣鯨鲵振旅還大藩歌舞安旄<lb/>
<pb n="KR4e0006_SBCK_013-8a"/>
倪拂衣不受賞長揖歸蒿藜<lb/>
江鄕積隂氣二月春風寒壮士縵胡纓伐皷開洪瀾長風翼<lb/>
萬軸撇若橫海翰馬衘伏轅門翊衛森牙官仗鉞指天狼怒<lb/>
髮衝危冠<lb/>
按莭肅徒旅神劒宵有聲揮揮大旗動烈烈刀斗鳴仰看太<lb/>
白高俯視滄波平王師古無戦蟂獺安足烹人言從軍悪我<lb/>
言從軍好用兵非聖意伐罪乃天討運籌中堅内决勝千<lb/>
里道雷霆馘蛟鼍雨露澤枯槁懐柔首惸獨延訪及黎老牧<lb/>
羊必除狼種榖當去草凱歌奏大廷天子長壽考<lb/>
清晨絶長江日夕次海濵北風吹斾旌軍動速若神令嚴戎<lb/>
<pb n="KR4e0006_SBCK_013-8b"/>
馬閑九陌無驚塵伐皷震𬈑嶠揚帆役鮫人鯨鱗亰觀築鰐<lb/>
醢華筵春喈喈布榖鳴祁祁農鳲春去子還故郷悲喜集里<lb/>
鄰荷鍤啓瓦礫再荷天地仁撫綏屬有望世世爲堯民<lb/>
　　　蛟谿詩<lb/>
蛟乃龍之徒隱顯異凡質屈蟠深彎環靈變不可悉清溪潨<lb/>
百湍漱滌見冽溧寒飊黯離晶隂電焬幽室超騰雲雷徯訶<lb/>
禁鬼神謐應龍翔中天渙汗濕箕畢大江揚濁瀾鼍蜃恣狂<lb/>
譎閉藏當有待保養慎無失捜竒凛精魄跼歩迷故術谽巖<lb/>
生長風林木暮蕭瑟<lb/>
　　　題林以仁平反詩卷<lb/>
<pb n="KR4e0006_SBCK_013-9a"/>
木伐豈再植壁毀寜復完議獄有緩死聖言垂不刋兩造旣<lb/>
偏聽無辜遘㐫殘况復使其孥流離播夷蠻司牧盡瞠視佐<lb/>
使獨悲酸抗詞動鬼神潤澤生枯乾死者縱不生魂魄亦獲<lb/>
安孤兒雖不夭且得依故山聖人邁種徳惠及毛與翰云胡<lb/>
任民寄視之如草管為君歌此曲歌竟𧺫長歎<lb/>
　　　送偰世南參政分題得虎林<lb/>
深林合蒙蘢仰視不見日中有白額虎哮吼恣狂獝怒晴谷<lb/>
摇電掉尾原簸䫻牛羊困攫取樵牧萃憂恤相公鎮方面化<lb/>
揵影響疾百靈肅號令萬恠悚潜逸昔出晝需朋今行夜辭<lb/>
匹㤗山絶悲啼牛哀返初質豈獨惠斯邦四海望寜謐<lb/>
<pb n="KR4e0006_SBCK_013-9b"/>
　　　題山水小畫<lb/>
谿上春始還微波動芳燠樹暖𣣔生烟山明初過雨美人期<lb/>
不來桂檝怨蘭柱佇立忽懐愁漁歌𧺫洲渚<lb/>
　　　送田生歸鄕<lb/>
少年客他鄕還鄕反如客莫驚新井里乃是舊阡陌歡咲集<lb/>
姻親觴酌上班白老翁愛英俊慰問至日夕應憐鄰舍兒魚<lb/>
龍兩縣隔<lb/>
　　　題李伯時畫淵明歸來圖<lb/>
江左昔潰亂桓盧逓相㝷劉𥙿𧺫寒微長驅掃氛祲秋草雖<lb/>
未枯霜雪已駸駸陶公節義士素食豈其心我才非管葛誰<lb/>
<pb n="KR4e0006_SBCK_013-10a"/>
能𧺫淪沉所以歌去来歸卧五柳隂悠悠多感激愴悢寄謳<lb/>
吟哲人貴知㡬芳名留至今展圖三歎息懐古一何深<lb/>
　　　題朱孟章虞學士送別圖後<lb/>
秋郊一盃酒握手念将離落日照野水涼風生樹枝今朝重<lb/>
相憶靑山如舊時鬢毛非松柏争得不成絲<lb/>
　　　題老翁騎馬圖<lb/>
少年遠征役及歸鬢巳霜戦甲零落盡空餘弓箭房老馬同<lb/>
死生蹴踏沙磧長故鄉此何極仰㸔鴻鴈行<lb/>
　　　眀齋詩為湖廣陳進士賦<lb/>
客從于闐来遺我盈尺璧晶光射雲漢璀璨生五色置之暗<lb/>
<pb n="KR4e0006_SBCK_013-10b"/>
室中鬼魅皆辟易願持自照身不用持照人<lb/>
　　　寄題江東蘭逸監司瑶芳亭<lb/>
江蘺悲楚佩叢桂空秋霜兹花特秀絶得升君子堂艶色非<lb/>
我貴皎潔有餘光仙人美良夜鳴玉来琳琅纎雲淡華月色<lb/>
暎靑鳳凰飄飄白霓珮左右參翺翔衆卉不敢傍瑤䑓淸且<lb/>
涼聞有千歲實其味如瓊漿願持夀　明主天地同乆長<lb/>
　　　題揭伯洪山居圖<lb/>
黄埃晦城市赤日焮逵道榮華能㡬何未若山居好啓扉對<lb/>
平林闢徑入芳草丹崖翠蘿暎靑嶂白雲抱世事幸見遺幽<lb/>
趣堪獨討新晴景物佳緩歩隨野老倚巖聽鳴弦息隂憇華<lb/>
<pb n="KR4e0006_SBCK_013-11a"/>
葆蜂亂覺春暄鴻驚信秋早無榮謝馳驅有酒任傾倒但碩<lb/>
長兒童稼穡以為寳<lb/>
　　　㑹稽張氏春暉堂<lb/>
喬木生山阿碩實秋離離誰知茂育功乃在陽春時丈夫佩<lb/>
玉玦壮氣東西馳列鼎未酬歡倚門巳生悲君看㫁根草引<lb/>
蔓復何為逝波不可駐感激成吾詩<lb/>
　　　張子英閑止齋三首<lb/>
鳥飛止茂林魚㳺止深淵歩止辝跲躓語止絶悔愆䗂蝓升<lb/>
高壁朽殻消腥涎夸父逐羲和渴死大道邉所以知止者不<lb/>
為物所牽擺落塵網嬰寂寞守自然悠悠觀群動黙黙全吾<lb/>
<pb n="KR4e0006_SBCK_013-11b"/>
年<lb/>
閑居安所止自古有陶公柴門䕃高柳左右来淸風槿蘺宻<lb/>
復踈下有黄菊樷摘花泛濁醪嘯歌撫孤松駟馬耀長衢視<lb/>
之如蒿蓬<lb/>
築室在城市而無闤闠聲非關遠人世慮滌境自淸圖書堆<lb/>
几案花竹當簷楹釀酒香滿甕賔至卽共傾黜陟吾不知寵<lb/>
辱吾不驚百歲聊復爾孰為身後名<lb/>
　　　耕雲詩三首為堵無傲作<lb/>
靑山何逶迤白雲自悠悠數畝幸可耕此外更何求整耨候<lb/>
時雨荷鋤適東疇凱風拂蘭蕙林薄鳴鳲鳩我麥既菶菶我<lb/>
<pb n="KR4e0006_SBCK_013-12a"/>
禾亦油油食力分所安但碩歲有秋王租及時足尊酒聊相<lb/>
酬<lb/>
八月白露零九月築場圃稻粱巳映遂梨棗亦盈塢耕耘幸<lb/>
就畢一飽諒可取斗酒烹黄鷄殷勤㑹田父但碩守令賢邑<lb/>
里得按堵無事苟安居明朝復相聚<lb/>
朝耕原上雲暮宿雲間屋雲来動丹霄雲去澄翠麓坐㸔雲<lb/>
變化卧見雲𧺫伏斯湏不可期飄忽鳥過目濯足臨寒泉息<lb/>
景䕃嘉木飯𬞞勿云惡無憂勝梁肉長歌招隱詩淸風滿空<lb/>
谷<lb/>
　　　壬辰歲八月自台州之永嘉度蒼嶺<lb/>
<pb n="KR4e0006_SBCK_013-12b"/>
昨暮辭赤城今朝度蒼嶺山峻路屈盤峽束迷晷景谽谺出<lb/>
風門坎窞入天井冥行九地底高闞群木頂瀑泉流其中豃<lb/>
若洩𬈑涬哀猿嘯無外去鳥飛更永僕夫怨䟦渉瘦馬悲項<lb/>
領盗賊逭天誅平人遘灾眚佇立盻嶔岑心亂難為整<lb/>
　　　梦草堂遣懐<lb/>
卽事在自得彊歌非正音所以春草句聲價重兼金若人千<lb/>
載下遺響邈難㝷凄凉一池塘頼爾得至今我来當杪秋天<lb/>
净潢潦沈枯荷有餘馨衰柳無殘隂皷鼙響未已山水意<lb/>
徒深感時念兄弟惻愴傷我心<lb/>
　　　在永嘉作<lb/>
<pb n="KR4e0006_SBCK_013-13a"/>
高屋集飛雨蕭條生早寒我来復㡬時明月缺已團浮雲蔽<lb/>
靑天山川杳漫漫狐狸嘯悲風鯨鯢噴重瀾孤雁號南飛音<lb/>
聲悽以酸顧瞻望桒梓慷慨𧺫長歎願𣣔凌風翔惜㢤無羽<lb/>
翰中夜百感生展轉不遑安枯荷響西池槁葉鳴林端寥寥<lb/>
天宇空冉冉時節䦨舉俗愛文身誰識章甫冠河流未到海<lb/>
平陸皆驚湍旗幟滿山澤嗚呼行路難<lb/>
　　　蟾室詩為台州棲霞觀道士作<lb/>
蟾是蝦蟇精誰令居月宫凄其羇旅身竟作蝕月蟲我心有<lb/>
靈丹光與日月同子能精鍊之可發天地矇照灼六合外安<lb/>
事一室中哀㢤爬沙軰局促棲樊籠<lb/>
<pb n="KR4e0006_SBCK_013-13b"/>
　　　癸巳正月在杭州作<lb/>
春陽動萬物衆草皆巳抽嚶鳴亦和恱我何獨懐憂鯨鯢未<lb/>
𦵔醢豺狼滿山丘鳳凰竄荆棘烏鳶自相求浮雲蔽蒼穹天<lb/>
路阻且脩風沙日暮𧺫鎩羽安所投悲来怛中懐泣涕縱横<lb/>
流<lb/>
江城隂氣凝積雨春凄凉出門何所見但見瓦礫塲新廬各<lb/>
有前店舍亦已張市人半荷戈使客盡戎装回首舊逰地慘<lb/>
淡寒烟黄悵焉念所思惻愴心中傷<lb/>
徘徊西湖上愴悢有所思所思不可見涕淚下沾衣死生一<lb/>
瞬息逝者安可追狼曋信君子李陵非男兒<lb/>
<pb n="KR4e0006_SBCK_013-14a"/>
鍜鐡當用椎析薪當用斧拔蓼而植荼去辛還得苦峨峨九<lb/>
陽門衛以豹與虎㣲微螻蟻忱欝欝不得吐<lb/>
　　　登卧龍山寫懐二十八韻<lb/>
暮春時雨餘原野皆秀色流雲曖芳甸惠風暢輕翼公崇岡<lb/>
低垂崇岡𬗟登陟山川紏紛錯疆畎互紆直凄凉神禹穴偪<lb/>
仄句踐國玉簡閟玄緘銅牛啓雄德覇氣浩江河王風散荆<lb/>
棘感今情軫欝懷古心愴惻東𬈑尚波濤中原未耕織無能<lb/>
事蕭曹妄意追契稷蹇産䰟屢遷逶遲足猶側良辰復㡬何<lb/>
白日忽中昃周流睨圓方俯仰觀動植有水必趨東無星不<lb/>
拱北宗社固神靈至尊實恭黙殷王伐鬼方尚期三年克苗<lb/>
<pb n="KR4e0006_SBCK_013-14b"/>
頑負險阻終竟<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>竄殛天戈向無前况乃誅鬼蜮竊聞海濵<lb/>
民决眥疾狂慝荷殳思一奮所懼官未識朝廷鍳往轍中道<lb/>
誅貪愎主将敦書詩志士願盡力諸公緫英俊矯矯百夫特<lb/>
愚生諒踈拙千慮兾一得農人奉壼漿遲爾殄蟊賊采薇戒<lb/>
懐歸伐檀慙素食白雲在靑天可望不可卽浩歌梁甫吟憂<lb/>
来憑胸臆<lb/>
　　　立夏日有感<lb/>
朝旦天宇淸逍遥歩庭除温風自遠至緑樹嘉有餘登高展<lb/>
遐眺萬象各以舒念此客行乆感彼時節徂退食恥尸素進<lb/>
思愧庸駑仰視日月高俯察川原紆願𣣔凌風翔周流觀六<lb/>
<pb n="KR4e0006_SBCK_013-15a"/>
虚天路脩且阻惜無竒肱車倚松翫懸蘿藉茅想連茹公叔<lb/>
實尚賢寗武不䏻愚何當脫塵鞅歸臥園田居<lb/>
　　　贈柯遂卿一首<hi>并序</hi>
　今年夏四月余至台聞柯遂卿抗言釋誣囚事甚異而偉<lb/>
　之夫天下之大豈無慷慨激烈之士見義而勇為之者㢤<lb/>
　其作也非有私其進也非有求觸于其心形于其言發于<lb/>
　其言信于其事可不謂之大丈夫㢤惜其晦而弗彰也扵<lb/>
　是乎為之詩曰<lb/>
雷霆蟄神威妖蜃躍海濵將軍戦敗死玉帳空無人腥涎之<lb/>
所𬒳蛭螾皆蛇鱗天弧不張弦民情曷由申縣講亦令典奉<lb/>
<pb n="KR4e0006_SBCK_013-15b"/>
行在明仁誰令姦宄徒並緣逞頑嚚俄然齒髪軀化作豺狼<lb/>
身剽金既無畏况復枉平民壮㢤柯夫子義氣衝九旻曵𥚑<lb/>
公府門抗論回星辰坐令霜雪間朽骨生陽春晲視夸毗兒<lb/>
精䰟散飛塵我忽耳聞之肝膽張輪囷安得似郷軰落落千<lb/>
百人出應休明時翊賛臯陶臣旌别鸞與梟再使權衡均上<lb/>
天意茫茫感歎空悲辛<lb/>
　　　贈周宗道六十四韻<lb/>
天弓撥其弦平地躍虎狼腥風扇九澤濁霧干太陽瑣瑣蚊<lb/>
與蝱亦沸如蜩螗帝閽隔蓬萊弱水不可航螻蟻有㣲忱抑<lb/>
塞無由揚遥遥草茅臣怒切忠憤膓披衣欵軍門披腹陳否<lb/>
<pb n="KR4e0006_SBCK_013-16a"/>
臧曰走居海隅詩書傳世芳感荷帝王恩禄食厠朝行走身<lb/>
非巳軀安得緘其肮走有目擊事敢布之廟堂永嘉浙名郡<lb/>
有州曰平陽面海負山林寔維甌閩彊閩冦不到甌倚兹為<lb/>
保障官司職防虞當念懐善良用民作手足愛撫勿害傷所<lb/>
以獲衆心卽此是仞墻柰何縱毒淫反肆其貪攘破廩取菽<lb/>
粟夷垣刼牛羊朝出繫空槖暮歸荷豊囊丁男跳上山妻女<lb/>
不得将稍或違所求便以賊見戕負屈無處訴哀號動穹蒼<lb/>
斬木為戈矛染紅作巾裳鳴鑼撼巖谷聚衆守村鄕官司大<lb/>
驚怕棄鼓撇旗鎗竄伏草莾間股慄靣玄黄窺伺不見人湍<lb/>
江走倀倀可中得火伴約束歸營埸順途刼寡弱又各夸身<lb/>
<pb n="KR4e0006_SBCK_013-16b"/>
彊将吏悉有獻歡喜賜酒觴殺賊不計數縱橫書薦章民情<lb/>
大不丼怨氣結腎膓遂令父子恩化作蠆與蝗恨不斬官頭<lb/>
剔骨取肉甞纍纍野田中拜泣禱天皇願得賢宰相飛牋奏<lb/>
巖廊先封尚方劍按法誅姦贓擇用忠藎臣俾之提紀綱彎<lb/>
弧落鴟梟薙棘出鳳凰尚可存孑遺耕稼納官倉失今不早<lb/>
計如水决隄防而後事堙築勞費何可當足間疽初生灼艾<lb/>
最為良焮成施剜割所憂動膏肓邉戎大重寄得人則金湯<lb/>
龔遂到渤海盗賊還農桑張綱入廣陵健兒跪如羊苟能任<lb/>
仁智勿使憸邪妨孟門雖險艱可使成康荘走非慕爵賞自<lb/>
鬻求薦揚痛惜休明時消患無其方又不忍鄕里鞠為狐兎<lb/>
<pb n="KR4e0006_SBCK_013-17a"/>
埸陳詞未及終涕泣下滂滂旁觀髪上指側聽心中傷天路<lb/>
阻且脩不得羽翼翔可憐涸轍魚待汲西江長况有蛟與蛇磨<lb/>
牙塞川梁旄丘靡與同載馳徒慨慷嚴冬積玄隂天色慘以<lb/>
涼衆鳥各自飛孤鸞獨徬徨冥冥麗山雲木葉殷淸霜子去<lb/>
慎所適我亦行歸藏<lb/>
　　　遣懐<lb/>
鴻鵠㑹高風拂翼凌雲霓蛟龍不得水葺鱗困塗泥惟昔望<lb/>
諸君一戦舉彊齊秦穆伯西戎能用百里奚傳説築啇巖太<lb/>
公釣磻溪韓信寄食飮孔明躬耕犁立賢苟無方曷問騖與<lb/>
鷖驅車上太行峻極不可躋重雲蔽層岑流潦絶荒蹊豺狼<lb/>
<pb n="KR4e0006_SBCK_013-17b"/>
當我嘷魑魅向我啼顧瞻望九州𣣔去惑東西嘉穀委蔓草<lb/>
良田養蒿藜乗黄避跛鼈狐貉驕虎貔誰言縱壑魚竟為觸<lb/>
藩羝長夜𧺫嘯嘆邪氣憑我臍夣登舜蒼梧遥望禹㑹稽援<lb/>
琴奏将歸日暮増慘悽肓飊正滃勃孤鳯将安棲<lb/>
　　　三月八日偕徐成中楊澄源李子庚呉溥泉董朝宗<lb/>
　　　黄中立程邦民湯仲謀王文明逰南鎮得禽字<lb/>
積雨霽芳甸凱風來遠林逍遥出郊郭徙倚散煩襟桂棹蕩<lb/>
淸漣長𥚑曵輕隂肆覧夏王陵流觀秦帝岑黄熊安所之荒<lb/>
楚自蕭森仰翫卉木榮俯聆泉石音洋洋潭底魚喈喈枝上<lb/>
禽昭融見天德滉瀁怡人心况有文彦友温恭比瑶琳獻酬<lb/>
<pb n="KR4e0006_SBCK_013-18a"/>
禮不愆詠歌思彌深良辰豈易得嘉㑹難屢㝷願作膠與<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>無為啇與參殷勤属此章兾以代兼金<lb/>
　　　送馬生逰京師<lb/>
東山夜雨急鑑湖春水深之子遠于邁祖帳淸江潯白日映<lb/>
蘭皋青烟𧺫松岑豔舞激回風長歌裊哀音何以慰離懐八<lb/>
珎盈釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>何以将素情贈言比瑶琳京畿佳䴡地多士紛如<lb/>
林構厦徯檀柟去疾湏苓參殷勤治安䇿悃𣢾大寳箴敷陳<lb/>
草茅情啓迪帝王心斯人邈永矣繼之在于今勿羡蘇季子<lb/>
自侈多黄金<lb/>
　　　別峯和尚方丈題唐子華山隂圖<lb/>
<pb n="KR4e0006_SBCK_013-18b"/>
連山走陂陀太谷入䁆曖屋藏深樹中路出巨石背烟雨時<lb/>
有無澗谷互顯晦輕盈曵飛綃縹緲沃浮黛雄梁矯脩鼍騂<lb/>
壁駮文瑇崢嶸紫霞高屈曲白水匯隂森神鬼宅奮迅龍馬<lb/>
隊風雲氣象寛日月光烟碎借問此何鄕或有捐余佩荅云<lb/>
越山隂信美無與對自從永和来燕逰推勝槩佳人去不還<lb/>
盛集嗟未再唐令實好竒掇拾歸畫繪上人遠公徒我亦淵<lb/>
明軰㑹晤属時艱觀覧増感慨故園沒灌莾舉足蛇豕礙放<lb/>
歌自太息激烈驚厚載<lb/>
　　　送孔世川赴江西儒學提舉<lb/>
鏡湖荷花發耶溪菱葉生送君何所之去作西江行西江大<lb/>
<pb n="KR4e0006_SBCK_013-19a"/>
藩地卓犖多豪英文能絢雲漢武能壮于城浩蕩吳楚間頺<lb/>
波障東傾鳳凰不妄集梧桐匪空榮行行勿惮遠亹亹崇令<lb/>
名<lb/>
我辭西江歸倐忽十二秋每望西江雲思心悵悠悠恨無排<lb/>
風翼安能凌虚㳺故人渺天末可夢不可求邂逅送子行感<lb/>
我涕泗流登山有脩蛇渉水有長虬逝者如零雨一落誰能<lb/>
收<lb/>
　　　為竺西和尚題谿山茅屋圖<lb/>
靑山十畝餘茅屋數間足高樹結浮烟脩篁茂深緑孤松無<lb/>
鄰舍生理不拘束開田種禾稻間以黍與粟中歲幸西成青<lb/>
<pb n="KR4e0006_SBCK_013-19b"/>
黄被谿曲鳬鷖與鴻鴈亦各得所𣣔清秋霽<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>雨磵底石如<lb/>
玉野老時見過柸酒聊與属但願官長㢘吏卒莫我毒耕稼<lb/>
納王租世世還相續<lb/>
　　　春谷詩為竺西和尚賦<lb/>
條風自東来雪消春谷暖荒畦碧草短清池細泉緩谿花明<lb/>
錦繡時禽響弦筦道人閑無事習慣牛頭嬾過橋禅杖落坐<lb/>
石袈裟袒日暮精舍歸燈龕白雲滿<lb/>
　　　四月二十二日郊外㳺得水字<lb/>
草根螻蟈鳴湖上蒹葭靡繁林嫋深緑淸池散圓紫離居昧<lb/>
節序陶情頼佳士泛舟出郊甸緩渉信所履壺觴展倡酬及<lb/>
<pb n="KR4e0006_SBCK_013-20a"/>
此晴日美嘯歌望山川慷慨集悲喜豺狼未鼎鑊郊野尚多<lb/>
壘鐡衣掛儒冠好爵逮麻屣吾儕幸味苦得似道傍李無思<lb/>
身外憂適意聊復爾歸雲入禹穴返照射宛委鳥啼樹有風<lb/>
帆過煙生水興盡各言還月明城角𧺫<lb/>
　　　題枯木圖<lb/>
松以直而伐桂以芳而攻睠此屈曲形擁腫又空中身為螻<lb/>
螘家根作蠐螬宫蠹皮化土壤朽腐不可烘輪囷盤石間㡬<lb/>
歳經霜風明堂搆群材梯梁匝谾豅斧斤獨不到凋落還芃<lb/>
芃知兵臏孫子善射殱有窮胥種伏短劍韓彭歎良弓豈如<lb/>
蚩蚩氓負薪翳蒿蓬飢食渇則飲不識王與公白髮死枕席<lb/>
<pb n="KR4e0006_SBCK_013-20b"/>
無事傷其躬贈詩持畫還去㝷黄綺翁<lb/>
　　　五月三日㑹王氏南樓得激字<lb/>
蹇歩属時艱睽違苦多慼偶寄越城隅頗喜得幽寂炎夏天<lb/>
象明群山皎如滌况有文獻友同心不離逖雖無鼎爼盛斗<lb/>
酒聊相覔登樓望禹穴慷慨生感激玄珠淪赤水金簡不可<lb/>
覿崩騰六合内慘淡多羽檄天弧弛虚彀封豕逃碪鑕惟見<lb/>
野田中白骨雜瓦礫憂来歌一曲客淚再三滴晚風吹晴霞<lb/>
海色映石壁展詩肆遐眺嚴令困勍敵諸公俱鳳麟愧我獨<lb/>
樗櫟危途知驥騄勉旃樹功績無然學兒女愴恨山陽笛<lb/>
　　　題西旅獻<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>圖<lb/>
<pb n="KR4e0006_SBCK_013-21a"/>
鳴鳯啓至德鎬亰作王家萬國戴元后懐柔無邇遐逖矣裔<lb/>
夷人占風慕中華毳服耳金鐻拳毛眼窈窪獻<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>越重譯辛<lb/>
苦渉流沙歸仁自彼心務廣匪予夸謇謇大廷臣忠告猶咨嗟<lb/>
卜年盈八百分得未為奢云胡叔世主黷武生諠嘩枸醤毒<lb/>
南<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>河源詫西槎哀哀萬夫命驅以易驪騧暴蔑文祖訓大<lb/>
貽天下瑕畫圖漫寫形索意良無涯太康焚雉頭宫闈茁妖<lb/>
芽開元灰組繡驪岫荒淫哇夫豈不有初蕩心生百邪望美<lb/>
洛陽都赤符炳流霞玉關閉高門軍賔絶相加鳩杖老貔貅<lb/>
乕落藹桑麻煌煌中興業奕奕流芳葩謙光信受益知足復<lb/>
何差感事重懐古因書戒矜誇<lb/>
<pb n="KR4e0006_SBCK_013-21b"/>
　　　題錢舜舉折枝山茶<lb/>
歲暮寒氣結百卉無遺榮懿此獨不淍方冬燁紅英有似節<lb/>
義士特立不爽貞幽居屏紛雜丹鉛寄深情䓤蘢翠雲翹綴<lb/>
以流霞精玄霜避晨豔華月助宵明坐令桃與李無言愧微<lb/>
生贈詩勿遐棄貴之比瑶瓊<lb/>
　　　遣興六首<lb/>
避地適他鄕息肩謝羈束生事未有涯蹔止聊自足南園實<lb/>
清曠可以永幽獨層樓靣群山俯見湖水緑雜英被郊甸魚<lb/>
鳥得棲宿登臨且慰意未暇計遠躅聖賢有遺訓知命夫何<lb/>
<pb n="KR4e0006_SBCK_013-22a"/>
積雨兼數旬天氣涼有餘青苔交戸庭始覺人跡踈地主多<lb/>
閑園可以種我𬞞兒童四五人蔓草相與鋤旣倦則歸休卧<lb/>
閱床上書無事且為樂何者為名譽<lb/>
夏日苦太長夜景良可愛華月吐曽岑遥天碧如黛披衣更<lb/>
登樓稽山正相對澄湖晶空明浮雲去無礙遺榮世何人賀<lb/>
老今不在凉風吹毛髮坐乆増感慨<lb/>
溽暑百體倦曉凉正堪眠飛蚊何營營繞鬢鳴相煎拍之<lb/>
不勝多揮去還復前世亂有骨肉逃生幸完全細微何足較<lb/>
此意誰當傳<lb/>
緑樹何隂隂良苗亦離離開窓招遠風赤鯉躍清池雲日釀<lb/>
<pb n="KR4e0006_SBCK_013-22b"/>
晴光芰荷有餘姿宴坐偶自得悠然遂忘飢富貴不可求守<lb/>
分勿復疑<lb/>
迂踈乏世用矯情非所安投簮謝時軰聊得心中寛回首望<lb/>
故鄕枳棘日以䌓譬彼水上萍隨流且盤桓樓頭好山色晴<lb/>
雨皆可觀未知明朝事且盡今日歡<lb/>
　　　乆雨壊墻園𬞞盡壓帳然成詩<lb/>
晚歲逼豺狼漂揺去鄕土囊橐罄留儲釜甑恒若窳開畦種<lb/>
𬞞菜撥借荷地主晨興率童稚樹藝躬傴偻瓠實正纍離茄<lb/>
花亦争吐魚肉方絶交恃此當醢䀯悲風吹江干浩蕩十日<lb/>
雨幽泉湧隂寳高墉坼脩堵蒼蔓壓泥沙朱苞埋宿莾凄凉<lb/>
<pb n="KR4e0006_SBCK_013-23a"/>
紫芝英乃與朝菌腐數竒值時危一飽不敢取天地有窮愁<lb/>
每望貧家聚青苔滿頺墻日暮空倚柱<lb/>
　　　題鮮于伯機書杜工部詩後<lb/>
少陵昔避亂買屋西枝村卜鄰得賛公聊可與晤言四郊闘<lb/>
豺乕煙塵塞乾坤中宵望北辰慘戚衰老魂我今亦漂泊不<lb/>
得歸本根感此一太息𣣔語聲復吞<lb/>
　　　次韻和脫因宗道感興三首<lb/>
索居守貞素乆巳忘世機晨興夕還寐不知時節違庭前有<lb/>
芳樹宿昔容顔非巢鳥去安之寒蟬鳴亦稀居人歌北風客<lb/>
子歎無衣浮雲結隂翳白日少光輝鴻鴈號南翔蟋蟀在中<lb/>
<pb n="KR4e0006_SBCK_013-23b"/>
闈荣華如流水一往何當歸<lb/>
松栢守孤直不争桃李色明星在青天有時化爲石春風車<lb/>
馬塵竟日翳紫陌寧知禾黍地舊是王侯宅蓬萊有仙藥求<lb/>
之不可得霜風吹林木歲暮徒愴惻<lb/>
鈆刀方用世掛壁干将閒剪松養荆棘匠石空悲酸驅車陟<lb/>
大行日暮多險艱玄氷膠大谷脫粟貴琅玕魑魅攬人魂豺<lb/>
狼食人肝路遠無羽翼何由得飛還<lb/>
　　　題春江送别圖<lb/>
春江水悠悠行人上蘭舟春雲散江樹行人重回顧嘉㑹未<lb/>
有期離心渺千里願作還山雲莫作東流水<lb/>
<pb n="KR4e0006_SBCK_013-24a"/>
　　　琴清堂詩<lb/>
亭亭嶧陽桐斵為緑綺琴縆之朱絲絃彈我白雪音虚堂夜<lb/>
迢迢華月耿踈林鳳凰天上来虬龍水中吟曲罷𧺫太息無<lb/>
人知此心<lb/>
　　　田家<lb/>
田家無所求所求在衣食丈夫事耕稼婦女攻紡績侵晨荷<lb/>
鋤出暮夜不遑息飽暖匪天降頼爾筋與力租稅所從来<lb/>
官府宜愛惜如何恣刻剥滲漉盡涓滴怪當休明時狼藉多<lb/>
盗賊豈無仁義矛可以弭鋒鏑安得㢘循吏與國共欣慽淸<lb/>
心罷苞苴養民瘳國脉<lb/>
<pb n="KR4e0006_SBCK_013-24b"/>
　　　渡江遣懐<lb/>
東風吹滄江白日照花柳山川半顯晦積雨晴未乆青陽好<lb/>
氣候群物競苞剖農夫荷鋤犂各自登隴畝鳲鳩鳴相應陂<lb/>
水光瀏瀏天地𧺫戈兵荆榛塞原阜兹邦特按堵庶足憇奔<lb/>
走故鄉有園田委棄沒藜莠老母年八十頭童齒牙朽癡兒<lb/>
始垂髫出入寡朋友衣衾雜絮毳羔食乏菘韮儽然多病身<lb/>
全家倚糊口那令更遠去憂念成疾首千金聘宿瘤顧謂西<lb/>
施醜盬車摧太行驊騮不如狗况我駑蹇質困踣畏培塿濟<lb/>
河湏巨舫将焉用罌缶朱弦絙琴瑟曷中洪鐘紐<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>蒿射犀<lb/>
革空貽養由咎巍巍神祖烈乾坤讓高厚蠢兹蛇豕儔乗間<lb/>
<pb n="KR4e0006_SBCK_013-25a"/>
恣哮吼非無熊羆臣土産分左右更張吾豈能習慣彼巳狃<lb/>
鹿麋曽傷乕宵邁讋狸<graphic n="KR1717" url="https://raw.githubusercontent.com/kanripo/KR-Gaiji/master/images/KR1717.png" mimeType="image/png"/>寤言亂心緒忽若醉醇酒踈賤等<lb/>
蚍蜉捐驅復何有夷吾匪毎生鞠育未宜負愴恨憶松楸淚<lb/>
濕蓬鬢垢道途正艱阻進退維窊臼向風一陳情何由達南<lb/>
斗<lb/>
　　　題山水圖<lb/>
江上何所有高低千萬峰結廬覆以茅取足聊自容緑樹旣<lb/>
蓊欝清溪亦溶溶地僻無車馬猿鳥得相從日落沙際明寒<lb/>
煙澹踈松蒼茫雲霞外隱見青芙蓉悠然一舸還好景時獨<lb/>
逢歸来山月出古刹鳴昏鐘<lb/>
<pb n="KR4e0006_SBCK_013-25b"/>
　　　若耶溪杳郭深居精舍<lb/>
上人好山居入山惟恐淺紆餘渉淵沄結搆依㟞嵃岡巒外<lb/>
挺㧞水木終隱顯其前對鵝鼻突兀正冠冕其傍連木禾積<lb/>
翠森偃蹇後有獅子巖<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒露齦齴春花炫陽林秋草馥隂<lb/>
畎高通雲雨過側見星斗轉桃源不遠求箕頴安足踐我来<lb/>
三伏<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>羇懐忽如展談經道心融聽灋俗慮翦踈窓夜深啓<lb/>
孤月掛遥峴空濛白毫光閃鑠動崕巘何當此卜隣永用辭<lb/>
淟湎<lb/>
　　　大熱遣懐<lb/>
盛夏火用事長日不可堪熱汗發我膚如泉溢穹嵁清晨登<lb/>
<pb n="KR4e0006_SBCK_013-26a"/>
樓望四野皆紅嵐坡坨㑹稽山縹緲浮欝藍何由作雨澤一<lb/>
洗暍與酣湏臾玻瓈盤湧出琉璃潭雜氣若絳旂飄颻散空<lb/>
峆朱光熭九幽天色熇以<graphic n="KR2311" url="https://raw.githubusercontent.com/kanripo/KR-Gaiji/master/images/KR2311.png" mimeType="image/png"/>樹木首咸俯鳥獸聲盡韽玄冥<lb/>
将禺彊側身入埪龕淵蛇葺短鱗山龜灼枯<hi>龜府</hi>悍熊伏朝鼨困<lb/>
龍縮秋𧖟焦根裂埴㫁斃鷸蚌脯含水井為湯池冶容成病頷<lb/>
渡水翅帖帖守門口舑舑蜩螗輕綃翼依隂萃楓柟沸渭泊静<lb/>
寂噪聒亂語談蒼蠅丹砂頭群飛逐烹腤拍之適汚手驅之<lb/>
死仍眈對食憚下肮引飮輙傾甔撫几炎𣣔燎披衣重猶凾<lb/>
慨彼征戍卒荷㦸忘寝<graphic n="KR3448" url="https://raw.githubusercontent.com/kanripo/KR-Gaiji/master/images/KR3448.png" mimeType="image/png"/>棄絶骨肉愛不得同苦丼但聞盗<lb/>
賊熾未見工師戡郊原虜掠遍餽餉那能覃况乃隆暑節蒸<lb/>
<pb n="KR4e0006_SBCK_013-26b"/>
欝非所諳用兵貴拙速将帥當懐慙沈冥及暮鼓兩目脂流<lb/>
泔拂䄂招遠風衆星爛天南河漢上昭回烟霞遠䰐鬖且喜<lb/>
辰極明願覩戎馬倓雲門連鏡湖林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>清且涵豈惟隔埃壒<lb/>
庻足憇負擔惜無五畝宅偃蹇投吾簮<lb/>
　　　六月十八日自天章入城作<lb/>
天凈山氣涼溪渾夜来雨籃輿度踈翠初日照平楚高林半<lb/>
長烟好鳥時自語煩襟得蕭散似𣣔忘羇旅何當盗賊息比<lb/>
屋豊禾黍逍遥丘壑間鹿麋以爲伍<lb/>
　　　晚同方舟上人登師子巖作<lb/>
落日下前峰輕烟生遠林雲霞媚餘姿松栢澹清隂振䇿縱<lb/>
<pb n="KR4e0006_SBCK_013-27a"/>
幽歩披榛陟層岑槿花籬上明莎雞<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>間吟凉風自西来飀<lb/>
飀吹我襟榮華能㡬時摇落方自今逝川無停波急弦有哀<lb/>
音顧瞻望四方悵焉愁思深<lb/>
　　　七月四日自深谷之靈峰作<lb/>
平旦岀雲門亭午至靈峰山盤澗縈紆谷深巖錯重竹露滴<lb/>
皎皎林霞散溶溶度石苔蘚滑披蘿烟靄濃頗喜禾黍成可<lb/>
以慰老農野草各有花照水似衒容徐行恐觸熱聊憇崕下<lb/>
松時聞幽鳥鳴亦足開心胸慨懐陶隱居丹竈仐無蹤干将<lb/>
與莫邪俱巳化為龍空餘遠山色菡蓞青芙蓉<lb/>
　　　清脩院良上人浸月軒<lb/>
<pb n="KR4e0006_SBCK_013-27b"/>
華池浸皓月高下共清瑩烱如長明燈飛入大圓鏡又疑鉛<lb/>
汞爐伏火發宵映層軒開九秋萬象出昏暝月来池色動月<lb/>
去池色定窺臨足逰適翫味見心性珍重無生侣扵焉託清<lb/>
凈宴坐六塵空百魔從律令<lb/>
　　　普濟寺用恭行巳上人韻<lb/>
偶從靈峰来遂作雙峰逰雙峰何峨峨俯映耶溪流炎天正<lb/>
埃欝𣣔往安所投喜見農事成秔稻滿中丘歩入古寺門信<lb/>
美無與儔渌池對徑路水木自深幽飛蘿冒松柏上有猿與<lb/>
猴登樓散煩熱坐挹山綢繆更愛山下泉冷冷洩隂溝青苔<lb/>
閟脩竹竟日凉風留披軒眺西崖煥若丹霞浮神劒去安之<lb/>
<pb n="KR4e0006_SBCK_013-28a"/>
赽望空斗牛沉思終永夜月白銀潢秋<lb/>
　　　題陸放翁晚興詩後<lb/>
雄劒閟寳匣中夜蛟龍吼男兒抱志氣寧肯丼衰朽松柟在<lb/>
深谷枝葉拂星斗雖無般匠顧勢自凌培塿昻昻商山翁矯<lb/>
矯渭濵叟林泉不遐遺軒冕亦固有奈何劉伶軰賤身若芻<lb/>
狗徒生天地間辜負髮與手三復詠斯章千載吾尚友<lb/>
　　　題啇學士寒林圖<lb/>
昔聞啇學士水墨稱絶藝今覩寒林圖信美無與<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>凄凉霰<lb/>
雪餘簸掃悉輕脆玄氷刮老骨衣𬒳荷纎荔龍鬚結瓔珞虎<lb/>
瓜出鋒銳鱗皴蝮蛇殻璀錯琅玕蔕下有不死石藍汁沃鬒<lb/>
<pb n="KR4e0006_SBCK_013-28b"/>
髢前有赴海湍漱濯沙土細青烟曼遥渚白日淡荒裔蒼茫<lb/>
浮雲外縹緲惑盼昧梧桐早飄落鳳鳥将焉逝四序若循環<lb/>
葳㽔在椔翳衰榮各有時至道惟冥契<lb/>
　　　題雜畫卷子<lb/>
山川出雲霓谿谷藏虎豹枯樹繒綾身恠石磈礨貌竹枝如<lb/>
琅玕烟雨昏暮罩梅花雪中開的礫珠磊靤蘭獨稱國香姱<lb/>
䴡最可樂荑纎草堪藉傷覃棘能<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>宋公學元睴駭獸見騰<lb/>
䶂老班性嗜酒藻思發餘酵丹丘泣龍髯零落江湖櫂顛王<lb/>
食敗筆得米動盈窖僧明本静者一藝起衆閙展卷見歴歴<lb/>
聊足觧喧嗃裁詩慕韓豪瑣細非所較<lb/>
<pb n="KR4e0006_SBCK_013-29a"/>
　　　題宋子章效米元暉山水圖<lb/>
昔時米南宮父子同畫癖油然煙雨態千里入盈尺近代宋<lb/>
尙書筆意妙𣣔逼置之几格間新舊莫辨識應是前後身神<lb/>
㑹造化迹鴻濛迷日月澒洞飛霹靂蒼崕晦中㫁天闕杳高<lb/>
隔洪濤漲無倪龍虎移窟宅農夫怨昏墊樵牧絶行跡破屋<lb/>
兩三家摇撼巳傾側得非杜少陵無乃陶彭澤簷茅委泥<lb/>
濘籬菊没狼籍空江乏舟檝汗漫安所適披圖瞻青冥惆悵<lb/>
至終夕<lb/>
　　　為賈性之賦松石<lb/>
老松不搆厦潜跡歸后土千年化為石詭怪驚地府鄷都壮<lb/>
<pb n="KR4e0006_SBCK_013-29b"/>
輪奐翦截就梁柱嶙峋鋸鑿餘棄置人得取君家赤玻瓈光<lb/>
采奪朝昫嶒崚鐵心堅璀璨霞色古何當呼吳罡匠以脩月<lb/>
斧持獻女媧皇天鏬或可𥙷<lb/>
　　　有客来欵我<lb/>
有客来欵我自謂儒者儔問我胡不出乃来此淹留我咲而<lb/>
不答彼問方未休彼我異所志問答寧相投青山屋外高溝<lb/>
水山下流隱几書一卷寒簷雀啾啾<lb/>
　　　題趙文敏公畫松<lb/>
吳興昔王孫能畫世莫及觀其二松圖矯若龍出蟄蟠根破<lb/>
坤輿㧞萃滃原隰交加各軒翥崱屴相倚立鼍鱗撑空青豕<lb/>
<pb n="KR4e0006_SBCK_013-30a"/>
鬛振颯飁高藏日月氣清滴雲霧汁垂釣者何人短棹非妄<lb/>
集五湖多風濤蛟蜃頭角<graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>不如洿澤間取足鰿與鰼倦眠<lb/>
松影下百竅清涼入慎勿驚松枝天寒衣𬒮濕<lb/>
　　　題三香圖<lb/>
梅是玉堂花和羹有佳實水仙如淑女婉娩抱貞質山礬直<lb/>
而勁野䖏似隱逸分類族雖三論德性乃一瓊䑓耿清夜<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>
月白勝日霏霏芳氣交粲粲華采溢琪樹讓晶熒瑶草愧私<lb/>
暱願言永其歡嵗莫保終吉<lb/>
　　　感時述事十首<lb/>
天王有萬國撫治不能徧百僚分所司控制倚方靣旬宣貴<lb/>
<pb n="KR4e0006_SBCK_013-30b"/>
浹洽付託属隆眷易置苟無恒勤怠朝夕變自非㝅氏儔何<lb/>
官匪郵傳矧兹世多故軍府希閒宴戎機一以失蟻穴僨臺<lb/>
殿公庭委舊事書牘呈新選来者且遲遲在者同秋燕偷安<lb/>
待日至退託從私便姦貪遂乗隙民病孰與唁大臣囯柱石<lb/>
憂喜相連纒反躬既遺闕何以率州縣寄與要津人有舌未<lb/>
宜燕<lb/>
十羊煩九牧自古貽咲嗤任賢茍不貳焉用多人為師行仰<lb/>
供給州縣方告疲差徭逮所歴添官有權宜柰何乗此勢争<lb/>
先植其私百司並效尤貨賄縱横飛列坐隘公堂號令紛披<lb/>
離名稱到輿隷混雜無尊卑正官反差出道路不停馳狥禄<lb/>
<pb n="KR4e0006_SBCK_013-31a"/>
積日月官吏之所希此軰欲何求朘剥圖身肥<lb/>
世皇一宇宙四海均惠慈盗賊乗間發咎實由官司云胡未<lb/>
悔禍救焚用膏脂姻婭遂連茹公介棄草茨農郊日増壘良<lb/>
民死無期天關深虎豹欲語當因誰<lb/>
先王制民産曷分兵與農三時事耕稼閲武在嚴冬亂略齊<lb/>
憤疾戦伐厥有庸那令異編籍自使殊心胸坐食不知恩怙<lb/>
勢含威兇将官用世襲生長值時雍豈惟昧韜略且不習擊<lb/>
<graphic n="KR2678" url="https://raw.githubusercontent.com/kanripo/KR-Gaiji/master/images/KR2678.png" mimeType="image/png"/>悍卒等驕子有令亦無從跳踉恣豪横鼓氣陵愚惷所以<lb/>
喪紀律安能當賊鋒崩騰去部曲蟻合㝷歸蹤時方務姑息<lb/>
枉法稱寛容寧知養豺虎反噬中自鍾國家立制度恃此為<lb/>
<pb n="KR4e0006_SBCK_013-31b"/>
垣墉積弊有根源終成腸肺癰何由復古道一視均堯封<lb/>
豢狗不噬禦星馳募民兵民兵盡烏合何以壮干城百姓雖<lb/>
云庻教養素無行譬彼原上草自死還自生安知狥大義捐<lb/>
命爲父兄利財來應召早懐逃竄情出門即剽掠所過沸如<lb/>
羹總戎無節制顛倒迷章程威權付便嬖賞罰昧公平饑寒<lb/>
莫與恤鋭挫怨乃萌見賊不湏多奔潰土瓦傾旌旗委曲野<lb/>
鳥雀噪空營将軍與左右相頋目但瞠此事巳習慣智巧莫<lb/>
能争廟堂忽遠筭胸次猜疑幷豈乏計䇿士用之非至誠德<lb/>
威兩不立何以御群氓慷慨思古人惻愴涙沾纓<lb/>
古人有戦伐誅暴以安民今人尚殺戮無問豹與麟濫官舞<lb/>
<pb n="KR4e0006_SBCK_013-32a"/>
國法致亂有其因何為昧自反一體含怒瞋斬艾若草芥虜<lb/>
掠無涯津况乃多橫歛殃禍動輙臻人情各畏死誰能坐捐<lb/>
身所以生念慮嘯聚依荆榛暴寡惮强梁官政惟因循将帥<lb/>
各有心邈若越與秦遷延相顧望退託文移頻坐食挫戎機<lb/>
養虺交蛇鱗遂令耕桒子盡化為頑嚚大權付非類重以貽<lb/>
笑顰䑕璞方取貴和璧非所珍但恐胥及溺是用懐悲辛<lb/>
五谿舊三苗蛇蚓相雜䖏其人近禽獸巢穴依險阻𧺫居任<lb/>
情𣣔闘狠競瓜距况能識君臣且不頋子父所以稱為㐫分<lb/>
北勞舜禹先朝慎羈縻罔俾来中土胡為倐而至馳驟如風<lb/>
雨見賊但趦趄逢民輙俘虜腰纒皆金銀衣𬒳俱繡組所過<lb/>
<pb n="KR4e0006_SBCK_013-32b"/>
惡少年改服投其伍農家刼掠盡何人種禾黍盗賊有根源<lb/>
厥咎由官府任将匪能賢敗衂乃自取竒材何代無推誠即<lb/>
心膂誰㢤倡此計延冦入堂宇割鼻救眼睛扵身竟奚𥙷浙<lb/>
西耕桒地百載安生聚自從甲兵興徴歛空軸杼疲氓真可<lb/>
憐忍令飼豺虎追憶至元年憂来傷肺腑<lb/>
虞刑論小故夏誓殄渠魁好生雖大德縱惡非聖裁官吏逞<lb/>
貪婪樹怨結禍胎法當究其源剪鋤去根荄蒙蘢曲全宥駕<lb/>
患扵後来濫觴不堙塞滔天谷陵頺總戎用高官沐猴戴母<lb/>
頧玉帳飫酒肉士卒食菜薹未戦巳離心望風遂崩摧招安<lb/>
乃倡議和者聲如雷天高豹關遠日月照不該俱曰賊有神<lb/>
<pb n="KR4e0006_SBCK_013-33a"/>
討之則蒙災大臣恐及巳相視若䘖枚阿䛕就姑息華<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>𬒳<lb/>
死灰姦宄爭效尤無風自揚埃嘯聚逞强力謂是爵禄媒黎<lb/>
民亦何辜骨肉散草莱傾家事守禦反以結嫌猜慟哭浮雲<lb/>
黑悲風爲徘徊赤子母不憐不如絶其肧養梟逐鳳凰此事<lb/>
天所哀胡爲尚靡定顛倒䏶與頦春秋戒肆眚念此良悠㢤<lb/>
八政首食貨錢幣通有無國朝幣用楮流行比金珠至今垂<lb/>
百年轉布彌寰區此物豈足貴實由威令敷廟堂喜新政躁<lb/>
議違老夫悠悠祖宗訓變之在朝晡瞿然駭群目疑恠仍揶<lb/>
揄至寳惟艱得韞櫝斯藏諸假令多若土賤棄復誰沽錢幣<lb/>
相比較好醜天然殊譬彼絺與綌長短價相如互市從所取<lb/>
<pb n="KR4e0006_SBCK_013-33b"/>
孰肯要其觕此理實易解無用論智愚矧兹四海内五載横<lb/>
戈殳赤子投枳棘不知所歸途一口當萬喙唇縮舌亦瘏導<lb/>
水必㝷源源達流乃䟽藝木必培根根固葉不枯慎勿庸迩<lb/>
言揚火自焚軀尚克詰戎兵丕顯厥祖謨<lb/>
惟民食為命王政之所先海<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>實天物厥利何可專貪臣務<lb/>
聚財張羅宻扵氊厲禁及魚鰕鹵水不得煎出門即䧟阱舉<lb/>
足遭纏牽炰烋用鞭箠冤痛聲相連高牙開怨府積貨重姦<lb/>
權分攤筭戸口滲漉盡微涓官征势既迫私販理則然遂令<lb/>
無頼兒睚眦操戈鋋出沒山谷裏陸梁江海邉横行荷䉂籠<lb/>
方駕列船舷拒捕斥後懦争疆夸直前盗賊由此𧺫狼藉成<lb/>
<pb n="KR4e0006_SBCK_013-34a"/>
蔓延先王務廣徳如川出深淵外本而内末民俗隨之遷自<lb/>
從甲兵興奄忽五六年借籌討得䘮耗費倍萬千回憶至元<lb/>
初禁網踈且平家家有衣食畏刑思保全後来法轉細百體<lb/>
皆拘攣厚利入私家官府任其愆大㢤乃祖訓典章尚流傳<lb/>
有舉斯可復庻用康迍邅<lb/>
秦皇縣九宇三代法乃變漢祖都咸陽一綂制荒甸豪䧺既<lb/>
鏟削瘡痍獲休宴文皇繼鴻業垂拱未央殿累嵗减田租頻<lb/>
年賜縑絹太倉積陳紅圜府朽貫線是時江南粟未盡輸赤<lb/>
縣方今貢賦區兩際日月竁胡爲倚東呉轉餉給豊饍徑危<lb/>
冒不測勢與蛟龍戦遂令鯨與鯢掉尾乗利便扼肮要國寵<lb/>
<pb n="KR4e0006_SBCK_013-34b"/>
金紫𬒳下賤忠良怒切齒姦宄競攀援包羞屈政典尾大不<lb/>
可<graphic n="KR1495" url="https://raw.githubusercontent.com/kanripo/KR-Gaiji/master/images/KR1495.png" mimeType="image/png"/>聖人别九州田賦掦為殿中原一何膴所務非所先豳<lb/>
風重稼穡王業丘山奠夫征厲末習孰敢事㳺燕哀㢤罔稽<lb/>
古生齒徒蕃羡一耕而十食何以奉征繕長歌寄愁思涕淚<lb/>
如流霰<lb/>
　　　丙申二月別紹興諸公<lb/>
勞生属時艱将老萃憂戚風塵隘九野何土為樂國兹邦控<lb/>
呉越名勝聞自昔湖山競竒麗物産亦充斥交逰尚質儉而<lb/>
不事華飾况有良友朋時来慰岑寂全家免寒餓㡬𣣔忘旅<lb/>
客胡為復舍此僶俛就行役軒車遠追送酒至淚輙滴還鄕<lb/>
<pb n="KR4e0006_SBCK_013-35a"/>
人所樂我獨愁苦劇故山有松栢摧折為荆棘豈無骨肉親<lb/>
太半生死隔此語不可聞此景那堪覿愁情如波濤澒洞胸<lb/>
與臆佇立向穹蒼一歎雙鬢白<lb/>
　　雨中雜詩四首<lb/>
乆晴思得雨旣雨乆復厭廣庭屯隂氣平陸就昏墊凄風吹<lb/>
人寒朱火黯無𦦨水衣上高墉泉溜發枯塹青泥沒逵道寸<lb/>
歩不可覘慷慨成感傷纏綿積憂念<lb/>
首夏凉風生朝樹結晚色𪷟濛細雨交慘慘原野黑衡門長<lb/>
藜莠壞璧穿荆棘念彼征戍兒沾濕荷戈㦸囊槖罄留貲藿<lb/>
菽難充食供輸既乏絶戦闘何時息巢居者誰子䑕竄延晷<lb/>
<pb n="KR4e0006_SBCK_013-35b"/>
刻田疇沒蓬蒿無䖏勤爾力旻天高寥寥仰視不可極<lb/>
多雨損萬物草爛麥生耳青苔獨得時延曼及堂戺晨興視<lb/>
天宇滴瀝殊未巳君子懼陸沉小人憂餓死凄<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>大将營鼓<lb/>
縵弧弓弛朝廷竟知否盗賊如流水<lb/>
離居感時節窹寐不遑安青燈晦壁角簷溜如崩湍屈指計<lb/>
日月殷憂集多端蛙黽爾何知呌噪喧草莞中夜攬衾禂凄<lb/>
凄隂氣寒鳳凰鎩羽翼卑飛避䲭鳶撫几一長歎聲出心巳<lb/>
酸<lb/>
　　　次胡元望郊行詩韻<lb/>
誰言公舘清晨氣晚未散豈乏樹䓗芊尚有花爛熳美人隔<lb/>
<pb n="KR4e0006_SBCK_013-36a"/>
巷陌可念不可唤温温夜光璧幽丱潜璀璨鄙夫競喧譁達<lb/>
士善大觀世情如秋蓮零落風中瓣少年喜紛紜談咲輕綘<lb/>
灌進取務出竒周慮非習慣逝水難重廻芳時愁坐換元臣<lb/>
鎮方面邉戎仰成筭應憐四郊外荆棘滿耕畔悽悽憂葵女<lb/>
惻惻撫床瓘興懐増感傷展轉過夜半𧺫行視青天星河色<lb/>
凌亂安能作野馬脫略謝覊絆<lb/>
　　　秋夜感懐柬石末公申之<lb/>
不寐知夜長𧺫視天宇闊散漫草上風朦朧雲間月寒禽鳴<lb/>
踈樹黄葉堕階闥俛仰觀群物惆悵不敢發誰云螻螘壤能<lb/>
使㤗山[危*瓦]蒼鷹鎩六翮狡兎營三窟何當威弧正王旅得肆<lb/>
<pb n="KR4e0006_SBCK_013-36b"/>
伐<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簵雖㣲材尚可施羽筈豈意風浪舟心猶隔胡越士生<lb/>
非金玉有足難自達周[婺-矛+牙]不恤緯楚放常懐闕平生葵藿情<lb/>
忍與霜露歇玄氷膠坤軸非君孰能斡申章匪繁辞悲憤不<lb/>
可遏<lb/>
　　　次韻和石末公用元望韻遣興見寄<lb/>
鵓鳩勸春耕桴鼓帖宵逻捬循餘暇日珠玉生咳唾時維青<lb/>
陽初天子在左个布德順木令萬囯罔不和禄食自紛紜撫<lb/>
字誰最課幅貟若金甌絲髮無璺破㳙溜可摧山機禍不在<lb/>
大中夜登高樓遥瞻太㣲座乾坤漭寥落日月飛鳥過憤惋<lb/>
空有心盛時嗟巳蹉<lb/>
<pb n="KR4e0006_SBCK_013-37a"/>
　　　以野狸餉石末公因侑以詩<lb/>
野狸性狡猾夜動晝則潜縶之籠檻中耳弭口不呥當其得<lb/>
意時足爪長且銛跳踉逞俊捷攫噬靡有饜貧家養一雞兾<lb/>
用易米塩爾黠弗自食㝷聲竊窺覘破柵舔肉血淋漓汗毛<lb/>
髯老㓜𧺫頓足心如刺刀鎌東鄰借筌蹄西鄰呼猲獫繫餌<lb/>
翳叢灌設伏抽隂鈐彼機歘巳發此欲方未欦絲䋲急纒繞<lb/>
四體如黐黏野人大喜慰不敢私烹燖持來請科㫁數罪施<lb/>
剜　使君鎮方面殘賊職所殱械送致麾下束縛仍加箝腥<lb/>
膏忝汚鉞羶胔或可醃芼芳和糟醬頒賜警不廉黄雀利螳<lb/>
蜋碎首泥塗霑烏鴉殉腐肉噴墨身受淹此物亦足戒申章<lb/>
<pb n="KR4e0006_SBCK_013-37b"/>
匪虛<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>
　　　和石末公種棘用胡元望韻<lb/>
力役困年侵種棘代遮邏豫防苟無失有地孰敢唾風條曲<lb/>
抽乙雨葉細垂个是時春載陽土脉如膏和分彊督蓻植勤<lb/>
惰各有課揮鋤緑烟披轉石蒼蘚破稍看萌蘖長漸覩根株<lb/>
大結䕃冐長堤開花映高座猿公不敢窺貉子那得過慨慕<lb/>
陶公言罔俾分隂蹉<lb/>
　　　得令字<lb/>
勾芒發陳根北斗轉東柄衆星各參差威<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>何時正好生雖<lb/>
聖心明刑亦王政哲人慎謀始斯焉獲終慶徒言兩階舞可<lb/>
<pb n="KR4e0006_SBCK_013-38a"/>
以懐逆命不見三危山萬里竄梟獍世德異唐虞民情好争<lb/>
競那無跗扁醫而有膏肓病波濤地軸<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>虎豹天關夐雨露<lb/>
當春滋風霜及秋勁誰能奉明主順天行號令<lb/>
　　　正月廿三日得台州黄元徽書有感三首<lb/>
世亂網恢恢斯人亦淪翳數竒當何如窮途難為計盲風振<lb/>
喬木碩果失其蒂乕豹落機檻坐服輿皁制玄珠迷罔象白<lb/>
日慘隂曀渉水水有蛟入山山有彘棄馬感湏無直道懐柳<lb/>
惠青冥無羽翼悲来夜迢逓<lb/>
結交無䟽戚艱難見平生金石苟不渝萬里如兩楹重山非<lb/>
云遠邈若遼與荆嬿婉豈不懐蛇虺正驕獰手持故人書心<lb/>
<pb n="KR4e0006_SBCK_013-38b"/>
念故人情開書問故人淚下如雨傾<lb/>
客從何鄕来遺我尺素書道路險且艱故人情有餘妖氣晦<lb/>
斗極黄濁混龍魚何荃不爲蕕何麟不爲貙殷勤故人心炯<lb/>
若明月珠投之千丈泥萬古光不渝安得致閶闔以照君王<lb/>
車<lb/>
　　　次韻和石末公春雨見寄<lb/>
愁隂沴陽景孟春猶苦寒騰雲湧巖岫落雪蔽江干街衢溢<lb/>
黄潦井谷生狂瀾誤疑蛙黽窟中有蛟龍蟠復憂扶桒日坐<lb/>
爲黄濁漫顧瞻望四郊側足不遑安却秦慕魯連存齊想田<lb/>
單玄髮雖向改壮心終靡殚小人務苟且君子慚素餐高牙<lb/>
<pb n="KR4e0006_SBCK_013-39a"/>
對多壘肉食徒王官周綱雖云弛一匡頼齊桓莫驚溝澮盈<lb/>
雨息當自乾<lb/>
　　　次韻和石末公春日感懐<lb/>
下澤潢潦集幽林光景遲羈禽有哀響槁葉無半姿梁稊不<lb/>
同畝世事乆當遺便𣣔駕扁舟泛彼湖上漪慨懐祈招賦愴<lb/>
惻感遐思流光逐飄風去若六馬馳干戈尚雜遝舉目多可<lb/>
悲歩登西城憐還望東城陴近悼㫪陵吟遠傷鴻鴈詩未能<lb/>
巳怨怒矧暇防咲嗤頼有賢大夫直道人不欺相期各努力<lb/>
共濟艱難時<lb/>
　　　紫虚周道士還俗多年而貧老如故元帥石末公憐<lb/>
<pb n="KR4e0006_SBCK_013-39b"/>
　　　其無依復令歸觀就養<lb/>
白鶴棲青松願與人世違松高風露寒却向人間飛江湖無<lb/>
稻梁歲莫将疇依稽首浮丘公涕淚灑毛衣浮丘憐老鶴觧<lb/>
悟既往非浴以丹池泉照以若木暉翛然骨髓清還向青松<lb/>
歸松葉烟茸茸松華霧菲菲可棲復可食其樂天下稀如何<lb/>
從鴈騖喋呷圖身肥<lb/>
　　　偶興<lb/>
勞人怨長途壮士悲老别那将望鄕心對此傷神月凄凉寒<lb/>
風至惆悵芳草歇瑤琴無子期絲弦為君絶<lb/>
　　　雜感<lb/>
<pb n="KR4e0006_SBCK_013-40a"/>
畸窮傷往事晚莫悔前非流光不相待逝川那可追佳期隔<lb/>
河漢日夕千里思鴻鴈西北来安能從之飛佇立望明月天<lb/>
霜夜沾衣<lb/>
　　　黄慎之自閩見訪夜坐對酌悵然有感<lb/>
故人一為别七見秋夕月今日見故人故人鬚髮新世情如<lb/>
鬚髮故人當識察車輪東北馳車轂終不移<lb/>
倦暑伏管蒯白汗如流瀉開門見故人謂是天上下新人各<lb/>
自媚故人何為者斧斤入山林松柏化灰灺寄語風胡子莫<lb/>
恠金躍冶<lb/>
煌煌華燭輝扇扇飛蛾翼羲和倚扶桑恨無夸父力大鵬雖<lb/>
<pb n="KR4e0006_SBCK_013-40b"/>
有能萬里亦一息可憐千斤牛坐受鼷鼠食<lb/>
故人髮猶黒故人心尚赤人生一世間㡬見駒過隙南山有<lb/>
喬松翠鷸闘顔色般倕不收録野火恣焚炙枝枯幹亦折雪<lb/>
霰交洒淅中心有流液入地化為石遺之五百年猶堪𥙷青<lb/>
天<lb/>
　　　鄭同夫餞別圖詩<lb/>
江上潮始白林端霞半紫㣲風颺歸㠶紅葉暎行子芳醪恥<lb/>
金樽清歌猶在耳馬鳴不見人愁来若流水<lb/>
　　　旅興<hi>五十首</hi>
初秋積雨過衆緑光如濡莎雞啼高樹蟋蟀鳴堦除時物巳<lb/>
<pb n="KR4e0006_SBCK_013-41a"/>
改故芳年從此徂榮名非我願守分敢求餘登樓眺遠郊肆<lb/>
目望天衢明月出雲中照我華髪踈還歸掩関卧夣到園田<lb/>
居<lb/>
憶年二三十咲人不能勤誦書歘萬言落筆飛煙雲有朋自<lb/>
遠來講論窮朝曛一藝恥不知髙蹈躐前聞寕知有衰老耳<lb/>
聾目如熏身世且未保况敢言功勲<lb/>
老不與懶期身老懶自至懶不與傲期力憊難強事茫茫視<lb/>
天宇忽忽心如醉勞生諒何庸顧為形所累弱水隔蓬萊安<lb/>
得生兩翅<lb/>
秋風肅萬物百蟲競號鳴蟪蛄最可憐切切悲其生屣履歩庭<lb/>
<pb n="KR4e0006_SBCK_013-41b"/>
除素月圓且明翫之不可掇渺焉忽西傾囬身掩房闥愴怳煩<lb/>
慮盈太息以終宵展轉難為情<lb/>
儌福非所希避禍敢不慎富貴實禍樞寡欲自鮮吝䟽食可<lb/>
以飽肥丼乃鋒刃探珠入龍堂生死在一瞬何如坐蓬蓽默默<lb/>
觀大運<lb/>
紫燕來我簷營巢養其雛拾蟲撲我衣銜泥汚我書雛成復<lb/>
生子風雨同安居一旦捨我去瞻之起長吁死别不可追生別<lb/>
那可思悼徃恨節促待來恚時遅<lb/>
人生百歳間苦樂相牽攀念生復念死何時一開顔登髙望<lb/>
八荒目睠飛鳥還有願不克遂淚下空潺湲<lb/>
<pb n="KR4e0006_SBCK_013-42a"/>
秋氣雖可悲秋色亦可恱寥寥天宇曠皎皎縣象晣鴈来山<lb/>
葉紅龍卧江潭㓗彼美黄金花含英耀窮莭佳人不可期明<lb/>
月圓復缺空庭夕隂盡露草白如雪佇立望四方彌使憂念<lb/>
結<lb/>
窮巷屏人跡開門見青山青山似故鄕客子何當還蟪蛄日<lb/>
夜鳴緑樹亦巳殷白日駛西征浮雲不可攀安得生羽翼奮<lb/>
飛出玄間<lb/>
雨来群山暗雨過群山明山明猨鳥喜山暗猨鳥驚歳暮隂<lb/>
風𧺫白日西南傾寒蟬枝上號夏螽草間鳴人生非草木能<lb/>
無感中情<lb/>
<pb n="KR4e0006_SBCK_013-42b"/>
赤霞變玄雲風𧺫烟霧塞颼颼木葉響曀曀原野黑青泥没<lb/>
委巷關塞生咫尺水深蛟龍恣山濕鳥獸寂留滯荷戈人艱<lb/>
難去鄕客翹首望太陽憂思萃朝夕<lb/>
望舒乗罕車潜蜦躍重淵二儀烟霧交九澤風雲連丘陵冐<lb/>
潢潦溝澮成通川<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鶴失其巢窮猨鳴可憐蛙黽一何樂喧<lb/>
呼䀨宵眠<lb/>
西岑掛朝隮東嶺垂日脚唳唳垤<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鳴矯矯淵蜦躍凄風拂<lb/>
喬樹宻雨翳林薄煌煌籬下花粲粲黄金蕚含英不自衒守<lb/>
分丼寂寞願持獻美人恐貽觀者愕<lb/>
昃景無還暉霜露凄巳繁松栢坐椔翳桃李更何言旦夕悲<lb/>
<pb n="KR4e0006_SBCK_013-43a"/>
風𧺫黄沙蔽平原萬物盡凋落芳華誰獨存我碩化爲鶴不碩<lb/>
化爲猨鶴鳴聲聞天猨鳴烟雨昏空林夜寥寂躑躅傷精魂<lb/>
西風吹碩果草茅思索綯摵摵卉木零唧唧寒蟲號百川日<lb/>
夜流㤗山何其高沉浮自有定汲汲無乃勞<lb/>
乆雨得晚霽豁然如醉醒幽花衒餘紅遠峰出孤青獨坐無<lb/>
與娛蜻蛚吟空庭良辰能㡬何逝者忽如傾歗歌𣣔自慰歌<lb/>
竟還傷情<lb/>
㣲風振簷鐸瑲如環珮響登高看秋色俯見明月上木落天<lb/>
地寛雲散川原廣来者不可期逝者日巳往離居豈無懐惻<lb/>
愴縈遠想<lb/>
<pb n="KR4e0006_SBCK_013-43b"/>
日暮登高䑓流目盻雲間雲間有明月窈窕芙蓉顔光輝𬒳<lb/>
四表萬古一往還惜無騰化術仰之不能攀<lb/>
江上秋風急天寒鴈南歸客子睠長途中心一何悲顧瞻望<lb/>
四方有懐當告誰霜露日夜零百卉厭其枝衰謝不待期榮<lb/>
盛安可追太息復太息愴悢涕沾衣<lb/>
薄雲歛㣲雨返照涵空煙黄葵間紅蓼爛苦濯錦鮮老病若<lb/>
無歡坐為憂所纏自恨非松喬不能還少年援琴寫此曲曲<lb/>
盡心茫然<lb/>
少別無慘容老別有苦心筋力巳非故憂思諒難任春風吹<lb/>
郊原雜英滿園林物生無巨細各以類相㝷含情曷能忘矧<lb/>
<pb n="KR4e0006_SBCK_013-44a"/>
乃衆病侵勿言愁可量滄𬈑未為深<lb/>
翔鵾摶扶摇九萬一奮翅驊騮驟康荘瞬息千里至谷鮒穴<lb/>
坎窞㨶鷦集蓬蔚偪仄豈不憐飲啄亦何忌夸父空有勇精<lb/>
衞良無智翼折海未枯身僨杖徒棄何如抱區區保巳遺世<lb/>
事<lb/>
倦鳥兾安巢風林無靜柯路長羽翼短日暮當如何登高望<lb/>
四方伹見山與河寧知天上雨去為滄海波慷慨對長風坐<lb/>
感玄髪皤弱水不可航曽城岌嵳峨凄凉華表鶴太息成悲<lb/>
歌<lb/>
病身如朽木螬蟻群萃之生意巳無多雨露空相滋晨興步<lb/>
<pb n="KR4e0006_SBCK_013-44b"/>
庭除足弱㡬不持論年未應尓胡為遽如斯大塊播萬形一<lb/>
軀非我私暫假終必還但有速與遲居易以俟命聖言豈吾<lb/>
欺<lb/>
上古人一心生榮死同哀末世自為心骨肉多嫌猜沉沉十<lb/>
日雨漫漫百畝苔苔深車輪沒平路生蒿莱嗚呼張仲蔚衡<lb/>
門何由開<lb/>
踈庸厭人事疲病畏交㳺得閑碩已惬敢有分外求開門對<lb/>
鍾山山翠盈我眸日中市聲遠草緑空庭幽登臨觀萬象玄<lb/>
理足可捜誰能走逐逐自使生悔尤<lb/>
别離多苦懐三年當百載来者非所知往者今安在浮雲旦<lb/>
<pb n="KR4e0006_SBCK_013-45a"/>
夕𧺫白日埋光彩天地亦有形豈能長不改去去東園公紫<lb/>
芝猶可采<lb/>
晨興梳短髮庭樹生秋風萬物有容色與故各不同碩實属<lb/>
老成天柔怨童蒙英英黄金花旎旎淸露叢歲暮等淪落<lb/>
何異蒿與蓬<lb/>
庭前草華發夜凉螢火流有懐不能寐𧺫望女與牛那無一<lb/>
葦航繁念空悠悠淚如宵露零散漫不可收<lb/>
四月陽用事群物咸長榮靡草雖就死王瓜亦復生死生誰<lb/>
所致時至莫能争達人洞神理守分絶外營脩身俟天命萬<lb/>
古全其名<lb/>
<pb n="KR4e0006_SBCK_013-45b"/>
忡忡坐虚室曖曖日向暮空烟歛曽岑暝色半高樹緬邈𧺫<lb/>
遐思逍遥散輕歩婵姢天上月的皪草間露物情豈異昔人<lb/>
事殊非故芳歲不可淹衰年况多慮諒無彭鏗術頽齡那能<lb/>
駐<lb/>
夭夭芙蓉花向晚猶媚嫵娟娟明月輝粲粲當庭戸寒衾耿<lb/>
長夜夣寐空自語勞生遘六極老病在覉旅将思訴穹玄恨<lb/>
無摶風羽<lb/>
大火沒西南晝短宵巳長志士鬰慷慨老年怨凄凉蕭蕭草<lb/>
虫鳴肅肅蒼隼揚物情各有定人意苦不常　歩陟崇丘流<lb/>
目睇康荘寧為欵叚駑勿作騏驥良欵叚駕鼓車道里有限<lb/>
<pb n="KR4e0006_SBCK_013-46a"/>
量騏驥𬒳重甲力盡百戦埸死骨賣千金雖貴亦何償<lb/>
人生如浮雲聚散無定期驚風一飄蕩各自東西之粲粲陵<lb/>
苕花凄凄寒露時浮雲不可駐顧盻空齎咨<lb/>
青青瀟湘竹猗猗𬒳寒水逰子如飛蓬佳人曠千里登高左<lb/>
右望伹見黄塵𧺫鳳凰翔不下梧桐化為枳傷懐不可道憂<lb/>
念何時巳<lb/>
吾觀穹壌間萬變皆有窮何如順天道原始以知終清晨攬<lb/>
衣𧺫絺綌生秋風雝雝鳴鴈来灼灼酸棗紅悵焉念所思悲<lb/>
感集予衷佳期在何許瑶草成枯蓬佇立望日月勞心極<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
<pb n="KR4e0006_SBCK_013-46b"/>
少年不信老恠聞老人言怱怱老到眼却憶少年愆逝川莫<lb/>
回流烏兎日夜奔憂思集方寸欝氣如雲屯試為少年道聽<lb/>
之亦茫然顧謂少年子聆我爾汝篇尓未及我耄我曽猶爾<lb/>
妍勸尓無我厭勿令人爾憐<lb/>
今日復明日明日能㡬何壮心蕭索盡思念恒苦多引領望<lb/>
故鄕川路猶且長巢燕巳北飛賔鴻亦南翔我獨無羽翼慷<lb/>
慨中自傷<lb/>
烏鳴朝啞啞鵲鳴暮啾啾聞鵲旣不喜聞烏復何憂世人務<lb/>
苟得君子絶外求滄浪迅風波無風卽安流胡為自氷炭以<lb/>
貽逹者羞<lb/>
<pb n="KR4e0006_SBCK_013-47a"/>
嚴風萃群有蠅蚊亦無多所憎雖去眼若此歲晏何中夜攬<lb/>
衣裳𧺫視星與河出雲未還山落葉早辭柯沉思不成寐大<lb/>
息繼以歌<lb/>
寒燈耿幽幕蟲鳴清夜䦨𧺫行望清天明月在雲端美人隔<lb/>
千里山河杳漫漫玄雲翳崇岡白露凋芳蘭願以緑綺琴冩<lb/>
作行路難憂来無和聲絃絶空長歎<lb/>
秋山青如烟秋月白如水登高俯空曠咫尺見千里悠悠孤<lb/>
雲行嫋嫋凉風𧺫凉風吹客衣客心隨風飛願作滄海潮朝<lb/>
来莫還歸<lb/>
泊舟嚴子瀬遥望仙華山中有騎羊人皓齒頳玉顔餐霞飲<lb/>
<pb n="KR4e0006_SBCK_013-47b"/>
沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>坐石濯潺湲長嘯𧺫天風落日爲之還悠悠隔雲雨杳<lb/>
杳不可扳<lb/>
日落天氣凉逍遥歩庭墀蟋蟀巳在宇鴻鴈来何遲少壮輕<lb/>
遠逰衰老傷別離念我親與友各在天一涯音容兩契闊悲<lb/>
歡絶相知鎩羽懐舊林葺鱗思故池百年能㡬何逝者无還<lb/>
期俛仰増感歎有懐當語誰殷勤託宵夣聊用慰所思<lb/>
乆旱草不生一雨青滿池新荑與舊枿好醜各自媚喈喈黄<lb/>
鶯吟習習玄鳥至閑庭人跡稀白日澹清氣平生孟公綽庶<lb/>
足無妄覬但願長若斯撥置身外事<lb/>
江城夜来雨雷音亦何砰今晨視郊原草木皆發榮雙雙布<lb/>
<pb n="KR4e0006_SBCK_013-48a"/>
糓兒来我墻上鳴園𬞞猶可藝無忘及時耕倦翮得安巢感<lb/>
荷天地生<lb/>
浮雲西止𧺫飛雨東南去㣲㣲若輕烟靄靄如薄霧卧疾少<lb/>
出門不知春巳暮芳年復㡬何冉冉征鳥度花落有再開水<lb/>
流無回注坐念入杳冥明月在高樹<lb/>
秋高潦水涸旻天亦凄清枯籜響悲音羇蟲振餘聲曀曀落<lb/>
日暉慘慘游子情風林無定枝馳車鮮安旌自愧匪賢達黙<lb/>
黙嗟其生<lb/>
山鬼處幽壑自分不見天寧知無私照及此暗井泉倦鳥思<lb/>
故林窮魚思故淵感荷實難忘庶其保終年<lb/>
<pb n="KR4e0006_SBCK_013-48b"/>
鎩羽畏高風疲馬厭長道玄隂促暮節何物能不老自非松<lb/>
栢質敢兾出衆草登山臨流水及此晴日好春芳藹蘭蕙秋<lb/>
實栗秔稻黄精肥可食石泉清可澡榮名何足言息心以為<lb/>
寳<lb/>
　　　感春<hi>六首</hi>
種桃望食實種柳期成隂春風應時至雜英滿園林黄鳥多<lb/>
嘉聲鳲鳩亦好音勿言荏苒質不如松與梫託根信永固豈<lb/>
乏歲寒心<lb/>
孤坐不自適興言出行㳺凱風吹衣𬒮白日光悠悠来牟秀<lb/>
彌野荷芰葉已抽行游豈不好顧盻無與儔回身掩門坐<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>
<pb n="KR4e0006_SBCK_013-49a"/>
几聞鳴鳩<lb/>
日暮東風𧺫滄江水微波水深不可渉路遠将柰何蘼蕪葉<lb/>
巳齊故鄕隔山河盛年難再得芳意其蹉跎<lb/>
朝采山上蕨暮采澗底薇雖無梁肉味聊可以御飢羔羊薦<lb/>
美酒飽食同豢犧玄廬苟未閉彼此誰是非<lb/>
春風既和柔春日更皎㓗夭桃紅如錦䌓李白勝雪黄蜂與<lb/>
紫蝶亦各競時節人生有憂樂譬彼天上月願言艮其背無<lb/>
使心自爇<lb/>
人生多憂患死去百患消但恨不便得無由脱鞿鑣浮榮衆<lb/>
所貴何異掠草焱一生與一死一夕復一朝周器忌盈滿老<lb/>
<pb n="KR4e0006_SBCK_013-49b"/>
子戒矜驕園林無恒芳江海有回潮委心從大化庻㡬永逍<lb/>
遥<lb/>
　　　遠逰篇<lb/>
三山六鼇背翠水扶桑東雞鳴上海日海面玻瓈紅仙人騎鸞鳯<lb/>
呼我㳺雲中雲中有金闕謂是天帝宫明星列兩藩琪樹光<lb/>
玲瓏太一坐端門白髪映青瞳授我玉篆文赤蛇蟠九虹出<lb/>
入元化先壽命齊老童因逢青鳥使遂造東王公素女如蓮<lb/>
華歌喉絃管同顧盻動環佩振迅若輕鴻化為五色光倐然<lb/>
隨長風<lb/>
　　　秋夜聽冷恊律弹琴分韻得夜字<lb/>
<pb n="KR4e0006_SBCK_013-50a"/>
秋清衆籟寂華月耿遥夜玉琴奏瑶席逸響發高榭㣲㣲風<lb/>
入林稍稍泉出罅關關黄鳥春嘒嘒玄蟬夏幽憂北鄷語赫怒<lb/>
西楚咤初疑廣寒府和鑾𧺫仙駕忽驚龍騰霄雷電劈太華<lb/>
凄凉漢宫女萬里異囯嫁逍遥啇山老芝歌意閑暇斯湏變<lb/>
暄凉要妙奪造化終焉返淳朴瑚璉在繅藉鄭衛失其滛儀<lb/>
秦失其詐虎狼失其攫烏鳶失其嚇大音信希聲餘美丼如<lb/>
蔗持此滌塵心永與筝笛謝<lb/>
　　　雜詩七首<lb/>
趙女工妙舞秦娥善清聲同入楚王宫各擅傾城名宵陪綺<lb/>
席宴夙侍金輿行常恐他人至得寵分恩榮涕泣奉顔色冶<lb/>
<pb n="KR4e0006_SBCK_013-50b"/>
態隨風生願爲松栢枝莫作日夕英開花不結實坐傷秋露<lb/>
零<lb/>
白露出草根顆顆如明珠黄華炫金錢亦復盈堦除閑居無<lb/>
尤物翫之聊可娯衡門不必扄此非衆所湏但恐成薏苡千<lb/>
載令人吁<lb/>
服力徇穡事矻矻望有秋凌晨荷鋤出日入且未休中夜看<lb/>
星辰旱潦切所憂西成告豊歲珠璣滿田疇飽食幸可期喜<lb/>
色𣣔盈眸寧知霜雪早零落不得收荒畦委滯穗槿籬掛空<lb/>
篝斜陽照白髪短褐還飯牛天命固如此汲汲復何永<lb/>
季世罕上夀百歲爲長年軒皇不可見顔冉復誰憐安期乗<lb/>
<pb n="KR4e0006_SBCK_013-51a"/>
彩虹羡門駕紫烟朝㳺蓬莱島夕宿曾城巔常恐聲風枝摧<lb/>
折滄海田徒令驪山客想望稱神仙<lb/>
月明棲鳥動月暗棲鳥定茅䲭潜枳枸大眼掛宵鏡皇天生<lb/>
萬物一物卑一性遂令盖壌間擾擾事争競喧呶窮日夕豈<lb/>
不慁天聽化工雖云巧爲法秪自病沉思令人嗟𣣔問誰與<lb/>
應<lb/>
蒼蒼山上松濯濯庭前柳亭亭拂雲𧺫矯矯含風乆佳人皎<lb/>
如玉曠世難爲偶長歌繼以歎去鳥盡回首昔爲瑶草華今<lb/>
爲蠧餘杻棄置勿復道華容不如醜<lb/>
速成非良噐驟得難乆好桃李望春舒亦復迎秋稿蕣英耀<lb/>
<pb n="KR4e0006_SBCK_013-51b"/>
朝日未夕委蔓草飢農種植禾自慶得食早歲暮寒凓冽衡<lb/>
門凈如掃瀛洲對方壺弱水為池沼不有千年花安得如瓜<lb/>
棗徐市駕樓船輕帆迅如鳥仙人倘可見常恐三光老寄書<lb/>
附文鰩碧雲空縹緲<lb/>
　　　旅夜<hi>四首</hi>
月光天上来入户清如水㳺子忽思家披衣中夜𧺫徙倚步<lb/>
回廊烏啼夜未央𣣔飛無羽翼零淚濕衣裳<lb/>
昨夜𧺫觀星月在楊枝上今宵不見月星影空摇漾羽蟲飛<lb/>
拂戸燈吐孤火壮佇立掩衡門愁来獨惆悵<lb/>
客愁常突兀今夜燈花生雖知無喜報愁亦暫時平觧襟成<lb/>
<pb n="KR4e0006_SBCK_013-52a"/>
獨寝留燈待天明喜固不可求客心恒畏愁<lb/>
六街馬憧憧鍾響聲暫歇兩星光灼爍中有如眉月旣見月<lb/>
如眉還㸔月如鏡月光自有恒人心長不定<lb/>
　　　遣興<lb/>
春至日色好白水生青烟江梅巳堪折園桞亦可憐鳥鳴山<lb/>
芳菲魚躍波漪漣人生覆載間與物共推遷守分絶外求何<lb/>
者為憂煎但願有酒飲無事驚晝眠即此是至樂安用松喬<lb/>
年<lb/>
　　　送葉景龍之通州同知任分韻得勳字<lb/>
泛泛水上漚飄飄空中雲俱為無根蔕揺漾随絪緼北風厲<lb/>
<pb n="KR4e0006_SBCK_013-52b"/>
玄冥霜雪下紛紛送子陟長道鴈聲不可聞盛年復㡬何逝<lb/>
川去沄沄朔方沙漠地雜㳫駝馬群居庸接太行華貃所由<lb/>
分隂山茹毛國未甞識耕耘自古所攘斥比之鹿與麏汴京<lb/>
失其馭冠裳倒玄纁否極㤗則来天生<lb/>
聖明君揚旗指大荒旄頭落胡氛玉帳萬貔虎爪牙天将軍<lb/>
子行勿歎勞襲芳衣必薫<lb/>
君恩重山岳矧敢負以蚊丈夫有壮志曷間武與文不見傳<lb/>
介子盛烈光典墳奉子一盃酒別離安足云時哉諒有㑹勉<lb/>
旃樹功勲<lb/>
　　　送張孟兼之山西按察司僉事任<lb/>
<pb n="KR4e0006_SBCK_013-53a"/>
平明集冠蓋祖帳清江濆天縣赫曦日山湧崔嵬雲大舶發<lb/>
中流碧水龍鱗紋宿雨霽𥘉伏川原無垢氛脩楊蓊深緑禾<lb/>
黍氣如饙蘆荻響㣲風<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>䳽鳴相聞市酒雖云薄情至心自<lb/>
醺贈詩雖不多芳意同蘭薰丈夫樹遠業兒女徒紛紛農夫<lb/>
務去草稊稗職所耘蒼鷹司鷙擊梟鸞慎其分利劒㫁犀兕<lb/>
不數雀與鼢籌邉有廟筭樽爼茂竒勲巍巍太行山蒼翠浮<lb/>
絪緼萬古戒華戎峻極通天文老羆當道卧氣讋狼虎群引<lb/>
領望征斾迢迢隔河汾营平曜前烈定遠揚後芬制勝在兩<lb/>
楹豈必疲三軍功成早歸来華衮昭玄纁<lb/>
　　　送胡生之定遠教諭任<hi>爲陶中立參政作</hi>
<pb n="KR4e0006_SBCK_013-53b"/>
青陽獻嘉歲萬物生華姿柔桑荑緑英新柳楊黄㽔祖帳送<lb/>
行人大舶艤江湄管絃發清音丼醴溢瓊巵歡情旣已暢繾<lb/>
綣申以詩丈夫生世間出身事　明時有材必有用譬彼桐<lb/>
與椅縆之朱絲絃弹以格神祇一奏獸率舞再奏鳯来儀校<lb/>
官職敷教位小任匪卑棟梁自勾芒翀霄𧺫陂池仕學猶兩<lb/>
趐對舉不可遺努力慎保愛勲名以為期<lb/>
　　　送駱起原之新城知縣任<lb/>
憶在越王城與子共翶翔子實才俊士舉止安且詳温如春<lb/>
雪消日照璆琳琅一别二十年塵沙翳玄黄凄風拉梧桐霜<lb/>
露摧篔簹浮雲變白黒各在天一方邂逅忽相逄悲喜交肺<lb/>
<pb n="KR4e0006_SBCK_013-54a"/>
腸故情豈不懐王事不敢遑倐歘復爲別安得不慨慷西<lb/>
江富文彦其俗淳以良念我别来乆愴悢増感傷英英江梅<lb/>
花皎皎晞晴暘折以贈子行侑之以短章萱章亦巳生鶴髪<lb/>
在高堂征鴻漸于逵擢翮陵八荒行将儀大廷鵷鳯參頡頏<lb/>
陟遐必自邇永矢莫相忘<lb/>
　　　連江陳子晟師古齊詩<hi>二首</hi>
祥麟踣魯藪王道遂湮淪秦坑扇灰灺六籍失其真茫茫穹<lb/>
壌間談舌紛輪囷鵋䳢指爲鸞𣏌梓斯爲薪所以尚志士慷<lb/>
慨思古人造行擬淵騫吐辭追孟荀不羡季氏富而丼原憲<lb/>
貧不榮桃李容而效西施顰臨川翫清瀾味道劇淳珍誰云<lb/>
<pb n="KR4e0006_SBCK_013-54b"/>
㤗岱高布武期必臻誰謂江漢永利渉由通津有為亦若是<lb/>
是此語非徒申衞武陳抑戒<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>聖垂芳名吕公著丹書君臣<lb/>
同顯榮伯玉碩寡過使者知其情柳惠志直道身匱德乃盈<lb/>
古人如良金百煉彌剛貞悠悠萬載下日月同昭明聖人有<lb/>
遺訓可畏在後生服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>慎勿替竊比扵老彭<lb/>
西風振枯柯凉月澹光景門前馬蹄歇室虚心獨静焚香對<lb/>
六籍耆味知雋永懐人若在眼酌潦何必泂尼父訓九思子<lb/>
輿明三省康荘無他岐車馬日馳騁捷徑善摧輪此意當黙<lb/>
領<lb/>
　　　題李太白觀瀑圖<lb/>
<pb n="KR4e0006_SBCK_013-55a"/>
憶昔李謫仙泛舟彭湖東遂登廬山頂直上香爐峯遥望瀑<lb/>
布水自天垂白虹大聲回九地浮光散虚空萬木震辟易千<lb/>
崖殷鍾鏞清凉人肌骨如歸廣寒宫賦詩留人間至今響渢渢<lb/>
丹青極摹寫𣣔代玄造功逸駕不可追舉頭睇飛鴻倚歌無<lb/>
人和引䄂乗長風<lb/>
　　　劉宗文菜窩遣興<lb/>
歲暮寒氣冽今晨頗和緩登高眺原陸陡覺生意滿日色照<lb/>
地黄墻影看漸短草抽識土膏魚出知泉暖吾生亦天物安<lb/>
得不樂衎且復擷其𬞞獨酌慰衰晚<lb/>
　　　新春<lb/>
<pb n="KR4e0006_SBCK_013-55b"/>
昨夜東風来吹我庭前柳柳芽黄未全草根青巳有鵓鳩屋<lb/>
上鳴勸我甞春酒我髪日巳白我顔日巳醜開樽聊怡情誰<lb/>
能計身後<lb/>
　　　送醫戴原禮歸金華<lb/>
岧岧金華山上属匏瓜星紆餘帶江海窈窕儲仙靈隂谷泉<lb/>
夏冽陽崖草冬榮帝女降清夜龍鸞夾雲軿旭昱五色光天<lb/>
葩播芳馨𥘉平剽元氣騎羊逰玉京宗公秉節鉞稜威憺邉<lb/>
庭吕子傳聖學出辭樊六經陳生挾英才䧺辯摧五兵至今<lb/>
文彦士綿綿若連城子兮抱竒術爲人駐危齡運鍼號二豎<lb/>
煑齊泣三彭歲晚趣歸裝日照千山明澗阿多石芝玉色味<lb/>
<pb n="KR4e0006_SBCK_013-56a"/>
如餳可以實肌腸化骨為瑶瓊或可分餉否相從翺紫清<lb/>
　　　怨詩<lb/>
屈原沉汨羅不忍棄其宗萇弘志存同寕為一巳容申生顧<lb/>
父愛殺身以為恭子車守眀信殉死安所從之人豈不賢揆<lb/>
道猶過中卞和獨奚為抱玉售瞽聾刖足實自取怨泣情<lb/>
何鍾文貍䖏幽林無人識其蹤誰令貪雞鶩以觸弋與罿<lb/>
縻身獻厥皮為人作妍容娟娟芳蘭花託根千仞峰下有孤<lb/>
飛泉上有灌木叢歲晏不改色霜清香更濃韜光遠人禍委<lb/>
命安夭窮道得復何怨老子其猶龍<lb/>
　　　秋懐<hi>八首</hi>
<pb n="KR4e0006_SBCK_013-56b"/>
東風吹晨霞初日垂白足濕烟屯簷棟飛雨鳴樸樕厭厭葉<lb/>
就黄萋萋草還緑索居謝喧囂庭絶車馬躅念来多所懐追<lb/>
往不可復嬾隨老共至病與年相促省躬慚寡尤守分無望<lb/>
福駑駘立皁櫪敢慕騏驥逐<lb/>
秋熱喜稍退秋雨又成霖涓涓屋溜㵼汨汨街泥深淸寒中<lb/>
筋骨濕氣薄衣襟晤言靡與同孤坐難為心俯視青苔積仰<lb/>
睇玄雲隂弱質昧聞道乃為憂所侵㝠㝠至終夕悄悄成孤<lb/>
吟<lb/>
空堦走穴蟻荒垤唳巢<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>隂氛方騰達宻雨已彌漫沉沉翳<lb/>
光景昧昧感昏旦林鴉濕休飛簷雀饑相喚晆歩隔關河四<lb/>
<pb n="KR4e0006_SBCK_013-57a"/>
望空慨歎悽悽衣裳單戚戚歲年晏㣲生如石火徒勞暫時<lb/>
煥永寤爛柯人萬事一夢幻<lb/>
清晨啓扉坐㣲風動㳺龍離離墻上花切切砌下蛩喓喓自<lb/>
成音灼灼各有容四序迭推移衰病情所鍾身羸足巳弱有<lb/>
願不得從愧負天地生愴悢填心胸<lb/>
蟋蟀巳在宇鴻鴈方来賔天秋風露寒隂谷何時春𣣔為商<lb/>
聲歌恐驚梁上塵衡門掩仲蔚庶用存吾真<lb/>
飽食無一事一日復一夕倚門望圓穹白雲在空碧来鴻與<lb/>
去燕歲晚各有適英英黄金花粲粲好顔色采擷貴及時霜<lb/>
露巳盈積掩門還獨坐浩然懐往昔惟有故鄕夢可以慰岑<lb/>
<pb n="KR4e0006_SBCK_013-57b"/>
寂<lb/>
雨息殘暑退凉氣何凄而羇人倦遥夜明月光在帷展轉不<lb/>
成寐披衣歩前墀春芳不再穠夕露空華滋泯黙對青燈悵<lb/>
焉心自思<lb/>
薄雲散高風天色青如染盈庭露輝輝當窓星燄燄寒来愛<lb/>
蘭釭暑往却筠簟憂思浩無際𧺫坐數更點晦明相代謝避<lb/>
盈乃無歉未甞陟孟門誰識行路險賈害豈無因戒之在懐<lb/>
琰冥豫何可長用之以自檢<lb/>
太師誠意伯劉文成公集卷之十三終<lb/>
<pb n="KR4e0006_SBCK_013-58a"/>
</p>
<p>
</p>
  </div>
</body>
</text>
</TEI>
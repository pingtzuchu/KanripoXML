<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4i0046_WYG_000-1a"/>
欽定四庫全書　　　　　集部九<lb/>
　提要<lb/>
　　文説一巻　　　　　　詩文評類<lb/>
　　　　<hi>臣</hi>等謹案文説一巻元陳繹曽撰繹曾字伯<lb/>
　　　　敷元史附見儒學傳作處州人而呉興續志<lb/>
　　　　亦載其名盖家本括蒼而徙居苕水者也至<lb/>
　　　　順中官至國子監助教嘗從學于戴表元而<lb/>
　　　　與陳旅友善師友淵源具有所自故所學頗<lb/>
<pb n="KR4i0046_WYG_000-1b"/>
　　　　見根柢是書乃因延祐復行科舉為程試之<lb/>
　　　　式而作書中分列八條論行文之法時五經<lb/>
　　　　皆以宋儒傳註為主懸為功令莫敢異趨故<lb/>
　　　　是書大㫖皆折𠂻于朱子呉興續志稱繹曽<lb/>
　　　　嘗著文筌譜論科舉天階使學者知所向方<lb/>
　　　　人爭傳録焦竑經籍志又載繹曽古今文矜<lb/>
　　　　式二巻今考繹曽所著文筌八巻附詩小譜<lb/>
　　　　二巻元時麻沙坊刻附列于䇿學統宗之首<lb/>
<pb n="KR4i0046_WYG_000-2a"/>
　　　　今尚有傳本其文與此篇迥殊惟科舉天階<lb/>
　　　　與古今文矜式今未之見疑此編即二書之<lb/>
　　　　一但名目錯互莫能證定今姑仍永樂大典<lb/>
　　　　舊題以文説著録用闕所疑巻首所稱陳文<lb/>
　　　　靖公盖即元翰林學士東平陳儼亦以文名<lb/>
　　　　至其自稱先尚書者則已失其世系無可考<lb/>
　　　　矣乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4i0046_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0046_WYG_000-3a"/>
欽定四庫全書<lb/>
　文說　　　　　　　　　元　陳繹曽　撰<lb/>
陳文靖公問為文之法繹曽以所聞於先人者對曰一<lb/>
養氣二抱題三眀體四分門五立意六用事七造語八<lb/>
下字<lb/>
　　養氣法<lb/>
肅朝廷之文宜肅聖賢道徳宜肅<lb/>
壮長江大海之文宜壮軍陣英雄之文宜壮<lb/>
<pb n="KR4i0046_WYG_000-3b"/>
清山林之文宜清風月貞逸宜清<lb/>
和宴樂之文宜和通人逹士宜和<lb/>
竒鬼神之文宜竒侠客髙士宜竒<lb/>
麗宫苑之文宜麗富貴羙人宜麗<lb/>
古逰覧古迹之文宜古上古人事宜古<lb/>
逺登髙眺逺之文宜逺大功業人宜逺<lb/>
右養氣之法宜澄心静慮以此景此事此人此物黙存<lb/>
于胸中使之融化與吾心為一則此氣油然自生當有<lb/>
<pb n="KR4i0046_WYG_000-4a"/>
樂處文思自然流動充滿而不可遏矣切不可作氣氣<lb/>
不能養而作之則昏而不可用所出之言皆浮辭客氣<lb/>
非文也氣之變化無方當以此類推之<lb/>
　　抱題法<lb/>
開題以題中合說事逐一分析開冩於篇中各間架内<lb/>
次其先後所宜逐一說盡或以意化之或以情申之或<lb/>
以實事紀之或以故事彰之或以景物叙之一篇之内<lb/>
變換雖多句句切題也此作文入門之法非其至者也<lb/>
<pb n="KR4i0046_WYG_000-4b"/>
合題亦以題中合說事逐一開冩却將意融㑹作一片<lb/>
一口氣道盡然忌直率却於間架中要意思曲折此髙<lb/>
於開題也<lb/>
括題只取題中緊要一莭作主意餘事輕輕包括見之<lb/>
此最徑㨗也<lb/>
影題並不說正題事或以故事或以他事或立議論挨<lb/>
傍題目而不着迹題中合說事皆影見之此變態最多<lb/>
反題題目或悖義理則反意說之<lb/>
<pb n="KR4i0046_WYG_000-5a"/>
救題題目雖悖義理而以强辭奪正理觧救之<lb/>
引題别發逺意使人不知所從来忽然引入題去却又<lb/>
親切痛快此要茟力似影題而實異也影題從題中来<lb/>
此自題外来<lb/>
蹙題題繁乃蹙其文使甚簡而不漏脱題中一事<lb/>
衍題題虚無可說乃衍其意使甚多而無一事題外来<lb/>
招題将題目熟涵泳之使胸中融化消釋盡将題中合<lb/>
說麄話掃去就其中取出精華㣲妙之意作成文章超<lb/>
<pb n="KR4i0046_WYG_000-5b"/>
出題外而不離題中此作文之極功也<lb/>
　　眀體法<lb/>
頌宜典雅和粹<lb/>
樂宜古雅諧韶<lb/>
賛宜温潤典實<lb/>
箴宜謹嚴切直<lb/>
銘宜深長切實<lb/>
碑宜雄渾典雅<lb/>
<pb n="KR4i0046_WYG_000-6a"/>
碣宜質實典雅<lb/>
表宜張大典實<lb/>
傳宜質寔而随所傳之人變化<lb/>
行状宜質寔詳備<lb/>
紀宜簡寔方正而随所紀之人變化<lb/>
序宜䟽通圎羙而随所序之事變化<lb/>
論宜圎折深逺<lb/>
說宜平易眀白<lb/>
<pb n="KR4i0046_WYG_000-6b"/>
辨宜方折眀白<lb/>
議宜方直眀切<lb/>
書宜簡要眀切<lb/>
奏宜情辭懇切意思忠厚<lb/>
詔宜典重温雅謙冲惻怛之意藹然<lb/>
制誥宜峻厲典重<lb/>
　　分間法<lb/>
頭起欲𦂳而重大文五分腹二分頭額小文三分腹一<lb/>
<pb n="KR4i0046_WYG_000-7a"/>
分頭額腹中欲滿而曲折多欲健而快<lb/>
尾結欲輕而意足如駿馬注坡三分頭二分尾<lb/>
凡文如長篇古律詩騷古辭古賦碑碣之類長者腹中<lb/>
間架或至二三十叚然其要亦不過作三莭而已其間<lb/>
小叚間架極要分眀而不欲使人見其間架之迹盖意<lb/>
分而語串意串而語分也<lb/>
　　立意法<lb/>
景凡天文地理物象皆景也景以氣為主<lb/>
<pb n="KR4i0046_WYG_000-7b"/>
意凡議論思致曲折皆意也意以理為主<lb/>
事凡實事故事皆事也事生於景則真<lb/>
情凡喜怒哀樂愛惡欲之真趣皆情也意出於情則切<lb/>
凡文體雖衆其意之所從来必由於此四者而出故立<lb/>
意之法必依此四者而求之各随所宜以一為主而統<lb/>
三者於中凡文無景則枯無意則麄無事則虚無情則<lb/>
誣立意之法必兼四者戴帥初先生曰凡作文發意第<lb/>
一畨来者陳言也掃去不用第二畨来者正語也停之<lb/>
<pb n="KR4i0046_WYG_000-8a"/>
不可用第三畨来者精意也方可用之韓子所謂陳言<lb/>
之務去戞戞乎其難哉其法如此戴先生又云作文湏<lb/>
三致意焉一篇之中三致意一叚之中三致意一句之<lb/>
中三致意先尚書云文章猶若理詞状也一夲事二原<lb/>
情三㩀理四按例五斷决夲事者認題也原情者眀来<lb/>
意也㩀理者守正也按例者用事也斷决者結題也五<lb/>
者備矣辭貴簡切而眀白<lb/>
　　用事法<lb/>
<pb n="KR4i0046_WYG_000-8b"/>
正用故事與題事正用者也<lb/>
反用故事與題事反用者也<lb/>
借用故事與題事絶不類以一端相近而借用之者也<lb/>
暗用用故事之語意而不顯其名迹<lb/>
對用經題用經事子題用子事史題用史事漢題用漢<lb/>
事三國題用三國事韓栁題用韓栁事佛志題用佛志<lb/>
事此正法也<lb/>
扳用子史百家題用經事三國題用周漢事此扳前證<lb/>
<pb n="KR4i0046_WYG_000-9a"/>
後亦正法也<lb/>
比用荘子題用列子栁文題用韓文亦正用之變也<lb/>
倒用經題用子史漢題用三國此有茟力者能之也<lb/>
汎用于正題中乃用稗官小說俗語戲談異端鄙事為<lb/>
證非大茟力不敢用變之又變也<lb/>
凡用事但可用其事意而以新語融化入吾文三語以<lb/>
上即不可全冩<lb/>
　　造語法<lb/>
<pb n="KR4i0046_WYG_000-9b"/>
正語尚書曰若稽古帝堯曰放勲帝舜曰重華協于帝<lb/>
大禹曰文命敷于四海臯陶曰允廸厥徳謨眀弼諧春<lb/>
秋六鷁退飛過宋都隕石于宋皆正其事而語之<lb/>
抝語楚辭吉日兮辰良不言吉日兮良辰蕙殽蒸兮蘭<lb/>
藉奠桂酒兮椒漿不曰蒸蕙殽兮蘭藉荘子樂出虚蒸<lb/>
成菌不言虚出樂倒一字句法便健十倍<lb/>
反語論語學而時習之不亦說乎又曰愛之能勿勞乎<lb/>
與尚書俞哉衆非元后何戴此皆反其意而道使人悠<lb/>
<pb n="KR4i0046_WYG_000-10a"/>
悠致思焉<lb/>
累語尚書寛而栗老子長短相形等語皆累句也孫武<lb/>
子利而誘之亂而取之一莭語雖累而辭意句句有妙<lb/>
者<lb/>
聫句尚書以親九族九族既睦大學知止而后有定定<lb/>
而后能静檀弓人喜則斯陶皆聫語也<lb/>
歇後語論語禮云禮云玉帛云乎哉曽謂泰山不如林<lb/>
放乎此皆不説破正意歇後所當語而使人自思之<lb/>
<pb n="KR4i0046_WYG_000-10b"/>
荅問語論語吾何執執御乎執射乎孟子王何必曰利<lb/>
亦有仁義而已矣詩云鷄既鳴矣朝既盈矣匪鷄則鳴<lb/>
蒼蠅之聲公羊榖梁尤極其變<lb/>
變語堯典宵中星虚舜典如西禮正月上日月正元日<lb/>
正月朔旦是也<lb/>
省語舜典至于南岳如初禮儀禮其他如皮弁之儀此省<lb/>
語也<lb/>
助語檀弓南宫縚之妻之姑之喪一句纍三之字詩大<lb/>
<pb n="KR4i0046_WYG_000-11a"/>
序不知手之舞之足之蹈之纍四之字荘子尤多論語<lb/>
學而時習之不亦說乎但學時習說四字是寔而之不<lb/>
亦乎五字是助語其諸異乎人之求之歟但異人求三<lb/>
字是實其諸乎之之歟六字是助語孟子然而無有乎<lb/>
爾則亦無有乎爾兩字是寔八字是助語當用則不嫌<lb/>
多也<lb/>
寔語尚書及易彖辭爻辭用助語極少春秋儀禮皆然<lb/>
此寔語也凡碑碣傳紀等文不可多用助語字序論辨<lb/>
<pb n="KR4i0046_WYG_000-11b"/>
說等文湏用助語字<lb/>
對語尚書命羲和仲叔四莭長對也威侮五行怠棄三<lb/>
正正對也天聰眀自我民聰眀天眀畏自我民眀威此<lb/>
對語不對字也衆非元后何戴后非衆㒺與守邦此對<lb/>
意不對字也天叙五典天秩有禮下間以五禮有庸哉<lb/>
五服五章哉佑賢輔徳下間以邦乃其昌散文用對語<lb/>
必以散語間之也<lb/>
隱語論語割鷄焉用牛刀有羙玉於斯求善價而沽諸<lb/>
<pb n="KR4i0046_WYG_000-12a"/>
虎兕出於柙龜玉毁於櫝中孟子城門之軌兩馬之力<lb/>
歟皆隱語也小雅鶴鳴古樂府藳砧全篇隱語荘列尤<lb/>
多<lb/>
婉語論語陽貨言日月逝矣嵗不我與子曰諾吾将仕<lb/>
矣此語直而意婉也春秋天王狩于河陽此語婉而意<lb/>
直也凡造語皆自然當如此則好有意為之非也<lb/>
　　下字法<lb/>
諧音凡下字有順文之聲而下之者若音當揚則下響<lb/>
<pb n="KR4i0046_WYG_000-12b"/>
字若音當抑則下嗢字<lb/>
審意凡下字有詳文之意而下之者意當眀則下顯字<lb/>
意當藏則下隱字意當尊則下童字意當卑則下輕字<lb/>
如此之類變化無方<lb/>
襲古凡下字於平穩處宜用古人曽下好字面湏求其<lb/>
的當平寔者用之<lb/>
取新凡下字于出竒處宜用新字面湏尋不經人道語<lb/>
之的當新竒而不怪僻令讀之若出于自然乃善<lb/>
<pb n="KR4i0046_WYG_000-13a"/>
繹曽謂今世為學不可不随宜者科舉之文是也科舉<lb/>
之文有不得不與朱子語録参者謹具于后<lb/>
一讀四書當謹守章句集註参以或問語録及文公大<lb/>
全集其間有或問與集註不同當從集註又有集註與<lb/>
語録不同者只以集註為夲而與語録参訂之<lb/>
一讀尚書主蔡氏参朱子語録<lb/>
一讀詩主朱子詩傳綱領義理都在綱領中詩傳只是<lb/>
訓詩傳制度参古註䟽<lb/>
<pb n="KR4i0046_WYG_000-13b"/>
一讀周易先曉唘䝉次夲義九圖次五賛次繫辭說卦<lb/>
乃可讀上下經彖象文言序卦雜卦傳夲義然後讀程<lb/>
朱傳程朱異同處不可作是非論只是各有取用朱子<lb/>
是眀經程子是借經眀道<lb/>
一讀春秋朱子夲說皆在張洽註今科舉偶不及此盖<lb/>
事寔在左氏論辨在公榖斷以胡氏而取朱子語録及<lb/>
張洽之說折𠂻之可也<lb/>
一讀禮記雖主古䟽然制度當訂以朱子經傳通觧有<lb/>
<pb n="KR4i0046_WYG_000-14a"/>
朱子經傳通觧有勉齋經傳通觧有楊復經傳通觧三<lb/>
書皆具然後可以考也義理當訂朱子語録<lb/>
一古賦有楚賦當熟讀朱子楚辭中九章離騷逺逰九<lb/>
歌等篇宋玉以下未可輕讀有漢賦當讀文選諸賦觀<lb/>
此足矣唐宋諸賦未可輕讀有唐古賦當讀文粹諸賦<lb/>
文苑英華中亦有絶佳者有唐律賦備見文苑英華<lb/>
一詔漢詔當盡取真西山文章正宗所選讀之唐詔當<lb/>
選取文苑英華所有之精者讀之守詔當盡取吕東莱<lb/>
<pb n="KR4i0046_WYG_000-14b"/>
文鑑中所選讀之<lb/>
一誥漢無制誥當取尚書諸誥及漢武封三王策與漢<lb/>
官儀命公卿諸策書讀之唐誥當取文苑英華中精者<lb/>
讀之宋誥當盡取東莱文鑑中所選者讀之<lb/>
一章漢章取文章正宗唐章取文粹宋章取吕東莱名<lb/>
臣奏議<lb/>
一表漢表即章宋表有蜀夲適用集中所選皆南渡以<lb/>
来渾厚典雅唐表取文苑英華<lb/>
<pb n="KR4i0046_WYG_000-15a"/>
一策書坊漢唐策亦可觀但分開章自章策自策不宜<lb/>
混雜然只董仲舒三策是正格式或賈誼治安策是正<lb/>
籌策文字以董為體以賈為骨而東坡策畧助波瀾白<lb/>
居易諸策止可體面亦可已矣此上只科舉所急用如<lb/>
此若依朱子讀書法則尚有評章荅韓荘伯讀書說<lb/>
讀諸經當以一經為主詩書必湏通習讀詩吟咏古人<lb/>
性情而反之吾心之性情逹之合天下之情性只作街<lb/>
談俚語看不湏深難求之鳥獸草朩器服之名却湏通<lb/>
<pb n="KR4i0046_WYG_000-15b"/>
習讀考究每章每句不要拘一說随用句句有千變萬<lb/>
化只要看得活推得廣用得寔古註䟽是漢唐經師教<lb/>
學者之說于滛奔<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>亂難講處多假古事換别意以避<lb/>
之朱子是啇周魯十五國作詩人夲情性之說兩不可<lb/>
廢讀書要看堯舜禹湯文武之為君啟太甲成康之繼<lb/>
述髙宗之中興其政何施其事何在舜禹臯陶伊尹傳<lb/>
說周公召公之相業其政何施其事何在其餘聖賢所<lb/>
居何位所施何政所行何事随句要歸着各人所居地<lb/>
<pb n="KR4i0046_WYG_000-16a"/>
位以為模楷上自帝王下自小民皆有其法湏帖寔有<lb/>
歸着看自見大抵尚書只當作為政治事様子看便分<lb/>
眀也政是平治天下大經大法事是逐時小事書中不<lb/>
見様者不必强求書中有様者不可放過逐句看見各<lb/>
人地位處置様子分眀又将先日所見同是此様地位<lb/>
而處或同或不同者以類参合而觀則所得多矣讀易<lb/>
先将唘䝉看透圖書之理原卦畫眀蓍策考變占之說<lb/>
然後熟讀繫辭說卦太極兩儀四象八卦之理與象數<lb/>
<pb n="KR4i0046_WYG_000-16b"/>
昭昭在心目中却細看六十四卦彖三百八十四爻辭<lb/>
一字字從太極兩儀四象八卦夲然理象數中来自然<lb/>
見得聖人下一字皆有来歴歸着若其用處只在夫人<lb/>
日用間審動端而吉㓙悔吝可見朱子夲義是四聖人<lb/>
各各夲意程子傳是吾人日用切寔之理讀三禮儀禮<lb/>
是經周禮是緯官守所分掌者禮記是傳當分四科三<lb/>
百經禮以類相從而考證之在者審所歸亡者缺之四<lb/>
科者禮也儀也樂也制度也吉㓙軍賔嘉之大目為禮<lb/>
<pb n="KR4i0046_WYG_000-17a"/>
應對進退拜立趨行之小莭為儀音律歌舞八音之法<lb/>
為樂封井宗學宫室器服之等為制度以經證經不可<lb/>
曲泥傳註周禮一書是文武周公平天下之法自堯典<lb/>
以降莫不備於此大政在六官小事具諸職有志者湏<lb/>
要細心深思而寔體之讀春秋以左氏為案正經為斷<lb/>
先儒二言盡之矣斷事不可先立主見将夲人所立何<lb/>
功所犯何罪来蹤去跡仔細推尋一小莭不究便有錯<lb/>
斷處功罪夲事莭莭眀白却原其情而定褒貶有兩是<lb/>
<pb n="KR4i0046_WYG_000-17b"/>
者有兩非者有似是而非者有似非而是者有是非各<lb/>
半者有是非輕重比倫者有以功補過者有以罪絀功<lb/>
者有初無是非者有𤯝灾者有功之首罪之魁不見形<lb/>
迹必當表而出之者平心易氣以觀其事眀目聰耳以<lb/>
察其情執中有權以斷其理左氏案也公羊榖梁議也<lb/>
然聖人之㫖微必待吾心之清眀者以裁之讀大學眀<lb/>
眀徳章句是一書之根夲湏細細切已看教分眀無罅<lb/>
漏致知格物章或問是聖門學知之法然湏依此細看<lb/>
<pb n="KR4i0046_WYG_000-18a"/>
立定條目寔下功夫誠意章句是聖學心學之根本朱<lb/>
子平生留意切至處字字切巳仔細尋思至切至切大<lb/>
要只是一朴寔為善而巳恰是要朴寔到至極處平天<lb/>
下章絜矩好惡是聖治心法貨徳仁人小人是聖政大<lb/>
端治天下之要不出乎此仔細讀著寔尋思用之不盡<lb/>
矣讀論語将問處作自已問荅處作今日耳聞先儒之<lb/>
說至矣切矣訓詁義理在集句同異是非在或問格言<lb/>
遺說在朱子語類道理在今日天下之事物寔用在吾<lb/>
<pb n="KR4i0046_WYG_000-18b"/>
身玩而味之在吾心讀孟子每章湏有一兩句是主意<lb/>
其餘是敷衍此意而眀辨之見破主意則其餘渙然易<lb/>
知矣一書主意在性善寔理在仁義功夫在求放心養<lb/>
浩氣政事在務農興學以行王道讀中庸最不易此兼<lb/>
眀大人之道㣲而顯著而隱若識得天命之謂性一句<lb/>
分眀方可讀下文也易就隂陽說得駁雜而有依慿中<lb/>
庸提出天命說雖簡約却難把捉走作便入異端慎之<lb/>
哉慎之哉讀孝經刋誤大體已正近呉草廬先生註詳<lb/>
<pb n="KR4i0046_WYG_000-19a"/>
眀矣更看黄氏夲㫖以極其趣天理人倫之夲在是讀<lb/>
史湏分五科苐一於帝紀内看歴代興亡第二於列傳<lb/>
内看古今人才苐三於列傳内看古今事迹苐四於諸<lb/>
志内看歴代典章苐五以春秋之法斷興亡人才事迹<lb/>
之是非以三代斷歴代典章粹駁仍湏以外史参辨誣<lb/>
枉凡讀史當以正史為先十七是也然後以通史通志<lb/>
㑹同之通鑑通典之類是也又以外史㑹要考訂之國<lb/>
語國策東觀荀表外書舊唐周書漢儀唐宋㑹要之類<lb/>
<pb n="KR4i0046_WYG_000-19b"/>
是也又以史論評確之唐鑑管見之類是也至於古史<lb/>
暇日亦不可不知當斷以孔子五帝徳存而勿論可也<lb/>
讀諸子儒家荀揚文中新序說苑雜家管子吕覧賈誼<lb/>
淮南道家老子荘子列子抱朴子兵家孫武子呉起司<lb/>
馬法法家韓非子等皆文章精竒論說要妙雖所學不<lb/>
醇而見趨髙深可資博覧讀之當分三科一見地二文<lb/>
章三事料見地者諸子所造雖有大小淺深然必有所<lb/>
悟入處雖偏駁要必有識見見識既真自有妙理學者<lb/>
<pb n="KR4i0046_WYG_000-20a"/>
所志雖不同皆湏有真悟處方能有所成就後世文章<lb/>
事業不及古人者以其悟入處淺故也讀諸子可以見<lb/>
之矣文章者荀卿博雅揚雄簡奥穰苴典古有先王遺<lb/>
風韓非嚴峭皆自成一家事料者古事也精意也句法<lb/>
也字様也制度名物也助辭之變例也往往精古非漢<lb/>
魏以後所及皆湏摘取以資茟端讀文章就今日所宜<lb/>
且於孟子中取長者二十餘章韓文四五十篇蘓文亦<lb/>
然合成百篇取時湏自已意擇意中所甚喜者冩入若<lb/>
<pb n="KR4i0046_WYG_000-20b"/>
覺篇篇可喜截滿百篇之數即止不必多貪若篇篇不<lb/>
見可喜即不必强取看終集之後再轉求之雖百轉可<lb/>
也冩成百篇後讀書之暇每日随意多少反復讀之或<lb/>
黙看或批㸃随意先麄麄看過却與分大叚又與細分<lb/>
小莭莭叚既眀觀其首尾中間相應處相變處撆掉處<lb/>
轉摺處寛心細目徐觀之意無昏倦老子云孰能濁以<lb/>
静之徐清要必有事焉而勿正如此久久自當有得大<lb/>
概只要扯拽作性漸通耳毋将迎毋凝滯讀經以融貫<lb/>
<pb n="KR4i0046_WYG_000-21a"/>
義理讀史以該洽事寔取胡氏讀史管見隱然若一敵<lb/>
國自立說與之相辨唯久久義理事寔来於經史議論<lb/>
生於管見作性扯拽開於孟蘇韓文之路輻湊茟下㴞<lb/>
㴞不能禁止技癢欲冩即宜痛禁止之慎勿拈紙茟便<lb/>
作文也一拈紙茟昏氣随至前功廢矣如此久之欲冩<lb/>
愈甚禁之愈切直至随所見題目分眀有一片文字首<lb/>
尾中間議論句法字様見成了了自然成文胸中不費<lb/>
尋思直拈茟便冩去方可拈紙茟矣此後只可因自然<lb/>
<pb n="KR4i0046_WYG_000-21b"/>
成文之甚眀者一冩之不可乗此便日弄紙茟仍湏切<lb/>
禁止如前當愈嚴也禁之愈嚴其来愈多作性之道不<lb/>
可遏矣勉之哉此後却湏從先軰求㸃化芟繁就簡掃<lb/>
博歸約矣<lb/>
　<lb/>
　<lb/>
　<lb/>
　文説<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>珂雪詞巻上</head> <lb/>
    <p>
<pb n="KR4j0061_WYG_001-1a"/>
欽定四庫全書<lb/>
　珂雪詞巻上<lb/>
　　　　　　　　　　禮部貟外郎曹貞吉撰<lb/>
　　蒼梧謠<lb/>
團扇舊猶堪贈所歡秋風起戀戀故人難<lb/>
寒澗水粼粼白石間終難去滄海作波瀾<lb/>
　　烏夜啼<hi>詠水葱用葱字韻</hi>
琅玕出水玲瓏鬱葱葱好伴蓴絲茭葉雨聲中　竹影<lb/>
<pb n="KR4j0061_WYG_001-1b"/>
織苔痕濕顫西風比似箇人睂黛可相同<lb/>
　　浣溪沙<hi>步阮亭紅橋韻</hi>
幾曲清溪泛畫橈緑楊深處見紅橋酒帘歌扇暗香銷<lb/>
　白雨跳波荷冉冉青山擁髻水迢迢三生如夢廣陵<lb/>
潮<lb/>
水過雷塘嗚咽流繁華人逝幾經秋二分明月自揚州<lb/>
　玉樹歌來猶有恨錦帆牽去巳無愁平山堂下是迷<lb/>
樓<lb/>
<pb n="KR4j0061_WYG_001-2a"/>
　　又<hi>題畫</hi>
蟹舍魚莊此地偏隂隂灌木水平田江湖無恙白鷗天<lb/>
　茭葉蘆花迷遠渡斜風細雨擁歸船漁翁何處枕蓑<lb/>
眠<lb/>
　　又<hi>偶成</hi>
飛鳳將雛紫玉釵雙鸞小様合歡鞋卓金車子響銅街<lb/>
　濯錦江頭朝復暮踏青陌上去還來紅樓斜日費安<lb/>
排<lb/>
<pb n="KR4j0061_WYG_001-2b"/>
　　又<lb/>
宛轉紅絲結鼓忙避人學繡睡鴛鴦朱朱粉粉自成雙<lb/>
　雪作猧兒纎手怯香拖髻子緬蟲光夜深待月下迴<lb/>
廊<lb/>
　　減字木蘭花<hi>雜憶</hi>
掀髯抵几孤憤精神兼數子磨蝎星辰多難如君更幾<lb/>
人　文章休論一擲副車千古恨五十年光只與劉蕡<lb/>
共斷腸<lb/>
<pb n="KR4j0061_WYG_001-3a"/>
戊申六月萬里驚心鰲背折一夜罡風只有才人瓦礫<lb/>
中　神仙詭異露滿金莖曽乞未傲骨崚嶒化作中林<lb/>
鬼火青<lb/>
偶然游戲人道東方真玩世君曰非狂歷落嶔崎也未<lb/>
妨　當年花底斗酒雙柑吾共爾黃葉東村車過難為<lb/>
腹痛人<lb/>
相逢濟上桂子三秋花始放天碧槐黃輸却南豐一瓣<lb/>
香　禪房秋暮揮手登車從此去歳月侵尋鈴鐸蕭蕭<lb/>
<pb n="KR4j0061_WYG_001-3b"/>
感我心<lb/>
竹林未逺泉下定知憐小阮今我來思風雪時時夢見<lb/>
之　傷心伯道住世何如歸去好仙路匆匆一七丹砂<lb/>
誤乃公<lb/>
當年繡虎才子人稱何水部卧病滄江三載茸城信杳<lb/>
茫　惟君知我落落名塲無一可今竟何如悔不同驅<lb/>
下澤車<lb/>
三年伏枕落拓無何惟日飲栁七填詞減字偷聲或有<lb/>
<pb n="KR4j0061_WYG_001-4a"/>
之　王孫驢背古錦奚囊抛得未不用傷神大有長安<lb/>
失路人<lb/>
黃茅瘴雨萬里歸來悲自語夢裏依稀石髮蘿烟晝掩<lb/>
扉　磨厓草檄幕府應徐斑管筆離緒茫茫何獨鯫生<lb/>
感對床<lb/>
　　又<hi>天津道中</hi>
青衫羸馬野渡官橋誰問者黃葉莊村掛壁燈昏自掩<lb/>
門　連宵急雨雁陣横斜天際去丁字沽邊蟹籪魚<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
<pb n="KR4j0061_WYG_001-4b"/>
望渺然<lb/>
白雲紅樹一路秋蟲相共語幾縷朝霞遙指東溟是我<lb/>
家　長河百折浪捲蘆花堆似雪舟子灘邊擊汰揚舲<lb/>
橫索錢<lb/>
　　山花子<hi>歲暮</hi>
歳暮真同赴壑蛇一天風色話棲鴉又是黃昏新月影<lb/>
上梅花　屋角漸高星㡬㸃人聲欲靜鼔三撾誰道壯<lb/>
心渾似鐡不思家<lb/>
<pb n="KR4j0061_WYG_001-5a"/>
　　又<hi>題石林小照</hi>
鬢影花光撩亂俱紛紛蝶翅接蜂鬚共鬭南唐金葉子<lb/>
阿誰輸　寶抹紅緘香菡萏氷綃白映玉芙蕖陶令閒<lb/>
情何所寄美人圖<lb/>
　　又<hi>為人題簾上畫松</hi>
五鬛蒼然入畫圖一灣流水帶平蕪昨夜驚濤吹欲落<lb/>
響金鋪　曽在天台山下見霜皮黛色記來無彷彿溪<lb/>
南橋畔路第三株<lb/>
<pb n="KR4j0061_WYG_001-5b"/>
　　玉連環<hi>水仙</hi>
盈盈似隔紅塵路陳王休賦黄昏不是乍聞香月底更<lb/>
無尋處　靜掩繡簾朱户更聽微雨青溪溪畔女郎祠<lb/>
髣髴見魂來去<lb/>
　　留春令<hi>感舊</hi>
簸錢堂上避人羞傍櫻桃花樹半篙春水送蒲颿便没<lb/>
箇相逢處　今古傷心常如許紫玉成烟苦不是垂楊<lb/>
慣飛綿被㡬陣東風誤<lb/>
<pb n="KR4j0061_WYG_001-6a"/>
　　望江南<hi>代泉下人語</hi>
黃壚沓寂寂恨難窮荒草路迷寒食雨白楊聲亂紙錢<lb/>
風掩泪拜殘鐘　繁華歇金屋夢魂中陌上人歸翁仲<lb/>
語林邊火入寶衣空土氣蝕青銅<lb/>
嗚咽水腸斷為誰流燐火不隨山雨暗蛩聲常伴故人<lb/>
愁白骨怯清秋　千年事零落委荒丘青塜魂歸環珮<lb/>
冷珠襦香散土花留無語泣長楸<lb/>
　　賣花聲<hi>簾下美人影</hi>
<pb n="KR4j0061_WYG_001-6b"/>
對面尚參差難慰相思東風無力畫簾垂薄霧㝠㝠春<lb/>
未曉掩映花枝　蟬影亂罘罳似隔天涯金鈎雙控是<lb/>
何時獨立窺人人不見捲上些兒<lb/>
　　又<hi>秋夜</hi>
風𦂳紙忩鳴秋氣淒清淡雲籠月未分明雨㸃疎如殘<lb/>
夜漏滴到三更　無計破愁城夢斷魂驚一天黃葉雁<lb/>
縱橫不待成霜霜滿鬢短髮星星<lb/>
　　又<hi>丁已清明</hi>
<pb n="KR4j0061_WYG_001-7a"/>
烟草似愁生緑滿長汀隔牆一一賣花聲十日雨絲天<lb/>
作劇渲染清明　林外乍啼鶯樓外峰青東風拂面酒<lb/>
㣲醒攲㡌埀鞭何處去淰淰寒輕<lb/>
　　又<hi>不寐口占</hi>
雨氣没高林庭院深深流螢如豆草如針又是嫩涼時<lb/>
候也只欠疎砧　舊夢杳難尋雲水沈沈海南花發土<lb/>
牆隂斜月窺人人未起冷浸孤衾<lb/>
　　又<hi>詠鼓子花</hi>
<pb n="KR4j0061_WYG_001-7b"/>
虚負此花名聽去無聲斷雲殘雨過荒汀摵摵悽悽聞<lb/>
響答也欠分明　宜傍戰塲生畫角連營青山不動氣<lb/>
縱橫廣樂鈞天誰間作溪畔蘆笙<lb/>
懶去報晨衙凈洗鉛華虚名那受錦堂撾誰把山香翻<lb/>
一闋落盡庭花　霜重冷蒹葭蕭瑟堪嗟却疑三弄走<lb/>
寒沙老矣岑牟無感慨不用喧嘩<lb/>
　　鷓鴣天<hi>腰跕和壁間女子韻</hi>
門裏桃花想去年幾回惆悵晚風前餘情難續雲藍袖<lb/>
<pb n="KR4j0061_WYG_001-8a"/>
舊恨仍留唾碧衫　雙淚落一鐙懸魂銷只有夢相闗<lb/>
生平怕近楸紋局纔到中心不忍彈<lb/>
　　大蘭花<hi>鞠觀玉哀詞</hi>
依然笳吹春明路丹旐飄搖何處去故人強半白衣冠<lb/>
淚濕幽州城下土　悲歡旦暮渾無據昨日驪歌今薤<lb/>
露老親埀白望歸來精爽㝠㝠隔烟霧<lb/>
　　又<hi>春晚</hi>
蘼蕪一翦城南路弱絮隨風亂如雨埀鞭常到日斜時<lb/>
<pb n="KR4j0061_WYG_001-8b"/>
送客每逢腸斷處　愔愔門巷春將暮樹底蔫紅愁不<lb/>
語畫梁燕子睡方濃落盡香泥却飛去<lb/>
　　虞美人<hi>有感</hi>
三春誤向風塵走空負長條栁落花流水思悠悠便是<lb/>
玉簫金管也生愁　傷心慣作人間别夢裏添嗚咽伯<lb/>
勞飛燕去怱怱消受一窓殘月五更鐘<lb/>
　　南鄉子<hi>夏夕無寐茫茫交集輙韻語寫之不求文也</hi>
兀坐寂無歡檢㸃平生一笑難四十年來渾是夢邯鄲<lb/>
<pb n="KR4j0061_WYG_001-9a"/>
得得青驢尚未還　徃事總闌珊不待新愁鬢巳斑試<lb/>
問從前誰誤我儒冠燕壘蠶絲卒嵗艱<lb/>
少小憶趨庭總角齊肩好弟兄嘗得熊丸心自苦同聽<lb/>
夜雨連牀十載聲　有約待躬耕白髮慈親望眼瞢誰<lb/>
料而今成幻影飄零瘴雨蠻烟一帶青<lb/>
文酒憶同遊雅㑹西園事事幽惆悵落花飛絮急悠悠<lb/>
笛裂山陽曲未休　知已痛西州文采風流土一丘他<lb/>
日隴頭㸔宿草颼颼石馬無聲起暮愁<lb/>
<pb n="KR4j0061_WYG_001-9b"/>
德耀憶同棲兩小無猜稚齒齊冷雨篝燈頻下淚牛衣<lb/>
十載行蹤愧老妻　草草送將歸白馬青絲事巳非膝<lb/>
下癡兒應念我誰知片片浮雲各自飛<lb/>
江上憶嗚榔杜宇聲中過夏長回首敬亭濃翠裏蒼茫<lb/>
白苧何人勸一觴　西子好湖光十里荷花繞畫塘記<lb/>
得呉山觀落日悲涼嗚咽寒潮勢未降<lb/>
　　又<hi>砧聲</hi>
霜信到邊城入夢龍沙萬里程秦女捲衣何限恨凄清<lb/>
<pb n="KR4j0061_WYG_001-10a"/>
歴歴君聽空外聲　風急亂殘更乍宻還疎似有情想<lb/>
見紅閨纎手怯亭亭靜倚朱欄待月明<lb/>
　　又<hi>詠燕</hi>
雙燕坐雕梁軟語呢喃晝自長掠水蹴花飛不定過牆<lb/>
亂翦春蕪故故忙　新月淡昏黃栁絮池塘夜未央落<lb/>
盡香泥人不見迴翔錯認誰家白玉堂<lb/>
　　夜行船<hi>本意</hi>
十幅蒲帆風力勁有魚床夜燈相映兩岸衰蘆一條寒<lb/>
<pb n="KR4j0061_WYG_001-10b"/>
碧波影月痕難定　柔櫓無聲人語靜怕沙鷗暫時驚<lb/>
醒篷背新霜山邊曉市楓葉亂遮笭箵<lb/>
　　醉落魄<hi>詠鷹</hi>
凍雲慘淡鬱輪囷天邊心膽鞲縧欲掣金眸閃雨血風<lb/>
毛一灑平原暗　層霄呼下纔如㸃割鮮小飲霜花蘸<lb/>
藍田歸騎垂弓劍野濶天低狐兎山中減<lb/>
　　虞美人<hi>雨過</hi>　<hi>第二體</hi>
錢塘戰後風雷弱貴主還宮樂靈旗捲罷楚天高湘妃<lb/>
<pb n="KR4j0061_WYG_001-11a"/>
鼓瑟和雲璈擁鮫綃　長空一抹曽青色全學柴窑碧<lb/>
諸峰螺翠晚來横烟鬟霧髩劇多情可憐生<lb/>
　　蝶戀花<hi>荔裳席上作用阮亭韻</hi>
吹面東風能散纈雨弄柔絲過了清明節脆滑鶯兒聲<lb/>
不歇池塘淡淡霏香雪　好倩呉儂翻一闋宫錦氍毺<lb/>
顧影神清絶銀燭光消銀箭徹一鈎斜挂城邊月<lb/>
　　又<hi>㸔演祭皋陶劇仍用前韻</hi>
水面綾紋堆亂纈一曲清商寫出清流節枉矢離離光<lb/>
<pb n="KR4j0061_WYG_001-11b"/>
未歇若盧閉處飛霜雪　呵壁左徒聲乍闋南北甘陵<lb/>
鴻影㝠㝠絶尺霧消來天問徹一鞭好㺯山間月<lb/>
　　又<hi>送荔裳入蜀再用前韻</hi>
濯錦江頭濤作纈萬里蠶叢重建相如節渝唱巴童渾<lb/>
未歇一簾曉映峨嵋雪　紅溼海棠歌正闋㡌影鞭絲<lb/>
㸃染三川絶散髮瞿塘清欲徹半輪流送平羌月<lb/>
　　又<hi>送沈郎再用前韻</hi>
滿路丹榴明似纈蜀道羊腸細馬隨旌節花重錦官香<lb/>
<pb n="KR4j0061_WYG_001-12a"/>
未歇倚欄閒㸔峨嵋雪　記得梁園歌一闋貼地腰身<lb/>
四座顛狂絶嫩緑池塘清影徹依稀照見人如月<lb/>
　　又<hi>題龔半千畫</hi>
石骨嶙峋驚拔地千尺藤蘿盤壁蛟龍勢茅屋半間風<lb/>
打碎箇中應有幽人睡　門外片塵飛不起嫩緑新蒲<lb/>
杳靄江湖意倘許移家來畫裏一㕓請隸無懐氏<lb/>
　　又<hi>題王宓草畫蜨</hi>
筆帶煙霞人晉魏搨得滕王海眼圖中意惆悵東風吹<lb/>
<pb n="KR4j0061_WYG_001-12b"/>
不起翩翩只在生綃裏　夜雨攪林花瓣碎覔蕋為糧<lb/>
還抱花鬚睡春色滿園拖粉翅不知夢見莊周未<lb/>
　　又<hi>夏夜酒醒口占</hi>
解識濁醪多妙理八尺琉璃引入甜鄉裏酒重燈昏慵<lb/>
不起夢回巳是三千里　殘月㡬櫺斜界紙天色空青<lb/>
銀漢光垂地苔澁流螢飛且止穿簾好趂荷風細<lb/>
　　又<hi>修來席上詠秋海棠</hi>
涼月娟娟流影細道是秋花却帶春花字何限嫣紅思<lb/>
<pb n="KR4j0061_WYG_001-13a"/>
婦淚玉壺亂滴珍珠碎　籬畔幾枝纔放蕋任是春花<lb/>
不比秋花媚簪向箇人䰀鬌髻晚霞一㸃明於洗<lb/>
　　又<hi>讀六一集十二月鼓子詞嫌其過於富麗吾輩為之正不妨作酸饀語耳閒中試筆即以故鄉</hi>
　　　<hi>風物譜之</hi>
正月春盤初獻歳㡌影鞭絲羅拜人如市爆竹一聲煙<lb/>
霧起幾枝紅燭消燈事　記得少年扶半醉褦襶衝塵<lb/>
評話開明寺三十年來風景異似㸔洛下伽藍記<lb/>
二月花明鄰上巳栁學鵝兒桃學紅粧媚布穀勸耕聲<lb/>
<pb n="KR4j0061_WYG_001-13b"/>
未巳腥風海上來魚市　經濟山林渾不易種杏條桑<lb/>
多少閒心事金馬鳳池春夢耳竹籬茅舍原如此<lb/>
三月桐華鶯哺子百囀聲中一串驪珠碎過了清明無<lb/>
意思鞦韆還挂垂楊裏　牆下櫻桃纔謝蕋顆顆珊瑚<lb/>
巳浸饞牙齒萬紫千紅同逝水幾翻風雨春歸矣<lb/>
四月東皋樓下水入網河魚竟尺鮮無比煮酒遙沾青<lb/>
杏意牡丹大似姚家第　一夜籜聲來屋底滿眼新篁<lb/>
帶粉拖香氣絡罷繅車蠶下子一年村女渾無事<lb/>
<pb n="KR4j0061_WYG_001-14a"/>
五月黃雲全覆地打麥塲中咿軋聲齊起野老謳歌天<lb/>
籟耳那能畧辨宮商字　屋角槐隂躭美睡夢到華胥<lb/>
蝴蝶翩翩矣客至夕陽留薄醉冷淘飥餺窮家計<lb/>
六月溪堂風細細課雨占晴畧帶農夫意雲脚倒垂龍<lb/>
掉尾汶河巳上黏天水　素柰抹紅三道未帶露繁枝<lb/>
老子生歡喜𤓰是緑沈朱是李敲氷不羨長安市<lb/>
七月西疇禾稻美翠色沾衣香比春花細乞巧聊供兒<lb/>
女戲衰翁厭說填橋事　細雨連宵偏入耳颯颯秋聲<lb/>
<pb n="KR4j0061_WYG_001-14b"/>
苔影生涼意回首江南鱸作市扁舟愛殺天隨子<lb/>
八月長空飛鴈字芋栗全登消受田家味晒棗堂前紅<lb/>
滿地何須苦憶南天荔　蟾兔秋毫輝萬里玉宇瓊樓<lb/>
人抱清光睡蕉葉翻翻斜界紙草蟲慣作喓喓技<lb/>
九月涼風蘋末起落㡌登高一殻雙螯美楓老當門圍<lb/>
薜荔年豐豈懼催租吏　白酒黃雞滋味異老瓦盆中<lb/>
牧豎堪同醉風雨攪林渾不寐挑燈起作秋聲記<lb/>
十月寒雲隂匝地草淺霜濃獵騎蕭蕭意老去埀楊生<lb/>
<pb n="KR4j0061_WYG_001-15a"/>
左臂鼻端出火翻成愧　榾柮爐紅堪自慰絶勝年年<lb/>
風雪金門轡日出黃綿還炙背杞人不下憂天淚<lb/>
十一月狂飈驚晚歳一線陽回家慶逢南至覔果堂前<lb/>
成徃事兒孫滿眼當年似　一夜仙人紛玉戲三尺瑤<lb/>
華粧㸃天容醉鹽撒空中差可擬未如栁絮因風起<lb/>
十二月簷氷如列齒撿㸃流光又逐修鱗逝屈指明朝<lb/>
二十四一年好事應無幾鬱壘桃符忙底事綵勝銀<lb/>
旛分付兒童記夜火松枝還熰歳五更不策朝天騎<lb/>
<pb n="KR4j0061_WYG_001-15b"/>
　　漁家傲<hi>秋感</hi>
燕市秋來風色改山圍碧玉清涼界屈指津門多紫蟹<lb/>
街頭賣天生左手持螯在　不信濁醪澆磊塊醉鄉更<lb/>
比人間隘月落屋梁憎老態渾無賴蟲聲四壁愁如海<lb/>
　　又<hi>讀漢史</hi>
縹緲雲中赤彘子求仙逺隔蓬萊水巨棗安期曽餉未<lb/>
真奇事馬肝一片文成死　天下神仙皆妄耳茂陵石<lb/>
馬秋風裏金椀玉魚紛出市渾無味如鉛早下銅人淚<lb/>
<pb n="KR4j0061_WYG_001-16a"/>
　　蘇幕遮<hi>冬閨</hi>
塞雲橫闗月逺簾外霜濃寒重呵金剪手擗緑橙香霧<lb/>
濺繡被兠羅只許猧兒伴　參旗斜銀漢淺好夢依稀<lb/>
又被風吹斷離思乍隨清漏滿倦眼窺牕蟬影垂垂亂<lb/>
　　添字漁家傲<hi>六月</hi>
六月南牕無暑氣幾㸃流螢偏照青苔地搖曳慣乗絲<lb/>
雨細翩然起隨風又到簾櫳裏　紈扇撲來紛欲避似<lb/>
滅還明驚入蓮花蕋露冷昔耶鴛瓦膩依稀是摩訶池<lb/>
<pb n="KR4j0061_WYG_001-16b"/>
畔涼如此<lb/>
　　又<hi>初秋鄉思</hi>
急雨攜將秋色至門掩西風早是愁滋味漠漠溼雲千<lb/>
樹裏偏垂地晚山一㸃煙螺髻　茉莉宵涼還放蕋穿<lb/>
瓦螢飛隱壁蟲聲細歸夢亂如春絮起書空寄迢迢銀<lb/>
漢人千里<lb/>
　　又<hi>賦得手提金縷鞋</hi>
一樹木蘭花影大露濕銅鋪不閉葳蕤鎖半夜出來驚<lb/>
<pb n="KR4j0061_WYG_001-17a"/>
欲躱君王過澄心堂側藏鐙火　響屧迴廊知未可似<lb/>
水香階那受青苔涴半晌偎人魂乍妥嬌無那匆匆難<lb/>
唱家山破<lb/>
　　青玉案<hi>鴈字</hi>
數行界破青天色似一幅荆闗筆楓葉蘆花秋瑟瑟問<lb/>
君何事書空難盡影落瀟湘碧　人間多少傷心客欲<lb/>
寄離愁那能得折勢分明成乙乙無端風雨橫斜催亂<lb/>
㡬陣煙雲黑<lb/>
<pb n="KR4j0061_WYG_001-17b"/>
　　江城子<hi>冬日偶興</hi>
千門霽色日曈曨暖融融似春濃只少桃花扇底一襟<lb/>
風忽憶平原淺草地追狡兔控雕弓　呼鷹直上最高<lb/>
峰氣如虹馬如龍遙望一天毛血灑晴空罷獵歸來何<lb/>
處去殘雪路灞陵東<lb/>
　　又<hi>戲作</hi>
貧家今日聚多錢是荷錢是苔錢怪底三春常費買花<lb/>
錢亂撒東風渾欲盡留不住似榆錢　紛紛人世競青<lb/>
<pb n="KR4j0061_WYG_001-18a"/>
錢拔釘錢捋鬚錢絶勝嗷嗷九府一文錢昨夜鄰家喧<lb/>
社鼔頻吹落紙黃錢<lb/>
　　風入松<hi>七夕戲作</hi>
明河低轉恰西東良夜方中鵲橋欲駕飈輪起盼雙星<lb/>
輾轉愁儂只恐金支翠節難勝鬢霧鬟風　樓頭乞巧<lb/>
定誰工女伴匆匆露華如水天如洗最凄涼銀井高桐<lb/>
月照紗㡡無那黃姑夢裏相逢<lb/>
　　越溪春<hi>郭外用宋人韻</hi>
<pb n="KR4j0061_WYG_001-18b"/>
草軟沙平何處路郭外即天涯板橋流水傷心地帶夕<lb/>
陽㸃㸃明霞歌哭聲中紙錢灰裏知是誰家　參差油<lb/>
壁香車燕尾隔牕紗歸來三盞兩盞淡酒黃昏鴉亂風<lb/>
斜只有短檠如舊依依為照寒花<lb/>
　　御街行<hi>和阮亭贈鴈</hi>
寒蕪極目連三楚鴈陣驚相語一聲長笛出高樓渺渺<lb/>
斷雲天暮江深月黑霜寒人靜獨自銜蘆去　遙峰恰<lb/>
是衡陽數寂寞瀟湘雨無端孤客最先聞嘹嚦亂帆南<lb/>
<pb n="KR4j0061_WYG_001-19a"/>
浦隻影橫空相逢何處紅蓼洲邊路<lb/>
　　祝英臺近<hi>賦得更脫紅裠裹鴨兒</hi>
浦風回村路逺畫檝弄還倦閒唼浮萍乳鴨兩三㸃任<lb/>
他次第呼名竹弓休射怕驚起睡鴛波面　繡裠茜忽<lb/>
地蘸水空明花影碎凌亂猶帶殘霞混入也難辨笑攜<lb/>
女伴歸來滿身荷露渾疑是巫山行徧<lb/>
　　又<hi>木稼</hi>
玉瓏鬆氷纎軟撲面栁花亂滿目琳瑯疑向畫中㸔非<lb/>
<pb n="KR4j0061_WYG_001-19b"/>
闗青女初來天風㣲送任月地雲階都遍　莫吹散掩<lb/>
映三尺瑤華弄影倍輕倩片片空濛銀海也生眩誰搏<lb/>
圓璧方珪零珠斷粉是碧落天孫偷剪<lb/>
　　一叢花<hi>並蒂蓮</hi>
碧幢翠葢舞風輕照水兩亭亭金塘好暖鴛鴦睡孤飛<lb/>
下宿鷺還驚漢殿雙棲江東並嫁一様曉籹明　更疑<lb/>
人傍楚皋行解珮悄無聲紅衣對拂光凌亂平分取玉<lb/>
露金莖臂是同彎心憐共苦絲引暗愁生<lb/>
<pb n="KR4j0061_WYG_001-20a"/>
　　栁初新<hi>寄懐高舜木</hi>
當年快作春燈聚曽踏徧磚街雨帝子高臺將軍法曲<lb/>
彈指舊遊如霧見說烏衣儔侣未消磨平生豪舉　脆<lb/>
管哀絲頻度入新聲香奩詞賦午橋魚鳥平泉樹石都<lb/>
是泥人情處待跨箇青驢歸去與君上雲門山路<lb/>
　　𤓰茉莉<hi>本意和蛟門用宗梅岑韻</hi>
玉蕋離離只飛瓊可比添多少晚牕清氣風前小立㣲<lb/>
嗅處䛏人嬌意黃昏後雨過新涼金蟲簪兒串起　新<lb/>
<pb n="KR4j0061_WYG_001-20b"/>
粧䰀鬌紗㡡旁鵶鬟底窺斜月花光流墜餘香幽約收<lb/>
來枕畔合子待明朝淡抹逺山相對碧天澄澄似水<lb/>
　　簇水<hi>玉蝶梅</hi>
雲母堆成并刀剪破滕王譜㡬雙粉翅化玉蕋瓏鬆千<lb/>
樹行遍瑤臺十二還向孤峰住怕雪擁斷橋來路　吟<lb/>
思苦便一夜牕前忽到在屋角昏黃處濃香作陣更莫<lb/>
引蜂兒舞怊悵曉風吹亂好夢參差去闌干曲倩淡煙<lb/>
低䕶<lb/>
<pb n="KR4j0061_WYG_001-21a"/>
　　喝馬一枝花<hi>送沈茶星之來賓任</hi>
絶逺賓江路亂水輕舟頻渡瀟湘行欲盡瘴雲苦千樹<lb/>
桄榔月黑鵑啼處到日清秋好蜑戶鮫人滿城㸔笑舞<lb/>
　椰子傾甘露照眼紅蕉初吐推琹小拄笏訟庭暮龍<lb/>
目香中早暗送年華去吟情應不減問寫就蠻牋重寄<lb/>
昭王臺否<lb/>
　　惜紅衣<hi>詠荷花紫草</hi>
影借氍毺根連阡陌都無人惜翠葢紅衣佳名倩誰錫<lb/>
<pb n="KR4j0061_WYG_001-21b"/>
盈盈帶露剗襪過茜裙留蹟春碧行盡斷蕪怕王孫岑<lb/>
寂　斜陽弄赤山抹煙光丁香也無色㡬番風信曽否<lb/>
記開日莫是雲英潛化滿地亂瓊狼籍惹牧童驚問蜀<lb/>
錦甚時鋪得<lb/>
　　滿江紅<hi>德水道中</hi>
滿目凄其又早是亭皋葉下憶當日披裘過此六花飛<lb/>
灑秋水一灣波寫鴈青煙㡬㸃星分野問長驅下澤爾<lb/>
何人悠悠者　荒林畔寒鴉話老栁上漁罾挂更濃煙<lb/>
<pb n="KR4j0061_WYG_001-22a"/>
衰草迷離堪畫客路驚㸔沙似雪奚奴慣使車如馬向<lb/>
玉河氷底聽流澌歸來也<lb/>
　　又<hi>題呉逺度竹村情話圖</hi>
滿目蒼然似嶰谷琅玕千尺想落筆公孫舞劒張顛濡<lb/>
墨瀟灑青天鸞鳳下動搖雷雨蛟龍黑掩柴門清話爾<lb/>
何人情金石　草閣外江流積小艇上孤蓬窄喜青罇<lb/>
可共閒愁如滌風起牕前聞解籜月明林下堪容屐憶<lb/>
當年幽事㡬人同山陽笛<lb/>
<pb n="KR4j0061_WYG_001-22b"/>
　　又<hi>金臺懐古</hi>
落照蒼然空掩映荒臺數尺憶當日君臣之際悲哉昌<lb/>
國七十二城如解籜功成翻削英雄色讀先生一紙報<lb/>
燕書為沾臆　碣石畔風蕭瑟即墨下牛騰擲笑安平<lb/>
奇計兒童能識騎劫庸才何足道可憐戰血凝深碧問<lb/>
千金馬骨倩誰埋邯鄲陌<lb/>
　　又<hi>題阮亭寓竹</hi>
何物琅玕偏愛傍子猷書屋㣲雨後月痕低照亭亭新<lb/>
<pb n="KR4j0061_WYG_001-23a"/>
沐洛女凌波鳴雜珮湘人鼔瑟敲寒玉早風雷一夜起<lb/>
龍孫森然緑　何處是秦川曲休更覓篔簹谷只閒庭<lb/>
半畝差堪醫俗振籜未隨秋寂寞窺簾似共人幽獨待<lb/>
他年玉版好同參寧為腹<lb/>
　　又<hi>過滹沱</hi>
鴈齒紅橋聽橋下怒濤如箭作襟帶長安日近雪消波<lb/>
暖納納津門潮水合茫茫句注奔流逺變桑田一派古<lb/>
今愁難消遣　千尺堰秋風捲千家哭秋雲暗任歌殘<lb/>
<pb n="KR4j0061_WYG_001-23b"/>
瓠子陽侯驕蹇夢裏常驚龍氣冷眼前復見蛟宮淺倚<lb/>
危欄塵土上鬚眉王程緩<lb/>
　　又<hi>和錫鬯呉大帝廟下作</hi>
遺廟江東舊日是紫髯天下英魂在靈風夢雨捲旗飄<lb/>
瓦師子雄才原足惜孝亷娬媚還能霸笑周郎帷幄慮<lb/>
偏長忘中夏　羞銅雀東風借軍衣白艨艟駕彼孫劉<lb/>
之睦姻盟何假自惜江山呉子國於今父老新豐社聽<lb/>
石頭戰鼔似寒潮空城打<lb/>
<pb n="KR4j0061_WYG_001-24a"/>
　　惜秋華<hi>牽牛花</hi>
河鼓星高繞莓牆㡬㸃野花開了不近夕陽横斜曉風<lb/>
吹老依稀過雨長天誰脫下柴窑新稿杯小縱金盤露<lb/>
濃承來些少　耐肻伴紅蓼只深描淺畫把秋容粧好<lb/>
偷剪碧霞疑倩七襄人巧佳期約畧填橋望翠軿欲來<lb/>
波渺更悄溼青苔暗螢相照<lb/>
　　掃花遊<hi>春雪用宋人韻</hi>
元宵過也㸔春色蘼蕪澹煙平楚溼雲萬縷又輕隂作<lb/>
<pb n="KR4j0061_WYG_001-24b"/>
暈蜂兒亂舞一夜梅花暗落西牕似雨飄搖去試問逐<lb/>
風歸到何處　燈事纔㡬許記流水鈿車畫橋爭路蘭<lb/>
房列俎嘆蕣華易擲鬢絲堆素擁斷闗山知有離人獨<lb/>
苦漫凭竚聽寒城數聲譙鼓<lb/>
　　露華<hi>題沈鳳于被園</hi>
沈郎學圃傍罨畫溪邊㸃染千樹十畝緑隂接葉交柯<lb/>
憐汝藤梢橘刺森然飽幾載江南煙雨垂垂熟來禽過<lb/>
時偷眼銜去　青蓑箬笠容與羡種杏條桑經濟如許<lb/>
<pb n="KR4j0061_WYG_001-25a"/>
未老雲卿東湖暫結幽趣兒子上樹生狙早摘下翠盤<lb/>
無數秋氣冷蟲聲斷畦靜否<lb/>
　　滿庭芳<hi>聞鴈</hi>
細草摧霜寒風敗葉樓頭一鴈初鳴偶來嘹嚦何事恰<lb/>
闗卿惆悵沙平月落衡陽路幾㸃峰青還堪憶江楓漁<lb/>
火隻影傍人明　伶俜山枕上夢回酒醒哀韻偏清更<lb/>
階前蛩語林外秋聲同是一般憔悴算只少猿呌三更<lb/>
從今去湘流曲折莫近小牕橫<lb/>
<pb n="KR4j0061_WYG_001-25b"/>
　　又<hi>和人潼闗</hi>
太華垂旒黃河噴雪咸秦百二重城危樓千尺刁斗靜<lb/>
無聲落日紅旗半捲秋風急牧馬悲鳴閒憑弔興亡滿<lb/>
眼衰草漢諸陵　泥丸封未得漁陽鼙鼔響入華清早<lb/>
平安烽火不到西京自古王公設險終難恃帶礪之形<lb/>
何年月剷平斥堠如掌㸔春耕<lb/>
　　又<hi>和錫鬯李晉王墓作</hi>
石馬無聲饑烏作陣白楊風急蕭蕭珠襦玉匣曽此塟<lb/>
<pb n="KR4j0061_WYG_001-26a"/>
人豪河朔同盟藩鎮分帶礪只汝功高真樂事錦囊三<lb/>
矢意氣快兒曹　銀刀新霸府十年征戰兗鄆之郊奈<lb/>
優伶日月粉墨親調惆悵諸陵寒食青青草麥飯誰澆<lb/>
豐碑卧牛羊礪角壊磴走山樵<lb/>
　　水調歌頭<hi>大醉放言</hi>
左手把歡伯右手擘雙螯淋漓酒濃衫重一任髮蕭蕭<lb/>
我自狂歌潦倒醉㸔長安市上若箇揷金貂鄧禹莫相<lb/>
笑阮籍正逍遙　列蛾眉調錦瑟響雲璈君侯應自貴<lb/>
<pb n="KR4j0061_WYG_001-26b"/>
耳吾欲等鷦鷯腐䑕纔堪一飽仰視鵷雛曰嚇意氣二<lb/>
蟲驕安徃非貧賤三徑問蓬蒿<lb/>
　　又<hi>喜厚餘至都率然有贈</hi>
落拓老兄弟蹤跡共沉浮匆匆神虎分袂江海㡬經秋<lb/>
多少黃金橫帶我輩青衫羸馬散蕩足風流吾試與君<lb/>
語富貴定難求　魯陂側錦秋岸㟙湖頭溪山如畫煙<lb/>
波兩兩釣魚舟辛苦斜風細雨消受紫蓴紅蓼冷淡爾<lb/>
為儔努力飲醇酒身世問沙鷗<lb/>
<pb n="KR4j0061_WYG_001-27a"/>
　　又<hi>為龔節孫題種橘圖</hi>
玉局昔年客秃鬢老仙翁思移林屋嘉樹飽啖洞庭紅<lb/>
儗作亭名楚頌眷此素榮緑葉慘淡比青楓有志那能<lb/>
遂遺蹟大江東　仿瞻子懷古意畫圖中雨蓑風笠長<lb/>
鑱白木苦匆匆且自耕雲半畝轉眼霜林千顆一笑對<lb/>
山童忘却生綃裏欲倩右軍封<lb/>
　　又<hi>送陳六謙之安邑任</hi>
琴鶴渺然去為政足風流何意鳳漂鸞泊百里借君侯<lb/>
<pb n="KR4j0061_WYG_001-27b"/>
三晉雲山北向咫尺二陵風雨納納動離愁雪片大如<lb/>
手匹馬過蘆溝　門霜㦸人繡虎筆銀鈎禹都唫眺淋<lb/>
漓墨瀋碧峰頭試到野狐泉上入望鹽花似霧天寶物<lb/>
華收欲問段干木舊蹟杳難求<lb/>
　　又<hi>午日和其年</hi>
何處劚蒲去俛首飲醇醪長安十度重午令節又相遭<lb/>
不是今朝弧矢不是今朝魚腹歌哭總無聊雲氣挾雷<lb/>
鼓疑聽廣陵濤　憶當日觀競渡趂江潮天風正怒彷<lb/>
<pb n="KR4j0061_WYG_001-28a"/>
彿角黍飼饞蛟憔悴故園心眼潦倒女兒景物未足寄<lb/>
吾豪和汝驚人句土缶與雲璈<lb/>
　　又<hi>快雨</hi>
白雨響新瓦火鬛走長天錢塘萬弩齊射驚起老龍眠<lb/>
疑是䕫牛鼓震又恐驅山鐸掣潑墨盪雲煙咫尺匡廬<lb/>
下九叠亂鳴泉　飛石燕笑玉女捲湘川錚鏦金鐡洞<lb/>
庭張樂宴羣仙立掃黃塵褦襶一洗神皋禾黍濃翠正<lb/>
娟娟造物不言德風日弄清妍<lb/>
<pb n="KR4j0061_WYG_001-28b"/>
　　天香<hi>詠緑牡丹為牧仲作</hi>
國色凝香露華垂檻苔痕欲上階砌不就輕黃還成嫩<lb/>
碧接葉交柯無二石家金谷供妙舞珠珠濃睡渲染春<lb/>
光好處掩映一天空翠　魚子暮雲㣲起帶蕉牕幾分<lb/>
涼意阿誰是眉黛逺峰如此倒挂嶺南么鳳莫藏影花<lb/>
間覔花蕋芳草成裀碧旗碾試<lb/>
　　又<hi>龍涎香</hi>
孤嶼荒寒斷潮嗚咽抱珠神物濃睡蜃霧成樓綃宫噴<lb/>
<pb n="KR4j0061_WYG_001-29a"/>
雪㸃㸃鮫人清淚紅薇露溼早釀就都梁佳致巨舶長<lb/>
風破浪似帶海山鱗尾　春閨夜闌煙細鬱空青水天<lb/>
霞氣漫惹雨絲霑灑金猊聲碎鳳脛一枝深炷偎翠袖<lb/>
餘寒戀纎指莫放悠颺繡簾匝地<lb/>
　　玉簟涼<hi>七夕有感和其年</hi>
十載長安記如此良宵團扇抛殘龍梭初罷織赴碧落<lb/>
幽歡㡬多鈿合蟢子陳𤓰果乞巧樓前驚夢醒但絳河<lb/>
千尺雲氣漫漫　無端嫩苔繡瓦斜月窺牕粧做秋意<lb/>
<pb n="KR4j0061_WYG_001-29b"/>
闌珊去年當此際正同倚危欄定識涼生玉簟盼鵲駕<lb/>
不到人間天似水擲淚珠荷露爭圓<lb/>
　　暗香<hi>緑萼梅</hi>
牆隂淡白算雪晴未久換成春色一剪蘼蕪移上枝頭<lb/>
弄輕碧照水空明數朶認樹老雨痕交蝕大好是洛浦<lb/>
相逢尋翠羽消息　橋側聞夜笛笑寂寂玉鱗月中難<lb/>
覔九嶷舊客又向蟠螭露仙蹟轉眼青青似豆還記取<lb/>
前身蕭瑟搖落處苔影薄依稀見得<lb/>
<pb n="KR4j0061_WYG_001-30a"/>
　　留客住<hi>鷓鴣</hi>
瘴雲苦徧五溪沙明水碧聲聲不斷只勸行人休去行<lb/>
人今古如織正復何事闗卿頻寄語空祠廢驛便征衫<lb/>
溼盡馬蹄難駐　風更雨一髮中原杳無望處萬里炎<lb/>
荒遮莫摧殘毛羽記否越王春殿宫女如花秪今惟剰<lb/>
汝子規聲續想江深月黑低頭臣甫<lb/>
　　水晶簾<hi>賦得無端嫁得金龜壻辜負香衾待早朝</hi>
夢細幽香靚甚長樂鐘聲敲醒倦眼迷離訝寶炬星輝<lb/>
<pb n="KR4j0061_WYG_001-30b"/>
照人難定正好睡時何處去想蓮漏迢迢尚永五更天<lb/>
最是霜寒鎮教寂靜　徘徊掩清鏡憶紅閨深夜鄰鷄<lb/>
曽聽便惱他咿喔未愁伶俜不似而今慵早起怕瑟瑟<lb/>
篝殘被冷又爭如簾幙長垂小牕日影<lb/>
　　尾犯<hi>筍</hi>
小牕雨霽傍疎籬一帶籜聲盈耳繩牀乍破幽人夢驗<lb/>
苔錢穿碎牆隂屋角鬱千尺凌雲勢笑洋州太守清貧<lb/>
却饒玉版風致　曾過荻洲江市銀鰣撥剌出水向柁<lb/>
<pb n="KR4j0061_WYG_001-31a"/>
樓晨飯松溼煙青燒來偏脆谷口如蓬宫中似束故人<lb/>
情味最憐是憔悴龍孫琅玕銷盡生翠<lb/>
　　燕山亭<hi>九日排悶</hi>
北鴈橫斜似水晴空無限蕭蕭意深巷閉門懶去登高<lb/>
那問幾人曽醉紅葉青山正渲染蒼涼天氣何事只辜<lb/>
負秋光淡然如此　記得去歳城南傍野逕疎籬亂穿<lb/>
濃翠女兒景物羈客心情添得一番悲喜便上層樓望<lb/>
不到故園千里千里有多少荒煙敗壘<lb/>
<pb n="KR4j0061_WYG_001-31b"/>
　　孤鸞<hi>送陸藎思歸武林時新有悼亡之戚</hi>
新秋天氣正河鼓星高牽牛花媚禾黍西風驢背一鞭<lb/>
遙指有人巢青閣上倚危欄望窮煙水那識猿啼鵑唱<lb/>
早斷魂千里　憶去年𤓰果閒庭裏看兒女燈前乞巧<lb/>
懽意螢火斜飛處乍夜涼于洗而今歸來索寞最無憀<lb/>
黃昏牕底鸞鏡輕塵莫掃剩盈盈清淚<lb/>
　　雙雙燕<hi>見燕子營巢有感</hi>
舊年社日向聚燕臺邊送君歸去杏花開罷遲日園林<lb/>
<pb n="KR4j0061_WYG_001-32a"/>
春暮又栩栩梁間住聽一片呢喃相訴不嫌僦舍荒涼<lb/>
來伴京塵凄楚　栁絮池塘何處㸔玉剪交飛亂衝花<lb/>
雨主人謝客辛苦舊巢將䕶莫待新雛成羽更去傍紅<lb/>
樓朱戶且自掠水銜泥睡足一庭香霧<lb/>
　　又<hi>詠鏡中美人影和沈鳳于</hi>
一泓秋水誰移向深閨偷近蛾緑空明不定綽約伴人<lb/>
幽獨臨就崔徽別幅又淺笑輕顰相矚何人解識傾城<lb/>
自賞容輝金屋　掠削雲鬟粧束問就裏芳心可同千<lb/>
<pb n="KR4j0061_WYG_001-32b"/>
曲離魂初覺嬌暈枕痕紅足小閣朝來新沐瞥收却巫<lb/>
峰六六怕是清冷圓氷一擲黃金難贖<lb/>
　　金菊對芙蓉<hi>和錫鬯蟂磯弔孫夫人</hi>
蜀國夫人孫郎小妹腰間龍雀刀環歎東南人物弱女<lb/>
登壇錦帆搖曳江如練望瞿塘道路漫漫永安龍去蚕<lb/>
叢夢杳紅粉凋殘　靈澤遺廟江干有雲車風馬霧鬢<lb/>
煙鬟悵西風白帝鸞馭難還千尋鐡鎖銷沉後家何在<lb/>
兩地悲酸千帆落照漁歌唱晚露白楓丹<lb/>
<pb n="KR4j0061_WYG_001-33a"/>
　　月華清<hi>詠山鷓為阮亭作</hi>
織翠為裳凝丹作距飛來何處煙暝金索珊珊落下碧<lb/>
梧銀井憶蜀國待詔圖中共棘雀山花相映難定試洗<lb/>
却濃籹雪衣嫌影　挂向玉堂深處莫百囀軥輈惱人<lb/>
幽靚夢結梨雲怕是數聲驚醒若覔句負手巡檐更攤<lb/>
書茶清香冷風靜好低徊一曲伴他寒磬<lb/>
　　催雪<hi>珍珠蘭</hi>
嬝嬝牽風漙漙帶露窈窕最宜深院恰閩海移來龍宫<lb/>
<pb n="KR4j0061_WYG_001-33b"/>
幾串金谷墮樓姝麗伴杜若江蘺分嬌面鮫人淚滴紫<lb/>
莖赬甲都教開遍　開遍含笑盼任徑寸蚌胎讓他香<lb/>
舊羨瑟瑟輕圓涼颸吹顫莫向池塘顧影怕瀉入紅蕖<lb/>
尋難見正䰀鬌粧晚珠娘頭上一枝㣲綻<lb/>
　　又<hi>紅梅</hi>
夕雨凝丹曉晴着樹麂眼小籬如繡喜照眼偏明數枝<lb/>
窺牖只恐春寒㣲重費幾許燕支勻紅縐峰迴路轉紛<lb/>
紛開落武陵近否　清痩赬玉鏤看一片迷離斷霞鋪<lb/>
<pb n="KR4j0061_WYG_001-34a"/>
就甚真色苧蘿縞衣非舊好伴呉娘記曲碎顆顆珊瑚<lb/>
盈懐袖嘆隴首萬㸃風飄冷落絳綃時候<lb/>
　　月下笛<hi>悼何蕤音</hi>
官閣明鐙珠籐覆屋雨中深酌茶煙綽約簷花聲在簾<lb/>
箔酒人已逐浮雲散轉眼呌秋猿夜鶴想鴛湖畫舸一<lb/>
天絲管更誰行樂　思着中情惡記威鳳文章神羊頭<lb/>
角龍賓揮霍漏痕還帶釵脚原邊宿草年年緑有多少<lb/>
西州淚落斷魂處隔江南苦竹黃蘆寂寞<lb/>
<pb n="KR4j0061_WYG_001-34b"/>
　　玲瓏四犯<hi>送杞園遊西湖</hi>
三月呉山記梅子黃時幾多煙雨載酒西泠千頃嫩荷<lb/>
澄暑沉醉失却湖光似夢裏斷雲飛絮嘆軟塵十載遮<lb/>
留翻送故人遊去　一枝柔櫓穿花路淡空明箇儂眉<lb/>
嫵檀欒金碧天然麗都在晚霞紅處試問堤畔垂楊尚<lb/>
否青青如故遇禪燈老衲還為我殷勤語<lb/>
　　鎖牕寒<hi>倭奩</hi>
巨舶巍峩寒潮寂寞颶風吹瞑鸞膠鬼斧製自海山人<lb/>
<pb n="KR4j0061_WYG_001-35a"/>
境鬱金砂屑來粒粒明霞猶帶歐羅勝想龍涎潛貯氷<lb/>
綃偷捲迷離交映　光靚伴清鏡試摩挲小簇玉纖留<lb/>
證宮鴉一色拖逗麗華雲影憶當年連弩射魚浩蕩煙<lb/>
波歸未肯更誰攜綵扇昆刀泛蓬壺月冷<lb/>
　　又<hi>即事</hi>
銀鴨香銷湘篝獸冷夜長生倦寒梅未放勒住春痕一<lb/>
線聽驚沙飛鳴陣陣颯然似入闗山怨想參斿半落明<lb/>
河斜挂霜風如剪　思逺情何限縱文鴛交扣繡衾爭<lb/>
<pb n="KR4j0061_WYG_001-35b"/>
戀迢迢玉漏海水注來難滿還愁他旅夢乍回屈曲銅<lb/>
鋪門靜掩更誰團雪作猧兒映小牕人面<lb/>
　　又<hi>為梁大司農悼亡</hi>
苔溼春蕪蛛縈繡幕悄無人影玉釵斷後曲曲畫闌誰<lb/>
凭怕紅絲繫來雙燕呢喃還向珠簾等縱寶衣施盡縷<lb/>
金裙在淚花猶剰　厮映生悲哽記皂筴煎成鸞膠未<lb/>
冷彩雲一片又苦斜風吹瞑步瑤臺姊妺肩隨茫茫那<lb/>
知長夜永問何時環珮珊然飛下蓬萊頂<lb/>
<pb n="KR4j0061_WYG_001-36a"/>
　　百字令<hi>詠史</hi>
海門一㸃駕素車白馬怒潮來去回首蘇臺金虎氣斷<lb/>
送幾塲歌舞鄢郢家門荆蠻帶礪兩地應難補英魂猶<lb/>
在空餘血淚凝注　五千甲楯行成十年生聚軋軋勾<lb/>
章艣呉越興亡闗底事都作寒江煙霧入楚旌旗盟齊<lb/>
歲月寂寞渾無據蘆中人杳區區恩怨何苦<lb/>
　　又<lb/>
田光老矣笑燕丹賓客都無人物馬角烏頭千載恨匕<lb/>
<pb n="KR4j0061_WYG_001-36b"/>
首匣中如雪落日蒼涼羽聲慷慨壯士衝冠髮咄哉孺<lb/>
子武陽色怒而白　試問擊筑漸離此時安在何不同<lb/>
車發負劍祖龍驚掣袖六尺屏風堪越貫日長虹繞身<lb/>
銅柱天意留秦劫蕭蕭易水至今猶為嗚咽<lb/>
　　又<lb/>
南山歸晚遭相訶醉尉灞亭秋暮故李將軍猿臂在射<lb/>
石猶能飲羽虎鼠行藏煙雲變態若輩爭知否霜寒草<lb/>
短且尋田舍歸去　回首百戰功名北平上郡歴歴風<lb/>
<pb n="KR4j0061_WYG_001-37a"/>
沙苦屈指封侯諸校尉意氣寧堪儔伍白髮宫娃青衫<lb/>
羈客老淚同今古掀髯一笑塵埃野馬看取<lb/>
　　又<lb/>
出師二表與殷盤周誥同銘金石臣本不求聞達者為<lb/>
許先君破賊瘴雨蠻江秋風渭水上將揮神筆落星如<lb/>
斗熒熒火井將熄　今日丞相祠堂黃鸝碧草俯仰悲<lb/>
陳迹八陣圖邊波浪湧似恨譙周鬻國一片降旛千尋<lb/>
鐡鎖鼎足三分失先生巳矣何能親見銜璧<lb/>
<pb n="KR4j0061_WYG_001-37b"/>
　　又<lb/>
三臺鼎峙俯清漳如帶東流凄切數載譙南泥水路射<lb/>
獵讀書人傑橫槊悲歌臨江灑酒一片雄心熱二喬何<lb/>
在東風吹浪成雪　更憶繡虎蜚聲陳思才調舞蔗中<lb/>
郎絶縹緲西園飛葢處賓客應劉心折呉蜀君臣魏家<lb/>
父子人物皆英發何哉青史世龍猶自羞說<lb/>
　　又<hi>張先生席上咏鸚鵡杯</hi>
濁醪妙理向水晶宫裏搜羅杯斚海氣㝠濛光不定逗<lb/>
<pb n="KR4j0061_WYG_001-38a"/>
漏通明一罅織水為衣流波似羽鸚鵡佳名也畫堂捧<lb/>
出隴頭嬝嬝飛下　盛來琥珀香濃鵞兒黃嫰浸明珠<lb/>
無價想見蜃樓歌舞處玉乳璚漿自瀉風雪撩天金貂<lb/>
滿眼我是悠悠者莫辭一醉簾櫳嬌烏相罵<lb/>
　　又<hi>天龍寺高歡避暑宫遺址和錫鬯</hi>
蒼苔古瓦是人天法界雪山深處燕麥兔葵荒草地人<lb/>
道高王曽住水殿風涼瑤臺露白院靜渾無暑流螢閃<lb/>
閃宫牆飛入無數　遙想渭水邙山東西蠻觸五技窮<lb/>
<pb n="KR4j0061_WYG_001-38b"/>
鼯鼠勑勒老公謌慷慨早見英雄黃土馬矟功名人龍<lb/>
意氣總逐西風去繁華銷歇紞然朝暮鐘鼔<lb/>
　　又<hi>朱錫鬯過訪不值悵然有寄</hi>
春風吹面又匆匆過了傳柑佳節羸馬敝裘何處去一<lb/>
刺懐中磨滅日跳如丸臣飢似朔那得名心熱思君一<lb/>
話瞥然鴻爪留雪　記得昨夕燈前流連蕃錦<hi>錫鬯詞名</hi>無<lb/>
縫仙衣接白石小山門逕在天半峨嵋幽絶火樹連宵<lb/>
歌鐘匝地奪我氷膓潔因風寄與重來同醉煙月<lb/>
<pb n="KR4j0061_WYG_001-39a"/>
　　又<hi>中秋和其年時甫過地震</hi>
晚霞成暈似非煙籠就霓裳僊闕只恐清光明作鏡照<lb/>
見鬚睂愁絶靜掩珠簾輕遮團扇蜃霧樓臺結憑誰吹<lb/>
散玉簫聲細如髮　况是一陣罡風須彌芥子偶現空<lb/>
花劫八柱蛟龍還掉尾穆穆金波無缺動魄驚心十年<lb/>
兩度錯過中秋節餘生瓦礫他時月底重說<lb/>
　　又<hi>庚申閏中秋和其年</hi>
月如無恨便清輝萬古長圓難缺昔我來思渾不記𤓰<lb/>
<pb n="KR4j0061_WYG_001-39b"/>
果中庭重設<hi>余生甲戌是年亦閏八月</hi>身世斜陽悲歡逝水鬢有星<lb/>
星髮驚聞人語今年兩度佳節　却憶去歲中秋輕雲<lb/>
薄霧黯黮芙蓉闕造物多情還補得潑眼明蟾奇絶再<lb/>
舞霓裳平分桂影疑對千峰雪重陽遲了幾行白鴈能<lb/>
說<lb/>
　　又<hi>閏八月壽阮亭</hi>
銀蟾的皪記何時此月重啓珠宫羽葆虬幢紛去住石<lb/>
麐飛下天中四十七年匆匆過却回首憶生崧仙家晝<lb/>
<pb n="KR4j0061_WYG_001-40a"/>
永雕弧今日初逢　等到人歴花磚文登金鏡乃許醉<lb/>
顔紅李杜詩篇聞<lb/>
帝語蓂筴纔發銅龍縹緲蓬山從容赤舃幾見桂輪<lb/>
同他年佳話依然玊露秋風<lb/>
　<lb/>
　<lb/>
　<lb/>
　<lb/>
<pb n="KR4j0061_WYG_001-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珂雪詞巻上<lb/>
</p>
<p>
</p>
  </div>
<div>
<head>珂雪詞巻下</head> <lb/>
    <p>
<pb n="KR4j0061_WYG_002-1a"/>
欽定四庫全書<lb/>
　珂雪詞巻下<lb/>
　　　　　　　　　　禮部貟外郎曹貞吉撰<lb/>
　　解語花<hi>咏水仙同家弟作</hi>
鏤氷作面剪雪為衣溪畔盈盈女幽懐誰許相逢處翠<lb/>
袖低垂不語淡黃睂嫵聽子夜歌殘白紵更難兼並蒂<lb/>
連枝姊妹還同侣　因念雲迷洛浦自陳王去後離别<lb/>
酸楚明珠翠羽相遲誤脈脈此情塵土花魂無主抵多<lb/>
<pb n="KR4j0061_WYG_002-1b"/>
少小牕㣲雨願年年月白風清仗東君留取<lb/>
　　又<hi>和人咏驪山温泉</hi>
蜃蒸作霧地湧成珠一水溶溶貯炎涼誰主大千界只<lb/>
有清流可語乾坤奥府是天地恩波凝注閲從來蕭索<lb/>
繁華多少傷心處　記否長生雨露乘春風靈液蕩潏<lb/>
容與霓裳妙舞驚魂散鐵騎漁陽鼙鼓石蓮如許想舊<lb/>
日魚龍無數悵華清一帶蘼蕪任撫今弔古<lb/>
　　又<hi>詠美人花間影和鳳于</hi>
<pb n="KR4j0061_WYG_002-2a"/>
伯勞偷喚纔理晨粧小立東風徑緑隂深靚苔痕溼羅<lb/>
襪一鈎清冷遲迴不定喜蝶粉花光相映生憎他倒暈<lb/>
明霞漏洩驚鴻影　百襇繡裙厮稱似天風吹墮露桃<lb/>
仙井冶遊暗省銷凝處怕惹離魂難靜流輝耿耿任撲<lb/>
䔩亂紅飛暝帶滿身香氣歸來向枕邊猶剩<lb/>
　　渡江雲<hi>送蔣京少下第遊楚步其年韻</hi>
對西風一笑碧雲黃葉怊悵舊霜毫珠投仍按劒悔殺<lb/>
平生未譜鬱輪袍雪花似翼桑乾路寒色刁騷任紛紛<lb/>
<pb n="KR4j0061_WYG_002-2b"/>
黃金白璧意氣属吾曹　帆搖女兒浦口新婦磯邊看<lb/>
江天影倒問六朝艨艟鐡鎖盡逐洪濤蘆聲瑟瑟鵾絃<lb/>
急伴漁火酒醒無聊湘岸濶回頭咫尺青霄<lb/>
　　又<hi>欲雪</hi>
溼雲黏似絮闗山凍合風色偃貂裘玉樓寒起粟知是<lb/>
僊人咫尺駕銀虬黃昏漠漠牕影黑思挂簾鈎誰剪碎<lb/>
明河氷水一夜下皇州　還愁孟婆潦倒滕六商量怕<lb/>
梅花孤痩又化作輕煙薄霧繚繞枝頭五更錯認虚生<lb/>
<pb n="KR4j0061_WYG_002-3a"/>
白最分明碧落清幽成獨笑飛瓊畢竟遲留<lb/>
　　珍珠簾<hi>為牧仲題楓香詞</hi>
烏絲閒寫柔情句吟紅豆才子梁園新賦高調和人稀<lb/>
似引商荆楚憶佩雙鞬隨豹尾諳出塞凄風冷雨辛苦<lb/>
早中年易感鬢絲添素　又向粉署為郎聽薫香侍史<lb/>
鵞笙曲度動魄復驚心耿一天星露江上青楓聞鐡撥<lb/>
抵多少海飛山怒休訴倩岑牟狂客撾殘羯鼔<lb/>
　　又<hi>賦得水晶簾下㸔梳頭</hi>
<pb n="KR4j0061_WYG_002-3b"/>
雕房幾曲桐隂裏金塘側第一傾城姝麗䰀鬌照人明<lb/>
學逺山螺髻蟬影花光相撩亂襯一片芭蕉濃翠清綺<lb/>
更珊鈎犀押冷波橫地　疑是月底初逢被氷輪掩映<lb/>
織綃情思宛轉翫瓊顔倩曉風吹起人在銀河清淺處<lb/>
倚白玉欄杆如水心醉想道書慵把幽懐旖旎<lb/>
　　木蘭花慢<hi>送孫開盛假歸用稼軒韻</hi>
桑乾河畔路沙似雪是還非想杖䇿從軍頻年轉戰今<lb/>
始成歸金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山南射虎更淋漓醉墨染弓衣白馬青絲<lb/>
<pb n="KR4j0061_WYG_002-4a"/>
未了霜鱸紫蟹空肥　擁麾清渭駐全師落日二陵西<lb/>
早一騎黃塵數聲清角東下旌旗依稀四明狂客㸔江<lb/>
湖滿地鷓鴣飛無那孫郎病骨不勝玉繞金圍<lb/>
　　又<hi>寄武曽</hi>
故人知我在枉尺素自菰蘆想秋錦堂中蕭然四壁鶴<lb/>
徑親鋤蘧廬不堪回首望青山一髮淚痕枯九日龍番<lb/>
葉落三秋葛鏡霜鋪　歸歟迢逓歲華徂眇眇正愁予<lb/>
想夢覺沉唫鳥名脫佛魚喚娵隅南湖先生健否正長<lb/>
<pb n="KR4j0061_WYG_002-4b"/>
安氷雪上鬑鬚辛苦馮唐老矣煙波垂釣何如<lb/>
　　又<hi>送徐方虎假歸</hi>
官河懸夕照帆十丈影垂垂正白露橫空寒螿聲急蘆<lb/>
葉爭飛追隨東門千騎羨相如擁傳有光輝驛路水明<lb/>
沙碧江鄉蟹美鱸肥　東籬無恙柘桑圍罨畫越來溪<lb/>
早魚鳥闗心煙霞寄傲才子初歸燃藜龍門太史擬江<lb/>
山賀監是耶非莫戀紫蓴紅蓼來司玉册金泥<lb/>
　　桂枝香<hi>蟹</hi>
<pb n="KR4j0061_WYG_002-5a"/>
風清露細早稻熟江鄉嫩涼無比八跪雙螯郭索迷離<lb/>
煙水斷蘆折葦洲邊憩羨輪囷行沙如駛寒潮來去孤<lb/>
舟没滅漁燈初起　正好是荒村雨霽問何人笭箵蕭<lb/>
然汀嘴小市平橋過處霜天凝紫橙黃橘緑登高㑹醉<lb/>
東籬酒人風致依稀記得魚莊設籪夜分無寐<lb/>
　　齊天樂<hi>蟬</hi>
前身疑是空山侣遺蛻杳然仙去露給資糧形藏宻葉<lb/>
有得孤高如許緑隂亭午引天籟笙簧移宫換羽雨後<lb/>
<pb n="KR4j0061_WYG_002-5b"/>
㣲涼餘音搖曳過庭樹　依稀銀鴈柱𦂳被晚風吹斷<lb/>
曼聲凄楚八尺琉璃半簾蒼翠睡起了無情緒秋來更<lb/>
苦咽四壁寒蟲無聊和汝且莫哀吟覓疎林宿處<lb/>
　　又<hi>春晚同諸子遊祖園</hi>
城南韋曲東風路長蕪緑暗如許㡌影參差衣香掩冉<lb/>
漸入水雲多處閒亭列俎似鮭菜江鄉茶煙顧渚浣盡<lb/>
京塵一雙布穀樹隂語　深巵且共斟酌怕穿林風雨<lb/>
亂紅無數節過浮觴人同荷鍤作達全忘羇旅遊絲飛<lb/>
<pb n="KR4j0061_WYG_002-6a"/>
絮倩燕嘴蜂鬚將春繫住芍藥開時又攜尊㸔去<lb/>
　　水龍吟<hi>咏栁絮用坡公楊花韻</hi>
千紅萬紫誰留頻驚暗裏韶光墜飛來何處漫天香雪<lb/>
撩人情思纔過平橋又穿小徑柴門深閉任蜂鬚燕嘴<lb/>
交銜不定三眠了還三起　記得鵞黃初撋等閒間又<lb/>
成虚綴曉風乍引離魂難定杜鵑聲碎飄泊無心輕狂<lb/>
有態恨抛流水願年年常傍永豐坊側㸔伊清淚<lb/>
　　又<hi>白蓮</hi>
<pb n="KR4j0061_WYG_002-6b"/>
平湖煙水㣲茫箇人彷彿橫塘住碧雲乍起羽衣初試<lb/>
靚粧楚楚露下三更月明千里悄無㝷處想蘆花蘋葉<lb/>
㝠濛一色迷玉井峰頭路　莫是苧蘿未嫁曳明璫若<lb/>
耶歸去遊仙夢杳瑤天笙鶴凌波㣲步宿鷺飛來依稀<lb/>
難認風吹一縷泛木蘭舟小輕綃掩映問誰家女<lb/>
　　又<hi>春日送客過慈仁寺感舊</hi>
尋常彈指聲中優曇偶現空王地海棠着錦丁香衣紫<lb/>
霞烘煙細急管哀絲青衫白袷嬉春情味嘆穠華電擲<lb/>
<pb n="KR4j0061_WYG_002-7a"/>
風流雲散容易下中年淚　身是金閨倦客賦渭城重<lb/>
過蕭寺倡條冶葉笑人岑寂樹猶如此只有孤松似曽<lb/>
扶我當時沉醉倩禪燈老衲往來指㸃說花榮瘁<lb/>
　　又<hi>咏蠟梅</hi>
嶺頭異種誰留檀心初暈猶含凍輕黃試着歌翻金縷<lb/>
曉風吹送剪蠟王郎等閒粧㸃珠珠成鳳想壽陽閣下<lb/>
飛來一片逺山際蜂黃擁　記否師雄曽夢月朦朧拂<lb/>
衣寒重颯然驚覺天空雲淨翠禽㣲哢乳色侵鵞流光<lb/>
<pb n="KR4j0061_WYG_002-7b"/>
照夜暗香浮動願明年更綴如來金粟淡煙低攏<lb/>
　　憶舊遊<hi>題郭熙秋江行旅圖</hi>
㸔迷離一片淼淼洪波漠漠平沙烏柏丹楓岸問何人<lb/>
驢背悵望天涯驚風亂葉飛墜㡌影任欹斜况幾縷殘<lb/>
雲千尋疉嶂滿目蒹葭　荒寒入真境是舊日河陽貌<lb/>
寫煙霞曽記遊呉楚泛扁舟東下指㸃神鴉少年回首<lb/>
一夢江上聽悲笳更對此何堪京塵如霧棟開花<lb/>
　　瑞鶴仙<hi>咏灌嬰廟瓦硯</hi>　<hi>照夢牕詞填</hi>
<pb n="KR4j0061_WYG_002-8a"/>
嶙峋黃玉璞化陶泓光怪藝林棲託梅花費雕琢問何<lb/>
時出土琉璃如削漢家封爵是潁隂諸侯刻桷嘆灌池<lb/>
遺廟荒涼怊悵風雲刀槊　猶昨滎陽屯後白馬盟書<lb/>
丹青酬酢幾年寂寞人礪劒牛磨角論功高值得詞華<lb/>
消受十二龍賓盤礴試代他盾鼻磨來筆花亂落<lb/>
　　宴清都<hi>詠宋人大食甆茶杯</hi>
猶帶鯨波冷遙天色斷雲㣲露清影玻璃質脆盈盈不<lb/>
類汝哥官定曽隨月葉金書煩赤罽拳鬚管領而今作<lb/>
<pb n="KR4j0061_WYG_002-8b"/>
承露銅盤僊人淚滴猶剰　思量紫袖昭容白頭阿監<lb/>
深夜調茗松濤罷響流泉淡注碧梧銀井那堪回首天<lb/>
上空暗憶龍團鳳餅伴高齋瀟灑琴罇小牕日永<lb/>
　　花犯<hi>詠花鴨</hi>
傍雕欄啄花唼葉呼名任遊戲依稀蘆岸蘸拍拍煙波<lb/>
成隊飛起紅裙偷裹採蓮女船頭競弄水好趂取碧天<lb/>
雲淡桄榔斑暗記　何人竹弓莫輕彈鴛鴦交頸處驚<lb/>
他濃睡爭撲鹿澄潭下嫩黃難比渾迷却斷霞一㸃㸔<lb/>
<pb n="KR4j0061_WYG_002-9a"/>
隻影橫斜穿暮紫倩去伴甲煎銀葉蹣跚香霧裏<lb/>
　　臺城路<hi>詠隗囂宫甆盃</hi>
丸泥不閉函闗路神功煅來杯斚色映琉璃聲隨哀玉<lb/>
淺碧嫩黃交射流霞欲化想西伯雍容葡萄傾瀉紫殿<lb/>
基平何人收拾夜泉下　千年又成廢寺早霜鐘粥鼓<lb/>
相伴清暇土嚙花斑魚吹浪白過眼興亡難話誰堪並<lb/>
價有銅雀荒臺尚留殘瓦且盡深巵任更䦨燭灺<lb/>
　　又<hi>遼后洗粧樓</hi>
<pb n="KR4j0061_WYG_002-9b"/>
東樓春色天邊落來時白蘋風作鳳輦曽留瑤臺乍起<lb/>
粧㸃逺山睂角宫蟬綽約想欲動晨光未垂簾箔炫轉<lb/>
熒煌明星一一帶池閣　興亡幾番過眼聽遊人指說<lb/>
斜照城脚窣堵波高雨淋鈴急壞磴莓牆蕭索驚飈振<lb/>
籜是曲裏琵琶白翎哀雀只有長河潺湲聲似昨<lb/>
　　又<hi>送分虎歸長水</hi>
秋隂慘淡天如墨城頭角聲初起野水長橋炊煙小市<lb/>
魚尾斷霞成綺羇愁未巳怕土銼荒涼夜長難睡人影<lb/>
<pb n="KR4j0061_WYG_002-10a"/>
幢幢一行清露曉風裏　分湖紫蠏正美桃鄉新稻熟<lb/>
流匙香細白鴈縱橫黄花爛漫還憶離亭曲子行縢漫<lb/>
試便脚底匡廬不如歸計霜冷呉楓扁舟棲暗葦<lb/>
　　栁色黃<hi>對雨和竹垞</hi>
栁絮為萍梅子漸黃天氣如許溪雲乍起遮山釀做幾<lb/>
絲㣲雨東西不定搖曳淡霧輕煙荷錢一一跳珠露庭<lb/>
樹碧參差䕃青苔無數　平楚斷塘遙指如髮秧針緑<lb/>
迷南浦暗想空江軋軋惟聞柔櫓亂紅無影寂寞靜掩<lb/>
<pb n="KR4j0061_WYG_002-10b"/>
疎籬銅街濕糝香塵路倩斗帳高眠小牕邊聽去<lb/>
　　拜星月慢<hi>秋日雨後飲宋子昭新泉亭座上聞歌</hi>
撩亂苔錢差池菱葉白板橋邊秋水㸃㸃浮漚溜銀塘<lb/>
珠碎斷雲溼拖逗餘霞明滅暈作逺山螺髻薄暮罇開<lb/>
正玉簫聲起　顫氷絃百囀春鶯脆西風冷月落朱門<lb/>
閉一朶兩朶幽蘭共荷香迢逓汲新泉乍試龍團味紅<lb/>
燈小不照愁人醉待歸時露滿閒堦有唫蟲伴睡<lb/>
　　霓裳中序第一<hi>詠龍鬚為渭清賦</hi>
<pb n="KR4j0061_WYG_002-11a"/>
崢泓勢猶怒誰向層波剪氷箸憶當日青天乍擘伴火<lb/>
鬛朱鱗度雲穿霧清秋島嶼抱驪珠濃睡腥雨莫也是<lb/>
洧淵戰罷飄落翠蓬路　羈旅生涯如許還藏得鮫宫<lb/>
幾縷輕綃鈿合潛貯怕一夜驚雷破壁飛舞何人拾鳳<lb/>
羽便鬬草休教換去他年事天風鶴背拔下又重數<lb/>
　　又<hi>爲杞園題浮家圖</hi>
煙波寛幾許抖擻青蓑垂釣去恰流水桃花時節對西<lb/>
塞山前一雙飛鷺高風可遡倩生綃三尺留取㸔歴歴<lb/>
<pb n="KR4j0061_WYG_002-11b"/>
筆牀茶竈泛宅畫中住　今古逃名漁父怕東華軟紅<lb/>
如霧江湖自結鷗侣正栁下移船菰邊分路美人共蘭<lb/>
渚又何必天家賜與仙槎上此生有分鼓枻帶笭否<lb/>
　　綺羅香<hi>宋牧仲座上聞歌</hi>
抹麗凝香池塘過雨屈注明河天際雪酒銀桃六月燕<lb/>
山風味倩數聲玉笛吹來似一串驪珠擲碎看盈盈初<lb/>
日芙蕖雙瞳剪水兩眉翠　青衫留落舊客遮莫嬌絲<lb/>
脆管難令沉醉幾㸃螢光猶照蒼苔無寐好宫調賀老<lb/>
<pb n="KR4j0061_WYG_002-12a"/>
教成倦心情屏風立地漫流連入破伊州記楓香曲子<lb/>
　　又<hi>沈融谷新娶夫人善琹書同人共賦</hi>
栁宻藏鴉堂空語燕大好夭桃天氣蝶粉初消二月東<lb/>
風破睡鏡奩映筆格珊瑚硯匣伴眉粧翡翠最憐他腕<lb/>
底橫斜烏絲閒寫麗情字　珍珠指下亂撒彈入明光<lb/>
一曲聲隨流水兒女喁喁㸃綴小牕幽致妒兩行銀鴈<lb/>
輕飛墮萬里玉闗清淚記夜深金鴨燒殘迷離香霧裏<lb/>
　　瀟湘逢故人慢<hi>張晴峰脩雷琴成有贈</hi>
<pb n="KR4j0061_WYG_002-12b"/>
千年神物是天寶元音宣和遺譜零亂金徽苦想閱遍<lb/>
繁華蘧然今古流水高山彈不盡喁喁兒女當此際燕<lb/>
市重遊白髮郎官知汝　續鸞膠調鳳咮早韻磬琤琮<lb/>
響泉凄楚百衲還堪鼓似海岸窈㝠成連徑去危柱哀<lb/>
絃抵多少驚沙飛雨再等到蛇蚹紋成又是幾番旦暮<lb/>
　　永遇樂<hi>送孫屺瞻學士歸省</hi>
十丈蒲帆一篙秋水仙舟天際繡虎才人珥貂貴客歸<lb/>
作承歡計當年射䇿五雲日下臚唱魏公第二羨璧人<lb/>
<pb n="KR4j0061_WYG_002-13a"/>
天街衣馬夾道爭㸔如蟻　紫宸朝罷講筵初御金椀<lb/>
天漿親賜東觀深嚴北門清切待署黃麻紙君恩暫許<lb/>
湖山佳處添箇宫袍萊子須珍重黑頭卿相碧紗名氏<lb/>
　　又<hi>和人望崋山</hi>
誰鑿鴻濛最驚人處芙蓉千丈激蕩疑潮崩騰似馬羅<lb/>
列兒孫狀八荒雷雨一天蒼翠縹緲靈旗想像待清秋<lb/>
憑陵絶頂畫裏秦川如掌　潼闗孤聳黃河東注俯覽<lb/>
翻増惆悵颯颯天風冷泠環珮九節仙人杖咄哉韓子<lb/>
<pb n="KR4j0061_WYG_002-13b"/>
蒼龍迴馭那得褰衣長徃耐可拉青蓮居士三峰高唱<lb/>
　　消息<hi>和錫鬯度鴈門闗</hi>
蕭瑟闗門西風吹雪貂裘都偃蟻垤行人羊膓驛路哀<lb/>
角邊聲怨魚海氷寒龍沙戍斷歴亂蓬根飛捲悵青衫<lb/>
暮雲驅馬望盡蒼蒼脩坂　絶壁祠堂趙家良將入夜<lb/>
靈旗如電折㦸沉沙老兵拾得磨洗前朝辨塞鴈南飛<lb/>
滹沱東注可惜英雄人逺問誰是封侯校尉虎頭仍賤<lb/>
　　秋霽<hi>本意</hi>
<pb n="KR4j0061_WYG_002-14a"/>
過雨長天早露重閒階新月如沐射角明河垂簷珠斗<lb/>
苔影上人眉緑流螢誰撲霜紈小扇銀塘曲渾無寐風<lb/>
度藥欄戛戛響脩竹　漏殘酒醒篆冷煙銷隱壁秋蟲<lb/>
似伴幽獨拂莓牆花香作陣秋蘭綽約疑空谷故國難<lb/>
窮千里目悠然歸興只在黃葉村中白蘋鄉裏數間茅<lb/>
屋<lb/>
　　南浦<hi>春水用玉田詞韻</hi>
新漲碧于天近清明做弄橫塘晴曉輕燕掠波圓靴文<lb/>
<pb n="KR4j0061_WYG_002-14b"/>
細一片麯塵誰掃魚梭織影跳珠只似荷錢小催雨東<lb/>
風寒又暖緑遍長堤芳草　漫漫别浦瀠洄驚畫船簫<lb/>
鼓鷗眠未了鴈齒接紅橋漁莊逺何處鳴榔聲到斷煙<lb/>
渺渺斜川如帶平蕪悄撲面楊花飛作陣添入浮萍多<lb/>
少<lb/>
　　又<hi>秋水再疊前韻</hi>
片月映寒汀碧澄澄人對江山清曉緑淨繞柴扉晴磯<lb/>
上巳有垂楊先掃蘆花似雪連拳鷺占圓沙小淡抹遙<lb/>
<pb n="KR4j0061_WYG_002-15a"/>
天渾一色夾岸粘雲衰草　百川爭赴長河㸔魚牀燈<lb/>
火黃昏近了白露老蒹葭清歌發無數採蓮船到平湖<lb/>
浩渺芙蓉落盡空潭悄又是霜明波冷後此際撈蝦人<lb/>
少<lb/>
　　花發沁園春<hi>詠司馬相如私印</hi>
倒薤披離朱絲零亂土花苔葉交亞龍文覆斗天色垂<lb/>
隂温潤玉情堪把千秋作者字裏認當年司馬嘆經過<lb/>
華屋山丘閲人良自多也　辛苦臨卭書劍倩何人昆<lb/>
<pb n="KR4j0061_WYG_002-15b"/>
刀刻鏤風雅凌雲賦就卓女粧成十様蠻牋親打纎纎<lb/>
欲下早逗漏明紅一罅好留伴硯匣琉璃冷光朝暮相<lb/>
射<lb/>
　　又<hi>賦得流水桃花色</hi>
萬㸃殘紅五更㣲雨夜來初塟傾國暗落無聲飛流不<lb/>
定染就明霞一色鮫姝淚織似淡抹胭脂還溼最好是<lb/>
啖影游魚儵然身住花宅　莫也神仙作劇賺溪邊漁<lb/>
人歸路難識一篙渡濶千尺潭深根葉漫從尋覔珊瑚<lb/>
<pb n="KR4j0061_WYG_002-16a"/>
浪擲任送下東溟無力蕩空濛水氣花光赤城雲起相<lb/>
射<lb/>
　　尉遲杯<hi>詠朱碧山銀槎照蔡松年詞填</hi>
黃流注送扁舟似葉凌雲渡蟲書猶記當年想見良工<lb/>
心苦何人稱杜舉都不管華堂幾朝暮但茫茫醉了還<lb/>
醒夢裏居然千古　因思博望去逺縱苜蓿蔔萄回首<lb/>
非故太乙爐開朱提液冷好泛明河深處問此去盈盈<lb/>
一水曽否有黃姑相逢語慢學他羽化神奇酌盡天漿<lb/>
<pb n="KR4j0061_WYG_002-16b"/>
無數<lb/>
　　望逺行<hi>咏延陵季子劍</hi>
寒星黯淡青銅色出匣驚飛風雨龍鱗三尺虎氣千年<lb/>
彷彿精靈堪語記得當時曽帶故人荒隴此道于今如<lb/>
土挹神光重見冠裳楚楚　賓旅鳴珮中原歴聘只解<lb/>
識寸心相許回首蘇臺魚膓忽起散亂長鈹無數試弔<lb/>
要離墳草鴟夷潮水一様英雄難訴對州來君子恩讐<lb/>
忘否<lb/>
<pb n="KR4j0061_WYG_002-17a"/>
　　解連環<hi>咏蘆花遙和錢舍人</hi>
驚風凄切滿江干一片凍雲吹折飄萬㸃不辨東西枉<lb/>
賺得行人鬢絲添雪明月光中隱沙岸鴻聲清絶更閒<lb/>
隨釣艇暗入柴門伴人騷屑　助他怒潮嗚咽捲興亡<lb/>
舊恨浪花明滅笑垂楊只解飛綿難㸃上征衫迷離成<lb/>
鐡露冷蒹葭還記得緑芽如髮問故家秋娘何在風流<lb/>
總歇<lb/>
　　一寸金<hi>詠長平遺鏃</hi>
<pb n="KR4j0061_WYG_002-17b"/>
數㸃寒鋩入眼離離土花碧是咸陽王者神兵親鑄沉<lb/>
沙千載耕夫重得黯黮黃金色試磨洗猶堪穿石笑平<lb/>
原計誤馮亭圍合邯鄲幾輕擲　暗想當年武安初將<lb/>
疾聲撼趙壁早沙蟲猿鶴一軍都化粘雲衰草戰塲如<lb/>
昔鬼哭西風裏最慘澹天隂月黑乍摩挲線齒銀䦨怕<lb/>
帶青燐跡<lb/>
　　風流子<hi>京口懐古</hi>
三山圍鐡甕孫郎後今古幾英雄憶北府參軍寄奴王<lb/>
<pb n="KR4j0061_WYG_002-18a"/>
者金戈鐡馬橫據江東凌歊上歌風追漢帝置酒宴羣<lb/>
公一代偉人龍行虎步十年征戰洛下闗中　祇今憑<lb/>
弔處佛貍祠下路煙樹㝠濛爲念尋常巷陌社鼓連空<lb/>
算碻磝戰地幾多白骨金焦名勝兩㸃青峰惟見驚濤<lb/>
滿眼東去匆匆<lb/>
　　又<hi>金陵懐古</hi>
大江流日夜寒潮急寂寞打空城想玉樹曲終梁塵爭<lb/>
落金釵垂後斜月低橫如今但荒臺存瓦礫廢殿走鼯<lb/>
<pb n="KR4j0061_WYG_002-18b"/>
鼪桃葉渡頭半篙春水莫愁湖畔一片秋聲　南唐成<lb/>
徃事攝山㸔斷碣夢裏三生千載澄心堂紙撥鐙書名<lb/>
歎衣冠王謝高低禾黍文章庾鮑冷落沙汀依舊龍蟠<lb/>
虎踞渺渺峰青<lb/>
　　又<hi>姑蘇懐古</hi>
胥門懸落日東風軟人立小斜廊是越女靚粧舞停歌<lb/>
罷捧心無賴展轉迴腸難重問錢江煙水白檇李陣雲<lb/>
黃歌吹海中荒哉旦暮温柔鄉裏老矣君王　勾章烽<lb/>
<pb n="KR4j0061_WYG_002-19a"/>
火急見姑蘇臺畔長劍如霜誰念鴟夷相國目斷危檣<lb/>
早輕裝一舸浮家逺去功成身退磊落行藏回首故宫<lb/>
花草難遣茫茫<lb/>
　　又<hi>錢塘懐古</hi>
英雄開草昧山衣錦萬弩射潮低彼呉越一王高車駟<lb/>
馬威靈五季玉册金泥驚回首西陵煙月淡葛嶺斷霞<lb/>
飛三竺六橋老髯曽醉斜風細雨和靖頻題　六飛南<lb/>
巡後西湖比西子緑拆紅欹惟憶金明池水禾黍離離<lb/>
<pb n="KR4j0061_WYG_002-19b"/>
想德壽重華兩宫遊幸綺羅絃管繚繞蘇堤千載江山<lb/>
如故還使人悲<lb/>
　　又<hi>題劉岱儒葭水山房</hi>
城南泥水路蒹葭滿白露曉蒼蒼想茅屋數間中央宛<lb/>
在青蓑箬笠何處鳴榔漁歌發斜風楊栁岸細雨薜蘿<lb/>
牆鷺立晚汀㸃開波面鴉翻亂葉界破殘陽　伊人高<lb/>
卧處有茶鐺丹竈布被繩牀遙指軟紅十丈應笑人忙<lb/>
似煙波釣叟浮家泛宅魚鰕結伴雲水為鄉誰道桃花<lb/>
<pb n="KR4j0061_WYG_002-20a"/>
片片誤却劉郎<lb/>
　　疎影<hi>咏落照遙和錢舎人</hi>
斜陽欲下學西流弱水如電傾瀉未免多情弄影蒼然<lb/>
迴光更戀亭榭明霞幾縷霜天赤掩映作江山圖畫最<lb/>
撩人烏桕丹楓常是借他聲價　依約黃昏近矣齊飛<lb/>
並孤鶩秋色瀟灑莫向樓頭賺得愁人一地迷離生怕<lb/>
平蕪衰草凄涼處有多少暮雲歸馬倩開元小李將軍<lb/>
海岸斷紅描寫<lb/>
<pb n="KR4j0061_WYG_002-20b"/>
　　又<hi>黃梅遥和武曽</hi>
春前數㸃向水邊林下孤影凌亂圓磬開時一抹檀心<lb/>
明霞暈去還淺分他厓蜜餘甘後怕金粟如來窺見映<lb/>
短籬初月㣲昏迢逓暗香門掩　蜂凍寒聲細細偶來<lb/>
覔蕋處飛入難辨莫是僊人淚滴銅盤幻作此花生面<lb/>
誰家少婦年年織織不到乳鶯嬌蒨趂夜燈移近罇前<lb/>
騐取珀光濃淡<lb/>
　　又<hi>詠金絲荷葉</hi>
<pb n="KR4j0061_WYG_002-21a"/>
絲縈别浦似嫩荷出水青青如許弱蔕牽風乍宻還疎<lb/>
不礙蜻蜓來路何人種向西牕外添幾㸃黃昏㣲雨若<lb/>
遣伴翠葢紅衣玉井更無尋處誰把嘉名錫汝傍葓<lb/>
塘蓼岸歌罷金縷淺碧初勻手弄柔波淡沲難成珠露<lb/>
深秋怕作䦨珊别共三十六陂凄楚且逐他荇葉田田<lb/>
一曲風潭清暑<lb/>
　　八寶粧<hi>咏未央宫銅奩</hi>
渭上西風漁牀晚照鐡網千絲初舉翡翠迷離光映水<lb/>
<pb n="KR4j0061_WYG_002-21b"/>
一片苔痕凄楚咸陽遺製花天月地樓臺蜂黃蝶粉重<lb/>
重䕶細字蟲魚繡斷依稀金縷　未央抛擲何年昆吾<lb/>
村外溼燐入夜偷聚慣㸃綴鮫宫眉嫵問飛燕菱花曽<lb/>
貯思伴侣銅駝陌上黃昏聽盡瀟瀟雨算流落人間玉<lb/>
箱也出茂陵去<lb/>
　　霜葉飛<hi>村居</hi>
數間茅屋荒原悄紆迴樵徑幽獨半竿斜照亂鴉啼早<lb/>
隴頭歸牧㸃幾樹丹楓似簇空林墮葉聲聲續喜野老<lb/>
<pb n="KR4j0061_WYG_002-22a"/>
忘機共領畧清泉白石閒伴麋鹿　入畫范緩倪迂柴<lb/>
門雙掩靜對千尺飛瀑繩牀高卧聽秋風問何榮何辱<lb/>
漫料理牛衣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>凝寒未到深谿谷倩濁醪消長夜醉<lb/>
裏生涯悠然良足<lb/>
　　蘇武慢<hi>元宵雪後作</hi>
皓魄初圓罡風猶勁剪破彤雲萬里桂影扶疎嫦娥清<lb/>
冷白玉樓頭似水銀花作陣火樹迷空照見離離珠蕋<lb/>
想蜀天積雪峨嵋崖下佛燈如此　何須問雙鳳雲間<lb/>
<pb n="KR4j0061_WYG_002-22b"/>
六鰲海上簫鼓聲中燕喜竹葉橫牕松隂滿徑有箇幽<lb/>
人在裏白眼誰同青罇易歇赤脚層氷遊戲應難尋千<lb/>
樹梅花長笛一聲而已<lb/>
　　惜餘春慢<hi>雨雹</hi>
窈窕紋紗參差曲檻無計消他長夏金鉦匿影石燕穿<lb/>
雲縹緲靈旗來也隱隱輕雷度時不惜真珠抛殘盈把<lb/>
似湘妃游泳玉徽零亂氷絃彈罷　又疑是破陣錢塘<lb/>
青天飛去雪霰一時交下介山昨夜風雨黃昏霹靂車<lb/>
<pb n="KR4j0061_WYG_002-23a"/>
憑誰借怊悵方塘碧筒出水初圓怎禁狼藉助新涼午<lb/>
夢繩牀彷彿聲飄鴛瓦<lb/>
　　沁園春<hi>長夏少事撫枕輒睡夢境荒忽不一而足因集古人夢事成篇</hi>
梧影初回槐角風涼引入華胥見蝴蜨園中翩翩晒粉<lb/>
邯鄲道上袞袞騎驢蕉鹿慵㸔櫻桃空啖擬上蚍蜉王<lb/>
者書南柯郡有同昌嘉禮覔醉何如　排空馭氣歸歟<lb/>
更嬝嬝巫雲送我車問風雨連宵西施曽塟鳳凰再降<lb/>
蕭史焉居黍米山川蘧廬將相一瞬悲歡付子虚醒來<lb/>
<pb n="KR4j0061_WYG_002-23b"/>
後對荳棚茗椀半晌躊躇<lb/>
　　又<hi>贈栁敬亭</hi>
席㡌單衫擊缶嗚嗚豈不快哉况玉樹聲銷低迷禾黍<lb/>
梁園客散清淺蓬萊蕩子辭家羈人逺戍耐可逢塲作<lb/>
戲來掀髯笑謂浮雲富貴麯蘖都埋　縱橫四座嘲詼<lb/>
歎歴落嶔崎是辨才想黃鶴樓邊旌旗半捲青油幕下<lb/>
罇俎常陪江水空流師兒安在六代興亡無限哀君休<lb/>
矣且扶同今古共此銜盃<lb/>
<pb n="KR4j0061_WYG_002-24a"/>
　　又<hi>病齒戲作</hi>
檢㸃形骸牙齒空存凋零可哀似潮嚙危巖谽谺欲墮<lb/>
蟲雕敗葉次第成灰活玉巢邊大郎遊戲狗竇從君出<lb/>
入來昌黎曰倘歲常落一兩紀奚猜　只愁三五為儕<lb/>
拚一夜霜風散早梅彼伏生牀上傳經詰曲張君柱下<lb/>
覔乳徘徊語怕成訛食還喜軟遮莫廉頗善飯哉柔能<lb/>
久但吾生舌在暫此銜盃<lb/>
　　又<hi>泛舟明湖訪仲愚留飲即事有李道思劉伯敘繼至</hi>
<pb n="KR4j0061_WYG_002-24b"/>
所謂伊人一水盈盈欲徃從焉見鴈影蕭條煙波上下<lb/>
漁歌欸乃笭箵便娟雨笠煙蓑癭瓢竹杖衰栁殘荷望<lb/>
渺然櫓聲斷恰門橫短港巷面青山　一觴一詠流連<lb/>
殊不似扁舟雪夜還况高議雲生尊同北海勝流狎集<lb/>
客比西園鴻爪遭逢萍蹤聚散絶勝他人交十年拚沉<lb/>
醉問中秋好月可照湖干<lb/>
　　又<hi>題美人畫芙蓉</hi>
嬝嬝亭亭何處折來芙蓉一枝是青溪女士寫生妙手<lb/>
<pb n="KR4j0061_WYG_002-25a"/>
花光粉膩遊戲為之縱使無情也應有恨月白風輕欲<lb/>
墮時堪憐處傍沙汀蘆岸掩冉丰姿　多愁多病蛾眉<lb/>
便畫出傷心寄阿誰憶紅樓倦繡輕拈小筆烏絲罷詠<lb/>
淡抹唇脂更費雌黃枝頭㸃染添箇翩翩蝴蜨兒吹能<lb/>
起笑拂蠅成誤老眼迷離<lb/>
　　又<hi>讀子厚新詞却寄</hi>
不見澂庵六年於兹思如之何憶大明湖畔論心握手<lb/>
之萊海上痛飲高歌以子襟懐消人鄙吝叔度汪汪千<lb/>
<pb n="KR4j0061_WYG_002-25b"/>
頃波分袂後想生平意氣暗裏蹉跎　驚聞二䜿相苛<lb/>
早伏枕山中嵗月多幸清漳第近時過小阮人來不夜<lb/>
問訊無他拚事醫王未驅窮鬼且負青青六尺蓑長安<lb/>
市悵故人疎放老子婆娑<lb/>
憑藉飛鴻貽我一編花間草堂喜風流旖旎小山珠玉<lb/>
驚心動魄西蜀南唐更愛長篇嶔崎歴落辛陸遙遙一<lb/>
瓣香吟哦久妬金荃佳句遂滿奚囊　休論小弟行藏<lb/>
歎筆硯年來已盡荒縱勞他精衛難填悶海傾來米汁<lb/>
<pb n="KR4j0061_WYG_002-26a"/>
莫潤愁膓鳥亦傷心花能濺淚獨對東風舞一塲如何<lb/>
是羨扁舟漁父蘆荻蒼蒼<lb/>
讀罷新詞擊碎唾壺悄然以悲任邯鄲枕上重裀列鼎<lb/>
大槐宫裏貂錦蛾眉未了功名難消磊塊不向空門何<lb/>
處歸又底事問安期高誓乞取刀圭　茫茫大造誰知<lb/>
况世上原無真是非彼南蕐齊物呼牛呼馬靈均呵壁<lb/>
將信將疑我賦三章為君七發得愈頭風或有之掀髯<lb/>
笑望西山一帶暮雨迷離<lb/>
<pb n="KR4j0061_WYG_002-26b"/>
　　又<hi>送藍公漪還閩</hi>
閩海畸人凌轢詞壇飛揚若斯况煙雲落紙南宫北苑<lb/>
錕鋙切玉周鼎商彞大翮山頭鴻都門下一藝分來自<lb/>
可師延秋路對西風黃葉欹㡌吟詩　滄浪遺派攸歸<lb/>
除高棅林鴻更有誰喜霜濃月白共君一醉短衣孤劍<lb/>
此去安之三尺殘陽兩行枯栁衰草平蕪有所思今行<lb/>
矣想舊廬無恙松菊依稀<lb/>
　　又<hi>日照李伯開作生壙成自題云竹帛誰千古煙霞我一丘余喜其能達生也詞以贈之</hi>
<pb n="KR4j0061_WYG_002-27a"/>
表聖之徒富貴浮雲能齊死生憶早年任俠千夫辟易<lb/>
中年策杖五岳縱橫紫塞黃榆短衣孤劍鬱鬱胸蟠百<lb/>
萬兵今老矣向荒山寄跡汐社藏形　牛眠好卜佳城<lb/>
便撒手懸厓自在行彼麒麐贔屭誰當不朽煙霞没滅<lb/>
我本無營大海潮青嵐峰月白樂此安知後世名君無<lb/>
語持黃金鑿落飲若長鯨<lb/>
　　又<hi>再贈李君聊廣其意</hi>
日月跳丸虎頭健兒鷄皮老翁笑求仙問藥都無憑據<lb/>
<pb n="KR4j0061_WYG_002-27b"/>
靈椿朝菌一様成空羊角扶搖枋榆棲止總在茫茫噫<lb/>
氣中何處問有南柯太守馬鬛高封　達人遊戲神通<lb/>
便塜象祁連蟻垤同甚珠襦玉匣牛羊廢壠金鳬銀鴈<lb/>
禾黍秋風天地蘧廬乾坤窀穸千載王孫道未窮今古<lb/>
恨是白楊衰草掩盡英雄<lb/>
　　八歸<hi>題其年填詞圖</hi>
散聖安禪烏衣白袷淡宕風流如許酒旗戲鼔人間世<lb/>
博得蕭然驢背鬚眉塵土凌轢詞壇三十載寫六代興<lb/>
<pb n="KR4j0061_WYG_002-28a"/>
亡無數翻墨瀋歴落嶔㟢㸔海奔鯨怒　誰拂生綃作<lb/>
照維摩清冷坐對散花天女三叠霓裳一聲河滿曲項<lb/>
琵琶金縷問英雄紅粉可到相逢斷膓處想歌䦨深巵<lb/>
㣲勸銀甲春寒水沉香慢炷<lb/>
　　賀新涼<hi>再贈栁敬亭</hi>
咄汝青衫叟閲浮生繁華蕭索白衣蒼狗六代風流歸<lb/>
扺掌舌下濤飛山走似易水歌聲聽久試問於今真姓<lb/>
字但回頭笑指蕪城栁休暫住譚天口　當年處仲東<lb/>
<pb n="KR4j0061_WYG_002-28b"/>
來後斷江流樓船鐡鎖落星如斗七十九年塵土夢纔<lb/>
向青門沽酒更誰是嘉榮舊友天寶琵琶宫監在訴江<lb/>
潭憔悴人知否今昔恨一搔首<lb/>
　　又<hi>送周雪客南歸</hi>
雲際孤帆巻送將歸登山臨水離情難遣年少周郎江<lb/>
左去望裏寒林霜泫問底事頻勞雙繭奕葉才名推繡<lb/>
虎共秦淮春水無深淺逸興到剡藤展　風流顧曲亭<lb/>
邊顯是何年㸔山讀畫佳名題扁擊筑燕臺文酒伴自<lb/>
<pb n="KR4j0061_WYG_002-29a"/>
愧淮南雞犬驪駒唱寧須求免歸矣青溪三尺棹坐六<lb/>
朝金粉繙前典江似練為君剪<lb/>
敗葉西風捲近河橋六花片片離觴聊遣撲面驚沙森<lb/>
似霧日暮蘆溝氷泫寒夜凍馬毛如繭為愛雲山歸去<lb/>
好諒雲山於子情非淺五岳志向禽展　文章雖以幽<lb/>
棲顯更須憑經綸大手為時盧扁路近三茅丹鼎在洞<lb/>
裏一聲仙犬塵土夢知君其免淮水東邊明月上問齊<lb/>
梁佳勝何人典春草緑不容剪<lb/>
<pb n="KR4j0061_WYG_002-29b"/>
　　又<hi>寄李武曽用朱錫鬯韻</hi>
潦倒壇松醉是何人單衣白袷維朱與李十日蘆溝橋<lb/>
下别上已清明之際㸔匹馬蕭然高寄幾度見詩詩總<lb/>
好詠蠻花犵鳥無前輩石鼎倡誰侯喜　杜鵑聲裏人<lb/>
憔悴問何如東方索米千金裘敝身世頓成風六鷁不<lb/>
僅文章而巳慚鹿鹿遂同餘子夢裏故人頻握手送離<lb/>
愁幾捺瀟湘水可想見吾懐矣<lb/>
　　又<hi>壬子歲寄家弟用韻</hi>
<pb n="KR4j0061_WYG_002-30a"/>
猶記燕臺醉歎無何斷雲飛絮匆匆行李大纛高牙今<lb/>
異域縹緲碧雞天際有蘋末清飈相寄出守一麾誰抵<lb/>
掌莫長風萬里成吾輩不聞見那嗔喜　中郎阿大形<lb/>
骸悴悵年年陟釐紙尾毛君頭敝自是不歸歸便得栁<lb/>
下寧辭三巳須認取妄庸男子夢裏相逢終幻劇要徐<lb/>
牽百丈牂牁水五岳志有年矣<lb/>
　　又<hi>得來韻再和</hi>
駘蕩春如醉踏東華軟紅十丈隨他趙李前路茫茫何<lb/>
<pb n="KR4j0061_WYG_002-30b"/>
所似悶海難尋邊際得新句佳名黔寄聞道東山堪躡<lb/>
屐須磨崕潑墨驚時輩頻置酒羣公喜　天南地北人<lb/>
同悴歎婆娑潘郎鬢影經霜先敝三世金環誰認取顧<lb/>
況中情難巳彼達者延陵季子槐緑垂垂侵麥秀動歸<lb/>
心一片明湖水長太息吾衰矣<lb/>
　　又<hi>寄鄧孝威</hi>
才子生南國坐江樓擁書十萬百城難敵高宻元侯門<lb/>
第在伯道清風奕奕㸔威鳳矕龍氣色屈指騷壇誰執<lb/>
<pb n="KR4j0061_WYG_002-31a"/>
耳羨葵丘玉帛長干側千古事名山得　慚余潦倒東<lb/>
溟客望龍門清塵濁水蓬蹤疎隔八月西風吹鴈羽漫<lb/>
學秋蟲唧唧攜布鼓雷門偷擊汪李比來情更好似桃<lb/>
花流水深千尺空夢到䢴溝碧<lb/>
　　又<hi>送阮亭東歸兼悼西樵</hi>
倦客歸轅里恰三秋霜林葉散鯉魚風起四角紅氊<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
子背躑躅河橋之際趂不上東華宵騎三疊凄涼渭城<lb/>
曲感生平清淚如鉊水知我者惟兄耳　重逢蕭寺人<lb/>
<pb n="KR4j0061_WYG_002-31b"/>
憔悴憶君家中郎阿大清言何綺杳矣人琴千載恨宿<lb/>
草吞聲未巳離緒到中年如此生不成名身已老歎虎<lb/>
頭食肉非吾事空擊筑長安市<lb/>
　　又<hi>鴉陣</hi>
鴉陣來沙渚逗輕寒霜天一抹晚紅如縷掠下晴牕驚<lb/>
帛裂影逐斷雲歸去伴黃葉蕭蕭亂舞寒話空林飛且<lb/>
止似商量明日風兼雨聲啞啞倩誰訴　黃雲城畔知<lb/>
無數趂星稀月明三匝一枝休妬鴈字橫斜紛幾㸃極<lb/>
<pb n="KR4j0061_WYG_002-32a"/>
目江村煙樹惆悵煞落霞孤鶩啼向碧紗堪憶逺最凄<lb/>
涼織錦秦川女空房宿淚偷注<lb/>
　　又<hi>放魚</hi>
縱爾遊深壑早徜徉靴文細浪擲梭騰躍老子長齋無<lb/>
所用忍見刀砧揮霍活汝者陽侯一勺莊惠臨濠頻問<lb/>
答子非魚何以知魚樂吾意在神㝠漠　金溝流水環<lb/>
城郭更何殊滄溟無際鯤鯨盤礴幸免漁蠻垂釣手咫<lb/>
尺江湖自若從此去好生頭角恩怨於今都忘了任隋<lb/>
<pb n="KR4j0061_WYG_002-32b"/>
珠相報甘投却㸔六宇莽寥廓<lb/>
　　又<hi>冬夜書懷</hi>
斜漢西南落正繁霜闗河凄𦂳攪林風惡歴歴大星垂<lb/>
幾㸃光射五雲樓閣聽寒夜數聲殘柝濁酒一盃澆磊<lb/>
塊笑枯膓那得生芒角吾所志在林壑　鯫生福相天<lb/>
然薄對西風稜稜痩骨支牀如削老矣北堂人健否夢<lb/>
裏乍逢還覺慚愧殺林邊鳥鵲頭秃毛君歸亦得淡生<lb/>
涯老瓦盆中樂追麑犢力耕作<lb/>
<pb n="KR4j0061_WYG_002-33a"/>
　　又<hi>送霂</hi>
慘澹征車發正連宵狂飈拂地琤琮金鐡老淚臨岐餘<lb/>
數㸃灑向闗山殘月笑䑛犢年來更切歸去高堂頻問<lb/>
訊莫輕言遊子傷神絶人兩地腸千結　匆匆慣作天<lb/>
涯别似孤鴻雪中留爪翩然飛越一束書囊驢子背老<lb/>
僕長鬚蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>惆悵煞鳩巢計拙弱妹牽衣遲汝去意徬<lb/>
徨爲我添嗚咽今夜在誰家歇<lb/>
　　又<hi>為其年題詞</hi>
<pb n="KR4j0061_WYG_002-33b"/>
光怪騰蛟蜃化髯公壺中墨汁離奇輪囷海若驚飛天<lb/>
呉走翠節靈旗隱隱憑誰話六朝金粉譜入鵾絃三千<lb/>
曲寫氷車鐡馬無窮恨數紅豆記宫本　烏衣王謝江<lb/>
東俊是當年將軍猿臂虎頭猶困羸馬敝裘銅駝陌博<lb/>
士賢良待問賦朱鷺黃驄惟謹擊筑且隨屠狗輩任西<lb/>
風吹老滄浪鬢秋氣肅鴈聲𦂳<lb/>
　　又<hi>送洪昉思歸呉興</hi>
年少愁如許嘆羈棲京華倦客雄文難遇廣漠寒風吹<lb/>
<pb n="KR4j0061_WYG_002-34a"/>
觱篥彈鋏歌聲太苦且白眼㸔他詞賦單絞岑牟直入<lb/>
座拚酒酣撾碎漁陽鼔欹㡌影棹頭去　湖山罨畫迎<lb/>
人住溯空江白雲紅葉一枝柔櫓歸矣家園燒笋熟五<lb/>
岳胸中平否學閉户讀書懐古舟過呉門頻問訊是伯<lb/>
鸞德耀傭舂處魂若在定相語<lb/>
　　又<hi>二月二日</hi>　<hi>宣岳州捷是日大雪和其年</hi>
鐡騎連營下羨奇謀真同六出鋒銷荆野試問洞庭深<lb/>
幾許春水纔堪飲馬露布到甘泉宫也殿上雲迷三素<lb/>
<pb n="KR4j0061_WYG_002-34b"/>
色正仙人玉戲飄鴛瓦簾影動冷光射　方圭圓璧渾<lb/>
無價近蓬萊天顔喜氣玲瓏欲化白虎幢前霜㦸擁荼<lb/>
作軍容豈借積三尺瑤華不夜遙想璚樓歌舞處延鄒<lb/>
生枚叟珠璣瀉恩波淼入清灞<lb/>
　　又<hi>詠茨菰</hi>
急雨跳珠濺洗長汀琅玕三尺亭亭如箭燕尾㸃波渾<lb/>
不定一縷碧霞輕剪笑菱角雞頭價賤葉爛西灣人别<lb/>
後最蕭條玉露秋風戰空極目楚江逺　漂流萬顆沉<lb/>
<pb n="KR4j0061_WYG_002-35a"/>
雲散伴寂寥蓮房墜粉紅粧零亂蘋末驚飈連紫籜穩<lb/>
宿沙洲鳬鴈任漁艇釣絲斜罥聞道彫葫堪作米莽披<lb/>
離太液池頭徧留取配青精飯<lb/>
　　又<hi>地震後喜濓至都門</hi>
乍見銜悲喜又經過空花泡影途分人鬼痩骨嵓嵓驢<lb/>
背下強拭䦨干别淚帶秋雨秋風情味爾未成名吾將<lb/>
老問荒山負耒何年事生計在尚餘幾　傳聞消息驚<lb/>
千里累衰親蕭條白髮闗心遊子無限蒼生歸劫火我<lb/>
<pb n="KR4j0061_WYG_002-35b"/>
輩偶然活耳還共飽長安珠米苦語難終嫌夜短鐙熒<lb/>
熒一㸃搖牕紙燕酒薄那能醉<lb/>
　　摸魚子<hi>拜墓</hi>
幾年來西州拜掃羊曇傷盡懐抱心驚寒食棠梨雨又<lb/>
是粘天衰草尋壞道知多少飛烏銜紙青山繞頽垣桑<lb/>
棗算只有牛羊日斜來下拍手牧童笑　千秋事誰定<lb/>
榮華壽考北邙松栢多了豐碑贔屭崢嶸處一様西風<lb/>
憑弔吟望好君不見玉泉流水濺濺到單衫破㡌對吹<lb/>
<pb n="KR4j0061_WYG_002-36a"/>
角殘霞打頭敗葉寂寂古原悄<lb/>
　　又<hi>咏蓴</hi>
好清秋江湖滿眼畫船鷗鳥爭路柔花嫩葉何人摘兩<lb/>
兩輕舠如鶩君莫誤須珍重迷離白露為霜處滑絲凝<lb/>
筯憶千里東呉未施鹽豉入洛舊時語　青門外蘋末<lb/>
涼風㣲度片帆乗興歸去此行但為鱸魚鱠那得闗情<lb/>
如許君莫妬須記取青山紅樹空江渡夢回鳴櫓溯萬<lb/>
頃平波田田荇葉欹枕對煙雨<lb/>
<pb n="KR4j0061_WYG_002-36b"/>
　　又<hi>西直門外作</hi>
北邙邊高低丘壠縱橫無數羊虎玉魚金椀何時葬又<lb/>
見斷碑如礎魂自語須認取文章功業難憑據白楊老<lb/>
樹戰一片秋聲向人頭上颯颯作涼雨　西州路敗笠<lb/>
青衫羈旅緇塵撲面來去黃蘆苦竹千秋恨都付紙錢<lb/>
飛處天已暮想入夜雲旗風馬精靈度荒涼三户共塜<lb/>
上狐狸山中木客同結歲寒侣<lb/>
　　又<hi>答沈融谷</hi>
<pb n="KR4j0061_WYG_002-37a"/>
坐江樓氷甌滌筆新翻水調南浦瑤華飛落長安市紅<lb/>
豆譜來非誤良夜聚有多少烏衣白帢同罇俎悠然懷<lb/>
古甚蘭畹金荃尊前復雅未抵玉田句　深巵勸從事<lb/>
青州太苦匆匆鮭菜無序虎房橋畔霜花冷撲上征衫<lb/>
如霧君且住君不見團圞好月參旗度高齋歸去想鳳<lb/>
咮嶙峋龍賓磊落又寫麗情賦<lb/>
　　又<hi>題錫鬯蕃錦集</hi>
裊茶煙吟成樂府旗亭畫壁無數龍梭一擲光凌亂碎<lb/>
<pb n="KR4j0061_WYG_002-37b"/>
剪碧霞千縷紅豆譜彷彿似方圭圓璧氷花鑄高岑李<lb/>
杜入主客圖中新聲古調總屬麗情句　前身是白石<lb/>
仙人非誤精靈虎僕輸汝長安簫鼓千門熱閉戶著書<lb/>
良苦寒欲去又早是春鐙金薤琳瑯處天衣重補羨妙<lb/>
手針神絲絲無縫莫被夜來妬<lb/>
　　又<hi>寄贈史雲臣</hi>
繞荆溪數間茅屋竹山舊日曽住吟花課鳥無遺恨領<lb/>
袖詞塲南渡逐電去誰更續哀絲脆管紅牙譜湖山如<lb/>
<pb n="KR4j0061_WYG_002-38a"/>
故又幻出才人鏤氷繪影抒寫斷腸句　鵾絃上彈入<lb/>
蝶菴金縷平分髯客旗鼓搓酥滴粉方成調偷換羽聲<lb/>
凄楚推獨步須信道秦黃蘇陸無今古江東日暮想席<lb/>
帽風欹春衫酒溼行過翠藤路<lb/>
　　又<hi>方渭仁葺健松齋幸園松之存也詞以贈之</hi>
響晴濤綠隂半畝神龍拏攫煙霧闗門一夜喧銅馬波<lb/>
上鯨鯢爭怒鳴戰鼔有多少蘭亭梓澤皆塵土午橋如<lb/>
故縱劫火茫茫斧斤不到交讓大夫樹　江東秀王謝<lb/>
<pb n="KR4j0061_WYG_002-38b"/>
衣冠最古五陵佳氣呵䕶霜皮黛色年年在㸃綴菊畦<lb/>
桑苧<hi>俱園名</hi>誰種汝須記取黃山白嶽移根處婆娑自舞<lb/>
㸔五鬛蒼然向人頭上謖謖滴秋雨<lb/>
　　又<hi>謝念東先生惠藥</hi>
問先生丹砂幾粒是誰搓得如許金膏九轉匆匆熟吹<lb/>
落半天風雨顔可駐君不見淮王雞犬雲中去且留小<lb/>
住待紺髪徐生虬髯更紫重覔玉京路　人間世只有<lb/>
鬚眉良苦地黃蘿菔相誤黑頭自笑渾無用一任秋霜<lb/>
<pb n="KR4j0061_WYG_002-39a"/>
千縷飄弱絮有多少北邙年少無尋處尻輪堪馭縱親<lb/>
到神山便能屈曲俛首㸔人否<lb/>
　　金明池<hi>大熱有懷蓬萊閣</hi>
大海涵青丹樓聳翠淼淼鴻濛奥府蜃氣蕩雲車鬼馬<lb/>
貝闕擁鮫姝龍女望扶桑幾㸃煙螺便打疊鰲背匆匆<lb/>
歸去更荒島人煙斜陽草樹蟹籪魚罾凄楚　安得披<lb/>
襟常卧此對銅井金波氷輪初吐無從覔湘靈鼔瑟但<lb/>
可向安期乞霧醉婆娑晞髮臨流任萬斛天風捲晴吹<lb/>
<pb n="KR4j0061_WYG_002-39b"/>
雨縱爍石流金凭欄一嘯試問暑歸何處<lb/>
　　笛家<hi>九日長安遣興和其年</hi>
黃菊浮觴紫茰盈把露涼風細匆匆早是秋將暮天街<lb/>
如蟻燕尾鬟鬆卓金車響紛紛兒女剪綵旗旛花糕擔<lb/>
子知送誰家去葉爭飛鴈初𦂳只少滿城風雨　情緒<lb/>
不堪搖落龍山戲馬何處追遊破帽單衫一襟塵土試<lb/>
問故國荒涼宅榭草長欲齊堦否深巷人歸華堂客醉<lb/>
作陣鳴腰鼔聊送目夕陽邊惟見碧雲千縷<lb/>
<pb n="KR4j0061_WYG_002-40a"/>
　　又<hi>九日蛟門招集諸子遊黑龍潭</hi>
野水拖藍遙峯疊翠嫩涼時候閒人那不登高去城隂<lb/>
杜曲幾樹枯楊幾層頽壁當年遊處橘井苔腥曉堂霧<lb/>
溼莫作重陽雨話新寒晚鴉急客子羈愁添否　良晤<lb/>
峭帆乍歇玉盤鰕菜斟酌南烹蟻緑鱗紅十觴連舉只<lb/>
少繞砌黃花爛漫空負數聲金縷拂拂鞭絲垂垂帽影<lb/>
行過風潭路月上也恰當頭共聽荒畦人語<lb/>
　　畫屏秋色<hi>送舅氏之唐山廣文任</hi>
<pb n="KR4j0061_WYG_002-40b"/>
行李蕭條去騁逺目禾黍芃芃驛路督亢陂荒滹沲浪<lb/>
急亂雲天暮韋杜舊家聲早打疊寒氊辛苦聽一片鳴<lb/>
蟬訴况夢繞西州哀湍壞道知在斜陽一帶蒼然平楚<lb/>
　無語銷魂羈旅更莫去傷今懷古十年蹤跡一番離<lb/>
别悲歡無據馬首又他鄉烏衣巷口人何處苜蓿䦨干<lb/>
堪煮上日及新秋為語天邊好月分照兩人愁緒<lb/>
　　蘭陵王<hi>送二舅之沅州</hi>
嶺雲白湖草粘天弄碧湘煙淡沅水分流弱栁絲絲罥<lb/>
<pb n="KR4j0061_WYG_002-41a"/>
行色武陵南下驛漸入桄榔瘴黑鵑聲裏鐡騎連營一<lb/>
髮青山望京國　依依感疇昔記巷口烏衣門邊霜㦸<lb/>
電光石火音塵寂愁一肩行李半林斜照空祠榕暗嘯<lb/>
木客衡陽鴈程隔　難覔謝公屐問橘井遺蹤郢雪荒<lb/>
宅參軍蠻府工書檄念東第凄冷北堂晨夕寒螿啼徹<lb/>
聽砌語助太息<lb/>
　　大酺<hi>石林席上聞絃索</hi>
正酒船行人聲寂好月如珪偷照鵾雞初入破響風箏<lb/>
<pb n="KR4j0061_WYG_002-41b"/>
刀尺麻姑手爪銀甲徐調氷絲輕撥啄木丁丁小鳥空<lb/>
山無人處任花開花落洞天深窅忽變作玉闗千羣鐡<lb/>
馬平沙衰草　呉儂歌縹緲嘆舊曲誰似臨川好遮莫<lb/>
向岐王筵上崔九堂前琵琶彈出傷心調未抵繁絃巧<lb/>
引蝶翅蜂鬚相惱但羈客青衫老奈何頻喚頓減中年<lb/>
懷抱鬢邊明日白了<lb/>
　　玉女搖仙珮<hi>與米紫來論詞即書其集後</hi>
才人剰技削玉團香有得離奇如此繡嶺宫前苧蘿溪<lb/>
<pb n="KR4j0061_WYG_002-42a"/>
上一一傾城姝麗更把繁絃倚似飛仙劍客乘風遊戲<lb/>
怨離别青衫紅袖消向琵琶羯鼔聲裏沙石砉然驚苦<lb/>
竹黃蘆暗啼山鬼　省識紅鹽妙理換羽移宫墮盡闗<lb/>
河人淚細數名家晚唐南宋漫說蘇豪栁膩海岳當年<lb/>
裔平分取書畫船中風味又證入金荃蘭畹小山白石<lb/>
天花亂撒珊瑚碎酒邊珍重烏絲字<lb/>
　　又<hi>詠魚苔牋</hi>
剡溪玉葉渲染神工却倩銀塘丹鯽波面揚鬚鏡中吹<lb/>
<pb n="KR4j0061_WYG_002-42b"/>
雨飄入碎萍無力一抹空明碧問何人拾取水天顔色<lb/>
欲偷寄飛瓊片紙怕似方諸滴淚難識驚萬縷千絲莫<lb/>
是珠宫鮫姝輕織　不辨河山一氣潮落潮平納納乾<lb/>
坤生白杳靄嵐光迷離樹影總帶蠻雲腥澁造物莽<hi>闕</hi>
索有多少寒火温泉寄跡渾未抵浮漚隱現緑<hi>闕</hi>
苔痕掩映荆闗筆憑誰為訊騫霄國<lb/>
　　多麗<hi>送葉慕廬南歸</hi>
恰新秋一夜涼飈聲急指湘皋晚煙淡處章華臺下荒<lb/>
<pb n="KR4j0061_WYG_002-43a"/>
宅挂蒲帆白蘋鄉裏鱠鱸魚破玉盈尺赤壁江聲烏林<lb/>
戰地楚南形勝依稀記得擊銅斗歌成慷慨棹碎空明<lb/>
碧東籬畔黃花滿徑應待歸客　憶燕市匆匆文酒西<lb/>
山亂入遊屐動公卿五雲詞賦才子人稱掞天筆姑射<lb/>
仙姿苧蘿姝麗如君流落也堪惜悲團扇班姬未老永<lb/>
巷青苔隔桑乾路驢背書囊席帽欹側<lb/>
　　小諾臯<hi>輓尤展成夫人</hi>
德耀眉齊少君車輓十載牛衣人淚憶當年白帢翩翩<lb/>
<pb n="KR4j0061_WYG_002-43b"/>
比肩蘭蕙夫子龍城綰綬紫塞風沙難避賦歸來還共<lb/>
東籬憔悴咏絮庭閒篝燈門閉慰白頭佳兒佳婦百歲<lb/>
相㸔何巳蝶夢醒偏無幾　日下蒲輪江邊桂楫驚起<lb/>
山中濃睡全不管西風病骨懨懨情思環珮珊然去矣<lb/>
垂老寧堪傷逝轉眼便泡影空花相似綺户絲縈鏡奩<lb/>
塵細怕黃昏㣲雨疎簾滴到愁人兩耳更莫聽蛩吟碎<lb/>
　　哨遍<hi>題萬栁堂</hi>
何處嬉春踏青挑菜鄠杜城南地過危橋夕照恰當門<lb/>
<pb n="KR4j0061_WYG_002-44a"/>
亂擁入羣峰螺髻鬱坡陀緑遍粘天芳草粼粼十畝風<lb/>
潭水㸔萬縷千絲交柯接葉掩映長空無際問當年誰<lb/>
折永豐枝巳彷彿靈和殿裏時欲起還眠帶雨拖煙昵<lb/>
人情思　是相國滄洲逸興萬象含生氣忘機魚鳥穿<lb/>
林啖影任遊戲更石笋排雲花香作霧東風一剪蘼蕪<lb/>
翠梁苑詩篇西園賓從㸃綴平泉佳麗羨新荷驟雨遺<lb/>
蹤如此似歐冶池邊溯漣洏恨只少篔簹谷意喜得賜<lb/>
沐餘閒小駐東華騎河上清明洛濱祓禊油壁鈿車來<lb/>
<pb n="KR4j0061_WYG_002-44b"/>
矣年年渲染費春工且自與人同樂耳<lb/>
　　鶯啼序<hi>送牧仲𣙜稅贛闗</hi>
憶隨羽林十二作英雄指顧正補袞黃閣初開城南尺<lb/>
五韋杜屬車下參差豹尾新豐樹杪旌旗度佩雙鞬馳<lb/>
電長河馬嘶氷路　獵騎纔回小篆乍裊誦琳瑯好句<lb/>
讌梁苑賓客鄒枚勝流齊奉樽俎泛扁舟重尋赤壁是<lb/>
玉局舊曽遊處嘆臨臯一段風流杳然千古　京塵再<lb/>
染屬國旂常九賓㸔拜舞又移入白雲司裏雞舌香賜<lb/>
<pb n="KR4j0061_WYG_002-45a"/>
綽約雙鬟旗亭歌賭衍波紙寫驚心動魄廣平氷鐡梅<lb/>
花賦問枝頭紅杏今能否銅龍命下持衡賧布賨錢片<lb/>
帆欲飛南浦　清江似鏡章貢分流是天開大府最好<lb/>
向鬱孤臺上極目夕陽幾道蠻煙亂垂平楚乗槎漢使<lb/>
登樓清嘯驚濤拍拍千尋下聽榕隂木客吟詩苦載將<lb/>
亷石歸來滿酌蒲桃歌翻舊譜<lb/>
　<lb/>
　<lb/>
<pb n="KR4j0061_WYG_002-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珂雪詞巻下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十一</head> <lb/>
    <p>
<pb n="KR4e0226_WYG_011-1a"/>
欽定四庫全書<lb/>
　少墟集巻十一<lb/>
　　　　　　　　　　　　明　馮從吾　撰<lb/>
　　池陽語錄<lb/>
　　　河北西寺講語<lb/>
萬厯辛亥孟冬卄一日先生至池陽謁王端毅公王康<lb/>
　僖公馬谿田先生張玉坡先生温一齋先生祠墓門<lb/>
　人數十人從之是日天氣睛明冬日可愛兩兩三三<lb/>
<pb n="KR4e0226_WYG_011-1b"/>
　煞有春風舞雩之意詠歌歸來門人韓學博及諸生<lb/>
　百有餘人候講於寺先生曰吾關中如王端毅之事<lb/>
　功楊斛山之節義吕涇野之理學李空同之文章足<lb/>
　稱國朝關中四絶然事功節義係於所遇文章係乎<lb/>
　天資三者俱不可必所可必者惟理學耳吾輩惟從<lb/>
　事於理學則事功節義文章隨其所遇當自有可觀<lb/>
　處不必逐件去學而後謂之學四先生也<lb/>
先生曰事功如端毅節義如斛山真爲國朝第一然學<lb/>
<pb n="KR4e0226_WYG_011-2a"/>
　端毅者不當學事功學斛山者不當學節義何也假<lb/>
　如端毅當日上疏後即觸怒逮獄遭譴播遷如斛山<lb/>
　則端毅當以節義名不得以事功名矣如斛山當日<lb/>
　上疏後䝉温㫖嘉納陟華躋膴則斛山又當以事功<lb/>
　名不得以節義名矣可見吾輩只當就二公同道二<lb/>
　公易地皆然處學不當在事功節義上學但不知二<lb/>
　公同道處何在易地皆然處何在願共思之毋草草<lb/>
　看過<lb/>
<pb n="KR4e0226_WYG_011-2b"/>
問理學與舉業同異先生曰以舉業體驗於躬行便是<lb/>
　真理學以理學發揮於文辭便是好舉業原是一事<lb/>
　說不得同異又曰今之務舉業者多在文字上求好<lb/>
　不在心術上求好不知七篇者有形之舉業固要好<lb/>
　一念者無形之舉業尤要好不然心術一念少差則<lb/>
　終身事業可知又何論功名哉<lb/>
問明年科年屈指試期止有數月欲務舉業恐妨理學<lb/>
　欲務理學恐妨舉業奈何先生曰理學使妨於舉業<lb/>
<pb n="KR4e0226_WYG_011-3a"/>
　則理學亦異端談𤣥說空之學非吾儒進德脩業之<lb/>
　學矣理學原不離舉業如明年科年諸君中有自家<lb/>
　應舉者有子弟應舉者時日已迫工夫不多父兄固<lb/>
　當督責乎子弟自家亦當督責乎自家勿事優㳺玩<lb/>
　愒月日如此便是學否則非學收心静養簡事寡交<lb/>
　將一切聲色貨利屏之絶之如此便是學否則非學<lb/>
　㸔書作文時務要潛心體驗就在此處發揮道理使<lb/>
　一一可見諸行事如此便是學否則非學絶奔競營<lb/>
<pb n="KR4e0226_WYG_011-3b"/>
　爲之念下忘食忘寢之功衆皆馳逐我獨恬淡如此<lb/>
　便是學否則非學其得雋也念縣官之寵遇何爲而<lb/>
　布素不改其偕計也念千里之跋渉又何爲而株守<lb/>
　彌堅如此便是學否則非學從此得第則仕途一味<lb/>
　奉公而不敢萌榮身肥家之念及至懸車則林下一<lb/>
　味談道而不敢忘耕田鑿井之恩如此便是學否則<lb/>
　非學樹標一代流芳千古皆決於今日之一念毋以<lb/>
　今日舉業爲妨功而廢業也竊願諸君從此打起精<lb/>
<pb n="KR4e0226_WYG_011-4a"/>
　神發起志願斷斷然欲以爲賢而爲聖不專專欲以<lb/>
　爲解而爲魁則豈惟自家不負科名即父兄亦永錫<lb/>
　之光不惟父兄永錫之光即百二山河亦與有榮施<lb/>
　矣倘見不及此第曰時日已迫工夫不多方且舉業<lb/>
　不暇奚暇理學無論今日所讀何書所作何文日用<lb/>
　飲食鮮能知味即使口耳記誦幸博巍科則功名到<lb/>
　手心意滿足倘萬一謙虛者化而爲驕傲謹守者變<lb/>
　而爲縱恣彼時自家固不能把持乎自家父兄又豈<lb/>
<pb n="KR4e0226_WYG_011-4b"/>
　能約束乎子弟臨渇掘井臨淵羡魚方曰如何做人<lb/>
　不亦晚乎爲今之計莫若就在今日勘破將來一着<lb/>
　養成終身根本不出舉業直躋聖域豈非一舉兩得<lb/>
　之道哉若外舉業言學是異端談𤣥說空之學非吾<lb/>
　儒進德脩業之學也不知諸君以爲何如<lb/>
問在止於至善先生曰聖賢學問只在心性用功性者<lb/>
　心之生理人性原來皆善至善者性體也止於至善<lb/>
　則當下直合性體矣五覇不知性體至善故假仁假<lb/>
<pb n="KR4e0226_WYG_011-5a"/>
　義二氏不知性體至善故絶仁棄義告子不知性體<lb/>
　至善故有杞栁湍水之議若知性體至善學問止於<lb/>
　至善則五霸自不消去假二氏自不能絶棄告子紛<lb/>
　紛之議亦自悟其非矣此曾子之學獨得孔氏之宗<lb/>
　而萬世學者之所不能違也<lb/>
問知止止字是死煞字否先生曰論語止吾止止字是<lb/>
　死煞字此止字是活字孔子十五便知止於從心所<lb/>
　欲不踰矩所以終身學問都有着落一知止則胸中<lb/>
<pb n="KR4e0226_WYG_011-5b"/>
　便有主張便有無窮妙趣當下便活潑潑地定靜安<lb/>
　慮正是知止妙處非如槁木死灰置一物於此而後<lb/>
　曰止也聖人正恐人誤認止字爲死煞故以定靜安<lb/>
　慮形容得止之妙<lb/>
問中庸大㫖先生曰中庸一書如一篇論天命章是冒<lb/>
　頭仲尼曰君子中庸是主意中間引舜顔武周反覆<lb/>
　發揮君子中庸一句尚絅章是大結首章自天說到<lb/>
　人以本體爲功夫順言之也末章自人說到天以功<lb/>
<pb n="KR4e0226_WYG_011-6a"/>
　夫合本體逆言之也故曰易逆數也知易則知中庸<lb/>
　矣畫前原有易删後豈無詩知畫前之易則知天命<lb/>
　之性<lb/>
先生曰只中庸其至矣乎一句費聖人多少心堯舜授<lb/>
　受大事也止說一箇中字孔子又恐人看得中字太<lb/>
　高逺故不得已加一庸字若曰中者庸也既補出一<lb/>
　箇庸字又恐人看得太淺近又贊之曰其至矣乎可<lb/>
　見這箇中字非高非逺非卑非近真愚夫愚婦可與<lb/>
<pb n="KR4e0226_WYG_011-6b"/>
　知能而天地聖人所不能盡也子思一本中庸只是<lb/>
　發揮此一句意<lb/>
先生曰大學至治國平天下中庸至贊化育參天地皆<lb/>
　是言學術不是言事功事功乃學術中之作用非與<lb/>
　學術對言也後世迂視講學而專講事功此所以併<lb/>
　事功亦不及古人可惜可惜<lb/>
問不得中行而與之必也狂狷乎與聖人吾不得而見<lb/>
　之矣得見君子者斯可矣意同否先生曰中行者資<lb/>
<pb n="KR4e0226_WYG_011-7a"/>
　學兼到者也狂狷者具美資而可進於中行者也狂<lb/>
　狷一加學問便是中行矣正與聖人吾不得而見之<lb/>
　矣思君子思善人又思有恒語意同思有恒正所以<lb/>
　思聖人思狂狷正所以思中行也豈專爲狂狷有恒<lb/>
　而已哉奈何夫子思狂而天下遂有僞狂夫子思狷<lb/>
　而天下遂有僞狷夫子思中行而天下遂有僞中行<lb/>
　如古之狂也肆肆是真狂今之狂也蕩蕩便是僞狂<lb/>
　古之矜也廉廉是真狷今之矜也忿戾便是僞狷聖<lb/>
<pb n="KR4e0226_WYG_011-7b"/>
　人吾不得而見之矣之聖人是真中行若鄉原便是<lb/>
　僞中行此夫子所以致慨於三疾而深惡乎鄉原也<lb/>
問理障之說先生曰不然謂之曰理自是無障謂之曰<lb/>
　障還不是理如非禮之禮非義之義或者以此爲理<lb/>
　障不知此正察理不精之障也豈理之障哉如人目<lb/>
　中理上容不得砂石屑理上亦容不得金玉屑以理<lb/>
　之所不能容者而强容之此正悖理不通之障也豈<lb/>
　理之障哉或者又曰今有人於此病中縱欲固是欲<lb/>
<pb n="KR4e0226_WYG_011-8a"/>
　障病中讀書亦是理障先生曰且問病中理上該讀<lb/>
　書否曰理上不該讀先生曰既是理上不該讀却要<lb/>
　讀此亦悖理不通之障也豈理之障哉以悖理之障<lb/>
　而反坐於理則寃理甚矣或者爲之快然<lb/>
問吾有知乎哉無知也章大意先生曰聖人胸中如太<lb/>
　虛然一無所有而亦無所不有鄙夫未問之前安得<lb/>
　無故起念此正所謂未發之中也故曰吾有知乎哉<lb/>
　無知也及鄙夫一問於我則因彼之問遂發動起我<lb/>
<pb n="KR4e0226_WYG_011-8b"/>
　之知安得不竭兩端兩端既竭矣聖心尚有知乎哉<lb/>
　依舊是無知故曰吾有知乎哉無知也此聖人之無<lb/>
　知正聖人之所以有知也若人未問則自誇其知既<lb/>
　欲己之勝乎人及人既問則自秘其知又恐人之同<lb/>
　乎已使驕且吝胸中不知有多少機械此世人之有<lb/>
　知正世人之所以無知也<lb/>
先生曰吾有知乎哉無知也鄙夫未問知從何起兩端<lb/>
　既竭知從何留如諸生考試當題未出時安得無故<lb/>
<pb n="KR4e0226_WYG_011-9a"/>
　下筆故曰無知及題既出因他題目才發動起我的<lb/>
　文思故曰叩及文既完尚還有一句一意不盡發於<lb/>
　文内否故曰竭及交巻後胸中依舊是題未下時光<lb/>
　景故曰吾有知乎哉無知也<lb/>
先生曰吾儒之無知無知而有兩端佛氏之無知知無<lb/>
　而兩端亦無洪鐘無聲由叩乃有聲雖由叩乃有聲<lb/>
　不知當未叩時雖無聲而實有聲聲之理惟無聲而<lb/>
　實有聲聲之理所以大叩則大鳴小叩則小鳴若無<lb/>
<pb n="KR4e0226_WYG_011-9b"/>
　聲而併無聲聲之理是廢鐘也未叩時若與洪鐘同<lb/>
　既叩後便與洪鐘異雖既叩後與洪鐘異其實原是<lb/>
　未叩時與洪鐘不同知未叩時之不同則知佛氏之<lb/>
　言性與吾儒之言性佛氏之無知與吾儒之無知毫<lb/>
　釐而千里也<lb/>
先生曰佛氏以理爲障是空其聲而併空其聲聲之理<lb/>
　一切總歸於空也所以無感時似與吾儒同一有所<lb/>
　感便顛倒錯亂依舊落於世味中而不可救藥此正<lb/>
<pb n="KR4e0226_WYG_011-10a"/>
　以理爲障之障也理何嘗有障哉若不以理爲障則<lb/>
　無障矣<lb/>
先生曰聖人憫人之無知如見孺子將入於井故一當<lb/>
　鄙夫之問便有怵惕惻隱之心便不容不竭兩端非<lb/>
　納交於鄙夫非要譽於鄙夫非惡其有隱之聲於鄙<lb/>
　夫也<lb/>
先生曰上智聖人與下愚鄙夫同只是中人多了些知<lb/>
　識所以過於下愚者在此所以不及上智者亦在此<lb/>
<pb n="KR4e0226_WYG_011-10b"/>
　何也當無感時無論上智下愚中人都是一様無知<lb/>
　只是一有所感人一問及下愚則以知之爲知之不<lb/>
　知爲不知問一答一問二答二何嘗不竭兩端何嘗<lb/>
　添自家一些知識在内上智亦以知之爲知之不知<lb/>
　爲不知問一答一問二答二亦何嘗不竭兩端亦何<lb/>
　嘗添一些知識在内只是中人多不然或以知爲不<lb/>
　知或以不知爲知或問一答二或問二答一便不肯<lb/>
　竭兩端便自家添許多知識在内世道人心之壞全<lb/>
<pb n="KR4e0226_WYG_011-11a"/>
　壞於此等人此聖人所以自任以無知也爲中人者<lb/>
　能親師取友講明正學刋落機知復還本真造到與<lb/>
　下愚一般境界便是到上智聖人境界<lb/>
先生曰陽明先生云箇箇人心有仲尼則箇箇人心有<lb/>
　良知惟聖人能致良知所以鄙夫一問便竭兩端不<lb/>
　然則茫然無以置對又不然則記誦之學易窮何以<lb/>
　能竭兩端哉無知而能竭兩端此正聖人之所以致<lb/>
　良知聖人之所以爲無知也<lb/>
<pb n="KR4e0226_WYG_011-11b"/>
問人生所遇不齊多不免動心奈何先生曰人心本自<lb/>
　如太虚一切窮通得喪是非毁譽真如寒暑風雨原<lb/>
　與太虚本體無與卑之存一徇世心不是高之存一<lb/>
　憤世心尤不是只平心易氣應之便合太虚之體隨<lb/>
　其所遇便都是瀟洒快樂境界先生又曰請問人生<lb/>
　所遇不齊不知動心後能齊否曰不能先生曰既不<lb/>
　能可見還多了箇動心到不如只平心易氣應之自<lb/>
　家還討箇受用自在<lb/>
<pb n="KR4e0226_WYG_011-12a"/>
問先天後天之說先生曰人須要認得天字明白然後<lb/>
　可言先後此處最要活看假如以起念爲天則未起<lb/>
　念時爲先天既起念後便屬後天如不睹不聞是先<lb/>
　天至慎獨便是後天繼此而發爲事業則慎獨又是<lb/>
　先天事業又屬後天矣摠之天字指當下言凡事有<lb/>
　天凡事有先天後天最當活看如以伏羲之畫爲天<lb/>
　則未畫爲先天既畫即爲後天如以文王之卦辭爲<lb/>
　天則伏羲之畫爲先天而文王既演之後即爲後天<lb/>
<pb n="KR4e0226_WYG_011-12b"/>
　如以周公之爻爲天則伏羲文王皆爲先天而周公<lb/>
　作爻之後即爲後天先後字不可執一看<lb/>
問和同之辨先生曰和同外面一様若虞廷都俞喜起<lb/>
　之盛無一毫乖戾異議恰似同不知此和也非同也<lb/>
　若後世安石秦檜之流當時附和者不少恰似和不<lb/>
　知此皆私相迎合以取官爵耳此同也非和也和同<lb/>
　外面一様只是君子小人心上不同講和而不同處<lb/>
　不可用吁咈獻替字若用此則外面顯然不同矣又<lb/>
<pb n="KR4e0226_WYG_011-13a"/>
　何消辨和而不同同而不和<lb/>
先生至𢎞道書院謁三先生祠畢一客曰端毅公父子<lb/>
　當日極一時之盛今後人可謂否屯之極先生曰以<lb/>
　端毅公父子如此勲業今否之極正泰之漸也如禹<lb/>
　稷契同時奏功宜同時享報却不盡然禹以其身有<lb/>
　天下報之最早享國却只四百年契之後若湯雖遲<lb/>
　四百餘年始有天下而享國則六百年稷之後若武<lb/>
　王直遲千有餘年中間去邠遷岐爲狄人所苦及文<lb/>
<pb n="KR4e0226_WYG_011-13b"/>
　王羑里之戹一身一家且不可保自當日觀之似天<lb/>
　不可問不知享國却八百年天地間乗除加減道理<lb/>
　原來如此<lb/>
三先生祠内先生問其後人曰聞康僖公七歲能詩果<lb/>
　否其後人述屋隙詩風來梁上響月到枕邉明一聯<lb/>
　先生曰此不愧屋漏意<lb/>
先生曰康僖公生長世家少年登第自筮仕至宦成通<lb/>
　無坎坷中間止因得罪劉瑾罰粟三百石輸邉受許<lb/>
<pb n="KR4e0226_WYG_011-14a"/>
　多苦楚至今尚論者以此爲康僖公第一美事可見<lb/>
　學者不當以戹困爲不幸<lb/>
問諸生中多有貧困不得讀書者奈何先生曰顔子在<lb/>
　陋巷中能博文約禮斟酌四代禮樂貧困曷嘗悞了<lb/>
　顔子讀書余亦嘗屢空因讀陋巷章作二絶以自寛<lb/>
　云命定難逃陋巷貧機關徒惹鬼神嗔不如打疊心<lb/>
　源净做箇羲皇以上人命定難逃陋巷貧奔忙徒惹<lb/>
　世人嗔不如閉户焚香坐做箇乾坤無事人人人若<lb/>
<pb n="KR4e0226_WYG_011-14b"/>
　知難逃徒惹四字不惟髙明者能自守即庸愚者亦<lb/>
　見無益而自止矣<lb/>
先生曰貧如夷齊千古稱聖貧如顔淵千古稱賢貧曷<lb/>
　嘗負人哉只恐人負貧耳<lb/>
先生曰人貧而我憐之周之則可我貧而望人憐之周<lb/>
　之則不可<lb/>
先生曰賈誼上書痛哭流涕欲感動人主使天下太平<lb/>
　孔子講學亦是痛哭流涕欲提醒人心使萬世太平<lb/>
<pb n="KR4e0226_WYG_011-15a"/>
　聖人用心之苦如此<lb/>
問徐行後長先生曰臯䕫稷契之揖讓只是箇徐行後<lb/>
　長操莽温懿之争簒只是箇疾行先長<lb/>
問至誠之道可以前知先生曰要看一道字天地間原<lb/>
　有這箇道理這箇道理又非渺㝠實不外禎祥妖孽<lb/>
　蓍龜四體人之善不善一念處此天地間自然實理<lb/>
　實事惟至誠能先知之他人實自昧之耳至誠前知<lb/>
　是人自異於至誠非至誠異於人也<lb/>
<pb n="KR4e0226_WYG_011-15b"/>
問儒一也何有真儒醇儒大儒名儒之别先生曰儒一<lb/>
　也若立心制行一毫不假雖卓然以聖學自命而中<lb/>
　間不無襍於二氏之學此可以言真而不可以言醇<lb/>
　如純然吾儒不襍二氏躬行實踐不愧古人而硜硜<lb/>
　自守尚隘與人爲善之量此可以言醇而不可以言<lb/>
　大若闇然潛修而一腔四海退然如不勝衣而一念<lb/>
　萬年如舜之善與人同舎己從人樂取諸人以爲善<lb/>
　如横渠爲天地立心爲生民立命爲徃聖繼絶學爲<lb/>
<pb n="KR4e0226_WYG_011-16a"/>
　萬世開太平此之謂大儒而真醇不待言矣此三者<lb/>
　總謂之名儒吾輩學爲儒者也請擇於斯三者<lb/>
　　　慶善寺講語<lb/>
先生謁諸公祠墓之明日歸長安門人百有餘人祖於<lb/>
　城南慶善寺因設講席如昨先生坐已諸生請曰自<lb/>
　昔大儒講學宗旨不一願先生提綱挈領使諸生有<lb/>
　所持循先生曰自昔大儒講學宗旨雖多端總之以<lb/>
　心性爲夲體以學問爲功夫而學問功夫又總之歸<lb/>
<pb n="KR4e0226_WYG_011-16b"/>
　於一敬君子小人之分只在敬肆之間敬者衆善之<lb/>
　根肆者衆惡之門敬者衆福之根肆者衆禍之門敬<lb/>
　則父子有親君臣有義夫婦有别長㓜有序朋友有<lb/>
　信肆則父子無親君臣無義夫婦無别長㓜無序朋<lb/>
　友無信人人敬則天下治人人肆則天下亂堯舜只<lb/>
　是箇敬桀紂只是箇肆可不畏哉可不辨哉故曰敬<lb/>
　者聖學之要<lb/>
問敬爲聖學之要固矣又云敬者聖學所以成始而成<lb/>
<pb n="KR4e0226_WYG_011-17a"/>
　終何也曰初學之士多以安詳恭敬爲主多知收歛<lb/>
　及至既學之後多自以爲有所得便寛一歩自謂悟<lb/>
　後全無礙不知悟處就是誤處卒之放縱決裂壞人<lb/>
　不小是徒知敬以成始而不知敬以成終也不知以<lb/>
　文王之聖且緝熈敬止曰緝熈者無已時也故曰純<lb/>
　亦不已以孔子之聖縱學到從心所欲不踰矩地位<lb/>
　而志學一念必不敢少已若少已便踰矩矣成始成<lb/>
　終成終二字尤當玩味<lb/>
<pb n="KR4e0226_WYG_011-17b"/>
先生曰敬者心之本體如見大賔承大祭此心不覺收<lb/>
　歛豈納交要譽惡聲哉一自然而然莫知其所以然<lb/>
　而然耳可見敬者心之本體原如是主敬云者不過<lb/>
　以功夫合本體耳非硬將一物强置之胸中曰敬曰<lb/>
　敬也<lb/>
問見大賔能敬承大祭能敬是性體否先生曰是情也<lb/>
　非性也是率性之道非天命之性也見賔承祭能敬<lb/>
　必有所以能敬者在此天命之性也此天命之性特<lb/>
<pb n="KR4e0226_WYG_011-18a"/>
　因見賔承祭而後形非因見賔承祭而始有惟未見<lb/>
　大賔而吾心先已有主未承大祭而吾心先已有神<lb/>
　此之謂性體此之謂未發之中惟吾心先已有主所<lb/>
　以一見大賔便能敬惟吾心先已有神所以一承大<lb/>
　祭便能敬此之謂率性此之謂中節之和能敬者情<lb/>
　所以能敬者性知其所以能敬而主敬者君子盡性<lb/>
　至命之學<lb/>
問人之所以異於禽獸者幾希先生曰且只問禽獸見<lb/>
<pb n="KR4e0226_WYG_011-18b"/>
　大賔承大祭能敬否人之所以異於禽獸者幾希正<lb/>
　指此一㸃能敬之性體耳不然人之目能視禽獸之<lb/>
　目亦能視人之耳能聽禽獸之耳亦能聽人之口能<lb/>
　飲身能動禽獸之口亦能飲身亦能動人义何異於<lb/>
　禽獸哉孟子曰無辭讓之心非人也余亦曰無恭敬<lb/>
　之心非人也昔人有欲打破敬字者有謂目自能視<lb/>
　耳自能聽更說甚存誠持敬者蓋未知人之所以異<lb/>
　於禽獸者幾希只在敬肆之間耳<lb/>
<pb n="KR4e0226_WYG_011-19a"/>
問晉人以放達爲高近世高明者多傚之不知敬處安<lb/>
　在先生曰晉人做出放達氣象若與世相忘與人無<lb/>
　競不知如王戎鑽核王衍三窟郗超入幕不知果相<lb/>
　忘無競否可見他放縱恣肆處正是機械變詐處故<lb/>
　作無心處正是詭秘有心處<lb/>
先生曰莊子言自得自適是言堯舜以天下勞心以天<lb/>
　下爲桎梏不過要得人之得適人之適使别人得所<lb/>
　而非自得自適也自得自適與吾儒之說不同只是<lb/>
<pb n="KR4e0226_WYG_011-19b"/>
　要自家討便益討受用不管别人死活此莊子之逍<lb/>
　遥所以壞心術而得罪於名教也<lb/>
先生曰今人以敬爲僞以肆爲真即有好修者見道不<lb/>
　明欲敬恐人說僞欲肆於心又不安此所以耽閣一<lb/>
　生良爲可惜不知恐人說僞只當在敬中求真不當<lb/>
　在肆中求真敬中求真是真君子肆中求真是真小<lb/>
　人真之一字亦不可不辨也且於心不安處就是真<lb/>
　心求爲真君子者正當於此處識取<lb/>
<pb n="KR4e0226_WYG_011-20a"/>
問曽㸃莫春之樂過此亦能有是樂否曰遇莫春能樂<lb/>
　遇秋冬不能樂㸃與三子何異只有了這箇樂無時<lb/>
　無處無不是此物矣譬之善畫者寫出春景固好寫<lb/>
　出秋景冬景亦好即如此時天氣雖寒然少長咸集<lb/>
　欣然有得就是春風舞雩氣象何必遠求<lb/>
先生曰學者必有戒愼恐懼之心然後有春風沂水之<lb/>
　樂若無此心而徒談此樂是晉室之風流非曽㸃之<lb/>
　真樂矣<lb/>
<pb n="KR4e0226_WYG_011-20b"/>
問君子小人當如何處先生曰論交與當親君子而遠<lb/>
　小人論度量當敬君子而容小人論學術當法君子<lb/>
　而化小人不化則乏曲成之仁不容則隘一體之量<lb/>
　不遠則傷匪人之比<lb/>
先生曰交與一人不可妄講學無人不可容<lb/>
先生曰有經世之學有出位之學有闇修之學有私已<lb/>
　之學以出位爲經世以私已爲闇修此學者大病然<lb/>
　有經世之學而無出位之學便是闇修而非以不講<lb/>
<pb n="KR4e0226_WYG_011-21a"/>
　爲闇修有闇修之學而無私已之學便是經世而非<lb/>
　謂講經世之學者盡皆出位好名之人<lb/>
問好名乃學者大病先生曰然然又有不可不辨者君<lb/>
　子曰不好名恐雜爲善之心小人亦曰不好名恐妨<lb/>
　爲惡之路又曰君子爲善不純只有好名二字小人<lb/>
　阻君子爲善亦只有好名二字<lb/>
先生曰好名之心有顯而易見者有隱而難知者務外<lb/>
　之人無論矣至於私已之士躱避是非絶口不敢言<lb/>
<pb n="KR4e0226_WYG_011-21b"/>
　自以爲我不好名人亦以不好名歸之不知此正是<lb/>
　好名之深處何也是與非對譽與毁對喜是喜譽之<lb/>
　心固是好名避非之心即喜是之心避毁之心即喜<lb/>
　譽之心避毁避非之心獨非好名乎可見喜是喜譽<lb/>
　其爲好名也易見避毁避非其爲好名也難知故學<lb/>
　者必拔去好名之根而後可以言學<lb/>
問爲惡無近刑爲善無近名先生曰惡原不當爲也而<lb/>
　曰爲惡無近刑只是教人爲惡不要已甚耳不戒其<lb/>
<pb n="KR4e0226_WYG_011-22a"/>
　爲惡而戒其無近刑何也不知其爲惡之日即其近<lb/>
　刑之日而曰爲惡無近刑令人犯不赦之刑而悔之<lb/>
　無及者必斯言也是誤天下之小人也善原當爲也<lb/>
　又何論有名不有名君子爲善原不爲名而實大聲<lb/>
　宏名必隨之是爲善之日即近名之日也而曰爲善<lb/>
　無近名令人避好名之嫌而不敢爲善者必斯言也<lb/>
　是誤天下之君子也范忠宣曰若避好名之嫌終無<lb/>
　爲善之路可謂莊生頂門之針<lb/>
<pb n="KR4e0226_WYG_011-22b"/>
先生曰君子曰不好名小人曰君子好名若不好名何<lb/>
　以名都歸於君子君子無辭以應不得已只得併實<lb/>
　亦不敢務恐務實而一時名至無以避好名之嫌耳<lb/>
　不知避好名之嫌是亦好名也惟不避好名之嫌而<lb/>
　後謂之真不好名<lb/>
先生曰好名不好名古今聚訟余有一言解之凡說好<lb/>
　名的事就都是該做的事若不是該做的事一做便<lb/>
　壞了名如何說得好名可見好名之譏正周行之示<lb/>
<pb n="KR4e0226_WYG_011-23a"/>
　也豈直不當避而已哉知此則君子有所恃以務實<lb/>
　小人無所恃以肆譏矣<lb/>
問近有以不操不舎之間有妙存焉解操舎存亡何如<lb/>
　先生曰此特爲不操者居間耳猶居官者曰不清不<lb/>
　濁之間有妙存焉有是理乎爲此言者必貪墨自恣<lb/>
　者也莊生謂盜蹠死利於東陵伯夷死名於首陽葢<lb/>
　曰貪固好利清亦好名臧穀亡羊其失一耳不知使<lb/>
　居官者號於人曰貪固好利清亦好名此其人清耶<lb/>
<pb n="KR4e0226_WYG_011-23b"/>
　貪耶不問可知矣此莊生所以誤人不淺也<lb/>
先生曰易曰藏宻詩曰潛伏子思曰闇然此正聖學真<lb/>
　脈吾儒講學正是講學問要潛要闇要密而鄉原反<lb/>
　借此以杜講學之口亦竒甚矣不知講學而不粘帯<lb/>
　世味譏評時事便是潛便是闇便是密非以不講爲<lb/>
　潛爲闇爲密也<lb/>
先生曰楊氏無君墨氏無父當日豈料至此只是起於<lb/>
　一念學術之差所以併自家亦不知耳可見術不可<lb/>
<pb n="KR4e0226_WYG_011-24a"/>
　不愼孟子曰矢人豈不仁於函人哉矢人惟恐不傷<lb/>
　人函人惟恐傷人巫匠亦然故術不可不愼也嗚呼<lb/>
　君親大倫仁人孝子無所解於其心者也楊墨豈不<lb/>
　仁於吾儒哉亦學術誤之耳世之非學者曰只在行<lb/>
　不在講竊恐所行一差關係豈小譬之岐路之中又<lb/>
　岐路焉雖欲不問不可得也彼謂不必講者原安心<lb/>
　不行第借口非學耳<lb/>
先生曰學者須要脚根踏得定徹頭徹尾才得有成不<lb/>
<pb n="KR4e0226_WYG_011-24b"/>
　然如登九級浮圖一脚履錯直跌到底爲山九仞未<lb/>
　成一簣豈止不能成山恐平地亦不可得也可畏可<lb/>
　畏<lb/>
問君子質而已矣章大意先生曰棘子成意思儘好只<lb/>
　是言語過激子貢真得夫子彬彬之意不可說失輕<lb/>
　重本末之等當時有文無質賤得以凌貴卑得以凌<lb/>
　尊紊名分壞紀綱固不成世界若有質無文則貴無<lb/>
　以别於賤尊無以别於卑名分紊紀綱壞亦不成世<lb/>
<pb n="KR4e0226_WYG_011-25a"/>
　界矣如周制樹屛反坫舞佾歌雍正所以别上下辨<lb/>
　尊卑若因大夫之僭而遂併其佾與雍而去之則大<lb/>
　夫固不得以僭乎天子天子又將何以别於大夫哉<lb/>
　故曰虎豹之鞟猶犬羊之鞟其關係世道一様不可<lb/>
　以偏勝有無論也<lb/>
問文質彬彬先生曰彬彬最要體認蓋文質不是對立<lb/>
　的亦不是六分四分低昻的譬之一木質也斵而爲<lb/>
　器則文矣器質也加以彩飾則文矣文質豈二物哉<lb/>
<pb n="KR4e0226_WYG_011-25b"/>
　第雕斵彩飾不可太過使文勝質耳是知無方之愛<lb/>
　敬皆從孩提知愛一念生來知此可以論文質矣<lb/>
問道可道非常道何如先生曰吾儒所謂道正指其可<lb/>
　道者而道之也老氏云道可道非常道則是以道不<lb/>
　可道者爲常道矣有是理乎可言者是常言可行者<lb/>
　是常行今曰道可道非常道則是言可言非常言行<lb/>
　可行非常行而以言不可言者爲常言以行不可行<lb/>
　者爲常行矣背理不通莫此爲甚<lb/>
<pb n="KR4e0226_WYG_011-26a"/>
問有爲漢儒躬行宋儒空談之說者某殊不然不知先<lb/>
　生何如先生曰漢儒中誠有躬行者而槩謂漢儒躬<lb/>
　行則不可無論其他失節敗行即如馬融之列女樂<lb/>
　桓榮之誇稽古不知可言躬行否宋儒如周程張朱<lb/>
　即在孔門亦當列徳行之科其他如司馬君實邵堯<lb/>
　夫尹彦明劉元城諸儒其躬行實踐豈在冉閔之下<lb/>
　漢書宋史明白易見而猶敢爲此言是侂胄江陵之<lb/>
　餘唾不可不察也雖然亦非真尊漢儒也特因漢儒<lb/>
<pb n="KR4e0226_WYG_011-26b"/>
　不講學故借以非宋儒耳使漢儒而亦講學也恐亦<lb/>
　不免以非宋儒者非之矣<lb/>
先生曰漢儒有傳經之功但當論其功而不當論其行<lb/>
　宋儒有明道之功固當重其功而尤當重其人<lb/>
問行義以達其道先生曰行義達道不是行義時能建<lb/>
　些大功業便謂之達道便謂之有用實學便謂之真<lb/>
　儒不能建些大功業便謂之不能達道便謂之處士<lb/>
　純盜虛聲便謂之僞儒如此將道字却看做事功了<lb/>
<pb n="KR4e0226_WYG_011-27a"/>
　人安得不詭遇以圖功業如此是行義以達其功非<lb/>
　行義以達其道也且如詭遇而能獲禽則功業雖建<lb/>
　而人品已失如詭遇而又不能獲禽則人品先失而<lb/>
　功業又不能建豈不惜哉行義達道只是要不枉其<lb/>
　道不專在功業大小間論也三代而後此道不明乆<lb/>
　矣夫子安得不有聞語未見人之嘆<lb/>
問求志者求何志達道者達何道先生曰求志者求此<lb/>
　天地萬物一體之志達道者達此天地萬物一體之<lb/>
<pb n="KR4e0226_WYG_011-27b"/>
　道若不求此志即倖成一匡九合之功亦枉道也豈<lb/>
　得謂之達道哉<lb/>
問仁者以天地萬物爲一體倘責任不在得無於一體<lb/>
　之心有礙乎先生曰不然有此一體之心時乎大行<lb/>
　雖披纓而於此心無所加時乎窮居雖閉户而於此<lb/>
　心無所損非謂一槩披纓而後謂之一體也雖閉户<lb/>
　之時而披纓之心未嘗不在只是責任不在我不得<lb/>
　不閉户耳非謂一閉户而遂於一體之心有礙也禹<lb/>
<pb n="KR4e0226_WYG_011-28a"/>
　稷顔回同道正同此一體之心同此猶已之心只是<lb/>
　禹稷有責任說得由己顔子無責任說不得由己惟<lb/>
　猶已之心同所以能易地皆然猶已之心天地萬物<lb/>
　一體之心也<lb/>
先生曰仁者以天地萬物爲一體只在心上論不在責<lb/>
　任上論責任所在無論山林不得侵廟堂之權即廟<lb/>
　堂之上錢穀亦不得侵甲兵之權一體之心雖同而<lb/>
　所居之位不一素位而行不願乎其外此之謂君子<lb/>
<pb n="KR4e0226_WYG_011-28b"/>
　而時中此之謂以天地萬物爲一體之學<lb/>
先生曰天下事各有職分一毫越俎不得只是講學一<lb/>
　事無論窮達人人都是當講的人人都是有分的却<lb/>
　說不得越俎故曰自天子以至於庶人壹是皆以脩<lb/>
　身爲本<lb/>
先生曰仁者以天地萬物爲一體今人一膜之外便分<lb/>
　彼此即父母兄弟間尚且不能一體又何論天地萬<lb/>
　物哉程子天地萬物一體之說蓋恫乎有餘悲也<lb/>
<pb n="KR4e0226_WYG_011-29a"/>
或有疑程子一體之說爲馳騖者先生曰子請勿疑學<lb/>
　者儘以天地萬物爲一體尚恐不能以父母兄弟爲<lb/>
　一體若疑其馳騖而不以天地萬物爲一體則一膜<lb/>
　之外便分彼此其痿痺不仁之病殆有不可言者矣<lb/>
　程子一體之說乃對症之良藥彼馳騖之疑是亦痿<lb/>
　痺不仁之病將發而不自覺者也請速以程子之良<lb/>
　藥藥之<lb/>
先生曰張子西銘正是解仁者以天地萬物爲一體一<lb/>
<pb n="KR4e0226_WYG_011-29b"/>
　句開口說乾稱父坤稱母民吾同胞物吾與也何等<lb/>
　痛快學者果能知乾坤原是我的父母自然知萬物<lb/>
　原是我的同胞雖欲痛癢不相關不可得也<lb/>
先生池陽之講不惟士人興起即里巷小民咸擁輿聚<lb/>
　觀候門竊聽欲得一二語終身誦之先生因出所刻<lb/>
　做箇好人心正身安魂夢穩行此善事天知地鑒鬼<lb/>
　神欽舊對一聯示之於是衆共朗念歡然稽首而去<lb/>
先生瀕行諸門人餞於郊洗腆酌先生先生曰因此酒<lb/>
<pb n="KR4e0226_WYG_011-30a"/>
　觸起周公思兼三王以施四事其有不合者仰而思<lb/>
　之聖聖相承道同心一那有不合有徳曰或時勢不<lb/>
　同先生曰只頭一句禹惡旨酒先不合禹曰惡旨酒<lb/>
　周公曰我有旨酒周公豈不知惡當時也費了多少<lb/>
　思量如禹之絶亦不難只是燕賔奉祭又不可少斟<lb/>
　酌再三才悟得這箇道理原是活的所以三百篇中<lb/>
　一則曰旨酒再則曰旨酒而俱繫以燕樂嘉賔可見<lb/>
　除了賔祭都是當惡而絶之的雖然燕賔固不可少<lb/>
<pb n="KR4e0226_WYG_011-30b"/>
　又恐賔主借此沉湎而不知惡所以賔筵章又極言<lb/>
　其醉狀而深戒之曰既醉而出並受其福可見這箇<lb/>
　旨酒雖賔燕不可少亦不可縱此又周公善用其惡<lb/>
　而深合大禹之心者也只此一事不知費了多少思<lb/>
　量故曰仰而思之夜以繼日又何况四事哉註曰禹<lb/>
　惡旨酒實未嘗絶先生曰絶尚不能制不絶必至濫<lb/>
　觴賔筵之詩吾輩不可不書一通以銘之座右<lb/>
　少墟集巻十一<lb/>
</p>
<p>
</p>
  </div>
</body>
</text>
</TEI>
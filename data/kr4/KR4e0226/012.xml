<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十二</head> <lb/>
    <p>
<pb n="KR4e0226_WYG_012-1a"/>
欽定四庫全書<lb/>
　少墟集巻十二<lb/>
　　　　　　　　　　　　明　馮從吾　撰<lb/>
　　語録<lb/>
　　　關中書院語録<lb/>
綱常倫理要盡道天地萬物要一體仕止久速要當可<lb/>
　喜怒哀樂要中節辭受取與要不苟視聽言動要合<lb/>
　禮存此謂之道心悖此謂之人心惟精精此者也惟<lb/>
<pb n="KR4e0226_WYG_012-1b"/>
　一一此者也此之謂允執厥中此之謂盡性至命之<lb/>
　實學<hi>右書允執堂屛</hi>
聖賢之學總只在此心故虞廷人心道心之說乃千古<lb/>
　聖學之原而解者多謂道心非人不麗而人心非道<lb/>
　不宰不必屏去人心而别覔道心也舉吾之人心一<lb/>
　禀於道即云道矣余向來亦爲此說所誤不知人心<lb/>
　道心不容並立如綱常倫理能盡道便是道心不能<lb/>
　盡道便是人心喜怒哀樂能中節便是道心不能中<lb/>
<pb n="KR4e0226_WYG_012-2a"/>
　節便是人心視聽言動能合禮便是道心不能合禮<lb/>
　便是人心極容易辨非以喜怒哀樂視聽言動爲人<lb/>
　心以中節合禮爲道心也今曰舉吾之人心一禀於<lb/>
　道即云道是舉吾之喜怒哀樂一禀於節舉吾之視<lb/>
　聽言動一禀於禮即云道是明以喜怒哀樂視聽言<lb/>
　動爲人心而以中節合禮爲道心矣以中節合禮爲<lb/>
　道心不差而以喜怒哀樂視聽言動爲人心不知喜<lb/>
　怒哀樂視聽言動可以屏而去之乎以必不能屏而<lb/>
<pb n="KR4e0226_WYG_012-2b"/>
　去之者爲人心是明白左袒人心回䕶人心也人心<lb/>
　屏而去之猶恐不盡而以必不可去者當之何怪乎<lb/>
　人心日熾道心日微令人猖狂而無忌也哉若以視<lb/>
　聽言動爲人心則亦可以綱常倫理辭受取與仕止<lb/>
　久速爲人心矣可乎類而推之如好問好察是道心<lb/>
　不好問好察便是人心隱惡揚善是道心不隱惡揚<lb/>
　善便是人心執兩端而用中是道心不執兩端而用<lb/>
　中便是人心益爲明白若以視聽言動爲人心是以<lb/>
<pb n="KR4e0226_WYG_012-3a"/>
　問察善惡兩端皆爲人心也愈無此理矣<lb/>
吾儒曰不邇聲色不殖貨利此聲色就不好一邊聲色<lb/>
　說非耳得之而成聲目遇之而成色之聲色也而或<lb/>
　者宗異端不即不離之旨倡爲不離聲色不溺聲色<lb/>
　不絶貨利不染貨利之說夫不離不絶人所易見自<lb/>
　己已諱不去所以不得已只得說箇不溺不染不知<lb/>
　既不離不絶矣又烏知其溺不溺染不染哉且如理<lb/>
　所不當離的惟恐其不即理所當離的只不離便不<lb/>
<pb n="KR4e0226_WYG_012-3b"/>
　是又何論不即不即不離明白爲當離而不離者諱<lb/>
　而人多不及察何也<lb/>
使人有兩箇心一箇是人心一箇是道心有何難精惟<lb/>
　其只是一箇心所以難於辨别難於分析所以異說<lb/>
　得易於誤人所以學者多易爲異說所誤這等去處<lb/>
　關繫不小此精一執中堯舜所以開萬世道學之原<lb/>
　也<lb/>
學之一字創自說命而孔子掲之爲萬世鵠講學者講<lb/>
<pb n="KR4e0226_WYG_012-4a"/>
　其綱常倫理如何能盡道仕止久速如何能當可能<lb/>
　盡道能當可得處在何處不能盡道不能當可失處<lb/>
　在何處這等去處不容不講講的明白痛快心上黙<lb/>
　黙有透悟處黙黙有自得處然後能一一盡道一一<lb/>
　當可盡道當可非可以襲取而卒辦也孔子曰學而<lb/>
　時習之不亦說乎學者學此者也習者習此者也說<lb/>
　者說此者也樂者樂此者也我能盡道我能當可我<lb/>
　心自說何論人之知不知又何愠此君子之學非孔<lb/>
<pb n="KR4e0226_WYG_012-4b"/>
　子吾誰與歸<lb/>
有朋自遠方來不是樂其人知若因其人知而樂便因<lb/>
　其人不知而不樂矣安得不愠其何以爲說其何以<lb/>
　爲君子朋來而樂者樂其綱常倫理大家俱能盡道<lb/>
　樂其視聽言動大家俱能合禮樂吾道之得人樂斯<lb/>
　文之有托非專爲人知我而樂著在自家一人身上<lb/>
　論也<lb/>
道心爲善爲君子人心爲惡爲小人左袒人心者又倡<lb/>
<pb n="KR4e0226_WYG_012-5a"/>
　爲有善之善有無善之善之說如周程張朱說他不<lb/>
　好不得心欲退之而無其辭曰此有善之善如操莽<lb/>
　温懿說他好不得心欲進之而無其辭曰此無善之<lb/>
　善主意愈竒立論愈妙關繫愈不小此人心道心辨<lb/>
　之不容不嚴也<lb/>
人心道心本自判然而或又借孟子仁人心也之說以<lb/>
　證人心之即道此其說愈精而其左袒人心愈甚不<lb/>
　知虞廷之所謂人心人字對道字言是不好字眼如<lb/>
<pb n="KR4e0226_WYG_012-5b"/>
　公私天人理欲之類孟子之所謂人心人字不對道<lb/>
　字言是渾淪字眼猶云仁即我之心云耳虞廷之所<lb/>
　謂道心道字對人字言是好字眼孟子之所謂道二仁<lb/>
　與不仁而已矣道字不對人字言是渾淪字眼猶云<lb/>
　世間只有此兩條路云耳聖賢論學下字眼各有不<lb/>
　同安得借孟子仁人心也之說而證人心之即道也<lb/>
公私天人理欲之類分别人心道心極明白故程子謂<lb/>
　吾學雖有所受天理二字却是自家體貼出來天理<lb/>
<pb n="KR4e0226_WYG_012-6a"/>
　人欲四字乃程子破天荒語眞得洙泗正脈唐虞眞<lb/>
　傳而或者一則曰天理人欲之分論極有病二則曰<lb/>
　天理人欲之言亦自不是又曰若天是理人是欲則<lb/>
　是天人不同矣果如此說是混天人理欲人心道心<lb/>
　而一之也豈有此理人心道心其謬雖去千里其差<lb/>
　止在毫釐儘去精一尚恐混淆而今曰天理人欲之<lb/>
　分論極有病令人滅天理而縱人欲關繫豈小<lb/>
程子天理人欲分論既不是不知虞廷人心道心之分<lb/>
<pb n="KR4e0226_WYG_012-6b"/>
　論是否<lb/>
或曰書云人心惟危道心惟微解者多指人心爲人欲<lb/>
　道心爲天理此說非是心一也人安有二心自人而<lb/>
　言則曰惟危自道而言則曰惟微㒺念作狂克念作<lb/>
　聖非危乎無聲無臭無形無體非微乎云云夫以人<lb/>
　心爲人欲以道心爲天理說得極是而以爲不是何<lb/>
　也既曰心一也人安有二心自人而言則曰惟危自<lb/>
　道而言則曰惟微自當云心一也自人欲而言則曰<lb/>
<pb n="KR4e0226_WYG_012-7a"/>
　人心惟危自天理而言則曰道心惟微何等明妥而<lb/>
　必於闢天理人欲之說何也惟危惟微都就本體說<lb/>
　惟精惟一才就功夫說今以罔念作狂克念作聖解<lb/>
　惟危何也異學誤人雖賢者不免如此<lb/>
又曰天理人欲之分論極有病自禮記有此言而後人<lb/>
　襲之記曰人生而靜天之性也感於物而動性之欲<lb/>
　也若是則動亦是靜亦是豈有天理人欲之分若不<lb/>
　是則靜亦不是豈有動靜之間哉其說如此余以爲<lb/>
<pb n="KR4e0226_WYG_012-7b"/>
　若是則便是天理若不是則便是人欲如何以分論<lb/>
　爲有病彼以是不是闢天理人欲之論余即以是不<lb/>
　是破天理人欲之關<lb/>
心之精神是謂聖出孔叢子而不載於論語此後人假<lb/>
　借之言非孔子告子思語此句却有病不知心之精<lb/>
　神是謂聖果道心之精神耶抑人心之精神耶如果<lb/>
　道心之精神也則心之精神誠是聖如是人心之精<lb/>
　神也則心之精神是謂狂豈得槩言聖哉蓋精神二<lb/>
<pb n="KR4e0226_WYG_012-8a"/>
　字在好處固說得在不好處亦說得在吾儒固說得<lb/>
　在二氏亦說得豈可不辨孟子曰心之所同然者何<lb/>
　也謂理也義也以理義言心才是道心不以理義言<lb/>
　心便是人心必曰心之理義是謂聖方爲無弊耳如<lb/>
　𤣥之又𤣥衆妙之門都是混帳兩可模稜話在人心<lb/>
　道心上都說得必如易所謂成性存存道義之門始<lb/>
　無弊<lb/>
問虞廷說人心道心而上蔡謂心本一支離而去者乃<lb/>
<pb n="KR4e0226_WYG_012-8b"/>
　意爾何也曰心本一自念起而後有人與道之分故<lb/>
　曰欲正其心者先誠其意上蔡之言從大學來蓋心<lb/>
　爲意之主宰意爲心之發動本只是一箇心只因一<lb/>
　念發動處遂名爲意耳上蔡之所謂心與大學之所<lb/>
　謂心對意而言也虞廷之所謂心兼意而言雖不言<lb/>
　意而意與知自在其中也大學因虞廷言人心道心<lb/>
　恐人無處覔心故說出箇意字見此心一念發動才<lb/>
　有人與道之異不然一念未起鬼神莫知從何分辨<lb/>
<pb n="KR4e0226_WYG_012-9a"/>
　欲正其心者先誠其意正欲人在此心一念發動處<lb/>
　分辨人心道心即下精一之功耳惟精者精察人與<lb/>
　道之分不使之支離而去也惟一者心本一而一之<lb/>
　乎道不至於支離而去也上蔡與大學之言正是人<lb/>
　心道心惟精惟一的註解解得何等痛快<lb/>
問詩云小心翼翼昭事上帝張子云大其心以體天下<lb/>
　之物程子又謂心有主則實無主則虛何也曰不當<lb/>
　在大小虛實上論只當分别人心道心如是道心則<lb/>
<pb n="KR4e0226_WYG_012-9b"/>
　小也是大也是有主也是無主也是如是人心則小<lb/>
　也不是大也不是有主也不是無主也不是詩與程<lb/>
　張之言皆是在道心一邊說所以無所不可<lb/>
易曰百姓日用而不知不知便是人心一知便是道心<lb/>
　一知則日用的便是故曰人莫不飲食也鮮能知味<lb/>
　也飲食只是一箇飲食人心道心之分只在知味不<lb/>
　知味耳綱常倫理視聽言動衆人與聖人都是一様<lb/>
　只是盡道不盡道合禮不合禮便分人心道心便分<lb/>
<pb n="KR4e0226_WYG_012-10a"/>
　聖人衆人矣天下豈有兩様綱常倫理兩様視聽言<lb/>
　動耶或稱爲聖或流爲狂只在一念操舎存亡飲食<lb/>
　知味立躋虞唐勉旃同志慎此毫芒<lb/>
世之㸃檢於綱常倫理喜怒哀樂視聽言動者固多㸃<lb/>
　檢於形跡而不知求之於此心求心者又多求之於<lb/>
　虛無寂滅而不知求之於綱常倫理喜怒哀樂視聽<lb/>
　言動之際此心學所以愈晦若反觀内照以心爲主<lb/>
　直從念頭初起處提醒此心精之一之綱常倫理一<lb/>
<pb n="KR4e0226_WYG_012-10b"/>
　一要盡道喜怒哀樂一一要中節視聽言動一一要<lb/>
　合禮時時察識時時體認造到心體澄澈本原得力<lb/>
　處則隨其所遇不必一一推勘而綱常倫理自然盡<lb/>
　道喜怒哀樂自然中節視聽言動自然合禮故曰從<lb/>
　心所欲不踰矩從心所欲不踰矩是論成功非論用<lb/>
　功也余所云云是論用功非論成功也孔子十五志<lb/>
　學不惟志不踰矩即志此從心所欲不踰矩苐從心<lb/>
　所欲不踰矩不能徑造故孜孜一生惟知有此志此<lb/>
<pb n="KR4e0226_WYG_012-11a"/>
　學縦學到從心所欲不踰矩地位而志學一念猶然<lb/>
　十五之心一息尚存此志不容少懈此孔子之心學<lb/>
　所以上接虞廷之傳也若心之不存而望視聽言動<lb/>
　之檢固無是理若視聽言動之不檢而曰我能存心<lb/>
　亦豈有是理哉言心而不言矩言成功而不言用功<lb/>
　此心學所以愈晦而成功所以終不可幾也<lb/>
詩云左之左之君子宜之右之右之君子有之維其有<lb/>
　之是以似之學者只當在維其有之上用功不當在<lb/>
<pb n="KR4e0226_WYG_012-11b"/>
　是以似之上用功<lb/>
學問之道全要在本原處透徹未發處得力本原處一<lb/>
　透未發處得力則發皆中節取之左右自逢其原諸<lb/>
　凡事爲自是停當不然縱事事㸃檢終有不湊泊處<lb/>
　此吾儒提綱挈領之學自合如此而非謂日用常行<lb/>
　一切俱是末節可以任意不必㸃檢也<lb/>
孟子曰君子深造之以道欲其自得之也自得之則居<lb/>
　之安居之安則資之深資之深則取之左右逢其原<lb/>
<pb n="KR4e0226_WYG_012-12a"/>
　故君子欲其自得之也又曰博學而詳說之將以反<lb/>
　說約也可見學不到自得終是支離終不能取之左<lb/>
　右逢其原若不深造以道而曰我能自得又無是理<lb/>
　世之學者喜談左右逢原自得之妙而厭深造以道<lb/>
　博學詳說之功是未嘗有之而欲其似之也恐終無<lb/>
　似之之日矣<lb/>
學問功夫全要曉得頭腦主意深造以道主意全爲自<lb/>
　得博學詳說主意全爲反約博學詳說正是解深造<lb/>
<pb n="KR4e0226_WYG_012-12b"/>
　以道反約正是解自得以自得爲主意以深造以道<lb/>
　爲功夫以左右逢原爲自得之妙此孟子生平學問<lb/>
　大得力處<lb/>
學問曉得主意才好用功夫用了功夫才得到妙處若<lb/>
　只談妙處而不用功夫則妙處終不能到若泛用功<lb/>
　夫而不曉得主意則功夫亦徒用矣此空虛之學與<lb/>
　支離之學皆聖道所不載也<lb/>
問先立乎其大則小者不能奪也若只在喜怒哀樂上<lb/>
<pb n="KR4e0226_WYG_012-13a"/>
　一一要中節視聽言動上一一要合禮不幾於舎本<lb/>
　而務末乎曰不然先立乎其大不是懸空去先立乎<lb/>
　其大懸空在心上求正是在喜怒哀樂視聽言動間<lb/>
　辨别人心道心精之一之務使道心爲主而人心盡<lb/>
　化討得此中湛然虛明如雲之定如水之止如鏡之<lb/>
　空如衡之平此之謂先立乎其大而喜怒哀樂自然<lb/>
　中節視聽言動自然合禮目耳口體小者自不能奪<lb/>
　也若丢過此心不去精一而徒欲喜怒哀樂中節視<lb/>
<pb n="KR4e0226_WYG_012-13b"/>
　聽言動合禮此眞舎本而務末若不於喜怒哀樂視<lb/>
　聽言動間精之一之而别求先立乎其大此又異端<lb/>
　懸空之學恐大者終不能立而小者終不能不奪也<lb/>
吾儒論心正在綱常倫理日用常行間精之一之未感<lb/>
　寂然既感豁然無事廓然有事沛然此心之所以爲<lb/>
　妙若丢過綱常倫理日用常行而懸空求心未感無<lb/>
　事之時似覺寂然似覺俗心已化而一有所感便覺<lb/>
　茫然便覺俗態復生觀於既感之茫然而知未感之<lb/>
<pb n="KR4e0226_WYG_012-14a"/>
　寂然非眞寂然也觀於既感之俗態復生而知未感<lb/>
　之俗心已化原非巳化也不過懸空想像暫暇片時<lb/>
　而已欲根未拔而欲欲之不縱理根未培而欲理之<lb/>
　不消其可得乎此所以今日悟道明日放恣小者任<lb/>
　其所奪而猶曰我能先立乎其大也悲夫可爲心學<lb/>
　陽九一慨<lb/>
問先正有云道心者率性之謂未雜於人人心則雜於<lb/>
　人而危矣見孺子入井而惻隱率性之道也從而内<lb/>
<pb n="KR4e0226_WYG_012-14b"/>
　交於父母焉要譽於鄉黨焉則人心矣饑而食渇而<lb/>
　飲率性之道也從而極滋味之美焉恣口腹之饕焉<lb/>
　則人心矣惟一者一之於道心也惟精者慮道心之<lb/>
　不一而或二之於人心也道無不中一乎道心而不<lb/>
　息是謂允執厥中矣何如曰說得極是只饑而食渇<lb/>
　而飲二句不是蓋異端之所謂性正指饑食渇飲之<lb/>
　類指欲而言所以告子有三品之疑吾儒之所謂性<lb/>
　專指見孺子入井而惻隱之類指理而言所以孟子<lb/>
<pb n="KR4e0226_WYG_012-15a"/>
　斷然有性善之說今以内交要譽極滋味恣口腹說<lb/>
　人心極是只是說道心率性兼理欲兩項言不是耳<lb/>
　如曰孩提知愛稍長知敬此良知也極是若曰饑之<lb/>
　知食渇之知飲亦良知也便說不得矣一邊屬理一<lb/>
　邊屬欲今把良知朦朧說此所以君子以循理爲致<lb/>
　良知而小人亦以縱欲爲致良知耳况以欲爲良知<lb/>
　而以遏欲爲致則功夫又不合本體矣本體源頭處<lb/>
　一不清楚此所以後來流弊無窮曰如何得清楚曰<lb/>
<pb n="KR4e0226_WYG_012-15b"/>
　只消下一轉語曰食之知味飲之知味此良知也便<lb/>
　不差矣且知味豈是知滋味之美惡是知其當飲不<lb/>
　當飲當食不當食知其當飲當食而飲食之知其不<lb/>
　當飲不當食而不飲食之便是致良知率性良知都<lb/>
　是就理一邊說蓋異端以甘食悅色欲字爲率性爲<lb/>
　良知爲自然而然而以吾儒愛親敬長理字爲矯揉<lb/>
　爲造作爲勉然而然所以吾儒不得已直指本體曰<lb/>
　吾儒這箇理字是天命之性是率性之道是自然而<lb/>
<pb n="KR4e0226_WYG_012-16a"/>
　然之良知非矯揉非造作非勉然而然也今以理欲<lb/>
　混言率性混言良知又何怪縱欲無忌者之借口也<lb/>
問致良知與精一之說同否曰綱常倫理盡道不盡道<lb/>
　喜怒哀樂中節不中節視聽言動合禮不合禮孰爲<lb/>
　道心孰爲人心别人還看不透自家良知却一毫瞞<lb/>
　昧不得於此精之一之便是致良知故曰慎獨又曰<lb/>
　無爲其所不爲無欲其所不欲如此而已矣<lb/>
問虞廷言心而孔孟又言性何也曰性者心之生理非<lb/>
<pb n="KR4e0226_WYG_012-16b"/>
　心之外别有性也如心是心心之仁義禮智是性故<lb/>
　曰君子所性仁義禮智根於心如丢過仁義禮智之<lb/>
　心言心是人心非道心矣孟子所謂性善蓋直指虞<lb/>
　廷之道心言也此理甚微故曰人之所以異於禽獸<lb/>
　者幾希若佛氏以所以能知覺能運動的這箇言性<lb/>
　而不以所以能中節能合禮的這箇言性是言氣質<lb/>
　之性嗜欲之性而非言義理之性也生之謂性食色<lb/>
　性也皆是就氣質嗜欲一邊說若生生之理食色之<lb/>
<pb n="KR4e0226_WYG_012-17a"/>
　理才是吾儒之所謂性故曰性善孟子道性善是就<lb/>
　生生之理言而非直以生死之生爲性是就食色之<lb/>
　理言而非直以食色爲性也若丢過理而專以生爲<lb/>
　性專以食色爲性則人又何以異於禽獸哉孟子道<lb/>
　性善是就氣質中提此一㸃道心爲千古辨幾希之<lb/>
　一脈也關繫豈小<lb/>
孔子言性相近至戰國時又有三品之說有性惡之說<lb/>
　孟子獨言性善何也蓋以天地觀之天本大生然天<lb/>
<pb n="KR4e0226_WYG_012-17b"/>
　不能無旱澇地本廣生然地不能無肥磽孔子言近<lb/>
　是兼旱澇肥磽說孟子言善是專就大生廣生處說<lb/>
　若三品性惡之言則是因天有旱澇而疑天之不能<lb/>
　大生因地有肥磽而疑地之不能廣生也誤之甚矣<lb/>
存心養性辭平而意串存是収放心養是養徳性存如<lb/>
　擇種下地養是有了此種方可涵養蓋心有道心人<lb/>
　心之别能存則人心去而道心現矣養也者即勿忘<lb/>
　勿助養此道心之謂也夭壽不貳即知之盡即知性<lb/>
<pb n="KR4e0226_WYG_012-18a"/>
　也修身以俟只是存養無間立命合知天事天言之<lb/>
　即易所謂先天而天弗違後天而奉天時至此則天<lb/>
　人合一而造化在我矣<lb/>
問唐虞之際洪水艱食天下正是多事而虞廷獨掲人<lb/>
　心道心更不及事功一語恰似迂濶而堯舜事功獨<lb/>
　卓越千古何也曰心者政事之源而精一執中正修<lb/>
　政立事之根也源潔流清根深末茂此堯舜之事功<lb/>
　所以獨卓越千古耳三代以後講心學者多見謂迂<lb/>
<pb n="KR4e0226_WYG_012-18b"/>
　而君臣上下爭馳騖於事功又何怪乎事功之反不<lb/>
　及古人也心學不明關繫千百年國家治亂不小故<lb/>
　不容不講<lb/>
問心體本空空洞洞本一物不容而今綱常倫理又要<lb/>
　盡道天地萬物又要一體仕止久速又要當可喜怒<lb/>
　哀樂又要中節辭受取與又要不苟視聽言動又要<lb/>
　合禮其功夫不幾於支離繁難與一物不容之本體<lb/>
　相左乎曰不然子徒知心體本空空洞洞一物不容<lb/>
<pb n="KR4e0226_WYG_012-19a"/>
　而不知心體雖空空洞洞實萬物咸備故曰萬物皆<lb/>
　備於我矣萬物皆備於我可見我必如此一一盡道<lb/>
　一一中節一一合禮才謂之反身而誠才得樂若反<lb/>
　身不誠不惟理勢上過不去即心上也過不去自不<lb/>
　容不强恕而行反身不誠原是有物焉以間隔之原<lb/>
　是有物焉以疑貳之以一物不容之本體而雜之以<lb/>
　物所以反身不誠所以不能一一盡道一一中節一<lb/>
　一合禮非本體之不能皆備也强恕而行不過去其<lb/>
<pb n="KR4e0226_WYG_012-19b"/>
　所以間隔者而自無不通去其所以疑貳者而自無<lb/>
　不一當下便一一能盡道一一能中節一一能合禮<lb/>
　當下便合本體故曰求仁莫近焉如此用功何等易<lb/>
　簡直截而反以爲支離繁難何也若以此爲支離繁<lb/>
　難將綱常倫理不論盡道否喜怒哀樂中節否視聽<lb/>
　言動合禮否而第曰心體本來無物以此爲易簡直<lb/>
　截可乎且心體如何見得萬物皆備曰如孩提知愛<lb/>
　稍長知敬此便是綱常倫理本體原來盡道處如覩<lb/>
<pb n="KR4e0226_WYG_012-20a"/>
　天清地寧而色喜覩山崩川竭而色憂此便是天地<lb/>
　萬物本體原來一體處如喜怒哀樂能中節心下便<lb/>
　覺快樂不能中節則心下便覺愧悔此便是喜怒哀<lb/>
　樂本體原來中節處推之仕止久速辭受取與視聽<lb/>
　言動莫不皆然可見心之本體雖一物不容實萬物<lb/>
　皆備也但以一物不容之體而間之以物貳之以物<lb/>
　所以不能萬物皆備耳精之一之不過辨别人心道<lb/>
　心去此一物不容之物以復此萬物皆備之物豈於<lb/>
<pb n="KR4e0226_WYG_012-20b"/>
　本體上有所増加此正是功夫要合本體處安得謂<lb/>
　之支離繁難也哉世之學者止知本體之一物不容<lb/>
　而不知本體之萬物皆備此所以多堕於虛無之病<lb/>
　而無實地之可據令人猖狂而自恣也沖漠無眹萬<lb/>
　象森然萬象森然復沖漠無眹此精一執中之學所<lb/>
　以得綂於天而萬世學者之所不能違也<lb/>
問一物不容萬物皆備景象時書院新闢階除灑掃花<lb/>
　樹森隂令人可愛因顧諸生謂之曰階除灑掃此便<lb/>
<pb n="KR4e0226_WYG_012-21a"/>
　是一物不容景象花樹森隂此便是萬物皆備景象<lb/>
　若異端之一切俱無是無蕪穢併無花樹而一切俱<lb/>
　無也世俗之無所不有是有花樹併有蕪穢而無所<lb/>
　不有也於理通乎諸生聞之躍然<lb/>
　<lb/>
　<lb/>
　<lb/>
　<lb/>
<pb n="KR4e0226_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少墟集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十八</head> <lb/>
    <p>
<pb n="KR4e0226_WYG_018-1a"/>
欽定四庫全書<lb/>
　少墟集巻十八<lb/>
　　　　　　　　　　　　明　馮從吾　撰<lb/>
　　奏䟽<lb/>
　　　論劾險佞科臣䟽<hi>萬厯十九年十二月二十二日</hi>
題為險佞科臣惑亂主聽懇乞聖明速賜罷斥以杜釁<lb/>
端事昨者臣接邸報見禮科都給事中胡汝寧叅論兩<lb/>
京中巻一二可疑及吏部推陞一事臣不勝駭異夫汝<lb/>
<pb n="KR4e0226_WYG_018-1b"/>
寧見任諌垣言事自其職掌而臣顧駭異者何也謂汝<lb/>
寜之言投間抵隙假公濟私非真為皇上發姦摘伏也<lb/>
臣意皇上必能洞燭姦膽以折亂萌乃反聽若轉圜臣<lb/>
又不勝駭異豈皇上不知汝寕之罪狀而誤聽其言耶<lb/>
臣不暇辯其言請先誅其心且汝寜之為給事已數年<lb/>
於此矣自有叅論饒伸之䟽而謟䛕已不容扵衆口繼<lb/>
有輔臣相戕之奏而姦邪益大犯乎公評别號穢名至<lb/>
不可道自古小人未有狼狽若此者舉朝臣鄰咸謂汝<lb/>
<pb n="KR4e0226_WYG_018-2a"/>
寧縱不肖將復何顔立扵掖垣間耶顧註籍未幾旋稱<lb/>
病愈人人相顧詫為異常而臣獨私語人曰此不足為<lb/>
異也鄙夫患失何所不至他日舉動更有異扵此者臣<lb/>
言未幾而二䟽相繼上矣此二䟽也立言在此寓意在<lb/>
彼臣試為皇上分明之昔者部臣饒伸發科塲之弊而<lb/>
汝寜劾之人人未有不為伸稱屈者皇上亦鍳伸無他<lb/>
准其起用矣故汝寧亦洗瘢索垢發科塲之弊若借此<lb/>
以掩其非也而不知妄逞胸臆以衊汚大典適益重其<lb/>
<pb n="KR4e0226_WYG_018-2b"/>
叅伸之罪耳至扵叅論王敎又揣摩上意為之不知近<lb/>
日皇上不遽起王遴不遽遷孟一脉蔡時鼎者意欲需<lb/>
其缺以大用之耳汝寧敢於以私心窺皇上遂乗機舉<lb/>
銓臣推陞一事言之以滋皇上之惑不然何皇上罰俸<lb/>
科臣之㫖甫下而汝寧之䟽遂上也急於獻䛕而巧于<lb/>
逢君汝寧之罪不容於誅矣夫汝寧特一小人耳堂堂<lb/>
天朝濟濟臣隣何難於容此一人而臣嘵嘵者非論一<lb/>
汝寜也盖謂汝寜以一小人之言中於皇上故言科塲<lb/>
<pb n="KR4e0226_WYG_018-3a"/>
則皇上聽之言銓臣則皇上又聽之或下部覆或命回<lb/>
話使君臣上下反覆疑貳是今日廟堂之上已不勝其<lb/>
多事之擾矣儻汝寧恃皇上之優容而再肆傾危之巧<lb/>
計則議論愈多是非愈混其弊不至於小人攘臂君子<lb/>
裹足不止者猶幸今日無李春開耳使有之則必以保<lb/>
吴時來者保汝寜借此以結皇上之歡天下國家之事<lb/>
臣不知其所税駕矣皇上何惜汝寜一人而不為國家<lb/>
杜釁端也且皇上昔年斥逐姦邪曾不踰時公論大為<lb/>
<pb n="KR4e0226_WYG_018-3b"/>
稱快何獨於汝寕過為寛貸湯顯祖論之而不報樊玉<lb/>
衡論之而不報蔡獻臣周應嵩彭好古論之而又不報<lb/>
人人以汝寧為非而皇上若以為是人人以汝寧為可<lb/>
斥而皇上若以為可留此臣之所未解也即如前月汝<lb/>
寧因玉衡彈劾辯䟽自陳乃皇上於彈者留辯者下且<lb/>
徑批以照舊供職夫照舊供職之㫖自正卿以下不敢<lb/>
望而一旦加於七品之汝寧不知汝寧何徳何功而皇<lb/>
上優容若此且唯其言而聴之如此此又臣之所未觧<lb/>
<pb n="KR4e0226_WYG_018-4a"/>
也汝寧去就原不足為重輕但以一小人而能以其言<lb/>
惑亂主聽此誠匪細故者臣是以嘵嘵言之且不欲以<lb/>
汝寧之故傷皇上知人之明也臣願皇上大奮乾剛速<lb/>
賜罷斥則天下萬世頌皇上之神聖於無疆矣臣無任<lb/>
激切待命之至<lb/>
　　　請脩朝政䟽<hi>萬厯二十年正月十三日</hi>
題為中外多事朝政當脩懇乞聖明勵精以圖萬世治<lb/>
安事臣不佞猥以書生叨入仕籍三年於此矣竊見皇<lb/>
<pb n="KR4e0226_WYG_018-4b"/>
上郊廟不親朝講不御章奏多留中不發臣不勝杞人<lb/>
之憂然而未敢有請者謂在廷諸臣明諍顯諌連篇累<lb/>
牘庶幾哉萬有一之感悟上心也又惡用臣言為哉苐<lb/>
諸臣言之諄諄而皇上聽之藐藐屢請饗祀矣而皇上<lb/>
之遣官恭代者如故屢請朝講矣而皇上之静攝深宫<lb/>
者如故屢請發章奏矣而皇上之留中不發者如故豈<lb/>
在廷諸臣無一言之有當於皇上耶抑皇上始勤而終<lb/>
怠即諸臣言之亦不恤耶臣竊意皇上之心不過以為<lb/>
<pb n="KR4e0226_WYG_018-5a"/>
昔年勵精天下不見其益近年静攝天下不見其損何<lb/>
苦舍逸而就勞不知人君之舉動與士庶不同士庶乆<lb/>
不理家則家事廢其為患也小而易弭人君乆不理天<lb/>
下則天下之事廢其為患也大而難圖皇上試觀丁亥<lb/>
戊子以前四裔效順海不揚波天下何等景象也是勵<lb/>
精之效既如彼己丑庚寅以後南倭報警饑饉薦臻天<lb/>
變人妖疊出遝至天下又何等景象也是静攝之患又<lb/>
如此中外多事人心憂虞失今不圖長此安窮豈必朝<lb/>
<pb n="KR4e0226_WYG_018-5b"/>
講一日不舉便有一日之禍章奏一日不發便有一日<lb/>
之禍然後為可憂哉且今日皇上自視為何如主也皇<lb/>
上欲成其神聖之名而使天下不見其太平之象則名<lb/>
實不符人誰信之况今當朝覲之期萬國冠裳畢集闕<lb/>
下咸欲一覩其清光而竟不可得則必相顧而疑相疑<lb/>
而議不曰皇上困扵麯蘖之御而歡飲長夜必曰皇上<lb/>
倦於窈窕之娱而晏眠終日不然何朝政廢弛至此極<lb/>
也雖皇上近頒敕諭謂聖體違和或可以再借静攝之<lb/>
<pb n="KR4e0226_WYG_018-6a"/>
名以少掩其晏安之非而不知皇上静攝已非一日如<lb/>
以為真疾耶則當戒酒戒怒以圖尊生之計如一時倦<lb/>
於早起托之乎疾耶則鼓鐘扵宫聲聞於外天下人心<lb/>
豈可欺乎况皇上毎晩必飲毎飲必醉毎醉必怒酒酣<lb/>
之後左右近侍一言稍違即斃杖下如是則既非静攝<lb/>
又廢朝政縱諭㫖森嚴恐亦不足以服天下而信後世<lb/>
也臣見前嵗皇上禁止章奏非奉聖㫖不許傳布臣意<lb/>
皇上不過以為臣下章奏多有不識忌諱者恐一傳布<lb/>
<pb n="KR4e0226_WYG_018-6b"/>
則天下傳誦其章奏必議及於皇上之舉動故姑留中<lb/>
以泯其跡耳不知今日諸臣來朝而皇上猶然静攝其<lb/>
紛紛議論視章奏所傳更孰多寡乎一人之舉動四海<lb/>
之觀望隨之豈在章奏之傳不傳也欲以泯其跡而反<lb/>
以彰其過豈皇上未思及於此耶臣願皇上勿以天變<lb/>
為不足畏勿以人言為不足恤勿以目前之晏安為可<lb/>
恃勿以將來之危亂為可忽必乗此大班紏劾之日亟<lb/>
出視朝以荅四海臣工之望無惜此頃刻省覽之勞發<lb/>
<pb n="KR4e0226_WYG_018-7a"/>
臣章奏以昭一人納諌之明仍望節飲以養性情戒怒<lb/>
以馭左右至於以後諸臣章奏無論奉㫖與否准其照<lb/>
舊傳布則聖徳以光聖度以宏天下太平之治可計日<lb/>
而奏矣世道幸甚臣愚幸甚<lb/>
　　　秘録<lb/>
萬厯壬辰實維覲期時從吾濫竽西䑓已六閲月先是疏<lb/>
劾都給事中胡汝寧主上幸見納竊以為聖明在上正臣<lb/>
子披肝露膽之時于是此䟽于正月十三日上席藁待罪<lb/>
<pb n="KR4e0226_WYG_018-7b"/>
者旬日而未報迨廿九日聞上遣校尉百人候于廷將杖<lb/>
言者而朝論洶洶不知為誰盖數日前曽杖給事中孟君<lb/>
養浩故言者聞此咸用愕然比日昃忽有㫖傳免矣當辰<lb/>
巳時聞上命一内臣送一疏至閣大學士趙公志臯見而<lb/>
異之㑹是日為仁聖皇太后誕辰于是具揭上請謂聖母<lb/>
聖莭不宜有此舉揭入而傳免之㫖遂下中外人始知為<lb/>
杖余之舉而余不知也次日以註宣大差入院見掌院左<lb/>
都御史李公世達將入門晤掌河南道御史陳君登雲陳<lb/>
<pb n="KR4e0226_WYG_018-8a"/>
見余執余手呼曰好造化好造化昨日之事盖為君也君<lb/>
知之否余曰不知比入見李公李公一見亦曰君知昨<lb/>
日事乎昨日之事盖為君也幸有趙相公掲耳言已而<lb/>
别余喟然嘆曰主上聖明一至此乎因聖母誕辰而宥<lb/>
狂言至孝也納閣臣手掲而不少逆至明也宥臣一人<lb/>
而諸臣競勸至仁也一舉而三善備即古堯舜何以加<lb/>
焉嗚呼際聖明之主而不効竭身之誼甘于緘黙苟容<lb/>
以自為身家計殆非人哉殆非人哉因秘錄而笥存之<lb/>
<pb n="KR4e0226_WYG_018-8b"/>
　　　請告疏<hi>萬厯二十年四月二十一日</hi>
奏為中途患病危篤不能赴任懇乞天恩俯容回籍以<lb/>
便調理事臣陜西西安府長安縣人由萬厯十七年進<lb/>
士選翰林院庶吉士尋授今職于本年二月内奉命差<lb/>
徃宣大廵按竊念臣猥以草茅誤叨任使正欲竭愚畢<lb/>
智捐頂踵以報國恩奈夙病劇發萬分危篤有不能一<lb/>
日支持者輙敢哀鳴于君父之前臣賦命蹇拙素患痞<lb/>
病每年春夏必發輕則經旬重則累月非謝絶勞役不<lb/>
<pb n="KR4e0226_WYG_018-9a"/>
能遽愈數年以來百計調攝而病根尚在不意今春自<lb/>
二月即發飲食漸減形體漸羸心竊慮之方欲請告調<lb/>
理以圖報効于異日而㑹有宣大之命臣以為馳驅疆<lb/>
塲惟今日事即有病焉可勉强而行也顧始則雖病而<lb/>
愈加勉强繼因勉强而愈増之病至于陛辭後行至涿<lb/>
州而臣之身幾不為臣有矣然猶冀其沿途調理稍得<lb/>
痊可依期受代而病根既深轉覺沉重胸膈脹滿噯氣<lb/>
嘔逆比至保定即伏牀褥不能動履先後召醫尚時㢘<lb/>
<pb n="KR4e0226_WYG_018-9b"/>
李茂華王繼業等診視調治但藥餌愈攻元氣愈損脾<lb/>
胃愈虚痞氣愈増至于今已三夜目不交睫三日口不<lb/>
入一粒矣形神俱脱危在旦夕使不以此時披情引退<lb/>
而猶貪戀于功名之塲則溝壑徒委補報末由是忍于<lb/>
負主而甘于誤國也臣罪不細臣即死不瞑目矣除將<lb/>
前情遵例備文彼處撫按具奏外伏望皇上俯賜矜憫<lb/>
勅下吏部題覆容臣回籍調理儻萬一不至顛隮則他<lb/>
日有生之年皆感恩圖報之日矣臣不勝惶悚待命之<lb/>
<pb n="KR4e0226_WYG_018-10a"/>
至<lb/>
　　公移<lb/>
　　　申飭放關行蒲臺縣<lb/>
為申飭放關引鹽以絶弊源事照得山東各商引鹽自<lb/>
海下塲所起運必由蒲䑓過闗方得運徃他處斯咽喉<lb/>
鎖扼之地雖有神奸豈能飛越詢之先年放闗俱委佐<lb/>
貳等官每每接受奸商常例通不稽查以致匿引不送<lb/>
切角將鹽徑發阿城張秋等處私自販賣欺隐餘没課<lb/>
<pb n="KR4e0226_WYG_018-10b"/>
銀並不運至洛口卸園候掣運司懼悮掣期只得捏報<lb/>
虚數一掣常補數年一引常補數倍奸商日肆積引日<lb/>
壅國課日虧鹽法日壊誠可痛恨已經前院徐洞徹弊<lb/>
端特委該縣清查放闗革除積蠧所行極其詳悉深得<lb/>
㧞夲塞源之道本院奉命接差以來訪得該縣練達精<lb/>
明實心為國清查克殫辛勤放闗不避嫌怨殊沾沾為<lb/>
鹽政委托得人喜第恐該縣以為新舊交接事體更易<lb/>
倘或勤始怠終其如奸弊復熾何擬合再行申飭為此<lb/>
<pb n="KR4e0226_WYG_018-11a"/>
牌仰本官查照先今牌内事理每日下午親詣河下一<lb/>
一查驗登記至于本院原發該所過鹽簿内不許間隔<lb/>
遲滯如有違例大包并夾帶私鹽者除徑追引目觧院<lb/>
大包私鹽入官外仍將奸商船戸照例重究招觧以憑<lb/>
發遣施行毋得姑息亦不許轉委佐貳等官仍開弊竇<lb/>
如果鹽法肅清積弊盡釐本院定以賢能優叙本官務<lb/>
要着實留心以副委托俱毋違錯未便<lb/>
　　　禁革吏承夙弊行五道及二運司<lb/>
<pb n="KR4e0226_WYG_018-11b"/>
為出廵事照得本院不日廵厯按屬地方已經通行去<lb/>
後訪得本院吏書承差及跟隨人役每遇廵歴地方千<lb/>
方百計苛求需索稍有查駁隨即揚言搜剔由己甚至<lb/>
有私帶家人充覔船夫沿河詐騙者至于承差隨行每<lb/>
向所司叩頭希賞且揑報考語詐稱訪事又將日給支<lb/>
應盡行折乾勒令縣驛重復備辦諸如此類未易枚舉<lb/>
良可痛恨擬合禁革為此牌發該道仰司呈堂照牌事<lb/>
理即便轉行所屬各衙門官吏人等如遇本院按臨一<lb/>
<pb n="KR4e0226_WYG_018-12a"/>
切常例盡行禁革如有仍蹈前轍者所在官司即便據<lb/>
實宻揭報院以憑究遣本官定以風力優處如視為常<lb/>
套漫不遵行本院别有所聞定行連坐干礙職官一體<lb/>
叅究各具遵行過緣由報查俱毋違錯未便<lb/>
　　　稽察承差行真定縣<lb/>
為稽察承差奸弊事徃本院家居時見各院承差奉法<lb/>
者固多壊法者亦不少所恨各院苦于不知耳未有明<lb/>
知而明縱之者也本院自受代以來雖然刻意禁約但<lb/>
<pb n="KR4e0226_WYG_018-12b"/>
恐差人不等該縣驛或隐忍不言甚非本院革弊初意<lb/>
為此仰縣官吏照牌事理即查原差去承差李文福在<lb/>
撫按兩院㑹稿公務果于某日某時到某日某時行回<lb/>
轉行該驛備細查的從實回報本役如有别項需索情<lb/>
弊該縣仍宻揭報院方見以心相信且藉此覘該縣風<lb/>
力也毋得遲違未便<lb/>
　　　嚴催掣鹽行山東運司<lb/>
為嚴催掣鹽事照得二十三年春秋二闗掣鹽案查止<lb/>
<pb n="KR4e0226_WYG_018-13a"/>
有河南鹽二萬八千餘引其本年該銷掣十五十六十<lb/>
七等年積引十二萬至今一年將終尚無引鹽報掣該<lb/>
司已違欽例咎將誰諉揆厥所由實係奸商覬踵夙弊<lb/>
故意耽延不肻報掣似此巧計三尺謂何據法本當叅<lb/>
提重究但積弊已非一日姑記再行嚴催為此仰司呈<lb/>
堂照牌事理速將今嵗春關限月内呈掣聽候本院按<lb/>
臨親驗其秋關限十二月中呈掣如再故違遲悮該司<lb/>
先將為首奸商鎖拏二三名同違玩吏書觧院以憑重<lb/>
<pb n="KR4e0226_WYG_018-13b"/>
究發遣決不輕貸<lb/>
　　　剔除奸蠧行蒲臺縣<lb/>
為剔除奸蠧以肅鹽政事據邉商王承賜等連名揭禀<lb/>
内稱奸商因見蒲臺闗防嚴𦂳計出百端突于蒲䑓縣<lb/>
西相離四十餘里開河鎮相連濵州交界附近私鹽處<lb/>
所私立鹽園結交鹽徒驢䭾車載堆垜園内舂築大包<lb/>
上船將殘引影射指作官鹽瞒天之弊實為鹽政大蠧<lb/>
叩法嚴行禁毁等情到院看得山東鹽法向被棍商沿<lb/>
<pb n="KR4e0226_WYG_018-14a"/>
襲為奸壊之已極即今虧損國課壅滯積引已經嚴行<lb/>
本官于蒲䑓要口立法清查闗防嚴宻以為弊不能作<lb/>
矣何又有越闗于開河鎮等處私立鹽園等弊似此奸<lb/>
計神人莫測合行嚴拏以肅鹽政為此牌仰本官照牌<lb/>
事理即便帶領兵快宻切星夜親詣開河鎮等處地方<lb/>
將越闗私鹽逐一封盤私立鹽園登時拆毁仍拏作弊<lb/>
奸商與興販鹽徒車驢到官一併究招報院詳奪施行<lb/>
本官務在神速出其不意毋得泄漏以致各奸聞風脫<lb/>
<pb n="KR4e0226_WYG_018-14b"/>
網不便<lb/>
　　　破積弊開自新以正鹽法行山東范運同<lb/>
為破積弊開自新以正鹽法事照得山東内商向來沿<lb/>
襲為奸鹽法大壊節經申飭嚴革各商尚爾怙終觀望<lb/>
所頼以共濟分理者惟在該司本院素知本官才望迎<lb/>
刃有餘蒞任方新奮然振刷所喜鹽政得人庻幾積弊<lb/>
可釐所有本院曉諭各商告示合行給發為此仰本官<lb/>
照牌事理務期同心共濟肅清鹽法仍將發去告示稿<lb/>
<pb n="KR4e0226_WYG_018-15a"/>
大書告示張掛蒲䑓洛口各鹽園塲所及該司門首曉<lb/>
諭俾各商咸知省悟務使盡掃他年故習聿新今日良<lb/>
模毋蹈前愆噬臍莫及仍具不致風雨損壊結狀呈報<lb/>
查考毋得遲違<lb/>
　　　發山東運司告示稿<lb/>
為破積弊開自新以正鹽法事照得山東鹽法決裂已<lb/>
非一日其病根全在各商之虚掣補闗而虚掣補闗其<lb/>
病根多在各商之家人夥計此輩或指稱多帶用以迎<lb/>
<pb n="KR4e0226_WYG_018-15b"/>
合主心或借口打㸃反以乾沒主利即所稱大包夾帶<lb/>
徒以充此輩之私槖即有一二不然亦以博舖牙之脅<lb/>
制為利幾何為害無窮加減乗除徒滋妄費内商之引<lb/>
鹽日滯邊商之引目日壅揆厥本原皆此輩為之倡率<lb/>
阻撓也似此不破之弊本院三尺謂何除不時宻訪嚴<lb/>
拏以憑究遣外為此特示各商務要各保身家痛革前<lb/>
弊果有此等夥計即時分夥此等家人即時逐去本院<lb/>
必不追咎既徃以阻將來自新如怙終不悛徘徊觀望<lb/>
<pb n="KR4e0226_WYG_018-16a"/>
故意延遲覬踵弊轍本院㢘知其人定將本商盡法重<lb/>
處決不輕貸各商宜細思之無貽後悔<lb/>
　　　尊崇名賢行茌平縣<lb/>
為尊崇名賢以敦敎化事照得本院觀風兹土查有該<lb/>
縣已故鄉宦原任尚寶司少卿孟諱秋生平髙節清風<lb/>
允足㢘頑立懦本院素所景仰今雖已逝合行表揚所<lb/>
有祠宇祭田等項相應查報為此仰縣官吏照牌事理<lb/>
即查本官曾經山東前按院鍾建立祠字見在何處地<lb/>
<pb n="KR4e0226_WYG_018-16b"/>
方置有祭田若干畆仍抄錄祠内碑記及本宦文集墓<lb/>
誌併查見有幾子曽否入學作速具由報院以憑施行<lb/>
毋得遲違未便<lb/>
　　　優禮名賢行泰安州<lb/>
為優禮名賢以風世敎事查有已故敎官李諱汝桂謝<lb/>
跡紛華潜心性命本院景仰有日方欲式廬聞己物故<lb/>
深為世敎民風痛悼為此仰州官吏照票事理即動該<lb/>
州堪動官銀置扁一面上書理學名儒四字前列本院<lb/>
<pb n="KR4e0226_WYG_018-17a"/>
銜名後書本官銜名再動銀十兩封折賻儀鼓樂齎送<lb/>
伊子收領懸掛用昭本院優崇之意仍將動過銀數并<lb/>
取回帖具由繳查毋違<lb/>
　　　清理鹽法行山東運司<lb/>
為清理鹽法事照得二十三年春秋二關掣鹽迄今一<lb/>
年將終尚無引鹽呈掣多係無藉棍商堅圖虚掣故意<lb/>
煽衆阻撓合行設法查理為此仰司呈堂照牌事理即<lb/>
查二十三年春關應掣商人某人某人春闗除河南鹽<lb/>
<pb n="KR4e0226_WYG_018-17b"/>
二萬八千有零呈掣外其應掣積引邉鹽六萬零某人<lb/>
曽運到洛口鹽園鹽若干某人已運未到園鹽若干某<lb/>
人通未領運若干同秋闗應掣商人姓名逐一清查真<lb/>
的備細造册限二十八日送院查考如已曽運鹽到園<lb/>
者為奉法良商本院即行司紀錄優奬如徃運而未到<lb/>
者次之若逗遛觀望不運者即係無藉奸商定行重處<lb/>
俱毋違錯未便<lb/>
　　　又<lb/>
<pb n="KR4e0226_WYG_018-18a"/>
為清理鹽法事據該司呈送己未運鹽商人文册到院<lb/>
查得已運鹽到園商人申良棟等二十七名均係守法<lb/>
良商深可嘉尚内申良棟杜雲鵬王克謙三名各運到<lb/>
引鹽過千尤為奉法其張納訓費光輝李邦化李篤志<lb/>
張脩業等五名俱觀望全未領運即係把持煽衆棍徒<lb/>
俱應分别懲勸為此仰司呈堂照牌事理先將申良棟<lb/>
等三名動支院銀備辦花紅自運司當堂鼔樂迎出以<lb/>
示優奬其餘二十四名即行登簿紀錄待鹽全完之日<lb/>
<pb n="KR4e0226_WYG_018-18b"/>
酌量查行仍將棍商張納訓等五名嚴拏各正身即時<lb/>
觧院以憑重究施行毋得遲違未便<lb/>
　　　尊髙年以重名敎行齊東縣<lb/>
為尊髙年以重名敎事查得該縣致仕敎官王曉年髙<lb/>
有徳甘守清貧合行資助為此牌仰該縣官吏照牌事<lb/>
理即動堪動官銀三兩具侍生帖差人齎送本官以示<lb/>
優禮之意仍將動過銀數取回帖繳查毋違<lb/>
　　　批山東運司問過路上陳偉器詳<lb/>
<pb n="KR4e0226_WYG_018-19a"/>
該司積引甚多欠課年餘正坐内商大包夾帶之病五<lb/>
運司未必如此本院惟知有長蘆惟知有該司安得以<lb/>
五運司為觧也至于州縣私販阻滯官鹽本院自有按<lb/>
季比較法紀森然與運司積引欠課何相干涉私販阻<lb/>
滯誠有此説今止聞該司有積引未聞各州縣有積鹽<lb/>
又安得借各州縣為觧也至于圖賤接買尤屬支吾果<lb/>
爾則該司不必設本院亦不必差矣三尺具在誰其干<lb/>
之至于新舊相兼果如所議則新者行而舊者終無䟽<lb/>
<pb n="KR4e0226_WYG_018-19b"/>
通之日此斷斷乎不可行者總之為引何分新舊總之<lb/>
欲其順序䟽通又何分彼此耶設今不嚴行振刷則不<lb/>
惟已徃之舊引愈舊且恐將來之新引亦舊矣不惟十<lb/>
二萬之邊引終無復舊之日且恐今日九萬之邉引亦<lb/>
壅閼而置之無用之地矣不惟今日之國課拖欠一年<lb/>
且恐將來之拖欠又不止于今日矣范運同謂先年姑<lb/>
息之流弊誠可為今日之斷案也大抵利之所在人必<lb/>
趨之大包不已勢必横行夾帶夾帶不已勢必回頭影<lb/>
<pb n="KR4e0226_WYG_018-20a"/>
射愈寛愈肆長此安窮究其本原皆此虚掣補闗為之<lb/>
作俑耳至于商人運鹽不前不曰灘無積水鹽花不生<lb/>
則曰河水淺涸舟楫難行不曰數商一船循環輪載則<lb/>
曰舊鹽未賣新鹽難通此或間亦有之未必時時如此<lb/>
總之借口數欵以圖虚掣不然何秤掣之委官朝起馬<lb/>
而各商之運鹽夕踵至也任意補闗豈不甚便誰肻甘<lb/>
心速運以就秤掣乎人情大抵如此顧當事者寛嚴何<lb/>
如耳該司慎勿輕聽前言堕彼奸計可也大包之禁掣<lb/>
<pb n="KR4e0226_WYG_018-20b"/>
鹽規制仰司即便刋刻榜文樹立各塲兩闗榜示洛口<lb/>
一一務查遵部文及本院節次憲牌行毋得展轉以覬<lb/>
虚掣以致各商觀望上誤國課下悮各商也據招嚇詐<lb/>
搶奪既屬虚情路上等本當枷號重究姑念無知依擬<lb/>
贖發為首路上仍加責若干板陳偉器加責若干板取<lb/>
庫收繳<lb/>
　　　表隐徳以勵世風行分守濟南道<lb/>
為表隐徳以勵世風事照得本院廵歴地方訪得平原<lb/>
<pb n="KR4e0226_WYG_018-21a"/>
縣隐士石瓛年八十餘嵗謝跡塵囂潜心性命行誼乆<lb/>
孚于月旦著作頗闡乎道真誠盛世之逸民而理學之<lb/>
髙士也合行優禮為此牌發該道照牌事理即便轉行<lb/>
平原縣動支堪動官銀置扁一面大書理學髙隐四字<lb/>
前列本院銜名後書為隐士石瓛立再動銀三兩折羊<lb/>
酒差人鼓樂齎送本氏宅上懸掛仍將動過銀數行過<lb/>
日期繳查毋違<lb/>
　<lb/>
<pb n="KR4e0226_WYG_018-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少墟集巻十八<lb/>
</p>
<p>
</p>
  </div>
</body>
</text>
</TEI>
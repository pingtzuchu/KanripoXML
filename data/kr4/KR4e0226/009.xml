<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻九</head> <lb/>
    <p>
<pb n="KR4e0226_WYG_009-1a"/>
欽定四庫全書<lb/>
　少墟集巻九<lb/>
　　　　　　　　　　　　明　馮從吾　撰<lb/>
　　語録<lb/>
　　　太華書院㑹語<lb/>
夫子論大人學術至於治國平天下子思論至聖功業<lb/>
　至於贊化育參天地此豈過為推尊過為鋪張若曰<lb/>
　不如此不足以滿大聖之分量不如此不足以樹承<lb/>
<pb n="KR4e0226_WYG_009-1b"/>
　學之標的耳而或者見其學術功業如此又逡巡畏<lb/>
　縮不敢當以大人至聖為不可幾及嗚呼益失夫子<lb/>
　子思意矣故孟子不得已又曰大人者不失其赤子<lb/>
　之心又曰聖人先得我心所同然若曰大人之學術<lb/>
　雖如此其大初非有加於赤子之心至聖之功業雖<lb/>
　如此其偉不過先得我心所同然耳豈真不可幾及<lb/>
　哉又何逡巡畏縮以為不敢當也後世道學不明只<lb/>
　是學者看得聖人太高自己太卑吾輩果能信此又<lb/>
<pb n="KR4e0226_WYG_009-2a"/>
　何患不到大人聖人地位或曰信得此遂可不用學<lb/>
　問功夫而頓入聖域乎曰不然世之不信學不用功<lb/>
　者正坐不信得此耳若果信得此自然不逡巡畏縮<lb/>
　自然肯用學問功夫且信得此學問功夫才有頭腦<lb/>
　才得不差世豈有不用功夫而頓入聖域之理耶蒲<lb/>
　阪張去浮署諭華陰一時士習勃然興起今歲戊申<lb/>
　春莫余偕同志馮翊王惟大郡丞華下宜化汝刺史<lb/>
　長安劉孟直郡丞咸寧楊工載進士西安周淑逺大<lb/>
<pb n="KR4e0226_WYG_009-2b"/>
　參及門人數十人為華嶽之遊而去浮率闔學諸友<lb/>
　邀余講學於嶽廟之灝靈樓虚徃實歸此遊可謂不<lb/>
　徒矣瀕别去浮出此巻索余書余因書此俟教此即<lb/>
　連日與諸公所講大㫖無他竒也書完復書遊華二<lb/>
　律於後併博一粲徵㑹來蓮嶽良朋喜共遊白雲時<lb/>
　去住野鳥自夷猶雨霽千巖翠春深萬木稠山靈真<lb/>
　有待吾道重千秋青柯亭榭倚山隈喜見儒冠濟濟<lb/>
　來心性源頭須有辨覩聞起處豈容猜三峰直欲凌<lb/>
<pb n="KR4e0226_WYG_009-3a"/>
　霄漢九曲常看浸草萊此㑹莫言閒眺玩百年道運<lb/>
　自今開<lb/>
徃戊申春余與諸同志講學太華山㑹語偶因病未及<lb/>
　録故止存書去浮巻數語耳今壬子春莫復與去浮<lb/>
　惟大化汝叔尚及華下高宜卿太守馮元皥刺史袁<lb/>
　文禎明府華陰屈湛虚運長咸寧任以忠明府西蜀<lb/>
　譙用錫胡國柱延安趙爾承司訓及門人百餘人㑹<lb/>
　於太華書院盤桓十數日始歸歸來因録其語以應<lb/>
<pb n="KR4e0226_WYG_009-3b"/>
　索者中亦有上㑹所講而未及録者亦併録之同志<lb/>
　者幸有以教我<lb/>
聖賢學問全在知性有義理之性有氣質之性如以義<lb/>
　理之性為主則源頭一是無所不是情也是好的故<lb/>
　曰乃若其情則可以為善矣才也是好的故曰若夫<lb/>
　為不善非其才之罪也若以氣質之性為主則源頭<lb/>
　一差無所不差情也是不好的為恣情縱欲之情才<lb/>
　也是不好的為恃才妄作之才今不在性體源頭上<lb/>
<pb n="KR4e0226_WYG_009-4a"/>
　辨别而或曰性是善的情是不善的或又曰情是善<lb/>
　的才是不善的只在末流上辨别紛拏盈庭何有了<lb/>
　期<lb/>
問氣質之性自宋儒始發之孟子道性善何曽言及氣<lb/>
　質曰孟子何曽不言氣質如動心忍性之性性也有<lb/>
　命焉之性都是就氣質說第學者只當以義理之性<lb/>
　為主氣質之性存而不論可也曰忍曰不謂何等詞<lb/>
　嚴義正<lb/>
<pb n="KR4e0226_WYG_009-4b"/>
忍性之性性也之性是氣質之性人與禽獸同若教他<lb/>
　忍教他不謂則禽獸便不能矣禽獸不能而人能之<lb/>
　正謂人有此一㸃義理之性耳故曰人之所以異於<lb/>
　禽獸者幾希<lb/>
自宋儒氣質之性之說出而孟子性善之㫖益明蓋人<lb/>
　之清濁厚薄豈止三品蓋有什伯千萬而無算者皆<lb/>
　是氣質若義理之性人人都是同的那有兩樣人性<lb/>
　之皆善於此益信<lb/>
<pb n="KR4e0226_WYG_009-5a"/>
乾以大生坤以廣生天無不覆地無不載此天地之性<lb/>
　善也若論氣質則天一屬氣便不免有旱澇地一屬<lb/>
　質便不免有肥磽然則天地亦有性善有性不善哉<lb/>
　惟不言氣質而言義理則為物不貳生物不測天地<lb/>
　之德孰大於此又何旱澇肥磽之足言也觀天地則<lb/>
　知人矣<lb/>
問孟子言性善亦只說得情一邊性安有善之可名曰<lb/>
　性體無聲無臭不覩不聞原不可名苐觀於情之善<lb/>
<pb n="KR4e0226_WYG_009-5b"/>
　而性之善始可得而名耳故曰乃若其情則可以為<lb/>
　善矣乃所謂善也觀於石中有火擊之乃見則知火<lb/>
　在石中雖不擊亦有觀於洪鐘有聲叩之始鳴則知<lb/>
　聲在鐘中雖不叩非無知擊之有火叩之有聲則知<lb/>
　情知不擊之火不叩之聲則知性矣此正孟子所以<lb/>
　善言性也<lb/>
問今人見孺子而怵惕此固自然而然矣如見美色而<lb/>
　心蕩見金銀而心動抑豈勉然而然耶孟子以情之<lb/>
<pb n="KR4e0226_WYG_009-6a"/>
　自然而善者騐性之善而或亦以情之自然不善者<lb/>
　驗性之不善不知孟子何以為辭曰孟子正見彼以<lb/>
　情之自然不善者騐性之不善故不得已亦以情之<lb/>
　自然而善者驗性之善耳不知彼亦何以為辭<lb/>
問見孺子而怵惕見觳觫而不忍此固以情之自然善<lb/>
　者驗性之善如見美食而思嗜見好色而思好彼亦<lb/>
　以情之自然不善者驗性之不善可見性有善有不<lb/>
　善矣而孟子專言性善何也曰如有二人於此一人<lb/>
<pb n="KR4e0226_WYG_009-6b"/>
　見孺子而怵惕見觳觫而不忍見美食而不思嗜見<lb/>
　好色而不思好一人見美食而思嗜見好色而思好<lb/>
　見孺子而不怵惕見觳觫而不不忍則謂性有善有<lb/>
　不善則可今以見孺子而怵惕見觳觫而不忍之人<lb/>
　一旦見美食見好色固未有不思嗜思好者以此驗<lb/>
　人性之有不善似是不知以見美食而思嗜見好色<lb/>
　而思好之人一旦見孺子見觳觫亦未有不怵惕惻<lb/>
　隱者以此驗人性之皆善又何疑焉孟子以氣質中<lb/>
<pb n="KR4e0226_WYG_009-7a"/>
　之義理斷人性之皆善而告子以氣質中之氣質斷<lb/>
　人性之有不善是告子徒知氣質之性而不知義理<lb/>
　之性也孟子曰告子未嘗知義余亦曰告子未嘗知<lb/>
　性<lb/>
告子曰食色性也甘食悅色是天生來有的故曰生之<lb/>
　謂性既以食色為天性為自然則必以仁義為人為<lb/>
　為矯强所以有以人性為仁義之說不知仁義亦是<lb/>
　天生來有的原是天性原非人為原是自然原非矯<lb/>
<pb n="KR4e0226_WYG_009-7b"/>
　強且不必别言仁義即就告子食色性也折之而彼<lb/>
　自豁然彼亦無辭如甘食性也即甚甘食之人而語<lb/>
　之曰汝饕人也則必羞悅色性也即甚悅色之人而<lb/>
　語之曰汝滛人也則必惡可見羞惡之心人皆有之<lb/>
　可見仁義亦是天生來有的非人為非矯強也豈以<lb/>
　人性為仁義哉孟子從六陰既剥之後指㸃出一㸃<lb/>
　微陽真有功於世道人心不小<lb/>
六經四書千言萬語總只是教人為仁義告子欲抹摋<lb/>
<pb n="KR4e0226_WYG_009-8a"/>
　其言又不好說仁義不該為又不好說為仁義者之<lb/>
　非而苐曰以人性為仁義人性天生來無仁義教人<lb/>
　為仁義是戕賊人性而教以偽也如說好箇老僕被<lb/>
　人教壞之類此言出則六經四書千言萬語皆絀矣<lb/>
　無形之燄烈於嬴火不令之禁甚於侂胄<lb/>
問孔子惓惓於學字慮字而孟子云不學不慮何也曰<lb/>
　告子以食色為不學不慮之良知良能故謂之性而<lb/>
　以仁義為學而後能慮而後知非不學不慮之良知<lb/>
<pb n="KR4e0226_WYG_009-8b"/>
　良能故不謂之性故曰以人性為仁義不知食色固<lb/>
　是不學不慮的仁義亦非待學待慮的如孩提知愛<lb/>
　稍長知敬待學邪不待學耶待慮耶不待慮邪親親<lb/>
　仁也敬長義也無他達之天下也可見仁義是不學<lb/>
　不慮人性中天生來自然有的彼六經四書千言萬<lb/>
　語惓惓教人學教人慮惓惓教人為仁義不過教人<lb/>
　各自盡其性之本有各自率其性之所自然耳豈以<lb/>
　人性為仁義哉彼以食色為性以甘食悅色為盡其<lb/>
<pb n="KR4e0226_WYG_009-9a"/>
　性之所本有為順其性之所自然而此以仁義為性<lb/>
　以愛親敬長為盡其性之所本有為順其性之所自<lb/>
　然則以人性為仁義之說不攻自破矣此孟子不得<lb/>
　已而有不學不慮之說也正所以發明當學當慮之<lb/>
　意也<lb/>
告子食色性也謂之曰性若曰人之所不學而能者其<lb/>
　良能也所不慮而知者其良知也孩提之童無不知<lb/>
　甘其食也及其長也無不知悅其色也甘食性也悅<lb/>
<pb n="KR4e0226_WYG_009-9b"/>
　色性也無他達之天下也故孟子不得已亦曰人之<lb/>
　所不學而能者其良能也所不慮而知者其良知也<lb/>
　孩提之童無不知愛其親也及其長也無不知敬其<lb/>
　兄也親親仁也敬長義也無他達之天下也如此則<lb/>
　孟子仁義性也之說不惟别人心服即告子亦心服<lb/>
　矣從告子之論性則甘食悅色無仁義以為隄防人<lb/>
　人以縱欲為真以循理為偽其䆒也至於為禽為獸<lb/>
　從孟子之論性則愛親敬長即食色亦協天則人人<lb/>
<pb n="KR4e0226_WYG_009-10a"/>
　以循理為是以縱欲為非其䆒也可以為聖為賢性<lb/>
　學一差毫釐千里歐陽公謂教人性非所先誤矣誤<lb/>
　矣<lb/>
歐陽公謂教人性非所先是吾性中真無仁義而告子<lb/>
　以人性為仁義之說是矣不然何故歐公併性亦不<lb/>
　敢言<lb/>
孟子以孩提知愛稍長知敬驗仁義正以仁義不可言<lb/>
　姑就知愛知敬處言之耳故曰天下之言性也則故<lb/>
<pb n="KR4e0226_WYG_009-10b"/>
　而已矣又不可以平常知愛知敬言而以孩提稍長<lb/>
　言正以孩提稍長非由學且慮耳故曰故者以利為<lb/>
　本這箇性體當人初生時天即命之完完全全無稍<lb/>
　虧欠只是待孩提稍長時才露其端耳由其端而窺<lb/>
　其體可見此性體也湛然無一事而事事皆其所根<lb/>
　柢而又不得其所以根柢之自澄然無一物而物物<lb/>
　皆其所範圍而又不得其所以範圍之原一腔而乾<lb/>
　父坤母一息而物與民胞此之謂義理之性而非氣<lb/>
<pb n="KR4e0226_WYG_009-11a"/>
　質之性所能圉也學能悟此則道心為主而德性用<lb/>
　事情與才善則俱善若不能悟此則人心為主而氣<lb/>
　質用事情與才不善則俱不善矣此孟子道性善所<lb/>
　以大有功於後學也<lb/>
問變化氣質之氣質與氣質之用小之氣質同否曰不<lb/>
　同變化氣質之氣質就不好一邊說所以要變化氣<lb/>
　質之用小之氣質就好一邊說只是不可恃他好所<lb/>
　以要學問<lb/>
<pb n="KR4e0226_WYG_009-11b"/>
德性人人都是有的只是被氣質埋没了所以德性不<lb/>
　能用事須是要變化氣質氣質變化後德性才現方<lb/>
　才說得涵養然則如何去變化如何去涵養曰在講<lb/>
　學<lb/>
問變化氣質之氣質就不好一邊說則吾既得聞命矣<lb/>
　若氣質之用小就好一邊說不知既就好一邊說便<lb/>
　是義理矣如何尚謂之氣質邪曰善哉問此處最微<lb/>
　妙如見孺子而怵惕此義理之性也若不識其端而<lb/>
<pb n="KR4e0226_WYG_009-12a"/>
　擴充之則怵惕亦氣質耳息夜氣而幾希此義理之<lb/>
　性也若不識其機而培養之則幾希亦氣質耳孩提<lb/>
　知愛稍長知敬此義理之性也若不乘此未雕未琢<lb/>
　之天而加以入孝出弟之功則知愛知敬亦氣質耳<lb/>
　然則如何以義理之性亦謂之氣質曰謂義理之性<lb/>
　乘氣質以發露而不由學問之功也謂靠天而不靠<lb/>
　人恐在人之功既踈併在天之端倪亦不可保也故<lb/>
　曰氣質之用小學問之功大學者若加學問之功無<lb/>
<pb n="KR4e0226_WYG_009-12b"/>
　論幾希之夜氣不為知誘即旦晝之仁義亦可永存<lb/>
　無論孩提之知能不至物化即終身之孝弟亦可參<lb/>
　天豈不併氣質而亦為義理也哉氣質之用小學問<lb/>
　之功大真聖人不易之言也<lb/>
天命之謂性性即理也此破天荒語此性字不是泛說<lb/>
　若曰此中字乃天命之性中字自堯始發之故曰堯<lb/>
　得綂於天率性者率此中之性故謂之道若率其過<lb/>
　不及之性則不謂之道矣修道者修其過與不及而<lb/>
<pb n="KR4e0226_WYG_009-13a"/>
　歸之中也中原是天命之性率性之道修道者不過<lb/>
　教人各自率其天命之性耳豈拂人之性豈强世之<lb/>
　從也哉<lb/>
天命之性指中字說雖不可露出此字却不可不知此<lb/>
　意今人只徃高遠𤣥空處說不知愈高遠愈差愈𤣥<lb/>
　空愈謬<lb/>
喜怒哀樂二句幾成聚訟不知議論都是但不該各執<lb/>
　已見耳方其未發雖是未發而真機何嘗一息不流<lb/>
<pb n="KR4e0226_WYG_009-13b"/>
　行寂然不動之中而感而遂通者自在是未發者未<lb/>
　發而所以能發者不以未發而遂不發也及其已發<lb/>
　雖是已發而真體何嘗一息不凝固感而遂通之時<lb/>
　而寂然不動者自在是發者發矣而所以發發者不<lb/>
　與之俱發也未發是已發之源已發是未發之流未<lb/>
　發是已發之根本已發是未發之枝葉本體雖是一<lb/>
　貫然源自是流之源流自是源之流根本自是枝葉<lb/>
　之根本枝葉自是根本之枝葉脉絡尤自分明雖有<lb/>
<pb n="KR4e0226_WYG_009-14a"/>
　寂有感而實無寂無感雖無寂無感而寔有寂有感<lb/>
　彼判然分而為兩者是支離口耳之學固不是若茫<lb/>
　然混而為一者是影響虚無之學尤不是<lb/>
吾儒曰喜怒哀樂之未發謂之中異端欲抹摋未發之<lb/>
　說則曰人一生都是發的那有未發之時吾儒曰發<lb/>
　而皆中節謂之和異端欲抹摋已發之說則又曰人<lb/>
　一生都是未發的那有已發之時吾儒曰不覩不聞<lb/>
　異端又欲抹摋不覩不聞之説則又曰有覩覩明無<lb/>
<pb n="KR4e0226_WYG_009-14b"/>
　覩覩暗有聞聞喧無聞聞寂那有不覩不聞之時未<lb/>
　發也無未發之時已發也無已發之時不覩不聞也<lb/>
　無不覩不聞之時一切俱無無無亦無將吾儒之言<lb/>
　一切抹摋此正異端巧於害道處吾儒不察而以彼<lb/>
　之說解我之㫖此所以聚訟紛紛而不可窮詰也悲<lb/>
　夫<lb/>
覩明聞喧說得通覩暗聞寂無此理矣不論理之有無<lb/>
　只管徃𤣥妙處說此異端所以害道或曰彼原以理<lb/>
<pb n="KR4e0226_WYG_009-15a"/>
　為障所以不論理之有無耳彼法原自如是<lb/>
吾儒曰無動無靜無寂無感無顯無微無字說得最圓<lb/>
　活最輕省所以為妙異端亦曰無動無靜無寂無感<lb/>
　無顯無微無字說的太重濁太死煞所以誤人<lb/>
問未發之中說者以為非時蓋指性體言也不知是否<lb/>
　曰未發原是指性體言第不可抹摋時字何也本文<lb/>
　明白說喜怒哀樂正見得人有有喜怒哀樂之時亦<lb/>
　有無喜怒哀樂之時耳當無喜怒哀樂之時就是未<lb/>
<pb n="KR4e0226_WYG_009-15b"/>
　發當有喜怒哀樂之時就是已發道理本自明白而<lb/>
　好竒者必欲抹摋時字到底又抹摋不得真足竒矣<lb/>
問未發之中已發之和不得從功夫來如何能至此曰<lb/>
　此二句俱是泛就本體見成說功夫當在言外若曰<lb/>
　未發謂之中固矣若平日不加戒懼之功則胸中一<lb/>
　團茅塞縱暫時休歇終難語廓然大公之體其何以<lb/>
　養未發之中已發謂之和固矣若平日不加慎獨之<lb/>
　功則胸中一團客氣縱勉強應酬終難語物來順應<lb/>
<pb n="KR4e0226_WYG_009-16a"/>
　之妙其何以得中節之和此戒懼慎獨之功所以不<lb/>
　容已也若不加功夫而苐曰本體如是如是則中和<lb/>
　自中和而我自我也亦足惜矣<lb/>
自虞廷言中而學者多以發而皆中節之和當之不知<lb/>
　道理有箇所以中節處不在發時當喜怒哀樂之未<lb/>
　發而此理已具矣此時說箇不偏不倚真是不偏不<lb/>
　倚說箇無過不及真是無過不及虞廷之所謂中正<lb/>
　指此耳雖不覩不聞而天下事却件件離不得無其<lb/>
<pb n="KR4e0226_WYG_009-16b"/>
　迹而有其理故曰天下之大本孔子知天命知此者<lb/>
　也曽子止至善止此者也孟子道性善道此者也善<lb/>
　哉乎朱子之推言之也曰問渠那得清如許為有源<lb/>
　頭活水來又曰等閒識得東風面萬紫千紅總是春<lb/>
　學問透悟乎此是從先天未畫處立根故曰立天下<lb/>
　之大本此是無聲無臭的道理不是子思㸃破令人<lb/>
　何處尋討<lb/>
道理只是平常如喜怒哀樂是人人有的時時有的未<lb/>
<pb n="KR4e0226_WYG_009-17a"/>
　發便謂之中發而皆中節便謂之和從大家日用常<lb/>
　行間指㸃出天命率性無聲無臭的道理何等平常<lb/>
　何等𤣥妙何等𤣥妙何等平常<lb/>
喜怒哀樂未發之中此千古聖學之原故豫章延平靜<lb/>
　中看喜怒哀樂未發氣象說者謂得伊洛真傳而佞<lb/>
　佛者妄肆譏評曰未發是一念不起時也以一念不<lb/>
　起之中忽起一看氣象之念便是起念便是發且既<lb/>
　云未發矣氣象在何處既有氣象矣又何云未發令<lb/>
<pb n="KR4e0226_WYG_009-17b"/>
　學者茫然無以應不知如可喜可怒可哀可樂之事<lb/>
　一時未感我安得無故起念就此一時喜怒哀樂之<lb/>
　念未起故謂之未發耳非一槩無念一毫功夫無所<lb/>
　用而後謂之未發也試看此未發時氣象何等湛然<lb/>
　虚明是湛然虚明正此未發之氣象也安得說未發<lb/>
　矣而氣象在何處以一念不起之中縱忽起一看氣<lb/>
　象之念不謂之發何也謂所起者戒慎恐懼之念而<lb/>
　非喜怒哀樂之念也安得說既有氣象矣又何云未<lb/>
<pb n="KR4e0226_WYG_009-18a"/>
　發未發功夫不是面壁絶念求之虚無寂滅之域只<lb/>
　凢事在平常無事時豫先將性命道理講究體認戒<lb/>
　慎不睹恐懼不聞只在性體上做功夫使心常惺惺<lb/>
　念常亹亹時時討得湛然虚明氣象便是未發用力<lb/>
　處亦便是未發得力處如此有不發發皆中節矣非<lb/>
　以一槩無念為未發以靜中看未發氣象為起念為<lb/>
　發也豫章延平得伊洛真傳正在於此安得援儒入<lb/>
　佛而妄肆譏評<lb/>
<pb n="KR4e0226_WYG_009-18b"/>
佞佛者曰以一念不起之中忽起一看氣象之念便是<lb/>
　起念便是發以此抹摋吾儒之說不知以活潑潑地<lb/>
　之中忽起一虚無寂滅之念獨不謂之起念獨不謂<lb/>
　之發乎且有念念也有無念之念亦念也念必不能<lb/>
　無而必於無即此必於無念之念其病尤甚於有念<lb/>
　也如此即佛氏亦自說不去矣而反以此詆毁吾儒<lb/>
　不亦悖乎<lb/>
未發是一念不起時也若起一用功之念便是發如何<lb/>
<pb n="KR4e0226_WYG_009-19a"/>
　還說得未發信斯言也則未發時一毫功夫無處用<lb/>
　矣未發則功夫無處用已發則功夫又不及用如此<lb/>
　將功夫一切抹摋只憑他氣質做去喜怒哀樂如何<lb/>
　能中節<lb/>
不惟氣質之性憑他不得即義理之性亦憑他不得如<lb/>
　不忍觳觫不屑嘑蹴豈不是義理之性若不於此時<lb/>
　加學問功夫則自起自伏旋生旋滅如何算得故孔<lb/>
　子開口先拈一學字其㫖深矣<lb/>
<pb n="KR4e0226_WYG_009-19b"/>
問人性皆善善字何以解曰凡有益於天地萬物者皆<lb/>
　謂之善凡無益於天地萬物有損於天地萬物者皆<lb/>
　謂之惡孔子言明德便言新民子思言中和便言位<lb/>
　育離過人說不得善離過與人說不得為善故曰君<lb/>
　子莫大乎與人為善物之善羣者莫如羊善字從羊<lb/>
　從言古人制字之意逺矣<lb/>
問孟子三箇幾希字同否曰人之所以異於禽獸者幾<lb/>
　希指天命之初至善之本體而言也其所以異於深<lb/>
<pb n="KR4e0226_WYG_009-20a"/>
　山之野人者幾希指君子存之之後到聖人地位者<lb/>
　而言也其好惡與人相近也者幾希指庻民去之之<lb/>
　後猶有一㸃可存之生機而言也三處自是不同幾<lb/>
　希二字猶諺云差不多些非如老子所云視之不見<lb/>
　曰夷聽之不聞曰希也所以差不多者只是這些子<lb/>
　一㸃靈明處異於禽獸耳人之所以異於禽獸者惟<lb/>
　此這些子聖人之所以異於途人者亦惟此這些子<lb/>
　這些子原是視之不見聽之不聞的只是不可竟以<lb/>
<pb n="KR4e0226_WYG_009-20b"/>
　視之不見聽之不聞解幾希二字耳<lb/>
吾儒言這些子一㸃靈明佛氏亦言這些子一㸃靈明<lb/>
　佛氏所謂這些子一㸃靈明指目之知視耳之知聽<lb/>
　饑渴之知飲食的這箇而言即告子生之謂性之說<lb/>
　指生死之生而言也吾儒所謂這些子一㸃靈明指<lb/>
　視之能明聽之能聰飲食之能知味的這箇而言即<lb/>
　孟子人性皆善之說指生理之生不專指生死之生<lb/>
　而言也言一㸃靈明處雖同所以言一㸃靈明者則<lb/>
<pb n="KR4e0226_WYG_009-21a"/>
　異不可不辨<lb/>
目之知視耳之知聽饑渴之知飲食人與禽獸何異惟<lb/>
　是視之能明聽之能聰飲食之能知味人始異於禽<lb/>
　獸耳異端言性指人與禽獸同處言吾儒言性指人<lb/>
　與禽獸異處言異處只是這些子故曰幾希幾希云<lb/>
　者危之也<lb/>
惟異端言性指人與禽獸同處言所以自誤所以誤人<lb/>
異端言性亦不曽直以目之知視耳之知聽饑渴之知<lb/>
<pb n="KR4e0226_WYG_009-21b"/>
　飲食為性而以目之所以知視耳之所以知聽饑渴<lb/>
　之所以知飲食的這箇言性吾儒亦不曽直以視之<lb/>
　能明聽之能聰飲食之能知味為性而以視之所以<lb/>
　能明聽之所以能聰飲食之所以知味的這箇言性<lb/>
　所以能明能聰能知味的這箇性體原是無聲無臭<lb/>
　不覩不聞的在虞廷謂之道心在孔子謂之至善在<lb/>
　子思謂之未發之中此理之根也所以能視能聽能<lb/>
　飲食的這箇性體亦是無聲無臭不覩不聞的在老<lb/>
<pb n="KR4e0226_WYG_009-22a"/>
　氏謂之谷神不死是謂𤣥牝𤣥牝之門是謂天地根<lb/>
　在佛氏謂之有物先天地無形本寂寥能為萬象主<lb/>
　不逐四時彫此欲之根也然則何以為欲之根曰只<lb/>
　推䆒所以能視能聽的源頭而不推䆒其所以能明<lb/>
　能聰該視不該視該聽不該聽的源頭如此則任視<lb/>
　任聽縱耳縱目適已自便何所不為故曰此欲之根<lb/>
　也源頭一差何所不差<lb/>
目能視而所以視能明之理即視而在耳能聽而所以<lb/>
<pb n="KR4e0226_WYG_009-22b"/>
　聽能聰之理即聽而在口能飲食而所以飲食能知<lb/>
　味之理即飲食而在惟提出所以能明能聰能知味<lb/>
　之理則不離視聽飲食而視聽飲食皆屬天則若丢<lb/>
　過所以能明能聰能知味之理而單言視聽飲食則<lb/>
　視聽飲食便屬人欲<hi>此段論本體</hi>
目能視而所以視能明之理即視而在盡其所以能明<lb/>
　之理則無視非明而目之形踐耳能聽而所以聽能<lb/>
　聰之理即聽而在盡其所以能聰之理則無聽非聰<lb/>
<pb n="KR4e0226_WYG_009-23a"/>
　而耳之形踐口能飲食而所以能知味之理即飲食<lb/>
　而在能盡其所以知味之理則無飲食非正味而口<lb/>
　體之形踐故曰形色天性也惟聖人然後可以踐形<lb/>
　<hi>此段論功夫</hi>
慈湖已易云目能視所以能視者何物耳能聽所以能<lb/>
　聽者何物手能運用屈伸所以能運用屈伸者何物<lb/>
　足能步趨所以能步趨者何物目可見也其視不可<lb/>
　見耳可見其聽不可見手足可見其運用步趨者不<lb/>
<pb n="KR4e0226_WYG_009-23b"/>
　可見其可見者有大有小有彼有此有縱有横有高<lb/>
　有下不可得而一其不可見者不大不小不彼不此<lb/>
　不縱不横不高不下不可得而二視與聽若不一其<lb/>
　不可見則一運用步趨若不一其不可見則一是不<lb/>
　可見者在視非視在聽非聽在運用屈伸非運用屈<lb/>
　伸在步趨非步趨視如此聽如此運用如此步趨如<lb/>
　此晝如此夜如此寐如此寤如此古如此今如此萬<lb/>
　如此一如此聖人如此衆人如此云云此段話說全<lb/>
<pb n="KR4e0226_WYG_009-24a"/>
　是禪宗然則如何是吾儒宗㫖曰只消更一字視能<lb/>
　明而所以能明者何物聽能聰而所以能聰者何物<lb/>
　手能恭而所以能恭者何物足能重而所以能重者<lb/>
　何物目之視可見也而視之所以能明者不可見耳<lb/>
　之聽可見也而聽之所以能聰者不可見手足之運<lb/>
　用步趨可見也而所以能恭能重者不可見其可見<lb/>
　者有大有小有彼有此有縱有横有高有下不可得<lb/>
　而一其不可見者無大無小無彼無此無縱無横無<lb/>
<pb n="KR4e0226_WYG_009-24b"/>
　高無下不可得而二視聽若不一其不可見則一運<lb/>
　用步趨若不一其不可見則一是不可見者在視非<lb/>
　視在聽非聽在運用屈伸非運用屈伸在步趨非步<lb/>
　趨晝如此夜如此寐如此寤如此古如此今如此萬<lb/>
　如此一如此聖人如此衆人如此云云如此發揮便<lb/>
　是吾儒宗㫖嗚呼安得起敬仲於九原而為之一提<lb/>
　醒也<lb/>
問無意曰無意二字說得本體說不得工夫說得成功<lb/>
<pb n="KR4e0226_WYG_009-25a"/>
　說不得用功如見孺子而惻隱見觳觫而不忍有意<lb/>
　乎無意乎原是無意如到大而化之之聖聖而不可<lb/>
　知之神地位有意乎無意乎亦原是無意故曰說得<lb/>
　本體說得成功若用功須是誠意蓋人性皆善善念<lb/>
　人人都是有的然必誠之又誠以至于至誠之能化<lb/>
　則無意矣誠意到渾化無意處才是誠才謂之成功<lb/>
　才合得本體若不用誠意功夫而執定無意為宗則<lb/>
　功夫無實落下手處何時得到聖人無意地位不過<lb/>
<pb n="KR4e0226_WYG_009-25b"/>
　空談本體以自寛心耳<lb/>
論語毋意意字與大學誠意意字微有不同誠意意字<lb/>
　指一念而言毋意意字指事未至而自家先立一箇<lb/>
　主意而言如適莫信果之類原不是不好的只是這<lb/>
　箇主意預先立不得故曰毋意毋必毋固毋我<lb/>
問上蔡云心本一支離而去者乃意耳所以慈湖以無<lb/>
　意為宗曰念未起之前心本一但念既起之後便有<lb/>
　善念有惡念所以說支離而去者乃意耳非槩謂念<lb/>
<pb n="KR4e0226_WYG_009-26a"/>
　既起之後全是惡念全無善念也上蔡之言原自圓<lb/>
　活今泥支離而去之說一槩要無意不知一念而惡<lb/>
　無意可也倘一念而善亦無意可乎人心原是活的<lb/>
　有無念之時亦有有念之時有起惡念之時亦有起<lb/>
　善念之時豈有一槩無意之理論本體原如是論功<lb/>
　夫但當於起念之時看是善念就要着實擴充看是<lb/>
　惡念就要着實克治豈有一槩無意任其所發而不<lb/>
　為㸃檢之理此不待辨而自明者也或曰有意為善<lb/>
<pb n="KR4e0226_WYG_009-26b"/>
　雖善亦私何也曰有意為善如自欺之意原是不該<lb/>
　有的故謂之私若自慊之意原是不可無的豈可謂<lb/>
　之私若克治自欺之意圓滿自慊之意此意正不可<lb/>
　一日無者可槩曰無意無意哉若無自欺之意而併<lb/>
　無自慊之意一切總歸於無是懲其有意為善而併<lb/>
　不為善也無此理矣<lb/>
心本一支離而去者乃意耳與有意為善雖善亦私之<lb/>
　說俱說得極是只是不該一槩以意為支離一槩以<lb/>
<pb n="KR4e0226_WYG_009-27a"/>
　為善者為有意耳若一槩以意為支離其勢必至於<lb/>
　滅意一槩以為善者為有意其勢必至於令人不敢<lb/>
　為善至於令人滅意而不敢為善又將何所不至哉<lb/>
問此心一念發動處謂之意但發動處有善念有惡念<lb/>
　如是善念誠可也如是惡念亦誠可乎大學何以云<lb/>
　誠意曰人心一念發動處有善念有惡念有善念亦<lb/>
　自有好善之念有惡念亦自有惡惡之念善念與好<lb/>
　善之念一時竝起惡念與惡惡之念亦一時並起善<lb/>
<pb n="KR4e0226_WYG_009-27b"/>
　念與惡念對言好善之念與惡惡之念不對言何也<lb/>
　好善之念固善念惡惡之念亦善念也如起一善念<lb/>
　即當為善却又不肯為是初念是而轉念非也如起<lb/>
　一惡念復起一惡不當為之念遂不為是初念非而<lb/>
　轉念是也此就平常論意者言也若誠意章却置過<lb/>
　善念惡念兩念對言的只專以好善之念惡惡之念<lb/>
　就好念頭一邊說所以意都是該誠的都該說初念<lb/>
　是而轉念非又說不得初念非而轉念是矣至於如<lb/>
<pb n="KR4e0226_WYG_009-28a"/>
　惡惡臭如好好色則萬念總歸於一念而其念不棼<lb/>
　末念止還其初念而其念不轉無為其所不為無欲<lb/>
　其所不欲為其所為欲其所欲又何不自慊之有如<lb/>
　此則心本一而意亦復還於一又何至於支離而去<lb/>
　哉又何必專言無意而後使心之一者不至支離而<lb/>
　去也自慊是誠其善念的妙處小人閒居為不善節<lb/>
　又是誠其惡念的差處子問善念誠可也惡念誠亦<lb/>
　可乎誠於中形於外此又為誤誠惡念者之戒也故<lb/>
<pb n="KR4e0226_WYG_009-28b"/>
　曰欲誠其意者先致其知<lb/>
心一也自心之發動處謂之意自心之靈明處謂之知<lb/>
　意與知同念竝起無等待無先後人一念發動方有<lb/>
　善念方有惡念而自家就知道孰是善念孰是惡念<lb/>
　一毫不爽可見意有善惡而知純是善何也知善固<lb/>
　是善知惡亦是善也惟此良知一毫不爽所以有善<lb/>
　念便自有好善之念有惡念便自有惡惡之念彼不<lb/>
　誠其惡惡好善之意者自家良知豈能暪昧得只是<lb/>
<pb n="KR4e0226_WYG_009-29a"/>
　明知而故為之不肯致知耳小人揜其不善以著其<lb/>
　善其於善不善之介其於誠不誠之介豈不分明所<lb/>
　謂有惡念亦自有惡惡之念只是小人不肯誠於惡<lb/>
　惡耳學者不必如何去做功夫只是知惡之當惡便<lb/>
　如惡惡臭之惡以惡之則知惡之知致而惡惡之意<lb/>
　誠矣知善之當好便如好好色之好以好之則知善<lb/>
　之知致而好善之意誠矣此誠意所以先致知也獨<lb/>
　字文公解曰人所不知而已獨知之地也以知字解<lb/>
<pb n="KR4e0226_WYG_009-29b"/>
　獨字真得孔曽之髓而或以自字解獨字則誤甚矣<lb/>
意有善念有惡念而知善知惡之知則非意念之所能<lb/>
　蔽超然獨存與物無對人之所以為人惟恃有此一<lb/>
　㸃靈明耳由誨汝知之乎知字與是知也知字同正<lb/>
　指此一㸃靈明處言之若知之為知之之知便對不<lb/>
　知而言與知之乎是知也知字便不同矣或以知之<lb/>
　乎是知也知字作徳性之知極是但以知不知知字<lb/>
　專作聞見之知亦太死煞當云有知有不知者吾心<lb/>
<pb n="KR4e0226_WYG_009-30a"/>
　通塞之常知知知不知者吾心靈明之體俱以吾心<lb/>
　言方妥蓋為知不知知字不離聞見而亦不滯於聞<lb/>
　見故也若提出徳性之知雖聞見亦徳性若專靠聞<lb/>
　見之知雖徳性亦為聞見用矣此夫子所以直提徳<lb/>
　性之知以誨由也夫人之心有通有塞有明有蔽而<lb/>
　人心之知無通無塞無明無蔽所謂超然獨存與物<lb/>
　無對者此也太陽當天幽隱畢照盡掃浮雲還我太<lb/>
　虚嗚呼盡之矣<lb/>
<pb n="KR4e0226_WYG_009-30b"/>
問有善念便有好善之念有惡念便有惡惡之念可見<lb/>
　意原是誠的意本誠何必更益之誠曰意本誠無奈<lb/>
　誠者之多偽也明知善之當好而不如好好色明知<lb/>
　惡之當惡而不如惡惡臭斧斤伐矣而猶不知防牛<lb/>
　羊牧矣而猶不知禁可乎於是不得不有求誠之功<lb/>
　是求誠之功正所以復本誠之體也豈得謂之臆說<lb/>
　謂之揠苗或又曰誠意之功為無奈多偽者言也倘<lb/>
　斧斤不伐牛羊不牧原無多偽何必更誠曰恃知善<lb/>
<pb n="KR4e0226_WYG_009-31a"/>
　之當好而不如好好色恃知惡之當惡而不如惡惡<lb/>
　臭雖未伐而不防斧斤雖未牧而不禁牛羊可乎於<lb/>
　是不得不有存誠之功是存誠之功尤所以葆本誠<lb/>
　之體也又安得謂之臆說謂之揠苗哉<lb/>
意本自誠不必更誠心本自正不必更正是田苗本自<lb/>
　發生而不必更培植灌溉也有是理乎懲助長之病<lb/>
　而槩以培植灌溉為揠苗其不至於苗則槁矣者幾<lb/>
　希講學不精悞人不小<lb/>
<pb n="KR4e0226_WYG_009-31b"/>
意本自誠心本自正是本體意本自誠却要還他箇誠<lb/>
　心本自正却要還他箇正誠意正心是功夫觀意本<lb/>
　自誠心本自正可見正心誠意不是揠苗不是以人<lb/>
　性為仁義<lb/>
意本自誠却要還他箇誠此誠字就念起之後言也若<lb/>
　念未起之前不前定乎誠則人性雖善而牿之反覆<lb/>
　竊恐一日之間善念少而惡念多久之純是惡念併<lb/>
　此善念之少者亦無矣又將何以誠之哉故曰静中<lb/>
<pb n="KR4e0226_WYG_009-32a"/>
　養出箇端倪方有商量處可見古人不惟誠此念於<lb/>
　既始有念之後抑且誠此念於未始有念之先<lb/>
古人惟誠此念於未始有念之先所以一日之間善念<lb/>
　多而惡念少久之純是善念併此惡念之少者亦無<lb/>
　矣其於誠意也豈不尤易易哉此子思子有戒慎不<lb/>
　覩恐懼不聞之說也養未發之中正是誠意的源頭<lb/>
　學問<lb/>
問心與意性與情何以分别曰性者心之生理非心之<lb/>
<pb n="KR4e0226_WYG_009-32b"/>
　外别有性也情者性之動意者心之發情者性之發<lb/>
　於外意者心之動於中情如喜怒哀樂必有所感而<lb/>
　後動或發而中節或發而不中節以其有情之可見<lb/>
　也故曰性之發於外意者或外有所感而自家方動<lb/>
　此意或外無所感而自家忽動此意以其只有此意<lb/>
　而情尚未發於外也故曰心之動於中意正在情將<lb/>
　發未發之間最是聖學𦂳關處不容草草<lb/>
　少墟集巻九<lb/>
</p>
<p>
</p>
  </div>
</body>
</text>
</TEI>
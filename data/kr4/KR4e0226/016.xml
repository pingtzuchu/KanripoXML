<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十六</head> <lb/>
    <p>
<pb n="KR4e0226_WYG_016-1a"/>
欽定四庫全書<lb/>
　少墟集巻十六<lb/>
　　　　　　　　　　　　　明　馮從吾　撰<lb/>
　　雜著<lb/>
　　　百二别言<lb/>
鏡源凃先生以理學鉅儒撫我榆陽六載于兹内脩外攘<lb/>
功髙一時兹晉秩大司馬總督宣大先生戒行有日而以書<lb/>
抵余山中為别余惟先生勛勒燕然望隆台鼎人人皆以事<lb/>
<pb n="KR4e0226_WYG_016-1b"/>
功氣節為先生重而不知先生之所重者在學問彼事功氣<lb/>
節特先生學問之緒餘非先生之所重也先生之學以大學<lb/>
知止為宗令學者合下便見性體余向叙先生語錄謂開關<lb/>
啓鑰直窺聖學之源非阿好也孟子道性善而性不可言不<lb/>
得已以乍見孺子入井怵惕惻隱之心驗之盖欲人知乍見<lb/>
之時惻隱之心固始有見未見之前惻隱之心非遂無也觀<lb/>
石中有火必擊之始見知火在石中雖不擊亦有知不擊之<lb/>
火則知性矣是性也自天命以來完完全全不藉聞見不假<lb/>
<pb n="KR4e0226_WYG_016-2a"/>
思議感于君則能忠感于親則能孝感于兄弟則能友<lb/>
愛感于朋友則能信感于百姓則能撫綏感于異類則<lb/>
能制禦感于孺子入井則能怵惕惻隠觀于既感之能<lb/>
如此而知未感之先孝弟忠信怵惕惻隠之心已具君<lb/>
臣父子兄弟朋友及一切中外軍民之理已涵所謂不<lb/>
覩不聞未發之中此也所謂上天之載無聲無臭此也<lb/>
此天地之根而萬物之命也故曰至善其㫖㣲矣學問<lb/>
知止乎此是從先天未畫處立根有不發發皆中節即<lb/>
<pb n="KR4e0226_WYG_016-2b"/>
位天地育萬物皆是物矣豈待外求哉且知一也知而<lb/>
止乎此則聰明睿知用于容執敬别髙不至于𤣥虚卑<lb/>
不至于機械聰明睿知始有嚮往處亦始有歸宿處故<lb/>
曰知止不然聰明睿知不用于容執敬别必用于𤣥虚<lb/>
機械其中又有不可言者反不如不知之為愈也知之<lb/>
一字豈易言哉先正有以致良知為宗者允得聖學直<lb/>
脉惟是以知愛知敬知飲知食皆為良知兼理欲而言<lb/>
之不知既以欲亦為良知其勢必以縱欲為致良知流<lb/>
<pb n="KR4e0226_WYG_016-3a"/>
弊至于蕩檢踰閑無所忌憚而不可救藥是又知之一<lb/>
字不純以理言知而不知止于至善之過也先生憂之<lb/>
故單提知止二字為宗舉吾之良知而一稟于理即知<lb/>
即止即止即善又孰肯蕩檢踰閑以自逸于規矩凖繩<lb/>
之外哉其救良知之末流又真有回瀾之功矣嗚呼惟<lb/>
先生學見性體所以見百姓之失所見中國之見侵于<lb/>
荒陬見異學之眯瞀于性宗真不啻見孺子之将入于<lb/>
井怵惕惻隠之心真有不容不然不知其所以然而然<lb/>
<pb n="KR4e0226_WYG_016-3b"/>
者至此則不求有功不得已而功或不求立節不得已<lb/>
而節著始終此學問始終此性體始終此知止身心意<lb/>
知家國天下鎔成一片此吾性之所以為大而先生之<lb/>
學所以獨得孔曽之宗也彼事功節義又烏足以盡先<lb/>
生哉余不肖自髫年趨庭即知有聖賢之學荏苒至壮<lb/>
猶愧道之未聞往嵗辛卯與先生講于京師乙未再講<lb/>
于涿鹿而心性之學始覺有一斑之窺又十二年而先<lb/>
生入秦余雖病卧深山不克與先生班荆一談而書牘<lb/>
<pb n="KR4e0226_WYG_016-4a"/>
往復動逾千言無言不悦受益無量今先生行矣余又<lb/>
安所印正哉所恃此心此性萬古同然相契相合千里<lb/>
若對則雖别猶未别耳先生向貽余書舉白沙永結無<lb/>
情逰相期八荒外二語相朂余未甞一日不三復斯言<lb/>
今敢再為先生歌之以為别先生其何以處我<lb/>
　　　釋褐後書壁自警二則<lb/>
士君子釋褐後不可忘了秀才氣味凡事讓人一歩凡<lb/>
事儉用一着便是做人實際不然貽累不淺悔之何及<lb/>
<pb n="KR4e0226_WYG_016-4b"/>
自己不能寡過而望人容我惑也望人容我而我不能<lb/>
容人惑之惑也必隨事自反不與人較量方能㧞此病<lb/>
根<lb/>
　　　董揚王韓優劣<hi>館課</hi>
儒者立言所以明道也有得于道雖淺言之而常合無<lb/>
得于道雖深言之而常離如此而董揚王韓優劣辨矣<lb/>
昔仲舒時道術混淆仲舒下帷發憤潛心大業其識已髙<lb/>
且進退容止非禮不行學士皆師尊之自博士時已然<lb/>
<pb n="KR4e0226_WYG_016-5a"/>
其行又何卓也漢承秦後仲尼之道蔑如武帝襲文景<lb/>
業一切制度尚多闕畧仲舒對策推明孔氏抑黜百家立<lb/>
學校之官郡舉茂才孝亷皆自仲舒發之此其議論鑿鑿<lb/>
可見諸行真足羽翼道術禆益世教者文辭云乎哉著<lb/>
書立言雖平易亡竒要之與道合也真西山謂西漢儒<lb/>
者惟仲舒一人余以為知言揚雄制作允稱深奥而行<lb/>
事似不副之如太𤣥果𤣥也衆人不好與𤣥何損而汲<lb/>
汲于解難之作比之天地未已也而又比之典謨比之<lb/>
<pb n="KR4e0226_WYG_016-5b"/>
雅頌未已也而又比之簫韶夫雕蟲之技既曰壮夫不為<lb/>
而又不勝其誇張得意之態深于飬者如是乎屈原雖<lb/>
過于忠而耿耿一念誠可以愧世之為人臣而懐二心<lb/>
者何物子雲敢作反騷以駁之原亦附離丁董者等邪雄<lb/>
之出處大節君臣大義豈待劇秦美新而後决白黒哉<lb/>
反騷一篇可反觀矣縱其言髙出蒼天大含元氣與道<lb/>
術世教何補雄也不過詞人之雄耳其于道尚可在離<lb/>
合間論哉兩漢以降歴魏晉六朝而吾道益陵夷不可<lb/>
<pb n="KR4e0226_WYG_016-6a"/>
振王仲淹起隋之末造當衆口嘵嘵中慨然以著述為<lb/>
己任其立言指事一禀于仲尼故曰通于夫子受罔極<lb/>
之恩即此一言而通之人品學術可知矣桓文借名尊<lb/>
周夫子然且予之况通之于仲尼何後世耳食之夫猥<lb/>
以吴楚獄通不知于老荘輩又執何辭以聲罪致討乎<lb/>
或又以太平十二䇿姍通出處不知開皇孰與新莽若<lb/>
以雄而律通則與懲羮吹虀何異况獻䇿不報即翻然<lb/>
賦束征之歌退而講道河汾且屢徴不起此其于出處<lb/>
<pb n="KR4e0226_WYG_016-6b"/>
間豈不大有可觀哉明道稱其極有格言考亭稱其循<lb/>
規蹈矩誠謂其與道合耳通之後越百餘年而得韓愈<lb/>
氏愈之文天下宗之而不知因文見道蓋亦有足多者<lb/>
唐以詩賦取士故學者不得不取材于諸子百家而孔<lb/>
孟之傳不絶如綫愈獨舉堯舜以来之統歸之孔孟此<lb/>
非有獨得之見者能之乎佛氏之教浸淫人心牢不可<lb/>
破而愈上表陳言雖䝉竄斥而其志不隳其有功于吾<lb/>
道何如許由龍逢伯夷皆特立獨行之士皆可以維綱<lb/>
<pb n="KR4e0226_WYG_016-7a"/>
常而扶宇宙愈作通解惓惓于三師之教其有功于世<lb/>
教又何如愈之為文豈顓顓刻畫于詞句間哉第上書<lb/>
及門其出處之際尚有遺議愈于吾道蓋合者多而離<lb/>
者少也程子謂愈亦近世之豪傑諒矣噫三子之為文<lb/>
也淺而扵道也合雄之為文也深而于道也離此董揚<lb/>
王韓優劣之辨也然則三子又孰優乎曰余又有取于董<lb/>
子正誼不謀利明道不計功之説<lb/>
　　　雪夜紀談<lb/>
<pb n="KR4e0226_WYG_016-7b"/>
壬辰冬余卧病山齋友人蕭輝之氏雪夜過訪相與圍<lb/>
爐談學因及賢哉回也飯疏食飲水二章余曰孔顔之<lb/>
樂談何容易古之聖賢見得道理分明胸中自有一段<lb/>
樂處無等待無起滅故曰不改其樂曰樂亦在其中味<lb/>
不改與亦字可見此心常是樂的雖到如此貧時猶然<lb/>
不改猶然在其中耳且真樂原不在外乃性體也人不<lb/>
堪處正是回不改處只不憂便是樂非不憂之外别求<lb/>
箇樂也此克己復禮之説也輝之曰真樂乃吾性體固<lb/>
<pb n="KR4e0226_WYG_016-8a"/>
也夫子發憤忘食樂以忘憂不知老之将至豈發憤時<lb/>
復有憂乎一憂一樂循環無端是聖心之樂又有間歇<lb/>
時矣余曰聖心只有此樂不樂必不肯發憤發憤忘食<lb/>
聖心必有所樂而為之者豈至樂以忘憂而後知其樂<lb/>
哉孔子發憤忘食顔子欲罷不能孔子樂以忘憂顔子<lb/>
不改其樂故曰發聖人之藴教萬世無窮者顔子也輝<lb/>
之曰孔顔之樂固不因處貧改矣不知于富貴又何以<lb/>
處之余曰聖人非惡富貴而逃之但視其義不義何如<lb/>
<pb n="KR4e0226_WYG_016-8b"/>
耳不義而富且貴于我如浮雲浮雲為太虛之障不義<lb/>
之富貴為心體之障聖心如太虚然故曰于我如浮雲<lb/>
掃浮雲而還太虚此孔子所以樂在其中也輝之又曰<lb/>
仲尼不為已甚舉世皆憂我獨樂無乃為甚乎余曰聖<lb/>
心如太虚然斷不肯自視太髙視人太低故曰從吾所<lb/>
好觀一吾字若曰各人所好不同他從他所好我從我<lb/>
所好吾之樂在其中亦各從其所好耳敢謂天下皆憂<lb/>
我獨樂哉吾之一字何等平易何等含蓄若後世學者<lb/>
<pb n="KR4e0226_WYG_016-9a"/>
便不免自視太髙視人太低分彼此而露鋒鋩矣孔顔<lb/>
之樂談何容易嗟乎富貴貧賤正學問大闗鍵處哉欲<lb/>
尋仲尼顔子樂處正當在此處尋不然則堕于佛氏空<lb/>
虚間矣輝之聞余言喟然嘆曰妙哉道盖至此乎孔顔<lb/>
之樂不必逺尋即此時吾輩坐談間燒燭啜茗四壁蕭<lb/>
然神怡心曠當下便是孔顔樂處又何必逺尋耶因相<lb/>
與歌堯夫詩數章而别馮從吾曰講學之益大矣哉先<lb/>
君于不肖以從吾命名豈徒名之已耶不肖三十年来<lb/>
<pb n="KR4e0226_WYG_016-9b"/>
有如夢夢今一旦與同志坐談始恍然有覺講學之益<lb/>
焉可誣也嗚呼顧名思義愧汗津津今而後所不發憤<lb/>
此學而甘于暴棄是負此良朋雪夜之談即負先君命<lb/>
名之意也可不懼哉因詳記之以矢諸異日<lb/>
　　　書周淑逺巻<lb/>
周淑逺年丈終飬家居既禫猶堅卧不起與余講學寳<lb/>
慶寺其于功名富貴漠如也嵗戊申莫春余偕淑逺臮<lb/>
劉孟直郡丞楊工載進士宜孟庭刺史宜叔尚文學王<lb/>
<pb n="KR4e0226_WYG_016-10a"/>
惟大郡丞為華嶽之逰而華隂諭張去浮率闔學諸生<lb/>
百餘人遮道問學相與講于嶽廟之灝靈樓大家充然<lb/>
各有所得而淑逺因其伯母病力别余先歸余偕諸同<lb/>
志又講于青柯坪講于宜氏園越數日始歸歸而淑逺<lb/>
逰華新詩已爛焉充斥奚囊矣余為數語䟦其後一時<lb/>
争傳以為盛事而余亦有一律遂羞澀不敢出匪直珠<lb/>
玉在前覺我形穢而已一日淑逺持素巻索余書余辭<lb/>
淑逺曰毋吾軰此遊原不為詩吾之所以期望子者亦<lb/>
<pb n="KR4e0226_WYG_016-10b"/>
不在詩詩縱不工書之庸何傷余唯唯遂書之以博一<lb/>
笑<lb/>
　　　别李子髙言<lb/>
陽明先生致良知三字洩千載聖學之秘有功于吾道<lb/>
甚大而先生又曰無善無惡心之體有善有惡意之動<lb/>
知善知惡是良知為善去惡是格物夫有善有惡二句<lb/>
與致良知三字互相發明最為的確痛快為善去惡一<lb/>
句雖非大學夲㫖然亦不至誤人惟無善無惡一句闗<lb/>
<pb n="KR4e0226_WYG_016-11a"/>
係學脉不小此不可不辨何也心一耳自其發動處謂<lb/>
之意自其靈明處謂之知既知善知惡是良知可見有<lb/>
善無惡是心之體今曰無善無惡心之體亦可曰無良<lb/>
無不良心之體耶近日學者信致良知之説者併信無<lb/>
善無惡之説固不是非無善無惡之説者併非致良知<lb/>
之説尤不是或曰果如致良知之説然則諸儒所稱或主静<lb/>
或居敬或窮理或静坐或體認天理或㸔喜怒哀樂未發<lb/>
氣象彼皆非歟曰不然良知是本體居敬窮理諸説皆<lb/>
<pb n="KR4e0226_WYG_016-11b"/>
是致良知功夫致之云者非虛無寂滅如二氏之説也<lb/>
致乎致乎豈易言哉華下李生崇巍潜心致良知之學<lb/>
有日頃同渭南吴生從儉負笈裹糧不逺三百里徒歩<lb/>
從余學且時方隆冬沍寒余留居月餘見其志堅思苦<lb/>
卓有黄直卿之風心甚嘉之今嵗暮二生辭歸因書此<lb/>
為别聞生有兄崇峯亦有志于此學歸而以余言諗之<lb/>
知其必有合也<lb/>
　　　　别李士占言<lb/>
<pb n="KR4e0226_WYG_016-12a"/>
靈臺李生士占于戊申冬介藍田楊司訓從學于余時<lb/>
士占方自太學歸因别家乆不能多留約明年當専負<lb/>
笈卒業焉越嵗己酉三月士占果来聴講逾月而别津<lb/>
津大有所得瀕别余無以為贈竊念吾鄉自横渠先生<lb/>
講學後真儒代不乏人而近日此學益覺興起殊為吾<lb/>
道慶幸夫聖賢之學不在𤣥逺即子臣弟友間而道在<lb/>
即辭受取與間而道在即日用常行衣冠言動間而道<lb/>
在于此一一盡道使仰不愧俯不怍即此便到聖賢地<lb/>
<pb n="KR4e0226_WYG_016-12b"/>
位聖賢非絶徳也後世功利習熾人不知學即有志于<lb/>
學者不求之虚無寂滅即求之詞章口耳于是聖賢之<lb/>
學視為絶徳不可幾及矣可勝太息士占今越數百里<lb/>
徒歩来學此其識見力量豈不夐出風塵之外哉余甚<lb/>
嘉之于其歸也書此為别嗚呼横渠往矣千古斯文之<lb/>
説豈異人任余不肖願與士占共茂勉之毋與俗同<lb/>
　　　渭濵别言贈畢東郊侍御<lb/>
夫事功節義理學文章雖士君子所並重然三者乃其<lb/>
<pb n="KR4e0226_WYG_016-13a"/>
作用理學則其根夲也根本處得力則其作用自别侍<lb/>
御東郊畢公理學名儒也頃奉命攬轡西秦下車以来<lb/>
凢所為秦人士興除計者靡不竭盡心力如請罷𣙜稅<lb/>
請増解額尤犖犖大者其事功業已膾炙人口為秦人<lb/>
士尸而祝之矣至于立朝封事慷慨激烈不避忌諱<lb/>
而搦管摛辭閎深奥衍大有闗于世教即臨池緒餘亦<lb/>
軼鍾王而駕顔栁其節義文章又何其卓爾不羣也余<lb/>
不肖屏居深山于三者一無所有而理學又有志而未<lb/>
<pb n="KR4e0226_WYG_016-13b"/>
逮公不察而誤以余為可與言命駕浚郊縱談學問闡<lb/>
名理析疑義聞所未聞嗚呼公之理學是尚可以津涯<lb/>
窺邪公今將還朝余方杜門謝客愧攀卧之無從而<lb/>
公復走書山中為别公之誼髙矣余将何以報公哉蓋<lb/>
公之言曰自聞教之後時黙黙自勘每覺經年蒿目鎮日<lb/>
焦思多從事跡上拮据雖于地方事無有不竭之心無<lb/>
有不殚之力畢竟于性命之學尚沒干渉兹弛擔東歸<lb/>
擬從静裏鑚研徧發聖賢經籍及有宋以来諸儒著述<lb/>
<pb n="KR4e0226_WYG_016-14a"/>
一一窮究體認直欲從經事宰物之中取討歸宿務使<lb/>
㸃滴歸源庶㡬心與事打成一片然後敢言用世嗚呼<lb/>
公之言精矣㣲矣聖學天機洩露無餘矣余又何以報<lb/>
公哉甞慨世之學者離心言事則落渣滓離事言心則<lb/>
堕𤣥虚如公心與事打成一片此正公深于性命之學<lb/>
而直接千聖不傳之統者也詎止用世而已哉以根夲<lb/>
為作用使天下覩真儒之效猗與盛矣余自聞公教曠<lb/>
然若醯雞之發䝉雖愧道之未聞而向所為有志未逮<lb/>
<pb n="KR4e0226_WYG_016-14b"/>
者或亦可以収桑榆之功于異日時公及𤓰候代駐節<lb/>
咸林東望三峯黯然神往不知公何以終教我也余且<lb/>
日夕望之矣<lb/>
　　　書江布衣巻<lb/>
新安江汝脩學道有年近因夢蓮有感南臯先生題無<lb/>
欲真宗巻贈之諸同志各有言余讀之良快夫人能無<lb/>
欲雖夢亦醒不然雖醒亦夢矣有欲無欲學不學之辨<lb/>
也汝脩越數千里訪余山房余為題此嗚呼汝脩醒人<lb/>
<pb n="KR4e0226_WYG_016-15a"/>
也余得無為説夢也乎<lb/>
　　　别河津甯董五生<lb/>
丙辰三月河津甯生獻誠偕其姪綿祚維祚董生振祖<lb/>
偕其弟振世紹介張去浮先生書越疆徒步問道于盲<lb/>
河津故薛文清公里也文清公之學以復性為宗諸生<lb/>
有志于學惟求復性足矣烏容枝指晦翁云人性皆善<lb/>
而覺有先後後覺者必效先覺之所為乃可以明善而<lb/>
復其初夫復其初則復性矣而必自效先覺之所為得<lb/>
<pb n="KR4e0226_WYG_016-15b"/>
之余愧非先覺而文清公即吾輩之先覺也惟效文清<lb/>
公之所為則可以復性矣又烏容枝指雖然性為何物<lb/>
復用何功於此叅之又叅究之又究以至於無可叅究<lb/>
處一旦豁然有悟才是深造自得如此則居安資深左<lb/>
右逢原才謂之真能效先覺之所為不然縱依様畫葫<lb/>
蘆竊恐其轉效轉逺又何性之能復哉故不效先覺不<lb/>
可以言學而不自得亦不可以言效諸生行矣願各努<lb/>
力即秦晉異地猶如晤言一室也<lb/>
<pb n="KR4e0226_WYG_016-16a"/>
　　題辭<lb/>
　　　闗中四先生要語題辭<lb/>
涇野先生語錄故二十七巻苑洛先生語錄故六巻海<lb/>
内傳誦已乆至谿田先生語錄止存數則扵嵯峨書院<lb/>
志中斛山先生語錄附刻扵遺稿後人多未及知余生<lb/>
也晚不獲摳衣四先生之門而讀其語錄慨然慕之想<lb/>
其為人因彚而錄其語之尤要者分為四巻以便觀省<lb/>
若謂即此足以盡四先生非余不佞之所敢也且余之<lb/>
<pb n="KR4e0226_WYG_016-16b"/>
所錄者四先生言耳四先生徳業節義炳燿古今盖所<lb/>
謂行過其言者求四先生者又進而求之扵行斯得四<lb/>
先生立言之意不然即取四先生全集讀之亦徒為口<lb/>
耳贅也矧要語乎哉傳曰君子恥其言而過其行吾黨<lb/>
勉矣<lb/>
　　　學㑹約題辭<lb/>
嵗丙申秋余與諸君子立㑹講學扵寳慶寺越數㑹諸<lb/>
君子請余言為㑹約余謝不敏諸君子請益力爰述所<lb/>
<pb n="KR4e0226_WYG_016-17a"/>
聞條列如左亦藉手請正意也諸君子其謂之何<lb/>
　　　闗中士夫㑹約題辭<lb/>
夫世道隆汚係士風厚薄而返薄還厚倡之者當自士<lb/>
大夫始使士大夫而猶然不倡則於齊民何責焉昔夫<lb/>
子歎時人論禮樂而決之曰吾從先進當其時豈無野<lb/>
人夫子者而夫子不之恤若曰知我者其惟先進乎罪<lb/>
我者其惟先進乎今萬世而下猶知有先進可從者伊<lb/>
誰賜也吾二三士大夫誦法孔子有日覩今世道士風<lb/>
<pb n="KR4e0226_WYG_016-17b"/>
可不決所從而徒空歎君子野人哉頃者經軒熈宇二<lb/>
先生過訪精舍談及吾鄉士風為之咨嗟太息者乆之<lb/>
余曰此豈異人任也在二先生倡之何如耳二先生曰<lb/>
然是亦不可以無約子其任之余謝不敏曰有諸前輩<lb/>
在二先生曰否否即此是前輩命也長者命少者不敢<lb/>
辭子其任之余曰唯唯遂載筆從事於二三士大夫之<lb/>
後<lb/>
　　　輔仁館㑹語題辭<lb/>
<pb n="KR4e0226_WYG_016-18a"/>
余講學里中而四方同志多有擔簦至者頃許生大倫<lb/>
至自榆陽顧生晿離至自姑蘇張生士鯤孫生繩祖至<lb/>
自華下咸寧楊生起泰輩傾盖四生遂成莫逆朝夕切<lb/>
偲驩如也一日任生國珣録其㑹語就余請益余喜甚<lb/>
因進諸生諗之曰諸生今日之志亦既真且猛矣第合<lb/>
則作離則輟始則勤終則怠人情乎諸生惟不以離合<lb/>
易志不以終始改節則今日之言不啻足矣余又何益<lb/>
焉諸生再拜謝曰先生之言益莫益扵此矣請書其言<lb/>
<pb n="KR4e0226_WYG_016-18b"/>
於簡端以代韋弦之佩<lb/>
　　　朱貧士行録題辭<lb/>
余為朱貧士傳成一時同志争傳之而世風亦借以少<lb/>
砥余門人馬生元吉輩復裒公移墓表祭文等篇捐貲<lb/>
付梓題曰朱貧士行録仍匄余一言弁首余惟善惡報<lb/>
應人皆知之第朝為善而夕即望報一不報而遂以為<lb/>
為善無益朝為惡而夕亦畏報一不報而遂以為為惡<lb/>
無損不知天道盖乆而後定不在旦莫間也甞見世之<lb/>
<pb n="KR4e0226_WYG_016-19a"/>
不檢者多得意一生而至末始報比既報而悔之無益<lb/>
改之無及亦足悲矣嗚呼使早知末之必報也則豈有<lb/>
不凛凛于當年者耶易坤卦以履霜戒堅冰而詩之七<lb/>
月亦自秀葽計觱發古人之為慮逺矣朱生苦節篤行<lb/>
生平不求人知人亦無有知者而名至末年始著即諸<lb/>
公之表揚余之為傳豈有所私于朱生哉盖自有莫之<lb/>
為而為者在也孔子曰夫㣲之顯誠之不可揜如此夫<lb/>
信矣信矣因書此以醒世之闇於天道者<lb/>
<pb n="KR4e0226_WYG_016-19b"/>
　　䟦<lb/>
　　　孟雲浦教言䟦<lb/>
先生講學新安而伊洛之間庶㡬復覩二程之化觀其<lb/>
示初學用功諸條而先生之教之學可窺一斑矣頃者<lb/>
先生寄示不佞不佞受而讀之欣然有當於心也爰付<lb/>
梓人用代韋弦之佩併與同志者共焉<lb/>
　　　劉孟直嶽㑹雜詠䟦<lb/>
華嶽之㑹足稱一時之盛余愧不足為諸君子役所幸<lb/>
<pb n="KR4e0226_WYG_016-20a"/>
有孟直諸什則今日之逰可托不朽矣昔朱元晦與陸<lb/>
子静逰白鹿洞泛舟樂曰自有宇宙以来已有此溪山<lb/>
還有此佳客否余于今日亦云余兒康年侍行得此詩<lb/>
付梓以傳余為䟦其後<lb/>
　　　周淑逺逰華山詩跋<lb/>
古今名公逰華嶽者代不乏人未有徴㑹講學如今日<lb/>
者亦人不乏詠未有永言孝思如淑逺氏者昔陸象山<lb/>
與朱晦翁講義利章于鹿洞聞者流涕今讀此詩而有<lb/>
<pb n="KR4e0226_WYG_016-20b"/>
不流涕者非夫也余頃與同逰諸君子講惓惓于孝弟<lb/>
二字其于千古聖學頗足自信盖淑逺倡之矣<lb/>
　　　理學詩選䟦<lb/>
馮從吾曰選理學詩與選唐人詩異選唐人詩論詩不<lb/>
論人所謂人以詩重也選理學詩論人方論詩所謂詩<lb/>
以人重也嗚呼學者将人以詩重乎抑将詩以人重乎<lb/>
讀是編可以自悟矣輯成復書此以諗同志<lb/>
　　　辨學録䟦<lb/>
<pb n="KR4e0226_WYG_016-21a"/>
夫學一也有異端之學有越爼之學有操戈之學何謂<lb/>
異端之學佛老是也而佛氏為甚二氏非毁吾儒不遺<lb/>
餘力乃巧于非學之尤者而講學者多誤信之故不可<lb/>
不辨何謂越爼之學吾儒講學所以明道也講間惟當<lb/>
泛論道理如孔子論明徳新民子思論天命率性孟子<lb/>
論夜氣性善皆是泛論何嘗着跡譬如白日當天在在<lb/>
皆其所照臨時雨霑足處處皆其所潤澤非専為某人<lb/>
某人而照某人某人而雨也無論居官居鄉當講學日<lb/>
<pb n="KR4e0226_WYG_016-21b"/>
不得議及他事論及他人方得講學家法不然是以議<lb/>
事當講學以論人當講學也不㡬于越爼而失體哉何<lb/>
謂操戈之學吾儒學問當以孔子為宗而顔曽思孟周<lb/>
程張朱皆誦法孔子後學所由以津梁洙泗者也若曰<lb/>
學當以孔子為宗而周程張朱皆不足法即此一念去<lb/>
學千里矣以周程張朱為非以孔子為是是孔子特不<lb/>
敢非耳若孔子可非則亦非之矣非宋儒而宗孔子亦<lb/>
非真宗孔子者也且非宋儒而獨宗孔子是其心以孔<lb/>
<pb n="KR4e0226_WYG_016-22a"/>
子自任也以孔子為宗則可以孔子自任則不可即此<lb/>
一念去學萬里矣况此心一慣其勢不至併孔子而非<lb/>
毁之不已也又何以為宗孔子耶世之非學者方且非<lb/>
毁宋儒而我又從而附和之不㡬于操戈而入室哉盖<lb/>
異端可駁也而以駁異端者駁時事則為越爼異端可<lb/>
闢也而以闢異端者闢宋儒則為操戈此尤人情之易<lb/>
流學術之隠病不可不亟辨者也嗚呼不講學者無論<lb/>
即躬行講學毅然以聖道自任者多坐此病而反令非<lb/>
<pb n="KR4e0226_WYG_016-22b"/>
學者借為口實其所闗係不小異端之病余扵録中已<lb/>
詳辨而越爼操戈之病則未之及也因書此與同志共<lb/>
戒之<lb/>
　　　古文輯選䟦<lb/>
余既輯古文成或曰李斯上秦王書古矣胡刪之曰焚<lb/>
書坑儒其人非也或又曰既刪之而目録中猶存其名<lb/>
何也曰存之以為世戒也見做人一差即文如李斯亦<lb/>
不足傳也或又曰韓退之人則美矣諍臣論不選何也<lb/>
<pb n="KR4e0226_WYG_016-23a"/>
曰退之果與亢宗厚善忠告善道宻規之可也如規之<lb/>
而聴善則歸友不自以為功可也如規之而不聴不可<lb/>
則止不成人之過可也如不厚善則言與不言置之不<lb/>
談可也乃見不出此而著為論以翹人過文雖工其如<lb/>
失朋友之道何厥後永叔上范司諌書上書極是而中<lb/>
亦引退之此論可見不惟退之不自知其非即永叔亦<lb/>
不知退之之非矣在退之不過智者千慮之一失原不<lb/>
足為病苐懼後之人借著作以洩私忿者以此為口實<lb/>
<pb n="KR4e0226_WYG_016-23b"/>
也故不得不辨或又曰孟子不嘗言蚳鼃乎曰不然孟<lb/>
子著書于既諌之後退之著書于未諌之前所以不同<lb/>
耳或又曰是則然矣古文名世者甚多此得無有掛漏<lb/>
乎曰古人名世者誠多余止據一時所見録之耳非遂<lb/>
以此為盡古人之長也掛漏之説敬聞命矣<lb/>
　　墓表<lb/>
　　　明誥贈奉直大夫冀州知州東泉楊公配贈宜<lb/>
　　　人陸氏合塟墓表<lb/>
<pb n="KR4e0226_WYG_016-24a"/>
明興大江以北彬彬多理學之儒先是泰州有王心齋<lb/>
布衣近時廬陽有蔡肖謙符卿乃今懐逺又有楊原忠<lb/>
郡伯云余于原忠叨一日之雅頃千里函幣求余表兩<lb/>
尊人墓余即不文誼曷可辭按状公諱濓字子静别號<lb/>
東泉其先䝉城人洪武初諱選者避亂徙懐逺占籍遂<lb/>
家焉選生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生朗朗生蕐蕐生環即公王父也家世<lb/>
業農環生三子長諱均即公父以儒術起家司訓永年<lb/>
改長山晉諭利津仕終岷府教授為王者師初娶御史<lb/>
<pb n="KR4e0226_WYG_016-24b"/>
魏公貞曽孫女生公八嵗失恃王母岳鞠育之繼母徐<lb/>
又生二子而公居長英敏慷慨有大志踰髫趨庭學舉<lb/>
子業即能解悟人以為進取有機矣時教授公尚為諸<lb/>
生映雪囊螢不治家人生産業家徒壁立公歎曰有子<lb/>
而使其父憂俯仰不克竟所志又惡在其為有子乎乃<lb/>
投筆改業退而沽酒當壚日夜持籌為事親計教授公<lb/>
家貧而好客公事之有曽子飬曽晳風教授公自為諸<lb/>
生以及宦逰燕趙齊魯間垂三十年一切日用資斧罔<lb/>
<pb n="KR4e0226_WYG_016-25a"/>
不周裕皆公竭力供之甚至稱貸以娱其心志而教授<lb/>
公不知也異母弟妹凡五人次第婚嫁悉公營辦及教<lb/>
授公之任公令諸弟侍行而已守舊廬作業不輟教授<lb/>
公歸行李蕭然所遺圖書及舊廬悉推讓諸弟教授公<lb/>
及繼母徐先後棄飬其喪塟悉遵㑹典及文公家禮且<lb/>
獨力襄事不少累諸弟人尤以為難鄉人有子獲罪于<lb/>
父者其父怒不解公聞而勸慰其父援古証今剴切懇<lb/>
到聞者莫不酸鼻而其子遂悲號自責請罪膝前卒復<lb/>
<pb n="KR4e0226_WYG_016-25b"/>
父子之好如初公嘗攜僕之教授公任就食旅館其僕<lb/>
隂竊其財以去公覺而切責之且令識其主人比還令<lb/>
僕如數償之主人始驚訝感謝不已其天性孝友輕財<lb/>
重義類如此公配陸宜人為名家子生而柔嘉勤儉精<lb/>
女紅年二十歸公克執婦道家甞貧不能供舅姑甘㫖<lb/>
悉脱簮珥佐之事繼姑更得驩心祖姑岳病卧乆手自<lb/>
扶掖左右朝夕不少怠飲諸娣姒以和庭幃間絶無猜<lb/>
忌遇諸臧獲有恩每見其子有督過者輒戒之曰彼獨<lb/>
<pb n="KR4e0226_WYG_016-26a"/>
非人子邪理家政井井有條與公白首相敬如賔公以<lb/>
孝弟重月旦評宜人内助之力居多生子四長嘉㑹生<lb/>
員蚤卒次嘉言娶徐氏次嘉行娶韓氏繼尹氏次嘉猷<lb/>
即原忠丙子舉人官至貴州鎮逺知府娶劉氏封宜人<lb/>
孫男四尚耕生員尚古俱言出尚渾太學生猷出尚䝉<lb/>
生員行出孫女六一適生員髙一驥一適生員潘士謨<lb/>
一適陸爾馭一適何某一適荘某一許字何某曽孫男<lb/>
五培永渾出培仍耕出培蕃古出培光䝉出曽孫女<lb/>
<pb n="KR4e0226_WYG_016-26b"/>
六一許字胡某一許字梅某一許字劉某餘尚幼公生<lb/>
正徳辛未十月二十四日卒隆慶壬申七月二十七日<lb/>
享年六十有二宜人生正徳辛未七月二十八日卒萬<lb/>
厯丙子九月初四日享年六十有六合塟舊城北祖塋<lb/>
公沒二十餘年為萬厯壬寅以原忠考績贈公奉直大<lb/>
夫冀州知州陸贈宜人制稱公負薛包之至性善處母<lb/>
子兄弟之間追陳寔之髙風獨標里黨鄉閭之譽稱宜<lb/>
人髙堂滫瀡佐孝子以承歡中壼佩環襄哲人之市義<lb/>
<pb n="KR4e0226_WYG_016-27a"/>
嗚呼公夫婦亦可以不朽矣馮從吾曰諺云芝草無根<lb/>
醴泉無源其然豈其然乎原忠文章政事大噪一時力<lb/>
承正學為世真儒而不知公之隠跡市㕓躬行孝弟其<lb/>
發祥長而啟佑逺也余故忘其不文撮公行事為公表<lb/>
諸墓道俾世之君子知原忠學問淵源蓋有所自云<lb/>
　　墓誌銘<lb/>
　　　王氏女墓誌銘<lb/>
亡女余妻趙孺人出也適咸寧庠生王紹經紹經先娶<lb/>
<pb n="KR4e0226_WYG_016-27b"/>
于秦故亡女稱王繼婦云女生而臞甚然言動不凢外<lb/>
舅縣尹公見而竒之是時先大夫先宜人棄飬乆余同<lb/>
伯氏居伯氏視之不異己女六七嵗聞余讀書聲即願<lb/>
聽時或問其大義余私謂孺人曰使此女也而男無憂<lb/>
科第矣稍長精女紅鍼繡絍刺多所妙創家人竟日不<lb/>
聞笑語聲余甚憐愛之萬厯己丑余成進士讀中秘書<lb/>
女與孺人如京師壬辰余以御史請告歸越嵗癸巳女<lb/>
適王氏王闗中鉅族自江涯公以名御史起家而敬齋<lb/>
<pb n="KR4e0226_WYG_016-28a"/>
君又以長厚繩其武紹經英年好修亦其家教然者女<lb/>
既適王與紹經相對如賔相談必以道義尤惓惓孝弟<lb/>
二字紹經時為余誦之乙未余補官攜家京師女與紹<lb/>
經從女日夜從侍紹經學此外他無所及余素性踽凉<lb/>
斤斤於辭受取與女知余非矯也甞曰父平日講學正<lb/>
在此處自驗不然所講謂何余自是益有所警省居亡<lb/>
何余奉命奪官歸家人有私悔余多言者女則曰士君<lb/>
子立朝不如此安所稱臣節女當在京邸時居恒念祖<lb/>
<pb n="KR4e0226_WYG_016-28b"/>
姑及舅姑不置比抵家事之禮彌篤祖姑李以十九守<lb/>
節今踰七望八老矣而精神尚健内務無鉅細無不殫<lb/>
力家人尠能當意女獨能得厥驩其舅即所稱敬齋君<lb/>
素以孝聞知女能得李驩也愈益喜敬齋君有子六而<lb/>
紹經為長女甞為余言曰每見世俗家多以兄弟妯娌<lb/>
生嫌疑病根皆起於冡婦任事者徑情避事者推諉諸<lb/>
娣何則為是益重舅姑憂耳余頷之而女能以其言試<lb/>
諸踐履舉凢内務念祖姑老姑薛病欲代夫生母顧庶<lb/>
<pb n="KR4e0226_WYG_016-29a"/>
母何勞也亦無鉅細無不殫力故閫以内諸靡不辦具<lb/>
紹經性素儉約女以淡泊相之服飾器用多秦故物女<lb/>
怡然無少嫌嵗節必縣秦遺像祀之紹經業舉子業女<lb/>
諄諄以做人相勸勉紹經以行誼稱庠校間女内助之<lb/>
力居多女素無病丁酉三月十六日産一女産後十三<lb/>
日而病至次月初五竟不救死距生丙子正月初五日<lb/>
生才二十有二年耳嗚呼痛尚忍言哉憶昔余被逐宿<lb/>
固節燈下與紹經臮女與兩兒坐談余向紹經曰從此<lb/>
<pb n="KR4e0226_WYG_016-29b"/>
歸山惟有着實講學以共肩斯道女從旁應曰父平日<lb/>
不曽虚講如何今才去着實余聞之𢥠然今言猶在耳<lb/>
負愧良多嗚呼痛尚忍言哉紹經卜以歾之眀年九月<lb/>
二日遷秦氏櫬併𦵏曲江祖塋之次而乞余銘扵是揮<lb/>
淚而為之銘曰嗚呼豐扵而徳嗇扵而年吾銘而墓用<lb/>
誌而賢而年雖嗇而徳則傳疇云天道有然不然嗚呼<lb/>
而亦足以瞑目扵幽𤣥<lb/>
　少墟集巻十六<lb/>
</p>
<p>
</p>
  </div>
</body>
</text>
</TEI>
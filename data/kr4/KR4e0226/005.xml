<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻五</head> <lb/>
    <p>
<pb n="KR4e0226_WYG_005-1a"/>
欽定四庫全書<lb/>
　少墟集巻五<lb/>
　　　　　　　　　　　　明　馮從吾　撰<lb/>
　　語錄<lb/>
　　　關中士夫㑹約原序<lb/>
關中㑹約蓋馮柱史仲好首議而諸君子樂成之一時<lb/>
義舉百年希覯於子野渙羣之易曷少焉柱史叩余言<lb/>
為約規余蓋重感吾黨先達人文之盛而式微於今也<lb/>
<pb n="KR4e0226_WYG_005-1b"/>
兹約誠行無渝則式微者以道盛往盛可無譚然竊有<lb/>
懼焉士固有同舍而割席千里而比肩者則心之一與<lb/>
弗一耳心誠一無㑹亦㑹矧曰㑹不約皆約矧成約故<lb/>
面㑹不若心㑹約以詞不若約以心嘗怪論交君子分<lb/>
社近黨合醵若嬉有一多焉而挾有一少焉而忮黨非<lb/>
嬉非挾與忮尤非心之所由弗一也兹用㑹以合一約<lb/>
以貞合㑹不數而志洽約不煩而誼正風啟大同道振<lb/>
式微類族自我鄉人所望乃或聲騖而寡實文具而鮮<lb/>
<pb n="KR4e0226_WYG_005-2a"/>
終陽浮道與而畜貳將令望我者縁<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>索我拾罅議我<lb/>
其謂之何諸君子當俾不落是乃余為是懼也誠慮於<lb/>
所不必然但冀釋余懼者以必不然用廣首議美意云<lb/>
戊戌端月首㑹日約中朽樗周宇題<lb/>
夫世道隆汚係士風厚薄而返薄還厚倡之者當自士<lb/>
大夫始使士大夫而猶然不倡則於齊民何責焉昔夫<lb/>
子歎時人論禮樂而決之曰吾從先進當其時豈無野<lb/>
人夫子者而夫子不之恤若曰知我者其惟先進乎罪<lb/>
<pb n="KR4e0226_WYG_005-2b"/>
我者其惟先進乎今萬世而下猶知有先進可從者伊<lb/>
誰賜也吾二三士大夫誦法孔子有日覩今世道士風<lb/>
可不決所從而徒空歎君子野人哉頃者經軒熈宇二<lb/>
先生過訪精舍談及吾鄉士風為之咨嗟太息者久之<lb/>
余曰此豈異人任也在二先生倡之何如耳二先生曰<lb/>
然是亦不可以無約子其任之余謝不敏曰有諸前輩<lb/>
在二先生曰否否即此是前輩命也長者命少者不敢<lb/>
辭子其任之余曰唯唯遂載筆從事於二三士大夫之後<lb/>
<pb n="KR4e0226_WYG_005-3a"/>
萬厯丁酉冬十二月後學馮從吾書<lb/>
　㑹約<lb/>
一省㑹風氣近古諸凡禮節頗有先民之意苐恐久而<lb/>
　寖失其初是不可不一申之者其冠婚䘮祭當以㑹<lb/>
　典家禮為主至於冠禮久已不行尤望諸公亟倡之<lb/>
一士夫經年不一面恐非吾輩一體之誼擬於每年正<lb/>
　月初六日各擕餅果四器酒一尊同至一公所公拜<lb/>
　二拜再拜二拜以見相答已時赴㑹申時散㑹中有<lb/>
<pb n="KR4e0226_WYG_005-3b"/>
　年髙步履不便者公除餅果四器酒一尊送至其家<lb/>
　非有大不得已事不可不到<lb/>
一彼此往拜俱用單帖止後輩於前輩用折柬一次其<lb/>
　前輩亦只用單帖答後輩途遇前輩下車立道左俟<lb/>
　前輩過方登車如年嵗及科目相近者或彼此下車<lb/>
　相揖或車中拱手既別不必差人拜上<lb/>
一彼此往拜務要相見不可槩以不在辭如坐談時久<lb/>
　隨便出一餅一果用之不必設卓以滋糜費<lb/>
<pb n="KR4e0226_WYG_005-4a"/>
一彼此稱謂或字或號不必稱翁惟後輩於前輩仍用<lb/>
　翁字以見鄉黨重齒之意至於公事傳帖雖後輩為<lb/>
　首於前輩亦不必稱翁庶中有姓同與號之上字同<lb/>
　者不至無所分别<lb/>
一彼此爭構吾輩所無儻萬一有之大家務要盡心勸<lb/>
　和勿令因小忿以傷大體至於外侮之來雖聖賢所<lb/>
　不能免吾輩中儻有無故遭此者大家亦當左右維<lb/>
　持無令失所傳曰出入相友守望相助疾病相扶持<lb/>
<pb n="KR4e0226_WYG_005-4b"/>
　則百姓親睦夫鄉田同井者且然况於吾輩尚其念<lb/>
　之<lb/>
一士夫宦遊歸及公事過家者吾輩為主人當先有一<lb/>
　拜越數日其客回拜即主人中有年髙步履不便者<lb/>
　或莊居不知者不必論其先施否亦當往拜仍當下<lb/>
　車登堂以候安否不可過門止投一刺其燕㑹禮文<lb/>
　俱當節省如中有至親同年不在此例<lb/>
一中有新選及出差陞轉過家者各捐分金一兩其餘<lb/>
<pb n="KR4e0226_WYG_005-5a"/>
　願捐者聴<lb/>
一中有年老無子或有子而貧甚者每年公具分金若<lb/>
　干以助之其異日夀器賻奠仍當破格存厚<lb/>
一異日中有大故公具分金若干為賻葬時再具若干<lb/>
　為祭公舉外私舉者隨便<lb/>
一士夫之後有十分貧乏不能度日者廉其實量給<lb/>
　資本以慰先世於既往以存厚道於將來切不可秦<lb/>
　越肥瘠視之<lb/>
<pb n="KR4e0226_WYG_005-5b"/>
一士風薄惡莫過於投遞掲帖以後凡有縁門投遞者<lb/>
　衆共絶之不必接覽<lb/>
一吾鄉士風雅稱恬靜而近日諸長者尤多閉戸寡營<lb/>
　絶口不談時事如此美俗烏容過慮苐恐無知之<lb/>
　人指稱吾輩或揑寫連名假書囑託當路或擅借<lb/>
　一二名號傳帖相約甚至無名之帖頃刻傳徧而大<lb/>
　家茫然莫知其所自諸如此類關係一方士風不小<lb/>
　今後吾輩遇此不妨過於詳慎盖關防詐偽微獨居<lb/>
<pb n="KR4e0226_WYG_005-6a"/>
　官即居鄉亦不可不一留心也<lb/>
以上數欵特其大畧耳若其詳則有鄉先正藍田呂氏<lb/>
　鄉約鄉儀在願吾輩共斟酌講求焉<lb/>
　　　關中㑹語䟦<lb/>
㑹舉於戊戌正月仲好氏書約先大夫題辭不佞以使<lb/>
事過里與末議焉亡何仲好養痾杜門九年始出不佞<lb/>
東西南北抱先大夫戚歸終制從鄉先生後亦踰九年<lb/>
越丁未春兩人始再與斯㑹盖相視而慨㑹合之難也<lb/>
<pb n="KR4e0226_WYG_005-6b"/>
雖然不佞重有戚焉先大夫題約諄諄以心一規兹雍<lb/>
雍濟濟罔弗一也而不幸往矣諸先進且强半修文嗟<lb/>
嗟百年駒隙幾俟河清此古人終日乾乾競寸隂而永<lb/>
終譽也㑹合維艱無虚良晤九原可仰盍朂方來近一<lb/>
時長者坦𠂻亮節人人可用為儀而嗣至諸君子鬱然<lb/>
煥然爭相澡濯即不佞如誦或亦可肖而化焉者於休<lb/>
哉洛下耆英情誼不洽於後進蘭亭少長流連僅止於<lb/>
壺觴孰如今兹萃渙維風而相觀道義者乎此㑹良稱<lb/>
<pb n="KR4e0226_WYG_005-7a"/>
不偶吾願諸君子共敦之矣㑹既畢仲好謂不佞不可<lb/>
無言遂不辭而䟦其後周傳誦書<lb/>
　　　關中㑹語述<lb/>
此關中㑹約也何述焉紀侍御馮仲好先生雅意而述<lb/>
之以詔吾黨也盖吾黨寳慶之㑹前未有也自仲好始<lb/>
倡之㑹有定期約有定欵先生自有引故先達周司農<lb/>
先生弁有辭旨哉乃言皆萃渙之良箴而協徳之寳訓<lb/>
也盖崇儉徳以敦素風酌往來以通交際嚴稱謂以尊<lb/>
<pb n="KR4e0226_WYG_005-7b"/>
古誼絶告訐以警薄俗周窮約以厚廉靖䘏後裔以慰<lb/>
先徳敦本尚實之念維風善俗之規溢於言表一時士<lb/>
庶羨為盛㑹傳之海内慕為盛舉今行之十餘年弗替<lb/>
也兹仲好方奉召還臺觀風天下首以此化導搢紳士<lb/>
則斯世斯民皆善徳矣豈惟一鄉一國也與哉苐懼仲<lb/>
好行矣吾黨意人人殊設有弗繼仲好之雅者此事或<lb/>
廢奈仲好之始願何今以往有能體仲好意俾善則雅<lb/>
意世世守而不墜吾且願為執鞭而從之矣貞不佞敢<lb/>
<pb n="KR4e0226_WYG_005-8a"/>
僭為數言以為吾儕告勿立異勿有我勿為齊民所指<lb/>
摘則庶乎斯㑹斯約永貞為毋負矣夫覩是㑹也讀是<lb/>
約也有不犁然當心者非夫也若夫㑹心匪面之訓反<lb/>
薄歸厚之倡則有二先生之言在不佞又何説之辭歲<lb/>
丁未閏月朢日㑹中迂叟秦可貞拜手謹述<lb/>
　<lb/>
　<lb/>
　<lb/>
<pb n="KR4e0226_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少墟集巻五<lb/>
</p>
<p>
</p>
  </div>
</body>
</text>
</TEI>
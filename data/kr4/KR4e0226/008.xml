<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少墟集巻八</head>
    <p>
<pb n="KR4e0226_WYG_008-1a"/>
欽定四庫全書<lb/>
　少墟集巻八　　　　　　明　馮從吾　撰<lb/>
　　語録<lb/>
　　　善利圖原序<lb/>
在昔唐虞授受執中之㫖穆然尚矣孔子接三代之傳<lb/>
惓惓欲以善人是見然亦罕言利顧戰國何時也子輿<lb/>
氏拯人心以胥溺泣狂聖於臨岐於是提衡舜蹠以危<lb/>
善利所歸趨豈其有鑿乎精一之竅蓋人心與世道推<lb/>
<pb n="KR4e0226_WYG_008-1b"/>
移如狂瀾莫可底遏聖賢所為深憂宻計者憂深故言<lb/>
之切計宻則防之周故曰予豈好辨哉予不得已也不<lb/>
佞夙不敏嘗從事大賢之門上下議論一日署臬秦中<lb/>
獲少墟馮公善利圖説一帙相與印可末復附録以足<lb/>
其義理欲燭乎眉睫幾希示諸掌上抉身心性命之微<lb/>
撮濂洛闗閩之奥惕然有概於衷因撫巻而歎曰道妙<lb/>
無言學本一貫孔子不云乎中人以上可以語上也中<lb/>
人以下不可以語上也夫既不可以語上矣則中人以<lb/>
<pb n="KR4e0226_WYG_008-2a"/>
下皆聖人之棄人乎無已形不辨則眎影以察裏不著<lb/>
則眎表以端堯舜相傳一中而未始以善利分之孔子<lb/>
微言善利而未始併析之子輿氏始併析之而未有以<lb/>
圖象之至於圖象之而其於世道人心憂且計更何如<lb/>
也乃真謂畫前無易耶嗟夫士君子終身學術莫先善<lb/>
利之辨善之塗一利之塗則什伯千萬焉一者易得於<lb/>
道什伯千萬者則茫乎莫知所之繹公所為斯圖也亦<lb/>
有大不得已者在矣萬厯癸卯中秋榖日汝上張維新<lb/>
<pb n="KR4e0226_WYG_008-2b"/>
書<lb/>
吾友馮仲好潜心理學自為諸生太學生而已然尋以<lb/>
子丑髙第讀中秘書其學益深其養益邃及出秉栢臺<lb/>
東廵齊魯而考徳問業者日滋衆具在訂士編中既而<lb/>
青蒲犯顔遺佚歸里與吾黨諸君子講學寳慶梵宇大<lb/>
<graphic n="KR1726" url="https://raw.githubusercontent.com/kanripo/KR-Gaiji/master/images/KR1726.png" mimeType="image/png"/>議論不立異亦不蹈常不事𤣥虛亦不涉卑近要以<lb/>
抒所自得敷明宗㫖説詳而反約人人有虛往實歸之<lb/>
幸一時學士師尊之廼因答問善利作為圖説始於毫<lb/>
<pb n="KR4e0226_WYG_008-3a"/>
芒一念終於聖狂千里途岐竟逖其嚴若此苟知囘心<lb/>
嚮道却是入聖之幾有令人惕然猛省處至反覆辨難<lb/>
亹亹數千言率㫖於味為世教人心慮亦廑已今即髙<lb/>
卧西京而蒼生繫望異日者以學術為事功勛未可量<lb/>
也吾離索仲好久恒企交儆之思而把玩兹帙如對切<lb/>
劘因命梓人以公同志則其造詣之閎深淵邃亦足以<lb/>
窺其槩矣萬厯甲辰孟夏潼關友弟張維任頓首書於<lb/>
巫山公署<lb/>
<pb n="KR4e0226_WYG_008-3b"/>
人性本善利者有已之私也原不並立豈容交戰而角<lb/>
勝乎上知以本善者洗除其已私中士不以有已者戕<lb/>
牿其本善安勉雖殊入聖則均若岐路而争馳即去聖<lb/>
而入蹠㫖哉馮仲好之言曰善念是吾真欲人之培養<lb/>
其善也又曰中道立終為蹠恐人之托利於其善也此<lb/>
其辨晰理奥深得作聖之肯綮矣與同志者共之萬厯<lb/>
庚子春日關中屈拱北書<lb/>
<pb n="KR4e0226_WYG_008-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0226_WYG_008-4b"/>
　　　善利圖説<lb/>
或問孟子願學孔子者也孔子論人有聖人君子善人<lb/>
有恒之别而孟子乃獨以善利一念分舜蹠兩途何也<lb/>
曰此正孟子善學孔子處孔子以聖人君子善人有恒<lb/>
列為四等正所以示入舜之階基恐學者躐等而進耳<lb/>
世之學者徒知以舜蹠分究竟而不知以善利分舜蹠<lb/>
若曰聖人至舜極矣學者何敢望舜下聖人一等吾寧<lb/>
為君子已耳或者又曰君子我亦不敢望吾寧為善人<lb/>
<pb n="KR4e0226_WYG_008-5a"/>
已耳或者又曰善人我亦不敢望吾寧為有恒已耳上<lb/>
之縱不能如舜下之必不至如蹠何苦呶呶然曰吾為<lb/>
舜吾為舜哉以彼其心不過以為聖人示人路徑甚多<lb/>
或亦可以自寛自便耳不知發端之初一念而善便是<lb/>
舜一念而利便是蹠岀此入彼間不容髮非舜與蹠之<lb/>
間復有此三條路也君子善人有恒造詣雖殊總之是<lb/>
孶孶為善大舜路上人孟子以善利分舜蹠蓋自發端<lb/>
之初論也孔子以聖人君子善人有恒分造詣蓋自孶<lb/>
<pb n="KR4e0226_WYG_008-5b"/>
孶為善之後論也㫖豈二乎哉雖然為衆人易為聖人<lb/>
難故學者儘學聖人尚恐不能為君子為善人為有恒<lb/>
若姑曰我寧為君子我寧為善人我寧為有恒其勢不<lb/>
至於無恒不止不至於如蹠不止也何也取法乎上僅<lb/>
得乎中取法乎中民斯為下理固然也究其初心豈非<lb/>
錯認路徑尚多之一念誤之哉且為善為舜則為人為<lb/>
利為蹠則為禽獸所係匪細故又曰人之所以異于禽<lb/>
獸者幾希玩幾希二字可見人必至于如舜如禹如成<lb/>
<pb n="KR4e0226_WYG_008-6a"/>
湯如文武周公孔子纔謂之君子存之纔謂之人不然<lb/>
庶民去之則禽獸矣善利之分舜蹠之分舜蹠之分人<lb/>
與禽獸之分也學者縱可諉之曰我不為聖亦可諉之<lb/>
曰我不為人哉或曰一念而善為舜為人一念而利為<lb/>
蹠為禽獸固矣倘學者不幸分辨不蚤誤置足于蹠利<lb/>
之途將遂甘心已乎曰不然不聞孟子山木之章乎蓋<lb/>
人性皆善雖當伐之之後而萌蘖尚在故曰平旦之氣<lb/>
其好惡與人相近也者幾希又曰苟得其養無物不長<lb/>
<pb n="KR4e0226_WYG_008-6b"/>
夫以斧斤伐之之後而尚有此幾希之萌蘖養此幾希<lb/>
之萌蘖而尚可以為堯舜人奈何以一時之錯而遂甘<lb/>
心已乎幾希二字正是孟子提醒人心死中求活處或<lb/>
又曰養此幾希尚可為舜固矣彼牿之反覆夜氣不存<lb/>
者獨無一線生路乎曰有觀孟子不曰夜氣不足以存<lb/>
即為禽獸而猶曰違禽獸不逺謂之不逺尚猶有一線<lb/>
生路在若謂斯人也縱不能每日有平旦之氣而數日<lb/>
之中亦未必無一時之萌蘖使從此一時之萌蘖囘心<lb/>
<pb n="KR4e0226_WYG_008-7a"/>
而向道則牛羊猶可及止耳豈真不可救藥哉惜乎人<lb/>
之諱疾忌醫終身自伐自牧而不知自悔也悲夫或又<lb/>
曰幾希之説蓋為誤走蹠路者發也若幸走舜路者可<lb/>
遂以舜自命而不復求進乎曰不然一念而善是平地<lb/>
而方覆一簣也一念而自以為善是為山而未成一簣<lb/>
也夫未成一簣且不可况半塗而廢者乎孔子列有恒<lb/>
善人君子聖人之等正使學者循序而進毋半塗而廢<lb/>
耳非以君子善人阻其進也且謂之曰有恒必由一簣<lb/>
<pb n="KR4e0226_WYG_008-7b"/>
而為山纔謂之有恒若以善人君子中止而不至于聖<lb/>
人總謂之半塗總謂之無恒此孔子所以惓惓致意于<lb/>
有恒也道二之説善利之説欲人慎之于其始半塗之<lb/>
説為山之説又欲人慎之于其終聖賢憂世之心見乎<lb/>
辭矣或又曰世之聰明之士非乏也功名文學之士又<lb/>
不少也豈見不及此而舜蹠云云不亦過乎曰不然舜<lb/>
蹠路頭容易差錯此處不差則聰明用于正路愈聰明<lb/>
愈好而文學功名益成其美此處一差則聰明用于邪<lb/>
<pb n="KR4e0226_WYG_008-8a"/>
路愈聰明愈差而文學功名益濟其惡故此處不慎而<lb/>
曰某也聰明某也功名某也文學何益哉何益哉或者<lb/>
唯唯余因作舜蹠善利圖而為述其説如此云<lb/>
　　　附錄<lb/>
雞鳴之時正夜氣清明之際良心發見之時似只當有<lb/>
　善如何又有利不與幾希之説相盭乎曰雞鳴一章<lb/>
　正為夜氣而發蓋人過了夜氣清明之際到旦晝時<lb/>
　紛紛攪擾千態萬狀良心便易䝉蔽無論惶忙奔馳<lb/>
<pb n="KR4e0226_WYG_008-8b"/>
　不暇㸃檢又無論因循混過不知㸃檢縱有㸃檢之<lb/>
　心亦不得如雞鳴初起之時清爽明白是以孟子既<lb/>
　説夜氣又説雞鳴而起孶孶為善為利正欲學者趂<lb/>
　此夜氣清明之際良心發見之時為之一㸃檢耳肯<lb/>
　㸃檢便是善便是舜不㸃檢便是利便是蹠<lb/>
幾希萌蘖從息字來梏之反覆從為字來故萬思黙先<lb/>
　生謂莫善于息莫不善於為誠篤論也蓋下愚之人<lb/>
　乞哀昏夜併夜間亦不謂之息上智之人潜修静養<lb/>
<pb n="KR4e0226_WYG_008-9a"/>
　即晝間亦不謂之為下愚之人無論奔走營為謂之<lb/>
　為即夢寐之間恍惚不寧亦謂之為而不謂之息上<lb/>
　智之人無論向晦晏息謂之息即夜以繼日坐以待<lb/>
　旦亦謂之息而不謂之為大約上智有數而中人最<lb/>
　多夜則息晝則為此人之常情孟子指㸃岀一息字<lb/>
　可謂發前聖所未發學者能常存息之之心能常用<lb/>
　息之之功不專靠夜之所息庶乎二六時中盡是平<lb/>
　旦時之氣象矣到此便是浩然之氣塞乎天地之間<lb/>
<pb n="KR4e0226_WYG_008-9b"/>
　若旦晝不常用息之之功只專靠夜息則冬夜長夏<lb/>
　夜短所息能得幾何又安望其夜氣之存也邪此孳<lb/>
　孳為善者正是孳孳焉常用其息之之功處<lb/>
問晝間息之之功如何用曰昔伊川每見人静坐便嘆<lb/>
　其善學可見静坐二字便是息之之一法故陳白沙<lb/>
　曰為學須静中養出端倪方有商量處<lb/>
昔人謂静坐二字補小學一段工夫余謂静坐二字補<lb/>
　夜息一段工夫<lb/>
<pb n="KR4e0226_WYG_008-10a"/>
問静坐二字固息之之一法矣然士君子一身多少責<lb/>
　任安得日日静坐曰須從静坐做起不翕聚則不能<lb/>
　發散不專一則不能直遂天地且然况于人乎<lb/>
杜門静坐息也讀書作文歌詩冩字亦息也與嚴師勝<lb/>
　友講道談學用以收歛身心扶持世教尤息之息也<lb/>
　如此常常用功一息尚存此志不容少懈此之謂通<lb/>
　乎晝夜之道而知才謂之孳孳為善才謂之舜之徒<lb/>
幾希字并間字最當警省且人之所以異于禽獸者何<lb/>
<pb n="KR4e0226_WYG_008-10b"/>
　在果在耳目口體乎禽獸亦有耳目口體果在男女<lb/>
　飲食乎禽獸亦有雌雄牝牡飲食果在趨利避害争<lb/>
　强好勝乎禽獸亦能趨利避害争强好勝如此則人<lb/>
　之所以異于禽獸者何在在此善之一字耳故曰幾<lb/>
　希曰間者危之也學者果能念及于此自然不容不<lb/>
　孳孳為善<lb/>
孳孳為善善字是性善善字否曰為善善字即性善之<lb/>
　善無二理也或曰性既是善如何雞鳴之時又有利<lb/>
<pb n="KR4e0226_WYG_008-11a"/>
　一邊可見性還有善有不善矣何以孟子專主于性<lb/>
　善曰性原是善的但旦晝之所為梏之反覆是以夜<lb/>
　氣不足以存是以孳孳為利耳豈真性有不善哉不<lb/>
　罪斧斤而罪無山木不罪牛羊而罪無萌蘖此三品<lb/>
　之説所以不容已于辨也或又曰性既是善如何又<lb/>
　待于為曰為善之説是盡性之説也鏡本明而塵汚<lb/>
　之故不磨不見其明性本善而利梏之故不盡不見<lb/>
　其善故又曰亦為之而已矣或又曰果如亦為之而<lb/>
<pb n="KR4e0226_WYG_008-11b"/>
　已矣之説為誠不可無矣而旦晝之所為為字又以<lb/>
　為梏亡又以為違禽獸不逺何也曰旦晝之所為為<lb/>
　字是孳孳為利之為也亦為之而已矣為字是孳孳<lb/>
　為善之為也孟子恐人懲于旦晝之所為為字而併<lb/>
　廢其亦為之而已矣之為又恐人借口于亦為之而<lb/>
　已矣之為而併為旦晝之所為是以以此兩為字並<lb/>
　舉而對言之若曰為善之為既如彼為利之為又如<lb/>
　此學者慎毋槩以為為是亦毋槩以為為非也<lb/>
<pb n="KR4e0226_WYG_008-12a"/>
問為善當在何處為曰東廓先生云間字要體認得親<lb/>
　切莫作尋常看過視聽言動事親從兄從前先後辭<lb/>
　受仕止只是一念操舍之微中間更無駐足處由此<lb/>
　觀之可見為善只在人倫日用間非高非逺非卑非<lb/>
　近非楊非墨非仙非佛<lb/>
蔡虛齋先生云利不止是貨財但有私已之心或有所<lb/>
　為而為者皆利也必如此説方透私已二字視貨財<lb/>
　二字病痛更大貽害更逺且如自家要做君子做善<lb/>
<pb n="KR4e0226_WYG_008-12b"/>
　人豈不是善若只要自家做君子做善人不要大家<lb/>
　做君子做善人如此存心善乎利乎如此存心凡可<lb/>
　以損人利已傾人䧟人者無所不至矣可不畏哉大<lb/>
　約財貨之利易見私已之利難知此虛齋所以不容<lb/>
　已于言也或曰私已誠為利矣若自家要做君子做<lb/>
　善人而又要大家做君子做善人恐流于兼愛奈何<lb/>
　余曰昔羅近溪論孝為仁之本至于遇人遇物又安<lb/>
　有殘忍戕賊之私處其門人亦疑曰此恐流于兼愛<lb/>
<pb n="KR4e0226_WYG_008-13a"/>
　近溪答曰子恐乎決不流矣吾亦恐也心尚殘忍無<lb/>
　愛之可流此數語甚是痛快學者不可不潜心味之<lb/>
問自家要做君子做善人而又要大家做君子做善人<lb/>
　不知自家一人安能必得大家余曰然彼世之自家<lb/>
　要做君子做善人而不要大家做君子做善人者抑<lb/>
　豈能以自家一人必得大家乎自家一人不能必得<lb/>
　大家而却要大家不為君子不為善人勢必不能徒<lb/>
　以自壞其心術自得罪于天地鬼神而已矣學者固<lb/>
<pb n="KR4e0226_WYG_008-13b"/>
　不能必得大家都做君子做善人而這一念必不可<lb/>
　無有此一念便是善無此一念便是利故曰夫仁者<lb/>
　已欲立而立人已欲達而達人又曰仁者以天地萬<lb/>
　物為一體初學之士儘以天地萬物為一體尚不能<lb/>
　以父母兄弟妻子奴僕為一體若藉口于兼愛之非<lb/>
　而不以天地萬物為一體則其流弊又當何如孟子<lb/>
　曰孳孳為善者舜之徒又曰大舜有大焉善與人同<lb/>
　是孳孳為善者為其與人同者也不為其所以與人<lb/>
<pb n="KR4e0226_WYG_008-14a"/>
　同者而徒曰我為善我為善是舜之善如彼而我之<lb/>
　所以為之者又如此也天下豈有兩様善之理其何<lb/>
　以為舜之徒哉大約叔季之世自私自利之風浸滛<lb/>
　已久為不善者無論即為善者孳孳到底强半已成<lb/>
　就得一箇自私自利且如平日看書與朋友講論時<lb/>
　凡及于已立己達一邊話説便覺耳順便覺津津有<lb/>
　味更不説恐流于楊氏為我凡及于立人達人一邊<lb/>
　話説便覺耳逆便覺意思不合即説恐流于墨氏兼<lb/>
<pb n="KR4e0226_WYG_008-14b"/>
　愛如門人之疑羅近溪者蓋不少也不知其恐處正<lb/>
　是病處如曰不是病處何為不恐其流于為我而獨<lb/>
　恐其流于兼愛也如此病根浸滛已久併自家亦不<lb/>
　知不覺耳此根不㧞則聞見愈廣講論愈多其病痛<lb/>
　愈深譬之病寒者復用硝黄病熱者復用薑桂豈徒<lb/>
　無益而已哉宜乎反為不用藥者之藉口也吕與叔<lb/>
　云克己功夫未肯加吝驕封閉縮如蝸試于夜氣深<lb/>
　思省剖破藩籬即大家此先儒已試之良方所以藥<lb/>
<pb n="KR4e0226_WYG_008-15a"/>
　天下萬世于無窮者也學者倘有意于善利之辨不<lb/>
　可一日不三復是詩<lb/>
問仁者以天地萬物為一體何墨氏兼愛不得為仁曰<lb/>
　且先看這體字孟子曰人之于身也兼所愛則兼所<lb/>
　養也無尺寸之膚不愛焉則無尺寸之膚不養也所<lb/>
　以考其善不善者豈有他哉于已取之而已矣體有<lb/>
　貴賤有小大無以小害大無以賤害貴養其小者為<lb/>
　小人養其大者為大人可見一體之中自有差等善<lb/>
<pb n="KR4e0226_WYG_008-15b"/>
　養體者自當有辨豈可槩曰兼所愛兼所養哉楊氏<lb/>
　為我唯知有我舉親與民物而置之度外是不知養<lb/>
　身之説也固不得謂之仁也墨氏兼愛愛無差等舉<lb/>
　親與民物而混之無别是徒知養身而不知考其善<lb/>
　不善之説也亦不得謂之仁也體之一字不明又何<lb/>
　論以天地萬物為一體哉吾儒之于天地萬物痛痒<lb/>
　原自相闗等殺又自有辨固不忍置親與民物于度<lb/>
　外亦不忍混親與民物于無别故曰親親而仁民仁<lb/>
<pb n="KR4e0226_WYG_008-16a"/>
　民而愛物何等惻怛何等斟酌是知養身而又知善<lb/>
　養其身之説也如此才與孟子論體字之意合故曰<lb/>
　仁者以天地萬物為一體知體之一字之意則知仁<lb/>
　矣知仁則知所以孳孳為善矣故曰孳孳為善者舜<lb/>
　之徒又曰能言距楊墨者聖人之徒也學者必嚴于<lb/>
　楊墨之辨而後謂之孳孳為善而後謂之舜之徒不<lb/>
　然為利者無論即為善者而擇術不精雖日孳孳欲<lb/>
　至于舜曷繇哉<lb/>
<pb n="KR4e0226_WYG_008-16b"/>
親親仁民愛物不是仁者分外事亦不是仁者向外馳<lb/>
　求是良心自然不容已處正所謂天地生生之心也<lb/>
　人得此心遇親自然知親故曰孩提之童無不知愛<lb/>
　其親稍長無不知敬其兄遇民自然知仁故曰今人<lb/>
　乍見孺子將入于井莫不有怵惕惻隱之心遇物自<lb/>
　然知愛故曰吾不忍其觳觫這原都是自然的良心<lb/>
　不待勉强不容矯飾正所謂天地生生之心也只是<lb/>
　後來物欲陷溺遂失了良心所以不惟不知愛物不<lb/>
<pb n="KR4e0226_WYG_008-17a"/>
　知仁民雖至親亦不知親矣此後來陷溺之過非本<lb/>
　來無此良心也仁者以天地萬物為一體不過復還<lb/>
　此良心耳豈是分外事豈是向外馳求乎至親親仁<lb/>
　民愛物間親踈厚薄亦都是自然的差等豈止親與<lb/>
　民物有辨雖親親之中亦自有辨故曰親親之殺尊<lb/>
　賢之等禮所生也豈仁者有心分别于其間哉但學<lb/>
　者不察仁者本來痛痒之心而徒執仁者後來等殺<lb/>
　之迹于是妄分彼此妄樹藩籬將仁者以天地萬物<lb/>
<pb n="KR4e0226_WYG_008-17b"/>
　為一體之心一切抹摋毋恠乎逃墨而歸楊以便其<lb/>
　自私自利之圖也故學者不明乎天地萬物一體之<lb/>
　説雖堯舜與居亦不能使之逃楊而歸儒矣<lb/>
楊氏為我不是後人這様為我但只是懲世人馳騖之<lb/>
　病欲率天下為近裏著已之為而不知其親親仁民<lb/>
　愛物正是自家近裏著已的工夫非馳騖于親與民<lb/>
　物間也丢過親與民物而只為我視天下國家事全<lb/>
　與我不相干成何世界故曰無君故孟子不得不嚴<lb/>
<pb n="KR4e0226_WYG_008-18a"/>
　為之辨至于他一段痛痒相闗之心亦自不可泯不<lb/>
　然何不以其道自私而思以其道易天下也觀于思<lb/>
　以其道易天下可見一體之心即楊氏亦未盡泯特<lb/>
　楊氏不自知耳看後世之為我者即以為我之道自<lb/>
　私而不以為我之道公之天下全無痛痒相闗之意<lb/>
　矣豈可與楊氏為我並論至于墨氏兼愛亦未嘗不<lb/>
　是但只是不該丢過親親專去仁民愛物非謂民遂<lb/>
　可不仁物遂可不愛也丢過親親而言仁民愛物如<lb/>
<pb n="KR4e0226_WYG_008-18b"/>
　無源之水如無根之木根源處既薄了更説甚别處<lb/>
　厚不厚故曰無父故孟子亦不得不嚴為之辨然墨<lb/>
　氏雖薄待其親而親親之良心亦未嘗泯不然何夷<lb/>
　子一聞顙泚之説即憮然動心也觀于憮然處可見<lb/>
　一本之心即墨氏亦未盡泯特墨氏不自知耳後世<lb/>
　學者不察其墨氏丢過親親之非而遂謂民不必仁<lb/>
　物不必愛舉親與民物俱置之度外而曰我不為墨<lb/>
　是又自私自利之尤尤楊氏之所不與者也可勝慨<lb/>
<pb n="KR4e0226_WYG_008-19a"/>
　哉楊墨思以其道易天下而孟子又思以其道易楊<lb/>
　墨此又是孟子痛痒相闗不自私自利處故孳孳為<lb/>
　善者當于痛痒相闗不自私自利處為之可也<lb/>
問楊斛山先生大節凜凜一代不知何脩至此曰先生<lb/>
　學問亦從雞鳴孳孳為善一念來觀其詩有云病潜<lb/>
　隱處最難醫拔去深根思匪齊舜蹠相懸初未逺差<lb/>
　之千里自毫釐又云一原萬象皆同有要把心從此<lb/>
　處知善到公時多少大須知無我是無私觀此則先<lb/>
<pb n="KR4e0226_WYG_008-19b"/>
　生生平大節蓋有所本云又問病潜隱處是何病曰<lb/>
　正指私已之病<lb/>
私已之病亦有不同私已之利其病粗而顯私已之善<lb/>
　其病細而隱必不私已之善而後謂之善而後不謂<lb/>
　之利<lb/>
朱晦翁曰許多紛紛都從一我字生岀來此字真是百<lb/>
　病之根若砍不倒觸處作災恠也薛文清亦曰人所<lb/>
　以千病萬病只為有已為有己故計較萬端惟欲己<lb/>
<pb n="KR4e0226_WYG_008-20a"/>
　富惟欲已貴惟欲已安惟欲已樂惟欲己生惟欲己<lb/>
　壽而人之貧賤危苦死亡一切不恤由是生意不屬<lb/>
　天理滅絶雖曰有人之形與禽獸奚以異若能去有<lb/>
　已之病廓然大公富貴貧賤安樂生壽皆與人共之<lb/>
　則生意貫徹彼此各得分願而天理之盛有不可得<lb/>
　而勝用者矣由此觀之則二先生之學可知若不於<lb/>
　此處究心而曰我學晦菴我學文清吾豈知之哉<lb/>
私已之病總只是一忌字作祟有以小人而忌君子者<lb/>
<pb n="KR4e0226_WYG_008-20b"/>
　忌其勝已也有以君子而忌君子者忌其並已也小<lb/>
　人之忌君子明為擠排毁謗君子之忌君子隂為化<lb/>
　導轉移故以小人而忌君子不惟天下人知小人之<lb/>
　忌君子即君子亦知其彼之忌我也必然避之防之<lb/>
　而君子猶得為君子惟以君子而忌君子不惟天下<lb/>
　人不知君子之忌君子即君子亦不知其彼之忌我<lb/>
　也方且信之從之而君子漸化為小人由是觀之君<lb/>
　子之忌君子其流毒貽禍視小人更深且逺也雖然<lb/>
<pb n="KR4e0226_WYG_008-21a"/>
　小人無論矣既謂之君子而猶有此忌人並已之心<lb/>
　則何以謂之君子嗚呼孳孳為善者固當自克其忌<lb/>
　人之心亦慎毋為忌人者所化導而轉移也哉<lb/>
人人能克去私已二字便是青天白日心腸便是海闊<lb/>
　天空度量便是光風霽月襟懐便是天清地寧世界<lb/>
　何等瀟灑何等快樂故曰善故曰舜之徒<lb/>
丙申仲冬十有一日余與諸君子講學寶慶寺講間或<lb/>
　問及舜蹠善利諸章諸君子各攄所見互相發明余<lb/>
<pb n="KR4e0226_WYG_008-21b"/>
　不肖僭為折衷之雖體認之功未逮而心思意見亦<lb/>
　既竭矣㑹之明日漫作此圖而系之以説至于説之<lb/>
　所不能盡者復録數則附于後大抵皆㑹中講語而<lb/>
　稍為文飾之者也録成因書此以自朂併以請正于<lb/>
　諸君子<lb/>
夫善利之剖岐逺矣而其乍剖處在幾微芒忽間倘盱<lb/>
其微而忽之將欹其鵠而赴之有不歩蹠之武而雁其<lb/>
行者鮮矣即或作意修持氣索中道旋而自解曰吾縱<lb/>
<pb n="KR4e0226_WYG_008-22a"/>
不得上儷於舜亦豈得下齊於蹠乎是謂人間世有不<lb/>
舜不蹠之善人也以不舜不蹠為善曷異持娵娃之髢<lb/>
索賴於九戎乎故善不悉微芒終歸岐路第君子知微<lb/>
衆人詧影人而君子寧幾哉則又安所馮矣有我馮夫<lb/>
子者出憫道統之陵彛愴善途之昁眛慨人心之謬迷<lb/>
掲善利之説示天下而復摹之以圖使夫詧影之輩有<lb/>
所馮而措趾焉披圖展睛便知若為善若為利若為善<lb/>
而善若為善而利擇精而赴猛世遯而心敉不至起眩<lb/>
<pb n="KR4e0226_WYG_008-22b"/>
微芒旁馳千里斯圖之攟精何閟而注益不既溥乎嗟<lb/>
嗟善為貞宅為真主乃忽而鑿一利竇主反受綰受翳<lb/>
焉直至瞻圖㑹臆沉眢始朗如飲消渇以燭夜之漿坐<lb/>
久暍於爽颸之宇回望欹顔幾成蹶陷不勝魄悸哉而<lb/>
吾師畫圖之心亦不勝輪囷而多戚矣萬厯已酉門人<lb/>
中吳顧晿離頓首撰<lb/>
自昔未有以析舜蹠之塗迺始于子輿氏子輿氏始析<lb/>
舜蹠之塗未有以闡兹象教迺又始于少墟先生至有<lb/>
<pb n="KR4e0226_WYG_008-23a"/>
象教而先生之心滋戚矣先生昔遊中秘而代狩丰稜<lb/>
節誼固表表于時要亦一本于正學而不以標異濂洛<lb/>
闗閩之緒則毅然以身荷之庸能一日忘斯世而世顧<lb/>
岐路争馳也于是始穆然為是圖焉無事汗牛充棟而<lb/>
聖狂燭于眉睫幾希示諸掌上蓋真非有道不能也故<lb/>
雖以蚩蚩之氓按形思義曉然若執燭龍而示之塗有<lb/>
虞氏之芳躅善反之則是矣昔子輿氏獨晰其理未晰<lb/>
其象先生晰其象而併晰其理亦大有不得已者在矣<lb/>
<pb n="KR4e0226_WYG_008-23b"/>
若其詳則有先生之説與諸名公之序具載于帙余又<lb/>
何贅焉萬厯丙午季秋華下後學宜論謹書<lb/>
　<lb/>
　<lb/>
　<lb/>
　<lb/>
　<lb/>
　少墟集巻八<lb/>
</p>
<p>
</p>
  </div>
</body>
</text>
</TEI>
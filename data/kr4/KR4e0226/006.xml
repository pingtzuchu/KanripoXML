<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻六</head> <lb/>
    <p>
<pb n="KR4e0226_WYG_006-1a"/>
欽定四庫全書<lb/>
　少墟集巻六<lb/>
　　　　　　　　　　　　明　馮從吾　撰<lb/>
　　語録<lb/>
　　　學㑹約<lb/>
　　嵗丙申秋余與諸君子立㑹講學於寳慶寺越數<lb/>
　　㑹諸君子請余言為㑹約余謝不敏諸君子請益<lb/>
　　力爰述所聞條列如左亦藉手請正意也諸君子<lb/>
<pb n="KR4e0226_WYG_006-1b"/>
　　其謂之何<lb/>
一㑹期毎月三㑹初一十一卄一以中午為期不設酒<lb/>
　醴不用柬邀大家初㑹相拜止於㑹中行之不必各<lb/>
　各登門以滋勞擾若别有請益不在此例<lb/>
一㑹期講論毋及朝廷利害邊報差除毋及官長賢<lb/>
　否政事得失毋及各人家門私事與衆人所作過失<lb/>
　及詞訟請托等事䙝狎戯謔等語其言當以綱常倫<lb/>
　理為主其書當以四書五經性理通鑑小學近思録<lb/>
<pb n="KR4e0226_WYG_006-2a"/>
　為主其相與當以崇真尚簡為主務戒空譚敦實行<lb/>
　以共任斯道無令鄉之先達如横渠涇野諸先生専<lb/>
　美於前可也<lb/>
一㑹中一切交際俱當謝絶此正崇真尚簡處彼此各<lb/>
　宜體諒若中有至親舊友不因學㑹相與者隨便<lb/>
一彼此講論務要平心易氣虛已下人即有不合亦當<lb/>
　再加詳玩不可自以為是過於激辨昔張横渠先生<lb/>
　一夕與二程論易次日語人曰比見二程深明易道<lb/>
<pb n="KR4e0226_WYG_006-2b"/>
　吾所弗及汝輩可師之程伊川先生見横渠訂頑曰<lb/>
　是起争端改為西銘且曰某兄弟無此筆力又曰自<lb/>
　孟子後未見此書觀此足見二子舍已從人取人為<lb/>
　善鄒魯真傳正在於此若以自是為自信主意一定<lb/>
　無復商量如此縱講得是亦為不是况又未必是乎<lb/>
　近世學者多坐此病吾輩當共戒之<lb/>
一坐乆興到願歌詩者歌詩數首以暢滌襟懐子與人<lb/>
　歌而善必使反之而後和之氣象何等從容誠意何<lb/>
<pb n="KR4e0226_WYG_006-3a"/>
　等懇至即此是學<lb/>
一學之不講孔子且憂况於學者今吾輩講學於此非<lb/>
　徒教人乃所以自求其益耳何也人心易放學問難<lb/>
　窮無論浮湛世味悠悠嵗月即使今日行義超卓儘<lb/>
　足樹立苟以此自足自滿不復求益寧保終身之不<lb/>
　改行改玉乎即不然寧保終身之不南越北轅乎故<lb/>
　親師取友一則夾輔切劘使不至放逸其心一則問<lb/>
　津指路使不至錯用其功耳總之自求其益非所以<lb/>
<pb n="KR4e0226_WYG_006-3b"/>
　務外狥人也故鄒東廓先生有云學之不講聖門所<lb/>
　憂所謂講者非以資口耳所以講修徳之方法也下<lb/>
　文所指聞義而徙不善而改便是講學以修徳實下<lb/>
　手處而吕涇野先生亦云學不講不明非是自矜將<lb/>
　驗已之是非又云道學之名亦不消畏避人知方是<lb/>
　真做纔有避人知的心便與好名的心相近此皆前<lb/>
　輩折肱之言吾輩不可不潜心體驗者也<lb/>
一古今理學名儒標宗立㫖不翅詳矣陽明先生揭以<lb/>
<pb n="KR4e0226_WYG_006-4a"/>
　致良知一言真大有功於聖學不可輕議且如吾輩<lb/>
　今日講學於斯其於聖賢道理發揮亦可謂極明暢<lb/>
　矣不知各人心中一㸃真偽處大家得而知之乎否<lb/>
　其各人飭躬勵行亦可謂極真切矣不知其心中一<lb/>
　㸃安勉處大家又得而知之乎否大家雖不得而知<lb/>
　其各人心上一㸃良知明明白白一毫不可得而昧<lb/>
　也吾輩今日為學不在逺求只要各人黙黙㸃檢自<lb/>
　家心事黙黙克治自家病痛則識得本體自然好做<lb/>
<pb n="KR4e0226_WYG_006-4b"/>
　工夫由是親師取友其益自爾無窮耳不然瞞昧此<lb/>
　心支吾外面即嚴師勝友朝夕從游曷益乎此先生<lb/>
　致良知三字所以大有功於聖學也若夫著實用功<lb/>
　各求其所以致之之道則在吾輩大家勉之耳<lb/>
一人非聖賢孰能無過故顔子好學不過不遷怒不貳<lb/>
　過而止耳無他竒術秘訣也今吾輩發憤為學斷當自<lb/>
　改過始余每見朋友中背後多議人過失當面反不<lb/>
　肯盡言此非獨朋友之過或亦彼此未嘗開心見誠<lb/>
<pb n="KR4e0226_WYG_006-5a"/>
　以過失相規四字相約耳今願與吾輩約以後㑹中<lb/>
　朋友偶有過失即彼此於静所盡言相告令其改圖<lb/>
　不惟不可背後講説即在公㑹中亦不可對衆言之<lb/>
　令人有所不便於已固不當以一𤯝而甘於自棄於<lb/>
　人亦不當以一𤯝而阻其自新交砥互礪日邁月征<lb/>
　即此便是學顔子之學不然講論雖多亦奚以為哉<lb/>
　此改過所以為聖學第一義故於約中特言之其他<lb/>
　不能具而悉也<lb/>
<pb n="KR4e0226_WYG_006-5b"/>
　　　附答問二則<lb/>
問古之聖人只講學可矣何必立講學之名曰古之聖<lb/>
　人若只自已講學而不立講學之名以為天下後世<lb/>
　鵠則天下後世皆不知有講學之事而自古聖賢相<lb/>
　傳之道統自聖人而任亦自聖人而絶矣是豈聖人<lb/>
　之心哉聖人之心正要立此名以為天下後世鵠使<lb/>
　天下後世有所趨向庶乎人人共為此事則自古聖<lb/>
　賢相傳之道統或可以衍之于無窮而後聖人之心<lb/>
<pb n="KR4e0226_WYG_006-6a"/>
　始遂耳聖人有功于天下萬世處正在于此非聖人<lb/>
　故立此名而好之也<lb/>
問學者不言而躬行何必講學曰此言字不是指講學<lb/>
　如有人自家不能孝不能弟却好議論别人不能孝<lb/>
　不能弟君子曰不言而躬行可也何必議人又有人<lb/>
　自家真能孝真能弟而却好對人誇自家孝自家弟<lb/>
　君子曰不言而躬行可也何必誇人此言字指自家<lb/>
　議論人自家誇張人説原都是不該有的故曰不言<lb/>
<pb n="KR4e0226_WYG_006-6b"/>
　而躬行若自家真能孝真能弟不惟不自誇而且歉<lb/>
　然不自足猶終日講如何孝如何弟不惟不議人而<lb/>
　且廓然不自私猶終日與人講如何孝如何弟此講<lb/>
　學之言正躬行之士不可一日無者也可曰不言而<lb/>
　躬行哉言之一字不明不知誤了古今多少人<lb/>
　少墟先生講學有年頃謝政歸余竊喜得相與肆力<lb/>
　於學也乃與諸同志約㑹於寳慶寺中先生欣然從<lb/>
　之坐講終日惓惓以躬行相勸勉一時人心莫不感<lb/>
<pb n="KR4e0226_WYG_006-7a"/>
　發興起已咸謂其不可無約以遵守之也因請於先<lb/>
　生先生出此以示後與㑹者益衆其約抄閲不給余<lb/>
　因謀諸同志付之梓人嗚呼為學不在多言顧力行<lb/>
　何如耳戒空譚敦實行先生約中業已及之矣願與<lb/>
　同志共朂之余又何贅焉咸寧王境謹䟦<lb/>
　　士戒<lb/>
　余至不肖諸生不不肖余而從之遊余愧無能為助<lb/>
　也聊述數語以戒諸生知諸生必不其然第不如此<lb/>
<pb n="KR4e0226_WYG_006-7b"/>
　不足以效忠告耳儻中有不率者諸生當先鳴鼓攻<lb/>
　余訓導不嚴之罪<lb/>
一毋自恃文學違誤父兄指教<lb/>
一毋妄自尊大侮慢宗黨親朋<lb/>
一毋對尊長噦<hi>一決切</hi>噫<hi>隘/</hi>嚏<hi>帝/</hi>咳<hi>丘蓋/切</hi>欠伸跛<hi>庇</hi>倚睇<lb/>
　<hi>第</hi>視唾<hi>吐卧/切</hi>洟<hi>替</hi>及撒手交足等弊<lb/>
一毋在稠衆中髙譚闊論旁若無人<lb/>
一毋假以送課徧謁官長以希進取<hi>或官長有命不得已録送可也</hi>
<pb n="KR4e0226_WYG_006-8a"/>
一毋争强好勝擅遞呈詞<hi>或父兄有命亦當委曲勸化必萬不得已方可</hi>
一毋借人書籍不還及致損汚<hi>言書籍則凡物可知</hi>
一毋到人書房窺看私書簿籍及稱誇文房器具<lb/>
一毋揀擇衣服飲食及致飾車馬等物<lb/>
一毋見人貧賤姗笑凌辱見人富貴嘆羡詆毁<lb/>
一毋結交星相術士及扶鸞壓鎮諸凡無籍之人<lb/>
一毋看水滸傳及笑資戯文諸凡無益之書<lb/>
一毋撰造詞曲雜劇及歌謡對聨譏評時事傾䧟同袍<lb/>
<pb n="KR4e0226_WYG_006-8b"/>
一毋替人撰造掲帖詞状及私約書札<hi>此二段毎見人有犯之者往往</hi>
　<hi>明罹王法幽遭天譴</hi>
一毋輕易品評前輩著作及學問淺深行事得失<lb/>
一毋彼此約分飲酒遊樂<lb/>
一毋唱詞作戲博奕清譚<lb/>
一毋出入酒館縱情聲妓及更深夜静方才到家<hi>如遇親朋</hi>
　<hi>見召席問有妓寧辭而不往可也</hi>
一毋哄人詈人併議論人家私事<lb/>
<pb n="KR4e0226_WYG_006-9a"/>
一毋作課之日輕易告假及彼此説話看稿以亂文思<lb/>
以上數欵皆余髫年所聞於長老先生者故不憚諄諄<lb/>
為諸生言之諸生其慎聴毋忽<lb/>
　　諭俗<lb/>
千講萬講不過要大家做好人存好心行好事三句盡<lb/>
之矣因録舊對一聨<lb/>
　做箇好人心正身安䰟夢穏<lb/>
　行些善事天知地鑒鬼神欽<lb/>
<pb n="KR4e0226_WYG_006-9b"/>
　丙申秋余偕諸同志立㑹講學于寶慶寺㑹凡旬日<lb/>
　一舉越數㑹凡農工商賈中有志向者咸來聴講且<lb/>
　先問所講何事余懼夫㑹約之難以解也漫書此以<lb/>
　示若夫臨時問答各隨其人不具論<lb/>
　<lb/>
　<lb/>
　<lb/>
　少墟集巻六<lb/>
</p>
<p>
</p>
  </div>
</body>
</text>
</TEI>
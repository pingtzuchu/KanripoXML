<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十四</head> <lb/>
    <p>
<pb n="KR4e0226_WYG_014-1a"/>
欽定四庫全書<lb/>
　少墟集巻十四<lb/>
　　　　　　　　　　　眀　馮從吾　撰<lb/>
　　説<lb/>
　　　做人説上<lb/>
一日與舘中二三同志閱邸報中有做官做人之説咸<lb/>
韙其言而余以為做官做人不是兩事總之做人盡之<lb/>
矣或曰做官做人豈毫無所分别邪余曰然吾儕立身<lb/>
<pb n="KR4e0226_WYG_014-1b"/>
天地間祇有做人一事試觀吾儕今日聚首講學容容<lb/>
與與無半㸃塵囂宛然洙泗杏壇景象固是做人眀日<lb/>
朝叅課業或揖讓扵禁近或唫咏扵秘閣亦是做人異<lb/>
日𣪚館之後或留而在内或出而在外職業所闗鉅細<lb/>
不一無大無小無敢瘝曠亦是做人非曰如此為做人<lb/>
如彼為做官也嘗觀大學一書至平天下章凡理財用<lb/>
人為君為相道理具載無遺而總謂之大人之學若做<lb/>
官做人分為兩事是格致誠正屬做人平天下治國屬<lb/>
<pb n="KR4e0226_WYG_014-2a"/>
做官也有是理哉是大學一書乃古人做人之法則吾<lb/>
儕所當時時潛心理㑹者也且吾儕自七八嵗入社學<lb/>
後呌成做童生進學後呌成做秀才科第後呌成做舉<lb/>
人做進士入仕途呌成做官林下呌成做鄉先生自少<lb/>
至老此身入于世套中何時才去做人不知做秀才做<lb/>
箇好秀才做官做箇好官就是做人其道理工夫説在<lb/>
大學可無贅也嗟嗟耳目口鼻人也視聽言動人也此<lb/>
非有餘彼非不足何待于做人必待扵做而後可言人<lb/>
<pb n="KR4e0226_WYG_014-2b"/>
也自少至老方汲汲做人之不暇而暇言他哉余曰祇<lb/>
有做人一事者以此<lb/>
　　　做人說下<lb/>
館中與二三同志論學彼此拳拳以做人相印證余曰<lb/>
做聖人易做文人難吾儕扵難者尚殫精竭力圖之扵<lb/>
易扵易者反玩日愒月委之扵難何也或有疑者欲余<lb/>
竟其説余曰難易之間是在自悟非可以騰諸口説也<lb/>
無已試以舜孔觀之古今論大聖必曰舜孔舜之徳業<lb/>
<pb n="KR4e0226_WYG_014-3a"/>
詳載虞書中若不可幾及而夫子乃曰舜好問而好察<lb/>
邇言隠惡而揚善執其兩端用其中于民其斯以為舜<lb/>
乎玩其斯二字可見虞書所載多少徳業都不是舜之<lb/>
所以為舜處而惟此乃其所以為舜然則好問好察難<lb/>
邪隠惡而揚善難邪孔子天縱聖人不知有何様髙逺<lb/>
之為而其自道苐曰其為人也發憤忘食樂以忘憂不<lb/>
知老之將至云爾夫發憤忘食難邪樂以忘憂難邪由<lb/>
此觀之吾儕特不肯去把做詩文之心為做聖賢之心<lb/>
<pb n="KR4e0226_WYG_014-3b"/>
耳若是肯去好問好察肯去隠惡揚善肯去發憤忘食<lb/>
樂以忘憂則舜孔有何難為顔淵曰舜何人也予何人<lb/>
也有為者亦若是陽眀先生曰箇箇人心有仲尼豈欺<lb/>
我哉吾儕祇説堯舜孔孟難為試觀一日十二時中曽<lb/>
去好問好察否曾去隠惡揚善否曽去發憤忘食曽得<lb/>
樂以忘憂否途患不行不患不至不用工夫而曰堯舜<lb/>
孔孟難為真難之難也且吾儕自入館來朝而誦久而<lb/>
諷行思坐想何嘗一息不在詩文上用功其詩文何嘗<lb/>
<pb n="KR4e0226_WYG_014-4a"/>
一息不在班馬李杜上模擬真可謂殫精竭力矣試自<lb/>
反之其詩文視班馬李杜竟何如邪孰難孰易必有能<lb/>
辨之者僉以為然余又曰做人不在多言顧力行何如<lb/>
耳今言已多矣願相與共朂之<lb/>
　　　講學說<lb/>
客有講學者因人言而志阻遂不復講余恠而問之客<lb/>
曰子猶敢言學乎方言學而人言隨之何益也余曰子<lb/>
向日之講學也果為人乎抑為巳乎如為人也則人言<lb/>
<pb n="KR4e0226_WYG_014-4b"/>
誠所當恤如為巳也則方孜孜為巳之不暇而暇計人<lb/>
言乎哉聞謗而輟則必聞譽而作作輟由于毁譽是好<lb/>
名者之所為也講學之謂何且人之議之也議其能言<lb/>
而行不逮耳能言而行不逮此正學之所禁也者人安<lb/>
得不議之吾儕而果能躬行也即人言庸何傷客又曰<lb/>
學貴躬行固矣講之何為余曰講學正所以為躬行地<lb/>
耳譬之適路然不講路程而即啓行未有不南越而北<lb/>
轅者也又譬之醫家然不講藥性而即施藥未有不妄<lb/>
<pb n="KR4e0226_WYG_014-5a"/>
投而殺人者也又譬之兵家然不講兵法而即應敵未<lb/>
有不䘮師而辱國者也天下之事未有不講而能行者<lb/>
何獨扵吾儒而疑之客憮然曰有是哉有是哉微子今<lb/>
日之講吾幾以㝠行當躬行矣豈不誤哉講學之益正<lb/>
在扵此願與吾子共朂之<lb/>
　　　夢説<lb/>
問聖人立言最平易真切乃夫子有夢見周公之嘆毋<lb/>
乃𤣥幻乎余曰不然晝之所為安得如夜之所夢更為<lb/>
<pb n="KR4e0226_WYG_014-5b"/>
真切或曰子之言更𤣥幻甚矣余曰不然天地之氣復<lb/>
扵子人心之氣息扵夜此處發見呈露纔是本來真心<lb/>
最真最切莫過扵此試觀吾儕發憤為學一日之間喜<lb/>
怒哀樂恰似件件中節矣至扵夢中或喜或怒反有不<lb/>
中節處辟如性嗜酒者一向戒之矣至扵夢中或不免<lb/>
扵飲或恍然悟其戒而飲之知節何也此正真情發見<lb/>
也然須得戒之又戒以至于與戒俱化斯夢中亦不飲<lb/>
矣觀人心之真者莫過于此中庸論喜怒哀樂而先之<lb/>
<pb n="KR4e0226_WYG_014-6a"/>
戒慎恐懼夫戒慎不覩恐懼不聞工夫亦可謂至精至<lb/>
密矣然使胸中猶有戒慎恐懼在則夢中必不免有不<lb/>
中節處故又曰致中和致之云者戒之又戒以至于與<lb/>
戒俱化之謂也如此才能發皆中節雖是已發之和猶<lb/>
然未發之中位天地育萬物即此便是豈待外求哉且<lb/>
吾儕平日好做詩夜間必夢題詩甚且有一二佳聨出<lb/>
來真是晝間做不到可見人之精神原可以通天地原<lb/>
可以貫古今欲見堯舜便見堯舜欲見周孔便見周孔<lb/>
<pb n="KR4e0226_WYG_014-6b"/>
奚必羮墻哉吾儕今日試驗喜怒哀樂何如夢中喜怒<lb/>
哀樂又何如則此心存亡工夫生熟自是一毫不爽故<lb/>
曰書之所為安得如夜之所夢更為真切也昔韓子原<lb/>
道謂周公以是傳之孔子夫周孔相去不啻百有餘嵗<lb/>
夫孰傳之而孰受之邪孔子欲行周公之道故屢接扵<lb/>
夢寐間後儒日誦法孔子而卒不能使孔子入夢可勝<lb/>
嘆哉可勝嘆哉<lb/>
　　　天道説<lb/>
<pb n="KR4e0226_WYG_014-7a"/>
董子有言天人相與之際可畏也嘗以秦論始皇自知<lb/>
天下雖為己有而法令太酷人心含怨終夜皇皇計無<lb/>
所出扵是不得已為焚書坑儒之舉若曰聖賢載籍能<lb/>
發人聰眀英雄豪傑能議人是非從古國家摇亂不能<lb/>
長乆皆始于此焚書坑儒自以為天下無復有書無復<lb/>
有儒黔首可愚而我可無恙矣此與鑄金人十二扵咸<lb/>
陽意同然能焚書而不能焚黄石之書能坑儒而不能<lb/>
坑子房之儒圯上之遇老人從何處來十日之索子房<lb/>
<pb n="KR4e0226_WYG_014-7b"/>
從何處去當斯時也秦之鹿已出柙矣黔首果可愚而<lb/>
一世二世果得宴然無恙也邪夫以始皇之雄而無如<lb/>
天意何何世人恃其聰眀才辨敢于與造物者爭衡也<lb/>
豈未覩秦事也乎哉吁亦愚矣<lb/>
　　　名實説<lb/>
學者之病莫大乎務名金名曰金金也玉名曰玉玉也<lb/>
鉛而金之石而玉之名孰與我雖然即名焉亦名曰鉛<lb/>
而金之耳石而玉之耳其名彌大其病彌章名而至此<lb/>
<pb n="KR4e0226_WYG_014-8a"/>
名愈乎哉遯世不見知而不悔即其所以疾沒世而名<lb/>
不稱君子盖辨之矣<lb/>
　　　勤儉説<lb/>
越中有二士夫其一人講學其一人不信學二公家俱<lb/>
裕俱以勤儉二字訓其子其子少年初亦奢惰後俱折<lb/>
節為勤儉廪廪遵父命惟謹其講學公之子汲汲皇皇<lb/>
讀書求友有勤無惰自奉甚儉即敝衣糲食宴如也而<lb/>
周族黨賑貧乏略不少吝其家日裕而聲望亦日起卒<lb/>
<pb n="KR4e0226_WYG_014-8b"/>
為名儒其不信學者之子亦汲汲皇皇持籌治生有勤<lb/>
無惰自奉甚儉即敝衣糲食亦宴如也而至親族黨一<lb/>
毫無所施予人多以是怨之由是衆叛親離訟獄煩興<lb/>
家事亦漸銷落而營利愈甚卒為鄉里所不與夫此二<lb/>
子者其勤同其儉同其廪廪遵父命同而家道之隆替<lb/>
若此其異何哉盖以學問為勤儉則雞鳴而起孳孳為<lb/>
善吉人為善惟日不足其勤也為真勤菲飲食而致孝<lb/>
乎鬼神惡衣服而致美乎黻冕卑宫室而盡力乎溝洫<lb/>
<pb n="KR4e0226_WYG_014-9a"/>
其儉也為真儉故人品家道成則俱成以世俗為勤儉<lb/>
則其勤也為奔忙為營求其儉也為貪鄙為嗇吝故人<lb/>
品家道敗則俱敗耳然則家道之敗也其病豈獨在惰<lb/>
與奢哉夫子孫而能勤儉亦足稱矣而止因學之不講<lb/>
遂至以此敗其家而不悟嗚呼昔人有言毋以嗜欲殺<lb/>
身母以貨財殺子孫母以學術殺天下後世為人父祖<lb/>
者奈何以講學為非而至以勤儉殺子孫也哉悲夫余<lb/>
聞其事而有感因為之説以貽同好<lb/>
<pb n="KR4e0226_WYG_014-9b"/>
　　　孝弟說别孫生繩祖<lb/>
堯舜之道孝弟而已矣宗族稱孝鄉黨稱弟者又止為<lb/>
士之次何也盖堯舜之孝弟是造道之極滿孝弟之量<lb/>
者也鄉黨宗族之稱孝弟如王祥王覽軰是天資之美<lb/>
盡孝弟之一節者也盡孝弟之一節即可以為士可見<lb/>
人皆可以為堯舜祇是人安扵天資之美未加學問之<lb/>
功安于一節之善未滿分量之全所以為士之次所以<lb/>
堯舜不可為耳豈堯舜之道有出扵孝弟之外哉原泉<lb/>
<pb n="KR4e0226_WYG_014-10a"/>
混混不舎晝夜盈科而後進放乎四海宗族稱孝鄉黨<lb/>
稱弟之士是原泉混混之水也堯舜之孝弟則放乎四<lb/>
海矣堯舜雖放乎四海其實不過滿其原泉之量又未<lb/>
嘗扵原泉混混有所増加故曰孝弟而已矣而已矣者<lb/>
無所増加之謂也華下孫生繩祖幼而失怙垂髫學舉<lb/>
子業弱冠王母歾生宜承重哀毁逾禮既襄事廬於墓<lb/>
側者三年一時以孝聞戊申春余偕同志講學太華山<lb/>
中而生偕其師劉生若魯友李生華實王生國賔徒歩<lb/>
<pb n="KR4e0226_WYG_014-10b"/>
九十餘里從余逰瀕别余朂之曰若不聞田畫之告鄒<lb/>
志完乎願君無以此自滿士之所當為者未止此也生<lb/>
聞其言再拜而謝眀年己酉三月生復徒歩二百餘里<lb/>
從余講學太乙峰下余留居月餘見其氣宇端凝意向<lb/>
勤懇視昔益有加焉此其所造將來盖未可量者余深<lb/>
喜吾道之得人也因其歸書孝弟説以遺之<lb/>
　　　書孝弟説贈寗孝子<lb/>
堯舜之道孝弟而已矣夫而已矣者無所増加之謂也<lb/>
<pb n="KR4e0226_WYG_014-11a"/>
往嵗華下孫生繩祖為其祖母廬墓三年余為此説今<lb/>
嵗丙辰三月河津寗生獻誠越數百里從余學余聞獻<lb/>
誠為其母有疾日侍湯藥衣不解帶者二年母圽哀毁<lb/>
踰禮廬于墓側者又三年一時以孝聞于秦晉間余甚<lb/>
嘉之今獻誠將歸㑹余病不能為文以闡揚其孝復手<lb/>
書此説以貽之河東有曹真予張緑汀二先生者獻誠<lb/>
其以余言請正焉<lb/>
　　　又書孝弟說贈馬孝子<lb/>
<pb n="KR4e0226_WYG_014-11b"/>
堯舜之道孝弟而已矣夫而已矣者無所増加之謂也<lb/>
先是華州孫孝子繩祖為其祖母廬墓三年余書此説<lb/>
遺之而復朂之曰若不聞田畫之告鄒志完乎願君無<lb/>
以此自滿士之所當為者未止此也繩祖再拜而謝嘗慨<lb/>
省㑹盛地士之顯親揚名問視定省刲骨愈親者濟濟<lb/>
不乏而廬墓孝子自顔彩後不少概見余方欲藉孫生<lb/>
以風之而今得揮使馬誠其人不翅空谷足音跫然而<lb/>
喜因偕咸陽同年張西華郡丞門人張爾維孝亷往訪<lb/>
<pb n="KR4e0226_WYG_014-12a"/>
其廬余素未識馬君而識荆自此始見其哀戚之色溢<lb/>
扵眉端談及母氏劬勞泫然淚下余益重之因聞扵學<lb/>
臺尹公公為之表厥宅里里閈士紳始津津稱馬孝子馬孝<lb/>
子云今孝子三年之䘮畢治任將歸余偕諸士紳迎扵東<lb/>
郊孝子抱主而泣觀者如堵㑹余病不能為文復書此<lb/>
説遺之余自倡學以來每以人性皆善人皆可以為堯<lb/>
舜二語為同志講數年以來同州有沈時泰渭南有姚<lb/>
應魁臨潼有張應珮華隂有石之岱藍田有王之賈田<lb/>
<pb n="KR4e0226_WYG_014-12b"/>
養心陳化龍徐眀教而華州又有張廸光皆相繼廬墓<lb/>
而養心之岱余亦親至其廬乃今又得馬君孰謂人性<lb/>
不皆善而人不皆可為堯舜哉馬君勉矣向告孫生田<lb/>
畫與鄒志完之言無煩余覆説也<lb/>
　　　顧用晦字説<lb/>
姑蘇顧生晿離初字離眀或以為文之太著也更之曰<lb/>
元晦此其意甚善而余以為先儒之字襲之不可復更<lb/>
之曰用晦生再拜稽首而謝詰朝生介許生大倫匄余<lb/>
<pb n="KR4e0226_WYG_014-13a"/>
為説以志紳佩余惟晦之為義子思子言之詳矣尚絅<lb/>
闇然晦之始也内省敬信晦之功也篤恭而天下平晦<lb/>
之成也上天之載無聲無臭至矣余又何言生聞之喜<lb/>
甚復再拜稽首謝曰離雖不敏敢不書紳佩先生之教<lb/>
　　箴<lb/>
　　　座右二箴<hi>有序</hi>
　　　　三載靜攝庶幾寡過日來塵溷頓覺茅塞每<lb/>
　　　　一㸃檢不自知其汗之浹背也嗚呼静中静<lb/>
<pb n="KR4e0226_WYG_014-13b"/>
　　　　易動中静難余未嘗一日不三復斯言由今<lb/>
　　　觀之益信因述座右二箴用代嚴師訓戒乙<lb/>
　　　　未榖日識<lb/>
呼汝從吾慎汝存心一念少差百盭俱侵母愧汝影毋<lb/>
愧汝衾勉旃勉旃上帝汝臨<lb/>
呼汝從吾慎汝制行一歩少錯終身大病母任汝情毋<lb/>
任汝性勉旃勉旃庶幾希聖<lb/>
　　贊<lb/>
<pb n="KR4e0226_WYG_014-14a"/>
　　　秦闗王先生像贊<hi>有序</hi>
　　　　藍田王秦闗先生捐館舎二十年矣前嵗丁<lb/>
　　　　未督學祁公博採公議祀先生扵學宫今嵗<lb/>
　　　　己酉邑侯梁公學博錢君楊君復從闔邑士<lb/>
　　　　民之請為先生建専祠以祀之一時人心翕<lb/>
　　　　然稱為盛舉仲冬二日安主扵祠從吾偕同<lb/>
　　　　年周淑逺叅知及門人任生國珣梁生爾楨<lb/>
　　　　瞻拜祠下樂觀其盛覩先生之像儼若面先<lb/>
<pb n="KR4e0226_WYG_014-14b"/>
　　　　生而復與之上下其議論也因贊數語用旌<lb/>
　　　　山斗贊曰<lb/>
清臞之貎篤實之學四吕而後公稱先覺昔聆公訓今<lb/>
拜公祠闢邪崇正百世可師<lb/>
　　解<lb/>
　　　命解<lb/>
日者以支干八字槩人生平人皆信之余以為人生平<lb/>
毁譽得失死生榮辱非支干八字所能概也倘有人焉<lb/>
<pb n="KR4e0226_WYG_014-15a"/>
慨然思猛然省即扵此毁譽得失死生榮辱八字勘得<lb/>
破能扵此中討得主張則一切世味自不得以籠絡之<lb/>
便是鵬摶萬里鳳翔千仭格局便是為聖為賢的命若<lb/>
是昬昬昧昧營營逐逐扵此八字勘不破扵此中討不<lb/>
得主張則自暴自棄枉了一生便是春蠶作繭秋蛾赴<lb/>
燈格局便是為狂為愚的命嘗觀此八字誤了古今多<lb/>
少英雄豪傑真是可恨可憐命乎命乎豈日者所能測<lb/>
識哉孔子曰不知命無以為君子而孟子亦曰夭夀不<lb/>
<pb n="KR4e0226_WYG_014-15b"/>
貳脩身以俟之所以立命於戲深矣<lb/>
　　論<lb/>
　　　論荀卿非十二子<hi>閣試</hi>
昔荀卿以儒自命而立言指事壹禀扵仲尼可謂偉矣<lb/>
然仲尼之徒惟思孟獨得其宗而卿之非十二子也以<lb/>
思孟為聞見雜博猥與墨翟恵施輩同類而共譏之是<lb/>
何敢于髙論異説而不讓邪胡其誖也卿之言曰它魏<lb/>
不可合文通治陳史不可合衆眀分墨宋不可容辨異<lb/>
<pb n="KR4e0226_WYG_014-16a"/>
縣君臣慎田不可經國定分恵鄧不可為治綱紀似也<lb/>
而猶曰持之有故言之成理若有不盡非者何至以僻<lb/>
違無類幽隠無説閉約無解乃歸之思孟而以唱和為<lb/>
有罪哉孔氏既沒異端棼如戰國以來從衡捭闔之習<lb/>
盛而吾道不絶如綫矣仲尼之道燦然復眀扵世者唱<lb/>
和之力也而可曰罪也邪卿固尊信仲尼者正宜以思<lb/>
孟為津筏而後可以窺洙泗之源委案飾其辭而祇敬<lb/>
之曰此先君子之言也繇斯以觀卿顧不當祇敬先君<lb/>
<pb n="KR4e0226_WYG_014-16b"/>
子哉果爾則卿亦世俗之溝猶瞀儒嚾嚾莫知其非者<lb/>
矣豈不自言而自誖之邪尊仲尼而非仲尼之徒亦太<lb/>
惑矣或謂卿妄以道自任眀知思孟之學故為排之以<lb/>
自繼仲尼之統不知有此一念之勝心而已不可與入<lb/>
道矣何足為思孟損益哉且卿之尊信仲尼也甚篤而<lb/>
子弓雖賢與仲尼並稱已失低昻之實又何論思孟卿<lb/>
受學于子弓意推尊子弓以彰巳學所從來故不得不<lb/>
與仲尼並稱是卿之尊信仲尼亦桓文之尊周室不過<lb/>
<pb n="KR4e0226_WYG_014-17a"/>
陽浮慕之已耳不然子弓固不在仲尼下而思孟豈遂<lb/>
在子弓下哉是仲尼而非思孟余誠不知其何説矣大<lb/>
抵卿懲叔季不學之弊而歸咎扵性惡見霸功之算計<lb/>
見效也而曰法後王故聞思孟之稱性善而談法古不<lb/>
翅如枘鑿然此其詆思孟之根不可捄藥者也獨不思<lb/>
相近之訓安所稱惡而堯舜湯文豈不惓惓扵垂訓無<lb/>
乃仲尼非乎它魏慎墨之流仲尼之徒羞稱之至如史<lb/>
鰌之直固其所深嘉樂與者亦不可概例扵諸子老莊<lb/>
<pb n="KR4e0226_WYG_014-17b"/>
輩詆聖侮法不遺餘力乃置之不論甚矣卿之好竒也<lb/>
然則卿之非十二子也其誠敢為髙論異説而不顧者<lb/>
哉或又謂後世儒者借喙思孟行實誖之才無可用世<lb/>
而竊儒名以盖其愆卿誠有激乎其言之者不知果有<lb/>
激而言也非其竊儒名者可矣併真儒而非之可乎哉<lb/>
昔人稱卿才髙而不見道諒矣嗚呼卿一非思孟而李<lb/>
斯遂焚書坑儒以促秦二世之亡非學而遂以亡人之<lb/>
國也學可非乎哉禍秦者斯而禍斯者卿也此古今治<lb/>
<pb n="KR4e0226_WYG_014-18a"/>
亂得失之林也<lb/>
　　　聖之時論<hi>館課</hi>
夫時之義大矣哉惟純天之聖人而後可以當之然所<lb/>
謂時者何消息盈虚莫窺機緘通復禪代莫測端倪乃<lb/>
造化自然之妙而不容一毫人力叅焉者也使人力可<lb/>
以一毫叅則是道為有方之物而聖人可以為時矣聖<lb/>
人豈能為時哉不惟聖人即造化亦不得而强之如春<lb/>
之不得不夏夏之不得不秋而秋之不得不冬也時則<lb/>
<pb n="KR4e0226_WYG_014-18b"/>
使然造化烏得而强之造化不能强乎時而人恒恃其<lb/>
聰眀智慮以安排揀擇扵其間曰如此則清如此則和<lb/>
如此則任始强此以律彼繼强彼以合此是執夏之箑<lb/>
而曰曷不為裘之温也執冬之裘而曰曷不為箑之便<lb/>
也豈不盭扵時哉節概雖髙勛業雖偉殆與純天之聖<lb/>
人異矣夫惟純天之聖人為能含心扵寂合氣扵漠聰<lb/>
眀在聲臭之先而智慮在覩聞之外夫是以自作主宰<lb/>
造化為役時清而清不為絶俗時和而和不為狥人時<lb/>
<pb n="KR4e0226_WYG_014-19a"/>
任而任不為干時静也如隂之翕而静與天俱動<lb/>
也如陽之闢而動與天㳺易不云乎動静不失其時<lb/>
其道光眀嗚呼深哉是道也乃吾夫子之道而非夷恵<lb/>
伊尹之道也伯夷道在于清則與和二栁下恵道在于<lb/>
和則與清二伊尹道在扵任則與清與和又二夫二則<lb/>
偶偶則可以容吾之聰眀智慮以安排揀擇之故取其<lb/>
清者去其和取其和者去其任即其所造可以亷頑而<lb/>
立懦可以寛鄙而敦薄可以致君而澤民而終不足以<lb/>
<pb n="KR4e0226_WYG_014-19b"/>
語造化自然之妙何其盭扵時也乃吾夫子則毋意毋<lb/>
必毋固毋我而已矣可仕則仕可止則止可乆則乆可<lb/>
速則速而已矣故其自言曰吾道一以貫之一則無偶<lb/>
無偶則無所安排無所揀擇時乎夏則箑而非有心扵<lb/>
箑也時乎冬則裘而非有心于裘也聖人以為時固如<lb/>
是吾亦如是以應之耳矣造化不能强乎時而吾欲以<lb/>
聰眀智慮强之能乎哉此孔子所以為聖人之時也時<lb/>
乎時乎豈易言哉後人不眀扵時之說而専以隨時變<lb/>
<pb n="KR4e0226_WYG_014-20a"/>
易解之至為與時浮湛者藉口嗚呼獨不思夏之必暑<lb/>
而冬之必寒乎故曰信如四時又語其一定而不移也<lb/>
伊川曰隨時變易以從道也夫隨時變易而不從道則<lb/>
小人而無忌憚反不若夷之清恵之和尹之任矣是故<lb/>
君子毋輕言時<lb/>
　<lb/>
　<lb/>
　<lb/>
<pb n="KR4e0226_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少墟集巻十四<lb/>
</p>
<p>
</p>
  </div>
</body>
</text>
</TEI>
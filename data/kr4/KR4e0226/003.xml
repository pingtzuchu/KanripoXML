<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻三</head> <lb/>
    <p>
<pb n="KR4e0226_WYG_003-1a"/>
欽定四庫全書<lb/>
　少墟集巻三<lb/>
　　　　　　　　　　　　明　馮從吾　撰<lb/>
　　語録<lb/>
　　　疑思録<lb/>
　疑思録四<lb/>
　　讀論語下<lb/>
夫子稱顔子賢在簞瓢陋巷不改其樂周茂叔教二程<lb/>
<pb n="KR4e0226_WYG_003-1b"/>
　在尋仲尼顔子樂處後世學者以談𤣥為上乗以安<lb/>
　貧為末節将屢空空字宗何晏之説觧作空虚無物<lb/>
　之空如此不知扵簞瓢陋巷不改其樂将何以觧乎<lb/>
　故因顔子屢空見顔子不動心求富胸中空虚無物<lb/>
　則可若丢過安貧懸空説空虚無物則生公説法矣<lb/>
㢘一節耳為沾沾以安貧自多者發也若以貧窶動心<lb/>
　而求富而曰㢘一節耳則無忌憚甚矣<lb/>
問顔淵後何以知子在遂不死曰惟顔淵後能知子在<lb/>
<pb n="KR4e0226_WYG_003-2a"/>
　遂不死此顔子所以幾扵聖人也故夫子信之曰用<lb/>
　之則行舍之則藏惟我與爾有是夫<lb/>
吾以汝為死矣是夫子試顔子處曰子在囬何敢死則<lb/>
　顔子居然孔子矣<lb/>
讀子路曽晳冉有公西華侍坐章則當時聖門都俞吁<lb/>
　咈氣象宛然如見故曰要識唐虞垂拱意春風原在<lb/>
　仲尼居<lb/>
曽㸃之詠而歸是泰荘周之逍遥逰是驕<lb/>
<pb n="KR4e0226_WYG_003-2b"/>
曽㸃之志不可着迹看當得其趣扵言外得其趣雖在<lb/>
　師旅饑饉之時宗廟㑹同之際亦自有春風沂水之<lb/>
　妙必然從容暇豫必不至張皇失措可見春風沂水<lb/>
　這等趣味學者誠一時不可少<lb/>
問克己復禮為仁曰禮儀三百威儀三千皆吾心自有<lb/>
　之節文非外假也以其所自有而非外假也故曰復<lb/>
　世儒不知其所自有也務華絶根欲襲而取之老子<lb/>
　見世儒之襲取而亦不知其所自有也乃曰禮者忠<lb/>
<pb n="KR4e0226_WYG_003-3a"/>
　信之薄而亂之首欲掊而去之斯二者就是己而欲<lb/>
　掊而去之者其已為尤甚故夫子曰克己復禮為仁<lb/>
　此正所以救世儒之弊闢異端之失<lb/>
不論禮與非禮要視就視要聽就聽要言就言要動就<lb/>
　動是無所忌憚之小人不論禮與非禮要視就視要<lb/>
　聴就聽要言就言要動就動而曰悟後全無礙是惑<lb/>
　世誣民之異端辨其禮與非禮非禮勿視非禮勿聽<lb/>
　非禮勿言非禮勿動是克己復禮之真儒<lb/>
<pb n="KR4e0226_WYG_003-3b"/>
成人之美便是美故君子必成人之美成人之惡便是<lb/>
　惡故君子不成人之惡<lb/>
道人之善便是善故君子樂道人之善稱人之惡便是<lb/>
　惡故君子惡稱人之惡<lb/>
樂道人之善便是自家善處喜稱人之惡便是自家惡<lb/>
　處<lb/>
聞譽而喜便是自家不足譽處聞毁而怒便是自家可<lb/>
　毁處<lb/>
<pb n="KR4e0226_WYG_003-4a"/>
聖人說知人難是兼君子小人說後世說知人難是單<lb/>
　就小人一邊說不知君子小人都是難知的何獨只<lb/>
　說小人難知孔子兼言舉錯子夏單言舉臯陶正是<lb/>
　後世對症之藥<lb/>
小人難知君子尤難知故曰君子之所為衆人固不識<lb/>
　也<lb/>
夫子方說起正名子路便以為迂可見不見迂于賢者<lb/>
　不謂之聖人知聖人之所為賢人便以為迂則知學<lb/>
<pb n="KR4e0226_WYG_003-4b"/>
　聖人者其所為安得不見迂于衆人若避衆人迂闊<lb/>
　之譏只往不迂處做則鞅斯操莽接踵矣<lb/>
問學稼圃章大意曰士君子為天地立心生民立命只<lb/>
　有此禮義信這道理若人人都學稼圃則這箇道理<lb/>
　莫人承當由是無禮無義相詐相欺風俗日壞人心<lb/>
　日偷便不成世界矣當斯時也彼學稼圃者雖欲優<lb/>
　㳺于畎畆得乎大學說古人之學直欲明明徳于天<lb/>
　下中庸說致中和便天地位萬物育可見士君子一<lb/>
<pb n="KR4e0226_WYG_003-5a"/>
　身關繫最重如何置天地生民于度外而徒為一身<lb/>
　一家計也學稼學圃樊遲意思品格儘高但不免為<lb/>
　一身一家計遂堕潔身亂倫荷蓧丈人窠臼所以小<lb/>
　了小人哉樊須也不可與世俗小人並論<lb/>
問居處恭一節胡註謂樊遲問仁者三此最先先難次<lb/>
　之愛人其最後乎何如曰天地以生物為心而人得<lb/>
　天地之心以為心故此愛人一念真心是人之所以<lb/>
　為人處故曰夫仁者己欲立而立人己欲達而達人<lb/>
<pb n="KR4e0226_WYG_003-5b"/>
　而孟子亦曰人皆有不忍人之心至以乍見孺子入<lb/>
　井一念形容不忍處最為警醒可見人之所以為人<lb/>
　者惟有此仁而人之難與為仁者無他只是將此本<lb/>
　來一念愛人真心或牿亡之或阻抑之所以操存不<lb/>
　得一箇愛字所以仁之難為耳故居處恭執事敬與<lb/>
　人忠總是所以操存此一念的工夫先難後獲又是<lb/>
　工夫中的節度先難後獲如居處要恭就要得恭的<lb/>
　效驗執事要敬與人要忠就要得敬的忠的效驗如<lb/>
<pb n="KR4e0226_WYG_003-6a"/>
　是便是不先難後獲矣今將此三言分為三次不知<lb/>
　先難後獲者幹何事也以愛人為最後是以己立己<lb/>
　達為先立人達人為後也可乎哉借曰愛人工夫用<lb/>
　在别人身上所以當後不知執事敬與人忠亦用在<lb/>
　事上人上何為獨先此又不可不辨者也或曰博愛<lb/>
　之謂仁又何也曰韓子博愛之說是博施濟衆之說<lb/>
　也夫子愛人之說是立人達人之說也或又曰為仁<lb/>
　由己而由人乎哉又何也曰愛人由己而由人乎哉<lb/>
<pb n="KR4e0226_WYG_003-6b"/>
　夫子愛人之說盖徹内徹外徹始徹終而言也孟子<lb/>
　不云乎惻隠之心仁之端也苟能充之足以保四海<lb/>
　夫惻隠為仁之端是愛之根也充之保四海是愛之<lb/>
　用也擴充到此則滿腔皆惻隠之心便是徹内徹外<lb/>
　徹始徹終道理故曰愛人愛之根處名曰天根愛之<lb/>
　用處名曰月窟天根月窟閒來往三十六宫都是春<lb/>
　在天為春在人為仁無二理也或又曰如子所言夫<lb/>
　子只教以愛人足矣又何以曰居處恭云云又何以<lb/>
<pb n="KR4e0226_WYG_003-7a"/>
　曰先難後獲云也曰不言居處恭云云則工夫無處用<lb/>
　不言先難後獲則工夫不善用合而觀之其于愛人<lb/>
　之道思過半矣若以先後次第論斷不敢以胡氏之<lb/>
　說為然<lb/>
或曰仁者愛人固矣顔子在陋巷不改其樂視天下理<lb/>
　亂真如孟子所謂閉户鄉隣之鬭者夫子乃曰回也<lb/>
　其心三月不違仁管仲相桓公伯諸侯一匡天下民<lb/>
　到于今受其賜而夫子第曰如其仁如其仁豈民到<lb/>
<pb n="KR4e0226_WYG_003-7b"/>
　于今受其賜者反不如一陋巷匹夫冺冺無所建明<lb/>
　者為真歟不知仁主于愛而愛從何處起見孺子而<lb/>
　怵惕覩親骸而顙泚不忍觳觫之牛不屑呼蹴之食<lb/>
　真是不容自己無所為而為者吾儒不從此處識取<lb/>
　縱功業掀掲天地摠之從納交惡聲處出來終不是<lb/>
　本來真愛終不謂之為仁故易曰復其見天地之心<lb/>
　夫當一陽來復之時造化生意尚未宣洩而聖人從<lb/>
　此處見天地之心㣲乎㣲乎知此可以論仁矣昔友<lb/>
<pb n="KR4e0226_WYG_003-8a"/>
　人問余顔子問為邦夫子告以四代禮樂因革損益<lb/>
　居然王天下氣象顔子但一陋巷匹夫何處見得有<lb/>
　王佐才而夫子告之以此因以臆答曰回也其心三<lb/>
　月不違仁便是有王佐才夫管仲假仁便稱霸佐顔<lb/>
　子不違仁豈不稱王佐即管仲可知顔子矣然則孟<lb/>
　子謂禹稷顔回同道真知仁哉真知仁哉或又疑事<lb/>
　功作用非仁歟曰不然管仲倘不遇桓公則一匡之<lb/>
　業安所見于天下後世故君子不言遇而言心夫己<lb/>
<pb n="KR4e0226_WYG_003-8b"/>
　立立人己達達人斯心也固渾然天地萬物一體之<lb/>
　心也斯心也真不容自己無所為而為之心也故論<lb/>
　仁者當先識心論心者當先自念頭初動不容自己<lb/>
　處求之不然若落第二層便是有所為而為即掀掲<lb/>
　功業皆假矣仁者愛人談何容易<lb/>
斗筲之人二句註謂子貢之問每下故夫子以是警之<lb/>
　不知子貢原為今之從政者虛冒以士之名故有此<lb/>
　問至末方纔說出耳聖賢問答本意原在此節前三<lb/>
<pb n="KR4e0226_WYG_003-9a"/>
　節乃其斷案也<lb/>
士君子立身天地間惟求無愧于鄉人之善者足矣若<lb/>
　不善者之惡不惡勿論可也若既使善者信其節操<lb/>
　又怕不善者疑其矯激既使善者稱其寛厚又怕不<lb/>
　善者議其懦弱則瞻前顧後便終身做不成此鄉原<lb/>
　之不可與入堯舜之道也<lb/>
仁則吾不知也聖人口氣原自渾融若曰以此為即仁<lb/>
　則制私非忘私之境固不得謂之即仁若以此為非<lb/>
<pb n="KR4e0226_WYG_003-9b"/>
　仁則制私亦忘私之漸亦不得謂之非仁故曰仁則<lb/>
　吾不知也近世學者多說壞不行直以為非仁誤矣<lb/>
　苟志于仁矣無惡也自無克伐怨欲何待不行此直<lb/>
　以本體為功夫上也不幸有過即當力改故克伐怨<lb/>
　欲一切不行此乃以功夫合本體亦其次也若以不<lb/>
　行為非仁則困知勉行何以能知之成功則一而聖<lb/>
　人所稱克己寡過皆剰語矣阻自新之門塞向往<lb/>
　之路關繫學術不淺故不得不辨<lb/>
<pb n="KR4e0226_WYG_003-10a"/>
問不行與克己同否曰克己有當下斬釘截鐵之意不<lb/>
　行雖頗費功夫未能遽㧞病根然亦克己之一法也<lb/>
　後世學者直斥不行而又無辭為克己解乃訓克為<lb/>
　能訓己為由己之己不知如此于復字又訓不去矣<lb/>
　且有不善未嘗不知知之未嘗復行又何以解也或<lb/>
　又以不行行字為外面强制不知未嘗復行行字亦<lb/>
　豈外面强制耶<lb/>
見利思義見危授命得力不在臨時必平日講一介不<lb/>
<pb n="KR4e0226_WYG_003-10b"/>
　苟之學而後能見利思義必平日講朝聞夕死之學<lb/>
　而後能見危授命不然利至然後斟酌道義危至然<lb/>
　後商量生死則不及矣<lb/>
問管仲假仁夫子曰如其仁如其仁者何曰如其仁如<lb/>
　其仁者言其逼真也此正是說他假仁處<lb/>
子貢方人不是抛却自家議論别人如回也聞一知十<lb/>
　賜也聞一知二之類使非子貢平日把回與自家比<lb/>
　方得停當臨時安能為此言此聖門弟子實在工夫<lb/>
<pb n="KR4e0226_WYG_003-11a"/>
　夫子猶然抑之者恐惹起務外徇人之心且恐後世<lb/>
　學者借為口實耳子貢方人豈可與後世月旦之評<lb/>
　並論<lb/>
以直報怨是開誠布公忘其怨也忘其怨而惟以無心<lb/>
　處之故謂之直若以直字横于中而執此一一報怨<lb/>
　則胸中又有物又不是聖人之所謂直矣至于報字<lb/>
　不過就彼報字而言與子貢夫子之求孟子以堯舜<lb/>
　之道要湯語意同故以直報怨報字當活看康節詩<lb/>
<pb n="KR4e0226_WYG_003-11b"/>
　有云揚善不揚惡記恩不記讐此之謂也<lb/>
此豈章惇為之哉宛然夫子不較伯寮孟子不較臧倉<lb/>
　氣象<lb/>
問夫子告子路明白說君子修己以敬而後世學者多<lb/>
　流于肆何也曰學莫先于敬肆之辨尤莫先于真偽<lb/>
　之辨此盖真偽之辨不明誤之耳何也君子修己以<lb/>
　敬敬則為君子肆則為小人此固不待辨者但後世<lb/>
　小人知敬為君子肆為小人也又偽為敬以自附于<lb/>
<pb n="KR4e0226_WYG_003-12a"/>
　君子于是乎有真偽之辨是真偽之辨盖就敬之中<lb/>
　辨也世儒不察遂一槩以敬為偽以肆為真不知敬<lb/>
　或有偽偽則為偽君子肆雖皆真真却為真小人懲<lb/>
　其為偽君子不于敬中求真進而為真君子乃于肆<lb/>
　中求真退而為真小人是果何心哉盖欲敬不欲肆<lb/>
　者人之心欲真不欲偽者又人之心今既以敬為偽<lb/>
　以肆為真則人又安得不趨于肆也是人之趨于肆<lb/>
　非其人之不知自愛原是求真之心而不知其誤為<lb/>
<pb n="KR4e0226_WYG_003-12b"/>
　真小人耳使蚤知其誤則人非至愚又孰肯居己于<lb/>
　肆而甘心于小人耶余故曰學莫先于敬肆之辨尤<lb/>
　莫先于真偽之辨<lb/>
問君子疾沒世而名不稱稱字當讀作去聲否曰讀作<lb/>
　去聲本為拔好名之根反開一好名之門若謂天下<lb/>
　有沒世稱情之名亦有沒世不稱情之名使果有沒<lb/>
　世不稱情之名在君子固疾之在小人則甘之矣不<lb/>
　知名實如形影聲響然有一日之實便有一日之名<lb/>
<pb n="KR4e0226_WYG_003-13a"/>
　無一日之實便無一日之名縱能襲取于一時必不<lb/>
　能襲取于終身自古及今原無沒世不稱情之名而<lb/>
　誤以為有居之不疑比至無名而後疾之則已晚矣<lb/>
　故君子疾沒世而名不稱正欲學者務實而圖之于<lb/>
　蚤也或曰世固有有實而無名者又有無實而有名<lb/>
　者何也曰此有實而無名而子惜其無名非即名耶<lb/>
　彼無實而有名而子議其有名名安在哉又曰索隠<lb/>
　行怪後世有述又何也曰後世有述名也後世有述<lb/>
<pb n="KR4e0226_WYG_003-13b"/>
　而曰索隠行怪名庸愈乎知此益信古今無沒世不<lb/>
　稱情之名矣知無沒世不稱情之名則學者自不敢<lb/>
　務名自不容不務實故曰君子疾沒世而名不稱稱<lb/>
　字斷不可作去聲讀<lb/>
問君子遯世不見知而不悔又疾沒世而名不稱何也<lb/>
　曰務實不務名名必得務名不務實名必失可見遯<lb/>
　世不見知而不悔正是疾沒世而名不稱處<lb/>
問夫子既說誰毁誰譽下文却不曰如有所毁者其有<lb/>
<pb n="KR4e0226_WYG_003-14a"/>
　所試而止曰如有所譽者其有所試何也曰此處正<lb/>
　見聖人天地之心<lb/>
能好能惡聖人也善善長而惡惡短君子所以希聖也<lb/>
　自人心不古而樂道人善者目為鄉愿好稱人惡者<lb/>
　稱為直于是世多求全之毁而衆惡必察者不可復<lb/>
　得故夫子不得已以誰毁誰譽解之曰直知誰毁誰<lb/>
　譽之為直則知有毁無譽之非直矣世顧以好稱人<lb/>
　惡者稱為直何哉<lb/>
<pb n="KR4e0226_WYG_003-14b"/>
問世以樂道人善者目為鄉愿何也曰此語誠不可解<lb/>
　鄉愿嘗以古之人古之人譏狂矣未嘗樂道狂者之<lb/>
　善也嘗以行何為其踽踽涼涼譏狷矣未嘗樂道狷<lb/>
　者之善也嘗自以為是不可與入堯舜之道矣未嘗<lb/>
　樂道堯舜之善也而世顧以樂道人善者目為鄉愿<lb/>
　何哉豈其初始于嫉忌者故以鄉愿之名加于樂道<lb/>
　人善之士而習者遂相沿而不加察邪抑後之學者<lb/>
　明知其不然而姑借鄉愿二字以杜樂道人善者之<lb/>
<pb n="KR4e0226_WYG_003-15a"/>
　口邪此吾之所未解也<lb/>
平日好稱人惡惡道人善自托于直之人立朝偏不肯<lb/>
　犯顔敢諫偏不直<lb/>
問史闕文馬借人註謂細故何以重聖人之思曰此道<lb/>
　理儘大一字之褒貶關千古之是非一時之交與徵<lb/>
　一代之風俗安得為細故而忽之故述而不作信而<lb/>
　好古作且不敢敢不闕乎願車馬衣輕裘與朋友共<lb/>
　敝之而無憾敝且無憾况借人乎自古聖賢學問都<lb/>
<pb n="KR4e0226_WYG_003-15b"/>
　在此處胡註謂此章義疑不敢强解亦小視此二事<lb/>
　矣<lb/>
問傳信傳疑史職也闕文何為而聖人思之曰不聞劉<lb/>
　静修讀史詩乎紀録紛紛已失真語言輕重在詞臣<lb/>
　若將字字論心術恐有無邊受屈人念及于此雖欲<lb/>
　不闕得乎故闕之一字乃天理人情之至也不止作<lb/>
　史士君子凡下筆之際不可不着此一念<lb/>
問夫子說性相近不曾言善而孟子專言性善何也曰<lb/>
<pb n="KR4e0226_WYG_003-16a"/>
　人之氣質雖有不同而天命之性摠之皆善惟其皆<lb/>
　善故曰相近相近者是就善之中論耳若因氣有清<lb/>
　濁質有厚薄而遂謂性有善有不善則善不善相去<lb/>
　甚逺便說不得相近矣孟子道性善正是發明所以<lb/>
　相近處或謂孟子性善之說不如孔子相近之言為<lb/>
　渾融是惑于三品之說而昧相近之㫖者也<lb/>
荀子性惡禮偽之說真是以學術殺天下後世者性既<lb/>
　是惡禮又是偽安得不純用刑法此李斯所以亡秦<lb/>
<pb n="KR4e0226_WYG_003-16b"/>
　而貽禍至今未已也<lb/>
道因言而明不因不言而晦道因言而明人人曉得不<lb/>
　因不言而晦人人曉不得故曰予欲無言又曰天何<lb/>
　言哉四時行焉百物生焉天何言哉可見予欲無言<lb/>
　正是聖人深言明道處若曰道以言明亦以言晦故<lb/>
　曰予欲無言便非聖人本㫖<lb/>
天何言哉四時行焉百物生焉天何言哉四時行焉百<lb/>
　物生焉豈是隠得的故曰二三子以我為隠乎吾無<lb/>
<pb n="KR4e0226_WYG_003-17a"/>
　隠乎爾吾無行而不與二三子者是丘也<lb/>
近之則不孫二句逺近字不可說壞近是家庭之常當<lb/>
　如此逺亦是主僕之分當如此只是這様人但近之<lb/>
　不曰家庭之常當如此而曰主人近我也如此便不<lb/>
　孫但逺之不曰主僕之分當如此而曰主人逺我也<lb/>
　如此便怨如此真是難養若以䙝狎為近如何去近<lb/>
　他嚴厲為逺如何去逺他則主人先待的差了便說<lb/>
　不得他難養<lb/>
<pb n="KR4e0226_WYG_003-17b"/>
士君子多加意于大人君子而忽略于女子小人不知<lb/>
　女子小人尤是難養的可見自家學問真是無微可<lb/>
　忽無衆寡無小大無可慢<lb/>
學至于不愧女子小人始可言學<lb/>
近之則不孫逺之則怨女子小人真是難養至于士君<lb/>
　子有招之而來麾之而去澄之而清淆之而濁者是<lb/>
　亦近之不孫逺之則怨之類也夫以士君子之身誤<lb/>
　為女子小人而不察亦足羞矣<lb/>
<pb n="KR4e0226_WYG_003-18a"/>
道本無方學聖人者不可以方所求之故㣲箕比干之<lb/>
　皆仁夷惠伊尹之皆聖不有孔孟之說天下後世不<lb/>
　幾于聚訟乎士君子果有悟于斯理則眼界自寛家<lb/>
　數自大開口自别<lb/>
問孔子攝相三月而魯國大治即受樂不朝亦當少留<lb/>
　須臾以俟功業之成何為遽去不幾為山九仞功虧<lb/>
　一簣邪曰自古聖賢寧可無功業之成不可無自守<lb/>
　之義不然便是為山九仞功虧一簣矣<lb/>
<pb n="KR4e0226_WYG_003-18b"/>
問夫子問津沮溺子路反見丈人是要轉他出仕否曰<lb/>
　不然只是要轉他可不可之念故曰我則異于是無<lb/>
　可無不可若是要轉他出仕夫子何不先轉一及門<lb/>
　之顔子而徒轉一傾盖之沮溺耶惟是夫子終日與<lb/>
　言已轉得顔子可不可之念故喜而謂之曰用之則<lb/>
　行舎之則藏惟我與爾有是夫且夫子嘗為魯司寇<lb/>
　說得用之則行顔子終身不仕夫子何以曰惟我與<lb/>
　爾有是有是者謂有是無可無不可之念也非着跡<lb/>
<pb n="KR4e0226_WYG_003-19a"/>
　在行藏間論也<lb/>
問君子之仕也行其義也明白是教他出仕何以為不<lb/>
　然曰原不是教他出仕只是要他曉得君子之仕為<lb/>
　行其君臣之義耳盖當是時以仕為通者若曰君子<lb/>
　之仕也行其勢也行其利也那裏行甚麽義所以把<lb/>
　仕字弄的不好看有以隠為髙者見若輩如此做官<lb/>
　亦曰君子之仕也行其勢也行其利也那裏行甚麽<lb/>
　義看得這仕字全是不好的恰似仕途全行不得義<lb/>
<pb n="KR4e0226_WYG_003-19b"/>
　全做不得君子如此道理不明凡要做君子的安得<lb/>
　不着一可不可之念故曰君子之仕也行其義也非<lb/>
　行其勢也非行其利也君臣之大義自我而植宇宙<lb/>
　之綱常自我而立豈為功名富貴哉中間即有丢過<lb/>
　義只為勢利出仕的是他各人自家見不到各人自<lb/>
　家做了小人非槩以仕途為勢窟為利藪也故曰君<lb/>
　臣之義如之何其廢之又曰夫人幼而學之壯而欲<lb/>
　行之行之者行其義也知此則知仕止久速無往非<lb/>
<pb n="KR4e0226_WYG_003-20a"/>
　道用行舎藏無往非學視用舎為寒暑風雨之序視<lb/>
　行藏為出作入息之常仕者安得以仕為可以隠為<lb/>
　不可隠者安得以隠為可以仕為不可哉如此則可<lb/>
　不可之念不轉自無矣此孔子之學不厭而教不倦<lb/>
　所以大有造于天下後世也<lb/>
以耦耕之沮溺而知魯國有仲尼又知仲尼之徒有仲<lb/>
　由以荷蓧之丈人而知仲尼之不勤四體不分五榖<lb/>
　是從何處知之且既知同時之仲尼必知既往之堯<lb/>
<pb n="KR4e0226_WYG_003-20b"/>
　舜既知仲尼之徒有仲由必知仲尼之徒有顔曾既<lb/>
　知仲尼之不勤四體不分五榖必知仲尼之講理學<lb/>
　而淑後進雖志向稍有不同而識見如此才謂之隠<lb/>
　者不然凡山林農夫皆得謂之隠者矣有是理乎今<lb/>
　且無論山林農夫即搢紳章縫之士問今日某處同<lb/>
　志為誰某處同志為誰無論學術何如即姓名亦茫<lb/>
　然不知豈不有愧于耦耕荷蓧之農夫哉或曰今天<lb/>
　下特無真儒耳有則人未有不知者余曰不然淳于<lb/>
<pb n="KR4e0226_WYG_003-21a"/>
　髠謂是故無賢者也有則髠必識之由今觀之不知<lb/>
　戰國果無賢否髠果識孟子否已非伯樂而謂天下<lb/>
　無良馬誤矣或又曰真儒原不求人知人何必知之<lb/>
　曰在真儒雖不求人知而在學者却不可不知人良<lb/>
　馬不充天閑于良馬何損若伯樂不識良馬其何以<lb/>
　為伯樂哉余因是又有感焉夫天下大矣高賢大良<lb/>
　安得一一知之不知其過小若諱言不知而借口天<lb/>
　下無真儒又借口真儒不求人知以自解是又沮溺<lb/>
<pb n="KR4e0226_WYG_003-21b"/>
　丈人之罪人也其過大昔陳瑩中不知程伯淳而作<lb/>
　責沈文以自責不惟不足為瑩中病而益足以見瑩<lb/>
　中之不可及不知求知可也又何必自解以益其過<lb/>
　哉余素寡昧于海内賢豪多所未知因讀沮溺章書<lb/>
　此亦竊比瑩中之意云<lb/>
曾子曰堂堂乎張也難與並為仁矣只一並字正見曾<lb/>
　子仁處萬物並育而不相害道並行而不相悖天地<lb/>
　且弗違况于人乎學者只有與人並為仁之心便是<lb/>
<pb n="KR4e0226_WYG_003-22a"/>
　天地萬物一體氣象不然人有善而忌其與己並己<lb/>
　有善而忌其人之與已並即此便不是善故勘破並<lb/>
　字當下即仁<lb/>
勘破並字當下識仁勘破忌字當下識人<lb/>
　疑思録五<lb/>
　　讀孟子上<lb/>
未有仁而遺其親者也一節註云此言仁義未嘗不利<lb/>
　夫仁義未嘗不利自是正經道理故曰此謂國不以<lb/>
<pb n="KR4e0226_WYG_003-22b"/>
　利為利而以義為利但此處說書不當云仁義有利<lb/>
　不然與何必曰利便相礙利之一字戰國君臣正坐<lb/>
　此病無論是何様的利只是這一利字不該言故一<lb/>
　則曰何必曰利再則曰何必曰利正是孟子救正人<lb/>
　心扶持世道處豈得已哉他日與宋牼問答曰先生<lb/>
　之志則大矣先生之號則不可意亦如此<lb/>
齊桓晉文之事乃當時所最豔者孟子以為聖門所不<lb/>
　道不忍觳觫之一念乃途人所共有者孟子以為是<lb/>
<pb n="KR4e0226_WYG_003-23a"/>
　心足以王何也盖桓文之事雖是燁燁一時原不從<lb/>
　此不忍一念中流出故曰以力假仁夫不忍之心乃<lb/>
　途人所共有者豈以桓文而獨無自有而自假之亦<lb/>
　足悲矣陽明先生曰抛却自家無盡藏沿門持鉢效<lb/>
　貧兒<lb/>
齊王方問霸功孟子即曰無以則王謂之曰王恰似有<lb/>
　許多新竒異様處及說到底只討得老者衣帛食肉<lb/>
　黎民不饑不寒更莫有新竒異様功業及至推原所<lb/>
<pb n="KR4e0226_WYG_003-23b"/>
　以使老者衣帛食肉黎民不饑不寒又只是從不忍<lb/>
　觳觫一念來更莫有新竒異様方法夫這一念人人<lb/>
　都有可見這功業人人都做得王道有何難為二帝<lb/>
　三王相傳欛柄正在于此孟子得此欛柄故今日見<lb/>
　齊王如此說明日見惠王如此說千言萬語再無兩<lb/>
　様故曰孟子道性善言必稱堯舜後世王道不明霸<lb/>
　功競起如管晏輩功業恰似新竒異様不知發端處<lb/>
　從此不忍觳觫一念起否收煞處落得老者衣帛食<lb/>
<pb n="KR4e0226_WYG_003-24a"/>
　肉黎民不饑不寒否竊謂五霸之辨不明欲天下太<lb/>
　平未見其有日也<lb/>
世論王霸者率㨗霸功迂王道故齊景公欲用孔子晏<lb/>
　子謂當年不能究其藴累世不能闡其施景公曰吾<lb/>
　老矣不能用也吾老二字正為王道迂逺不能待耳<lb/>
　不知王霸之分不在事功不在久近故孟子謂管仲<lb/>
　之功烈而曰行乎國政如彼其久霸功果㨗邪論德<lb/>
　之流行而曰速于置郵而傳命王道果迂邪至于王<lb/>
<pb n="KR4e0226_WYG_003-24b"/>
　者必世而後仁是要其極而言非三十年之前非仁<lb/>
　三十年之後始仁也且管仲經營四十年又不止必<lb/>
　世矣王邪霸邪彼㨗霸功迂王道者特未之思耳<lb/>
晏子沮仲尼臧倉沮孟子其罪不在二子而在道之不<lb/>
　明學之不講當春秋戰國時老聃墨翟之教行習俗<lb/>
　以薄𦵏為賢而以厚𦵏為儒者病故景公欲用孔子<lb/>
　晏子沮之曰儒者崇喪遂哀破産厚𦵏不可以為俗<lb/>
　魯平公欲見孟子臧倉沮之曰禮義由賢者出孟子<lb/>
<pb n="KR4e0226_WYG_003-25a"/>
　之後喪踰前喪君無見焉惟儒字賢字不明此晏子<lb/>
　臧倉之言所以見售而孔孟卒老于行也可見道不<lb/>
　可一日不明學不可一日不講<lb/>
問浩然章不動心有道乎曰有一節之下即當直接曾<lb/>
　子謂子襄一節以見學問淵源所自反入北宫黝孟<lb/>
　施舎二節何也曰孟子因當時人心委靡士風掃地<lb/>
　黝舍輩悻悻然妄以氣節自負世人不察亦誤以氣<lb/>
　節歸之所以不得不引此似是而非者以為之戒使<lb/>
<pb n="KR4e0226_WYG_003-25b"/>
　天下後世不至錯認客氣為浩然之氣耳<lb/>
北宫黝孟施舎不是生來如此様人若是生來如此様<lb/>
　人世間儘多何足煩孟子之辨弊縁當時道理不明<lb/>
　有志之士懲世之委靡卑鄙者多欲學剛方正直而<lb/>
　又不得其道于是誤認血氣之剛為義理之剛或一<lb/>
　味往必勝處學或一味往無懼處學故曰北宫黝養<lb/>
　勇孟施舎養勇玩二養字自見二子意思志向都是<lb/>
　要好的只是學術路頭一錯遂流于無忌憚耳故孟<lb/>
<pb n="KR4e0226_WYG_003-26a"/>
　子不得不嚴為之辨至于告子雖消得外面的粗暴<lb/>
　而一切不求于心不求于氣又添了内裏的傲慢其<lb/>
　無忌憚更甚故孟子亦不得不嚴為之辨必如夫子<lb/>
　告曾子一味自反才是真正大勇才是真正不動心<lb/>
　此孟子之集義養氣勿忘勿助直接孔氏之傳而非<lb/>
　黝舍告子之可及也<lb/>
黝之養勇以必勝舎之養勇以無懼都是不善養的故<lb/>
　孟子曰我善養吾浩然之氣這善字最當玩味<lb/>
<pb n="KR4e0226_WYG_003-26b"/>
血氣方剛戒之在鬭臨事而懼好謀而成此孔氏家法<lb/>
　也惡聲至必反之未有不取辱者不量敵而進不慮<lb/>
　勝而㑹未有不取敗者以取辱取敗之道為勇何也<lb/>
　孟子苖則槁矣之說真為善喻<lb/>
外侮之來雖聖賢所不能免惡聲至于黝無損君子惡<lb/>
　言不出于口必反之黝所損多矣學問不明誤人一<lb/>
　至于此<lb/>
問氣節涵養曰氣節涵養原非兩事故孟子論浩然之<lb/>
<pb n="KR4e0226_WYG_003-27a"/>
　氣而曰我善養可見氣節從涵養中來才是真氣節<lb/>
　若黝舍輩全是箇沒涵養的人如何筭得氣節<lb/>
無論古人即國朝如羅一峯楊斛山諸公氣節表表一<lb/>
　代都是從理學涵養中來所以能完名全節民到于<lb/>
　今稱之其他諸公始未嘗不表表而末路多敗名喪<lb/>
　節秖縁胸中以氣節自滿無復有學問以涵養之耳<lb/>
　余每見世之有氣節者又多不信講學何也可惜可<lb/>
　惜<lb/>
<pb n="KR4e0226_WYG_003-27b"/>
說者謂孟子太山巖巖不如孔子之太和元氣不知孟<lb/>
　子論浩然之氣而曰乃所願則學孔子可見孟子必<lb/>
　學其太和元氣然後能成就其太山巖巖<lb/>
問浩然章所重在養氣而孟子先曰知言者何曰惟其<lb/>
　能知言所以能養浩然之氣如均之養勇也黝曰必<lb/>
　勝舍曰無懼孔曰自反衆言淆亂安所折𠂻向非孟<lb/>
　子詖辭知其所蔽乃所願則學孔子未有不流于黝<lb/>
　舎者安能善養浩然之氣耶孟子之養氣全從知言<lb/>
<pb n="KR4e0226_WYG_003-28a"/>
　中來知言養氣原只是一箇道理<lb/>
不得于言勿求于心不得于心勿求于氣味二勿字正<lb/>
　見人性皆善而告子强制之使惡何也人心之靈莫<lb/>
　不有知不得于言不得于心心上自是不安自是過<lb/>
　不去自不容不求于心自不容不求于氣此正是真<lb/>
　心不容己處正所謂性善所謂良知也告子却恐動<lb/>
　了心把一切得與不得都要丢過任他去罷縱丢不<lb/>
　過却强制之使丢過如此庶乎心不動耳然如此要<lb/>
<pb n="KR4e0226_WYG_003-28b"/>
　不動心有何難故孟子曰告子先我不動心然真心<lb/>
　本不容己彼則强制之使其已是强制其真心非强<lb/>
　制其妄心也如此真心正當操存而培養之乃反强<lb/>
　制之使其己以斧斤自伐其山木以牛羊自牧其萌<lb/>
　蘖豈不謬哉彼徒知以此為不動心之㨗法而不知<lb/>
　其法愈謬而其弊愈不可言且二勿處又是動心强<lb/>
　制處心又安在其果不動也告子之學其自誤如此<lb/>
　故曰人性皆善而告子强制之使惡也<lb/>
<pb n="KR4e0226_WYG_003-29a"/>
告子最不達孟子性善之㫖不知當不得于言時何故<lb/>
　要求于心不得于心時何故又要求于氣如曰不得<lb/>
　于言時原不曾要求于心不得于心時原不曾要求<lb/>
　于氣如此又何故去要勿告子試以此反觀則自家<lb/>
　性善亦自可見又何疑孟子性善之說也<lb/>
不得于言要求于心就求于心不得于心要求于氣就<lb/>
　求于氣不必去勿此之謂率性此之謂吾儒故曰無<lb/>
　為其所不為無欲其所不欲如此而已矣<lb/>
<pb n="KR4e0226_WYG_003-29b"/>
顔子四勿不可無告子二勿不可有顔子四勿勿的是<lb/>
　己私告子二勿勿的是善念<lb/>
行有不慊于心一句是浩然一章大㫖人心虛靈是非<lb/>
　可否一毫瞞昧不過凡該行該止此中自有權衡若<lb/>
　是肯憑着本心行去使件件慊于心便是集義便是<lb/>
　自反而縮此正孟子得統于曾子處<lb/>
可以仕則仕可以止則止可以久則久可以速則速可<lb/>
　見聖人出處何嘗由得自家分毫雖有智謀才力安<lb/>
<pb n="KR4e0226_WYG_003-30a"/>
　所用之日出而作日入而息鑿井而飲耕田而食此<lb/>
　孔子所以為至聖也若伊尹出處豈不宛然一孔子<lb/>
　但始謂仕不若隠繼謂隠不若仕即此校量于豈若<lb/>
　之間便非聖心無可無不可之妙矣<lb/>
說不得仕不若隠亦說不得隠不若仕只可隠則隠可<lb/>
　仕則仕便是<lb/>
知足不辱知止不殆説的未嘗不是終不如吾夫子之<lb/>
　可以仕則仕可以止則止可以久則久可以速則速<lb/>
<pb n="KR4e0226_WYG_003-30b"/>
　為正大盖士君子出處之際只當論可不可不當論<lb/>
　辱不辱殆不殆<lb/>
孟子願學孔子于伯尹則稱曰皆古聖人其自處則謙<lb/>
　曰吾未能有行此正是孟子願學孔子處<lb/>
王霸之辨自孟子始明當時論王霸者只在仁與力之<lb/>
　間不知仁是一様的只是以力假處與以徳行處不<lb/>
　同耳以力服人原是力不能敵原非心服以徳服人<lb/>
　原非論力原是心悅誠服下章尊賢使能俊傑在位<lb/>
<pb n="KR4e0226_WYG_003-31a"/>
　五節就是以徳行仁就是不忍人之政天下之士皆<lb/>
　悦天下之商皆悦五箇悅字就是照應心悅誠服的<lb/>
　悅字人皆有不忍人之心一章就是發揮尊賢使能<lb/>
　五節的源頭見得這様王政如此詳悉却不是外面<lb/>
　的事業都是從乍見孺子將入于井皆有怵惕惻隠<lb/>
　的這一念來故曰以不忍人之心行不忍人之政擴<lb/>
　而充之足以保四海四海正照應前自西自東自南<lb/>
　自北無思不服三句如此行仁自然是榮如此豫于<lb/>
<pb n="KR4e0226_WYG_003-31b"/>
　行仁自然是誰敢侮之這四章書摠只是發明以徳<lb/>
　行仁者王一句<lb/>
人皆有不忍人之心一章正是孟子道性善盖當時管<lb/>
　晏功利浸淫人心已久故人人都去假仁假義所以<lb/>
　認做性惡所以有杞栁湍水之議孟子只說仁義原<lb/>
　是大家性中生來有的何必去假如不信是性中生<lb/>
　來有的何不于乍見孺子入井之時去驗一驗既驗<lb/>
　得怵惕惻隠之心是人人有的則仁是人人生來有<lb/>
<pb n="KR4e0226_WYG_003-32a"/>
　的不必去假可知知仁則知仁義禮知都是性中生<lb/>
　來有的不必去假則性之為善也自不待辨矣是孟<lb/>
　子道性善正所以提醒世之假者而還之于真也其<lb/>
　功豈云小哉故曰救得人心千古在勲名真與泰山<lb/>
　高<lb/>
問乍見孺子入井此乃最初一念惟此時為真若過此<lb/>
　即有怵惕惻隠之心不過納交要譽之念便說不得<lb/>
　真矣此說是否曰不然戰國之時功利成風習俗久<lb/>
<pb n="KR4e0226_WYG_003-32b"/>
　壞故人人以殘忍刻薄為真以怵惕惻隠為偽即有<lb/>
　一怵惕惻隠之人人人皆以納交要譽疑之矣看天<lb/>
　下人皆無不忍人之心將此不忍人一念盡抹撇了<lb/>
　故孟子憂之乃直為之說曰人皆有不忍人之心此<lb/>
　一句真是人人信不及故不得已又舉乍見孺子入<lb/>
　井一念為証若曰如不信人皆有不忍人之心難說<lb/>
　乍見孺子入井之時無怵惕惻隠之心如不信平日<lb/>
　怵惕惻隠之心為真難說乍見孺子入井之時怵惕<lb/>
<pb n="KR4e0226_WYG_003-33a"/>
　惻隠之心亦為偽可見這惻隠一念真心人皆有之<lb/>
　只是人不知擴而充之耳故謂天下無納交要譽之<lb/>
　人不可謂凡有是心者皆納交要譽之人亦不可盖<lb/>
　孟子因天下人不信皆有此心又不信有此心者皆<lb/>
　為真故不得已以乍見一念証之若因孟子乍見之<lb/>
　說又執定說惟此最初一念為真過此皆是偽是又<lb/>
　使人不信人皆有不忍人之心也益失孟子之意矣<lb/>
性一也分之名為仁義禮智合之摠名為善性只是一<lb/>
<pb n="KR4e0226_WYG_003-33b"/>
　箇性因感之而惻隠則說他源頭是仁因感之而羞<lb/>
　惡則說他源頭是義因感之而辭讓是非則說他源<lb/>
　頭是禮是智故曰惻隠之心仁之端也羞惡之心義<lb/>
　之端也辭讓之心禮之端也是非之心知之端也易<lb/>
　以復見天地之心而孟子以惻隠羞惡辭讓是非見<lb/>
　仁義禮智之心孟子可謂全得易之體用矣昔人謂<lb/>
　老子得易之體孟子得易之用其然豈其然乎<lb/>
問今人乍見孺子將入于井如何便有怵惕惻隠之心<lb/>
<pb n="KR4e0226_WYG_003-34a"/>
　曰考亭詩不云乎半畆方塘一鑑開天光雲影共徘<lb/>
　徊問渠那得清如許為有源頭活水來知仁則知源<lb/>
　頭活水矣<lb/>
天下國家事非聰明有才能者不能辦而聰明有才能<lb/>
　者又多自恃以愚天下不知天下人卒不能愚其究<lb/>
　也不惟自壞而且以壞人之國所以然者只是視人<lb/>
　性皆惡若天下人皆無是非無公道所以敢于如此<lb/>
　耳若是蚤知人性皆善則惻隠羞惡辭讓是非之心<lb/>
<pb n="KR4e0226_WYG_003-34b"/>
　人皆有之公道自在人心難欺又豈敢自恃其聰明<lb/>
　才能以愚天下哉許敬菴先生詩有云信知性善為<lb/>
　堯舜肯用權謀雜管商斯道若明如晝日世風何慮<lb/>
　不陶唐<lb/>
人性原來皆善世間原來有公道只是人人信不及耳<lb/>
　公道世間惟白髮貴人頭上不曾饒此一時憤世嫉<lb/>
　俗之言不可為訓<lb/>
有道脉有道運夫道一而已矣是說道脉天下之生久<lb/>
<pb n="KR4e0226_WYG_003-35a"/>
　矣一治一亂是說道運道運有隆有替道脉無古無<lb/>
　今吾輩今日講學正所以衍道脉而維道運也豈是<lb/>
　得已故曰為天地立心為生民立命為往聖繼絶學<lb/>
　為萬世開太平<lb/>
問顔淵曰舜何人也予何人也有為者亦若是不知何<lb/>
　所為而能若舜曰舜好問而好察邇言顔子以能問<lb/>
　于不能以多問于寡可見問之一字乃舜之所以為<lb/>
　舜處亦回之所以希舜處<lb/>
<pb n="KR4e0226_WYG_003-35b"/>
井田封建雖古先聖王之良法在三代以後斷不可行<lb/>
　孟子之時井田雖廢而經界尚存只是為豪强者兼<lb/>
　併為貪暴者多取耳故一正其經界則分田制祿可<lb/>
　坐而定故孟子惓惓為滕之君臣望之自始皇開阡<lb/>
　陌而經界遂湮沒不可考即孟子在今日亦不能行<lb/>
　矣以孟子所不能行者而今若行之其禍豈直在安<lb/>
　石新法之下哉舜封象于有庳不得有為于其國天<lb/>
　子使吏治其國而納其貢稅不惟愛有庳之民正所<lb/>
<pb n="KR4e0226_WYG_003-36a"/>
　以愛象而保全之也後世封建與郡縣並行不悖真<lb/>
　得堯舜遺意若復併郡縣于封建則其禍又豈在唐<lb/>
　室藩鎮之下哉文王事殷而武周往伐孔子稱其善<lb/>
　于繼述若必以行井田封建為法先王是又膠柱鼓<lb/>
　瑟益失孟子之意矣故曰此其大略也若夫潤澤之<lb/>
　則在君與子矣潤澤二字真當體㑹<lb/>
井田學校王政之大端國朝什一之稅真得井田遺意<lb/>
　而庠序學校兼舉而並行之扁其堂曰明倫故多少<lb/>
<pb n="KR4e0226_WYG_003-36b"/>
　真儒皆從此作養得出真所謂有王者興必來取法<lb/>
　是為王者師也讀孟子書不可不知孟子之經濟處<lb/>
士君子持身惟此道義然辭受取與間尤大關鍵處故<lb/>
　曰非其道一簞食不可受于人如其道舜受堯之天<lb/>
　下不以為泰此正論也但義之為道至精至微最難<lb/>
　體認苟見不真守不定欣羡乎堂高數仞侍妾數百<lb/>
　偃然為之不顧而曰如其道舜受堯之天下且不以<lb/>
　為泰何况于此則其泰當更有甚焉者故不得已又<lb/>
<pb n="KR4e0226_WYG_003-37a"/>
　曰堂高數仞榱題數尺我得志弗為也食前方丈侍<lb/>
　妾數百人我得志弗為也般樂飲酒驅騁田獵後車<lb/>
　千乗我得志弗為也可見堂高數仞等事皆道義上<lb/>
　斷斷乎不可為者孟子于此不論如其道非其道而<lb/>
　直槩之曰弗為弗為嚴矣哉<lb/>
今一見之大則以王小則以霸如此則孟子恰似迂濶<lb/>
　不知當時如蘇張公孫輩亦既見之矣王邪霸邪古<lb/>
　人云于定分無毫髮之益于道徳有丘山之累其蘇<lb/>
<pb n="KR4e0226_WYG_003-37b"/>
　張公孫之謂乎觀此則知孟子非迂濶矣<lb/>
居天下之廣居一節分明畫出泰山巖巖氣象廣居正<lb/>
　位大道雖大丈夫居之立之行之其實是與凡民公<lb/>
　共的味三箇天下字自見不然得志何以與民由之<lb/>
　也三箇天下字正是廣處正處大處得志與民由之<lb/>
　只是指㸃出這道理與民共由之耳非分我所有益<lb/>
　彼所無也曰得志不得志觀此五字又見大丈夫之<lb/>
　志原要與天下人共居此廣居共立此正位共行此<lb/>
<pb n="KR4e0226_WYG_003-38a"/>
　大道有此志則胸中八荒我闥宇宙度内才謂之居<lb/>
　廣居立正位行大道不然一膜之外便分彼此其何<lb/>
　以謂之廣且大乎大丈夫之志雖是如此又不在得<lb/>
　不得上論只在志上論有此志無論得與不得廣處<lb/>
　正處大處自在也富貴不能淫貧賤不能移威武不<lb/>
　能屈這道理原來又淫不得移不得屈不得故曰大<lb/>
　行不加窮居不損不加不損是說本體不移不淫不<lb/>
　屈是說工夫<lb/>
<pb n="KR4e0226_WYG_003-38b"/>
嘗見世人稍不得意輒曰宇宙雖大難容此身信斯言<lb/>
　也則天下之廣居正位大道惟得志者能居之立之<lb/>
　行之矣彼不得志者何以亦曰獨行其道邪富貴者<lb/>
　能居之立之行之矣彼貧賤者何以亦曰不能移邪<lb/>
　故象山曰宇宙不曾限隔人人自限隔宇宙<lb/>
問後車數十乗從者數百人以傳食于諸侯如此馳驛<lb/>
　而行彭更安得不疑其為泰曰不然從者是弟子如<lb/>
　從者見之之從者不是孟子的人夫後車是弟子之<lb/>
<pb n="KR4e0226_WYG_003-39a"/>
　車不是孟子的輜重此是孟子為賔師時講學于列<lb/>
　國所以有數百人從之非馳驛以行儀從如此其盛<lb/>
　也傳食于諸侯如于齊餽兼金一百鎰于宋餽七十<lb/>
　鎰于薛餽五十鎰居鄒季任以幣交于平陸儲子以<lb/>
　幣交之類中間或有或無或多或寡聽其自然中間<lb/>
　又或受或不受或報或不報看其道義非乗傳以行<lb/>
　廩給有一定之數也不止孟子如孔子在陳蔡而十<lb/>
　哲從逰則後車亦有數乗矣曾子館沈猶而從先生<lb/>
<pb n="KR4e0226_WYG_003-39b"/>
　者七十人則後車亦有數十乘矣何獨于孟子而疑<lb/>
　之且當時蘇張輩遊于列國車騎輜重擬于王者以<lb/>
　秦為從約長并佩六國相印耳若孟子不過戰國一<lb/>
　布衣所居者何官所佩者何印所遣者何牌而驛遞<lb/>
　肯如此應付哉不以泰乎彭更亦不是真疑孟子只<lb/>
　是見其車從之盛既如彼而所受七十鎰五十鎰金<lb/>
　幣之多又如此恐其迹似泰故不得不問此正是彭<lb/>
　更厚孟子愛孟子處非真以泰疑孟子也<lb/>
<pb n="KR4e0226_WYG_003-40a"/>
孟子講學以孝弟仁義為宗當時功利之習深縱横之<lb/>
　風盛故凡言富國強兵者即以為良臣以為有功以<lb/>
　為即後車數十乘從者數百人傳食于諸侯亦不為<lb/>
　泰今孟子所講不過區區孝弟仁義之談何富何强<lb/>
　何事何功而亦後車數十乘從者數百人傳食于諸<lb/>
　侯不以泰乎當時人人把孝弟看做末節把講孝弟<lb/>
　看做迂談所以疑孟子為無事疑孟子為泰葢當時<lb/>
　外人有此疑故彭更舉以為問與外人皆稱夫子好<lb/>
<pb n="KR4e0226_WYG_003-40b"/>
　辨同故孟子不得已直自任以有功而曰於此有人<lb/>
　焉入則孝出則弟守先王之道以待後之學者可見<lb/>
　這孝弟雖是庸行實非末節講孝弟雖是庸言實非<lb/>
　迂談這箇孝弟為往聖繼絶學為萬世開太平事無<lb/>
　大于此安得以為無事功無大于此又安得以為無<lb/>
　功哉他日又曰堯舜之道孝弟而已矣見得堯舜之<lb/>
　道也只盡于孝弟益信孝弟非末節講孝弟非迂談<lb/>
　也孟子思以孝弟仁義轉移世道興起人心使斯世<lb/>
<pb n="KR4e0226_WYG_003-41a"/>
　斯民盡皆仁人孝子然後其心始遂如此則從者惟<lb/>
　恐其不多也又何恤泰之疑哉知孝弟之道之大知<lb/>
　富強之說之非則孟子之非泰可不待辨而自明矣<lb/>
王安石行新法原是為國的心只是把孝弟仁義看做<lb/>
　迂闊主意専要富國強兵做箇國家有用的豪傑不<lb/>
　知一丢過孝弟仁義便做不出有用的好事業來此<lb/>
　所以到底國也不能富兵也不能强不惟不能富强<lb/>
　且貽靖康無窮之禍自誤以誤人國豈不深可惜哉<lb/>
<pb n="KR4e0226_WYG_003-41b"/>
　可見堯舜之孝弟正是堯舜之所以為事功處特安<lb/>
　石自以為是不肯細講耳<lb/>
自昔豪傑之士喜談事功者多迂視講學卒之事功不<lb/>
　能成正坐不信學之故而猶然不悟至有忿懣不平<lb/>
　以死者可惜也又或有致位通顯倖成一二功業而<lb/>
　于孝弟根本處多有闊略卒之身名俱壊而事功亦<lb/>
　為其所掩尤可惜也嗚呼安得起斯人于九原而與<lb/>
　之講孝弟仁義之學<lb/>
<pb n="KR4e0226_WYG_003-42a"/>
予豈好辨哉予不得已也不得已三字不可輕易看過<lb/>
　葢人生天地間惟有這件事豈是已得的吾輩果勘<lb/>
　破所以不得已處自然不容不辨自然退避緘黙不<lb/>
　得<lb/>
桓文仁義假者也楊墨仁義真而差者也故孟子均非<lb/>
　之至于今學者猶知桓文之假楊墨之差者誰之力<lb/>
　也<lb/>
　疑思録六<lb/>
<pb n="KR4e0226_WYG_003-42b"/>
　　讀孟子下<lb/>
堯舜之道不以仁政不能平治天下孟子法先王之說<lb/>
　真足為萬世君臣之法荀卿欲勝其說不得乃曰法<lb/>
　後王不知孟子所謂先王不専指古之先王即父有<lb/>
　作而子述之是亦法先王也不論本朝前代皆是先<lb/>
　王荀卿後王之說尤是亂道<lb/>
問人人親其親長其長而天下平若止吾輩一二人做<lb/>
　去恐未必能平天下曰此正要吾輩一二人做去若<lb/>
<pb n="KR4e0226_WYG_003-43a"/>
　抛却自家只責望衆人堯舜其猶病諸<lb/>
手舞足蹈不是分外討這箇樂只是復還那孩提稍長<lb/>
　本來之愛敬耳想孩提稍長之時其愛親敬兄真是<lb/>
　不知足之蹈之手之舞之何曾有絲毫情識安排在<lb/>
　内樂而復還乎此才是真樂故曰大人者不失其赤<lb/>
　子之心<lb/>
大人者不失其赤子之心此千古聖學宗㫖若外此言<lb/>
　學是藉㓂兵而齎盜糧也<lb/>
<pb n="KR4e0226_WYG_003-43b"/>
觀大人不失其赤子之心可見人生來皆可為大人只<lb/>
　因失此赤子之心所以小耳非生來不可為大人也<lb/>
　故曰人性皆善<lb/>
問赤子之心如何失曰在不學問如何學曰在不失赤<lb/>
　子之心故曰學問之道無他求其放心而已矣求放<lb/>
　心者求不失此赤子之心也可見不學不是泛學亦<lb/>
　不是<lb/>
由萌蘖之生至于枝葉扶疎由原泉混混至于放乎四<lb/>
<pb n="KR4e0226_WYG_003-44a"/>
　海其為物不貳故曰大人者不失其赤子之心知此<lb/>
　則知培植灌溉疏瀹決排皆不是義外工夫<lb/>
問大人者不失其赤子之心不知用何樣功夫才能不<lb/>
　失曰弟子入則孝出則弟謹而信汎愛衆而親仁行<lb/>
　有餘力則以學文此節就是不失的功夫于此功夫<lb/>
　自少至老守而勿失就是大人豈能于此外加得分<lb/>
　毫故曰程朱自㓜即學聖賢堯舜到老只是孝弟<lb/>
就是周有大賚善人是富也只是箇汎愛衆而親仁的<lb/>
<pb n="KR4e0226_WYG_003-44b"/>
　道理<lb/>
取與死生自有大道理在須是平日講得透徹臨時才<lb/>
　得不差若臨時才去商量則無及矣故曰可以取可<lb/>
　以無取取傷廉可以與可以無與與傷惠可以死可<lb/>
　以無死死傷勇二可以字正是臨時商量處故曰一<lb/>
　入商量便作疑<lb/>
問横逆之來君子動心否曰君子之心亦心也難說不<lb/>
　動但衆人因横逆之來動尤人之心君子因横逆之<lb/>
<pb n="KR4e0226_WYG_003-45a"/>
　來動自反之心耳故曰動心忍性増益其所不能只<lb/>
　不動尤人之心便謂之不動心<lb/>
君子三自反章惟顔子可以當之故曰犯而不校又曰<lb/>
　舜何人也予何人也有為者亦若是<lb/>
曾子說犯而不校孟子又恐學者泥其詞不得其意徒<lb/>
　知不校不知自反故又有三自反之說若是果能自<lb/>
　反則横逆之來方且自反不暇安有暇工夫校量别<lb/>
　人故三自反正是不校處昔人謂孟子三自反不如<lb/>
<pb n="KR4e0226_WYG_003-45b"/>
　顔子之犯而不校誤矣<lb/>
舜雖遭父頑弟傲自舜視之不知其為頑為傲只知道<lb/>
　自家要孝要弟所以為古今大聖此所以孟子論三<lb/>
　自反必引舜為法<lb/>
問人生遭際多有不同奈何曰自古聖人未嘗不言遭<lb/>
　際而學聖人者不可輕言遭際恐寬了自家反己功<lb/>
　夫<lb/>
問與禽獸奚擇哉於禽獸又何難焉不免太露英氣曰<lb/>
<pb n="KR4e0226_WYG_003-46a"/>
　不然在君子存心固一味自反不與横逆校在孟子<lb/>
　立言若只一味責備君子更不言横逆一字之非是<lb/>
　益助横逆之惡也豈是聖賢之心故不得已說此二<lb/>
　句正是提醒他成就他處有此二句彼其人即甚横<lb/>
　逆聞此亦未有不知警戒慚愧者或可以少折雄心<lb/>
　于萬一耳禹泣罪人孟子責横逆既成君子之美而<lb/>
　又不成小人之惡真所謂大造無棄物也孟子是泛<lb/>
　論君子處横逆道理當如此不是孟子以君子自任<lb/>
<pb n="KR4e0226_WYG_003-46b"/>
　而以禽獸詈横逆也若是孟子自遭横逆必不發此<lb/>
　言矣此正是孟子立言毫無滲漏處豈可疑其太露<lb/>
　英氣<lb/>
妄人禽獸云云君子到三自反後才好如此說此是究<lb/>
　竟盡頭的話不是輕易說的此所以下文𦂳接君子<lb/>
　有終身之憂而又引舜以為証若謂必自反如舜而<lb/>
　後可以言自反而後可以言不校耳舜不是容易如<lb/>
　的妄人禽獸不是輕易說的<lb/>
<pb n="KR4e0226_WYG_003-47a"/>
世之犯而必校者無論即犯而不校者亦有三様有自<lb/>
　反而不校者有不自反而不校者有不自反而又以<lb/>
　不校為校者自反而不校者顔子是也若不自反而<lb/>
　不校但遇横逆即曰此妄人也此禽獸也何足與之<lb/>
　校如此若與顔子不校一様不知這様不校是自以<lb/>
　為是目中無人把人都當禽獸待了是何道理是又<lb/>
　傲妄之尤者也益失顔子不校之意矣至于老子欲<lb/>
　上故下欲先故後之說是又以不校為校乃深于校<lb/>
<pb n="KR4e0226_WYG_003-47b"/>
　者也其奸深又甚于傲妄故孟子存心自反之說正<lb/>
　在精㣲處辨毫釐千里之異耳犯而不校談何容易<lb/>
校固不是不自反而不校又不是如何為是曰又要不<lb/>
　校又要自反横逆既一毫不介于懐修省又一毫不<lb/>
　懈于已方是真正犯而不校此聖學所以為難此顔<lb/>
　子所以為不可及<lb/>
問我由未免為鄉人也何以解曰鄉人是朝夕相與的<lb/>
　極容易起是非故許敬菴先生作舜人也八句時文<lb/>
<pb n="KR4e0226_WYG_003-48a"/>
　至此云我猶未免與鄉人校是非也與鄉人校是非<lb/>
　是亦鄉人而已矣我猶未免與鄉人校順逆也與鄉<lb/>
　人校順逆是亦鄉人而已矣校是非校順逆二語直<lb/>
　中本章肯綮真足令人警省<lb/>
君子三自反是就君子自家說在他人不可以此責備<lb/>
　君子若因君子自反遂責備君子自取是左袒横逆<lb/>
　之說也新法之行吾黨亦激成之是伯淳自反之言<lb/>
　伯淳道大徳𢎞自家合當如此說而論者不察遂真<lb/>
<pb n="KR4e0226_WYG_003-48b"/>
　以為激成何也如此則章惇蔡京輩反為不激矣<lb/>
吾黨激成之說在伯淳自言吾黨則可在他人責備伯<lb/>
　淳諸君則不可<lb/>
自家說話要謙别人論人要平自家說話只當自任不<lb/>
　是别人論人却當分别是非<lb/>
問禹稷顔回同道道字何所指曰正指那猶已饑猶已<lb/>
　溺之心這箇猶已的心膓禹稷顔子都是一般的只<lb/>
　是禹稷有責任說得由已顔子無責任說不得由已<lb/>
<pb n="KR4e0226_WYG_003-49a"/>
　耳若是禹稷有了由已的責任然後才辦此猶已的<lb/>
　心腸其何以為禹稷若是顔子莫有由已的責任便<lb/>
　全然莫有猶已的心腸其何以為顔子不知這箇心<lb/>
　腸就是仁者以天地萬物為一體之心就是大人者<lb/>
　不失其赤子之心之心有了此心便是一腔四海八<lb/>
　荒我闥所謂大用之不愧四海小用之不愧四境不<lb/>
　用之亦不愧四壁者此耳用與不用雖不同其不愧<lb/>
　則同故曰同道又曰易地皆然吾輩不要管用與不<lb/>
<pb n="KR4e0226_WYG_003-49b"/>
　用有責任無責任千講萬講只是要不失此猶已的<lb/>
　這箇心<lb/>
問禹稷顔回同道吾輩何以能與禹稷顔回同道曰只<lb/>
　在不失此心<lb/>
士君子平日無猶已饑猶已溺之心臨事必無由已饑<lb/>
　由已溺之思猶已由已摠只是一箇心腸<lb/>
禹由已溺稷由已饑自後人視之若過于自任不知禹<lb/>
　稷此一念就是乍見孺子入井有怵惕惻隠之一念<lb/>
<pb n="KR4e0226_WYG_003-50a"/>
　可見此一念人人都是有的如不敢承當已溺已饑<lb/>
　之心難道亦不敢承當怵惕惻隠之心<lb/>
伊尹樂堯舜之道全不涉于𤣥虚只在辭受取與一禀<lb/>
　于道義上見得不然即誦詩讀書摠屬口耳<lb/>
問予將以斯道覺斯民也不知伊尹所覺何道曰伊尹<lb/>
　覺及于此便是覺處若曰我能覺矣而置後知後覺<lb/>
　者于度外吾不知其所覺者又何物也<lb/>
其自任以天下之重如此是何等擔當何等氣槩然欲<lb/>
<pb n="KR4e0226_WYG_003-50b"/>
　知自任以天下之重當知自任以吾身之重盖吾之<lb/>
　一身原是天下人所倚重者若知吾之一身原是天<lb/>
　下人所倚重則痛痒之心自不容已自不容不自任<lb/>
　以天下之重<lb/>
學者須是有一介不苟的節操纔得有萬仞壁立的氣<lb/>
　象<lb/>
殷浩清修一籌莫展汾陽奢靡身係安危此左袒奢靡<lb/>
　者之言殷浩一籌莫展是生來才短非清修之過也<lb/>
<pb n="KR4e0226_WYG_003-51a"/>
　汾陽身係安危是生來才高非奢靡之故也論人者<lb/>
　因汾陽奢靡而遂少其再造社稷之績固不可因浩<lb/>
　一籌莫展而遂以為清修之不足取尤不可<lb/>
甘得淡者品高容得人者量大<lb/>
志伊尹之志須從一介志去學顔子之學當自四勿學<lb/>
　來<lb/>
一鄉之善士一節說不得善盖一鄉如此則何日方能<lb/>
　善蓋一鄉一國天下方去友一鄉一國天下之善士<lb/>
<pb n="KR4e0226_WYG_003-51b"/>
　只是渾渾說一鄉之善士斯友一鄉之善士見得有<lb/>
　如此様人品方有如此様的朋友又見得一鄉之善<lb/>
　士斯友一鄉之善士一國之善士斯友一國之善士<lb/>
　天下之善士斯友天下之善士不然則嫉之忌之擠<lb/>
　之排之矣肯與之為友耶尚論古之人不是一鄉一<lb/>
　國天下之外另有箇古之人只是一鄉一國天下善<lb/>
　士已往者都是如吾省城前輩如李介菴諸公便是<lb/>
　一鄉的古之人如文武周公諸聖賢吕馬韓楊諸君<lb/>
<pb n="KR4e0226_WYG_003-52a"/>
　子便是一國的古之人如堯舜孔孟諸聖賢周程朱<lb/>
　陸諸大儒便是天下的古之人都要去尚論一番便<lb/>
　是與他為友一番故曰尚友誦詩讀書知人論世又<lb/>
　不是到友天下之善士後才去誦詩讀書知人論世<lb/>
　如此且稱不得一鄉之善士何以稱天下之善士鄉<lb/>
　國天下古今人物都是一齊用功無逺無近無古無<lb/>
　今無一善士不在我形與神交之中才是箇人品原<lb/>
　分不得前後次序只是聖賢立言不得不如此耳自<lb/>
<pb n="KR4e0226_WYG_003-52b"/>
　古說朋友之交也下箇之交二字見得交則為友不<lb/>
　交便不是友孟子又恐人泥定之交二字必覿面相<lb/>
　處才謂之友如此將友字又看的小了所以此章又<lb/>
　說箇尚友見得不惟天下善士是我的友雖古之善<lb/>
　士也是我的友如此看來我的朋友真是無窮無盡<lb/>
　又何孤立寡助之患耶若必于覿面相處才謂之友<lb/>
　毋論天下即一國之善士亦豈能盡相面覿哉自古<lb/>
　未有這等解友字者解之自孟子始末節又尚論古<lb/>
<pb n="KR4e0226_WYG_003-53a"/>
　之人一句已說盡了即當直接是尚友也又說誦詩<lb/>
　讀書若曰爾平日已是誦其詩讀其書只是當箇詩<lb/>
　書誦讀了不曾知其人論其世與不誦不讀何異故<lb/>
　曰不知其人可乎是以二字正是照應又尚論古之<lb/>
　人句不可以言行平重且此章書正是孟子傳心要<lb/>
　訣惟萬章可以語此前舜往于田數章辨堯舜禹湯<lb/>
　伊尹孔子百里奚諸人受誣䝉謗之由皆引詩書之<lb/>
　言為証使千古聖賢不白之寃一旦昭雪于天下後<lb/>
<pb n="KR4e0226_WYG_003-53b"/>
　世使千古聖賢滿腔心事昭昭乎如掲日月而行如<lb/>
　此才筭得箇朋友才是孟子尚友千古之善士處由<lb/>
　此觀之若使我友一鄉一國之善士而使一鄉一國<lb/>
　之善士有受誣䝉謗處我亦随聲附和而不為之體<lb/>
　諒即心上體諒而不為之辨白昭雪則彼亦何取于<lb/>
　我之為友而我亦何以稱于天下曰友一鄉一國之<lb/>
　善士哉古之聖賢不肯妄交交必善士與人相處有<lb/>
　過則必為之告有寃則必為之白有善則必為之稱<lb/>
<pb n="KR4e0226_WYG_003-54a"/>
　許相勸相規相成相愛故曰友友之云者豈徒只修<lb/>
　相與之跡而已哉且說知人又說論世者何也夫人<lb/>
　之受誣多因所處時勢不同不得不冒有過之跡後<lb/>
　人論人又多執今日之時勢議論古人如何能識得<lb/>
　人須是要論世在當日事勢如何在今日時勢又如<lb/>
　何必設身以處其地然後能得古人之心而相諒于<lb/>
　形跡之外如父母惡之勞而不怨此自是正論若執<lb/>
　此以病舜舜其何辭孟子以怨慕解之又以不若是<lb/>
<pb n="KR4e0226_WYG_003-54b"/>
　恝發揮則舜號泣之心事白矣娶妻如之何必告父<lb/>
　母此詩之言也若誦其詩而不論其世則舜又何辭<lb/>
　孟子以告則廢人之大倫以懟父母解之則舜不告<lb/>
　之心事白矣封其弟而不使之有為于其國非特愛<lb/>
　有庳之民正所以愛象而保全之也而或者病其為<lb/>
　放至孟子以封之之說解之而舜愛弟之心又白矣<lb/>
　至于以徳衰誣禹以割烹誣尹以主癰疽瘠環誣孔<lb/>
　子以自鬻要秦誣百里奚使非孟子力為之辨無論<lb/>
<pb n="KR4e0226_WYG_003-55a"/>
　當時即今日孰知伊尹孔子之誣哉讀此數章正是<lb/>
　孟子尚友舜禹伊孔諸人處且此數章俱是孟子與<lb/>
　萬章辨論故一鄉之善士章不與他人言獨與萬章<lb/>
　言也<lb/>
問孟子乃若其情情字非其才之罪才字何以分别曰<lb/>
　如齊王不忍觳觫之牛此便是情之善處既不忍其<lb/>
　觳觫又不可以廢禮思量一番遂生出箇以羊易之<lb/>
　之法此便是才之善處若夫為不善如興兵構怨之<lb/>
<pb n="KR4e0226_WYG_003-55b"/>
　類是欲心陷溺之罪非其才之罪也不然豈有不忍<lb/>
　于觳觫之牛而顧忍于無告之赤子豈有有以羊易<lb/>
　牛之才而顧無以徳保民之才乎情是性之發見處<lb/>
　才是性之作用處原都是善的故曰孟子道性善<lb/>
問夜氣浩然之氣何以分别曰夜氣乃浩然之氣之端<lb/>
　倪若從此端倪直養無害使一日十二時中常常如<lb/>
　平旦之時便是浩然之氣塞于天地之間不是兩様<lb/>
操舍二字正吾儒異端之辨心體本無去住本自𤣥妙<lb/>
<pb n="KR4e0226_WYG_003-56a"/>
　然必操之又操以至於化存之又存以至于忘然後<lb/>
　能復其本體原不在放也而曰放之自然體無去住<lb/>
　原不在縱也而曰縱心所如無不𤣥妙此所以滔天<lb/>
　覂駕貽禍無窮<lb/>
若說樂道便不是顔孟不及孔只為求心此吾儒最高<lb/>
　議論然皆混于禪學而不自知其非者孔子曰學而<lb/>
　時習之不曽說出所學何事孟子曰學問之道無他<lb/>
　求其放心而已矣此其解也孟子願學孔子故特拈<lb/>
<pb n="KR4e0226_WYG_003-56b"/>
　出聖學之原以示人見得孔子之學只在求心原非<lb/>
　泛然用功耳舜之授禹曰人心惟危道心惟微惟精<lb/>
　惟一允執厥中夫惟人心危而道心微所以不得不<lb/>
　用精一之功精而一之所以求心也若曰心本在此<lb/>
　將甚麽求不知在此者果道心邪抑人心邪豈心果<lb/>
　槁木死灰塊然如一物在此而不動邪果如心本在<lb/>
　此將甚麽求之說則精一執中皆剩語矣豈舜亦不<lb/>
　及孔邪孔子曰言忠信行篤敬忠信篤敬所以求心<lb/>
<pb n="KR4e0226_WYG_003-57a"/>
　也非馳逐于言行也居處恭執事敬與人忠恭敬忠<lb/>
　所以求心也非馳逐于居處執事與人也出門如見<lb/>
　大賔使民如承大祭如見如承所以求心也非馳逐<lb/>
　于出門使民也非禮勿視非禮勿聽非禮勿言非禮<lb/>
　勿動勿視勿聽勿言勿動所以求心也非馳逐于視<lb/>
　聽言動也人心匪精言行匪粗人心匪内視聽匪外<lb/>
　隨時隨處無非學問無非求心此孔子之學所以上<lb/>
　接虞廷之統而下開孟氏之傳也今曰孟不及孔只<lb/>
<pb n="KR4e0226_WYG_003-57b"/>
　為求心不惟不知孟亦不知孔<lb/>
問心一耳以心求心豈心之外復有心邪兩物對則計<lb/>
　較生兩念横則意見生求之為言得不幾于憧憧往<lb/>
　來邪曰不然心非物也以心求心非兩念也能求之<lb/>
　心即是存不能求之心即是放求之云者不過自有<lb/>
　而自照之耳非心之外復有心也故易曰洗心曽子<lb/>
　曰正心孟子又曰存心曰養心皆是此意若以求心<lb/>
　為兩念則心誰去洗誰去正又誰去存且養亦不幾<lb/>
<pb n="KR4e0226_WYG_003-58a"/>
　于兩念邪如此必舎置其心任其憧憧往來而後為<lb/>
　何思何慮矣有是理哉此異端所以異于吾儒而流<lb/>
　于無忌憚也<lb/>
求放心乃孟子三字符也然放之久者不知學甘于放<lb/>
　者不肯學遂以為心不必求又以為求之無益故不<lb/>
　得已又曰是求有益于得者也求在我者也知求心<lb/>
　為求在我則心不可不求益洞然無疑矣可見求放<lb/>
　心三字正是孟子得統于孔子處<lb/>
<pb n="KR4e0226_WYG_003-58b"/>
孟子上章說失其本心次章即說求其放心求放心者<lb/>
　求不失此本心也<lb/>
求其放心勿求于心此孟子告子之辨<lb/>
問操則存似涉于有舍則亡似淪于無臧糓亡羊其失<lb/>
　一也不操不舎之間有妙存焉何如曰此異説也不<lb/>
　操便是舍不舍便是操理欲交戰天人負勝勢無兩<lb/>
　立豈有不操不舍之間有妙存焉之理只説箇不操<lb/>
　不舎之間有妙存焉便是要舎的話說只是說的太<lb/>
<pb n="KR4e0226_WYG_003-59a"/>
　巧耳<lb/>
問或謂操似助舎似忘不操不舎之間才是勿忘勿助<lb/>
　是否曰勿忘勿助都是在操字上說故曰必有事焉<lb/>
　而勿正心勿忘勿助長也有事是操處勿忘勿助是<lb/>
　操之妙處非不操不舍之間又有箇妙處也離必有<lb/>
　事焉說不得勿忘勿助<lb/>
操字功夫最要善用故孟子有必有事焉而勿正心勿<lb/>
　忘勿助長之說學者只當常存操之之心常用操之<lb/>
<pb n="KR4e0226_WYG_003-59b"/>
　之功在操字裏面求其妙處如優焉游焉使自得焉<lb/>
　操之又操以至于化便是若懲其不善操而遂謂心<lb/>
　非操舍之可言遂謂不操不舍之間别有妙處則愈<lb/>
　差愈逺矣<lb/>
凡說心非操舍之可言便是要舍的意思凡說調停之<lb/>
　言便是要用小人的意思<lb/>
調停之說真是誤國不小薰蕕不同器而藏賢奸可共<lb/>
　國而治乎斷無此理故凡為調停之説者皆巧其詞<lb/>
<pb n="KR4e0226_WYG_003-60a"/>
　以為小人地者也<lb/>
為國者即純用君子猶恐其真偽難辨即純得真君子<lb/>
　用之猶恐其意見不同若明知其為小人而借口于<lb/>
　調停之說則小人立進君子立退天下國家之禍立<lb/>
　見矣識者謂靖康之禍不始于靖康而始于建中靖<lb/>
　國之初信然哉<lb/>
人而不仁疾之已甚亂也此正是善于逺小人處只不<lb/>
　要已甚便是若見不善而不能退退而不能逺而曰<lb/>
<pb n="KR4e0226_WYG_003-60b"/>
　不為已甚則益失夫子意矣<lb/>
問既知是小人却借調停之說引用之是何主意曰此<lb/>
　鄙夫患失之意也彼知小人敢于為惡恐一時得志<lb/>
　以圖報復所以借調停之說隂結小人以自為地耳<lb/>
　不知小人如虎狼然一得志未有不反噬之理如元<lb/>
　祐紹聖間引用小人之人即受小人之害可鑒也無<lb/>
　論為國即自為計亦非矣故曰菑必逮夫身然則為<lb/>
　人臣者當何如曰只當秉公持正以進君子退小人<lb/>
<pb n="KR4e0226_WYG_003-61a"/>
　一心為國家計若自家恩讐徳怨禍福利害一切置<lb/>
　之不問可也<lb/>
待人當親君子而容小人故曰汎愛衆而親仁用人當<lb/>
　進君子而退小人故曰舉直錯諸枉以待人者用人<lb/>
　則忠邪不辨以用人者待人則度量不𢎞<lb/>
吾儒云心之官則思而異端乃倡為言思道斷不思善<lb/>
　不思惡之說夫不思是不能先立乎其大矣大者不<lb/>
　立小者任其所奪無怪其以蕩檢踰閑為圓融廣大<lb/>
<pb n="KR4e0226_WYG_003-61b"/>
　也自誤誤人莫此為甚<lb/>
兄弟之間只凡事讓一歩便是堯舜道理故曰徐行後<lb/>
　長謂之弟<lb/>
問君子之所為如何衆人不能識曰君子之所為原不<lb/>
　求衆人識衆人何以識之若汲汲求衆人識便非君<lb/>
　子矣孟子願學孔子處正在于此<lb/>
夭壽不貳修身以俟之必夭壽不貳纔能修身以俟之<lb/>
　不然鮮不行險以徼倖矣夭壽二字舉其重者而言<lb/>
<pb n="KR4e0226_WYG_003-62a"/>
　也言夭壽則毁譽得失貧富榮辱可知有夭有壽是<lb/>
　常事而人多以夭為變以壽為常有毁有譽是常事<lb/>
　而人多以毁為變以譽為常有得有失是常事而人<lb/>
　多以失為變以得為常有貧有富有榮有辱是常事<lb/>
　而人多以貧以辱為變以富以榮為常常者一也分<lb/>
　常變而二之則貳矣故人生終日營營逐逐有多少<lb/>
　畔援欣羨處那一件不從貳字上生來若能勘得破<lb/>
　夭壽乃人生常事毁譽得失貧富榮辱都是人生常<lb/>
<pb n="KR4e0226_WYG_003-62b"/>
　事便是不貳便修身以俟之不止夭壽為人生常事<lb/>
　有寒必有暑有晝必有夜寒暑晝夜乃天地之常何<lb/>
　况于人故曰天地之道可一言而盡也其為物不貳<lb/>
　知天地為物不貳則知夭壽不貳之說<lb/>
勘得破天命大抵如此則一切揀擇之心自化勘得破<lb/>
　人情大抵如此則一切煩惱之心自消<lb/>
客有談及仕途時事者喟然嘆曰如今做官不倚靠墻<lb/>
　壁做不得余從容解之曰若不聞孟子之言乎知命<lb/>
<pb n="KR4e0226_WYG_003-63a"/>
　者不立于巖墻之下客大為解頥余因記其言以醒<lb/>
　世<lb/>
問萬物皆備于我曰仁者原來與天地萬物為一體但<lb/>
　世之學者看做萬物是萬物我是我萬物與我無相<lb/>
　干所以不肯反身所以不肯强恕而行耳知萬物皆<lb/>
　備于我可見我之為我非區區形骸之我乃萬物皆<lb/>
　備之我萬物既皆備于我則責任在我自然推不得<lb/>
　别人自不容不反身反身而誠則自然是快樂的故<lb/>
<pb n="KR4e0226_WYG_003-63b"/>
　曰樂莫大焉反身不誠則自然是不肯丢過故曰强<lb/>
　恕而行求仁莫近焉今吾輩一日十二時中也有反<lb/>
　身而誠之時也有樂時不専是聖人能之但只是有<lb/>
　反身不誠處便丢過了或怨天或尤人不肯强恕而<lb/>
　行耳然所以不肯强恕而行者原只是不知萬物皆<lb/>
　備于我故孟子不得已直指其本體曰萬物皆備于<lb/>
　我真是令人警省令人痛快此孔子論仁宗㫖非孟<lb/>
　子不能洩其秘也<lb/>
<pb n="KR4e0226_WYG_003-64a"/>
問萬物皆備于我何處見得曰就在樂字見得不然萬<lb/>
　物自萬物我自我痛痒既不相干則反身而誠有何<lb/>
　樂處觀其樂而萬物皆備于我可知至于强恕而行<lb/>
　不過要討得此樂耳堯舜其心至今在箇箇人心有<lb/>
　仲尼正在此<lb/>
楊氏為我墨氏兼愛摠只是不知萬物皆備于我一句<lb/>
　一則離萬物言我一則離我言萬物此所以謂之異<lb/>
　端<lb/>
<pb n="KR4e0226_WYG_003-64b"/>
古之人得志澤加于民不得志修身見于世玩得不得<lb/>
　三字可見古人之志原為天下不為一身志量何様<lb/>
　大此正所謂尊徳樂義正所謂善也故窮則獨善其<lb/>
　身達則兼善天下有此志便是欛柄在手故無往不<lb/>
　可<lb/>
近日講學者多佞佛而懲佛者併吾儒之學又置之不<lb/>
　講嗚呼弊也甚矣且此弊非自今日始也昔楊氏以<lb/>
　為我為宗墨氏以兼愛為宗彼此自是彼此相懲愈<lb/>
<pb n="KR4e0226_WYG_003-65a"/>
　激愈錮使天下之人雖當可以為我之時亦不敢為<lb/>
　我曰恐蹈楊氏之弊也雖當可以兼愛之時亦不敢<lb/>
　兼愛曰恐蹈墨氏之弊也大道既迷令人無路可行<lb/>
　不得已而有子莫之中至于子莫而此路愈行愈差<lb/>
　當斯時也子莫之苦亦有不可勝言者矣故孟子覺<lb/>
　之曰道若大路然豈難知哉又舉禹稷之過門不入<lb/>
　顔子之陋巷不改其樂以實之見得時當兼愛雖如<lb/>
　禹稷之被髮纓冠人不得疑其近墨時當為我雖如<lb/>
<pb n="KR4e0226_WYG_003-65b"/>
　顔子之閉戸人不得疑其近楊而禹稷顔子又能易<lb/>
　地皆然彼楊墨者何故彼此自是彼此相懲至如讎<lb/>
　敵然也故曰禹稷顔回同道同道云者謂同在此一<lb/>
　箇大路上行耳此路一明則楊朱墨翟必且相遇于<lb/>
　塗向之相懲相敵如㓂讎然者必且一笑而釋矣子<lb/>
　莫方自快其有此大路可行何故復桎梏于中以自<lb/>
　苦哉然則禹稷顔子同道之說為楊墨之各行一路<lb/>
　而言又為子莫之懲戒楊墨者至于無路可行而言<lb/>
<pb n="KR4e0226_WYG_003-66a"/>
　也噫楊氏懲兼愛之弊而不知已弊于為我墨氏懲<lb/>
　為我之弊而不知已弊于兼愛兩家遞勝是驅天下<lb/>
　而為子莫也可勝嘆哉今之學者懲談禪之弊而併<lb/>
　吾儒之道置之不講是懲楊氏而併非顔子懲墨氏<lb/>
　而併非禹稷也是向也驅天下為子莫今也驅天下<lb/>
　為鄉愿也吾儒之道何時而明天下之弊何時而已<lb/>
　哉有世道之責者不容嘿嘿矣<lb/>
仁義一也堯舜曰仁義湯武曰仁義五霸亦曰仁義不<lb/>
<pb n="KR4e0226_WYG_003-66b"/>
　知堯舜性之也湯武身之也五霸假之也至于老莊<lb/>
　則絶而棄之矣然五霸之假老莊之絶棄摠只是不<lb/>
　知性善五霸之意以為吾性中本無仁義故不得不<lb/>
　假之以自附于湯武之列而不知一假之則其弊無<lb/>
　窮故令人欺世盜名假公濟私使吾儒之教視為虚<lb/>
　文為體面者五霸為之作俑也是率天下而為偽也<lb/>
　老莊目擊其偽于是憤憤然有絶仁棄義之說若曰<lb/>
　吾性中既無仁義何必去假與其假之而為偽毋寧<lb/>
<pb n="KR4e0226_WYG_003-67a"/>
　絶而棄之猶不失其為真乎而不知絶仁棄義以為<lb/>
　真是為真小人非為真君子也而其弊更益甚故令<lb/>
　人毁裂綱常蔑棄禮法使吾儒之教視為桎梏為糟<lb/>
　粕者老莊為之作俑也是又率天下而為亂也五霸<lb/>
　假之其弊為偽君子老莊絶而棄之其弊為真小人<lb/>
　世教人心可勝慨哉孟子于此不辨五霸該假不該<lb/>
　假老莊該絶棄不該絶棄而第曰性善若曰吾性中<lb/>
　自有仁義何必去假吾性中自有仁義何所絶而棄<lb/>
<pb n="KR4e0226_WYG_003-67b"/>
　之如以仁義為可假吾性亦可假耶如以仁義為可<lb/>
　絶棄吾性亦可絶棄耶仁義即性性即仁義故曰性<lb/>
　善使五霸而早知性善當自悟其不待假老莊而早<lb/>
　知性善當自悟其不能絶而棄之矣此孟子道性善<lb/>
　所以大有功于天下後世也或曰孟子何獨言五霸<lb/>
　而不及老莊曰五霸之假是隂附于仁義之内者也<lb/>
　不容不辨若老莊之絶棄則明叛于仁義之外矣何<lb/>
　待辨哉何待辨哉<lb/>
<pb n="KR4e0226_WYG_003-68a"/>
親親而仁民仁民而愛物此自古聖賢相傳正脉堯舜<lb/>
　以此帝湯武以此王伊周以此相孔孟以此師自古<lb/>
　及今此脉常在人皆可以為堯舜正在于此第堯舜<lb/>
　能知擴而充之故可以保四海途人不知擴而充之<lb/>
　至於不能事父母夫父母至親也而至于不能事又<lb/>
　何論民物然其所以不能事父母者乃不知擴而充<lb/>
　之之過非本來無此心也或者至此不免于疑而不<lb/>
　信故孟子以孩提知愛稍長知敬驗之夫世豈有孩<lb/>
<pb n="KR4e0226_WYG_003-68b"/>
　提而不知愛稍長而不知敬之人乎堯舜此心途人<lb/>
　亦此心人皆可以為堯舜誠可以深信而無疑矣知<lb/>
　愛知敬之心人原皆有之而不驗之孩提稍長則人<lb/>
　不信其皆有此孟子不得已提醒人心處識得此心<lb/>
　便是仁擴充得此心便是為仁遇親而親莫知其所<lb/>
　以親遇民而仁莫知其所以仁遇物而愛莫知其所<lb/>
　以愛總之從此知愛知敬一念中流出故曰堯舜其<lb/>
　心至今在此自古聖賢相傳之正脉誠不在語言文<lb/>
<pb n="KR4e0226_WYG_003-69a"/>
　字間也吾輩為學正當在此處識取方可<lb/>
楊氏為我舉親與民物而讎之墨氏兼愛舉親與民物<lb/>
　而混之此所以流弊無窮故親親而仁民仁民而愛<lb/>
　物乃吾儒大中至正之道實天理人情之至也故可<lb/>
　以常行而無弊<lb/>
好名之人能讓千乘之國是從簞食豆羮見色處看破<lb/>
　讓國是好名非槩以讓國為好名也莊周謂伯夷死<lb/>
　名于首陽之下至以臧糓亡羊為喻何與<lb/>
<pb n="KR4e0226_WYG_003-69b"/>
扶持名教顧惜名節此正是君子務實勝處不可以此<lb/>
　為好名若不扶持名教不顧惜名節而曰我不好名<lb/>
　是無忌憚之尤者也<lb/>
問逃墨歸楊逃楊歸儒曰此二句是就人情大較説非<lb/>
　低昻二氏之學註謂墨氏務外不情極是謂楊氏太<lb/>
　簡近實尚有商量或者未達余因問近世之人摩頂<lb/>
　放踵利天下為之之人多乎㧞一毛而利天下不為<lb/>
　之人多乎曰㧞一毛而利天下不為之人多余曰如<lb/>
<pb n="KR4e0226_WYG_003-70a"/>
　此則孟子逃墨歸楊之言已驗矣只是學者不肯逃<lb/>
　楊歸儒耳二氏之病一般孟子謂逃墨歸楊逃楊歸<lb/>
　儒是就人情大較説安得謂楊氏為近儒彼謂楊氏<lb/>
　為近儒者是逃墨歸楊而不自覺者也<lb/>
養心莫善于寡欲一句乃吾儒養徳養身之秘訣大人<lb/>
　者不失其赤子之心只是箇寡欲寡字是用功如欲<lb/>
　寡其過而未能之寡不是在分數多寡上説寡之又<lb/>
　寡以至於無故周子曰無欲無欲之説正是解孟子<lb/>
<pb n="KR4e0226_WYG_003-70b"/>
　寡字之意<lb/>
問養徳養身曰如仁者其言也訒所以養徳也而常黙<lb/>
　元氣不傷在其中矣惟酒無量不及亂所以養徳也<lb/>
　而節飲臟腑和平在其中矣養心莫善于寡欲所以<lb/>
　養徳也而寡慾身體康强在其中矣此吾儒養徳養<lb/>
　身原非兩事之説也若専為不傷元氣而訒言専為<lb/>
　臟腑和平而不及亂専為身體康强而寡欲功夫雖<lb/>
　未嘗不同却非吾儒之㫖<lb/>
<pb n="KR4e0226_WYG_003-71a"/>
問見知聞知章大意曰玩由尭舜至于湯由湯至于文<lb/>
　王由文王至于孔子語意見孔子得統于文文得統<lb/>
　于湯湯得統于尭舜而中間禹臯陶諸人特為之承<lb/>
　前啟後云爾然而無有乎爾二句人徒知孟子以禹<lb/>
　臯陶諸人自任而不知其所以自任之意正是為後<lb/>
　來之湯文孔子者地耳此其屬望後人的意思真是<lb/>
　至懇至切孟子這一叚心腸真是聖人天地之心<lb/>
朋友觀書多有摘議晦菴者陽明先生曰是有心求異<lb/>
<pb n="KR4e0226_WYG_003-71b"/>
　即不是吾説與晦菴時有不同者為入門下手處有<lb/>
　毫釐千里之分不得不辨然吾之心與晦菴之心未<lb/>
　嘗異也若其餘文義解得明當處如何動得一字又<lb/>
　答徐成之書云晦菴折𠂻羣儒之說以發明六經語<lb/>
　孟之㫖于天下其嘉恵後學之心真有不可得而議<lb/>
　者吾于晦菴亦有㒺極之恩近世訾議晦菴者多借<lb/>
　陽明為口實不惟不知晦菴亦不知陽明矣<lb/>
余友人讀先生疑思録問於小子訓曰周茂叔云明不<lb/>
<pb n="KR4e0226_WYG_003-72a"/>
至則疑生明無疑也謂能疑為明何啻千里馮先生特致<lb/>
言於疑也何相戾也訓曰不然茂叔為抛却無心之鏡而<lb/>
専用逆億者發故係明於公絶疑於獨盖指細人揣摩猜<lb/>
兾之疑不可有非謂吾儒參求心性之疑為可少也若吾<lb/>
儒參求心性之疑一人無此則真覺閉一日無此則心徑<lb/>
塞一隅無此則師説蕪一邦無此則正學廢一世無此則<lb/>
人人師心室室置喙猖狂恣肆之習熾而孔門弗明弗措<lb/>
之教化為荆榛虺蜴之途矣不亦大可畏哉又謂漆雕開<lb/>
<pb n="KR4e0226_WYG_003-72b"/>
曰吾斯之未能信馮先生曰吾斯之未能疑奚取於疑與<lb/>
信而反之也訓曰不然先生之求為疑即開之求為信能<lb/>
疑斯能信不能疑無能信之日矣試想漆雕開未能兩字<lb/>
是何境界則疑信之關一撞俱破寧有二哉往歲讀王龍<lb/>
谿先生文錄愛其矢口玲瓏篇章浩淼比再讀則滉瀁舒<lb/>
軼之氣一發輒盈數札盖闡明自正評駁自確雖曰為陽<lb/>
明先生倡掲良知之學不啻救焚拯溺竊恐逺紹微言者<lb/>
不應縱制舉之筆而開蔓衍之津也余衷梗之未敢言因<lb/>
<pb n="KR4e0226_WYG_003-73a"/>
讀馮先生見示諸刻響與桴傳語隨意盡且是編言格<lb/>
物言率性言求仁言仁義孝弟提綱攜領觸處洞然真<lb/>
如月落萬川為物不貳令人灼見堯舜孔孟以來相傳<lb/>
嫡脈翼聖言而掃新舊之説在此編矣其視語語沾着<lb/>
良知字者孰脱灑而孰沾滯也小子訓中心悦之式之<lb/>
不自知其狂僭而以問於先生非謂薄龍谿而弗師也<lb/>
西使再至懇先生教之門人長白劉鴻訓謹跋<lb/>
夫學之難也傳而不失其宗難自孔氏以學之不講為<lb/>
<pb n="KR4e0226_WYG_003-73b"/>
憂厯曾思以至孟氏立的於萬世是故學道者必折衷<lb/>
於魯鄒云秦漢以來侈於訓詁詞章雜以佛老清譚淆<lb/>
亂偏陂而莫可救藥逮濓洛關閩諸大儒起始振其敝<lb/>
以扶其統厥後門戸分立而議論煩議論煩而真㫖隠<lb/>
於是陽明先生倡為致良知之説以覺人心之迷其有<lb/>
功於聖門甚大而其末流亦不免有遺議甚哉傳而不<lb/>
失其宗難也我師少墟夫子崛起關中繼涇野先生後<lb/>
執理學牛耳其入道也曰吾斯之未能疑其提宗也曰<lb/>
<pb n="KR4e0226_WYG_003-74a"/>
人性皆善而要其歸於不失其赤子之心由濓洛以窺<lb/>
洙泗而學始粹然復歸於正語具錄中錄凡六巻往往<lb/>
言本體不離功夫言功夫不離本體即若所勘欲立欲<lb/>
達修已以敬君子自反數則儼然立心制行待人真矩<lb/>
彠也而拔本塞源之論寫出千古同體萬物之㫖與末<lb/>
世俗習相沿之弊自堯舜之孝弟禹稷顔回之同道以<lb/>
至五伯老莊楊墨子莫之悖亂狂偽若見垣一方皆前<lb/>
賢所未發又前賢所欲發百世以俟聖人而不惑矣齡<lb/>
<pb n="KR4e0226_WYG_003-74b"/>
退而深惟曰孔子以博文約禮剖精一之藴故記論語<lb/>
曾子唯一貫作大學子思明性道著中庸孟子正人心<lb/>
息邪説以承三聖不得已而與門弟子述仁義七篇夫<lb/>
子闡實行正宗㫖接鄒魯以來不絶如綫之脉厥有疑<lb/>
思錄其係於世道人心豈淺哉於是羣及門士謀壽諸<lb/>
梓以傳讀是錄者倘能以不失其赤子之心為聖學真<lb/>
訣而服習夫子之訓精察而力行之又何傳而失其宗<lb/>
者之足憂也耶謹拜手而書於後門人咸寧張紹齡謹<lb/>
<pb n="KR4e0226_WYG_003-75a"/>
跋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0226_WYG_003-75b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少墟集巻三<lb/>
</p>
<p>
</p>
  </div>
</body>
</text>
</TEI>
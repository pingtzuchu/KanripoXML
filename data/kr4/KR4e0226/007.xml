<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻七</head> <lb/>
    <p>
<pb n="KR4e0226_WYG_007-1a"/>
欽定四庫全書<lb/>
　少墟集巻七<lb/>
　　　　　　　　　　　　明　馮從吾　撰<lb/>
　　語録<lb/>
　　　寳慶語録<lb/>
子夏在聖門稱篤信謹守者猶曰入聞聖道而悦出見<lb/>
　紛華而悦可見人心操存最難今學者無聖人以為<lb/>
　之依歸是入既未聞聖道而出又只見紛華安保此<lb/>
<pb n="KR4e0226_WYG_007-1b"/>
　心之不舍而亡耶念及於此真是汗顔慄骨<lb/>
已所不欲勿施于人此仁者强恕而行之事然天下不<lb/>
　皆强恕而行之人我奈何因不欲之加而輙動其憤<lb/>
　懣不平之念如此則必生身于羲皇之世而後可也<lb/>
　但不知羲皇之世又有此憤懣不平之士否<lb/>
君子遵道而行其志曷嘗不鋭然不免廢於半塗者怕<lb/>
　人責備也不知别人責備我正是指㸃我處有人指<lb/>
　㸃我方喜其前途之不迷也而又何怕之有<lb/>
<pb n="KR4e0226_WYG_007-2a"/>
管仲設三歸用反坫樹塞門其規模何等大也而夫子<lb/>
　乃曰管仲之器小哉夏禹菲飲食惡衣服卑宫室其<lb/>
　家數若隘乎小也而夫子乃曰巍巍乎舜禹之有天<lb/>
　下也而不與焉何聖人之識見議論與人情大相懸<lb/>
　絶耶于此勘得破方不為世俗所粘染<lb/>
黄擴儒問學者學聖人尚矣竊意聖人𤣥修實詣或髙<lb/>
　出尋常一籌及登壇聚講以日用為體驗處平澹為<lb/>
　下手處何時才躋聖域曰自古聖人造詣豈止髙出<lb/>
<pb n="KR4e0226_WYG_007-2b"/>
　尋常一籌蓋髙出尋常萬萬者但不知聖人當日用<lb/>
　何功才得造詣至此亦不過以日用為體驗處以平<lb/>
　淡為下手處耳吾輩果能如此常常用功不患不躋<lb/>
　聖賢之域<lb/>
又問旦晝時百累膠結萬竇碁布牛羊斧斤易知也憶<lb/>
　午夜乍覺每將旦晝未為隠事預先千想萬慮一切<lb/>
　牛羊斧斤都打不退此様病根如何拔去曰斧斤牛<lb/>
　羊時時有之只是自家一向不知故反愛䕶之耳今<lb/>
<pb n="KR4e0226_WYG_007-3a"/>
　既知是斧斤必不肯再使我伐既知是牛羊必不肯<lb/>
　再使我牧不患不退只患不打毋曰一杯水不能救<lb/>
　一車薪之火也<lb/>
又問人生塵寰舉足就差開口便錯尋自悔之差錯過<lb/>
　的都收拾不來似這終身痼轍如何解脱曰學者終<lb/>
　身痼轍不能解脱只是不知自悔若能自悔舉足自<lb/>
　然不差開口自然不錯縱不然亦不至大差大錯矣<lb/>
　又何痼轍之足患<lb/>
<pb n="KR4e0226_WYG_007-3b"/>
又問堯舜地歩最髙功業最偉及閲子輿氏論一不為<lb/>
　堯隔壁即桀一不為舜隔壁即蹠夫堯桀舜蹠相去<lb/>
　霄淵何故並談無别曰堯之隔壁就是桀舜之隔壁<lb/>
　就是蹠中間再不隔一家此孟子所以並談無别世<lb/>
　之學者既不敢為堯為舜又不甘為桀為蹠只是錯<lb/>
　認以為中間尚隔許多人家耳使早知堯之隔壁就<lb/>
　是桀舜之隔壁就是蹠自然一歩不敢差錯<lb/>
又問古昔論人多在事後今世論人多在事始想姬旦<lb/>
<pb n="KR4e0226_WYG_007-4a"/>
　負成王時伊尹放太甲時心事未白二公何所擔當<lb/>
　不為流言中傷竟成千古大事曰世間是非毁譽最<lb/>
　易動人伊尹周公只是能自信不為是非毁譽所動<lb/>
　所以能成千古大事亡論伊周即如宋濂洛闗閩國<lb/>
　朝河㑹姚涇諸先生當日講學時有多少是非毁譽<lb/>
　由今視之于諸先生竟何如大約古昔論人多在事<lb/>
　後今世論人多在事始今世論人雖在事始吾輩自<lb/>
　信當在事後<lb/>
<pb n="KR4e0226_WYG_007-4b"/>
又問小白重耳兩霸最是魁杰稱善假之者迺陘亭衡<lb/>
　雍後執陳濤塗聴衞元咺甫履盛滿輙肆慆媱暴行<lb/>
　彰彰可指可摘又若不善假者此何以故曰天下事<lb/>
　真者斷不能假假者亦斷不能真伊周真者也雖叢<lb/>
　流言何損于真桓文假者也雖費彌縫何益于假不<lb/>
　然濤塗之執元咺之聴何一旦敗露至此哉或曰非<lb/>
　敗露也是真心發見也余曰然君子有真小人亦有<lb/>
　真濤塗之執元咺之聴是小人之真心發見也于此<lb/>
<pb n="KR4e0226_WYG_007-5a"/>
　可以觀桓文之假而不可以此概天下之真若概以<lb/>
　此為真則日肆慆淫無所忌憚者為真而一介不苟<lb/>
　赤舄几几者反為假矣故君子之真不可無小人之<lb/>
　真不可有毋徒諉曰吾真也吾真也而置君子小人<lb/>
　于不辨<lb/>
或問先知後行知行合一曰昔涇野與東廓同遊一寺<lb/>
　涇野謂東廓曰不知此寺何以能至此寺東廓曰不<lb/>
　至此寺何以能知此寺之妙二公相視而笑可見二<lb/>
<pb n="KR4e0226_WYG_007-5b"/>
　説都是不可執一也雖然道之不行章先後合一業<lb/>
　已詳言之矣吾輩又何疑<lb/>
天地之大也人猶有所憾覆載生成之偏寒暑災祥之<lb/>
　不得其正説的未嘗不是但講天地之大處不可説<lb/>
　壊天地當云以天地之大無所不覆無所不載人不<lb/>
　知當何如頂戴宜乎有感而無憾然人心不足人之<lb/>
　願欲不齊雖以天地之大也人猶有所憾可見道理<lb/>
　無窮猶字最當體認不可説壊天地尚有可憾處<lb/>
<pb n="KR4e0226_WYG_007-6a"/>
天地生我當吾世而使人猶有所憾則天地生我之謂<lb/>
　何須是為天地立心為生民立命為徃聖繼絶學為<lb/>
　萬世開太平使天地不至于為人所憾才不負天地<lb/>
　生我之意不然無論為人猶有所憾之人即不為人<lb/>
　猶有所憾之人而碌碌庸庸不能使天地不至為人<lb/>
　所憾則天地又烏用生我為哉可愧可懼<lb/>
孔子稱舜曰必得其名稱武曰身不失天下之顯名正<lb/>
　見得武之征誅與舜之揖讓一耳且更加一天下字<lb/>
<pb n="KR4e0226_WYG_007-6b"/>
　又加一顯字尤見得武之心事顯然明白天下人人<lb/>
　所共信也<lb/>
問曰必得曰不失一字之間真春秋袞鉞之意何如曰<lb/>
　不然孔子正恐人有此議論故序武于舜後序不失<lb/>
　於必得後耳又問不失二字何曰二字極有意思三<lb/>
　分天下有其二以服事殷不獨文王武王受命而曰<lb/>
　末可見武王一生亦以服事殷父子已得天下之顯<lb/>
　名直至末年不得已順天應人才有此舉宜乎平日<lb/>
<pb n="KR4e0226_WYG_007-7a"/>
　之顯名至此不無少損而猶然不失此所以為難故<lb/>
　曰不失非與必得二字有袞鉞也又問曰身似心猶<lb/>
　歉焉何如曰不然自古聖人做非常之事必有非常<lb/>
　之疑一時浮議或有所不免然公論久而後定縱身<lb/>
　後有顯名而不能保其身之不失武王能以其身不<lb/>
　失天下之顯名是何等心事又何以服人至此豈不<lb/>
　尤難之難哉謂武王自歉則可若以心猶歉解身字<lb/>
　則不可<lb/>
<pb n="KR4e0226_WYG_007-7b"/>
問壹戎衣而有天下何也曰一字正見得師不老財不<lb/>
　匱兵不血刃處向非天與人歸武王不得已而應之<lb/>
　安能易易如此惟一戎衣而有天下此所以身不失<lb/>
　天下之顯名也問文王事殷而武王伐受文王之心<lb/>
　戚矣何如曰父作之子述之此正文王之所以無憂<lb/>
　也烏乎戚謂之曰善繼人之志善述人之事可見武<lb/>
　王到文王之時亦必以服事殷文王到武王之時亦<lb/>
　必一戎衣而有天下孔子明白説破而蘇子猶謂武<lb/>
<pb n="KR4e0226_WYG_007-8a"/>
　王非聖人何也<lb/>
問子思惓惓於纉緒繼述為武周辨者何曰孔子嘗謂<lb/>
　武未盡善蓋悲其遇也又謂夏禮殷禮吾能言之蓋<lb/>
　為周監于二代遡其郁郁之文所從出也而或者不<lb/>
　察以為孔子若有不足于周者且春秋時周先王存<lb/>
　一空名而為下之敢於倍者又多借未盡善之言以<lb/>
　為辭故子思不得已直説出武周心事原與堯舜揖<lb/>
　遜之心同而後又惓惓于今用之吾從周及憲章文<lb/>
<pb n="KR4e0226_WYG_007-8b"/>
　武之説又引夏禮吾能言之云云以為証此其憂誠<lb/>
　深而其慮誠逺矣中庸一書謂之明道之書可也謂<lb/>
　之維周之書亦可也<lb/>
子貢欲去告朔之餼羊此亦裁革節省之意不知有當<lb/>
　裁革節省者亦有不當裁革節省者春秋時列國不<lb/>
　惟不奉聲教且不奉正朔矣闗係豈小夫子愛禮之<lb/>
　意只當在奉正朔上説與春秋書春王正月之意同<lb/>
　昔人謂桐江一絲繫漢九鼎余謂有司一羊存周九<lb/>
<pb n="KR4e0226_WYG_007-9a"/>
　鼎<lb/>
王者之迹熄而詩亡周自平王東遷政教號令不行于<lb/>
　天下天子不廵狩諸侯不述職列國不陳詩貢俗原<lb/>
　是詩亡不是黍離降為國風而雅亡也所以孔子刪<lb/>
　詩止於三百篇此外再無詩可刪矣王迹熄而詩亡<lb/>
　觀詩亡而王迹可憂此孔子所以作春秋以存王迹也<lb/>
　春秋天子之事不是孔子僣托二百四十年南面之權<lb/>
　只是魯之春秋照周天子的制度稍為筆削便是天子<lb/>
<pb n="KR4e0226_WYG_007-9b"/>
　之事非復諸侯之事矣故觀於春秋而知周天子之<lb/>
　政教號令猶然行于天下也夫子維周之功大矣<lb/>
問胸中正則眸子瞭焉胸中不正則眸子眊焉如今有<lb/>
　目疾者亦神散而昏豈胸中不正耶曰只視所當視<lb/>
　不視所不當視便是瞭便是神精而明若不視所當<lb/>
　視而反視所不當視便是眊便是神散而昏昔一朋<lb/>
　友書屋中有酒數罌有書數巻客至反覆視酒更不<lb/>
　及書主人因留飲大醉而别嗚呼瞭眊之際亦㣲矣<lb/>
<pb n="KR4e0226_WYG_007-10a"/>
　可不慎與<lb/>
問格物曰今吾輩在此講格物就是格物即如孝弟二<lb/>
　字與師友講明便是格孝弟之物心下講得孝弟二<lb/>
　字明白即是知至由是誠其孝弟之意正其孝弟之<lb/>
　心脩其孝弟之身齊其家使一家之人皆孝弟治其<lb/>
　國使一國之人皆孝弟平其天下使天下之人皆孝<lb/>
　弟故曰人人親其親長其長而天下平若離却眼前<lb/>
　另尋一物是物與吾身為兩而道可須㬰離矣<lb/>
<pb n="KR4e0226_WYG_007-10b"/>
問經權曰天地間只有此經天地以此立心生民以<lb/>
　此立命人類以此異于禽獸可進可退可毁可譽<lb/>
　可生可死而此經必不可廢但當平常易處之事<lb/>
　雖中人或亦偶合當變故難處之事雖賢者不免<lb/>
　出入所以古之聖人不得已設一權字以為事至<lb/>
　于此須是行權才得合經不然便拂經矣是聖人<lb/>
　之設權正為委曲合經設也而後人之行權反多<lb/>
　至於廢經何哉聖人為經以設權後人借權以廢<lb/>
<pb n="KR4e0226_WYG_007-11a"/>
　經闗係豈小<lb/>
信者人之真心國之大經足食足兵民信三者誠不可<lb/>
　缺一若不得已寧可去兵必不可去信再不得已寧<lb/>
　可去食必不可去信再三斟酌至死不去此權也正<lb/>
　所以求合乎其經也若今人論政平常已不知信為人<lb/>
　之真心國之大經每毎與兵食並論所以但不得已<lb/>
　先要去信何况於再若曰不得已而行權耳不知行<lb/>
　權之主意謂何如此又何取於權哉權一也權的合<lb/>
<pb n="KR4e0226_WYG_007-11b"/>
　經不合經便是能權不能權便是可與不可與<lb/>
孔子而後可與權者莫如孟子如答任人一章任人不<lb/>
　知禮為天地之大經為萬古之常經乃權於禮與食<lb/>
　之間而謂食重又權於禮與色之間而謂色重曰饑<lb/>
　而死曰不得妻者甚之也説到這個去處恰似食色<lb/>
　重所以屋廬子亦不能答不知如此權禮則人欲肆<lb/>
　而天理滅人類將盡淪於禽獸矣其關係夫豈小哉<lb/>
　孟子亦權於禮與食之間而曰寧可以無食必不可<lb/>
<pb n="KR4e0226_WYG_007-12a"/>
　以紾兄之臂而奪之食亦權於禮與色之間而曰寧<lb/>
　可以無妻必不可以踰東家墻而摟其處子曰紾兄<lb/>
　曰踰墻亦甚之也説到這箇去處自然是禮重如此<lb/>
　權禮則天理常存人心不死人類不至為禽獸矣先<lb/>
　王為食色而制禮孟子權食色而重禮天地之大經<lb/>
　以正萬古之常經以明其功豈小補哉故曰孔子而<lb/>
　後可與權者莫如孟子也<lb/>
君子逺庖㕑一句正是行權以合經處不忍見其死不<lb/>
<pb n="KR4e0226_WYG_007-12b"/>
　忍食其肉此真心也此經也此心既是不忍而賔祭<lb/>
　又不可廢若不行權執定禮不可廢只得忍而殺之<lb/>
　則其初一二次還覺不忍久之習以為常必至見其<lb/>
　生而亦忍見其死聞其聲而亦忍食其肉矣故先王<lb/>
　不得已行權以逺庖㕑庶乎禮既不廢心亦可存豈<lb/>
　非為仁至妙至妙之術哉庖㕑原為此心而逺行權<lb/>
　原為合經而設惟至於委曲以合經而後見權之所<lb/>
　以為妙<lb/>
<pb n="KR4e0226_WYG_007-13a"/>
吾儒事業不外齊治均平此是如何景象若以家道富<lb/>
　厚為齊以天下富强為平此五霸之治平非二帝三<lb/>
　王之治平也唯是入其家見其父慈子孝兄友弟恭<lb/>
　夫和婦順方是家齊景象而家之貧富不與焉推而<lb/>
　一國必一國興仁興讓而始謂之治又推而天下必<lb/>
　人人親其親而長其長則天下始平不在國之富不<lb/>
　富兵之强不强也以富强為治平此千載不破之障<lb/>
一念不起純然是善惟有念而後有善惡之不同故戒<lb/>
<pb n="KR4e0226_WYG_007-13b"/>
　慎不睹恐懼不聞而朱子解之止曰存天理之本然<lb/>
　莫見乎隱莫顯乎㣲而朱子解之即曰遏人欲於將<lb/>
　萌<lb/>
發而皆中節謂之和此節字乃天然自有之節就是中<lb/>
　不是人為<lb/>
問豫立之意曰豫在事上尋求斷不能立蓋事變無窮<lb/>
　千頭萬緒豫先何以安排即安排得是亦屬有所將<lb/>
　迎之弊况又未必合乎此豫字即是下文擇善固執<lb/>
<pb n="KR4e0226_WYG_007-14a"/>
　博學審問慎思明辨篤行於此勵弗措之志加百倍<lb/>
　之功造到雖愚必明雖柔必强凡事自然是立前定<lb/>
　者前定乎此也若預先不在理上講究得明白心上<lb/>
　不涵養得純熟事到面前如何得妥貼凡事豫則立<lb/>
　是在心上豫不在事上豫<lb/>
一夕坐寳慶月下見皓月當空自覺此心湛然無物因<lb/>
　顧謂諸生曰此時正好自識心體蓋人性上不容添<lb/>
　一物就如皓月當空纎塵不染可見吾輩心體必一<lb/>
<pb n="KR4e0226_WYG_007-14b"/>
　物不容而後能萬物皆備彼反身不誠萬物不能皆<lb/>
　備者還是自家心上有物還是自家心體不乾净<lb/>
問一物不容與萬物皆備二物字同否曰一物物字指<lb/>
　欲言萬物物字指理言佛氏本來無一物不止欲無<lb/>
　併理亦無不止理無併無理之無亦無矣此理障二<lb/>
　字所以貽禍無窮也<lb/>
人心所以與萬物隔者只是不能舍己若能舍己自然<lb/>
　眼界大心地寛自然看得我與人俱從一善生來有<lb/>
<pb n="KR4e0226_WYG_007-15a"/>
　何不可從處有何不可樂取處蕩蕩乾坤獨來獨往<lb/>
　豈不為千古一快<lb/>
取與二字原是相反惟善是同有的故即取為與於人<lb/>
　無損而于已有益于已無損而於人有益故曰君子<lb/>
　莫大乎與人為善彼此無損彼此有益人亦何憚而<lb/>
　不與人為善耶<lb/>
大學言正心無他法只是要此心常在腔子裏蓋此心<lb/>
　一不在所以視聽遂失其職以此應事未有不差錯<lb/>
<pb n="KR4e0226_WYG_007-15b"/>
　者此身所以不脩也薛文清公每寢必自問曰主人<lb/>
　翁在室否可謂精于心學者<lb/>
岀門如見大賔非止為岀門而發蓋出門之後就要待<lb/>
　人就要處事有多少事體多少應酬若以不敬當之<lb/>
　豈有不差錯之理故提醒之法于出門尤為𦂳要<lb/>
問叅前倚衡曰只如此時眼前師友相對大家精神收<lb/>
　歛寧一便是叅前倚衡真境苐恐吾輩過此時不能<lb/>
　如此時耳所以學要常講師友要常㑹<lb/>
<pb n="KR4e0226_WYG_007-16a"/>
問人而無信曰信在天為實理故四時一信之流行在<lb/>
　人為實心故四徳一信之貫徹如怵惕形于孺子固<lb/>
　信之見于仁矣俄而接大賔而恭敬生焉非信之見<lb/>
　于禮乎又俄而屈直互陳是非立判非信之見于智<lb/>
　乎世人不知無信之不可故意做岀許多機械來以<lb/>
　為巧于涉世不知人而無信終不能行自己做到州<lb/>
　里不能行處還不知是不忠信篤敬之故真是可惜<lb/>
言忠信一節正是人而無信的註䟽<lb/>
<pb n="KR4e0226_WYG_007-16b"/>
問淡而不厭曰淡之一字原是性體吾性中一物不容<lb/>
　何其淡也無物而萬物皆備又何厭之有即如滚水<lb/>
　淡極矣故人人皆可用且如眼前飲茶就有多用不<lb/>
　得的推而至于羮汁酒醴之類則人人斷難如一矣<lb/>
　可見淡中之味人人當知能知此味則天下無事不<lb/>
　可做矣先儒曰咬得菜根百事可做此之謂也<lb/>
人之樂未有無所寄者只是要寄得好即如聲色貨利<lb/>
　人皆以為可樂故敝精耗神以殉之至老死而不寤<lb/>
<pb n="KR4e0226_WYG_007-17a"/>
　所樂一差匪獨人品攸闗而身家亦係之良可悲痛<lb/>
　故二程初見茂叔即教之尋仲尼顔子樂處誠恐劈<lb/>
　頭所樂一差則終身不能出此坑塹耳<lb/>
孔子論友即繼之論樂而損益辨焉此之損益即利害<lb/>
　禍福也不得輕輕看過<lb/>
自家所樂一差則終身相與的朋友豈得不差朋友一<lb/>
　差何事不差念之悚然<lb/>
今人於書畫奕詠靡不殚精為之如曰學聖人則退托<lb/>
<pb n="KR4e0226_WYG_007-17b"/>
　不敢當豈知技藝至難故不能者極多若夫孝弟庸<lb/>
　行當身而具人人可能則學聖人不較易乎<lb/>
問吾子云人生天地間惟有講學一事固矣苐講學者<lb/>
　多惹人議論奈何曰議論何病議論然後見君子且<lb/>
　吾輩為學非所以學孔孟耶孔子講學或人疑其為<lb/>
　佞孟子講學外人譏其好辨不特此也伊川有洛黨<lb/>
　之嫌紫陽有僞學之禁真西山稱為真小人魏了翁<lb/>
　號為僞君子自古聖賢未有不從是非毁譽中來者<lb/>
<pb n="KR4e0226_WYG_007-18a"/>
　故曰若要熟也須從這裏過又曰金不鍊不精玉不<lb/>
　琢不美可見是非毁譽聖賢方藉以為鍜鍊砥礪之<lb/>
　資也又何計人之議論哉不然瞻前顧後方信忽疑<lb/>
　是遵道而行半途而廢者也何以謂之孔孟又何以<lb/>
　謂之程朱哉白沙先生詩有云飽歴氷霜十九冬肝<lb/>
　腸鐵様對諸攻羣譏衆詆尋常事了取男兒一世中<lb/>
　願與諸君日三復之<lb/>
問大徳不踰閑小徳出入可也何如曰道無大小學亦<lb/>
<pb n="KR4e0226_WYG_007-18b"/>
　無大小安得以小徳出入為可此中大有意思蓋先<lb/>
　王立教大處不待言小處如曲禮所稱上東階則先<lb/>
　右足上西階則先左足先生書䇿琴瑟在前坐<hi>作跪</hi>
　而遷之就屨跪而舉之屏於側鄉長者而屨跪而遷<lb/>
　屨俯而納屨人子行不中道立不中門之類即一言<lb/>
　一動一歩一趨都有箇䂓矩凖繩一毫不肯假借一<lb/>
　毫不得踰越非是先王過於詳過於嚴蓋立教不得<lb/>
　不如此先王立教既如此其詳且嚴而又恐學者苦<lb/>
<pb n="KR4e0226_WYG_007-19a"/>
　其繁畏其嚴於是不得已又寛一歩曰大徳不踰閑<lb/>
　小徳岀入可也庶使初學之士不至苦其繁而自諉<lb/>
　又畏其難而自阻耳不嚴不足以端學者之趨而不<lb/>
　寛又不足以鼓學者之進此正是聖賢循循然善誘<lb/>
　人處非果謂小徳可以岀入無傷也若果謂小徳可<lb/>
　以出入無傷則先王立教只標其大徳足矣又何必<lb/>
　條縷小徳若是之詳且嚴哉惟其若是之詳且嚴所<lb/>
　以不得不説此一句聖賢中間有多少苦心處語云<lb/>
<pb n="KR4e0226_WYG_007-19b"/>
　天之愛民甚矣余亦曰聖人之愛學者甚矣學者豈<lb/>
　可不亦歩亦趨務使毫無岀入以無負聖人愛之之<lb/>
　意此章之言大有闗係安得謂不能無弊吳氏蓋未<lb/>
　嘗深思其意耳<lb/>
問或以綱常倫理為大徳辭受取與為小徳何如曰伊<lb/>
　尹格天事業皆從一介不苟中來辭受取與豈是小<lb/>
　徳為此言者是貪夫借口之辭豈子夏之意<lb/>
先王立教雖是寛人一歩學者不可自寛如禮記内則<lb/>
<pb n="KR4e0226_WYG_007-20a"/>
　云子事父母鷄初鳴咸盥潄衣服歛枕簟洒掃堂室<lb/>
　及庭布席各從其事至於曲禮又云献粟者操右契<lb/>
　凡遺人弓者右手執簫左手承弣主人自受由客之<lb/>
　左之類由是觀之吾輩自來不知出入了多少尚敢<lb/>
　還説别様出入無傷哉不辨其何者為大徳何者為<lb/>
　小徳而槩言小徳岀入無傷竊恐其認大徳為小徳<lb/>
　認踰閑為岀入而猶曰無傷無傷也其自誤誤人可<lb/>
　勝道哉細行不矜終累大徳願與同志共朂之<lb/>
<pb n="KR4e0226_WYG_007-20b"/>
聖賢學問雖多端一言以蔽之曰謹言慎行不必深求<lb/>
　只看世間謹言慎行的人那一箇不為人所敬愛那<lb/>
　一箇不獲福放言肆行的人那一箇不為人所怠慢<lb/>
　那一箇不惹禍故曰愛人者人恒愛之敬人者人恒<lb/>
　敬之又曰禍福無不自己求之者念及于此敢不凜<lb/>
　凜<lb/>
言易而行難為謹言易而慎行難也今于易者且不能<lb/>
　又何論難者哉昔劉元城問盡心行已之要于司馬<lb/>
<pb n="KR4e0226_WYG_007-21a"/>
　温公公曰其誠乎又問從何入曰從不妄語始元城<lb/>
　于此三字力行七年而後成為古今大儒不妄語三<lb/>
　字似易而實難願共勉之毋忽<lb/>
語云一念而善景星慶雲一念而惡妖氛厲鬼余亦云<lb/>
　一言而善景星慶雲一言而妄妖氛厲鬼古詩云忠<lb/>
　孝傳家國詩書教子孫廣行方便事隂徳滿乾坤余<lb/>
　亦云忠孝傳家國詩書教子孫廣開方便口隂徳滿<lb/>
　乾坤言出于我一毫無所費而能使隂徳滿乾坤人<lb/>
<pb n="KR4e0226_WYG_007-21b"/>
　亦何憚而不為耶可見人不惟不當妄語且當善言<lb/>
　徳行<lb/>
天下之患莫大于小人倡不根之言君子不察誤信而<lb/>
　誤傳之人見其出于君子之口也皆謂君子必有所<lb/>
　見其言必不妄即理之所無者或亦信其為有而不<lb/>
　可破矣不知小人當造言之時原覬君子之信而傳<lb/>
　之及君子一信而傳之則小人反借為口實曰君子<lb/>
　云何君子云何即他人亦必曰君子原云何原云何<lb/>
<pb n="KR4e0226_WYG_007-22a"/>
　也如此則小人不根之言一一皆有根之論矣當斯<lb/>
　時也即堯舜之明亦豈能察之哉忠臣飲恨孝子含<lb/>
　寃病正坐此余以為君子之聽言凡説好人不是處<lb/>
　當姑闕疑從容詳審勿輕信而輕傳之則小人之計<lb/>
　自無所售彼縱假借而君子原無此言天下必有能<lb/>
　辨之者又何萋斐貝錦之足憂哉<lb/>
問君子小人之心曰恐君子變而為小人望小人變而<lb/>
　為君子者君子之心也恐小人變而為君子望君子<lb/>
<pb n="KR4e0226_WYG_007-22b"/>
　變而為小人者小人之心也此小人所以動輙左袒<lb/>
　小人而媒孽君子左袒小人者非是厚小人只是使<lb/>
　小人益成其為小人而有以快已之忌心媒孽君子<lb/>
　者非是恨君子只是使君子不成其為君子而有以<lb/>
　遂已之忌心耳故曰君子成人之美不成人之惡小<lb/>
　人反是小人只是一箇忌心不知壞了世道人心多<lb/>
　少良可浩歎<lb/>
問或云必有孔孟之道然後可闢佛老其説是否曰此<lb/>
<pb n="KR4e0226_WYG_007-23a"/>
　佞佛者阻人闢之之言而聽者未及察耳孟子曰能<lb/>
　言距楊墨者聖人之徒也若必待有孔孟之道者而<lb/>
　後可以闢佛老則佛老終無人闢矣能言距楊墨二<lb/>
　句余昔有此破云大賢公闢邪之責于天下亦不得<lb/>
　已意也余師蕭慕渠先生深以為然近又見葉寅陽<lb/>
　破云大賢主張聖教而深望于羽翼者焉更得其意<lb/>
問從祀孔廟只當重人品不當專重講學何如曰不然<lb/>
　此祀原專重講學須在講學中擇其有功聖門人品<lb/>
<pb n="KR4e0226_WYG_007-23b"/>
　無議者方得從祀若不論講學與否而槩論人品則<lb/>
　古今人品無議者亦多矣豈得人人而祀之且孔子<lb/>
　以前人品無議者又不在所遺邪講學二字創自孔<lb/>
　子此祀全為風人講學而設不專為古今人物而設<lb/>
　也若古今人物表表不凡者或祀鄉賢或祀名宦或<lb/>
　為專祠以祀用以崇徳報功磨世礪俗皆無不可第<lb/>
　不宜輕易從祀孔廟耳此闗係不小不可輕議<lb/>
問講學者多棄去文詞不理此道學自䕶其短之巧術<lb/>
<pb n="KR4e0226_WYG_007-24a"/>
　何如曰學者棄去道學不理誠不可若棄去文詞不<lb/>
　理有何闗係而曰此自䕶其短之巧術也能文者自<lb/>
　是能文不能文者自是不能文能文者而不理此正<lb/>
　道學不自恃其所長不能文者而不理此正道學不<lb/>
　自䕶其所短而反以為自䕶其短之巧術何也道理<lb/>
　甚明無足置辨<lb/>
問聖賢道理在人倫日用間只為子孝為臣忠可矣何<lb/>
　必講心性而後為學耶曰聖賢道理原在人倫日用<lb/>
<pb n="KR4e0226_WYG_007-24b"/>
　間但不知以心性不端之人為子能孝為臣能忠否<lb/>
　此必不能而曰不必講心性可乎借忠孝大題目以<lb/>
　杜講學之口此正以不忠不孝誤天下者也而學者<lb/>
　多誤信之何也<lb/>
心之理一也在子謂之孝在臣謂之忠忠孝是天命之<lb/>
　性為子孝為臣忠是率性之道聖人教子孝教臣忠<lb/>
　是修道之教講心性正是講忠孝之理處今曰不必<lb/>
　講心性是臣子而不講忠孝之理也其不臣不子甚<lb/>
<pb n="KR4e0226_WYG_007-25a"/>
　矣<lb/>
問心性之學上逹之學也或不宜槩施于下學曰收放<lb/>
　心養徳性下學不當如是邪<lb/>
問必有事焉而勿正心勿忘勿助長也一説以必有事<lb/>
　焉而勿正心為句經鉏堂雜志又謂正心二字元是<lb/>
　忘字傳冩失真以一字分為二字蓋養浩然之氣必<lb/>
　當有事而勿忘既當勿忘又當勿助長可也疊下勿<lb/>
　忘作文法云云二説孰是曰二説俱非當依伊川以<lb/>
<pb n="KR4e0226_WYG_007-25b"/>
　勿正七字為句為是孟子謂必有事原是在心上有<lb/>
　事心上用功不專在事上有事事上用功若説心必<lb/>
　有事焉而勿正雖是明白却不渾融却不妙惟將心<lb/>
　字放在下句正見得上句必有事焉而勿正是在心<lb/>
　上有事勿正非專在事上有事勿正也此正見孟子<lb/>
　句法字法之妙上文是集義所生者義原在心在内<lb/>
　故行慊於心便是義行不慊於心便不是義集只行<lb/>
　事件件務慊於心便是非硬將外面一物取而積累<lb/>
<pb n="KR4e0226_WYG_007-26a"/>
　於此而曰集義也告子義外之見病正在此故孟子<lb/>
　先説集義後説行有不慊於心而直斷之曰告子未<lb/>
　嘗知義正與此先説有事後説心勿忘勿助長一様<lb/>
　文法大抵聖賢立言下字眼都有意思學者識見不<lb/>
　到切勿輕起疑端擅自更改也<lb/>
正心誠意四字千古正論聖學真傳而或以必有事焉<lb/>
　而勿正心為句或又以正心二字為忘字之誤必欲<lb/>
　借孟子抺摋正心二字何也<lb/>
<pb n="KR4e0226_WYG_007-26b"/>
問巧言佞利口何以分别曰佞與利口俱是巧言孔子曰<lb/>
　巧言亂徳孟子解之曰佞亂義利口亂信昔張横渠<lb/>
　以崇文説書被召與王安石議不合安石遂命按獄<lb/>
　浙東寔䟽之也時程伯淳為御史争曰張某以道徳<lb/>
　進不宜使治獄安石曰淑問如臯陶猶且讞獄此佞<lb/>
　語也朱文公内召入朝有人要於途説之曰正心誠<lb/>
　意上所厭聞文公正色答曰某平生所學惟此四字<lb/>
　言者愧服上所厭聞云云此利口也<lb/>
<pb n="KR4e0226_WYG_007-27a"/>
或以文公平生所學惟此四字之言為迂不知正與邪<lb/>
　對誠與僞對既以誠正為迂不知將以何者為不迂<lb/>
　邪或者其人可知矣<lb/>
或曰正心誠意亦未必為上所厭聞或為上所喜聞亦<lb/>
　不可知為臣子者何可不言余曰不然臣子進言不<lb/>
　必論上所厭聞不厭聞亦不必論上所喜聞不喜聞<lb/>
　如以厭聞誠正而不言誠正固非事君之道如以喜<lb/>
　聞誠正而始言誠正亦豈純臣之節如喜聞誠正而<lb/>
<pb n="KR4e0226_WYG_007-27b"/>
　言誠正固矣倘喜聞狗馬而亦言狗馬可乎喜聞貨<lb/>
　財而亦言貨財可乎不論自家所學惟論上所喜厭<lb/>
　其勢必至于此唐李勣知遂良之説上所厭聞故陛<lb/>
　下家事之説一投而遂貽唐室無窮之禍想勣之心<lb/>
　不過以遂良之言為迂耳豈知貽禍之烈至此哉文<lb/>
　公不論上所厭聞否第曰平生所學惟此四字宛然<lb/>
　孔氏家法真萬世臣子之所不敢違也<lb/>
問學之不講孔子所憂後世學者多不肯講何也曰其<lb/>
<pb n="KR4e0226_WYG_007-28a"/>
　病多端一則于已不便一則自以為是一則為人不<lb/>
　足與言一則恐為世所厭一則嫉忌人之勝已孔子<lb/>
　曰躬行君子則吾未之有得一講則人必以躬行責<lb/>
　備于已不便故不得已謂學只在行不在講是以行<lb/>
　之一字杜責備者之口以掩不行之過也即間有能<lb/>
　行者又器小易盈若曰吾行是是亦足矣何必再講<lb/>
　而况其人又不足與講也孟子曰齊人無以仁義與<lb/>
　王言者豈以仁義為不美也其心曰是何足與言仁<lb/>
<pb n="KR4e0226_WYG_007-28b"/>
　義也云爾彼其心或亦曰是何足與言學問也云爾<lb/>
　昔人説朱文公曰正心誠意上所厭聞今之不講者<lb/>
　豈亦以正心誠意世所厭聞而講之無益邪女無美<lb/>
　惡入宫見妒士無賢不肖入朝見妒今之不講者得<lb/>
　無曰我不能行而講之使人行則形已之短我能行<lb/>
　而講之使人行則掩已之長得非忌心勝而不欲人<lb/>
　之行之邪不知不講者不行者也真能行者必不避<lb/>
　人責備而不講義理無窮即聖賢且望道未見我安<lb/>
<pb n="KR4e0226_WYG_007-29a"/>
　敢自以為是而不講人性皆善孰不可與言敢謂人<lb/>
　不足與言而不講平生所學惟此四字何論人之厭<lb/>
　不厭也而不講君子莫大乎與人為善方愧不能與<lb/>
　人為善也又何忌人之勝已也而不講孔子憂之正<lb/>
　憂乎此耳後人不憂豈其有加於孔子邪<lb/>
問近世講學者多講𤣥虛不知只躬行足矣何必講曰<lb/>
　藥𤣥虛之病者在躬行二字既學者多講𤣥虛正當<lb/>
　講躬行以藥之可也而反云學不必講何哉為此言<lb/>
<pb n="KR4e0226_WYG_007-29b"/>
　者是左袒𤣥虛之説而阻人之辨之者也<lb/>
講𤣥虛之學講學也講躬行之學亦講學也𤣥虛之學<lb/>
　不講可也躬行之學不講可乎若曰學不必講豈躬<lb/>
　行之學亦不必講邪<lb/>
堯舜之道孝弟而已矣若不講如何孝如何弟安能孝<lb/>
　弟夫子之道忠恕而已矣若不講如何忠如何恕安<lb/>
　能忠恕彼謂只孝弟忠恕而不必講者是原無心于<lb/>
　孝弟忠恕者也<lb/>
<pb n="KR4e0226_WYG_007-30a"/>
孔子曰躬行君子則吾未之有得可聽其未得已乎故<lb/>
　曰學之不講是吾憂也講學者正是講其所以躬行<lb/>
　處正是因其未得而講之以求其得處不然躬行君<lb/>
　子終未之有得矣<lb/>
講學二字幸出于孔子若出于孟子則必以為孟子不<lb/>
　及孔子處在標此二字矣<lb/>
問講學可也第不宜如諸儒之各立門户何如曰不然<lb/>
　天下有升堂入室而不由門户者乎如以諸儒標天<lb/>
<pb n="KR4e0226_WYG_007-30b"/>
　理二字標本心二字標主敬窮理四字標復性二字<lb/>
　標致良知三字為立門户不知孔門標一仁字孟子<lb/>
　標仁義二字曾子標慎獨二字子思標未發二字豈<lb/>
　亦好立門户邪夫子之墻數仞若真欲見宗廟之美<lb/>
　百官之富自不容不覔此門户以入不然是原甘心<lb/>
　于宫墻之外者也何足辨哉且論道體則千古之門<lb/>
　户無二論功夫則從入之門户不一第求不詭于孔<lb/>
　氏之道各擇其門户以用功不自䕶其門户以立異<lb/>
<pb n="KR4e0226_WYG_007-31a"/>
　可耳而必于責備其立門户不知舍天理本心慎獨<lb/>
　未發之外又將何所講邪一開口便落門户真令人<lb/>
　不敢開口矣聞者豁然大悟<lb/>
天下有三件不可解的事言可省也别様不該説的言<lb/>
　語通不省偏只省了講學的言語一不可解交可寡<lb/>
　也别様不該交的朋友通不寡偏只寡了講學的朋<lb/>
　友二不可解是非可避也别様不該管的是非通不<lb/>
　避偏只避了講學的是非三不可解<lb/>
<pb n="KR4e0226_WYG_007-31b"/>
或有苦忌者之責備者余曰人而不為人所忌則其人<lb/>
　可知矣人而忌人則其人可知矣人而不為人所責<lb/>
　備則其人可知矣人而責備人則其人可知矣<lb/>
戰國之時楊墨之言盈天下得孟子辭而闢之從漢至<lb/>
　宋佛老之言盈天下得程朱辭而闢之至于今日非<lb/>
　學之言盈天下倘有辭而闢之如孟子程朱其人乎<lb/>
　余竊願為之執鞭<lb/>
非學之言忌者倡之誤聽者從而和之講學者又誤從<lb/>
<pb n="KR4e0226_WYG_007-32a"/>
　而講之忌者無論矣誤聽者從而和之講學者又從<lb/>
　而講之何也講學者誤講非學之言于已為自誤于<lb/>
　人為誤人<lb/>
論學譬如為文必融㑹貫通乎百家然後能自成一家<lb/>
　若只守定一家恐孤陋不能成家矣學之道何以異<lb/>
　此故曰孔子聖之時者也又曰孔子之謂集大成<lb/>
天下事執彼以議此執此以議彼則皆短也執此以濟<lb/>
　彼執彼以濟此則皆長也執伯夷之清以議下恵之<lb/>
<pb n="KR4e0226_WYG_007-32b"/>
　和執下恵之和以議伊尹之任則三子皆在所棄矣<lb/>
　執伯夷之清以濟下恵之和執下恵之和以濟伊尹<lb/>
　之任則三子皆在所收矣孟子聖三子正所以備孔<lb/>
　子之集成孔子之時耳不然舍清任和之外又將何<lb/>
　所集以成大成哉惟不外清任和而能時出之此孔<lb/>
　子所以異于三子也<lb/>
古人惟見人之長今人惟見人之短古人論人于短中<lb/>
　求長今人論人于長中求短古人見人之長處原是<lb/>
<pb n="KR4e0226_WYG_007-33a"/>
　長處見人之短處原是短處今人見君子長處反以<lb/>
　為短處見小人短處反以為長處<lb/>
皆古聖人也論人何其恕吾未能有行焉自處何其謙<lb/>
　乃所願則學孔子也趨向又何其正此正孟子之所<lb/>
　以得統於孔子也<lb/>
以孔子自期則可以孔子自任則不可以孔子望人則<lb/>
　可以孔子責人則不可只争一念遂隔千里<lb/>
宋儒云天不生仲尼萬古如長夜余亦云人不學仲尼<lb/>
<pb n="KR4e0226_WYG_007-33b"/>
　萬古如長夜<lb/>
士君子為人全要有品有量一介不苟以學品則品自<lb/>
　髙萬物皆備以學量則量自大<lb/>
　<lb/>
　<lb/>
　<lb/>
　<lb/>
　少墟集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻二十</head> <lb/>
    <p>
<pb n="KR4e0226_WYG_024-1a"/>
欽定四庫全書<lb/>
　少墟集巻二十<lb/>
　　　　　　　　　　　明　馮從吾　撰<lb/>
　　闗學編三<lb/>
明<lb/>
　　　容思段先生<lb/>
先生名堅字可久蘭州人初號栢軒後更號容思義取<lb/>
九容九思也學者稱容思先生生而剛方頴異讀書即<lb/>
<pb n="KR4e0226_WYG_024-1b"/>
知正學年十四為郡諸生見緱山陳先生書銘于明倫<lb/>
堂有羣居慎口獨坐防心之語酷愛而敬誦之遂慨然<lb/>
以為聖賢可學而至年十七王父殁白其父治䘮不用<lb/>
浮屠法凡當世宿儒官游于蘭者無不師之于經史蘊<lb/>
奥性命精微不究其極不止也動作不苟人以伊川擬<lb/>
之正統甲子領郷薦明年下第歸郷之士大夫多遣子<lb/>
弟就學先生以師道自尊教法嚴而造就有等士類興<lb/>
起己巳英廟北狩應上詔詣闕上書不報乃裹糧買舟<lb/>
<pb n="KR4e0226_WYG_024-2a"/>
南游由齊魯淮楚以至吳越訪求同志之士相與講切<lb/>
得閻子與白良輔輩定交焉逾年始歸學益有得景泰<lb/>
甲戌登進士以文名差纂山西誌明年誌成復命尋移<lb/>
疾歸讀書于五泉小圃依巖作洞以為㑹友講習之所<lb/>
有得即形于詩有云風清雲凈雨初晴南畆東阡䇿杖<lb/>
行幽鳥似知行樂意緑楊烟外兩三聲論者謂宛然有<lb/>
浴沂氣象越五年為天順己卯選山東福山知縣福山<lb/>
故僻邑先生以德化民刋布小學諸書令邑人講誦復<lb/>
<pb n="KR4e0226_WYG_024-2b"/>
以詩歌興之必欲變其風俗或謂其迂闊不能行先生<lb/>
獨謂天下無不可化之人無不可變之俗嘗有詩曰天<lb/>
下有材皆可用世間無草不從風始終不少懈由是陋<lb/>
俗丕變海邦島嶼渢渢乎有絃誦風旣六載以李文達<lb/>
公薦超擢知萊州府迺先生與文達公竟未面也先生<lb/>
治萊如治福山時召郡縣官師與燕俾言志咏歌以申<lb/>
政教未期月萊人大化以憂去旣禫不遽北上乃訪周<lb/>
廷芳于秦州訪張立夫于鳯翔講學求友孜孜不暇其<lb/>
<pb n="KR4e0226_WYG_024-3a"/>
于功名利達澹如也久之復補南陽在南陽慨近世學<lb/>
者以讀書媒利禄階富貴士尠知聖賢之學乃倡明周<lb/>
程張朱與古人為學之意建志學書院聚郡庠及屬治<lb/>
諸生親授講説又以民俗之偷由未預教乃遴屬治童<lb/>
䝉授以小學孝經文公家禮教民俗言諸書俾之講習<lb/>
又創刻二程全書胡致堂崇正辨諸書俟盈科者給授<lb/>
士習翕然改觀又創節義祠祀古聖母烈女以風勵郡<lb/>
俗尤嚴迸巫尼不使假左道傷風化㑹有女纓而自經<lb/>
<pb n="KR4e0226_WYG_024-3b"/>
以殉夫死者先生率僚屬師生往弔為具棺歛卜地合<lb/>
葬己又奏表其閭由是郡人雖婦人女子皆為感化先<lb/>
生為政持大體重風教不急功利不規規于簿書不以<lb/>
毁譽得失動其心凡屬吏不法者即案問不少貸民或<lb/>
良或奸相宜訓治與民休息在南陽八年郡人戴之如<lb/>
父母其敬畏之至若家有一段太守者治行為天下第<lb/>
一以直道不能諧時遂致政歸乃結廬蘭山之麓扁曰<lb/>
南村曰東園取淵明詩昔欲居南村及青松在東園意<lb/>
<pb n="KR4e0226_WYG_024-4a"/>
授徒講業相羊唫詠以自樂然于時政闕失民情困苦<lb/>
則又未嘗不憂形于色成化甲辰卒年六十有六門人<lb/>
私諡曰文毅先生性素孝友治父母䘮一遵古禮事兄<lb/>
椿曲盡弟道居家嚴内治崇禮教凛然為郷邦典刑與<lb/>
人尤篤于分義友人唐知縣廷器貧甚其殁也為具棺<lb/>
歛以襄事併志其墓方伯石公執中曾孫以貧鬻于人<lb/>
乃埀涕捐貲贖還俾主其祀業師周公麟殁為撫其後<lb/>
毎至其家坐必避席焉先生雖未居言路而屢有建白<lb/>
<pb n="KR4e0226_WYG_024-4b"/>
如請修龍逢比干祠墓請從祀元儒劉因請旌表孝行<lb/>
節義請開言路諸封事皆鑿鑿有闗國體補風化蓋先<lb/>
生之學近宗程朱逺遡孔孟而其功一本于敬嘗言學<lb/>
者主敬以致知格物知吾之心即天地之心吾心之理<lb/>
即天地之理吾身可以叅天地贊化育者在于此必以<lb/>
命世大儒自期而不可自暴自棄以常人自居有負為<lb/>
人之名所至從游者衆多所成立如同郡董學諭芳羅<lb/>
僉憲睿彭少保澤孫孝亷芳秦州周布衣蕙山西董僉<lb/>
<pb n="KR4e0226_WYG_024-5a"/>
憲齡福山張同知瓛南陽柴尚書昇王文莊鴻儒熊少<lb/>
叅紀張孝亷景純皆門牆尤著者郡人陳祥贊云距釋<lb/>
排耼吾道是遵士趨歸正郷俗以淳繼往開來逺探濓<lb/>
洛文清之統惟公是廓彭澤撰墓碑云先儒謂道自堯<lb/>
舜以來至孟子殁失其傳焉匪道不傳學者託之言語<lb/>
文字而無深造力踐之功也至宋周程三夫子出至晦<lb/>
庵朱先生始極主敬致知力行之功上繼孔孟之統元<lb/>
魯齋許文正公我明敬軒薛文清公以篤實輝光之學<lb/>
<pb n="KR4e0226_WYG_024-5b"/>
繼其絶此固萬世之公議也若我南陽太守容思先生<lb/>
段公其克尊信斯道而致深造力踐之學者歟論者以<lb/>
為知言所著有容思集栢軒語録行世<lb/>
　　　黙齋張先生<lb/>
先生名傑字立夫號黙齋鳯翔人父璡工部主事先生<lb/>
生有異質頴悟過人稍長入郡庠卓然以聖賢自期年<lb/>
二十一登正統辛酉郷薦乙丑中乙榜以親老就山西<lb/>
趙城訓導居官六年惟以講學教人為事一日薛文清<lb/>
<pb n="KR4e0226_WYG_024-6a"/>
公過趙城與先生論身心性命之學文清公嘆服而去<lb/>
先生之學由是益深值嵗祲捐俸賑饑雖所捐無幾亦<lb/>
寒氊所難景泰辛未工部公捐館舍先生徒跣奔歸䘮<lb/>
葬悉以禮先是里俗多用浮屠法先生一切屏去郷人<lb/>
化之久之以養母不出天順癸未母棄養旣禫有司勸<lb/>
駕先生蹙然曰吾少也力學以明道禄仕以養親今吾<lb/>
親終矣而學無所得尚欲仕乎遂不復出因賦詩自責<lb/>
曰年幾四十四此理未真知晝夜不勤勉遷延到幾時<lb/>
<pb n="KR4e0226_WYG_024-6b"/>
益大肆力于學居恒瞑目端坐至于移時起則取諸經<lb/>
子史朗然諷誦或至丙夜後已最愛涵養須用敬進學<lb/>
在致知二語因大書揭座右造詣日深弟子從逰者日<lb/>
衆乃拓家塾以五經教授學者稱為五經先生名重一<lb/>
時巡按御史某薦先生為提學僉事不報成化乙酉應<lb/>
天聘典文衡謝不往辛卯茶臺馬公震行部漢南特遣<lb/>
諸生黄照王宣輩奉書載幣聘先生攝城固學事先生<lb/>
復書略曰天地生人無不與之以善聖賢教人亦無不<lb/>
<pb n="KR4e0226_WYG_024-7a"/>
欲其同歸于善是知善者人所自有而自為之先覺之<lb/>
覺後覺如呼寐者而使之寤耳但古之學者從事于性<lb/>
情而文辭所以達其意今之學者專務文詞反有以累<lb/>
其性情某今年五十有一矣方知求之于此以尋古人<lb/>
向上之學雖得其門未造其域汲汲皇皇恐虚此生嘗<lb/>
自念僻處一方獨學無友毎欲逺逰質正髙明奈有寒<lb/>
疾不可以出况郷黨小子相從頗衆豈能逺及他方邪<lb/>
亦謝不往與臯蘭段先生堅趙侍御英河東李學博㫤<lb/>
<pb n="KR4e0226_WYG_024-7b"/>
秦州周布衣蕙相與論學而段尤稱契厚嘗贈以詩有<lb/>
云萬徑千蹊吾道害四書六籍聖賢心聖賢心學真堪<lb/>
學何用奔馳此外尋而先生詩中亦有今宵忘寢論收<lb/>
心之句學者爭傳誦焉或勸先生著書曰吾年未艾猶<lb/>
可進也俟有所得為之未晩乃竟未及著書而卒是為<lb/>
成化壬辰十月十二日距生永樂辛丑八月十九日年<lb/>
僅五十有二先生為人篤于孝友事二親曲盡子道與<lb/>
兄英為異母同居五十年無間言姊早卒撫其子若己<lb/>
<pb n="KR4e0226_WYG_024-8a"/>
出教之成立御子弟一以禮法内外斬斬嘗自讚曰讀<lb/>
孔孟書學孔孟事知有未真行有未至惟日孶孶以求<lb/>
其所無負也其勤勵如此先生殁若干年郡守趙公博<lb/>
白兩臺為先生建祠于家塾之左以供祀事長平郭公<lb/>
定為記郡倅范公吉稱先生以五經教授明心學于狂<lb/>
瀾旣倒之餘以四禮率人挽風化于頽靡不振之秋以<lb/>
端實淡泊飭躬砥行埀休光于千百載之後可謂一代<lb/>
人物矣識者以為實録云<lb/>
<pb n="KR4e0226_WYG_024-8b"/>
　　　小泉周先生<lb/>
先生名蕙字廷芳號小泉山丹衛人後徙居秦州因家<lb/>
焉年二十聽人講大學首章奮然感動始知讀書問字<lb/>
為臨洮衛軍戍蘭州守墩聞容思段先生集諸儒講理<lb/>
學時往聽之有聞即服行久之諸儒令坐聽旣而與坐<lb/>
講旣而以為畏友有疑與訂論焉段先生朂以聖賢可<lb/>
學而至教示進為途方段先生曰非聖弗學先生曰惟<lb/>
聖斯學遂殫力就學究通五經篤信力行慨然以程朱<lb/>
<pb n="KR4e0226_WYG_024-9a"/>
自任當時見者亦翕然以為程朱復出也咸敬信樂從<lb/>
之又受學于清水教論安邑李公㫤得薛文清公之傳<lb/>
功密存省造入真純遂為一時逺邇學者之宗有總兵<lb/>
恭順侯吳瑾者聞其賢欲延教其子先生固辭或問故<lb/>
先生曰總兵以軍士役某召之役則往役召之教子則<lb/>
不敢往聞者嘆服吳侯亦不能强遂親送二子於其家<lb/>
以受教先生始納贄焉時肅藩有二樂人鄭安鄭寧者<lb/>
進啓本願除樂籍從周先生讀書其感發人如此後隱<lb/>
<pb n="KR4e0226_WYG_024-9b"/>
居秦州之小泉因以為號著深衣幅巾為容成紀之人<lb/>
薫化其德稱為小泉先生嘗逰西安與介菴李公錦論<lb/>
學介菴由是大悟遂為闗西名儒渭南思菴薛公敬之<lb/>
執弟子禮師事焉秦州守數造其廬舉鄉飲賔謝不往<lb/>
巡按杜公禮徴求見講太極先天二圖不覺前席嘗正<lb/>
冠㛰䘮祭之禮以示學者秦人至今遵之成化戊子容<lb/>
思先生至小泉訪之不遇留以詩有歴盡巉岩君不見<lb/>
一天風雪野梅開之句後又贈以二詩云小泉泉水隔<lb/>
<pb n="KR4e0226_WYG_024-10a"/>
烟蘿一濯冠纓一浩歌細細靜涵洙泗脉源源動鼓洛<lb/>
川波風埃些子無由入寒玉一泓清更多老我未除塵<lb/>
俗病欲煩洗雪起沉痾又云白雲封鏁萬山林卜築幽<lb/>
居深更深養道不干軒冕貴讀書探取聖賢心何為有<lb/>
大如天地須信無窮自古今欲鼓遺音絃絶後闗閩濓<lb/>
洛待君尋何大復謂先生于容思先生其始若張横渠<lb/>
之于范仲淹其後若蔡元定之于朱紫陽也迨老以父<lb/>
遊江南歴涉險蹤訪没于揚子江人皆稱其孝而又重<lb/>
<pb n="KR4e0226_WYG_024-10b"/>
悲其死云先生初名檜後更蕙或作桂誤先生門人甚<lb/>
衆最著名者渭南薛敬之秦州王爵爵字錫之自少潛<lb/>
心力學及長從游先生門而知操存郡守秦公與語悦<lb/>
之時與講操存之學及教後學切切以誠敬為本𢎞治<lb/>
初以國子生仕為保安州判君出納公㑹計當日不憚<lb/>
勞保安稱平焉秦公後總督原州聘君至原三年相處<lb/>
如一日及歸秦公贈以揚州鹽引數百石君辭之而惡<lb/>
衣惡食坦如也州人咸稱之詳載可泉胡公纂鞏郡志<lb/>
<pb n="KR4e0226_WYG_024-11a"/>
中敬之余别有傳<lb/>
　　　大器張先生　<hi>抑之張氏附</hi>
先生名鼎字大器别號自在道人咸寧人父亷為山西<lb/>
蒲州知州先生少從父之任受學于河東薛文清公之<lb/>
門用是日勤勵于聖賢之學諸子百家雖靡不研䆒而<lb/>
一禀于濓洛闗閩之㫖文清公深器重之歸補西安郡<lb/>
庠弟子員景泰癸酉以易舉于鄉成化丙戌成進士授<lb/>
刑部主事遷員外郎氷蘖自持推讞詳明甲午出知山<lb/>
<pb n="KR4e0226_WYG_024-11b"/>
西太原府太原為省㑹劇郡故稱難治先生游刃有餘<lb/>
循良弁三晉郡人德之不忍先生離去故九載考績晉<lb/>
山西叅政仍署府事又四載始遷河南按察使振肅紀<lb/>
綱奸貪歛跡嘗辨指揮董敬等人命之誣𢎞治改元擢<lb/>
右僉都御史巡撫保定等府時畿内多事盜賊縱横于<lb/>
途行旅戒嚴先生築牆植樹自内丘直達京師由是道<lb/>
路肅然至今頼之值嵗大祲先生給糧賑濟民免流亡<lb/>
辛亥晉户部右侍郎尋以病請歸歸四年為𢎞治乙卯<lb/>
<pb n="KR4e0226_WYG_024-12a"/>
卒于家年六十有五先生為人仁厚敬慎事不苟為非<lb/>
義一介不取進退惟命是聽終身恪守師説不敢少有<lb/>
踰越文清公殁其文集散漫不傳先生搜輯校正凡數<lb/>
年稿始克成乃為序梓而傳之至今學者尚論文清必<lb/>
以先生之言為徴信云所著有仕學日記自在詩文蠧<lb/>
齋博稿若干巻先生為都憲為亞卿皆三原王端毅公<lb/>
為冢宰時所推轂其卒也端毅公銘其墓稱其理學傳<lb/>
自文清公髙名可並太華峯世以為確論時有秦州大<lb/>
<pb n="KR4e0226_WYG_024-12b"/>
叅張公鋭字抑之成化初舉于鄉父敏以國子生為江<lb/>
西布政司照磨公從之任受學東白張先生元禎張先<lb/>
生者豫章名儒也公由是學益有得乙未登進士授刑<lb/>
部主事歴員外郎郎中遷江西吉安知府在吉安政教<lb/>
兼舉士習聿興民用安業坐忤權貴調湖廣漢陽六載<lb/>
以兩郡令譽晉山東左叅政後致仕居鄉日進執經諸<lb/>
弟子于庭講學不倦鄉閭薫德焉故隴西學者稱為張<lb/>
夫子可泉胡中丞纘宗稱公誠確温厚本之天性而多<lb/>
<pb n="KR4e0226_WYG_024-13a"/>
學好古汲引後進尤人所不可及云<lb/>
　　　介菴李先生　<hi>仲白李氏附</hi>
先生名錦字在中號介菴咸寧人幼警悟不凡九嵗失<lb/>
恃如安成依舅氏韓君智韓為擇師教之端坐終日不<lb/>
逐羣兒嬉讀書知大義日見英發比成童還為諸生受<lb/>
易于鄉先生董君德昭之門大肆力于學毎試輒為督<lb/>
學使者所稱賞後遇秦州小泉周廷芳講學得聞周程<lb/>
張朱為學之要遂棄記誦辭章之習專以主敬窮理為<lb/>
<pb n="KR4e0226_WYG_024-13b"/>
事又與渭南思菴薛氏咸陽西廓姚氏同邑誼菴雍氏<lb/>
麗澤講習相勸相規久之踐履醇茂闗中學者咸以横<lb/>
渠稱之濟南尹恭簡公為通政時使秦聞先生名延與<lb/>
語大為驚嘆天順壬午舉于鄉成化戊子逰成均友天<lb/>
下士其學益進大司成邢公讓深器異之令諸子受業<lb/>
焉後邢坐事下獄先生倡六館士伏闕抗章明其無罪<lb/>
雖于事無益而先生之名重京師矣嘗愛武侯靜以修<lb/>
身儉以養德學須靜才須學數語揭之座右以自警事<lb/>
<pb n="KR4e0226_WYG_024-14a"/>
親色養備至執䘮盡禮力絀異端至今省㑹士大夫不<lb/>
作浮屠事實自先生始為孝亷居憂時廵撫余肅敏公<lb/>
欲延教其子先生以齊衰不入公門固辭余益重之後<lb/>
余知其䘮不能舉賻以二槨先生卻其一曰不可因䘮<lb/>
射利也郡大夫有與之厚者賻米數十斛以辭命無俸<lb/>
米字辭後周廷芳復過省與先生印證所學設問辨難<lb/>
周為嘆服先生解經平正通達不為鑿説且善誘後學<lb/>
諄諄忘倦出其門者如李叅政崙劉尚書璣于知州寛<lb/>
<pb n="KR4e0226_WYG_024-14b"/>
董員外養民及舉人張子渭李盛漸被尤深先生數上<lb/>
春官竟不第成化甲辰謁選直𨽻松江府同知職親戎<lb/>
牒夙夜精勤奸無所售有脫役埀四十載者先生始發<lb/>
之即令補伍雖權貴居間竟莫能奪未究厥施以疾卒<lb/>
于官是在成化丙午年僅五十一貧不能為棺歛其僚<lb/>
友賻之始克歸云先生性剛介不妄交接不苟為然諾<lb/>
義之所在確然自信不以一毫挫于人尤重取予所居<lb/>
僅蔽床席茹淡服䟽雖至屢空終不輕有所取學務窮<lb/>
<pb n="KR4e0226_WYG_024-15a"/>
理盡性體之身心不好立言語文字以故殁之日遺稿無<lb/>
存靈寳許襄毅公為先生同志友先生歾十年襄毅公<lb/>
廵撫闗中屬督學楊文襄公表其墓文襄公稱先生挺<lb/>
然風塵之表不苟簡遷就與世低昻抱其貞璞卒以完<lb/>
歸而督學虎谷王公亦稱其化如和叔辭章外貧似原<lb/>
思草澤間嗚呼可謂深知先生者矣後數十年而有渭<lb/>
南李仲白氏者名與先生同字仲白號龍坡亦潛心理<lb/>
學為諸生時西蜀龍灣髙先生儔署髙陵教事仲白越<lb/>
<pb n="KR4e0226_WYG_024-15b"/>
疆從受學與涇野呂先生同門相切磋焉正德庚午領<lb/>
鄉薦為宿遷令著勸農文勸孝文以化俗由是邑多孝<lb/>
子又以稅餘金買牛給民耕墾荒地宿遷人稱為百年<lb/>
以來一人遷海州知州致仕初擢州時不能具一花帶<lb/>
呂先生遺之一圍後去州抵家猶是帶也其清苦如此<lb/>
嘉靖丙申卒于家呂先生銘其墓稱其稟受懿嘉學求<lb/>
根本云<lb/>
　　　思菴薛先生<lb/>
<pb n="KR4e0226_WYG_024-16a"/>
先生名敬之字顯思號思菴渭南人生有異狀長大雄<lb/>
偉鬚髯修美左膊一黒文字深入膚裏生五嵗愛讀書<lb/>
十一解屬文賦詩稍長言動必稱古道則先賢景泰丙<lb/>
子獲籍邑諸生居止端嚴不同流俗鄉閭驚駭稱之曰<lb/>
薛道學為文説理而華毎為督學使者所賞鑑應試省<lb/>
闈至十有二次竟不售成化丙戌以積廩充貢入太學<lb/>
太學生接其言論咸為嘆服一時與陳白沙並稱由是<lb/>
名動京師自太學歸二尊人相繼歾徒跣奔𦵏時大雪<lb/>
<pb n="KR4e0226_WYG_024-16b"/>
盈尺兼湭淺泥濘亦不知避後遂病足值冬月輒發母<lb/>
嗜韭母歾終身不忍食韭成化丙午謁選山西應州知<lb/>
州先生治應首勸民耕稼紡績時當東作循察田野民<lb/>
艱于耕種者賚以牛種民貧負租及不能婚葬者皆助<lb/>
之買牸畜數十給之㷀民令孶息為養又務積蔬粟不<lb/>
三四嵗粟至四萬餘石乾蔬數萬餘斤尋當饑饉應民<lb/>
免于死亡其旣竄而復歸者三百餘家皆與衣食補葺<lb/>
其屋廬與處由是屬邑聞風復者沛然又立義塜以瘞<lb/>
<pb n="KR4e0226_WYG_024-17a"/>
流民之死于道者𢎞治戊申秋南山有虎患為文祭之<lb/>
旬日間虎死于壑己酉春蕭家寨北平地有暴水湧出<lb/>
一寨幾至沉陷先生亦為文祭告水即下洩聲如雷鳴<lb/>
民免于溺他德政異政多此類詳守谿王公譔碑記中<lb/>
先生尤雅重學政數至學舍切切為言孔孟之㫖由是<lb/>
應人士始知身心性命之學奏課第一𢎞治丙辰陞金<lb/>
華府同知東南學者如陳聰輩數十人皆摳衣門牆居<lb/>
二年致仕撰金華鄉賢祠志若干巻正德戊辰卒年七<lb/>
<pb n="KR4e0226_WYG_024-17b"/>
十又四先生嗜道若飴老而彌篤好與人講遇人無問<lb/>
人省解不即為説道人或不樂聽説亦不置又好靜坐<lb/>
思索凡有所得如横渠法即以劄記所著有思菴野録<lb/>
道學基統洙泗言學録爾雅便音田疇百咏集歸來藁<lb/>
及演作定心性說諸書其言多有補于名教云其卒也<lb/>
呂文簡公誌其墓略曰初先生致仕家居以事入長安<lb/>
柟獲遇于長安之開元寺因叩先生先生言蘭州軍周<lb/>
蕙者字廷芳躬行孝弟其學近于伊洛吾執弟子禮事<lb/>
<pb n="KR4e0226_WYG_024-18a"/>
之吾入太學時道經陜州陳雲逵忠信狷介凡事皆持<lb/>
敬遇之吾以為友凡吾所以有今日者多此二人力也<lb/>
柟謁先生者再四見先生年已七十日夜讀書不釋巻<lb/>
聽其論議皆可警䇿惰志則亦今日之博學好古死而<lb/>
後已者也又謂門人胡大器曰為學隆師取友變化氣<lb/>
質為本渭南有薛先生從周先生學常雞鳴而起候門<lb/>
開灑掃設坐及至則跪以請教又謂門人亷介曰予聞<lb/>
諸思菴薛子曰介菴李錦闗西之豪傑也甘貧守道好<lb/>
<pb n="KR4e0226_WYG_024-18b"/>
學至死不倦今亡矣夫夫薛子其亦見介菴而興起者<lb/>
乎其學問淵源如此云<lb/>
　　　平川王先生<lb/>
先生名承裕字天宇號平川三原人父恕歴官太子太<lb/>
保吏部尚書贈太師諡端毅為國朝名臣第一道德功<lb/>
業載在國史成化元年乙酉先生生于河南宦邸蓋端<lb/>
毅公廵撫日也端毅公七子而先生最少方兒時即重<lb/>
厚如老儒恒端坐不妄言笑七八嵗作屋隙詩曰風來<lb/>
<pb n="KR4e0226_WYG_024-19a"/>
梁上響月到枕邊明又作先師孔子木主朝夕拜之春<lb/>
秋丁日具香果齋而祭乃為齋銘曰齊不齊謹當謹萬<lb/>
物安百神統聖賢我古來脗齊不齊謹當謹太淑人亷<lb/>
知之以白端毅公公喜曰此兒足繼志矣十四五時在<lb/>
南都從莆田蕭先生學蕭令侍立三日一無所授先生<lb/>
歸告端毅公曰蕭先生待兒如此謂不足教耶公曰善<lb/>
哉教也真汝師矣先生由是益尊師樂學遂深造焉年<lb/>
十七八著進修筆録崇仁吳正郎宣序之以傳年十九<lb/>
<pb n="KR4e0226_WYG_024-19b"/>
應鄉試督學戴公珊試其文竒之丙午年二十二舉于<lb/>
鄉丁未孝宗登極召起端毅公為冡宰先生侍行讀書<lb/>
京邸與一時名公逰由是聞見益廣學益進癸丑第進<lb/>
士㑹端毅公致仕先生予告歸乃開門授徒講學于釋<lb/>
氏之刹堂至不能容復講于𢎞道書院先生教以宗程<lb/>
朱以為階梯祖孔顔以為標凖語具督學虎谷王公書<lb/>
院記中蓋先生以師道自居甚嚴弟子咸知敬學故自<lb/>
樹而成名者甚衆久之授兵科給事中有時政先務等<lb/>
<pb n="KR4e0226_WYG_024-20a"/>
䟽皆切中時弊兩使藩國饋遺一無所受歴吏科都給<lb/>
事中正德初逆瑾專政羣工多出其門先生逺之又上<lb/>
䟽乞進君子退小人及諸不法事瑾怒罰粟三百石輸<lb/>
邊其恨猶未已㑹先生以外艱去始免服除瑾誅以原<lb/>
官遷太僕少卿本寺卿南太常卿時上南巡先生夙戒<lb/>
牲帛祭品待祀或曰上方用武無暇于祀焉用備為弗<lb/>
聽及上至奏祀皆行之言者愧服己卯宸濠叛欲趨南<lb/>
都大臣分城以守先生分守通濟門乃與家人訣别登<lb/>
<pb n="KR4e0226_WYG_024-20b"/>
城誓死守之㑹有逆黨藏甲兵于槨以應賊者先生覺<lb/>
發服以上刑都城肅然壬午世廟即位改元嘉靖論禦<lb/>
敵功有白金文綺之賜癸未遷户部右侍郎提督倉塲<lb/>
尋回部為世廟所重賜獻皇帝睿筆清平正直四字丁<lb/>
亥晉南户部尚書己丑致仕林居十年惟以讀書教人<lb/>
為事當時稱其濟美有范忠宣繼文正公之風論薦者<lb/>
無虚日廟堂方欲召用而先生已殁識者于是有蒼生<lb/>
之恨云卒年七十有四蓋嘉靖戊戌五月也訃聞賜祭<lb/>
<pb n="KR4e0226_WYG_024-21a"/>
葬如例諡康僖先生性篤孝能悦親養志故端毅公愛<lb/>
之特甚又善事諸兄諸兄皆殊常友之時序祀先唯謹<lb/>
誨諸子姪以道與人交温乎可親而又栗然不可狎故<lb/>
與之交者咸愛敬焉與長安髙御史𦙍先游久之贈詩<lb/>
以堯夫正叔與之蓋服其和粹嚴正不易及也自少樂<lb/>
多賢友端毅公尤夙以尚友之道誨之故一時海内名<lb/>
賢無弗接者自始學好禮終身由之故教人以禮為先<lb/>
凡弟子家冠婚䘮祭必令率禮而行又刋布藍田呂氏<lb/>
<pb n="KR4e0226_WYG_024-21b"/>
鄉約鄉儀諸書俾鄉人由之三原士風民俗至今貞美<lb/>
先生之力居多所著有論語近説論語䝉讀談録漫語<lb/>
星軺集辛巳集考經堂集庚寅集諌垣奏草草堂語録<lb/>
三泉堂漫録厚鄉録童子吟藁婚禮用中進修筆録動<lb/>
靜圖説等書所述有横渠遺書太師端毅公遺事等書<lb/>
行世端毅公林居日著五經四書意見獨攄心得自成<lb/>
一家學者宗之先生著述種種蓋多本之庭訓云門人<lb/>
馬光禄理秦大叅偉郝大叅世家雒中丞昻張給諫原<lb/>
<pb n="KR4e0226_WYG_024-22a"/>
李憲副伸趙僉憲瀛秦明府寧王明府佩李孝亷結有<lb/>
名光禄别有傳<lb/>
　　　涇野呂先生<lb/>
先生名柟字仲木髙陵人世居涇水北自號涇野學者<lb/>
尊之曰涇野先生父溥號渭陽有隱德先生少儁悟絶<lb/>
人覊丱為諸生受尚書于髙學諭儔邑人孫大行昻即<lb/>
有志聖賢之學又問道于渭南薛思菴氏充乎有得不<lb/>
妄語不苟交夙夜居一矮屋危坐誦讀雖炎暑不廢衣<lb/>
<pb n="KR4e0226_WYG_024-22b"/>
冠年十七八夢明道程子東萊呂氏就正所學由是學<lb/>
益進督學邃菴楊公虎谷王公抜入正學書院與羣俊<lb/>
茂游大叅熊公李公延教其子先生辭不獲乃館于開<lb/>
元寺後聞父疾即徒步歸二公以夫馬追送不及先生<lb/>
曰親在床褥安忍俟乘為也父尋愈構雲槐精舍聚徒<lb/>
講學其中二公仍遣子熊慶浩李繼祖卒業焉𢎞治辛<lb/>
酉舉于鄉明年計偕不第逰成均與三原馬伯循秦世<lb/>
觀榆次㓂子惇安陽張仲修崔仲鳬林縣馬敬臣諸同<lb/>
<pb n="KR4e0226_WYG_024-23a"/>
志講學寳卭寺嘗約曰文必載道行必顧言毋徒舉業<lb/>
以要利禄毋徒任重弗克有終日孜孜惟以古聖賢進<lb/>
德修業為事遣弟栖師事伯循其入學儀式京師傳以<lb/>
為法同邑髙朝用時為地官郎謂檢討王敬夫曰予邑<lb/>
有顔子子知之乎敬夫曰豈吕仲木耶自是納為厚交<lb/>
乙丑敬皇帝賔天與諸生哭臨先生聲出淚下衆譁為<lb/>
迂弗恤也孫行人歾于京遺孤不在側先生衰絰哭拜<lb/>
弔者或曰禮與曰禮䘮無主比隣為主况師乎及返葬<lb/>
<pb n="KR4e0226_WYG_024-23b"/>
于鄉猶是服也宿館下三日哭而相葬事旣歸復講學<lb/>
于精舍從游者日衆正德戊辰舉南宫第六人廷對擢<lb/>
第一授翰林修撰凡知先生者皆喜曰今得真狀元矣<lb/>
時閹瑾竊政以枌榆故致賀先生却之瑾銜甚自是遜<lb/>
避不與往來在翰林二年操介益勵禄入祗祀其先父<lb/>
母書問至必再拜使者受之退而跪讀期功䘮為位而<lb/>
哭門無饋遺時何粹夫瑭為編修以道自守不為流俗<lb/>
所喜先生日相切劘驩如也㑹西夏構亂䟽請上入宮<lb/>
<pb n="KR4e0226_WYG_024-24a"/>
御經筵親政事不報瑾惡其言益銜甚乃與粹夫相繼<lb/>
引去未幾瑾敗禍延朝紳人咸服先生之明家居杜門<lb/>
謝客者三年臺省交章薦其往拒逆瑾卓識偉節宜召<lb/>
擢大用壬申起供舊職上䟽勸學謂文王緝熙敬止諴<lb/>
和萬民斯享靈囿之樂元順帝廢學縱欲盛有臺沼我<lb/>
太祖代取之人主可不深念或謂元主之戒傷于太直<lb/>
先生曰賈山借秦為喻漢文尚能用之况主上過漢文<lb/>
逺甚柟獨不能為賈山乎䟽入上亦嘉納未幾乾清宫<lb/>
<pb n="KR4e0226_WYG_024-24b"/>
災復應詔言六事一曰逐日臨朝聽政二曰還處宫寢<lb/>
預圖儲貳三曰郊社禘嘗祗肅欽承四曰日朝兩宫承<lb/>
顔順志五曰遣去義子番僧邊軍令各寧業六曰天下<lb/>
鎮守中官貪婪取回别用不報先生復引疾去崔仲鳬<lb/>
嘆曰古有直躬進退不失其道者吾于吕仲木見之矣<lb/>
歸而卜築邑東門外扁曰東郭别墅四方學者日集都<lb/>
御史虎谷王公薦其學行高古乞代己任不報渭陽公<lb/>
病先生侍湯藥晝夜衣不解帶履恒無聲如是一年鬚<lb/>
<pb n="KR4e0226_WYG_024-25a"/>
髪為白比卒哀毁踰禮旣葬廬墓側旦夕焚香號泣門<lb/>
人感之皆隨先生居乃與平定李應箕同邑楊九儀輩<lb/>
講古今䘮禮當襄事時郡守致賻受之旣而馳幣匄文<lb/>
辭門人問故先生曰方卒哭而遽懷金為文吾不忍也<lb/>
旣禫釋服講學于别墅逺方從者彌衆别墅不能容又<lb/>
築東林書屋居焉鎮守閹廖餽以豚米却之廖素張甚<lb/>
乃戒使者曰凡過髙陵毋擾有吕公在也有客以兼金<lb/>
乞居間先生笑而謝曰人心如青天白日乃以鳥獸視<lb/>
<pb n="KR4e0226_WYG_024-25b"/>
耶其人慙曰吾姑試子耳門庭蕭然無異寒素世廟即<lb/>
位詔起原官時朝鮮國奏稱狀元吕柟主事馬理為中<lb/>
國人才第一朝廷宜加厚遇仍乞頒賜其文使本國為<lb/>
式其為外國敬慕如此上御經筵先生進講適值仁祖<lb/>
淳皇后忌辰口奏宜存黲服禮罷賜酒饌朝論韙之癸<lb/>
未分校禮闈取李舜臣輩悉名士時陽明先生講學東<lb/>
南當路某深嫉之主試者以道學發䇿有焚書禁學之<lb/>
議先生力辨而扶救之得不行塲中一士子對䇿欲將<lb/>
<pb n="KR4e0226_WYG_024-26a"/>
今宗陸辨朱者誅其人火其書極肆詆毁甚合問目意<lb/>
且經書論表俱可同事者欲取之先生曰觀此人今日<lb/>
迎合主司他日必迎合權勢同事者深以為然遂置之<lb/>
念新天子即位上䟽請講聖學略曰學貴于力行而知<lb/>
要故慎獨克己上對天心親賢逺䜛下通民志天下中<lb/>
興太平之業實在于此不報在史館與鄒東廓友善甲<lb/>
申奉修省詔復以十三事上言頗過切直時東廓亦上<lb/>
封事同下詔獄一時直聲震天下人人有真鐡漢之稱<lb/>
<pb n="KR4e0226_WYG_024-26b"/>
尋謫東廓判廣德先生判解州道出上黨隱士仇欄兄<lb/>
弟遮道問學有梓匠張提者役于仇氏聞先生講喜甚<lb/>
跽而求教先生誨以善言提大悟昔嘗取人一木作界<lb/>
方至是遂還其主仇氏兄弟益為感動先生喜形諸詩<lb/>
云豈有征夫能過化雄山村裏似堯時旣至解仰堯舜<lb/>
故址慨然以作士變俗為己任解士子視聖學與舉業<lb/>
為二先生曰苟知舉業聖學為一則干禄念輕救世意<lb/>
重于是講學崇寧宫毎誨諸士雖舉業拳拳不離聖賢<lb/>
<pb n="KR4e0226_WYG_024-27a"/>
之學諸士皆欣然向道以為聖賢復出也㑹守缺先生<lb/>
攝事不以遷客自解免恤㷀減役勸農課桑築堤以護<lb/>
鹽池開渠以興水利善政犂然郡庠士及四方來學者<lb/>
益衆乃建解梁書院居之選少而俊秀者歌詩習小學<lb/>
諸儀朔望令耆德者講㑹典行鄉約亷孝弟節義者表<lb/>
其閭求子夏後教之學建温公祠正夷齊墓訂雲長集<lb/>
久之政舉化行俗用丕變丁亥轉南吏部考功郎中解<lb/>
梁門人王光祖謂先生在解三年未嘗言及朝廷事為<lb/>
<pb n="KR4e0226_WYG_024-27b"/>
考功躬親吏牘少司馬王浚川薦其性行淳篤學問淵<lb/>
粹遷南尚寳卿久之遷南太常少卿往太常讌樂甚䙝<lb/>
先生悉革之乙未遷國子祭酒先生在南都幾九載海<lb/>
内學者大集初講于柳灣精舍旣講于鷲峰東所後又<lb/>
講于太常南所風動江南環向而聽者前後幾千餘人<lb/>
閩中林頴浙中王健以謁選行中途聞先生風遂止乃<lb/>
買舟泛江從之逰上黨仇欄不逺數千里復來受學先<lb/>
生猶日請益于甘泉湛先生日切琢于鄒東廓穆𤣥菴<lb/>
<pb n="KR4e0226_WYG_024-28a"/>
顧東橋諸君子時東廓亦由廣德移南蓋相得甚驩云<lb/>
其在國學益以師道自任自講期外尤日進諸生諄諄<lb/>
發明使人人知聖人可學而至嘗取儀禮諸篇令按圖<lb/>
習之登降俛仰鐘鼓管籥洋然改觀易聽有以孝亷著<lb/>
者揭榜示旌䘮者弔而賻病者問而醫死者哭而歸骸<lb/>
其鄉又奏減歴以通淹滯絶請托以杜倖門凡監規之<lb/>
久弛者罔不畢舉六館僚屬觀法清慎諸生皆循循雅<lb/>
飭一時太學有古辟雍之風京邸搢紳多執弟子禮從<lb/>
<pb n="KR4e0226_WYG_024-28b"/>
學而内使大興沈東亦時時聽講焉其感人如此人人<lb/>
稱為真祭酒臺臣張景薦其德行文學真海内碩儒當<lb/>
代師表丙申晉南禮部右侍郎東南學者喜先生復至<lb/>
益日納履其門乃復講于禮部南所時上將躬視承天<lb/>
山陵累䟽勸止不報署南吏曹篆䟽薦何瑭穆孔暉徐<lb/>
階唐順之等二十人入賀㑹有論湛先生偽學者先生<lb/>
白諸當路曰聖皇在上賢相輔之豈可使明時有學禁<lb/>
之舉乎事遂已時霍文敏為南宗伯與夏貴溪故有隙<lb/>
<pb n="KR4e0226_WYG_024-29a"/>
時時噂詬夏先生乘間諷曰大臣誼當和𠂻過規之可<lb/>
也背憎非體霍誤疑先生黨夏己先生來闕下夏已柄<lb/>
國數短霍于先生先生毅然曰霍君性雖少褊故天下<lb/>
才也公為相當為國惜才由是夏亦誤疑先生黨霍㑹<lb/>
廟災自陳遂致仕然先生終未嘗以此向人自白也歸<lb/>
而講學北泉精舍越四年壬寅七月初一日卒距生成<lb/>
化己亥四月二十一日年六十有四卒之日髙陵人為<lb/>
罷市休寧門人胡大器先至髙陵侍疾遂視殮殯而執<lb/>
<pb n="KR4e0226_WYG_024-29b"/>
䘮焉四方門人聞者皆為位而哭先生性至孝友儉朴<lb/>
事繼母侯色養篤至室無妾媵與李淑人相敬如賔事<lb/>
叔父博如父嵗饑嘗分俸賙其族衆姊劉家窶甚時時<lb/>
濟之憫外祖宋乏嗣毎展墓流涕從舅瑾寓同州特訪<lb/>
迓歸平生未嘗干謁人亦不受人干謁不事生産旣歾<lb/>
家無長物蓋先生之學以立志為先慎獨為要忠信為<lb/>
本格致為功而一凖之以禮重躬行不事口耳平居端<lb/>
嚴恪毅接人則和易可親至義理所執則鏗然競烈置<lb/>
<pb n="KR4e0226_WYG_024-30a"/>
死生利害弗顧也甞訪王心齋艮于泰州趙玉泉初于<lb/>
黎城毎遇同志雖深夜必徃訪苟非其人即一刺不輕<lb/>
投教人因材造就總之以安貧改過為言不為𤣥虚髙<lb/>
逺之論門人侍數十年未嘗見有偷語惰容論者謂闗<lb/>
中之學自横渠張子後惟先生為集大成云所著有四<lb/>
書因問周易説翼尚書説要毛詩説序春秋説志禮問<lb/>
内篇外篇宋四子抄釋史館獻納南省奏稿詩樂圖譜<lb/>
史約髙陵志解州志及涇野文集别集傳世隆慶初贈<lb/>
<pb n="KR4e0226_WYG_024-30b"/>
禮部尚書諡文簡<lb/>
　　　谿田馬先生<lb/>
先生名理字伯循號谿田三原人𢎞治戊午舉人正德<lb/>
甲戌進士皆髙等初授吏部稽勲司主事尋調文選甫<lb/>
一年即謝病歸戊寅薦起考功庚辰又送母歸嘉靖甲<lb/>
申復薦起稽勲員外郎尋遷稽勲考功郎中丁亥擢南<lb/>
京通政司右通政戊子又謝病歸辛卯復薦起光禄寺<lb/>
卿甫一年又謝病歸歸十年又薦起南京光禄卿至即<lb/>
<pb n="KR4e0226_WYG_024-31a"/>
引年致仕乙卯年八十又二其年十二月十二日夜地<lb/>
大震先生即以是夜卒人皆慟之先生幼敏慧醇雅如<lb/>
成人年十四為邑諸生即稱説先王則古昔研究五經<lb/>
指義多出人意表𢎞治癸丑先生年二十矣㑹王端毅<lb/>
公致仕康僖公以進士侍歸講學𢎞道書院先生即受<lb/>
講康僖公所于是得習聞國朝典故與諸儒之學先生<lb/>
一切體驗于身心與同門友秦西澗偉作告文告先師<lb/>
共為反身循理之學以曾子三省顔子四勿為約進退<lb/>
<pb n="KR4e0226_WYG_024-31b"/>
容止力追古道康僖公深器異之一時學者即以為今<lb/>
之横渠也邃菴楊公督學闗中見先生與康德涵吕仲<lb/>
木大驚曰康之文辭馬呂之經學皆天下士也是時身<lb/>
未出里中而名已傳海内動京師矣旣如京益與海内<lb/>
諸名公講學其意見最合者則陳雲逵吕仲木崔仲鳬<lb/>
何粹夫羅整菴諸君子于是學日純名日起所在學者<lb/>
多從之逰督學漁石唐公為建嵯峨精舍漁石作記稱<lb/>
先生得闗洛真傳為當今碩儒四方學徒就講者益衆<lb/>
<pb n="KR4e0226_WYG_024-32a"/>
其教以主敬窮理為主士無問少長與及門不及門無<lb/>
不聞風傾慕者先生又特好古儀禮時自習其節度至<lb/>
冠婚䘮祭禮則取司馬温公朱文公與大明集禮折衷<lb/>
用之處父䘮與嫡生母之䘮闗中傳以為訓乃其難進<lb/>
易退之節人尤以為不可及嘗曰身可絀道不可絀見<lb/>
行可之仕惟孔子能之下此者須自揣分量可也仲鳬<lb/>
稱先生愛道甚于愛官當世以為確論往安南貢使謂<lb/>
部郎黄清曰故聞馬先生名願一見今不在仕列何也<lb/>
<pb n="KR4e0226_WYG_024-32b"/>
黄曰先生髙志不欲官使人嘉嘆以去朝鮮國王奏乞<lb/>
頒賜主事馬某文使本國傳誦為式其名重外夷若此<lb/>
先生主事時上書諫武宗巡逰者二後伏闕諍益力杖<lb/>
于廷員外時值議大禮率百官伏闕進諫世宗震怒命<lb/>
開伏闕者姓名百官以先生名為首逮繫詔獄復杖于<lb/>
廷尋復官郎中時奏寢莊襗之奏即執政言亦不從考<lb/>
察力罷執政私人彭澤<hi>廣東人</hi>力主被劾調用魏校蕭鳴<lb/>
鳯為正人卒不改官公論翕然至今稱為真考功嘉靖<lb/>
<pb n="KR4e0226_WYG_024-33a"/>
丙戌分校禮闈所取皆海内名士人尤服其藻鑑先生<lb/>
喜接人又喜汲引後生年七十歸隱商此書院名益重<lb/>
來學者逺近踵集搢紳過訪與海内求詩文者無虚日<lb/>
先生亹亹應之不倦山巾野服鶴髪童顔飄然望之若<lb/>
仙人以是益願侍先生談諸得詩文者又願得先生親<lb/>
書先生不談佛老不觀非聖書初年介而毅方大以直<lb/>
至晩年則益恭而和直諒而有容其執禮如横渠其論<lb/>
學歸凖于程朱然亦時與諸儒異同蓋自有獨得之見<lb/>
<pb n="KR4e0226_WYG_024-33b"/>
云所著四書註䟽周易贊義尚書䟽義詩經删義周禮<lb/>
註解春秋修義陜西通志與詩文集各若干巻隆慶間<lb/>
追贈副都御史賜祭葬先生門人最盛有河州何永達<lb/>
字成章自號拙菴以嵗貢為清豐縣丞尋棄去讀書講<lb/>
學老而彌篤夀九十有四著春秋井鑑林泉偶得聖訓補<lb/>
註井鑑續編諸書先生嘗寄以詩云楊柳灣頭撫七絃<lb/>
故人零落似飛綿河濵尚有鍾期在青鳥音來動隔年<lb/>
其見重如此<lb/>
<pb n="KR4e0226_WYG_024-34a"/>
　　　苑洛韓先生<lb/>
先生名邦竒字汝節號苑洛朝邑人父紹宗號蓮峰成<lb/>
化戊戌進士仕至福建按察副使學識才品當世推重<lb/>
先生幼靈俊異常承訓過庭即有志聖學為諸生治尚<lb/>
書時即著蔡傳發明禹貢詳略律呂直解見者驚服𢎞<lb/>
治甲子以書舉第二人正德戊辰成進士拜吏部考功<lb/>
主事尋轉員外郎辛未考察都御史某私袖小帙竊視<lb/>
先生曰考覈公事有公籍在何以私帙為乃奪其帙封<lb/>
<pb n="KR4e0226_WYG_024-34b"/>
貯不檢都御史為遜謝衆皆失色調文選太宰托意為<lb/>
官擇人欲發視缺封先生執不可太宰銜之㑹京師地<lb/>
震上䟽極論時政闕失謫平陽通判甲戌遷浙江按察<lb/>
僉事時逆厮錢寧以鈔數萬符浙易銀當事者歛餽恐<lb/>
後先生檄知縣吉棠散其歛卒不餽宸濠將舉逆先命<lb/>
内竪假飯僧數千人于杭天竺寺先生立為散遣濠又<lb/>
以儀賔託名進貢假道衢州先生召儀賔詰曰進貢自<lb/>
當沿江而下奚自假道歸語爾王韓僉事在此不可誑<lb/>
<pb n="KR4e0226_WYG_024-35a"/>
也後三年濠果通鎮守欲襲浙江頼前事發姦不竟逞<lb/>
先生謂鎮守為浙蠧諸不少假鎮守銜甚誣奏擅革進<lb/>
貢誹謗朝廷逮下詔獄為民旣歸謝客講學四方學者<lb/>
負笈日衆世廟即位改元嘉靖詔起山東叅議尋乞休<lb/>
甲申大同巡撫張文錦階亂遇害時勢孔棘復以薦起<lb/>
山西左叅議分守大同人皆危之先生聞命即行將入<lb/>
城去二舍許逆者使二人露刃迎且故燬叅將宅以懾<lb/>
之先生奮然單車入時諸司無官鎮人聞先生入皆感<lb/>
<pb n="KR4e0226_WYG_024-35b"/>
激泣下人心少安旣而巡撫蔡公天佑至代州先生親<lb/>
率將領令盛裝戎服謁蔡于代蔡驚曰公何為如此先<lb/>
生曰某豈過于奉上者大同變後巡撫之威削甚大同<lb/>
人止知有某耳不身先降禮何以帥衆蔡為嘆服㑹上<lb/>
遣户部侍郎胡公瓚提兵問罪鎮人聞之復大譟先生<lb/>
迓侍郎于天城以處分事宜馳白巡撫諸軍聞言出于<lb/>
先生信之始解翼日首惡就戮先生謂侍郎曰首惡旣<lb/>
獲宜速給賞以示信庶亂可弭寧不然人心疑懼將有<lb/>
<pb n="KR4e0226_WYG_024-36a"/>
他變侍郎不聽先生遂致仕歸後果如其言戊子起四<lb/>
川提學副使尋改右春坊右庶子兼翰林院修撰其秋<lb/>
主試順天因命題為執政所不悦嗾言者謫南太僕寺<lb/>
丞己丑再䟽歸尋起山東按察副使大理左少卿以左<lb/>
僉都御史巡撫宣府時大同再變王師出討百凡軍需<lb/>
倚辦宣府悉力經理有備無乏乙未入佐院事尋改巡<lb/>
撫山西時羽檄交馳先生躬歴塞外增飭戰守之具拓<lb/>
老營堡城垣募軍常守以代分畨諸邊屹然可恃四䟽<lb/>
<pb n="KR4e0226_WYG_024-36b"/>
乞休復致仕甲辰復用薦起總理河道陞刑部右侍郎<lb/>
改吏部右侍郎太宰周公用喜得佐理翕然委重丁未<lb/>
陞南京都察院右都御史復進南京兵部尚書參贊機<lb/>
務五䟽乞歸是在己酉益修舊業倡導來學居七年乙<lb/>
卯㑹地震卒年七十七贈少保諡恭簡門人白璧曰先<lb/>
生天稟髙明學問精到明于數學胸次灑落大類邵堯<lb/>
夫而論道體乃獨取張横渠少負氣節旣乃不欲為竒<lb/>
節一行而識度汪然涵養宏深持守堅定躬行心得中<lb/>
<pb n="KR4e0226_WYG_024-37a"/>
正明達則又一薛敬軒也所著有苑洛語録苑洛集苑<lb/>
洛志樂性理三解易占經緯易説書説毛詩未喻諸書<lb/>
傳世弟邦靖字汝慶號五泉幼稱竒童年十四舉于鄉<lb/>
二十一與先生同第進士為工部主事𣙜税武林比及<lb/>
𤓰有同年趙司李以屈安人病無子買女婢遺之拒不<lb/>
受趙曰此越女有色者笑曰政恐若此耳旣遷郎中以<lb/>
建言逮獄為民嘉靖改元起山西左叅議以病免尋卒<lb/>
年僅三十有六汝慶父子兄弟以學問相為師友太史<lb/>
<pb n="KR4e0226_WYG_024-37b"/>
王敬夫銘其墓稱為曠世之英全德之士所著有五泉<lb/>
集朝邑志若干巻<lb/>
　　　瑞泉南先生　<hi>雲林尚氏附</hi>
先生名大吉字元善號瑞泉渭南人正德庚午舉人辛<lb/>
未進士授户部主事歴員外郎郎中浙江紹興府知府<lb/>
致仕嘉靖辛丑卒年五十有五先生幼頴敏絶倫稍長<lb/>
讀書為文即知求聖賢之學嘗賦詩言懷有誰謂予嬰<lb/>
小忽焉十五齡獨念前賢訓堯舜皆可并之語弱冠以<lb/>
<pb n="KR4e0226_WYG_024-38a"/>
古文辭鳴世入仕尚友講學漸棄其辭章之習志于聖<lb/>
道然猶豪曠不拘小節嘉靖癸未如紹興時王文成公<lb/>
倡道東南講致良知之學王公乃先生辛未座主也先<lb/>
生旣從王公學得實踐致力肯綮處乃大悟曰人心果<lb/>
自有聖賢也奚必他求于是時時就王公請益焉嘗曰<lb/>
大吉臨政多過先生何無一言王公曰何過先生歴數<lb/>
其事王公曰吾言之矣先生曰何曰吾不言何以知之<lb/>
曰良知自知之王公曰良知却是我言先生笑謝而去<lb/>
<pb n="KR4e0226_WYG_024-38b"/>
居數日復自數過加密來告曰與其過後悔改不若預<lb/>
言無犯為佳也王公曰人言不如自悔之真先生笑謝<lb/>
而去居數日復自數過益密曰身過可勉心過奈何王<lb/>
公曰昔鏡未開可得藏垢今鏡明矣一塵之落自難住<lb/>
脚此正入聖之機也勉之先生謝别而去于是闢稽山<lb/>
書院聚八邑彦士身率講習以督之而王公之門人日<lb/>
益進己又同諸同門録王公語為傳習録序刻以傳越<lb/>
丙戌先生入覲以考察罷官先生治郡以循良重一時<lb/>
<pb n="KR4e0226_WYG_024-39a"/>
當事者以抑王公故故斥之先生致書王公千數百言<lb/>
勤勤懇懇惟以得聞道為喜急問學為事恐卒不得為<lb/>
聖人為憂略無一字及于得䘮榮辱之間王公讀之嘆<lb/>
曰此非真有朝聞夕死之志者未易以涉斯境也同門<lb/>
逓觀傳誦相與嘆仰歆服因而興起者甚多王公報書<lb/>
為論良知㫖甚悉謂闗中自横渠後今實自南元善始<lb/>
先生旣歸益以道自任尋温舊學不輟以書抵其侣馬<lb/>
西𤣥諸君闡明致良知之學構湭西書院以教四方來<lb/>
<pb n="KR4e0226_WYG_024-39b"/>
學之士其示弟及諸門人詩有云昔我在英齡駕車詞<lb/>
賦塲朝夕工步驟追踪班與揚中嵗遇達人授我大道<lb/>
方歸來三秦地墜緒何茫茫前訪周公跡後竊横渠芳<lb/>
願言偕數子教學此相將而尤惓惓于慎獨改過之訓<lb/>
故出其門者多所成立蓋先生之學以致良知為宗㫖<lb/>
以慎獨改過為致知工夫飭躬勵行惇倫叙理非世儒<lb/>
矜解悟而略檢押者可比故至今稱王公髙第弟子必<lb/>
稱渭南南元善云所著有紹興志渭南志瑞泉集若干<lb/>
<pb n="KR4e0226_WYG_024-40a"/>
巻行于世時有同州尚公班爵字宗周𢎞治甲子經魁<lb/>
父衡為浙江叅議公隨父任亦從王文成公學後任安<lb/>
居知縣谿田先生譔通誌稱公作縣剛果勤勵政舉民<lb/>
安著有小淨稿雲林集<lb/>
　　　斛山楊先生<lb/>
先生名爵字伯修號斛山富平人初誕時室中如火光<lb/>
起人咸驚異之長美姿容身滿七尺家故貧年二十始<lb/>
發篋讀書苦無繼晷資嘗以薪代夙夜攻苦毎之隴上<lb/>
<pb n="KR4e0226_WYG_024-40b"/>
耕即挾册往意欣欣也居恒念人當以聖賢為師一切<lb/>
不禀古昔何所稱宇宙間兄靖以掾誤罹法先生徒步<lb/>
百里外申厥寃遂並繫獄先生從獄中上書辭意激烈<lb/>
邑令見而驚之曰竒士也胡累至是耶立出之給油薪<lb/>
費督之學年二十八聞朝邑韓恭簡公講理學躬輦米<lb/>
往拜其門公睇先生貌行行壯也欲卻之父蓮峰老人<lb/>
謂曰意若非凡人數日叩其學詫曰縱宿學老儒莫是<lb/>
過吾幾失人矣旣省語言踐履錚錚多古人節嘆曰畏<lb/>
<pb n="KR4e0226_WYG_024-41a"/>
友也同門學者皆自以為不及後與楊椒山稱韓門二<lb/>
楊云年踰三十督學漁石唐公始首拔為邑諸生嘉靖<lb/>
戊子秋應試長安就食食館客有遺金者先生守之客<lb/>
至持館人急先生詰其實付以金客謝寡取先生峻不<lb/>
允乃敦請家止宿焉是秋即以書舉第三名明年成進<lb/>
士授行人三使藩國饋贈俱讓不受或以為矯先生曰<lb/>
彼雖禮來名重天子使吾獨不自重天子使邪聞者嘆<lb/>
服壬辰選山東道監察御史時權臣當國草䟽將劾之<lb/>
<pb n="KR4e0226_WYG_024-41b"/>
䟽且具㑹鄉人有以埀白在堂勸止者乃移疾歸歸未<lb/>
幾母歾毁瘠踰禮廬墓三年有冬笋馴兎之瑞服闋家<lb/>
居授徒講學者又五年庚子秋以薦起河南道巡視南<lb/>
城權貴歛避而所覩時事不勝扼腕辛丑春二月初四<lb/>
日上封事娓娓數千言大約天下事内而腹心外而百<lb/>
骸皆受病足以失人心而致危亂者五一則輔臣夏言<lb/>
習為欺罔翊國公郭勛為國巨蠧所當急去二則凍餒<lb/>
民閔不憂恤而為方士修雷壇三則大小臣工弗覩朝<lb/>
<pb n="KR4e0226_WYG_024-42a"/>
儀宜慰其望四則名器濫及緇黄出入大内非制五則<lb/>
言事諸臣若楊最羅洪先輩非死即斥去所損國體不<lb/>
小是時中外頗以言為諱䟽入人皆愕然上大怒即逮<lb/>
繫鎮撫司窮究其詞拷掠備至先生一無詘是日都城<lb/>
風大作人面不相覷都人呼為楊御史風其感動天地<lb/>
如此先生身晝夜柙鎻中創甚血淋漓下死而復甦先<lb/>
是士大夫下獄並未有柙鎻者乃自先生始蓋貴溪翊<lb/>
國意也戸部主事周公天佐巡按陜西御史浦公鋐<lb/>
<pb n="KR4e0226_WYG_024-42b"/>
相繼申救俱箠死獄中守益戒嚴人益為先生危而先<lb/>
生處之自若刑部郎錢公德洪工部郎劉公魁吏科給<lb/>
事中周公怡皆先生同志舊友先後俱以事下獄相得<lb/>
甚驩然自學問相勸勉外各相戒不得言得罪事錢先<lb/>
釋獄先生願有以為别錢曰靜中收攝精神勿使逰放<lb/>
則心體湛一髙明廣大可馴致矣古人作聖之功其在<lb/>
此乎先生敬識之而乃日與周劉切劘修詣不少輟繹<lb/>
四子諸經百家研精于易著周易辨録及中庸解若干<lb/>
<pb n="KR4e0226_WYG_024-43a"/>
巻諸所著作畧無憤惋不平語詩文倡和身世頓忘如<lb/>
是者五年乙巳秋八月十二日上以受釐故放先生及<lb/>
周劉歸田里而三人者猶相與取道潞水講學舟中逾<lb/>
臨清始别歸㑹熊太宰以諫仙箕忤㫖復逮三人獄先<lb/>
生抵家甫十日聞命即日就道親朋揮淚為别先生無<lb/>
幾微見顔面身幽圜扉者又三年丁未冬十一月五日<lb/>
上建醮髙𤣥殿災火圍中恍聞呼三人名氏者次日釋<lb/>
歸為民上之聖明保全諫臣如此旣歸教授里中貴人<lb/>
<pb n="KR4e0226_WYG_024-43b"/>
莫得見其面䟽粥敝履怡然自適己酉冬十月九日卒<lb/>
于家年五十有七病革時援筆自誌又惓惓以作第一<lb/>
等事做第一等人教其子孫無他辭蓋先生為人硜直<lb/>
不阿而内實忠淳自少至老孶孶學問以韓苑洛馬谿<lb/>
田為師以楊椒山周訥溪劉晴川錢緒山蔡洨濵諸君<lb/>
子為友險夷如一初終不貳磨礲精光展拓胸次其所<lb/>
涵養者誠深以故鼎鑊湯火百折不回完名全節鏗鍧<lb/>
一代不偶也彼世之淺衷寡蓄耽耽以氣節自多者視<lb/>
<pb n="KR4e0226_WYG_024-44a"/>
先生當媿死矣先生没若干年莊皇帝以世廟遺詔贈<lb/>
光禄少卿録其後今上用禮官議諡忠介<lb/>
　　　愧軒呂先生　<hi>石谷張氏</hi>　<hi>正立李氏附</hi>
先生名濳字時見涇陽人號愧軒嘗謂為學必不愧屋<lb/>
漏方可為人因取號以自警云父應祥嘉靖壬辰進士<lb/>
為禮科都給事中以論宫寮事奪官為時名臣先生幼<lb/>
頴敏讀書即解大義嘗秘書克己銘懷袖中時為展玩<lb/>
稍長從都諌公任師事蜀進士趙木溪氏聞木溪氏講<lb/>
<pb n="KR4e0226_WYG_024-44b"/>
義理之學而悦于是學甚力歸又師事涇野吕先生深<lb/>
幸其得所依皈凡一言一動率以涇野為法于是學益<lb/>
力而舉子業亦益入理為邑諸生試毎傾曹偶學使者<lb/>
重其文行拔入正學書院以風多士嘉靖丙午以詩薦<lb/>
鄉書卒業成均友天下士而名日起時朝紳中有講學<lb/>
㑹毎聞先生偕計至亟延之講先生刻意躬行逺聲色<lb/>
慎取予一毫不苟而尤嚴于禮諸冠婚䘮祭咸遵文公<lb/>
惟謹即置冠與祭器式必如古人或以為迂弗恤也先<lb/>
<pb n="KR4e0226_WYG_024-45a"/>
是母栢孺人病于京先生扶母病西歸劑醫百至孺人<lb/>
病革以先生且弱冠命之娶先生娶而不婚日夜苫處<lb/>
䘮次旣襄事廬居墓所服除乃始婚事至孝之名動闗<lb/>
中事都諫公與繼母張曲盡孝養都諫公病至嘗糞以<lb/>
驗歾則哀毁幾絶都諫公封事故未留稿先生走闕下<lb/>
録原䟽請銘馬文莊公文莊公亟稱之事叔父待諸弟<lb/>
情愛備至毎嵗時祭畢燕諸族人講明家訓又率鄉人<lb/>
行鄉約人多化之親黨有窘乏輒憐而周焉與人交平<lb/>
<pb n="KR4e0226_WYG_024-45b"/>
易欵洽或有過即面規之而未嘗背言其短嘗與友人<lb/>
䝉泉郭公郛讀書講學谷口洞中四方從學者甚衆聽<lb/>
者津津有得咸曰得涇野之傳者愧軒也當道旌異無<lb/>
慮數十初南祭酒姜公寳建言天下人才多壞于舉人<lb/>
之時以其身階仕進而上無繩束甄别故易壞也請詔<lb/>
有司推擇舉人中行誼修者特掄擢風士習于是撫按<lb/>
張公祉等交章以先生名上聞遂辟入京特授國子監<lb/>
學正時馬文莊公為祭酒䝉泉郭公亦為助教乃與郭<lb/>
<pb n="KR4e0226_WYG_024-46a"/>
公議以涇野先生為祭酒時所布學約請馬公力舉行<lb/>
之由是講讀之聲徹于橋門萬厯癸酉調工部司務㑹<lb/>
淮海孫公楚侗耿公俱入京先生數就兩公質所學同<lb/>
志方依先生為主盟乃戊寅六月一病遽逝年僅六十<lb/>
又二水部郎葉君逢春狀其行大司馬確菴魏公銘其<lb/>
墓宫保李敏肅公為之傳皆實録非溢美時從涇野先<lb/>
生學者又有張公節李公挺節字介夫號石谷亦涇陽<lb/>
人父幡以文無害官通州同知公隨之任㑹甘泉湛先<lb/>
<pb n="KR4e0226_WYG_024-46b"/>
生講學京師通州距京師甚邇公從之游湛先生教以<lb/>
隨處體認天理公大有省無何通州公致仕公歸而補<lb/>
邑諸生復受學涇野先生為諸生四十餘年竟戹于塲<lb/>
屋以積廩行將膺貢嘆曰吾老矣安用貢為乃上書督<lb/>
學劉公辭廩劉公雅知公學行特加禮遇仍扁其門曰<lb/>
清風髙節尋奉例遥授訓導職銜云公為人方正介直<lb/>
涇野先生深器重之嘗贈以詩有守道不回比舊堅之<lb/>
句生平不妄交逰獨與愧軒䝉泉諸君子相講切日坐<lb/>
<pb n="KR4e0226_WYG_024-47a"/>
南園草屋中讀書窮理涵養本原至老不倦即惡衣糲<lb/>
食澹如也嘗語學者曰先儒有云黙坐澄心體認天理<lb/>
又云靜中養出端倪吾輩須理㑹得此方知一貫真境<lb/>
不爾縱事事求合于道終難凑泊不成片段矣人皆以<lb/>
為名言卒于萬厯壬午夀八十貧不能葬李敏肅公捐<lb/>
金助之始克襄事云挺字正立咸寧人正嘉間西安郡<lb/>
學生性孤直有義氣不隨時頫仰㑹有詔藩郡如故事<lb/>
出諸生分諭諸屬公以次出某邑贈遺一無所受嘗自<lb/>
<pb n="KR4e0226_WYG_024-47b"/>
誦曰生須肩大事還用讀春秋涇野先生歾又講學谿<lb/>
田馬先生所往來三原路中以盜死人皆惜之<lb/>
　　　䝉泉郭先生<lb/>
先生名郛字惟藩號䝉泉涇陽人器宇凝重童時屹若<lb/>
成人甫八齡即知誦讀諳聲律時從都諫龍山吕公學<lb/>
偶試以對句云曉風拂水面先生輒應聲曰朝日射巖<lb/>
頭龍山公計偕屬受學東橋李公與龍山公子愧軒先<lb/>
生同筆研兩人同肆力于學即以聖賢相期許曰必不<lb/>
<pb n="KR4e0226_WYG_024-48a"/>
為世俗碌碌者補邑庠生聲名蔚起父母相繼逝先生<lb/>
侍疾居䘮竭力盡瘁家計窘甚而處之裕如朝夕攻苦<lb/>
益潛心性命不顓顓競雕蟲之技時蓋未離庠校而名<lb/>
己蜚三輔矣邑侯樊髙其行延居講席或有以千金求<lb/>
居間者先生峻拒不納樊侯退而省其私益用髙之嘉<lb/>
靖戊午年已四十有一矣始舉于鄉辛酉冬以吕師㑹<lb/>
葬遂不上公車一時郡邑爭表其廬謂得古師弟之誼<lb/>
焉先生舉孝亷後猶與愧軒先生讀書龍巖洞中學益<lb/>
<pb n="KR4e0226_WYG_024-48b"/>
有得負笈從逰者甚衆累試春官不第乙丑謁選河南<lb/>
獲嘉學諭日與諸生講學課藝多所造就隆慶庚午擢<lb/>
國子助教值馬文莊公為祭酒教規肅然先生贊襄之<lb/>
力居多時年己五十有六例不得入臺省同列欲先生<lb/>
少隱庚甲應選先生笑曰臺省寧可不得年其可隱邪<lb/>
僅得户部主事朝論偉之𣙜税九江先生處脂潤皭然<lb/>
不滓弊剔奸鋤商旅胥悦時有監闗郡倅某者墨吏也<lb/>
束于新令不得肆乃妄加汚衊事聞諸朝朝大夫共知<lb/>
<pb n="KR4e0226_WYG_024-49a"/>
先生賢竟為白其誣萬厯庚辰出守馬湖馬湖西南夷<lb/>
故地俗陋易囂先生恩威並濟禮讓躬先猓夷數十輩<lb/>
從其譯酋願望見先生顔色歸而愛戴彌切居未三載<lb/>
聞有猶子之戚念伯兄且老獨居遂投牒歸歸田二十<lb/>
餘年自讀書講學外他無所事督學敬菴許先生雅重<lb/>
先生檄縣延為鄉飲大賔先生雖堅遜恒虚席以待乙<lb/>
已六月三日無疾而卒距生正德戊寅三月十二日享<lb/>
年八十有八士大夫及門下士追思無己以其德履私<lb/>
<pb n="KR4e0226_WYG_024-49b"/>
諡曰貞懿先生先生學重根本篤于倫理而兢兢持敬<lb/>
自少至老一步不肯屑越暇中喜吟詩卓有堯夫擊壤<lb/>
遺意有云學道全憑敬作箴須臾離敬道難尋常從獨<lb/>
木橋邊過惟願無忘此際心又云近名終䘮已無欲自<lb/>
通神識逺乾坤濶心空意見新閉門只靜坐自是出風<lb/>
塵又云莫道老來積德難古人雖老志不朽富公八十<lb/>
尚書屏武公九十猶求友老來聞道未為遲錯過一生<lb/>
寧不忸從此努力惜分隂毋徒碌碌空白首觀此則知<lb/>
<pb n="KR4e0226_WYG_024-50a"/>
先生享上夀而完名全節非偶然矣先生與人言毎依<lb/>
大節而出之藹然可聽令人不忍别去雖新進少年延<lb/>
見必恪生平手不釋巻冠履几榻悉列箴銘而晩年尤<lb/>
喜讀易所著有自警俚語山居雜詠語畧族譜仰鄭堂<lb/>
集仲子九有付梓以傳九有乙未進士以猗氏令擢禮<lb/>
部主事未究其用而卒人皆惜之<lb/>
　　　秦闗王先生<lb/>
先生名之士字欲立號秦闗學者稱秦闗先生其先咸<lb/>
<pb n="KR4e0226_WYG_024-50b"/>
寧人五世祖志和遷居藍田其後子孫因家焉父旌號<lb/>
飛泉官代邸教授明理學有語録藏于家先生幼承庭<lb/>
訓七八嵗即知學教授公授之毛詩二南輒解輒為諸<lb/>
弟妹誦之教授公喜有子後治大戴禮兼通易為諸生<lb/>
以文名庠校間嘉靖戊午舉于鄉己未試春官不第由<lb/>
是益肆力舉業者累年後屢不第幡然改曰所性分定<lb/>
聖道逺人乎哉一曲經生華藻奚為遂屏棄帖括潛心<lb/>
理窟毅然以道學自任為養心圖定氣説書之座右閉<lb/>
<pb n="KR4e0226_WYG_024-51a"/>
關不出者九年蒿牀糲食尚友千古行已必恭與人必<lb/>
敬飲食必祭必誠兢兢遵守孔氏家法一時學者以為<lb/>
藍田吕氏復出感慕執經者屨滿户外士習翕然又謂<lb/>
居鄉不能善俗如先正和叔何乃立鄉約為十二㑹赴<lb/>
㑹者百餘人設科勸糾身先不倦諸灑掃應對冠婚䘮<lb/>
祭禮久廢毎率諸宗族弟子一一敦行之于是藍田美<lb/>
俗復興萬厯甲戌病痺屬又哭毋過毁步履愈艱終䘮<lb/>
而嚮道之心愈篤謂非博取逺逰終難進道㑹仲子守<lb/>
<pb n="KR4e0226_WYG_024-51b"/>
亦與偕計已卯遂復如京是時先生已久謝公車第日<lb/>
與諸同志講學都門之蕭寺崇正闢邪力肩斯道即時<lb/>
貴或譚及二氏輒正辭距之不少假旣而道鄒魯瞻闕<lb/>
里徧拜先師及諸賢祠墓低回留之不忍去夢寐如見<lb/>
其人久之始歸由是秦闗之名動海内矣凡搢紳莅茲<lb/>
道茲者罔不式廬願見表厥宅里云嵗乙酉德清許敬<lb/>
菴先生督闗中學講學正學書院先生故許先生同志<lb/>
友也禮徴先生為多士式先生亦樂就許先生合志同<lb/>
<pb n="KR4e0226_WYG_024-52a"/>
方相為切劘時多士皆有所興起後許先生以應天丞<lb/>
謫歸先生亦南逰講學出武闗浮江漢而下迂道江之<lb/>
右㑹南昌章子潢新城鄧子元錫廣信衢州楊子時喬<lb/>
殷子士望復東渡浙水見許先生于德清東南學者聞<lb/>
先生至多從之逰先生二子宗容念先生疾客久肅迎<lb/>
歸是在己丑秋明年庚寅八月卒于家夀六十有三目<lb/>
欲瞑以手示二子為訣亦曾子啓手足意也先是南司<lb/>
成趙公用賢柱史王公以通相繼䟽薦趙䟽海内三逸<lb/>
<pb n="KR4e0226_WYG_024-52b"/>
公居其一䟽云孝弟力田行不踰乎軌範詩書敦説名<lb/>
己動于鄉閭雖久嬰足疾而過廬者必式宜如近王敬<lb/>
臣故事授以京秩俾表帥一鄉矜式後學後柱史䟽大<lb/>
略與趙符命下宗伯議議如薦者指先生為孝亷埀三<lb/>
十餘年竟不仕角巾野服悠焉終老至是詔授國子監<lb/>
博士除目至而先生已先物故四越月一命不待君子<lb/>
惜之先生生平修姱惇倫篤于行誼丁内外艱毁幾滅<lb/>
性處晜弟怡怡未五旬失耦誓不繼鰥居終身其于世<lb/>
<pb n="KR4e0226_WYG_024-53a"/>
俗聲色嗜好一切漠然性不問家而好施喜活人或謂<lb/>
貧所濟幾何則曰吾盡吾心力耳置祠祭墓祭二田為<lb/>
宗族置義倉義田即楹畮無多實貧士所難居恒晦迹<lb/>
却埽即郡邑以幣交未嘗苟受亦未嘗輕謁至于訪道<lb/>
求友雖䟦涉間闗數千里亦不憚逺云先生篤信好學<lb/>
見徹本原非沾沾矜一節一善以成名者世或止以甘<lb/>
貧苦節稱先生是豈足盡先生哉所著有理學緒言信<lb/>
學私言大易圖象巻道學考源録易傳詩傳正世要言<lb/>
<pb n="KR4e0226_WYG_024-53b"/>
正俗鄉約王氏族譜正學筌蹄闕里瞻思闗洛集京途<lb/>
集南遊稿所述有先師遺訓先君遺訓皇明四大家要<lb/>
言性理類言續孟録諸書行世<lb/>
　　闗學編後序<lb/>
夫天覆地載日照月臨凡有血氣莫不有性命而道在<lb/>
焉道在而由之知之則學在也奚獨以闗學名也闗學<lb/>
之編少墟馮侍御為吾鄉之理學作也吾鄉居天下之<lb/>
西北脊坤靈淑粹之氣自吾鄉發是以庖羲畫卦西伯<lb/>
<pb n="KR4e0226_WYG_024-54a"/>
演易姬公制禮而于萬世之道源學術自此衍且廣矣<lb/>
子曰文不在茲乎又曰吾其為東周乎則西方聖人發<lb/>
揮旁通東方聖人懷而則之其揆一也此載在詩書無<lb/>
庸復贅故此編惟列孔子弟子四人横渠先生而至今<lb/>
無不考而述焉故不載獨行不載文詞不載氣節不載<lb/>
隱逸而獨載理學諸先生炳炳爾爾也不論升沉不計<lb/>
崇卑而學洙泗祖羲文者無不載焉少墟之用心亦可<lb/>
謂𢎞且逺矣不然自張吕諸大儒而外如不列於史册<lb/>
<pb n="KR4e0226_WYG_024-54b"/>
則湮没而無聞後死者惡得辭其責也書成人無不樂<lb/>
傳之然則是學也果何學也誦是編而印諸其心即心<lb/>
即學即學即羲文周孔未見有不得者奚止論闗中之<lb/>
學即以論天下之學論千萬世之學可也萬厯嵗次己<lb/>
酉正月人日後學岐陽張舜典書于澶淵之闇然亭<lb/>
　<lb/>
　<lb/>
　少墟集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少墟集巻十</head> <lb/>
    <p>
<pb n="KR4e0226_WYG_010-1a"/>
欽定四庫全書<lb/>
　少墟集巻十<lb/>
　　　　　　　　　　　　明　馮從吾　撰<lb/>
　　語錄<lb/>
　　　太華書院㑹語<lb/>
問非禮勿視非禮勿聽非禮勿言非禮勿動曰非禮不<lb/>
　是難勿的亦不是易勿的必如孟子先立乎其大則<lb/>
　小者不能奪也然後能勿必如朱子至明以察其㡬<lb/>
<pb n="KR4e0226_WYG_010-1b"/>
　至健以致其決然後能勿不然物交物則引之而已<lb/>
　矣其孰能察幾而致決哉孔顔之學原是由中以應<lb/>
　外而後世有異學者出遂借由中之說以開自便之<lb/>
　門若曰學在由中不存制外苟先立乎其大心上有<lb/>
　主即視聽言動終日在非禮中有而不有有何罣礙<lb/>
　不然心上無主即閉門靜坐終日在妄想中無而不<lb/>
　無其為非禮也多矣况聖學一悟本原則視聽言動<lb/>
　自是圓妙又何必一一在外靣末節上㸃檢以襲義<lb/>
<pb n="KR4e0226_WYG_010-2a"/>
　外之學耶嗚呼心可匿而視聽言動不可匿故托之<lb/>
　乎心令人不可揣摩耳不知先立乎其大則小者不<lb/>
　能奪也今小者業已奪矣而猶曰我先立乎其大其<lb/>
　孰信之為此言者真小人而無忌憚之尤者也伊川<lb/>
　先生目擊此弊不得已有制於外所以養其中之語<lb/>
　故四箴中不曰操之有要心為之則而曰操之有要<lb/>
　視為之則不曰内惟靜專發無躁妄而曰發禁躁妄<lb/>
　内斯靜專句句是制外養中意無一由中應外語夫<lb/>
<pb n="KR4e0226_WYG_010-2b"/>
　先生豈不知由中應外哉謂不如此不足以救異學<lb/>
　之失而塞小人自便之門耳且聖學原是由中以應<lb/>
　外若中不得力外何以應故必制於外以養其中而<lb/>
　後其中有主其中得力始能應外耳是制於外正所<lb/>
　以養其中也所以二字最當玩味主意原為養其中<lb/>
　使由中以應外豈徒制其外而已哉先生識如此其<lb/>
　高言如此其妙憂道救世之心又如此其苦二句少<lb/>
　一句不得合而言之始得孔顔千載不傳之秘或有<lb/>
<pb n="KR4e0226_WYG_010-3a"/>
　主由中之說而著論以非制外之語是不知制外正<lb/>
　所以養其中也蓋亦不深於由中之義矣<lb/>
既終日在非禮中矣心上無罣礙否何以知之旣終日<lb/>
　閉門靜坐矣心上有妄想否又何以知之且旣終日<lb/>
　在非禮中便是罣礙又何云無罣礙肯終日閉門靜<lb/>
　坐便見無妄想又何云妄想此異端大言欺人語耳<lb/>
　自是逃不得識者<lb/>
問或有謂四勿與克己無干者有謂克己是本四勿是<lb/>
<pb n="KR4e0226_WYG_010-3b"/>
　末者皆名儒語也似非本㫖曰然四勿原是克己之<lb/>
　日那有本末之分為此言者是混於異端之說而不<lb/>
　自知者也故不容不辨<lb/>
問非禮卽已也是否曰不然如言動之非禮即已還說<lb/>
　得若視聽之非禮則非禮之聲色在外我安得禁絶<lb/>
　之君子平其政行辟人可也豈有仁者而行辟人之<lb/>
　理且非禮之聲色在外不視之聽之何以知其非禮<lb/>
　非非禮業已視矣聽矣而猶云勿視勿聽不亦晚乎<lb/>
<pb n="KR4e0226_WYG_010-4a"/>
　不知頭一視頭一聽卒然而感卒然而應不謂之視<lb/>
　聽不視不聽何以知其非禮非非禮惟是一視之聽<lb/>
　之旣知是非禮之聲色就不該視聽却再要視聽何<lb/>
　也雖自己亦看不過矣勿視勿聽指第二視第二聽<lb/>
　說勿視者克己欲視之心勿聽者克己欲聽之心勿<lb/>
　言勿動者克己欲言欲動之心故曰克己非禮之色<lb/>
　視也由己勿視也由己非禮之聲聽也由己勿聽也<lb/>
　由己非禮之言動言動也由己勿言動也由己故曰<lb/>
<pb n="KR4e0226_WYG_010-4b"/>
　由己二己字原自分明而後世學者欲借由己己字<lb/>
　回護克己己字又欲借由己二字抹摋克己二字甚<lb/>
　且訓克為能必欲為私欲左袒何也紛紛議論病根<lb/>
　在此<lb/>
問天下歸仁與叔作八荒我闥文公作歸猶與也何如<lb/>
　曰二說原是一意所謂德不孤必有隣者此也所謂<lb/>
　東海西海有聖人出焉此心此理同者此也第己之<lb/>
　未克也則肝胆呉越方寸荆棘吾心先與天下隔而<lb/>
<pb n="KR4e0226_WYG_010-5a"/>
　天下安得不與吾心隔及一日之既克也則一腔四<lb/>
　海八荒我闥吾心先與天下通而天下安得不與吾<lb/>
　心通天下豈有不與吾仁者哉况同然者在我卽千<lb/>
　古且與其仁又何况天下二說原是一意不可分而<lb/>
　為二也<lb/>
學問只要得這个同然的得此同然則可以考三王可<lb/>
　以建天地可以質鬼神可以俟後聖而况於天下豈<lb/>
　有不與吾仁之理不然真是肝胆皆呉越舉足皆荆<lb/>
<pb n="KR4e0226_WYG_010-5b"/>
　棘矣况天下哉<lb/>
論學得其所同然則楊墨佛老不能為之亂論政得其<lb/>
　所同然則申韓桑孔不能為之奪<lb/>
問天下非之而不顧得無於同然之說有礙乎曰天下<lb/>
　非之而不顧彼正信得其所同然也蓋天下有一時<lb/>
　之浮議有千古之是非彼誠看破千古之是非得人<lb/>
　心所同然所以天下非之而不顧耳苟不得其所同<lb/>
　然而曰天下非之而不顧則無忌憚甚矣此安石之<lb/>
<pb n="KR4e0226_WYG_010-6a"/>
　人言不足恤所以得罪於天下後世也<lb/>
聖人先得我心所同然耳聖人講學故先得我心所同<lb/>
　然我亦講學故後得聖心所同然聖人與我分得先<lb/>
　後分不得異同<lb/>
論氣則聖人得其清而我濁論質則聖人得其厚而我<lb/>
　薄論時則聖人生於古而我今如何學得聖人所恃<lb/>
　者此同然之性體耳故曰心之所同然者何也謂理<lb/>
　也義也心之理義是謂聖心之理義是謂性體<lb/>
<pb n="KR4e0226_WYG_010-6b"/>
雖有善者亦無如之何矣讀至此真令人痛哭流涕小<lb/>
　人壊了人國家君子反替他擔箇不是使庸君世主<lb/>
　不信仁賢皆小人之貽禍也事體敗壊至此即盧扁<lb/>
　望而却走矣豈盧扁不能活人哉昔靖康之禍已成<lb/>
　龜山立朝止九十日卽盧扁亦何能為而論者責備<lb/>
　不已吁亦寃矣南宋秦檜侂胄相繼敗壊一文公立<lb/>
　朝止四十九日其能效尺寸之益而論者亦責備不<lb/>
　已何也可為古今一慨<lb/>
<pb n="KR4e0226_WYG_010-7a"/>
長國家而務財用者必自小人矣桑孔之徒小人中之<lb/>
　小人也王安石之流君子中之小人也小人中之小<lb/>
　人其罪易見君子中之小人其罪難知雖然斥逐忠<lb/>
　良引用兇邪至於覆人邦家其罪業已彰明較著而<lb/>
　或者猶作祠堂記以左袒之何也故曰君子中之小<lb/>
　人其罪難知也<lb/>
安石一行新法而百姓如在水火觀鄭俠流民圖真可<lb/>
　堕涙君實罷新法出斯民於水火中而或者病其激<lb/>
<pb n="KR4e0226_WYG_010-7b"/>
　且驟不知拯溺救焚可從容以待否什一去關市之<lb/>
　征孟子謂其斯速已矣何待來年余謂君實之速正<lb/>
　得孟子之意而或以為激且驟者蓋章惇蔡京之餘<lb/>
　咳也不可不辨<lb/>
世之論安石者曰執抝曰自是此皆是病症非是病根<lb/>
　安石志大才髙學博目空將古今聖賢都看不上以<lb/>
　為堯舜雖是聖帝而疆域甚隘禹湯文武雖是聖王<lb/>
　而享國不過數百年孔孟雖是大聖大賢而亦不能<lb/>
<pb n="KR4e0226_WYG_010-8a"/>
　使春秋戰國為唐虞三代都是迂闊了須是富國強<lb/>
　兵開疆拓土名利兼收做古今第一箇有用的聖人<lb/>
　幹古今第一件有用的功業且宋室國弱兵寡全被<lb/>
　韓范富歐及趙抃程張諸迂闊人把國家事耽閣了<lb/>
　須是得這等敢做敢為不怕人議論不說迂闊話的<lb/>
　人如吕惠卿章惇蔡京輩才幹得實事才做得出大<lb/>
　功業譬之人家生出箇有才幹不安詳的子孫來看<lb/>
　祖宗甘貧自守以為迂闊要大做一番不知要治多<lb/>
<pb n="KR4e0226_WYG_010-8b"/>
　少産業不知要畜多少幹僕使上擴祖宗累世之業<lb/>
　下垂子孫不㧞之基存下這箇主意凡講道理之人<lb/>
　皆誚其無用而踈逺之凡揮霍不羈奔走營為之人<lb/>
　皆喜其有用而信任之不論道理只要起家如此做<lb/>
　去竊恐家未必成而禍已隨之矣安石之病何以異<lb/>
　此不論道理只是一味要做事功其心以為待我事<lb/>
　功成時方且格天地光祖宗使人人稱頌一時天變<lb/>
　何足畏祖宗何足法人言何足恤哉此安石之病根<lb/>
<pb n="KR4e0226_WYG_010-9a"/>
　所以深入膏肓而不可救藥也不知舎道理而專求<lb/>
　事功豈止事功不成竊恐灾害並至雖有善者亦無<lb/>
　如之何矣安石不是自為功名富貴計亦不是執抝<lb/>
　自是亦不是有心禍天下只是學術主意差了所以<lb/>
　自誤誤人國家至此耳可恨可惜<lb/>
安石這一𣲖學術自淳于髠商鞅李斯申韓桑孔以及<lb/>
　李覯至安石遂大壊決裂不可言矣淳于髠曰魯繆<lb/>
　公之時公儀子為政子思泄栁為臣魯之削也滋甚<lb/>
<pb n="KR4e0226_WYG_010-9b"/>
　若是乎賢者之無益於國也髠所謂賢者蓋指聖賢<lb/>
　道學之士言耳不然賢者無益於國將不賢者有益<lb/>
　於國乎髠不若是之悖矣李覯著富國強兵䇿各十<lb/>
　篇富國䇿大約說天下事非利不行強兵䇿大約說<lb/>
　天下事非勢不行惓惓進霸而退儒惓惓以勢利為<lb/>
　是以仁義為迂幸覯不當國耳安石既當國安得不<lb/>
　禍宋哉孟子曰今之事君者曰我能為君辟土地充<lb/>
　府庫今之所謂良臣古之所謂民賊也君不向道不<lb/>
<pb n="KR4e0226_WYG_010-10a"/>
　志於仁而求富之是富桀也我能為君約與國戰必<lb/>
　克今之所謂良臣古之所謂民賊也君不鄉道不志<lb/>
　於仁而求為之強戰是輔桀也由今之道無變今之<lb/>
　俗雖與之天下不能一朝居也覯之立論總之為君<lb/>
　辟土地充府庫約與國戰必克耳其不信孟子何怪<lb/>
　焉孟子之言一騐於李斯之於秦再驗於安石之於<lb/>
　宋這一𣲖學術誤人不小朱文公以富國強兵解利<lb/>
　字不惟得孔孟微㫖其所以為後世君臣慮者尤深<lb/>
<pb n="KR4e0226_WYG_010-10b"/>
　逺矣<lb/>
這一𣲖學術如講黄白之術者自以為丹成可以起鉅<lb/>
　萬之家可以延千年之壽視孔孟深耕易耨清心寡<lb/>
　欲之方不足博一笑耳若曰何迂闊至此卒之敗家<lb/>
　傷生在此一丹而猶不知悟也悲夫<lb/>
問足食足兵與富強奚異曰以仁義民信為主則足食<lb/>
　足兵皆國家之至計若以仁義民信為迂則足食足<lb/>
　兵亦富強之嚆矢矣不然吾儒學術豈專欲國貧而<lb/>
<pb n="KR4e0226_WYG_010-11a"/>
　兵弱哉必不其然<lb/>
士君子不可無者氣節却不可認客氣為氣節士君子<lb/>
　不可無者事功却不可認功利為事功以功利為事<lb/>
　功則枉尋直尺而無品以客氣為氣節則憤世凌物<lb/>
　而無量<lb/>
聖學宗㫖全在心性二字心性功夫要在品量二字然<lb/>
　則品量可學與曰何不可學余嘗謂一介不苟以學<lb/>
　品則品自高萬物皆備以學量則量自大今觀此華<lb/>
<pb n="KR4e0226_WYG_010-11b"/>
　嶽削成四方壁立萬仞非品乎俯視寰宇皆在<lb/>
　目中非量乎吾輩講學於此髙山仰止景行行<lb/>
　止即此便有餘師又何事逺求哉願共贔屭毋<lb/>
　負山靈<lb/>
　　太華書院㑹語附錄<lb/>
　　　太華書院　　　　　　　陽城崔時芳<lb/>
　　　　青柯坪舊為諸生誦讀之藪近名公多聚講<lb/>
　　　　於斯而逺邇負笈者日益衆觀者比之白鹿<lb/>
<pb n="KR4e0226_WYG_010-12a"/>
　　　　洞故事吾道之明喜在此時先為署今改題<lb/>
　　　　太華書院寔以因為創云<lb/>
白鹿昔年洞青柯今日坪地分千里合道㑹百年明自<lb/>
賦操刀拙因慚製錦榮巨靈應不棄同結此山盟<hi>右一</hi>
一識君王後銅分仙掌初喜翻桑柘影願共芷蘭居蚉<lb/>
負驚山重鳬臨覺境虚彈琴覔古調不用舊刑書<hi>右二</hi>
白髮今猶健公餘定省時饑寒隨有問案牘幸無私恐<lb/>
負民非孝因知道是師登山頻著屐吾欲信吾斯<hi>右三</hi>
<pb n="KR4e0226_WYG_010-12b"/>
乾坤為父母胞與忍屯膏未滿一人望即分五内勞訂<lb/>
頑開大覺克己借鈞陶俯仰天無際寧稱華嶽高<hi>右四</hi>
　　　太華初盟　　　　　　　蒲阪張　煇<lb/>
　　　　太華初盟在戊申春暮馮少墟先生偕諸同<lb/>
　　　　志聚講於此因盟焉華陰士之知講學寔自<lb/>
　　　　此始至己酉冬崔公明府改青柯坪之署為<lb/>
　　　　書院不佞得與其中俚言志喜<lb/>
太華開靈秘名賢訂約新道明涇與渭人契晉連秦覧<lb/>
<pb n="KR4e0226_WYG_010-13a"/>
勝延風月侵燈問智仁半生疑未破片語悟歸真<hi>右一</hi>
真象原無二迷來却有因兾空眼底幻印染世間塵形<lb/>
在神斯在名淪器亦淪域中圖五嶽千古講難真<hi>右二</hi>
挿漢三峰峻登高不畏身如何逢坦易遽爾漫逡巡一<lb/>
簣莫由己半肩亦譲人冉求力自足離我乃尋真<hi>右三</hi>
不動山為體磨青萬古春氣蒸新靉靆雨霽舊嶙峋今<lb/>
古無窮態乾坤不了身青柯擬白鹿盟結此山真<hi>右四</hi>
　　　遊太華㑹講灝靈樓　　長安劉養性<lb/>
<pb n="KR4e0226_WYG_010-13b"/>
　　　　馮仲好偕同志搢紳及諸俊秀士舉㑹於華<lb/>
　　　　下灝靈樓古未有也不佞竊幸執鞭而時蒲<lb/>
　　　　張去浮先生主華陰師席先生雅任斯道亦<lb/>
　　　　帥羣弟子來㑹蓋數日不佞惟三峰朗月迷<lb/>
　　　　途都照比成小詠諗諸君子㑹仲好書先生<lb/>
　　　　巻因續貂左方<lb/>
特削芙蓉柱太虚天留勝地故僊居一時冠劒文非喪<lb/>
千載荆榛道合除野性從來同木石靜觀何處不鳶魚<lb/>
<pb n="KR4e0226_WYG_010-14a"/>
雲開忽見三峰出徙倚闌干月上初<lb/>
　　　宿莎蘿坪雨霽時郡邑諸生於青柯坪候仲好<lb/>
　　　　講學<lb/>
當面三峰入望真鬱然蒼翠正嶙峋山靈似識吾儕意<lb/>
為洗塵埃萬古新<lb/>
　　　登太虚閣望絶頂<lb/>
結構馮虚色色幽三峰圗畫一亭收藤蘿屈曲穿巖上<lb/>
泉澗清泠遶地流石鼎茶烟浮細細松林鳥語弄悠悠<lb/>
<pb n="KR4e0226_WYG_010-14b"/>
蓮花咫尺如相面可許攜笻到上頭<lb/>
　　　青柯坪聽華州李生季成彈琴作漁樵歌<lb/>
山頭雲净山雨晴松風颼颼飛泉鳴何處逓鐘發幽響<lb/>
一尊邀我李長庚風韻泉流兩不惡况有七絃太古之<lb/>
希聲初聞如在烟水間欵乃緑簔明月灣再聽忽轉翠<lb/>
微半丁丁萬丈之巉巖劉郎馮几聽罷大拍手自昔塵<lb/>
想亦何有華山遊人知多少誰者探竒得此否吁嗟乎<lb/>
函關紫氣虚也無高尋白帝欲何如孔門樂事須吾徒<lb/>
<pb n="KR4e0226_WYG_010-15a"/>
春風到處皆舞雩<lb/>
　　　書孟直詩後<lb/>
華嶽之㑹足稱一時之盛余愧不足為諸君子役所幸<lb/>
有孟直諸什則今日之遊可托不朽矣昔朱元晦與陸<lb/>
子靜遊白鹿洞泛舟樂曰自有宇宙以來已有此溪山<lb/>
還有此佳客否余於今日亦云余兒康年侍行得此詩<lb/>
付梓以傳余為䟦其後馮從吾仲好甫書<lb/>
　　　遊華麓紀事　　　　　　西安周傳誦<lb/>
<pb n="KR4e0226_WYG_010-15b"/>
余未遊畢郢前同年馮仲好侍御約以暮春遊華嶽及<lb/>
歸自畢原則仲好病謝客將謂此行或不果越數日勿<lb/>
藥卜初十日丁酉啓行先是同志聞之無不勃勃有扶<lb/>
笻之興屇期與偕者劉孟直二守楊工載進士仲好與<lb/>
余四人耳三人各肩小輿孟直獨䇿欵段駕巾車相期<lb/>
遲之滻滸余晨興俶裝攜童僕裹糧出長樂門有士友<lb/>
數人且榼酒郊關外壯其行酒數巡别去至滻滸則孟<lb/>
直工載已先至矣久之仲好至長君康年隨侍遂聨輿<lb/>
<pb n="KR4e0226_WYG_010-16a"/>
東涉滻灞宿斜口夕陽在山緑禾被畆相與散步村中<lb/>
已明月掛山頭晴空一色坐談旅舎茅簷下真與野老<lb/>
爭席矣漏下一鼓餘始寢戊戌辰發行十里至臨潼仲<lb/>
好具飯於城隍廟道士所飯畢行四十里至泠口<hi>一作零水</hi>
<hi>名</hi>仲好具午飯又行四十里至渭南宿西郭旅邸中月<lb/>
明如昨乃闤闠紛沓不比村落閒寂孟直工載寓稍逺<lb/>
仲好雖同寓以體癯新愈先就枕余挑燈獨坐忽憶邑<lb/>
人秦汝睦憲副在此安得促膝一譚作懷汝睦一絶己<lb/>
<pb n="KR4e0226_WYG_010-16b"/>
亥行二十里至赤水邀諸君子同飯道遇一病狂者獰<lb/>
猙號呼街衢中行人辟易見吾輩過長跪道左叩頭致<lb/>
敬良久方起因嘆此便是幾希尚存世之病心者獨此<lb/>
人乎哉飯已行三十里至華州方議從城外直抵敷水<lb/>
鎮留一僕徃邀宜化汝刺史暨弟叔尚文學皆夙期同<lb/>
遊者乃化汝知吾輩且至使人要於路遂入城過冦萊<lb/>
公祠拜謁瞻佇者久之仲好戯謂余此非與子先後守<lb/>
天雄者耶則余汗下幾無能自存嗟嗟庸碌浮沈望桑<lb/>
<pb n="KR4e0226_WYG_010-17a"/>
梓前修愧死矣同詣化汝具飯留宿舍南園亭主人既<lb/>
别去仲好就寢余與孟直工載三人劇談亭中花香月<lb/>
影竹韻松風令人忘倦幾欲呼酒對主人念深夜中止<lb/>
遂成宿宜氏昆季園亭一律庚子留不得發早飯後邀<lb/>
遊城南姬氏園園中竹木陰森牡丹數百株爛焉奪目<lb/>
化汝以酒至列坐花間脩爵無算偶有舉孔子志學從<lb/>
心語者仲好剖析精義亹亹不倦余謂聖人一生學問<lb/>
只在矩上用力當其志學即是欲此矩立不惑知命耳<lb/>
<pb n="KR4e0226_WYG_010-17b"/>
順即是不踰此矩但從心所欲而不踰直到七十之年<lb/>
吾輩為學先須認取矩在庻可終身依據從心地位俟<lb/>
之可也聞者或以為然已入城叔尚具饌邀坐適族子<lb/>
纉裳歸自襄垣縣署聞余駐此來見遂得隅坐飲罷别<lb/>
去仍宿園亭月下坐談移時各寢辛丑早飯化汝所有<lb/>
同年馮元皥刺史暨李生華實化汝弟謙姪元賓相繼<lb/>
投刺來訪徃來畢日已近午因拉化汝叔尚同行下晝<lb/>
至敷水鎮化汝仍具飯飯畢朝邑王惟大二守走使來<lb/>
<pb n="KR4e0226_WYG_010-18a"/>
迎謂原期雲䑓觀四方香火輻輳湫隘囂塵約至華嶽<lb/>
廟㑹集薄暮抵廟惟大已治具作東道主人矣初議次<lb/>
早即可登嶽或謂明日既望四方登嶽者甚衆喧雜難<lb/>
徃仲好議少留㑹友人講學於此遂宿焉此出野服微<lb/>
行不欲溷有司乃華陰令嘉定朱君官聞之夜遣吏致<lb/>
館穀次日壬寅執刺來顧既别遣役具遊嶽夫馬辭不<lb/>
受晩復具席於灝靈樓上誼惓惓厚也然非余初心矣<lb/>
是日來訪者又有學諭蒲坂張君煇司訓延川段君懷<lb/>
<pb n="KR4e0226_WYG_010-18b"/>
誠孝亷楊君應震學諭理學名士午後㑹講於嶽廟官<lb/>
署中邑諸生與者數十人私謂今日華麓何殊白鹿鵞<lb/>
湖甚盛事也講畢赴朱令筵令以雩禱托宜化汝代主<lb/>
席晩王惟大又治具寓邸坐次講學譚秇甚適成宿嶽<lb/>
廟四絶時余肘後攜華嶽志一巻輿中披數過是夜就<lb/>
寢憶十二年前侍先大夫遊此不覺泣下成重遊華山<lb/>
一律然登臨之興未巳也明日癸夘㑹講友益衆得家<lb/>
報有伯母病甚劇時年踰八十餘余恐有他辭欲先歸<lb/>
<pb n="KR4e0226_WYG_010-19a"/>
諸君子固留甲辰復㑹講於灝靈樓上觀三峰出沒雲<lb/>
間竒甚談笑盡歡乙巳諸君登嶽余轅遂西王惟大亦<lb/>
以事歸朝邑瀕行晤朝邑趙進士天宿邂逅别去楊孝<lb/>
亷復具飯飯余兩人不偕登嶽者是夜仍宿華州宜刺<lb/>
史園欹枕瞿然猶作華嶽之夣遂成懷同遊諸君子及<lb/>
再過宜大夫園亭兩律丙午宿泠口丁未抵家則伯母<lb/>
氏伏枕俟余見余至甚喜越壬子仲好諸君子始歸自<lb/>
青柯坪途中阻雨故耳此遊也相謀甚久同謀者甚衆<lb/>
<pb n="KR4e0226_WYG_010-19b"/>
而後克行行者僅四人而余又不克終蓋遊之難也豈<lb/>
塵襟凢骨山靈拒之不假數日之緣耶然勝友良辰聯<lb/>
牀握手義重聚樂虚徃實歸前後浹旬日亦無負此遊<lb/>
矣乃私次第其事以志友人見之誚曰自昔為嶽遊者<lb/>
多矣子中道而止鮮克有終足未躡華嶽之半目不窮<lb/>
峻極之形而紀嶽遊不亦恧乎余曰唯唯否否吾子獨<lb/>
不聞歐陽子之言乎曰醉翁之意不在酒在乎山水之<lb/>
間而已雖然猶知有山水也今日之遊大集羣英精談<lb/>
<pb n="KR4e0226_WYG_010-20a"/>
名理作華嶽一段嘉話又有不在乎山水者奚必於登<lb/>
奚必於不登若必歴三峰之勝摩巨靈掌洗玉女盆挹<lb/>
金天露採玉井十丈蓮自昔為嶽遊者多矣紀不啻詳<lb/>
余即登亦可無紀<lb/>
　　　重遊華山有感<hi>併引</hi>
　　　　萬厯戊申春服既成同劉孟直郡守楊工載<lb/>
　　　　進士馮仲好侍御遊華嶽過華下邀州人宜<lb/>
　　　　化汝刺史宜叔尚文學同行至則朝邑王惟<lb/>
<pb n="KR4e0226_WYG_010-20b"/>
　　　　大郡守蒲坂張去浮學諭延川段修甫司訓偕<lb/>
　　　　羣英咸集講學論道樂而忘倦今日華麓直<lb/>
　　　　可追鵞湖白鹿洞故事寧獨躋攀稱勝覧哉<lb/>
　　　　山靈有知自當生色因憶徃歲丙申侍先大<lb/>
　　　　夫遊此忽一紀矣嗟嗟安得復着斑衣扶杖<lb/>
　　　　履重覯此佳㑹也觸境興思風木増感援筆<lb/>
　　　　記事情見乎辭<lb/>
幾年不出華陰道此日重來華嶽遊為問真源尋白帝<lb/>
<pb n="KR4e0226_WYG_010-21a"/>
非關函谷度青牛五千仭聳星初聚百二天開氣欲浮<lb/>
惟有當時觴咏處西風牢落不堪愁<lb/>
　　　宿華嶽廟同馮侍御諸君子㑹講時方旱禱<lb/>
萍蹤南北愧當年負却名山幾度縁纔得靈宫一夜宿<lb/>
恍如身抱白雲眠<hi>其一</hi>
蓬忩睡起鬢䰐鬖向曉看山山更藍何計盡封肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>穴<lb/>
祈靈直叩黒龍潭<hi>其二</hi>
金天靈净蓮花發白帝宫深古木疎怪底坐來添爽氣<lb/>
<pb n="KR4e0226_WYG_010-21b"/>
山流蒼翠到庭除<hi>其三</hi>
良朋聚首誼千秋滿座高談四壁幽覧勝漫勞誇華嶽<lb/>
此行何異寶山遊<hi>其四</hi>
　　　遊嶽先歸道中懐宿青柯坪諸君子<lb/>
杖藜攀陟喜相從咫尺烟霞路幾重身染白雲歸滿袖<lb/>
山廻紫氣擁三峰離當勝地情偏切味入村醪興轉濃<lb/>
遥想同遊陶謝手新詩何處勒高蹤<lb/>
　　　䟦周淑逺詩<lb/>
<pb n="KR4e0226_WYG_010-22a"/>
古今名公遊華嶽者代不乏人未有徴㑹講學如今日<lb/>
者亦人不乏詠未有永言孝思如淑逺氏者昔陸象山<lb/>
與朱晦翁講義利章於鹿洞聞者流涕今讀此詩而有<lb/>
不流涕者非夫也余頃與同遊諸君子講惓惓於孝弟<lb/>
二字其於千古聖學頗足自信蓋淑逺倡之矣年弟馮<lb/>
從吾仲好䟦<lb/>
　　　壬子春月馮仲好直指赴新闢太華書院講座<lb/>
　　　　余病未偕詩以送之　　長安劉養性<lb/>
<pb n="KR4e0226_WYG_010-22b"/>
新闢榛荒向白雲指迷不厭此重勤振衣千仭應無古<lb/>
倡道三峰始自君源濬玉泉回聖脉印提仙掌領人羣<lb/>
却羞蝴蝶追隨意未及關門一字聞<lb/>
　　　青柯坪聽講　　　　　　西蜀胡如楠<lb/>
講堂初起集鴻儒幸有賢哉二大夫谷口清風山際月<lb/>
分明引我出迷途<lb/>
　<lb/>
　少墟集巻十<lb/>
</p>
<p>
</p>
  </div>
</body>
</text>
</TEI>
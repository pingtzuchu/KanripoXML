<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_089-1a"/>
晦庵先生朱文公文集卷第八十九<lb/>
　碑<lb/>
　　　右文殿修撰張公神道碑<lb/>
淳熈七年春二月甲申祕閤修撰荆湖北路安撫廣漢張<lb/>
公卒于江陵之府舎其弟衡州史君杓護其柩以歸葬于<lb/>
潭州衡陽縣楓林郷龍塘之原按令式立碑墓道而以書<lb/>
來謂熹曰知吾兄者多矣然最其深者莫如子今不可以<lb/>
不銘熹嘗竊病聖門之學不傳而道術遂爲天下裂士之<lb/>
醇慤者拘於記誦其敏秀者衒於詞章旣皆不足以發明<lb/>
天理而見諸人事於是言理者歸於老佛而論事者騖於<lb/>
管商則於理事之正反皆有以病焉而去道益逺矣中間<lb/>
河洛之間先生君子得其不傳之緒而推明之然今不能<lb/>
<pb n="KR4d0226_SBCK_089-1b"/>
百年而學者又失其指近歲乃幸得吾友敬夫焉而天下<lb/>
之士乃有以知理之未始不該於事而事之未始不根於<lb/>
理也然又不得盡其所爲而中道以没不有考焉以垂於<lb/>
世吾恐後之君子將有憾於吾徒也熹之愚固不足以及<lb/>
此然於共學軰流偶獨後死矧定叟之所以見屬者又如<lb/>
此其何以辭顧以疾病之不間後五六年乃得考其事而<lb/>
叙之曰公諱某字敬夫故丞相魏國忠獻公之嗣子也生<lb/>
有異質頴悟夙成忠獻公愛之自其㓜學而所以教者莫<lb/>
非忠孝仁義之實旣長又命往從南嶽胡公仁仲先生問<lb/>
河南程氏學先生一見知其大器即以所聞孔門論仁親<lb/>
切之指告之公退而思若有得也以書質焉而先生報之<lb/>
曰聖門有人吾道幸矣公以是益自奮厲直以古之聖賢<lb/>
<pb n="KR4d0226_SBCK_089-2a"/>
自期作希顔錄一篇蚤夜觀省以自警䇿所造旣深逺矣<lb/>
而猶未敢自以為足則又取友四方益務求其學之所未<lb/>
至蓋玩索講評踐行體驗反覆不置者十有餘年然後昔<lb/>
之所造深者益深逺者益逺而反以得乎簡易乎實之地<lb/>
其於天下之理蓋皆瞭然心目之間而實有以見其不能<lb/>
巳者是以决之勇行之力而守之固其所以篤於君親一<lb/>
於道義而沒世不忘者𥘉非有所勉慕而強為也少以䕃<lb/>
𥙷右承務郎辟宣撫司都督府書寫機宜文字除直秘閤<lb/>
是時天子新即位慨然以奮伐仇虜克復神州爲已任忠<lb/>
獻公亦起謫籍受重寄開府治戎參佐皆極一時之選而<lb/>
公以藐然少年周旋其間内賛宻謀外參庶務其所綜畫<lb/>
幕府諸人皆自以爲不及也間以軍事入奏始得見上即<lb/>
<pb n="KR4d0226_SBCK_089-2b"/>
進言曰陛下上念宗社之讎耻下閔中原之塗炭惕然於<lb/>
中而思有以振之臣謂此心之發即天理之所存也誠願<lb/>
益加省察而稽古親賢以自輔焉無使其或少息也則不<lb/>
惟今日之功可以必成而千古因循之弊亦庶乎其可革<lb/>
矣上異其言蓋於是始定君臣之契已而忠獻公辭位去<lb/>
用事者遂罷兵與虜和虜乘其隙反縱兵入淮甸中外大<lb/>
震然廟堂猶主和議至勑諸將母得以兵向虜時忠獻公<lb/>
巳即世公不勝君親之念甫畢藏事即拜䟽言吾與虜人<lb/>
乃不共戴天之讎向來朝廷雖亦嘗興縞素之師然玉帛<lb/>
之使未嘗不行乎其間是以講和之念未忘於胷中而至<lb/>
誠惻怛之心無以感格乎天人之際此所以事屢敗而功<lb/>
不成也今雖重爲羣邪所誤以蹙國而召冦然亦安知非<lb/>
<pb n="KR4d0226_SBCK_089-3a"/>
天欲以是開聖心哉謂宜深察此理使吾胷中了然無纎<lb/>
芥之惑然後明詔中外公行賞罰以快軍民之憤則人心<lb/>
恱士氣充而虜不難却矣繼今以徃益堅此志誓不言和<lb/>
專務自強雖折不撓使此心純一貫徹上下則遲以歲月<lb/>
亦何功之不成哉䟽入不報後六年始以𥙷郡臨遣得復<lb/>
見上時宰相雖以恢復之說自任然所以求者類非其道<lb/>
且妄意公素論當與巳合數遣人致慇懃公不答見上首<lb/>
言先王之治所以建事立功無不如志以其胷中之誠足<lb/>
以感格天人之心而與之無間也今規畫雖勞而事功不<lb/>
立陛下誠深察之日用之間念慮云爲之際亦有私意之<lb/>
發以害吾之誠者乎有則克而去之使吾中扄洞然無所<lb/>
間雜則見義必精守義必固而天人之應將不待求而得<lb/>
<pb n="KR4d0226_SBCK_089-3b"/>
矣夫欲復中原之地當先有以得其百姓之心欲得中原<lb/>
之心當先有以得吾百姓之心而求所以得吾民之心者<lb/>
豈有它哉不盡其力不傷其財而巳矣今日之事固當以<lb/>
明大義正人心爲本然其所施有先後則其緩急不可以<lb/>
不詳所務有名實則其取舎不可以不審此又明主所宜<lb/>
深察也明年召還宰相又方謂虜勢衰弱可圖建遣泛使<lb/>
徃責陵寢之故士大夫有憂其無備而召兵者皆斥去之<lb/>
於是公見上上曰卿知虜中事乎公對曰不知也上曰虜<lb/>
中饑饉連年盗賊四起公又對曰虜中之事臣雖不知然<lb/>
境中之事則知之詳矣上曰何事公遂言曰臣竊見比年<lb/>
諸道亦多水旱民貧日甚而國家兵弱財匱官吏誕謾不<lb/>
足倚仗正使彼實可圖臣懼我之未足以圖彼也上爲黙<lb/>
<pb n="KR4d0226_SBCK_089-4a"/>
然乆之公因出所奏書讀之曰臣竊謂陵寢隔絶誠臣子<lb/>
不忍言之至痛然今未能奉詞以討之又不能正名以絶<lb/>
之乃欲卑詞厚禮以求於彼其於大義巳爲未盡而異論<lb/>
者猶以爲憂則其昧陋畏怯又益甚矣然臣竊揆其心意<lb/>
其或者亦有以見我未有必勝之形而不能不憂也歟蓋<lb/>
必勝之形當在於蚤正素定之時而不在兩陳决機之日<lb/>
上爲竦聴改容稱善至于再三公復讀曰今日但當下哀<lb/>
痛之詔明復讎之義顯絶虜人不與通使然後脩徳立政<lb/>
用賢養民選將帥練甲兵通内修外攘進戰退守以爲一<lb/>
事且必治其實而不爲虚文則必勝之形隱然可見雖有<lb/>
淺陋畏怯之人亦且奮躍而爭先矣上爲嘆息褒諭以爲<lb/>
前未始聞此論也其後又因賜對反復前說上益嘉歎面<lb/>
<pb n="KR4d0226_SBCK_089-4b"/>
諭當以卿爲講官冀時得晤語也時還朝未朞歲而召對<lb/>
至六七公感上非常之遇知無不言大抵皆脩身務學畏<lb/>
天恤民抑權倖屏䜛䛕之意至論復讎之義則反復推明<lb/>
所以爲名實之辨者益詳於是宰相益憚公而近倖尤不<lb/>
恱遂合中外之力以排之而公去國矣蓋公自是退居三<lb/>
年更歴兩鎮雖不復得聞國論而蚤夜孜孜反身修徳愛<lb/>
民計軍以俟國家扶義正名之舉尤極懇至於是天子益<lb/>
知公可用嘗賜手書褒其忠實盖將復大用之而公巳病<lb/>
矣病亟且死猶手䟽勸上以親君子逺小人信任防一巳<lb/>
之偏好惡公天下之理以清四海克固丕圖若眷眷不能<lb/>
忘者寫畢緘付府僚使驛上之有頃而絶嗚呼靖康之變<lb/>
國家之禍亂極矣小大之臣奮不顧身以任其責者蓋無<lb/>
<pb n="KR4d0226_SBCK_089-5a"/>
㡬人而其承家之孝許國之忠判决之明計慮之審又未<lb/>
有如公者雖降命不長不克卒就其業然其志義偉然死<lb/>
而後巳則質諸鬼神而不可誣也始公出幕府即罹外艱<lb/>
屏居舊廬不交人事會盗起郴桂間聲揺數路湖南帥守<lb/>
劉公珙雅善公時從訪問籌䇿卒用以破賊還朝爲上極<lb/>
言公學行志業非常人比上亦記公議論本末除知撫州<lb/>
未上改嚴州到任問民疾苦首以丁鹽錢絹大重爲請得<lb/>
蠲是歲半輸召爲尚書吏部貟外郎兼權左右司侍立官<lb/>
時廟堂方用史正志爲發運使名爲均輸而實但盡奪州<lb/>
郡財賦以惑上聴逺近騷然人不自安賢士大夫争言其<lb/>
不可而少得其要領者公亦爲上言之上曰正志以爲今<lb/>
但取之諸郡非取之於民也何傷公對曰今日州郡財賦<lb/>
<pb n="KR4d0226_SBCK_089-5b"/>
大抵刼刼無餘若取之不巳而經用有闕則不過巧爲名<lb/>
色而取之於民耳上聞之矍然顧謂公曰論此事者多矣<lb/>
未有能及此者如卿之言是朕假手於發運使以病吾民<lb/>
也旋閱其實果如公言即詔罷之兼侍講除左司貟外郎<lb/>
經筵開以詩入侍因葛覃之篇以進說曰治常生於敬畏<lb/>
亂常起於驕淫使爲國者毎念稼穡之勞而其后妃不忘<lb/>
織紝之事則心之不存者寡矣周之先后勤儉如此而其<lb/>
後世猶有以休𧖟織而爲厲階者興亡之效於此見矣旣<lb/>
又推廣其言上陳祖宗自家刑國之懿下斥當時興利擾<lb/>
民之害詳焉上亦歎曰此王安石所謂人言不足恤者所<lb/>
以誤國事也俄而詔以知閤門事張說簽書樞宻院事公<lb/>
夜草手䟽極言其不可且詣宰相質責之語甚切宰相慚<lb/>
<pb n="KR4d0226_SBCK_089-6a"/>
憤不堪而上獨不以爲忤親札䟽尾付宰相使諭指公復<lb/>
奏曰文武之勢誠不可以太偏然今欲左文右武以均二<lb/>
柄而所用乃得如此之人非惟不足以服文吏之心正恐<lb/>
反激武臣之怒也於是上意感悟命得中寢然宰相實隂<lb/>
附說明年乃出公知袁州而申說前命於是中外讙譁而<lb/>
說後竟謫死云淳熈改元公家居累年矣上復念公詔除<lb/>
舊職知静江府經略安撫廣南西路廣西去朝廷絶逺諸<lb/>
州土曠民貧常賦入不支出故徃時立法諸州以漕司錢<lb/>
運鹽鬻之而以其息什四爲州用以是州得粗給而民無<lb/>
加賦其後或乃奪取其息之半則非不能盡運而漕司又<lb/>
以歲額責其虚息則高價抑賣之弊生而公私兩病矣公<lb/>
始至未及有爲專務以訪求一道之利病爲事旣得其所<lb/>
<pb n="KR4d0226_SBCK_089-6b"/>
以然者則爲奏以鹽息什三予諸郡又因兼攝漕臺出其<lb/>
所積緡錢四十萬而中分之一以爲諸倉買鹽之本一以<lb/>
爲諸州運鹽之費奏請立法自今漕司復有多取諸州輙<lb/>
行抑賣悉以違制議罪其敢以資燕飲供饋餉者仍坐贓<lb/>
論詔皆從之所綂州二十有五遼夐荒殘故多盗賊徼外<lb/>
蠻夷俗尚讎殺喜侵掠間亦入塞爲暴而州兵皆脆弱慵<lb/>
惰又乏糧賜死亡輙不復𥙷郷落保伍亦名存而實廢邕<lb/>
管斗入群蠻中最爲重地而戍兵不能千人獨恃左右江<lb/>
洞丁十餘萬爲藩蔽而部選提舉巡檢官𥘉不擇人公知<lb/>
其弊則又爲之簡閱州兵汰冗𥙷闕籍諸州黥卒伉徤者<lb/>
以爲効用合親兵摧鋒等軍日習而月按之悉禁它役視<lb/>
諸州猶有不足於糧賜若凡戈甲之費者更斥漕司鹽本<lb/>
<pb n="KR4d0226_SBCK_089-7a"/>
羡錢以佐之申嚴保伍之令而信其賞罰知流人沙世堅<lb/>
才勇喻以討賊自效所捕斬前後以十百數又奏乞選辟<lb/>
邕州提舉巡檢官以撫洞丁傳令溪洞酋豪喻以弭怨睦<lb/>
鄰愛惜人命爲子孫長久安寜之計毋得輙相虜掠讎殺<lb/>
生事而它所以立恩信謹關防示形制者亦無不備於是<lb/>
境内正清方外柔服幕府無南郷之慮矣朝廷買馬横山<lb/>
歲久弊積邉氓告病而馬不時至至者多道死公究其利<lb/>
病得凡六十餘條如邕守上邉則瀕江有買船之擾綱馬<lb/>
在道則縁道有執牽之勞其或道死則抑賣其肉重爲鄰<lb/>
伍之患是皆無益於馬而有害於人首奏革之其他如給<lb/>
納等量支劵之姦以至官校參司名次之弊皆有以究其<lb/>
根穴而事爲之防由是諸蠻感恱爭以其善馬來歲額率<lb/>
<pb n="KR4d0226_SBCK_089-7b"/>
常先期以辦而馬無滯留人知愛惜遂無復死道路者上<lb/>
聞公治行且未嘗叙年勞乃詔特轉承事郎進直寳文閣<lb/>
再任五年除祕閣修撰荆湖北路轉運副使改知江陵府<lb/>
安撫本路湖北尤多盗州縣不以爲意更共縦釋以病良<lb/>
民公入境首劾大吏之縦賊者罷之捕姦民之舎賊者斬<lb/>
之群盗破膽相率遁去公又益爲條教喻以利害俾知革<lb/>
心開其黨與得相捕告以除罪其餘禁令方畧大率如廣<lb/>
西時於是一路肅清善良始有安居之樂郡去北邊不逺<lb/>
雖頗有分屯大軍而主兵官率常與帥守不相中帥守所<lb/>
將獨神勁親兵及義勇民兵若干人比年亦廢簡閲不足<lb/>
恃公旣以禮遇諸將得其驩心而所以恤其士伍之私者<lb/>
亦無不至於是將士感恱相戒無輙犯公令每按親兵必<lb/>
<pb n="KR4d0226_SBCK_089-8a"/>
使與大軍雜試以相激厲均犒賞修義勇法使從縣道階<lb/>
級喻以農隙閱習武事以俟不時按驗而加賞罰焉其後<lb/>
團教則又靣加慰諭勉以忠義而教以敦睦首領有捕盗<lb/>
者爲奏𥙷官由是戎政日修而士心亦益感奮會有獻言<lb/>
於朝請盡籍客戸爲義勇者公慮惑民聽且致流亡亟取<lb/>
丁籍閱之命一戸而三丁者乃籍其一以爲義勇副軍别<lb/>
置總首人給一弩俾家習之三歲一遣官就按它悉無有<lb/>
所與且爲奏言所以不可盡取之故闔境頼焉辰沅諸州<lb/>
自政和間奪民田募游惰號刀弩手盖欲以控制諸蠻而<lb/>
實不可用中廢復修議者多不以爲便詔與諸司平處列<lb/>
上公爲奏去其病民罔上者數條詔皆施行人亦便之並<lb/>
淮姦民出塞爲盗法皆處死異時官吏多蔽匿弗治至是<lb/>
<pb n="KR4d0226_SBCK_089-8b"/>
捕得數人仍有胡奴在黨中公曰朝廷未能正名討賊則<lb/>
疆塲之事不宜使數負吾曲命斬之以狥於境而縳其亡<lb/>
奴歸之北人歎其理直且曰南朝於是爲有人矣信陽守<lb/>
劉大辯者婺州人也怙勢希賞誘致流民而奪見戸熟田<lb/>
以與之一郡汹汹公爲遣吏平章乃定及是聞北人逐盗<lb/>
有近淮者則又虚驚夜弃城郭盡室南走數十里軍民復<lb/>
大擾公方劾奏之而朝廷用大辯請以見戸荒田授流民<lb/>
事下本道施行如章公復奏曰陛下幸哀邊民前詔占田<lb/>
巳墾者不復通檢其未墾者二年不墾乃收爲營田徳至<lb/>
渥也今未及期而大辯不務奉承宣布反設詐諼虧國大<lb/>
信以濟凶虐且所招流民不滿百數而虚奏且十倍請并<lb/>
下前奏論罪如法章累上大辯猶得易它郡以去盖方是<lb/>
<pb n="KR4d0226_SBCK_089-9a"/>
時上所以知公者愈深而惡公者忌之亦愈力公自以不<lb/>
得其職數求去不得尋以病請乃得之然比詔下以公爲<lb/>
右文殿修撰提舉武夷山冲佑觀則已不及拜矣卒時年<lb/>
四十有八柩出江陵老稚挽車號慟數十里不絶訃聞上<lb/>
亦深爲嗟悼四方賢士大夫徃往出涕相弔而静江之人<lb/>
哭之尤哀盖公爲人坦蕩明白表裏洞然詣理旣精信道<lb/>
又篤其樂於聞過而勇於徙義則又奮厲明決無豪髪滯<lb/>
吝意以至疾病垂死而口不絶吟於天理人欲之間則平<lb/>
日可知也故其徳日新業日廣而所以見於論說行事之<lb/>
間者上下信之至於如此雖小人以其好惡之私或能壅<lb/>
害於一時然至於公論之乆長盖亦莫得而揜之也公之<lb/>
教人必使之先有以察乎義利之間而後明理居敬以造<lb/>
<pb n="KR4d0226_SBCK_089-9b"/>
其極其剖析開明傾倒切至必竭兩端而後巳所爲郡必<lb/>
葺其學於静江又特盛暇日召諸生告語不倦民以事至<lb/>
廷中者亦必隨事教戒而於孝弟忠信睦婣任恤之意尤<lb/>
孜孜焉猶慮其未徧也則又刻文以開曉之至於喪塟嫁<lb/>
娶之法風土習俗之弊亦列其事以爲戒命閭井各推耆<lb/>
宿使爲郷老授之夏楚使以所下條教訓厲其子弟不變<lb/>
然後言之有司而加法刑焉在廣西刑獄使者陸濟之子<lb/>
弃家爲浮屠聞父死不奔喪爲移諸路俾執拘以付其家<lb/>
官吏有犯名教者皆斥遣之甚或奏劾抵罪尤惡世俗鬼<lb/>
神老佛之說所至必屏絶之盖所毀淫祠前後以百數而<lb/>
獨於社稷山川古先聖賢之奉爲兢兢雖法令所無亦以<lb/>
義起其水旱禱祠無不應也平生所著書唯論語說最後<lb/>
<pb n="KR4d0226_SBCK_089-10a"/>
出而洙泗言仁諸葛忠武侯傳爲成書其它如書詩孟子<lb/>
太極圖說經世編年之屬則猶欲稍更定焉而未及也然<lb/>
其提綱挈領所以開悟後學使不迷於所郷其功則巳多<lb/>
矣蓋其常言有曰學莫先於義利之辨而義也者本心之所<lb/>
當爲而不能自巳非有所爲而爲之者也一有所爲而後<lb/>
爲之則皆人欲之私而非天理之所存矣嗚呼至哉言也<lb/>
其亦可謂擴前聖之所未發而同於性善養氣之功者歟<lb/>
公之州里世系巳見於忠獻公之碑此不著其配曰宇文<lb/>
氏朝散大夫師中之女事舅姑以孝聞佐君子無違徳封<lb/>
安人前卒子焯承奉郎亦蚤世二女長適五峯先生之子<lb/>
胡大時次未行而卒孫某某尚㓜後數年胡氏女與某亦<lb/>
皆夭鳴呼敬夫巳矣吾尚忍銘吾友也哉銘曰<lb/>
<pb n="KR4d0226_SBCK_089-10b"/>
　闘尹之忠　文子之清　匪欲之狥　而仁弗稱<lb/>
　孰的孰張　以詔後學　公乗厥機　如寐斯覺<lb/>
　　自時厥後　動罔弗欽　孝承考志　忠格天心<lb/>
　　唯孝唯忠　惟一其義　惟命有嚴　豈曰爲利<lb/>
　　群邪肆誕　公避而歸　兩鎮餘功　以徳爲威<lb/>
　　帝曰懷哉　汝忠而實　姑訖外庸　來輔來拂<lb/>
　　上天甚神　曷監而遺　彼頑弗夭　此哲而萎<lb/>
　　徃昔茫茫　來今不盡　求仁得仁　公則奚恨<lb/>
　　　直秘閣贈朝議大夫范公神道碑<lb/>
紹興之𥘉天子痛念宗社阽危之辱乆而未報寤寐俊傑<lb/>
以圖事功既得趙忠簡公張忠獻公而相之又俾兩公博<lb/>
求天下之英材以備官使於是忠賢畢集讜言日進國以<lb/>
<pb n="KR4d0226_SBCK_089-11a"/>
大競仇虜讋焉其後兩公相繼去位秦檜遂以講和誤國<lb/>
脅主檀權一時諸賢率以異議擯逐二十年間堙阨淪謝<lb/>
其幸及檜死復見收用者什不二三然亦往往遲暮奄忽<lb/>
而不及究其所爲矣嗚呼此豈獨士之不幸也哉若故直<lb/>
祕閣范公則其一人已公諱如圭字伯逹建州建陽縣人<lb/>
曾大父履謙大父𥙷之皆隱徳不仕父舜舉始登進士第<lb/>
官從事郎以卒其學行志業延平楊文靖公實銘之以公<lb/>
故贈左朝議大夫母胡氏葉氏皆封㳟人公生數歲遭母<lb/>
喪哀毀如成人未冠而孤奉繼母尤謹撫弟妹曲盡恩意<lb/>
有人所難能者從舅氏胡文定公受春秋學郷舉類試皆<lb/>
第一對策廷中極論人主正心立志之方力詆和議宴安<lb/>
之失言甚壯切張公時爲考官讀而異之第以爲選首而<lb/>
<pb n="KR4d0226_SBCK_089-11b"/>
同列有病其言者抑寘乙科授左從事郎武安節度推官<lb/>
始至帥將斬人公白其誤帥爲已署不易也公正色曰節<lb/>
下奈何重易一字而輕數人之命帥矍然從之自是府中<lb/>
事無大小悉以咨焉居數月以憂去時虜騎巳䧟長沙湘<lb/>
中大亂公﨑嶇避地艱苦百罹而志業益脩開口論議皆<lb/>
切當世之務諸公多訪以事而文定亦亟稱之辟江東安<lb/>
撫司書寫機宜文字近臣交薦召試除祕書省正字改宣<lb/>
義郎遷校書郎兼史館校勘㑹秦檜力建和議虜使鼎來<lb/>
而朝廷草創無所於館將虚祕書省以處之公亟見趙公<lb/>
曰秘府謨訓所蔵平時以館好使猶不可况今日之仇虜<lb/>
而可使腥羶之乎趙公竦聴即爲改館旣而使至悖傲所<lb/>
議多不可從者中外憤鬰公與同省十餘人合議拜䟽爭<lb/>
<pb n="KR4d0226_SBCK_089-12a"/>
之旣具草而駭懅引郤者衆公乃獨手書抵檜責以曲學<lb/>
倍師忘讎辱國之罪且曰公不喪心不病狂奈何一旦爲<lb/>
此若不改圖必且遺臭萬世矣檜以是怒而公所議奏草<lb/>
卒與史官六人者上之未幾虜歸河南以嘗我檜方自以<lb/>
爲功公曰是亦安能乆有顧今日之義則有不可不為者<lb/>
乃因輪對言曰兩京之版圖旣入則九廟八陵瞻望咫尺<lb/>
今朝脩之使未遣何以仰慰神靈下萃民志上泫然曰非<lb/>
卿不聞此言立命遣使於是檜以公不先白已也益怒公<lb/>
亦以先墓乆寄荆門中更變亂乃謁告奉柩歸葬故郷飯<lb/>
𬞞帶絰往返數千里旣窆即以病告差主管台州崇道觀<lb/>
前後三請杜門讀書不與人事者十餘年尋起通判邵州<lb/>
又通判荆南府事荆南戸口舊數十萬冦亂荒餘無復人<lb/>
<pb n="KR4d0226_SBCK_089-12b"/>
迹朝廷爲蠲口賦以安集之百未還一二也而議者希檜<lb/>
意遽謂流庸浸復可使稍輸什二而歲増之吏不能供顧<lb/>
無敢言者至是積逋二十餘萬緡他負亦數十萬戸部日<lb/>
下書責償甚急曰不且有譴時檜晚節悖亂喜怒不可測<lb/>
爲戸部者又其姻黨凶熖赫然帥孫汝翼懼欲賦於民以<lb/>
塞責公持不可曰吾寧𬒳譴此不忍為也無何孫去公言<lb/>
於後帥王公師心悉奏蠲之時檜巳死公所與同時去國<lb/>
者多召用公亦𬒳命入對上猶記公前議勞問久之公因<lb/>
進言爲治以知人為先知人以清心寡慾為本語甚切至<lb/>
又論東南不舉子之俗傷絶人理請舉漢胎養令以全活<lb/>
之抑亦勾踐生聚報吳之意也上善其言時陳文㳟公知<lb/>
政事亦欲留公朝著而同列有以檜黨暴起秉事者忌公<lb/>
<pb n="KR4d0226_SBCK_089-13a"/>
前軰不肯媚事巳乃以直祕閣提舉江西常平茶鹽公事<lb/>
出之公辭行復奏言今日屯田之法歲之所穫官盡征之<lb/>
而田卒賜衣廪食如故使力穡者絶贏餘之望惰農者無<lb/>
飢餓之憂貪小利失大計謀近效妨逺圖是以歴年乆用<lb/>
力多而無成功謂宜舉籍荆淮曠土畫爲丘井放古助法<lb/>
酌今之宜别爲科條以令政役則農利脩武備飭而復古<lb/>
亦有漸矣章下任事者或笑以爲迂闊寢不奏公平時所<lb/>
至詢究利病搜訪人材汲汲如嗜慾至江西論奏數事皆<lb/>
一方乆逺之利薦臨川宰陳鼎有古循吏之風聞者亦以<lb/>
爲當改利州路提點刑獄公事以病復請爲祠官以歸時<lb/>
宗藩並建而儲位未定道路竊竊有異言公雖在逺外獨<lb/>
深憂之甞剟至和嘉祐間名臣章奏凡三十六篇合爲一<lb/>
<pb n="KR4d0226_SBCK_089-13b"/>
書至是囊封以獻且言曰願陛下深考群言仰師成憲斷<lb/>
以公道無貳無疑則天下幸甚人或以越職爲公危之公<lb/>
不顧也上感其言以語輔臣而歎之曰如圭可謂愛君矣<lb/>
遂留陳公决定大計即日下詔以普安郡王爲皇子進封<lb/>
建王因復起公知泉州公辭不得請而行旣至舉大體盡<lb/>
下情擇丞史任之郡以大治蠲屬縣負課乆不能償者什<lb/>
三四度其力而寛與之期縣感公誠意輸將惟謹財用以<lb/>
紓泉地瀕海通商民物繁夥風俗錯雜而經用常不足人<lb/>
始以公不更治民理財爲憂至是乃大服南外宗官寄治<lb/>
郡中挾勢爲暴前守不敢詰至奪賈胡浮海巨艦其人訴<lb/>
於州於舶司者三年不得直占役禁兵以百數復盗煑海<lb/>
之利亂産鹽法爲民病苦公皆以法義正之則大沮恨宻<lb/>
<pb n="KR4d0226_SBCK_089-14a"/>
爲浸潤以去公遂以中㫖罷公領祠如故邦人涕慕欲相<lb/>
與號訴於朝公禁之不得行遂邵武僦舍以居門巷蕭然<lb/>
士大夫益髙仰之逺近學者多從質問經子疑義公亦孜<lb/>
孜引接朝夕不倦屬疾移書政府舊交告訣語不及私惟<lb/>
以中原未復民力未蘇遺賢未用爲寄戒諸子強學且母<lb/>
得用浮屠法治吾喪以紹興庚辰六月十八卒享年五十<lb/>
有九後兩年今天子遂由青宫受内禪即皇帝位父尭子<lb/>
舜海内大安而公巳不及見世亦莫知公之嘗有言也近<lb/>
歲士大夫頗有見紹興日暦及陳公手記者然後乃知公<lb/>
之忠精爲不可及公爲人篤厚易直不飾邉幅忠孝誠實<lb/>
得之於天其學根於經術不爲無用之文有集十卷皆書<lb/>
䟽議論之語藏于家所議屯田嘗别草具其施行之目數<lb/>
<pb n="KR4d0226_SBCK_089-14b"/>
千言未及上其後張公揔師江淮奏下公家取其書而張<lb/>
公尋罷亦不果行識者恨之公累官左朝散郎贈朝議大<lb/>
夫娶葉氏封安人後贈㳟人公繼母之弟右文殿修撰宗<lb/>
諤女也静淑儉素配公無遺徳後五年卒與公合葬建陽<lb/>
之渭曲村公始嘗欲卜居處也子男三人念祖通直郎知<lb/>
撫州宜黄縣致仕念徳今爲朝奉郎江南東路安撫司主<lb/>
管機宜文字念兹早卒女二人通直郎利州路提點刑獄<lb/>
折知常從事郎劉玶其壻也始公之葬不及銘旣葬諸孤<lb/>
始屬其故賔客魏君掞之狀公行將請文於上饒汪公而<lb/>
刻石以表其隧又未及而汪公薨則公之同時軰流巳無<lb/>
復在者矣乃奉其書泣以属熹熹愚晚出何以及此然惟<lb/>
先人爲史官時實常與公連名奏事及罷而歸又與公同<lb/>
<pb n="KR4d0226_SBCK_089-15a"/>
日艤舟國門外其相與期於固窮守死之意晚而愈篤先<lb/>
人旣没公所以憐熹者亦益厚至於親爲講畫反復辨告<lb/>
盖惟恐其迷昧没溺䘮失所守以辱其先人也此意豈可<lb/>
忘哉乃受其書考之而論著其大者如此且系以銘銘曰<lb/>
　　嗚呼惟公　廣愽易良　不耀其章　不劌其方<lb/>
　　斤斤其容　坦坦其行　懇懇其言　循循其政<lb/>
　　剛毅勁切　以時發之　賁育雖強　孰能奪之<lb/>
　　晚殫厥猷　遂啓明聖　萬世之傳一語而定<lb/>
　　凡今有慶　孰匪公功　我銘斯闕　以詔無窮<lb/>
　　　朝議大夫致仕贈光禄大夫黃公神道碑<lb/>
宣和之末國家承平百有餘年中外無事乃有二三弄臣<lb/>
竊國大柄建取燕雲以召非常之變有識之士巳私憂之<lb/>
<pb n="KR4d0226_SBCK_089-15b"/>
而衆莫之覺也捷書日聞官吏相慶獨信徳府司録事邵<lb/>
武黃公有憂色人問其故公蹙然曰太平日乆軍旅遽興<lb/>
廪無兼歲之儲不取於民將何以濟顧今歲荐饑民死無<lb/>
數况河北天下根本又可重困之邪聞者奠不笑之俄而<lb/>
河北盗賊果蠭起信徳城守屢危金虜乘之遂不能支官<lb/>
吏相與匍匐拜降唯恐居後而公獨奮然誓死不屈虜旣<lb/>
入城放兵四出有挺刃脅公以降者公顧左右踣之而逸<lb/>
變姓名匿里巷中虜退乃出則先降者皆巳抵罪而宣撫<lb/>
使獨竒公節俾行府事公亦撫摩瘡痍期復按堵未幾以<lb/>
内禪轉朝議大夫則以資高不當復屈佐郡而省罷以歸<lb/>
矣靖康元年還次京師遭圍城之變而明年欽宗出幸虜<lb/>
營虜遂以兵威脅城中擁張邦昌而立之一時公卿繇干<lb/>
<pb n="KR4d0226_SBCK_089-16a"/>
百數相顧俛首唯唯聴命公獨感憤義不辱身即日移檄<lb/>
致其事而去蓋當是時不約而去此者亦四十人然不數<lb/>
日而公竟以病卒矣二年二月丙子也嗚呼祖宗百年禮<lb/>
義㢘耻之化其所以涵養斯人者可謂至深逺矣夫以熈<lb/>
寧以來羣小相師滅理窮欲以逮于兹適巳六十年矣士<lb/>
大夫酣豢之餘心志潰爛不可收拾宜其禍變危迫而皆<lb/>
不知以為憂敗衂迎降而皆不知以爲耻棄君叛父奉賊<lb/>
稱臣而皆不知以爲辱也而猶復有如公等者出於其間<lb/>
是雖人之秉彛不容泯滅然而祖宗所以涵養斯人至深<lb/>
且逺者亦豈不於此而少見遺餘哉公卒時年始六十有<lb/>
三夫人林氏携挈諸孤奉公之柩﨑嶇兵火亂離之中川<lb/>
陸五年乃能逹於故里紹興乙丑之歲然後始克葬焉而<lb/>
<pb n="KR4d0226_SBCK_089-16b"/>
公之子永存寖以材能有聞於世上聞其名召以爲尚書<lb/>
郎軍器監出爲淮南轉運副使俾脩農戰之業以爲北向<lb/>
之漸前後贈公至光禄大夫而夫人自公時巳封宜人又<lb/>
以子貴屢逢慶恩得賜冠帔累封至始興郡太夫人淳熈<lb/>
乙未八月五日年九十七而薨又以郊恩贈蘄春郡夫人<lb/>
而副使歸自淮南則使人以同郡徐君復之狀來謂新安<lb/>
朱熹曰吾先君之徳如是而葬乆未銘且先夫人率履持<lb/>
家克享上夀世鮮及之亦當得附先君遺事以垂後世子<lb/>
其圖之熹受書考之具得光禄大夫蘄春夫人行事本末<lb/>
歎息乆之因論其大者如此并記其州里世次閥閱公諱<lb/>
中羙字文昭其先自潮入閩居建之浦城徙邵武遂爲郡<lb/>
人焉曽大父夣臣大父扄皆有隱行至公父蒙始舉進士<lb/>
<pb n="KR4d0226_SBCK_089-17a"/>
後贈中奉大夫中奉娶施氏生公七年而卒後贈令人中<lb/>
奉没時公年甫冠勵志爲學而貧不能得書常假於人以<lb/>
讀率一再過而歸之則巳成誦而不忘矣中元祐九年進<lb/>
士第調眞定府左司理參軍知邢州平郷縣皆善其職以<lb/>
守正不阿忤上官罷退久之貧甚不以爲意親友強起之<lb/>
乃更調鎮西軍節度推官隣極邉守武將視法令僚屬蔑<lb/>
如也公不爲撓事有不可必庭辯之守愧屈焉改宣徳郎<lb/>
知濬州衛縣令縣民有𬒳誣殺人者公察其冤縦之同列<lb/>
有害公者謂公故出死罪守疑之公不恤也㑹河決敗數<lb/>
郡詔諸令長各護丁夫䟽鑿隄障縣獨不擾而集以功轉<lb/>
奉議郎除河北都轉運司屬官北京留守辟以爲眞定府<lb/>
録事是時河北連歲不登民多相聚為盗而郡守歡燕敖<lb/>
<pb n="KR4d0226_SBCK_089-17b"/>
逸如平時公獨憂之每當集輙辭不與守問其故公對以<lb/>
實守黙然不說於是乃移信徳而遂去以卒焉其爲人坦<lb/>
易不事邊幅而與人交必以誠當官不爲赫赫之名而於<lb/>
事細微無不謹旁郡有疑獄部刺史多奏以屬公往往得<lb/>
其情樂施予不問識否人雖負之不悔有求輙復周之在<lb/>
鎮時府丞陳紹夫死公以俸錢遣其䘮女兄寡居迎養三<lb/>
十年始終如一日故人有通貴者招致之謝不往都轉運<lb/>
使吕公頥浩及他使者多知其材欲薦之未果而竟没論<lb/>
者惜之公𥘉娶宛句劉氏贈和義郡夫人蘄春其繼室也<lb/>
延平人贈少師積之女夫人渾厚静專歸黃公甚貧處之<lb/>
自若晚雖豐泰亦未嘗改其度也事公之女兄如姑公之<lb/>
沒而歸其䘮教其子務以忠言直節立其志使卒爲聞人<lb/>
<pb n="KR4d0226_SBCK_089-18a"/>
以大其家歲幾滿百而神明不耗起居不衰又似有道者<lb/>
家人百口撫之一以慈愛而教吿勉飭隨之未嘗見其有<lb/>
嚴厲之色而中外整整莫敢越軌度鄕黨傳以爲法公葬<lb/>
邵武縣仁澤鄕寳隆山之源夫人葬永城鄕黄溪保銅青<lb/>
山下相距蓋十里子男五人曰端愿端平皆有俊才丱角<lb/>
巳與薦送而皆早卒次端方亦卒次永存今爲朝請大夫<lb/>
主管武夷山冲佑觀次永年右儒<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>郎知静江府理定縣<lb/>
亦先卒女五人其壻宣德郎朱康年保義郎朱郁脩職郎<lb/>
趙舜臣通直郎杜鐸進士李先之也孫男十人龜朋儒林<lb/>
郎格鉞南卿範槱勛夏欽鈞皆未仕而格鉞欽亡矣孫女<lb/>
六人其壻周敦書李厖李徽將仕郎呉時萬上官珪上官<lb/>
揚曽孫十七人大正大時大椿大全大猷大學大昌大淵<lb/>
<pb n="KR4d0226_SBCK_089-18b"/>
大　大聲大韶大受大嚴大任大用餘未名女十四人其<lb/>
壻任斗南林𣏌李价餘尚㓜玄孫男六人公震公升公顯<lb/>
公回公煥公章嗚呼是亦盛矣黄氏之昌阜於世也其可<lb/>
量哉銘曰<lb/>
　　曁曁黄公　逢時之危　跡隨衆兆　思屬眇㣲<lb/>
　　之死弗汙　以全其歸　温温夫人　克相其夫<lb/>
　　人詔其子　以成厥家　夀考尊榮　百歲而徂<lb/>
　　寳隆之阿　黄溪之里　東西相望　兩闕對起<lb/>
　　子孫盈前　曽玄滿後　尚有寵靈　不逺來又<lb/>
　　　旌忠愍節廟碑<lb/>
紹興三年十月巳酉信州守臣王自中言臣幸得蒙恩剖<lb/>
符假守支郡視事之日考按圖牒竊見故簽書樞宻院事<lb/>
<pb n="KR4d0226_SBCK_089-19a"/>
張忠文公叔夜故知同州事鄭威愍公驤衣冠之藏皆在<lb/>
郡境蓋聞在昔靖康之難虜騎長驅都城危迫四靣勤王<lb/>
之兵逡巡前却莫有至者而忠文獨以南道之師千里赴<lb/>
難軍鋒銳甚毎戰必克乃以廟筭猶豫卒不能有成功而<lb/>
﨑嶇顛沛之餘竭力致死猶以必存宗社爲巳任事復不<lb/>
就則遂閉口絶食而以身殉焉其後虜人分兵西闚關陜<lb/>
所向降下無不如意則又有如威愍者獨以孤城憊卒嬰<lb/>
其乗勝焱銳之鋒蔽遮三秦以備廵幸虜兵大至鄰援四<lb/>
絶知不能守而勇氣彌厲誓必與郡俱爲存亡城䧟之日<lb/>
遂隕其生而不悔是其見危致命殺身成仁皆足以無愧<lb/>
於人臣之義是以聖朝痛悼襃恤屢加立廟賜名著在祀<lb/>
典盖非獨以慰忠魂於地下實以昭示萬世臣子忠義之<lb/>
<pb n="KR4d0226_SBCK_089-19b"/>
大訓而吏惰失職脩奉弗䖍忠文雖得即墓爲祠以嚴貌<lb/>
象然而僻在永豐靈鷲深山之中既無以侈上恩厲衆志<lb/>
至於威愍葬祭在馮翊者道旣阻絶而其故郷玉山東郭<lb/>
有墳無廟則行路之人所爲愴惻而臣不佞尤竊懼焉謹<lb/>
巳相地兩縣之境通涂之側出留州錢屬吏鳩工度爲雙<lb/>
廟擬則巡逺庻幾有以掲䖍妥靈表勸忠義仰稱建炎紹<lb/>
興明詔之遺㫖謂宜假以光靈定其名號䇿書申命以詔<lb/>
無極臣不勝大願敢昧死請事下禮部太常合議條奏咸<lb/>
謂二臣之廟前巳賜額宜因其故合而名之制詔禮官議<lb/>
是其以旌忠愍節之廟爲額於是尚書符郡主者施行如<lb/>
章而王侯巳召還矣始侯既屬役於玉山令芮立言永豐<lb/>
令潘友文又以書來請銘於熹於是兩令課功作治如法<lb/>
<pb n="KR4d0226_SBCK_089-20a"/>
復使人來申致侯命熹旣樂道二公之事又重侯請乃序<lb/>
而詩之俾俟廟成釁而刻焉王侯字道夫永嘉人自少魁<lb/>
壘有竒節嘗爲夀皇聖帝極陳當世之務夀皇恱其言欲<lb/>
大用之而未及也是其爲政知所先務固宜如此其詩曰<lb/>
　　皇皇后帝　降衷下民　君臣之義　父子之仁<lb/>
　　臣之事君　䇿名委質　報生以死　身豈遑恤<lb/>
　　若魚熊掌　取舎之間　是孰使之　其性則然<lb/>
　　林林之生　孰無此性　利害刼之　或失其正<lb/>
　　文武張公　投命重圍　擁孤弗遂　視死如歸<lb/>
　　侃侃鄭公　遥遥孤壘　城亡與亡　其節亦偉<lb/>
　　方時大變　衆潰如川　二公相望　砥柱屹然<lb/>
　　慷慨臨危　一心如水　實全其天　萬世不死<lb/>
<pb n="KR4d0226_SBCK_089-20b"/>
　　招魂作主　帝有閔書　吏惰不稱　神用弗居<lb/>
　　孰見孰聞　孰嗟孰歎　孰烝孰嘗　孰克用勸<lb/>
　　守侯請命　奠此新宫　煌煌巨扁　合舊増崇<lb/>
　　麗牲有碑　螭蟠龜負　我其銘之　過者必下<lb/>
　　紹熈四年五月戊寅具位新安朱熹撰<lb/>
　熹旣銘此碑明年祗召造朝道出祠下將往拜焉則貌<lb/>
　象未設而它役亦未訖功問其故則曰王侯旣去而歳<lb/>
　惡民飢兩令尋亦終更而今玉山宰温國司馬君䢍始<lb/>
　將終之也君文正公諸孫其大父忠㓗公亦以扈從北<lb/>
　狩守節不汙沒其身宜其有感於二公之事不待州家<lb/>
　之命而卒有以成王侯之志也十月壬子以訖事來告<lb/>
　熹以爲是亦宜得附書因紀其事使寫刻于碑之左方<lb/>
<pb n="KR4d0226_SBCK_089-21a"/>
　　　中奉大夫直煥章閤王公神道碑銘<lb/>
孝宗皇帝嗣服之初慨念陵廟之讎恥未報中原之版圖<lb/>
未復寤寐俊傑以圖事功而羣臣駑下曽莫有以當上意<lb/>
者蓋十餘年乃得金部郎官王公於奏對間意聳然異其<lb/>
言旣退又出手札以訪焉俾悉其詞以對公自以孤逺一<lb/>
朝得見人主論天下事便蒙開納而詔墨下詢其勤又如<lb/>
此誠爲不世之遇遂極言無所隱上益嘉歎詔兼崇政講<lb/>
官夜直必召反覆咨訪屢移晷刻大臣忌之啓以爲淮東<lb/>
帥上不許曰王某諌官御史材也由是忌者愈側目則使<lb/>
人通慇懃更以羙官啖公公不爲屈彼計無所施而猜懼<lb/>
益深會公與本曹尚書爭職事乃潜相表裏爲巧語以中<lb/>
公使出𥙷郡盖公自是轉徙於外幾二十年而孝宗念公<lb/>
<pb n="KR4d0226_SBCK_089-21b"/>
終始不替數對近臣及公猶有臺諌語比復召還則已迫<lb/>
移御不及對矣以是公訖不得復與朝廷議以没有識爲<lb/>
公歎恨而公處之怡然無幾㣲見言靣其所以言於上者<lb/>
亦未嘗以一字語人雖親子弟莫得聞焉盖公之爲人於<lb/>
此可見其梗槩而君臣之際從古所難可勝歎哉可勝歎<lb/>
哉公世爲婺州人八世祖始自義烏之鳯林徙居金華郡<lb/>
城下曽祖　祖　父　皆不仕而父以公貴贈中散大夫<lb/>
母賈氏亦贈令人公諱師愈字與正一字齊賢生七年逄<lb/>
兵亂從父嬰城誓死不暫去其側少長讀書郊外精舎郷<lb/>
先生潘舎人義榮出㳺見而異之指菴前竹命賦詩公遜<lb/>
謝一再操筆立成其卒章有願堅　栢操同保歲寒心之<lb/>
句潘公大嗟賞之命刻其語竹上後復以書論爲文養氣<lb/>
<pb n="KR4d0226_SBCK_089-22a"/>
之法於潘公時年甫十三而義正詞逹意象和雅蔚然有<lb/>
成人之度潘公益寄之召致門下教視均子姪與見龜山<lb/>
先生楊公受易論語之說公又自從東萊吕舎人居仁問<lb/>
知中朝諸老言行之懿二公皆器許之於是益自刻厲大<lb/>
肆其力於六經子史百氏之書手抄口誦晝夜不息俄遭<lb/>
父䘮貧不得窆族姻欲使從俗爲火葬公號泣不食者累<lb/>
日見者感動合力助之乃克襄事終䘮家益窮空斆學以<lb/>
養母而自奉甚薄人所難堪其教飭子弟極懇𣢾與其父<lb/>
兄言亦未嘗不依於孝弟忠信而閭巷田野之間情僞休<lb/>
戚皆習知之其所以動心忍性拂亂増益而進於日新者<lb/>
又非他人所及知也年二十有七乃登進士第調建州崇<lb/>
安尉未行遭母䘮哀毀骨立得疾幾殆服除調臨江軍軍<lb/>
<pb n="KR4d0226_SBCK_089-22b"/>
學教授江西之俗右文詞而左學行及公之來諸生見其<lb/>
色温氣和言動有法固巳深敬服之及開講席則又告以<lb/>
學爲君子之說聞者亦動心焉其不率者教詔懇惻亦多<lb/>
自悔改行僧杲有時名竄嶺外得歸所過士大夫争先禮<lb/>
敬至臨江郡守延致俾升高坐說佛法而率其屬往聽焉<lb/>
召公與俱公謝曰彼之說某所不能知然以儒官委講而<lb/>
北靣於彼某縱自輕柰辱吾道何守不能強識者韙之再<lb/>
調和州教授軍興官省更授提點坑冶司幹辦公事未赴<lb/>
改潭州南嶽廟盖居閒又七八年生事益落而德學益進<lb/>
朋舊間有去登要路者視之漠如也尋改京官知潭州長<lb/>
沙縣事其爲政一以仁恕安静爲本而綱目嚴整守之有<lb/>
常人亦莫得而犯也民以事至廷中降意循撫辨告諄悉<lb/>
<pb n="KR4d0226_SBCK_089-23a"/>
事有難處爲之反復計慮深逺不以一旦决遣快健爲巳<lb/>
能而要以民不受弊於數十年之後爲巳安人始而或笑<lb/>
其迂乆而後服其存心之厚愛人之周也里正之役困於<lb/>
科擾故多隱避吏又操先後予奪之柄以導其争而又乆<lb/>
不爲决使必破産而後已公至罷諸無名之歛人已欣然<lb/>
就役至有當代則又第其丁産之高下停年之近逺先期<lb/>
下之俾自推擇定當役者以告於是民無以役訟至常平<lb/>
使者之臺者臺吏病之反白使者下書詰公爲骫法狥情<lb/>
者公不爲變楚俗尚巫鬼窮山中有叢祠號影株神愚民<lb/>
千百輩操兵會祭且欲爲亂郡議發兵討之公曰此非所<lb/>
以靖亂也退宻召語一二土豪貼以射士出其不意往悉<lb/>
禽其魁桀以送州而散其黨與因撤其廟禁勿復祠民間<lb/>
<pb n="KR4d0226_SBCK_089-23b"/>
疾病婚嫁舊皆决於巫史俗以甚弊而官利其多鬻乳香<lb/>
不之禁也公復下令毋以香市於巫其爲竒衺以惑衆者<lb/>
必罰無赦俗爲少變時汶上劉子駒廣漢張敬夫皆居郡<lb/>
中公以暇日與之遊從容講貫所造益深逺一旦莫府所<lb/>
下文書有不便於民者公以利害争之不得退將引去敬<lb/>
夫疑之曰行而無資柰何公曰吾之來也固已慮此而先<lb/>
辦歸<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>矣豈待今日而後計耶敬夫靣歎加敬而事亦竟<lb/>
得寢帥守張安國舎人知公深旣剡薦之及移荆州又奏<lb/>
取以爲屬而公已有召命矣入對首論人主不可自用其<lb/>
聦明以失委任之體又論災異之來當恐懼修省以盡應<lb/>
天之實言甚剴切上皆嘉納公復進言辛巳之變天實授<lb/>
我以中原而我無以待之坐失機㑹今當亟爲修德惠民<lb/>
<pb n="KR4d0226_SBCK_089-24a"/>
搜羅俊傑屯據要害之計庻幾異日幾會復来有以待之<lb/>
因及邊事甚悉上意良恱問卿何以知此公對曰臣在長<lb/>
沙戍將往来臣必詢之故得其實上益喜曰卿爲縣乃能<lb/>
留意於此耶除知嚴州先是張敬夫守此邦民安樂之旣<lb/>
召還而諸公難其代故特以授公公至一躡其故迹無所<lb/>
更改民又益喜敬夫嘗奏請蠲丁鹽紬絹之稅得免一年<lb/>
至是公又奏曰州土窮瘠唯産𧖟桑乃不取其紬絹而使<lb/>
折錢巳非任土之意而所折又太重是以民尤苦之今未<lb/>
能盡罷而僅免其一年不若但今歳輸本色猶足以少紓<lb/>
民力也會歳旱爲請於朝得移婺州米五千斛以糶且俾<lb/>
糴於秋成以償公又奏曰郡無良田多水旱有如異日復<lb/>
致饑饉而後奏請俟報則恐有不及事之悔况郡素少米<lb/>
<pb n="KR4d0226_SBCK_089-24b"/>
使糴以償亦非計也願詔有司異時嚴州饑則移婺州之<lb/>
粟如今歳而即以其直歸之則於事爲兩得矣詔皆從之<lb/>
公爲政大略如長沙時然於權豪則用法無所貸大姓倚<lb/>
勢合黨貪頼民田公數其罪杖之而奪田歸其主凡姦民<lb/>
大駔詐冐侵誣皆下吏案驗悉置之法賞信罰必威令肅<lb/>
然姦凶帖息不敢犯而善良獲安其業邦人畏而愛之至<lb/>
今猶曰安得復如王奉議時也然嚴距行都宻邇士大夫<lb/>
往來無虚日公莊正自持接遇以禮不以形勢有所低昻<lb/>
以故多不恱者因謂公政過嚴相與騰口以撼公㑹上饒<lb/>
驕兵讙譟臺臣因露章請移公守信以彈壓之蓋名以材<lb/>
選而實非善意也然公威望素孚驕兵聞風畏讋不敢復<lb/>
爲故態公至更爲申明紀律而壹以寛惠撫之遂以無事<lb/>
<pb n="KR4d0226_SBCK_089-25a"/>
歳復大旱它郡流民就食者衆公先事定計時方仲秋即<lb/>
議發廪以糶或咎其太蚤恐後無以繼公曰此非若所知<lb/>
也救之早則民心安而流移少且各愛其屋廬生業而無<lb/>
與爲亂矧吾巳致米二十萬斛矣不患其無以繼也即命<lb/>
掲牓賑糶始自今日以盡來年八月而後巳時民間米價<lb/>
巳騰踴公命官糶之直財少損之使不至大相絶視私價<lb/>
自平則又益下之故無冐濫之姦而私價亦不得起於是<lb/>
人心帖然而富室自知無所牟大利莫復有閉糴者願有<lb/>
以佐縣官者聽之而亦弗之強也公又益以金錢致船粟<lb/>
來者舳艫相䘖日糶千斛而猶不乏常平司下書俾移五<lb/>
萬斛於番陽官吏皆言勿予父老亦遮道泣訴公曉之曰<lb/>
彼與若曹皆國家赤子吾食旣有餘矣亦何忍視𬒳之莩<lb/>
<pb n="KR4d0226_SBCK_089-25b"/>
死而不之救乎亟具舟輸之番陽頼以濟明年流民欲歸<lb/>
其郡者復予行資以遣之蜀人黃鈞仲秉知名士也聞其<lb/>
事貽書贊羙以爲富公青社之功不是過以是政譽日聞<lb/>
有㫖召對除金部郎官尋兼崇政殿說書乾道七年也公<lb/>
時年巳五十餘矣數召對言事上所賜書若曰比聞奏對<lb/>
頗及治道之具而未詳也尚有可禆政體而宜於今者亟<lb/>
復條奏其眷待之渥一時在廷之士莫得望焉執政曽懐<lb/>
以財利進而前在版曹貸内府緡錢數百萬未有以償一<lb/>
日上以問户部尚書楊倓倓不知所對退取諸郡積逋緡<lb/>
錢七百萬付金部使督之公曰此錢徒有名耳督之未必<lb/>
有得而文移一下所擾者不知幾何人且中外一體若邦<lb/>
計未𥙿不若歸誠君父以幸寛免豈宜舉此虚籍以罔上<lb/>
<pb n="KR4d0226_SBCK_089-26a"/>
而病民耶持其事不下倓大不樂乃宻言於上曰王某以<lb/>
學術自負不肯屑意金榖事而曽懐亦畏公在上左右斥<lb/>
其短又譛公漏洩省中語上始怒詔罷公而臺諌有爲公<lb/>
辨明者上復問懐所洩何語懐不能對上悟遂改知饒州<lb/>
待次兩年以例入奏所論縣令宜以三年爲任事亦施行<lb/>
當軸或欲留公以自助公遜辭謝去上命更以公爲京西<lb/>
路轉運判官公以楊倓方帥湖北兩路事多相關不欲行<lb/>
乃卒赴番陽番陽乆廢不理公私凋弊公到郡爲振綱維<lb/>
决滯訟政始有經塞弊源革浮蠹財用有紀郡歳輸米十<lb/>
二萬斛於建康僦載之資取之民者有常數後多爲總所<lb/>
移它處而道里或過倍則其費無所取郡常輟它錢以續<lb/>
之以故郡日益貧而綱運亦有愆期折閱之患至是公力<lb/>
<pb n="KR4d0226_SBCK_089-26b"/>
請於朝凡綱運皆無得改撥有不獲巳即先期告下俾得<lb/>
預辦其費以行朝廷從之綱運遂得無耗失而郡歳省緡<lb/>
錢六七萬云郡故多盗妖賊酋帥韓政黨衆日盛且爲亂<lb/>
公設方略禽捕獲之及將受代淮甸劇賊劉五從惡少五<lb/>
十餘人轉掠入境殺人縱火與官軍遇輙以九人分三隊<lb/>
以迎敵其鋒不可當或𬒳圍則合其衆爲圓陳外向潰出<lb/>
所殺傷官軍民兵甚衆公不以當去自弛調兵定計命毋<lb/>
得與賊戰但嚴守津要而日驅逐之晝夜毋得休息一旦<lb/>
乗其憊盡獲之於是羣盗震懾其後累年猶相告戒以番<lb/>
陽爲不可犯也就除本路轉運判官時諸郡多賢守而政<lb/>
事之才不能無短長有訟不决而訴於臺者公爲更互委<lb/>
屬而隂喻以意要使訟者得伸而聽者無所貶一路稱治<lb/>
<pb n="KR4d0226_SBCK_089-27a"/>
會歳大旱奏請出椿積米百萬斛分予諸郡使爲賑糶以<lb/>
安民心人以爲便而用事者靳之僅得其什一又奏閣畸<lb/>
零夏稅免甲礼牛皮馬榖諸賦詔皆從之饑民頼焉改除<lb/>
荆湖北路轉運判官而湖北之旱甚於江東公究心賑恤<lb/>
奏請規畫曲盡其至遂得寒疾得請主管武夷山冲佑觀<lb/>
除兩淅東路提點刑獄公事未行改福建路轉運判官始<lb/>
至承空乏之後入不支出公念一路之寄獨仰漕司而經<lb/>
費猶不給柰緩急何即爲校索源流整飭程度節冗費檢<lb/>
吏姦要使歳用之餘常有倍積而後巳行之有常不徐不<lb/>
疾未幾孥藏日充而民不告病後之繼者皆莫能及也閩<lb/>
上四州官鬻鹽以給歳費始皆爲民病後屢改法三郡得<lb/>
少蘇而汀之爲郡獨以兵冦之餘田稅隱䧟故公私百計<lb/>
<pb n="KR4d0226_SBCK_089-27b"/>
皆倚鹽以辨而鹽所自來則官運逺而私販近故官價高<lb/>
而私直平又以距諸使治所皆絶逺故抑配刼假之公行<lb/>
而民無所訴困極無聊數起爲亂輙見夷㓕議者欲變官<lb/>
鬻爲鈔引以捄之公獨言鬻鹽固不能無弊然異時鈔或<lb/>
不售則科買之害必有甚於鬻鹽者今但盡蠲汀州宿負<lb/>
漕司緡錢若干而下其鹽直斤十有五錢其當送漕司以<lb/>
轉餉者若干分隷諸司者若干皆丐之以足留州之用則<lb/>
一歳之間公私所損合爲緡錢五萬有竒矣若更精擇守<lb/>
令一意奉行自爲悠乆之利而法亦不必改也然鈔議旣<lb/>
寢而公說亦竟不行汀民之病迄今不得瘳議者盖兩惜<lb/>
之孝宗猶念公不忘屢欲召用而輔臣以宗屬爲嫌竟不<lb/>
果垂滿乃詔公以直秘閣居故官餘年上更用宰相乃除<lb/>
<pb n="KR4d0226_SBCK_089-28a"/>
公兩淅西路提點刑獄公事促召入對會孝宗巳厭萬機<lb/>
乃見今夀康皇帝即奏宜體付託之重勿忘未報之讎并<lb/>
及中外輕重大勢上亦襃歎再三始至即發平江通守姦<lb/>
贓累鉅萬畿甸肅然然公於是時巳决退休之志未數月<lb/>
即上章丐閑詔進職一等提舉武夷山冲佑觀公從容還<lb/>
家燕閒自適讀書玩理教誘後進德望隱然爲東州之重<lb/>
明年紹熈改元七月七日以疾終于居第之正寢時年六<lb/>
十有九矣階至中奉大夫職直煥章閣爵金華縣男邑户<lb/>
三百蓋公爲人沉静篤實簡淡和粹得之天資平居莊黙<lb/>
不妄言笑雖在暗室如對大賔其於接物温恭誠信充積<lb/>
有餘而出之謹嚴如有劑量使人可親而不可狎嘗念親<lb/>
在時貧無以養食飲服用終身不忍有所加歳時祀享輙<lb/>
<pb n="KR4d0226_SBCK_089-28b"/>
哀慕如弗勝書史外泊然無所嗜几案間無一長物吾官<lb/>
取予問法如何推逹賢才不爲勢屈其見於施設者大要<lb/>
以聖賢之言爲必可行師友之論爲必可信雖其中所以<lb/>
自守者凛然有不可奪之操至於稱人之善則又色愉神<lb/>
暢如巳有之雖剸繁治劇剔蠹鉏姦隨事制變各有條理<lb/>
然仁厚之意惻怛之誠藹然行於其中則又有非一時長<lb/>
於吏治者所能及晚年更練益精涵養益厚渾然不見圭<lb/>
角病革猶爲諸子誦說前賢事業勉勵訓飭語訖而逝其<lb/>
間於死生之際又如此公於文不苟作議奏又多削藁今<lb/>
次其存者若干卷藏于家娶同郡俞氏封令人其父持國<lb/>
倜儻有逺志蚤以文試有司不合遂放意山水間自號溪<lb/>
西老人令人歸公時公甚貧佐公養親盡其力斥奩中<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>
<pb n="KR4d0226_SBCK_089-29a"/>
以遣諸妹無少吝後公居閑累年相與攻苦食淡處之甚<lb/>
安使公得以厲志德業而無内顧之憂者令人之力爲多<lb/>
也及公宦逹而令人儉素勤力不改平日之舊治家甚整<lb/>
教子甚嚴遇族姻甚厚奉祀享賔甚敬而㓗至是哭公過<lb/>
哀後三月亦不起疾子男四人長瀚從事郎新武當軍節<lb/>
度推官次漢迪功郎新臨安府仁和縣尉次洽未仕次潭<lb/>
迪功郎新紹興府㑹稽縣主簿女五人長適進士陳思次<lb/>
適太學上舎生時涇次適進士俞衮次適進士葉紹彭次<lb/>
適將仕郎潘晉孫孫男六人桐集操餘未名明年十月諸<lb/>
孤奉公及令人之柩葬于金華縣白沙郷石筍原之臺山<lb/>
後三年乃以太府寺丞吕君祖儉之狀來請銘熹與公雖<lb/>
同年進士視公爲前輩自公在長沙時始獲從遊固巳敬<lb/>
<pb n="KR4d0226_SBCK_089-29b"/>
愛其爲人及公入閩而聞其議論觀其行事又益熟義不<lb/>
得辭且讀吕君之狀事皆詳實不誣乃刪其要而系以銘<lb/>
銘曰<lb/>
　　天賦之竒　又粹以温　篤行敏學　有本有文<lb/>
　　誠意所通　士服民信　入告于廷　帝有清問<lb/>
　　孰媒而合　孰隙以離　歛其餘功　梟凶哺饑<lb/>
　　曰首來歸　謂諧曩契　時與事違　卒不大試<lb/>
　　白沙之里　石筍之原一丘之閟　萬世之安<lb/>
　　石筍之原　白沙之里　孰詔無窮　視此哀誄<lb/>
　　　義靈廟碑<lb/>
慶元元年春二月勑以台州土民所請故直祕閣滕侯之<lb/>
祠爲義靈廟州人老穉聞是命下驚喜讙呼奔走迎拜導<lb/>
<pb n="KR4d0226_SBCK_089-30a"/>
致祠下酌奠以告大書扁牓金朱煒煌掲于門楣庸侈上<lb/>
賜而其耆艾學士大夫葉君聖耦等四十餘人亦㑹祠廷<lb/>
相與言曰往歲盗起幇原連䧟六州戎毒所加民無噍類<lb/>
而吾台人獨得全其室家仰父俯子傳世不絶以至于今<lb/>
者滕侯力也沒而弗祀固無以慰吾民之心祀而弗命又<lb/>
無以彰吾侯之德今則廟事旣脩而亦幸蒙上恩列祀典<lb/>
矣顧無金石以著本初其何以昭報事於長乆且當日弃<lb/>
城冐賞之人其子孫猶有存者蓋嘗肆爲妄說強祔其祖<lb/>
以遂侵誣之計吾州之人亦斥其僞以控于朝而報絀之<lb/>
矣然或乆而不傳則未敢必其無後患也乃以書來請篆<lb/>
其事熹以衰朽欲謝不能而復自念往使淛東留台最乆<lb/>
固巳熟聞兹事而有感於中矣矧以諸君之請之力其何<lb/>
<pb n="KR4d0226_SBCK_089-30b"/>
可辭則應曰諾而病未能也乃今大守周府君侯又因鄞<lb/>
縣主簿趙生師䢼踵門以請則爲考按台人前進士陳君<lb/>
思恭所爲日記及故■部侍郎陳公公輔諸人之銘序賛<lb/>
頌皆言聞亂之初闔郡震恐太守趙資道郡丞李景淵咸<lb/>
愕眙不知所爲謀欲遁去它吏相顧亦無敢出一語者侯<lb/>
方司户曹事乃獨慨然請任其責有異議者輙靣叱之即<lb/>
日移書訣其父母昆弟而閉其妻子於官舎悉召州人諭<lb/>
以利害人人感泣踴躍聽命乃亟下令發夫守險增陴濬<lb/>
隍除器募兵積糧致用分屯列柵爲死守計日夜循撫甘<lb/>
苦同之城中之人始有固志而守丞以下則皆巳遁去乆<lb/>
矣旣而山民吕師嚢起兵應賊號十餘萬導以攻城前後<lb/>
數四侯皆應機設械立摧破之手弓臨城殪厥渠帥賊遂<lb/>
<pb n="KR4d0226_SBCK_089-31a"/>
退走卒全其郛凡所存活以大萬計參伍其說一無異詞<lb/>
是則侯之爲烈章章明矣獨稽史籍則見當時實以守城<lb/>
破賊爲丞之功進領郡符就加職秩乃與所聞不類而於<lb/>
妄說反有助焉於是更即諸書以求其故然後乃見當時<lb/>
守丞雖遁而侯於所下文書猶必存其位號宼退圍解亟<lb/>
迎以歸俾上功狀而巳不預焉丞盖熈豐故家諸子又皆<lb/>
貴仕故得獨冐顯賞塵䇿書而侯反下從捕盗七人之比<lb/>
僅改京秩初階移官旁郡以去是則閹尹擅兵賊臣柄國<lb/>
之所爲而後來侵誣妄論所由起也一時之謬流惑萬世<lb/>
向非台之文獻有足證者民吏稱思乆而不怠則亦何所<lb/>
質正而决其是非哉嗚呼是又可歎也巳滕侯名膺字子<lb/>
勤後保南都守陳蔡以抗狂虜乗勝炎銳之鋒勲績尤盛<lb/>
<pb n="KR4d0226_SBCK_089-31b"/>
勸進大元帥於濟州所陳又皆當時天下大計切中機㑹<lb/>
其於建炎紹興之史法當立傳而熹於是書蓋嘗受詔參<lb/>
筆削矣是以因書此碑而并覈其眞僞如此不唯少塞台<lb/>
人之意亦使後之執筆者有以考焉廟數遷徙今在城西<lb/>
北隅永慶寺東實侯所再築而力戰破賊處台人迎侯繼<lb/>
室趙夫人及諸孫仲宜等使居其旁通判州事吕君祖儉<lb/>
謀爲買田以資奉守未就而去談者惜之然以台人之德<lb/>
侯如此吾知其繼而成之者無難也是歳八月癸丑朔具<lb/>
官朱熹撰<lb/>
晦庵先生朱文公文集卷第八十九<lb/>
　　　　　　　　　　　　侯官縣儒學訓導劉簮校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_035-1a"/>
晦庵先生朱文公文集卷第三十五<lb/>
　書<hi>汪張吕劉問答</hi>
　　答吕伯恭問龜山中庸<lb/>
龜山中庸首章之語徃者盖以爲疑欽夫亦深不取自今<lb/>
觀之却未有病但集中云喜怒衰樂未發之際以心體之<lb/>
則中之體自見執而勿失無人欲之私焉發必中節矣此<lb/>
則不可<lb/>
天地之所以位萬物之所以育雖出一理然亦各有所從<lb/>
來玩其氣象自可見龜山之語亦不爲病如孟子語始終<lb/>
條理則亦豈不分别而言耶<lb/>
逹道逹徳一章婺本因有兩逹徳字而脫去中間數句以<lb/>
故不成文理今以爲勝嚴本是亦喜合而惡離之過耳<lb/>
<pb n="KR4d0226_SBCK_035-1b"/>
成巳成物之道無不備故能合内外之道而得時措之宜<lb/>
盖融徹洞逹一以貫之而然也然細分之亦有龜山之意<lb/>
但不當專以此爲說却無總綂耳<lb/>
誠自成也此說恐是盖此是道理自然如此但人却只要<lb/>
誠之耳<lb/>
尊徳性一章龜山從上說下吕與叔從下說上盖無所不<lb/>
通<lb/>
不尊不信此叚未得其說向見伊川亦只如此說且當從<lb/>
之有說勝此乃可易耳<lb/>
龜山中庸有可疑處如論中庸不可能不可以爲道鬼神<lb/>
之爲徳等章實有病而來教所指却不爲疪也<lb/>
　　　别𥿄<lb/>
<pb n="KR4d0226_SBCK_035-2a"/>
聖賢之言離合弛張各有次序不容一句都道得盡故中<lb/>
庸首章言中和之所以異一則爲大本一則爲逹道是雖<lb/>
有善辨者不能合之而爲一矣故伊川先生云大本言其<lb/>
體逹道言其用體用自殊安得不爲二乎學者湏是於未<lb/>
發巳發之際識得一一分明然後可以言體用一源處然<lb/>
亦只是一源耳體用之不同則固自若也天地位便是大<lb/>
本立處萬物育便是逹道行處此事灼然分明但二者常<lb/>
相湏無有能此而不能彼者耳子思之言與龜山氣象固<lb/>
不同然若使龜山又只道箇致中和天地位萬物育則不<lb/>
成解書矣釋氏便要如此嘗見其徒說李遵朂請某僧注<lb/>
信心銘其人每句大書而再注本句於其下便是只要如<lb/>
此鶻突也<lb/>
<pb n="KR4d0226_SBCK_035-2b"/>
中庸不可能明道但云克巳最難故曰中庸不可能也此<lb/>
言貫徹上下不若龜山之竒險也龜山之說乃是佛老緒<lb/>
餘决非孔子子思本意兼人之爲道而逺人不可以爲道<lb/>
兩句若如龜山之意則文理自不通但人恱其新竒不覺<lb/>
其礙耳若今人依本分做文字則而逺人處下而字不得<lb/>
湏下則字方成文理後靣雖有求仁之說然其言自道言<lb/>
之自學者言之又似王氏說話道若果不可爲則學者又<lb/>
安可求仁以爲道若學者可求則不可爲之說又贅矣枉<lb/>
費說詞無益學者而反有害於義理之正不可從也向見<lb/>
李先生亦自不守此說又言羅先生陳㡬叟諸人嘗以爲<lb/>
龜山中庸語意枯燥不若吕與叔之浹洽此又可見公論<lb/>
之不可揜矣吕與叔說道不逺人處記得儘好可更檢㸔<lb/>
<pb n="KR4d0226_SBCK_035-3a"/>
鳶魚鬼神兩章却是上蔡說得通透有省發人處如此說<lb/>
雖是排著一片好言語然却無箇貫穿處也<lb/>
智仁勇須做有輕重㸔若言仁者必有勇則仁勇一而巳<lb/>
豈有輕重然言勇者不必有仁則又豈可便言無輕重乎<lb/>
此三者天下之逹徳然逐人禀賦成就不同故有生知安<lb/>
行學知利行困知勉行之異然仁則渾然全體智勇固在<lb/>
其中生知安行則從容中道而學利困勉不足言矣其動<lb/>
以天聖人之事龜山此章若以上章誠者天之道言之則<lb/>
以字不爲害若直指道體而言則以字下不得矣<lb/>
近而不尊者謂何等事試舉一二以證之要之此章說得<lb/>
常不快人意也<lb/>
　　　答吕伯恭<hi>閏正月</hi>
<pb n="KR4d0226_SBCK_035-3b"/>
承喻整頓收歛則入於著力從容游泳又墮於悠悠此正<lb/>
學者之通患然程子嘗論之曰亦須且自此去到徳盛後<lb/>
自然左右逢其原今亦當且就整頓收歛處著力但不可<lb/>
用意安排等候即成病耳勿正之正其字義正如今人所<lb/>
謂等候指凖春秋傳云師出不正反戰不正勝用字之意<lb/>
亦正如此耳<lb/>
　　　别𥿄<lb/>
川上之論甚當不逝之云極知非是然須如此說破乃可<lb/>
以釋學者之疑耳<lb/>
以脩道之謂教爲設教此固有諸儒之說以程子之言爲<lb/>
爲此而設教則恐㣲有牽合之弊大抵諸先生解經不同<lb/>
處多雖明道伊川亦自有不同處盖或有先後得失之殊<lb/>
<pb n="KR4d0226_SBCK_035-4a"/>
或是一時意各有指不可彊牽合爲一說也脩道之謂教<lb/>
疑只與自明誠謂之教之教皆同言由教而入者耳所謂<lb/>
以失其性故脩而求復只是直解此文非有爲此設教之<lb/>
曲折也故下文遂言戒慎恐懼及致中和乃脩道之始終<lb/>
也近得侯氏中庸亦正如此說不知髙明以爲如何<hi>先生自注</hi>
<hi>云此說非是</hi>
中和中庸如所論得之然中和之中專指未發而言中庸<lb/>
之中則兼體用而言<lb/>
參前倚衡之說甚簡當尹公云此只是收拾心令有頓放<lb/>
處此意亦好<lb/>
艮背之用固在於止其所然能止其所乃知至物格以後<lb/>
事始學者還便可用否更告喻及也仁字之義孟子言心<lb/>
<pb n="KR4d0226_SBCK_035-4b"/>
該貫體用統性情而合言之也程子言性剖析疑似分體<lb/>
用而對言之也其他巳具别說如來喻之云固好然恐未<lb/>
爲直截分明耳<lb/>
學者推求言句工夫常多點檢日用工夫常少今日此等<lb/>
人極多然或資質敏利其言徃徃有可采者則不免資其<lb/>
講論之益而在我者躬行無力又無以深矯其弊方此愧<lb/>
懼今得來喻敬當徧以警告常所與徃來者使自省察耳<lb/>
却是老成敦篤志行可保之人徃徃又却遲鈍㸔道理不<lb/>
透求其有精神而醇者真難得耳<lb/>
近㸔中庸古注極有好處如說篇首一句便以五行五常<lb/>
言之後來雜佛老而言之者豈能如是之慤實耶因此方<lb/>
知擺落傳注須是兩程先生方始開得這口若後學未到<lb/>
<pb n="KR4d0226_SBCK_035-5a"/>
此地位便承虚接響容易呵叱恐屬僣越氣象不好不可<lb/>
以不戒耳又注仁者人也云人也讀如相人偶之人以人<lb/>
意相存問之言相人偶此句不知出於何書䟽中亦不說<lb/>
破幸以見告所謂人意相存問者却似說得字義有意思<lb/>
也<lb/>
　　　答吕伯恭<lb/>
㤗伯夷齊事鄙意正如此盖逃父非正但事湏如此必用<lb/>
權然後得中故雖變而不失其正也然以左傳爲據便謂<lb/>
㤗伯未嘗斷髮文身此則未可知正使斷髮文身亦何害<lb/>
也<lb/>
富而可求以文義推之恐只得依謝楊說伊川說雖於義<lb/>
理爲長恐文義不妥帖似硬說也<lb/>
<pb n="KR4d0226_SBCK_035-5b"/>
上蔡本說學詩者不得以章句横在胷中因有堯舜事業<lb/>
横在胷中之說然則非爲有其善之意矣竊疑此乃習忘<lb/>
養心之餘病而遺書中上蔡所記亦多此等說話<hi>如玩物䘮志之</hi>
<hi>類</hi>此恐湏更有合啇量處不可草草㸔過也<lb/>
誰毀誰譽一章所論得之但只說得三代直道而行意思<lb/>
更有斯民也之所以六字未有下落疑斯民也是指當時<lb/>
之人而言今世雖是習俗不羙直道難行然三代盛時所<lb/>
以直道而行者亦只是行之於此人耳不待易民而化也<lb/>
諸儒之說於此文義殊不分明却是班固景賛引得有意<lb/>
思注中說得亦好大抵聖人之意止是說直道可行無古<lb/>
今之異耳言譽而不及毀之意來喻亦善但毀譽兩字更<lb/>
湏細㸔譽者善未顯而亟稱之也毀者惡未著而遽詆之<lb/>
<pb n="KR4d0226_SBCK_035-6a"/>
也試亦恐其將然而未見其巳然之辭聖人之心欲人之<lb/>
善故但有所試而知其賢則善雖未顯巳進而譽之矣不<lb/>
欲人之惡故惡之未著者雖有以决知其不善而亦未嘗<lb/>
遽詆之也此所以言譽而不及毀盖非全不别白是非但<lb/>
有先襃之善而無預詆之惡是則聖人之心耳<lb/>
周教授語解誠如所喻愚意其篤實似尹公謹嚴過之而<lb/>
純熟不及髙明以爲如何<lb/>
新刻小本易傳甚佳但籖題不若依官本作周易程氏傳<lb/>
舊嘗有意凡經解皆當如此不以傳先乎經乃見尊經之<lb/>
意漢晋諸儒經注皆如此也後見朋友說晁景迂亦有此<lb/>
論乃知前輩意巳及此矣今日又得景迂語解亦有好處<lb/>
大抵北方之學終是近本實也<lb/>
<pb n="KR4d0226_SBCK_035-6b"/>
　　　答吕伯恭别𥿄<lb/>
上蔡尭舜事業横在胷中之說若謂堯舜自將巳做了底<lb/>
事業横在胷中則世間無此等小器量底堯舜若說學者<lb/>
則凡聖賢一言一行皆當潜心玩索要識得他底藴自家<lb/>
分上一一要用豈可不存晋在胷次耶明道玩物䘮志之<lb/>
說盖是箴上蔡記誦愽識而不理㑹道理之病渠得此語<lb/>
遂一向掃蕩直要得胷中矌然無一毫所能則可謂矯枉<lb/>
過其正矣觀其論曽點事遂及列子御風以爲易做則可<lb/>
見也大抵明道所謂與學者語如扶醉人真是如此來喻<lb/>
有懲創太過之說亦正謂此吾人真不可不深自警察耳<lb/>
誰毀誰譽巳具答子約書中然頃時聞伯恭議論常有過<lb/>
厚之意今此所論却與徃者不同豈亦前所謂矯枉過正<lb/>
<pb n="KR4d0226_SBCK_035-7a"/>
之論耶聖人大公至正處似無人情然其隱惡揚善之心<lb/>
則未嘗無也此乃天地生物之心孔門教人求仁正是要<lb/>
得如此耳試更思之復以見教爲幸<lb/>
言仁諸說欽夫近亦答來於舊文頗有所改易然於鄙意<lb/>
亦尚有未安處大率此書當時自不必作今旣爲之則湏<lb/>
句句字字安頓得有下落始得不容更有非指言仁體而<lb/>
備禮說過之語在裏靣教後人走作也性與天道不可得<lb/>
而聞但是聞者未易解耳聖賢之言固無所不盡如孟子<lb/>
說箇浩然之氣大小靣生然亦只說得箇難言了下靣便<lb/>
指陳剖析一向說將去更無毫髪不盡處也伊尹先知先<lb/>
覺伊川以爲知是知此事覺是覺此理與上蔡所謂心有<lb/>
知覺意思逈然不同向來晦叔諸公亦正引此相難盖不<lb/>
<pb n="KR4d0226_SBCK_035-7b"/>
深考也且如而今還敢道伊尹天民之先仁否試更子細<lb/>
較量便可見矣懲創太過不免倚著之病近亦深覺其然<lb/>
然嘗見明道有言學者湏守下學上逹之語乃學之要又<lb/>
似且如此用功基脚却稍牢固未敢便離却下學之地别<lb/>
求上達處也但當更於存飬踐履上著力不可只考同異<lb/>
校詳畧專爲章句之學而巳大抵道理平鋪放著極低平<lb/>
處有至髙妙底道理不待指東畫西說南道北然後爲得<lb/>
不傳之妙也明者思之以爲如何<lb/>
飬忠厚革澆浮之論甚善要當以此爲主而剖析精㣲之<lb/>
功自不相妨耳和靖録中說伊川未嘗言前輩之短此意<lb/>
甚善今人徃徃見二先生兄弟自許之髙便都有箇下視<lb/>
前輩意思此俗不可長和靖之言要當表而出之也<lb/>
<pb n="KR4d0226_SBCK_035-8a"/>
　　　答吕伯恭論淵源録<lb/>
元豐中詔起吕申公此叚𥘉固知其有誤然以其不害大<lb/>
體故不復刋今欲正之亦善但去司馬温公温公不起八<lb/>
字及依程集本題改寄爲贈可也<lb/>
明道言當與元豐大臣共政此事昨來巳嘗論之然亦有<lb/>
未盡今詳此事乃是聖賢之用義理之正非姑爲權譎苟<lb/>
以濟事於一時也盖伊川氣象自與明道不同而其論變<lb/>
化人材亦有此意<hi>見外書胡氏所記</hi>易傳於睽之𥘉爻亦有不絶<lb/>
小人之說足見此事自是正理當然非權譎之私也然亦<lb/>
湏有明道如此廣大規模和平氣象而其誠心昭著足以<lb/>
感人然後有以盡其用耳常人之心旣不足以窺測此理<lb/>
又無此等力量自是信不及設有信者又不免以權譎利<lb/>
<pb n="KR4d0226_SBCK_035-8b"/>
害之心爲之則其悖理而速禍也爲尤甚矣此今之君子<lb/>
所以不能無疑於明道之言也<hi>胡氏所記尹氏亦疑之豈所謂未可與權者耶</hi>邵<lb/>
子文晩著此書於其早歳之所逮聞者年月先後容或小<lb/>
差若語意本末則不應全誤且所謂二公並相盖終言之<lb/>
召宗丞未行以疾䘚亦記其不及用耳非必以爲二公旣<lb/>
相然後召明道也又謂邵録多出公濟恐亦未然盖其父<lb/>
子文體自不同也<lb/>
折栁事有無不可知但劉公非妄語人而春秋有傳疑之<lb/>
法不應遽削之也且伊川之諌其至誠惻怛防㣲慮逺旣<lb/>
發乎愛君之誠其涵飬善端培植治本又合乎告君之道<lb/>
皆可以爲後世法而於輔導少主尤所當知至其餘味之<lb/>
無窮則善學者雖以自飬可也故區區鄙意深欲存之盖<lb/>
<pb n="KR4d0226_SBCK_035-9a"/>
其說如此非一端也今乃以一說疑之而遽欲刋去豈不<lb/>
可惜若猶必以爲病則但注其下云某人云國朝講筵儀<lb/>
制甚肅恐無此事使後之君子以理求者得其心以事考<lb/>
者信其迹其亦庶乎其可矣<lb/>
范公不爲程門弟子下卷范公語中論之巳詳此年譜所<lb/>
載特鮮于所録之本文耳然不削去門人二字者范公語<lb/>
中旣引以爲說則此不可削史固有變例也但來喻引范<lb/>
公日記以爲伊川所爲范公未必盡知若率先具素饌則<lb/>
應大與東坡忤何以能處程蘇之間而無違言乎此則恐<lb/>
於事理皆未盡也盖范公所記正叔獨奏乞就寛凉處講<lb/>
讀而并及脩展邇英次第則固善之之辭而非有譏貶之<lb/>
意也但伊川巳奏而事方施行則自不必更言而在范公<lb/>
<pb n="KR4d0226_SBCK_035-9b"/>
之自處則亦或有不敢言者至於國忌齋筵葷素所宜則<lb/>
以范公之賢於巳之所行自當顧義理之是非以爲從違<lb/>
不當視同列之喜怒以爲前郤也使其果欲依違兩間曲<lb/>
全交好則具素饌旣忤東坡具酒肉亦忤伊川若慮於彼<lb/>
而忽於此則亦非所以兩全矣况范公之意未必出此而<lb/>
他書所記亦云范醇夫輩食素秦黄軰食肉則所記雖不<lb/>
同而范公之不畏東坡而每事狥從亦當時所共知矣故<lb/>
嘗竊意范公雖不純師程氏而實尊仰取法焉其於東坡<lb/>
則但以郷黨㳺從之好素相親厚而立朝議論趣向畧同<lb/>
至其制行之殊則逈然水火之不相入且觀其辨理伊川<lb/>
之奏則其心豈盡以東坡爲是哉但不能辨之於當時而<lb/>
發之於數年之後此則剛強不足不免乎兩狥之私者而<lb/>
<pb n="KR4d0226_SBCK_035-10a"/>
其所重在此故率不能勝其義理之公也大抵程蘇學行<lb/>
邪正不同勢不兩立故東坡之於伊川素懐憎疾雖無素<lb/>
饌之隙亦不相容若於范公則交情旣深而其氣象聲勢<lb/>
無足畏者故雖有右袒之嫌而不以害其平生之驩也<lb/>
侯師聖論二先生大槩亦得之但語意少不足耳亦不必<lb/>
刪去也<lb/>
文潞公事但注其後云某人云先生判監時潞公未嘗尹<lb/>
洛疑此有小誤<lb/>
以管窺天此伊川本語見於遺書不必曲爲隱諱兼其語<lb/>
有抑揚善讀者當自知之若爲其不善讀而毀吾說以避<lb/>
之則古今書傳之得存者寡矣<lb/>
横渠墓表出於吕汲公汲公雖尊横渠然不講其學而溺<lb/>
<pb n="KR4d0226_SBCK_035-10b"/>
於釋氏故其言多依違兩間隂爲佛老之地盖非深知横<lb/>
渠者惜乎當時諸老先生莫之正也如云學者苦聖人之<lb/>
㣲而珎佛老之易入如此則是儒學異端皆可入道但此<lb/>
難而彼易耳又稱横渠不必以佛老而合乎先王之道如<lb/>
此則是本合由老佛然後可以合道但横渠不必然而偶<lb/>
自合耳此等言語與横渠著書立言攘斥異學一生辛苦<lb/>
之心全背馳了今若存之非但無所發明且使讀者謂必<lb/>
由老佛易以入道則其爲害有不可勝言者非若前叚所<lb/>
疑年月事迹之差而巳也又行狀記事巳詳表文所記無<lb/>
居狀外者亦不必重出<lb/>
吕侍講學佛老似不必載如何<lb/>
溝封奉聖郷雖非封建然亦可以爲封建之漸且無時不<lb/>
<pb n="KR4d0226_SBCK_035-11a"/>
可爲若曰分茅胙土大封王侯則主少國疑誠非可爲之<lb/>
時矣但伊川决不至如此不曉事必待晩年更歴之多然<lb/>
後知其不可也大抵前軰議論不能無小不同今两存之<lb/>
學者正好思索商量非若汲公之論横渠大本不同其流<lb/>
有害也<lb/>
楊應之事以少見故悉取之亦變例也<hi>恐可訪問更増廣之</hi>
楊於程門亦未必在弟子列也<lb/>
吕進伯和叔本當别出以事少無本末故附之與叔甚非<lb/>
是告訪問増益别立兩條<hi>臨川有薛氏汲公甥也可因人</hi>
<hi>問之</hi>
蘇慱士語中胡公所論盖以越職言事便非語黙之當然<lb/>
又以其得罪之重知其言必有過當處耳詞之未瑩故若<lb/>
<pb n="KR4d0226_SBCK_035-11b"/>
可疑然蘇乃元符末年應詔上書恐未可以越職罪之也<lb/>
<hi>此事吾輩更合商量非特爲蘇公之是非也</hi>
楊公墓志首尾聮貫不容剪截故全書之亦變例也胡公<lb/>
所辨發明述作之意最爲有功似不可去<lb/>
胡公行狀取屏斥學生事乃爲作學録行學規之様轍非<lb/>
獨爲後來論列張本也然明道叙述中亦有如此者<hi>劉立之記</hi>
<hi>罷判武學事</hi>伊川存而不去盖欲備見事情雖知氣象之小而<lb/>
不得避也其他浮辭多合刪節當時失於草草耳卷首諸<lb/>
公當時以其名實稍著故不悉書自今觀之誠覺矌闕但<lb/>
此間少文字乏人檢閱湏仗伯恭與諸朋友共成之也<lb/>
　　　答吕伯恭<lb/>
熹昨見竒卿敬扣之以比日講授次第聞只今諸生讀左<lb/>
<pb n="KR4d0226_SBCK_035-12a"/>
氏及諸賢奏䟽至於諸經論孟則恐學者徒務空言而不<lb/>
以告也不知是否若果如此則恐未安盖爲學之序爲巳<lb/>
而後可以及人逹理然後可以制事故程夫子教人先讀<lb/>
論孟次及諸經然後㸔史其序不可亂也若恐其徒務空<lb/>
言但當就論孟經書中教以躬行之意庶不相逺至於左<lb/>
氏奏䟽之言則皆時事利害而非學者切身之急務也其<lb/>
爲空言亦益甚矣而欲使之從事其間而得躬行之實不<lb/>
亦背馳之甚乎愚見如此不敢不獻所疑惟髙明裁之<lb/>
　　　答劉子澄<lb/>
四月十三日左迪功郎監潭州南獄廟朱熹謹西向再拜<lb/>
復書主簿學士足下熹至愚極陋自㓜事事不能及人顧<lb/>
乃不自度量妄竊有意於古人爲巳之學雖講之有年矣<lb/>
<pb n="KR4d0226_SBCK_035-12b"/>
而未始有聞也徒以從事之乆足迹相接於先生長者之<lb/>
門反復論辨不絶於一二友朋之口是以人或以務學之<lb/>
名歸之而世之不識其靣目不接其言議者遂相與疑之<lb/>
以爲是果何如人也誠使一日見其靣目聴其辭氣而徐<lb/>
察其所爲則冗然一庸人耳其不唾之而去者㡬希執事<lb/>
以盛年壯氣清節直道發軔進塗旣有聞於當世矣而說<lb/>
學好問之意勤勤有加又將有意於古人爲巳之學者而<lb/>
然邪誠如是則所以取友而輔仁者擇之亦冝審矣乃道<lb/>
聴於人枉道垂顧以禮於名爲務學而未始有聞之庸人<lb/>
卑之手書辭髙而禮下熹誠不侫不識執事於夫人之言<lb/>
何所取信而遽爲謙屈以至於此也旣又留連竟日告語<lb/>
不倦雖䟽食菜羔相與共之畧無厭怠之色則又疑執事<lb/>
<pb n="KR4d0226_SBCK_035-13a"/>
真若有取於熹者顧朴陋荒淺殆不能有以禆𥙷一二爲<lb/>
慙率意妄言間亦自知其可笑也然則執事果何所取於<lb/>
斯哉恐懼增劇因風陳布莫究所懐連日快晴計巳次昭<lb/>
武矣承顔盡懽退有怡怡之樂爲况良不惡向暑千萬以<lb/>
時自重<lb/>
　　　答劉子澄<lb/>
來書深以異學侵畔爲憂自是而憂之則有不勝其憂者<lb/>
惟能於講學體驗處加功使吾胷中洞然無疑則彼自不<lb/>
能爲吾疾矣若不求衆理之明而徒恃片言之守則雖早<lb/>
夜憂虞僅能不爲所奪而吾之胷中𥘉未免於憒憒則是<lb/>
亦何足道碩老兄專以聖賢之言反求諸身一一體察湏<lb/>
使一一曉然無疑積日旣乆自當有見但恐用意不精或<lb/>
<pb n="KR4d0226_SBCK_035-13b"/>
貪多務廣或得少爲足則無由明爾熹比來温習略見日<lb/>
前所未到一二大節目頗覺省力但昏弱之姿執之不固<lb/>
尤悔日積計有甚於吾友之所患者乃承訪以所疑使將<lb/>
何辭以對耶然以所聞質之則似不可不兩進也程夫子<lb/>
曰涵飬湏用敬進學則在致知此二言者體用本末無不<lb/>
該備試用一日之功當得其趣不然空抱疑悔不惟無益<lb/>
反有害矣夫<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>飬之功則非他人所得與在賢者加之意<lb/>
而已若致知之事則正湏友朋講學之助庶有發明不知<lb/>
今者見讀何書作如何究索與何人辨論惟毋欲速毋蓄<lb/>
疑先後疾徐適當其可則功日進而不窮矣因書或有以<lb/>
見教勿憚辭費熹亦不敢不盡愚也向見前輩有志於學<lb/>
而性渉猶豫者其内省甚深下問甚切然不肯沛然用力<lb/>
<pb n="KR4d0226_SBCK_035-14a"/>
於日用間以是終身抱不央之疑此可以爲戒而不可以<lb/>
爲法也伯恭近通問否比亦嘗附一書不知逹否所示三<lb/>
録極有警發人處然亦有合商量者所云只𬒳公家學佛<lb/>
又顧子敦治通典之說此兩條曽與伯恭啇量否旣云從<lb/>
容侍食告語之詳而又云云則疑若有欲告而不得盡之<lb/>
意旣云專治通典使應變浹洽而元祐經筵駮議乃似未<lb/>
始略知今古之人此不知亦有說耶如未嘗語及告因書<lb/>
爲扣伯恭却以見教爲幸今世學者語髙則淪於空寂卑<lb/>
則滯於形器中間正當緊要親切合理㑹處却無人留意<lb/>
此道之所以不明不行而邪說暴行所以肆行而莫之禁<lb/>
也不知伯恭後來見得此事如何所欲言似此者非一無<lb/>
由面論徒増耿耿<lb/>
<pb n="KR4d0226_SBCK_035-14b"/>
　　　答劉子澄<lb/>
反復書辭具悉近况但學者正欲胷中廓然大公明白四<lb/>
逹方於致知窮理有得力處今乃追咎徃昔念念不忘竊<lb/>
恐徒自煎熬無復理義悅心之味也程子所謂迫切不中<lb/>
理則反爲不誠亦正慮此耳升髙自下陟遐自邇能不遺<lb/>
寸畧而不計近功則終必有至矣如何如何張吕時得書<lb/>
有所講論然亦頗有未定者未欲報去也大抵聖賢立言<lb/>
本自平易而平易之中其㫖無窮今必推之使髙鑿之使<lb/>
深是未必真能髙深而固巳離其本指䘮其平易無窮之<lb/>
味矣所論緑衣篇意極温厚得學詩之本矣但添入外來<lb/>
意思太多致本文本意反不條暢此集傳所以於諸先生<lb/>
之言有不敢盡載者也試更思之如何<lb/>
<pb n="KR4d0226_SBCK_035-15a"/>
　　　答劉子澄<hi>壬辰</hi>
知言之書用意精切但其氣象急迫終少和平又數大節<lb/>
目亦皆差誤如性無善惡心爲巳發先知後敬之類皆失<lb/>
聖賢本指頃與欽夫伯恭論之甚詳亦皆有反復雖有小<lb/>
小未合然其大㮣亦略同矣文字頗多未能寫去又有掎<lb/>
摭前輩之嫌亦不欲其流傳也然此等文字且未湏㸔俟<lb/>
自家於論孟諸經平易明白處見得分明無疑然後可以<lb/>
逐一考究判其是否固未可盡以爲是亦未易輕以爲非<lb/>
也<lb/>
天運不息品物流形無萬物皆逝而巳獨不去之理故程<lb/>
子因韓公之歎而告之曰此常理從來如是何歎焉此意<lb/>
巳分明矣韓公不喻而曰老者行去矣故夫子又告之曰<lb/>
<pb n="KR4d0226_SBCK_035-15b"/>
公勿去可也以理之所必無者曉之如首篇所云請别㝷<lb/>
一箇好底性來換了此不好底性著之意爾及公自知其<lb/>
不能不去則告之曰不能則去可也言亦順夫常理而巳<lb/>
反復此章之意只如此恐不必於不去處别求道理也<lb/>
明道徳性寛大規模廣闊伊川氣質剛方文理宻察其道<lb/>
雖同而造徳各異故明道嘗爲條例司官不以爲浼而伊<lb/>
川所作行狀乃獨不載其事明道猶謂青苗可且放過而<lb/>
伊川乃於西監一狀較計如此此可謂不同矣然明道之<lb/>
放過乃孔子之獵較爲兆而伊川之一一理㑹乃孟子之<lb/>
不見諸侯也此亦何害其爲同耶但明道所處是大賢以<lb/>
上事學者未至而輕議之恐失所守伊川所處雖髙然實<lb/>
中人皆可跂及學者只當以此爲法則庶乎寡過矣然又<lb/>
<pb n="KR4d0226_SBCK_035-16a"/>
當觀用之淺深事之大小裁酌其宜難執一意此君子所<lb/>
以貴窮理也横渠龍女衣冠事却是一時偶見未到若見<lb/>
得到横渠必不肯故過盖此乃禮官職事使明道當之亦<lb/>
不肯放過也<lb/>
劉李㳺楊四公所到固未敢輕議然如所論亦近之矣但<lb/>
却不專爲仕䆠奪志而然盖劉李未嘗不仕㳺楊非固徇<lb/>
俗自其所見有淺深故所就有純駁耳大抵學問緊要是<lb/>
見處要得透徹然不自主敬致知上著功夫亦無入頭處<lb/>
也<lb/>
學者所志固當大至於論事則當視巳之所處與所論之<lb/>
事所告之人而爲淺深則無失言失人之患出位曠官之<lb/>
責矣吾學若果未至見若果未明旣未能自信且不爲人<lb/>
<pb n="KR4d0226_SBCK_035-16b"/>
所信則寕退而自求耳言而背其所學用而不副其言皆<lb/>
不可也<lb/>
卒章所問甚切在賢者處之必巳熟矣淺陋何足以及此<lb/>
然竊謂此事難以言語定論湏且虚心觀理積習功夫令<lb/>
一日之間胷次洞然則随事随物無不各有一定之理矣<lb/>
無𥙷於事而抵以取名固所不爲然亦有義所當爲而或<lb/>
疑於二者則亦不得而避也如此處極要斟酌湏是理明<lb/>
義精則源源自見不待問人矣<lb/>
　　　答劉子澄<lb/>
此間文字修改不定朝成暮毁甚覺可笑直卿必能言之<lb/>
所喻學者心粗愛㸔見成義理此亦人之通患但雖如此<lb/>
終是湏要自家玩味浹洽考訂精詳方信得及通計亦是<lb/>
<pb n="KR4d0226_SBCK_035-17a"/>
許多工夫也綱目亦修得二十許卷<hi>此一卷是正本五卷</hi>義例益精<lb/>
宻上下千有餘年亂臣賊子真無所匿其形矣恨相去逺<lb/>
不得少借餘力一加訂正異時脫藁終當以奉累耳<lb/>
近㸔温公論東漢名節處覺得有未盡處但知黨錮諸賢<lb/>
趨死不避爲光武明章之烈而不知建安以後中州士大<lb/>
夫只知有曹氏不知有漢室却是黨錮殺戮之禍有以毆<lb/>
之也且以荀氏一門論之則荀淑正言於梁氏用事之日<lb/>
而其子爽巳濡跡於董卓專命之朝及其孫彧則遂爲唐<lb/>
衡之壻曹操之臣而不知以爲非矣盖剛大直方之氣折<lb/>
於㓙虐之餘而漸圖所以全身就事之計故不覺其淪胥<lb/>
而至此耳想其當時父兄師友之間亦自有一種議論文<lb/>
飾盖覆使驟而聴之者不覺其爲非而真以爲是必有深<lb/>
<pb n="KR4d0226_SBCK_035-17b"/>
謀竒計可以活國救民於萬分有一之中也邪說横流所<lb/>
以甚於洪水猛獸之害孟子豈欺予哉年來讀書只覺得<lb/>
此意思分明參前倚衡自不能舎雖知以是爲人所惡而<lb/>
終窮以死其心誠丼樂之不自以爲悔也來喻之云真知<lb/>
我者尚何言哉然亦碩子澄深察此意有以自振於頽波<lb/>
之中也欽夫得書云嘗得子澄書於所謂云云者亦頗有<lb/>
所疑也<lb/>
　　　答劉子澄<lb/>
程子遺書廣東未寄來道逺難督趣甚撓人耳近一朋友<lb/>
借得㳺先生家本有鮑若雨録數條頗佳昨所未見也他<lb/>
雜出者已一靣編集但殊費心力知言巳刋行謹納一本<lb/>
幸視至暇日熟觀亦發人意思也周之想時過從所論何<lb/>
<pb n="KR4d0226_SBCK_035-18a"/>
事異時來薄延平則有承教之期矣所諉記文非敢忘之<lb/>
亦衮衮未暇旦夕當思所以應命者幸察<lb/>
　　　答劉子澄<lb/>
七月二十一日熹頓首再拜子澄通守奉常老兄詹總幹<lb/>
章叅議兩致手帖良以爲慰比日秋巳復凉伏惟尊候萬<lb/>
福熹五月間因曹挺之行附書想巳逹矣悲惱之餘心氣<lb/>
間作加以瘡腫諸疾交攻更無一日寕帖恐不復能支乆<lb/>
矣日前爲學緩於反巳追思凡百多可悔者所論著文字<lb/>
亦坐此病多無著實處回首茫然計非歳月功夫所能救<lb/>
治以此愈不自快前時猶得敬夫伯恭時惠規益得以警<lb/>
省二友云亡耳中絶不聞此等語因循媮墯安得不至於<lb/>
此今乃深有望於吾子澄自此惠書痛加鐫誨乃君子愛<lb/>
<pb n="KR4d0226_SBCK_035-18b"/>
人之意也朗澧之行覽觀山川感今慨古亦足償其勞矣<lb/>
又有同行令弟感發精進此尤可樂者恐有行記撰録一<lb/>
時之勝碩以見寄也李丈到闕未聞有何大議論經筵直<lb/>
宿足以從容啓沃亦非細事也㳺誠之聞到三山巳乆一<lb/>
向不得書其人彊敏可喜而忮狠之根不除又計較世俗<lb/>
利害太切切恐不免上蔡鸚鵡之譏耳許生𥘉意其飄然<lb/>
無累方欲約之來此教小兒今聞其旣授室此事又差池<lb/>
矣塊坐窮山無嚴師畏友之益其不爲小人之歸也鮮矣<lb/>
柰何柰何直卿赴試長沙病於清江頼向丈診視之前日<lb/>
聞得亟遣人徃覔信至今兩旬未還甚令人懸心然必是<lb/>
巳向安遂西行矣此間後生中只有渠尚可望但亦傷太<lb/>
狹耳昨渠行時亦屬令過省景陽公度不知病後能枉道<lb/>
<pb n="KR4d0226_SBCK_035-19a"/>
經由否小學書曽爲整頓否幸早爲之㝷便見寄幸幸昨<lb/>
來奉報只欲如此間所編者今細思之不若來教規模之<lb/>
善但今所編皆法制之語若欲更添嘉言善行兩類即兩<lb/>
類之中自湏各兼取經史子集之言其說乃備但湏約取<lb/>
勿令太泛乃佳<hi>如管仲畏威如疾之語心每愛之</hi>文章尤不可泛如離騷<lb/>
忠㓗之志固亦可尚然只正經一篇巳自多了此湏更子<lb/>
細决擇叙古蒙求亦太多兼奥澁難讀恐非啓蒙之具却<lb/>
是古樂府及杜子羙詩意思好可取者多令其喜諷詠易<lb/>
入心最爲有益也來喻又有避主張程氏之嫌程氏何待<lb/>
吾輩主張然立言垂訓事關乆逺亦豈當避此嫌耶其詳<lb/>
雖巳見於近思然其一言半句灼然親切不可不使後學<lb/>
早聞而先入者自不妨特見於此書也若只欲其合於世<lb/>
<pb n="KR4d0226_SBCK_035-19b"/>
俗而使庸人愛之則符讀書城南一篇足矣何事勞吾人<lb/>
捃摭之功哉荒田如何措置能録示其施行條目爲幸更<lb/>
如何勸得離軍歸正人情碩耕佃尤佳向曽於封事中及<lb/>
此去冬奏對猶蒙上記憶宣喻以爲善也學校頗得人表<lb/>
率否不然亦恐無益徒費錢糧耳精舎四言并十詠幸早<lb/>
爲賦之適得祁師忠書聞書堂中元前後可立本又寄得<lb/>
所爲編定武當集録甚簡當但與王叔堅林質夫論兵一<lb/>
二篇頗佳何爲不録耶熹向承見語有爲昆弟之約未敢<lb/>
遽信而忽蒙加以非據之稱一向因循不得辭避今欲復<lb/>
㝷故約而罷去無實之稱如蒙報書湏用此禮即大幸也<lb/>
千萬痛察痛察社記得爲撰數十言叙致本末亦使拙者<lb/>
省得一半氣力尤妙<lb/>
<pb n="KR4d0226_SBCK_035-20a"/>
　荆州地勢四平其守當在外楚人所謂方城爲城漢水<lb/>
　爲池是也若不能守直至城下則無說矣<lb/>
　　　答劉子澄<lb/>
行記甚佳但人說天池光怪有飛空徃來或入簷楹或出<lb/>
自房闥者與所記不類豈偶有所遺抑所見適止此耶此<lb/>
爲陳寳之屬無足深怪世人胷次昏憒隘狹自以爲疑耳<lb/>
此記流傳亦足以少祛其惑也<lb/>
　　　答劉子澄<lb/>
熹一出三月歸巳迫歳病軀幸無他臂痛竟不脫然去體<lb/>
但不甚妨事可置不問却是精神困憊目力昏暗全㸔文<lb/>
字不得甚覺害事耳舊書且得直卿在此啇量逐日改得<lb/>
些少比舊儘覺精宻且令冩出净本未知向後㸔得又如<lb/>
<pb n="KR4d0226_SBCK_035-20b"/>
何也到泉南宗司教官有陳葵者處州人頗佳其學似陸<lb/>
子静而温厚簡直過之但亦傷不讀書講學不免有杜撰<lb/>
處又自信甚篤不可回耳後生中亦有一二可教其一巳<lb/>
入陳君保社其一度今歳當來此然亦恐只堪自守未必<lb/>
可大望自餘則更是難指望此甚可慮盖世俗啾喧自其<lb/>
常態正使能致焚坑之禍亦何足道却是自家這裏無人<lb/>
接續極爲可憂耳讀所寄文字切切然有與世俗争較曲<lb/>
直之意竊謂不必如此若講學功夫實有所到自然見得<lb/>
聖人所謂不知不愠不是虚語今却爲只學人弄故𥿄要<lb/>
得似他不俗過了光隂所以於此都無實得力處又且心<lb/>
知其爲玩物䘮志而不能决然舎棄此爲深可惜者且旣<lb/>
謂之玩物䘮志便與河南數珠不同彼其爲此正是恐䘮<lb/>
<pb n="KR4d0226_SBCK_035-21a"/>
志耳班范外事不知編得於巳分有何所益於世教有何<lb/>
所𥙷而埋沒身心於此不得超脫亦無惑乎子静之徒髙<lb/>
視大言而竊笑吾徒之枉用心也且羅守之賢如此與之<lb/>
同官相好乃不能𥙷其所不足而反益其所有餘又從而<lb/>
自䧟焉亦獨何哉數年來此道不幸朋舊凋喪區區所望<lb/>
以共扶此道者尚頼吾子澄耳今乃如此令人悼心失圖<lb/>
悵然累日不知所以爲懐不審子澄能俯聴愚言而改之<lb/>
乎不然則巳矣無復有望於此世矣柰何柰何小學書却<lb/>
非此比幸早成之精舎詩拈筆可就亦不妨早見寄也羅<lb/>
守之文可謂有意於古矣社壇記巳冩送似矣此是狀體<lb/>
文章不古不今不知是何亂道而人來求不已殊不可曉<lb/>
但可笑耳于尉䇿題亦不易此等人且収拾教减得分數<lb/>
<pb n="KR4d0226_SBCK_035-21b"/>
亦是一事桃原詩卷甚佳但李習之復性書已有禪了石<lb/>
林考其年是未見藥山時作必是有此根苗韓公不曽斬<lb/>
截得斷後來遂張主耳詩中所辯却恐未必然也向丈詩<lb/>
𥘉亦未解承喻乃荷其見愛之深當因書謝之也拙詩并<lb/>
序録呈韓丈爲作記來意態閑暇甚可愛渠更欲改一二<lb/>
處未及冩去也祁居之論兵處何爲不取碩聞其說說易<lb/>
詩誠可疑也濂溪書堂聞規摹甚廣鄙意恐不必如此將<lb/>
來無人住得亦只是倒了不若裁損制度而壯其材植更<lb/>
爲買少田以贍守者使其可以長乆乃爲佳耳夀安銘乃<lb/>
大佳恨得之晩今亦當刻版散施也趙蘄水書來聞嘗就<lb/>
取庶人章解當時草草說得不周徧後在㑹稽因探禹穴<lb/>
見壁間有古靈勸喻文愛其言簡切有理因刻印散之凢<lb/>
<pb n="KR4d0226_SBCK_035-22a"/>
投牒者亦與人一本并刻石置䑓門外今各徃一通恐亦<lb/>
可散施或有益也公度聞近到建昌娶婦甚念一見之而<lb/>
不可得柰何柰何因書更勸其向裏做工夫莫又錯了路<lb/>
頭也知通不受互送罪不在專殺譚頼之下可惜不作一<lb/>
章劾了少快公論耳一笑一笑然老兄宿逋巳盡償又有<lb/>
菜飯可喫又已穿壙買棺可謂了事快活人如僕則債未<lb/>
盡償食米不足將來不免永作祠官方免溝壑儉徳亦方<lb/>
用力但惜乎其已晩耳有意入閩相見甚善熹固衰憊意<lb/>
老兄未至此然觀來書說得亦可畏誠不可不謀一再㑹<lb/>
合但恐諸公迫於公議有不得巳而相挽者或能敗此約<lb/>
耳然若能遂吐至言力扶公議則其功不細又不敢以私<lb/>
計不遂爲恨也楊子直何爲到彼相聚㡬日曽說廟學配<lb/>
<pb n="KR4d0226_SBCK_035-22b"/>
祀升黜之議否不合與晁家人相聚來遂一向與孟子不<lb/>
足亦可恠也三山見趙子直稍𣢾莆中過龔實之墓下并<lb/>
見其子弟令人感歎陛辭論恢復乃是勸勿輕舉之意反<lb/>
遭醜詆甚可傷耳<lb/>
　　　與劉子澄<lb/>
吴生之傳甚駭人聴不謂禍根乃爾近日此類非一不了<lb/>
官事連累平人其勢駸駸恐未遽已使人憂懼柰何柰何<lb/>
襄陽之役不爲無𥙷細讀來書及詩令人慨歎此事未知<lb/>
將來分付甚人天意必有在矣吾徒之力無如之何只有<lb/>
講學脩身傳扶大教使後生輩知有此道理大家用力庶<lb/>
㡬人材風俗他日有以爲濟世安民之助而巳所喻戯謔<lb/>
本欲詞之巧而然此固有之然亦是自家有此玩侮之意<lb/>
<pb n="KR4d0226_SBCK_035-23a"/>
以爲之根而日用之間流轉運用機械活熟致得臨事不<lb/>
覺出來又自以爲情信詞巧主於愛人可以無害於義理<lb/>
故不復更加防遏以至於此盖不惟害事而所以害於心<lb/>
術者尤深昔横渠先生嘗言之矣<hi>見之近思四</hi>此當痛改不可<lb/>
緩也近覺所聞所知真實行得令人大叚歡喜與㝷常㑹<lb/>
得說得不同此不可不知不可不勉也慱雜之病亦是把<lb/>
做小事忽略了以爲不足以䘮人之志又不自知是自家<lb/>
病痛却以應副人情爲解此亦是大病非小病湏痛斬截<lb/>
也吾人未老先衰餘日㡬何而費日力於此却於自家身<lb/>
心上都不著力豈不是顛倒迷惑之甚耶小學書却與此<lb/>
殊科只用數日功夫便可辨幸早成之便中遣寄也得公<lb/>
度書有哭弟之悲又云甚窘深以爲念地逺無力不能少<lb/>
<pb n="KR4d0226_SBCK_035-23b"/>
助之爲恨季章甚不易比來作何功夫湏更切巳用力乃<lb/>
有實頭進歩處耳此間學者未有大叚可分付者然亦有<lb/>
一二將來零星揍合或可大家扶持也<lb/>
　　　與劉子澄<lb/>
喻及治財聴訟望祀之意甚善所刻之書皆有益但小學<lb/>
惜乎太遽又不蒙潤色耳近略修改每章之首加以本書<lb/>
或本人名字又别爲題詞韻語庶便童習今謾録去一觀<lb/>
他時有暇終望爲𥙷故事之缺也羅集等異時刻就各求<lb/>
一二本端良止此極可傷惜信道不及亦是合下㸔得記<lb/>
誦詞章太重了後來又於此得味所以一向不肯放下未<lb/>
必專爲禁忌指目也若使見得此道理重便斬作萬叚亦<lb/>
湏向前豈容復有顧慮耶近年道學外靣𬒳俗人攻擊裏<lb/>
<pb n="KR4d0226_SBCK_035-24a"/>
靣𬒳吾黨作壊婺州自伯恭死後百恠都出至如子約别<lb/>
說一般差異底話全然不是孔孟規模却做管啇見識令<lb/>
人駭歎然亦是伯恭自有些拖泥帶水致得如此又令人<lb/>
追恨也子静一味是禪却無許多功利術數目下收歛得<lb/>
學者身心不爲無力然其下稍無所据依恐亦未免害事<lb/>
也去年𬒳人強作張吕畫賛及敬夫集序今并録呈婺州<lb/>
學者甚不樂也李丈奏議行狀可得一觀幸甚甚恨不得<lb/>
一見此老然讀其書却是大模様大手叚非如一種左右<lb/>
掇拾委曲計校小小家計爲無用之學也他時與羅鄂州<lb/>
小集皆願附名於其後然亦只能作題跋無力做得大文<lb/>
字也𬒳薌林向丈來催後序正冗未能下筆近得書乃以<lb/>
死見要甚令人皇恐也社記樸拙麤踈不成文字不知端<lb/>
<pb n="KR4d0226_SBCK_035-24b"/>
良以爲如何渠文字細宻有經緯可愛真如來喻之云也<lb/>
汝昭歳前到山間只得一宿便發病遽歸近聞尚未全安<lb/>
渠却是將護太過易得生疾耳伯起聞巳到官想經由必<lb/>
𣢾曲居晦近一再相㑹皆爲人多說話不得旦夕無事當<lb/>
招其入山或過武夷相聚數日也蔡季通劉韜仲諸人近<lb/>
日皆長進潘徳夫之子友端廷對甚切直尤延之甚愛之<lb/>
爲同寮所抑頗降其等此不足計渠兄弟皆好此輩後生<lb/>
將來皆可望也熹又三四日祠禄便滿前日因便巳託尤<lb/>
延之爲再請勢必得之食貧不得巳復爲此舉甚不滿人<lb/>
意前此聞諸人頗有盖抺之意决難承當此不過徒與談<lb/>
者藉口耳然若得其用汝昭故事亦可優㳺卒歳也不審<lb/>
明者以爲如何建陽有丘伯興者字敦詩㢘謹質實今爲<lb/>
<pb n="KR4d0226_SBCK_035-25a"/>
武安節度推官得書云趙清獻嘗爲此官嘗即廨舎營一<lb/>
堂求名以見師慕趙公之意熹爲名曰愛直盖取碑額云<lb/>
爾渠復求記以不暇作辭之巳語之將爲轉求於子澄矣<lb/>
不識能爲作否此亦好題目得勉爲出數語爲幸公度不<lb/>
及别書向來諸生頗復來集否離羣之後誰更進益耶西<lb/>
山詩蘇黄之外却是三孔有筆力但不知所謂攙搶枉矢<lb/>
指何人耳晁張一時聲價如此詩在衆人中未覺頴出也<lb/>
此等小技直是有定分况其大者功力不到處可強耶廣<lb/>
陵歸塗必取道淛中到衢信間能畧見過喚集朋友說話<lb/>
數日否老矣多病後㑹不可知此日足可惜也<lb/>
　　　與劉子澄<hi>七月九日</hi>
諸書今歳都修得一過比舊儘覺簡易條暢矣恨不得呈<lb/>
<pb n="KR4d0226_SBCK_035-25b"/>
似啇量也小學見此修改益以古今故事移首篇於書尾<lb/>
使𥘉學開卷便有受用而末卷益以周程張子教人大略<lb/>
及郷約雜儀之類别爲下篇凢定著六篇更數日方寫得<lb/>
成恨仲叔不能等候得後便當附呈也知欲一來建安甚<lb/>
善甚善前書亦嘗奉問欲就中路深僻處相聚數時不知<lb/>
曽踏逐得此去處否麻姑當是佳處但聞去城差近不免<lb/>
人事之擾却不濟事耳武夷結茅雖就然亦苦此覺得却<lb/>
是朋友直來相訪只就書院中寢食則都無外面閑人相<lb/>
擾也晉陵將來如何尤丈得書亦云甚碩得賢守臨之但<lb/>
恐難合耳今豐守稍正當諸司巳不樂之不知將來竟如<lb/>
何前此似有相物色作史官者今又寂然想又有主張者<lb/>
此等自有時節但景色日見不佳萬一不免即難出手耳<lb/>
<pb n="KR4d0226_SBCK_035-26a"/>
向丈著甚來由之語是此老子受用得力處然却不是薌<lb/>
林句法也序文極力只做得如此却是好箇題目所恨筆<lb/>
力弱耳仲叔來此前此在社倉宿食相去差逺近方移來<lb/>
閣下渠又告歸其人資性平和㸔文字亦易曉然似亦習<lb/>
成閑懶離羣之後全不曽做得功夫到此方討冊子㸔便<lb/>
未有可啇量處如倉庫無紅腐貫朽之積軍士無超距投<lb/>
石之勇只是旋收旋支或鼓或罷終是不成頭緒巳向渠<lb/>
說别後惜取光隂須㸔教滿肚疑難不能得相見相見後<lb/>
三五日說不透方是長進也希仲相見每問動静亦甚以<lb/>
晋陵之行爲慮也居晦才力有餘晦伯韜仲恐不及然意<lb/>
趣則皆可喜誠之乆不相見不知後來逰諸賢間所進如<lb/>
何但向覺其物我太深胷中不甚坦夷此甚礙著事耳伯<lb/>
<pb n="KR4d0226_SBCK_035-26b"/>
恭無恙時愛說史學身後爲後生輩糊塗說出一般惡口<lb/>
小家議論賤王尊覇謀利計功更不可聴子約立脚不住<lb/>
亦曰吾兄盖嘗言之云爾中間不免極力排之今幸少定<lb/>
然其彊不可令者猶未肯竪降幡也但昨日得婺人書云<lb/>
子約五月間得眩瞀之疾繼以藏府不安或作或止地逺<lb/>
未得安信甚令人念之也子静寄得對語來語意圓轉渾<lb/>
浩無凝滯處亦是渠所得效驗但不免些禪底意思昨答<lb/>
書戯之云這些子恐是葱嶺帶來渠定不伏然實是如此<lb/>
諱不得也近日建昌說得動地撑眉努眼百恠俱出甚可<lb/>
憂惧渠亦本是好意但不合只以私意爲主更不講學涵<lb/>
養直做得如此狂妄世俗滔滔無話可說有志於學者又<lb/>
爲此說引去真吾道之不幸也公度書來似有此病痛不<lb/>
<pb n="KR4d0226_SBCK_035-27a"/>
知季章如何學問固是須著勇猛然此勇猛却要有箇用<lb/>
處若只兩手握拳努筋著力枉費十分氣力下稍無可成<lb/>
就便須只是恠妄而巳吳伯起資質本是大叚昏弱故得<lb/>
此氣力便能振厲而短長相𥙷不至於恠然亦失之偏枯<lb/>
恐不能大有所就若資性中本有些子精神𬒳此發作如<lb/>
陽藏人喫却伏火丹砂其不發狂者㡬希耳近日因㸔大<lb/>
學見得此意甚分明聖賢已是八字打開了但人自不領<lb/>
㑹却向外狂走耳所寄諸書刻皆佳端良之亡爲可惜也<lb/>
然其文意亦傷冗乃是困於所長耳郡守題名記法戒甚<lb/>
備射亭詞筆皆佳不知兩君爲如何人也<lb/>
　　　與劉子澄<lb/>
衡陽改命不省所繇今日忽聞蘇訓直又有别與近次之<lb/>
<pb n="KR4d0226_SBCK_035-27b"/>
命此於取舎之際不無可疑不審何以處之計必有定論<lb/>
不容草草也學舘答問甚佳曽君亦不易得但亦須有的<lb/>
當存主處此等始爲有助耳家塾祀夫子於古未聞若以<lb/>
義起當約釋菜禮爲之乃佳開元政和兩書必有之可參<lb/>
考也時令之書恨未得見不知所𥙷於家國者何事爲急<lb/>
因便幸示及并喻及子細也子路不能變化氣質之論言<lb/>
之不難政懼行之不易是以難輕言耳周子有言聖人之<lb/>
教使人自易其惡自至其中而巳爾竊意如子路者可謂<lb/>
能易其惡矣若至其中一節功夫則雖夫子每每提撕然<lb/>
未見其有用力處也人百巳千者終可必至宜若登天則<lb/>
終不可及兩論正自不同又何疑耶大學近再㸔過方見<lb/>
得下手用功處路陌徑直日前㸔得誠是不切亂道誤人<lb/>
<pb n="KR4d0226_SBCK_035-28a"/>
也趙子直入蜀前日至武夷别之亦與說㳺誠之周居晦<lb/>
渠却云今只要㝷箇不說話底人㸔此議論似巳怕此一<lb/>
等人了宜乎作貴人也更進一歩便參到周子充地位矣<lb/>
張甥向學不易得可喜但讀大學章句恐無長進湏向裏<lb/>
靣㝷討實下手處乃佳耳直卿去冬暫歸今巳復來仁卿<lb/>
亦來相訪見在此意思亦甚好也便人告行復作此附之<lb/>
未能盡所欲言但念果爲湖南之行即相望益逺令人作<lb/>
惡耳宋憲樂善愛民可與共事諸子頗有意向學但前此<lb/>
未得師友今在彼又爲戴溪鶻突若到彼可力與救㧞亦<lb/>
一事也<lb/>
　　　與劉子澄<lb/>
使至辱誨示得聞到郡諸况深用慰喜信後秋深益熱恭<lb/>
<pb n="KR4d0226_SBCK_035-28b"/>
惟尊候萬福條教所先必有以大慰逺人之望者不審謂<lb/>
何今既累月上下亦必巳相安矣酒引竟作如何處置宋<lb/>
憲亦當可啇量天下事有極要委曲者趙子直在此講求<lb/>
臨汀鹽法利病甚悉竟以諸司議論不一而罷甚可惜然<lb/>
亦是渠合下不與漕司啇量之過不可專罪他人也居官<lb/>
無脩業之益若以俗學言之誠是如此若論聖門所謂徳<lb/>
業者却𥘉不在日用之外只押文字便是進徳脩業地頭<lb/>
不必編綴異聞乃爲脩業也近覺向來爲學實有向外浮<lb/>
泛之弊不惟自誤而誤人亦不少方别㝷得一頭緒似差<lb/>
簡約端的始知文字言語之外真别有用心處恨未得面<lb/>
論也浙中後來事體大叚支離乖僻恐不止似正似邪而<lb/>
巳極令人難說只得皇恐痛自警省恐未可專執舊說以<lb/>
<pb n="KR4d0226_SBCK_035-29a"/>
爲取舎也小學能爲刋行亦佳但湏更爲稍加損益乃善<lb/>
近得韓丈書云如鄧攸縳子於樹之屬似渉巳甚恐此等<lb/>
處誠可削也若不欲盡去其事且刋前此語亦佳耳史傳<lb/>
中嘉言善行及近世諸先生教人切近之語亦多有未載<lb/>
者更望刷出𥙷入乃爲佳也衡州劉徳老宋憲嘗言之二<lb/>
君却未聞僻郡有此亦可喜此間却自艱得也<lb/>
　　　與劉子澄<lb/>
老兄歸來無事又得祠禄添助俸餘無復衣食之累杜門<lb/>
讀書有足樂者不審比來日用事復如何且省雜㸔向裏<lb/>
做些功夫爲善熹病雖日衰然此意思却似㸔得轉見分<lb/>
明親切歳前㸔通書極力說箇㡬字儘有警發人處近則<lb/>
公私邪正逺則廢興存亡只於此處㸔破便幹轉了此是<lb/>
<pb n="KR4d0226_SBCK_035-29b"/>
日用第一親切工夫精粗隱顯一時穿透堯舜所謂惟精<lb/>
惟一孔子所謂克巳復禮便是此事食芹而羙甚欲獻之<lb/>
吾君也去歳作髙彦先祠堂記前日漳守方送來今徃一<lb/>
本此等議論亦觸時忌㑹帶累人喫章也廬陵舊學子却<lb/>
湏聚集髙劉諸人頗長進否今日無事可爲只有收拾後<lb/>
生磨礲成就是著得力處而此間朋友鼓作不起深爲可<lb/>
慮不知彼中如何更望留意以身率之乃所望也向讀女<lb/>
戒見其言有未備及鄙淺處伯恭亦嘗病之間嘗欲别集<lb/>
古語如小學之狀爲數篇其目曰正静曰卑弱曰孝愛曰<lb/>
和睦曰勤謹曰儉質曰寛惠曰講學班氏書可取者亦刪<lb/>
取之如正静篇即如杜子羙秉心忡忡防身如律之語亦<lb/>
可入凢守身事夫之事皆是也和睦謂冝其家人寘惠謂<lb/>
<pb n="KR4d0226_SBCK_035-30a"/>
逮下無疾妬凢御下之事病倦不能檢閱幸更爲詳此目<lb/>
有無漏落有即𥙷之而輯成一書亦一事也向見所編家<lb/>
訓其中似巳該備只就彼采擇更益以經史子集中事以<lb/>
經爲先不必太多精擇而審取之尤佳也<lb/>
　　　與劉子澄<lb/>
承寄示所和鴻慶舊詩三復感歎但麻鞵之契今何敢望<lb/>
有如此事耶槐隂詩文講卷皆佳季章盖所謂爲切問近<lb/>
思之學者真不易得但似有迫切狹吝之意見得道理到<lb/>
處十分到不到處亦十分不到想見都不讀書理㑹文義<lb/>
雖理㑹亦是先將巳意向前攙斷扭揑主張所以有來喻<lb/>
云云之病景陽又忒寛慢自巳分上想見是不親切也公<lb/>
度向時得見資質儘過諸人但後來覺得亦有局促私吝<lb/>
<pb n="KR4d0226_SBCK_035-30b"/>
之意不知今又如何也卷子随㸔各以鄙見批在𥿄背請<lb/>
更詳之似此講論𥘉聞之以爲當有益故嘗徃來問目欲<lb/>
令諸生條對以今觀之則問者本無所疑而答者𥘉無所<lb/>
見多是臨時應課塞白似此講論恐無所益又有一種切<lb/>
巳病痛日用功夫只在當人著實向前自家了取本不用<lb/>
與人啇量亦非他人言說所能干預縱欲警覺同志只合<lb/>
舉起話頭令其思省其聞之者亦只合猛省提掇向自已<lb/>
分上著力不當更著言語論量應對如人有病只合急急<lb/>
求藥旣得藥只合急急服餌不當更著言語形容此病更<lb/>
著言語賛歎此藥也今將實踐履事却作閑言語說了方<lb/>
其說時意在於說而不在於行此恐不惟無益而又反有<lb/>
害也以愚見觀之似不若將聖賢之書大家講䆒一件有<lb/>
<pb n="KR4d0226_SBCK_035-31a"/>
疑即問有見即答無疑無見者不必拘以課程如此却似<lb/>
實有功夫不枉了閑言語不知老兄以爲如何也<lb/>
晦庵先生朱文公文集卷第三十五<lb/>
<pb n="KR4d0226_SBCK_035-31b"/>
</p>
<p>
　　　　　　　　　　　　　　　　　閩縣學訓導何器校<lb/>
</p>
<p>
</p>
  </div>
</body>
</text>
</TEI>
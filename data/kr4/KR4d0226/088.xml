<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_088-1a"/>
晦庵先生朱文公文集卷第八十八<lb/>
　　碑<lb/>
　　　静江府虞帝廟碑<hi>廟故有鼻亭神及唐武曌象皆斥去之</hi>
静江府故有虞帝祠在城東北五里而近虞山之下皇澤<lb/>
之灣蓋莫詳其始所自立而有唐世刻詞在焉有宋淳熈<lb/>
二年春二月今直祕閣張侯栻始行府事奉奠進謁仰視<lb/>
棟宇傾墊弗支圖象錯陳簉以滛厲則竦然曰帝德在人<lb/>
其神在天威靈所加無有逺邇降祠兹土粤有故常而因<lb/>
陋踵訛以至于此弗圖弗革某實懼焉巳事則命撤而新<lb/>
之時又方按國典毁諸旁祀不如法者因悉致其羙材文<lb/>
石以奉兹役作治逾時訖事以告門觀嚴顯龎雜逺屏外<lb/>
朝内寢惟帝及二妃之神恭巳靣南儼然臨之秋七月癸<lb/>
<pb n="KR4d0226_SBCK_088-1b"/>
未侯率其僚奉承牢醴俯伏灌薦以妥皇靈肸蠁旣通拜<lb/>
手言曰天降生民厥有常性仁義禮智父子君臣爰及昆<lb/>
弟夫婦朋友是曰天叙民所秉彛失之毫分穹壤易位惟<lb/>
帝躬聖誠明自然慈孝于家仁敬于邦友弟刑妻取人與<lb/>
善從容鉅細各極其極如規之圓如矩之方使凡天下後<lb/>
世之爲人倫者莫不取則髙明慱厚化育並流孰是遐陬<lb/>
敢私其施惟蒼捂野謂帝所藏寅縁此邦獲恭明祀兹率<lb/>
群吏釁於新宫穆穆威神不仁者逺敢不再拜稽首惟帝<lb/>
之神實臨照之於是三獻成禮神人浹和吏民駿奔咏嘆<lb/>
興起合辭懇請願著石章伻來謁辭以詔無極熹竊惟帝<lb/>
之所以配天立極法施無窮者旣非文字形容所及而傳<lb/>
記所稱南廵不反遂葬蒼梧者又非經言無所考信則皆<lb/>
<pb n="KR4d0226_SBCK_088-2a"/>
罔敢知惟是天理人倫之際帝之所以幸教後世者蓋嘗<lb/>
與侯講而志之於侯之意庶㡬識其所以然者乃敬篆而<lb/>
顯詩之俾歸刻焉其詩曰<lb/>
　　　虞山之土　灕水之滸　誰脩虞祀<lb/>
　　　九歌招舞　有翼張侯　牧此南州<lb/>
　　　懷帝之仁　答其祐休　載瞻祠宇<lb/>
　　　頽剥支柱　明靈弗蠲　淫傲駢伍<lb/>
　　　乃教綱紀　乃夷乃攻　乃堂乃基<lb/>
　　　峻宇崇墉　帝降不遲　四門穆穆<lb/>
　　　侯樂其成　來饋來祝　惟帝之徳<lb/>
　　　規圓矩方　即物而則　大倫以光<lb/>
　　　爰自側微　動植潜𬒳　恭巳當天<lb/>
<pb n="KR4d0226_SBCK_088-2b"/>
　　　雲行雨施　惠于來世　億萬斯年<lb/>
　　　穹天慱地　峙嶽流川　矧是卉裳<lb/>
　　　舊惟聲教　愀然見之　興起則效<lb/>
　　　子隆于孝　臣力其忠　侯拜稽首<lb/>
　　　惟帝之功<lb/>
　　　　少傳劉公神道碑<lb/>
淳熈五年秋七月某日觀文殿學士彭城劉侯珙薨於建<lb/>
康之府舎疾革時手爲書授其弟玶使以屬其友朱熹若<lb/>
曰珙不孝先公少傳之墓木大拱而碑未克立蓋猶有待<lb/>
也今家國之讎未報而珙衘恨死矣以是累子何如熹發<lb/>
書慟哭曰嗚呼共父遽至此耶且吾蚤失吾父少傅公實<lb/>
收教之共父之責乃吾責也即訪其家得公弟屏山先生<lb/>
<pb n="KR4d0226_SBCK_088-3a"/>
所次行狀又得今江陵張侯栻所爲銘以次其事曰公姓<lb/>
劉氏諱子羽字彦脩其先自長安徙建州今爲崇安縣五<lb/>
夫里人曾大父贈朝議大夫太素大父贈太子太保民先<lb/>
皆以儒學教授鄉里而皇考資政殿學士贈太師忠顯公<lb/>
遂以忠孝大節殺身成仁事載國史公其嗣子也少以父<lb/>
任𥙷將仕郎積勞轉宣教郎權浙東安撫司書寫機宜文<lb/>
字入主太僕太府簿遷光禄丞辟河北河東宣撫司書寫<lb/>
機宜文字以功轉朝請大夫授直祕閣建炎三年擢充祕<lb/>
閣修撰知池州改集英殿修撰知秦州未行除御營使司<lb/>
叅賛軍事辟川陜宣撫處置使司叅議軍事四年除徽猷<lb/>
閣待制紹興二年領利州路經略使兼知興元府除寳文<lb/>
閣直學士封彭城縣開國男食邑三百戸三年責授單州<lb/>
<pb n="KR4d0226_SBCK_088-3b"/>
團練副使白州安置四年還故官提舉江州太平觀復爲<lb/>
集英殿修撰知鄂州權都督府參議軍事宣諭川陜踰年<lb/>
還報復待制知泉州八年落職奉祠尋責散官漳州安置<lb/>
十年以赦得還十一年復故官起爲沿江安撫使知鎭江<lb/>
府十二年復待制進爵子益封二百戸是歲罷復爲太平<lb/>
祠官五年而薨年五十矣公天姿英毅自少卓犖不羣年<lb/>
二十四五時佐忠顯公守越以羸卒數百破睦㓂方臘數<lb/>
十萬衆卒全其城復佐忠顯公守眞定㑹女眞入㓂以大<lb/>
兵圍其城公設方略登陴拒守數月虜不能下而去忠顯<lb/>
公旣以節死公挾喪歸葬號天泣血以必報讎恥自誓朝<lb/>
廷亦素知其材使參御營使軍事時叛將范瓊擁彊兵據<lb/>
上流召之不來來又不肯釋兵中外洶洶知樞密院事張<lb/>
<pb n="KR4d0226_SBCK_088-4a"/>
忠獻公與公密謀誅之一日爲遣張俊以千人度江捕他<lb/>
盗者使皆甲而來因召瓊俊及劉光世詣都堂計事爲設<lb/>
飲食食巳諸公相顧未發公坐廡下恐瓊覺事變遽取黃<lb/>
𥿄執之趨前舉以麾瓊曰下有敕將軍可詣大理置對瓊<lb/>
愕不知所爲公顧左右擁置輿中衛以俊兵送獄使光世<lb/>
出撫其衆數瓊在圍城中附賊虜迫脅二聖出狩狀且曰<lb/>
所誅止瓊耳汝等固天子自將之兵也衆皆投刃曰諾因<lb/>
悉麾隷他軍頃刻而定瓊竟伏誅張公由此益竒公及使<lb/>
川陜遂辟以行至秦州立幕府節度五路諸將規以五年<lb/>
而後出師明年虜窺江淮急張公念禁衛寡弱計所以分<lb/>
撓其兵勢者遂合五路之兵以進公以非本計爭之張公<lb/>
曰吾寜不知此顧今東南之事方急不得不爲是耳遂北<lb/>
<pb n="KR4d0226_SBCK_088-4b"/>
至富平與虜遇戰不利虜乗勝而前宣撫司退保興州人<lb/>
情大震官屬有建䇿徙治夔州者公叱之曰孺子可斬也<lb/>
四川全盛虜欲入冦乆矣直以川口有䥫山棧道之險未<lb/>
敢遽窺耳今不堅守縱使深入而吾乃僻處夔峽遂與關<lb/>
中聲援不復相聞進退失計悔將何及今幸虜方肆掠未<lb/>
逼近郡宣司但當留駐興州外繋關中之望内安全蜀之<lb/>
心急遣官屬出關呼召諸將收集散亡分布險隘堅壁固<lb/>
壘觀釁而動庶㡬猶或可以𥙷前愆續後咎柰何乃爲此<lb/>
言乎張公然公言而諸參佐無敢行者公即自請奉命北<lb/>
出復以單騎至秦州分遣腹心召諸亡將諸亡將聞命大<lb/>
喜悉以其衆來會公命驍將呉玠柵和尚原守大散關而<lb/>
分兵悉守諸險塞虜諜知我有備引去明年虜復聚兵來<lb/>
<pb n="KR4d0226_SBCK_088-5a"/>
攻再爲玠所敗俘獲萬計蜀士以安宣撫司移軍䦘州公<lb/>
請獨留關外調護諸將以通内外聲援軍民之心翕然向<lb/>
之又明年漢中大饑諸帥閉境自守因有違言皆願得公<lb/>
與連兵張公承制可其請公至鎭開關通啇輸粟輯睦鄰<lb/>
援飾兵練卒柵險待敵㑹虜復入㓂將道金啇以鄉四川<lb/>
公以書諭金州經略使王彦使伏彊弩於險以俟之彦習<lb/>
用短兵屢平小盗不以公言爲意虜猝至不知所爲逆戰<lb/>
果敗走保石泉時吳玠爲秦鳯經略使公聞彦失守亟移<lb/>
兵守饒風嶺且以語玠玠大驚即越境而東一日夜馳三<lb/>
百里中道少止請公會西縣計事公報曰虜旦夕至饒風<lb/>
下不亟守此是無蜀也公不前吾當徃今又西走不知者<lb/>
謂吾懼而逸爾諸將得無解體乎玠得書即復馳至饒風<lb/>
<pb n="KR4d0226_SBCK_088-5b"/>
列營拒守虜人悉力仰攻死傷如積更募死士由間道犯<lb/>
祖溪關以入繞出玠後玠遽走還漢中且來邀公欲與俱<lb/>
去公不可留玠先柵定軍山以守玠不可公不得巳退守<lb/>
三泉從兵不及三百人與士卒同粗糲至取草牙木甲噉<lb/>
之遺玠書與訣玠持之泣下欲馳赴公未果其愛將楊政<lb/>
者大呼軍門曰公今不行是負劉公政輩亦且舎公去矣<lb/>
玠乃來㑹三泉時虜游騎甚迫玠夜不寐起視公方甘寢<lb/>
自若旁無警何者遽起公請曰此何等時而簡易若是公<lb/>
慨然曰吾死命也亦何言玠慙嘆泣下竟不果留公以潭<lb/>
毒山形斗㧞其上寛平有泉水乃築壘守之儲粟十餘萬<lb/>
石盡徙將士家屬柵中積石數十百萬下臨走蜀道數日<lb/>
虜果至營數十里間一夕候騎報虜大軍且至諸將皆失<lb/>
<pb n="KR4d0226_SBCK_088-6a"/>
色入問計公曰始與公等云何今㓂至欲避邪下令蓐食<lb/>
遲明上馬先至戰地前當山角據胡牀坐諸將追及泣請<lb/>
曰某輩乃當致死於此非公所宜處也公不爲動虜知不<lb/>
可攻亦引退自虜入梁洋蜀中復大震宣撫司官屬爭咎<lb/>
公更爲浮言相恐動力請張公徙治潼川令下軍士憤怒<lb/>
或取其牓毁之公亦以書力爲張公言此巳爲死守虜必<lb/>
不敢越我而南藉　令不能守我死行未晚也今一旦輕<lb/>
動若此兵將忿怒恐將有齮齕公墳墓者柰何張公發書<lb/>
大悟立止不行虜遣十餘人持書與旗來招公及玠公斬<lb/>
之餘一人使還曰爲我語羣盗欲來即來吾有死耳何可<lb/>
招也因復與玠謀出銳師腹背撃之未及期而虜巳遁矣<lb/>
蓋方虜未至公巳悉徙梁洋官私之積置他所虜旣深入<lb/>
<pb n="KR4d0226_SBCK_088-6b"/>
無所得而糧日匱前後苦攻死傷十五六又聞公之將襲<lb/>
巳也懼故遁公亟遣兵追撃之墮谿谷死者不可計其餘<lb/>
衆不能自拔者猶數十柵皆降之是時虜大酋撤离喝兀<lb/>
术輩主兵用事計必取蜀以窺東南其選募戰攻蓋巳不<lb/>
遺餘力而我之謀臣戰將亦無敢爲必守計者獨公與張<lb/>
公恊心戮力毅然以身當兵衝將士視公感激爭奮卒全<lb/>
蜀境以蔽上流冦退又方相與定計改紀軍政以圖再舉<lb/>
而張公巳困於讒公亦相次得罪徙白州矣始呉玠爲禆<lb/>
將未知名公獨竒之言於張公張公與語大恱使盡護諸<lb/>
將至是上䟽請還所假節傳棨㦸贖公罪士大夫以是多<lb/>
玠之義而服公之知人旣張公入相大議合兵爲北討計<lb/>
召公赴闕使諭指西師且察邊備虚實公還奏虜未可圖<lb/>
<pb n="KR4d0226_SBCK_088-7a"/>
冝益治兵廣營田以俟㡬㑹時又方議易置淮西大將且<lb/>
以其兵屬公公復以爲不可遂以親老丐郡以歸泉僧可<lb/>
度以賂結中貴人屬戚里陳氏誣奏奪陳洪進守冡寺符<lb/>
州奉行公曰此細事爾然小人罔上如此是乃履霜之漸<lb/>
不可長也即䟽其事以聞僚屬相顧莫敢連署公乃獨奏<lb/>
極言之可度等皆抵罪旣又大興學校以教其人堂序規<lb/>
模略放大學至今爲閩中諸郡之冠巳而淮西軍果亂議<lb/>
者反謂公實使然不責無以係叛將南歸之望於是有臨<lb/>
漳之行聞者嗤之而公不自辯也在鎭江㑹金虜復渝盟<lb/>
公建議清野盡徙淮東之人於京口撫以威信兵民雜居<lb/>
無敢相侵擾者嘗得盗劾之乃楚州守某者所爲前後攻<lb/>
劫不可計悉具獄弃之市某者亦坐逺竄於是境内帖然<lb/>
<pb n="KR4d0226_SBCK_088-7b"/>
道不拾遺旣而虜騎乆不至樞密使張俊視師江上以問<lb/>
公公曰此虜異時入㓂飄忽如風雨今更遲回是必有他<lb/>
意巳而果復以和爲請使至植大旗舟上書曰江南撫諭<lb/>
公見之怒夜以他旗易之翌日接伴使者見旗有異大懼<lb/>
索之急公曰吾爲守臣朝論無所與然欲掲此於吾州之<lb/>
境則吾有死而巳索猶不巳乃遣人境外授之會張俊歸<lb/>
奏事上聞公治狀及料敵語於是復有待制之命公以和<lb/>
戎本非乆逺計冝及間暇時修城壘除器械備舟楫以俟<lb/>
時變宰相秦檜不悅諷言者論之罷歸遂不復起薨後十<lb/>
有六年和議果敗虜騎直抵采石瓜洲江津㡬不守於是<lb/>
人始服公前慮之深而恨其不及用也熹之先人晚從公<lb/>
㳺疾病寓書以家事爲寄公惻然憐之收教熹如子姪故<lb/>
<pb n="KR4d0226_SBCK_088-8a"/>
熹自㓜得拜公左右然巳不及見公履戎開府時事獨見<lb/>
其居家接人孝友樂易𨳩心見誠豁然無纎芥滯吝意好<lb/>
賢樂善輕財喜施於姻親舊故貧病困阨之際尤孜孜焉<lb/>
因嘗從公門下士及一二故將問公平生大節又知其忘<lb/>
身狥國之忠决機料敵之明得將士心人人樂爲盡死事<lb/>
皆偉然雖古名將不能過至其爲政則又愛民禮士敦尚<lb/>
教化决姦擿伏不畏彊禦乃有古良吏風及公旣没然後<lb/>
得其議奏諸書讀之知其痛憤無日不在於讎虜而其識<lb/>
慮之深又如此未嘗不慨然撫卷廢書而歎也公元妃福<lb/>
國夫人熊氏葬拱辰山忠顯公墓次而屏山先生實表之<lb/>
繼室慶國夫人卓氏公没持家二十餘年細大有法内外<lb/>
斬斬彭城侯雖熊出然其撫之厚而教之嚴所以成就其<lb/>
<pb n="KR4d0226_SBCK_088-8b"/>
徳業爲多遇族黨親踈曲有恩意薨荆南府舎葬甌寜縣<lb/>
演平之原公子三人彭城侯爲長次瑺承務郎出後公弟<lb/>
祕閣公早卒次玶從事郎亦以公命爲屏山先生後孫男<lb/>
二人學雅承務郎學裘尚㓜女二人長適將仕郎吕欽次<lb/>
未行熹惟公家三世一心以忠孝相傳事業皆可記而公<lb/>
所處尤艱且勤績效最著人至于今頼之於是旣悉論載<lb/>
其實又泣而爲之銘以卒承彭城侯之遺命其銘曰<lb/>
　　　天警皇徳　曰陂其平　復卑人傑<lb/>
　　　俾扶厥傾　薄言試之　于越于鎮<lb/>
　　　卒事于西　亦危乃定　始郤于秦<lb/>
　　　偪仄飄揺　一士之得　厥猷以昭<lb/>
　　　再蹶于梁　莫相予死　亦障其衝<lb/>
<pb n="KR4d0226_SBCK_088-9a"/>
　　　校績愈偉　岷嶓旣奠　江漢滔滔<lb/>
　　　爾職于佚　我司其勞　曽是弗圖<lb/>
　　　䜛口嗸嗸　載北載南　倐貶其褒<lb/>
　　　曰和匪同　識㣲慮逺　豈不諄諄<lb/>
　　　卒莫予展　我林我泉　我寄不淺<lb/>
　　　莫年壯心　有逝無反　惟忠惟孝<lb/>
　　　自我先公　勉哉嗣賢　克咸厥功<lb/>
　　　豈不咸之　又毁于成　詩勸來者<lb/>
　　　永其休聲<lb/>
　　　　龍圖閣直學士吳公神道碑<lb/>
淳熈十年夏六月　日龍圖閣直學士通奉大夫臨海<lb/>
郡開國公食邑二千四百戸致仕吳公薨于台州仙居縣<lb/>
<pb n="KR4d0226_SBCK_088-9b"/>
湖山私第之正寢訃聞天子閔焉詔有司以光禄大夫告<lb/>
其第如故事冬十月癸酉嗣子津等葬公石井中奥之原<lb/>
旣畢事將考令式勒文螭首顯誦公徳傳之無窮乃相與<lb/>
謀使仲子洪以公門生臨川太守陳侯庸之狀來即建安<lb/>
山中請其文於熹熹竊聞之當紹興之季年天子憤戎虜<lb/>
之慿陵痛神人之羞辱慨然有意收用耆俊以遂中興之<lb/>
烈其所引抜以爲諌諍論議之官者多得直諒敢言之士<lb/>
而吳公者又其偉然有聞於時者也迨其晚歲竟以剛鯁<lb/>
不得盡行其志退而老於湖山之下極登臨游泛之樂者<lb/>
十餘年天下莫不髙之而其所立之詳世猶有未悉聞者<lb/>
幸今有碑以詔後世是筆所屬可非其人欲謝不能則又<lb/>
顧念往以使事過公里門公聞其來野服以便輿出見邀<lb/>
<pb n="KR4d0226_SBCK_088-10a"/>
於湖上延坐與飲論說平生俯仰感慨遂以身後之傳爲<lb/>
託於時謂公特戯語耳不敢承亦不敢辭今雖極自知其<lb/>
不稱然昔旣不及辭於公今又安得辭於公之子耶乃考<lb/>
臨川之狀以次其事如左公諱　字明可世爲仙居人上<lb/>
世隱徳不仕至公大父贈武略郎諱允昭始教子孫爲學<lb/>
而公與從兄詠謙遂連取科第及公至大官而贈其父諱<lb/>
師錫至光禄大夫母鄭氏臨海郡夫人公㓜莊重嶷然如<lb/>
成人讀書刻苦至忘寢食登紹興二年進士第始爲温州<lb/>
樂清尉瀕海細民以負販魚鹽爲生業屬更定法有私以<lb/>
鹽越境者尉皆劾免旁縣跡捕紛然公獨若不聞曰此貧<lb/>
民之失業者吾其忍以一身之病而愈蹙之耶大治學宫<lb/>
聚其秀民子弟教之其後人材輩出有以直言冠多士爲<lb/>
<pb n="KR4d0226_SBCK_088-10b"/>
名臣者更調平江府録事參軍除詳定一司敕令所刪定<lb/>
官遷祕書省正字始公與秦丞相檜有舊至是秦巳顓政<lb/>
事士夫趨附者衆公處其間獨退然如未嘗相識者公坐<lb/>
旅進寒温而巳秦固巳疑之㑹四川宣撫使鄭公剛中薦<lb/>
公自代其狀謂公雖適效一官而髙逺之度常若超邁秦<lb/>
見之愈不樂一日語公曰髙自標置是豈長者之爲乎諷<lb/>
言者論罷之差通判處州事歷佐婺州紹興府檜死乃得<lb/>
知處州未行丁外艱服除知常州又改處州始至諸邑以<lb/>
例獻錢實公帑公曰縣經賦猶不足而欲以此自媚得無<lb/>
病吾民乎盡斥還之民舊苦丁絹重公命損之而以新丁<lb/>
𥙷其額人以爲便踰歲以憂去未終喪而諌官何溥薦公<lb/>
材中御史荐有召命免喪入對即除監察御史時金亮將<lb/>
<pb n="KR4d0226_SBCK_088-11a"/>
渝<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>公勸上專務修徳以服之彼以其力我以吾徳則雖<lb/>
彊弱之勢不侔而勝負之形已見顧今誠能毋以敵之進<lb/>
退爲憂喜毋以事之緩急爲作輟每下詔令必務痛自悔<lb/>
咎延見羣臣必使力陳闕失隱之心而悉有合於天地發<lb/>
之政而盡無愧於祖宗則人心悅服天亦助順矣上韙其<lb/>
言顧而歎曰何溥知人哉未㡬除殿中侍御史㑹两淮戰<lb/>
不利人情惴恐廷臣争陳退避之計公獨奮然請對曰今<lb/>
日之事有進無退進爲上䇿退爲無䇿若誤聽此屬之言<lb/>
臣恐士氣衰竭人心沮喪大事去矣有如六飛未遽行且<lb/>
以建王爲元帥先往撫師其亦可也上然之未及發而亮<lb/>
巳𬒳屠中原遺民自望王師之至公數奏請乗此機會决<lb/>
䇿親征速圖進取旣上至建康公又言金陵自古英雄以<lb/>
<pb n="KR4d0226_SBCK_088-11b"/>
爲帝王之宅矧今北土之人謳吟未改旣聞大駕臨江此<lb/>
必延頸舉踵以望振抜宜遂駐蹕以繋其心上巳開納會<lb/>
有密啓還東者事下侍從臺諌集議以聞公曰今欲控帶<lb/>
襄漢引輸湖廣則臨安不如建康之便經理淮甸應接梁<lb/>
宋則臨安不如建康之近議者徒以一時扈從之人内顧<lb/>
思歸故爲是說以悅其意豈爲國計者哉過聽其言臣恐<lb/>
回鑾之後西師之聲援不接北土之謳吟絶望非細事也<lb/>
然時上下欲歸者衆公言雖苦竟不能奪天下至今惜之<lb/>
髙麗舶主詣明州自言其國願得遣使入賀詔將許之公<lb/>
言髙麗與金人接壌爲之役屬無故有此安知其不爲閒<lb/>
乃詔郤之是時天子臨御旣乆專以文徳厚下故其末流<lb/>
下吏奉承不無因循之弊公於是抗䟽力陳更化之說欲<lb/>
<pb n="KR4d0226_SBCK_088-12a"/>
以救時病彊國勢又言欲求死節之士於倉卒之時不若<lb/>
進剛直之士於閒暇之日去歲两淮望風奔潰曽無一城<lb/>
能拒守者此秦檜壅塞言路摧折士氣之餘<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>也能反其<lb/>
道則士氣日振而見危致命者亦有人矣至於廟堂不守<lb/>
詔條以啓僥倖扈從官吏無功受賞大將失軍長吏失守<lb/>
未正刑典戍役方還復行揀點以動衆心凡事有不合於<lb/>
理不便於時者無不悉意盡言𥙷助爲多薦周操陳良翰<lb/>
陳良祐爲御史後皆以諫諍顯在職才半歲用事者惡之<lb/>
以公有㑹計名亟白使權戸部侍郎實以解其言職會有<lb/>
詔問足食足兵之䇿公言今大農歲入視景徳盛時什加<lb/>
其四而内藏激賞不與焉則賦不可以有加中外兵籍略<lb/>
比太宗定天下時而糧賜什九於他費則兵不可以更募<lb/>
<pb n="KR4d0226_SBCK_088-12b"/>
獨有節浮侈精簡閱使官不蠧財而人皆可用則庶乎其<lb/>
可耳俄以集英殿修撰知婺州時今上𥘉即位公陛辭首<lb/>
陳裴垍對唐憲宗爲治先正其心之說以爲臨御之𥘉出<lb/>
治大原無越於此上嘉納焉未入境先詢邑宰能否去其<lb/>
尤罷懦不任職者人問其故公曰令於民最親苟非其人<lb/>
太守雖有愛民之心亦何自而逹乎郡帑空乏軍餉不時<lb/>
負上供課亦以萬計公曰是所謂無政事者也即禁掊克<lb/>
减征賦窒滲漏官吏之侵漁假貸者悉寘之法不一两月<lb/>
而公私巳告足矣常患差役不均多致爭訟欲勸民爲義<lb/>
役有言金華長仙鄊民十有一家自以甲乙弟其産以次<lb/>
就役者㡬二十年矣公聞之喜帥郡佐及縣長吏輿致所<lb/>
謂十一人者與合宴于平政堂而更其鄊曰循理里曰信<lb/>
<pb n="KR4d0226_SBCK_088-13a"/>
義以褒異之又以鄊之前輩梅公執禮宗公澤潘公良貴<lb/>
鄭公剛中皆以名節才行聞當世乃自爲文以醊其墓居<lb/>
無何詔以公治郡有異等之效改知紹興府充两浙東路<lb/>
安撫使始至宗室子有横於市者公致之獄宗正司遣吏<lb/>
索之相持訩訩公即自劾以聞詔公無罪而以宗室子屬<lb/>
宗正司施教刑焉一郡竦服會稽民貧賦重而折色爲尤<lb/>
甚公以永祐菆宫在焉爲奏得視永安縣故事免支移折<lb/>
變邑人便之髙麗竟遣使來公聞其至明州亟草奏申前<lb/>
議得卒謝遣城南鏡湖自東漢時潴以漑田爲利甚廣中<lb/>
廢不治南豐曽舎人佐郡時嘗爲之圖而序之論其利病<lb/>
甚悉公前嗣其官讀其文而有志焉及來鎭守逢歲大饑<lb/>
上親札命公賑捄乃得奏請發常平米募饑民以就其役<lb/>
<pb n="KR4d0226_SBCK_088-13b"/>
旣成取凡奏請施行之語刻石湖上所以禁防者無不備<lb/>
然公去不一年守臣不能安集流徙反歸咎復湖姦民大<lb/>
姓利於爲田亦結權貴騰謗議而湖復廢矣論者惜之前<lb/>
虜騎度浙江郡守以城降而衛士唐　抱石狙撃其酋帥<lb/>
不中死罵不絶口越人祠之歲乆廢壞公爲改築宫而記<lb/>
其實以勸忠義除權刑部侍郎召對言臣自越來竊感勾<lb/>
踐臥薪嘗膽之意願陛下毋恃虜之必和而益求所以自<lb/>
治如勾踐之爲者以俟時至而後圖之蔑不濟矣又言江<lb/>
浙大水乃陽不勝隂之咎因舉康澄六事爲獻遷給事中<lb/>
謝日靣賜金帶象簡宗室居廣祈恩過制公引前詔郤之<lb/>
不踰月改吏部侍郎會臨安守坐不能詰盗免詔以公爲<lb/>
敷文閣直學士知府事充两浙西路安撫使命下之日都<lb/>
<pb n="KR4d0226_SBCK_088-14a"/>
人相賀而吏屬屏氣入謝廷中内侍省爲人求薦及以他<lb/>
鄙事爲屬者公曰吾薦章不可以求而得若某事則詣府<lb/>
自言吾得以法决之耳自是人莫敢干以私大閹髙思聦<lb/>
家僮毆傷酒保公命捕論如法以徇于市宗戚貴人私營<lb/>
佛屋錯雜民㕓藏匿姦盗吏不敢捕公奏請盡撤之由是<lb/>
權豪反目而執政亦不恱託以使虜復除吏部侍郎且議<lb/>
以龍大淵爲副公曰是可與言行事者耶語聞得罷不行<lb/>
而下遷禮部侍郎公力求去乃以舊職提舉江州太平興<lb/>
國宫始公與今退傳陳福公俱以剛直見忌於時宰至是<lb/>
陳公以書賀公有鴻鵠髙翔之語未㡬亦引去而中書舎<lb/>
人閻安中乗間爲上言二臣之去非國之福云居再歲起<lb/>
知太平州當塗民淳事簡舊爲樂圡而連年調發凋瘵特<lb/>
<pb n="KR4d0226_SBCK_088-14b"/>
甚公一意拊摩常賦外一毫不以取民城樓圯壞歲調諸<lb/>
縣葺之民病無窮而形制衰削公命撤而新之又維舟以<lb/>
梁姑溪令可度朝命賦甓諸郡以城两淮公以羡財募陶<lb/>
旊又先事以集而民皆莫之知也歴陽築者乆役潰歸聲<lb/>
言欲趨郡境吏民振恐公呼至城下厚犒遣之而密捕倡<lb/>
亂者繋獄以聞有詔襃諭二年進徽猷閣直學士知隆興<lb/>
府充冮南西路安撫使江西地廣多盗而大姓武㫁鄊曲<lb/>
爲良民害公䋲以法不少貸曰稂莠去然後嘉榖蕃吾非<lb/>
得巳也㑹歲大札巫覡乗間惑人禁㫁醫藥天橫者衆公<lb/>
命縣賞禁絶集群醫分井治療貧者食之全活不可計城<lb/>
舊有䂊章溝比乆湮塞民病塗潦公曰溝洫不通氣鬰不<lb/>
泄疫厲所由生也亟命䟽濬民得爽塏以居公凡六爲郡<lb/>
<pb n="KR4d0226_SBCK_088-15a"/>
政各因其俗爲寛猛實惠之可以及人者爲多事有關於<lb/>
教化者未嘗不以爲先嘗言爲邦之惠欲其有以徧於里<lb/>
閭唯受兩稅之輸爲不可以不謹故所至必擇廉吏以司<lb/>
之省其沿納諸費而掲其所不可巳者扵塲門輸粟者使<lb/>
得自槩量吏無所容其巧人甚便之自當塗及是凡六上<lb/>
章丐閑不允三和陶公歸來之章以見意至是遂以納禄<lb/>
爲請乃復得太平祠官以歸實乾道之六年也公自少即<lb/>
以氣節自負爲人夷曠無城府早歲游太學人巳自目爲<lb/>
豪呉矣建炎𥘉宗澤留守東都天下倚以爲重一日士女<lb/>
傾都南下皆行哭失聲言宗公死矣公時未仕客臨安聞<lb/>
之嗚咽流涕終夕不寐爲詩哭之語甚悲壯即日傳播郵<lb/>
亭傳舎處處題寫讀者至爲感泣識者因是益以竒之自<lb/>
<pb n="KR4d0226_SBCK_088-15b"/>
爲小官一時卿相名人見者無不推重歸自冊府徊翔十<lb/>
有八年僚友有先進用居廟堂者公未嘗以一言求薦引<lb/>
居常慷慨謂直道可必行而勲業可立就中間立朝多骯<lb/>
髒不偶又不肯少貶以求合始浩然有歸志矣故嘗卜居<lb/>
其郷石井之西負山臨湖雜蒔華竹築亭館其間延袤數<lb/>
里牓曰湖山清曠窈窕甲於東中至是來歸遂决終焉之<lb/>
計乃作休休之堂而賦詩焉自謂有七宜休者連上章告<lb/>
老不得謝及年七十有一請愈力乃得以龍圖閣直學士<lb/>
致仕於是又作景䟽希白之堂而自號曰湖山居士日與<lb/>
賔客浮舟倚杖徜徉其間酌酒賦詩竟日夕不倦如是者<lb/>
十有四年蓋巳翛然若無意於世者而獨其愛君憂國之<lb/>
心未嘗一日忘也中以太上皇帝慶壽推恩故侍臣加以<lb/>
<pb n="KR4d0226_SBCK_088-16a"/>
耋老自中大夫特遷通奉大夫薨時年適八十矣娶縉雲<lb/>
郭氏贑州興國縣丞澠之女累封碩人孝謹和懿治家有<lb/>
法度先公兩月卒子男五人津承議郎通判紹興府事洪<lb/>
宣教郎浙東提舉常平司幹辨公事沃承事郎簽書鎭江<lb/>
軍節度判官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>公事泊承奉郎永康縣丞深將仕郎女三<lb/>
人嫁承議郎王鏞將作監主簿陳揚善者皆先卒㓜未行<lb/>
也孫男女二十人機從事郎樸承務郎餘皆㓜曽孫男一<lb/>
人始公葬先大夫於石井而度其旁百許歩預爲夀藏至<lb/>
是津等奉公以窆而碩人附焉公性至孝遭䘮必廬墓側<lb/>
終制不交人事無墨衰絰先人貲産悉推與二兄育其孤<lb/>
女厚齎以遣之官其兄弟之子孫二人方爲義莊義學義<lb/>
冡以俟宗族之貧者而未克就尤拳拳於郷邑遇歉歲捐<lb/>
<pb n="KR4d0226_SBCK_088-16b"/>
巳資合公私之力以賑之無所愛好善如巳出嫉惡如私<lb/>
仇延接後進多所成就平居嚴毅若不可犯然謙虚好問<lb/>
而樂聞其過不間微賤教子第尤力嘗語之曰若等從宦<lb/>
視官物當如已物視公事當如私事必不得已與其得罪<lb/>
扵百姓寜得罪扵上官吾平生無他長惟不敢以一毫自<lb/>
欺耳蓋其大節之見於朝廷逹於四方者巳卓然不可掩<lb/>
而其私行纎悉又如此自少至老手未嘗釋卷属文不事<lb/>
彫刻而豪徤峻整指意明白爲詩平淡慕樂天而渾厚莊<lb/>
栗又自類其爲人有表奏五卷詩文三十卷和陶詩三卷<lb/>
當塗小集湖山遺老傳一卷藏於家嗚呼是可銘巳銘曰<lb/>
　　　士孰不材　病氣與節　方春爭華<lb/>
　　　未凍先折　有偉豪呉　一世之傑<lb/>
<pb n="KR4d0226_SBCK_088-17a"/>
　　　　睨彼權相　弗媚而謁　始雖偃蹇<lb/>
　　　　竟偶明哲　彼虣我仁　大論橫發<lb/>
　　　　乃賛征謀　乃軔還轍　言雖弗用<lb/>
　　　　時仰壯烈　中去朝行　偃息名都<lb/>
　　　　賦平役義　惠逹信孚　越城之南<lb/>
　　　　日活萬夫　思樂鏡水　有龜有魚<lb/>
　　　　天邑嚴嚴　貴彊屏氣　張旜以行<lb/>
　　　　孰俾吾貳　公顧曰嘻　是足與治<lb/>
　　　　于廟于藩　姑適吾意　姑溪油油<lb/>
　　　　惠澤春流　鍾陵有莠　則廩其秋<lb/>
　　　　我湖空明　我竹脩脩　我倦而歸<lb/>
　　　　其樂休休　大耋之年　從容委蛻<lb/>
<pb n="KR4d0226_SBCK_088-17b"/>
　　　循始訖終　俯仰奚愧　中奥之原<lb/>
　　　有窅其隧　我銘不刋　以篤來裔<lb/>
　　　　觀文殿學士劉公神道碑<lb/>
淳熈五年夏觀文殿學士大中大夫知建康府事江南東<lb/>
路安撫使行宫留守彭城劉公寢疾府舎即拜䟽言臣病<lb/>
力不任府事願上符鑰歸死故山惟陞下哀之時天子方<lb/>
倚公以重别都旦莫且召用之未即聽許而公疾巳革矣<lb/>
再䟽請老於是上乃深以爲憂亟遣中貴人挾侍醫馳驛<lb/>
診視未至秋七月甲子公召門下主口授千餘言使具爲<lb/>
奏極言時弊根本且薦群臣之可用者畢封上之有頃而<lb/>
薨上覽奏驚歎即日出公前請老章使以通議大夫致仕<lb/>
及計聞益嗟悼詔贈光禄大夫罷朝一日且命有司護致<lb/>
<pb n="KR4d0226_SBCK_088-18a"/>
其喪仍給葬事明年　月公之嗣子學雅等遂奉公柩葬<lb/>
於建寜府甌寜縣豐樂里新歷之原而請於朝冀有以易<lb/>
其名者事下奉常以公廉公方正威德克就冝謚忠肅過<lb/>
考功無異詞詔報曰可於是公之終始哀榮無所不備獨<lb/>
墓隧之碑乆未克立學雅等懼數相與涕泣來請文熹蚤<lb/>
託公諸父間遂與公相長大知公爲詳而公晚歲相予亦<lb/>
益篤顧雖不文義有所不得辭也公家唐末自長安南徙<lb/>
遂爲建人世居崇安縣五夫里有諱民先者敦樸有行從<lb/>
安定先生受春秋學晚以累舉得官歸家教授學者至數<lb/>
百人累贈太子太保於公爲曽祖太保生忠顯公諱韐靖<lb/>
康之難秉義不屈而死累贈太師忠顯公生徽猷閣待制<lb/>
諱子羽建炎紹興之間佐川陜軍有功累贈少傅公其長<lb/>
<pb n="KR4d0226_SBCK_088-18b"/>
子也諱珙字共父少以恩𥙷承務郎長從季父屏山先生<lb/>
學舉進士一科調監紹興府都稅務潭州南嶽廟主管西<lb/>
外敦宗院遭少傅及祖毋韓國夫人吕氏憂除喪爲諸王<lb/>
宫大小學教授權秘書省校勘書籍官禮部郎官中書舎<lb/>
人時秦氏用權乆士大夫巳竊竊言符䜟事檜欲因以追<lb/>
謚其父召㑹禮官議問其法以公不時至怒而逐之踰年<lb/>
檜死乃得主管台州崇道觀召爲大宗正丞改祕書丞遷<lb/>
尚書吏部員外郎除監察御史避薦者還故官銓曹法宻<lb/>
吏姦官不能制公寘令式庭中使選集者得指其違以詰<lb/>
吏人甚便之兼權祕書少監遷起居舎人兼權中書舎人<lb/>
金亮渝盟天子震怒悉師北伐一時詔檄多出公手詞氣<lb/>
激烈聞者或至泣下御史杜莘老劾大閹張去爲忤㫖左<lb/>
<pb n="KR4d0226_SBCK_088-19a"/>
降公封還詔書莘老得不去從上幸建康兼權直學士院<lb/>
時張忠獻公留守行宫衆謂車駕東還必以征討軍事爲<lb/>
寄俄而詔下乃以楊存中爲江淮宣撫使中外大失望公<lb/>
奏論其不可上曰此特爲張浚地耳命再下宰相召公諭<lb/>
㫖且曰再論則累張公矣公曰某爲國家計豈暇爲張公<lb/>
謀哉再論愈力事乃寢眞除中書舎人直學士院㑹詔立<lb/>
建王爲皇太子宣入視草今上即位借禮部尚書使金國<lb/>
是時南北甫罷兵始爲鈞敵之禮使者往輙困辱而歸人<lb/>
皆爲公危之公受命慷慨戒家人悉裘葛兼副以行曰藉<lb/>
令不死歸未可期也上聞副使以賄除吏而公獨無所私<lb/>
手札襃諭甚寵然竟以議禮不决不果行也詔以星變旱<lb/>
蝗大詢闕政公言比年以來綱維解縱有賞無罰外則諸<lb/>
<pb n="KR4d0226_SBCK_088-19b"/>
將刻剥軍士以事交結内則朝廷不恤諸路路不恤郡郡<lb/>
不恤縣縣不恤民甚或重爲貪虐以快巳私軍民之怨日<lb/>
積于下其禍將有不可勝言者願陛下擴恭儉日新之徳<lb/>
屏馳騁無益之戯登崇俊良斥逺邪佞然後信賞必罰戢<lb/>
近懲逺以脩軍政之闕節浮冗寛賦歛精擇郡守誅鋤贓<lb/>
吏以厚吾民之生則大異庶乎其可消矣間又嘗爲上言<lb/>
應敵無一定之謀而彊國有不易之䇿夫曰和曰戰曰守<lb/>
皆所謂應敵之計不可預圖者惟脩政事以彊國勢使三<lb/>
者之權在我而用無不利乃爲不易之䇿耳故將田師中<lb/>
死其家請得賜第京師又有李珂者以關通貴幸得官而<lb/>
自奏求爲督府掾詔從中下公皆奏以爲不可不聽再奏<lb/>
極論竟皆罷之然由此遂多忤近習意而宰相又有隂忌<lb/>
<pb n="KR4d0226_SBCK_088-20a"/>
公者出公爲集英殿修撰知泉州未行改知衢州始至委<lb/>
事僚屬一無所問人或以公未更治民意頗輕之旣而欺<lb/>
者得枉者伸羣下歛手不能有所爲始大畏服凡吏員外<lb/>
置者悉罷之受租米使民得自操槩其發鈔消籍皆有程<lb/>
式田里大安乾道元年湖南旱飢郴州宜章民李金以縣<lb/>
抑買乳香急乗衆怒猝起爲亂衆踰萬人分道南出犯廣<lb/>
東西九郡之境還入道州桂陽軍界殺掠萬計連破郴桂<lb/>
兩城數道大震朝廷憂之以公爲敷文閣待制知潭州荆<lb/>
湖南路安撫使公受命兼行以五月入境則賊衆巳數萬<lb/>
人矣亟以實奏請下荆襄發卒奔命且移書制置使沈介<lb/>
曰道逺賊熾比詔下且不及事請以便宜出師即朝廷以<lb/>
擅興爲罪吾自當之不敢以累公也制置使即爲遣兵而<lb/>
<pb n="KR4d0226_SBCK_088-20b"/>
詔報亦如公請然皆未有至者而賊勢愈張湘隂橋口羣<lb/>
盗又數百人乗亂竊發密邇府下人心益揺公簡役兵撃<lb/>
之募民有得盗斬首者皆厚其賞盗所隱贓無多少官一<lb/>
不問不數日悉捕斬無脫者於是賞信刑威士氣大振人<lb/>
知破賊之有期矣六月制置使所遣將田寳楊欽乃以其<lb/>
兵數千人至公所以迎勞慰撫之者甚厚諸軍感奮願盡<lb/>
死力公與欽語知其能檄諸軍皆受節度使率其衆鼔行<lb/>
而前下令募賊徒相捕斬詣吏者除罪受賞於是欽等連<lb/>
戰破賊諸將後至者亦遣四出以分賊勢通糧道大軍遂<lb/>
入宜章八月鏖龍岡下賊兵數萬自辰至申官軍稍却欽<lb/>
𬒳髮大呼䇿馬橫衝之賊分爲兩其前列精兵殱焉餘皆<lb/>
遁走追至莽山賊黨曹彦黃拱遂執李金與其腹心黄谷<lb/>
<pb n="KR4d0226_SBCK_088-21a"/>
以降欽因窮追深入盡誅其酋豪而支黨脅從竄匿山谷<lb/>
者尚衆公諭欽等郤兵而聽其自詣則皆相率聽命歲盡<lb/>
師還金等數十人皆伏誅餘皆稱詔釋之復故田宅者以<lb/>
千數奏官曹彦黃拱而列上諸將功狀又不以一毫有所<lb/>
私上嘉歎再三進職敷文閣直學士且賜璽書曰近世書<lb/>
生但務清談經綸實才蓋未之見朕以是每有東晉之憂<lb/>
今卿旣誅羣盗而功狀詳實諸將優劣破賊先後歷歷可<lb/>
觀宜益勉旃以副朕意賊地旣定境内正清於是公乃宣<lb/>
布上恩力行寛政且爲請於朝曰今以陛下神靈雖幸破<lb/>
賊然不亟擇守宰寛賦歛以安居民即一李金死一李金<lb/>
生臣恐湖南自是無寜歲也又奏留鄂兵以戍郴桂而益<lb/>
廣蒐募以𥙷州兵之缺厚撫犒嚴紀律而時勒習之於是<lb/>
<pb n="KR4d0226_SBCK_088-21b"/>
湖南隱然爲重鎭姦盗屏迹啇旅復野宿焉三年召還見<lb/>
上首論獨㫁雖英主之能事然必合衆智而質之以至公<lb/>
然後有以合乎天理人心之正而事無不成若弃僉謀狥<lb/>
私見而有獨御區㝢之心焉則適所以蔽其四逹之明而<lb/>
左右私昵之臣將有乗之以干天下之公議者矣次論稅<lb/>
絹退剥羡餘和糴之弊又以州郡禁軍紀律不明驕惰自<lb/>
恣請亟選武臣之奮行伍習戎事者使爲將副責以訓練<lb/>
而貴游子弟閤門國信五房出職之輩不得與焉上皆然<lb/>
之以爲翰林學士知制誥兼侍讀間復從容言於上曰世<lb/>
儒多病漢髙帝不悅學輕儒生臣竊獨以爲髙帝之明其<lb/>
所不悅特腐儒之俗學耳誠使當時有以二帝三王之學<lb/>
告之臣知其必將竦然敬信而功烈所就不止此矣因爲<lb/>
<pb n="KR4d0226_SBCK_088-22a"/>
上言聖王之學所以明理正心而爲萬事之綱者甚悉上<lb/>
亟稱善是歲小不登公請亟詔監司郡守先事條畫荒政<lb/>
所宜不者亦使任其無他又奏州兵營伍教戰之法甚備<lb/>
事皆施行十一月遂拜中大夫同知樞密院事公辭不獲<lb/>
乃進言曰汪應辰陳良翰張栻學行材能皆臣所不逮而<lb/>
栻窮探聖微曉暢軍務曩幸破賊栻謀爲多願陛下亟召<lb/>
用之上可其奏以次登用焉公入西府日召諸軍將佐從<lb/>
容訪問盡得其材用所冝以待選用一日上顧輔臣圖議<lb/>
恢復公曰復讎雪耻誠今日之大計然所以求之必有其<lb/>
道臣願陛下以周宣王爲法側身修行任賢使能以圖内<lb/>
修之實則外攘之効將有不能自巳者計不出此而欲淺<lb/>
謀輕舉以幸其成臣未見其可也上悅明年七月詔兼參<lb/>
<pb n="KR4d0226_SBCK_088-22b"/>
知政事公方與一二同列夙夜悉心竭力益圖所以叙進<lb/>
人材寛飬民力討理軍政卒成上意之所欲爲者蓋除福<lb/>
建鈔鹽歲額二萬萬罷江西和糴及廣西折米鹽錢又蠲<lb/>
諸路累年逋負金銀榖帛巨億計而公尤以輔成上徳振<lb/>
肅朝綱抑僥倖獎廉退爲巳任以是近倖側目而流俗亦<lb/>
多不悅蓋上嘗以乆旱齋居請雨一夕而應諸公皆賀公<lb/>
復進言曰陛下誠心感格其應如響此足以見天人相與<lb/>
之際眞有不容髮者矣然則隱微之間纎介之失其應豈<lb/>
不亦猶是乎臣願陛下察此而益謹其獨焉則天下幸甚<lb/>
上爲竦然改容稱善龍大淵曽覿旣逐去未㡬而大淵死<lb/>
上憐覿欲還之公言二人之去天下方仰威㫁而慶盛徳<lb/>
之日新柰何遽復爲此且此曹奴隷耳憐之則厚賜之可<lb/>
<pb n="KR4d0226_SBCK_088-23a"/>
也若引以自近而賔友接之至使得以與聞㡬事進退人<lb/>
材則臣懼非所以隆徳業而振綱紀也上感其言爲止不<lb/>
召殿前指揮使王琪嘗密薦士得召用公請其所自上以<lb/>
琪告公退坐堂上呼院吏作頭引召琪至而詰之琪恐懼<lb/>
不能置對請後不敢乃叱遣去無何楊守來言琪嘗檄郡<lb/>
稱受密㫖増築新城若干尺公與諸公請之則上未嘗有<lb/>
是命也公未出殿門遣吏馳取其牘琪不得隱遂以罪罷<lb/>
諸公因奏自今聖㫖不經三省密院者所下之官皆請俟<lb/>
奏審乃得行上欣然從之公即從密院移中外諸官府而<lb/>
内侍省與焉明日忽復有㫖前奏審事勿行因諭諸公即<lb/>
如此則禁中或時須一飲食亦必待奏審然後可得耶公<lb/>
即以藝祖熏籠事對退又與諸公合奏言曰朝廷者陛下<lb/>
<pb n="KR4d0226_SBCK_088-23b"/>
之朝廷命令者陛下之命令臣等典司出納不敢廢職而<lb/>
巳今方舉行舊典以正紀綱而巳出復收中外惶惑臣等<lb/>
竊爲陛下惜之時諸公雖更進合辭而公尤激切殿中皆<lb/>
驚以故獨罷爲端明殿學士使奉外祠上意尋寤亟詔改<lb/>
知隆興府江南西路安撫使公入辭猶以開廣言路講明<lb/>
聖學敦本節用虚巳任賢斥逺邪佞選將撫軍數事爲獻<lb/>
上蹵然曰卿雖去國不忘忠言而材又非他人所及行召<lb/>
卿矣至鎭首蠲稅務新額及罷苗倉大斛屬邑奉新有復<lb/>
出租稅攤配諸鄉歲乆民窮相率逃去反失正稅不勝計<lb/>
亦奏除之又除二稅合零租米暗耗免役足錢之弊人或<lb/>
爲公憂不足而公量入爲出未嘗有所乏也明年除資政<lb/>
殿學士知荆南府荆湖北路安撫使始至條上荆襄兵少<lb/>
<pb n="KR4d0226_SBCK_088-24a"/>
財匱之狀詔即諉公經畫公因行視襄鄂兵屯並邊形勢<lb/>
盡得其實以聞凡回圖役使詭名虚籍之弊與夫部伍教<lb/>
習之法有不善者皆奏罷之先是荆南兵戍襄陽者累年<lb/>
不得歸公奏爲半歲畨休之法春夏三軍秋冬四軍更迭<lb/>
往來軍士感悅荆襄故有民兵皆農家子敦樸豪勇土著<lb/>
自愛且居近邊知虜情輕戰閫比稍墮廢公更爲簡閱寛<lb/>
其取丁之數貧者弛其賦役隨郷團結而歲閱習焉其資<lb/>
糧械器亦爲處畫各有條理撫循犒賞歲費錢一萬萬而<lb/>
不以一介有取於民也明年遭繼母慶國夫人卓氏憂又<lb/>
明年起復同知樞密院事荆襄宣撫使遣中使奉璽書即<lb/>
䘮次宣押奏事公引經援禮涕泣懇辭凡五六上不得請<lb/>
時宰相方以恢復大言中上意而政事不脩舉動煩擾識<lb/>
<pb n="KR4d0226_SBCK_088-24b"/>
者憂之公乃手䟽别奏具言天下之事有其實而不露其<lb/>
形者無所爲而不成無其實而先示其形者無所爲而不<lb/>
敗今吾所以自治而爲恢復之實者爲如何而乃外招降<lb/>
附内徙營屯規筭未立手足先露其勢適足以速禍而致<lb/>
宼臣不知爲此議者將何以待之也且荊襄四支也朝廷<lb/>
腹心元氣也今不憂元氣之憊而慮四支之不彊非臣之<lb/>
所敢知也上納其言爲寢前詔八年免喪乃復除知潭州<lb/>
安撫湖南過闕見上言曰人君能循天下之理然後有以<lb/>
得天下之心而立天下之事然非至誠虚已兼聽並觀使<lb/>
在我者空洞清明而無一毫物欲之蔽亦未有能循天下<lb/>
之理者也因以極論時事言甚切至上加勞再三進職大<lb/>
學士以行公再臨舊鎭不懈益䖍蓋所以自律者愈嚴而<lb/>
<pb n="KR4d0226_SBCK_088-25a"/>
所以撫民者愈寛以是人愈畏服而敬愛之歲旱民饑公<lb/>
亟遣吏行田蠲租如法而檄轉運常平司移粟諸郡且慮<lb/>
姦民乗時竊發則又遣將益兵戍守遂以無事一旦湖北<lb/>
茶盗數千人入境公盛軍聲以威之而開其自新之路盗<lb/>
多散去其存者蓋無㡬人公乃遣兵然猶深以迎戰邀撃<lb/>
爲戒盗意益緩於是一戰敗之而盡擒以歸獨誅其首惡<lb/>
數人餘悉以隷軍籍明年盗之餘黨頼文政等復入境後<lb/>
帥欲盡誅之盗因悉力死戰旣勦湖南軍遂入江西犯廣<lb/>
東官軍數敗將尉死者數十人爲費以大萬計於是人乃<lb/>
服公爲有謀也淳熈二年除知建康府安撫江南東路留<lb/>
守行宫會水且旱公奏閣夏稅錢六千萬緡蠲秋苗米十<lb/>
有六萬六千餘斛沿納他物稱是仍請下漕司遣吏覆視<lb/>
<pb n="KR4d0226_SBCK_088-25b"/>
諸州所蠲租其頗未盡者悉以予民禁上流稅米遏糴即<lb/>
他路有敢違者請亦得以名聞抵其罪詔皆從之以是得<lb/>
商人米三百萬斛散之民間又貸諸司錢合三萬萬遣官<lb/>
糴米上江得十四萬九千斛籍農民當賑貸客戸當賑濟<lb/>
者户以口數給米有差村落又皆運米置塲平價賑糶而<lb/>
貸者卒亦不取償焉以府佐趙善珏王以寕及寓士李宗<lb/>
思劉煒領其事分遣群屬循行境中無逺不到公又蚤夜<lb/>
咨訪幽隱畢聞縣給印曆手書告諭誠意旣孚而賞信罰<lb/>
必是以人争效用如辦巳事起是年九月盡明年四月闔<lb/>
境數十萬人無一人捐瘠流徙者上嘉其績賜書褒諭焉<lb/>
公治財寛於民而急於吏所以禁其漁取察其蠧弊者甚<lb/>
悉自累鎭所施行毎益加詳至是人𬒳其澤尤深凡屬縣<lb/>
<pb n="KR4d0226_SBCK_088-26a"/>
所負課度不能償者悉以丐之而獨重禁其非法病民者<lb/>
𬒳㫖甓城靣以丈計者數十萬用緡錢數萬米千餘斛而<lb/>
役蓋不反民也上積公勞效手札勞奨賚以鞍馬器物甚<lb/>
厚明年進觀文殿學士蓋將復登用之而公病不起矣臨<lb/>
没時所上䟽極言近習用事之禍至引恭顯伾文以爲戒<lb/>
所薦則故相魏國陳公桂帥張栻敬夫也别以手書訣敬<lb/>
夫而熹亦與焉其言皆以未能爲國家報雪讎恥爲深恨<lb/>
蓋其忠孝誠篤雖蹈死生之變而未始須臾忘也公爲人<lb/>
機鑒精明議論英發遇事立㫁其威不可犯而居家極孝<lb/>
慈母福國夫人熊氏早薨公哀慕無以自致則以任子恩<lb/>
官其内弟事繼毋禮敬飭備遭䘮時年逾五十盡哀致毁<lb/>
得疾㡬殆友愛諸弟晚歲彌篤歲時祭祀酌古今禮而敬<lb/>
<pb n="KR4d0226_SBCK_088-26b"/>
以行之内外功緦之戚必素服以終月數在官爲罷燕樂<lb/>
同寮有喪亦如之將薨遺命治喪母得用浮屠法後諸賢<lb/>
公往往效之其在州郡治平聽察令行禁止而於愛民厚<lb/>
俗之意尤孜孜焉事或小失雖下吏言之無不立改大脩<lb/>
潭州嶽麓書院養士數十人而屬張子敬夫往遊其間告<lb/>
以古人爲巳之學謂明道程公先生嘗官建康屬邑爲之<lb/>
立祠學宫而刻陳忠肅公責沈之文於壁以示學者民有<lb/>
骨肉之訟躬以恩義反復辨告甚或深自引咎聞者皆失<lb/>
所爭而去其在朝廷危言正色直前無所避忠義奮發未<lb/>
嘗以死生動其心而愛君憂國審宻持重不肯爲僥倖嘗<lb/>
試之舉蓋其飾躬應事規模科指晚歳皆益精宻故上則<lb/>
人主知之愈深下則學士大夫望之愈重以至兒童走卒<lb/>
<pb n="KR4d0226_SBCK_088-27a"/>
莫不知公之忠烈而在荆州時北虜亦每使諜者詗公家<lb/>
世盖知其忠義之有傳也及薨所臨之邦軍民徃徃罷市<lb/>
巷哭相與祠之而建康爲尤盛且自數歳以來國家每有<lb/>
四方之故而有識之士相與私憂語未嘗不及公也公薨<lb/>
時年五十有七封彭城郡開國侯食邑一千六百戸食實<lb/>
封二百戸其配曰新定郡夫人吕氏故兵部尚書祉之女<lb/>
新興郡夫人韓氏淑人韓氏皆魏國忠獻公四世孫也二<lb/>
男子學雅承務郎學裘承奉郎二女長適迪功郎南劒州<lb/>
劒浦縣尉吕欽次適某官趙崇憲文集八卷奏議十卷内<lb/>
外制二十卷藏於家公自少即以文學知名及登朝廷論<lb/>
思潤色當世尤稱其得體然未嘗爲無用之文其駁議又<lb/>
多削藁故所傳止此云學雅以公從弟從事即玶所狀公<lb/>
<pb n="KR4d0226_SBCK_088-27b"/>
行事視熹熹受而讀之皆昔所見聞者也因剟其大者著<lb/>
之石而系以銘銘曰<lb/>
　　　昔在陽九　失我㤗平　東游三紀<lb/>
　　　汴洛羶腥　帝始靈承　俯仰顧歎<lb/>
　　　曰汝在廷　孰抗斯難　爰有俊哲<lb/>
　　　三世一心　忠精義烈　思逺憂深<lb/>
　　　沬血奮辭　曰此讎耻　乃盟乃歡<lb/>
　　　顙得無泚　不有豪聖　孰慮孰圖<lb/>
　　　孰秉武節　以行天誅　抑臣有聞<lb/>
　　　在周中圯　旣脩乃攘　厥仆斯起<lb/>
　　　惟聖時監　利伸否蟠　毋棘其欲<lb/>
　　　毋溺其安　帝曰俞哉　予欽汝誨<lb/>
<pb n="KR4d0226_SBCK_088-28a"/>
　　　旣啓于中　盍布于外　澤流威燀<lb/>
　　　汝則來歸　卒輔吾志　以究汝爲<lb/>
　　　四鎮十年　帝適西顧　彼皇顥蒼<lb/>
　　　胡奪之遽　我最其迹　有孝有忠<lb/>
　　　有政有事　有言有功　嗟爾嗣人<lb/>
　　　尚承厥慶　公思不忘　天子聖神<lb/>
晦庵先生朱文公文集卷第八十八<lb/>
　　　　　　　　　　　　　　懐安縣儒學訓導葉暢校<lb/>
<pb n="KR4d0226_SBCK_088-28b"/>
</p>
<p>
</p>
  </div>
</body>
</text>
</TEI>
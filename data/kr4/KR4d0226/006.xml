<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_006-1a"/>
晦庵先生朱文公集卷第六<lb/>
詩<lb/>
　　　和人游西巖<lb/>
平生壯志浩無窮老寄寒泉亂石中閑去披襟弄清泚靜<lb/>
來合眼聽玲瓏不知澗寺晴時雨何似溪亭落處風吟罷<lb/>
君詩自瀟灑此心端不限西東<lb/>
　　　次知郡章丈遊山之韻<lb/>
前峰鸞鶴去無蹤邂逅荒㝷得故宫但覺風烟隨意好便<lb/>
驚塵土轉頭空提壺命駕幽期逺授簡哦詩妙處同安得<lb/>
西山一丸藥共隨簫鼓向雲中<lb/>
　　　題周氏溪園三首<lb/>
循澗闢芳園結亭對虚壁澄潭俯幽鑒空翠仰寒滴主人<lb/>
<pb n="KR4d0226_SBCK_006-1b"/>
心事逺妙寄塵壤隔豈爲功名期而忘此泉石<hi>溪亭</hi>
危亭竹栢間悄蒨日幽絶朔風一以厲愛此枝上雪仰悲<lb/>
玄景駛俯歎群芳歇不用此時來那知歲寒節<hi>雪亭</hi>
手種籬間樹枝繁不忍刪新亭最佳處勝日共歡顔景晏<lb/>
春紅淺雨餘寒翠<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>光風回巧笑桃李任漫山<hi>嫣然亭</hi>
　　　寄林擇之<lb/>
故人千里寄書來三復塵襟頓豁開勸我從容深燕養莫<lb/>
將佔畢苦沉埋杖藜此日應同趣揮麈何時得共陪珍重<lb/>
相期俱努力自慙殊未竭淵才<lb/>
　　　送林擇之還鄕赴選三首<lb/>
青驪去路欲駸駸回首猶須話此心一别便成三數月有<lb/>
疑誰講過誰箴<lb/>
<pb n="KR4d0226_SBCK_006-2a"/>
門外槐花似欲黄高堂應望促歸裝箇中自有超然處肯<lb/>
學兒曹一例忙<lb/>
今朝握手送君歸馬上薰風拂靣吹不用丁寜防曲學寒<lb/>
窓乆矣共心期<lb/>
　　　題林擇之欣木亭<lb/>
危亭俯清川登覽自晨暮佳哉陽春節看此隔溪樹連林<lb/>
爭秀發生意各呈露大化本無言此心誰與晤眞驩水菽<lb/>
外一笑和樂孺聊復共徜徉殊形乃同趣<lb/>
　　　擇之誦所賦擬吕子進元宵詩因用元韻二首<lb/>
何處元宵好山房入定僧往來衣上月明暗佛前燈實際<lb/>
徒勞說空華詎可憑還教知此意妙用一時興<lb/>
何處元宵好寒龕獨寐人月窓同皎皎燈鏡自塵塵靜鑒<lb/>
<pb n="KR4d0226_SBCK_006-2b"/>
通天地濳思妙鬼神却憐迷路子狂走閙城闉<lb/>
　　　次韻擇之梧竹二首并呈季通<lb/>
竹塢深深處檀欒遶舍青暑風成慘淡寒月助清泠客去<lb/>
空塵榻詩來拓采櫺此君同一笑午夣頓能醒<lb/>
永日長梧下清隂小院幽自憐風嫋嫋客賦雨瀏瀏作别<lb/>
今千里相思欲九秋更憐同社友復此誤淹留<lb/>
　　　擇之寄示深卿唱和烏石南湖佳句輒次元韻三<lb/>
　　　首<lb/>
未識南湖景遥欣二子遊賞心并勝日妙語逼清秋䞉欲<lb/>
携書卷相將買釣舟㣲吟歸去晚杜若滿汀洲<lb/>
平湖渺空闊積水暮生寒但見綠千頃不知深幾竿人間<lb/>
元迫隘世路足艱難若了滄洲趣無勞正眼看<lb/>
<pb n="KR4d0226_SBCK_006-3a"/>
年來年去爲誰忙三伏炎蒸忽變凉閱世謾勞心悁悁懷<lb/>
人空得鬢蒼蒼詩篇眼界何終極道學心期未遽央安得<lb/>
追㝷二三子舞雩風月共徜徉<lb/>
　　　小詩奉送擇之仁友赴漕臺之招後篇喜趙公之<lb/>
　　　得士而不敢致私怨焉然別懷黯然不能成章亦<lb/>
　　　足以見區區也二首<lb/>
之子論交乆深衷兩自知提携方有賴離索遽成悲聖處<lb/>
應無數書來肯見私臨分莫惆悵努力共心期<lb/>
珍重東臺老英聲舊所聞能懷吐哺意豈但枉書勤得士<lb/>
看如許持心定不群願言推此志清濁見朋分<lb/>
　　　擇之賢友歸途左顧示以四明酬唱煥爛盈編三<lb/>
　　　復咏嘆想見聚遊之樂輒用黄山即事之韻賦呈<lb/>
<pb n="KR4d0226_SBCK_006-3b"/>
　　　擇之兼懷子重老兄順之賢友<lb/>
十年身卧白雲堆巳分黄塵斷往回不是幽人遺俗去肯<lb/>
㝷流水渡關來三秋風月從頭說千里湖山覿靣開乆欲<lb/>
過逢須一快豈知勞結倍難裁<lb/>
　　　夜聞擇之誦師曽題畫絶句遐想高致偶成小詩<lb/>
一幅瀟湘不易求新詩誰遣送閑愁遥知水逺天長外更<lb/>
有離騷極目秋<lb/>
　　　次林擴之開善避暑韻二首<lb/>
炎官虐焰遍山村也到蕭蕭柳下門水玉秋菰那可得羡<lb/>
君行處午隂繁<lb/>
山齋幾日旱塵昏欲拂朱絃巳憚煩凉意感君持寄我雨<lb/>
聲花思滿胸存<lb/>
<pb n="KR4d0226_SBCK_006-4a"/>
　　　送林熈之詩五首<lb/>
君行往返一千里過我屏山山下村濁酒寒燈静相對論<lb/>
心直欲到忘言<lb/>
仁體難明君所疑欲求直截轉支離聖言妙緼無窮意涵<lb/>
泳從容只自知<lb/>
天理生生本不窮要從知覺驗流通若知體用元無間始<lb/>
笑前來說異同<lb/>
十年燈火與君同誰道年來西復東不學世情雲雨手從<lb/>
教人事馬牛風<lb/>
古鏡重磨要古方眼明偏與日爭光明明直照吾家路莫<lb/>
指并州作故鄉<lb/>
　　　春雪用韓昌黎韻同彭應之作<lb/>
<pb n="KR4d0226_SBCK_006-4b"/>
旣有陽春曲那無白雪謡連天飛不斷著地煖還銷未掩<lb/>
高人戸難齊衲子腰稍開銀世界漸長玉枝條興盡愁煙<lb/>
艇行迷認野橋酒腸渾欲凍吟筆爲誰揺殘臘成三白餘<lb/>
寒又一朝香隨梅蘂落輕伴柳花飄神女羞捐佩鮫人敢<lb/>
獻綃東皇應好事避舍亦相饒<lb/>
　　　次彭應之餐雪韻<lb/>
雪水瀹清茗自謂絶世清終然犯煙火况復勞煎烹豈如<lb/>
午霽餘探此竹外楹柘漿發丼和寳盌凝寒晶心胸旣清<lb/>
凉齒頰亦鏘鳴吞腥期永謝飮玉希長生<lb/>
　　　次彭應之魚樂亭韻<lb/>
亭前活水破輕冰漸見遊鯈傍石稜老子自知魚樂處不<lb/>
須莊惠與同登<lb/>
<pb n="KR4d0226_SBCK_006-5a"/>
　　　與劉德明祝濟之胡子寛晚歩偶成<lb/>
雨罷寒逾勁霜威正凛然不知荒逕濕行到野橋邊曠望<lb/>
情何極徘徊意莫傳清波涵衆影日落暗晴川<lb/>
　　　劉德明彦集祝弟以夏雲多竒峰爲韻賦詩戲成<lb/>
　　　五絶<lb/>
出山幾何時歸來便長夏端居心不怡散䇿長林下<lb/>
爲客厭城市還家辭世紛朝昏何所見但有四山雲<lb/>
閉門事幽討歲月忽巳多客來無可問與君共絃歌<lb/>
干時本巳懶胸次况亡竒若問中林趣婆娑秪自知<lb/>
炎蒸不可柰雲氣滿前峰向夕風吹盡㣲聞逺寺鍾<lb/>
　　　仙洲新亭熹名以晝寒紫㣲張公爲書其額判院<lb/>
　　　劉丈乃出新句輒次高韻二首<lb/>
<pb n="KR4d0226_SBCK_006-5b"/>
聞說藤蘿外神龍舊所蟠擘開千丈峽寫盡一襟寒賞寄<lb/>
三杯酒歸投六尺竿若無詩律好清絶不成歡<lb/>
悄蒨非人境寒蟬夏巳稠陽崖驚素雪午扇怯清秋共說<lb/>
新亭好眞堪妙墨留賞心元不厭仙夣肯來遊<hi>時巳聞安國之訃</hi>
　　　次韻晝寒<lb/>
行穿危磴盡林表見孤亭澗瀉千㝷白峰回四靣青塵襟<lb/>
元落落風腋自泠泠一醉今何許無心賦獨醒<lb/>
　　　次判院丈晝寒亭韻有懷平父<lb/>
把酒懷人處幽㝷記往時新亭勞指顧勝踐闕追隨爲報<lb/>
層櫩出莫憂浮柱欹惟應舊飛雪想象合心知<lb/>
　　　次判院丈清湍之什<lb/>
明滅青羅帶周遭碧玉環孤亭感陳迹茂樹喜重攀爽氣<lb/>
<pb n="KR4d0226_SBCK_006-6a"/>
琴尊外泉聲枕簟間詩成無寫處絶壁蘚痕斑<lb/>
　　　遊密菴分韻賦詩得還字<lb/>
我行得佳友勝日尋名山春山旣妍秀清溪亦潺湲行行<lb/>
造禪扉小憇腰脚頑窮探意未巳理䇿重躋攀入谷翳䝉<lb/>
密俯澗隨泓灣誰將百尺綃掛此長林間雄聲殷地厚洪<lb/>
源㵼天慳偉哉竒特觀償此一日閑所恨境過清悄愴暮<lb/>
當還顧歩三嘆息人生何苦艱<lb/>
　　　遊密菴分韻賦詩得絶字<lb/>
閩鄕饒竒山仙洲故稱傑巍然一峰高復與衆山絶傳聞<lb/>
極目處天水逺明滅萬里倐往還三光下羅列我來發孤<lb/>
興徑欲躋嵽嵲病骨竟支離何當攀去轍<lb/>
　　　次韻宿密菴<lb/>
<pb n="KR4d0226_SBCK_006-6b"/>
怱作經宵别胸竒莫與陳暮歸誇得句寒苦頓生春道義<lb/>
知無斁文章自有眞它年應共說此日自由身<lb/>
　　　遊密菴<lb/>
弱齡慕丘壑兹山屢遊盤朝隮青冥外暮陟浮雲端晴嵐<lb/>
染襟裾水石清肺肝俯仰未云巳歲月如飛翰中年塵霧<lb/>
牽引脰空長歎曠歲一登歷心期殊未闌矧此親友集笑<lb/>
談有餘歡結架迫彎碕徙倚臨奔湍共惜前古秘今爲後<lb/>
來觀落景麗雲木回風馥秋蘭林昏景益佳悵然撫歸鞍<lb/>
諒哉故山好莫遣兹盟寒<lb/>
　　　游晝寒以茂林脩竹清流激湍分韻賦詩得竹字<lb/>
仙洲幾千仞下有雲一谷道人何年來借地結茅屋想應<lb/>
厭塵網寄此媚幽獨架亭俯清湍開徑玩飛瀑交游得名<lb/>
<pb n="KR4d0226_SBCK_006-7a"/>
勝還往有篇牘杖屨或鼎來共此巖下宿夜燈照竒語暁<lb/>
䇿散游目茗椀共甘寒蘭臯薦清馥至今壁間字來者必<lb/>
三讀再拜仰髙山<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然心神肅我生雖巳後乆此寄齋粥<lb/>
孤興屢呻吟群遊幾追逐十年落塵土尚幸不逺復新凉<lb/>
有佳期幾日戒征軸宵興出門去急雨遍原陸入谷尚輕<lb/>
埃觧<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>巳銀竹虚空一瞻望逺思翻蹙恧袒跣亟躋攀冠<lb/>
巾如膏沐雲泉増舊觀怒響震寒木深㝷得新賞一簣今<lb/>
再覆同來况才彦行酒屢更僕從容出妙句珠貝爛盈匊<lb/>
後生更亹亹俊語非碌碌吾纓不復洗巳失塵萬斛所恨<lb/>
老無竒千毫眞浪秃<lb/>
　　　聞季通德明諸友入山以詩迎之仍請先徃觀瀑<lb/>
　　　布<lb/>
<pb n="KR4d0226_SBCK_006-7b"/>
勝友南窓底看書老歲華不因寒瀑響肯到野僧家古徑<lb/>
開能乆新亭去豈賖躋攀那可緩寂寞有雄夸<lb/>
　　　次觀瀑布韻<lb/>
快㵼蒼崖一道泉白龍飛下鬱籃天空山有此眞竒觀倚<lb/>
杖來看思凛然<lb/>
　　　和季通晝寒韻<lb/>
萬壑爭流處千年樹石幽危亭因我作勝日爲君留酒笑<lb/>
紅裙醉詩慙雜珮酬尚嫌心境窄更約九垓游<lb/>
　　　次韻謁忠顯劉公墓下<lb/>
理亂由來今古同覆車那肯戒前蹤紛紛誤國人無數不<lb/>
昧丹心獨此公<lb/>
　　　次季通晝寒亭韻二首<lb/>
<pb n="KR4d0226_SBCK_006-8a"/>
不信高懷與世殊清游試問與誰俱相將靜聴潺湲水洗<lb/>
滌塵襟肯自汚<lb/>
山行前後有光輝撲撲浮嵐翠染衣直到仙洲竒絶處晝<lb/>
寒亭下玉龍飛<lb/>
　　　飲清湍亭石上小醉再登晝寒<lb/>
水邊今日共傳杯多謝殷勤數子來三伏炎蒸那有此百<lb/>
年懷抱頓能開雲山合匝還生霧雪澗崩騰怒吼雷却恨<lb/>
蒼屏遮逺日凌風直欲跨蓬萊<lb/>
　　　次清湍亭韻二首<lb/>
上下青山今白頭穿雲入塢未能休因君去覔仙洲路却<lb/>
嘆周南獨滯留<lb/>
仄徑穿林欲造天未妨停䇿聽㳙㳙知君便有刀頭意莫<lb/>
<pb n="KR4d0226_SBCK_006-8b"/>
忘仙洲澗底泉<lb/>
　　　立春大雪邀劉圭甫諸兄遊天湖<lb/>
同雲被四野寒氣慘悲凉回風一以定宻雪來飄揚時當<lb/>
冬候窮開歲五日彊蓬巷無與適陟此瓊臺岡賔友旣追<lb/>
隨兒童亦携將攀躋得冡頂徙倚聊彷徨俯視千里空仰<lb/>
看萬鶴翔逺迷亂峰翠近失平林蒼偃薄瑩神骨咀嚥清<lb/>
肝腸朗詠招隱作悲吟黄竹章古人不可見來者誰能量<lb/>
且復記兹日他年亦難忘<lb/>
　　　次圭父游將軍巖韻二首<lb/>
極目危岑杳靄間誰將層棟壓巑岏瘦笻上上莫辭逺絶<lb/>
境行行得細觀眢井尚餘茅絰處考槃無復碩人寛倦來<lb/>
拂石支拳睡萬壑吟風午夣䦨<lb/>
<pb n="KR4d0226_SBCK_006-9a"/>
陳迹眞成俯仰間回頭猶認碧巑岏更煩地主殷勤意得<lb/>
盡雲山表裏觀景晏共愁歸路逺年侵獨負酒盃寛明朝<lb/>
覔句酬珠玉剰喜詩情却未闌<lb/>
　　　圭父約爲金斗之遊次韻獻疑聊發一笑<lb/>
幾日春風未破寒逺峰晴露玉巑岏不成蠟屐携笻去且<lb/>
復鈎窓拄頰觀聞道追遊當作意故應期日尚能寛隂崖<lb/>
凍合無垂練却恐詩翁興易䦨<lb/>
　　　次彦集經營別墅之作<lb/>
回北成南指顧間要令華敞對巑岏家山信有千巖擁<hi>家山</hi>
<hi>堂見武夷諸峯</hi>雲月何妨兩處觀傑閣巳資隣築勝<hi>熹近䝉知府掇賜舊第樓</hi>
<hi>居</hi>新基還見繚墻寛老仙鶴骨殊蕭爽歸興從今豈易䦨<lb/>
　　　彦集圭父擇之同飮白雲精舍以醉酒飽德爲韻<lb/>
<pb n="KR4d0226_SBCK_006-9b"/>
　　　熹分得飽字醉中走筆奉呈<lb/>
奔趨名利埸禍福急相絞夜窓一反側膚垢紛兩瓜豈知<lb/>
親朋集晚食聊一飽心期共悠悠文字各稍稍華燭旣屢<lb/>
更詩腸亦頻攪寒更儘渠深孤諷寧至卯<lb/>
　　　次劉圭甫和人梅花韻<lb/>
意行欲遍江村路恰到詩人斷魂處梅花未肯笑春風蔓<lb/>
草何須怨零露歸來四壁無餘聲俯檻秪有寒塘青美人<lb/>
邂逅一笑粲倒影的皪踈枝横寸心乆矣遺紛雜不但老<lb/>
禪齋夏臘此時悢悢欲何言本根落落幾難合走遍諸君<lb/>
詩卷中西湖東閣病還同劃然長笑驚夣破碧雲散盡山<lb/>
叢叢<hi>平父有攀條嚼蘂繞千回日暮碧雲驚四合之向故云</hi>
　　　奉酬圭父末利之作<lb/>
<pb n="KR4d0226_SBCK_006-10a"/>
玉蘂琅玕樹天香知見薰露寒清透骨風定逺含芬爽致<lb/>
銷繁暑高情謝暁雲遥憐河朔飮那得醉時聞<lb/>
　　　奉酬圭父白蓮之作<lb/>
忽傳䕫府句并送逺公蓮翠蓋臨風逈冰華浥露鮮舞衣<lb/>
清縞袂倒景爛珠躔想象芙蓉闕冥冥絶世縁<lb/>
　　　次圭父觀魚韻<lb/>
平生三伏斷追遊誰喚來穿澗樹幽初訝網横天影破忽<lb/>
驚人蹴浪花浮鳴榔不用齊呉榜鼓枻何湏學楚謳便有<lb/>
金盤堆白雪却憐清泚向東流<lb/>
　　　奉同黄子厚賦白芙蓉呈劉彦集平父<lb/>
湛湛曲池水暁含風露清田田緑羅蓋粲粲白玉英澹然<lb/>
絶世姿不與穠艶并俯鑒冰雪影詎懷兒女情山中徒淹<lb/>
<pb n="KR4d0226_SBCK_006-10b"/>
留堂下空目成獨有忘機客相看两無營<lb/>
　　　觀洪遵雙陸譜有感呈劉平甫范仲宣二兄<lb/>
近從新譜識梟盧擬喚安陽舊博徒只恐分隂閑過了更<lb/>
教人誚牧猪奴<hi>陶桓公嘗語人日大禹聖者乃惜寸隂至於衆人當惜分隂豈可逸㳺荒醉生無益</hi>
<hi>於時死無聞於後是自棄也諸參佐或以談戯廢事者乃命取其酒器蒲摶之具悉投之江吏將則加鞭朴日樗蒲</hi>
<hi>者牧猪奴戯耳君子當正其衣冠攝其威儀何有蓬頭跣足自謂宏逹耶</hi>
　　　次劉彦集木犀韻三首<lb/>
衆芳揺落九秋期横出天香第一枝莫似寒梅太孤絶更<lb/>
交遥夜笛中吹<lb/>
仙衣纔試鬱金黄便覺秋風滿院芳定觀極知先透徹通<lb/>
心豈是故迎將<lb/>
秋到寒巖桂樹叢小山吟罷思悲翁不妨更作淹留計占<lb/>
<pb n="KR4d0226_SBCK_006-11a"/>
取人間十里風<lb/>
　　　寄謝劉彦集菖蒲之貺二首<lb/>
君家蘭杜乆萋萋近養菖蒲緑未齊乞與幽人伴岑寂小<lb/>
窓風露日低迷<lb/>
泉清石瘦碧纎長秋露懸珠烱夜光箇裏無窮閑造化别<lb/>
來誰與共平章<lb/>
　　　公濟惠山蔬四種并以佳篇來貺因次其韻<lb/>
　　　　蔊<lb/>
靈草生何許風泉古澗傍褰裳勤采擷枝筯嚏芳香冷入<lb/>
玄根閟春歸翠頴長遥知拈起處全體露其常<lb/>
　　　　芹<lb/>
晚食寧論肉知君薄世榮瓊田何日種玉本一時生白鶴<lb/>
<pb n="KR4d0226_SBCK_006-11b"/>
今休誤青泥舊得名收單還炙背北闕儻關情<hi>時公濟試禮部</hi>
　　筍<lb/>
新笋因君寄康廬入夣中丹元餘故宅翠竹尚餘風日日<lb/>
來威鳯年年饌籜龍猶嫌有兼味不似一源功<hi>廬山簡寂觀道士陸</hi>
<hi>脩静之所居從逺法師蓮社之遊賜號丹元先生觀有甜苦笋今者所惠乃甜笋也</hi>
　　　蕨<lb/>
西山採蕨人蓬首尚傾國懷哉逺莫致引脰氣巳塞頃筐<lb/>
忽墮前此意豈易得良遇不可遲枯笻有餘力<lb/>
　　　題呉公濟風泉亭<lb/>
澗谷居永乆高情未云酬兹焉發天祕始造寒巖幽上有<lb/>
茂樹隂下有清泉流結亭倚蒼峭鑿磴窮嵌丘翠壁自屏<lb/>
立青蘚亦環周朅來憇永夏凛若臨清秋仰空韻笙竽俯<lb/>
<pb n="KR4d0226_SBCK_006-12a"/>
檻鏘琳璆幽聽一以㑹悠然與神謀遐哉超世心暇日聊<lb/>
娯憂笑問車馬客誰能淹此留<lb/>
　　　再題呉公濟風泉亭<lb/>
華林翠磵響風泉竟日閑來石上眠更結危亭俯幽聴未<lb/>
妨長作地行仙<lb/>
　　　奉和公濟兄留周賔之句<hi>丙申九日</hi>
端居感時序駕言誰適從聊携二三子杖屨此日同悠哉<lb/>
素心人宴坐空巖中眞成三秋别夣想情何窮行行陟崇<lb/>
岡引脰希高風忽然两相值俯仰迷西東鱣堂偶休閒雞<lb/>
黍聊從容不辭腰脚勞共上西南峰佩茰笑長房把菊追<lb/>
陶公遐觀衆山逈一酌千慮融興罷復來歸杳靄秋堂空<lb/>
窺樽訖餘瀝倚閣聞踈鍾主人意未䦨驪駒勿怱怱<lb/>
<pb n="KR4d0226_SBCK_006-12b"/>
　　　寄呉公濟兼簡李伯諫五首<lb/>
客子歸來春未深秪應寒雨罷登臨閑窓竟日焚香坐一<lb/>
叚孤明見此心<lb/>
三徑莓苔晝掩關君來問道却空還從今蠟屐應無恙有<lb/>
興何妨再入山<lb/>
盤翁别去乆無書可復因循自作踈珍重寄聲煩問訊箇<lb/>
中消息定何如<lb/>
繁絃急筦盛流傳清廟遺音乆絶絃欲識寥寥千古意莫<lb/>
將新語勘塵編<hi>謂鹽官中庸</hi>
憶昔殊方乆滯滛年深歸路始駸駸傍人欲問蕇瓢樂理<lb/>
義誰知悅我心<lb/>
　　　公濟和詩見閔耽書勉以教外之樂以詩請問二<lb/>
<pb n="KR4d0226_SBCK_006-13a"/>
　　　首<lb/>
至理無言絶淺深塵塵刹刹不相侵如云教外傳眞的却<lb/>
是瞿曇有两心<lb/>
未必瞿曇有两心莫將此意攪儒林欲知陋巷憂時樂只<lb/>
向韋編絶處尋<lb/>
　　　伯諌和詩云邪色哇聲方漫漫是中正氣愈駸駸<lb/>
　　　予謂此乃聖人從心之妙三歎成詩重以問彼二<lb/>
　　　首<lb/>
任從耳畔妍聲過特地胸中順氣萌箇裏詎容思勉得羡<lb/>
君一躍了平生<lb/>
闕里當年語從心至今蹤跡尚難尋况君直至無心處肯<lb/>
向人前話淺深<lb/>
<pb n="KR4d0226_SBCK_006-13b"/>
　　　游百丈山以徙倚弄雲泉分韻賦詩得雲字<lb/>
執熱倦煩跼駕言起宵分隨川踏暁月度嶺披朝雲攀縁<lb/>
白石梯拂拭蒼蘚紋噴薄驚快覿琮琤喜先聞竒哉此精<lb/>
廬眇然隔塵氛諸公肯同來定非俗子群永日坐清樾短<lb/>
章䇿竒勲慨然念疇昔聮𥚑巳荒墳中路忘磬折寸心謾<lb/>
絲棼惟應泉石願三生有餘薫兹游獲重㝷十載心氤氲<lb/>
他年訪舊躅山靈莫移文<lb/>
　　　百丈山六詠<lb/>
　　　　石磴<lb/>
層崖俯深幽㣲逕忽中斷努力一躋攀前行有竒觀<lb/>
　　　　小澗<lb/>
两崖交翠隂一水自清瀉俯仰契幽情神襟頓飄洒<lb/>
<pb n="KR4d0226_SBCK_006-14a"/>
　　　　山門<lb/>
置屋两山間巧當竒絶處峽束百泉傾澗激回風度<lb/>
　　　　石臺<lb/>
出谷轉石稜俯身窺木末夕眺嵐翠分朝隮雲海濶<lb/>
　　　　西閣<lb/>
借此雲窓眠静夜心獨苦安得枕下泉去作人間雨<lb/>
　　　　瀑布<lb/>
巔崖出飛泉百尺散風雨空質麗晴暉龍鸞共掀舞<lb/>
　　　　游籚峰分韻得盡字<lb/>
蘆山一何高上上不可盡我行獨忘疲泉石有招引須臾<lb/>
出蒙密矯首眺無畛巳謂極峥嶸仰視猶隠嶙新齋小休<lb/>
憇餘力更勉黽東峰切霄漢首夏正凄緊杖䇿同攀躋極<lb/>
<pb n="KR4d0226_SBCK_006-14b"/>
目散幽窘萬里俯連環千重瞰孤隼因知平生懷未與塵<lb/>
慮泯歸塗采薇蕨晚餉雜蔬筍笑謂同來人此願天所允<lb/>
獨往㑹淹留寒棲丼菌蠢山阿子慕予無憂勒回軫<lb/>
　　　同丘子服游蘆峰以嶺上多白雲分韻賦詩得白<lb/>
　　　字<lb/>
登巖出囂塵入谷媚泉石悠然愜幽趣不覺㡬朝夕高㝷<lb/>
倦冡頂舊賞歎陳迹仰慙仙人杖俯愧謝公屐昨日吾弟<lb/>
來勇往意無斁今晨蓐食罷千仞一咫尺心期未究竟眼<lb/>
界巳開闢浮野衆麓青縈雲两川白須臾互吞吐變化巳<lb/>
今昔曠若塵慮空悲哉人境窄平生有孤念萬里思矯翮<lb/>
感此復沖然胡爲尚形役<lb/>
　　　登蘆峰<lb/>
<pb n="KR4d0226_SBCK_006-15a"/>
行到蘆峰最上頭幾回振䇿又還休因君好句撩孤興却<lb/>
恨雲烟未肯收<lb/>
　　　將游雲谷約同行者<lb/>
躋險擇幽棲搴蘿結茅屋䟽泉下石濞種樹滿煙谷時登<lb/>
北原上一騁千里目雲物下逶迤岡巒逺重複暫辭忽曠<lb/>
歲再往恨牽俗因悲昨游侣或巳在鬼錄<hi>前年元履同游</hi>暄風悟<lb/>
新陽一雨欣衆綠明發君莫遲幽期我當卜<lb/>
　　　九月六日早發潭溪夜登雲谷翌旦賦此<lb/>
懐山不能寐中宵命行軒亭午息畏景薄暮登危巒峻極<lb/>
踰百磴縈紆欲千盤行行遂曛黒月落天風寒羽人候中<lb/>
塗良朋集林端問我何所迫而嘗兹險艱疲勞旣云極飢<lb/>
渴不能言投<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>卧中丘幸此一室寛怒號竟永夕客枕無<lb/>
<pb n="KR4d0226_SBCK_006-15b"/>
時安旦起闢幽户竹樹青檀欒驚喜非昔覩披㝷得新觀<lb/>
淹留十日期俯仰有餘歡寄語後來子勿辭行路難<lb/>
　　　雲谷二十六詠<lb/>
　　　雲谷<lb/>
寒雲無四時散漫此山谷幸乏霖雨姿何妨媚幽獨<lb/>
　　　南澗<lb/>
危石下崢嶸高林上蒼翠中有横飛泉崩奔雜竒麗<lb/>
　　　瀑布<lb/>
峰回危逕轉垂練忽千尋不爲登山倦躊躇秋澗隂<lb/>
　　　雲關<lb/>
白雲去復還黄塵到難入只有澗水聲出闗流更急<lb/>
　　　蓮沼<lb/>
<pb n="KR4d0226_SBCK_006-16a"/>
亭亭玉芙蓉逈立映澄碧只愁山月明照作寒露滴<lb/>
　　　杉逕<lb/>
南起雲關口縈紆上草堂天風發清籟山月度寒光<lb/>
　　　雲莊<lb/>
小丘横翠几層嶂復嵯峨釋耒閑來看巖姿此處多<lb/>
　　　泉硤<lb/>
入關但平田復此得清響何必問眞源神襟一蕭爽<lb/>
　　　石池<lb/>
兩岸蒼峭石護此碧泓寒秋月來窺影驪珠吐玉盤<lb/>
　　　山楹<lb/>
山楹一悵望恨此雲迷谷仙人不可期縹緲雙髻緑<lb/>
　　　藥圃<lb/>
<pb n="KR4d0226_SBCK_006-16b"/>
長鑱斸靈根蒔此泉下圃珍劑未須論丹荑巳堪煑<lb/>
　　　井泉<lb/>
山高澤氣通石竇飛靈液黙料谷中雲多應從此出<lb/>
　　　西寮<lb/>
畬田種胡麻結草寄林樾珍重無心人寒棲弄明月<lb/>
　　　晦菴<lb/>
憶昔屏山翁示我一言教自信乆未能巖棲冀㣲效<lb/>
　　　草廬<lb/>
青山繞蓬廬白雲障幽戸卒歲聊自娯時人莫留顧<lb/>
　　　懷仙<lb/>
西望多竒峰北瞰獨仙府欲致武夷君石壇羅桂醑<lb/>
　　　揮手<lb/>
<pb n="KR4d0226_SBCK_006-17a"/>
山臺一揮手從此㫁將迎不見塵中事惟聞打麥聲<lb/>
　　　雲社<lb/>
自作山中人即與雲爲友一嘯雨紛紛無勞三奠酒<lb/>
　　　桃蹊<lb/>
澗裏春泉響種桃泉上頭爛紅紛委地未肯出山流<lb/>
　　　竹塢<lb/>
悄蒨桃蹊北蕭槮竹塢深不堪秋夜永風雨助悲吟<lb/>
　　　漆園<lb/>
舊聞南華仙作吏漆園裏應悟見割憂㗳然空隠几<lb/>
　　　茶坂<lb/>
携籝北嶺西采擷供茗飮一啜夜窓寒跏趺謝衾枕<lb/>
　　　絶頂<lb/>
<pb n="KR4d0226_SBCK_006-17b"/>
當年赫㬢臺移治在兹嶺寥廓無四隣三光疑倒影<lb/>
　　　北澗<lb/>
土㫁川亦分北下成隂澗秀石得佳名服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>吾敢慢<hi>澗有仁義</hi>
<hi>石</hi>
　　　中溪<lb/>
南下東嶺阿云是中溪道巖樹愛樛枝石田悲蔓草<lb/>
　　　休菴<lb/>
别嶺有精廬林巒亦幽絶無事一往來茶瓜不須設<lb/>
　　　雲谷雜詩十二首<lb/>
　　　登山<lb/>
夕陽翳東峰㣲月下西嶺不辭青鞋穿陟此巖路永巖路<lb/>
永且躋中情何耿耿<lb/>
<pb n="KR4d0226_SBCK_006-18a"/>
　　　值風<lb/>
山下風吹衣山上風㧞木茅茨何足保瀛海慮翻覆未念<lb/>
執鬯人無心還自恧<hi>見易傳震卦</hi>
　　　翫月<lb/>
風起雲氣昏風定天宇肅遥遥萬里暉炯炯穿我屋良友<lb/>
共徘徊山中詎幽獨<lb/>
　　　謝客<lb/>
野人載酒來農談日西夕此意良巳勤感歎情何極歸去<lb/>
莫頻來林深山路黒<lb/>
　　　勞農<lb/>
四體乆不勤筋力坐駑緩何事兩山阿離離豆苗滿多謝<lb/>
植杖翁居然見長短<lb/>
<pb n="KR4d0226_SBCK_006-18b"/>
　　　講道<lb/>
高居逺塵雜崇論探杳冥亹亹玄運駛林林群動爭天道<lb/>
固如此吾生安得寧<lb/>
　　　懷人<lb/>
吾黨二三子欲來從我遊塵機諒擾擾遐諾終悠悠空山<lb/>
日復晚佇立悵夷猶<hi>子厚伯崇有約不至</hi>
　　　倦遊<lb/>
故人千里別約我仍丹丘云何一觧散書到令人愁此山<lb/>
豈不幽何必賦逺遊<hi>時得伯㳟書報罷天台之遊</hi>
　　　修書<lb/>
紬書厭塵累執簡投雲關靈鑰啓玄秘肅斧鋤幽姦書成<lb/>
莫示人留置此山間<lb/>
<pb n="KR4d0226_SBCK_006-19a"/>
　　　宴坐<lb/>
登山思無窮臨水心未厭沉痾何當平膏肓今自砭黙坐<lb/>
秋堂空遐觀靡餘念<lb/>
　　　下山<lb/>
行隨流水聲歩出哀壑底緑樹枝相樛白澗石齒齒樹石<lb/>
無窮年流水日千里<lb/>
　　　還家<lb/>
出去柴門掩歸來蕙草秋素荂林下吐清芬衣上浮欲寄<lb/>
山中友日暮悵離憂<lb/>
　　　雲谷合記事目效俳體戯作三詩寄季通<lb/>
雲關須早築基趾要堅牢栽竹行教密穿池岸欲高乗春<lb/>
移菡蓞帶雪覔蕭槮<hi>謂杉徑也</hi>更向關門外䟽泉斬亂蒿<lb/>
<pb n="KR4d0226_SBCK_006-19b"/>
堂成今六載上雨復旁風逐急添茆蓋連忙畢土功<hi>謂柱下貼</hi>
<hi>塼</hi>桂林何日秀蘭逕幾時通并築雙臺子東山接水筒<lb/>
莊舍宜先立山楹却漸營泉䟽藥圃潤堰起石池清早印<lb/>
荒田契仍標別戸名想應頻檢校秪恐欠方兄<lb/>
　　　雲谷懐魏元履<lb/>
歎息艮齋老當年共此來千峰竒絶䖏一望興悠哉病怯<lb/>
披雲卧詩勞擁鼻裁秪今何處所宿草閟餘哀<lb/>
　　　送許順之南歸二首<lb/>
門前三逕長蒿萊愧子殷勤千里來校罷遺書却歸去此<lb/>
心元自不曽灰<lb/>
幾年江海事幽㝷偏與雲僧話此心今日肯來論舊學歲<lb/>
寒猶恐雪霜侵<lb/>
<pb n="KR4d0226_SBCK_006-20a"/>
　　　宿雲際寺許順之將别以詩求教次韻<lb/>
薄暮投花縣聮車入翠㣲長林生缺月永夜照寒扉情話<lb/>
欣無斁離懐悵有違勉哉疆毅力千里要同歸<lb/>
　　　挽汪端明三首<lb/>
聖主興炎運明公起妙年材推漢庭右學自北方傳出入<lb/>
丹心壯安危素髪鮮空餘題劍在光燭舊林泉<lb/>
曠宇元無際孤標自不群物情良有寄䜛口詎堪聞未許<lb/>
時明政猶堪史闕文衣冠忽長夜餘子謾紛紛<lb/>
先友當年盛斯文元祐徒艱虞共流落存没半嗚呼顧我<lb/>
眞無頼逢公幸不孤秪今還一慟即此是窮塗<lb/>
　　　彦集奉檄歸省示及佳篇次韻奉酬呈諸兄友<lb/>
游子思親乆聚糧不堪官裏簿書忙平生况少鷹鸇意此<lb/>
<pb n="KR4d0226_SBCK_006-20b"/>
日尤慙時世粧臘雪未消歡奉檄春風初轉喜還鄉上堂<lb/>
佳慶從容問一嚼何妨累十觴<lb/>
　　　彦集兄再適臨汀惠顧蓬蓽賦詩留別眷予良勤<lb/>
　　　次韻祖行言不盡意<lb/>
賸喜君才老更成伊優叢裏見孤撑官身未免心徒壯親<lb/>
膝頻違淚欲横簿領不嫌春筍束廉聲要比玉壺清枉車<lb/>
投翰殷勤甚安得仁言與贈行<lb/>
　　　圭父爲彦集置酒白蓮沼上彦集有詩因次其韻<lb/>
　　　呈坐上諸友<lb/>
大阮歸來客滿堂更移芳席近回塘共憐的皪水花淨并<lb/>
倚離披風蓋凉銀筆看題青玉案佳人悵望碧雲鄉此時<lb/>
此景真愁絶病著無因爲舉觴<lb/>
<pb n="KR4d0226_SBCK_006-21a"/>
　　寄題宜春使君定叟張兄隠齋<hi>此詩恐當合作一首</hi>
大專槃萬生異體實同氣云胡分彼巳直以私自蔽<lb/>
君家桂林伯德學妙一世閉戸不忘憂纓冠矧行義<lb/>
眷言介弟賢四益謹先卑千里各分符一心同盡瘁<lb/>
逺題齋戸冊來表棲息地系述寫心胸俯仰資惕厲<lb/>
陽嘉旣滌蕩隂慝失封閉介然彼苛癢嚇若我黥劓<lb/>
拊摩極哀恫征取敢常藝戰兢一日力洋溢四封𬒳<lb/>
君看物我間隠顯豈殊致願反振民功更懋根本計<lb/>
　　　次韻題平父兄重建一枝堂<lb/>
畫㦸朱門枕碧山貂蟬元自出儒冠更餘此日林間樂逺<lb/>
繼當年膝下歡命駕賔朋千里近放懷琴酒百憂寛遺編<lb/>
却好傳孫子莫遣因循學宴安<lb/>
<pb n="KR4d0226_SBCK_006-21b"/>
　　　日用自警示平父<lb/>
圓融無際大無餘即此身心是太虚不向用時勤猛省却<lb/>
於何處味眞腴㝷常應對尤須謹造次施爲更莫踈一日<lb/>
洞然無别體方知不枉費功夫<lb/>
　　　抄二南寄平父因題此詩<lb/>
闕里言詩得賜商<hi>子貢子夏</hi>千秋誰復與相望鄒汾<hi>孟子文中子</hi>斷<lb/>
簡光前載關洛<hi>張子程子</hi>新書襲舊芳析句分章功自少吟風<lb/>
弄月興何長從容咏嘆無今古此樂從兹樂未央<lb/>
　　　題劉平甫定菴五詠<lb/>
　　　定菴<lb/>
風生長林悲雲起空谷暝下有不死人一室常在定<lb/>
　　　巢雲<lb/>
<pb n="KR4d0226_SBCK_006-22a"/>
入山何所見雲樹春𪷟𪷟安知巢居子避世於其中<lb/>
　　　山臺<lb/>
林居厭棲迷山頂幸清曠無事一登臨却愁心浩蕩<lb/>
　　　井泉<lb/>
開山昔何人鑿此寒泉井獨夜潄瓊瑶泠然發深省<lb/>
　　　夀穴<lb/>
百年不可期一壑當預卜自憐木偶人空羡王官谷<lb/>
　　　劉平甫席上分韻得寫字<lb/>
歲暮風雨交流雲暗平野公子燕華姻招呼及同社<lb/>
高情寄壺觴晤語到風雅剪燭夜堂深幽懐共輸寫<hi>此詩恐當</hi>
<hi>作一首</hi>
　　　劉平甫分惠水梔小詩爲謝二首<lb/>
<pb n="KR4d0226_SBCK_006-22b"/>
年來衰懶罷書淫偶向盆山寄此心何事凉隂老居士便<lb/>
分幽賞助清吟<lb/>
何處飛來簷蔔林老枝樛屈更蕭槮凄凉杜老江頭句坐<lb/>
對行吟得自箴<hi>少陵江頭五詠於梔子詩云於身色有用與道氣傷和</hi>
　　　和喜雨二絶<lb/>
雨師誰遣送餘春珍重天公惠我民且看歡顔埀白叟莫<lb/>
愁頩頰踏青人<lb/>
黄昏一雨到天明夣裏豐年有頌聲起望平疇烟草緑只<lb/>
今投筆事農耕<lb/>
　　　和章國華祈雨呈平父諸兄三首<lb/>
極目平疇半欲枯遥知精禱意無餘更憐不待䐁蹄祝便<lb/>
得汙邪暗滿車<lb/>
<pb n="KR4d0226_SBCK_006-23a"/>
九重清夜仰昭回旱魃知從何處來不是幽人祈得雨又<lb/>
煩丹詔走風雷<lb/>
晴窓揮汗苦驕陽雨檻披衣快晚凉多謝龍公餘事業爲<lb/>
驅寒谷變炎方<lb/>
　　　山館諸兄共賦驟雨鷺鷥二絶<lb/>
平疇焦渴不堪論簫皷悲秋徹帝閽霹靂一聲雲自墨山<lb/>
前山後雨翻盆<lb/>
雨罷㣲塘凛欲秋飛來白鳥便夷猶從今認得横塘路水<lb/>
逺天長百不憂<lb/>
　　　唐石雪中<lb/>
春風欲動客辭家霖潦縱横路轉賖行到溪山愁絶處千<lb/>
林一夜玉成花<lb/>
<pb n="KR4d0226_SBCK_006-23b"/>
　　　秋日同廖子晦劉淳叟方伯休劉彦集登天湖下<lb/>
　　　飮泉石軒以山水含清暉分韻賦詩得清字<lb/>
間居寡儔侣掩關抱孤清良友倐來止曠然舒我情矧此<lb/>
凉秋𥘉暑退裳衣輕相與一携手東山眇遐征前穿林嶺<lb/>
幽俯瞰川原平降集崖寺古徘徊濁醪傾長吟伐木篇濳<lb/>
鱗亦相驚願結沮溺耦窮年此巖耕<lb/>
　　　淳熈戊戌七月二十九日與子晦純叟伯休同發<lb/>
　　　屏山西登雲谷越夕乃至而季通德功亦自山北<lb/>
　　　來㑹賦詩記事以雲卧衣裳冷分韻賦詩得冷字<lb/>
端莢得幽貞考槃寄兹嶺未成長往計抱恨中耿耿秋風<lb/>
吹庭樹遥夜枕席冷感彼歲序移慨此心事永明晨發孤<lb/>
興趣駕向絶境躋攀力雖倦想象意逾騁雲山一以眺俯<lb/>
<pb n="KR4d0226_SBCK_006-24a"/>
仰疑倒景檢校石田收眷戀茅屋静淹留復未遂外物愧<lb/>
張邴珍重同來人妙語各清整擊節三嘆餘超然得深省<lb/>
　　　宿黄沙以山如翠浪湧分韻賦詩得如字<lb/>
日中秣吾馬日暮膏吾車﨑區渉南嶺浩蕩凌八嶇夜雨<lb/>
薦峰前朝登碧琳瓀蒼茫永歗罷翕忽清景徂去此二三<lb/>
子我行將焉如崔嵬正丘垤萬里思南圖<lb/>
　　　雲谷次呉公濟韻<lb/>
昔營此幽棲邈與世相絶誓將百年身來守固窮節心期<lb/>
苦未遂歲月一何闊終然匹夫志肯遽丼没没兹晨復登<lb/>
瞰目盡雲一抹激烈永嘯餘朗寥高韻發夫君内德備不<lb/>
學王駘兀觀心見參倚出世自英傑朅來肯顧我同去弄<lb/>
雲月㣲言得深扣大句亦孤㧞多謝警踈慵未敢嘆瞻忽<lb/>
<pb n="KR4d0226_SBCK_006-24b"/>
更問毫釐間是同端是别<lb/>
　　　宿休菴用德功壁間韻贈陳道人<lb/>
暮入千峰裏寒棲一草菴室連丹竈煖厨引石泉丼塵慮<lb/>
紛難到神光暖内含非君有道氣孤絶詎能堪<lb/>
　　　挽劉樞密三首<lb/>
天卑經綸業家傳忠義心謀謨經國逺勲烈到人深廊廟<lb/>
風雲斷江湖歲月侵一朝成殄瘁九牧共沾襟<lb/>
談笑平蠻䇿焦勞振廩功復讐乖宿志忍死罄餘忠人嘆<lb/>
百身贖天悲一鑑空九原終莫起千載自英風<lb/>
久矣身無用前恩嘆莫償豈期今老大復此重悲傷淚向<lb/>
遺書盡心隨宿草荒諸君那不死慟絶鬢成霜<lb/>
　　　武夷七詠<lb/>
<pb n="KR4d0226_SBCK_006-25a"/>
　　　天柱峰<lb/>
屹然天一柱雄鎮斡維東秪說乾坤大誰知立極功<lb/>
　　　洞天<lb/>
絶壁上千㝷隱約巖栖處笙鶴去不還人間自今古<lb/>
　　　畫鶴<lb/>
誰寫青田質高超鴈鶩群長疑風月夜清唳九霄聞<lb/>
　　　仰高堂<lb/>
靣勢來空翠哦詩獨好仁懐人今巳矣誰遣棟梁新<hi>此堂與迎</hi>
<hi>緑亭皆劉建康所名禮記引高山仰止景行行止之詩而曰詩之好仁如此</hi>
　　　趨眞亭<lb/>
危亭乆巳傾秪有頽基在何事往來人不知容鬢改<lb/>
　　　大小藏巖<lb/>
<pb n="KR4d0226_SBCK_006-25b"/>
藏室岌相望塵編何莾鹵欲問伯陽翁風煙迷處所<lb/>
　　　丹竈<lb/>
仙人推卦節煉火守金丹一上煙霄路千年亦不還<lb/>
　　　壬子三月二十七日聞迅雷有感<lb/>
誰將神斧破頑隂地裂山開鬼失林我願君王法天造早<lb/>
施雄斷答群心<lb/>
晦庵先生朱文公文集卷第六<lb/>
<pb n="KR4d0226_SBCK_006-26a"/>
考異<lb/>
和人游西巖　澗寺<hi>一作澗樹</hi>
題周氏溪園三首<hi>一無後一首</hi>
次韻梧竹　檀欒<hi>一作團欒</hi>慘淡<hi>一作慘澹</hi>
次開善避暑韻　花思滿胸存<hi>一作花氣滿思存</hi>
送林熈之　妙緼<hi>一作妙蓄</hi>只自<hi>一作合自</hi>若知體用元無<lb/>
　　間<hi>一作若明體用眞無間</hi>
晚歩偶成　雨罷寒逾勁<hi>一作雨歇寒逾勁</hi>暗晴川<hi>一作倍澄鮮</hi>
和晝寒韻　爭流<hi>一作爭陳</hi>樹石<hi>一作謝石</hi>
謁劉公墓　誤國<hi>一作迷國</hi>此公<hi>一作我公</hi>
次彦集別墅　信有<hi>一作倍有</hi>
次和人梅花韻　本根<hi>一作本願</hi>
<pb n="KR4d0226_SBCK_006-26b"/>
蔊　芳香<hi>一作芬香</hi>翠頴<hi>一作秀頴</hi>
芹　收單<hi>一作收功</hi>
筍　籜龍<hi>一作伏龍</hi>
寄呉公濟　客子<hi>一作投<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>
                    </hi>秪應<hi>一作/秪因</hi>罷登<hi>一作倦登</hi>
　　從今<hi>一作只今</hi>寄聲<hi>一作/寄音</hi>年深<hi>一作/年來</hi>欲問<hi>一作若問</hi>
游百丈山　隨川<hi>一作隨風</hi>
石臺　出谷<hi>一作山谷</hi>
同丘子服游蘆峰　兩川<hi>一作滿川</hi>
杉逕　南起<hi>一作晨起</hi>
桃蹊　裏春<hi>一作東春</hi>
絶頂　移治在兹嶺<hi>一作移來名此嶺</hi>
休菴　林巒<hi>一作林澗</hi>
<pb n="KR4d0226_SBCK_006-27a"/>
值風　山上<hi>一作山中</hi>
謝客　酒來<hi>一作酒至</hi>頻來<hi>一作煩來</hi>
修書　雲關<hi>一作靈關</hi>
定菴山臺　林居<hi>一作林中</hi>
雲谷次呉公濟韻　觀心見參倚<hi>一作秉心極清淨</hi>世自<hi>一作世有</hi>
　　更問<hi>一作且問</hi>
　　　　　　　　　　　　　　　福州府學訓導舒鏊校<lb/>
<pb n="KR4d0226_SBCK_006-27b"/>
<pb n="KR4d0226_SBCK_006-1a"/>
晦庵先生朱文公文别集卷第六<lb/>
書<lb/>
　　　林擇之<hi>用中以下文公之曾遜濬家藏録藁</hi>
某侍旁粗安早稻旣登民饑亦少瘳矣然朝廷所遣使者<lb/>
方來所至掲榜施米十日市井游手及近縣之人得之深<lb/>
山窮谷尚有飢民却不沾及然所謂十日亦只虚文只軺<lb/>
車過後便不施矣其實亦無許多米給得也世衰俗薄上<lb/>
下相蒙無一事真實可歎可歎長沙人來得南軒兄弟湘<lb/>
西朋友書有吾友書四封一角來人云自經由古田今并<lb/>
附此令自徃相尋也書中所論疑義如論浩然之氣處極<lb/>
好盖餒則便是缺了此正氣而氣之本體常浩浩然也但<lb/>
自家身上自間隔了耳不知賢者以爲如何其他不能遍<lb/>
<pb n="KR4d0226_SBCK_006-1b"/>
論以去人立索書不能子細也書來并爲詳論之文定祠<lb/>
記知言序遺書二序并録呈和章想書中自有更不冩去<lb/>
祠記渠令爲看未穩處讀之數過但見叢雜難整頓煩子<lb/>
細僉出及注合作如何改易附逓來漕司東㕔令轉致此<lb/>
南軒甚欲速得之語張帥改定冩來芮漕處也三序并告<lb/>
參詳喻及幸更呈諸同志議之旣欲行逺不厭詳熟也千<lb/>
萬并祠記發來<lb/>
　　　林擇之<lb/>
巳經新歳學不加進而年歲日侵甚可懼也承昏期在歲<lb/>
裏想慰老人之意又聞葺居奉祀并講盛禮想營治不無<lb/>
少勞適此涸轍不能少奉助爲愧耳文王之事考之詩書<lb/>
誠如所疑然此馬肝之論也不若姑闕之以俟來者不必<lb/>
<pb n="KR4d0226_SBCK_006-2a"/>
身質之也問答方得草草一閱俟徐看有疑耶報去偶此<lb/>
歲首多事未暇也南軒一書比亦附致尤川不知逹否聞<lb/>
欲來延平别石丈能與擴之垂興一來相聚數日否及諸<lb/>
朋友在此得一講論亦快事也擴之不及别書承書并寄<lb/>
元禮耕老書信巳領所欲言者不過如前更不及别狀樓<lb/>
名旣犯朋友尊長名則亦難用况稠乃木稠非雲稠也更<lb/>
可■得一二見報當爲擇其安者<lb/>
　　　林擇之<lb/>
某憂苦如昨至節復不逺痛割不自堪幸朋友不鄙棄責<lb/>
以講習怱怱度日且復支持耳擴之來此相聚極有益其<lb/>
專志苦學非流輩所及但於展拓處終未甚滿人意耳昨<lb/>
欲徃臨安以資用不饒又南軒蹤跡不定且令中輟今却<lb/>
<pb n="KR4d0226_SBCK_006-2b"/>
欲且歸而歲暮復来再三留之以其歸省之意甚堅不免<lb/>
聽之此間事渠必能一一言之不復縷縷但元履適過此<lb/>
云得其子九月末書南軒求去不獲數日甚撓此極知其<lb/>
必然不知渠又何以處之尚幸擴之之輟行也来書所論<lb/>
數條有未合䖏别𥿄具之但覺大槩氣象有粗踈䖏不知<lb/>
何故如此似更冝警省也某近覺向来乖繆䖏不可縷數<lb/>
方惕然思所以自新者而日用之間悔吝潜積又巳甚多<lb/>
朝夕惴懼不知所以爲計若擇之能一来輔此不逮幸甚<lb/>
然講學之功比舊却覺稍有寸進以此知𥘉學得些静中<lb/>
功夫亦爲助不小尚恨未免泛然應接不得專一於此耳<lb/>
　　林擇之<lb/>
經說依後書所定甚善但止謂之經說不同諸字尤好又<lb/>
<pb n="KR4d0226_SBCK_006-3a"/>
春秋傳序四字不湏别出但序文次行不湏放低則自然<lb/>
可見論語說下不湏注孟子附字又欲移禮記作第七卷<lb/>
而第一行下著二先生三字其後却題明道先生改正大<lb/>
學伊川先生改正大學其小序則仍舊附於第六卷尾論<lb/>
孟說後盖此六卷乃其本書而後一卷今所附者使不相<lb/>
亂乃佳也更白鄭丈看如何向借劉子駒本改字多是胡<lb/>
家改定者非先生本書今不必用然恐有合參考者偶此<lb/>
本在家中今令此人去取納上更仔細啇量爲佳外書旣<lb/>
未備不欲遽出此事正不湏忙今草草做了将來有不如<lb/>
意又不免更易傳者人人殊異無復可信天下後世非所<lb/>
以爲乆逺計也并白鄭丈看如何示及爲幸孟子觧此<lb/>
亦見從頭看起未容寄去更俟幾日也<lb/>
<pb n="KR4d0226_SBCK_006-3b"/>
　　　林擇之<lb/>
某竟不免爲此來𥘉到事多殊不堪今漸定疊矣但野性<lb/>
危蹤皆非冝乆於此者見爲此邦料理减稅事旦夕剡奏<lb/>
列上即繼以奉祠之請矣得否未可期但若不去必無好<lb/>
出埸盖巳有氣類不同望風相疾者此要爲不足恤然亦<lb/>
何苦将身博彈射耶<hi>云云</hi>來此間非■案牘即有賔客之<lb/>
擾比於退食則形神俱憊只得瞑目危坐收拾魂魄以待<lb/>
事之復来殊不得看一字平生論著用盡心力皆巳有緒<lb/>
今乃墮此紛擾中不得卒其業精力又巳衰耗如此大以<lb/>
爲懼朋友中有知識者亦皆爲某危之乃知伊川先生做<lb/>
得易傳却是得涪州一行氣力也擇之彼中相從者有可<lb/>
與進於此者乎此中一旬兩到學中然殊未有慰人意䖏<lb/>
<pb n="KR4d0226_SBCK_006-4a"/>
未去之間亦且試撈摸看若幸指撥得一二人亦是一方<lb/>
乆逺利害也<lb/>
　　　林擇之<lb/>
某所請竟未報元履傳聞有添差台學之除此不待其自<lb/>
請而撃逐之當路聽言待士之意可見矣所示諸說皆甚<lb/>
精然鄙意有未安者别帋具之擴之亦有說當自封去因<lb/>
来幸反復之以歸至當計此所校亦不多但却是不容小<lb/>
差䖏望速垂報也見喻太着之病此不能無但與其浮泛<lb/>
無根不如脚踏實地爲有進歩䖏耳祭儀藁本納呈未可<lb/>
示人且煩仔細考究喻及日暦中事雖不多然可以𥙷事<lb/>
實之缺此書異時要湏别刋乃佳耳知與諸賢遊從日有<lb/>
直諒多聞之益甚善甚善數詩皆佳率易和去不成言語<lb/>
<pb n="KR4d0226_SBCK_006-4b"/>
勿示人也伯山家事如何晞之似亦曾相見来今不記仔<lb/>
細也伯山質實可愛敬但亦染禪學耳向與深卿書乃附<lb/>
劒浦劉親不謂留滯至今欲撿藁本再録去又思擇之所<lb/>
以告語之者必巳甚悉而不能廻則此書雖逹亦未必有<lb/>
效耳今且煩致意但信得孔孟程子說話及時試将許多<lb/>
詖淫邪遁說話權行倚閣一兩年却就自家這下實做工<lb/>
夫看湏有些巴鼻也今只𬋩狐惑不肯放捨又引明道少<lb/>
時出入釋老之事以飾其說何不将它平生說話仔細思<lb/>
惟看他所以岀入釋老䖏與自家只今全身䧟溺䖏是如<lb/>
何而直爲此倀倀也又如前書所論馮道吕舜徒事此尤<lb/>
害理曾與之劇論否此等處不理㑹則朋友之職廢矣發<lb/>
明義理此亦有之向来何故不曾見渠家似此文字固自<lb/>
<pb n="KR4d0226_SBCK_006-5a"/>
有好處尚多向見汪書甚珍秘之然便只向這死水裏渰<lb/>
殺則更無超脫䖏矣不知世間見有六經語孟程子文字<lb/>
旣有志於學因甚不向裏靣做工夫而收拾此等以爲竒<lb/>
特枉却身心可歎可恨也靜勝軒録却未見之如文字不<lb/>
多幸爲録寄此近於蔡季通䖏見庭聞藁録一篇乃楊昭<lb/>
逺記龜山所舉二先生語殊無精神悶人看不得不知静<lb/>
勝之說又如何耳前日劉子澄寄得榮陽公家傳<hi>即吕原明也</hi>
中數叚来一叚說吕𥘉學於伊川後與明道橫渠李公擇<lb/>
孫莘老遊所見日益廣大然公亦未嘗專主一說晚更從<lb/>
高僧宗本脩顒遊觀此則吕家學問更不湏理會直是可<lb/>
以爲戒亦不可不使深卿知若不信則無如之何也拙齋<lb/>
有何說數詩幸早示及籍溪行狀更爲促深卿早冩寄来<lb/>
<pb n="KR4d0226_SBCK_006-5b"/>
舜臣相見未向逓中亦附書矣項掾果如何若果有志當<lb/>
痛與說恐頽波之中救得一箇半箇亦非細事也前書說<lb/>
有一賢宗室從来復相從否福州有一同年趙彦德<hi>任丈之甥</hi>
氣質亦甚好但一向習詞科頃嘗畧勸之聞今年又往試<lb/>
可惜錯了路陌也近聞張安國消息極不佳果如所傳亦<lb/>
可惜耳南軒乆不得書不知爲况復何如所論異同䖏亦<lb/>
未報不知後来看得又如何也<lb/>
　深卿詩市㕓差可隱未暇泛滄洲此兩句便是箇因循<lb/>
　猶豫㡳意思冝其不能勇猛自奮於異學之中也擇之<lb/>
　押此韻䖏正中其膏肓不知渠還覺否此亦是偏䖏然<lb/>
　吾儕中人之質若無這箇意思定是埋沒了出頭不得<lb/>
　也<lb/>
<pb n="KR4d0226_SBCK_006-6a"/>
　　　林擇之<lb/>
深父遂死客中深爲悲歎其弟巳爲了後事過此無以助<lb/>
之又此數時艱窘不可言<hi>向来府中之謉自正月以来辭之矣</hi>百事節省尚<lb/>
無以給旦暮欲致薄禮比亦出手不得巳與其弟說擇之<lb/>
䖏有文字錢可就彼兊錢一千官省并巳有狀及香茶在<lb/>
其弟䖏煩爲於其靈前焚香點茶致此微意累年相聞而<lb/>
不得一見甚可恨也林宰興學之意如何可尚可尚但聞<lb/>
其非乆受代亦湏得後人信得及乃佳不然恐徒費力而<lb/>
爲主其事亦難爲進退耳擇之巳辭尤川耶彼學中今復<lb/>
何人料理欽之寛中諸人能左右提挈否石宰乆不得信<lb/>
不知其子病如何文字錢除前日發来者外更有幾何在<lb/>
彼擇之爲帶得幾■過古田千萬早示一數於建寧城下<lb/>
<pb n="KR4d0226_SBCK_006-6b"/>
轉托晉叔寄来爲幸或巳去手能爲收拾專雇一穩當人<lb/>
送来尤便此中來手以俟此物之来然後可以接續印造<lb/>
不然便成間斷費力也千萬早留意爲妙湏知昨巳修定<lb/>
送伯諌䖏未取大率事體亦只如所示但條目差分明耳<lb/>
欽夫屢得書有少反復議論未及録去其大槩曲折亦非<lb/>
靣未易布也力行固不易而講論要得是當亦復如此之<lb/>
難可歎可懼渠所論如云論孟序中不當言漢儒得其言<lb/>
而不得其意盖漢儒雖言亦不得也不知擇之以爲如何<lb/>
某則絶不愛此等說話前輩議論氣象寛宏而其中自有<lb/>
截然不容透漏處豈若是之迫切耶近又得皇王大紀諸<lb/>
論其間大有合啇量䖏不但小小可疑而巳此間朋友亦<lb/>
無甚進益不知擇之比来功夫如何甚欲一見而相去益<lb/>
<pb n="KR4d0226_SBCK_006-7a"/>
逺無由會靣此情郷往殆不自勝■也向来召命屢下旣<lb/>
懇辭之又託人宛轉近得諸公消息似巳許其辭矣此事<lb/>
只得如此而貧病殊迫亦只得萬事减節看如何欽夫頗<lb/>
以刋書爲不然却云别爲小小生計却無害此殊不可曉<lb/>
别營生計頋恐益猥下耳<lb/>
　　　林擇之<lb/>
歸自政和住家十餘日祭祀賔客書問之擾不得少暇固<lb/>
無暇讀一字書今又當出崇安見新守令石宰相招極欲<lb/>
往觀盛禮及與朋友相聚講論而日月匆卒如此無縁去<lb/>
得甚以爲恨不知擇之能撥忙一行否昏期旣在後月度<lb/>
尚可一行也擴之寄来文字皆巳領前便承寄海物尤愧<lb/>
感也中庸因論致曲而能有誠然自明能動人以下巳是<lb/>
<pb n="KR4d0226_SBCK_006-7b"/>
誠之成功孟子所謂至誠而不動者未之有也亦可見矣<lb/>
盖生知學知雖異然及其知之成功則一而巳通書正用<lb/>
此意然下文擬議便是致曲之事亦若無異䖏也無所不<lb/>
用其極之說甚巧然恐其本意未必果出於此必不可通<lb/>
闕之可也大學正經云云亦以意言耳傳中引曾子曰知<lb/>
曾式門人成之也南軒語解在尤川未到所論大槩甚當<lb/>
鄙意正如此又言行録流布甚廣其間多合啇量䖏中間<lb/>
以書告之然不勝毛舉近得報云欲改數䖏亦未妥帖要<lb/>
之此書自不必作旣作而遽刻之此尤非便昨日得伯諌<lb/>
書亦深議此事也近與伯恭往返議論稍多此人却向進<lb/>
未巳今日臨行無暇録寄俟後便也<lb/>
　　　林擇之<lb/>
<pb n="KR4d0226_SBCK_006-8a"/>
聞學中巳成次第甚善但尤川學者不無恨於遽去耳更<lb/>
能到彼少留以慰其意否若能因遂過此小欵旬月尤所<lb/>
望也某此如常所欲言者前書巳具之矣游成之来訪其<lb/>
人開爽有用之才也極可喜可喜然更能加沈潜義理工<lb/>
夫所就當益可觀耳渠到此之日擴之亦來得數日遊談<lb/>
少快幽欝之懐但聞浙中學者議論多端亦殊使人憂悶<lb/>
耳以此深欲早就前書之志庻幾小𥙷於世不爲天地間<lb/>
一蠹物者而理義未精日力不足爲之柰何<lb/>
　　　林擇之<lb/>
辱書如講學有緒深以爲慰是日偶與元履及諸朋友在<lb/>
鑪峰新庵共増懐想也縣學湏知甚精宻但冩得未有倫<lb/>
理方欲爲畧整頓㑹少冗未暇也所論仁恕之說恐不必<lb/>
<pb n="KR4d0226_SBCK_006-8b"/>
如此立說只當以語解爲正遺書所云或是一時之說不<lb/>
必如此牽合𥙷綴也午節在近想湏歸省古田旣未可必<lb/>
即不若且來尤溪耳精義印造未辦辦即如所喻也游成<lb/>
之甚欲一見之恨相去稍逺耳彪德羙赴省回過此相見<lb/>
得一夕欵只是舊時議論且云欽夫見大本未明所以𬒳<lb/>
人轉却亦聞擇之所在恨不一見也<lb/>
　　　林擇之<lb/>
某此碌碌如昨無足言但獨學■不長進而逺近朋友亦<lb/>
未見超然有所造詣者歲月如流良可憂懼耳擇之尤川<lb/>
留幾何時所論何事此亦乆不得書矣因便仔細報来還<lb/>
家巳來爲况又何如日下作何功夫亦可一一報及相去<lb/>
旣逺難得相聚相聚往往又不能盡所懐别後令人常有<lb/>
<pb n="KR4d0226_SBCK_006-9a"/>
耿耿不滿之意後會不知復在何時又不知便得相見果<lb/>
能彼此廓然無許多遮障隔礙否它人固難語此而於擇<lb/>
之猶不能無遺恨不知擇之又自以爲如何也二余在此<lb/>
日乆占之警敏彞孫淳静皆可喜但亦未敢與說向上去<lb/>
恐别生病然又似太冷淡今其告歸云過邑中湏爲一兩<lb/>
日留可更與切磋也熈之不及别書相見煩致意擴之亦<lb/>
然得婺州報云薛士龍物故甚可傷而不及識之尤可恨<lb/>
也<lb/>
　尤溪學記及克齋記近復改定及改去歲仁說答欽夫<lb/>
　數書本欲冩去而二公行速不暇且寄欽夫語解去看<lb/>
　畢寄還并論其說<lb/>
　　　林擇之<lb/>
<pb n="KR4d0226_SBCK_006-9b"/>
某哀苦之悰秋來増劇頋念日月易得而音容邈然發於<lb/>
夢寐尤痛切不能堪也此間諸人相聚自五月以後以季<lb/>
通大病無甚倫理近又以事歸旬日間復来便爲入城計<lb/>
亦無復講論之暇矣南軒竟不免去國道之難行乃如此<lb/>
可歎可歎𥘉意其自上饒歸可以一見今却由浙中水路<lb/>
還湖外又聞少留吴興避暑不知果如何渠在榻前儘說<lb/>
得透𥘉謂可以轉得事機要是彼衆我寡難支撑耳<lb/>
　　　林擇之<lb/>
聞縣庠始教閭里郷風之盛足以爲慰所示文字皆甚佳<lb/>
深父埋銘讀之使人惻然興於朋友之義荅問後便多寄<lb/>
使得反復爲佳恐有建寧便只寄晉叔䖏可也承許見訪<lb/>
因徃尤川甚善但經營創始之勞如此未能數月而林宰<lb/>
<pb n="KR4d0226_SBCK_006-10a"/>
觧官擇之辭職畫一之規又将安所付授耶湏及此物色<lb/>
得可相繼者庻幾不虚費賢宰許多心力啇量爲佳近看<lb/>
中庸於章句文義間窺見聖賢述作傳授之意極有條理<lb/>
如繩貫棊局之不可亂因出巳意去取諸家定爲一書與<lb/>
向來大字章句相似未有别本可寄只前日畧抄出節目<lb/>
今謾寄去亦可見其梗槩矣論語未知焉得仁後来竟如<lb/>
何說因来幸詳及然此湏與雍也仁而不佞孟武伯問三<lb/>
子原憲問克伐怨欲不行夫子不爲衞君殷有三仁管仲<lb/>
如其仁數章相貫推說方見指意耳吾斯之未能信斯字<lb/>
何所指而言或云自指其心然否晝寢之義孰安凡皆望<lb/>
思之見報<lb/>
　　林擇之<lb/>
<pb n="KR4d0226_SBCK_006-10b"/>
師魯深父皆有書來相属勤甚吾友相聚之乆視此凡陋<lb/>
寧堪諸賢許與之過耶師魯寄來論解數篇極佳未暇細<lb/>
讀巳覺儘有合啇量處旦夕因書相與評之又看如何擇<lb/>
之所造想日深累日不聞益論塵土滿襟矣<lb/>
　　　林擇之<lb/>
得欽夫書論太極之說竟主前論殊不可曉伯恭亦得書<lb/>
講論頗詳然尤鶻突問荅曲折謾録去一觀遣人遽不能<lb/>
盡録其大槩是如此欽夫云巳得擇之前書亦殊不以爲<lb/>
然也拙齋深卿近有何議論某向答深卿書渠以爲如何<lb/>
前日方答此書了李伯間來訪劇論兩三日舊疑釋去遂<lb/>
肯盡棄所學而從事於此乃知此理卒不可得而殄㓕彼<lb/>
迷溺而不返者亦可憐矣近何叔京過此少留未去伯間<lb/>
<pb n="KR4d0226_SBCK_006-11a"/>
季通皆来集講論甚衆恨擇之不在此耳適因舉滿腔子<lb/>
是惻隱之心江民表云腔子外是甚底請諸公下語巳各<lb/>
有說更請擇之亦下一語便中早見喻也石子重得書云<lb/>
來年赴官欲約擇之相聚不知能赴其約否某意甚欲相<lb/>
挽一來而卒不可得爲恨耳擴之得安信否比年氣體如<lb/>
何前欲此來今極暑未可動秋冬間能同一來慰此哀苦<lb/>
否墳所巳畧就緒儘可相聚矣<lb/>
　陸崇安相㑹否渠今冬必來赴官某表兄丘子野欲求<lb/>
　一依託書館處不知渠請人否告爲託朋友宛轉問之<lb/>
　便中見報此兄近日爲况益牢落欲此甚急幸千萬留<lb/>
　意或託拙齋深卿問之尤佳<lb/>
　　　林擇之<lb/>
<pb n="KR4d0226_SBCK_006-11b"/>
得失旣徃不足言正惟立身行道是乃榮親之大耳比來<lb/>
少得通問而累書無所講論不知進學功夫如何深以爲<lb/>
念也此間朋友亦無與薦者但邵武饒克明赴省前日過<lb/>
此耳季通伯謨皆苦貧極無憀也某不敢受俸乃以無太<lb/>
府暦頭於法有礙非敢以爲高而時俗巳不相察况其大<lb/>
者可歎可歎遊山開正即行承有偕行之意甚善但恐來<lb/>
巳不相及然某過衢信到婺女湏少留能來彼相及亦佳<lb/>
耳欽夫書適有便巳發去渠得疾之由說者多端似亦非<lb/>
一朝一夕之故所由來逺矣近數得書云安徤勝前此必<lb/>
病起過意将護之力也今日聞有静江之除盖近日羣小<lb/>
屢有敗露上意必是開寤思向日之言故龔實之入參時<lb/>
事似欲小變未知竟何如耳此間文字亦未有緒通鑑功<lb/>
<pb n="KR4d0226_SBCK_006-12a"/>
夫浩愽甚悔始謀之大銳今甚費心力然業巳爲之不容<lb/>
中輟湏來年春夏間近入山僧寺謝絶人事作一兩月期<lb/>
畢力了之乃可盖心力不強其間稍似間斷便覺條例不<lb/>
貫故湏如此耳<lb/>
　　　林擇之<lb/>
某杜門如昨無足言者但吾人罪戾蹤跡顯不可揜只得<lb/>
屏跡念咎切不可多與人徃來至如時官及其子弟賔客<lb/>
之属尤當逺避勿與交渉乃可自安此不惟擇之當深戒<lb/>
之如充之亦不可不知此意也<lb/>
　　　林擇之<lb/>
某區區粗遣無足言者但齒髪日衰德不加進日負憂愧<lb/>
耳潘丈處人巳歸欲俟秋冬遣人相取想所報書自言其<lb/>
<pb n="KR4d0226_SBCK_006-12b"/>
詳矣如此却得且從容家居區處庻務亦是一事但郡中<lb/>
之約恐又不得不應切湏審䖏使乆逺無悔吝乃佳耳必<lb/>
不得巳入學亦不妨只要自處得是當此更在子細也趙<lb/>
帥乆不得書湖事想巳畢自此宜且安静勿興功役爲佳<lb/>
相見亦可力勸之也渠昨許草堂之貲因話爲扣之然不<lb/>
可破官錢恐又作鄭景望也<lb/>
　　　林擇之<lb/>
福公爲賦武夷詩押舞雩字更和不得遂至今未得報謝<lb/>
其書兩日前方和得成亦不免只躡故迹欲作書煩附逹<lb/>
之恐巳歸旦夕自别宅去也造屋事得帥且止之甚善昨<lb/>
關自思量許多紛紛都從十二詠首篇中一我字生出<lb/>
此字真是百病之根若斫不倒觸䖏作災怪也<lb/>
<pb n="KR4d0226_SBCK_006-13a"/>
　　　黄啇伯<hi>以下見南康集</hi>
某俯仰塵俗日負初心率意妄行無所聞過自决其不可<lb/>
乆於此但以向議陳請一二事計論未備牽留至今此數<lb/>
日來奏牘始具一二日遣行即并上請祠之章矣姚泉近<lb/>
方歸番陽木炭之請亦未果往亦三五日間中行也老兄<lb/>
下車巳乆學中規範計當一新所以爲教使之聞之諸生<lb/>
莫亦有可與進於此者否此中課程不敢懈然亦未大有<lb/>
益爲可懼耳■門不逺計常通問恐於鄙繆中政或有所<lb/>
聞人還■禹批誨至懇至<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>愚頓見事極遟非靣命提耳<lb/>
反復諄悉不能諭切幸不惜痛言之也<lb/>
某欲借盛府祭器祭服依倣製造有牒上幙府書<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>府公<lb/>
更望一言之助使必得之爲幸或恐有大不可携者得令<lb/>
<pb n="KR4d0226_SBCK_006-13b"/>
人畫圖詳識其尺度之廣狹高下淺深以見授亦幸也<lb/>
祭器尤荷垂念但期日巳迫未及製造亦有事力所未及<lb/>
者且復專人納還幸付主者然亦疑其未便盡如古制度<lb/>
也<lb/>
木炭事申泉司果見却未知所以爲計幸復思其說以見<lb/>
教也<lb/>
某再上伺請皆未報日夕思歸而兩縣破壊姦民亂政不<lb/>
得不有所更革鉏治似聞傳者以爲不恕然亦只此數日<lb/>
間决遣事竟亦當少息矣盖大慝旣懲小者自當退聽耳<lb/>
但木炭事泉司不從又以蠲租未報未敢再列上前請若<lb/>
遂臨行湏㬰上此奏以償夙心也<lb/>
某衰病支離求去未得日惟得罪於士民是懼然近日兩<lb/>
<pb n="KR4d0226_SBCK_006-14a"/>
邑得同官叶力詞訴却粗衰少但賦租之弊未能有以寛<lb/>
之殊不自安耳學中講說不敢廢近亦頗有能問者兩邑<lb/>
亦令整葺教養庻幾有嚮風者敝政恐有所聞切告垂諭<lb/>
至<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
示諭極感愛念之意此亦近方聞之惕然内懼即巳行下<lb/>
戒約及令住催下户它負之可寛者矣又得鐫諭益信所<lb/>
聞之不妄更當申儆之自此有所聞更望子細批誨直截<lb/>
譬曉今者來教似巳未委曲矣切<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
前兩月配一作過寨兵於隆興中間忽爲彼府押回公文<lb/>
中備坐判府安撫龍圖待制台判押回本寨殊不可曉巳<lb/>
回牒復押去矣煩閑爲詢之想是忘記是外路外州配來<lb/>
誤以爲所部不則别有他意也彼中幙府僉書滿𥿄此等<lb/>
<pb n="KR4d0226_SBCK_006-14b"/>
事不能覺其繆甚可笑也<lb/>
此幸無他但建昌之事聞之不早見告者又皆不得其真<lb/>
慬若爲強豪遊說使人愈疑惑近不免煩僉判自往調護<lb/>
始得其真乃知此郎不長厚誤事如此然縣小無官未有<lb/>
可遣代之者甚以爲撓耳山野之人不堪吏職此亦可見<lb/>
旦夕遣冬書更當力請庻不乆爲吏民患苦也<lb/>
某衰病如昨縁建昌事憂撓不可言雖巳遣官檢旱且以<lb/>
後期申省目劾勢湏畧减得分數但此縣官吏無一人能<lb/>
爲百姓分别黑白自此之後凌弱暴寡将有不勝其弊者<lb/>
未知所以爲計令人暁夕不皇都昌亦甚費力二十年無<lb/>
事之身心一旦至此深以自歎他無可言也<lb/>
警誨諄復敢不銘佩但區區每見凌弱暴寡之徒心誠疾<lb/>
<pb n="KR4d0226_SBCK_006-15a"/>
之故其發每有過當今當承命而改之然恐終不能盡去<lb/>
也<lb/>
某昨嘗專以建昌事自劾求去昨日人歸諸公又不将上<lb/>
勢當復請耳<lb/>
勝私書來說此間受租米事𥘉疑其過徐究之果然雖巳<lb/>
究治然人生精力能有幾何若事事如此索關防則無復<lb/>
閑㤗之時矣其所論弊政非一巳封呈廟堂冀必得去萬<lb/>
一如欲此助爲不小也所懐萬端無由靣論但日來愈覺<lb/>
歸思浩然不可遏耳<lb/>
某月𥘉巳專人丐祠後得臨安相識書速令來請云諸公<lb/>
巳有許意至今尚未歸必是適值四明訃至未敢将上度<lb/>
不過旬日必可得矣建昌納苗實有照管不到處然與抑<lb/>
<pb n="KR4d0226_SBCK_006-15b"/>
強似不相干稅務依法收稅亦非州郡所得與况士大夫<lb/>
下争啇賈之利無恥至此亦何足䘏近日曽編管建昌一<lb/>
徤訟假儒傳者必又喧沸此事自信甚篤絶無可疑是非<lb/>
毁譽付之衆口少忍旬日則吾巳在汶上矣<lb/>
強盗三人配隷嶺海乃向來驚恐都昌之人昨以其情重<lb/>
法輕稍加毒手經由隆興恐有司以爲疑幸爲白錢丈一<lb/>
言於帥座交管傳押爲望此輩吾人所共疾想二公亦不<lb/>
以爲過也<lb/>
喻及帥座下喻之意巳悉此是兩路三州利害如此理會<lb/>
甚善向來亦欲申請而未腵安得謂之侵官本軍今方欲<lb/>
援例有請也然謙德之盛不敢不承幸語及之<lb/>
此間白鹿洞巳畢功前日徃釋菜開講矣延合肥呉君爲<lb/>
<pb n="KR4d0226_SBCK_006-16a"/>
職事但渠爲書社所拘恐未必能往却有楊學録者與一<lb/>
二後生欲往也<lb/>
某請祠先遣人昨夕巳歸後軰尚未到周子充曾厚伯極<lb/>
爲致力而竟不效且更看後信如何恐亦且悠悠也初來<lb/>
不爲乆計近復動却歸心在此殊不便今旣如此便再請<lb/>
得之亦是一兩月事不免又且整頓此破落家計以俟譴<lb/>
逐耳昨縁收江溥親戚舡稅幾爲所論當時得此一章亦<lb/>
是草草出場也<lb/>
此間楊僉忽丁憂郡中事愈費力萬一不得去狼狽不可<lb/>
言也柰何木炭却巳得减免矣<lb/>
白鹿洞成未有藏書欲干兩漕求江西諸郡文字巳有劄<lb/>
子懇之及前此亦嘗求之陸倉矣度諸公必見許然見巳<lb/>
<pb n="KR4d0226_SBCK_006-16b"/>
有數冊恐致重復若以呈二丈托并報陸倉三司合力爲<lb/>
之巳有者不别致則亦易爲力也書辦乞以公牒發來當<lb/>
與收附或刻之金石以示乆逺計二公必樂爲之也旦夕<lb/>
遣人至金陵亦當徧干本路諸使者也<lb/>
某請祠不得比復狂妄輙有所陳計程三五日間當以罪<lb/>
去巳盡遣書冊冗長還家此數日來翹足俟命但未知何<lb/>
所向耳此間諸縣狼狽稅務絶無南來舟揖勢亦不可復<lb/>
爲矣比復苦旱近始得雨然亦未能沾足也日間雖無事<lb/>
然意思不佳絶不得近書冊懶困即思睡耳白鹿洞記納<lb/>
去一本又一本寄梁文叔煩遣致之不及作書也五賢祠<lb/>
記楊廣文自納去矣<lb/>
某無狀居此一年有餘率意直前不能違道干譽得罪於<lb/>
<pb n="KR4d0226_SBCK_006-17a"/>
士民多矣請祠雖巳報聞然旦夕自當以他罪行遣不至<lb/>
乆爲仁里之害也示喻曲折深荷愛念然必欲使某餧㗖<lb/>
虎狼保養蛇蝪使姦猾肆行無所畏憚而得歌頌之聲洋<lb/>
溢逺近則亦平生素心所不爲也姓高人事文叔在此備<lb/>
見首尾此而可恕則亦無以官吏爲矣至如木炭錢事亦<lb/>
是州郡所當爲而幸上司之見聽方恨不能推類盡蠲苛<lb/>
擾𥘉不以是而求歌頌於斯人也此錢都昌所减獨多乃<lb/>
是毛掾攷究之力此人固有過當處然細詢田野之言而<lb/>
攷之案牘以求其實則前日銷骨之毀亦云甚矣此舉枉<lb/>
錯直之間所以難明非有道以照之則自謂公心者未必<lb/>
非私意之尤也區區不喜自辨又於老兄不可有隱情故<lb/>
乆不知所以爲報今偶有便信筆及之非欲較此是非乃<lb/>
<pb n="KR4d0226_SBCK_006-17b"/>
欲老兄深察於名私名實之間則眞得其所謂本心之正<lb/>
耳<lb/>
此邦圖經不齊整而都昌爲甚數日來欲略爲條整而不<lb/>
得功夫又無人能爲物色圖畫諸邑供來皆不可曉甚覺<lb/>
費力也楊僉之去甚失助新來兩掾似亦可使也少凂西<lb/>
山有徐騎省篆書游帷觀大字及許真人并銘煩爲致一<lb/>
二本便中示及五賢祠記納去一本更有一兩刻續致也<lb/>
都昌恐有合入圖經事望垂諭它委勿外某郷辱誨諭奉<lb/>
報踈率旣而思之殆無以答愛我之垕深以愧仄自此有<lb/>
聞不以虚實尚望不替前日之念乃幸之甚<lb/>
旱甚不雨禱祀未有以感格日夕憂懼隆興不至此<lb/>
否家貧願隣富若亦似此間則更無可仰矣柰何柰<lb/>
<pb n="KR4d0226_SBCK_006-18a"/>
何<lb/>
此間爲旱災所撓都昌縣官稍解事又請得盛族黃省幹<lb/>
同措置必可無慮但建昌官貟皆不足倚仗又遍詢彼邑<lb/>
寄居士人無有能分此憂者意欲<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>南卿爲同邑官區處<lb/>
庻幾下情稍通吏不敢肆其姦罔不知渠肯俯聽否渠雖<lb/>
德安人而建昌亦有産業知彼民情故欲倚以爲重耳敢<lb/>
煩語次試爲叩之若許幸早見報當專致書禮請也<lb/>
歸見張帥更勸其通放米舡濟此艱阨千萬千萬<lb/>
某比日懍懔丐祠得知舊報云恐可得果爾甚幸然救荒<lb/>
之備什巳七八成矣旱苗約湏放及八分勸諭發廪得盛<lb/>
族倡率三縣共得榖十萬斛矣但前書所扣王南卿事不<lb/>
知曽爲偵之否幸早報及也得子澄書云廬陵發䇿持論<lb/>
<pb n="KR4d0226_SBCK_006-18b"/>
甚正甚慰甚慰小録求一本便中早寄幸甚此間中選者<lb/>
數人甚厭物論白鹿諸生文字老成其次曹生秀發可喜<lb/>
但尚欠琢磨小榜之首彭君尤佳惜不與薦書也巳約兩<lb/>
榜之士來白鹿相聚未知皆能來否爾此間事未去間不<lb/>
敢一日少㢮恐得郷間有所聞望一一見諭也<lb/>
某力疾救荒未見涯涘而傳聞遽云云聞之甚懼未知将<lb/>
何以副其實也南卿巳到此相䖏甚欵但渠欲入浙不敢<lb/>
邀留之度其歸程正是急時當頼其出一隻手又恐其到<lb/>
闕或爲諸公所留耳告糴荷帥漕留念然縣下或更作難<lb/>
此乃軍粮所湏若賑糶則巳有備矣軍粮尤不可闕者更<lb/>
得從容一言得二公喻意属縣無爲阻節幸甚<lb/>
張帥寄鹽鐵論來末卷前少却一板告爲印寄更煩於太<lb/>
<pb n="KR4d0226_SBCK_006-19a"/>
宗實録中檢白鹿洞一事在太平興國五年<hi>會要作六年更詳之</hi>六<lb/>
月以洞主明起爲褒信主簿其下有少本未並告録示<hi>此巳</hi>
<hi>有之但不知是實録語否耳</hi>恐此人等候回文告只付前日送崔子虚<lb/>
人回尤便千萬千萬更問看何人來速即付之也賑糶减<lb/>
半價乃得推賞乃朝廷之命方欲論其不可乞只减二分<lb/>
五釐而建昌乃有願賑濟者巳令邑官敦勸盛族若以糓<lb/>
二萬碩省賑濟可得兩名霑賞也因書更告及之亦羙事<lb/>
也<lb/>
稅錢事荷留念都昌納米分數方兩日有定論巳减八分<lb/>
以上亦巳申奏乞截留上供若得之即只納占米無不可<lb/>
者只恐未必如人意耳<lb/>
石守以憂不來殊失所望亦巳遣人速後政吴守矣儻得<lb/>
<pb n="KR4d0226_SBCK_006-19b"/>
如期觧去幸甚比益昏倦不堪支吾矣<lb/>
某在此不乆又子重不來後日之計未有所付湏及此自<lb/>
了也其子弟能來亦佳但濡沫不能多湏預令知此意耳<lb/>
得都昌諸人書巳復苦旱柰何柰何今年公私之積蕩然<lb/>
一空萬一復旱便無着手䖏矣<lb/>
某無似復叨除目恐愧不自勝尚幸逺次得以從容進退<lb/>
還家數月當申祠吏之請也前月之晦巳書二考代者度<lb/>
此月中旬可到今日復遣人速之矣老兄許來固願少欵<lb/>
但恐文法有拘亦非細事更冀審度之也<lb/>
示喻趙宗丞田極感留意巳撰得四百千省半是糶米剰<lb/>
錢半是某所得諸䖏饋送前日錢丈所惠亦在其中今即<lb/>
移文庫中令項樁管以俟其報告爲發書扣之路運幹不<lb/>
<pb n="KR4d0226_SBCK_006-20a"/>
是彦豐否若是即某巳識之并煩爲致意早得一報爲幸<lb/>
雖某去此後人亦當能成此勝縁也來書巳付案中爲事<lb/>
祖矣<lb/>
辛帥之客舟販牛皮過此掛新江西安撫占牌以帟幙蒙<lb/>
蔽舡窓甚宻而守卒僅三數輩𥘉不肯令搜撿旣得此物<lb/>
遂持帥引來云發赴淮東緫所見其不成行徑巳令拘沒<lb/>
入官昨得辛書却云軍中收買勢不爲巳甚當給還之然<lb/>
亦殊不便也因筆及之恐傳聞又有過當耳<lb/>
前書奉叩白鹿買田事如何幸早示報及某未去間有定<lb/>
論爲佳此錢巳送庫寄收以俟矣千萬留念<lb/>
某代者巳到二十七日定交郡事即略轉山北迤邐東歸<lb/>
矣脫此樊籠欣快無量但念相見未有近期不能無愴恨<lb/>
<pb n="KR4d0226_SBCK_006-20b"/>
耳白鹿田錢巳撥正牒教授候彼回文即可支付也<lb/>
禮器之失不但一爵今朝廷所用宣和禮制局様雖未必<lb/>
皆合古然庻幾近之不知當時禮部印本何故只用舊制<lb/>
向來南康亦無力但以爵形太醜而句容有新鑄者故易<lb/>
之耳其實皆當遣人問於禮寺而盡易之乃爲盡善但恐<lb/>
其費不貲州郡之力不能辦耳福州余丞相家有當時所<lb/>
賜甚精然今亦莫能用也<lb/>
黃南康之政如何渠向在昭武甚佳爲人所擠而罷今能<lb/>
不改其舊則三邑之幸也<lb/>
永卿主薄老兄尚留齋館否昨承惠書此便又遽未能别<lb/>
狀但所問先天圖曲折甚善細詳圖意若自乾一橫排至<lb/>
坤八此則全是自然故說卦云易逆數也皆自巳生以得<lb/>
<pb n="KR4d0226_SBCK_006-21a"/>
未生之卦也若如圓圖則湏如此方見隂陽消長次第震<lb/>
一陽離兊二陽乾三陽巽一隂坎艮二隂坤三隂雖似梢<lb/>
渉安排然亦莫非自然之理自冬至至夏至爲順皆自未<lb/>
生而反得巳生之卦盖與前逆數者相反自夏至至冬至<lb/>
爲逆盖與前逆數者同其曰左右與今天文家說左右不<lb/>
同盖從中而分自北至東爲左自南而西爲右其𥘉若有<lb/>
左右之勢耳鄙見如此更冀詳之啓蒙改本未成後便寄<lb/>
去近望得伏羲象欲奉之武夷精舎恨賢者不能一來觀<lb/>
之耳此𥿄煩啇伯兄呈似更同爲訂之也<lb/>
新泉之勝聞之爽然自失安得復理杖屨扶此病軀一至<lb/>
其下仰觀俯濯如昔年時或有善畫者得爲使畫以來幸<lb/>
甚<lb/>
<pb n="KR4d0226_SBCK_006-21b"/>
向見楊伯起有切韻書只三四十板而聲形畧備亦嘗傳<lb/>
得而爲人借失之今欲得一本敢煩爲借抄録一本校令<lb/>
審諦便中見寄幸甚或語趙守刻得一板流行亦佳此非<lb/>
僞學想亦不至生事也五老新瀑曾往觀否夢寐不忘也<lb/>
某竟以無狀自致人言上累師傅下及朋友愧負憂惕如<lb/>
何可言傳聞賢者亦有里巷侵侮之虞不知云何今日惟<lb/>
可凡事省縮豈復更與此輩争是非較曲直也彼中諸書<lb/>
板本聞幾有焚㓕之禍又云下官有持不可者遂巳不知<lb/>
果然否耶然計此恐終不免向來得本甚多皆爲人取去<lb/>
今欲復得一兩本不知能及未爲煨燼之間印以見寄否<lb/>
洪韻當巳抄畢幸早示乃此間付之書坊鏤板甚不費力<lb/>
况非僞學亦無嫌也新泉圖子和成旣爲定藁必巳能盡<lb/>
<pb n="KR4d0226_SBCK_006-22a"/>
冩其佳䖏只就覔此草夲不必重摹俗工或能反敗人意<lb/>
也自聞此泉新岀恨未能一遊其下以快心目濺雷噴雪<lb/>
發夢寐也<lb/>
瀑圖韻譜近方得之圖張屋壁坐起對之恨不身到其下<lb/>
也<lb/>
定叟終於落星何不就館城中耶鄭溥之黄伯耆相繼物<lb/>
故皆盛年也亦是一時氣數然張鄭尤可惜耳<lb/>
　　　楊伯起<lb/>
新年幾歲精神筋力想未至衰憊如某也白鹿舊遊恍然<lb/>
夣寐但聞五老峯下新泉三疊頗爲竒勝計此生無由得<lb/>
至其下嘗託黄啇伯陳和成摹畫以來摩莎素墨徒以慨<lb/>
歎也江德之甚好說易嘗與講論否且看程先生傳亦佳<lb/>
<pb n="KR4d0226_SBCK_006-22b"/>
某謬說不足觀然欲觀之湏破開肚腸洗却五辛查滓乃<lb/>
能信得及耳又印夲多錯誤恐難㑹了無由靣談聊發一<lb/>
笑<lb/>
将來官滿復歸廬阜耶劉婿得依餘芘幸甚時有以警誨<lb/>
之乃佳外孫聞尚附學想蒙憐撫<lb/>
某衰朽益甚巳上告老之章它盖無足言者劉婿幸得托<lb/>
芘今将滿矣不知巳離彼未耶李敬子得襄陽教官見在<lb/>
此相聚或傳其闕巳到未知然否幸因便報及也<lb/>
讀易想亦有味此經自有規模格局若看得破則精粗巨<lb/>
細無䖏不可受用如其未然即且将其間㫖意分明䖏反<lb/>
覆玩味亦自可樂不必深求幽逺枉費心力也某之謬說<lb/>
夲未成書往時爲人竊出印賣更加錯誤殊不可讀不謂<lb/>
<pb n="KR4d0226_SBCK_006-23a"/>
流傳巳到几間更自不足觀也劉婿相見未豁然亦差覺<lb/>
老成此皆教誨之力也某年來衰憊殊甚兩足拘攣不能<lb/>
移歩猶是小故而心腹之疾猶爲可慮服藥無效拱手俟<lb/>
命而巳<lb/>
　　　葉永卿呉害卿周得之李深子<lb/>
某還家方幸休息得以輯理舊書忽𬒳恩除不勝憂懼𥘉<lb/>
欲力辭又聞彼道荐饑巳有流移户口恐辭或不免而失<lb/>
可爲之時遂不免申奏對之請更旬日間必有進止之命<lb/>
若得罷遣且守東岡之陂即大幸也<lb/>
除職𥘉不敢辭但以賑濟四家未𬒳賞因此爲伸理耳聞<lb/>
彼又苦饑想不至如去年之甚然在今日處置當倍費力<lb/>
也<lb/>
<pb n="KR4d0226_SBCK_006-23b"/>
深甫所喻减稅事不知後來如何某若得對當且乞减徐<lb/>
守所増中上等稅錢此數不多當必可得其它恐亦難料<lb/>
理也<lb/>
白鹿田巳就緒甚善又聞今侯能枉駕臨之尤幸伯起廷<lb/>
彦爲况如何聞永卿諸公亦嘗入山觀書遐想山林之勝<lb/>
它䖏真未易得令人悵然興懐也但聞或者乃欲畫某形<lb/>
象置之其間令人駭然不知誰實爲此向欲作李賔客李<lb/>
九經及三先生祠於其間以未有大成殿遂不敢議今乃<lb/>
遽然如此於義殊不安而諸人所以相期者乃復如是之<lb/>
淺尤非區區之所望也幸以此示諸人亟爲毁撤爲佳不<lb/>
然湏别作區䖏也<lb/>
舜㢸所云白鹿之說當時亦謾及之豈有輙敢號令州郡<lb/>
<pb n="KR4d0226_SBCK_006-24a"/>
之理渠自張皇亦不曉事之過也<lb/>
白鹿買田聞巳就緒呉丈又許買牛此尤永逺之利也諸<lb/>
事更頼衆賢左右維持之其必有濟矣<lb/>
朱守書來示及新編圖經乃知其郡政從容綽有餘力如<lb/>
此大凡區區向所欲爲而不暇者今皆備矣又承喻及禁<lb/>
止白鹿葬地一節尤快人意但不知曾追毁其買契否不<lb/>
爾恐尚有後患也<lb/>
白鹿知亦嘗一到甚善甚善每念疇昔相與登臨遊從之<lb/>
樂未嘗不發於夣寐然亦恨當時所以相切磋者猶有所<lb/>
未盡也<lb/>
張廣文别後遽至此深可悲悼某或得至浙東亦遣人視<lb/>
其家也<lb/>
<pb n="KR4d0226_SBCK_006-24b"/>
永卿所喻可欲之說恐不然但以詩所謂天生蒸民有物<lb/>
有則民之秉彞好是懿德者觀之則知欲惡之正固有不<lb/>
易之定理矣彼以所當惡者爲所當欲豈其性情之本然<lb/>
者哉孟子集注近方修得一過未及再看更俟少定冩得<lb/>
别本即附去然大凡讀書且徐讀正文虚心涵泳切巳省<lb/>
察亦當自見大體意味其間曲折却續求之未晚也<lb/>
唐卿比來爲况如何書來不及菖蒲平安之報何耶<lb/>
去歳災蹇異常病旣日侵秋間又哭一女悲傷無聊屢至<lb/>
危殆忽蒙除用<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>祠未獲近乃見次又巳有奏事之命不<lb/>
免遣人復申前請行一月矣至今未還不知事竟如何或<lb/>
不得巳即湏到彼靣懇力辭庻幾可脫江西决是不成行<lb/>
也向承録示樂方極感留念今脚氣巳漸輕祕結却變成<lb/>
<pb n="KR4d0226_SBCK_006-25a"/>
滑洩矣大率氣血漸衰自是如此也啓蒙近復修改一兩<lb/>
䖏未畢俟印得即奉寄易之象數初甚簡易今人不得其<lb/>
說遂至支離使人不曉反遂詆以爲滛巫瞽史之學其亦<lb/>
誤矣<lb/>
　　馮儀之<lb/>
細讀來示備詳别後進學不倦之意世間萬事湏臾變㓕<lb/>
不足置胷中惟有致知力行脩身俟死爲究竟法耳余正<lb/>
父愽學強志亦不易得禮書中間啇量多未合䖏近方見<lb/>
其成編比舊無甚改易所論獨志無助者誠然然渠亦豈<lb/>
容他人之助也此間所集諸家雜說未能如彼之冨然儀<lb/>
禮正經叚落注䟽却差明白但功力頗多而衰病耗昏朋<lb/>
友星散不能得了耳啇伯時時得書講論精宻誠可嘉尚<lb/>
<pb n="KR4d0226_SBCK_006-25b"/>
李敬子堅苦有志尤不易得近與諸人皆巳歸只有建昌<lb/>
二吕在此早晚講論粗有條理足慰岑寂也<lb/>
晦庵先生朱文公文别集卷第六<lb/>
　　　　　　　　　　　　候官縣儒學訓導劉簮校<lb/>
<pb n="KR4d0226_SBCK_006-1a"/>
晦庵先生朱文公續集卷第六<lb/>
　　　與趙昌甫<lb/>
罪戾之餘物色未巳不知何以見惡如此之深甚可笑也<lb/>
近讀經書不得却看些古文章識得古人用意䖏然亦覺<lb/>
轉喉觸諱不敢下筆注解但時發一笑耳<lb/>
來書所喻似皆未切事情巳細與長孺言之後有的便渠<lb/>
必一一奉報要之今日只可謹之又謹畏之又畏不可以<lb/>
目下少寛便自舒肆况所謂少寛者又巳激而更甚乎黄<lb/>
乃以力賛建中而去前巳去者將有復來之漸其繼之者<lb/>
與儲以待次者又不令人入若非上心慨然開悟發明善<lb/>
類未有少安之望也千萬與諸伯仲深詧此意敬㳟朝夕<lb/>
安以俟之區區不勝眞切之望也昨日得王謙仲書亦如<lb/>
<pb n="KR4d0226_SBCK_006-1b"/>
履常所料蓋逺方未見近報耳向讀學易集見其當紹聖<lb/>
元符之際愁居懾處之狀令人傷歎不意今日乃見此境<lb/>
界宛在目前試取一觀亦足以爲法也<lb/>
少時見吕紫㣲與人書說交遊中時復抽了一兩人令人<lb/>
驚懼當時不理㑹得今乃親見此境界也斯逺聞其䘮偶<lb/>
不知果然否經年不得渠書想亦畏僞學汚染也<lb/>
李白詩多說此事惜不能盡暁粗窺端緒亦不暇入静行<lb/>
持但玩其言猶是漢末文字可愛其言存神内照者亦隨<lb/>
時隨處可下功夫未必無益於養病也<lb/>
巳草挂冠之牘開歲即上計較平生巳爲優幸獨恨爲學<lb/>
不力有愧𥘉心著書未成不無遺憾耳因便寓此少致問<lb/>
訊之意政逺千萬戒詩止酒以時自愛眷集均慶<lb/>
<pb n="KR4d0226_SBCK_006-2a"/>
　　　答江隱君<lb/>
每承諄切之誨若將挈而寘諸聖賢之域顧愚昧未知所<lb/>
以仰稱期待教督之意而又未得親奉指畫於前其爲向<lb/>
仰不勝此心之拳拳<lb/>
别𥿄所喻汪洋愽大不可涯涘仰見所造之深所養之備<lb/>
縱横貫穿上下馳騁無所窮竭底滯雖若某之蒙昧誠不<lb/>
足以語此亦巳昭然若發蒙矣幸甚幸甚然竊以平生所<lb/>
聞於師友者驗之其大致規模不能有異獨於其間語夫<lb/>
進脩節序之緩急先後則或未同蓋某之所聞以爲天下<lb/>
之物無一物不具天理所謂寂然不動感而遂通者舉目<lb/>
無不在焉是以聖門之學下學之序始於格物以致其知<lb/>
不離乎日用事物之間别其是非究其可否由是精義入<lb/>
<pb n="KR4d0226_SBCK_006-2b"/>
神以致其用其間曲折纎悉容有次序而一理貫通無分<lb/>
叚無時節無方所以爲精也而不離乎粗以爲末也而不<lb/>
離乎本必也優游潜玩饜飫而自得之然後爲至固不可<lb/>
自畫而緩亦不可以欲速而急譬如草木自萌芽生長以<lb/>
至於支葉生實不至其日至之時而揠焉以助之長豈不<lb/>
無益而反害之哉凡此與來教所謂傷時痛俗急於自反<lb/>
且欲㑹通其㫖要以爲駐足之地者其本末指意似若不<lb/>
同故前後反復之言率多違異而語其所詣之極則又不<lb/>
敢以爲不同也姑論其大槩異同之端以爲求教之目其<lb/>
他曲折不敢執普言語以取再三之瀆要之非得靣承不<lb/>
能究此心之所欲言也<hi>普疑當作着</hi>
伏辱墜教所以訓督孜孜不倦有加於昔顧惟庸昧重勞<lb/>
<pb n="KR4d0226_SBCK_006-3a"/>
提耳旣感且愧不知所以爲謝也<lb/>
始者獻疑亦非敢以所示大㫖爲不然但疑精義入神一<lb/>
句文義或不如此恐如所論則日用方外之一節似少功<lb/>
用耳及蒙垂喻再三每加精宻讀之恍然自失於直截根<lb/>
源處更無纎芥可疑只是精義入神一句依前未免扭揑<lb/>
愚謂大體巳是正當即不湏强以此句說合費多少心力<lb/>
言語於道體無所發明於文理反有所累某竊終疑之願<lb/>
平心以觀聖人立言之意當信某非敢妄言而此句工夫<lb/>
自有所謂不但如來喻所指而巳拙於文詞又迫私冗來<lb/>
使不能乆駐然此非難知以吾丈髙明尤不難見若無義<lb/>
以方外一節即儒者與異端又何異乎此似未易以内外<lb/>
隔截看也前書别𥿄變化機要二者之分亦非愚妄所曉<lb/>
<pb n="KR4d0226_SBCK_006-3b"/>
竊意聖賢之言則一而見之淺深在學者所證本非有預<lb/>
如此分别也昔有人見龜山先生請教先生令讀論語其<lb/>
人復問論語中要切是何語先生云皆要切且熟讀可也<lb/>
此語甚有味乍看似平淡没可說只平淡中有味所以其<lb/>
味無窮今人說得來驚天動地非無捷徑可喜只是味短<lb/>
與此殊不倫矣且看論語中一句一字孰有非要切之言<lb/>
者若學者體㑹履踐得皆是性分内緊切慤實事便從此<lb/>
反本還源心與理一去豈有剰法哉若如吾丈所謂變化<lb/>
者則聖賢之門無有是也其莊老笁學之緒餘乎反復以<lb/>
思未見其可大抵聖門立言制行自有規矩非意所造乃<lb/>
義理之本然也故日用之間内主於敬而行於義義不擇<lb/>
則不精不精則雖其大體不離於道而言行或流於詭妄<lb/>
<pb n="KR4d0226_SBCK_006-4a"/>
則亦與道離而不自知矣故曰和順於道德而理於義而<lb/>
孟子飬浩然之氣亦必曰是集義所生者不識此爲對仁<lb/>
之義乎爲精㣲之義若來喻所云乎且對仁之義亦何以<lb/>
知其不精㣲也但大傳中精字之義不如此耳<hi>一去之去字疑</hi>
前幅所陳謬妄不中理之言必多盖未敢以爲是而求正<lb/>
於左右切望指教區區之病正坐執滯於文字言語之間<lb/>
未能脫然有貫通處其於道體固患夫若存若亡而末有<lb/>
約卓之見耳但精義二字聞諸長者所謂義者冝而巳矣<lb/>
物之有宜有不宜事之有可有不可所謂義也精義者精<lb/>
諸此而巳矣所謂精云者猶曰察之云爾精之之至而入<lb/>
於神則於事物所宜毫釐委曲之間無所不悉有不可容<lb/>
言之妙矣此所以致用而用無不利也來教之云似於名<lb/>
<pb n="KR4d0226_SBCK_006-4b"/>
言之間小有可疑雖非大指所係然亦學者發端下手處<lb/>
恐不可略故復陳之<lb/>
　　　與鄭景實<hi>栗</hi>
示喻曲折亦是時態之常頃聞仙遊故相葉公之爲縣月<lb/>
計所湏令民以漸輸送故縣帑無餘積而月解無餘欠人<lb/>
甚便之竊計郡計旣寛正當法此稍寛縣道之輸亦公私<lb/>
之利也但恐縣道難託别生它患此在髙明必又有以制<lb/>
之耳儲宰旣去爲怨家所誣亦寓公者爲之先後臺評所<lb/>
指遷學一事乃與賤跡相連士子有初不預謀者亦𬒳流<lb/>
竄其事甚可笑或傳不止流竄於爾又可痛也蓋舊學基<lb/>
不佳衆欲遷之乆矣儲宰一日自與邑中士子定議而某<lb/>
亦預焉其人則𥘉不及知而其地亦不堪以葬也它時經<lb/>
<pb n="KR4d0226_SBCK_006-5a"/>
由當自知之其可浩歎又不止如今所諭也<lb/>
　　　與饒廷老<lb/>
此間虞士朋與王阮同赴東府飰會乃其鄰郡鄉人必不<lb/>
使人攻之也姑少徐之當見底裏歸宿也游誠之或云參<lb/>
選不得巳歸臨海不知然否能碎千金之璧而眷眷於破<lb/>
釜何耶<lb/>
伯啓聞巳西去昨日得浙中書云子約之逝親戚有爲旁<lb/>
郡守者遂不復相聞末俗益偷乃至如此亦可歎也<lb/>
所喻極當𥘉亦疑之後聞所得只是庶官恩例故不自慊<lb/>
今旣不安不如且巳止於未形尤爲深慮保狀巳納還仲<lb/>
本印𥿄今并附其人持歸幸檢入元不曽發封但别用𥿄<lb/>
護之也三衢巳差替人正則恐亦不成赴上矣丁生頃年<lb/>
<pb n="KR4d0226_SBCK_006-5b"/>
代君舉於桂陽自刻其詩集而屬君舉序之是時蓋求入<lb/>
社而不可得今日乃爲此言固小人之常態也<lb/>
示及報狀只坡䟽未見此其関捩雖未易窺然其手勢規<lb/>
模亦不難見蓋巳排黃子由之說而退之不乆必别有勝<lb/>
負也元善巳如霅川其子假日至此見養子之說愕然曰<lb/>
大人到彼又頭撞矣此語亦有味因見仲本可閑及之世<lb/>
間所傳坡文亦未必皆出其手可更詳之也某病起方得<lb/>
旬日無事比又苦傷風證候雖淺然服藥發散出汗多倦<lb/>
乏不可言屋下濕潤坐不得閣上又熱無着身處頗以爲<lb/>
苦耳誠之進退不决何乃至此渠年㡬與老拙只争十來<lb/>
歳前塗事亦可知若時運來時又自非人力所及也<lb/>
換闕竟如何人生凡百信縁禍福之來豈計較所能免見<lb/>
<pb n="KR4d0226_SBCK_006-6a"/>
說賢者慮患過深㡬至成疾何必爾耶伯起想巳赴班引<lb/>
矣中間道學二字摽榜不親切又不曽經官審驗多容僞<lb/>
濫近蒙易以僞號又責保任虚實於是真贗始判矣<lb/>
　　　與張孟逺<lb/>
老益衰百病交作處世能復㡬時而季通子約凶問沓來<lb/>
令人感愴不能爲懐天之蒼蒼其果有所愛憎耶抑都無<lb/>
之而直聴其自爾耶暦說恨未得請餘誨康節之學固非<lb/>
止於爲暦然亦不專爲知來如後世䜟緯之言也幸深考<lb/>
之復以見教幸甚<lb/>
歸來之後叨冐重疊巳深愧仄不意又蒙収召之恩顧念<lb/>
本末不應復有仕進之計而懇辭未獲比不得巳輙縁面<lb/>
奏封事之請妄陳瞽言政使至前所論不過如此計此愚<lb/>
<pb n="KR4d0226_SBCK_006-6b"/>
誠當蒙矜允得遂退藏也然語默之間政爾難得中節此<lb/>
舉却是以語爲黙差之毫釐則是反速其禍未知竟何似<lb/>
耳子充當巳改秩亦乆不得渠消息也季路之除甚慰物<lb/>
論供職當巳乆矣<lb/>
衰病益侵自去冬來脚弱拘攣心腹痞痛日甚一日服藥<lb/>
略無効驗懸車年及巳言於郡丐上告老之章而有司疑<lb/>
之交舊亦多以爲不可未知竟如何然此意巳决不復能<lb/>
顧利害得失也友人㳺子蒙趨試南宫行期偶緩過衢欲<lb/>
買舟而無知識可託欲丐指麾幹事人相導之此公定夫<lb/>
先生從孫論議文學皆有餘在此爲可與晤語者計當自<lb/>
識之也<lb/>
記得杲老𥘉謫衡陽有以詩送之者曰逢人深閉口無事<lb/>
<pb n="KR4d0226_SBCK_006-7a"/>
學梳頭此語有味可發一笑然亦不得只作笑會也<lb/>
　　　答劉德脩<lb/>
似聞祠官秩滿不知亦爲再請之計否耶東方之事想日<lb/>
聞之某竟不免吏議然巳晚矣正使苟安亦何足爲輕重<lb/>
顧未知世道終何如耳餘干時有人徃來履常兄弟且如<lb/>
此昨得其書具道所教戒令人感歎但觀時勢恐未有𥙷<lb/>
徒促禍耳機仲元善各巳爲致盛意皆屬道謝子宜在宜<lb/>
春時得書其母年髙不肯來就養甚可念子直罷廬陵後<lb/>
去之章貢外邑寓居亦不甚安子夀間亦得書平父聞亦<lb/>
歸江陵却不得近書也季章必巳到閬中文叔寓居不知<lb/>
爲况定何如亦巳託君亮附書問訊矣東溪志銘髙古峻<lb/>
潔法度深嚴而渾然不見刻琱之迹三復歎仰以得見爲<lb/>
<pb n="KR4d0226_SBCK_006-7b"/>
幸老先生學行之懿遂託此文以不朽矣春間當巳就窆<lb/>
恨不得陪素車之㑹也傳之計亦巳襄事其子弟㡬人當<lb/>
能世其學也天雄鐡杖石刻之况荷意甚厚第顧衰懦有<lb/>
不能堪重以爲愧耳今年脚氣幸未大作但耳聵目昏日<lb/>
以益甚舊書不復可讀而頃年整頓儀禮一書私居乏人<lb/>
抄冩學徒又多在逺不能脫藁深慮一旦無以下見古人<lb/>
又恨地逺不得就明者而正之也<lb/>
方念乆不聞動靜忽閱邸報有房陵之行爲之悵然寢食<lb/>
俱廢累日不能自釋不審彼以何日就道自簡至房道里<lb/>
㡬何取道何州閱㡬日而後至風土氣候不至甚異否居<lb/>
處飲食能便安否官吏士民頗知相尊敬否吾道之窮一<lb/>
至於此然亦乆知㑹有此事但不謂便在目前耳偶有鄂<lb/>
<pb n="KR4d0226_SBCK_006-8a"/>
便託劉公度轉致此間如有的便亦望得一字之報使知<lb/>
動靜少慰逺懐千萬之幸馮李亦復不容季章得郡而名<lb/>
見乃弟䟽中恐亦非乆安者李良仲鴻飛冥冥使人深羡<lb/>
第恨不得扣其玄中之趣范文叔却幸未見物色想亦深<lb/>
自晦也某足弱氣痛巳半年矣杖䇿人扶僅能略移跬歩<lb/>
而腹脇脹滿不能俯案觀書作字一切皆廢獨於長者未<lb/>
敢依例口占耳數日又加右臂作痛冩字不成衰憊至此<lb/>
無復乆存之理承教無期尚兾以時深爲世道自愛耳某<lb/>
隨例納禄幸巳得請中間蓋亦少有紛紛後雖粗定然猶<lb/>
不免爲從之之累亦可歎也<lb/>
盡室游山大是一叚竒事衰病窮蹙不復能出門戸矣引<lb/>
領髙風徒切歎仰李良仲恨未參識聞其養生頗有竒効<lb/>
<pb n="KR4d0226_SBCK_006-8b"/>
恨不得一扣玄㫖參同契絶無善本近校得一通令人刋<lb/>
行方就尚有紪謬處今納一冊或因書煩爲扣之渠必於<lb/>
此深有得恐其有錯誤得筆示幸甚也屈平以徃者不及<lb/>
來者未聞而有長生度世之願亦是不堪時人之妄作而<lb/>
欲見其末稍作如何出場耳每讀至此未嘗不發一大笑<lb/>
也<lb/>
　　　與方耕道<lb/>
問禮之意甚善顧淺陋何足以議此舊所遵守者温公書<lb/>
儀程氏新禮耳兩書想皆見之擇其善者可也嘉禮有日<lb/>
本合遣人致區區適此朞慘不得如願想能亮之承許改<lb/>
月來訪幸甚幸甚<lb/>
所喻南軒病證極令人憂念旦夕專人候之當并拜狀也<lb/>
<pb n="KR4d0226_SBCK_006-9a"/>
幕客正要蚤晚從容宻罄忠益來喻乃欲公㕔搢笏納劄<lb/>
誦言殊不成舉措聞之駭歎如是乃是專欲引善歸巳明<lb/>
曲在人非主人所以千里相招之意也又况如此則必大<lb/>
激同官之怒亦使主人難處區區愚慮深爲老兄憂之方<lb/>
念正論衰息吾黨甚孤正當凡百詳審委曲調護使人無<lb/>
可指議乃爲盡善若以小故先自乖離外激衆怒内致羣<lb/>
議殊非䇿之得也况向來所辟兩人游巳望風引却今老<lb/>
兄若更做去就豈不大損主人聲望至來喻所謂官吏縱<lb/>
弛此亦當以漸整頓豈容一旦遽行啇君之令乎居上以<lb/>
寛恐南軒自有規模若一向紏之以猛恐非吾軰平日所<lb/>
講之意更請裁之勿爲過舉幸甚幸甚<lb/>
　　　回劉知縣<hi>諱君房</hi>
<pb n="KR4d0226_SBCK_006-9b"/>
甞念兒時侍立先君之側見其毎得杼山侍郎公書未甞<lb/>
不把玩歎息而善藏之是時雖㓜無所識知然窺其詞意<lb/>
筆蹟之妙亦意其超然非當世之士也其後僅三四年先<lb/>
君即弃諸孤蓋巳不及見更化之日矣是以一時去國諸<lb/>
賢次第収用侍郎公亦再登近班而某跧伏窮山不得一<lb/>
拜牀下以脩子弟之㳟至今以爲恨也不意垂老得其賢<lb/>
孫而與之㳺幸亦甚矣三復來誨俯仰今昔甲子殆將一<lb/>
周又自歎其老而無聞也<lb/>
　　　與蔡權郡<hi>南康</hi>
丐祠之請前月半間巳專人入郡度諸公見憐必巳俯從<lb/>
所欲矣昨慮便郡虚有勞費亦已預戒邸吏関白想徹台<lb/>
聽也近聞巳除石寺簿爲代與之亦有雅故其人豈弟逹<lb/>
<pb n="KR4d0226_SBCK_006-10a"/>
於從政真足以惠一方矣<hi>便郡恐當作使郡</hi>
　　　答盧提翰<lb/>
承問及爲學之意足見志尚之逺甚慰甚慰蓋甞聞之人<lb/>
之一身應事接物無非義理之所在人雖不能盡知然其<lb/>
大端宜亦無不聞者要在力行其所已知而勉求其所未<lb/>
至則自近及逺由粗至精循循有序而日有可見之効矣<lb/>
幸試思而勉之幸甚幸甚<lb/>
此有樂靜李公文集謾納一本其後序所云深可以爲干<lb/>
名求進之戒幸試觀之區區奉寄意不在於文字也令兄<lb/>
寺簿詞翰兩絶把玩不能去手然豈敢輙以無能之詞妄<lb/>
取僣越之譏囬書幸爲遣行李集并徃亦足以見區區也<lb/>
　　　答儲行之<lb/>
<pb n="KR4d0226_SBCK_006-10b"/>
所喻縷縷殊可駭歎此其意不在左右計必又湏醖醸播<lb/>
揚成一大事亦不可知然區區之心有可以質於神明者<lb/>
以救民而獲罪亦所不敢辤也批書遲緩亦且得寛心忍<lb/>
耐爲佳聞建安亦未得去崇安却巳得好消息矣縣中近<lb/>
日大槩幸巳無它但西路之窘日迫官司要巳再輪上戸<lb/>
至八月初然無人監督以明者行之尚且不免爲虚文况<lb/>
今日耶<lb/>
適得蔡倉書尚有挽留之意若能領其悃欵幡然一來千<lb/>
萬幸甚昨日劉居之相訪具言麻沙事體云一種貧民至<lb/>
有餓而死者聞之惻然今日文卿相過亦說諸處輪糶巳<lb/>
足上戸便謂事畢雖有米者亦不復糶最是崇化一郷可<lb/>
慮梁文叔亦言長平一帶小民般運崇安早榖日不下百<lb/>
<pb n="KR4d0226_SBCK_006-11a"/>
人或恐彼中土人争占攔截亦能生事此皆可深慮者竊<lb/>
意左右聞此亦不必待其劒㦸如林流血成川然後爲復<lb/>
來計矣且是目今便覺上下人情不通有話便難出口適<lb/>
因蔡倉見問巳告之云不若便關諸司再煩左右一來權<lb/>
領一職帶取印杖從間道直趨崇化麻沙徃來監糶并措<lb/>
置救荒事目付之簿尉以俟事之略定而歸似亦無不可<lb/>
者不知雅意如何文卿亦說縣中士民盛傳舊尹復來其<lb/>
意似亦可憐不應便恝然弃之也適又與文卿說自今以<lb/>
徃境内有一夫不得其死一夫身𬒳刀創則左右皆不得<lb/>
辤其責切幸察此苦言少回必去之志勿信庸人徇巳忘<lb/>
物之說以誤逺圖恐異日思之不能無追悔也<lb/>
向來此間行事得失當亦有可自警省者或謂却是欠些<lb/>
<pb n="KR4d0226_SBCK_006-11b"/>
僞學其言雖可笑然恐有理不審於意云何也<lb/>
閑中讀書奉親足以自樂外物之來聖賢所不能必况吾<lb/>
人手但新學一旦措手而委之庸髠數日前巳互遷象設<lb/>
令人憤歎不能巳而一縣下人若貴若賤若賢若愚無有<lb/>
以爲意者惟曽堅伯相見新帥來以爲士子當相率訴之<lb/>
范仲宣深以爲然而漠然無有應者此亦見人之識見分<lb/>
量之不同也季通之行浩然無㡬㣲不適意丘子服獨爲<lb/>
之涕泣流漣而不能巳處事變恤窮交亦兩得其理也<lb/>
張鄭黄鄧相繼物故吕子約前月亦不起疾殊可傷悼亦<lb/>
是氣運使然豈可專咎章子厚耶元善到霅後一再得書<lb/>
殊恨失計初亦有所迫而然失之不能斷决耳季通在湖<lb/>
南耳根却静然諸遷客聞髙安之報想亦不免打草蛇驚<lb/>
<pb n="KR4d0226_SBCK_006-12a"/>
也人生由命非由他此言雖淺誠有味也<lb/>
偶有自江西來者得東坡與何人手簡墨刻適與意會今<lb/>
徃一通可銘坐右也<lb/>
　　　東坡帖<hi>附見</hi>
　示及数書皆有逺别惘然之意雖兄之愛我厚然僕<lb/>
　　本以鐡心石腸望公何乃爾耶吾儕雖老且窮而道<lb/>
　　理貫心肝忠義填骨髓直湏談笑於死生之際若見<lb/>
　　僕困窮便相爲邑邑則與不學道者不大相逺矣凡<lb/>
　　造道深至中必不爾出於相好之篤而巳然朋友之<lb/>
　　義專務規諌故輙以狂言廣兄意耳兄雖壈坎於時<lb/>
　　遇事有可尊主澤民者便忘軀爲之禍福得䘮付與<lb/>
　　造物非兄僕豈發此看訖便可火之不知者以爲詬<lb/>
<pb n="KR4d0226_SBCK_006-12b"/>
　　病也某皇恐<hi>則不字疑後道道字恐誤後愛愛字疑一互字上下必有誤</hi>
吾人不合偶得一官遂以官爲業一日投閑便有食不足<lb/>
之歎彼此皆然然在此則身自當之無所怨悔亦知賢者<lb/>
以親飬之故不能不介念也來春之行不知都下報者云<lb/>
何若非以鈎黨之故則不雖重坐但經赦宥便是無事人<lb/>
只是一堕此城却恐未有出期雖然只是参選然亦湏䑓<lb/>
参出人而前恐又重遭指目湏更審而後道告詞傳聞数<lb/>
聮不曽見全篇㝷常此等只拂略說過今乃鋪叙如行遣<lb/>
禁從帥臣之體不知果是誰筆因便幸略批喻也某却至<lb/>
今不曽受告亦不見報行詞命喫俸半年未曽立案殊不<lb/>
可曉也避地盖出於不得巳其他却無說但後愛兩司對<lb/>
移之命既行彼乃深怨以爲自此發之不知二公經年不<lb/>
<pb n="KR4d0226_SBCK_006-13a"/>
通問也時論率兩三月湏有一畨引作近報集議赦條不<lb/>
知意果如何恐亦只爲諸巳行遣人恐死灰之復然耳<lb/>
張帥到未此公遽去朝廷不省所謂議者盖深惜之彼當<lb/>
巳得其說矣來使方今還自府中適此兩日所苦大作力<lb/>
疾草此不能究所欲言然前書計亦非晚當至矣獨樂園<lb/>
圖恐司馬守便之官未暇刻得與之議爲辨一互刻之亦<lb/>
佳但其詩頗有誤字見山䑓詩中陶通明乃陶隱居之别<lb/>
號今作淵明當改正耳前賢遺迹正爾何関人事而使人<lb/>
想象愛慕不能忘雖不得復至其䖏而猶欲見之圖畫之<lb/>
間使其流傳之廣且逺而未至於泯㓕然則爲士君子者<lb/>
其可不力於爲善哉<lb/>
所喻批滿今始得之萬事遲速自有時節固非人力所能<lb/>
<pb n="KR4d0226_SBCK_006-13b"/>
爲也代人上書者不知得之何人此人固非佳士然恐亦<lb/>
未應遽至於此當更察之若其果然則誠爲狗彘不食其<lb/>
餘矣彼挾怨妄言者固自不足責也前日亦料從人不欲<lb/>
復過此亟折簡呼文卿令其徃見固欲寄聲昨日得報乃<lb/>
云冬收方冗未能自㧞今承喻及有問道過門之意似亦<lb/>
未便幸更審之大抵欲面言者無它但欲每事詳審持重<lb/>
耳觀人之失亦坐自處未能深静之故若處晦觀明處静<lb/>
觀動則無不察矣<lb/>
前日廖子晦歸說新闕巳爲人所受想巳聞之理勢自應<lb/>
爾也詞命巳行乃東山之筆有塩課入巳之語渠自對人<lb/>
誦之不知巳𬒳受否聞某亦有之渠却云是同官作其勢<lb/>
不應如此但至今不下亦不見人傳誦必是醜詆以媚用<lb/>
<pb n="KR4d0226_SBCK_006-14a"/>
事者而深藏以蓋其迹甚可笑也<lb/>
帥幕無事可以讀書而西山南浦號爲天下勝處公餘徙<lb/>
倚亦有足樂然亦更湏擇交勿忘前事之師乃所望耳小<lb/>
坡一著髙似一著此甚不易必是裏靣說得轉了方下得<lb/>
此手脚然此亦至危之機更湏深自防衞一種細故得放<lb/>
過且放過勿令人疑事事皆出於巳乃爲佳耳鄒公亦有<lb/>
安靜之說次第善類湏少安也王巽伯未能去否向語渠<lb/>
㝷獨樂園圖摹刻流布不知曽爲之否不及作書因見幸<lb/>
爲扣之也景初素守於此可驗世路升沉何足深計但得<lb/>
此心無愧所得多矣衞公近得書寄梅巖圖來初欲令作<lb/>
記俄聞溪城之報且罷休矣甚愧不得一逰其間并以文<lb/>
字結縁也至之且得如此亦是一事大抵吾黨例多困窮<lb/>
<pb n="KR4d0226_SBCK_006-14b"/>
只得存活得過但是十分亨泰矣後之晚娶深入瘴地似<lb/>
不善便此邦之侯一再通問亦依様畫胡盧荅之不爲難<lb/>
也<lb/>
晦庵先生朱文公續集卷第六<lb/>
　　　　　　　　　　　　　　　閩縣學訓導何器校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_017-1a"/>
晦庵先生朱文公文集卷第十七<lb/>
　奏狀<lb/>
　　　奏衢州守臣李嶧不留意荒政狀<lb/>
臣昨蒙賜對輙論州縣檢放災傷不實之弊伏蒙聖慈𨳩<lb/>
納即降睿旨令臣詢訪不實最多去處按劾施行臣恭禀<lb/>
聖訓伏自到任即行詢訪大抵本路𬒳災諸郡檢放分數<lb/>
多不盡實而衢州尤甚盖自去歳大水之後知州事朝散<lb/>
郎李嶧專務掩蔽不以實聞及轉運司訪聞差官驗問旣<lb/>
得其實反爲李嶧執稱無水而其親戚方在政路曲爲主<lb/>
張遂再下提刑司體究欲以遂其姦詐幸所差官不肯曲<lb/>
從方欲具以實聞又爲李嶧生事把持至今未竟及旣遭<lb/>
旱嶧又妄申諸司稱民不闕食未至流移後來甚不得巳<lb/>
<pb n="KR4d0226_SBCK_017-1b"/>
然後差官檢視所差之官受其風旨早田之旱例不爲檢<lb/>
晚田又不盡實如常山一縣𬒳災最甚通計無慮七八分<lb/>
而嶧乃只作一分六釐减放至開化縣𬒳災不减常山而<lb/>
其所放則又僅及一釐一毫而巳臣今行視兩縣之境水<lb/>
痕尚存髙岸民居皆至半壁山谷之人採取蕨根以充飢<lb/>
腸羸痩萎黃非復人貌歲前雨寒死亡巳多而李嶧恬然<lb/>
略不加恤對臣依舊隱諱堅執舊說其扵荒政全不留意<lb/>
但知一味差人下縣督責財賦急如星火所蒙聖恩撥賜<lb/>
米斛共六萬石不爲不多而至今日乆並不科撥下縣亦<lb/>
不曉諭民間諸縣官吏尚有𥘉不聞者况扵窮民何縁得<lb/>
知聖主天地涵育之恩加以病昬不䏻視履百度廢弛不<lb/>
成州郡不但檢放不實荒政不修而巳也臣旣奉聖訓詢<lb/>
<pb n="KR4d0226_SBCK_017-2a"/>
訪見得上件事理不敢緘黙以負委寄敢昧萬死按劾以<lb/>
聞伏惟聖慈早賜處分<lb/>
　　　奏請畫一事件狀<lb/>
臣今有合具奏請事件謹具下項<lb/>
　一臣昨爲紹興府米斛有限飢民日衆向後日月尚逺<lb/>
　　竊恐無以接續糶濟仰貽宵旰之憂曾具奏聞乞再<lb/>
　　給㑹子三十萬貫及盡推去年賞典半减度牒米數<lb/>
　　至今日乆未奉進止今到衢婺見得兩州元係災傷<lb/>
　　稍輕去處而糶濟之備可接初秋紹興係災傷最重<lb/>
　　去處而糶濟之備反不䏻盡春月将來青黄未接必<lb/>
　　致狼狽無可疑者欲望聖慈檢臣前奏早賜處分庻<lb/>
　　㡬有以接續糶濟不棄前功不勝幸甚<lb/>
<pb n="KR4d0226_SBCK_017-2b"/>
　一臣昨到婺州爲見豪戸脩職郎朱熈績不伏糶米抵<lb/>
　拒官司曽具奏聞乞賜行遣今㩀婺州申到本人居<lb/>
　鄉豪横不法事件條目猥多不敢復具奏聞巳條具<lb/>
　申尚書省去訖其人多貲力䏻使鬼伏乞睿斷早賜<lb/>
　施行不勝幸甚<lb/>
　一臣昨凖尚書省劄子勘㑹巳降指揮行下江浙兩淮<lb/>
　旱傷州縣将第四第五等戸今年以前應干殘欠苗<lb/>
　稅丁錢並特住催及将官私債負權免理還其流移<lb/>
　人拖欠官物亦與除豁不得令保正長代納并攴撥<lb/>
　米斛通行賑濟謹巳即時行下州縣遵守施行去訖<lb/>
　續㩀紹興府新昌縣申今年以前未委是淳熈七年<lb/>
　官物或是淳熈八年二稅臣亦巳申省欲乞明降指<lb/>
<pb n="KR4d0226_SBCK_017-3a"/>
　揮未奉回降今來廵歴見得州縣奉行果是互有不<lb/>
　　同盖有以今年以前爲七年者則八年四等五等夏<lb/>
　　秋殘欠依舊催理有以今年以前爲八年者則八年<lb/>
　　四等五等夏秋殘欠悉巳住催盖縁本文未明致此<lb/>
　差互臣亦未䏻别其是非然竊以謂治財思予寧過<lb/>
　　於厚渙汗之號有出無反欲望聖慈明降指揮将八<lb/>
　　年四等五等殘欠併行住催仍乞令臣督其奉行不<lb/>
　　如法者庻㡬雨露之澤均一霑𬒳不勝幸甚<lb/>
　一衢州守倅並各任滿在即欲乞特降指揮催促巳差<lb/>
　　下人前來赴任<lb/>
　　奏張大聲孫孜檢放早傷不實狀<lb/>
臣昨蒙賜對奏論州縣檢放不實令臣詢訪最多處按効<lb/>
<pb n="KR4d0226_SBCK_017-3b"/>
臣詢訪得本路州縣檢放類多不實而衢州爲甚衢州檢<lb/>
放旣多不實而開化一縣又爲尤甚巳節次奏聞外今取<lb/>
會到本州元差監户部贍軍酒庫成忠郞張大聲前去檢<lb/>
視及差龍逰縣丞從政郞孫孜覈實逐官自當從實檢視<lb/>
减放却乃觀望本州守臣意指不以恤民爲念不曽逐一<lb/>
親詣田頭檢視輙敢欺罔㓕裂将七八分以上災傷作一<lb/>
釐一毫八絲六忽檢放是致𬒳災人戸困扵輸納追呼監<lb/>
繋决罰之苦流移四出而貧下之民無從得食歳前寒雨<lb/>
死亡甚衆有傷聖朝子育黎元救恤災患之意逐人委是<lb/>
難以存留在任欲望聖慈特降睿㫖将張大聲孫孜並行<lb/>
重賜黜責以爲日後附下㒺上慢法害民之戒<lb/>
　　　乞賜䥴削狀<lb/>
<pb n="KR4d0226_SBCK_017-4a"/>
臣昨以職事橫𬒳中傷伏蒙聖明特賜臨照謹巳遵禀復<lb/>
還紹興府界竊見諸暨縣災傷至重疾疫大作民之羸瘠<lb/>
死亡者巳不勝數由臣前日聞命之際震恐猝迫輕去職<lb/>
守有失照𬋩目今雖巳一面多方措置收拾救濟然前日<lb/>
之辠巳在不赦之域加以蹤跡孤危風采銷奪竊恐無以<lb/>
號令州縣卒副使令顧獨惟念飢民生死之命在此數日<lb/>
之間恐勤宸慮未敢再乞賜罷只乞聖慈且将臣見在官<lb/>
職先次䥴削候救荒結局日别行竄責庻允公議<lb/>
　　　乞給降官㑹等事仍将山隂等縣下戸夏稅秋苗<lb/>
　　　　丁錢並行住催狀<lb/>
臣恭𬒳聖恩復抵官次今有職事湏至奏聞謹具下項<lb/>
　一臣自衢婺州復回紹興府界竊見衢婺災傷比之紹<lb/>
<pb n="KR4d0226_SBCK_017-4b"/>
　　興分數殊少而兩州公私本皆富實賑恤之備足至<lb/>
　　秋成惟紹興府災傷極重所費不貲目今巳是非常<lb/>
　　狼狽而考其後日之備乃不䏻盡三月而止竊恐新<lb/>
　　麥未登之際尚有闕乏之患而下田之麥亦有遭雨<lb/>
　　浸損去處又巳無復食新之望其豐熟處常歳所收<lb/>
　　亦不過可爲兩月之計五六月間青黃未接之際此<lb/>
　　必復有以勞聖慮者若至其時方作處置竊恐復有<lb/>
　　緩不及事之歎如欲及今講究早爲措畫則臣昨累<lb/>
　　具奏所乞數事今皆尚可行也其一乞推去年獻助<lb/>
　　之賞者巳蒙節次施行近日遂有婺州進士陳䕫詣<lb/>
　　臣投狀陳乞獻助二千五百石訪聞浦江等縣更有<lb/>
　　一二家亦欲陳獻此亦可見不吝恩賞之效今若更<lb/>
<pb n="KR4d0226_SBCK_017-5a"/>
　　賜指揮催促省部盡行推賞使無一戸之遺然後鏤<lb/>
　　板開具頒下諸州廣行曉諭則其慕而效之者當不<lb/>
　　止此而巳也其二乞减度牒米數亦已蒙减五十石<lb/>
　　此則恐所减太少未足多致米斛盖度牒本價止四<lb/>
　　百貫適今之宜更合少損以濟飢民乃爲得䇿不當<lb/>
　　反髙其直使曠日持乆卒無所售以誤指凖也其三<lb/>
　　則臣嘗與帥臣王希吕同奏再乞撥賜錢㑹三十萬<lb/>
　　貫而未蒙開允也此固無厭之請宜不足聴然紹興<lb/>
　　之民不幸罹此非常之災父老相傳以爲數十百年<lb/>
　　所未嘗有而陛下所以扶持救恤恩勤備至亦數十<lb/>
　　百年所未嘗有今其不䏻免扵死亡捐棄者已無可<lb/>
　　言其幸得延殘息以至今日者豈可不爲終惠之計<lb/>
<pb n="KR4d0226_SBCK_017-5b"/>
　　而使之旬月之間頓至闕絶以棄前日之功㢤抑官<lb/>
　　會出扵印造非有鼓鑄之勞見今通行輕重之權與<lb/>
　　見錢等雖使更散三數十萬亦未遽有害扵流通也<lb/>
　　况以陛下之至仁至聖夫豈有愛扵此而輕百萬人<lb/>
　　之命㢤且又紹興累年荒歉常平錢米日下支散無<lb/>
　　復一文一粒可爲将来乆逺之備今此所乞若蒙聖<lb/>
　　慈依數撥賜則亦非惟可救目前之急萬一支遣不<lb/>
　　盡又足以接續收糴更爲後日之儲其利尤不細也<lb/>
　　凡此三者乞留聖念早賜施行庻㡬緩急不至誤事<lb/>
　　然臣尚慮麥前急闕收糴未辦獻助不多有失賙救<lb/>
　　竊見本路諸州常平義倉米斛尚有餘剰未支遣處<lb/>
　　欲乞特降指揮許臣照應移用條法量行取撥尤爲<lb/>
<pb n="KR4d0226_SBCK_017-6a"/>
　利便<lb/>
　一臣昨具奏乞照應元降指揮明降睿㫖住催淳熈八<lb/>
　年四等五等殘欠官物未蒙施行而後来戸部勘當<lb/>
　止将淳熈七年終殘欠住催扵是州縣日前雖已将<lb/>
　八年秋米住催者皆復追催其未放者則其催督愈<lb/>
　益嚴峻臣扵此時適以俟辠不敢復有陳論然竊獨<lb/>
　病其深失朝廷命令之體其後乃聞軍器監主簿李<lb/>
　嘉言請以臨安餘杭兩縣四五等戸八年苗稅比附<lb/>
　徽饒州例亦行住催而陛下可之則又有以知凡此<lb/>
　戸部之所行者皆非陛下之本心也盖所謂四等五<lb/>
　等戸者非他也乃今日蒙𬒳糶濟之飢民陛下所爲<lb/>
　焦心勞思傾囷倒廩而拯之扵溝壑之中者也夫以<lb/>
<pb n="KR4d0226_SBCK_017-6b"/>
　救之如此其悉而猶常慮其有所未至其肯使州縣<lb/>
　　之吏追呼禁繋加以箠撻而速其死亡也㢤况今本<lb/>
　　路災傷紹興爲甚比之徽饒兩州臨安餘杭兩縣事<lb/>
　體有甚不侔者若蒙矜憐出自聖意特降指揮将紹<lb/>
　興府山隂㑹稽<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣諸暨蕭山五縣四等五等戸夏<lb/>
　　稅秋苗丁錢並與住催其餘諸州縣逐都檢放旱傷<lb/>
　及五分以上者五等戸亦與住催七分以上者并四<lb/>
　等戸並與住催候秋成日併行帶納則𥘉不失縣官<lb/>
　　之入而足以少寛飢民目下之迫免致流移死損不<lb/>
　勝幸甚<lb/>
　　乞将山隂等縣下戸夏稅和買役錢展限起催狀<lb/>
照對紹興府諸縣去歲水旱相仍田禾損傷人民飢餓幸<lb/>
<pb n="KR4d0226_SBCK_017-7a"/>
頼聖恩給賜錢米廣行賑救以至今日二麥旣已成熟民<lb/>
之幸免扵死亡者亦稍蘇息全籍官司存恤休養方可安<lb/>
業今不住㩀屬縣第四第五等人戸列狀陳稱災傷之餘<lb/>
生理未復竊恐和買役錢夏稅綿絹凖例起催乞特與具<lb/>
奏放免一年臣照得人戸夏稅綿絹係是朝廷常賦難以<lb/>
放免外惟是起催省限在五月十五日竊見下戸今春乏<lb/>
食養𧖟甚少二麥雖熟亦只得供給口食尚慮将來青黃<lb/>
未接更有闕食之患所有稻田又方蒙聖恩借給秧本始<lb/>
得布種向去早禾成熟尚逺若或依限便行起催竊慮細<lb/>
民未有可以送納不免追呼之擾却致逃移欲望聖慈特<lb/>
降睿旨将紹興府最荒蕭山諸曁<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣㑹稽山隂五縣第<lb/>
四第五等戸合納今年夏稅和買役錢與展限兩月起催<lb/>
<pb n="KR4d0226_SBCK_017-7b"/>
庻㡬新榖成熟之時可以送納所有上三等人戸自從常<lb/>
年條限催理如蒙𨳩允從臣所乞則上旣不虧縣官經常<lb/>
之費下可少安飢餓羸困之人誠爲兩便<lb/>
　　　乞住催𬒳災州縣積年舊欠狀<lb/>
具位臣朱　熹<lb/>
　臣伏覩四月二十二日聖旨指揮紹興府蕭山諸曁會<lb/>
　稽山隂<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣五縣并嚴州諸縣各爲去年水旱最甚可<lb/>
　将第四第五等人戸合納今年夏稅和買役錢並特與<lb/>
　展限兩月起催内有願依條限送納之人聽從其便仰<lb/>
　見陛下愛育黎元天地父母之意臣竊慮州縣奉行不<lb/>
　䖍仰稽睿澤即巳鏤版多印小榜散下紹興府五縣曉<lb/>
　示去訖臣訪聞本路𬒳災州縣知通令佐多有只見𧖟<lb/>
<pb n="KR4d0226_SBCK_017-8a"/>
　麥稍熟便謂民力巳蘇遽扵此時催理積年舊欠上下<lb/>
　相乗轉相督促使斯民方幸脫扵溝壑之憂而一旦便<lb/>
　罹追呼决撻囚繋之苦甚可哀痛况今疫氣盛行十室<lb/>
　九病呻吟哭泣之聲所不忍聞豈堪官吏更加殘擾臣<lb/>
　雖巳行下諸州及通判約束外尚慮未能禁戢欲望聖<lb/>
　慈特降指揮令𬒳災最重州縣如紹興府衢婺州且據<lb/>
　今年合納官物照應三限條法勸諭人戸及時送納其<lb/>
　積年舊欠直候秋冬收成之後逐料帶催庻㡬飢餓餘<lb/>
　民得以存活其温台等州去年災傷雖不至甚然亦不<lb/>
　爲樂歳并乞同此指揮戒飭官吏不得意外生事妄有<lb/>
　搔擾則一路生民蒙𬒳徳澤不勝幸甚臣以狂妄曲荷<lb/>
　優容偶有所聞不敢不奏累瀆天威臣無任戰粟俟辠<lb/>
<pb n="KR4d0226_SBCK_017-8b"/>
　之至湏至奏聞者<lb/>
右謹録奏聞伏候勑旨<lb/>
　　　乞推賞獻助人狀<lb/>
臣昨具奏乞依前點檢台州措置賑濟官耿延年所奏将<lb/>
本路獻助糶濟米人戸比乾道七年糶濟賞格特减米數<lb/>
之半優與推賞已蒙聖恩開允特降指揮依臣所乞将諸<lb/>
路州縣人戸願出米榖自行般運前来紹興府糶濟减半<lb/>
推賞臣當即恭禀施行節次勸諭到婺州進士陳䕫等各<lb/>
赴本司及紹興府入狀情願獻助米斛本司與紹興府各<lb/>
巳差官交量或巳就行散給去訖臣巳與安撫轉運司連<lb/>
名具狀申尚書省及戸部乞依乾道七年及淳熈八年十<lb/>
二月十三日指揮推賞外今来竊恐有司将同常事未即<lb/>
<pb n="KR4d0226_SBCK_017-9a"/>
推恩致使失信本人無以激勸來者欲望聖慈特降睿旨<lb/>
依巳降指揮将陳䕫等特補合得官資庻㡬有以取信扵<lb/>
民将來或有災傷易爲勸諭實爲利便開具逐人所獻米<lb/>
數合補官資畫一下項<lb/>
　婺州金華縣進士陳䕫獻米二千五百石凖淳熈八年<lb/>
　　十二月十三日指揮合𥙷迪功郞<lb/>
　婺州浦江縣進士鄭良裔獻米二千石凖淳熈八年十<lb/>
　　二月十三日指揮合補上州文學<lb/>
　婺州東陽縣進士賈大圭獻米二千石凖淳熈八年十<lb/>
　　二月十三日指揮合補上州文學<lb/>
　處州縉雲縣進士詹玠獻米二千五百石凖淳熈八年<lb/>
　　十二月十三日指揮合補迪功郞<lb/>
<pb n="KR4d0226_SBCK_017-9b"/>
　　　奏衢州官吏擅支常平義倉米狀<lb/>
照對臣昨㩀衢州知州朝奉大夫沈崈一申今年二月二<lb/>
十一日到任適當荒歉之後財計匱乏别無可以措置巳<lb/>
申明朝廷乞扵豐儲倉内更給助米二萬石以濟攴遣本<lb/>
州四月合散官兵米四千餘石未有指擬逐急扵常平義<lb/>
倉米内權行借兊合有擅支之罪除巳具奏乞賜處分施<lb/>
行外申本司照㑹本司契勘衢州見𬋩常平義倉米數不<lb/>
多其災傷之餘尚慮新陳未接之際細民闕食凖擬接續<lb/>
濟糶設欲借兊自合申聞朝廷聽候回降又不聞本司知<lb/>
覺輙行擅借四千餘石支散官兵有違條法遂申尚書省<lb/>
乞劄下根究監勒本州擅支借官吏照數補還元舊窠名<lb/>
椿管去後又㩀衢州申再行借兊義倉米支散五月分官<lb/>
<pb n="KR4d0226_SBCK_017-10a"/>
兵糧米本司契勘衢州設有欠闕即合措置扵别色米斛<lb/>
應副今来本路州軍見管常平米數不多本司尚且申奏<lb/>
朝廷乞給降錢㑹收糴若或容令州縣違法侵撥萬一不<lb/>
測有誤指擬再具申尚書省乞賜敷奏依法施行如是本<lb/>
州軍糧委實欠闕即乞别行應副去後未蒙劄下近覩巳<lb/>
降指揮衢州守臣巳行放罪臣伏縁在法義倉糓唯充賑<lb/>
給不得他用即擅支借移用以違制論臣竊惟常平之法<lb/>
所以凖備災傷廣行賑給民命所係利害非輕所以祖宗<lb/>
以來立法之嚴至扵如此而議者不以爲過以爲乆長緩<lb/>
急之計非苟狥目前姑息之私者所䏻知也今衢州當職<lb/>
官不䏻計度軍儲應副支遣而坐指常平儲蓄之備以爲<lb/>
一時之用雖原其情實未必有他情弊而墮廢法度耗散<lb/>
<pb n="KR4d0226_SBCK_017-10b"/>
儲蓄漸不可長故臣昨来不欲便具奏劾只具狀申尚書<lb/>
省乞與敷奏依法施行意謂朝廷必湏薄行責罰以戒後<lb/>
来今乃一無所問亦不畧行戒約即在本司何以約束諸<lb/>
郡况今来旱勢巳成衢州尤甚昨日有轉運司差出官員<lb/>
自彼回来說城中米價巳是七十文足一升兼本州水路<lb/>
淺澁卒難般運他處米斛将来糶濟全仰見𬋩常平義倉<lb/>
米斛尤宜愛惜不可違法妄有侵耗欲望将本州當職官<lb/>
吏畧加責罰或念其委實欠闕軍糧即乞朝廷别行應副<lb/>
嚴行約束今後不得輙将常平官物妄有侵支實爲乆逺<lb/>
之利伏候勑旨<lb/>
　　　奏蝗蟲傷稼狀<lb/>
　簽黃<lb/>
<pb n="KR4d0226_SBCK_017-11a"/>
奏爲紹興府會稽縣廣孝鄉蝗蟲入境臣親到地頭田<lb/>
間看視委有咬傷稻苗今與知紹興府王希吕詢訪祈<lb/>
禱打撲焚瘞奏聞事<lb/>
具位臣朱　熹<lb/>
　臣昨扵今月初四日聞得紹興府會稽縣蝗蟲頗多即<lb/>
　遣人走探昨巳㩀所差人孫勝回報會稽縣白塔寺相<lb/>
　對東山下有蝗蟲數多收拾得大者一籃小者一袋其<lb/>
地頭村人皆稱蝗蟲遇夜食稻臣已具事狀并大小蝗<lb/>
蟲二色申尚書省乞賜敷奏去訖臣遂即時乗舡出門<lb/>
　向曉至蝗蟲地頭廣孝鄉第十都第十七都同會稽令<lb/>
　尉歩行親到田間看視其蟲大者不多小者無數集扵<lb/>
　稻苗之上其未結實者莖葉皆爲咬傷其巳結實者榖<lb/>
<pb n="KR4d0226_SBCK_017-11b"/>
　苗皆爲咬落委是爲災有害苗稼紹興府先巳支錢一<lb/>
　百貫文付㑹稽縣募人打撲赴官埋瘞本司亦巳支錢<lb/>
　一百貫文付縣添貼收買㩀本縣申兩日内巳買到七<lb/>
　石三斗八升五合臣亦與帥臣王希吕一面詢究祈禱<lb/>
　打撲焚瘞外湏至奏聞者<lb/>
右謹録奏聞謹奏<lb/>
　　　御筆回奏狀<lb/>
　　御筆<lb/>
　覽奏知紹興府界蝗頗爲災朕心憂懼今不欲專遣使<lb/>
　人降香二合付卿等宜即䖍潔分詣祈禱又聞蝗之小<lb/>
　者滋育甚多可更支賞召人收捕務速殄㓕母使遺種<lb/>
　以爲異日之害故兹札示當體至懐<lb/>
<pb n="KR4d0226_SBCK_017-12a"/>
具位臣朱　熹<lb/>
臣昨具奏紹興府會稽縣廣孝鄉蝗蟲臣已同本府發<lb/>
錢專令本縣令尉親在地頭召人捕獲收買焚埋毎得<lb/>
大者一斗給錢一百文小者每升給錢五十文續奉御<lb/>
札令臣分詣祈禱更行支賞召人收捕務速殄㓕臣恭<lb/>
禀聖訓夙夜不遑即同帥臣王希吕就府治設醮祈禳<lb/>
　又發錢出牓曉諭扵先支賞錢之外更行倍加増貼召<lb/>
　人收捕仍差茶鹽司幹辦公事沈大雅前去監視督責<lb/>
及敦請郷官二員同縣官分頭給賞收捕今㩀申到截<lb/>
今月十三日通計收到大蟲一石五斗三升六合小蟲<lb/>
　二十五石九斗三升九合並巳埋瘞目今尚有一分以<lb/>
　上未至盡絶臣續又見諸曁縣寄居與投詞人稱紫巗<lb/>
<pb n="KR4d0226_SBCK_017-12b"/>
　鄉亦有飛蝗在境臣即巳專委本縣令佐親臨田陌子<lb/>
　細從實相視如委的實即從㑹稽縣所行召人支賞收<lb/>
　捕焚埋去外臣伏爲本路所𬋩衢婺等六州今歳旱損<lb/>
　比之紹興其災尤甚本欲取本月上旬起離前徃親行<lb/>
　檢視預備賑恤正縁收捕蝗蟲未盡未得起發今不住<lb/>
　㩀逐州縣接續申到事理委是大叚緊急不免定取十<lb/>
　五日起發前去經由蝗蟲地頭更行督責取見殄㓕次<lb/>
　第然後取道<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣山間望婺州界迤邐前去前路有合<lb/>
　奏聞事件續次申發所有上項事理湏至先具奏聞者<lb/>
右謹録奏聞謹奏<lb/>
　　簽黃<lb/>
　臣竊聞旱蝗之災過貽聖慮夙夜焦勞至忘寢味臣雖<lb/>
<pb n="KR4d0226_SBCK_017-13a"/>
　踈賤不勝感泣震懼之至今此前去災傷州郡敢不究<lb/>
　心竭力周爰咨詢庻有以仰稱明詔之萬一但前奏乞<lb/>
　錢數事欲望睿㫖早賜施行臣雖未到諸郡近日提刑<lb/>
　傳淇張詔自彼来歸其言所見委實災傷至重尚慮臣<lb/>
　所乞錢數少不足周給臣縁未經目見不敢再具懇請<lb/>
　且乞早賜指揮依臣前奏應副施行庻㡬前路所到州<lb/>
　郡便可布宣徳意掯約收糴以慰飢民之望若不得此<lb/>
　實無措手之處将来坐視陛下赤子流離溝壑臣雖萬<lb/>
　死不足贖罪伏乞聖照<lb/>
　臣去年到任已是深冬狼狽急迫措置不辦只得将所<lb/>
　蒙給賜錢米計口分俵誠爲可惜今来雖是災傷然日<lb/>
　月尚寛足可措置臣巳行下逐州通判檢計有合興脩<lb/>
<pb n="KR4d0226_SBCK_017-13b"/>
水利去處将来廣募飢民給食工作唯是老弱殘疾婦<lb/>
女之類無依者方與賑給庻㡬不至又似去年虚費官<lb/>
物伏乞聖照<lb/>
　　　乞脩徳政以弭天變狀<lb/>
具位臣朱　熹<lb/>
　右臣昨爲本路旱傷祈禱不應累曽具奏及申尚書省<lb/>
　乞爲敷奏早作防備近凖省劄巳蒙聖慈特從所請支<lb/>
　錢扵明州置塲糴米而又伏覩陛下發自宸衷特遣中<lb/>
　使降香祈禱臣有以見陛下畏天恤民之心至深至切<lb/>
　不勝感激願效愚忠顧恨官有常守無由瞻望清光罄<lb/>
　竭血誠庻禆萬一不勝犬馬螻蟻區區之情竊謂累年<lb/>
　之旱譴告已深今日之災地分尤廣非惟官府民間儲<lb/>
<pb n="KR4d0226_SBCK_017-14a"/>
　備巳竭而大農之積亦已無餘又當大禮年分戸部催<lb/>
　督州縣積年欠負官物其勢不容少緩凡所以爲施舎<lb/>
　賑恤之恩者竊恐又必不䏻如去年之厚臣竊不勝大<lb/>
　懼以爲此實安危治亂之機非尋常小小災傷之比也<lb/>
　爲今之計獨有斷自聖心沛然發號深以側身悔過之<lb/>
　誠解謝髙穹又以責躬求言之意敷告下土然後君臣<lb/>
　相戒痛自省改以承皇天仁愛之心庻㡬精神感通轉<lb/>
　禍爲福其次則唯有盡出内庫之錢以供大禮之費爲<lb/>
　收糴之本而詔戸部無得催理舊欠詔諸路漕臣遵依<lb/>
　條限檢放稅租詔宰臣沙汰𬒳災路分州軍監司守臣<lb/>
　之無狀者遴選賢䏻責以荒政庻㡬猶足以下結民心<lb/>
　消其乗時作亂之意如其不然臣恐所當憂者不止扵<lb/>
<pb n="KR4d0226_SBCK_017-14b"/>
　餓殍而在扵盗賊蒙其害者不止扵官吏而止及扵國<lb/>
　家也臣蒙恩至深不知死所敢冐鈇鉞爲陛下言之觸<lb/>
　犯天威恭俟夷㓕謹録奏聞伏候敕㫖<hi>地分一作地里</hi>
　　　再奏衢州官吏擅借支常平義倉米狀<lb/>
具位臣朱　熹<lb/>
　臣照對本路諸州今歲旱傷比之他郡衢州尤甚将来<lb/>
　細民必至艱食全藉本州所𬋩常平義倉米斛賑濟賑<lb/>
　糶以救民命臣近點檢衢州沈崈一違法擅行借兊過<lb/>
　常平義倉米八千石充四月五月官兵俸料臣巳一面<lb/>
　行下衢州督催𥙷還元舊窠名及具録奏聞乞将本州<lb/>
　當職官畧行責罰以戒後来未得回降今来再㩀衢州<lb/>
　沈崈一申又扵常平米内借支三千五百石充六月分<lb/>
<pb n="KR4d0226_SBCK_017-15a"/>
　軍糧三箇月共擅借過一萬一千五百石并本州申先<lb/>
　借攴過常平米一萬九千五百八十一石五斗六升四<lb/>
　合亦係充官兵俸料未曽撥還及稱目下盤量折次米<lb/>
　一萬七千七百一十五石五斗一升三合三勺三項共<lb/>
　計四萬八千七百九十七石七升七合三勺更有衢州<lb/>
　濟糶未盡米一萬八千一百九十九石一斗九升本州<lb/>
　所申不曽聲說此項米着落必是亦有互用臣照對在<lb/>
　法義倉榖唯充賑給不得他用擅攴用者以違制論况<lb/>
　本路諸州所𬋩常平義倉米斛唯衢州萬數稍多輙皆<lb/>
　擅行攴用目今見管止有三千一百六十五石三斗八<lb/>
　升委是大失指凖而本州畧無忌憚甚非朝廷置立常<lb/>
　平之意竊慮必有情弊臣除巳一面牒隣近州追衢州<lb/>
<pb n="KR4d0226_SBCK_017-15b"/>
　合干人收索赤暦干照逐一根勘從法施行外欲望聖<lb/>
　慈先将衢州違法擅攴常平義倉米當職官吏特行青<lb/>
　罰以警諸郡爲擅用常平義倉米者之戒須至奏聞者<lb/>
右謹録奏聞伏候勑旨<lb/>
　　　奏捄荒畫一事件狀<lb/>
臣竊見本路諸郡頻年災傷蒙𬒳聖恩僅獲全濟今又亢<lb/>
旱周遍七州其幸免者不過三五縣比之去年𬒳災地分<lb/>
大叚闊逺至扵公私積蓄則連年饑歉攴移發散畧巳無<lb/>
餘其扵措置尤爲費力臣本欲此月上旬廵歷諸郡計度<lb/>
合用錢米詢訪合行事務回日類聚奏聞庻免頻煩天徳<lb/>
今爲紹興府㑹稽縣界蝗蟲害稼見行監督掩捕埋瘞巳<lb/>
是累日未見衰减未敢起發前去竊慮合奏請事漸致後<lb/>
<pb n="KR4d0226_SBCK_017-16a"/>
時有失及早措畫今略條具一二冐昧以聞伏望聖慈閔<lb/>
此一方重罹災數特垂矜恤早賜施行不勝幸甚<lb/>
　一臣昨曽具奏乞詔州縣照應省限理納夏稅不得促<lb/>
　　限追呼巳蒙聖慈頒下施行今聞諸州間有不遵禀<lb/>
　　者公行文移必要七月上旬取足顯屬違戾兼昨具<lb/>
　　奏乞将紹興府去年住催夏稅人戸納過之數依倣<lb/>
　　秋苗所放分數特與比折今年合納之數亦蒙聖慈<lb/>
　　行下又爲戸部巧爲沮難行下本府催督愈峻今來<lb/>
　　旣是復有災傷豈是追呼箠撻催督稅賦之時欲望<lb/>
　　聖慈特降指揮令𬒳災州郡将所𬋩縣分𬒳災重處<lb/>
　　特與寛限勸諭送納其不係𬒳災縣分内有𬒳災鄉<lb/>
　　分亦合較量輕重依此施行其紹興府理折夏稅亦<lb/>
<pb n="KR4d0226_SBCK_017-16b"/>
　乞直降指揮依臣所乞施行庻㡬遭難遺民稍獲安<lb/>
　業<lb/>
　一臣昨具奏諸州雨暘次第曽有貼黃奏禀乞詔州郡<lb/>
　依條受理旱帳及早差官檢放事盖爲田稻旣是乾<lb/>
　損及其未穫之際便行檢踏即荒熟之狀明白易知<lb/>
　非惟官司不得病民亦使姦民無由僥倖所以著令<lb/>
　訴旱自有三限夏田四月秋田七月水田八月盖欲<lb/>
　公私兩便近來官吏不曽考究令文但㩀傳聞云訴<lb/>
　旱至八月三十日㫁限遂至九月方檢早田則非惟<lb/>
　田中無稼之可觀至扵根查亦不復可得而見矣扵<lb/>
　是将旱損早田一切不復檢踏蠲放窮民受苦無所<lb/>
　告訴而其狡猾有錢賂吏者則乗此暗昧以熟爲荒<lb/>
<pb n="KR4d0226_SBCK_017-17a"/>
　瞞官作弊皆不可得而稽考去歳本路諸州大率皆<lb/>
　然欲乞降指揮劄下轉運司及本司遍牒諸州縣疾<lb/>
　速受理旱狀目下差官檢踏旱田荒熟分數其中晚<lb/>
　稻田却候八月受狀節次檢踏如有奉行違慢後時<lb/>
　失實之處許兩司按劾以聞庻㡬窮民将来獲霑實<lb/>
　惠目下聞此徳音便知朝廷存恤之意不至猖狂别<lb/>
　生妄念仰勞宵旰之憂實爲利便<lb/>
　一賑恤之備去年諸郡公私猶有蓄積縁今春支用數<lb/>
　多悉巳無餘今𬒳災之民既是不可不加接濟則其<lb/>
　費皆當出扵朝廷臣本欲遍詢諸郡約見合用實數<lb/>
　然後奏請今恐因循後時失扵措置兼聞衢婺明州<lb/>
　守臣皆欲丐祠而去台州亦申本司乞撥錢糴米數<lb/>
<pb n="KR4d0226_SBCK_017-17b"/>
　目甚多又見臣寮劄子論衢州等處見巳乏食及有<lb/>
　指揮行下閩廣勸諭客米前来温州接濟可見一路<lb/>
　州軍荒歉匱乏事勢巳急臣今且約一路之數權以<lb/>
　一百萬貫爲率欲望聖慈特賜開許印給度牒官會<lb/>
　早賜給降其度牒欲乞就十分錢數之内且給三分<lb/>
　依近降指揮每道且賣五百貫文省或依元價作四<lb/>
　百貫文省容臣約度分俵諸州守臣令其多方措置<lb/>
　變轉收糴庻㡬趂此早榖成熟之際便扵左近有米<lb/>
　去處價直尚平之時節次收拾免致臨時倉卒貴價<lb/>
　收糴緩不及事<lb/>
　一訪聞諸州府村落巳有彊借刼奪之患此在官司固<lb/>
　當禁約然亦湏先示存恤之意然後禁其爲非庻㡬<lb/>
<pb n="KR4d0226_SBCK_017-18a"/>
　人心懐徳畏威易以彈戢若漫不加省待其生事然<lb/>
　後誅鉏則所傷巳多所費又廣况其不勝何患不生<lb/>
　乞降指揮早撥上項錢數使如臣者得以奉承宣布<lb/>
　遍行曉諭即徳意所孚固有以銷厭禍亂之萌矣然<lb/>
　後明詔安撫提刑兩司察其敢有作過唱亂之人及<lb/>
　早擒捕致之典憲庻㡬姦民知畏不至生事<lb/>
　一去歳獻納糶濟之人近巳各蒙聖恩𥙷授官資無不<lb/>
　感戴然去歳所降减半指揮止扵紹興一府施行今<lb/>
　則一路皆荒事體不同乞降指揮檢㑹當来耿延年<lb/>
　所乞事理許扵浙東一路通行<lb/>
　一檢凖常平免役令諸興脩農田水利而募𬒳災飢流<lb/>
　民充役者其工直糧食以常平錢榖給臣契勘本路<lb/>
<pb n="KR4d0226_SBCK_017-18b"/>
　　水利極有廢壊去處亦有全未興創去處欲俟将来<lb/>
　　給到錢物即令逐州計度合興修䖏顧募作役旣濟<lb/>
　　飢民又成永乆之利實爲兩便<lb/>
　一伏見州縣之吏不爲不多而其間才䏻忠信可倚仗<lb/>
　　者極不易得将来七州糶濟徃来督察用人必廣乞<lb/>
　　降指揮特許将得替待闕丁憂致仕及在法不應差<lb/>
　　出之官權行差使候結局日如舊庻可集事<lb/>
右謹録奏聞謹奏<lb/>
　　簽黃<lb/>
　臣所乞錢數雖多然以今日明州中色米價計之方糴<lb/>
　得二十四五萬石散之七州不爲甚多而盤運水脚糜<lb/>
　費又在其外伏乞聖照<lb/>
<pb n="KR4d0226_SBCK_017-19a"/>
　臣所乞紹興府理折夏稅事理極爲分明然在中夏以<lb/>
　前未經再旱之時行之固若有過優者在今日再旱之<lb/>
　後人物煎熬朝不謀夕之際沛然行之以紓民力則恐<lb/>
　未爲甚過况今㩀大數通府所放秋苗不過六分三釐<lb/>
　以此計之所减夏稅亦不甚多若以去年比例言之今<lb/>
　年夏稅亦合住催况此是𥙷還去年之數直行放免不<lb/>
　爲過當重念臣自論此事上爲省部所嫉下爲州郡所<lb/>
　仇藉躪形迹無所不至原其本心只爲陛下愛養疲民<lb/>
　䕶惜根本誠亦何罪而至扵此切望聖明哀憐照察<lb/>
　臣竊詳在法檢視蠲閣隷轉運司臣今敢以爲請者盖<lb/>
　縁蠲閣賑恤本是一事首尾相湏若蠲放後時失實使<lb/>
　飢民巳𬒳輸納追呼之擾然後復加賑恤則與割肉㗖<lb/>
<pb n="KR4d0226_SBCK_017-19b"/>
　口無異故臣妄意欲得叅與其事庻㡬血脉貫通使聖<lb/>
　朝賑恤之恩不爲虚枉伏乞聖照<lb/>
　臣所奏請固皆今日所當施行而此項最爲急切竊恐<lb/>
　大臣進呈之際謾将一二項不甚緊要事節量行應副<lb/>
　却将此項沉溺不爲施行俟臣再請則又費月日致失<lb/>
　機㑹且如明州糴米一事臣本是四月二十三日以後<lb/>
　節次申奏是時明州米舡輻凑正好收糴乃不施行及<lb/>
　至六月十一日方得指揮則所有舡米巳爲上戸收糴<lb/>
　殆盡矣今朝廷施行事體緩慢姦弊百端不稱陛下救<lb/>
　焚拯溺之意大率類此臣不敢越職奏聞惟是此事切<lb/>
　乞㫁自聖志力賜主張盖不惟一路民命所繋實亦國<lb/>
　家休戚所關願陛下獨留聖慮<lb/>
<pb n="KR4d0226_SBCK_017-20a"/>
　臣曽摹得蘇軾與林希書說熈寧中荒政之弊費多而<lb/>
　無益以救之遲故也其言深切可爲後来之龜鑑近已<lb/>
　刻石本司縁是臣下私書不敢容易繳進今有一本急<lb/>
扵申奏不及如法標背巳申納尚書省或蒙宣索一賜<lb/>
覽觀仍詔大臣常體此意不勝幸甚<lb/>
　此項以後係是次緊内推賞差官兩條亦乞早留聖意<lb/>
　　　乞留婺州通判趙善堅措置賑濟狀<lb/>
具位臣朱　熹<lb/>
　臣㩀知婺州錢佃申備㩀國學進士唐季淵等狀本州<lb/>
去歳遭旱特甚通判朝奉郞趙善堅恊力措置災傷廣<lb/>
求利害籍貧乏家七十萬口置濟糶塲五百餘所勸諭<lb/>
　上戸糶米借貸排日煑粥以食民之不給津遣鄰郡流<lb/>
<pb n="KR4d0226_SBCK_017-20b"/>
　移收養小兒遺棄病者醫藥以療之無流移凍餒之人<lb/>
　存活者㡬百萬口實迹可考今歳闔郡乾旱祈禱尚未<lb/>
　感通飢餓狼狽指日可待趙善堅前来賑濟有方况今<lb/>
　歳之旱甚扵去歳善堅解罷在即不惟邦民失所倚頼<lb/>
　而州郡亦大失禆助乞特敷奏權留在州同共措置賑<lb/>
　濟佃契勘去歳旱歉通判趙善堅專一措置賑濟遍歴<lb/>
　諸邑山谷點檢糶塲委是宣勞實惠及民今年梅雨愆<lb/>
　期旱歉至甚照得通判趙善堅今年七月十八日任滿<lb/>
　本州委是闕官措置乞移牒趙善堅權留在任同共措<lb/>
　置賑濟候来年細民接食却行解罷臣照對婺州去歳<lb/>
　災傷本州通判趙善堅措置濟糶存恤飢民委有勞効<lb/>
　本官雖将任滿本州今歳又遭旱傷比之去年尤甚切<lb/>
<pb n="KR4d0226_SBCK_017-21a"/>
要知得措置首尾官員差委幹辦欲望聖慈特賜睿㫖<lb/>
許從本州守臣錢佃備到士民連狀所請令善堅在任<lb/>
　同錢佃恊力措置災傷庻免誤事湏至奏聞者<lb/>
右謹録奏聞伏候勑㫖<lb/>
　　　乞将合該蠲閣夏稅人戸前期輸納者理折今年<lb/>
　　　新稅狀<lb/>
具位臣朱　熹<lb/>
　臣昨備㩀紹興府士民魏必大等狀陳訴具狀申奏朝<lb/>
　廷乞行下紹興府将災傷諸縣自第一等至第五等人<lb/>
　戸照應淳熈八年巳納夏稅和買役錢等依秋苗檢放<lb/>
　分數除豁外有餘剰納過分數與理作今年合納夏稅<lb/>
　事續承降五月三十日省劄戸部勘當即不委本府去<lb/>
<pb n="KR4d0226_SBCK_017-21b"/>
　年受納到人戸錢物自第一等至第五等各等各戸納<lb/>
　到若干分數比秋苗有無多納過錢絹紬綿數目獲奉<lb/>
　聖㫖指揮劄下開具保明供申臣巳恭禀施行及照得<lb/>
　取㑹各等逐戸數目縁諸縣戸名萬數浩瀚竊慮遲延<lb/>
　有妨催科繼巳具申尚書省今一面取會到諸縣去年<lb/>
　緫計管納夏稅官物除山園陸地浮財屋産外其湖藉<lb/>
　田共計合納二十八萬六千三十七屯匹三丈六尺七<lb/>
　寸五分折帛役錢等三十萬三千四百九十六貫七百<lb/>
　五十文除𬒳水渰浸倚閣蠲免及人戸納到錢帛外有<lb/>
　未納共五萬三千五百七十六屯匹一丈五尺一寸六<lb/>
　分錢四萬一千四百六十一貫二百六十八文若以檢<lb/>
　放秋苗分數合計七萬一千三百七十八屯匹一丈七<lb/>
<pb n="KR4d0226_SBCK_017-22a"/>
　尺八寸錢一十萬九千五百一十六貫二百八十二文<lb/>
　外諸縣止有剰納三萬七千八百九屯匹三丈九尺八<lb/>
　寸六分錢七萬七千二百三貫九百二十六文在官乞<lb/>
　理作今年合納之數臣照對紹興府諸縣所𬋩湖藉田<lb/>
　畆出納夏秋二稅官物去年縁爲災傷其秋苗係随田<lb/>
　内禾稻輕重檢放其所輸夏稅雖因水災得蒙蠲閣後<lb/>
　來繼即遭旱水不及處亦無所收縁係未收成以前起<lb/>
　催所以人戸多不霑𬒳减放之恩又八月内降到蠲閣<lb/>
　指揮之時人戸之善良畏事者皆已輸納其得𬒳聖恩<lb/>
　者實皆頑猾之戸事體輕重甚不均一臣又竊覩去歲<lb/>
　災傷飢民猥衆尚蒙聖慈撥賜錢米救濟豈有田内夏<lb/>
　稅巳蒙蠲閣人戸前期誤行輸納者却不與理折今年<lb/>
<pb n="KR4d0226_SBCK_017-22b"/>
　新稅甚非朝廷矜恤之意况今夏以来諸邑又多亢旱<lb/>
　斯民接連飢荒方苦艱食當此催科之時委實無可輸<lb/>
　納若不蒙朝廷特加優恤必見失所况以諸縣數百萬<lb/>
　戸口今来所乞通理剰納之數其爲物帛止三萬七千<lb/>
　八百九十七屯匹三丈九尺八寸六分錢止七萬七千<lb/>
　二百三貫九百二十六文數目既少扵朝廷所損不多<lb/>
　而民戸可霑實惠欲望聖慈俯賜允從特降指揮将人<lb/>
　戸去年剰納前項數目與理作今年之數蠲豁庻㡬嗷<lb/>
　嗷之民得以安業湏至奏聞者<lb/>
右謹録奏聞伏候勑㫖<lb/>
　　　奏廵歴沿路災傷事理狀<lb/>
具位臣朱　熹<lb/>
<pb n="KR4d0226_SBCK_017-23a"/>
　今具沿路災傷事理下項湏至奏聞者<lb/>
　　一臣七月十六日再到田間看視蝗蟲大者絶少而<lb/>
　　　小者尚多當處多是旱中禾稻皆巳成熟多𬒳喫<lb/>
　　　損人戸皆稱檢官未到見分數不敢收割臣巳牒<lb/>
　　　本府催促所差下官日下出門前来檢視去訖又<lb/>
　　　支錢付曹娥監鹽官收買十四十五都蝗蟲并行<lb/>
　　　埋瘞續㩀上虞餘姚縣申到本縣蝗蟲頗多亦巳<lb/>
　　　行下催促支錢收捕埋瘞今来頻得雨澤逺近沾<lb/>
　　　足竊意其蟲必當殄㓕巳牒本府一面審實具奏<lb/>
　　　伏乞聖照<lb/>
　　一臣十七日經歴上虞縣界田皆遭旱彌望焦赤間<lb/>
　　　有近水去處尚有些小可望收成觀其災傷委是<lb/>
<pb n="KR4d0226_SBCK_017-23b"/>
　　至重而本縣不受人戸投訴反将投訴人戸刷具<lb/>
　　舊欠監繫門頭及出招子催督稅賦無問貧富大<lb/>
　　小人戸五日一限逐限輸官之外人吏定要乞錢<lb/>
　　一百文省其不到者即差公人下鄉追捉搔擾尤<lb/>
　　甚乞覔尤多人戸不勝其苦一日之間遮臣泣訴<lb/>
　　者至五七百狀臣巳送本府存恤究治施行去訖<lb/>
　　更乞聖慈特賜指揮庻㡬州縣有所懲戒免致重<lb/>
　　困飢民不勝幸甚<lb/>
　　一臣十八日到<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣其旱勢尤甚扵上虞盖紹興諸<lb/>
　　縣之旱<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>爲最而上虞次之餘姚又次之然上虞<lb/>
　　餘姚去年猶得薄收獨<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣一連三年遭此極重<lb/>
　　之災雖其上戸中家巳覺艱窘鰥寡細民則巳有<lb/>
<pb n="KR4d0226_SBCK_017-24a"/>
　　掇稗子而食者臣曽支錢三十文買到所採稗子<lb/>
　　一升今申納尚書省欲乞宣索一賜觀覽早降指<lb/>
　　揮令紹興府将此三縣新舊稅租特與倚閣俟見<lb/>
　　秋苗合放分數㫁自宸衷别賜處分不勝幸甚<lb/>
　　一臣十九日至新昌縣是日午後連得大雨㡬至通<lb/>
　　夕本縣先来亦苦乾旱早稻皆巳失收中晚之田<lb/>
　　亦巳龜坼方自中旬以來連日得雨田中遂皆有<lb/>
　　水中晚之禾間有可望去處可勝上虞等縣但諸<lb/>
　　縣大抵旱乾日乆得雨後時秋序巳深氣候寒冷<lb/>
　　其間稻苗雖尚青活而不復䏻結實者亦多有之<lb/>
　　荒熟之形尤難分别臣巳遍牒檢視官員切宜子<lb/>
　　細不可差誤伏乞聖照<lb/>
<pb n="KR4d0226_SBCK_017-24b"/>
　　一沿路人戸巳損田叚不堪收割皆欲及早耕犂布<lb/>
　　　種蕎麥二麥之属接續喫用但以檢放未定不敢<lb/>
　　　施工欲望聖慈特降指揮催促檢放庻㡬不妨民<lb/>
　　　間及早耕種其有闕少種糧之人更令官司量行<lb/>
　　　應副尤爲厚幸<lb/>
　　一臣二十一日入台州天台縣界以後事理尋别具<lb/>
　　　奏聞伏乞聖照<lb/>
右謹録奏聞伏候敕旨<lb/>
　　　奏知寧海縣王辟綱不職狀<lb/>
具位臣朱　熹<lb/>
　臣昨爲親見台州寧海縣人戸流移巳曽具奏竊慮深<lb/>
　軫聖懐自到本州即行詢究見得本縣流移人戸巳是<lb/>
<pb n="KR4d0226_SBCK_017-25a"/>
　千有餘口其知縣宣教郞王辟綱恬然不恤亦無申報<lb/>
委是不職竊恐将来糶濟事務繁夥必是不䏻了辦欲<lb/>
　望聖慈特賜罷黜或依巳得指揮與監廟一次仍特不<lb/>
　理作自陳湏至奏聞者<lb/>
右謹録奏聞伏候敕旨<lb/>
　　　奏捄荒事宜畫一狀<lb/>
　　貼黃<lb/>
奏爲本路災傷巳蒙聖慈支降錢三十萬貫更乞揍作<lb/>
　二百萬貫及别有畫一奏聞等事伏候敕旨<lb/>
具位臣朱　熹<lb/>
　臣昨以本路荐𬒳災傷輙以賑䘏事宜一二條奏伏蒙<lb/>
　聖慈曲賜俞允仍賜錢三十萬貫以充七郡糶濟之用<lb/>
<pb n="KR4d0226_SBCK_017-25b"/>
　徳意甚厚臣謹巳奉宣詔旨頒布逺近飢饉餘民感激<lb/>
　受賜歡聲如雷此固足以見陛下天地父母生成覆育<lb/>
　之恩矣然臣愚暗不知分量輙敢更有無厭之請觸冐<lb/>
　萬死復以奏聞伏惟陛下少留聖聴臣不勝幸甚今具<lb/>
　下項<lb/>
　　一臣昨奏請給降錢一百萬貫爲一路救荒之備巳<lb/>
　　　蒙聖慈𨳩允應副三十萬貫不勝幸甚然臣自昨<lb/>
　　　者具奏之後續㩀諸州申到所乞錢數明州一百<lb/>
　　　萬貫婺州六十萬貫處州十萬貫台州十萬貫而<lb/>
　　　紹興府衢温州尚未申到計其所湏當亦不下三<lb/>
　　　二十萬大抵通以一路計之約二百餘萬貫始可<lb/>
　　　足用而臣向來所請不及其半致陛下未知合用<lb/>
<pb n="KR4d0226_SBCK_017-26a"/>
　　　實數其所予者又不及所請之半臣之罪大無所<lb/>
　　　逃刑唯有及今㩀實披露尚冀可𥙷萬一臣竊計<lb/>
　　　本路四十一縣除得熟縣分不過十數其餘大抵<lb/>
　　　皆荒且以三十縣計之若得二百萬貫則一路可<lb/>
　　　得米五十萬石而一縣當得一萬六千餘石若止<lb/>
　　　得一百萬貫則一縣但可得米八千餘石今乃僅<lb/>
　　　得三十萬貫則是一路得米不過七萬餘石而一<lb/>
　　　縣爲二千餘石而巳其逐縣合糶給戸口雖巳立<lb/>
　　　式行下取㑹未到然以去年紹興諸邑之費推之<lb/>
　　　則一縣用米有至四五萬石者况今歲之荒甚扵<lb/>
　　　去歲一縣飢民之衆其非八千二千石之所䏻濟<lb/>
　　　亦不待筭計而可知矣今欲少俟取見戸數而後<lb/>
<pb n="KR4d0226_SBCK_017-26b"/>
　　　計所不足續有陳請則恐地分闊逺取㑹未䏻遽<lb/>
　　　集之間而巳後糴米之期矣冬春之間糴者日衆<lb/>
　　　米價日髙臣恐用錢愈多得米愈少而民之飢者<lb/>
　　　愈失望也臣愚欲望聖慈深察前項事理特降睿<lb/>
　　　㫖更撥錢一百七十萬揍前所給通作二百萬貫<lb/>
　　　令臣及早分給諸州廣行運糴俟見糶給戸口實<lb/>
　　　數却行計度支用不盡之數先次拘收回納亦未<lb/>
　　　爲晚伏候聖㫖<lb/>
　　　　簽黃<lb/>
　　　竊恐度牒官㑹發出太多難以發洩今减半賞格<lb/>
　　　巳蒙施行欲乞指揮紐計米數量給空名告身五<lb/>
　　　七十道并度牒官㑹揍成二百萬貫付臣收掌則<lb/>
<pb n="KR4d0226_SBCK_017-27a"/>
　　富民聞之願獻助者必多如有應格之人即乞許<lb/>
　　令提舉官與安撫使照應見行减半賞格聚廳書<lb/>
　　填當面給付亦足以關防私曲情弊伏乞聖照<lb/>
　　一臣昨奏乞依耿延年所奏浙東一路獻助米斛人<lb/>
　　戸並與减半推賞巳蒙聖慈𨳩允施行不勝幸甚<lb/>
　　但指揮内却有将来檢踏見得災傷最重處方得<lb/>
　　保明取旨之文則臣恐聴者不䏻無疑而未有應<lb/>
　　募之意也臣雖已行下州縣令人戸願獻助者先<lb/>
　　經本司自陳特與摽撥赴災傷最重州縣送納支<lb/>
　　散然人戸未知省部人吏将来的将是何州縣作<lb/>
　　災傷最重去處則終不䏻無疑且天下一家初無<lb/>
　　彼此而本路災傷重處殆計八九但令在在處處<lb/>
<pb n="KR4d0226_SBCK_017-27b"/>
　　米糓堆積而徐視飢民闕食尤甚去處般運以徃<lb/>
　　則亦無處不可入納又何必逆爲此不可取旨之<lb/>
　　端以疑群聴而誤飢民之命㢤臣愚欲望聖慈深<lb/>
　　察上件事理特降睿旨一依乾道七年耿延年所<lb/>
　　請巳得指揮施行而刪去今来所增委曲關防之<lb/>
　　語使大㢤之言一㢤之心有以宣著暴白扵天下<lb/>
　　則有餘粟者争先應募而所賜之錢又可㑹計餘<lb/>
　　數拘收回納是亦所謂惠而不費者伏候聖旨<lb/>
　　一臣昨具奏乞詔州縣寛限催稅巳蒙聖慈特詔本<lb/>
　　路州縣将合納稅賦並照省限催促不得非理搔<lb/>
　　擾不勝幸甚但今年旱傷實非去年之比若㩀事<lb/>
　　理所有夏稅自合依去年例特與住催竊縁節次<lb/>
<pb n="KR4d0226_SBCK_017-28a"/>
　　　蠲放蒙恩巳多不敢便爲陳乞但今八月十五日<lb/>
　　　省限巳滿州縣自此必是公肆追呼無所忌憚使<lb/>
　　　𬒳災餘民無所告訴馴致死徙仰貽宵旰之憂臣<lb/>
　　　愚欲望聖慈深察上件事理特詔有司将本路𬒳<lb/>
　　　災縣分人戸夏稅權行住催却俟檢放秋苗分數<lb/>
　　　定日却将夏稅亦依分數蠲减一併催理庻㡬飢<lb/>
　　　民均𬒳實惠伏候聖旨<lb/>
　　　　簽黃<lb/>
　　　臣契勘紹興府今年人戸丁錢巳蒙聖慈盡數蠲<lb/>
　　　放今者本路諸州例遭災旱而台州丁錢最重下<lb/>
　　　戸尤以爲苦欲望聖慈許将台州五縣第五等人<lb/>
　　　戸今年丁絹特與蠲放庻㡬千里飢民得免追呼<lb/>
<pb n="KR4d0226_SBCK_017-28b"/>
　　　决撻之擾不勝幸甚伏取聖旨<lb/>
　　　一臣昨所奏逐項事理並蒙𨳩允獨有依凖舊制募<lb/>
　　　飢民修水利一事未蒙施行臣竊見連年災旱國<lb/>
　　　家不忍坐視天民之死大發倉廩以拯捄之其費<lb/>
　　　以巨億計盖其賑給者固不復收其賑糶者雖曰<lb/>
　　　得錢而所折閱亦不勝計仁聖之心扵此固無所<lb/>
　　　吝然飢民百萬安坐飽食而扵公私無毫髮之補<lb/>
　　　則議者亦深惜之故臣嘗竊仰稽令甲私計以爲<lb/>
　　　若㣲扵數外有所増加以爲募民興役之資則救<lb/>
　　　災興利一舉而兩得之其與見行糶給之法利害<lb/>
　　　之筭相去甚逺故不自揆既以奏聞而輙下諸州<lb/>
　　　委自通判詢究水利合興復處以俟報可至扵近<lb/>
<pb n="KR4d0226_SBCK_017-29a"/>
　　　日廵歴又得親見所至原野極目蕭條唯是有陂<lb/>
　　　塘處則其苗之蔚茂秀實無以異扵豐歳扵是竊<lb/>
　　　歎益知水利之不可不修自謂若得奉承明詔悉<lb/>
　　　力經營令逐村逐保各有陂塘之利如此則民間<lb/>
　　　永無流離餓莩之患而國家亦永無蠲减糶濟之<lb/>
　　　費矣不謂言語踈畧未蒙鑒照敢竭其愚重以爲<lb/>
　　　請伏望聖慈深察上件事理許臣前項所請百七<lb/>
　　　十萬貫者而令扵内量撥什三候諸州通判申到<lb/>
　　　合興脩水利去處即與審實應副其合糶給人有<lb/>
　　　應募者即令繳納糶給由暦就顧入役俟畢工日<lb/>
　　　糶給如舊則所損不至甚多而可以成永乆之利<lb/>
　　　絶凶年之憂費短利長未爲失䇿伏候聖旨<lb/>
<pb n="KR4d0226_SBCK_017-29b"/>
　　　簽黄<lb/>
　　臣又竊恐興脩水利所費太多難以攴給即乞且<lb/>
　　令貸與食利人戸顧工興役却候将来豐熟年分<lb/>
　　紐計米數量分料次赴官送納椿管在官尤爲利<lb/>
　　便伏候聖旨<lb/>
　　一臣昨嘗面奏乞令𬒳災州縣人戸苗米五斗以下<lb/>
　　不候檢踏先次蠲放以絶下戸細民奔走供億計<lb/>
　　嘱陪費之擾誤蒙聖慈曲賜開納今者本路復遭<lb/>
　　旱虐竊欲取旨依此施行但今檢官巳在田野如<lb/>
　　蒙開允即乞聖慈特降指揮令轉運司疾速施行<lb/>
　　若俟命下到臣廵歴去處然後施行却恐緩不及<lb/>
　　事伏候聖旨<lb/>
<pb n="KR4d0226_SBCK_017-30a"/>
　　一臣伏覩歳旣不登所在艱食全頼商賈阜通之利<lb/>
　　所宜存恤不可搔擾今米榖不得收稅雖有成法<lb/>
　　而州縣塲務多不遵守至扵徃糶而有所狹之資<lb/>
　　旣糶而有所貿之貨則徃来之間經由去處尤以<lb/>
　　邀阻抽稅爲苦是致客人憚扵興販欲望聖慈特<lb/>
　　降睿旨申嚴舊法仍詔有司諸𬒳災州縣人戸欲<lb/>
　　興販物貨徃外州府收糴米糓就闕米處出糶者<lb/>
　　各經所在或縣或州或監司自陳所帶貨物判執<lb/>
　　前去其糶米訖所買回貨亦各經所在自陳判執<lb/>
　　回歸徃回所過並不得輒收分文稅錢違者並依<lb/>
　　稅米榖法必行無赦如蒙開允即乞徑下轉運司<lb/>
　　約束沿江瀕海所過塲務遵禀施行庻㡬商販流<lb/>
<pb n="KR4d0226_SBCK_017-30b"/>
　　　通民食不匱伏候聖旨<lb/>
右謹録奏聞伏乞勑旨<lb/>
　　　奏明州乞給降官㑹及本司乞再給官㑹度牒狀<lb/>
具位臣朱　熹<lb/>
　臣㩀明州申契勘本州今歳闕雨𬋩下六縣皆有旱傷<lb/>
　去處竊慮細民闕食本州雖有常平錢米所𬋩不多今<lb/>
来事勢不可少緩本州遂扵七月十八日具奏乞支降<lb/>
官㑹一百萬貫下本州循環充本雇備人舡出海徃潮<lb/>
廣豐熟州軍收糴米斛凖備賑糴賑濟或朝廷不欲支<lb/>
動經常之費即乞支降空名度牒一千道官告三十道<lb/>
下本州轉變糴米未蒙回降申本司乞更賜敷奏臣照<lb/>
對本路諸州今歳皆有旱傷比去年大叚不同雖荷聖<lb/>
<pb n="KR4d0226_SBCK_017-31a"/>
　恩給降官㑹度牒共三十萬不足支遣臣巳具奏乞再<lb/>
　給一百七十萬貫揍前作二百萬貫如蒙朝廷應副便<lb/>
　可均給諸州今又㩀明州所申合行備録奏聞伏望聖<lb/>
　慈照臣前奏事理早賜依數給降仍乞就撥紹興府先<lb/>
　蒙降到度牒一百道所換米二萬石及明州先蒙降到<lb/>
　二十萬貫糴到米並付本司均撥應副紹興府明州糶<lb/>
　濟及貸與食利人戸興修水利却扵二百萬貫内除豁<lb/>
　其水利貸錢向後豐年却令逐旋回納實爲利便湏至<lb/>
　奏聞者<lb/>
右謹録奏聞伏候敕旨<lb/>
晦庵先生朱文公文集卷第十七<lb/>
<pb n="KR4d0226_SBCK_017-31b"/>
</p>
<p>
　　　　　　　　　　　　　　　　　福州府學訓導舒鏊校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_079-1a"/>
晦庵先生朱文公文集卷第七十九<lb/>
　記<lb/>
　　　卧龍菴記<lb/>
卧龍菴在廬山之陽五乳峯下予自少讀龜山先生楊公<lb/>
詩見其記卧龍劉君隱居辟糓木食澗飲蓋巳度百歲而<lb/>
神清眼碧客至輙先知之則固巳知有是菴矣去歲蒙恩<lb/>
來此又得陳舜俞令舉廬山記者讀之其言曰凡廬山之<lb/>
所以著於天下蓋有開先之瀑布見於徐凝李白之詩康<lb/>
王之水簾見於陸羽之茶經至於幽深險絶皆有水石之<lb/>
羙也此菴之西蒼崖四立怒瀑中㵼大壑淵深凛然可畏<lb/>
有黄石數丈隱映連屬在激浪中視者眩轉若欲蜿蜒飛<lb/>
舞故名卧龍此山水之特勝處也於是又知其泉石之勝<lb/>
<pb n="KR4d0226_SBCK_079-1b"/>
乃如此間以行田始得至焉則菴旣無有而劉君亦不可<lb/>
復見獨其泉石之勝不可得改然其壯偉竒特之勢則有<lb/>
非陳記所能彷彿者余旣惜其出於荒堙廢壞之餘而又<lb/>
幸其深阻夐絶非車塵馬跡之所能到儻可得擅而有也<lb/>
時巳上章乞解郡紱乃捐俸錢十萬屬西原隱者崔君嘉<lb/>
彦因其舊址縳屋數禄以俟命下而徙居焉旣又縁名潭<lb/>
之義畫漢丞相諸葛公之象寘之堂中而故友張敬夫嘗<lb/>
爲賦詩以紀其事然菴距潭猶數百歩歩亂石間三渉澗<lb/>
水乃至至又無所託足以寓瞻眺或乃顚沛而反因相其<lb/>
東崖鑿石爲磴而攀縁以度稍下乃得巨石横出澗中仰<lb/>
翳喬木俯瞰清流前對飛瀑最爲谷中勝處遂復作亭於<lb/>
其上旣以爲吏民禱賽之地而凡來遊者亦得以彷徨徙<lb/>
<pb n="KR4d0226_SBCK_079-2a"/>
倚而縦目快心焉於是歲適大侵因牓之曰起亭以爲龍<lb/>
之淵卧者可以起而天行矣然予前日之請迄今蓋巳屢<lb/>
上而竟未有得也歲月飄忽念之慨然乃叙其作興本末<lb/>
而書之屋壁來者讀之尚有以識予之意也淳熈庚子冬<lb/>
干有一月丙辰新安朱熹記<lb/>
　　　西原菴記<lb/>
予少好佳山水異甚而自中年以來即以病衰不克逞其<lb/>
志于四方獨聞廬阜之竒秀甲天下而畸人逸士往往徜<lb/>
佯於其間意常欲一往遊焉而未暇也前年蒙恩試郡適<lb/>
在此山之陽乃間以公家職事得至其中其巖壑幽深水<lb/>
石竒恠固平生所創見而於巖壑水石之間又得成紀崔<lb/>
君焉乃信前所聞者之不誣也君名嘉彦字子虚少慷慨<lb/>
<pb n="KR4d0226_SBCK_079-2b"/>
有竒志壯歲避地巴東三峽之間修神農老子術東下呉<lb/>
越以耕戦之䇿干故相趙忠簡公趙公是之㑹去相不果<lb/>
行君自是絶迹此山按陳令舉所述圖記得西原巷故址<lb/>
于卧龍瀑水之東築室居焉耕田種藥僅足以自給而四<lb/>
方徃來之士皆取食焉其疾病老孤無所與歸之人至者<lb/>
亦収養之盖年逾七十矣而神明筋力不少衰予徃造之<lb/>
而君不予避也一旦爲予道說平生相與太息㑹予結屋<lb/>
卧龍以祠諸葛丞相世盖少識其意者君獨嘆曰此竒事<lb/>
也相爲經紀其事以迄有成两年之間相見者不知其㡬<lb/>
而君未嘗一言及外事予以是益嘉君之爲人而重歎其<lb/>
旣老無所復用於世也淳熈辛丑閏月之晦予旣罷郡来<lb/>
宿卧龍君曰卧龍之役夫子旣書之矣顧西原獨未有記<lb/>
<pb n="KR4d0226_SBCK_079-3a"/>
復能爲我書之乎予曰諾哉於是悉次其說俾刻焉新安<lb/>
朱熹記<lb/>
　　　徽州㜈源縣學三先生祠記<lb/>
淳熈八年春三月㜈源大夫周侯始作周程三先生祠堂<lb/>
於其縣之學而使人以書來謂熹曰子故吾邑之人也盖<lb/>
嘗有聞於先生之學而旣祠之南康矣且濂溪故宅豫章<lb/>
宜春之祠又吾子之所記也其亦爲我言之熹惟三先生<lb/>
之道則高矣羙矣然此㜈源者非其鄉也非其寓也非其<lb/>
所嘗遊宦之邦也且國之祀典未有秩焉而祀之於禮何<lb/>
依而於義何所當乎則具以告且謝不敢後數月周侯又<lb/>
與邑之處士李君繒及其學官弟子數十人皆以書來曰<lb/>
惟濂溪夫子之學性諸天誠諸巳而合乎前聖授受之統<lb/>
<pb n="KR4d0226_SBCK_079-3b"/>
又得河南二程先生以傳之而其流遂及於天下非有爵<lb/>
賞之勸刑辟之威而天下學士靡然郷之十數年來雖非<lb/>
其鄉非其寓非其遊宦之國又非有秩祀之文而所在學<lb/>
官爭爲祠室以致其尊奉之意盖非敢以是間乎命祀也<lb/>
亦曰肖其道德之容使學者日夕瞻望而興起焉耳且吾<lb/>
邑之人所以得聞三先生之言者子之先君子與有力焉<lb/>
今祠亦旣成矣子安得而不爲之言乎抑先生之學其始<lb/>
終本末之趣願吾子之悉陳之庶乎其有發也熹發書愀<lb/>
然曰明府之敎諸君之言其命熹以記者熹不敢復辤矣<lb/>
乃先生之學則熹之愚懼不足以言之也雖然諸君獨不<lb/>
觀諸濂溪之圗與其書乎雖其簡古淵深未易䆒測然其<lb/>
大指則不過語諸學者講學致思以窮天地萬物之理而<lb/>
<pb n="KR4d0226_SBCK_079-4a"/>
勝其私以復焉其施則善始於家而逹之天下其具則復<lb/>
古禮變今樂政以養民而刑以肅之也是乃所謂伊尹之<lb/>
志顔子之學而程氏傳之以覺斯人者而亦豈有以外乎<lb/>
諸君日用之間哉顧獨未之察耳今幸以賢大夫之力旣<lb/>
得以日見先生之貌象而瞻仰之則曷若遂讀其書求其<lb/>
指以反諸身而力行之乎巳而遂書其事與其辭如此以<lb/>
爲記以爲學者由是而用力焉則庶㡬乎三先生之心不<lb/>
墜於地而於吾先子之志賢大夫之意亦可以無負矣諸<lb/>
君其亦勉之哉祠在講堂北壁下濂溪先生南郷坐明道<lb/>
先生伊川先生東西郷以侑焉周侯名師清玉山人好學<lb/>
有文而嘗仕於朝矣其爲此邦寛以撫民禮以俟士而所<lb/>
以敎誨之者又如此非今之爲吏者所能及也秋八月癸<lb/>
<pb n="KR4d0226_SBCK_079-4b"/>
丑縣人朱熹記<lb/>
　　　瓊州學記<lb/>
昔者聖王作民君師設官分職以長以治而其教民之目<lb/>
則曰父子有親君臣有義夫婦有别長㓜有序朋友有信<lb/>
五者而巳盖民有是身則必有是五者而不能以一日離<lb/>
有是心則必有是五者之理而不可以一日離也是以聖<lb/>
王之教因其固有還以道之使不忘乎其𥘉然又慮其由<lb/>
而不知無以乆而不壞也則爲之擇其民之秀者羣之以<lb/>
學校而聮之以師儒開之以詩書而成之以禮樂凡所以<lb/>
使之明是理而守之不失傳是教而施之無窮者盖亦莫<lb/>
非因其固有而發明之而未始有所務於外也夫如是是<lb/>
以其教易明其學易成而其施之之愽至於無逺之不曁<lb/>
<pb n="KR4d0226_SBCK_079-5a"/>
而無㣲之不化此先王教化之澤所以爲盛而非後世所<lb/>
能及也淳熈九年瓊管帥守長樂韓侯璧旣新其州之學<lb/>
而使以圖來請記曰吾州在中國西南萬里炎天漲海之<lb/>
外其民之能爲士者旣少幸而有之其記誦文詞之習又<lb/>
不能有以先於北方之學者故其功名事業遂無以自白<lb/>
於當世㒒竊悲之今其公堂序室則旣脩矣然尚懼其未<lb/>
能知所興起也是以願有謁焉吾子其有以振德之熹竊<lb/>
惟國家斆學之意不爲不廣斯人蒙化之日不爲不深然<lb/>
猶有如侯之所慮者豈前日之所以教者未嘗導之以其<lb/>
身心之所固有而徒強之以其外是以若彼其難與因爲<lb/>
之書其所聞於古者以告之使瓊之士知夫所以爲學者<lb/>
不外於身心之所固有而用其一日之力焉則其德成行<lb/>
<pb n="KR4d0226_SBCK_079-5b"/>
脩而無所疑於天下之理將無難者而凡所謂功名事業<lb/>
云者其本巳在是矣若彼記誦文詞之末則本非吾事之<lb/>
所急而又何足爲重輕乎嗚呼瓊士勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>天生烝民有物<lb/>
有則民之秉彛好是懿德是豈有古今之間逺近之殊哉<lb/>
侯於是邦政多可紀巳具刻於池亭之石因不復書而是<lb/>
役之面執功程又非侯所以屬筆之意也亦略不論著云<lb/>
是年歲在玄黙攝提格冬十月庚申宣教郎直祕閣朱熹<lb/>
記<lb/>
　　　瓊州知樂亭記<lb/>
瓊管在中州西南萬里鯨波浩漾之外其長吏常以領護<lb/>
﨩中四郡塡撫民夷爲職委寄甚重然以其險且遠也朝<lb/>
廷徃徃不暇擇人冐而徃者意或私有所利固不復知所<lb/>
<pb n="KR4d0226_SBCK_079-6a"/>
謂承流宣化爲何等事是以其地今爲王土數百年而舊<lb/>
俗未盡革論者因鄙夷之以爲是果不足以與中國之聲<lb/>
教其人盖深恥之而未有以雪也淳熈八年今帥守韓侯<lb/>
始以經略使察廉表行州事而天子許之至則爲之正田<lb/>
畆之籍薄塩米之征教之以耕耨灌漑之法而絀其官吏<lb/>
之無狀者民業旣有經矣然後日爲陳說禮義廉恥之意<lb/>
以開曉之旣又表其從化之民以厲其不率教者出入阡<lb/>
陌勞來不怠行之朞年民吏浹和俗以一變化外黎人聞<lb/>
風感慕至有願得供田稅比省民者於是侯亦自喜其政<lb/>
之成而幸其民之不我違也乃取莊生濠上之語作知樂<lb/>
之亭於放生池上北望觀闕於雲天縹緲之間以爲歲時<lb/>
瞻佇祝延之地且曰其使邦人士女嘉辰勝日有所詠歌<lb/>
<pb n="KR4d0226_SBCK_079-6b"/>
鼓舞以自樂其得𬒳聖化而不愧於王民也間而以書屬<lb/>
予記之予惟韓侯之於此邦其勤至矣不但一亭之作爲<lb/>
可書也然其爲政本末之序則於此亦有可觀者因爲書<lb/>
之以告後人使凡居侯之位而遊於是者必以侯之心爲<lb/>
心又觀於其政而取法焉則庶乎民生日厚民德日新而<lb/>
王化之純無遠邇矣世豈有終不可教之民哉侯名璧字<lb/>
廷玉長樂人世以清德顯云九年冬十月庚申新安朱熹<lb/>
記<lb/>
　　　漳州龍巖縣學記<lb/>
漳州龍巖縣學■年置其後遷徙不常遂以廢壞蓋三十<lb/>
有餘年而丞某君某始復營建迫代去不克就温陵曽君<lb/>
祕來嗣其職乃因其緒而成之凡爲屋若干楹殿堂門廡<lb/>
<pb n="KR4d0226_SBCK_079-7a"/>
師生之舎無一不具淳熈九年某月某日旣率其諸生以<lb/>
奠菜于先聖先師而以書來求記且曰願有敎也予聞龍<lb/>
巖爲縣斗辟介於兩越之間俗故窮陋其爲士者雖或負<lb/>
聦明樸茂之姿而莫有開之以聖賢之學是以自其爲縣<lb/>
以來今數百年未聞有以道義功烈顯於時者豈其材之<lb/>
不足哉殆爲吏者未有以興起之也今二君相繼貳令於<lb/>
此乃能深以興學化民爲巳任其志旣羙矣而曽君又嘗<lb/>
從吾友石許諸君遊是必能誦其所聞以先後之者此邑<lb/>
之士其庶㡬乎乃爲之書其本末而因以告其諸生曰夫<lb/>
所謂聖賢之學者非有難知難能之事也孝弟忠信禮義<lb/>
廉恥以脩其身而求師取友頌詩讀書以窮事物之理而<lb/>
巳是二端者豈二三子之所不知不能哉特怵迫於俯仰<lb/>
<pb n="KR4d0226_SBCK_079-7b"/>
衣食之資而不暇顧誘奪於場屋雕篆之習而不及爲爾<lb/>
夫狥區區目前近小之利而忘其所貴於巳者固巳悖矣<lb/>
况其所狥又未必果可求也二三子循巳事而觀之則曷<lb/>
若慨然反是心以求之而一用其力於吾之所謂者乎使<lb/>
吾孝弟忠信禮義廉恥之行日篤而身無不脩也求師取<lb/>
友頌詩讀書之趣日深而理無不得也則自身而家自家<lb/>
而國以逹於天下將無所處而不當固不必求道義功烈<lb/>
之顯於時而根深末茂實大聲閎將有自然不可揜者矣<lb/>
嗚呼是說也曽君蓋亦嘗爲二三子言之乎二三子其益<lb/>
以吾言相與勉焉而書所謂斆學半者又曽君所宜深念<lb/>
也其亦由是而勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>哉十年二月甲寅新安朱熹記<lb/>
　　　江西運司養濟院記<lb/>
<pb n="KR4d0226_SBCK_079-8a"/>
江南南路轉運司養濟院在隆興府城東崇和門内轉運<lb/>
副使呉郡錢公某之所爲而判官嘉禾丘公■毗陵尤公<lb/>
袤之所徙也豫章爲江西一都㑹地大物衆而四方賔旅<lb/>
之有事於其土者又不絶於道路平時通功易事足以相<lb/>
生養獨不幸一旦有疾疢則惸然無所歸求藥與食或無<lb/>
得焉則轉死於溝壑者歲不知㡬何人而有司者莫之知<lb/>
也乾道九年轉運副使呉興芮公燁始有聞而閔焉去之<lb/>
日留私錢百萬以諉後人稱貸貿易收其贏以市藥物給<lb/>
病者淳熈五年判官開封趙公某復以私錢百四十萬買<lb/>
田東關羅舎病者又得以食七年錢公寔來而芮公巳爲<lb/>
吏部侍郎是年春趙公亦以吏部侍郎召趙公知公雅意<lb/>
亦有樂乎此也因亟以書來諗公則移書芮公請所留錢<lb/>
<pb n="KR4d0226_SBCK_079-8b"/>
益以巳資百三十萬買田長定而又創爲此院延慶崇和<lb/>
兩門之外使病者有以居焉自經始至落成若干日而就<lb/>
凡爲門五間堂三間挾以便旁中爲丈室東庖西圊左右<lb/>
廡各五間廡深三㝷脩七尋有半中設巨榻十有八冬加<lb/>
障蔽以禦風寒暑則撤之以渫煩欝胗治有工藥石有劑<lb/>
其不可療者亦予槥櫝以塟職掌之人皆賦以禄俾供厥<lb/>
事又專屬僚吏以時行視而課督之蓋三公所捐皆四方<lb/>
之聘弊不以入于家者合之爲錢三百七十萬所買三墅<lb/>
爲田千有一百十一𤱔歲入租爲穀九百八十三斛有竒<lb/>
其詳則書之牘藏之有司而院之戒令紏禁亦書而掲之<lb/>
堂上旣錢公又列其事以聞詔下施行如章而錢公去矣<lb/>
二公踵至周視錢公之所爲者而屢歎之然猶以院在門<lb/>
<pb n="KR4d0226_SBCK_079-9a"/>
關之外懼夫病者之有所不便於醫藥也乃相門内得故<lb/>
歸徳佛舎之廢址而遷焉凡増屋十有八間并得故僧田<lb/>
六頃又市鍾陵灌城兩墅之田七十𤱔歲收榖三百餘斛<lb/>
錢五萬有竒以充入之蓋自是以來病而無歸者多頼以<lb/>
全活不幸死者亦瞑目而無所憾焉於是臺之羣屬與郡<lb/>
吏之奔走焉者私相與謀因文學掾黄君某述其事來請<lb/>
文以記予時方罷浙東常平事三復其書而竊有愧焉蓋<lb/>
崇寜之制凡安濟坊漏澤園之政皆領屬常平使者其有<lb/>
曠闕非將漕主計者之憂也今職其事者或不能及而五<lb/>
君子者乃能汲汲乎其職之所不必爲至出義錢以輯成<lb/>
之雖其先後來去之不齊而其閔惻之深計慮之逺泯然<lb/>
若出於一人之心而手自爲之其制愈脩而愈密其惠益<lb/>
<pb n="KR4d0226_SBCK_079-9b"/>
増而益厚於以推廣聖朝昭天漏泉之澤於湖山數千百<lb/>
里之外其意旣甚美矣而其學道愛人之効又足以警夫<lb/>
職其事而不能然者以興起之其利豈不又甚慱哉因不<lb/>
復辭而爲書其本末如此旣以著夫五君子之成績而自<lb/>
訟以曉當世又以告後之人使知五君子者相爲始終十<lb/>
年之間所以成此者之不易而不敢壞也錢公又嘗奏免<lb/>
贛吉麻租二千四百五十九斛爲錢千有一百九十七萬<lb/>
九十有竒兩州之人尤歌舞之今以祕閣脩撰知婺州事<lb/>
其救饑之政亦爲諸郡最云淳熈十年三月甲戌宣教郎<lb/>
直徽猷閣主管台州崇道觀朱熹記<lb/>
　　　慈教菴記<lb/>
金華清江時鎬及其弟某嘗以書來曰吾先人之塟東萊<lb/>
<pb n="KR4d0226_SBCK_079-10a"/>
先生旣幸哀而銘之以告于幽矣惟是祠堂之奉旣作而<lb/>
未名將無以著先徳于外者敢請於子何如予不及識時<lb/>
君獨觀伯恭父之銘稱其治家嚴整而所以教子孫者甚<lb/>
篤且嘗以書爲予言之伯恭又非輕與人者予是以知時<lb/>
君之爲人乃取晏平仲之言名其所作曰慈教之菴而君<lb/>
之鄊大夫潘公徳鄜聞之以爲然則爲之大書以掲焉鎬<lb/>
等旣刻之石而又以請曰名菴而有以發乎先人之志子<lb/>
則有賜於我矣然無詞以著其實其於乆逺懼泯没而不<lb/>
章也願吾子之遂志之將與潘公之書并刻焉以配吾師<lb/>
之言而信吾父於後世子之賜不愈大乎予不得辭則又<lb/>
書本末如此以遺之嗚呼君之子孫旣多且材歲時相與<lb/>
來拜墓下其有以惕然不忘乎父師之訓而益勉乎其逺<lb/>
<pb n="KR4d0226_SBCK_079-10b"/>
者大者則斯名之稱其實又豈待予言之而後傳於逺哉<lb/>
淳熈癸卯四月<lb/>
　　　韶州州學濂溪先生祠記<lb/>
秦漢以來道不明於天下而士不知所以爲學言天者遺<lb/>
人而無用語人者不及天而無本專下學者不知上逹而<lb/>
滯於形器必上逹者不務下學而溺於空虚優於治巳者<lb/>
或不足以及人而隨世以就功名者又未必自其本而推<lb/>
之也夫如是是以天理不明而人欲熾道學不傳而異端<lb/>
起人挾其私智以馳騖於一世者不至於老死則不止而<lb/>
終亦莫悟其非也宋興九疑之下舂陵之墟有濂溪先生<lb/>
者作然後天理明而道學之傳復續蓋有以闡夫太極隂<lb/>
陽五行之奥而天下之爲中正仁義者得以知其所自來<lb/>
<pb n="KR4d0226_SBCK_079-11a"/>
言聖學之有要而下學者知勝私復禮之可以馴致於上<lb/>
逹明天下之有本而言治者知誠心端身之可以舉而措<lb/>
之於天下其所以上接洙泗千歲之統下啓河洛百世之<lb/>
傳者脉絡分明而規摹宏逺矣是以人欲自是有所制而<lb/>
不得肆異端自是有所避而不得騁蓋自孟氏旣没而歴<lb/>
選諸儒受授之次以論其興復開創汛掃平一之功信未<lb/>
有髙焉者也先生熈寜中嘗爲廣南東路提點刑獄公事<lb/>
而治於韶洗冤澤物其兆足以行矣而以病去乾道庚寅<lb/>
知州事周侯舜元仰止遺烈慨然永懷始作祠堂於州學<lb/>
講堂之東序而以河南二程先生配焉後十有三年教授<lb/>
廖君徳明至視故祠頗巳摧剥而香火之奉亦惰弗供乃<lb/>
謀増廣而作新之明年即其故處爲屋三楹像設儼然列<lb/>
<pb n="KR4d0226_SBCK_079-11b"/>
坐有序月旦望率諸生拜謁歲春秋釋奠之明日則以三<lb/>
獻之禮禮焉而猶以爲未也則又日取三先生之書以授<lb/>
諸生曰熟讀精思而力行之則其進而豋此堂也不異乎<lb/>
親炙之矣又明年以書來告曰韶故名郡士多愿慤少浮<lb/>
華可與進于善者蓋有張文獻余襄公之遺風焉然前賢<lb/>
旣逺而未有先生君子之教以啓迪於其後雖有名世大<lb/>
賢來官其地亦未聞有能摳衣請業而得其學之傳者此<lb/>
周侯之所爲惓惓焉者而徳明所以奉承於後而不敢怠<lb/>
也今旣訖事而徳明亦將終更以去矣夫子幸而予之一<lb/>
言庶㡬乎有以卒成周侯之志是亦徳明之願而諸生之<lb/>
幸也廖君嘗以其學講于熹者因不獲辭而輙爲論著先<lb/>
生唱明道學之功以視韶人使因是而知所以用力之方<lb/>
<pb n="KR4d0226_SBCK_079-12a"/>
又記其作興本末如此使來者有考焉淳熈十年癸卯歲<lb/>
五月丁卯新安朱熹記<lb/>
　　鄂州社稷壇記<lb/>
淳熈十年春朝奉郎知鄂州事新安羅侯願以書來曰吾<lb/>
州羣祀之壇始在中軍寨去年秋通守清江劉君清之至<lb/>
而往謁焉視其地𥚹迫洿下燎瘞無所不稱藩國欽崇命<lb/>
祀之意且念比年郡多水旱札瘥之變意其咎或在是則<lb/>
言於州請得度地更置如律令巳而劉君行州事遂以屬<lb/>
録事參軍周明仲行視得城東黄鶴山下廢營地一區東<lb/>
西十丈南北倍差按政和五禮畫爲四壇而屬其役事於<lb/>
兵馬監押趙伯烜作治未半而願適承乏又屬都監王椿<lb/>
董之以速其成焉某月壇成東社西稷居前東風伯雨師<lb/>
<pb n="KR4d0226_SBCK_079-12b"/>
雷師居後少郤壇皆三成有壝壝四門前二壇趾皆方二<lb/>
丈五尺崇尺二寸後二壇趾皆方一丈六尺五寸崇八寸<lb/>
其再成方靣皆殺尺崇四分而去一三成方殺如之而崇<lb/>
不復殺前二壝皆方四丈二尺門六尺間丈五尺後三壝<lb/>
皆方二丈八尺門五尺間四丈九尺其崇皆四尺社有主<lb/>
崇二尺五寸方尺剡其上倍其下半石也南五丈爲門三<lb/>
間北二丈有竒爲齋廬五間繚以重垣甃以堅甓而植以<lb/>
三代之所宜木亦旣練時日屬寮吏脩祝號以告于神而<lb/>
妥之矣則又與劉君謀以吾子之嘗學於禮也是以願請<lb/>
文以記之俾後人之勿壞也熹按社實山林川澤丘陵墳<lb/>
衍原隰五土之祇而后土勾龍氏其配也稷則專爲原隰<lb/>
之祗能生五榖者而后稷周棄氏其配也風師箕也雨師<lb/>
<pb n="KR4d0226_SBCK_079-13a"/>
畢也是皆著於周禮領於大宗伯之官唯社稷自天子之<lb/>
都至於國里通得祭而風雨之神則自唐以來諸郡始得<lb/>
祀焉至於雷神則又唐制所與雨師同壇共牲而祀者也<lb/>
國朝禮文大抵多襲唐故故今郡國祀典自先聖先師之<lb/>
外唯是五者蓋以爲二氣之良能天地之功用流行於覆<lb/>
載之間以育萬物而民生頼焉者其徳惟此爲尤盛是以<lb/>
於其壇壝時日之制牲幣器服之品降登饋奠之節莫不<lb/>
參訂討論著之禮象頒下郡國藏於禮官有司歲舉行之<lb/>
而部刺史又當以時循行察其不如法者蓋有國家者所<lb/>
以昭事明神祈以降祥錫福于下其勤如此顧今之爲吏<lb/>
者所知不過簿書期㑹之間否則觴豆舞歌相與放焉而<lb/>
不知反其所敬畏崇飾而神事之者非老子釋氏之祠則<lb/>
<pb n="KR4d0226_SBCK_079-13b"/>
妖妄滛昏之鬼而巳其於先王之制國家之典所以治人<lb/>
事神者曷嘗有槩於其心哉嗚呼人心之不正風俗之不<lb/>
厚年榖之不豋民生之不遂其不亦以此歟今羅侯之與<lb/>
劉君乃能相與汲汲乎此非其學古愛民之志卓然有見<lb/>
乎流俗見聞之表其孰能之顧雖不文不足以記事實埀<lb/>
乆逺然二君子過以爲嘗從爼豆之事不逺千里而屬筆<lb/>
焉其得辭之乎因爲書之使以刻于麗牲之石後有君子<lb/>
得以覽焉羅侯方與劉君相率勸學劭農甚力劉君又嘗<lb/>
請於前守李侯棫禁境内無得奉大洪山淫祠者其於教<lb/>
民善俗之事力所可爲無有不盡其心也十一年春正月<lb/>
甲辰具位新安朱熹記<lb/>
　　　建寜府崇安縣學田記<lb/>
<pb n="KR4d0226_SBCK_079-14a"/>
崇安縣故有學而無田遭大夫之賢而有意於教事者乃<lb/>
能縮取他費之贏以供養士之費其或有故而不能繼則<lb/>
諸生無所仰食而往往散去以是殿堂傾圯齋館蕪廢率<lb/>
常更十數年乃一聞弦誦之聲然又不一二歲輙復罷去<lb/>
淳熈七年今知縣事趙侯始至而有志焉旣葺其宫廬之<lb/>
廢壞而一新之則又圖所以爲飲食乆逺之計者而未知<lb/>
所出也一日視境内浮屠之籍其絶不繼者凡五曰中山<lb/>
曰白雲曰鳯林曰聖暦曰曁暦而其田不耕者以𤱔計凡<lb/>
若干乃喟然而嘆曰吾知所以處之矣於是悉取而歸之<lb/>
於學蓋歲入租米二百二十斛而士之肄業焉者得以優<lb/>
游卒歲而無乏絶之慮旣而學之羣士十餘人相與走予<lb/>
所居之山間請文以記其事曰不則懼夫後之君子莫知<lb/>
<pb n="KR4d0226_SBCK_079-14b"/>
其所始而或至於廢壞也予惟三代盛時自家以逹於天<lb/>
子諸侯之國莫不有學而自天子之元子以至於士庶人<lb/>
之子莫不入焉則其士之廪於學官者宜數十倍於今日<lb/>
而考之禮典未有言其費出之所自者豈當時爲士者其<lb/>
家各巳受田而其入學也有時故得以自食其食而不仰<lb/>
給於縣官也歟至漢元成間乃謂孔子布衣養徒三千而<lb/>
増學官弟子至不復限以貟數其後遂以用度不足無以<lb/>
給之而至於罷夫謂三千人者聚而食於孔子之家則巳<lb/>
妄矣然養士之需至以天下之力奉之而不足則亦豈可<lb/>
不謂難哉蓋自周衰田不井授人無常産而爲士者尤厄<lb/>
於貧反不得與爲農工啇者齒上之人乃欲聚而教之則<lb/>
彼又安能終歲裹飯而學於我是以其費雖多而或取之<lb/>
<pb n="KR4d0226_SBCK_079-15a"/>
經常之外勢固有所不得巳也况今浮屠氏之說亂君臣<lb/>
之禮絶父子之親淫誣鄙詐以敺誘一世之人而納之於<lb/>
禽獸之域固先王之法之所必誅而不以聽者也顧乃肆<lb/>
然蔓衍於中國豐屋連甍良疇接畛以安且飽而莫之或<lb/>
禁是雖盡逐其人奪其所據而悉歸之學使吾徒之學爲<lb/>
忠孝者得以無營於外而益進其業猶恐未足以勝其邪<lb/>
說况其荒墜蕪絶偶自至此又欲封植而永乆之乎趙侯<lb/>
取之可謂務一而兩得矣故特爲之記其本末與其指意<lb/>
所出者如此以示後之君子且以警夫學之諸生使益用<lb/>
力乎予之所謂忠且孝者職其事者又當謹其出内於簿<lb/>
書之外而無龠合之私焉則庶其無負乎趙侯之教矣趙<lb/>
侯名某材甚髙聽訟理財皆辦其課又有餘力以及此諸<lb/>
<pb n="KR4d0226_SBCK_079-15b"/>
使者方上其治行於朝云十一年春正月庚戌具位朱熹<lb/>
記<lb/>
　　　衢州江山縣學景行堂記<lb/>
江山縣學故有三賢堂以祀正介先生周君頴贈宣教郎<lb/>
徐君揆逸平先生徐君存而今知縣事金華邵侯浩又益<lb/>
以故諌議大夫毛公注贈朝請郎毛公<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>且更其扁曰景<lb/>
行之堂而狀其事且爲書來告曰願有記也熹考其狀旣<lb/>
知五君子之學行氣節眞足以風厲當世而興起後來讀<lb/>
其書又歎邵侯所以教其人者之備而待其人者之逺也<lb/>
蓋正介之行信於鄊而聞於朝其立言埀訓襃善貶惡又<lb/>
皆足以爲後世法雖其事業不得見於當年然其所立巳<lb/>
不但爲一鄊之善士而巳也諌議遭時遇主奮不顧身排<lb/>
<pb n="KR4d0226_SBCK_079-16a"/>
擊巨姦奪其政柄當是時天下庶幾望至治焉不幸不究<lb/>
其用而廢絶以死有志之士至今恨之然不特爲公恨也<lb/>
至於叔縝罵賊不屈以明官守之義宅卿捐軀虜營以紓<lb/>
君父之急其事尤難其節尤偉而逸平受業程氏之門人<lb/>
得諸心成諸行又能推其說以教人儀刑音㫖之傳於今<lb/>
尤未逺也夫以區區百里之間而其先賢之學行氣節可<lb/>
以風厲當世而興起後來者如此可謂盛矣昔人之祠之<lb/>
也其意豈不美哉然得其三而遺其二又限其目而不使<lb/>
後人復有勊慕企及之思也是則識者猶或病之邵侯於<lb/>
此乃能増益而葺新之且易其名以致其俛焉孳孳之意<lb/>
而撤其限以視若有待於來者是不亦教其人之備而待<lb/>
其人之逺乎嗚呼是亦可書也巳抑熹又嘗竊有說焉蓋<lb/>
<pb n="KR4d0226_SBCK_079-16b"/>
士有學有徳而後其言行有可觀有行有言而後其節義<lb/>
有可貴此士君子立身行道次第始卒之常而不可易者<lb/>
也然人之所禀不同而其所遭亦異故得於身者或無以<lb/>
驗其事成於終者或無以考其𥘉此論世尚友者所以每<lb/>
恨全徳之難而欲擇其所從者又不免有多岐之惑也然<lb/>
則登是堂而有志夫五君子之事者又可不知其所務之<lb/>
先後而循序以求之哉邵侯讀大學之書而有感於絜矩<lb/>
之一言其平居論天下事而有所不平未嘗不慨然發憤<lb/>
而抵掌太息也然則其於五君子者固巳非苟知之而亦<lb/>
庶㡬得其所以求之之序矣其爲此舉夫豈偶然而巳哉<lb/>
因爲之識其本末而并記此意以視其學者云淳熈十有<lb/>
二年秋八月乙丑新安朱熹記<lb/>
<pb n="KR4d0226_SBCK_079-17a"/>
　　　婺州金華縣社倉記<lb/>
淳熈二年東萊吕伯恭父自婺州來訪余於屏山之下觀<lb/>
於社倉發歛之政喟然嘆曰此周官委積之法隋唐義廪<lb/>
之制也然子之榖取之有司而諸公之賢不易遭也吾將<lb/>
歸而屬諸鄊人士友相與紏合而經營之使閭里有賑恤<lb/>
之儲而公家無<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>合之費不又愈乎然伯恭父旣歸即登<lb/>
朝廷輿病還家又不三年而卒遂不果爲其卒之年浙東<lb/>
果大饑予因得備數推擇奉行荒政按行至婺則婺之人<lb/>
狼狽轉死者巳籍籍矣予因竊嘆以爲向使伯恭父之志<lb/>
得行必無今日之患旣而尚書下予所奏社倉事於諸道<lb/>
募民有欲爲者聽之民蓋多慕從者而未㡬予亦罷歸又<lb/>
不果有所爲也是時伯恭父之門人潘君叔度感其事而<lb/>
<pb n="KR4d0226_SBCK_079-17b"/>
深有意焉且念其家自先大夫時巳務賑恤樂施予歲捐<lb/>
金帛不勝計矣而獨不及聞於此也於是慨然白其大人<lb/>
出家榖五百斛者爲之於金華縣婺女鄊安期里之四十<lb/>
有一都歛散以時規畫詳備一都之人頼之而其積之厚<lb/>
而施之廣蓋未巳也一日以書來曰此吾父師之志母兄<lb/>
之惠而吾子之所建雖予幸克成之然世俗不能不以爲<lb/>
疑也子其可不爲我一言以解之乎予帷有生之類莫非<lb/>
同體惟君子爲無有我之私以害之故其愛人利物之心<lb/>
爲無窮特窮而在下則禹稷之事有非其分之所得爲者<lb/>
然茍其家之有餘而推之以予鄰里鄊黨則固吾聖人之<lb/>
所許而末有害於不出其位之戒也况叔度之爲此特因<lb/>
其墳廬之所在而近及乎十保之間以承先志以恱親心<lb/>
<pb n="KR4d0226_SBCK_079-18a"/>
以順師指且前乎此者又巳甞有天子之命于四方矣而<lb/>
何不可之有哉抑凡世俗之所以病乎此者不過以王氏<lb/>
之青苗爲說耳以予觀於前賢之論而以今日之事驗之<lb/>
則青苗者其立法之本意固未爲不善也但其給之也以<lb/>
金而不以榖其處之也以縣而不以鄊其職之也以官吏<lb/>
而不以鄊人士君子其行之也以聚歛亟疾之意而不以<lb/>
慘怛忠利之心是以王氏能以行於一邑而不能以行於<lb/>
天下子程子嘗極論之而卒不免於悔其巳甚而有激也<lb/>
予旣不得辭於叔度之請是以詳著其本末而又附以此<lb/>
意婺人蓋多叔度同門之士必有能觀於叔度所爲之善<lb/>
而無疑於青苗之說者焉則庶㡬乎其有以廣夫君師之<lb/>
澤而使環地千里永無捐瘠之民矣豈不又甚羙哉叔度<lb/>
<pb n="KR4d0226_SBCK_079-18b"/>
名景憲與伯恭父同年進士年又長而屈首受學無難色<lb/>
師殁守其說不懈益䖍於書無不讀蓋深有志於當世然<lb/>
以資峭直自度不能隨世俯仰故自中年不復求仕而獨<lb/>
於此爲拳拳也十二年歲乙巳冬十月庚戌朔<lb/>
　　　建寜府建陽縣長灘社倉記<lb/>
建陽之南里曰招賢者三地接順昌甌寜之境其陿多阻<lb/>
而俗尤勁悍往歲兵亂之餘莨莠不盡去小遇饑饉輙復<lb/>
相挺群起肆暴率不數歲一發雖㝷即夷滅無噍類然愿<lb/>
民良族晷刻之間巳不勝其驚擾矣紹興某年歲適大侵<lb/>
姦民處處群聚飲慱嘯呼若将以踵前事者里中大怖里<lb/>
之名士魏君元履爲言於常平使者袁侯復一得米若干<lb/>
斛以貸於是物情大安姦計自折及秋將歛元履又爲請<lb/>
<pb n="KR4d0226_SBCK_079-19a"/>
得築倉長灘廐置之旁以便輸者且爲後日凶荒之備母<lb/>
數以煩有司自是歲小不登即以吿而發之如是數年三<lb/>
里之人始得飽食安居以免於震擾夷㓕之禍而公私逺<lb/>
近無不隂受其賜蓋元履少好學有大志自爲布衣而其<lb/>
所以及人者巳如此蒙其惠者雖知其然而未必知其所<lb/>
以然也其後元履既没官吏之職其事者不能勤勞恭恪<lb/>
如元履之爲於是粟腐於倉而民饑於室或將發之則上<lb/>
下請賕爲費巳不貲矣官吏來往又不以時而出内之際<lb/>
隂欺顯奪無弊不有大抵人之所得粃糠居半而償以精<lb/>
鑿計其候伺亡失諸費往往有過倍者是以貸者病焉而<lb/>
良民凛凛於凶歲猶前日也淳熈十一年使者宋侯若水<lb/>
聞其事且知邑人宣教郎周君明仲之賢即以元履之事<lb/>
<pb n="KR4d0226_SBCK_079-19b"/>
移書屬之且下本䑓所𬒳某年某月某日制書使得奉以<lb/>
從事蓋歲以夏貸而冬歛之且收其息什之二焉行之三<lb/>
年而三里之間人情復安如元履亡恙時什二之收歲以<lb/>
益廣周君旣以増葺其棟宇又將稍振其餘以漸及於傍<lb/>
近蓋其惠之所及且將日増月衍而未知其所極也周君<lb/>
以予嘗有力於此者來請文以爲記予與元履早同師門<lb/>
遊好甚篤旣追感其陳迹又嘉周君之能繼其事而終有<lb/>
成也乃不辭而爲之說如此則又念昔元履旣爲是役而<lb/>
予亦爲之於崇安其規模大略放元履獨歲貸收息爲小<lb/>
異元履常病予不當祖荆舒聚歛之餘謀而予亦每憂元<lb/>
履之粟乆儲速腐惠旣狹而將不乆也講論餘日盃酒從<lb/>
容時以相訾謷而訖不能以相詘聽者從旁抵掌觀笑而<lb/>
<pb n="KR4d0226_SBCK_079-20a"/>
亦不能决其孰爲是非也及是宋侯周君乃卒用予所請<lb/>
事以成元履之志而其効果如此於是論者遂以予言爲<lb/>
得然不知元履之言雖䟽而其忠厚懇惻之意藹然有三<lb/>
代王政之餘風豈予一時苟以便事之說所能及哉當時<lb/>
之争蓋予之所以爲戯而後日之請所以必曰息有年數<lb/>
以免者則猶以不忘吾友之遺教也因并書之以視後人<lb/>
使於元履當日之心有以得之則於宋侯周君今日之法<lb/>
有以守而不壞矣元履名掞之嘗以布衣召見天子恱其<lb/>
對即日除太學録尋以數論事不得乆居中旣而天子思<lb/>
復召用之則元履旣卒矣上爲帳然乆之詔有司特贈直<lb/>
祕閣云十三年七月辛卯新安朱熹記<lb/>
　　　建寜府建陽縣大闡社倉記<lb/>
<pb n="KR4d0226_SBCK_079-20b"/>
招賢里大闡羅漢院之社倉新候官大夫周君某之所爲<lb/>
而長灘之别貯也始祕閣魏君之築倉於長灘非擇其地<lb/>
而處之也因其船粟之委於是而藏焉耳故倉之所在極<lb/>
里之東北而距西南之境逺或若干里貸者多不便之而<lb/>
是時率常數歲乃一往來則猶未甚以爲苦也淳熈甲辰<lb/>
周君始以常平使者宋公之檄司其發歛之政而以歲貸<lb/>
收息之令從事旣爲之更定要束搜剔蠧弊而以時頒焉<lb/>
民巳恱於受賜矣周君因益問以因革之宜而有以道里<lb/>
不均之說告者且曰自今以往一歲而往來者再則其勞<lb/>
佚之相絶又非前日比矣周君於是曰之宋公而更爲此<lb/>
倉以適逺近之中且令西南境之受粟者即而輸焉來歲<lb/>
遂以遠近分土使各集于其所以待命民旣歲得飽食而<lb/>
<pb n="KR4d0226_SBCK_079-21a"/>
又無獨逺甚勞之患於是咸徳周君而相率來請文以記<lb/>
其成昔予讀周禮旅師遺人之官觀其頒歛之䟽數委積<lb/>
之逺邇所以爲之制數者甚詳且密未嘗不嘆古之聖人<lb/>
旣竭心思而繼之以不忍人之政其不可及乃如此及今<lb/>
而以是倉之役觀之則彼其詳且密者亦安知其不有待<lb/>
於歷時之乆得人之多而後乃至於此耶因爲之記其本<lb/>
末以爲後之君子或將有考於斯焉周君字居晦好讀書<lb/>
有志當世之務吏事亦精敏絶人不但此爲可書也倉凡<lb/>
二間髙若干尺廣若干尺深若干尺始作以某年某月某<lb/>
日越某月某日成用工若干錢若干佐之者里之人某也<lb/>
十三年丙午歲七月甲午新安朱熹記<lb/>
　　　邵武軍學丞相隴西李公祠記<lb/>
<pb n="KR4d0226_SBCK_079-21b"/>
建炎丞相隴西李公邵武人也少有大志自爲小官即切<lb/>
切然以天下事爲巳憂宣和𥘉一日大水猝至㡬冐都城<lb/>
人莫能究其所自來相與震懼而無有敢以爲言者公時<lb/>
適爲左史以爲此夷狄兵戎之象也不可以不戒亟上䟽<lb/>
言之遂以謫去數歲乃得召還則虜騎巳入塞而長驅向<lb/>
闕矣公復慨然圖上内禪之䇿誠意感通言未及發而大<lb/>
計巳决虜圍旣迫群小方謀挾至尊犯不測爲幸免計公<lb/>
又獨扣殿陛力陳大義得復城守以退虜兵然自是以來<lb/>
割地講和之議遂起公又再謫而大事去矣光堯太上皇<lb/>
帝受命中興疇咨人望首召公爲宰相公亦痛念國家非<lb/>
常之變日夜圖回所以脩政事攘夷狄者本末甚備蓋方<lb/>
誅僣逆以正人心而建遣張所撫河北傅亮收河東宗澤<lb/>
<pb n="KR4d0226_SBCK_079-22a"/>
守京城遂將益據形便大明紀律以示必守中原必還兩<lb/>
宫之勢而小人有害公者遂三謫以去而不復還矣淳熈<lb/>
丙午距公去相適六十年而永嘉徐君元徳命教此邦謂<lb/>
公之忠義籌略海内有志之士莫不誦而傳之顧其鄊人<lb/>
子弟乃無有能道其萬一而興起焉者於是闢講堂之東<lb/>
肖公之象而立祠焉四月吉日合郡吏率諸生進拜跪奠<lb/>
妥侑如法巳事而以書來屬熹記之熹惟天下之義莫大<lb/>
於君臣其所以纏綿固結而不可解者是皆生於人心之<lb/>
本然而非有所待於外也然而世衰俗薄學廢不講則雖<lb/>
其中心之所以固有亦且淪胥䧟溺而爲全軀保妻子之<lb/>
計以後其君者往往接迹於當世有能奮然㧞起於其間<lb/>
如李公之爲人知有君父而不知有其身知天下之有安<lb/>
<pb n="KR4d0226_SBCK_079-22b"/>
危而不知其身之有禍福雖以䜛間竄斥屢瀕九死以其<lb/>
愛君憂國之志終有不可得而奪者是亦可謂一世之偉<lb/>
人矣徐君之祠之也非其志之所好學之所講有在於是<lb/>
則亦孰能及之哉故熹喜聞其事而樂推其說以告郡之<lb/>
學者雖病且衰而不自知其感慨發憤猶復誤有平日之<lb/>
壯心也十二月癸巳宣教郎直徽猷閣主管華州雲䑓觀<lb/>
朱熹記<lb/>
　　　衡州石鼓書院記<lb/>
衡州石鼓山據烝湘之㑹江流環帶最爲一郡佳處故有<lb/>
書院起唐元和間州人李寛之所爲至國𥘉時嘗賜勑額<lb/>
其後乃復稍徙而東以爲州學則書院之迹於此遂廢而<lb/>
不復脩矣淳熈十二年部使者東陽潘侯畤徳鄜始因舊<lb/>
<pb n="KR4d0226_SBCK_079-23a"/>
址列屋數間牓以故額將以俟四方之士有志於學而不<lb/>
屑於課試之業者居之未竟而去今使者成都宋侯若水<lb/>
子淵又因其故而益廣之别建重屋以奉先聖先師之象<lb/>
且摹國子監及本道諸州印書若干種若干卷而俾郡縣<lb/>
擇遣脩士以充入之蓋連帥林侯栗諸使者蘇侯詡管侯<lb/>
鑑衡守薛侯伯宣皆奉金齎割公田以佐其役踰年而後<lb/>
落其成焉於是宋侯以書來曰願記其實以詔後人且有<lb/>
以幸教其學者則所望也予惟前代庠序之教不脩士病<lb/>
無所於學往往相與擇勝地立精舎以爲群居講習之所<lb/>
而爲政者乃或就而褒表之若此山若嶽麓若白鹿洞之<lb/>
類是也逮至本朝慶暦熈寜之盛學校之官遂徧天下而<lb/>
前日處士之廬無所用則其舊迹之蕪廢亦其勢然也不<lb/>
<pb n="KR4d0226_SBCK_079-23b"/>
有好古圖舊之賢孰能謹而存之哉抑今郡縣之學官置<lb/>
愽士弟子貟皆未嘗考其徳行道藝之素其所受授又皆<lb/>
世俗之書進取之業使人見利而不見義士之有志於爲<lb/>
巳者蓋羞言之是以常欲别求燕閒清曠之地以共講其<lb/>
所聞而不可得此二公所以慨然發憤於斯役而不敢憚<lb/>
其煩蓋非獨不忍其舊迹之蕪廢而巳也故特爲之記其<lb/>
本末以告來者使知二公之志所以然者而毋以今日學<lb/>
校科舉之意亂焉又以風曉在位使知今日學校科舉之<lb/>
教其害將有不可勝言者不可以是爲適然而莫之救也<lb/>
若諸生之所以學而非若今人之所謂則昔者吾友張子<lb/>
敬夫所以記夫嶽麓者語之詳矣顧於下學之功有所未<lb/>
究是以誦其言者不知所以從事之方而無以蹈其實然<lb/>
<pb n="KR4d0226_SBCK_079-24a"/>
今亦何以他求爲哉亦曰養其全於未發之前察其㡬於<lb/>
將發之際善則擴而充之惡則克而去之其如此而巳矣<lb/>
又何俟於予言哉十四年丁未歲夏四月朔新安朱熹記<lb/>
　　　漳州州學東溪先生髙公祠記<lb/>
孟子曰聖人百世之師也伯夷柳下惠是也故聞伯夷之<lb/>
風者頑夫㢘懦夫有立志聞柳下惠之風者鄙夫寛薄夫<lb/>
敦奮乎百世之上百世之下聞者莫不興起也夫孟子之<lb/>
於二子其論之詳矣雖或以爲聖之清或以爲聖之和然<lb/>
又嘗病其隘與不恭且以其道不同於孔子而不願學也<lb/>
及其一旦慨然發爲此論乃以百世之師歸之而孔子反<lb/>
不與焉何哉孔子道大徳中而無迹故學之者没身鑚仰<lb/>
而不足二子志㓗行髙而迹著故慕之者一日感慨而有<lb/>
<pb n="KR4d0226_SBCK_079-24b"/>
餘也然則二子之功誠不爲小而孟子之意其亦可知也<lb/>
巳臨漳有東溪先生髙公者名豋字彦先靖康間遊太學<lb/>
與陳公少陽伏闕拜䟽以誅六賊留种李爲請用事者欲<lb/>
兵之不爲動也紹興𥘉召至政事堂又與宰相秦檜論不<lb/>
合去爲静江府古縣令有異政帥守希檜意捃其過以屬<lb/>
吏㑹帥亦以䜛死獄中乃得釋𬒳檄試進士潮州使諸生<lb/>
論直言不聞之可畏䇿閩浙水沴之所繇而遂投檄㠯歸<lb/>
檜聞大怒奪官徙容州公學慱行髙議論慷慨口講指畫<lb/>
終日滚滚無非忠臣孝子之言捨生取義之意聞者凛然<lb/>
魄動神竦其在古縣學者巳爭歸之至是其徒又益盛屬<lb/>
疾自作埋銘召所與遊及諸生訣别正坐拱手奮髯張目<lb/>
而逝嗚呼是亦可謂一世之人豪矣雖其所學所行未盡<lb/>
<pb n="KR4d0226_SBCK_079-25a"/>
合於孔子然其志行之卓然亦足以爲賢者之清而使百<lb/>
世之下聞其風者有㢘頑立懦之操則其有功於世教豈<lb/>
可與夫隱忍回互以濟其私而自託於孔子之中行者同<lb/>
日而語哉公没之後二十餘年延平田君澹爲郡慱士乃<lb/>
始求其遺文刻之方版又肖公像而奉祠之以風厲其學<lb/>
者間因郡人王君遇來求文以爲記屬予病未及爲而田<lb/>
君去今太守永嘉林侯元仲至則又與王君更以書來督<lb/>
趣不置予惟髙公孤髙之節旣如彼而諸賢崇立之志又<lb/>
如此則予文之陋誠不宜乆以疾病爲解强起書之辭不<lb/>
逮意林侯試爲刻之䧟置祠壁漳之學子與凡四方之士<lb/>
往來而有事於此者讀之果能有所感慨而興起乎哉淳<lb/>
熈丁未秋九月甲寅新安朱熹記<lb/>
<pb n="KR4d0226_SBCK_079-25b"/>
</p>
<p>
晦庵先生朱文公文集卷之七十九<lb/>
　　　　　　　　　　　　　懐安縣儒學訓導葉暢校<lb/>
<pb n="KR4d0226_SBCK_079-26a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_060-1a"/>
晦庵先生朱文公文集卷第六十<lb/>
　書<hi>知舊門人問答</hi>
　　　答朱朋孫<lb/>
長書垂示尤荷不鄙所論爲學之意又足以見雅志之所<lb/>
存也夫學非讀書之謂然不讀書又無以知爲學之方故<lb/>
讀之者貴專而不貴慱盖惟專爲能知其意而得其用徒<lb/>
慱則反苦於雜亂淺畧而無所得也今一旦而讀八書則<lb/>
其茫然而不得其要也豈足恠哉碩且致精一書優柔厭<lb/>
飫以求聖學功夫次第之實俟其心通意解書冊之外别<lb/>
有實下功夫處然後更易而少進焉則得尺得寸雖少而<lb/>
皆爲吾有矣欲爲沙随程丈立祠甚善但衰病不堪思慮<lb/>
曲折巳報余正父矣幸察之<lb/>
<pb n="KR4d0226_SBCK_060-1b"/>
　　　答周純仁<lb/>
彼中旣有故舊可以相依氣候亦須差勝嶺外又在郷里<lb/>
逺亦時得親闈安問於理似亦可少安年來時論似亦漸<lb/>
平昨日又聞廟堂一畨除拜固不足爲吾道之重輕然於<lb/>
故舊或畧能垂意但在自巳分上只合閉門堅坐聴其所<lb/>
爲切不可因此便起妄念徒爾紛紜有損無益也所欲買<lb/>
書偶小兒赴銓未歸巳爲託相識置到付之來人數在别<lb/>
𥿄可自檢點付來楮劵殊少不足於用巳爲兊數劵買去<lb/>
然尚有不能盡買者及所𥙷印漢書不知是要何等紙板<lb/>
様大小如何其人未敢爲印有便子細報及當續爲印也<lb/>
閑中無事固宜謹出然想亦不能一併讀得許多似此專<lb/>
人來徃勞費亦是未能省事随寓而安之病又如多服燥<lb/>
<pb n="KR4d0226_SBCK_060-2a"/>
熱藥亦使人血氣偏勝不得和平不但非所以衛生亦非<lb/>
所以養心竊恐更須深自思省收拾身心漸令向裏令寕<lb/>
靜閑退之意勝而飛揚躁擾之氣消則治心養氣處世接<lb/>
物自然安穩一時長進無復前日内外之患矣<lb/>
　　　答周純仁<lb/>
　神也者妙萬物而爲言者也<hi>止</hi>旣成萬物也本義<hi>云云</hi>
　某竊謂止言六子用文王八卦之位者以六子之主時<lb/>
成用而言故以四時爲序而用文王後天之序下言六<lb/>
　子用伏羲八卦之位者推六子之所以主時成用而言<lb/>
　故以隂陽交合爲義而用伏羲八卦之序盖隂陽各以<lb/>
　其偶合而六子之用行所以能變化盡成萬物也伏羲<lb/>
　八卦則兊震以長男而合少女艮巽以長女而合少男<lb/>
<pb n="KR4d0226_SBCK_060-2b"/>
皆非其偶然故自動萬物者莫疾乎雷至終萬物始萬<lb/>
物者莫盛乎艮皆别言六子之用故以四時之次言之<lb/>
而用文王八卦之序下則推其所以成用於隂陽各得<lb/>
其偶故用伏羲八卦之序若上用伏羲卦次則四時失<lb/>
其序下用文王八卦則兌震艮巽皆非其偶矣伏羲卦<lb/>
序與今卦序不同不知是孔子創爲之而作序卦耶抑<lb/>
自文王周公繋辭之後巳更伏羲之序如此而孔子特<lb/>
　以序卦明其義耶<lb/>
伏羲自是伏羲卦序文王周公自是文王周公卦序<lb/>
　　　答周南仲<hi>南</hi>
徃歲湖寺雖嘗獲一靣而病冗不能欵扣餘論後乃得見<lb/>
廷對之文切中時病深以歎服益恨相去之逺不得㑹聚<lb/>
<pb n="KR4d0226_SBCK_060-3a"/>
以講所聞也茲辱惠書又見季通具道遊從切磋之益深<lb/>
以爲慰比日雪寒徳履佳福熹頑鈍之學晚方自信每病<lb/>
當世道術分裂上者入於佛老下者流於管啇學者旣各<lb/>
以其所近便先入者爲主而又驅之以其好髙欲速之心<lb/>
是以前者旣以自誤而遂以自欺後者旣爲所欺而復以<lb/>
欺人文字愈工辨說愈巧而其爲害愈甚不有明者孰能<lb/>
舎其舊而新是謀哉來喻許以所疑下詢幸甚大抵聖賢<lb/>
之言巳是明白真實說盡道理讀者但能虚心一意循序<lb/>
致詳使其句内無一字之不通則其道理無一毫之不察<lb/>
矣切不可爲人大言相誑如九方皐相馬之說者而妄意<lb/>
馳逐於言語之外也方賔王每書來說得道理儘有歸著<lb/>
知與逰從可謂得友恐今巳歸嘉禾也周叔謹行草草附<lb/>
<pb n="KR4d0226_SBCK_060-3b"/>
此不能究所言政逺切祈珍重<lb/>
　　　答周南仲<lb/>
承喻教學相長之意尤副所望但爲學之序必先成巳然<lb/>
後可以成物反復來示似於自巳分上未免猶有所闕恐<lb/>
不若且更向裏用工也此心此理元無間斷虧欠聖賢遺<lb/>
訓具在方冊若果有意何用遲疑等待何用凖擬安排只<lb/>
從今日爲始随處提撕随處收拾随時體究随事討論但<lb/>
使一日之間整頓得三五次理會得三五事則日積月累<lb/>
自然純熟自然光明矣若只如此立得箇題目頓在靣前<lb/>
又却低徊前郤不肯果決向前真實下手則悠悠歳月豈<lb/>
肯待人恐不免但爲自欺自誣之流而終無得力可恃之<lb/>
地也何程二君能招致之甚善甚善來書巳報之矣何兄<lb/>
<pb n="KR4d0226_SBCK_060-4a"/>
書中問及三事雖未要切然巳是能著實講究若更精進<lb/>
未可量也後來之秀未見有能勇徃直前探討負荷以續<lb/>
傳道之脉茲爲可歎耳<lb/>
　　　答周南仲<lb/>
誠其意者自脩之首也母者禁止之辭自欺云者知爲善<lb/>
以去惡而心之所發有未實也慊快也足也獨者人所不<lb/>
知而巳所獨知之地也言自脩者知爲善以去其惡則當<lb/>
實用其力而禁止其自欺使其悪悪則如悪悪臭好善則<lb/>
如好好色皆務決去而求必得之以自快足於巳不可徒<lb/>
苟且以徇外而爲人也然其實與不實盖有他人所不及<lb/>
知而巳獨知之者故必謹之於此以審其㡬焉<lb/>
　　　答周南仲<lb/>
<pb n="KR4d0226_SBCK_060-4b"/>
此言小人隂爲不善而陽欲揜之則是非不知善之當爲<lb/>
與惡之當去但不能實用其力以至此耳然欲揜其惡而<lb/>
卒不可揜欲詐爲善而卒不可詐則亦何益之有哉此君<lb/>
子所以重以爲戒而必謹其獨也<lb/>
　　　答孟良夫<hi>猷</hi>
示喻爲學之意甚善但伊洛埀訓以持敬爲先此要切之<lb/>
語若不於此處立得根本即讀書應事思惟計度徒成紛<lb/>
擾卒無歸宿之地若能於此用力則動静之間無適而不<lb/>
爲學矣有書數冊託茂實送學中與諸生共之能徃一觀<lb/>
當有益也聞當路有奉薦者足見公論之不泯甚慰然更<lb/>
深其本以湏時用乃所望耳<lb/>
　　　答許生<hi>中應</hi>
<pb n="KR4d0226_SBCK_060-5a"/>
去歳薛象先過此極道左右賢徳令聞之羙甚恨跧伏無<lb/>
因縁相見今者乃承惠書一通反復讀之益見所以求道<lb/>
郷學之意深以爲幸至於稱引前輩比擬非倫則有所不<lb/>
敢當也左右以應舉覔官羙名好事之學爲不足學而欲<lb/>
講乎義理以求脩巳治人之方固巳不繆於所趨矣夫道<lb/>
之體用盈於天地之間古先聖人旣深得之而慮後世之<lb/>
不能以逹此於是立言垂教自本至末所以提撕誨飾於<lb/>
後人者無所不備學者正當熟讀其書精求其義考之吾<lb/>
心以求其實參之事物以驗其歸則日用之間諷誦思存<lb/>
應務接物無一事之不切於巳矣來喻乃謂讀書逐於文<lb/>
義玩索堕於意見而非所以爲切巳之實則愚有所不知<lb/>
其說也世衰道㣲異論蠭起近年以來乃有假佛釋之似<lb/>
<pb n="KR4d0226_SBCK_060-5b"/>
以亂孔孟之實者其法首以讀書窮理爲大禁常欲學者<lb/>
注其心於茫昧不可知之地以僥倖一旦恍然獨見然後<lb/>
爲得盖亦有自謂得之者矣而察其容貌辭氣之間脩巳<lb/>
洽人之際乃與聖賢之學有大不相似者左右於此無乃<lb/>
亦惑其說而未能忘耶夫讀書不求文義玩索都無意見<lb/>
此正近年釋氏所謂㸔話頭者世俗書有所謂大慧語録<lb/>
者其說甚詳試取一觀則其來歴見矣若曰儒釋之妙本<lb/>
自一同則凢彼之所以賊恩害義傷風壊教聖賢之所大<lb/>
不安者彼旣悟道之後乃益信其爲幻妄而處之愈安則<lb/>
亦不待他求而邪正是非巳判然於此矣又如所謂寕有<lb/>
人皆得見之過無或有不睹不聞之欺夫中庸之言正謂<lb/>
道體流行𥘉無間斷是以無所不致其戒懼非謂獨戒懼<lb/>
<pb n="KR4d0226_SBCK_060-6a"/>
乎隠㣲而忽畧其顯著也若如來喻則人所共見之處間<lb/>
斷多矣而曰循是存養不疾不徐吾恐其未免爲好髙欲<lb/>
速之尤者也至如孟子所謂非義襲而取之文義本自分<lb/>
明而今學者未嘗細考但據口耳相承以至施安失所者<lb/>
盖十人而二五也旣勤下問不敢不盡其愚然亦未暇詳<lb/>
究其曲折幸深察之當否俟報也近至富沙見陳守舎人<lb/>
說及建閣藏書事欲以記文見委而未得其詳今收張卿<lb/>
元善蔡兄季通書備見首末偶數日脚氣發作不能飲食<lb/>
而右臂亦痛至不能親執筆憊卧支離口占布此知代期<lb/>
不逺他日病起草得記成當因薛卿轉逹代者或同官中<lb/>
必有能竟其事者但恐文詞鄙俚議論不同未必可用耳<lb/>
　　　答章季思<hi>康</hi>
<pb n="KR4d0226_SBCK_060-6b"/>
辱書具悉雅志大抵聖賢之教不過慱文約禮四字慱文<lb/>
則須多求慱取熟講而精擇之乃可以浹洽而通貫約禮<lb/>
則只敬之一字已是多了日用之間只以此兩端立定程<lb/>
課不令間斷則乆之自有進歩處矣<lb/>
　　　答顔伯竒昆仲<hi>椅柖</hi>
聖門設教具有科條持守講習要當各致其功無所偏廢<lb/>
而不使有頃刻之間㫁焉則當有以自得其趣矣<lb/>
　　　答杜叔髙<hi>游</hi>
徃歳辱訪於湖寺且以佳篇爲贈讀之知所志之不凡然<lb/>
恨去國怱怱未得從容罄所懐也兹辱枉書并寄兩論詞<lb/>
意竒偉則所以知足下者益以深矣顧念頃與仁里諸賢<lb/>
屢講此事尚多未契足下必巳聞之若以愚言爲是則固<lb/>
<pb n="KR4d0226_SBCK_060-7a"/>
無今日之辨若以爲非則又何以見語爲哉聖逺道晦人<lb/>
心頗僻險詞怪說雜然並起不憚於誣天罔聖詭經破義<lb/>
而務以適其利欲之私自非剛徤明哲之才確然以勝私<lb/>
復理爲巳任者鮮不惑焉率獸食人人將相食其兆巳見<lb/>
於此甚可懼也足下試以愚言思之反諸其身而驗以聖<lb/>
賢之明訓必有以得其本心之正然後可以燭理揆事而<lb/>
無不合母徒苦心勞力爲此附會穿鑿而卒以䧟溺其良<lb/>
心也<lb/>
　　　答杜叔髙<lb/>
示喻克巳之說甚慰所望道理分明本如大路聖賢又如<lb/>
此指示提撕不爲不切今人都不理會却别去千生萬受<lb/>
杜撰百般胡說亂道於自已分上了無分毫利益只可誑<lb/>
<pb n="KR4d0226_SBCK_060-7b"/>
嚇他人然亦只誑嚇得不識底人若𬒳識道理人旁邊冷<lb/>
㸔成甚模様此區區所以於前日靣論之際不能不失笑<lb/>
於賢者之言也今承來喻乃知後來思之有得力處此又<lb/>
見賢者資質本自過人但從前本欲誑人却反爲人所誑<lb/>
今日一聞逆耳便能發晤於心不易得也然克巳固學者<lb/>
之急務亦須見得一切道理了了分明方見日用之間一<lb/>
言一動何者是正何者是邪便於此處立定脚根凡是巳<lb/>
私不是天理者便克將去不但輕躁二字也辛文相會想<lb/>
極欵曲今日如此人物豈易可得向使早向裏來有用心<lb/>
處則其事業俊偉光明豈但如今所就而巳耶彼中見聞<lb/>
豈不有小未安者想亦具以告之渠旣不以老拙之言爲<lb/>
嫌亦必不以賢者之言爲忤也<lb/>
<pb n="KR4d0226_SBCK_060-8a"/>
　　　答程珙<lb/>
示喻正名之說胡氏所論固有未盡然其大義謹嚴而聖<lb/>
人之妙用變通又自有不可測者不可以私情常識議其<lb/>
方也如以爲疑則食肉不食馬肝未爲不知味姑置此而<lb/>
議其切於吾身者焉可也<lb/>
　　　答王南卿<lb/>
熹方幸閑中得與一二學徒整理舊書而忽蒙恩收用雖<lb/>
實衰老不敢以逺爲辭但恐迂踈議論多與時背一辭不<lb/>
獲比巳再上傳聞諸公亦無相彊之意計必得之矣萬一<lb/>
未遂則又未知所以爲計也示及隊圖雖不知兵然頃讀<lb/>
曹公杜牧孫子見其所論車乗人數諸儒皆所未言唯友<lb/>
人蔡季通每論此事以考周禮軍制皆合今得此書乃知<lb/>
<pb n="KR4d0226_SBCK_060-8b"/>
前輩巳嘗用之而有効矣是其可傳無疑也跋尾所論皆<lb/>
精當卒章辨荆公事則恐未然家有荆公與襄敏公手帖<lb/>
數𥿄見當時事若非荆公力主於内則群議動揺决難成<lb/>
功但是後來襄敏見其他政事多出於聚歛掊克之意故<lb/>
不免有異論耳若論熈河之事則二公實同心膂無異說<lb/>
也幸試思之恐須畧轉換過乃可取信其帖今録以上呈<lb/>
荆公政事固多失然此一事却是㸔得破也<lb/>
　　　答王南卿<lb/>
長沙除命深感上恩但老病衰懶昏塞廢忘恐不能堪一<lb/>
道之寄而再辭不獲上語丁寕伏讀皇恐遽欲起拜而鄙<lb/>
意尚有少疑又苦足疾未容拜受遂旦宿留更須旬日可<lb/>
決去就萬一可徃不知老兄能一乗興相過否所欲扣者<lb/>
<pb n="KR4d0226_SBCK_060-9a"/>
千條萬端非靣不能究但恐不成行即此㑹又未可知耳<lb/>
所改後語甚佳但恐金人立唃氏後一節恐不足深辨耳<lb/>
彼於我爲外臣而反連夏虜以爲邊患則我之討伐自爲<lb/>
義舉彼於金虜非相吞之國則金人立之以樹黨在彼不<lb/>
失爲逺交近攻之計而外假存亡繼絶之名又足以使之<lb/>
怨我而徳彼亦其狡計之過人也豈足爲義舉哉且唃厮<lb/>
囉旣有罪則當時討其所立之子自不爲過正不必以討<lb/>
其叛孫自解雖或金虜能立厮囉所立之後亦未足以愧<lb/>
我而爲賢也又謂因進陣法而或以咎荆公亦不記是誰<lb/>
說然此事只合論其取之是非而其瑣細皆不足較若果<lb/>
是矣則雖進陣法亦何不可之有耶又云今爲荆公之累<lb/>
恐此句亦未甚穩不知盛意是謂我累彼耶彼累我耶若<lb/>
<pb n="KR4d0226_SBCK_060-9b"/>
我累彼則此語可用而非所爲立說之意不然則恐當改<lb/>
之爲安或云今以荆公爲累語意似覺深厚也妄論如此<lb/>
目昬不見字老草勿恠而并詳之幸幸甚甚陣法印本有<lb/>
便求數冊<lb/>
　信州有潏水集印本乃長安人李復之文記董氊非唃<lb/>
　厮囉之子乃盗厮囉之妻而竊其國不知曽見之否事<lb/>
　冗不暇細㸔更考之也<lb/>
　　　答王南卿<lb/>
陣法細㸔尚有誤處如上卷第五板陣法内右邊兩隊各<lb/>
欠馬軍紅點二十五人第四版陣法凡馬軍後並無押隊<lb/>
照隊中卷第一版四十萬人而増之至三十萬其四字當<lb/>
作由字幸更詳考恐更有此等當改正也<lb/>
<pb n="KR4d0226_SBCK_060-10a"/>
　　答汪易直<lb/>
示喻尊名之意極荷不鄙但今朋友必巳有所稱徃時忘<lb/>
記奉扣後便幸批示或巳得先端明本㫖即不必改也疑<lb/>
義數條意皆甚正但首章管仲事程子所推聖人本意恐<lb/>
巳得之盖其不死子紏而從桓公乃是先迷後得如今叛<lb/>
逆而遭赦宥自無可死之理然此事夫子當時不曽明言<lb/>
但今以其言專取其功而畧無譏貶之詞可以推見之耳<lb/>
若果有罪則聖人必有㣲詞以見功過不相掩之意不特<lb/>
如此說矣故疑程子此義講之甚精而鄙意所疑則其曰<lb/>
若當死而不死則後雖有功亦不復取此則未安耳功自<lb/>
功過自過若過可以掩功則功亦得以掩其過矣康節先<lb/>
生論學春秋者當先定五伯之功罪而以五伯爲功之首<lb/>
<pb n="KR4d0226_SBCK_060-10b"/>
罪之魁此語最爲切當然非獨論古事爲然也見諸行事<lb/>
則操賞罰之權持黜陟之柄者亦當以是爲心乃能盡用<lb/>
一世之材以濟天下之務而不失其正耳仁之一字以其<lb/>
徳而言則必心無私而事當理乃能當之若其功則惟利<lb/>
澤及人有恩有惠便可稱之𥘉不計其徳之如何也偶來<lb/>
城中人事冗擾且畧爲論此條試更思之餘俟還家奉答<lb/>
别附便也夫子說可與立未可與權程子說春秋大義易<lb/>
見而時措從宜者爲難知此等處更宜致思思而得之則<lb/>
所示數條皆可類推矣然此不可以強通却湏反求諸心<lb/>
向性分上講究存養始當有以自得耳未由靣論臨風馳<lb/>
想切㡬力學自愛<lb/>
　　　答汪易直<lb/>
<pb n="KR4d0226_SBCK_060-11a"/>
示喻自訟之篇足見立志爲巳之切尤以爲慰此正大學<lb/>
所謂誠其意者然意不能以自誠故推其次第則欲誠其<lb/>
意者又必以格物致知爲先盖仁義之心人皆有之但人<lb/>
有此身便不能無物欲之蔽故不能以自知若能随事講<lb/>
明令其透徹精粗巨細無不貫通則自然見得義理之恱<lb/>
心猶芻豢之恱口而無待於自欺如其不然而但欲禁制<lb/>
抑遏使之不敢自欺便謂所以誠其意者不過如此則恐<lb/>
徒然爲是迫切而隱㣲之間終不免爲自欺也舊說大學<lb/>
此章盖欲發明此意而近日讀之殊覺未透因畧更定數<lb/>
句今謾録去試深察之以爲何如也近思小本失於契勘<lb/>
致有差誤此執事不敬之罪也後來此間書坊别刋得一<lb/>
本卷尾所增巳附入卷中仍削去重出數字矣偶未有别<lb/>
<pb n="KR4d0226_SBCK_060-11b"/>
本旦夕求得續當附去也<lb/>
　　　答彭子夀<hi>龜年</hi>
齋銘之屬豈所敢承况此病餘昏憊將何以發明聖賢之<lb/>
㫖爲日用功夫之助乎然竊聞之大學於此雖若使人戒<lb/>
夫自欺而推其本則必其有以用力於格物致知之地然<lb/>
後理明心一而所發自然莫非真實如其不然則雖𣣔防<lb/>
㣲謹獨無敢自欺而正念方萌私欲随起亦非力之所能<lb/>
制矣竊意髙明於此非有所未察特因來喻僣復言之以<lb/>
爲誠能於此益致其功則亦無待於暬御之箴而學日益<lb/>
進徳日益修矣<lb/>
　　　答彭子夀<hi>以日不足一作不足日以</hi>
垂喻中庸疑義别𥿄甚詳乃知賢者於此方且以講求經<lb/>
<pb n="KR4d0226_SBCK_060-12a"/>
㫖究極精㣲以日不足爲事世間利害固未易以入其胷<lb/>
次也修道之教修之者固專出於人事而所脩之道則天<lb/>
地萬物之理莫不具焉是乃天人之合亦何害其爲同耶<lb/>
又論事豫之說張㳺不同盖此章首尾以誠爲本而推其<lb/>
所以誠者乃出於明善故釋其文義且得以誠爲言如大<lb/>
學之序始於格物而其後乃云壹是以脩身爲本亦此類<lb/>
也隱㣲聞見之分當時偶見如此而謾序之若疑未安置<lb/>
之無害此非大義所繋不足深論也智仁勇經文本不曽<lb/>
分若以爲疑亦不足論但諸家所分却未穏當必欲分之<lb/>
則須從今說乃爲盡善若如來喻則仁字不合列於三徳<lb/>
之中而又位於其次盖聖人之言其名理随處輕重所指<lb/>
不同讀者須随其輕重而讀之乃見其意不可一槩死殺<lb/>
<pb n="KR4d0226_SBCK_060-12b"/>
排定也鄙見如此不審明者以爲如何如復未安更望報<lb/>
及也<lb/>
　　　答折子明<lb/>
伏蒙鐫喻先正墓文使人三返而勤懇益至熹雖至愚心<lb/>
非木石豈不惻然有動於中亦何忍爲此牢辭固拒以逆<lb/>
盛意實以衰悴心目俱疲不堪思慮檢閱而兩年以來名<lb/>
在罪籍毎讀邸報觀其怒目切齒之態未知將以此身終<lb/>
作如何處置然後快於其心未嘗不惕然汗出浹背沾衣<lb/>
也是以年來絶不敢爲人作一字近所祈懇百拜而辭者<lb/>
巳數家矣若以尊喻之嚴遽弛此禁則四面之責紛然而<lb/>
至從之則召禍不從則取怨反復思之未見其可兼餘年<lb/>
無㡬疾病侵凌神思昏然豈有精力可以給此切告矜亮<lb/>
<pb n="KR4d0226_SBCK_060-13a"/>
貸此殘生不勝千萬哀懇之至<lb/>
　　　答劉君房<hi>元城之孫</hi>
先正忠定公有徳有言沒而不朽百世之下聞者興起而<lb/>
熹之外舅聘士劉公嘗得親見而師承之熹少時猶及竊<lb/>
聞其餘論於忠定公之言行志節詳矣是以雖不得及其<lb/>
門墻而想望其聲容猶若相接不止於今世𥿄上所傳而<lb/>
巳也今辱惠書乃知其後人所以繼業承家之意如此而<lb/>
所以見顧者又甚厚非淺陋之所敢承也但來喻頗以未<lb/>
有世其禄者爲憂此則賢者慮之過矣先徳遺風具在方<lb/>
冊有能誦其言行其行不替其志節則所以世其家者孰<lb/>
大於是彼區區之外物何足道哉又承類次遺文巳就篇<lb/>
帙見使爲之序引以傳來世此則又豈晚生妄意所敢㡬<lb/>
<pb n="KR4d0226_SBCK_060-13b"/>
及但碩亟遂鋟木傳之其人使熹與有聞於大體之純全<lb/>
則爲幸甚矣<lb/>
　　　答劉君房<lb/>
所喻讀易甚善此書本爲卜筮而作其言皆依象數以斷<lb/>
吉㐫今其法巳不傳諸儒之言象數者例皆穿鑿言義理<lb/>
者又太汗漫故其書爲難讀此本義啓蒙所以作也然本<lb/>
義未能成書而爲人竊出再行模印有誤觀覽啓蒙本欲<lb/>
學者且就大傳所言卦畫耆數推㝷不須過爲浮說而自<lb/>
今觀之如論河圖洛書亦未免有剰語要之此書真是難<lb/>
讀不若詩書論孟之明白而易曉也此是僞學見識不審<lb/>
明者以爲如何<lb/>
　　　答曾無擇<lb/>
<pb n="KR4d0226_SBCK_060-14a"/>
所示疑義悉巳報去但覺得多是在外邊㸔未有箇入頭<lb/>
處須更虚心靜慮將聖賢言語從裏靣親切處㸔出來庶<lb/>
幾見得意味不爲空言不然似此泛濫含胡無益於事終<lb/>
乆不得力也<lb/>
　　　答曽無疑<hi>三</hi>
昨承枉書奉報草草方以爲愧忽辱再告益荷眷勤且審<lb/>
比日涼秋起處佳福足以爲慰詩卷寵示尤認不鄙之意<lb/>
三復以還旣歎其精麗警㧞之不可及又重歎其不爲大<lb/>
言險語以投世俗之耳目也然承諭及爲學之意則似所<lb/>
志又有不止於此者此尤區區所樂聞但未知雅意姑欲<lb/>
粗一闖其藩籬而爲彼善於此之計耶抑將勇革舊習而<lb/>
真欲一蹴以至道也如前之說則非區區所敢知如後之<lb/>
<pb n="KR4d0226_SBCK_060-14b"/>
說則如來喻之云固非不善然欲自是以求道則恐亦未<lb/>
免爲空言也大率人之爲學當知其何所爲而爲學又知<lb/>
其何所事而可以爲學然後循其次第勉勉而用力焉必<lb/>
使此心之外更無異念而舊習之能否世俗之毁譽身計<lb/>
之通塞自無一毫入於其心然後乃可㡬耳此固未易以<lb/>
毫楮旣而承見語亦將有枉顧之期矣儻得靣論庶竭鄙<lb/>
懐顧此迂闊干觸科禁恐非賢者進取之利更冀審處於<lb/>
未動之前毋使貽後日之悔焉乃所碩也<lb/>
　　　答曽無疑<lb/>
辱書良以爲慰而反復來喻巳得雅志之所存則區區所<lb/>
疑亦不敢隱也盖嘗聞之孟子之言有曰人之所以異於<lb/>
禽獸者㡬希庶民去之君子存之此君子所爲而學也然<lb/>
<pb n="KR4d0226_SBCK_060-15a"/>
欲存此則必有以識此之爲何物而後有以存之旣識之<lb/>
則所以存之者又必勉勉孜孜而不少懈焉然後乃可㡬<lb/>
也此君子之所以爲學者而終身勉焉唯恐一毫之不盡<lb/>
而不敢少貳其心者也今足下自謂學無本原心常駁雜<lb/>
豈亦自覺其未嘗用力於此而然耶此其自知亦明矣然<lb/>
又欲因其固有而循習之則亦可以殊塗而同歸則未知<lb/>
足下所謂固有者爲何物又如何而循習之與何者爲殊<lb/>
塗又同歸於何許也又謂雖舊習之未忘而未嘗爲學之<lb/>
累則又未知今之新者爲何學而昔之舊者若何而能不<lb/>
爲之累也凢此所云竊恐非獨熹之愚有所不解意者足<lb/>
下之心亦未必能别其孰爲同異而孰爲是非也足下幸<lb/>
試思之其然乎其不然乎如其果然則碩姑以前者所引<lb/>
<pb n="KR4d0226_SBCK_060-15b"/>
孟子之言爲主而慱考古昔聖賢之遺訓以參驗之則夫<lb/>
人之所爲而學與其所以學者不待外求而得之於我向<lb/>
之所謂固有所謂同歸者始爲有以識之而知昔之舊者<lb/>
真不足■而果有累乎今日之新矣人之爲學必其有以<lb/>
先識乎此而知取舎之所定然後其功夫利病可得而言<lb/>
如其不然徒爲論說皆是空言無下落處無所𥙷於事也<lb/>
景陽季章於此皆嘗有聞雖未知其後來所進如何然苟<lb/>
善取之亦當有以爲助矣吾人旣不見用於世只有自巳<lb/>
分上一叚功夫若見得門戸分明端緒正當實用得些子<lb/>
氣力乃可以不負降衷秉彛之重此外瑣瑣一知半解正<lb/>
不足爲重輕也不審明者亦有意乎<lb/>
　　　答曽無疑<lb/>
<pb n="KR4d0226_SBCK_060-16a"/>
示喻爲學之方固得其要然若只如此便了則論語只須<lb/>
存此兩條其餘皆可以削去矣聖人教人慱學審問謹思<lb/>
明辨而篤行之盖於理之巨細精粗無所不講然後胷次<lb/>
光輝明徹無所不通踐履服行無非真實似不當如此先<lb/>
立界限預設嫌疑以自障礙也<lb/>
　　　答曽無疑<lb/>
承喻令兄䘮期於禮聞訃便合成服當時自是成服太晚<lb/>
固巳失之於前然在今日祥練之禮却當計成服之日至<lb/>
今月日實數爲節但其間忌日却須别設祭奠始盡人情<lb/>
耳<lb/>
謂聖人以喜怒動其志固爲不可若謂都無所動則是聖<lb/>
人心如木石而喜怒之見於外者特爲僞耳豈有是理哉<lb/>
<pb n="KR4d0226_SBCK_060-16b"/>
此等處須是存養體驗自做得些工夫當自見之難以淺<lb/>
識懸斷也<lb/>
學習之習與傳習之習非有不同傳即謂所學也大抵慱<lb/>
學審問學之事也謹思明辨而力行之習之事也集注中<lb/>
所載諸先生說甚備可細考之<lb/>
來喻忠恕二說皆近之熹郷來所論正謂如此近復細觀<lb/>
乃有未盡已於論語集注中更定其說矣試詳考之當見<lb/>
曲折所謂竊恐狂騖髙逺者視之<hi>云云</hi>却不當如此顧慮<lb/>
終身行之自是學者事於聖人何所預哉<lb/>
蓍數之說其義亦精但不知所謂老隂老陽其數則一少<lb/>
隂少陽其數乃三是如何盖四象之變極於六十有四老<lb/>
陽十二老隂四少陽二十少隂二十八乃自然之數不容<lb/>
<pb n="KR4d0226_SBCK_060-17a"/>
増减揲者随其所得而言之又何慮其不可觀變耶<lb/>
揲法𥘉爻成則便止有三十二卦二爻成則便止有十六<lb/>
卦三爻成則便止有八卦四爻成則便止有四卦五爻成<lb/>
則便止有二卦亦是自然次序節次可見今所疑者亦何<lb/>
嫌哉<lb/>
揲蓍之法周禮領於太卜之官計其法度必甚詳密今皆<lb/>
不可見矣獨頼大傳有此數句可以略見彷彿而以今推<lb/>
之亦無不可通處學者旣不得見當時舊法則亦且當守<lb/>
此不當妄以私意横起計度也蒿固非蓍然亦猶是其類<lb/>
若以木棊竹筭金錢當之則其去蓍益逺矣又如所言交<lb/>
重之論亦所未曉交者拆之聚故爲老隂重者單之積故<lb/>
爲老陽亦何疑之有乎然此六爻旣成而畫地以記之象<lb/>
<pb n="KR4d0226_SBCK_060-17b"/>
耳於揲法𥘉無所預也<lb/>
　　　答曽無疑<lb/>
所論爲學之意甚荷不鄙但若果有所得出言吐氣便自<lb/>
不同纔見如此分踈解說欲以自見其能而唯恐人之不<lb/>
信便是實無所得自明眼人觀之固不待其詞之畢而有<lb/>
以識之矣孝悌忠恕若淺言之則方是人之常行若不由<lb/>
此即日用之間更無立脚處故聖人之教未嘗不以爲先<lb/>
如所謂入則孝出則悌忠恕違道不逺是也若極言之則<lb/>
所謂通于神明光于四海無所不通而曽子所以形容聖<lb/>
人一貫之妙者亦不過如此又非如前者言之可易而及<lb/>
也故大學之道必以格物致知爲先而於天下之理天下<lb/>
之書無不慱學審問謹思明辨以求造其義理之極然後<lb/>
<pb n="KR4d0226_SBCK_060-18a"/>
因吾日用之間常行之道省察踐履篤志力行而所謂孝<lb/>
悌之至通于神明忠恕之一以貫之者乃可言耳盖其所<lb/>
謂孝悌忠恕雖只是此一事然須見得天下義理表裏通<lb/>
透則此孝悌忠恕方是活物如其不然便只是箇死底孝<lb/>
悌忠恕雖能持守終身不致失墜亦不免但爲郷曲之常<lb/>
人婦女之檢押而巳何足道哉今且以所舉有子曽子之<lb/>
言觀之似於文義之間全未考究雖近世先覺如程夫子<lb/>
之言所以發明其妙者恐皆未嘗過目而經心而況於其<lb/>
他義理精㣲千差萬别豈能一一㑹其㫖歸也哉故熹竊<lb/>
以爲今日與其自辨以求合枉費言語枉費心力不若一<lb/>
切放下便依此說且將大學論語反復熟讀而因程子之<lb/>
言與其門人數公之說以求聖賢之指意所在句句而講<lb/>
<pb n="KR4d0226_SBCK_060-18b"/>
字字而思使無毫髪不通透處則自不須如此妄自拘束<lb/>
強作主張也無疑試更思之恐或可信則一兩月間天氣<lb/>
差暖或能乗興一來靣罄其說庻㡬彼此殫盡免至如此<lb/>
擔閣虚費光隂也晷景製作甚精三衢有王伯照侍郎所<lb/>
定官曆刻漏圖一編亦與此同曆象之學自是一家若欲<lb/>
窮理亦不可以不講然亦須大者先立然後及之則亦不<lb/>
至難曉而無不通矣北宫黝似孟施舎孟子本文無此語<lb/>
不知㝷常如何曉會此句未敢輕論其得失也<lb/>
　　　答曽無疑<lb/>
子約書來必盛稱無疑之爲人但不知中間相聚所與切<lb/>
磨誦說者果爲何事計於緊要親切處亦未必能盡所懐<lb/>
爾日月逝矣歲不我與丈夫有志者豈當爲此悠悠泛泛<lb/>
<pb n="KR4d0226_SBCK_060-19a"/>
徘徊猶豫以老其身乎<lb/>
　　　答曽擇之<hi>祖道</hi>
禮即理也但謂之理則疑若未有形迹之可言制而爲禮<lb/>
則有品節文章之可見矣人事如五者固皆可見其大槩<lb/>
之所宜然到禮上方見其威儀法則之詳也節文儀則是<lb/>
曰事宜細考之忠恕二字其本義只是學者衆人之事曽<lb/>
子所言乃借此以形容聖人一貫之妙程子之言又借天<lb/>
地造化之體用以明聖人之事須作三節㸔見得各有下<lb/>
落則一章之指自通貫矣更徐玩之非欲速所能逹也<lb/>
此說未然但<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕語意深密難㝷而曽點之言可以玩索<lb/>
而見其意若見得曽點意則<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕之意亦可得矣且㸔程<lb/>
子說大意兩字是何意二子見得是向甚處如何見得<lb/>
<pb n="KR4d0226_SBCK_060-19b"/>
　　　答曽擇之<lb/>
　仁者心之徳愛之理也<lb/>
仁者心之徳猶言潤者水之徳燥者火之徳愛之理猶言<lb/>
木之根水之原試以此意思之<lb/>
　盡巳之謂忠祖道𥘉以爲盡吾心之所至而無一毫自<lb/>
　隱先生以爲語未瑩祖道再思之恐止是竭盡吾心而<lb/>
　無一毫不足之義<lb/>
後語轉踈前語只自隱二字不切須知不必自隱然後爲<lb/>
不忠但有不盡處便是病也<lb/>
　主一無適之謂敬<lb/>
此等語須力行之方見得真實意味<lb/>
　禮者天理之節文人事之儀則<lb/>
<pb n="KR4d0226_SBCK_060-20a"/>
更就天人上㸔<lb/>
義者事之宜也<lb/>
更以孟子說義處推之<lb/>
忠恕<lb/>
曽子忠恕二字便是一以貫之底注脚可更以二程先生<lb/>
及上蔡說反復體認仍以集注之說參之便見聖賢之意<lb/>
直是細宻不是泛然儱侗說話<lb/>
　以約失之者鮮矣<lb/>
約有收歛近裏著實之意非徒簡而巳<hi>止蔡說得好</hi>
　徳不孤<lb/>
此徳不孤與易中說徳不孤不同此但言有徳者聲氣相<lb/>
求自不孤立故必有鄰易中却是說敬義旣立則内外兼<lb/>
<pb n="KR4d0226_SBCK_060-20b"/>
備則其徳盛而不孤也<lb/>
　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕開曽點<lb/>
二子是信箇甚底又是如何地信曽點語可更以集注爲<lb/>
主子細體驗仍㸔上蔡之說發明得亦親切<lb/>
　三年之䘮而復有期䘮者當服期䘮之服以臨其䘮卒<lb/>
　事則反𥘉服或者以爲方服重不當改衣輕服不知如<lb/>
　何<lb/>
或者之說非是<lb/>
　卒哭<lb/>
百日卒哭乃開元禮以今人葬或不能如期故爲此權制<lb/>
王公以下皆以百日爲斷殊失禮意古者士踰月而葬葬<lb/>
而虞虞而卒哭自有日數何疑之有但今人家諸事不辨<lb/>
<pb n="KR4d0226_SBCK_060-21a"/>
自不能及此期耳若過期未葬自不當卒哭未滿一月則<lb/>
又自不當葬也<lb/>
　　　答曾擇之<lb/>
前書所說欲於一字中推㝷曲折不知後來㸔得如何恐<lb/>
亦不必如此但從頭㸔到要緊處更加功夫子細辨别而<lb/>
不緊要處亦不可草草則乆之自然浹洽貫通精粗一致<lb/>
矣季章說致曲處不知如何今亦不記當時所說大抵彼<lb/>
中朋友㸔得文字踈畧不肯依傍先儒成說反覆體驗而<lb/>
便輕以巳意著字下語正使得其大意中間亦不免有空<lb/>
闕處相接不著欲革此弊莫若凢百放低且將先儒所說<lb/>
正文本句反覆<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳庶㡬乆乆自見意味也<lb/>
　　　答曽擇之<lb/>
<pb n="KR4d0226_SBCK_060-21b"/>
所論曽點大意則然但謂<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕開有經綸天下之志則未<lb/>
必然正是巳分上極親切處自覺有未盡耳雖其見處不<lb/>
及曾點之開闊得處未至如曽點之從容然其功夫精宻<lb/>
則恐點有所不逮也以此見二人之規模格局大槩不相<lb/>
上下然今日只欲想象聖賢胷襟灑落處却未有益須就<lb/>
自家下學致知力行處做功夫覺得極辛苦不快活便漸<lb/>
見好意思也天下歸仁之說程先生是說實事吕與叔恐<lb/>
不免堕於虚見其得失自可見也季宏之來只是要求跋<lb/>
尾全然不曾講學却須曽理會作文大率彼間士人多是<lb/>
如此郷外走作不曽郷裏思量論其淵源盖有不得不任<lb/>
其責者矣甚可嘆也因其告歸附此爲報熹衰病沈痼腹<lb/>
心之患已成尚思更與朋友講論此事少革流弊以垂永<lb/>
<pb n="KR4d0226_SBCK_060-22a"/>
乆賢者無事更能見過相聚旬月是所望也<lb/>
　　　答王才臣<lb/>
來喻縷縷備見雅志然於讀書窮理所得所疑未有以見<lb/>
教者而較短量長非人是已之意實多若果有得於義理<lb/>
之歸恐不應更有此病也明者思之以爲如何苟有取焉<lb/>
則願置此而姑相與實講所疑乃千萬之幸也無疑書來<lb/>
其大指與左右亦相似巳詳報之或因過目併以一言論<lb/>
其得失可也六詠之需非敢忘之實以年來纂次禮家文<lb/>
字頭項頗多衰病之餘精力向盡無暇可及亦覺未是急<lb/>
務故不敢以奉凂爾格齋大字此却好箇題目顧未知所<lb/>
以充之者如何寫字亦非所難適此兩日寒甚衰病拘攣<lb/>
不可轉動向後睛暖當試爲之以奉寄也承有枉顧之意<lb/>
<pb n="KR4d0226_SBCK_060-22b"/>
尤荷不鄙若得㑹靣彼此傾倒以判所疑何幸如之未間<lb/>
千萬及時專力使有箇端的用心處庶㡬合并之日有可<lb/>
討論也子直詩甚佳南容之篇尤有餘味巳輙爲題其後<lb/>
因書幸以報也<lb/>
　　　答度周卿<hi>正</hi>
比來爲況如何讀書探道亦頗有新功否耶歲月易得義<lb/>
理難明但於日用之間随時随處提撕此心勿令放逸而<lb/>
於其中随事觀理講求思索沈潜反復庶於聖賢之教漸<lb/>
有黙相契處則自然見得天道性命真不外乎此身而吾<lb/>
之所謂學者舎是無有别用力處矣因書信筆不覺縷縷<lb/>
切勿爲外人道也<lb/>
　　　答李誠之<hi>說</hi>
<pb n="KR4d0226_SBCK_060-23a"/>
特承寄示新刻二先生祠記并枉長書一通記文鄙淺而<lb/>
書意勤厚非區區所敢當也然先生之道即伏羲堯舜禹<lb/>
湯文武周公孔孟所傳之道先生之書即所以發明六經<lb/>
孔孟之書𥘉非别有玄妙竒特自爲一家之說而與古之<lb/>
聖賢異軌殊轍也世之君子固未必嘗讀其書而驟讀其<lb/>
書亦未能遽曉是盖不唯不知程氏之學實乃并與古昔<lb/>
聖賢之學而不之知也舉世昏冥恬不覺悟而其聦明辯<lb/>
慱能爲文字語言名有氣槩才力者則其惡之爲尤甚今<lb/>
以門下之才之羙宜巳無愧此數者而其用心獨不然盖<lb/>
不惟立祠伐石以著其尊慕之意而來書之喻又將不鄙<lb/>
迂陋而辱問津焉此其志豈獨賢於今世之士也哉竊感<lb/>
下問之勤故粗論其梗槩如此近所刋定大學章句一通<lb/>
<pb n="KR4d0226_SBCK_060-23b"/>
今致几下所欲言者不能外此幸一讀而三思之其必將<lb/>
有以得之而異時所以見於文章事業者愈有光矣僣率<lb/>
皇恐<lb/>
　　　答李誠之<lb/>
昨蒙不鄙俾撰先正文集後序自知不文不足以副厚意<lb/>
顧以先契之重郷徃之深且欲託此以少見尊奬節義别<lb/>
嫌明㣲之意以是不敢力辭而輙草定其說以求啇訂區<lb/>
區之心盖未敢自以爲是也所欲更定尊復明辟四字刋<lb/>
去繁冗著語精切前輩所謂自有穩字正此謂也玩味歎<lb/>
服不能自巳但平賊之功雖由外濟之語乃是區區鄙意<lb/>
分功紀實以息爭論之㣲指朱丞相所記當時之事非不<lb/>
詳明正以欲專其功而反詆吕張爲敗事又其後深詆李<lb/>
<pb n="KR4d0226_SBCK_060-24a"/>
趙諸公誣謗巳甚故讀者徃徃心非而鼻笑之并與其可<lb/>
信者而不信之也碩熟思之恐不可改如何<lb/>
　　　答徐崇父<hi>僑</hi>
日用功夫且得如此照管莫令間斷乆之浹洽自有見處<lb/>
亦不須别立標的便計工程也敖惰之說如此引孟子隱<lb/>
几而卧而以爲當然則巳得之矣何必疑其非本有耶不<lb/>
但孟子如孔子取瑟而歌亦是此類但大學之意却是恐<lb/>
人於此一向偏却更不照管今當㸔此重處識取正意受<lb/>
用省察不必向閑慢處枉費思索也子顔時時徃來甚佳<lb/>
才卿得託門舘甚善其人有立作㸔得道理亦子細儘好<lb/>
從容講論也<lb/>
　　　答林叔恭<lb/>
<pb n="KR4d0226_SBCK_060-24b"/>
爲學只要致誠耐乆無有不得不須别生計較思前筭後<lb/>
也<lb/>
　　　答潘子善<hi>時舉</hi>
辱書備知學問之志甚善甚幸杜門獨學與周旋師友之<lb/>
間學之難易固不同矣然其用力實在於我非他人所能<lb/>
代也况彼中朋友以書來者巳自數人切切偲偲相觀而<lb/>
善似亦不可謂之全然無助者更在勉力而巳<lb/>
　　　答潘子善<lb/>
便中兩承惠書深以爲慰比日秋凉所履佳勝熹衰病渉<lb/>
秋似有向安之漸但辭職告老皆未報可日深悚惕之懐<lb/>
耳恭父留此甚乆儘得從容因其行草草附此其他恭父<lb/>
必能言之未間唯冀以時自愛眷集一一佳慶<lb/>
<pb n="KR4d0226_SBCK_060-25a"/>
諸疑問各䟽其下矣恭父當能道其詳<lb/>
　　　答潘子善<hi>問易傳近思録</hi>
　大畜彖曰能止徤大正也傳曰能止乎徤者非大正則<lb/>
安能據大畜天在山中之象則是能止其徤於下也今<lb/>
　曰止乎徤者不知是止於徤還是止其徤耶伏乞批誨<lb/>
能止徤言以艮之止止乾之徤也傳意亦是如此但其文<lb/>
勢似倒他亦多此類也<lb/>
　習坎八卦中獨坎加習字說者多矣未知義果如何■<lb/>
此等不必深求其說<lb/>
　習坎卦義傳云一始於中有生之最先者也故爲水夫<lb/>
　陽氣之生必始於下復卦之象是也今曰始於中其義<lb/>
　如何<lb/>
<pb n="KR4d0226_SBCK_060-25b"/>
氣自下而上爲始程說别是一義各有所主不相妨然亦<lb/>
不可相雜<lb/>
　咸上六咸其輔頰舌竊意此爻冝有悔吝而不言悔吝<lb/>
　何也<lb/>
吉㐫悔吝係乎邪正此但見其不足以感人之意耳未見<lb/>
有失故不得以悔吝言也<lb/>
　遯九三畜臣妾吉傳曰係吝之私恩懐小人女子之道<lb/>
　也故以畜養臣妾則得其心爲吉也小人女子近之則<lb/>
　不孫逺之則怨若專以私恩懐之未必不有悔吝而此<lb/>
　爻以爲吉何耶<lb/>
此爻不可大事但可畜臣妾耳御下而有以懐之未爲失<lb/>
正但恐所以懐之者失其正耳<lb/>
<pb n="KR4d0226_SBCK_060-26a"/>
<pb n="KR4d0226_SBCK_060-27a"/>
晉傳曰晉之盛而無徳者無用有也然大有可謂盛矣<lb/>
　而卦有卦徳不知如何<lb/>
元亨利貞本非四徳但爲大亨而利於正之占耳乾卦之<lb/>
彖傳文言乃借爲四徳在他卦尤不當以徳論也<lb/>
　晉六三衆允悔亡傳曰或曰不由中正而與衆同得爲<lb/>
善乎曰衆所允者必至當也竊謂世固有不義而得衆<lb/>
　如齊之陳氏魯之季氏者矣顧可以爲善乎<lb/>
易是虚設之辭不可以實迹論若以卦象言之則順而麗<lb/>
乎大明自不應有不善也<lb/>
　家人有嚴君焉傳曰家人之道必有所尊嚴而君長者<lb/>
　謂父母也如此則嚴君作兩字說然自舊諸家只作一<lb/>
　字說未知如何<lb/>
<pb n="KR4d0226_SBCK_060-27b"/>
所尊嚴之君長也<lb/>
蹇𥘉九大蹇朋來傳以其無剛陽之臣不足以濟蹇竊<lb/>
謂自古患君之不剛明耳未有有其君而無其臣者也<lb/>
傳又以李固王允周顗王導爲言竊意當時正以無剛<lb/>
　明之君故耳設使有之數子未必能有爲也更乞指教<lb/>
讀易當㸔卦畫時節不可以此論<lb/>
　夬象曰居徳則忌傳曰則約也忌防也謂約立防禁則<lb/>
　無潰散某於此義不能無疑更乞批報<lb/>
未詳<lb/>
　艮行其庭不見其人傳曰庭除之間至近也在背則雖<lb/>
　至近不見謂不交於物也外物不接内慾不萌如是而<lb/>
　止乃得止之道夫人豈能不交於物而孑然自立於世<lb/>
<pb n="KR4d0226_SBCK_060-28a"/>
　哉意此所謂不交者謂非巳之所當應則雖在至近而<lb/>
　猶不見也若非所當應亦感之而動則非所以爲止矣<lb/>
　未知是否<lb/>
熟讀彖傳之詞可見文義艮其背乃止其所之意程傳恐<lb/>
非本文之㫖<lb/>
　啓蒙𫐠㫖篇云仰觀俯察始畫竒偶教之卜筮以㫁可<lb/>
　否不知伏羲之後文王周公之前未有卦及辭何以定<lb/>
　吉㐫敢乞批示<lb/>
此無可考但周禮三易經卦皆八别皆六十有四則疑巳<lb/>
有辭矣<lb/>
　義訓宜禮訓别智訓知仁當何訓竊意仁只是人心一<lb/>
　箇生理不知以生字訓得否<lb/>
<pb n="KR4d0226_SBCK_060-28b"/>
不必湏用一字訓但要曉得大意通透耳<lb/>
明道先生曰學只要鞭辟近裏著巳而巳故切問而近<lb/>
思則仁在其中矣言忠信行篤敬雖蠻貊之邦行矣言<lb/>
　不忠信行不篤敬雖州里行乎哉立則見其參於前也<lb/>
在輿則見其倚於衡也夫然後行只此是學質羙者明<lb/>
得盡查滓便渾化却與天地同體其次惟莊敬以持養<lb/>
　之及其至則一也竊謂切問近思是主於致知忠信篤<lb/>
敬是主於力行知與行不可偏廢而此條之意謂随人<lb/>
資質各用其力而其至則一如是則亦有行不假於知<lb/>
者未知如何㐲乞指教<lb/>
切問忠信只是泛引切巳底意思非以爲致知力行之分<lb/>
也質羙者固是知行俱到其次亦豈有全不知而能行者<lb/>
<pb n="KR4d0226_SBCK_060-29a"/>
但因持飬而所知愈明耳<lb/>
　恕則仁之施愛則仁之用施與用不知如何分<lb/>
恕之所施施其愛耳不恕則雖有愛而不能及人也<lb/>
人之爲學忌先立標凖若循循不巳自有所至矣竊意<lb/>
若以聖人爲標凖何不可之有若無所指擬茫然而去<lb/>
將何所歸宿哉伏乞指教<lb/>
忌先立標凖如孟子所謂勿正者學者固當以聖人爲摽<lb/>
凖然豈可日日比並而較量之乎觀顔子喟然之嘆不於<lb/>
堅髙瞻忽處用功却就慱文約禮上進歩則可見矣<lb/>
徳不勝氣性命於氣徳勝其氣性命於徳窮理盡性則<lb/>
性天徳命天理氣之不可變者獨死生脩夭而巳竊謂<lb/>
　知所攝養者則多夀考肆其嗜慾者則多夭䘮是死生<lb/>
<pb n="KR4d0226_SBCK_060-29b"/>
　脩夭亦可變也故程子以火爲喻與此說不合如何<lb/>
正蒙之言恐不能無偏<lb/>
横渠云心要洪放又曰心大則百物皆通心小則百物<lb/>
　皆病孫思邈云膽欲大而心欲小竊謂横渠之說是言<lb/>
心之體思邈之說是言心之用未知是否<lb/>
心自有合要大處有合要小處若只著題目㫁了則便無<lb/>
可思量矣<lb/>
　且見得路逕後各自立得箇門庭歸而求之可矣竊謂<lb/>
　門庭豈容各立耶有所未解伏乞指教<lb/>
此是說讀六經只要從師講問且識得如何下工夫便是<lb/>
立得門庭却歸去依此實下工夫便是歸而求之<lb/>
　　　答潘子善<lb/>
<pb n="KR4d0226_SBCK_060-30a"/>
比奉從容累月别去不勝悵惘比日秋冷計還舎之乆諸<lb/>
況安適家務酬酢之餘當亦不廢學也此間朋友去多來<lb/>
少早晚亦且講論如常但精力愈衰愧無警切之功耳<lb/>
　　答潘子善<lb/>
所論爲學之意善矣然欲專務静坐又恐墮落那一邊去<lb/>
只是虗著此心随動随静無時無處不致其戒謹恐懼之<lb/>
力則自然主宰分明義理昭著矣然著箇戒謹恐懼四字<lb/>
已是壓得重了要之只是略綽提撕令自省覺便是工夫<lb/>
也所示數條今各奉答可更詳之所論孟子大學說正心<lb/>
處不知敬仲如何說<hi>如何是二說相似處如何是有此四者心便不正</hi>可更扣之<lb/>
須盡彼說方可判斷未可便以巳意障斷他人話頭也純<lb/>
仁可念此間方爲季通逺謫作惡忽又聞此其禍乃更甚<lb/>
<pb n="KR4d0226_SBCK_060-30b"/>
於季通使人不能忘懐然此中近日改移新學復爲僧坊<lb/>
塑象摧毁要膂斷折令人痛心彼聖賢者尤不免遭此厄<lb/>
㑹况如吾輩何足道哉精舎春間有朋友數人近多散去<lb/>
僅存一二未有精進可望者亦縁無長上在彼唱率功夫<lb/>
殊無次第諸友頗思董叔重也<lb/>
或疑清廟詩是祀文王之樂歌然𥘉不顯頌文王之徳<lb/>
　止言助祭諸侯旣敬且和與夫與祭執事之人能執行<lb/>
　文王之徳者何也某曰文王之徳不可名言凡一時在<lb/>
　位之人所以能敬且和與執行文王之徳者即文王盛<lb/>
徳之所在也必於其不可容言之中而見其不可掩之<lb/>
實則詩人之意得矣讀此詩想當時聞其歌者真若洋<lb/>
　洋乎如在其上如在其左右又何待多著言語委曲形<lb/>
<pb n="KR4d0226_SBCK_060-31a"/>
　容而後足之哉妄意如此不知是否<lb/>
此說是<lb/>
　谷風詩四章就其深矣方之舟之就其淺矣泳之㳺之<lb/>
　集傳以爲興體某疑是比體未知如何乞指教<lb/>
若無下靣四句即是比旣有下四句則只是興矣凡此類<lb/>
皆然非獨此章也<lb/>
　事君數斯辱矣胡氏曰事君諫不行則當去導友善不<lb/>
　納則當止至於煩瀆則言者輕聽者厭矣是以求榮而<lb/>
　反辱求親而反䟽也某竊以爲事君而納忠交友而責<lb/>
善職所當然而心之不能巳者本非有求榮求親之心<lb/>
　恐胡氏之說不能無過未知如何<lb/>
胡氏說盡人情未有不是處<lb/>
<pb n="KR4d0226_SBCK_060-31b"/>
桞下惠進不隱賢集註謂不隱賢不枉道也某竊疑與<lb/>
　下文必以其道意　莫重疊否尚乞指教<lb/>
兩句相承只作一意讀文勢然也<lb/>
　乃孔子則欲以㣲罪行㣲罪不知是指魯言是孔子自<lb/>
謂也耶乞指教<lb/>
自謂<lb/>
　知性則知天矣不知知性便能知天亦有淺深耶乞指<lb/>
教<lb/>
窮理到知天處自然見得<lb/>
　飢者丼食渴者丼飢某竊謂此章是借飢渴之害以言<lb/>
　人心之害所謂人心之害恐不止爲貧賤而已凡一切<lb/>
　欲有求之不得而遂不暇擇焉皆是也所謂人能無以<lb/>
<pb n="KR4d0226_SBCK_060-32a"/>
飢渴之害爲心害者謂人能無以飢渇害口腹之類爲<lb/>
其心害則不憂其不及人矣未知如此說得否<lb/>
此章從來有兩說以意則此說勝盖不欲人以利欲害其<lb/>
心如飢渇之害口腹也以語則不以飢渇之害動其心者<lb/>
爲切於文義未知果孰是但後說差不費力耳<lb/>
　温公稽古録秦論謂知及之仁不能守之雖得之必失<lb/>
　之秦之謂矣又引賈生之論曰仁義不施而攻守之勢<lb/>
　異也某竊謂秦以虎狼并天下設使守之以道且不可<lb/>
　保况又非其道耶論者不當徒咎其守之非道而不論<lb/>
　其攻之巳不善也　更乞指教<lb/>
賈生温公之論若究其極固爲有病然彼其立論非爲攻<lb/>
取者謀以爲可以如是取之而無害也乃爲旣得之後而<lb/>
<pb n="KR4d0226_SBCK_060-32b"/>
謀以爲如是則或可以守耳今且試以身處胡亥子嬰之<lb/>
地而自謀所以處之之冝則彼前日取之之逆者旣不可<lb/>
及矣吾乃可以拱手安坐以待其亡耶<lb/>
　魏論温公謂魏太祖取天下於盗手而非取之于漢室<lb/>
　某於此有所未喻盖盡忠以事君興衰而撥亂此人臣<lb/>
　之軄也安可因其危亂自多其功遂掩取之耶今有巨<lb/>
　室一夕㓂至據其室廬而攘其貲財有強奴悍僕却其<lb/>
　群盗而復其室廬不歸之於主而遂以爲巳有謂吾取<lb/>
　之於盗手而非取之於主人其可乎温公之論殆將啓<lb/>
　天下姦雄之心故不能無疑併乞教誨<lb/>
温公此論殊不可曉知其非是足矣不須深論前賢之失<lb/>
也<lb/>
<pb n="KR4d0226_SBCK_060-33a"/>
　　　答潘子善<lb/>
所論爲學工夫亦甚穩宻尤以爲喜更切勉力乃所望也<lb/>
楊敬仲其人簡淡誠慤自可愛敬而其論議見識自是一<lb/>
般又自信巳篤不可復與辨論正不必徒爲嘵嘵也<lb/>
　　　答潘子善<lb/>
　欽明文思某謂恐當從去聲讀若只作思慮之思未見<lb/>
　其發揮於事業處<lb/>
作去聲讀爲是<lb/>
　克明俊徳<hi>止</hi>黎民於變時雍俊徳或以爲已之明徳或<lb/>
　以爲俊徳之士百姓或以爲民或以爲百官未知二說<lb/>
　如何若以大學之序觀之則俊徳爲巳之明徳百姓爲<lb/>
　民似無可疑者<lb/>
<pb n="KR4d0226_SBCK_060-33b"/>
俊徳當依大學說百姓程先生以爲畿内之民是也<lb/>
平秩南訛敬致林氏謂如周禮致日之致此乃致南方<lb/>
　之中星耳未知是否<lb/>
致日乃考日中之景如周禮土圭之法非考中星也<lb/>
戒之用休董之用威勸之以九歌林氏謂自戒自董自<lb/>
勸未知此說如何<lb/>
九歌今亡其詞不可稽考以理觀之恐是君臣相戒如𢋫<lb/>
歌之類<lb/>
皐陶矢厥謨禹成厥功帝舜申之未知申字如何㸔<lb/>
此是三篇之叙第一句說皐陶謨第二句說大禹謨第三<lb/>
句說益稷所謂申之即所謂汝亦昌言者也此書伏生本<lb/>
只是二篇皐陶謨益稷之間語勢亦相連孔壁中析爲三<lb/>
<pb n="KR4d0226_SBCK_060-34a"/>
篇故其序如此亦不足據而說者又多失之甚可笑也<lb/>
念兹在兹釋兹在兹允出兹在兹諸說皆以禹欲舜念<lb/>
皐陶而林氏以爲禹自言其念之如此未知二說如何<lb/>
林說是<lb/>
　允迪厥徳謨明弼諧疑是稱皐陶未知是否<lb/>
若以爲稱皐陶則下句禹曰俞者爲何所俞耶恐此八字<lb/>
是皐陶之言禹善之而問其詳故皐陶復說下句解此八<lb/>
字之義或云此八字是言皐陶之徳諧字下别有皐陶之<lb/>
言今脫去未知是否姑存之可也<lb/>
　亦行有九徳或以爲人之性行或以爲君之行未知二<lb/>
　說當何從<lb/>
亦行有九徳泛言人之行有此九徳故言其人之有徳則<lb/>
<pb n="KR4d0226_SBCK_060-34b"/>
當以此而論之載采采古語不可曉當闕之<lb/>
　夙夜浚明有家<hi>止</hi>亮采有邦古注以爲可以爲卿大夫<lb/>
　及諸侯林氏以爲卿大夫諸侯用此三徳六徳之人未<lb/>
　知孰是<lb/>
林說恐得之猶孝經說爭臣之類盖曰如是足矣非必以<lb/>
是爲限也<lb/>
　天聦明自我民聦明天明畏自我民明威不知明畏是<lb/>
　兩字還是一字林氏以爲聦明言視聴明畏言好惡未<lb/>
　知如何<lb/>
林氏似是明畏言天之所明所畏所明如明明揚側陋之<lb/>
明<hi>上明字</hi>所畏如董之用威威用六極之意<lb/>
　以出内五言林氏以爲宫啇角祉羽之言古注以爲仁<lb/>
<pb n="KR4d0226_SBCK_060-35a"/>
　義禮智信之言未知當孰從<lb/>
未詳當闕<hi>自侯以明之以下皆然</hi>
　關石和鈞竊謂此只是鈞石之名如周禮嘉量之類耳<lb/>
　未知是否<lb/>
恐是<lb/>
　鬼神其依龜筮恊從不知是巳卜還是未卜<lb/>
恐是𥘉未嘗卜<lb/>
先時者殺無赦不及時者殺無赦林氏謂是誓衆之辭<lb/>
　非言昏迷天象之人<lb/>
以上文考之林說非是然此篇自可疑當闕之<lb/>
　矧予之徳言足聴聞據古注云道徳善言某竊意言足<lb/>
　聴聞自當作一句言吾之徳言之足使人聴聞彼安得<lb/>
<pb n="KR4d0226_SBCK_060-35b"/>
　不忌之未知是否<lb/>
是<lb/>
賁若草木兆民允殖諸家說多不同未知當如何㸔<lb/>
連上句言天命不僣明白易見故人得遂其生也<lb/>
　自周有終古注及諸家皆以周訓忠信竊謂以忠信自<lb/>
　周則可以忠信訓周恐未安未知如何<lb/>
自周二字本不可曉<lb/>
　王惟庸罔念聞諸家皆於庸字絶句竊謂只作一句讀<lb/>
　以庸訓用如說命中王庸作書以告之庸未知是否<lb/>
六字一句<lb/>
　若虞機張諸家皆訓虞爲度竊謂只作虞人說如何<lb/>
作虞人爲是<lb/>
<pb n="KR4d0226_SBCK_060-36a"/>
臣爲上爲徳爲下爲民諸說不同不知此四爲字當如<lb/>
　何音<lb/>
四爲字並去聲爲上者輔其徳而不阿其意之所欲爲下<lb/>
者利於民而不狥巳之所安<lb/>
　武成一篇諸家多以爲錯簡然反覆讀之竊以爲自王<lb/>
　若曰以後皆是史官歴叙以前之事雖作武王告群后<lb/>
　之辭而實史官叙𫐠之文故其間如有道曽孫周王發<lb/>
　及昭我周王之語皆是史官之言非武王當時自稱如<lb/>
　此也亦如五誥中王若曰以下多是周公之語若如此<lb/>
　㸔則似不必改移亦自可讀又旣生魄恐是晦日旣者<lb/>
　言其魄之旣足也以歴推之當爲四月晦未知此篇先<lb/>
　生尋常如何㸔<lb/>
<pb n="KR4d0226_SBCK_060-36b"/>
王若曰以下固是吿群后之辭兼叙其致禱之辭亦與湯<lb/>
誥相類但此詞却無結殺處只自叙其功烈政事之羙又<lb/>
書戊午癸亥甲子日辰亦非誥命之體恐須是有錯簡然<lb/>
自王氏程氏劉原父以下所定亦各不同舊嘗考之劉以<lb/>
爲王語之末有闕文似得之彼有七經小傳否可檢㸔又<lb/>
漢書暦志謂是歲有閠亦是也<lb/>
　洪範之書林氏以爲洛出書之說不可深信謂帝乃震<lb/>
　怒不卑洪範九疇彛倫攸斁猶言天奪之鍳也天乃錫<lb/>
　禹洪範九疇彜倫攸叙猶言所謂天誘其衷也又云洪<lb/>
　範之書大抵發明彛倫之叙本非由數而起又曰天乃<lb/>
　錫禹洪範九疇猶言天乃錫王勇智耳不必求之太深<lb/>
　也某竊謂　河出圖洛出書易中明有此說豈得<lb/>
<pb n="KR4d0226_SBCK_060-37a"/>
　而不之信耶未知林氏之說如何望折衷<lb/>
便使如今天錫洛書若非天啓其心亦無人理會得兩說<lb/>
似不可偏廢也<lb/>
　八庶徴曰時林氏取蔡氏說謂是歳月日之時自五者<lb/>
　來備而下所以申言曰雨曰暘曰燠曰寒曰風之義自<lb/>
　王省惟歳而下所以申言曰時之義某竊謂此時字當<lb/>
　如孔氏五者各以其時之說爲長林氏徒見時字與雨<lb/>
　暘燠寒風五者並列而爲六則遂以此時字爲贅不知<lb/>
古人之言如此類者多矣且仁義禮智是爲四端加一<lb/>
　信字則爲五常非仁義禮智之外别有所謂信也故某<lb/>
　以爲時之在庶徴猶信之在五常不知是否<lb/>
林氏之說只與古說無異但謂有以歳而論其時與不時<lb/>
<pb n="KR4d0226_SBCK_060-37b"/>
者有以月而論其時與不時者有以日而論其時與不時<lb/>
者可更推之<lb/>
某讀書至盤庚及五誥諸篇其疑不可數舉若以諸家<lb/>
　之說勉強解去亦說得行但恐當時指意未必如此耳<lb/>
　如此等處只得姑存之如何<lb/>
漳州所刻四經書序有此說<lb/>
　需卦六四出自穴上六入于穴程傳謂穴物之所安也<lb/>
　本義謂穴者險䧟之所某以爲謂之險䧟之所正得坎<lb/>
　體之象未知是否<lb/>
坎即穴也<lb/>
　訟六三或從王事無成本義謂必無成功似與象辭從<lb/>
　上吉也之意不恊又與坤六三文言亦不恊竊意本義<lb/>
<pb n="KR4d0226_SBCK_060-38a"/>
　是直作占辭解如此未知是否<lb/>
易中經傳不同如此處多且兼存之然經意是本傳辭是<lb/>
第二節話也<lb/>
　小畜九五富以其鄰本義謂巽體三爻同力畜乾鄰之<lb/>
　象也據程傳則曰以一隂畜五陽某竊謂以綂體言之<lb/>
　固是以一隂畜五陽然就九五而言則下與四比上與<lb/>
　下連爲鄰之象謂巽三爻同力畜乾自見得自上畜下<lb/>
　之意分明未知是如此否<lb/>
更以㤗卦不富以其鄰對之即可見其文意<lb/>
　大過上六爻本義謂是殺身成仁之事莫是如晉荀息<lb/>
　之類否<lb/>
荀息所處未得爲成仁者<lb/>
<pb n="KR4d0226_SBCK_060-38b"/>
　遯小利貞本義謂小人也按易中小字未有以爲小人<lb/>
　者如小利有攸徃與小貞吉之類皆大小之小耳未知<lb/>
　此義如何<lb/>
經文固無此例然以彖傳推之則是指小人而言今當且<lb/>
依經而存傳耳<lb/>
　豐天地盈虗與時消息而况於人乎况於鬼神乎程子<lb/>
　曰鬼神者造化之跡然天地盈虗即是造化之跡矣而<lb/>
　復言鬼神何耶<lb/>
天地舉全體而言鬼神指其功用之迹似有人所爲者<hi>以謙</hi>
<hi>卦彖辭推之尤明白</hi>
　聖人有以見天下之賾本義云賾雜亂也訓詁皆云深<lb/>
　也未知如何<lb/>
<pb n="KR4d0226_SBCK_060-39a"/>
先儒有此訓今忘記檢不得字書無頥字<hi>口同義</hi>只作嘖云<lb/>
大呼也左傳曰嘖有煩言非謂深也若是深義即與隱深<lb/>
逺三字一義矣且又何以云不可惡乎<lb/>
　本義云變化云爲故象事可以知器吉事有祥故占事<lb/>
　可以知來不知變化云爲主於人而言否<lb/>
變化者隂陽之所爲云爲者人事之所作<lb/>
　幽賛於神明而生蓍本義謂蓍生滿百莖某謂恐只與<lb/>
　立卦生爻同義猶言立蓍而用之耳<lb/>
卦爻是人所畫蓍是天地所生不可作一例說兼以立蓍<lb/>
而用之爲生蓍亦不成文理<lb/>
　勞乎坎某恐勞字當作去聲讀<lb/>
恐或如此然此一節多難曉處<lb/>
<pb n="KR4d0226_SBCK_060-39b"/>
辟雍天子之學不知從來是天子之學名還是文王始<lb/>
爲之後遂以爲定制亦如皐門應門始立於太王而後<lb/>
遂以爲天子之門也<lb/>
見不得<lb/>
　召旻第六章集傳作賦體竊疑是比體<lb/>
作比爲是<lb/>
　仁者不憂集注云理足以勝私故不憂某嘗推之恐只<lb/>
　是此心常存不暇閑思慮惹起閑煩惱耳未知是否<lb/>
未是<lb/>
　春秋翬帥師某謂春秋爲聖人褒貶之書其說舊矣然<lb/>
　聖人豈損其實而加吾一字之功哉亦即其事之固然<lb/>
　者而書之耳如翬帥師之類是也盖不待君命而固請<lb/>
<pb n="KR4d0226_SBCK_060-40a"/>
以行則書之如是宜也或以爲若是則一代之事自有<lb/>
　一代之史春秋何待聖人而後作哉曰春秋即魯史之<lb/>
舊名非孔子之創爲此經也使史筆之傳舉不失其實<lb/>
聖人亦何必以是爲巳任惟官失其守而䇿書記注多<lb/>
違舊章故聖人即史法之舊例以直書其事而使之不<lb/>
失其實耳𥘉未嘗有意於褒之貶之也以是而觀春秋<lb/>
庶足以見聖人光明正大之意而非持夫一字之功以<lb/>
私榮辱之權也惟夫不失其實則爲善者安得而不勸<lb/>
爲悪者安得而不懼孟子曰孔子作春秋而亂臣賊子<lb/>
懼冝哉<lb/>
不知書翬帥師如何見得其不待君命而行之罪又如何<lb/>
見得舊例合如此書此須更有啇量未逹則闕之可也<lb/>
<pb n="KR4d0226_SBCK_060-40b"/>
　　　答潘子善<lb/>
漢志引武成篇曰惟一月壬辰旁死覇若翌日癸巳武王<lb/>
乃朝歩自周于征伐紂<hi>此與古文合但一二字差</hi>又曰粤若來三月旣<lb/>
死覇粤五日甲子咸劉啇王紂<hi>顔氏曰今文尚書之辭</hi>又曰惟四月<lb/>
旣旁生覇粤六日庚戌武王燎于周廟翌日辛亥祀于天<lb/>
位粤五日乙卯乃以庶國祀馘于周廟<hi>顔氏曰亦今文尚書也</hi>又畢<lb/>
命豊刑曰惟十有二年六月庚午朏王命作䇿豊刑<hi>孟康曰逸</hi>
<hi>書篇名</hi>今按伏生今文尚書無武成獨孔氏古文尚書乃有<lb/>
此篇今顔氏注劉歆所引兩節見其與古文不同遂皆以<lb/>
爲今文尚書不知何所考也諸家推暦以爲此年二月有<lb/>
閠四月丁未爲十九日庚戌爲二十二日<hi>若無閏即四月無丁未庚戌</hi>
然二日皆在生魄之後則古文爲倒而此志所引者爲順<lb/>
<pb n="KR4d0226_SBCK_060-41a"/>
但其言燎于周廟似無理耳况古文此篇文皆錯繆安知<lb/>
旣生魄庶邦冡君暨百工受命于周十四字非本在示天<lb/>
下弗服之下丁未祀于周廟之上而王若曰以下乃大告<lb/>
武成之文耶<hi>以湯誥考之此說爲是</hi>畢命古文有此篇其年月日與<lb/>
此同而王命作冊乃序文唯豐刑爲無据然年月之下亦<lb/>
有至于豐字豈又若伊訓之方明耶但古文之序冊下更<lb/>
有畢字孔傳以爲命爲冊書以命畢公如此則全不成文<lb/>
理本文似亦有闕語疑作冊二字乃衍文而闕一公字也<lb/>
以此可見劉歆所見古文巳非其正而今本亦有闕誤難<lb/>
盡信也孟康便以豐刑爲逸書篇名則亦不復本上文自<lb/>
有畢命矣此又誤之甚也<hi>此恐是劉氏七經小傳之說當考</hi>
　　　答潘子善<lb/>
<pb n="KR4d0226_SBCK_060-41b"/>
所喻主一功夫甚善千萬更加勉力爲佳書說今再報去<lb/>
去歳卷子八月間已寄徃黄巖矣不知何故未到然大抵<lb/>
㸔得似皆踈淺更冝玩索其間曲折意味方有得力處也<lb/>
學禮之意甚善然此事頭緒頗多恐精力短包羅不得今<lb/>
可且讀詩俟他日所編書成讀之未晚書雖讀了亦更冝<lb/>
温習如大學語孟中庸則須循環不住温習令其爛熟爲<lb/>
佳春秋一經從前不敢容易令學者㸔今恐亦可漸讀正<lb/>
經及三傳且當㸔史功夫未要便穿鑿說褒貶道理乆之<lb/>
却别啇量亦是一事也公食禮至今未寄來巳報恭叔致<lb/>
道趣之矣子約之亡深可傷痛此間蔡季通亦死貶所尤<lb/>
可惜目前便覺無人說得話也<lb/>
　　　答潘子善<lb/>
<pb n="KR4d0226_SBCK_060-42a"/>
洪範中休徴咎徴諸家多以義推說竊以爲五者不出<lb/>
隂陽二端雨寒隂也暘燠風陽也肅謀深沉而屬静隂<lb/>
類也故時雨時寒應之乂哲聖發見而屬動陽類也故<lb/>
　時暘時燠時風應之狂反於肅急失於謀故恒雨應之<lb/>
未知如此㸔得否<lb/>
大槩如此然舊以雨屬木暘屬金燠屬火寒屬水而或者<lb/>
又欲以雨屬水暘屬火燠屬木寒屬金其說孰是可試思<lb/>
之<lb/>
　旅熬人不易物諸家皆讀易如字某竊意當讀作輕易<lb/>
　之易<lb/>
恐不然<lb/>
　時庸展親諸家多訓展作信是否<lb/>
<pb n="KR4d0226_SBCK_060-42b"/>
展審視也不當訓信<lb/>
　召誥文只說召公先至洛而周公繼至不說成王亦來<lb/>
　也然召公出取幣入錫周公乃曰旅王若公其辭又多<lb/>
　是戒成王未知如何<lb/>
此蓋因周公以告于王耳但洛誥之文則有不可曉者其<lb/>
後乃言王在新邑而其前巳屢有問答之詞矣可試考之<lb/>
　立政兹乃三宅無義民據此三宅即上文宅事宅牧宅<lb/>
　凖之宅今孔氏蘇氏以爲居無義之民猶舜典五宅三<lb/>
　居之意吕氏以三宅無義民一句桀徳惟乃弗作徃任<lb/>
　謂當桀之時三宅者曾無義民未知二說孰長<lb/>
吕說是<lb/>
　司徒司馬司空亞旅不知何故叙於太史尹伯庶常吉<lb/>
<pb n="KR4d0226_SBCK_060-43a"/>
　士之下吕氏以爲諸侯之官未知是否<lb/>
謂三官之副與其屬耳<hi>亞謂小司徒之屬旅則下土也見周禮序官</hi>
　奠麗陳教則肄麗字據孔氏音力馳反施也諸家多作<lb/>
　附麗之麗謂土著也奠麗謂養之陳教則教之未知其<lb/>
　說如何某竊謂從孔氏說亦自平直奠麗者謂定其所<lb/>
　施之號令也陳教則陳其所以教之之道也肄或訓勞<lb/>
　習愚意謂從習爲長未敢自決尚幸批誨<lb/>
前篇有以麗訓刑者肄當訓習<lb/>
　爾無以釗冐貢於非㡬<lb/>
㡬者事之㣲也<lb/>
　康王釋喪服而𬒳衮冕且受黄朱圭幣之獻諸家皆以<lb/>
　爲禮之變獨蘇氏以爲禮之失<lb/>
<pb n="KR4d0226_SBCK_060-43b"/>
天子諸侯之禮與士庶人不同故孟子有吾未之學之語<lb/>
盖謂此類耳如伊訓元祀十二月朔亦是新喪伊尹已本<lb/>
嗣王祗見厥祖固不可用凶服矣漢唐新主即位皆行冊<lb/>
禮君臣亦皆吉服追述先帝之命以告嗣君<hi>韓文外集順宗實録中有</hi>
<hi>此事可考</hi>盖易世傳授國之大事當嚴其禮而王侯以國爲家<lb/>
雖先君之喪猶以爲已私服也五代以來此禮不講則始<lb/>
終之際殊草草矣<lb/>
　程先生文集中主式與古今家祭禮長短不同所謂古<lb/>
　尺當今五寸五分弱不知當用今何尺古今家祭禮中<lb/>
　有古尺様較之今尺又不止五寸五分注云省尺省尺<lb/>
　莫是今淮尺否<lb/>
主式適檢二書髙低雖有少不同然本只要見式様其髙<lb/>
<pb n="KR4d0226_SBCK_060-44a"/>
廣之度自有尺寸𥘉不取此爲凖也省尺乃是京尺温公<lb/>
有圖子所謂三司布帛尺者是也會稽司馬侍郎家必有<lb/>
此本可轉求之其圖并有古尺數等此舊有之今乆不見<lb/>
矣<lb/>
　　　答潘子善<lb/>
六月二十七日熹頓首乆不聞問便中辱書具審比日所<lb/>
履佳勝又知巳遂親迎良以爲慰熹衰病益侵本無足言<lb/>
最是氣痞不可伏几觀書殊以爲撓耳近日作何工夫前<lb/>
此問目已嘗奉報矣此間朋友亦有十餘人頗有講論之<lb/>
益然亦皆不能乆留也不知秋冬間能率諸同志一來爲<lb/>
旬月之集以盡所欲言者否因便口占布此草草餘唯以<lb/>
時自愛<lb/>
<pb n="KR4d0226_SBCK_060-44b"/>
　　　答余彛孫範<lb/>
　有憂有懼者志不勝氣氣反動其心若志立則氣定矣<lb/>
故曰内省不疚夫何憂何懼<lb/>
有憂有懼者内有所慊也自省其内而無所病則心廣體<lb/>
胖而何憂何懼之有夫子之語固巳明白完備今以志立<lb/>
氣定爲言則是未嘗熟復本文而别生枝節也<lb/>
文中子曰仁義教之本先王以是繼道徳此先道徳而<lb/>
　後仁義之說也<lb/>
此說得之<lb/>
　大學知止以至能得孟子自得以至逢原或以二章次<lb/>
第相似範以爲不然大學知止而下乃孟子欲其自得<lb/>
　之事至於能得乃自得處居之安則資之深資之深則<lb/>
<pb n="KR4d0226_SBCK_060-45a"/>
　取之左右逢其原此乃自得後所進愈不止也<lb/>
此亦得之但聖賢之言各有所指其次序深淺随事而言<lb/>
不可如此牽合此說猶爲粗可通耳<lb/>
　不耕穫不菑畬程子易傳爻辭恐未明白範竊謂無不<lb/>
　耕而穫不菑而畬之理只是不於耕而計穫之利如程<lb/>
　子所解象辭移之以解爻辭則可<lb/>
易傳爻象之辭雖若相反而意實相近特辭有未足耳爻<lb/>
辭言當循理象辭言不計利循理則不計利計利非循理<lb/>
也但攷之經文則傳與來說於文義之間皆若有可疑者<lb/>
若曰不耕而穫則多却而字若曰不於耕而求穫之利則<lb/>
又須増數字方通嘗謂此爻乃自始至終都不營爲而偶<lb/>
然有得之意耕穫菑畬舉事之始終而言也當无妄之世<lb/>
<pb n="KR4d0226_SBCK_060-45b"/>
事盖有如此者若以義言則聖人之無爲而治學者之不<lb/>
要人爵而人爵從之皆是也大抵此爻所謂无妄之福而<lb/>
六三則所謂无妄之禍也<lb/>
　艮六三不拯其随程子謂二不得以拯三之不中則勉<lb/>
　而随之不拯而惟随也恐惟字未的當若不拯而惟随<lb/>
　則如樂正子之於子敖冉求之於季氏也當只言不拯<lb/>
　其所随故其心不快如孔孟之於時君諌不行言不聽<lb/>
　則去而巳勉而随之恐非時止之義<lb/>
得之<lb/>
　大司樂祀天地四望皆文之以五聲至於祀天神地祇<lb/>
　人鬼獨用宫角徴羽而不及啇或曰祭尚柔又何以綂<lb/>
　言五聲耶一變致羽物六變致象物有感則無不通但<lb/>
<pb n="KR4d0226_SBCK_060-46a"/>
　不可以次序先後言然下管鼗鼓而鳥獸蹌簫韶九成<lb/>
　而鳯凰儀又若有次序先後豈所感有淺深故其應如<lb/>
　之耶<hi>但一本作似</hi>
五聲盖揔言之其用則不及啇也沈存中筆談亦有說然<lb/>
此等今無所考未須深究感有淺深古注之說巳詳然今<lb/>
亦未暏其實也<lb/>
　司服卿大夫加以大功小功則自卿大夫而上皆無此<lb/>
　者何也<lb/>
此義周禮䟽中其說巳備中庸所謂期之喪達乎大夫是<lb/>
也乃古人貴貴之義吕氏之說詳矣<hi>精義君子反經處亦有說</hi>然亦是<lb/>
周公制禮而後方如此故擅弓又云古者不降上下各以<lb/>
其親大凡禮樂制度若欲理會須從頭做功夫不可只如<lb/>
<pb n="KR4d0226_SBCK_060-46b"/>
此章草畧說一二但恐日力未遽及此不若且專意於其<lb/>
近者爲佳耳<hi>章字疑草字之誤</hi>
晦庵先生朱文公文集卷第六十終<lb/>
考異<lb/>
　温公稽古録攻守之勢異也<hi>下一作</hi>某竊以爲守固不<lb/>
　　當如此守攻亦豈可如此攻耶秦之兼并天下不啻<lb/>
　　如禦人於國門之外者設使守之有道且不可况又<lb/>
　　非其道耶然則論秦之亡者豈可徒咎其守之非道<lb/>
　　而不論其攻之巳不善哉更乞指教<lb/>
<pb n="KR4d0226_SBCK_060-47a"/>
　答潘子善欽明文思<hi>一作</hi>某竊謂思猶意思之思若只<lb/>
　　作思慮之思未見發於事業處惟從去聲讀則見其<lb/>
　　發於事業者莫不切中情否煥然可觀彷彿如論語<lb/>
　　中倫中慮之類未知是否㐲乞批誨<lb/>
　鬼神其依龜筮恊從<hi>下一作</hi>不知巳是曽卜一畨了還<lb/>
　　是未曾卜按文義恐是巳曽卜了禹更請枚卜故舜<lb/>
　　言其不必再卜之意鬼神其依者以鬼神不可得而<lb/>
　　知但人謀旣恊則鬼神亦必依之亦是言向者卜時<lb/>
　　巳是無可疑者今不必更卜也未知是否伏乞批誨<lb/>
　武成一篇言其魄之旣足也<hi>下一有</hi>先生批云此句非<lb/>
　　是<lb/>
　豐天地盈虚<hi>豐下一有彖曰</hi>造化之迹<hi>下一作</hi>今旣<lb/>
<pb n="KR4d0226_SBCK_060-47b"/>
　　言天地而復言鬼神未知如何分<lb/>
　幽賛於神明而生蓍<hi>下一作</hi>本義■引龜羙傳蓍生滿<lb/>
　　百莖爲證某竊謂生字似只當與下靣對立卦立字<lb/>
　　生爻生字同例㸔所謂生蓍者猶言立蓍而用之耳<lb/>
　　未知是否<lb/>
　勞乎坎<hi>下一作</hi>據下文云萬物之所■歸也故曰勞乎<lb/>
　　坎竊意勞字當作去聲讀未知是否<lb/>
　辟雍天子之學<hi>云云一作</hi>於倫鼓鍾於樂辟雍註云辟雍天<lb/>
　　子之學也不知辟雍從來是天子之學否還是文王<lb/>
　　始爲之及周有天下遂以爲天子之學亦如臯門應<lb/>
　　門始立於太王而後遂以爲天子之門耶<lb/>
<hi>又有一問云</hi>小序麟趾詩雖衰世之公子皆信厚如麟趾<lb/>
<pb n="KR4d0226_SBCK_060-48a"/>
　　之時也此句似無義理江有汜詩是媵自作非羙媵<lb/>
　　也此二䖏下皆未曾註未知如何<lb/>
<hi>答云</hi>當𥙷<lb/>
　某謂春秋爲聖人褒貶書<hi>上一作</hi>某讀春秋至翬帥師<lb/>
　　會宋公陳侯蔡人衛人伐鄭處畧窺見聖人所以作<lb/>
　　春秋之意僣易録呈伏乞指教<lb/>
　洪範中<hi>云云</hi>竊以爲<hi>下一作</hi>此猶易中取象相似但可以<lb/>
　　彷彿㸔而不可以十分親切求也庶徴雖有五者大<lb/>
　　抵不出於隂陽二端而巳雨寒隂也<hi>云云</hi>
　旅熬人不易物<hi>下一作</hi>惟徳其物諸家皆讀易如字某<lb/>
　　竊意當作去聲讀盖此二句接上文無替厥服與時<lb/>
　　庸展親之意謂人不敢輕易其物惟知徳其物也徳<lb/>
<pb n="KR4d0226_SBCK_060-48b"/>
　　其物者謂以所賜之物爲徳也至下文徳盛不狎悔<lb/>
　　却自是别生意不與惟徳其物相接諸家徃徃以惟<lb/>
　　徳其物之徳接下文徳盛不狎侮之徳而不以接上<lb/>
　　　　展親之意故以易作如字讀未知是否<lb/>
　時庸展親諸家多訓展作信謂信其親親之意某竊意<lb/>
　　只作展省之展自是平直未知是否<lb/>
　爾無以釗冐貢於非㡬<hi>一作思夫人自亂於威儀爾無以釗</hi>冐貢於非㡬<lb/>
　　㡬字多訓危某竊謂㡬即事也猶萬㡬之㡬冐貢于<lb/>
　　非㡬謂冐進于非所當爲之事未知是否<lb/>
　康王釋䘮服而𬒳衮冕受虎賁之逆于南門之外且受<lb/>
　　黄朱圭幣之献諸家皆以爲禮之變獨蘇氏以爲失<lb/>
　　禮使周公在必不爲此未知當此際合如何區處<lb/>
<pb n="KR4d0226_SBCK_060-49a"/>
　所謂古尺<hi>上一作</hi>程先生文集中主式與古今家祭禮<lb/>
　　中主式長短濶狹不同不知此二書開時皆曽經先<lb/>
　　生校過否<lb/>
　易傳爻象云云六三<hi>下一無則字</hi>
　　　　　　　　　　　　福州府儒學訓導鄭璉校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_034-1a"/>
晦庵先生朱文公文集卷第三十四<lb/>
書<lb/>
　　　答吕伯恭<lb/>
前日專人拜狀想逹偶至建陽竊聞新除不勝慰喜而區<lb/>
區私請亦遂從欲尤以欣幸諸公若早知出此則無如許<lb/>
紛紛矣老兄憂時之切惓惓不忘竊計裂裳褁足不俟屨<lb/>
而就途矣所碩慨然以身任道無所回隱因上心之開明<lb/>
及時進說以慰善類之望千萬幸甚徃者固憂鄭自明之<lb/>
舉莫之或繼其爲安危禍福之機有不容息者今得賢者<lb/>
進爲少寛畎畆之憂矣熹亦未知差勑在甚處想諸公必<lb/>
巳發來或尚留彼告爲早取附便也大兒方幸依託不知<lb/>
今當如何欲便遣人取之又以懇叔度催畢親事更俟其<lb/>
<pb n="KR4d0226_SBCK_034-1b"/>
報若只此歳裏則未能便喚歸也然老婦之病日益進深<lb/>
以此事爲憂得并爲一言速之千萬幸甚因黄尉行附此<lb/>
草草自此不欲數以名姓入都音問不得數通矣千萬爲<lb/>
道自愛<lb/>
　　　答吕伯恭<lb/>
前月半間遣人拜書及建陽附黄尉二書想巳逹不審從<lb/>
人竟用何日入都比日𥘉寒㐲惟尊候萬福任道濟時此<lb/>
中外所深望於明哲而區區尤所不能忘者計所處素定<lb/>
以時發之當不待它人之賛也熹祠請已遂尚未知敕命<lb/>
所在不知諸公發在甚處也前書所懇大兒姻事今楊元<lb/>
禮教授經由專託渠見叔度靣議若老兄未行亦望留意<lb/>
庶得便遣其歸也昨所寓李主管書今日方到恐閑知之<lb/>
<pb n="KR4d0226_SBCK_034-2a"/>
未即承教惟千萬爲道自愛<lb/>
眷集伏惟均福承惠筆墨霜柿感領厚意便遽未有以爲<lb/>
報也有委勿外熹拜問<lb/>
　　　答吕伯恭<lb/>
昨附建陽黄尉兩書不審已達未得子約書聞已供軄矣<lb/>
甚善甚善又得向來便中所惠書尤以慰幸比日冬寒㐲<lb/>
惟尊候萬福熹私門禍故老婦竟不起疾悲悼不可爲懐<lb/>
兒子逺歸已後其母又切傷痛也一體胖合情義不輕而<lb/>
自此門内細碎便有不得不關心者衰懶詎復堪此柰何<lb/>
柰何又聞叔度之病亦復不㝷常深以懸念不知竟如何<lb/>
此公清介在朋友中最爲可畏者且願其早平復也老兄<lb/>
到館而已旬月諸況如何近年一種議論專務宛轉回互<lb/>
<pb n="KR4d0226_SBCK_034-2b"/>
欲以潜回主意隂轉事機此在古人固有以此而濟事者<lb/>
然皆居亂世事昬主不得已而然者竊謂今日主相樂聞<lb/>
忠言非不切至特蔽於隂邪不能決然信用而或者乃欲<lb/>
以彼術施之計慮益巧誠意益衰以上聦明亦豈不悟其<lb/>
爲此此所以屢進而卒不効也不審髙明以爲如何然當<lb/>
黙之勿以語人也前附黄尉書或未到亦冝索之其間亦<lb/>
有一二語非它人所欲聞者不可浮湛也自此拜狀不能<lb/>
及此等矣熹祠命巳下偶值喪禍未及拜受上恩如此何<lb/>
以爲報正惟脩身守道以求無負奬寵之意而巳因便拜<lb/>
狀衮冗不暇它及千萬爲徳業自愛爲禱<lb/>
　　　答吕伯恭<lb/>
私家不幸室人隕喪悲悼酸楚不能自堪黄仲本來伏承<lb/>
<pb n="KR4d0226_SBCK_034-3a"/>
惠書慰問哀感之深并辱歸賵尤以愧荷即日春寒伏惟<lb/>
尊候萬福史篇計巳奏御勾考計良勞然得是非黒白不<lb/>
至貿亂足以傳信乆逺亦非細事也熹自遭禍故益覺衰<lb/>
憊内外瑣細自此便有不得不關心者加以目下一畨賔<lb/>
客書問之冗至今未定形神俱耗不復能堪矣偶婺源滕<lb/>
秀才珙在上庠其兄來爲求書請見因得附此致謝滕生<lb/>
未相見聞資質頗佳亦知向學得與其進爲幸未有承教<lb/>
之期臨風傾仰惟千萬爲道自重慰此逺誠<lb/>
　　　答吕伯恭<lb/>
昨黄仲本至并領回書弔問甚勤且辱賵禭㝷以數字附<lb/>
婺源滕生致謝不知今已逹否即日春和伏惟尊候萬福<lb/>
熹杜門忽忽意緒殊不佳雨多卜葬至今未定更旬日間<lb/>
<pb n="KR4d0226_SBCK_034-3b"/>
且出謝親知并㸔一兩處若可用即就近卜日也今日得<lb/>
叔度書知已向安甚慰近思巳寄來尚有誤字已校定寫<lb/>
寄之矣汝昭聞巳復官諸公必有以處之但不知後來竟<lb/>
自陳否耳徽録當巳進呈自此或少事矣小魏過門附此<lb/>
問訊它不敢及惟千萬爲道自愛亟推所有以正君及物<lb/>
爲幸不勝吾黨拳拳之望<lb/>
　　　答吕伯恭<lb/>
前日魏應仲行拜狀想逹比日春暖伏惟尊候萬福熹所<lb/>
欲言者巳見前書適記一事嚴州遺書本子𥘉校未精而<lb/>
欽夫去郡今潘叔玠在彼可以改正并刻外書以𥙷其遺<lb/>
前附叔玠書因忘及此今此便遽又未暇作渠書告因便<lb/>
爲逹此意并求一印本便中示及容爲校定送彼盖此中<lb/>
<pb n="KR4d0226_SBCK_034-4a"/>
已無其本也切幸留意友人王欽之主簿赴調過此因得<lb/>
附訊欽之有意於學而病悠悠因見有以警之爲幸正逺<lb/>
爲道自愛<lb/>
　　　答吕伯恭<lb/>
乆不聞問積有馳情元善歸承書少慰其後曽丞經由亦<lb/>
道存問之意爲感然乆不致問訊雖聞遷進之寵曽不能<lb/>
一致賀顧此亦未足以甚慰所望云爾比日劇暑伏惟尊<lb/>
候萬福來書諸諭差彊人意更碩益以其大者自任上有<lb/>
以正積弊之源下有以振乆衰之俗則區區之望也今瞑<lb/>
眩之藥屢進未効其他小小温平可口之劑固無望其有<lb/>
𥙷矣不勝畎畆私憂輙復及此惟髙明深念之也敬夫北<lb/>
歸私計甚便近收𥘉夏問書云其子病繼聞音耗殊惡果<lb/>
<pb n="KR4d0226_SBCK_034-4b"/>
爾殊可念也棶仲到必已乆子重時相見否叔度兄弟乆<lb/>
不得書不知爲況如何詩說所欲脩改處是何等類因書<lb/>
告畧及之比亦得閒刋定大抵小序盡出後人臆度若不<lb/>
脫此窠臼終無縁得正當也去年畧脩舊說訂正爲多向<lb/>
恨未能盡去得失相半不成完書耳綱目近亦重脩及三<lb/>
之一條例整頓視前加宻矣異時須求一爲櫽括但恐不<lb/>
欲入此千古是非林中擔當一分然其大義例熹巳執其<lb/>
咎矣但恐㣲細事情有所漏落却失眼目所以須明者一<lb/>
爲過目耳文海條例甚當今想已有次第但一種文勝而<lb/>
義理乖俯者恐不可取其只爲虚文而不說義理者却不<lb/>
妨耳佛老文字恐須如歐陽公登真觀記曽子固仙都觀<lb/>
菜園記之屬乃可入其他賛邪害正者文詞雖工恐皆不<lb/>
<pb n="KR4d0226_SBCK_034-5a"/>
可取也盖此書一成便爲永逺傳布司去取之權者其所<lb/>
擔當亦不減綱目非細事也況在今日將以爲從容說議<lb/>
開發聦明之助尤不可雜置異端邪說於其間也欽夫寄<lb/>
得所刻近思録來却欲添入說舉業數叚巳寫付之但不<lb/>
知渠巳去彼能了此書否耳近時學子有可收拾者否近<lb/>
兩得子夀兄弟書却自訟前日偏見之說不知果如何曽<lb/>
丞說劉醇叟者欲來相訪而乆不至豈不成行邪近㸔論<lb/>
孟等書儘更有平髙就低處恨未得從容靣論耳子約昨<lb/>
聞欲過湖秀今已歸否塾等拜起居正逺千萬爲道自<lb/>
重區區至禱<lb/>
　　　答吕伯恭<lb/>
前日便中伏辱近告感慰亡量信後秋清伏惟尊候萬福<lb/>
<pb n="KR4d0226_SBCK_034-5b"/>
熹比與純叟及廖子晦同登雲谷遂來武夷數日講論甚<lb/>
適今將歸矣偶浦城林叔文見訪亦累日云嘗從徐誠叟<lb/>
學頗能道其緒言今𣣔至淛中謁知舊以葬其親意亦可<lb/>
憐或恐有求館客者其人老成篤實得垂記念幸甚臨行<lb/>
草草附此未暇他及惟千萬爲道自重<lb/>
　　　答吕伯恭<lb/>
前日所禀宻菴事想蒙垂念近以乆不得報淨昇者益無<lb/>
禮至於聞官已令回申云熹遣人賫書徃門下審其虚實<lb/>
矣切望早白知府令叔早發一信相報或别遣一僧來追<lb/>
收静昇文帖爲佳不然此事無收殺必壊此菴可惜也千<lb/>
萬至懇至懇子重所遷何官未及上狀因見煩致區區<lb/>
　　答吕伯恭<lb/>
<pb n="KR4d0226_SBCK_034-6a"/>
近因劉家便人一再上狀想逹人日遞中忽𬒳報聞之命<lb/>
丞相又以私書鐫喻懇切勢不容復辭已即拜受但敕劄<lb/>
尚留府中旦夕當請以歸也朝廷厚意如此豈敢不承但<lb/>
衰懶決不堪仕宦其勢須專人致書謝丞相而復申宫廟<lb/>
之請耳𥘉謂夤縁可得一對使君相親見其衰悴不堪之<lb/>
狀或可脫免今旣有任滿奏事指揮則正自不如所料只<lb/>
得罄竭懇請庶免踈脫耳遞中具此幸預爲一言庶得旦<lb/>
夕遣人到日便得遂請勿使至再不唯隂芘孤蹤不使至<lb/>
於狼狽亦使斗升㣲禄不至斷絶實爲幸甚適獲忝覽冊<lb/>
府𢋫歌從容風議之辭獨得之於髙明耳歎仰歎仰比日<lb/>
𥘉冬寒氣未應伏惟尊候萬福更㡬以時深爲吾道自重<lb/>
幸甚幸甚<lb/>
<pb n="KR4d0226_SBCK_034-6b"/>
　　答吕伯恭<lb/>
月末人還承書具審比日冬寒尊候萬福感慰之劇進長<lb/>
著廷行膺獻納之選吾道爲有望矣熹所請不遂諸公意<lb/>
則甚勤但私計爲甚不便私義爲甚不安加以近來疾病<lb/>
益衰前日欲畧入城將就車而病作兩日不能起今方粗<lb/>
支然尚未敢出門戸也未論其他觀此氣象豈復更堪逺<lb/>
官今亦無可柰何且一靣呼迓兵爲輿病獨徃之計萬一<lb/>
臨行不堪勉彊又當别致情懇且前後誨諭之意非不詳<lb/>
悉亦竊自念一向如此實於大義有所不安又思今日致<lb/>
身事主以扶三綱者世不乏人決不至以熹故遂使大倫<lb/>
至於廢闕故願乞其庸繆衰殘之身以偷安自逸盡此餘<lb/>
年且萬一不免復有祈請全仗老兄力爲主張使不至大<lb/>
<pb n="KR4d0226_SBCK_034-7a"/>
叚狼狽也子約得書否亦甚爲熹憂此行盖此理灼然况<lb/>
今又甚於前日邪便中寓此不敢他及惟以時爲道自愛<lb/>
　　　答吕伯恭<lb/>
月𥘉遞中辱書并省劄良感眷念比日霜寒伏惟尊候萬<lb/>
福熹昨以祠請不遂欲俟迓兵到即行今忽以此故累及<lb/>
他人心不自安不免復伸前請納去劄子三通其中但是<lb/>
說病不可支更上煩一爲宛轉不欲作諸公書又非倉卒<lb/>
所能辦兼亦不敢家居俟命巳一靣前走饒信間俟指揮<lb/>
若得回降告只發來鈆山弋陽以來㝷問也非欲故違丁<lb/>
寕之誨顧以私心實不自安亦以鹽司前日之舉似太輕<lb/>
率恐致人言故不免復爲此請切幸見亮早爲料理使得<lb/>
免於後日之患則所望也熹今雖行亦未敢越番陽而西<lb/>
<pb n="KR4d0226_SBCK_034-7b"/>
且宿留安仁餘干界中俟命耳更有少懇劉樞之葬此問<lb/>
無曉飾棺制度者府中有狀申部得戒吏屬分明圖畫寫<lb/>
注行下爲幸熹暫到城中留此付其所遣人連日人事紛<lb/>
冗已不能支不復他及<lb/>
　　　答吕伯恭<lb/>
昨在城中附府司持申部狀人一書不知逹未比日霜寒<lb/>
伏惟尊候萬福熹還家兩日南康己畧遣得數人來而今<lb/>
日復𬒳堂帖趣行勢不敢乆居家但開正須畧到近處墳<lb/>
墓省視及欲畧走邵武問黄丈之疾歸來方得就道計在<lb/>
燈夕前後矣昨所懇三劄不知巳投否幸早爲宛轉得及<lb/>
行之未逺而𬒳命以還爲幸不然亦須早得一報盖在道<lb/>
不容乆宿留也千萬留念至懇至懇劉家葬禮得早爲指<lb/>
<pb n="KR4d0226_SBCK_034-8a"/>
揮圖畫注釋行下爲幸或假未開亦告督趣行下盖其家<lb/>
葬巳有期欲及時早辨也渠家昨受過建康買棺錢今欲<lb/>
還納聞周内翰深以爲不可不識何謂試煩叩之子細批<lb/>
報爲幸遞中拜狀不敢他及歲晩珍重以對大來之慶吾<lb/>
黨甚望甚望<lb/>
　　　答吕伯恭<lb/>
歳前累奉狀今想皆達但得伯崇書聞嘗苦末疾甚駭聞<lb/>
聴不知賢者清修寡欲何以忽有此疾當是耽書過甚或<lb/>
失飲食起居之節致外邪客氣得以乗虚投隙而入耳然<lb/>
計根本完固非乆當遂平復尚恃此以不恐耳熹昨懇請<lb/>
祠不知曽爲致力否恐不曽爲料理再遣此人去託機仲<lb/>
宛轉求之或前日所懇巳有回降指揮即語機仲更不必<lb/>
<pb n="KR4d0226_SBCK_034-8b"/>
投也盖病軀日來雖無他苦但一味昏耗倦怠應對随輙<lb/>
遺忘坐乆即思瞌睡此豈堪作吏者諸公想亦能哀之也<lb/>
然亦不敢居家俟命旦夕畧過分水一兩程以俟得請而<lb/>
還幸語機仲早爲致力爲幸急遣此人不暇他及惟千萬<lb/>
加意調飬以取全安爲望<lb/>
　　　答吕伯恭<lb/>
數日來聞體中不安懸情不可言建卒還得子約書知巳<lb/>
有退證甚慰以老兄平日存飬之厚根本深固必無他慮<lb/>
今當日勝一日矣熹二十五日已離家前至鈆山即止以<lb/>
俟前請之報但機仲不爲投下文字此甚費力向使當時<lb/>
即投前劄今或巳免此行今若更不爲投即不免遣還迓<lb/>
兵決爲歸計矣深不欲至此但事勢使然不得已耳交歳<lb/>
<pb n="KR4d0226_SBCK_034-9a"/>
以來十病九痛甚不堪此勞頓正使遂以罪罷不得祠禄<lb/>
亦所碩欲因見機仲幸更爲督之若必欲熹赴官亦湏更<lb/>
得朝㫖乃可去盖已報本軍官吏以嘗請祠今無故忽然<lb/>
撞到靣前亦可笑也老懶殊甚若得遂所請尤幸此但爲<lb/>
不得巳之言耳子約不及别書意不殊此引疾丐閑計巳<lb/>
屢上若度三兩月間未能就職不若力請爲冝也遞中草<lb/>
此<lb/>
　　　答吕伯恭<lb/>
自發鈆山後一向不聞動静殊以爲懐到此始得叔介書<lb/>
知巳出都門體候益輕快喜可知也比日清和伏惟尊候<lb/>
萬福休飬旣乆計日覺平復矣熹去月之晦巳交郡事違<lb/>
負夙心俯仰愧歎重以衰病精力昬耗驟從吏役尤覺不<lb/>
<pb n="KR4d0226_SBCK_034-9b"/>
堪尚幸地狹人稀獄訟絶簡少然猶治事終日不得少休<lb/>
亦縁乍到不知事之首尾綱紀又皆廢墜諸邑無復禀畏<lb/>
極費料理民貧財匱不得不少勞心力更㸔一二日後如<lb/>
何若更如此則住不得便須告歸若能少定則或推遷至<lb/>
夏末也始至首下書訪陶桓公靖節劉凝之周先生諸公<lb/>
遺迹教授楊元範巳作劉祠因并立周象配以二程先生<lb/>
尚未成也四五日一到學中爲諸生誦說只此一事猶覺<lb/>
未失故歩其他不能盡報塾必能畧道之或有未當幸口<lb/>
授子約細條畫見教爲望千萬至懇廬阜勝絶粗慰鄙懐<lb/>
潄玉三峽皆巳一到簡寂亦深秀可喜也每至勝處輙念<lb/>
向來鵝湖之約爲之悵然今殊未有並逰之日但碩早脫<lb/>
此覊縶亟徃問訊庶獲欵教耳未間千萬珍重<lb/>
<pb n="KR4d0226_SBCK_034-10a"/>
　　答吕伯恭<hi>弊下一本空一字</hi>
前日兒子行拜狀矣即日天氣不定不審尊候復何似竊<lb/>
惟斯文有相益向平復熹到此𥘉不自料欲小立綱紀爲<lb/>
民整頓一二乆逺弊兩日來覺氣象殊不佳巳走介請祠<lb/>
矣却有小事拜懇學中元範教授立得濂溪祠堂并以二<lb/>
程先生配食又立得陶靖節劉凝之父子李公擇陳了翁<lb/>
祠通榜曰五賢盖四公此間人而了翁亦嘗謫居於此也<lb/>
周祠在講堂西五賢在東周祠巳求記於欽夫矣五賢之<lb/>
記意非吾伯恭不可作本欲專人拜懇而小郡寒陋之甚<lb/>
不敢多遣人出入只令入都人附此於汝昭兄弟處書到<lb/>
切望便爲落筆却懇韓丈借一介送來或恐熹巳行即徑<lb/>
送楊教授處可也陶公栗里只在歸宗之西三四里前日<lb/>
<pb n="KR4d0226_SBCK_034-10b"/>
略到令人歎慕不能巳巳廬山記中載前賢題詠亦多獨<lb/>
顔魯公一篇獨不干事尤令人感慨今謾録呈想巳自見<lb/>
之也極知老兄體候未平不當有此請然恐巳清安不妨<lb/>
運思故敢以爲請耳韓丈不暇拜書盖此所避正韓丈向<lb/>
來所遭躪籍之流甚恨失計輕去山林踧踖于此如坐針<lb/>
氊之上也相見煩爲說及此來不曽了得公家一事但做<lb/>
得此祠堂㸔得廬山耳然非暇日不敢岀出又有所費𥘉<lb/>
亦不敢數數今覺日子無多不免每旬一出也罷書才到<lb/>
郡徑走谷廉轉山北拜濂溪書堂之下而歸亦足以少復<lb/>
鴈門之踦矣今日周先生之子來訪令人悵然明日亦約<lb/>
與俱游山也亟遣人所欲言者尚多皆未暇及惟千萬加<lb/>
愛爲禱不宣<lb/>
<pb n="KR4d0226_SBCK_034-11a"/>
　　　答吕伯恭<lb/>
自承病訊之後雖聞巳漸向安然殊不得手字今又月餘<lb/>
不聞動静懸仰不可言也比日暑溽不審起居復何似計<lb/>
益輕徤也熹到官四閱旬矣俯仰束縳良有不可堪者見<lb/>
爲料理一二利害文字旦夕列上并申歸田之請也叔度<lb/>
昆仲子約諸兄友皆未及上狀兒子到彼必巳乆矣乞嚴<lb/>
賜檢束爲幸顧雖無海門之禍然亦不免了翁之憂也因<lb/>
便附此令郡吏轉達盖恐巳歸婺女如或未行亦可早命<lb/>
駕也必以無醫藥爲憂者惑也髙明必深矚此聊言之以<lb/>
助思慮之所不及云爾他惟爲道珍重<lb/>
　　　答吕伯恭<lb/>
近得子約書知巳還舊隱又見徳化主簿經過云亦嘗得<lb/>
<pb n="KR4d0226_SBCK_034-11b"/>
望顔色喜慰深矣比日想益輕徤但數日暑氣異常不知<lb/>
宜如何耳又聞尊嫂亦嘗不快想亦無他也熹失計此來<lb/>
百事敗人意此月内當遣人丐祠禄得與不得復未可知<lb/>
然不以病去則必以罪去矣前請祠記近巳畢事奉安不<lb/>
審能爲抒思否此不敢必但若得之不惟爲此邦之幸亦<lb/>
使四方善類知老兄病中猶不廢此足以少自慰也廬阜<lb/>
竒處盡在山南玉淵三峽盖巳屢到但此數日來不欲暑<lb/>
行勞人徒夢想水石間也三峽之西有懸瀑瀉石龕中雖<lb/>
不甚髙而勢甚壯舊名卧龍有小菴巳廢近至其處不免<lb/>
捐俸金結茅欲畫孔明像壁間俟得解郡事且入其間盤<lb/>
礴旬日而後去耳此來百事敗人意獨此差自慰耳塾不<lb/>
知巳到否此兒來自此徑去渠至中路又聞同中子歸家<lb/>
<pb n="KR4d0226_SBCK_034-12a"/>
其不聴人言語皆類此到彼幸時呼來痛鐫責之渠於老<lb/>
兄教誨即不敢忽也千萬至懇聞少嘉爲眞曲折甚彊人<lb/>
意此亦一大㡬㑹惜渠輩伎倆止此不能乗勢立作也此<lb/>
間斗海殊不聞事不知近事復如何耳子約不及别狀意<lb/>
不殊前熹來此日間應接衮衮莫夜稍得閒向書冊則精<lb/>
神巳昬思就枕矣以此兩月間只㸔得兩篇論語亦是黄<lb/>
直卿先爲㸔過參考同異了方爲折中尚且如此渠昨日<lb/>
又聞兄喪歸去此事益難就緒矣近年百念灰冷只此一<lb/>
辜庶㡬少慰平生之碩今又如此亦命矣夫因毛掾告有<lb/>
便附此未能究所懐惟千萬爲道自重因便數頻寄聲爲<lb/>
幸潘叔介書來云老兄能書大字書中得一二字幸甚幸<lb/>
甚不宣<lb/>
<pb n="KR4d0226_SBCK_034-12b"/>
荆州乆不聞問遣人去亦未回但傳其政甚偉不知果<lb/>
　如何也<lb/>
　　　答吕伯恭<lb/>
昨日方以書託毛掾附便未行今晨人還忽領手字把玩<lb/>
無斁喜可知也但聞尊嫂復不甚安何乃如是計今服藥<lb/>
調理亦當平復矣誨諭數事極感垂念學中向來畧爲說<lb/>
大學近巳終篇今却只是令教官挑覆所授論語諸生說<lb/>
未到處畧爲發明兼亦未嘗輙升講坐侵官瀆告如來教<lb/>
所慮也但只如文翁常衮之爲區區志碩止於如此耳政<lb/>
事固欲簡静但今時仕宦之人不務恤民多是故縱吏胥<lb/>
畏憚權豪凡有公事畧加點檢無不坐此二病者勢不得<lb/>
已須差擇一二根治此外則絶不敢有毫髪之擾財賦滴<lb/>
<pb n="KR4d0226_SBCK_034-13a"/>
諸縣皆不得人弛廢殊甚爲丞佐所迫亦不免追人吏監<lb/>
禁斷遣然思爲縣者亦豈不欲了辦財賦見知州郡何苦<lb/>
如此逋慢想亦是有做不行處每握筆欲判此等文字未<lb/>
嘗不慨然大息乃知真是腐儒不敢諱人指目也趙守規<lb/>
模具在但終是意思不如此自使不行然亦恐官私俱竭<lb/>
政使人存政舉亦未必能爲可繼也此事可慮真是使人<lb/>
不忍所以急欲丐去非是苟求自佚亦是下不得如此毒<lb/>
手也見爲星子縣討論經界添稅重定旦夕申乞蠲减得<lb/>
三五百匹和買未知朝廷肯相從否此爲益殊不多然亦<lb/>
勝於不减耳所懇漕司者乃是上供餘米兩漕近皆相許<lb/>
但未得明文撥下耳盖本軍年額秋苗四萬六千石而上<lb/>
供四萬石餘六千石漕司樁管在軍往往亦催不足其見<lb/>
<pb n="KR4d0226_SBCK_034-13b"/>
催到者本軍既不敢支漕司又無所用但陳腐積壓消折<lb/>
見欠數而本軍官無支給並是額外加耗巧作名色取之<lb/>
故今欲從漕司乞此餘數科撥在軍應副軍糧然亦僅可<lb/>
供四五月之用其他依舊湏自辦也平生讀書要作如何<lb/>
利益底事今到此此等事便做不得中夜以思實不遑安<lb/>
處每誦韋蘇州句云身多疾病思田里道有流亡愧俸錢<lb/>
此中百姓倐來忽徃更無固志未嘗不低<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>愧歎也寄居<lb/>
積俸只是𥘉到有以本身料錢爲請者量與逐月帶支所<lb/>
費不多他如見任官貟使臣任滿當去而未支者亦量事<lb/>
制宜不敢一例放行亦不敢一切不恤也修造事學中二<lb/>
祠只是因舊設像别無地歩可起造其他方作得劉凝之<lb/>
菴亭并門凡此等皆用𥘉到送代者折送香藥及逐月供<lb/>
<pb n="KR4d0226_SBCK_034-14a"/>
給中不應得者樁𬋩爲之不敢破使官錢至如前書所說<lb/>
卧龍菴又自用俸錢亦不敢破此錢矣園中蓬蒿沒人尚<lb/>
未能芟除何暇及他事耶求去之說如前所云又以衰病<lb/>
之餘精力耗損每對吏民省文案或至坐睡不惟有所不<lb/>
堪亦恐吏輩乗隙爲姦胎患千里故欲急去且承喻之及<lb/>
故悉具報如此只得勤尊慮也有未當理處却幸垂教所<lb/>
深望也前書懇作五公祠記計今可以抒思矣因來千萬<lb/>
早寄示爲幸盖已具石恐熹或去此又不能得了耳承教<lb/>
未期千萬加意調衛以取十全之安至望<lb/>
　　　答吕伯恭<lb/>
數日前毛掾人行附狀想逹比日庚伏暑盛竊計尊體日<lb/>
益清安矣熹昬眊短拙支吾不行巳遣人上减稅之奏并<lb/>
<pb n="KR4d0226_SBCK_034-14b"/>
以奉祠請於諸公矣其鳴甚哀恐必可得不然亦湏再請<lb/>
以得爲期也熹向嘗拜書以五賢祠記爲懇後來不及遣<lb/>
行而嘗因書申懇昨偶檢閱故書得此恐後書首尾不見<lb/>
今以納呈幸爲出數語爲賜也近得荆州書巳許爲記三<lb/>
先生祠若得老兄之文與之並傳真此一方之幸也五賢<lb/>
欲作五君子如何更告誨諭然此文大槩當以教官爲主<lb/>
盖劉李之祠本楊元範所立今但增數公耳不欲掩其善<lb/>
且近以此著於薦書不可於此有異同也切幸留念去意<lb/>
巳决他無可言亦不及作叔度昆仲書因見煩致此意子<lb/>
約亦不殊此塾巳成昬未亦不及與之書告呼來喻之辨<lb/>
志録偶不帶來欲令塾冩一本并告語之也尊嫂所苦當<lb/>
巳向安矣暑氣未衰更冀加意珍重不宣六月十八日熹<lb/>
<pb n="KR4d0226_SBCK_034-15a"/>
頓首再拜上狀伯恭參議直閣大著契兄坐下<lb/>
　子約不及别書塾在叔度處只令就學書舘亦幸可否<lb/>
　更在尊意裁度也適又領四月三日所寄郡吏書不及<lb/>
　作報也<lb/>
　　　答吕伯恭<lb/>
便中屢拜狀當一一關徹矣比日清秋伏惟尊候萬福但<lb/>
乆不聞動静懸想不可言向來所苦今當洗然矣碩更加<lb/>
意飲食起居之節以夀斯文區區之禱非獨朋友之私情<lb/>
也熹在此不樂求去不遂無以爲計近因輙用劄子奏蠲<lb/>
租事爲廷議所折巳申省自劾矣祠禄不敢冀只得罷逐<lb/>
而歸亦爲幸甚也郡事得同官相助近却稍不費力但所<lb/>
治無非米鹽箠撻之事殊使人厭苦得早去真如脫兎也<lb/>
<pb n="KR4d0226_SBCK_034-15b"/>
汝玉竟不免彈射此亦仁鳥増逝之秋矣前書拜懇記文<lb/>
千萬勿拒便付此人以來爲幸千萬至檮因遣人弔叔度<lb/>
草草附此<lb/>
　　　答吕伯恭<lb/>
乆不聞動静不勝懸仰比日秋凉竊計尊候益輕徤矣熹<lb/>
昨懇求盛文以記五賢祠事想巳蒙念得早示及爲幸恐<lb/>
熹去不及刻矣又嘗附隆興書凂子約借精義𥙷足横渠<lb/>
說定本欲與隆興刻板亦乞爲子約言早付其人或徑封<lb/>
與彼中黄教授可也千萬留念至懇至懇今日釋奠處見<lb/>
楊教授說有便亟作此不暇他及亦不暇作叔度昆仲書<lb/>
幸爲致意塾亦不及書只乞喚來以此示之餘惟爲道自<lb/>
重爲禱<lb/>
<pb n="KR4d0226_SBCK_034-16a"/>
　　　答吕伯恭<lb/>
熹昨拜書以五君子祠堂記文爲請屡辱教字都未蒙喻<lb/>
及可否之意竊觀書札語意似巳不妨出此數語以慰一<lb/>
方學者之望況發明前賢出處之意又髙明平昔所以自<lb/>
任之重乎非專出於鄙意也濂溪祠記荆州巳寄來矣已<lb/>
屬子澄書而刻之旦夕刻成即寄但所請竊望便爲留意<lb/>
及熹未去得之幸甚石謹具矣顒俟顒俟至懇至懇熹上<lb/>
覆塾子時乞呼來戒教之爲幸熹又拜懇<lb/>
　　　答吕伯恭<lb/>
乆不聞問正此馳情忽奉手告竊審尊候日益輕安喜不<lb/>
可言子澄適亦在此相與慶抃也尊嫂所苦亦喜向平淛<lb/>
中醫藥計不難致也熹前日所請只乞减星子一縣偏重<lb/>
<pb n="KR4d0226_SBCK_034-16b"/>
稅錢及减和買三二百匹耳此未足以慰益上下之望前<lb/>
日度力量恐不能有以加且爾粗塞責耳請祠巳并上甚<lb/>
恨聞教之晩然衰病踈拙實非所堪勢不得不爲此也李<lb/>
嶧之事顔漕巳燭其妄昨亦宛轉附之但恐此人前路復<lb/>
有譸張不得不移書朝列一二故舊使之聞之非有咎顔<lb/>
漕意也通書𥘉實甚懶近因申請减稅巳例與之矣凡此<lb/>
随俗漸乖宿心勢豈容乆住只有力懇而去他皆不暇計<lb/>
也子約不及别狀意不殊此餘惟爲道千萬自愛不宣<lb/>
　　　答吕伯恭<lb/>
僣易拜問尊嫂宜人向來聞不安今想亦平復矣子約老<lb/>
友未及别書前便奉問逹否比讀何書所進想日超詣因<lb/>
來及之滌此塵坌幸甚熹此來不得讀書胷次覺苑塞至<lb/>
<pb n="KR4d0226_SBCK_034-17a"/>
於平日疾惡之心施之政事亦不免有刻急之譏無復寛<lb/>
𥙿和平之氣甚可懼也不知所聞如何幸有以警之熹再<lb/>
拜上問<lb/>
熹汨沒吏事心力益衰前書記得有數事致懇今皆忘之<lb/>
幸檢㸔一一還報也<lb/>
　　　答吕伯恭<lb/>
昨聞尊嫂宜人奄忽喪逝深爲驚愕即欲遣人致慰問而<lb/>
未暇及便中乃辱手書訃告益愧不敏竊惟伉儷義重痛<lb/>
悼難堪然尊體未盡平復深宜節抑以尉友朋之望也熹<lb/>
黽俛於此恰巳半年永去不得深以爲撓自秋中得報即<lb/>
欲再請而諸公皆以爲雖大臣故老典藩亦必朞年而後<lb/>
敢請意若以犯分僣越爲咎者是以遲遲又以秋來若不<lb/>
<pb n="KR4d0226_SBCK_034-17b"/>
甚大病作書懇請雖極諄諄覺得亦有難說處不免少忍<lb/>
踰冬以應朞年之說庶㡬得之今亦託人先達此意逼歳<lb/>
通賀正書時便并遣也前此或恐有不相樂者或相中害<lb/>
此亦無如之何任其彈射不能如此切切顧慮也郡事比<lb/>
亦甚簡静秋間以兩縣破壊不免暫易其人即日詞訟便<lb/>
減什七八今或至當日而無訟者亦縁畧鉏去一二亂政<lb/>
生訟者之故戒令勸率民間亦肯相信如中間舉行别籍<lb/>
異財之令父子復合者數家此縁子澄力勸下令𥘉恐其<lb/>
未必從令不謂其能爾也但財計全仰啇稅盈虚之數繋<lb/>
於風水非人力所及近以風故虧欠甚多亦殊可慮耳文<lb/>
字亦稍得功夫整頓随分有應接但終不似在家專一耳<lb/>
亦爲黄生歸去無人相助頗覺闕事也子約書致盛意欲<lb/>
<pb n="KR4d0226_SBCK_034-18a"/>
得語解定本此亦有欲修改處今且納二冊餘却續寄也<lb/>
但聞又欲修定向來所集告且斟酌不可太用精力也熹<lb/>
解中有未安處望口授子約一一録示千萬千萬或呼塾<lb/>
子來令受其說子細冩來亦幸此子在彼如何進見之際<lb/>
幸痛加教戒使知有所畏忌爲幸叔度比日爲况如何前<lb/>
巳遣人弔之尚未還也昨得其書自言於佛學有得未諭<lb/>
是否計亦當有以處此顧乃不堪何耶子壽得書云欲徃<lb/>
見今巳到未耶向見所集詩解出車篇說戒嚴之日建而<lb/>
不施不知此有何證幸見教若果有證說文義殊省力也<lb/>
其間亦有數處可疑今不盡記大抵挿入外來義理太多<lb/>
又要文勢連屬不免有彊說處不知近日㸔得如何亦望<lb/>
垂喻也此有周彦誠之書甚富比借得一二而不睱細讀<lb/>
<pb n="KR4d0226_SBCK_034-18b"/>
大抵多出臆見然恐其間有可取處也世有麻衣心易者<lb/>
亦出此間人所造嘗見之否九日嘗登紫霄峯頂昨日又<lb/>
到陶翁醉石處過簡寂開先而歸山水之勝信非他處所<lb/>
及尚恨拘繋不得恣逰又恨不得賢者之同也今遣此人<lb/>
附狀奉問并有賵禮具别狀幸視至餘惟以時自重因風<lb/>
時枉教督只口授諸生令子細寫來爲幸<lb/>
　　　答吕伯恭<hi>方子下一本空一字</hi>
子夀相見其說如何子静近得書其徒曹立之者來訪氣<lb/>
質儘隹亦似知其師說之誤持得子静近答渠書與劉淳<lb/>
叟書却說人湏是讀書講論然則自覺其前說之誤矣但<lb/>
不肯飜然說破今是昨非之意依舊遮前掩後巧爲詞說<lb/>
只此氣象却似不佳耳立之寫得伊川先生少年與人書<lb/>
<pb n="KR4d0226_SBCK_034-19a"/>
三四幅來規模氣象合下便如此大了决非人所能僞作<lb/>
巳託渠摹勒來此刻石矣云藏趙徳莊壻方子家也今且<lb/>
録一本去見刻康節手筆數𥿄旦夕可先寄也尤延之巳<lb/>
寄五賢祠記來矣旦夕刻就寄去今日見劉生䇿卷後語<lb/>
令人心膽墮地奈何柰何熹再拜伯恭兄<lb/>
　　　答吕伯恭<lb/>
昨專人拜狀奉慰當巳逹矣叔度人來領近書甚慰比日<lb/>
冬温伏惟履茲陽復起居益輕安矣擊彊之戒固知如此<lb/>
鄙性疾惡終不能無過當處毛掾之於建昌亦正坐此而<lb/>
有甚焉者雖巳遣官慰喻寛租期檢旱傷然終不能無愧<lb/>
於已病之民比復申省自劾矣去留未知竟如何然意緒<lb/>
益懶無復好况詩說前巳納上不知尊意以爲如何聞所<lb/>
<pb n="KR4d0226_SBCK_034-19b"/>
著巳有定本恨未得見亦可示及否鄙說之未當者并求<lb/>
訂正只呼塾子來靣授其說令録以呈白而後遣來可也<lb/>
桐郷志文質實寛平無所爲作文字利病不足言正足以<lb/>
見飬徳之效甚幸甚幸顧深自病其年愈衰而氣愈厲未<lb/>
知可以進此否也近作兩記納呈可發一笑耳𥘉請諸賢<lb/>
祠記蒙見喻不欲勞心不敢固請今見此志乃恨其請之<lb/>
不力然叔度却報云有意爲記卧龍山居此固甚幸然今<lb/>
事又有大於此者敢以爲請别𥿄所具白鹿洞事迹是也<lb/>
幸賜之一言非獨以記其事且使此邦之學者與有聞焉<lb/>
以爲入徳之門則此惠深矣厚矣千萬勿辭仍碩亟以見<lb/>
寄恐劾章忽下不得竟其事也郭功父舊記納呈向恠前<lb/>
輩多靳侮之果不虚得也荆州近寄一詩來讀之令人感<lb/>
<pb n="KR4d0226_SBCK_034-20a"/>
慨今亦録去渠以信陽事甚不自安叔度子約書云都下<lb/>
諸人頗不直果如何然世間人口無真是非未知果孰爲<lb/>
是也叔度人回草此不能究所欲言千萬爲吾道自重不<lb/>
宣十一月七日熹頓首再拜上啓伯恭冲祐直閣大著契<lb/>
兄侍史<lb/>
復有專人随叔度人去令候得白鹿卧龍記文而歸幸<lb/>
　一揮付之千萬建陽人來聞欲刋新文海此本巳傳出<lb/>
　耶甚恨未見向機仲許寄其目亦未得也靖康間有處<lb/>
　士陳安節召對授通直郎崇政殿說書者今史録中有<lb/>
　其事否幸子細批喻其子弟見屬叙述以不知其本末<lb/>
　不敢作也千萬留念熹又拜<lb/>
　　　答吕伯恭<lb/>
<pb n="KR4d0226_SBCK_034-20b"/>
人還領所報書得聞尊體日益輕安而來書字畫又足爲<lb/>
驗幸不可言記文之賜尤荷垂念思致筆力盖不减未病<lb/>
時也此又慰幸之甚者旣以爲賀又以爲謝也但鄙意有<lb/>
少未安處别𥿄上呈幸更爲詳酌示報此巳礱石只俟定<lb/>
本即託人寫刻也並山而東地勢畧是如此但此處巳是<lb/>
山麓自郡城望之北多而東少不知别當如何下語或云<lb/>
東北入廬山下不知可否又率損其舊十三四今亦不見<lb/>
得舊來規模廣狹但據地基則亦畧是如此恐此語說得<lb/>
亦太牢固不若爲疑詞以記之如云度損其舊七八如何<lb/>
又此役乃星子令王仲傑董之亦欲特附名其間以傳乆<lb/>
逺并望因筆及之也其人老成忠厚民甚愛之此不必言<lb/>
但欲知之耳洞主命官事記亦見之決非僻書但此無書<lb/>
<pb n="KR4d0226_SBCK_034-21a"/>
可檢耳此類傳疑正不必深說也誨諭數條極荷愛念但<lb/>
前日未得回報間巳再申矣又因地震之變心自不安不<lb/>
免具奏乞降付三省宻院此亦靣生或恐觸忤憎嫌因得<lb/>
遂請也未去以前郡事一日不敢廢但終是心意自懶覺<lb/>
得難勉彊耳更看回報如何不得請即當如所教也治財<lb/>
太急用刑過嚴二事亦實有之盖州郡用度猶可支吾最<lb/>
是上供綱運拖下兩年不起令人坐卧不安不得不緊急<lb/>
然比之他人已寛了稍可寛處無不放過若更寛著即倒<lb/>
却人州縣矣傳者之言似爲建昌而發便是向來自劾事<lb/>
𥘉以此縣不辨令戸掾徃代之此公性銳質薄作事不無<lb/>
過當𥘉盖亦慮之但以無人不免再三丁寕而遣之到彼<lb/>
果然過甚大失民和亟遣簽判親徃慰喻然後粗定此則<lb/>
<pb n="KR4d0226_SBCK_034-21b"/>
選擇不精戒喻不詳之罪今巳令且還矣但此縣便覺無<lb/>
分付處撓不可言來喻所謂未斟酌者可謂切中其病少<lb/>
俟訟竟事經憲司當以尊意開喻之也士人犯法者教唆<lb/>
把持其罪不一但後來坐法結斷贓罪爲重耳然亦但送<lb/>
學夏楚編管江州其人經赦便計㑹彼州官吏違法放還<lb/>
今日到家明日便陪渉宗室教唆詞訟爲人所訴復追來<lb/>
欲撻之而同官多不欲者只决却小杖數下再送他州亦<lb/>
不爲過也弊政固多踈脫至此一事徃來之人雖有苦口<lb/>
見規者問於道途無不以此事爲當也判語之失誠如所<lb/>
喻前亦覺之但巳施行無及於改耳其所争者乃是一人<lb/>
與妻有私而共殺其夫暑中繋獄病死而此宗室者乃認<lb/>
爲巳僕而脅持官吏禁近十人在獄踰年不決勢不得已<lb/>
<pb n="KR4d0226_SBCK_034-22a"/>
湏與放却但一時不勝其忿故詞語不平至此耳詩說昨<lb/>
巳附小雅後二冊去矣小序之說未容以一言定更俟來<lb/>
誨却得反復區區之意巳是不敢十分放手了前諭未極<lb/>
更湏有說話也恐尊意見得不如此處却望子細一一垂<lb/>
喻更容考究爲如何逐旋批示尤幸并得之却難㸔也近<lb/>
㸔吳才老說㣧征康誥梓材等篇辨證極好但巳㸔破小<lb/>
序之失而不敢勇決復爲序文所牽亦殊覺費力耳所欲<lb/>
言者甚多亟遣此人未暇詳布正逺千萬爲道自愛塾子<lb/>
更望時賜誨飾令不至怠惰放逸爲幸千萬至懇欲趂此<lb/>
有人令其挈婦還家叔度書來又似留其就學二者之計<lb/>
未知所處不審尊意以爲如何此人回幸報及韓丈何爲<lb/>
忽有此命此未見報不知果爲何事今想已行矣不知却<lb/>
<pb n="KR4d0226_SBCK_034-22b"/>
歸何處後便當致書也正月四日上狀不宣熹頓首再拜<lb/>
上狀伯恭冲祐直閣大著契兄坐下<lb/>
　卧龍菴記聞巳蒙落筆願并受賜也欽夫寄一詩來當<lb/>
　并刻之耳信陽事誠如來誨然此言非獨欽夫當佩服<lb/>
　也在於戇拙所警多矣叔昌書中有數語可發一笑子<lb/>
　約書中所論却望喻其當否也熹又覆<lb/>
　今日得蘄州寄來王信伯集并語録讀之駭人此洞記<lb/>
　所爲作也然以一噎而廢食又似過當故愚意欲明者<lb/>
　更加意也恐後人觀之復如今之視昔也<lb/>
　　　與東萊論白鹿書院記<lb/>
當是時士皆上質實實則入於申啇釋老而不自知祖宗<lb/>
　盛時風俗之羙固如所論然當時士之所以爲學者不<lb/>
<pb n="KR4d0226_SBCK_034-23a"/>
過章句文義之間亦有淺陋駁雜之弊故當時先覺之<lb/>
士徃徃病其未足以明先王之大道而議所以新之者<lb/>
至於程張諸先生論其所以教養作成之具則見於明<lb/>
道學制之書詳矣非獨王氏指以爲俗學而欲改之也<lb/>
<hi>王氏變更之議榮公𥘉亦與聞</hi>王氏之學正以其學不足以知道而以<lb/>
老釋之所謂道者爲道是以改之而其弊反甚於前日<lb/>
　耳今病於末俗之好竒而力主文義章句之學意巳稍<lb/>
偏懲於熈豐崇宣之禍而以當時舊俗爲極盛至當而<lb/>
不可易又似大過且所以論王氏者亦恐未爲切中其<lb/>
病也<lb/>
明道程先生<hi>止</hi>卑忠信而小之也<lb/>
世固有忠信而不知道者如孔子所稱忠信而不好學<lb/>
<pb n="KR4d0226_SBCK_034-23b"/>
者伊川所譏篤學力行而不知道者是也然則王氏此<lb/>
言亦未爲失但不自知其不知道而反以知道者爲不<lb/>
　知道此則爲大惑耳其以忠信目明道以爲卑明道而<lb/>
　小之則可以爲卑忠信而小之則不可盖以忠信對知<lb/>
　道固當自有髙卑小大之辨也<lb/>
關洛緒言<hi>止</hi>盍思所以反之哉<lb/>
　程氏之言學之本末始終無所不具非專爲成徳者言<lb/>
　也今此語意似亦少偏兼於上文無所繋屬<lb/>
政使止於章句文義之間<hi>止</hi>三代之始終也<lb/>
　三代之教自離經辨志以後節次有進歩處是以始乎<lb/>
　爲士而終乎爲聖人也今但如此言之則終於此而巳<lb/>
　恐非三代教學之本意也<lb/>
<pb n="KR4d0226_SBCK_034-24a"/>
自有此山以來<hi>止</hi>亦君子之意也<lb/>
所謂與日月參光者不知何所指更望批喻其曰區區<lb/>
濬之者又恐卑之巳甚有傷上文渾厚之氣如馬伏波<lb/>
　之論杜季良也兼此役本爲發明先朝勸學之意𥘉不<lb/>
專爲濬之今但得多說此邉意思出來而畧帶續其風<lb/>
聲之意則事理自明不必如此罵破也<lb/>
　　鄙意欲如第一叚所論引明道劄子後即云不幸其<lb/>
　　說不試而王氏得政知俗學不知道之弊而不知其<lb/>
　　學未足以知道於是以老釋之似亂周孔之實雖新<lb/>
　　學制頒經義黜詩賦而學者之弊反有甚於前日建<lb/>
　　炎中興程氏之言復出學者又不考其始終本末之<lb/>
　　序而争爲妄意躐等之說以相髙是以學者雖多而<lb/>
<pb n="KR4d0226_SBCK_034-24b"/>
　風俗之羙終亦不迨於嘉祐治平之前而况欲其有<lb/>
　以發明於先王之道乎今書院之立盖所以究宣祖<lb/>
　宗興化勸學之遺澤其意亦深逺矣學於是者誠能<lb/>
　考於當時之學以立其基而用力於程張之所議者<lb/>
　　以㑹其極則齊變而魯魯變而道矣此語草畧不文<lb/>
　而其大體規模似稍平正乆逺無弊欲乞頗采此意<lb/>
　文以偉辭不審尊意以爲可否若只如此示却恐不<lb/>
　免有抑揚之過將來别生弊病且將盡變秀才而爲<lb/>
　學究矣盖此刻之金石傳之無窮不比一時之間爲<lb/>
　　一兩人東說西話随宜說法應病與藥也<lb/>
　　答吕伯恭<lb/>
人至辱手書得聞春來尊體益輕徤放杖徐行又有問花<lb/>
<pb n="KR4d0226_SBCK_034-25a"/>
随栁之樂甚慰記文定本辭約義正三復歎仰巳送山間<lb/>
屬黄子厚隷書到即入石矣欽夫竟不起疾極可痛傷盖<lb/>
縁𥘉得疾時誤服轉下之藥遂致虚損一向不可扶持從<lb/>
𥘉得疾又縁奏請數事例遭譴却而同寮無助之者種種<lb/>
不快而然雖云天數亦人事有以致之此尤可痛耳熹前<lb/>
月初遣人請祠至今未還仐又專人再懇勢必可得只俟<lb/>
命下便自此便道一過長沙哭之也詩傳巳領小雅何爲<lb/>
未見此但記得曽遣去即不記所附何人或巳到幸早批<lb/>
喻也綱目此中正自難得人寫亦苦無專一子細工夫所<lb/>
脩未必是當請更湏後也雷頻失威之喻敬聞命矣諸喻<lb/>
皆一一切當謹當佩服但小序之說更有啇量此人亟欲<lb/>
遣請祠者不欲稽留之别得奉扣耳塾蒙收拾教誨感幸<lb/>
<pb n="KR4d0226_SBCK_034-25b"/>
不可言望更賜程督文字之外因語及檢束身心大要幸<lb/>
甚幸甚子夀學生又有興國萬人傑字正純者亦佳見來<lb/>
此相聚云子静却教人讀書講學亦得江西朋友書亦云<lb/>
然此亦皆濟事也怱怱作此未及詳唯爲道珍重<lb/>
　　　答吕伯恭<lb/>
乆不拜書適潘復州來畧聞動静粗足爲慰比日春晩清<lb/>
和伏惟尊候萬福熹祠請竟未聞命昨再遣人亦無消息<lb/>
不知何故如此此心巳去住此殊無好况百事皆嬾雖彊<lb/>
爲一日必葺之計終是無十分功夫吏民知其不乆亦不<lb/>
馴服倍費心力駕馭細思何苦造此惡業以此思歸益切<lb/>
不知所以爲計也荆州之訃前書想巳奉聞兩月來每一<lb/>
念及之輙爲之泫然朋舊書來無不相弔吾道之衰乃至<lb/>
<pb n="KR4d0226_SBCK_034-26a"/>
於此爲將柰向得江西書傳聞其柩巳徑歸魏公墳所祔<lb/>
葬矣昨遣人致奠亦未歸未知端的也江州皇甫帥之子<lb/>
歳前至彼見其未病時奏請多不遂且多爲人所賣中語<lb/>
亦不與之團教義勇亦不與支例物錢放散之日人得五<lb/>
百金而去以此上下之情不甚和輯馴致疾病端亦由此<lb/>
益令人痛憤又以知今日仕䆠之不可爲也但其身後所<lb/>
上遺奏乃爲人摹刻石本流傳四出極爲非便或云是定<lb/>
叟意其不解事不應至此殊不可曉也遺奏想巳見之更<lb/>
不録去想聞此曲折亦深爲慨然耳洞記專人託子厚隷<lb/>
書未到甚以爲撓然雖去此同官必能爲成其事也十八<lb/>
日巳入院開講以落其成矣講義只是中庸首章或問中<lb/>
語更不録呈也向來所喻詩序之說不知後來尊意㸔得<lb/>
<pb n="KR4d0226_SBCK_034-26b"/>
如何雅鄭二字雅恐便是大小雅鄭恐便是鄭風不應槩<lb/>
以風爲雅又於鄭風之外别求鄭聲也聖人刪録取其善<lb/>
者以爲法存其惡者以爲戒無非教者豈必㓕其籍哉㸔<lb/>
此意思甚覺通逹無所滯礙氣象亦自公平正大無許多<lb/>
回互費力處不審髙明竟以爲如何也得韓丈上饒書及<lb/>
尤延之書皆令勸老兄且屏人事捐書冊專精神近醫藥<lb/>
區區之意亦深念此幸更於此少留意焉千萬之望學者<lb/>
之來畧随分量接之不可更似前日命題改課爲此無益<lb/>
而有損也塾子在彼不能無望於此然不敢以私計妨此<lb/>
至情尤當蒙見亮耳因楊教授遣人草此爲問子約老友<lb/>
不及别書前日書尾之戒甚有警發近日更不敢申請巳<lb/>
忍却一兩事但惜乎聞命之晩耳<lb/>
<pb n="KR4d0226_SBCK_034-27a"/>
　　　答吕伯恭<lb/>
元範人回承手字獲聞比日尊體益輕徤爲慰之劇又承<lb/>
誨諭數條尤荷愛念信後雨餘蒸鬰㐲惟玩心有相起處<lb/>
享福熹自𬒳報聞之命不敢復有請但前日妄發本蘄宻<lb/>
賛聖聦昨日乃聞降付後省不宻失身從是始矣然業巳<lb/>
致身事主生死禍福惟其所制非巳所得專也此間只有<lb/>
三五檐行李及兒甥一兩人去住亦不費力但屏息以俟<lb/>
雷霆之威耳前日如自明諸人文字及近習者皆不降出<lb/>
此乃付外又不可曉區區愚忠猶不能無冀幸於萬一耳<lb/>
欽夫之逝忽忽半載每一念之未嘗不酸噎同志書來亦<lb/>
無不相弔者益使人慨歎盖不惟吾道之衰於當世亦大<lb/>
有利害也自向來人還至今不得定叟書今日方再遣人<lb/>
<pb n="KR4d0226_SBCK_034-27b"/>
徃致<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>奠臨風哽愴殆不自勝計海内獨尊兄爲同此懐<lb/>
也援筆至此爲之淚落痛哉痛哉祭文真實中有他人所<lb/>
形容不到處歎服今此人去亦有一篇謹録呈盖欽夫向<lb/>
來嘗有書來云見熹說經說乃知閑中得就此業殆天意<lb/>
也因此畧述向來講學與所以相期之意而嘆吾道之孤<lb/>
且窮於欽夫則不能有所發明也盛文所叙從善受言使<lb/>
言者得自盡施於𥚹狹所警尤多平日亦知敬服渠此一<lb/>
節而不能學今老矣而舊病依然未知所以藥之也不唯<lb/>
如此近日覺得凡百應接每事湏有些過當處不知如何<lb/>
整頓得此身心四亭八當無許多凹凸也耐煩忍垢之誨<lb/>
敬聞矣今大綱固未嘗敢放倒但不免時有偷心以爲何<lb/>
爲自苦如此故事有經心而旋即遺忘者亦有不敢甚勞<lb/>
<pb n="KR4d0226_SBCK_034-28a"/>
心力而委之於人者亦有上說不從下教不入而意思䦨<lb/>
珊因循廢弛者此兩月來旣得不允指揮不敢作此念又<lb/>
爲狂妄之舉凖備竄謫尤不敢爲乆計身寄郡舎而意只<lb/>
似燕之巢於幕上也言事本只欲依元降指揮條具民間<lb/>
利病亦坐意思過當遂殺不住不免索性說了從頭徹尾<lb/>
只是此一箇病根也獄訟極不敢草草然見人說亦多過<lb/>
處乃與塾子所論諸葛政刑相似然欲一切姑息保飬姦<lb/>
㐫以擾良善而沽流俗一時之譽則平生素心深竊耻之<lb/>
亦未知其果如何而得其中也所論荆州從逰之士多不<lb/>
得力此固當深警然彼猶是他人不得力今自循省乃是<lb/>
自巳不曽得力此尤爲可懼也不知老兄㸔得此病合作<lb/>
如何醫治幸以一言就緊切處見教千萬之望子夀兄弟<lb/>
<pb n="KR4d0226_SBCK_034-28b"/>
得書子静約秋凉來逰廬阜但恐此時巳換却主人耳渠<lb/>
兄弟今日豈易得但子静似猶有些舊來意思聞其門人<lb/>
說子夀言其雖巳轉歩而未曽移身然其勢乆之亦必自<lb/>
轉回思鵝湖講論時是甚氣勢今何止什去七八耶元範<lb/>
立碑之說向曽見告嘗語之云熹固不足道但恐人笑老<lb/>
兄耳意其巳罷此議不謂乃復爲之聞之令人汗下幸巳<lb/>
蒙喻止必且罷休矣平生性直不解㣲詞廣譬道人於善<lb/>
故見人有小失每忍而不欲言至於不得巳而有言則衝<lb/>
口而出必至於傷事而後巳此亦太陽之餘證也塾書說<lb/>
近建家廟立宗法此正所欲討論者便中得以見行條目<lb/>
子細見教爲幸白鹿書院承爲記述非惟使事之本末後<lb/>
有考焉而所以發明學問始終深淺之序尤爲至切此邦<lb/>
<pb n="KR4d0226_SBCK_034-29a"/>
之士蒙益旣多而傳之四方私淑之幸又不少矣謹以十<lb/>
一本投納書几内一本<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>褾與濂溪祠堂記爲對又有雜<lb/>
刻數種并往伊川先生與尹和靖者可背作一卷此人亟<lb/>
行不暇也然伊川先生才說病便有藥和靖却似合下便<lb/>
作死馬醫此道之傳真未易以屬人也觀書實非飬病所<lb/>
冝若不能巳當有以程之日讀若干以下也因人徃永嘉<lb/>
督新簽赴任附此其人姓薛名洪不是士龍之宗族否中<lb/>
間旱甚田㡬不可耕今幸數得雨然鬰蒸未解亭午揮汗<lb/>
未能盡所欲言惟千萬爲道自重不宣六月六日熹頓首<lb/>
再拜上啓伯恭武夷直閣大著契兄<hi>坐下</hi>
　令子想日佳茂周子充遂參大政不知嘗有以告之否<lb/>
　至此若復喑黙則更無可說不知其計安出也熹又拜<lb/>
<pb n="KR4d0226_SBCK_034-29b"/>
　此專遣人至叔度處令便歸告早批數字或口授子約<lb/>
　見報盖至彼問兒婦消息望其速還也<lb/>
　　　答吕伯恭<lb/>
承局回承書得聞比日尊候萬福細觀筆札又比前日不<lb/>
同深以爲慰熹前𬒳不允指揮今巳三月方始再上祠請<lb/>
適此旱災祈禱未能感格今早禾巳不可捄若更數日不<lb/>
雨即晩禾亦不可保觀此事勢必致大叚狼狽遂不敢言<lb/>
去只得竭盡駑力若自以曠敗抵罪則無可柰何耳竊觀<lb/>
事勢萬一不稔即軍食所湏是第一義而後可及賑恤巳<lb/>
多方擘畫未知其濟否如何切幸因風有以見教於其思<lb/>
慮之所不及者幸甚幸甚囊封付出乃邸吏云爾方竊恠<lb/>
之當時誠亦輕發然今已不可悔矣積其誠意待時而發<lb/>
<pb n="KR4d0226_SBCK_034-30a"/>
固所當然但恐如諺所謂今年自家雪裏凍殺不知明年<lb/>
甚人喫大椀不托耳言之痛心苦事苦事謹宻之戒乃今<lb/>
聞之𥘉但不敢以草本示人及與人說其中所論不謂乃<lb/>
并此題目不得漏洩也數年前風俗尚不如此自今當深<lb/>
戒之耳旣云有調護者即是嘗有譴怒之意亦幸宻見告<lb/>
也近縁旱虐百事放寛又覺得雨露太勝雪霜然亦且得<lb/>
如此前日誠有過當處也二陸後來未再得信捄荒方急<lb/>
未暇遣人問之子静欲來遊山聞此中火色如此又未知<lb/>
能來否耳立廟等事甚善他時脩定當得求教也康節刻<lb/>
成甚乆何故不曽寄去耶今徃五本他刻恐欲分人亦各<lb/>
并致一二也塾不知果能漸解事否人家後生只得自有<lb/>
意做好人便有可望此郎正坐無此根本使人憂心耳今<lb/>
<pb n="KR4d0226_SBCK_034-30b"/>
令歸郷應舉臨行更望丁寜之也試罷畧令此來有可見<lb/>
教書不能盡者幸以語之但恐亦不是寄附處耳知㸔書<lb/>
不多甚善詩不知竟作如何㸔近來㸔得前日之說猶是<lb/>
泥裏洗土塊畢竟心下未安穩清脫便中求所定者節目<lb/>
處一二篇一觀恐或有所警發也尤延之見祭敬夫文以<lb/>
爲意到而詞語不若平日之温潤鄙意亦頗疑其如此渠<lb/>
令深勸且省思慮意甚拳拳也新參近通問否大承氣證<lb/>
却下四君子湯如何得相當然尚幸其不發病耳老兄與<lb/>
之分厚須痛箴之吾輩與百萬生靈性命盡在此漏船上<lb/>
若喚得副手稍工不至沉醉緩急猶可恃也再去長沙人<lb/>
未回前日因便又作書與定叟略致盛意矣與說今日請<lb/>
祠便是奉行敬夫遺戒第一義時時勿忘此心而充擴之<lb/>
<pb n="KR4d0226_SBCK_034-31a"/>
則甚善老兄因書更自勸勉之爲佳耳承教未期臨風引<lb/>
領千萬爲道自重<lb/>
　　　答吕伯恭<lb/>
乆不辱問向仰良深比日秋雨稍涼伏惟尊候萬福熹夏<lb/>
秋以來以旱暵祈禳犇走日日暴露不得少休旣無所效<lb/>
又不得不爲捄荒之備郡小財匱無擘畫處日夕究心遂<lb/>
發心疾上炎下潦勢甚可畏巳急遣人呼二兒及約子澄<lb/>
恐有不測無人主宰旣而飲藥僅得少定又苦脚跟痛不<lb/>
能履地此兩日方能移歩然亦終未脫然郡中賑助檢放<lb/>
等事却巳稍有緒但軍糧無所指擬不免具奏祈哀并以<lb/>
衰病之實丐永罷免未知復如何但欲退縮省事以俟終<lb/>
更而事勢驅迫有不自由者今且信縁未知果安所稅駕<lb/>
<pb n="KR4d0226_SBCK_034-31b"/>
也夏秋以來今日方得竟日之雨民間遂可種麥蒔𬞞庶<lb/>
㡬有以係其心志而不至於流移此後公私多方接濟到<lb/>
得春來則麥可食而無所事矣但其間日月尚多又未知<lb/>
果能如人所料否耳其間随事措置曲折甚多未暇一一<lb/>
求教所幸民間却稍相信郷村士人有事便可來說上下<lb/>
之情稍通官吏不敢十分相罔凡事省力但一味無錢沒<lb/>
撰處耳今日見省符并致文字有相及者此固不足爲重<lb/>
輕亦殊可笑也比來計益輕健詩說可見示一二大節目<lb/>
處否不似書說又𬒳人傳印也别有論著可見教者勿吝<lb/>
幸甚子約不及别書兒輩計今日方終場度後月十間可<lb/>
到此也所欲言者甚衆急遣此人不暇正逺惟千萬保重<lb/>
不宣八月十九日熹頓首再拜上啓<lb/>
<pb n="KR4d0226_SBCK_034-32a"/>
　長沙人至今未還亦不得明信令人懸心耳子夀兄弟<lb/>
　乆不得書子静欲來想以旱故未必能動旦夕或遣人<lb/>
　候之也自明之亡極可痛惜天亦爲此曹復讎也耶不<lb/>
　可曉<lb/>
　　　答吕伯恭<lb/>
昨專人去拜狀想逹比日秋冷伏惟尊候萬福熹彊勉於<lb/>
此精力日衰大抵罔罔如夢寐間度日耳捄荒不得不經<lb/>
心然亦失前忘後不成倫理告歸巳三請未知可得否方<lb/>
以爲憂近再得大農曽丈報云必可得幸甚不知今巳命<lb/>
下未也大兒來自里中嬾慢如故令誦程文僅能記三兩<lb/>
句耳數日郷間寂然必是又遭黜矣且令徃挈婦孫歸家<lb/>
但恐自此逺去師席愈益怠惰柰何此中事渠亦畧能言<lb/>
<pb n="KR4d0226_SBCK_034-32b"/>
之偶作書多心忡目澁不能詳布昨日答胡伯逢書戲語<lb/>
之云元來禹稷如此不好做今日作此又思尊兄之病未<lb/>
必不爲福也子約老友承書多感病倦不及别狀正逺千<lb/>
萬加意攝理以慰逺懐幸甚幸甚<lb/>
　　　答吕伯恭<lb/>
乆不奉問向來㣲恙計巳平復矣著庭議幕之命相繼而<lb/>
下殊不可曉不知果彊起承上意否熹衰病日益昏耗恐<lb/>
不堪郡事目下民間雖未告饑然盗賊頗巳有端日夕憂<lb/>
窘不知所以爲計惟望祠請之果遂耳昨曽丈報甚的旣<lb/>
而復不然造物之意果難測也陸子夀復爲古人可痛可<lb/>
傷不知今年是何氣數而吾黨不利如此也趙景昭官滿<lb/>
過此甚欵意思甚好今日如此等人亦難得也塾到復何<lb/>
<pb n="KR4d0226_SBCK_034-33a"/>
如近得叔度書似未許其歸此畨破戒差人借請糜費公<lb/>
私不少若不成行不惟枉費向後恐亦無人可使轉見費<lb/>
力幸爲一言及此令其早歸爲望元範歸偶連日冗甚夜<lb/>
作此書未暇他及惟千萬爲道自重<lb/>
　　　答吕伯恭<hi>答一本作與</hi>
熹近因塾行已拜狀今日求得西山地黄五斤恰毛掾有<lb/>
便謹以附内向見塾說藥褁所須也冗甚目昬不容他及<lb/>
十月九日熹再拜<lb/>
　子約不及别書曽丈聞巳過京口欲遣人致問尚未暇<lb/>
　也但所報祠請殊不效耳<lb/>
　　　答吕伯恭<hi>答一本作與</hi>
再祭敬夫之文語意輕脫㝷亦覺之則已不及改矣誨諭<lb/>
<pb n="KR4d0226_SBCK_034-33b"/>
之意㣲婉深切銘佩何敢忘也弘大平粹四字謹書坐隅<lb/>
以爲終身之念禀賦之偏前日實是不曽用力消磨豈敢<lb/>
便論分數然自今不敢不勉更望時有以提撕警䇿之也<lb/>
專此布謝言不盡意熹再拜<lb/>
　熹旣不得去景望之事可以爲法值此災傷恐有合理<lb/>
　㑹事不得不通政府書然非甚不得巳亦不敢發也此<lb/>
　間幸亦無大齟齬諸司頗亦相悉泉司近爲奏請减得<lb/>
　三縣人戸木炭錢二千緡殊非始望所及却是漕司不<lb/>
　識好惡雖當予者或反奪之前日作書已大罵之復思<lb/>
　老兄之言且忍湏臾只細與條析事理庶㡬其或悟耳<lb/>
　　　答吕伯恭<hi>答一本作與</hi>
乆不拜狀日以馳情比聞巳遂祠官之請良以爲慰即日<lb/>
<pb n="KR4d0226_SBCK_034-34a"/>
霜寒伏惟尊候萬福熹黽俛於此再見歳晩祠請未報然<lb/>
去替只百餘日今亦不復請矣幸再乞旱餘苗米巳盡得<lb/>
之所遣人猶未還而已𬒳堂帖之命計此周參之力爲多<lb/>
也得此不唯軍士得食官吏免責民間亦免將來縣道預<lb/>
借之擾上恩此爲厚也賑濟當自元旦舉行民間歳前有<lb/>
闕食處稍已賑濟之但聞頗苦乏錢此則無如之何然見<lb/>
脩江隄役工買木亦足以散錢於民間但不多耳子夀云<lb/>
亡深可痛惜近遣人酹之吾道不振此天也柰何柰何欽<lb/>
夫遺文見令抄冩其間極有卓絶不可及處然亦有舊說<lb/>
不必傳者今便不令抄矣每一開卷令人惨然只俟解印<lb/>
徑徃哭之小洩此哀也遣人迓子重草草附此此亦是小<lb/>
三昧矣未即承晤惟千萬爲道自重不宣<lb/>
<pb n="KR4d0226_SBCK_034-34b"/>
　　　答吕伯恭<hi>答一本作與</hi>
熹幸粗安已遣人迓子重至即合符而行矣賑恤之備粗<lb/>
有支吾奏請數事悉蒙朝廷應副衰拙之幸大抵今歳江<lb/>
東諸郡放旱分數稍寛縁此民間未至流徙此間諸縣郷<lb/>
村四十里置一場糶官米及勸喻到冨民米糓元日𥘉糶<lb/>
殊未有來糴者以賞格募得三家米近二萬石賑濟當得<lb/>
官者四人而飢民受惠不少矣然今未敢散湏俟深春也<lb/>
昨楊教授人還領至日批示具暁至意不復有他請矣子<lb/>
夀之亡極可痛惜誠如所喻近得子静書云巳求銘於門<lb/>
下屬熹書之此不敢辭但渠作得行狀殊不滿人意恐湏<lb/>
别爲抒思始足有發明也毛仲益自江西來逼歳方領前<lb/>
此所惠書已乆猶足慰意又得細詢昨來動静如著書日<lb/>
<pb n="KR4d0226_SBCK_034-35a"/>
有課程甚恨未得一窺草藁然朋友之論多以爲病中未<lb/>
可勞心深不欲老兄之就此編也大事記想尤竒尤有益<lb/>
然尤費力此更望斟酌也二書告令人録一二卷多發明<lb/>
處見寄甚幸只送潘卿處令付郡吏以來汝昭過此小欵<lb/>
渠當時自合請祠此行極費力於義亦覺未安不審尊意<lb/>
以爲如何因竒卿人還附此雪寒手凍未能詳悉惟益自<lb/>
愛以慰惓惓之望<lb/>
　　　答吕伯恭<hi>答一本作與</hi>
熹在此支撑甚費力子重不來巳遣人通吴守書速其來<lb/>
矣境内目今幸未至流殍未知將來復如何但碩早夫庶<lb/>
免踈脫耳即今覺闕雨若更數日如此即可慮也少懇向<lb/>
來劉樞之亡以其兒女爲託今其女年漸長未有許婚之<lb/>
<pb n="KR4d0226_SBCK_034-35b"/>
所來議者多徃徃未滿人意不敢輕諾與平父議恐今年<lb/>
新進士中有佳士老兄所素知者得爲物色一人報劉氏<lb/>
與之定議平父欲自拜書專人致懇幸與留念推擇使其<lb/>
家得佳婿而熹不孤逝者之託千萬幸甚幸甚此書恐未<lb/>
遽逹不復他及正逺惟以時加衛幸甚幸甚子約不及書<lb/>
叔度亦然并煩爲道意塾子望時賜檢責不至怠惰爲望<lb/>
　　　答吕伯恭<lb/>
便中伏奉近書筆蹟輕利視前有異深以爲喜比日春和<lb/>
伏想日益佳徤熹疾病幸不至劇飢民亦幸未至流徙軍<lb/>
食想可支吾比連得雨雪麥秀土膏人情似有樂生之望<lb/>
矣子重不來可恨吳守度閠月𥘉可到到即合符而南矣<lb/>
去年之旱非常幸頼朝廷留意得早諸處奏請悉皆應副<lb/>
<pb n="KR4d0226_SBCK_034-36a"/>
故得不至大叚狼狽此於國計所損㡬何而其利甚慱此<lb/>
間即是周叅政調護之力爲多也欽夫遺文俟抄出寄去<lb/>
子静到此數日所作子夀埋銘巳見之叙述發明此極有<lb/>
功卒章㣲婉尤見用意深處歎服歎服子静近日講論比<lb/>
舊亦不同但終有未盡合處幸其却好啇量亦彼此有益<lb/>
也詩說大事記便中切幸垂示子約不及别書意不殊前<lb/>
正逺切冀爲道自重<lb/>
　　　答吕伯恭<lb/>
自頃謀歸即無暇奉問而辱書至三四感慰不可言近書<lb/>
報及飲食衣服巳不湏人尤以爲喜吾道之衰日以益甚<lb/>
天意亦不應如此之恝然也比日庚暑伏惟尊候益輕徤<lb/>
熹一出兩年無𥙷公私而精神困弊學業荒廢旣徃之悔<lb/>
<pb n="KR4d0226_SBCK_034-36b"/>
有不可言者自去年秋冬災傷之後不能求去以及今春<lb/>
遂有江西之命又俟代者至閠月二十七日方得合符而<lb/>
歸𥘉欲乗此一走長沙自彼取道分寕徃還甚徑㝷以女<lb/>
弟之訃悲傷殊甚誼不可以他適遂罷前議替後只走山<lb/>
南山北旬日拜謁濂溪書堂而歸以四月十九日至家雖<lb/>
幸悉肩又苦人事紛冗老㓜病患未能有好况然大槩巳<lb/>
是入清凉境界中矣道中㸔中庸覺得舊說有費力處畧<lb/>
加脩訂稍覺勝前計他書亦湏如此義理無窮知識有限<lb/>
求之言語之間尚乃不能無差况體之身見諸事業哉稍<lb/>
定從頭整頓一過㑹湏更畧長進也子静舊日規模終在<lb/>
其論爲學之病多說如此即只是意見如此即只是議論<lb/>
如此即只是定本熹因與說旣是思索即不容無意見旣<lb/>
<pb n="KR4d0226_SBCK_034-37a"/>
是講學即不容無議論綂論爲學規模亦豈容無定本但<lb/>
随人材質病痛而救藥之即不可有定本耳渠却云正爲<lb/>
多是邪意見閑議論故爲學者之病熹云如此即是自家<lb/>
呵叱亦過分了湏著邪字閑字方始分明不教人作禪㑹<lb/>
耳又教人恐湏先立定本却就上靣整頓方始說得無定<lb/>
本底道理今如此一㮣揮斥其不爲禪學者㡬希矣渠雖<lb/>
唯唯然終亦未竟窮也來喻十分是當之說豈所敢當功<lb/>
夫未到則乃是全不曽下功夫不但未到而巳也子静之<lb/>
病恐未必是㸔人不㸔理自是渠合下有些禪底意思又<lb/>
是主張太過湏說我不是禪而諸生錯㑹了故其流至此<lb/>
如所喻陳正巳亦其所訶以爲溺於禪者熹未識之不知<lb/>
其果然否也大抵兩頭三緒東出西沒無提撮處從上聖<lb/>
<pb n="KR4d0226_SBCK_034-37b"/>
賢無此様轍方擬湖南欲歸途過之再與子細啇訂偶復<lb/>
蹉跌未知乆逺竟如何也然其好處自不可掩覆可敬服<lb/>
也他時或約與俱詣見相與劇論尤佳俟寄書扣之或是<lb/>
來春始可動也敬夫遺文不曽謄得俟旦夕畧爲整次寫<lb/>
岀却并寄元本求是正也詹體仁寄得新刻欽夫論語來<lb/>
比舊本甚不干事若天假之年又應不止於此令人益傷<lb/>
悼也劉家事極感垂念渠家爲閑人來問者多頗費應酬<lb/>
又招怨怒亦欲早聞定論也塾子蒙招撝令寫網目大字<lb/>
渠懶甚向令寫一二年大事記及他文字一兩篇竟不寫<lb/>
來不知竟能爲辦此否耳意緒本自不佳見此等事益令<lb/>
人歎惋柰何柰何子澄相聚月餘意思儘好直至湖口渡<lb/>
頭方分手也聞淛中水潦疾疫死者甚衆聞之令人酸鼻<lb/>
<pb n="KR4d0226_SBCK_034-38a"/>
諸公直是放得下可歎服也未即承教引領馳情切冀厚<lb/>
自愛重以幸斯人<lb/>
　　　答吕伯恭<hi>答一本作與</hi>
夏中潘家人還奉問無便不能嗣音良以向仰比日新秋<lb/>
巳半天氣漸凉伏惟尊體益勝徤熹衰病如昨非但人事<lb/>
縈絆不得一意讀書爲恨比一至郡中鄭守時巳乆病應<lb/>
接甚費力又放不下覺其精力凋耗而郡事不理諸司數<lb/>
有譴問勸其力請引去渠甚以爲然未及用而巳不起矣<lb/>
如此人材用之違其所長中道夭喪甚可傷也熹一出兩<lb/>
年仙洲乆不到前日方得一徃㑹大雨竟日瀑水甚壯旣<lb/>
而復霽遂得窮搜澗壑水石可觀處非止一二悉巳䟽薙<lb/>
而聚土累石爲臺以臨之自此徃逰觀賞益富不但如前<lb/>
<pb n="KR4d0226_SBCK_034-38b"/>
日矣但恨不能致杖屨之一來論著當益有次第每書各<lb/>
得數叚見教爲幸比㸔文鑑目録無書者固不論其可檢<lb/>
者尚有不能無疑處恨不得靣扣其說當有深意也數時<lb/>
絶無學者講學便覺頺惰無提撕警䇿之助旦夕亦欲作<lb/>
一課程未必有益於人庶㡬自有益耳但塾子歸家讀書<lb/>
殊無頭緒未有以處之因來幸有以教督之并令如何度<lb/>
此光隂也歸自山中倦甚草草布此子約未暇别書亦不<lb/>
能異此惟千萬自愛爲禱<lb/>
晦庵先生朱文公文集卷第三十四<lb/>
<pb n="KR4d0226_SBCK_034-39a"/>
</p>
<p>
朱文公文集卷第三十四後<lb/>
考異<lb/>
答吕伯恭<lb/>
　　近得子約書末<hi>一有</hi>六月七日熹頓首再拜上狀伯<lb/>
　　恭叅議直閣大著契兄<lb/>
<pb n="KR4d0226_SBCK_034-39b"/>
</p>
<p>
　　　　　　　　　　　　　　　閩縣儒學訓導何器校<lb/>
<pb n="KR4d0226_SBCK_034-40a"/>
</p>
<p>
</p>
  </div>
</body>
</text>
</TEI>
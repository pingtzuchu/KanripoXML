<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_077-1a"/>
晦庵先生朱文公文集卷第七十七<lb/>
　記<lb/>
　　　髙士軒記<lb/>
同安主簿廨皆老屋支拄殆不可居獨西北隅一軒爲亢<lb/>
爽可喜意前人爲之以待夫治簿書之暇日而燕休焉然<lb/>
視其所以名則若有不屑居之之意予以爲君子當無入<lb/>
而不自得名此非是因更以爲髙士軒而客或難予曰漢<lb/>
世髙士不爲主簿者實御史屬漢官御史府典制度文章<lb/>
大夫位上卿亞丞相主其簿書者名秩亦不卑矣彼猶以<lb/>
爲凂已而不顧焉故足以爲髙也今子僕僕焉在塵埃之<lb/>
中左右朱墨蒙犯箠楚以主縣簿於此而以髙士名其居<lb/>
不亦戾乎予曰固也是其言也豈不亦曰士安得獨自髙<lb/>
<pb n="KR4d0226_SBCK_077-1b"/>
其不遭則可亡不爲已乎予於其言蓋嘗竊有感焉然亦<lb/>
未嘗不病其言之未盡也蓋謂士之不遭可無不爲若古<lb/>
之乗田委吏抱關擊柝者焉可也謂士不能獨自髙則若<lb/>
彼者乃以未睹夫髙也夫士誠非有意於自髙然其所以<lb/>
超然獨立乎萬物之表者亦豈有待於外而後髙耶知此<lb/>
則知主縣簿者雖甚卑果不足以害其髙而此軒雖陋髙<lb/>
士者亦或有時而來也顧予不足以當之其有待於後之<lb/>
君子云爾客唯唯而退因書之壁以爲記<lb/>
　　　泉州同安縣學官書後記<lb/>
紹興二十有五年春正月熹以檄書白事大都督府廷中<lb/>
巳事而言於連帥方公曰熹爲吏同安得兼治其學事學<lb/>
有師生誦說而經籍弗具學者四來無所業於其間願得<lb/>
<pb n="KR4d0226_SBCK_077-2a"/>
撫府所有書以歸使學者得肄習焉公幸哀其愚不以爲<lb/>
不可即日减省少府用度金錢屬工官撫以予縣凡九百<lb/>
八十五卷熹與諸生旣受賜則相與羣議所以歛藏守視<lb/>
出内凉暴之禁戒以復于公報皆施行如章熹竊惟公之<lb/>
舉是賜也蓋將以幸教此縣之人而非私於熹之請熹乃<lb/>
幸得以菲薄奉承懼不能稱且無以垂示乆逺故敢具刻<lb/>
公所岀教而并叙其指意如此掲之以視縣之父兄子弟<lb/>
與學官弟子之有秩於典領者使承公志永永不怠此熹<lb/>
之職守也夏四月丁丑具位謹記<lb/>
　　　射圃記<lb/>
同安縣西北門射圃者監鹽稅曹侯沆所爲也紹興二十<lb/>
五年夏縣有警令丞以下部吏士分城以守而曹侯與予<lb/>
<pb n="KR4d0226_SBCK_077-2b"/>
備西北異時㓂至常䧟西北然則曹侯與予所守者盗衝<lb/>
也侯一日與予登城四望慷慨相語曰是不能守吾屬死<lb/>
無處所不可不勉則分背去行所部循勉慰飾喻意吏士<lb/>
士皆感奮爲用侯又曰兵家有之曲道險阨則劒楯利仰<lb/>
髙臨下則弓矢便是則射者固嬰城之具而其爲技必習<lb/>
之於無事之時然後緩急可頼而用也今蜂蟻之屯雖未<lb/>
能傳吾城而陳而吾之士固將徇我以死亡我其可以不<lb/>
素教而用之哉於是相與相城之隅得隙地斤以爲射圃<lb/>
袤六十歩三分其袤而廣得一焉屬其徒日射其間其後<lb/>
盗雖巳潰去圃因不廢間往射如𥘉侯謂予是圃之作吾<lb/>
二人力也衆人不能見將然其以吾二人者爲無事而勤<lb/>
民矣盍記其意以視後予曰諾哉曹侯字德廣武惠王諸<lb/>
<pb n="KR4d0226_SBCK_077-3a"/>
孫世將習兵喜文詞通吏事蓋慨然有志於功名者而予<lb/>
新安朱熹仲晦也時爲主簿於此是爲記云<lb/>
　　　蘇丞相祠記<lb/>
熹少從先生長者遊聞其道故相蘇公之爲人以爲慱洽<lb/>
古今通知典故偉然君子長者也熈寜中掌外制時王丞<lb/>
相用事嘗欲有所引㧞公以其人不可用且非故事封上<lb/>
之用此罷歸不自悔守益堅當世髙其節與李才元宋次<lb/>
道並稱三舎人云後得毗陵鄒公所撰公行狀又知公始<lb/>
終大節蓋章章如是以是心毎慕其爲人屬來爲吏同安<lb/>
同安公邑里也以公所爲問縣人雖其族家子不能言而<lb/>
泉人往往反喜道曽宣靖蔡新州吕太尉事以爲盛予不<lb/>
能識其何說也然嘗伏思之士患不學耳而世之學者或<lb/>
<pb n="KR4d0226_SBCK_077-3b"/>
有所怵於外則眩而失其守如公學至矣又能守之終其<lb/>
身一不變此士君子之所難而學者所冝師也因爲之立<lb/>
祠於學歲時與學官弟子拜祠焉而記其意如此以視邑<lb/>
人云<lb/>
　　　漳州教授㕔壁記<lb/>
教授之爲職其可謂難矣惟自任重而不苟者知之其以<lb/>
爲易而無難者則苟道也何也曰教授者以天子之命教<lb/>
其邦人凡邦之士廪食縣官而充弟子員者多至五六百<lb/>
餘少不下百十數皆惟教授者是師其必有以率厲化服<lb/>
之使躬問學蹈䋲榘出入不悖所聞然後爲稱此非反之<lb/>
身而何以哉是可不謂難矣乎不特此爾又當嚴先聖先<lb/>
師之典祀領護廟學而守其圖書服器之藏其體至重下<lb/>
<pb n="KR4d0226_SBCK_077-4a"/>
至金榖出内之纎悉亦皆獨任之嗚呼是亦難矣然凡仕<lb/>
於今者無大小莫不有所臨制緫攝其任無劇易必皆具<lb/>
文書使可覆視是以雖甚弛者亦有所難而不敢肆獨教<lb/>
授官雖有綂若其任之本諸身者則非簿書期㑹之所能<lb/>
察至其具於有司而可考者上之人又以其儒官優容之<lb/>
雖有不合不問以是爲便故今之仕者反利焉而喜爲之<lb/>
而孰知所以充其任者如彼其難哉故曰惟自任重而不<lb/>
苟者知之其以爲易而無難者則茍道也予嘗以事至漳<lb/>
其教授陳君與予有故館予於其寓直之舎因得盡觀陳<lb/>
君所施於學者予謂若陳君則可謂知其難矣時陳君方<lb/>
將刻前人名氏於壁屬予記予辭謝不能者再三旣不得<lb/>
命乃退而書其所聞見如此以爲記且以厲後之君子云<lb/>
<pb n="KR4d0226_SBCK_077-4b"/>
爾紹興二十六年七月甲子新安朱熹記<lb/>
　　　一經堂記<lb/>
紹興二十三年秋七月予來同安明年乃得柯君而與之<lb/>
游相樂也時君以避地邑居教授常百餘人屬予治學事<lb/>
因得引君以自助君行峻不爲苟合由是衆始有所嚴憚<lb/>
至他事亦多頼以濟焉又明年君將反其先人之廬固舊<lb/>
葺壞以居而取楊子所謂古之學者耕且飬三年通一經<lb/>
者號其寢居曰一經之堂間謁予記之予謝渉學未乆文<lb/>
且下將不能有所發明於吾子之意願更屬可者如是非<lb/>
復一再至今年冬予將辭吏以去而君又以爲請旣不得<lb/>
辭乃爲之言曰予聞古之所謂學者非他耕且飬而巳矣<lb/>
其所以不已乎經者何也曰將以格物而致其知也學始<lb/>
<pb n="KR4d0226_SBCK_077-5a"/>
乎知惟格物足以致之知之至則意誠心正而大學之序<lb/>
推而逹之無難矣若此者世亦徒知其從事於章句誦說<lb/>
之間而不知其所以然者固將以爲耕且養者資也夫豈<lb/>
用力於外哉柯君名翰字國材爲人孝謹誠慤介然有以<lb/>
自守於經無不學今將隱矣而其志不自足如此是蓋終<lb/>
身焉則其造詣之極非予所敢量也姑次比是說爲之記<lb/>
云紹興二十六年閏月辛丑新安朱熹記<lb/>
　　　芸齋記<lb/>
友人徐元聘有田舎一區旁治軒牎明㓗可喜暇日與子<lb/>
弟講學其間而問名於熹熹故爲農知田意嘗謂孟子言<lb/>
人病舎其田而芸人之田所求於人者重而所以自任者<lb/>
輕最爲善喻今徐君課其子弟而學於田間姑以芸名齋<lb/>
<pb n="KR4d0226_SBCK_077-5b"/>
使學者即事而思之則内外之分定而力之所肆不於人<lb/>
之田矣霜露旣繁實而食之所以不願人之膏粱之味也<lb/>
徐君以熹言爲然故書以遺之云紹興二十六年閏月五<lb/>
日癸卯新安朱熹書<lb/>
　　　畏壘菴記<lb/>
紹興二十六年之秋予吏同安適三年矣吏部所使代予<lb/>
者不至而廨署日以隳敝不可居方以因葺之宜爲請於<lb/>
縣㑹予奉檄走旁郡因得并載其老㓜身送之東歸渉春<lb/>
而反則門廡列舎巳摧壓而不可人矣於是假縣人陳氏<lb/>
之館居焉自縣西北折行數百歩入委巷中垣屋庳下無<lb/>
鉅麗之觀然其中粗完㓗有堂可以接賔友有室可以備<lb/>
棲息誦書史而佳花異卉蔓藥盆荷之屬又皆列蒔於庭<lb/>
<pb n="KR4d0226_SBCK_077-6a"/>
下亦足以娯玩耳目而自適其意焉予獨處其間稍捐外<lb/>
事命友生之嗜學者與居其下拚除井竈之役願留者亦<lb/>
無㡬人若常時車馬之客與胥吏之有事於官府者則無<lb/>
所爲而來矣客或謂予所以處此庶乎庚桑子之居畏壘<lb/>
也因名予居曰畏壘之菴自是閉門終日翛然如在深谷<lb/>
之中不自知身之繋官於此旣歲滿而不能去也如是又<lb/>
累月代予者卒不至法當自免歸而陳氏謁予記其事曰<lb/>
使後之人知夫子之嘗居于是也予惟庚桑子蓋莊周列<lb/>
禦㓂所謂有道者予之學旣不足以知之而太史公記又<lb/>
謂凡周所稱畏累虚亢桑子之屬皆空言無事實然則亡<lb/>
是公非有先生之倫也此皆不可考獨周之書辭指經竒<lb/>
有可觀者予是以竊取其號而不辭遂書以卑陳氏陳氏<lb/>
<pb n="KR4d0226_SBCK_077-6b"/>
世爲醫請予記者名良傑爲人謹篤周愼能通其家學云<lb/>
紹興二十七年夏六月十一日新安朱熹記<lb/>
　　　存齋記<lb/>
予吏同安而游於其學嘗私以所聞語其士之與予遊者<lb/>
於是得許生升之爲人而敬愛之比予之辭吏也請與俱<lb/>
歸以共卒其講業焉一日生請於予曰升之之來也吾親<lb/>
與一二昆弟相爲築環堵之室於敝廬之左將歸翳蓬藋<lb/>
而居焉惟夫子爲知升之志敢請所以名之者而幸教之<lb/>
則升之願也予辭謝不獲因念與生相從於今六七年視<lb/>
其學專用心於内而世之所屑一亳不以介於其間嘗竊<lb/>
以爲生之學盡有意乎孟氏所謂存其心者於是以存名<lb/>
其齋而告之曰予不敏何足以知吾子然今也以是名子<lb/>
<pb n="KR4d0226_SBCK_077-7a"/>
之齋則於吾子之志竊自以為庶㡬焉耳矣而曰必告子<lb/>
以其名之之說則是說也吾子旣自知之予又奚以語吾<lb/>
子抑嘗聞之人之所以位天地之中而爲萬物之靈者心<lb/>
而巳矣然心之爲體不可以聞見得不可以思慮求謂之<lb/>
有物則不得於言謂之無物則日用之間無適而非是也<lb/>
君子於此亦將何所用其力哉必有事焉而勿正心勿忘<lb/>
勿助長則存之之道也如是而存存而乆乆而熟心之爲<lb/>
體必將瞭然有見乎參倚之間而無一息之不存矣此予<lb/>
所以名齋之說吾子以爲如何生作而對曰此固升之所<lb/>
願學而病未能者請書而記諸屋壁庶乎其有以自礪也<lb/>
予不獲讓因書以授之俾歸刻焉紹興二十八年九月甲<lb/>
申新安朱熹記<lb/>
<pb n="KR4d0226_SBCK_077-7b"/>
　　　牧齋記<lb/>
余爲是齋而居之三年矣饑寒危迫之慮未嘗一日弛於<lb/>
其心非有道路行李之勞疾病之憂則無一日不取六經<lb/>
百氏之書以誦之於兹也以其志之篤事之勤如此宜其<lb/>
智益加明業益加進而不知智益昏而業益墮也以是自<lb/>
咎故嘗間而思之夫挾其饑寒危迫之慮以從事於聖人<lb/>
之門而又雜之以道路行李之勞疾病之憂有事物之累<lb/>
無優游之樂其於理之精微索之有不得盡其事之是非<lb/>
古今之成敗興廢之故考之有不得其詳矣况古人之學<lb/>
所以漸涵而持飬之者固末嘗得施諸其心而錯諸其躬<lb/>
也如此則凡所爲早夜孜孜以冀事業之成而詔道徳之<lb/>
進者亦可謂妄矣然古之君子一簞食瓢飲而處之㤗然<lb/>
<pb n="KR4d0226_SBCK_077-8a"/>
未嘗有戚戚乎其心而汲汲乎其言者彼其窮於當世有<lb/>
甚於余矣而有以自得於巳者如此必其所以用心者或<lb/>
異於予矣孔子曰貧而樂又曰古之學者爲巳其然也豈<lb/>
以饑寒者動其志豈以挾䇿讀書者而謂之學哉予方務<lb/>
此以自逹於聖人也因述其所以而書其辭於壁以爲記<lb/>
　　　歸樂堂記<lb/>
予嘗爲吏於泉之同安而與僊游朱侯彦實同寮相好也<lb/>
其後予罷歸且五六年病卧田間浸與當世不相聞知獨<lb/>
朱侯時時書來訪問繾綣道語舊故如平生驩一日書抵<lb/>
予曰吾方築室先廬之側命之曰歸樂之堂蓋四方之志<lb/>
倦矣將託於是而自休焉子爲我記之予惟㓜而學强而<lb/>
仕老而歸歸而樂此常物之大情而士君子之所同也而<lb/>
<pb n="KR4d0226_SBCK_077-8b"/>
或者怵迫勢利睠睠軒冕印韍之間老而不能歸或歸矣<lb/>
而酣豢之餘厭苦淡泊顧慕疇昔不能忘情方且咨嗟戚<lb/>
促自以爲不得其所而豈知歸之爲樂哉或知之矣而顧<lb/>
其前日從官之所爲有不能無愧悔于心者則於其所樂<lb/>
雖欲暫而安之其心固不能也然則仕而能歸歸而能樂<lb/>
斯亦豈不難哉朱侯名卿子少有美材學問慷慨入官三<lb/>
十年以彊直自遂獨行所志不爲勢屈以故浮湛選調行<lb/>
年五十乃豋王官然予視其簿書期㑹之餘日蓋無一日<lb/>
不命賔友從子姪登山臨水弦歌賦詩放浪於塵埃之外<lb/>
而無㡬微留落不偶之意見於言靣則其於勢利如何哉<lb/>
其仕而能歸歸而能樂不待斯堂之作而可信無疑矣顧<lb/>
予未獲一登斯堂而覽其勝槩然其林壑之美泉石之饒<lb/>
<pb n="KR4d0226_SBCK_077-9a"/>
足以供徒倚館宇之䆳啓處之適足以寜燕休圖史之富<lb/>
足以娯心目而幽人逸士往來於東阡北陌者足以析名<lb/>
理而啇古今又不待接於耳目而知侯之樂有在乎是也<lb/>
是以承命不辭而記其意如此如天之福異時獲從遊於<lb/>
堂上尚能爲侯賦之紹興三十年十二月乙卯<lb/>
　　　建寜府學游御史祠記<lb/>
故監察御史游公先生諱酢字定夫此邦之建陽人而河<lb/>
南程氏之髙第弟子也徽廟𥘉爲御史未㡬去爲郡江淮<lb/>
間又退而閒居以卒隆興𥘉元歲在癸未先生之殁於是<lb/>
四十有一年矣今敷文閣待制延平陳公實爲此邦謂徳<lb/>
學之盛有如先生者而無祠於其鄊之學非獨鄊人子弟<lb/>
之過長民者亦有罪焉乃爲堂於府學之東偏立像致祠<lb/>
<pb n="KR4d0226_SBCK_077-9b"/>
而以書屬熹使記其意熹辭謝弗堪屢返而公不聴於是<lb/>
退考舊聞按龜山楊文靖公所爲先生墓誌之辭曰予元<lb/>
豐中受學眀道先生兄弟之門有友二人焉曰上蔡謝顯<lb/>
道公其一也𥘉伊川先生以事至京師一見公謂其資可<lb/>
與適道是時明道知扶溝縣事先生兄弟方以唱明道學<lb/>
爲巳任設庠序聚邑人子弟教之召公來職學事公欣然<lb/>
往從之得其微言於是盡棄其學而學焉其後得邑河清<lb/>
予往見之伊川謂予曰游君徳器粹然問學日進政事亦<lb/>
絶人遠甚於師門見稱如此其所造可知矣公自㓜不羣<lb/>
讀書一過目輙成誦比壯益自力心傳目到不爲世儒之<lb/>
習誠于中形于外儀容辭令粲然有文望之知其爲成徳<lb/>
君子也其事親無違交朋友有信蒞官遇僚吏有恩意雖<lb/>
<pb n="KR4d0226_SBCK_077-10a"/>
人樂於自盡而無敢慢其令者惠政在民戴之如父母故<lb/>
去則見思愈乆而不忘若其道學足以覺斯人餘潤足以<lb/>
澤天下遭時清明不及用而死此士論共惜之非予之私<lb/>
言也所著書有中庸義易說詩二南義論孟雜解各一卷<lb/>
文集十卷藏於家蓋楊公所記如此熹惟知先生之深而<lb/>
言足以命其徳且信於後宜莫踰於楊公者然則先生之<lb/>
道學徳行於此可以觀其詳矣又念每獲侍坐於陳公而<lb/>
聞其語先正忠肅公之與先生遊也笑談論議書䟽辭章<lb/>
昔所親見而聞之者至今尚能誦之其雍容仰俯之間又<lb/>
能併得其深微之意使聞者恍然若將復見其人焉此其<lb/>
於先生之道如何哉然則公之所以命祀先生蓋將推其<lb/>
所得於巳者以幸教此邦之人非徒致欽慕之意以修故<lb/>
<pb n="KR4d0226_SBCK_077-10b"/>
事而巳也熹旣不獲終辭乃悉論著楊公本語而不敢輙<lb/>
賛一辭於其間且復揆公指意所出者如是而并書之以<lb/>
承公命庶乎其可幸無罪云耳嗚呼先生遠矣學者登是<lb/>
堂而拜其像於是記也考其師友之淵源退訪其書而讀<lb/>
之於以求先生之所以學者果惡乎在幸而有以自得之<lb/>
則亦無以異乎親而炙之矣詩曰人之好我視我周行又<lb/>
曰髙山仰止景行行止熹雖不敏願與承學之士勉焉以<lb/>
無忘陳公之徳也八月甲子具位朱熹記<lb/>
　　　通鑑室記<lb/>
士之所以能立天下之事者以其有志而巳然非才則無<lb/>
以濟其志非術則無以輔其才是以古之君子未有不兼<lb/>
是三者而能有爲於世者也然而所謂術者又豈隂險詭<lb/>
<pb n="KR4d0226_SBCK_077-11a"/>
仄朝三暮四之謂哉亦語夫所以處事之方而已矣營丘<lb/>
張侯仲隆慷慨有氣節常以古人功名事業自期許不肯<lb/>
碌碌隨世俗上下至其才器閎慱則又用無不宜蓋臨大<lb/>
事變而愈益精神指麾處畫無一不中㡬㑹者是其志與<lb/>
其材雖未盡見施設而人知其有餘矣然未嘗以是自足<lb/>
也方且慱觀載籍記覽不倦蓋將酌古揆今益求所以盡<lb/>
夫處事之方者而施之非特如世之學士大夫兀兀陳編<lb/>
掇拾華靡以爲談聽之資至其施諸事實則泛然無據而<lb/>
巳也嘗客崇安之光化精舎暇日新一室於門右不置餘<lb/>
物獨取資治通鑑數十帙列其中焚香對之日盡數卷蓋<lb/>
上下若干年之間安危治亂之機情僞吉凶之變大者綱<lb/>
提領挈細者縷析亳分心目瞭然無適而非吾處事之方<lb/>
<pb n="KR4d0226_SBCK_077-11b"/>
者如是蓋三年矣而其起居飲食宴娯談笑亦無一日而<lb/>
不在是也室之前軒俯視衆山下臨清流邑屋䑓觀園林<lb/>
陂澤之勝月星雨露風煙雲物之竒反若有以開滌靈襟<lb/>
助發神觀者尤於讀是書也爲宜於是直以通鑑榜之而<lb/>
屬予記予聞之古今者時也得失者事也傳之者書也讀<lb/>
之者人也以人讀書而能有以貫古今定得失者仁也盖<lb/>
人誠能即吾一念之覺者黙識而固存之則目見耳聞無<lb/>
非至理而况是書先正温公之志其爲典刑揔㑹簡牘淵<lb/>
林有如神祖聖詔所襃者是亦豈不足以盡其心乎今侯<lb/>
有當世之志當世之才又能因是書以求盡其術此豈苟<lb/>
然而巳哉然予猶欲進於行著習察之塗使異時見於用<lb/>
者無毫釐之差也則願以仁之說爲侯誦之是以承命不<lb/>
<pb n="KR4d0226_SBCK_077-12a"/>
辭而記其本末因附以所聞如此乾道三年秋七月新安<lb/>
朱熹記<lb/>
　　　南嶽遊山後記<lb/>
南嶽唱酬訖于庚辰敬夫旣序其所以然者而藏之矣癸<lb/>
未發勝業伯崇亦别其羣從昆弟而來始聞水簾之勝將<lb/>
往一觀以雨不果而趙醇叟胡廣仲伯逄季立丼可大來<lb/>
餞雲峯寺酒五行劇論所疑而别丙戍至櫧州熹與伯崇<lb/>
擇之取道東歸而敬夫自此西還長沙矣自癸未至丙戌<lb/>
凡四日自嶽宫至櫧州凡百有八十里其間山川林野風<lb/>
煙景物視向來所見無非詩者而前日旣有約矣然亦念<lb/>
夫别日之迫而前日所講蓋有旣開其端而未竟者方且<lb/>
相與思繹討論以畢其說則其於詩固有所不暇者焉丙<lb/>
<pb n="KR4d0226_SBCK_077-12b"/>
戌之莫熹諗於衆曰詩之作本非有不善也而善人之所<lb/>
以深懲而痛絶之者懼其流而生患耳𥘉亦豈有咎於詩<lb/>
哉然而今逺别之期近在朝夕非言則無以寫難喻之懷<lb/>
然則前日一時矯枉過甚之約今亦可以罷矣皆應曰諾<lb/>
旣而敬夫以詩贈吾三人亦各荅賦以見意熹則又進而<lb/>
言曰前日之約巳過矣然其戒懼警省之意則不可忘也<lb/>
何則詩本言志則宜其宣暢湮欝優柔平中而其流乃㡬<lb/>
至於喪志羣居有輔仁之益則宜其義精理得動中倫慮<lb/>
而猶或不免於流况乎離羣索居之後事物之變無窮㡬<lb/>
微之間毫忽之際其可以營惑耳目感移心意者又將何<lb/>
以禦之哉故前日戒懼警省之意雖曰小過然亦所當過<lb/>
也由是而擴充之庶㡬乎其寡過矣敬夫曰子之言善其<lb/>
<pb n="KR4d0226_SBCK_077-13a"/>
遂書之以詔毋忘於是盡録贈處諸詩于篇而記其說如<lb/>
此自今暇日時出而觀焉其亦足以當盤盂几杖之戒也<lb/>
夫丁亥新安朱熹記<lb/>
　　　轉運司蠲免鹽錢記<hi>代毋忘一本作毋怠</hi>
皇帝陛下臨御之五年朝廷清明衆職修理乃眷南顧閔<lb/>
兹逺黎某月詔以太常少卿臣某爲福建轉運副使而付<lb/>
以鹽筴使訪其利病以聞臣某旣承詔奔走即事則與判<lb/>
官臣某爰曁屬僚慱詢審訂具以條奏越明年春遂有㫖<lb/>
免本道屬州縣逋負鹽課之緡錢九十七萬又詔歲入鈔<lb/>
鹽緡錢二十二萬者其罷之而使漕司歲以緡錢七萬𥙷<lb/>
經費之闕臣某承命懽喜北向頓首言福建鹽法之弊乆<lb/>
矣臣等問諸故府竊見祖宗盛時本道鹽息歲入緡錢十<lb/>
<pb n="KR4d0226_SBCK_077-13b"/>
萬而三分之以其一予漕司佐州縣用度且市貢金其二<lb/>
爲鈔法則啇人歲輸京師者爲錢六萬六千有竒而巳其<lb/>
後鈔法中弛浮議交煽因盡以委漕司而増其額於是綱<lb/>
運猥并鹽洩不時而民始受弊中間蓋嘗減損然什不能<lb/>
去其三又他用之取具於鹽者亦且數倍舊制顧以歲出<lb/>
有常因不敢議至州縣或不能供又不得以時蠲除新故<lb/>
相仍轉相督趣重爲民病歷年滋多今乃幸遇陛下仁聖<lb/>
儉慈不遺遐逺旣幸聽愚臣言而又推之以及其所未言<lb/>
者蓋徳音再下而鈔額復祖宗之舊逋負捐累歲之積使<lb/>
州縣之吏無所旁縁以漁獵其民民得休息恩澤隆厚不<lb/>
可勝量臣等駑鈍不材奉使無狀乃幸得奉承聖詔以布<lb/>
于下誠歡誠喜敢不悉力究宣謹察所部無或不䖍以廢<lb/>
<pb n="KR4d0226_SBCK_077-14a"/>
明命猶懼不稱無以昭示永乆則取尚書所下詔㫖刻石<lb/>
臺門以諗來者而竊敬識其下方如此又惟陛下躬徳神<lb/>
聖天運日新其約已厚民之心終日乾乾有進無巳竊計<lb/>
經制大定上下與足蓋可以日月期矣然則臣等前日所<lb/>
不敢議者且將復有望焉敢昧萬死并記其說而俯伏以<lb/>
俟乾道四年三月<lb/>
　　　謝上蔡語録後記<lb/>
熹頃年校定上蔡先生語録三篇未及脫藁而或者傳去<lb/>
遂鋟木於贛上愚意毎遺恨焉比因閑暇復爲定著此本<lb/>
然亦未敢自以爲可傳也因念往時削去版本五十餘章<lb/>
特以理推知其决非先生語𥘉未嘗有所左驗亦不知其<lb/>
果出於何人也後籍溪胡先生入都於其學者吕祖謙得<lb/>
<pb n="KR4d0226_SBCK_077-14b"/>
江民表辨道録一篇讀之則盡向所削去五十餘章者首<lb/>
尾次序無一字之差然後知其爲江公所著而非謝氏之<lb/>
語益以明白夫江公行誼風節固當世所推髙而陳忠肅<lb/>
公又嘗稱其論明道先生有足目相應之語蓋亦略知吾<lb/>
道之可尊矣而其爲言若此豈差之毫釐則夫千里之繆<lb/>
有所必至而不能巳者耶因書以自警且示讀者使母疑<lb/>
舊傳謝先生與胡文定公手柬今并掇其精要之語附三<lb/>
篇之後云乾道戊子四月壬寅熹謹記<lb/>
　　　建寜府崇安縣學二公祠記<lb/>
崇安建之巖邑故宫師趙清獻公嘗爲之宰故侍讀胡文<lb/>
定公又其邑里人也兩公之徳後學仰之舊矣然數十年<lb/>
之間爲是邑者不知其㡬何人無能表而出之以化於邑<lb/>
<pb n="KR4d0226_SBCK_077-15a"/>
者乾道三年今知縣事温陵諸葛侯始至則將葺新學校<lb/>
以教其人而深以兩公之祠未立爲巳病於是訪求遺像<lb/>
因新學而立祠焉明年五月甲子訖功命諸生皆入于學<lb/>
躬率丞掾與之釋菜于先聖先師而奠于兩公之室三獻<lb/>
成禮揖諸生而進之曰學則孔孟尚矣然居是邦語其風<lb/>
聲氣俗之近則鄉大夫鄉先生之賢者豈可以不知其人<lb/>
哉惟趙公孝弟慈祥履繩蹈矩爲政有循良之蹟立朝著<lb/>
蹇諤之風清節至行爲世標表固諸公之所逮聞也至於<lb/>
胡公聞道伊洛志在春秋著書立言格君垂後所以明天<lb/>
理正人心扶三綱叙九法者深切著明體用該貫而其正<lb/>
色危言據經論事剛大正直之氣亦無所愧於古人則諸<lb/>
君豈盡知之乎吾承乏於此過不自料常欲與諸君相勵<lb/>
<pb n="KR4d0226_SBCK_077-15b"/>
以聖賢之事今幸因吾民之餘力校室以修方將日與諸<lb/>
君者從容俯仰乎其間顧念古昔聖賢逺矣則欲諸君自<lb/>
其近者而逹之是以象兩公於此堂也諸君自今以來蓋<lb/>
亦望其容貌而起肅敬之心考其言行以激貪懦之志然<lb/>
後精思熟講反之於心以求至理之所在而折衷焉庶㡬<lb/>
學明行尊徳乆業大果能逹於聖賢之事是則兩公私淑<lb/>
後來之本意而亦區區平日所望於諸君也諸君豈有意<lb/>
乎諸生皆拜曰諸生不敏敢不敬蚤夜以思無辱先生之<lb/>
誨於是旣退而諸葛侯使人以是說走山間屬熹爲之記<lb/>
熹惟今之爲政者固巳不遑於學校之事其或及之而不<lb/>
知所以教則徒以禄利誘人而納之卑洿淺陋之域是乃<lb/>
賊之而於教何有今諸葛侯於兹邑旣新其學而語之以<lb/>
<pb n="KR4d0226_SBCK_077-16a"/>
聖賢之事又能尊事兩公俾學者由是而逹焉則可謂知<lb/>
所以教矣此其志豈特賢於今之爲政者而巳哉旣不得<lb/>
辭乃具書其本末以視同志願相與勉焉以無負諸葛侯<lb/>
之教也是月癸未新安朱熹記<lb/>
　　　克齋記<lb/>
性情之徳無所不備而一言足以盡其妙曰仁而巳所以<lb/>
求仁者蓋亦多術而一言足以舉其要曰克巳復禮而巳<lb/>
蓋仁也者天地所以生物之心而人物之所得以爲心者<lb/>
也惟其得夫天地生物之心以爲心是以未發之前四徳<lb/>
具焉曰仁義禮智而仁無不統巳發之際四端著焉曰惻<lb/>
隱羞惡辭讓是非而惻隱之心無所不通此仁之體用所<lb/>
以涵育渾全周流貫徹專一心之妙而爲衆善之長也然<lb/>
<pb n="KR4d0226_SBCK_077-16b"/>
人有是身則有耳目鼻口四肢之欲而或不能無害夫仁<lb/>
人旣不仁則其所以㓕天理而窮人欲者將益無所不至<lb/>
此君子之學所以汲汲於求仁而求仁之要亦曰去其所<lb/>
以害仁者而巳蓋非禮而視人欲之害仁也非禮而聽人<lb/>
欲之害仁也非禮而言且動焉人欲之害仁也知人欲之<lb/>
所以害仁者在是於是乎有以㧞其本塞其源克之克之<lb/>
而又克之以至於一旦豁然欲盡而理純則其胷中之所<lb/>
存者豈不粹然天地生物之心而藹然其若春陽之温哉<lb/>
黙而成之固無一理之不具而無一物之不該也感而通<lb/>
焉則無事之不得於理而無物之不𬒳其愛矣嗚呼此仁<lb/>
之爲徳所以一言而可以盡性情之妙而其所以求之之<lb/>
要則夫子之所以告顔淵者亦可謂一言而舉也與然自<lb/>
<pb n="KR4d0226_SBCK_077-17a"/>
聖賢旣逺此學不傳及程氏兩先生出而後學者始得復<lb/>
聞其說顧有志焉者或寡矣若吾友㑹稽石君子重則聞<lb/>
其說而有志焉者也故嘗以克名齋而屬予記之予惟克<lb/>
復之云雖若各爲一事其實天理人欲相爲消長故克已<lb/>
者乃所以復禮而非克已之外别有復禮之功也今子重<lb/>
擇於斯言而獨以克名其室則其於所以求仁之要又可<lb/>
謂知其要矣是尚奚以予言爲哉自今以往必將因夫所<lb/>
知之要而盡其力至於造次顛沛之頃而無或怠焉則夫<lb/>
所謂仁者其必盎然有所不能自巳於心者矣是又奚以<lb/>
予言爲哉顧其所以見屬之勤有不可以終無言者因備<lb/>
論其本末而書以遺之幸其朝夕見諸屋壁之間而不忘<lb/>
其所有事焉者則亦庶乎求仁之一助云爾乾道壬辰月<lb/>
<pb n="KR4d0226_SBCK_077-17b"/>
日新安朱熹謹記<lb/>
　　　味道堂記<lb/>
武陽何君鎬叔京一日以書來謂熹曰吾先君子辰陽府<lb/>
君少事東平馬公先生受中庸之說服習踐行終身不懈<lb/>
間嘗牓其燕居之堂曰味道蓋亦取夫中庸所謂莫不飲<lb/>
食鮮能知味之云也今不肖孤旣無以嗣聞斯道惟是朝<lb/>
夕糞除䖍居恪處不敢忘先人之志子其爲我記之以告<lb/>
于後之人而鎬也亦得出入覽觀焉庶乎其有以自勵也<lb/>
熹惟何公實先君子太史公同年進士熹不及拜其牀下<lb/>
獨幸得從叔京遊而兄事之因得聞其學行之懿顧雖不<lb/>
徳不文不足以稱述傳信然慕仰之深願得託名於其屋<lb/>
壁之間以爲幸因不敢以不能對謹按公諱某字太和始<lb/>
<pb n="KR4d0226_SBCK_077-18a"/>
爲少吏南方㑹馬公以御史宣慰諸道一見賢之奏取爲<lb/>
屬因授以所聞於程夫子之門者且悉以平生出處大節<lb/>
告之詳焉旣馬公以言事謫死公歸守其學終身不少變<lb/>
其端巳接物發言造事蓋無食息之頃而不惟中庸是依<lb/>
也鄊人愛敬至以中庸何公目之於他經亦無所不學而<lb/>
尤盡心于易作集傳若干卷其忠純篤厚之姿㢘静直方<lb/>
之操得于天而成于學充于内而不暴於外世之君子莫<lb/>
能知也晚以馬公移書僞楚斥使避位之節列上史官宰<lb/>
相惡其分已功逮繋詔獄削籍投荒而終不自悔以殁其<lb/>
身此其於道眞可謂飲食而知其味矣帷其知之深是以<lb/>
守之固而行之樂行之樂是以益味其腴而弗能去也然<lb/>
公之所謂道者又豈若世之俗儒習見老佛虚無寂㓕之<lb/>
<pb n="KR4d0226_SBCK_077-18b"/>
說而遂指以爲道也哉考諸公之中庸亦曰五品之民彛<lb/>
而巳熹愚不肖誠不足以窺大人君子所存之萬一然竊<lb/>
意其名堂之意有在於是也是以敢備書之以承叔京之<lb/>
命後之君子得以考焉抑叔京之清夷恬曠不累世紛旣<lb/>
聞道于家庭又取友於四方以益求其所未至其衘訓嗣<lb/>
事而居此堂也可無愧矣今又欲由是益自勵焉是其進<lb/>
之銳而至之逺其可量哉其可量哉此於法當得附書因<lb/>
并識於此云乾道癸已二月甲申新安朱熹記<lb/>
　　　劉氏墨莊記<lb/>
乾道四年秋熹之友劉清之子澄罷官呉越相過于潭溪<lb/>
之上留語數日相樂也一旦子澄拱而起立且言曰清之<lb/>
之五世祖磨勘工部府君仕太宗朝佐邦計者十餘年旣<lb/>
<pb n="KR4d0226_SBCK_077-19a"/>
殁而家無餘貲獨有圖書數千卷夫人陳氏指以語諸子<lb/>
曰此乃父所謂墨莊也海陵胡公先生聞而賢之爲記其<lb/>
事其後諸子及孫比三世果皆以文章器業爲時聞人中<lb/>
更變亂書散不守清之之先君子獨深念焉節食縮衣悉<lb/>
力營聚至紹興壬申歲而所謂數千卷者始復其舊故尚<lb/>
書郎徐公兢呉公說皆爲大書墨莊二字以題其藏室之<lb/>
扁不幸先人棄諸孤清之兄弟保藏増益僅不失墜以至<lb/>
于今然清之竊惟府君夫人與先君子之本意豈不曰耕<lb/>
道而得道仁在夫熟之而巳乎而不知者意其所謂或出<lb/>
於青紫車馬之間清之不肖誠竊病焉願得一言以發明<lb/>
先世之本意於以垂示子孫丕揚道義之訓甚大惠也熹<lb/>
聞其說則竊自計曰子澄之意誠羙矣然劉氏自國𥘉爲<lb/>
<pb n="KR4d0226_SBCK_077-19b"/>
名家所與通書記事者盡儒先長者矧今子澄所稱又其<lb/>
開業傳家之所自於體爲尤重顧熹何人乃敢以其無能<lb/>
之辭度越衆賢上紀兹事於是辭謝不敢當而子澄請之<lb/>
不置旣去五六年書䟽往來以十數亦未嘗不以此爲言<lb/>
也熹惟朋友之義有不可得而終辭者乃紬繹子澄本語<lb/>
與熹所以不敢當之意而叙次之如此嗚呼非祖考之賢<lb/>
孰能以詩書禮樂之積厚其子孫非子孫之賢孰能以仁<lb/>
義道徳之實光其祖考自今以來有過劉氏之門而問墨<lb/>
莊之所以名者於此乎考之則知其土之所出廬之所入<lb/>
者在此而不在彼矣蓋磨勘公五子皆有賢名中子主客<lb/>
郎中實生集賢舎人兄弟皆以文學大顯于時而名後世<lb/>
第四子祕書監資簡嚴識大體有傳于英宗實録子澄之<lb/>
<pb n="KR4d0226_SBCK_077-20a"/>
先君子即其曽孫也諱某字某官至某仕旣不遭無所見<lb/>
於施設今獨其承家燾後之意於此尚可識也生二子長<lb/>
曰靖之子和其季則子澄皆孝友㢘静慱學有文而子澄<lb/>
與熹游尤篤志於義理之學所謂耕道而熟仁者將於是<lb/>
乎在九年二月丙戌新安朱熹記<lb/>
　　　盡心堂記<lb/>
予友范伯崇始仕爲廬陵屬邑主簿不小其官遇事亡所<lb/>
苟遂以幹敏聞州藉其才奏取以代録事之病不能事者<lb/>
廬陵民素嚚訟治獄者常患不能得其情伯崇旣盡心焉<lb/>
而又㢘勤以揵于下懇惻以伸於上於是小冤必白而姦<lb/>
民無所幸免一郡稱之官以無事則以暇日葺其問事之<lb/>
堂而取君子盡心之云者牓之又大書噬嗑之卦於屏上<lb/>
<pb n="KR4d0226_SBCK_077-20b"/>
且闢其後爲方丈之室以㑹友講學焉一日書來曰願有<lb/>
以記此堂而名其室以幸教我且使來者與有聞焉予惟<lb/>
王制之篇雖傳以爲漢慱士官所出然其所謂刑一成而<lb/>
不可變故君子盡心焉者語約而意周教明而戒密其或<lb/>
者古之遺言也與今伯崇旣躬行之而又以名其堂欲其<lb/>
出入起居仰而見之常有以自警也以爲未足又取大易<lb/>
電雷之象明斷之義與夫剛柔上下淺深難易之說金矢<lb/>
黄金艱貞貞厲之戒掲於坐右而以蚤夜覽觀焉此其志<lb/>
豈以一得其情而遽喜者哉然猶懼夫學之未至而於父<lb/>
子之親君臣之義纎微之間有所未察則雖欲悉其聦明<lb/>
致其忠愛而不知所以權之故又爲退食燕居之所於其<lb/>
後以便講學此則尤非今之爲吏者所能及也昔子路曰<lb/>
<pb n="KR4d0226_SBCK_077-21a"/>
有民人焉有社稷焉何必讀書然後爲學此言近是而夫<lb/>
子惡之然則仕本於學而學必讀書固孔門之遺法也因<lb/>
請命其室曰讀書之室而悉記其本末如此以遺之伯崇<lb/>
家傳正學於道有聞而其小試之効又巳孚於上下如此<lb/>
此其所以讀書者必有以異乎人之讀之矣伯崇平居退<lb/>
然若不能言遇事汎然若無所主予雖知之深亦未嘗不<lb/>
喜其温厚之有餘而憂其强毅之不足也今一行作吏其<lb/>
所以自樹立者乃如此而世之聦明才智之士計其當官<lb/>
之效宜可以逺過于伯崇者或乃反不能及予於此又竊<lb/>
獨有感焉因并書之以風曉當世且以厲來者於無窮伯<lb/>
崇名念徳建安人與予有世舊且有連又相好也乾道癸<lb/>
巳二月丁亥新安朱熹記<lb/>
<pb n="KR4d0226_SBCK_077-21b"/>
　　　蘄州教授㕔記<lb/>
乾道八年秋予友建安李君宗思爲蘄州學官始至入學<lb/>
釋菜召諸生坐堂上而告之曰朝廷立學建官所以教養<lb/>
人才而待其用徳意甚美宗思不佞得備選焉深惟淺陋<lb/>
懼不能稱今将有以告二三子者而相與朝夕乎古人爲<lb/>
巳之學庶以無負朝廷教養之意二三子其亦有意於斯<lb/>
乎諸生起而對曰諸生不敏惟先生有以教之則幸甚於<lb/>
是李君退即其居則距學且十里所李君顧而嘆曰學官<lb/>
宜朝夕于學與諸生相切磋者其相距之逺可若是耶翌<lb/>
日相學之東偏有廢壤焉請於州願得爲屋以居而日徃<lb/>
來於學以供厥事於是通守北海王侯某實領州符嘉李<lb/>
君之意而悉其力以相之役不踰時遂以備告然後李君<lb/>
<pb n="KR4d0226_SBCK_077-22a"/>
得以日至於學進諸生而教誨之蓋使之潜思乎論語孟<lb/>
氏之書以求理義之要又考諸編年資治之史以議夫事<lb/>
變之得失焉日力有程不躐不惰探䇿而問勸督以時凡<lb/>
以使之知所以明善修身之方齊家及國之本而於詞藝<lb/>
之習則後焉而不之急也旣又禮其士之賢有徳者李君<lb/>
之翰而與之居凡學之教治悉使聴焉由是蘄之爲士者<lb/>
始知所以爲士之事而用其力李君亦喜其教之行而將<lb/>
有成也礱石於堂考前爲是官者得自某人以下若干人<lb/>
之名氏歲月刻之而以書屬予使因記其所以然者予惟<lb/>
李君之教可能也而其所以教者則非世儒之所及王侯<lb/>
之垂意於學可及也而其不以李君之說爲迂闊於事者<lb/>
則非俗吏之所能是皆冝書以詔于後蓋非獨使繼李君<lb/>
<pb n="KR4d0226_SBCK_077-22b"/>
而居此者有所考法抑亦承流千里而師帥其民者之所<lb/>
宜知也於是悉書其本末如此俾刻寘題名之首云九年<lb/>
秋七月壬子新安朱熹記<lb/>
　　　建寜府建陽縣主簿㕔記<lb/>
縣之屬有主簿秩從九品縣一人掌縣之簿書凡户租之<lb/>
版出内之㑹符檄之委獄訟之成皆緫而治之勾檢其事<lb/>
之稽違與其財用之亡失以賛令治蓋主簿之爲職如此<lb/>
而予嘗竊論之以爲縣之治雖狹而於民實甚親主其簿<lb/>
書者秩雖卑而用人之得失其休戚於民實甚重顧今銓<lb/>
曹所領員以百數旣不容有所推擇而爲令者又往往私<lb/>
其政不以及其屬是以官多不得其人而人亦不得其職<lb/>
舉天下之縣偶能其官者計百不一二然亦不過能取夫<lb/>
<pb n="KR4d0226_SBCK_077-23a"/>
户租之版而朱墨之耳若其他則固不得而與焉而亦莫<lb/>
或知其職之曠也建陽縣主簿之廨故在縣治西墉下自<lb/>
建炎中火于盗而寓於浮屠之舎距縣且三里所蓋主簿<lb/>
之不得司其局者四十有餘年矣今右通直郎池陽王君<lb/>
某來知縣事則計復焉而未克舉及主簿括蒼葉君某至<lb/>
而尤以不得蚤夜其職爲憂乃請於縣而卒成之自經始<lb/>
以至迄事凡百餘日爲屋若干楹其費得縣之羡錢五十<lb/>
萬粟斛百凡故地之入于民居者則皆正於舊籍而不之<lb/>
奪也明年葉君以書具本末屬予記予佳王君之不私其<lb/>
政與葉君之能憂其職也則爲推本其所以設官之意并<lb/>
叙其事而書之以告來者俾無曠於其職旣又因葉君之<lb/>
請取孔子爲委吏時語名其東偏之室曰當齋其意蓋與<lb/>
<pb n="KR4d0226_SBCK_077-23b"/>
此相表裏云乾道九年秋八月辛酉朔新安朱熹記<lb/>
　　　南劒州尤溪縣學記<lb/>
乾道九年九月尤溪縣修廟學成知縣事㑹稽石君<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>以<lb/>
書來語其友新安朱熹曰縣之學故在縣東南隅其地隆<lb/>
然以髙靣山臨流背囂塵而挹清曠於處士肄業爲宜中<lb/>
徙縣北源上後又毁而復𥘉然其復也士子用隂陽家說<lb/>
爲門斜指寅卯之間以出而自門之内因短就狹遂無一<lb/>
物不失其正者<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>始至而病焉顧以斆學之𥘉未遑外事<lb/>
歲之正月乃始撤而新之旣使夫門堂齋序庫庾庖湢無<lb/>
一不得其正而又度作重屋于堂之東以奉先賢以尊古<lb/>
訓唯殿爲因其舊然亦繚以重櫩嚴其陛楯而凡像設之<lb/>
不稽于古者則使視諸太學而取正焉靡金錢蓋四十萬<lb/>
<pb n="KR4d0226_SBCK_077-24a"/>
用人力三萬工不資諸士不取諸民而事以時就意者吾<lb/>
子亦樂聞之儻辱記焉以幸教其學者於無窮是則<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>之<lb/>
幸也熹惟石君之爲是役也則固已可書矣抑熹嘗得遊<lb/>
於石君而知其所以學者蓋皆古人爲巳之學又嘗以事<lb/>
至於其邑而知其所以教者又皆深造自得之餘是則其<lb/>
爲可書蓋有大於此役者熹雖不敏誠竊樂得推本而備<lb/>
論之是以承命而不辭焉蓋熹聞之天生斯人而予之以<lb/>
仁義禮智之性而使之有君臣父子兄弟夫婦朋友之倫<lb/>
所謂民彛者也惟其氣質之禀不能一於純秀之㑹是以<lb/>
欲動情勝則或以䧟溺而不自知焉古先聖王爲是之故<lb/>
立學校以教其民而其爲教必始於洒掃應對進退之間<lb/>
禮樂射御書數之際使之敬恭朝夕脩其孝弟忠信而無<lb/>
<pb n="KR4d0226_SBCK_077-24b"/>
違也然後從而教之格物致知以盡其道使知所以自身<lb/>
及家自家及國而逹之天下者蓋無二理其正直輔翼優<lb/>
游漸漬必使天下之人皆有以不失其性不亂其倫而後<lb/>
巳焉此二帝三王之盛所以化行俗羙黎民醇厚而非後<lb/>
世之所能及也自漢以來千有餘歲學校之政與時盛衰<lb/>
而其所以爲教者類皆不知出此至於所以勸勉懲督之<lb/>
者又多不得其方甚者至或使之重失其性益亂其倫而<lb/>
不悟是不亦可悲也哉至于我宋文治應期學校之官遍<lb/>
于郡縣其制度詳密規摹宏逺蓋已超䡍漢唐而娓娓乎<lb/>
唐虞三代之隆矣而有司無仲山甫將明之材不能祗承<lb/>
徳意若稽治古使學校之所以爲教者卓然有以逺過於<lb/>
近代儒先君子或遺恨焉今石君乃獨能學乎古之學而<lb/>
<pb n="KR4d0226_SBCK_077-25a"/>
推之以行於今使其學者惟知脩身窮理以成其性厚其<lb/>
倫之爲事而視世俗之學所以干時取寵者有不屑焉是<lb/>
則石君所以敷教作人可書之大者其視葺新廟學一時<lb/>
之功爲如何哉然是役也石君之意亦將以尊嚴國家教<lb/>
化之宫而變其學者之耳目使之有以養於外而齊其内<lb/>
非徒以誇壯觀飾游聲而巳也蓋其敷教作人之功於是<lb/>
爲備惜乎所試者小而所及之不遐也故特序其本末而<lb/>
悉書之蓋非特明石君之志以厲其學者且將以風天下<lb/>
之凡爲郡縣者使其皆以石君之心爲心焉則聖人之道<lb/>
聖人之化將不憂其不明於天下矣是歲冬十月庚申朔<lb/>
記<lb/>
　　　建寜府崇安縣五夫社倉記<lb/>
<pb n="KR4d0226_SBCK_077-25b"/>
乾道戊子春夏之交建人大饑予居崇安之開耀鄊知縣<lb/>
事諸葛侯廷瑞以書來屬予及其鄊之耆艾左朝奉郎劉<lb/>
侯如愚曰民饑矣盍爲勸豪民發藏粟下其直以振之劉<lb/>
侯與予奉書從事里人方幸以不饑俄而盗發浦城距境<lb/>
不二十里人情大震藏粟亦且竭劉侯與予憂之不知所<lb/>
出則以書請于縣于府時敷文閣待制信安徐公嚞知府<lb/>
事即日命有司以船粟六百斛泝溪以來劉侯與予率鄊<lb/>
人行四十里受之黄亭歩下歸籍民口大小仰食者若干<lb/>
人以率受粟民得遂無饑亂以死無不恱喜歡呼聲動旁<lb/>
邑於是浦城之盗無復隨和而束手就擒矣及秋徐公奉<lb/>
祠以去而直敷文閣東陽王公淮繼之是冬有年民願以<lb/>
粟償官貯里中民家將輦載以歸有司而王公曰歲有凶<lb/>
<pb n="KR4d0226_SBCK_077-26a"/>
穰不可前料後或艱食得無復有前日之勞其留里中而<lb/>
上其籍於府劉侯與予旣奉教及明年夏又請于府曰山<lb/>
谷細民無蓋藏之積新陳未接雖樂歲不免出倍稱之息<lb/>
貸食豪右而官粟積於無用之地後將紅腐不復可食願<lb/>
自今以來歲一歛散旣以紓民之急又得易新以藏俾願<lb/>
貸者出息什二又可以抑僥倖廣儲蓄即不欲者勿强歲<lb/>
或不幸小饑則弛半息大侵則盡蠲之於以惠活鰥寡塞<lb/>
禍亂原甚大惠也請著爲例王公報皆施行如章旣而王<lb/>
公又去直龍圖閣儀眞沈公度繼之劉侯與予又請曰粟<lb/>
分貯民家於守視出納不便請放古法爲社倉以儲之不<lb/>
過出捐一歲之息宜可辦沈公從之且命以錢六萬助其<lb/>
役於是得籍坂黃氏廢地而鳩工度材焉經始於七年五<lb/>
<pb n="KR4d0226_SBCK_077-26b"/>
月而成於八月爲倉三亭一門墻守舎無一不具司㑹計<lb/>
董工役者貢士劉復劉得輿里人劉瑞也旣成而劉侯之<lb/>
官江西莫府予又請曰復與得輿皆有力於是倉而劉侯<lb/>
之子將仕郎琦嘗佐其父於此其族子右修職郎玶亦廉<lb/>
平有謀請得與并力府以予言悉具書禮請焉四人者遂<lb/>
皆就事方且相與講求倉之利病具爲條約㑹丞相清源<lb/>
公出鎮兹土入境問俗予與諸君因得具以所爲條約者<lb/>
迎白于公公以爲便則爲出教俾歸掲之楣間以視來者<lb/>
於是倉之庶事細大有程可乆而不壞矣予惟成周之制<lb/>
縣都皆有委積以待凶荒而隋唐所謂社倉者亦近古之<lb/>
良法也今皆廢矣獨常平義倉尚有古法之遺意然皆藏<lb/>
於州縣所恩不過市井惰㳺輩至於深山長谷力穡逺輸<lb/>
<pb n="KR4d0226_SBCK_077-27a"/>
之民則雖饑餓瀕死而不能及也又其爲法太密使吏之<lb/>
避事畏法者視民之殍而不肯發往往全其封鐍遞相付<lb/>
授至或累數十年不一訾省一旦甚不獲巳然後發之則<lb/>
巳化爲浮埃聚壤而不可食矣夫以國家愛民之深其慮<lb/>
豈不及此然而未之有改者豈不以里社不能皆有可任<lb/>
之人欲一聽其所爲則懼其計私以害公欲謹其出入同<lb/>
於官府則鈎校靡密上下相遁其害又必有甚於前所云<lb/>
者是以難之而有弗暇耳今幸數公相繼其愛民慮逺之<lb/>
心皆出乎法令之外又皆不鄙吾人以爲不足任故吾人<lb/>
得以及是數年之間左提右挈上說下教遂能爲鄊閭立<lb/>
此無窮之計是豈吾力之獨能哉惟後之君子視其所遭<lb/>
之不易者如此無計私害公以取疑於上而上之人亦毋<lb/>
<pb n="KR4d0226_SBCK_077-27b"/>
以小文拘之如數公之心焉則是倉之利夫豈止於一時<lb/>
其視而傚之者亦將不止於一鄊而巳也因書其本末如<lb/>
此刻之石以告後之君子云淳熈甲午夏五月丙戌新安<lb/>
朱熹記<lb/>
晦庵先生朱文公文集卷第七十七<lb/>
　　　　　　　　　　　　懷安縣儒學訓導葉暢校<lb/>
</p>
<p>
</p>
  </div>
</body>
</text>
</TEI>
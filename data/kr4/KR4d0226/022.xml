<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_022-1a"/>
晦庵先生朱文公文集卷第二十二<lb/>
　辭免<lb/>
　　　辭免召命狀<hi>巳卯</hi>
右熹九月二十六日凖尚書省劄子八月十三日三省同<lb/>
奉聖㫖召赴行在者伏念熹性資朽鈍學術迂踈絶無所<lb/>
長可以自見爲親干禄得備祠官斗升是營敢有他望今<lb/>
者伏遇公朝薦延多士濫塵收召之目雖知非稱豈敢有<lb/>
辭獨念素有心氣之疾近數發動應對思慮未復故常若<lb/>
使貪冐恩榮聞命奔走竊恐臨事顚錯自取罪戾無以上<lb/>
副招徠之意欲乞且依徐度吕廣問韓元吉例令熹候嶽<lb/>
廟滿日前赴行在庻幾得遂恬養猶或可以勉悉愚慮備<lb/>
使令於異日熹不勝幸甚謹具狀申尚書省伏望特賜敷<lb/>
<pb n="KR4d0226_SBCK_022-1b"/>
奏施行謹狀<lb/>
　　　辭免召命狀<hi>癸未</hi>
右熹四月十二日凖尚書省劄子<hi>云云</hi>熹巳於當日望闕<lb/>
祗受訖伏念熹性資朴鄙學術空踈内自省循無以仰副<lb/>
朝廷招徠之選若不瀝情控告祈免誤恩即恐冐昧之嫌<lb/>
難逃物論伏望某官某官特賜敷奏追寢元降指揮使熹<lb/>
得以少安愚分謹具狀申尚書省謹狀<lb/>
　　　回申催促供軄狀一<hi>巳卯</hi>
右熹凖尚書省劄子勘㑹樞宻院編修官施元之因磨勘<lb/>
改官别行注授令熹疾速前來供職仍具巳起發月日申<lb/>
尚書省縁熹近感濕氣見患足疾未任起發前去供職謹<lb/>
具狀申尚書省伏乞照㑹謹狀<lb/>
<pb n="KR4d0226_SBCK_022-2a"/>
　　　乞嶽廟劄子<lb/>
熹昨監潭州南嶽廟未滿凖勑差充樞宻院編脩官近凖<lb/>
尚書省劄子令熹疾速前來供職竊縁熹近感濕氣見苦<lb/>
足疾未任就道而家貧親老急於禄養乆欲復備祠官顧<lb/>
未敢請今旣迫以官期深恐稽延自取罪戾欲望鈞慈特<lb/>
與陶鑄嶽廟差遣一次干冐威嚴不勝恐懼之至<lb/>
　　　囬申催促供職狀二<lb/>
右熹昨凖尚書省劄子令熹疾速發來供職者照對熹昨<lb/>
於五月内兩次凖尚書省劄子催促前來供職巳具因依<lb/>
回申乞監嶽廟一次未蒙施行今來又凖前件指揮縁熹<lb/>
委是家貧親老迎侍不前不敢依應指揮前去供職欲望<lb/>
檢㑹前狀早賜陶鑄嶽廟差遣伏乞照㑹施行<lb/>
<pb n="KR4d0226_SBCK_022-2b"/>
　　辭免召命狀一<hi>壬辰二月</hi>
右熹正月十七日凖建寧府遞到乾道七年十二月二十<lb/>
六日尚書省劄子令熹遵依巳降指揮疾速起發赴行在<lb/>
續凖本府再送到元寄納軍資庫尚書省劄子二道内一<lb/>
道備坐乾道六年十二月二十六日三省同奉聖㫖召熹<lb/>
赴行在指揮熹巳於二月十日就本家望闕謝恩訖伏念<lb/>
熹才不逮人學無所就累蒙召擢訖無𥙷報近者䘮制未<lb/>
終復叨收召之命甫及除禫朝㫖又趣其行熹雖至愚仰<lb/>
戴恩遇豈不感激奮勵庻以圖報萬分實以凢庸自知甚<lb/>
審頃希㣲祿徒以爲親今則禍罰之餘荒蕪益甚誠不忍<lb/>
虗冐榮寵以増不洎之悲加以憂患侵凌心志凋弱近於<lb/>
髀裏復發癰腫雖幸破潰耗損愈多正使義無可辭筯力<lb/>
<pb n="KR4d0226_SBCK_022-3a"/>
亦難勉強惟是跡渉違慢心不自安敢罄微誠仰干洪造<lb/>
伏望參政僕射平章相公洞鍳悃愊曲賜矜憐都俞之間<lb/>
特賜敷奏早與寢罷元降指揮庶使微賤小官獲安愚分<lb/>
免以稽留威命抵冐刑誅則熹不勝幸甚謹具狀申尚書<lb/>
省謹狀<lb/>
　　　辤免召命狀二<lb/>
右熹五月三日凖建寜府逓到尚書省劄子一道四月十<lb/>
三日三省同奉聖旨林枅朱熹依巳降指揮疾速起發赴<lb/>
行在熹巳於當日望闕謝恩祗受訖伏念熹昨蒙聖㤙収<lb/>
召續𬒳朝㫖趣行自知愚陋𥘉乏寸長無以仰稱公朝薦<lb/>
延之意復念往者爲親妄意干禄然猶自審無能不敢過<lb/>
希榮進矧今孤露僅及免䘮遽於此時起趋名宦情既不<lb/>
<pb n="KR4d0226_SBCK_022-3b"/>
忍義亦難安加以禍罰餘生氣血凋瘁疾病攻撓勉強不<lb/>
前即巳具狀懇辤乞賜敷奏寢罷去訖竊慮其狀在路迂<lb/>
回未徹朝聽是致今來再有前件聖㫖指揮恩厚命嚴跼<lb/>
踳無措然匹夫之志前巳具陳勢迫情哀必蒙鍳察更望<lb/>
參政丞相丞相特與檢㑹早賜開陳収回元降指揮以安<lb/>
愚賤之分則熹不勝幸甚<lb/>
　　　辤免召命狀三<lb/>
右熹凖尚書省劄子檢㑹四月十三日三省同奉聖㫖林<lb/>
枅朱熹依已降指揮疾速起發赴行在劄付熹令疾速起<lb/>
發者伏念熹微賤無堪頻煩趣召拜恩踧踖震懼靡皇實<lb/>
以禄弗逮親不忍從宦加以疾病牽勉莫前巳於二月五<lb/>
日内兩次具狀陳乞敷奏寢罷去訖雖人㣲趣下詞義鄙<lb/>
<pb n="KR4d0226_SBCK_022-4a"/>
拙不足以仰勤朝聴然披瀝肝膽事皆有㩀不敢一言之<lb/>
妄以取要君罔上之誅伏望參政丞相丞相更賜檢㑹少<lb/>
留聴覧特與敷奏寢罷施行則熹不勝幸甚謹具狀申尚<lb/>
書省謹狀<lb/>
　　　辤免召命狀四<lb/>
右熹準尚書省劄子據熹狀乞敷奏寢罷趣召指揮劄付<lb/>
熹遵依巳降指揮疾速起發前來者伏念熹自蒙収召前<lb/>
後三狀陳述事理巳極詳明既未蒙敷奏施行今亦未敢<lb/>
别有祈請偶以近遭叔母之䘮别無得力子弟䘮葬之役<lb/>
湏當躬親營奉度至來春方得了辦欲望朝廷矜憐特賜<lb/>
寛假許熹候叔母葬事了日别聽指揮不勝幸甚謹具狀<lb/>
申尚書省伏乞照㑹謹狀<lb/>
<pb n="KR4d0226_SBCK_022-4b"/>
　　　辤免召命狀五<lb/>
右熹凖三月二十六日尚書省劄子令熹遵依巳降指揮<lb/>
疾速起發赴行在仍具巳起發月日申尚書省者伏念熹<lb/>
昨蒙聖㤙猥加收召自省庸愚無所可用兼以私義有所<lb/>
不安且復疾病支離不堪奔走巳嘗節次具狀瀝懇乞賜<lb/>
敷奏罷免去訖不謂愚誠未能上逹致煩朝㫖再三催促<lb/>
愈益嚴峻熹自揣㣲賤不勝恐懼遂不敢再有陳述只乞<lb/>
候叔母葬事畢日别聽指揮今來又凖上項朝㫖再念熹<lb/>
貧家獨力卜地營葬已及半年未有次第若遽舎之而出<lb/>
竊恐愈見狼狽重以多難早衰舊疾間作近因乆雨感濕<lb/>
傷冷復苦脚弱歩履艱難雖不俟屨而疾趨其勢亦有不<lb/>
可得而勉疆者竊恐久稽朝命負罪益深夙夜憂危不遑<lb/>
<pb n="KR4d0226_SBCK_022-5a"/>
啓處謹復具狀申尚書省欲望參政丞相府賜敷奏収囬<lb/>
元降指揮以安愚分且便私計實爲厚幸或恐不欲以一<lb/>
介犬馬之私輕改朝廷巳行之命即乞别賜陶鑄差熹監<lb/>
嶽廟一次使得杜門養病萬一異時稍復疆徤尚或可備<lb/>
使令之末熹不勝幸甚<lb/>
　　　辭免改官宫觀狀一<hi>癸巳</hi>
右熹凖建寧府送到五月二十九日尚書省劄子一道五<lb/>
月二十八日奉聖㫖朱熹安貧守道廉退可嘉特與改合<lb/>
入官主管台州崇道觀任便居住者熹聞命震驚罔知所<lb/>
措伏念熹至愚不肖昨蒙聖恩收召至于再三属以憂患<lb/>
之餘疾病衰廢不能扶曵一造闕庭逋慢之誅方竊俯伏<lb/>
以俟不謂天地父母之恩至隆極厚旣赦其罪不即誅滅<lb/>
<pb n="KR4d0226_SBCK_022-5b"/>
而又過於臨照誤有襃嘉一字之榮踰於華衮至於特改<lb/>
京官即卑祠禄又皆朝廷平日所以進賢賞功優老報勤<lb/>
之典乃使愚賤小臣終年安坐一日無故而驟得之熹雖<lb/>
至愚豈不知感激聖恩誓死圖報何敢復議辤受取舎於<lb/>
其間實以多病無能求退得進揆之私義旣有未安而賞<lb/>
不當功名不孚實竊慮以此或致上累聖朝綜核之政則<lb/>
熹之罪又將有不可勝誅者此熹之所以怔營前却千慮<lb/>
百思而終不得以不辤者也所有前件省劄不敢祗受謹<lb/>
巳寄納建寕府軍資庫訖敢復瀝懇披陳仰干洪造欲望<lb/>
參政丞相特賜敷奏收還元降指揮或許仍理舊資即乞<lb/>
别與嶽廟差遣以安愚分實爲幸甚謹具狀申尚書省謹<lb/>
狀<lb/>
<pb n="KR4d0226_SBCK_022-6a"/>
　　　辤免改官宫觀狀一<lb/>
右熹昨凖尚書省劄子奉聖㫖特與改合入官主管台州<lb/>
崇道觀熹以私義未安未敢祗受巳具狀申尚書省及將<lb/>
所凖省劄申建寧府寄納軍資庫訖今來又凖告命一軸<lb/>
仰戴異恩俯伏震懼然熹愚懇巳具前狀不敢再有陳述<lb/>
除巳將上件吿命并送建寕府寄納訖謹具狀申尚書省<lb/>
乞賜檢㑹前狀敷奏施行謹狀<lb/>
　　　辤免改官宫觀狀三<lb/>
右熹凖十一月二十四日尚書省劄子據熹狀辤免改合<lb/>
入官主管台州崇道觀恩命乞許仍理舊資别與嶽廟差<lb/>
遣事檢㑹到乾道二年十二月十八日勑節文臣僚辭免<lb/>
恩命各有定制比來不合辤免亦具申陳委是妨廢職事<lb/>
<pb n="KR4d0226_SBCK_022-6b"/>
令吏部申嚴行下劄熹依巳降指揮施行者伏念熹昨以<lb/>
憂哀摧毀疾病侵凌不獲恭趨嚴召所以累具辤免乃蒙<lb/>
聖慈寛赦不誅誤加褒異恩生望外事踰例表非常之寵<lb/>
風動四方况熹身𬒳隆私豈不知感實以衰惰廢弃志行<lb/>
不脩無徳可褒無功可錄無以仰稱聖主特逹之知有愧<lb/>
國家勸勵賢能之意以故冐昧復有懇辤不意愚誠不能<lb/>
感動乃蒙檢㑹前件指揮施行在熹豈敢固執迷方輕冐<lb/>
憲綱然竊詳考元降指揮上爲辤免推遷妨廢職事合行<lb/>
禁約若熹所𬒳恩除𥘉無職業即與前件立法之意事體<lb/>
不同敢復披誠再干洪造所冀愚悃得徹聖聦庶㡬㣲賤<lb/>
小臣幸終免扵逋慢之誅而區區匹夫之守獨得伸扵分<lb/>
列之外又况屏絕浮虚抑止貪競其扵聖朝厲精責實之<lb/>
<pb n="KR4d0226_SBCK_022-7a"/>
政亦未必全無所𥙷熹之所請亦非止以自為而巳下情<lb/>
無任瞻望祈扣之切伏望參政丞相洞鑒精悃早賜開陳<lb/>
則熹不勝幸甚謹具申尚書省謹狀<lb/>
　　　辤免改官宫觀狀四<lb/>
右熹凖建寕府送到三月十七日尚書省劄子據建寜府<lb/>
據熹狀申乞敷奏寢罷昨來特改宣教郎主管台州崇道<lb/>
觀恩命事并檢㑹乾道九年閏正月二日不許臣僚辤免<lb/>
恩命指揮三月十六日三省同奉聖㫖劄下朱熹照㑹者<lb/>
熹聞命震驚罔知所措竊念熹昨蒙聖恩誤有襃擢感戴<lb/>
激切不知所言徒以自知本非巖穴知名之士行能材術<lb/>
又不逮人貧病退藏自其常分實無毫髪可以仰稱聖朝<lb/>
褒勸之意所以屢觸科禁冐罄悃誠不謂聖慈尚閟俞音<lb/>
<pb n="KR4d0226_SBCK_022-7b"/>
恐懼顚越愈不自安不免冐昧再有陳述狂妄昏愚罪在<lb/>
不赦伏望鈞慈委曲敷奏特加寛宥追寢誤恩或令仍守<lb/>
舊資别與嶽廟差遣則不惟小臣獲免昧利苟得之譏在<lb/>
聖朝亦無輕用名器之失熹不勝幸甚謹具狀申尚書省<lb/>
謹狀<lb/>
　　　申建寕府狀一<lb/>
右熹伏蒙使府專委崇安縣丞王文林賫送到熹元寄納<lb/>
告命一道尚書省劄子一道印𥿄一軸到熹所居令熹祗<lb/>
受者照對熹近凖尚書省劄子一道據熹狀辤免上件恩<lb/>
命檢㑹近降不許辤免指揮付熹照㑹熹竊詳上項指揮<lb/>
本意盖慮内外職任臣僚妄爲辤免妨廢職事即與熹今<lb/>
來所乞事體不同巳將所凖省劄具狀申使府寄納軍資<lb/>
<pb n="KR4d0226_SBCK_022-8a"/>
庫及申尚書省乞賜敷奏寢罷去訖所有今來使府送到<lb/>
告命文字委實難以祗受重念熹一介㣲賤本無寸長際<lb/>
遇聖明累叨獎㧞所以毎形遜避盖亦各有端由昨來申<lb/>
省狀中不敢縷細陳述是致愚悃未能自通今敢述其一<lb/>
二乞賜備申庶幾微誠或蒙矜察竊縁熹本以諸生應舉<lb/>
干禄於紹興十七年請到文解得試禮部叨預奏名濫綴<lb/>
末第後來參部銓試注授泉州同安縣主簿到任四年省<lb/>
罷歸郷偶以親老食貧不能待次遂乞嶽廟差遣再任未<lb/>
满誤蒙召對除武學愽士又以急於禄養復乞嶽廟一次<lb/>
又未滿間凖勑差充樞宻院編修官㝷以丁憂不及供職<lb/>
續蒙收召又以憂制末終不獲拜命比及免䘮再蒙檢舉<lb/>
催促則憂患之餘心志摧謝血氣耗傷疾病交攻不復堪<lb/>
<pb n="KR4d0226_SBCK_022-8b"/>
從仕矣艱苦半生首末如此迂愚之分敢不自安今乃誤<lb/>
蒙襃嘉特改京秩卑以祠禄寵數過優内省庸虚實爲非<lb/>
據蓋語其勞最則入仕以來二十七年閑居之日十居七<lb/>
八語其志節則隨羣逐隊應舉覔官前後求閑皆縁急禄<lb/>
語其學行則躬行不力未能寡過俯仰愧怍内訟方深此<lb/>
皆非有高世之心絶俗之行豈眞能驕富貴而輕爵禄者<lb/>
而使之竊安貧守道之名冐養老優賢之禮以熹愚昧尚<lb/>
有以自知不稱况公論有在人謂斯何若復貪戀恩榮不<lb/>
知引避疆顔忍耻靦靣受之此必傳笑四方貽譏後世在<lb/>
熹雖不足道實懼玷辱聖朝此區區所以冐犯鈇鉞而不<lb/>
得不盡其辭者也所有告劄印𥿄熹既不敢祗受謹巳即<lb/>
時當靣納還崇安縣丞王文林仍具公文回報請爲申送<lb/>
<pb n="KR4d0226_SBCK_022-9a"/>
使府依舊送庫寄納外今謹具述愚懇欲乞鈞慈矜念特<lb/>
與備申朝廷乞賜敷奏收回元降告劄印𥿄庶使小臣不<lb/>
致乆違朝命免獲罪戾或蒙還以丁憂巳前𥘉品舊階改<lb/>
差嶽廟一次俾安愚分以盡餘年尤爲厚幸熹不勝祈懇<lb/>
激切之至謹具狀申建寧府使衙伏乞照㑹備申施行謹<lb/>
狀<lb/>
　　　申建寕府狀二<lb/>
右熹凖使府牒差建陽縣主簿送到尚書省劄子一道并<lb/>
熹元寄納告命一道省劄二道印𥿄一軸令熹祗受者竊<lb/>
縁熹昨來辤免實以私義未安不敢冐受朝廷襃寵之恩<lb/>
所以控竭愚誠仰干朝聴亦蒙使府備申去訖今來雖有<lb/>
上件回降指揮縁熹所陳未奉俞允義難茍止湏至再有<lb/>
<pb n="KR4d0226_SBCK_022-9b"/>
陳述今有狀一封申尚書省欲乞使府發遞前去所有告<lb/>
命一道省劄三道印𥿄一軸其建陽主簿不肯交領前回<lb/>
今專遣家人賫詣使府乞依舊寄納軍資庫謹具狀申建<lb/>
寧府使衙謹狀<lb/>
　　　謝改官宫觀奏狀<lb/>
右臣熹昨凖尚書省劄子奉聖㫖以臣安貧守道廉退可<lb/>
嘉特改左宣教郎主管台州崇道觀續凖降到告命一道<lb/>
授臣前件官臣聞命震驚罔知所措前後三次具狀申尚<lb/>
書省乞與敷奏寢罷㝷凖尚書省劄子檢㑹近降不許庶<lb/>
官辤免指揮奉聖㫖劄與臣照㑹者仰體徳意不敢固辤<lb/>
巳於六月二十三日望闕謝恩祗受訖伏念臣一介㣲賤<lb/>
無所能似昨蒙聖恩收召實以憂患侵凌血氣凋瘁不獲<lb/>
<pb n="KR4d0226_SBCK_022-10a"/>
輿曵殘疾㒹越道塗以盡臣子之恭方竊屏伏以俟誅夷<lb/>
乃䝉聖慈誤形襃寵改官賦禄絶無近比及其皇恐辤避<lb/>
冐觸科禁則又申命丁寧不以即罪恭惟襃勸之意寛赦<lb/>
之恩皆非臣愚所能稱塞顧不敢再有辤遜以瀆天威祗<lb/>
命感恩心口相誓惟當躬佩訓詞益堅持守以求無負天<lb/>
地父母至隆極厚之恩舎此而言則雖湛身碎首九隕而<lb/>
不辤亦不足以論報矣臣無任瞻天望聖受恩感激之至<lb/>
謹具狀奏聞謹奏<lb/>
　　　申省狀<lb/>
右熹昨凖尚書省劄子奉聖㫖以熹安貧守道廉退可嘉<lb/>
特改左宣教郎主管台州崇道觀續凖降到告命一道授<lb/>
熹前件官聞命震驚罔知所措前後三次具狀申尚書省<lb/>
<pb n="KR4d0226_SBCK_022-10b"/>
乞賜敷奏寢罷㝷凖尚書省劄子檢㑹近降聖㫖再劄付<lb/>
熹照㑹者熹仰體德意不敢固辤巳於六月二十三日望<lb/>
闕祗受訖除巳具奏稱謝外謹具狀申省伏乞照㑹謹狀<lb/>
　　　申建寧府狀<lb/>
右熹兹者祗受告命係出特恩今有奏狀稱謝合於使府<lb/>
附遞申發竊慮小臣㣲賤限於條制無由得徹冕旒之聴<lb/>
謹具狀申建寧府使衙欲乞照㑹繳奏施行<lb/>
　　　辤免祕書郎狀一<hi>丙申七月八日</hi>
右熹凖六月二十一日尚書省劄子并告命一道授熹秘<lb/>
書郎者熹聞命震驚罔知所措竊以聖主寤寐俊傑圗起<lb/>
事功片善寸長靡不收用巖穴幽隱亦弗棄遺遂使妄庸<lb/>
有此遭遇恩德隆重捧戴難勝豈敢飾詞遜避以孤奬拔<lb/>
<pb n="KR4d0226_SBCK_022-11a"/>
之意然熹竊惟國家開建圗書之府所以儲蓄秀異之才<lb/>
選試有程未始輕授郎以奉守爲職雖異典校之官然自<lb/>
昔相承或用以處老成耆德之士如熹凡陋豈所克堪今<lb/>
若貪冐寵榮不自量度此必坐取嘲笑以累聖主知人之<lb/>
明又況頃年屢以多病不才懇辤召命巳蒙聖慈洞照肺<lb/>
腑盖旣憐其愛君憂國粗有畎畒夙夜之誠而又知其衰<lb/>
朽無庸重閔勞以官職之事故凡所以假借襃嘉惠養全<lb/>
活之意雖非愚賤之所當得然天地父母委曲生成之恩<lb/>
則有不可以終辤者此熹所以懇辤踰年而卒拜明命且<lb/>
復具以此意附奏陳謝其所以感恩自誓之誠盖有皦然<lb/>
而不可欺者今乃欲因聖主前日所以假借惠養之資而<lb/>
遂寅縁以冐進擢無涯之寵則是古人所謂登龍㫁而左<lb/>
<pb n="KR4d0226_SBCK_022-11b"/>
右望以罔市利者不惟士夫清議有所不貸而熹之不肖<lb/>
亦竊羞之是以恐懼回皇不敢祗受伏惟鈞慈憐察特為<lb/>
敷奏早賜寢罷元降指揮使熹愚分稍安不勝幸甚熹除<lb/>
巳將省劄告命申建寜府送軍資庫寄納外謹具狀申尚<lb/>
書省伏候指揮謹狀<lb/>
　　　辤免祕書郎狀二<lb/>
右熹凖八月三日尚書省劄子以熹辤免新授祕書省祕<lb/>
書郎恩命八月三日三省同奉聖㫖不許辤免者伏念熹<lb/>
草茅賤士章句腐儒昨𬒳詔除自知不稱輒形控避方俟<lb/>
譴訶豈意天慈曲垂恩旨聞命震恐即合奉承敢以固辤<lb/>
重勤淵聴伏況邇者聖徳日新容受讜言旌賞狂直雖在<lb/>
亡没亦不棄捐海内聞風感動興起以至更相觀勵咸願<lb/>
<pb n="KR4d0226_SBCK_022-12a"/>
竭忠如熹之愚雖不及此亦豈不願依附末光效其尺寸<lb/>
何忍自棄明時老死巖谷泯泯没没徒與草木俱腐實以<lb/>
空踈頑鄙本非臺閣之姿不敢輒塵華貫進官頒禄巳冐<lb/>
閑退之寵難以復造朝班所以千慮百思徊徨瞻顧雖感<lb/>
恩惜日不勝畎畒之誠而仰愧俯怍卒不得不盡其詞也<lb/>
是敢重瀝肺肝再嬰斧鑕必冀上回沖鑒下遂夙心伏望<lb/>
參政特爲開陳早賜寢罷或仍舊與宫廟差遣一次則熹<lb/>
不勝大幸其降到省劄内有聖㫖指揮不敢拜受巳寄納<lb/>
建寧府軍資庫外謹具狀申尚書省乞賜敷奏施行謹狀<lb/>
　　　辤免知南康軍狀<hi>戊戌</hi>
今月十七日凖尚書省劄子奉聖㫖差知南康軍塡張杆<lb/>
闕又凖尚書省牒奉勑宜差權發遣南康軍事兼管内勸<lb/>
<pb n="KR4d0226_SBCK_022-12b"/>
農事仍借緋者聞命震驚若無所措伏念熹踈繆之姿不<lb/>
堪從宦病卧林野日益支離昨蒙聖慈矜憐特與改官仍<lb/>
卑祠禄以遂閑退之願於熹愚分巳為過優今者忽有前<lb/>
件恩命又出意望之外足見天地之仁不遺一物寸長尺<lb/>
短皆欲使其有以自見在熹感激誠不自勝然竊惟念州<lb/>
郡之寄所係不輕苟非其人千里受弊所以朝廷不惟審<lb/>
擇以寄民命而又嚴立資格以叙人材盖不欲使庸妄輕<lb/>
淺之流得以因縁冐處爲民不利前後臣寮建請詔㫖丁<lb/>
寧亦可謂深切而著明矣如熹之愚素號庸劣又自𥘉官<lb/>
一任解罷今巳二十餘年杜門空山罕接人事民情吏職<lb/>
懵不通曉改官以來未滿四考雖名知縣資叙而備數祠<lb/>
官𥘉無職事可以自試黙黙寢卧習成媮惰一旦使之疆<lb/>
<pb n="KR4d0226_SBCK_022-13a"/>
起田間攝承郡事不惟資淺望輕有礙累降指揮亦懼無<lb/>
以承流宣化仰稱聖天子綜核名實愛養元元之意此熹<lb/>
之所以恐懼踧踖而不得不辤者也或者以爲熹之賤㣲<lb/>
屏處窮僻而朝廷記憶恩指隆厚至於如此若復苟圗安<lb/>
佚固爲遜避則將無以自竭犬馬報效之勞而䧟於不恭<lb/>
之罪熹竊以爲不然蓋熹本以無能退處田里聖朝過聽<lb/>
誤加奨借寵以廉退之名勵以堅高之操訓詞在耳天鑒<lb/>
弗違熹雖至愚不能及此猶當刻心自誓終始不渝庶㡬<lb/>
可以仰報萬分下全素守今不務此而欲以奔走承命為<lb/>
恭則亦非義之所安矣又況蒲栁之質多病早衰年歲以<lb/>
來精力頓減政使方在仕塗亦湏量力引退顧乃甫於今<lb/>
日疆自修餙起趨名宦豈不大爲有識所笑重貽前詔之<lb/>
<pb n="KR4d0226_SBCK_022-13b"/>
羞哉𥘉以官卑人㣲不敢輙具辤免且欲祗拜恩命續伸<lb/>
投閑之請竊縁所差南康軍係塡見闕度亦不過兩月即<lb/>
便復紊朝聴誠不若直情控訴冀蒙矜察庶免煩瀆之罪<lb/>
所有遞到劄子勑牒不敢祗受除巳申送建寧府軍資庫<lb/>
寄納外謹具狀申尚書省欲乞參政丞相少保特爲敷奏<lb/>
寢罷今來所降指揮令熹依舊宫觀差遣則熹不勝幸甚<lb/>
謹狀<lb/>
　　　乞宫觀劄子<lb/>
熹昨蒙聖恩差權發遣南康軍事屬以私義未安不敢祗<lb/>
受即巳具狀辤免續奉聖㫖不許辤免令疾速前去之任<lb/>
候任滿日前來奏事熹聞命震慴巳於十月二十三日望<lb/>
闕謝恩祗受勑命訖仰惟天地之恩至隆極厚一介疵賤<lb/>
<pb n="KR4d0226_SBCK_022-14a"/>
捧戴難勝矧以孤愚乆𬒳涵育雖縁踈拙自甘退藏至於<lb/>
策名委質之義學道愛人之心則實有所不能忘者豈不<lb/>
願及明時奉承寛詔悉心營職爲國養民實以今秋以來<lb/>
疾病益侵精神益耗勉從吏役懼速顛隮加以本軍闕人<lb/>
巳乆若以熹故更復遷延竊恐官曹解弛簿書縁絶别致<lb/>
誤事則熹違命不恭之罪益難幸免欲望鈞慈俯賜矜念<lb/>
特與陶鑄宫廟差遣一次則熹不勝幸甚<lb/>
　　　乞宫觀狀<lb/>
右熹昨以疾病衰耗不堪吏役曽於正月二十日具狀申<lb/>
尚書省陳乞宫廟差遣然以𬒳命巳乆不敢寧居即於當<lb/>
月二十五日扶病起離前來二月四日至信州鉛山縣管<lb/>
下歇泊聴候指揮巳經旬日未奉䖏分而熹伏自到此以<lb/>
<pb n="KR4d0226_SBCK_022-14b"/>
來衰病之軀愈覺羸悴雖無痛楚危急形證而精神氣力<lb/>
日見凋枯行坐無力語言少氣思慮應接失後忘前旁人<lb/>
雖未遽覺而熹之自知甚審若更勉疆扶曵前去不惟在<lb/>
路必至顛踣雖幸到官亦難於支吾欲望鈞慈俯憐衰朽<lb/>
檢㑹前狀并賜開陳特與改差宫廟差遣一次使螻螘微<lb/>
命得遂天年不至狼狽於道路則熹不勝幸甚熹見今且<lb/>
在鉛山縣聴候指揮謹具狀申尚書省乞賜敷奏施行<lb/>
　　　與宰執劄子<lb/>
熹輙有危<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>冐瀆鈞嚴熹昨以衰病支離不堪吏責累具<lb/>
申陳乞賜陶鑄宫廟差遣然以乆稽朝命義不遑安即巳<lb/>
扶病離家前來信州管下聴候䖏分今巳旬日未奉進止<lb/>
而熹衰病日益侵加精神昏耗氣力綿惙若復勉疆輿曵<lb/>
<pb n="KR4d0226_SBCK_022-15a"/>
之官必取顛踣爲世嗤笑在熹賤微不足深恤竊恐或非<lb/>
聖朝所以眷憐收用之本意也今不獲巳復具公狀冐昧<lb/>
有請伏惟丞相幸垂察而加憐焉特賜開陳從其所欲俾<lb/>
之早得歸伏田里休息疲瘁訪問醫藥以終餘年則熹之<lb/>
感恩戴徳銘鏤肺肝何有窮巳敢忘進越輙具劄子申聞<lb/>
伏乞鈞察<lb/>
　　　自劾不合用劄子奏事狀<lb/>
右熹伏覩都進奏院牒臣寮劄子奏臣竊見舊制章奏凡<lb/>
内外官登對者許用劄子其餘則前宰執兩省官以上許<lb/>
用劄子以下並用奏狀乞申嚴有司應帥漕郡守主兵官<lb/>
如事渉兵機許用劄子餘僣越犯分有不如式則令所屬<lb/>
退還等事三省同奉聖㫖依奏者伏念熹山野生踈不識<lb/>
<pb n="KR4d0226_SBCK_022-15b"/>
事體近於今年六月二十二日因本軍陳乞蠲減税錢事<lb/>
曾具劄子奏聞雖在上項指揮之前實亦有違舊制聞命<lb/>
震恐不知所為即欲具奏自劾又恐復以狂妄重干典憲<lb/>
謹具狀申尚書省欲望敷奏亟行罷黜以爲踈逺小臣慢<lb/>
上不㳟之戒謹狀<lb/>
　　　自劾不合致人戸逃移狀一<lb/>
右熹昨䝉聖恩卑以郡紱懇辤不獲冐昧而來到官未㡬<lb/>
不勝吏責疾病交作殆不自支即具劄子申乞改差宫觀<lb/>
差遣側聴累月未䝉敷奏施行熹誠愚昧夙夜靡寧亦欲<lb/>
勉悉疲駑以酬恩遇顧以山野不閑吏道重以凋郡財匱<lb/>
民貧去年上供綱運起發至今粗及其半官吏相承但知<lb/>
竭力催科以給公上庶逃罪責不意屬縣今秋有旱傷處<lb/>
<pb n="KR4d0226_SBCK_022-16a"/>
不惟失於檢放加以程督過嚴遂致人戸流移怨謗蠭起<lb/>
雖巳遣官慰喻尚恐未能安帖熹竊自惟平生章句腐儒<lb/>
之學雖不適於世用然區區之志亦未嘗不以愛人利物<lb/>
爲功今乃以是上負使令下負所學積此慙懼疾病侵加<lb/>
誠無心顔可食俸禄欲望鈞慈特與敷奏早賜罷免以爲<lb/>
逺近牧守不勤撫字之戒而熹亦得以杜門省身益求其<lb/>
學之所未至庶幾後効以贖前愆不勝幸甚謹具狀申尚<lb/>
書省伏候鈞㫖<lb/>
　　　自劾不合致人戸逃移狀二<lb/>
右熹昨縁本軍管内今秋有荒旱處不知及早檢放而催<lb/>
理舊欠過於嚴急遂致人戸愁怨相率逃移巳於十月内<lb/>
具狀自劾申尚書省乞賜罷黜以爲州縣之戒惕息俟命<lb/>
<pb n="KR4d0226_SBCK_022-16b"/>
至今兩月未奉處分憂懼日積疾病有加職事之間益以<lb/>
荒廢謹具狀申尚書省乞賜檢㑹前狀早賜敷奏施行謹<lb/>
狀<lb/>
　　　乞宫觀劄子<hi>庚子正月</hi>
熹輙有誠懇上瀆鈞聽熹昨䝉聖恩差權發遣南康軍事<lb/>
巳於去年三月三十日到任累以疾病陳乞祠禄未䝉敷<lb/>
奏施行今來在任巳滿十月非乆當書一考實縁衰病愈<lb/>
侵心力凋耗加以脚氣痰飲發作無時難以勉強在職欲<lb/>
望朝廷特賜敷奏改授祠廟差遣一次使得杜門竊食休<lb/>
養殘廢庶幾不至即日顚殞不勝幸甚<lb/>
　　　乞宫觀狀<hi>庚子三月</hi>
右熹昨準勑差前件差遣累以病患辭免不䝉開允遂於<lb/>
<pb n="KR4d0226_SBCK_022-17a"/>
去年三月三十日扶病到官交割職事今來在任巳是踰<lb/>
年疾病支離不堪吏責中間節次具狀陳乞宫觀差遣亦<lb/>
末準回降指揮近於三月六日視事之際風痰大作頭目<lb/>
旋暈幾至僵踣今巳累日精神愈見昏憒委是狼狽不可<lb/>
支持謹具狀申尚書省欲乞鈞慈檢㑹熹累乞宫觀文字<lb/>
早賜敷奏特依所請不勝幸甚伏候鈞㫖<lb/>
　　　與政府劄子<lb/>
熹昨以衰病支離輙具劄目陳乞陶鑄宫觀差遣側聴踰<lb/>
月未䝉處分近於三月六日視事之際風痰大作頭目旋<lb/>
暈㡬欲僵仆今巳累日精神愈見昏慢委是狼狽不堪勉<lb/>
彊巳具狀申尚書省欲望鈞慈早賜敷奏特從所請使熹<lb/>
得遂休養以保餘齡不勝幸甚干冐威嚴俯伏俟罪<lb/>
<pb n="KR4d0226_SBCK_022-17b"/>
　　　乞宫觀劄子<lb/>
熹輙有危迫之懇干冐鈞聽熹舊有心氣之疾近因禱雨<lb/>
備災憂懼怵迫復爾發動怔忡炎燥甚於常時竊慮當此<lb/>
旱荒曠廢郡事其爲利害又非它時之比欲望鈞慈特賜<lb/>
敷奏與熹宫廟差遣令得少遂休養不勝幸甚所有本軍<lb/>
荒政昨巳措置略有欠第更望催促替人石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>疾速前來<lb/>
接續賑救則千里飢民不勝幸甚<lb/>
　　　辤免直祕閣狀一<lb/>
右熹準七月十八日尚書省劄子七月十七日三省同奉<lb/>
聖㫖以熹昨任南康軍日修舉荒政民無流殍可除直祕<lb/>
閣者熹聞命震驚受恩感激有不知所以言者然竊伏念<lb/>
熹昨以非才誤䝉任使不能布宣徳意以惠逺民乃以刑<lb/>
<pb n="KR4d0226_SBCK_022-18a"/>
政失中招致殃咎赤地千里民不聊生據罪論刑豈容幸<lb/>
免政使粗能措畫不致大叚狼狽亦是職守之常何足𥙷<lb/>
塞愆負而况蠲閣租稅撥賜錢米許借上供錢物糴米賑<lb/>
糶皆是聖主天地貺施非常之恩官吏於此豈有絲毫之<lb/>
力至於勸諭富民發廪糶濟亦是聖朝不愛官爵以救民<lb/>
命頒下賞格極於醲厚以故富民觀感視傚始肯竭其囷<lb/>
倉累嵗之積以應公上一旦之湏亦非官吏之力所能及<lb/>
也然其賑濟人戸𥘉無致旱之罪今又不取一錢而捐米<lb/>
四五千石方得一官自私家言之其數亦巳多矣此則在<lb/>
所當賞而不可緩者非一時官吏有罪無功之可比也今<lb/>
熹幸際隆寛曲加容貸更䝉除用巳極叨踰今者又𬒳聖<lb/>
恩復有上件除命而熹前所奏南康軍賑濟人戸張世亨<lb/>
<pb n="KR4d0226_SBCK_022-18b"/>
等四名合依元降賞格𥙷授文武官資者有司顧以微文<lb/>
沮郤其事至今未見報行推賞指揮是乃聖主過恩旣賞<lb/>
於其所當罪而有司失信反吝於其所當賞熹雖至愚於<lb/>
此竊有所不安者所有降到省劄不敢祗受巳送建寜府<lb/>
寄納軍資庫謹具狀申尚書省欲望朝廷洞照誠悃特爲<lb/>
敷奏許賜收囬仍檢㑹今年閏三月内南康軍奏及熹獨<lb/>
衘奏狀詳酌所陳事理如是節次官司果是固爲邀阻至<lb/>
今不爲保明推賞即將張世亨等併為敷奏依熹所乞不<lb/>
候諸司保明特與先次依格等第推賞直降付身令本軍<lb/>
日下當官給賜是則不惟熹之私義得以自安亦庶幾自<lb/>
今以來州郡長吏奉法遵職務格和平不至幸民之災自<lb/>
圖身利不惟此四人者早䝉聖恩免有邀阻乞覔之擾父<lb/>
<pb n="KR4d0226_SBCK_022-19a"/>
子兄弟感戴無窮而萬一不幸四方復有水旱饑饉之災<lb/>
亦使其他富民知所激勵易爲勸誘貧者有所恃頼不復<lb/>
流移其利非止一端而巳也狂妄僣率干冐朝聴祈恩俟<lb/>
罪無任懇切恐懼之至謹狀<lb/>
　　　小帖子<lb/>
　稅戸張世亨賑濟五千石依格乞𥙷承節郎税戸劉師<lb/>
　輿賑濟四千石依格乞𥙷承信郎進士張邦獻賑濟五<lb/>
　千石依格乞𥙷迪功郎待𥙷太學生黃澄賑濟五千石<lb/>
　依格乞𥙷迪功郎<lb/>
右具如前伏念熹罷官還家舊任别無綰繫只此一事未<lb/>
了𥘉謂朝廷賞格必非虚文不謂今乃以此自䧟於罔民<lb/>
之罪每一思之如負芒刺顧以居閑不敢陳請今者幸因<lb/>
<pb n="KR4d0226_SBCK_022-19b"/>
辤免恩命得效一言過此則分守有拘又將無以自逹切<lb/>
望鈞慈早賜垂念千萬幸甚如是四人近日皆巳得霑恩<lb/>
賞不曾報行即熹屏居深山探問不實之罪亦乞矜貸而<lb/>
其所乞辤免恩命與比事體自不相湏更望力賜開陳期<lb/>
於得請乃爲厚幸伏乞鈞照<lb/>
　　　辭免直祕閣狀二<lb/>
右熹九月𥘉四日準八月十七日辰時尚書省逓到告命<lb/>
一道照對熹昨準尚書省劄子奉聖㫖以熹前任南康軍<lb/>
日修舉荒政民無流殍可除直祕閣熹竊伏惟念昨來在<lb/>
任政刑乖錯招致旱災有罪無功不敢祗受兼在任日遵<lb/>
奉淳熈七年九月二十三日勑㫖賞格勸諭到税戸張世<lb/>
亨劉師輿進士張邦獻待𥙷國學生黃澄四名岀米賑濟<lb/>
<pb n="KR4d0226_SBCK_022-20a"/>
共計一萬九千石巳行支散即具奏聞及申諸司乞與保<lb/>
明推賞𥙷授文武官資今來巳是半年竊慮熹旣得替之<lb/>
後諸司未曾保明致得本人未䝉朝廷推賞巳具狀申尚<lb/>
書省乞賜敷奏收還誤恩仍將張世亨等四名不候諸司<lb/>
保明早依原降賞格特與推恩給降付身令本軍日下當<lb/>
官給付及具狀繳連所降省劄寄留建寜府軍資庫訖今<lb/>
來又凖上項告命熹爲有前項所申兩節事理未凖回降<lb/>
指揮不敢祗受巳并申建寜府寄留外謹再具狀申尚書<lb/>
省伏乞檢㑹前狀特與敷奏許熹辭免仍将張世亨劉師<lb/>
輿張邦獻黃澄四名早賜依格推賞則熹不勝幸甚謹狀<lb/>
　　　辭免直祕閣狀三<lb/>
右熹凖九月五日尚書省劄子備坐熹前狀所乞寢罷新<lb/>
<pb n="KR4d0226_SBCK_022-20b"/>
除直祕閣恩命事奉聖㫖不許辭免者熹仰戴聖恩不勝<lb/>
感激雖未敢即日祗受謹巳望闕稱謝訖但熹狀内所稱<lb/>
熹雖至愚於此有不能自安者正爲南康軍保明勸諭到<lb/>
稅户張世亨獻米五千石賑濟依格合𥙷承節郎進士張<lb/>
邦獻獻米五千石賑濟依格合𥙷迪功郎待𥙷國學生黄<lb/>
澄獻米五千石賑濟依䅂合𥙷迪功郎稅户劉師輿獻米<lb/>
四千石賑濟依格合𥙷承信郎一節未蒙户部依格放行<lb/>
恩賞乞賜敷奏施行今來所凖省劄内却刪去此項事理<lb/>
熹竊恐區區愚昧迫切之誠未得仰関天聽其合推賞人<lb/>
依舊未得霑𬒳聖恩則熹於義亦難祗受又况目今諸路<lb/>
水旱廣闊公家所積巳經發散所餘無幾全頼富民獻米<lb/>
賑恤若見朝廷施行如此誰肯應募助國救民兼熹見䝉<lb/>
<pb n="KR4d0226_SBCK_022-21a"/>
改除提舉浙東常平公事當此凶歲專以救荒爲職若此<lb/>
所乞依格推賞不䝉施行不惟失信於南康舊治亦無靣<lb/>
目可見浙東之民將來必致悮事上貽仁聖宵旰之憂熹<lb/>
雖萬死不足塞責欲望朝廷詳酌特賜敷奏詳熹前狀所<lb/>
陳將南康軍所奏稅户張世亨劉師輿黄澄張邦獻各與<lb/>
照應元格早賜𥙷授文武官資則上件恩命不必加於熹<lb/>
身而聖朝綜核之政脩於上逺近觀聽有所激勸於下矣<lb/>
謹再具狀申尚書省伏候指揮<lb/>
　　　除浙東提舉乞奏事狀<lb/>
右熹今月二十二日凖尚書省劄子奉聖㫖改除前件差<lb/>
遣熹以衰病之餘心力凋耗目昏耳重不堪繁劇擬具情<lb/>
懇干告廟堂乞與敷奏聴容辭免而聞之道路本路今年<lb/>
<pb n="KR4d0226_SBCK_022-21b"/>
災傷至重民巳艱食若更遷延有失措置竊恐向後飢民<lb/>
愈見狼狽重貽聖主宵旰之憂謹巳於當日望闕謝恩祗<lb/>
受訖所有合赴行在奏事未奉指揮伏念熹自違陛㦸十<lb/>
有九年誠不勝臣子惓惓願得一瞻天日之光况今救荒<lb/>
合行奏禀事件非一又熹前任南康亦有合奏聞事謹具<lb/>
狀申尚書省欲望鈞慈特賜敷奏施行謹狀<lb/>
　　　辭免進職奏狀一<hi>壬寅</hi>
臣九月四日到處州遂昌縣凖尚書省劄子奉聖㫖淳熈<lb/>
八年旱傷去處監司守臣賑濟有勞令臣進職二等者聞<lb/>
命震驚不知所措謹巳即時望闕謝恩訖伏念臣昨以孤<lb/>
愚誤叨臨遣仰瞻玉色旣閔然有畏天恤民之誠而聖訓<lb/>
丁寧又無非惻怛焦勞之實退惟疵賤遭遇如此誠不敢<lb/>
<pb n="KR4d0226_SBCK_022-22a"/>
愛其夙夜之勤冀以仰稱萬一而疾病之餘精力淺短徒<lb/>
費大農數十萬緡之積而無以全活一道饑饉流殍之民<lb/>
蓋嘗一再自劾㳟俟嚴科陛下赦而不誅巳爲寛典至於<lb/>
過恩假寵躐等䟽榮則懼非所以示勸懲惜名器而謹馭<lb/>
臣之柄也况臣昨以按劾知台州唐仲友反𬒳論訴見䝉<lb/>
送浙西提刑司差官體究近日雖䝉聖斷巳罷本人新任<lb/>
所有體究指揮尚未結絶臣方當囚服藉藁以俟斧誅豈<lb/>
宜遽竊恩榮以紊賞刑之典所有前件恩命臣實不敢祗<lb/>
受欲望聖慈特許辭免臣不勝幸甚<lb/>
　　　辭免江西提刑奏狀<lb/>
右臣九月十二日凖尚書省劄子八月十八日三省同奉<lb/>
聖㫖除臣江南西路提點刑獄公事塡見闕去冬巳經奏<lb/>
<pb n="KR4d0226_SBCK_022-22b"/>
事不候受告疾速前去之任者臣聞命感激巳於當日就<lb/>
衢州常山縣界首安泊處望闕謝恩解罷前任職事訖伏<lb/>
念臣天賦樸愚與世寡合爰自早歳即甘退藏雖䝉聖朝<lb/>
累加收用竟亦不敢冐昧就職杜門屏處玩思遺經頼天<lb/>
之靈偶窺管穴因竊妄意討論刪述冀成一家之言以待<lb/>
後之學者中間誤䝉聖恩特改京秩訓詞襃勵蓋亦以是<lb/>
期之其後更𬒳除書起𥙷郡吏而臣所守不固不能力辭<lb/>
二年之間中夜撫枕起坐太息未嘗不私自憐悼而悔其<lb/>
𥘉心也旣而復沗推擇備使近畿凡所奏陳多䝉開納賜<lb/>
錢蠲稅無請不從自惟孤愚遭遇如此則又幡然思竭駑<lb/>
頓以稱所䝉唯懼縱姦賊民弃命廢職異時無復靣顔以<lb/>
見陛下至於觸忤權貴掇取怨嫌則雖必知其然而有所<lb/>
<pb n="KR4d0226_SBCK_022-23a"/>
不暇計也旣而果如所料沮撓萬端又獨䝉陛下聖明察<lb/>
其孤忠委曲覆護非唯不加誅殛又使得以進職遷官爲<lb/>
名而去臣竊不自知區區之迂愚疵賤何以得此於陛下<lb/>
顧念感激涕下交頥所有恩命誠不當更有辭避以孤睿<lb/>
獎然臣之愚實有所不獲巳者蓋以心目俱昏不堪吏責<lb/>
今夏巳嘗抗章俟罪未奉進止而旱蝗繼作㳟奉御筆戒<lb/>
喻丁寧仰惟聖心憂勞特甚是以惶懼屏息未敢復言今<lb/>
旣䝉恩許解賤職正是草野愚臣乞賜骸骨以遂夙心之<lb/>
時而所除官又係塡唐仲友闕蹊田奪牛之誚雖三尺童<lb/>
子亦皆知其不可况臣雖愚粗識義理何敢自安儻䝉聖<lb/>
慈特賜罷免或與嶽廟差遣使臣得以歸耕故壟畢志舊<lb/>
聞内休巳憊之精神外避當途之猜怨則臣不勝千萬幸<lb/>
<pb n="KR4d0226_SBCK_022-23b"/>
甚所有前件省劄内除授恩命臣决不敢祗受巳送衢州<lb/>
常山縣寄收仍一靣出本路界還家俟命欲望聖慈早賜<lb/>
指揮謹錄奏聞伏候勑㫖<lb/>
　　　辭免江東提刑奏狀一<lb/>
右臣十月九日凖尚書省劄子據臣辭免新除江西提刑<lb/>
恩命奉聖㫖令臣與江東提刑梁揔兩易其任臣巳即時<lb/>
望闕謝恩訖伏念臣區區誠懇巳具前奏旣䝉改命曲遂<lb/>
其私使得免於攘奪之嫌以全素守其在微臣固巳甚幸<lb/>
但臣前所奏陳願得䝉恩投置閑散以爲養病著書全身<lb/>
逺害之計則尚有未䝉聖察者於臣私計未便猶多敢昧<lb/>
萬死再有塵瀆欲望聖慈詳臣前奏曲賜哀憐追寢誤恩<lb/>
改卑祠禄使其得遂夙心免罹非禍則於微臣又爲莫大<lb/>
<pb n="KR4d0226_SBCK_022-24a"/>
之幸所有省劄内聖㫖指揮臣不敢祗受巳送建寧府崇<lb/>
安縣寄收訖聖恩隆厚報效無階瞻望軒墀臣無任犬馬<lb/>
戀慕激切之至<lb/>
　　　貼黃<lb/>
　臣祖郷徽州婺源縣正隷江東見有墳墓宗族及些小<lb/>
　田産合該回避又梁揔到官今方月餘一旦忽然無故<lb/>
　改易不惟迎新送故煩擾吏民亦礙累降指揮有失朝<lb/>
　廷舉措之重伏乞聖照<lb/>
　　　申省狀<lb/>
右熹十月九日凖尚書省劄子據熹辭免新除江西提刑<lb/>
恩命奉聖㫖令熹與江東提刑梁揔兩易其任熹以前奏<lb/>
所乞未䝉開允不敢祗受巳再具奏辭免外謹具狀申尚<lb/>
<pb n="KR4d0226_SBCK_022-24b"/>
書省欲乞敷奏寢罷或與嶽廟差遣不勝幸甚<lb/>
　　　辭免江東提刑奏狀二<lb/>
右臣十一月七日準尚書省劄子據臣奏辭免江東提刑<lb/>
及回避田産事奉聖㫖不許辭免田産特免回避者臣草<lb/>
野賤微屢有煩瀆顧勞天語重賜丁寧感極涕零不知所<lb/>
措巳即時望闕遥謝訖重念臣昨𬒳使令妄意職業智識<lb/>
淺短條奏闊踈上誤公朝失於舉措自知罪大不敢自赦<lb/>
是以再䝉恩除不免瀝懇辭避凡所陳述皆出鄙誠非敢<lb/>
飾辭備禮以爲觀聴之美而巳唯是曲折之間猶有不敢<lb/>
盡其辭者然竊仰惟陛下天日之明無幽不燭固不待臣<lb/>
之喋喋然後有以悉其危懼怵迫之情也又况今來所除<lb/>
差遣仍是按察官司若復奉公守法則恐如前所爲或至<lb/>
<pb n="KR4d0226_SBCK_022-25a"/>
重傷朝廷事體若但觀勢狥私又恐下負夙心上孤陛下<lb/>
眷知任使之意進退惟谷無地自處是敢忘其再三之瀆<lb/>
上干鈇鉞之威欲望矜憐早賜開允特與嶽廟差遣一次<lb/>
使臣得以休養精神卒其舊業退避仇怨保此餘生或者<lb/>
未塡溝壑間得見陛下重振綱維一新治化而逹聦明目<lb/>
未忘孤忠别有逺外重難驅使則臣雖衰拙尚庶幾效其<lb/>
尺寸将惟陛下所以命之不敢復有辭矣若爲今日之計<lb/>
則退藏之外無可爲者伏惟陛下哀憐財幸干冐宸嚴臣<lb/>
無任戰栗俟命之至<lb/>
　　　申省狀<lb/>
右熹準尚書省劄子據熹辭免江東提刑恩命及回避祖<lb/>
郷田産事奉聖㫖不許辭免田産特免回避劄付熹者伏<lb/>
<pb n="KR4d0226_SBCK_022-25b"/>
縁狂妄踈拙巳試罔功不敢復當刺舉之職巳再具奏狀<lb/>
辭免謹具狀申尚書省伏乞敷奏施行<lb/>
　　　辭免進職奏狀二<lb/>
右臣十一月七日準降到告命一道授臣直徽猷閣者臣<lb/>
昨在任日𬒳省劄備坐前件恩命巳嘗具奏稱爲按劾台<lb/>
州唐仲友贓濫不法反𬒳論訴未䝉結絶不敢祇受今者<lb/>
伏覩巳降指揮仲友巳罷新任更不差官體究其紹興府<lb/>
見勘巳招僞造官㑹人蔣暉等亦聞巳得朝㫖盡行釋放<lb/>
訖詳此事理竊恐臣所按劾不公不實别有合得罪名未<lb/>
䝉朝廷行遣難以却因職事微勞遽與其他無罪之人例<lb/>
霑恩賞其所降到告命臣不敢祗受巳送建寧府崇安縣<lb/>
寄收訖欲望聖慈深察特賜追寢施行則臣不勝幸甚<lb/>
<pb n="KR4d0226_SBCK_022-26a"/>
　　　辭免江東提刑奏狀三<lb/>
右臣十一月十四日準尚書省劄子據臣辭免直徽猷閣<lb/>
及江東提刑恩命奉聖㫖並不許辭免令疾速起發前去<lb/>
之任者臣昨以怨仇當路蹤跡孤危屢貢封章乞回成命<lb/>
情迫意切忘其再三旣而深自省循始知震懼方且計日<lb/>
以俟誅夷不謂陛下天度含容聖恩溥慱雖未開允亦免<lb/>
譴訶臣聞命感激涕泗交順㳟惟聖詔丁寧不可數得雖<lb/>
知私義有所未安然不敢不抑鄙情以承睿奨即於當日<lb/>
遥望闕庭拜受直徽猷閣恩命訖所有江東提刑職事迫<lb/>
威命之巳行亦擬即日拜受畫時起發而臣至愚反復思<lb/>
慮復有所甚懼而不能巳者不免昧死瀝血再觸天威瞻<lb/>
顧徬徨不知所措伏念臣所劾贓吏黨與衆多棊布星羅<lb/>
<pb n="KR4d0226_SBCK_022-26b"/>
並當要路自其事覺以來大者宰制斡旋於上小者馳騖<lb/>
經營於下其所以蔽日月之明而損雷霆之威者臣不敢<lb/>
論若其加害於臣不遺餘力則逺而至於師友淵源之所<lb/>
自亦復無故横肆觝排向非陛下聖明洞見底藴力賜主<lb/>
張則不惟不肖之身乆爲魚肉而其變亂白黒詿誤聖朝<lb/>
又有不可勝言者然陛下之憐臣愈厚則此軰之疾臣愈<lb/>
深是以爲臣今日之計惟有乞身就閑或可少紓患害若<lb/>
更貪戀恩榮冐當一道刺舉之責則其速怨召禍必有甚<lb/>
於前日者陛下雖欲始終保全亦恐有所不能及矣故臣<lb/>
於此深竊恐懼再三籌度以爲與其他日拘攣戚促而失<lb/>
身於仇人之手不若今日再三辭避而得罪於陛下之前<lb/>
又况陛下至仁至明且旣憐臣之厚而保全之如此固未<lb/>
<pb n="KR4d0226_SBCK_022-27a"/>
必肯以此加臣之罪而必棄之也是敢決意仰首呼天而<lb/>
一罄其說如此所有前件差遣欲望聖慈深察危懇特賜<lb/>
改差嶽廟一次使臣得以卒𬒳前日生死肉骨之恩免遭<lb/>
異時睚眦中傷之禍臣不勝幸甚若臣前奏所謂著書者<lb/>
則臣自集諸經訓說之外於資治通鑑亦嘗妄有論次數<lb/>
年之前草藁略具一行作吏遂至因循每一念之常恐永<lb/>
爲千古之恨今若少寛原隰之勞更竊斗升之禄假以歳<lb/>
月卒成此書使於世務略有絲毫之𥙷則臣之所以仰報<lb/>
大恩者固不必在於簿書期㑹之間也臣狂妄進越死有<lb/>
餘罪伏惟陛下天地父母矜而赦之臣不勝幸甚謹録奏<lb/>
聞伏候勑㫖<lb/>
　　　貼黃<lb/>
<pb n="KR4d0226_SBCK_022-27b"/>
　臣誤蒙聖恩俾將使指而臣方以按劾贓吏干忤相臣<lb/>
　一身孤危不能自保其何以控制姦猾循撫柔良凢此<lb/>
　哀鳴非特自愛實爲陛下一司事權一道民命之計切<lb/>
　望聖慈深賜鍳察<lb/>
　臣舊讀資治通鑑竊見其間周末諸侯僣稱王號而不<lb/>
　正其名漢丞相亮出師討賊而反書入寇此類非一殊<lb/>
　不可曉又凢事之首尾詳畧一用平文書寫雖有目録<lb/>
　亦難檢㝷因竊妄意就其事實别爲一書表嵗以首年<lb/>
　而因年以著綂大書以提要而小註以俻言至其是非<lb/>
　得失之際則又輙用古史書法略示訓戒名曰資治通<lb/>
　鑑綱目如蒙聖慈許就閑秩即當繕寫首篇草本先次<lb/>
　進呈恭俟臨决<lb/>
<pb n="KR4d0226_SBCK_022-28a"/>
　　　申省狀<lb/>
右熹凖十二月十四日尚書省劄子據熹辭免直徽猷閣<lb/>
及江東提刑恩命事奉聖㫖並不許辤免令疾速起發前<lb/>
去之任熹仰惟恩㫖稠疊不敢固辤巳於當日拜受直徽<lb/>
猷閣恩命訖所有江東提刑差遣縁熹於廊廟大臣有合<lb/>
囬避事理巳别具狀奏聞如蒙降出乞賜敷奏早與施行<lb/>
熹不勝幸甚謹具狀申尚書省伏候鈞㫖謹狀<lb/>
　　　乞宫觀劄子<lb/>
熹伏自頃歲罷官淛東聖恩卑以祠禄至今考滿家貧累<lb/>
重未能忘禄欲望特賜敷奏更與再任一次伏候指揮<lb/>
　　　申建寧府改正幇勘俸給狀<lb/>
右熹昨於去年二月内凖尚書省牒差充上件差遣當申<lb/>
<pb n="KR4d0226_SBCK_022-28b"/>
使府批書勘請俸給蒙糧料院依職司人例幇勘縁熹昨<lb/>
來雖蒙聖恩除授江西江東提刑當即辤免並不曽受告<lb/>
赴任難以依職司人例勘請添支巳即節次具狀申使府<lb/>
乞行改正未蒙施行在熹私義實難冐受今再具狀申建<lb/>
寧府使衙伏乞指揮依條施行謹狀<lb/>
　　　辤免江西提刑狀一<lb/>
右熹見任主管南京鴻慶宫七月二十八日凖尚書省劄<lb/>
子三省同奉聖㫖朱熹除江西提點刑獄替馬大同成資<lb/>
闕者孤逺之迹誤蒙聖恩感激之深豈敢辤避實以連年<lb/>
災患乆病摧頽此去赴官之期又巳不過數月竊慮將来<lb/>
不堪繁劇終須别有祈懇已受復辤為罪愈大所有恩命<lb/>
委實不敢祗受其省劄巳送崇安縣寄收外欲望朝廷特<lb/>
<pb n="KR4d0226_SBCK_022-29a"/>
爲敷奏追寢成命令熹依舊奉祠以安愚分<lb/>
　　　辤免江西提刑劄子一<lb/>
右熹近凖尚書省劄子奉聖㫖令奏事訖之任者熹聞命<lb/>
震驚即欲依禀起發前去實以累年以來積負憂畏精神<lb/>
恍惚耳重目昏筋骨支離腰痛足弱其餘病苦發歇不常<lb/>
蓋有言所不能盡者所以昨来𬒳命之𥘉即以此誠控告<lb/>
未蒙俞允不敢遽有煩瀆今來又𬒳前件恩㫖熹竊惟念<lb/>
巳試無堪再蒙收用天地父母之恩巳極隆厚而又特降<lb/>
睿㫖使得奏事而行以爲使臣光華之寵自惟何者有此<lb/>
遭逢若使稍能自力一造闕庭不惟得以少慰八年犬馬<lb/>
慕戀之誠靣陳重疊受恩感激之意而拜起應對之間亦<lb/>
須便蒙聖主哀憐照察不至虚有詞費以干留令之誅顧<lb/>
<pb n="KR4d0226_SBCK_022-29b"/>
實衰殘不堪扶曵仰孤隆㫖自棄明時望絶雲天涕下霑<lb/>
臆輙冐萬死復罄愚衷欲望朝廷特賜敷奏寢罷前降指<lb/>
揮令熹依舊奉祠以終餘息<lb/>
　　　辤免江西提刑劄子二<hi>四月一日</hi>
熹昨縁衰病嘗具劄目陳乞宫觀差遣續凖聖㫖令依巳<lb/>
降指揮疾速赴行在奏事訖之任熹聞命震驚不敢復有<lb/>
辤避巳於三月十八日起離前來縁路疾病發作不常所<lb/>
至濡滯今幸巳到信州深欲勉疆前進而病勢侵加腰脚<lb/>
疼痛俯仰拜跪極爲費力顧以趣召之嚴未敢輙爲歸計<lb/>
不免專具申禀迤邐前路聽候欲望矜憐特賜敷奏改差<lb/>
宫觀差遣令熹早得還家將理不至狼狽道路不勝幸甚<lb/>
　　　辤免江西提刑劄子三<lb/>
<pb n="KR4d0226_SBCK_022-30a"/>
照對熹昨蒙聖恩令赴行在奏事實縁衰病嘗具劄目陳<lb/>
乞宫觀差遣續凖尚書省劄子備奉聖㫖令依巳降指揮<lb/>
疾速赴行在奏事訖之任熹聞命震驚不敢復有辤避巳<lb/>
於三月十八日起離前來縁路疾病發作不常所至濡滯<lb/>
於當月三十日到信州深欲勉疆前進而病勢侵加腰脚<lb/>
疼痛俯仰拜跪殊覺艱難顧以趣召之嚴未敢輙爲歸計<lb/>
巳於四月𥘉一日再具劄子申禀迤邐前路聽候乞賜敷<lb/>
奏改差宫觀差遣令熹早得還家將理不至狼狽道路㝷<lb/>
即扶曵前來以𥘉四日到玉山縣等候今巳十有餘日未<lb/>
見前回竊慮所差去人在路病患致熹愚誠未徹稽違益<lb/>
乆罪戾愈深謹復專人别具申禀伏望鈞慈詳酌早賜敷<lb/>
奏施行不勝幸甚<lb/>
<pb n="KR4d0226_SBCK_022-30b"/>
　　　乞宫觀劄子<lb/>
熹衰遲之迹退閑旣乆茲蒙召對遂獲再瞻咫尺之威又<lb/>
蒙聖慈擢登郎省感戴恩寵何以論報伏縁熹舊有足疾<lb/>
沿路偶值隂雨感冐濕氣遂復發動比入都城疾勢稍間<lb/>
粗能扶持一登殿陛而勞曵遂増沉綿伏枕呼號兩脛如<lb/>
割是以𬒳受省劄累日未能赴部供職雖巳具申乞給朝<lb/>
假將理竊慮未有痊愈之日稽留成命義有未安欲望特<lb/>
賜敷奏改授一在外宫觀差遣<lb/>
　　　辤免江西提刑狀二<lb/>
熹衰悴餘生養痾待盡聖上不忍棄捐復加收用且令奏<lb/>
事而去自惟孤遠何以上軫記憐感激恩遇未知報塞固<lb/>
當聞命即日引道實縁頻年憂患疾病多端不免具狀陳<lb/>
<pb n="KR4d0226_SBCK_022-31a"/>
乞祠禄旣不得請即不敢家居固辤而力疾就道行次信<lb/>
州脚氣果作兩次遣人復申前請俯伏俟命凢歴四旬幸<lb/>
而調治稍安且有促行之命即遂扶曵前進然自入國門<lb/>
右足復痛中間幸得小愈始克進望清光靣陳愚悃悉荷<lb/>
開納於熹志願豈復有它而奏對之時左足巳痛繼以參<lb/>
謁勞動有加及至次日特蒙聖恩除熹兵部郎官則痛楚<lb/>
巳甚宛轉號呼不能履地矣熹以未能即日拜命供職即<lb/>
具申朝廷給假將理是晚忽有吏人抱印前來令熹交割<lb/>
熹以未曽供職不敢收領嘗具公狀劄子回申本部並無<lb/>
回報但令吏人指揮必要交印熹又具劄子陳懇亦不收<lb/>
受熹不得巳遂令吏人在安下處同共看守呻吟少暇即<lb/>
令呼喚嚴切照管擬俟病愈赴部供職凢此本末衆所共<lb/>
<pb n="KR4d0226_SBCK_022-31b"/>
知守印吏人亦皆見聞未嘗敢有毫髪偃蹇邀求之意而<lb/>
次日傳聞長貳巳有劾章熹不敢自辯即時具状請祠囬<lb/>
避復蒙聖慈曲賜全護使得仍舊持節江西并與放行累<lb/>
年磨勘在熹愚分優幸巳深即合奔走赴上以圖報稱而<lb/>
繼聞論者謂熹姦妄過有邀求目爲亂人之首加以事君<lb/>
無禮之罪對衆宣言逺近傳播聞之駭懼益不自勝但以<lb/>
去國未遠嫌於紛競不敢遽然有請今迤邐西行浸迫所<lb/>
部竊自思念爲人臣子而有此名罪當誅戮豈可復任外<lb/>
臺耳目之寄政使聖恩寛貸在熹亦何靣目可見吏民兼<lb/>
熹所患足疾日困奔馳不得休息乍止乍休未能一向痊<lb/>
平而江西憲司乆闕正官若更遷延日月則是以熹衰病<lb/>
嫌疑之故乆廢一路之事稽留朝命爲罪愈深熹除巳一<lb/>
<pb n="KR4d0226_SBCK_022-32a"/>
靣還家待罪欲望朝廷特賜敷奏詳熹罪狀實如論者之<lb/>
言即乞重行黜責使得杜門念咎畢此餘生熹不勝幸願<lb/>
祈懇之至伏候指揮<lb/>
　　　小貼子<lb/>
或謂熹之此請跡渉違慢恐實論者之言反速大戾熹<lb/>
　竊自念前日奏對劄子兩論刑獄利害一論經緫制錢<lb/>
　不當立額一論江西諸州科罰之弊熹之區區豈是妄<lb/>
　有邀求厭薄外使但以今者自致煩言不堪耳目之寄<lb/>
　湏至陳懇天日在上必蒙監照欲乞併賜敷奏施行<lb/>
　　　與宰執劄子<lb/>
熹輙有危悃冐干鈞聴熹一介孤逺乆荷聖知兹者曲被<lb/>
記憐擢自冗散付以一道祥刑之寄又使得以職事奏對<lb/>
<pb n="KR4d0226_SBCK_022-32b"/>
靣賜襃諭留寘省曹在熹何人可以報稱實以素有足疾<lb/>
在道屢作自入國門右足先痛中間小愈僅能扶持入對<lb/>
行立稍乆即覺左足復痛不能支吾旣出宫門復行參謁<lb/>
即遂大痛比及𬒳受省劄則巳赤腫拘攣不能履地矣以<lb/>
此不得即日供職亦嘗申省請假即非有它而傳聞長貳<lb/>
遽有封章劾其姦妄指爲亂人之首加以事君無禮之罪<lb/>
雖聖朝廣大曲加掩覆使之得以私請復卑舊官從容而<lb/>
去然彈文喧播罪戾著聞竊自揣量若使果如所言則熹<lb/>
罪當誅戮豈可復叨外臺耳目之寄今有公狀申省待罪<lb/>
伏望鈞慈特賜敷奏重行黜責使得杜門屏跡深自循省<lb/>
不勝萬幸<lb/>
　　　辤免江西提刑狀三<lb/>
<pb n="KR4d0226_SBCK_022-33a"/>
右熹昨爲兵部侍郎林栗抗章劾數其要君拒命作僞無<lb/>
禮之罪幾數百言得之傳聞不勝駭懼遂不敢前赴新任<lb/>
而具狀申省伏候嚴譴今凖尚書省劄子六月二十六日<lb/>
奉聖㫖朱熹力疾入對奏劄皆論新任職事朕諒其誠復<lb/>
從所請可依巳降指揮疾速之任熹拜受伏讀感極涕零<lb/>
伏惟天日之明洞燭幽隱凡羣下之誠僞曲直蓋無所匿<lb/>
其情者以至皇慈廣覆不間微賤優容之至辨白之詳撫<lb/>
喻之温襃借之寵則又有非踈逺小臣所當得者誠宜祗<lb/>
承德意拜命即行而熹歸途踏熱度嶺足疾又頗發動委<lb/>
是不任起發前去又況林栗見今在職餘憤未平萬一事<lb/>
有統臨必至重遭按治孤逺之迹誠不自安欲望朝廷哀<lb/>
憐特賜敷奏寢罷元降指揮或恐聖慈閔其貧病即乞委<lb/>
<pb n="KR4d0226_SBCK_022-33b"/>
曲開陳特與宫廟差遣一次使得杜門念咎畢此餘生千<lb/>
萬幸甚謹具狀申尚書省伏候鈞㫖<lb/>
　　　與宰執劄子<lb/>
熹輙有私懇仰干公聽熹昨以疾病未愈誣詆未明不敢<lb/>
祗赴新任輒以公狀申省待罪及具劄子控瀝鄙懷近者<lb/>
伏奉省劄仰聆玉音乃知聖明巳垂深照辨理昭晰訓喻<lb/>
丁寜三復以還不勝感涕實以所苦足疾在路踏熱頗有<lb/>
増加而林侍郎列職中臺尚湏回避除巳别具申省文狀<lb/>
陳乞敷奏施行外敢復具此冐昧崇聽欲望鈞慈矜念早<lb/>
賜開陳俾寛彈射之虞獲醻香火之願熹不勝幸甚<lb/>
　　　辤免磨勘轉官狀<lb/>
右熹今月二日凖尚書吏部降到告命一道磨勘轉朝奉<lb/>
<pb n="KR4d0226_SBCK_022-34a"/>
郎者伏念熹昨以無能跧伏林野聖慈過聽特改京官在<lb/>
熹之愚巳出望外後來雖有考第合該磨勘縁熹改官之<lb/>
後一向奉祠即無勞效可考中間雖曽實歴知南康軍一<lb/>
任及提舉浙東常平數月又巳各蒙聖恩特除貼職所以<lb/>
不敢妄有陳乞自速貪冐之罪以負襃擢之恩今來不謂<lb/>
方𬒳重劾反蒙聖知仍舊差遣特詔有司給還磨勘以寵<lb/>
其行致有上件恩命仰戴天慈雖深感激俯循私分敢負<lb/>
夙心兼以近方具狀申省回避兵部侍郎林栗仍乞宫觀<lb/>
差遣所有恩命熹實不敢無故祗受除巳送建寜府寄収<lb/>
外謹具狀申尚書省伏乞敷奏収回所降告命以安愚分<lb/>
伏候鈞㫖<lb/>
　　　與宰執劄子<lb/>
<pb n="KR4d0226_SBCK_022-34b"/>
熹輙有愚悃仰干鈞聽熹昨以蹤跡孤危懇求祠禄未奉<lb/>
進止方竊凌兢忽蒙尚書吏部遞到磨勘轉官告命一道<lb/>
熹實以自昨改秩以来累任祠官無績可攷中間两𬒳任<lb/>
使又巳各蒙除授職名所以前後不敢陳乞磨勘即非固<lb/>
爲矯激又况今来方𬒳重劾曲荷寛恩揆之師言巳爲幸<lb/>
免豈敢無故冐當聖世陟明之典上累公朝責實之政除<lb/>
巳具狀申尚書省欲望鈞慈特賜敷奏追寢前命則熹不<lb/>
勝千萬大幸<lb/>
　　　辤免直寳文閣狀<lb/>
熹昨以妄庸荐叨除用辟言引疾曲荷俯從省巳顧私不<lb/>
任感激所有宮觀差遣熹巳即時望闕謝恩祗受訖惟是<lb/>
進職恩命眷奬隆深自顧么㣲莫堪稱塞兼覩近制内閣<lb/>
<pb n="KR4d0226_SBCK_022-35a"/>
清班非有勲庸不輕遷授而熹無狀行不掩言無以取信<lb/>
交遊以至自貽詬辱旣勤聖慮復紊朝綱罪則巳多功於<lb/>
何有靦顔冐受義實難安欲望朝廷特賜敷奏追寢成命<lb/>
令熹且以舊官竊食祠館不勝榮幸伏候指揮<lb/>
　　　與宰執劄子<lb/>
熹輙有愚懇仰塵鈞聴熹昨者辟言引疾曲荷矜憐巳遂<lb/>
奉祠之請不勝幸甚但蒙聖恩横加職秩俯循愚分仰稽<lb/>
近制皆有所未安者謹巳具狀申省辤免欲望鈞慈深察<lb/>
誠悃早賜敷奏特與施行則熹尤不自勝千萬幸願之至<lb/>
　　　辤免召命狀<lb/>
右熹凖九月二十六日尚書省劄子奉聖㫖朱熹召赴行<lb/>
在熹聞命震駭不知所爲伏念熹仐年六月巳蒙賜對狂<lb/>
<pb n="KR4d0226_SBCK_022-35b"/>
妄無取𬒳劾而㱕雖蒙聖明始終臨照遷官進職曲賜寵<lb/>
光自揣妄庸莫勝負荷俯仰跼蹖慙懼巳深獨念凢此誤<lb/>
恩皆為許其閑退故竊冐受不以為嫌不謂皇慈未忍捐<lb/>
棄復加収召俾造闕庭區區臣子之心豈不深願乘此幸<lb/>
㑹再見君父庶以畢其前日未盡之餘忠顧以方竊難進<lb/>
易退之褒遽爾復爲弹冠結綬之計則其為世觀笑不但<lb/>
徃来屑屑之譏又况朝廷舉措之重亦有不宜數為天下<lb/>
有識所窺者熹誠恐懼不敢冐進乞賜敷奏収還前件指<lb/>
揮使得卒𬒳矜憐惠養之厚恩不至上誤訓辤褒勸之隆<lb/>
指伏候指揮<lb/>
　　　與宰執劄子<lb/>
熹輙有愚悃敢冐公朝之聴熹昨丐祠禄休養衰殘曲荷<lb/>
<pb n="KR4d0226_SBCK_022-36a"/>
矜從方此拜命忽爾并𬒳堂帖又蒙聖恩収召聞命震愓<lb/>
無所自容顧以今夏巳甞進對㝷𬒳彈劾惶懅而㱕半年<lb/>
之間屡叨榮寵若不自揆復此奔趋是使詔褒悉為虗語<lb/>
龍㫁之誚熹竊懼焉又况意廣才踈頭方命薄儻復更遭<lb/>
詆辱不惟愈傷士氣亦恐重為朝廷之羞巳具狀申省辤<lb/>
免欲乞鈞慈特賜敷奏得遂追寢實為厚幸<lb/>
　　　辤免召命奏狀<lb/>
右臣輙有愚懇上瀆天威臣伏自今年六月蒙恩賜對繼<lb/>
叨除授寵數重疊卒卑祠禄以遂退藏感激方深慙懼亦<lb/>
劇曽未踰月又蒙収召臣以屡蒙褒嘉不敢復希榮進具<lb/>
狀申省乞賜寢罷而陛下過恩未即開允仍詔疾速趋赴<lb/>
行在臣聞命震恐不知所為顧念前狀所陳巳極詳盡未<lb/>
<pb n="KR4d0226_SBCK_022-36b"/>
蒙聖照不敢頻煩竊自惟念昨者進對迫於疾作口陳之<lb/>
說有所未盡即甞靣奏乞具封事以聞至仐日乆未得投<lb/>
進恐或以此之故再煩趣召之嚴内省稽違不勝恐懼仐<lb/>
謹撰成奏䟽一通凖式實封隨狀投進伏望聖慈少賜觀<lb/>
覽則臣雖不獲身到闕庭亦與靣對指陳無異陛下幸試<lb/>
察焉如其可行則采其狂妄之言而全其進退之節臣之<lb/>
幸也如不可用亦乞聖明哀憐其愚曲加裁赦只與寢罷<lb/>
元降指揮亦臣之幸也草野賤微干犯斧鉞下情無任危<lb/>
懼戰栗之至謹録奏聞伏候勑㫖<lb/>
　　　申省狀<lb/>
右熹昨甞具狀申乞敷奏寢罷召赴行在指揮今凖尚書<lb/>
省劄子奉聖㫖不許辤免疾速赴行在者熹聞命震恐不<lb/>
<pb n="KR4d0226_SBCK_022-37a"/>
能自勝伏念臣之事君猶子事父東西南北唯命之從此<lb/>
古今不易之理也矧熹至愚遭遇明聖不忍終棄曲賜甄<lb/>
収私義未安不免辤避未蒙開允猶復有言揆以常情實<lb/>
乖臣子之禮然熹之愚悃前狀敷述巳極詳明今更不敢<lb/>
喋喋以煩公聴惟是仐年六月蒙恩賜對時以迫於疾作<lb/>
口陳之說不獲䆒盡即甞靣奏乞具封事以聞至今日乆<lb/>
未得投進恐或以此之故再煩収召之嚴内省稽違不勝<lb/>
恐懼謹巳繕寫凖式實封遣人齎擎詣闕通進若使狂妄<lb/>
之言得塵聖覽即熹雖不獲身到闕庭亦與靣對口陳無<lb/>
異必蒙聖慈許其辤免以全進退之節除巳具狀奏聞外<lb/>
謹具狀申尚書省伏乞更賜敷奏寢罷元降指揮伏候鈞<lb/>
㫖<lb/>
<pb n="KR4d0226_SBCK_022-37b"/>
　　　與宰執劄子<lb/>
熹昨具狀劄懇辤召命兹𬒳恩旨未賜允俞熹之微誠巳<lb/>
具前牘不敢重陳以煩公聴今謹撰到奏䟽一通凖式實<lb/>
封具狀繳進及别具狀略述鄙誠恭扣廟堂乞賜敷奏欲<lb/>
望鈞慈照察早垂矜念使得遂其所請不至乆稽宸命以<lb/>
乖臣子之恭則熹不勝幸甚干冐威尊伏増震悚<lb/>
　　　申登聞檢院狀<lb/>
右熹昨於今年六月蒙恩賜對偶以足疾發作更有口陳<lb/>
事理未得殫盡甞即靣奏乞許續具封事以聞至今日乆<lb/>
未獲投進兹者又蒙聖恩輙敢撰到奏䟽一通凖式實封<lb/>
遣人齎擎詣闕投進并述愚誠懇辤恩命謹具狀申行在<lb/>
登聞檢院欲望依法施行謹狀<lb/>
<pb n="KR4d0226_SBCK_022-38a"/>
　　　辤免崇政殿說書奏狀<lb/>
右臣昨蒙収召懇辤未獲輙敢具奏再申愚悃自惟冗賤<lb/>
輕犯天威方此踧踖以俟嚴譴今月三十日忽凖省劄奉<lb/>
聖㫖差臣主管西太一宫兼崇政殿說書疾速前来供職<lb/>
臣聞命震恐無地自容伏念臣本以今歳以来屡叨恩奬<lb/>
不敢祗赴召命又慮稽違日乆有乖承命之恭以故不免<lb/>
籲天陳誠冀蒙開允至於輙干斧鉞冐進封章亦幸聖明<lb/>
察其淺妄庶㡬必遂退藏之願不謂聖恩隆厚天度并包<lb/>
雖閟俞音亦寛刑典其爲感激巳不勝言而又特降除書<lb/>
俾侍經幄竊惟此職屡得真儒實闡聖猷以開帝學職親<lb/>
地密任遇非輕顧臣何人敢與兹選又况方祈閑退反得<lb/>
超陞冐昧之嫌亦難自解在臣私義尤所未安伏望聖慈<lb/>
<pb n="KR4d0226_SBCK_022-38b"/>
俯察誠欵特賜寢罷元降指揮令臣仍奉外祠以全素守<lb/>
不勝幸甚干冐宸嚴臣無任恐懼隕越之至謹録奏聞伏<lb/>
候敕㫖<lb/>
　　　申省狀<lb/>
右熹昨以懇辤召命未蒙開允輒具奏聞及申尚書省乞<lb/>
賜敷奏今月三十日忽凖尚書省劄子奉聖㫖差熹主管<lb/>
西太一宫兼崇政殿說書疾速前来供職者熹方祈自屏<lb/>
反𬒳殊恩聞命震驚莫知所措巳再具狀奏聞乞賜寢罷<lb/>
外更乞朝廷特賜敷奏早降指揮以安愚分熹不勝幸甚<lb/>
謹具狀申尚書省伏候鈞㫖<lb/>
　　　與宰執劄子<lb/>
熹輙有愚誠仰干朝聽熹昨以控辤召命未蒙開允僣率<lb/>
<pb n="KR4d0226_SBCK_022-39a"/>
具奏深懼犯干乃蒙聖恩擢侍經幄自惟山野方願退藏<lb/>
反速襃陞益深悚仄巳具奏狀懇辤及申朝廷乞賜敷奏<lb/>
外𣣔望鈞慈察熹所陳即非備禮早賜将上令熹依舊得<lb/>
竊外祠之禄以畢餘年不勝大幸冐瀆威尊伏深戦栗<lb/>
　　　辤免祕閣修撰狀一<lb/>
右熹昨具奏狀辤免主管西太一宫兼崇政殿說書恩命<lb/>
今月十一日凖尚書省劄子奉聖㫖依所乞可除祕閣修<lb/>
撰仍舊宫祠熹巳即時望闕謝恩復還舊任下情不勝感<lb/>
戴欣幸之至唯是進職指揮竊縁去秋方蒙聖恩直寳文<lb/>
閣懇辤不獲祗受無名自頃至今曽未五月每自循省慙<lb/>
懼日深今來只因辤免新除别無絲髮勞效復有前件優<lb/>
異之恩比之去年尤爲超躐恭惟聖主隆天厚地之施豈<lb/>
<pb n="KR4d0226_SBCK_022-39b"/>
一介踈逺小臣所敢辤避實以公朝爵賞之重私心義理<lb/>
之安交有所妨决難冐受欲望朝廷深賜矜察特爲敷奏<lb/>
寢罷元降指揮庶㡬少安愚分謹具狀申尚書省伏候鈞<lb/>
㫖<lb/>
　　　與宰執劄子<lb/>
熹輙有私懇仰干公聽熹近凖省劄恭𬒳聖恩以熹辤免<lb/>
内祠經幄之命俾以中祕論撰之職復歸故官熹謹巳拜<lb/>
恩還理舊任感幸之至不可勝言唯是進職無名頻繁超<lb/>
躐不唯分義之守有愧私心亦恐過誤之恩未厭公議巳<lb/>
具狀申尚書省乞賜敷奏寢罷又念所請實出至情即非<lb/>
㝷常備禮辤遜是以復此干冐威尊欲望矜憐早賜處分<lb/>
熹下情無任祈扣迫切之至<lb/>
<pb n="KR4d0226_SBCK_022-40a"/>
　　　辤免祕閣修撰狀二<lb/>
右熹四月二十二日準尚書省劄子以熹辤免祕閣修撰<lb/>
恩命奉聖㫖不許辤免仍凖吏部降到告命一道授熹前<lb/>
件職名者聞命感激不知所言伏念聖朝爵賞之重小臣<lb/>
分義之安前狀敷陳巳極詳備不敢重出以煩公聽獨觀<lb/>
近事蓋有曽任執政臣僚見帶職名起鎮藩服丐祠得請<lb/>
進職一階有命未行巳復報罷者况熹㣲賤非彼之倫而<lb/>
誤寵横加乃超三級則又非特如彼之序進而巳法義昭<lb/>
著比類明白不待有識而後知其不可此熹所以不避再<lb/>
三之瀆而敢復有辭者也又况熹本以賤貧應舉干禄豈<lb/>
敢輙忘君臣之義妄意山林之髙前後所以累辤恩命實<lb/>
縁自度卑鄙無以仰稱所蒙至如中間東浙救菑之役稍<lb/>
<pb n="KR4d0226_SBCK_022-40b"/>
可勉效驅馳即便承命以行未嘗一辭丐免其後節次該<lb/>
遇霈恩合得恩例熹亦隨衆陳乞此亦足以見其非敢矯<lb/>
情飾詐而罔上以要名矣今者所陳實以决無可受之理<lb/>
所以不量螻蟻之賤屢觸雷霆之威儻未允從不容苟止<lb/>
伏惟朝廷深察此意力賜開陳特與追寢誤恩或令且帶<lb/>
舊職庶㡬仰全壽皇眷知惠養之意昭示聖主涵容覆露<lb/>
之恩免使戅愚自取夷滅則熹不勝千萬幸願之至所有<lb/>
告命不敢祗受巳送建寕府寄収訖謹具狀申尚書省伏<lb/>
候鈞㫖<lb/>
　　　與宰執劄子<lb/>
熹有危迫之懇不避誅斥再犯威嚴伏望髙明少賜憐察<lb/>
伏念熹昨以蒙恩進職輙具辤免非敢矯情飾詐罔上盗<lb/>
<pb n="KR4d0226_SBCK_022-41a"/>
名實以僥冐重疊奨㧞超踰稽之國常揆以私義决無可<lb/>
受之理故輒冐昧日冀允從不謂愚衷未能上逹不免復<lb/>
具公狀引例陳情切望鈞慈深照本末詳賜開陳得蒙聖<lb/>
恩俯從卑願則熹不勝千萬幸甚干瀆再三俯伏俟罪<lb/>
晦庵先生朱文公文集卷第二十二<lb/>
<pb n="KR4d0226_SBCK_022-41b"/>
</p>
<p>
　　　　　　　　　　　　閩縣學訓導何器校<lb/>
<pb n="KR4d0226_SBCK_022-42a"/>
</p>
<p>
</p>
  </div>
</body>
</text>
</TEI>
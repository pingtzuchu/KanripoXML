<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_093-1a"/>
晦庵先生朱文公文集卷第九十三<lb/>
　墓誌銘<lb/>
　　　女巳埋銘<lb/>
朱氏女生癸巳因以名叔其字父晦翁毋劉氏生四年哌<lb/>
失恃十有五適笄珥趙聘入奄然逝哀汝生婉而慧雖未<lb/>
學得翁意臨絶言孝友悌從毋藏亦其志父汝銘毋<lb/>
汝視汝有知尚無畏宋淳熈歳丁未月終辜壬寅<lb/>
識<lb/>
　　　江君清卿墓誌銘<lb/>
淳熈十有四年春二月庚午鶴山江君清卿卒冬十有一<lb/>
月庚申葬于其里少東夏嶺之原前期其弟嗣以書致今<lb/>
臨江通守賈侯應之狀來請銘予幸蚤得從清卿游然家<lb/>
<pb n="KR4d0226_SBCK_093-1b"/>
居相距百餘里不得旦暮相與切磋琢磨以究其學也然<lb/>
毎一相見則心愈益敬愛之及聞其死以病未克赴弔至<lb/>
是乃輿疾而往哭之入其門望其几筵像設見其子甚㓜<lb/>
纍然服䘮撫其匶於西廂不自知其慟也歸乃發賈侯之<lb/>
狀又附以予所知者而具論之君諱明清卿其字也世家<lb/>
建陽縣北樂里曽大父諱測以學行教鄕黨仕止將作監<lb/>
主簿而贈官至太中大夫大父諱立左朝奉郎以吏治循<lb/>
良受知於司馬文正公父諱琦左宣教郎永州州學教授<lb/>
覃思春秋之學龜山先生楊公見其書而稱之尤以文學<lb/>
行義知名當世娶同縣虞氏而生清卿焉清卿生有異稟<lb/>
書過目輒成誦作文操筆立成皆有思致見者驚歎以爲<lb/>
江氏有子矣以童子見張魏公即開口論天下事儼然如<lb/>
<pb n="KR4d0226_SBCK_093-2a"/>
成人公亦竒之年十七遭外憂執䘮如禮旣冠益從諸長<lb/>
老遊讀書問學探討不倦而不肯輕爲論說待守踐行造<lb/>
次必以䂓矩而不務過爲崖異斬絶之行其接物薫然以<lb/>
和然亦未嘗苟然有所阿狥鄕人無不悅而親之然其恬<lb/>
曠虚逺之懷安靖篤實之操誠於中而形於外者人亦望<lb/>
而敬之不敢有以加也始教授公無恙時嘗欲盡以先世<lb/>
遺業奉其兄未及而卒清卿卒成其志自䖏雖約不以爲<lb/>
慮毋夫人有賢行自寡居即布衣䟽食以終身及春秋髙<lb/>
遂抱羸疾清卿左右奉養無違旣没葬祭如法父同産有<lb/>
適人而老且貧者迎養周給以立其家始終不懈鄕人有<lb/>
死於逺官者爲之紏合親故還其䘮而窆之有以昆弟訟<lb/>
其先人之遺澤而累歲不决者喻以恩義之重一言而觧<lb/>
<pb n="KR4d0226_SBCK_093-2b"/>
蓋其志行之所以信於人者非一日也嘗以進士試禮部<lb/>
不合而歸遂無復有進取之念而獨於脩身進德益孳孳<lb/>
焉不以歲年之晚疾病之侵而少有自安之意也始亦嘗<lb/>
有意爲浮圖學至是乃喟然曰徒亂人耳卒時年六十有<lb/>
二篋無完衣以歛而一子宗老才七歲鄕人無問親䟽賢<lb/>
否哭之皆出涕退而相與咨嗟悼歎者無異詞也妻呉氏<lb/>
先卒二女適翁益李懷祖其遺文十餘卷藏於家嗚呼君<lb/>
家比三世以儒學起家從官而皆不大顯至君而學益明<lb/>
行益脩人曰是必且爲世用而有以大其門矣而又不位<lb/>
不年以没于地於是人莫不以是疑於造物之理而爲君<lb/>
惜之予獨有以知君之志其所以爲欣戚者有不在是也<lb/>
然則文卿之託銘於予也豈不有以也哉銘曰<lb/>
<pb n="KR4d0226_SBCK_093-3a"/>
不同乎今人者君之樂不及乎古人者君之憂蓋其所樂<lb/>
者人以爲戚而其所憂者我以爲休銘焉不慙子孫是收<lb/>
　　　轉運判官黄公墓碣銘<lb/>
公諱洧字清臣姓黄氏建寜府人其先世相傳自光州固<lb/>
始入閩居建陽之水東後徙甌寜之演平曽祖執矩祖伯<lb/>
堅贈承議郎父銳朝請郎提點江淮荆浙福建廣南坑冶<lb/>
公事公以遺廕𥙷官調筠州高安尉時江西群盗充斥王<lb/>
帥討捕相繼公以射士爲大軍前行數與賊遇巳事例受<lb/>
薄賞不復以功自言論者多之郡獄治盗詞有白金若干<lb/>
藏某處檄公取之得金數倍從者請私其餘公不可悉以<lb/>
送官人服其廉秩滿授興化軍司理參軍問事旣得其情<lb/>
即復告以法所當得之罪且問若此寜有冤乎必反復無<lb/>
<pb n="KR4d0226_SBCK_093-3b"/>
異詞巳乃具獄上府以是凡公所鞠雖重辟皆合瓜扣顙<lb/>
自以不冤軍院官謂公曰兩獄一也即有移鞠幸勿爲異<lb/>
吾亦不敢自異於公也公愀然曰事惟其是而巳况司獄<lb/>
人命所繫吾固不敢以徇公公亦安得以狥我乎自今理<lb/>
院所移有不當者幸公改之勿以爲嫌也部使者私欲岀<lb/>
一重囚公持不可乃因行部慮問釋之公白太守復致之<lb/>
獄而竟按其罪太守汪公待舉以是賢公待遇有加一郡<lb/>
之事必咨而後行公亦益爲盡力境内稱治監紹興府錢<lb/>
清鹽埸改宣教郎知福州候官縣治以寛簡先教後刑訟<lb/>
者反復暁譬之或失所爭而去民爭先爲里正曰官無賦<lb/>
歛里無盗賊吏不敢<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>號村落間此時不可失也母夫人<lb/>
江氏故家福州族黨衆盛歲時徃來親親之意甚厚而無<lb/>
<pb n="KR4d0226_SBCK_093-4a"/>
一人敢以私事爲請者簽書平海軍節度判宫㕔公事郡<lb/>
守辛公次膺鄧公柞范公如圭皆當世賢大夫咸委重焉<lb/>
秩滿造朝給事中黄公祖舜薦公材堪治劇清可律貪欲<lb/>
留官中都公辭母老求通判福州以歸未上而太夫人物<lb/>
故執䘮哀毀治葬勤劇家益窮空當路有欲周之者顧非<lb/>
其義不取陳正獻公時在從班應詔舉公可奉使典州䘮<lb/>
畢除知南雄州郡小用度不饒舊常法外重贖以取資且<lb/>
榷酒酤增稅柵民告病矣而官用猶不足公至一切罷之<lb/>
人以便安而郡亦未嘗乏事也州故與建饒贑州代輸坑<lb/>
冶司歲貢白金各若干兩故事皆取於民以辦公請以郡<lb/>
大小爲差詔悉蠲之郡人賴焉改廣南東路提舉市舶帥<lb/>
守市賈胡香不償直公舉法移州帥愧且懼亟召歸之更<lb/>
<pb n="KR4d0226_SBCK_093-4b"/>
爲轉運判官廣學租禮名士益勸諸生以學番禺令近在<lb/>
帥守諸司治所肆意爲姦無按舉者公素聞之至是誨厲<lb/>
之不能改乃捕其吏屬劾之一夕而獄具奏上閱實抵罪<lb/>
以去其餘不循法度以病民者隨罪大小以次䋲治於是<lb/>
一路肅然官吏始知有法守矣市人困於官估丐奪之擾<lb/>
公爲移書一路罷官估除市籍百賈得職物價爲平復上<lb/>
奏請均其法於諸路詔施行之丁籍乆失開收口賦之逋<lb/>
均及鄰伍流亡日衆公選吏分行覈其實而除之一路所<lb/>
蠲凡十有五萬口流冗浸復瀕海蜑戸數萬生理至㣲亦<lb/>
有役於州縣公悉免之按行所部雖烟瘴荒逺無所憚訪<lb/>
問疾苦伸理冤抑不可勝計革外銓匿闕狥私之弊人無<lb/>
怨言江浙歲飢有㫖發二廣義倉米航海詣永嘉徃時嘗<lb/>
<pb n="KR4d0226_SBCK_093-5a"/>
有此役吏並緣以擾民而米不時逹公處之有方且并西<lb/>
道所發轉致之不越月而至永嘉者八萬斛永嘉之人焚<lb/>
香迎拜歩下曰此廣東運使活我也史正志爲發運使專<lb/>
以括取諸道羡錢爲巳功諸道承風聽命不暇公曰嶺外<lb/>
貧薄安得視它路財予緡錢千數正志怒欲陷公以罪有<lb/>
以公爲人告者乃巳改使荆湖南路首論諸州以租米饋<lb/>
荆鄂襄陽諸軍地里之逺近不同則運載之費出於民者<lb/>
宜有多寡今諸州不能前知所當詣因悉以逺地爲凖而<lb/>
取其費如潭州歲輸三十萬斛則稅外當歲輸錢十萬緡<lb/>
民力安得不重困謂宜詔總領所前期下諸州使知所當<lb/>
詣而隨其逺近以收運費庶以少蘇民力異時郡縣預借<lb/>
民田租稅及它非法取民如茶粗如甲札如户帖如乳香<lb/>
<pb n="KR4d0226_SBCK_093-5b"/>
如茶引之屬者壹禁絶之官吏或奏抵罪檄州縣勸民益<lb/>
廣陂塘貸以金榖不越月而所脩復以萬計詔頒諸道以<lb/>
爲法㑹有訴耒陽令程資忠貪殘不法事敗而逸者又有<lb/>
訴胥吏挾私枉法黥配士人者公以屬吏則其事乃連提<lb/>
舉常平官胡仰貨賂關通證驗明白公不得巳具以上聞<lb/>
仰黨援衆反得美遷而去公力不勝獄囚乆不决㝷以被<lb/>
㫖按行諸郡入舂陵界聞郴桂飢民相聚剽劫即日還車<lb/>
披山通道不一二日而至郴州問賊所巢乗夜罙入群盗<lb/>
不意公來之速相顧駭愕一夕潰去公又召其酋豪譬以<lb/>
禍福而慰安其餘衆檄州運米躬視賑給遂以無事兩郡<lb/>
之民德公之爲悉畫其象生祠之還臺未幾一日得疾遂<lb/>
卒積官朝散郎享年六十有二乾道元年五月十七日也<lb/>
<pb n="KR4d0226_SBCK_093-6a"/>
乆之臺臣乃有論胡仰姦狀者於是仰抵罪而公言始信<lb/>
公早孤事母孝持身㢘介謹宻輕財重義貧苦乏絶有人<lb/>
所不能堪者而處之㤗然益以暇日誦書史從當世賢人<lb/>
君子遊孜孜焉問所以脩巳治人之術一時先逹無不推<lb/>
重器許之爲人内剛外和接物謙卑雖童隷無所忽人有<lb/>
片善稱之不容口至論天下事有不可其意者則未嘗有<lb/>
所假借也居官聽斷分别枉直詳審愜當雖累歳不决之<lb/>
訟案牘如山一閱盡得其情平居未嘗少自暇逸雖疾病<lb/>
不謁告與家人言亦必依於孝弟忠信乆官不遂益以㢘<lb/>
直自將晚雖小試然亦未究其用而忽焉以沒死之日家<lb/>
無餘財還其郷妻孥無所託宿士大夫之賢者莫不傷之<lb/>
葬所居慈善郷豐樂里下原之陽娶李氏文定公孫朝散<lb/>
<pb n="KR4d0226_SBCK_093-6b"/>
大夫知建寧府佩之女封安人予男四人槪今爲文林郎<lb/>
監文思院門格郷貢進士次棫次棿女七人長適同郡張<lb/>
伯愈次適朝請郎知贑州事趙善佐次尚㓜而某與張趙<lb/>
氏女皆早卒孫男九人孫女一人槪等以公之與予善也<lb/>
狀其事來請銘予自少從公遊察公始終表裏殆所謂俯<lb/>
仰無愧怍者又按公官第七品當立碣乃叙其事而系以<lb/>
詩使刻寘公墓上以示公之子孫與凡郷人之從宦者使<lb/>
知有所畏慕而興起云其詩曰<lb/>
嗟若黃公懐瑾握瑜半生下僚坦其舒舒晚使于南志則<lb/>
少攄乃其清剛之死弗渝威讋權豪澤流鰥孤而其永歸<lb/>
柩靡所廬故山北東有坎其墟我最其蹟圭首方趺咨爾<lb/>
後人母迷厥𥘉過者考德亦式其車<lb/>
<pb n="KR4d0226_SBCK_093-7a"/>
　　　朝散黃公墓誌銘<lb/>
始予試吏泉之同安聞旁邑永春有賢令尹曰黃公公廉<lb/>
強介察見微隱吏不能欺而民不忍欺它縣民有冤訟率<lb/>
請諉公以决其條教科指操驗稽决人皆傳誦以爲法間<lb/>
嘗以檄書案事渉其境道傍小民稱說令尹不容口其禁<lb/>
令要束大抵皆敦禮義厚風俗戢吏姦恤民隱之意其言<lb/>
明白簡切其逹之也逺近幽隱無不曁焉過門入謁則公<lb/>
方危坐堂上閱學官弟子程課廷中<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>然無人聲問公所<lb/>
以爲此者公不鄙告語甚悉恨所案事有程不得乆留聽<lb/>
公語也泉之士大夫爲予言永春自故司課江公民表爲<lb/>
令有善政民稱思之以爲無能繼者今黃君節守始無愧<lb/>
江公而吏事精宻有過之者予既罷歸聞近臣有薦公者<lb/>
<pb n="KR4d0226_SBCK_093-7b"/>
天子擢以爲監察御史謂公得以行其志矣未幾聞其以<lb/>
病去竟不復起識者恨之後十餘年屏居里中有書生來<lb/>
請受學思苦業精乆而益篤問其出則公之季子也一日<lb/>
出其兄東之書與其母之外弟今提舉廣東市舶江君文<lb/>
叔之狀泣而請曰先君子幸相與有一日之舊敢請銘以<lb/>
賁其幽予不得辭也公諱瑀字德藻其先世居福州長樂<lb/>
縣青山下後乃徙家郡城之東爲閩縣人六世矣曽祖徽<lb/>
祖時皆不仕父南仲七試禮部不偶以公故贈朝奉郎而<lb/>
妣陳氏亦封太安人公中紹興八年進士第初任爲饒州<lb/>
司户參軍提點鑄錢官欲市冶工餘糧以規贏利強公高<lb/>
其估公不可則怒欲中以法而求其罪無所得乃更欲薦<lb/>
之公謝不受歳旱郡檄視屬縣民田當免租者公請免之<lb/>
<pb n="KR4d0226_SBCK_093-8a"/>
什九而行它縣者以什一告太守洪忠宣公以爲疑却公<lb/>
所上文書俾更之公曰官可罷此不可易且吾巳聞之諸<lb/>
使者矣旣而洪公使視諸縣則公所行縣民獨無流徙乃<lb/>
復善公所爲而薦之罷官貧甚與一力徒歩以歸更調湖<lb/>
北轉運司主管帳司使者向公伯奮一日謂公曰人皆求<lb/>
薦君獨未嘗一言何也即䄂中出奏牘上公可親民者且<lb/>
以心源淵静夷險一操目之公於是改官而人亦以賢向<lb/>
公焉及來永春承冦亂蠱弊之餘田萊多荒民力凋瘁公<lb/>
至首蠲其宿負民有鬻業而稅籍不除者悉釐正之其文<lb/>
書或不具則履畒而均其稅於是豪民無得幸免而貧弱<lb/>
以蘇民輸賦或後期不使吏與其間獨掲其姓名於市爲<lb/>
之期日而聞者相先以至間不一歲流庸盡復賦入再倍<lb/>
<pb n="KR4d0226_SBCK_093-8b"/>
其初公又痛以㢘儉自約飭凡例所當得公廨錢悉輸之<lb/>
官到罷挈家法當計傭受直亦不取至於燕遊饋送之費<lb/>
又皆一切屏絶而鈎考出内則必以身親之吏無所容其<lb/>
姦於是廪有餘粟庫有餘錢乃視民所病凡前日無名之<lb/>
賦可罷者如浮鹽錢之屬皆罷之不可者如上供銀亦爲<lb/>
損其虚估之直宗子米則以它錢代輸一歳至數百萬左<lb/>
翼軍自漳徙屯郡下當治營屋郡分以屬縣它縣征調輸<lb/>
載民不勝擾公獨出庫錢僦工徒取竹木具陶瓦而分寓<lb/>
便舟以往爲屋餘千間而邑人不之知也里正舊以誅求<lb/>
破屋前後相屬當役者畏避百方惟恐不得脫至是乃有<lb/>
投牒争先爲之者嘗有寡婦負租而逃公寛其期以召之<lb/>
來則使之傭織於人以漸償所負又嘗有請鬻牛以輸負<lb/>
<pb n="KR4d0226_SBCK_093-9a"/>
租者公閔然曰柰何使汝失一歲之計今春姑以丐汝秋<lb/>
成而輸未晚也其人欣然聽命及期畢如約蓋其及民之<lb/>
大者既巳周浹而於其細者又皆曲盡如此獨豪宗大姓<lb/>
侵刻細民則捕劾窮治之無少貸他所聽斷發擿隱伏人<lb/>
以爲神而卒亦歸於仁恕也大治學舘闢其衢路斥去喧<lb/>
雜作亭其前而刻詞以厲學者語意甚偉延擇脩士課試<lb/>
以時士子上謁者接之於學講學之外一豪之私不敢及<lb/>
也有儒冠而以博訟者爲設席聽事之旁課以論孟通者<lb/>
罷歸否者呼其父兄懲以二物由是俗爲一變始至欵謁<lb/>
羣祀以文告曰令有昏墨神其殛之視社禝祠壇墮敝甚<lb/>
即命改爲而又植以名木至今人猶指以思公名之曰御<lb/>
史林遭旱出俸錢具牲酒躬走羣望窮極幽險不以勞爲<lb/>
<pb n="KR4d0226_SBCK_093-9b"/>
憚雨爲立應愚民奉佛徃徃私立塔廟僧以是得雜處市<lb/>
里間亂倫敗俗爲良民患公按律令盡撤之且禁僧無得<lb/>
復居外宿弊頓革丞有女病若有物慿之者巫曰故邏卒<lb/>
某也死而役於城隍之神實爲祟公怒曰是安敢然杖其<lb/>
土偶而投之溪流女病即愈始時縣人頗神事之巫史因<lb/>
託以爲妖至是乃息云以郡守諸司薦去爲兩浙轉運司<lb/>
幹辦公事有獻鬻公田之䇿者檄公視之歴諸郡盡得其<lb/>
多寡輕重不均之弊還極言其非便且曰公田歳入若干<lb/>
而畜牧芻藁取具焉今一旦鬻之計其獲不過數歳之入<lb/>
自是以徃能無橫歛於民乎貴將揚存中請地以廣其營<lb/>
實規爲觀游以奉權幸公又以檄徃視還曰營卒若干人<lb/>
度地若干畒而足今所請地且數倍若從其請是壊民田<lb/>
<pb n="KR4d0226_SBCK_093-10a"/>
廬冡墓不知其幾而獨爲存中結驩於一幸臣也不可予<lb/>
卒皆罷之㩲秀州華亭縣歳事惡民饑公白常平使者請<lb/>
發廪以賑焉使者以當俟奏報難之公曰民命在朝夕苟<lb/>
可以生之雖重得罪不悔退即發常平廪粟之在縣者全<lb/>
活萬計而使者亦不能有以罪也吏部侍郎汪公應辰侍<lb/>
御史汪公澈交章薦公材中御史除御史臺檢法官未幾<lb/>
擢監察御史而公巳病矣告滿請外除江南東路提點刑<lb/>
獄公事未行徙轉運副使視事旬日改知漳州旋丁内艱<lb/>
免䘮請就閑養疾得主管台州崇道觀乾道四年八月二<lb/>
日卒年六十官自左迪功郎七遷至朝散郎即其年十一<lb/>
月庚申葬懐安縣靈山郷長箕山公娶葉氏中奉大夫大<lb/>
任之女封安人五男子杲亦以進士選官至宣教郎江南<lb/>
<pb n="KR4d0226_SBCK_093-10b"/>
西路提點刑獄司檢法官後公十二年卒東從政郎南劒<lb/>
州沙縣丞查幹皆業進士栒亦蚤卒二女子長適承議郎<lb/>
江淮湖廣路緫領司幹辦公事任文茂次適奉議郎知泉<lb/>
州同安縣余元一而榦即來學請銘者也公資剛介自少<lb/>
即刻苦自厲家貧鬻麯於市而挾書隨之苟非其義雖寒<lb/>
且饑不可得而衣食也閩俗多火葬公遭父䘮親黨憐其<lb/>
貧喻使從俗公哀號不答盡鬻家人衣具卒葬以禮事母<lb/>
兢兢唯恐少傷其意即有譴責未嘗敢自辯數也自奉簡<lb/>
薄而於奉親極其厚至於兄弟族姻之間周貧振乏亦無<lb/>
所愛其力官番陽時有邑子爲紏掾以職事不相中㝷以<lb/>
憂去公極力調護之其人初不敢以此望公涕泣慚謝爲<lb/>
舉子時書皆手冩成誦爲文不追時好爲吏一心營職其<lb/>
<pb n="KR4d0226_SBCK_093-11a"/>
清苦之操非人所堪而聦明仁愛所以惠於民者亦非人<lb/>
之所能及也平生一以直道自任未嘗小降色辭以希薦<lb/>
寵爲御史時嘗病甚臨安守趙公子潚亦以㢘節著𬒳㫖<lb/>
視公家事見其篋櫝蕭然衣無兼副俯仰歎息者乆之卒<lb/>
之日家亡餘財凡此皆人之所甚難而公之所甚易人固<lb/>
多能言之顧其中猶有大於此者不幸未試而人亦莫之<lb/>
知也蓋公在臺時與殿中侍御史杜公莘老雅相好每以<lb/>
節義相觀勉一日杜以公疾來問訊連呼不應乃大呼曰<lb/>
吾今日擊去王繼先矣公矍然起坐曰君能任職吾不病<lb/>
矣探枕中片𥿄示之乃䟽繼先罪狀甚悉繼先者以醫得<lb/>
幸罪悪盈溢公意蓋有待也居無何杜以論官者張去爲<lb/>
不効求去公就與别喟然太息曰君厚自愛吾亦從此逝<lb/>
<pb n="KR4d0226_SBCK_093-11b"/>
矣即日上䟽請去以此視公之志豈但欲爲其所巳爲者<lb/>
而止哉是宜伐石刻辭以告後世之君子乃爲之序其事<lb/>
而銘之銘曰<lb/>
我觀黃公古人之風其剛方而㓗㢘者義之操其慈愛而<lb/>
惠利者仁之功其仁雖僅得施於十室之聚其義則未及<lb/>
折乎百王之鋒遽抱其餘以息乎此尚有以啓厥後於無<lb/>
窮<lb/>
　　　承事郎致仕潘公墓誌銘<lb/>
維潘氏世居括蒼之竹溪巳號著姓後徙金華益爲聞家<lb/>
君之曽大父諱某贈右朝議大夫大父諱某始以儒學起<lb/>
家仕至左朝奉大夫父某以右朝散郎致仕累贈大中大<lb/>
夫君諱景憲字叔度㓜頴悟日誦數萬言年九歳以童子<lb/>
<pb n="KR4d0226_SBCK_093-12a"/>
貢京師通念十三書說六經大義作三體字詔許特試禮<lb/>
部且賜束帛後入太學益自刻厲一時學官如汪公應辰<lb/>
苪公燁王公十朋皆推重焉擢隆興元年進士第調荆門<lb/>
軍學教授不行請爲南嶽祠官秩滿宰相知君之賢欲留<lb/>
以爲中都官君獨力請太平州學教授逺次以歸宰相問<lb/>
其故君曰本無宦情以汲汲於一官政欲以慰親望耳今<lb/>
二親俱老得逺次尚可日從容於其側它非所望宰相歎<lb/>
息以爲不可及君與東萊吕祖謙伯恭父同年而齒長聞<lb/>
其論說行身探道之意慨然感悟遂棄所學而學焉旣而<lb/>
遭太中公之䘮廬於墓者三年毀瘠骨立未嘗見齒寢興<lb/>
食飲皆以古禮爲節服除遂不復仕日遊吕氏之門躬執<lb/>
弟子之禮誦詩讀書旁貫史氏下至于兹靡不該覽而尤<lb/>
<pb n="KR4d0226_SBCK_093-12b"/>
於程氏之易爲盡心焉至它書史考訂蒐輯日有程課鈆<lb/>
黃朱墨未嘗去手爲人峭直耿介與世俗少所合而事親<lb/>
從兄友愛諸弟怡愉肅穆人無間言家本富樂躬率儉素<lb/>
布衣𬞞食一室翛然其枯槁淡薄有人所不可堪者而君<lb/>
處之甚安以是中外化服不敢爲纎芥浮靡事族黨皆慕<lb/>
尚之而君自視欿然常若不足也始嘗學浮屠說旣而學<lb/>
於吕氏晚再悼亡因葬金華之葉山而虚其中以自處築<lb/>
室其旁取朝聞夕死之意命之曰可菴暇日往而遊焉復<lb/>
取舊書讀之悠然自得不知儒釋之有間也買田儲書以<lb/>
待四方之學者又嘗取建寧社倉法出私榖數百斛歳時<lb/>
歛散自葉山以至太中公故居大墓之下各爲一社期歳<lb/>
廣之及九而止予嘗爲記其事然亦未及盡如其志也君<lb/>
<pb n="KR4d0226_SBCK_093-13a"/>
旣無當世之願士友知其心者如韓尚書元吉張左司栻<lb/>
曾卿逢鄭卿伯熊皆愛敬之而不敢有推挽意獨曾侍郎<lb/>
逮嘗引以自代頃年諸大夫薦天下士之賢者三十餘人<lb/>
於周丞相君姓名亦在數中而丞相不能用盖諸公或未<lb/>
始識君而君亦漠然無所問人或扣之乃獨喟然以曽鄭<lb/>
兩卿爲知巳人莫測其意也紹熈庚戌君之子自覺以進<lb/>
士試禮部中選君聞之曰此足以代我矣即目列於有司<lb/>
請致其事遂請得改京秩命甫下而君巳卒矣是歳六月<lb/>
巳亥也君先娶邢氏故龍泉主簿邦直之女繼室朱氏其<lb/>
父翌新仲紹興間爲中書舎人子男二人長即自覺其次<lb/>
自晦女三人長適朱塾次適蘇虨次適邢文郁孫男二曰<lb/>
問學問禮盖自覺嘗調蕭山主簿而虨今爲臨海主簿君<lb/>
<pb n="KR4d0226_SBCK_093-13b"/>
卒時年五十七病不伏枕比終猶歛襟端坐而没語未嘗<lb/>
及其私也自覺將以十月丁酉葬君葉山之藏而以書來<lb/>
屬予銘予始因伯恭父以識君志同氣合遂結㛰姻之好<lb/>
往年以江西使事入奏舟過蘭溪蘭溪距金華不百里金<lb/>
華親故往往來相勞問獨君以書來曰甚願一見以慰離<lb/>
索然子今日之行名爲召客吾是以不果來也比以口語<lb/>
罷歸君又以詩來若曰子今幾過七里灘矣可以巳乎其<lb/>
未耶予不能答而嘗以是愧其爲人乃爲之銘銘曰<lb/>
介剛之節爲世玉雪退省其私敬順怡恱却掃耽書貶身<lb/>
訪道忘食與憂以遂于老昔本不出今復何歸異世同心<lb/>
子平孝威葉山之陽上盈下坎我銘不亡君則奚憾<lb/>
　　　左司張公墓誌銘<lb/>
<pb n="KR4d0226_SBCK_093-14a"/>
公姓張氏諱維字振綱一字仲欽南劒州劒浦人世以長<lb/>
者好施予聞於郷曾祖某祖某父某皆不仕而父以公故<lb/>
贈朝議大夫母羅氏亦贈恭人公弱不喜弄自力於學朝<lb/>
議公知其有立常撫而誨之曰貴仕不足言要當以清白<lb/>
大吾家耳未冠而孤羅恭人躬服儉素而悉力以奉公學<lb/>
中紹興八年進士第調賀州司理參軍不行徙汀州軍事<lb/>
推官事有不可未嘗不力争郡以故鮮敗事盗起屬邑附<lb/>
從萬衆抄掠三郡之境公護巡尉兵㑹大軍討平之身履<lb/>
巢窟撫其餘衆而歸第功當爲第一而賞不及公不以爲<lb/>
意也秩滿更爲漳州龍溪丞改左宣教郎知福州閩縣首<lb/>
定差役條約貲倍者半其停年民以爲便然以公政不苛<lb/>
多欲及公時爲之無争承者巳而制下更定役法適與公<lb/>
<pb n="KR4d0226_SBCK_093-14b"/>
所議合今遂定著令云官募丁匠舟楫於民無度而不均<lb/>
公與民約一歲丁匠之役不過三日舟别若干爲甲甲直<lb/>
旬日滿則縱之唯所適縣賦故多取具於僧坊公爲區畫<lb/>
使其徒自相督僧得無吏卒之擾而輸益辦今亦爲例僧<lb/>
歲以荔予餉州縣公一謝郤曰豈可以口腹易吾操耶積<lb/>
餐錢數十萬義不自取㑹淫潦敗官舎匠役或過前約悉<lb/>
取以僦之曰母使吾失信於民也民服其公而愛其廉號<lb/>
之曰張太清見御史家以訟奪僧田公當受代矣趣吏具<lb/>
案閱之以田予僧而去御史怒思有以中傷之求其過纎<lb/>
芥無所得乃巳以便親自請得主管崇道觀以歸㑹陳正<lb/>
獻公知建康府辟公通判府事事無大小悉委又遣攝守<lb/>
當塗吏戢而民安之朝廷亦知其治行擢以爲廣南西路<lb/>
<pb n="KR4d0226_SBCK_093-15a"/>
提點刑獄公事自虜再通好公每謂符離之役失於輕舉<lb/>
而人心終不以爲非四郡之棄急於休息而人心終不以<lb/>
爲是先嘗告執事者冝將順正救使上意於起居食息不<lb/>
替坐薪嘗膽之誠脩明政事使人心曉然知朝廷未忘中<lb/>
原及對遂以立志開上心且引益之所以戒舜者爲言以<lb/>
謂今日正當汲汲以自治不可狃於小康便謂太平語甚<lb/>
切上曰朕何敢望舜公對曰有爲者亦若是願陛下加之<lb/>
意而巳上嘉納之且俾察部内守令臧否以聞公到部按<lb/>
行周徧郡縣南薄瘴海陳船欲渡吏卒扣頭更諌公不顧<lb/>
半濟風作舟師震駭公又不爲動所至邊氓歎噭以爲百<lb/>
年未始見使者旌節官吏有望風解印綬去者還臺條上<lb/>
件臧否若干人即日施行且者爲令未滿歳就除直祕閣<lb/>
<pb n="KR4d0226_SBCK_093-15b"/>
知静江府主管經畧安撫司公事公爲政平易近民拊循<lb/>
周洽間召長老從容與語授以教條使轉相告戒禁吏妄<lb/>
賦奏減經總之額滯訟或數歳不决者取故牘置便坐暇<lb/>
日躬閱視予奪咸得其情民以便安而治軍甚嚴有暴横<lb/>
若亡匿者立命誅斬亡所貸使者得盗百數檻致之府欲<lb/>
盡殺之公爲區别誅其渠率數人餘悉遣去郡學<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下諸<lb/>
生議徙它處咸以故始安郡治爲宜而乆爲浮屠氏之室<lb/>
矣至是遺火燔燒略盡公取其地以爲學使者惑異教隂<lb/>
沮止之不得至箝以禍福公又不聽乃卒就功而益之田<lb/>
以繼廪食學者用勸禱祠不於釋老房祀始至按故典新<lb/>
社禝風雨雷師壇壝月遣官屬㓗除爲圖以著其兆域陳<lb/>
脩登降之位甚飭水旱輙齊宿致禱無不立應南丹徭莫<lb/>
<pb n="KR4d0226_SBCK_093-16a"/>
氏以賂結永樂王氏藉兵以逐其兄而自立旣立而背其<lb/>
約王氏以兵攻之莫氏困急請輸並塞田及銀冶稅埸以<lb/>
乞師寮屬皆以爲受之便公曰莫王連兵正坐貪此爾又<lb/>
將以㗖我耶矧國家爲夷夏宗主屬國不奉條約正當以<lb/>
義詰之顧反以利而動彼且有以窺我矣於是遣一小校<lb/>
持檄喻之二酋蝢顙受命即日釋兵去莫氏前此數爲邊<lb/>
患至是帖服自請導羅殿馬以報國恩又遣子弟效名馬<lb/>
爲公夀公受而歸之郡廐且厚遣之或告昭州故盗甘文<lb/>
誠者謀叛去郡紿而縳之欲致之死公察其非辜撫而遣<lb/>
之未幾象郡徭反使者欲調兵逐捕公曰以官兵入箐歴<lb/>
險與猿猱角勝負非計也遣禆校戍山口且文告之徭曰<lb/>
前年殺淩鐡徃年殺王宣今年又殺甘文誠是非從若招<lb/>
<pb n="KR4d0226_SBCK_093-16b"/>
者耶誰敢聽命公遣文誠示之則皆大喜亟遣子入謝罪<lb/>
江湖游民並海趨漁鹽所過或掠爲盗急之則黨益合朝<lb/>
廷以爲憂至遣荆州軍屯守之公奏創効用軍五百人悉<lb/>
募儔輩爲之隂銷盗本且頼其用悉上還荆州兵帥司舊<lb/>
以回易備邊法乆浸弊公至始爲經理均節初年錢不過<lb/>
四千萬季年乃以累萬萬計其後數年再平劇賊皆以効<lb/>
用取勝而軍無乏興皆公力也朝廷知公可用屢擬除代<lb/>
而難其人乃進直徽猷閣留鎮五年上方謀北略移軍建<lb/>
康使者謀作屯營不如指士卒暴露乃召公爲江南東路<lb/>
計度轉運副使趣入靣對獎公治績且屬以營屯事公更<lb/>
營高燥以違淫潦屋凡二萬三千間先爲一間於治舎用<lb/>
是計徒庸慮材用令役賦功僂指而定前使者苟於就事<lb/>
<pb n="KR4d0226_SBCK_093-17a"/>
榦植脆撓衣以織葦費二萬萬公易以瓦深廣堅緻於前<lb/>
而費半之府司分作它營以情屬軍中先以辦聞屬吏欲<lb/>
効之公曰一椽未集是亦欺君吾不能也㑹軍帥亦與公<lb/>
議不相中宻白公稽緩遣近璫持詔詰責公以狀對上大<lb/>
喜曰朕固料張某必辦此遣再獎諭就加祕閣脩撰以寵<lb/>
其勞江東歳和糴以備儲積先是嘗糴三十萬或以予直<lb/>
太高而損其半公力争不能止至是復以命公而詔問所<lb/>
以經畫狀且曰監前失母傷民公即條奏曰前事之失民<lb/>
以陛下爲不知故獨歸其怨於有司今旣知之乃曰姑以<lb/>
爲鑒而不能償則天下將有以空言疑明詔者矣且江上<lb/>
糴貴於呉中而其直反下陛下一視同仁何愛十數萬緡<lb/>
而獨使江上之民觖望乎諸司餉遺一不受有不可却者<lb/>
<pb n="KR4d0226_SBCK_093-17b"/>
别儲之積至三百餘萬㑹和糴有未償之直而失於上聞<lb/>
者即以丐之㝷召入奏事因訪軍務得失時頻年調諸郡<lb/>
兵團教帥府公言南方兵宜安静不當數調發以揺人心<lb/>
江東團教五閱月費緡錢且二千萬諸道計不减此宜擇<lb/>
將分兵戍諸州俾就閱習以息大費折姦萌使廟堂之議<lb/>
得專意以圖北方又言兵無竒不足以取勝今兵雖多未<lb/>
必人人皆勇宜詔諸將精擇驍銳别籍而厚養之以備緩<lb/>
急之用上深然之留爲尚書左司郎中遇事有未便輙詣<lb/>
都坐白或惎曰瑣瑣辨切非朝官體公曰都司助調鼎實<lb/>
㡬㣲所關若視吏籖擬即渉筆書不置可否安用我輩邪<lb/>
居月餘丁内艱初對因及西南徼外夷落道里廣袤上令<lb/>
爲圖以進至是圖成未上而去服除召見乃奏之序言周<lb/>
<pb n="KR4d0226_SBCK_093-18a"/>
公戒成王立政勿以憸人惟吉士然後可以詰戎兵陟禹<lb/>
蹟服海表言蓋有指意切而辭不迫識者知其忠藎明年<lb/>
除司晨少卿奏諸道糧綱歲凡百數用官舟者多負而雇<lb/>
啇船者不虧蓋啇人自愛其舟故不爲姦櫂卒率募遊手<lb/>
衣食於官無所顧藉歳率虧三萬斛細民勺聚撮累以輸<lb/>
公上而一歳之間輙捐三萬斛以惠姦豈不甚可惜哉且<lb/>
運脚與租同輸官不僦運運脚之利州郡私之侵漏之失<lb/>
大農任之孰若惜運脚以僦啇船之爲便乎復爲左司郎<lb/>
中熈豐行義倉法獨不及南方公守桂嘗以爲請不報至<lb/>
是歲適荐饑朝廷方講荒政公又以爲言乃得請兼領贍<lb/>
軍酒筦不盡其利而課入大増歲羡緡百餘萬㑹課當遷<lb/>
官公辭不獲命方請貤之其屬㑹執政有罷去者䜛者意<lb/>
<pb n="KR4d0226_SBCK_093-18b"/>
公其與也又知公屢與權幸忤因捃他事論去之先時公<lb/>
巳結廬延平溪南山水之間䟽泉發石號曰盤澗至是徜<lb/>
徉其間縱觀古書以自娯尤玩意於春秋謂經有貶而無<lb/>
襃傳者未盡得聖人意方且緒正其說而未竟也旣而有<lb/>
知公去國之所以然者爲請祠官之禄得主管武夷山冲<lb/>
佑觀公不欲受逡巡數月乃拜命秩滿踰年不復請期以<lb/>
明年七十致仕未及而卒淳熈八年六月癸亥也始時桂<lb/>
人爲公生立祠至是聞䘮相與哭於其下後有賢牧守如<lb/>
李公浩張公栻多視公時行事以爲法而刑獄使者鄭公<lb/>
丙閱其决事故牘歎曰此判不可移端如南山矣其爲名<lb/>
流所推伏盖如此云累階朝請大夫娶羅氏再娶宗氏皆<lb/>
封恭人子士佺今爲朝奉郎通判融州事次士僴嘗以修<lb/>
<pb n="KR4d0226_SBCK_093-19a"/>
職郎監潘葑酒庫而卒又次士㐰修職郎常德府司户參<lb/>
軍士儼承信郎女適進士宗大同謝舒宣義郎陳善慶文<lb/>
林郎黃東所爲文有<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>澗集若干卷奏議若干卷士佺等<lb/>
葬公太平郷天笁里大篔簹蟠龍山之原而以故右司郎<lb/>
中何侯萬之狀來請銘予嘗一見公於閩縣後不復相值<lb/>
然公之行事則皆接於耳目知狀爲不誣矣何侯又謂公<lb/>
姿禀端𥙿不見喜愠家無姬媵禄稍以班族里平居接物<lb/>
甚夷剞劂之節遇事乃見意謂當然怨怒不避也中不自<lb/>
快顯寵不願也敡歴中外聲績藹然爲朝廷所嘉重獎寵<lb/>
者固以此然天子知之士論與之卒不能與世合不大見<lb/>
於設施者抑亦以此歟在江東時㗸命獎諭者皆寵昵信<lb/>
臣力足以進退人者公無所私媚再還朝也嬖近知上意<lb/>
<pb n="KR4d0226_SBCK_093-19b"/>
向公遣所親道上所稱賞語且致願見之意或勸一見即<lb/>
近用公義不往計臣斡利以羡餘獻者往往見謂材𬒳進<lb/>
用執政數語公以酒羡課獻内帑公笑而不答退曰一錢<lb/>
盡公家物朝廷欲用當自取之吾寧以獻自媒邪天官虚<lb/>
席上閱班薄謂執政曰張某資歴高宣勞乆且將用公公<lb/>
於内外既兩無所諧附竟莫有爲助者遡公所守與世相<lb/>
違如是則夫難合而不盡用者公巳逆處懸斷於胷中乆<lb/>
矣不足爲公憾此又爲知公之深者予以是益恨前日之<lb/>
不獲蚤自附於交遊也而士佺從予亡友張敬夫官學有<lb/>
聞驗其操執器能信其有似公者乃悉序次其語而銘之<lb/>
銘曰<lb/>
張公㢘正蚤發聞聦明仁愛又敏文中歲仗鉞西南奔百<lb/>
<pb n="KR4d0226_SBCK_093-20a"/>
蠻震讋民懐恩入椽宰府賛經綸因事納諷忠且勤一朝<lb/>
翩然謝垢氛演仙仙去孰與羣篔簹之臯水清淪佳城鬱<lb/>
鬱芘仍晜我銘不㓕公長存<lb/>
　　　運判宋公墓誌銘<lb/>
公諱若水字子淵成都府雙流縣人其先唐相文貞公裔<lb/>
孫旦以給事中從僖宗入蜀遂家眉之彭山生五子散居<lb/>
成都卭蜀之間號五房宋氏雙流其一也公之曽大父右<lb/>
言大父傑父維皆不仕其父以公故累贈奉議郎母蹇氏<lb/>
亦贈安人公自㓜即知刻苦爲學邑之賢令如任公淵李<lb/>
公燾皆愛其文行屈輩行與交及將就舉有欲移公試漕<lb/>
臺者公曰欺君誣祖吾不忍也卒從州舉試外省得奏名<lb/>
對䇿廷中切直無所避考官不說猶以冠乙科授左迪功<lb/>
<pb n="KR4d0226_SBCK_093-20b"/>
郎嘉州龍遊縣主簿未上丁外艱更調龍州仁夀縣主簿<lb/>
監永康軍青城縣味江鎮稅兼合同埸先時茶禁甚急而<lb/>
私販益多啇筭甚重而歳額反耗公至弛禁薄征而舊弊<lb/>
頓革課入大増或勸獻其贏以規賞公曰獨不爲後人計<lb/>
耶歲旱民争水衆之利羣聚相毆擊且欲爲亂公單馬喻<lb/>
之皆釋伏聽命公又爲禱於靈湫一夕不雨而水溢溝澮<lb/>
皆滿焦槁以蘇物情乃安明年荐饑民又相聚剽掠以求<lb/>
食有期以某日掠鎮民某氏者公召諸豪語曰饑民求食<lb/>
此易與耳私販之徒負勇玩法一與之合非小變也今能<lb/>
出力以致其黨使爲一境之衛不唯足以銷其姦心饑民<lb/>
知吾有備亦憚不敢進此一舉而兩得也諸豪皆應曰諾<lb/>
悉出金幣椎牛釃酒召致其徒雜於居民保伍之間日以<lb/>
<pb n="KR4d0226_SBCK_093-21a"/>
兵狥于市公亦帶劒躍馬其間衆皆畏服而饑民遂不敢<lb/>
犯且曰是嘗爲我禱湫出泉者吾當謹避之耳鎮故無學<lb/>
公爲作孔子廟考古制器率諸生行釋奠禮延師儒躬講<lb/>
說士子競勸制帥汪公曁諸使者聞其賢争薦之移知神<lb/>
泉縣始至承廢弛之餘首罷追胥之擾但以幅𥿄書負租<lb/>
與民爲期無敢後者不數日盡償前令宿逋爲言州家使<lb/>
得善去邑産黃雀歳供諸司至以百萬計公請罷之民用<lb/>
不擾而物生亦遂至今爲法諸司知其治行徙知嘉州犍<lb/>
爲縣神泉民相率留之不能奪也公於二邑皆治其學校<lb/>
如味江所爲民有訟者躬以義理恩意辨告諄悉皆大感<lb/>
恱無復犯者其尤無良不聽令敢以武斷病齊民者乃捕<lb/>
劾之上獄于州罪至流徙於是閭里正清善良皆得其所<lb/>
<pb n="KR4d0226_SBCK_093-21b"/>
改宣教郎幹辨諸司糧料院擢太常寺主簿齊宿必䖍濯<lb/>
漑必㓗同列愧歎以爲非所及新繁故有藝祖神御蜀帥<lb/>
請改築宫于成都事下太常公聞其且將大興土木窮極<lb/>
侈麗使民不得安爲處駁議事乃得寢遷國子監丞再入<lb/>
太常爲博士轉而爲丞兼吏部考功郎官改兵部除祕書<lb/>
丞復兼吏部三舘將以故事爲暴書㑹而上方閔雨避殿<lb/>
降食公爲官長言君父焦勞如此而臣子相與燕樂誠有<lb/>
不自安者官長是其言白罷之以旱故詔館職條上闕政<lb/>
公爲書數萬言歴數當時刑賞之繆以爲是所以干隂陽<lb/>
之和者宰相聞之怒出公提舉江東常平等事上稱公誠<lb/>
實俾移福建閩俗故多不舉子公與帥司合議按律令嚴<lb/>
保伍爲所以禁防誨誘之具甚悉全活者衆汀州逺且多<lb/>
<pb n="KR4d0226_SBCK_093-22a"/>
盗又名瘴郷常時使者按行多避不往至是羣盗甫平死<lb/>
傷橫道疫癘大作又非常歳之比公獨慨然引車罙入煑<lb/>
藥自隨親問病者飲之民爲盗所攻刼與能捍禦奮擊以<lb/>
助官軍有勞効者皆弛其租汀民大喜人人知戴公德建<lb/>
陽招賢里故常别貯常平米数千斛凶歳發以賑民本隱<lb/>
士魏君掞之所爲而歳乆陳腐出納不時反以病民有以<lb/>
版曹所下社倉法告者公喜立爲移書更屬郷人士君子<lb/>
歳歛散之一方尤頼其利除湖南提點刑獄公事建人老<lb/>
稚邀遮戀慕至竟日不得發湖南尤多盗皆晝伏豪民家<lb/>
抵夜輙出以故發不時得公至申明保伍之令使相收司<lb/>
盗無所容至有扣頭車下請得召保復歸農業者公皆撫<lb/>
而遣之又檄諸郡精閱禁旅按行所過察視激犒如法月<lb/>
<pb n="KR4d0226_SBCK_093-22b"/>
調諸縣弓兵校其藝而誅賞之由是皆樂爲用盗發輙得<lb/>
奏獄官母得兼攝它職又條七事以申儆之於議法尤兢<lb/>
兢焉每論死刑必齊戒露香要質于天然後敢決決日輙<lb/>
罷燕設所以致其欽恤之意者無不盡也屬郡大札遣吏<lb/>
挾醫載藥馳以救之衡山浮户有與土人不相中者詣闕<lb/>
言衡山國之夀嶽祠城東故有溪並城南出後或鑿城北<lb/>
址導水使西不能無斷地脉請築山决水使復故道下公<lb/>
平奏公言水西出歳乆故道皆爲民居今欲東之則是數<lb/>
百家者不無蕩祈離居之苦且夀獄之云無所經見就如<lb/>
其言則國家中興慈皇夀考皆在西流之後尤不宜妄有<lb/>
改作事乃得巳衡州故有石鼓書院墟廢亦乆前使者潘<lb/>
侯畤始復營之公成其終爲増置弟子貟以永嘉戴溪爲<lb/>
<pb n="KR4d0226_SBCK_093-23a"/>
之師割田置書教養如法又知䖏士劉某之賢與郡守劉<lb/>
清之交章論薦詔特𥙷官於是學者乃知公好賢尚德之<lb/>
意不獨爲科舉計也𬒳㫖攝帥事飛虎軍素驕悍白晝掠<lb/>
人吏不敢問公一以軍律繩之賞信罰必士民以是得安<lb/>
其居而軍吏亦皆恱服㑹乆不雨請禱過勤遂得疾改除<lb/>
江南西路轉運判官而江西是歳亦大旱下車首問荒政<lb/>
所宜發廪勸分蠲租乞米以次施行其奏請者亦多報可<lb/>
又行帥事事益叢委公自力不少休家人有諌止者皆麾<lb/>
而却之遂以大病然夙興猶視事如常時夜過中遂不起<lb/>
淳熈十五年二月甲子也年五十有八方病革時民相率<lb/>
爲公禳禬無不至晨夕走府門偵起居狀及卒皆縞素吊<lb/>
哭行日號泣挽車哀送數十里不絶湖南吏民聞之有千<lb/>
<pb n="KR4d0226_SBCK_093-23b"/>
里來赴義者盖公資禀醇厚隆於孝友䖏内外族姻長少<lb/>
存沒之間不見其少有遺恨爲學勤恪不懈旣脫埸屋益<lb/>
玩意於聖賢義理之學近自周程張馬之言以逹于經吟<lb/>
諷辨說未嘗虚口推以及人一以仁愛惠利爲心聞善即<lb/>
行如恐不及故所臨<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>士民愛戴見於風謡非一時諛說<lb/>
空言也其在朝廷据經守正不爲苟合雅爲虞雍公所知<lb/>
其爲之言不過用人材嚴守備以俟敵人之釁而巳嘗因<lb/>
輪對請戒羣下懐私立異迎合紛更之弊損宗戚歳時賜<lb/>
予貴臣給使宣借百司吏禄之費及减畿甸房緡以惠貧<lb/>
弱上皆稱善公因極論恢復大計反覆数百言上益喜顧<lb/>
曰即當相與赴功名之㑹耳事下有司不得盡施行而房<lb/>
緡之惠遂及於天下他議貢舉銓汪之屬又皆廣恩優老<lb/>
<pb n="KR4d0226_SBCK_093-24a"/>
革簿從厚之意而其應詔言事則直指宰相挾私罔上之<lb/>
失無所避雖以是不得乆於朝廷不悔也夀皇知公深嘗<lb/>
語近臣斯人乃朕於奏對間得之其在湖南盖嘗有召用<lb/>
意宰相以前忿尼之識者恨焉而爲文汪洋融液務極事<lb/>
情晚歳乃更造約尤好讀易嘗夢有問易之一經孰爲門<lb/>
户者應曰隂陽兩書非易門户也耶其精詣純熟盖如此<lb/>
所著書有經解五卷書小傳十卷史論十卷古今詩百卷<lb/>
雜著三十卷奏議五卷前安人張氏蜀之故家漢御史綱<lb/>
之後歷千餘年而譜牒可考不紊安人性賢孝讀書史善<lb/>
筆札通古今識義理而不肯爲詞章父岐嘗宰永康頗以<lb/>
嚴治安人每陳古誼以諌旣歸公事舅謹敬奉祀莊肅和<lb/>
叔妹有禮遇族黨有恩舅䘮悉力佐公辦治如法人以爲<lb/>
<pb n="KR4d0226_SBCK_093-24b"/>
難公居閒乆上官有欲使攝局者安人不懌曰吾之貲尚<lb/>
足以支伏臘狥禄從人得無隳素志乎公善其言爲謝不<lb/>
往其方直之操士夫或有愧焉不但爲婦人之賢而巳先<lb/>
公十九年卒後安人宇文氏宣教郎隲之女子男三人之<lb/>
源之潤之汪皆嗜學而有文女一人適熊應早卒皆張出<lb/>
也之源等以十六年十二月某甲子葬公及張安人於成<lb/>
都縣楊侯郷癸山先墓之次遣人來建安請銘踰年乃逹<lb/>
而予適有臨漳之役使者以書還明年復來則值予哭子<lb/>
悲甚言不能文顧與公相得晚而相知深其爲社倉書院<lb/>
皆嘗爲記述又重之源兄弟之請越數千里連歳再至而<lb/>
不倦也勉爲之銘以致吾意銘曰<lb/>
資之厚兮學之博退循循兮進諤諤三方一節思無斁九<lb/>
<pb n="KR4d0226_SBCK_093-25a"/>
原歸卧不可作我銘其居詔冥漠欲知斯人視斯石<lb/>
　　　太孺人陳氏墓誌銘<lb/>
太孺人陳氏建陽縣三桂里人父安世強學博聞嘗立義<lb/>
齋縣南從而學者甚衆娶何氏生太孺人年十有七歸同<lb/>
里周君周君爲人寛和樂易不以家人生産爲事太孺人<lb/>
佐以勤敏持家儉而有法訓督諸子甚嚴至待姻黨遇鄰<lb/>
曲則又咸有恩意少時䘮其親哀慕不懈及嫁亦不逮舅<lb/>
姑而歳時烝享執事必親訖事常嗚咽流涕晚好浮屠法<lb/>
得其大指遂不復問家事惡衣菲食逾二十年而憂人之<lb/>
憂賑其厄窮病苦雖極力不倦中子舉進士登王官再逢<lb/>
慶恩周君得以承奉郎致仕太孺人後以宗祀霈澤亦錫<lb/>
今號郷人榮之而太孺人所以自處者不少異於平日也<lb/>
<pb n="KR4d0226_SBCK_093-25b"/>
紹熈元年三月某日以疾卒于家卒時精爽不亂享年六<lb/>
十有八周君名誼字少賈前五年卒加贈至通直郎三男<lb/>
子明佐明仲明作明仲嘗以承議郎差知邵武軍光澤縣<lb/>
事讀書處事精敏絶人所至未可量也女五人其壻陳錞<lb/>
蕭思濟程必顯陳浏而季未行孫男二人巽亨震亨女三<lb/>
人尚㓜明年某月某日諸子葬太孺人縣西新嶺天湖之<lb/>
陽東望周君廣平山之墓才數百歩明仲以銘來請予雅<lb/>
知之不得辭也銘曰<lb/>
母之賢足以成其子子之賢足以顯其親西嶺之阡百世<lb/>
而新我其銘之以相後人<lb/>
　　　宜人丁氏墓誌銘<lb/>
濠州使君劉侯仲光以書來曰惟吾考妣皆有賢行而禄<lb/>
<pb n="KR4d0226_SBCK_093-26a"/>
夀不配其德仲光既不幸蚤孤又不能勉進德業以求無<lb/>
負於明訓徒頼遺澤得階末第從宦積勞至叨郡寄禄賜<lb/>
豐厚足以飽妻孥飲童僕而慈顔永隔不及少伸區區鳥<lb/>
烏之養每一痛念不如無生獨幸累年以來數逢國家大<lb/>
慶累贈皇考至朝散大夫皇妣至冝人尚有以少慰人子<lb/>
罔極之思者而先冝人之銘乆未克立自念老矣或遂泯<lb/>
沒而無聞則後生小子將不復知前人立家本末重此不<lb/>
孝且無以見先人於地下惟吾子幸哀而與之銘則仲光<lb/>
知免矣敢泣血再拜以請余讀其書不能終篇爲涕下不<lb/>
自禁時方卧病田間氣息奄奄筆研廢棄乆矣然感其意<lb/>
不忍辭也乃考其事狀而次第之冝人姓丁氏世爲永嘉<lb/>
大姓以積善好施聞於郷父諱瑜尤長者兄弟皆以進士<lb/>
<pb n="KR4d0226_SBCK_093-26b"/>
官州縣練逹有能名宜人早歸同郡劉君諱某字元黙而<lb/>
劉君之爲人亦誠實無表襮樂善愛士起居有常雖甚暑<lb/>
不袒禓家無蒲慱之具喜賙人急遇下有恩然其居家嚴<lb/>
未明而起内外井井教子弟尤有法而冝人配之無遺德<lb/>
焉始入門時舅姑皆亡恙晨昏無違禮内睦娣姒謀嫁諸<lb/>
姑外接親戚輯鄰里恩義俱稱重輕有則於是翕然稱爲<lb/>
賢婦乆之舅病痱冝人侍養尤勤羔非手調不進舅亦非<lb/>
冝人所進不嘗也姑爲比丘尼與冝人年相近病迎歸與<lb/>
共卧起扶掖飲食終歳忘勞姑每感涕謂曰病愈當終身<lb/>
事汝如母臨沒又謂曰即死當報汝地下幸復爲人願爲<lb/>
汝子孫以事汝姻舊間有過失輙爲暁譬諄復甚或垂涕<lb/>
泣而道之聞者感悟遷革乃巳劉氏與同里胡氏有舊好<lb/>
<pb n="KR4d0226_SBCK_093-27a"/>
宜人遇之恩意尤篤胡氏長老至今以爲言里人有子好<lb/>
讀書欲爲儒而父難之其母以告冝人旣好喻之又資以<lb/>
金錢使與其子俱試大學以遂其志其人後常以語人且<lb/>
歎息曰今人不復有此風矣大夫公旣嚴於教子冝人又<lb/>
能彌縫其間教諸女以身爲法自未笄時巳令夙興備盥<lb/>
櫛奉藥餌夜嘗躬視扄鐍灑煬竈輙令持燭行前旣笄則<lb/>
教之酒漿烹飪蓋藏之事祭祀賔客之奉且戒之曰爾曹<lb/>
母厭吾言異日當蒙其力耳以故諸子皆以文行稱而女<lb/>
適人者亦能持其家某年某月日以疾卒年四十有九葬<lb/>
于某縣某郷某里子男三人長曰昭入太學被薦未第而<lb/>
卒次曰某亦早世其季即仲光今以朝散大夫權發遣濠<lb/>
州軍州事女五人嫁周氏葉氏潘氏餘未行而卒孫三人<lb/>
<pb n="KR4d0226_SBCK_093-27b"/>
曰邇曰適曰遲曽孫七人曰仁實仁近仁守仁及仁任仁<lb/>
愿仁履也濠州行篤厚早以文學吏治著羙稱仕於朝且<lb/>
通顯一旦求逺郡去有挽而留之者弗顧也士大夫莫不<lb/>
高其㢘静而服其明識不知其母之賢所以資之者如此<lb/>
其逺也然則冝人之行其可以不銘銘曰<lb/>
順尊卑睦婣黨力豈多惠能廣勤夙宵謹㣲細男敏學女<lb/>
恭饋賁幽壤疊閔書季之賢慕有餘䘖深悲考潜德授我<lb/>
銘詔無斁<lb/>
　　　冝人黃氏墓誌銘<lb/>
冝人黃氏今宣義郎致仕陳君衡之配也世爲福州候官<lb/>
人曽祖紹祖遷父仲文皆不仕冝人性淳質不解世俗機<lb/>
事數見欺不自悔旣嫁事舅姑夙夜唯謹相其夫理家事<lb/>
<pb n="KR4d0226_SBCK_093-28a"/>
甚飭躬勤儉以衣食撫教諸子甚恩故諸子皆得以自力<lb/>
於學而仲氏遂以進士中第𥙷婺州戸掾冝人見其閱貝<lb/>
獄必戒曰人命至重母使有冤聞當笞人必戒曰輕之母<lb/>
使重傷見其𬒳檄考貢士必戒曰詳之母忘汝爲舉子時<lb/>
也初好佛書讀誦拜跪終日忘倦一旦忽屏不事曰不在<lb/>
是也無愧心足矣以慶夀恩三錫至今號紹熈二年七月<lb/>
乙卯卒年　子男六人孔夙嘗貢于郷孔碩文林郎處<lb/>
州州學教授孔易亦嘗預貢籍孔時先八年沒女五人長<lb/>
壻潘子修蚤世次適脩職郎泉州司户參軍趙彦䕫季尚<lb/>
㓜而二男二女皆夭孫男四人女一人而女亦夭諸子以<lb/>
宣義君之命將以明年某月某日葬冝人某縣某郷某里<lb/>
某處而孔夙孔碩皆嘗從予遊狀其行事如此來請銘不<lb/>
<pb n="KR4d0226_SBCK_093-28b"/>
得辭也其銘曰<lb/>
有婦之德爲母之則無愧其心反此眞宅<lb/>
　　　迪功郎致仕董公墓誌銘<lb/>
君諱琦字順之饒州德興人董爲德興著姓世有豋儒科<lb/>
者君之曽大父　左朝奉郎太醫令大父林右從政郎處<lb/>
州縉雲縣令比兩世皆以才稱父陸始不仕而亦以氣節<lb/>
聞君生有英氣務爲倜儻可喜事不肯踐繩約縉雲君憂<lb/>
其過名之曰執柔而字以順之曰以是爲爾韋絃之戒君<lb/>
佩服唯謹及更今名而猶以舊字行示不敢忘也年二十<lb/>
五始從郷先生韓溪程公受春秋學程公命設几案日與<lb/>
對誦春秋左氏及近世胡氏傳時時爲說大義稍以禮法<lb/>
開之君自是寖若有省痛自刻厲雖益以風義自許而不<lb/>
<pb n="KR4d0226_SBCK_093-29a"/>
復事少年豪習矣義役法行首出田粟倡之事以時定里<lb/>
人頼之嘗卜夀藏旣得吉而所知有貧不克葬者舉以卑<lb/>
之無吝色少嘗從程君倜及其弟舟學二君沒乆遇其子<lb/>
若孫恩意不少衰其好義多此類晚得諸公家祭禮讀之<lb/>
曰是固可勉自是歳時祀饗齋㓗灌薦跪起如法比老不<lb/>
倦旣絶意進取漸屏家務即所居旁雜藝花木𬞞果以自<lb/>
娯客至開尊命酌劇談終日間及世事而處其是非成敗<lb/>
則雖老於朝市者不逮也淳熈十二年天子奉觴德夀宫<lb/>
推恩耆老以子銖故授迪功郎致仕紹熈三年八月庚寅<lb/>
以疾終年七十有六盖君爲人精悍議論貴決白不爲摸<lb/>
稜含胡態有所喜怒若茹物不下必吐出廼巳然巳過則<lb/>
夷然未嘗宿怨人或待以横逆往往更結以恩意使自愧<lb/>
<pb n="KR4d0226_SBCK_093-29b"/>
悔以是士之賢者愛之其不肖者傾事之及其卒也皆傷<lb/>
之少嘗讀馬援傳慨然慕之旣渉世不偶又頗聞先生長<lb/>
者餘論乃更折節爲儒生自力於善識之者謂其視疇昔<lb/>
猶兩人也嗟夫天下平治士無功名才否一區之死無聲<lb/>
昔人嘗恨之如君者使少有所遇合以其才頡頑一世可<lb/>
量哉娶周氏李氏皆前卒子男四人鎬銖錫鎡女三人嫁<lb/>
余梓程徹王中皆周出也而鎬鎡及程氏女亦前卒孫男<lb/>
三人女二人明年銖將葬君湖山之原以周氏祔且屬新<lb/>
吉州録事參軍程洵允夫狀君行如此來請銘予不及識<lb/>
君而韓溪先生者先君子之内弟允夫即其子也銖又來<lb/>
學故聞君之行事爲詳其可辭始君自恨知學晚教子甚<lb/>
力故諸子多材而鎬銖皆舉進士銖尤好學自立庶能成<lb/>
<pb n="KR4d0226_SBCK_093-30a"/>
君志者銘曰<lb/>
才之良氣之剛有求必予義之方能不試老其郷嗚呼歸<lb/>
哉此其藏<lb/>
晦庵先生朱文公文集卷第九十三<lb/>
　　　　　　　　　　　　候官縣儒學訓導劉簮校<lb/>
<pb n="KR4d0226_SBCK_093-30b"/>
</p>
<p>
</p>
  </div>
</body>
</text>
</TEI>
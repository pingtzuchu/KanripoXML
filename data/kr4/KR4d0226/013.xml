<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_013-1a"/>
晦庵先生朱文公文集卷第十三<lb/>
　奏劄<lb/>
　　　癸未垂拱奏劄一<lb/>
臣聞大學之道自天子以至於庶人壹是皆以脩身為本<lb/>
而家之所以齊國之所以治天下之所以平莫不由是出<lb/>
焉然身不可以徒脩也深探其本則在乎格物以致其知<lb/>
而巳夫格物者窮理之謂也蓋有是物必有是理然理無<lb/>
形而難知物有迹而易睹故因是物以求之使是理瞭然<lb/>
心目之間而無毫髮之差則應乎事者自無毫髮之繆是<lb/>
以意誠心正而身脩至於家之齊國之治天下之平亦舉<lb/>
而措之耳此所謂大學之道雖古之大聖人生而知之亦<lb/>
未有不學乎此者堯舜相授所謂惟精惟一允執厥中者<lb/>
<pb n="KR4d0226_SBCK_013-1b"/>
此也自是以來累聖相傳以有天下至於孔子不得其位<lb/>
而筆之於書以示後世之爲天下國家者其門人弟子又<lb/>
相與傳述而推明之其亦可謂詳矣而自秦漢以來此學<lb/>
絶講儒者以詞章記誦爲功而事業日淪於卑近亦有意<lb/>
其不止於此則又不過轉而求之老子釋氏之門内外異<lb/>
觀本末殊歸道術隠晦悠悠千載雖明君良臣間或一值<lb/>
而卒無以復於三代之盛由不知此故也恭惟皇帝陛下<lb/>
聖德純茂爰自𥘉潜以至爲帝仁孝恭儉之德信於天下<lb/>
紛華盛麗一無所入於其心此其身可謂脩矣而臨御天<lb/>
下朞年於此平治之效未有所聞臣竊疑之意者前日勸<lb/>
講之臣限於程式所以聞於陛下者不過詞章記誦之習<lb/>
而陛下求所以進乎此者又不過取之老子釋氏之書是<lb/>
<pb n="KR4d0226_SBCK_013-2a"/>
以雖有生知之性髙世之行而未嘗隨事以觀理故天下<lb/>
之理多所未察未嘗即理以應事故天下之事多所未明<lb/>
是以舉措之間動渉疑貳聽納之際未免蔽欺平治之效<lb/>
所以未著由不講乎大學之道而溺心於淺近虚無之過<lb/>
也臣戅愚抵冐罪當萬死然願陛下清間之燕博訪眞儒<lb/>
知此道者講而明之考之於經驗之於史而㑹之於心以<lb/>
應當世無窮之變則今日之務所當爲者不得不爲所不<lb/>
當爲者不得不止以至於臣下之忠邪計慮之得失不待<lb/>
燭照數計而可否黒白判然矣若是則意不得不誠心不<lb/>
得不正於以脩身齊家平治天下亦豈有二道哉臣之所<lb/>
聞於師者如此自常人觀之疑若迂闊陳腐而不切於用<lb/>
然臣竊以爲正其本萬事理差之毫釐繆以千里天下之<lb/>
<pb n="KR4d0226_SBCK_013-2b"/>
事無急於此伏惟陛下擴天日之照俯賜開納則非獨微<lb/>
臣之幸實天下萬世之幸取進止<lb/>
　　　垂拱奏劄二<lb/>
臣竊觀今日之論國計者大槩有三曰戦曰守曰和而巳<lb/>
然天下之事利必有害得必有失是以三者之中又各有<lb/>
兩端焉蓋戦誠進取之勢而亦有輕舉之失守固自治之<lb/>
術而亦有持乆之難至於和之䇿則下矣而主其計者亦<lb/>
以爲屈巳愛民蓄力觀釁疑敵緩師未爲失計多事以來<lb/>
此三說六端者是非相攻可否相奪於冥冥之中談者各<lb/>
飾其私而聽者不勝其眩雖以陛下之明蓋未能斷然無<lb/>
惑志於其間也臣竊以爲此其所以然者由不折衷於義<lb/>
理之根本而馳騖於利害之末流故也故臣嘗竊妄謂人<lb/>
<pb n="KR4d0226_SBCK_013-3a"/>
主之學當以明理爲先是理旣明則凡所當爲而必爲所<lb/>
不當爲而必止者莫非循天之理而非有意必固我之私<lb/>
也臣請復指其實而明之蓋臣聞之天髙地下人位乎中<lb/>
天之道不出乎隂陽地之道不出乎柔剛是則舎仁與義<lb/>
亦無以立人之道矣然而仁莫大於父子義莫大於君臣<lb/>
是謂三綱之要五常之本人倫天理之至無所逃於天地<lb/>
之間其曰君父之讎不與共戴天者乃天之所覆地之所<lb/>
載凡有君臣父子之性者發於至痛不能自巳之同情而<lb/>
非專出於一巳之私也恭惟國家之與北虜乃陵廟之深<lb/>
讎言之痛切有非臣子所忍聞者其不可與共戴天明矣<lb/>
太上皇帝念此讎之未報雖享天位不以爲樂一旦舉而<lb/>
付之陛下者以陛下聦明智勇爲必能成此志也然則今<lb/>
<pb n="KR4d0226_SBCK_013-3b"/>
日所當爲者非戰無以復讎非守無以制勝是皆天理之<lb/>
自然非人欲之私忿也陛下亦旣有意於必爲矣間者不<lb/>
知何人輙復唱爲邪議以熒惑聖聽至遣朝臣持書以復<lb/>
虜帥而爲講和之計臣竊恨陛下於所不當爲者不能必<lb/>
止而重失此舉也且不知陛下不得巳於議者之言而姑<lb/>
爲此邪抑眞欲和議之成而爲此邪以爲姑爲此也則旣<lb/>
爲其始必慮其終我旣請之彼必報之不可以苟爲也且<lb/>
苟而爲此欲以何求也哉無𥙷於事徒害於理臣有以知<lb/>
陛下之不爲也以爲眞欲和議之成也則議者所謂屈巳<lb/>
愛民蓄力觀釁疑敵緩師未爲失計者臣請有以議之夫<lb/>
人以藐然之身位乎天地之間至㣲也而能與天地並立<lb/>
而爲三者以其有仁義之性而與夫隂陽之氣剛柔之體<lb/>
<pb n="KR4d0226_SBCK_013-4a"/>
同出乎萬物之一原而無間也古之聖人所以參天地而<lb/>
賛化育者豈有他哉亦順此理而無所逆焉耳今釋怨而<lb/>
講和非屈巳也乃逆理也巳可屈也理可逆乎逆理之禍<lb/>
將使三綱淪九法斁子焉而不知有父臣焉而不知有君<lb/>
人心僻違而天地閉塞夷狄愈盛而禽獸愈繁是乃舉南<lb/>
北之民而棄之豈愛之之謂哉且不曰愛其君父而曰兼<lb/>
愛南北之民其於輕重之倫緩急之序亦可謂舛矣夫子<lb/>
爲政以正名爲先蓋名不正則言不順事不成而民無所<lb/>
措其手足今乃欲舎復讎之名而以講好爲觀釁緩師之<lb/>
計蓋不惟使上下離心中外解體緩急之間無以應敵而<lb/>
吾之君臣上下所爲夙興夜寐以脩自治之政者亦將因<lb/>
循隳弛而不復振矣正使虜人異日果有可乗而不可失<lb/>
<pb n="KR4d0226_SBCK_013-4b"/>
之釁竊恐吾之可憂乃甚於所可喜而信誓之重名分之<lb/>
素彼皆得以歸曲于我蓋不待兩兵相加而吾氣巳索然<lb/>
矣且自宣和靖康以來講和之效亦可槩見虜之情僞吾<lb/>
之得失蓋不待明者而後知而小人所以好爲是說者蓋<lb/>
惟君子然後知義理之所必當爲與義理之必可恃利害<lb/>
得失旣無所入於其心而其學又足以應事物之變是以<lb/>
氣勇謀明無所懾憚不幸蹉跌死生以之小人之心一切<lb/>
反是其所以專爲講和之說者特以便其私耳而謀國者<lb/>
過而聽焉豈不誤哉今使者將還大議將决此亦救過𥙷<lb/>
敗之時也臣願陛下姑置利害交至之說而以窮理爲先<lb/>
於仁義之道三綱之本少加意焉體驗擴充以建人極深<lb/>
詔任事之臣亟罷講和之議大明黜陟以示天下使知復<lb/>
<pb n="KR4d0226_SBCK_013-5a"/>
讎雪恥之本意未嘗少衰雖使虜意效順無所邀索乃是<lb/>
深有包藏尤足疑畏正冝引義拒絶以伐其謀然後表裏<lb/>
江淮合戰守之計以爲一使守固而有以戰戰勝而有以<lb/>
守竒正相生如環之無端持以歲月以必復中原必㓕胡<lb/>
虜爲期而後巳雖其成敗利鈍不可逆睹而吾於君臣父<lb/>
子之間旣巳無憾則其賢於屈辱而苟存固已逺矣臣願<lb/>
陛下以此處心以此立志則仁義之道明於上而忠孝之<lb/>
俗成於下人道旣得天地之和氣自當忻合無間而夷狄<lb/>
禽獸亦將不得乆肆其毒則何事之不可成何功之不可<lb/>
立哉臣草茅㣲賤不識事宜獨以所學妄論大計惟陛下<lb/>
擇焉取進止<lb/>
　　　垂拱奏劄三<lb/>
<pb n="KR4d0226_SBCK_013-5b"/>
臣聞益之戒舜曰儆戒無虞罔失法度罔遊于逸罔淫于<lb/>
樂任賢勿貳去邪勿疑而終之曰無怠無荒四夷來王周<lb/>
之文武亦以天保以上治内采薇以下治外始於憂勤終<lb/>
於逸樂其後中㣲小雅盡廢四夷交侵中國衰削宣王承<lb/>
之側身脩行任賢使能内修政事外攘夷狄而周道<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然<lb/>
復興臣嘗以是觀之然後知古先聖王所以制御夷狄之<lb/>
道其本不在乎威彊而在乎德業其任不在乎邊境而在<lb/>
乎朝廷其具不在乎兵食而在乎紀綱蓋决然矣恭惟陛<lb/>
下躬履艱難之運而思所以成中興之功者旣知當爲與<lb/>
所當止之大端矣然而戎虜慿陵包藏不測中外之議咸<lb/>
謂國威未振邊備未飭倉廩未充士卒未練一旦緩急何<lb/>
以爲計臣獨以爲今日之憂非此之謂所可憂者乃大於<lb/>
<pb n="KR4d0226_SBCK_013-6a"/>
此而恨議者未及之也臣竊觀今日諌諍之塗尚壅佞幸<lb/>
之勢方張爵賞易致而威罰不行民力巳殫而國用未節<lb/>
以是四者觀之則德業未可謂修朝廷未可謂正紀綱未<lb/>
可謂立凡古先聖王所以彊本折衝威制夷狄之道皆未<lb/>
可謂備是則臣之所深憂也不識議者亦甞以是聞於陛<lb/>
下之聽否乎臣願陛下三復詩書之言以監所行之得失<lb/>
而求所以修德業正朝廷立紀綱者必以開納諌諍黜遠<lb/>
邪佞杜塞倖門安固邦本四者爲急先之務治其本而母<lb/>
治其末治其實而勿治其名庶幾人心厭服夷狄知畏則<lb/>
形勢自彊而恢復可冀矣臣踈遠賤愚震慴天威未敢罄<lb/>
竭所聞以乆稽聖聽而粗舉其端如此伏惟陛下留神財<lb/>
幸取進止<lb/>
<pb n="KR4d0226_SBCK_013-6b"/>
　　　辛丑延和奏劄一<lb/>
臣竊惟皇帝陛下臨御以來夙興夜寐畏天恤民誠敬寛<lb/>
仁格于上下冝其天心克享民物阜安而二十年之間水<lb/>
旱盗賊略無寧歲邇者垂象差忒識者寒心饑饉連年民<lb/>
多流殍陛下側席興嘆進賢退姦分命朝臣振廪出粟凡<lb/>
所以奉承天意慰恱人心者無所不至又冝若可以少回<lb/>
災沴召致和平矣而間者冬氣太温雷電震激嗣歳之計<lb/>
尚有可憂臣誠愚昧有不識其所以然者甞竊推迹前事<lb/>
以深求之意者德之崇者有未至於天歟業之廣者有未<lb/>
及於地歟政之大者有未舉而其小者無所繋歟刑之遠<lb/>
者或不當而其近者或幸免歟君子或有未用而小人或<lb/>
有未去歟大臣或失其職而賤者或竊其柄歟直諒之言<lb/>
<pb n="KR4d0226_SBCK_013-7a"/>
罕聞而謟䛕者衆歟德義之風未著而汙賤者騁歟貨賂<lb/>
或上流而恩澤不下䆒歟責人或巳詳而反躬有未至歟<lb/>
夫必有是數者然後足以召災而致異今以陛下之明聖<lb/>
則豈有是㢤然而天心未豫邦本動揺宸慮雖深旱氣未<lb/>
䆒是則必有說矣臣竊不自量敢冐萬死伏願陛下聽㫁<lb/>
之餘虚心静慮試以前數條者反之於身驗之於事而深<lb/>
自省焉則淵黙之中無微不照而凡此得失之端孰有孰<lb/>
無孰存孰改皆無所遁其情矣若猶以爲未也則願濬發<lb/>
德音布告中外反躬引咎以圗自新内自臣工外及甿庶<lb/>
有能開寤聖心指陳闕政者無間踈賤使咸得以自通然<lb/>
後差擇近臣之通明正直者一二人使各引其所知有識<lb/>
敢言之士三數人寓直殿門凡四方之言有來上者悉令<lb/>
<pb n="KR4d0226_SBCK_013-7b"/>
省閱舉其盡忠不隱者日以聞于聦聽則夫天人之際譴<lb/>
告所繇將有粲然畢陳於前者然後兼緫條貫稱制臨决<lb/>
畫爲科品以次施行使一日之間雲消霧散堯天舜日廓<lb/>
然清明則上帝鬼神收還威怒羣黎百姓無不蒙休矣臣<lb/>
以孤遠受恩過深圖報無階抵冐至此惟陛下寛其斧鑕<lb/>
留神財幸臣無任震慴俟罪之至<lb/>
　　貼黄<lb/>
　臣逺稽前史近考聖朝以災異求言具有故事若以至<lb/>
　誠行之而實采用其說以革前日之弊則於應天之實<lb/>
　所𥙷不細今星文雖巳退舎然餓民目今流散冬靁憂<lb/>
　在嗣歳伏乞㫁自聖志早賜施行<lb/>
　臣禀性踈拙字畫不精衰病目昏尤艱冩染今以所陳<lb/>
<pb n="KR4d0226_SBCK_013-8a"/>
　不宜宣洩不免親筆書寫不謹之罪伏乞財赦<lb/>
　　　延和奏劄二<lb/>
臣聞人主所以制天下之事者本乎一心而心之所主又<lb/>
有天理人欲之異二者一分而公私邪正之塗判矣蓋天<lb/>
理者此心之本然循之則其心公而且正人欲者此心之<lb/>
疾疢循之則其心私而且邪公而正者遶而日休私而邪<lb/>
者勞而日拙其效至於治亂安危有大相絶者而其端特<lb/>
在夫一念之間而巳舜禹相傳所謂人心惟危道心惟微<lb/>
惟精惟一允執厥中者正謂此也臣嘗竊恠陛下以大有<lb/>
爲之資膺受付託憂勤願治恭儉愛民二十年於此矣而<lb/>
間者臨軒慨然發歎乃或未免以治效之不進爲憂因竊<lb/>
以是推之而得其說請昧萬死爲陛下一二陳之夫天下<lb/>
<pb n="KR4d0226_SBCK_013-8b"/>
之治固必出於一人而天下之事則有非一人所能獨任<lb/>
者是以人君旣正其心誠其意於堂阼之上穾奥之中而<lb/>
必深求天下敦厚誠實剛明公正之賢以爲輔相使之慱<lb/>
選士大夫之聦明逹理直諒敢言忠信㢘節足以有爲有<lb/>
守者隨其器能寘之列位使之交脩衆職以上輔君德下<lb/>
固邦本而左右私䙝使令之賤無得以奸其間者有功則<lb/>
乆其任不稱則更求賢者而易之盖其人可退而其位不<lb/>
可以苟充其人可廢而其任不可以輕奪此天理之當然<lb/>
而不可易者也人君察於此理而不敢以一毫私意鑿於<lb/>
其間則其心廓然大公儼然至正㤗然行其所無事而坐<lb/>
收百官衆職之成功一或反是則爲人欲私意之病其偏<lb/>
黨反側黯闇猜嫌固日擾擾乎方寸之間而姦僞䜛慝叢<lb/>
<pb n="KR4d0226_SBCK_013-9a"/>
脞眩瞀又將有不可勝言者此亦理之必然也恭惟陛下<lb/>
即政之𥘉盖嘗選建豪英任以政事矣不幸其間不能盡<lb/>
得其人或以庸陋嵬瑣不堪委寄或以朋比欺罔自速罪<lb/>
辜而陛下之心又本有前日權臣䟦扈之疑是以不復廣<lb/>
求賢哲而姑取軟熟易制承順不違之人以充其位於是<lb/>
左右私䙝使令之賤始得以奉清閒備驅使而宰相之權<lb/>
日輕既而陛下亦慮其勢有所偏而因重以壅巳也則又<lb/>
時聽外庭之論雖甚狂訐無所違忤意者將以隂察此軰<lb/>
之負犯而操切之欲其有所忌憚而不敢肆於爲惡陛下<lb/>
之用力則巳勞矣而其翕張禽縱之機周防畏備之計又<lb/>
可謂無遺巧矣然而天下之勢終不免於偏有所重而治<lb/>
亂安老之效又未能盡如聖志之所欲盖既未能循天理<lb/>
<pb n="KR4d0226_SBCK_013-9b"/>
公聖心以正朝廷之大體則固巳失其本矣而又欲兼聽<lb/>
士大夫之公言以爲駕馭之術則士大夫之進見有時而<lb/>
近習之從容無間士大夫之禮貌既莊而難親其議論又<lb/>
苦而難入近習便僻側媚之態既足以蠱心志其胥史狡<lb/>
獪之術又足以眩聦明此其生熟甘苦既有所分則恐陛<lb/>
下未及施其駕馭之䇿而先巳墮其數中矣是以比来陛<lb/>
下雖欲微抑此輩而此輩之勢日重雖欲兼採公論而士<lb/>
大夫之勢日輕重者既挾其重以竊陛下之權其輕而姦<lb/>
者又借力於陛下之所重以爲竊位固寵之計中外相應<lb/>
更濟其私至於姦窮惡稔蹤跡敗露然後其素輕者不免<lb/>
於譴何然猶委蛇盤礴不失其崇資峻秩而攫取陛下之<lb/>
厚賜優禮以去其素重者則陛下固未甞一問其朋比援<lb/>
<pb n="KR4d0226_SBCK_013-10a"/>
引之姦也日徃月来浸淫耗蝕使陛下之德業日隳綱紀<lb/>
日壞邪佞充塞貨賂公行兵怨民愁盗賊間作災異數見<lb/>
饑饉荐臻蓋羣小相挻人人皆得满其所欲唯有陛下了<lb/>
無所得而國家顧乃獨受其弊是則陛下之勞既不足以<lb/>
成天下之務而反以敗之其巧旣不足以勝群小之姦而<lb/>
反以助成其勢若彼之所以蔽遮天理濁亂聖心則將益<lb/>
深錮而遂至於不可觧盖其失萌於一念之疑大臣而其<lb/>
爲害展轉至此所謂差之毫釐謬以千里者臣恐陛下於<lb/>
此偶未察也是以徃歲蒙恩賜對去年應詔言事皆以明<lb/>
理正心之說陳于陛下之前惓惓深衷實在於此而學淺<lb/>
辭拙不足以起發聖意恐懼至今乃幸復以職事得望清<lb/>
光敢畢其餘忠如此誠願陛下深察天理以公聖心廣求<lb/>
<pb n="KR4d0226_SBCK_013-10b"/>
賢忠以脩聖政則夫左右私䙝使令之賤固巳無隙可投<lb/>
以誤恩顧則又痛斥而逺屏之以永除後日蔽遮濁亂深<lb/>
錮之害庶幾天下之事猶可復爲而陛下之國家將不至<lb/>
於卒受羣小之弊臣至愚極陋學無所成獨有螻蟻愛君<lb/>
憂國之心不能自巳妄論至此悲憤塡臆伏惟陛下赦其<lb/>
罪而納其忠深爲宗廟社稷大計不俟終日㫁然行之則<lb/>
不唯愚臣之幸實天下之幸<lb/>
　　貼黄<lb/>
　臣去年所進封事恐元本不存今别繕冩成册用袋重<lb/>
　封巳於閤門投納乞賜聖㫖宣索此劄亦係臣親手書<lb/>
　冩目昬筆縱前劄巳具貼黄奏陳并乞聖照<lb/>
　　　延和奏劄三<lb/>
<pb n="KR4d0226_SBCK_013-11a"/>
臣踈繆不材逺跡林野陛下過聽卑以郡符巳試罔功復<lb/>
叨使指誤恩横𬒳又忝職名方具辭免之間忽於九月二<lb/>
十二日恭𬒳改除之命揣分量力尤所不堪本欲控陳懇<lb/>
避之誠庶安愚賤之迹而是時巳聞本路紹興府衢婺州<lb/>
水旱饑荒上軫宸慮竊恐遷延或致誤事遂已即日拜命<lb/>
具狀申省乞許奏對至十月二十八日方准省劄恭奉聖<lb/>
㫖令臣疾速奏事前去之任臣聞命震惕不敢稽留即於<lb/>
今月二日樸𬒳上道至十一日始入本路衢州界問得本<lb/>
州災傷常山江山開化三縣爲甚而西安龍游次之其婺<lb/>
州紹興府則所傳又非衢州之比臣不勝恐懼遂自衢州<lb/>
乗舟取疾以来及節次於本司及𬒳災州縣㑹到巳行事<lb/>
件乃聞陛下間甞親御翰墨戒飭帥臣詞㫖深切聞者感<lb/>
<pb n="KR4d0226_SBCK_013-11b"/>
涕而前後撥賜米斛又巳二十有餘萬矣仰見聖心懇惻<lb/>
急於救民而於軍國之儲無所愛惜至於如此甚大惠也<lb/>
臣猥䝉任使自惟踈拙大懼不能有以出斯人於溝壑仰<lb/>
副陛下焦勞之意今有管見合行申請湏至畫一奏聞者<lb/>
　一救荒之務檢放爲先行之及早則民知有所恃頼未<lb/>
　　便逃移放之稍寛則民間留得禾米未便闕乏然而<lb/>
　　州郡多是吝惜財計不以愛民爲念故所差官承望<lb/>
　　風指巳是不敢從實檢定分數及至申到帳狀州郡<lb/>
　　又加裁减不肯依数分明除放又早田収割日乆檢<lb/>
　　踏後時致有無根查者乃是州郡差官遲緩之罪而<lb/>
　　檢官反謂人户違法不爲檢定其有檢定申到者州<lb/>
　　郡亦不爲蠲放就中下戸所放不多尤𬒳其害訪聞<lb/>
<pb n="KR4d0226_SBCK_013-12a"/>
　本路州縣亦有似此去處欲乞候臣將來到任廣行<lb/>
　詢究更與從實蠲减<lb/>
　一伏覩近降指揮旱傷州縣上戸賑糴止令觀諭毋得<lb/>
　科抑仰見聖明深察物情恤貧安當兩得其所然竊<lb/>
　恐官吏𬒳此指揮之後其間或有便文自營之人必<lb/>
　將泛然不以勸諭爲意而上戸亦有詞說難以勸諭<lb/>
　官司米斛不多將來無以接續其害又有不可勝言<lb/>
　者欲乞且令州縣將未勸諭者權以去年認數爲約<lb/>
　　巳勸諭者權據見認之數爲凖多方詢訪加意考核<lb/>
　不得比同尋常報應空文湏管究心體訪得其實數<lb/>
　其實不能及數者更與量减實可更多出者則與量<lb/>
　添其有鹵莽㓕裂徒爲煩擾去處將來本司覺察得<lb/>
<pb n="KR4d0226_SBCK_013-12b"/>
　知具名聞奏庻㡬所認之數必得其平而無科抑之<lb/>
　患矣<lb/>
　一應募獻米合格推賞之人多𬒳官吏邀阻乞覔聞有<lb/>
　至今未推賞者近雖巳蒙立法約束更乞明詔戸部<lb/>
　先具見今奏到巳未推賞各件進呈將未推賞人日<lb/>
　下推賞行下諸路州縣有未申奏者限一月内並到<lb/>
　如違許𬒳抑人進狀陳訴重作行遣又上戸巳經去<lb/>
　年獻助今年所蓄想巳不多若必依舊格方得推賞<lb/>
　則恐無復及格之人可以獻助欲乞檢㑹淳熈元年<lb/>
　三月二十四日勑戸部勘當到點檢台州措置賑濟<lb/>
　官耿延年所申浙東路賑濟賑糶依湖南江西米數<lb/>
　减半紐計推賞指揮<hi>謂如四千石合𥙷承信郎今减作二千石之類</hi>申明行<lb/>
<pb n="KR4d0226_SBCK_013-13a"/>
　下庶㡬應募者衆得濟飢民仍勒所司立定保明狀<lb/>
　式及令逐處官司承受應募理賞詞狀文帖並要當<lb/>
　日行遣如將來依式奏到省部却稱文字不圎及諸<lb/>
　處故違程限者官貟重加降責人吏並行决配庶㡬<lb/>
　富者樂輸貧者得食實為兩便<lb/>
　一伏覩今歲紹興府巳䝉聖慈撥賜米斛十七萬石訪<lb/>
　聞昨來本府抄劄飢民戸口若自十一月至來年三<lb/>
　月約用米八十萬石方可足用其間固不能無冐濫<lb/>
　虚數今來本府節次刪减未知將來定作多少戸口<lb/>
　計度但今所有米數及糴米錢姑以元抄劄數計之<lb/>
　不過得四分之一况又州府見闕軍儲竊慮不免却<lb/>
　將撥賜米斛暗行借兊則所得糶濟米數愈見不多<lb/>
<pb n="KR4d0226_SBCK_013-13b"/>
　　若州府只據見米掯定人口抄劄糶濟則所及不廣<lb/>
　　必致人戸流離餓殍上勞聖慮又臣經由衢州見得<lb/>
　　本州旱損雖云不及紹興府婺州兩州然其處水路<lb/>
　　淺澁冬月尤甚運載錢米極爲艱難本州雖巳差官<lb/>
　　徃淅西收糴然糴本至少所得不多而所費水脚巳<lb/>
　　不貲矣臣今來欲望聖慈更撥賜豐儲倉米三十萬<lb/>
　　石應副紹興府三萬石應副衢州如無見管米斛即<lb/>
　　計目今米價支借内帑見錢令其趂此米價未至騰<lb/>
　　踴之間前去有米州郡收糴旋次般載回州其上件<lb/>
　　錢米並乞專責本司差委隣州官吏出納州府不得<lb/>
　　干預庶免侵兊之弊其巳撥賜錢米亦乞令本司選<lb/>
　　委本州通判一員同共主管不得別作支用仍詔守<lb/>
<pb n="KR4d0226_SBCK_013-14a"/>
　　臣疾速措置收糴軍糧不管誤事其婺州雖䝉撥賜<lb/>
　　米五萬石尚恐未足賑濟却候臣親到本州相度㑹<lb/>
　　計别具奏聞者<lb/>
　　　　貼黃<lb/>
　　　臣竊聞陛下節儉憂勤規恢逺略内庫所積錢帛<lb/>
　　　甚多今旣天時未順未可興師而近甸飢荒至扵<lb/>
　　　如此伏願聖慈權其輕重特賜借撥<lb/>
　　　據紹興府申到撥下諸縣米數緫計二十一萬二<lb/>
　　　千餘石除<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣六萬八千餘石係排日糶濟外餘<lb/>
　　　縣十四萬三千餘石係閒日糶濟竊恐飢民一日<lb/>
　　　止得半升之米不能存活今𣣔依<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣例排日糶<lb/>
　　　濟即合更用十四萬三千餘石又聞官吏抄劄不<lb/>
<pb n="KR4d0226_SBCK_013-14b"/>
　　無漏落又慮流民却回復業兼数内所稱摺運乃<lb/>
　　是三摺之數將来米價日増及有徃来脚費風波<lb/>
　　滯留不無欠折又本府民貧勸諭所得恐亦不多<lb/>
　　　湏更備米十五六萬石準備添貼所以約計乞米<lb/>
　　三十萬石如蒙撥賜今亦未敢盡數般取如是將<lb/>
　　来糶濟不盡却行回納伏乞睿照<lb/>
　一諸郡荒歉人戸日有流移一切官物不堪催理其紹<lb/>
　　興府人戸夏稅巳蒙聖慈等第免閣住催唯衢婺州<lb/>
　當来失於申奏致人戸未蒙依例推恩而戸部漕司<lb/>
　催督州郡亦如平日州郡無所從出其勢必取於縣<lb/>
　縣無所從出則人戸必有受其弊者甚失聖主惻怛<lb/>
　哀憐之意然計戸部漕司所催必是掯定支遣之數<lb/>
<pb n="KR4d0226_SBCK_013-15a"/>
　　有不得而巳者其勢又不容直行禁止欲乞朝廷取<lb/>
　　會戸部漕司合得諸州解發錢帛之數且於内庫支<lb/>
　　撥應副而詔戸部漕司𬒳災州縣所欠新舊官物並<lb/>
　　且住催直至明年𧖟麥熟後却將舊欠逐旋催理寛<lb/>
　　作料次撥還内庫决然不至敢有欠闕其人戸名下<lb/>
　　新舊上供官物亦乞明詔州縣未得催理其紹興府<lb/>
　　雖巳有前件住催指揮竊恐州縣奉行不䖍及將今<lb/>
　　年檢放外殘零苗米催督嚴峻亦乞聖慈更賜戒約<lb/>
　　令其寛限人戸輸納<lb/>
　　　　貼黃<lb/>
　　　臣續訪聞紹興府雖蒙指揮住催官物而春夏之<lb/>
　　　間官吏多巳先期催足民戸實未盡霑聖恩今體<lb/>
<pb n="KR4d0226_SBCK_013-15b"/>
　　問得本府人戸合納丁鹽錢丁身折帛絹折帛綿<lb/>
　　本色綃本色綿五項不以有無産業物力一丁並<lb/>
　　納九百餘錢来春即便起催飢餓之餘實難供納<lb/>
　　臣愚𣣔望聖慈將来年合納錢數預行蠲放庶㡬<lb/>
　　官吏無以作弊下戸實𬒳聖恩有以慰安民心感<lb/>
　　召和氣伏候聖旨<lb/>
　一今年旱地廣闊只有湖南二廣及浙西两三郡豊熟<lb/>
　而廣東海路至浙東爲近臣昨受命之𥘉訪聞彼處<lb/>
　米價大叚低平即嘗印牓遣人散於福建廣東两路<lb/>
　㳂海去處招邀米客許其約束稅務不得妄収力勝<lb/>
　雜物稅錢到日只依市價出糶更不裁減如有不售<lb/>
　者官爲依價収糴自此向後必多有人興販前来但<lb/>
<pb n="KR4d0226_SBCK_013-16a"/>
　臣元牓約束本路州縣稅塲不得妄有邀阻収稅及<lb/>
　力勝一節更乞聖慈申嚴行下有違戾者官吏並比<lb/>
　見行條法各加一等坐罪至来年六月却依舊法其<lb/>
　收糴本錢乞許行下本路㳂海州軍將今年糶過米<lb/>
　錢及兊那諸色窠名支撥充應庶幾不失信於客人<lb/>
　向後易爲招誘如或更蒙朝廷量立賞格召人興販<lb/>
　行下諸路曉示勸誘仍先降空名付身數十道付本<lb/>
　司俟有上件販到米斛之人即與書填給付盖縁客<lb/>
　人糶貨了畢便欲歸回元處不能等候即與土居上<lb/>
　戸不同伏乞聖察<lb/>
　一捄荒之政著於令申及近年節次指揮雖巳詳悉然<lb/>
　而全在官吏遵奉推行然後民𬒳實惠况今年荐飢<lb/>
<pb n="KR4d0226_SBCK_013-16b"/>
　　公私匱竭比之常歲事體不同欲乞聖慈特降指揮<lb/>
　　戒敕本路守令以下令其䆒心奉行悉意推廣其故<lb/>
　　有違慢不䖍之人俾臣奏劾一二重作施行以警其<lb/>
　　餘其有老病昏愚不堪驅䇿者亦許具名聞奏别與<lb/>
　　差遣却選本路官吏惻怛愛民才力可仗者特許不<lb/>
　　拘文法時暫差權<hi>謂如治獄捕盗官不許差出之類</hi>仍依冨弼趙抃<lb/>
　　例選差得替待闕宫廟持服官貟時暫管幹事畢具<lb/>
　　名申奏量與推賞如减磨勸陞名次之類庶㡬官吏<lb/>
　　向前人䝉實利<lb/>
　　　延和奏劄四<lb/>
臣比因講求荒政復有二事雖非今日拯救之急而實異<lb/>
時乆逺之利不敢不言今謹别具進呈下項<lb/>
<pb n="KR4d0226_SBCK_013-17a"/>
　一臣昨任南康軍日適值旱傷深慮檢放搔擾下戸偶<lb/>
　有士人陳說乞將五斗以下苗米人戸免檢全放當<lb/>
　時即與施行人以爲便本路提舉常平尤袤遂以其<lb/>
　法行之諸郡其利甚博近日經由信州則聞王山一<lb/>
　縣亦得檢官如此措置除上三等戸隨分减放外下<lb/>
　二等戸盡行蠲免通計一縣所放亦不過共成五分<lb/>
　問之道旁居民莫不稱其平允此最爲法之善者而<lb/>
　律令未有明文又今年檢踏巳畢行之不及欲乞聖<lb/>
　　慈詳酌特詔有司定著爲令自今水旱約及三分以<lb/>
　　上第五等戸並免檢踏具帳先與全戸蠲放如及五<lb/>
　　分以上即并第四等戸依此施行其州縣差官後時<lb/>
　　致得旱損田苗不存根查亦乞立法坐罪其所損田<lb/>
<pb n="KR4d0226_SBCK_013-17b"/>
　即與相度地形高低水源近逺比並鄰至分數檢故<lb/>
　庶幾貧民永逺利便<lb/>
　一臣所居建寜府崇安縣開耀鄉有杜倉一所係昨乾<lb/>
　道四年郷民艱食本府給到常平米六百石委臣與<lb/>
　本郷土居朝奉郎劉如愚同共賑貸至冬收到元米<lb/>
　次年夏間本府復令依舊貸與人戸冬間納還臣等<lb/>
　申府措置毎石量收息米二斗自後逐年依此斂散<lb/>
　或遇小歉即蠲其息之半大饑即盡蠲之至今十有<lb/>
　四年其支息米造成倉敖三間收貯巳將元米陸百<lb/>
　石納還本府其見管三千一百石並是累年人戸納<lb/>
　到息米已申本府照㑹將来依前斂散更不収息毎<lb/>
　石只収耗米三升係臣與本郷土居官及士人數人<lb/>
<pb n="KR4d0226_SBCK_013-18a"/>
　　同共掌管遇歛散時即申府差縣官一員監視出納<lb/>
　　以此之故一郷四五十里之間雖遇凶年人不闕食<lb/>
　　竊謂其法可以推廣行之他處而法令無文人情難<lb/>
　　彊妄意欲乞聖慈特依義役體例行下諸路州軍曉<lb/>
　　諭人戸有願依此置立社倉者州縣量支常平米斛<lb/>
　　貴與本鄉出等人戸主執歛散每石収息二斗仍差<lb/>
　　本鄉土居或寄居官員士人有行義者與本縣官同<lb/>
　　共出納収到息米十倍本米之數即送原米還官却<lb/>
　　將息米歛散每石只収耗米三非其有冨家情願出<lb/>
　　米作本者亦從其便息米及數亦當撥還如有鄉土<lb/>
　　風俗不同者更許隨冝立約申官遵守實爲乆逺之<lb/>
　　利其不願置立去處官司不得抑勤則亦不至搔擾<lb/>
<pb n="KR4d0226_SBCK_013-18b"/>
　　此在今日言之雖無所濟於目前之急然實公私儲<lb/>
　　蓄豫備乆逺之計及今歉歲施行人必願從者衆其<lb/>
　　建寜府社倉見行事目謹録一通進呈伏望聖慈詳<lb/>
　　察特賜施行<lb/>
右謹具如前取進止<lb/>
　　　延和奏劄五<lb/>
臣竊見浙東路和買絹萬數浩瀚而紹興府獨當其半舊<lb/>
例自物力三十八貫五百以上人戸均敷人戸苦於輸納<lb/>
多立詭戸隱寄物力以避均敷是致見納人戸所敷愈重<lb/>
其間又有不該敷納田地之數官司不爲除豁其弊非一<lb/>
前後臣僚申請並蒙聖慈施行而一時有司不能奉承德<lb/>
意牽於衆說未有定論臣以得之傳聞未知其間㣲細曲<lb/>
<pb n="KR4d0226_SBCK_013-19a"/>
折不敢輙有陳請然聞一郡之人無不以此爲病猥蒙任<lb/>
使不敢坐視欲望聖慈特降指揮許臣到官與本路帥臣<lb/>
監司同共相度限來年二月内要見定論申奏取旨從来<lb/>
年夏料爲始革去舊弊庶幾饑饉餘民得安生業世世子<lb/>
孫沐浴仁聖之膏澤不勝幸甚取進止<lb/>
　　　延和奏劄六<lb/>
臣昨蒙聖恩待罪南康小壘自惟短拙無以𥙷報萬分到<lb/>
任之𥘉即以本軍星子縣稅錢偏重民不聊生條具奏聞<lb/>
乞賜蠲减緫計不過納絹一千五十餘匹錢二千九百餘<lb/>
貫伏䝉聖慈開納即賜施行而有司不能仰體徳意輙引<lb/>
議臣對𥙷之說以拒其請臣於今年得替之前又嘗具奏<lb/>
冀䘚蒙恩而逮今累月未奉進止竊意有司尚守前說然<lb/>
<pb n="KR4d0226_SBCK_013-19b"/>
臣之愚亦有不能自巳者謹以前奏之内最明白者二條<lb/>
復爲陛下陳之按本縣所管廬山一帶多是高巖峭壁穹<lb/>
石荗林其間雖有些小田叚類皆磽瘠寒冷所入不多而<lb/>
經界官吏起紐稅錢數目浩瀚難以輸納以故紹興年中<lb/>
守臣徐端輔者因寺院之請减去一百四十餘貫减之誠<lb/>
是也然初不請命扵朝而輙私减之旣又慮夫經稅之或<lb/>
虧也則妄引經界以前不明文帳將人戸下田升作中等<lb/>
中田升作上等亦有徑自下等而升上等者按籍履畒而<lb/>
横加其稅計錢一百四十餘貫以隂𥙷所免廬山稅錢之<lb/>
數中間常有漕臣按臨人戸陳訴漕司爲之張榜約束改<lb/>
正而本軍不復奉行其後又有人戸曽經戸部陳訴而亦<lb/>
不能正也臣竊惟國家子愛黎元憂勤懇惻常賦之外一<lb/>
<pb n="KR4d0226_SBCK_013-20a"/>
毫不忍有所多取而下土小臣率情妄作乃敢以一百四<lb/>
十餘貫之稅無故而妄加扵人雖其除之扵山粗若得冝<lb/>
而増之於田則悖謬甚矣故臣前奏欲乞將端輔所减山<lb/>
稅明降指揮特與蠲减而其所増田稅却與改正依舊等<lb/>
色㘬稅其爲事理曉然無可疑者而所蠲之數亦不甚多<lb/>
不謂有司不顧大體而惜小費乃𣣔限以對𥙷之說則是<lb/>
使臣又爲端輔之所爲而後巳爾未興一利而先起一害<lb/>
臣雖至愚有所不忍爲也今雖巳去官守然於此縣疲瘵<lb/>
之民有未能忘者故敢不避斧鉞之誅復以上聞欲望聖<lb/>
慈矜閔明詔有司將此两條先次减免改正其餘項目臣<lb/>
亦未敢便乞施行悉祈蠲免且乞專委本路監司一貟子<lb/>
細相度俟其奏報别賜指揮至於淳熈六年十月十九日<lb/>
<pb n="KR4d0226_SBCK_013-20b"/>
議臣對𥙷之說其言吝細鄙狹不逹大體無以將順陛下<lb/>
克巳愛民聴言革弊之羙意而程奏顯言頒布海内非所<lb/>
以宣徳竟而廣仁聲於天下也欲望聖明并賜追寢自今<lb/>
以来四方内外或有以蠲除爲請者䆒其虚實而一以法<lb/>
義裁之則彼固不得以肆其僥倖苟免之計亦何必逆爲<lb/>
之限以傷逺近祈恩望幸之心㢤抑古人亦有言曰百姓<lb/>
足君孰與不足百姓不足君孰與足此乾坤廣大之心聖<lb/>
賢親切之訓臣願陛下於此深留聖意則彼妄庸淺俗之<lb/>
言自將深藏逺屏不敢以陳於陛下之前矣臣進越妄言<lb/>
犯非其分不勝恐懼戦慄之至取進止<lb/>
　　　延和奏劄七<lb/>
臣昨任南康軍日嘗具狀奏乞賜白鹿洞書院敕額及乞<lb/>
<pb n="KR4d0226_SBCK_013-21a"/>
以太上皇帝御書石經并版本九經注䟽給賜本洞今亦<lb/>
未蒙施行而朝野喧傳相與譏笑以爲恠事臣誠恐懼不<lb/>
敢不盡其說謹按本洞書院實唐隱士李渤所居當時學<lb/>
者多從之逰遂立黌舎至五代時李氏為建官師給田贍<lb/>
養徒衆甚盛迨至國𥘉猶數十百人太平興國中常蒙詔<lb/>
賜九經而官其洞主見於㑹要而咸平五年有敕重修仍<lb/>
塑宣聖及弟子像又見於陳舜愈所記簡牘具存可覆視<lb/>
也夫以此洞之興原其所自雖若淺鮮無足言者而太宗<lb/>
皇帝眞宗皇帝眷顧褒崇至於如此則聖意所存至深至<lb/>
逺必有非下吏淺聞所能窺測者今乃廢而不舉使其有<lb/>
屋廬而無敕額有生徒而無賜書流俗所輕廢壞無日此<lb/>
臣所以大懼而不能安也然竊意有司所以不能無疑於<lb/>
<pb n="KR4d0226_SBCK_013-21b"/>
臣之謂固未必皆如譏笑者之言殆必以爲州縣巳有學<lb/>
校不必更爲煩費耳如其果然則臣請有以質之夫先王<lb/>
禮義之官與異端鬼教之居孰正孰邪三綱五常之教與<lb/>
無君無父之說孰利孰害今老佛之宫徧滿天下大郡至<lb/>
踰千計小邑亦或不下数十而公私増益其勢未已至於<lb/>
學校則一郡一縣僅一置焉而附郭之縣或不復有其盛<lb/>
衰多寡之相絶至於如此則於邪正利害之際亦已明矣<lb/>
今有司非徒不能有所正於彼而反疑臣之請於此臣不<lb/>
能識其何說也今幸蒙恩賜對故敢復以爲請伏望聖慈<lb/>
下臣此章特從其請既以紹承先志啓迪群心又以丕闡<lb/>
大猷昭示抑邪與正之漸實天下萬世之幸取進止<lb/>
晦庵先生朱文公文集卷第十三　福州府儒學訓導舒鏊校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_014-1a"/>
晦庵先生朱文公文集卷第十四<lb/>
　奏劄<lb/>
　　　戊申延和奏劄一<lb/>
臣聞昔者帝舜以百姓不親五品不遜而使契爲司徒之<lb/>
官教以人倫父子有親君臣有義夫婦有别長㓜有序朋<lb/>
友有信又慮其教之或不從也則命臯陶作士明刑以弼<lb/>
五教而期于無刑焉蓋三綱五常天理民彛之大節而治<lb/>
道之本根也故聖人之治爲之教以明之爲之刑以弼之<lb/>
雖其所施或先或後或緩或急而其丁寧深切之意未嘗<lb/>
不在乎此也乃若三代王者之制則亦有之曰凡聴五刑<lb/>
之訟必原父子之親立君臣之義以權之蓋必如此然後<lb/>
輕重之序可得而論淺深之量可得而測而所以悉其聦<lb/>
<pb n="KR4d0226_SBCK_014-1b"/>
明致其忠愛者亦始得其所施而不悖此先王之義刑義<lb/>
殺所以雖或傷民之飢膚殘民之軀命然刑一人而天下<lb/>
之人聳然不敢肆意於爲惡則是乃所以正直輔翼而若<lb/>
其有常之性也後世之論刑者不知出此其䧟扵申啇之<lb/>
刻薄者旣無足論矣至於鄙儒姑息之論異端報應之說<lb/>
俗吏便文自營之計則又一以輕刑爲事然刑愈輕而愈<lb/>
不足以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>民之俗徃徃反以長其悖逆作亂之心而使獄<lb/>
訟之愈繁則不講乎先王之法之過也臣伏見近年以来<lb/>
或以妻殺夫或以族子殺族父或以地客殺地主而有司<lb/>
議刑卒從流宥之法夫殺人者不死傷人者不刑雖二帝<lb/>
三王不能以此為治於天下而况於其繋於父子之親君<lb/>
臣之義三綱之重又非凡人之比者乎然臣非敢以此之<lb/>
<pb n="KR4d0226_SBCK_014-2a"/>
故遂勸陛下深於用法而果於殺人也但竊以爲諸若此<lb/>
類渉於人倫風化之本者有司不以經術義理裁之而世<lb/>
儒之鄙論異端之邪說俗吏之私計得以行乎其間則天<lb/>
理民彛㡬何不至於泯㓕而舜之所謂無刑者又何日而<lb/>
可期㢤故臣伏願陛下深詔中外司政典獄之官凢有獄<lb/>
訟必先論其尊卑上下長㓜親踈之分而後聽其曲直之<lb/>
辭凡以下犯上以卑凌尊者雖直不右其不直者罪加凢<lb/>
人之坐其有不幸至於殺傷者雖有疑慮可憫而至於奏<lb/>
讞亦不許輙用擬貸之例又詔儒臣博采經史以及古今<lb/>
賢哲議論及於敎化刑罰之意者刪其精要之語聚爲一<lb/>
書以敎學古入官之士與凡執法治民之官皆使略知古<lb/>
先聖王所以敕典敷敎制刑明辟之大端而不敢隂爲姑<lb/>
<pb n="KR4d0226_SBCK_014-2b"/>
息果報便文之計則庶㡬有以助成世教而仰稱陛下好<lb/>
生惡殺期於無刑之本意取進止<lb/>
　　　延和奏劄二<lb/>
臣聞獄者民命之所繫而君子之所盡心也今天下之獄<lb/>
死刑當决者皆自縣而逹之州自州而逹之使者其有疑<lb/>
者又自州而上之朝廷自朝廷而下之棘寺棘寺讞議而<lb/>
後致辟焉其維持防閑可謂周且審矣然而憲䑓之所詳<lb/>
覆棘寺之所讞議者不過受成於州縣之具獄使其文案<lb/>
粗備情節稍圓則雖顛倒是非出入生死盖不得而察也<lb/>
是故欲清庶獄之源者莫若遴選州縣治獄之官今縣之<lb/>
獄委於令其選固巳精矣而未必皆得人其弊未易革也<lb/>
若州獄則今銓格凢選人任滿有舉主関陞者方注繁難<lb/>
<pb n="KR4d0226_SBCK_014-3a"/>
令録其慮盖已詳矣然注司理者乃不用此令而近制唯<lb/>
進納癃老之人然後不得注擬此外則常調關陞雖昏繆<lb/>
疾病之人皆得而爲之甚至於流外𥙷官若省部胥史亦<lb/>
得而爲之彼以薦舉關陞者固未必盡得才能公正之人<lb/>
然比之昏繆疾病無善可稱與夫胥史之入官者則有間<lb/>
矣蓋昏繆疾病之人苟且微禄唯知自營其於獄事蒙成<lb/>
吏手漫不加省而胥史之入官者又或狃於故習與吏爲<lb/>
徒販鬻走㺯無所不至故州郡小大之獄徃徃多失其平<lb/>
怨讟咨嗟感傷和氣上爲聖政之累莫此爲甚臣愚欲望<lb/>
陛下明詔銓曹更定選格凡州郡两獄官專注任滿有舉<lb/>
主關陞人或應格不足則次任任滿銓試中第二等以上<lb/>
人其常調關陞及省部胥史並不得注擬見在任者非舉<lb/>
<pb n="KR4d0226_SBCK_014-3b"/>
主關陞人即令守倅銓量如委昏繆疾病即保明聞奏特<lb/>
與祠禄其未到人候赴上日亦從守倅銓量方許放上若<lb/>
守倅狥私失實即許監司劾奏罷免所有省部胥史雖巳<lb/>
注官待次並令赴部别與擬授庶幾治獄之官其選少清<lb/>
各知任職仰副陛下欽恤之意取進止<lb/>
　　貼黄<lb/>
　臣契勘縣獄止是知縣獨貟推鞫一或不得其人則拆<lb/>
　換𣢾詞變亂情節無所不至今旣未能盡變銓法則亦<lb/>
　不容無少更革欲望睿慈詳酌明降指揮令縣丞同行<lb/>
　推訊無丞處即用主簿仍遇大囚到獄即限两日内具<lb/>
　入門𣢾先次飛申本州及提刑司照㑹庶㡬粗革舊弊<lb/>
　天下幸甚<lb/>
<pb n="KR4d0226_SBCK_014-4a"/>
　　　延和奏劄三<lb/>
臣竊見諸路提刑司所管拘催州縣經緫制錢盖前代之<lb/>
所無而祖宗盛時亦未之有特起於宣和末年倉卒用兵<lb/>
權冝措畫當時建議之臣方且自以爲功而其兄聞之乃<lb/>
爲哭於先廟以爲作俑之禍且及子孫渡江以後雖知其<lb/>
弊然費出愈繁遂不能罷復有増加以至于今乃爲大農<lb/>
之經賦有司不復敢有蠲除之議然其始者亦但計其出<lb/>
納多寡之實數而隨以取之則事雖失體而未有甚害及<lb/>
紹興中推行經界之法民間違限契約悉出投印故一二<lb/>
年間此錢之額倍於常歲逮其畢事則便復常數而無復<lb/>
前日之羡矣而一時乃有憸侫掊克之人輙爲比較之說<lb/>
以誤朝聽使凡歲入經緫制錢悉以經界之年爲額其後<lb/>
<pb n="KR4d0226_SBCK_014-4b"/>
雖或知其非義而小變之然猶必使趂及一年所収最多<lb/>
之數至其甚無藝者則雖或災傷年分檢放倚閣苗米稅<lb/>
錢巳無所入而所謂經緫制錢者版曹緫所猶不肯與之<lb/>
蠲除上下相臨轉相逼迫下吏無所措其手足則其勢必<lb/>
至於巧爲名色取之於民以求幸免司察之官雖知其然<lb/>
然旣利其歲額之盈則亦不容有所何問顧猶不足以及<lb/>
數則遂不過將新盖舊<graphic n="KR1495" url="https://raw.githubusercontent.com/kanripo/KR-Gaiji/master/images/KR1495.png" mimeType="image/png"/>後爲前歲月愈深逋負日積大<lb/>
郡所欠十數萬緡小郡亦不下一二萬數官吏操切日益<lb/>
嚴峻而莫有知其事之本原者臣愚不知州縣之煎熬局<lb/>
促果何日而少紓斯民之歎息愁怨果何時而少息也陛<lb/>
下厚徳深仁愛民如子疾痛痾癢無細不知抑搔按摩無<lb/>
逺不及顧偶未聞此法之弊而巳故臣輙敢冐昧以聞伏<lb/>
<pb n="KR4d0226_SBCK_014-5a"/>
望聖慈深照本末特詔有司先將災傷年分撿放倚閣苗<lb/>
稅數内所収經緫制額盡依分數豁除然後别詔大臣深<lb/>
圖所以節用𥙿民之術計論經緫制錢合與不合立額比<lb/>
較之利病而罷行之以幸天下臣不勝大願取進止<lb/>
　　　延和奏劄四<lb/>
臣竊見江西路諸州舊有科罰之弊盖因歲入有限而費<lb/>
出無常是以不免巧取於民以備支發凡是百姓有事入<lb/>
門不問曲直恣意誅求無有藝極民間受弊不可勝言爲<lb/>
監司州縣者欲一切繩之以法則財計頓闕州縣不可復<lb/>
爲雖有良吏亦無以免若一切恣之不問則法廢不行民<lb/>
怨無告而貪虐之吏更復並縁以濟其私爲害愈甚前此<lb/>
漕司盖甞頗捐羡錢以㭪州縣歲計之闕而禁其科罰然<lb/>
<pb n="KR4d0226_SBCK_014-5b"/>
後逺民得以粗安然聞其間亦有循習舊態未能盡革去<lb/>
處欲望聖慈特降睿㫖令本路帥臣諸司愽訪事宜共行<lb/>
措畫逐一條奏以俟聖裁庶幾官用不乏民賦有經仰寛<lb/>
宵旰之憂潜消災沴之氣一路幸甚取進止<lb/>
　　　延和奏劄五<lb/>
臣竊惟陛下以大有爲之資奮大有爲之志即位之𥘉慷<lb/>
慨發憤㳟儉勤勞務以内修政事外攘夷狄汛掃陵廟恢<lb/>
復土疆爲巳任如是者二十有七年于兹矣而囙循荏苒<lb/>
日失歲亡了無尺寸之效可以仰酬聖志下慰人望不審<lb/>
陛下亦甞中夜以思而求其所以然之說耶以爲所任者<lb/>
非其人則陛下之神明豈可謂所任盡非其人以爲所由<lb/>
者非其道則陛下之仁聖豈可謂所由盡非其道以爲規<lb/>
<pb n="KR4d0226_SBCK_014-6a"/>
模不定則陛下之規模甞定矣以爲志氣不立則陛下之<lb/>
志氣甞立矣然且若是何耶臣誠愚賤竊爲陛下惑之故<lb/>
甞反覆而思之無乃燕閒蠖濩之中虚明應物之地所謂<lb/>
天理者有未純所謂人欲者有未盡而然歟天理有未純<lb/>
是以爲善常不能充其量人欲有未盡是以除惡常不能<lb/>
去其根爲善而不能充其量除惡而不能去其根是以雖<lb/>
以一念之頃而公私邪正是非得失之㡬未甞不朋分角<lb/>
立而交戦於其中故所以體貌大臣者非不厚而便嬖側<lb/>
媚之私顧得以深𬒳腹心之寄所以寤寐豪英者非不切<lb/>
而柔邪庸繆之軰顧得以乆竊廊廟之權非不樂聞天下<lb/>
之公議正論而亦有時而不容非不欲堲天下之䜛說殄<lb/>
行而亦未免於誤聽非不欲報復陵廟之讎耻而或不免<lb/>
<pb n="KR4d0226_SBCK_014-6b"/>
於畏怯苟安之計非不欲愛養生靈之財力而或未免於<lb/>
歎息愁怨之聲凡若此類不一而足是以所用雖不至盡<lb/>
非其人而亦不能盡得其人所由雖不至盡非其道而亦<lb/>
不能盡合其道規模盖甞小定而䘚至於不定志氣盖甞<lb/>
小立而䘚至於不立虚度歲月以至於今非獨不足以致<lb/>
治而或反足以召亂非獨不可以謀人而實不足以自守<lb/>
非獨天下之人爲陛下惜之臣知陛下之心亦不能不以<lb/>
此爲恨也閒者天啓聖心日新盛德奮發英㫁整頓綱維<lb/>
盖有意乎天理之純而人欲之盡矣然臣竊以其事觀之<lb/>
則猶恐其未免乎交戦之患也盖詰傳冩漏洩文字之罪<lb/>
則便嬖側媚之流知所懼矣然而去者未逺而復還存者<lb/>
更進而愈盛則知陛下親寵此曹之意未衰也罷累年竊<lb/>
<pb n="KR4d0226_SBCK_014-7a"/>
位盗權之姦則柔邪庸繆之黨知所懼矣然而希次𥙷者<lb/>
襲其迹以僥倖而不訶當言責者懐其私以緘黙而不問<lb/>
則知陛下委任此輩之意猶在也増置諌貟斥逺邪佞則<lb/>
兼聽之羙固有以異乎前日矣然可諌之端無窮則其或<lb/>
繼進而愈切未知陛下果能納而用之否也辨明誣枉慰<lb/>
撫孤直則燭幽之明固有以異乎前日矣然造言之人無<lb/>
責則其或捷出而益巧未知陛下果能逺而絶之否也謝<lb/>
却傲使嘉奬壮圖宜若可以勵苟安之志矣而置將之權<lb/>
旁出奄寺軍政敗壊士䘚愁怨則恐未有以待天下之變<lb/>
振廩蠲租重禁科擾宜若可以寛疲民之力矣而監司不<lb/>
擇守令貪殘政煩賦重元元失職則恐未有以固有邦之<lb/>
本即是數者而論之則是所謂天理者雖若小勝而所謂<lb/>
<pb n="KR4d0226_SBCK_014-7b"/>
人欲者終未盡除也夫以陛下之神聖仁明涖政之乆圖<lb/>
治之切宜其晏然髙拱以享功成治定之安乆矣而歲月<lb/>
逾邁四顧茫然隂陽方爭勝負未决不知將復何日何時<lb/>
而可以粗見聖治之成也耶聞之道路比来士大夫之進<lb/>
說者多矣然不探其本而徒指其末不先其難而姑就其<lb/>
易毛舉天下之細故而不本於陛下之身營营馳騁乎事<lb/>
爲利害之末流臣恐其未足以端出治之本清應物之源<lb/>
以賛陛下正大宏逺之圖而使天下之事悉如聖志之所<lb/>
欲也昔者舜禹孔顔之間盖甞病此而講之矣舜之戒禹<lb/>
曰人心惟危道心惟微惟精惟一允執厥中而必継之曰<lb/>
無稽之言勿聽弗詢之謀勿庸謹乃有位敬脩其可願四<lb/>
海困窮天禄永終孔子之告顔淵既曰克巳復禮爲仁一<lb/>
<pb n="KR4d0226_SBCK_014-8a"/>
日克巳復禮天下歸仁焉爲仁由巳而由人乎㢤而又申<lb/>
之曰非禮勿視非禮勿聴非禮勿言非禮勿動既告之以<lb/>
損益四代之禮樂而又申之曰放鄭聲逺佞人鄭聲淫佞<lb/>
人殆嗚呼此千聖相傳心法之要其所以極夫天理之全<lb/>
而察乎人𣣔之盡者可謂兼其本末巨細而舉之矣兩漢<lb/>
以来非無願治之主而莫克有志於此是以雖或随世以<lb/>
就功名而終不得以與乎帝王之盛其或耻爲庸主而思<lb/>
用力於此道則又不免蔽於老子浮屠之說静則徒以虚<lb/>
無寂滅爲樂而不知有所謂實理之原動則徒以應縁無<lb/>
礙爲逹而不知有所謂善惡之機是以日用之間内外乖<lb/>
離不相爲用而反以害於政事盖所謂千聖相傳心法之<lb/>
要者於是不復講矣臣愚不肖竊願陛下即今日之治效<lb/>
<pb n="KR4d0226_SBCK_014-8b"/>
泝而上之以求其所以然之故而於舜禹孔顔所授受者<lb/>
少晋意焉自今以徃一念之萌則必謹而察之此爲天理<lb/>
耶爲人𣣔耶果天理也則敬以擴之而不使其少有壅閼<lb/>
果人欲也則敬以克之而不使其少有凝滯推而至於言<lb/>
語動作之間用人䖏事之際無不以是裁之知其爲是而<lb/>
行之則行之惟恐其不力而不當憂其力之過也知其爲<lb/>
非而去之則去之惟恐其不果而不當憂其果之甚也知<lb/>
其爲賢而用之則任之惟恐其不專聚之惟恐其不衆而<lb/>
不當憂其爲黨也知其爲不肖而退之則退之惟恐其不<lb/>
速去之惟恐其不盡而不當憂其有偏也如此則聖心洞<lb/>
然中外融徹無一毫之私欲得以介乎其間而天下之事<lb/>
將惟陛下之所𣣔爲無不如志矣詩曰豐水有芭武王豈<lb/>
<pb n="KR4d0226_SBCK_014-9a"/>
不仕貽厥孫謀以燕翼子武王烝㦲矧今祖宗光明盛大<lb/>
之業付在陛下將以傳之無窮四海之内所望於陛下者<lb/>
不但數世之仁而巳書曰若藥不暝昡厥疾不瘳惟陛下<lb/>
深晋聖志痛自刻勵而力行之使萬世之後猶可以爲後<lb/>
聖法程則宗杜神靈永有依託萬方黎獻永有歸徃天下<lb/>
幸甚天下幸甚臣孤陋寡聞學無所就前此兩蒙賜對所<lb/>
言大意與此畧同辭不别白㫖不分明曽不足以上悟聖<lb/>
心而陛下哀憐不忍終棄使得復望清光環視其中無他<lb/>
所有輙繹舊聞復以此進僣妄狂率罪當萬死伏惟陛下<lb/>
財赦取進止<lb/>
　　　甲寅行宫便殿奏劄一<lb/>
臣竊聞之天下之事有常有變而其所以䖏事之術有經<lb/>
<pb n="KR4d0226_SBCK_014-9b"/>
有權君臣父子定位不易事之常也君令臣行父傳子継<lb/>
道之經也事有不幸而至於不得盡如其常則謂之變而<lb/>
所以處之之術不得全出於經矣是則所謂權也當事之<lb/>
常而守其經雖聖賢不外乎此而衆人亦可能焉至於遭<lb/>
事之變而處之以權則唯大聖大賢爲能不失其正而非<lb/>
衆人之所及也故孔子曰可與立未可與權盖言其難如<lb/>
此而夷齊季札之徒所以輕千乗之國以求即乎吾心之<lb/>
所安寜隕其身亡其國而不敢失其區區之節者亦爲此<lb/>
也乃者天運艱難國有大咎天變爲之見於上地變爲之<lb/>
作於下人情爲之哀恫拂鬱而皆有離叛散亂之心方此<lb/>
之時宗廟社稷危於綴旒是則所謂天下之大變而不可<lb/>
以常理處焉者也是以太皇太后躬定大䇿皇帝陛下寅<lb/>
<pb n="KR4d0226_SBCK_014-10a"/>
紹丕圖未及號令之間不越湏臾之頃而郷之危者安離<lb/>
者合天下之勢翕然而大定此亦可謂處之以權而庶幾<lb/>
乎有以不失其正者矣然自頃至今亦既三月而天變未<lb/>
盡消地變未盡弭君親之心未盡懽學士大夫羣黎百姓<lb/>
或反不能無疑於逆順名實之際至於禍亂之本又巳伏<lb/>
於冥冥之中特待時而發耳臣雖至愚亦知竊爲陛下憂<lb/>
之而未知其計之所出故嘗反覆以思而参以所聞則尚<lb/>
猶有可諉者亦曰陛下之心前日未嘗有求位之計今日<lb/>
未嘗忘思親之懐而巳爾嗚呼此則所謂道心微妙之全<lb/>
體天理發用之本然而所以行權而不失其正之根本也<lb/>
誠即是心以充之則孔子所謂求仁得仁而無怨孟子所<lb/>
謂終身訢然樂而忘天下者臣有以知陛下之不難矣借<lb/>
<pb n="KR4d0226_SBCK_014-10b"/>
曰天命神噐不可以無傳宗廟社稷不可以無奉則轉禍<lb/>
爲福易危爲安亦豈可以舍此而他求哉充吾未嘗求位<lb/>
之心則可以盡吾負罪引慝之誠充吾未嘗忘親之心則<lb/>
可以致吾温清定省之禮始終不越乎此而大倫可正大<lb/>
本可立矣陛下誠能動心忍性深自抑損所以自處常如<lb/>
前日未嘗有位之時内自宫掖燕私之奉服食噐用之湏<lb/>
不敢一毫有所加於潜邸之舊外至百辟多儀之享恩澤<lb/>
匪頒之式不敢一旦而全享乎萬乗之尊專務積其誠意<lb/>
期以格乎親心然後濬發德音痛自克責嚴飭羽衞益勤<lb/>
問安視膳之行十日一至而不得見則継以五日五日一<lb/>
至而不得見則繼以三日三日而不得見則二日而一至<lb/>
以至于無一日而不一至焉俯伏寢門怨慕號泣雖勞且<lb/>
<pb n="KR4d0226_SBCK_014-11a"/>
辱有所不憚然而親心猶未底豫慈愛猶未復𥘉逆順名<lb/>
實之疑不渙然而冰釋則臣不信也若夫災異之變禍亂<lb/>
之幾有未盡去則又在乎陛下凝神恭黙深監古先日與<lb/>
大臣講求政理可否相濟惟是之從必使發號施令無一<lb/>
不出乎朝廷進退人材無一不合乎公論不爲偏聴以啓<lb/>
私門則聖徳日新聖治日起而天人之應不得違釁孽之<lb/>
萌不得作矣今日之計莫大於此惟陛下深留聖意而亟<lb/>
圖之若復因循日復一日所以行權者遂失其正則臣恐<lb/>
禍變之来不但禮樂不興刑罰不中而巳也人心易離天<lb/>
命難保厥監不逺深可畏懼臣山野戇愚不識忌諱罪當<lb/>
萬死惟陛下寛之取進止<lb/>
　　　行宫便殿奏劄二<lb/>
<pb n="KR4d0226_SBCK_014-11b"/>
臣竊惟皇帝陛下祗膺駿命恭御寳圖正位之𥘉未遑它<lb/>
事而首以愽延儒臣討論經藝爲急先之務盖將求多聞<lb/>
以建事學古訓而有獲非若記問愚儒詞章小技誇多以<lb/>
爲愽闘靡以爲工而巳也如是則勸講之官所宜遴選顧<lb/>
乃不擇誤及妄庸則臣竊以爲過矣盖臣天資至愚極陋<lb/>
雖嘗挾䇿讀書妄以求聖賢之遺㫖而行之不力老矣無<lb/>
聞况於帝王之學則固未之講也其何以當擢任之寵而<lb/>
辱顧問之勤乎是以聞命驚惶不敢奉詔然嘗聞之人之<lb/>
有是生也天固與之以仁義禮智之性而叙其君臣父子<lb/>
之倫制其事物當然之則矣以其氣質之有偏物欲之有<lb/>
蔽也是以或昧其性以亂其倫敗其則而不知反必其學<lb/>
以開之然後有以正心脩身而爲齊家治國之本此人之<lb/>
<pb n="KR4d0226_SBCK_014-12a"/>
所以不可不學而其所以學者𥘉非記問詞章之謂而亦<lb/>
非有聖愚貴賤之殊也以是而言則臣之所嘗用力固有<lb/>
可爲陛下言者請遂陳之盖爲學之道莫先於窮理窮理<lb/>
之要必在於讀書讀書之法莫貴於循序而致精而致精<lb/>
之本則又在於居敬而持志此不易之理也夫天下之事<lb/>
莫不有理爲君臣者有君臣之理爲父子者有父子之理<lb/>
爲夫婦爲兄弟爲朋友以至於出入起居應事接物之際<lb/>
亦莫不各有理焉有以窮之則自君臣之大以至事物之<lb/>
微莫不知其所以然與其所當然而亡纎芥之疑善則從<lb/>
之惡則去之而無毫髪之累此爲學所以莫先於窮理也<lb/>
至論天下之理則要妙精微各有攸當亘古亘今不可移<lb/>
易唯古之聖人爲能盡之而其所行所言無不可爲天下<lb/>
<pb n="KR4d0226_SBCK_014-12b"/>
後卋不易之大法其餘則順之者爲君子而吉背之者爲<lb/>
小人而凶吉之大者則能保四海而可以爲法凶之甚者<lb/>
則不能保其身而可以爲戒是其粲然之跡必然之效盖<lb/>
莫不具於經訓史冊之中欲窮天下之理而不即是而求<lb/>
之則是正墻靣而立爾此窮理所以必在乎讀書也若夫<lb/>
讀書則其不好之者固怠忽間㫁而無所成矣其好之者<lb/>
又不免乎貪多而務廣徃往未啓其端而遽巳欲探其終<lb/>
未究乎此而忽巳志在乎彼是以雖復終日勤勞不得休<lb/>
息而意緒怱怱常若有所奔趋迫逐而無從容涵泳之樂<lb/>
是又安能深信自得常乆不厭以異於彼之怠忽間㫁而<lb/>
無所成者哉孔子所謂欲速則不逹孟子所謂進銳者退<lb/>
速正謂此也誠能鑒此而有以反之則心潜於一乆而不<lb/>
<pb n="KR4d0226_SBCK_014-13a"/>
移而所讀之書文意接連血脉通貫自然漸漬浹洽心與<lb/>
理㑹而善之爲勸者深惡之爲戒者切矣此循序致精所<lb/>
以爲讀書之法也若夫致精之本則在於心而心之爲物<lb/>
至虚至靈神妙不測常爲一身之主以提萬事之綱而不<lb/>
可有頃刻之不存者也一不自覺而馳鶩飛揚以狥物欲<lb/>
於軀殻之外則一身無主萬事無綱雖其俯仰顧盻之間<lb/>
蓋巳不自覺其身之所在而況能反覆聖言參考事物以<lb/>
求義理至當之歸乎孔子所謂君子不重則不威學則不<lb/>
固孟子所謂學問之道無他求其放心而巳矣者正謂此<lb/>
也誠能嚴㳟寅畏常存此心使其終日儼然不爲物欲之<lb/>
所侵亂則以之讀書以之觀理將無所徃而不通以之應<lb/>
事以之接物將無所處而不當矣此居敬持志所以爲讀<lb/>
<pb n="KR4d0226_SBCK_014-13b"/>
書之本也此數語者皆愚臣平生爲學艱難辛苦巳試之<lb/>
效竊意聖賢復生所以教人不過如此不獨布衣韋帶之<lb/>
士所當從事蓋雖帝王之學殆亦無以易之特以近年以<lb/>
來風俗薄陋士大夫間聞此等語例皆指爲道學必排去<lb/>
之而後巳是以食芹之美無路自通毎抱遺經徒竊慨歎<lb/>
今者乃遇皇帝陛下始初清明無他嗜好獨於問學孜孜<lb/>
不倦而臣當此之時特䝉引對故敢忘其固陋而輒以爲<lb/>
獻伏惟聖明深賜省覽試以其說驗之於身蚤窹晨興無<lb/>
忘今日之志而自彊不息以緝熈于光明使異時嘉靖邦<lb/>
國如商高宗興衰撥亂如周宣王以著明人主講學之效<lb/>
卓然爲萬世帝王之標凖則臣雖退伏田野與世長辭與<lb/>
有榮矣何必使之勉彊盲聾扶曵跛躄以汙近侍之列而<lb/>
<pb n="KR4d0226_SBCK_014-14a"/>
爲盛世之羞哉干冐宸嚴不勝戰慄惟陛下留神財幸取<lb/>
進止<lb/>
　　　行宫便殿奏劄三<hi>退一本作裁</hi>
臣前任備員潭州兼管荆湖南路安撫司事竊見本路土<lb/>
瘠民貧無他生理而州縣歲計入少出多徃徃例於常賦<lb/>
之外多收加耗重折價錢尚且入不支出公私俱困昨來<lb/>
諸司察見其弊累嘗蠲减務寛民力連年所放蓋巳不貲<lb/>
而州縣起發上供支遣俸給諸色費用尚仍舊額略無所<lb/>
損沿此官司巳是狼狽不可支吾或有非泛賞給調發支<lb/>
賜若更差到諸班換授歸正雜流補官之人復有増加則<lb/>
愈見逼迫無以爲計臣近者嘗與漕司何異備奏全州守<lb/>
臣韓邈所申乞减添差員數可見一端至於其他州縣大<lb/>
<pb n="KR4d0226_SBCK_014-14b"/>
略徃徃類此不唯官吏苟逭目前多方趣辨不暇爲國家<lb/>
赤子計而按察之官知其甚不得巳以至於此亦不忍盡<lb/>
法按治無由發覺竊念本路東望朝廷逺在二千餘里之<lb/>
外而北㩀重湖南撫諸峒形勢所關亦非他道之比萬一<lb/>
民貧不堪誅剥一旦屯結自爲擾亂而盗賊蠻猺相挻而<lb/>
起則不知議者何以處之臣自到任以至去官僅及三月<lb/>
雖未及詳密究其曲折然其大勢如此亦不待智者而後<lb/>
知矣故嘗深以爲憂欲爲料理但以召還之遽未暇子細<lb/>
詢考畫一奏聞今者旣䝉賜對又不敢不爲陛下一言欲<lb/>
望聖慈深察一視同仁特詔本路帥臣監司更以前日全<lb/>
州所申事理通之諸郡並行均節將大叚闕乏去處特與<lb/>
痛加退减指定奏聞取㫖行下庶幾州得以恤其縣縣得<lb/>
<pb n="KR4d0226_SBCK_014-15a"/>
以寛其民而其間或有不奉詔者亦且無詞以逃其罪則<lb/>
遐逺之民均𬒳實惠而寛大之恩不但爲掛墻壁之具而<lb/>
巳臣奉使亡狀不早上聞以至今日死有餘罪伏惟矜赦<lb/>
而亟圖之則一路幸甚取進止<lb/>
　　　行宮便殿奏劄四<hi>侵犯之犯一本作擾</hi>
臣昨於去冬伏䝉聖恩除知潭州方具辭免未及起發即<lb/>
聞湖北猺人侵犯邵州界分及今年春伏奉聖㫖不許辭<lb/>
免臣遂即日就道比及到官湖北巳行進兵攻討賊氣漸<lb/>
衰遂就招降一向寧帖却據邵州守臣潘燾申到見得從<lb/>
前邊防全無措置以致小醜敢肆侵犯因條畫到移置寨<lb/>
柵増撥戍兵利害數條臣與漕臣何異潘燾所申頗有條<lb/>
理遂行詢究見得委的合行措置遂巳具奏乞賜施行竊<lb/>
<pb n="KR4d0226_SBCK_014-15b"/>
計巳徹天聽欲望聖慈明詔大臣早賜處分及何異潘燾<lb/>
在任之日依元所申日下措置其提刑趙不迂先次申奏<lb/>
亦與臣等所乞無大異同欲乞并行劄下公共相度從長<lb/>
區處庶使姦賊畏威邊民安業實一方永逺之利取進止<lb/>
　　　貼黄<hi>巳伏一作旣歸</hi>
　　臣昨招到徭賊蒲來矢等巳赴安撫司公參其人衰<lb/>
　　弱𥘉無能觧但恃險阻敢爾跳梁今巳㐲降則於事<lb/>
　　理不得不加存䘏欲乞聖慈行下本司常切照管毋<lb/>
　　失大信庶幾異日復有此輩易以招納伏候聖旨<lb/>
　　　行宫便殿奏劄五<lb/>
臣伏見潭州城壁昨因虜騎殘破之後剥落摧圯五十餘<lb/>
年不曽修築近者守臣周必大方議𥙷砌巳䝉朝廷支降<lb/>
<pb n="KR4d0226_SBCK_014-16a"/>
度牒一百道賣到錢八萬貫未及興工而必大奉祠就第<lb/>
臣到任之𥘉即行點檢其錢巳支六萬餘貫買到甎灰見<lb/>
在餘錢不多不足爲雇工犒設之費又元料只擬用本州<lb/>
諸色軍兵共不過三千餘人竊慮不堪乆役勞苦而其城<lb/>
廣闊中間多有空閑無民居處若盡修築亦無所用枉費<lb/>
工力𥘉巳尅定七月下旬起工而偶値小旱繼以霖雨旋<lb/>
遭國哀人情洶洶未敢容易然念興作有緒所買甎灰費<lb/>
錢巳多若遂因循便成廢棄亦又可惜故自登極赦後事<lb/>
勢稍定即别委官再行計度擬將其城北靣一帶荒逈去<lb/>
處量加裁减向裏别築蓋如此則不唯目今工力易辦將<lb/>
來萬一不測有警亦易防守但未及子細條畫而臣忽奉<lb/>
聖恩召令奏事竊恐新任守臣未知始末欲望聖慈行下<lb/>
<pb n="KR4d0226_SBCK_014-16b"/>
詳審計度如臣妄議有可施行即乞睿旨再給度牒雜募<lb/>
軍民促减北邊近裏修築乗此樂歲擇日興工亦爲一方<lb/>
永乆不虞之備取進止<lb/>
　　　乞進德劄子<lb/>
臣竊聞周武王之言曰惟天地萬物父母惟人萬物之靈<lb/>
亶聰明作元后元后作民父母而孟子又曰堯舜性之湯<lb/>
武反之蓋嘗因此二說而深思之天地之大無不生育固<lb/>
爲萬物之父母矣人於其間又獨得其氣之正而能保其<lb/>
性之全故爲萬物之靈若元后者則於人類之中又獨得<lb/>
其正氣之盛而能保其全性之尤者是以能極天下之聰<lb/>
明而出乎人類之上以覆冐而子蓄之是則所謂作民父<lb/>
母者也然以自古聖賢觀之惟帝堯大舜生而知之安而<lb/>
<pb n="KR4d0226_SBCK_014-17a"/>
行之爲能履此位當此責而無媿若成湯武王則其聰明<lb/>
之質固巳不能如堯舜之全矣惟其能學而知能利而行<lb/>
能擇善而固執能克巳而復禮是以有以復其德性聰明<lb/>
之全體而卒亦造夫堯舜之域以爲億兆之父母蓋其生<lb/>
質雖若不及而其反之之至則未嘗不同孔子所謂及其<lb/>
成功一也正此之謂也㳟唯皇帝陛下聰明之質性之於<lb/>
天固非常情所能窺度然而生長深宫春秋方富臣恐稼<lb/>
穡艱難容有未盡知人之情僞容有未盡察國家憲度容<lb/>
有未盡習至於學道脩身立志揆事之本制世御俗發號<lb/>
施令之要亦容有未能無待於講而後明者故竊以爲陛<lb/>
下誠能於此深留聖意日用之間語默動静必求放心以<lb/>
爲之本而於玩經觀史親近儒學巳用力處益用力焉數<lb/>
<pb n="KR4d0226_SBCK_014-17b"/>
召大臣切劘治道俾陳今日要急之務略如仁祖開天章<lb/>
閣故事至於君臣進對亦賜温顔反復詢訪以求政事之<lb/>
得失民情之休戚而又因以察其人材之邪正短長庶於<lb/>
天下之事各得其理經歷詳盡浹洽貫通聰明日開志氣<lb/>
日彊德聲日聞治效日著四海之内瞻仰畏愛如親父母<lb/>
則是反之之至而堯舜湯武之盛不過如此不宜妄自菲<lb/>
薄因循苟且而不復以古之賢聖自期也臣本迂儒加以<lb/>
老病自知無用分甘窮寂今者徒以趣召之峻冐昧而來<lb/>
耳目筯骸皆難勉彊然而未敢遽以吿歸爲請者誠感眷<lb/>
遇之厚猶欲少忍須臾以俟陛下聖志之立聖學之成决<lb/>
知異日姦言邪說不能侵亂果如前所期者然後乞身以<lb/>
去則爲上不負天子下不負所學而臣主俱榮矣顧以此<lb/>
<pb n="KR4d0226_SBCK_014-18a"/>
事在臣但能言之而其用力則在陛下萬一暮景迫人不<lb/>
容宿留則抱此耿耿私恨無窮伏望聖慈憐臣此志察臣<lb/>
此言䇿厲身心勉進德業使臣蚤得遂其所願則雖夕死<lb/>
暝目無憾矣冐瀆宸聽臣無任悃𣢾激切之至取進止<lb/>
　　　貼黄<lb/>
　　臣聞中庸有言人一能之巳百之人十能之巳千之<lb/>
　　果能此道雖愚必明雖柔必彊而元祐館職吕大臨<lb/>
　　爲之說曰君子所以學者爲能變化氣質而巳德勝<lb/>
　氣質則愚者可進於明柔者可進於彊不能勝之則<lb/>
　　雖有志於學亦愚不能明柔不能彊而巳矣蓋均善<lb/>
　　而無惡者性也人所同也昏明彊弱之禀不齊者才<lb/>
　　也人所異也誠之者所以反其同而變其異也夫以<lb/>
<pb n="KR4d0226_SBCK_014-18b"/>
　　不美之質求變而美非百倍其功不足以致之今以<lb/>
　鹵莽滅裂之學或作或輟以求變其不美之質及不<lb/>
　能變則曰天質不美非學所能變是果於自棄其爲<lb/>
　　不仁甚矣臣少時讀書偶於此語深有省焉奮厲感<lb/>
　慨不能自巳自此爲學方有寸進食芹而美敢以爲<lb/>
　獻伏乞聖察<lb/>
　　　乞不以假故逐日進講劄子<lb/>
臣㐲見近制毎遇隻日蚤晚進講及至當日或値假故即<lb/>
行權罷又按故事將來大寒大暑亦繫罷講月分㳟聞陛<lb/>
下天性好學晨夕孜孜雖處深宫必不暇逸但臣誤䝉選<lb/>
擇以經入侍固當日有獻納以輔聖志今乃淹旬累月不<lb/>
得脩其職業素餐之刺實不自安故嘗靣奏假日無事正<lb/>
<pb n="KR4d0226_SBCK_014-19a"/>
宜進講巳䝉聖慈俯賜嘉納今巳兩日未見施行因省昨<lb/>
來所陳似亦未至詳悉今别具奏欲乞聖明特降睿㫖今<lb/>
後除朔望旬休及過宫日外不以寒暑雙隻月日諸色假<lb/>
故並令逐日蚤晚進講内有朝殿日分伏恐聖躬乆坐不<lb/>
無少勞却乞權住當日蚤講一次庶幾藏脩遊息無非典<lb/>
學之時聖德日躋天下幸甚取進止<lb/>
　　　乞差官看詳封事劄子<lb/>
臣前日靣奏㳟奉詔㫖以雷雨之異許陳闕失仰見陛下<lb/>
畏天省巳之意然臣未敢奉詔者竊見陛下登極之初巳<lb/>
下明詔來獻言者甚衆未聞一有施行今復求言殆成虚<lb/>
語欲乞睿㫖令後省官鎖宿看詳擇其善者條上取㫖以<lb/>
次施行巳䝉聖慈開納再三玉音宣諭如此則求言之詔<lb/>
<pb n="KR4d0226_SBCK_014-19b"/>
不爲文具臣不勝感激欣幸而今巳兩日未見指揮竊慮<lb/>
當時所奏他事猥多又無文字可以降出是致遲緩今敢<lb/>
再具奏聞欲望聖明早賜處分庶幾聞者知勸直言日聞<lb/>
開悟聖聦益脩政德應天之實莫大於此取進止<hi>十月十七日奉</hi>
<hi>聖㫖差沈有開劉光祖限十日看詳聞奏</hi>
　　　乞瑞慶節不受賀劄子<lb/>
臣伏覩今日瑞慶節前一日宰執率文武百寮詣行宫便<lb/>
殿拜表稱賀臣巳前來祗赴立班然竊惟念夀皇梓宮在<lb/>
殯陛下追慕方新乃以此時講行賀禮臣當以經術入侍<lb/>
帷幄覩此缺失心實未安乆欲奏聞又念䟽逺不敢僭越<lb/>
昨晚忽奉睿㫖特令宣引今日晚講仰見聖心虚懐來善<lb/>
唯恐不及待遇之恩復異常品感激之深不能自巳謹此<lb/>
<pb n="KR4d0226_SBCK_014-20a"/>
密奏欲望聖慈速賜傳㫖便令權免其表亦不收接三年<lb/>
之内凢有合稱賀事並依此例庶幾上廣孝治益隆聖德<lb/>
風示四表垂法萬世臣不勝大願取進止<lb/>
　　　貼黄<lb/>
　　臣今所奏雖巳遲晚然羣臣班賀於外而聖主抑而<lb/>
　　不受益見聖德之盛可爲後世法程伏乞睿照<lb/>
　　　經筵留身靣陳四事劄子<lb/>
臣迂愚衰賤無以逾人仰荷聖明召從逺外置之近侍之<lb/>
列處以勸誦之官此豈私於小臣者哉意者必以其粗嘗<lb/>
講學稍有思慮不肯隨衆默默或有以仰禆聖治萬分之<lb/>
一也而臣伏自到闕三獲進對狂妄之言時䝉采納如增<lb/>
添講日看詳封事不受賀表之屬皆得施行臣竊不自知<lb/>
<pb n="KR4d0226_SBCK_014-20b"/>
以爲庶幾可以披瀝肝膽畢義願忠而無負於陛下所以<lb/>
收録使令之意又竊惟念服在内朝實以從容諷議爲職<lb/>
故雖被求言之詔亦不敢輒同外臣撰述文字以致宣洩<lb/>
但嘗靣奏一二意望陛下自以聖意施行而累日以來竊<lb/>
觀天意雷霆之後繼以隂雨沉鬱不觧夜明盡昏此必政<lb/>
事誤施大有未厭人望以致隂邪敢干陽德者而臣前日<lb/>
所嘗言之大者尚亦未䝉省察告但碌碌隨群觧釋文義<lb/>
時時陳說一二細㣲以應故事則不唯非陛下所以召用<lb/>
愚臣之意亦豈愚臣所以服事陛下之志哉今有㣲誠須<lb/>
至傾竭臣之所言其最大者則勸陛下凢百自奉深務抑<lb/>
損自宮闈之私居處服用且如濳邸之舊以至外庭禮數<lb/>
僕御恩澤亦未可遽然全享萬乗之尊庻幾有以感格親<lb/>
<pb n="KR4d0226_SBCK_014-21a"/>
心早遂晨昏定省之願以爲陛下必垂開納而數日來乃<lb/>
聞有㫖修葺舊日東宫爲屋三數百間外議皆謂陛下意<lb/>
欲速成早遂移蹕以爲便安之計不惟未能抑損乃是過<lb/>
有増加臣不知此果出於陛下之心大臣之議軍民之願<lb/>
耶抑亦左右近習倡爲此說以誤陛下而欲因以遂其姦<lb/>
心也臣恐不惟上帝震怒災異數出正當恐懼脩省之時<lb/>
不當興此大役以咈譴告警動之意亦恐畿甸百姓飢餓<lb/>
流離阽於死亡之際忽見朝廷正用此時大興土木修造<lb/>
宫室但以適巳自奉爲事而無矜惻憫憐之心或能怨望<lb/>
忿切以生他變不唯無以感格太上皇帝之心以致未有<lb/>
進見之期亦恐壽皇在殯因山未卜几筵之奉不容少弛<lb/>
太皇太后皇太后皆以尊老之年煢然在憂苦之中晨昏<lb/>
<pb n="KR4d0226_SBCK_014-21b"/>
之養尤不可闕而四方之人但見陛下亟欲大治宫室速<lb/>
得成就一旦翩然委而去之以就安便六軍萬民之心必<lb/>
又將有扼腕而不平者矣前監未逺甚可懼也至於一離<lb/>
尊親之側輕去倚廬之次深宫永巷園囿池臺耳目之娯<lb/>
雜然而進臣又竊恐陛下之心未易當此紛華盛麗之熒<lb/>
惑感移雖欲日親儒士講求經訓以正厥事而進德脩業<lb/>
亦將有所不暇矣此又臣之所大懼也至於壽康定省之<lb/>
禮則臣嘗言之矣而其意有未盡也今聞邇日一再過宫<lb/>
亦未得見而不亟爲之慮如臣所謂下詔自責頻日繼徃<lb/>
者顧乃逶迤舒緩無異尋常之時泛然而徃泛然而歸太<lb/>
上皇帝聞之必以爲此徒備禮而來實無必求見我之意<lb/>
其深閉固拒而不肯見固亦宜矣又聞太上皇后懼忤太<lb/>
<pb n="KR4d0226_SBCK_014-22a"/>
上皇帝之意不欲其聞太上之稱又不欲其聞内禪之說<lb/>
此又慮之過者殊不知若但一向如此而不爲宛轉方便<lb/>
使太上皇帝灼知陛下所以不得巳而即位者但欲上安<lb/>
宗社下慰軍民姑以代巳之勞而非敢遽享至尊之奉則<lb/>
父子之間上怨怒而下憂懼將何時而巳乎父子天倫三<lb/>
綱所繋不惟陛下之心深所禾安而四方觀聽殊爲不美<lb/>
乆而不圖亦將有借其名以造謗生事者此又臣之所大<lb/>
懼也至於朝廷紀綱尤所當嚴上自人主以下至於百執<lb/>
事各有職業不可相侵蓋君雖以制命爲職然必謀之大<lb/>
臣參之給舍使之熟議以求公議之所在然後揚于王庭<lb/>
明出命令而公行之是以朝廷尊嚴命令詳審雖有不當<lb/>
天下亦皆曉然知其謬之出於某人而人主不至獨任其<lb/>
<pb n="KR4d0226_SBCK_014-22b"/>
責臣下欲議之者亦得以極意盡言而無所憚此古今之<lb/>
常理亦祖宗之家法也今者陛下即位未能旬月而進退<lb/>
宰執移易臺諌甚者方驟進而忽退之皆出於陛下之獨<lb/>
斷而大臣不與謀給舍不及議正使實出於陛下之獨斷<lb/>
而其事悉當於理亦非爲治之體以啓將來之弊况中外<lb/>
傳聞無不疑惑皆謂左右或竊其柄而其所行又未能盡<lb/>
允於公議乎此弊不革臣恐名爲獨斷而主威不免於下<lb/>
移欲以求治而反不免於致亂蓋自隆興以來巳有此失<lb/>
臣嘗再三深爲壽皇論之非獨今日之憂也尚賴壽皇聖<lb/>
性聰明更練世事故於此輩雖以驅使之故稍有假借實<lb/>
亦隂有以制之未至全墮其計然積習成風貽患於後其<lb/>
害巳有不可勝言者如陳源袁佐之流皆陛下所親見也<lb/>
<pb n="KR4d0226_SBCK_014-23a"/>
柰何又欲襲其跡而蹈之乎且陛下自視聰明剛斷孰與<lb/>
壽皇更練通逹孰與壽皇壽皇尚不能制之於前而陛下<lb/>
乃欲制之於後臣恐其爲患之益深非但前日而巳此又<lb/>
臣之所大懼也至於<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫之卜偏聽臺史膠固謬妄之言<lb/>
墮其交結眩惑之計而不復廣詢術人以求吉地但欲於<lb/>
祐思諸陵之傍儹那遷就苟且了當旣不爲壽皇體魄安<lb/>
寜之慮又不爲宗社血食乆逺之圖則自宰執待從以至<lb/>
軍民皆知其非而不敢力爭夫以壽皇之豐功盛烈百世<lb/>
不忘而所以葬之如此其草草也此豈不又大咈天人之<lb/>
心以致變異之頻仍而貽患於無窮乎此又臣之所大懼<lb/>
也凢此四懼皆非小故臣願陛下深察愚言而反之於心<lb/>
明詔大臣首罷修葺東宫之役而以其工料回就慈福重<lb/>
<pb n="KR4d0226_SBCK_014-23b"/>
華之間草創寢殿一二十間使粗可居又於宫門之外草<lb/>
創供奉宿衛之廬數十間勿使其有偪仄暴露之苦如是<lb/>
則上有以感格太上皇帝之心而速南内進見之期又有<lb/>
以致壽皇几筵之奉而盡兩宫晨昏之禮下有以塞群下<lb/>
窺觀眩惑之姦而慰斯民飢餓流離之歎此一事也若夫<lb/>
過宮之計則臣又願陛下下詔自責减省輿衞入宫之後<lb/>
暫變服色如唐肅宗之改服紫𫀆執控馬前者預詔近屬<lb/>
尊行之賢使之先入首白太上皇后以臣前所陳宛轉方<lb/>
便之說然後隨之而入望見太上皇帝即當流涕伏地抱<lb/>
膝吮乳以伸負罪引慝之誠而太上皇后宗戚貴臣左右<lb/>
環擁更進譬諭觧釋之詞則太上皇帝雖有忿怒之情亦<lb/>
且霍然雲消霧散而懽意浹洽矣此二事也若夫朝廷之<lb/>
<pb n="KR4d0226_SBCK_014-24a"/>
紀綱則臣又願陛下深詔左右勿預朝政但使朝廷尊嚴<lb/>
紀綱振肅而國家有泰山之安則此等自然不失富貴長<lb/>
乆之計其實有<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>庸而所得褒賞未愜衆論者亦詔大臣<lb/>
公議其事稽考令典厚報其勞而凢號令之弛張人才之<lb/>
進退則一委之二三大臣使之反復較量勿狥巳見酌取<lb/>
公論奏而行之批㫖宣行不須奏覆但未令尚書省施行<lb/>
先送後省審覆有不當者限以當日便行繳駁如更有疑<lb/>
則詔大臣與繳駁之官當晚入朝靣議於前互相論難擇<lb/>
其善者稱制臨决則不惟近習不得干預朝權大臣不得<lb/>
專任巳私而陛下亦得以益明習天下之事而無所疑於<lb/>
得失之筭矣此三事也若夫山陵之卜則臣前日嘗以議<lb/>
狀進呈近日又與同列連名具奏今更不敢頻煩聖聽亦<lb/>
<pb n="KR4d0226_SBCK_014-24b"/>
望特宣大臣使詳臣等前後所論而决其可否於立談之<lb/>
間先寛七月之期次黜臺史之說别求草澤以營新宫使<lb/>
夀皇之遺體得安於内則宗社生靈皆蒙福於外矣此四<lb/>
事也凢此四事皆今日最急之務切乞留神反覆思慮斷<lb/>
而行之以答天變以慰人心上以彰聖主用人求諌之實<lb/>
下以伸小臣愛君憂國之忠則臣不勝千萬大幸又竊念<lb/>
臣老病之餘寒齋獨宿終夜不寐憂慮萬端而進對之時<lb/>
率多遺忘言語精神又不能以自逹是以前日一再靣奏<lb/>
所陳數事有未䝉深察者今因入侍敢復冐昧輒形紙墨<lb/>
伏惟聖明獨賜詳覽而擇其中至於孤危之蹤不敢自保<lb/>
竊恐自今以徃不獲乆侍清閒之燕矣臣無任瞻戀懇切<lb/>
皇恐俟罪之至取進止<hi>乞留中</hi>
<pb n="KR4d0226_SBCK_014-25a"/>
　　　不受賀表下貼黄<lb/>
　　臣又聞前日賀表雖䝉退出而未降指揮今後合稱<lb/>
　　賀事三年之内並與權免其節序變遷並合進名奉<lb/>
　　慰并乞聖明先賜處分庶幾遇事免致失禮伏候聖<lb/>
　　㫖<lb/>
　　　竊觀天意下貼黄<lb/>
　　臣又聞前此雷雨之時累曽地震此十七日半夜前<lb/>
　　後其震尤甚八月半聞蜀中大震墻屋往往傾摧臣<lb/>
　　雖不曽親見然見者頗多傳聞甚的聖政方新而變<lb/>
　　異不止天戒甚明必有所爲并乞睿照<lb/>
　　　此三事也下貼黄<lb/>
　　臣又嘗謂人主當務聰明之實而不可求聰明之名<lb/>
<pb n="KR4d0226_SBCK_014-25b"/>
　　信任大臣日與圖事反覆辯論以求至當之歸此聰<lb/>
　　明之實也偏聽左右輕信其言每事從中批出處分<lb/>
　　此聰明之名也務其實者今雖未明乆必通悟務其<lb/>
　　名者或外間一時可以竦動觀聽然中實未明愈乆<lb/>
　　而愈暗矣二者之間所差毫釐而其得失則有大相<lb/>
　　逺者伏乞睿照<lb/>
　　　論災異劄子<lb/>
臣竊聞今月五日夜漏方下五六刻間都城之内忽有黒<lb/>
煙四塞草氣襲人咫尺之間不辨人物著於靣目皆爲沙<lb/>
土臣雖不曽親見然親舊相訪見之者多驗之數人其說<lb/>
如一决非虚妄臣竊思惟間者以來災異數見秋冬雷雹<lb/>
苦雨傷稼山摧地陷無所不有皆爲隂盛陽㣲之證陛下<lb/>
<pb n="KR4d0226_SBCK_014-26a"/>
雖嘗下責躬之詔出敢諌之令而天心未豫復有此恠亦<lb/>
爲隂聚包陽不和而散之象臣竊懼焉而恐其未有敢以<lb/>
聞於聖聽者也蓋嘗聞之商中宗時有桑榖並生于朝一<lb/>
暮大拱中宗能用巫咸之言恐懼脩德不敢荒寧而商道<lb/>
復興享國長乆至于七十有五年高宗祭于成湯之廟有<lb/>
飛雉升鼎耳而鳴高宗能用祖巳之言克正厥事不敢荒<lb/>
寧而商用嘉靖享國亦乆至于五十有九年古之聖王遇<lb/>
災而懼脩德正事故能變災爲祥其效如此伏願陛下視<lb/>
以爲法克巳自新蚤夜思省舉心動念出言行事之際常<lb/>
若皇天上帝臨之在上宗社神靈守之在旁懔懔然不復<lb/>
敢使一毫私意萌於其間以煩譴告而又申敕中外大小<lb/>
之臣同寅恊㳟日夕謀議以求天意之所在而交修焉則<lb/>
<pb n="KR4d0226_SBCK_014-26b"/>
庶乎災害日去而福禄日來矣臣不勝惓惓愛君憂國之<lb/>
至取進止<hi>一本乞留中省覽一本乞降付三省樞密院</hi>
　　　乞令看詳封事官靣奏劄子<lb/>
臣昨具奏乞降指揮看詳臣庶所上封事巳䝉聖慈施行<lb/>
今來竊見看詳官所具進冊其間貼說極爲詳備若令因<lb/>
侍經幄靣奏指陳庶於聰明實有禆補取進止<lb/>
　　　乞討論䘮服劄子<lb/>
臣聞三年之䘮齊䟽之服飦粥之食自天子逹於庶人無<lb/>
貴賤之殊而禮經勑令子爲父嫡孫承重爲祖父皆斬衰<lb/>
三年蓋嫡子當爲父後以承大宗之重而不能襲位以執<lb/>
䘮則嫡孫繼綂而代之執䘮義當然也然自漢文短䘮之<lb/>
後歷代因之天子遂無三年之䘮爲父且然則嫡孫承重<lb/>
<pb n="KR4d0226_SBCK_014-27a"/>
從可知巳人紀廢壤三綱不明千有餘年莫能釐正及我<lb/>
大行至尊壽皇聖帝至性自天孝誠内發易月之外猶執<lb/>
通䘮朝衣朝冠皆以大布超越千古拘攣牽制之弊革去<lb/>
百王衰陋卑薄之風甚盛德也所宜著在方冊爲世法程<lb/>
子孫守之永永無斁而間者遺誥𥘉頒太上皇帝偶違康<lb/>
豫不能躬就䘮次陛下實以世嫡之重仰承大綂則所謂<lb/>
承重之服著在禮律所宜一遵壽皇巳行之法易月之外<lb/>
且以布衣布冠視朝聽政以代太上皇帝躬執三年之䘮<lb/>
而一時倉卒不及詳議遂用漆紗淺黄之服不唯上違禮<lb/>
律無以風示天下且將使壽皇巳革之弊去而復留巳行<lb/>
之禮舉而復墜臣愚不肖誠竊痛之然旣往之失不及追<lb/>
改唯有將來啓殯發引禮當復用𥘉䘮之服則其變除之<lb/>
<pb n="KR4d0226_SBCK_014-27b"/>
節尚有可議欲望陛下仰體壽皇聖孝成法明詔禮官稽<lb/>
攷禮律預行指定其官吏軍民男女方䘮之禮亦宜稍爲<lb/>
之制勿使過爲華靡布告郡國咸使聞知庶幾漸復古制<lb/>
而四海之衆有以著於君臣之義實天下萬世之幸取進<lb/>
止<lb/>
　　　書奏藁後<lb/>
　　凖五服年月格斬衰三年嫡孫爲祖<hi>謂承重者</hi>法意甚明<lb/>
　　而禮經無文但傳云父没而爲祖後者服斬然而不<lb/>
　　見本經未詳何據但小記云祖父没而爲祖母後者<lb/>
　三年可以旁照至爲祖後者條下䟽中所引鄭志乃<lb/>
　　有諸侯父有廢疾不任國政不任䘮事之問而鄭答<lb/>
　　以天子諸侯之服皆斬之文方見父在而承國於祖<lb/>
<pb n="KR4d0226_SBCK_014-28a"/>
　　之服向來入此文字時無文字可檢又無朋友可問<lb/>
　故大約且以禮律言之亦有疑父在不當承重者時<lb/>
　無明白證驗但以禮律人情大意答之心常不安歸<lb/>
　　來稽考始見此說方得無疑乃知學之不講其害如<lb/>
　　此而禮經之文誠有闕略不無待於後人向使無鄭<lb/>
　　康成則此事終未有决斷不可直謂古經定制一字<lb/>
　　不可増損也<lb/>
　　　乞脩三禮劄子<lb/>
臣聞之六經之道同歸而禮樂之用爲急遭秦㓕學禮樂<lb/>
先壞漢晋以來諸儒𥙷緝竟無全書其頗存者三禮而巳<lb/>
周官一書固爲禮之綱領至其儀法度數則儀禮乃其本<lb/>
經而禮記郊特牲冠義等篇乃其義說耳前此猶有三禮<lb/>
<pb n="KR4d0226_SBCK_014-28b"/>
通禮學究諸科禮雖不行而士猶得以誦習而知其說熈<lb/>
寜以來王安石變亂舊制廢罷儀禮而獨存禮記之科棄<lb/>
經任傳遺本宗末其失巳甚而博士諸生又不過誦其虚<lb/>
文以供應舉至於其間亦有因儀法度數之實而立文者<lb/>
則咸幽冥而莫知其源一有大議率用耳學臆斷而巳若<lb/>
乃樂之爲教則又絶無師授律尺短長聲音清濁學士大<lb/>
夫莫有知其說者而不知其爲闕也故臣頃在山林嘗與<lb/>
一二學者考訂其說欲以儀禮爲經而取禮記及諸經史<lb/>
雜書所載有及於禮者皆以附於本經之下具列注䟽諸<lb/>
儒之說略有端緒而私家無書檢閱無人抄寫乆之未成<lb/>
會䝉除用學徒分散遂不能就而鍾律之制則士友間亦<lb/>
有得其遺意者竊欲更加參考别爲一書以𥙷六藝之闕<lb/>
<pb n="KR4d0226_SBCK_014-29a"/>
而亦未能具也欲望聖明特詔有司許臣就秘書省太常<lb/>
寺關借禮樂諸書自行招致舊日學徒十餘人踏逐空閑<lb/>
官屋數間與之居處令其編類雖有官人亦不繋衘請俸<lb/>
但乞逐月量攴錢米以給飲食紙札油燭之費其抄寫人<lb/>
即乞下臨安府差撥貼司二十餘名候結局日量支犒賞<lb/>
別無推恩則於公家無甚費用而可以興起廢墜垂之永<lb/>
乆使士知實學異時可爲聖朝制作之助則斯文幸甚天<lb/>
下幸甚取進止<lb/>
晦庵先生朱文公文集卷第十四<lb/>
　　　　　　　　　　　　　　福州府學訓導舒鏊校<lb/>
<pb n="KR4d0226_SBCK_014-29b"/>
<pb n="KR4d0226_SBCK_014-29b"/>
</p>
<p>
</p>
  </div>
</body>
</text>
</TEI>
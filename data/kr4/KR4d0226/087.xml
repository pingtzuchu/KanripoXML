<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_087-1a"/>
晦庵先生朱文公文集卷第八十七<lb/>
　祭文<lb/>
　　　祭籍溪胡先生文<lb/>
嗚呼哀哉惟公之生氣温質良弱冠而學有志四方發軔<lb/>
蓬蒿至于臨漳學承于家行著于鄉乃獻王府乃游膠庠<lb/>
中退而休客彼洛陽有隱其居維蜀之莊公乃束脩踵門<lb/>
升堂一語妙契發乎天光浩然東歸衡泌洋洋我簞我瓢<lb/>
我糟我糠或漁于溪或圃于崗水鯉鮮腴藥頴豐長以是<lb/>
爲養胡考寕康以是爲樂消揺相羊我心悠悠歲月于荒<lb/>
華髪斑衣名聞帝旁弓旌鼎來聘幣是將義不去親欲隱<lb/>
彌彰乃降命書乃賜冠裳乃命典教于梓于桑學徒莘莘<lb/>
儼立成行謦欬未聞眉睫不揚式訛厥心炳其文章作人<lb/>
<pb n="KR4d0226_SBCK_087-1b"/>
之功于今靡忘中秘之官典冊是藏公晚而居群儒所望<lb/>
陳謨帝前震聲廟廊人曰先生允仁且剛旋反舊廬旣夀<lb/>
且臧云胡不淑奄忽而亡嗚呼哀哉惟我先君志行文㓗<lb/>
有不吾儕一顧不屑而於我公所愛無斁豈面而朋所趣<lb/>
同轍纊息之言屬以其孤公亦見哀不鄙其愚卜兆使藏<lb/>
卜鄰使居擇術使由求田使餔我壯而頑學無所至悔尤<lb/>
巳多視公則愧公不謂然欲終誨之其言諄諄夫豈予欺<lb/>
南風之薫草堂晝寂方侍公言遽問公疾公啓手足我不<lb/>
及知遣使饋藥公猶見之謂我當來命延以入我趨適至<lb/>
則巳無及袒跣而入哭于寢門淵氷之戒竟莫得聞嗚呼<lb/>
哀哉惟昔治命三公是託屏山傾頽草堂㝠漠幸公獨存<lb/>
爛若星辰今亦往矣誰復儀刑嗚呼哀哉人生百年誰則<lb/>
<pb n="KR4d0226_SBCK_087-2a"/>
不死公有令名亦旣夀祉全而生之全而歸之公實奚憾<lb/>
後人之思嗚呼哀哉尚饗<lb/>
　　　祭延平李先生文<lb/>
道喪千載兩程勃興有的其緒龜山是承龜山之南道則<lb/>
與俱有覺其徒望門以趨惟時豫章傳得其宗一簞一瓢<lb/>
凛然髙風猗歟先生早自得師身世兩忘唯道是資精義<lb/>
造約窮深極㣲凍解氷釋發於天機乾端坤倪鬼祕神彰<lb/>
風霆之變日月之光爰曁山川草木昆虫人倫之正王道<lb/>
之中一以貫之其外無餘縷析毫差其分則殊體用混貟<lb/>
隱顯昭融萬變並酬浮雲太空仁孝友弟灑落誠明清通<lb/>
和樂展也大成婆娑丘林世莫我知優哉游哉卒歲以嬉<lb/>
迨其季年徳盛道尊有來摳衣發其昏蔽侯伯聞風擁篲<lb/>
<pb n="KR4d0226_SBCK_087-2b"/>
以迎大本大經是度是程稅駕云𥘉講議有端疾病乘之<lb/>
醫窮技殫嗚呼先生而止於斯命之不融誰實尸之合散<lb/>
屈伸消息滿虚廓然大公與化爲徒古今一息曷計短長<lb/>
物我一身孰爲窮通嗟惟聖學不絶如綫先生得之旣厚<lb/>
以全進未獲施退未及傳殉身以殁孰云非天熹也小生<lb/>
丱角趨拜恭惟先君實共源派誾誾侃侃歛袵推先氷壷<lb/>
秋月謂公則然施及後人敢渝斯志從游十年誘掖諄至<lb/>
春山朝榮秋堂夜空即事即理無幽不窮相期日深見勵<lb/>
彌切蹇歩方休鞭䋲巳掣安車暑行過我衡門返斾相遭<lb/>
凉秋巳分熹於此時適有命召問所宜言反覆教詔最後<lb/>
有言吾子勉之凡兹衆理子所自知奉以周旋幸不失墜<lb/>
歸裝朝嚴訃音夕至失聲長號淚落懸泉何意斯言而訣<lb/>
<pb n="KR4d0226_SBCK_087-3a"/>
終天病不舉扶殁不飯含奔赴後人死有餘憾儀刑永隔<lb/>
卒業無期墜緒茫茫孰知我悲伏哭柩前奉奠以贄不亡<lb/>
者存鍳此誠意<lb/>
　　　又祭延平李先生文<lb/>
山頽梁壞歲月不留即逺有期親賔畢㑹柳車旣飾薤露<lb/>
懷悲生榮死哀孰不摧慕熹等乆依教育義重恩深學未<lb/>
傳心言徒在耳載瞻繐綍彌切痛傷築室三年莫酬夙志<lb/>
舉觴一慟永訣終天嗚呼哀哉<lb/>
　　　祭魏元履國録文<lb/>
人生而材乃克自貴材者亦多鮮或有志猗歟元履才英<lb/>
氣豪凌空趠逺志節堅髙爰自弱齡聲華秀發事賢友仁<lb/>
其聞四逹迨其中歲攷古驗今訂以經術益宏益深聞人<lb/>
<pb n="KR4d0226_SBCK_087-3b"/>
之賢若獲於巳推之揚之情曷能巳視人之阨若已擠之<lb/>
是振是㧞力無有遺婆娑丘林歲月遲莫聘幣鼎來片言<lb/>
感悟謂當用世遂究厥施誰謂落落乃遄其歸歸來考槃<lb/>
于澗于陸慺慺之忠永矢弗告謂當暫愒尋復詔追誰謂<lb/>
一疾而訖於斯嗚呼哀哉念昔交情兄膠我<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>更攻互磨<lb/>
兄玉我石世途艱險孟門太行兄行我憂兄歸我藏與兄<lb/>
同心誰則如我奚必梁丘君可亦可兄實髙明卒監此心<lb/>
顧託警勵琅琅其音訶佛詆巫考禮正俗奉承靡他葬又<lb/>
得卜長坂之何兄所樂游孰云兹今有墳其丘謂我宜銘<lb/>
亦兄所寄行髙文卑秪以爲累日月有時漬緜束芻長慟<lb/>
寢門愧恨何如恭惟神靈尚記疇昔感此哀誠來飲來食<lb/>
蔞翣在門往寕厥宫没而不朽君子之終嗚呼哀哉尚饗<lb/>
<pb n="KR4d0226_SBCK_087-4a"/>
　　　祭何叔京知縣文<lb/>
程氏唱道英材景從逮罹部黨門舘一空惟時東平志道<lb/>
誠篤請操拔篲甘委秩禄勁節孤忠遭難而發身没言存<lb/>
孰嗣其烈侃侃辰州受業于門舉幡報徳亦取斥奔抱負<lb/>
弗施退講于家兄克承之以振厥華惟兄天資髙明峻潔<lb/>
幹父承師允蹈遐轍稽經訂史取友以端慱聞約守惟義<lb/>
之安孝友静㢘不絿不競一試其能亦克有政令于湘土<lb/>
兹適問塗云胡不淑而隕其軀兄未病時過我精舎講道<lb/>
論心窮日繼夜旣歸而病亟以書來千萬永訣嗚呼痛哉<lb/>
惟兄之明原始反終罔怛于化以病其公上念母慈下歉<lb/>
徳學逺忠極慮語簡情慤兄子謂予盍銘諸幽外期永世<lb/>
知徳是求若兄之賢實我所畏惟其不能辭則靡愧嗚呼<lb/>
<pb n="KR4d0226_SBCK_087-4b"/>
痛哉昔我來斯兄出迎門羅列豆觴語笑温温今我來斯<lb/>
奠此空尊長號大慟兄卧不聞嗚呼痛哉<lb/>
　　　祭劉參議文<lb/>
惟公文足以取髙科才足以躋顯仕踐揚中外三十餘年<lb/>
吳蜀之郷自尉而令康新之郡由貳而專白首斑衣内旣<lb/>
懽於榮養朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>皂盖外益謹於承宣旋登王畿出參幕府<lb/>
人謂低徊而不偶公獨逶迤而㤗然方將告休天朝言歸<lb/>
故里捿神乎香火之社玩意乎詩史之編何一疾之弗瘳<lb/>
遽百年之難料悵轜車之旣駕倐丹旐以孤翩行路酸辛<lb/>
知名悼恨而况邦人與邑子孰不齎咨而涕漣嗚呼哀哉<lb/>
熹以孤童早依仁里無所肖似獨荷知憐登髙寫懐每繳<lb/>
紛而近後探嚢搜祕或拏㩴以争先以至發廪勸公築倉<lb/>
<pb n="KR4d0226_SBCK_087-5a"/>
移粟旣同憂而共喜如合病以齊痊惟此好之難忘感餘<lb/>
生而自悼舉空觴而一慟聊永訣乎終天<lb/>
　　　祭汪尚書文<lb/>
維淳熈三年歲次丙申三月朔二十七日壬申從表姪宣<lb/>
教郎主管台州崇道觀朱熹謹以香茶清酌致祭于近故<lb/>
端明殿學士尚書汪公之靈曰嗚呼惟公學貫九流而不<lb/>
自以爲足材髙一世而不自以爲名道尊徳備而不自以<lb/>
爲得位髙聲重而不自以爲榮蓋玩心乎文武之未墜抗<lb/>
志乎先民之所程巍乎其若嵩岱之雄峙浩乎其若滄海<lb/>
之涵渟自秀發於妙齡冠倫類而獨立中委棄於諸侯實<lb/>
天脫其覊馽迨壯歲之來歸曰良時之儻吾及曽墨突之<lb/>
未黔復吾行之汲汲汨東閩而西蜀亘萬里而周流騰茂<lb/>
<pb n="KR4d0226_SBCK_087-5b"/>
實而愈偉<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>聖神之訪求旣銓綜於天官又潤色乎皇猷<lb/>
謂朝夕之疇咨即進陪於廟謀何儇媚之狡夫獻功利之<lb/>
浮說公抗䟽而指陳請昭姦而堲絶事乃謬而不然吾何<lb/>
爲乎兹列寜隱屏而就間弭長騖之遐轍粤退司於間舘<lb/>
遂遄反乎丘林託僧廬以静處或獨往而孤尋眷塵編而<lb/>
寄懐若與世乎無心衆徒嘆公何其樂之獨而孰知公爲<lb/>
有憂之深伊有識之望公釋東山而再起以卒究其所施<lb/>
俾斯民之咸喜胡彼蒼之不可信曽不一老之憗遺忽堂<lb/>
堂而逝去興殄瘁之悲詩熹也孤生叨塵末契辱教誨之<lb/>
殊常殆相期於國士雖不見者十年亦音書之相繼不鄙<lb/>
謂其庸虚毎咨詢而弗置兹逖聞於訃告悵失聲而永號<lb/>
巾素車以即路越閩嶺之崇髙行踽踽而凉凉孰有如予<lb/>
<pb n="KR4d0226_SBCK_087-6a"/>
心之欝陶跽陳詞而侑奠痛人師之難遭<lb/>
　　　祭柯國材文<lb/>
維淳熈四年二月辛未朔旦新安朱熹謹以香茶酒果奠<lb/>
于近故柯君國材老丈之靈俗弊道衰士鮮知學束書不<lb/>
觀遊談燕樂有不其然剽掠爲工乘時射利莫反其躬孰<lb/>
能知君苦心刻意探討之勤白首不置弗榮于禄弗媚于<lb/>
時自信之篤死生莫移余少之時試吏君里實始識君敬<lb/>
慕興起致君序室以表後生弦誦洋洋徳義振聲闊焉<lb/>
　反復講評匪同而和肺腑以傾自兹一别遂隔死生何<lb/>
遽至此　惟君之徳剛毅近仁望之可畏即之可<lb/>
親居今行古勇莫能奪行行之名不肖所怛哀哉巳矣無<lb/>
復斯人緘辭千里寄此酸辛嗚呼哀哉伏惟尚饗<lb/>
<pb n="KR4d0226_SBCK_087-6b"/>
　　　祭姚式文<lb/>
嗚呼簮纓之鏘然唯子之纍然聲利之囂然唯子之澹然<lb/>
貌甚癯兮病巳纒不復興兮歸其全我之來兮閔子賢一<lb/>
臂交兮失九泉念官曹兮若蟬聮涕子零兮具此筵<lb/>
　　　祭吳晦叔文<lb/>
維君學造深㣲行履䋲約交朋友盡切偲之義處兄弟竭<lb/>
怡怡之歡脫屣勢榮玩心道要方日新而未巳遽川逝而<lb/>
不留熹乆辱遊從多蒙規益暌離雖乆書䟽鼎來忽聞不<lb/>
淑之音實隕無從之涕屬纏朞慘逺寓奠觴莫獲長言以<lb/>
詠潜徳臨風一慟永訣終天<lb/>
　　　祭劉共父樞密文<lb/>
維淳熈五年歲次戊戌九月辛酉朔二十日庚辰從表弟<lb/>
<pb n="KR4d0226_SBCK_087-7a"/>
宣教郎主管建寜府武夷山冲佑觀朱熹敢以清酌庶羞<lb/>
之奠告于近故建康留守觀文殿學士彭城劉公之靈嗚<lb/>
呼哀哉天胡付公以瓌竒俊偉之材而不并假以耆耋期<lb/>
耄之夀胡位公以樞機藩屏之重而不遂卑以彌綸輔賛<lb/>
之權使公名若極富貴而無欲實則抱憂歎以終天此中<lb/>
外志義之士所以聞公之薨皆失聲而相吊或雖未識公<lb/>
靣而亦不自知其涕泗之流漣者也嗚呼哀哉惟公生有<lb/>
異質早擢巍科退而自保弗競弗譁屈首受書典學于家<lb/>
内充其羙外振厥華曁豋王朝遂掌綸綍獻納綢繆訏謨<lb/>
密勿忤權觸要無所回屈帝眷弗渝試以郡紱受鉞于南<lb/>
勦頑踣凶婉孌赤子撫摩哀恫禮賢勸學導和致豐報政<lb/>
三年鄒魯其風帝曰來歸本我兵柄曽不㡬時咨以大政<lb/>
<pb n="KR4d0226_SBCK_087-7b"/>
公奮其庸帝虚以聽張磔宏綱塞絶僣令道直身危突不<lb/>
暇黔出臨两鎮威燀恩漸適嬉于堂遽哭于苫恩詔起之<lb/>
有竦其瞻公卧弗承帝悉其孝曰究汝哀來覲來教公言<lb/>
益切公守不撓再撫于潭亦顯其効乃遷建業民病以饑<lb/>
公不寢食起坐嗟咨方略旣張惠術四施曽是流莩化爲<lb/>
充肥帝嘉乃勲加勞進律倚毗方深遽告以疾忠無隱情<lb/>
諌有遺筆帝驚罷朝悼此良弼嗚呼哀哉我以孤童來託<lb/>
公家公不鄙我勸導有加公姿鸞鵠我性麏䴥豈無異同<lb/>
卒莫疵瑕自公進爲論議慷慨實始斯公髙明光大公之<lb/>
知我亦晚而最迨其永歸乎札告戒褒徳撫孤古昔所難<lb/>
并以諉我我其敢安把書長號涕隕䦨干還坐以思慨其<lb/>
永歎念昔帝師爲國死義亞傅承之夷險一致屏山雖隱<lb/>
<pb n="KR4d0226_SBCK_087-8a"/>
亦豈忘世公襲其傳克廣無替衆咸謂公當訖外庸入賛<lb/>
皇極下釐庶工登賢屏姦復境攘戎内繼祖考畢其餘忠<lb/>
天胡難諶而止於此羣邪交慶衆正心死矧予之衰竊究<lb/>
終始願言思公曷其有巳嗚呼哀哉昔誦離騷舉公觴兮<lb/>
今拜以哭酹公堂兮私情公義两怛傷兮神靈不昧尚克<lb/>
鑒予之衷腸兮嗚呼哀哉尚饗<lb/>
　　　又祭劉共父樞密文<lb/>
嗚呼哀哉惟公之薨迨兹半載殄瘁之嘆雖乆彌新日月<lb/>
有期佳城將啓惟時親故罔不悼傷矧予孤生蚤託恩契<lb/>
道義期許晚而益敦臨絶之音寄屬良厚其爲感惻豈獨<lb/>
常情迫此詔除懇辭未獲義當引道以俟報聞凢公誨言<lb/>
略巳遵奉倘未即死尚圖厥終輀車之行不遑祖送敢持<lb/>
<pb n="KR4d0226_SBCK_087-8b"/>
薄奠以訣終天倥偬悲凉言無次叙惟公精爽克鑒此心<lb/>
　　　又祭劉共父樞密文<lb/>
年月日具位朱熹謹遣男埜門人林允中略具酒肴之奠<lb/>
敬奉熹所撰次先正少傅公神道碑銘草藁告于近故留<lb/>
守觀文樞密彭城劉公靈几之前曰在昔歲秋公病欲絶<lb/>
自力爲書來告永訣上言國家讎耻未雪冡骨易枯此恨<lb/>
難㓕次念遺阡豐碑未掲謂我銘之以永前烈下及諸孤<lb/>
覊貫在列謂我教之它靡顧謁字畫方嚴詞氣凛冽是豈<lb/>
死人而有斯說三復悲號心膂貫徹聞公是日三簡并折<lb/>
拜䟽千言忠憤是洩我雖不武實仰竒節生旣人英死當<lb/>
鬼傑又惟公家忠孝閥閱紀徳銘功盍付時哲公命不亂<lb/>
曷取凡劣諒以孤生㓜罹禍孽蒙𬒳前恩欲報罔竭故略<lb/>
<pb n="KR4d0226_SBCK_087-9a"/>
其愚以累斯碣方將渉筆叙次鋪列屬其來西曠日引月<lb/>
迄今乃成事偉詞拙逺薦陳之如聽予决想像两公感涕<lb/>
摧咽顧念滯留塵土覊紲莫相嗣人講貫劘切以此負公<lb/>
一飰再噎頃爲迎師寄此筆舌比聞授受稍契磁鉄尚其<lb/>
不厭習乆而悅盡掃童心罔蹈非轍彼齊彼孺悉藉提挈<lb/>
卒大公門緩此憂惙山瓢往酹野蔌并設老涙如傾逺寄<lb/>
清血嗚呼哀哉尚饗<lb/>
　　　祭張敬夫殿撰文<lb/>
嗚呼敬夫遽棄予而死也耶我昔求道未獲其友蔽莫予<lb/>
開吝莫予剖蓋自從公而觀於大業之規模察彼群言之<lb/>
紛紏於是相與切磋以究之而又相厲以死守也丙戌之<lb/>
冬風雪南山觧𬒮櫧州今十五年公試畿輔公翔禁省公<lb/>
<pb n="KR4d0226_SBCK_087-9b"/>
牧于南我遯巖嶺顯晦殊迹心莫與同書䟽懇惻鬼神可<lb/>
通公尹江陵我官廬嶽驛騎相望音問逾數去臘之窮有<lb/>
來自西告我公疾手書在擕我觀于時神理或僣是疾雖<lb/>
微巳足深念亟遺問訊閱月而歸叩函發書歎吒歔欷時<lb/>
友曽子實同我憂揮涕請行誼不忍留曾行未㡬公訃果<lb/>
至張侯適來相向反𬒮嗚呼敬夫竟棄予而死也耶惟公<lb/>
家傳忠孝學造精㣲外爲軍民之所屬望内爲學者之所<lb/>
依歸治民以寛事君以敬正大光明表裏輝映自我觀之<lb/>
非惟十駕之弗及蓋未必終日言而可盡也矧聞公喪痛<lb/>
徹心膂緘詞寄哀不遑他語顧聞公之臨絶手遺䟽以納<lb/>
忠召賔佐而與訣委符節而吿終蓋所謂得正而斃者又<lb/>
凛乎其有史魚之風此猶足以爲吾道而增氣抑又可以<lb/>
<pb n="KR4d0226_SBCK_087-10a"/>
上悟於宸聦又聞公於此時屬其弟以語予用斯文以爲<lb/>
寄意懇懇而無餘顧何徳以堪之然敢不竭其庸虚并矢<lb/>
詞以爲報尚精爽其鑒兹嗚呼哀哉<lb/>
　　　又祭張敬夫殿撰文<lb/>
維淳熈七年歲次庚子六月癸未朔六日丁亥具位朱熹<lb/>
竊聞故友敬夫張兄右文修撰大葬有期謹遣清酌時羞<lb/>
奠于柩前南望拜哭起而言曰嗚呼自孔孟之云逺聖學<lb/>
絶而莫繼得周翁與程子道乃抗而不墜然微言之輟響<lb/>
今未及乎百歲士各私其所聞巳不勝其乖異嗟惟我之<lb/>
與兄脗志同而心契或靣講而未窮又書傳而不置蓋有<lb/>
我之所是而兄以爲非亦有兄之所然而我之所議又有<lb/>
始所共鄊而終悟其偏亦有蚤所同擠而晚得其味蓋繳<lb/>
<pb n="KR4d0226_SBCK_087-10b"/>
紛往反者㡬十餘年末乃同歸而一致由是上而天道之<lb/>
微逺而聖言之秘近則進脩之方大則行藏之義以兄之<lb/>
明固巳洞照而無遺若我之愚亦幸竊窺其一二然兄喬<lb/>
木之故家而我衡茅之賤士兄髙明而宏慱我狷狹而迂<lb/>
滯故我嘗謂兄冝以是而行之當時兄亦謂我盍以是而<lb/>
傳之來裔蓋雖隱顯之或殊實則交湏而共濟不惟相知<lb/>
之甚審抑亦自靖而無愧嗚呼孰謂乃使兄終在外以違<lb/>
其心予亦見縻於斯而所願將不遂也政使得間以就其<lb/>
書是亦任左肱而失右臂也傷哉吾道之窮予復何心於<lb/>
此世也惟脩身𥙷過以畢餘年庶有以見兄於下地也聞<lb/>
兄之葬而不得臨獨南望長號以寄此酹也惟兄憐而鑒<lb/>
之尚隂有以輔予之志也嗚呼哀哉<lb/>
<pb n="KR4d0226_SBCK_087-11a"/>
　　　祭鄭自明文<lb/>
故友台州史君大著鄭兄自明之靈曰比年以來士氣衰<lb/>
弱觀時俯仰狥勢前郤其心有一身而無天下其口有唯<lb/>
唯而無諤諤偉哉自明之爲人信所謂喧啾百鳥之群忽<lb/>
見秋天之一鶚者也蓋自其布衣而巳有憂天下之心其<lb/>
揖讓人主之前則直欲排佞倖之朋而折其角其言明白<lb/>
切至磊磊落落憤激峻厲嶢嶢嶽嶽明主所爲虚心而嘉<lb/>
嘆羣公所爲變容而駭愕善類所爲喜幸而心開邪黨所<lb/>
爲戚嗟而氣索偉哉自明之爲人凛乎其有古爭臣之風<lb/>
求之近世則措之鄒陳之間而無怍者也夫何天命之不<lb/>
延竒禍一朝而遽作使前日之悲者喜而喜者悲紛慶弔<lb/>
之交錯嗚呼哀哉君昔過我寒泉之濵一語定交情義日<lb/>
<pb n="KR4d0226_SBCK_087-11b"/>
親逮上饒之草次語宵分而更㒒謂當擇善以潜心毋以<lb/>
一長而自足粤今兹之秋孟又札書以申之眷予心之悃<lb/>
欵實千載以爲期書適往而訃來噭然號其焉及哦殄瘁<lb/>
之悲詩坌百憂之來集惟平生之忠赤諒雖死而不忘跽<lb/>
陳情於一酹詞與淚而俱楊嗚呼哀哉尚饗<lb/>
　　　祭陸子壽教授文<lb/>
學匪私說惟道是求苟誠心而擇善雖異序以同流如我<lb/>
與兄少不並遊蓋一生而再見遂傾倒以綢繆念昔鵝湖<lb/>
之下實云識靣之𥘉兄命駕而鼎來載季氏而與俱出新<lb/>
篇以示我意懇懇而無餘厭世學之支離新易簡之規模<lb/>
顧予聞之淺陋中獨疑而未安始聽瑩於胷次卒紛繳於<lb/>
談端徐度兄之不可遽以辨屈又知兄必將返而深觀遂<lb/>
<pb n="KR4d0226_SBCK_087-12a"/>
逡廵而旋返悵猶豫而盤旋别來㡬時兄以書來審前說<lb/>
之未定曰子言之可懷逮予辭官而未獲停驂道左之僧<lb/>
齋兄乃枉車而來教相與極論而無猜自是以還道合志<lb/>
同何風流而雲散乃一西而一東蓋曠歲以索居僅尺書<lb/>
之两通期杖屨之肯顧或慰滿乎予衷屬者乃聞兄病在<lb/>
床亟函書而問訊并褁藥而携將曽往使之未返何來音<lb/>
之不祥驚失聲而隕涕沾予𬒮以淋浪嗚呼哀哉今兹之<lb/>
歲非龍非蛇何獨賢人之不淑屢興吾黨之深嗟惟兄徳<lb/>
之尤粹儼中正而無邪至其降心以從善又豈有一毫驕<lb/>
吝之私耶嗚呼哀哉兄則巳矣此心實存烱然叅倚可覺<lb/>
惰昏孰泄予衷一慟寢門緘辭千里侑此一尊<lb/>
　　　祭黄尚書文<lb/>
<pb n="KR4d0226_SBCK_087-12b"/>
大道旣隱淳風日弊氣鍾于人鮮克全粹習而益逺輕肆<lb/>
苟偷言如可重考行則羞猗歟我公受材特異不假修爲<lb/>
嘿與道契端莊静一終日欽欽不動而敬神保是臨賔于<lb/>
王庭昌言大對庸弗順隨乆斥于外晚歸獻納正笏垂紳<lb/>
時而後發一言萬鈞誾誾省曹侃侃禁闥權倖顧之心摧<lb/>
氣奪孝慈㨯懤未返北征引經抗䟽罷宴請行帝嘉其忠<lb/>
衆服其勇咸惜公行係國輕重公嘗老矣兹復告歸祖帳<lb/>
東門觀者歔欷公在故鄉恂恂翼翼士夫髙仰逺邇承式<lb/>
帝曰懷哉舊學之賢乃詢乃訪加璧以先公拜曰都此帝<lb/>
之徳盡言不隱是乃臣職公年雖髙不杖不扶謂當復起<lb/>
駟馬安車一病踰年竟以喪告䟽有遺忠當宁震悼嗚呼<lb/>
哀哉熹以晚學獲游公門望公容貌鄙寛薄敦惟其躁輕<lb/>
<pb n="KR4d0226_SBCK_087-13a"/>
弗克持乆公不鄙焉撫接加厚去歲之春入拜公堂公時<lb/>
巳病志氣則彊正冠肅容不異平日端拱立談教告諄悉<lb/>
豈謂此别遂隔死生聞訃欲往竹符是縈寫哀陳辭漬綿<lb/>
走酹想像徳容恍若瞻對顧惟媮惰不克其躬永言疇昔<lb/>
以此負公<lb/>
　　　又祭黃尚書文<lb/>
巳亥之春拜公床下甞辱靣命先徳是銘自惟晚生弗克<lb/>
堪此懇辭未獲而公永歸官守拘牽莫遑弔哭寓觴一奠<lb/>
無所復辭於是彊顔勉爲叙次卑鄙進越旣懼且慙今奉<lb/>
以來昧冐陳薦永惟疇昔慨想音容徳盛禮恭不以病懈<lb/>
任重道逺何愧昔人今兹之亡寜復可見殄瘁之痛豈以<lb/>
其私惟其榛蕪卒無以稱公靈不昧尚鑒厥衷<lb/>
<pb n="KR4d0226_SBCK_087-13b"/>
　　　祭詹淑人文<lb/>
熹來㑹公葬問舎修容乃聞夫人遽亦薨逝其爲駭愕良<lb/>
不自勝恭惟夫人克有令徳作配君子賔敬齊莊化𬒳閨<lb/>
門怡愉肅穆胡不眉壽以永徳聲两殯在堂行道悽惻一<lb/>
觴奉奠少見鄙誠敬想淑靈諒埀歆鑒<lb/>
　　　祭吕伯恭著作文<lb/>
嗚呼哀哉天降割于斯文何其酷耶往歲巳奪吾敬夫今<lb/>
者伯恭胡爲又至於不淑耶道學將誰使之振君徳將誰<lb/>
使之復後生將誰使之誨斯民將誰使之福耶經說將誰<lb/>
使之繼事記將誰使之續耶若我之愚則病將孰爲之箴<lb/>
而過將誰爲之督耶然則伯恭之亡曷爲而不使我失聲<lb/>
而驚呼號天而慟哭耶嗚呼伯恭有蓍龜之智而處之若<lb/>
<pb n="KR4d0226_SBCK_087-14a"/>
愚有河漢之辯而守之若訥胷有雲夢之富而不以自多<lb/>
詞有黼黻之華而不易其出此固今之所難而未足以議<lb/>
兄之彷彿也若乃孝友絶人而勉勵如弗及恬淡寡欲而<lb/>
持守不少懈盡言以納忠而羞爲訐秉義以飭躬而耻爲<lb/>
介是則古之君子尚或難之而吾伯恭猶欿然而未肯以<lb/>
自大也蓋其徳宇寛洪識量閎廓旣海納而川停豈澄清<lb/>
而撓濁矧涵濡於先訓紹文獻於厥家又隆師而親友極<lb/>
探討之幽遐所以禀之旣厚而飬之深取之旣慱而成之<lb/>
粹宜所立之甚髙亦無求而不備故其講道於家則時雨<lb/>
之化進位于朝則鴻羽之儀造辟陳謨則宣公獨御之對<lb/>
承詔奏篇則右尹祈招之詩上方虚心而聽納衆亦注目<lb/>
其旉施何遭時之不遂遽縈疾而言歸慨一卧以三年尚<lb/>
<pb n="KR4d0226_SBCK_087-14b"/>
左圖而右書間逍遥以曵杖恍沂上之風雩衆咸喜其有<lb/>
瘳冀卒攄其素藴不惟傳道以著書抑亦後來之程凖何<lb/>
此望之難必奄一夕而長終増有邦之殄瘁極吾黨之哀<lb/>
恫嗚呼哀哉我實無似兄辱與遊講摩深切情義綢繆粤<lb/>
前日之枉書尚粲然其手筆始言沉痼之難除猶幸死期<lb/>
之未即中語簡編之次第卒誇草樹之深幽謂昔騰牋而<lb/>
有約盍今命駕以來遊欣此㫖之可懐懔訃車而偕至考<lb/>
日月之㡬何不旦暮之三四嗚呼伯恭而遽死耶吾道之<lb/>
衰乃至此耶旣爲位以泄哀復緘辭以寓奠冀嗣歲之有<lb/>
間尚前言之可踐嗚呼哀哉尚饗<lb/>
　　　祭劉氏妹文<lb/>
年月日兄具位以酒饌祭于亡妹五十六娘之靈昔妹之<lb/>
<pb n="KR4d0226_SBCK_087-15a"/>
亡兄縻郡紱病弗及療歛弗克臨歸來撫棺一慟永訣今<lb/>
兹窀穸巳復有期輙具酒肴來哭爾殯兄及老㓜共此一<lb/>
哀惟爾有靈尚其歆享嗚呼痛哉<lb/>
　　　祭陳休齋文<lb/>
維淳熈十一年歲次甲辰三月庚寅朔二十有七日丙辰<lb/>
具位朱熹謹以香茶酒果奠于近故休齋先生冲佑叅議<lb/>
陳公之靈熹少日遊宦獲從公遊於泉漳之間蒙公愛予<lb/>
誘掖良厚其後别去㡬三十年而去歲之冬復得見公相<lb/>
與開懷握手如平生歡公雖老矣而意氣不衰爲我置酒<lb/>
談經論義篇什間作亹亹不休相與追遊連華九日凉峯<lb/>
鳯凰雲臺之間晝則聮車夜則對榻視公起居食飲呌呼<lb/>
談噱皆有非後生所能及者謂公壽考宜未艾也然我之<lb/>
<pb n="KR4d0226_SBCK_087-15b"/>
還公復載酒餞我洛陽則摻𬒮分攜潸然出涕而有此㑹<lb/>
難又之悲矣醉中别去慘然不樂乆而不能平也然亦不<lb/>
謂未及两月而公訃遽來嗚呼痛哉公於諸經皆有論述<lb/>
許以寄我相與考評而今而後不復得遂此願矣緘詞千<lb/>
里寄此一奠尚惟精爽聽我此言嗚呼哀哉尚饗<lb/>
　　　祭許順之文<lb/>
維淳熈十二年四月庚辰宣教郎直徽猷閣主管華州雲<lb/>
䑓觀朱熹謹以香茶及賻幣一匹奠于故友許君順之之<lb/>
靈我官同安諸生相從遊者多矣其恬淡靖退無物欲之<lb/>
累未有如順之者也逮予秩滿相與俱歸不以千里爲逺<lb/>
其後别去二十餘年中間相見不過一再前歲雲臺一别<lb/>
匆匆未及究其所欲言不意君之遽至此也聞訃慘怛寓<lb/>
<pb n="KR4d0226_SBCK_087-16a"/>
此一哀君其有靈尚克鑒此尚饗<lb/>
　　　祭劉平父文<lb/>
憶我少日來託君家君時未齓蘭茁其芽誦書琅然意氣<lb/>
英發見者驚嗟謂即聞逹逮其冠歲甫就一官兩除莫府<lb/>
再值省員世路威夷耻復自眩婆娑林丘始適于願䟽泉<lb/>
成沼種樹著行舘宇連延澗壑青蒼穠春素秋風朝月夕<lb/>
把酒哦詩情髙意適流光荏苒素髪星鮮人爲君屈君獨<lb/>
超然恨山不髙惜水不廣勝日籃輿翩然獨往行樂餘功<lb/>
燕及里閭枵腹夏飽甕兒夜<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>校考書勞豈慚肉食胡不<lb/>
百年享此休逸一病遽革百藥莫瘳神理杳冥孰訊厥由<lb/>
親友駿奔行道洒涕矧我於君情寔昆弟蓋自卜居餘四<lb/>
十年豈無他人合散風煙惟我與君俱不諧偶跧伏窮山<lb/>
<pb n="KR4d0226_SBCK_087-16b"/>
别希㑹乆中念恩契申以昏姻逮兹晚歲情義益親方從<lb/>
君遊遽問君疾代君發棠君語諄悉何意一朝隻影蹣<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>
扶疾哭君㡬不自還一奠寢門醪單饌薄唯此哀誠庶通<lb/>
㝠漠嗚呼哀哉<lb/>
　　　祭陳福公文<hi>繄名之至下脫一句</hi>
惟公徳在生民功書信史大節昭然善終善始中興輔相<lb/>
比立豪英曰文曰武各以其名孰如我公道全徳備莫得<lb/>
而名繄名之至亦弗自知惟誠惟一衆善畢隨士於見聞<lb/>
以多爲富公無不窺不以慱著士於詞章以麗爲精公無<lb/>
不能弗以文稱匪清匪濁不夷不惠和不至流㢘不至劌<lb/>
論無苟異亦無必同温温其毅坦坦其恭執法於中不專<lb/>
爲直大姦旣除國論斯一承流於外不一於寛苛嬈不作<lb/>
<pb n="KR4d0226_SBCK_087-17a"/>
閭里自安中坐廟堂宏綱是總主徳旣修民聽不聳從容<lb/>
一言㧞佞移寵帝納其忠人服其勇晚而告休稅冕遺紳<lb/>
安車駟馬歸卧里門進不出位退不忘君垣屋雖卑徳義<lb/>
日尊羣行兼融尚不勝記公亦何心有此全羙惟其不有<lb/>
道則彌光两宫之眷四海之望謂當百年再豋承弼卒惠<lb/>
我民永綏王國云胡不淑奄忽長終臨絶之言不忘教忠<lb/>
嗚呼哀哉我從公遊出入三紀晚途間關遂託知巳千里<lb/>
訃至一觴薦誠想公如在酒淚同傾嗚呼哀哉<lb/>
　　　祭詹侍郎文<lb/>
維紹熈元年歲次庚戌七月癸丑朔十有一日癸亥具位<lb/>
朱熹謹致奠于近故經略閣學侍郎詹公之靈嗚呼世之<lb/>
學者衆矣其所以爲學者類不過出入乎口耳之間求其<lb/>
<pb n="KR4d0226_SBCK_087-17b"/>
篤志力行以期入乎聖賢之域者則鮮矣惟公粹羙之資<lb/>
得於天禀孜孜問學樂善不倦其尊聞行知之效見於日<lb/>
用之間者在家在邦隨事可紀蓋一本於中和而行之以<lb/>
慈恕信乎所謂志於仁而無惡者矣晚豋從班出鎭南服<lb/>
急於救弊以綏其民故不暇計百全之利而其害有出於<lb/>
意慮之外者上雖不獲巳於積毀之言然暫謫而亟還之<lb/>
則旣有以知公之無罪矣衆亦咸謂啇度財利鈎校米鹽<lb/>
本非所以煩儒學老成之士莫不冀公之復起而有以卒<lb/>
究其所學之藴也不謂歸未及門而遽以病告稅駕未㡬<lb/>
而遂至於不起此則有志於學者所以歎息流涕而遺恨<lb/>
於無窮也熹辱知惟舊蒙念亦深聞訃踰年一奠莫致其<lb/>
爲愧負蓋不勝言緘詞寓哀尚祈鑒享嗚呼哀哉<lb/>
<pb n="KR4d0226_SBCK_087-18a"/>
　　　祭潘叔度文<lb/>
嗚呼叔度生非不偶而終身不渉乎仕進之塗家非不足<lb/>
而比老不渝其寒苦之節出門從師則不計生之先後而<lb/>
唯善是主閉戸積學則不顧世之毀譽而唯道是求蓋其<lb/>
立志之髙有如此者是以其躬行之効内則孝友著於家<lb/>
庭外則仁義信於朋友以至於州閭鄊黨莫不髙其峻㓗<lb/>
畏其嚴正而不敢以非義加焉雖世之賢士大夫知之者<lb/>
比肩顧未有能引而致之要路之津使試其學以及於人<lb/>
而遂奄然以沒于地也嗚呼哀哉熹愚不肖辱知最深申<lb/>
以㛰姻情義愈篤因風聞訃悲不自勝酹此一觴千古永<lb/>
訣嗚呼哀哉尚饗<lb/>
　　　祭劉子澄文<lb/>
<pb n="KR4d0226_SBCK_087-18b"/>
維年庚戌歲　月　朔二十六日　具位朱熹謹致<lb/>
祭于亡友子澄劉兄袁州使君之靈嗚呼子澄以樂易之<lb/>
姿躬純篤之行立志髙雅信道深堅處家庭則孝弟逹聞<lb/>
交朋友則信義昭著居閒則其講道著書有以樂衆人之<lb/>
所不樂從官則其飬民善俗獨能憂衆人之所不憂至於<lb/>
收恤宗黨而接引後來蓋孜孜焉無不用其至若其樂人<lb/>
之善而矜人之惡又汲汲焉唯恐不盡其誠故賢者與之<lb/>
遊則常幸其有思齊聞過之益不賢者與之處則常病其<lb/>
有明汚招過之羞然世之賢者少而不賢者多是以子澄<lb/>
之得譽寡而蒙毀衆道不得行於一州而遂齎志以没地<lb/>
也是豈不可爲之深悲而痛恨也耶予以無能蚤結交好<lb/>
切磋之益歲晚益親然而解𬒮江磯忽焉十載婁卜再㑹<lb/>
<pb n="KR4d0226_SBCK_087-19a"/>
卒焉無期病不得伸執手之悲没不得展撫棺之慟聞訃<lb/>
累月乃能使人而病衰不文言又不足以盡其區區之意<lb/>
引首西望涕泗交流尚幸楊兄昔同遊好屬其一酹足寄<lb/>
此心嗚呼子澄其尚能有以知予之悲也耶尚饗<lb/>
　　　祭潘左司文<lb/>
維紹熈元年歲次庚戌七月癸丑朔二十有八日庚辰具<lb/>
位朱熹謹致奠于近故太平顯謨左司使君契丈潘公之<lb/>
靈嘗謂論世之學士大夫優於學行者政事之才或未必<lb/>
逹精於政事者學行之趣或未必醇就使能兼二者之長<lb/>
則於去就出處之大節又或未必能無所愧也惟公文學<lb/>
之華行義之實旣有以成於身而信於友及其典州郡殿<lb/>
藩服則其聦明仁愛精審持重所以惠柔良而讋姦暴者<lb/>
<pb n="KR4d0226_SBCK_087-19b"/>
又卓然非今之從政者所能及爰及晚歲稱疾卧家懇避<lb/>
詔除引義慷慨是其見㡬之明守道之固應變從容不可<lb/>
回撓又足以關䜛慝之口而奪之氣嗚呼是亦可謂志力<lb/>
之備徳業之全而無歉於爲人矣謂當復起及此聖朝卒<lb/>
究所施以慰士論何其奄忽遽即夜䑓凡在聞知莫不傷<lb/>
悼况熹不敏辱知最深書䟽相尋問遺勸勉勤懇之至乆<lb/>
而不忘聞訃失聲涕霣心折顧以衰病復窘王程建此踰<lb/>
年始克布奠鄉風引首悲恨來并惟公不亡鑒此誠意嗚<lb/>
呼哀哉<lb/>
　　　祭劉子禮文<lb/>
從表具位朱熹謹以清酌時羞奠于近故劉君子禮六十<lb/>
七兄之靈曰自我少日託昏髙門得從兄遊於今五十年<lb/>
<pb n="KR4d0226_SBCK_087-20a"/>
矣每竊見兄志氣堅彊色荘言厲論議英發滚滚不窮而<lb/>
臨事應變從容裁處不動聲氣目無全牛未甞不歎其英<lb/>
邁閎逹老大多材眞有聘君先生之遺風意其必當出應<lb/>
時湏以世前烈豈謂中歲事多不諧一日慨然謝去塲屋<lb/>
少肆餘力誅草淮鄉數年之間亦有成緒而兄好義周急<lb/>
不間戚䟽肥馬輕裘視猶涕唾遂散其積翩然南歸憇止<lb/>
玉山愛其山川之秀風俗之美遊從之盛則遂求田問舎<lb/>
而定居焉曾未㡬時遽以病卧易簀之旦神宇㤗然徧告<lb/>
親朋千萬永訣不鄙謂我幅𥿄丁寜筆勢低昻亡異平日<lb/>
赴車來止我病亦衰把書長號不能自巳嗚呼痛哉以兄<lb/>
之才終以不遇而止於此豈非天乎昏憊支離未能亟往<lb/>
拊棺大慟以罄一哀又聞佳城亦旣得卜祖奠之日近不<lb/>
<pb n="KR4d0226_SBCK_087-20b"/>
踰旬走使緘詞逺寄一酹忽焉精爽如在目前嗚呼哀哉<lb/>
伏惟尚饗<lb/>
　　　祭張敬夫城南祠文<lb/>
年月日具位朱熹敬以一觴酹于亡友敬夫侍講左司張<lb/>
公尊兄城南之祠昔從公遊登髙望逺指顧兹土水竹之<lb/>
間謂予肯來相與卒歲予以懷土顧謝不能其後聞公開<lb/>
鑿亭沼帶經倚杖日遊其間寫景哦詩辱以寄我寂寥短<lb/>
韻㡬篇在吟於今㡬何歲月犇逝我復來此白髪蒼顔追<lb/>
懷舊遊顧歩涕落未奠宿草姑即遺祠玉色金聲恍如對<lb/>
接草木魚鳥莫知我哀<lb/>
　　　祭張魏公墓文<lb/>
惟公功存社稷澤在生民上比列星多歴年所英靈陟降<lb/>
<pb n="KR4d0226_SBCK_087-21a"/>
千古如存曰有遺丘乃寄兹土熹夙深宗慕亦誤知憐兹<lb/>
幸分符獲叅守奉瞻言螭首饋奠莫親寓此一觴諒蒙昭<lb/>
鑒<lb/>
　　　祭南軒墓文<lb/>
惟公閎逹之資聞道最早發揮事業逹于家邦中歲閒居<lb/>
益求其志鶴鳴子和朋簮四來我時自閩亦云戾止更互<lb/>
切磨群疑乃亡厥今㡬何俯仰一世公逝旣乆我老益衰<lb/>
何意重來獨撫陳迹塵筵髣髴拱木荒凉録牒散亡音徽<lb/>
莫紹世道之感平生之懷交切于中有涕橫落欲推公志<lb/>
㩀舊圖新衆允未孚唯以自愧一觴往酹并寄此情公乎<lb/>
不忘起聽我語<lb/>
　　　祭叔祖奉使直閣文<lb/>
<pb n="KR4d0226_SBCK_087-21b"/>
維紹熈五年歲次甲寅十月戊子朔二十日丁未從孫具<lb/>
位熹敢昭告于故五十六叔祖父奉使直閣府君故五十<lb/>
六叔祖母㳟人王氏之墓惟昔鼻祖徳潜弗升施及後人<lb/>
克濟其羙公仗漢節立哭虜庭白首來歸無所汙涅而熹<lb/>
先子亦翔天朝適以此時遭䜛去國死生契濶遂以終天<lb/>
今四十年熹復來此無所肖似寵秩橫加能薄幸多仰愧<lb/>
前烈恭惟明詔全節是褒照弟㷀然亦霑禄仕瞻望封闕<lb/>
來拜公祠惟公不亡歆此誠意尚饗<lb/>
　　　祭叔父崇仁府君文<lb/>
故三叔父崇仁府君故三叔母安人丁氏之墓昔拜叔父<lb/>
于霅之川粤旣南歸遂不復見及拜叔母于帝之鄉告違<lb/>
未㡬即以訃告今復來此䨇冡蕘然微弟之賢孰襄此事<lb/>
<pb n="KR4d0226_SBCK_087-22a"/>
旣𬒳先澤行矣官榮尚與後人無怠嗣慶一觴所酹林長<lb/>
草豐尊靈不亡歆此誠意尚饗<lb/>
　　　祭趙丞相文<lb/>
嗚呼惟公天賦中和家傳忠孝愛君憂國懇懇不忘進秉<lb/>
樞機適逄變故禀承慈訓援立聖明計定一時功垂萬世<lb/>
夫何不幸乃困煩言適此退閑忽聞逺役衝風冐雪千里<lb/>
于征行未及休病遽不起赴車所曁痛憤惟均白叟黃童<lb/>
興言出涕矧予衰鄙素辱知憐推挽彌縫期於國定何悟<lb/>
反覆接踵言歸我罪未論公行先邁臨風一慟雞絮是將<lb/>
精爽如存尚識兹意嗚呼哀哉尚饗<lb/>
　　　祭程允夫文<lb/>
維慶元二年十一月乙巳晦外兄具位謹以香茶酒果奠<lb/>
<pb n="KR4d0226_SBCK_087-22b"/>
于内弟吉州録事程允夫之靈此月之𥘉得吾弟九月六<lb/>
日書於便中首言濫得羙名恐爲師門之辱次言老不解<lb/>
事愧貽老兄之憂予蓋深有味乎其言如接笑談之適也<lb/>
旣又視其字畫謹好詞氣安閑且言受代有日骨肉俱安<lb/>
則又深以爲喜蓋𥘉不聞其有所疾痛也及二十有九日<lb/>
曽君無疑使以書來乃言吾弟比以此月八日不幸死矣<lb/>
嗚呼哀哉以吾允夫之才之志而止於此且以何疾而遽<lb/>
然耶余生多艱今復老病中外兄弟蓋亡㡬人有如允夫<lb/>
尤號同志而學與時背仕皆不逄猶冀莫年卒其舊業更<lb/>
相勉厲以畢餘生何意允夫而遽止此緘詞往酹悲不能<lb/>
文君其有知尚識此意嗚呼哀哉<lb/>
　　　祭黄子厚文<lb/>
<pb n="KR4d0226_SBCK_087-23a"/>
維慶元五年四月二十八日巳丑雲谷老人朱熹謹遣男<lb/>
某奉酒茗之奠告于亡友榖城隱君子厚黄廿八兄之靈<lb/>
曰嗚呼哀哉與君相逢俱十五六夜諷同聲朝嬉競逐尋<lb/>
各壯長居又卜鄰講藝論文笑語日親兄才甚髙俯睨一<lb/>
世顧獨謂余許以並轡迨其中間合散不常倐然两翁顔<lb/>
衰鬢蒼我行旣艱歸以病廢兄老一丘亦困羣吠念昔兄<lb/>
言凡兹並遊唯我與君庶其後凋亦旣有徴謂可長保此<lb/>
外悠悠置勿復道孰謂兹今兄去而先遺是一老顧影孑<lb/>
然欲往哭兄炙雞絮酒足曵弗前目㫁門柳兄雖巳矣其<lb/>
存則長流傳滿世偉畫名章兄學有徒頗勤收拾庶㡬成<lb/>
編追配騷什唯其清苦絶去羶葷誰其知之後世子雲我<lb/>
論有疑亦竢兄决今則巳夫琴破弦絶嗚呼哀哉尚饗<lb/>
<pb n="KR4d0226_SBCK_087-23b"/>
　　　祭蔡季通文<lb/>
維慶元四年歲次戊午十月二十有九日癸巳新安朱熹<lb/>
竊聞亡友西山先生蔡君季通覉旅之櫬逺自舂陵言歸<lb/>
故里謹以家饌隻雞斗酒酹于柩前嗚呼哀哉尚饗<lb/>
　　　又祭蔡季通文<lb/>
慶元四年十有二月六日新安朱熹竊聞亡友西山先生<lb/>
蔡兄季通輀車祖載將就窀穸巳飭素車往助執紼而連<lb/>
日大病遂不能前謹遣男埜奉香燭茶酒往奠柩前於其<lb/>
行也哭而送之曰嗚呼季通而至此耶精詣之識卓絶之<lb/>
才不可屈之志不可窮之辯不復可得而見矣天之生是<lb/>
人也果何爲耶西山之㒹君擇而居西山之足又卜而藏<lb/>
而我於君之生旣未得造其廬以遂半山之約至於今日<lb/>
<pb n="KR4d0226_SBCK_087-24a"/>
又不能扶曵病驅以視君之反此真宅而永訣以終天也<lb/>
並遊之好同志之樂巳矣巳矣哀哉哀哉<lb/>
　　　祭方伯謨文<lb/>
鳴呼痛哉乆此卧病聞君之訃不能往哭東望涕零又以<lb/>
悲悼之深未暇爲文以侑此奠惟君之行未能甚逺英靈<lb/>
炳然當識此意嗚呼痛哉<lb/>
<pb n="KR4d0226_SBCK_087-24b"/>
</p>
<p>
晦庵先生朱文公文集卷第八十七<lb/>
　　　　　　　　　　　　　懷安縣儒學訓導葉暢校<lb/>
<pb n="KR4d0226_SBCK_087-25a"/>
</p>
<p>
</p>
  </div>
</body>
</text>
</TEI>
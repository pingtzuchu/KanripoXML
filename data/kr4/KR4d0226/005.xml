<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_005-1a"/>
晦庵先生朱文公文集卷第五<lb/>
詩<lb/>
　　　拜張魏公墓下<lb/>
衡山何巍巍湘流亦湯湯我公獨何往劒履在此堂念昔<lb/>
中興𥘉孽豎倒冠裳公時首建義自此扶三綱精忠貫宸<lb/>
極孤憤摩穹蒼元戎二十萬一旦先啓行西征奠梁益南<lb/>
轅撫江湘士心旣䂊附國威亦張皇縞素哭新宫哀聲連<lb/>
萬方黠虜聞禠魄經營久徬徨玉帛驟往來士馬且伏藏<lb/>
公謀適不用拱手遷南荒白首復來歸髪短丹心長拳拳<lb/>
冀感格汲汲勤修攘天命竟難諶人事亦靡常悠然謝台<lb/>
鼎騎龍白雲郷坐令此空山名與日月彰千秋定軍壘岌<lb/>
嶪遥相望賤子來歳隂烈風振高岡下馬九頓首撫膺淚<lb/>
<pb n="KR4d0226_SBCK_005-1b"/>
淋浪山頽今㡬年志士日慘傷中原尚腥羶人類㡬豺狼<lb/>
公還浩無期嗣德煒有光恭惟宋社稷永永垂無疆<lb/>
　　　敬簡堂分韻得月字<lb/>
煌煌定方中農隙孟冬月君侯敞齋扉華榜新未掲我來<lb/>
適玆時亦有大夫茇清觴不留行晤語得超越更㸔雷雨<lb/>
勢翻動龍蛇窟襟懐頓能輸肝膽亦已竭老仙來何方湖<lb/>
海氣硉矹君侯歛𬒮起顚越承屨襪坐人驚創見引去殊<lb/>
卒卒伊余不忍逝頓首願有謁人生均秉彛天造豈停歇<lb/>
云何利害判所較無一髪兹焉辨不早大本將恐蹷吾言<lb/>
實自箴君聽未宜忽<lb/>
　　　登嶽麓赫㬢臺聮句<hi>乾道丁亥冬九日</hi>
泛舟長沙渚振䇿湘山岑<hi>晦翁</hi>煙雲眇變化宇宙窮高深<lb/>
<pb n="KR4d0226_SBCK_005-2a"/>
懷古壯士志憂時君子心<hi>敬夫</hi>寄言塵中客莾蒼誰能尋<lb/>
<hi>晦翁</hi>
　　　登定王臺<lb/>
寂寞番君後光華帝子來千年餘故國萬事只空臺日月<lb/>
東西見湖山表裏開從知爽鳩樂莫作雍門哀<lb/>
　　　次敬夫登定王臺韻<lb/>
今朝風日好抱病起登臺山色愁無盡江波去不回客懐<lb/>
元老草節物又踈梅且莫催歸騎憑欄更一杯<lb/>
　　　七日發嶽麓道中㝷梅不獲至十日遇雪作此<hi>自</hi>
<hi>此後係南嶽唱酬</hi>
三日山行風繞林天寒歲暮客愁深心期巳悞梅花笑急<lb/>
雪無端更滿襟<lb/>
<pb n="KR4d0226_SBCK_005-2b"/>
　　　大雪馬上次敬夫韻<lb/>
仙人喬嶽頂散髪吹參差喚我二三友集此西南垂列筵<lb/>
命洛公侑坐迎江妃導之千羽旄投以萬璧璣<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛一何<lb/>
麗晻靄難具知衆眞亦來翔恍覺叢霄低茫茫雲霧合一<lb/>
一瓊瑶姿回首謝世人千載空相思吾衰怯雄觀未敢探<lb/>
此竒短衣一匹馬幸甚得所隨天寒飲我酒酒罷賡君詩<lb/>
人生易南北復此知何時<lb/>
　　　風雪未巳決䇿登山用敬夫春風樓韻<lb/>
披風蘭臺宫看雨百常觀安知此山雲對靣隔霄漢群隂<lb/>
匝寰區密雪渺天畔峩峩雪中山心眼悽欲㫁吾人愛竒<lb/>
賞遞發臨河嘆我知沍寒極見睍今當泮不須疑吾言第<lb/>
請視明旦蠟屐得鴈行籃輿或魚貫<lb/>
<pb n="KR4d0226_SBCK_005-3a"/>
　　　十三日晨起霜晴前言果驗再用敬夫定王臺韻<lb/>
　　　賦詩<lb/>
北渚無新夢南山有舊臺端能成獨往未肯遽空回磴滑<lb/>
新經雪林深不見梅急須乘霽色何必散銀杯<lb/>
　　　敬夫用熹定王臺韻賦詩因復次韻<lb/>
新詩通造化催出火輪來雲物低南極江山接漢臺心期<lb/>
千古逈懐抱一生開回首狂馳子紛紛政可哀<lb/>
　　　馬上口占次敬夫韻<lb/>
㡬日城中歌酒昏今朝匹馬向烟村迎人况有南山色勝<lb/>
處何妨倒一尊<lb/>
　　　馬上舉韓退之話口占<lb/>
昨日風煙接混茫今朝紫翠挿青蒼此心元自通天地可<lb/>
<pb n="KR4d0226_SBCK_005-3b"/>
笑靈宫枉炷香<lb/>
　　　雪消溪漲山色尤可喜口占<lb/>
頭上瓊岡出舊青馬邊流水漲寒汀若爲留得晶瑩住突<lb/>
兀長看素錦屏<lb/>
　　　馬跡橋<lb/>
下馬驅車過野橋橋西一路上雲霄我來自有平生志不<lb/>
用移文逺見招<lb/>
　　　登山有作次敬夫韻<lb/>
晚峯雲散碧千尋落日衝颷霜氣深霽色登臨寒夜月行<lb/>
藏只此驗天心<lb/>
　　　方廣道中半嶺小憇次敬夫韻<lb/>
不用洪崖遠拍肩相將一笑俯寒烟向來活計蓬蒿底浪<lb/>
<pb n="KR4d0226_SBCK_005-4a"/>
說江湖極目天<lb/>
　　　道中景物甚勝吟賞不暇敬夫有詩因次其韻<lb/>
穿林踏雪覔鍾聲景物逢迎歩歩新隨䖏留情隨處樂未<lb/>
妨聊作苦吟人<lb/>
　　　崖邊積雪取食甚清次敬夫韻<lb/>
落葉踈林射日光誰分殘雪許同嘗平生願學程夫子恍<lb/>
憶當年洗俗腸<lb/>
　　　後洞山口晚賦<lb/>
日落千林外烟飛紫翠深寒泉添壑底積雪尚崖隂景要<lb/>
吾人共詩留永夜吟從教廣長舌莫盡此時心<lb/>
　　　後洞雪壓竹枝横道<lb/>
石灘聮騎雪垂垂巳把南山入小詩後洞今朝逢折竹却<lb/>
<pb n="KR4d0226_SBCK_005-4b"/>
思聮騎石灘時<lb/>
　　　方廣奉懐定叟<lb/>
偶來石廪峯頭寺忽憶畫船齋裏人城市山林雖一致不<lb/>
知何處是真身<lb/>
　　　方廣聖燈次敬夫韻<lb/>
神燈照夜惟聞說皓月當空不用㝷箇裏忘言眞所得便<lb/>
應從此正人心<lb/>
　　　羅漢果次敬夫韻<lb/>
目勞足倦登喬嶽吻燥腸枯到上方從遣山僧煑羅漢未<lb/>
妨分我一盃湯<lb/>
　　　壁間古畫精絶未聞有賞音者<lb/>
老木樛枝入太隂蒼崖寒水㫁追尋千年粉壁塵埃底誰<lb/>
<pb n="KR4d0226_SBCK_005-5a"/>
識良工獨苦心<lb/>
　　　方廣版屋<lb/>
秀木千章倒層甍萬瓦差悄無人似玉空詠小戎詩<lb/>
　　　泉聲次林擇之韻<lb/>
空巖寒水自悲吟遥夜何人爲賞音此日團欒都聽得他<lb/>
時離索試追㝷<lb/>
　　　霜月次擇之韻<lb/>
蓮花峯頂雪晴天虚閣霜清絶縷烟明發定知花䔩䔩如<lb/>
今且看竹娟娟<lb/>
　　　枯木次擇之韻<lb/>
百年蟠木老聱牙偃蹇春風不肯花人道心情頑似汝不<lb/>
須持向我儂誇<lb/>
<pb n="KR4d0226_SBCK_005-5b"/>
　　　夜宿方廣聞長老守榮化去敬夫感而賦詩因次<lb/>
　　　其韻<lb/>
拈椎竪拂事非眞用力端須日日新只麽虚空打筋斗思<lb/>
君辜負百年身<lb/>
　　　蓮花峯次敬夫韻<lb/>
月暁風清墮白蓮世間無物敢争妍如何今夜峯頭雪撩<lb/>
得新詩續舊篇<lb/>
　　　奉題張敬夫春風樓<hi>乾道丁亥冬至</hi>
隆堂謹前䂓傑閣聳竒觀慿欄俯江山極目眇雲漢主人<lb/>
沂上翁顧肯吟澤畔俛仰一喟然冲融無間斷我來抑何<lb/>
幸屢此承晤歎平生滯吝胸<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>若層氷泮繼今兩切切保<lb/>
合勤旦旦萬事儘紛綸吾道一以貫<lb/>
<pb n="KR4d0226_SBCK_005-6a"/>
　　　方廣睡覺次敬夫韻<lb/>
風簷雪屋澹無情巧作寒窓静夜聲倦枕覺來聽不㫁相<lb/>
看渾欲不勝清<lb/>
　　　感尚子平事<lb/>
翩然逺嶽恣遊行慨想當年尚子平我亦近來知損益只<lb/>
將懲窒度餘生<lb/>
　　　殘雪未消次擇之韻<lb/>
脚底悲風舞凍鴉此行眞是躡蒼霞仰頭若木敷瓊蘂不<lb/>
是人間玉樹花<lb/>
　　　自方廣過高臺次敬夫韻<lb/>
素雪留清壁蒼霞對赤城我來隂壑晚人說夜燈明貝葉<lb/>
無新得蒲人有舊盟咄哉寜負汝安敢負吾生<hi>清疑當作青</hi>
<pb n="KR4d0226_SBCK_005-6b"/>
　　　石廪峰次敬夫韻<lb/>
七十二峰都挿天一峰石廪舊名傳家家有廪高如許大<lb/>
好人間快活年<lb/>
　　　行林間㡬三十里寒甚道傍有殘火温酒舉白方<lb/>
　　　覺有暖意次敬夫韻<lb/>
千林一路雪毰堆吟㫁飢腸第幾回温酒正思𫾣石火偶<lb/>
逢寒燼得傾杯<lb/>
　　　林間殘雪時落鏘然有聲<lb/>
青鞋布襪踏瓊瑶十里晴林未覺遥忽復空枝墮殘雪恍<lb/>
疑鳴璬落叢霄<lb/>
　　　至上封用擇之韻<lb/>
疇昔朱陵洞如今白帝城天高雲共色夜永月同明萬象<lb/>
<pb n="KR4d0226_SBCK_005-7a"/>
爭回巧千峰盡乞盟登臨須我軰更約羡門生<lb/>
　　　福嚴寺回望嶽市<lb/>
昨夜相携看霜月今朝誰料起寒烟安知明日千峰頂不<lb/>
見人間萬里天<lb/>
　　　福嚴讀張湖南舊詩<lb/>
樓上低回摻別袖山中磊落見英姿白雲未屬分符客巳<lb/>
有經行到處詩<lb/>
　　　登祝融峰用擇之韻<lb/>
今年縁底事浪走太無端直以心期逺非貪眼界寛雲山<lb/>
於此盡風袂不勝寒孤鳥知人意茫茫去不還<lb/>
　　　穹林閣讀張湖南七月十五夜詩詠歎乆之因次<lb/>
　　　其韻<lb/>
<pb n="KR4d0226_SBCK_005-7b"/>
南嶽天下鎮祝融最高峰仰干幾千仞俯入一萬重開闢<lb/>
知何年上有釋𣑽宫白日照雪屋清霄響霜鏞極知瓌特<lb/>
觀仙聖情所鍾雲根有隱訣讀罷凌長風<lb/>
　　　晚霞<lb/>
日落西南第幾峰㫁霞千里抹殘紅上方傑閣凭欄處欲<lb/>
盡餘暉怯晚風<lb/>
　　　過高臺携信老詩集夜讀上封方丈次敬夫韻<lb/>
十年聞說信無言草草相逢又黯然借得新詩連夜讀要<lb/>
從苦淡識清妍<lb/>
　　　贈上封諸老<lb/>
夜宿上封寺翛然塵慮清月明殘雪裏泉溜隔窓聲楮衲<lb/>
今如許綈袍那復情爐紅虚室暖聊得話平生<lb/>
<pb n="KR4d0226_SBCK_005-8a"/>
　　　自上封登祝融峰絶頂次敬夫韻<lb/>
衡嶽千仞起祝融一峰高群山畏突兀犇走如曹逃我來<lb/>
雪月中歷覽快所遭捫天滑青壁俯壑崩銀濤所恨無十<lb/>
犗一掣了六鼇遄歸青蓮宫坐對白玉毫重閣一徙倚霜<lb/>
風利如刀平生山水心眞作貨食饕明朝更清澈再往豈<lb/>
憚勞中宵撫世故劇如千蝟毛嬉遊亦何益歲月今滔滔<lb/>
起望東北雲茫然首空搔<lb/>
　　　十五日再登祝融用臺字韻<lb/>
江流圍玉帶天影抱瓊臺柱杖烟霄外中巖日月回箕山<lb/>
藏遁許呉市隱仙梅一笑今何在相期再舉杯<lb/>
　　　胡丈廣仲與范伯崇自嶽市來同登絶頂舉酒極<lb/>
　　　談得聞比日講論之樂<lb/>
<pb n="KR4d0226_SBCK_005-8b"/>
我巳中峰住君從何處來莫留巖底寺徑上月邊臺濁酒<lb/>
團欒坐高談次第開前賢渺安在清酹寄餘哀<lb/>
　　　醉下祝融峰作<lb/>
我來萬里駕長風絶壑層雲許盪胸濁酒三杯豪氣發朗<lb/>
吟飛下祝融峰<lb/>
　　　十六日下山各賦一篇仍迭和韻<lb/>
絶頂來還晚寒窓睡逹明連床眇歸思三宿悵餘情雲合<lb/>
山無路風回雪有聲嶽祗珍重意只此是將迎<lb/>
　　　和敬夫韻<lb/>
蠟屐風煙隨處别下山人事一畨新世間不但山中好今<lb/>
日方知此意眞<lb/>
　　　和擇之韻<lb/>
<pb n="KR4d0226_SBCK_005-9a"/>
仰止平生舊今年得得來舉頭天一握倚杖雪千堆講道<lb/>
心如渴哦詩思湧雷出山遺語在歸騎莫徘徊<lb/>
　　　二詩奉酬敬夫贈言并以爲别<lb/>
我行二千里訪子南山隂不憂天風寒况憚湘水深辭家<lb/>
仲秋旦稅駕九月初問此爲何時嚴冬歲云徂勞君歩玉<lb/>
趾送我登南山南山高不極雪深路漫漫泥行復㡬程今<lb/>
夕宿櫧洲明當分背去惆悵不得留誦君贈我詩三歎增<lb/>
綢繆厚意不敢忘爲君商聲謳<lb/>
昔我抱氷炭從君識乾坤始知太極藴要眇難名論謂有<lb/>
寜有跡謂無復何存惟應酬酢處特逹見本根萬化自此<lb/>
流千聖同兹源曠然逺莫禦惕若𥘉不煩云何學力㣲未<lb/>
勝物欲昏涓涓始欲逹巳𬒳黄流吞豈知一寸膠救此千<lb/>
<pb n="KR4d0226_SBCK_005-9b"/>
丈渾勉哉共無斁此語期相敦<lb/>
　　　讀林擇之二詩有感<hi>自此後係東歸亂藳</hi>
筍輿隨望入寒烟每誦君詩輒黯然今夜定知連榻夣一<lb/>
時飛墮錫山前<lb/>
竹輿傲兀聽嘔啞合眼歸心巳到家逰子上堂慈母笑豈<lb/>
知行李尚天涯<lb/>
　　　馬上贈林擇之<lb/>
與君歸思渺悠哉馬上看山首共回認取山中竒絶處他<lb/>
年無事要重來<lb/>
　　　梅溪陂下作<lb/>
野牛浮鼻過寒溪落木萷槮水下陂俗手定應摹不得無<lb/>
人說與范牛知<lb/>
<pb n="KR4d0226_SBCK_005-10a"/>
　　　寄題李東老淵乎齋<lb/>
東老幽棲地淵乎亦妙哉空山無客到流水有花開句律<lb/>
今誰敵詩仙舊所陪朱絃悄餘韻綺席澹浮埃竟日門多<lb/>
掩長沙歲一來端能負猿鶴歸計莫徘徊<lb/>
　　　宿梅溪胡氏客舘觀壁間題詩自警二絶<lb/>
貪生莝豆不知羞<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣重來躡俊遊莫向清流浣衣𬒮恐<lb/>
君衣𬒮涴清流<lb/>
十年湖海一身輕歸對黎渦却有情世路無如人欲險㡬<lb/>
人到此誤平生<lb/>
　　　擇之所和生字韻語極警切次韻謝之兼呈伯崇<lb/>
不是譏訶語太輕題詩只要警流情煩君屬和増危惕虎<lb/>
尾春氷寄此生<lb/>
<pb n="KR4d0226_SBCK_005-10b"/>
　　　再答擇之<lb/>
兢惕如君不自輕世紛何處得關情也應妙敬無窮意雪<lb/>
未消時草巳生<lb/>
　　　十一月二十六日宿萍鄕西三十餘里黃花渡口<lb/>
　　　客舍稍明㓗有宋亨伯題詩亦頗不俗因録而和<lb/>
　　　之<lb/>
鼎足爐邊坐陶然共一樽道心元自勝世味不湏論安穩<lb/>
三更睡清明一氣存雖無康樂句聊爾慰營魂<lb/>
　　　二十七日過毛山鋪壁間題詩者皆言有毛女洞<lb/>
　　　在山絶頂問之驛吏云狐魅所爲耳因作此詩<lb/>
人言毛女住青冥散髪吹簫夜夜聲却是郵童觧端的向<lb/>
儂說是野狐精<lb/>
<pb n="KR4d0226_SBCK_005-11a"/>
　　　次擇之韻聊紀秦事<lb/>
不知四海巳揚湯舞殿歌臺樂未央五帝威神等牛馬六<lb/>
王子女盡嬪嬙仙心乆巳攀姑射辨口從教泣華陽行客<lb/>
詎明千古意虚疑霞佩響琳琅<lb/>
　　　雪梅二闋奉懷敬夫<hi>二闋合次樂府以有後詩仍舊編附此</hi>
雲垂幕隂風慘淡天花落天花落千林瓊玖一空鸞鶴<lb/>
征車渺渺穿華薄路迷迷路増離索増離索剡溪山水碧<lb/>
湘樓閣<lb/>
梅花發寒梢掛著瑶臺月瑤臺月和羔心事履霜時節<lb/>
野橋流水聲嗚咽行人立馬空愁絶空愁絶爲誰凝佇爲<lb/>
誰攀折<lb/>
　　　題二闋後自是不復作矣<lb/>
<pb n="KR4d0226_SBCK_005-11b"/>
乆惡繁哇混太和云何今日自吟哦世間萬事皆如此兩<lb/>
葉行將用斧柯<lb/>
　　　次韻檡之聽話<lb/>
語道深慙話一埸感君親切爲宣揚更將充獷隨鈎索意<lb/>
味從今積漸長<lb/>
　　　次韻伯崇自警二首<lb/>
十載相期事業新云何猶歎未成身流光易失如翻水莫<lb/>
是因循誤得人<lb/>
誦君佳句極優柔未得明彊是所憂若悟本來非木石保<lb/>
君弘毅不能休<lb/>
　　　奉答擇之四詩意到即書不及次韻<lb/>
爲閔人疲上馬行此時消息儘分明更憐跣足無衣苦充<lb/>
<pb n="KR4d0226_SBCK_005-12a"/>
此直教天下平<lb/>
君看㶚橋風雪中南來北去莽何窮想應亦有還家客便<lb/>
爾譏訶恐未公<lb/>
東頭不見西頭是南畔唯嫌北畔非多謝聖門傳大學直<lb/>
將絜矩露天機<lb/>
安肆真同鴆毒科君言雖苦未傷和觧嘲却是生回互政<lb/>
恐紛紛事轉多<lb/>
　　　答擇之<lb/>
長言三復儘温純妙䖏知君又日新我亦平生傷𥚹迫期<lb/>
君苦口却諄諄<lb/>
　　　次韻擇之見路傍亂草有感<lb/>
世間無處不陽春道路何曽困得人若向此中生厭斁不<lb/>
<pb n="KR4d0226_SBCK_005-12b"/>
知何處可安身<lb/>
　　　到袁州二首<lb/>
馬蹄今日到袁州山木蕭槮四靣愁多謝晚來風力勁朔<lb/>
雲寒日共悠悠<lb/>
袁州刺史㡬何人韓李流芳獨未泯道䘮時危今日意九<lb/>
原遺恨一時新<lb/>
　　　十二月旦袁州道中作<lb/>
今朝巳是臘嘉平我獨胡爲在逺行白髪倚閭應注想青<lb/>
山聮騎若爲情<lb/>
　　　同林擇之范伯崇歸自湖南袁州道中多竒峯秀<lb/>
　　　木恠石清泉請人賦一篇<lb/>
我行宜春野四顧多竒山攅巒不可數峭絶誰能攀上有<lb/>
<pb n="KR4d0226_SBCK_005-13a"/>
青葱木下有清冷灣更憐灣頭石一一神所剜衆目共遺<lb/>
棄千秋保堅頑我獨抱孤賞喟然起長嘆<lb/>
　　　賦歸雲洞<lb/>
人生信多患吾道初不窮云何感慨士伏死嵁巖中宜陽<lb/>
古道周竅石何嵌空窮幽歷肺腑履坦開房櫳頗疑有畸<lb/>
人往昔寄此宫歲月詎云幾井竈無遺蹤我來記清秋歸<lb/>
塗渺窮冬興懷重幽討永嘯回長風風回雲氣歸洞口春<lb/>
𪷟𪷟信美非人境出門吾欲東<lb/>
　　　人言石乳洪羊之勝不及往遊作此<lb/>
人道歸雲未足誇洪羊石乳更谽谺連環入夣難紆軫回<lb/>
首西風又日斜<lb/>
　　　分宜晚泊江亭望南山之勝絶江往遊將還而舟<lb/>
<pb n="KR4d0226_SBCK_005-13b"/>
　　　子不至擇之刺船徑渡呼之予與伯崇佇立以俟<lb/>
　　　因得二絶<lb/>
寒水𥻘𥻘受晚風輕舠來往思無窮何妨也向溪南去徙<lb/>
倚空林暮藹中<lb/>
一棹翩然喚不回兩笻江畔乆徘徊早知君有如神技同<lb/>
下中流亦快哉<lb/>
　　　新喻西境<lb/>
北嶺蒼茫雨欲來南山騰躑翠成堆穉杉繞麓千旗卷野<lb/>
水涵空一鑑開客路情懷元倥偬今晨遊眺却徘徊自然<lb/>
觸目成佳句雲錦無勞更剪裁<lb/>
　　　道間厭苦泥淖思亟還家安坐講習用擇之韻呈<lb/>
　　　二賢友<lb/>
<pb n="KR4d0226_SBCK_005-14a"/>
客路泥塗正所憂可堪雲物更油油向來結友輕千里此<lb/>
去還家且一丘妙䖏自應從我得躬行肯使歎吾猶兩賢<lb/>
定許相提挈厚意何勝雜珮酬<lb/>
　　　再和油字韻<lb/>
楚山黄落正離憂喜見寒杉卷碧油倦客今年眞白髪羽<lb/>
人何日定丹丘竒兵捷出吾當避狹路爭先子不猶箇裏<lb/>
竟能無一語應慙二鳥起相酬<lb/>
　　　次韻擇之懷張敬夫<lb/>
往時聮騎向衡山同賦新詩各據鞍此夜相思一杯酒回<lb/>
頭猶記雪漫漫<lb/>
　　　別韻賦一篇<lb/>
踏雪凌霜眼界新舉鞭遥指玉嶙峋回頭此日成千里横<lb/>
<pb n="KR4d0226_SBCK_005-14b"/>
槊思君少一人<lb/>
　　　宿新喻驛夜聞風鐸<lb/>
倦枕欹眠到五更却嫌風鐸乆悲鳴恍疑絺綌南鄰夜寒<lb/>
鐵丁東客夣驚<lb/>
　　　題野人家<lb/>
茆簷竹落野人家只麽悠悠閱歲華田父把犂寒雨足牧<lb/>
兒吹笛晚風斜<lb/>
　　　題萬安野館<lb/>
身似孤雲去復還投裝猶記此窓間只應烟雨蒼茫外即<lb/>
是當時萬疊山<lb/>
　　　萬安遇長沙便欲附書不果<lb/>
長沙一别兩悠悠夣想清湘帶橘洲欲寄行人數行字行<lb/>
<pb n="KR4d0226_SBCK_005-15a"/>
人不作置書郵<lb/>
　　　不見梅再用來字韻<lb/>
舊歲將除新歲來梅花長是雪毰堆如何此日三州路不<lb/>
見寒葩一樹開野水風烟迷慘澹故園霜月想徘徊夜窓<lb/>
却恐勞幽夣速把新詩取次裁<lb/>
　　　賦水僊花<lb/>
隆冬凋百卉江梅厲孤芳如何蓬艾底亦有春風香紛敷<lb/>
翠羽帔温靘白玉相黄冠表獨立淡然水僊<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>弱植愧蘭<lb/>
蓀高操摧氷霜湘君謝遺楪漢水羞捐璫嗟彼世俗人欲<lb/>
火焚衷腸徒知慕佳冶詎識懷貞剛凄凉栢舟誓惻愴終<lb/>
風章卓哉有遺烈千載不可忘<lb/>
　　　清江道中見梅<lb/>
<pb n="KR4d0226_SBCK_005-15b"/>
今日清江路寒梅第一枝不愁風嫋嫋正奈雪垂垂煖熱<lb/>
惟須酒平章却要詩他年千里夣誰與寄相思<lb/>
　　　臨江買舟<lb/>
征驂聊駐近江樓南市津頭問買舟共說明朝乗雪水長<lb/>
歌一日到洪州<lb/>
　　　薌林<lb/>
東臯濺寒水西崦饒清隂南埭奎璧麗北垞静且深入門<lb/>
流緑波竹樹何箾槮積石象雲壑高堂杳沉沉左通雲水<lb/>
區右徑梅杏林沼沚共回薄觀臺鬱差參紛吾千里遊發<lb/>
<graphic n="KR3006" url="https://raw.githubusercontent.com/kanripo/KR-Gaiji/master/images/KR3006.png" mimeType="image/png"/>南山岑過門得佳賞慰此夙昔心<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懷企䟽翁歲晚投<lb/>
冠簪婆娑此澗谷俯仰成古今嗣德世有人聞道我所欽<lb/>
相見無雜語晤言寫胸襟懷舊復惆悵命酒聊同斟飲罷<lb/>
<pb n="KR4d0226_SBCK_005-16a"/>
我當去握手清江潯<hi>冠簮一作華簮</hi>
　　　過樟木鎭晚晴二首<lb/>
朝晴遣我看薌林頃刻浮雲萬里隂拂䄂凌風三十里依<lb/>
然寒日照長吟<lb/>
飛雲極目疑梅嶺落日回頭夣橘洲從此不愁東路永秪<lb/>
應西望轉悠悠<lb/>
　　　赤岡頭望逺山作<lb/>
暁起清江弄小舟晚風吹過赤岡頭逺峰自作脩眉歛萬<lb/>
里那知客子愁<lb/>
　　　次韻擇之發臨江<lb/>
千里烟波一葉舟三年巳是兩經由今宵又過豐城縣依<lb/>
舊長江直北流<lb/>
<pb n="KR4d0226_SBCK_005-16b"/>
　　　次韻擇之漫成<lb/>
落日晴江更逺山逺山猶在有無間不須極目傷懷抱且<lb/>
看漁船近往還<hi>船一本作舠</hi>
　　　竹節灘<lb/>
船下清江竹節灘長烟漠漠水漫漫人家㫁岸斜陽好客<lb/>
子中流薄暮寒<lb/>
　　　舟中晚賦<lb/>
長風一萬里披豁暮雲空極浦三年夣扁舟二子同離離<lb/>
浮逺樹杳杳没孤鴻若問明朝事西山晻靄中<lb/>
　　　次韻擇之將近豐城有作<lb/>
老矣身如萬斛舟長風破浪若爲收江山若有逢迎意到<lb/>
處何妨爲少留<lb/>
<pb n="KR4d0226_SBCK_005-17a"/>
　　　過豐城作<lb/>
渺渺豐城縣回頭憶舊遊晴江羅逺樹宿莾亂中洲寳劍<lb/>
今鱗甲神光尚斗牛他年還記得此夜一扁舟<lb/>
　　　舟中見新月伯崇擇之二友皆巳醉卧以此戯之<lb/>
舟中見新月烟浪不勝寒與問醉眠客豈知行路難殘陽<lb/>
猶水靣孤鴈更雲端篷底今宵意天邊芳歲闌<lb/>
　　　次韻擇之舟中有作二首<lb/>
一江烟水浩漫漫昨夜扁舟寄此間共向船頭望南北不<lb/>
知何處是家山<lb/>
一席三人抵項眠心知篷外水如天起來却恠天如水月<lb/>
落烏啼浦樹邊<lb/>
　　　自東湖至列岫得二小詩<lb/>
<pb n="KR4d0226_SBCK_005-17b"/>
孺子高風何處㝷東湖臺觀水雲深生芻一束人如玉此<lb/>
日凄涼萬古心<lb/>
昨日來時萬里隂長江雪後玉千岑蒼茫不盡登臨意重<lb/>
對晴天豁晚襟<lb/>
　　　列岫望西山最正殆無毫髪遺恨滕王秋屏皆不<lb/>
　　　及也因作此詩二首<lb/>
城中望西山拄頰空朝暮不到列岫亭詎知親切處<lb/>
東西水平分南北山中判妙處毫髪間商略無遺筭<lb/>
　　　晚飮列岫<lb/>
危亭披豁對蒼霞䇿杖重來日未斜滿目江山一尊酒哦<lb/>
詩莫遣太雄誇<lb/>
　　　觀上藍賢老所藏張魏公手帖次王嘉叟韻<lb/>
<pb n="KR4d0226_SBCK_005-18a"/>
火風吹散旱天雲膚寸空餘翰墨新拭淚相看渺今古堂<lb/>
堂那復有斯人<lb/>
　　　次韻伯崇登滕王閣感舊蓋聞徃時延閣公拜䟽<lb/>
　　　於此云<lb/>
金闕銀臺夣想中樓前拜舞皁囊空十年殄瘁無窮恨歎<lb/>
息今人少古風<lb/>
　　　觀西山懐嶽麓以爲莫能相上下也聊賦此云<lb/>
風月平生意江湖自在身年華供轉徙眼界得清新試問<lb/>
西山雨何如湘水春悠然一長嘯妙絶兩無倫<lb/>
　　　進賢道中<lb/>
往辭湘水曲今過豫章城改歲無多日到家才幾程晝憐<lb/>
春意迫夜喜月華清此去無淹軌前塗似掌平<lb/>
<pb n="KR4d0226_SBCK_005-18b"/>
　　　野望<lb/>
登高立馬瞰晴川四靣平林接暝烟東望不堪頻極目歸<lb/>
心巳度鳥飛前<lb/>
　　　次韻擇之進賢道中漫成五首<lb/>
白酒頻斟當啜茶何妨一醉野人家據鞍又向岡頭望落<lb/>
日天風鴈字斜<lb/>
笑指斜陽天外山無端長作翠眉攅豈知男子桑蓬志萬<lb/>
里東西不作難<lb/>
夜宿林岡月滿川歸期屈指正茫然也知地脉無贏縮只<lb/>
把隂晴更問天<lb/>
誰作窓間擁鼻聲更哦樂府短歌行從教永夜清無寐只<lb/>
恐晨雞不肯鳴<lb/>
<pb n="KR4d0226_SBCK_005-19a"/>
日暮重岡上人勞馬亦飢不妨隨野雀容易宿寒枝<lb/>
　　　次韻擇之夜宿進賢客舍<lb/>
白日照寒野<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>然千里平馳暉一以没浩蕩驚飈生露彩<lb/>
林表見月華波上明同行魯狂士忽發商歌聲洗耳金石<lb/>
奏信知塵累輕<lb/>
　　　次韻擇之潤陂有作<lb/>
我行欲安適莾莾窮山陂晨裝逺林表午憇通川湄曠望<lb/>
想慈親行役嗟吾兒喟然陟屺歎歸心浩無涯暁霜徒御<lb/>
寒暮雨朋儔悲前期諒非逺無爲苦愁思<lb/>
　　　過潤陂日晴意可喜至暮復雨伯崇有詩因次其<lb/>
　　　韻<lb/>
客裏歲云暮我心殊未平悠悠惜往日鬰鬰懷平生况復<lb/>
<pb n="KR4d0226_SBCK_005-19b"/>
乆隂雨喜兹霜暁明那知不終日又作瀟瀟聲坐厭泥塗<lb/>
辱空嗟鴻鴈輕<lb/>
　　　山行兩日至金歩復見平川行夷路計程七日可<lb/>
　　　到家矣<lb/>
行穿側徑度荒山又踏深泥過野田路轉忽然開逺望眼<lb/>
明復此見平川江烟浦樹悲重疊楚水閩山喜接連稅駕<lb/>
有期心轉迫稜稜瘦馬不勝鞭<lb/>
　　　次韻擇之金歩喜見大江有作<lb/>
江頭四望逺峰稠江水中間自在流並岸東行三百里水<lb/>
源窮處即吾州<hi>此江發源分水嶺故前詩有楚水閩山喜接連之句</hi>
　　　次韻擇之餘干道中<lb/>
寒盡春生草又青化工消息㡬曽停因君一詠陵陂麥恍<lb/>
<pb n="KR4d0226_SBCK_005-20a"/>
憶儂家老圃亭<hi>亭下予家種麥處也</hi>
　　　安仁曉行<lb/>
夙駕安仁道行行得自娯荒山圍野闊逺樹出林孤景晦<lb/>
長煙合天寒碧草枯歸心懷往路極目向平蕪<lb/>
　　　十七日早霜晴觀日出霧中喜而成詩<lb/>
斜月夜窓白肅霜朝氣清長塗披素錦寒霧湧金鉦巳作<lb/>
三冬雨何妨十日晴天公且相念莫遣暮雲生<lb/>
　　　再用前韻<lb/>
乆隂冬竟暖欲霽氣先清田舍占煙火軍家候鼓鉦風霜<lb/>
千里肅天地一朝晴明日知何日陽春又發生<lb/>
　　　次韻擇之過丫頭巖<lb/>
四靣晴岡紫石崖如何渾作白皚皚須知暖入隂泉溜不<lb/>
<pb n="KR4d0226_SBCK_005-20b"/>
是寒封積雪堆<lb/>
　　　章巖<lb/>
豁爾天開宇呀然夜不扄閑雲任棲宿密雨㫁飄零破屋<lb/>
僧常住高軒客屢經古今題寫處一半蘚文青<lb/>
　　　次韻擇之章巖<lb/>
驅馬倦長道投鞭憇此巖來應六鼇戴跡是五丁<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>泉脉<lb/>
流青潤林稍擁碧巉老禪深閉户客子且征衫<lb/>
　　　鉛山立春六言二首<lb/>
雪擁山腰洞口春廻楚尾呉頭欲問閩天何處明朝嶺水<lb/>
南流<lb/>
行盡風林雪徑依然水館山村却是春風有脚今朝先到<lb/>
柴門<lb/>
<pb n="KR4d0226_SBCK_005-21a"/>
　　　次二友石井之作三首<lb/>
一竇隂風萬斛泉新秋曽此弄清漣人言湛碧深無底只<lb/>
恐濳通小有天<lb/>
聮騎君登泉上亭黄塵雙眼想增明籃輿獨向溪南路惆<lb/>
悵不成同隊行<lb/>
泉嵌側畔一川明水石縈廻更有情聞說近來䟽葺好想<lb/>
應仍是舊溪聲<lb/>
　　　次韻擇之鉛山道中二首<lb/>
幾月高堂闕問安歸塗不管上天難誦君兩疊思親句也<lb/>
信從來取友端<lb/>
行盡江湘萬疊山家山猶在有無間明朝漸喜登閩嶺澗<lb/>
水分流響珮環<lb/>
<pb n="KR4d0226_SBCK_005-21b"/>
　　　次韻擇之發紫溪有作<lb/>
明日振衣千仭岡夜分起看月和霜乆知行路難如此不<lb/>
用悲歌淚滿裳<lb/>
　　　次韻別林擇之<lb/>
暫時相別不須悲楚調凄凉政爾爲幾曲清溪足相送一<lb/>
天明月豈曽離上堂嘉慶多爲問縁道風光少賦詩更謝<lb/>
同𫀆二三子夜來幽夣滿春池<lb/>
　　　次韻別范伯崇二首<hi>東歸亂藳止此</hi>
平生罪我只春秋更作囂囂萬里遊賴有吾人肯相伴群<lb/>
譏衆詆不能憂<lb/>
累月追隨今别離人生離合豈無時願言更勵堅高志力<lb/>
索窮探慰所思<lb/>
<pb n="KR4d0226_SBCK_005-22a"/>
　　　有懷南軒老兄呈伯崇擇之二友二首<lb/>
憶昔秋風裏㝷盟湘水傍勝遊朝挽𬒮妙語夜連牀别去<lb/>
多遺恨歸來識大方惟應㣲密處猶欲細商量<lb/>
積雨芳菲暗新晴始豁然園林媚幽獨窓户愜清妍晤語<lb/>
心何逺<hi>謂日與擇之講論</hi>書題意未宣<hi>謂數收伯崇近書</hi>懸知今夜月同<lb/>
夣舞雩邊<lb/>
　　　九日登天湖以菊花須挿滿頭歸分韻賦詩得歸<lb/>
　　　字<lb/>
去歲瀟湘重九時滿城寒雨客思歸故山此日還佳節黄<lb/>
菊清罇更晚暉短髪無多休落帽長風不㫁且吹衣相看<lb/>
下視人寰小秪合從今老翠㣲<lb/>
　　　歸報德再用前韻<lb/>
<pb n="KR4d0226_SBCK_005-22b"/>
幾枝藤竹醉相携何處千峰頂上歸正好臨風眺平埜却<lb/>
須入谷避斜暉酒邊泉溜寒侵骨坐上嵐光翠染衣踏月<lb/>
過橋驚易晚林坰回首更依㣲<lb/>
　　　雪中與林擇之祝弟登劉園之宴坐巖有懷南嶽<lb/>
　　　舊遊賦此呈擇之屬和并寄敬夫兄<lb/>
風雪集歲晏掩關聊自休今辰展遐眺倚此寒巖幽同雲<lb/>
暗空室皓彩迷林丘崩奔小澗歇飛舞增綢繆仰看鸞鶴<lb/>
翔俯視江漢流乾坤有竒變澒洞驚兩眸三酌不自温倚<lb/>
杖空冥搜悲歌動華薄璀璨忽滿裘向來一杯酒浩蕩千<lb/>
里遊亦復有兹賞㣲言寄清酬觧携今幾許光景逝不留<lb/>
懷人眇山嶽省已紛愆尤對此竒絶境一懽生百憂茫然<lb/>
發孤詠逺思誰能收<lb/>
<pb n="KR4d0226_SBCK_005-23a"/>
晦庵先生朱文公集卷第五<lb/>
考異<lb/>
拜張魏公墓下　劍履<hi>一作劍几</hi>精忠<hi>一作/精誠</hi>孤憤<hi>一作忠憤</hi>
國威<hi>一作國勢</hi>
敬簡堂分韻　齋扉<hi>一作齋房</hi>
大雪馬上次韻　羽旄<hi>一作羽化</hi>
馬上口占　歌酒<hi>一作飲酒</hi>烟村<hi>一作前村</hi>
馬跡橋　生志<hi>一作生意</hi>
高臺次韻　留清<hi>一作流情</hi>
石廪峰　家家有廩高如許大好人間快活年<hi>一云教人鎮作豐年</hi>
<hi>願樂聖何妨萬億年</hi>
<pb n="KR4d0226_SBCK_005-23b"/>
林間殘雪　忽復空枝墮殘白<hi>一作忽聽氷條墮清響</hi>
福巖讀張湖南舊詩　白雲未屬分符客<hi>一作今朝暫豁平生意</hi>
奉别敬夫　要眇<hi>一作要妙</hi>豈知<hi>一作豈無</hi>
淵乎齋　澹浮<hi>一作湛浮</hi>
雪梅　野橋<hi>一作斷橋</hi>
答林擇之四詩　家客<hi>一作家樂</hi>
再和油字韻　羽人<hi>一作新詩</hi>日定<hi>一作日寄</hi>
觀西山　悠然<hi>一作悠悠</hi>
進賢客舍　同行<hi>一作同舟</hi>
山行至金歩　悲重疊<hi>一作傷緜邈</hi>稅駕有期心轉迫<hi>一作欲近</hi>
<hi>慈闈心轉切</hi>
　　　　　　　　　　　　　　　福州府學訓導舒鏊校<lb/>
<pb n="KR4d0226_SBCK_005-1a"/>
晦庵先生朱文公文别集卷第五<lb/>
書<lb/>
　　　方耕道<hi>耒</hi>
所示劄藁備見勤懇之意至誠感動理必可伸但未曉其<lb/>
名色不知所論爲巳明白與未耳㓂事亦不審其曲折若<lb/>
如前書所喻欲以不加桎梏之類爲感動之術則在我者<lb/>
誠亦有以取之矣大率天下事循理守法平心處之便是<lb/>
正當如盗賊入獄而加以桎梏箠楚乃是正理今欲廢此<lb/>
以誘其心欲其歸恩扵我便是挾私任術不行衆人公共<lb/>
道理况恩旣歸巳怨必歸扵他人彼亦安得無忿疾扵我<lb/>
耶此等事病根不淺頃它時靣見更扵源頭理㑹耳明道<lb/>
先生記彭中丞語云吾不爲它學但自㓜即學平心以待<lb/>
<pb n="KR4d0226_SBCK_005-1b"/>
物耳此言可念也信筆及此深愧率易然以老兄樂扵聞<lb/>
過勇扵徙義必不以爲怪也桂林春來未得書不知爲况<lb/>
如何求歸不獲甚可念程簿得安其職幸甚許宰書巳領<lb/>
矣所喻不敢爲乆安計在邑一日且料理一日事甚善然<lb/>
所謂不爲乆計者亦湏决定去得如其不然即此言反爲<lb/>
害矣<lb/>
　　　方耕道<lb/>
前書所布當蒙深察旣不欲宻之又不欲公言而發之盃<lb/>
酒之餘恐尤未安以愚意觀之旣爲辟客即非泛泛属官<lb/>
之比有所見聞正當宻言之耳但亦當斟酌是否量度時<lb/>
冝使有益於主人而無傷扵事體乃爲盡善若一言不契<lb/>
即欲忿然引去以爲高則吾不知其說矣千萬幸聽此言<lb/>
<pb n="KR4d0226_SBCK_005-2a"/>
盖非獨老兄一身之得失實吾道興衰所繋切告詳思此<lb/>
言有深味不可草草看過也暇日讀何書易傳恐冝熟觀<lb/>
且虚心玩味未可便容易領略亦不湏更立新說且只看<lb/>
他聖賢處事詳緩申折處不要作書讀且只作事看也皇<lb/>
甫文仲甚不易得老兄所以箴之者甚善聞渠亦嘗相勸<lb/>
眞得朋友之道矣吾人之意豈是欲耕道爲容說媕阿之<lb/>
計只是要得是當耳寛猛之說前書巳具言之更告留念<lb/>
令弟書來甚佳大慰乆别之懐欲别上狀雪中手凍不能<lb/>
辦又急欲遣人候南軒安信只附此見區區凡百且勸賢<lb/>
兄寛以耐事逺方旣難得朋友兄弟便兼切偲之責凡事<lb/>
仔細啇量爲佳也<lb/>
　　　方耕道<lb/>
<pb n="KR4d0226_SBCK_005-2b"/>
昨承書知所苦増進不勝驚憂旣稍甦惺莫巳旋向安矣<lb/>
偶按事天台奏乆不報此必有掩蔽聦明黨護奸惡者以<lb/>
此留滯多日欲討少錢物奉助醫藥而不可得今逐急那<lb/>
得五十千遣去老兄且加意寛心將息不必過慮令兄伯<lb/>
華不及别書想且相照管恐耕道病倦遣去錢物幸爲檢<lb/>
入也<lb/>
　　　方耕道<lb/>
昨日遣書匆匆不盡意比想體中益佳徤矣人參三兩恐<lb/>
客中或闕用今遣致之幸視至迫遽不及詳布<lb/>
　　　鄭景明<hi>昭先以下景明之孫至家藏</hi>
某老懶不堪比復大病今雖小愈猶未復常巳上投閑之<lb/>
請度歲交或可歸卧故山矣承以職業頗爲當路所知甚<lb/>
<pb n="KR4d0226_SBCK_005-3a"/>
善甚善更在勉力講學使知益明而行益修則固不患人<lb/>
之不巳知矣<lb/>
　　　鄭景明<lb/>
示喻讀書未能無疑固應如此然且漸就易曉處求一入<lb/>
頭下手功夫且讀且行則乆之自有見矣<lb/>
　　　鄭景明<lb/>
大湖保伍施行有緒乃爲強豪所撓敗深可歎惜官府不<lb/>
足倚頼如此子厚之不能安居固宜然遷徙重事不可草<lb/>
草巳屢作書勸之矣小人凌上之風漸不可長能爲風曉<lb/>
邑大夫有以正之乃縣道政事所當然非獨爲子厚計也<lb/>
　　　鄭景明<lb/>
往來頗談佳譽更冝勉力隨事及人亦逺大之基也破賊<lb/>
<pb n="KR4d0226_SBCK_005-3b"/>
受賞果應功令亦復何嫌府公寛厚想不至有沮難但恐<lb/>
吏輩過有邀求爲可憎耳某懇詞除命候畢䘮葬巳不得<lb/>
請但臨漳經界報罷巳引愆俟罪勢必不成行也<lb/>
揚生道夫郷居托芘甚幸聞其懦弱頗爲人侵侮或有不<lb/>
得巳之懇幸稍左右之今時外縣例以無訟爲美政善良<lb/>
不無受弊此不可不知也<lb/>
　　　朱魯叔<hi>以下莆陽方楷家藏</hi>
薦書不知竟可得否彼中諸公都無書來固不容效力然<lb/>
亦知自信之篤想不以此切切也向所附去文字官事之<lb/>
餘一日豈不看得一兩叚未說要得十分通徹但時時得<lb/>
此澆灌心胷亦湏有得力處也南海樂章乃今廟中祭享<lb/>
時所用之樂或云其譜乃唐朝所頒與今世俗之樂不同<lb/>
<pb n="KR4d0226_SBCK_005-4a"/>
故欲得之耳只問㝷常主行祭事吏人便可得之只録其<lb/>
譜與其篇章名號次第便中寄及幸也<hi>聞說曲名皆連也</hi>
　　　　學古<lb/>
某忽𬒳鐫免之命想巳見報矣罪大責輕固無足言而累<lb/>
及知友殊使人愧恨蔡季通經由治下恐道間不免有所<lb/>
煩凂幸以某故少加照瞩渠於此事本無所預殊可念也<lb/>
士俊推官想以郷里之舊自能周旋更不致書然語次亦<lb/>
幸宻喻之也<lb/>
　　　　學古<lb/>
聞郡中此來紛紜殊甚繆政致此夫復何言但累及諸賢<lb/>
例爲羣小所辱令人不平耳新史君到事當自定但不知<lb/>
龍溪事竟如何耳少懇有𥿄萬張欲印經子及近思小學<lb/>
<pb n="KR4d0226_SBCK_005-4b"/>
二儀然比板様爲經子則不足爲回書則有餘意欲先取<lb/>
印經子分數以其幅之太半印之而以其餘少半者印它<lb/>
書似亦差便但𥿄尚有四千未到今先發六千幅便煩一<lb/>
靣印造仍點對勿令脫版乃佳餘者亦不過三五日可遣<lb/>
也工墨之費有諸卒借請巳懇高丈送左右可就支給仍<lb/>
别借兩人送至此爲幸借請餘錢却還盡數爲買吉貝并<lb/>
附來然湏得一的當人乃佳不然又作周昇矣昨亦巳懇<lb/>
高丈爲根究此人不知如何庫中墨刻亦各煩支錢買𥿄<lb/>
打十歎本内獻夀儀及永城學記多得數本不妨獻夀儀<lb/>
要者更多也恐印不辦即續發來不妨但吉貝早得禦冬<lb/>
爲幸耳<lb/>
所印書但以萬幅之太半印經子其餘分印諸書平分看<lb/>
<pb n="KR4d0226_SBCK_005-5a"/>
得幾本此無版數見不得多少也臨行時令庫中刻一書<lb/>
目如巳了幸寄來也<lb/>
　　　方耕叟<hi>禾方之㤗家藏</hi>
　禾敬問改過行巳之方願先生賜之一二言使禾自此<lb/>
　得朝夕從事於斯口誦心惟知所敬畏庻幾前姦之不<lb/>
　復邇其亦古人<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>銘書紳之義云　禾拜禀<lb/>
夫子有言弟子入則孝出則弟謹而信泛愛衆而親仁行<lb/>
有餘力則以學文其言雖約然在耕叟今日改過脩巳之<lb/>
方莫切於此耕叟勉旃它未有以告也五月十四日某書<lb/>
　　　皇甫文仲<hi>斌以下文仲之孫撝家藏</hi>
因遣人至九江市省馬恐爲駔者所欺令一禀指揮幸與<lb/>
留意千萬之望又有一事軍中請給條例合支細色者每<lb/>
<pb n="KR4d0226_SBCK_005-5b"/>
碩只支六斗不審軍府見作如何施行幸子細批喻<lb/>
　　　皇甫文仲<lb/>
辟書巳下否行之遲速若有嚴君之命不必遷延賁之初<lb/>
九其義甚明此不足爲笑而適足以見高誼耳然行日千<lb/>
萬更遣一報欲附書也四九姪專去請見非有素約亦不<lb/>
敢令輙往幸早遣其歸也<lb/>
　　　皇甫文仲<lb/>
鞠㑹向熱想未可來此中見治一教場甚闊亦未竟竟即<lb/>
可試馳射容續奉報也<lb/>
　　　皇甫文仲<lb/>
示喻淮上新田偶有水患此天意更欲太尉且爲國家立<lb/>
功立事未許就此閑適耳大學或問今付來介看畢幸示<lb/>
<pb n="KR4d0226_SBCK_005-6a"/>
及易傳䟦語未敢容易更容擬定續奉報也荆州之行果<lb/>
在何日未即承晤臨風依然<lb/>
　　　皇甫文仲<lb/>
某昨來求去不獲近復有請其詳具南軒書中此不備言<lb/>
也左右到彼旣乆南軒必朝夕相見講論當有深趣所喻<lb/>
恢復規模誠不可易之論然今日亦惟南軒實做得此功<lb/>
夫某輩衰懶只思縮頭豈可夢想此事也龍山佳句可見<lb/>
一時賔主之勝恨不得爲坐上客也所喻易說實未成書<lb/>
非敢有所吝於賢者然其義理不能出程傳但節得差簡<lb/>
略耳大抵讀書且當盡心於一家之說不可如此貪慕疑<lb/>
惑况在今日老兄讀書便要道理受用又與章句儒生事<lb/>
體不同但子細反復看教程傳俠洽或更就上自節出緊<lb/>
<pb n="KR4d0226_SBCK_005-6b"/>
要處看尤當得力也因見南軒試以此說扣之亦必以爲<lb/>
然耳<lb/>
　　　皇甫文仲<lb/>
人至辱書知還侍安穩即爲荆渚之行甚慰所望大丈夫<lb/>
所爲正應如是耳張帥書煩致之暇日從容更可詳扣立<lb/>
身行道之曲折也但秋風巳高衝冐良勞千萬加愛爲禱<lb/>
弓弩甚荷留念巳别具數呈禀太尉但斗力太強非羸卒<lb/>
所能發湏少損之耳復之尤感深念但藥材之属又不免<lb/>
爲賢者之費甚以爲愧幸早遣還此姪子亦不湏　乆慁<lb/>
館人也<lb/>
　　　皇甫文仲<lb/>
朋友數人往遊山北因欲請見太尉公以觀軍容之盛諸<lb/>
<pb n="KR4d0226_SBCK_005-7a"/>
君皆有志者而蔡君嘗欲講於刑名分數竒正之學幸爲<lb/>
通之使得聞其所未聞者因與俱來爲數日之欵千萬幸<lb/>
甚<lb/>
　　　皇甫帥<hi>倜</hi>
某頃者星江宻邇聲光不獲一見至今爲恨年來奔走疾<lb/>
病多故又不得以時致問起居尤切瞻郷之勤兹辱惠書<lb/>
且承喻及有以知賤迹之不敢爲江右之行足見高明相<lb/>
知之深相信之篤三復感慰不知所言又聞謀居■筠陽<lb/>
極爲得䇿但太尉丈忠誠勇畧上所深知而公㢘之功見<lb/>
於今日者又如此竊計不日浮謗自消亦不容乆此間退<lb/>
矣某踈拙自信仇怨■朝幸上聖明未忍誅斥今又叨竊<lb/>
祠禄安處田間戴此厚恩豈有涯量亦不復敢有當世之<lb/>
<pb n="KR4d0226_SBCK_005-7b"/>
念矣無由㑹靣罄此心曲引領齋閤臨風拳拳<lb/>
　　　林子方<hi>枅莆陽余師魯家藏</hi>
伏奉賜教恭審即日春和吏部郎中節傳所臨神相台候<lb/>
起居萬福至感至慰但區區夲欲一走前路謁見少償夙<lb/>
昔之願巳托徐丞遣人見報日今未至而來使及門則云<lb/>
台斾巳從東路而上矣此亦有山路可至大湖但衰病之<lb/>
軀兩三日來飲食失節氣痞腹痛似是所服脚氣之藥多<lb/>
有凉性以致如此復此山雨隂寒薄人勢不容進引領旌<lb/>
纛徒切馳情失此一見之便台坐徑躋華要而賤跡跧伏<lb/>
窮山出處不齊何由復遂鄙願所冀益𢡟德業有以振起<lb/>
末俗衰懦之氣使吾黨之士與有光焉則亦不必同堂合<lb/>
席然後爲相見也頒惠茶藥極感厚意方意極佳服之有<lb/>
<pb n="KR4d0226_SBCK_005-8a"/>
効别當致謝也<lb/>
　　　林子方<hi>以下子方之孫友聞家藏</hi>
伏見大禮赦書有薦士之文而郷人之議欲以布衣曹南<lb/>
升爲請如熊左史諸長者皆巳列名具狀而某亦巳書其<lb/>
後矣某與之遊爲最乆知其人爲最深盖其學問不爲空<lb/>
言舉動必循正理識慮精審才氣老成雖自中年即謝埸<lb/>
屋而安常務實不爲激發過中之行本實當世有用之才<lb/>
非但狷介一節之士也昨陳正獻公作帥之日嘗欲論薦<lb/>
㑹以移鎮不果論者至今惜之若蒙台慈參考衆言察其<lb/>
行實以時列上使得稍𬒳朝廷招<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>之選足以見明使者<lb/>
爲國薦賢不遺草澤之意下使學士諸生有所矜式興於<lb/>
廉遜誠非小𥙷東臺王丈亦知其人語次扣之足以知鄙<lb/>
<pb n="KR4d0226_SBCK_005-8b"/>
言之不妄也<lb/>
　　　林子方<lb/>
比嘗顓使拜書伏承誨答所懇牓文亦蒙留念感幸不可<lb/>
言區區此來所苦萬狀僅了今春荒政即欲丐祠以歸而<lb/>
所部皆以旱告盖去歲之灾所不及處無不病者而衢婺<lb/>
荐凶公私匱竭尤未知所以爲計獨念貴境猶可告糴巳<lb/>
請於朝<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>本收糴且散牓自廣以東諸州以招誘之矣恐<lb/>
番禺以西更有出米通販去處謹復具公移并以牓文三<lb/>
百道仰累頥指散下曉諭不勝幸甚此米到得四明尚湏<lb/>
般運方得至衢婺正自不易爲力䑕伎巳窮日夕憂懼髙<lb/>
明有可以見教者深所欲聞切望因風指示一二幸甚<lb/>
　　　劉德脩<hi>光祖以下後溪之曽之曽元家藏</hi>
<pb n="KR4d0226_SBCK_005-9a"/>
東溪語說拜賜甚寵伏讀再三乃知師友淵源所自深逺<lb/>
如此士不知經果不足用信矣如韓子之言也地逺無從<lb/>
親扣餘論又以歎恨耳嘗患今世學者不見古經而詩書<lb/>
小序之害爲尤甚頃在臨漳刋定經子粗有𥙷於學者前<lb/>
此欲寄傳之及宋子淵家而便人不爲帶行今内一通幸<lb/>
爲過目還以一語訂其是非幸甚大學鄙說一通并往所<lb/>
懇不殊前也此書附制司幹官孫應時頃在淛東時所舉<lb/>
吏也後生好學志趣不凡經由必得進見儻辱延納而教<lb/>
誨之幸也趙天官所得書尚滯從班未厭人望中間進對<lb/>
陳說甚苦有識雖益歸心然似巳不爲上下所安矣消長<lb/>
之决諒巳非逺[婺-矛+牙]不恤緯之憂伏想同之也傳之爲况如<lb/>
何未及寓書并深馳仰耳<lb/>
<pb n="KR4d0226_SBCK_005-9b"/>
　　　劉德脩<lb/>
竊聞榮𬒳除書進參講席輔導得人善類同慶某幸得爲<lb/>
僚尤切忻幸姑此布聞餘容靣慶<lb/>
　　　劉德脩<lb/>
昨承載酒訪别情誼繾綣豈勝感歎恨坐逺不得欵承餘<lb/>
論而遽爲數千里之别也今晚或來早即行無由詣違亦<lb/>
不及一見東溪先生重以悵惘又不敢拜簡以勤誨荅也<lb/>
小史汪致明頗謹欲事左右不審可容留否謹此遣前可<lb/>
否唯命它冀以時節宣訖致格君定國之効千萬幸望<lb/>
　　　丁仲澄<hi>見臨漳語録</hi>
來書深以其學侵畔爲憂自是而憂之則有不勝其憂者<lb/>
惟能於講學體驗處加工使吾胷中洞然無疑則彼自不<lb/>
<pb n="KR4d0226_SBCK_005-10a"/>
能爲吾疾矣若不求衆理之明而徒恃片言之守則雖蚤<lb/>
夜憂虞僅能不爲所奪而吾之胷中終未免於憒憒則是<lb/>
亦何足道願老兄專以聖賢之言反求諸身一一曉然無<lb/>
疑積日旣乆自當有見但恐用意不精或貪多務廣或得<lb/>
少爲足則無由明耳某比來温習畧見日前所未到一二<lb/>
大節自頗覺省力但昏弱之資執之不固尤悔日積計有<lb/>
甚於吾友之所患者乃承訪以所疑使將何辭以對邪然<lb/>
以所聞質之則似不可不兩進也程子曰涵養湏是敬進<lb/>
學則在致知此二言者體用本末無不該備誠用一日之<lb/>
功當得其趣不然空抱疑悔不惟無益反有害矣夫涵養<lb/>
之功則非他人所得與在賢者加之意而巳若致知事則<lb/>
正湏友朋講習之助庻有發明不知今見讀何書作何究<lb/>
<pb n="KR4d0226_SBCK_005-10b"/>
索與人論辨惟無欲速又無蓄疑先後疾徐適當其可則<lb/>
　日進而不窮矣因書或有以見教勿憚辭費某亦不敢<lb/>
不盡愚也向見前輩有志於學而往猶豫者其内省甚深<lb/>
下問甚切然不肯沛然用力於日用間是以終身抱不决<lb/>
之疑此爲可戒而不可爲法也<lb/>
　　　詹尚賔<hi>觀見南溪祠志</hi>
　孟子曰人有不爲也而後可以有爲又曰狷者有所不<lb/>
　爲不爲之言則同不爲之意似有别矣切疑狷者之病<lb/>
　全在於有所二字於所當爲者而不爲則非知所决擇<lb/>
　之人矣狷者之所以不爲者病在何處苟自知其偏加<lb/>
　篤學力行審思明辨之功便可至中耶抑氣質之偏自<lb/>
　有定量終不足與有爲耶<lb/>
<pb n="KR4d0226_SBCK_005-11a"/>
狷者但能不爲而不能有爲亦其氣質習尚之偏耳知其<lb/>
偏而反之豈有終不足與有爲之理<lb/>
　孔子曰郷原徳之賊也所謂郷原者言不顧行行不顧<lb/>
　言閹然媚世與夫同流合汙似忠信似㢘㓗所以爲德<lb/>
　之賊也嘗究郷原之用心全在扵衆皆恱之之一句所<lb/>
　以動他許多不正當底事出來若夫狷者之病只在扵<lb/>
　獨善其身非若郷原之病扵用心處有不正矣使知學<lb/>
　問亦可以變其氣習耶抑亦受病之深藥力之所不及<lb/>
　耶不則夫子何以云過門不入室爲無憾其待斯人可<lb/>
　知矣<lb/>
郷原患在求恱扵人與狂狷正相反故夫子深惡之然亦<lb/>
無不可變之理但恐其䧟溺巳深不肯變耳<lb/>
<pb n="KR4d0226_SBCK_005-11b"/>
　　　志南上人<hi>見寒山子詩集後</hi>
使至特辱惠書獲審比日住山安穩爲慰天台之勝夙所<lb/>
願遊往歲僅得一過山下而以方有公事不能登覧每以<lb/>
爲恨今又聞故人挂錫其間想見行住坐卧不離泉聲山<lb/>
色之中尤以不得往同此樂爲念也新詩筆勢超精又非<lb/>
往時所見之比但稱說之過不敢當耳二刻亦佳作也但<lb/>
攙行奪市恐不免去故歩耳寒山子詩彼中有好本否如<lb/>
未有能爲讎校刋刻令字畫稍大便扵觀覧亦佳也寄惠<lb/>
黃精笋乾紫菜多品尤荷厚意偶得安樂茶分上廾缾并<lb/>
雜碑刻及唐詩三冊謾附回便幸視至<lb/>
出師表未暇冩俟冩得轉寄去未晚也寒山詩刻成幸早<lb/>
見寄<lb/>
<pb n="KR4d0226_SBCK_005-12a"/>
　　　西原崔嘉彦<hi>以下見南康集</hi>
前日詣見重有喧聒媿不可言奉告獲審經宿道體佳勝<lb/>
爲慰某前日出山至上京陂頭遇雨巾屨沾濕狼狽可笑<lb/>
喜幸之深但恨巳差晚耳承問之及感感餘俟入城得靣<lb/>
布也<lb/>
昨承枉顧捿賢得欵餘論爲慰即刻伏惟動止佳勝昨日<lb/>
之兩城中不能歛塵高隱必多得之也米資少許别帋送<lb/>
上幸視至魏甥恪即向來病甥之兄到此病作自有手簡<lb/>
求藥幸審其證報之當爲修製服餌也<lb/>
昨日裴回三峽奉候乆之旣以日莫遂東走楞伽折桂失<lb/>
此一見■張想也奉告欣審即日残暑道体佳勝庵屋■<lb/>
媿仰勤神用方丈牎牖只扵两旁爲之大小隨意可也<lb/>
<pb n="KR4d0226_SBCK_005-12b"/>
承誨示并■竹萌良荷厚意知煩親<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>尤珍感也臥龍亭<lb/>
子巳下手否向說栽竹木處恐亦可便令施工也人還布<lb/>
謝草草復未有一物爲報引領雲山第増媿仰<lb/>
承手示聞還自德安體用冲勝良慰昨夕聞山間兩頗沾<lb/>
足城中殊少未敢廢禱祠也所喻當爲立之庵中什器俟<lb/>
一靣措辦旦夕得雨後湏一出郊諸容靣道或因入城幸<lb/>
左顧也<lb/>
奉告承乍寒道體増勝爲慰臥龍新庵主入庵未得一往<lb/>
視之承其寄筍感感人還草草少間别奉問次<lb/>
　　　林師魯<hi>以下先生之曽孫沂藏録槀</hi>
某自㓜年侍立先君子之側則聞先芸齋公之名而知其<lb/>
相與遊之善矣不幸旣遭大禍來居深山窮谷中與世絶<lb/>
<pb n="KR4d0226_SBCK_005-13a"/>
不相聞雖先君子之執友如芸齋公者亦無由一望其顔<lb/>
色而受教誨焉孤陋塊處徒有嚮往之誠而無以自致也<lb/>
比年鼎山蔣丈來尉兹邑因得從容請問以訪先君子之<lb/>
舊遊然後知芸齋公之沒亦旣乆矣私心方竊自悲旣又<lb/>
聞其有賢子者問學行義克世其家則又以自慰也去年<lb/>
林擇之不鄙過門以講學爲事怪其温厚警敏知所用心<lb/>
皆如老於學者因扣其師友淵源所自而得三人者焉曰<lb/>
程深父曰林熈之而其一人則向者所聞吾芸齋公之子<lb/>
也於是始恨向者所聞之未盡旣而擇之又出送行序引<lb/>
讀之盖所以見属之意甚厚雖竊自知其庸妄無以堪之<lb/>
而愛其文恱其義不覺其三復而不能巳也以是益知擇<lb/>
之之賢其來果若有自而願見賢者之心日以切切方其<lb/>
<pb n="KR4d0226_SBCK_005-13b"/>
歸時適在城府不能爲書而徒属以問訊盖亦憑恃事契<lb/>
之重而不自外焉兹者乃承捐惠長牋副以劄目情義周<lb/>
渥足以見不忘舊故之厚而其禮與詞則惴惴然若後進<lb/>
之於先逹是豈所望於通家之舊哉不敢當不敢當自是<lb/>
以往行李往來幅𥿄之書有以警誨則爲賜大矣若復爲<lb/>
是使人不敢當之禮而又告之曰先知覺後知先覺覺後<lb/>
覺而巳則非某之所敢聞也大學集傳雖原於先賢之舊<lb/>
然去取之間决於私臆比復思省未當理者尚多暇日觀<lb/>
之必有以見其淺陋之失因來告語勿憚諄切豈勝幸甚<lb/>
擇之此來得日夕聚首啓其不逮實有望焉社中兩賢亦<lb/>
未獲見敢煩寄聲以爲異時承教之地爲幸<lb/>
　　　林熈之<lb/>
<pb n="KR4d0226_SBCK_005-14a"/>
去冬枉顧幸得數日數奉名理感慰之深所恨空踈無以<lb/>
少助潜思之妙耳奉告承别來春暖德履萬福爲慰爲慰<lb/>
第聞師魯遽不起疾深爲悲惋羙才髙志未克有成旣足<lb/>
深惜而朋從零落道學寡助此尤深可憂也想惟平日切<lb/>
磋義重有不易處者柰何柰何喻及仁說大槩得之但所<lb/>
謂三者皆心似便指作仁體此似不安又謂推而上之尤<lb/>
覺聞隔有病莫若只於敬字加功乆之自然當處見得不<lb/>
用如此臆度轉見汗漫支離不精切也詩之比興舊來以<lb/>
關雎之類爲興鶴鳴之類爲比嘗爲之說甚詳今此本偶<lb/>
爲人借去未及録呈大槩興詩不甚取義特以上句引起<lb/>
下句<hi>亦有取義者</hi>比詩則全以彼物譬喻此物有都不說破者<lb/>
有下文却結在所比之事上者其體盖不同也上蔡言學<lb/>
<pb n="KR4d0226_SBCK_005-14b"/>
詩要先識六義而諷詠以得之此學詩之要若迂廻穿鑿<lb/>
則便不濟事矣不識高明以爲何如<lb/>
　　　朱魯叔<hi>仙遊朱堂甫家藏</hi>
去歲歸來計度不審妄意作一小屋至今方得遷居然所<lb/>
費百出假貸殆遍人尚未能結褁圓備甚悔始慮之不精<lb/>
也所喻今方具曉本末記之不難但年來多事精力益衰<lb/>
日間應接不得少休纔得頃刻無事即湏就寢俟其寧息<lb/>
然後可以復起應接更無暇看文字矣所欠人家誌銘之<lb/>
属積壓無數擺撥不行恐未暇爲吾弟記此也然亦未敢<lb/>
不爲俟定居後看如何或人事稍簡試即爲思之也齋記<lb/>
大字亦然<lb/>
　　　余景思<hi>以下仙遊洪震夫家藏</hi>
<pb n="KR4d0226_SBCK_005-15a"/>
彼中學校如何亦頗有士人否聞南方風俗淳朴不汲汲<lb/>
於進取正當勸以讀書講學開發其聦明不當啓以趍時<lb/>
干禄之技也暇日亦當有觀書味道之樂但僻逺難得師<lb/>
友此正在自著<lb/>
晦庵先生朱文公文别集卷五<lb/>
　　　　　　　　　　　候官縣儒學訓導劉簮校<lb/>
<pb n="KR4d0226_SBCK_005-15b"/>
<pb n="KR4d0226_SBCK_005-15b"/>
<pb n="KR4d0226_SBCK_005-1a"/>
晦庵先生朱文公續集卷第五<lb/>
　　　答吕東萊<lb/>
康節恐是打乖法門非辭免之正伊川再受西<lb/>
復元官還蒞舊職又可逡巡觧去即與今日事體全不相<lb/>
似皆未敢援以爲比欽夫書來亦云豈可逆料後患而先<lb/>
泪所守之義此語甚直截但渠却不曽爲思量如何避免<lb/>
得脫若只如此厮崖恐亦非臣子敢安也千萬便爲盡以<lb/>
此意逹之韓丈得早爲觧紛爲幸<lb/>
昨嘗奉懇一言於韓丈又專書禱之幸早爲贊成使得速<lb/>
如所志幸甚區區所以不得不力辭者實以無功受爵求<lb/>
退得進於心有所不安若一請不遂勢必再三以得請爲<lb/>
期而後巳然又不敢肆然直遂漠然不以爲意者則以君<lb/>
<pb n="KR4d0226_SBCK_005-1b"/>
臣之義平昔講聞不爲不熟今此除授雖未必直由中岀<lb/>
而名爲君命在臣子之心亦何敢傲然以不受爲高哉此<lb/>
所以不免委曲懇祈宛轉調護計誠欲兩全公私不使交<lb/>
病而巳區區此心非特世俗所疑雖平生知友其不哂笑<lb/>
者幾希度惟忠厚惻怛如吾伯㳟者乃有以亮此心耳前<lb/>
日申狀及與韓沈書不能盡述此意幸請爲言之有以發<lb/>
明某所不能言者<lb/>
　　　與王尚書<hi>佐</hi>
始來不爲乆計不欲多挈孥累今只一十歲小兒一孤甥<lb/>
及學者一二人在此天寒嵗暮官舍蕭然兀然如一老頭<lb/>
陀時一自笑且自歎也廬阜山水之勝粗快野心然非休<lb/>
務不敢出出又不得留愈覺拘悶行亦力懇諸公以必去<lb/>
<pb n="KR4d0226_SBCK_005-2a"/>
爲期耳<lb/>
某之族祖奉使直閣諱弁早從中州士大夫遊文學甚高<lb/>
建炎初衘命虜營見留十七年全節而歸又以忤時宰不<lb/>
及用而死藁殯西湖之智果院三十年矣其孫照者貧悴<lb/>
亡聊不能歸葬故里今欲只就左近卜地以葬竊意欲丐<lb/>
台㫖以重其事庶可必得仐悉令取禀倘䝉矜許却令踏<lb/>
遂别具申請也<lb/>
向乞通理夏稅側聞甚䝉尚書同右司文維持之力但廟<lb/>
堂旣無果决版曹又巧爲沮抑至仐未决甚可恨也竊聞<lb/>
檢放文字體式許以見示乆未及請今願得以爲法專此<lb/>
拜請幸即付去人此事自屬漕司更告因二漕語次及之<lb/>
及早行下州縣令受狀檢踏爲佳蓋早禾巳刈至八九月<lb/>
<pb n="KR4d0226_SBCK_005-2b"/>
不復可辦豐凶官司但欲罔民多取而不知僥幸姦民反<lb/>
乗此以欺有司也<lb/>
區區按事噬腊遇毒極爲可笑然公正之朝不宜有此亦<lb/>
姑任之但若竟如此則荒政亦不復可料理亦即引去矣<lb/>
　　　答趙都運<hi>善譽</hi>
向來所呈啓䝉不審巳䝉過目否近覺得有說未透處頗<lb/>
加改定旦夕修成别寄上也<lb/>
理財之說尤切時病今之所謂理財者豈復有義正是豪<lb/>
奪耳聞蜀中亦苦賦重民貧不審何術以惠綏之<lb/>
　　　與田侍郎<hi>子真</hi>
引飲想良巳生果安能發渴却是渴後喜食生冷此湏究<lb/>
其根原深加保養不可歸咎求節諱疾忌醫也比來隂雨<lb/>
<pb n="KR4d0226_SBCK_005-3a"/>
過多氣候不正元氣不固者多是立脚不住平地喫交此<lb/>
一種病尤當過意隄防莫教隨例倒却也<hi>求疑當作末</hi>
吾軰今日事事做不得只有向裏存心窮理　外人無交<lb/>
渉然亦不免違條礙貫看來無着力處只有更攅近裏靣<lb/>
安身立命耳不審比日何所用心因書及之深所欲聞也<lb/>
看前日報行章䟽便要回靣汙行首身投免亦不可得只<lb/>
得守吾大玄也<lb/>
所喻不平者何事此等大抵無足深恠所謂漸平者今乃<lb/>
激而愈偏大率天下只有一是一非是者湏還他是非者<lb/>
湏還他非方是自然之平若不分邪正不别是非而但欲<lb/>
其平决無可平之理此元祐之調亭元符之建中所以敗<lb/>
也時事至此拱手坐視無着力處病根豈有窮耶所得水<lb/>
<pb n="KR4d0226_SBCK_005-3b"/>
石知在何許恨不敢去一觀耳閒中所讀何書天下事旣<lb/>
有所不得爲顧此一事尚屬自巳若又因循放棄日月真<lb/>
可惜也<lb/>
某一病兩月將行未果所上告老之章近聞亦巳見郤勢<lb/>
不免復小紛紜或恐遂抵譴訶不可知也隂邪表裏欺天<lb/>
罔人方此之時不能仰首一鳴以期開悟而徒爲蓄縮自<lb/>
全之計永負臣子之責矣柰何柰何今從黄守借人專致<lb/>
此書幸以數字見報凡鄕來見聞所及告悉及之亦懇黄<lb/>
守尋的便附來必不至浮沉也聞道學鉤黨巳有名籍而<lb/>
拙者辱在其間頗居前列不知何者爲之及所指餘人謂<lb/>
誰皆望一一條示也<lb/>
昨日季通說舊居山水甚勝棄之可惜新居近城以此間<lb/>
<pb n="KR4d0226_SBCK_005-4a"/>
事體料之必不能免人事之擾只如使節經由不容不見<lb/>
便成一迎送行户應接言語之間乆逺豈無悔吝今年尤<lb/>
覺不便始悟東遷之失計賢者異時亦當信此言也片𥿄<lb/>
所喻非有疑於二君但聞是時坐間亦有它客恐致傳播<lb/>
不便耳時論日新于越章彭徐薛諸人必續有行遣未知<lb/>
輕重逺近如何耳薛竟不免枉道果何益乎某以議陵自<lb/>
劾恐亦觸諸新貴之怒然巳判斷不能關念也<lb/>
休致文字巳申本府尚未得保明申發萬一有遲疑即不<lb/>
免徑申省陳乞矣比來論議似稍寜息未知竟如何正却<lb/>
不削亦反耳衛公計時相見聞欲徙居盤澗若爾即尤相<lb/>
近也開正晴暖欲挈舟南下又憚經由冨沙不免見諸人<lb/>
一畨露頭靣可厭更俟計度若幸無疾病即當扶曵冐昧<lb/>
<pb n="KR4d0226_SBCK_005-4b"/>
一行兼欲見石佛懸泉之勝也<lb/>
士子之賢如施林諸人巳相見皆如來喻但陳鄭未見旦<lb/>
夕訪問之當肯顧也五日一延見諸生力爲普說今頗覺<lb/>
有風動之意少假旬月亦當有以少變前日之陋也聞同<lb/>
官多得同志甚慰鄙懷其間亦有相識相聞者恨無由相<lb/>
㑹聚切磋耳近觀時論日就卑鄙而吾黨之士相繼而出<lb/>
似猶未艾天意儻遂悔禍則亦不爲無可用之人矣願相<lb/>
與勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>荀卿子云皓天不復憂無疆也千秋必反古之常<lb/>
也弟子勉學天不忘也此正區區今日之意也<lb/>
某氣痞筋攣日以益甚休致文字州府巳爲施行但舉城<lb/>
知舊無一人肯爲作保不免逺求左右想無不可得與僉<lb/>
圓付去人仍借一得力可託人自持印𥿄隨之令俟批上<lb/>
<pb n="KR4d0226_SBCK_005-5a"/>
却將以還免致失墜尤幸也來書前後不同東閣郎君之<lb/>
說蓋出老丈向得其書亦自言此意甚勤懇然事始巳行<lb/>
不可復收矣只得向前旁人指點一切不能管得楊子直<lb/>
黄商伯乞宫觀而遭繳豈有某却望復職致仕而求恩澤<lb/>
之理雖至愚者知其必不然矣况今不作奏不通廟堂書<lb/>
劄而陳乞狀内亦不敢叙歷任年月其意亦自可見也昨<lb/>
日又得黄仲本書云得親戚書議者方欲申嚴謝事條制<lb/>
渠是謝胡姻家語必非妄此亦似是有爲而發若但驅逐<lb/>
不容更在仕路猶是善意萬一或是以此速其必來而因<lb/>
以治之亦無可避之䇿只得依經據禮冐昧向前看他如<lb/>
何區處若幸得一章痛加排詆置之竄斥不容休致之地<lb/>
即在我者亦有辭矣不審明者以爲如何昨日作誠父書<lb/>
<pb n="KR4d0226_SBCK_005-5b"/>
託其致意不知曽相見否或未見可借取一觀然其說亦<lb/>
大槩與此相表裏也欲作衛公書道此曲折數日又苦目<lb/>
昏不能謹書或因便問及亦告及之演山觀瀑之約夣寐<lb/>
不忘然湏病軀稍堪扶持及此一事結斷了絶始可出入<lb/>
以此反増煩懣耳渤海方繳陳益之宜春之命去冬所傳<lb/>
上饒亦恐是浪語耳中間議論稍平僕便疑不乆諸人豈<lb/>
坐受縛者勢必多方遊談脅持恐赫以必勝爲効自此當<lb/>
漸見之繳詞未報其間必有大開闔可想也<lb/>
　　　與章侍郎<hi>荗獻</hi>
頃幸同僚寔深慰喜雖趣尚之同彼此黙喻然未嘗得從<lb/>
容傾倒以圖事孌之所終極而遂匆匆去國至今以爲恨<lb/>
也昨聞忠言正論愠于群小遂以口語翩然西歸嘗附一<lb/>
<pb n="KR4d0226_SBCK_005-6a"/>
書於上饒少致區區髙仰之意而車騎巳逺遂不可及但<lb/>
有懷想不能爲情近得張元徳書竊聞還家爲况甚適吾<lb/>
人私計固應隨處而安但國論大變日甚一日令人憂懼<lb/>
便覺無頓身處不知上天至仁何故生此等軰使能譸張<lb/>
幻惑以敗人之國家也昨在經筵不能上爲明主預陳此<lb/>
說吾軰亦不得爲無罪矣於今尚何言哉尚何言哉婺女<lb/>
旣罷江陵恐亦難安得其近書否念之不能忘也吕子約<lb/>
經由曽相見否諸賢盡去幾於空國矣樓孫獨未知所謂<lb/>
國是之論初甚駭聽徐觀其間意實微婉不知還是從之<lb/>
文字否果爾亦足以去也適聞乃是南牀語亦可見打不<lb/>
過處恐亦不爲同列所容矣良齋謝丈奄忽云亡後進失<lb/>
所尊仰欲附一書弔其子而未有以將之湏例後便恐或<lb/>
<pb n="KR4d0226_SBCK_005-6b"/>
相見幸爲及之也誠齋乆不得信不知成行否九級浮圖<lb/>
八級巳了只欠此一級固當爲天下惜之也某自四月初<lb/>
大病至今中間危急巳爲納禄之請近報未允前此辭職<lb/>
亦未果决適間聞有䟽其名字牽連四十餘人以白于上<lb/>
者如此則非乆勢湏别有行遣然數日前嘗以周易筮之<lb/>
偶得遯尾之占見乎蓍龜者如此則亦非彼之所能爲矣<lb/>
將安避之哉<lb/>
觧袂之後亦知世路漸艱然不謂乃爾之遽也乆欲致一<lb/>
書以病不能引領鄕風徒切歎仰近得宜春袁推書具道<lb/>
存問之意亦知雅眷之不我忘也<lb/>
向來從游不𣢾至仐抱恨顧此衰朽疾病日侵恐不復有<lb/>
承晤之期矣世道反覆巳足流涕而握其事者怒猶未怠<lb/>
<pb n="KR4d0226_SBCK_005-7a"/>
未知終安所至極耶然宗社有靈公論未泯異日必有任<lb/>
是責者非左右吾誰望耶子壽想時相聞近亦得書衡陽<lb/>
之襯當巳過彼乆矣𥘉意但恐不得乆於零陵不謂造物<lb/>
者亦復隨俗抵巇也需及廟議便欲寫呈以來使不能俟<lb/>
當㝷的便别寄也當時不知何故直爾匆匆更不暇慱盡<lb/>
同異而遽爲毁撤之計甚可驚惋豈於是時巳有撞壞之<lb/>
徴耶<lb/>
廟議固可恨然自有襯之乃有大於此者令人痛心子壽<lb/>
竟不免推遷至此乃是無人肯受惡名今遂决之其勇亦<lb/>
可尚也<hi>然自有襯之一句恐有誤字</hi>
昨幸同朝列雖不得日夕從容然荷相予之意甚勤而襟<lb/>
期所屬以爲可同天下之憂者如門下亦不過三四人耳<lb/>
<pb n="KR4d0226_SBCK_005-7b"/>
今不幾日而風流雲散恍然一夣[婺-矛+牙]不恤緯母深此懐而<lb/>
生死契闊未暇論也不審次舍即今巳次何許想徑歸清<lb/>
江舊第矣頃歲經由見其登臨有江山之勝交遊中有老<lb/>
成可敬有士友可親甚可樂想爲况亦不落莫恨不得往<lb/>
從杖屨之逰耳子壽當巳赴汪陵見袁機仲說彼中形勢<lb/>
事體亦甚可慮不知子壽何以處之聞北風殊惡計恐亦<lb/>
不可爲乆留計也<lb/>
徳脩得祠私計亦甚便但其去日逺尤使人不能忘懷𥙷<lb/>
之事勢恐亦難乆留若更去却真空國而無人矣昨晚得<lb/>
去相内口書今想巳到于越矣<lb/>
　　　答尤尚書<hi>袤</hi>
示喻程門諸人行事附見甚善龜山靖康間論事頗多今<lb/>
<pb n="KR4d0226_SBCK_005-8a"/>
長編中全不載蓋縁汪丈當時編集之際楊家子弟以避<lb/>
禍爲說懇請刪去故雍傳即不見其章䟽後來延平重刋<lb/>
龜山集方始妆入他時或作楊傳不可不細考也尹和靖<lb/>
𬒳召時適有臣寮陳公輔論毁程學尹公在道懇辭甚可<lb/>
觀又嘗論講和甚力皆不可不載者也南軒集誤字有是<lb/>
元本脫誤者如召閑處則拙者蓋有罪焉然亦曽寫與定<lb/>
叟恐其欲有回互不妨報及今承䟽示當以示刋者有姓<lb/>
字處且令鑱㓕後人亦湏自暁得也<lb/>
奉三月四日手教一通三復慰喜不可具言又䝉封送差<lb/>
敕及所撰族祖銘文尤切感荷衰病之餘復叨祠禄巳爲<lb/>
優幸而雲臺改命又如私請便得仰止希夷之高躅以激<lb/>
衰懦則又執事者不言之教也幸甚誌銘之作雄健高古<lb/>
<pb n="KR4d0226_SBCK_005-8b"/>
曲盡事情雖或節用行狀之詞而一經點化精神逈出正<lb/>
襟伏讀使人魄動神悚知君臣之義與生俱生果非從外<lb/>
得也竊謂此文實天下名教之指南寒鄉冷族何幸而獨<lb/>
得之然亦非可得專有之矣幸甚幸甚屬以一至城府歸<lb/>
憇武夷繚繞還家賔客書問疾病之擾無一日暇以故乆<lb/>
不得致謝意然此心未嘗一日忘也<lb/>
沙隨程丈忽見過留止旬日得款餘論啓發爲多如此等<lb/>
人老於州縣深爲可惜趙帥招之折衷奏議之編功夫亦<lb/>
殊浩渺也項平父白來紹興同官中極不易得來教所謂<lb/>
可用之才誠不易之論得書知欲此來未知能自㧞否耳<lb/>
蔡君律書巳成簡役精宻悉有據依乃知前人大是草率<lb/>
恨不令年兄見之其曆書則未就然大略規模亦與律書<lb/>
<pb n="KR4d0226_SBCK_005-9a"/>
相似所謂無零分者非如來教所疑也<hi>役疑當作徑</hi>
金陵之䘮中外有識同切傷痛而况於交舊之私乎逺承<lb/>
弔問凢所以爲之深謀逺慮者一皆切中事情無所回避<lb/>
感歎不巳某昨聞其還即走紫溪又聞以柩重難行恐平<lb/>
父道間少人商議遂至弋陽候之幸却不甚費力一慟之<lb/>
餘細間密折盡凡令尊兄之所慮者無不巳有其端今當<lb/>
密與平父恊力區處庶幾不至甚乖刺耳所幸延哥似却<lb/>
長進若得數年扶持教養當成令器顧恐疾病衰頽不得<lb/>
終任此責也彦叙遽止此可傷人生危脆如此又可歎也<lb/>
圭父爲况如何連得二書頗不安跡似亦不必如此人生<lb/>
各以時行耳豈必有挾然後可以仕哉聞尊兄亦嘗寛曉<lb/>
之甚善平父遭此禍故初恐其心疾發動却因此不暇及<lb/>
<pb n="KR4d0226_SBCK_005-9b"/>
營造無益之事反覺安穩若常如此可無他慮幸因書力<lb/>
勸其清心省事以持門戸爲佳<hi>細間密折等語必有誤字</hi>
某衰病杜門苟安祠禄方竊自幸上恩不棄忽復收用感<lb/>
激雖深然資淺材踈詎復堪此此外曲折又復多端巳力<lb/>
懇辭諸公哀憐當爲開陳使得請也承問之及感愧良深<lb/>
陳公必巳到闕不知去住如何此事自繫天意豈人力之<lb/>
所及哉江陵計今巳赴乆不得書不知爲况如何呉邕州<lb/>
求免逺使不知得出何䇿直以親老丐祠恐無不得之理<lb/>
但恐别求任使則難必耳羅倅兄弟恐未參識自江西來<lb/>
者多能道其賢也程侍郎禹貢文字曽傳得否若有本便<lb/>
中幸借及每讀此篇常恨讀書不多無以考見古今之同<lb/>
異計其所述必甚精愽所願見也呉監丞輪對文字亦願<lb/>
<pb n="KR4d0226_SBCK_005-10a"/>
得之不知可以并垂示否<lb/>
尚書程公垂問曲折尤感其意因見幸爲致謝悃區區之<lb/>
意蓋不殊前也羅兄亦告致鄙懷皆未敢拜書也益㳟得<lb/>
祠甚善材業如此何患不逹政湏恬養以厚本根耳禹貢<lb/>
論得之開豁甚多歎服無巳但恨未見畫圖得爲求之便<lb/>
中寄示幸甚傳畢當并此論歸納也伯駿劄子亦幸垂示<lb/>
它有可見教不吝及之尤所望也<lb/>
某不孝禍深早歲孤露提携教育實賴母慈不幸迂愚不<lb/>
堪世用不能少伸烏烏之報而奄忽至此冤痛割裂不能<lb/>
自存幸以今春粗畢大事音容永隔痛苦終天伏承惠弔<lb/>
并以香茶果實逺致奠儀仰感勤眷之誠俯念疇昔之好<lb/>
拜領號絶不知所言襄陽之除必是見闕正此哀苦不敢<lb/>
<pb n="KR4d0226_SBCK_005-10b"/>
奉慶惟是益逺誨晤而殘息奄奄不保朝夕引領西望徒<lb/>
切悵然<lb/>
鄕邦得人之盛魁選復出其中甚爲可喜但所陳取士之<lb/>
䇿於人物取舍之際不免祖襲蘇氏浮薄之餘論此議肆<lb/>
行非天下之福殊使人不滿意自此脫去埸屋想當别作<lb/>
䂓撫耳衰陋何足取置齒頰間耶汪樞之孫遂進而立於<lb/>
三人之列想老丈慰意也荆州之行寄任増重今當入境<lb/>
矣<lb/>
　　　答郭察院<hi>邦瑞</hi>
副封垂示尤荷不鄙使任事者於事之幾㣲每毎如此則<lb/>
尚何朝綱不振之足憂哉甚善甚善甚盛甚盛某衰晚多<lb/>
難懇辭恩除未遂私計之便今不敢復以前請爲說矣惟<lb/>
<pb n="KR4d0226_SBCK_005-11a"/>
是前仕有妄乞施行經界一事今巳住罷自合抵罪而反<lb/>
冐褒擢實無靣目可將使指不免自劾以俟嚴譴<lb/>
忽聞抗䟽觸邪遂去言職此於賢業爲有光顧在治朝爲<lb/>
可恨耳偶在病中聞之増氣與士友言亦未嘗不俯而歎<lb/>
仰而賀也鄉黨交遊與有光寵其何幸如之<lb/>
録示諌草三復永歎知忠賢得志之難而吾道果未易行<lb/>
也然清名直節足爲里閭光寵而去一凶人亦足少折隂<lb/>
邪之氣於正論不爲無助此又皆可賀者<lb/>
　　　答郭邦逸<lb/>
吾人之學要當以明理治身爲本世間得失正不足深計<lb/>
也某衰病屏居尚叨稍食不復有與世俗較曲直之心矣<lb/>
聞以前事頗累鄭君爲之踧踖尚賴寛恩不終抵罪也<lb/>
<pb n="KR4d0226_SBCK_005-11b"/>
志父中秘之除此却未之聞泉州之命亦然山間真如井<lb/>
底也某昨遣人請祠今巳竟月杳無還耗方以爲慮承喻<lb/>
廟堂巳有領略之意若是監丞兄書中所報想必得其實<lb/>
兼林旣去亦湏兩下有施行乃見平平蕩蕩之意也<lb/>
奏凾必巳關乙覽殊未聞宣召之㫖何耶承當俯就臺選<lb/>
來嵗發䇿大廷始當披腹呈琅玕耳<lb/>
　　　答羅叅議<lb/>
時得欽夫書聞其進徳之勇益使人歎息郴宼掩撃官軍<lb/>
反爲官軍所蹙勢巳小䘐但未知終當如何耳閩中人情<lb/>
却甚安帖時和歲豐天所賜也第州縣以催發上供餽虜<lb/>
之故頗行刻急裒歛之政此爲可慮耳建陽鄉人李秉義<lb/>
■舊嘗從寳學劉丈入蜀今老且病往投舊識諸將因來<lb/>
<pb n="KR4d0226_SBCK_005-12a"/>
求書得以附此渠不敢有所求但得一顧之寵亦足以爲<lb/>
重也元履來山間相訪適值此便亦有一書附之<lb/>
九月廿日至豫章及魏公之舟而哭之云亡之歎豈特吾<lb/>
人共之海内有識之所同也自豫章送之豐城舟中真欣<lb/>
天<hi>真欣天疑是與欽夫</hi>得三日之款其名質甚敏學問甚正若充養<lb/>
不置何可量也但云頃在富陽與尊兄辨論甚苦是時左<lb/>
右似未以外學爲不然却與前此相聚時所聞小異何耶<lb/>
汪丈日相聚所講論者何事當有可見語者某頃以書論<lb/>
數事似皆未以爲然者未敢苟巳復以此書扣之論語序<lb/>
一篇欲寫呈之書中巳言之而便速寫札不謹只納左右<lb/>
幸因語呈似幸甚幸甚先生埋銘頃欲只求汪丈寫不知<lb/>
見許不想甞懇之不待言也前書所欲更易數處欽夫又<lb/>
<pb n="KR4d0226_SBCK_005-12b"/>
欲刪去一句<hi>乃行狀中本語</hi>不知汪丈以爲如何<hi>乗閒試爲扣之</hi>所寄彦<lb/>
豐處書未到今此便過餘干却令往取矣<lb/>
竊承幕府無事得以儉<hi>儉字疑</hi>游坐進此道而所以與謀贊<lb/>
畫者莫非便民聲勞<hi>聲勞恐有誤字</hi>之事甚休甚休<lb/>
示及汪丈書知巳爲縁况虚<hi>縁况虚等語恐有誤字</hi>志銘幸甚幸甚<lb/>
容附書端父兄弟借來一觀也端父兄弟巳祥祭先生徳<lb/>
容日逺益使人痛心耳記善録荷傳示甚慰所望亟作書<lb/>
遣人未及細觀然其大致可見於此始得聞和靖言行之<lb/>
詳蓋其見道極明白故其言之極平易似淺近而實深逺<lb/>
卓乎義不可及也祁居之相見其議論云何有可以見示<lb/>
者否龜山論語序本爲世學膠固學者類多以分文析字<lb/>
執辭泥迹爲務故有視其所視遺其所不視之說但所引<lb/>
<pb n="KR4d0226_SBCK_005-13a"/>
用之事從莊列中說作太過遂致㣲失本意却似精粗本<lb/>
末真有二致所以中間竊以爲疑非疑其意特疑其語耳<lb/>
後見張欽夫呉晦叔乃知文定亦嘗疑之不審尊意以爲<lb/>
如何幸有以見教胡仁仲所著知言一冊内呈其語道極<lb/>
精切有實用處暇日試熟看有㑹心處却望垂喻某於汪<lb/>
丈書中巳說及恐欲見即爲呈似也欽夫甞收安問警益<lb/>
甚多大抵衡山之學只就日用處操存辨察本末一致尤<lb/>
易見功某近乃覺知如此非靣未易究也明仲兄不及别<lb/>
拜狀想旦夕從容有講道之樂中間說看易傳不知後來<lb/>
所得如何某亦欲讀此書如有可以見教者因來及之幸<lb/>
甚幸甚元履晉叔近皆相見亦甚瞻仰也前書懇求書藉<lb/>
碑刻等不知曽辱留意否<lb/>
<pb n="KR4d0226_SBCK_005-13b"/>
先生諸書想熟觀之矣平日講論甚是如此竒論所未及<lb/>
者别後始　書請之故其說止此然其大槩可知矣老兄<lb/>
旣知外學之非而欲留意於此恐於論孟中庸大學之書<lb/>
不可不熟讀而詳味章句之間雖若淺近不足用心然聖<lb/>
賢之言無不造極學之不博則約不可守今於六經未能<lb/>
遍考而止以論孟中庸大學爲務則巳未爲愽矣况又從<lb/>
而忽略之無乃太約乎<lb/>
某塊坐窮山絶無師友之助惟時得欽夫書問往來講究<lb/>
此道近方覺有脫然處濳味之乆益覺日前所聞於西林<lb/>
而未之契者皆不我欺矣幸幸甚甚恨未得質之高明也<lb/>
元來此事與禪學十分相似所爭毫末耳然此毫末却甚<lb/>
占地位今學者旣不知禪而禪者又不知學互相排擊都<lb/>
<pb n="KR4d0226_SBCK_005-14a"/>
不劄著痛處亦可笑耳何叔京秋間相過少𣢾相與懷想<lb/>
高致者俱不自勝也<lb/>
知言後來必巳熟看其說如何汪丈曽說及否可否之間<lb/>
必有定論因來及之幸幸記善録細看却似馮公所見未<lb/>
透記得無精彩長者所見莫亦是如此否<lb/>
　　極感留意以耳目之玩煩長者愧愧向附還三書巳<lb/>
領矣書中忘記禀知也汪丈寄横渠三書來此爲校𥙷甚<lb/>
多勢湏刋作一本乃佳蓋𥙷綴不好看也大抵集中脫誤<lb/>
盡在第二至第五卷中只換却此四卷亦得也第七卷中<lb/>
有一論邉事狀却只於卷末添版便得恐汪丈事多告請<lb/>
岀爲點對付之工人幸甚幸甚此道旣寂寥而諸先賢之<lb/>
子孫亦復流落不振自幕府之西訪其書恤其人不遺餘<lb/>
<pb n="KR4d0226_SBCK_005-14b"/>
力此亦一時節因縁耶校書極難共父刻程集於長沙欽<lb/>
夫爲校比送得來乃無板不錯字方盡冩寄之不知今改<lb/>
正未也張家事巳於共父書中言之不知其人巳來未也<lb/>
人家僮僕乃有如此者可尚可尚今士大夫食君之禄不<lb/>
爲不厚而臨事靣謾辭難就利無所不至亦有愧此僕也<lb/>
哉此書轉託欽夫尋便亦方索然無一物可伴書者可笑<lb/>
可笑<lb/>
　　　與羅師孟師舜兄弟<lb/>
某昨承靣喻將以先公行實見委始者徒感知遇之深不<lb/>
自知其不可旣而思之先公平日交游皆海内老成賢雋<lb/>
之士其間相處之乆相知之深而文字言語足以發揚潜<lb/>
德者尚多有之某之不才豈宜進越輙任此責若昆仲以<lb/>
<pb n="KR4d0226_SBCK_005-15a"/>
先公甞一顧之不欲鄙棄它時草定行事本末因使得預<lb/>
討論而致之諸公則某雖愚不敢不勉竭駑頓以承命萬<lb/>
望裁之又向䝉示教於軰行間自貶過甚亦不敢當自此<lb/>
枉書幸刋正之<lb/>
先公銘文巳爲題額并託上饒程丈書之字畫淳古可愛<lb/>
想便刻石也其間有少曲折巳爲四哥言之矣<lb/>
　　　答羅縣尉<hi>南劍沙縣人</hi>
讀書治病之說誠如所喻但古人之學以莊敬持守爲先<lb/>
而讀書窮理以發其趣至於讀書之法則又當循序專一<lb/>
反復玩味一日之課不可過三五條譬如良藥雖無劫病<lb/>
之功而積日累月自當漸覺四大輕安矣<lb/>
　　　與林安撫<hi>名枅字子方</hi>
<pb n="KR4d0226_SBCK_005-15b"/>
竊聞開府以來蠲除逋負以大萬計號令所下至簡而嚴<lb/>
是以舉措不苛而人自不犯方地數千里吏畏民安近嵗<lb/>
所未有也區區仰德爲日固乆而究觀䂓摹歛衽心服則<lb/>
自今始乃䝉垂問見聞所及又有以見高明之度不自賢<lb/>
智乃如此尤以歎仰苟有所懐安敢不盡顧實未有以塞<lb/>
訪逮之勤耳又承詢及所知别𥿄具禀恨所識不多未足<lb/>
以副好賢樂善之意也<lb/>
晦庵先生朱文公續集卷第五<lb/>
　　　　　　　　　　　　福州府儒學訓導舒鏊校<lb/>
</p>
<p>
</p>
  </div>
</body>
</text>
</TEI>
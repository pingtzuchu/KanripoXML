<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_062-1a"/>
晦庵先生朱文公文集卷第六十二<lb/>
書<hi>知舊門人問答</hi>
　　　答張元德<hi>洽</hi>
細讀来書知進學之意不倦甚慰讀書切忌貪多唯少則<lb/>
易以精熟而學問得力處正在於此苟爲不熟不如稊稗<lb/>
非虚語也大學等書近多改定處未暇録寄亦有未及整<lb/>
頓者如論孟兩書甚恨其出之早也此間事雖不多然亦<lb/>
終日擾擾少得暇看文字甚覺歲月之可惜也通書太極<lb/>
之㫖更宜虚心熟玩乃見鄙說一字不可易處政使濂溪<lb/>
復生亦必莞爾而笑也若如所論則所謂靜者别在四者<lb/>
之外而不相管矣而可乎顔子所以發聖人之藴恐不可<lb/>
以一事言盖聖人全體大用無不一一於顔子身上發見<lb/>
<pb n="KR4d0226_SBCK_062-1b"/>
也孰不可忍亦不必如此說此等處有兩說當時存之皆<lb/>
不偶然更宜詳玩也武成文字不曾帶来不能盡記春秋<lb/>
之說尤所未究此類又是一種功夫未曉即且闕之可也<lb/>
易數之說近有一書謾徃讀之來問所疑巳悉具其中矣<lb/>
七經向見其𥘉成之本後未得也計此亦是劉公少時作<lb/>
不然則亦以其多而不能精故耶其間詩說尤草草也<lb/>
　　　答張元德<lb/>
示喻欲来未能之意此固無可如何但日月侵㝷縱不得<lb/>
親師友亦須自作工程潜思黙究令胷中明徹見得道理<lb/>
都無疑礙方是於踐履功夫有進歩處若只如此悠悠閑<lb/>
過了誠可惜耳所示諸說似未㝷着縫罅雖巳各注其後<lb/>
然只如此講學恐未有深益也名齋之意甚善然着實用<lb/>
<pb n="KR4d0226_SBCK_062-2a"/>
功不湏如此安立標榜處雖亦未有大害然亦便見用心<lb/>
淺處若實做得功夫是當自無暇及此等不急之務也大<lb/>
學近巳刋行今附去一本雖未是定本然亦稍勝扵舊也<lb/>
臨漳四子四經各往一本其後各有䟦語可見讀之之法<lb/>
請詳之所問易數雖非講學所急然亦見用意未精且更<lb/>
推尋爲佳若如此自見得一門戸决須自信得及正不必<lb/>
問伊川横渠說如何也若前人說巳分明則此書不作矣<lb/>
正爲說者太支離不說者又太簡略所以不得巳而作孔<lb/>
氏雜說冩了多時今附還其間多是抄出江鄰㡬嘉祐雜<lb/>
志也<lb/>
　　　答張元徳<lb/>
示喻爲學之意似覺未甚果決專一更宜勉力科塲不逺<lb/>
<pb n="KR4d0226_SBCK_062-2b"/>
想不免分了功夫然此等得失眞實有命若信未及放不<lb/>
下亦須且將此字頓在面前政使未全得力亦可減得些<lb/>
小分數不爲無助夫子所謂不知命無以爲君子正謂此<lb/>
也丼君處見送行語含兄意亦甚佳兄弟自爲慱約想有<lb/>
味也但丼君詞筆頗工而趣向未正數日苦口告之未知<lb/>
能勇決否耳所喻易數大槩近之但此等自然法象深玩<lb/>
索之自見端的𥘉見似人安排而實非人所能安排也以<lb/>
一爲三以一爲二所謂一者謂一揲所得之竒偶未是一<lb/>
爻也一竒爲三故三竒爲九方得老陽之爻一偶爲二故<lb/>
三偶爲六方得老隂之爻两偶一竒乃爲少陽之七两竒<lb/>
一偶乃爲少隂之八此數甚明但看得不子細耳丼君歸<lb/>
可更切磋之人材難得可惜只如此汨没了一生也<lb/>
<pb n="KR4d0226_SBCK_062-3a"/>
　　　答張元德<lb/>
衡陽之訃想已聞之深足傷歎然當路攻擊意殊未巳今<lb/>
雖如此亦恐更有追削禁錮之類而一時善類次第皆不<lb/>
可保吾輩閑中講學固爲羙事然亦恐有不可測者此方<lb/>
深以爲懼而賢者乃以勸彭丈何也熹幸巳得祠差可自<lb/>
安近與學者講論尤覺横渠成誦之說最爲徑捷蓋未論<lb/>
看得義理如何且是収得此心有歸著處不至走作然亦<lb/>
湏是專一精研使一書通透爛熟都無記不起處方可别<lb/>
換一書乃爲有益若但輪流通念而覈之不精則亦未免<lb/>
枉費工夫也湏是都通透後又却如此温習乃爲佳耳所<lb/>
說易傳極有難記當處蓋經之文意本自寛平今傳却太<lb/>
詳宻便非本意所以只舉經文則傳之所言提挈不起貫<lb/>
<pb n="KR4d0226_SBCK_062-3b"/>
穿不來須是於易之外别作一意思讀之方得其極㝷常<lb/>
每欲將緊要處逐項抄出别爲一書而未暇大抵讀書求<lb/>
義寜略毋詳寜踈毋密始有餘地也<hi>詳故碎宻故拘</hi>歐嚴譚君近<lb/>
來看得又如何更望以此相勉但於所讀之書經文注脚<lb/>
記得首尾通貫浹洽方有可玩繹處如其不然泛觀雜論<lb/>
徒費日月決無所益也所論新法大槩亦是如此然介甫<lb/>
所謂勝流俗者亦非先立此意以壓諸賢只是見理不明<lb/>
用心不廣故至於此若得明道先生與一時諸賢向源頭<lb/>
與之啇量令其胷中見得義理分明許多人欲客氣自無<lb/>
處著亦不患其不改矣若便以不可與有爲待之而不察<lb/>
其所欲勝之流俗亦眞有未盡善處則亦非所以爲天下<lb/>
之公而自䧟於一偏之說矣頃見趙丞相所編諸公奏議<lb/>
<pb n="KR4d0226_SBCK_062-4a"/>
論新法者自有數卷其言雖不爲不多然眞能識其病根<lb/>
而中其要害者殊少無惑乎彼之以爲流俗之浮言而不<lb/>
足恤也至如祧廟一事當時發言盈庭多者累數千字而<lb/>
無一言可以的當與介父爭是非者但今人只見介父所<lb/>
言便以爲非排介父者便以爲是所以徒爲競辨而不能<lb/>
使天下之論卒定於一也此說甚長非面論未易䆒<lb/>
　　　答張元德<lb/>
來書所論通復二字甚密然亦有未切處繼之者善云者<lb/>
造化流行萬物方資以始而未實也成之者性云者物生<lb/>
巳實造化與物各藏其用而無所爲也在人則感物而動<lb/>
者通也寂然不動者復也以此推之圖象隱然不待多言<lb/>
而自可黙喻矣四德則隂陽各二而誠無不貫安得不謂<lb/>
<pb n="KR4d0226_SBCK_062-4b"/>
五行之性乎凡此更反復之當自見也太伯之事正也太<lb/>
王王季文武之事權也權而不失其正則並行而不相悖<lb/>
矣此義聖人盖難言之若看未透且姑置之不必深致疑<lb/>
亦不必多爲說也廟議看得似亦未精子孫之於祖考恩<lb/>
雖無窮而義則有止不可過不可不及亦並行而不悖且<lb/>
以周而言之欲使之黜后稷而祖文武固丗俗淺薄之論<lb/>
若遂欲使之越后稷而祖帝嚳以至於無窮又賢者過之<lb/>
之失也<lb/>
　　　答張元德<lb/>
配義與道之說殊不可曉大抵讀書須且虚心靜慮依傍<lb/>
文義推尋句脉看定此句指意是說何事略用今人言語<lb/>
襯帖替換一兩字說得古人意思出來先教自家心裏分<lb/>
<pb n="KR4d0226_SBCK_062-5a"/>
明歴落如與古人對靣說話彼此對答無一言一字不相<lb/>
肯可此外都無閑雜說話方是得箇入處怕見如此棄却<lb/>
本文肆爲浮說說得郎當都忘了從𥘉因甚話頭說得到<lb/>
此此最學者之大病也故程先生有說書非古意轉使人<lb/>
薄漢儒下帷講誦未必是說書又說作論語觧已是剰了<lb/>
又以毛公說詩爲有儒者氣象觀此等處其意盖可見今<lb/>
說配義與道却不就孟子上理㑹如何是義如何是道如<lb/>
何是氣如何地配便一郷掉開了只單說箇道字巳是無<lb/>
捉摸處又將道字訓作行字尤無交渉說得愈多去理愈<lb/>
逺矣今合且先理㑹如何是義却就義字上推如何是道<lb/>
道之與義同異如何如何又要氣来配他配字又是何意<lb/>
<hi>適檢集注說得儘分明了不知曾子細看否</hi>只此數字分明即孟子意思分明<lb/>
<pb n="KR4d0226_SBCK_062-5b"/>
可見而程子所謂沖漠氣象亦在其中𥘉非有二說也子<lb/>
約所說亦未免向别處去如此支離轉無交渉却恐不免<lb/>
眞爲擎拳竪拂者所笑矣其它所論時習率性鳶魚等說<lb/>
今皆未暇論論得亦未有益可且理㑹此配義與道令分<lb/>
明便中早報及也<lb/>
　　　答張元德<lb/>
　人心雖未有喜怒哀樂而物欲之根存焉則固巳偏於<lb/>
　此矣故於其所偏者得之則喜且樂失之則怒而哀無<lb/>
　復顧義理也<lb/>
此段說得是但物欲之根存焉之說恐未然人固有偏好<lb/>
一物者然此一物未上心時安得不謂之未發之中乎欲<lb/>
下功夫正當於此看取子約心性之說甚可駭来俞所引<lb/>
<pb n="KR4d0226_SBCK_062-6a"/>
孟子甚當<hi>張云孟子論性而以惻隱羞惡恭敬是非之心爲說亦可謂失心性之辨乎</hi>
　性難知而心可盡所謂盡其心者如程子所謂當處便<lb/>
　認取<hi>此句不干事</hi>與今日格一物明日格一物<hi>知性也</hi>積習旣<lb/>
　乆脫然貫通之謂也<hi>盡心也</hi>又如論語集注所云隨事精<lb/>
　察<hi>知性也</hi>而未知其體之一<hi>盡心也</hi>眞積力乆而將有所得<lb/>
　此即盡心知性之案<hi>此叚内注字係先生批</hi>
心性一物知則皆知但盡之爲難耳又性可逐事言心則<lb/>
舉其全體也<lb/>
　禹惡㫖酒一章<lb/>
此等處只逐句看不必如此牽合<lb/>
　天王狩于河陽<lb/>
春秋熹所未學不敢強爲之說然以人情度之天王狩于<lb/>
<pb n="KR4d0226_SBCK_062-6b"/>
河陽恐是當時史䇿巳如此書蓋當時周室雖㣲名分尚<lb/>
在晉文公召王固是不順然史䇿所書想必不敢明言晉<lb/>
侯召王也李傕郭汜朱全忠盗賊狂恣唯力是視亦未必<lb/>
曾讀春秋見有此事而效之也<lb/>
　習静坐以立其本而於思慮應事專一以致其用以此<lb/>
　爲主一之法如何<lb/>
明道敎人静坐蓋爲是時諸人相從只在學中無甚外事<lb/>
故敎之如此今若無事固是只得静坐若特地將静坐做<lb/>
一件功夫則却是釋子坐禪矣但只著一敬字通貫動静<lb/>
則於二者之間自無間㫁處不湏如此分别也<lb/>
　語孟或問乃丁酉本不知後來改定如何<lb/>
論孟集注後來改定處多遂與或問不甚相應又無功夫<lb/>
<pb n="KR4d0226_SBCK_062-7a"/>
修得或問故不曽傳岀今莫若且就正經上玩味有未通<lb/>
處參考集注更自思索爲佳不可恃此未定之書便以爲<lb/>
是也<lb/>
　　　答張元德<lb/>
　嘗讀歐陽公論許丗子止之事未免疑之及讀胡文定<lb/>
　公傳未足以破其疑洽繼而考之左氏公羊之傳自明<lb/>
　但後人因穀梁不嘗藥之說遂執此一句以爲止之罪<lb/>
　如此而巳殊不考左氏曰許悼公瘧飲丗子止之藥卒<lb/>
　公羊曰止進藥而藥殺也此可以見悼公之死於藥矣<lb/>
　當時之事雖未有明文而洽嘗觀近丗治瘧者以砒霜<lb/>
　鍜而餌之多愈然不得法不愈而反殺人者亦多矣悼<lb/>
　公之死必此類也不然當時所進非必死之藥止偶不<lb/>
<pb n="KR4d0226_SBCK_062-7b"/>
嘗而巳則公羊何以謂之藥殺丗子何爲遽棄國而出<lb/>
奔孟子曰殺人以挺與刃有以異乎以刃與政有以異<lb/>
乎進藥而藥殺可不謂之弑哉其所以異於啇臣蔡般<lb/>
　者過與故之不同耳心雖不同而春秋之文一施之者<lb/>
　以臣子之於君父不可過也如此觀之似足以正近世<lb/>
　經傳之失而破歐公之疑不識先生以爲如何<lb/>
胡文定通㫖中引曽吉父說如律中合御藥誤不如本方<lb/>
造御舟誤不牢固之類巳有此意矣但考之於經不見許<lb/>
止棄國出奔之事不知果何謂也<lb/>
　　　答張元德<lb/>
舊與朋友說話毎恠其不觧人意而不知其所以然者近<lb/>
方覺得學者讀了書聽了話元不曽著心記當紬繹玩味<lb/>
<pb n="KR4d0226_SBCK_062-8a"/>
至有兩年看一部易傳都不記得緊要處者雖其根鈍使<lb/>
然亦是不肯用力乃知橫渠教人讀書必欲成誦眞是學<lb/>
者第一義須是如此巳上方有著力處也歐嚴二君後来<lb/>
曽相見否此中甚難得人深可憂懼也所望以永斯文之<lb/>
傳者如二三君盖無幾人也<lb/>
　　　答丼吉甫<lb/>
此間爲况幸亦如常但朋友自不敢住多巳引去亦隨時<lb/>
之義也所示之說今却附還大抵看得未甚浹洽言多窒<lb/>
礙且宜少讀而益加潜心反復玩味之功也<lb/>
　中庸言健順仁義禮智之性妄意以爲健順用也仁義<lb/>
　禮智之性體也健順二字在上者先言用而後言體又<lb/>
　以配上文先言隂陽而後言五行未知是否<lb/>
<pb n="KR4d0226_SBCK_062-8b"/>
健順之體即性也合而言之則健順分而言之則曰仁義<lb/>
禮智仁禮健而義智順也<lb/>
　先生前歲論伊尹樂堯舜之道一段云樂堯舜之道須<lb/>
　是見得是獨自底非是衆家常住底今歲先生又言衆<lb/>
　家常住底何者非堯舜之道又言若堯舜之道便是衆<lb/>
　家常住底則不消更說堯舜<lb/>
後說近是但所記語有差今亦不記當時因何說此也<lb/>
蔡丈云天根是好人之情狀月窟是小人之情狀三十<lb/>
　六宫是八卦隂陽之爻某疑人物二字恐未可便以善<lb/>
　惡㫁之又言三十六宫都是春即月窟亦爲春也<lb/>
陽善隂惡聖賢如此說處極多盖自正理而言二者固不<lb/>
可相無以對待而言則又各自有所主康節所詠恐是指<lb/>
<pb n="KR4d0226_SBCK_062-9a"/>
生物之源而言則正氣爲人偏氣爲物爲隂陽之辨季通<lb/>
所論却是推說然意亦通也<lb/>
　　　答丼吉甫<lb/>
集注中說曽點處有樂此終身一句不知如何<lb/>
觀舜居深山之中伊尹耕於有莘之野豈不是樂此以終<lb/>
身後来事業亦偶然耳若先有一毫安排等待之心便成<lb/>
病痛矣注中若無此句即此一轉語全無收拾答它聖人<lb/>
問頭不著只如禪家擎拳竪拂之意矣<lb/>
　君子所以異於人以其存心昨蒙賜教謂存心者處心<lb/>
　也集注又曰以仁存心言以是存於心而不忘也而直<lb/>
　卿說是以其心之所存處看它念念在何處某以爲若<lb/>
　如先生之誨則是以仁禮存在心中若直卿之言則是<lb/>
<pb n="KR4d0226_SBCK_062-9b"/>
　以心存在仁禮上二說孰是<lb/>
直卿說得亦是但要夲文意義順似注說又須知不是將<lb/>
心去存在仁禮上亦不是將仁禮存在心裏也<lb/>
　蔡丈言天根爲好人之情狀月窟爲小人之情狀又云<lb/>
　隂陽都將做好說也得以隂爲惡陽爲善亦得伏蒙賜<lb/>
　教以爲陽善隂惡聖賢如此說處極多盖自正理而言<lb/>
　二者固不可相無以對待而言則又各有所主某疑康<lb/>
　節先言天根月窟是合偏正而言後言以爲都是春者<lb/>
　是專以正者言之不知是否<lb/>
看遺書中善惡皆天理及惡亦不可不謂之性不可以濁<lb/>
者不謂之水等語及易傳陽無可盡之理一節即此義可<lb/>
推矣更以事寔考之只如鴟梟蝮蝎惡草毒藥還可道不<lb/>
<pb n="KR4d0226_SBCK_062-10a"/>
是天地隂陽之氣所生否<lb/>
　　　答林退思<hi>𥙷</hi>
知讀書有漸甚善甚善但亦須且讀一書先其近而易知<lb/>
者字字考驗句句推詳上句了然後及下句前段了然後<lb/>
及後段乃能眞實該徧無所不通使自家意思便與古聖<lb/>
賢意思泯然無間不見古今彼此之隔乃爲眞讀書耳<lb/>
　　　答林退思<lb/>
某區區之見亦惟以儒者職分實不易盡今之學者皆<lb/>
有小噐易盈之患於所當知或聞而不講或講而不精<lb/>
是以見道不全而應用有闕用是憤悱不遑自安懼所<lb/>
見之有偏則所至之不逺反復聖賢之典泛參百氏之<lb/>
書師事名儒以證所疑以質所見庶幾識斯道之全體<lb/>
<pb n="KR4d0226_SBCK_062-10b"/>
　明入德之大方事有大變則有以處之時有大幾則足<lb/>
　以應之顧瞻海内之君子自治嚴密規摹廣大而進修<lb/>
　不巳體用兼該本末具舉惟先生一人今屈於貧困寸<lb/>
　歩不能自致不獲以酬其所欲身雖在此而心則在函<lb/>
　丈也某在天地間甚不足道亦知不肯爲小人儒慨念<lb/>
　往古道學素明到春秋時賢士大夫議論與夫經理其<lb/>
　國尚有標置正學既晦人物便不耐檢點資禀粹温者<lb/>
　間有暗合古人仁心處尚足以維持國體使意脉未絶<lb/>
　資禀竒偉者間有暗合古人仁政處尚足以把持事務<lb/>
　使丗變未極更要進前擔負自應是去不得此某所以<lb/>
　欲汲汲講究成巳之仁成物之知庶幾識古人所謂大<lb/>
　學者今以乏財不得進拜函丈誰其成就之律曆兵法<lb/>
<pb n="KR4d0226_SBCK_062-11a"/>
　要識端涯莫指其蹤古今損益大変職分所當急朝夕<lb/>
　看諸儒之論以巳見揣摩迄不知其㫖郷間諸賢無有<lb/>
　收而教之者只得將六經涵泳耳<lb/>
　某聞明學問之全體而後可以底夫大成盖知至其所<lb/>
　至而不能終其所終者有矣未有不知至其所至而能<lb/>
　終其所終者也孔門之髙弟若子夏子游子張止於有<lb/>
　聖人一體則造夫全體者寜有幾人然全體之不知則<lb/>
　有同門異户之患雖欲有其一體不可得矣古之君子<lb/>
　所以終日孜孜惟恐學不足以知性命之正才不足以<lb/>
　成天下之務識不足以周萬物之情者以爲不如是則<lb/>
　有所偏倚而無以立乎其大者也大者之不立猶不登<lb/>
　㤗山無以見天下之小不遊大海無以見衆流之同歸<lb/>
<pb n="KR4d0226_SBCK_062-11b"/>
　一源所存既卑安藜藿之丼難語太牢之味固有以聦<lb/>
　明爲障思慮爲賊自以爲見性成佛終不明寂然不動<lb/>
　之體也以智力之所操持謀略之所駕馭自許以致功<lb/>
　立業終不明行所無事之知也渉獵先民之論泛觀古<lb/>
　今之書自許以愽學多聞終不知皮之不存毛將焉傳<lb/>
　也夫是之謂無以立乎其大者也若知從事於其本而<lb/>
　以道之全體爲準的則學足以知性命之正必通乎死<lb/>
　生之說而異端不能惑矣才足以成天下之務則坦然<lb/>
　見王道之易行不至於不以堯之所以治民者治民矣<lb/>
　識足以周萬物之情則所識前言往行無非畜德不至<lb/>
　泛濫無統迄無立身之地矣君子反經而巳經正則由<lb/>
　天下之正路而業可大也德可新也血氣有盛衰而與<lb/>
<pb n="KR4d0226_SBCK_062-12a"/>
　生俱生者未嘗變也所遇有窮逹在我未嘗有加損也<lb/>
　智及乎此則可與造全體矣某雖昏蒙尚知自勉追懐<lb/>
　古人夫豈無志今丗英才誰肯自卑今欲考百氏之同<lb/>
　異収歛其偏以求其全郷居僻陋書冊無所取欲廣交<lb/>
　四方之名人合其所長用以自反貧窶無資寸歩不能<lb/>
　自致深慮日月易流有負𥘉志結茅爲庵以退爲名奉<lb/>
　親之暇涵泳六經退省乎日用之間自求日新之功庶<lb/>
　乎有得焉耳敢望先生發揮其義<lb/>
來示備悉學者之志固不可不以逺大自期然觀孔門之<lb/>
教則其所從言之者至爲卑近不過孝弟忠信持守誦習<lb/>
之間而於所謂學問之全體𥘉不察察言之也若其髙弟<lb/>
弟子多亦僅得其一體夫以夫子之聖諸子之賢其於道<lb/>
<pb n="KR4d0226_SBCK_062-12b"/>
之全體豈不能一言盡之以相授納而顧爲是拘拘者以<lb/>
狹道之傳畫人之志何哉盖所謂道之全體雖高且大而<lb/>
其實未嘗不貫乎日用細微切近之間苟恱其高而忽於<lb/>
近慕於大而略於細則無漸次經由之實而徒有懸想跂<lb/>
望之勞亦終不能以自逹矣故聖人之教循循有序不過<lb/>
使人反而求之至近至小之中慱之以文以開其講學之<lb/>
端約之以禮以嚴其踐履之實使之得寸則守其寸得尺<lb/>
則守其尺如是乆之日滋月益然後道之全體乃有所郷<lb/>
望而漸可識有所循習而漸可能自是而往俛焉孳孳斃<lb/>
而後已而其所造之淺深所就之廣狹亦非可以必詣而<lb/>
預期也故夫子嘗以先難後獲爲仁又以先事後得爲崇<lb/>
德盖於此小差則心失其正雖有鑚堅仰髙之志而反爲<lb/>
<pb n="KR4d0226_SBCK_062-13a"/>
謀利計功之私矣仁何自而得德何自而崇哉聊誦所聞<lb/>
以答下問之意至於庵記大字之需則非學之急亦老懶<lb/>
之所不暇也舒大夫向嘗相見於㑹稽所論未合今想其<lb/>
學益有成矣聞其政亦甚佳有本者固如是也不及爲書<lb/>
因見幸略道意<lb/>
　　　答王晉輔<hi>峴</hi>
爲學大槩且以收拾身心爲夲更將聖賢之言從頭熟讀<lb/>
逐字訓釋逐句消詳逐㱼反復虚心量力且要曉得句下<lb/>
文意未可便肆巳見妄起浮論也<lb/>
　　　答王晉輔<lb/>
示喻卒哭之禮近丗以百日爲期盖自開元失之今從周<lb/>
制葬後三虞而後卒哭得之矣若祔則孔子雖有善殷之<lb/>
<pb n="KR4d0226_SBCK_062-13b"/>
語然論語中庸皆有從周之說則無其位而不敢作禮樂<lb/>
計亦未敢遽然舎周而從殷也況祔于祖父方是告祖父<lb/>
以將遷它廟告新死者以將入祖廟之意巳祭則主復于<lb/>
寢非有二主之嫌也<hi>主復于寢見儀禮鄭氏注</hi>至三年之䘮畢則又祫<lb/>
祭而遷祖父之主以入它廟奉新死者之主以入祖廟<hi>此見</hi>
<hi>周禮鄭注及横渠先生說</hi>則祔與遷自是兩事亦不必如殷之練而祔<lb/>
矣禮法重事不容草草卒哭而祔不若且從温公之說庶<lb/>
幾寡過耳<lb/>
　　　答王晉輔<lb/>
自去秋冬及此開正三辱枉書皆無便可報無疑人来又<lb/>
承惠問尤以爲慰訊後巳復改歲逺惟感時追慕孝履支<lb/>
勝熹病益深無可言者前書所論告子之說此等議論不<lb/>
<pb n="KR4d0226_SBCK_062-14a"/>
湏置意中亦不湏容易與之辨論且只自家理會聖賢之<lb/>
所巳言而求其㫖意之所在乆之精熟自然見得是非不<lb/>
著問人矣大學巳領便中却欲更求十數本可以分及同<lb/>
志也太極西銘切不湏廣盖丗問巳自有本爲此冗長無<lb/>
益於事或徒能相累耳徐侍郎所欲鏤版之書恨未之見<lb/>
然此等亦不必看徒亂人耳且著實向裏就切近明白實<lb/>
處理會便不誤人也此間諸書南康板本成後亦無甚人<lb/>
修改處不知有黑點子者是何本也只看其間有大同小<lb/>
異處子細咨問季章參考得失便自見得若有所疑切冀<lb/>
見諭當爲契勘奉報也南軒之書多未㫁手而不幸即丗<lb/>
而或者不察一例流傳使人不能無遺恨所以前此爲之<lb/>
刋削别爲定本盖推本其遺意非敢以私見輒有去取也<lb/>
<pb n="KR4d0226_SBCK_062-14b"/>
如大愚之說兼看亦佳但其䂓模亦太闊逺不若且就本<lb/>
經文義上爛熟咀嚼之爲愈也無疑人到多日偶以雪寒<lb/>
不能作書而其人不能乆候口占布此殊不盡意正逺千<lb/>
萬節哀自愛<lb/>
　　　答王晉輔<lb/>
荐承委喻極荷不鄙實以多病畏事不敢作文字以故前<lb/>
此不敢聞命今不獲巳輙以數字附于行狀之末少見鄙<lb/>
意然巳覺太露筋骨切告勿以示人恐彼此不穩便非獨<lb/>
罪戾之蹤爲有害也向来子約每言郷學之意甚羙然於<lb/>
愚意竊恐務實之意未若好名之多學道之志未若爲文<lb/>
之力此亦郷黨習尚流風之弊其所從来也逺宜賢者之<lb/>
未免也自今以往更願反躬自省以擇乎二者之間察其<lb/>
<pb n="KR4d0226_SBCK_062-15a"/>
孰緩孰急以爲先後姑屏舊習而取凡聖賢之言若大學<lb/>
若論孟若中庸者朝夕讀之精思力行以序而廣使道義<lb/>
之實有以悅於心而充諸巳則自將無慕於外而所以顯<lb/>
親揚名者必有以異乎前日之爲矣若　以名位之爲尊<lb/>
言語之爲麗聞譽之爲誇而汲汲乎伐石攻木以爲事則<lb/>
是非獨老拙羞之抑子約平生所望於賢者亦將大不滿<lb/>
於泉下矣所喻鄙文何乃爲此曲折巳託劉季章言之此<lb/>
豈止載禍相餉而巳耶<lb/>
　　　答王晉輔<lb/>
所喻䟦語今再冩去臨川者亦累問不得報此書度巳浮<lb/>
湛不可得矣今亦不須問也疑義足見向學之意墓祭不<lb/>
可考先儒說恐是祭土神但今俗行拜掃之禮其來巳乆<lb/>
<pb n="KR4d0226_SBCK_062-15b"/>
似不可廢又墳墓非如古人之族葬若只一處合爲一分<lb/>
而遥祭之亦似未便此等不若隨俗各祭之爲便也其他<lb/>
闕文數處或是或否皆非講學之急務况集注中又巳有<lb/>
說甚明自可觀考不必問也畏縮之說蘇黄門亦云然非<lb/>
本文之意兼集注中亦巳有定論禮書縮訓直者非一它<lb/>
日當見之乃先儒之舊不可易也范碑曲折嘗以鄙意請<lb/>
於益公未蒙剖決然此公揚歷之乆更事爲多必有見處<lb/>
後生况亦未須遽論此事豈可因此便議前輩之失非所<lb/>
以致敬於逹尊也程紏所編年譜是終身看得此事不透<lb/>
深可憐憫渠元不曾寄来却是身後爲人在廣州鏤版方<lb/>
得見之甚恨不得及早止之做此話欛没了期也然世間<lb/>
識者亦少但恐後丗有明眼人指點出来耳吾友今亦未<lb/>
<pb n="KR4d0226_SBCK_062-16a"/>
湏理會此等且理會自家著緊切身要用底道理乆之見<lb/>
識漸明履踐漸實自不𬒳人瞞亦不湏與人辨論紛爭也<lb/>
季章耿介於人有責善之益重九後若未来可力致之逸<lb/>
居獨學無師友之益不知不覺過失日滋功夫無由長進<lb/>
不可忽也景陽悼亡可念才臣書未到巽伯亦未有人来<lb/>
書寄婺女迂迴難通今後只託人寄臨川劉教授處可也<lb/>
不知渠書中有何說毎念仁里諸賢相與甚至而未得與<lb/>
之痛相切磨悠悠歲月日益晚暮良以爲恨如無疑亦然<lb/>
也因見各煩爲致此意<lb/>
　　　答杜仁仲良仲<lb/>
自頃聞昆仲之名而願得一見乆矣中間僅得識良仲之<lb/>
面而於仁仲尚復差池至今爲恨兹者乃承不鄙致問許<lb/>
<pb n="KR4d0226_SBCK_062-16b"/>
以来辱此意厚矣然理義不外於吾身但能反躬力索毋<lb/>
使因循有所間㫁則無不得之理孟子所謂歸而求之有<lb/>
餘師者此也願益勉旃以副此望異時有以自得之則雖<lb/>
相望之逺亦不異於合堂同席而居矣<lb/>
　　　答杜仁仲<lb/>
示喻爲學之意甚善操存舎亡此外無著力處但常切提<lb/>
撕勿計功效乆當自得力耳理固不可以偏正通塞言然<lb/>
氣禀既殊則氣之偏者便只得理之偏氣之塞者便自與<lb/>
理相隔是理之在人亦不能無偏塞也橫渠論受光有大<lb/>
小昏明而照納不二其說甚備可試考之人心道心不能<lb/>
無異亦是如此然亦不須致疑但惟精惟一是著力要切<lb/>
處耳魂魄之說極詳密矣文叔書中亦論此巳答之可取<lb/>
<pb n="KR4d0226_SBCK_062-17a"/>
一觀來喻得失亦巳具其中也<lb/>
　　　答杜仁仲<lb/>
得文叔書具道才質之羙恨未一見兹辱惠書喜聞比日<lb/>
所履佳勝示喻爲學之意甚善若果見得端緒常切提撕<lb/>
不少自恕則氣質昏弱非所病矣千萬勉旃少副所望<lb/>
　　　答杜仁仲<lb/>
良仲示喻敬字工夫甚善凡聖賢之言皆貫動静如云求<lb/>
其放心亦不是閉眉合眼死守此心不令放出也只是要<lb/>
得識此心之正如惻隱羞惡之類於動靜間都無走失耳<lb/>
所論氣禀有偏而理之統體未嘗有異亦得之明道又謂<lb/>
不可以濁者不爲水亦是此意也但謂神即是理却恐未<lb/>
然更宜思之仁仲所論朝聞夕死則愚意見得二先生之<lb/>
<pb n="KR4d0226_SBCK_062-17b"/>
說𥘉不甚異盖道即事物當然不易之理若見得破即隨<lb/>
生隨死皆有所處生固所欲死亦無害也<lb/>
　　　答杜仁仲<lb/>
良仲前書所論數條皆善但更勉力研䆒玩味乆之自然<lb/>
見處明白踐履從容不費安排仁仲盖有意於切問近思<lb/>
之學者然亦便如此不得更須愽之以文始有進歩處耳<lb/>
　　　答杜仁仲<lb/>
良仲所示疑義巳附已意於其後試詳考之更加虚心游<lb/>
意反復玩味乆當自釋然也仁仲反躬克巳之意甚切雖<lb/>
未知所病者何事然旣知其病即内自訟而亟改之耳何<lb/>
暇呫呫誦言以咎旣往之失而求改過之名哉今不亟改<lb/>
而徒言之又自表其未有改之之實也則是病中生病名<lb/>
<pb n="KR4d0226_SBCK_062-18a"/>
外取名不但無益而已<lb/>
　五行之神<lb/>
神是理之發用而乗氣以出入者故易曰神也者如萬物<lb/>
而爲言者也來喻大槩得之但恐却將神字全作氣看則<lb/>
又誤耳<lb/>
　明道云生之謂性一條<lb/>
明道此章内性字有指其墮在氣質中者而言有指其本<lb/>
原至善者而言須且分别此一字令分明不差方可子細<lb/>
逐項消詳今來喻大槩盖巳得之只其間有未細密處且<lb/>
更虚心玩味乆當益精耳継之者善易中本指道化流行<lb/>
之妙而言此却是就人身上指其發用之端而言如孟子<lb/>
論性善只以情可爲善爲說盖此發用處便見本原之至<lb/>
<pb n="KR4d0226_SBCK_062-18b"/>
善不待别求若可别求則是人生而靜以上却容說也孟<lb/>
子所論天下之言性者則故而巳矣亦是此意更詳之所<lb/>
云水之方分派者未曉来意恐非明道之本㫖也<lb/>
　　　答杜貫道<lb/>
讀書課程甚善但思慮亦不可過苦但虚心游意時時玩<lb/>
索乆之當自見縫罅意味持守亦不必著意安排但亦只<lb/>
且如此從容纔覺散漫即便提撕即自常在此矣<lb/>
　　　答杜貫道<lb/>
節次示及諸說皆善但不巳其功乆之見處漸分明矣其<lb/>
間雖有小禾通處今亦不暇一一條析奉報也致道歸草<lb/>
草附此作書多不能詳細仁里諸賢多得相處但賢者與<lb/>
良仲仁仲未得一見耳或能相與一來大幸靣見指說殊<lb/>
<pb n="KR4d0226_SBCK_062-19a"/>
勝書問徃還也<lb/>
　　　答池從周<lb/>
前此辱書未報今又承惠問尤以愧感詢及所疑足見嗜<lb/>
學之意但讀論語大學亦是𥘉學門户且得如此向前更<lb/>
有多少功夫豈可便慮其雜但此二書亦須反復熟讀著<lb/>
力研究乃可見其意耳所問論語首章但將所學反復思<lb/>
繹常切遵行便是時習習之之乆自有說處此只是爲學<lb/>
實事别無深逺㫖趣也汎愛雖非初學之切務然旣與物<lb/>
接若都恝然與之相忘亦非義理自是須泛愛也觀賢者<lb/>
之意似只欲以兀然自守爲是故所論每毎如此願少恢<lb/>
廓之不然只終不免於昏陋狹隘而無所發明也<lb/>
　　　答胡文叔<hi>璟</hi>
<pb n="KR4d0226_SBCK_062-19b"/>
承書喻及先世交遊之好不勝感愴三復書詞乃知有志<lb/>
傳家之學又以爲慰今世徇俗爲人之學固不足道其稍<lb/>
知用心於内者徃徃又以<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>於髙逺而失之是可歎也来<lb/>
喻之云似巳察於此者但常專心致志思繹踐行有疑則<lb/>
與同志講而明之則庶乎其有得矣<lb/>
　　　答潘坦翁<hi>履孫</hi>
集注觧多聞擇其善者而從謂所從不可不擇多見而<lb/>
識謂善惡皆當存之以備參攷某恐經文止曰識之未<lb/>
有皆存善惡以備參攷之意<lb/>
本文之義只如此不容别爲之說盖擇字生於從字識則<lb/>
未有便從之意故不言擇善也<lb/>
子與人歌而善程子曰歌必全章也與割不正不食席<lb/>
<pb n="KR4d0226_SBCK_062-20a"/>
不正不坐同某未曉其義<lb/>
反之猶言從頭再起也若只就中間接續便和則不成全<lb/>
章矣故必使其歌巳畢從頭再起然後和之則得全章程<lb/>
子意盖如此然某意亦恐未盡也<lb/>
　師摯之始關雎之亂某謂亂者指其成言之爾盖樂章<lb/>
　至亂而始成不要其成無以見其羙盛爾非專指亂而<lb/>
　言也<lb/>
此等處今不得聞古人之樂難以深論且如集注大槩說<lb/>
過可也<lb/>
　不踐迹一章集注曰善人質羙而未學者也某謂質羙<lb/>
　故不爲惡未學故不能知古人所以行者而踐之惟其<lb/>
　不踐跡故亦無自而入於室也<lb/>
<pb n="KR4d0226_SBCK_062-20b"/>
集注用程張二先生說其理甚精恐非如来喻之云也更<lb/>
詳之<lb/>
　　　答奚仲淵<lb/>
示喻所聞足見志道躬行之實慰幸歎仰盖不勝言但孟<lb/>
子論浩然之氣是集義所生非謂集義於此以養彼浩然<lb/>
之氣也又謂不必於應用處斟酌是否亦恐未免離内外<lb/>
判心迹之病聖賢所謂義者正欲於應用處斟酌耳但日<lb/>
用功夫自有先後緩急不可先其細者而緩於大體恐仲<lb/>
淵意是如此若其不然恐更合商量也義理之間誠當明<lb/>
辨然非有格物致知與敬以直内之功則亦難明而易失<lb/>
来喻所謂熟處難忘者恐坐此也然亦學者之通患如熹<lb/>
正苦此而未能自脫耳伯起舊游每病其不以此事爲急<lb/>
<pb n="KR4d0226_SBCK_062-21a"/>
今乃能勇猛精進如此人固未易量也計左提右挈長者<lb/>
之力爲多異時歸老田間復得此一益友爲幸甚矣趙德<lb/>
廣在此日相見殊愧不能有以發其志意者昨見所與渠<lb/>
書當知所以自勉也<lb/>
　　　答黎季忱<lb/>
示及兩卷各巳批注封還幸細考之語孟更須寛心細意<lb/>
看令通徹易則恐未易讀如此穿鑿似枉費心力也盖易<lb/>
本卜筮之書故先王設官掌於太卜而不列於學校學校<lb/>
所教詩書禮樂而巳至孔子乃於其中推出所以設卦觀<lb/>
象繋詞之㫖而因以識夫吉㐫進退存亡之道盖聖人當<lb/>
時巳曉卜筮之法與其詞意所在<hi>如說田狩即實是田狩說祭祀即實是祭祀征</hi>
<hi>伐昏媾之類皆無非譬喻也</hi>故就其間推出此理耳若在今日則巳不<lb/>
<pb n="KR4d0226_SBCK_062-21b"/>
得其法又不曉其詞而暗中摸索妄起私意竊恐便有聖<lb/>
賢復生亦未易通與其虚費心力於此不若且看詩書禮<lb/>
樂之爲明白而易知也然大學論孟中庸又在四者之先<lb/>
須都理會得透徹方可略看易之大指亦未爲睌今所論<lb/>
論語尚爾未通豈宜遽及此耶<lb/>
　　　答傅敬子<lb/>
昨承逺訪别来又巳累月辱書欣審比日所履佳勝講學<lb/>
須且著實自家理會寛著意思涵泳思索方能有得如今<lb/>
来所喻亦須且自看有疑處方好商量若只如此泛問不<lb/>
濟事又所記心性之語亦似語脉中不無差誤今不省記<lb/>
當時如何說也所欲大字及二卦說尤是兒戯若眞實做<lb/>
功夫何用此等裝飾耶<lb/>
<pb n="KR4d0226_SBCK_062-22a"/>
　　答傅誠子<lb/>
兹承惠書足見好學之篤巳足爲慰矣比想冬温所履佳<lb/>
勝所示疑問皆有急迫之意此最爲學之害須且放下只<lb/>
平平地讀書玩味其意理會未得處且記著時時拈起看<lb/>
恐乆之須有得力處若只如此枉費心力不濟事也幾微<lb/>
之間善者便是天理惡者便是人欲纔覺如此便存其善<lb/>
去其惡可也何難剖析之有第二條亦不湏得如此理會<lb/>
且討箇書讀換却許多勞攘乆之湏放得下第三條旣知<lb/>
得大有妨害便掃除了何問之有如此紛紜自作纒繞無<lb/>
了期也<lb/>
　　　答高國楹<lb/>
所喻不能處事乃學者之通病然欲别求方法力與之競<lb/>
<pb n="KR4d0226_SBCK_062-22b"/>
轉成紛擾而卒無可勝之理不若虚心讀書觀理收拾念<lb/>
慮使之專一長乆則自然精明而此病可除矣但讀書亦<lb/>
有次第且取其切於身心者讀之若經理丗務啇略古今<lb/>
竊恐今日力量未易遽及且少緩之亦未爲失也<lb/>
　　　答常鄭卿<lb/>
聞學中諸事漸有條理尤以爲喜學校規矩雖不可無亦<lb/>
不可專恃湏多得好朋友在其間表率勸導使之有郷慕<lb/>
之意則教者不勞而學者有益今得擇之復来則可因之<lb/>
以招致其餘矣鄙意又恐更湏招致得依本分識道理能<lb/>
作舉業者三數輩參錯其間使之誘進此一等後生亦是<lb/>
一事但此湏緩緩子細圖之恐其間有趨向不同反能爲<lb/>
害則不濟事也頃年又見黄叔張在此作教官時教小學<lb/>
<pb n="KR4d0226_SBCK_062-23a"/>
生誦書旬日一試如答墨義然立定分數考察去留似亦<lb/>
有益<hi>小學教諭見無職事可掌使任其責似亦兩便</hi>試推此類多爲之塗以收拾<lb/>
教養之則人情感恱當無扞格之患矣<lb/>
　　　答李晦叔<hi>煇</hi>
所說工夫亦且如此做去看乆逺如何有疑却喻及呉掾<lb/>
亦聞其人相處有何議論邪隆興江法曹有書寄渠處必<lb/>
時有便也其人清苦力學但溺佛好穿鑿耳令弟今在何<lb/>
處前得其書未能别答所論顔子凖的甚善但難如此泛<lb/>
論湏子細說岀日用工夫次第曲折方見得是非耳幸以<lb/>
此意語之也<lb/>
　　　答李晦叔<lb/>
所論持敬讀書表裏用力切須實下功夫不可徒爲虚說<lb/>
<pb n="KR4d0226_SBCK_062-23b"/>
然表裏亦非二事但不可取此而舎彼耳其實互相爲用<lb/>
只是一事纔說性字便是以人所受而言此理便與氣合<lb/>
了但直指其性則於氣中又湏見得别是一物始得不可<lb/>
混并說也江掾所言物性本惡安有是理来諭巳得之矣<lb/>
更切涵養爲佳耳<lb/>
　　　答李晦叔<lb/>
持敬讀書只是一事而表裏各用力耳若有所偏便疑都<lb/>
不曾做工夫今且逐日著實做將去未湏比量難易計較<lb/>
得失徒然紛優不濟事反害事要令日用之間只見本心<lb/>
義理都不見有它物方有得力處耳所問祭禮各以所見<lb/>
報去可更詳之聞户曹多學禮說唐人議論可試扣之可<lb/>
檢看也江法掾清苦力學不可多得人之所見要亦未能<lb/>
<pb n="KR4d0226_SBCK_062-24a"/>
盡同但偏執不通輕於述作此爲大不便耳<lb/>
　程氏祭儀謂凡配止以正妻一人或奉祠之人是再娶<lb/>
　所生即以所生毋配煇竊謂凡配止用正妻一人是也<lb/>
若再娶者無子或祔祭别位亦可也若奉祀者是再娶<lb/>
　之子乃許用所生配而正妻無子遂不得配享可乎<lb/>
程先生此說恐誤唐㑹要中有論凡是嫡母無先後皆當<lb/>
並祔合祭與古者諸侯之禮不同古今家祭禮中亦有此<lb/>
叚但恐彼無本耳<lb/>
夫主不可以二者也四明髙氏之說云耳煇詳此意謂<lb/>
有宗子之家主祭故庶子止以其牲祭于宗子之家可<lb/>
　也是不可以有二主也今人若兄弟異居相去遼逺欲<lb/>
各祭其父祖亦謂不可以二主乎<lb/>
<pb n="KR4d0226_SBCK_062-24b"/>
兄弟異居廟𥘉不異只合兄祭而弟與執事或以物助之<lb/>
爲宜向見說前輩有如此而相去逺者則兄家設主弟不<lb/>
立主只於祭時旋設位以𥿄榜標記逐位祭畢焚之如此<lb/>
似亦得禮之變也更詳之<lb/>
魏公贈謚只告于廟疑爲得禮但今世皆告墓恐未免隨<lb/>
俗耳更冀裁之<lb/>
大抵讀書當擇先儒舊說之當於理者反覆玩味朝夕涵<lb/>
泳使與本經之言之意通貫浹洽於胷中然後有益不必<lb/>
段段立說徒爲觀羙而實未有得於心也<lb/>
　　　答李晦叔<lb/>
所問數條大槩相類只是所從言之不同其實則無異義<lb/>
但虚心遊意兼存而並觀之乆當自見其實固並行而不<lb/>
<pb n="KR4d0226_SBCK_062-25a"/>
悖也程子不得於言之說恐記者之誤不必深疑吕后稱<lb/>
制武氏革命事體不同自分明光武追廢自其私意不得<lb/>
爲中理也<lb/>
　　　答李晦叔<lb/>
　范氏曰聖人同於人者血氣也異於人者志氣也血氣<lb/>
　有時而衰志氣則無時而衰也先生於集注中去却上<lb/>
　句血字及下句氣字然今南康所刋本又却仍舊從范<lb/>
　說不知如何<lb/>
氣一也主於心者則爲志氣主於形體者即爲血氣范氏<lb/>
本說盖如此向來誤去其本文兩字後来覺得未穩故改<lb/>
從舊說<lb/>
集注觧不知命無以爲君子謂知有命而信之人不知<lb/>
<pb n="KR4d0226_SBCK_062-25b"/>
　命則避害趨利何以爲君子而觧公伯寮愬子路章乃<lb/>
　云聖人於利害之際則不待决於命而後安二說似相<lb/>
　反某謂公伯寮章指聖人言所以不决之於命而此章<lb/>
　乃爲欲爲君子者而設不知如何<lb/>
来說是也上蔡說得此意思好語録中有之<lb/>
　肌膚之㑹筋骸之束乃是持敬用力之乆便覺得身心<lb/>
　如此東萊謂操存則血氣循軌而不亂収斂則精神内<lb/>
　守而不浮恐是此意某㝷常試之誠覺得如此然於閙<lb/>
　處又却不然<lb/>
東萊此說是也然不當作兩句看此處只是放去収来頃<lb/>
刻間事只一操字巳是多了不湏如此著意安排也<lb/>
　先生頃者次對實以侍講之故除此與伊川除說書而<lb/>
<pb n="KR4d0226_SBCK_062-26a"/>
　授朝官者何異伊川罷說書而辭朝官先生罷侍講而<lb/>
　辭待制事體實同伊川素不曽陳乞封叙先生旣用次<lb/>
　對奏薦又却力辭職名學者多未喻陳和父以爲伊川<lb/>
　出處與先生不同居其位則受其恩數乃理之常至他<lb/>
　日不合而去但當辭其職耳不當并辭恩數也不知如<lb/>
　何<lb/>
此事不敢自分踈後世須自有公論也<lb/>
　子事父母劉元承所編二先生語録謂婦拜於堂下子<lb/>
　不當拜於堂下盖父子主恩婦乃義合<lb/>
子婦一例恐不當有分别温公祭畢獻壽雖言叙立如祭<lb/>
所之位而不言陞降恐亦皆在堂上也<lb/>
　爲長子三年及爲伯叔兄弟皆朞服而不觧官爲士者<lb/>
<pb n="KR4d0226_SBCK_062-26b"/>
許赴舉不知當官與赴舉時還吉服耶衰服耶若湏吉<lb/>
　服則又與五服所載年月有戾矣<lb/>
此等事只得遵朝廷法令若心自不安不欲赴舉則勿行<lb/>
可也當官則無法可觧罷伊川先生看詳學制亦云不禁<lb/>
冐衰守常此可見矣但雖不得不暫釋衰亦未可遽純吉<lb/>
也<lb/>
　　　答李晦叔<lb/>
　大學或問中隂陽五行之說先生答黃寺丞云隂陽之<lb/>
　爲五行有分而言之有合而言之煇嘗推之<hi>云云</hi>
分合之說固如此然就原頭定體上說則未分五行時只<lb/>
謂之隂陽未分五性時只謂之徤順及分而言之則陽爲<lb/>
木火隂爲金水徤爲仁禮順爲智義<lb/>
<pb n="KR4d0226_SBCK_062-27a"/>
　或問曰然於其正且通之中又或不無清濁羙惡之異<lb/>
　故其所賦之質又有智愚賢不肖之殊煇竊嘗謂命可<lb/>
　言所賦性可言所受而智愚賢不肖是其所禀之氣有<lb/>
　清濁羙惡之不同也先生却以智愚賢不肖不歸於所<lb/>
禀而歸於所賦何耶<lb/>
賦猶俗語云分俵均敷之意書傳之說或以性言或以形<lb/>
言當隨處看<lb/>
　或問曰然而本明之體得之於天終有不可得而昧者<lb/>
　是以雖其昏蔽之極而恍惚之間一有覺焉則即此介<lb/>
　然之頃而其本體巳洞然矣煇竊詳數句只是發明本<lb/>
　明之體終有不可得而昧之意若就學者用工夫上說<lb/>
　則恍惚之間㫁無自覺之理須是格物致知誠意正心<lb/>
<pb n="KR4d0226_SBCK_062-27b"/>
　脩身功夫次第曲折然後本明之體可得而明<lb/>
若是冥然都無覺處則此能致知者是何人耶此是最親<lb/>
切處所宜深察<lb/>
　　　答李晦叔<lb/>
　煇曩者因舉肌膚之會筋骸之束兩句竊意謂與東萊<lb/>
　所謂操存則氣血循軌而不亂收歛則精神内守而不<lb/>
　浮正是此意先生批誨云此說是也然不必作兩句看<lb/>
　煇因思之未見有重疊處<lb/>
此等處只是閑說不湏著力更下注脚枉費心力<lb/>
　先生又批誨云此處只是放去收来頃刻間事只一操<lb/>
　字巳是多了不湏如此著意安排也煇竊謂心之存亡<lb/>
　出入特繋於人之操舎如何耳但聖人則不操而常存<lb/>
<pb n="KR4d0226_SBCK_062-28a"/>
衆人則操之而後存也先生云只一操字巳是多了煇<lb/>
乆而未喻近者看龜山觧七十而從心所欲之義謂聖<lb/>
　人從容中道無事乎操然後始悟先生批誨之意正是<lb/>
爲巳存者設若心不能無放則固不可不操但太著意<lb/>
　安排是助長也未審先生以爲如何<lb/>
此是至親切處龜山之說亦不謂此湏反之於心只就放<lb/>
去収来時體看只此操時當處便存只要功夫接續不令<lb/>
間㫁耳<lb/>
　煇竊嘗謂學者却須當常存此心於莊端靜一之中母<lb/>
　使一毫私意雜乎其間則方寸之間自有主宰不致散<lb/>
漫走作而虚靈洞徹之本體庶乎可以黙識矣然欲眞<lb/>
實識其虚靈洞徹之本體則又湏是日與義理相親克<lb/>
<pb n="KR4d0226_SBCK_062-28b"/>
　去巳私然後心之本體可得而識<lb/>
罷却許多閑安排除却許多閑言語只看操則存一句是<lb/>
如何亦不可重疊更下注脚<lb/>
　煇竊嘗謂自昔明明德於天下者亦湏由格物致知功<lb/>
　夫次第曲折然後始能自明其明德也今使天下之人<lb/>
　皆有以明其明德便能各誠其意各正其心各修其身<lb/>
　各親其親各長其長而格物致知之功略不煩於用力<lb/>
　焉豈不墮於不擇其本而直圖其末之弊<lb/>
若欲正心誠意湏是格物致知然若說道各格其物各致<lb/>
其知則似不成言語只得如此說過如云一是皆以修身<lb/>
爲本豈是刪了上四事耶<lb/>
　或問曰但其氣質有清濁偏正之殊物欲有淺深厚薄<lb/>
<pb n="KR4d0226_SBCK_062-29a"/>
　之異是以聖之於愚人之與物相與懸絶而不能同耳<lb/>
　煇竊詳此叚所說氣質物欲分聖愚人物處似覺可疑<lb/>
　若以清濁分聖愚偏正分人物則物欲厚薄淺深一句<lb/>
　復將何指若謂指聖愚則聖人無物欲之私若謂說人<lb/>
　物則物又不可以淺深厚薄論未曉<lb/>
清濁偏正等說乃本正蒙中語而吕慱士中庸詳說又推<lb/>
明之然亦是將人物賢智愚不肖相對而分言之即須如<lb/>
此若大槩而論則人清而物濁人正而物偏又細别之則<lb/>
智乃清之清賢乃正之正愚乃清之濁不肖乃正之偏而<lb/>
横渠所謂物有近人之性者又濁之清偏之正也物欲淺<lb/>
深厚薄乃通爲衆人而言若作有無則此一等人甚少難<lb/>
入羣隊故只得且如此下語若以爲疑則不若改聖字作<lb/>
<pb n="KR4d0226_SBCK_062-29b"/>
賢字亦省得分觧而聖人自不妨超然出於其外也<lb/>
横渠先生曰祔葬祔祭極至理而論只合祔一人夫婦<lb/>
　之道當其𥘉婚未嘗約再配是夫只合一娶婦只合一<lb/>
嫁今婦人夫死而不可再嫁如天地之大義然夫豈得<lb/>
　而再娶然以重者計之養親承家祭祀継續不可無也<lb/>
故有再娶之理然其葬其祔雖爲同穴同几筵然譬之<lb/>
　人情一室中豈容二妻以義断之湏祔以首娶継室别<lb/>
爲一所可也煇頃看程氏祭儀謂凡配用正妻一人或<lb/>
奉祀之人是再娶所生即以所生配煇甞疑之謂凡配<lb/>
　止用正妻一人是也若再娶者無子或祔祭别位亦可<lb/>
　也若奉祀者是再娶之子乃許用所生配而正妻無子<lb/>
　遂不得配享可乎先生答云程先生此說恐誤唐㑹要<lb/>
<pb n="KR4d0226_SBCK_062-30a"/>
　中有論凡是嫡毋無先後皆當並祔合祭與古者諸侯<lb/>
　之禮不同煇竊疑橫渠乃是及至理而論不得不然若<lb/>
　欲處之近人情只合從先生所答<lb/>
夫婦之義如乾大坤至自有等差故方其生存夫得有妻<lb/>
有妾而妻之所天不容有二况於死而配祔又非生存之<lb/>
比横渠之說似亦推之有大過也只合從唐人所議爲允<lb/>
况又有前妻無子後妻有子之礙其勢將有甚杌隉而不<lb/>
安者唯葬則今人夫婦未必皆合葬継室别營兆域宜亦<lb/>
可耳<lb/>
　問<hi>缺</hi>
理固如此然湏實用其力不可只做好語說過人當有以<lb/>
培養之然後積漸純熟向上有進歩處<lb/>
<pb n="KR4d0226_SBCK_062-30b"/>
　　　答余國秀<hi>宋傑</hi>
所謂貼裏者但謂不可向外理㑹不干巳事及求知於人<lb/>
之類耳若學問之功則無内外身心之間無粗細隱顯之<lb/>
分𥘉時且要大綱持守勿令放逸而常切提撕漸加嚴密<lb/>
更讀聖賢之書逐句逐字一一理會從頭至尾不要㨂擇<lb/>
如此乆之自當見得分明守得純熟矣今看此冊大抵不<lb/>
曾著實持守而遽責純熟之功不曾循序講䆒而務極精<lb/>
微之藴正使說得相似只與做舉業一般於巳分上全無<lb/>
干渉此正不貼裏之病也以下數叚皆是此病不能一一<lb/>
論辨也<lb/>
　宋傑嘗謂聖人之道簡易明白而學者所以處巳接物<lb/>
　大抵以和爲貴故每覺有順從苟且因循之失然纔著<lb/>
<pb n="KR4d0226_SBCK_062-31a"/>
　意舉一二事又覺有矯枉過正之病<lb/>
旣知如此便速改之何問之有凡事亦自有恰好道理更<lb/>
精察之則無過直之弊矣<lb/>
　宋傑竊惟古人多處貧困而㤗然不以累其心不知何<lb/>
　道今值窮困若一切不問則理勢不容巳若欲辨集則<lb/>
　未免有屈志<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔之事<lb/>
窮湏是忍忍到熟處自無戚戚之念矣韓退之盛山詩序<lb/>
說玩而忘之以文辭也<hi>云云</hi>文辭淺事苟能玩而樂之尚<lb/>
可以忘仕進之窮通況吾日誦聖賢之言探索髙逺如此<lb/>
而臨事全不得力此亦足以見其玩之未深矣<lb/>
　　　答余國秀<lb/>
　始嘗推測人之身所以與天地隂陽交際處而不得其<lb/>
<pb n="KR4d0226_SBCK_062-31b"/>
　說旣讀太極圖說其中有云人物之始以氣化而生者<lb/>
　也氣聚成形則形交氣感遂以形化竊謂交際處於此<lb/>
　可見然形化旣定雖不復氣化而大化之流行接續如<lb/>
　川流之不息凡飲食呼吸皆是流通處此身雖由父母<lb/>
　生而莫非天地隂陽之化此其所以有天地具情性而<lb/>
　可以參天地賛化育也歟<lb/>
其大槩来歷固是如此然須理㑹得其性情之德體用分<lb/>
别各是何面目始得湏逐一體認玩味令日用間發見處<lb/>
的當分明也<lb/>
　又嘗因推測人之身而并及於物以至動植之殊各極<lb/>
　其本原而察之竊謂隂陽五行之氣化生萬物其清濁<lb/>
　偏正之不同亦從𥘉有定而其後大化流行亦不能變<lb/>
<pb n="KR4d0226_SBCK_062-32a"/>
　易如人之必爲萬物之靈麟鳯龜龍之靈知猩猩鸚武<lb/>
　之能言之類皆是從𥘉如此後来亦如此<lb/>
以身而言則所以爲耳目鼻口四肢百體者皆有當然之<lb/>
理以至爲衆人爲百物皆然不可不一一辨别得非是只<lb/>
要如此推說也<lb/>
　竊嘗因求放心而謂視聽思慮由巳時是心存不由巳<lb/>
　時是心放李敬子以爲合理時是心存且謂某有認氣<lb/>
　爲心之病<lb/>
孟子說存其心養其性只是要人常常操守此心不令放<lb/>
逸則自能去講學以明義理而動靜之間皆有以順其性<lb/>
之當然也<lb/>
　竊謂人性本具衆理本明萬善由氣質物欲之雜所以<lb/>
<pb n="KR4d0226_SBCK_062-32b"/>
昏蔽上智之資無此雜故一明盡明無有查滓中人以<lb/>
降必有此雜但多少厚薄之不同耳故必逐一求明明<lb/>
得一分則去得一分之雜直待所見盡明所雜盡去本<lb/>
性方復學者體此以致復性之功不知如何<lb/>
此說是但須是實識得其裏面義理之體用乃爲有以明<lb/>
之不可只如此鶻突說過也<lb/>
　舜聞一善言見一善行若決江河恐只是無氣禀物欲<lb/>
　之累故吾心之理與聞見脗然相契其决如此顔子不<lb/>
　違如愚亦是如此若子路有聞<hi>云云</hi>則其立志雖勇然<lb/>
　用力亦似覺難恐亦未免爲氣禀物欲所累也<lb/>
同上<lb/>
　氣禀物欲均爲害性然物欲之害易見氣禀之害難知<lb/>
<pb n="KR4d0226_SBCK_062-33a"/>
　然氣禀有二若昏而不明則隨所學可以漸進於明若<lb/>
　偏而不中則強者只見得聖賢剛處弱者又只見聖賢<lb/>
　寛和處不知如何<lb/>
所學漸明則所偏亦當漸覺矣<lb/>
　體察情之動處<lb/>
爲學功夫固當有先後然亦不是截然今日爲此明日爲<lb/>
彼也且如所謂先明性之本體而敬以守之固是如此然<lb/>
從𥘉若都不敬亦何由得有見耶<lb/>
　先生序此四者爲格物之先竊謂學者欲從事於學必<lb/>
　先明乎此而後進學之功有實地之可據苟爲不然則<lb/>
終覺散漫無統而所學終無所歸宿矣<lb/>
或問中此段只是說從自已身心上推去到事物上都有<lb/>
<pb n="KR4d0226_SBCK_062-33b"/>
許多道理但要逐節逐件識得不是只要如此包說也<lb/>
　　　荅李敬子<hi>燔</hi>余國秀<hi>宋傑一本無余國秀</hi>
　燔氣質躁迫每於先生強探力取之戒積漸㴠泳之訓<lb/>
　玩味用功但臨事時終覺爲害今只靠定視聽言動常<lb/>
　於此四事上著力又以義理融液之頗覺得力然後是<lb/>
　病根常在<lb/>
不須如此做伎倆但才覺時便克將去莫更計較功効遲<lb/>
速也後叚放此<lb/>
　燔竊謂顔子四勿今人非不𣣔如此只爲不知其孰爲<lb/>
　禮孰爲非禮顔子所以纔聞克復之語便知請問其目<lb/>
　纔聞四勿之語便承當去雖是資質絶人亦必是素於<lb/>
　慱文約禮上用功今之學者且先以愽約爲先而四勿<lb/>
<pb n="KR4d0226_SBCK_062-34a"/>
　之戒隨其所知施之應酬漸漸望其貼近庶有實効<lb/>
旣知如此何不用力然博文約禮亦非二事而異時之深<lb/>
純亦不外乎今日之勉強也<lb/>
燔竊妄謂性之者多由内以逹諸外而自不廢夫在外<lb/>
　之功反之者多資外以養乎内而始有契夫内之理如<lb/>
　顔子之四勿曾子之三省與夫博文約禮動容正顔之<lb/>
　事皆資外養内之事也今之學者唯當悉意於此<lb/>
勿之省之亦由内要之内外不是判然兩件事也<lb/>
　燔竊謂先生教人只是欲人持敬致知克巳以復其性<lb/>
　其間條目却自多端<lb/>
自做功夫看即自見得不湏如此泛問也<lb/>
　燔謂敬齋箴後面似少從容意思欲先生更著數語使<lb/>
<pb n="KR4d0226_SBCK_062-34b"/>
學者遵守庶幾無持之太甚轉不安樂之弊<lb/>
前巳言之矣<lb/>
　燔祖妣捐弃朋友以劉輝嫡孫承重事見告遂申州以<lb/>
　請于朝續凖報許後見范蜀公亦嘗論及乃知輝非苟<lb/>
　然者而舜弼始終以爲此事只當從衆今事巳無及但<lb/>
　朋友間不幸而值此不知當如何<lb/>
若父是祖之嫡長子巳是父之嫡長子即合承重無疑如<lb/>
其不然則前日之舉爲過於厚亦不必以爲悔也朋友之<lb/>
問則但當以禮律告之不可使人從巳之誤也當言循理<lb/>
守法不當言從衆<lb/>
　燔嘗疑伊川平日断不肯與人作墓誌不知其意何在<lb/>
　至太中及明道又却用之而其叔父姪女之類亦復自<lb/>
<pb n="KR4d0226_SBCK_062-35a"/>
　作何也<lb/>
伊川先生𥘉無㫁不作志之說疑以不能甚工於文又或<lb/>
未必得其事實故少作耳集中亦有叔父墓誌者施之於<lb/>
家可無前二者之慮也<lb/>
　燔家中舊有祖産今欲禀家叔諸房各以人口多少備<lb/>
　辦經用儲之堂前以爲乆逺團欒之計然衆志難諧未<lb/>
　有所處<lb/>
諸位各辦歲計其力不能辨者如之何此湏熟慮博訪其<lb/>
宜不可草草也<lb/>
　燔免䘮之後親戚朋友勸以赴部以病不能行或以爲<lb/>
　敎官可以請祠燔欲姑守前志且爲養病讀書計<lb/>
未知不仕之意有何義理只可自以大義裁之不湏問人<lb/>
<pb n="KR4d0226_SBCK_062-35b"/>
亦非它人所能决也若無正定義理則爲貧而仕古人有<lb/>
之不須如此前郤也<lb/>
　燔嘗謂欲君德之羙當重保傅之選欲士風之羙當正<lb/>
　敎取之法欲吏道之良當乆其任欲民俗厚當興禮樂<lb/>
　欲彊甲兵當倣寓兵之意欲足財用當急農桑之務<lb/>
大槩是如此然須更讀書窮理博觀古今聖賢所處之方<lb/>
始有實用不爲空言也<lb/>
　燔謂後世人才不振士風不羙在於科舉之法然使便<lb/>
　用明道賔興之論伊川看詳之制則今之任學校者皆<lb/>
　由科舉而出亦豈能遽變而至道哉<lb/>
明道所言始終本末次序甚明伊川立法姑以爲之兆耳<lb/>
然欲變今而從古亦不過從此規模以漸爲之其𥘉不能<lb/>
<pb n="KR4d0226_SBCK_062-36a"/>
不費力矯揉乆之成熟則自然丕變矣<lb/>
燔謂釋老之學所以舛謬只縁未能致知但據偏見直<lb/>
情徑行所以與吾道背馳使其能求通於聖人則其所<lb/>
　至豈小小哉又嘗求二氏之學所以盛衰之故釋氏主<lb/>
　於心縁其就根本上用力故乆而愈熾老氏主於身縁<lb/>
其所執亦淺狹故乆而微削<lb/>
且熟觀義理乆之自然精密未湏如此樁定死法也<lb/>
　燔外家司姓外祖早丗外曾祖復子一戴姓者戴死無<lb/>
　子只一女舅氏爲之服三年䘮且合葬祖塋祠之家廟<lb/>
　屢禀之舅氏遷戴氏葬之它所改外祖合葬外<hi>不是</hi>祖<lb/>
　母之側除戴氏之享使其女主之量分産業使之備禮<lb/>
　事今雖未行而朋舊多以爲然續又思之<hi>云云</hi>
<pb n="KR4d0226_SBCK_062-36b"/>
𥘉說甚善然亦有一句未是以河廣之義推之可見又思<lb/>
以下則又過矣不共戴天謂父母見殺而其人不死者耳<lb/>
移之於此似非其倫若果如此則禮經何爲而制服邪夫<lb/>
死而嫁固爲失節然亦有不得已者聖人不能禁也則爲<lb/>
之制禮以處其子而母不得與其祭焉其貶之亦明矣<lb/>
　燔見朋友間多有増親年以希恩霈者且悔之又恐兄<lb/>
　弟間有堅欲陳乞者燔以爲不若作一狀子刺破乞備<lb/>
　申省部照㑹方爲堅决<lb/>
兄弟若𣣔陳乞但委曲爲陳不可誣親以欺其君之意足<lb/>
矣何必作此痕迹邪<lb/>
　燔因與朋友論及冐貫赴試事以爲豈可不攻獨國秀<lb/>
　以爲不湏攻幸一言以定衆志<lb/>
<pb n="KR4d0226_SBCK_062-37a"/>
不知要如何攻若只經官陳狀乞泛行約束即不妨若指<lb/>
名告示聚衆毆擊則非所宜矣<lb/>
燔竊謂明德新民不是自巳一切事都做了後方去新<lb/>
　民隨所及所值而爲之耳<lb/>
兩語有病<lb/>
　至善乃萬理盡明各造其極然後爲至<lb/>
至善是自然底道理如此說不得<lb/>
　爲善如堯舜文王之爲聖湯武之爲征伐周公之爲臣<lb/>
　孔子之爲師伊尹之爲志顔子之爲學又謂至善在巳<lb/>
　則爲天命之性在事則爲率性之道推之天下則爲脩<lb/>
　道之教此聖人之事也若學者則就教上尋求向上去<lb/>
　到得極處皆只一般元無加損<lb/>
<pb n="KR4d0226_SBCK_062-37b"/>
說得未是亦不湏如此閑說<lb/>
　知止能得燔嘗謂洞然無蔽之謂知確然有實之謂得<lb/>
　明則誠矣<lb/>
近之但語未瑩<lb/>
　知善之明也得身之誠也<lb/>
近之<lb/>
　慮謂知之尤精而心思所值無不周悉<lb/>
是<lb/>
　燔謂知止則志不惑亂而有定嚮志定則此心無擾而<lb/>
　靜心静則此身無適而不安心静身安則用自利事物<lb/>
　之来不特能即事見埋又能先事爲防如後甲三日後<lb/>
　庚三日之云其於事之終始先後已至未然皆無遺鍳<lb/>
<pb n="KR4d0226_SBCK_062-38a"/>
皆無失舉矣如是而後爲得其所止則可以謂之誠有<lb/>
　是善而誠極是矣<lb/>
此叚得之<lb/>
　燔謂知則知其所當然慮則并極其未然<lb/>
知是閑時知得慮是到手後須要處置得是<lb/>
　燔謂知止有明而未誠處得止則一一皆誠矣到得至<lb/>
　誠田地上靣更有變化不測在<lb/>
未須如此閑思想看文字且理會當處義理漸覺意味深<lb/>
長乃佳如此支離不濟事也<lb/>
　燔謂大學之意當持敬以養其所知之本格物以廣其<lb/>
　所知之端使吾心虚明洞徹舉無不燭則是非當否各<lb/>
　以呈露而至善所在自不容有所蔽矣周舜㢸以謂知<lb/>
<pb n="KR4d0226_SBCK_062-38b"/>
止者非萬理併皆昭徹然後謂之知止一事便有一理<lb/>
　即其所知而求得其所止所謂能得者非是動容周旋<lb/>
　各當其則一事得其所止如仁敬孝慈之類皆爲至善<lb/>
　若必以動容周旋當則言之則將使學者没世窮年無<lb/>
　復可以知止而得其所止矣<lb/>
經之所言是學之等級然知有淺深得有大小存乎其人<lb/>
難以一槩論也<lb/>
　物有本末本末燔謂先後之中更有輕重本末之先後<lb/>
　重始終之先後輕<lb/>
不須如此分别枉費心思道理又不如此無益而有害也<lb/>
　燔謂注文於明明徳於天下者之下似少自巳推之之<lb/>
　意<lb/>
<pb n="KR4d0226_SBCK_062-39a"/>
經文次序巳自詳悉何用更說<lb/>
　或問扵明明徳於天下處只言誠意正心脩身而不及<lb/>
　致知又益以親親長長而不及齊家治國平天下願聞<lb/>
　其指<lb/>
致知所以明之親親長長即齊家之大者<lb/>
　平天下之事蓋新民之極功則用益廣而法宜益詳今<lb/>
　考傳文則皆感發維持之意而不及乎它似未免乎略<lb/>
平天下章以絜矩推之而詳言同貨利公好惡之事其法<lb/>
可謂詳矣何謂略耶<lb/>
　大學傳九章其家不可敎竊疑可字當爲能字<lb/>
彼之不可敎即我之不能敎也可之與能彼此之詞也若<lb/>
作家不能敎則不詞矣<lb/>
<pb n="KR4d0226_SBCK_062-39b"/>
　傳之九章大率皆躬行之事而未及乎爲政八章亦然<lb/>
成敎於國則政事之施在其中矣但須以躬行爲本故特<lb/>
詳之本末輕重固自不同也<lb/>
　宋傑嘗於親愛而辟上用功如兄之子常欲愛之如巳<lb/>
　子每以第五倫爲鑒但愛巳子之心終重於愛兄之子<lb/>
常欲二字即十起之心也須見得天理發見之本然則所<lb/>
處厚薄雖有差等而不害其理之一矣<lb/>
　燔近於家間區處一二事便覺上下睽隔情意寖薄欲<lb/>
　遂置而不問則諸事不整不知且只於身上自理會莫<lb/>
　屑屑問它如何<lb/>
威如之吉反身之謂也<lb/>
　宋傑嘗觀傳文論脩身在正其心嘗每用力自克亦頗<lb/>
<pb n="KR4d0226_SBCK_062-40a"/>
　得力而敬子不以爲然以謂若論是當須還是喜怒中<lb/>
　節乃可然宋傑今日之所謂得力者仍是隨意之所便<lb/>
　者以致力而實未深察夫不能自巳者也<lb/>
正心之功若自知至意誠中來則不須如此安排而自無<lb/>
不正矣未到此地則亦隨力隨分省察持守可也不須如<lb/>
此計較且向格物處用功乃爲知所先後耳<lb/>
　燔謂喜怒憂懼之氣心實帥之帥稍動揺氣不聴命則<lb/>
　必有是四者之累學者固當逐件上用功然非先正其<lb/>
　帥亦未見其爲全功也<lb/>
如此則與此傳文意全然背戾矣試更推之如何<lb/>
　誠意謹其發正心存其體又曰誠意者實所發於我而<lb/>
　我命之心正則不問寂感而本體常在<lb/>
<pb n="KR4d0226_SBCK_062-40b"/>
兩條說意誠皆未安<lb/>
　宋傑嘗觀傳之六章注文釋自欺謹獨處皆以物欲爲<lb/>
　言或問則兼氣禀言之似爲全備<lb/>
此等處不須疑語意自合有詳略處也<lb/>
　宋傑竊謂動於物欲而假善以自欺易識而易治雜於<lb/>
　氣禀而爲善之不切難識而難治欲得精察氣禀之爲<lb/>
　害而克治之當以何道<lb/>
考之經文可也<lb/>
　燔居常好善惡惡覺得直是分明然或至自傷其和而<lb/>
　施之於人亦多彊猛固必而無容養之意夫好惡眞切<lb/>
　如此而病復隨之者何哉<lb/>
此等處自覺是病便自治之不湏問人亦非人所能預也<lb/>
<pb n="KR4d0226_SBCK_062-41a"/>
　康叔臨<hi>淵</hi>以爲一物格則一知至燔謂所謂物格者乃<lb/>
　衆理俱窮相發互通以至透徹無復餘藴然後爲格若<lb/>
　謂一物明一知進則可一物格一知至則不可<lb/>
伊川先生曰今日格一件明日格一件<lb/>
　叔臨又謂或問所謂内外昭融内謂理之在巳者外謂<lb/>
　理之在物者<lb/>
内謂理之隱微處外謂理之周徧處<lb/>
　燔謂釋氏不務格物而但欲自知故一意澄定而所見<lb/>
　不周盡吾儒静以養其所知之本動以廣其所知之端<lb/>
　兩者互進精密無遺故所見周盡而有以全其天然自<lb/>
　有之中<lb/>
大槩近之然亦未盡<lb/>
<pb n="KR4d0226_SBCK_062-41b"/>
　或問所謂詣其極而無餘隨所詣無不盡燔謂詣其極<lb/>
　猶渠成隨所詣猶水隨渠至<lb/>
譬喻未精然亦不湏如此模冩<lb/>
　程先生說學者之知道必如知虎者燔謂不待勢法迫<lb/>
　驅而自不能巳無所爲而樂於爲之者眞知者也然知<lb/>
　而習習而熟又精思而後浸得其眞非一知即能洞徹<lb/>
　也<lb/>
此亦以中人言之前巳略論之<lb/>
　宋傑讀書遇曉不得處即掉下再三讀之竟不曉即置<lb/>
　不復問不知其病何在<lb/>
其病在是<lb/>
　論古今人物而别其是非<hi>宋傑</hi>
<pb n="KR4d0226_SBCK_062-42a"/>
人之過惡豈可輕論但黙觀之而反諸巳或有未明則密<lb/>
以資於師友而勿暴於外可也<lb/>
　論天地之所以高深<hi>燔</hi>
天之外無窮而其中央空處有限天左旋而星拱極仰觀<lb/>
可見四遊之說則未可知然暦家之說乃以筭數得之非<lb/>
鑿空而言也若果有之亦與左旋拱北之說不相妨如虚<lb/>
空中一圓毬自内而觀之其坐向不動而常左旋自外而<lb/>
觀之則又一靣四遊以薄四表而止也<lb/>
　康節天地自相依附之說燔以爲此說與周子太極圖<lb/>
　程子動静無端隂陽無始之義一致非曆家所能窺測<lb/>
康節之言大體固如是矣然暦家之說亦湏考之方見其<lb/>
細密處如禮記月令䟽及晉天文志皆不可不讀也<hi>近見一書</hi>
<pb n="KR4d0226_SBCK_062-42b"/>
<hi>名天經只是近世人所作然類集古今言天者極爲該備不知曽見之否</hi>
　鬼神之所以幽顯上蔡云動而不已其神乎滯而有迹<lb/>
　其鬼乎燔謂鬼雖爲屈乆而必散似無滯留於迹之理<lb/>
<hi>云云</hi>
神顯而鬼幽上蔡滯而有迹之語誠如所論其它大槩亦<lb/>
是如此然夫子所以答季路之問者又所當思也<lb/>
　小學注子事父母孫事祖父母同燔謂諸父諸母親同<lb/>
　服同而不及之者何哉<lb/>
諸父異宫非可以徧詣而定省之且若如此則將不得專<lb/>
乎事父母矣此愛敬之等差也<lb/>
　程先生齊不容有思之說燔嘗以爲齊其不齊求與鬼<lb/>
　神接一意所祭之親乃所以致齊也祭義之言似未爲<lb/>
<pb n="KR4d0226_SBCK_062-43a"/>
　失不知其意果如何<lb/>
祭義之言大槩然爾伊川先生之言乃極至之論須就事<lb/>
上驗之乃見其實<lb/>
　程先生云致知之要當知至善之所在如父止於慈子<lb/>
　止於孝之類燔謂物之大㫖各有精要若泛求之殆亦<lb/>
　徒爲紛紛無所底止<lb/>
伊川先生所論格物功夫數條湏通作一義看方見互相<lb/>
發明處如此一條湏與求其所以奉養温清之法者通看<lb/>
也<lb/>
<pb n="KR4d0226_SBCK_062-43b"/>
</p>
<p>
晦庵先生朱文公文集卷第六十二<lb/>
　　　　　　　　　　　　福州府學訓導鄭璉校<lb/>
<pb n="KR4d0226_SBCK_062-44a"/>
六十二卷考異𥙷遺<lb/>
　答張元徳来書所論通復<hi>云云</hi>而誠無不貫<hi>下一本作</hi>故以<lb/>
　　爲五行之性亦無可疑更請詳之太伯之事正也文<lb/>
　　武之事權而不失其正也此義並行𥘉不相悖若看<lb/>
　　未透且闕之亦無害若見得義理表裏洞然則自見<lb/>
　　得有下落矣荆公廟議亦湏看得禮家文字熟後方<lb/>
　　見得無可疑者今人正欲廢稷不祀賢者乃并嚳以<lb/>
　　上而遂之無窮此觀過於黨之論也<lb/>
　答李晦叔横渠先主曰附葬附祭<hi>云云</hi>不得配享可乎<lb/>
<hi>下一本有</hi>煇舊曽如此請問先生<hi>下無荅字有</hi>後来拜領批誨<lb/>
<hi>云云</hi>諸侯之禮不同<hi>下有</hi>伏詳先生批誨巳自極合人<lb/>
　　情然横渠所說又如此尋常舎弟亦疑祔祭之義爲<lb/>
<pb n="KR4d0226_SBCK_062-44b"/>
　　未安適與横渠所論暗合煇竊疑横渠<hi>云云</hi>
　　只合從先生<hi>下無所答有</hi>說萬一從横渠說則前妻無子<lb/>
　　而祀奉者却是再娶之子又將何以處之<lb/>
</p>
<p>
</p>
  </div>
</body>
</text>
</TEI>
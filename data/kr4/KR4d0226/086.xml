<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_086-1a"/>
晦庵先生朱文公文集卷第八十六<lb/>
　祝文<lb/>
　　　行郷飲酒禮告先聖文<lb/>
一昨朝廷舉行鄉飲酒之禮而縣之有司奉行不謹容節<lb/>
謬亂儀矩闕踈甚不足以稱明天子舉遺興禮之意今者<lb/>
賔興有日熹謹與諸生考恊禮文推闡聖制周旋揖遜一<lb/>
如舊章即事之𥘉敢以舎菜之禮謹修䖍告<lb/>
　　　經史閣上梁告先聖文<lb/>
書樓之役工告僝功䖍舉脩梁卜日惟謹敢以釋菜之禮<lb/>
告于先聖先師至聖文宣王惟先聖先師啓迪衆志卑以<lb/>
有成謹告<lb/>
　　　告護學祠文<lb/>
<pb n="KR4d0226_SBCK_086-1b"/>
書樓之役工告僝功䖍舉脩梁卜日惟謹是用告于爾神<lb/>
惟爾有神尚祐衆心以相兹事<lb/>
　　　奉安蘇丞相祠告先聖文<lb/>
故相蘇公頌同安人也其道學淵深履行純固天下學士<lb/>
大夫之所宗仰而邑于後生聞見單淺弗克䆒知父兄閔<lb/>
焉用告有司請即學宫歲時奉祠以建遺烈使學者有所<lb/>
興起今旣畢事將妥厥靈敢以舎菜之禮告于先聖先師<lb/>
之神謹告<lb/>
　　　屏弟子貟告先聖文<lb/>
熹不肖昨以布衣諸生推擇爲此縣吏而得參聽其學事<lb/>
而行能寡薄治教不孚所領弟子貟有某某者乃爲淫慝<lb/>
之行以溷有司熹竊自惟身不行道無以率礪其人使至<lb/>
<pb n="KR4d0226_SBCK_086-2a"/>
扵此又不能蚤正刑辟以彈治之則是徳刑两弛而士之<lb/>
不率者終無禁也是故告于先聖先師請正學則恥以明<lb/>
刑夫扑作敎刑而二物以収其威固先聖先師學校之政<lb/>
所以遺後世法也唯先聖先師臨之在上熹敢不拜手稽<lb/>
首<lb/>
　　　奉安蘇丞相祠文<lb/>
泉人衣冠之盛自國𥘉以至于今其間顯人或至公卿者<lb/>
多矣然而終始大節可考而知則未有若公之盛者也惟<lb/>
公著節扵熈寜登庸扵元祐而幅巾謝事偃仰婆娑扵紹<lb/>
聖元符之間然則公之所自任扵進退出處之間者可謂<lb/>
無所苟矣是蓋將比古之所謂大臣者豈獨泉人數公而<lb/>
已哉今以邑人之意祠公扵學即事之始敢布其衷尚饗<lb/>
<pb n="KR4d0226_SBCK_086-2b"/>
　　　奉安蘇丞相畫像文<lb/>
惟公始終一節出入五朝高風聳乎士林盛烈銘于勲府<lb/>
矧兹故邑實仰餘光悵親炙之無從冀瞻依之有地是用<lb/>
省徳儀扵廟院建遺烈扵學宫營表方將儀圖聿至式瞻<lb/>
精字爰寓神棲旣恊吉扵靈辰敢式陳扵菲薦尚饗<lb/>
　　　準赦謁諸廟文<lb/>
天子郊見上帝釐事告成還御路門班祭澤扵海内以爾<lb/>
神有功扵民載在祀典申詔有司以禮報祭臣某不佞奉<lb/>
承明詔敢不奉制幣㓗犧牲駿奔走以告祠下惟爾有神<lb/>
尚克膺天子丕顯休命尚饗<lb/>
　　　請雨謁北山神文<lb/>
乃者邑民以歲事有謁于君侯君侯過恩賜之吉卜而許<lb/>
<pb n="KR4d0226_SBCK_086-3a"/>
以来是故將有以塡撫綏寜之也民其敢不懽欣舞歌以<lb/>
樂神賜吏其敢不㓗齊芬苾以拜神休惟風雨水旱癘疫<lb/>
之不時以君侯之不顯威神是震是祓俾無災害則豈惟<lb/>
斯人專羙其賜吏亦與免扵曠弛之憂惟君侯之留意焉<lb/>
　　　春祈謁廟文<lb/>
間者歲比不登民塡溝壑今幸改歲人得以修其畎畆農<lb/>
桑之務惟是雨暘以時俾無水旱螟螣之災則非人力之<lb/>
所能及惟君侯加惠之則幸矣某祗承祀典敢不齋粛明<lb/>
薦以獻以祈<lb/>
　　　秋賽謁廟文<lb/>
今兹荐罹水旱之數宜不得下熟然頗有所収足以慰夫<lb/>
三農之心而供有司之賦者實神有以佑之也不然民飢<lb/>
<pb n="KR4d0226_SBCK_086-3b"/>
而死吏之憂豈有所極哉仲冬之月祗循故事以告謝神<lb/>
不敢愛其㓗牲醴酒惟不足以答神之賜而豈敢有所祈<lb/>
　　　辤先聖文<lb/>
熹祗服厥事于兹五年業荒行隳過咎日積雖逭厥罰曷<lb/>
慊于心辤吏告歸愧仰崇仞謹告<lb/>
　　　南康謁先聖文<lb/>
熹蚤以諸生推擇爲吏中遭疾病即退丘園乃得其耕耨<lb/>
之餘日伏讀先聖先師之遺書夜思晝行不敢以昧陋自<lb/>
棄者二十餘年扵此矣誤蒙聖恩假守兹郡懇辤不獲輿<lb/>
曵而来疇昔所聞庶幾小試而蒲桞之質衰不待年憒眊<lb/>
支離巳深不夢之歎大懼弗稱以辱君師祗事之𥘉敢以<lb/>
誠告惟先聖先師之靈實誘其衷使幸不獲罪扵其民而<lb/>
<pb n="KR4d0226_SBCK_086-4a"/>
蚤遂歸田以終故業則熹不勝幸甚謹告<lb/>
　　　白鹿洞成告先聖文<lb/>
維淳熈七年歲次庚子三月癸丑朔十八日庚午具位敢<lb/>
昭告于先聖至聖文宣王熹昨按國朝故事及郡圖經得<lb/>
白鹿洞之遺址扵城東北十五里盖唐李渤之隱居江南<lb/>
李氏因以爲國學及我太宗皇帝又嘗賜之書史以幸敎<lb/>
其學者而淪壊日乆莾爲丘墟因竊惟念幸以諸生得奉<lb/>
詔條顓以布宣敎化爲職顧弗此圖懼速譴戾乃議復立<lb/>
今幸訖功將率同志講學其間意庶㡬乎先聖先師之傳<lb/>
用以答揚太宗皇帝之光訓鼓篋之始敢率賔佐合師生<lb/>
恭脩釋菜之禮以見于先聖以先師兖國公先師鄒國公<lb/>
配尚饗<lb/>
<pb n="KR4d0226_SBCK_086-4b"/>
　　　白鹿洞成告先師文<lb/>
熹仰稽國典建此學宫鼔篋之𥘉恭脩釋菜之禮惟公發<lb/>
揚聖藴垂敎無窮敢率故常式陳明薦從祀配神尚饗<lb/>
　鄒國公云惟公命世脩業克紹聖傳<lb/>
　　　奉安濂溪先生祠文<lb/>
惟先生道學淵懿得傳於天上繼孔顔下啓程氏使當世<lb/>
學者得見聖賢千載之上如聞其聲如睹其容授受服行<lb/>
措諸事業傳諸永乆而不失其正其功烈之盛盖自孟氏<lb/>
以來未始有也熹欽誦遺編獲啓蒙吝兹焉試郡又得嗣<lb/>
守條敎扵百有二十餘年之後是用式嚴貌象作廟學宫<lb/>
并以明道先生程公伊川先生程公配神從享惟先生之<lb/>
靈實臨鑒之謹告<lb/>
<pb n="KR4d0226_SBCK_086-5a"/>
　　　謁故侍中太尉長沙陶威公祠文<lb/>
惟公忠順勤勞機神明鑒没而不朽食此江濆其亦有以<lb/>
相之使民安扵下官給扵上而熹也早得収其疾病之軀<lb/>
以幸免扵娑婆之嘆則公之賜大矣𣢾謁之𥘉敢以誠告<lb/>
　　　謁李尚書劉屯田祠文<lb/>
熹猥承人乏假守玆邦祗事之𥘉以禮見于先聖先師而<lb/>
視其學則有公之遺祠在焉仰惟壯節高風夙所欽慕敢<lb/>
下再拜伏謁以致其高山景行之思惟公之靈尚克臨鑒<lb/>
謹告<lb/>
　　　告熊孝子墓文<lb/>
維淳熈六年歲次巳亥五月戊午朔具位熹謹遣某致祭<lb/>
于唐故孝子冝春縣丞熊府君之墓熹叨𬒳誤恩假守兹<lb/>
<pb n="KR4d0226_SBCK_086-5b"/>
土視事之始考諸圖經以求此邦前賢潜徳隱行之實扵<lb/>
建昌得陳太中大夫從事中郎二司馬君以及府君之事<lb/>
蓋皆以孝徳聞而府君精誠之感獨致涌水成川之應私<lb/>
心竊敬仰焉然按圖以求其故迹則二司馬君之墓不可<lb/>
知而府君之墓宅學基猶有遺處謹命有司依凖赦令禁<lb/>
禦樵牧其唐朝旌表舊門亦巳復請于朝俟報脩立而先<lb/>
遣僚吏敬以酒肴之奠昭告此誠尚其英靈来鑒来享<lb/>
　　　祭屯田劉居士墓文<lb/>
熹舊讀歐陽子廬山高之詩而仰公之名恨生遐僻不得<lb/>
一来仰其山之高而拜公之墓也兹誤上恩卑以郡紱至<lb/>
止之日望于四郊則山屹立千仭者故在而公之華屋山<lb/>
丘零落殆盡幾無迹之可㝷矣乃訪邦之耆老俊彦得公<lb/>
<pb n="KR4d0226_SBCK_086-6a"/>
之墓扵城西荒苑廢圃之間其不爲耕耨之所及者蓋巳<lb/>
無㡬因復作爲門垣而亭以表焉又得嘉名扵寓士之賢<lb/>
者書而掲之以見公志庶㡬嗣而官扵是者有以謹其樵<lb/>
牧之禁東西行而過扵是者有以興起其剛毅廉退之心<lb/>
盖不惟有以少慰夙昔鄉徃之私亦可以仰稱聖天子所<lb/>
以使之承流宣化之意也工告訖役一奠致誠公而有靈<lb/>
庶其鑒饗謹告<lb/>
　　　奉安五賢祠文<lb/>
熹誤膺朝命来守是邦至止之𥘉得拜劉李二公之像扵<lb/>
學欽聳高風考觀正論旣有以慰夙心者旣又咨訪得陶<lb/>
公栗里故居扵郡境且知秘丞劉公蓋嘗禄扵筦庫而忠<lb/>
肅陳公又嘗辱爲遷民也永惟數公大節清名危言直道<lb/>
<pb n="KR4d0226_SBCK_086-6b"/>
遺烈所在千載如生爰始爰謀合享斯室季月之吉神位<lb/>
告成敢合僚吏率諸生以禮告于祠下蘋藻在列誠意感<lb/>
通羣公有靈尚克歆顧<lb/>
　　　謁廟文<lb/>
熹抱病田間不堪爲吏乆矣聖天子哀憐不忍終棄強卑<lb/>
符竹使爲此邦輿曵而来亦旣視事以衰眊罷軟之資當<lb/>
民貧財匱之際大懼曠闕無以克當明恩惟神受職明廷<lb/>
以食玆土其與命吏憂責惟均其亦有以相之使民安扵<lb/>
下官給扵上而熹也蚤得収其疾病之軀以歸老故丘則<lb/>
神之賜大矣欵謁之𥘉敢以誠告它不敢以有所祈謹告<lb/>
　　　謁社稷文<lb/>
熹叨𬒳恩除假守兹土載惟社稷民命所依柢率故常按<lb/>
<pb n="KR4d0226_SBCK_086-7a"/>
行封壝用嚴國典式對神休謹告<lb/>
　　　廣佑廟祈雨文<lb/>
大王有功徳於此土之人苟有雨暘之憂無不禱于大王<lb/>
其禱之也則無不昭答如影響之隨至斯民之心歸之如<lb/>
父毋信之如蓍蔡者有年扵此矣間者上天降災陽愆隂<lb/>
伏嘉生百物不蒙滋潤熹等乃大速亂于厥禱祠之事罔<lb/>
克專于大王懈堕弗䖍咎由熹等而使千里之民田疇涸<lb/>
枯禾稼稿悴今其甚者有若燔灼矣雖並走羣望懇祈備<lb/>
至而雲氣將交旋即解駁焦然不能有膚寸之合秋陽益<lb/>
驕燥烈殊甚物之蒙害日以益深若自今以徃三日不雨<lb/>
則千里之民所恃以爲生者蕩析無餘而無以爲食其老<lb/>
弱將轉乎溝壑而死少壯者將散而爲盗賊以争其旦夕<lb/>
<pb n="KR4d0226_SBCK_086-7b"/>
之命其禍亂之至豈有所極㢤失今不捄三日之後大王<lb/>
雖顧而哀之不可拯巳故熹等私竊計議以爲莫若奔走<lb/>
歸誠請命于大王之祠下大王若哀其迫切赦其前愆有<lb/>
以惠緩之則三日之内熹等齊宿以俟休命三日而不應<lb/>
則是大王終棄絶之熹等退而恐懼以待誅殛不敢復進<lb/>
而禱矣恭惟大王闔闢造化一雨之恩蓋其餘事誠有意<lb/>
哀此千里之民則願無愛而亟爲之熹等之願也拜伏于<lb/>
庭不勝哀扣懇切之至謹告<lb/>
　　　廣佑廟謝雨文<lb/>
天乆不雨苗之秀而將實者秋陽暴之日以憔悴田將無<lb/>
以爲収人將無以爲食大命近止罔或不憂我父子兄弟<lb/>
是用夙夜不遑啓居更相告語奔走羅拜于祠之庭而請<lb/>
<pb n="KR4d0226_SBCK_086-8a"/>
命焉君王顧哀昭答如響禱之明日甘澤沛然晝雨宵零<lb/>
越五六日而未艾崗陵漸潤草木蕃滋孰是嘉生而不豐<lb/>
好徳宏施普恩大澤深夫豈可以言報顧無以自致其拳<lb/>
拳率脩故常祗薦蘋藻惟君王降佑歆享則斯人之願也<lb/>
　　　豐利侯祈雨文<lb/>
熹多病不才濫尸郡寄修政不徳以干隂陽之和自秋以<lb/>
来天乆不雨早稻雖巳収成而晚田不免告病吁嗟之禱<lb/>
徧于群望而嘉澤未應風日益高氣日益寒雲旣合而復<lb/>
離禾旣秀而不能有以實也朝兢夕惕不遑啓居惟侯聦<lb/>
明乆食兹土雨暘之柄惟厥攸司日者雖巳致祠懼或不<lb/>
能蠲㓗以逹誠意欲躬走謁又恨符印之守不克以前謹<lb/>
遣某官奔告祠下而熹祗率僚吏拜送于門西望叩頭再<lb/>
<pb n="KR4d0226_SBCK_086-8b"/>
拜以請惟侯哀矜賜之一雨以卒終歲之惠則豈惟吏之<lb/>
不良獲免於戾而邦人父子實蒙其休所以報事侯者其<lb/>
敢有懈也<lb/>
　　　祈雨文<lb/>
間以旱災奉詔致禱閱月踰時雨不可得稻之早熟者什<lb/>
失八九而吏之所以爲禮樂與辤者亦旣竭矣欲取水湫<lb/>
淵詣祠祀而專力乎人事之備則又念夫稻有晚出而未<lb/>
就者不能無冀幸於萬一於是感歎憤激不能自巳躬詣<lb/>
靈液而冀于有神請復與神爲三日之期以聴休命惟神<lb/>
受職帝庭降食兹土以福其人爲事今人之急如此神若<lb/>
弗聞亦何神㢤若三日不雨雨而不周且浹于四封惟天<lb/>
聦明吾恐神之不得安其室神尚聴之毋忽<lb/>
<pb n="KR4d0226_SBCK_086-9a"/>
　　　秋報祝文<hi>各有之各一本作國</hi>
春禱秋報各有令典歲雖不登而有司不敢廢亦不敢以<lb/>
怠比者徧禱于神神非不加貺于民也直後時而蒙休者<lb/>
淺爾爰陳嘉薦敬脩常事神其顧歆益惠我民<lb/>
　　　祈晴文<lb/>
東土之民荐罹水旱其幸免於溝壑者指二麥以救朝夕<lb/>
之急而又相與戮力事農以冀有秋其得失之算死生係<lb/>
之非常歲比也又今天雨不休湖水汎濫小麥之未収者<lb/>
亦旣折腐不得以食而新苗未立水没其㒹又將無復西<lb/>
成之望吏民憂懼術無所施惟神威靈作鎮茲圡其必以<lb/>
顧而哀之汛掃浮隂錫以晴霽則神之惠也民之幸也熹<lb/>
等濫將使指實分顧憂敢不齊祓再拜以請惟神鍳之謹<lb/>
<pb n="KR4d0226_SBCK_086-9b"/>
告<hi>禹廟云王威神在天降食兹土</hi>
　　　謝晴文<lb/>
乃者以水潦之災有禱于神蒙神之休開廓氛翳使麥収<lb/>
稻植人得逭其溝壑之憂旣有日矣熹等敢不躬拜祠下<lb/>
跪薦牲酒以答靈貺惟神歆顧終此大恩賚以豐年驅其<lb/>
厲鬼俾我民復得以遂其有生之樂則神之賜於兹圡爲<lb/>
無窮其食於兹土爲無愧<lb/>
　　　祈雨文<lb/>
吏旣不德無以媚于上下以召和氣而福斯人其所以布<lb/>
主恩救民命者罔不惟神之依故熹往者嘗輙有請於神<lb/>
而亦旣受其賜矣然方是時霖潦之災獨環越百里之間<lb/>
爲然若今之旱則自浙河以東爲州者七無不告病捐瘠<lb/>
<pb n="KR4d0226_SBCK_086-10a"/>
之民凛然日有狼顧之憂乃不齊祓奔走以告于神其將<lb/>
安所歸命敢叩祠庭頓顙屏息以俟嘉應惟神幸哀憐之<lb/>
謹告<lb/>
　　　漳州謁先聖文<lb/>
維紹興元年歳次庚戌四月甲申朔二十七日庚戌具位<lb/>
朱熹謹以清酌之奠敢昭告于先聖至聖文宣王熹緫髪<lb/>
聞道白首無成兹荷誤恩復叨郡寄涖事之始載見祠廷<lb/>
永念平生怛焉内疚尚蘄啓佑俾度其心毋悖所聞以速<lb/>
大戾謹告<lb/>
　　　刋四經成告先聖文<lb/>
敢昭告于先聖至聖文宣王先師兖國公先師鄒國公熹<lb/>
恭惟六經大訓炳若日星垂世作程靡有終極不幸前遭<lb/>
<pb n="KR4d0226_SBCK_086-10b"/>
秦火煨燼之厄後罹漢儒穿鑿之繆不惟㣲詞奥㫖莫得<lb/>
其傳至扵篇帙之次亦復殽亂遥遥千載莫覺莫悟惟易<lb/>
一經或嘗正定而熹不敏又嘗考之書詩而得其小序之<lb/>
失參稽本末皆有明驗私竊以爲不當引之以冠本經聖<lb/>
言之上是以不量鄙淺輙加緒正刋刻布流以曉當世上<lb/>
以具告熹病卧不能拜起謹遣從事敬奉其書以告于先<lb/>
聖先師之廷神靈如在尚鑒此心式相其行萬世幸甚謹<lb/>
告<lb/>
　　謁高東溪祠文<lb/>
惟先生剛方之操鯁切之言一視險夷至死不變所謂一<lb/>
世之偉人非獨一郷之善士也熹敬仰髙風爲日旣乆又<lb/>
幸嘗得執筆編列祠事而今日之來獲拜堂下則於隱忍<lb/>
<pb n="KR4d0226_SBCK_086-11a"/>
回互之譏若有愧焉炷香酌酒歛祍陳詞伏惟先生之靈<lb/>
有以鑒之謹告<lb/>
　　　又謁高東溪祠文<lb/>
謹以釋奠之明日致祭于東溪先生高公惟公志節堅高<lb/>
議論英發不容何病至死弗渝顧我顓蒙舊勞嚮往肇玆<lb/>
明薦庶激懦貪謹告<lb/>
　　　謁李龍學祠文<lb/>
紹興之初公在邇列力闢和議見忌權臣出守此邦治行<lb/>
亦著竟以纔口去郡臥家人懐其忠建此遺烈熹愚不肖<lb/>
獲奉餘規永惟先人實同聲氣載瞻劒履感慨増深敢薦<lb/>
馨香尚祈昭鑒謹告<lb/>
　　　謁三賢祠文<lb/>
<pb n="KR4d0226_SBCK_086-11b"/>
謹以釋奠之明日致祭于唐相國常公四門助教歐陽公<lb/>
高州刺史周公閩自唐世始有華風惟爾三賢實爲首倡<lb/>
稱思未泯延及于兹報事之䖍吏不敢廢謹告<lb/>
　　　謁端明侍郎蔡忠惠公祠文<lb/>
惟公忠言惠政著自中朝筮仕之初嘗屈兹郡歲時雖乆<lb/>
稱思未忘厥有遺祠英靈如在熹雖不敏實仰髙風涖事<lb/>
之𥘉敬脩禮謁謹告<lb/>
　　　謁崔統領祠文<lb/>
惟侯忠存報國勇不謀身厥有遺祠英靈如在我来伊始<lb/>
稽率故常敢薦肴觴用伸悼歎謹告<lb/>
　　　謁諸廟文<lb/>
國家受天明命奄有萬方分職任功幽顯無間熹奉制敕<lb/>
<pb n="KR4d0226_SBCK_086-12a"/>
來撫漳民永惟明靈實同憂寄涖事之始祗欵䘏祠敢竭<lb/>
愚衷與神爲誓修身奉法節用愛人熹雖至愚不敢不勉<lb/>
敺除疫癘時節雨暘非人所能是乃神職吏有不吏神得<lb/>
而誅神或不神則又奚咎肴羞在列馨香發聞惟神聦明<lb/>
鑒此心曲<lb/>
　　　謁社禝文<lb/>
社禝之神實司民命故先王之法以民爲貴社禝次之而<lb/>
牧民者其重不得班焉肆我國家稽古立制使凡爲守令<lb/>
者始至則親謁于其祠所其所以愛民敬神之意厚矣熹<lb/>
恭承聖詔来守此邦式舉舊章尚祈昭鑒謹告<lb/>
　　　凖即位赦祭神文<lb/>
新天子端命帝庭光臨大寳敷錫海内咸與惟新䖍命有<lb/>
<pb n="KR4d0226_SBCK_086-12b"/>
司式稽舊典嶽祗川后若古帝王義士忠臣悉嚴祀事庶<lb/>
臣分土職在布宣奉醪羞致祠下惟神鑒格歆此德馨永<lb/>
佑我民以對休命<lb/>
　　　謁修道州三先生祠文<lb/>
維紹熈五年歲次甲寅八月　日　謹　遣學生迪功郎<lb/>
道州寜逺縣尉馮允中致祭于濂溪先生周公明道先生<lb/>
程公伊川先生程公於皇道體沕穆無窮羲農旣逺孔孟<lb/>
爲宗秦漢以還名崇實否文字所傳糟粕而巳大賢起之<lb/>
千載一逢兩程之緒自我周翁清瀟之原有嚴貌象欲覿<lb/>
無因徒有悵望吏以毀告閔然于衷出金少府往佐其功<lb/>
爰俾諸生敬陳一酹先生臨之有赫無昧尚饗<lb/>
　　　修三閭忠㓗侯廟奉安祝文<lb/>
<pb n="KR4d0226_SBCK_086-13a"/>
惟神爲國上謀遭䜛放逐行吟憔悴厥有離騷懐沙自沉<lb/>
勇赴茲水遺祠錫號帝有愍書吏惰不供神用弗宇乃今<lb/>
修奉亦旣訖功敢饌靈神敢陳椒醑惟神降鑒永奠厥居<lb/>
　　　滄洲精舎告先聖文<lb/>
維紹熈五年歲次甲寅十有二月丁巳朔十有三日巳巳<lb/>
後學朱熹敢昭告于先聖至聖文宣王恭惟道統逺自羲<lb/>
軒集厥大成允屬元聖述古垂訓萬世作程三千其徒化<lb/>
若時雨維顔曾氏傳得其宗逮思及輿益以光大自時厥<lb/>
後口耳失眞千有餘年乃曰有繼周程授受萬理一原曰<lb/>
邵曰張爰及司馬學雖殊轍道則同歸俾我後人如夜復<lb/>
旦熹以凢陋少蒙義方中靡常師晚逢有道載鑚載仰雖<lb/>
未有聞頼天之靈幸無失墜逮兹退老同好鼎來落此一<lb/>
<pb n="KR4d0226_SBCK_086-13b"/>
丘群居伊始探原推本敢昩厥𥘉奠以告䖍尚其昭格陟<lb/>
降庭止惠我光明傳之方来永永無斁今以吉日謹率諸<lb/>
生恭修釋菜之禮以先師兖國公顔氏郕侯曾氏沂水侯<lb/>
孔氏鄒國公孟氏配濂溪周先生明道程先生伊川程先<lb/>
生康節邵先生橫渠張先生温國司馬文正公延平李先<lb/>
生從祀尚饗<lb/>
　　　歸新安祭墓文<lb/>
一去郷井二十七年喬木興懐實勞夢想兹焉展掃悲悼<lb/>
増深所願宗盟共加嚴護神靈安止餘慶下流凡在雲仍<lb/>
畢霑玆䕃酒肴之奠惟告其衷精爽如存尚祈鑒享<lb/>
　　　又祭告逺祖墓文<lb/>
維年月日逺孫熹謹率姪某姪孫某等以酒果告于逺祖<lb/>
<pb n="KR4d0226_SBCK_086-14a"/>
二十一公制置府君祖妣杜氏夫人之墓惟昔顯祖作鎮<lb/>
玆邦開我後人載祀乆逺封塋所寄奉守弗䖍它人有之<lb/>
莫克伸理玆用震怛籲于有司郷評亦公遂復其舊伐石<lb/>
崇土俾後弗迷即事之𥘉敢謝其譴謹告<lb/>
　　　焚黃文<lb/>
日者天子始見上帝於㤗壇頒慶宇内凡有列於朝者皆<lb/>
得追榮其先以廣孝治故我皇考班通九列而皇妣號比<lb/>
郡封聖澤所加幽顯咸頼熹愚不肖乆深不泊之悲祗奉<lb/>
制書徒切哀隕謹以清酌時羞㳙日以吿伏惟思靈對此<lb/>
休命謹告<lb/>
　　　又焚黃文<lb/>
日者天子始郊頌慶宇内熹以職秩得從大夫之後故我<lb/>
<pb n="KR4d0226_SBCK_086-14b"/>
亡室錫號有加恭奉制書俯仰悼歎惟爾有靈尚克嘉之<lb/>
謹告<lb/>
　　　又焚黃文<lb/>
新天子端命帝廷欽承天序敷錫有位咸得追榮其先有<lb/>
司承詔遂以皇考贈中大夫之命来告于第慈顔永隔餘<lb/>
五十年祗對寵光感涕何極謹因祭歲恭奉制書拜手以<lb/>
告而熹不肖繼忝從班大饗之恩復<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>錫命肆我皇妣爰<lb/>
及故嬪亦得扳聮並受祭澤絲綸異數行即薦陳尚期恩<lb/>
靈歆荷亡斁謹告<lb/>
　　　又焚黃文<lb/>
恭惟先君天賦異質孝友之行足繼前修雅徤之文追古<lb/>
作者爵夀弗稱隕於半塗施及後人叨𬒳寵禄追榮七命<lb/>
<pb n="KR4d0226_SBCK_086-15a"/>
始列從班而先夫人亦<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>顯號厚德之報不在其兹並命<lb/>
帝廷璽封䨥檢賛辭褒異視昔有加唯是音容日荒日逺<lb/>
生我勞瘁追養靡從祗奉命書舎爵以告涕泗摧咽不知<lb/>
所云尚饗<lb/>
　　　又焚黃文<lb/>
君以辛亥郊恩始受大夫妻之號及今饗賚予忝近列而<lb/>
君之號又躐進焉念昔相從惟艱惟悴君能勤力相我實<lb/>
多豈意莫年寵榮狎至君之季子亦𬒳賞延而君不少須<lb/>
是可悲巳奉奠致詔君其聽之尚饗<lb/>
　　　又焚黃文<lb/>
熹頼遺訓竊位于朝獲𬒳慶恩追榮禰廟亦有年矣比以<lb/>
鉤黨廢錮憂畏過深以故及今始克祗奉命書以告于寢<lb/>
<pb n="KR4d0226_SBCK_086-15b"/>
廟惟我皇考洞視今古靡有遺情陟降如存尚克歆此丕<lb/>
顯休命頋熹衰頽年迫告休使我皇考未躋極品而先夫<lb/>
人亦未克正小君之號流根之報無復後期永念及兹痛<lb/>
恨何極仰惟慈廕俯鑒愚衷尚啓後人不日昌大熹瞻望<lb/>
恩靈不勝感慕摧咽之至謹告<lb/>
　　　贈官告皇考文<lb/>
往歲天子用事㤗壇上帝降歆福祚昭答慶賜之澤覃及<lb/>
萬方中外幽明罔不咸頼謂熹名秩有列内朝降以命書<lb/>
賁其禰廟顧念孤藐禄不逮親祗奉明恩益深哀慕兹用<lb/>
齋祓致誥寢庭欽惟神靈服此休顯熹雖不肖敢不敬恭<lb/>
惟孝惟忠無或荒墜嗣有褒賜尚克嘉之覆其後人延于<lb/>
永世<lb/>
<pb n="KR4d0226_SBCK_086-16a"/>
　　　第三男授官告家廟文<lb/>
熹前任煥章閣待制該遇明堂大禮赦恩奏𥙷第三男在<lb/>
巳蒙聖恩授承務郎祗承先訓蒙𬒳賞延餘慶所覃益深<lb/>
永慕<lb/>
　　　遷居告家廟文<lb/>
熹罪戾不天㓜失所怙祗奉遺訓往依諸劉卜葬卜居亦<lb/>
旣累歳時移事改存沒未安乃眷此郷實亦皇考所嘗愛<lb/>
賞而欲卜居之地今旣定宅敢伸䖍告以安祖考之靈伏<lb/>
惟降鍳永奠厥居垂之子孫世萬無極<lb/>
　　　致仕告家廟文<lb/>
維慶元五年歳次巳未六月辛酉朔孝孫具位熹敢因時<lb/>
享昭告于祖考之靈熹至愚不肖蒙𬒳先世遺德獲祗祀<lb/>
<pb n="KR4d0226_SBCK_086-16b"/>
事五十餘年歳時戰兢罔敢怠忽至于今兹行年七十衰<lb/>
病侵凌筋骸弛廢巳蒙聖恩許令致事所有家政當傳子<lb/>
孫而嗣子旣亡藐孤孫鑑次當承緒於又年㓜未堪跪奠<lb/>
今巳定議屬之奉祀而使二子埜在相與佐之俟其成童<lb/>
加冠于首乃躬厥事異時朝廷察熹遺忠或有恩意亦令<lb/>
首及伏惟祖考擁佑頋歆永永亡斁熹不勝大願其諸家<lb/>
務亦當計度區處分属埜等及諸孫息使有分職以守門<lb/>
户尋别具告而施行之熹之衰病勢難支乆如以恩靈尚<lb/>
延喘息之間猶當黽勉提緫大綱不使荒頽以辱先訓伏<lb/>
惟祖考實鑒臨之謹告<lb/>
　　　告考妣文<lb/>
孝子具位熹敢昭告于皇考太史吏部贈通議大夫府君<lb/>
<pb n="KR4d0226_SBCK_086-17a"/>
皇妣孺人贈碩人祝氏熹不考孤露垂六十年不能以時<lb/>
考次先君行實以表于墓迹其所由雖實有待然而怠緩<lb/>
不䖍罪巳無所逃矣逮今晚暮衰病侵加改卜之謀始有<lb/>
定論乃克紬繹遺文傳之時事撰成行狀一通粗以發明<lb/>
先君立朝議論本末而皇妣德範梗槩亦以附書將以請<lb/>
銘于故相退傳益國周公庻幾有以闡揚潜懿昭示後来<lb/>
使子子孫孫勸忠勉孝以無忘考妣啓佑丁寜垂𥙿永乆<lb/>
之意繕冩旣成先事以告惟是荒塞之餘不無闕漏熹不<lb/>
勝悲切皇懼之至伏惟恩靈如在鍳此哀誠則熹不勝千<lb/>
萬幸甚謹告<lb/>
　　　時祭祝文<lb/>
粤此季秋成物之始藐兹弱質維望以降<hi>胡江反</hi>永念劬勞<lb/>
<pb n="KR4d0226_SBCK_086-17b"/>
莫伸報効昊天罔極悲慕何窮謹以云云<lb/>
　　　歲祭祝文<lb/>
氣序流易歲律將更追逺感時不勝永慕謹以㓗牲剛鬛<lb/>
粢盛醴齊祗薦歲事以某人祔食尚享<lb/>
　　　祭土地文<lb/>
敢昭告于土地之神仲秋之月萬寳將成蒙神之休幸兹<lb/>
遣免式陳菲薦用以掲䖍尚其顧歆永垂庇祐<lb/>
　　　又祭土地文<lb/>
熹窮年奔走兹復奠居老㓜無虞以及改歲繄神之頼報<lb/>
事敢愆尚其顧歆永垂覆祐謹告<lb/>
　　　又祭土地文<lb/>
維此仲春歲功云始若時昭事敢有弗欽蘋藻雖㣲庶將<lb/>
<pb n="KR4d0226_SBCK_086-18a"/>
誠意惟神監享永奠厥居<lb/>
　　夏云仲夏應期時物暢茂<lb/>
　　秋云維此仲秋歲功將就若時報事<lb/>
　　冬云維此仲冬歲功告畢若時報事<lb/>
　　歲云歲律將更幸兹安吉若時報事<hi>改末句爲介以</hi>
<hi>春祺</hi>
　　　又祭土地文<lb/>
春日載陽兹維仲月式陳明薦用格神休尚其頋歆俾我<lb/>
無斁<hi>氣序徂遷時維仲夏氣序徂遷仲秋戒秋冬序告中一陽来復</hi>
　　　墓祭文<lb/>
歲序流易雨露旣濡瞻省<hi>唐石改爲載念</hi>封塋不勝哀慕<hi>唐石改爲不勝</hi>
<hi>載念</hi>謹用清酌時羞祗薦歲事<hi>唐石改爲薦其常事</hi>尚饗<lb/>
<pb n="KR4d0226_SBCK_086-18b"/>
　　　又墓祭文<lb/>
歲序流易雨露旣濡念爾音容永隔泉壌一觴之酹病不<lb/>
能親諒爾有知尚識予意<lb/>
　　　后土祝文<lb/>
兹以暮春修祀先壠<hi>餘處改作按行丘壠</hi>惟神保祐樵牧不驚敢薦<lb/>
馨香式昭報事尚祈鑒享永頼無窮謹告<lb/>
　　　又后土祝文<lb/>
玆以春餘有事先壠<hi>唐石等處改爲丘壠</hi>載惟保祐實頼神休式薦<lb/>
醪羞尚祈據饗延于永乆無有後艱謹告<lb/>
　　　又謁李龍學祠文<lb/>
謹以釋奠之明日致祭于龍學侍郎李公惟此廟學實公<lb/>
所遷人到于今追頌勞烈矧惟忠慮抑有前聞薦此芳馨<lb/>
<pb n="KR4d0226_SBCK_086-19a"/>
豈專報享謹告<lb/>
晦庵先生朱文公文集卷第八十六<lb/>
　　　　　　　　　　　　懐安縣儒學訓導葉暢校<lb/>
<pb n="KR4d0226_SBCK_086-19b"/>
</p>
<p>
</p>
  </div>
</body>
</text>
</TEI>
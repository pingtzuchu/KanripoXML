<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_029-1a"/>
晦庵先生朱文公文集卷第二十九<lb/>
　書<hi>時亊出處</hi>
　　　與趙尚書書<lb/>
竊以仲春之月氣候暄和伏惟某官茂對明恩神人恊相<lb/>
台候起居萬福兹者竊聞榮𬒳追詔入長天官夫以尚書<lb/>
望實之隆宜在廟堂參斷國論之日乆矣去歲入朝登用<lb/>
在即而抗論極言不以利害之私少有囬屈士論益以歸<lb/>
重而深恨其不少留也乃今幸甚天啓聖心召還故官是<lb/>
盖將授以政無可疑者有識傳聞交相慶賀盖不獨爲門<lb/>
下之私喜也然今日之亊盖有甚難於爲力者不審明公<lb/>
何以䖏之竊計雅懐於其大者素有定論不待愚者之言<lb/>
矣惟其小者之一二區區鄙懐竊有所疑於平日輙忘僣<lb/>
<pb n="KR4d0226_SBCK_029-1b"/>
易而一言之惟髙明之垂聴焉盖天下之事决非一人之<lb/>
聦明才力所能獨運是以古之君子雖其德業智謀足以<lb/>
有爲而未甞不慱求人才以自禆益方其未用而収寘門<lb/>
墻勸奨成就巳不勝其衆是以至於當用之日推挽成就<lb/>
布之列位而無事之不成也今日明公之立朝不爲不乆<lb/>
而未聞天下有卓然可用之才出於門墻之下自頃出臨<lb/>
藩服而熹始得觀於進退官屬之際則見明公之所與者<lb/>
率多碌碌凡庸睢盱偵伺以希寸進之流未有以職修事<lb/>
舉爲衆所稱以爲當舉而得之者也而况於其學行醖畜<lb/>
真有以大過於人者乎今者進位於輔相之列則所資於<lb/>
天下之才者益衆而所進退於天下之才者益重若但以<lb/>
前日進退官屬之尺度取之則熹恐天下之士所以望於<lb/>
<pb n="KR4d0226_SBCK_029-2a"/>
明公者有未厭也時事如此之難明公之任如此之重而<lb/>
所以求助者如此之狹熹雖至愚猶竊爲明公慮之而辱<lb/>
知有素不敢不及此而一言也伏惟寛宏恕其狂易試加<lb/>
察焉盖不惟明公所自舉而凡所爲屬之同列以妨賢者<lb/>
之路若宜皆在詘指之中則熹之虗實可覩矣來使還自<lb/>
三山熹前此巳屡拜啓薄冗姑此少伸賀禮而亦不敢爲<lb/>
無益之空言也末由趨拜履舄伏乞以時爲國自重<lb/>
　　　答趙尚書<lb/>
四月二十六日熹扣首再拜上覆吏部尚書台座熹乆病<lb/>
不得拜書第切馳仰即日淫雨寒凉伏惟論思多暇神人<lb/>
交相台候起居萬福竊聞清蹕巳御外朝尚書首奉延訪<lb/>
忠言至論聳動上心有識傳聞無不感歎但以疇昔所嘗<lb/>
<pb n="KR4d0226_SBCK_029-2b"/>
商較者揆之似巳太勁切矣豈忠肝義膽得全於天有不<lb/>
可得而抑者抑以論議不齊事功難必而故出此以趨勇<lb/>
退之塗耶以出處語黙之常理言之二者誠皆有當然非<lb/>
海内深思逺識之士所以望於明公者也顧今指趣巳聞<lb/>
標的巳建而未見幡然聴納之效不審髙明又當何以繼<lb/>
此此恐更宜廣詢慱訪以善其後未可以便謂無䇿而付<lb/>
之不可如何也朝士下僚中恐不能無可咨訪者願自今<lb/>
以來稍加延納虗心降意採其所長庶乎其有𥙷耳東府<lb/>
復留勢豈能乆意其亦必自知如此而姑爲偷安引日之<lb/>
計以媚羣小冀無後災此其爲害又將有不可勝言者尚<lb/>
書與之情義不薄曷若勸之乗此必不能乆之勢力言於<lb/>
上極陳安危治亂之機大明忠邪枉直之辨以爲國家乆<lb/>
<pb n="KR4d0226_SBCK_029-3a"/>
逺之計其濟則宗社之靈生民之幸不濟則與其抑首下<lb/>
心前迫後畏以保此湏臾之光景纎芥之榮禄而不能自<lb/>
㧞於小人之羣以誤國家以此易彼豈不浩然而無愧悔<lb/>
於心哉但其人自無逺識親狎庸佞全身保妻子之慮深<lb/>
而憂國愛民之念淺恐未必能聽此大度之言耳但尚書<lb/>
旣與之厚而不乘此機發此䇿則於吾之心有不盡者嘗<lb/>
試一言之政使未必能用亦未至於有害又與建白於朝<lb/>
事體不同也不審髙明以爲如何劉德脩忽自蜀中寄一<lb/>
書來慷慨振厲略不少衰眞竒士也觀其書意似亦甚悔<lb/>
前日欠人商量失却事機此眞可太息爾然事變無窮又<lb/>
安知後之視今不猶今之視昔人之視巳不猶巳之視人<lb/>
耶士居平世處下位視天下之事意若無足爲者及居大<lb/>
<pb n="KR4d0226_SBCK_029-3b"/>
位遭事㑹便覺無下手處信乎義理之難窮而學問之不<lb/>
可巳也病中信手亂抽得通鑑一兩卷㸔正值難處置處<lb/>
不覺骨寒毛聳心膽墮地向來只作文字看過却全不自<lb/>
覺眞是枉讀了他古人書也熹一春病脚至今未能出入<lb/>
醫藥雜進灸灼滿身殊未見效只今兩脛細弱飲食減少<lb/>
自度非能乆於世者所幸小屋略就旦夕可以定居便與<lb/>
世相忘矣向來小報幸是誤傳不然又費分踈愈增罪累<lb/>
耳閩中自得林辛一路巳甚幸若象先来更能爲上四州<lb/>
整頓得財賦源流即更爲乆逺之惠但恐其意只如所謂<lb/>
去㤗甚者則又失望耳近日此等議論真全軀保位之良<lb/>
藥而病國殄民之烏喙也無由瞻晤寫此紆欝切冀深爲<lb/>
人望千萬自重不宣<lb/>
<pb n="KR4d0226_SBCK_029-4a"/>
　　　與趙尚書論舉子田事<lb/>
熹拜書將遣而周宰見訪說及近降指揮出賣絶戸官田<lb/>
此間舉子義莊絶院二十五所田収米四百八十餘石或<lb/>
云史公所買而無明文可考只有淳熈三年陳公政内劄<lb/>
下催督義莊租課開列二十五院與今一同又有八年梁<lb/>
公政内劄下丞<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>亦云拖照淳熈元年買建陽縣絶産田<lb/>
充義莊即是當時巳買分明今自不合隨例出賣唯是兩<lb/>
縣絶戸江驥江大受作過人程如岡三家田収米七百三<lb/>
十餘石即係元不曾買今日難以拘占然今倉司施行甚<lb/>
峻縣吏奉承唯謹固不容辨其當賣與否矣若不及早整<lb/>
理則此田日下便爲他人之有而舉子之政遂成中輟甚<lb/>
可惜也欲望詳酌特爲申明乘此機㑹别降指揮依贍學<lb/>
<pb n="KR4d0226_SBCK_029-4b"/>
田與免出賣則不唯巳買者不爲奪去而未買者亦可因<lb/>
而撥正無復動揺其元降指揮恐隨行無本今并錄呈其<lb/>
間所引淳熈三年指揮本路絶産不許出賣通融以充一<lb/>
路養子之費者或恐亦可再與拈出且只免賣上四州絶<lb/>
院使朝廷易於聽從而其他未舉行處亦可漸次接續措<lb/>
置誠爲永乆之利周宰亦巳有書懇丘侍郎言之但湏自<lb/>
尚書發之彼乃有据而行爾此事甚急切幸早賜留念熹<lb/>
皇恐上覆吏部尚書<lb/>
　後項所禀若只云住賣上四州絶院則又礙江驥江大受<lb/>
　程如岡田湏云乞將巳買及巳撥充舉子田免行出賣<lb/>
　外將来上四州軍如有絶産寺院並免出賣撥充舉子<lb/>
　之費令安撫司拘収措置如此則無病矣<lb/>
<pb n="KR4d0226_SBCK_029-5a"/>
　　　與趙尚書書<lb/>
熹向託廷老面禀一二事不審台意如何今日之事第一<lb/>
且是勸得人主収拾身心保惜精神常以天下事爲念然<lb/>
後可以講磨治道漸次更張如其不然便欲破去因循苟<lb/>
且之弊而奮然有爲决無此理旣無此理則莫若且静以<lb/>
俟之時進陳善閉邪之說以冀其一悟此外庶事則唯其<lb/>
甚害於君心政體而立致患害者不得不因事捄正若其<lb/>
它閑慢非安危存亡所繫者皆可置而不論如學校之政<lb/>
是也此等事欲大更張非唯任事者未必肯行亦恐主議<lb/>
之人未必究知先王學校教育之本意良法政使行之未<lb/>
能有益而反有害若欲因議而發且如来教所謂就見行<lb/>
法中略與修整則熹前書𥿄尾四五條者最爲穏當不驚<lb/>
<pb n="KR4d0226_SBCK_029-5b"/>
動人耳目而可以坐消奔馳僞冐請囑之弊然其行與不<lb/>
行亦非安危存亡之所繫議而不行正亦不必固請也今<lb/>
所規畫皆是創立條貫多所更革安得謂之就見行法中<lb/>
修整乎又况教官未必得人將来姦弊百出旣巳慮之而<lb/>
未知所以爲計又何必抗言極論以争此嘗試踈濶之䇿<lb/>
而使旁觀者重有紛更不静之譏乎前日山間拜書不能<lb/>
盡此曲折深有遺恨盖䇿之未善猶未足言所深慮者尚<lb/>
書人望之重本所拳拳者當爲何事而今乃切切於此不<lb/>
急之務以取嫌忌嘲笑於流俗知時識勢者固如是乎然<lb/>
欲爲前所謂時進陳善閉邪之說以冀上心之悟者又在<lb/>
反之於身以其所欲陳於上者先責於我使我之身心安<lb/>
静精神專一然後慱延天下之賢人智士日夕相與切磋<lb/>
<pb n="KR4d0226_SBCK_029-6a"/>
琢磨使於天下之事皆有以洞見其是非得失之正而深<lb/>
得其所以區處更革之宜又有以識其先後緩急之序皆<lb/>
無毫髮之弊然後并心一力潜伺黙聴俟其間隙有可爲<lb/>
者然後徐起而圖之乃庶㡬乎其有益耳尚書天資髙明<lb/>
而於當世之務講之熟矣至於前世名臣議奏又嘗慱觀<lb/>
而精擇之以爲一書宜其投機合變慮無遺䇿而今者之<lb/>
議以大言之則不時以小言之則不巧不唯熹之至愚以<lb/>
爲未安而天下有識亦無不竊恠其不當出於明者之口<lb/>
也抑其言又有大於此者盖又皆以爲尚書頗以簡貴自<lb/>
髙憚於降屈而無好士受言之美也不識尚書何以得此<lb/>
於梁楚之間哉其必有以取之矣願反諸身而熟察之有<lb/>
諸巳而後可以求諸人無諸巳而後可以非諸人雖敵巳<lb/>
<pb n="KR4d0226_SBCK_029-6b"/>
以下猶然而況於南嚮萬乘之主乎尚書誠以天下之事<lb/>
爲巳任則當自格君心之非始欲格君心則當自身始盖<lb/>
非獨熹之所望於下執事者如此計善類之所望莫不然<lb/>
也乆欲言之而不得暇今日偶病怯風不敢出戸因得極<lb/>
陳其愚伏惟恕其狂率幸甚幸甚他所欲言無大此者請<lb/>
俟後便不宣<lb/>
　　　與留丞相劄子<lb/>
熹竊以季冬極寒伏惟丞相國公鈞候起居萬福熹伏自<lb/>
春間一再干冐竟蒙恩厚獲安祠館區區感戴蓋不勝言<lb/>
顧以罪戾之餘不敢復以姓名自通門墻之下不意今者<lb/>
曾未踰年又叨除目付以一路軍民之寄此蓋某官愛惜<lb/>
人才不忍使其終身棄於無用之地故以及此德意良厚<lb/>
<pb n="KR4d0226_SBCK_029-7a"/>
感激難勝但熹衰病益侵精神益耗使之從政其所施爲<lb/>
悖眊顚錯必有甚於前者而廣西一路地廣民貧邉面闊<lb/>
逺得失所繫又非内地監司郡守之比在熹自度實難冐<lb/>
受以誤使令之意謹巳具狀辤免欲望鈞慈俯察愚誠特<lb/>
與將上令熹終滿今任祠禄之後别聽指揮若其精神筋<lb/>
力足以堪之熹不敢復辤避也干冐威嚴俯伏俟命惟某<lb/>
官裁之熹瞻望台躔無由趨拜履舄伏乞上爲兩宫垂意<lb/>
茵鼎之衛光輔神聖永福寰區熹不勝願望之至伏惟鈞<lb/>
照<lb/>
　　　與執政劄子<lb/>
云云熹伏自違逺門墻積有年所疾病不間無從脩致暬<lb/>
御者之問邇者竊承延登宥宻中外交慶辱知有素欣賀<lb/>
<pb n="KR4d0226_SBCK_029-7b"/>
尤深而亦不敢進越輙以姓名自通不意今者誤恩横𬒳<lb/>
擢自閑散付以一路軍民之寄此盖某官顧念疇昔曲借<lb/>
推揚有以及此<hi>餘同前</hi>
　　　與漕司劄子<hi>癸丑</hi>
政和縣有小路數條通羅源寧徳海鄉歩行不過兩三程<lb/>
可到故私鹽毎斤不過四十五文而官鹽則必泝流運綱<lb/>
或半歲而後逹脚費不貲故官鹽立價不得不髙每斤之<lb/>
直遂至不下九十文所以從來民間只喫私鹽而官鹽自<lb/>
非科抑雖銖兩無售者蓋縣道空乏狼狽而州府漕司不<lb/>
得此縣財賦之入者有年矣中間知縣袁采始爲出賣落<lb/>
草私鹽之術其實乃自買私鹽而分置數坊賣之以給歲<lb/>
計自此以來縣道稍可支吾而州府漕司亦獲其助但民<lb/>
<pb n="KR4d0226_SBCK_029-8a"/>
間本自不願買喫官坊貴鹽而不買者又有申舉追呼之<lb/>
擾故行之未乆即以違法致訟而罷於是本縣一歲但起<lb/>
兩綱盡數折還州府版帳漕司増鹽之屬本錢雖不易辦<lb/>
而官吏免得冐法賣鹽致訟民間免得買喫官坊貴鹽以<lb/>
致申舉追呼之擾比之袁宰之術尤爲穏便上下方以爲<lb/>
安而漕使陳右司政内有司偶失契勘却將本司積下諸<lb/>
州縣增鹽用船裝載泝流般上政和勒令出賣每月責認<lb/>
解錢五百貫文殊不知若使政和官鹽可賣則本縣必須<lb/>
自般自賣以供公上而積其餘以爲循環之本前不至爲<lb/>
冐法行險販私之詭計後不至爲逐綱撰本盡以還州之<lb/>
拙謀矣正縁鹽不可賣是以不得巳而爲此今乃不察而<lb/>
必使之抱賣他州外縣可賣不賣之増鹽至於移貴就賤<lb/>
<pb n="KR4d0226_SBCK_029-8b"/>
倒置煩擾則又未論於民有無利害而善理財者似亦不<lb/>
肯如此自此之後本縣遂復置坊出賣此鹽然實計每斤<lb/>
只賣得四十五文其餘四十五文無所從出又官鹽在倉<lb/>
日乆亦有走滷欠折之數乃用袁宰之餘謀隂許管坊人<lb/>
潜販私鹽以足其數後来趂賣不上雖巳量減鹽價月額<lb/>
然病根不除使官吏日懼譴責百姓湏喫貴鹽而漕司一<lb/>
歲所得不過三四千貫而巳於民有害於官無利其理甚<lb/>
明竊恐髙明未詳本末敢採民言以獻欲望台慈特不下<lb/>
司密行考究特賜住罷百里幸甚<lb/>
　　　與留丞相書<lb/>
熹輙有愚悃仰塵鈞聴孤賤鄙儒迂闊有素中間諸公不<lb/>
知其不肖往往誤有収拾使令之意而熹方拙不能奉承<lb/>
<pb n="KR4d0226_SBCK_029-9a"/>
是以多致齟齬而不能無遺恨於其後爰自戊申之夏狼<lb/>
狽出關杜門空山蓋已無復當世之念矣不意相公曽未<lb/>
識其靣目乃於秉鈞之𥘉首加㧞用熹以衰懶不堪劇部<lb/>
爲辤又蒙改命更卑郡符到官一年有請必遂如襃贈漳<lb/>
浦髙公減免經緫制錢之屬皆前日守臣所屢請而不得<lb/>
者是相公於熹知之不爲不深而於漳之士民愛之不爲<lb/>
不厚矣至於經界一事乃獨屢上而不報至其甚不得巳<lb/>
而陽許之則又多爲疑貳之言以來䜛賊之口曽不一年<lb/>
而卒罷之則熹於是始疑相公所以知熹者不若其於郷<lb/>
里小兒之深所以愛夫漳之士民者不如其於瑣瑣姻婭<lb/>
之厚而匹夫之志因以慨然自知其决不可以復入相公<lb/>
之門矣是以湖南廣西再命再辤蓋不唯以粗伸巳志亦<lb/>
<pb n="KR4d0226_SBCK_029-9b"/>
庶㡬隂以解謝臨漳千里狼狽失業之民而於相公則不<lb/>
敢以爲恨也今者相公郊居累月一旦來歸未遑他事而<lb/>
復首以不肖之姓名言於上前付以湖南一路之寄聖主<lb/>
以相公之言爲重即使出命而相公又申以手扎之賜慰<lb/>
喻勸勉禮意勤渥有加於前君相之恩隆厚若此政使賤<lb/>
軀羸頓不堪上道神識昏昧不任治劇亦當黽勉拜命走<lb/>
伏官次以稱所蒙而熹之私心反復思之終以前事有未<lb/>
能忘者又竊惟念相公自居大位悉引海内知名之士無<lb/>
一不聚於朝今兹之事雖相公出舎於郊不得親回天意<lb/>
而諸賢在列各攄忠悃並進苦言不遺餘力是乃無異出<lb/>
於相公之口相公於此得士之多致君之效其亦以無愧<lb/>
古人矣然則若熹之愚姑亦勿問而置之度外似亦未足<lb/>
<pb n="KR4d0226_SBCK_029-10a"/>
以虧盛徳之萬分而况啓擬之恩謙尊之美相公又巳行<lb/>
之乎夫宰相以得士爲功下士爲難而士之所守乃以不<lb/>
自失爲貴今相公之得士如此下士如此巳爲盛美若又<lb/>
能容熹使不自失其所守則是古人所謂人有其寳者亦<lb/>
何必使之回靣汚行而爲終身之羞哉抑今日之勢天意<lb/>
雖若暫回而恐未固禍機雖若暫息而恐未除事㑹之來<lb/>
乃有大於漳州之經界者而恐不但如前日之易平也願<lb/>
相公深以前事爲戒公其心逺其慮母使天下之士賢於<lb/>
熹者復有所激而不肯出於門墻則熹今日之言猶未爲<lb/>
無以報德也區區此意但欲相公知之所有省狀公劄則<lb/>
不敢盡吐所懐矣儻蒙將上早賜施行勿使至於再瀆則<lb/>
熹千萬幸甚<lb/>
<pb n="KR4d0226_SBCK_029-10b"/>
　　　與留丞相書<lb/>
昨者伏蒙丞相少保國公降屈威重先辱手書雖以奏記<lb/>
略陳謝悃而語意狂率不知所裁竊意相公必將怒而絶<lb/>
之則熹因得以伸匹夫之志而相公方且坦懐虚受不以<lb/>
爲忤加賜眞筆眷眷益勤此已出於望外矣至於所乞寢<lb/>
罷誤恩則又未蒙賛可顧以元日奉觴盛禮之次開陳督<lb/>
遣且因書指喻以宜行熹誠狹中不足以窺大人之度然<lb/>
私心猶竊不能無所疑者則以爲此雖足以見相公含垢<lb/>
納汙之量屈巳下士之誠而未知相公之心以熹前日之<lb/>
事今日之言爲果何如也熹今承命再三固巳不敢必於<lb/>
退避但恐衰年精力不足以勝一道之責欲丐相公都俞<lb/>
之際委曲一言換一小壘若帥幕謀曹之屬庶㡬可以扶<lb/>
<pb n="KR4d0226_SBCK_029-11a"/>
曵衰殘仰承恩指然其所以事相公者則不敢少有毫髪<lb/>
異於前日之心也亦願相公深以前事爲戒於天下之事<lb/>
有可否則斷以公道而勿牽於内顧偏聴之私於天下之<lb/>
議有從違則開以誠心而勿誤以陽開隂闔之計則庶乎<lb/>
德業盛大表裏光明中外逺邇心悅誠服非獨如熹等輩<lb/>
終身服役而不敢有議於萬分矣如其不然則殆不若及<lb/>
其去就之未定而遂其本志之爲愈也干冐罄竭恐懼殊<lb/>
深進之退之唯相公之所以命<lb/>
　　　答吳茂才書<hi>益茂一本作從</hi>
熹衰繆亡狀謬忝召除業巳在官不容辤避然亦以病告<lb/>
而宿留前途以俟報罷之命矣所論時務衆共知其如此<lb/>
而未知所以處之之方來誨又若有所難言而不欲盡者<lb/>
<pb n="KR4d0226_SBCK_029-11b"/>
反復思之未得其要若便得請固無所預萬一不免一到<lb/>
臨安或恐當路有問焉者尚望髙明不鄙而瀆告之然必<lb/>
直書其事而勿爲材語使愚者一見而曉然乃爲厚幸不<lb/>
然又將有所不解而虚辱諄諄之誨矣至懇至望<lb/>
　　　與臨江王倅書<lb/>
熹昨臨罷郡見邸報䑓諌集議素服事巳有指揮施行時<lb/>
彼中尚未著紫衫然即巳榜客位預告賔客官屬矣過袁<lb/>
見郡縣官皆已素服獨盛府未之行心竊疑之欲以奉扣<lb/>
而匆匆不暇也不知後來别有指揮衝改耶抑偶未之省<lb/>
也至此又有豊城縣官亦如宜春恐隆興亦巳如此竊慮<lb/>
更當檢校討論白守侯而正之乃爲宜爾向以將赴江西<lb/>
入辤時永思巳入土而壽皇所御衣冠皆以大布此爲革<lb/>
<pb n="KR4d0226_SBCK_029-12a"/>
去千古之弊而百官皆用紫衫皂帶乃王丞相以親老爲<lb/>
嫌不肯素服議者皆有有君無臣之譏近日之論乃鍳其<lb/>
失然猶未能彷彿古制也又記在長沙𥘉奉諱時方語從<lb/>
吏車惟當易紫以青適未即出而何漕巳易之如所言矣<lb/>
蓋於心有不安故不約而同也并幸知之<lb/>
　　　答汪長孺書<lb/>
熹到官三月無日不病扶曵此來良非獲巳上恩過厚辤<lb/>
謝不獲叨冐供職愧恨難勝所幸無他而主上留神問學<lb/>
得以少效區區丞相時得間見可以吐露心腹但事勢牽<lb/>
掣亦有不得如人意處天變未銷人情未靖如渉大水不<lb/>
見津涯尚深憂懼耳今日入侍方講大學頗蒙開納歸來<lb/>
疲倦來使索書草草附此<lb/>
<pb n="KR4d0226_SBCK_029-12b"/>
　　　與王樞使謙仲劄子<lb/>
熹昨者到官長沙嘗獲一脩記府之問伏蒙鈞慈還答之<lb/>
寵捧領感慰不勝下懐繼以病作不能嗣致牋敬惟是尊<lb/>
仰不忘于中未㡬遂以收召去郡行未兩日即聞大纛移<lb/>
鎭是邦甚恨不得宿留以俟參展然甚爲一路軍民喜於<lb/>
將蒙惠澤而三月之間頗纇之政亦幸有以陶冶於大專<lb/>
槃物之中也伏想今兹巳遂開府輙因還役敬具公牘脩<lb/>
賀而復以此布其腹心伏幸鈞察<lb/>
熹麋鹿之性乆放山林老入脩門尤以爲苦雖荷閔勞之<lb/>
意職務優閒而其實則有甚難副者日夕悚懼未知所以<lb/>
逃責伏惟髙明有以敎之則千萬之幸也長沙版築不容<lb/>
中輙軍屯未得專制皆不得不言者比已僣易陳及亦皆<lb/>
<pb n="KR4d0226_SBCK_029-13a"/>
得㫖施行想今巳有所處矣湘西精舎漕臺想巳禀聞得<lb/>
賜一言俾遂其役千萬之望昨欲廟祀一二忠賢以厲凡<lb/>
百巳委官相視矣不知亦可并垂念否二事皆關名教計<lb/>
所樂聞故敢輒以爲請并㡬矜察<lb/>
　　　與王樞使劄子<lb/>
熹昨在任日因準赦書修葺忠臣祠廟契勘晉譙閔王及<lb/>
近世孟趙二龍圖劉大夫趙將軍皆以忠義死於國事合<lb/>
立廟像歳時奉祠以勵臣節即巳牒州委官措置并檢到<lb/>
晉志譙王衣冠制度外及申太常寺乞㑹孟龍圖等衣冠<lb/>
製度今取到太常寺回牒一道并令人塑到孟龍圖等小<lb/>
様兩身責付承局袁超齎回投納伏望鈞㫖檢㑹元案特<lb/>
賜處分熹又嘗支錢令進奏官製造本州祭祀三獻官法<lb/>
<pb n="KR4d0226_SBCK_029-13b"/>
服冠冕等恐未發到亦乞并令催促免致遺墜不勝幸甚<lb/>
　其譙王等廟熹巳具奏乞賜敕額候得指揮别具禀次<lb/>
　熹上覆<lb/>
　　　答李季章書<lb/>
熹扶曵殘骸幸抵田舎行藏之計無復可言但向來職事<lb/>
不能無遺恨此獨深愧耳東府爲況如何故宇凄凉新居<lb/>
鼎盛行路之人忘其前事頗復有爲之不平者此處不早<lb/>
調護將有乗人之隙者此大可慮又向來放過大體巳多<lb/>
今亦不容坐視不爲收救之計此外則無他說唯有去耳<lb/>
欲去則不可不早然未去之間亦不可一日不葺理季章<lb/>
相與之深不可不力爲言此也近事因來語及一二大者<lb/>
幸幸<lb/>
<pb n="KR4d0226_SBCK_029-14a"/>
　　　與趙丞相書<lb/>
熹竊以獻歲發春伏惟丞相國公鈞候起居萬福熹伏蒙<lb/>
賜敎并示差敕得備祠官之數皆出陶鎔豈不知感但鐫<lb/>
職之請未蒙敷奏特從所請區區私分深所未安復有祈<lb/>
懇切乞留念熹今未敢請俸必以得遂爲期非若異時一<lb/>
再不獲尚可黽勉冐受也奏牘所陳之外又有一事蓋向<lb/>
來祧廟之議上意巳自開納而丞相持之不下便將太廟<lb/>
毀拆及臺諌有言不知只作如何處分致後省復有云云<lb/>
据其所言亦未敢深以熹說爲非但云未見本議欲乞降<lb/>
出而丞相又不降出便從其請以此而觀其罪不在樓陳<lb/>
而丞相實任之也夫絀始祖之尊置之别廟不使與於合<lb/>
食之列而又并遷二祖止祀八世熹固巳議之矣而亦未<lb/>
<pb n="KR4d0226_SBCK_029-14b"/>
敢盡其詞也今太上聖壽無疆方享天下之養而於太廟<lb/>
遽虚一世略無諱忌此何禮也熹本欲於免奏自劾前議<lb/>
不明致此踈脫又聞彼中他議方作不欲以此助其指摘<lb/>
姑從刋削然不可不使丞相聞之也聞今别廟乃是向來<lb/>
二后所祔不知是否夫以十世之祖考而下列於孫婦之<lb/>
廢廟此不論而知其得失也相公何忍爲之耶歸來因閱<lb/>
所編奏議乃知平日巳不主荆公之論此乃向來講究未<lb/>
精之失今乃必遂其非而不肯改其誤益甚矣熹愚暗不<lb/>
見事機向者誤謂丞相有相知之意及今而後知丞相之<lb/>
大不相知而平日相與之意𥘉不出於誠實也然則今日<lb/>
不唯得罪於人主而丞相固亦謂其不堪言語侍從之選<lb/>
矣但恨日前不合受過恩數不容一一回納故且乞收還<lb/>
<pb n="KR4d0226_SBCK_029-15a"/>
職名以贖後咎若又不蒙白從其請則熹不得巳將出下<lb/>
䇿不復能計世道之消息盛衰矣然丞相以宗枝入輔王<lb/>
室而無故輕納鄙人之妄議毁撤祖宗之廟以快其私其<lb/>
不祥亦甚矣欲望神靈降歆垂休錫羡以永國祚於無窮<lb/>
其可得乎言及於此令人痛心疾首不如無生丞相其亦<lb/>
念之熹自此不敢復通記府之問矣周吳二劄亦巳拜領<lb/>
皇恐之劇專此具禀目盲不辨白黒不能他及唯乞以時<lb/>
爲國自重千萬至懇<lb/>
　　　别幅<hi>録示所擬奏藁</hi>
向來嘗竊妄論僖祖皇帝實本朝始祖之廟不合祧遷巳<lb/>
荷聖明延問嘉納而竟不蒙廟堂講究施行遂致太廟并<lb/>
遷二祖止祀八世不唯上簡宗廟失禮違經而尤非所以<lb/>
<pb n="KR4d0226_SBCK_029-15b"/>
仰稱陛下孝養夀康祝延萬夀之意由臣淺陋不學言無<lb/>
足採致累聖朝貽灾後世自知不堪言語侍從之選不免<lb/>
再干旒扆自劾以聞<lb/>
　　　答李季章書<lb/>
熹歸來粗遣但左目全盲右目昏甚又脾泄時作頗妨應<lb/>
接耳前日始拜祠命職名義不當受已復上免章賤跡何<lb/>
繫重輕計必得之也昨聞子夀德夫之去方爲歎惜忽報<lb/>
德脩繼徃令人尤不能爲懐今日之勢政使衆賢交輔未<lb/>
必能濟顧乃㭬之如此其將柰何不知德脩徑歸蜀耶或<lb/>
且留江湖間也一書煩附便幸勿沉浮計此刑勢與集賢<lb/>
不能無關渉不知能復㡬許時耳<lb/>
　　　答李季章書<lb/>
<pb n="KR4d0226_SBCK_029-16a"/>
台鼎動揺想諸事又一新外日聞茂獻亦𥙷外是何故耶<lb/>
文叔除命可喜且歸鄉里作村監司亦不惡也德脩赴湖<lb/>
南否近皆得書目疾未暇報因書更煩道意旦夕冩得却<lb/>
别寄也去相彈文云何因風語及聞當序遷者乃下兼參<lb/>
與然則當卜相於外矣不知果誰得之也<lb/>
　　　答黃仁卿書<lb/>
所示劄子語簡意足李倉必須留意但恐見黃商伯狼狽<lb/>
後打草蛇驚亦不敢放手做事耳鹽利向時不暇整頓但<lb/>
𥘉出關時陳時中<hi>名庸台州人時作檢正清和豈弟人也</hi>相訪於浙江亭說<lb/>
此利害甚詳時不甚曉又失於詢訪且以捄荒方急不暇<lb/>
及旣而悔之今得來諭乃審曲折甚愧見事之遲也趙公<lb/>
相見有何語當時大事不得不用此輩事定之後便須與<lb/>
<pb n="KR4d0226_SBCK_029-16b"/>
分界限立紀綱若不能制而去亦全得朝廷事體不就自<lb/>
家手裏壊却去冬亦嘗告之而不以爲然乃謂韓是好人<lb/>
不愛官職今日弄得朝廷事體郎當自家亦立不住畢竟<lb/>
何益且是羣小動輒以篡逆之罪加人置人於族滅之地<lb/>
以苟自巳一時之利亦不復爲國家計此可爲寒心者惜<lb/>
乎此公有憂國之心而無其術以至於此也熹一目巳盲<lb/>
其一亦漸昏暗勢亦必盲而後巳今年脚氣幸未發而脾<lb/>
胃先衰飲食不化兀坐更無好況辤職趙公巳相諾再請<lb/>
可得而今巳去方復請之未知如何然勢不可巳或只得<lb/>
次等職名不作從官亦便可受却是來書所說鄙夫見識<lb/>
蓋位卑勢逺只得如此亦不柰何也<lb/>
　　　答李公晦書<lb/>
<pb n="KR4d0226_SBCK_029-17a"/>
兩請旣皆不遂不免再吿鄙意休官尚可少緩而辤職不<lb/>
容不力正與諸人之見相友然又未知今此果能遂此志<lb/>
否累書所喻得所未聞然事巳爾無可柰何只得任之耳<lb/>
試後去住如何鄉里雖窮寂然却無閑是非亦可樂也<lb/>
　　　答李公晦書<lb/>
别𥿄或者以爲鄉來封贈奏𥙷磨勘之屬皆巳引用次對<lb/>
恩數今日不當反有辤避逺近知識所說亦多如此而熹<lb/>
鄙意竊謂前此供職講筵之日帶此職名便合受此恩例<lb/>
今年巳罷講職則自不合帶此職名便不合受此恩例前<lb/>
日之受今日之辤彼此一時自不相須設使前日爲不當<lb/>
受則今日只有改正納還豈可却因巳嘗誤受而終遂其<lb/>
非之理至於所謂巳罷講職不當復帶侍從職名則其理<lb/>
<pb n="KR4d0226_SBCK_029-17b"/>
亦甚分明但人不察耳且如侍郎給舎班皆在待制上及<lb/>
其𥙷外則徃徃止帶論撰職名如近日鄧舎人是也豈可<lb/>
以其在内嘗任侍從差遣而𥙷外亦必待帶侍從職名乎<lb/>
嘗試屏去一切利害之私而平心以觀之則此理暁然不<lb/>
難知也<lb/>
　　　與鄭參政劄子<lb/>
熹竊以仲冬之月陽氣潜萌伏惟參政相公鈞候起居萬<lb/>
福熹伏蒙鈞慈還賜手教捧讀感悚不知所言區區之請<lb/>
又復不遂雖荷容庇得免大戾然非素心所望於門下也<lb/>
今復有狀申奏并懇諸公矣此事直自去冬此等時節勞<lb/>
攘至今若使鄙意止爲備禮辤譲亦何苦冐觸天威煩瀆<lb/>
朝聴更使不相樂者得以議其後而終不自巳耶寔以從<lb/>
<pb n="KR4d0226_SBCK_029-18a"/>
𥘉不欲虚受巳有狀申省甚詳後來旣以罪去其無分豪<lb/>
之𥙷可知即是全無義理可受官職其勢不得不辤前此<lb/>
却荷趙公察知此意許以再上當爲開陳若渠更得一兩<lb/>
月不去則此事巳定乆矣不然則及國論未變善類未逐<lb/>
之時冐昧受了今亦無由追悔却是後來過了許多時月<lb/>
入了許多文字說了許多道理下稍却只如此閔黙受却<lb/>
則熹雖無狀豈有顔靣可見友朋今不得巳湏至再上以<lb/>
得爲期却望參政力賜主張恊賛諸公同爲敷奏謂其所<lb/>
請實出誠意則天意必須可回或恐不欲盡奪即得降一<lb/>
二等却得舊來所帶閣撰熹亦不敢固辤矣況此因熹力<lb/>
辤而改即非責降而可以保庇孤蹤免遭彈射又可以仰<lb/>
全國家退人之禮於事體殊無所傷廟堂何憚而不肯爲<lb/>
<pb n="KR4d0226_SBCK_029-18b"/>
乎如更不蒙留意則是參政略無矜念之意而直付之言<lb/>
路之筆端使得肆其詆毀而諉曰我無所預也熹不得請<lb/>
即湏得罪決於此行若使未然亦不容茍止但自此不復<lb/>
敢以告于門下而坐待譴訶之及耳伏惟少垂意焉貼黃<lb/>
内事恐只䕃𥙷磨勘兩事須合改正蓋熹去年本是帶職<lb/>
貟郎前此一郊中子巳叨恩命去年自不合奏請非但不<lb/>
應得京官也磨勘則所供考第不知比之庶官月日如何<lb/>
恐或不足則亦當鐫改其餘雖不繫利害然得盡削去亦<lb/>
一快也熹今年遣人來徃虚費不貲今亦不能復遣𥘉欲<lb/>
附遞致懇適龔提幹過門謹此脩敬并致下懐切幸情照<lb/>
無由瞻望馳仰良深切㡬以時爲國自重熹千萬至禱<lb/>
　　　與鄭參政劄子<lb/>
<pb n="KR4d0226_SBCK_029-19a"/>
熹山野伉拙處世不諧然自少日即蒙當世一二鉅公教<lb/>
誨期許待以國士居常厲志不敢少貶以辱其門亦庶㡬<lb/>
得因濟㑹少有毫髪以自效於當世不意暮年此志不遂<lb/>
而又適遭時論大變威福下移忠賢奔波海内震駭病中<lb/>
聞之憤悶欝結覔死無路亟欲草䟽自通㡬或開悟而子<lb/>
弟諸生交謁更諌以爲如此適増國家之累而無益紛拏<lb/>
累日疾勢遂侵此乃窮命使然是亦無足言者今若得因<lb/>
病辤官并脫無名之職則與世長辤含笑入地無所恨矣<lb/>
伏惟參政矜憐有素切望乗此機㑹曲賜保全萬一更有<lb/>
纏撓不遂所懐則熹素心尚在本未能平一旦遇事感觸<lb/>
不能自巳更以垂死之年自貽投竄之禍亦非參政之所<lb/>
欲也抑時事如此有識寒心而參政從容其間未肯身任<lb/>
<pb n="KR4d0226_SBCK_029-19b"/>
其責此亦中外所深疑者而熹猶竊恐髙明之有待而發<lb/>
也不知其果然耶其不然耶如其果然則安危之機相去<lb/>
日逺亦不可以少緩矣垂絶之言無復倫次唯此一念炳<lb/>
然如丹伏惟明公念之<lb/>
　　　與李季章書<lb/>
　平生少年日分手易前期及此同衰暮非復别離時勿<lb/>
　言一樽酒明日難重持夢中不識路何以慰相思<lb/>
史院同僚餞别靈芝坐間或誦此言李季章見謂平生亦<lb/>
甚愛此盍書以見贈予謂如僕乃知此味季章未也胡爲<lb/>
亦愛此耶旣而思之解携之際但有一人衰暮便足令滿<lb/>
坐作惡乃知隠侯之言猶有所未盡也因并書以寄季章<lb/>
以爲如何也<lb/>
<pb n="KR4d0226_SBCK_029-20a"/>
巳作前幅送行之處渠未遣行而熹復從渠借人去上謝<lb/>
表方得并令帶去衡陽之訃聞者傷歎况吾人相與之厚<lb/>
耶歸葬之恩可見上意未嘗忘之復書雖未遂恐終不能<lb/>
乆沮格也熹前所請封贈䕃𥙷等五事未得指揮不免再<lb/>
申朝廷只得付之有司使以法裁之足矣若不可辤熹亦<lb/>
無固必但衆議論紛紛至今未巳熹非固欲如此也幸因<lb/>
見諸公一言及之仍懇鄭丈早得回降付去人歸爲幸此<lb/>
是借人難令乆伺候也昨聞宣入試闈今想巳出前書所<lb/>
說歸計果如何耶行之昨日過此亦疑乆未踐也<lb/>
　　　與留丞相書<lb/>
熹自少鄙拙凡事不能及人獨聞古人爲巳之學而心竊<lb/>
好之又以爲是乃人之所當爲而力所可勉遂委巳從事<lb/>
<pb n="KR4d0226_SBCK_029-20b"/>
焉庶㡬粗以塞其受中以生之責𥘉不敢爲異以求名也<lb/>
旣而閭里後生有相問者因以所聞告之而流傳之誤乃<lb/>
有自逺至者其才之髙下質之厚薄雖爲不同然皆以是<lb/>
心至熹不得拒也不謂熹之無狀偶自獲罪於世而詿誤<lb/>
連染上累斯道下及衆賢例得詭僞之名詆以不道之法<lb/>
至有𥘉不相識而横罹其禍者杜門循習私竊負愧雖欲<lb/>
悔之而厥路無繇矣顧其繼而來者又未忍郤然每對之<lb/>
未嘗不自笑其愚而又憐彼之愚甚於熹也今幸旬月以<lb/>
來各以事歸計亦聞知外間風色自不敢復來矣垂問之<lb/>
及深感鈞慈風諭保全之意故敢詳布委折昨日李袁州<lb/>
過此能言近事又知僥冐獲附下風之義尤竊自慶幸也<lb/>
　　　答任行甫書<lb/>
<pb n="KR4d0226_SBCK_029-21a"/>
衰病益侵無足言者今有申府公狀及府公手書爲乞保<lb/>
明申請休致煩爲投之仍計㑹申奏一宗文字付之去人<lb/>
仍作來年正月押下申發乃佳幕僚二書併以囑之矣又<lb/>
此休致文字不知更要錄白繳申脚色之類否案中𥿄札<lb/>
及省部亦應有合用常例悉煩問之此間者巳批付幹人<lb/>
依例支與幸呼來付之省部者得子細批報爲佳<lb/>
　　　答任行甫書<lb/>
休致文字極荷留念所以亟欲得之只爲欲因赴省人帶<lb/>
行然亦不敢令到日即投計程未合到湏令正月下旬以<lb/>
後投之決不至爲州郡之累也今再有書懇文昌及託林<lb/>
推言之想必可得也錄白俟檢法看如何若湏用即續寄<lb/>
去數日來頗有講論之樂恨賢者不聞之也<lb/>
<pb n="KR4d0226_SBCK_029-21b"/>
　　　答任行甫書<lb/>
熹病愈甚蓋是天意催促休致消息可見悠悠之論殊無<lb/>
所謂府公聞巳許開正發文字而俞建安亦數爲游說又<lb/>
今再與書致懇此中𥘉六七間有人入都湏趂此前到此<lb/>
乃佳書中巳說託建安及賢者靣言幸早留念若難相見<lb/>
只建安言之可也林推書說要錄白文字等今亦有書報<lb/>
之但陳乞狀不欲全依式恐有嫌疑其他建安書中可互<lb/>
見此不能盡布也<lb/>
　　　答任行甫書<lb/>
謝事文字極荷留念林推所喻印𥿄巳借人冩湏更兩三<lb/>
日方可得即遣人送去且煩爲道鄙意謝之俟遣人别上<lb/>
狀也保官俞宰書中已說但亦恐其難之故不欲直求之<lb/>
<pb n="KR4d0226_SBCK_029-22a"/>
但云託其宛轉而巳今果如所料可付一笑所說諸人或<lb/>
恐未升朝或恐亦有所畏不欲更啓口只南劒田右司雖<lb/>
是放罷然屢巳經赦罷後又曾磨勘轉官恐或可作巳專<lb/>
令呉定徃求之今若不是乞兒不肯與癩子作保然亦煩<lb/>
更問法意如何以狀式觀之但非分司致仕等人自可作<lb/>
也亦巳喻幹請人令勿幇正月以後俸錢并煩爲收起劵<lb/>
身之屬便中示及也<lb/>
　　　與任行甫書<hi>坐恐主字之誤</hi>
保官乆求不得巳絶意不求只欲懇州府乞一申省狀又<lb/>
聞府坐移鎭巳亟作書賀之并别緘致此懇遣行矣忽得<lb/>
昭武黄衡州書自求作保人之識度相越乃如此不免趕<lb/>
回且發去賀書煩爲投之亦一靣遣人去昭武僉圎文字<lb/>
<pb n="KR4d0226_SBCK_029-22b"/>
借印𥿄來俟到即發去求奏狀内有一書至林推今亦且<lb/>
抽回只劵身仍煩取回俟有回便却付來也<lb/>
　　　與楊子直書<lb/>
熹一病沈綿遂不能起今遣人去下致仕文字不知尚及<lb/>
拜受否也世間喻於義者則爲君子喻於利者即是小人<lb/>
而近年一種議論乃欲周旋於二者之間回互委曲費盡<lb/>
心機卒旣不得爲君子而其爲小人亦不索性亦可謂悞<lb/>
用其心矣人之將死其言也善惟老兄念之<lb/>
　　　與項平父書<lb/>
熹老病死矣無復可言今漫遣人去下致仕文字念公平<lb/>
生故人不可無數字之訣時論一變盡言者得禍求全者<lb/>
得謗利害短長之間亦明者所宜審處也<lb/>
<pb n="KR4d0226_SBCK_029-23a"/>
　　　答張定叟書<lb/>
熹昧於攝理百病交攻𥘉亦只是常年脚氣而根本巳衰<lb/>
不能與病爲敵遂至沈困日甚一日今巳無復生全之望<lb/>
亟上掛冠之請矣自惟平生無所肖似雖不及趨拜先忠<lb/>
獻公幕府而荷知遇之意不薄及逰兄伯仲間又以道義<lb/>
徳業相期於千載敬夫棄我而先巳十餘年而熹今衰病<lb/>
又如此則亦不得乆留矣昨蒙朝廷不棄累加収用訖無<lb/>
𥙷報狼狽而歸方此省愆尚期後效而時論一變中外震<lb/>
駭忠賢斥逐下及韋布盖近世所無有病中憤悶無聊悲<lb/>
歎累日顧念踈逺言之無益竟不能發一語以效其愚適<lb/>
㑹疾亟遂姑出此下計庶㡬旦夕瞑目有以見兄家父兄<lb/>
平生師友於地下耳此外尚何言哉時事如此有識寒心<lb/>
<pb n="KR4d0226_SBCK_029-23b"/>
黙計中外羣公威望隠然忠義明白誰如吾定叟者異時<lb/>
扶傾𥙷敗洪濟艱難熹雖瞑目實不能不以此望於門下<lb/>
也更願勉思令猷益求彊輔燕居深念恬養本原逺耳目<lb/>
之細娯圖國家之大計此又區區所深望也游誠之才力<lb/>
可仗不但捄荒一事得収置門下異時儘有用處但亦更<lb/>
願兼収並蓄更得方正嚴重有餘識逺慮可敬畏者參錯<lb/>
其間使勤攻吾闕如崔州平法孝直之於孔明則天下之<lb/>
事庶乎其可濟也承喻先正經解寳藏無恙今謹封納其<lb/>
間頗有續記所聞處蓋亦疑而未定之詞今固不容輒有<lb/>
増損不審尊意以爲如何也熹病甚不能作字口占布此<lb/>
氣巳不相屬矣即此永訣切望俯念愚言千萬自愛至懇<lb/>
至懇<lb/>
<pb n="KR4d0226_SBCK_029-24a"/>
　　　答劉季章書<lb/>
告老得謝固爲甚幸而無狀之蹤乃復累及從之方此踧<lb/>
踖不能自安忽得來書乃聞其訃尤深痛惜欲寄一書慰<lb/>
其子弟不知曽作何差遣來有便幸批報也子夀憂悴殊<lb/>
可念近日樓大防又巳行遣一時流輩芟夷略盡其勢必<lb/>
從頭别尋題目整頓一畨聞鄉日湖南所按吏有訴冤於<lb/>
朝者巳下本路體量改正次第首見及矣知在晉輔處相<lb/>
聚甚善可更勉其収拾身心向裏用力不湏向外枉費心<lb/>
神非唯無益當此時節更生患害不可知鄉日石刻及今<lb/>
所刋三冊勸其且急收藏不可印出鄉後或欲更爲此舉<lb/>
千萬痛止之也無疑志趣誠實但惜其横起猜疑自立界<lb/>
限不肯鄉上進歩書中枉費心力分踈<lb/>
<pb n="KR4d0226_SBCK_029-24b"/>
　　　與黄直卿書<lb/>
三月八日熹啓人還得書知巳至三山一行安樂又知授<lb/>
學次第人益信向所示告文規約皆佳深以爲慰今想愈<lb/>
成倫理凡百更宜加勉力吾道之託在此者吾無憾矣衰<lb/>
病本自略有安意爲俞夣逹薦一張醫來用<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂巴豆等<lb/>
攻之病遂大變此兩日愈甚將恐不可支吾㤗兒又逺在<lb/>
千里外諸事無分付處極以爲撓然凡百巳定只得安之<lb/>
耳異時諸子諸孫切望直卿一一推誠力賜教誨使不大<lb/>
爲門戸之羞至祝至祝<hi>恩老昏事餘千有許意彼所言者上有外家之嬚不可問也</hi>禮<lb/>
書今爲用之履之不来亦不濟事無人商量耳可使報之<lb/>
可且就直卿處折衷如向來䘮禮詳略皆巳得中矣臣禮<lb/>
一篇兼舊本今先附案一靣整理其他并望參考條例以<lb/>
<pb n="KR4d0226_SBCK_029-25a"/>
次脩成就諸處借來可校作兩様本行道大小并附去并<lb/>
𥿄各千畨可收也謙之公庶各煩致意不意遂成永訣各<lb/>
希珎重仁卿未行亦爲致意病昏且倦作字不成所懐千<lb/>
萬徒切悽黯不具<lb/>
　　　與陳建寧劄子<lb/>
伏見本府夏稅小麥秋稅糯米除折錢外並納淨利錢聞<lb/>
之故老本府酒課舊來元係官榷至宣政間故御史中丞<lb/>
翁公出鎭郷邦始以官務煩費收息不多而民以私醸破<lb/>
業䧟刑者不勝其衆於是申請罷去官務而㑹計一年酒<lb/>
課所入除米麥本柄官吏請給之外緫計淨利若干均在<lb/>
二稅小麥糯米折錢數内别項送納民間遂得除去酒禁<lb/>
甚以爲便但今竊詳淨利二字不見本是酒課之意竊慮<lb/>
<pb n="KR4d0226_SBCK_029-25b"/>
將來官司不知本末或有再榷之議欲望台慈詢究本末<lb/>
申明省都將淨利二字改作酒息庶㡬翁公所以惠于鄉<lb/>
邦者垂於永乆不勝幸甚<lb/>
　此事曲折舊見妻家尊長說及當時以鄉黨親戚之故<lb/>
　親見翁公措置此事至今爲利中間偶聞官司有再榷<lb/>
　之意因以此說告之得寢其議然數年以來耆舊凋零<lb/>
　巳無知其說者深慮日乆無復稽考必有後患伏惟知<lb/>
　府尚書於姻戚間必嘗知其本末今又屈臨此邦得賜<lb/>
　台念幸甚幸甚<lb/>
　　　乞給由子與納稅戸條目<lb/>
一諸縣舊例每遇二稅起催前期印造由子開具逐戸産<lb/>
　錢出入及合納稅物逐項數目給付人戸以慿送納近<lb/>
<pb n="KR4d0226_SBCK_029-26a"/>
年諸縣間有都不印給由子致人戸無憑送納或有所<lb/>
納過多旣成虚費或有少欠些小又𬒳追呼欲乞行下<lb/>
約束依例及時印給<lb/>
一諸縣人戸送納稅物官司交訖合給朱鈔縣鈔即關主<lb/>
簿勾銷戸鈔即付人戸執照使人戸免致重疊追呼搔<lb/>
擾近年諸縣間有受納錢物不即印鈔即以鈔單給付<lb/>
人戸旣無官印不可行用及至追呼不爲點對勘斷監<lb/>
納山谷細民𬒳害尤甚欲乞檢坐勑條行下約束諸縣<lb/>
倉庫交到人戸稅物一錢以上須管當日印給朱鈔令<lb/>
所納人當官交領不得似前只將鈔單脫賺人戸<lb/>
一諸縣受納亦有即印鈔者又不即時關過簿㕔巳關過<lb/>
者主簿又不即時勾銷正簿雖承使府倉庫發下朱鈔<lb/>
<pb n="KR4d0226_SBCK_029-26b"/>
亦是如此怠慢不即勾銷以致縣道妄行追呼人戸雖<lb/>
有執到戸鈔者又不與照應釋放及將鄉司案吏重作<lb/>
行遣却將巳納人决撻監繫追胥案吏誅求乞覔至有<lb/>
　只欠三五十錢而所費十數千者甚者又遭送獄禁繫<lb/>
　勘斷監納人不聊生欲乞檢坐勑條行下約束嚴責主<lb/>
簿湏管依限勾銷其催稅官司如有人戸執到戸鈔即<lb/>
　仰畫時踈放仍將鄉司案吏重行勘斷<lb/>
右具如前並乞行下約束仍印小榜簡約其詞令人戸通<lb/>
知其有奉行違戾去處許人戸徑赴使府陳訴將官吏重<lb/>
作行遣<lb/>
　　　與李彦中帳幹論賑濟劄子<lb/>
示喻勸分之說足見仁人之心區區所慮蓋亦如此但閑<lb/>
<pb n="KR4d0226_SBCK_029-27a"/>
中不敢數與外事前日但以船粟盡輸城中鄉落細民無<lb/>
所得食恐有他患不免以書扣府公乆未得報未知竟如<lb/>
何但此說又與來喻浦城發米之說正相戾恐不容自有<lb/>
異同竊意莫若邀率鄉里諸長上先次相與合議可行之<lb/>
䇿使城郭鄉村富民貧民皆無不便然後共以白於當路<lb/>
而施行之蓋此事利害稍廣非一夫之智所能獨決又筆<lb/>
札敷陳未必盡意不若靣言之可究底藴也但此事之行<lb/>
於富民必不能無所不利但以救民之急不得不小有所<lb/>
忍權以濟事若爲富民計較太深則恐終無可行之䇿也<lb/>
告急朝廷丐糴鄰部恐亦不能有𥙷吾鄉在重山複嶺之<lb/>
中朝廷縦有應副不識何路可以運致鄰部唯有廣東船<lb/>
米可到泉福然彼中今年亦旱近得福州知識書言之甚<lb/>
<pb n="KR4d0226_SBCK_029-27b"/>
詳此固無可指凖就使有之亦如何運得到此浦城之米<lb/>
想亦不能甚多發之無節恐山谷間細民饑餓將復有貽<lb/>
州郡諸司之憂者尤不可不深慮也度今城下惟有兩縣<lb/>
勸分之說湏作措置然亦且令愛惜撙節接續長逺乃爲<lb/>
至策若乗快督迫數日之間散盡所畜則無以爲後日之<lb/>
計矣但上戸有米無米之實最爲難知若一槩用産錢髙<lb/>
下爲數此最不便顧恐今勢巳迫不暇詳細不免只用此<lb/>
法耳若說不拘多少勸諭任其自糶則萬無是理也要湏<lb/>
别有一法以核其實乃佳耳浦城之米必不得巳可就糴<lb/>
而不可通販蓋就糴猶爲有限而通販則其出無窮必傾<lb/>
此縣而後巳凡此數端恐可以禆商論之末故略陳之不<lb/>
識髙明以爲如何也<lb/>
<pb n="KR4d0226_SBCK_029-28a"/>
</p>
<p>
晦庵先生朱文公文集卷第二十九<lb/>
考異<lb/>
　與趙丞相書論祧廟世道消息<hi>一作消長</hi>
<pb n="KR4d0226_SBCK_029-28b"/>
</p>
<p>
　　　　　　　　　　　　　　　　　閩縣學訓導何器校<lb/>
</p>
<p>
</p>
  </div>
</body>
</text>
</TEI>
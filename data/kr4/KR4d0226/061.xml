<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_061-1a"/>
晦庵先生朱文公文集卷第六十一<lb/>
書<hi>問答一本作知舊門人問答</hi>
　　　答林德乆<hi>至</hi>
示喻進學之意甚善甚善從事於此自當有味但畏間㫁<lb/>
不接續爾然續與不續其機亦在我而不在人也<lb/>
　　　答林德乆<lb/>
收歛之喻足見信道之勇然須博約相資方有進歩處而<lb/>
讀書之法又只是要專一乆自見功難以歳月期速效也<lb/>
易說大槩多與啓蒙相出入但後數條旁通衆說亦有功<lb/>
俟更徐考奉報然旣知其無取自不必深究王輔嗣所謂<lb/>
縱或復值而義無所取此一言切中事理中間亦嘗有數<lb/>
語論之後便寫寄也向在玉山道間見徐彦章說離爲龜<lb/>
<pb n="KR4d0226_SBCK_061-1b"/>
故卦中言龜處皆有離象如頥之靈龜損益十朋之龜以<lb/>
其卦雖無離而通體似離也頥六爻損自二至上益自𥘉<lb/>
至五此其求之巧矣然頥猶取龜義而無取於離損益則<lb/>
但言其得益之多而義亦不復繋於龜矣今乃不論其所<lb/>
以得益之故以爲求益之方而必窮其龜之所自來亦可<lb/>
謂枉費心力矣大學歸來不暇整理蓋此等多因朋友辨<lb/>
論間彼此切磨說得細宻今無事時自作文字却有搜索<lb/>
不到處因暇試爲追記前日所論便中示及或便可用也<lb/>
昨在王山學中與諸生說話司馬宰令人録來當時無人<lb/>
劇論說得不痛快歸來偶與一朋友說因其未喻反復曉<lb/>
譬却說得詳盡因并兩次所言録以報之試取一觀或有<lb/>
助於思索也<lb/>
<pb n="KR4d0226_SBCK_061-2a"/>
　　　答林德乆<lb/>
殿記正以病思昏塞不能有所發明爲愧斯逺書來疑一<lb/>
兩處巳報之矣恐更有未安且更商量未可便入石也彭<lb/>
書荷留意此公之去深爲可惜今外廷尚得諸人扶持未<lb/>
至甚有過事但本根之慮外間無由知其深淺令人憂歎<lb/>
耳所喻日用功夫甚慰所望但云一著力便覺多事此恐<lb/>
未然此心操舎存亡只在瞬息間本不須大叚著力然又<lb/>
不可不著力如此乆之自然見效若如此論竊恐非晚定<lb/>
須别求捷徑矣窮理亦無它法只日間讀書應事處毎事<lb/>
理㑹便是雖若無大頭段増益然亦只是積累乆後不覺<lb/>
自浹洽貫通正欲速不得也易象說似未條暢所論小過<lb/>
中孚先儒之說却似未爲過也熹所論别𥿄録去然其大<lb/>
<pb n="KR4d0226_SBCK_061-2b"/>
意不過欲姑存而未論耳後書所疑不知後来看得曉然<lb/>
未耶熹嘗愛韓子說所以爲性者五而今之言性者皆雜<lb/>
佛老而言之所以不能不異在諸子中最爲近理蓋如吾<lb/>
儒之言則性之本體便只是仁義禮智之實如老佛之言<lb/>
則先有箇虚空底性後方旋生此四者岀來不然亦說性<lb/>
是一箇虚空底物裏靣包得四者今人却爲不曾曉得自<lb/>
家道理只見得它說得熟故如此不能無疑又纔見說四<lb/>
者爲性之體便疑實有此四塊之物磊塊其間皆是錯看<lb/>
了也須知性之爲體不離此四者而四者又非有形象方<lb/>
所可撮可摩也但於渾然一理之中識得箇意思情狀似<lb/>
有界限而實亦非有墻壁遮欄分别處也然此處極難言<lb/>
故孟子亦只於發處言之如言四端又言乃若其情則可<lb/>
<pb n="KR4d0226_SBCK_061-3a"/>
以爲善之類是於發處教人識取不是本體中元來有此<lb/>
如何用處發得此物出來但本體無著莫處故只可於用<lb/>
處看便省力耳所引程子之言乃暢濳道本前輩疑其間<lb/>
或非先生語以今觀之誠是不精切也所論春不可以包<lb/>
夏秋冬亦未然若如所論則是元字是揔說下靣須更添<lb/>
一字與亨利貞别爲四徳矣豈理也耶禮智二字當時只<lb/>
是漫說𥘉無緊要然亦不可不理會得今但以四時觀之<lb/>
即自可見也中庸游楊說得不精切不必深求中庸對高<lb/>
明而言是就事物上說各要得中而平常正是三千三百<lb/>
底事安得不謂之小凡此類更熟味之自見意思也目盲<lb/>
作此數𥿄巳極費力未能盡鄙意如更有疑遞中附數字<lb/>
來子細反復此處正好劇論也<lb/>
<pb n="KR4d0226_SBCK_061-3b"/>
　　答林德乆<lb/>
目盲益甚它疾亦浸劇辭免未報且爾杜門無足言也新<lb/>
齋巳略就而學子至者終少難得頴悟可告語篤信肯用<lb/>
力之人兀坐殊憒憒耳賢者斆學之功當日有緒見讀何<lb/>
書有可啇量者便中示及一二爲幸<lb/>
　　　答林德乆<lb/>
新齋雖就而竹木未成隂學者居之多不安然今歳適有<lb/>
科舉之累來者亦無多人又病中無氣力不能與人劇論<lb/>
甚覺負其來意也疑義兩𥿄各巳奉報鬼神之說只且如<lb/>
此涵泳聖賢諸說乆自分明不必穿鑿疆作見解也持敬<lb/>
之云誠如所喻此是最緊切處大病之餘又苦目昏讀書<lb/>
不得兀坐終日於此甚有味也界限之說亦是要見得五<lb/>
<pb n="KR4d0226_SBCK_061-4a"/>
者之在性中各有體叚要得分辨不雜不可說未感時都<lb/>
無分别感物後方有分别也觀程先生沖漠無朕一叚可<lb/>
見矣德脩王丈逝去甚可惜雖其所講未甚精到然朴厚<lb/>
誠實今亦難得此等人也<lb/>
　　　答林德乆<lb/>
所示疑義各附鄙說於其後近覺向来所論於本原上甚<lb/>
欠工夫間爲福州學官作一說發此意欲寫奉寄以斯逺<lb/>
亟欲附家報未能辦俟後便也中庸章句巳刻成尚欲脩<lb/>
一兩處以或問未罷亦未欲出次第更一兩月可了大抵<lb/>
日困應接不得專一工夫今又目盲尤費力爾不知天意<lb/>
如何且留得一隻眼了些文字以遺後來亦是一事今左<lb/>
目巳不可治而又頗侵右目矣<lb/>
<pb n="KR4d0226_SBCK_061-4b"/>
　伊川曰性中只有箇仁義禮智而巳曷嘗有孝悌來事<lb/>
　親從兄雖人之良能論性之體則仁義禮智所謂孝悌<lb/>
　乃仁之發見者未知是否伊川所以謂仁主於愛愛莫<lb/>
　大於愛親<lb/>
伊川先生固曰仁性也孝悌用也此可見矣<lb/>
　夫子温良恭儉遜伊川以爲盛徳光輝接見於人者也<lb/>
學聖人者其德性當如何涵養恐是持敬爲先否<lb/>
持敬固是本原然亦須隨事省察去其不如此者<lb/>
　因不失其親二程先生謂信恭因不失親近於義禮横<lb/>
　渠先生謂不失親於可賤之人當從何說<lb/>
横渠得之但全章文意却微有病<lb/>
　吾十有五而志于學一章伊川以爲且爲學者立下一<lb/>
<pb n="KR4d0226_SBCK_061-5a"/>
法所以勉進後人横渠以爲行著習察則皆聖人進徳<lb/>
次序二說不同未知孰是今讀集註是其日用之間必<lb/>
有獨覺其進而人不及知者因其近似以自名所謂近<lb/>
　似之說未能盡曉<lb/>
此三說未須理會只且就自巳分上點檢<lb/>
　不思而得不勉而中中庸皆以爲誠之事𥘉無節次以<lb/>
　耳順爲不思而得不踰矩爲不勉而中所謂不思不勉<lb/>
　有十年工夫未知如何<lb/>
同上<lb/>
　欲是聖人作用處否妄意聖人所謂從心所欲蓋自志<lb/>
學至此則純是義理心之所欲即道體流行自不踰乎<lb/>
　天則莊老猖狂妄行蹈乎大方立脚處義理皆差彼所<lb/>
<pb n="KR4d0226_SBCK_061-5b"/>
　謂大方豈眞法度也未知是否<lb/>
欲字分明聖人作用處却難曉如此解經轉見迷昧矣猖<lb/>
狂妄行便是不依本分了<lb/>
　上蔡曰聖人未嘗無思故有所欲未嘗放故不踰矩聖<lb/>
　人之心澹如止水體用未嘗相離竊意無思收與放恐<lb/>
　是學者分上事<lb/>
上蔡語無病<lb/>
　四十而不惑伊川曰明善之徹又曰言不惑則自誠敢<lb/>
　問不惑巳至誠之地位否若横渠言不惑則於功用上<lb/>
　見二說如何<lb/>
二先生之言未嘗有異更宜玩索<lb/>
　由誨汝知之乎竊意子路勇於進其於學問恐欠深濳<lb/>
<pb n="KR4d0226_SBCK_061-6a"/>
　密察之功故夫子誨之者如此上蔡謂死生之說鬼神<lb/>
　之情狀爲學者當知千歳之遠六合之外爲學者所不<lb/>
　必知死生鬼神之所以然非窮神知化者不足以與此<lb/>
　夫子嘗告之以未知生未能事人正子路從事於功用<lb/>
　之間豈強其所未易知者恐非誨其務實之意<lb/>
不必如此說上蔡之說且以文意論之巳自不是也<lb/>
　巧言令色鮮矣仁諸儒皆以爲其心未必不仁志在於<lb/>
　善而失其所習與若實之以君子之徳雖巧令未爲過<lb/>
　竊意巧令者務恱於人失其本心甚矣若如諸說恐離<lb/>
　心迹於二而容恱於外者曰吾心不如是也可乎<lb/>
諸說蓋爲鮮字所惑又爲詞欲巧令儀令色所牽皆以詞<lb/>
害意之失故伊川先生直截說破云謂非仁也知巧言令<lb/>
<pb n="KR4d0226_SBCK_061-6b"/>
色之非仁則知仁矣此足以破千載之謬矣<lb/>
　伊川曰心具天德心有不盡處便是天德處未能盡何<lb/>
　縁知性知天觀諸先生議論皆謂盡心而後知性知天<lb/>
　而先生盡心第一章以謂知性而後能盡心與諸先生<lb/>
　議論不同如孟子教人皆從心上用功不知先自知性<lb/>
　始當從何處實下工夫敢告指教<lb/>
以文勢觀之盡其心者知其性也言人之所以能盡其心<lb/>
者以其知其性故也蓋盡心與存心不同存心即操存求<lb/>
放之事是學者𥘉用力處盡心則窮理之至廓然貫通之<lb/>
謂所謂知性即窮理之事也須是窮理方能知性性之盡<lb/>
則能盡其心矣<lb/>
　至大至剛以直養而無害若直字絶句則直仍論氣之<lb/>
<pb n="KR4d0226_SBCK_061-7a"/>
體若剛字絶句則直是養氣矣二者未知孰是如楊遵<lb/>
道録伊川語與龜山語録嫌將一物養一物之說則直<lb/>
爲絶句至常思之人心平氣定不爲私慾所誘氣之本<lb/>
體覺廣大不可屈一爲私意所撓則便有歉所謂直養<lb/>
　而無害者是全義理去私慾否<lb/>
以直養而無害即上文自反而縮之意人能集義則無不<lb/>
直而氣浩然矣<lb/>
　配義與道伊川謂以義理養成此氣合義與道又云既<lb/>
　生得此氣語其體則與道合語其用則莫不是理義配<lb/>
　義與道自養氣者而言或自養而既成者也龜山謂氣<lb/>
　無聲之可名故難言之也而以道義配之所以著名也<lb/>
　一似氣道義各爲一物姑借此以明彼爾尹和靖謂其<lb/>
<pb n="KR4d0226_SBCK_061-7b"/>
爲氣也至大至剛以直其體則名曰道其用則名曰義<lb/>
學者能識之然後能養之則三者皆一事而氣爲之主<lb/>
兩說未知如何集註謂合而有助之詞亦未能盡曉併<lb/>
告開發<lb/>
集註說得分明更冝深考當見不敢曲從楊尹之意<lb/>
　必有事焉而勿正二程多主於敬一說須當集義是承<lb/>
　上文是集義所生者而言所謂必有事則積集衆善工<lb/>
夫否<lb/>
孟子上下文無敬字只有義字程子是移將去敬字上說<lb/>
非孟子本意也集註亦可細玩<lb/>
　有子以孝悌爲仁之本孟子分事親從兄爲仁義之實<lb/>
　義主敬或主於事之宜也<lb/>
<pb n="KR4d0226_SBCK_061-8a"/>
以宜爲主而敬在其中<lb/>
　故者以利爲本故者謂其本如是也或是巳然之故也<lb/>
謂其本如是則自其禀受之𥘉者觀之若巳然之故則<lb/>
　必待端緒著見而後可也伊川謂必求其故者只是欲<lb/>
　順而不害之謂所謂順利者得非中庸率性之道而人<lb/>
爲不得叅於其間耶又曰凡性之𥘉未嘗不以順利爲<lb/>
主則是性本順利不待矯揉成就也此只就性之本而<lb/>
言也至觀順𣏌柳之性與夫水無有不下兩章則性本<lb/>
善凡所謂不善皆拂其本也伊川二說恐參合看而後<lb/>
全也如龜山以故爲氣質之性竊類莊子去智與故之<lb/>
言蘇黄門亦有此說不知如何<lb/>
故者巳然之迹也如性之有仁義禮智不可得而見而惻<lb/>
<pb n="KR4d0226_SBCK_061-8b"/>
隱羞惡恭敬是非則有巳然之迹矣然四者之發非有所<lb/>
矯揉而後成也非以利爲本耶<hi>楊蘇之說皆非是蘇之失尤甚此類須痛與辨析方</hi>
<hi>見工夫</hi>
　孟子論三聖獨伊尹不言聞其風者亦不言其流弊如<lb/>
　夷惠者何也豈以其樂堯舜之道於畎畒之中必待湯<lb/>
　往聘之乃幡然而起行止近於聖之時也<lb/>
此恐亦偶然耳如所論者恐或亦有之也<lb/>
　智聖一章自集大成也者以下舊見郷人陳先生說孟<lb/>
　子教學者集大成門户故分智聖始終之事以示人謂<lb/>
　其知有偏全則行亦有偏全必自致知而入也竊觀此<lb/>
　章前言聖人之時後方兼明智聖始終之義獨言孔子<lb/>
　者恐爲智聖功用而言也三子者或不足於知或知有<lb/>
<pb n="KR4d0226_SBCK_061-9a"/>
　所偏也如横渠謂聖者不勉而中不思而至似不特智<lb/>
　之事也豈所謂智亦生而知之者否<lb/>
孟子此言固專爲孔子而發然亦可見三子欠闕處及學<lb/>
者功夫次第不少說教學者以集大成門戸及聖人之功<lb/>
用而言也集大成乃聖賢地位極至處豈有門户之可言<lb/>
然其所謂知有偏全則行亦有偏全必自致知處而入則<lb/>
得之矣<lb/>
　孟子曰人無有不善水無有不下程氏謂善亦性也惡<lb/>
　亦不可不謂之性也若指上文氣禀而言則如子越椒<lb/>
　之生丗偶有之不應禀氣賦形有善惡存焉若指下文<lb/>
　水就下而言則若有可使爲不善之意然濁水沙石非<lb/>
　水本然也惡亦不可不謂之性此語未曉所指<lb/>
<pb n="KR4d0226_SBCK_061-9b"/>
此章性字說得最雜有是說本性者有是說氣禀者其言<lb/>
水之下與水之清亦是兩意須細分别耳<lb/>
生之謂性一章集註以知覺運動者言也仁義禮智性<lb/>
也嘗觀釋氏之說止以知覺運動者爲性今其徒之說<lb/>
　亦有以是靈靈昭昭者爲非者前此常𬒳其惑今析性<lb/>
　與氣而言性之大本雖巳分曉更有疑處人賦氣成形<lb/>
　之後便有知覺所有知覺者自何而發端又死之後所<lb/>
　謂知覺運動者隨當與形氣俱亡性之理則與天地古<lb/>
　今周流而無間横渠所謂非有我之得私者而有形聚<lb/>
　成物形潰反原之說如何釋氏以謂覺性常存不受沉<lb/>
　墜如其說誠有一物在造化之外老氏亦謂死而不亡<lb/>
　至於聖人之於喪祭求諸幽漠如此其至者果有物無<lb/>
<pb n="KR4d0226_SBCK_061-10a"/>
　物耶<lb/>
知覺正是氣之虚靈處與形噐查滓正作對也䰟㳺魄降<lb/>
則亦隨以亡矣横渠反原之說程子盖嘗非之今東見録<lb/>
中不可以旣反之氣復爲方伸之氣此類有數條皆爲此<lb/>
論發也䘮祭之禮是因其遺體之在此而致其愛敬以存<lb/>
之意思又别<lb/>
若夫爲不善非才之罪也孟子謂人之才無有不善伊<lb/>
　川謂性出於天才出於氣氣清則才清氣濁則才濁才<lb/>
　則有善不善性則無不善其說似與孟子相反或四端<lb/>
著見處是才或所以能充拓者爲才也<lb/>
性旣本善則才只可爲善爲氣有不善故才有不善耳然<lb/>
孟子不論氣之病集注言之詳矣請更詳之<lb/>
<pb n="KR4d0226_SBCK_061-10b"/>
　君子不謂性命一章上言不謂性也下言有性焉上下<lb/>
　言性不同恐上是氣質之性下是天地之性否横渠所<lb/>
　謂形而後有氣質之性善反之則天地之性存焉故氣<lb/>
　質之性君子有弗性者焉正本此意否<lb/>
以口之於味之屬爲性非專指氣質盖以理之屬於血氣<lb/>
者而言如書之言人心也中庸章句序中巳詳之可考<lb/>
　大而化之之謂聖横渠謂大而化不可爲也在熟之而<lb/>
　巳矣此則與易之擬議以成其變化同或說大猶有迹<lb/>
　化無迹謂充實光輝者使泯然無形迹之可見竊疑與<lb/>
釋氏銷礙入空之說相似不知如何<lb/>
孟子說化字與易之變化不同後說得之然非銷礙入空<lb/>
之謂更分别之自可見矣<lb/>
<pb n="KR4d0226_SBCK_061-11a"/>
横渠曰由太虚有天之名由氣化有道之名合虚與氣<lb/>
有性之名合性與知覺有心之名横渠所謂性者恐兼<lb/>
　天地之性氣質之性而言否所謂心者併人心道心言<lb/>
否<lb/>
非氣無形無形則性善無所賦故凡言性者皆因氣質而<lb/>
言但其中自有所賦之理爾人心道心亦非有两物也<lb/>
　忠信所以進徳終日乾乾君子當終日對越在天也蓋<lb/>
　上天之載無聲無臭其體則謂之易其用則謂之神其<lb/>
命于人則謂之性率性則謂之道脩道則謂之敎孟子<lb/>
去其中又發揮出浩然之氣可謂盡矣故說神如在其<lb/>
　上如在其左右大小大事而只曰誠之不可掩如此夫<lb/>
徹上徹下不過如此形而上爲道形而下爲器須著如<lb/>
<pb n="KR4d0226_SBCK_061-11b"/>
　此說器亦道道亦器但得道在不係今與後巳與人至<lb/>
　竊謂此叚論至理徹上徹下本自完具𥘉無天人㣲顯<lb/>
　之間誠敬者所以體當是理者也一不誠敬則㡬扵無<lb/>
　物矣其能貫通而無間此終始專在誠敬上著力是否<lb/>
此是因解乾字乾字即是天字遂推言許多名字只是一<lb/>
理而各有分别雖各有分别又却只是一箇實理誠者實<lb/>
理之謂也非論人當以誠敬體當是理也<lb/>
　中者天下之大本天地之間亭亭當當直上直下之正<lb/>
　理出則不是唯敬而無失最盡至竊謂此叚論中之體<lb/>
　直上直下無所偏倚發而中節雖謂之和而中之體固<lb/>
　存所論出則不是者出謂發而不中節者否敬而無失<lb/>
　持養於未發之前否<lb/>
<pb n="KR4d0226_SBCK_061-12a"/>
出則不是蓋謂發即便不可謂之中也且如喜而中節雖<lb/>
是中節便是倚於喜矣但在喜之中無過不及故謂之和<lb/>
耳<lb/>
　　　答林徳乆<lb/>
别𥿄所論敬爲求仁之要此論甚善所謂心無私欲即是<lb/>
仁之全體亦是也但須識得此處便有本来生意融融洩<lb/>
洩氣象乃爲得之耳顔子不改其樂是它功夫到後自有<lb/>
樂處與貧富貴賤了不相關自是改它不得仁智夀樂亦<lb/>
是功夫到此自然有此効驗來喻雖亦無病然語意終未<lb/>
親切活絡更冝涵養玩索更於仁智實處下工夫則久當<lb/>
自見矣酉室所聞未見全書恐是陳長方所記此只有震<lb/>
澤記善録乃淮郡印本想巳有之其間議論亦多可疑也<lb/>
<pb n="KR4d0226_SBCK_061-12b"/>
　　　答林徳乆<lb/>
近地敎官闕次必逺旣非禄養之冝又不更治民亦使人<lb/>
怠惰苟簡非所以磨厲器業似不若参選擬一近闕丞佐<lb/>
之屬爲佳也熹屏居如昨朋舊多勸謝客省事者亦嘗試<lb/>
之似難勉強又揀别取舎却恐反生怨怒不若坦懷待之<lb/>
若合須過嶺此亦何可避也<lb/>
　　　答林徳乆<lb/>
待次閑中足得爲學未爲失計要之仕宦只合從選部注<lb/>
擬是家常茶飯今人干堂慣了不覺其非故有志之士亦<lb/>
不免俯首其間爲人所前却此可爲後来之戒也無事静<lb/>
坐有事應酬隨時處無非自巳身心運用但常自提撕不<lb/>
與俱往便是功夫事物之来豈以漠然不應爲是耶疑義<lb/>
<pb n="KR4d0226_SBCK_061-13a"/>
巳略用巳意說釋其後恐有未安更望反復大抵似用意<lb/>
未精齩嚼未破也漢卿甚不易得想亦難得相聚也齋中<lb/>
自去秋後空無一人亦幸省事今復頗有来者然亦不多<lb/>
目前未見卓然可望也唯江西呉必大伯豊者相從累年<lb/>
明敏過人儘䏻思索從事州縣隨事有以及民而自守勁<lb/>
正不爲時勢所屈甚不易得今乃不幸短命而死甚可傷<lb/>
悼耳<lb/>
　　　答林德乆<lb/>
熹<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>病益侵氣痞足弱不能屈伸屏居無事尚能讀書而<lb/>
以病故不能俯伏几案所幸猶有一二朋友早晚講論少<lb/>
足爲慰耳引年告老昨以鄉閭横議官吏過憂乆不得上<lb/>
至煩臺評播告後乃得之尸居餘氣何足爲世重輕而毎<lb/>
<pb n="KR4d0226_SBCK_061-13b"/>
煩當路注意如此旣以自歎又自笑也二陸祠記甚佳此<lb/>
題目本不好做想亦只得且如此說過耳幕中無事儘可<lb/>
讀書不知比来作何功夫因書幸略及之也武成錯簡尋<lb/>
常如何讀韓退之與大㒹書歐蘇之論孰當因風幸及之<lb/>
　　　答林徳乆<lb/>
盡心知性之說恐未然今亦未論義理如何只看文勢者<lb/>
也二字便可見近有朋友引得其民者得其心也以證之<lb/>
亦自有理若如所論私意脫落無有查滓爲盡心即不知<lb/>
却如何說存心两字兼旣未知性即是於理尚有未明如<lb/>
何便到得此田地耶此處一差便入釋氏見解矣此理甚<lb/>
明更冝思之况知者有漸之詞盡者無餘之義其意象規<lb/>
模自應有先後也太虚實理正是指形而上者而言旣曰<lb/>
<pb n="KR4d0226_SBCK_061-14a"/>
形而上者則固自無形矣然謂之無理可乎以此思之亦<lb/>
自曉然也<lb/>
　　　答歐陽希遜<hi>謙之</hi>
所示疑義比舊甚進所未安各巳䟽出幸更思之因風喻<lb/>
及也所謂徒守𥿄上語擬規畫圎摸矩作方此𥘉學之通<lb/>
病然尚有不能守𥿄上之語雖擬規矩而不能成方圎者<lb/>
而未必自知其非也以愚計之但且謹守規矩朝夕模之<lb/>
不暫廢輟積乆純熟則不待模擬而自成方圎矣切不可<lb/>
輙萌妄念求之於言語文字之外也<lb/>
　觀孔子言仁如告顔子以克巳復禮所以爲仁之機殆<lb/>
　若發露而無餘藴至孟子論仁雖嘗指人心而言然其<lb/>
　意使人自惻隱之心推之要其㫖歸多主於愛之一辭<lb/>
<pb n="KR4d0226_SBCK_061-14b"/>
　雖所以指示於人者豈不精切而確實然不似聖人之<lb/>
　言仁廣大渾全而使人自得於精思力行之餘也意者<lb/>
　孟子適當夫好戰嗜殺人之時爲救焚拯溺之計不可<lb/>
　不自夫受病之所而藥之歟<lb/>
程子曰四德之元猶五常之仁偏言則一事專言則包四<lb/>
者惻隱之類偏言之也克巳之類專言之也然即此一事<lb/>
便包四者蓋亦非二物也故論語集注中云仁者心之德<lb/>
愛之理也此言極有味可更思之不可謂孟子之言不如<lb/>
孔子之周偏孟子亦有專言之者仁人心是也孔子亦有<lb/>
偏言之者愛人是也又謂孟子以世人好殺而言惻隱尤<lb/>
非也孔子雖不以義對仁然毎以智對仁更冝思之<lb/>
　君子所貴乎道者三君子之所以重乎此者爲其發乎<lb/>
<pb n="KR4d0226_SBCK_061-15a"/>
　吾身而非有待於外也爲其得於不勉不思而非出於<lb/>
　造作而然也豈若籩豆之事器數之末皆身外之物可<lb/>
　以品節劑量安排布置而爲之者乎<lb/>
曽子之意只是說人之用力有此三處此大而彼小此急<lb/>
而彼緩爾亦未說到不勉不思處籩豆之事固是末節然<lb/>
亦非全然忽略而不以爲意但當付之有司使供其事而<lb/>
非吾之所當切切留意者耳所云身外之物以下云云者<lb/>
尤非本文之意也<lb/>
　論語集註曰曽點氣象從容辭意灑落某竊想像其舎<lb/>
　瑟之際玩味其詠歸之辭亦可以略識其大槩矣程子<lb/>
　謂其便是堯舜氣象竊嘗以程子之意求之所謂堯舜<lb/>
　氣象者得非若所謂不以位爲樂與夫有天下而不與<lb/>
<pb n="KR4d0226_SBCK_061-15b"/>
之意乎集註又云是雖堯舜事業固優爲之不知所謂<lb/>
事業者就其得於已者而言就其得於事功者而言孟<lb/>
　子之所謂狂者盖謂夷考其行而不掩焉者也所謂行<lb/>
　不掩焉者若曰言不顧行行不顧言所行不能掩其所<lb/>
言也不知曽點行不掩焉者何處可見檀弓曰季康子<lb/>
　死曾子倚其門而歌於此而作歌可以見其狂否<lb/>
曾點氣象固是從容灑落然須見得它因甚到得如此始<lb/>
得若見得此意自然見得它做得堯舜事業處不可以一<lb/>
事言也行有不掩亦非言行背馳之謂但行不到所見處<lb/>
耳倚門而歌亦略見其往處只此舎瑟言志處固是聖人<lb/>
所與然亦不害其爲狂也過此流入老莊去矣<lb/>
　孟子曰我知言我善養吾浩然之氣集註云浩然盛大<lb/>
<pb n="KR4d0226_SBCK_061-16a"/>
　流行之貌氣即所謂體之充者本自浩然失養故餒某<lb/>
竊味氣體之充與下靣浩然之氣兩箇氣字大意似同<lb/>
　而精微密察處略似有異前靣氣字若專主形於外者<lb/>
　而言後靣氣字若專主發於内者而言<lb/>
氣無二義但浩然之氣乃指其本來體叚而言謂體之充<lb/>
者泛言之耳然亦非外此而别有浩然之氣也<lb/>
　反身而誠者知至之功強恕而行者力行之事知之在<lb/>
　前行之在後與篇首盡其心者知其性也知其性則知<lb/>
　天矣存其心養其性所以事天也文勢略同未審是否<lb/>
反身而誠乃是反求諸身而實有是理如仁義忠孝應接<lb/>
事物之理皆眞有之而非出於勉強僞爲也此是見得透<lb/>
信得及處到此地位則推巳及物不待勉強而仁在我矣<lb/>
<pb n="KR4d0226_SBCK_061-16b"/>
下言強恕而行者蓋言未至於此則當強恕以去已私之<lb/>
蔽而求得夫天理之公也<lb/>
　孟子施於四體四體不言而喻集註云言四體雖不能<lb/>
　言而其理自可曉也似若指在人而言<lb/>
集註此義近看得似未安恐只是說四體不待安排而自<lb/>
然中禮也<lb/>
　舜不告而娶告則廢人之大倫則娶爲重而告爲輕不<lb/>
　㡬於禮輕而色重賢者飢餓於土地賙之則受免死而<lb/>
　巳則免死爲重㓗身爲輕不㡬於禮輕而食重<lb/>
禮固重於食色矣然禮亦有大體小節之殊而食色所係<lb/>
亦自有小大緩急之不同孟子言之詳矣無可疑也<lb/>
　　　答歐陽希遜<lb/>
<pb n="KR4d0226_SBCK_061-17a"/>
所示卷子巳悉䟽其後矣時亨處亦有三𥿄可互見也元<lb/>
徳爲况如何元瞻巳歸未也吾人爲學自爲巳事豈以時<lb/>
論而少變千萬勉力<lb/>
　謙之前此請問曽點氣象從容辭意灑落堯舜事業亦<lb/>
　優爲之先生批教云曾點氣象固是從容灑落然須見<lb/>
　得它因甚得到如此始得若見得此意自然見得它做<lb/>
　得堯舜事業處謙之因此熟玩集註之語若曰但味其<lb/>
　言則見其日用之間無非天理流行之妙而用舎行藏<lb/>
　了無所與於我見得曾點只是天資高所見處大所以<lb/>
　日用之間無非天理流行之妙惟其識得這道理破便<lb/>
　無所係累於胷中所謂雖堯舜事業亦優爲之自其所<lb/>
　言以逆諸其日用之間而知其能爾也何者堯舜之聖<lb/>
<pb n="KR4d0226_SBCK_061-17b"/>
　只是一箇循天理而巳然曾點雖是見處如此却無精<lb/>
　㣲縝宻工夫觀論語一書點自言志之外無一語問答<lb/>
　焉則其無篤實工夫可見矣使曽點以此見識加之以<lb/>
　鑚仰之功謹於歩趨之實則其至於堯舜地位也孰禦<lb/>
　本朝康節先生大略與點相似伏乞指敎<lb/>
人有天資高自然見得此理眞實流行運用之妙者未必<lb/>
皆由學問之功如康節二程先生亦以爲學則𥘉無不知<lb/>
也來喻皆巳得之大抵學者當循下學上逹之序庶幾不<lb/>
錯若一向先求曽點見解未有不入於佛老也<lb/>
　謙之前此請問語孟仁不同處先生批教曰集註中云<lb/>
　仁者心之徳愛之理也此言極有味可更思之近来却<lb/>
　覺看得論語中答諸弟子問仁處如吿之以主敬行恕<lb/>
<pb n="KR4d0226_SBCK_061-18a"/>
　告之以先難後獲之類徃徃不是先藥其人之病痛則<lb/>
　是其人未到仁者地位未可以抽關啓鑰告之且爲它<lb/>
　安下一箇爲仁底根脚根脚平正牢固然後却可語之<lb/>
　以仁若答子貢之問直曰工欲善其事必先利其器此<lb/>
　可以觀矣樊遲問仁告之以居處恭執事敬與人忠胡<lb/>
　氏以爲樊遲問仁者三此最先先難次之愛人其最後<lb/>
　乎似得聖人之意矣若是根脚不穩而語之以仁縦使<lb/>
　能用力焉果能爲我有乎根脚旣正雖不告語之亦自<lb/>
　然能尋求向上去也前此讀論語見聖人答問仁之語<lb/>
　其說不一便將作聖人言仁廣大周徧底意思看了是<lb/>
　以求其要領而不可得却把孟子言仁處看小了遂謂<lb/>
　孟子之言不如孔子廣大周徧今此却看得孟子所言<lb/>
<pb n="KR4d0226_SBCK_061-18b"/>
惻隱之心與夫人心等語乃是實指仁之端倪學者便<lb/>
　可體認㝷求便有靠實下手處於此益見得所謂心之<lb/>
德者乃是仁之眞體蓋事事要得此心之安不使有一<lb/>
　毫之不足處而愛者乃是仁之實不以吾身之外皆無<lb/>
　與於我而一毫不䘏也程子以西銘爲仁之體其以此<lb/>
　歟不知是否伏乞指敎<lb/>
此叚看得大有病告樊遲三語便與告顔淵仲弓都無異<lb/>
故程子曰此是徹上徹下語安得謂姑爲之安立根脚乎<lb/>
若此只是安立根脚即不知如何方是正下手爲仁處耶<lb/>
大率孔子只是說箇爲仁工夫至孟子方解仁字之義理<lb/>
<hi>如仁之端仁人心之類</hi>然仁字又兼两義非一言之可盡故孔子教<lb/>
人亦有兩路<hi>克巳即孟子仁人心之說愛人即孟子惻懚之說</hi>而程子易傳亦有<lb/>
<pb n="KR4d0226_SBCK_061-19a"/>
專言偏言之說如熹訓釋又是孟子程子義䟽可更詳之<lb/>
謙之前此請問孟子程子論才處曽妄爲之說曰性無<lb/>
　不善而氣有清濁人之有昏明強弱者氣使之然也才<lb/>
發於性固無有不善也氣禀之清而本性常用則才固<lb/>
　無不明且強也氣禀之濁而本性障蔽則或有以梏其<lb/>
　才之羙而使之昏且弱矣氣禀昏濁旣蔽其性之善則<lb/>
　遂併與其才而失之何者性固才之根本也此孟子所<lb/>
　謂不能盡其才而非才之罪也故夫氣之清則能盡其<lb/>
　才氣之濁則不能盡其才然其才發於性自人氣之有<lb/>
　清濁而後才始有盡不盡者焉則夫昏明強弱其本固<lb/>
　不係於才而繋扵氣也<hi>巳上前時請問之語</hi>此時先生賜答不以<lb/>
　爲不可然謙之近来玩味孟子本文與集註之說又覺<lb/>
<pb n="KR4d0226_SBCK_061-19b"/>
　前說殊未爲當孟子之言若曰惻隱羞惡恭敬是非之<lb/>
　心人皆有之可見其性之善也夫人之受此性以生也<lb/>
　則必具此形體也有此形體則其才能固具於此形體<lb/>
　之中若是噐爲刃也必能刺物也是器爲舟也必能行<lb/>
　水也是故有此惻隱羞惡辭遜是非之心能思而求之<lb/>
　以充惻隱羞惡辭遜是非之心是所謂盡其所能也彼<lb/>
　其不思不求不知所以充之者非無是能也不知所以<lb/>
　盡其所能也其所以不盡其所能者則禀是氣之濁與<lb/>
　夫䧟溺其心者也程子所謂學而知之即孟子求則得<lb/>
　之之論也程子所謂自暴自棄即孟子不盡其才之論<lb/>
　也二說雖異不害其爲同也不知是否伏乞指敎謙之<lb/>
　又觀集註曰才固有昏明強弱之不同竊疑昏明是氣<lb/>
<pb n="KR4d0226_SBCK_061-20a"/>
　強弱是才不知於才字上下昏明字如何伏乞指敎<lb/>
氣禀之殊其類不一非但清濁二字而巳今人有聦明通<lb/>
逹事事曉了者其氣清矣而所爲或未必皆中於理則是<lb/>
其氣之不淳也人有謹厚忠信事事平穩者其氣醇矣而<lb/>
所知未必能逹於理則是其氣之不清也推此類以求之<lb/>
才自見矣<lb/>
　程子曰生之謂性性即氣氣即性生之謂也又曰人生<lb/>
　而静巳上不容說才說性時便巳不是性也謙之竊意<lb/>
　明道所言生之謂性與吿子所言生之謂性不同明道<lb/>
　之意若謂人生而後方始謂之性前此天命流行未有<lb/>
所寄寓只可謂之善不可謂之性然以無可得名又是<lb/>
性之本源只且謂之性若論其體叚則不可謂之性此<lb/>
<pb n="KR4d0226_SBCK_061-20b"/>
　人生而静以上不容說才說性時便巳不是性也性即<lb/>
　氣氣即性蓋必禀是氣然後人之形體始立必命之以<lb/>
　是性然後人之良知良能始具必有是性而後有是氣<lb/>
　必有是氣而後有是性二者蓋不能以相離也人物未<lb/>
　生之時天命之流行雖其未有底止不可謂之性而性<lb/>
　之本眞實渾然而無所間雜人物巳生之後氣質之成<lb/>
　形雖其理巳命于人始得謂之性而性之本體始與氣<lb/>
質交雜而有待於察識其端倪矣程子所謂性即氣氣<lb/>
　即性非謂氣便是性性便是氣蓋言其不相離也此程<lb/>
　子所謂論性不論氣不備論氣不論性不明二之則不<lb/>
　是蓋以此也不知是否伏乞指敎<lb/>
此叚近之<lb/>
<pb n="KR4d0226_SBCK_061-21a"/>
　程子曰人生氣禀理有善惡然不是性中元有此兩物<lb/>
　相對而生也有自㓜而善有自㓜而惡者是氣禀使然<lb/>
　也善固性也然惡亦不可不謂之性也謙之竊考夫下<lb/>
　文所引水流爲喻是所謂不是元有两物相對而生也<lb/>
　然旣謂之流而復有濁則非自㓜而惡矣旣曰水之清<lb/>
　則性善之謂也則不可謂之惡亦不可不謂之性矣既<lb/>
　曰有流而至海終無所汚有流而未逺巳有所濁有出<lb/>
　而甚逺方有所濁又曰清濁雖不同然不可謂濁者不<lb/>
　爲水也謙之竊以謂旣是𥘉流出時無濁者則後来雖<lb/>
　有濁者或是泥沙溷之外物汨之不是元𥘉水裏靣帶<lb/>
　得濁來到此方見也此則孟子所謂䧟溺其心者也豈<lb/>
　得以惡爲不可不謂之性㢤程子之言必有深意伏乞<lb/>
<pb n="KR4d0226_SBCK_061-21b"/>
　指敎<lb/>
此所謂泥沙外物正指氣禀而言<lb/>
　程子曰凡人說性只是說繼之者善也孟子言性善是<lb/>
　也近觀先生答嚴時亨所問云易大傳言繼之者善是<lb/>
指未生之前孟子言性善是指巳生之後與程子之說<lb/>
　似若有異伏乞指教<lb/>
明道先生之言高逺宏闊不拘本文正意如此處多若執<lb/>
其方而論則所不可通者不但此句而巳須知性之原本<lb/>
善而其發亦無不善則大傳孟子之意𥘉無不同矣<lb/>
　鄉黨非帷裳必殺之集註云朝祭之服用裳問時遺此<lb/>
　一句正幅如帷要有襞積而旁無殺縫其餘如深衣要<lb/>
　半下齊倍要則無襞積而有殺縫矣所謂有襞積恐是<lb/>
<pb n="KR4d0226_SBCK_061-22a"/>
　若今裙制近要有殺<hi>入聲</hi>是也要半下謂近要者狹半放<lb/>
　下面齊也齊倍要謂向下者闊倍於上面要也不知旁<lb/>
　無殺縫之制如何恐是深衣之制裳下面是裁布爲之<lb/>
　近要者殺從其小以就半下之法所以旁有殺縫也伏<lb/>
　乞指教<lb/>
此讀集註遺下首句故其下皆無文理昨乍看之亦自曉<lb/>
不得也今添此句讀之自合見得分明矣帷裳如今之裙<lb/>
是也襞積即是摺處耳其幅自全安得謂近要者有殺縫<lb/>
耶<lb/>
　論語君子周而不比字舊音毗志反集註無音古註集<lb/>
　註皆爲偏黨之義義之與比舊音毗志反集註音必二<lb/>
　反孟子願比死者一洒之與且比化者無使土親膚其<lb/>
<pb n="KR4d0226_SBCK_061-22b"/>
義與音又俱備無可疑者若御者且羞與射者比集註<lb/>
亦爲偏黨之義音必二反不知比字爲偏黨之義者皆<lb/>
當作必二反如何至將比今之諸侯而誅之集註曰比<lb/>
　連也音去聲所謂去聲者想却是作毗志反否伏乞指<lb/>
教<lb/>
記得此字是用賈昌朝羣經音辨改定比今之諸侯一處<lb/>
改未盡耳更俟契勘然亦無甚緊要今目昏甚此等處恐<lb/>
不暇料理矣<lb/>
　孟子曰我不貫與小人乗貫舊音慣註曰貫習也集註<lb/>
　無音亦曰貫習也恐是不須音轉亦可此等不應以煩<lb/>
　瀆尊聽鄊里後生或来質問不敢以私意揣量以告伏<lb/>
　乞尊察<lb/>
<pb n="KR4d0226_SBCK_061-23a"/>
貫若不音慣不知讀作何字如有别音即須𥙷之若依舊<lb/>
只是貫字則自不須音也此不暇檢可更詳之後便批來<lb/>
　　　答歐陽希遜<lb/>
所論程先生鳶飛魚躍必有事焉之語元德亦以爲疑此<lb/>
乃爲或問中舊說所誤今詳味之方見程先生說鳶飛魚<lb/>
躍是子思喫緊爲人處以其於事物中指出此理令人隨<lb/>
處見得活潑潑地必有事焉是孟子喫緊爲人處以其敎<lb/>
人就巳分上略綽提撕便見此理活潑潑地也非以其文<lb/>
義相似而引以爲證也今看中庸且看子思之意見得分<lb/>
明即將程先生所說影貼出便見所引孟子之說只是一<lb/>
意不可以其文字言語比類牽合而使爲一說也凡若此<lb/>
類更冝深思<lb/>
<pb n="KR4d0226_SBCK_061-23b"/>
所論鬼神一章全不子細援引太多愈覺支離不見本經<lb/>
正意可且虚心將經文熟看甚不能曉處然後参以章句<lb/>
說敎文義分明道理便有去著體物之義两處說得如此<lb/>
分明足可致思乃更泛然而問可見元不曽入思慮也祭<lb/>
統所說如有見聞論語所說祭神如在皆是主於祭者而<lb/>
言此章言使天下之人齊明盛服以承祭祀是主扵鬼神<lb/>
而言自有賔主如何却如此看<hi>體物使人两可更須深體</hi>又來喻言如<lb/>
其神之在焉非真有在者也此言尤害理若如此說則是<lb/>
僞而巳矣又豈所謂誠之不可掩乎昭明焄蒿悽愴䟽說<lb/>
非是昭明謂光景焄蒿謂氣象悽愴使人神思灑浙如漢<lb/>
書云風肅然者宰我答問一章所論鬼神正與中庸相表<lb/>
裏今且先看令中庸意思分明却看此章便見子細<lb/>
<pb n="KR4d0226_SBCK_061-24a"/>
智仁勇一章雖非經文正意然文勢相聮讀者亦須識得<lb/>
去著方見義理大小精粗縦横貫穿無空闕處今觀所論<lb/>
全未致思至如所引論語仁者安仁智者利仁豈是不知<lb/>
有此两句所以如此筆之於書決須更有深意今乃如此<lb/>
草草看過率然發問殊非所望於朋友也<lb/>
　　　答嚴時亨<hi>世文</hi>
　五行之生各一其性<lb/>
氣質是隂陽五行所爲性即太極之全體但論氣質之性<lb/>
則此全體墮在氣質之中耳非别有一性也<lb/>
　明道言人生而靜以上不容說<lb/>
人生而静是未發時以上即是人物末生之時不可謂性<lb/>
才謂之性便是人生以後此理墮在形氣之中不全是性<lb/>
<pb n="KR4d0226_SBCK_061-24b"/>
之本體矣然其本體又未嘗外此要人即此而見得其不<lb/>
雜於此者耳易大傳言繼善是指未生之前孟子言性善<lb/>
是指巳生之後雖曰巳生然其本體𥘉不相雜也<lb/>
　程子以忠爲天道恕爲人道莫是謂忠者聖人之在巳<lb/>
　與天同運而恕者所以待人之道否<lb/>
聖人處巳待人亦無二理天人之别但以體用之殊耳<lb/>
　放於利而行多怨南軒獨以爲巳之怨人<lb/>
南軒說固有此理只是此章語意只合如古註及程子說<lb/>
不容一語可兼二意虚心平氣静以察之當自見得不可<lb/>
以其近裏而遷聖人之本意以就之也<lb/>
　發巳自盡謂忠循物無違謂信所謂發巳莫是奮發自<lb/>
　揚之意否循物無違未曉其義如何<lb/>
<pb n="KR4d0226_SBCK_061-25a"/>
發巳自盡但謂凡出於巳者必自竭盡而不使其有苟簡<lb/>
不盡之意耳非奮發之謂也循物無違謂言語之發循其<lb/>
物之眞實而無所背戾如大則言大小則言小言循於物<lb/>
而無所違耳<lb/>
　逃墨必歸於楊逃楊必歸於儒<lb/>
楊墨皆是邪說無大輕重但墨氏之說尤出於矯僞不近<lb/>
人情而難行故孟子之言如此非以楊氏爲可取也孔墨<lb/>
並稱乃退之之繆然亦未見得是與原道之作孰先孰後<lb/>
也<lb/>
　簡易<hi>引吕東莱解禹貢一叚</hi>
此說大槩得之然亦不必言先爲其難大抵只是許多道<lb/>
理須要理㑹得分明後方無窒礙不費力而自簡易耳如<lb/>
<pb n="KR4d0226_SBCK_061-25b"/>
治亂繩若不解放得開豈能自成條理而不紛紏耶<lb/>
　三重當從伊川之說<lb/>
伯者之事不得爲善此章正與上章相發明乃是相承爲<lb/>
文非隔章取義也<lb/>
　六言六蔽說<lb/>
此亦但疑其文有不同耳先立題目又令復坐而後言之<lb/>
亦似太鄭重也<lb/>
　　　答嚴時亨<lb/>
問目各巳批出請更詳之禮書近方略成綱目但䟽義雜<lb/>
書中功夫尚多不知餘年能了此事否當時若得時亨諸<lb/>
友在近相助當亦汗青有期也浙中朋友數人亦知首尾<lb/>
亦苦不得相聚未有見日千萬自愛更於義理切身處著<lb/>
<pb n="KR4d0226_SBCK_061-26a"/>
實進得一歩則所以守此身者不待勉而固矣<lb/>
　某昨来請問五行之生也各一其性傳云五行之生隨<lb/>
　其氣質而所禀不同所謂各一其性也各一其性則渾<lb/>
然太極之全體無不各具於一物之中而性之無不在<lb/>
　又可見矣各一其性周子之意固是指五行之氣質然<lb/>
　水之潤下火之炎上木之曲直金之從革土之稼穡此<lb/>
　但可以見其氣質之性所禀不同却如何便見得太極<lb/>
之全體無不各具於一物之中而性<hi>此性字是指其義理之性</hi>之無<lb/>
　不在也莫是如上一節所謂五行異質而不能外乎隂<lb/>
　陽隂陽異位而皆不能離乎太極即此可見得否覺得<lb/>
此處傳文似猶欠一二轉語每讀至此未能釋然先生<lb/>
答云氣質是隂陽五行所爲性即太極之全體但論氣<lb/>
<pb n="KR4d0226_SBCK_061-26b"/>
　質之性則此全體墮在氣質之中耳非别有一性也某<lb/>
　反復思之誠非别有一性然觀聖賢說性有是指義理<lb/>
　而言者有是指氣禀而言者却不容無分别敬讀誨語<lb/>
　謂氣質是隂陽五行所爲性即太極之全體始悟周子<lb/>
　所謂各一其性專是主理而言盖五行之氣質不同人<lb/>
　所共知也而太極之理無乎不具人所未必知也此周<lb/>
　子喫緊示人處今所在板行傳文皆云五行之生隨其<lb/>
　氣質而所禀不同所謂各一其性也<hi>詳此文義這箇性字當指氣而言</hi>
　各一其性則渾然太極之中全體無不各具於一物之<lb/>
　中而性之無不在又可見矣<hi>詳此文義這箇性字當是指理而言</hi>一叚之<lb/>
　間上下文義頗相合恐讀者莫知所適從若但云五行<lb/>
　之生雖其氣質所禀不同而渾然太極之全體無不各<lb/>
<pb n="KR4d0226_SBCK_061-27a"/>
　具於一物之中所謂各一其性如此則辭約而義明正<lb/>
是回敎所謂全體墮在氣質之中底意思伏乞指敎<lb/>
隂陽五行之爲性各是一氣所禀而性則一也故自隂陽<lb/>
五行而言之則不能無偏而人禀其全所以得其秀而最<lb/>
靈也<lb/>
某昨來請問明道先生云人生而靜以上不容說才說<lb/>
　性時便巳不是性也凡人說性只是說繼之者善也孟<lb/>
　子言性善是也夫人生而静是喜怒哀樂未發之前此<lb/>
　巳上誠有不容說者然自孟子以來至於周程諸先生<lb/>
　皆善言性者其大要指人物所得以生之理而言親切<lb/>
著明今謂其所說皆不是性可乎性理之說本自精㣲<lb/>
今謂才說性時便巳不是性無乃使人致思扵杳㝠不<lb/>
<pb n="KR4d0226_SBCK_061-27b"/>
　可致詰之境乎明道此叚文意首尾大要是推明人生<lb/>
　氣禀理有善惡竊詳易係言繼之者善正謂大化流行<lb/>
　賦與萬物無有不善孟子言性善止是言義理之性人<lb/>
　所均禀𥘉無不善皆是極本窮源之論引此以明人生<lb/>
　氣禀理有善惡似不相侔不知明道所見是如何先生<lb/>
　答曰人生而静是未發時巳上即是人物未生之時不<lb/>
　可謂性才謂之性便是人生以後此理墮在形氣之中<lb/>
　不全是性之本體矣然其本體又亦未嘗外此要人即<lb/>
　此而見得其不雜於此者耳易大傳言繼善即是指未<lb/>
　生之前孟子言性善是指巳生之後雖曰巳生然其本<lb/>
　體𥘉不相雜也以上是人物未生之時是某思慮所未<lb/>
　到伏讀批誨指示親切却覺得先生之說甚明而明道<lb/>
<pb n="KR4d0226_SBCK_061-28a"/>
　之說益有可疑何者人物未生時乃是一隂一陽之謂<lb/>
　道而天命之流行所謂繼之者善便是以上事何故言<lb/>
　以上不容說方其人物未生固不可謂性及人物旣生<lb/>
　須著謂之性雖則人生巳後此理墮在形氣中不全是<lb/>
　性之本體然氣禀不能無善惡者性之流也義理之有<lb/>
　善無惡者性之本體也然皆不可不謂之性要在學者<lb/>
　隨所讀書自去體認取今謂才說性時便巳不是性深<lb/>
　恐啓人致思於杳㝠不可致詰之境而大傳言繼善是<lb/>
　指未生之前則命之道也未可謂之性孟子言性是指<lb/>
　巳生之後乃易大傳所謂成之者性而非所謂繼之者<lb/>
　善也明道却云凡人說性只是說得繼之者善也孟子<lb/>
　言性善是也此尤不可曉近思録一書皆是刪取諸先<lb/>
<pb n="KR4d0226_SBCK_061-28b"/>
　生精要之語以示後學入德之門戸而首卷又是示人<lb/>
　以道體所在編入此叚必不是閑慢處旣有所疑未容<lb/>
　放下再此扣請乞恕再三之瀆<lb/>
此一段巳詳於希遜卷中矣明道先生如此處多若以本<lb/>
文論之則皆不可曉矣要當忘言㑹意别作一格看可也<lb/>
　子路曽晢冉有公西華侍坐一章夫子旣語之以居則<lb/>
　曰不吾知也如或知爾則何以㢤正是使之盡言一旦<lb/>
　進用何以自見及三子自述其才之所能堪志之所欲<lb/>
　爲夫子皆不許之而獨與曽點看来三子所言皆是實<lb/>
　事曽點雖答言志之問實未嘗言其志之所欲爲有似<lb/>
　逍遥物外不屑當世之務者而聖人與此而不與彼何<lb/>
　也集註以爲味曾點之言則見其日用之間無非天理<lb/>
<pb n="KR4d0226_SBCK_061-29a"/>
　流行之妙而用舎行蔵了無與於我是雖堯舜之事業<lb/>
　蓋所優爲其視三子規規於事爲之末不可同年而語<lb/>
　矣某嘗因是而思之爲學與爲治本來只是一綂事它<lb/>
　日之所用不外乎今日所存三子却分作兩截看了如<lb/>
　治軍旅治財賦治禮樂與凡天下之事皆是學者所當<lb/>
　理㑹無一件是少得底然須先理㑹要教自家身心自<lb/>
　得無欲常常神清氣定涵養直到清明在躬志氣如神<lb/>
　則天下無不可爲之事程子所謂不得以天下撓巳巳<lb/>
　立後自能了當得天下事物者是矣夫子嘗因孟武伯<lb/>
　之問而言由也千乘之國可使治其賦也求也千室之<lb/>
　邑百乘之家可使爲之宰赤也束帶立於朝可使與賔<lb/>
　客言聖人固巳深知其才所能辦而獨不許其仁夫仁<lb/>
<pb n="KR4d0226_SBCK_061-29b"/>
　者體無不具用無不該豈但止於一才一藝而已使三<lb/>
　子不自安於其所巳能孜孜於求仁之是務而好之樂<lb/>
　之則何暇規規於事爲之末縁它有這箇能觧横在肚<lb/>
　皮裏常恐無以自見故必欲得國而治之一旦夫子之<lb/>
　問有以觸其機即各述所能子路至於率爾而對更無<lb/>
　推遜求赤但見子路爲夫子所哂故其辭謙退必竟是<lb/>
　急於見其所長聖門平日所與講切自身受用處全然<lb/>
　掉在一偪不知今日所存便是後日所用見得它不容<lb/>
　將爲學爲治分作兩截看了所以氣象不宏事業不能<lb/>
　造到至極如曾點浴沂風雩自得其樂却與夫子飯𬞞<lb/>
　食飲水樂在其中顔子簞瓢陋巷不改其樂襟懷相似<lb/>
　程子謂夫子非樂𬞞食飲水也雖𬞞食飲水不能改其<lb/>
<pb n="KR4d0226_SBCK_061-30a"/>
　樂也謂顔子非樂簞瓢陋巷也不以貧窶累其心而改<lb/>
　其所樂也要知浴沂風雩人人可爲而未必能得其樂<lb/>
　者正以窮逹利害得以累其心而不知其趣味耳夫舉<lb/>
　體遺用㓗身亂倫聖門無如此事全不可以此議曽點<lb/>
　蓋士之未用須知舉天下之物不足以易吾天理自然<lb/>
　之安方是本分學者曾點言志乃是素其位而行不願<lb/>
　乎其外無入而不自得者故程子以爲樂而得其所也<lb/>
　譬如今時士子或有不知天分𥘉無不足游泳乎天理<lb/>
　之中大小大快活反以窮居隱處爲未足以自樂切切<lb/>
　然要做官建立事功方是得志豈可謂之樂而得其所<lb/>
　也孟子謂廣土衆民君子欲之所樂不存焉中天下而<lb/>
　立定四海之民君子樂之所性不存焉君子所性雖大<lb/>
<pb n="KR4d0226_SBCK_061-30b"/>
　行不加焉雖窮居不損焉分定故也孟子所謂君子所<lb/>
　性即孔子顔子曽點之所樂如此如老者安之朋友信<lb/>
　之少者懐之物各付物與天地同量惟顔子所樂如此<lb/>
　故夫子以四代禮樂許之此浴沂風雩識者所以知堯<lb/>
　舜事業曽㸃固優爲之也然知與不知在人用與不用<lb/>
　在時聖賢於此乗流則行遇坎則止但未用時只知率<lb/>
　性循理之爲樂正以此自是一統底事故也龜山謂堯<lb/>
　舜所以爲萬世法亦只是率性而巳外邊用計用較假<lb/>
　饒立功業只是人欲之私與聖賢作處天地懸隔如子<lb/>
　路當蒯聵之難知食焉不避其難而不知衞輒之食不<lb/>
　可食季氏富於周公而求也爲之聚歛而附益之後来<lb/>
　所成就止於如此正爲它不知平日率性循理便是建<lb/>
<pb n="KR4d0226_SBCK_061-31a"/>
　功立事之本未到無入不自得處夫子之不與其有以<lb/>
　知之矣所見如此不背馳否乞與訂正<lb/>
此一叚說得極有本末學者立志要當如此然其用力却<lb/>
有次第巳爲希遜言之矣<lb/>
　　　答嚴時亨<lb/>
生之謂性一章論人與物性之異固由氣禀之不同但究<lb/>
其所以然者却是因其氣禀之不同而所賦之理固亦有<lb/>
異所以孟子分别犬之性牛之性人之性有不同者而未<lb/>
嘗言犬之氣牛之氣人之氣不同也人之所以異於禽獸<lb/>
一章亦是如此若如所論則孟子之言爲不當而告子白<lb/>
雪白羽白玉之白更無差别反爲至論矣程先生有一處<lb/>
有隙中日光之論最爲親切更須詳味於同中識其所異<lb/>
<pb n="KR4d0226_SBCK_061-31b"/>
異中見其所同然後聖賢之言通貫反覆都不相礙若只<lb/>
據一偏各說道理則互相逃閃終身間隔無復會通之時<lb/>
矣<lb/>
𣏌柳之性固可以爲桮棬然須斫伐裁截矯揉而後可成<lb/>
故孟子言戕賊𣏌柳而後可以爲桮棬也若𣏌柳可以爲<lb/>
桮棬而稉楠不可以爲桮棬又是第二重道理與此元不<lb/>
相入不當引以說也此等處湏且虚心看它聖賢所說文<lb/>
義指意以求義理之所當乃爲善學若如所論徒爲紛擾<lb/>
不惟枉費思慮言語而反有害於窮理之實也<lb/>
多怨之說固有此理但恐如此包褁費力聖人之言簡易<lb/>
平直未必如此屈曲且依程先生說爲善<lb/>
五行太極便與生之謂性相似以爲同則同中有異以爲<lb/>
<pb n="KR4d0226_SBCK_061-32a"/>
異則未嘗不同<lb/>
親親長長貴貴尊賢皆天下之大經固當各有所尚然亦<lb/>
不可以此而廢彼故鄊黨雖上齒而有爵者則俟賔主獻<lb/>
酬禮畢然後入又席于尊東使自爲一列不爲衆人所壓<lb/>
亦不壓却它人即所謂遵也<hi>遵亦作僎</hi>如此則長長貴貴各不<lb/>
相妨固不以齒先於爵亦不以爵加於齒也<lb/>
祭五祀說見扵月令註䟽甚詳可自考之<lb/>
越紼之說註雖簡䟽必詳此等可自檢看居䘮不祭伊川<lb/>
横渠各有說若論今日人家所行則不合禮處自多難以<lb/>
一槩論若用韓魏公法則有時祭有節祠時祭禮繁非居<lb/>
䘮者所能行節祠則其禮甚簡雖以墨縗行事亦無不可<lb/>
也<lb/>
<pb n="KR4d0226_SBCK_061-32b"/>
喪禮自葬以前皆謂之奠其禮甚簡蓋哀不能文而於新<lb/>
死者亦未忍遽以鬼神之禮事之也自虞以後方謂之祭<lb/>
故禮家又謂奠爲䘮祭而虞爲吉祭蓋漸趣於吉也酹酒<lb/>
有两說一用鬰鬯灌地以降神則唯天子諸侯之禮有之<lb/>
今其書亡不可深考一是祭酒蓋古者飲食必祭人以鬼<lb/>
神自不能祭故代之祭也今人雖存其禮而失其義不可<lb/>
不知<lb/>
禮必本扵太一髙氏說恐不然<lb/>
贑州所刋語解乃是鄭舜舉侍郎者<hi>名汝諧</hi>中間略看亦有<lb/>
好處但如所引數條却似未安今且論其一二大者如三<lb/>
仁之事左傳史記所載互有不同但論語只言微子去之<lb/>
𥘉無面縳<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>璧之說今乃捨孔子而從左氏史遷巳自難<lb/>
<pb n="KR4d0226_SBCK_061-33a"/>
信又不得已而曲爲之說以爲微子之去乃去紂而適其<lb/>
封國則尤爲無所㨿矣此乃人道之大變聖賢所處事雖<lb/>
不同而心則未嘗不同故孔子歴舉而並稱之且皆許其<lb/>
仁焉更湏玩索未可輕論也絶四之說尤爲無理且更虚<lb/>
心看集註中所引諸先生說不必如此求竒失却路脉也<lb/>
　　　答曽光祖<hi>興宗</hi>
知别後爲學不倦甚慰然所謂念欲刻苦加勤又恐遂成<lb/>
助長之患而致知之功亦非旦夕可冀則似未得箇下手<lb/>
䖏也大綱且得以敬自守而就其間講論省察便是致知<lb/>
知得一分便有一分功夫節節進去自見欲罷不能不待<lb/>
刻苦加勵而後得也但目下持守講學却亦不得不刻苦<lb/>
加勵不湏遽以助長爲憂也<lb/>
<pb n="KR4d0226_SBCK_061-33b"/>
　　　答曽光祖<lb/>
所示問目甚慰所懐此是求其放心乃爲學根本田地旣<lb/>
能如此向上湏更做窮理功夫方見所存之心所具之理<lb/>
不是两事隨感即應自然中節方是儒者事業不然却亦<lb/>
與釋子㘴禪攝念無異矣所論内外賔主之辨意亦得之<lb/>
但語猶未瑩須知在内之日多即是爲主在内之日少即<lb/>
是爲客耳主式乃伊川先生所制𥘉非朝廷立法固無官<lb/>
品之限萬一繼世無官亦難遽易但繼此不當作耳<hi>有官人自</hi>
<hi>作主不妨</hi>牌子亦無定制竊意亦湏似主之大小髙下但不爲<lb/>
判合䧟中可也凡此皆是後賢義起之制今復以意斟酌<lb/>
如此若古禮則未有考也大學或問之誤所疑甚當中間<lb/>
巳脩定矣今内去两本幸収之偶歸故居監視社倉交米<lb/>
<pb n="KR4d0226_SBCK_061-34a"/>
草草作此不暇它及正遠千萬進學自愛只如前所論用<lb/>
功乆之自當有進盖巳得其要領不易如此切巳致思也<lb/>
　　　答曽光祖<lb/>
熹行役巳渉建昌之境垂老復出非力所堪深以愧歎耳<lb/>
所示爲學之意甚善此事元無窮盡不可計功程但當鞠<lb/>
躬盡力看到甚地位耳<lb/>
　　　答曾光祖<lb/>
所詢䘮祭之禮程張二先生所論自不同論正禮則當從<lb/>
横渠論人情則伊川之說亦權宜之不能巳者但家間頃<lb/>
年居䘮於四時正祭則不敢舉而俗節薦享則以墨衰行<lb/>
之盖正祭三獻受胙非居䘮所可行而俗節則唯普同一<lb/>
獻不讀祝不受胙也<hi>如此則於遠祖不必别議稱呼矣</hi>遷主禮經所說不<lb/>
<pb n="KR4d0226_SBCK_061-34b"/>
一亦無端的儀制竊意恐當以大祥前一日祭當遷之主<lb/>
告而遷之然後次日撤几筵奉新主入廟似亦稍合人情<lb/>
幸更詳之此事尚逺可徐議之也<lb/>
　　　答曽光祖<lb/>
　横渠曰仲尼絶四意有思也夫子嘗言學而不思則罔<lb/>
　又言君子有九思今横渠之言與此相反<lb/>
絶四是聖人事不思不勉者也學者則思不可無但不可<lb/>
有私意耳<lb/>
　伊川易傳序曰至微者理也至著者象也體用一源顯<lb/>
　㣲無間觀㑹通以行典禮則辭無所不俻其曰象曰辭<lb/>
　固皆理之所寓然其曰體用一源未知三者以何爲體<lb/>
　以何爲用又所謂典禮者無非天叙天秩之自然不知<lb/>
<pb n="KR4d0226_SBCK_061-35a"/>
扵會通處如何而觀易中之辭何者備之<lb/>
上四句其說巳見於太極圖解後統論中矣觀㑹通是就<lb/>
事上看理之所聚與其所當行處辭謂卦爻之辭<lb/>
横渠云始學之要當知三月不違與日月至焉内外賔<lb/>
　主之辨某謂實有諸巳乃能爲仁雖仁有乆近之不同<lb/>
　然非有諸巳不能也其所以三月日月者特主義理客<lb/>
　氣消長分數之多寡耳非三月日月有内外賔主也<lb/>
所謂實有諸巳乃能爲仁不知實有是有何物爲仁是爲<lb/>
何事知得此意方可理㑹内外實主之辨<lb/>
　明道曰目畏尖物此事不得放過便與克下室中率置<lb/>
　尖物湏以理勝它尖必不刺人也何畏之有興宗未曉<lb/>
　其說<lb/>
<pb n="KR4d0226_SBCK_061-35b"/>
人有目畏尖物者明道先生敎以室中率置尖物便見之<lb/>
熟而知尖之不刺人也則知畏者忘而不復畏矣<hi>便疑當作使</hi>
　觀之上九曰觀其生君子無咎象曰觀其生志未平也<lb/>
其生謂言行事爲之見扵外者旣有所省便是未得安然<lb/>
無事<lb/>
　　　答曽景建<lb/>
辱書文詞通暢筆力快健蔚然有先世遺法三復令人亹<lb/>
亹不倦所論讀書求道之意亦爲不失其正所詆近世空<lb/>
無簡便之弊又皆中其要害亦非常人見識所能到也然<lb/>
文字之設要以逹吾之意而巳政使極其高妙而於理無<lb/>
得焉則亦何所益扵吾身而何所用扵斯世鄊來前輩蓋<lb/>
其天資超異偶自能之未必專以是爲務也故公家舎人<lb/>
<pb n="KR4d0226_SBCK_061-36a"/>
公謂王荆公曰文字不必造語及摹擬前人孟韓文雖髙<lb/>
不必似之也况又聖賢道統正傳見於經傳者𥘉無一言<lb/>
之及此乎至扵讀書則固吾事之不可巳者然觀古今聖<lb/>
賢立言垂訓亦未始不以孝弟忠信収歛身心爲先務然<lb/>
後即吾日用之間參以往訓之指反覆推窮以求其理之<lb/>
所在使吾方寸之間虚明洞徹無毫髮之不盡然後意誠<lb/>
心正身脩而推以治人無往而不得其正者若但泛然慱<lb/>
觀而槩論以爲如是而無非學如是而無非道則吾恐其<lb/>
無所歸宿不得受用而反爲彼之指本心講端緒者所笑<lb/>
矣鄙見如此幸試思之有所未安復以見告甚幸甚幸録<lb/>
示先大父司直公所記龜山先生語前此所未見然以其<lb/>
它語推之知其誠出於龜山無疑也所示佳篇句法髙簡<lb/>
<pb n="KR4d0226_SBCK_061-36b"/>
亦非世俗所及然憤世太過恐非遜言之道千萬謹之尤<lb/>
所願望<lb/>
　　　答曽景建<lb/>
便中辱書備知向來徧參反求始末而又深以主一窮理<lb/>
得所歸宿爲喜也比日秋清計所履益佳勝從事扵斯亦<lb/>
當益有味矣然二事知之甚易而爲之實難爲之甚易而<lb/>
守之爲尤難主一之功固湏常切提撕不令間㫁窮理之<lb/>
事又在細心耐煩將聖賢遺書從頭循序就平實明白處<lb/>
玩味不湏貪多但要詳熟自然見得意緒若騖於高逺渉<lb/>
獵領解則又不免如向來之清話欲求休歇而反成躁亂<lb/>
也示及與柴君書甚善不知渠以爲如何今人亦未說到<lb/>
此異端之蔽自是巳分上差却入路欠却功夫其迷溺者<lb/>
<pb n="KR4d0226_SBCK_061-37a"/>
固無足道其慨然以攘斤爲已任者又未免有外貪内虚<lb/>
之患亦徒爲譊譊而巳若之何而能喻諸人哉幸更思之<lb/>
若於已分上眞實下得切已功夫則於此等亦有所不暇<lb/>
矣<lb/>
　　　答曾景建<lb/>
所示詩文疑問其間頗有曲折俟黃兄歸奉報熹以臺評<lb/>
蒙恩鐫免尚爲輕典感幸深矣而所連及反罹重坐令人<lb/>
愧惕今因其行草草附此恐其在塗有合料理事得爲垂<lb/>
念幸甚其人辨博多所該綜亦可欵扣也<lb/>
　　　答曽景建<lb/>
前此辱書蔡季通行曽附數字奉報矣所論主一之功甚<lb/>
善但讀書湏更量力少看而熟復之只依文義㝷箇明白<lb/>
<pb n="KR4d0226_SBCK_061-37b"/>
處去自然有味不在極力苦思轉求轉逺也先德所抄龜<lb/>
山語以它書考之不妄然却不及向來所記雜說數條必<lb/>
是又有李蕭逺所定也所問两條三省事鄙意正如此後<lb/>
段之云亦可謂恠論矣今旣知其繆便直置之不湏與辨<lb/>
且自理㑹已分功夫可也科舉之學在賢者爲餘事但公<lb/>
家自有文章大宗師何故不學而學它人不好處一向如<lb/>
此不惟議論不正當併與文章亦成澆薄無餘味矣爾雅<lb/>
未暇細看然此等亦未湏閑費日力也<lb/>
　　　答曽景建<lb/>
季通逺役深荷煖熱之意今想已到地頭矣其所論律歴<lb/>
尤精詣恨與賢者相聚不乆未極其底藴也三篇甚勝卒<lb/>
章尤工而僕不足以當之也爾雅竟未暇細考但釋親篇<lb/>
<pb n="KR4d0226_SBCK_061-38a"/>
恐非如所刋定也禮書已略定但惜無人録得亦有在黄<lb/>
直卿處者聞告父在彼必能傳其梗槩然此間後來又有<lb/>
續修處及更欲附以釋文正義卒未得便㫁手耳乾坤性<lb/>
情之說以三隅反之何疑之有性情本是一物特以動静<lb/>
而異其名耳<lb/>
　　　答曾景建<lb/>
别𥿄七條第一論勿動勿思者動可以該思而思不可以<lb/>
該動故聖言如此非有先後淺深之序也但立語用功自<lb/>
是合如此耳第二論曽點言志以爲便欲進取揖遜泰和<lb/>
氣象殊非本意彼亦但自言其日間受用處而自它人觀<lb/>
之則見其或出或處無所不可雖堯舜事業亦優爲之非<lb/>
專指揖遜而言也第三論問答衞君一條以爲有所畏避<lb/>
<pb n="KR4d0226_SBCK_061-38b"/>
亦非是此只是禮合如此耳此等處相似而不同只差毫<lb/>
釐便有公私之異不可不察也第四論吕氏恍愡之說未<lb/>
有大病不湏如此㢠避且認取正意可也<hi>上章亦然</hi>第五責原<lb/>
壌三語須作一句看若只老而不死則聖賢固有壽考者<lb/>
豈可以其竊天地之機而謂之賊耶第六射宿亦不必如<lb/>
此說第七按史記之言如此必有所据非馬遷自造之語<lb/>
也盖今關雎三章皆是關雎之亂其前必有散聲序引之<lb/>
類有聲無詞而此其卒章也若止第三章是亂則史之言<lb/>
不如此矣此七條者其首二義更冝思之第二條尤須體<lb/>
認不可草草其下五條則皆非所急又看得差了且須虚<lb/>
心認取聖賢立言教人用功之正意不可只如此容易立<lb/>
說也<lb/>
<pb n="KR4d0226_SBCK_061-39a"/>
　　　答曽景建<lb/>
參同舊本深荷録示巳令蔡伯静點對附刻新本之後矣<lb/>
但龍虎經却是取法參同亦有不曉其本語而妄爲模放<lb/>
處如論乾坤二用周流六虗處可見踈脫試考之可見也<lb/>
近来不知所觀何書或有所見因風筆示若得乗此春暖<lb/>
與吉殳相約俱来以踐前約豈勝幸甚征苗之說甚新但<lb/>
恐其它無此比数兼若如此則禹自當班師不待伯益贊<lb/>
之而後决矣此等無所考据不若姑置之而涵泳於義理<lb/>
之實之爲得也<lb/>
晦庵先生朱文公文集卷第六十一<lb/>
<pb n="KR4d0226_SBCK_061-39b"/>
考異𥙷遺<lb/>
　荅林德乆伊川曰心具天德<hi>條内</hi>與諸先生議論不同<hi>下一</hi>
<hi>本有</hi>盡心知性此是大學第一<lb/>
　　皆從心上用功<hi>下一本有</hi>如操舎存亡求放心之類<lb/>
　荅嚴時亨遷聖人之本意以就之也<hi>下有問云</hi>禮無大小未<lb/>
　　甞不重於食色不可謂食色有時而重於禮食色重<lb/>
　　處是亦禮之重<hi>荅云</hi>此章無他可疑熟讀本文自可見<lb/>
　　矣<lb/>
　荅曽光祖仲尼絶四意有思也<hi>下一本有</hi>竊意<lb/>
　　　　　　　　　　　　福州府儒學訓導鄭璉校<lb/>
<pb n="KR4d0226_SBCK_061-40a"/>
</p>
<p>
</p>
  </div>
</body>
</text>
</TEI>
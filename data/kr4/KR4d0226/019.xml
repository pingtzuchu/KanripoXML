<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_019-1a"/>
晦庵先生朱文公文集卷第十九<lb/>
　奏狀<lb/>
　　　按唐仲友第四狀<lb/>
　　　貼黄<lb/>
奏爲續根究知台州唐仲友不法事件及藏匿僞造官<lb/>
　㑹人蔣輝實迹乞付外照勘伏候聖㫖<lb/>
　仲友所印四子曽送一本與臣臣不合收受巳行估計<lb/>
　價直還納本州軍資庫訖但其所印幾是一千來本不<lb/>
　知將作何用伏乞聖察<lb/>
奏狀内第十四項係藏匿僞作官㑹人蔣輝詐妄行移<lb/>
　首尾情節伏乞聖慈詳賜省覽<lb/>
此項係仲友舍匿死罪亡命姦人蔣輝詐妄行移首尾<lb/>
<pb n="KR4d0226_SBCK_019-1b"/>
　情節乞賜詳覽卽知仲友所犯非獨贓私小過而巳伏<lb/>
　乞聖照<lb/>
　臣竊見仲友本貫婺州近爲侍御史論薦又其交黨有<lb/>
　是近臣親屬者致臣三奏跨渉兩旬未奉進止深慮本<lb/>
　人狡猾别有計㑹兼恐所司觀望或致㓕裂切乞聖明<lb/>
　照察嚴賜戒勑施行<lb/>
具位臣朱熹<lb/>
　臣因巡歷至台州見唐仲友委有不公不法事件巳於<lb/>
　前月二十七日具録奏聞仍將一行干連人送紹興府<lb/>
　根勘乞詔有司毋得觀望嚴賜根究依法施行以爲郡<lb/>
　守貪殘之戒臣連日又據人戸陳訴仲友不法事件略<lb/>
　行審究有旋行供到情實數條及本州公庫簿曆雖爲<lb/>
<pb n="KR4d0226_SBCK_019-2a"/>
　仲友收藏追索不出今據監庫官司理王之純旋㝷撿<lb/>
　到仲友拘收不盡草簿干照年月亦不接續遂令庫子<lb/>
　葉志具出仲友有非法支用數目巳多及據宜人趙氏<lb/>
　狀訴故夫鄭槐昨任江東提刑日曽按劾仲友罪狀後<lb/>
　來寄居台州仲友到任懷恨不巳不支俸錢百端凌辱<lb/>
　以致飮氣身死仍繳到當時劾章内事件亦是多遣軍<lb/>
　兵逺出禁地以捉酒爲名掠其所有財物抑勒人戸輸<lb/>
　納十年虧欠和買役錢拘占民船抑載官綱至有子告<lb/>
　母姦弟訴兄濫取受闗節著意究治種種無狀事迹一<lb/>
　切不異於今日之所爲足以見其貪縱刻薄本於天資<lb/>
　而長惡不悛日増月益以至於今遂肆然爲無所忌憚<lb/>
　之意上欺君下虐民而專以陛下所付千里刑賞之柄<lb/>
<pb n="KR4d0226_SBCK_019-2b"/>
　爲立威收貨娯悅婦人之具臣前所奏雖巳略陳其大<lb/>
　端今旣得其實狀請摭其一二冐死奏聞以質前言之<lb/>
　非妄欲望聖慈略賜省覽降付所委推勘官司照應催<lb/>
　促疾速勘結毋得少有觀望庶幾可以少攄千里神人<lb/>
　鬱積之憤惟是言語媟瀆非所宜道於君父之前臣不<lb/>
　勝大懼伏惟陛下哀憐裁赦須至奏聞者<lb/>
　　一據庫子葉志等供草簿内仲友於公庫支錢二萬<lb/>
　　　八千六百一十六貫六百八十二文送惠與人内<lb/>
　　　一千四百八十二貫二百六十三文送妻兄及與<lb/>
　　　第二兒婦之父何知縣何教授何宣教兄弟係淳<lb/>
　　　熈八年二月止淳熈九年四月簿内支破<lb/>
　　一據葉志等供草簿内仲友以官錢開荀楊文中子<lb/>
<pb n="KR4d0226_SBCK_019-3a"/>
　　韓文四書即不見得盡饋送是何官員<lb/>
　　一據葉志等供草簿内仲友以公庫錢六百九十九<lb/>
　　貫五十二文買暗花羅等與弟子嚴蘃等製造衣<lb/>
　　服其嚴蘃等亦巳供招件數在案分明<lb/>
　　一人戸張見等狀訴仲友與弟子行首嚴蘃情渉交<lb/>
　　通關節及放令歸去今據通判申於黄巖縣鄭奭<lb/>
　　家追到嚴蘃據供毎遇仲友筵㑹嚴蘃進入宅堂<lb/>
　　因此密熟出入無間上下合千人並無阻節今年<lb/>
　　　二月二十六日宴㑹夜深仲友因與嚴蘃踰濫欲<lb/>
　　行落籍遣歸婺州永康縣親戚家說與嚴蘃如在<lb/>
　　彼處不好却來投奔我至五月十六日筵㑹仲友<lb/>
　　親戚高宣教撰曲一首名卜筭子後一叚云去又<lb/>
<pb n="KR4d0226_SBCK_019-3b"/>
　　　如何去住又如何住但得山花揷滿頭休問奴歸<lb/>
　　　處五月十七日仲友賀轉官燕㑹用弟子祗應仲<lb/>
　　　友復與嚴蘃踰濫仲友令嚴蘃逐便且歸黄巖住<lb/>
　　　下來投奔我遂得放令逐便嚴蘃縁與仲友密熟<lb/>
　　　有兄周召充黄巖縣欄頭因𬒳監官何承節窘拾<lb/>
　　　行打知得妹嚴蘃出入宅堂凢事喜美信據遂托<lb/>
　　　嚴蘃寫信令人力計㑹傳逹仲友乞辭退攔頭等<lb/>
　　　事仲友遂作訪聞追上何承節并周召等六名於<lb/>
　　　七月二十一日赴州出頭押下當直司供責仲友<lb/>
　　　作周召不供何承節事情爲由當㕔免斷差陳敦<lb/>
　　　押下縣放罷其何承節等至今知在未曽結絶嚴<lb/>
　　　蘃又供據臨海縣貼司徐新等因差在城外二路<lb/>
<pb n="KR4d0226_SBCK_019-4a"/>
　　及在城總店賣酒不行並是陪錢送納見經本縣<lb/>
　　陳狀備申本州乞免賣酒許嚴蘃錢一百貫文省<lb/>
　　託囑仲友免賣徐新先將銀盞七隻付嚴蘃作當<lb/>
　　候得判免備錢收取嚴蘃將銀盞三隻就廟弄丁<lb/>
　　官人家典錢一十二貫足用過後仲友與免總店<lb/>
　　賣酒徐新令人力將錢三十貫文足係嚴蘃同母<lb/>
　　收受付還銀盞四隻却將三隻典貼與徐新自備<lb/>
　　本利錢取贖通計受過錢四十二貫二百四十文<lb/>
　　足嚴蘃及弟子朱妙入宅打囑仲友免斷楊凖藏<lb/>
　　伉弟子張百二事許錢一百貫文并受過青紗冷<lb/>
　　衫叚水線魚鮝等供責是實<lb/>
　　一據弟子行首王静供元係長行弟子毎遇祗應筵<lb/>
<pb n="KR4d0226_SBCK_019-4b"/>
　　　㑹多在宅堂出入無間今年三月内因公筵勸酒<lb/>
　　　遂與仲友男十八宣教踰濫自後徃來不絶五月<lb/>
　　　二十一日十八宣教借馬三疋與王靜嚴蘃沈玉<lb/>
　　　乗騎仍將官㑹五道與王靜支散馬下人至二十<lb/>
　　　三日行首嚴蘃落籍是主靜囑十八宣教禀覆仲<lb/>
　　　友𥙷充行首仍是十八宣教將官㑹五十貫文與<lb/>
　　　王靜支分使用并送毛叚一丈四尺及曽將蓮花<lb/>
　　　紗一疋扇子一柄曲二十册係學院子金璉送與<lb/>
　　　王靜作人事至六月十八日王靜移過廟弄嚴蘃<lb/>
　　　舊屋居住節次是十八宣教到家宿卧至四更回<lb/>
　　　州因此外人得知多有犯事人託王靜關節說與<lb/>
　　　十八宣教得錢使用供責是實<lb/>
<pb n="KR4d0226_SBCK_019-5a"/>
　　一據道士李冲虚供本房道童丁希言兄丁全充院<lb/>
　　虞候仲友遣往寜海縣追散樂弟子王醜奴張百<lb/>
　　　二入州祗應内張百二不到將丁全枷送州院根<lb/>
　　勘取受結案斷配先憑冲虚告覆十八宣教後再<lb/>
　　託弟子王靜闗節據王靜供丁全憑鄧十二付官<lb/>
　　㑹三十貫文託王靜入宅打囑十八宣教除學院<lb/>
　　子金璉幷韓百九抽退官㑹六貫文外王靜得官<lb/>
　　㑹二十四貫文還得從輕作杖一百勒罷科斷供<lb/>
　　責是實<lb/>
　　一婦人李六娘狀訴仲友非理追勘與道士王永昌<lb/>
　　有情渉弟子王靜同弟子鮑雙與李六娘入宅打<lb/>
　　囑仲友長男十八宣教今據王靜供寫批與十八<lb/>
<pb n="KR4d0226_SBCK_019-5b"/>
　　宣教告仲友又蒙將李六娘封案王靜受過錢二<lb/>
　　十貫文省鮑雙受銀盞四隻錢十一貫文足推司<lb/>
　　蕭■受銀盞二隻巳追索銀盞六隻寄收州庫訖<lb/>
　　六月内書表司丁志學院子金璉到王靜家言說<lb/>
　　有相知董承信妻李氏與應楊犯姦公事送司理<lb/>
　　院結絶今逐人在外和㑹欲得免斷許王靜錢一<lb/>
　　百貫文王靜寫批囑託十八宣教後䝉杖罪贖銅<lb/>
　　兵士謝榮欲差充學院子許王靜錢五貫文囑託<lb/>
　　十八宣教王五七囑託王靜稱姊夫左永因事送<lb/>
　　當直司結案許王靜官㑹一十貫文將金褁釵二<lb/>
　　隻作當王靜並與囑託十八宣教供責是實<lb/>
　　一人户潘牧狀繳到仲友長男十八宣教親書寫批<lb/>
<pb n="KR4d0226_SBCK_019-6a"/>
　　子與弟子王靜打囑周士衡理分公事與錢五十<lb/>
　　貫收下質庫批當分明巳據王靜供係朱十九助<lb/>
　　教相託王靜委曽入宅計囑上件批子係仲友長<lb/>
　　男令金通引送與王靜供責是實<lb/>
　　一據弟子王靜供仲友姪三六宣教同十八宣教到<lb/>
　　王靜家飲酒及與弟子沈玉情渉據沈玉供三六<lb/>
　　宣教先與弟子林瑩散樂弟子劉醜踰濫今年五<lb/>
　　月内因宴㑹方與三六宣教踰濫自後往來不絶<lb/>
　　五月二十一日三六宣教借馬與乗騎得錢五貫<lb/>
　　文與直馬人支分緣此多有犯事人託打囑闗節<lb/>
　　得錢使用五月内貼司王敦仁得㑹子一十道囑<lb/>
　　託仲友蒙給帖補充帳司人吏并鮑卜妻許錢二<lb/>
<pb n="KR4d0226_SBCK_019-6b"/>
　　十貫文說與三六宣教囑託仲友刺軍并三六宣<lb/>
　　教令學院子姓董人送真紅紗一匹白蓮花紗一<lb/>
　　匹青扇一柄曲二十冊與沈玉作人事供責是實<lb/>
　　一鐵匠作頭林明投白𥿄令當㕔供係本州差在教<lb/>
　　塲内打造軍器内仲友私打造衣甲二副湯瓶三<lb/>
　　十三隻鍮石頭盔二副並係官中鐵炭工力仲友<lb/>
　　收受入巳曽支食錢三貫文酒六瓶作送到犒設<lb/>
　　仲友男亦曽令私打竹節鐵鞭一條監造官林路<lb/>
　　分亦各私造鐵甲頭盔一副湯瓶十二隻雜物五<lb/>
　　十餘件箭三百隻并差待缺官邢判院同監造亦<lb/>
　　私自造刀斧箭交掎數目已多又怒林明不與依<lb/>
　　數打造凢九次斷决小杖路分曽遣兵士張顯入<lb/>
<pb n="KR4d0226_SBCK_019-7a"/>
　　行衙計囑林明據林明張顯供責是實<lb/>
　　一仲友有婺州隣人周四本名花康成㑹放烟火妻<lb/>
　　能下棊仲友招來每有宴㑹以烟火撮藥爲名支<lb/>
　　給錢酒仍是仲友令男十八宣教令兵士劉德等<lb/>
　　與放單本索子於諸司公吏倉塲庫務及臨海縣<lb/>
　　并縣官㕔吏弓手牙人等率歛錢物及康成日逐<lb/>
　　出入阿劉入宅無間上下觀望從此有犯事人託<lb/>
　　打關節據花康成供仲友筵㑹凢三十二次使放<lb/>
　　　烟火下棊共支官庫錢一百三貫文並酒二百一<lb/>
　　　十七瓶計價錢四十三貫二百九十文足并率歛<lb/>
　　索子錢得錢三百貫文并曽爲威果兵士祝信犯<lb/>
　　酒送當直司寄禁司理院抑勘行打管營結案該<lb/>
<pb n="KR4d0226_SBCK_019-7b"/>
　　　配將官㑹二十五道託虞候陳　送與唐十八宣<lb/>
　　　教得免罪名并呉信供母阿朱并弟呉益與隣人<lb/>
　　　李念一交爭投廂觧州送當直司却追出在室兩<lb/>
　　　妹呉六娘呉九娘枷禁勘姦承行人林木要錢一<lb/>
　　　百貫打關節呉信將金釵一隻金褁釵三隻銀盞<lb/>
　　　三隻作當方得將母并弟兩妹各勘杖八十内二<lb/>
　　　妹封案呉信將錢三十貫七十陌付林木并曽先<lb/>
　　　托花康成阿劉并花康成受人吏陸侃引領寜海<lb/>
　　　縣朱秀理庫本錢事將銀子計錢一百貫并馬一<lb/>
　　　匹連鞍直錢一百貫與仲友姪三六宣教收受入<lb/>
　　　巳朱秀并將官㑹十五道與花康成又五十道與<lb/>
　　　陸侃并松門寨兵士謝興不伏差使觧州康成取<lb/>
<pb n="KR4d0226_SBCK_019-8a"/>
　　錢三貫囑託十八宣教說與仲友將謝興止押下<lb/>
　　本寨交管花康成取受院虞候陶顯錢三貫文囑<lb/>
　　託十八宣教差往天台縣催稅花康成受弟子何<lb/>
　　蕙官㑹一十貫囑託令妹抵替回縣花康成受東<lb/>
　　陽縣陳客官㑹五貫文囑託仲友姪三六宣教令<lb/>
　　案吏出引監索人頭少欠紗錢花康成取受仙居<lb/>
　　縣公人王富官㑹一十貫計囑十八宣教說與仲<lb/>
　　友放令回縣免罷各供責是實<lb/>
　　一據城下天慶觀道士祝元善供與陳百一娘有姦<lb/>
　　事發送州院禁勘結録下法司檢斷决脊扙十三<lb/>
　　還俗託曹縣丞打囑仲友至今不曽科斷見令元<lb/>
　　善起建蓋竹洞屋宇曹縣丞受本人丹砂二百餘<lb/>
<pb n="KR4d0226_SBCK_019-8b"/>
　　　粒及黄士龍與承信郎黄復妻互行通姦送司理<lb/>
　　　院根勘欲具情犯申尚書省係仲友親兄慈谿宰<lb/>
　　關節便行放出供責是實<lb/>
　　一據本州通判備應世榮家狀觧到仲友親戚高宣<lb/>
　　教綿五籠并人力張四等二名遂送司理根問來<lb/>
　　歷據司理院申巳申州牒兵官追捉高宣教縁本<lb/>
　　　人藏閃宅堂卒未出獲及備據夏稅塲專揀張元<lb/>
　　亨等供七月十二日是本塲專知陸侃家人陸允<lb/>
　　稱知州宅高宣教有綿四百屯作空鈔使印候親<lb/>
　　戚曹縣丞上塲交秤縁提舉出巡到州未曽交納<lb/>
　　寄留應世榮家今秤計二十七貫八百四十文重<lb/>
　　並係下等不中粉藥綿毎兩市價直錢一百文若<lb/>
<pb n="KR4d0226_SBCK_019-9a"/>
　　　納官將鈔出賣每兩得錢三百文共合得錢■百<lb/>
　　　三十五貫二百文張元亨看驗其綿不曽經官投<lb/>
　　　稅其四百屯又合納勘合頭錢一百六貫七十文<lb/>
　　　雖係孫澄於鈔靣使交錢印訖卽未見齎錢入庫<lb/>
　　　及根問高宣教買綿錢據公庫合干人陸斌等供<lb/>
　　　五月二十三日仲友令於公庫支錢一千貫付什<lb/>
　　　物庫手分陸侃收買接官絹更不曽收附什物庫<lb/>
　　　曆徑付仲友親戚高宣教將去其高宣教止於七<lb/>
　　　月初一日買到輕怯大絹一百十八匹高價估錢<lb/>
　　　入庫計四百九十貫九百六十五文省盡將變染<lb/>
　　　作從物使用其餘錢五百餘貫即未見買到物件<lb/>
　　　又據李冲虚狀陳首高宣教寄下羅一十匹紗五<lb/>
<pb n="KR4d0226_SBCK_019-9b"/>
　　匹及據百姓夏松狀首高宣教寄下羅一十匹紗<lb/>
　　　一十匹又據開茶店百姓蔣三乙狀首高宣教寄<lb/>
　　下紗一十匹及弟子嚴蘃供高宜教與弟子行首<lb/>
　　張嬋曽在書院踰濫其高宣教見事發覺隱避宅<lb/>
　　堂不伏出官供責是實<lb/>
　　一據丁志供本州有開字匠蔣念七名輝係婺州人<lb/>
　　事<hi>人事疑當作人氏</hi>因僞造假㑹斷配台州䝉本州拘入<lb/>
　　書院同陳顯開文字續婺州差人緝捉蔣輝爲僞<lb/>
　　造官㑹知州令蔣輝家屬具狀經州陳論婺州差<lb/>
　　來人打折蔣輝手骨將差來公人送下州院禁勘<lb/>
　　勒令招伏放令公人回歸婺州自後令蔣輝在宅<lb/>
　　軃閃宿食事臣遂索本州元行遣婺州追蔣輝公<lb/>
<pb n="KR4d0226_SBCK_019-10a"/>
　　　案見得婺州義烏縣差弓手劉興貼司劉儀帶親<lb/>
　　　弟劉保及樓二齎縣牒并申狀前來台州及臨海<lb/>
　　　縣與兵馬司投下勾追蔣輝照勘見禁黄念五等<lb/>
　　　僞造官㑹公事劉興等恐蔣輝逃走先捉下蔣輝<lb/>
　　　方敢投公文被蔣輝同伴周安先覆仲友令同蔣<lb/>
　　　輝妄論被劉興等打損傷骨仍令醫人徐浩妄作<lb/>
　　　驗狀稱肩并背脊脇脚手並皆打損及傷骨蹉跌<lb/>
　　　仍令蔣輝男亞德具狀稱被打傷重人命難保仲<lb/>
　　　友妄作差趙成忠抄劄口詞虚立一重案卷却差<lb/>
　　　獄子朱先追義烏縣差來人劉興等枷項收禁逼<lb/>
　　　作打損蔣輝傳鋪押回本縣仍將臨海縣同追弓<lb/>
　　　手金信張臯斷罪勒罷妄作將蔣輝用藥醫治牢<lb/>
<pb n="KR4d0226_SBCK_019-10b"/>
　　　固知管却又作去年九月二十九日差兵士王張<lb/>
　　　押蔣輝前去婺州義烏縣交管其蔣輝即不曽發<lb/>
　　　遣又詐作王張逃走並係假作行遣及義烏縣申<lb/>
　　　提刑司轉運司及婺州回牒到本州催追並不發<lb/>
　　　遣止作根捉王張將帶家屬逃走不見回報臣昨<lb/>
　　　令本州通判勾追乃就州治後門捉到蔣輝據供<lb/>
　　　淳熈四年在廣德軍僞造㑹子四百五十道在臨<lb/>
　　　安府事發斷配台州至淳熈七年十二月十四日<lb/>
　　　同黄念五在婺州蘇溪樓大郎家開僞印六顆并<lb/>
　　　寫官押及開㑹子出相人物造得成貫㑹子九百<lb/>
　　　道與黄念五等分受於去年二月初回歸八月十<lb/>
　　　二日婺州義烏縣弓手前來追捉嚲閃在府衙中<lb/>
<pb n="KR4d0226_SBCK_019-11a"/>
　　藏隱是實臣照對蔣念七旣僞造㑹子發覺乃是<lb/>
　　死罪亡命之人婺州義烏縣前來追捉仲友幣人<lb/>
　　奪回却妄作打損收留醫治仍假作兵士姓名管<lb/>
　　押發遣逃走藏匿州治不知仲友身爲郡守乃敢<lb/>
　　蓄養此軰亡命造差姦人意欲何爲其蔣輝臣巳<lb/>
　　押送紹興府司理院欲望聖慈特賜指揮嚴加鞫<lb/>
　　治必得其情<lb/>
　　一據婺州東陽周大雅幷許與供於六月二十三日<lb/>
　　前來參謁仲友在王八家安歇周大雅送皺紗二<lb/>
　　匹許與送金條紗二匹與仲友作人事仲友差學<lb/>
　　院子李錫兵士葉旺當直時復出入州衙書院六<lb/>
　　月二十九日同仲友男十八宣教幷姪三六宣教<lb/>
<pb n="KR4d0226_SBCK_019-11b"/>
　　往王靜家飲酒因外人囑託闗節七月内有獄子<lb/>
　　陳敦許錢二十貫文囑託十八宣教出引往黄巖<lb/>
　　縣追人及受外縣弟子許韻等五名錢一百貫文<lb/>
　　放歸本縣幷李錫許錢二十貫文囑託親情俞安<lb/>
　　敗<hi>敗字疑當作販</hi>酒事李錫又許錢四十貫文託刺廂軍<lb/>
　　二名并馮顯因事被禁在獄馮顯母許錢一十貫<lb/>
　　文及將錢二百五十文慿手分馬澄就官庫打供<lb/>
　　筵酒一十瓶往弟子施韻家飲喫踰濫供責是實<lb/>
　　一據王定狀訴書表司丁志抄寫假㑹係蔣輝雕造<lb/>
　　及仙居縣張應龍狀論丁志取過見錢巳行下本<lb/>
　　州令將丁志送司理院禁勘縁蔣輝先巳發遣往<lb/>
　　紹興府取勘丁志隱諱未伏供招旋據承認去年<lb/>
<pb n="KR4d0226_SBCK_019-12a"/>
　　十二月因張應龍載糯榖二十石過浮橋捉住係<lb/>
　　黄勉囑託丁志取受張應龍錢六十貫文九十六<lb/>
　　陌丁志告覆仲友遂得踈放丁志又曽同學院子<lb/>
　　葉薷等五人并擦浴兵士打囑十八宣教刺打甲<lb/>
　　軍兵一十名䝉送路分㕔保明内呉信招到九名<lb/>
　　丁志招到徐明一名得刺軍闗節二十貫文九十<lb/>
　　六陌衙前甘淵許丁志官㑹二十貫討差充軍資<lb/>
　　庫專知供責是實<lb/>
　　一據朱綽然供五月内同張將仕韓天與往弟子許<lb/>
　　韻家飮酒與石提轄交爭追送當直司招伏仲友<lb/>
　　勘罪朱綽然憑表兄方禮將官㑹三十貫文託僧<lb/>
　　義玗過送與十八宣教幷將官㑹五十貫文託手<lb/>
<pb n="KR4d0226_SBCK_019-12b"/>
　　分陸侃送與高宣教得免斷贖銅十八宣教又受<lb/>
　　　道士李冲虚　琴一靣供責是實<lb/>
　　一仲友非法科罰人戸追納贓賞錢致令小民監繫<lb/>
　　　日乆無可送納遂追到財賦司人吏郭起張諤鄧<lb/>
　　莊截日終具到有周念五等一百七十六戸未納<lb/>
　　酒麴賞錢一千五百八十二貫五百六十二文有<lb/>
　　　王十二等一百三十六戸未納雜色贓錢四千五<lb/>
　　百四十七貫四百九十九文有諸軍等一百八十<lb/>
　　六户未納贖銅錢一百三十六貫二百三十文正<lb/>
　　此歉歲委是不應監納巳具單名并出榜市曹盡<lb/>
　　行除放如官吏輙敢仍舊催索别容按劾聞奏<lb/>
　　一仲友身爲郡守當此歉歲不能存恤飢民乃促限<lb/>
<pb n="KR4d0226_SBCK_019-13a"/>
　　　催稅以寜海縣押録林僅拘催夏稅遲慢斷配本<lb/>
　　　州牢城致得本縣人戸流移至今不絶臣巳於前<lb/>
　　　奏具述又據本州通判趙善伋申據本州阿鄭狀<lb/>
　　　訴夫邵文係院虞候今年正月抱患請假在家押<lb/>
　　　番潘寅差院虞候林益往龍泉縣追㑹公事因販<lb/>
　　　私鹽走閃本州更不受理取覆在假被開拆司人<lb/>
　　　吏應褒什物庫陸侃執覆知府雷例配本州牢城<lb/>
　　　不當檢照並無論訴委是羅織罪名本州巳給據<lb/>
　　　付邵文改正訖又據婦人阿王狀男盧宗係崇節<lb/>
　　　指揮兵士六月内因與兵士張立作閙妄經三務<lb/>
　　　陳首到家捉酒决脊杖二十斷配嚴州不當阿王<lb/>
　　　經提刑行衙畨理被本州將孫盧杲又作受過仙<lb/>
<pb n="KR4d0226_SBCK_019-13b"/>
　　　居縣典石端三十貫文决脊杖十五配本州牢城<lb/>
　　　不當臣遂送本州兩通判根究據申追人吏蕭籕<lb/>
　　　等供招委是元斷不當看詳盧宗盧杲據干連人<lb/>
　　　供證委無過犯彊勒供招遂致决配情實無辜本<lb/>
　　　州巳改正出給公據付盧宗盧杲照證着役仍移<lb/>
　　　文嚴州放還盧宗又據臨海縣長樂鄕人戸沈三<lb/>
　　　四王細九張四八狀各住鄕下地名蹟村江次取<lb/>
　　　州五十來里即非禁地内人戸七月初九日驀有<lb/>
　　　船三隻係酒務脚子楊榮等到家捉酒沈三四等<lb/>
　　　爲天旱雇覔人工車水雖有些少白酒喫用即不<lb/>
　　　曽將出沽賣即被捉押及將各家衣物搬去拷打<lb/>
　　　抑令供認罰錢三百八十貫縁無從出被酒務專<lb/>
<pb n="KR4d0226_SBCK_019-14a"/>
　　　匠林椿陳明等妄作沈三四等在州界内賣酒本<lb/>
　　　州並從徒罪斷遣監納贓錢無可送納乞行根究<lb/>
　　　臣遂送本州通判趙善伋根究施行據申喚到酒<lb/>
　　　匠林椿脚子楊榮供本務以課利沽賣遲細本州<lb/>
　　　日拘納錢三百二十貫文縁天氣亢旱禾稻失收<lb/>
　　　細民闕食遂致發賣酒貨不行縁本州拘定額錢<lb/>
　　　稍或違欠官吏得罪不免於在城造販私酒之家<lb/>
　　　搜捉罰令納錢補趂課利本務探問有沈三四等<lb/>
　　　家在禁界外逐人薄有家産當用工車戽田畒之<lb/>
　　　時須有造下酒貨是林椿同專知陳明前去捉獲<lb/>
　　　勒令逐人罰錢以助課利不納觧州作徒罪科斷<lb/>
　　　追犯酒賞錢本州通判趙善伋點對委是於州界<lb/>
<pb n="KR4d0226_SBCK_019-14b"/>
　　　外捉酒騷擾巳從徒罪斷遣目今尙行監繫追納<lb/>
　　　賞錢當此荒旱百姓不得安業巳將陳明等從杖<lb/>
　　　一百科斷内陳明勒罷又據臨海縣義城鄕柯煥<lb/>
　　　狀因今年正月内爭分𬒳伯敦義計㑹開拆司人<lb/>
　　　吏林木傳狀入宅堂簽押誣告煥令人力呉五七<lb/>
　　　等行打女使及伯敦義被冐役推司蕭籕迎逄判<lb/>
　　　府私意枷絣栲訊勒令供招改送司理院勘結將<lb/>
　　　煥及母阿童各斷徒刑情實枉屈乞行根勘事臣<lb/>
　　　遂送本州主管官根究依法施行未到今訪聞柯<lb/>
　　　敦義與柯煥父壽祺係親兄弟巳曽分戸年深縁<lb/>
　　　柯敦義自行廢蕩復誣賴弟壽祺物産本州取受<lb/>
　　　關節不與理斷柯壽祺經省部及漕司陳訴仲友<lb/>
<pb n="KR4d0226_SBCK_019-15a"/>
　　怒其畨理縁柯壽祺未歸故將其妻阿童并男柯<lb/>
　　煥非理鍜煉並科斷徒罪闔郡之人莫不憐之按<lb/>
　　仲友在本州二年凢非理窘拾人户用刑輕重盡<lb/>
　　出私意並不遵守法令不法不公莫此爲甚聞者<lb/>
　　莫不切齒<lb/>
　　一據本州通判趙善伋申七月二十八日據諸指揮<lb/>
　　衆軍等狀自淳熈八年十月二十四日二十五日<lb/>
　　至目今支散五指揮軍兵糙白米每名𬒳專斗就<lb/>
　　厫裏各减退八升以致軍人缺少口食無處告訴<lb/>
　　不知上件减退米歸著去處今來日下支散八月<lb/>
　　衆軍冬衣聞得街巷皆言本州盡將納到堪好夏<lb/>
　　稅綿絹擔　前去婺州換到麤綿紕絹各家老小<lb/>
<pb n="KR4d0226_SBCK_019-15b"/>
　　　委是狼狽重念衆軍等如有些小情犯到州盡𬒳<lb/>
　　　𣢾司將本身家糧全分開閣以致老小缺食難以<lb/>
　　　存活乞備申施行臣巳牒兩通判根究嚴行止約<lb/>
　　　不得作弊<lb/>
右謹録奏聞伏候勑㫖<lb/>
　　　按唐仲友第五狀<lb/>
具位臣朱熹<lb/>
　臣猥以踈賤叨𬒳使令雖衰病之餘精力不逮而驅馳<lb/>
　勞瘁不敢頃刻自安者誠以陛下知遇之深而思有以<lb/>
　仰報萬分也今者不幸不得其職臣實有罪無所逃刑<lb/>
　然有血誠敢勤天聽臣昨在紹興府道間聞得台州守<lb/>
　臣唐仲友催稅刻急民多流移即於七月十九日具狀<lb/>
<pb n="KR4d0226_SBCK_019-16a"/>
　奏聞至二十三日入本州界又得其實再以狀奏至二<lb/>
　十七日又得其貪汙淫虐蓄養亡命事狀數件復具條<lb/>
　奏竊謂聖明威斷必不容貸雷霆震擊將不旋踵而側<lb/>
　聽兩旬未奉處分仲友始者自知罪贓應死亦甚惶恐<lb/>
　此數日來忽復舒肆追呼工匠言語譸張至以弟子嚴<lb/>
　蘃繫獄之故中懷忿切公遣吏卒突入司理院門拖拽<lb/>
　推司亂行捶打其狂悖無忌憚之氣悻然不衰及至本<lb/>
　州結録引斷蘃等罪案仲友又遣客將張惠傳語通判<lb/>
　趙善伋云巳得指揮差浙西提刑前來體究未可引斷<lb/>
　竊詳上件事理元係本司奏劾若有指揮合是本司𬒳<lb/>
　受本司旣無𬒳受仲友何縁聞知便敢傳布意欲施行<lb/>
　觀此氣象若非有人隂爲主張擿語消息仲友罪人何<lb/>
<pb n="KR4d0226_SBCK_019-16b"/>
　敢遽然如此是則不惟臣竊惑之而此州闔境千里前<lb/>
　日歡呼鼓舞之民莫不人懷疑懼懔乎如虎兕之將復<lb/>
　出於柙也臣伏見仲友本貫婺州其亡弟之妻王氏見<lb/>
　隨仲友同在郡舍仲友近日又爲吏部尚書侍御史所<lb/>
　薦而其支黨共爲貪虐之人又皆臺省要官子弟親戚<lb/>
　况仲友爲人隂狡有素事窮勢迫干求請託何所不爲<lb/>
　竊慮以此之故黨援衆多曲爲掩蔽使臣孤忠無路上<lb/>
　逹有以仰累日月之明兼衢婺明州災傷極重而處州<lb/>
　士民近亦告急臣欲自此遍走諸州計度救荒事務而<lb/>
　台州之人以仲友未罷恐其一旦復出爲惡邀留臣車<lb/>
　不容起發臣遂不免申尚書省且任本州㳟俟奏報竊<lb/>
　慮違程日乆按行遲緩有失數州飢民之望仰貽陛下<lb/>
<pb n="KR4d0226_SBCK_019-17a"/>
宵旰之憂静言本末由臣愚闇見事遲晚旣不能及早<lb/>
　按劾致留天誅又不能阿狥權豪共爲欺蔽有此二罪<lb/>
難以復居官次顧以本路飢民阽於溝壑未敢自劾謹<lb/>
復具此曲折昧死奏聞欲乞睿斷先將仲友早賜罷黜<lb/>
付之典獄根勘行遣以謝台州之民然後申詔攸司議<lb/>
　臣之罪重寘典憲以謝仲友之黨臣不勝幸甚干犯天<lb/>
　威無任恐懼戰灼之至須至奏聞者<lb/>
右謹録奏聞伏候勑㫖<lb/>
　　　貼黄<lb/>
　　臣竊詳今來所奏事理若果如唐仲友所得消息巳<lb/>
　　降指揮委官體究恐亦止是文具蓋其所犯非得清<lb/>
　　彊獄官嚴行根究無由見得情實其見禁人若行放<lb/>
<pb n="KR4d0226_SBCK_019-17b"/>
　　出知在亦恐漏泄巳勘獄情事屬不便伏乞聖照别<lb/>
　　賜施行<lb/>
　　　乞罷黜狀<lb/>
　　　貼黄<lb/>
　　奏爲㳟稟聖訓疾速起發及論紀綱頽壊乞留聖慮<lb/>
　　等事伏候勑㫖<lb/>
具位臣朱熹<lb/>
　　臣今月十四日凖尚書省劄子備奉聖㫖據臣奏知<lb/>
　　台州唐仲友罪狀并仲友劄子訴臣不合搜捉轎檐<lb/>
　　驚怖弟婦王氏心疾甚危等事又據檢正左右司申<lb/>
　　擬欲從朝廷送浙西提刑司委清彊官一員依條前<lb/>
　　去體究指實聞奏其台州守臣唐仲友旣巳改除江<lb/>
<pb n="KR4d0226_SBCK_019-18a"/>
　　西提刑欲乞劄下新知台州史彌正星夜疾速前去<lb/>
　　之任仍具起發月日申尚書省小貼子稱今來若從<lb/>
　　所擬欲乞劄下提舉朱熹照㑹外契勘浙東州郡旱<lb/>
　　傷去處稍多合委提舉官躬親廵歷相度若不先期<lb/>
　　措置竊慮失時欲乞劄下提舉朱熹疾速起發前去<lb/>
　　相視八月五日三省同奉聖㫖依檢正左右司看詳<lb/>
　　到事理施行劄付臣者臣所按仲友罪狀實迹近於<lb/>
　　八月八日八月十日又巳兩次具奏㐲想巳徹聖覽<lb/>
　　臣不敢重疊陳述仰勤聖聽今來仲友所訴事件乃<lb/>
　　是監司按發贓私作過官吏常程行遣臣即不敢過<lb/>
　　有凌逼其仲友弟婦王氏門族貴盛正仲友所恃以<lb/>
　　爲姦者臣初不曽令人驚怖亦不曽聞有疾病呼醫<lb/>
<pb n="KR4d0226_SBCK_019-18b"/>
　　問藥臣之所以乆留台州只縁憂慮仲友逞憾報復<lb/>
　　殘虐吏民欲候新知本州史彌正到來交割即行今<lb/>
　　彌正巳到俟其一兩日間交割州印臣即便㳟禀聖<lb/>
　　㫖依檢正左右司看詳到事理日下起發不敢稽留<lb/>
　　外再念臣雖孤賤叨𬒳使令今者所按巨姦贓汙戾<lb/>
　　虐衆所共知而未䝉朝廷依凖常法略賜行下至於<lb/>
　　所擬委官體究一節竊意只是欲與拖延旬月等候<lb/>
　　赦恩且令奏薦子弟然後迤邐從輕收殺如此則是<lb/>
　　臣不唯無復顔靣可以號令諸州使之悉力推行荒<lb/>
　　政而自是以往郡縣之吏復有貪殘不法肆毒害民<lb/>
　　如仲友者未審在臣合與不合按劾朝廷合與不合<lb/>
　　行遣如臣愚闇實有疑焉然以臣之私計而言則唯<lb/>
<pb n="KR4d0226_SBCK_019-19a"/>
　　有收迹朝市逺避權豪可以少遂初心克全素守而<lb/>
　　臣謹巳昧死上奏乞賜罷免必䝉開允以保餘齡顧<lb/>
　　獨惟念方今連歲旱災星文失度正是朝廷之上君<lb/>
　　臣相戒脩明賞罰以敬天怒恤民隱之時而交黨蔽<lb/>
　　欺紀綱頽壤至於如此臣雖不肖誠竊痛之敢冐鈇<lb/>
　　鉞效其狂愚伏惟陛下深留聖慮無以此事爲小而<lb/>
　　怱之則臣雖被戮無所復恨干冐天威臣不勝震懼<lb/>
　　惕息之至須至奏聞者<lb/>
右謹録奏聞伏候勑㫖<lb/>
　　　又乞罷黜狀<lb/>
　　　貼黄<lb/>
　　奏爲臣職業隳廢踪跡孤危乞賜黜責伏候勑㫖<lb/>
<pb n="KR4d0226_SBCK_019-19b"/>
具位臣朱熹<lb/>
　　臣昨審究到知台州唐仲友罪狀實迹於八月八日<lb/>
　　具狀奏聞又以七月内節次所奏未䝉朝廷盡法施<lb/>
　　行續於八月十日十二日兩次具奏乞賜睿斷將臣<lb/>
　　罷黜伏想悉巳仰關聖聽今來臣巳於十八日㳟禀<lb/>
　　聖訓依檢正左右司所申起離台州至二十二日入<lb/>
　　處州縉雲縣界訖累日以來㳟俟威命未有所聞竊<lb/>
　　伏自念職業旣隳難叨寵禄孤危巳甚大懼中傷兼<lb/>
　　以乆苦眵昏健忘腸澼之疾近日愈甚省閱文書區<lb/>
　　處事務乗馬坐轎皆有所妨委實不堪奔走往來幹<lb/>
　　當職事欲望聖慈哀其狂妄早賜黜責以安愚分臣<lb/>
　　不勝幸甚須至奏聞者<lb/>
<pb n="KR4d0226_SBCK_019-20a"/>
右謹録奏聞伏候勑旨<lb/>
　　　貼黄<lb/>
　　臣伏爲今者按發唐仲友遂與宰相侍從臺諌皆有<lb/>
　　妨嫌巳覺州郡觧體不復禀承約束竊恐將來難以<lb/>
　　自效有誤使令伏乞聖慈早賜處分<lb/>
　　　申尚書省劄子<lb/>
具位朱熹<lb/>
　　熹縁按知台州唐仲友姦贓罪狀不䝉施行職業旣<lb/>
　　隳難叨廪禄孤危巳甚大懼中傷兼以衰病支離不<lb/>
　　堪奔走巳具奏聞乞賜黜責伏望朝廷特賜敷奏重<lb/>
　　作行遣不勝幸甚須至供申<lb/>
右謹具申尚書省伏候指揮<lb/>
<pb n="KR4d0226_SBCK_019-20b"/>
　　　按唐仲友第六狀<lb/>
具位臣朱熹<lb/>
　臣九月四日凖尚書省劄子據臣前奏知台州唐仲友<lb/>
　催稅刻急及有不公不法等事奉聖旨唐仲友罷新任<lb/>
　者臣昨來具奏仲友罪狀巳䝉朝廷委送别路官司體<lb/>
　究方慮失實自取罪戻不謂乃䝉陛下奮發睿斷特賜<lb/>
　施行不唯足以仰見大明之下邪正洞分而所以鎮撫<lb/>
　台州千里之民紓其憤疾之氣者抑又甚厚臣於當日<lb/>
　又取㑹到紹興府司理院勘到情節如臣累奏頗有實<lb/>
　狀若使將來體究官司依公閲實仲友之罪固無所逃<lb/>
　但臣又側聞巳䝉聖恩改除臣别路差遣伏縁未有被<lb/>
　受未敢具奏謝恩陳情懇祈罷免然實深慮將來臣旣<lb/>
<pb n="KR4d0226_SBCK_019-21a"/>
　去官之後章奏無因得關聖覽體究官司不無觀望或<lb/>
　至變亂白黒以惑天聽敢復掇其一二大者條奏以聞<lb/>
　伏惟聖慈赦其僭瀆留神省覽臣不勝大幸須至奏聞<lb/>
　者<lb/>
　　一據台州公使庫手分馬澄供唐仲友任内據客將<lb/>
　　　陳庚周式夏公明并書表司楊楠毎月寫單曆供<lb/>
　　　送官員等特送折酒折茶等錢係楊楠徑就庫子<lb/>
　　　葉志邉請取前去收買海味等支送親戚有付書<lb/>
　　　簿可照及南果京果海味等物入宅有支送錢物<lb/>
　　　具出帳狀唐仲友自淳熈八年三月初五日止淳<lb/>
　　　熈九年六月初十日共支過錢一萬九千五百二<lb/>
　　　貫三百二十三文送與陳宣教等如去年閏三月<lb/>
<pb n="KR4d0226_SBCK_019-21b"/>
　　二十八日支錢一十貫文支送新鎮江府諸軍糧<lb/>
　　料院姜大夫辭赴任發路折酒錢係是著實支送<lb/>
　　並不曽具入前項帳内且澄所具出支送錢物帳<lb/>
　　狀委不知唐仲友曽不送與官員<lb/>
　　一據台州書表司楊楠供去年三月内唐仲友呌楠<lb/>
　　指揮我到任鄕里官員相知並無送惠口點官員<lb/>
　　士人六七員姓位今具單狀公庫支送折酒錢數<lb/>
　　内一員一十五貫或一十貫或五貫凑及五十貫<lb/>
　　具單判送本庫關取㑹子封角同書就書院供納<lb/>
　　自後或二日一次或三日一次或五日一次類及<lb/>
　　五十千取呈批判就庫關取㑹子封角并書係楠<lb/>
　　齎入書院交納今將付書簿逐一拖具除實送外<lb/>
<pb n="KR4d0226_SBCK_019-22a"/>
　　　内唐仲友虚作送與官員邵朝議等納入書院共<lb/>
　　　九十項計官㑹四千六百四十五貫所有馬澄具<lb/>
　　　出帳内其餘項目及恐有漏落名件供具未盡及<lb/>
　　　唐仲友更有令客將夏公明陳庚林實周式張惠<lb/>
　　　及本司李瑀各别有承受指揮寫單支送官員楠<lb/>
　　　不知名件并唐仲友開雕荀楊韓王四子印板共<lb/>
　　　印見成裝了六百六部節次徑納書院毎部一十<lb/>
　　　五冊除數内二百五部自今年二月以後節次送<lb/>
　　　與見任寄居官員及七部見在書院三部安頓書<lb/>
　　　表司房并一十三部係本州史教授范知録石司<lb/>
　　　户朱司法經州納𥿄兌換去外其餘三百七十五<lb/>
　　　部内三十部係　表印及三百四十五部係黄壇<lb/>
<pb n="KR4d0226_SBCK_019-22b"/>
　　　𥿄印到唐仲友逐旋盡行發歸婺州住宅内一百<lb/>
　　部於二月十三日令學院子董顯等與印匠陳先<lb/>
　　等打角用箬籠作七擔盛貯差軍貟任俊等管押<lb/>
　　歸宅及於六月初九日令表背匠余綬打角一百<lb/>
　　部亦作七擔用箬籠盛貯差承局阮崇押歸本宅<lb/>
　　及一百七十五部於七月十四日又令印匠陳先<lb/>
　　等打角同别項書籍亦用箬籠盛貯共作二十檐<lb/>
　　擔夯係差兵級余彦等管押歸宅分明<lb/>
　　一據台州公使什物庫專知陸侃供去年十二月間<lb/>
　　唐仲友關支軍資庫絹二百匹令染鋪夏松收買<lb/>
　　紫草就本州和清堂染紫造做宅堂帳幔應干牀<lb/>
　　幃設大卓衣及支散人從衣衫等物内除從人衣<lb/>
<pb n="KR4d0226_SBCK_019-23a"/>
　　　衫著用外有其他什物䝉唐仲友令三六宣教用<lb/>
　　　黄巖竹籠六隻盛貯般入宅堂排辦念九宣教娶<lb/>
　　　新婦用及去年十二月間娶新婦弟妓散樂並重<lb/>
　　　造新衫係公庫馬澄徑支錢收買婺州羅回歸就<lb/>
　　　和清堂令馮四等變染眞紅係唐仲友令客將林<lb/>
　　　實喚上弟妓嚴蘃等具名就書院親自看㨂俵散<lb/>
　　　及今年六月初十日唐仲友親戚高一宣教就公<lb/>
　　　庫馬澄邉支錢一千貫文前去收買新知府從物<lb/>
　　　絹帛於七月初一日旋交納到絹一百一十八匹<lb/>
　　　變染做造外有其餘錢即不見買到物帛亦不見<lb/>
　　　回納公庫并去年十二月間三次共關錢三百貫<lb/>
　　　文省支買宅堂什物及做造罣罳二把并打造竹<lb/>
<pb n="KR4d0226_SBCK_019-23b"/>
　　簾新婦行嫁動用等祗備念九宣教娶宅眷及自<lb/>
　　去年止目下支錢收買竹籠一百五隻麻布四百<lb/>
　　匹做造布袋盛貯物色使用并支在官零絹做袋<lb/>
　　袋五色果盤圈大小九百箇及支錢收買竹木做<lb/>
　　造細竹衣籠二百隻并今年正月十五日元宵設<lb/>
　　醮係公庫徑支錢往婺州收買黄蠟做造蠟燭有<lb/>
　　剰下四兩三兩二兩蠟燭七百八十條係三六宣<lb/>
　　教令邵客用𥿄打角在西書院大橱内安頓不曽<lb/>
　　遞出燒點<lb/>
　　一據登仕郎應世榮供於七月内有唐仲友親戚高<lb/>
　　宣教將帶箬籠盛貯絹并綿前去報恩庫下安歇<lb/>
　　過幾日只見般箬籠五隻盛貯綿前來出賣其高<lb/>
<pb n="KR4d0226_SBCK_019-24a"/>
　　宣教問世榮稱說要出賣綿世榮言說此回行市<lb/>
　　未好賣其高宣教言說不然將上件綿與縣丞說<lb/>
　　過送納了出賣見成抄與人戸開銷令世榮問城<lb/>
　　下攬子顧九祝十三毛三十沈二其衆人說但納<lb/>
　　得綿得見成抄將錢買開其時爲納綿未得高宣<lb/>
　　教却問州中人討書往黄巖縣去又問見禁人楊<lb/>
　　楠不肯寫書與高宣教世榮七月二十六日得知<lb/>
　　高宣教却將公使庫官錢買到大絹并綿除大絹<lb/>
　　去什物庫交納外見有綿五籠安寄在家世榮巳<lb/>
　　於七月二十七日具狀作世榮名齎上件綿五籠<lb/>
　　隨狀經本州通判陳首䝉觧送提舉行司訖<lb/>
　　一據蔣輝供元是明州百姓淳熈四年六月内因同<lb/>
<pb n="KR4d0226_SBCK_019-24b"/>
　　　巳斷配人方百二等偽造官㑹事發䝉臨安府府<lb/>
　　　院將輝斷配台州牢城差在都酒務着役月糧雇<lb/>
　　　本州住人周立代役毎日開書籍供養去年三月<lb/>
　　　内唐仲友呌上輝就公使庫開雕楊子荀子等印<lb/>
　　　板輝共王定等一十八人在局雕開至八月十三<lb/>
　　　日忽據婺州義烏縣弓手到來台州將輝捉下稱<lb/>
　　　𬒳僞造㑹人黄念五等通取輝𬒳捉欲隨前去證<lb/>
　　　對公事仲友便使承局學院子董顯等三人捉回<lb/>
　　　仲友台㫖你是弓手捉我處兵士你不來下牒捉<lb/>
　　　人當時弓手押回奪輝在局生活至十月内再䝉<lb/>
　　　提刑司有文字來追捉輝仲友使三六宣教令輝<lb/>
　　　收拾作具入宅至後堂名清属堂安歇宿食是金<lb/>
<pb n="KR4d0226_SBCK_019-25a"/>
　　　婆婆供送飲食得三日仲友入來說與輝稱我救<lb/>
　　　得你在此我有些事問你肯依我不輝當時取覆<lb/>
　　　仲友不知甚事言了是仲友稱說我要做些㑹子<lb/>
　　　輝便言恐向後敗獲不好看仲友言你莫管我你<lb/>
　　　若不依我說便送你入獄囚殺依是配軍不妨輝<lb/>
　　　怕台嚴依從次日見金婆婆送飯入來輝便問金<lb/>
　　　婆婆如何得𥿄來本人言你莫管仲友自交我兒<lb/>
　　　金大去婺州鄕下撩使<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>頭封來次日金婆婆將<lb/>
　　　描模一貫文省㑹子樣入來人物是接履先生模<lb/>
　　　樣輝便問金婆婆言是大營前住人賀選在裏書<lb/>
　　　院描模其賀選能傳神寫字是仲友宣教耳目當<lb/>
　　　時將梨木板一片與輝十日雕造了金婆婆用藤<lb/>
<pb n="KR4d0226_SBCK_019-25b"/>
　　　箱子乗貯入宅收藏又至兩日見金婆婆同三六<lb/>
　　　宣教入來將梨木板一十片雙靣并後典麗賦様<lb/>
　　　第一卷二十𥿄其三六宣教稱恐你閑了手且雕<lb/>
　　　賦板俟造𥿄來其時三六宣教言說你若與仲友<lb/>
　　　做造㑹子留心仲友任滿帶你歸婺州照顧你不<lb/>
　　　難輝開賦板至一月至十二月中旬金婆婆將藤<lb/>
　　　箱貯出㑹子𥿄二百道并雕下㑹子板及土朱靛<lb/>
　　　青㯶墨等物付與輝印下㑹子二百道了未使朱<lb/>
　　　印再乗在箱子内付金婆婆將入宅中至次日金<lb/>
　　　婆婆將出篆寫一貫文省并專典官押三字又青<lb/>
　　　花上寫字號二字輝是實方使朱印三顆輝便問<lb/>
　　　金婆婆三六宣教此一貫文篆文并官押是誰寫<lb/>
<pb n="KR4d0226_SBCK_019-26a"/>
　　金婆婆稱是賀選寫至十二月末旬又印一百五<lb/>
　　　十道今年正月内至六月末間約二十次共印二<lb/>
　　　千六百餘道毎次或印一百道及一百五十道并<lb/>
　　　二百道直至七月内不曽印造至七月二十六日<lb/>
　　見金婆婆急來報說你且急出去提舉封了諸庫<lb/>
　　　恐搜見你輝連忙用梯子布上後墻走至宅後亭<lb/>
　　　子上𬒳趙監押兵士捉任押赴紹興府禁勘<lb/>
　　一台州人吏鄭榛共唐仲友節次支行公庫官錢送<lb/>
　　委婺州唐十二宣教收買銀子抵還糴本庫借支<lb/>
　　米本錢作糴本銀起發除買到銀子徑赴買銀場<lb/>
　　交秤係攅司章奎馬禮交收附簿及支發起綱亦<lb/>
　　係逐人并各案見得實數外尚有續次支去錢二<lb/>
<pb n="KR4d0226_SBCK_019-26b"/>
　　　千貫未曽買到銀子縁公庫收支簿暦干照於内<lb/>
　　　多有不明盡係唐仲友收藏入宅今來馬澄齎到<lb/>
　　　排日收支官㑹草簿細數見在乞勒本人詳細供<lb/>
　　　具及有關買物帛泛費名件亦乞令馬澄同什物<lb/>
　　　庫專知陸閈逐一銷破便見欺弊<lb/>
右謹録奏聞伏候勑㫖<lb/>
　　　貼黄<lb/>
　　臣伏覩近者劉焞宇文子震妄用官物聖斷赫然中<lb/>
　　外震悚今仲友所用官物不减二人而自盜入巳畜<lb/>
　　養亡命僞造官㑹之屬又二人所無有顧乃獨䝉寛<lb/>
　　貸臣竊有所未喻伏乞聖照<lb/>
　　臣契勘在法監司按發公事不得送置司處盖防本<lb/>
<pb n="KR4d0226_SBCK_019-27a"/>
　官於所勘獄情輒有干預今紹興府雖係臣置司處<lb/>
　臣自按發之後見在廵歷不曽回司所勘獄情無容<lb/>
　得有干預伏乞聖照<lb/>
　　　乞蠲减漳州上供經總制額等錢狀<lb/>
具位臣朱熹<lb/>
伏覩本州昨凖本路提刑司牒凖尚書省劄子臣僚劄<lb/>
　子陛下龍飛正位施實德于民比因臣下有請諸州縣<lb/>
　經總制及月樁版帳錢悉議裁减然朝廷雖行蠲减而<lb/>
　州縣之巧取於民者自若欲乞行下諸路提刑司應州<lb/>
　縣日前以經總制月樁版帳爲名巧作色目科歛民錢<lb/>
　以足額者嚴行禁止則朝廷所减爲及民之實惠矣四<lb/>
　月二十一日奉聖㫖依及凖安撫諸司牒凖尚書省劄<lb/>
<pb n="KR4d0226_SBCK_019-27b"/>
　子臣僚上言蠲减之數郡實私之而縣之督責於民者<lb/>
　如故乞令諸路監司與州郡公心商議缺乏縣道如崑<lb/>
　山常熟之類寛融减放必不得巳則聞之朝廷量與蠲<lb/>
　减各限一季聞奏監司則開具一路所當减之州守臣<lb/>
　則開具一州所當减之縣仍各要見所减名色錢數若<lb/>
　干庶幾灼然實惠及民四月二十四日奉聖㫖依奏臣<lb/>
　伏讀前件兩次所降指揮有以仰見皇帝陛下盛德至<lb/>
　仁勤恤民隱至於偏州下邑亦無不欲其䝉𬒳堯舜之<lb/>
　澤者甚大惠也然以臣所領一州四縣觀之則雖無月<lb/>
　樁一項之輸而諸色上供及經總制無額等錢或全無<lb/>
　窠名或收不及額其間亦有州郡巳爲抱認代納而諸<lb/>
　縣猶或不免違法科罰以足其數者就中漳浦一縣缺<lb/>
<pb n="KR4d0226_SBCK_019-28a"/>
　乏狼狽尤不可言竊意崑山常熟之類其窘未必至於<lb/>
　此也今者本州雖䝉聖恩蠲免經總制額一千貫省然<lb/>
　諸縣日前此色官錢除實收外所欠常數千緡以郡計<lb/>
　之則又不啻二萬餘貫今者所减雖巳不爲不多然逐<lb/>
　縣所得在欠數中僅及二十餘分之一若以此故便欲<lb/>
　禁其科罰猶恐尚爲虚文况欲遽見其所减放名色之<lb/>
　若干乎至於諸色上供全無指擬則前此又未嘗有以<lb/>
　聞者州縣官吏以此二弊私憂竊歎以爲不知何時可<lb/>
　免斯苦今者乃幸遭遇仁聖憂勤憫惻至於如此而臣<lb/>
　於此時適叨委寄得與一季開具聞奏之列若不能罄<lb/>
　竭所聞以稱明詔則臣雖死且有餘罪臣竊計度本州<lb/>
　財計以及諸縣所無者固無可言所有者名色亦多不<lb/>
<pb n="KR4d0226_SBCK_019-28b"/>
　正其爲曲折固未易以一言盡今若得䝉聖慈且将州<lb/>
　縣所認折茶錢罷科荔枝龍眼乾錢抱認豐國監鑄不<lb/>
　足鉛本錢七千六十四貫及近年通判趙不敵所増經<lb/>
　總制無額錢四千七百五十四貫特賜蠲减則諸縣事<lb/>
　力庶幾稍可支持而日前科罰之弊亦可漸行禁戢但<lb/>
　欲便見其所减之名色錢則恐朝廷所爲蠲减之數實<lb/>
　未爲多未容責效如此之速臣謹具條畫前件所陳兩<lb/>
　項利害如後須至奏聞者<lb/>
　　一臣契勘本州上供錢物一歲之數通及四萬餘貫<lb/>
　　　除一萬七千餘貫買銀五千兩觧發又有大禮年<lb/>
　　　分銀一千兩該錢三千五百餘貫不在常年觧發<lb/>
　　　數内外一項折茶錢七千貫一項罷科龍眼荔枝<lb/>
<pb n="KR4d0226_SBCK_019-29a"/>
　　　乾錢四千貫係逐年尚書戸部隼崇寜太觀上供<lb/>
　　　錢物格符下樁辦又一項名爲抱認建寜府豐國<lb/>
　　　監鑄不足鉛本錢其數亦一萬六千貫雖無省符<lb/>
　　　行下然逐年登帶省司帳狀不可分文違欠三色<lb/>
　　　總計二萬三千餘貫是皆無復根原來歷之可考<lb/>
　　　亦無戸眼窠名之可催從前只是本州多方那兌<lb/>
　　　一歲僅能䟎得一萬二千貫錢起發而其餘一萬<lb/>
　　　一千四十貫則以敷下諸縣措置觧補向來州郡<lb/>
　　　費出有經縣道亦有寛餘可以樁辦以故移東補<lb/>
　　　西未覺敗缺近年以來州郡増添寄居待缺宗子<lb/>
　　　孤遺養老歸正等官歲所支錢比之往時日有増<lb/>
　　　廣以此州郡窘匱而縣道急迫日以益甚無復贏<lb/>
<pb n="KR4d0226_SBCK_019-29b"/>
　　　餘可以補趂雖於紹興乾道年中兩次䝉朝廷將<lb/>
　　　上件三色上供錢盡數撥下本州應副左翼軍口<lb/>
　　　食馬料及忠順官驛料支遣其錢雖不起發然皆<lb/>
　　　是逐月掯定之數期限促迫尤不可緩而縣道所<lb/>
　　　觧住往愆期至乾道五年漳浦一縣趂辦不行州<lb/>
　　　郡不免將其所認錢數减下三千九百七十六貫<lb/>
　　　州郡自行抱認於是本州椿辦之數遂成一萬五<lb/>
　　　千九百七十六貫而諸縣所敷猶各不减二千餘<lb/>
　　　貫合三縣共爲七千六十四貫縣道旣無贏餘可<lb/>
　　　積又無窠名可催官吏且欲避免一時州郡督責<lb/>
　　　則不過因民之訴訟而科罰之甚則誘人以告訐<lb/>
　　　而脅取之州郡聞知稍行禁約則諸縣便以籍口<lb/>
<pb n="KR4d0226_SBCK_019-30a"/>
　　　不肯留心趂辦州郡不免又將别色官錢那兌𥙷<lb/>
　　　足爲州郡者憚其如此則遂一切聽其所爲不復<lb/>
　　　何問不唯非理違法妄取民財之可罪而民之負<lb/>
　　　冤苦而訴於官司者皆無自而得其平矣前後守<lb/>
　　　臣不知其幾目撃此弊能不動心顧以數目浩大<lb/>
　　　别無計策可以幹旋朝廷又無蠲减之意是以不<lb/>
　　　敢遽然有請今幸議臣建白聖明開納許爲蠲减<lb/>
　　　而臣獨幸得遭此時其敢不以實聞而力請之乎<lb/>
　　　然上供錢内所有二萬餘貫買銀之數臣固不敢<lb/>
　　　輕議其三色錢内本州樁辦一萬五千九百七十<lb/>
　　　六貫之數臣亦未敢自請故前所奏只乞聖慈明<lb/>
　　　詔有司且將諸縣所敷七千六十四貫特賜除罷<lb/>
<pb n="KR4d0226_SBCK_019-30b"/>
　　却於本州合發别項朝廷錢内照數截撥添揍應<lb/>
　　副前項左翼軍忠順官等支遣則庶幾州粗有以<lb/>
　　恤縣縣粗有以恤民而海隅蒼生惸獨鰥寡亦可<lb/>
　　以少𬒳聖主發政施仁之澤矣<lb/>
　　一臣契勘經總制錢不當立額不待知者而後知也<lb/>
　　蓋其出於倉庫出納田宅契劵之所收者雖可約<lb/>
　　計其大槩然財計有時而虧盈物價有時而高下<lb/>
　　則其數巳有不可得而凖者又况所謂無額錢者<lb/>
　　元無一定窠名可以摏辦其多少不可得而預知<lb/>
　　故其創立之初直以無額名之則其不當立額也<lb/>
　　雖至愚亦知之矣而比年以來悉皆立額比較蓋<lb/>
　　縁紹興十九年中推行經界人戸多有白契不堪<lb/>
<pb n="KR4d0226_SBCK_019-31a"/>
　　　照用爭出投印致得當年經總制錢所收増羡遂<lb/>
　　　有無狀小人獻此殘賊之計一時朝廷旣爲所誤<lb/>
　　　而其流毒至今未巳此本州經制之額所以至於<lb/>
　　　二萬四千六百五十一貫者蓋以紹興二十三年<lb/>
　　　之數爲凖也總制之額所以至於五萬五千六百<lb/>
　　　七貫者蓋以紹興二十八年之數爲凖也然此其<lb/>
　　　所以爲凖者又非當年自然收到之實數皆是後<lb/>
　　　來督責追補之虚額而一時朝廷决意施行官吏<lb/>
　　　不敢爭執遂以至今逐年收趂不上常虧一二萬<lb/>
　　　貫至於無額之額則立法以來只以遞年爲額爲<lb/>
　　　錢不過五千三百一十二貫而巳隆興二年通判<lb/>
　　　趙不敵者妄意希賞創立北溪稅場於數十里外<lb/>
<pb n="KR4d0226_SBCK_019-31b"/>
　　　逺收竹木之稅又於買納上供銀寳收回出剰價<lb/>
　　　錢多方督迫䟎得四千七百五十四貫以充其數<lb/>
　　　於是無額之額遂増至一萬六十六貫遞年收趂<lb/>
　　　不上所虧亦不下六七千貫州縣無計可爲則亦<lb/>
　　　兌那科罰如前項所以趂辦上供之術而巳而又<lb/>
　　　重以守倅皆有磨勘之賞下吏相與希意迎合故<lb/>
　　　其督責無藝冐昧不顧又非别色官錢之比使仁<lb/>
　　　人君子坐視民之狼狽而不知所以爲䇿亦有年<lb/>
　　　矣今幸外廷之議偶及於此得與諸州例䝉蠲减<lb/>
　　　而本州不幸獨以遞年發足之故所减不及百分<lb/>
　　　之一此蓋任事者未知遞年所以不曽拖欠正以<lb/>
　　　官吏無狀避罪希賞不能仰體聖朝愛民厚下之<lb/>
<pb n="KR4d0226_SBCK_019-32a"/>
　　　本意不顧郡計之盈虚民情之苦樂旣巳増立虚<lb/>
　　　額於前而又强爲登足於後也且其所取之數若<lb/>
　　　彼其多所减之數如此其少分之諸縣至有僅得<lb/>
　　　五十千者是曽不足以當其平日所罰中人一家<lb/>
　　　之數而論者遽欲責其盡除日前科罰之弊又望<lb/>
　　　其便見蠲减名色若干之實其亦難矣故臣前所<lb/>
　　　奏欲乞聖慈且將近年通判趙不敵所増四千七<lb/>
　　　百五十四貫者特賜蠲减庶幾州縣稍稍有以相<lb/>
　　　恤百姓不至大段受害至於此錢不當立額之本<lb/>
　　　末則臣昨因賜對嘗獲靣陳伏䝉至尊壽皇聖帝<lb/>
　　　深加獎納然臣於是時㝷即去國以故不聞有所<lb/>
　　　施行今亦未敢出位犯分輒有所陳但望聖慈愽<lb/>
<pb n="KR4d0226_SBCK_019-32b"/>
　　　采群議更加詳酌㧞本塞原以幸天下臣不勝大<lb/>
　　　願<lb/>
右件如前謹録奏聞伏候敕旨<lb/>
　　　貼黄<lb/>
　臣到任之初刷具本州逐年起發經總制及無額錢數<lb/>
　實收之數極多不過七萬五千貫而補發之數多至二<lb/>
　萬五千餘貫其𥙷發者並是州司兌那發納以故昨來<lb/>
　版曹比較歲額無欠而議者不知其然便爲本州事力<lb/>
　有餘不肯多與蠲减然考累年以來實收之數日少而<lb/>
　代納之數日多亦足以見州郡事力日就空竭加以數<lb/>
　年恐亦無以爲州而自爲崑山常熟之不暇固不能有<lb/>
　以恤其縣而縣之不恤其民將益甚於今日矣臣不敢<lb/>
<pb n="KR4d0226_SBCK_019-33a"/>
　以此繁碎凂瀆聖聦謹巳别具細數單狀申尙書省如<lb/>
䝉聖慈哀憐特賜宣索除依今來所乞减下無額錢數<lb/>
外更令有司於淳熈十六年十一月二十五日减無額<lb/>
數内將經總制兩項正錢比倣他州所欠分數再與蠲<lb/>
减不勝幸甚<lb/>
　　　條奏經界狀<lb/>
具位臣朱熹<lb/>
凖尚書省劄子備奉聖㫖指揮令臣相度漳州先行經<lb/>
　界事聞奏者臣衰晚迂踈無所能似猥䝉聖恩卑以郡<lb/>
　級静惟僥冐常懼無以補報萬分今者乃幸遭逢聖朝<lb/>
　不忘遐逺推行仁政首於二郡以臣適守是邦使得與<lb/>
討論之列其爲慶幸何可勝言臣自早年即爲縣吏實<lb/>
<pb n="KR4d0226_SBCK_019-33b"/>
　在漳泉兩郡之間中歲爲農又得備諳田畒之事竊見<lb/>
　經界一事最爲民間莫大之利其紹興年中巳推行處<lb/>
　至今圖籍有尚存者則其田稅猶可稽考貧富得實訴<lb/>
　訟不繁公私之間兩得其利獨此泉漳汀州不曽推行<lb/>
　細民業去産存其苦固不勝言而州縣坐失常賦日朘<lb/>
　月削其勢亦將何所底止然而此法之行其利在於官<lb/>
　府細民而豪家大姓猾吏姦民皆所不便故向來議臣<lb/>
　屢請施行輒爲浮言所沮甚者至以汀州盗賊藉口恐<lb/>
　脅朝廷殊不知往歲汀州累次賊盗正以不曽經界貧<lb/>
　民失業更被追擾無所告訴是以輕於從亂其時初未<lb/>
　嘗有經界之役也以此相持乆無定論不唯汀州之民<lb/>
　不能得其所欲而泉漳二州亦復并爲所累弊日益深<lb/>
<pb n="KR4d0226_SBCK_019-34a"/>
　民日益困論者惜之今者議臣之請且欲先行泉漳二<lb/>
　州而次及於臨汀旣免一州盗賊過計之憂又有以慰<lb/>
　兩郡貧民延頸之望誠不可易之良䇿也臣雖多病精<lb/>
　力早衰無以仰副使令然不敢先一身之勞佚而後一<lb/>
　州之利病竊獨任其必可行也然今巳是仲秋向去十<lb/>
　月農隙之時只有兩月之乆若䝉聖慈特許施行則所<lb/>
　有合行事件欲乞便令監司州郡一靣施行若候得㫖<lb/>
　方行奏請更俟報可竊恐遲緩不及於事須至條畫并<lb/>
　此奏聞今具下項<lb/>
　　一椎行經界最急之務在於推擇官吏臣昨因本路<lb/>
　　　諸司行下詢究嘗具巳見申陳欲乞朝廷先令監<lb/>
　　　司一員專主其事使擇一郡守臣汰其昬繆疲輭<lb/>
<pb n="KR4d0226_SBCK_019-34b"/>
　　力不任事如臣等者而使郡守察其屬縣令或不<lb/>
　　能則擇於其佐又不能則擇於它官一州不足則<lb/>
　　取於一路見任不足則取於得替待缺之中皆委<lb/>
　　守臣踏逐申差或權領縣事或只以措置經界爲<lb/>
　　名使之審思熟慮於其始而委任責成於其終事<lb/>
　　畢之後量加旌賞果得其人則事克濟而民無擾<lb/>
　　矣伏乞聖照許賜施行<lb/>
　　一經界之法打量一事最費功力而紐折算計之法<lb/>
　　又人所難曉者本州自聞初降指揮即巳差人於<lb/>
　　鄰近州縣巳行經界去處取㑹到紹興年中施行<lb/>
　　事目及募本州舊來有曽經奉行諳曉算法之人<lb/>
　　選擇官吏將來可委者日逐講究聽候指揮但紹<lb/>
<pb n="KR4d0226_SBCK_019-35a"/>
　　興年中戸部行下打量攅筭格式印本多方㝷訪<lb/>
　　未見全文竊恐諸州亦未必有欲乞聖慈特詔戸<lb/>
　　部根檢謄録點對行下<lb/>
　　一圖帳之法始於一保大則山川道路小則人户田<lb/>
　　宅必要東西相連南北相照以至頃畒之闊狹水<lb/>
　　土之高低亦須當衆共定各得其實其十保合爲<lb/>
　　　一都則其圖帳但取山水之連接與逐保之大界<lb/>
　　總數而巳不必更開人戸田宅之闊狹高下也其<lb/>
　　諸都合爲一縣則其圖帳亦如保之於都而巳不<lb/>
　　必更爲諸保之别也如此則其圖帳之費亦當少<lb/>
　　减然猶竊慮今日民力困弊又非紹興年中之比<lb/>
　　此費雖㣲亦恐難以陪備若䝉朝廷矜憐三郡之<lb/>
<pb n="KR4d0226_SBCK_019-35b"/>
　　　民不忍使之更有煩費則莫若令役戸只作草圖<lb/>
　　　草帳而官爲置𥿄雇工以造正圖正帳專委守体<lb/>
　　　及所差官㑹計買𥿄雇工之費實用若干錢物具<lb/>
　　　申漕憲兩司許就本州所管兩司上供錢内截撥<lb/>
　　　應副如此則大利可成而民亦不至於甚病矣又<lb/>
　　　據龍巖縣尉劉璧申經界之行惟里之正長其役<lb/>
　　　最爲煩重疆理畎畒分别土色均攤稅賦其在當<lb/>
　　　時動經再歲彼出入阡陌妨廢家務固巳不勝其<lb/>
　　　勞一有廣狹失度肥磽失宜輕重失當則詞訴並<lb/>
　　　興而督責又隨至矣然有産則有役適當重難使<lb/>
　　　出心力以應役使亦無可柰何然彼皆鄕民安知<lb/>
　　　經界書筭則必召募書人以代此役而書人能書<lb/>
<pb n="KR4d0226_SBCK_019-36a"/>
　　算必嘗爲胥史之傑黠者莫不乗時要求高價執<lb/>
　　役之人急於期限不免隨索則酬而又簿書圖帳<lb/>
　　所用𥿄札亦復不貲執役之人安能勝此勞費竊<lb/>
　　謂經界之在今日不可不行行之亦不患無成若<lb/>
　　里正里長書人𥿄札之費有以處之則可舉行若<lb/>
　　坐視其殫力耗財如曩日恐非仁政之意也臣竊<lb/>
　　詳此意與臣所奏大指略同而所陳利害更爲詳<lb/>
　　盡伏乞參照特許施行<lb/>
　　一紹興經界打量旣畢隨畒均産而其産錢不許過<lb/>
　　鄕此蓋以算數太廣難以均敷而防其或有走弄<lb/>
　　失䧟之弊也若使諸鄕産錢祖額素來均平則此<lb/>
　　法善矣若逐鄕産錢祖額本來巳有輕重即是使<lb/>
<pb n="KR4d0226_SBCK_019-36b"/>
　　人戸徒然遭此一畨打量攅算之擾而未足以革<lb/>
　　其本來輕重不均之弊無乃徒爲煩優而不免有<lb/>
　　害多利少之歎乎今來推行經界乃是非常之舉<lb/>
　　不可專守常法欲乞特許産錢過鄕通縣均紐庶<lb/>
　　幾百里之内輕重齊同實爲利便伏乞聖照特許<lb/>
　　施行<lb/>
　　一本州民間田有産田有官田有職田有學田有常<lb/>
　　平租課田名色不一而其所納稅租輕重亦各不<lb/>
　　同政使坐落分明簿書齊整尚難稽考何况年來<lb/>
　　産田之稅旣巳不均而諸色之田散漫參錯尤難<lb/>
　　檢計姦民猾吏並縁爲姦實佃者或申逃閣無田<lb/>
　　者反遭俵寄至於職田俵寄不足則或撥别色官<lb/>
<pb n="KR4d0226_SBCK_019-37a"/>
　　　錢以充之如此之類其弊不可徧舉今來欲行經<lb/>
　　　界若更存留此等名字則其有無高下仍舊不均<lb/>
　　　而名色猥多不三數年又須生弊爲今之計莫若<lb/>
　　　將見在田土打量歩畒一槩均産每田一畒隨九<lb/>
　　　等髙下定計産錢幾文而總合一州諸色租稅錢<lb/>
　　　米之数却以産錢爲母别定等則一例均敷每産<lb/>
　　　一文納米若干錢若干<hi>去州縣逺處遞减令輕</hi>米只一倉受<lb/>
　　　納錢亦一庫交收却以到官之數照元分數分隷<lb/>
　　　若干爲省計若干爲職田若干爲學粮若干爲常<lb/>
　　　平逐旋撥入諸色倉庫除逐年二稅造簿之外每<lb/>
　　　遇辰戍丑未之年逐縣更令諸鄕各造一簿<hi>今子午卯</hi>
<hi>酉年應辦大禮寅申巳亥年觧發舉人惟此四年州縣無事</hi>開具本鄕所管田<lb/>
<pb n="KR4d0226_SBCK_019-37b"/>
　　　數四至歩畒等第各注某人管業有典賣則云元<lb/>
　　　係某人管業某年典賣某人見今管業却於後項<lb/>
　　　通結逐一開具某人田若干畒産錢若干使其首<lb/>
　　　尾互相照應又造合縣都簿一扇類聚諸簿通結<lb/>
　　　逐户田若干畒産錢若干文其有田業散在諸鄕<lb/>
　　　者則併就烟㸑地分開排總結並隨秋料稅簿送<lb/>
　　　州印押下縣知佐通行收掌人戸遇有交易即將<lb/>
　　　契書及兩家砧基照鄕縣簿對行批鑿則版圖一<lb/>
　　　定而民業有經矣但或者尚疑如此則本州産田<lb/>
　　　納稅本輕而今當反重官田納租本重而今當反<lb/>
　　　輕施行之後爭競必多須俟打量了畢灼見多寡<lb/>
　　　實數方可定議其說似亦有理伏乞聖照并與行<lb/>
<pb n="KR4d0226_SBCK_019-38a"/>
　　　下俟一靣打量了畢别具利害申奏聞次<lb/>
　　一本州更有荒廢寺院田産頗多目今並無僧行住<lb/>
　　　持田土爲人侵占逐年失陷稅賦不少將來打量<lb/>
　　　之時無人照對亦恐别生姦弊加以數年將遂不<lb/>
　　　可稽考欲乞特降指揮許令本州出牓召人實封<lb/>
　　　請買不唯一時田業有歸民益富實亦免向後官<lb/>
　　　司稅賦因循失陷而又合於韓愈所謂人其人廬<lb/>
　　　其居之遺意誠厚下足民攘斥異教不可失之機<lb/>
　　㑹也伏乞聖照特許施行<lb/>
右謹録奏聞伏候勑㫖<lb/>
　　貼黄<lb/>
　　　第四項<lb/>
<pb n="KR4d0226_SBCK_019-38b"/>
　臣契勘産錢不得過鄕此平世之常法也然此法之來<lb/>
　亦甚未乆向來未立此法之時産錢往往過鄕割上烟<lb/>
　㸑去處故州城縣郭所在之鄕其産無不甚重與窮山<lb/>
　僻壤至有相倍蓰者此逐鄕産錢祖額所以本來巳有<lb/>
　輕重之所由也伏乞聖照<lb/>
　　　第五項<lb/>
　所謂俵寄者正田不知下落官司恐失租米即以其租<lb/>
　分俵寄搭鄰近人户責令送納推此一端貧民受弊亦<lb/>
　可見矣然它處不聞有此名字獨漳州見之伏乞聖照<lb/>
　　　第六項<lb/>
　臣伏見本州城壁素來頽壊髙者不及丈餘低者全是<lb/>
　平地居民日夜往來不得禁制向來沈師之亂闔郡驚<lb/>
<pb n="KR4d0226_SBCK_019-39a"/>
擾不知所爲向非朝廷威靈㝷即破㓕則此邦之患何<lb/>
可勝言以往推來此亦事之不可不慮者今若許賣此<lb/>
　田其錢欲乞且令本州樁管别行相度漸爲脩築之計<lb/>
務一兩得莫便於此并乞聖照<lb/>
　　　又奏乞戒約州縣妄科經總制錢及除豁虚額錢<lb/>
　　　數狀<lb/>
具位臣朱熹<lb/>
右臣去年到任之初即凖省符行下臣僚奏諸州縣以<lb/>
經總制錢爲名巧作色目科歛民錢以足歲額者欲乞<lb/>
嚴行禁止又乞令諸路監司與州郡公心商議將缺乏<lb/>
縣道寛融减放奉聖旨依奏臣於是時即巳遵禀具奏<lb/>
　以本州罷科茶及荔枝龍眼乾抱認建寜府豐國監鑄<lb/>
<pb n="KR4d0226_SBCK_019-39b"/>
　不足鉛本三色上供錢除本州自來以省計通融支遣<lb/>
　一萬五千九百七十餘貫外尚欠七千六十四貫並無<lb/>
　户眼源流可催又有隆興二年増起經總制無額錢四<lb/>
　千七百餘貫逐年收趂不上並是敷下諸縣巧作名色<lb/>
　科罰人户供輸發納違法害民事属不便乞將上件錢<lb/>
　除一萬五千餘貫本州依前通融支遣外其所敷下諸<lb/>
　縣七千餘貫及隆興二年増起無額虚數四千七百餘<lb/>
　貫特賜减免仍乞指揮别撥一項錢物應副截支左翼<lb/>
　軍官兵口食等用巳䝉聖慈開允行下本路漕司相度<lb/>
　今經日乆未委本司巳未申奏以致未得早被蠲貸之<lb/>
　恩臣今在任將及一考逐時稽攷本州財計見得自去<lb/>
　年四月以來節次行下諸縣不得妄行科罰而所有上<lb/>
<pb n="KR4d0226_SBCK_019-40a"/>
　供七千六十四貫只以省計通融支遣亦不至於大叚<lb/>
　欠缺自不須更令州縣收簇觧發亦不當上煩朝廷别<lb/>
　行應副臣輒巳行下諸縣自今並免觧發及申嚴約束<lb/>
　不得似前以此爲名妄行科擾去訖但恐將來官吏不<lb/>
　能遵守復致違戾欲望聖慈特賜睿㫖嚴行戒敕如有<lb/>
　依前科擾去處州縣當職官吏並與重行坐罪庶幾海<lb/>
　裔窮民獲安田里咸知聖主憫仁元元不間幽逺之意<lb/>
　至於經總無額錢内四千七百餘貫虚額之數即在州<lb/>
　縣不容指畫却乞聖恩矜憐特詔有司直與除豁永絶<lb/>
　科擾之原益廣涵濡之澤臣不勝大願臣冐犯天威不<lb/>
　任恐懼俟命之至謹録奏聞伏候勑㫖<lb/>
　　　簽黄<lb/>
<pb n="KR4d0226_SBCK_019-40b"/>
　臣所奏不敷諸縣發納上供七千餘貫乞賜戒約縣<lb/>
　道不得科罰即於上供元額並無虧减乞將此項先<lb/>
　賜施行其經總制無額錢却乞付之有司立限聞奏<lb/>
　取自聖裁特賜除豁<lb/>
　　　乞襃録高登狀<lb/>
　貼黄<lb/>
奏爲本州故迪功郎高登嘗以直言干忤秦檜貶死容<lb/>
州乞賜昭洗襃録事伏候勑旨<lb/>
具位臣朱熹<lb/>
臣猥以塵賤備貟偏州仰體聖明收用獎㧞之意思竭<lb/>
駑鈍仰報萬分故於聽訟决獄之際不敢不盡其愚今<lb/>
幸踰年目前人户些少曲直粗得其情獨有事在數十<lb/>
<pb n="KR4d0226_SBCK_019-41a"/>
　年之前而其枉直之分舉錯之重或非州郡之所得爲<lb/>
　者則在臣之職不敢不具以聞伏惟聖慈特垂聽察臣<lb/>
　伏見本州漳浦人故迪功郎高登資禀忠義氣節孤高<lb/>
　少遊太學値靖康之禍嘗與陳東詣闕上書力陳六賊<lb/>
　之罪且言金人不可和狀至紹興間廷對力陳闕失無<lb/>
　所顧避覆試官忌其直降爲下州文學高宗皇帝嘉其<lb/>
　忠而收之調靜江府古縣令是時秦檜當國帥臣胡舜<lb/>
　陟以其父嘗宰是邑欲爲立祠以恱其意而登獨持不<lb/>
　可舜陟欲以危法中之召致獄官驗問訊掠訖無罪狀<lb/>
　可書後爲潮州試官又使諸生論直言不聞之可畏策<lb/>
　閩浙水沴之所由檜聞益怒以爲隂附趙鼎削官徒容<lb/>
　州以死檜没之後諸以口語爲檜所䧟者高宗皇帝深<lb/>
<pb n="KR4d0226_SBCK_019-41b"/>
　察其寃巨細存亡無不甄録而登以逺人下士獨無爲<lb/>
　言之者至乾道間近臣梁克家等始援紹興二十六年<lb/>
　赦書以請而有司拘文廢格弗下近歲守臣傳伯壽又<lb/>
　嘗具奏如前然今亦巳踰年未奉進止是使登以抱恨<lb/>
　没身垂五十年而姓名猶在罪籍未䝉昭洗雖其孤忠<lb/>
　自信獨立不懼精爽凛然必不以此爲悔而在聖朝伸<lb/>
　寃雪枉勸善懲惡之意則議者猶竊恨焉臣幸得䝉恩<lb/>
　假守其鄕目睹兹事若又緘黙不能具以上聞則雖萬<lb/>
　𬒳戮不足償罪是以敢冐言之伏惟皇帝陛下御極以<lb/>
　來虚心克巳容納盡言比以隂陽失和申詔近臣樂聞<lb/>
　至論草茅之士雖有狂直過甚之言始雖忤㫖終薄其<lb/>
　罪竊揆聖志如登之忠直宜在矜獎欲望特發德音復<lb/>
<pb n="KR4d0226_SBCK_019-42a"/>
　其官秩量加襃録以慰九原且使天下之欲爲忠義者<lb/>
　知所勸慕誠非小𥙷臣不量踈逺干犯威嚴無任震懼<lb/>
　隕越之至謹録奏聞伏候勑㫖<lb/>
　　　貼黄<lb/>
　　臣竊詳傳伯壽奏底有加贈官秩施恩後嗣係於聖<lb/>
　　神之獨斷非小臣所敢請之語臣之踈逺尤不敢輙<lb/>
　　論及此然區區之情實亦有同焉者伏乞聖照<lb/>
　　　按黄岌狀<lb/>
照對本州管下沿海寨巡檢一員土軍一百六人逐年截<lb/>
撥漳浦縣人户苗米三千一石五升近寨置倉專委縣官<lb/>
就彼交納應副支遣土軍月糧例是一月餘日方得交畢<lb/>
結局回縣去年係委縣官從事郎黄岌不知有何私幹到<lb/>
<pb n="KR4d0226_SBCK_019-42b"/>
寨未及十日即便回縣旣不恤人戸搬運且令仍舊搬米<lb/>
前來倉所等候其黄岌又不前去地頭續爲交納遂至五<lb/>
月以後大軍缺食赴州陳訴本州累行催促其黄岌頑然<lb/>
略不介意本州爲見大軍節次奔走號訴殊可矜憐遂將<lb/>
别色官錢量行兌支仍截下人戸未納州未别行委官前<lb/>
去監督本縣催促支散至今日乆未能按月支遣蓋縁黄<lb/>
岌怠慢不職專務營私不以國家養兵捕盗爲念不爲及<lb/>
時交納致得一寨土軍一百餘人飢餓狼狽實非細事委<lb/>
是難以存留在任本州遂於八月初七日將黄岌與龍巖<lb/>
縣主簿迪功郎陸槐對移及具狀申尚書省吏部并諸監<lb/>
司照㑹訖並皆未䝉果决回降指揮今來伏覩符下六月<lb/>
十八日樞密院劄子施行朝請郎王銖論奏乞行約束州<lb/>
<pb n="KR4d0226_SBCK_019-43a"/>
　軍弓手土軍雇錢衣糧須管按月支發母使侵擾細民<lb/>
　奉聖㫖依本州竊詳上項申請指揮正與本州按發黄<lb/>
　岌事件一同仰見朝廷撫軍恤民丁寜深切之意所有<lb/>
　黄岌罪狀不敢隱黙欲望聖斷特將黄岌重賜施行以<lb/>
　爲官吏慢令廢職不恤軍民之戒伏候勑㫖<lb/>
　　　薦知龍溪縣翁德廣狀<lb/>
具位臣朱熹<lb/>
　右臣叨𬒳誤恩假守偏郡自到官以來惟思所以仰稱<lb/>
　使令之意以爲布宣德意固爲郡守之職然苟屬縣奉<lb/>
　行不得其人則無自而及於百姓故嘗深察諸縣令佐<lb/>
　之賢否其背公營私廢弛不職者巳嘗按劾具奏得㫖<lb/>
　施行其涖官公勤委有善狀者又豈敢黙黙而不以上<lb/>
<pb n="KR4d0226_SBCK_019-43b"/>
　聞乎臣伏見朝奉郎知龍溪縣翁德廣天資剛直才氣<lb/>
　老成不爲赫赫可喜之名而毎有<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>愛民之實臣嘗<lb/>
　以縣事大要者三察其施爲知其果有可稱者刑獄詞<lb/>
　訟財賦是也縣所觧徒流以上罪歲率數十臣取其案<lb/>
　牘觀之見其親畫條目委曲難問必盡囚辭而後巳及<lb/>
　州司理院再行審鞫而囚卒無異詞皆以縣之所鞫爲<lb/>
　得其情是能上體國家哀矜庶獄之意也漳之四邑龍<lb/>
　溪爲大理訴之牒日百餘𥿄巧僞詆讕姦詐百出德廣<lb/>
　乃隨事處决終朝而畢人服其公未嘗有知責留禁之<lb/>
　人是能使百姓無屈抑不伸之訟也縣所賦入最爲浩<lb/>
　繁合三縣之數不足以當龍溪十分之八郡之經費賴<lb/>
　以取足德廣乃從容應辦民自樂輸吏無追督是能足<lb/>
<pb n="KR4d0226_SBCK_019-44a"/>
　用𥙿民而無抑配科歛之患也攷其治行蓋庶幾乎古<lb/>
　之循吏者竊謂若使凢爲縣者皆能如此則國家德澤<lb/>
　不患於壅隔而田里之間亦不復有歎息愁怨之聲矣<lb/>
　臣與德廣爲同郡人其孝友稱於宗族行義信於鄕閭<lb/>
　臣素知之固巳甚審至此一年察其所以施於有政者<lb/>
　又如此故今不復以鄕曲爲嫌巳照薦舉格令舉充陞<lb/>
　陟員數又念方以災患乞奉香火朝夕得㫖便當觧罷<lb/>
　而德廣去替亦巳不逺竊恐後來者知德廣之賢未能<lb/>
　若臣之詳偶至脫略則在臣有見賢不能舉之罪臣愚<lb/>
　欲望睿慈察臣所舉出於公論將徳廣特與陞擢差遣<lb/>
　以爲官吏勤事愛民之勸臣不勝大幸謹録奏聞伏候<lb/>
　勑㫖<lb/>
<pb n="KR4d0226_SBCK_019-44b"/>
　　　劾將官陸景任狀<lb/>
具位臣朱熹<lb/>
　照對臣誤䝉聖恩委任閫寄於今月𥘉四日到潭州交<lb/>
　割職事有本州駐劄東南第八將武功郎陸景任前來<lb/>
　公叅見得本官病患尫羸不能行立考其出身係因泛<lb/>
　使入國用入流减年奏𥙷所歷差遣止是監當場務元<lb/>
　不曽經兵官職事而今來所任係管潭州禁軍八指揮<lb/>
　并有㨂中軍兵幾及千人全藉有精力不衰諳曉軍務<lb/>
　兵官訓練教閱又本州管下有産茶地分及上江州軍<lb/>
　各有溪洞亦頼兵官聲勢彈壓目今邵州見𬒳湖北猺<lb/>
　賊侵犯巳調發本州駐劄東南第八副將黄俊部兵往<lb/>
　山前把截其潭州將官豈是僥倖庸流尸禄養痾晏然<lb/>
<pb n="KR4d0226_SBCK_019-45a"/>
　端坐之也兼臣到任之初方欲督責兵官練習軍旅以<lb/>
爲銷伏姦宄彈壓盜賊之計其陸景任實難倚仗欲望<lb/>
聖慈特降睿旨將陸景任與宫觀差遣别選材武曽歷<lb/>
管軍職事之人前來充職庶幾軍務不致廢弛須至奏<lb/>
聞者<lb/>
右謹録奏聞伏候勑旨<lb/>
　　　同監司薦潘燾韓邈蔡咸方銓狀<lb/>
具位臣朱熹等<lb/>
　臣等竊見比年以來臣僚申嚴薦舉之法以革獨員之<lb/>
弊蓋所以示公道而杜私情也然人之才固有不同而<lb/>
薦之者所見亦或不一徃徃獨員之薦常多而列銜之<lb/>
薦常少繇此故也臣等備員帥臣監司其於一路人才<lb/>
<pb n="KR4d0226_SBCK_019-45b"/>
　職當留意旣不敢以巳見獨薦而參之以公論苟有可<lb/>
　以備采擇者又安敢隱嘿竊見朝請大夫權知邵州潘<lb/>
　燾以學問持身以儒雅餙吏不鄙夷其民首以教化爲<lb/>
　務崇尚學校修建先賢祠宇民有嚚訟諭之以理事至<lb/>
　有司敏於决遣由是庭訟日簡郡圄屢空湖北猺冦侵<lb/>
　犯邉境而燾處置得宜民用安堵至於移屯置寨爲民<lb/>
　防患者無所不用其至其他設施一切不苟臣熹昨與<lb/>
　帥臣周必大巳嘗以其姓名薦聞矣朝請郎權知全州<lb/>
　韓邈名臣之後材力有餘入仕以來凢三作邑皆有可<lb/>
　紀民情利病纎悉洞究全之爲郡乆費枝梧而邈廼能<lb/>
　檢柅吏姦稽考滲漏民間輸納不多取斛靣縻費商稅<lb/>
　寛减苛細前政財賦不辦邈至未幾即不欠漕計且足<lb/>
<pb n="KR4d0226_SBCK_019-46a"/>
　郡用奉議郎權通判邵州蔡咸有高祖襄精明之風自<lb/>
　初試吏即以能聞用獲盗賞改官又用收彊賊應副錢<lb/>
　糧賞循資又因水澇賑濟中書籍記姓名比者邵有猺<lb/>
　人之擾咸詣山前督捕暴露經時多設方略鈎致蠻䝤<lb/>
　之情卒能使之恐懼納欵其他佐理郡政不競不隨經<lb/>
　總制錢不待督責每歲溢額總所亦巳保奏委之賑濟<lb/>
　措置有方民𬒳實惠奉議郎提刑司幹辦公事方銓器<lb/>
　資宏𥙿識趣高明向宰懐安劇邑連事三帥皆稱其寛<lb/>
　簡不擾急吏緩民所薦之詞如出一口懐安之民至今<lb/>
　稱之今任湖南屬官其在幕中靖重寡言澹若無營至<lb/>
　於酬應事機多所贊助前任提刑孫某嘗以其學識深<lb/>
　濳持守正固薦充所知是四人者職雖不同然其才各<lb/>
<pb n="KR4d0226_SBCK_019-46b"/>
　適於用欲望聖慈特加旌擢以爲趨事赴功者之勸如<lb/>
　後不如所舉臣等甘坐謬舉之罰須至奏聞者<lb/>
右謹録奏聞伏候勑㫖<lb/>
　　　舉潘友㳟自代狀<lb/>
具位臣朱熹<lb/>
　凖令侍從官授告訖限三日内舉官一員自代<lb/>
右臣伏見從事郎新明州司理叅軍潘友㳟存心懇惻造<lb/>
理精深居家有孝友之稱持巳有廉静之節其於世務亦<lb/>
所該通臣實不如舉以自代謹録奏聞伏候勑㫖<hi>乞降付中書門</hi>
<hi>下省</hi>
　　　乞潭州譙王等廟額狀<lb/>
　　貼黄<lb/>
<pb n="KR4d0226_SBCK_019-47a"/>
奏爲潭州創立晉譙王承及紹興死事之臣孟彦卿趙<lb/>
　民彦劉玠趙聿之等廟乞賜勑額伏候勑㫖事<lb/>
具位臣朱熹<lb/>
臣前任知潭州日伏凖紹熈五年七月七日大赦内一<lb/>
項節文歷代忠臣烈士祠廟損壞令本州支係省錢修<lb/>
葺竊見東晋王厚之亂湘州刺史譙閔王司馬承起兵<lb/>
討賊不克而死紹興初金賊犯順通判潭州事孟彦卿<lb/>
趙民彦督兵迎戰臨陣遇害城陷之日將軍劉玠兵官<lb/>
趙聿之巷戰罵賊不克而死此五人者皆以忠節没於<lb/>
　王事而從前未有廟貌無可修葺無以仰稱聖朝襃顯<lb/>
忠義之意遂牒本州於城隍廟内創立祠堂象五人者<lb/>
并考譙王本傳并象其參謀數人立侍左右各立位版<lb/>
<pb n="KR4d0226_SBCK_019-47b"/>
　記其官職姓名奉祀如法方行考究未及營表而臣忽<lb/>
　𬒳誤恩赴闕奏事計其功力不至甚多本州除巳起造<lb/>
　了畢欲望聖慈特詔有司賜之廟額仍下本州照應施<lb/>
　行庶以慰答忠䰟爲天下萬世臣子之勸臣不勝大願<lb/>
　謹録奏聞伏候勑㫖<hi>乞降付尚書省</hi>
晦庵先生朱文公文集卷第十九<lb/>
　　　　　　　　　　　　福州府儒學訓導舒鏊校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_094-1a"/>
晦庵先生朱文公文集卷第九十四<lb/>
墓誌銘<lb/>
　　　直顯謨閣潘公墓誌銘<lb/>
公諱畤字德鄜姓潘氏婺州金華縣人曽大父諱宗簡大<lb/>
父贈中奉大夫諱祖仁父贈通奉大夫諱良佐始以儒學<lb/>
教授諸弟皆從受學而中書公良貴遂以清直致大名公<lb/>
生頴悟少長莊重如成人旣孤中書公愛而收教之欲使<lb/>
後巳公以親沒無所受命辭乃任以爲登仕郎爲娶李莊<lb/>
簡公女李公亦器許焉𥘉調袁州分宜主簿躬校簿書蚤<lb/>
夜寒暑不少懈田里頼以安監臨安府造船埸部使者以<lb/>
爲能多屬以事皆迎刃立解且不以上官喜怒爲向背御<lb/>
史杜莘老聞而賢之欲引以爲屬㑹去不果公亦未嘗求<lb/>
<pb n="KR4d0226_SBCK_094-1b"/>
薦而當路争知之改通直郎宰相欲留官中都公固求奉<lb/>
祠以去巳而差提轄雜買務雜賣埸嚴禁防謹次第大官<lb/>
要人無敢干以私皇城邏卒挾恃干紀公按致其罪不少<lb/>
貸人爲公危之然公以㢘白自將其黨雖怨之卒無以報<lb/>
也終更宰相又欲留之不可遂岀知興化軍莆俗險徤多<lb/>
訟公至究其利病施置之方爲科條以屬吏簡易嚴宻無<lb/>
所偏倚郡以大治時即學宫召諸生而教飭之遂無敢以<lb/>
事至廷中者女官道士託妖妄求勑賜以表其居挾簽樞<lb/>
張說書屬公上其事公不可說復喻意部使者以撼公公<lb/>
卒不爲動歲旱禱雨不應公慮獄有冤亟徃訊焉果得二<lb/>
人破械遣之而歸其獄於吏車未及旋大雨立至郡故有<lb/>
洋城陳覇二斗門及木蘭陂漑田數萬頃歳乆廢壊公爲<lb/>
<pb n="KR4d0226_SBCK_094-2a"/>
興築壯固牢實民至今詠歌之適歲荐饑募客舟予錢傳<lb/>
糴而寛其期人始莫喻其意旣而糴者得以其間徃返一<lb/>
再然後及期則糴價乆巳自平而民不饑矣人始服公爲<lb/>
有謀也請蠲歲輸丁米錢千萬乆之未報輙移屬縣緩其<lb/>
輸漕司不恱督愈峻公訴於朝竟得罷乃巳召還賜對公<lb/>
言郡縣者朝廷之根本而百姓又郡縣之根本也今不計<lb/>
州縣之事力而一切取辦又不擇人材之能否而輕以卑<lb/>
之欲本固而邦寧其可得乎上善其言欲晋以爲郎而公<lb/>
有所不樂力請外乃除提舉兩浙西路常平茶鹽公事至<lb/>
則罷中都饋餉之不如法者豪貴巳多不恱而平江庫錢<lb/>
失漏守因是誣富室以取償一郡大擾有死者公檄罷之<lb/>
守以是怨隂以禁兵紿白直而訹它司上其事公坐削一<lb/>
<pb n="KR4d0226_SBCK_094-2b"/>
官移江西未行又移江東入境發贓吏一人故相有爲請<lb/>
者不聽竟按逐之列城震聳行部所過延見父老使縣别<lb/>
爲輩以次召問所疾苦及吏治得失戒州縣母得除舎館<lb/>
飾供張鈐鍵吏卒所過肅然父老歎自心以爲未始有也池<lb/>
守趙粹中恣橫不法遞卒廪給不時有盗發邊奏竄匿名<lb/>
書以訴者詔以屬郡粹中恐怒捕繫卒汪清訊治強服亟<lb/>
奏誅之刑獄使者丁時發過郡聞其冤取具獄閱之將發<lb/>
其事粹中遣其屬突入傳舎即几間奪去嫚罵陵折一郡<lb/>
大駭公時出按旁縣馳歸與時發共劾之㑹時發改使湖<lb/>
北事乆不報而公繩之愈急章三上遂與俱罷後得眞竄<lb/>
書者朝廷始罪粹中而恤清家㝷復起公提舉荆湖北路<lb/>
常平茶鹽事入奏爲上言比年戸部調度不繼督賦苛急<lb/>
<pb n="KR4d0226_SBCK_094-3a"/>
監司州縣希意避罪不暇復以百姓爲心下失人和上干<lb/>
天變其原在此願詔有司悉蠲州縣民間舊逋而内出禁<lb/>
錢以𥙷上供之缺其招衛卒除戎器皆許留經緫制錢以<lb/>
充費不則且止以俟他年更詔大臣選官置局考校紹興<lb/>
以來出内之㑹參互省嗇繼續𥙷助爲經乆計常使户部<lb/>
支計有餘則州縣寛而民力紓和氣應矣上聞公言歎息<lb/>
稱善且曰朕於户部應副多矣民間逋租内藏積乆亦巳<lb/>
蠲放卿言州縣擾民之事朕亦聞之盖所謂黃𥿄放白𥿄<lb/>
催者若巳蠲之而又責於户部此誠何益正當一一與𥙷<lb/>
還耳因諭所以寄任之意甚悉宰相猶欲晋公典選公力<lb/>
辭之部承水旱之餘教喻懲戢安集賑捄曲盡其力民又<lb/>
病疫則遣醫視療家至而日課之以其死生多寡爲殿最<lb/>
<pb n="KR4d0226_SBCK_094-3b"/>
由是全活者衆俗喜焚尸公敕諸縣各治叢冡焚者有禁<lb/>
民莫敢犯湖北多陂澤官不障故使貧民得漁其間頼以<lb/>
食者甚衆旣而或以輸租自占而顓其利則民固巳病之<lb/>
至是議者請復増租而吏縁爲姦盡斥貧民所漁以給富<lb/>
家失業狼狽者不可計公爲申明其法悉以還之未幾改<lb/>
南路提點刑獄公事將行猶爲條奏本道荒政數十事詔<lb/>
悉施行行之日士民自言諸司乞晋公者以千數出境猶<lb/>
遮道攀戀涕泣不肯去有盗殺人而誣指賈人梁晚四爲<lb/>
罪首論當殊死前後七推具伏録問輙不承最後至公親<lb/>
鞫則方盗殺人之時晚四實在他所參驗行由印暦晷刻<lb/>
不差乃得其冤狀即理出之而劾官吏失入者上大喜可<lb/>
公奏下諸路以爲法又奏新法獄經再鞫詞或少異必取<lb/>
<pb n="KR4d0226_SBCK_094-4a"/>
初鞫官吏承伏而并按之追逮徃返或淹旬歲再鞫官憚<lb/>
於留滯雖或有冤亦弗敢白以此獄少平反枉濫者衆請<lb/>
得復用舊法上亦可之除直祕閣知廣州兼主管廣南東<lb/>
路經略安撫司公事將行猶奏郴州用度不足多横賦以<lb/>
供軍馴致巨冦前後非一請下漕司通融𥙷助以息後患<lb/>
廣東地接郴桂汀贑之境四州之民歲一踰嶺貿易折閱<lb/>
即相聚爲盗大羣至數千人公入境適捕得渠帥八人即<lb/>
斬以狥曰三日而去者吏不得格期外不去復捕如初於<lb/>
是皆散有梁氏兄弟者招納亡命前後殺人無數而掠其<lb/>
貲以致富交通州縣吏不敢詰民患苦之號爲四彪公擒<lb/>
捕誅殺汙瀦其居宅盗望風破膽大奚山斗入海中冦攘<lb/>
所聚雖良民亦以漁鹽爲命急之則散入賊中不可禁所<lb/>
<pb n="KR4d0226_SBCK_094-4b"/>
從來乆至是新置都鹽使者銳欲禁之檄水軍逐捕公曰<lb/>
水軍專受帥府節度非它司可得而調也且争小利起大<lb/>
盗將誰使任其責耶卒拒法不爲發良民旣得少安乃隂<lb/>
募其酋豪使以捕賊自効由是盗發輙得有功者爲奏𥙷<lb/>
官闘死即官其子而重責其坐視不赴救者官屬不幸死<lb/>
者厚賵遣歸存沒老稚無一人流落如是者三十餘家士<lb/>
族女失身非類贖而歸之上聞公究心獄事詔特轉朝議<lb/>
大夫進直徽猷閣知潭州安撫湖南復值凶歲精禜禱廣<lb/>
咨詢蠲稅租弛逋負民得小康饑不爲害飛虎軍驕横不<lb/>
可制有恃醉挾刄傷人者案軍法誅之於是帖服無敢犯<lb/>
明年召還以疾辭進直顯謨閣知太平州未上又明年除<lb/>
尚書左司郎中竟辭不就乃申太平之命未行而以疾卒<lb/>
<pb n="KR4d0226_SBCK_094-5a"/>
享年六十有三累官中大夫爵金華縣開國男食邑三百<lb/>
户其配李氏諱孟琰字文靚孝友聦明識趣高逺莊簡公<lb/>
南遷時年未及笄巳能刻苦自厲甘忍貧薄周恤親黨雖<lb/>
凶事無所憚旣歸公諸妺多未行奩具所須推予不少靳<lb/>
奉祭祀必誠敬事公以義衣必親製食必親甞藥必親煑<lb/>
從公居官未嘗問外事買市物而門内之治雖細必親條<lb/>
理精宻如嚴官府每罷官治<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>皆一日辦警敏絶人而不<lb/>
爲苛察治家嚴整而御下有恩縫紉必精潄澣必㓗而不<lb/>
爲組繡華靡與公言未嘗以爵秩進退爲欣戚其教諸子<lb/>
亦然有識高之累封令人後公三年卒子男友端友恭皆<lb/>
力學有志操友端甞以進士高選今俱爲從事郎女友松<lb/>
嫁太常寺主簿史彌逺孫男履孫將仕郎女二人皆㓜友<lb/>
<pb n="KR4d0226_SBCK_094-5b"/>
端等葬公紹興府上虞縣永豐郷張澳之原以令人祔公<lb/>
少從中書公學長壻李氏又得莊簡公爲依歸中年遊張<lb/>
敬夫吕伯恭間切劘不倦晚歲讀書厲志彌篤自爲小官<lb/>
即以治行有聞治郡先教化而訟獄期㑹無不謹務施舎<lb/>
而出納纎細無所遺興利除害皆有成績爲部使者廢置<lb/>
不避權門紏劾不憚大吏咨詢撫摩無隱不逹至典方靣<lb/>
養威持重務大體不細苛精擇丞史隨才授任治民訓兵<lb/>
禁姦除暴無一不可法者盖嘗自謂吾之爲治主於寛而<lb/>
不使有寛名輔以嚴而不使有嚴迹唯其綱維緫攝而脉<lb/>
絡通流是以坐走百吏而我常無爲也有所弛張必先究<lb/>
見利病本末然後出令恥爲姑息小惠以掠虚譽每言欲<lb/>
寛民力先恤州縣州縣足則科歛自息而田里安矣謂榷<lb/>
<pb n="KR4d0226_SBCK_094-6a"/>
酤茶鹽非古法不忍盡以律令從事於犴獄尤兢兢然亦<lb/>
未嘗縱釋有罪也所至必問人材興學校潭州嶽麓衡之<lb/>
石鼓皆一新之學者用勸薦士唯公論是與不私親故不<lb/>
受請囑有所薦輙閉閤草奏勑吏莫敢言雖𬒳薦者亦事<lb/>
下然後知伯恭聞而嘆曰潘公薦士可謂盡善盡羙矣所<lb/>
部水旱盗賊無巨細必以聞以祥瑞告則抑而不省其愛<lb/>
民如子馭吏如童僕接寮屬如朋友惜官帑如私財治公<lb/>
事如家事事有不便於文法輙身任之不以累其下是以<lb/>
人争爲盡力所至稱治近世士大夫間號精吏道有科指<lb/>
而寛猛適宜大小中度者無出其右其持身尤謹飭言笑<lb/>
有常度其仕進不即人而人即之然有小嫌輙避不處曽<lb/>
覿貧賤時嘗以詩文見及貴絶不與通使人來致慇懃輙<lb/>
<pb n="KR4d0226_SBCK_094-6b"/>
不報以書請事亦不從歸自江東環堵蕭然彈琴讀書有<lb/>
以自適未嘗一與諸公貴人通聲問晚歲召還盖將有以<lb/>
處之而公病矣亦㑹有謀傾宰相者隂尼之遂竟不獲究<lb/>
其用論者莫不歎息而公處之超然少喜學書得歐顔楷<lb/>
法勁挺嚴密如其爲人雅不信浮屠詭異之說嘗著石橋<lb/>
録以斥其妄䘮祭不狥流俗平居無所嗜好旣病神明不<lb/>
衰起居莊敬如常時顧諸子誦曾子易簀時語而絶是則<lb/>
世之所以知公者猶未足以議其方也熹從公遊雖不乆<lb/>
然相知爲最深友端等又來學故於其葬來請銘不得辭<lb/>
也銘曰<lb/>
士患不學學患不行口榮身悴物重身輕偉歟潘公夙有<lb/>
竒尚蹈履宻㣲老益堅壯湖清海謚百辟儀之歸歟憊矣<lb/>
<pb n="KR4d0226_SBCK_094-7a"/>
道固委蛇唯其德學知者盖鮮我銘其幽以告悠逺<lb/>
　　　敷文閣直學士李公墓誌銘<lb/>
公諱椿字夀翁洛州永年縣人曾祖安祖㤗皆不仕父升<lb/>
進士起家爲吏以㢘正稱累官朝奉郎贈大中大夫母楊<lb/>
氏趙氏張氏皆贈碩人靖康之難汴都不守大中公以衛<lb/>
父見傷父子偕卒公年尚少藁殯佛屋深竁而詳識之奉<lb/>
母南走湖嶺間備嘗艱窘而竭力以養母子相慈孝人不<lb/>
知其趙出也用遺澤𥙷官調潭州衡山尉擿姦發伏人不<lb/>
能欺决事問理如何不爲勢奪再調桂陽監司理叅軍盗<lb/>
發臨武將尉縛六十餘人以獻公辨理之才六人抵死它<lb/>
所活亦甚衆以數争獄事失守意求去不獲守悟乃更相<lb/>
知建復臨武縣盗以不作者二十年徙衡州軍事判官守<lb/>
<pb n="KR4d0226_SBCK_094-7b"/>
與部使者交惡公諌止之不聽後闔郡坐劾去公獨免邵<lb/>
民有告兩人爲盗者郡得其一將寘之法而囚家訴冤公<lb/>
被檄鞫之使召告者則無其人問其同徒則巳斃於路矣<lb/>
閱故牘則斃者是夕乃在他州有左驗囚乃得釋徙寧國<lb/>
軍節度推官豪民執僞劵取陳氏田陳父子斃于獄妻又<lb/>
將斃矣公辨其僞奪田歸陳氏虜亮將渝平亟白守將修<lb/>
城壁葺軍械料民兵甚整人恃以安張忠獻公節制兩淮<lb/>
軍馬辟凖備差遣及拜宣撫都督皆以自隨盖公始見胡<lb/>
文定公退與其諸子遊從容言曰椿願天下之人無不唯<lb/>
是之求耳胡公聞而異之其子仁仲後見公所論富川六<lb/>
事亦謂有經濟才張公知之故取以爲屬諉以經畫淮甸<lb/>
事公爲奔走兩路綏集流民布置屯兵察廬夀軍情相視<lb/>
<pb n="KR4d0226_SBCK_094-8a"/>
山水寨險要凡四五反詳審精宻所助爲多它如謂督府<lb/>
當鎮無爲請制戰車以易拒馬之屬未及行者尚衆至於<lb/>
事有不可則固未嘗爲苟同也宣司訖事議請第賞官屬<lb/>
公曰今未有功而遽求賞巳非所宜且先將佐則無以勸<lb/>
士卒溥及之則無以待有功皆不便張公然之爲止不上<lb/>
後諸將有以北討之議聞者事下督府將從之公在外亟<lb/>
奏記張公曰復讎討賊天下之大義也然必正名定分養<lb/>
威觀釁而後可圖今議不出於督府而出於諸將則巳爲<lb/>
輿尸之凶矣况藩蘺不固儲備不豐將多而非才兵弱而<lb/>
未練節制未允議論不定雖得其地不能守也書未入而<lb/>
師巳行則又言曰大將勇而無謀願授成筭俾進退可觀<lb/>
母損威重旣而果無功張公悔之一日喟然歎實材之難<lb/>
<pb n="KR4d0226_SBCK_094-8b"/>
得公徐對曰十室之邑必有忠信天下之大豈可厚誣誠<lb/>
欲致之唯不惡逆耳而丼遜志則庻乎其肯來矣張公復<lb/>
拜右相公知事不可爲勸之去明年春又出視師公曰小<lb/>
人之黨巳勝而公無故去廟堂此必危復申前議甚苦張<lb/>
公心是之而自以宗臣任天下之重不忍决去計也未幾<lb/>
果罷公出幕府得監登聞鼓院在職數月有所不樂請通<lb/>
判㢘州以歸未上召對首請復廣西州縣運鹽而罷折稅<lb/>
和糴招糴之擾二請無汰去軍中百戰之士以壯軍勢寛<lb/>
郡縣三請以墾田爲課最而更賦法改禄令多以糓帛少<lb/>
以錢皆當上意除知鄂州再對請令墾荒田者三分其租<lb/>
三年乃増其一三増而畢輸請罷經緫制錢悉爲上供一<lb/>
其帳目以省吏姦上可其墾田說至鄂行之復户數千曠<lb/>
<pb n="KR4d0226_SBCK_094-9a"/>
土大辟鄂地重而守權輕賦薄而用廣公交際以誠調度<lb/>
從約未幾遽振而贏嚴火備禁姦盗皆有方畧軍民之争<lb/>
一決以法主將恱服移廣南西路提點刑獄公事廣西舊<lb/>
遊習其民情之欲惡有所更革不戒而孚官吏有罪免之<lb/>
而已無所窮治未竟之獄一以輕平所縱釋數十百人盛<lb/>
夏按行慮問諄悉退閱文書一夕千𥿄奏罷發運司所復<lb/>
昭州金坑請禁仕海南者無得市土物事皆施行移荆湖<lb/>
南路轉運判官俾入奏事行及近甸時宰忌之促便道之<lb/>
部適歲大侵官配民備賑糴民争糴米踊貴復抑米價啇<lb/>
船不來公至損配數除米估人用不飢奏請蠲歲糴代發<lb/>
二分米出緡錢權楮幣和糴米宜用市直母使太賤傷民<lb/>
人以爲便自爲少吏時巳病監司行部從吏卒擾州縣至<lb/>
<pb n="KR4d0226_SBCK_094-9b"/>
是當出輙前戒吏具州縣所當問事目以行而罷諸常從<lb/>
者所至州取吏卒使令凡以例致饋一不受自是人多效<lb/>
其所爲言事者亦請下諸道以爲法召爲吏部貟外郎復<lb/>
論廣西鹽法上是其說俾條施行之目以上遂改法焉其<lb/>
後二十年間法雖屢變而折苗和糴招糴之擾竟罷民頼<lb/>
以安除樞宻院驗詳諸房文字小吏持南丹莫氏表來請<lb/>
於宜州市馬因簽書張說以聞公語說邕逺宜近人孰不<lb/>
知其前日故遷其塗豈無意哉况今莫氏方橫乃欲爲之<lb/>
除道而擅以互市之饒誤矣小吏妄作將啓邊釁請論如<lb/>
法說又議諸郡招軍宜立法以課殿最公語之曰贑吉建<lb/>
劒等州民衆俗悍雖多募不難致淮漢荆湖凋弊未復若<lb/>
限以額恐有抑捽之擾積二事忤說說怒語人曰吾乃無<lb/>
<pb n="KR4d0226_SBCK_094-10a"/>
一可耶公聞之求去上問知之亟令慰喻安職未幾說免<lb/>
乃遷公左司員外郎密禆國論深抑吏姦號爲稱職嘗言<lb/>
三衙御前之兵有用當益諸州廂禁兵無用當銷銷之之<lb/>
術死亡勿𥙷二十年之後無復無用之兵矣它時寧壹以<lb/>
御前兵分屯諸州可也始公在督府嘗建軍民雜耕之䇿<lb/>
旣而詳其利病乃欲盡捐以予諸軍使歲分半卒以耕而<lb/>
益其食至是亦爲上言甚悉㝷復請外除直龍圖知隆興<lb/>
江南西路安撫避祖諱改荆湖南路轉運副使至未一月<lb/>
移都大提舉四川茶馬俄復歸故官建請十三事同日報<lb/>
可大者减桂陽軍月樁錢歳萬二千緡而損民稅折銀之<lb/>
直民刻石紀之免户部配鬻乳香諸路併得免訖今不復<lb/>
配衡嶽廟火公言廟洊火天寔厭其非制請母復屋而築<lb/>
<pb n="KR4d0226_SBCK_094-10b"/>
壇以望用遵禮典省財力不報茶冦作帥以失律免公攝<lb/>
其事時江西兵巳集冦勢窘謀復南走公亟收散亡分守<lb/>
要害冦不能越故江西得蹙而擒之姦民有規聚徒應賊<lb/>
者公募土豪捕其魁桀誅之餘悉散走事平請於朝歲分<lb/>
卒戍産茶處盗以益衰又言茶啇買劵於官而復市茶於<lb/>
園户與鹽啇買劵而即受鹽於官者殊科今一其賈是以<lb/>
茶啇獨困而私販多歲額不敷而民𬒳擾甚則鬪敓攻刼<lb/>
爲羣盗前日之事亦可驗矣請損其直以便事而有司吝<lb/>
出納乃析小劵以一爲六實無所損而重以煩費人益病<lb/>
焉召還見上首論軍政之弊曰屬者鄂渚大軍三千捕茶<lb/>
冦數百亡失過半小冦尚爾如大敵何臣嘗求其故矣大<lb/>
抵將不得人馭衆無術廪食旣薄又苦侵漁老成習戰之<lb/>
<pb n="KR4d0226_SBCK_094-11a"/>
士一以疲老𬒳汰則挈其強壯子弟以去軍中唯有抑勒<lb/>
寄招之人又皆不習戰陳而不可用至於待遇復不均壹<lb/>
使吾老舊之卒自傷其不及歸正之人而歸正者又自以<lb/>
爲待之不如俘虜之厚也誠亟圖之反此數者則軍聲振<lb/>
而國勢張矣因復力陳茶法之弊乃得頗増鹽數而公意<lb/>
未巳也政府白擬司農少卿上自用公爲正卿京師月須<lb/>
米十四萬五千石而省倉之儲多不能過兩月公請給南<lb/>
庫錢以足歳糴之數又糴洪吉潭衡軍食之餘及鄂啇舡<lb/>
并取江西湖南諸寄積米自三緫領所送輸以逹中都常<lb/>
使及二百萬石爲一歲備乆之不行公以不得其職求去<lb/>
不獲又以白宰相曰今豐儲倉南上庫皆移東就西以眩<lb/>
主聽而使朝廷戸部自分彼此告借索還有同市道願革<lb/>
<pb n="KR4d0226_SBCK_094-11b"/>
而正之凡百政事各付攸司委任而責其成則名正而實<lb/>
舉矣臨安擇守公在議中執政或謂公於人無委曲上曰<lb/>
正欲得如此人遂兼權臨安府事守比非其人日走權門<lb/>
奉約束耳民事悉付吏手吏得徇勢爲姦公旣視事親閱<lb/>
文書躬自予决要人請囑一無所聽府故以官者爲承受<lb/>
公事守至例謁之公不往怒因喻㫖故遷延以相沮傷公<lb/>
白政府無所用承受請罷之市有火近巨璫所居舎怒不<lb/>
專挾護遣兩卒喧厲公所公奏其狀下兩卒大理獄大理<lb/>
觀望覆逮府吏卒公即家居自劾詔杖兩卒釋府吏卒勿<lb/>
問僧倚豪貴立私宇至百數㑹有以姦穢事覺抵罪者因<lb/>
悉以令沒入之而逐僧還所隷事在府三月竟以權倖不<lb/>
便亟解去而民至今稱之公在朝遇事輙言執政故不恱<lb/>
<pb n="KR4d0226_SBCK_094-12a"/>
及是轉對又言易以九居五六居二爲當位而詞多艱以<lb/>
六居五九居二爲不當位而詞多吉盖君以剛健爲體而<lb/>
虚中爲用臣以柔順爲體而剛中爲用君誠以虚中行其<lb/>
剛健臣誠以剛中守其柔順則上下交而其志同矣陛下<lb/>
得虚中之道以行剛徤之德矣而在廷之臣未見其能以<lb/>
剛中守柔順而事陛下者也願觀象玩詞求剛中之臣逺<lb/>
柔佞之士以應經義起治功由是執政滋不恱沮公茶議<lb/>
使不得行公益論事自若乆之求去復除江南西路轉運<lb/>
副使陛辭上曰卿未可逺去改知婺州進祕閣修撰上意<lb/>
猶欲留公而公亟言軍政敝武備弱必誤事不合㫖乃之<lb/>
郡居数月郡以大治㑹詔市牛筋五千斤公奏一牛之筋<lb/>
才四兩今必求此是欲屠二萬牛也上悟爲收前詔且思<lb/>
<pb n="KR4d0226_SBCK_094-12b"/>
公前言召以爲吏部侍郎公又爲上言民貧多盗非國之<lb/>
福願詔中外有司各條所部冗費可省者以聞上善之而<lb/>
亦不果行也在吏部與吏史約予奪命士所陳身計當悉<lb/>
䟽著令堅定其可否乃行旣行而有遺若未允者重坐吏<lb/>
以此不能肆其姦秀邸館客特注州掾公言其人未試且<lb/>
衝待次人請更受貟外置不簽書公事執政建議欲有所<lb/>
私而託以吏部所啓公言是事雖小所關則大請究治上<lb/>
嘉納焉上親慮囚命公與知閤門事張掄次比其事以聞<lb/>
掄自以官承宣使欲列名公右公不可白之丞相亦右掄<lb/>
公奏言臣固知承宣使序權侍郎上但使事以閤門副侍<lb/>
郎耳故所𬒳㫖臣實先掄唯陛下財幸上不直掄罷之公<lb/>
以上常獨檻機務而羣臣偷安苟免乃按易象爲上言乾<lb/>
<pb n="KR4d0226_SBCK_094-13a"/>
首坤腹而六子之卦各象其事故聖賢之訓皆以君爲元<lb/>
首臣爲腹心股肱耳目喉舌各有攸主今君勞臣逸非治<lb/>
之體且使出令用人或有未善則過歸於上而政亂於下<lb/>
願觀易卦之象體乾剛徤而使腹心股肱耳目喉舌之臣<lb/>
各任其職且察臣下有遊近習之門者嚴禁絶之而益以<lb/>
公道用人名節取士則士風振而人材出矣一時弊事如<lb/>
衛兵壊僧廬掠都市而朝廷不深治言事官彈劾不勝去<lb/>
職而取從風聞者坐黥隷軍中結邏卒開鋪以揺主將皆<lb/>
極言之又建白凡選監司若大郡守宜使侍從集都堂公<lb/>
舉所知而宰相㧞其尤者以聞皆切治體又請凡應輸義<lb/>
米者皆置倉郷社以藏而凶歲還以予之亦便於事然皆<lb/>
不得行獨衡州監牧諸軍回易竟罷如公言又嘗抗言往<lb/>
<pb n="KR4d0226_SBCK_094-13b"/>
者閹寺之盛卒階靖康明受之變今復盛矣請抑制之不<lb/>
使寖長官置蠶室限其進子之數官高者使𥙷外而門禁<lb/>
宮戒之外它母得有所預嚴士大夫兵將官與之交通之<lb/>
禁則上下俱安而禍變潜弭矣上聞靖康明受語嚬蹙乆<lb/>
之曰㓜亦聞此因納䟽䄂中以入最後極言邊備不可以<lb/>
不豫如欲保淮則楚州盱貽昭信濠梁渦口花靨正陽光<lb/>
州皆不可以不守如欲保江則高郵六合瓦梁濡須巢湖<lb/>
北峽亦要地也其形勢之緩急兵力之多寡計䇿之利鈍<lb/>
皆歴陳之如指諸掌又論應城四逹之衝冝屯一軍以爲<lb/>
襄陽近援荆南兵戍襄陽冝徙其家屬營江南母使爲虜<lb/>
所襲以病請祠不許靣請益力乃除集英殿脩撰知寧國<lb/>
府數日改太平州賜尚方珍劑以遣焉當塗重地盖以一<lb/>
<pb n="KR4d0226_SBCK_094-14a"/>
靣爲寄公因自請以時行視圩垾有機事得以密䟽直逹<lb/>
上皆從之旣至力圖上流之備請選募橫江水軍千人以<lb/>
爲濡須東關采石聲援采石水軍舟多卒少宜以歩卒之<lb/>
半爲水戰之用使可舟可陸往來巢湖爲必保濡須之計<lb/>
而凡沿江津渡宜使皆隷南岸比來和州利啇筭輙穿支<lb/>
港以内舟首尾皆屬之江此爲自隳天險邊民盗虜馬或<lb/>
爲它盗來歸者有司不問甚或賞以勸之皆不便上納其<lb/>
言亟命塞港它亦頗施行居年餘年六十九即上章請老<lb/>
上初惜其去三請乃許以敷文閣待制致仕越再歲上以<lb/>
湖南兵役之餘公私困敝上下恫疑思有以鎮安之謂公<lb/>
重厚可倚復起公以顯謨閣待制知潭州荆湖南路安撫<lb/>
使私禮免繫帥䘖以避家諱公雅無復出意再辭不獲乃<lb/>
<pb n="KR4d0226_SBCK_094-14b"/>
勉起至無幾何悴者蘇疑者釋氣象一切如盛時復稅酒<lb/>
法人以爲便前此官市民物不予直者悉爲償之斗酒千<lb/>
錢不妄用故人賔客薄少周助率以私錢州宅火徐葺之<lb/>
不調一夫而復其舊諸縣有羡賦州竭取之縣以不可爲<lb/>
公歸其半曰歲饑用不足少湏之當悉歸矣歲旱賑廪勸<lb/>
分蠲租十一萬給常平米二萬糶又數萬民以不流死飛<lb/>
虎軍新立或以爲非便公曰長沙一都㑹控阨湖嶺鎭撫<lb/>
蠻徼而二十年間大盗三起何可無一軍且巳費縣官緡<lb/>
錢四十二萬民財力不可計何可廢耶亦在馭之而巳異<lb/>
論乃息郴民輸租吏所加賦幾再倍力請裁之三去其一<lb/>
民以小寛前在兩州再言配法之弊請使凡應配者秪坐<lb/>
加役流法髠鉗居作三年而免母或黥涅使得自新免竄<lb/>
<pb n="KR4d0226_SBCK_094-15a"/>
逸免遞送廣至恩召和氣至是計長沙一歲所遞配卒千<lb/>
二百五十餘人復申其說朝廷爲下其事而議者狃常或<lb/>
笑以爲迂不能革也未滿歲復告歸進敷文閣直學士致<lb/>
仕朝拜命夕登舟歸老衡陽故居野塘之上淳熈十年十<lb/>
一月旦日薨享年七十有三公生十有五年避地南来貧<lb/>
無以爲養不得專力於學年三十始學易兩鞠郡獄須慮<lb/>
問者累旬不至因得晝夜研考乃若有得遂樂玩而沒身<lb/>
焉其言於朝廷措諸行事無適而不於是也尤悪佛老邪<lb/>
說在臨安𬒳詔擇靈隱寺主因復于上曰天地變化萬物<lb/>
終始君臣父子夫婦之道性命之理死生之故鬼神之情<lb/>
狀易盡之矣曷爲求之他他時僧或宣對後苑復䟽其失<lb/>
請崇先王之道正人倫之本漸汰游惰歸復農桑其在當<lb/>
<pb n="KR4d0226_SBCK_094-15b"/>
塗申法禁戢誑誘出教喻民語極諄悉至是病革題詩一<lb/>
章以示諸子沐浴正衣巾而逝人以是益知公之於易非<lb/>
徒誦說而巳也公莊重簡淡嶷然有守泊然無欲喜怒不<lb/>
形見於色故人不可得而親踈而中夷易平直廉不近名<lb/>
介不絶物應事存心悉主於厚平生未嘗失節於權倖然<lb/>
非有意以矯厲爲高也在六院時淵覿寵方盛同舎日走<lb/>
其門公恥之自引去晚登從列覿巳位使相竟不往謁它<lb/>
一二輩職事所及輙與忤又嘗爲上指言其姦其徒相與<lb/>
聚而訕公有言太尉獨不柰李某何者其人復之曰誠無<lb/>
柰其不顧官職何耳頼上知公深屢歎其樸直故小人無<lb/>
以行其計公於中外鉅細知無不言其尤致意焉者邊備<lb/>
軍制賦法禄令茶鹽屯田經緫制錢㨂汰歸正配法也盖<lb/>
<pb n="KR4d0226_SBCK_094-16a"/>
自少日親罹兵難復歴邊事盡悴州縣乃登使守乃踐省<lb/>
寺於大小之務皆身履而心喻焉非如它人剽聞掠說而<lb/>
藉口嘗試者也其從違忤合雖不可常然持其見終身不<lb/>
易言之懇懇至於四三其才通其識逺不阿主好不詭時<lb/>
譽無書生之輕俗吏之陋其所緼畜使得宣究斯世其庻<lb/>
乎公娶龐氏早沒繼室以韓氏有賢行夫婦相敬如賔皆<lb/>
贈令人男二人毅夫承務郎後公三年卒正夫宣義郎廣<lb/>
南西路提舉常平司幹辦公事女二人長適朝散郎提舉<lb/>
荆湖南路常平茶鹽公事臨川呉鎰次適邯鄲劉仝孫男<lb/>
八人大有大來皆修職郎大謙迪功郎大用大臨大鼎大<lb/>
觀大鼐未仕女二人尚㓜公居家有常度不惰替亦不嚴<lb/>
厲約不戚豐不㤗終身一致在官儉而法官燭不入中門<lb/>
<pb n="KR4d0226_SBCK_094-16b"/>
家人不用公家供張𥘉臨有新帟幕必撤而藏之存以迎<lb/>
新去之日不私一物焉家至今無有敝帷盖凡例所饋餉<lb/>
私不應法之入率積之公帑以供公不應法之用餘則委<lb/>
置而去門内化之落然清素素篤風誼嘗僚章貢李爕死<lb/>
于安陸有女棄民間公贖而育之韓令人愛之如巳子以<lb/>
歸士族𥘉仕亦嘗從衆投上官爵里狀心怵然不寧自是<lb/>
不干請嘗獲盗委曲可以𬒳賞置之弗問旣循資則曰吾<lb/>
老於職官耳年五十有二乃改京秩自是出爲時用然未<lb/>
嘗忘歸志未始携家入中都亦不至畿郡仕五十年上爲<lb/>
人主敬信下爲士大夫尊慕無纎謗㣲累出入中外數四<lb/>
其入也皆以特召其出也皆以力請年至亟歸不得巳而<lb/>
勉起起又竟歸以終素志而沒出處之義特爲全盡以是<lb/>
<pb n="KR4d0226_SBCK_094-17a"/>
年閏十一月十一日葬于衡州花光寺之山後二里與韓<lb/>
令人同穴以葬日迫不及識而呉鎰狀公行大略如此後<lb/>
十年正夫乃以其銘見屬熹不足以銘公然熟公聞望盖<lb/>
乆中間一再通書荷公見予良厚今又得呉狀及公平生<lb/>
議奏讀之觀其行身如履繩蹈矩無一事之不合於理論<lb/>
事如絲麻糓粟無一言之不適於用而其忠厚純篤之氣<lb/>
又有藹然溢於行事言語之外者未嘗不廢書三歎而悚<lb/>
然心服也乃最其事而系以銘銘曰<lb/>
大易之緼㣲妙不窮孰窺其表而測其衷懿彼李公心潜<lb/>
躬詣逮其渙然隱顯一致進矢于廷退諗于私迎知失得<lb/>
不假蓍龜閔天越民忠君及國在古有評曰庻常吉胡不<lb/>
百年以究其施長言鼓缶奄<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>其離衡山之陽非其故土<lb/>
<pb n="KR4d0226_SBCK_094-17b"/>
竁而弗銘曷詔終古<lb/>
　　　滕君希尹墓誌銘<lb/>
君姓滕氏諱洙字希尹世家徽之婺源盖莫詳其始所自<lb/>
來中間有見故翰林學士逹道者扣之乃知與東陽之族<lb/>
同原而亦不能言其遷徙合散之所由也君曾祖谷祖爲<lb/>
父恂皆不仕而叔父愷蚤以文學論議有聞於時起進士<lb/>
官信之户掾以卒士友惜之君㓜聞家學緒餘長從郷先<lb/>
生俞君宋祐及一二知名士遊益務記覽其蓄甚富爲舉<lb/>
子文亦精緻有程度而數以不偶即棄去不復爲獨教諸<lb/>
子爲學而不專爲塲屋計平居厲以篤志力行之訓甚悉<lb/>
及二子登科從仕則又時時爲道平日閭里間所聞見情<lb/>
僞失得之變以開曉風切之以故二子皆以能自樹立有<lb/>
<pb n="KR4d0226_SBCK_094-18a"/>
聲州縣間晚得末疾猶手抄孔孟言仁梗槩一編日夕玩<lb/>
誦而又大書躬自厚而薄責於人之語於壁以自警其好<lb/>
學檢身雖老不倦如此病革却醫藥手書死生有命富貴<lb/>
在天兩言以示諸子而卒紹熈四年七月二十七日也年<lb/>
六十有五夫人胡氏有賢行前君一年卒五男子璘從政<lb/>
郎鄂州州學教授珙迪功郎寧國府旌德縣主簿瓘珵皆<lb/>
業進士琇前卒二女子嫁進士程萬頃程槱之孫男七女<lb/>
四君爲人恭儉質實遇人無少長俛首接語如見大賔凡<lb/>
世所謂少年豪習饒樂放縱事未嘗一接於身自奉甚簿<lb/>
終身如一日不以豐約易其度居家事親誠心孝愛委巷<lb/>
之禮薄俗之態雖於強之不忍爲也兩逢慶夀恩或勸增<lb/>
年以應格君不可或問之則曰欺君而受爵亦何榮之有<lb/>
<pb n="KR4d0226_SBCK_094-18b"/>
哉有士族女未齓落倡家君謀贖之倡儈知君貧立僞劵<lb/>
高其直以難之君未有以爲䇿也㑹璘預薦書郡致金錢<lb/>
若干爲勸駕禮盡以予倡得女嫁之不復詰其僞縣宰張<lb/>
安中賢之爲書其牒以表焉君之爲人大抵如此嗚呼是<lb/>
亦可謂善人君子矣然其志與材旣不得少自見於當世<lb/>
其夀命又不得究於高年獨諸子旣能順承其志而又將<lb/>
有以顯揚之則人或以是爲天之報施果不繆也璘等將<lb/>
以明年五月二十四日合葬君夫人於萬安郷龍陂四牡<lb/>
之原使珙奉吉州録事㕘軍程君洵之狀以來請銘余以<lb/>
疾病乆衰謝不能而珙請益堅余竊哀之乃爲次其事而<lb/>
銘之銘曰<lb/>
行之躬學之力積之豐施之嗇謂天夢夢請視斯刻<lb/>
<pb n="KR4d0226_SBCK_094-19a"/>
　　　承務郎李公墓誌銘<lb/>
乾道六年成都府路轉運判官權安撫司事趙公說知漢<lb/>
州事余時言共以州人李君之行義聞於朝未報而四川<lb/>
宣撫使王炎安撫使薛良朋轉運副使王璠判官趙不<lb/>
相繼表上孝宗皇帝聞而嘉之乃九年閏正月丁酉制曰<lb/>
務穡勸分有司之爲政發廪賑乏仁者之用心爾以布衣<lb/>
居于下土因年饑之不足動義槩以有聞屢出私藏多所<lb/>
全活與計偕而已老從官牒則徒勞勉服官榮歸教郷里<lb/>
可特授迪功郎致仕里之人高君之行而飽其惠旣相與<lb/>
嗟歎而詠歌之君沒之後十有七年其孫寅仲入祕書省<lb/>
佐著作㑹進史得増秩因請貤以及君於是又詔特贈承<lb/>
務郎人以是益知君積善之報爲未艾也又後數年著作<lb/>
<pb n="KR4d0226_SBCK_094-19b"/>
君乃自其家使人以書致君行述一通於予請以是銘君<lb/>
之墓予故未得交君父子間又以病廢書乆欲謝不能而<lb/>
惟閩蜀相望數千里著作君乃近舎其郷之先生君子而<lb/>
逺以屬我是其可以虚辱哉乃最其書之言曰君諱發字<lb/>
浩然其先隴西人唐明皇帝逃難入蜀過漢小留其近屬<lb/>
之從行者因或家焉君其後也世居什邡縣邕順郷後徙<lb/>
長原曾祖保榮祖有質父世通皆隱不仕君資禀高邁自<lb/>
少俶儻不羣讀書有大志傲睨塲屋謂功名可立致以郷<lb/>
貢入辟廱𥙷内舎乆之未第宦者梁師成方貴幸士之不<lb/>
得志者類資以得官或以是怵君君正色拒之京師𬒳圍<lb/>
䟽陳大計不報即棄録牒歸養于家其先府君晚厭人事<lb/>
常獨居一室家務一以諉君君節衣縮食瘠巳以崇養買<lb/>
<pb n="KR4d0226_SBCK_094-20a"/>
書闢館迎脩士以教子孫而於忠孝立身之大義尤致意<lb/>
焉不專爲覔舉干禄計也親疾療治不遺力雖毀傷無所<lb/>
憚免䘮旣乆語及親猶泣下廬墓側再踰歲弟沒亡子遺<lb/>
腹生一女婦服未竟輙謀私其橐以行君以義正之其家<lb/>
愧恨欲以危法中君君不爲屈吏又偏主其詞而卒不能<lb/>
有以汚也巳而撫其遺女如己生且厚資之以歸名族無<lb/>
纎芥餘憾自其少日生理未𥙿之時以至于老而豐殖推<lb/>
財讓産恤孤懐㓜賙人之急自兄弟族黨以及于踈逺之<lb/>
無告者無不必盡其力而退無自多之色平生折劵棄責<lb/>
不勝計里人有闘訟者就以求直聞其言皆失所争而去<lb/>
其㣲至於病者予藥石産者給薪米亦乆不懈歲旱犯烈<lb/>
日徒歩數十里爲郷人致禱雨爲立應人尤德之歲或不<lb/>
<pb n="KR4d0226_SBCK_094-20b"/>
登輙爲食以食饑者自春徂冬日以千數乾道戊子民饑<lb/>
甚官爲振廪勸分而就食君家者日至三四萬人明年流<lb/>
庸未復而荒政巳罷民愈困弊數百里間扶老携㓜挈釜<lb/>
束薪而以君爲歸者其衆又倍於前盖君之爲此自紹興<lb/>
之丙辰至此三十餘年歲以爲常所出捐不知其若干斛<lb/>
所全活不知其幾何人矣及是而惠益廣績愈茂以故州<lb/>
郡及諸使者始上其事而蒙顯賞焉君初不欲而不能止<lb/>
也旣起拜命因摘詔語牓其所居爲義槩之堂曰姑以示<lb/>
吾之子孫使之無忘聖朝所以褒勸之意而益勉於及人<lb/>
也盖於是時君之年七十有七矣明年屬疾且革猶顧左<lb/>
右問今日所飯凡幾人旣沒所活餓人過其門者無不流<lb/>
涕也嗣子<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>旣葬君其郷古魁之原又次君行事如此而<lb/>
<pb n="KR4d0226_SBCK_094-21a"/>
論其槩曰君才雖高而動以繩墨自守凡有所爲必問禮<lb/>
律如何其中退然如不勝衣者唯於義之所在則舊然以<lb/>
身先之雖壓以公卿之勢弗奪也臨大患難瀕死而氣不<lb/>
少沮季子以言事得罪至徙嶺表君不爲動與人交開心<lb/>
見誠不逆其詐尤謹然諾不爲利回人有小善稱之不容<lb/>
口不則必靣折之而亦不復留胷中也故從之遊者莫不<lb/>
愛敬而嚴憚之或者至以俠名歸之盖不知世之以武犯<lb/>
禁者正君所深恥也雖無官守之責而聞四方水旱疾疫<lb/>
輙憂見言色論天下事激昻慷慨利害曉然聽者忘倦故<lb/>
相魏國張忠獻公雅知君書䟽往來未嘗不稱歎其賢張<lb/>
公都督征討君移書爲陳量力慮勝之戒甚切嗚呼君之<lb/>
爲人如此使及強盛之年得用其力於當世則其所立冝<lb/>
<pb n="KR4d0226_SBCK_094-21b"/>
必有大過人者今旣不獲施用而其餘功猶足以活千萬<lb/>
人之死命雖其存没幸嘗再𬒳寵襃然天之所報君者豈<lb/>
若是而休耶君卒之歲淳熈甲午二月丙寅葬以辛丑五<lb/>
月之壬寅君夫人同郡楊氏先卒二子<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>以累舉得官著<lb/>
作陞朝籍累封宣教郎致仕賜緋魚袋竑中進士第至宣<lb/>
教郎後公數年皆卒一女適朝散大夫知嘉州王神孫男<lb/>
五人寅仲爲長次賔仲次康早世次憲仲次寘仲寅仲賢<lb/>
而有文辭今爲奉議郎知普州所以篤君之慶於無窮者<lb/>
將於是乎在予雖不及識君而於君之事無所疑者獨以<lb/>
行述爲可信又讀義槩諸詩而全蜀名士無不在焉益知<lb/>
行述之果不誣也乃悉論次而系以銘銘曰<lb/>
德而不才德匪其德才而不德乃才之賊賢哉若人抱道<lb/>
<pb n="KR4d0226_SBCK_094-22a"/>
隱居振廪之功日活萬夫茂實旣騰帝偉其績命服命書<lb/>
于以往錫旣寵于堂又賁于幽惟是聞孫益鴻厥休我銘<lb/>
其藏千古不泐義槩之名永世無斁<lb/>
　　　宣教郎致仕陳公墓誌銘<lb/>
君姓陳氏諱衡字公權曽祖確祖■父■皆不仕世爲福<lb/>
州候官縣人及君之生質直嚴重謹然諾寡言笑飲食起<lb/>
居有常度寒暑不易危坐終日對妻子未嘗見齒雖嚴于<lb/>
家而與郷人處則歛退樂易唯恐失色於人虚懐待物不<lb/>
疑人欺遭詐取直無愠責逋於人愧若巳負以故不能治<lb/>
生而安於貧嘗曰吾不怨人亦莫余怨不侮人亦莫余侮<lb/>
也中歲益貧廼闔門以教子爲事奉養靳靳而資其子使<lb/>
從師友講學至解衣無吝色起居晨夜必以身率之其勤<lb/>
<pb n="KR4d0226_SBCK_094-22b"/>
約人所不堪而君處之𥙿如也巳而諸子舉進士有名仲<lb/>
子孔碩登科從官所涖多可紀人意其繩約少寛而君訓<lb/>
飭彌厲未嘗假以言色其平居所以告語之者隨事不同<lb/>
而要其歸必出於守道循理愛人及物之意孔碩爲邵武<lb/>
宰方以聦明慈愛甚得其民而居遽以疾終于寺舎市里<lb/>
聞之無不失聲嘆吒如悲親戚紹熈五年十二月丙寅也<lb/>
平生不喜僧道巫覡誑誘之說及病遺戒悉擯不用盖其<lb/>
天資有過人者故雖未嘗問學而卒能有以自㧞於流俗<lb/>
乃如此初以慶夀恩授某官致仕旣再遇登極及明堂恩<lb/>
累階宣教郎賜五品服娶同郡黃氏封宜人先卒而葬于<lb/>
閩清縣賀恩里大將之原至是孔夙等將奉公柩以合焉<lb/>
亟以書來曰諸孤不孝荐遭閔凶前日先生旣嘗幸哀而<lb/>
<pb n="KR4d0226_SBCK_094-23a"/>
賜之銘矣今而闕焉是使孔夙兄弟無以見先人於地下<lb/>
也敢泣以請惟先生憐之時予方以負罪杜門俟譴不敢<lb/>
復近筆硯爲辭章然讀其狀於中若有愧焉因竊叙而銘<lb/>
之其子孫男女巳具前志此不復出銘曰<lb/>
言之出不踰閾行之長不滿郷人莫我尤我豈人憂載此<lb/>
餘驩以適其丘吾淺之爲丈夫者又安能窺其際而渉其<lb/>
流乎<lb/>
　　　范直閣墓記<lb/>
宋故左朝散郎直秘閣主管台州崇道觀范公諱如圭字<lb/>
伯逹曽大父履謙妣阮氏大父𥙷之妣李氏童氏父舜舉<lb/>
從事郎累贈左朝議大夫妣胡氏繼葉氏俱贈恭人大父<lb/>
以上世家建州建陽縣之由原先大夫始居漳濵遂爲荆<lb/>
<pb n="KR4d0226_SBCK_094-23b"/>
門軍當陽縣人以崇寧元年玄黓敦䍧九月巳丑巳時生<lb/>
於舅氏胡文定公荆南學官廨中旣孤自奮從文定公受<lb/>
春秋學舉進士建炎二年對䇿廷中語切直張和公時爲<lb/>
考官第爲首選同列不可於是以乙科賜及第授從事郎<lb/>
武安軍節度推官以母䘮解職服除從外舅葉公辟爲江<lb/>
南東路安撫司書寫機宜文字召試館職除祕書省正字<lb/>
兼史館校勘如故紹興十年春謁告如荆門遷奉先大夫<lb/>
恭人之柩歸葬建陽始公在館數陳論時政與宰相意不<lb/>
合至是遂請奉祠差主管台州崇道觀秩滿輙復請由是<lb/>
歴十載三爲祠官十九年添差通判邵州秩滿差通判荆<lb/>
南府賜緋二十七年召赴行在上殿直祕閣提舉江南西<lb/>
路常平茶鹽公事歲餘除利州路提點刑獄公事在道上<lb/>
<pb n="KR4d0226_SBCK_094-24a"/>
書論宗社大計有人所難言者㑹有目疾辭得不行差主<lb/>
管崇道觀二十九年秋起知泉州十月到郡革弊抑強人<lb/>
方受其賜而貴勢不以爲便俄有㫖與宫觀理作自陳越<lb/>
明年正月始𬒳命即日罷歸四月受敕復爲主管崇道觀<lb/>
而公巳病矣六月乙丑卒于邵武軍寓居之正寢享年五<lb/>
十有九而是歲紹興三十年上章執徐也公娶葉氏右文<lb/>
殿修撰宗諤之女封安人子男三人長念祖右迪功郎次<lb/>
念德次念兹念兹後公十八日而亡年十有七矣女二人<lb/>
長適右承務郎折知常次適登仕郎劉玶孫男四人女一<lb/>
人皆尚㓜其年九月甲申諸孤奉公䘮歸葬建陽縣渭曲<lb/>
山謹次公姓系爵里始終梗槩納諸壙中以識若經術行<lb/>
誼出處之詳則將請于先生君子深知公者刻辭墓左以<lb/>
<pb n="KR4d0226_SBCK_094-24b"/>
明示後世云從表姪左迪功郎監潭州南嶽廟朱熹謹記<lb/>
　　　皇考左承議郎守尚書吏部貟外郎兼史館校勘<lb/>
　　　朱府君遷墓記<lb/>
先府君諱松字喬年姓朱氏徽州婺源人曾祖諱振祖諱<lb/>
絢妣皆汪氏考諱森妣程氏三世皆不仕考妣以府君故<lb/>
贈承事郎孺人府君生於紹聖四年閏二月戊申性至孝<lb/>
有高志大節落筆語輙驚人政和八年以同上舎岀身授<lb/>
迪功郎建州政和縣尉承事公卒貧不能歸因葬其邑而<lb/>
遊官徃來閩中始從龜山楊氏門人爲大學中庸之學調<lb/>
南劒州尤溪縣尉監泉州石井鎭稅循左從政郎紹興四<lb/>
年召試除祕書省正字丁内艱服除召對改宣教郎除祕<lb/>
書省校書郎遷著作佐郎尚書度支貟外郎兼史館挍勘<lb/>
<pb n="KR4d0226_SBCK_094-25a"/>
歴司勲吏部兩曹皆領史職如故以史勞轉奉議郎以年<lb/>
勞轉承議郎丞相趙忠簡公張忠獻公皆深知府君未及<lb/>
用而去秦檜以是忌之而府君又方率同列極論和戎不<lb/>
便檜益怒出府君知饒州去赴請間差主管台州崇道觀<lb/>
以十三年三月辛亥卒于建州城南之寓舎年四十有七<lb/>
所爲文有韋齋集十二卷娶同郡祝氏處士確之女封孺<lb/>
人後二十七年卒男熹嘗爲左迪功郎差充樞宻院編脩<lb/>
官女嫁右迪功郎長汀縣主簿劉子翔孫男塾埜在女巽<lb/>
兊皆㓜𥘉府君將沒欲葬崇安之五夫卒之明年遂窆其<lb/>
里靈𣑽院側時熹㓜未更事卜地不詳旣懼體魄之不獲<lb/>
其安乃以乾道六年七月五日遷于里之白水鵝子峯下<lb/>
熹攀慕號殞痛貫心骨重惟先君旣不得信其志以没而<lb/>
<pb n="KR4d0226_SBCK_094-25b"/>
熹又無所肖似不能有以顯揚萬分敢次叙姓系官閥志<lb/>
業梗槩刻而揜諸幽且將請文作者以表其隧昊天罔極<lb/>
嗚呼痛哉<lb/>
　　　尚書吏部貟外郎朱君孺人祝氏壙誌<lb/>
先妣孺人祝氏徽州歙縣人其先爲州大姓父諱確始業<lb/>
儒有髙行娶同郡喻氏以元符三年七月庚午生孺人性<lb/>
仁厚端淑年十有八歸于我先君諱松字喬年姓朱氏逮<lb/>
事舅姑孝謹篤至有人所難能者以先君校中祕書賜今<lb/>
號及先君卒熹年才十有四孺人辛勤撫教俾知所向不<lb/>
幸旣長而愚不適世用貧病困蹙人所不堪而孺人處之<lb/>
怡然乾道五年九月戊午卒年七十生三男伯仲皆夭熹<lb/>
其季也嘗爲左迪功郎差充樞宻院編脩官一女適右迪<lb/>
<pb n="KR4d0226_SBCK_094-26a"/>
功郎長汀縣主簿劉子翔孫男塾埜在女巽兊皆㓜越明<lb/>
年正月癸酉葬于建寧府建陽縣後山天湖之陽東北距<lb/>
先君白水之兆百里而逺不孝子熹號慕隕絶敢竊記壙<lb/>
中如此昊天罔極鳴呼痛哉<lb/>
　　　知縣何公壙誌<lb/>
君姓何氏諱鎬字叔京邵武軍邵武縣人父諱兊左朝奉<lb/>
郎母陳氏劉氏林氏鄧氏皆封安人而君劉出也以朝奉<lb/>
公致事恩𥙷將仕郎更授右迪功郎泉州安溪縣主簿辟<lb/>
江南西路安撫司書冩機宜文字調汀州上杭縣丞陞從<lb/>
政郎潭州善化縣令未上以淳熈二年十一月丁丑晦卒<lb/>
于家年四十有八娶同郡李氏子男三人琰某某女三人<lb/>
長壻呉大同次馮棟季未行也君天資夷曠廉静寡欲有<lb/>
<pb n="KR4d0226_SBCK_094-26b"/>
過人者始朝奉公學於故殿院東平馬公伸受河南程氏<lb/>
中庸之說篤信力行沒身不怠而君又得其傳培殖從容<lb/>
克篤前烈佐邑有惠愛著書數萬言琰等將以四年三月<lb/>
某日葬君臺溪東碭之原其友新安朱熹爲識壙中如此<lb/>
且將叙次其詳以表于墓上云<lb/>
　　　劉摳宻墓記<hi>代劉平父</hi>
公諱珙字恭父姓劉氏世爲建寧府崇安縣人曽祖諱民<lb/>
先故任承事郎累贈太子太保妣黃氏彭城郡夫人祖諱<lb/>
韐故任資政殿學士銀青光禄大夫謚忠顯累贈太師妣<lb/>
李氏秦國夫人繼吕氏韓國夫人父諱子羽故任右朝議<lb/>
大夫充徽猷閣待制累贈少傅妣熊氏福國夫人繼卓氏<lb/>
慶國夫人公生於宣和四年二月十日卯時建炎三年以<lb/>
<pb n="KR4d0226_SBCK_094-27a"/>
忠顯公致仕恩𥙷承務郎紹興十二年中進士第調紹興<lb/>
府在城都稅務未赴改監潭州南嶽廟十五年差主管西<lb/>
外敦宗院十六年磨勘轉承事郎十月丁少傅公憂服未<lb/>
除而韓國夫人薨公以嫡孫承重二十一年服除差諸三<lb/>
宫大小學教授二十四年四月權祕書省校勘書籍官又<lb/>
權禮部郎官六月權中書舎人十二月磨勘轉宣教郎二<lb/>
十五年五月罷二十六年差主管台州崇道觀二十八年<lb/>
召赴行在除大宗正丞未赴二十九年磨勘轉奉議郎改<lb/>
祕書丞三十年兼權吏部郎官四月除吏部貟外郎改監<lb/>
察御史十月復爲吏部貟外郎三十一年正月兼權祕書<lb/>
少監六月除起居舎人九月兼權中書舎人十月兼權直<lb/>
學士院從車駕幸建康三十二年三月除中書舎人賜紫<lb/>
<pb n="KR4d0226_SBCK_094-27b"/>
金魚袋五月正兼直學士院八月以扈從恩轉承議郎今<lb/>
上登極覃恩轉朝奉郎借朝議大夫禮部尚書奉使大金<lb/>
上以公辟置官屬公當特賜御札獎諭時始議與金人爲<lb/>
敵國之禮未决以故未出疆而復隆興元年二月磨勘轉<lb/>
朝散郎十一月除集英殿修撰知泉州未赴二年二月改<lb/>
衢州乾道元年三月除敷文閣待制知潭州荆湖南路安<lb/>
撫使以平郴賊李金功賜御札獎諭又除敷文閣直學士<lb/>
三年正月召赴行在八月到闕除翰林學士知制誥兼侍<lb/>
讀以郊祀恩封建安縣開國男食邑三百户十一月除中<lb/>
大夫同知樞宻院事四年七月兼參知政事八月除端明<lb/>
殿學士在外宫觀改知隆興府江南西路安撫使五年四<lb/>
月除資政殿學士知荆南府荆湖北路安撫使六月𬒳㫖<lb/>
<pb n="KR4d0226_SBCK_094-28a"/>
措置荆襄邊靣六年九月丁慶國夫人憂七年三月起復<lb/>
同知樞宻院事進封開國伯加食邑四百户實封一百户<lb/>
公再辭不允又除荆襄宣撫使依舊同知樞宻院事差内<lb/>
侍省内侍殿頭徐偁賜以御札宣押奏事公又四辭乃得<lb/>
終䘮八年十二月服除除知潭州荆湖南路安撫使進爵<lb/>
加食邑實封如前九年三月赴闕奏事進大學士以行淳<lb/>
熈二年正月除知建康府江南東路安撫使兼行宫留守<lb/>
未幾復以恩徙封彭城郡開國侯加食邑三百户七月以<lb/>
脩城功轉一官公辭不受十月又以津發禁軍教閱轉一<lb/>
官許回受三年三月以慶夀恩加食邑三百户實封一百<lb/>
户六月又轉太中大夫七月以賑濟事畢賜詔奬諭十一<lb/>
月又賜御札鞍馬器物四年三月以居守績効顯著除觀<lb/>
<pb n="KR4d0226_SBCK_094-28b"/>
文殿學士四月以三年郊祀恩加食邑三百户五年閏六<lb/>
月以疾再請奉伺不允遂乞致仕詔遣内侍省西頭供奉<lb/>
官陸彦禮宣押翰林醫痊診御脉周昭眡治公疾未至七<lb/>
月三日薨享年五十有七轉通議大夫致仕贈光禄大夫<lb/>
輟視朝一日詔建康府應副人夫津發又詔建寧府應辦<lb/>
葬事身後恩數令有司具條取㫖公娶吕氏兵部尚書祉<lb/>
之女追封新定郡夫人繼室韓氏魏國忠獻公之元孫追<lb/>
封新興夫人又娶其女弟追封淑人子男二人曰學雅承<lb/>
務郎曰學裘尚㓜女二人長適將仕郎吕欽公所任也次<lb/>
在室卜以六年二月乙巳葬於甌寧縣慈善郷豐樂里顯<lb/>
揚妙湛禪寺之南從公志也坪惟公平生大節顯於朝廷<lb/>
傳於海内固巳不待夫記述而傳矣然其謀猷行治曲折<lb/>
<pb n="KR4d0226_SBCK_094-29a"/>
精微之際則又有不可不詳載以俟後世者方將討論撰<lb/>
次而請銘於作者顧又未及就篇而葬日巳迫謹略叙公<lb/>
始終閥閱如右刻而納諸壙中它所欲論著者尚見於隧<lb/>
道之碑云從弟從事郎玶涕泣叙次<lb/>
　　　丁復之墓記<lb/>
復之名堯姓丁氏建寧府崇安縣上梅里人父名愛母某<lb/>
氏復之爲人篤厚慈良深有志於爲巳之學從予遊數年<lb/>
不幸早死朋友莫不哀之有子二人曰某某淳熈十有二<lb/>
年冬十有一月　日卒　月　日其父葬之某處友人蔡<lb/>
君季通實相其事新安朱熹記<lb/>
　　　亡嗣子壙記<lb/>
宋朱塾字受之具先徽州婺源人大父諱松紹興史官也<lb/>
<pb n="KR4d0226_SBCK_094-29b"/>
父熹今爲鴻慶祠官母劉氏聘士勉之之女塾於紹興癸<lb/>
酉七月丁酉生紹熈辛亥正月癸酉卒娶潘氏生二男長<lb/>
曰鎭次恩老四女歸昭接滿鎭滿皆夭明年十有一月甲<lb/>
申塟大同北麓上實天湖其父爲之志鳴呼痛哉<lb/>
　　　陳君㢘夫壙誌<lb/>
陳廉夫名址莆田人故少師觀文殿大學士贈太保魏國<lb/>
正獻公之孫今朝請大夫新提舉福建路市舶寔師是之<lb/>
子厚重明敏自㓜即有志於學正獻公竒愛之用致仕恩<lb/>
奏授承奉郎轉承事郎差監鎭江府户部大軍倉未赴丁<lb/>
母憂再調監泉州南安縣鹽稅慶元三年七月二十有二<lb/>
日卒享年二十有八娶兵部侍郎岳公霖之女女子一人<lb/>
師是將以慶元四年十一月三日祔㢘夫龍汲山正獻公<lb/>
<pb n="KR4d0226_SBCK_094-30a"/>
大墳之右以其嘗學於余也使來謁銘余以老病乆廢筆<lb/>
札亦悲㢘夫之賢而不克就其志也不能文姑記其實請<lb/>
刻石納壙中十月巳卯旣望新安朱熹記<lb/>
晦庵先生朱文公文集卷第九十四<lb/>
　　　　　　　　　　　候官縣儒學訓導劉簮校<lb/>
<pb n="KR4d0226_SBCK_094-30b"/>
<pb n="KR4d0226_SBCK_094-30b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_018-1a"/>
晦庵先生朱文公文集卷第十八<lb/>
　奏狀<lb/>
　　奏台州免納丁絹狀<lb/>
具位臣朱　熹<lb/>
　臣廵歴至台州㩀屬縣人戸陳狀稱逐年身丁每丁合<lb/>
　納本色絹三尺五寸并錢七十一文𬒳州縣登承抑納<lb/>
　絹七尺其實本州毎丁只發納上供三尺五寸却将錢<lb/>
　七十一文令人戸倍輸折納本色竊念本州縣人戸連<lb/>
　遭荒旱細民艱食見蒙追催緊急無所從出乞将逓年<lb/>
　多納理作今年合納其今年倍納在官乞理爲来年合<lb/>
　納之數臣喚到台州典級楊松年陸迅等供拖照案例<lb/>
　臨海五縣人戸合納丁絹除第一等止第四等係将丁<lb/>
<pb n="KR4d0226_SBCK_018-1b"/>
　産稅錢併紐科納絹帛外所有第五等丁絹撿凖建炎<lb/>
　三年十一月三日徳音節文兩浙人戸歳出丁塩錢毎<lb/>
　丁納錢二百二十七文並令納絹一丈綿一兩巳是太<lb/>
　重自今第五等以下人戸一半依舊折納外餘一半折<lb/>
　納見錢台州人戸身丁毎丁供塩稅錢一百四十一文<lb/>
　足折納絹七尺自紹興三年首正将第五等人戸丁塩<lb/>
　錢除一半折納絹三尺五寸外有一半折納見錢七十<lb/>
　文足五分計减退本色絹數是致闕少絹帛支遣本州<lb/>
　扵紹興四年相度貼支官錢揍納具申朝廷獲奉聖旨<lb/>
　令台州樁𬋩見錢與人戸納到数目依市價賣發不得<lb/>
　科敷搔擾本州自紹興四年以後却将第五等人戸合<lb/>
　納一半丁錢七十文五分足紐納絹三尺五寸照得第<lb/>
<pb n="KR4d0226_SBCK_018-2a"/>
　五等人戸計一十九萬九千八十四丁合納丁塩錢二<lb/>
　萬八千七百貫八百四十四文除一半納本色外有一<lb/>
　半止合納丁錢一萬四千三十五貫四百二十二文足<lb/>
　本州却将上件丁錢紐作本色絹三尺五寸催納計絹<lb/>
　一萬六千五百九十匹一丈二尺以致人戸陳理今来<lb/>
　若放免一半丁絹却合納催一半丁錢一萬四千三十<lb/>
　五貫四百二十二文足其所免上件丁絹本州逐年自<lb/>
　有支用䟎剰紬絹一萬六千二百餘匹可以通那充官<lb/>
　兵等支遣不礙起發上供綱運之數臣照對台州諸縣<lb/>
　連年災傷細民重困若不優加存恤必見流移其第五<lb/>
　等人戸所納丁稅旣有元降建炎三年指揮許納一半<lb/>
　見錢自不應並納本色今来台州若免納一半丁絹本<lb/>
<pb n="KR4d0226_SBCK_018-2b"/>
　州自有䟎剰紬絹可以通那支遣不礙起發上供之数<lb/>
　委無相妨臣巳行下台州及臨海等縣遵照建災三年<lb/>
　獲降聖㫖令人戸逐年毎丁送納絹三尺五寸并一半<lb/>
　見錢七十文五分足免致重困貧民下戸不得仍前違<lb/>
　戾科抑外湏至奏聞者<lb/>
右謹録奏聞謹狀<lb/>
　　　再乞給降錢物及减放住催水利等狀<lb/>
具位臣朱　熹<lb/>
　臣扵今月𥘉一日及六日兩次具奏乞給降錢物應副<lb/>
　本路諸州糶濟支用等事至今半月未奉進止竊縁自<lb/>
　今巳向深秋欲得上項錢物給付逐州及早運糴其餘<lb/>
　事件亦合早作措置庻㡬将來飢民得沾實惠不至復<lb/>
<pb n="KR4d0226_SBCK_018-3a"/>
　似去年措置後時追悔無及但縁臣近日不合按劾知<lb/>
　台州唐仲友不公不法事件違忤貴臣不敢更以私書<lb/>
　手劄陳懇廟堂催促敷奏竊慮進呈淹緩有誤一道飢<lb/>
　民性命之計今不免再具畫一事目奏聞欲望聖慈鍳<lb/>
　茲愚悃發自宸衷斟酌事宜特降處分先将愚臣重賜<lb/>
　行遣别選膚使錫以緡錢使布寛大之恩其减放住催<lb/>
　水利募糴等事亦係本路救荒緊要節目若俟新官奏<lb/>
　請然後施行必是遲緩誤事欲乞權依臣奏且與施行<lb/>
　不勝幸甚湏至奏聞者<lb/>
　　一奏乞特降睿旨支撥錢一百七十萬貫揍前所給<lb/>
　　　通作二百萬貫令臣及早分給諸州廣行運糴俟<lb/>
　　　見糶給戸口實数却行計度支用不盡之数先次<lb/>
<pb n="KR4d0226_SBCK_018-3b"/>
　　拘收回納仍乞扵内紐計米数量給空名告身五<lb/>
　　七十道并度牒官㑹揍成二百萬貫付臣收掌如<lb/>
　　有獻助及格之人令臣與安撫使書填給付<lb/>
　　一奏乞特降睿㫖扵今来所降减半指揮内刪去将<lb/>
　　来檢踏見得災傷最重處方得保明取旨之文只<lb/>
　　依乾道七年耿延年所請巳得指揮施行<lb/>
　　一奏乞特降睿旨将本路災傷縣分人戸夏稅權行<lb/>
　　住催少俟檢放秋米分数定日却将夏稅亦依分<lb/>
　　数蠲减<lb/>
　　一奏乞特降睿旨許臣前項所請百七十萬貫却扵<lb/>
　　数内量撥什三候諸州通判申到合興修水利去<lb/>
　　處即與審實應副其合糶給人有應募者即今繳<lb/>
<pb n="KR4d0226_SBCK_018-4a"/>
　　納糶給由暦就顧入役俟畢工日糶給如舊<lb/>
　　一奏乞特降睿旨許令𬒳災州縣人戸苗米五斗以<lb/>
　　下不候檢踏先次蠲放令轉運司疾速施行<lb/>
　　一奏乞特降睿旨申嚴米糓不得收稅舊法仍詔有<lb/>
　　司諸𬒳災州縣人戸欲興販物貨徃外州府收糴<lb/>
　　米糓就闕米處出糶者各經所在或縣或州或監<lb/>
　　司自陳所帶貨物判執前去其糶米訖所買回貨<lb/>
　　亦各從所在自陳判執回歸徃回所過並不得輙<lb/>
　　收分文稅錢違者並依稅米糓法必行無赦徑下<lb/>
　　轉運司約束施行<lb/>
　　一奏乞特降睿旨就撥紹興府先給到度牒一百道<lb/>
　　換到米及明州先蒙降到二十萬貫糴到米並付<lb/>
<pb n="KR4d0226_SBCK_018-4b"/>
　　　本司均撥應副紹興府明州糶濟及貸與食利人<lb/>
　　　戸興修水利却扵二百萬貫内除豁其水利貸錢<lb/>
　　　向後豐年却令逐旋回納<lb/>
右謹録奏聞伏候敕㫖<lb/>
　　　乞降㫖令婺州撥還所借常平米狀<lb/>
具位臣朱　熹<lb/>
　臣伏凖尚書省劄子備㩀知婺州錢佃奏乞扵本州見<lb/>
　𬋩常平義倉米内支借二萬石支遣軍粮八月三日三<lb/>
　省同奉聖旨許支借二萬石限至歳終撥還臣除巳恭<lb/>
　禀施行外臣竊見義倉米在法唯充賑給不許他用今<lb/>
　歳婺州諸縣例皆旱傷将来細民必致闕食本司尚自<lb/>
　申奏朝廷支降官㑹度牒應副本州糴米而義倉窠名<lb/>
<pb n="KR4d0226_SBCK_018-5a"/>
　正係賑給之数先来本州巳曽借過一萬七千石元降<lb/>
　指揮候秋成先次撥還尚未還到顆粒今来再借二萬<lb/>
　斛止存七千餘石巳是不足支遣而所借之米又蒙許<lb/>
　令歳終撥還深恐後時有誤糶濟欲望聖慈特降指揮<lb/>
　令婺州将兩次借過米三萬七千石趂此秋成盡數先<lb/>
　行撥還庻㡬可以添助糶濟湏至奏聞者<lb/>
右謹録奏聞伏候敕旨<lb/>
　　　奏廵歷至台州奉行事件狀<lb/>
具位臣朱　熹<lb/>
　臣照得本路州縣今歳旱傷臣自七月十五日出廵取<lb/>
　道<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣迤邐入台州按視及預行措置賑恤事件節次<lb/>
　具奏外臣已扵八月十八日起離台州取處州前去所<lb/>
<pb n="KR4d0226_SBCK_018-5b"/>
　有台州奉行事件湏至奏聞者<lb/>
　　一臣七月二十三日到台州二十五日凖尚書省劄<lb/>
　　　子恭奉聖旨給降度牒三百道官㑹一十五萬緡<lb/>
　　　臣即時分撥應副諸州外仍扵台州刷到常平司<lb/>
　　　及諸州庫眼有𬋩窠名錢八萬貫及扵降到錢㑹<lb/>
　　　内撥錢二萬貫共揍一十萬貫量逐縣災傷輕重<lb/>
　　　地里闊狹均撥應副仍詢訪到土居官員士人誠<lb/>
　　　實練事爲衆所服者一縣数人以禮敦請令與州<lb/>
　　縣當職官公共措置差募人舡前徃得熟去處收<lb/>
　　　糴米斛循環賑糶仍多方敦請上戸說諭或出米<lb/>
　　　穀或出錢物并行運糴添助賑糶仍㩀本州申到<lb/>
　　　見𬋩常平義倉米五萬二千餘石巳令摏𬋩凖備<lb/>
<pb n="KR4d0226_SBCK_018-6a"/>
　　賑濟及一面立式選差都正鄉官等家至戸到從<lb/>
　　實抄劄法應糶濟大小戸口取見的確数目各随<lb/>
　　比近置塲以俟将来闕食就行糶濟仍立罪賞約<lb/>
　　束不得泛濫抄劄枉費官廩外伏乞聖照<lb/>
　　一臣所經歴去處得雨之後晚稻之未全損者並皆<lb/>
　　長茂可望收成但民間所種不多僅當早稻十之<lb/>
　　　一二其早稻未全損者亦皆抽莖結實土人謂之<lb/>
　　二稻或謂之傳稻或謂之孕稻其名不一目今有<lb/>
　　巳黄熟處亦有尚帶青色處村民得此接濟所益<lb/>
　　非細但其稻莖稀踈秕多糓少其色青者巳逼霜<lb/>
　　露恐難指擬至扵粟荳油麻蕎麥之類却並有收<lb/>
　　次第今冬未至乏絶只爲荐飢民無盖藏竊恐来<lb/>
<pb n="KR4d0226_SBCK_018-6b"/>
　　春必至艱食臣巳面諭州縣官吏常切體訪不拘<lb/>
　　早晚但覺民間闕食便行賑糶收錢運糴循環接<lb/>
　　濟無損扵官有益扵民實爲利便伏乞聖照<lb/>
　　一臣體訪到本州黄巖縣界分闊逺近来出榖最多<lb/>
　　一州四縣皆所仰給其餘波尚䏻陸運以濟新昌<lb/>
　　<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣之闕然其田皆係邊山瀕海舊有河涇堰閘<lb/>
　　以時啓閉方得灌漑收成無所損失近年以来多<lb/>
　　有廢壊去處雖累曽𨳩淘修築又縁所費浩瀚不<lb/>
　　䏻周徧臣竊惟水利修則黄巖可無水旱之災黄<lb/>
　　巖熟則台州可無飢饉之苦其爲利害委的非輕<lb/>
　　遂扵降到錢内支一萬貫付本縣及土居官宣教<lb/>
　　郎林鼐承節郞蔡鎬公共措置給貸食利人戸相<lb/>
<pb n="KR4d0226_SBCK_018-7a"/>
　　　度急切要害去處先次興工俟向後豐熟年分却<lb/>
　　　行拘納其林鼐曽任明州定海縣丞敦篤曉練爲<lb/>
　　　衆所稱蔡鎬曽任武學諭沈審果决可以集事但<lb/>
　　　本縣知縣范直興不甚曉事恐難倚仗欲乞依本<lb/>
　　　司巳獲降到指揮特與獄廟理作自陳别選清強<lb/>
　　　官權攝縣事庻㡬興役救荒不至闕誤伏候敕㫖<lb/>
　　　臣前項所奏給降到錢三十萬貫臣巳分撥婺州<lb/>
　　　八萬貫衢州六萬貫處州五萬貫台州二萬貫黄<lb/>
　　　岩興修水利一萬貫及明州定海縣亦乞興修水<lb/>
　　　利巳撥一萬貫共巳撥二十三萬貫外尚剰七萬<lb/>
　　　貫初欲分撥應副明州紹興府而明州申到巳奏<lb/>
　　　乞撥錢一百萬貫臣遂不敢拈出兼婺衢兩州連<lb/>
<pb n="KR4d0226_SBCK_018-7b"/>
　　年荒歉並無蓄積可以那兊運糴竊恐将来更有<lb/>
　　欠闕欲且留此錢数更俟聖慈添撥到錢即并諸<lb/>
　　州再行均給所有添撥之数巳兩次具奏今更扵<lb/>
　　後項開說伏乞聖照<lb/>
　　一臣扵八月初三日及十二日兩次具奏更乞聖慈<lb/>
　　添撥錢物及紹興府明州元降度牒官會所糴米<lb/>
　　斛通揍作二百萬貫文乞不候檢踏先放五斗以<lb/>
　　下苗米又乞權住催夏稅零欠俟檢放秋苗分数<lb/>
　　定日并行除豁理納又乞申嚴米糓免稅舊法仍<lb/>
　　乞特降指揮與免徃回物貨及搭帶稅物亦巳日<lb/>
　　乆未奉進止欲乞聖慈詳臣兩狀早賜指揮伏候<lb/>
　　敕㫖<lb/>
<pb n="KR4d0226_SBCK_018-8a"/>
右謹録奏聞伏候敕㫖<lb/>
　　　簽黄<lb/>
　　臣第二狀内巳有陳乞别選膚使付以緡錢一節今<lb/>
　　更自度决難自効并望聖慈早賜處分<lb/>
　　　奏均减紹興府和買狀<hi>同本府</hi>
臣聞欲救巨患者不可惜小費欲除實弊者不可循虚名<lb/>
臣等叨蒙聖恩備数東浙竊見紹興和買之患民所不堪<lb/>
巧詐之徒姦弊百出前此議者非不欲救而除之而徃徃<lb/>
過爲國家顧惜小費下比流俗苟循虚名是以因循終莫<lb/>
䏻革臣等不肖誠不足仰窺聖徳之萬分然有以知陛下<lb/>
愛民之心燭理之明扵此必有所不屑者是以敢昧萬死<lb/>
而一言之伏惟陛下留神財擇臣等契勘浙東七州除温<lb/>
<pb n="KR4d0226_SBCK_018-8b"/>
州無和買外其餘六州共𬋩和買二十八萬一千六百四<lb/>
十匹二丈一尺紹興一州獨當一十四萬六千九百三十<lb/>
八匹乃占諸州一半以上縁此重困人不䏻堪所以子戸<lb/>
詭名巧爲姦弊雖有重法終不䏻禁且如會稽一縣經界<lb/>
之初舊例雖是物力三十八貫五百以上起科和買然以<lb/>
通数計之實及四十七貫方滿一疋今亦自三十八貫五<lb/>
百起科以通数計之乃自十八貫六百單一文巳科一疋<lb/>
則是向来科納一疋者今増爲二匹半矣官之所入不加<lb/>
贏田之在民不加損止縁人苦其重避免者多以故姦僞<lb/>
日滋以至此極向来官吏之有意扵民者莫不知有此弊<lb/>
亦未嘗不爲之惻然動心評議措畫亦旣多端而利害相<lb/>
形終無定說如欲首併詭戸則懼其告訐成風徒敗風俗<lb/>
<pb n="KR4d0226_SBCK_018-9a"/>
而暫併復分終不能禁欲以畆頭均紐則縦舎㳺末重困<lb/>
農民輕重之間亦未爲允欲科有産無丁之戸則彼䏻立<lb/>
詭戸者固不憚更立虚丁而寡妻弱子實無丁籍者反受<lb/>
其弊如欲减退物力等則或作䑕尾推排則彼昔者既能<lb/>
析而爲三十八貫五百以下之戸矣今豈不䏻再析而爲<lb/>
若干錢以下之戸乎故嘗叅酌前後衆人之論而折衷之<lb/>
獨有通計家活浮財物力貫頭均紐之說稍爲無弊雖第<lb/>
五等戸昔無今有者未免有言然扵其間真偽亦復相半<lb/>
若真貧民輸一戸之和買不過丈尺彼自不較惟是子戸<lb/>
詭名之衆頓輸数戸積計甚多故尤不以爲便而必争之<lb/>
其力又足以挾下戸唱浮論以揺衆聴故不察其實者遂<lb/>
以自疑而莫能復措其說此和買之議所以汹汹累年而<lb/>
<pb n="KR4d0226_SBCK_018-9b"/>
和買之害固未嘗有一毫之損也然竊嘗深究其受病之<lb/>
原則無他焉直以元額之太重而巳故今臣等相與熟議<lb/>
輙陳此說欲望聖慈先發徳音痛减歳額然後用貫頭均<lb/>
敷之說以定其制惟慮所敷第五等戸之中真下戸者或<lb/>
受其弊則請叅用髙下等第均敷及减免下戸丁錢之說<lb/>
以優恤之但使真下戸者審知此法之行不爲厲巳而無<lb/>
他辭則彼姦民之浮論亦可以置而不問矣謹畫一條具<lb/>
于后<lb/>
　一所以先裁减歳額者臣聞祖宗初立和預買法先支<lb/>
　　見錢後納紬絹民間實頼其利至有形扵歌謡者而<lb/>
　　當是時本路漕臣有私扵越州者其吏復私扵㑹稽<lb/>
　　故此郡縣所抛獨多其後請本之数遂爲歳額而錢<lb/>
<pb n="KR4d0226_SBCK_018-10a"/>
　　不復支絹日益貴以至今日而白着之科遂反爲一<lb/>
　　州無窮之害故建炎元年五月一日光堯夀聖憲天<lb/>
　　體道性仁誠徳經武緯文太上皇帝登極赦書有曰<lb/>
　　和預買法本支實價訪聞官司立價甚低或髙擡他<lb/>
　　物價直凖折或以無實虚劵充数甚者直至受納未<lb/>
　　支本錢不遵條限前期起催急扵星火今来上供之<lb/>
　　類欲依祖宗法其和預買有前項違戾守令并轉運<lb/>
　　司並以違制論加二等仍委提刑司覺察每歳扵依<lb/>
　　限後一月内具有無違戾奏聞不以實聞與同罪仰<lb/>
　　味大㢤之言則是太上皇帝再造之初聖慮之深固<lb/>
　　巳及扵此矣而兩聖相承扵今五十餘年迫以軍國<lb/>
　　之湏所資至廣卒未能有以仰稱睿謨預攴實價以<lb/>
<pb n="KR4d0226_SBCK_018-10b"/>
　　復祖宗之舊者臣等竊思其次獨有擇其甚處如紹<lb/>
　　興府者有以少解其倒垂之急爲庻㡬焉爾然今欲<lb/>
　　去紹興和買之害使無姦弊稍得均平而不先减其<lb/>
　　當日請本之額譬如負千鈞者背膂之力旣巳不堪<lb/>
　　乃不知减其所負之物但欲移而寘之懐袖亦必無<lb/>
　　益扵事矣故今臣等扵此首陳减額之說而議者顧<lb/>
　　以爲有虧經費無所從補徒然奏陳必不聴許則臣<lb/>
　　等雖愚有以知其必不然也臣等仰觀陛下愛育黎<lb/>
　　元如親父母有以病告如切其身如頃年四川之虚<lb/>
　　額饒州之金徽州之絹汀州之銀青陽星子之稅放<lb/>
　　免蠲除不可勝計而連年水旱施舎貸給何啻数十<lb/>
　　巨萬何獨扵此知其爲害之甚而不出捐数萬匹者<lb/>
<pb n="KR4d0226_SBCK_018-11a"/>
　　以紓之乎又况近日巳蒙聖恩减免天慶攅陵等處<lb/>
　　和買二千餘匹固巳漸示救患除弊之端矣然通而<lb/>
　　計之人戸所减每匹纔及一尺有竒而坊本煎塩坍<lb/>
　　江放生四色所放尚未除免則臣等所以望扵陛下<lb/>
　　者不但如此而巳也臣等竊見浙西和買最重去處<lb/>
　　無如臨安府者而其數纔及八萬餘匹欲望聖慈将<lb/>
　　紹興府且依此例爲額而蠲其餘数至扵版曹經費<lb/>
　　或有所闕則乞量撥内帑之蓄以補其数盖如本路<lb/>
　　坊場課利出剰錢数歳輸内帑者至若干萬貫皆是<lb/>
　　近歳曹泳創置窠名即非舊法所當供者如此之類<lb/>
　　倘捐一二歸之版曹還以𥙷填本路上供蠲减之數<lb/>
　　則聖澤下流人知徳意舊弊庶乎其可革矣<lb/>
<pb n="KR4d0226_SBCK_018-11b"/>
　　一所以謂貫頭均紐之說爲無弊者盖今和買之重人<lb/>
　　悉規避詭爲下戸長姦滋弊莫可關防如經界之𥘉<lb/>
　　㑹稽一縣凡爲物力錢一百二十六萬餘貫而四等<lb/>
　　以上科納和買者當一百一十萬餘貫今来四十年<lb/>
　　所謂四等以上止有物力錢三十七萬九千四百六<lb/>
　　十貫六百文而轉入五等者乃至七十二萬五百餘<lb/>
　　貫皆縁和買之重姦猾之民爭爲子戸詭名以避均<lb/>
　　敷而其淳謹畏法不敢爲者顧乃爲之代受所免之<lb/>
　　数㡬再倍扵其舊政之不平莫甚扵此從来爲州縣<lb/>
　　者灼知其弊非不嚴詭戸之禁徃徃随併随分終莫<lb/>
　　䏻革今若蒙恩先次痛减歳額却以貫頭均敷自物<lb/>
　　力一文以上並紐寸尺則髙下多寡其數一定而姦<lb/>
<pb n="KR4d0226_SBCK_018-12a"/>
　弊無所從出矣若猶以真實下戸創科爲慮則所謂<lb/>
　髙下等第科敷以及减免下戸身丁之說臣等請得<lb/>
　而備陳之<lb/>
　一所謂髙下等第均敷者上戸舊科和買𢾗多今用貫<lb/>
　頭均敷則其数却湏少减下戸舊不曽科和買今用<lb/>
　貫頭均敷則其数乃是頓増若使頓増數中皆是子<lb/>
　戸詭名則固不足恤第其間却有真實下戸不䏻無<lb/>
　咨怨者故今復爲此法以優恤之如第一等物力四<lb/>
　十貫當科和買一匹則第二等四十五貫乃科一匹<lb/>
　等而下之至扵五等則戸愈卑而科愈少矣如此施<lb/>
　行庻㡬下戸所増不多不至反有重困<lb/>
　一所謂减免下戸丁錢者大率第五等中有丁者多是<lb/>
<pb n="KR4d0226_SBCK_018-12b"/>
　　真實下戸無丁者多是子戸詭名今若将第五等戸<lb/>
　　所納丁錢特與除放則真實下戸雖増和買而得除<lb/>
　　此色官物其乗除之間亦畧足以相𥙷矣<lb/>
右謹件如前欲望聖慈特賜省覧直降睿旨悉與施行則<lb/>
不惟臣等之幸實紹興闔境百萬生靈数十百年永永無<lb/>
窮之幸<lb/>
　　貼黄<lb/>
　第五等戸計若干丁每丁一歳納錢若干統府八縣計<lb/>
　若干貫<hi>後闕</hi>
　　又小貼子<lb/>
　所以欲改畆頭二字爲物力貫百者盖以畆頭科紐則<lb/>
　獨有田之家𬒳科而有浮財物力者不與亦有未均之<lb/>
<pb n="KR4d0226_SBCK_018-13a"/>
　弊故欲改作物力貫百則有田及浮財者皆在其中此<lb/>
　奏是衆人商量而新秀州嘉興主簿諸葛千䏻操筆爲<lb/>
　之其人有學行審細詳練恐可招而問之必能博盡異<lb/>
　同得其利病之實伏乞台照熹上覆<lb/>
　　　奏塩酒課及差役利害狀<lb/>
臣竊見本司所𬋩塩酒課利國計所資爲甚廣而民情所<lb/>
患爲甚深若不根索弊原别行措畫竊恐民力日困亦非<lb/>
國家乆逺之利臣雖書生不曉錢糓然其大體亦竊講聞<lb/>
乆欲條奏以聞顧以救荒方急有所不暇今以罪疾力請<lb/>
投閑惓惓之私懐不能巳輙有巳見冐昧奏陳如有可採<lb/>
欲乞别選忠厚通敏之臣付以其事令其詳細稽考因事<lb/>
制宜使民情亟得去其所患而國計永不失其所資實爲<lb/>
<pb n="KR4d0226_SBCK_018-13b"/>
利便至扵差役一事亦屬本司所𬋩今亦有少利害并具<lb/>
其說如後湏至奏聞者<lb/>
　一浙東所𬋩七州而四州瀕海既是産塩地分而民間<lb/>
　　食塩必資客鈔州縣又有空額比較增虧此不便之<lb/>
　　大者夫産塩地分距亭塲去處近或跬歩之間逺亦<lb/>
　　不踰百里故其私塩常賤而官塩常貴利之所在雖<lb/>
　　有重法不能禁止故販私塩者百十成群或用大舡<lb/>
　　般載廵尉既不䏻訶州郡亦不䏻詰反與通同資以<lb/>
　　自利或乞覔財物或私收稅錢如前日所奏台州一<lb/>
　　歲所收二萬餘貫是也以此之故除明越兩州稍通<lb/>
　　客販粗有課利外台温兩州全然不成次第民間公<lb/>
　食私塩客人不復請鈔至有一塲一監累月之間不<lb/>
<pb n="KR4d0226_SBCK_018-14a"/>
　　收一袋不支一袋而官吏縻費吏卒搔擾有不可勝<lb/>
　　言者然以有比較之法州縣恐有殿罰則不免創立<lb/>
　　塩鋪抑勒民戸妄作名色抑令就買出入暗昧不可<lb/>
　　稽考大畧瘠民以肥吏困農民以資㳺手爲州縣爲<lb/>
　　提舉主𬋩者非不之知然皆以國計所資不敢輙有<lb/>
　　陳說日深月乆民愈無聊若不變通恐成大患臣生<lb/>
　　長福建竊見本路下四州軍舊行産塩之法令民随<lb/>
　　二稅納産塩錢而請塩扵官近歲官塩雖不支給而<lb/>
　　民間日食私塩官司既得産塩稅錢亦不復問其私<lb/>
　　販雖非正法然實兩便欲乞聖慈特詔本司取會福<lb/>
　　建路轉運司下四州軍見行産塩法将本路地里逺<lb/>
　　近塩價髙低比附叅考立爲沿海四州塩法其餘州<lb/>
<pb n="KR4d0226_SBCK_018-14b"/>
　軍自依舊法施行則亦革弊救民之一事也伏乞聖<lb/>
　慈詳酌施行<lb/>
　一酒坊之弊其說有四一曰官監二曰買撲三曰拍戸<lb/>
　抱額四曰萬戸抱額臣竊以爲莫不便扵官監莫便<lb/>
　扵萬戸其他則亦互有利害而萬戸之中亦不能無<lb/>
　少利害要在講究詳盡然後施行則庻乎其弊之可<lb/>
　革矣今官監之害朝廷既知而罷之矣然州郡占吝<lb/>
　多不遵禀戸部漕司所撲仍不廢罷此則害雖除而<lb/>
　未盡者也買撲之害在買人有消折本柄破壊家産<lb/>
　　之患在衆人有掗托抑勒捕捉欺凌之擾雖加禁防<lb/>
　法式明備然勢之所在終不能革拍戸抱額則庻㡬<lb/>
　矣然或額重而抱納不前或藉此而掗托搔擾則其<lb/>
<pb n="KR4d0226_SBCK_018-15a"/>
　　弊亦不異扵買撲唯萬戸抱額最爲簡便然湏以一<lb/>
　　州或一縣通計田畆浮財物力而均出之使無官戸<lb/>
　　民戸之殊城居村居之異一槩均敷立爲定籍乃爲<lb/>
　　盡善若舎官戸而敷民戸舍城居而困村居不立官<lb/>
　　簿而私置草簿使吏得以隂肆出没走弄扵其間則<lb/>
　　又病矣此法本路處州見巳施行四五十年民無爭<lb/>
　　訟官省禁防雖其小害尚不能無然入其封境觀其<lb/>
　　氣象宛然樂國與諸州不同今欲便取其法行扵諸<lb/>
　　州則恐本州課額素輕或非他州之比未可遽議然<lb/>
　　他州課額雖多從来拘催少曽登足皆是虚名徒掛<lb/>
　　空簿若蒙聖恩深詔有司取淳熈六年七年八年三<lb/>
　　歳實催到庫之数叅校取中立爲定額然後以此科<lb/>
<pb n="KR4d0226_SBCK_018-15b"/>
　　敷俾爲萬戸則亦庻㡬安民省事之一端也伏乞聖<lb/>
　　慈詳酌施行<lb/>
　一臣扵今年　月内曽具差役利害　事申尚書省㡬<lb/>
　　数千言内有徐詡所畫歇役年限一條最爲詳宻而<lb/>
　　近凖戸部行下乃無一言見施行者臣生長田間頗<lb/>
　　諳鄙事竊謂其言若得聖明一賜觀覽决須有可采<lb/>
　　者欲望聖慈特賜宣索觀其大槩然後付之愛民曉<lb/>
　　事老成詳細之臣令其看詳擇可行者具爲條畫别<lb/>
　　降指揮施行庻扵陛下愛民之意少有裨補臣不勝<lb/>
　　萬幸<lb/>
右謹録奏聞伏候敕旨<lb/>
　　　奏義役利害狀<lb/>
<pb n="KR4d0226_SBCK_018-16a"/>
具位臣朱　熹<lb/>
臣廵歴到處州竊見本州昨奉聖旨依布衣楊權所請<lb/>
結立義役此見陛下愛民之切雖草茅之言苟有便扵<lb/>
民者無不采納施行天下幸甚然本州目今奉行却有<lb/>
未盡善者如令上戸官戸寺觀出田以充義田此誠善<lb/>
矣而本州却令下戸只有田一二畆者亦皆出田或令<lb/>
出錢買田入官而上戸田多之人或却計㑹减縮所出<lb/>
殊少其下戸今旣𬒳科出田将来却不充役無縁復收<lb/>
此田之租乃是困貧民以資上戸此一未盡善也如逐<lb/>
都各立役首𬋩收田租排定役次此其出納先後之間<lb/>
亦未免却有不公之弊将来難施刑罰轉添詞訴此二<lb/>
未盡善也又如逐都所排役次今日巳是多有不公而<lb/>
<pb n="KR4d0226_SBCK_018-16b"/>
　况三五年後貧者或富富者或貧臨事不免却致争訟<lb/>
　此三未盡善也所排役次以上戸輪充都副保正中下<lb/>
　戸輪充夏秋戸長上戸安逸而下戸陪費此四未盡善<lb/>
　也凡此四事是其大槩目下詞訴紛然何况其間更有<lb/>
　隱㣲曲折未可倅見若不兼採衆論熟加考究竊恐将<lb/>
　来弊病百出詞訴愈多改之則枉費前功不改則反貽<lb/>
　後患将使義役之名重爲異議者所笑無復可行之日<lb/>
　誠有未便臣昨見紹興府山隂縣見行義役只是本縣<lb/>
　勸諭人戸各出義田均給保正戸長各有畆数具載砧<lb/>
　基其保正戸長依舊只從本縣定差更不别置役首亦<lb/>
　不先排役次而其當役之戸旣有義田可收自然樂扵<lb/>
　充應不至甚相紏訐但其割田未廣去處未免尚仍舊<lb/>
<pb n="KR4d0226_SBCK_018-17a"/>
　弊若更葺理增置便無此患竊謂其法雖似闊踈然却<lb/>
　簡直易明無他弊病又且不湏衝改見行條法委實利<lb/>
　便故嘗取其印本砧基行下州縣然以未經奏請畫降<lb/>
　指揮州縣徃徃未肯奉行臣愚欲望聖慈詳酌行下處<lb/>
　州止令合當應役人戸及官戸寺觀均出義田罷去役<lb/>
　首免排役次止用山隂縣法官差保正副長輪收義田<lb/>
　仍令上戸兼充戸長俟處州行之有緒却令諸州體倣<lb/>
　施行庻㡬一變義風永息争兢湏至奏聞者<lb/>
右謹録奏聞伏候敕㫖<lb/>
　　　按知台州唐仲友第一狀<lb/>
　　外封<lb/>
　奏爲本路諸州人戸間有流移去處奏聞事<lb/>
<pb n="KR4d0226_SBCK_018-17b"/>
　　内封<lb/>
　奏爲台州催稅緊急戸口流移知台州唐仲友别有不<lb/>
　公不法事件臣一面前去審究虚實奏聞事<lb/>
　　貼黄<lb/>
　臣竊見本人近蒙進擢而臣暰跡方此孤危較權量力<lb/>
　實犯不韙顧以踈賤蒙𬒳誤恩實當一路耳目之寄不<lb/>
　敢緘黙以負使令伏惟眷照力賜主張免致復爲小人<lb/>
　隂有中害不勝幸甚<lb/>
具位臣朱　熹<lb/>
　臣今月十六日起離紹興府白塔院道間遇見台州流<lb/>
　民兩輩通計四十七人扶老攜㓜狼狽道途臣問其故<lb/>
　皆云本州旱傷至重官司催稅緊急不免抛離鄉里前<lb/>
<pb n="KR4d0226_SBCK_018-18a"/>
　去逐食臣即量給錢物喻令復業竟不䏻回各巳迤邐<lb/>
　西去臣因詢究得本州日前似此流移戸口巳多目今<lb/>
　方是初秋巳致如此竊恐向後愈見数多除巳行下本<lb/>
　州約束令其存撫見在人戸母致復有流移外臣續訪<lb/>
　聞知台州唐仲友催督稅租委是刻急多差官吏在縣<lb/>
　追呼屬邑奉承轉相促迫急扵星火民不聊生又聞本<lb/>
　官在任多有不公不法事件衆口讙譁殊駭聞聴臣今<lb/>
　一面躬親前去審究虚實别具聞奏乞賜究治外所有<lb/>
　上項事理湏至先次奏聞者<lb/>
右謹録奏聞伏候敕㫖<lb/>
　　　按唐仲友第二狀<lb/>
　　貼黄<lb/>
<pb n="KR4d0226_SBCK_018-18b"/>
　奏爲知台州唐仲友違法促限催稅搔擾飢民事伏候<lb/>
　敕㫖<lb/>
具位臣朱　熹<lb/>
　臣昨訪聞知台州唐仲友催稅急迫致得民戸流移等<lb/>
　事即具大畧奏聞今廵歴到本州天台縣㩀人戸遮道<lb/>
　陳訴本縣夏稅絹一萬二千餘匹錢三萬六千餘貫縁<lb/>
　本州催促嚴峻六月下旬巳納及絹五千五百餘匹錢<lb/>
　二萬四千餘貫而守臣唐仲友嗔恠知縣趙公植催理<lb/>
　遲緩差人下縣追請赴州縣人聞之相與號泣遮欄公<lb/>
　植回縣情願各催戸下所欠零稅絹二千五百匹限十<lb/>
　日内赴州送納方得放免仲友遂專牒縣尉康及祖催<lb/>
　納零欠更不照應三限條法及近日累降指揮牒内明<lb/>
<pb n="KR4d0226_SBCK_018-19a"/>
　言要在六月終以前一切数足又牒縣尉催淳熈七年<lb/>
　八年殘欠官物專差人吏牟頴在縣監督及節次差下<lb/>
　承局禁子等人絡繹在道乞覔搔擾無所不至又㩀寧<lb/>
　海人戸論訴本州專差天台主簿張伯温及州吏鄭椿<lb/>
　姜允在縣催督去年殘米下戸丁稅百端搔擾本司見<lb/>
　行追問未到而聞張伯温在寧海縣追呼迫急本縣人<lb/>
　戸不堪其擾相與群聚喧譟欲行歐撃伯温知之僅得<lb/>
　走免臣竊惟台州頻年災傷民力凋弊仲友儒臣幸得<lb/>
　蒙恩典郡專以布宣徳澤摩撫疲瘵爲職而乃舞智循<lb/>
　私動乖仁恕在法夏稅省限至八月三十日下限方滿<lb/>
　近来戸部擅行指揮必要七月盡数到庫已是違法而<lb/>
　仲友乃扵戸部所促之限又促一月公行文移督迫屬<lb/>
<pb n="KR4d0226_SBCK_018-19b"/>
　縣頓辱良吏苦虐飢民使千里之人愁怨歎息無所告<lb/>
　訴甚失聖朝所以選用賢良惠恤鰥寡之本意又况方<lb/>
　此飢饉人心易摇萬一果然生事不知何以彈壓臣雖<lb/>
　踈賤誤蒙任使職在刺舉不敢不言欲望聖慈先将仲<lb/>
　友亟賜罷黜以慰邦人之望其不公不法事件臣當一<lb/>
　面審實以聞湏至奏聞者<lb/>
右謹録奏聞伏候敕㫖<lb/>
　　　申尚書省狀<lb/>
具位朱　熹<lb/>
　今有狀奏知台州唐仲反促限催稅違法擾民乞賜罷<lb/>
　黜事縁在道路次舎淺迫慮有漏泄不敢備録全文申<lb/>
　尚書省其狀如蒙聖慈降出欲乞早賜敷奏施行以快<lb/>
<pb n="KR4d0226_SBCK_018-20a"/>
　千里疲民之憤湏至供申<lb/>
右謹具申尚書省伏乞照㑹謹狀<lb/>
　　　按唐仲友第三狀<lb/>
　　貼黄<lb/>
奏爲知台州唐仲友在任不公不法事件除巳將干連<lb/>
　人送紹興府司理院根勘録案奏聞欲乞聖慈将唐仲<lb/>
友先賜罷黜仍詔有司母得觀望嚴行究治事伏候敕<lb/>
㫖<lb/>
　此項已追到鐡匠作頭林明供具分明尋别具奏伏乞<lb/>
聖照<lb/>
仲友差官非法估没人戸財産多是差曹格及司戸趙<lb/>
善徳案中可見伏乞聖照<lb/>
<pb n="KR4d0226_SBCK_018-20b"/>
造假㑹人蔣輝巳㩀通判趙善伋監押趙彦将就州宅<lb/>
後門捉獲臣已押送紹興府司理院傳聞此人在此造<lb/>
　作假會甚多其台州解到行在諸庫官會欲乞宻遣公<lb/>
　正臣寮驗其真僞伏乞聖照<lb/>
此項已據人戸潘牧繳到仲友長子手簡與弟子王静<lb/>
　内說計囑周士衡論分公事及婦人李六娘訴王静及<lb/>
　弟子鮑雙入宅求嘱犯姦公事臣追到王静鮑雙供通<lb/>
　委有取受詣實尋别奏聞伏乞聖照<lb/>
具位臣朱　熹<lb/>
臣昨兩次具狀按劾知台州唐仲友促限催稅違法擾<lb/>
　民罪狀聞奏乞賜罷黜及聞本人更有不公不法事件<lb/>
乞候一面審究以聞臣扵今月二十三日到本州宻切<lb/>
<pb n="KR4d0226_SBCK_018-21a"/>
　體訪及先㩀本州通判申并㩀士民陳狀皆稱仲友到<lb/>
　任以来少曽出<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>受領詞狀多是人吏應褒林木接受<lb/>
　財物方得簽押無錢竟不得通以市戸應世榮爲耳目<lb/>
　令其在外刺求富民之隂事民間初無詞訴急遣吏卒<lb/>
　奄至其家捕以送獄擇姦貪之吏鍜鍊考掠傅致其罪<lb/>
　徃徃徒配或請嘱旣行則又忽然縦舎曲直輕重初無<lb/>
　定論邦人畏其凶𦦨無不重足而立又本州違法收私<lb/>
　塩稅錢歳計一二萬緡入公使庫以資妄用遂致塩課<lb/>
　不登不免科抑爲害特甚又抑勒人戸賣公使庫酒催<lb/>
　督嚴峻以使臣姚舜卿人吏鄭臻馬澄陸侃爲腹心妄<lb/>
　行支用至扵饋送親知刋印書籍染造匹帛製造器皿<lb/>
　打造細甲兵器其数非一逐旋發歸鄉里其他細碎不<lb/>
<pb n="KR4d0226_SBCK_018-21b"/>
　急之物下至魚塩臭腐但直一文以上無不津致以歸<lb/>
　籠檐動十百計絡繹不絶扵路凡此皆人所共見有口<lb/>
　者類䏻言之臣嘗令本州通判趙善伋取其公庫文暦<lb/>
　自二十四日巳午間至中夜不至㩀監庫官司理王之<lb/>
　純及造買使臣姚舜卿供每遇知州判下支單即時關<lb/>
　支出庫所有應干簿籍扵今日巳時知州聞得本司勾<lb/>
　追馬澄即時盡行拘收入宅有公庫貼司俞實張公輔<lb/>
　吳允中備見之純等曽親徃控告知州堅執不肯付出<lb/>
　仲友又悅營妓嚴蘃欲携以歸遂令僞稱年老與之落<lb/>
　籍多以錢物償其母及兄弟㩀司理王之純供今年五<lb/>
　月滿散聖節方知弟子嚴蘃王蕙張韻王懿四名知州<lb/>
　判狀放令前去即不曽承凖本州公文行下妓樂司照<lb/>
<pb n="KR4d0226_SBCK_018-22a"/>
　㑹仲友身旣不正遂不䏻令其子弟以至白晝公然乗<lb/>
　轎出入娼家交通關節受納財賂曽爲群不逞就娼家<lb/>
　歐撃狼狽而仲友不敢問其嚴蘃沈芳之徒招權納賂<lb/>
　不可盡紀其簿暦文字少經倅貳之手惟倚　臨海縣<lb/>
　丞曹格及曹官范杉等格妻與之有㜕姻得出入其家<lb/>
　早暮無節物論頗醜凡此細碎汚穢之迹臣不敢縷陳<lb/>
　以瀆天聽臣謹按仲友身爲儒生早取科目繼登臺省<lb/>
　爲清望官今又蒙恩出守名郡所宜夙夜恪勤正身率<lb/>
　下務以承流宣化牧養小民爲職顧乃不思報稱公肆<lb/>
　姦心其刻核擾民之政旣如臣前奏所述其貪汚不法<lb/>
　之狀又如臣今奏所陳而近侍貴臣或未知其所爲猶<lb/>
　以故意期之以至交章論薦上誤寵擢臣以職事所在<lb/>
<pb n="KR4d0226_SBCK_018-22b"/>
　恐負使令誠知蹤跡孤危不敢隱情惜已其官屬所言<lb/>
　士民所訴與臣前後所聞大畧不異雖其曲折未必盡<lb/>
　如所陳然萬口一詞此其中必有可信者而觀其公然<lb/>
　占吝公庫文暦不肯解送則其衷私折換以盖日前侵<lb/>
　盗入已之迹亦有不待案驗而可知者臣更不敢差官<lb/>
　體究慮渉張皇却致本人潜將文案盡底改易無可供<lb/>
　證竊謂唯有付之所司盡實根勘則其有無虚實自不<lb/>
　可掩除巳牒本州通判趙善伋髙文虎拘收本州自仲<lb/>
　友到任以後至截日終應干收支文暦公案及将合干<lb/>
　人等押送紹興府司理院禁勘外欲望聖慈閔此一方<lb/>
　乆罹凶害亟詔有司母得觀望嚴行究治依法施行以<lb/>
　爲逺近四方守臣貪殘不法之戒湏至奏聞者<lb/>
<pb n="KR4d0226_SBCK_018-23a"/>
　　一淳熈八年受納秋苗糙米每年是十月半後間開<lb/>
　　塲仲友信委司戸趙善徳差爲受納官公然倍取<lb/>
　　合耗髙帶斛面不半月間善徳巳申所納糙米数<lb/>
　　足方十一月仲友将人戸未納糙米違法髙價一<lb/>
　　併折錢人戸盡用賤價糶米髙價納官一郡皆以<lb/>
　　爲苦至今追催所折米錢更不顧恤朝廷上司時<lb/>
　　暫住催指揮其收到錢雖入扵糴本庫收附多是<lb/>
　　關入公庫巧作名色支破私用欲乞委官到州監<lb/>
　　合干人供具去年折納糙米月日石數見得不恤<lb/>
　　民力一意取錢實迹<lb/>
　　一淳熈八年春本州荒歉抄劄諸縣合賑濟人戸姓<lb/>
　　名散給未嘗周徧仲友却專委人吏李廻乗勢監<lb/>
<pb n="KR4d0226_SBCK_018-23b"/>
　　　勒鄉司儧具隱落丁稅之人抑勒　鄉司乗此作<lb/>
　　　弊増减　其姦計詞訴至今不巳每縣添至数千<lb/>
　　　人多是失實比常年添増五縣丁産絹数千匹在<lb/>
　　　兩年中納夏稅和買絹未及七分却並髙價折錢<lb/>
　　　困及小民無錢可納増起丁稅以無爲有爲一州<lb/>
　　　無窮之害欲乞委官再行審實早與除豁其所取<lb/>
　　　到添丁錢並不曽起發不審将作何用<lb/>
　　　一公使庫自来不許賣酒縁添歸正人合支些小供<lb/>
　　　給錢仲友到任以来以此爲名公庫每日貨賣生<lb/>
　　　酒至一百八十餘貫煑酒亦及此数一日且以三<lb/>
　　　百貫爲率一月凡九千貫一年凡收十萬餘貫其<lb/>
　　　所造酒米麥之屬旣並取扵倉庫羡餘而所收息<lb/>
<pb n="KR4d0226_SBCK_018-24a"/>
　　　錢太半不曽收附公使庫錢暦並是入巳<lb/>
　　　一自到任以来縁公庫賣酒錢額旣髙督責兵官尉<lb/>
　　　司逐日捕捉私造酒麴及糶糯米糯榖者所犯之<lb/>
　　　家與四鄰盡是籍没貲産以充自立賞錢格所犯<lb/>
　　　止扵升合亦不䏻免兩年中破壊二千餘家其間<lb/>
　　　乆繋囹圄染疫而死者甚多所犯甚輕並出私意<lb/>
　　　文致其罪至扵徒配如兵士盧宗之類闔郡軍民<lb/>
　　　冤恨無一日安迹<lb/>
　　　一公庫所入舊例並支見任官員逐月供給及宴㑹<lb/>
　　　之屬自兩年来却以糴本庫錢撥入軍資庫軍資<lb/>
　　　庫撥入公使庫以支供給公庫之錢旣富乃巧作<lb/>
　　　名色以饋送爲名多至五百貫少至𢾗十貫專委<lb/>
<pb n="KR4d0226_SBCK_018-24b"/>
　　　公庫手分馬澄支行及書表司楊楠僞作書劄送<lb/>
　　　與官員封角了當却供入宅堂又其間婺州親戚<lb/>
　　　如妻之親兄何知縣何教授其子之妻父曹宣教<lb/>
　　　其表弟髙宣教者甚多止宿郡齋爭受關節以此<lb/>
　　　類作宴㑹無不預坐留連数月臨行饋送各以數<lb/>
　　　百千及去年十一月次子娶婦凡供帳幙帟染破<lb/>
　　　紫綾羅絹凡数百匹從人衣衫数百領樂妓衣服<lb/>
　　　並是什物庫陸侃支公使庫錢徃仲友私家婺州<lb/>
　　　所開綵帛舖髙價買到暗花羅并瓜子春羅三四<lb/>
　　　百匹及紅花数百斤本州收買紫草千百斤日逐<lb/>
　　　拘繋染戸在宅堂及公庫變染紅紫其妓弟四十<lb/>
　　　餘人都行首嚴蘃分真紅暗花羅餘行首分瓜子<lb/>
<pb n="KR4d0226_SBCK_018-25a"/>
　　羅其餘分春羅每人分俵真紅大袖帔子背子紅<lb/>
　　裙衫叚幃子各一副一州驚駭自来未嘗有知州<lb/>
　　爲妓弟製造衣服名件不一違法如此盡是父子<lb/>
　　踰濫以此取媚其餘所染到真紅紫物帛並發歸<lb/>
　　婺州本家綵帛舖貨賣其子親㑹宴集經月姻族<lb/>
　　内外一文以上皆取辦扵公庫其妓弟今夏又分<lb/>
　　紗帛衣名件並如前<lb/>
　　一仲友專委司戸趙善徳兼𬋩公庫前後妄自支使<lb/>
　　並無合破名色條例善徳将滿遂宻獻計以收買<lb/>
　　米麴物料爲名扵今年二月上旬一日之間支錢<lb/>
　　　二萬貫皆是入已並無他處簿書收附證照<lb/>
　　一司戸趙善徳兼𬋩糴本庫今年二月上旬忽支落<lb/>
<pb n="KR4d0226_SBCK_018-25b"/>
　　十餘萬貫以轉運司差官點檢且欲移寄他庫爲<lb/>
　　名此項錢後来即不見起發亦不見拘收並無下<lb/>
　　落<lb/>
　　一仲友專委人吏鄭榛陳忠充財賦司凡官賦所入<lb/>
　　其間有不該係省及諸庫收附者盡是别作名色<lb/>
　　支破差人徃外州買銀子及收到来即不知将作<lb/>
　　何用及就本州置買銀塲逐日監繋舖戸稍違限<lb/>
　　期無不重斷多是以所賣公庫生酒錢支買不曽<lb/>
　　附暦先是司戸趙善德及二胥吏同謀作弊逐時<lb/>
　　扵公庫以犒賞爲名支錢遺賂善徳一歳至二三<lb/>
　　千緡其妄用錢物甚扵泥沙不可明說其兩吏所<lb/>
　　支亦数百貫<lb/>
<pb n="KR4d0226_SBCK_018-26a"/>
　　一仲友少曽坐<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>受領詞狀間有判下人戸論訴皆<lb/>
　　係應褒林木接受忽自宅堂傳出盡是子弟同坐<lb/>
　　商議判詞其父子或自相爭執弟妓早晚出入宅<lb/>
　　堂公然請嘱每事皆有定價多至数千緡又縦獄<lb/>
　　吏百端乞覔民間冤苦不可勝言<lb/>
　　一仲友自到任来本性喜引致姦私公事或告首事<lb/>
　　　不干已或幃箔曖昧不明或僧道與人有冤並行<lb/>
　　受領皆欲窮究根底並不慿信獄官推司所勘自<lb/>
　　引歸花園中亭舘及宅堂後宴坐去處親自鞠問<lb/>
　　語言穢媟吏卒羞聞當面露示其合該刑名至重<lb/>
　　之意其弟妓與心腹人吏住持鄉僧等内外相通<lb/>
　　同共請托取受貨賂不可勝計並是子弟專决其<lb/>
<pb n="KR4d0226_SBCK_018-26b"/>
　　所諾不副者雖已釋去復行追繋増其刑名所需<lb/>
　　旣滿者刑名雖重結案之後平白不㫁如僧景猷<lb/>
　　犯姦事道士祝元善亦預景猷富厚責賂甚重不<lb/>
　　䏻應其所需則籍没其衣鉢莊産之屬祝元善因<lb/>
　　栖霞知官姓李者以彈琴出入宅堂首以厚賂徑<lb/>
　　逹未㫁間先令放出竟不㫁罪李承節之妻爲應<lb/>
　　楊所犯乃外甥犯從舅母或佃者犯主母干連十<lb/>
　　餘人臨㫁時得二千緡平白不斷富室黄士龍黄<lb/>
　　日新更易其妻穢不可言並自引上親勘旣受其<lb/>
　　物至今不㫁凡此等事皆顯然人所共知者<lb/>
　　一兩獄直日收禁罪囚羅織枝蔓不容獄官依法裁<lb/>
　　處湏令逐日過廳取禀已意以爲輕重髙下毎事<lb/>
<pb n="KR4d0226_SBCK_018-27a"/>
　　　多是曲法枉斷縁此拘繋旣多致死百餘人全不<lb/>
　　　顧恤<lb/>
　　　一仲友在鄉開張魚鮝舖去年有客人販到鮝鮭一<lb/>
　　　舡凡数百篰更不容本州人戸貨買並自低價販<lb/>
　　　般歸本家出賣並差本州兵級般運其他海味悉<lb/>
　　　皆稱是至今逐時販運不絶<lb/>
　　　一仲友自到任以来關集刋字工匠在小<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>側雕小<lb/>
　　　字賦集每集二千道刋板旣成般運歸本家書坊<lb/>
　　　貨賣其第一次所刋賦板印賣将漫今又關集工<lb/>
　　　匠又刋一番凡材料口食𥿄墨之類並是支破官<lb/>
　　　錢又乗勢雕造花板印染斑襭之屬凡数十片發<lb/>
　　　歸本家綵帛舖充染帛用<lb/>
<pb n="KR4d0226_SBCK_018-27b"/>
　　一仲友因修造兵器前後發買牛羊皮穿甲及生絲<lb/>
　　打弓弩弦支破不可勝計其牛羊皮買来甚少錢<lb/>
　　亦不歸所買生絲除量支作弓弩弦用外並發歸<lb/>
　　本家綵帛舖機織貨賣<lb/>
　　一仲友又因修造兵器自造精細鐡甲数副及弓弩<lb/>
　　刀鎗各十数件收入宅堂不知将作何用<lb/>
　　一本州新報恩寺元有住持僧誣以他罪逐去却請<lb/>
　　鄉僧介登来此住持早晚出入宅堂傳度關節凡<lb/>
　　五縣僧寺易換住持㡬遍盡是介登保明乞差通<lb/>
　　同接受貨賣每處必数百緡其中皆是婺州富僧<lb/>
　　近又有應世榮者亦作士戸狀陳乞即時給帖其<lb/>
　　無忌憚容小人紊亂郡政一至扵此<lb/>
<pb n="KR4d0226_SBCK_018-28a"/>
　　一仲友自到任以来違法招刺廂兵每一名必立定<lb/>
　　價外寨兵士一百貫在城兵士止三五十貫下至<lb/>
　　學院子修合醫人刋碑刋版工匠弟妓厨子各得<lb/>
　　干預請求去年七月間有外寨兵士經州下狀告<lb/>
　　論兵士周榮託仙居縣丞楊浩齎錢一千貫囑本<lb/>
　　官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>子轉求刺軍十名事雖送有司縁錢入已竟<lb/>
　　不追究有案狀可驗若刷具仲友自到任以来刺<lb/>
　　過廂兵人数可照所受錢数<lb/>
　　一本州販香牙人應世榮姦猾小人因其家資稍厚<lb/>
　　左右引置以曽與仲友建立生祠乃延爲上客與<lb/>
　　之頌賛親自題冩世榮乃刻石誇張因此妄作聲<lb/>
　　勢出入宅堂仲友專一信委爲心腹牙瓜凡首姦<lb/>
<pb n="KR4d0226_SBCK_018-28b"/>
　　獲酒盡是世榮發之仲友却令臨海縣丞将帶兵<lb/>
　　卒数十人追捕毎一如此闔郡搔擾驚走其他挑<lb/>
　　起事端及報其私冤羅織平人寘扵重憲不可勝<lb/>
　　数所斷輕重並出世榮巳意全無州郡雖士大夫<lb/>
　　善人之家亦𬒳凌衊郡人指爲殃禍其人取受前<lb/>
　　後不可計数每事所得必與其子弟分受若非送<lb/>
　　有司勘其情犯編配逺惡去處何以贖䧟害鄉土<lb/>
　　善良無窮之罪<lb/>
　　一臨海縣丞曹格係仲友長子妻黨其人㐫暴貪婪<lb/>
　　全無忌憚自仲友到任倚恃至親之故妄作聲勢<lb/>
　　凌侮同官捶撻胥吏凡士大夫不問見任寄居無<lb/>
　　不遭其譛訴以其妻出入郡齋日有醜惡之聲傳<lb/>
<pb n="KR4d0226_SBCK_018-29a"/>
　　播一郡公然不時出入宅堂或入其子舎傳度關<lb/>
　　節百端取受并仲友長子之妻父曹宣教者即曹<lb/>
　　格之堂兄徃来曹格之家通同于預公事全無顧<lb/>
　　藉仲友弟婦兒女婦姪不時徃曹格之家飲燕媟<lb/>
　　狎無禮靡所不至全無廉耻其曹格日来縦横尤<lb/>
　　甚毎年受納官物皆干求差預百端阻抑人戸所<lb/>
　　納之物絹必挼拶令破綿子曬或經月米麥必十<lb/>
　　来日宿倉又多取合耗人之冤苦無所告訴似此<lb/>
　　姦猾小吏輙敢慿藉聲勢苦虐士民可不明正典<lb/>
　　刑<lb/>
　　一仲友有三子長曰士俊次曰士特士濟及其甥姪<lb/>
　　数人随侍来此自到任見客則立扵屏側引問公<lb/>
<pb n="KR4d0226_SBCK_018-29b"/>
　　事則環扵坐隅　與胥吏混立紛然干預有簽押<lb/>
　　决遣各出巳意不容其父下筆多因賄賂先入其<lb/>
　　父不止明知有公受其欺者是非曲直一切反戾<lb/>
　　其父子各㩀弟妓三子多出入王静沈玉張嬋朱<lb/>
　　妙沈芳之家盤合簡帖絡繹道路本州士民有得<lb/>
　　其子所與弟妓書簡受關節者亦曽連粘投狀訴<lb/>
　　于提刑行司<lb/>
　　一仲友自到任以来寵愛弟妓遂與諸子更相踰濫<lb/>
　　行首嚴蘃稍以色稱仲友與之媟狎雖在公筵全<lb/>
　　無顧忌公然與之落籍令表弟髙宣教以公庫轎<lb/>
　　乗錢物津發歸婺州別宅嚴蘂臨行時係是仲友<lb/>
　　祖母私忌式假却在宅堂令公庫安排筵㑹餞送<lb/>
<pb n="KR4d0226_SBCK_018-30a"/>
　　　嚴蘂近来又與沈芳王静沈玉張嬋朱妙等更互<lb/>
　　　留宿宅堂供直仲友洗浴引㫁公事多是沈芳先<lb/>
　　　入私約商議旣定沈芳親抱仲友㓜女出<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事勸<lb/>
　　　解仲友僞作依從形狀即時寛放如應揚犯姦等<lb/>
　　　事並是臨時<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>點此等情態本州亢旱啓建祈雨<lb/>
　　　道塲安撫司文牒傳奉聖旨令精意祈求非不嚴<lb/>
　　　切仲友却追拘収外縣弟子十餘人及散樂二三<lb/>
　　　十人逐日出入宅堂以下碁彈琴爲名公然扵道<lb/>
　　　塲前徃来一日寄居士民在儀門下修設水陸道<lb/>
　　　塲其長子士俊自臨海縣丞曹格家醉歸帶挾弟<lb/>
　　　妓数人扵本處觀視嬉笑歌唱無所不至士庻嘆<lb/>
　　　恨皆云太守如此兒子又如此如何會有雨澤感<lb/>
<pb n="KR4d0226_SBCK_018-30b"/>
　　應又因㫁屠日仲友却令公厨供造法煑雞鵞蹄<lb/>
　　肚食物入宅堂其長子士俊又以盤合乗貯生料<lb/>
　　猪羊水雞之類送與行首王静人皆驚駭縁此百<lb/>
　　姓忿怒因士俊閧㳺無節公然捶打扵弟妓家更<lb/>
　　不敢根究<lb/>
　　一仲友有婺州隣近人周四會放烟火其妻㑹下碁<lb/>
　　仲友招換来此遇作州會以呈藝爲由每次支破<lb/>
　　　公庫錢酒計十餘貫前後支過錢約数百貫妻常<lb/>
　　出入宅堂下棊仲友却委放煙火人探听外事如<lb/>
　　犯姦首酒等事亦是此人在外邀求稍不如意即<lb/>
　　時挑發其間又有在婺州喚到刋字碑塑佛工匠<lb/>
　　十餘人壁截郡治堂屋安歇支破公庫錢物供贍<lb/>
<pb n="KR4d0226_SBCK_018-31a"/>
　　專是在外探刺生事<lb/>
　　一仲友造置浮橋破費支萬餘貫官錢搔擾五縣百<lb/>
　　姓数月方就初以濟人徃来爲名及橋成了却專<lb/>
　　置一司以收力勝爲名攔截過徃舟舡滿三日一<lb/>
　　次放過百端阻節搜檢生出公事不可勝計此項<lb/>
　　若不早與奏聞行下廢罷却是本州添一稅塲遺<lb/>
　　害無窮向去復有掊刻之人因而増添收稅課額<lb/>
　　若一兩政循襲必不肯廢此大係利害橋成未及<lb/>
　　　一年巳收過力勝錢二千五百餘貫見有簿暦可<lb/>
　　照<lb/>
　　一仲友貪墨無耻素乏㢘稱到官之初適見公使庫<lb/>
　　有前政積下官錢十餘萬貫　遂有席卷之意乃<lb/>
<pb n="KR4d0226_SBCK_018-31b"/>
　　　擇姦猾使臣姚舜卿爲監官并與公庫手分馬澄<lb/>
　　　日夕握手宻謀将公庫諸色官錢巧作名色支破<lb/>
　　　變轉官㑹並用竹籠盛貯入宅輙先令其子節次<lb/>
　　　作文字行李擔押歸前後㡬数萬緡皆有實跡及<lb/>
　　　染造真紫色帛等物動至数千匹皆用官錢託以<lb/>
　　　人事爲名逐旋發歸以爲貨賣之資其他不急之<lb/>
　　　物徃徃稱是乞追姚舜卿馬澄並帳設庫專知陸<lb/>
　　　侃送清強官司勘鞠便見著實今来旣得改除歸<lb/>
　　　鄉行李亦数百擔他可知矣有雕匠姓蔣人因造<lb/>
　　　假㑹事發永康縣差人宻来擒捕仲友輙令兵卒<lb/>
　　　刼取反将承差人送獄絣打永康縣無如之何徑<lb/>
　　　申提刑司牒本州發遣仲友輙作本人身死備申<lb/>
<pb n="KR4d0226_SBCK_018-32a"/>
　　　至今尚在本州其不遵法度皆此類也<lb/>
右其通判及士民所述仲友罪狀謹件如前謹録奏聞伏<lb/>
候敕旨<lb/>
晦庵先生朱文公文集卷第十八<lb/>
　　　　　　　　　　　　福州府儒學訓導舒鏊校<lb/>
<pb n="KR4d0226_SBCK_018-32b"/>
<pb n="KR4d0226_SBCK_018-32b"/>
</p>
<p>
</p>
  </div>
</body>
</text>
</TEI>
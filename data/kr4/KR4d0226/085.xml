<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_085-1a"/>
晦庵先生朱文公文集卷第八十五<lb/>
　銘　箴　賛　表　䟽　啓　婚書　上梁文<lb/>
　　　講座銘<lb/>
紹興二十三年新安朱熹仲晦來爲吏於同安而兼領其<lb/>
學事越明年五月新作講座以臨諸生顧其所以作之意<lb/>
不可以不銘銘曰<lb/>
師道絶塞以圯其居今其言言亦莫我敢都前聖後師文<lb/>
不在兹如或見之有儼其思立之堂壇惟以有嚴厥臨孔<lb/>
昭式訛爾瞻<lb/>
　　　四齋銘<lb/>
　　　　志道<lb/>
曰趨而挹者孰履而持曰飢而寒者誰食而衣故道也者<lb/>
<pb n="KR4d0226_SBCK_085-1b"/>
不可須臾離子不志於道獨罔罔其何之<lb/>
　　　據德<lb/>
語道術則無往而不通談性命則疑獨而難窮惟其厚於<lb/>
外而薄於内故無地以崇之<lb/>
　　　依仁<lb/>
舉之莫能勝行之莫能至雖欲依之安得而依之爲仁由<lb/>
巳而由人乎哉雖欲違之安得而違之<lb/>
　　　游藝<lb/>
禮云樂云御射數書俯仰自得心安體舒是之謂游以游<lb/>
以居鳴呼游乎非有得於内孰能如此其從容而有餘乎<lb/>
　　　鼓銘<lb/>
撃之鏜兮朝旣暘兮巧趨蹌兮<lb/>
<pb n="KR4d0226_SBCK_085-2a"/>
　　　至樂齋銘<lb/>
　葉學古讀書蕭寺取歐陽子詩語名其室曰至樂紫陽<lb/>
　朱熹仲晦父實爲之銘<lb/>
呻吟北䆫氣鬱不舒我讀我書如病得甦客問此書中作<lb/>
何味君乃嗜之如此其至趣爲子語無味乃然是有味者<lb/>
乃㾞乃羶天下之樂我不敢知至歐陽子乃敶斯詩我思<lb/>
古人實感我心惟曰愔愔式鈎且深<lb/>
　　　南劒州尤溪縣學明倫堂銘<lb/>
天叙有典匪學弗明我作此堂大猷是經匪忠曷勸匪孝<lb/>
曷程咨爾學子永觀厥成<lb/>
　　　又四齋銘<lb/>
　　　　崇德<lb/>
<pb n="KR4d0226_SBCK_085-2b"/>
尊我徳性希聖學兮玩心神明蛻汚濁兮<lb/>
　　　　廣業<lb/>
樂節禮樂道中庸兮克勤小物奏膚公兮<lb/>
　　　　居仁<lb/>
勝巳之私復天理兮宅此廣居純不巳兮<lb/>
　　　　由義<lb/>
羞悪爾汝勉擴充兮遵彼大路行無窮兮<lb/>
　　　學古齋銘<lb/>
　浦城周侯嗣恭葺其先大父徽猷公所作學古齋以教<lb/>
　齊宗族子弟新安朱熹爲題其榜周侯又来請銘則推<lb/>
　其意乃作銘曰<lb/>
相古先民學以爲巳今也不然爲人而巳爲已之學先誠<lb/>
<pb n="KR4d0226_SBCK_085-3a"/>
其身君臣之義父子之仁聚辨居行無怠無忽至足之餘<lb/>
澤及萬物爲人之學燁然春華誦數是力纂組是誇結駟<lb/>
懐金煌煌煒煒世俗之榮君子之鄙維是二者其端則㣲<lb/>
眇綿弗察胡越其歸卓哉周侯克承先志日新此齋以迪<lb/>
来裔此齋何有有圖有書厥裔斯何衣冠進趨夜思晝行<lb/>
咨詢謀度絶今不爲惟古是學先難後獲匪亟匪徐我其<lb/>
銘之以警厥𥘉<lb/>
　　　尊德性齋銘<lb/>
　内弟程允夫以道問學名齋予謂當以尊德性易之允<lb/>
　夫請銘因爲作此<lb/>
維皇上帝降此下民何以予之曰義與仁雖義與仁維帝<lb/>
之則欽斯承斯猶懼弗克孰昏且狂苟賤汙卑淫視傾聽<lb/>
<pb n="KR4d0226_SBCK_085-3b"/>
惰其四肢䙝天之明慢人之紀甘此下流衆惡之委我其<lb/>
監此祗栗厥心有幽其室有赫其臨執玉奉盈須臾顚沛<lb/>
任重道逺其敢或怠<lb/>
　　　敬恕齋銘<lb/>
　莆陽陳師中讀書之室新安朱熹題以敬恕且爲之銘<lb/>
出門如賔承事如祭以是存之敢有失墜巳所不欲勿施<lb/>
于人以是行之與物皆春胡世之人恣巳窮物惟我所便<lb/>
謂彼奚䘏孰能反是歛焉厥躬于墻于羮仲尼子弓内順<lb/>
于家外同于邦無小無大罔時怨恫爲仁之功曰此其極<lb/>
敬哉恕哉永永無斁<lb/>
　　　求放心齋銘<lb/>
　番陽程正思作求放心齋汪子卿祝汝玉旣爲之銘新<lb/>
<pb n="KR4d0226_SBCK_085-4a"/>
　安朱熹掇其遺意復爲作此<lb/>
天地變化其心孔仁成之在我則主于身其主伊何神明<lb/>
不測發揮萬變立此人極晷刻放之千里其奔非誠曷有<lb/>
非敬曷存孰放孰求孰亡孰有詘伸在臂反覆惟手防㣲<lb/>
謹獨兹守之常切問近思曰惟以相之<lb/>
　　　書字銘<lb/>
　明道先生曰某書字時甚敬非是要字好只此是學<lb/>
握管濡毫伸𥿄行墨一在其中點點畫畫放意則荒取妍<lb/>
則惑必有事焉神明厥德<lb/>
　　　劉屏山復齋蒙齋二琴銘<lb/>
　屏山先生之琴二其嗣子玶葆藏之門人朱熹敬爲作<lb/>
　銘<lb/>
<pb n="KR4d0226_SBCK_085-4b"/>
匪金匪石含玉眞兮雷伏干腹閟其神兮砰然一作萬物<lb/>
皆春兮我覿器寳懐若人兮主静觀復脩厥身兮與時偕<lb/>
詘而不及其伸兮<hi>復齋</hi>
抑之幽然者若直其遇險而止寫之泠然者若導其出山<lb/>
之泉盖先生之言不可得而聞矣若其亨貞之意則託兹<lb/>
器而猶傳<hi>蒙齋</hi>
　　　黃子厚琴銘<lb/>
　黃子琴號純古晦翁銘之<lb/>
無名之樸子所琴兮扣之而鳴獲我心兮杳而弗黙麗弗<lb/>
淫兮維我知子山高而水深兮<lb/>
　　　紫陽琴銘<lb/>
養君中和之正性禁爾忿欲之邪心乾坤無言物有則我<lb/>
<pb n="KR4d0226_SBCK_085-5a"/>
獨與子鈎其深<lb/>
　　　尺銘<lb/>
有矗其經有棘斯緯字體變化忽與神會倨句如矩其繩<lb/>
則直我端我躬允相兹尺<lb/>
　　　又<lb/>
魯曽氏作斯器正文字卑來系<lb/>
　　　䆫銘<lb/>
言思毖動思躓過思棄端爾躬正爾容一爾衷<lb/>
　　　寫照銘<lb/>
乾道九年歳在癸巳予年四十有四而容髪凋悴遽巳如<lb/>
此然亦将脩身以畢此生而巳無他念也福唐　元爲<lb/>
予寫照因銘其上以自戒云<lb/>
<pb n="KR4d0226_SBCK_085-5b"/>
端爾躬肅爾容檢於外一其中力於始遂其終操有要保<lb/>
無窮<lb/>
　　　題魏府藏趙公飲器<lb/>
趙公飲器魏府藏我思兩公愛甘棠惟魏子孫寳無斁敬<lb/>
奉其盈如弗克平陵朱熹拜手書<lb/>
　　　魏國公府犀爵銘<hi>丞相趙公所餽公者</hi>
天水公屹堂堂舉兕爵孰敢當惟魏公一心膂受藏之永<lb/>
終古後之人奉其盈如不克視熹銘<lb/>
　　　懐玉硯銘<lb/>
我輯墜簡大灋以存孰摰其寳使與斯文點染之餘往夀<lb/>
逋客墨爾毫端毋俾玄白<hi>慶元丁巳三月庚子</hi>
　懐玉南谿近岀此石徐斯逺以予方討禮篇持以爲贈<lb/>
<pb n="KR4d0226_SBCK_085-6a"/>
　會分半藁以屬吕子約於高安因掇寄之慶元強圉大<lb/>
　荒落日南至晦翁記<lb/>
　　　藏書閣書厨字號銘<lb/>
於穆元聖繼天測靈出此謨訓惠我光明永言寳之匪金<lb/>
厥籝含英咀實百世其承<lb/>
　　　敬齋箴<lb/>
　讀張敬夫主一箴掇其遺意作敬齋箴書齋壁以自警<lb/>
　云<lb/>
正其衣冠尊其瞻視潜心以居對越上帝足容必重手容<lb/>
必恭擇地而蹈折旋蟻封出門如賔承事如祭戰戰兢兢<lb/>
罔敢或易守口如瓶防意如城洞洞屬屬罔敢或輕不東<lb/>
以西不南以北當事而存靡他其適弗貳以二弗參以三<lb/>
<pb n="KR4d0226_SBCK_085-6b"/>
惟精惟一萬變是監從事於斯是曰持敬動静無違表裏<lb/>
交正須臾有間私欲萬端不火而熱不氷而寒毫釐有差<lb/>
天壤易處三綱旣淪九灋亦斁於乎小子念哉敬哉墨卿<lb/>
司戒敢告靈臺<lb/>
　　　調息箴<lb/>
鼻端有白我其觀之隨時隨處容與猗移静極而嘘如春<lb/>
沼魚動極而翕如百蟲蟄氤氲開闢其妙無窮孰其尸之<lb/>
不宰之功雲卧天行非予敢議守一處和千二百歳<lb/>
　　　易五贊<lb/>
　　　　原象<lb/>
太乙肇判隂降陽升陽一以施隂兩而承惟皇昊羲仰觀<lb/>
俯察竒耦旣陳兩儀斯設旣幹乃支一各生兩隂陽交錯<lb/>
<pb n="KR4d0226_SBCK_085-7a"/>
以立四象竒加以竒曰陽之陽竒而加耦陽隂以章耦而<lb/>
加竒隂内陽外耦復加耦隂與隂㑹兩一旣分一復生兩<lb/>
三才在目八卦指掌竒竒而竒𥘉一曰乾竒竒而耦兊次<lb/>
二焉竒耦而竒次三曰離竒耦而耦四震以隨耦竒而竒<lb/>
巽居次五耦竒而耦坎六斯睹耦耦而竒艮居次七耦耦<lb/>
而耦八坤以畢𥘉畫爲儀中畫爲象上畫卦成人文斯朗<lb/>
因而重之一貞八悔六十四卦由内逹外交易爲體往此<lb/>
來彼變易爲用時静而動降帝而王傳夏歴啇有占無文<lb/>
民用弗彰文王繋彖周公繋爻視此八卦二純六交乃乾<lb/>
斯父乃坤斯母震坎艮男巽離兊女離南坎北震東兊西<lb/>
乾坤艮巽位以四維建官立師命曰周易孔聖傳之是爲<lb/>
十翼遭秦弗燼及宋而明邵傳羲畫程演周經象陳數列<lb/>
<pb n="KR4d0226_SBCK_085-7b"/>
言盡理得彌億萬年永著常式<lb/>
　　　述㫖<lb/>
昔在上古世質民淳是非莫别利害不分風氣旣開乃生<lb/>
聖人聦明睿智出類超羣仰觀俯察始畫竒耦教之卜筮<lb/>
以斷可否作爲君師開鑿户牖民用不迷以有常守降及<lb/>
中古世變風移淳澆質䘮民僞日滋穆穆文王身蒙大難<lb/>
安土樂天惟世之患乃本卦義繋此彖辭爰及周公六爻<lb/>
是資因事設教丁寧詳宻必中必正乃亨乃吉語子惟孝<lb/>
語臣則忠鉤深闡㣲如日之中曁乎末流淫于術數僂句<lb/>
成敗黄裳亦誤大哉孔子晚好是書韋綸旣絶八索以祛<lb/>
乃作彖象十翼之篇專用義理發揮經言居省象辭動察<lb/>
變占存亡進退陟降飛潜曰毫曰釐匪差匪謬加我數年<lb/>
<pb n="KR4d0226_SBCK_085-8a"/>
庻無大咎恭惟三古四聖一心垂象炳明千載是臨惟是<lb/>
學者不本其𥘉文辭象數或肆或拘嗟予小子旣㣲且陋<lb/>
鑚仰沒身奚測奚究匪警滋荒匪識滋漏維用存疑敢曰<lb/>
垂後<lb/>
　　　明筮<lb/>
倚數之元參天兩地衍而極之五十乃備是曰大衍虚一<lb/>
無爲其爲用者四十九蓍信手平分置右於几取右一蓍<lb/>
掛左小指乃以右手揲左之䇿四四之餘歸之于扐𥘉扐<lb/>
左手無名指間右䇿左揲將指是安再扐之竒通掛之筭<lb/>
不五則九是謂一變置此掛扐再用存䇿分掛揲歸復凖<lb/>
前式三亦如之竒皆四八三變既備數斯可察數之可察<lb/>
其辨伊何四五爲少八九爲多三少爲九是曰老陽三多<lb/>
<pb n="KR4d0226_SBCK_085-8b"/>
爲六老隂是當一少兩多少陽之七孰八少隂少兩多一<lb/>
旣得𥘉爻復合前蓍四十有九如前之爲三變一爻通十<lb/>
八變六爻發揮卦體可見老極而變少守其常六爻皆守<lb/>
彖辭是當變視其爻兩兼首尾變及三爻占兩卦體或四<lb/>
或五視彼所存四二五一二分一專皆變而他新成舊毀<lb/>
消息盈虚捨此視彼乾占用九坤占用六㤗愕匪人姤喜<lb/>
来復<lb/>
　　　稽類<lb/>
八卦之象說卦詳焉考之於經其用弗專彖以情言象以<lb/>
象告惟是之求斯得其要乾徤天行坤順地從震動爲雷<lb/>
巽入木風坎險水泉亦雲亦雨離麗文明電日而火艮止<lb/>
爲山兊說爲澤以是舉之其要斯得凡卦六虚竒耦殊位<lb/>
<pb n="KR4d0226_SBCK_085-9a"/>
竒陽耦隂各以其類得位爲正二五爲中二臣五君𥘉始<lb/>
上終貞悔體分爻以位應隂陽相求乃得其正凡陽斯淑<lb/>
君子居之凡隂斯慝小人是爲常可類求變非例測非常<lb/>
曷變謹此爲則<lb/>
　　　警學<lb/>
讀易之法先正其心肅容端席有翼其臨于卦于爻如筮<lb/>
斯得假彼象辭爲我儀則字從其訓句逆其情事因其理<lb/>
意適其平曰否曰臧如目斯見曰止曰行如足斯踐毋寛<lb/>
以略母宻以窮毋固而可毋必而通平易從容自表而裏<lb/>
及其貫之萬事一理理定旣實事来尚虚用應始有體該<lb/>
本無稽實待虚存體應用執古御今由静制動㓗静精㣲<lb/>
是之謂易體之在我動有常吉在昔程氏繼周紹孔奥㫖<lb/>
<pb n="KR4d0226_SBCK_085-9b"/>
宏綱星陳極拱惟斯未啓以俟後人小子狂簡敢述而申<lb/>
之<lb/>
　　　復卦賛<lb/>
萬物職職其生不窮孰其尸之造化爲工隂闔陽開一静<lb/>
一動於穆無疆全體妙用奚獨於斯潜陽壯隂而曰昭哉<lb/>
此天地心盖翕無餘斯闢之始生意蓊然具此全羙其在<lb/>
于人曰性之仁歛藏方寸包括無垠有茁其萌有惻其隱<lb/>
于以充之四海其凖曰惟兹今眇綿之間是用齋戒掩身<lb/>
閉關仰止羲圖稽經恊傳敢賛一辭以紹無倦<lb/>
　　　六先生畫像賛<lb/>
　　　　濂溪先生<lb/>
道䘮千載聖逺言湮不有先覺孰開我人書不盡言圖不<lb/>
<pb n="KR4d0226_SBCK_085-10a"/>
盡意風月無邉庭草交翠<lb/>
　　　明道先生<lb/>
揚休山立玉色金聲元氣之㑹渾然天成瑞日祥雲和風<lb/>
甘雨龍德正中厥施斯普<lb/>
　　　伊川先生<lb/>
規貟矩方繩直凖平允矣君子展也大成布帛之文菽粟<lb/>
之味知德者希孰識其貴<lb/>
　　　康節先生<lb/>
天挺人豪英邁盖世駕風鞭霆歴覽無際手探月窟足躡<lb/>
天根閑中今古醉裏乾坤<lb/>
　　　橫渠先生<lb/>
早恱孫吳晚逃佛老勇撤臯比一變至道精思力踐妙契<lb/>
<pb n="KR4d0226_SBCK_085-10b"/>
疾書訂頑之訓示我廣居<lb/>
　　　涑水先生<lb/>
篤學力行清脩苦節有德有言有功有烈深衣大帶張拱<lb/>
徐趨遺象凛然可肅薄夫<lb/>
　　　張敬夫畫象賛<lb/>
　亡友荆州牧張俟敬夫畫象新安朱熹爲之贊曰<lb/>
擴仁義之端至於可以彌六合謹善利之判至於可以析<lb/>
秋豪拳拳乎其致主之切汲汲乎其幹父之勞仡仡乎其<lb/>
任道之勇卓卓乎其立心之高知之者識其春風沂水之<lb/>
樂不知者以爲湖海一世之豪彼其揚休山立之姿旣與<lb/>
其不可傳者死矣觀於此者尚有以卜其見伊吕而失蕭<lb/>
曹也耶<lb/>
<pb n="KR4d0226_SBCK_085-11a"/>
　　　吕伯恭畫象贊<lb/>
　括蒼潘君叔度畫其先師東萊吕氏伯恭父之象于可<lb/>
　菴退老堂之上曰使西河之民毋疑我於夫子也屬其<lb/>
　友朱熹贊之爲作詞曰<lb/>
以一身而備四氣之和以一心而涵千古之祕推其有足<lb/>
以尊主而芘民出其餘足以範俗而垂世然而狀貌不踰<lb/>
於中人衣冠不詭於流俗迎之而不見其來隨之而莫睹<lb/>
其躅矧是丹青孰形心曲惟嘗見之者於此而復見之焉<lb/>
則不但遺編之可續而巳也<lb/>
　　　陳明仲畫象贊<lb/>
　故候官大夫陳君明仲之象友人朱熹仲晦父贊之曰<lb/>
介然而不使人忌者其自持之謹温然而不使人狎者其<lb/>
<pb n="KR4d0226_SBCK_085-11b"/>
汎愛之和其仕也自詭以循良之最其學也自期以德行<lb/>
之科嗚呼孰謂其賫此志而中道以没使吾老於其里而<lb/>
不得爲東阡北陌之經過也耶<lb/>
　　　程正思畫象賛<lb/>
　程君正思畫象朱仲晦父作贊<lb/>
嗚呼正思退然如不勝衣而自勝有以舉烏獲之任言若<lb/>
不出諸口而衛道有以摧髠衍之鋒俛焉日有孳孳者吾<lb/>
方未見其止乃一朝而至此則天曷爲而不假之夀以成<lb/>
其終嗚呼此猶未足以見其七分之貌來者亦姑以是而<lb/>
想象其遺風紹熈壬子重陽前一月書<hi>月字疑日字之誤</hi>
　　　書畫象自警<lb/>
從容乎禮法之場沉潜乎仁義之府是予盖將有意焉而<lb/>
<pb n="KR4d0226_SBCK_085-12a"/>
力莫能與也佩先師之格言奉前烈之餘矩惟闇然而日<lb/>
脩或庻幾乎斯語<lb/>
　　　聚星亭畫屏賛<hi>并序</hi>
　按世說陳太丘詣荀朗陵貧儉無㒒役乃使元方将車<lb/>
　季方持杖從後長文尚小載著車中<hi>後漢書曰陳寔字仲弓頴川許人嘗</hi>
<hi>爲聞喜令遷太丘長脩德清静百姓以安後以黨人連及逮捕人多逃避求免寔曰我不就獄衆無所恃乃請</hi>
<hi>囚焉遇赦得出宦者張讓權傾天下父死歸葬頴川名士無往弔者而寔獨弔焉後復誅黨人讓以寔故多所</hi>
<hi>全宥寔在鄉閭平心率物或有争訟輙求判正曉譬曲直退無怨者黨禁解累徵不起年八十四卒謚曰文範</hi>
<hi>先生又曰荀淑字季和頴川頴隂人也少有高行愽學而不好章句州里稱其知人李固李<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>皆師宗之舉賢</hi>
<hi>良方正對䇿譏刺貴倖梁冀忌之出𥙷朗陵侯相莅事明理稱爲神君棄官而歸閑居養志又曰陳紀字元方</hi>
<hi>寔長子也至德絶俗與寔高名並著而弟諶字季方又配之每宰府辟召羔鴈成羣世號三君百城皆圖畫紀</hi>
<hi>子羣字長文爲魏司空</hi>旣至荀使叔慈應門慈明行酒餘六龍下<lb/>
<pb n="KR4d0226_SBCK_085-12b"/>
食文若亦小坐著膝前<hi>荀淑有八子儉緄靖燾汪爽肅敷居西豪里縣令苑康曰昔高</hi>
<hi>陽氏有才子八人遂署其里爲髙陽里時人號曰八龍靖字叔慈有至行不仕早卒號曰玄行先生爽字慈明</hi>
<hi>年十二通春秋論語頴川為之語曰荀氏八龍慈明無雙舉至孝拜郎中對䇿陳便冝數千言即棄官去後坐</hi>
<hi>黨錮隱遁十餘年董卓用事徴拜司空爽以卓忍暴終危社稷多舉才畧之士與王允等宻謀討之未及而以</hi>
<hi>病終後允乃竟誅卓緄子彧字文若少時父以畏禍爲娶宦者唐衡女後從曹操操以爲謀主比之子房及操</hi>
<hi>將受九錫彧諌止之遂爲所害彧亦作郁</hi>于時太史奏眞人東行<hi>續晋陽秋曰陳仲弓</hi>
<hi>從諸子姪造荀父子于時德星聚太史奏五百里賢人聚</hi>考亭陳氏故有離榭名以<lb/>
　聚星盖取續陽秋語中更廢壊近始作新適邇敝廬因<lb/>
　得相其役事旣又爲之本原事迹畫著屏上并爲之賛<lb/>
　以視来者云<lb/>
猗歟陳子神嶽鍾英文淵範懿道廣心平危孫汙隆卷舒<lb/>
自我是曰庻幾無可不可獻身安衆弔豎全邦烱然方寸<lb/>
<pb n="KR4d0226_SBCK_085-13a"/>
秋月寒江願言懐人曰我同志故朗陵君荀季和氏連峯<lb/>
對起麗澤潜滋僾而不見有黯其思薄言造之顧無僕役<lb/>
獨呼二兒駕予以出青芻黃犢布幰柴車䇿紀前衛杖諶<lb/>
後趨所造伊何高陽之里維時荀君聞至而喜顧謂汝靖<lb/>
往應于門七龍矯矯布席開尊靖肅而前翁拜其辱何悟<lb/>
斯晨得見清穆命爽行觴旅饋次陳獻酬交錯禮度情親<lb/>
載笑載言罔非德義益邁乃猷以輔斯世髧髦兩稚亦寘<lb/>
膝前原深本固莫出匪賢維此慈明特謝儔匹晚際國屯<lb/>
敢憚濡迹贅旒之命恃以少延邦朋之最孰與爲先郁乃<lb/>
附曹羣亦忘漢嗣守之難古今共歎崇臺回極于以占天<lb/>
猶曰兹野德星萃焉我寓有亭舊蒙斯號今刺前聞象儀<lb/>
以告高山景行好德所同課忠責孝獨槩余衷百爾窺臨<lb/>
<pb n="KR4d0226_SBCK_085-13b"/>
竟考毋怠死國承家永奉明戒<lb/>
　　　南康軍到任謝表<lb/>
臣熹言伏奉勑命差臣權發遣南康軍尋具辭免奉聖㫖<lb/>
不允辭免令疾速前去之任候任滿前来奏事臣巳於淳<lb/>
熈六年三月三十日到任交割職事訖者迂愚無用乆陪<lb/>
香火之班臨照不遺驟假兵民之寄懇辭弗獲宣布云𥘉<lb/>
感極涕零愧深汗洽<hi>中謝</hi>伏念臣受材凡近賦性顓蒙徒<lb/>
能讀古人之書夫豈識當世之務頃蒙登進獲奉清閒繼<lb/>
逺迹於丘樊遂閱歳華之乆顧馳心於魏闕敢忘葵藿之<lb/>
誠中兩奉於除書亦屢祗於召節衘衰抱病旣莫效於驅<lb/>
馳假寵䟽榮反繆<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>於眷獎方誓堅於素守庻少答於殊<lb/>
知豈意因仍復階任使論資校考旣已極於超踰揣分量<lb/>
<pb n="KR4d0226_SBCK_085-14a"/>
能懼愈難於稱塞矧自乖於夙志又仰負於前恩雖嘗控<lb/>
瀝而莫回終坐懦庸之無守遂扶衰朽暫别故山巳見吏<lb/>
民具宣德意豈曰昨非而今是實繇義重而身輕此盖伏<lb/>
遇皇帝陛下性得堯仁道高舜哲念安民之不易故慮尤<lb/>
軫於逺方謂知人爲甚難故用或收於棄物致兹孱瑣亦<lb/>
備使令臣敢不仰奉詔條俯詢民瘼儻粗間於疾疢詎辭<lb/>
撫字之勞冀少假於旬時卒上退藏之請尚全末路克對<lb/>
寵光<lb/>
　　　浙東提舉到任謝表<lb/>
宣教郎直祕閣提舉兩浙東路常平茶鹽公事臣朱熹上<lb/>
表臣言凖告授臣前件差遣填見闕臣巳扵今月六日就<lb/>
本路蕭山縣交割職事訖者擢扵偏壘付以外臺便道造<lb/>
<pb n="KR4d0226_SBCK_085-14b"/>
朝單車詣部延見父老問其疾苦之因宣布詔書諭以丁<lb/>
寜之意榮踰望表懼溢情涯<hi>中謝</hi>伏念臣生長田間捿遲<lb/>
林壑居然朴拙見謂迂踈潜心竊慕於師承行已敢干於<lb/>
義命會逢聖旦參預時流驟自草萊起分符竹乾坤大德<lb/>
施且不貲螻蟻私情報於何所屬歉歲民無艱食謂愚臣<lb/>
職有㣲勞寵之冊府之華卑以近畿之節雖駑馬之十駕<lb/>
後者鞭之然鼯䑕之五窮技止此耳毋乃累公朝之選重<lb/>
以爲多士之羞兹蓋恭遇皇帝陛下闢舜四門馭周八柄<lb/>
欲尺寸之長並用致孱㣲之品亦收比奉對揚親叨臨遣<lb/>
大明委照不棄負薪之言零露䟽恩更下賜緡之令顧憂<lb/>
所在稱塞爲難臣惟當恪意講求因時施舎不能則止戒<lb/>
小已之便文當官而行慕古人之報國庻殫毫末上答丘<lb/>
<pb n="KR4d0226_SBCK_085-15a"/>
山臣無任<lb/>
　　　謝依所乞仍舊直寳文閣及賜詔書獎諭表<lb/>
臣熹言臣昨具狀辭免新除祕閣修撰恩命近凖尚書省<lb/>
劄子奉聖㫖依所乞仍舊直寳文閣仍賜臣詔書一道特<lb/>
加獎諭者白記上聞幸曲全於愚守璽封下逮庸特示於<lb/>
異恩祗服以還戰兢無巳<hi>中謝</hi>伏念臣學雖違俗意敢近<lb/>
名徒以迂踈蚤絶榮途之望乃遭神聖晚深國士之知中<lb/>
少效於驅馳竟靡聞於報稱及奉金華之召寧忘丹扆之<lb/>
忠顧惟塵腐之淺聞莫副緝熈之隆指逮復退閑之秩仍<lb/>
升論譔之華寵雖荷於殊常義終慙於非據故上聖方臨<lb/>
於宸極而㣲臣屢觸於天威自度孤危豈勝糜㓕敢意出<lb/>
綸之渥有嘉陳義之明幸引分之少安愧叨榮之愈甚兹<lb/>
<pb n="KR4d0226_SBCK_085-15b"/>
盖伏遇皇帝陛下重明必照大度并容謂臣粗業詩書諒<lb/>
亦有聞於古義憐臣稍知廉恥欲其無負於𥘉心特屈憲<lb/>
章過形襃勸臣敢不服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>至教邁迹前修不忮不求何止<lb/>
終身之誦是彛是訓庻幾有極之歸臣無任<lb/>
　　　漳州到任謝表<lb/>
朝散郎直寳文閣權發遣漳州軍州事朱熹上表臣熹言<lb/>
凖勑差前件差遣巳於四月二十四日到任訖抱病支離<lb/>
莫副光華之遣封章懇切更叨選用之良引避弗回兢惶<lb/>
失次即強扶於枯朽巳親見於耄倪仰戴恩威俯深感懼<lb/>
<hi>中謝</hi>伏念臣蚤由場屋獲厠縉紳惟自信其迂愚故絶希<lb/>
於榮進中荷夀皇之深眷屢嘗収用而終許退藏晚逢嗣<lb/>
聖之誤知亦旣閔勞而復加任使凡此兩朝之殊遇豈伊<lb/>
<pb n="KR4d0226_SBCK_085-16a"/>
一介之能堪矧漳浦之名邦實甌閩之絶嶠青衫捧檄昔<lb/>
嘗粗習其土風白首分符今庻少安於甿俗静揣不才之<lb/>
分極知爲幸之多此盖伏遇皇帝陛下近法舜功逺循堯<lb/>
道九德咸事尚憂片善之或遺四方無虞猶軫一夫之不<lb/>
獲肆曲収於棄物俾加惠於逺黎臣敢不深體皇仁廣詢<lb/>
民瘼筋骸可勉豈忘盡瘁之勤疾疢或加未免吿歸之瀆<lb/>
尚繄覆燾卒遂生成臣無任<lb/>
　　　除祕閣修撰謝表<lb/>
朝散郎新授祕閣修撰主管南京鳴慶宮臣朱熹上表言<lb/>
凖告授前件軄事臣再具辭免奉聖㫖論撰之軄以寵名<lb/>
儒依巳降指揮不許辭免臣巳於八月二十三日望闕謝<lb/>
恩祗受訖者愚誠屡黷𥘉必冀於矜從成命莫回反重勤<lb/>
<pb n="KR4d0226_SBCK_085-16b"/>
於褒借叨踰巳甚俯偻何容<hi>中謝</hi>伏念臣賦質甚迂遭時<lb/>
獨異頃罷外臺之使荐陞内閣之華至於論撰之除尤荷<lb/>
聖神之眷顧無名而有愧遂瀝悃以祈哀本謂夀皇知遇<lb/>
之深當卒全其素守敢意睿主清明之始即洞鑒其丹衷<lb/>
逮兹因事以求閑重以牧民之無狀乃逭黜幽之典復加<lb/>
申命之恩危悃再殫俞音終閟更諭崇儒之意俾知假寵<lb/>
之由仰隆指之若斯豈固辭之敢必措躬無所引分弗遑<lb/>
此盖伏遇皇帝陛下盛德日新至仁天覆欲風勵於四方<lb/>
之士誤用獎於一介之臣臣敢不祗服訓詞恪思軄業對<lb/>
揚休命惟慚薄技之無堪敷暢遺經尚冀方来之有𥙷以<lb/>
兹塵瀆少答生成瞻望闕庭臣無任<lb/>
　　　潭州到任謝表<lb/>
<pb n="KR4d0226_SBCK_085-17a"/>
朝散郎秘閣修撰權發遣潭州軍州事主管湖南安撫司<lb/>
公事臣朱熹上表言臣昨凖告命差臣前件差遣巳於五<lb/>
月𥘉五日交割職事訖者衰病臥家不堪驅使誤恩分閫<lb/>
重玷選掄雖屡控於懇辭頋曲勤於褒諭寵榮實異感懼<lb/>
難勝亟扶曵以就塗巳支持而視事<hi>中謝</hi>伏念臣迂踈末<lb/>
學災患餘生得陪香火之班豈復冠紳之念海瀕牧養尚<lb/>
愧疆顔嶺表蕃宣幸蒙反汗豈期巨屏洊拜明綸昔獨避<lb/>
禮樂之華今專辱詩書之試况學兼嶽麓修明逺自於前<lb/>
賢而壌帶洞庭鎮拊近煩於元老俾承二任孰稱萬分豈<lb/>
惟冐辭逺就近之嫌抑恐爲知人安民之累雖欲量能而<lb/>
易地自知無力以回天勉見吏民具宣威德玆盖伏遇皇<lb/>
帝陛下文明出治仁孝保邦謂臣有討古之勤以臣懐澤<lb/>
<pb n="KR4d0226_SBCK_085-17b"/>
物之志假之師帥之職責以治教之功臣敢不仰佩訓詞<lb/>
俯殚學力雖馳驅靡及唯知趨事之誠或黽勉不前願遂<lb/>
歸田之請預陳悃愊終望矜憐<lb/>
　　　謝除待制侍講修撰實録表<lb/>
臣熹言伏奉告命授臣煥章閣待制侍講又凖勑差兼實<lb/>
録院同修撰者分閫南州愧蔑一毫之𥙷論經内閣恍驚<lb/>
二命之頒卑史職以仍兼戴上恩而愈重藏逃莫避跼蹐<lb/>
靡容<hi>中謝</hi>竊以王求多聞是惟建事帝入西學于以上賢<lb/>
當始𥘉清明之朝資朝夕論思之助作於心而關政事必<lb/>
救其原修其身以及國家要知所本非精誠之有格何論<lb/>
說之足云視孟軻之敬王始不負聖人之學爲張禹之持<lb/>
禄殆將貽天下之憂况薦紳之所難又載筆之爲重顧頭<lb/>
<pb n="KR4d0226_SBCK_085-18a"/>
白汗青之可誚豈槁項黃馘之能爲念昔先臣嘗掌兹事<lb/>
正熈寧元豐之殽舛嚴於朱墨之分辨元祐紹聖之譏誣<lb/>
炳若丹青之著苟無家業曷踐世官懵而居之吁亦危矣<lb/>
伏念臣見聞甚狹才識非長開七袠之殘年荷三朝之異<lb/>
眷頃叨崇政之選嘗獲遂於終辭兹玷邇英之聮<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>莫從<lb/>
於素守此盖伏遇皇帝陛下言稽徃訓動法成謨以緝熈<lb/>
光明之羙而佛時仔肩以剛徤篤實之資而日新其德念<lb/>
遺大投艱之託推好善忘勢之勤借是孤蹤聿來多士講<lb/>
魯論一簞之義敢竊企於師傳誦楚史八索之文庻無忘<lb/>
於規益臣無任感天荷聖激切屏營之至<lb/>
　　　辭免待制仍舊充祕閣修撰提舉南京鴻慶宫謝<lb/>
　　　表<lb/>
<pb n="KR4d0226_SBCK_085-18b"/>
臣熹言伏蒙聖恩以臣累奏辭免煥章閣待制特降睿㫖<lb/>
依臣所乞仍舊充秘閣修撰提舉南京鴻慶宫者假寵過<lb/>
優居速冐榮之愧封章屢郤退深留令之虞敢謂天慈訖<lb/>
從人欲恩隆莫報感極何言<hi>中謝</hi>伏念臣早以迂儒濫塵<lb/>
官簿晚逢興運誤簡淵衷首頒召節之光華促侍經帷之<lb/>
清燕趨箱侍對復過借於龍光挾䇿陳詞竟何禆於帝學<lb/>
旋奉閔勞之詔適諧退處之私雖竊便安甫深依戀第顧<lb/>
山林之逺迹難通禁闥之近班亟冐威顔荐輸卑悃幸所<lb/>
陳之大義巳孚於未拜之前故引避之㣲誠得遂於終辭<lb/>
之後然匪聖神之洞照敢期耉陋之曲全而况内閣簡編<lb/>
未替兩朝之深眷舊邦香火有嚴四聖之眞游足安垂盡<lb/>
之期允謂非常之遇此盖伏遇皇帝陛下仁涵萬有德奉<lb/>
<pb n="KR4d0226_SBCK_085-19a"/>
三無謂臣於勸講之功雖無所就察臣所懇辭之意悉出<lb/>
於誠特卑俞音使償本願臣敢不益堅素守仰稱鴻施景<lb/>
雖迫於桑榆力難報國身未填於溝壑詎敢忘君臣無任<lb/>
　　　落職罷宫祠謝表<lb/>
臣熹言臣前任祕閣修撰提舉南京鴻慶宫今年五月十<lb/>
三日巳該滿罷至二十七日伏凖尚書省慶元二年十二<lb/>
月劄子節文臣寮論臣罪惡乞賜睿斷禠職罷祠奉聖㫖<lb/>
依臣巳於當日謝恩祗受訖者罪多擢髮分甘兩觀之誅<lb/>
量極包荒姑示片言之貶逮復尋於白簡始知䴡於丹書<lb/>
鐫延閣論譔之名輟眞祠香火之奉兹爲輕典允頼洪私<lb/>
捧戴奚勝感藏曷喻<hi>中謝</hi>伏念臣草茅賤品江海孤生蚤<lb/>
值明時巳誤三朝之眷獎晚逢興運復叨上聖之深知召<lb/>
<pb n="KR4d0226_SBCK_085-19b"/>
自藩維擢參帷幄略無可紀足稱所蒙曁逺去於朝行即<lb/>
永歸於農畒然猶賦之佚禄使庇身於卜祝之間寘在清<lb/>
流容厠迹於圖書之府所宜恭恪或逭悔尤乃弗謹於彞<lb/>
章致自投於寛網果煩臺劾盡發隂私上瀆宸嚴交駭聞<lb/>
聽凡厥大譴大訶之目巳皆不忠不孝之科至於衆惡之<lb/>
交歸亦乃羣情之共棄而臣憒眊𥘉罔聞知及此省循甫<lb/>
深疑懼豈謂乾坤之造獨回日月之光畧首從之常規旣<lb/>
俾但書於薄罰稽青終之明訓儻許卒遂其餘生是宜衰<lb/>
涕之易零巳覺大恩之難報此盖伏遇皇帝陛下堯仁廣<lb/>
覆舜哲周知謂表正於萬邦巳極忠邪之判則曲全於一<lb/>
物未傷黜陟之公遂使冥頑獲逃竄殛臣敢不涵濡聖澤<lb/>
刻厲愚衷雖𥙷過以修身無及桑榆之暮景然在家而憂<lb/>
<pb n="KR4d0226_SBCK_085-20a"/>
國未忘葵藿之𥘉心瞻望闕庭臣無任<lb/>
　　　落祕閣修撰依前官謝表<lb/>
臣熹言臣昨於慶元三年正月二十七日凖尚書省劄子<lb/>
節文臣寮奏臣罪惡乞與禠職罷祠奉聖㫖依劄臣照㑹<lb/>
臣即於當日望闕謝恩解罷職名仍奉表稱謝去訖今於<lb/>
　月　日復凖都進奏院遞到　月　日告命一道<lb/>
付臣落祕閣修撰依前官者彈文上徹巳幸免於嚴誅詔<lb/>
墨下頒復寵加於明訓閱時旣乆祗命惟新感極涕零懼<lb/>
深首隕<hi>中謝</hi>伏念臣草茅賤士章句腐儒惟知僞學之傳<lb/>
豈適明時之用頃叨任使巳屢奏於罔功旋即便安復未<lb/>
能於寡過致煩重劾盡掎宿愆謂其習魔外之妖言履市<lb/>
㕓之汗行有毋而嘗小人之食可驗恩衰爲臣而高不事<lb/>
<pb n="KR4d0226_SBCK_085-20b"/>
之心足明禮闕以至私故人之財而納其尼女規學官之<lb/>
地而改爲僧坊諒皆考覈以非誣政使竄投而奚憾不虞<lb/>
恩貸乃誤保全第令少避於清班尚許仍居於散秩愸壐<lb/>
書之来下恍歲律之還周視要囚詎止於旬時盖存遷就<lb/>
逮數惡難從於末減猶聽省循口誦以還心銘敢墜此盖<lb/>
伏遇皇帝陛下仁兼覆載明極照臨作福作威緫大權而<lb/>
在巳曰賢曰佞付公論於得人謂罰刑固足以懲姦而播<lb/>
告豈容於匿指式敷顯號徧警具寮臣敢不深省昨非細<lb/>
尋今是年齡晼晚雖悲後効之無期肝膽輪囷尚喜孤忠<lb/>
之有在誓堅死守覬答生成<lb/>
　　　致仕謝表<lb/>
臣熹言四月二十三日凖尚書省遞到敕牒一道伏奉聖<lb/>
<pb n="KR4d0226_SBCK_085-21a"/>
㫖宜守本官致仕臣巳於當日望闕謝恩訖者投閑置散<lb/>
方疑宿負之未償引户校年忽慶湛恩之純𬒳適符忱請<lb/>
遂沐殊私揖杖知榮戀軒增慨<hi>中謝</hi>㐲念臣聖朝賤士幽<lb/>
谷鄙生自審凡材每抱遺經而永歎人嗤僻學雖逢盛旦<lb/>
以何施乃誤選掄過叨任使然計出藩而入侍善無毫髪<lb/>
之稱獨聞倡僞以黨姦罪有丘山之積果煩清議卒抵大<lb/>
何幸夙簡於皇明得下從於輕典跡巳安於甿里禄猶寄<lb/>
於朝班出入三年未能寡過周旋再赦亦旣蒙恩汔臻告<lb/>
老之期亟决歸田之計尚意拘縻於謫籍豈容遂休佚之<lb/>
懐暨聞播告於臺評方喜有允俞之望本原所自㑹幸何<lb/>
多此盖伏遇皇帝陛下神聖自天文明周物當彼忠佞交<lb/>
拏之際旣皆判别而不疑逮其精華欲竭之時壹與休息<lb/>
<pb n="KR4d0226_SBCK_085-21b"/>
而無間智仁兼盡威德並流豈但一夫獨爲私幸臣敢不<lb/>
仰陶至化俯遂餘年廣厦細旃雖巳絶雲天之望東阡北<lb/>
陌尚難忘畎畒之忠生復何爲死而後巳<lb/>
　一云仰潜至教益厲𥘉心懔歲月之無多雖己不堪於<lb/>
　把玩悵淵冰之未免獨何敢怠於戰兢誓畢餘生仰酬<lb/>
　大化<lb/>
　　　天申　節賀表<lb/>
黄屋非心茂對重明之運玉巵爲夀聿臨戴育之辰慶洽<lb/>
中天驩騰廣域<hi>中謝</hi>恭惟尊號至仁𬒳世盛德在躬立聖<lb/>
政九百五條行堯之道履帝位三十六載薦舜于天得聖<lb/>
人時心至愉而形至佚爲天子父貴無敵而富無倫旣申<lb/>
命之用休宜降年之有永臣欽逢盛旦假守偏城即雲氣<lb/>
<pb n="KR4d0226_SBCK_085-22a"/>
而望蓬萊阻陪拜手觀㤗元之授神筴徒切傾心<lb/>
　　　㑹慶節賀表<lb/>
盛徳當陽光啓重熈之運羣心就日樂推歸羙之誠有開<lb/>
繞電之祥敢罄祈天之禱<hi>中賀</hi>恭惟陛下慶流有衍徳合<lb/>
無疆膺暦數以在躬垂衣裳而致治接黃帝推筴迎日之<lb/>
統以莫不増過周家定鼎卜年之期自今其始臣承流支<lb/>
郡幸際昌辰鼇抃千官班阻趨於文石嵩呼萬歲祝敢後<lb/>
於華封<lb/>
　　　天申節功徳䟽<lb/>
式逢舜旦慶龍樓虹渚之祥仰祝堯年假玉籍金輪之教<lb/>
大啓天人之㑹少伸臣子之心尊號伏願注南斗之長生<lb/>
等西方之無量上千萬歲夀阻趨文石之班同億兆人心<lb/>
<pb n="KR4d0226_SBCK_085-22b"/>
願效華封之祝<lb/>
　　　㑹慶節功徳䟽<lb/>
聦明作元后式開長發之祥黎獻惟帝臣願上無疆之頌<lb/>
欽崇殊利庸假勝縁恭願陛下日月照臨乾坤廣大仰瞻<lb/>
魏闕莫陪虎拜之班願比華封請祝虹流之祉<lb/>
　　　祈雨䟽<lb/>
丁壯在田厲農功之既作隂雲布野閔時雨之尚愆由拙<lb/>
政之不修顧疲民而何罪肆陳丹悃仰籲蒼穹伏願鼓以<lb/>
雷霆亟霈爲霖之施澤及牛馬併銷連死之憂瞻仰歸誠<lb/>
吁嗟請命<lb/>
　　　卧龍潭送水文<lb/>
徃分靈液来即祠壇誠未格於幽潜澤尚愆於田畒惟時<lb/>
<pb n="KR4d0226_SBCK_085-23a"/>
淹乆懼弗吉蠲敢奉冰壼言歸貝闕别禱餘潤用弭炎氛<lb/>
尚神聽之淵冲鑒惟衷而響答<lb/>
　　　與江東張憲啓<lb/>
頃奉誤恩特令試郡屢陳危悃未許投閑懼留命以干誅<lb/>
巳諏辰而就道伏念熹器非適用才不逮人粤自壯年荐<lb/>
罹災患曁兹晚景益就衰頽逝將屏迹於荒寒敢復萌心<lb/>
於仕進屬九重之過聽恥一士之遐遺曲賜甄收載加湔<lb/>
拂遂從祠館卑以郡章倦鳥依林乆絶高飛之意潜魚在<lb/>
沼但知深人之安而况恩旣厚則其責爲甚深力不能則<lb/>
雖勞而無𥙷遂竊祈於罷免卒無幸於矜從輿病以来彊<lb/>
顔特甚近瞻斧綉益愧冠紳恭惟德厚望隆材宏用愽適<lb/>
布宣於使指巳明謹於邦刑激濁揚清吏咸思於稱職持<lb/>
<pb n="KR4d0226_SBCK_085-23b"/>
平履正人自以爲不冤矧是衰遲獲依庇冐載尋曩昔幸<lb/>
際光儀歛板趨庭兹不特少伸下吏之敬奉命承教殆有<lb/>
以深慰積年之思春令向深嘉生咸遂冀茂經於福履以<lb/>
前對於龍光頌願唯深敷宣莫旣<lb/>
　　　與葉提刑啓<lb/>
術略精明材猷敏贍頃屢將於使指兹復謹於邦刑深窮<lb/>
法令之原吏無以肆茂著平反之績人用不冤顧此妄庸<lb/>
將依庇冐修容以進即伸廵屬之恭奉教於前預切簡書<lb/>
之畏春和在序淑氣方升惟加厚於保緩用對揚於休渥<lb/>
傾瞻之悃頌述奚殫<lb/>
　　　與姚提點啓<lb/>
學貫古今材周鉅細兹暫勞於節傳起盡護於東南子母<lb/>
<pb n="KR4d0226_SBCK_085-24a"/>
相權巳懋無窮之計君民兩足更宏可大之規顧此妄庸<lb/>
將依庇冐修容以進<hi>同上</hi>
　　　回寄居趙將仕啓<lb/>
熟聞英譽有日于兹忽奉珍函爲禮特厚啓緘疾讀荷意<lb/>
難忘伏惟玉葉傳芳璇源孕秀謙恭克守綽有老成之風<lb/>
問學自將盡脫豪華之習宗盟推重公聽益孚㑹看發軔<lb/>
之𥘉即快亨塗之騁熹屬叨誤寵驟卑左符方斯引分以<lb/>
投閑未敢修書而見意豈圖先辱良用厚顔眷然息偃之<lb/>
安庻幾得請邈矣披承之願徒切馳情<lb/>
　　　回楊通判啓<lb/>
稔聞高誼雖識靣之未諧遽辱珍函仰撝謙之特厚拜嘉<lb/>
寵甚荷意難忘恭惟識量淵深器資宏愽<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>根錯節知剸<lb/>
<pb n="KR4d0226_SBCK_085-24b"/>
割之無難茂實英聲盖蜚騰而甚乆頃任監州之寄巳聞<lb/>
奏課之優豈容堅卧於郷閭㑹見橫翔於禁闥熹屬叨誤<lb/>
寵驟卑左符方斯引分以投閑未敢修書而見意豈圖先<lb/>
辱良用厚顔眷然田里之安庻幾得請邈矣門墻之隔徒<lb/>
切馳情<lb/>
　　　回曹職官啓<lb/>
分符假守深懐躐次之慙抗䟽投閑乆露由衷之請誤英<lb/>
僚之雅眷辱華問以爲榮伏惟材識通時器資宏愽裁煩<lb/>
剸劇曾無<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>錯之難約已奉公克有㢘勤之譽㑹聞交薦<lb/>
即見橫翔熹乆與世踈難堪吏役儻資忠益或免悔尤悵<lb/>
疾病之有加不任牽勉念合并之無日祗益傾馳<lb/>
　　　回教授啓<lb/>
<pb n="KR4d0226_SBCK_085-25a"/>
學術深淳行能端直辟雍受業乆聞多士之推先泮水横<lb/>
經復見諸生之承式英聲日茂異數鼎来熹乆與世踈<hi>同上</hi>
　　　回都昌知縣啓<lb/>
分符假守深懐躐次之慙抗䟽投閑乆露由衷之請誤英<lb/>
僚之雅眷辱華問以爲榮伏惟某官器宇宏深才猷敏邵<lb/>
銅章墨綬煩暫試於鳴弦錯節盤根顧何勞於遊刃㑹聞<lb/>
課最别奉詔除熹乆與世踈難堪吏役儻階聮事庻獲蒙<lb/>
成悵病疾之有加不任牽勉念并合之無日祗益傾馳<lb/>
　　　與正言啓<lb/>
懇辭使節敢擇地以求安申卑郡符忽自天而䟽寵凛難<lb/>
回於上命耿莫遂於初心以數年　之餘任千里撫摩<lb/>
之寄雖加強勉尤切凌兢伏念熹林壑閑蹤布韋故習少<lb/>
<pb n="KR4d0226_SBCK_085-25b"/>
而慕古師出處於前修介不通今恥浮沉於流俗曩荷聖<lb/>
神之眷屢加選用之榮當官而行盖圖報上知難則止匪<lb/>
欲爲高旣疾疢之交攻且形神之俱耗乆便田廬之偃伏<lb/>
詎堪原隰之驅馳辭尊居卑豈爲貧而猶仕投閑置散或<lb/>
揣分之誠宜敢期宸渥之過優復使侯藩之假守意昔時<lb/>
之游宦固嘗習熟於鄰封謂晚歲之衰殘尚可從容於道<lb/>
院然比年之非舊由積弊之相仍財賦旣促而費用寢浮<lb/>
田産不均而姦欺滋出要必更張而乃善恐非卧治之能<lb/>
勝深虞五技之窮仰負九重之託伏惟正言大明國論力<lb/>
振朝綱心正意誠盖得本原之學諌行言聽汔臻膏澤之<lb/>
流毎於獻納之雍容尤務推揚於踈逖肆如枯朽誤玷承<lb/>
宣二千石之第循良巳預慙於共理八十日而賦歸去𥘉<lb/>
<pb n="KR4d0226_SBCK_085-26a"/>
何俟於終更悃愊之私剡摩罔旣<lb/>
　　　謝政府啓<hi>漳州觧罷得祠</hi>
迫憂患以求閑方陳危懇即便安而誤寵并沐殊私弗遂<lb/>
懇辭迄成忝冐伏念熹學惟信巳材不逮人生際休明豈<lb/>
自甘於淪弃病侵遲暮乆莫奉於驅馳比叨民社之臨猶<lb/>
冀桑榆之効屬私門之變故致公務之弛隳黽俛旬時巳<lb/>
積簡書之畏顧瞻疇昔未忘香火之脩仰洪造之不違服<lb/>
明恩而巳厚敢意便蕃之錫更陞論譔之華顧夀皇特逹<lb/>
之深知昔幸容其遜避而聖上丁寧之申命今復軫於眷<lb/>
懐惟拜賜之無名屢騰章而自列重煩睿㫖曲借寵光仰<lb/>
戴皇慈欲終辭而不敢自憐末路知仰報之難圖祗命以<lb/>
還措躬無所兹盖伏遇丞相國公妙熈天縡獨運化鈞<hi>樞使</hi>
<pb n="KR4d0226_SBCK_085-26b"/>
<hi>相公力扶皇極獨運鴻樞參政同知相公夙推衆望乆賛化鈞</hi>欲儲材於朽鈍之餘肯垂<lb/>
意於事功之外遂令衰晚有此叨踰熹敢不思稱榮名勉<lb/>
終素業考諸前聖儻不謬於正傳覺彼後知或少禆於大<lb/>
化過此以徃未知所裁<lb/>
　　　答辛㓜安啓<lb/>
光奉宸綸起持憲節昔愚民犯法旣申震讋之威今聖上<lb/>
選賢更作全安之計先聲攸曁慶譽交興伏惟某官卓犖<lb/>
竒材䟽通逺識經綸事業有股肱王室之心游戲文章亦<lb/>
膾炙士林之口軺車毎出必著能名制閫一臨便收顯績<lb/>
兹乆眞庭之逸爰深正宁之思當季康患盗之時豈張敞<lb/>
處間之日果致眷渥特卑重權歌皇華之詩旣諭示君臣<lb/>
之好稱直指之使想潜消郡國之姦第恐賜環不容暖席<lb/>
<pb n="KR4d0226_SBCK_085-27a"/>
熹苟安祠禄獲託部封屬聞斧繡之來嘗致鼎䄄之問尚<lb/>
煩縟禮過委駢緘雖雙南金恐未酬於鄭重况一本薤亦<lb/>
奚助於高明但晤對之有期爲感欣而無巳<lb/>
　　　還郷謝人惠書啓<lb/>
逺勤車盖巳欣獲奉於清標寵𬒳凾書復喜與聞於雅趣<lb/>
第慙衰陋莫稱揄揚雖請誦其所聞盖嘗自竭尚敬脩其<lb/>
可願式副深期過是以還未知所報<lb/>
　　　謝人投生日詩啓<lb/>
年及無聞巳負蓬弧之志日臨𥘉度復増莪蔚之悲誤辱<lb/>
謙光俯加賁飾頋兹衰朽雖黼黻以何施仰歎瑰竒用襲<lb/>
藏而爲好<lb/>
　　　回謝解啓<lb/>
<pb n="KR4d0226_SBCK_085-27b"/>
待問澤宫登名天府方幸究宣於明詔敢期誤枉於華牋<lb/>
披味以還感藏難喻解元先輩學高庠序行著州閭疇昔<lb/>
旦評巳推高於前列厥今歲舉反見屈於後来頋輿議之<lb/>
弗平宜壯圖之未快然察四端之固有第聞辭遜之心旋<lb/>
觀三揖之彌文盖敦㢘退之節矧是專經之舊豈忘立教<lb/>
之端諒考聖言益恢賢業捄洙泗齗齗之弊尚及此時致<lb/>
唐虞濟濟之和更期異日<lb/>
　　　回黃氏定書<lb/>
摳衣問政夙仰吏師之賢受幣結婚兹喜德門之舊逺承<lb/>
嘉命良慰鄙懐令兄察院位第四令姪直卿宣教厲志爲<lb/>
儒乆知爲巳熹第二女子服勤女事殊不逮人雖貪同氣<lb/>
之求實重量材之愧惟異日執笄以見儻免非儀則他年<lb/>
<pb n="KR4d0226_SBCK_085-28a"/>
覆瓿之傳庻無墜失此爲忻幸曷可喻云<lb/>
　　　回范氏定書<lb/>
兩翁抗議巳偕許國之忠再世聮姻遂忝通家之好及兹<lb/>
幸㑹夫豈偶然伏承某人詩禮有聞方謹好逑之擇而熹<lb/>
女德容未習亦期吉士之歸誤煩匪斧之求遽委儷皮之<lb/>
聘欽承嘉命實重永懐雖唐虞世禄之榮莫容攀附然鴻<lb/>
耀素風之懿或可庻幾欣荷之私敷陳罔旣<lb/>
　　　回周氏定書<lb/>
里閭追逐乆欽臭味之同媒妁往来遂講婚姻之好靖言<lb/>
衰落敢意扳聮兹承令弟府判以第二令姪先輩詩禮早<lb/>
聞不輕授室謂熹長男房下長孫女組紃粗習亦欲有家<lb/>
飾禮幣以見臨枉函書而甚寵老懐易感適増䑛犢之悲<lb/>
<pb n="KR4d0226_SBCK_085-28b"/>
之子于歸儻遂乗龍之喜其爲慰幸豈易名言<lb/>
　　　同安縣學經史閣上梁文<lb/>
兒郎偉大同古地駱奥名邦間出巨人鼎在公卿之位亦<lb/>
多　士鬱爲閭里之師雖山川之炳靈廼教化之純𬒳比<lb/>
罹屯難益復澆漓學校荒凉乆風猷之不競圖書散脫閴<lb/>
絃誦以無聲詔令壅而弗宣父兄以爲大戚顧惟竊食敢<lb/>
不究心是以申諭諸生俾沈潜於訓義力裒衆記務廣愽<lb/>
其見聞幸大府之哀憐緫羣書而推予惟上賢篤意於教<lb/>
誘使邑子蒙幸於作成爰即學宫創爲傑閣庻緘縢之愼<lb/>
固絶蟲䑕之覬覦旣畫諾於縣庭旋受金於省户西曹籍<lb/>
力羣彦併心而吏惰不供幾若道旁之室顧人疲乆役將<lb/>
起澤門之謳迨程事之旣嚴始掄材而甫就僝功見効獻<lb/>
<pb n="KR4d0226_SBCK_085-29a"/>
室有期不惟士得讀未見之書人知自勵且使書得爲無<lb/>
窮之利計以永存聊出詞章用升梁欐想均童耄共此歡<lb/>
呼<lb/>
兒郎偉抛梁東曉日曈曨出海紅照見黌堂通複閣層甍<lb/>
如畫揷晴空<lb/>
兒郎偉抛梁西春草秋雲極望低文圃山高君莫羡聖門<lb/>
<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲與天齊<lb/>
兒郎偉抛梁南滄溟無際水天涵蕩潏魚龍君莫畏淵源<lb/>
學海更潭潭<lb/>
兒郎偉抛梁北錯落衆星高拱極昭回運轉君莫疑燦爛<lb/>
光明在方冊<lb/>
兒郎偉抛梁上聖朝碩輔蘇丞相魯無君子定虚言猶是<lb/>
<pb n="KR4d0226_SBCK_085-29b"/>
諸生丈人行<lb/>
兒郎偉抛梁下人老遺書追董賈諸生勉繼舊　時㤗<lb/>
不憂身在野<lb/>
伏願上梁之後士無廢業家有傳書究述作之原遂見古<lb/>
人之大體際功名之㑹起爲當世之儒宗惟不悖其所聞<lb/>
乃式符於深望<lb/>
晦庵先生朱文公文集卷八十五<lb/>
　　　　　　　　　　　懐安縣儒學訓導葉暢校<lb/>
</p>
<p>
</p>
  </div>
</body>
</text>
</TEI>
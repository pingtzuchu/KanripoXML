<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_028-1a"/>
晦庵先生朱文公文集卷第二十八<lb/>
　書<hi>時亊出䖏</hi>
　　　與周丞相書<hi>戊申八月十四日</hi>
熹前日専人奏記伏想㝷當登徹昨日先所遣人還拜領<lb/>
鈞翰之賜感慰之極不可具言至於進職䟽恩奉祠得請<lb/>
又出陶鑄尤以䘖戢然而丞相方且欿然深以前日不能<lb/>
力辨是非爲病此則仰見大君子責巳之周又不自勝其<lb/>
愧仰也崇福謹巳拜命矣嫌名之喻曲荷記存此於禮律<lb/>
無疑豈敢更煩公聴惟是進職之恩則有所未安者盖方<lb/>
以避仇自列而彼黜巳升内揆於心尚覺未免上九鞶帶<lb/>
之嫌况於他人豈容戸曉且於近制此等遷除雖非德選<lb/>
亦必有所託以爲號今此何名也㢤又况温陵之行情狀<lb/>
<pb n="KR4d0226_SBCK_028-1b"/>
未白此必怏怏尚有餘言且其爲人亦甞頗有時譽今日<lb/>
之去逺近必有爲之不平者異時得以藉口則非獨爲熹<lb/>
之書竊恐丞相亦不得不以爲慮也大抵近年習俗凡事<lb/>
不欲以大公至正之道顯然行之而毎區區委曲於私恩<lb/>
小惠之際本欲人人而恱之而其末流之弊常反至於左<lb/>
右拘牽倍費財䖏而卒又無以慰天下之公論此則熹之<lb/>
所不敢言而丞相之明其自知之亦不待熹之言矣熹今<lb/>
有公狀申省并以劄子遍懇群公語悉由衷即非備禮切<lb/>
望矜察早賜開陳得遂鄙懐乃荷大賜昨辤遷秩想亦巳<lb/>
蒙鈞念若猶未上得幷與將上不勝幸甚<lb/>
　　　與曹晉叔書<lb/>
熹辤免文字修寫方畢更一二日始得遣人未知所請竟<lb/>
<pb n="KR4d0226_SBCK_028-2a"/>
如何然亦作一奏䟽極道所懐此儻可爲行止之决耳山<lb/>
間殊不聞外事只前月得都下書聞以諸人薦士之故近<lb/>
列有横議者不知後來竟如何盖其間有一二病根若不<lb/>
能去除不惟善類立不得亦非廟社之福也不承教之乆<lb/>
渇仰無量顧無可入城之理坐成阻闊柰何柰何<lb/>
　　　答陳同父書<lb/>
熹所遣人度月半前後到都城不知歲前便得歸否但迂<lb/>
滯之見書中巳說盡自看一過亦覺難行次第八九分是<lb/>
且罷休矣萬一不如所料又湏别相度今亦不可預定耳<lb/>
來教所云心亦慮之但鄙意到此轉覺懶怯況本夾只是<lb/>
間界學問更過五七日便是六十歲人近方措置種得㡬<lb/>
畦𣏌菊若一脚出門便不能得此物喫不是小事奉告老<lb/>
<pb n="KR4d0226_SBCK_028-2b"/>
兄且莫相攛掇留取閑漢在山裏咬菜根與人無相干渉<lb/>
了却㡬卷残書與村秀才子尋行數墨亦是一事古往今<lb/>
來多少聖賢豪傑韞經綸事業不得做只恁麽死了底何<lb/>
限顧此腐儒又何足爲輕重況今世孔孟管葛自不乏人<lb/>
也耶來喻恐爲豪士所笑不知何處更有豪士笑得老兄<lb/>
勿過慮也<lb/>
　　　答陳同父書<lb/>
熹懇辤召命不蒙開允反得除用超異非常内省無堪何<lb/>
以勝此巳上免奏今二十餘日矣尚未聞可報踧踖不自<lb/>
勝來書警誨殊荷愛念然使熹不自料度冐昧直前亦只<lb/>
是誦說章句以應文備數而巳如何便擔當許大事況只<lb/>
此僥冐亦未敢承當老兄之言無乃太早計乎然世間事<lb/>
<pb n="KR4d0226_SBCK_028-3a"/>
思之非不爛熟只恐做時不似說時人心不似我心孔子<lb/>
豈不是至公至誠孟子豈不是麤拳大踼到底無著手處<lb/>
況今無此伎俩自家勾當一箇身心尚且柰何不下所以<lb/>
從前不敢容易出來盖其自知甚審而世間一種不相識<lb/>
有公論底人亦莫不知之只是吾黨中有相知日乆相愛<lb/>
過深者好而不知其惡誤相假借以爲粗識廉恥而又年<lb/>
紀老大節次推排遂有無實之名以至上誤君父之聽有<lb/>
此叨竊毎中夜以思悚懼慚怍無以少答上下之望未嘗<lb/>
不發汗沾衣也不意以老兄之材氣識略過絶流輩而亦<lb/>
下同流俗信此虚聲將欲彊僬僥以千鈞之重而不憂其<lb/>
覆跌狼狽以誤知人之明也辤免人行巳乆旦夕必有回<lb/>
報似聞後來廟論又有新畨從官巳有以言獲罪而去者<lb/>
<pb n="KR4d0226_SBCK_028-3b"/>
未知事竟如何封事雖無髙論然恐無降出之理萬一果<lb/>
如所傳則孤蹤尤是不復可出自今以往牢關固拒尚恐<lb/>
不免於禍況敢望入帝王之門乎彼去都城不逺想巳見<lb/>
得近日爻象矣萬一再辤不得即不免束装裹糧爲生行<lb/>
死歸之計承許見訪於蘭溪甚幸但恐無說話處向來子<lb/>
約到彼相守三日竟亦不能一吐所懷或先得手筆數行<lb/>
略論大意使未相見間預得紬繹而靣請其曲折庶㡬猶<lb/>
勝怱怱說話不盡只成閑追逐也<lb/>
　　　與周丞相書<lb/>
熹間者側聞光膺詔冊進保帝躬體貌益隆中外交慶熹<lb/>
旣不獲追隨班賀之末又不獲以時奏記少見下懐瞻望<lb/>
門墻徒増悚惕前此率易申懇伏蒙寵賜教答誨喻丅寜<lb/>
<pb n="KR4d0226_SBCK_028-4a"/>
眷念有加尤深感激惟是所請未蒙施行憂懼之深莫知<lb/>
所措區區鄙志前巳具陳旣未能有以上動朝聽則亦不<lb/>
敢復申其說今者具狀獨以范參政進職近例爲請伏惟<lb/>
丞相試一覽焉則朝廷之予奪與熹之辭受其當否得失<lb/>
皆曉然矣然朝廷於此本無愛憎之私但爲偶失參照則<lb/>
亦未爲大闕獨使熹竊非其據而幸討論之不及則其辱<lb/>
大矣熹雖無狀竊深恥之萬一此請不遂熹豈容但巳蓋<lb/>
與其閔黙冐受寧以罪戾竄斥爲有榮耀也然熹之本心<lb/>
亦豈樂爲是亢激者狀中巳備言其曲折矣并乞深察而<lb/>
力陳之庶幾聖主有以洞照其愚而亟遂其請則不惟熹<lb/>
之幸而免使丞相分上又添此一段不了事則亦不爲無<lb/>
𥙷也前書率爾之言無足采取過荷開納愧悚良深顧今<lb/>
<pb n="KR4d0226_SBCK_028-4b"/>
自謀之拙進退失據亦不復能爲門館計矣袁侍郎歸來<lb/>
道間一見語殊未𣢾比聞其病欲徃視之而賤軀衰乏尤<lb/>
甚未能自力念之不能忘也承問之及因輙布之疾病餘<lb/>
生無從復望覆舄伏惟深爲天下之重千萬自愛熹不勝<lb/>
至願<lb/>
　　　與李誠父書<hi>巳酉五月二日</hi>
乆不拜狀兹聞榮𬒳親擢進居六察之聮深以爲慰比日<lb/>
清和伏惟台候動止萬福先生抱道不試然其心未嘗忘<lb/>
當世也門人弟子旣不足以少承厥志而家有賢子足繼<lb/>
其業學者之望蓋非常人之比况新天子繼照之𥘉慨然<lb/>
有志於治而外則夷虜憑陵國威不振内則隂邪朋結國<lb/>
論未定此亦賢人君子效忠宣力垂名竹帛之秋也尊兄<lb/>
<pb n="KR4d0226_SBCK_028-5a"/>
平日立志持身固有定論然區區更願一意爲國無徇常<lb/>
日往還厚善之私深察天下公議之所在精慮而決行之<lb/>
使隂消於上而陽長於下政事脩理而國勢尊安不亦老<lb/>
先生平日之所望於後人者乎熹託契深厚不敢效常人<lb/>
進䛕詞以賛除用之喜狂妄及此不審尊兄以爲如何胡<lb/>
公論亊皆合公論甚彊人意但二小諌之去殊可惜乃不<lb/>
能遂其言何耶諸公排逐正人乃以尊兄塞責此相輕之<lb/>
甚謂兄必不能爲薛許耳不可懷此小恩而忘大辱幸深<lb/>
念之<lb/>
　　　與張元善書<lb/>
辤免文字極荷留念危疑之迹乆爲賢者之累尤以慚悚<lb/>
今復遣此人乃漕司借來省狀公劄巳與錢令自投矣只<lb/>
<pb n="KR4d0226_SBCK_028-5b"/>
煩因見扣之狀藁録呈區區卑意只是如此更無他說如<lb/>
云立節抗論却非事實而反以益其疑忌蓋平生辤官只<lb/>
是兩事一則分不當得二則私計不便而巳非有他也所<lb/>
云如有差妄却與此事體不同若是本等差遣力所能堪<lb/>
豈有不受之理但名位超躐或非力所辦則亦不得不辤<lb/>
耳清源之說尤非所敢聞者中固不見容外亦非所堪衰<lb/>
晚如此精力昏耗一事做不得只得一日安静即是一日<lb/>
之福此外無所求也對班果在何日不知欲論何事來書<lb/>
所云非甚利害不暇謀人者何見事之遲耶觀二諌之去<lb/>
江夏之升此乃不犯手勢而斡旋運轉無不如其意者自<lb/>
古小人所以敗亂國家豈皆凶惡猛鷙有可畏之威而後<lb/>
能之但有患失之心便自無所不至先聖言之精且切矣<lb/>
<pb n="KR4d0226_SBCK_028-6a"/>
南臺西掖乃爲差彊人意者然不清其原而窒其流恐徒<lb/>
費力而無𥙷也況南牀撃去新諌此巳明與之忤渠旣不<lb/>
得志必須更㝷一枚如此等比置之本處不知又將何以<lb/>
爲計此事不逺計只在旦夕矣可因見痛針劄之此公雖<lb/>
未相識然見其文字知其純厚不㑹罵人須力從臾之以<lb/>
速爲上稍遲一日即壞一日事矣二諌之去必湏有曲折<lb/>
幸子細報及天下事只有箇做有箇不做無如此依違僥<lb/>
倖之理彼之隠忍回互蓋曰將以有爲也而所就者亦止<lb/>
如此與奮發直前者相去亦復幾何向使奮發直前果去<lb/>
禍根却未必不做得事也境外之事則諉曰無後叚不知<lb/>
如此拱手安坐幾時是有後段時此事苦痛更是無告訴<lb/>
處不知祖宗之靈何負於此軰而忍至此也誠父遷後相<lb/>
<pb n="KR4d0226_SBCK_028-6b"/>
見否聞渠曽與之鄰居相與甚厚須有以警覺之縱不能<lb/>
回戈奮擊且得不爲所使以害善良亦幸事也蕭果卿𥘉<lb/>
除御史虞丞相意也人或賀之蕭喟然曰彼見吾憒憒謂<lb/>
我不能言而以是處我也其輕我甚矣不数日首論其黨<lb/>
遂并攻之論者服其勇云經緫制錢若只如此減得不多<lb/>
全不濟事熹去年有一劄子曽降出否諸公之意非不欲<lb/>
速行只是怕諸路條上乞減太多難可否耳若未定論且<lb/>
守前說爲佳過了此番又無時可理㑹也紹興和買熹向<lb/>
有一說欲減緫額零數<hi>十四萬中减其四萬</hi>而後以田畆餘財諸般<lb/>
物力貫頭均敷庶㡬重者得輕而元無者所増亦不至重<lb/>
後來不曽上得鄭書赴鎭時曽冩與之不知渠後來如何<lb/>
區處也廣西鈔鹽只是州縣苦之必不至大爲民害今復<lb/>
<pb n="KR4d0226_SBCK_028-7a"/>
官賣却須有害民處以本路觀之可見矣詳觀所論大率<lb/>
見得人情事幾未甚分明此乃平日意思不甚沉静故心<lb/>
地不虚不明而爲事物所亂要當深察此病而亟反之古<lb/>
人所謂安而後能慮定而後能應正爲此也若只如此泛<lb/>
泛度日即恐枉得道氣之名而不享其利徒有損而無益<lb/>
也千萬留念<lb/>
　　　答李誠父書<lb/>
副本垂示極感不外之意三復以還伏念頃侍先生教誨<lb/>
所論無非此事感念疇昔不勝悲歎又喜家學有傳遂爲<lb/>
世用有以慰九原之思也首章所論乃古今不易之常道<lb/>
而在今日尤爲要切然自世俗觀之不以爲迂闊之常談<lb/>
道學之邪氣者鮮矣尊兄旣發其端此必巳爲彼等所惡<lb/>
<pb n="KR4d0226_SBCK_028-7b"/>
然吾所以告君之道無以易此則亦何顧於彼但當守此<lb/>
一言以爲平生議論之本他日論事毎每拈出此箇話頭<lb/>
不論甚事都從此話上推出去則百病之根無所藏匿而<lb/>
於人主所以反躬正事之㡬亦約而易操矣若把此話别<lb/>
爲一事而當世之弊又自各爲一事則内外精粗不相聮<lb/>
屬而眞不免乎迂闊之譏矣切望勿忘此言每見必湏拈<lb/>
出常令接續無少間斷則乆乆自見效矣恢復一事以今<lb/>
事力固難妄動然此意則不可忘頃見先生亦常常說今<lb/>
日但當将不共戴天四字貼在額頭上不知有其他是第<lb/>
一義今觀老兄所論亦得此意但當因此便陳内脩政事<lb/>
之意而稍指切今日宴安放倒之弊乃爲有力耳至於分<lb/>
察職事計亦黙有所處此則大要在於詳審勿狥偏詞爲<lb/>
<pb n="KR4d0226_SBCK_028-8a"/>
善而覆護善人掩其疵疾之意亦不可忘耳又其大本則<lb/>
欲正人者必先正巳況欲正君而可自有不正之累耶此<lb/>
在髙明處之必巳素定旣承下問不容不盡耳<lb/>
　　　答王謙仲劄子<lb/>
<hi>云云</hi>不勝千萬幸甚又蒙不鄙俯垂訪逮此見髙明之度<lb/>
雖以爵位德業之隆而自視欿然不自賢智至於如此甚<lb/>
感甚感顧熹至愚本無知識加以疾病廢學意見愈益闊<lb/>
踈其將何以仰承嘉命惟是平生所聞明公之節槩風烈<lb/>
凛然其非今世之士其尊主庇民之略蓋素所蓄積也今<lb/>
日得其位而施之於海内有識仰首拭目以望膏澤之流<lb/>
亦有日矣熹獨竊意明公之優游不迫蓋將有所待而爲<lb/>
之也雖然時難得而昜失古之聖賢蓋有皇皇汲汲而坐<lb/>
<pb n="KR4d0226_SBCK_028-8b"/>
以待旦者唯明公不忘疇音之志而果斷奮發以乗其不<lb/>
可失之機則宗社之休生靈之幸也<lb/>
　　　與留丞相劄子<lb/>
熹昨具短劄懇辤恩命方懼進越自取罪戾不謂乃蒙鈞<lb/>
慈還賜手教拜領伏讀感悚益深又蒙鐫喻丁寧襃與隆<lb/>
厚仰認至意尤切凌兢誠宜即日拜命便道之官服勤職<lb/>
業深求所以仰稱吾君吾相知遇使令之意而疾病之餘<lb/>
昏耗巳甚竊自揆度决無以堪一道委寄之重不免復具<lb/>
公牘再干朝聽而别以此私于下執事伏惟丞相國公詳<lb/>
加省覽特賜矜憐曲爲敷陳仍卑祠禄使得卒逃吏議以<lb/>
遂餘生則熹不勝幸甚幸甚或恐朝廷未知熹之實病誤<lb/>
謂尚堪使令不忍終身置之閑散則謀議之官若蒙陶鑄<lb/>
<pb n="KR4d0226_SBCK_028-9a"/>
或可自效然以禮秩太優不敢有請伏惟相公試詳度之<lb/>
但熹雖出終不能乆近則半年逺則周歲決湏再有祈懇<lb/>
復勞區處不若及今便與祠禄之爲便耳抑嘗聽於道路<lb/>
側聞乃者相公蓋嘗白發左右之姦斥之逺外所以輔君<lb/>
德振朝綱者甚慰中外之望熹雖愚懦亦不勝其喜幸竊<lb/>
意相公必將乘此機㑹大有建明以爲宗社永乆無窮之<lb/>
計而伏聽累月未有聞也夫陽長而不遂進隂消而不遂<lb/>
滅此最安危治亂之機而昔人所深畏以熹之愚猶竊爲<lb/>
相公慮之不識髙明何以處此而善其後也逺跡田間無<lb/>
由伏謁黃閤之下仰首一言以賛大慮引領東望不勝惓<lb/>
惓伏惟上爲國家俯爲人望千萬自重熹不勝懇禱眞切<lb/>
之至<lb/>
<pb n="KR4d0226_SBCK_028-9b"/>
　　小貼子<lb/>
　熹目力昏耗不能細書楷字墨色濃淡行道欹斜殊不<lb/>
　成禮本不能親書以所𬒳敎出於手墨勉彊作此率略<lb/>
　殊甚伏乞鈞慈矜恕幸幸甚甚　熹皇恐上覆<lb/>
　　　與留丞相劄子<hi>巳酉十月二十一日</hi>
熹竊以仲冬嚴寒伏惟丞相國公鈞候起居萬福熹頃以<lb/>
衰疾再辤恩命方懼僣瀆自速罪戾乃蒙丞相矜憐曲爲<lb/>
敷奏改卑符竹以便其私固巳甚幸至於那移闕次不一<lb/>
而止倍費生成之力仰累公平之政此又熹之所大懼也<lb/>
若使稍堪勉彊豈復更敢辤避以招尤取閙而自棄於明<lb/>
時實以所苦目疾浸以増加臨漳雖名事簡然一郡千里<lb/>
生齒萬數獄訟財計所繋不輕若以愛身之故漫不加省<lb/>
<pb n="KR4d0226_SBCK_028-10a"/>
而委之他人豈得自安若欲一一親臨則竊自揆度決有<lb/>
所不能堪者前日所以力辤江東之行良以此故竊意爲<lb/>
熹言者亦未究知其實而或雜以他說是以丞相雖巳憐<lb/>
之而猶未深信其必然也以熹今日精力之所堪惟有奉<lb/>
祠一官可竊升斗之禄又復惟念君相之恩隆厚至此而<lb/>
熹必求閑退固執不回則或者之論必又有以爲羞薄詔<lb/>
除而加以傲上無禮之罪者是以今者冐昧朝聽不敢專<lb/>
以祠禄爲請蓋巳出怵迫無聊之計而䧟於貪冐苟求之<lb/>
譏矣伏惟丞相試加察焉賜之一言明其實病而復與之<lb/>
祠官之禄使得休養神明避逺䜛謗庶幾未死之間及見<lb/>
丞相格君定國之效使羣邪屏伏而衆賢彚進姦言熄滅<lb/>
而公論顯行國勢尊崇於上民心悅豫於下則熹雖在田<lb/>
<pb n="KR4d0226_SBCK_028-10b"/>
野之中亦得以安心肆意明目開口爲太平之民其與懷<lb/>
抱憂畏側肩屏息以寄其身於吏民之上者屈伸苦樂萬<lb/>
萬不侔矣若丞相亦以熹前所疑有不得不慮者則謀曹<lb/>
之請願垂意焉然此巳爲甚不得巳之計萬一近地或無<lb/>
見次則又不必謄那増創以致人言但與祠官乃其舊物<lb/>
縱使得罪亦易辤也熹未嘗有一日灑掃之勞於門下而<lb/>
丞相知之之深念之之悉至於如此故熹不敢不盡其愚<lb/>
伏惟丞相擇而處之千萬幸甚未由趨拜門館伏乞上爲<lb/>
兩宫倍保崇重永扶公道以福蒼生熹不勝至願<lb/>
　　　與黄仁卿書<lb/>
熹行義不修無以取信交遊遂使中傷之禍上及先賢若<lb/>
非神聖鑒知則其流害將不止於不肖而巳負此悚惕無<lb/>
<pb n="KR4d0226_SBCK_028-11a"/>
以自容熹竟不免臨漳之行示喻積弊此固當然其横歛<lb/>
擾民爲害有大於此者到官之後須次第討論更革之今<lb/>
未敢洩此意若過劒福得左右在彼面議爲幸或出沙縣<lb/>
亦當先附報奉約一出相㑹也於州縣事體本自生踈又<lb/>
多時不出意思踈懶旣承當了擔子便又苟簡不得甚欲<lb/>
子細啇量也請祠事亦似不必如此隨分仕宦不起患得<lb/>
失之心何處不是安地政不湏如此若論爲學則在官何<lb/>
嘗不可爲學直患自不愛日用功耳買田舉子之說甚善<lb/>
此間周居晦劉晦伯皆有此議但愚意以爲如此則只做<lb/>
得一事不如歛散旣可舉子兼可救荒又將來田租亦爲<lb/>
豪民坐欠催督費力此建陽巳見之弊須更子細商量大<lb/>
抵事無全利亦無全害但筭其多者爲之耳<hi>只恐一日饑荒却思此米</hi>
<pb n="KR4d0226_SBCK_028-11b"/>
<hi>無討處也</hi>
　　　答趙帥論舉子倉事<hi>庚戌</hi>
　次月𥘉十日請米不得折支價錢<lb/>
元立約束逐月三次支米使生子之家不過一旬便得接<lb/>
濟極爲利便但支米官獨貟自支或不得人則徇私作過<lb/>
無所不有至有將私家所收輕禾汎榖重行估折者亦有<lb/>
將所支官米準還本家私債者似此之弊不一而足不但<lb/>
折支價錢而巳故中間甚不得巳而改爲三月一支之法<lb/>
雖期日稍逺然却得關㑹諸都附籍郷官同在一處不容<lb/>
大段作弊郷人雖是得米稍遲却無邀阻乞覔之患亦頗<lb/>
安之今欲一月一支誠爲中制然若不關集諸附籍官則<lb/>
獨支之弊復如前日若欲盡行關集則一月一來其稍逺<lb/>
<pb n="KR4d0226_SBCK_028-12a"/>
者不無厭倦支米官又利其不來決不便行申舉因循視<lb/>
傚必致無肯來者而獨支之弊又如故矣反復思之只有<lb/>
一說雖或未能盡革舊弊然亦勝於不行欲乞更於所示<lb/>
事目本文次月𥘉十日請米一石之下注云仍舊關集諸<lb/>
附籍鄉官各將本籍前來參驗方得支給<hi>注止此</hi>仍於後項<lb/>
立法支米以恤其私<hi>見第三項</hi>則或可以責其必來而免致復<lb/>
有獨支之弊如其不然雖欲多設關防曲行小惠徒爲文<lb/>
具終有損而無益也<lb/>
　佃戸人戸欠米未有約束<lb/>
舉子根本全仰諸莊佃戸送納租課諸都人戸回納息米<lb/>
今佃戸多是豪猾士人仕宦子弟力能把持公私徃徃拖<lb/>
延不納至有及來年夏秋而無敢催督之者請米人戸間<lb/>
<pb n="KR4d0226_SBCK_028-12b"/>
有形勢之家詭名冐請一家至有百十石鄉官明知其然<lb/>
而牽於人情不能峻拒亦有慕其權勢而因以爲納交求<lb/>
媚之計者亦有畏其把持嘲誚而姑爲避禍苟免之計者<lb/>
及至冬月回納之時又皆公然拖欠鄉官無如之何縣官<lb/>
亦復畏憚不肯留意催促遂有經隔年歳終不送納者麻<lb/>
沙常平社倉曽𬒳一新豋第人詭名借去一百餘石次年<lb/>
適值大赦遂計㑹倉司人吏直行蠲放縁此鄉俗視傚全<lb/>
無忌憚視此官米便同巳物歳乆月深其弊愈甚若不早<lb/>
加覺察將欠多人追赴使司勘斷監納佃戸即令召人剗<lb/>
佃則數年之後根本蹷拔鄉官徒守空倉舉子之家無復<lb/>
得米之望矣<lb/>
　諸縣措置官下書手月支米五斗<lb/>
<pb n="KR4d0226_SBCK_028-13a"/>
如此則措置官似亦當有月給兼第一項所陳利害欲乞<lb/>
并就此條立法若云諸縣措置官月支供給錢若干<hi>折米若干</hi>
逐官下置書手一名月支米五斗支米附籍郷官逐月每<lb/>
人支米若干以充茶湯飲食童僕徃來之費<hi>此數未敢擬定更乞詳酌</hi>
<hi>稍優爲善</hi>
　　　與陳憲劄子<lb/>
熹輙有愚悃仰干台聽昨以漳浦黃尉不納軍糧營私廢<lb/>
職致寨兵饑餓狼狽事有可憂不免具狀申省部諸司例<lb/>
皆不蒙行下獨荷使臺留意差官前來推勘官吏聞風無<lb/>
不震悚今者忽𬒳使檄乃問本人有無情弊固巳愕然續<lb/>
得勘官關報又云巳奉台㫖住行起發不惟熹竊疑之一<lb/>
郡士民無不驚恠以爲使臺舉措不應如此熹雖巳具回<lb/>
<pb n="KR4d0226_SBCK_028-13b"/>
申具言本人罪狀明白不待更有情弊然後可按故本州<lb/>
前此申狀𥘉不謂其别有他罪乞照巳行事理施行不審<lb/>
巳蒙台察與否如何也然兩日以來竊伏思之此事本非<lb/>
區區敢容私意正爲州郡差使不行以至欠闕軍糧事勢<lb/>
危迫若不懲治深恐官吏習見州郡事體削弱不能使人<lb/>
向後迭相倣效無所禀畏萬一一旦稍有緩急事將有不<lb/>
可勝慮者所以勢不得巳須至按劾然猶以諸司在上不<lb/>
欲遽爾具奏旣見使臺特加究治竊料台意必有所處而<lb/>
不意一旦自爲縱弛以至於此也伏惟提刑郎中以清名<lb/>
直道有聞於時必不肯容請託之私以廢公法不知此何<lb/>
意也熹昨巳具狀申省部諸司乞避此尉又念台慈顧遇<lb/>
過厚不應遽爾妄發遂且引郤區區衰病雖巳求去然一<lb/>
<pb n="KR4d0226_SBCK_028-14a"/>
郡之防則有不當以熹之將去而遂廢者是猶不能已而<lb/>
一言之伏惟髙明少賜矜察果於去惡而無爲因循中輟<lb/>
之計以壞紀綱以損名譽則非熹之幸乃此邦之幸乃閤<lb/>
下之光也頃年嘗讀鄱陽去郡之章至有雖鼎鑊有所不<lb/>
辤之語嘗竊壯之以爲此眞今世之古人其剛大正直之<lb/>
氣不可屈撓乃如此而亦意其必能有以容夫度外逆耳<lb/>
之言也是以不敢不盡其愚伏惟幸察<lb/>
　　　與留丞相劄子<lb/>
熹輙有誠懇仰瀆鈞聽熹衰病餘生不堪從宦兹蒙誤恩<lb/>
假守黽勉南來意謂若幸無他疾痛可以冐昧歲月然於<lb/>
職事亦不敢不盡其愚前此依凖通融蠲減指揮乞免上<lb/>
供罷科茶錢及減無額經緫制錢之額以至恭奉聖㫖相<lb/>
<pb n="KR4d0226_SBCK_028-14b"/>
度經界利病皆是一郡永乆利害而經界尤利害之大者<lb/>
所以不避僣率極意盡言不敢少有顧望前郤首䑕兩端<lb/>
之意退而講究巨細本末不敢不盡規摹措畫蓋巳什八<lb/>
九成矣鄙意無他蓋以本州田稅不均隠漏官物動以萬<lb/>
計公私田土皆爲豪宗大姓詭名冐占而細民産去稅存<lb/>
或更受俵寄之租困苦狼狽無所從出州縣旣失經常之<lb/>
入則遂多方擘畫取其所不應取之財以足歲計如諸縣<lb/>
之科罰州郡之賣鹽是也上下不法莫能相正窮民受害<lb/>
有使人不忍聞者熹自到官蓋嘗反復討論欲救其弊而<lb/>
隠實郡計入不支出乃知若不經界實無措手之地所以<lb/>
前此申奏欲得及此秋冬之交早賜行下竊聞廟堂有意<lb/>
施行版曹亦無異論亦蒙丞相賜書喻意謂必可行熹區<lb/>
<pb n="KR4d0226_SBCK_028-15a"/>
區自喜竊謂漳民自此可脫塗炭之苦而熹區區疆顔扶<lb/>
病亦不虗爲此來矣不幸心勞事拙賦政不平前九月中<lb/>
州境屢有地震之異未及自劾以聞而舊疾發動遍傳兩<lb/>
足連及右臂痛楚呻吟不可堪忍以至滿散錫宴之日皆<lb/>
不得少伸臣子歸美報上之誠今雖少能自力扶曵出㕔<lb/>
執捉批判而病中服藥多是踈利發散之劑精神氣血衰<lb/>
竭殆盡無復筋力可以支吾又况所請罷科茶錢無額經<lb/>
緫之屬皆乆不蒙開允經界聞亦有陽爲兩可而隂實力<lb/>
沮之者只今巳近冬至更五十日即是新春設使便蒙施<lb/>
行亦無日子可以辦集至於按劾弛慢不䖍之吏諸司又<lb/>
不主張甚或巳行取勘而無故自引罷者如此使熹寧復<lb/>
更有顔面可臨吏民鄙性狷急不能俯仲前日所以杜門<lb/>
<pb n="KR4d0226_SBCK_028-15b"/>
空山甘忍窮餓而不敢有意於仕宦正以此耳今年六十<lb/>
有一衰病侵凌行將就木乃欲變心從俗以爲僥倖俸錢<lb/>
禄米之計不亦可羞之甚乎憤懑無聊不能自抑巳具奏<lb/>
牘干犯天威乞從罷黜而并以此私布腹心于下執事伏<lb/>
惟某官少賜矜憐曲加陶鑄或使復得奉祠歸死巖壑則<lb/>
又千萬之幸而非熹之所敢望也抵冐崇嚴俯伏俟命熹<lb/>
不任恐懼震栗之至<lb/>
　　　與趙帥書<hi>辛亥二月</hi>
雷雪之變誠可憂懼而寒雨連月隂盛陽微天雖不言意<lb/>
極彰著此亦可深慮者但求言之路未廣不知果有切至<lb/>
之論可以感寤聖心解謝天意者否侍郎身雖在外然以<lb/>
宗屬之親侍臣之重而平日愛君憂國之心與今之從政<lb/>
<pb n="KR4d0226_SBCK_028-16a"/>
者不可同日而議適此㡬㑹似亦不容黙黙以自同於衆<lb/>
人也不審囊封入告當復以何爲先區區願竊聞之以寛<lb/>
[婺-矛+牙]緯之憂因來宻喻千萬幸甚近聞有㫖招填諸州禁軍<lb/>
寄募沿江戍卒兩事並行似難辦集且今日州郡禁軍緩<lb/>
急何足恃頼正當别作措置以漸消除而悉收江上諸軍<lb/>
子弟刺塡本軍以時練習却令分下諸州就糧以省餽運<lb/>
防緩急歳時更代却還本軍則其事勢自然不敢退墮而<lb/>
州兵之未消者亦得以激厲増進乃爲長乆之計今不慮<lb/>
此反令州郡泛行招刺若守將不得其人則適足以資其<lb/>
賣鬻之姦而空耗衣糧重傷民力又未論也至於寄招之<lb/>
令則棄子弟素習之技而取浮浪無能之人尤爲非計似<lb/>
聞軍中向來以不堪用嘗奏罷之數年之間州郡得以少<lb/>
<pb n="KR4d0226_SBCK_028-16b"/>
息勞費不知今日有何急切而忽取此巳棄之繆䇿而復<lb/>
行也往在南康日見隆興所發之人全船遁去并與部轄<lb/>
掌事者皆不復還移文鄰郡捜捕甚急此等之人設使到<lb/>
得軍中亦豈復堪倚仗也竊謂此二事者在帥司亦合申<lb/>
請更以書暁諸公必不得巳且罷寄招而稍遞增禁軍本<lb/>
等及大等第斗力必使及挌方許收刺仍於逐年奏帳本<lb/>
名之下各注斗力不測㸃名抽喚令赴帥司按拍則猶庶<lb/>
㡬其或可用也此間子弟投募者衆因限以必及次髙疆<lb/>
斗力乃收而來者亦不少此亦巳試之驗也<lb/>
　　　與趙帥書<hi>辛亥三月二十三日</hi>
熹竊見元降指揮將海船作三畨拘集聽候募發後來節<lb/>
次有㫖許令當番船戸只在本州界内逐便漁業此見朝<lb/>
<pb n="KR4d0226_SBCK_028-17a"/>
廷燭見幽逺務從寛恤之意然去年三月八日方降指揮<lb/>
本州四月八日方始𬒳受則船戸拘集巳乆不無廢業官<lb/>
吏恬不省察恣行邀索直至命下尚且拘留適熹到官之<lb/>
𥘉究治姦弊方得放散以此之故船戸畏憚不肯如期到<lb/>
岸聴候點檢欲望使司特賜申明乞降指揮今後當畨船<lb/>
隻追集到岸日下差官點視即時逐旋放散令於本州界<lb/>
内漁業委自守臣專切掛意不得拘留向後年分並依此<lb/>
施行更不候别降指揮實爲利便恐或未欲如此施行即<lb/>
且乞逐年𥘉冬便與預先行下使船戸知得到州點視便<lb/>
得放散自然樂於聴命不致誤事<lb/>
　　　答陳漕書<lb/>
近因使還巳具經界乞候將來農隙施行利害申禀伏想<lb/>
<pb n="KR4d0226_SBCK_028-17b"/>
巳塵台鑒未奉回降但増悚惕今準使牒便令差官熹前<lb/>
此準擬外州一二待闕官近聞朝論大以爲不然此亦小<lb/>
事不欲固争勢湏别行踏逐外州一二官員相添乃可集<lb/>
事盖此四縣龍溪縣官皆可委仗不湏差人龍巖山多田<lb/>
少只一劉尉永嘉士人嘗從王亞夫游頗知經界利病足<lb/>
當一縣或更助以一人亦得長泰縣小地狹或更湏一人<lb/>
但漳浦地廣而荒尤費區處而宰丞簿或老或繆皆不堪<lb/>
使只有一尉暁事然亦是巡捕官巳擬用一龍巖簿貼之<lb/>
然更須得兩人或三人乃足用州官中亦未見能暁事有<lb/>
可差者容更踏逐别得具申但旣未即施行即且小候詳<lb/>
細差撥庶得其人乃爲有𥙷不審台意以爲如何巳具公<lb/>
狀申述拱俟回降即當遵禀<lb/>
<pb n="KR4d0226_SBCK_028-18a"/>
　　　與留丞相劄子<lb/>
經界巳𬒳漕檄竊聞此事丞相極勞經畫乃得施行千里<lb/>
貧民無不知感但恨聞命之日巳是正𥘉農事方興不容<lb/>
措手巳申漕司乞候十月一日下手打量矣其合預行措<lb/>
置事件則目今不住施行講究令益精審以俟及期而行<lb/>
必不致有誤事但此事之行雖細民之所願欲而豪家右<lb/>
族倚勢并兼者惡其害巳莫不隂謀詭計思有以動揺未<lb/>
知此八九月之間事體又復如何更願丞相深察其情而<lb/>
以天下至公之理裁之有以終惠此邦之人而不墯於騰<lb/>
口間說之計則如熹等輩尚得以奔走塵坌泥塗之中上<lb/>
爲國家均愛赤子而徼幸於有成如其不然則雖賤軀自<lb/>
可支吾亦當别以㣲罪自劾而歸不敢遊丞相陶鈞之内<lb/>
<pb n="KR4d0226_SBCK_028-18b"/>
矣熹以本郡不曽𬒳受省劄不敢具申其回報漕司狀檢<lb/>
謹録一通冐浼鈞聽僣率皇恐蠲减錢物竊知巳下漕司<lb/>
亦當一靣條具申禀彼司聽候處分更望廟堂力賜主張<lb/>
使不奪於有司出納之吝則非熹之幸乃此邦之幸非此<lb/>
邦之幸乃此民之幸也國家愛惜斯人如護元氣不忍以<lb/>
毫髪擾之詔令所頒戒飭州縣未嘗不以嚴禁科罰爲言<lb/>
而其所以取之州縣者乃如此是則陽爲禁止而隂實縱<lb/>
之又從而驅之使必出於此聖主在御丞相秉鈞豈忍爲<lb/>
是以欺某民哉熹前書晉越冐進所聞中間伏奉手教開<lb/>
納誨諭周至三復以還喜懼交集然逖聽累月竟未聞公<lb/>
論之勝邪說之消如丞相之言者顧其當勝而反消當消<lb/>
而反勝者則有之矣州縣麤官不當議此惟丞相深圖之<lb/>
<pb n="KR4d0226_SBCK_028-19a"/>
則天下幸甚天下幸甚熹瞻望台躔不勝依仰敢乞上爲<lb/>
兩宫益加鼎食之衛千萬至懇<lb/>
　　　與留丞相劄子<lb/>
熹誤蒙選擇備數海邦又𬒳詔㫖特許本州推行經界以<lb/>
惠疲甿方幸得以罄竭駑頓仰副使令而不幸遽聞長男<lb/>
之訃悲痛不堪自度精神思慮將有不可得而黽勉者巳<lb/>
具公劄申禀乞賜陶鑄宫觀差遣使得蚤歸營辦喪葬收<lb/>
拾孤[婺-矛+牙]切望哀憐早賜敷奏千萬幸甚熹又有愚<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>本州<lb/>
判官葉機假滿百日依條離任念其貧病巳許爲伸嶽祠<lb/>
之懇未及而遽遭此禍然不欲食言并有劄子率易投納<lb/>
伏惟鈞慈不忍一物之失其所并賜垂念則不惟葉機之<lb/>
幸亦熹之幸也方寸迷亂言無倫次伏𥿄不勝皇恐俟罪<lb/>
<pb n="KR4d0226_SBCK_028-19b"/>
之至<lb/>
　　　與留丞相書<hi>四月二十四日</hi>
熹竊以孟夏漸熱伏惟丞相國公鈞候起居萬福熹逺守<lb/>
偏城日荷臨庇昨以哭子悲傷私計不便干冐威嚴巳深<lb/>
震悚而前此人還蒙賜手教存撫甚至且有憐其乆處瘴<lb/>
鄉之意伏讀反側不知所爲熹去歲之病乃是宿疾發動<lb/>
即非染瘴不知趙帥何故乃爾具禀致煩軫念況此邦事<lb/>
簡俗淳今歲以來吏民亦粗相安又經界巳得指揮若非<lb/>
家有私故則熹非唯義不當去亦不願舎此僻逺之安而<lb/>
就繁㑹之危也幸今巳聞奉祠之請旣有成命此蓋丞相<lb/>
察其哀懇而陶鎔及此千萬幸甚雖論譔華資所不當得<lb/>
然亦且得去此只俟受命一靣控辤而於前路聴從欲之<lb/>
<pb n="KR4d0226_SBCK_028-20a"/>
報也計差去人不三數日㑹當至此但今郡中却有二事<lb/>
不免具狀申奏其一爲昨來所乞蠲免罷科茶錢巳蒙行<lb/>
下漕司相度今計郡中自可樁辦只乞降㫖約束官吏不<lb/>
得沿此爲名似前科擾不敢更煩蠲免應副而所乞除减<lb/>
無額一項五千緍者即乞特詔有司便與施行庶爲一郡<lb/>
乆逺之利其一爲漳浦髙知縣登忠言直節不幸貶死欲<lb/>
望聖恩特與昭雪襃録其家二事皆乞丞相留意開陳得<lb/>
從所請千萬幸甚雖當去此而惟君相所以遣之此來之<lb/>
意似非偶然欲圖以報萬分者是以於此有所不能忘懐<lb/>
其他瑣細亦有合因革者然其事在州郡而不在朝廷又<lb/>
不敢以煩鈞聽也其他至如經界一事若非丞相力賜主<lb/>
張則浮議動揺其罷乆矣兹者又蒙垂諭諄悉尤切感歎<lb/>
<pb n="KR4d0226_SBCK_028-20b"/>
此事貧民所欲而富者不願理勢甚明似不難暁而羣言<lb/>
胥動噂沓萬端則不唯愚者惑之而賢且智者亦或不免<lb/>
此可恠也然此邦之人富者尚少其力能沮議而得關說<lb/>
於前者亦不甚多熹之所憂獨恐温陵富室旣多其間豈<lb/>
無出入門墻之下承眄睞之恩者必將巧爲詞說乗間伺<lb/>
隙以濟其私竊願髙明審加察焉使此邦之績不敗於將<lb/>
成則泉汀以次悉蒙其利而三州之境窮苦無告之民無<lb/>
不感戴生死肉骨之恩矣昨來陳憲委官來此啇度因令<lb/>
行視田野汀之行賈聞之驚喜相率拜其車下問此法何<lb/>
時可及吾州此可以見夫人之眞情矣而必爲說以敗之<lb/>
而圖自利其亦不仁也哉往時有閤門舎人林宗臣者亦<lb/>
丞相之邑子嘗因奏對論及此事其言憤激痛切蓋有所<lb/>
<pb n="KR4d0226_SBCK_028-21a"/>
指今泉之貧民愿士人人能誦道之公議良心不可泯没<lb/>
彼沮之者設不出此子孫決不乞食獨何必過爲之慮而<lb/>
蒙此詬於其身耶是可歎巳惟丞相深念有以反之此又<lb/>
自爲門下之計而非獨爲三州貧民計也熹又蒙垂諭深<lb/>
以士大夫之朋黨爲患此古今之通病誠上之人所當疾<lb/>
也然熹嘗竊謂朋黨之禍止於縉紳而古之惡朋黨而欲<lb/>
去之者往往至於亡人之國蓋不察其賢否忠邪而惟黨<lb/>
之務去則彼小人之巧於自謀者必將有以自蓋其迹而<lb/>
君子恃其公心直道無所回互往往反爲所擠而目以爲<lb/>
黨漢唐紹聖之巳事今未逺也熹雖至愚伏讀丞相所賜<lb/>
之書知丞相愛君憂國之心無一言一字不出於至誠惻<lb/>
怛此天下之賢人君子所以相率而願附於下風也而未<lb/>
<pb n="KR4d0226_SBCK_028-21b"/>
能不以朋黨爲慮熹恐丞相或未深以天下之賢否忠邪<lb/>
爲巳任是以上之所以告于君者未能使之判然不疑於<lb/>
君子小人之分下之所以行於進退予奪者未能有以服<lb/>
天下之心慰天下之望而隂邪䜛賊常若反有侵凌干犯<lb/>
之勢丞相又慮此身自䧟於君子之黨而使彼之蓄憾乆<lb/>
而爲禍深也又稍故爲迷亂昏錯之態以調柔之反使之<lb/>
氣豪意健旁若無人敢於干禄之章肆爲誣善之語而朝<lb/>
廷亦不之問也夫杜門自守孤立無朋者此一介之行也<lb/>
延納賢能黜退姦險合天下之人以濟天下之事者宰相<lb/>
之職也奚必以無黨者爲是而有黨者爲非哉夫以丞相<lb/>
今日之所處無黨則無黨矣而使小人之道日長君子之<lb/>
道日消天下之慮將有不可勝言者則丞相安得辤其責<lb/>
<pb n="KR4d0226_SBCK_028-22a"/>
哉熹不勝愚者之慮願丞相先以分别賢否忠邪爲巳任<lb/>
其果賢且忠耶則顯然進之惟恐其黨之不衆而無與共<lb/>
圖天下之事也其果姦且邪耶則顯然黜之惟恐其去之<lb/>
不盡而有以害吾用賢之功也不惟不疾君子之爲黨而<lb/>
不憚以身爲之黨不惟不憚以身爲之黨是又將引其君<lb/>
以爲黨而不憚也如此則天下之事其庶㡬乎前年逐二<lb/>
諌官去年逐一御史近聞又逐一諌官矣上下不交而天<lb/>
下將至於無邦丞相不此之慮而慮士大夫之爲黨其亦<lb/>
誤矣熹雖荷知奨而未遂掃門之願顧蒙出語之勤似不<lb/>
爲無可取者是以輙空胷臆少答恩顧不自知其狂且妄<lb/>
也干冐威尊俯伏震懼伏惟寛容有以裁之瞻望黄閤無<lb/>
由趨拜敢冀上爲國家倍保崇重熹不勝下情千萬懇禱<lb/>
<pb n="KR4d0226_SBCK_028-22b"/>
之至<lb/>
熹竊見紹興𥘉年趙忠簡公爲相一時收用人材之盛<lb/>
　後來莫及然細考其間亦豈無不滿人意者但其多寡<lb/>
　之勢此彊彼弱故雖少雜而不能害治當時有小元祐<lb/>
之號今者竊觀丞相之心即趙公之心然論一時人材<lb/>
　賢佞之勢則此少而彼多此弱而彼疆此則區區所以<lb/>
　不能不深憂而輙以分别賢否忠邪之說爲獻於門下<lb/>
　也伏乞鈞照熹皇恐又覆熹又蒙垂諭陳憲趙守曲折<lb/>
　謹悉陳憲於此極留意熹前劄巳具禀矣昨見移節方<lb/>
　竊憂之不謂鈞念巳及此也幸甚趙守舊識之有心力<lb/>
　肯向前誠如尊命然更得一言勉之幸甚近因遣官下<lb/>
　郷分界且遍喻父老以所爲方量之意并以筭法授之<lb/>
<pb n="KR4d0226_SBCK_028-23a"/>
　人見其簡易易行無不悅喜今見熹去頗以爲憂而不<lb/>
　知丞相主張之力𥘉不爲熹一介作輟也更乞加意垂<lb/>
　念千萬至幸熹皇恐又覆<lb/>
　　　與留丞相書<hi>七月十日</hi>
熹竊以孟秋猶熱伏惟丞相國公鈞候起居萬福熹區區<lb/>
賤迹自四月二十六日解罷郡事越三日遂發臨漳五月<lb/>
二十四日遂抵建陽因遂寄寓以畢喪葬但悲惱之餘無<lb/>
復生意仰頼巨庇偶未即死耳七月四日始𬒳省劄并領<lb/>
手教之賜仰荷鈞慈垂念之厚但所請上還進職恩命未<lb/>
奉俞允上恩隆重威令巳行知友皆謂不當復有干冐而<lb/>
反覆以思竟未得其所以可受之說不免復從建寧借人<lb/>
持狀申省愚慮悃𣢾罄竭亡餘不敢重浼崇聽得賜省覽<lb/>
<pb n="KR4d0226_SBCK_028-23b"/>
詳悉開陳上謹聖朝予奪之公下全匹夫辤受之義則熹<lb/>
不勝千萬幸甚又蒙垂喻經界利病乃是温陵士夫猶有<lb/>
公論始者但見漳人有仕於朝者奔走權門日肆揺沮而<lb/>
妄疑之耳數日前陳憲按部經由亦有所聞深不自安改<lb/>
送之請殆必爲此然周漕始至相見首問及此云恐朝廷<lb/>
或從陳憲之請即欲略知曲折未知後來旣聞浮議紛紜<lb/>
之後又復如何此非閑人所敢干預第因下喻之及敢布<lb/>
所聞耳無額錢事曲蒙垂念尤深感戢版曹今當巳有定<lb/>
論但恐出内之吝有司常態須仰廟堂力賜主張始可不<lb/>
乖所望也髙古縣事不審巳作如何施行此事南方之人<lb/>
無不聞知况如丞相尤是目暏而梁文靖公向來亦嘗爲<lb/>
之申雪固不待鄙言而後信但得榻前委曲敷陳特與昭<lb/>
<pb n="KR4d0226_SBCK_028-24a"/>
洒則不唯直旣往之冤申泉壤之恨而自今以往忠言日<lb/>
聞於丞相效美遜直之心亦不爲無所助矣如聞比日朝<lb/>
士有以不願爲忠臣之說當上心𬒳親擢者逺方傳聞不<lb/>
知信否如審有之則小人過計之憂恐其不得爲興邦之<lb/>
言也又聞其人亦嘗出入門墻深辱知顧當是其時未有<lb/>
此論如又不然則知言知人之訓妄意丞相更當留意愽<lb/>
求直諒之賢置之東閤與圖天下之事則大人格心之效<lb/>
不日可見而勲業之茂不但踰於前後數公矣諸葛武侯<lb/>
之教有曰諸有忠慮於國者但勤攻吾之闕則事可成賊<lb/>
可死功可翹足而待矣太祖皇帝嘗語侍臣唐太宗虗心<lb/>
求諌容受盡言固人主之難事然曷若自不爲非使人無<lb/>
得而諌之爲愈乎至哉言乎大哉言乎愚竊願以武侯之<lb/>
<pb n="KR4d0226_SBCK_028-24b"/>
言爲丞相獻又願丞相以太祖聖訓日啓迪於上前也至<lb/>
如朋黨之論則前記所陳有未究者致煩鐫喻至於勤縟<lb/>
三復愧悚不知所言章蔡之禍誠如尊命但忠賢奔播至<lb/>
於如此推本其原蓋自有在而九年之間黜幽渉明培固<lb/>
根本其效見於靖康建炎之際者民到于今頼之又自有<lb/>
不可誣者若其無此而元豐紹聖便相傳襲則後日之禍<lb/>
豈但若此而巳哉前輩有論嘉祐元豐兼收並用異趣之<lb/>
人故當時朋黨之禍不至於朝廷者世多以爲名言熹嘗<lb/>
謂此乃不得巳之論以爲與其偏用小人而盡棄君子不<lb/>
若如是之猶爲愈耳非以爲君子不可專任小人不可盡<lb/>
去而此舉眞可爲萬世法也若使當時盡用韓富之徒而<lb/>
并絀王蔡之屬則其所以卒就慶曆之宏規盡革熈寧之<lb/>
<pb n="KR4d0226_SBCK_028-25a"/>
秕政者豈不盡羙而盡善乎後之覧者得其言而不得其<lb/>
心知退守其所爲不得巳之論而不知進求其盡羙盡善<lb/>
之䇿是以國論日卑而天下之勢卒至於委靡而不振此<lb/>
可悲也至如元祐則其失在於徒知異巳者之非君子而<lb/>
不知同巳者之未必非小人是以患生於腹心之間卒以<lb/>
助成仇敵之勢亦非獨章蔡之能爲巳禍也然則元祐之<lb/>
失乃在於分别之未精而丞相以爲太甚熹竊有所未喻<lb/>
也是以知言知人聖有明誡區區巳效於前矣深願丞相<lb/>
之加之意也抑又聞之天下事勢有消長賔主之不同以<lb/>
易而言方其復而長也一陽爲主於下而五隂莫之能遏<lb/>
及其遇而消也五龍夭矯於上而不足以當一隂羸豕蹢<lb/>
躅之孚甚可畏也丞相觀於今日之勢孰爲主而方長乎<lb/>
<pb n="KR4d0226_SBCK_028-25b"/>
孰爲客而方消乎孰能制人而孰爲制於人者乎於是焉<lb/>
而汲汲乎以求天下之賢以自助使之更進迭入日陳安<lb/>
危治亂之明戒以開上心排抑隂邪無使主勢小傾而䧟<lb/>
入其黨尚恐後時而無及於事不精而未免有失亦何遽<lb/>
至預憂其分别太甚而爲異日之患乎熹未獲趨拜而辱<lb/>
知至深且今分甘投老無復世念故不自嫌而冐昧及此<lb/>
伏惟赦其狂妄而取其愚忠千萬幸甚當暑目昏作字不<lb/>
謹并丐原恕自餘唯冀上體兩宫之眷俯慰四方之望加<lb/>
毖重茵列鼎之衛以究乆大之業千萬幸甚<lb/>
　　　與留丞相書<hi>十月四日</hi>
竊以孟冬漸寒伏惟丞相國公鈞候起居萬福熹昨者人<lb/>
還伏奉省劄喻以聖恩襃借不許終辤之㫖又蒙鈞慈加<lb/>
<pb n="KR4d0226_SBCK_028-26a"/>
賜手敎所以開暁尤極懇至伏讀再三仰體吾君吾相委<lb/>
曲眷憐之意如此其厚謹巳齋祓祗拜告命奉表稱謝矣<lb/>
恭惟丞相國公知遇之深固不以世俗常禮見望然亦有<lb/>
不敢廢者鄙語卒章少見所以圖報之實儻蒙照察千萬<lb/>
幸甚高古縣事特蒙主張得𬒳仁聖漏泉之澤九原忠憤<lb/>
一旦獲伸丞相所以襃顯忠直擯抑姦䛕之意不但施之<lb/>
今日周行之間所勸多矣龍溪亦蒙收召之恩始望蓋不<lb/>
及此第切惶恐無額錢事近聞巳蒙施行邑中尚未見報<lb/>
未敢致謝此錢雖是州額從來抛下諸邑漳浦爲多此縣<lb/>
比年殘廢巳甚熹向來措置州郡自爲抱認罷科茶錢數<lb/>
千緡今若得更免此則此邑庶幾有可整葺之望萬一今<lb/>
來方是行下漕司指定即將來更望丞相力賜主張始終<lb/>
<pb n="KR4d0226_SBCK_028-26b"/>
其惠使此邑疲民免於非理科罰之苦千萬之幸或巳俯<lb/>
從所乞盡賜蠲除則熹昨奏抱認罷科茶錢事雖無施行<lb/>
亦乞行下本州遵守不得再抛下縣仍切覺察勿令諸縣<lb/>
以此爲名妄行科罰此又永乆之利也此錢自係上供之<lb/>
數不敢求免本自不必具奏所以有前日之請良以此耳<lb/>
伏乞鈞察熹未嘗有一日灑掃之勞於門下而丞相所以<lb/>
知奨優異不在衆人之後顧今精神耗竭筋力疲憊無復<lb/>
可期以伸報效區區願丞相深觀大易隂陽消長否㤗徃<lb/>
來之變謹察君子小人之分而公進退之母爲調停之說<lb/>
所誤使忠言日聞聖德日新而天下之人眞享富壽康寧<lb/>
之福朝廷之上眞見平平蕩蕩之風則衰病之軀老死丘<lb/>
壑無所憾矣如於忠邪之分察之有未明消長之戒信之<lb/>
<pb n="KR4d0226_SBCK_028-27a"/>
有未篤而又以一身利害之私參錯乎其間則今所謂持<lb/>
平者是乃所以深助小人之勢以爲君子之病將見彼黨<lb/>
日盛此勢日孤天下之亊將有不可爲者丞相雖欲奉身<lb/>
而退窮勝事而樂清時亦不得辤後世良史之責矣熹不<lb/>
勝感德之至輙復冐昧言之伏惟恕其狂妄而采其千慮<lb/>
之一得焉則又幸之大者瞻望門墻無由伏謁伏乞以時<lb/>
爲國千萬自重熹至懇至禱死罪死罪<lb/>
　　　與留丞相書<hi>十月十二日</hi>
熹區區賤懇巳具前幅必蒙矜念俾遂退間不敢重出以<lb/>
煩公聽惟是昨因致謝輙罄鄙懷狂妄僣率不勝皇恐然<lb/>
自遣人之後即得朝士私書語及近事恭聞丞相忠誠感<lb/>
格天意爲回重隂之底復有陽復之漸乃竊自幸其言之<lb/>
<pb n="KR4d0226_SBCK_028-27b"/>
不効旣又反覆以思則恐今日之事未足爲喜而前日之<lb/>
論猶有可思者也蓋自古君子小人雜居並用非此勝彼<lb/>
即彼勝此無有兩相疑而終不決者此必然之理也故雖<lb/>
舉朝皆君子而但有一二小人雜於百執事之間投隙抵<lb/>
巇巳足爲患況居侍從之列乎況居丞弼之任而濳禃私<lb/>
黨布滿要津乎蓋二三大臣者人主之所與分别賢否進<lb/>
退人材以圖天下之事自非同心一德恊恭和衷彼此坦<lb/>
然一以國家爲念而無一豪有巳之私間於其間無以克<lb/>
濟若以小人參之則我之所賢而欲進之者彼以爲害己<lb/>
而欲退之我之所否而欲退之者彼以爲助巳而欲親之<lb/>
且其可否異同不待勉爭力辨而後決但於相與進對之<lb/>
間小爲俯仰前郤之態而巳足以敗吾事矣是豈可不先<lb/>
<pb n="KR4d0226_SBCK_028-28a"/>
以爲慮而輕爲他計以發其害我之機哉此猶姑以鈞敵<lb/>
之常勢言之耳况今親踈新舊之情本自不侔忠邪遜逆<lb/>
之趣又各有在彼巳先据必勝之地而挾羣黨以塞要衝<lb/>
凡一舉手一揺足皆足以爲吾之害下至近習纎人亦或<lb/>
爲之挾持簡牘關通内外以助其勢而吾乃兀然孤居孑<lb/>
然特立絶無蚍蜉蟻子之援可與用力於根本之地以覺<lb/>
上心而清言路其可望以爲公道之助者不能留之蹞歩<lb/>
之間而欲求之千里之外彼方爲主而我方爲客彼方爲<lb/>
刀而我方爲肉此固天下之危機敗證而又時取彼所甚<lb/>
惡之人置之不能爲助之處徒益其疑而無𥙷於事愚恐<lb/>
雖能遍起天下之賢人君子置之内外彼亦不必動其聲<lb/>
氣但隂拱而㣲伺其勢似能害巳則便一眴目而羣吠四<lb/>
<pb n="KR4d0226_SBCK_028-28b"/>
起使來者或未及門至者或禾暖席而巳狼狽倉皇奔迸<lb/>
四出矣尚何國事之可圖哉今日之事丞相以爲但去一<lb/>
人班列便無小人臺閣便無異論乎胡不觀於鄭尚書王<lb/>
著作孫司業之遂去而不留袁温州之巳除而中寢此皆<lb/>
誰實爲之也哉以愚觀之但見其操心益危慮患益深而<lb/>
爲祟益甚耳語曰治水不自其原末流彌増其廣又曰射<lb/>
人先射馬禽賊當禽王蓋慮此也去年劉副端𥘉除抗論<lb/>
震動朝野善類相慶而熹獨深憂之今日之勢何以異此<lb/>
伏願丞相試熟計之而亟隂求學士大夫之有識慮氣節<lb/>
者相與謀之先使上心廓然洞見忠邪之所在而自腹心<lb/>
以至耳目喉舌之地皆不容有毫髪邪氣留於其間然後<lb/>
天下之賢可以次而用天下之事可以序而爲也如其不<lb/>
<pb n="KR4d0226_SBCK_028-29a"/>
然則自今以往丞相之憂乃有甚於前日是以熹竊危之<lb/>
而未敢以爲喜也辱知之厚不敢不盡愚惟髙明察之抑<lb/>
天下之事固多以欲速而致敗然見㡬不蚤猶豫留時亦<lb/>
智者所甚懼也今日在我之勢固爲甚危然乗隙疾攻正<lb/>
在此時投機之㑹間不容息惟丞相深計而亟圖之則不<lb/>
唯善類之幸實宗社生靈之幸熹死罪死罪<lb/>
　　　與留丞相劄子<lb/>
熹竊以孟冬冰寒伏惟某官鈞候起居萬福熹昨蒙聖恩<lb/>
超迁聀秩懇辤不獲更𬒳寵褒又得竊食祠官之禄以便<lb/>
私計而䘚其舊業公朝誤恩於熹巳爲厚矣故熹前日奏<lb/>
記盖甞畧陳其說以伸謝悃意謂必蒙矝察不意今者又<lb/>
𬒳省劄乃復將有所使令聞命驚惶進退失據至以家門<lb/>
<pb n="KR4d0226_SBCK_028-29b"/>
患難之私賤軀殘朽之故反復推較則又皆有所未安者<lb/>
巳具申狀禀劄一二條陳以干公朝之聴顧猶有未敢盡<lb/>
其言者而復以此私于下執事伏惟某官特賜矜憐少垂<lb/>
寛假使得躬視埋葬以塞老牛䑛犢之悲休飬神明以駐<lb/>
衰頺就盡之景更以餘日討繹舊聞以副聖主華衮之褒<lb/>
而助明時風化之羙則某官之恩之德又將𬒳于存沒而<lb/>
無窮矣干冐威尊不勝戰灼又以近方拜啓不敢復以累<lb/>
幅仰勤聴覧并冀垂察唯是瞻望門墻無復趋拜之日下<lb/>
情尊仰不勝拳拳敢乞上爲兩宫倍保崇重長輔聖主永<lb/>
康兆民熹區區無任祈懇激切之至<lb/>
　　　與趙帥書<lb/>
熹適間道左拜違不勝惘惘移刻伏惟台候動止萬福所<lb/>
<pb n="KR4d0226_SBCK_028-30a"/>
需文字適方檢得謹以内呈復有少禀乃適間所忘記者<lb/>
熹辭免文字度今巳到乆矣台斾到闕日若巳得請則無<lb/>
他禱萬一未遂則望特爲一言及此私計未便之實使早<lb/>
得從鄙願千萬之幸經界一事將来本欲說破以昨夕見<lb/>
敎之勤且復隱忍但此事不可不使彼知之亦幸爲詳言<lb/>
之則熹雖不言而義亦伸矣蓋此一事貧民以爲利而并<lb/>
兼豪奪之徒以爲不便其理甚明故當時臣僚建請而朝<lb/>
廷行下諸司諸司行下諸郡泉汀之言雖有異同而諸司<lb/>
察其無理幸以熹言爲是反復論難盖千百言以聞於朝<lb/>
則其慮之巳不爲不審矣今雖有此一人之訴朝廷亦合<lb/>
審其虚實押下諸司再令審覈則其敎誘資給誣罔之罪<lb/>
必將可得如其不然諸司中必有觀望風㫖自爲前郤者<lb/>
<pb n="KR4d0226_SBCK_028-30b"/>
此謗猶有所分不專在於朝廷也今所施行乃匆匆如此<lb/>
是朝廷不以臣僚之言爲可信又不以熹之言爲可信又<lb/>
不以諸司之言爲可從而偏聽此人之說與其教誘資給<lb/>
者之說也丞相相知甚深薦引存問不爲不厚熹雖知不<lb/>
足以堪此然平時狂妄所以傾倒不敢自他者亦不爲不<lb/>
至故前日之辤免不敢决然爲不出之計而於馬貳卿書<lb/>
復露異時乞郡之請此意亦可見矣今以此事觀之乃知<lb/>
丞相所以見遇者乃在漳州進士呉禹圭及諸教誘資給<lb/>
者之下今雖無恥其敢冐此而進哉熹伉拙竒蹇一出而<lb/>
遭唐仲友再出而遭林黃中今又遭此呉禹圭矣豈非天<lb/>
哉天實爲之豈敢尤人然復云云如此者猶感丞相相知<lb/>
之意而懼其以此待天下之士也幸侍郎一爲誦之千萬<lb/>
<pb n="KR4d0226_SBCK_028-31a"/>
至望<lb/>
　　　與留丞相劄子<lb/>
熹竊以季冬極寒伏惟丞相國公鈞候起居萬福熹昨者<lb/>
妄以小夫竿牘干冐崇聽方懼僣瀆以取罪咎乃蒙賜教<lb/>
累番加以真翰所以慰答其意者甚厚至於懇避恩除以<lb/>
便私計亦蒙矜憐委曲鐫喻而馬侍郎黄寺簿吕司令又<lb/>
皆以書具道鈞意甚悉區區下情不勝感激之至謹巳仰<lb/>
體盛㫖不敢復以家事爲言但經界妄議竟煩寢罷則熹<lb/>
之罪戾有不敢自赦者朝廷寛大雖不忍寘之重辟亦豈<lb/>
宜更加寵擢以紊賞刑之典而熹雖無狀不識㢘耻然亦<lb/>
豈宜適當此時復叨任使以乖去就之方哉省狀公劄别<lb/>
具浼聞伏惟鈞慈幸賜財察趙侍郎前日經此亦嘗託其<lb/>
<pb n="KR4d0226_SBCK_028-31b"/>
靣禀今以𬒳受日乆方借得人亟此申陳不暇他及瞻望<lb/>
門墻無從進謁敢乞上爲國家千萬自重熹不任祈懇激<lb/>
切之至<lb/>
晦庵先生朱文公文集卷第二十八<lb/>
　　　　　　　　　　　　　　　閩縣學訓導何器校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0226_SBCK_043-1a"/>
晦庵先生朱文公文集卷第四十三<lb/>
書<hi>知舊門人問答</hi>
　　　答陳明仲<lb/>
熹窮居奉飬粗安義分無足言者惟是精力有限而道體<lb/>
無窮人欲易迷而天理難復凛乎日以憂懼盖未知所以<lb/>
脫於小人之歸者方念未能得叩餘論以自警發忽得來<lb/>
教乃知高明之見巳如此自顧疲駑雖殫十駕之勤亦無<lb/>
以相及矣矍然驚嘆不知所言至於反復再三則有不能<lb/>
無疑者蓋來喻自謂嘗有省處此心直與孔孟無異言行<lb/>
之間旣從容而自中矣如此則是老兄之學巳到聖賢地<lb/>
位尚復何疑而其後乃復更有學無得老將至之歎則又<lb/>
無以異於某所憂者此雖出於退讓不居之意然與𥘉之<lb/>
<pb n="KR4d0226_SBCK_043-1b"/>
所言亦太相反矣使熹將何取信而能亡疑於長者之言<lb/>
耶又以其他議論參考之竊意老兄涵飬之功雖至而窮<lb/>
理之學未明是以日用之間多所未察雖言之過而亦不<lb/>
自知也老兄旣不鄙其愚而辱問焉熹雖淺陋亦不敢以<lb/>
虚厚意也區區管見願老兄於格物致知之學稍留意焉<lb/>
聖賢之言則反求諸心而加涵泳之功日用之間則精察<lb/>
其理而審毫釐之辨積日累月存驗擴充庶乎其眞有省<lb/>
而孔孟之心殆可識矣示喻讀書之目恐亦太多姑以應<lb/>
課程可矣欲其從容玩味理與神㑹則恐决不能也程子<lb/>
之書司馬張楊之說不知其果皆出於一轍耶抑有所不<lb/>
同也此等處切湏著眼不可㝷行數墨備禮㸔過而巳旣<lb/>
荷愛予直以此道相期不覺僣易盡布所懷伏惟旣以温<lb/>
<pb n="KR4d0226_SBCK_043-2a"/>
公之心爲心必有以容之然說而繹從而改尚不能無望<lb/>
於高明也但能如程子所謂不敢自信而信其師如此著<lb/>
力兩三年間亦當自見得矣汪丈毎以吕申公爲準則比<lb/>
觀其家傳所載學佛事殊可笑彼其徳器渾厚謹嚴亦可<lb/>
謂難得矣一溺其心於此乃與世俗之見無異又爲依違<lb/>
中立之計以避其名此其心亦可謂支離之甚矣顧自以<lb/>
爲簡易則吾不知其說也程子曰欲不學佛見得他小便<lb/>
自然不學眞知言哉<lb/>
　　　答陳明仲<lb/>
所示諸說足見留意便遽未暇條對大抵終有未脫禪學<lb/>
規模處更願於平易著實處理㑹不必以頓然有省爲竒<lb/>
只要漸覺意味明白深長便是功效然亦不可存此計較<lb/>
<pb n="KR4d0226_SBCK_043-2b"/>
功效之心但循循不巳自有至矣<lb/>
　　　答陳明仲<lb/>
前書所論不求安飽惟在敏於事上著力此恐倒却文意<lb/>
兼義亦不如此蓋惟無求飽求安之心乃能敏於事耳謹<lb/>
於言亦不專爲耻躬之不逮大凡言語皆當謹也愚見如<lb/>
此未知是否<lb/>
　　　答陳明仲<lb/>
喻及論語諸說以此乆不修報然觀大槩貪慕高逺說得<lb/>
過當處多却不是言下正意如首章論耻躬不逮便說古<lb/>
人誠貫天地行通神明今人作僞行詐欺世盗名都未合<lb/>
說到此且熟味古者言之不出恥躬之不逮也緊要用力<lb/>
處是如何不必說向前去如此乆之意味自别且如尹和<lb/>
<pb n="KR4d0226_SBCK_043-3a"/>
靖講說便都無似此簡約精微極好涵泳也推此一章餘<lb/>
皆可見<lb/>
　　　答陳明仲<lb/>
程集荷借及略看一二處止是長沙𥘉開本如易傳序㳂<lb/>
流作泝流祭文姪作猶子之類皆胡家以意改者後来多<lb/>
所改正可從子飛永之殊勝此本也<lb/>
　　　答陳明仲<lb/>
累承示經說比舊益明白矣然猶有推求太廣處反失本<lb/>
意今不睱一一具禀異時靣見當得一一指陳以求可否<lb/>
大抵讀書當擇先儒舊說之當於理者反復玩味朝夕涵<lb/>
泳便與本經正言之意通貫浹洽於胷中然後有益不必<lb/>
段段立說徒為觀美而實未必深有得於心也講學正要<lb/>
<pb n="KR4d0226_SBCK_043-3b"/>
反復研窮方見義理歸宿處不可只略說過便休也<lb/>
　　　答陳明仲<lb/>
向辱書喻有意於程氏之學甚善甚善然向聞留意空門<lb/>
甚切不知何故乃復舎彼而將求之於此豈亦知前之失<lb/>
而然邪抑以為彼此𥘉不相妨既釋而不害其為儒也二<lb/>
者必有一矣由前之說則程氏教人以論孟大學中庸為<lb/>
本須於此數書熟讀詳味有㑹心處方自見得如其未然<lb/>
讀之不厭熟講之不厭煩非如釋氏指理為障而兀然坐<lb/>
守無義之語以俟其僥倖而一得也此數書程氏與其門<lb/>
人髙弟為說甚詳試訪求之自首至尾循守加功湏如小<lb/>
兒授書節節而進乃隹不可匆匆繙閱無𥙷於事又不可<lb/>
雜以他說徒亂宗㫖也<hi>如蘇氏之類</hi>若曰彼此不相妨儒釋可<lb/>
<pb n="KR4d0226_SBCK_043-4a"/>
以並進則非淺陋所敢聞也<lb/>
　　　答陳明仲<lb/>
示喻讀書遺忘此士友之通患無藥可醫只有少讀深思<lb/>
令其意味浹洽當稍見功耳讀易亦隹但經書難讀而此<lb/>
書為尤難盖未開卷時巳有一重象數大槩工夫開卷之<lb/>
後經文本意又多𬒳先儒硬說殺了令人看得意思局促<lb/>
不見本来開物成務活法廷老所傳鄙說正為欲救此弊<lb/>
但當時草草抄出踈畧未成文字耳然試畧考之亦粗見<lb/>
門户梗槩若有他說則非吾之所敢聞也<lb/>
　　　答陳明仲<lb/>
丞事如過割一條亦是民間休戚所係頃在同安見官户<lb/>
富家吏人市户典買田業不肯受業操有餘之勢力以坐<lb/>
<pb n="KR4d0226_SBCK_043-4b"/>
困破賣家計狼狽之人殊使人扼腕毎縣中有送来整理<lb/>
者必了於一日之中盖不如此則村民有宿食廢業之患<lb/>
而市人富家得以持乆困之使不敢伸理此最弊之大者<lb/>
嘗見友人陳元滂說昔年趨事吏部許公於邵陽許公自<lb/>
言吾作縣有八字法請問之則曰開収人丁推割産稅而<lb/>
巳此可謂知為政之本者願髙明志之明道行狀及門人<lb/>
叙述中所論政事叙指無事亦宜熟看殊開發人意思也<lb/>
所詢䘮禮别𥿄具禀顧亦考未精又適此數時擾擾不及<lb/>
致思恐未必是更可轉詢知禮之士庶不誤耳<lb/>
　　　别𥿄<lb/>
　靈席居中堂<lb/>
家無二主似合少近西為宜<lb/>
<pb n="KR4d0226_SBCK_043-5a"/>
　朔祭子爲主<lb/>
按喪禮凡喪父在父爲主則父在子無主喪之禮也又曰<lb/>
父没兄弟同居各主其喪注云各爲妻子之喪爲主也則<lb/>
是凡妻之喪夫自爲主也今以子爲喪主似未安<lb/>
　先遣柩歸而奉䰟帛終喪埋帛立主<hi>時在官所</hi>
此於古無𥘉旣不能盡從古制即且如此亦可然終不是<lb/>
也<lb/>
　奉祀者題其子<lb/>
此亦未安且不須題奉祀之名亦得<lb/>
　廟别三丗别設一位於其下<lb/>
禮卒哭而祔於祖姑三年而後入廟今旣未葬則三虞卒<lb/>
哭之制無所施不若終喪立主而祔祔畢於家廟旁設小<lb/>
<pb n="KR4d0226_SBCK_043-5b"/>
位以奉其主不可於廟中别設位也愚見如此未知是否<lb/>
告更以温公書儀及髙氏送終禮參考之當有定論也<lb/>
　　　答陳明仲<lb/>
喻及喪禮踰朞主祭之疑此未有可考但司馬氏大小祥<lb/>
祭巳除服者皆與祭則主祭者雖巳除服亦何害於主祭<lb/>
乎但不可純用吉服須略如弔服或忌日之服可也更告<lb/>
博詢深於禮者議之<lb/>
　　答陳明仲<lb/>
祭禮比得書亦及此數條各巳隨事釐正如配祭只用元<lb/>
妃繼室則爲别廟或有庶母又爲别廟或妻先亡又爲别<lb/>
廟弟先亡無後亦爲别廟與伯叔祖父兄之無後者凡五<lb/>
等須各以一室爲之不可雜也冬至巳有始祖之祭是月<lb/>
<pb n="KR4d0226_SBCK_043-6a"/>
又是仲月自當時祭故不更别祭其他俗節則巳有各依<lb/>
鄕俗之文自不妨隨俗増損但元旦則在官者有朝謁之<lb/>
禮恐不得專精於祭事熹郷里却止於除夕前三四日行<lb/>
事此亦更在斟酌也忌日服制王彦輔塵史載冨鄭公用<lb/>
垂脚黲紗幞頭黲布衫脂皮帶如今人禫服之制此亦未<lb/>
得汪丈報不知以爲如何也<lb/>
　　答陳明仲<lb/>
喪服前書巳具去昨日又略爲元伯道一二恐古制未明<lb/>
或且只用四脚襴衫之制亦可但虞祭後方可釋服然後<lb/>
奉主㱕廟耳自啓殯至虞其間吉禮權停可也次日恐亦<lb/>
未宜遽講賀禮恐令嗣有未安尊兄以禮意喻之則無疑<lb/>
矣此最禮之大節精意所在衣裳制度抑其次耳<lb/>
<pb n="KR4d0226_SBCK_043-6b"/>
　　　答陳明仲<lb/>
苟欲聞過但當一一容受不當復計其虗實則事無大小<lb/>
人皆樂告而無隱情矣若切切計較必與辨爭恐非告以<lb/>
有過則喜之意也<lb/>
　　　答陳明仲<lb/>
不逺遊與三年無改各是一章文義自不相䝉或欲牽合<lb/>
彊爲一說非聖人本意也竊謂夫子此言只是發明孝子<lb/>
之心耳蓋父之所行雖或有所當改然苟未至於不可一<lb/>
朝居則爲之子者未忍遽革而有待於三年亦可見其不<lb/>
忍死其親之心矣此心是本但能存得此心則父之道或<lb/>
終身不可改或一日不可行皆隨其事之重輕而處之不<lb/>
失其宜矣聖人特指此心以示人所謂貫徹上下之言而<lb/>
<pb n="KR4d0226_SBCK_043-7a"/>
豈曰姑以是爲中制也哉若如所喻章句文義固巳不通<lb/>
而其間又極有害義理處夫謂三年而免於父母之懷者<lb/>
責宰予耳父母之愛其子而子之愛其親皆出於自然而<lb/>
無窮豈計歳月而論施報之爲哉若所謂中乃天理人倫<lb/>
之極致隨時而所在不同以禹稷顔子之事觀之則可見<lb/>
矣今曰姑以中制言之則是欲於半上落下之間指爲一<lb/>
定之中以同流俗合汙世而巳豈聖人之所謂中也㢤<lb/>
　　　答陳明仲<lb/>
爲長府與季氏聚歛事相因與否不可知不必附㑹爲說<lb/>
子路鼓瑟不和盖未能盡變其氣質所云未能上逹不巳<lb/>
語不親切<lb/>
屢空之空恐是空乏屢至空乏而處之能安此顔子所以<lb/>
<pb n="KR4d0226_SBCK_043-7b"/>
庶㡬於道也下文以子貢貨殖爲對文意尤分明若以空<lb/>
爲心空而屢空猶頻復則顔子乃是易傳所謂復善而不<lb/>
能固之人矣何以爲顔子<lb/>
子路非謂不學而可以爲政但謂爲學不必讀書耳上古<lb/>
未有文字之時學者固無書可讀而中人以上固有不待<lb/>
讀書而自得者但自聖賢有作則道之載於經者詳矣雖<lb/>
孔子之聖不能離是以爲學也捨是不求而欲以政學既<lb/>
失之矣况又責之中材之人乎然子路使子羔爲宰本意<lb/>
未必及此但因夫子之言而託此以自解耳故夫子以為<lb/>
佞而惡之<lb/>
曽點見道無疑心不累事其胷次洒落有非言語所能形<lb/>
容者故雖夫子有如或知爾之問而其所對亦未嘗少出<lb/>
<pb n="KR4d0226_SBCK_043-8a"/>
其位焉盖若將終身於此者而其語言氣象則固位天地<lb/>
育萬物之事也但其下學工夫實未至此故夫子雖喟然<lb/>
與之而終以爲狂也<lb/>
克巳之目不及思所論大槩得之然有未盡熹竊謂洪範<lb/>
五事以思爲主蓋不可見而行乎四者之間也然操存之<lb/>
漸必自其可見者而爲之法則切近明白而易以持守故<lb/>
五事之次思最在後而夫子於此亦徧舉四勿而不及夫<lb/>
思焉蓋欲學者循其可見易守之法以養其不可見不可<lb/>
係之心也至於乆而不懈則表裏如一而私意無所容矣<lb/>
程子四箴意正如此試熟玩之亦自可見<lb/>
學固以至聖爲極習固是作聖之方然恐未須如此說且<lb/>
當理㑹聖賢之所學者何事其習之也何術乃見入德之<lb/>
<pb n="KR4d0226_SBCK_043-8b"/>
門所謂切問而近思也人不知而不愠和靖所謂學在巳<lb/>
知不知在人何愠之有者最爲的當盖如此而言乃見爲<lb/>
巳用心之約處若以容人爲說竊恐爲巳之心不切而又<lb/>
渉乎自廣狹人之病其去道益逺矣嘗見或人說此乃有<lb/>
容天之論此又欲大無窮而不知其䧟於狂妄者也<lb/>
　　　答李伯諌<hi>甲申</hi>
詳觀所論大抵以釋氏爲主而於吾儒之說近於釋者取<lb/>
之異於釋者在孔孟則多方遷就以曲求其合在伊洛則<lb/>
無所忌憚而直斥其非夫直斥其非者固未識其㫖而然<lb/>
所取所合亦竊取其似是而非者耳故語意之間不免走<lb/>
作不得於言而求諸心則從𥘉讀孔孟伊洛文字止是資<lb/>
舉業<hi>此來書之語</hi>固無縁得其指歸所以敢謂聖學止於如此<lb/>
<pb n="KR4d0226_SBCK_043-9a"/>
至於後来學佛乃是怕生死<hi>此亦來書中之語</hi>而力究之故䧟溺<lb/>
深從始至末皆是利心所謂差之毫釐者其在兹乎然敢<lb/>
詆伊洛而不敢非孔孟者直以舉世尊之而吾又身為儒<lb/>
者故不敢耳豈真知孔孟之可信而信之㦲是猶不敢顯<lb/>
然背畔而毁冠裂冕㧞本塞源之心巳竊發矣學者豈可<lb/>
使有此心萌於胷中㦲<lb/>
來書云於程氏雖未能望其堂奥而巳窺其藩籬矣熹竊<lb/>
謂聖人道在六經若日星之明程氏之說見於其書者亦<lb/>
詳矣然若只將印行冊子從頭掲過略曉文義便為得之<lb/>
則當時門人弟子亦非全然鈍根無轉智之人豈不能如<lb/>
此領㑹而孔門弟子之從其師厄窮飢餓終其身而不敢<lb/>
去程氏之門巳仕者忘爵禄未仕者忘飢寒<hi>此游察院語</hi>此亦<lb/>
<pb n="KR4d0226_SBCK_043-9b"/>
必有謂矣試將聖學做禪様看日有孜孜竭才而進竊恐<lb/>
更有事在然後程氏藩籬可得而議也<lb/>
來書謂聖門以仁為要而釋氏亦言正覺亦號能仁又引<lb/>
程氏之說為證熹竊謂程氏之說以釋氏窮幽極微之論<lb/>
觀之似未肯以為極至之論但老兄與儒者辨不得不借<lb/>
其言為重耳然儒者言仁之體則然至語其用則毫釐必<lb/>
察故曰仁之實事親是也又曰孝弟也者其為仁之本與<lb/>
此體用所以一源而顯微所以無間也釋氏之云正覺能<lb/>
仁者其論則髙矣美矣然其本果安在乎<lb/>
來書引天下歸仁以證滅度衆生之說熹竊謂恐相似而<lb/>
不同伊川先生曰克巳復禮則事事皆仁故曰天下歸仁<lb/>
試用此意思之毫髪不可差差則入於異學矣<lb/>
<pb n="KR4d0226_SBCK_043-10a"/>
來書云夫子語仁以克巳爲要佛氏論性以無心爲宗而<lb/>
以龜山心不可無之說爲非熹謂所謂巳者對物之稱乃<lb/>
是私認爲巳而就此起計較生愛欲故當克之克之而自<lb/>
復於理則仁矣心乃本有之物虚明純一貫徹感通所以<lb/>
盡性體道皆由於此今以爲妄而欲去之又自知其不可<lb/>
而曰有眞心存焉<hi>此亦來書之語</hi>則又是有心矣如此則無心之<lb/>
說何必全是而不言無心之說何必全非乎若以無心爲<lb/>
是則克巳乃是有心無心何以克巳若以克巳爲是則請<lb/>
從事於斯而足矣又何必克巳於此而無心於彼爲此二<lb/>
本而枝其辭也<lb/>
來書云輪回因果之說造妖揑恠以誑愚惑衆故逹磨亦<lb/>
排斥之熹竊謂輪回因果之說乃佛說也今以佛爲聖人<lb/>
<pb n="KR4d0226_SBCK_043-10b"/>
而斥其言至於如此則老兄非特叛孔子又謗佛矣豈非<lb/>
知其說之有所窮也而爲是遁辭以自解免哉抑亦不得<lb/>
巳於儒者而姑爲此計以緩其攻也嗚呼吾未見聖人立<lb/>
說以誑愚惑衆而聖人之徒倒戈以伐其師也孰謂本末<lb/>
殊歸首尾衡決如是而尚可以爲道乎<lb/>
來書云韓退之排佛而敬大顚則亦未能排眞佛也熹謂<lb/>
退之稱大顚頗聰明識道理能外形骸以理自勝不爲事<lb/>
物侵亂而巳其與原道所稱以之爲巳則順而祥以之爲<lb/>
人則愛而公以之爲天下國家則無所處而不當者果如<lb/>
何耶<lb/>
來書云形有死生眞性常在熹謂性無僞冐不必言眞未<lb/>
嘗不在不必言在蓋所謂性即天地所以生物之理所謂<lb/>
<pb n="KR4d0226_SBCK_043-11a"/>
維天之命於穆不巳大哉乾元萬物資始者也曷嘗不在<lb/>
而豈有我之所能私乎釋氏所云眞性不知其與此同乎<lb/>
否也同乎此則古人盡心以知性知天其學固有所爲非<lb/>
欲其死而常在也苟異乎此而欲空妄心見眞性惟恐其<lb/>
死而失之非自私自利而何是猶所謂廉賈五之不可不<lb/>
謂之貨殖也伊川之論未易遽非亦未易遽曉他日於儒<lb/>
學見得一箇<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>模乃知其不我欺耳<lb/>
來書謂伊川先生所云内外不備者爲不然蓋無有能直<lb/>
内而不能方外者此論甚當據此正是熹所疑處若使釋<lb/>
氏果能敬以直内則便能義以方外便須有父子有君臣<lb/>
三綱五常闕一不可今曰能直内矣而其所以方外者果<lb/>
安在乎又豈數者之外别有所謂義乎以此而觀伊川之<lb/>
<pb n="KR4d0226_SBCK_043-11b"/>
語可謂失之恕矣然其意不然特老兄未之察耳所謂有<lb/>
直内者亦謂其有心地一叚工夫耳但其用功却有不同<lb/>
處故其發有差他却全不管著此所以無方外之一節也<lb/>
固是有根株則必有枝葉然五榖之根株則生五榖之枝<lb/>
葉華實而可食稊稗之根株則生稊稗之枝葉華實而不<lb/>
可食此則不同耳參术以根株而愈疾鉤吻以根株而殺<lb/>
人其所以殺人者豈在根株之外而致其毒哉<hi>來書云不能於根株</hi>
<hi>之外别致其巧也</hi>故明道先生又云釋氏惟務上逹而無下學然<lb/>
則其上逹處豈有是也元不相連屬但有間㫁非道也此<lb/>
可以見内外不備之意矣然來書之云却是從儒向佛故<lb/>
猶籍先生之言以爲重若眞胡種族則亦不肯招認此語<lb/>
矣如何如何<lb/>
<pb n="KR4d0226_SBCK_043-12a"/>
來書云以理爲障者特欲去其私意小智熹謂認私意小<lb/>
智作理字正是不識理字來書又謂上蔡云佛氏不肯就<lb/>
理者爲非熹謂若不識理字則此亦未易以口舌争也他<lb/>
日解此乃知所言之可笑耳<lb/>
來書云儒佛見處旣無二理其設教何異也蓋儒教本人<lb/>
事釋教本死生本人事故緩於見性本死生故急於見性<lb/>
熹謂既謂之本則此上無復有物矣今旣二本不知所同<lb/>
者何事而所謂儒本人事緩見性者亦殊無理三聖作易<lb/>
首曰乾元亨利貞子思作中庸首曰天命之謂性孔子言<lb/>
性與天道而孟子道性善此爲本於人事乎本於天道乎<lb/>
緩於性乎急於性乎<hi>然著急字亦不得</hi>俗儒正坐不知天理之大<lb/>
故爲異說所迷反謂聖學知人事而不知死生豈不誤哉<lb/>
<pb n="KR4d0226_SBCK_043-12b"/>
聖賢教人盡心以知性躬行以盡性終始本末自有次第<lb/>
一皆本諸天理緩也緩不得急也急不得直是盡性至命<lb/>
方是極則非如見性之說一見之而遂巳也上蔡云釋氏<lb/>
之論性猶儒者之論心釋氏之論心猶儒者之論意此語<lb/>
剖析極精試思之如何<lb/>
來書云子貢之明逹性與天道猶不與聞熹竊謂此正癡<lb/>
人前說夣之過也來書又謂釋氏本死生悟者湏徹底悟<lb/>
去故祖師以來由此得道者多熹謂徹底悟去之人不知<lb/>
本末内外是一是二二則道有二致一則死生人事一以<lb/>
貫之無所不了不知傳燈錄中許多祖師幾人做得尭舜<lb/>
禹稷幾人做得文武周孔須有徴驗處<lb/>
來書云特聖人以中道自任不欲學者躐等熹謂此正是<lb/>
<pb n="KR4d0226_SBCK_043-13a"/>
王氏高明處巳中庸處人之說龜山嘗力詆之矣須知所<lb/>
謂不欲學者躐等者乃是天理本然非是聖人安排教如<lb/>
此譬諸草木區以别矣且如一莖小樹不道他無草木之<lb/>
性然其長湏有漸是亦性也所謂便欲當人立地成佛者<lb/>
正如將小樹來噴一口水便要他立地干雲蔽日豈有是<lb/>
理<hi>便欲當人立地成佛亦是來書中語</hi>設使有此幻術亦不可謂之循理此<lb/>
亦見自私自利之規模處<lb/>
來書云引大易生死之說程氏語黙日月洪鑪之論熹按<lb/>
此四者之說𥘉無二致來書許其三排其一不知何所折<lb/>
衷而云然然則所許三說恐未得其本意也愚意以爲不<lb/>
必更於此理㑹且當按聖門下學工夫求之乆自上逹所<lb/>
謂未知生焉知死也<lb/>
<pb n="KR4d0226_SBCK_043-13b"/>
來書云聖人體易至於窮神知化未之或知之妙熹疑此<lb/>
語脉中有病又云生死之際必不如是之任滅也熹謂任<lb/>
滅二字亦是釋氏言之聖人於死生固非任滅亦𥘉不見<lb/>
任滅之病<hi>更以前叚參之</hi>
來書云曹參楊億不學儒不害爲偉人熹前書巳奉答矣<lb/>
而細思之則老兄固云夫子之道乃萬世仁義禮樂之主<lb/>
今乃有不學儒而自知道者則夫子何足爲萬世仁義禮<lb/>
樂之主也且仁義禮樂果何物乎又曹參楊億二人相擬<lb/>
正自不倫曹參在漢𥘉功臣中人品儘麤踈後來却能如<lb/>
此避正堂舍蓋公治齊相漢與民休息亦非常人做得其<lb/>
所見似亦儘髙所可借者未聞聖人之道而止於是耳楊<lb/>
億工於纎麗浮巧之文巳非知道者所爲然資禀清介立<lb/>
<pb n="KR4d0226_SBCK_043-14a"/>
朝獻替略有可觀而釋子特以爲知道者以其有八角磨<lb/>
盤之句耳然旣謂之知釋氏之道則於死生之際宜亦有<lb/>
過人者而方丁謂之逐萊公也以他事召億至中書億乃<lb/>
恐懼至於便液俱下靣無人色當此時也八角磨盤果安<lb/>
在哉<hi>事見蘇黄門龍川别志第一卷之末蘇公非詆佛者其言當不誣矣</hi>然則此二人者雖<lb/>
皆未得爲知道然億非參之倫也子比而同之過矣蓋老<lb/>
氏之學淺於佛而其失亦淺正如申韓之學淺於楊墨而<lb/>
其害亦淺因論二人謾及之亦不可不知也<lb/>
來書云鹽官講義急於學者見道便欲人立地成佛熹於<lb/>
前叚巳論之矣然其失亦不專在此自是所見過中無著<lb/>
實處氣象之間蓋亦可見<lb/>
來書所謂發明西洛諸公所未言者即其過處也嘗聞之<lb/>
<pb n="KR4d0226_SBCK_043-14b"/>
師曰二蘇聰明過人所說語孟儘有好處蓋天地間道理<lb/>
不過如此有時便見得到皆聰明之發也但見到處却有<lb/>
病若欲窮理不可不論也見到處却有病此語極有味試<lb/>
一思之不可以爲平常而忽之也<lb/>
　　　答李伯諌<lb/>
承喻及從事心性之本以求變化氣質之功之說此意甚<lb/>
善然愚意此理𥘉無内外本末之間凡日用間涵泳夲原<lb/>
酬酢事變以至講說辯論考究㝷繹一動一静無非存心<lb/>
養性變化氣質之實事學者之病在於爲人而不爲巳故<lb/>
見得其間一種稍向外者皆爲外事若實有爲巳之心但<lb/>
於此顯然處嚴立規程力加持守日就月將不令退轉則<lb/>
便是孟子所謂深造以道者蓋其所謂深者乃功夫積累<lb/>
<pb n="KR4d0226_SBCK_043-15a"/>
之深而所謂道者則不外乎日用顯然之事也及其眞積<lb/>
力乆内外如一則心性之妙無不存而氣質之偏無不化<lb/>
矣所謂自得之而居安資深也豈離外而内悪淺而深舎<lb/>
學問思辯力行之實而别有從事心性之妙也哉至於易<lb/>
之爲書因隂陽之變以形事物之理大小精粗無所不備<lb/>
尤不可以是内非外厭動求静之心讀之鄙意如此故於<lb/>
來喻多所未安竊恐向來學佛病根有未除者故敢以告<lb/>
然恐亦未必盡當於理惟高明擇之<lb/>
　　　答李伯諌<lb/>
誨諭勤勤深荷不鄙然人之爲學各有所見豈能必於盡<lb/>
同亦各信其所信而勉焉耳今髙明所造日深日逺而愚<lb/>
䝉底滯不能變其𥘉心竊意必無可合之理來書乃欲曲<lb/>
<pb n="KR4d0226_SBCK_043-15b"/>
加鐫誨期之異日雖荷眷舊之私然恐亦徒爲競辨而無<lb/>
𥙷於進脩之實也謹此少謝厚意之辱伏幸裁照<lb/>
　　　答呉公濟<lb/>
來書云儒釋之道本同末異熹謂本同則末必不異末異<lb/>
則本必不同正如二木是一種之根無縁却生兩種之實<lb/>
來書云夫子專言人事生理而佛氏則兼人鬼生死而言<lb/>
之熹按伯諌書中亦有此意巳於答伯諌書中論之矣他<lb/>
日取觀可見鄙意抑又有說焉不知生死人鬼爲一乎爲<lb/>
二乎若以爲一則專言人事生理者其於死與鬼神固巳<lb/>
兼之矣不待兼之而後兼也若須别作一頭項窮究曉㑹<lb/>
則是始終幽明却有間隔似此見處竊恐未安<lb/>
來書云夫子罕言之者正謂民不可使知恐聞之而生惑<lb/>
<pb n="KR4d0226_SBCK_043-16a"/>
熹謂聖人於死生鬼神雖不切切言之然於六經之言格<lb/>
物誠意之方天道性命之說以至文爲制度之間名器事<lb/>
物之小莫非示人以始終幽明之理蓋巳無所不備若於<lb/>
此講究分明而心得之則仰觀俯察洞然其無所疑矣豈<lb/>
聞之而反有所惑耶但人自不學故聖人不能使之必知<lb/>
耳非有所秘而不言也今乃反謂聖人秘而不言宜其惑<lb/>
於異說而不知所止也<lb/>
來書云賢士大夫因佛學見性然後知夫子果有不傳之<lb/>
妙論語之書非口耳可傳授熹謂論語固非口耳所可傳<lb/>
授然其間自有下工夫處不待學佛而後知也學佛而後<lb/>
知則所謂論語者乃佛氏之論語而非孔氏之論語矣<hi>正如</hi>
<hi>用琵琶蓁筝方響觱栗奏雅樂節拍雖同而音韻乖矣</hi>
<pb n="KR4d0226_SBCK_043-16b"/>
來書云因語孟見理然後知佛氏事理俱無礙之說熹按<lb/>
上文言因佛學見性此言因語孟見理理與性同乎異乎<lb/>
幸剖析言之以曉未悟但恐眞見語孟所言之理則釋氏<lb/>
事理無礙之間所礙多矣<lb/>
來書云幽明之故死生之說晝夜之道𥘉無二理明之於<lb/>
幽生之於死猶晝之於夜也鬼神之情狀見乎幽者爲不<lb/>
可誣則輪回因果之說有不可非者謂上智不在此域可<lb/>
也謂必無是理不可也熹竊謂幽明死生晝夜固無二理<lb/>
然須是明於大本而究其所自來然後知其實無二也不<lb/>
然則所謂無二者恐不免於彌縫牽合而反爲有二矣鬼<lb/>
神者造化之跡<hi>伊川語</hi>乃二氣之良能也<hi>橫渠語</hi>不但見乎幽<lb/>
而巳以爲專見乎幽似此未識鬼神之爲何物所以溺於<lb/>
<pb n="KR4d0226_SBCK_043-17a"/>
輪回因果之說也<hi>幽則有鬼神者對禮樂而言之</hi>大抵未嘗熟究聖人六<lb/>
經之㫖而遽欲以所得於外學者籠罩臆度言之此所以<lb/>
多言而愈不合也至又謂不可謂無此理特上智不在此<lb/>
域此尤害理蓋不知此理是合有耶合無耶以爲不可謂<lb/>
必無是理則是合有也合有則盈天地之間皆是此理無<lb/>
空闕處而上智之人獨不與焉不知又向甚處安身立命<lb/>
若是合無則凡此所謂不可無之理乃衆生之妄見而非<lb/>
眞諦也此其與聖人之心大相逺矣而曰聖人無兩心吾<lb/>
不信也<lb/>
　　　答趙佐卿<lb/>
所示易說足見玩意之深不勝歎服此經舊亦嘗伏讀然<lb/>
每病其未有入處乃承見喻使反復其論盖乆不知其所<lb/>
<pb n="KR4d0226_SBCK_043-17b"/>
以對也顧厚意不可以終辭姑以已意畧䟽其後未知當<lb/>
否惟高明裁之復有以誨警之則幸甚大抵聖經惟論孟<lb/>
文詞平易而切於日用讀之疑少而益多若易春秋則尤<lb/>
爲隱奥而難知者是以平日畏之而不敢輕讀也<lb/>
　　　答曹晉叔<lb/>
近仁之說來喻固未安擇之說亦有病竊原聖人之意非<lb/>
是教人於此體仁乃是言如此之人於求仁爲近耳雖有<lb/>
此質正須實下求仁功夫乃可實見近處未能如此即須<lb/>
矯揉到此地位然後於仁爲近可下功夫若只守却剛毅<lb/>
木訥四字要想象思量出仁體來則恐無是理也<lb/>
　　　答林擇之<hi>用中</hi>
熹以崇安水災𬒳諸司檄來與縣官議賑恤事因爲之遍<lb/>
<pb n="KR4d0226_SBCK_043-18a"/>
走山谷間十日而後返大率今時肉食者漠然無意於民<lb/>
直是難與圖事不知此箇端緒何故汨没得如此不見頭<lb/>
影因知若此學不明天下事决無可爲之理王丞文字足<lb/>
罷去因力薦何叔京攝其事若得此人來將來檢放一叚<lb/>
事須有條理但只恐才不足然終是勝今日諸人耳此水<lb/>
所及不甚廣但發源處皆是高山裂石涌水川原田畆無<lb/>
復東西皆爲巨石之積死傷幾百人行村落間視其漂蕩<lb/>
之路聽其冤號之聲殆不復能爲懐<hi>云云</hi>所寄李先之記<lb/>
文體靣甚佳趣向甚正但緊切處殊不端的只云此爲仁<lb/>
此爲義却何如便由此而用之且若眞知仁義之實則又<lb/>
不可云以誠而意以正而心此類非一大抵此是尤緊切<lb/>
處只如此他可勿論也恐更有可指處因來更論之以起<lb/>
<pb n="KR4d0226_SBCK_043-18b"/>
惰氣也<lb/>
　　　答林擇之<lb/>
熹奉養粗安舊學不敢廢得擴之朝夕議論相助爲多幸<lb/>
甚敬夫得書竟主觀過之說因復細思此說大害事復以<lb/>
書扣之擴之錄得藁子奉呈不知擇之以爲如何也伯逢<lb/>
來問造端夫婦之說偶亦嘗思之前此說得汎濫不縝宻<lb/>
今答之如此擴之亦巳錄去矣近見古人下工夫處極是<lb/>
精宻日用之間不敢不勉庶幾他時相見或有尺寸之進<lb/>
耳敬夫又有書理㑹祭儀以墓祭節祠爲不可然二先生<lb/>
皆言墓祭不害義理又節物所尚古人未有故止於時祭<lb/>
今人時節隨俗燕飲各以其物祖考生存之日蓋嘗用之<lb/>
今子孫不廢此而能恝然於祖宗乎此恐大泥古不盡如<lb/>
<pb n="KR4d0226_SBCK_043-19a"/>
事存之意方欲相與反復庶歸至當但舊儀亦甚草草近<lb/>
再修削頗可觀一歲只七祭爲正祭自元日以下皆用告<lb/>
朔之禮以薦節物於隆殺之際似勝舊儀便遽未及寫去<lb/>
　　　答林擇之<lb/>
熹侍旁如昨祠官再請若更不得請當如所戒近事則無<lb/>
可說觀左史之除可見綱紀之紊但如諸公若不相捨不<lb/>
得不一行又聞亦有招致南軒之意果爾猶或庶㡬但恐<lb/>
終不能用爾所欲言甚衆逺書不欲多談可黙㑹也元履<lb/>
竟爲揆路所逐雖其多言未必一一中節亦坐謄藁四出<lb/>
之故然其爲吾君謀也則忠士大夫以言見逐非國家美<lb/>
事亦使幽隱之賢難自進耳近得南軒書諸說皆相然諾<lb/>
但先察識後涵養之論執之尚堅未發已發條理亦未甚<lb/>
<pb n="KR4d0226_SBCK_043-19b"/>
明蓋乍易舊說猶待就所安耳敬以直内爲𥘉學之急務<lb/>
誠如所諭亦巳報南軒云擇之於此無異論矣此事統體<lb/>
操存不作兩叚日用間便覺得力嘗驗之否康節云若非<lb/>
前聖開䝉吝幾作人間小丈夫誠哉是言近讀易傳見得<lb/>
隂陽剛柔一箇道理儘有商量未易以書見也兩叚之疑<lb/>
動静之說甚佳赤子之心前書巳嘗言之<hi>謂言其體則無賢愚少長之别</hi>
<hi>今日赤子之心巳是指其用而言之</hi>前此似亦未理㑹到此試爲思之如何<lb/>
來諭謂其言非寂然不動與未發不同爲將動静做不好<lb/>
說似𥘉無此意但言不專此而言則兼巳發感通之用在<lb/>
其中耳今者只如前書推明程子之意則亦不須如此分<lb/>
别費力矣<lb/>
　　　答林擇之<lb/>
<pb n="KR4d0226_SBCK_043-20a"/>
此有李伯諌往時溺於禪學近忽微知其非昨來此留數<lb/>
日蔡季通亦來㑹劇論不置遂肯捨去舊習此亦殊不易<lb/>
蓋其人資禀本佳誠心欲爲爲巳之學雖一邊䧟溺而每<lb/>
事講究求合義理以故稍悟天命之性非空虚之物然𥘉<lb/>
猶戀著舊見謂不相妨今則已脫然矣可尚可尚仲尼焉<lb/>
學體物而不可遺春王正月<hi>胡傳之說如何</hi>谷神不死此數義近<lb/>
皆來問者幸各以數語明之遺書論天地之中數段亦告<lb/>
爲求其㫖見喻更以周禮唐天文志系之爲佳<lb/>
　　　答林擇之<lb/>
昨得晉叔書說剛毅木訥近仁云擇之嘗告以仁者人所<lb/>
以肖天地之機要湏就發見處㸔得通神自然識得細看<lb/>
此說似非所以曉人乃所以惑人晉叔縁此說得來轉没<lb/>
<pb n="KR4d0226_SBCK_043-20b"/>
交渉不免就其說答之似稍平穩今謾錄去不知還更有<lb/>
病否孔門求仁功夫似只是如此著實說未有後來許多<lb/>
玄妙也通神之語恐亦有病况不務涵飬本根而直㸔發<lb/>
處尤所未安仁者人所以肖天地之機要此句極好然却<lb/>
只是一句好說話正如世俗所謂卦影者未知仁者定理<lb/>
㑹不得知仁者又不消得如此說與它要之聖賢言仁自<lb/>
不如此觀論語孟子可見矣如何如何<lb/>
　　　答林擇之<lb/>
所答二公問甚精當熹亦嘗答之只說得大槩不能如此<lb/>
之宻然勸深父且㸔語孟大學其意亦如所示也仲弓一<lb/>
叚太迫切觀渠氣質與識致所及似禁不得如此鉗鎚也<lb/>
晉叔亦是自悠悠諸公覺得且如此何丞近得書亦未有<lb/>
<pb n="KR4d0226_SBCK_043-21a"/>
進處餘則不聞問也季通兩日儘得講論亦欲附書未暇<lb/>
渠終是未專一若䧏伏得此病痛下方有可用力處巳深<lb/>
告之未知如何終日憒憒自救不了更添得此累思與吾<lb/>
擇之相聚觀感警益之助何可得耶瞻仰非虚言也昨日<lb/>
書中論未發者㸔得如何兩日思之疑舊來所說於心性<lb/>
之實未有差而未發巳發字頓放得未甚穩當疑未發只<lb/>
是思慮事物之未接時於此便可見性之體叚故可謂之<lb/>
中而不可謂之性也發而中節是思慮事物巳交之際皆<lb/>
得其理故可謂之和而不可謂之心心則通貫乎巳發未<lb/>
發之間乃大易生生流行一動一静之全體也<hi>云云</hi>舊疑<lb/>
遺書所記不審今以此勘之無一不合信乎天下之書未<lb/>
可輕讀聖賢指趣未易明道體精微未易究也<lb/>
<pb n="KR4d0226_SBCK_043-21b"/>
　　　答林擇之<lb/>
太山爲高矣然太山頂上巳不屬太山此喻道體之無窮<lb/>
而事業雖大終有限量爾故下文云云意可見也又旣得<lb/>
後須放開此亦非謂湏要放開但謂旣有所得自然意思<lb/>
廣大規模開廓<hi>湏字如用必字</hi>若未能如此便是未有所得只是<lb/>
守爾蓋以放開與否爲得與未得之驗若謂有意須放教<lb/>
開則大害事矣上蔡論周恭叔放開忒早此語亦有病也<lb/>
鳶飛魚躍察見天理正與中庸本文察字異指便入尭舜<lb/>
氣象亦只是見得天理自然不煩思勉處爾若實欲到此<lb/>
地位更有多少功夫而可易其言耶疑上蔡此語亦傷快<lb/>
也近來玩索漸見聖門進趣實地但苦惰廢不能如人意<lb/>
爾<lb/>
<pb n="KR4d0226_SBCK_043-22a"/>
　　　答林擇之<lb/>
竹尺一枚煩以夏至日依古法立表以測其日中之景細<lb/>
度其長短示及孟說正欲煩訂正俟見靣納向來數書所<lb/>
講亦併俟靣論但顯道記憶語中數叚子細㸔皆好只太<lb/>
山頂上巳不屬太山此但論道體之無窮而事業雖大終<lb/>
有限量耳故下文云云意可見矣欽夫春來未得書聞歲<lb/>
前屢對上意甚向之然十寒衆楚愛莫助之未知竟何如<lb/>
耳鄭丈至誠樂善當時少比必能相親其徳器粹然從容<lb/>
厚重亦可佳也<lb/>
　　　答林擇之<lb/>
比因朋友講論深究近世學者之病只是合下欠却持敬<lb/>
工夫所以事事滅裂其言敬者又只說能存此心自然中<lb/>
<pb n="KR4d0226_SBCK_043-22b"/>
理至於容貌詞氣往往全不加工設使眞能如此存得亦<lb/>
與釋老何異<hi>上蔡說便有此病了</hi>又况心慮荒忽未必眞能存得耶<lb/>
程子言敬必以整齊嚴肅正衣冠尊瞻視爲先又言未有<lb/>
箕踞而心不慢者如此乃是至論而先聖說克巳復禮㝷<lb/>
常講說於禮字毎不快意必訓作理字然後巳今乃知其<lb/>
精微縝宻非常情所及耳近畧整頓孟子說見得此老直<lb/>
是把得定但常放教到極險處方與一斡轉斡轉後便見<lb/>
天理人欲直是判然非有命世之才見道極分明不能如<lb/>
此然亦只此便是英氣害事處便是才高無可依據處學<lb/>
者亦不可不知也<lb/>
　　　答林擇之<lb/>
熹哀苦之餘無他外誘日用之間痛自歛飭乃知敬字之<lb/>
<pb n="KR4d0226_SBCK_043-23a"/>
功親切要妙乃如此而前日不知於此用力徒以口耳浪<lb/>
費光隂人欲横流天理幾滅今而思之怛然震悚蓋不知<lb/>
所以措其躬也<lb/>
　　　答林擇之<lb/>
所論顔孟不同處極善極善正要見此曲折始無窒礙耳<lb/>
比來想亦只如此用功熹近只就此處見得向來所未見<lb/>
底意思乃知存乆自明何待窮索之語是眞實不誑語今<lb/>
未能乆巳有此驗况眞能乆邪但當益加勉勵不敢少弛<lb/>
其勞耳拙齋和篇莊重和平讀之如見其人煩爲多致謝<lb/>
意莊子詩亦皆有味但可惜只玩心於此耳竊恐論語孟<lb/>
程之書平易眞實處更有滋味從前咬嚼未破所以向此<lb/>
作活計然不敢僣易獻此說顧無以謝其不鄙之意只煩<lb/>
<pb n="KR4d0226_SBCK_043-23b"/>
擇之從容爲逹此懷也吕公家傳深有警悟人處前軰涵<lb/>
養深厚乃如此但其論學殊有病如云不主一門不私一<lb/>
說則博而雜矣如云直截勁捷以造聖人則約而陋矣舉<lb/>
此二端可見其本末之皆病此所以流於異學而不自知<lb/>
其非耶而作此傳者又自有不可曉處如云雖萬物之理<lb/>
本末一致而必欲有爲此類甚多不知是何等語又義例<lb/>
不明所載同時諸人或名或字非褒非貶皆不可考至如<lb/>
蘇公則前字後名尤無所據豈其學無綱領故文字亦象<lb/>
之而然邪最後論佛學尤可駭歎程氏之門千言萬語只<lb/>
要見儒者與釋氏不同處而吕公學於程氏意欲直造聖<lb/>
人盡其平生之力乃反見得佛與聖人合豈不背戾之甚<lb/>
哉夫以其資質之粹美涵養之深厚如此疑若不叛於道<lb/>
<pb n="KR4d0226_SBCK_043-24a"/>
而窮理不精錯謬如此流傳於世使有志於道而未知所<lb/>
擇者坐爲所悞蓋非特莠之亂苗紫之亂朱而巳也奈何<lb/>
奈何<lb/>
　　答林擇之<lb/>
所論大抵皆得之然鄙意亦有未安處如滿腔子是惻隱<lb/>
之心此是就人身上指出此理充塞處最爲親切若於此<lb/>
見得即萬物一體更無内外之别若見不得却去腔子外<lb/>
㝷覔則莾莾蕩蕩愈無交渉矣陳經正云我見天地萬物<lb/>
皆我之性不復知我身之爲我矣伊川先生曰他人食飽<lb/>
公無餒乎正是說破此病知言亦云釋氏以虚空沙界爲<lb/>
巳身而不知其父母所生之身亦是說此病也三代正朔<lb/>
以元祀十有二月考之則商人但以建丑之月爲歲首而<lb/>
<pb n="KR4d0226_SBCK_043-24b"/>
不改月號<hi>時亦必不改也</hi>以孟子七八月十一月十二月之說考<lb/>
之則周人以建子之月爲正月而不改時<hi>改月者後工之彌文不改時者</hi>
<hi>天時不可改故祭𣏌田獵猶以夏時爲正</hi>以書一月戊午厥四月哉生明之類<lb/>
考之則古史例不書時以程子假天時以立義之云考之<lb/>
則是夫子作春秋時特加此四字以繫年見行夏時之意<lb/>
若如胡傳之說則是周亦未嘗改月而孔子特以夏正建<lb/>
寅之月爲歲首月下所書之事却是周正建子月事自是<lb/>
之後月與事常相差兩月恐聖人制作之意不如是之紛<lb/>
更煩擾其所制作亦不如是之錯亂無章也愚見如此而<lb/>
考之劉質夫說亦云先書春王正月而後書二百四十二<lb/>
年之事皆天理也似亦以春字爲夫子所加<hi>王字亦非史䇿舊文</hi>但<lb/>
魯史本謂之春秋則又似元有此字而杜元凱左傳後序<lb/>
<pb n="KR4d0226_SBCK_043-25a"/>
載汲冡竹書乃晉國之史却以夏正建寅之月爲歲首則<lb/>
又似胡氏之說可爲據此間無竹書煩爲見拙齋扣之或<lb/>
有此書借錄一兩年示及幸甚幸甚又漢書元年冬十月<lb/>
注家以爲武帝改用夏時之後史官追正其事亦未知是<lb/>
否此亦更煩子細詢考也金聲或洪或殺清濁萬殊玉聲<lb/>
清越和平首尾如一故樂之作也八音克諧雖若無所先<lb/>
後然奏之以金節之以玉其序亦有不可紊者焉蓋其奏<lb/>
之也所以極其變也其節之也所以成其章也變者雖殊<lb/>
而所以成者未嘗不一成者雖一而所歴之變洪纎清濁<lb/>
亦無所不具於至一之中聖人之知精粗大小無所不周<lb/>
聖人之徳精粗大小無所不備其始卒相成蓋如此此金<lb/>
聲而玉振之所以譬夫孔子之集大成而非三子之所得<lb/>
<pb n="KR4d0226_SBCK_043-25b"/>
與也然即其全而論其偏則纎而不能洪清而不能濁者<lb/>
是其金聲之不備也不能備乎金聲而遽以玉振之雖其<lb/>
所以振之者未嘗有異然其所振一全一闕則其玉之爲<lb/>
聲亦有所不能同矣此與來喻大同小異更請詳之却以<lb/>
見告仲尼焉學舊來說得太高詳味文意文武之道只指<lb/>
先王之禮樂刑政教化文章而巳故特言文武而又以未<lb/>
墜於地言之若論道體則不容如此立言矣但向來貪說<lb/>
箇高底意思將此一句都瞞過了李光祖雖亦曲爲之說<lb/>
然費氣力似不若四平放下意味深長也但聖人所以能<lb/>
無不學無不師而一以貫之便是有箇生而知之底本領<lb/>
不然則便是近世博雜之學而非所以爲孔子故子貢之<lb/>
對雖若遜辭然其推尊之意亦不得而隱矣<lb/>
<pb n="KR4d0226_SBCK_043-26a"/>
　　　答林擇之<lb/>
逰山之計束裝借人行有日矣得伯㳟書却欲此來遂復<lb/>
中輟山水之興雖未能忘然杜門省事未必不隹也潘丈<lb/>
之政爲閩中第一其愛民好士近世誠少比恨未識之耳<lb/>
端叔向見欽夫稱之㳟叔昨在建寜得一見匆匆不能欵<lb/>
然知其惑於世俗高妙之虚談矣大抵好高欲速學者之<lb/>
通患而爲此說者立論高而用功省適有以投其隙是以<lb/>
聞其說者欣然從之唯恐不及往往遺棄事物畧脫章句<lb/>
而相與馳逐於虚曠冥漠之中其實學禪之不至者而自<lb/>
託於吾學以少避其名耳道學不明變恠百出以欺世眩<lb/>
俗後生之有志者爲所引取䧟於邪妄而不自知深可悼<lb/>
懼也擇之既從其招致要當有以開之使決然無惑於彼<lb/>
<pb n="KR4d0226_SBCK_043-26b"/>
乃爲不負其相向之意然擇之向來亦頗有好竒自是之<lb/>
弊今更當虚心下意向平實處加潜玩浸灌之功不令小<lb/>
有自主張之意則自益益人之功庶乎其兩進矣<lb/>
　　　答林擇之<lb/>
所示疑義巳畧㸔端叔㳟叔惠書極感其意但如此用功<lb/>
鄙意不能無疑要湏把此事來做一平常事㸔朴實頭做<lb/>
將去乆之自然見效不必如此大驚小恠起模畫様也且<lb/>
朋友相聚逐日相見晤語目擊爲益巳多何必如此忉忉<lb/>
動形𥿄筆然後爲講學耶如此非惟勞攘無益且是氣象<lb/>
不好其流風之弊將有不可勝言者可試思之非小故也<lb/>
其間所論操存涵養苦要分别先後巳是無緊要而元禮<lb/>
忽然生出一句心有未嘗放者遂就此上生出無限枝葉<lb/>
<pb n="KR4d0226_SBCK_043-27a"/>
不知今苦苦理㑹得此一句有甚緊切日用爲巳功夫處<lb/>
耶又如可欲之善向來說得亦太高了故端叔所論雖失<lb/>
之而擇之亦未爲得也擴之云巳子細報去此不復縷縷<lb/>
矣卷尾二叚却好大扺說得是當自然放下穩帖無許多<lb/>
枝蔓甈<graphic n="KR2419" url="https://raw.githubusercontent.com/kanripo/KR-Gaiji/master/images/KR2419.png" mimeType="image/png"/>處且如二公所論可欲之善是欲向甚處安頓<lb/>
也<lb/>
　　　答林擇之<hi>用中</hi>
不仁者不可以乆處約長處樂後說得之蓋君子而不仁<lb/>
者有矣夫未有小人而仁者也此皆所謂不仁者但所失<lb/>
亦有淺深乆速之差耳大抵聖人之言雖渾然無所不包<lb/>
而學者却要見得中間曲折也<lb/>
好仁者無以易其所好則尚自尚也悪不仁者不使加乎<lb/>
<pb n="KR4d0226_SBCK_043-27b"/>
其身則加自加也若謂人不能加尚之恐未遽有此意也<lb/>
兼我方悪不仁於此又安能必彼之不見加乎用力於仁<lb/>
又是次一等人故曰盖有之矣若好仁悪不仁之人則地<lb/>
位儘高直是難得禮記無欲而好仁無畏而悪不仁者天<lb/>
下一人而巳正是此意<lb/>
曹交識致凡下又有挾貴求安之意故孟子拒之然所以<lb/>
告之者亦極親切非終拒之也使其因此明辨力行而自<lb/>
得之則知孟子之發巳也深矣顧交必不能耳<lb/>
子思泄柳之事恐無空留行道之别但謂穆公之留子思<lb/>
出於誠意今客之來非有王命耳<lb/>
程子有言志壹氣壹專一之意若志專在淫僻豈不動氣<lb/>
氣專在喜怒豈不動志當只依此說來喻此一段皆好但<lb/>
<pb n="KR4d0226_SBCK_043-28a"/>
此兩句正倒說却與本文下句不相應耳<lb/>
按喪服傳出母之服朞但爲父後者無服耳子思此事不<lb/>
可暁兼汙隆之說亦似無交渉或記者之誤與<lb/>
易簀事據曽子自言則非不知者蓋因季孫之賜而用雖<lb/>
有所縁然終是未能無失但舉扶而易之當下便冰消凍<lb/>
釋耳<lb/>
文之不可無質猶質之不可無文若質而不文則虎豹之<lb/>
鞟猶犬羊之鞟矣鞟湏依舊說細㸔來喻却覺文義不通<lb/>
天以誠命萬物萬物以誠順天此語固有病而所改云天<lb/>
命萬物萬物奉天誠也亦枯槁費力若曰天之命物也以<lb/>
其誠誠之在物也謂之天不知如何<lb/>
　　答林擇之<lb/>
<pb n="KR4d0226_SBCK_043-28b"/>
誠之在物謂之天前書論之巳詳來書所說依舊非本意<lb/>
向爲此語乃本物與無妄之意言天命散在萬物而各爲<lb/>
其物之天耳意雖如此然窮窘迫切自覺殊非佳語也<lb/>
觀過知仁只依伊川說更以和靖說足之聖人本意似不<lb/>
過如此記曰仁者之過易辭也語曰苟志於仁矣無悪也<lb/>
如此推之亦可見矣<lb/>
子張所問子文文子只說得事不見其心所以處此者的<lb/>
實如何所以見他仁與不仁未得伊川云若無喜愠何以<lb/>
知其非仁乎如此理㑹方見得聖門所說仁字直是親切<lb/>
若如五峯之說却說出去得更逺了與仁字親切處轉無<lb/>
交渉矣<hi>知言中說仁字多類此</hi>
切脉觀雞之說固佳然方切脉觀雞之際便有許多曲折<lb/>
<pb n="KR4d0226_SBCK_043-29a"/>
則一心二用自相妨奪非唯仁不可見而脉之浮沉緩急<lb/>
雞之形色意態皆有所不暇觀矣竊意此語但因切脉而<lb/>
見血氣之周流因觀雞雛而見生意之呈露故即此指以<lb/>
示人如引醫家手足頑痺之語舉周子不去庭草之事皆<lb/>
此意爾若如來諭觀雞之說文義猶或可通至切脉之云<lb/>
則文義决不如此又所云同一機者頗類無垢句法<lb/>
孟敬子問疾一章但㸔二先生及尹和靖說可見曽子之<lb/>
本意而知上蔡之爲強說矣蓋非惟功夫淺迫至於文義<lb/>
亦說不去也<lb/>
盡心之說謂盡字上更有工夫恐亦未然<lb/>
　　　答林擇之<lb/>
喜怒哀樂渾然在中未感於物未有倚著一偏之患亦未<lb/>
<pb n="KR4d0226_SBCK_043-29b"/>
有過與不及之差故特以中名之而又以爲天下之大本<lb/>
程子所謂中者在中之義所謂只喜怒哀樂不發便是中<lb/>
所謂中所以狀性之體叚所謂中者性之徳所謂無倚著<lb/>
處皆謂此也擇之謂在中之義是裏靣底道理㸔得極子<lb/>
細然伊川先生又曰中即道也又曰不偏之謂中道無不<lb/>
中故以中形道此言又何謂也蓋天命之性者天理之全<lb/>
體也率性之道者人性之當然也未發之中以全體而言<lb/>
也時中之中以當然而言也要皆指本體而言若吕氏直<lb/>
以率性爲循性而行則宜乎其以中爲道之所由出也失<lb/>
之矣<lb/>
　　　答林擇之<lb/>
何事於仁恐是何止於仁但下兩句却湏相連說蓋博施<lb/>
<pb n="KR4d0226_SBCK_043-30a"/>
濟衆非但不止於仁雖聖人猶以爲病非謂仁者不能而<lb/>
聖者能之也民鮮乆矣只合依經解說但中庸民鮮能乆<lb/>
縁下文有不能朞月守之說故說者皆以爲乆於其道之<lb/>
乆細考兩章相去甚逺自不相蒙亦只合依論語說盖其<lb/>
下文正說道之不明不行鮮能知味正與伊川意合也前<lb/>
寄三章大槩皆是但語氣有未粹處耳石兄向論在中之<lb/>
說甚精宻但疑盡已便是用此則過之大抵此盡已推巳<lb/>
皆是賢人之亊但以二者自相對待便見體用之意<hi>盡已是體</hi>
<hi>上工夫推巳是用上工夫</hi>若聖人之忠恕則流行不息萬物散殊而巳<lb/>
又何盡已推已之云哉師訓中一叚極分明正是此意可<lb/>
更詳之<lb/>
　　　答林擇之<lb/>
<pb n="KR4d0226_SBCK_043-30b"/>
答熈之仁說甚佳其頗未盡處熹答其書復詳言之仁著<lb/>
於用用本於仁當時自不滿意今欲改云仁者心體之全<lb/>
其用隨亊而見所舉伊川先生格物兩條極親切上蔡意<lb/>
固好然却只是說見處今且論涵養一節疑古人直自小<lb/>
學中涵養成就所以大學之道只從格物做起今人從前<lb/>
無此工夫但見大學以格物爲先便欲只以思慮知識求<lb/>
之更不於操存處用力緃使窺測得十分亦無實地可據<lb/>
大扺敬字是徹上徹下之意格物致知乃其間節次進歩<lb/>
處耳<lb/>
　　　答林懌之<lb/>
所引人生而静不知如何㸔静字恐此亦指未感物而言<lb/>
耳蓋當此之時此心渾然天理全具所謂中者狀性之體<lb/>
<pb n="KR4d0226_SBCK_043-31a"/>
正於此見之但中庸樂記之言有踈宻之異中庸徹頭徹<lb/>
尾說箇謹獨工夫即所謂敬而無失平日涵養之意樂記<lb/>
却直到好悪無節處方說不能反躬天理滅矣殊不知未<lb/>
感物時若無主宰則亦不能安其静只此便自昬了天性<lb/>
不待交物之引然後差也蓋中和二字皆道之體用以人<lb/>
言之則未發已發之謂但不能愼獨則雖事物未至固巳<lb/>
紛綸膠擾無復未發之時旣無以致夫所謂中而其發必<lb/>
乖又無以致夫所謂和惟其戒謹恐懼不敢須臾離然後<lb/>
中和可致而大本逹道乃在我矣此道也二先生蓋屢言<lb/>
之而龜山所謂未發之際能體所謂中已發之際能得所<lb/>
謂和此語爲近之然未免有病舊聞李先生論此最詳後<lb/>
來所見不同遂不復致思今乃知其爲人深切然恨巳不<lb/>
<pb n="KR4d0226_SBCK_043-31b"/>
能盡記其曲折矣如云人固有無所喜怒哀樂之時然謂<lb/>
之未發則不可言無主也又云致字如致師之致又如先<lb/>
言愼獨然後及中和此意亦嘗言之但當時旣不領畧後<lb/>
來又不深思遂成蹉過孤負此翁耳<hi>云</hi>云致與位字非聖<lb/>
人不能言只以此觀之亦自可見蓋包括無窮意義而言<lb/>
之𥘉不費力此其所以難及耳<lb/>
　　　答林擇之<lb/>
古人只從㓜子常視無誑以上灑掃應對進退之間便是<lb/>
做涵養底工夫了此豈待先識端倪而後加涵養哉但從<lb/>
此涵飬中漸漸體出這端倪來則一一便爲已物又只如<lb/>
平常地涵養將去自然純熟今曰即日所學便當察此端<lb/>
倪而加涵養之功似非古人爲學之序也又云涵養則其<lb/>
<pb n="KR4d0226_SBCK_043-32a"/>
本益明進學則其智益固表裏互相發也此語甚佳但所<lb/>
引三傳語自始學以至成徳節次隨處可用不必以三語<lb/>
分先後也蓋義理人心之固有苟得其飬而無物欲之昬<lb/>
則自然發見明著不待别求格物致知亦因其明而明之<lb/>
爾今乃謂不先察識端倪則<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養箇甚底不亦太急迫乎<lb/>
敬字通貫動静但未發時則渾然是敬之體非是知其未<lb/>
發方下敬底工夫也旣發則隨事省察而敬之用行焉然<lb/>
非其體素立則省察之功亦無自而施也故敬義非兩截<lb/>
事必有事焉而勿正心勿忘勿助長則此心卓然貫通動<lb/>
静敬立義行無適而非天理之正矣<lb/>
伊川論中直静之字謂之就常體形容是也然静字乃指<lb/>
未感本然言蓋人生之𥘉未感於物一性之眞湛然而巳<lb/>
<pb n="KR4d0226_SBCK_043-32b"/>
豈非常體本然未嘗不静乎惟感於物是以有動然所感<lb/>
既息則未有不復其常者故熹常以爲静者性之貞也不<lb/>
審明者以爲如何主静二字乃言聖人之事蓋承上文定<lb/>
之以中正仁義而言以明四者之中又自有賔主爾觀此<lb/>
則學者用工固自有次序須先有箇立脚處方可省察就<lb/>
此進歩非謂静處全不用力但須如此方可用得力爾前<lb/>
此所論敬義即此理也<lb/>
　　　答林擇之<lb/>
精一之說誠未盡但擇之之說乃是論其巳然須見得下<lb/>
工夫底意思乃佳伊川云惟精惟一言專要精一之也如<lb/>
此方有用力處如擇之之說却不見惟字意思如何前日<lb/>
中和之說㸔得如何但恐其間言語不能無病其大體莫<lb/>
<pb n="KR4d0226_SBCK_043-33a"/>
無可疑數日來玩味此意日用間極覺得力乃知日前所<lb/>
以若有若亡不能得純熟而氣象浮淺易得動揺其病皆<lb/>
在此湖南諸友其病亦似是如此近㸔南軒文字大抵都<lb/>
無前面一截工夫也大抵心體通有無該動静故工夫亦<lb/>
通有無該動静方無透漏若必待其發而後察察而後存<lb/>
則工夫之所不至多矣惟涵養於未發之前則其發處自<lb/>
然中節者多不中節者少體察之際亦甚明審易爲著力<lb/>
與異時無本可據之說大不同矣用此意㸔遺書多有符<lb/>
合讀之上下文極活絡分明無凝滯處亦曽如此㸔否<lb/>
　　　答林擇之<lb/>
心有忿懥之說似亦無可疑心字只是喚起下文不得其<lb/>
正字非謂心有是四者也遺書云易無思無爲也此戒夫<lb/>
<pb n="KR4d0226_SBCK_043-33b"/>
作爲也向來欲添非字以今觀之似不必然此意蓋明聖<lb/>
人之所謂無非漠然無所爲也特未嘗作爲耳只此便是<lb/>
天命流行活潑潑地戒之者非聖人之自戒特以作爲爲<lb/>
不可耳大抵立言欲寛舒平易<hi>云云</hi>
　　　答林擇之<lb/>
戒夫作爲此對老子之無爲而言旣不爲老子之無爲又<lb/>
非有所作爲此便是天命流行鳶飛魚躍之全體感而遂<lb/>
通天下之故未嘗離此然體用自殊不可不辨但當識其<lb/>
所謂一源者耳<lb/>
　　　答林擇之<lb/>
費而隱一節正是叩其兩端處其實君臣父子人倫日用<lb/>
無所不該特舉夫婦而言以見其尤切近處而君子之道<lb/>
<pb n="KR4d0226_SBCK_043-34a"/>
所以造端其微乃至於此而莫能破也但熟味上下文意<lb/>
及鳶飛魚躍上下察之意即見得顯微巨細渾是此理意<lb/>
義曉然也<lb/>
　　　答林擇之<lb/>
此中見有朋友數人講學其間亦難得朴實頭負荷得者<lb/>
因思日前講論只是口說不曾實體於身故在巳在人都<lb/>
不得力今方欲與朋友說日用之間常切點檢氣習偏處<lb/>
意欲萌處與平日所講相似與不相似就此痛著工夫庶<lb/>
幾有益陸子夀兄弟近日議論却肯向講學上理㑹其門<lb/>
人有相訪者氣象皆好但其間亦有舊病此間學者却是<lb/>
與渠相反𥘉謂只如此講學漸涵自能入徳不謂末流之<lb/>
弊只成說話至於人倫日用最切近處亦都不得毫毛氣<lb/>
<pb n="KR4d0226_SBCK_043-34b"/>
力此不可不深懲而痛警也<lb/>
　　答林擇之<lb/>
近見莆中西銘解義其胡公說莫是向來所說吕氏别本<lb/>
否謂之胡說固非然恐亦不是吕說似𥘉無甚發明不知<lb/>
何人所作而如此流行誤人兼其後有數叚言語極可恠<lb/>
也<lb/>
　　　答林擇之<lb/>
敬夫寄得書論二先生事實中數叚來改正謬訛所助頗<lb/>
多但記二蘇排伊川處只欲改正云同朝之士有不相知<lb/>
者其說以爲二蘇之於先生但道不同不相知耳不審賢<lb/>
者以爲如何又欲削去常夷父張茂則兩叚以爲決無此<lb/>
事他議論亦尚多不能一一及之甚恨地逺不得相與訂<lb/>
<pb n="KR4d0226_SBCK_043-35a"/>
正也<lb/>
　　　答林擇之<lb/>
游尉能與師魯游必有志者因一見之啓其要未見他事<lb/>
且令於百姓分上稍發些不可得身心亦是一事也<lb/>
　　　答林擇之<lb/>
知言序如所論尤有精神又照管得前來貫穿甚善甚善<lb/>
寄得郴學擴齋二記其文亦此類不知何故如此不只是<lb/>
言語文字之病試爲思之如何書中云常與右府書云願<lb/>
公主張正論如太山之安綢繆國事無累卵之慮此語却<lb/>
極有味大抵長於偶語韻語徃徃嘗說得事情出也湘江<lb/>
諸人欲心不知果能便消否第恐野火燒不盡春風吹又<lb/>
生耳渠如此易其言正如廣仲說納交要譽易去一般<lb/>
<pb n="KR4d0226_SBCK_043-35b"/>
　　　答林擇之<lb/>
酒誥巳領前日讀之不詳但所疑悉如來示然𥘉亦不曽<lb/>
得致思但覺礙人耳<lb/>
　　　答林擇之<lb/>
所諭聞人說性說命說仁說學等語自覺羞愧此又矯枉<lb/>
過直之論其下論注䟽與諸老先生得失亦然大抵近見<lb/>
擇之議論文字詩篇及所以見於行事者皆有迫切輕淺<lb/>
之意不知其病安在若如此書所論則凡經典中說性命<lb/>
仁學處皆可刪而程張諸公著述皆可焚矣願深察之此<lb/>
恐非小病也<lb/>
　　　答林充之<lb/>
所諭隂陽動静之說只以四方五行之位觀之便可見矣<lb/>
<pb n="KR4d0226_SBCK_043-36a"/>
優柔平中如充之所論得之中字於動用上說亦然明道<lb/>
云惟精惟一所以至之允執厥中所以行之即此意也然<lb/>
只云於動用上說却覺未盡不若云於動用上該本體說<lb/>
如何喪事不敢不勉恐只是一句程子亦有云喪事人所<lb/>
不勉恐解中亦且欲成文不免如此作句未必以四字包<lb/>
上三字也不成章不逹此通上下而言所謂有節次者是<lb/>
也伊川所引充實光輝特舉一事以明之耳非必以成章<lb/>
專爲此地位也<lb/>
　　　答林充之<lb/>
充之近讀何書恐更當於日用之間爲仁之本者深加省<lb/>
察而去其有害於此者爲佳不然誦說雖精而不踐其實<lb/>
君子蓋深耻之此固充之平日所講聞也<lb/>
<pb n="KR4d0226_SBCK_043-36b"/>
晦庵先生朱文公文集卷第四十三<lb/>
考異<lb/>
　　答李伯諌詳觀所論將聖學做禪様日有孜孜竭才<lb/>
　　　而進<hi>様下一無㸔字才一作力</hi>
　　　以釋氏窮幽<hi>以下作由</hi>始終幽明却有間隔<hi>隔一作㫁</hi>
　　答林擇之所論不知父母所生之身<hi>身一作敬</hi>
　　　好仁直是難也<hi>也一作得</hi>
　　　　　　　　　　　　　閩縣儒學教諭王製校<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋藝圃集</head>
    <p>
<pb n="KR4h0113_WYG_000-1a"/>
欽定四庫全書　　　　　集部八<lb/>
　宋藝圃集　　　　　　　總集類<lb/>
　　提要<lb/>
　　　　<hi>臣</hi>等謹案宋藝圃集二十二卷明李蓘編蓘字<lb/>
　　　　子田内鄉人嘉靖癸丑進士官至貴州提學<lb/>
　　　　副使是集選錄宋人之詩成於隆慶丁邜所<lb/>
　　　　列詩人凢二百三十有六人而核其名氏二<lb/>
　　　　百三十有七人盖編目時誤數一人末卷附<lb/>
<pb n="KR4h0113_WYG_000-1b"/>
　　　　釋衲三十三人宮閨六人靈怪三人妓流五<lb/>
　　　　人不知名四人通上當為二百八十八人而<lb/>
　　　　註共二百八十四人則除不知姓名四人不<lb/>
　　　　數也書中編次後先最為顛倒如以蘇軾蘇<lb/>
　　　　轍列張詠余靖范仲淹司馬光前陳與義呂<lb/>
　　　　本中曽㡬列蔡襄歐陽修黄庭堅陳師道前<lb/>
　　　　秦觀列趙抃蘇頌前楊萬里列楊蟠米芾王<lb/>
　　　　令庚前葉采嚴粲列蔡京章惇前林景熈謝<lb/>
<pb n="KR4h0113_WYG_000-2a"/>
　　　　翺列陸游前者指不勝屈其最誕者莫若以<lb/>
　　　　徽宗皇帝與邢居實張栻劉子翬合為一卷<lb/>
　　　　夫漢書藝文志以文帝列劉敬賈山之間武<lb/>
　　　　帝列蔡甲倪寛之間玉䑓新詠以梁武帝及<lb/>
　　　　太子諸王列吳均等九人之後蕭子顯等二<lb/>
　　　　十一人之前以時代相次猶為有説至邢實<lb/>
　　　　為邢恕之子年十八早夭在徽宗以前劉子<lb/>
　　　　翬為劉韐之子張栻為張浚之子皆南宋髙<lb/>
<pb n="KR4h0113_WYG_000-2b"/>
　　　　孝時人在徽宗以後乃君臣襍列尤屬不倫<lb/>
　　　　殆由選錄時隨手襍抄未遑銓次他若江為<lb/>
　　　　孟賔于之属則上渉南唐馬定國史肅之属<lb/>
　　　　則旁及金朝衡以斷限亦属未宜特其殫十<lb/>
　　　　三年之功蒐采成編網羅頗富宋人之本無<lb/>
　　　　専集行世與雖有專集而已佚者徃徃頼此<lb/>
　　　　編以傳過而存之亦不棄菅蒯之意也乾隆<lb/>
　　　　四十四年四月恭校上<lb/>
<pb n="KR4h0113_WYG_000-3a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4h0113_WYG_000-4a"/>
宋藝圃集原序<lb/>
余往請告林居嘗與弟子餘選宋諸家詩后<hi>闕</hi>　　披<lb/>
繙旋多參附今既十三年所矣隆慶改元量移池陽山<lb/>
城雨暇更加刪定名曰宋藝圃集為之叙叙曰世恒言<lb/>
宋無詩談何易哉蓋嘗遡風望氣約略其世槩有三變<lb/>
焉顧論者未之逮也夫建隆乾徳之間國祚初開淳龎<lb/>
再合一時作者尚祖五李五季固唐餘也故林逋潘閬<lb/>
胡宿王珪兩宋九僧之徒皆摛藻熒熒以清嬴相貴而<lb/>
<pb n="KR4h0113_WYG_000-4b"/>
楊大年錢思公劉筠軰又死擬西崑<hi>闕</hi>　尺度總之遺<lb/>
矩雖存而雄思尚欝矣天聖明道而下則大變焉蓋於<lb/>
時世際熈昌人文迅發人主之求日殷聚奎之兆斯應<lb/>
故歐蘇曽王之流黄陳梅張之侣皆以曠絶不世之才<lb/>
厲卓犖俊㧞之志博綜墳典旁測幽㣲海内顒顒咸所<lb/>
傾仰啓西江宗派之名創絀唐進杜之説竭思憒神日<lb/>
厯窮險當其興情所寄則徵事有不必解意趣所極則<lb/>
古賢所不必法辟之舊家公子恢張其先人堂構至于<lb/>
<pb n="KR4h0113_WYG_000-5a"/>
甲第飛雲雕鏤彩繪遠而望之絢爛奪目負其意氣遽<lb/>
大掩前人矣光寧以還國歩浸衰文情隨易學士大夫<lb/>
逓祖清逸無稱雄槩故陸游之流便嚴羽之婉腴紫陽<lb/>
之冲容謝翺之詭誕其他若四靈戴式之文天祥林徳<lb/>
暘軰咸遵正軌足引同方然究而言之凌遲之形見矣<lb/>
斯國事之將季乎夫詩者人之聲也樂之章也發於情<lb/>
不溺於情範於禮不着於禮者也宋人惟理是求而神<lb/>
髓索焉其遺議於後也奚怪哉故滄浪之譏評紫陽之<lb/>
<pb n="KR4h0113_WYG_000-5b"/>
論説皆所謂致喻于眉睫者也考其大都不俱可覩哉<lb/>
自世俗宗唐擯宋羣然向風而凡家有宋詩悉束髙閣<lb/>
間有單帙小選僅拈一二而未闡厥美終屬闕如忘其<lb/>
謭蕪聊為編次得詩若干首以見一代之文獻而為稽<lb/>
古之一助也順陽李蔉序<lb/>
</p>
<p>
</p>
  </div>
</body>
</text>
</TEI>
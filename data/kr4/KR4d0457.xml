<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>存悔齋稿</head> <lb/>
    <p>
<pb n="KR4d0457_WYG_001-1a"/>
欽定四庫全書<lb/>
　存悔齋稿<lb/>
　　　　　　　　　　　　　元　龔璛　撰<lb/>
　　詠岳王孫縣尉復棲霞墳田<lb/>
岳鄂諸孫復墓田清明寒食起新烟道傍為我除蒼檜<lb/>
山下如今哭杜䳌高廟神靈應悔此中原父老尚悽然<lb/>
西湖靡靡行人去却望栖霞轉可憐<lb/>
　　盛庶齋先生初見於維揚程雪樓學士坐中再見<lb/>
<pb n="KR4d0457_WYG_001-1b"/>
　　　練溪學官詩見遺次韻<lb/>
塵世重逢驚鬢鬚世人不滿笑談餘從渠胃脯亦連騎<lb/>
顧我緯蕭寧鍛珠白雪共聞樓上曲青藜誰照閣中書<lb/>
淮南桂樹相攜隱千首新詩酒百壺<lb/>
　　嘉定州道中寄庶齋<lb/>
客夢孤雲散漁翁一帆投人行江路晚花遶槿籬秋有<lb/>
酒誰同醉還家此暫留中年髮盡白豈必為離憂<lb/>
　　為白香巖州判賦茅亭<lb/>
<pb n="KR4d0457_WYG_001-2a"/>
手結茅亭隱澗阿香巖行住得婆娑乾坤鰲足立四極<lb/>
風雨漁翁安一蓑舊與幽人同此屋秋來杜老為誰歌<lb/>
宦途想憶衡門事可奈晴簷曝背何<lb/>
　　送錢仲昭任永春簿<lb/>
紫帽雲横天宇高掀髯為我拂征袍瘴鄉處處檳榔唾<lb/>
番市年年翡翠毛王化本隨滄海濶縣官常念逺民勞<lb/>
極知簿領非能事試㸔廉臺舊掾曹<lb/>
　　次張菊存除夕見寄<hi>以下原闕十二行</hi>
<pb n="KR4d0457_WYG_001-3a"/>
　<lb/>
　<lb/>
　<lb/>
　<lb/>
　　記夢二首<lb/>
𣺌渺東西南北路扁舟重載老侵尋夜涼破夢秋蟲語<lb/>
一笑平生萬里心<lb/>
睡時作夢覺時醒更欲哦詩惱性靈緩步行來良久坐<lb/>
<pb n="KR4d0457_WYG_001-3b"/>
秋槐花落露初零<lb/>
　　姑蘇驛<lb/>
閒官此地有逢迎且向姑蘇臺上行更與黄花期九日<lb/>
能消幾屐了平生秋田垂老嵗功急野樹著寒烟景横<lb/>
我憶吳都舊時賦棲烏渺渺堕江城<lb/>
　　孟潛心先生輓詩<lb/>
昂昻鶴骨老深衣耆舊年來積漸稀京室先傳太任徳<lb/>
海濱今見伯夷歸士林長望風塵表心易獨潛天地機<lb/>
<pb n="KR4d0457_WYG_001-4a"/>
家世源流不勝逺錫山新壟照秋暉<lb/>
　　送漕府王子方經歴<lb/>
燕北呉南一萬艘順風天外翼鴻毛碧濤渺渺雲帆穩<lb/>
紅腐陳陳廩粟高此日朝廷多妙選何人幕府最賢勞<lb/>
共知餉饋須劉晏且為明時坐省曹<lb/>
　　次貢仲堅教授汙灣行<lb/>
滄海蜃化樓臺生瑣碎一一不可名夜如何其夜六更<lb/>
是中精異方㝠行忽然鐘鼓聲轟鏗我恰混沌死來覺<lb/>
<pb n="KR4d0457_WYG_001-4b"/>
濁惡泥沙埋齷齪珠璣金碧視性命黷貨聊堪付官榷<lb/>
洞房蛛網鏤象牀重門蘚鋪撼倉琅魂兮歸來知在亡<lb/>
縱令僵立倚橋柱忍見逝者相為忙百爾君子須逺猷<lb/>
公私漫藏多後憂官庫訶護竟失守豈以尤物無庸留<lb/>
傳聞頃刻飛煙塵天奪鬼偷希世珍重雲寳構亦變滅<lb/>
況復區區迷幻身積蘇累塊驚盲人<lb/>
　　送石仁卿南康知事<lb/>
嗟我與君相㑹少半生識面不知心如今握手俱頭白<lb/>
<pb n="KR4d0457_WYG_001-5a"/>
避暑攜書共竹陰長為人材論棄置肯從幕府坐侵尋<lb/>
重聞臺省須佳士且寄匡山大雅音<lb/>
　　為胡則大賦飛鴻軒<lb/>
飛鴻踏雪本忘機一舉冥冥何處飛隨地能無矰繳在<lb/>
此身肯逐稻梁肥士生獨立萬物表塵世相㸔千古希<lb/>
為謝心期嵇叔夜雅琴隨手不妨揮<lb/>
　　姚筠菴之越教題雲山圖送之<lb/>
春煙春雨染溪雲此意正堪持贈君異日筠菴有相憶<lb/>
<pb n="KR4d0457_WYG_001-5b"/>
千巖秀色却平分<lb/>
　　次筠菴題花光梅南卷<lb/>
嵗晚可憐冰雪姿風流隱約未開枝此花南畔幽人住<lb/>
每記陽春初到時<lb/>
　　次鄧善之修撰<lb/>
一室貧逾陋南州暑正煩故人相㑹處幽草自生萱别<lb/>
夢江湖在浮雲車馬奔寥寥揚子宅𤣥白定忘言<lb/>
　　菖蒲石<lb/>
<pb n="KR4d0457_WYG_001-6a"/>
夢隨涼月過清都緑髮仙人白玉壺塵世何知用無用<lb/>
石田如掌種菖蒲<lb/>
　　送方韶卿先生<hi>其隱居有存雅堂</hi>
處士白雲源槃歌矢弗諼韶成猶及見雅廢更能存偶<lb/>
渡秦淮月相逢呉市門山川又秋曉此意欲誰論<lb/>
　　題石民瞻蘭石鄧覺非畫蘭<lb/>
石子畫石積墨如山化為鄧林蘭生竹間我懷古人見<lb/>
此粲者草木臭味日月瀟洒<lb/>
<pb n="KR4d0457_WYG_001-6b"/>
　　次張菊存送陳無逸澧陽教<lb/>
浮雲日東征大江㵼秋晴一仕四千里公無離别情如<lb/>
何我輩人後此百年生茫茫古人飢種葵不盈烹校官<lb/>
非要務顧足煩經營聊為三徑資殆悞舉燭明欣然便<lb/>
成往分甘為窮并腹書不及口久矣君不驚儒生坐常<lb/>
格夫豈爭功名亦有下祿隱何妨卿自卿臺閣習漢事<lb/>
誰當慕黄瓊今日南士望我方觀顧榮相與任時運終<lb/>
期白鷗盟<lb/>
<pb n="KR4d0457_WYG_001-7a"/>
　　送盛庶齋任衢教<lb/>
淮南木葉紛然墮大江君挾清秋過逺遊意氣今其始<lb/>
萬折浙江須一葦錢唐㸔盡生色圗亂山勿辨越與呉<lb/>
老子西湖詩未了釣臺烟雨是前途雨餘懸瀑玉練飛<lb/>
雜花隱樹芳菲菲經行我憶好晴景碧波漾人青嶂圍<lb/>
地皇灘底駭浪翻篙師歘急爭木猿水亭門外君繫䌫<lb/>
此地可著殷淵源石格仙家對誰奕木奴迎霜斗如實<lb/>
攜二三子揮墨汁書來揚州千里難鄉之賢侯主衣冠<lb/>
<pb n="KR4d0457_WYG_001-7b"/>
日傳西安安問安<lb/>
　　題鄭子實所藏燕穆之龍圗山水及牛戩鴈圗<lb/>
八月望夜題此畫蓮花漏冷秋沈沈仁人義士不可見<lb/>
萬疊好山千古心<lb/>
飛來兩鴈不成字偶得一灘相並眠南國江天秋欲雨<lb/>
西風木葉夜如年<lb/>
　　偕林彦達天平即事<lb/>
籃輿過西郊故指長松樹幽尋得清深古藤蛟蛇聚聊<lb/>
<pb n="KR4d0457_WYG_001-8a"/>
為取徑來復作循澗去峩峩天門山僧坊掩其處稽首<lb/>
忠烈祠兹遊有神助違世常獨行㑹心即同趣手㪺白<lb/>
雲泉一洗儒者腐躋攀龍門上滄海欲竟渡狂歗風雨<lb/>
飛血肉那可住俯觀大千界莽蒼盡囘互病夫杖藜還<lb/>
數息安窘步之子凌絶頂相失不相遇脩廊把臂笑物<lb/>
色方受句跏趺贊公房茶甌要深注蹇余每多艱沮洳<lb/>
沾兩屨肩僕亦已痡重負寧少恕前途更囘首空翠洒<lb/>
嵐霧持此將安歸濟勝自非具知津問長沮無淚灑羊<lb/>
<pb n="KR4d0457_WYG_001-8b"/>
祜平生樽酒期中秋月當户<lb/>
　　晚對桂花開<lb/>
閒與碧雲暮恍然金粟堆風香不自食月影為誰來<lb/>
　　史監蘭谷圗鄭氏畫<lb/>
晼晚幽人佩江南水石間紅塵没馬耳此意政相關<lb/>
　　為陶吉甫賦心山<lb/>
世事關心心在山愛山終欲共高閒三茅嶺上白雲晚<lb/>
五栁籬邊飛鳥還與物生來無住着何時到處便躋攀<lb/>
<pb n="KR4d0457_WYG_001-9a"/>
幽人雅處吾能識隱几原非佀石頑<lb/>
　　送汪鶴舟之華亭<lb/>
仙人之逺遊跨鶴以為舟閑與白雲侣俯觀滄海流翩<lb/>
然萬里小大抵此生浮後夜華亭唳寥寥天九秋<lb/>
　　題林彦達臨老米雲山<lb/>
海嶽山前路不分無窮天地幾氤氲形形色色今猶古<lb/>
長待幽人卧白雲<lb/>
　　題陸氏曉嶂圗<lb/>
<pb n="KR4d0457_WYG_001-9b"/>
平生王馬曺爽氣在今朝未了山林事人之意也消<lb/>
　　賦宋文璧伯牙禪<lb/>
亹亹高山調靈靈橋木禪何人以氣聽此事豈心傳悟<lb/>
入終於寂聲聞各自圎昭文元不鼓陶令久無絃<lb/>
　　次周方溪韻<hi>方溪謝疊山外孫也</hi>
謝老外諸孫因君觀九原猶疑古人在轉使薄夫敦臭<lb/>
味偶萍聚風流如玉温江東二三策此道久忘言<lb/>
　　送周山<hi>闕</hi>趣瑞安州同知<lb/>
<pb n="KR4d0457_WYG_001-10a"/>
江頭雨意濕賓鴻千里東甌淛最東碧樹漁磯山水窟<lb/>
朱衣象笏簿書叢吾民又遇時更化此地今聞嵗屢豐<lb/>
若得曽遊謝靈運官閑詩好和清風<lb/>
　　題鄧覺非雲山圗<lb/>
雲欲行兮時止山將闇兮日章渺太虛而觀化載神氣<lb/>
以無方<lb/>
　　題王君章山水<hi>古桌人</hi>
山中古寺秋隂有客攜笻獨尋歸來自可一榻江南落<lb/>
<pb n="KR4d0457_WYG_001-10b"/>
盡楓林<lb/>
　　題劉文偉府判收藏山莊夜歸圗<lb/>
盤桓長松樹莽蒼歸薄莫惟應門外山見我蹇驢去泠<lb/>
泠野水聲候子莊山路亦有東隣僧分卧清寒處<lb/>
　　題春江别意圗<lb/>
春生南浦上自子棹歌聲今古郵亭恨一巵君有行相<lb/>
望日以逺山色寫離情<lb/>
　　遊桃花塢次郭祥卿陸友元二首<lb/>
<pb n="KR4d0457_WYG_001-11a"/>
三月西城多少花暖風吹雨過晴霞海棠昨日開時路<lb/>
山鳥清陰到處家長袖挽春攜手去小輿舁醉一肩斜<lb/>
閑人好在江湖酒只辦年年賞物華<lb/>
野水自行路松風誰掩關仙家忘日永老圃得春慳夢<lb/>
已投林下生當出世間𤣥同二三友大智本閒閒<lb/>
　　春日寄懷書臺<lb/>
閶門栁如帶中有别離在當時官河船飄摇忍相待二<lb/>
月東風吹暮寒追送百里問河干破屋殘燈人去住欲<lb/>
<pb n="KR4d0457_WYG_001-11b"/>
語不語千萬端竹雞鉤輈啼夢闌九江道中雨漫漫已<lb/>
恨金華六年别當時再鼔荆江楫七年又恨瀟湘濶人<lb/>
生貧窶北門憂我一思之生白髮白髪生何足驚志士<lb/>
潦倒俱無成酒澆磊塊澆不平況復不飲難為情長歌<lb/>
短歌無新聲念我獨兮在吳城今年石湖好清明數樹<lb/>
梨花香雪晴夫君不來湖上亭昨朝見家信紙尾煩相<lb/>
問是親不可疏既逺不可近此身江海事多違往往舊<lb/>
交零落盡我亦徘徊㸔舞謳誰家歡宴及春遊越王郊<lb/>
<pb n="KR4d0457_WYG_001-12a"/>
臺踏芳草危絃二七彈箜篌箜篌嘈雜兒女語繡柱朱<lb/>
絃生眼霧感物逢時重懷古悠悠我行處總是衰遲路<lb/>
待君歸來問君故各天一涯水東注<lb/>
　　雨中簡韓竹閒二首<lb/>
擁被寒逾峭雨聲遥夜來蛙鳴東階下柴門猶未開寂<lb/>
寞秋在念芳菲髮先衰昔我二三友晤語初陽臺<lb/>
采采一寸芹靡靡不食飽王孫從何來芳年亦同老徒<lb/>
憂侵病顔積靄迷逺抱猶能尊酒期共語山中好<lb/>
<pb n="KR4d0457_WYG_001-12b"/>
　　擬遊僊詩<lb/>
清風振南海桂樹山之幽仙人立於獨浩浩逍遥遊長<lb/>
袖拂塵几下視萬蟻丘此道真富貴高情謝公侯廣居<lb/>
在何許浩氣標瓊樓隱映雲母屏錯落珊瑚鈎煖笙雙<lb/>
紫鸞飛車駟蒼虬朝余鑒靈淵夕余擷芳洲執手木羽<lb/>
御世我相為浮醉翻九霞觴一笑三千秋<lb/>
　　次張菊存韻送翁舜咨歸金陵<lb/>
知音我亦恨鍾期聞士誰曽得趙咨北海疑乾薦禰墨<lb/>
<pb n="KR4d0457_WYG_001-13a"/>
東都不采適吳詩三秋菊酒同行樂一路家山各坐馳<lb/>
江國相逢送蕭瑟病身無賴倚笻枝<lb/>
　　呈高顯卿參政二首<lb/>
人材並用幾相投法度難持每獨憂衆味調和羮一鼎<lb/>
此身屹立柱中流時賢幸際昇平福世事深煩久逺謀<lb/>
滿眼江湖又豐嵗漢廷行拜富民侯<lb/>
支離無狀獲升堂舊事驚嗟重永傷葛帔令人愧劉峻<lb/>
雞羣往日見嵇康車書混一誰東道風樹凄迷此異方<lb/>
<pb n="KR4d0457_WYG_001-13b"/>
文獻北來今咫尺敢從公衮借餘光<hi>至元丙子子敬北去時顯卿父為湖</hi>
<hi>縣尹因及舊事三十五年矣</hi>
　　題簡蕙畫<lb/>
滿堂美人芳菲菲如此食墨何能肥古今蘭蕙不一種<lb/>
兄弟夷齊無二薇<lb/>
　　虞韶卿以謝疊山請諡立祠北上<lb/>
萬疊山中足舊聞只今誰使意勤勤周人頗義伯夷事<lb/>
晉代行收諸葛文九死本無榮諡願一香終為老師焚<lb/>
<pb n="KR4d0457_WYG_001-14a"/>
黄金臺上逢知己袖有江東日暮雲<lb/>
　　方子𤣥為錢徳鈞作水村圖<lb/>
太湖三萬六千頃分得一村如斷槎獨立蒼茫子𤣥子<lb/>
故將秋色畫詩家<lb/>
　　送史徳甫任崑山教<hi>為后來者先上今被省符改任</hi>
世家餘漫仕名籍幾經年之反馬獨後祖生鞭已先提<lb/>
攜離選海晼晚熟書田此地分迎送玉峯秋朗然<lb/>
　　和王録事次盧疎齋送饒教詩<lb/>
<pb n="KR4d0457_WYG_001-14b"/>
白髮冷官來學校江上秋蘋催雨櫂居然閒寂竟何為<lb/>
升木之猱那復教官長毋庸責功效大府㕘軍同好樂<lb/>
我嘗技癢得渠搔醉眼却將高下較貧無才能食家稍<lb/>
寤寐九關多虎豹天寒鐘鼔不分明剝啄送詩驚睡覺<lb/>
傳聞漢詔重儒流雅欲文章存大較分付王維孟浩然<lb/>
明主時呼玉堂儤<lb/>
　　題陸梅南雪灘圖<lb/>
嵗晚空江一灘雪伊人何處渺蒹葭扁舟乘興不可極<lb/>
<pb n="KR4d0457_WYG_001-15a"/>
見説南涇梅漸花<hi>南涇陸魯望所居</hi>
　　題鄧覺非觀蘭圗二首<lb/>
小橋流水曲䦨西悄悄寒鴉意欲迷九畹滋蘭香一國<lb/>
茶煙禪榻是幽栖<lb/>
玉囦橋下别君處明月海邊生亂雲獨自歸來坐無寐<lb/>
長空雲盡月如君<lb/>
　　次年大卿贈張菊存<lb/>
借得才名重此州州人共看菊花秋從來游刃有餘地<lb/>
<pb n="KR4d0457_WYG_001-15b"/>
如此佞山能拔不前輩風流猶可作一官嵗月不勝遒<lb/>
和詩若寄陵陽老説與平生為道謀<lb/>
　　為周静境賦玉芝<lb/>
雙鳯祥光芝蓋軿仙人來聽誦黄庭珮環為我飛零亂<lb/>
霜露當時下杳㝠太華移蓮秋一色三年刻楮地通靈<lb/>
世間久服輕身藥未用神農本草經<lb/>
　　題趙大年小景<lb/>
風流文采王孫夢景物當時處處同楊栁煙輕飛燕子<lb/>
<pb n="KR4d0457_WYG_001-16a"/>
芰荷水煖浴鳬翁<lb/>
　　惠崇小景<lb/>
物外道人方晏坐身如枯木倚寒江鴉鴉鴈鴈集禪觀<lb/>
何似鴛鴦畫一雙<lb/>
　　雪吟<lb/>
江雲寫愁霰詩鬢共侵尋瑞應臘前語寒生天外心㝠<lb/>
搜歸一色兀坐了𤣥隂玩我玉如意微茫太古音<lb/>
　　飲滄浪園得紅字<lb/>
<pb n="KR4d0457_WYG_001-16b"/>
攜酒盈樽煩小童翩然丘壑試東風分畦菜本豐年玉<lb/>
二月桃花一雨紅官事閒忙適相半世人憂樂豈無同<lb/>
古來喬木今誰在濯足滄浪曲未終<lb/>
　　訪别鄭鵬南僉事<lb/>
借屋青山下移舟百里程我慚徐孺子君是鄭康成夜<lb/>
語破春夢天寒聞霰聲行藏一尊酒嵗晚更同傾<lb/>
　　次韻房晦叔自京口來訪<lb/>
我愧徳璋能勒文却因久别慰辛勤家鄉故老來今雨<lb/>
<pb n="KR4d0457_WYG_001-17a"/>
客路春陰結暮雲二月酒樽寒悄悄少年心事白紛紛<lb/>
江山只在君歸處囘首無聲寫離羣<lb/>
　　物外軒分韻得飲字<lb/>
俗氣何由來開逕入蕭凛駈馬一日休授以游仙枕是<lb/>
名物外軒分别正當審萬物同此生距我不逺甚旦旦<lb/>
出世間診夢猶在寢東風吹故衣衆客坐斂衽城南學<lb/>
者家九畹告春稔伊誰相與娛折蘭侑清飲<lb/>
　　詩㑹分韻得萬字<lb/>
<pb n="KR4d0457_WYG_001-17b"/>
士生適江湖豈必甚髙論天下本無事過許無乃慁君<lb/>
㸔古商君擾擾終轅轘不如淵明酒悉索錢二萬于焉<lb/>
永今朝良晤極繾綣旭日敷春陽愛雨滿衆願諸公美<lb/>
采芹我亦竟忘獻既聞召故老世治復何恨膏雨當及<lb/>
時物態競滋蔓呉儂得豐登飽喫殘年飯<lb/>
　　賦蘭分韻得服字<lb/>
至人委蛇道風雨化清淑濱紛從何來偃蹇靈姣服采<lb/>
芳孰同心可近不可俗舉觴對兹花沅湘浩然緑陶陶<lb/>
<pb n="KR4d0457_WYG_001-18a"/>
醉為醒亹亹衆所獨嵗晏深相期種徳如種玉<lb/>
　　社集分韻得生字<lb/>
桃李向來蹊自成閒身半見緑陰生每隨曉夢換時事<lb/>
猶記春寒聞雨聲滿坐嘉賓須北海三升美酒似東平<lb/>
清和風日江湖好相伴長歌復短行<lb/>
　　賦圓荷分韻得細字<lb/>
幽人豈無衣遇物思芰製甘脆相本根帖妥誰㸃綴池<lb/>
光展更開雨聲打還細坐㸔青春改不歎緑波逝葺之<lb/>
<pb n="KR4d0457_WYG_001-18b"/>
湘纍蓋抗之洛神珶泥塗久甲子鉛汞方既濟世紛晚<lb/>
若遺水中采薜荔<lb/>
　　偕杜懋修魏飛卿昆仲飲尊相寺前康家桃園<lb/>
醉倒春風酒百壺桃花一色一千株除是武陵溪上有<lb/>
決定𤣥都觀裡無<lb/>
　　次鄭僉事送于夀道之慈湖長<lb/>
樽酒南薰别意涼慈湖宛在象山陽人生莫恨書檠短<lb/>
地褊何堪舞袖長親舍雲飛千里白客篷雨漲一川黄<lb/>
<pb n="KR4d0457_WYG_001-19a"/>
昔賢了了經行處草木留君發舊香<lb/>
　　留岳仲逺處欲歸賦<lb/>
客懷迷積陰歸夢理前路篠㟁散清漪秧疇生緑霧蚓<lb/>
鳴沮洳夜鳩喚蒼茫曙我本江海人安得扁舟去<lb/>
　　為鄧覺非賦倦篷<lb/>
倦遊已學漁翁漁舟倦來掩篷蝦蟇䱥魚天氣菰羮蓴<lb/>
菜秋風<lb/>
　　清風<lb/>
<pb n="KR4d0457_WYG_001-19b"/>
清風鳴禽竹解籜忩下枕書還看書老去不能知世事<lb/>
向來端合愛吾廬<lb/>
　　王伯儀往洞庭祭龍祠同遊不暇賦四絶因記昔<lb/>
　　　遊<hi>伯儀平江府推濟南人</hi>
幽洞髯龍老不眠眼明初識醉鄉<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>來㕘縹緲峰頭句<lb/>
付與齊州九㸃煙<lb/>
石塘小泊欲三更商估歸船唱月明睡覺方知過湖去<lb/>
曉風蘆葦作灘聲<lb/>
<pb n="KR4d0457_WYG_001-20a"/>
<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>翁釋子雜漁樵容我遊人問路遥種樹園林㸔馴鹿<lb/>
采菱風日蕩輕橈<lb/>
湖上西山青一螺白頭人怕白頭波春來秋去扁舟在<lb/>
園客相邀種橘窠<lb/>
　　呉儂行<lb/>
呉儂畏雨如畏虎不道梅霖是時雨江湖占水多作田<lb/>
雨來水漲無堅土年年相戒築岸圍州縣施行督田主<lb/>
紛紛何益耕者勞鼕鼕還聽踏車鼓鄉風種麥屬農家<lb/>
<pb n="KR4d0457_WYG_001-20b"/>
拾穗泥中鐮不舉公私上下望西成兒女插秧深没股<lb/>
飢荒却憶四年前百貨如今尚高估惟有斗米八十錢<lb/>
雖賤傷農未為苦此事猶應費將䕶因民所利物無迕<lb/>
諸賢煉石天可補肯使窮閻怨寒暑<lb/>
　　分韻得栁字<lb/>
小年不畏暑赫日抗塵走中嵗得早衰受熱坐不偶炎<lb/>
官不貸人焦火十日久一涼謝天公物極出援手不知<lb/>
簷間雨為洗池上栁便蔭赤藤簟來傾碧筒酒此身付<lb/>
<pb n="KR4d0457_WYG_001-21a"/>
陰陽了了魚在笱相逢取意醉是名無何有夷猶太平<lb/>
時自稱江南叟<lb/>
　　送黄易巖訪商廉訪<lb/>
天地清溪鶴不羣百年文獻足知聞外家自是朱元晦<lb/>
今代豈無揚子雲太極異同須共載連山真偽可難分<lb/>
故人江右三千里荔子紅時政憶君<hi>舊講於荔枝樓閩中時也</hi>
　　次馬唐卿與髙㕘政八詩<lb/>
芒芒九土大赫赫初日臨迢迢江之南斯民有呻吟伊<lb/>
<pb n="KR4d0457_WYG_001-21b"/>
誰分顧憂志通亦惟深將令被其澤王道由仁心<lb/>
冗官固當汰一手揮萬蠅羣類雖難除臭腐寧久憑致<lb/>
治固有要必去世所憎彼物無已害天民本蒸蒸<lb/>
斯民如良苗豈堪食根蟊抵冒取其財不盡有不休漢<lb/>
人附五行周家先九疇正直方世用萬古清風留<lb/>
唐人作丞相分當食萬羊不知苦辛者但取充飢腸祇<lb/>
今天下宰聖明登俊良勿言公孫儉布被意何長<lb/>
秔糯三百萬連檣發南溟嵗計給浩穰來音傾耳聽明<lb/>
<pb n="KR4d0457_WYG_001-22a"/>
公順天道坐鎮魚龍腥未羨蔣漕使風旂立中庭<lb/>
菁莪正樂育泮水涵至清自公朂多士非時無所爭垂<lb/>
簾晝閒寂豈無讀書聲口耳四寸間慎思辨宜明<lb/>
編氓召往役破産納宫中吁嗟不均患兼并遂成風義<lb/>
米可救弊上下當齊同譬如山有林衆木成其叢<lb/>
吳市昔繁盛酒壚器錚錚子錢永為額官榷久不行幹<lb/>
辦責府城醉夢相死生損多以予少人心刻嘉名<lb/>
　　偕陸季道錢徳鈞陸友元葉彦思張仲容飲府庠<lb/>
<pb n="KR4d0457_WYG_001-22b"/>
　　　荷花池上既而又自韓園至鄧覺非家飲觀蓮<lb/>
　　　分得色字韻<lb/>
清樽如有期初涼意俱適肯來寂寞濱菡萏亦淨植陶<lb/>
然轉乘興逕度一圃碧遥指城南家臨水更展席酒狂<lb/>
易為仙風便香堪食空宇無能塵物我皆醉色誰言鬢<lb/>
己秋始得痛飲力願將花上露為洗坐中客<lb/>
　　夜涼偶題寄子中弟<lb/>
夜涼細雨枇杷樹相送無眠到枕前何時釀熟山中酒<lb/>
<pb n="KR4d0457_WYG_001-23a"/>
却數東遊二十年<lb/>
嵗嵗言歸歸未得家書不復送歸期㸔雲憶弟在何許<lb/>
三百里程長别離<lb/>
石門小塢五州南二父遺基履見菴租戸田間斵秧馬<lb/>
墓人雨過掃松蠶<lb/>
五岳名山終徧遊今人那復晉風流向來婚嫁無難事<lb/>
及至中州見白頭<lb/>
吳中粳稻甲天下我種薄田當水涯梅霖本為嵗太旱<lb/>
<pb n="KR4d0457_WYG_001-23b"/>
百畝其如數口家<lb/>
　　題王得臣䕶親喪歸平陽卷<lb/>
北人莫作江南土陟屺之悲貧莫傷辛苦平陽王孝子<lb/>
三千里外䕶親喪<lb/>
　　題高氏詩卷<lb/>
景徳禦戎渡河時王曰曷不吟一詩逮其後世富有作<lb/>
共維聖母元祐脚國破家亡出古壁<lb/>
　　日夕佳為義上人賦<lb/>
<pb n="KR4d0457_WYG_001-24a"/>
朝來常見山不暇為山計日夕山最佳山僧此時睡牛<lb/>
羊久下來飛鳥泊林際寄語陶淵明是真即非意<lb/>
　　題李飛卿所藏鄭子實竹石<lb/>
歸來乎山中荆薪煑白石周碧恍已化殷墨久不食<lb/>
　　次陸梅南蘭桂玉簮三花卷<lb/>
偃蹇淮山隱離騷楚國清玉簮凝思冷香墨掃秋横一<lb/>
水空明淨三花色界輕人間較多品於此已忘情<lb/>
　　題丁生所藏錢舜舉山水<lb/>
<pb n="KR4d0457_WYG_001-24b"/>
寒溪深無魚扁舟小如屐舉世相為浮更用一篙力畫<lb/>
彼山中人憩此松下石<lb/>
　　病起試筆十韻<lb/>
積雨彌空濶翩翩多去舟將家值卑濕無事得幽憂安<lb/>
石非高卧文園已倦遊壯心釋如意短髮寄搔頭病約<lb/>
山容瘦閑窺雁影浮雙扉寒自語一榻澹相留香篆紆<lb/>
縈晚畫屏瀟灑秋黄花荒古道白月起滄洲不死千年<lb/>
藥平生百尺樓蹔分仙枕夢遥訪羽人丘<lb/>
<pb n="KR4d0457_WYG_001-25a"/>
　　王寛齋送菊<lb/>
閉門伏枕重陽過病起誰來伴病夫王家園裏秋光好<lb/>
須送黄花三兩株<lb/>
憶與諸賢入醉鄉黄金得意買秋光微紅淡白相輝映<lb/>
遮莫雨來深院荒<lb/>
今朝無事要花開盛酒老盆移菊栽若覓庾冰猶在此<lb/>
信知陶令早歸來<lb/>
　　玉茶二首<lb/>
<pb n="KR4d0457_WYG_001-25b"/>
忩外西風開玉茶春山傳味更傳花年年冰雪通紅火<lb/>
縱不同時總一家<lb/>
乳白晴雲瀹嫩茶秋江一色賦竒花髩絲禪榻㸔花笑<lb/>
惟有玉川真當家<lb/>
　　白扁豆<lb/>
小園閑種藥白荳近花籬蔓草渾相亞酴醿不自持我<lb/>
衰方采采秋實正離離幸約繁香在平生見事遲<lb/>
　　山藥歌<lb/>
<pb n="KR4d0457_WYG_001-26a"/>
緑薜紫藤山色子種玉綿延春透髓晴虹嵗晚寒不起<lb/>
托命長鑱山谷裡小隱墻東整藥欄劚土政得才槃槃<lb/>
服食相傳養生訣茂陵劉郎和露掇<lb/>
　　牟大卿挽詩<lb/>
宦業遭時運儒先保夀齡來徵宋文獻竟是蜀沈㝠清<lb/>
節衣冠古吉人山水靈高門久陰徳諸子用遺經<lb/>
　　藩邸洪子深㕘軍得㫖江南印儒書歸國次韻張<lb/>
　　　清夫所贈以贈之<lb/>
<pb n="KR4d0457_WYG_001-26b"/>
聞君結客滿金臺多是賢王推挽來漢殿早朝分使節<lb/>
揚州春興動官梅海東貿易雞林賈天下文明鳯詔開<lb/>
歸載圗書廣恩賜新正同赴萬年杯<lb/>
　　題黄葵卷<lb/>
誰念相如渴仙盤露正寒秋風茂陵客不見紫金丹<lb/>
　　次仇山村見寄<lb/>
故舊相望憐索居病身禪榻了無餘從知聚散等成夢<lb/>
却要寒温多寄書四海定交吾靡靡浮雲方駕自魚魚<lb/>
<pb n="KR4d0457_WYG_001-27a"/>
唯君尊酒論量好出口他人得我徂<lb/>
　　送杜義方臺掾<lb/>
物我相忘杜徳機閶門别意立霜威春前春後梅初白<lb/>
巷北巷南人漸稀社裡詩章常直草臺端掾史最褒衣<lb/>
昇平氣象身親見執法光輝拱太微<lb/>
　　次張正卿平江伯見贈<lb/>
車馬匆匆不我過詩書亹亹奈君何鄰牆燭影夜未艾<lb/>
客路梅花春漸和佳士逢時文苑傳小人有分力田科<lb/>
<pb n="KR4d0457_WYG_001-27b"/>
支頤送逺陽湖上急雪迴風生意多<lb/>
　　題鄭子實著色溪山漁樂圖<lb/>
東風忽來吹緑雨閑雲更學苕花舞山中之人歸未歸<lb/>
溪上漁舟泛春渚<lb/>
　　社集陳行之家不能往分韻得几字<lb/>
氣如牽絲汗如水小忩長凭烏皮几六合一甑蒸雨山<lb/>
矯然欠伸望詩壘城南城北三十里出門何之蠒余趾<lb/>
平生投轄是誰家豈不相尋醉鄉裡昨朝疏食常見邀<lb/>
<pb n="KR4d0457_WYG_001-28a"/>
已怕青鞋在泥滓高堂衆彦集清風脱略邊幅去臧否<lb/>
況我從來有成約往又不勇嗟委靡江湖雖寛暑雨深<lb/>
彼蒲與荷美人美安得提攜冰雪仙直上虚空馳騄駬<lb/>
　　分得牖字<hi>追録</hi>
南州候炎蒸端居啟忩牖及兹窘繁陰時雨無乃久涼<lb/>
朝掩書坐霽旭閒門守雅集登高堂爽朗在俎豆曠懷<lb/>
何以娛新筠緑於酒生物趨化功我亦非敢後願言玉<lb/>
燭和嵗事望農畝<lb/>
<pb n="KR4d0457_WYG_001-28b"/>
　　題小米雲山<lb/>
分流岡下石門灣日日白雲如此山薄暮米墳松櫪暗<lb/>
扶笻曾與一僧還<hi>元章以下數世皆𦵏分流東西來為石門則余先壟所在也故云</hi>
　　錫山道中<lb/>
憶昨理征棹郊源微緑初一水霽寒碧前村生逺墟何<lb/>
如帶笭箵政復在籧篨客裡問啼鴂江南人欲鉏<lb/>
　　題荆公詩後上有甓社文房印乃吾祖遺書散落<lb/>
　　　者十餘年前子中弟得之書來相報今不能共<lb/>
<pb n="KR4d0457_WYG_001-29a"/>
　　　觀聊書其後<lb/>
憶子書來説買書印章驚認劫灰餘松風小牖秋如夢<lb/>
淡墨疎行淚滿裾<lb/>
　　鍾性春以大拙和尚偈周景逺書見示往杭性春<lb/>
　　　師鄧中齋<hi>周號如是鄧號安明</hi>
亭亭白蓮花了了本無語禪者真大拙破口為君舉混<lb/>
俗如是翁寫之墨飛舞豈伊安明宗到此究竟取攜將<lb/>
江東雲去聽湖上雨感君來相問欲起蟄蟲俯衆生我<lb/>
<pb n="KR4d0457_WYG_001-29b"/>
皆病萬法立何所欠伸送君行鍾子琴自撫<lb/>
　　訪袁伯長于尹山歸寄<lb/>
新桐有清露有懷相聚稀塵襟開悄悄浦帆下依依宇<lb/>
宙蒼茫共風流迤邐微平生謝安石雅志不相違<lb/>
　　焦山<lb/>
還鄉白髮鍊丹臺世外襟懷渺渺開山與江傾横海立<lb/>
人隨秋迴御風來石公渡口扁舟在鐵甕城頭斷角哀<lb/>
輾轉闌干凭萬古少年自許拔塵埃<lb/>
<pb n="KR4d0457_WYG_001-30a"/>
　　洛社東泊<lb/>
放舟山水間舟上載青山薄暮臨溪坐青山相對閒<lb/>
　　南墅散步<lb/>
散策忘逺近㸔雲孤野夕履石冰磵喧緣岡松林黒紛<lb/>
紛車輪後宛宛﨑嶇迹矯身一延竚金彩罅西魄遐思<lb/>
動盈抱百年㑹有息人生信少娛道心常自得山中樵<lb/>
者歸舍南炊煙直焉知同嵗暮亦有還鄉客<lb/>
　　遊長山靈淵廟<lb/>
<pb n="KR4d0457_WYG_001-30b"/>
勝日攜尊逺前岡縁路深輕輿容嵗暮衆木耿嵐陰勺<lb/>
水神龍宅龕燈古佛心悠然無與晤欣㑹在沖襟<lb/>
　　離京口二首<lb/>
尋常夢歸處行來如夢時一身無舊業白髮幾新知容<lb/>
易平生别乆長孺子悲空牀獨風雨世事轉難期<lb/>
十舍官河接夜航却憐歸去是他鄉骨肉無多來送别<lb/>
半生猶為一窮忙<lb/>
　　雲石詩為慶上人作二首<lb/>
<pb n="KR4d0457_WYG_001-31a"/>
世間一切法如雲行空中太空不待雲因雲而見空<lb/>
英英出山雲去作豐年雨歸來化為石㸃頭了無語<lb/>
　　贈醫僧海峯<lb/>
白白雲生海上山飛來作雨洗塵寰即是華嚴發心住<lb/>
一時龍藏滿人間<lb/>
　　金沙道中二首<lb/>
野翁依約事春農試手閒門種兩松門外行人踏殘雪<lb/>
肩輿小駐見茅峰<lb/>
<pb n="KR4d0457_WYG_001-31b"/>
呼酒得魚魚滿罛削來甘藕脆如無行人若過南興郡<lb/>
白浪休摇長蕩湖<lb/>
　　宜興道中<lb/>
雞犬如同社山川故逼人從知生事拙失喜客途新野<lb/>
麥去年雪風篷千里春方當太平日更齒浙中民<lb/>
　　汎湖<lb/>
五湖何所如來往一舟虚水徹晴明際人游開闔初青<lb/>
尊浮世事白髮順風梳豈必行天下好竒歸著書<lb/>
<pb n="KR4d0457_WYG_001-32a"/>
　　賦朱自齋環碧亭<lb/>
自開老子得環中色色俱無處處通行到小亭逢水竹<lb/>
偶然一碧是虛空<lb/>
　　送鄧覺非餘干教<lb/>
大隱留呉市餘干問越田象山皆教忍學者更家傳多<lb/>
士芝蘭室古人書畫船東亭重懷舊詩滿緑陰前<lb/>
　　朱自齋畫石鄧覺非作蘭朱寄其子叔過吕蒙齋<lb/>
　　　賦詩索和<lb/>
<pb n="KR4d0457_WYG_001-32b"/>
滋蘭彌前庭自是山中英昔年徵吉夢今日寄幽情千<lb/>
里何當遥晼晚如石貞毋為童子佩藥蔓取周名援毫<lb/>
思楚南嶷嶷被秋榮長歌植徳詩采采一襟盈<hi>植徳朱堂名</hi>
　　次林彦粟春興<lb/>
誰復春閒時不遨花時政坐海棠巢何妨痛飲稱狂士<lb/>
更擬扶藜過樂郊淡沲風光疎雨歇芳菲蝶夢一鸎捎<lb/>
俊遊到底須年少髩影衰來蔭白茅<lb/>
　　柬彦達<lb/>
<pb n="KR4d0457_WYG_001-33a"/>
移牀風雨中間卧散帙詩書取次㸔自笑無能成老大<lb/>
相投一語逼清寒吾生往往車輪角世事區區茗椀乾<lb/>
更約君家好兄弟通羣塵尾拂悲歡<lb/>
　　送束申甫任江陵教因寄書臺時錄荆之廣西憲<lb/>
　　　幕<lb/>
世事氣翩翩莫令成白顛鄧侯文學掾張子孝廉船夢<lb/>
澤幾千里停雲又一篇因書極南楚離别盛中年<lb/>
　　六月<lb/>
<pb n="KR4d0457_WYG_001-33b"/>
六月涼如冰熨齒枇杷移陰碧書几風勻書葉蠶暈紙<lb/>
語黙無窮岸巾起我思古人望逸軌遥山巖巖作清峙<lb/>
百年幾何北忩裡宇宙不滿平生喜<lb/>
　　至元七年濱州渤海縣劉平戍棗陽夜宿沙河虎<lb/>
　　　嚙之去其妻胡氏掣虎足呼七嵗兒取刀刲虎<lb/>
　　　出腸胃夫脱三日乃死<lb/>
婦人見夫不見虎上天下地孰予侮小兒見母不見刀<lb/>
躍然赴手無咆哮惻隱乍見即如此微而究之極生死<lb/>
<pb n="KR4d0457_WYG_001-34a"/>
共惟人人第一心汝其毋二帝汝臨<lb/>
　　再次韻舜中<lb/>
徂暑有今日太空無積埃閑抛數㸃雨涼暈一痕苔獨<lb/>
立江湖迴深然霜雪來因君歌白苧醒醉入徘徊<lb/>
　　中山為舜中賦<lb/>
舜中山中來手持中山記我吟山中詩石礪攻玉粹先<lb/>
正司馬公常念一中字當時伊川程初不以為是人生<lb/>
所謂命受之於天地未有字義前此念何所寄日用而<lb/>
<pb n="KR4d0457_WYG_001-34b"/>
不知禮樂本孝弟聖賢豈異人衆以華嵩企舜中學既<lb/>
優具見諸行事立剖是與非敢問何所自於焉道無陂<lb/>
政爾心得位知能執兩端功在進一簣堂堂大丈夫萬<lb/>
物皆我備乃今為中山轉欲生疏義寂然不動時更不<lb/>
容擬議<lb/>
　　晝眠起題<lb/>
把書敧枕㸔書倦睡相干睡好書墮地覺來風雨寒<lb/>
　　次舜中言别<lb/>
<pb n="KR4d0457_WYG_001-35a"/>
一日政須官九遷故來悶處共超然露蛩咽響聽幽語<lb/>
巖杜生香醒醉眠青髩光陰無事飲錦袍意氣大江船<lb/>
明年若伴<hi>闕</hi>明録我亦逢時舉力田<lb/>
　　吳君玉哀詞<lb/>
好客貧無厭傷懷病若何書來唯市藥酒在不成歌萱<lb/>
草先秋謝蛩聲咽露多平生狂阮籍揮淚邈山河<lb/>
　　和張仲寛紫薇花<lb/>
焚和孰勝火避暑受清陰文書靜不忙紫薇相伴吟物<lb/>
<pb n="KR4d0457_WYG_001-35b"/>
態皮膚盡炎威顔色深下㕔日方永初開映煩襟可憐<lb/>
再三開盛衰驚客心結實難為期采香空自尋虚名似<lb/>
西山療飢匪斯今一搔望麻姑猶為忍雋禁醉眼紛已<lb/>
纈涼飈吹衆林<lb/>
　　贈洪子潨參軍瀋王處購書奉㫖乘驛<lb/>
輿圖瀋國東南境家世遼城尺五天志士何妨曳裙貴<lb/>
賢王欲與購書傳文風物色先江左使指光華下日邊<lb/>
我亦平生小溟渤要隨洪範過朝鮮<lb/>
<pb n="KR4d0457_WYG_001-36a"/>
　　次張仲實遊山圗<lb/>
地勝清游慣山空一笑譁嵐陰冰入體林影雨天花北<lb/>
水知魚處南隣有酒家應聨納凉句歸去故園誇<lb/>
　　題龔巖翁龍馬圖<lb/>
學古齋中楚龔攬天飄御風鬃莫論將軍畫馬試㸔老<lb/>
子猶龍<lb/>
　　題小像<lb/>
留眼何妨去了眉天公肯復要鬚兒不同之處如其面<lb/>
<pb n="KR4d0457_WYG_001-36b"/>
三代斯民政是誰<lb/>
　　送學道龎山長<lb/>
學分如舟小先生一飯多雨花容灑掃風竹送絃歌漢<lb/>
上舊堪隱吳江春始波聖朝方取士更舉孝㢘科<lb/>
　　梅隱君輓詩<hi>廣徳人即巖弟也</hi>
梅仙非素隱兄弟樂鄉閭自住東頭屋長乘下澤車嵗<lb/>
寒喬木古江逺暮雲疎生死知無憾傳家萬卷書<lb/>
　　空心亭分韻得旭字<lb/>
<pb n="KR4d0457_WYG_001-37a"/>
依微轉樵逕更上虞山麓閒尋昔人詩自悟禪房宿野<lb/>
木蔭花氣幽潭得山綠日日空心亭山僧愛朝旭<lb/>
　　蕙花二絶答李翠璧<lb/>
山谷幽蘭春正開芳菲堂下為誰栽底須閑辨招魂注<lb/>
更㸔光風轉蕙來<lb/>
生須百畮紛披綠一榦數花香更足却恨涪翁是楚人<lb/>
詩到山礬水仙俗<lb/>
　　題醉女六言<lb/>
<pb n="KR4d0457_WYG_001-37b"/>
至人猖狂妄行吾欲名非常名自為燕西王母或從逢<lb/>
左女生<lb/>
　　江魚少賦者思杜少陵青青竹笋迎船出白白江<lb/>
　　　魚入饌來雖非此江魚然可與吳郡志所載楝<lb/>
　　　子花開石首來篋中紫被舞三臺為對戲賦一<lb/>
　　　詩<lb/>
腥風吹石首曉日曝金腮不去網三面竟分羹一杯迎<lb/>
船竹笋出脱絮楝花開海錯物外貢時來無棄材<lb/>
<pb n="KR4d0457_WYG_001-38a"/>
　　龔巖翁以焦墨作亂山甚竒為題六言<lb/>
無力拔山竟去奮髯飲研欲枯介甫但有執拗吕端不<lb/>
是糊塗<lb/>
　　<hi>題目原闕</hi>
碧落銀河西北傾披襟散髮沐空明谷陽老子眠不成<lb/>
夜如何其候雞鳴廓然高秋浸嚴城街鼓逢逢人未行<lb/>
車輪碾地何年平寐者寤時皆六更<lb/>
　　菊山詩為醫者周生作<hi>父存菊祖菊圃</hi>
<pb n="KR4d0457_WYG_001-38b"/>
南陽水可飲欲夀人所同藥圃能幾菊嵗晚滿山中若<lb/>
昔尚種徳培之滋不窮後來襲芳菲草木皆竒功士生<lb/>
及志物有技孰俾通掇英療人飢此當代天工人困何<lb/>
可醫人病尚可攻我歸讀我書老眼明霜叢<lb/>
　　題史景福山水為文壁<lb/>
晴雲蓊蓊未出山好山屹屹能㕘天逺者大者青綿綿<lb/>
依依石間得流泉清樾離離蔭我前高堂對此冰雪懸<lb/>
忽如載之書畫船摻執子手翛翛然<lb/>
<pb n="KR4d0457_WYG_001-39a"/>
　　夜坐傷書臺旅櫬未歸葬<lb/>
涼宵坐無寐螢火耿熠熠徘徊去年秋憮彼逝者急九<lb/>
天露氣高四野蔓草濕搔髮不容垢所念沐如泣平生<lb/>
相知心瘴嶺表獨立白駒縶維久華屋風雨入湘漢多<lb/>
方舟傾身望何及旅泊更晼晚山中物皆蟄<lb/>
　　陸季道歸汾湖居寄懷<lb/>
汾湖水滿天如碧美人扁舟弄秋色相望知無兩日程<lb/>
昨日便為風雨隔四十里城何偪仄遼鶴飛飛不停翼<lb/>
<pb n="KR4d0457_WYG_001-39b"/>
桂花欲開尊酒在世事肯容頭髮黒君能發藥起我病<lb/>
時復思君支短策却尋論心攜手處意行猶到城西陌<lb/>
伊誰不是無家客鄉井田園歸路直莫令懷抱感中年<lb/>
中年一笑良難得<lb/>
　　史教授輓詩<hi>眉山人</hi>
宦轍迴㸔蜀道賒閒門靜掩霅溪斜幼來本為斑衣舞<lb/>
老去何須絳帳遮秋日驢魚共蓴菜舊鄉鳯鳥集桐花<lb/>
一丘埋玉人生了詩禮相傳孝行家<lb/>
<pb n="KR4d0457_WYG_001-40a"/>
　　題子昂兩小幅畫二首<lb/>
西風山欲瘦敗葉不辭柯幽草無人識其如嵗晚何<lb/>
竹萌終抱節葉落始歸根慘慘秋無際依依石不言<lb/>
　　題高𢎞道游廬山圖<lb/>
閒裡題詩不奈閒輸君把酒對廬山平生更有丹青手<lb/>
便著幼輿巖石間<lb/>
　　次陳響林併答王錄事<lb/>
半生欲歸心識路如老馬童子髮已華往夢肄宵雅家<lb/>
<pb n="KR4d0457_WYG_001-40b"/>
園故京口阿蒙久城下山雲横五州先壟暗松檟宿昔<lb/>
風雨多捲我茅一把相攜記父兄獨恨辭里社猶餘耆<lb/>
舊人既逺不我舍我生墮竒蹇知我晚逾寡裀溷偶飛<lb/>
花身世劇飄瓦造物奚以為為是區區者詩從響林來<lb/>
氛塵頓清灑何時杖屨撰縱觀大江㵼倚歌發出狂態<lb/>
度直草野晤言誰復同筆意浩難冩但憂㕘軍訶不飲<lb/>
面為赭喧喧東郊鬭面面西涼假卑濕類長沙偏仄住<lb/>
顛厦願從祥麟郊與辨白魚鮓<lb/>
<pb n="KR4d0457_WYG_001-41a"/>
　　題趙子固水仙墨梅二首<lb/>
神仙何渺茫子固類元章奕奕湖海氣明明金玉相<lb/>
春風的皪微凝笑補之肥大似廉仲宣雅疑陳去非<lb/>
　　題翠禽畫<lb/>
一曲寒塘漾夕暉珍禽照影惜毛衣非魚也自知魚樂<lb/>
不肯花前掠水飛<lb/>
　　浮圖山莊冬夜<lb/>
山田得秋稔農家共欣欣里社競簫鼓吾生愧鉏耘耽<lb/>
<pb n="KR4d0457_WYG_001-41b"/>
書嵗云晏五十更無聞古今轉難通何能筋力勤緬兹<lb/>
寤寐懷擁爐取微熏荒村雞鳴逺不知遥夜分可憐獨<lb/>
轅車徑度長同雲賣薪者誰子低囘日寒昕曠望城中<lb/>
塵天地方絪緼<lb/>
　　題劉平叔所藏輞川圖<lb/>
輞川圖裡王摩詰勝事後來空自知想見開元全盛日<lb/>
山林朝市兩逶迤<lb/>
　　元貞乙未予賦詩有爛遊吾欲首斜川之語於是<lb/>
<pb n="KR4d0457_WYG_001-42a"/>
　　　延祐乙夘二十年矣正月三日與猶子永誦淵<lb/>
　　　明詩憶舊事恍然如為今日設將男婚女嫁少<lb/>
　　　文之願倘遂乎<lb/>
一語匆匆二十年爛遊吾欲首斜川今朝開嵗倐五十<lb/>
稚子誦詩驚醉眠元亮歸來殊未晚買臣富貴政堪憐<lb/>
名山五嶽無窮意浩蕩春風白髮前<lb/>
　　題酈桂巖通判太平歸來詩卷<lb/>
宫錦翩翩五色麟如君端合侍楓宸山中事業陶𢎞景<lb/>
<pb n="KR4d0457_WYG_001-42b"/>
湖曲歸來賀季真上界神仙足官府此身城郭舊人民<lb/>
還鄉我結同庚社只㸔桃花莫問春<lb/>
　　次莊恕齋總管<lb/>
時平宰輔致民康事合天心雨露香要補崇丘極高大<lb/>
請歌成相用賢良車書混一輕金玉螟<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>銷除富黍粱<lb/>
四海豐年化為酒願餘酺飲夀吾皇<lb/>
　　題<hi>闕</hi>隱君像<lb/>
挂冠供白蜜無藥得黄金至竟山中相松風庭院深<lb/>
<pb n="KR4d0457_WYG_001-43a"/>
　　劉時中來過緑筠齋<lb/>
自君之來吾劇談古今落落鬢毿毿筠齋有琴亦不鼔<lb/>
醉過春風三月三<lb/>
　　送醋芹<lb/>
食芹之美心獨苦不為家居頖水東采采盈筐轉無味<lb/>
借君老面摺春風<lb/>
　　班彦功為蕭君璋畫紅梨花<lb/>
節物臨寒食莆丘冷淡新院落尋香雪京華生軟塵<lb/>
<pb n="KR4d0457_WYG_001-43b"/>
　　陳君祥㕘政挽詩<lb/>
混一謀猷早承平屬任繁躬行儒不及陰徳獄無寃草<lb/>
木知遺愛人林痛達尊雙珠掌中見宦業紹家門<lb/>
　　廣微龍<lb/>
紅光掣電墨雨入誰袖轟霆起春蟄絪緼之際物化醇<lb/>
九天下垂海拱立<lb/>
　　林彦達山水<lb/>
㸔山頭拄背結屋樹隨緣一水盈盈隔閒雲在在眠<lb/>
<pb n="KR4d0457_WYG_001-44a"/>
　　人生<lb/>
生人本同體弱肉强之食方其恣奸險從爾言籍籍相<lb/>
為舞官法未幾遭鬼責是非予奪間一二堪指迹此固<lb/>
可以戒猶搔夀考額彼哉幸而免至竟心不測<lb/>
　　天平道中二首<lb/>
望荼䕷好雪䰐鬖暖日和風信去帆寂寂餘香花數㸃<lb/>
晴波欲動嫩鳬攙<lb/>
鼓聲依約分魚市不負儂家白酒鮮粳稻新秧及時插<lb/>
<pb n="KR4d0457_WYG_001-44b"/>
苧衣清楚入梅天<lb/>
　　分荷字<lb/>
酒為新涼飲詩來酒意歌微風萬个竹過雨一陂荷窈<lb/>
窕初開徑漣漪不起波明年避暑錄何處共婆娑<lb/>
　　山水畫<lb/>
竅於山川載神氣開闢而來畫何異無隱乎爾觀爾志<lb/>
子敬為子敬敬識<lb/>
　　白雲阡為張祥卿作<lb/>
<pb n="KR4d0457_WYG_001-45a"/>
物外方絪縕白雲山之巔匡廬下馬墳是家卜牛眠人<lb/>
子豈不養生人無百年至今心眼孤皎如香爐煙人人<lb/>
有此雲回望俱可憐霜降春雨濡何獨君拳拳終身知<lb/>
孝慕體受當歸全一舉足出言而親長在前因君與世<lb/>
人死生安者天不見南陽行荒哉原巨先但威太行險<lb/>
勿羨懷英賢<lb/>
　　謝陳壺天惠蟹<lb/>
寒蒲縛來腸已無枯骨裏肉肉自腴為君喚醒江湖夢<lb/>
<pb n="KR4d0457_WYG_001-45b"/>
孤篷細雨聲相濡貧家翻不滿眼沽糟牀溜溜紅珍珠<lb/>
起來為立西風裡一徑晴寒菊數株<lb/>
　　題横披竹<lb/>
竹影平尋月落時小舟移岸半蒿遲參差化作一匹練<lb/>
我獨寒篷親見之<lb/>
　　題岳仲逺所藏坡翁焦墨枯木竹石<lb/>
坡仙胸中非酒澆吐出蒼玉秋寥寥忽然變化不可極<lb/>
怒龍倒海拔沃焦<lb/>
<pb n="KR4d0457_WYG_001-46a"/>
　　蓬萊音琴銘<lb/>
蓬萊仙人佩霞飛縆我朱絃明玉徽千古萬古大音希<lb/>
海深深兮山巍巍<lb/>
　　次趙可大見贈二首<lb/>
江浦有捐佩幽蘭共芳馨解后展良晤習容觀玉聲翺<lb/>
翔誰與偕即之遡修名友士常來足蹇予車蓋傾寒宵<lb/>
念鄰居皎月臨中庭信知西坡翁老眼千載明士生有<lb/>
窮達不辱斯為榮<lb/>
<pb n="KR4d0457_WYG_001-46b"/>
美哉慈烏詩倚歌鼻酸辛矯矯寸草微茫茫天地恩人<lb/>
人有此樂囘㸔親舍雲何如奉菽水晼晚嚴晨昏但云<lb/>
谷口耕名為京師聞<lb/>
　　讀漢書<lb/>
張湯多巧詆公孫但從諛甚惡刀筆吏亦鄙章句儒在<lb/>
廷無黨偏惟有汲長孺徒為右内史幾以不悦誅武帝<lb/>
欲云云顧問當何如陛下内多欲奈何效唐虞申生言<lb/>
力行較之得皮膚惜不能用黯為御史大夫丞相取充<lb/>
<pb n="KR4d0457_WYG_001-47a"/>
位不用董仲舒對策最純正尚憂書自書六經日表章<lb/>
儒效舊濶疏治道固有本千載一長吁<lb/>
　　次干壽道陪曹許二丞山行<lb/>
西郊凜風快冬晴南州落木先春榮驊騮並轡來幽并<lb/>
天上丞弼山中行山如削華水環瀛觀山玩水寛作程<lb/>
海鷗忽來立虚明翛然更覺富貴輕路傍初植析羽旌<lb/>
道從肯令僧定驚涵空俯瞰吳王涇當時射越飛鶻鳴<lb/>
入貢施女如嬌鶯亡國不在黄池兵吁嗟斯人為物靈<lb/>
<pb n="KR4d0457_WYG_001-47b"/>
豈隨血肉同腐腥故有戒心無放情爾培爾栽覆爾傾<lb/>
姑蘇范公自高平慶厯執政用六經是能才全徳不形<lb/>
一代治化非難成二公酌泉倚雲屏古今事業相崢嶸<lb/>
棟梁松栢森森青忠烈寺下誰將迎有客新列慈恩名<lb/>
何假禪悦談無生促坐參語酒未冷焉得閒日留雙清<lb/>
歸途寥曠嵯峨城林薄萬籟皆琴箏洞庭懾伏波濤聲<lb/>
英雄廢臺呼舊鷹魚龍末技不敢呈惟見夕照寒煙横<lb/>
　　香林長老為其師叔祝香求詩<lb/>
<pb n="KR4d0457_WYG_001-48a"/>
故紙堆中喚師叔香林花葉續傳燈尋思四十年前事<lb/>
只為茶毗一个僧<lb/>
　　冬至<lb/>
有約佳人殊未來地爐孤坐畫寒灰今年物色得春早<lb/>
一夜梅花如雪開閲世徘徊九節杖凌風縹緲百層臺<lb/>
江南若个山中樹幾許陰晴生綠苔<lb/>
　　書臺像<lb/>
荆江亭詩長沙酒浩浩東流㵼南斗守徳之宅揚子雲<lb/>
<pb n="KR4d0457_WYG_001-48b"/>
疾惡如風朱伯厚仕雖可久耕欲耦<lb/>
　　周氏野泉别墅圖<lb/>
臯陶舊國羣山裡寂寂野泉山谷底試尋山脈問泉源<lb/>
定有蛟龍拔湫起城郭猶堪萬家汲蕪穢適從何代理<lb/>
大雨不溢旱不枯育徳淵然古君子簿領三年報政成<lb/>
習俗能諳風土美桐鄉愛我愛桐鄉舊日勸農曾到此<lb/>
身閑却作負耒來願與吾民同井里安仁已種環縣花<lb/>
伯道惟飲吳中水毋勤父老歌去思此處枕流方洗耳<lb/>
<pb n="KR4d0457_WYG_001-49a"/>
　　五栁圖<lb/>
吾友石民瞻平生書畫忺曾為彭澤令栁下識陶潛<lb/>
　　遊桃花塢次郭祥卿陸友元韻喜善之赴召<lb/>
黄堂鄧公直金匱史遷書朝野太平久文章全盛初北<lb/>
方多宿老南士有新除此事須公等秋江晚執袪<lb/>
　　題了堂所藏郭天錫作亂山烟雨圖<lb/>
南郭山人隱几處青山白雲無所住萬壑度盡松風聲<lb/>
更向了堂㕘一句<lb/>
<pb n="KR4d0457_WYG_001-49b"/>
　　和靜春贈唐心月韻<lb/>
白苧蕭然涼意迴清尊不共故人開江湖水滿鴈鴻過<lb/>
天地秋高風雨來<lb/>
晚來索索酒初醒巖桂花開香滿庭掩書不讀亦不寐<lb/>
明滅一燈如露螢<lb/>
我㸔浙江無數山盡攜明秀與俱還平生此復興不淺<lb/>
宛轉小詩料理間<lb/>
越來溪頭煙水秋綿綿洲渚憶曾遊城下荷花望不極<lb/>
<pb n="KR4d0457_WYG_001-50a"/>
城上烏棲樂未休<lb/>
舊雨人來今不來柴門自為晚涼開平生所得二三子<lb/>
一日須來一百迴<lb/>
　　不果留棊於無友作<hi>以下原闕五行</hi>
　<lb/>
　<lb/>
　<lb/>
　<lb/>
<pb n="KR4d0457_WYG_001-50b"/>
　<lb/>
　　茶屋<lb/>
世事有餘味心交多淡成樹依寒舍種詩為蚤春萌穀<lb/>
雨排簷滴松風泛鼎鳴就中留小徑飽飯得閒行<lb/>
　　雨篷二首<lb/>
黄篾江南舫<hi>隋書山谷曽用</hi>風煙春水波輕推横畫卷薄暮理<lb/>
漁蓑俛首安身了浮生渉世多庾冰正在此瀟灑扣舷<lb/>
歌<lb/>
<pb n="KR4d0457_WYG_001-51a"/>
正在籧篨下猶疑篛笠前凄迷不寐客飄泊未歸船枕<lb/>
藉無餘地江湖有漏天平生萬里意風趂一帆懸<lb/>
　　題蘭花二首<lb/>
綠葉兮紫莖數花香正足為我語涪翁山礬水仙俗<lb/>
孤竹皆殷墨兩龔真楚清試憑蘭與蕙難弟復難兄<lb/>
　　挽蔡山長<lb/>
仙遊分望族相葉肇嘉名古道見師法平生無宦情雪<lb/>
林驚嵗晚門巷逼林清萬卷藏書逺何當繼老成<lb/>
<pb n="KR4d0457_WYG_001-51b"/>
　　讀元祐黨籍碑<lb/>
彼狂曰予聖莫辨烏雄雌安知百世公乃在黨籍碑在<lb/>
昔漢唐末所無恐為之安真或敢侮自是宋徳衰空令<lb/>
大梁人至今歌黍離<lb/>
　　與照元晦月夜聞人讀諸葛武侯傳得南字<lb/>
繄惟諸葛公謀國雅性耽懷寳世不售龍卧南陽菴風<lb/>
雨耒耜底憂國如焚惔自比管與樂闗張渠得諳平生<lb/>
益州牧枉顧至於三君臣天作合鯤鯨鉅海涵堂堂漢<lb/>
<pb n="KR4d0457_WYG_001-52a"/>
丞相大星在西南斯文出師表姦賊安足戡典午何人<lb/>
斯巾幗誠不男天自不祚漢論功可無慚星隕尚千載<lb/>
耿耿在立談九原不可作有淚濁如泔<lb/>
　　苦雨<hi>甲寅</hi>
玉帛端如委山川已徧宗蒼生容有罪昊宰忍妨農南<lb/>
畝猶須問東溟恐不容疇能補天漏匪石耿吾胸<lb/>
　　喜晴<lb/>
積澇從旁午新晴破鬱陶乾坤還日月民社脱波濤不<lb/>
<pb n="KR4d0457_WYG_001-52b"/>
怕漂廬舍何妨用桔橰從今且粒食勿用想蟠桃<lb/>
　　復雨<lb/>
雨勢仍可畏天心竟若何未應妨稼穡只欲喜蛟鼉野<lb/>
色歸長夜簷聲決大河無錢買小艇腸斷鞠藭歌<lb/>
　　送僧歸仙居<lb/>
一雨暑氣熸秋聲著梧葉故山入幽夢晨起事逺涉故<lb/>
家仙人居矗矗山如樓三林與海通我家林邊頭功名<lb/>
不捄死文字不樂飢開門風雨夕且食故山薇<lb/>
<pb n="KR4d0457_WYG_001-53a"/>
　　用元微之寄樂天韻奉懷元晦<hi>時余徙徑山元晦在浙西憲獄</hi>
十宵九夢遣分身世事翻騰可具陳天意何時孤悔禍<lb/>
吾徒到處不如人雨聲歴歴侵殘夜風物凄凄入小春<lb/>
縮地無方臂不羽倚樓東望獨傷神<lb/>
　　題宋楊大年山景二首<lb/>
漠漠雲連逺水荻灣舂鉏成雙誤隨絳城葉影王孫本<lb/>
願秋江<lb/>
蒲栁蕭條秋晚錯漠江南逺村磧月照人無寐翻江要<lb/>
<pb n="KR4d0457_WYG_001-53b"/>
湔淚痕<lb/>
　　西湖晚意<lb/>
天賦幽人事事幽西湖佳處七年留荷香欲老茭如臂<lb/>
得意斜陽一小舟<lb/>
　　張清夫心逺堂<lb/>
張君曠士惺逸翮辭籠樊天游絶有待旁魄造化原春<lb/>
風菰蒲影璧月湖上村歸栖度華搆斂翅寂不喧床敷<lb/>
學僧跏梵夾手自翻神交匡山逺遺烈千載存華榱見<lb/>
<pb n="KR4d0457_WYG_001-54a"/>
芳扁雅意識素敦何時載茗盌妙理遲細論<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0457_WYG_001-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存悔齋稿<lb/>
</p>
<p>
</p>
  </div>
<div>
<head>附朱性夫補抄龔子敬遺詩</head> <lb/>
    <p>
<pb n="KR4d0457_WYG_002-1a"/>
欽定四庫全書<lb/>
　附朱性夫補抄龔子敬遺詩<lb/>
　　　　　　　　　　　　　元　龔璛　撰<lb/>
　　送李孔言上舍北遊<lb/>
士也今安用何為志必行將無因技術亦可遂功名漫<lb/>
把<hi>闕二字</hi>厯還稱國子生悠然燕市酒此日㸔昇平<lb/>
　　次貢仲章虎丘韻<lb/>
逺客喜舊交相逢乗興遊輕帆不用楫出郭望林丘旭<lb/>
<pb n="KR4d0457_WYG_002-1b"/>
日時來暑春服何清修涉世儒生腐尋芳僧寺幽紅塵<lb/>
避人逺緑陰入山稠奕奕文翰英于于江海陬凭高劇<lb/>
弔古濯纓便臨流蒸鬱變雷風倚徙客遲留取涼盡酒<lb/>
尊沾濕壞詩篝空濛駕歸舸起滅波中漚<lb/>
　　郭祥卿同遊虎丘<lb/>
弱植有緩步同遊無雜賓清陰山寺古紅樹石楠春丘<lb/>
壟埋吳國園林閲晉人不應繫舟處猶是去年津<lb/>
　　吳中寒食<lb/>
<pb n="KR4d0457_WYG_002-2a"/>
寒食清明賣酒家酒瓶亂插紅白花江南蠶子非一種<lb/>
日暖蜂房報午衙八十漁翁罾半破往來醉客路三义<lb/>
村中女伴無忙事疎雨小塘收漾紗<lb/>
　　中山夜遊圖<lb/>
嵗云莫矣索鬼神九首山人生怒嗔獵取羣祅如獵犬<lb/>
驅儺歸去作新春<lb/>
　　文泉<lb/>
泉者水之原其初果何適泓澄末沄沄取辟人畜徳畜<lb/>
<pb n="KR4d0457_WYG_002-2b"/>
徳唯其深行道亦在兹以彼周流意於焉文命之噫古<lb/>
所謂文即禮樂法制從世將奈何而非此之謂華身習<lb/>
口語逢時貴詞章油油青山雲不到白玉堂文者理而<lb/>
已循理屬君子謂予言不信法㸔逝川水<lb/>
　　題龔聖子畫馬<lb/>
人問能有幾天馬試問來從西極者二十萬匹從貳師<lb/>
攻破大宛僅得之執驅校尉奏妙選帝閑自此收權竒<lb/>
未央宫門銅作式矯矯如此龍八尺絆者自絆逸者逸<lb/>
<pb n="KR4d0457_WYG_002-3a"/>
不是老龔誰貌得<lb/>
　　嵗殘<lb/>
嵗殘春雨初晨興人意舒萱草侵階緑慈鴉巢樹疎耕<lb/>
鋤餘幾壠門巷愛吾廬休笑𤣥晏病時翻架上書<lb/>
　　馬虚中栁城春色圖<lb/>
城中塵頭十丈高欲畫春風風怒號佩霞仙人騎鶴背<lb/>
却度太虛觀樂郊當時丹青爭出色借與天公動摇碧<lb/>
上流老子餘舊蹤極大將軍亦曾植樹猶如此我何堪<lb/>
<pb n="KR4d0457_WYG_002-3b"/>
莫學江南繫船客雉堞平成天下平有情有思弄春晴<lb/>
隔葉睍睆黄鸝聲<lb/>
　　海底眼歌為陸茂林作<lb/>
海底寧有眼幽暗魚龍囦海底若無眼何為騰騰光燭<lb/>
天定有明珠在其下能令世間長不夜試㸔露出珊瑚<lb/>
枝神物效靈紛變化吳門别駕理伯雍卜肆從誰問吉<lb/>
凶陸姓森名特竒驗識高見逺術非淺以此喻之名遂<lb/>
顯揚火以致墨冢宰總列職其法今不傳太史載龜筴<lb/>
<pb n="KR4d0457_WYG_002-4a"/>
足臑彷彿意頗遺南士按書猶或知九江納錫不聞矣<lb/>
僂句成欺皆棄之流俗沈淪海波底藉子一言與提耳<lb/>
我作好歌以贈子㑹訪茂林談物理<lb/>
　　𤣥天妙景歌<lb/>
光陰過去留駒隙海宇微茫起蜃樓夢境清都真帝所<lb/>
仙人一室有天游珠如黍米懸何許掌上臙脂爛不收<lb/>
飛佩超然凌倒景擬將變化問洪丘<lb/>
　　送宋梅隱<lb/>
<pb n="KR4d0457_WYG_002-4b"/>
黄鶴山中醉幾囘山中良是夢徘徊流水青蘋杏華影<lb/>
晴江緑漲蒲萄醅灩灩西湖汎春去奕奕好風吹子來<lb/>
門外酒船撾鼓過何如同上姑蘇臺<lb/>
　　雪樵<lb/>
伊川門下已齊腰清苦誰如雪裡樵浩蕩山林行靡靡<lb/>
低迷蓑笠影飄飄枯梢一夜號寒墮野菜尋春待凍消<lb/>
炙手故應猶可恝高人塵甑儘無聊<lb/>
　　王園玉蘂開後作<lb/>
<pb n="KR4d0457_WYG_002-5a"/>
南園玉蘂玉敷腴十日不來花已無此地緑陰渾欲滿<lb/>
平生清興不能孤香隨小徑尋前夢老待閒門種一株<lb/>
過眼年華猶把玩人間留在輞川圖<lb/>
　　次趙書臺荆州見寄<lb/>
江水滔滔不繫舟一官已作五年留詩從别後多清氣<lb/>
夢擬歸來到白頭骨肉幾人如此在林泉何處晚來休<lb/>
臯橋傭作猶堪憶一飽平生本不謀<lb/>
　　次張仲實送項桂山韻<lb/>
<pb n="KR4d0457_WYG_002-5b"/>
昔時聞隱處桂樹滿巖幽涼雨飄歸夢江湖萬里秋我<lb/>
亦翛然客相逢戀一遊鱸魚政堪鱠無酒為君謀<lb/>
　　題趙子固畫嵗寒三友圖次韻<lb/>
借問僧忩梅幾梢從來只合穀芽焦孤芳未辨切磋玉<lb/>
細萼深藏繁衍椒宣仲韻高春破㸃補之豪邁氣抽條<lb/>
散花室裏何人到知見香中使意消横軸更憐松竹映<lb/>
卧遊殊覺水天摇何郎東閣無多樹逋叟西湖舊六橋<lb/>
白石歌殘徒自笑彞齋去後更誰聊蜂鬚作蘂容微吐<lb/>
<pb n="KR4d0457_WYG_002-6a"/>
鐵線成圈豈强描昨夜前村吟悄悄長年一笛怨瀟瀟<lb/>
底須㕘透閑菴法開落不知昏復朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0457_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存悔齋稿附遺<lb/>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>莊簡集巻一</head>
    <p>
<pb n="KR4d0147_WYG_001-1a"/>
欽定四庫全書<lb/>
　莊簡集巻一　　　　　　　宋　李光　撰<lb/>
　　五言古詩<lb/>
　　　讀書<lb/>
低頭對千載把巻竟長日興亡見俯仰忠佞更得失意<lb/>
合心自知感嘅屢沾臆朱黄紛几硯緗素互編帙比隣<lb/>
亦好事挾策到蓬萆縱談及羲皇坐待寒月出<lb/>
　　　贈李頥老<lb/>
<pb n="KR4d0147_WYG_001-1b"/>
𢎞毅年少時學易一念酷研精覃思苦見理不見欲一<lb/>
朝感蒼蒼床下産神竹𢎞毅益自信夜寐目不屬族長<lb/>
閔其勞令人付斤劚惜哉凌雲姿一斷不復續𢎞毅少<lb/>
安枕旦氣㡬為梏時匠司剪伐夀命旋見蹙神明信可<lb/>
畏感應亦何速至今旁舍笋不生𢎞毅屋康成書帯草<lb/>
千載登史録吾書此段竒後學宜三復𢎞毅勉嵗寒任<lb/>
道照猗緑<lb/>
　　　夜起對月<lb/>
<pb n="KR4d0147_WYG_001-2a"/>
西風掃浮雲素月清夜滿幽人愁不寐一夕㡬輾轉天<lb/>
河見澄霽江流俯清淺身隨栖鳥息興與孤雲逺叩門<lb/>
復何人隔竹空吠犬竟須掩闗眠爐薫裊香篆<lb/>
　　　縣齋清坐有懐<lb/>
門外無俗軌相對惟獨鶴短翮雖未全志已翔寥廓軒<lb/>
然避雞羣不受鷹隼搏持以比佳士潔白誠相若筆端<lb/>
生雲烟胷中貯丘壑憐君青雲姿胡為滯蓮幕英豪出<lb/>
草萊闒茸履臺閣新詩時有寄妙語洗煩灼種學求根<lb/>
<pb n="KR4d0147_WYG_001-2b"/>
源意匠無斧鑿自慙非清流訟牒困酬酢好古雖膽大<lb/>
去惡愧力弱君来破吾顔商㩁盡流畧髙軒掛琴劒景<lb/>
物如宿約遥山倚青㝠逺水帯城郭圓荷已浮花晚筍<lb/>
亦脱籜㳙㳙風露清湛湛河漢落濁醪有妙理與子隨<lb/>
意酌萬事付儻来何必問日脚<lb/>
學道未忘名欲跨揚州鶴淵明賦歸来頗恨未恢廓平<lb/>
生剛褊性敢避窮獸搏君詩如清琴平淡猶賀若泠然山<lb/>
水音妙響振林壑寧為太史走豈事桓温幕樂哉吴望<lb/>
<pb n="KR4d0147_WYG_001-3a"/>
㳺㣲凉生殿閣况兹積雨後枕簟謝焚灼未能去三彭<lb/>
便可休六鑿跌宕文字間詩酒自相酢氣凌李杜豪力<lb/>
振曺劉弱偏師攻長城稍稍出方畧山川助離騷景象<lb/>
如宿約隂風起虚籟暮靄昏城郭菡蓞泛金塘篔簹隕<lb/>
銀籜卧㸔曉參横坐待殘月落不愁衣典盡尊空莫起<lb/>
酌明朝醉復醒生憂押垂脚<lb/>
　　　雪中過盤石山寄劉季山<lb/>
離家六十日晴嵐逐征鞍已嫌狐裘重漸喜絺縠單朅<lb/>
<pb n="KR4d0147_WYG_001-3b"/>
来古清湘狂風捲濤瀾小市人寂寂夜深雪漫漫誰知<lb/>
桂嶺北風雪如長安明朝過盤石仰見蒼蒼山上有千<lb/>
尺松下有百丈灘劉子方避謗結苑寓其間却掃謝友<lb/>
朋兒女俱團圞南行敢躊躇履險如驚湍我心本無慮<lb/>
莫作拘囚㸔肯學老鍾儀楚奏聲嘶酸<lb/>
　　　伊洛節上人寓浯溪中宫寺作溪月亭諸人咸<lb/>
　　　賦詩輙留鄙句<lb/>
結亭臨大江浯溪出其側道人傍溪月月照溪逾碧當<lb/>
<pb n="KR4d0147_WYG_001-4a"/>
知月在天分身千百億此月有虧盈我心本澄寂合眼<lb/>
聽溪聲開眼見溪色聲色兩不留我心何處覔夢覺月<lb/>
在窻還如舊知識<lb/>
　　　次韻子忱游東山古風<lb/>
休沐不暇懶趂此郊原晴駕言出東門蹀躞馬在坰江<lb/>
山恣游眺頗惬幽人情同行有勝侣豪氣如陳登妙語<lb/>
傾錦囊璀璨珠璣盈暫釋簿領勞頓覺心迹清人生一<lb/>
世中轉徙如郵亭愛君絶塵姿坦坦心地平當年功名<lb/>
<pb n="KR4d0147_WYG_001-4b"/>
念晚節師淵明出處豈有心敢論虧與成吾衰百念冷<lb/>
端如在家僧東山本非山名字空峥嶸不見古松色詎<lb/>
聞山鳥聲演師獨面壁燕坐朝黄庭骨冷喚不回蚌珠<lb/>
祕龕燈<lb/>
　　　次韻元裕同游東山佳什東坡所謂愛此小天<lb/>
　　　竺即其地也<lb/>
東坡謫蠻荒夢想兩天竺哦詩寄東山妙響振林麓<lb/>
作祠衛公旁一杯奠椒漿相望栁栁州追配韓潮陽<lb/>
<pb n="KR4d0147_WYG_001-5a"/>
懐人空隕涕亭榭今荒墟溪山不改色松聲契真如嗟<lb/>
余麋鹿姿慣逐漁樵伴平生鐵石腸那復置冰炭尋山<lb/>
得佳侣聊遂幽人意登臨有遐矚俯仰觀此世君為丞<lb/>
相孫仕作淵明清一枰可消憂五字堪析酲人生各有<lb/>
役詩棊豈妨道閉户朝黄庭習氣終一掃<lb/>
　　　杜子固參議累覔南窻詩勉成鄙句子固謂杜<lb/>
　　　氏古無二族祁公其近屬也<lb/>
長懐杜陵老遐想靖節翁二子不並世千載餘清風君<lb/>
<pb n="KR4d0147_WYG_001-5b"/>
為南國秀志氣陵蒼穹盤屈不得伸妙畧參元戎歸来<lb/>
侣漁樵香火陪琳宫卜居牛斗墟築室瓦礫中依然植<lb/>
五栁髣髴餘四松南窻有幽意寄傲膝可容拊床寒月<lb/>
侵曝背㣲陽通琴書樂忘憂尊中常不空吾鄉有諸杜<lb/>
源流自祁公歸歟有成言葛巾永相從<lb/>
　　　季㣲季暉昆仲相繼見訪風姿議論皆慨然有<lb/>
　　　祖風季暉仍出佳篇見貽語極不凡且云即往<lb/>
　　　山中讀書作詩送行<lb/>
<pb n="KR4d0147_WYG_001-6a"/>
吾鄉顧虎頭千里飛食肉名参慶厯賢罪入元祐録堂<lb/>
堂想儀刑凛凛見眉目百年議論定竒禍反為福森然<lb/>
見諸孫刻勵如白屋我觀宣和間權倖互當軸一時名<lb/>
家子半為閹宦辱暫時得富貴卑賤等厮僕君家賢伯<lb/>
仲抗志守先躅幽情寄鉛槧雅尚在松竹僧房忍朝饑<lb/>
雪牖耽夜讀訪我五松山懐袖粲珠玉嗟予乆放浪嵗<lb/>
晚守窮獨閉門雀可羅三徑草常緑依山結衡茅一飯<lb/>
共脱粟呼兒具<hi>原本缺</hi>山肴雜野䔩對桉笑復顰負我十<lb/>
<pb n="KR4d0147_WYG_001-6b"/>
圍腹去去樂琴書山中芋魁熟<lb/>
　　　迎山閣為長慶寺登覽之勝暇日擕觴命友屢<lb/>
　　　醉其上因賦此詩<lb/>
青山似幽人那肯入城府逺碧横春空穠綠浮天宇常<lb/>
苦俗物遮不得快觀覩何年敞層閣軒豁開牖户千巖<lb/>
勞顧揖萬壑隨仰俯飛騰若鵬鸞盤踞狀龍虎翩翩垂<lb/>
翅翼蜿蜿回肘股朝来拄笏㸔爽氣逼簷廡孤雲時去<lb/>
来寒月静吞吐溪山自竒絶信美真吾土我老賸得閒<lb/>
<pb n="KR4d0147_WYG_001-7a"/>
遇勝輙為主朋簮俱莫逆棊酒屢清聚亦有支遁流時<lb/>
来共揮麈迎客如迎山好事免嘲侮常烹雨前茶不打<lb/>
齋後皷從今賛公房名字照千古<lb/>
　　　五月七日分韻得食苦筍詩<lb/>
此君凌雲材節葉貫霜雪千林富東南百種自區别前<lb/>
後互萌芽一一調苦舌貓頭效<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬竹箭資𤨏屑世方<lb/>
嗜柔腴我獨甘苦節幽姿照匕筯挺特似英傑定非淇<lb/>
園栽要是首陽蘖侯門厭珍烹鼎爼雜葵蕨安能知正<lb/>
<pb n="KR4d0147_WYG_001-7b"/>
味但欲取客悦何當薦君槃茹香資激烈欲雪㑹稽恥<lb/>
志氣在餔歠甲卒五千人猶能覇吴越<lb/>
　　　和胡江州丹陽道中二首<lb/>
君才固英竒志在行天討胡為尚兀兀疲馬踏長道論<lb/>
兵當節制摧敵如振槁不數圯上翁顧笑渭濵老凛然<lb/>
擊搏手試用豈不早他年梁棟姿涵養已合抱<lb/>
士卒常有餘食廪苦不足妻孥驚笑我陡換髯鬢綠江<lb/>
西魚稻鄉升平氣全復以公封侯相自可飛食肉韜畧<lb/>
<pb n="KR4d0147_WYG_001-8a"/>
固輻凑精神常滿腹去去復何憂驅除仍覆育<lb/>
　　　伯㝢知府給事寵和子賤與僕域字韻詩格力超<lb/>
　　　絶輙復次韻<lb/>
中原困干戈衣冠淪異域忠臣憤切骨義士血空滴平<lb/>
生憂國心豈以死生易年来返田廬門巷無轍迹老驥<lb/>
萬里心垂耳卧空櫪素交今㡬人十載勞夢役宣城擁<lb/>
朱轓潘子縛禪寂屹然障頺波我亦心匪石<lb/>
　　　和杜得之探梅之什<lb/>
<pb n="KR4d0147_WYG_001-8b"/>
家山富梅林開落紛無數二年屏荒村踏遍溪頭路孤<lb/>
標凛冰雪幽香襲巾屨陽坡照晨曦永夜泣月露端如<lb/>
玉妃謫清絶欲誰顧嵗寒偶相逢政復慰遲暮君㸔桃<lb/>
杏面争妍競深注何如叢棘中獲此秀傑句<lb/>
　　　寄題餘姚徐宰新作嚴公堂<lb/>
子陵古真隠逸氣横九州平生江海志自比巢與由鴻<lb/>
飛本㝠㝠肯為稻粱謀虚屈萬乗顧枉煩物色求貽書<lb/>
誚君房預作腰領憂舜江公邑里公去踰千秋青山無<lb/>
<pb n="KR4d0147_WYG_001-9a"/>
古今大江日東流人物浪淘盡英名至今留當年漁釣<lb/>
地陳迹餘荒丘徐侯有佳政百里安田疇作堂名嚴公<lb/>
懐賢慕前修時来對江山一尊更獻酬我豈隠淪歟三<lb/>
黜今白頭年来賸得閒忘機狎羣鷗結茅牟湖傍一竿<lb/>
幸可投蒻笠青蓑衣生涯寄扁舟嚴子定不死吾将從<lb/>
之㳺<lb/>
　　　稚山運使作齋名藏暉且覔詩乆不能成今兹<lb/>
　　　以大農召行有日因成鄙句并以送行<lb/>
<pb n="KR4d0147_WYG_001-9b"/>
美玉當韞櫝明珠産深淵逹士貴混俗大隠常居㕓皓<lb/>
皓終易汙嶢嶢難自全和光同其塵老聃有成言徐侯<lb/>
如水鑑胷中定媸妍疾惡若仇讎論事敢直前朅来大<lb/>
江西獨攬刺舉權姦贓盡屏迹豺狼敢垂涎顧欲藏其<lb/>
暉名室以自鐫老火正滛恣旱氣方接連悵别南浦亭<lb/>
去去朝日邉中原正塗炭生民思息肩公歸明光奏輸<lb/>
忠傾肺肝功成不自居名與日月懸<lb/>
　　　江西乆旱徧禱莫應稚山少卿将赴行朝一夕<lb/>
<pb n="KR4d0147_WYG_001-10a"/>
　　　大雨遐邇霑足因成喜雨詩送行<lb/>
老火擅炎夏枯旱氣欲然傷心早晚禾注目髙下田民<lb/>
窮捨耒耜羣起操戈鋋小偷何足道所憂在四邊夜来<lb/>
滄江雨朝望水接天歡聲逹四境渥澤遍大千清風亦<lb/>
徐来扇簟皆可捐有懐林壑幽僧窻思晝眠流浪生死<lb/>
海一往六十年何以報主恩粗了江西縁羡子朝上國<lb/>
揚帆若登仙江山亦世情雨後清且妍悵别南浦亭杯<lb/>
行莫流連去去聞好音一嵗定九遷<lb/>
<pb n="KR4d0147_WYG_001-10b"/>
　　　某天資坦率人也性又剛褊偶以使事暫去行<lb/>
　　　闕馬上放目頗適野性作出郊一首簡知我者<lb/>
出郊何所欣所欣在觀眺殷紅著新枝濃緑浮逺嶠悠<lb/>
然出塵想快若追風驃㡬年偪仄懐兒女困嘲誚人生<lb/>
貴適意官職豈不要從来坦率性痼疾難救療沈湎與<lb/>
獨醒亦各以所好鶴脛自然長斷之定號呌譬如食茶<lb/>
味煎煑人外料言行自有常安能改吾調浩歌歸去来<lb/>
家有老徳耀永託煙雲岑終焉擅漁釣<lb/>
<pb n="KR4d0147_WYG_001-11a"/>
　　　為向伯恭題<lb/>
向公天下士慷慨有祖風亦復對行殿宻議禆天聰君<lb/>
臣意氣合每進甞從容飄飄青雲志顧肯貪天功榮塗<lb/>
拂衣歸安坐薌林中作堂榜企䟽進退聊比蹤父老非<lb/>
故鄉何必囊金空俗軌競奔馳世路方尚同善為子孫<lb/>
謀但務田園豐偉哉此二子遐舉希㝠鴻富貴如浮雲<lb/>
聲名壓岱嵩千載繼者誰我友向伯恭<lb/>
　　　和劉提舉㳺龍井謁清獻辨才二像<lb/>
<pb n="KR4d0147_WYG_001-11b"/>
我觀二大士超悟非適今過去與未来一一現此心緬<lb/>
懐清獻公兹地舊所臨餘愛存甘棠過者猶斂襟平生<lb/>
辨才老般若縁契深圖像儼如昔遺迹了可尋坐使茨<lb/>
棘塲化為薝蔔林法嗣傳衣燈膏肓存砭箴圓顱擁敗<lb/>
褐華髪欹半簮相對了無言清標映孤岑丹青乆剥落<lb/>
感嘆成㣲吟了知身外身不坐喬木隂真形換緗素妙<lb/>
句劖青琳與子成三賢清風逈蕭森凛然龍象姿不受<lb/>
鼯䑕侵從兹香火社永為人天欽<lb/>
<pb n="KR4d0147_WYG_001-12a"/>
　　　謫居古藤病起禁鷄猪不食與兒子攻苦食淡<lb/>
　　　久之頗覺安健吕居仁書来傳道家胎息之術<lb/>
　　　因作食粥詩示孟愽并寄徳應侍郎<lb/>
晨起一甌粥香粳粲如玉稀稠要得所進火寧過熟空<lb/>
腸得軟暖和氣自渗漉過午一甌粥缾罍有餘粟淡薄<lb/>
資薑塩腥穢謝魚肉嶺南氣候惡永日值三伏外强㡬<lb/>
中乾那受外物觸兩餐莫過飽二粥可接續故人尺書<lb/>
至教我禦瘴毒燕坐朝黄庭妙理端可矚神車御氣馬<lb/>
<pb n="KR4d0147_WYG_001-12b"/>
晝夜更往復乆乆當自佳根深柯葉緑寄語陳太丘人<lb/>
生真易足醉飽厭腥羶忽認海南叔<lb/>
　　　送孟博二首<lb/>
我昔在閭里燕居處中堂兒女滿眼前嬉戯羅酒漿威<lb/>
命忽臨門一物不得將回顧堂中人獨汝在我傍舟行<lb/>
有蛟螭夜宿畏虎狼豈無平生交鄙逺多遁藏古藤底<lb/>
處所敗驛無垣墻急雨挟風雷漏水夜沒床竹屋聞號<lb/>
呼老兵凍欲僵郡僚誰復顧獨見李與黄<hi>李中之黄元功</hi>時時<lb/>
<pb n="KR4d0147_WYG_001-13a"/>
餽一臠稍稍葺兩廊生意春欲回倒景照屋梁散歩得<lb/>
幽徑讀書有明窻僕夫浣我衣鄰娃縫汝裳晨庖鱸膾<lb/>
美宻室沉水香文字可消憂探索易老荘我唱汝輙和<lb/>
不知嵗月長葛洪隠岣嶁蒼梧真帝鄉汝歸固不惡淹<lb/>
泊庸何傷作詩送汝行示汝鴻雁行<lb/>
我少事逺逰出門如野鶴藩籬脱雞羣乗風縱寥廓一<lb/>
往四十年平地起山嶽世縁真夢幻電過不可捉南来<lb/>
㡬萬里顧笑恍如昨昔如雲釋嶠今若龜脱殻朅来容江<lb/>
<pb n="KR4d0147_WYG_001-13b"/>
上風物喜淳朴豈無鄉土戀浮念起即覺汝歸暫歡顔<lb/>
所念路悠邈朝行避煙瘴夜宿傍城郭賸誇魚米賤勿<lb/>
説風土惡嚬送與笑迎但可付一噱<lb/>
　　　有嘉堂酒寄吴令<lb/>
今晨有好懐薄日照窻牖幽人不可致誰共一杯酒鄰<lb/>
翁有逺餉分寄中山友歡伯信可人麴生亦耐乆豈比<lb/>
從事君開緘化烏有獨酌還徑醉千篇莫停手應思水<lb/>
邊人竹屋雜蜑叟<lb/>
<pb n="KR4d0147_WYG_001-14a"/>
　　　簽判黄元功公廨枕江有小亭落成之初予偶<lb/>
　　　假居之明潔深穏因得㳺息其上榜曰寓亭并<lb/>
　　　留鄙句以見意<lb/>
物生天壤間有形孰非寓心隨萬境轉飛走各依附嶠<lb/>
南山河異嵗月亦屢度新亭枕江臯杳渺可飛步風濤<lb/>
振几席雲月隨杖屨吾生真寄耳那復歎淹駐當年有<lb/>
離憂政以南北故舉足皆道場意適隨所遇往參少林<lb/>
禪歸指曹溪路去住吾何心要以生死喻逺迹混漁樵<lb/>
<pb n="KR4d0147_WYG_001-14b"/>
忘機狎鷗鷺千載如知心相對猶旦暮<lb/>
　　　題李子從清風閣<lb/>
吾宗河山傑氣直甘賤貧一坐古藤州十見嶺嶠春深<lb/>
林寄倦翼涸轍横修鱗華閣俯大江東望山嶙峋一榻<lb/>
自俯仰鼻息撼四隣稚兒日戯側丱妙參席珍人間正<lb/>
熱惱道上多瘴塵清風颯然至自謂羲皇人願師陶靖<lb/>
節不羡石季倫有酒但頻酌從渠喜還嗔<lb/>
　　　新亭<lb/>
<pb n="KR4d0147_WYG_001-15a"/>
新亭結雲根暗谷通子午環山繚逺碧雲木巧相補峭<lb/>
壁倚層霄痕迹無鑿斧朝登晻靄中嵐氣隨歩武須㬰<lb/>
大明升萬象快觀覩一日一坐間變態難悉數松隂轉<lb/>
虛簷清梵出重廡閭閻萬瓦合下視纔一縷悠悠落日<lb/>
吞耿耿寒月吐邀朋文字飲四座揮玉麈雅詩發天慳<lb/>
妙語叩𤣥圃援琴奏哀彈得趣忘抑撫人生貴適意渉<lb/>
世隨仰俯陋矣韓淮隂耻與噲等伍三年瞬息中聊作<lb/>
溪山主杯深且樂聖綆短強汲古至理在目擊何用苦<lb/>
<pb n="KR4d0147_WYG_001-15b"/>
撐拄超然心境空逸韻渺天宇<lb/>
　　　九月二日自公館遷居雙泉風物幽勝作雙泉<lb/>
　　　詩二十韻<lb/>
山腰祕靈源初出纔一線方池湛空碧奔馳忽縈轉皎<lb/>
皎涵青蘋纍纍湧珠串夜深耿落月澄澈静如練呀然<lb/>
舊穴深神物或時現邦人儻知敬早嵗起雷電瓊山瀕<lb/>
巨海鹵水充煎煉凛然居其間正味獨不變我来卜幽<lb/>
居蕭灑得奇觀挹彼注兩泉澠淄忘分辨陶公豈虚言<lb/>
<pb n="KR4d0147_WYG_001-16a"/>
掬飲逃禍難激齒冰雪寒晨起頻𠻳嚥入腹清而冽丹<lb/>
田賴澆灌甘寒勝鍾乳精潔可羞薦静無蛙蜩喧不受<lb/>
泥滓澱恵泉入權門疲人走郵傳貪泉亦强名聞者自<lb/>
鄙賤瓶罌日夜汲閭里悉周徧數椽如可老一壑吾欲<lb/>
擅時時俯清泠照見本来面<lb/>
　　　九月二日徙居雙泉翌日徐自然使君李申之<lb/>
　　　監郡携酒見過退成古調百三十言戯簡二公<lb/>
　　　一笑<lb/>
<pb n="KR4d0147_WYG_001-16b"/>
南行踰萬里公館煩造請主人憐老病為卜林廬静郊<lb/>
居偶然遂俗慮盡可屏雙泉信竒絶嵗乆渾泥濘稍覺<lb/>
藻荇繁漸已産蛙黽滌除頼衆力傾頺費修整幽竇響<lb/>
珮環平地散林影潺潺来枕上客夢安得永邦人日夜<lb/>
汲攜挈雜罌皿秋蔬灌百畦夏稻溉千頃端能滴冷泉<lb/>
那復遜冰井<hi>蒼梧冰井元次山遺迹存焉</hi>使君屏歌吹政恐煞風景<lb/>
我亦慣窮獨客至但煎茗<lb/>
　　　雙泉詩<hi>有序</hi>
<pb n="KR4d0147_WYG_001-17a"/>
　　　　自然使君屢督雙泉詩顧東坡絶唱在前何<lb/>
　　　　敢輕作今晨又辱佳章因次韻為謝<lb/>
作詩媿才慳徒勤再三請一聆咸池奏頓覺哇滛静惡<lb/>
句如惡人浪出必遭屏君詩似澄江萬里無滓濘我詩<lb/>
昩格律聒耳類鼃黽蘇公經行地亭宇稍葺整方池湛<lb/>
寒碧曽照東坡影新詩與妙畫千載未為永不聞宗廟<lb/>
器傍欲間瓦皿吾徒且加餐今古屈伸頃何如棄寸繩<lb/>
要出千尺井蓬莱隔弱水未易凌倒景時能訪幽獨論<lb/>
<pb n="KR4d0147_WYG_001-17b"/>
文具醪茗<lb/>
　　　九日登瓊臺再次前韻<lb/>
異鄉感節物聊赴使君請層臺縹緲間野曠天宇静木<lb/>
落水涵空氛霧俱逺屏籬邉菊斕斑逺摘帯沙濘誰云<lb/>
皷吹雄謾欲等鼃黽短髪不勝簮烏帽倩誰整衰頹强<lb/>
追歡起舞羞顧影君憂白晝短我愛清夜永三釂意彌<lb/>
勤殽酒罄杯皿棄置身外事聊復樂俄頃世方洶波瀾<lb/>
我心猶古井歸来豪興盡宴坐朝内景明朝汲新泉舊<lb/>
<pb n="KR4d0147_WYG_001-18a"/>
篋餘賜茗<lb/>
　　　中秋謝彦恭恵酒<lb/>
中秋有佳月名醖来海康海康太守賢憐我持空觴逺<lb/>
分十具至呼兒喚鄰墻坐客盡飲流一舉空罍缸酒酣<lb/>
對明月不藉燈燭光移席俯清流照我兩鬢霜海北與<lb/>
海南各在天一方我老歸無期兩地遥相望宴坐桄榔<lb/>
庵守此嵗月長願子一咄嗟跨空結飛梁度此往来人<lb/>
魚鹽變耕桑籬邊白衣来莫待菊蘂黄<lb/>
</p>
<p>
</p>
  </div>
<div>
                <head>荘簡集巻二</head>
    <p>
<pb n="KR4d0147_WYG_002-1a"/>
欽定四庫全書<lb/>
　荘簡集巻二　　　　　　　宋　李光　撰<lb/>
　　五言古詩<lb/>
　　　和徐漕苦雨之什<lb/>
澤國三月雨浩渺灌室廬爕調歸化工佞佛計已踈乗<lb/>
時舞鰌鱔快意鳬鶩趋君来持龍節問俗浮江湖風濤<lb/>
正豗蹙斯民豈寧居一飽不可期况乃供軍須素懐澄<lb/>
清志慷慨時登車田疇得安業十郡通有無隂霾㑹消<lb/>
<pb n="KR4d0147_WYG_002-1b"/>
釋清風為驅除漸聞閭里間歡聲變嗟吁<lb/>
　　　元夕隂雨孤城愁坐適魏十二介然書来言瓊<lb/>
　　　臺将然萬炬因以寄之<lb/>
海濵遇元夕况值愁隂天重隂障佳月㣲雨雜瘴煙孤<lb/>
城欲黄昏里巷已蕭然荒祠鼓坎坎老巫舞蹁躚揮杖<lb/>
眩村氓捩齒傳神言異域俗尚鬼殊形耳垂肩邦人素<lb/>
敬畏香燈競駢闐使君招我飲老病不得前有如伏櫪<lb/>
馬硉兀難加鞭遥知瓊臺上萬炬照綺筵幽人正愁絶<lb/>
<pb n="KR4d0147_WYG_002-2a"/>
跏趺坐深禪霧靄埋羣山不礙孤月圓茅菴一燈留照<lb/>
我獨不眠夜闌香篆銷息息火自傳何當訪羽客同上<lb/>
羅浮巔<hi>羅浮山不甚穹而夜見日東坡有詩云羅浮見日雞一鳴又小説中秋大雷雨坐有道人引客</hi>
<hi>上羅浮頂月色皎然雲雷皆在山脚下</hi>
　　　丙寅重九權郡李申之置酒嚴氏野趣亭愛其<lb/>
　　　幽深因作此詩<lb/>
遷流南海濵兩見菊蘂黄今晨有嘉招駕言陟崇岡負<lb/>
郭得勝㳺幽居𣺌雲荘小亭椰葉間下有青蓮塘寒花<lb/>
<pb n="KR4d0147_WYG_002-2b"/>
卧短籬踈松間修篁隔屋雞犬聲逺村散牛羊使君慕<lb/>
幽貞愛此野趣長緬懐千載人聊復舉一觴西風起蕭<lb/>
瑟吹我兩鬢霜旋駕豈無期良燕詎易忘<lb/>
　　　瓊惟水東林木幽茂予愛此三士所居雖無亭<lb/>
　　　館之勝而氣象清逺連日水漲隔絶悠然遐想<lb/>
　　　各成一詩目為城東三詠<hi>今存二首</hi>
南極多老人及見九代孫君生古崖州氣質清且溫今<lb/>
年八十二頗覺行歩奔白髪暎紅頰疑是羲皇人城東<lb/>
<pb n="KR4d0147_WYG_002-3a"/>
有幽居瀟洒真隠淪淵明寓栗里子美還羌村遷流到<lb/>
雙泉得與君子隣仁里聖所擇徳齒古所尊佳節近重<lb/>
陽黄花已紛紛家家社酒香處處烹雞豚今朝風日好<lb/>
水落依舊痕一散腰脚頑杖䇿時叩門<hi>杜公司法</hi>
我愛曽城居負郭頗幽雅田疇遶屋廬門逕絶車馬但<lb/>
虞水侵門敢怨風飄瓦淵明非避俗自覺往来寡嗟予<lb/>
屏斥乆兹地猶里社相望十里間舟楫幸可假風休水<lb/>
亦落晴日照郊野願言駕柴車始覺我憂冩<hi>林曽城</hi>
<pb n="KR4d0147_WYG_002-3b"/>
　　　自然解印北還作古風送行<lb/>
徐侯古循吏作牧海南邉三載撫民人擒縱出拘攣里<lb/>
巷絶嗟呼囹圄無淹延父老有好詞不見吏索錢忽聞<lb/>
解印綬蠻歌惨離筵逺控横海鯨追躡凌波仙寄語廣<lb/>
利神無令颶風顛臨行一麾手萬事盡棄捐勿作兒女<lb/>
戀吚嚘涕潺湲火雲赤崢嶸修途願加鞭愛君氣猛厲<lb/>
心似鐵石堅逈悟出世法痛掃習氣纒明窻净棐几華<lb/>
藏了大千别語徒諄諄維摩本無言<lb/>
<pb n="KR4d0147_WYG_002-4a"/>
　　　憶筍<lb/>
㑹稽富竹萌窮臈鞭已抽我家南山南不羡萬户侯暮<lb/>
春杜䳌啼茁茁蓬麻稠冒土出羊角穿籬露猫頭紫蕨<lb/>
性隂冷荻芽體輕浮愛此凌雲姿不與凡卉儔勝韻貴<lb/>
苦腴兒童悦甘柔爽口聊一快弱胃敢怨尤朅来海南<lb/>
邦腥鹹厭蠻羞桃枝但叢生澀勒蔽道周遥看貌或似<lb/>
美惡如薫蕕安能助盤餐嘔嘔但棘喉唯有㯽榔心羮<lb/>
臛或暗投鄉味不可忘坐想空涎流人生各有適勿語<lb/>
<pb n="KR4d0147_WYG_002-4b"/>
王子猷<lb/>
　　　去地草<hi>丁夘四月望</hi>
城東古雙泉清駛給萬家缾罌晝夜給舶賈雜隣娃蠻<lb/>
童與蜑女赤脚兩髻丫常苦藻荇繁滋蔓掩白沙蕭䟱<lb/>
失林影䀨䀨鳴亂蛙十夫勇善沒入水初紛拏詎勞斧<lb/>
鉞誅芟荑費鋤杷除惡去根本無令再萌芽依凴絶纎<lb/>
鱗驚懼失老蛇風吹有縠紋月照無纎瑕銅盆湛冰雪<lb/>
石鼎發乳花餘波及農圃父老免嘆嗟<lb/>
<pb n="KR4d0147_WYG_002-5a"/>
　　　叙逰二十韻呈亨叔列之<lb/>
戊辰三月晦端居倦煩促是時天乆旱炎烝劇三伏出<lb/>
門得幽尋佳處在東北二子俱可人皎皎瑩氷玉得趣<lb/>
琴有絃對案食無肉<hi>是日以丁亥斷屠</hi>初弹醉翁操再皷南風<lb/>
曲琅然山水音一洗瘴霧毒陳園俯江郊茅茨擁修竹<lb/>
造門慕子猷緩歩效顔斶汲泉瀹佳茗蕭散謝羈束清<lb/>
華臨水岸下有萬荷緑<hi>韋君所居亭名清華下臨荷池</hi>披榛訪蕭子清<lb/>
净獨無欲黎沈爇瓦鼎溪蓀養石斛<hi>石昌蒲非九節者皆溪蓀</hi>杖藜<lb/>
<pb n="KR4d0147_WYG_002-5b"/>
轉修徑夹道森喬木歸途遇馮姥斂袂不羞縮蕉花雜<lb/>
山丹㯽榔繞新屋欲我留姓名呼兒為磨墨似憐窮獨叟<lb/>
曽沗十州牧良辰不易遇此㑹豈難續他時倘重来更<lb/>
為呼醉秃<hi>閩僧元伯本好飲近乃折節痛戒</hi>
　　　世以啄木為珍禽其聲至入樂府而海南一種<lb/>
　　　形小而聲滛每四五月間飛鳴如蛙蟈至八九<lb/>
　　　月乃已亦名啄木繁聲可惡然瓊人訛其聲為<lb/>
　　　罵秃禽殆得其實因為賦詩<lb/>
<pb n="KR4d0147_WYG_002-6a"/>
南海四五月有鳥名啄木飛鳴亂葉間形眇聲繁促枝<lb/>
間時瞥見黒啄羽毛緑雌雄相應和生哺依老穀或疑<lb/>
在家僧受施不㸔讀為禽不知名但自罵秃秃小兵特<lb/>
輕趫修竿每馳逐今晨耳目清桑下聞布榖黄鸝兩三<lb/>
聲睍睆出幽谷從今屏菑翳遶舍植梧竹鳴鳳倘可期<lb/>
樛枝要棲宿<lb/>
　　　居嶺外遇寒食<lb/>
春日自明霽我心何鬱傷草木競芳菲飛鳴自頡頏悄<lb/>
<pb n="KR4d0147_WYG_002-6b"/>
悄坐書幌幽幽宴空床既無功名念反思白晝長愁来<lb/>
不自持零落鴻雁行三過解澤流六見槐栁黄最憐小<lb/>
兒女路逺不得将生還一笑喜死去埋他鄉生死如循<lb/>
環我師佛老荘感此寒食節新烟過隣墻松楸渺雲海<lb/>
目極摧肝腸書成附鱗翼不如永相忘何以慰目前作<lb/>
詩示阿張<lb/>
　　　仲兄去嵗落一齒書来悵然作詩以寛其意<lb/>
四大非我有元氣力護持齒從齠齓換既老還復隳太<lb/>
<pb n="KR4d0147_WYG_002-7a"/>
公含兩齒卒為帝王師睢陽嚼空齦名與日月垂張儀<lb/>
但舌在折齒激范雎漢相老無齒飲乳如嬰兒安得鐵<lb/>
如意擊堕還離離齒存固可喜齒落無深悲退之有成<lb/>
言軟飯穏送之何須噬乾胏但可食肉靡養生已有堂<lb/>
晏坐吞朝曦谷神定不死老𥅆豈吾欺時為五禽戲納<lb/>
息如靈龜命友日飲醇弄孫且含飴齒落㑹復生千載<lb/>
儻可期<lb/>
　　　八月七日夜對月<lb/>
<pb n="KR4d0147_WYG_002-7b"/>
仲秋氣已爽林壑雨新過忽驚浮靄空乍覺天宇大夜<lb/>
凉風露清佳月纔半破清輝漸可愛入户驚照坐團圞<lb/>
遶中庭有似蟻循磨西山聳岡巒輪側愁易堕魏子不<lb/>
解飲詩語頗頓挫呼兒聊與醆我唱渠輙和停杯看月<lb/>
落客去未能卧海月夜夜好新詩幸頻課<lb/>
　　　庚午春予得罪再貶昌化瓊士餞送者皆悵然<lb/>
　　　有不忍别之意嚴君錫魏介然追路至儋耳兹<lb/>
　　　事當求之古人感歎成古風二首送行<lb/>
<pb n="KR4d0147_WYG_002-8a"/>
紹興庚午春李子復南徙倉皇就長途夜擔不敢弛餞<lb/>
我無雜賓亦有方外士裴杜二耆哲矍鑠渾童稚老禪<lb/>
不忍别握手揮涕淚行行至澄邁名姓難盡紀酒酣通<lb/>
湖閣頗獲一笑喜緬懐雙泉居風土信清美牀頭掛海<lb/>
月枕上聴流水夜棊招隠淪濁酒㑹隣里桑下不三宿<lb/>
悵戀吾過矣人生隨遇樂已過猶脱屣最憐嚴與魏觸<lb/>
熱到儋耳世情逐炎凉萬古同一軌對境心數役何以<lb/>
敵生死南窻可寄傲散帙忽盈几松林十里間移植頗<lb/>
<pb n="KR4d0147_WYG_002-8b"/>
易致赫日資繁隂且復宥老楮夜凉得深禅日永常晚<lb/>
起恨君不少留伴我讀書史<hi>寓多老穀方暑藉其繁隂不忍伐去</hi>
　　　海外謡<hi>有序</hi>
　　　　瓊崖儋萬四州限在海外地里險逺輸賦科<lb/>
　　　　徭率不以法所出沉香翠羽怪珍之物徴取<lb/>
　　　　無藝百姓無所赴訴不勝其忿則相煽剽刻<lb/>
　　　　嵗在已已盗起瓊山旁郡不禀約束苐隂拱<lb/>
　　　　以觀其變經畧司亟遣官弁将士且招且捕<lb/>
<pb n="KR4d0147_WYG_002-9a"/>
　　　　凡踰時始以次殱滅明年春三月渠魁授首<lb/>
　　　　而紫羅諸村焚蕩一空雖足以懲戒後来然<lb/>
　　　　致冦之因實縁賍吏予懼叛民雖熄而賍吏<lb/>
　　　　愈熾因摭其起事之因作海外謠一篇庶㡬<lb/>
　　　　採詩者逹之諸司稍更舊法精擇㢘吏使吾<lb/>
　　　　赤子咸被恩澤不甚幸歟<lb/>
嗟爾海南民遭此賍吏阨銜寃無所訴相熾起為賊為<lb/>
賊計誠拙尚可活朝夕攝官陳建中貪猥最狼藉有女<lb/>
<pb n="KR4d0147_WYG_002-9b"/>
攀勢要不料非偶匹但務房奩多苞苴又絡繹挟此恣<lb/>
貪惏如虎傅以翼貳車號按察往訴遭箠擊最後差丁<lb/>
夫欲免人十直貧民賣妻孥强者起持㦸<hi>陳集成縁此起</hi>至今<lb/>
文昌縣白晝無人迹其次經界官太守乃姻戚隨行縱<lb/>
獄吏聲勢如霹靂<hi>經界覆量官王琮郡差獄司雜職隨行</hi>郡縣遭唾罵圖<lb/>
冊成覆易<hi>琮自雷取紙每幅定價七十圖冊已成者皆焚棄</hi>三豪因衆怒從者<lb/>
如葦棘去年從説諭閭里已帖息狂謀起賕吏從此復<lb/>
反側愚民夲無知脅誘冒鋒鏑焚蕩玉石俱老弱轉溝<lb/>
<pb n="KR4d0147_WYG_002-10a"/>
洫遺骸横道路流血千里赤殺戮誠快意賍吏有徳色<lb/>
從今無忌憚徴斂㡬時息沉香與翠羽窮搜逺彈射烏<lb/>
衣徧村墟氣燄已可炙乆矣攝官弊至此亦云極祖宗<lb/>
有成法賍吏盍杖脊疲民正憔悴使者冝憫惻軺車難<lb/>
數来時遣一幕職永寛海外氓精求二千石世無採詩<lb/>
官吾言徒感激<lb/>
　　　紹聖中蘇公内翰謫居儋耳甞與軍使張中遊<lb/>
　　　黎氏園愛其水木之勝勸坐客醵錢作堂黎氏<lb/>
<pb n="KR4d0147_WYG_002-10b"/>
　　　名子雲因用揚雄故事名其堂曰載酒予始至<lb/>
　　　儋與瓊士魏安石杖策訪之退作二詩<lb/>
何年老揚雄寄此十畝園年深草木荒杖策誰叩門緬<lb/>
懐東坡老陳迹記舊痕空餘載酒堂往事孰與論黄柑<lb/>
與丹荔不受瘴霧昏邦人時餽奠一笑空罍尊<lb/>
　　　東坡載酒堂二詩蓋用淵明始春懐古田舍韻<lb/>
　　　遂不見於後集予至儋始得真本因追和其韻<lb/>
荒園草木深樵牧不敢踐雖無南國愛正以東坡免平<lb/>
<pb n="KR4d0147_WYG_002-11a"/>
泉與金谷視此顔有靦至今儋耳民里巷多樂善勝逰<lb/>
儻可繼杖策敢辭逺燕談有佳侣永日可忘返酒酣任<lb/>
歌呼此興吾不淺<lb/>
嗟彼南海郡土瘠士常貧藷芋餉晝耕松明照夜勤當<lb/>
年兩黎老能邀玉堂人一往五十年遺迹宛若新邦君<lb/>
時舉酒父老舉欣欣<hi>邇去城三里郡守勸農多㑹此堂</hi>賢多隠農圃耦<lb/>
耕可問津魯叟欲乗桴東坡願卜鄰<hi>東坡贈黎詩云借君三畝地結茅為</hi>
<hi>君鄰</hi>他年青衿子凛凛多秀民<lb/>
<pb n="KR4d0147_WYG_002-11b"/>
　　　客有見饋溫劑云可壮元陽感而有作<lb/>
世人服煖藥皆云壮元陽元陽本無虧藥石徒損傷人<lb/>
生百嵗期南北隨炎凉君㸔田野間父老多康强茅簷<lb/>
弄兒孫春隴驅牛羊何曽識丹劑但喜秫黍香伊予十<lb/>
年謫日聞貴人亡金丹不離口丱妙常在傍真元日滲<lb/>
漏滓穢留空腸四大忽分離一物不得将歌喉變哀音<lb/>
舞衣換縗裳爐殘箭鏃砂箧餘鹿角霜咄哉此愚夫取<lb/>
樂殊未央我有出世法亦知不死方禦寒須布帛欲飽<lb/>
<pb n="KR4d0147_WYG_002-12a"/>
資稻粱床頭酒一壺膝上琴一張興来或揮手客至亦<lb/>
舉觴滌硯臨清池抄書傍明窻日用但如斯便覺日月<lb/>
長参苓性和平扶衰固難忘恃藥恣聲色如人畜豺狼<lb/>
此理甚明白吾言豈荒唐書為座右銘聊以砭世盲<lb/>
　　　　食無肉<lb/>
養生有真詮虚心實其腹十年嶺海㳺一鉢隨僧粥納息歸<lb/>
丹田息在火亦伏黄河朝崑崙晝夜自回復空膓無滓穢氣<lb/>
轉聲漉漉腥膻减吾夀厚味有腊毒顔囘稱好學陋巷一<lb/>
<pb n="KR4d0147_WYG_002-12b"/>
瓢足何侯日萬錢但取身後辱虀塩有餘味何必常食肉<lb/>
　　　居無屋<lb/>
處世若傳舍吾生聊託宿志士守蝸廬幽人卧空谷君<lb/>
看漢梁董日享萬鍾禄華榱庇千間子孫無託足海南<lb/>
吾欲老是處堪卜築結庵傍松林開牖面修竹野老日<lb/>
往来席地有棊局俯仰天地寛莫嘆居無屋<lb/>
　　　　海南有五色雀土人呼為小鳳罕有見者蘇子<lb/>
　　　　瞻謫居此郡紹聖庚辰冬再見之常作詩記其<lb/>
<pb n="KR4d0147_WYG_002-13a"/>
　　　事公實以是年北歸癸酉冬予亦兩見之今二<lb/>
　　　年矣乙亥八月二十二日㑹客陳氏園飛鳴庭<lb/>
　　　下囘翔乆之衆客驚嘆創見因賦是詩<lb/>
海南有珍禽厥服具五色絳者為之長飛鳴隨止息佳<lb/>
哉陳氏園形制存古迹我遊秀野堂森木䕃華席羣飛<lb/>
為我来馴擾如夙昔鴟梟既逺遁烏鳶俱辟易邦人號<lb/>
小鳳隠見異凡翼姬公嘆不聞尼父未之識嗟予戅且<lb/>
愚疾惡不量力叱杞誚希烈流竄至南極神物知吾忠<lb/>
<pb n="KR4d0147_WYG_002-13b"/>
天公憐我直吉凶有先兆告我將返北蘇公不吾欺流<lb/>
詠冠今昔斯言儻有徴便可具接淅<lb/>
　　　不出<lb/>
老氏不出牖莊生務内㳺猿猱猶習定難犬放須収俛<lb/>
仰超三際翺翔隘九州坐㤀師正一辟榖慕㽞侯客至<lb/>
酒三酌睡餘茶一甌蕭然方丈内卒嵗更何求<lb/>
　　　五月十三日北歸雷化道中<lb/>
謫居了無營贏得一味間杜門十六年草深沒柴關猛<lb/>
<pb n="KR4d0147_WYG_002-14a"/>
獸當路號虺蛇伏榛菅今兹果何年天誅此凶姦羣妖<lb/>
既蕩除善類稍北遷仲子萬里来喜極涕淚潸坐定復<lb/>
載笑喜我顔渥丹人生七十稀况復加九年平生學飬<lb/>
生吐納留真詮忘家何足道絶欲亦偶然歸歟謝世榮<lb/>
収功在丹田宴坐息息匀頻嚥舌底泉日用形欲勞何<lb/>
必驅小蠻看我鰥氣成空行躡飛仙<lb/>
　　七言古詩<lb/>
　　　和胡徳暉松軒詩<lb/>
<pb n="KR4d0147_WYG_002-14b"/>
炎天羣木無葱蒼朝曦夕照繞屋梁一榻南窻復東廂<lb/>
老松效技扶披猖㣲風颼飀㺯笙簧坐變熱惱為清凉<lb/>
簿書相仍愁肺腸細聲入夢我豈遑但覺風日明晴窻<lb/>
皎如夜月和秋霜樛枝鱗皴龍蜃走翠葉鬱律鸞鳳翔<lb/>
燧明徒誇能照夜坐想煙霧風中香何如軒成獨賦雲<lb/>
錦章從兹遂愛夏日長㑹㸔壑聳仍霄昻<lb/>
　　　辛未人日同郡僚逰陳氏園<lb/>
海南人日春已濃栁條逺映桃花紅攜觴尋伴逐春色<lb/>
<pb n="KR4d0147_WYG_002-15a"/>
杖藜縱歩遊城東陳園新築芳亭小緑竹猗猗自圍繞<lb/>
杯行不用管絃催枝上綿蠻囀春鳥舊傳人日天多隂<lb/>
今年人日春光好田家但喜藷芋収我軰惟憂酒樽少<lb/>
明朝有興還復来賸買鹿蹄拚醉倒<lb/>
　　　樂㑹雷令數恵筍作詩為謝<lb/>
朝餐敢歎庖無肉食罷時時自捫腹肯羡何侯日萬錢<lb/>
不學天隨甞杞菊傳聞樂㑹似淇園坐想猗猗千畝緑<lb/>
邦人富比萬户侯縣尹清亷仍不俗尺書逺致擬兼金<lb/>
<pb n="KR4d0147_WYG_002-15b"/>
錦綳解縛排寒玉為君急食不敢餘恐被南風吹作竹<lb/>
　　　清湘道士潘静素抱琴南来予方謫居逺屏郊<lb/>
　　　外如逃虚中每佳辰良夜風清月明對脩竹俯<lb/>
　　　清池必快作數弄如是㡬年今将北還舊隠索<lb/>
　　　詩為别屢請而不懈因歌而送之<lb/>
道人南来冒炎酷雲水生涯寄枯木嗟予乆墮魑魅羣<lb/>
黎唱蠻歌耳根熟深林迥静嘯鵂鶹雨濕天隂聞鬼哭<lb/>
君来為我一揮手洗盡胸中塵萬斛伯牙師涓死已乆<lb/>
<pb n="KR4d0147_WYG_002-16a"/>
此聲欲絶君能續快彈初作鸞鳳鳴忽如啼烏集華屋<lb/>
吟猱抑按神氣閒流水㳙㳙赴幽谷夜深餘響應霜鐘<lb/>
朝来吟對蕭蕭竹静中最喜讀書聲妙響琅然振寒玉<lb/>
要知心與古人㑹不務新竒誇俚俗浩歌别我出門去<lb/>
潮回風便難追逐道人来時湘水渾道人歸去湘江緑<lb/>
湘靈抱琴待君来月眀莫向江頭宿<lb/>
　　　贈裴道人<hi>癸酉昌化軍作</hi>
道人今年七十六問我修行惟絶欲宻栽澀勒當䟱籬旋<lb/>
<pb n="KR4d0147_WYG_002-16b"/>
闢荒榛結茅屋不抄書不㸔讀宴坐凝然常瞑目夜深<lb/>
頻嚥玉池泉晨起隨縁飽藷粥<hi>海外惟昌化地瘠狹米資之泉廣土人以藷為</hi>
<hi>糧其大徑尺每斤不過一二錢也故少饑民天以活此一方之人</hi>甘脆肥濃腐我腸巧笑<lb/>
蛾眉真鴆毒蠻煙瘴霧隘空虚謹守藥爐誰敢觸我愛<lb/>
裴君道機熟過我𤣥談已超俗三峯頂上少人行百尺<lb/>
竿頭防失足<hi>三峯下術也</hi>世人那識天地根往来綿綿無斷<lb/>
續嗟予流轉海南村智者方明禍中福君不見龎道藴<lb/>
盡将活計沈湘江自織笟籬供口腹又不見成都市上<lb/>
<pb n="KR4d0147_WYG_002-17a"/>
嚴君平終日垂簾唯賣卜王侯螻螘同丘墟學道從来<lb/>
貴幽獨蚌生珠石含玉㸔我丹成跨鴻鵠馬蹄去去穏<lb/>
着鞭闗山路永多坑谷<lb/>
　　　成氏園<lb/>
　　　　八月晦逰城西成氏園呈李子從并幕中諸<lb/>
　　　　彦<lb/>
泰和坊外成家園花木幽茂泉㳙㳙竹籬茅舍稱野逸<lb/>
平坡細徑遥相連青松翠竹晚色净紅蕉素槿秋争鮮<lb/>
<pb n="KR4d0147_WYG_002-17b"/>
幽禽頡頏樹蒙宻古木夭矯藤交纒嗟予與子成二老<lb/>
登山臨水追少年幕中羣彦盡豪俊小兒亦許依紅蓮<lb/>
焚香隠几如逃禪一枰勝負聊欣然誰云嶺南瘴癘地<lb/>
城西一壑吾欲専<lb/>
　　　四月十七夜觀月成詠<lb/>
曉来新過雨天宇肅以凉横空跨綵虹物被五色光夜<lb/>
乆羣動息月出東南方團團葉間露皎皎瓦上霜四月<lb/>
未全熱清飈吹我裳新橋跨長堤下有百里江月色萬<lb/>
<pb n="KR4d0147_WYG_002-18a"/>
古在江流自奔忙誰呼謫仙人被髪下大荒對月哦汝<lb/>
詩臨流飲我觴夜景信竒絶茲㳺固難忘天地多變態<lb/>
况乃魑魅鄉不如坐待赫日射屋梁妖禽孽狐都走藏<lb/>
　　　𤣥珠吟<lb/>
　　　　予十年間重履憂患自藤而瓊自瓊而儋一<lb/>
　　　　日忽悟笑曰此造物者知其頑礦難化故以<lb/>
　　　　此苦之爾偶讀荘周書言黄帝遺𤣥珠而罔<lb/>
　　　　象得之又讀維摩經云髙原陸地不生蓮華<lb/>
<pb n="KR4d0147_WYG_002-18b"/>
　　　　因成𤣥珠吟適妙喜書来乃贈之<lb/>
黄帝曽逰赤水北遺了𤣥珠無處覔我今偶到海南村<lb/>
煩惱泥中親拾得珠體圓明光滴瀝流轉根塵人不識<lb/>
只在尋常動用中未見争知吾不失吁嗟世人空費力<lb/>
欲見此珠須目擊要令心息每相依宻宻䕶持防六賊<lb/>
　　　可歎<lb/>
金陵失守何怱怱敵兵燒我天子宫守臣頂香率父老<lb/>
開門羅拜惟鞠躬翠華遥遥遵海道漢家詔令不得通<lb/>
<pb n="KR4d0147_WYG_002-19a"/>
外交内應儔與鄴所在州縣皆望風坐觀豈但宣撫望<lb/>
拜降亦有丞相充山巔水涯多白骨邇来十室九已空<lb/>
權臣悍将恣吞噬剥膚椎髓方稱雄敵来擁兵保妻子<lb/>
敵去奏㨗希侯封城狐社䑕争附㑹浙部復産勔與冲<lb/>
紛紛餘子何足數我眎文舉真如龍<lb/>
　　　子猷知府給事寵寄道中阻雨之什憂時憫農<lb/>
　　　有古良二千石之風感歎次韻<lb/>
老農麥熟還忍饑蠶婦見絲翻淚垂耕田辛苦竟何補<lb/>
<pb n="KR4d0147_WYG_002-19b"/>
長安㳺手多輕肥良牧憂晴復憂雨咄咄書空應自語<lb/>
皇天于物無偏頗不須怨嗟梅雨多<lb/>
赤子既迫寒且饑異時嚴警如邉垂棄捐溝壑死鋒鏑<lb/>
有如秦越視瘠肥公来隨車霈靈雨織婦耕農聞好語<lb/>
愛民戢吏政不苛兵興敢避科徭多<lb/>
　　　坐忘吟<lb/>
　　　　李季言以觀海圖詩見寄其言蓋寓養生之<lb/>
　　　　意因作坐忘吟荅之<lb/>
<pb n="KR4d0147_WYG_002-20a"/>
我聞天台坐忘仙清虚石壁留真詮長生要妙止一篇<lb/>
林間宴坐心超然壁觀無異逹磨禪繫念一處離葛纒<lb/>
真人祕語豈浪傳谷神𤣥牝常綿綿嚥津納息歸丹田<lb/>
泝流直上朝泥丸下灌舌底生玉泉身輕超脱如蜕蟬<lb/>
御風騎氣追偓佺神逰八極俯仰間度人濟物功行圎<lb/>
要㸔白日見青天<lb/>
　　　短歌贈柯山祝道人<lb/>
年来憂患老病纒獨寝一室方蕭然道人顧我笑且憐<lb/>
<pb n="KR4d0147_WYG_002-20b"/>
贈以一粒金華丹彤霞入腹氣熻赫紫燄照日光斒斕<lb/>
寸田溫溫起真火尾閭厯厯朝泥丸道人年少逰賢關<lb/>
曵裾躧履公卿間宣和天子崇神僊近臣薦引登金鑾<lb/>
造膝一語開天顔羽衣縹緲黄其冠吴筠雖甞入禁掖<lb/>
稚川終隠羅浮山荆棘掃盡棃棗熟汞鈆九轉龍虎蟠<lb/>
一裘百衲聊卒嵗斗酒滿引冰雪寒朅来鐔津施丹劑<lb/>
應病與藥俱輕安度人濟世功行圓超脱滓穢猶蜕蟬<lb/>
<hi>唐道士劉道合善鍊丹後尸解而去髙宗營奉天宫遷其殯室弟子開棺将改葬惟有空皮而背上開坼若蟬</hi>
<pb n="KR4d0147_WYG_002-21a"/>
<hi>蜕焉</hi>
　　　良弼使君寄梅花翌日曹憲仲約偶成長句<lb/>
北歸已度梅花嶺洗盡瘴塵愁欲醒一枝何處最竒絶<lb/>
鏡裏形容水中影西湖處士語已妙東坡先生句尤警<lb/>
三篇自可追少陵一賦誰復傳宋璟老人新從海外歸<lb/>
枕冷燈清愁夜永使君憐我老無伴折贈欲令娱晚境<lb/>
夜寒相對黙無言耿耿此心如古井主人皓首自能歌<lb/>
倒載花前拚酩酊<lb/>
<pb n="KR4d0147_WYG_002-21b"/>
　　　飲茶歌<lb/>
　　　　予性不嗜酒客至無早暮必設茶頃見中州<lb/>
　　　　士友相戒不飲茶蓋信俗醫之說謂茶性冷<lb/>
　　　　能銷鑠腎氣故好色者信之然當時貴人未<lb/>
　　　　有長年者今恣情色慾而獨戒飲茶豈不謬<lb/>
　　　　哉陶隠居云茶能輕身換骨黄石君服之仙<lb/>
　　　　去雖未必然益知茶不能害人也作飲茶歌<lb/>
　　　　以示同好者<lb/>
<pb n="KR4d0147_WYG_002-22a"/>
朝来一飽萬事足鼻息齁齁眠正熟忽聞剥啄誰叩門<lb/>
窻外蕭蕭風動竹起㝷幽夢不可追旋破小團敲碎玉<lb/>
山東石銚海上来活火新泉候魚目湯多莫使雲脚散<lb/>
激沸須令面如粥嗜好初傳陸羽經品流詳載君謨録<lb/>
輕身換骨有竒功一洗塵勞散昏俗<hi>謝宗論茶云昏俗塵勞一洗而盡</hi>
盧仝七盌喫不得我今日飲亦五六修仁土茗亦時須<lb/>
格韻卑凡比奴僕客来清坐但飲茶壑源日鑄新且馥<lb/>
炎方酷熱夏日長麴蘖薫人仍有毒古来飲流多喪身<lb/>
<pb n="KR4d0147_WYG_002-22b"/>
竹林七子俱沉淪飲人以狂藥不如茶味真君不見古<lb/>
語云欲知花乳清泠味須是眠雲卧石人<lb/>
　　　義郴廖翁贈予靈夀杖歌以謝之<lb/>
郴山峩峩水濺濺清淑之氣鍾神仙山頭老木㡬千年<lb/>
不入樵斧隨飛烟廖翁好竒自掄選真材不用加雕䥴<lb/>
鏗然入手龍脊瘦宛轉隨歩鶴膝堅今晨過我有喜色<lb/>
磨捋持贈誇竒特老人年来腰脚頑出入政藉扶持力<lb/>
拄上岡頭望故鄉萬壑千巖纔咫尺天寒醉卧不出門<lb/>
<pb n="KR4d0147_WYG_002-23a"/>
杖兮雖良長倚壁<lb/>
　　　載酒堂<lb/>
東坡文章喧宇宙粲如日星垂不朽六一老人猶避路<lb/>
作者紛紛皆束手<hi>歐公見東坡文歎曰老夫當避路放他出一頭地也</hi>俊逸精神<lb/>
追李杜華妙雄豪配韓栁晚年流落海南村黎唱蠻謳<lb/>
隨蜑叟先生已去五十年遺墨殘篇尚多有豐城寳劒<lb/>
埋獄中光熖猶能射牛斗敗垣壊壁秘蝸涎夭矯龍蛇<lb/>
已驚走<hi>東坡真迹多為有力者取去所存但摹本耳</hi>獨餘黎氏舊園亭喬木<lb/>
<pb n="KR4d0147_WYG_002-23b"/>
森森免薪槱半是東坡親手植老幹樛枝互纒糾杖藜<lb/>
乗興訪遺像遐想英風竚立乆曽吹葱葉送迎翁當日<lb/>
兒童今白首<hi>子雲之子今六十餘矣東坡所謂小童即此人也</hi>莫嗟寂寂路荒<lb/>
蕪亦有幽人時載酒<lb/>
</p>
<p>
</p>
  </div>
<div>
                <head>莊簡集巻三</head>
    <p>
<pb n="KR4d0147_WYG_003-1a"/>
欽定四庫全書<lb/>
　莊簡集巻三　　　　　　　宋　李光　撰<lb/>
　　五言律詩<lb/>
　　　郊居雜興<lb/>
竹舍臨寒浦柴門閉落暉潮回沙路净月出野航歸風<lb/>
勁砧聲急夜長更㸃稀子雲雖寂寞未覺草𤣥非<lb/>
　　　荷珠<lb/>
荷珠圓復碎欹側動相闗去似臨江失來如合浦還賈<lb/>
<pb n="KR4d0147_WYG_003-1b"/>
人應誤喜蓮女想輕攀百斛傾梅雨天公豈是慳<lb/>
　　　觀穫<lb/>
老農勤畚鍤嵗暮閲星霜相見如遺秉安能助太倉晚<lb/>
晴雞鶩喜蓐食婦姑忙應有深村酒招邀隔短墻<lb/>
　　　贈林湘<lb/>
先君師建學梅塢最交深共探先天易同哦正始音親<lb/>
亡友亦盡人古道猶今子續通家好遺書幸細尋<lb/>
　　　九日登樓二首<lb/>
<pb n="KR4d0147_WYG_003-2a"/>
乆客驚秋意天涯思不窮三年猶北國萬里對西風時<lb/>
序悲歌裏乾坤醉眼中黄花一樽酒千古此心同<lb/>
木落秋容静時平國勢雄望雲心自逺采菊興誰同詩<lb/>
酒浮生過功名一笑空留連憑痛飲冠幘任髙風<lb/>
　　　寄吴元預<lb/>
出門懐抱惡别我去逰秦季子黄金盡潘郎白髪新一<lb/>
枰誰敵手五字愈驚人勉赴功名㑹如公定不貧<lb/>
　　　人日<lb/>
<pb n="KR4d0147_WYG_003-2b"/>
人日靈川縣山深雪未融誰知桂嶺北宛似浙江東墟<lb/>
市人煙合僧窻竹逕通杖藜閒信步日暮怯溪風<lb/>
　　　近傳已有代者補之作詩見寄因次其韻<lb/>
清時民訟簡尺素半偷閒岐路将迎裏人情喜怒間舄<lb/>
鳬隨意逺遼鶴自知還小艇春洲晚歸尋天姥山<lb/>
　　　馬上寄補之以急歸不果追前約為恨<lb/>
歸鞍乗月夕度嶺訪靈真路轉山邀馬溪回水趂人春<lb/>
殘花院静家近夢歸頻回首追前約猶如未了因<lb/>
<pb n="KR4d0147_WYG_003-3a"/>
　　　贈髙端禮<lb/>
炎暑勞相過清言扇為停新吟捨瑟作衰耳洗竽聼諸<lb/>
老子猶接正音今已零君家髙記室句法是儀刑<lb/>
　　　同永嘉諸賢奠謁右丞許公少伊<lb/>
葱欎佳城祕回環宅兆深懸崖森翠栢踴地布黄金天<lb/>
下方雲擾斯人竟陸沈塵侵徐孺榻絃斷伯牙琴<lb/>
　　　次韻師川見贈<lb/>
鈞樞歸雅望邪志寢姦雄鵰鶚清秋急豺狼當路空經<lb/>
<pb n="KR4d0147_WYG_003-3b"/>
綸思妙手談辯想英風未厭東山卧沈機一局中<lb/>
　　　贈陳讜<lb/>
識字嗟逢晩安貧未易招儒冠走江浙詩笥帶衢饒學<lb/>
貴參先覺才須驗後凋諸賢書稳致定不作洪喬<lb/>
人物有興廢山川無古今匹夫空有志四海孰知心莫<lb/>
覩芝蘭室如游薝蔔林同行六七子涕淚各沾襟<lb/>
　　　次韻賀子忱喜雨<lb/>
天眷周王德功歸傅説霖少寛邊餉急聊慰老農心雷<lb/>
<pb n="KR4d0147_WYG_003-4a"/>
隠滄江轉階喧玉漏沈西山多爽氣拄笏助清吟<lb/>
　　　子忱告别忽改塗湖外迎䕶母夫人殯宫惻然<lb/>
　　　念之作詩送行<lb/>
異縣傷孤殯慈顔念倚閭舊阡無觸鹿新薦有跳魚舟<lb/>
楫踰江水風霜迫嵗除歸來一大事莫忘剡溪居<lb/>
　　　德起侍講侍郎以親老丐外章累數十上上雖<lb/>
　　　察其誠至眷待方隆卒不許其去五月九日有<lb/>
　　　㫖令歸覲且使迎奉以來一時士友莫不歆豔<lb/>
<pb n="KR4d0147_WYG_003-4b"/>
　　　稱歎為人臣子能使聖主敬愛貪戀如此誠千<lb/>
　　　載之遇足以顯其父母揚名後世矣上虞李某<lb/>
　　　作詩送行<lb/>
别浦征㠶速歸寧漢詔温青雲方得路白髪笑迎門欲<lb/>
報慈親意難忘聖主恩朝回奉温凊忠孝兩能存<lb/>
　　　有懐念一兄三二弟<lb/>
晩墮容江側蠻蜑且雜居懐兄頻有夢憶弟懶觀書憂<lb/>
國心徒切謀身計已踈歸田儻有日握手喜何如<lb/>
<pb n="KR4d0147_WYG_003-5a"/>
　　　城北江岸獨行成此詩居人皆竹籬茅屋無壁<lb/>
　　　可題歸而書於此<lb/>
散䇿江村路柴門欲訪誰榕根盤古岸藤菜蔓踈籬未<lb/>
辦遊春屐閒尋敵手碁天涯隨處好莫作楚囚悲<lb/>
　　　予始到瓊衆謂海南自來無大寒今嵗臘月連<lb/>
　　　日風雨殆不異北地因成小詩記之<lb/>
海國冬常燠隂霾忽滿山颼颼北風勁凛凛凍雲頑蟋<lb/>
蟀已無語芭蕉猶强顔江頭梅栁色春色幾時還<lb/>
<pb n="KR4d0147_WYG_003-5b"/>
　　　丙寅十月二十二日孟堅理舊篋見純老送行<lb/>
　　　詩有見及語因次其韻<lb/>
南來償宿債一笑悟前身白首癡頑老清朝放逐臣休<lb/>
傳江左夢愁見海南春魯叟乗桴意他年莫問津<lb/>
衣冠雙闕逺煙瘴百蠻深不記朝天路難忘拱極心任<lb/>
從生死病莫問去來今身似孤雲逺閒飛不作霖<lb/>
竄流今六載無復望天朝象魏闕云逺寳陁山匪遥音<lb/>
書時有繼風義未全凋只有獼猴性年來亦漸調<lb/>
<pb n="KR4d0147_WYG_003-6a"/>
　　　八月十六夜江邊對月<lb/>
水月交相映江空净客衣孤光凌象緯倒影射忩扉宿<lb/>
鳥依林動流螢逐暗飛興來隨杖履難下董生帷<lb/>
　　　連日以目疾不能躬課子侄輩枕上成四十言<lb/>
　　　粗明汲古之意以勉之<lb/>
文史三冬足窺尋究始終夜窻捐末事嵗計見深功古<lb/>
井家家有靈泉處處通隨身具修綆取給自無窮<lb/>
　　五言長律<lb/>
<pb n="KR4d0147_WYG_003-6b"/>
　　　近買扁舟篷棹悉具戲示諸兒<lb/>
此生雲水興今日買扁舟着岸從人繫乗風逐處浮山<lb/>
歌和漁子净社結江鷗夜泛寒潮稳朝尋古寺幽謝安<lb/>
空雅量范蠡漫多謀豈若吾無事平湖盡日留<lb/>
　　　瓊士黄與善㑹友堂課諸生作移竹詩為賦一<lb/>
　　　首<lb/>
緑竹名清友書齋植最宜根深知舊壤葉宻帯新枝寒<lb/>
暑時須易冰霜操不移影寒金𤨏碎聲振玉參差引鳳<lb/>
<pb n="KR4d0147_WYG_003-7a"/>
符周運為龍待葛陂諸生頻掃徑琴海每相隨<lb/>
　　　泂酌亭詩<hi>并序</hi>
　　　　舊傳雙泉相去咫尺而異味東坡先生易名<lb/>
　　　　泂酌且作詩其上後稍稍増葺䟽為三池今<lb/>
　　　　兹五十年水益清駛然所謂雙泉乃混而為<lb/>
　　　　一非知水味者莫能辨也東坡詩題不復存<lb/>
　　　　紹興乙丑之春予再貶瓊山九月二日自行<lb/>
　　　　舘與仲子孟堅徙居之因訪尋舊題得泂酌<lb/>
<pb n="KR4d0147_WYG_003-7b"/>
　　　　亭三字於鄉老朱景貺復揭之亭上居閒無<lb/>
　　　　事因作古風二十韻意殊未盡復賦律詩一<lb/>
　　　　篇以示太守徐自然别乗李申之<lb/>
投老㡬三黜郊居更一遷江山相映帶風物自清妍妙<lb/>
墨移新榜清詩失舊鐫地偏無俗轍境勝頼前賢氣浹<lb/>
岡巒潤榮滋草木鮮雙泉今莫辨異味豈虚傳餘潤分<lb/>
畦圃支流給市㕓幽嵌鏘玉佩石罅湧璣璿瀝漉聞朝<lb/>
汲淙琤攪夜眠甘寒通沆瀣精潔秘蜿蜒奔駛觀洄洑<lb/>
<pb n="KR4d0147_WYG_003-8a"/>
泓渟有折旋滂沱蘓旱嵗清冷變炎天鴈過空遺影僧<lb/>
來忽誤禅<hi>二事見傳燈録</hi>澄瀾涵璧月暗谷響朱弦夢想千岩<lb/>
秀徜徉一壑専使君常倒載别乗屢加籩隔竹聞茶臼<lb/>
臨池泛酒船塵襟如可洗來此弄潺湲<lb/>
　　　三月三日康守燕嚴亭<lb/>
禊飲城西路山翁岸幅巾習池還倒載曲水暗通津鼓<lb/>
吹雄南國旌旗照暮春莫嫌娼妓拙自有主人真散䇿<lb/>
花迷逕隨車雨洗塵杖藜歸興晩猶有浣紗人<lb/>
</p>
<p>
</p>
  </div>
<div>
                <head>荘簡集巻四</head>
    <p>
<pb n="KR4d0147_WYG_004-1a"/>
欽定四庫全書<lb/>
　荘簡集巻四　　　　　　　宋　李光　撰<lb/>
　　七言律詩<lb/>
　　　吾里桃花之盛不减武陵獨東院一株色白而<lb/>
　　　多葉跗蕚皆碧世謂之碧桃主僧回公折以相<lb/>
　　　贈置几硯間蕭然有出塵之想因賦鄙句<lb/>
不作尋常好靣皮<hi>唐人有桃花靣皮之語</hi>劉郎去後弄粧遲喚回<lb/>
濃睡春方好洗退殘紅晚更宜薝蔔有香陪冷豔酴醿<lb/>
<pb n="KR4d0147_WYG_004-1b"/>
無力鬬豐肌最憐月下朦朧影定起山僧莫皺眉<lb/>
　　　縂持師示近詩一軸輙次最後神字韻梅花一<lb/>
　　　篇<lb/>
水邊難覩似梅人且㸔垂垂一樹新獨許玉妃陪寂寞<lb/>
可須青女助精神傳杯冷艷愁聞笛入户幽香已報春<lb/>
抽盡空花經月雨此心那復住根塵<lb/>
　　　重午食大麥<lb/>
春来斗米欲逾千麥熟家家㸑有煙手磨旋推雲子落<lb/>
<pb n="KR4d0147_WYG_004-2a"/>
脚鐺深煑蚌胎員香聞並舍兒童喜效錄竒方胃海便<lb/>
信是書生能説食杜陵饑客漫流涎<lb/>
　　　得之寓静齋斆學之暇不廢吟詠甚自得也因<lb/>
　　　其歸省作詩送行<lb/>
數椽茅屋絶過從窻户深明一逕通雨過竹叢増晚翠<lb/>
風翻荷沼亂殷紅揩磨五字無瑕纇鼓吹羣經有折衷<lb/>
斆學從来自强半應憐時軰尚談空<lb/>
　　　贈李振祖<lb/>
<pb n="KR4d0147_WYG_004-2b"/>
兒時思致早飄然便合髙鶱在少年下第令人感二鳥<lb/>
上庠寄徑應三鱣義方永訣詩無恙手澤珍藏墨尚鮮<lb/>
識取前修顯揚事决科之外有流傳<lb/>
　　　向丞㕔舊有小軒榜曰日哦庳隘不爽近徹墻<lb/>
　　　向南植竹數竿改曰分翠與僚友邑之賢彦日<lb/>
　　　遊其間且索鄙句因賦二詩呈諸友<lb/>
旋植修篁一逕深蕭然便可滌塵襟碧移湘浦千梢净<lb/>
清借淇園十畝隂曉檻秋聲風撼玉空庭寒影月篩金<lb/>
<pb n="KR4d0147_WYG_004-3a"/>
造門頼有山隂客酒熟時来伴醉吟<lb/>
先生活計未全貧一徑篔簹碧玉新野趣近依陶令宅<lb/>
幽姿深隔庾公塵獨餘世外冰霜操不逐人間草木春<lb/>
吏隠何妨成小築風流重見竹林人<lb/>
　　　題向丞竹軒<lb/>
琅玕新植覺深幽頓使軒窻一夜秋寒影静侵書幌冷<lb/>
翠隂清逐桂花浮蕙蘭終許依霜操桃李從教媚冶逰<lb/>
公子已多林下趣更看仙吏落銀鈎<lb/>
<pb n="KR4d0147_WYG_004-3b"/>
　　　詩悼徳輿通判寺丞<lb/>
扁舟訪我海邉村笑語俄驚隔九原蕭寺新題雲有態<lb/>
<hi>徳輿訪别日甞留題於姜山詩語頗工</hi>故鄉清譽玉無痕傷心姹女能傳<lb/>
業銜痛慈親尚倚門紖紼情乖臨穴送一尊聊酹若敖<lb/>
魂<hi>徳輿無子</hi>
　　　題藏春軒<lb/>
何必金丹訪洞賓壺中日月自長春直疑簾幕遮藏得<lb/>
未怕鶯花漏洩頻摩詰神通移不去桃園風景畫難真<lb/>
<pb n="KR4d0147_WYG_004-4a"/>
尊罍賸把笙歌擁沉醉何妨墊角巾<lb/>
　　　送知府提舉出守虢畧<lb/>
繡斧當年舊使星却分符竹徃専城流風逺繼三堂詠<lb/>
扶路争看五馬迎不獨循良追漢吏便應清切振家聲<lb/>
都門祖帳人多羡嫋嫋春風動斾旌<lb/>
　　　次韻叔興計議端午發家書感懐之詩<lb/>
細葛香羅罷賜衣十年風雨暗蝸廬浴蘭紉佩憐兒女<lb/>
懸艾題符徇井閭地勝斗墟饒賦詠日長蓮幕少文書<lb/>
<pb n="KR4d0147_WYG_004-4b"/>
欲憑尺素傳深意千里慇懃附鴈魚<lb/>
　　　贈趙璚夫<lb/>
世間兒子總紛紛屬籍吾賢最不羣天在山中須畜學<lb/>
風行水上自成文操存有約要真見記問夸多只謏聞<lb/>
我與東巖情分腆臨分書此勉郎君<lb/>
　　　㳺破山通幽軒用前人韻呈同行諸友<lb/>
小軒佳致信通幽爽氣侵人挾九秋暇日不妨尋舊隠<lb/>
清時無用借前籌能詩誰復追常建愛竹吾今似子猷<lb/>
<pb n="KR4d0147_WYG_004-5a"/>
已有琴書隨杖履更邀閒客伴清㳺<lb/>
　　　題無俗亭<lb/>
一榻蕭然岸幅巾寒梅為友竹為隣清譚謝傅風流勝<lb/>
倒載山翁氣味真獨把琴棊消永日未須歌管送餘春<lb/>
簿書堆案應頻掃不學陶潜避俗塵<hi>一云心地常無一㸃塵</hi>
　　　人日立春呈元成進道二兄<lb/>
人日春風動琯灰新年佳節併相催金花巧向釵頭見<lb/>
和氣潜隨斗柄回青入池塘頻夢草暖生官閣易尋梅<lb/>
<pb n="KR4d0147_WYG_004-5b"/>
相從便好擕爐銚乳靣新来勝撇醅<lb/>
新詩如律起寒灰多謝鄒郎着意催清比金莖天上落<lb/>
句生春草夢中回才髙可但空吟雪心鐵猶能强賦梅<lb/>
山月欲圓人又好羡君同潑甕頭醅<lb/>
　　　校文毗陵經由見寄<lb/>
牽衣兒女最相闗節物催人嵗欲䦨船落草聲驚夢斷<lb/>
水涵山影照杯殘堂深空羡河陽集被冷誰憐范叔寒<lb/>
坐想歸途花正好杜䳌聲裏破愁顔<lb/>
<pb n="KR4d0147_WYG_004-6a"/>
　　　度黃陂嶺<lb/>
肩輿𣺌𣺌厯﨑嶇自笑謀身老更迂獻策但知憂社稷<lb/>
投荒那敢顧妻孥南行已度黄陂嶺北去何愁青草湖<lb/>
冒雨穿雲信竒絶玆遊真豈是良圖<lb/>
　　　次郊行韻<lb/>
森森巨麓蔽秋岡薄日籠隂一味凉散策繞溪閒覔伴<lb/>
幅巾對客坐焚香午潮暗長㸔平岸野竹纔添便出墻<lb/>
巖壑自無南北異不妨隨處得相羊<lb/>
<pb n="KR4d0147_WYG_004-6b"/>
　　　某近復得女補之有詩次韻為謝<lb/>
荆棘林中蛇虺驚懸知不作鳳雛鳴維熊已誤傳佳夢<lb/>
得女猶能繼頌聲貧賤預求梁氏壻才情敢擅謝娘名<lb/>
囊中幸自全無物更覺新来分外清<hi>諺謂盗不過五女之門今㡬半矣</hi>
　　　和胡徳暉増明軒詩<lb/>
窻間列岫鬰嵳峩一寸遥岑已是多跨海空青疊寒玉<lb/>
浮天濃緑豔修蛾漫傳五嶽歸圖畫坐想千巖見詠歌<lb/>
從此閉門閒覔句直将世事付依阿<lb/>
<pb n="KR4d0147_WYG_004-7a"/>
　　　次韻補之續思越吟<lb/>
俗軌紛紛正背馳鑑中白髪愧明時致身何必營三窟<lb/>
入仕聊同庇一枝故里有懐松菊老聖朝無用計謀竒<lb/>
相從喜有㤀形侣杖屨山樊酒滿巵<lb/>
　　　奉和補之至日書懐<lb/>
薄宦伶俜祗自傷捧巵無復獻華堂暗驚老去蒼顔在<lb/>
誰道隂鋪白晝長天際雲煙成五色堯階鴛鷺列千行<lb/>
懸知凍筆孤吟罷徙倚南忩揖翠浪<lb/>
<pb n="KR4d0147_WYG_004-7b"/>
　　　次韻七夕<lb/>
犢鼻長挑竹杖頭未能免俗想清流西来誰遣青禽至<lb/>
僊去還乗白鶴逰天上歡娱纔瞬息人間恩愛漫綢繆<lb/>
穿針乞巧真兒戲曝腹庭中更可羞<lb/>
　　　又徳循補之寵示七夕酬唱聊發狂言以當一<lb/>
　　　笑<lb/>
好事多應與願違經年消息却如期怱怱舊約重尋處<lb/>
耿耿銀河欲渡時綽約肌膚雲路逺低迷簾幕玉鈎垂<lb/>
<pb n="KR4d0147_WYG_004-8a"/>
夜凉風露非塵世天外彎彎墮月眉<lb/>
　　　補之以鍊養之説勉徳循眷眷之意并見二詩<lb/>
　　　若懼其不我從者以待徳循可也他人能無誚<lb/>
　　　乎因次韻奉寄<lb/>
漫道壺中别有春枉教衆楚笑齊人本来妙説元無説<lb/>
信是靈真未識真佩劍擕書如可繼殺雞炊黍不妨頻<lb/>
相逢且説無生話若問長生有大鈞<lb/>
不用休糧學隠淪眼前無事即仙人解官終作陶元亮<lb/>
<pb n="KR4d0147_WYG_004-8b"/>
晦迹聊同鄭子真交友盡縁酬唱宻闗山豈碍往来頻<lb/>
流行坎止平生志夀夭還如泥在鈞<lb/>
　　　客醉而亟歸不慮畏塗之可戒當為罪首丞令<lb/>
　　　不行與吏慢丞命其罪均也以為不然則縣令<lb/>
　　　先入又何逃焉因次韻戯答徳循且誚深山道<lb/>
　　　人眷眷炬火非胥靡登危而不慄者遂并以寄<lb/>
　　　之<lb/>
肩輿歸去未全醒倚户何人念逺征事在赦前皆可罪<lb/>
<pb n="KR4d0147_WYG_004-9a"/>
過因酒後各原情壺中未便乗風去夜半何妨祕息行<lb/>
不向險中求不死却因何處覔長生<lb/>
　　　次韻補之瑶堂瑞蓮<lb/>
映水雙開帯晚烟丹葩浥露闘鮮妍瑶堂地産金蓮瑞<lb/>
蒿里人歸玉府仙並立江臯珠珮冷相親漢苑曉粧偏<lb/>
舜庭敷奏無虚日潜徳并遺柱史傳<lb/>
　　　和睡起飲茶<lb/>
虚堂清簟午抛簮人静䟱簾映晝閽身過中年心已倦<lb/>
<pb n="KR4d0147_WYG_004-9b"/>
病因煩暑氣常昏紫煙碧月天初賜乳竇寒泉世莫論<lb/>
塵味暫㤀惟嗜此更無餘思到芳樽<lb/>
　　　贈髙申<lb/>
夜半匆匆離府庠那知造物相槐忙直言賈禍飜成福<lb/>
正論驚人竟擅塲<hi>景文論策甚持正論</hi>庚戌掄魁卿有技甲辰近<lb/>
榜士流芳勉旃學問全名節富貴儻来如探囊<lb/>
　　　送韋子駿赴中書舍人召<lb/>
桃李成蹊竹逕幽㡬年依隠玩林丘日邊紫詔頻催入<lb/>
<pb n="KR4d0147_WYG_004-10a"/>
郭外青山故挽留河右始知天子聖淮南應寢叛臣謀<lb/>
絲綸世掌真餘事濟難徐觀用巨舟<lb/>
　　　賊退雙溪樓遣興<hi>是時方力辭召命</hi>
朝来喜見妖氛静坐覺山川勝氣還闗塞罷征車馬健<lb/>
郊原得雨老龍閒黄綿慣擁茅簷日白髪羞陪玉筍班<lb/>
好在故園兵火後那無破屋兩三間<lb/>
　　　八月晦日㳺東山彦約有詩次韻為謝<lb/>
永夜全莖下九天郊坰風物正凄然百年寳地空蕭瑟<lb/>
<pb n="KR4d0147_WYG_004-10b"/>
十里青山水接連局上笑談碁易勝坐中竒險句難聨<lb/>
定回老演應相問浄社何時到白蓮<lb/>
燕坐僧窻爇水沈暫時塵務不闗心殿堂突兀諸天擁<lb/>
花木扶踈曲徑深節近重陽堪把翫景如圖畫費摹臨<lb/>
秋晴急趂黄花約短日凄風易作霖<lb/>
　　　辛亥中春遂宫祠之請自漁浦轉山入離渚宿<lb/>
　　　化城以歸道中成鄙句<lb/>
誰倩冰霜一掃空旋烘和氣轉春風野田溢水層層落<lb/>
<pb n="KR4d0147_WYG_004-11a"/>
山路催花樹樹紅門巷旋教開竹逕姓名初喜掛琳宫<lb/>
江湖乍脱風波地莫擬扁舟伴釣翁<lb/>
　　　獨宿有懐<lb/>
危亭搔首撥寒灰夜乆無人共一杯濕翠沾雲溪外竹<lb/>
暗香浮月壠頭梅烏啼日落孤村晚被冷燈青夜夢回<lb/>
還許對床尋舊約肩輿應為我重来<lb/>
　　　次韻幕僚喜雨詩巻<lb/>
皇天欲遣雨催詩潤澤焦枯自應期江上半犂如有繼<lb/>
<pb n="KR4d0147_WYG_004-11b"/>
田家一飽豈無時漢軍乏食徴方急商后精祈事敢遺<lb/>
<hi>湯以六事自責</hi>嘉榖蒿莱俱茂遂故應沛澤稱平施<lb/>
　　　題塵外堂<lb/>
故園重到豁塵襟桃李成蹊竹塢深三徑頻来無俗客<lb/>
五更喚起有鳴禽溪光山影常遮眼酒醆茶甌獨掛心<lb/>
塵外莫言無一事苔痕掃盡復相侵<lb/>
　　　歸五松有作呈陳志尹諸兄<lb/>
㡬年辛苦厭兵間多謝君恩肯放還故里蕭騷松竹在<lb/>
<pb n="KR4d0147_WYG_004-12a"/>
流年荏苒鬢毛斑愁多不分青春過睡足聊欣白晝閒<lb/>
况有弟兄同保社年年擕酒共澆山<hi>北人以上墳為澆山</hi>
　　　復用前韻簡志尹<lb/>
已謀湖上屋三間身退聊同倦鳥還老去最便青篛笠<lb/>
夢回空想紫宸班<hi>斑班字詩人多通押東坡和程正輔詩云助我金鼎光斕斑再和云他年</hi>
<hi>許綴蓬莱班</hi>招邀山月當軒醉結約江鷗作伴閒頼有淵明<lb/>
能賦詠悠然把酒對南山<lb/>
　　　和孚先兄安貧樂道以書史自娱嘉歎成詠<lb/>
<pb n="KR4d0147_WYG_004-12b"/>
青山繞屋水侵籬拙計何妨與世違牕有殘燈供夜讀<lb/>
瓶無儲粟補朝饑日長門巷荆枝合嵗暮風霜塞鴈歸<lb/>
白首重来耆舊盡餘年從此永相依<lb/>
　　　次韻孚先兄寵示汲古佳章<lb/>
甕牖蓬牎守素風弟兄来往一生中祇憑六籍為修綆<lb/>
豈有雙梁架綵虹朝市山林非有異衆生心佛本来同<lb/>
誰知白首維摩老萬事都将袖被䝉<lb/>
　　　今嵗遇元夕于五松連日大雪巷陌蕭然孚先<lb/>
<pb n="KR4d0147_WYG_004-13a"/>
　　　兄有詩詫燈火之盛因成四韻<lb/>
里巷蕭條户半扄更無冷月掛山城熒熒小市唯漁火<lb/>
耿耿幽牕但雪聲海國此時瞻氣象端門何日覩升平<lb/>
㑹須一掃隂霾盡盡放冰輪徹夜明<lb/>
　　　孚先兄以連雨形于詠歌是時適聞韓侯淮北<lb/>
　　　之㨗因次韻<lb/>
頽垣敗屋未須悲淮北于今暗鐵衣背水漢營朝氣鋭<lb/>
青岡敵騎夜聲㣲蕭條里巷徴符急浩𣺌江湖羽檄稀<lb/>
<pb n="KR4d0147_WYG_004-13b"/>
不及戎行親矢石獨将詩禮繼庭闈<lb/>
　　　伏覩親征榜又聞韓侯過江北是皆可喜然小<lb/>
　　　臣區區亦有不勝憂者輙次韻成鄙句呈子駿<lb/>
　　　侍郎<lb/>
親征一紙詔書頒頓覺中原氣象還漫説風沙臨瀚海<lb/>
遥憐草木舊淮山百年社稷傾危後一擲乾坤勝負間<lb/>
北望鑾輿心共折小臣無路得追攀<lb/>
　　　和孚先兄久雨<lb/>
<pb n="KR4d0147_WYG_004-14a"/>
未容春色到園林寂寞鶯花困乆隂積潦壊墻低易補<lb/>
曉寒侵被破難禁門閒賸欲償詩債裘敝猶堪當酒金<lb/>
昨夜東風掃羣翳放廻天地發生心<lb/>
　　　甲寅仲秋水漲獨民先兄元發弟徙居招提日<lb/>
　　　有登覽棊酒之勝連日雨復大作水且洊至舉<lb/>
　　　室㡬于濕浸仰二公之曠逹歎輜重之為累輙<lb/>
　　　成鄙句以寄并呈志尹宣教表兄洎往来諸友<lb/>
　　　兄一笑<lb/>
<pb n="KR4d0147_WYG_004-14b"/>
活計從来祗旋營急難方悟此生輕資身但有書盈腹<lb/>
潤屋不将金滿籯塵榻曉寒資酒力空堦夜雨雜棊聲<lb/>
茗甌時赴湯休約肯念人間雨與晴<lb/>
　　　喜晴<lb/>
西風一夜巻層波并落人聲喜氣多巨浸漲天吞夢澤<lb/>
空庭積水湛星河光揺萬瓦疑浮動翠颭羣山巧琢磨<lb/>
從此江湖更清曠肯将軒冕換漁蓑<lb/>
　　　賦長慶寺白桃花<lb/>
<pb n="KR4d0147_WYG_004-15a"/>
似與江梅欲抗衡空庭初見數枝横素肌臨水瓊琚冷<lb/>
落葉沾苔絮雪輕玉體生来清自韻冰魂别後夢難成<lb/>
故應天遣娱春晚一洗人間紫與頳<lb/>
　　　三月十一日獨寓經閣民先元發商叟見過縱<lb/>
　　　歩長廊因至旼師房愛其潔雅擕棊瀹茗竟日<lb/>
　　　而歸因成鄙句<lb/>
長廊散歩㝷僧話青眼相邀得老旼乆禮懴堂心獨苦<lb/>
慣迎野客語尤真當軒翠竹根根静對手拈棊局局新<lb/>
<pb n="KR4d0147_WYG_004-15b"/>
日暮循隄還舊隠一桮那復較醨醇<lb/>
　　　晚晴<lb/>
宿雲解駮逺峯青谷鳥驚呼報午晴屋冷籬踈茅店迥<lb/>
路平沙軟筍輿輕行窮坡嶺山方好捲盡旌旗眼更明<lb/>
慷慨未須闗世務胷懐得酒暫能平<lb/>
　　　贈池元堅<lb/>
去國曽聞首扣閽今聆議論汗漿飜忠忱我愧西都向<lb/>
行誼君賢太學蕃壁水門開趨輦路黄封囊奏乞神幡<lb/>
<pb n="KR4d0147_WYG_004-16a"/>
英風義槩㡬成俗涵養都由聖主恩<lb/>
常丞若問老庸齋屋借湖光一鏡開執巻多應鵠袍至<lb/>
載醪無復繡衣来漁樵賸喜皆予伍鷗鷺相忘不我猜<lb/>
翰長鄰居清健甚時時賡唱亦竒哉<lb/>
　　　孤坐有懐<lb/>
燭底黄花伴獨醒小牕寒月半櫳明滿添宿火留香霧<lb/>
重理殘杯漬落英老驥自能尋舊櫪偏師暫喜解長城<lb/>
獨餘恵逺秋蓮社懐抱時時得再傾<lb/>
<pb n="KR4d0147_WYG_004-16b"/>
　　　蘧庵道人寄和重九感懐詩五章語皆超勝意<lb/>
　　　兼釋老輙次其韻<lb/>
百嵗光隂日半斜因縁已透更何嗟飽參禪窟傳心印<lb/>
一見桃溪悟落花了得頓門方自在修持徑路斷無差<lb/>
世人學道徒勤苦終日蒸炊只是沙<lb/>
　　　次曽敦史㑹秀野詩韻<lb/>
握手相逢醉别筵興酣真是飲中仙一枰聊欲觀成敗<lb/>
三盞何勞辨聖賢老去不傳巫峽夢夜来頻嚥玉池泉<lb/>
<pb n="KR4d0147_WYG_004-17a"/>
鑑湖自昔多清賞結約芒鞋上釣船<lb/>
閒地逢君懐抱開攜壺選勝得同来青山滿眼空排闥<lb/>
紅袖何人為舉杯四靣軒窻供眺望一時簮履許参陪<lb/>
黄昏𣺌𣺌溪橋路燈火㣲明恨獨回<lb/>
　　　厲安行結小庵湖山之間破竹激水甚自適杜<lb/>
　　　得之作詩因次其韻<lb/>
不慕軒裳慕隠淪直將富貴比浮雲竹溝引水通銀漢<lb/>
石甃澄瀾起縠紋湖上三間容我卜溪邉一𣲖與君分<lb/>
<pb n="KR4d0147_WYG_004-17b"/>
枕流潄石平生事黜陟從今了不聞<lb/>
　　　比見客談東福昌之勝若可避世恨未能一逰<lb/>
　　　偶杜某<hi>謂得之</hi>出諸公宿雲庵詩軸戯題其後<lb/>
聞道招提枕半岡結茅真在白雲鄉嵐光滴瀝衣裳冷<lb/>
爽氣空濛枕簟凉幻滅不傳神女夢心清時到賛公房<lb/>
是身直與雲相似肯與衆生出岫忙<lb/>
　　　不出示鄰士<lb/>
　　　　予自入夏多徜徉逃暑中秋後乍凉杜門却<lb/>
<pb n="KR4d0147_WYG_004-18a"/>
　　　　掃求古聖賢於殘編斷簡中漸覺有味喜而<lb/>
　　　　成詩<lb/>
小窻秋半日暉暉蠧簡陳編漸可窺晨起已空摩詰室<lb/>
晚凉深下董生帷參差紅影蕉臨水散漫寒香菊遶籬<lb/>
從此杖藜休引歩習池花草任離披<lb/>
　　　與得之手談約不勝者賦詩探題得題厲吉老<lb/>
　　　所居得之當作予和之云<lb/>
聞道全家避亂離數間茅屋畏人知閒尋倦鳥安巢處<lb/>
<pb n="KR4d0147_WYG_004-18b"/>
静看孤雲出岫時甕釀濁醪縁好客棊翻妙著待贏詩<lb/>
從来谷口稱真隠應笑通衢賣卜醫<lb/>
　　　陳氏園亭<lb/>
　　　亭今屬霽眀年来稍加葺治面山臨水松竹蕭<lb/>
　　　　然暇時常從諸鄉友杖策来逰徘徊竟日因<lb/>
　　　　以宴喜名其堂杜得之賦詩因次其韻并呈<lb/>
　　　　常往来諸友<lb/>
花逕㣲通竹逕幽暮年清賞在林丘登臨未覺三山隔<lb/>
<pb n="KR4d0147_WYG_004-19a"/>
俯仰常隨萬壑流樂土自應多樂事閒身居此得閒遊<lb/>
酒杯棊局平生事莫把枯腸數攪搜<lb/>
　　　遊智林寺<lb/>
扁舟来訪小叢林花木通幽院落深旋拂繩床成午夢<lb/>
閒持貝葉動秋吟竹聲瑟瑟生虚籟山意峩峩入素琴<lb/>
更喜老綱能㑹事手携鑪銚自相尋<lb/>
　　　獨宿報恩寺次韻<lb/>
竹枝桐葉滿秋霜愁倚欄干望草堂過澗歇時芳草渡<lb/>
<pb n="KR4d0147_WYG_004-19b"/>
遶池逰處芰荷香應思佳客傷情逺欲訴衷情促拍忙<lb/>
好是山亭宴僚友夜深紅燭映天長<lb/>
　　　幹譽舍人将赴召前一日録示左丞公昔年見<lb/>
　　　寄佳什輙用韻奉送<lb/>
不用移文託北山須公一出濟時艱飛鳬自欲朝天闕<lb/>
老驥終思入帝閑直使姦諛俱落膽要令凋瘵變驩顔<lb/>
<hi>霅川之民困於月糴軍儲廟堂雖深知其弊未聞有所蠲减公乆閒親被其害又日来米斗千錢拯救焚溺莫</hi>
<hi>急於此</hi>中興事業須耆傑炯炯何妨兩鬢斑<lb/>
<pb n="KR4d0147_WYG_004-20a"/>
隂崖結屋全家隠世路風波任險艱白首嗟予三黜慣<lb/>
青山羡子十年閒時危莫忘頻攀檻主聖何妨數犯顔<lb/>
賈誼歸来定前席金鑾玉簡綴清班<lb/>
　　　世綵堂<lb/>
耕桑不擾罷開邉家國安榮二百年三世綵衣疑有種<lb/>
一門忠孝豈無傳遭時自致公卿貴積慶多因父祖賢<lb/>
鶴骨松標長照世不須圗畫上凌烟<lb/>
　　　送張子猷給亊帥福唐<lb/>
<pb n="KR4d0147_WYG_004-20b"/>
五馬東来隘里閭旌旗照海奉安輿時危未暇寛徭役<lb/>
嵗歉無勞進羡餘赤子弄兵先解散烏衣侮法費驅除<lb/>
兵戈滿眼瞻王室郵傳時時附諌書<lb/>
　　　十二月二十五日詩悼傅子駿給事<lb/>
歸尋北海橋邊路慟哭斯人但故廬三徑空存陶令菊<lb/>
萬籖難見鄴侯書丹青寫照空留影慷慨論文孰起予<lb/>
歎息平生英妙氣只今寂寞契真如<lb/>
　　　悼陸公彦常右司<lb/>
<pb n="KR4d0147_WYG_004-21a"/>
藴藉風流絶世稀妙年詞賦邁雲機漢庭留滯馮唐老<lb/>
越國雍容賀監歸方喜鏘金翔禁闥忽驚埋玉掩泉扉<lb/>
傷心里巷從游地獨對秋風淚濕衣<lb/>
　　　送廖用中侍郎知漳州<lb/>
羡君忠孝兩無虧出處雍容自造㣲供帳都門䟽受去<lb/>
懐章郡邸買臣歸君恩已荷全家飽治績行看百姓肥<lb/>
回首文昌舊游地相從漸覺故人稀<lb/>
　　　自天姥入石橋路雖險絶而氣象殊勝殆非人<lb/>
<pb n="KR4d0147_WYG_004-21b"/>
　　　境予将遥禮方廣諸尊者偶成鄙句<lb/>
曉入天台訪石梁縈紆嶺路遶羊腸溪田溢水層層落<lb/>
巖壑經秋歩歩凉花乳散甌爭供茗瑞光騰彩競拈香<lb/>
心知未是真消息方丈蓬壺共渺茫<lb/>
　　　亨仲察判赴召以重陽日酌酒夢草堂賦詩送<lb/>
　　　行<lb/>
夢草池邉一笑同冥冥雲迹羡飛鴻青山不屬紅蓮客<lb/>
黄菊羞簮白髪翁直使淮南叛謀寝未妨冀北馬羣空<lb/>
<pb n="KR4d0147_WYG_004-22a"/>
中興事業須公等勿憚危言逹聖聰<lb/>
　　　逺䝉宫使宻學侍郎寵示和章謹再用韻寄呈<lb/>
疇昔心親迹異同端如社燕與秋鴻闗河此日歸真主<lb/>
巖壑他年屬兩翁老去熟知交友態憂来頓悟世縁空<lb/>
傳聞敵騎謀深入好為提兵勦勒聰<hi>公詩及前書有避地永嘉之語故以</hi>
<hi>勉之</hi>
　　　和戴禹功㳺水雲館<lb/>
舉目江山有異同笑談尊爼恨怱怱雲烟杳靄長淮隔<lb/>
<pb n="KR4d0147_WYG_004-22b"/>
花木扶䟱曲逕通閒伴鳬鷗浮野水未隨鷹隼擊秋空<lb/>
㑹當雪後尋君去不學子猷清興終<lb/>
　　　送禹功還錫山<lb/>
羽書烽火迫防秋努力聊寛聖主憂契濶友生多散落<lb/>
急難兄弟自相求<hi>近以書冩機宜辟兄長</hi>歸歟便可追吴隠相對<lb/>
安能效楚囚從此音塵渺江海相思時上庾公樓<lb/>
　　　九日㑹南樓坐客十有二人以人世難逢開口<lb/>
　　　笑菊花須挿滿頭歸分韻得歸字<lb/>
<pb n="KR4d0147_WYG_004-23a"/>
不用擕壺上翠㣲南樓風景古云稀寧辭坐上吹烏㡌<lb/>
應笑籬邊候白衣舉目佳山傷客意滿園叢菊待人歸<lb/>
分題未盡賔僚數更㸔紋楸小合圍<hi>餘須滿兩字子忱彦約輸棊得之</hi>
　　　次韻子忱郎中九日南樓宴集<lb/>
登樓把酒面孱顔富貴功名了不闗千古池䑓悲帝子<lb/>
一時賔幕陋龍山影沈寒水鴈聲斷香抱秋花蝶意閒<lb/>
八郡往来聊自哂孤雲出岫尚知還<lb/>
　　　逹明宫使右丞寵寄新詩輙次韻為謝<lb/>
<pb n="KR4d0147_WYG_004-23b"/>
吏役無因棹酒船一杯蕭寺破茶煙文章雅健追前輩<lb/>
交舊凋零感暮年聞道巖廊勤注想豈容琳館乆回旋<lb/>
好風吹寄凌雲句無數珠璣堕我前<lb/>
衰白相逢贑水邉十年存沒竟誰賢别来舊隠荒三徑<lb/>
醉後高談驚四筵晚節功名君未免半生憂患我堪憐<lb/>
秋風乆負蓴鱸約歸夢時時到剡川<lb/>
　　　宫使少卿作喜雨詩予輙續貂然連日烝鬱雨<lb/>
　　　意殊未解霅川地瀕太湖畏雨而喜旱亦有足<lb/>
<pb n="KR4d0147_WYG_004-24a"/>
　　　憂者輙再和賀子忱韻并呈少卿公一笑<lb/>
老鈍安能濟中興知君此意每推誠邦人雖喜天心格<lb/>
農夫預憂禾耳生秋後竹隂侵簟冷夢回蛩響雜堦聲<lb/>
雨溪自昔傳佳詠雲水相依夜自明<lb/>
　　　次韻劉仲臯少卿喜雨<lb/>
漢詔寛慈下玉京人心天意格精誠初欣父老扶攜聽<lb/>
忽㸔風雲洶湧生千里沾濡隨渥澤萬家愁嘆變歡聲<lb/>
南樓夜色晴方好與子賡歌待月明<lb/>
<pb n="KR4d0147_WYG_004-24b"/>
　　　富陽道中懐劉希顔兼得道任書寄二公<lb/>
𣺌渺平蕪雪正晴旋驅征騎出郊坰越山似我頭全白<lb/>
江栁如君眼欲青有信梅花傳驛使忘機鷗鳥戀沙汀<lb/>
洞霄結約香燈社便欲相從老翠屏<lb/>
</p>
<p>
</p>
  </div>
<div>
                <head>莊簡集巻五</head>
    <p>
<pb n="KR4d0147_WYG_005-1a"/>
欽定四庫全書<lb/>
　莊簡集巻五　　　　　　　宋　李光　撰<lb/>
　　七言律詩<lb/>
　　　余丈中大自䖍還鄱陽弭節豫章南浦亭下相<lb/>
　　　從累日議論慨然志節彌勵感歎不足成鄙句<lb/>
　　　送行<lb/>
抗志潜心六籍中文章直欲擬軻雄誰云前輩風流盡<lb/>
尚有斯人氣味同南浦送行傷碧草北牕歸卧享清風<lb/>
<pb n="KR4d0147_WYG_005-1b"/>
君王寤寐思黄髪㑹見蒲輪徴此翁<lb/>
　　　予得罪南遷朝廷樞宻院凖備差遣張君送伴<lb/>
　　　凡八十日予嘉其勤於其行也作詩送之<lb/>
日日孤村對落暉瘴烟深處忍分離追攀重見蔡明逺<lb/>
贖罪難逢郭子儀南渡可憂鳶共堕北轅應喜鴈相随<lb/>
馬蹄慣踏闗山路他日重來更送誰<lb/>
瘦笻羸馬一貂裘江浙湖湘得縱逰萬里逺勞君伴送<lb/>
隔年應笑我淹留黙祈衡嶽雲開嶺夜入浯溪月滿舟<lb/>
<pb n="KR4d0147_WYG_005-2a"/>
北闕舊交如問訊為言白盡老人頭<lb/>
　　　分水鋪步月<lb/>
人随烏鵲正南飛月到中天列宿稀逺近江巒明霽色<lb/>
横斜烟霧助清輝危亭搔首風傳笛逈野微行露濕衣<lb/>
兒女未須頻悵望春來應與鴈同歸<lb/>
　　　余將卜居水東先以詩寄吳令<lb/>
茅齋背郭面孱顔已有幽人約徃還學道逺尋岣嶁令<lb/>
卜居長占荔支灣<hi>水東有荔支□</hi>窻間山色紅塵逺竹外碁聲白<lb/>
<pb n="KR4d0147_WYG_005-2b"/>
晝閒静掃風軒同宴坐柴扉應為夜留闗<lb/>
　　　簽判黄元功頃攝守蔚平枕江有小亭予假居<lb/>
　　　乆之稍加葺治且作詩其上名之曰横江今既<lb/>
　　　還職輒用寫呈<lb/>
西來一水䕶山城突兀横江占小亭春盡浪花浮竹屋<lb/>
夜深漁火亂沙汀支頥塵榻清無夢隠几明牕醉有經<lb/>
掃洒待君還舊隠却來相對守黄庭<lb/>
　　　寄内<lb/>
<pb n="KR4d0147_WYG_005-3a"/>
　　　　予學道無力每世慮紛擾輒竟夕不寐間因<lb/>
　　　　士友相過悠然數酌即投床酣寢始覺此物<lb/>
　　　　乃有大功故入冬以來無夕不飲僕兵徃來<lb/>
　　　　流傳稍過妻孥輩遂以書相戒以此詩寄之<lb/>
學道㕘禪久不成惟將麴糵破愁城三杯徑醉客已去<lb/>
一枕未回天欲明長羡籬邉元亮醉誰憐澤畔屈原醒<lb/>
甕頭濁酒須多釀凖擬歸來細細傾<lb/>
　　　遷城南新居<lb/>
<pb n="KR4d0147_WYG_005-3b"/>
背郭通幽面翠微病軀野性最相宜旋栽花竹頻開逕<lb/>
恐礙雲山短著籬曉日臨牕時讀易晚涼隔屋聴評棋<lb/>
三年瘴嶺無歸日聊向深林占一枝<lb/>
　　　次前韻<lb/>
甕牖茅簷白版扉地偏猶與病相宜雨添山澗苔侵徑<lb/>
竹近陽陂筍過籬三爵沉酣陶令酒一奩成敗謝公碁<lb/>
車塵不到門前路漸覺蒿萊長舊枝<lb/>
　　　申之移竹數十竿植之後圃增賁幽人之居作<lb/>
<pb n="KR4d0147_WYG_005-4a"/>
　　　詩為謝<lb/>
節槩平生慕此君晚年流落偶相親裝添小圃林泉勝<lb/>
隔盡權門車馬塵雨浥寒梢香掩冉月歸疎影夜精神<lb/>
他年亭下清隂滿誰記當時種蒔人<lb/>
　　　再䝉自然使君寵和竹詩率爾為謝<lb/>
畫手休誇最逼真東牆月影畫難親<hi>曹希藴作墨竹詩云最愛小軒岑寂</hi>
<hi>夜月移清影上東牆蘇公每歎賞此句次韻吴傳正枯木歌云天公水墨自竒絶瘦竹枯松寫殘月夢回疎影</hi>
<hi>在東壁驚恠霜枝連夜發</hi>常陪翠柏凌寒景幾見夭桃委路塵鳴鳳<lb/>
<pb n="KR4d0147_WYG_005-4b"/>
引雛來應瑞籜龍得雨便能神雙泉異日増幽勝開盞<lb/>
時時中聖人<lb/>
　　　自然使君連賦竹詩輒復次韻<lb/>
閒客攜觴日對君嵗寒相與獨心親栽培野外千竿碧<lb/>
抖擻胷中萬斛塵月影臨牕如見畫風輪長笋不無神<lb/>
<hi>世言草木之長常在昧明間蚤作而伺之乃見拔起數寸竹笋尤甚東坡和子由拔白髪詩云風輪曉長春笋</hi>
<hi>節</hi>使君好事頻吟賞蕭灑襟懐似晉人<lb/>
　　　瓊臺<lb/>
<pb n="KR4d0147_WYG_005-5a"/>
玉臺孤聳出塵寰碧瓦朱甍縹緲間爽氣遥通天際月<lb/>
滄波不隔海中山潮平賈客連檣至<hi>一云春深乳燕營巢穏</hi>日晚<lb/>
耕牛帶犢還安得此身生羽翼便乗風馭叩天闗<hi>一云五馬</hi>
<hi>醉歸簫鼔散折衝尊爼静夷蠻一云村落年豐無吠犬為傳夜户不須闗</hi>
　　　庭植家瓊山水北小園頗幽勝予頃寓雙泉每<lb/>
　　　食罷招鄰士杖䇿訪之園有小亭常與客對奕<lb/>
　　　因名坐隠今嵗亭側輒生雙竹庭植二子皆卓<lb/>
　　　然有立豈造物者産此以瑞其家庭乎作長句<lb/>
<pb n="KR4d0147_WYG_005-5b"/>
　　　贈之<lb/>
桃笙澀勒漫成林並立林亭一徑深月下競看雙鳳影<lb/>
風來時聴二龍吟氷霜不改夷齊操富貴無忘魯衞心<lb/>
寄語園人頻愛䕶等閒莫遣斧斤侵<hi>桃笙事見栁文名晉人多以龍鳳</hi>
<hi>其子東坡答馬中玉詩靈運子孫皆得鳳慈明兄弟孰非龍靈運謝氏慈明荀氏也</hi>
　　　用孟博寄孟堅韻<lb/>
汝到家時解我憂歸來何處遇中秋夢遊滄海休回首<lb/>
路入梧灘穏泛舟屋裏琴書無汝愛宅邉松菊為吾留<lb/>
<pb n="KR4d0147_WYG_005-6a"/>
朋遊若問南方事莫説瓊州勝越州<lb/>
　　　丙寅元日偶出見桃李已離披海南風土之異<lb/>
　　　不無感歎獨追維三伏中荔支之勝又江浙所<lb/>
　　　不及也因并見于詩<lb/>
逐客新年偶歎嗟海南風物異中華溪邉赤足多蠻女<lb/>
門外青帘盡酒家庭院秋深時有燕園林春半已無花<lb/>
堆盤荔子如氷雪惟此堪將北地誇<lb/>
　　　久旱得雨奉呈申之權郡學士<lb/>
<pb n="KR4d0147_WYG_005-6b"/>
不用椎牛瀆帝鄉精誠端可格穹蒼舉頭忽見千山雨<lb/>
黙禱惟憑一瓣香已度南天三伏旱未妨北牖午風涼<lb/>
老蛟欲睡重鞭起莫遣晴鳩喚夕陽<lb/>
　　　次林庭植喜雨韻<lb/>
一瓣黎沈徹九幽随車甘雨散民憂風聲震海驅雲出<lb/>
雨㸃翻空捲地流午夜村墟無吠犬夕陽坡隴有耕牛<lb/>
歡謡不獨聞田父更向東陵覔故侯<lb/>
　　　題將領占勝亭亭據雙泉之上盡見城東南風<lb/>
<pb n="KR4d0147_WYG_005-7a"/>
　　　物之勝落成之初屢來乞詩為賦長句云<lb/>
結茅坡頂俯平川占得城東勝槩全衮衮長江通瀚海<lb/>
森森喬木帶雲煙月當庭户初圎夜霧隠樓臺欲雨天<lb/>
玉帳今聞罷刁斗却來閒處翫林泉<hi>柯君近提兵撫遏黎人歸葺此亭</hi>
　　　阜通閣<lb/>
　　　　元夀使君到官未幾浚川築堤以通商賈之<lb/>
　　　　利急先務也因為閣扁其牓曰阜通辱示佳<lb/>
　　　　章因次其韻<lb/>
<pb n="KR4d0147_WYG_005-7b"/>
危閣峥嶸枕碧流籌心計慮匪人謀千颿不隔雲中樹<lb/>
萬貨來從徼外舟富國要先除國蠧利民須急去民蟊<lb/>
使君不日歸華近要路翺翔徧十州<lb/>
　　　重陽後二日㑹嚴氏野趣亭坐客吳徳永裴堯<lb/>
　　　文杜志林林元憲李彦實嚴君錫魏介然及予<lb/>
　　　八人因成拙詩以紀一時之集云<lb/>
已過重陽得勝遊海南秋色尚遲留旋沽白酒君須醉<lb/>
未信黄花蝶解愁菡蓞香浮曲沼静㯽榔葉暗小亭幽<lb/>
<pb n="KR4d0147_WYG_005-8a"/>
始知風景中原隔對泣何須效楚囚<lb/>
　　　唐常建作破山寺詩云竹徑通幽處禪房花木<lb/>
　　　深歐陽永叔毎歎賞此句以為不可及温陵康<lb/>
　　　元夀守瓊踰年樂其地僻而事簡以清静治之<lb/>
　　　於郡圃植竹數百竿中有小亭因榜曰通幽偶<lb/>
　　　成拙句<lb/>
蕭灑襟懐慕子猷賸栽修竹徑通幽三間逺比淵明宅<lb/>
百尺徒誇庾亮樓風送鳥聲春寂寂日篩簾影夢悠悠<lb/>
<pb n="KR4d0147_WYG_005-8b"/>
<hi>一云花露泣殘春寂寂鳥聲驚㫁夢悠悠</hi>破山絶景親曽到誰遣移來海外<lb/>
州<hi>予重和戊戌嘗為常熟宰破山在焉</hi>
　　　八月十六夜江邉對月<lb/>
晚雨㝠濛洗瘴塵㫁雲遮月尚鱗鱗影涵漲浦揺金鏡<lb/>
光動天街碾玉輪村市更無沽酒客小樓時見捲簾人<lb/>
不須辛苦瓊臺上展席移觴近水濱<lb/>
　　　丁邜二月二十七日與客縱步至判官陳師正<lb/>
　　　所居前有花竹後有港浦愛其幽勝退作此詩<lb/>
<pb n="KR4d0147_WYG_005-9a"/>
　　　師正歴官九任今年六十有一母年九十二嵗<lb/>
　　　杜門養親不復仕宦盖瓊士之安貧守道者也<lb/>
幽居非是避危機澀勒遮蔵客到稀白髪不傳毛義檄<lb/>
青衫常戯老萊衣舟行别浦随潮去燕認低簷帶雨歸<lb/>
從此欲尋棊酒社肯論時節叩柴扉<lb/>
　　　寄内<hi>丁夘九月</hi>
裊裊秋風度泬寥卧聞微雨打芭蕉黄花籬落重陽近<lb/>
白髪江津客路遥家信隔年新恨過箧衣經暑舊香消<lb/>
<pb n="KR4d0147_WYG_005-9b"/>
小槽正想珍珠滴海舶來時寄一瓢<lb/>
　　　悼亡子詩<hi>并序</hi>
　　　　紹興辛酉予得罪南遷長子孟博從行明年<lb/>
　　　　孟醇更戍以歸乙丑春再貶海外復來視予<lb/>
　　　　踰年感微疾遂不起實丁夘孟冬二十三日<lb/>
　　　　午末未初是日天氣澄霽里巷咸覩祥雲起<lb/>
　　　　于屋隅中有水墨形了然冉冉升舉道俗駭<lb/>
　　　　異因成此章以寫予悲昔延陵季子聘於齊<lb/>
<pb n="KR4d0147_WYG_005-10a"/>
　　　　長子死𦵏嬴博之間既封而號者三遂行其<lb/>
　　　　言曰骨肉歸復于土命也若魂氣則無不之<lb/>
　　　　矣孔子於繫辭曰精氣為物逰魂為變是故<lb/>
　　　　知鬼神之情狀盖曰變則無不之矣抑善者<lb/>
　　　　陽之類惡者隂之類人之積善與陽俱升積<lb/>
　　　　不善與隂俱降今吾子平生聰敏好學忠信<lb/>
　　　　孝悌行業無少虧其死决不淪堕幽塗魂氣<lb/>
　　　　超升盖無可疑者予恐或者以予言為過因<lb/>
<pb n="KR4d0147_WYG_005-10b"/>
　　　　備叙其事以示平昔從吾兒遊且審知其詳<lb/>
　　　　者云<lb/>
脱屣塵寰委蜕蟬真形渺渺駕非烟丹臺路杳無歸日<lb/>
白玉樓成不待年宴坐我方依古佛空行汝去作飛仙<lb/>
恩深父子情難割淚滴千行到九泉<lb/>
　　　次韻陳列之感春二首<lb/>
新年人物自熈熈綵索青帘到處垂日暖桃蹊花落盡<lb/>
雨深茅屋燕歸遲登山野屐應頻蠟出郭輕車想載脂<lb/>
<pb n="KR4d0147_WYG_005-11a"/>
老境逢春正愁絶為君援筆強題詩<lb/>
堤栁垂垂拂路塵長條祇解絆歸人營巢燕子穿簾急<lb/>
帶雨花枝照眼新一壑風煙如可擅滿牀書帙未全貧<lb/>
狂吟痛飲須公等枯木菴前草自春<lb/>
　　　四月十四日晚陳列之見顧追涼翫月於東橋<lb/>
　　　之上輒成長句以寫一時風景之勝<lb/>
小橋浮動似乗槎坐看歸牛帶晚鴉風捲斷雲飛玉馬<lb/>
水揺明月走金蛇影翻鳳尾檳榔葉香散龍涎茉莉花<lb/>
<pb n="KR4d0147_WYG_005-11b"/>
絶景勝遊仍有伴不妨流落在天涯<lb/>
　　　列之将歸温陵以詩告别因次韻送行<lb/>
相逢海上欲忘年誰似君家父子賢氣比金莖吞沆瀣<lb/>
文如巖壑帶雲烟<hi>李太白云世人之文如山無烟雲春無草木</hi>追随里巷吾<lb/>
無伴獨歩詩騷子有權青紫他年應俯拾定中何必問<lb/>
諸天<lb/>
八年嶺海未歸人萬里天涯老病身久堕黎蠻難擇友<lb/>
頻經憂患易沾巾我無妙䇿甘捐葉子有長才預選掄<lb/>
<pb n="KR4d0147_WYG_005-12a"/>
後夜更邀橋上月為傳羲御且停輪<lb/>
　　　孟堅将北歸枕上成送行<lb/>
還家凖擬作重陽行止升沈豈在忙童稚迎門歸亦好<lb/>
雲山作伴住何妨經行汝政窮幽賞宴坐吾今喜夜長<lb/>
解柁徑須尋舊隠誅茅先葺竹間堂<lb/>
　　　已已二月已發書殊不盡意偶成長句寄諸子<lb/>
　　　姪并示元發商叟徳舉資萬里一笑<lb/>
囊空無物寄妻兒萬里惟憑一首詩舊日琴書都藞䕢<lb/>
<pb n="KR4d0147_WYG_005-12b"/>
新年行步漸羸垂時開竹户通幽徑旋結茅庵傍小池<lb/>
<hi>去冬郡差土丁開芙蓉後小池</hi>永日無人惟宴坐不貪杯酒不枰棊<lb/>
　　　已已重九小集拙詩記海外風景之異呈亨叔<lb/>
十年重九老天涯異域空驚節物佳楊栁枝頭無落葉<lb/>
芙蓉池面有殘花籬邉菊好延陶令坐上詩成戱孟嘉<lb/>
随分清歡須酩酊歸時風帽任欹斜<lb/>
　　　秋日題池南壁間<lb/>
牢落雙泉一病翁十年憂患掃還空荷稀竹宻宜秋雨<lb/>
<pb n="KR4d0147_WYG_005-13a"/>
户窄簷低耐颶風盡日抄書北窗下有時閒步小橋東<lb/>
誰知萬水千山外亦與鄉居興味同<lb/>
　　　記夢一首<hi>瓊州作</hi>
　　　　姜山静凝寺在姚虞二邑之間去予所居纔<lb/>
　　　　十里頃嵗閒居每攜子弟或與賔客同游輙<lb/>
　　　　留宿山間今嗣闍黎繼通律師講席學徒常<lb/>
　　　　滿夜坐秉燭翻貝葉率至三鼓予因遣家僕<lb/>
　　　　回致嗣書八月二十三夜夢至其處往年氣<lb/>
<pb n="KR4d0147_WYG_005-13b"/>
　　　　象了然在目枕上成潺字韻一聯興所見也<lb/>
　　　　覺而足成之書以寄嗣知予宿縁或在此山<lb/>
　　　　也<lb/>
夢魂忽到姜山寺竹徑松門夜不闗堂上千燈還閃閃<lb/>
池中一水自潺潺十年迥悟空心法萬里歸尋𦵏骨山<lb/>
欹枕覺來城角動牀頭殘月尚彎環<lb/>
　　　和郡守喜雨之什<lb/>
一犁甘澤應䖍恭頓覺山川返舊容宿靄醸成千嶂雨<lb/>
<pb n="KR4d0147_WYG_005-14a"/>
迅雷驚起九淵龍水生洲渚寛溪女潤浹郊原慰老農<lb/>
衰病不知春過去强持杯酒畧相從<lb/>
　　　魏子介然甲戌中春不逺數百里訪予寂寞之<lb/>
　　　濵予方厄窮適此久旱市無魚肉園乏佳蔬介<lb/>
　　　然處之宴然眷眷不忍捨去予與介然别久介<lb/>
　　　然氣貌議論益超然孟夏既望慨然請辭欲歸<lb/>
　　　築室讀未見之書科舉之文不足學走筆作長<lb/>
　　　句送行且勉使力學志其逺且大者仍用喜雨<lb/>
<pb n="KR4d0147_WYG_005-14b"/>
　　　詩韻<lb/>
愛君凛凛有英風刮目相看為改容榻解乆懸延孺子<lb/>
樓登百尺卧元龍貨因縷積成良賈學務深耕鄙惰農<lb/>
已約三冬重過我盡攜書史日相從<lb/>
　　　人日偶得酒果因與客飲成鄙句并紀海外風<lb/>
　　　物之異<lb/>
燕歸茅屋草芊綿節物方驚海外偏風掃落花春寂寂<lb/>
雨添幽澗水涓涓臘醅每謝隣邦餽北果來從賈客船<lb/>
<pb n="KR4d0147_WYG_005-15a"/>
勝日漫逢聊一笑白頭那問嵗時遷<lb/>
　　　二月三日作真率㑹遊載酒堂呈坐客<lb/>
郊外初聞黄栗留仲春風物漸和柔殺雞炊黍成真率<lb/>
挈榼攜棊得勝遊聊欲勸君終日醉未須悲我十年流<lb/>
朝來已換輕衫窄酒盡何妨典破裘<lb/>
路接蓬瀛日景遲塵心消盡忘歸期雨餘荒草侵三徑<lb/>
風起微瀾皺一池晚色逺涵殘照外春光欲近禁烟時<lb/>
黄鸝不肯簷間語隔葉相呼過别枝<lb/>
<pb n="KR4d0147_WYG_005-15b"/>
　　　二月九日北園小集烹茗奕棋抵暮坐客及予<lb/>
　　　皆霑醉無志一時之勝者今晨枕上偶成鄙句寫<lb/>
　　　呈逢時使君并坐客<lb/>
勝日邀朋醉北園森森喬木欲㕘天更無粉色汙尊爼<lb/>
只有琴聲敵管絃臘酒旋開浮綠蟻春芽初破瀹新泉<lb/>
欲修禊事清明近曲水流觴擬晉賢<lb/>
　　　七月既望雨後對月招鄰人夜飲不至獨酌成<lb/>
　　　詩一首以寫一時之景<lb/>
<pb n="KR4d0147_WYG_005-16a"/>
虹斂江空正寂寥苦無燈火夜蕭蕭暮潮和雨歸滄海<lb/>
華月穿雲上碧霄沙路微行塵不到柴門深閉客難招<lb/>
一杯黎酒還成醉羇枕時聞犬度橋<lb/>
　　　秋夜有懐<lb/>
金爐未冷旋添香風静雲開月到廊何處獨吹西塞曲<lb/>
無人同醉北牕涼鱗鴻路隔書難寄皷角聲遲夜漸長<lb/>
明日欲尋真率約濁醪時許過鄰牆<lb/>
　　　海南氣候與中州異羣花皆早發至春時已盡<lb/>
<pb n="KR4d0147_WYG_005-16b"/>
　　　獨荷花自三四月開至窮臘與梅菊相接雖花<lb/>
　　　頭小而香色可愛頃嵗蘇端明謫居此郡嘗和<lb/>
　　　淵明詩其畧云城南有荒池瑣細誰復採幽姿<lb/>
　　　小芙蕖香色獨未改即此池也今五十餘年池<lb/>
　　　益増廣臨川陳使君復結屋其上名賔燕堂今<lb/>
　　　夏得雨遲七月末花方盛開因成此詩約勝日為<lb/>
　　　採蓮之集云<lb/>
秋來雨足溢方塘華屋臨流四面涼風颭圓荷翻翠盖<lb/>
<pb n="KR4d0147_WYG_005-17a"/>
水涵芳蘂艶紅粧淡煙難掩天真色薄日時烘自在香<lb/>
詩老未須譏瑣細解陪梅菊到氷霜<lb/>
　　　昨晚約逢時使君今日食後過賔燕瀹茗觀蓮<lb/>
　　　今日雨忽作因記東坡遊西湖遇雨詩云湖光<lb/>
　　　瀲灔晴方好山色空濛雨亦竒之句作雨中觀<lb/>
　　　蓮詩戲呈并示同行諸君<lb/>
城南方沼盡栽蓮得雨花開晚更妍自有清芬來襲袂<lb/>
不須紅粉笑當筵彤霞暈臉深還淺碧盖跳珠碎復圓<lb/>
<pb n="KR4d0147_WYG_005-17b"/>
更擬中秋陪燕賞月娥休妬水中仙<lb/>
　　　移具訪逢時堅白堂<lb/>
已許擕壺就綺羅却因風雨斷經過不辭美酒十分勸<lb/>
欲聴佳人一曲歌掌上要觀摩勒果池中難借右軍鵝<lb/>
<hi>近舶船至頗得北果又一鵞甚大且肥将烹之摩勒果見維摩經</hi>使君獨醒空囬去被<lb/>
冷燈青客奈何<lb/>
　　　庚午重九予以憂患經此節物亦强舉杯復<lb/>
　　　同坐客歩至陳氏水閣率爾成韻<lb/>
<pb n="KR4d0147_WYG_005-18a"/>
累嵗嚴亭㑹衆賔今年九日未全貧樽中有酒須招客<lb/>
籬外無花免笑人<hi>昌化地熱九日不見菊李太白九曰龍山詩云九日龍山飲黄花笑逐臣</hi>
竹杖芒鞋行自慣風軒水閣坐來頻鬢邉强把茱萸挿<lb/>
萬里誰嗟老病身<lb/>
　　　辛未嵗旦用蘇子由韻成兩詩寄諸子姪<lb/>
朋遊族黨死生分老夀今居第二人<hi>予辛酉冬南行城中老朋友如韓似</hi>
<hi>夫王從道陸元鈞本房兄弟徳充舍弟元發堂兄孚先民先介之皆物故獨堂兄去華無恙今八十矣</hi>松<lb/>
竹飽經炎海瘴栁梅空想越溪春身行九折心無轉息<lb/>
<pb n="KR4d0147_WYG_005-18b"/>
住三田氣自新白晝漸長牕日暖始知羲馭解停輪<lb/>
頻把光隂惜寸分十年閲盡世中人衰容暗換圗中象<lb/>
和氣潜回海底春香裊金爐沉水暖茶烹石鼎乳泉新<lb/>
<hi>儋崖産沉香天慶觀乳泉東坡有賦</hi>丹元息息添真火肯使空花翳五輪<lb/>
<hi>目有五輪謂血氣水金瞳也見九仙經</hi>
　　　吳徳永逺寄乾栗五百顆荷其厚意戲作長句<lb/>
　　　謝之<lb/>
海山深處住多年容貌雖衰齒尚堅長使玉泉歸絳闕<lb/>
<pb n="KR4d0147_WYG_005-19a"/>
毎留真火暖丹田感君特地貽乾栗知我猶能咬石蓮<lb/>
土物欲尋香翠報近來行市正増錢<hi>來書言僕筆力不異徃年乃深究仙</hi>
<hi>經道録之效因以為戯所寄栗硬如鐵石煮終不軟</hi>
　　　四月望夜郡寮悉赴盛集羊荆華林伯夀伯安<lb/>
　　　相繼見過同登涌月閣待月成拙詩并呈常往<lb/>
　　　來諸友<lb/>
杖藜欲往歎塗窮頼有林廬寓此翁日暮凭欄看涌月<lb/>
夜涼開牖濯清風浮沉直擬羣鷗鷺冷煖安能效燕鴻<lb/>
<pb n="KR4d0147_WYG_005-19b"/>
獨酌城南二三子擕棋挈榼笑言同<lb/>
　　　羊荆華敞小軒靣叢竹予以細香名之盖用杜<lb/>
　　　子美風吹細細香之句因賦此詩<lb/>
負郭林廬帶草堂小亭軒敞對修篁祖師但指青青色<lb/>
詩老能聞細細香風過户庭常掩冉雨餘衾枕自清涼<lb/>
幽蘭茉莉徒芬郁氣味不如君乆長<lb/>
　　　昌化雖窮寂今嵗偶諸處寄酒東船至得北果<lb/>
　　　又老庖自海康來人日與客飲邂逅成醉座中<lb/>
<pb n="KR4d0147_WYG_005-20a"/>
　　　賦此<lb/>
去年人日醉陳園竹外風流洗瘴烟花落野桃春寂寂<lb/>
<hi>海南地暖雜花皆臘前開盡</hi>潮回南浦水涓涓臘醅每謝鄰邦使北<lb/>
果常随賈客船佳節漫逢聊一笑老庖能鱠海鱸鮮<lb/>
　　　悼程伯㝢尚書<lb/>
目斷佳城户一扃名山千古返英靈郡祠空復存圗像<lb/>
<hi>公典宣信撫三郡所至有恵愛父老為立生祠</hi>朝路無由認履聲大節已書班<lb/>
氏筆豐碑應勒退之銘文章不朽傳賢嗣收拾何勞假<lb/>
<pb n="KR4d0147_WYG_005-20b"/>
六丁<lb/>
壯節滋培雨露深褎然文采冠儒林恩霑二族全純孝<lb/>
<hi>伯㝢初為臧氏舅所飬登第之後不忍遽歸既升朝叙封而臧氏夫婦繼亡服闋還朝乃自陳歸宗此事古今</hi>
<hi>罕有殆天以全節付公無愧范文正公也</hi>忠貫三朝秉一心墓木未懸吳札<lb/>
劍㫁弦誰續伯牙琴傷情故篋存遺帖洒淚行間自不<lb/>
禁<lb/>
　　　八月一日詣新學瞻禮廟像退與客徜徉訪尋<lb/>
　　　幽勝所至清談瀹茗晚至陳氏園亭酌乳泉而<lb/>
<pb n="KR4d0147_WYG_005-21a"/>
　　　歸一時清集無愧前人主簿趙元弼乃有厄陳<lb/>
　　　之歎形於篇詠因次其韻兼呈諸友<lb/>
郊居多與泮宫鄰囬首清游迹已陳曳杖入門瞻廟像<lb/>
穿林度壑訪幽人逺稽鄒魯衣冠古近揖江山氣象新<lb/>
飲水飯蔬真樂趣始知席上有儒珍<lb/>
　　　元弼主簿喜飲而吝於開閤又累輸棊不償同<lb/>
　　　僚頗以為言八月朔出郊乃有戹陳之歎因再<lb/>
　　　次其韻<lb/>
<pb n="KR4d0147_WYG_005-21b"/>
飛蓋追随訪隠淪坐中佳客有荀陳貪盃且可偷鄰甕<lb/>
愛竹何須問主人雨後已㸔山色爽雲頭漸喜月華新<lb/>
烹羊載酒邀同社冷落盃盤笑集珍<lb/>
　　　郡學落成之初八月二十二日陪郡守同來仍<lb/>
　　　榜郡學二字遒勁結宻觀者興歎是日燕郡僚<lb/>
　　　并學職郡守謂予本起諸生俾預燕集因成鄙<lb/>
　　　句呈逢時坐客<lb/>
氣清天朗屬中秋黌舍初成燕魯侯依舊規模環璧水<lb/>
<pb n="KR4d0147_WYG_005-22a"/>
斬新牌牓燦銀鈎青衿士子欣榮遇白髪迂儒預勝遊<lb/>
尼父道行千載後坐令南海變東周<lb/>
　　　海外自去冬不雨至今農圃俱病郡侯率僚友<lb/>
　　　為民祈禱二月十八日祭社致齋是日雨作喜<lb/>
　　　而成詩呈逢時使君<lb/>
随車甘雨應精祈樂嵗豊年喜有期草色青青連粟壠<lb/>
<hi>海外俗不種小麥惟賴粟以接禾稻</hi>竹聲細細想荷池欣逢山路花開日<lb/>
正值田家酒熟時凖擬明朝風日好野桃應有未開枝<lb/>
<pb n="KR4d0147_WYG_005-22b"/>
　　　靈真道人乆無詩來用協甫韻并前篇寄之且<lb/>
　　　拉爾耳翁同賦<lb/>
道人何處是生涯山遶孤村水繞家鬢裏雪霜全掃白<lb/>
胷中梨棗旋開花巳乘緑景功初就更服黄精善莫加<lb/>
若向静中生妄想還如炎地走氷車<hi>梨棗綠景氷車見真誥</hi>
　　　林庭植雖巳受代勉為感思之行交印後即浩<lb/>
　　　然歸隠徜徉里巷間以碁自娛樂哉未易得也<lb/>
　　　因成拙句贈行<hi>乙亥孟秋</hi>
<pb n="KR4d0147_WYG_005-23a"/>
歴徧昌江守令權却囬小邑作神仙宦游未遂心先淡<lb/>
歸槖雖空意愈堅濁酒三杯須滿酌枯棋一局要争先<lb/>
閒居自得閒中趣更活人間七十年<lb/>
　　　吏隠堂<hi>有序</hi>
　　　　贑川陳自厚再領昌化郡符所居堂湫隘不<lb/>
　　　　蠲一洗而新之栽花蒔竹累石為山凛然有<lb/>
　　　　巖壑之趣予為名曰吏隠意欲不妨為吏而<lb/>
　　　　有隠遁之風也并賦長句云<lb/>
<pb n="KR4d0147_WYG_005-23b"/>
海邦地僻少迎將心逸身閒白晝長賸欲哦詩追沈謝<lb/>
不求名迹擬龔黄旋移松石成雲壑時引笙簫入醉鄉<lb/>
吏散簾垂公事畢清風一榻傲羲皇<lb/>
　　　拙詩奉送厚之權郡還闕<lb/>
天衢未擬縱驊騮南顧聊寛聖主憂民頌永傳儋耳國<lb/>
<hi>後漢蠻夷傳云海外有儋耳國</hi>家聲夙著虎頭州簿書脱屣歸華貫翰<lb/>
墨收功入勝流去去願將民疾苦盡攄胷臆副旁求<lb/>
　　　獨居自遣一首寄厚之<lb/>
<pb n="KR4d0147_WYG_005-24a"/>
平生憂道不憂貧萬里風波一葉身路滑須憑木上座<lb/>
天寒那用竹夫人閒尋獨鶴為仙友笑指孤雲作近鄰<lb/>
北客不勞頻問訊已拚終老海南濵<lb/>
　　　送秦令元發赴吉陽<lb/>
　　　　吉陽雖逺郡其實魚米之鄉泉甘酒美實海<lb/>
　　　　外樂國近年守土者率不能謹三尺遂致紛<lb/>
　　　　紛朝廷察知其弊俾三司選清强官徃攝郡<lb/>
　　　　事瓊司以臨臯令秦元發累任海外有亷聲<lb/>
<pb n="KR4d0147_WYG_005-24b"/>
　　　　即以名聞乙亥十月被命南来道由昌江相<lb/>
　　　　從累日喜而成詩以送行云<lb/>
百里威風已震驚朱幡夾道聳先聲耕桑不擾民歸業<lb/>
香翠無求吏自清老去方知五馬貴愁来未覺一杯輕<lb/>
世情冷暖難開口懐抱因君得盡傾<lb/>
　　　象臺<hi>有序</hi>
　　　　象臺謝氏所居去郡城六十餘里有溪山之<lb/>
　　　　勝今瓊州司户洪兄弟四人皆以儒學得名<lb/>
<pb n="KR4d0147_WYG_005-25a"/>
　　　　好賢樂善不求聞逹右丞王復道嘗館其家<lb/>
　　　　作扶踈堂等詩户曹之子傑以幹至昌化數<lb/>
　　　　訪予執禮甚恭若有求而不敢問之盖亦欲<lb/>
　　　　得予詩也念方老病未暇今晨忽來告别無<lb/>
　　　　以酬其意勉作長句送行若亭榭之勝景物<lb/>
　　　　之美尚須異時登覽而賦傑兄弟亦四人皆<lb/>
　　　　預鄉薦有聲場屋云<lb/>
全家卜築面孱顔變態煙雲坐卧看丘壑時應擕妓女<lb/>
<pb n="KR4d0147_WYG_005-25b"/>
階庭還見産芝蘭水涵山影千尋碧路轉松隂十里寒<lb/>
杖策它年容叩户盡驅佳處入毫端<lb/>
　　　和雨後對月<lb/>
載酒人無顧寂寥秋來門巷更蕭蕭風驅雨脚收千嶂<lb/>
雲捲月輪升九霄松竹此時聊谷隠巾車指日見弓招<lb/>
登臨莫作殊鄉念乘興時尋小石橋<lb/>
　　　海外氣候每嵗三四月間巳如劇暑客有自吉<lb/>
　　　陽至者寓館問漢亭累日且言吉陽氣候晝夜如<lb/>
<pb n="KR4d0147_WYG_005-26a"/>
　　　炊因歎此邦之勝乃知人生無有足時不經熱<lb/>
　　　惱豈知平日之清凉乎故古之逹者毎以此對<lb/>
　　　治釋氏云推落大火坑火坑變成池皮鞋和尚<lb/>
　　　以為即時清凉也蘇公亦云嶺南瘴毒地有此<lb/>
　　　江月寒乃知天壤間何人不清安予謫居嶺海<lb/>
　　　踰十五年見聞習熟不以為異因作此詩以自<lb/>
　　　慰且以警世之賤丈夫一不快即愁歎怨憤或<lb/>
　　　譏謗怒罵如栁劉之徒盖未足以語此也<lb/>
<pb n="KR4d0147_WYG_005-26b"/>
客自東來説吉陽始知儋耳本清凉潮聲巻海千峰雨<lb/>
月色侵門滿地霜更欲何方尋佛國此生真欲老蠻鄉<lb/>
安心守一師吾祖尚覺人間日月長<lb/>
　　　予生世幾八十年交游士友有昧平生而一見<lb/>
　　　氣合者有同鄉並舍而終身情乖者因悟笑曰<lb/>
　　　此釋氏所謂宿縁也知此則可以忘憂惱泯是<lb/>
　　　非免輪迴而脱生死也因作拙句以道其意云<lb/>
路隔仙凡只一塵浮生出没轉風輪宿縁未斷形雖換<lb/>
<pb n="KR4d0147_WYG_005-27a"/>
異世相逢意自親圓澤再來尋舊伴房公一笑悟前身<lb/>
若將愛見迷真性萬刼難超未了因<lb/>
　　　丙子正月二十三日紀事<lb/>
風捲隂霾日月明鯨鯢已戮海波平姦憸藉手捐竒貨<lb/>
交友通書免詭名舊俗衣冠嗟化劫新疆兵革偃長城<lb/>
聖君若用當時將一洗烟塵宇宙清<lb/>
　　　離陽夀縣百餘里遇大風雨溪流漲溢宿修仁<lb/>
　　　境小寺新潔可喜不復有滯留之歎偶成長句<lb/>
<pb n="KR4d0147_WYG_005-27b"/>
　　　老病字畫欹斜輙自笑也仲子孟堅同來<lb/>
逐客多年住海濵今朝喜作北鄉人飄風掃地捲煩暑<lb/>
驟雨翻空洗瘴塵境惡乍離賔館陋眼眀欣覩佛祠新<lb/>
松林竹徑俱幽勝留滯何庸歎苦辛<hi>紹興丙子六月十九日</hi>
　　　某到郴幾兩月適當重陽而菊猶未開然江山<lb/>
　　　清逺又仙佛所居有足樂者因成鄙句以寫離<lb/>
　　　憂<lb/>
重陽從古多傷感逐客南来重歎嗟鏡裏但驚添白髪<lb/>
<pb n="KR4d0147_WYG_005-28a"/>
樽前猶未見黄花求仙頓覺三山近成佛無令一念差<lb/>
習氣平生都掃盡更憑橘水洗塵沙<lb/>
　　　郴士為作暖閣既成是夕雪作喜而成詩<hi>郴士謂郴</hi>
　　　<hi>户曹邢晦</hi>
暖閣初成荷北鄰歡然一笑欲烘春香煙苒苒縈紆轉<lb/>
鼻息齁齁出入勻睡美忽驚天曈曨夜寒誰怕脚舒伸<lb/>
老兵来報雪床厚凖擬明朝共飲醇<lb/>
　　七言長律<lb/>
<pb n="KR4d0147_WYG_005-28b"/>
　　　悼程伯㝢尚書<lb/>
人物江東第一流天衢闊步縱驊騮彈冠事主俱青紱<lb/>
握手論交到白頭照世詞華窺賈馬致君事業擬伊周<lb/>
平生自謂孔北海晚節欲為陳太丘危行危言逢有道<lb/>
一生一死見交遊自憐罪大無歸日哭送松門嘆莫由<lb/>
</p>
<p>
</p>
  </div>
<div>
                <head>莊簡集巻六</head>
    <p>
<pb n="KR4d0147_WYG_006-1a"/>
欽定四庫全書<lb/>
　莊簡集巻六　　　　　　　宋　李光　撰<lb/>
　　五言絶句<lb/>
　　　次韻奉酬當時參議見贈遊鍾山五詩<lb/>
二水蒼茫外千峯杳靄間傷心金碧地舉目異河山<lb/>
英謀參上幕爽氣蓋羣雄憤世仍憂國都忘酒醆中<lb/>
六國衣冠盛中原氣象存腰間佩金印莫忘殺王敦<lb/>
雅志希三釡平生擅一丘歸尋赤松約何必更封留<lb/>
<pb n="KR4d0147_WYG_006-1b"/>
塞北烟塵息江南勝氣多君王總戎旅来繼大風歌<lb/>
　　　䟦六無詩巻後<lb/>
六無信筆成無令浪流傳它時達官知人人願南遷<lb/>
　　　脩仁道中微雨峭寒荒山古道間桃花盛開因<lb/>
　　　偶成小詩<lb/>
古道逢元夕荒山慘暮烟桃花雖作意未是豔陽天<hi>時正</hi>
<hi>月十四日</hi>
　　　丁丑嵗冬夜發家書二首<lb/>
<pb n="KR4d0147_WYG_006-2a"/>
一别闗山隔相逢未有期書来知勿藥歡喜偶成詩<lb/>
越國今安在湖邉想舊居衡陽空有鴈不寄一行書<lb/>
　　七言絶句<lb/>
　　　三月六日聞五馬同郡僚出郊勸農<lb/>
遥聞鼔吹出城闉露冕褰帷意在民父老莫疑頻駐馬<lb/>
使君那顧採桑人<lb/>
旋移瑶席盍朋簮日暮行庖簇栁陰力勸耕農頒漢詔<lb/>
應知聖主愛民心<lb/>
<pb n="KR4d0147_WYG_006-2b"/>
　　　病中作<lb/>
一枕昏昏若醉鄉雲收霧散月臨牕幽人睡足自驚覺<lb/>
雲在青天月在床<lb/>
　　　池外紅蕉<lb/>
雨後芭蕉粲曉霞近如相妬逺如誇臨池似把菱花照<lb/>
隔葉深将翠幔遮<lb/>
　　　立夏日納凉<lb/>
茅菴西畔小池東烏鵲藏身栁影中沙岸山坡無野店<lb/>
<pb n="KR4d0147_WYG_006-3a"/>
不知此處有清風<lb/>
　　　五月八日雨大作聞守倅逰湖以前日白蓮見<lb/>
　　　寄戱成小詩謝之<lb/>
守倅風流好事同笙歌都在雨聲中似知坐上多狂客<lb/>
不許佳人酒靣紅<lb/>
　　　老欽闍黎以政和七年九月十七日夜圓寂趺<lb/>
　　　坐如生道俗歎仰邑丞向仁叔作偈讃悼因次<lb/>
　　　其韻<lb/>
<pb n="KR4d0147_WYG_006-3b"/>
錬得金剛一性堅形如枯木尚凝然莫疑台嶺慈燈息<lb/>
薪盡何妨火自傳<lb/>
老人端悟上乗禪夜壑蔵舟已脱然認得本來無一物<lb/>
不將三觀浪流傳<lb/>
　　　寄天童覺老<lb/>
竹牖茅簷屋數間不貪杯酒不逰山征租納罷秋田熟<lb/>
未必天童似我閒<lb/>
　　　贈趙與㯽<lb/>
<pb n="KR4d0147_WYG_006-4a"/>
嵗嵗天寒白鶴來箧中舊藁為君開濓伊一脉㣲如綫<lb/>
力踐精思漸可囘<lb/>
　　　竹几<lb/>
虚滑輕凉任自然水邉林下最相便他年若遇青城叟<lb/>
成壞方知盡屬天<hi>青城叟見費孝先事</hi>
　　　洞下宗風冷秋初地而近時了覺二老化行淮<lb/>
　　　甸今復盛于閩浙學徒常千餘人予固疑之昨<lb/>
　　　天童訪予于五松山交臂立談之頃疑情頓釋<lb/>
<pb n="KR4d0147_WYG_006-4b"/>
　　　因成偈四句奉呈大衆一笑可也<lb/>
一條枯木如青盖古廟香爐散紫煙百鳥却衘花作供<lb/>
恁時方㑹祖師禪<lb/>
　　　雙雁道中<lb/>
晚潮落盡水涓涓栁老秧齊過禁煙十里人家鷄犬静<lb/>
竹扉斜掩䕶蠺眠<lb/>
　　　送春<lb/>
層樓極目送春囘愁裏匆匆把一杯更有明年尋舊約<lb/>
<pb n="KR4d0147_WYG_006-5a"/>
先驅還到北枝梅<lb/>
羣花落盡栁綿飛陌上逰人去漸稀今日江津送春去<lb/>
明年還向栁梢歸<lb/>
　　　友人恵鵝僕方戒殺贈二小詩還之<lb/>
曉随蘆鴈聚寒汀只有崇師畫得成欲付庖人應未忍<lb/>
憐渠豈是不能鳴<lb/>
右軍池上動成羣何事羇棲傍主人放汝江湖須逺去<lb/>
莫隨鷄鶩惱比隣<lb/>
<pb n="KR4d0147_WYG_006-5b"/>
　　　留春<lb/>
紅蕉開盡槿花飛載酒登臨到落暉秉燭更期尋勝侣<lb/>
不教容易放春歸<lb/>
　　　白蓮<lb/>
白色蓮花也自竒亭亭水靣半開時恰如西子新粧了<lb/>
未把胭脂汚玉肌<lb/>
　　　跋胡機冝畵卷<lb/>
吴山越嶠對横斜清夢時時到外沙行過小橋墟落静<lb/>
<pb n="KR4d0147_WYG_006-6a"/>
定知深處是吾家<lb/>
　　　戱成寄介然先軰<lb/>
鳴鳩隔屋報新晴小閣幽牕分外明怪底女僮來滌硯<lb/>
無人知是和詩成<lb/>
　　　政和戊戌孟夏補試文武遣興一首<lb/>
一簾踈雨鎖牢愁小閣幽軒得暫留漫説金甌能破睡<lb/>
不如玉局觧消憂<lb/>
　　　新橋<lb/>
<pb n="KR4d0147_WYG_006-6b"/>
賈客船囘泊暮潮夜凉乗月卧吹簫兩堤更擬栽垂栁<lb/>
掩映荆溪罨畵橋<lb/>
　　　浯溪<lb/>
結屋浯溪最上頭氷輪灔灔水悠悠夜深燕坐觀心境<lb/>
月到中天江自流<lb/>
　　　自象登舟入武僊縣境有山聳拔四十丈竒秀<lb/>
　　　異常有道人於此昇僊因以得名<lb/>
青山萬疊俯漣漪時有幽花掛石衣百里清溪休蕩槳<lb/>
<pb n="KR4d0147_WYG_006-7a"/>
要㸔倒影入牕扉<lb/>
　　　陽朔道中兩絶<lb/>
北客多誇陽朔山今朝了了見層巒定知萬壑干岩勝<lb/>
不似山隂道上㸔<lb/>
萬里南行豈偶然黄粱一枕夢邯郸初無恵政蘇疲俗<lb/>
父老休迎舊長官<lb/>
　　　覽義叟秋香二首詞情悽惋使人感嘆義叟新<lb/>
　　　有閨房之戚因戯續其韻且知予感念故人不<lb/>
<pb n="KR4d0147_WYG_006-7b"/>
　　　忘之意<lb/>
小詩清絶與招䰟香霧依然濕鬢雲一夜狂風都掃盡<lb/>
鼻端無復齅餘芬<hi>維摩經云如入薝蔔林不齅餘香</hi>
冷艶孤芳孰與儔此花飄盡更非秋嶺頭賴有寒梅在<lb/>
接續幽香入品流<lb/>
　　　次韻補之藥名十絶<hi>前五絶自謂後五絶寄贈</hi>
一樽聊對菊花前獨上危樓晚景天風外笛聲聞續斷<lb/>
海桐揺落夜敲磚<lb/>
<pb n="KR4d0147_WYG_006-8a"/>
婆娑終日步蓮塘雲㸃空青月到廊病渴長卿初賦就<lb/>
伏神東壁漏聲長<lb/>
平昔雌黄憫聖丘預知鈎吻卒難收狼牙狗舌須防已<lb/>
擬向前湖覔敗舟<lb/>
百部披尋手不停腸留藁本味精英林泉甘遂髙良性<lb/>
石斛何如五斗輕<lb/>
堦前一葉巧隨風夜半金莖沆瀣濃白兎西飛如赤箭<lb/>
烏頭旋復向龍鍾<lb/>
<pb n="KR4d0147_WYG_006-8b"/>
靣壁潜心學大空此身無患任飄蓬草堂自得醍醐味<lb/>
更訪稽山支遁翁<lb/>
山城衢陌厭塵泥獨掃雲房價不低早晚天門自開闔<lb/>
不須鷄舌决明啼<lb/>
纔過天社又中秋江子何時冩我憂風掃半天河海浄<lb/>
𤣥霜着物蛻蟬休<lb/>
草堂誰緝敗蒲編笑傲松蘿不記年應喜秋來甘澤瀉<lb/>
牽牛時復自蹊田<lb/>
<pb n="KR4d0147_WYG_006-9a"/>
却上南亭望北亭雲生秋石逼簾旌露欺緑玉青蒲色<lb/>
風擲琅玕敗葉聲<lb/>
　　　次韻補之惜花詩<lb/>
年來直欲挽韶華栁徑桃蹊便是家綵錦幕天防横雨<lb/>
紅紗照夜㸔飛花<lb/>
　　　詠史<lb/>
　　　　項羽不聴韓生之謀背闗懐楚亡徴已見漢<lb/>
　　　　王卒用張良計致齊王信等㑹垓下<lb/>
<pb n="KR4d0147_WYG_006-9b"/>
入闗不守舊山河漢用張良作網羅垓下不知兵已合<lb/>
夜深方訝楚人多<lb/>
　　　紀異<lb/>
掣電驅雷起蟄龍一畨桃李鬬纎穠晚來忽見千山白<lb/>
戯蚓鳴蛙失舊蹤<lb/>
　　　贈林桂髙<lb/>
子向柯山得所從天寒濵海致詩筒巻中更賭忠齋筆<lb/>
力障狂瀾有二公<lb/>
<pb n="KR4d0147_WYG_006-10a"/>
知入廬山翠㡬重歸除懐玉不匆匆絶憐楳埜雙雛鳯<lb/>
長記閩中一秃翁<lb/>
　　　退朝見越山二首<lb/>
曉來朝退紫宸班馬上悠然見越山便欲掛冠尋舊隠<lb/>
卧㸔逺岫列牕閒<lb/>
接武鴛鸞綴近班愧無謀畧濟時艱打包結伴尋方去<lb/>
相對僧牕一味閒<lb/>
　　　題百官步<lb/>
<pb n="KR4d0147_WYG_006-10b"/>
曉雨㣲茫水接天隔江茅店有炊烟杖藜獨上沙頭路<lb/>
猶記當時趕渡船<lb/>
　　　失題<lb/>
别乗風流邁昔賢澄江堂下賸栽蓮秋來更有江湖思<lb/>
睡鴨殘蘆帯暝煙<lb/>
賀監門前水一灣藕花十里對梅山歸心不待秋風急<lb/>
恐負輕鷗作伴閒<lb/>
　　　紹興二年三月還自淮西重至宣城與徳淵寺<lb/>
<pb n="KR4d0147_WYG_006-11a"/>
　　　丞諸友散歩後圃登雙溪樓<lb/>
翛然危觀出風塵千里溪山照映人飛盖追隨賔客舊<lb/>
滿園桃李不勝春<lb/>
夙衘王命出行朝軍士無譁罷擊刁一笑闗頭發三箭<lb/>
却驅貔虎取天驕<lb/>
　　　赴金陵舟過霅川偶作<lb/>
孤村逺浦接㣲茫䖏處經行㸔挿秧却憶年時住家處<lb/>
藕花無數遶林塘<lb/>
<pb n="KR4d0147_WYG_006-11b"/>
漁舟蕩漾逐鷗輕嘔軋繅車雜櫓聲却入江淮兵革地<lb/>
夢魂何似此間清<lb/>
　　　宿伯氏南軒<lb/>
江山秀色照忩扉暖閣清簷許暫依白首往來寒食路<lb/>
扁舟長趁落潮歸<lb/>
　　　孚先兄示詩頗懐憤悱且有杜門不出之誓連<lb/>
　　　日病目不能荅今小愈因成三絶句奉寄以廣<lb/>
　　　其意<lb/>
<pb n="KR4d0147_WYG_006-12a"/>
荆玉靈珠祗自珍閉門覔句未全貧先生不出人難測<lb/>
應有清風動四鄰<lb/>
發憤潜心正下帷一經傳授寜馨児三間茅屋真堪隠<lb/>
十畆荒園未暇窺<lb/>
雲出無心鳥倦歸季鷹當日最知機心空一任他人謗<lb/>
道在何妨舉世非<lb/>
　　　即事<lb/>
野性閒心不可鞿歸来况復故人稀三杯自可頻招隠<lb/>
<pb n="KR4d0147_WYG_006-12b"/>
一局何妨小合圍<lb/>
　　　元日<lb/>
逕脱東風入律新翠華移蹕罷東巡中原父老應遮道<lb/>
要㸔君王玉座春<lb/>
　　　元發弟携家避水扵迎山閣且賦二小詩寄諸<lb/>
　　　子勉次其韻<lb/>
襁負蒼皇冒雨來烹茶煑石暫相偎南山况值秋天爽<lb/>
夘酒時時自一杯<lb/>
<pb n="KR4d0147_WYG_006-13a"/>
忽驚落日轉東隅人意欣欣似躍魚泛宅同來真不惡<lb/>
幾家囘首歎樓居<lb/>
　　　枕上<lb/>
曉日烘窻度隙塵朝來光景屬閒人有時被煖貪濃睡<lb/>
客到門前且莫嗔<lb/>
　　　水際看雲<lb/>
曾陪鴛鷺綴清班拂袖歸來水石間策杖岸巾聊徙倚<lb/>
孤雲何似此身閒<lb/>
<pb n="KR4d0147_WYG_006-13b"/>
　　　過上方一絶<lb/>
芒鞋笻杖强躋攀示病維摩晝掩闗棊罷不知風破雨<lb/>
却擕爐銚過前山<lb/>
　　　再題百官歩<lb/>
茅舍荆扉尚宛然重來白首記當年㡬囘倚杖沙頭路<lb/>
獨立蒼茫喚渡船<lb/>
　　　鷄<lb/>
纓冠飽穀更知時振羽階除自在啼驚斷幽牕五更夢<lb/>
<pb n="KR4d0147_WYG_006-14a"/>
北風穿户月沉西<lb/>
　　　夜宿東城有懐<lb/>
風送孤㠶掠岸飛籃輿十里漫追隨夜深小市無燈火<lb/>
雪月佳哉祇自知<lb/>
半生香火庇琳宫自怪年來出處同憂患祗今嘗已徧<lb/>
頹然相對兩衰翁<lb/>
　　　次韻得之恵笋<lb/>
南山老竹引鞭長採掇新萌緑玉香已覺年來忘肉味<lb/>
<pb n="KR4d0147_WYG_006-14b"/>
小鐺深煑與君嘗<lb/>
　　　雨中承厲吉老送芍藥色㣲黄者尤竒戯成二<lb/>
　　　小詩為謝<lb/>
殘紅賸紫輾車塵雨浥豐肌浴太真老眼年來超色界<lb/>
定應辜負一枝春<lb/>
勝韻幽香敢自珍静中風味見天真亂紅千㸃飄零盡<lb/>
留得竒葩殿晚春<lb/>
　　　逰石橋三絶<lb/>
<pb n="KR4d0147_WYG_006-15a"/>
要觀台嶺百千燈雲水飄然愧衲僧且寄此身江海上<lb/>
不辭千里旋敲氷<lb/>
此身㳺走半塵寰贏得顔衰兩鬢斑要是胸中未豪壯<lb/>
重來海際㸔濤山<lb/>
海上羣鷗了不驚山中草木漫知名祗應門外蒼頑石<lb/>
猶記幽人曳杖聲<lb/>
　　　㳺大龍湫觀瀑亭遇小雨成詠<lb/>
十里蒼崖轉碧空出山雲雨細濛濛只因便是龍湫瀑<lb/>
<pb n="KR4d0147_WYG_006-15b"/>
濺沫飛流逐晚風<lb/>
　　　過小江渡行村落間愛其風土偶成<lb/>
未到清溪水半渾山圍蓮蕩鷺成羣槿籬竹塢疑無路<lb/>
鷄犬時時隔岸聞<lb/>
　　　入雁蕩山<lb/>
夢想清㳺覺又非十年雲水與心違名山今屬分符客<lb/>
不羡凌空振錫飛<lb/>
　　　丁已十二月二十六日過吾村早飯宿後溪<lb/>
<pb n="KR4d0147_WYG_006-16a"/>
　　　　永嘉氣温圖經謂四時皆温因以得名予守<lb/>
　　　　郡二年未嘗見積雪自行衢婺連見三白<lb/>
梅蘂凌寒雪未消青帘紅斾巧相招十年不踏江山路<lb/>
過盡吾村獨木橋<lb/>
出處平生豈有心心憂時事力難任飽㸔鴈蕩佳山水<lb/>
却入江西劔㦸林<lb/>
過盡闗山到水村衾裯猶訝四時温朔風凛凛催飛雪<lb/>
似與幽人洗瘴痕<lb/>
<pb n="KR4d0147_WYG_006-16b"/>
　　　過亡妹墳有感<lb/>
死生契濶不堪論鴻鴈驚飛只斷魂白首重來作寒食<lb/>
數行老淚灑松根<lb/>
　　　離天姥五里入石橋路<lb/>
江湖方喜脱風波嶺路還驚上下坡頼自隨身有竿木<lb/>
南來未怕石頭多<lb/>
　　　過豐城<lb/>
匣蔵千古祕潜虬夜吐光芒犯斗牛欲把精鋼付陶冶<lb/>
<pb n="KR4d0147_WYG_006-17a"/>
散為和氣滿田疇<lb/>
　　　予與天台才上座相别踰二十年恵然抱琴見<lb/>
　　　訪老懶日困朱墨度不能欵戲贈小詩<lb/>
當時指法杳難尋二十年來枉用心却抱孤桐林下去<lb/>
青山流水自知音<lb/>
　　　予去開化三十年戊午仲冬自江西召還道<lb/>
　　　由江山境感嘆成小詩<lb/>
依然山色與溪聲嵗月崢嶸祇自驚獨有老農能耐乆<lb/>
<pb n="KR4d0147_WYG_006-17b"/>
路傍猶説長官清<lb/>
　　　過清江寄向伯恭<lb/>
清江已在煙城外碧瓦珠簾隔斷橋不見薌林真靣目<lb/>
霜花風葉暮蕭蕭<lb/>
　　　再寄向伯恭<lb/>
南行萬里敢辭遥過盡江西獨木橋已見薌林真靣目<lb/>
依然華髪兩蕭蕭<lb/>
　　　惜春<lb/>
<pb n="KR4d0147_WYG_006-18a"/>
羣紅飄盡緑隂濃醉裏㸔花若夢中籬外野桃如有意<lb/>
為予囘首畧從容<lb/>
衰年那復惜流芳自愛春深晝景長老眼不愁花落盡<lb/>
移尊來傍緑隂凉<lb/>
　　　離萍鄉晚宿里田鋪<lb/>
曉出萍鄉動越吟清溪無底亂山深頽垣破屋郵亭古<lb/>
靣壁聊觀去住心<lb/>
　　　牂江對雨<lb/>
<pb n="KR4d0147_WYG_006-18b"/>
急雨崩騰㑹百川牂牁江露石如拳兩山南北人來徃<lb/>
笑㸔縱横小渡船<lb/>
　　　牂江晚眺<lb/>
瘴雲消盡日衘山風動踈簾眼界寛試著胡床臨水坐<lb/>
要㸔金塔湧澄瀾<lb/>
　　　元發弟六十五姪逺寄貂蝉筆様孟愽有詩因<lb/>
　　　次韻<lb/>
十年慣使鷄翎筆一束貂蝉愧暗投待我明牕草𤣥罷<lb/>
<pb n="KR4d0147_WYG_006-19a"/>
論功應合便封侯<hi>僕觧易已畢</hi>
　　　李子從家觀李成所畫吴越山水圖<lb/>
朝來陡覺瘴塵空逺浦平林杳靄中異境掇移消底力<lb/>
筆端聊舉一針鋒<lb/>
　　　玻璃盌<lb/>
　　　　僕之謫居澄江也吳元預適寓水東時時徃<lb/>
　　　　來忽一日告别仍以玻瓈盌見贈意則厚矣<lb/>
　　　　然僕方宴坐一室空諸所有日食不過飯一<lb/>
<pb n="KR4d0147_WYG_006-19b"/>
　　　　盂爾間或散策郊外遇田夫野叟飲輙醉倒<lb/>
　　　　何用是寳器哉因戯成小詩復還其盌<lb/>
獨醒難招楚些魂時從蜑叟醉蠻村興來不假玻瓈盌<lb/>
自有隨身老瓦盆<lb/>
　　　九月二十八日枕上<lb/>
年來心氣苦怔忪永夜長憂百慮攻頼是床頭有清聖<lb/>
一杯扶到五更鐘<lb/>
　　　趙丞相過藤州相從累日因言在朝與諸史官<lb/>
<pb n="KR4d0147_WYG_006-20a"/>
　　　㑹話論修史事恐它時不免南行坐有一士云<lb/>
　　　若有此某當從行今日到此音問也不通退作<lb/>
　　　小詩<lb/>
平時盡道相隨去度嶺何曽見一人賴是隨身有孤影<lb/>
燈前月下却相親<lb/>
　　　朱致祥教諭飲酒奕棋與僕畧相上下不見旬<lb/>
　　　日作二詩招之<lb/>
終日沉機喜欲迷一枰勝負未全低清秋九月江頭路<lb/>
<pb n="KR4d0147_WYG_006-20b"/>
不見門前瘦馬嘶<lb/>
老罷無人斷送秋惟憑一酌𣪚千憂莫嫌白酒難成醉<lb/>
尚有黄花挿滿頭<lb/>
　　　離容南百里間多古松僵仆道上不免斧斤之<lb/>
　　　患感之作小詩呈陸川邑官使稍禁戢之<lb/>
百年斤斧避龍鱗尚被樵夫斫作薪三伏修塗多暍死<lb/>
清隂留取庇行人<lb/>
　　　乙丑二月予赴貶瓊山蘇令辦自蔚平追路至<lb/>
<pb n="KR4d0147_WYG_006-21a"/>
　　　陸川訪别臨行作兩小詩<lb/>
墟落相逢一笑迎旋沽濁酒得深傾明朝轉首俱千里<lb/>
君到藤江我到瓊<lb/>
淹留客館雨冥冥烽火仍連近賊營已悟去来生死夢<lb/>
年来愈覺一身輕<lb/>
</p>
<p>
</p>
  </div>
<div>
                <head>莊簡集巻七</head>
    <p>
<pb n="KR4d0147_WYG_007-1a"/>
欽定四庫全書<lb/>
　莊簡集巻七　　　　　　　宋　李光　撰<lb/>
　　七言絶句<lb/>
　　　渡海<lb/>
三載藤江守藥爐身輕那復羡飛鳬瓊山萬里乗風便<lb/>
始覺驚濤異坦途<lb/>
出處從今莫問天南来跨海豈徒然須知魯叟乘桴興<lb/>
未似商巖濟巨川<lb/>
<pb n="KR4d0147_WYG_007-1b"/>
潮回齊唱發船歌杳渺風帆去若梭可是胸中未豪壯<lb/>
更来滄海㸔鯨波<lb/>
　　　雷化多曠野道傍常聞鷓鴣聲<lb/>
已過梅嶺更南征渺渺瓊山四百程<hi>自雷渡海南四百里</hi>日暖風<lb/>
和寒食路行人休聴鷓鴣聲<hi>俗訛其聲曰行不得</hi>
　　　乙丑生朝<lb/>
今朝生日豈須論老去難酬父母恩惟有海南香一瓣<lb/>
直教薫炙徧乾坤<lb/>
<pb n="KR4d0147_WYG_007-2a"/>
　　　次韻徐念道瓊臺泂酌亭兩絶<lb/>
笙簫杳渺鶴徘徊嬴女時應下玉臺莫問三山在何許<lb/>
更尋方丈與蓬莱<lb/>
蘓公陳迹半成空杖策經行紹聖中便與佳名還泂酌<lb/>
曄然光景照無窮<hi>泂酌亭瓊臺在海南孤絶之處限以鯨波而風物蕭然若在塵外疑即三</hi>
<hi>山之一也東坡先生紹聖間徃来瓊山獨飲䨇泉因作亭其上名曰泂酌亭且留詩云</hi>
　　　即事十二首<lb/>
秋雲漠漠日昏昏積潦連江隔逺村頼是陳編有餘味<lb/>
<pb n="KR4d0147_WYG_007-2b"/>
斷無車馬到衡門<lb/>
青鞋踏徧海邉沙葉暗檳榔樹樹花蜑子也能留客坐<lb/>
旋添活火待煎茶<lb/>
榕葉隂隂日向西翠禽無語畫簾垂晚凉庭院經行好<lb/>
洗出蕉花一兩枝<lb/>
橋南橋北水漫漫泂酌依然碧玉寒隣里何妨頻汲取<lb/>
莫教摧折小欄干<lb/>
家僮投晚閉柴荆倚錫聊同結夏僧夜漏欲傳城上皷<lb/>
<pb n="KR4d0147_WYG_007-3a"/>
籠紗初㸃佛前燈<lb/>
客舍生涯自寂寥秋来仍復雨連宵前村隠隠人来徃<lb/>
時有篝燈過竹橋<lb/>
過却東橋即是村浣紗人出閙紛紛倚笻爭向前灘望<lb/>
漲水潮来减㡬分<lb/>
異域㳺從見靣䟱掩闗終日自端居正須文字相料理<lb/>
病眼常嫌細字書<lb/>
涉旬風浪戰扶胥咫尺烟波信息䟱見説北船今日到<lb/>
<pb n="KR4d0147_WYG_007-3b"/>
故人應有寄来書<lb/>
南隣小魏隔雲巢里巷相從近結交聞道秋来作文賦<lb/>
可能借我一齊抄<lb/>
鯨波萬里海南州郭外新居事事幽一味清泉堪瀹茗<lb/>
千年蠧簡可忘憂<lb/>
潮平賈客輸蠻貨日晚隣翁約勝逰月黒無人来打水<lb/>
喧呼長怕五更頭<lb/>
　　　與善借示魯直集雕刻雖精而非老眼所便戯<lb/>
<pb n="KR4d0147_WYG_007-4a"/>
　　　成小詩還之<lb/>
墻角年來棄短檠捐書黙坐眼方明知君欲嗣江西𣲖<lb/>
净几明忩付後生<hi>近日吕居仁舍人作江西宗𣲖序以魯直為宗主也</hi>
　　　連夕大寒示隣士<lb/>
凍雲垂地北風顛粧㸃江湖欲雪天我亦隨身有蓑笠<lb/>
興来同上釣魚船<lb/>
紙帳蒲團度厄年一菴聊可寄深禪隔忩要聴芭蕉雨<lb/>
襆被須来對榻眠<lb/>
<pb n="KR4d0147_WYG_007-4b"/>
　　　重過横河宿莫氏南軒<lb/>
扁舟重過海邉村野竹侵堦桞映門相對小窻賔客散<lb/>
十年憂患不須論<lb/>
　　　庭植惠雪菊嚴冬盛開<lb/>
冷豔霜苞向日舒移將小檻近階除應知海外冬無雪<lb/>
留與寒儒夜映書<lb/>
　　　十二月寒甚小雨打忩有霰雪聲成小詩招隣<lb/>
　　　士飲<lb/>
<pb n="KR4d0147_WYG_007-5a"/>
行窮海北到瓊山二月猶驚塞外寒小雨洒忩風淅瀝<lb/>
擁爐来聴雪聲乾<lb/>
　　　予自暮春與客燕野趣亭俛仰三時始復再至<lb/>
　　　則花木益茂亭亦稍葺矣因思去嵗重九之集<lb/>
　　　覽物増慨題三小詩<lb/>
經時不到嚴家館千樹檳榔一徑深莫把小亭頻展拓<lb/>
恐妨幽步緑苔侵<lb/>
秋容野色擁簾旌森木中間結小亭斫盡枯荷露清淺<lb/>
<pb n="KR4d0147_WYG_007-5b"/>
夜深来㸔一池星<lb/>
聫騎同来倒載還勝游那復羡龍山空餘把酒題詩地<lb/>
忍對籬邉菊蘂斑<lb/>
　　　戯題林庭植茅亭<lb/>
十畆茅亭倚壁開中安五寸黒香臺小忩容膝頻招客<lb/>
呼出丁香佐一杯<hi>時丁香盛開</hi>
　　　次韻趙丞相海鳴<lb/>
幽人一枕夢魂清風皷寒潮夜有聲海色天容本澄静<lb/>
<pb n="KR4d0147_WYG_007-6a"/>
年来應為不平鳴<lb/>
身如一葉任風飄閉眼觀心路匪遙慣聴海鳴還熟寢<lb/>
未妨歸夢趂回潮<lb/>
　　　三月三日陪郡守宴嚴亭<lb/>
旌斾悠悠照暮春蘭亭修禊在斯晨不須縣尹前驅去<lb/>
自有隨車雨洗塵<hi>坐間得雨</hi>
尋花問桞到村扉葉暗檳榔晝影移從此山翁頻倒載<lb/>
嚴池今勝習家池<lb/>
<pb n="KR4d0147_WYG_007-6b"/>
　　　癸亥上元余謫藤江是時初開樂禁人意欣欣<lb/>
　　　吳元預作紀事二絶頗入風雅戯和其韻<lb/>
曽見端門萬炬燈天街追逐少年行如今老病惟貪睡<lb/>
懶向州衙㸔樂棚<lb/>
再聞韶樂共欣然太守推行詔墨鮮山郡莫嫌娼女拙<lb/>
嫁他蜑戸已多年<lb/>
　　　次韻康守通幽亭三絶<lb/>
篔簹脱籜已穿林裊露搓烟蘚徑深宴坐蒲團空寂處<lb/>
<pb n="KR4d0147_WYG_007-7a"/>
一聲啼鳥故相侵<lb/>
風捲千梢偃斾旌杖藜徐步到幽亭他年持節重逰地<lb/>
父老爭㸔舊使星<lb/>
吏散庭空絶徃還焚香黙坐似居山新詩改罷重搔首<lb/>
自拾堦前筍籜斑<lb/>
　　　端居無以遣興偶成三小詩仍用前韻呈元夀<lb/>
　　　㑹元二公<lb/>
桄榔澀勒易成林午枕蕭然一榻深春半已無桃杏在<lb/>
<pb n="KR4d0147_WYG_007-7b"/>
夜深惟有月華侵<lb/>
搖搖北望動心旌老病聊依泂酌亭時有小兵来滌硯<lb/>
清泉一掬冷涵星<lb/>
流轉南来未放還此身忽到海中山臨池顧影聊娛戯<lb/>
懶把青銅照鬢斑<lb/>
　　　十月二十二日縱步至教諭謝君所居愛其幽<lb/>
　　　勝而庭植道源諸友見尋烹茗奕棊小酌而歸<lb/>
　　　因成二絶句<lb/>
<pb n="KR4d0147_WYG_007-8a"/>
城隅詰曲趂溪斜遙望青帘認酒家行過小橋沙路盡<lb/>
忽逢菡萏一池花<lb/>
歸来庭院欲棲鴉冷落誰憐副使家獨向小園行欲遍<lb/>
籬邉黄菊有殘花<lb/>
　　　十月三十天氣重隂門巷蕭然乏酒不能招客<lb/>
　　　隣人釀酒適熟而梁軍判周主簿芋學録不約<lb/>
　　　而至洗盞更酌喜而成詩以示坐客<lb/>
火冷燈青正寂寥夜寒風勁酒香飄隔墻知是隣醅熟<lb/>
<pb n="KR4d0147_WYG_007-8b"/>
踏雨沾泥不待招<lb/>
　　　昨以酒熟隣士皆来戯作小詩而國幹和章獨<lb/>
　　　未至今日天氣温和再成鄙句促之<lb/>
朝来風静凍雲消簾静忩明瓦不飄鴉呌三聲乾鵲喜<lb/>
<hi>南人諺云鴉呌三聲酒食不停魏介然云</hi>故應知我有嘉招<lb/>
星河湛湛夜寥寥閉戸㣲聞麝篆飄况有南隣愛酒伴<lb/>
興来不假楚辭招<lb/>
　　　五月望日市無魚肉老庖擷園蔬雜以杞菊作<lb/>
<pb n="KR4d0147_WYG_007-9a"/>
　　　羮氣味甚珍戯成小詩適梁軍判送酒頭来并<lb/>
　　　成三絶謝之<lb/>
旋擷園蔬二寸長牙齦脆響菊苖香欲招隣友同来啜<lb/>
恐被鷄豚越短墻<hi>小說有郡守攜具訪一山人是夕寤驚云誰令羊羣踐我菜圃也</hi>
疎簾冉冉度茶香日午誰陪竹戸涼陋巷簞瓢巳清絶<lb/>
更將詩句攪空腸<lb/>
麴米新篘只隔墻西風吹過酒頭香故知王母憐愁獨<lb/>
煩送瑤池九醖觴<hi>國幹送酒</hi>
<pb n="KR4d0147_WYG_007-9b"/>
　　　新年雜興十首<lb/>
春潮和雨沒平沙沙岸疎籬盡酒家北客慣尋寒食路<lb/>
不知人日已無花<lb/>
海邦人日似深春籬外桃花半不存自要杖藜閒信步<lb/>
蹇驢牽去繋榕根<lb/>
紅蕉欄畔小池塘山雨添花映短墻自是氷霜元不到<lb/>
浮花那觧傲氷霜<lb/>
獨酌怡然萬慮平夕陽忩牖喜新晴矮牀睡稳誰呼覺<lb/>
<pb n="KR4d0147_WYG_007-10a"/>
只有幽禽一兩聲<lb/>
世事悠悠委逝波六年歸夢寄南柯北来莫怪音書㫁<lb/>
衡嶽元無雁字過<lb/>
信是閒中日月遲頹然那惜寸隂移消磨永晝非無術<lb/>
䄂手旁觀數局棋<lb/>
蕭然一榻本無塵轉物庵中老病身江上桃花空記靣<lb/>
不如啼鳥解留春<lb/>
負郭幽居一味清殘花寂寂水泠泠夜深宴坐無燈火<lb/>
<pb n="KR4d0147_WYG_007-10b"/>
捲起疎簾月滿庭<lb/>
佳節無人共一尊熒熒燈火雨昏昏慿誰與喚烟霞伴<lb/>
直上羅浮㸔上元<lb/>
去國頻經曠蕩恩新年猶寄海南村掇移妙境非難事<lb/>
直使心超不二門<lb/>
　　　秋日雜詠十首<lb/>
三載幽棲養性靈焚香黙坐萬縁輕空庭野草萋萋碧<lb/>
更覺秋来少送迎<lb/>
<pb n="KR4d0147_WYG_007-11a"/>
抄罷唐詩筆暫停不將竒字問添丁郊坰秋半無炎暑<lb/>
凈拂明忩讀道經<lb/>
風露蕭蕭月欲沈方池水静影横參何人睡覺来陪我<lb/>
更取金荷瀲灔斟<hi>八月十四夜四皷</hi>
招呼佳侣暫忘形夜乆金莖露欲零風捲晴雲時㸃綴<lb/>
未妨華月上青㝠<hi>中秋招隣士小酌</hi>
海濱三度過中秋雨横無因到庾樓萬里無塵今夕月<lb/>
不須攜客上羅浮<lb/>
<pb n="KR4d0147_WYG_007-11b"/>
沙路微行到懶窠晚風斜日滿烟蘿焚香坐久疑無路<lb/>
忽見帆檣竹外過<hi>道人了然卓菴號懶窠</hi>
杖策尋幽路欲迷華鬘椎髻雜生黎空階秋晚無霜葉<lb/>
自把清詩竹上題<lb/>
老去㤀情不厭閒酒杯詩軸最相闗籬邉知是重陽近<lb/>
萸實微紅菊蘂斑<lb/>
天南誰把尺書傳老眼經秋自不眠皷角聲回忩未掩<lb/>
可堪殘月到牀前<lb/>
<pb n="KR4d0147_WYG_007-12a"/>
可笑餘生習氣纒時時吟詠偶盈編心閒身老趨平淡<lb/>
不是新来效樂天<lb/>
　　　贈傳神陳生<lb/>
直綴還縚岸幅巾三年海外見来頻鬢髯若為添霜雪<lb/>
始覺衰容更逼真<lb/>
　　　列之告别為之悵然小詩送别<lb/>
小橋西巷每徜徉忽趂南風返故鄉旋汲雙泉烹日鑄<lb/>
從今誰共北忩涼<lb/>
<pb n="KR4d0147_WYG_007-12b"/>
　　　小詩送孟堅北歸<lb/>
汝到家中暫喜歡倚門慈母問平安舉頭便見天邉月<lb/>
莫作千山萬水㸔<lb/>
　　　已已二月三日晚食罷步至林氏園了然道人<lb/>
　　　新築小亭愛其閴寂獨坐久之白上人来出門<lb/>
　　　又逢魏子歸而寫之以詩偶翻舊藁見之恍然<lb/>
　　　因書以示庭植<lb/>
新築茅亭澀勒間蒲團坐久欲㤀還道人應供歸来晚<lb/>
<pb n="KR4d0147_WYG_007-13a"/>
只有野僧相伴閒<lb/>
夕照穿林暮靄収出門忽見月如鈎幽人曳杖来尋伴<lb/>
一笑能令萬慮休<lb/>
　　　書尾寄六十五姪孟容<lb/>
轉物庵中一老人十年嶺嶠且蔵身黎山萬叠波千頃<lb/>
心鏡孤圓月一輪<lb/>
　　　雙泉亭<lb/>
　　　　予自甲子春再貶瓊山寓居雙泉首尾六載<lb/>
<pb n="KR4d0147_WYG_007-13b"/>
　　　　稍葺治之結亭泉上甃以青石可百年南遊<lb/>
　　　　昌化留小詩亭中<lb/>
甃石流溝汲愈新秋無落葉旱無塵他年莫㤀癡頑老<lb/>
曽是雙泉舊主人<lb/>
　　　陳氏靣北小亭逺依林壑下瞰長江主人每醉<lb/>
　　　卧其下歎羡不足戯留小詩云<lb/>
赫日曉林起瘴烟小亭風景獨蕭然門前剥啄須輕手<lb/>
忩下幽人正醉眠<lb/>
<pb n="KR4d0147_WYG_007-14a"/>
　　　十一月二十八日陳令分寄梅花數枝為賦兩<lb/>
　　　絶句<lb/>
幽香偏許夜深聞冷蘂從来水外村南地恨無霜雪伴<lb/>
獨將孤影照黄昏<lb/>
一枝淡静玉無痕便覺蕭娘氣味村旋汲清泉滋蓓蕾<lb/>
小忩留待月微昏<lb/>
　　　二子繼韻復賦二首<lb/>
香超薝蔔㫁知聞窮臘開花處處村應笑多姿桃杏俗<lb/>
<pb n="KR4d0147_WYG_007-14b"/>
更嫌貪睡海棠昏<lb/>
城上胡笳枕上聞却愁羌笛起孤村氷容不入丹青手<lb/>
玉骨那憂瘴霧昏<lb/>
　　　文昌陳令寄龍眼甚富<lb/>
不羡蒲萄馬乳寒品流須着荔支間幽人頓覺空囊富<lb/>
合浦明珠一夜還<lb/>
　　　儋耳病起偶題<lb/>
病骨支離睡半醒雨餘芳草入簾青焚香隠几無人到<lb/>
<pb n="KR4d0147_WYG_007-15a"/>
讀盡黄庭一巻經<lb/>
　　　黎人二首<lb/>
褰帷露冕更停輪渺渺旌麾入瘴雲異境盡憑詩寫去<lb/>
郡僚爭喜得新聞<lb/>
桄榔林裏便為家白首那曽識使華莫説蠻村與黎洞<lb/>
郡人觀覩亦咨嗟<lb/>
　　　春日偶題<lb/>
庵後疎籬蔓碧花庵前榕葉晚蔵鴉階前草長苔痕滿<lb/>
<pb n="KR4d0147_WYG_007-15b"/>
裝出儋州副使家<lb/>
　　　海外實未嘗見梅為賦一絶<lb/>
春日追逰載酒堂名園疑有野梅芳籬邉水畔無尋處<lb/>
只向風前認暗香<lb/>
　　　徳舉予丱角友生也書来寄三小詩并示杜門<lb/>
　　　圓妙方指趣深逺因次韻為謝仍寄出門散方<lb/>
　　　亦反招隠之義也兼示商叟一笑<hi>出門散方别見</hi>
杜門一法有深機勝把𤣥闗叩祖師覆罷㤀憂還獨酌<lb/>
<pb n="KR4d0147_WYG_007-16a"/>
免陪歌酒免論棊<lb/>
　　　老野狐<lb/>
　　　　瓊士吳志寜居城之東北隅深居簡出若素<lb/>
　　　　隠者已而来儋耳託言學易且云願見異人<lb/>
　　　　予始甚嘉之已而乃聞與一老婦逰一日坐<lb/>
　　　　間為陳守所詰慚沮不自安夜半挈之而遁<lb/>
　　　　戯作此詩欲追寄之不及<lb/>
變化形容似老儒南来權作白髭鬚祗應坐上無鷹犬<lb/>
<pb n="KR4d0147_WYG_007-16b"/>
走作人間老野狐<lb/>
　　　中春之初與諸友逰黎氏園荆華贈予桃花一<lb/>
　　　枝歸置瓶中連日不凋因成兩絶示同行且令<lb/>
　　　同賦<lb/>
桄榔林裏見桃花正似羅幃翠幕遮老去已無篸髻夢<lb/>
凈瓶歸挿一枝斜<lb/>
竹外籬邉映桞條一枝纎軟更妖嬈似知摩詰愁無伴<lb/>
留向書忩不忍凋<lb/>
<pb n="KR4d0147_WYG_007-17a"/>
　　　庖人宋奕請告徃瓊般家怪久不至聞已設厨<lb/>
　　　矣戯贈朱推<lb/>
市無魚肉㸑無烟晨起齋厨每索然欲識先生真樂地<lb/>
飯蔬飲水曲肱眠<lb/>
　　　感松<lb/>
　　　　海外獨昌化宜松父老云徃年自報恩寺西<lb/>
　　　　行皆松柏林也州縣無禁約邦人折以為<lb/>
　　　　薪根節堅潤者以為明今惟十里外尚有之<lb/>
<pb n="KR4d0147_WYG_007-17b"/>
　　　　三十年後無復種矣感之作三小詩題之寺<lb/>
　　　　殿柱中以勸郡人有知者庻其少弭乎<lb/>
瑟瑟聲微冉冉香炎天瘴海變清涼從今莫遣兒童斫<lb/>
留取濃隂庇一方<lb/>
根盤厚地幹參天䕶養龍髯㡬百年忍把斧斤頻剪伐<lb/>
坐令鱗甲化非烟<lb/>
每憶西湖九里松眼明忽見紫髯翁隠居庭院多栽種<lb/>
為愛笙簫逓晚風<hi>陶隠居喜聴吹笙特愛松風庭院皆植松每聞其響欣然為樂</hi>
<pb n="KR4d0147_WYG_007-18a"/>
　　　昌化肉不常得予蔬食已慣每聞有猪則召一<lb/>
　　　二友生同飯月不過二三四月二日聞有猪亟<lb/>
　　　令召三職事<lb/>
顔樂簞瓢孔飯蔬先生休歎食無魚小兵知我須招客<lb/>
市上今晨報有猪<lb/>
　　　予三貶而至儋耳又復二年平生習氣掃除殆<lb/>
　　　盡海外去國萬里士民不知朝廷事免議朝政<lb/>
　　　惟是里巷之間是非曲直偶及之入于耳中有<lb/>
<pb n="KR4d0147_WYG_007-18b"/>
　　　如穢物置之寳器自今客至惟經史禪悦道家<lb/>
　　　養生之說乃所樂聞其餘非已所預者可付之<lb/>
　　　一黙并成小詩以述已意云<lb/>
庵中宴坐戸長扄皷瑟吟詩樂性靈客至不妨談道妙<lb/>
儒書釋典及仙經<lb/>
　　　戊辰冬與隣士縱步至吳由道書㑹所課諸生<lb/>
　　　作梅花詩以先字為韻戯成一絶句後三年由<lb/>
　　　道来昌化索前作復次韻三首并前詩贈之<lb/>
<pb n="KR4d0147_WYG_007-19a"/>
氷容幽勝肯爭妍獨樹亭亭近水邉不但色香俱第一<lb/>
品流宜占百花先<lb/>
清影扶疎晚更妍每教移植小池邉一枝獨守凌寒操<lb/>
肯與羣花較後先<lb/>
月娥姑射妬清妍白髪羞將挿鬢邉冷艶獨排殘臘破<lb/>
孤芳長占小桃先<lb/>
　　　陳渭老今夕開閣誠為盛事戯成二小詩以侑<lb/>
　　　坐客<lb/>
<pb n="KR4d0147_WYG_007-19b"/>
釀成春甕勝玻璃旋壓真珠味更竒飲客莫辭今夕醉<lb/>
黄河清後卒無期<lb/>
長堤楊桞映門垂南北行人認酒旗坐上飲流須强醉<lb/>
休將河水較醇醨<lb/>
　　　行潘峒諸村愛其巖壑之勝田疇之美因成小<lb/>
　　詩<lb/>
烟市雲中自一墟幽花夹道路縈紆無人與寫巖巒勝<lb/>
聊展營丘半幅圖<hi>予離藤日李子從恵李成山水</hi>
<pb n="KR4d0147_WYG_007-20a"/>
村落家家社酒香雜花開盡緑隂涼山畦是處田疇美<lb/>
時有歸牛待夕陽<lb/>
　　　元發恵鳴鷄<lb/>
塵榻昏昏睡未醒床頭腷膞老鷄聲年来學道多晨起<lb/>
免聴城頭畫角清<lb/>
朱冠𤣥臆氣横秋得食相呼飽即休語黙從来有程度<lb/>
不妨風雨夜颼颼<lb/>
　　　客恵予早鳴晚鳴二鷄各賦一絶<lb/>
<pb n="KR4d0147_WYG_007-20b"/>
逺和城頭角調清隣鷄寂黙尚無聲幽人底事偏嫌汝<lb/>
驚㫁歸鄉夢不成<hi>早鳴</hi>
長庚東出月沉西飽粟貪眠尚穏棲却笑城烏自多事<lb/>
更籌未急已先啼<hi>晚鳴</hi>
　　　反舌<lb/>
喧喧木杪㺯新晴羈枕驚回夢不成任是舌端能百囀<lb/>
園林春盡寂無聲<lb/>
　　　謝文孺寄三接丹岐伯言人各有百二十嵗之<lb/>
<pb n="KR4d0147_WYG_007-21a"/>
　　　夀其多夭折者聲色害之也如醉後入房等三<lb/>
　　　事皆促夀命之目予来年八十若服此得終其<lb/>
　　　天年道人之遺也<lb/>
三接靈丹古所傳扶危起死勝神仙衰顔全藉刀圭力<lb/>
少駐人間四十年<lb/>
　　　予謫海外久矣䝉恩徙郴所寓適與蘓仙隣暇<lb/>
　　　日攜兒徜徉歴覽遺集因閱本傳不載致仙之<lb/>
　　　因特以事母盡孝行耳自古仙真得道如呉真<lb/>
<pb n="KR4d0147_WYG_007-21b"/>
　　　人之流未有不由此而致者世人不知出此多<lb/>
　　　棄遺父母入深山窮谷中父母凍餓不䘏也以<lb/>
　　　此求道去仙逺矣因成二小詩題之壁間庻亦<lb/>
　　　少警欲學道而忘其親者<lb/>
打包行脚為尋真偶與蘓仙作近隣萬里移来今有伴<lb/>
叩門時許訪幽人<lb/>
不須辛苦學神仙九轉功成亦偶然但向閨門躬孝行<lb/>
㑹須白日上青天<lb/>
<pb n="KR4d0147_WYG_007-22a"/>
　　　題義郴傳神贊<lb/>
平生疾惡不量力指佞擊姦期屏迹流落南荒二十年<lb/>
更無一㸃烟塵色<lb/>
　　詩餘<lb/>
　　　李公伯紀寄示水調一闋詠歎李太白詞采秀<lb/>
　　　發然予於太白竊有恨焉因以淵明為答<hi>水調歌頭</hi>
元亮賦歸去富貴比浮雲常於閙裏端的認得主和賓<lb/>
肯羡當年軒冕時引壺觴獨酌一笑落冠巾園圃日成<lb/>
<pb n="KR4d0147_WYG_007-22b"/>
趣桃李㡬番春　揖清風追往躅事如新遺編諷詠歛<lb/>
袵千載友斯人君愛謫仙風調我恨樓船迫脅終汙永<lb/>
王璘何似北忩下寂寞可棲神<lb/>
　　　清明俯近感嘆偶成寄子賤舎人<hi>前調</hi>
自笑客行乆新火起新烟園林春半風煖花落栁飛綿<lb/>
坐想稽山佳處賀老門前湖水欹側釣魚船何事成淹<lb/>
泊流轉海南邉　水中影鏡中像漫留連此心未住贏<lb/>
得憂患苦相纒行盡荒烟蠻瘴深入維那境界參透祖<lb/>
<pb n="KR4d0147_WYG_007-23a"/>
師禪宴坐超三際瀟洒任吾年<lb/>
　　　昌化郡長橋詞<lb/>
　　　　昌化郡城之北長橋跨江風月之夕氣象甚<lb/>
　　　　勝庚午八月望夜士友悉赴郡㑹杖策獨逰<lb/>
　　　　頗懐平生故人作水調歌以自釋予自長年<lb/>
　　　　粗聞養生之說放逐以来又得司馬子微叙<lb/>
　　　　王屋山清虗洞所刻坐忘論一篇因得専意<lb/>
　　　　宴坐心息相依雖不敢仰希喬松之夀度未<lb/>
<pb n="KR4d0147_WYG_007-23b"/>
　　　　即死庻有㑹合之期<hi>前調</hi>
獨步長橋上今夕是中秋羣黎怪我何事流轉古儋州<lb/>
風定潮平如練雲散月明如晝孤興在扁舟笑盡一杯<lb/>
酒水調雜蠻謳　少年塲金蘭契盡白頭相望萬里悲<lb/>
我已是十年流晚遇玉霄仙子授我王屋竒書歸路指<lb/>
蓬丘不用乗風御八極可神遊<lb/>
　　　過桐江經嚴瀨慨然有感予方力丐宫祠有終<lb/>
　　　焉之志因和致道水調歌頭呈子我行簡<lb/>
<pb n="KR4d0147_WYG_007-24a"/>
兵氣暗吳楚江漢久凄涼當年俊傑安在酌酒酹嚴光<lb/>
南顧豺狼吞噬北望中原板蕩矯首訊穹蒼歸去謝賓<lb/>
友客路飽風霜　閉柴扉窺千載考三皇蘭亭勝處依<lb/>
舊流水遶修篁傍有湖光千頃時泛扁舟一葉嘯傲水<lb/>
雲鄉寄語騎鯨客何事返南荒<lb/>
　　　重九日宴瓊臺<hi>南歌子</hi>
佳節多離恨難逢笑口開使君攜客上層臺不用籬邉<lb/>
凝望白衣来　且㸔花經眼休辭酒滿杯玉人低唱管<lb/>
<pb n="KR4d0147_WYG_007-24b"/>
絃催歸去瑣忩無夢月徘徊<lb/>
　　　民先兄寄野花數枝狀似蓼而叢生夜置几案<lb/>
　　　幽香襲人戯成一闋<hi>前調</hi>
南圃秋香過東籬菊未英蓼花無數滿寒汀中有一枝<lb/>
纎軟吐微馨　被冷沈烟細燈青夢不成皎如明月入<lb/>
忩櫺天女維摩相對兩忘情<lb/>
　　　甲子中秋微雨聞施君家宴戯贈<hi>臨江仙</hi>
畫棟朱樓凌縹緲全家住在層城中秋風露助凄清香<lb/>
<pb n="KR4d0147_WYG_007-25a"/>
凝燕寢遮莫下簾旌　佳節喜逢今夕月後房重按新<lb/>
聲姮娥端解妬娉婷微雲㸃綴不放十分明<lb/>
　　　客贈梅花一枝香色竒絶為賦此詞<hi>减字木蘭花</hi>
芳心一㸃瘴霧難侵塵不染冷淡誰㸔月轉霜林怯夜<lb/>
寒　一枝孤静夢破小忩曽記省燭影參差脉脉還如<lb/>
背立時<lb/>
　　　符昌言寫寄朱胡梅詞酬唱語皆不凡因次其<lb/>
　　　韻<hi>念奴嬌</hi>
<pb n="KR4d0147_WYG_007-25b"/>
榕林葉暗見一枝獨與霜華爭白寫我精神惟頼有瀟<lb/>
洒西湖詞客玉骨清羸氷容冷落似恨闗山隔蠻烟侵<lb/>
妬未應减動肌雪　幽夢時遶芳枝夜寒誰見我身為<lb/>
蝴蝶抱蘂窺叢驚睡覺忩影横斜和月謝館池邉松風<lb/>
亭下忍使香消歇多情饒恨算應天解磨折<hi>松風亭見東坡梅詩</hi>
　　　瓊臺元夕次太守韻<lb/>
危閣臨流渺滄波萬頃湧出氷輪星河澹天衢逈絶纎塵<lb/>
瓊樓玉館徧人間水月精神清江瘴海乗流處處分身<lb/>
<pb n="KR4d0147_WYG_007-26a"/>
　邦侯盛集嘉賓有香風縹緲和氣氤氲華燈耀綺席<lb/>
競笑語烘春窺簾映牖眷素娥偏顧幽人空悵望通明<lb/>
觀闕遙瞻一朶紅雲<lb/>
　　　逢時使君出示所作送春佳詞引楚襄事因次<lb/>
　　　其韻<hi>鷓鴣天</hi>
踏舞貪㸔赤脚娘送春春去莫悲傷飛花逐水歸何處<lb/>
落絮沾泥不解狂　都是醉任飛揚百年三萬六千塲<lb/>
使君親按新歌舞魂夢相逢笑楚襄<lb/>
<pb n="KR4d0147_WYG_007-26b"/>
　　　陳逢時置酒賓燕堂仍攜愛姬晚值雨作見示<lb/>
　　　佳詞輙次眼兒媚韻<lb/>
漠漠春隂人似霧那用繡簾垂不道持杯是阿誰須拚<lb/>
倒金罍　人世渾如天上月離合比盈虧冒雨須来帯<lb/>
雨歸神女解相隨<lb/>
　　　予頃在瓊山見桃李甚盛但臘月已開盡三春<lb/>
　　　未嘗見桃花每以為恨今嵗寓昌江二月三日<lb/>
　　　與客遊黎氏園偶見桃花一枝羊君荆華折以<lb/>
<pb n="KR4d0147_WYG_007-27a"/>
　　　見贈恍然如逢故人歸揷凈瓶中累日不凋予<lb/>
　　　既作二小詩同行皆屬和忽憶吾鄉桃花塢之<lb/>
　　　盛每至花發鄉中人多醵㑹徃游醉後歌呼今<lb/>
　　　豈復得緬懐疇昔不無感歎因成長短句寄商<lb/>
　　　叟徳矩二友若悟此空華即不復以存沒介懐<lb/>
　　　也<hi>漁家傲</hi>
海外無寒花發早一枝不忍簮風帽歸揷凈瓶花轉好<lb/>
維摩老年来却被花枝惱　忽憶故鄉花滿道狂歌痛<lb/>
<pb n="KR4d0147_WYG_007-27b"/>
飲俱年少桃塢花開如野燒都醉倒花深徃徃眠芳草<lb/>
</p>
<p>
</p>
  </div>
<div>
                <head>莊簡集卷八</head>
    <p>
<pb n="KR4d0147_WYG_008-1a"/>
欽定四庫全書<lb/>
　莊簡集卷八　　　　　　　宋　李光　撰<lb/>
　　奏議<lb/>
　　　乞開言路劄子<lb/>
臣聞帝王之美莫大於詢謀治安之時尤先於警戒歴<lb/>
觀前代有為之君雖聰明有餘而切直之言不絶於耳<lb/>
雖天下大治而幾㣲之慎不忘於懐恭惟皇帝陛下以<lb/>
睿知寛仁之資膺祖宗積累隆平之業勞心求治幾三<lb/>
<pb n="KR4d0147_WYG_008-1b"/>
十年華夏乂安天地交泰符瑞之應史不絶書所謂太<lb/>
平盈成之期實在今日陛下所當憂勤宵旰虛已以聼<lb/>
納羣臣所宜精白勉勵夙夜以進戒而近嵗以來士大<lb/>
夫狃於因循宴安寵禄謟佞成風至妄引荀卿有聼從<lb/>
無諫争之說以杜塞言路多士盈庭莫敢開說是陛下<lb/>
有容納之徳而羣臣進拒絶之計朝政之闕失臣下之<lb/>
姦邪生民之利病海内之休戚何由盡聞乎古人有言<lb/>
曰堂上逺於百里堂下逺於千里門庭逺於萬里蓋言<lb/>
<pb n="KR4d0147_WYG_008-2a"/>
壅隔之禍深也臣愚伏望陛下博延羣臣明詔天下廣<lb/>
衆正之路開不諱之門使忠良謇諤之士有所規益而<lb/>
讜言進傾邪䜛巧之徒不得壅蔽而下情通實天下幸<lb/>
甚取進止<lb/>
　　　論百姓失業劄子<lb/>
臣聞堯舜在上天下無窮人文王之民無凍餒者蓋國<lb/>
以民為本而民以食為天自古賢聖之君莫不貴農重<lb/>
榖以裕天下一夫不耕或受之饑一女不織或受之寒<lb/>
<pb n="KR4d0147_WYG_008-2b"/>
饑寒並至而能不為姦邪者鮮矣仰惟陛下臨御海㝢<lb/>
躬修節儉以安百姓涵養生息如天地之無不覆載雨<lb/>
露之無不潤澤每發徳音下明詔未嘗不以寛恤為先<lb/>
懐生之屬罔不欣戴可謂治極乎堯舜而恩深於文王<lb/>
好生之徳浹肌膚淪骨髓矣邇者朝廷稍務損益時政<lb/>
以適厥中而奉承之吏用意過當不復推廣陛下仁民<lb/>
愛物之心貪殘苛暴公肆掊斂百姓嗷嗷失業者衆監<lb/>
司守宰坐視流亡恬不加恤强者結集為冦盗弱者轉<lb/>
<pb n="KR4d0147_WYG_008-3a"/>
徙乎溝壑是致輦轂之下匄者日滋號呼呻吟枕藉道<lb/>
路此陛下耳目所及至近而易察者然且壅隔而不盡<lb/>
聞况四方萬里之外乎深恐怨嗟之聲干戾隂陽聚為<lb/>
祲厲傷害和氣臣愚伏望陛下流寛大之澤抑煩苛之<lb/>
吏申勅諸路提舉常平官或間遣信使以廵撫四方延<lb/>
問民所疾苦蠲逋負省徭役以仰副陛下愛育元元之<lb/>
意實天下幸甚取進止<lb/>
　　　辭免除右司諫狀<lb/>
<pb n="KR4d0147_WYG_008-3b"/>
臣准東上閣門告報已降告命除臣右司諫臣聞命震<lb/>
驚罔知所措伏念臣資性樸愚學術荒落方陛下初登<lb/>
寶位開廣言路褒直盡下之時宜得方正忠謇之士置<lb/>
在左右拾遺補闕庶有禆益如臣庸妄風節無聞倘或<lb/>
冒居實累初政伏望陛下察臣誠悃非敢矯飾追寢成<lb/>
命别除臣一職合入差遣庶安愚分所有告命未敢祇<lb/>
受謹具狀奏聞伏候勅㫖<lb/>
　　　論梁師成劄子<lb/>
<pb n="KR4d0147_WYG_008-4a"/>
臣伏覩敵騎内侵需索犒軍金銀陛下以宗社生靈為<lb/>
重屈意求和上自乗輿服御宗廟噐皿下至民間首飾<lb/>
之物拘収殆盡大臣戚里之家不免直取獨未聞宦官<lb/>
能體陛下憂勞之意者近年以來宦官用事或殖貨利<lb/>
或治宫室或開拓邊境或進退臣僚皆能竊弄威權以<lb/>
厚自封殖此陛下耳目所及不復縷陳其専權擅勢桀<lb/>
黠尤甚者莫如梁師成師成用事日久能作威福計其<lb/>
家貲無與為比當此危急之時獨不在直取之數臣竊<lb/>
<pb n="KR4d0147_WYG_008-4b"/>
惑之臣謹按師成出入禁掖踰二十年罪惡貫盈不可<lb/>
悉數方蔡京王黼相繼用事朝綱隳壊賄賂公行姦邪<lb/>
朋附而為之用忠賢擯斥而不得進師成與之締交闗<lb/>
通表裏䝉蔽引用浮薄布滿中外依憑城社玷辱聖朝<lb/>
以至海内怨嗟養成今日之患迹其罪惡久合誅鋤方<lb/>
陛下踐阼之初聖政日新一時憸人咸知退縮而師成<lb/>
儼然居中執政大臣慮其狡獪多計恐一旦復得進用<lb/>
莫敢動揺伏望陛下斷自淵𠂻以師成付有司籍其家<lb/>
<pb n="KR4d0147_WYG_008-5a"/>
貲窮究姦慝以正典刑因以風厲黨類庶有懲革實天<lb/>
下幸甚取進止<lb/>
　　　言蔡京章疏不繫階分析狀<lb/>
臣凖尚書劄子二月二十二日奉聖㫖言蔡京章疏柳<lb/>
約李某不曽繫階令分析聞奏者臣聞命震驚罔知所<lb/>
措臣昨於今年正月二十四日供職至二月初三日入<lb/>
局忽報臺諫官上殿臣方驚疑詢問同列據司諫李㑹<lb/>
正言師驥云初二日晩有急速公事乞對縁臣是日早<lb/>
<pb n="KR4d0147_WYG_008-5b"/>
出不暇相率既未得班次至初三日只將侍御史孫覿<lb/>
論列蔡京文字列銜同上即不曽聚議及報臣知委臣<lb/>
是時供職未及旬日正當朝廷多事之際敵騎未退臣<lb/>
嘗按梁師成罪惡首以蔡京王黼締交闗通表裏䝉蔽<lb/>
為說然臣後來不曽再有弹奏臣實失職雖天度包荒<lb/>
未即罷斥在臣愚分誠不自安臣見居家待罪伏望聖<lb/>
慈觧臣言職以厭公議<lb/>
　　　論内臣梁永劄子<lb/>
<pb n="KR4d0147_WYG_008-6a"/>
臣訪聞髙品梁永等昨因宣和七年十二月差充伴送<lb/>
金國囘謝畨編欄官沿路作過挫辱守令毆擊頓司恣<lb/>
横不法及取受過錢物每名不下一千五六百貫送大<lb/>
理寺根勘各係贓罪流在案該大赦原罪凖律諸以贓<lb/>
入罪正物見在者還官其已費用者死及配流勿追餘<lb/>
皆追之今永等所配雖已該赦有追到贓物見在大理<lb/>
寺贓罰庫永既釋放却計㑹内侍省差權大理寺監門<lb/>
節次將劄子求囑本寺少卿請出元追到贓物臣契勘<lb/>
<pb n="KR4d0147_WYG_008-6b"/>
永既因罪追攝下寺根勘於本寺官已有妨嫌况贓物<lb/>
在庫未經戸部拘収遂敢一面請領顯屬違法欲望聖<lb/>
慈令戸部日下將上項已追到贓物重别估定價例除<lb/>
已納足所犯贓外其餘恐合給還仍乞罷本人見權監<lb/>
門庶免姦弊取進止<lb/>
　　　乞罷李彦辟官劄子<lb/>
臣近奉聖㫖専委臣看詳京東西兩路係李彦辟置西<lb/>
城所害民之官並合放罷臣今契勘兩路州縣官係御<lb/>
<pb n="KR4d0147_WYG_008-7a"/>
筆内降聖㫖除授之人其為員數尚多吏部不肯着<lb/>
實供具若盡行放罷其間却致枉濫臣今欲將監司知<lb/>
通元係聖㫖司録已下元係吏部注授别無害民顯迹<lb/>
並且存留外其餘並乞放罷取進止<lb/>
　　　論鄧雍劄子<lb/>
臣伏覩近降指揮今之尚書侍郎異日宰執之選也都<lb/>
省所接詞訴分送六曹與决施行陛下責任之意可謂<lb/>
重且専矣則居是職者非得天下英偉豪傑之士智識<lb/>
<pb n="KR4d0147_WYG_008-7b"/>
才噐足以當異時輔弼之選者曷冝任此哉臣謹按吏<lb/>
部侍郎鄧雍不學無術世濟奸邪其父洵武任樞宻使<lb/>
因縁請託特許赴殿試闗通近倖猥中科目濫厠從列<lb/>
帷薄荒穢士大夫目為豔班兼雍不曉吏事又欲廢法<lb/>
任情専受請託選人闗陞改官意所欲與雖郎官執條<lb/>
例以進輙遭詬詈人材猥下趣操頗僻不足汚天官之<lb/>
選伏望聖慈特賜罷黜施行庶厭公議取進止<lb/>
　　　論鄧雍第二劄子<lb/>
<pb n="KR4d0147_WYG_008-8a"/>
臣伏見近年以來嬖倖用事奸邪擅權賢否混淆是非<lb/>
顛倒世家之子布滿要塗瀆亂朝綱莫斯為甚臣謹按<lb/>
前吏部侍郎鄧雍専以便僻側媚躐取要官初無學術<lb/>
而使之特赴殿試不知古今而使之猥厠經筵帷薄不<lb/>
脩踪迹醜穢士林傳播以為笑談今雖罷遣尚仍舊職<lb/>
玷髙華之選實於公議有所未允伏望特出睿斷早賜<lb/>
褫奪職名投置閒散庶幾聖朝名噐不以假人且絶奸<lb/>
邪覬覦之路實天下幸甚取進止<lb/>
<pb n="KR4d0147_WYG_008-8b"/>
　　　乞追究王蕃召姚古劄子<lb/>
臣等伏見朝廷自聞金人入境即差王蕃姚古充京畿<lb/>
四面制置使今姚古未聞來期王蕃統領禁兵避敵逺<lb/>
遁不知所在京畿諸邑及近京州縣例被刦掠道路不<lb/>
通都城閉闗多日民間百物窘乏人情憂懼欲乞先次<lb/>
選差將兵分屯城外以禦他冦仍開南城一面門多差<lb/>
將兵譏察守禦以通往來仍乞差官趣召姚古追究王<lb/>
蕃所在取進止<lb/>
<pb n="KR4d0147_WYG_008-9a"/>
　　　論呉鏜劄子<lb/>
臣聞重刑再覆國之常典唐太宗每决一囚必三令五<lb/>
覆蓋所以重人命也訪聞元豐庫受納金銀一項百姓<lb/>
王宜納金五十兩貼司李元亨上厯誤作五兩當日有<lb/>
提領官呉鏜到庫㸃檢係胥長劉鐸即時以元數執覆<lb/>
取鈔呈驗發覺訖元金見在李元亨畏罪逃竄呉鏜不<lb/>
曽送所司根勘一面申奏取㫖便將監官降官劉鐸貸<lb/>
命杖脊刺配沙門島雖已䝉改正其呉鏜并無行遣臣<lb/>
<pb n="KR4d0147_WYG_008-9b"/>
謹按鏜本市井小人狡獪反覆自來謟事權倖不一二<lb/>
年致身從槖今來為見大臣収簇金銀急於傅㑹遂致<lb/>
廢法任情欺罔聰聼衆論藉藉咸謂枉濫實累陛下始<lb/>
初清明之政伏望聖慈矜憐無辜將鏜重行竄斥非獨<lb/>
為小人之戒亦以仰副陛下欽恤之意取進止<lb/>
　　　論曾紆等劄子<lb/>
臣惟國家之興聖聖相授専務愛育元元以固邦本而<lb/>
四海之廣所與共治以恵養斯民者尤在於守令監司<lb/>
<pb n="KR4d0147_WYG_008-10a"/>
之職委以刺舉實外臺耳目之寄専以按察州縣者也<lb/>
其任顧不重哉伏自陛下即位以來號召天下豪傑之<lb/>
士聚之朝廷而貪汙不法之吏多在外服或倚勢作威<lb/>
或倚法虐下誅求掊斂靡有藝極使逺方之民無所申<lb/>
訴朝廷何頼焉臣伏見江西轉運曾紆福建轉運趙岸<lb/>
唐績提舉市舶張佑提舉廣東香鹽黄昌衡府界提舉<lb/>
常平陸棠皆縁交結權倖以躐取名位邪佞凶狡素無<lb/>
亷聲皆不足以當一道之寄岸績逺任福建漕臣朝廷<lb/>
<pb n="KR4d0147_WYG_008-10b"/>
近差陳磷等為代遂通賄賂於梁師成以造茶為名不<lb/>
肯離任佑本泉州大商今市舶廨治乃在泉州背公營<lb/>
私何往不可近聞營造第宅盡令屬邑科買材木贓汙<lb/>
不法一方之民咸受其弊昌衡棠皆奴事朱勔昌衡頃<lb/>
知秀州華亭縣抑勒人戸依等第科買白鶴每隻至有<lb/>
百餘千者自秀至蘇花石珍禽絡繹不絶遂就除本州<lb/>
通判益肆掊取東南之民莫不憤怨棠知平江府長洲<lb/>
縣専一勾當朱勔家事民間訟牒悉委佐官平江地瀕<lb/>
<pb n="KR4d0147_WYG_008-11a"/>
太湖勔田産盡在長洲縣多被水患民間不肯承佃棠<lb/>
既為抑勒上戸佃種稍不承認即枷項送獄既承之後<lb/>
永無脫期至破家蕩産賣妻鬻子猶監錮不已良民妻<lb/>
女稍有姿色者必多方鈎致百姓田園號為膏腴者必<lb/>
竭力攘取以搜尋竒玩而發人籠篋者有之以訪求古<lb/>
物而掘人冢墓者有之紆故相布之子因謟事宦官進<lb/>
職賜帯頃任楚州及鎮江府通判皆以本州娼女自隨<lb/>
替罷挈之而去帷薄荒穢父子聚麀尤為清議之所不<lb/>
<pb n="KR4d0147_WYG_008-11b"/>
容伏望聖慈特降睿㫖盡行竄斥以正刑書仍乞精擇<lb/>
廉幹修潔素有風力之人以充監司之選庶幾朝廷恵<lb/>
澤得以下究細民疾苦得以上聞仰副陛下勤恤民隠<lb/>
之意天下幸甚取進止<lb/>
　　　乞奉迎上皇劄子<lb/>
臣聞唐明皇避冦幸蜀肅宗即位靈武及二京平李泌<lb/>
為羣臣通奏具言天子思戀晨昏請促還以就孝養若<lb/>
泌者可謂善處人父子之間矣恭惟陛下天性仁孝伏<lb/>
<pb n="KR4d0147_WYG_008-12a"/>
自上皇東幸暴露日夜憂思至避殿减膳不遑寜處羣<lb/>
臣士庶莫不知之而軍興之際朝廷多事道路隔絶臣<lb/>
恐陛下至意未能感通而姦邪之人易成間隙以上貽<lb/>
宗廟之憂下為羣臣之禍治亂之原安危之機盡在於<lb/>
是臣愚伏望陛下親降詔㫖令三省樞宻院集兩省臺<lb/>
諫官合議奉迎上皇典禮使陛下大孝之美純粹光顯<lb/>
過於未登大位之時實天下幸甚取進止<lb/>
　　　論内臣鄧珙等狀<lb/>
<pb n="KR4d0147_WYG_008-12b"/>
臣恭惟道君太上皇帝倉卒南征暴露野次陛下憂懼<lb/>
不知所為金人退師之翌日遣使問安又擇見任執政<lb/>
為奉迎使陛下東嚮臨遣於庭令所至賞犒隨行將士<lb/>
撫諭行宫使已下令扈從以必上皇之歸孝思至矣<lb/>
且命宗室父老迎謁近甸亦既越旬未聞屬車之音羣<lb/>
臣士庶不能無私憂者以羣小人在側耳臣訪問隨行<lb/>
内侍其間頗有䜛邪之人造飾奸言欲以離間陛下父<lb/>
子以龍徳為隘而進西幸之策使陛下以天下之大而<lb/>
<pb n="KR4d0147_WYG_008-13a"/>
不能安其親挾此為奸何所不至此誠社稷之深憂也<lb/>
臣願陛下擇其尤甚者行遣一二其往來京城踪跡詭<lb/>
秘如鄧珙者傳播詔書以惑衆聼如劉奭者妄議朝政不<lb/>
循分守如徐霽者朋附道流凶惡稔著如董舜賢者李<lb/>
琮梁師彦之隂懐反側任鈞馮彦石如岡之素著凶豪<lb/>
凡此數人皆工䜛善佞小人之桀黠者也自知過失既<lb/>
多畏陛下之嚴恐一旦有所不容是以日夜闚覘搆間<lb/>
百端不可不慮臣愚伏望陛下遣使躬禀上皇將此數<lb/>
<pb n="KR4d0147_WYG_008-13b"/>
人重行竄斥别選老成端愿之人以充上皇掃除之役<lb/>
庶幾小人不敢牽制行宫既復二聖重歡實天下慶幸<lb/>
　　　論宋㬇劄子<lb/>
臣等伏見新除發運副使宋㬇憸佞庸狡専事反覆蚤<lb/>
締交於王黼復聨姻於蔡攸叨竊寵榮積有過惡朝廷<lb/>
近者再除㬇發運使臣等謂陛下濶畧往愆責以後效<lb/>
未敢論列今乃聞㬇包藏禍心覆出為惡撰造不根之<lb/>
語脅持上下欲以離間陛下父子之愛物論恟恟莫不<lb/>
<pb n="KR4d0147_WYG_008-14a"/>
疑駭伏望陛下斷自淵𠂻早賜竄逐以厭公論取進止<lb/>
<hi>三月三十日奉聖㫖宋㬇落職與在外宫祠</hi>
　　　論明節皇后不當立忌狀<lb/>
臣准西上閤門關凖太常寺關今年迎奉道君太上皇<lb/>
帝若在四月二日到京縁當日係明節皇后忌辰合分<lb/>
定奉迎及行香官者臣嘗考求典禮明節皇后不當立<lb/>
忌昨縁太常少卿林震率意迎合妄援温成故事為明<lb/>
節皇后立忌因以為例不復討論遂使聖朝著非禮之<lb/>
<pb n="KR4d0147_WYG_008-14b"/>
舉貽譏後世不可不革竊詳忌日之制罷樂廢務修齋<lb/>
行香皆子孫致其追慕之誠五季之亂可謂無禮法矣<lb/>
周世宗宣懿皇后入廟議者猶以太后在上疑祔廟之<lb/>
後立忌非便嘉祐中言者以久雨隂沴宗廟之禮恐有<lb/>
未順且謂城南立温成廟四時祭享並同太廟之禮蓋<lb/>
當時有司失於講求商宗遭變飭已思咎祖已訓以典<lb/>
祀無豐於昵况以嬖寵列於秩祀非所以享天心奉宗<lb/>
廟之意也熈寜中有司議改温成廟為祠殿嵗時遣宮<lb/>
<pb n="KR4d0147_WYG_008-15a"/>
臣行事忌日齋祭並合廢罷識者是之今陛下初嗣厯<lb/>
服宜大正始之時宗廟國之大事伏望聖慈下有司討<lb/>
論典禮務合中制所有明節忌辰乞且依温成故事罷<lb/>
百官奉慰行香止令内臣就祠殿行事薦以常饌庶合<lb/>
典禮謹録奉聞伏候勅㫖<lb/>
　　　論制國用劄子<lb/>
臣伏覩祖宗之制天下財榖悉總於三司非條例有定<lb/>
數不敢擅支朝廷知其大數量入為出故能倉廪充溢<lb/>
<pb n="KR4d0147_WYG_008-15b"/>
用度有餘近年以來政出多門法度寖弛戸部既不得<lb/>
總天下財賦朝廷亦無縁盡知錢榖大數侵支互用不<lb/>
可幾察名為應奉御前其實般入私室東南財賦盡於<lb/>
朱勔西北財賦困於李彦天下根本之財竭於蔡京王<lb/>
黼自徐鑄蔣彛為常平司官何漸為茶馬司官張琬徐<lb/>
惕燕瑛為市舶官應安道朱彦美王子獻王復為轉運<lb/>
司官胡直孺盧宗原為發運使王仲閎胡邃為提㸃刑<lb/>
獄宋誨為香鹽官劉寄吕岯毛孝立為鹽司屬官天下<lb/>
<pb n="KR4d0147_WYG_008-16a"/>
財賦盡歸權倖之家小人乗時無復忌憚今所至匱竭<lb/>
公家無半年之儲百姓無旬日之積加之兵興府庫金<lb/>
帛散用將盡此乃國用危急之時所謂理財經久之術<lb/>
不可不慮伏望遵依祖宗故事使三省樞宻院通知兵<lb/>
民財利大計與戸部量一嵗出入以制國用仍乞精擇<lb/>
健吏通知財計者置司驅磨諸路應干錢物往來移用<lb/>
過及見在之數其官吏各量添俸給課以功限為之賞<lb/>
罰或専遣使命就所至勾集諸司人吏驅磨庶幾利源<lb/>
<pb n="KR4d0147_WYG_008-16b"/>
歸一而天下財用可得而理矣取進止<lb/>
　　　論三鎮親王劄子<lb/>
臣聞春秋之義許外國者不一而足顔師古曰節制之<lb/>
不皆稱其所求也臣伏覩金人恃衆凌犯邀求無藝陛<lb/>
下天度包荒不愛重寳不惜土地又遣親王大臣為質<lb/>
卑辭厚禮惟恐少失其意待之可謂盡矣而貪婪無厭<lb/>
詭詐難測近者載遣使人復以親王大臣都尉為請無<lb/>
禮亦甚矣臣職在諫垣連日伺候班次未䝉引對退伏<lb/>
<pb n="KR4d0147_WYG_008-17a"/>
維念上皇在東南陛下闕晨昏之養未有以慰其意今<lb/>
連遣二子入不測之敵無乃傷父子之情乎况肅王孱<lb/>
弱置之軍中萬一暴露感疾陛下有殺弟之名又三鎮<lb/>
者皆天下勁兵處太祖太宗百戰乃得之一旦舉以予<lb/>
人陛下為人子孫嗣守大業使兩路生靈無故䧟沒尚<lb/>
何以為國乎此又不可之大者夫城下之盟諸侯之所<lb/>
深耻以國家全盛之勢四海九州之廣勤王之師不絶<lb/>
於道伏望陛下明詔將相大臣别議攻守之䇿仍乞間<lb/>
<pb n="KR4d0147_WYG_008-17b"/>
道遣使檄河東河北兩路盡發强壯䇿應首尾掩擊天<lb/>
地助順必成大功臣無任忠憤激切之至<lb/>
　　　論土豪乞依戰功補授劄子<lb/>
臣伏見河北河東路宣撫副使李彌大申乞初等不理<lb/>
選限官誥一百道欲以召募土豪此必彌大窺見朝廷<lb/>
不肯假借且懼招權之嫌故其所乞不敢過當又能為<lb/>
陛下吝惜名噐志雖可嘉臣竊聼外議以為方今多事<lb/>
之際正藉捐軀死難之士使真有土豪能糾率勇士捍<lb/>
<pb n="KR4d0147_WYG_008-18a"/>
禦邊方恐非虛名所能招致指揮一下聞者竊笑伏自<lb/>
陛下即位以來罷花石之冗費斥應奉之邪塗濫恩僣<lb/>
賞所省已不貲矣奪彼與此孰得孰失况今太原危急<lb/>
邊境繹騷此正㧞士卒為將帥之時所有應縁召募首<lb/>
領合與官人並乞作戰功補授庶幾人人樂從應募必<lb/>
衆取進止<lb/>
　　　辭免除侍御史劄子<lb/>
臣聞命震驚莫知所措伏念臣承學淺陋賦性迂愚比<lb/>
<pb n="KR4d0147_WYG_008-18b"/>
者伏䝉陛下擢寘諫垣日月未幾曽無古人正色獻替<lb/>
之効莫副陛下虚懐聼納之勤靦顔尸禄日俟罪譴敢<lb/>
圖誤奨更踐臺端况今多事之際士論未一民論未孚<lb/>
非智識議論足以禆益政體剛方諒直足以糾正官邪<lb/>
曷可仰副陛下責任之意如臣妄庸猥被簡㧞恩私過<lb/>
厚職任難勝退自省循安敢冒處伏望陛下察臣誠悃<lb/>
追寢成命别除一閒慢差遣庶安愚分臣無任激切屏<lb/>
營之至謹具狀奏聞伏候勅㫖<lb/>
<pb n="KR4d0147_WYG_008-19a"/>
　　　再辭免侍御史劄子<lb/>
臣近䝉恩除侍御史尋具状辭免聖恩深厚未賜矜從非<lb/>
臣捐軀所能報稱而義有未安不能但已須至頻瀆淵<lb/>
聼伏念臣出自寒鄉蹤跡孤逺歴官州縣踰二十年風<lb/>
節無聞志氣凋落兹者伏遇陛下龍飛首擢諫列詢事<lb/>
考言曽無㳙埃可以上禆聖政之萬一方懐憂畏日俟<lb/>
譴呵豈敢躐處要路以冒不次之寵况陛下初嗣大政<lb/>
當擾攘之時避殿减膳躬自貶損憂勞備至而徳意未<lb/>
<pb n="KR4d0147_WYG_008-19b"/>
孚於國人播告雖修而實利未及於天下羣囂諠閧權<lb/>
柄下移遂使人主之威福朝廷之紀綱幾無以自立復<lb/>
以畏避相先莫敢任責而臣人㣲望輕乃於斯時身任<lb/>
言責横當風波實恐無以稱塞上辜陛下委寄之意伏<lb/>
望聖慈察臣情辭非出矯偽别移一閒慢去處庶可勉<lb/>
䇿駑短隨事補報臣不勝哀祈激切之至取進止<lb/>
　　　論體究姚古等劄子<lb/>
臣準朝㫖差往河東路體究姚古已下統制官不進兵<lb/>
<pb n="KR4d0147_WYG_008-20a"/>
等事係干重宻合先次取㑹因依次第看詳體究詣實<lb/>
竊慮古等却作因糧道不繼别以私說囬報雖未眀<lb/>
虛實理合體究的實恐臨時有妨施行其前項事若干<lb/>
渉監司州縣等處即未審合與不合一就體究伏望聖<lb/>
㫖詳酌施行如䝉許一就體究即乞特降處分付臣照<lb/>
㑹所有應干今來體究公事合關報臣事節並乞依已<lb/>
降指揮不得下司所貴慎宻不致漏露取進止<hi>五月一日三省</hi>
<hi>樞宻院同奉聖㫖河東諸統制官内有逗遛不進者其姚古不能莭制以軍法從事致久未成功姚古可落檢校</hi>
<pb n="KR4d0147_WYG_008-20b"/>
<hi>官罷節鉞與承宣使依舊河東制置使其統制官差侍御史李某前去體究逗遛尤甚者械送赴闕取㫖李某</hi>
<hi>令東上閣門今月二日引見上殿訖疾速起發仍不下司有劄付李侍御靖康元年五月一日押已而不果行</hi>
　　　論行宫冒賞劄子<lb/>
臣聞唐徳宗狩奉天自發洋州以來百姓進獻𤓰果欲<lb/>
各與散官陸贄以為不可且曰爵禄天下之公噐而國<lb/>
之大柄也惟功勲才徳所宜處之夫散官虛名也贄猶<lb/>
力争至數千百言而不已誠以所繫者重也臣伏聞上<lb/>
皇東廵州縣供饋無闕此乃臣子之常分何足為功兼<lb/>
<pb n="KR4d0147_WYG_008-21a"/>
供饋之物自一毫以上皆行人及坊郭鄉村有物力之<lb/>
人非出供饋者之家也供饋愈辦則剥民愈深臣訪聞<lb/>
其間巧於謀身者多是交結近習縦其請求需索無藝<lb/>
往往縁此得其歡心揄揚賛美逹之上皇遂致增秩賜<lb/>
金行宫如市有再任者有進三官者有召赴都堂審察<lb/>
者恩賞僣濫非散官之比也陛下修明百度抑絶奔競<lb/>
如此而士大夫冒犯廉隅僥倖茍得如彼况上皇鑾輿<lb/>
還闕將士冒行陣突銛鋒以衛䕶社稷者或横尸原野<lb/>
<pb n="KR4d0147_WYG_008-21b"/>
或暴露邊陲未聞少加恩典而首及州縣猾邪之徒非<lb/>
所以示天下之公也所有巳降遷官進職等指揮伏望<lb/>
聖慈特賜寢罷以安人情臣無任激切待命之至取進<lb/>
止<hi>五月二日奉聖㫖上皇經由道路宣力之人可依下項寜陵知縣趙子游等各轉官有差</hi>
　　　論王氏及元祐之學<lb/>
臣愚昧樸拙當陛下初政偶承乏擢寘言路每因進對<lb/>
備聞徳言未嘗不以紹復祖宗法度為説忠臣義士莫<lb/>
不懽欣鼔舞日須徳化之成也臣今月十七日入䑓伏<lb/>
<pb n="KR4d0147_WYG_008-22a"/>
覩三省降到黄牓一道臣寮上言以王安石為名世之<lb/>
學發明要妙著為新經天下學者翕然宗師又言熈寜<lb/>
元豐間内外安平公私充實法令備具賦役均平其意<lb/>
専以王氏之說為是公肆誕謾無復忌憚以陛下聖明<lb/>
未可遽欺既以司馬光與安石俱為天下之大賢又云<lb/>
優劣等第自有公論觀言者之意必不肯以光為優以<lb/>
安石為劣夫光與安石行事之是非議論之邪正皎若<lb/>
白黒雖兒童走卒粗有知識者莫不知之當熈寜元豐<lb/>
<pb n="KR4d0147_WYG_008-22b"/>
間如韓琦富弼歐陽修之屬尚皆無恙安石惡其議已<lb/>
皆指為因循之人擯斥不用卒以憤死恭惟太祖太宗<lb/>
創業之艱難真宗仁宗守成之不易規模宏逺矣安石<lb/>
欲盡廢祖宗法度則為說曰陛下當制法而不當制於<lb/>
法欲盡逐元老大臣則為說曰陛下當化俗而不當化<lb/>
於俗蔡京兄弟祖述其說五十年間搢紳受禍生靈被<lb/>
害海内流毒而祖宗法度元老大臣掃蕩禁錮幾無餘<lb/>
藴矣幸頼宗廟社稷之靈上皇悔悟以祖宗不㧞之基<lb/>
<pb n="KR4d0147_WYG_008-23a"/>
全付陛下今言者又創為熈豐之說以安石為大賢臣<lb/>
恐此論一出流聞四方鼓惑民聼人心一失不可復収<lb/>
非朝廷之福也<lb/>
</p>
<p>
</p>
  </div>
<div>
                <head>莊簡集巻九</head>
    <p>
<pb n="KR4d0147_WYG_009-1a"/>
欽定四庫全書<lb/>
　莊簡集巻九　　　　　　　宋　李光　撰<lb/>
　　奏議<lb/>
　　　論蔡攸欲潜入都城劄子<lb/>
臣伏見蔡京父子當國日乆竊㺯威柄敗壊紀綱使朝<lb/>
廷失信于四方至上皇負謗于天下軍民怨憤士論沸<lb/>
騰前後臣寮論列非一其它元惡巨姦悉已竄逐獨京<lb/>
父子尚遲回近甸未正典刑訪聞攸不自引避欲以扈<lb/>
<pb n="KR4d0147_WYG_009-1b"/>
衛行宫為名僥倖入都竊聴民言深可憂慮若攸果入<lb/>
都城則百姓必致生變萬一驚犯上皇屬車之塵則臣<lb/>
坐不預言之罪伏望陛下特降睿㫖早賜黜責施行<lb/>
　　　議太上皇后還宫之儀狀<lb/>
臣近覩禮部關報太上皇后先次還宫陛下屢降徳音<lb/>
戒勅有司繕治擷景園易名寧徳宫務極閎麗以稱崇<lb/>
奉之意使命徃來不絶于道陛下毎於艱危擾攘之時<lb/>
延見羣臣憂形于色未嘗不以暴露為念此於太上皇<lb/>
<pb n="KR4d0147_WYG_009-2a"/>
后可謂無負矣臣聞近日外議藉藉咸謂太上皇后輕<lb/>
信小人之言遣使切責陛下臣在外庭不知何事妄傳<lb/>
欲開宣徳門入居大内羣臣士庶莫不惶駭以臣料之<lb/>
萬無此理設或有之此豈太上皇后保全鄭氏之意哉<lb/>
恭惟道君太上皇帝上畏天戒下順民心以宗廟社稷<lb/>
之重躬行堯舜之事退居潜藩以神器付陛下大内者<lb/>
天子之居神器所在也使無纎芥之嫌陛下欲便温凊<lb/>
之養迎奉入内亦當躬稟上皇下有司討論典禮如漢<lb/>
<pb n="KR4d0147_WYG_009-2b"/>
唐故事繕營宫室嬪嬙<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御嚴為限隔以防意外之變<lb/>
縱陛下母子慈孝萬無他嫌其如左右近習之人懐姦<lb/>
結怨搖動兩宫則蕭牆之憂不可不慮伏望陛下明詔<lb/>
三省樞宻院大臣速議太上皇后還宫之儀以全陛下<lb/>
母子之愛臣不勝激切待命之至<lb/>
　　　論在京擅離官守人一等科罪劄子<lb/>
臣竊惟聖主制世御俗之方莫大於賞罰所以行賞罰<lb/>
者莫先於至公古者爵人於朝與衆共之刑人於市與<lb/>
<pb n="KR4d0147_WYG_009-3a"/>
衆棄之明不敢以已之私恩廢天下之公議也臣伏見<lb/>
金人内侵都城危逼士大夫委職而去者五十二員近<lb/>
縁臣寮論列有㫖令吏部具職位姓名送大理寺根勘<lb/>
約法斷罪陛下示天下大公之道可謂盡矣命下之日<lb/>
士論紛然或謂罪同罰異致陛下有失刑之譏大臣負<lb/>
黨姦之謗不可不察如衛仲達張勸馮温舒蔡行兄弟<lb/>
皆從官也林虞劉燾袁植皆致仕也在仲達勸則除名<lb/>
勒停虞則追五官除名勒停行兄弟及温舒燾植則置<lb/>
<pb n="KR4d0147_WYG_009-3b"/>
而不問或旋求名目如蔡績蔡續者或妄託假故如許<lb/>
行宋時者種種姦欺莫究虛實其為擅去官守一也今<lb/>
詐冒者反得輕典孤拙者多陷深文陛下既已付之有<lb/>
司法者天子所與天下公共也原情定罪不容有所輕<lb/>
重况得而私之哉伏望聖慈將大理寺定斷到應干逃<lb/>
避臣僚係在去年十二月十七日已後不問有無事故<lb/>
盡作擅去官守一等坐罪庶㡬公道昭明人言弭息不<lb/>
勝幸甚取進止<lb/>
<pb n="KR4d0147_WYG_009-4a"/>
　　　論劉延慶等劄子<lb/>
臣聞易日師出以律否臧㓙言治衆而不用法無不㓙<lb/>
也故曰將軍死綏咫步無却顧望避敵逗撓有刑我藝<lb/>
祖以英武定中原養兵止二十餘萬懲罰訓練一按師<lb/>
律嘗曰唐莊宗二十年夾河戰争取得天下不能以軍<lb/>
法束此輩縱其無厭誠為兒戱朕撫養士卒不吝爵賞<lb/>
犯吾法者惟有劔耳故能南征北伐洒濯氛祲神戈所<lb/>
指無不從志誠御將得其道也臣伏觀近年以來將帥<lb/>
<pb n="KR4d0147_WYG_009-4b"/>
之柄付之宦官兵政不修賞罰不嚴馴致前日敵騎充<lb/>
斥瀰漫兩河非小變也幸賴宗社之靈陛下神聖得天<lb/>
人之助金人退師宜於此時修軍政以耀威稜明賞罰<lb/>
以聳羣聴擇其悞國生事罪狀明白將士怨憤乆稽天<lb/>
誅如劉延慶父子者重置典憲以勵三軍平燕之役延<lb/>
慶提數十萬衆當契丹殘破之師兵鋒未交一夕遁去<lb/>
芻糧器甲委為盗資兵夫枕藉填滿坑谷挫損國威莫<lb/>
此為甚金人縁此遂有輕侮中原之意其子光世光國<lb/>
<pb n="KR4d0147_WYG_009-5a"/>
亦皆㓙悖専恣傲睨不恭近者金人圍守太原事勢危<lb/>
急朝廷遣光世赴援既遷延不進反與折氏為仇旋致<lb/>
敗衂擁兵奔逃光國頃為陜西提刑陵轢州縣五路官<lb/>
屬畏其凶燄尋醫侍養託故解職者不可勝數今兩路<lb/>
用兵防秋在近正藉將士用命以守禦邊疆以衛䕶王<lb/>
室如延慶父子䝉國厚恩一門之内建籍正任園地田<lb/>
宅歌童舞女志滿意得不復以朝廷大計為念及种師<lb/>
中姚古王元之流皆陛下親擢元為真定總管師中為<lb/>
<pb n="KR4d0147_WYG_009-5b"/>
河北制置使古為河東制置使委任華重亦復偃蹇自<lb/>
肆使之禦敵則望風先奔使之䇿應則逡巡不進用兵<lb/>
行師如循一軌若此之類朝廷未嘗少加詰問有罪不<lb/>
坐犯法不誅此皆異時因循姑息之政亦何以感勵將<lb/>
士使之仗節死難者乎前日失守追斬梁方平驕將惰<lb/>
卒孰不知懼以陛下英明當今日外國内侮之時制軍<lb/>
御衆若不稍加裁戢但務涵容茍玩嵗月遂使忘身效<lb/>
節率衆先登者獲譏於士卒僨軍蹙國緩救失期者自<lb/>
<pb n="KR4d0147_WYG_009-6a"/>
以為智能義士痛心勇夫解體豈不殆哉伏望明詔三<lb/>
省宻院大臣將自來姦欺罔功罪惡顯著最為敵人所<lb/>
譏笑如延慶等重賜顯戮傳首邊城或鐫削官職竄流<lb/>
逺方庶㡬邊將革心軍聲大振賞罰當而功罪明威令<lb/>
行而軍政肅矣不勝幸甚取進止<lb/>
　　　乞用河東土豪援太原劄子<lb/>
臣近因進對伏見陛下以太原圍閉日乆援兵無功深<lb/>
軫宸衷憂形于色臣退與寮屬具言今日之患誠無急<lb/>
<pb n="KR4d0147_WYG_009-6b"/>
於此者臣東南書生豈知為兵因輒詢求愽采衆議及<lb/>
河東士大夫有訪臣者皆言方今事勢危急忻代二州<lb/>
已為敵境澤潞汾晉又遭劉嗣初殘破富家大姓徃徃<lb/>
奔走四出獨力田之民戀著鄉土多自團成保甲守䕶<lb/>
鄉閭朝廷若起而用之可得土民十餘萬人人自肯為<lb/>
戰蓋子弟之衛父兄手足之捍頭目其勢然也今朝廷<lb/>
兵力單弱四方兵未有至者萬一太原不守則河東决<lb/>
非朝廷之有若恤小害則大患不除欲望聖慈逐急就<lb/>
<pb n="KR4d0147_WYG_009-7a"/>
委折彦質盡起晉絳慈隰澤潞威勝汾州八處民兵自<lb/>
二十已上五十已下及本路諸候弓手令見任州知通<lb/>
縣令佐據所統屬各自部轄其間亦有土豪及士人願<lb/>
為頭首者甚衆若假以初等官及應副器甲使與官軍<lb/>
協力赴援比之他路起兵無逃竄剽掠之患減飛芻輓<lb/>
粟之勞人自為戰家自為守功必倍之仍乞先遣信使<lb/>
齎詔書諭以禍福人必樂從出夫之家給復三年州縣<lb/>
敢逗撓者並以軍法從事愚計如此儻粗合聖意乞詔<lb/>
<pb n="KR4d0147_WYG_009-7b"/>
三省樞宻院大臣詳議施行取進止<lb/>
　　　再乞起河東民兵狀<lb/>
臣近嘗具奏乞盡起河東民兵赴援太原乃是臣呼召<lb/>
平陽府進士刁處仁等商議為臣言力田之民頗戀著<lb/>
鄉土各自團成保甲咸有鬭志若起而為兵比之他路<lb/>
無逃竄剽刼之患減飛芻輓粟之勞其言似可採用未<lb/>
䝉施行今河東士大夫避地至都下者甚衆其刁處仁<lb/>
等亦各願隨逐使人前去乞下臣章樞宻院令出榜召<lb/>
<pb n="KR4d0147_WYG_009-8a"/>
募詢訪謀䇿庶有禆益謹録奏聞伏候勅㫖<lb/>
　　　論胡直孺劄子<lb/>
臣伏覩近除胡直孺為工部尚書命下之日士論沸騰<lb/>
莫不疑駭蓋直孺素結朱勔為發運使為待制知平江<lb/>
府為户部侍郎皆勔力也臣近論朱勔及言東南財用<lb/>
為羣小侵蠧直孺其一也老而無恥素節凋䘮不足汚<lb/>
八座之選靦顔朝列不自引退伏望陛下斷自宸衷重<lb/>
行竄黜以為士大夫不顧亷隅者之戒取進止<lb/>
<pb n="KR4d0147_WYG_009-8b"/>
　　　論胡直孺第二劄子<lb/>
臣近再上章論列工部尚書胡直孺罪惡已䝉陛下開<lb/>
納許以必行亦既累日不見降黜此必大臣以直孺為<lb/>
賢曲加覆䕶以臣言為妄未肯施行夫大臣以進退人<lb/>
材為職所進忠賢則國家享其利所進憸佞則人主受<lb/>
其欺陛下不以臣不肖使得待罪言路若大臣用人失<lb/>
當臣得而論之朝廷行之則陛下威權立矣今臣力言<lb/>
之陛下虛已而聴之大臣沮抑之則是陛下威福之柄<lb/>
<pb n="KR4d0147_WYG_009-9a"/>
反制於大臣而臣區區不能但已者也况直孺佞邪天<lb/>
下所聞與應安道盧宗原相繼為轉運使及發運使欺<lb/>
㒺朝廷如循一軌將上供物料及糧綱船盡充花石之<lb/>
供號為應奉州縣帑藏為一空起發封樁妄稱均糴嵗<lb/>
計不足猶進羡餘縁此進職濫厠從班遂知平江府縱<lb/>
朱氏請求益肆掊斂不復知有朝廷矣直孺素畜聲妓<lb/>
毎攜就朱氏園亭與倡優雜處㗖其子姪吳民怨憤目<lb/>
為朱家奴勔入京師凶燄益熾至與宰執争權竊㺯國<lb/>
<pb n="KR4d0147_WYG_009-9b"/>
柄首引直孺為户部侍郎搢紳側目莫不駭歎伏自陛<lb/>
下即位灼見姦凶以次流放黨類屏息獨直孺反被褒<lb/>
擢聯八座之選命下之日士論沸騰前後臣寮論列不<lb/>
一伏望陛下斷自淵衷速賜竄黜以為多士之戒如臣<lb/>
所奏失實欺㒺聰聴亦望解臣言職重置典憲臣與直<lb/>
孺理難兩存臣不勝激切待命之至取進止<lb/>
　　　論燕瑛胡直孺劄子<lb/>
臣伏見燕瑛胡直孺二人以姦佞相濟傅㑹匪人用事<lb/>
<pb n="KR4d0147_WYG_009-10a"/>
専權恣為不法盗用官錢如同已物刻剥細民甚于豺<lb/>
虎前後臣寮疏列罪惡瑛頃任廣南市舶専以貨賄交<lb/>
結近倖目為香燕及為開封尹専任猾胥政事紕繆輦<lb/>
轂之下冦盗縱横褫職居外曽未旬月百計經營由散<lb/>
官徑為戸部尚書直孺任兩淛漕臣假託應奉耗竭帑<lb/>
藏醜穢之迹中外所聞知平江府諂事朱勔日三造其<lb/>
門勔所欲為無求不獲家畜聲妓専事媚悦以圖進用<lb/>
名教所棄清議不容陛下灼見姦慝亟議誅竄今二人<lb/>
<pb n="KR4d0147_WYG_009-10b"/>
皆帶龍圖閣直學士名曰罷斥其實陞遷自祖宗以來<lb/>
非名徳重望為士類所推者未易得此陛下始即大位<lb/>
慎重名器愛惜生靈之時如使此流列顯職當郡寄臣<lb/>
恐四方忠義之士不以聖朝爵禄為榮人人解體羞與<lb/>
比肩恐非朝廷之福臣與瑛直孺實昧平生所以拳拳<lb/>
不已者誠見陛下慨然思治乃於賞罰功罪輕重失當<lb/>
未能厭服人心實累聖治伏望陛下奮發乾剛大明黜<lb/>
陟將此二人鐫職投閒庶協公論臣不勝憤激之至<lb/>
<pb n="KR4d0147_WYG_009-11a"/>
　　　再論燕瑛胡直孺劄子<lb/>
臣竊謂監司郡守號為近民之官勢力氣燄足以制百<lb/>
姓死生之命頃者姦倖當權奢淫無度竭生靈之膏血<lb/>
不足以供谿壑之欲於是分遣親信之人忍為殘賊敢<lb/>
為姦贓者布滿州縣夤縁假借上下相䝉其剥民愈甚<lb/>
則獲賞愈多如應安道徐鑄之流死亡畧盡今其在者<lb/>
蹤迹顯露莫如燕瑛胡直孺二人皆自郡守監司以贓<lb/>
汙致身臣累具彈奏必䝉陛下委曲開納臣亦委曲為<lb/>
<pb n="KR4d0147_WYG_009-11b"/>
陛下言之若以朝廷多事之際以為有材亦當置在三<lb/>
邊財穀之地不當佚以宫祠優以便郡也今乃反得輔<lb/>
郡地望愈隆沮天下至公之論成憸人怙寵之私成命<lb/>
既頒物議沸騰此必大臣有隂為之地者二人平昔止<lb/>
能以珍竒貨賄交結權倖飲饌聲伎媚說要人身雖去<lb/>
國各留子弟見在京師日造大臣之門對衆附耳營求<lb/>
百端稔惡弗悛無復忌憚伏望陛下奮發威斷直批付<lb/>
三省褫奪職名重行竄殛以解四方之疑不勝幸甚取<lb/>
<pb n="KR4d0147_WYG_009-12a"/>
進止<lb/>
　　　論燕瑛胡直孺第三劄子<lb/>
臣累論列燕瑛胡直孺不當寵以峻職䝉陛下開納許<lb/>
以必行至今累月未見禠奪瑛關通交結皆出宦官直<lb/>
孺㧞擢悉由朱勔此陛下所知也夫人主之於臣下患<lb/>
在不知其姦茍或知之而復赦之則小人放縱無所忌<lb/>
憚矣故知善而不能用與知惡而不能去誠人主之深<lb/>
戒也今此二人非獨臣知之天下之人莫不知之臣若<lb/>
<pb n="KR4d0147_WYG_009-12b"/>
不言則負陛下言之則觸大臣儻大臣以直孺等為才<lb/>
當多事之際欲湔洗而用之則當置在三邊兵刑財賦<lb/>
有用之地尚為有名不當佚以宫祠優以便郡也臣誠<lb/>
愚瞽官小言輕非仰恃陛下優容勢必不敵伏乞檢㑹<lb/>
臣先後所上文字降付三省早賜施行取進止<lb/>
　　　論王子獻等劄子<lb/>
臣近准尚書省劄子専委臣取索㸃檢京東京西兩路<lb/>
西城所創置擾民等一切並罷元係西城所辟置及曽<lb/>
<pb n="KR4d0147_WYG_009-13a"/>
應副害民之官先次放罷具名聞奏除已一面令吏部<lb/>
供具本路州縣官外臣今所聞兩路最為李彦信任陳<lb/>
獻利便創立租稅忍於害民為國斂怨僥冒賞典轉官<lb/>
除職之人其尤甚者京東則有王子獻吕岯毛孝立京<lb/>
西則有劉寄杜徽彦李端愿子獻為京東轉運使將梁<lb/>
山濼收入西城所辟置孝立岯為屬官徧詣州縣自濟<lb/>
兖鄆濮興仁廣濟等處為之騷然迫脅官吏抑勒細民<lb/>
有不承佃者便枷項送獄人人惴恐莫保性命蒲魚荷<lb/>
<pb n="KR4d0147_WYG_009-13b"/>
芡之利皆日計月課纎悉無遺遂致濼傍之人無所衣<lb/>
食强者結集為冦盗弱者轉徙乎溝壑岯孝立皆驟被<lb/>
拔擢自文林郎不二三年轉至朝散朝請大夫自曹官<lb/>
為通判自通判為郡守監司又孝立任濟州日母死其<lb/>
父欲只作所生規免解官未㡬父又死遂干求李彦請<lb/>
御筆候塟畢起復孝立家本三衢憚徃返迂逺不復挈<lb/>
䘮歸鄉只就濟川營塟近縁亷訪奏劾國忌日就司録<lb/>
㕔用妓樂深夜飲燕為臣不忠為子不孝敗壊風俗莫<lb/>
<pb n="KR4d0147_WYG_009-14a"/>
此為甚寄徽彦端愿或自白身或由小官為李彦汲引<lb/>
將唐鄧汝蔡四州九縣取民間稅地謂之公田斂取無<lb/>
藝百姓失業流丐者衆風諭諸邑催索租逋急於星火<lb/>
確山令劉愿前後杖下决死良民千餘人徽彦近縁金<lb/>
人内逼添差京西運判分遣屬官四出有甚冦盜襄城<lb/>
一邑科率至十七萬謂之助國錢更不抄上赤厯此數<lb/>
人者朝廷雖已放罷而罪惡貫盈公議未允伏望陛下<lb/>
洞照姦慝乆為民害特發睿斷重置典刑或竄流嶺表<lb/>
<pb n="KR4d0147_WYG_009-14b"/>
以謝兩路生靈不勝幸甚取進止<lb/>
　　　再論王子獻等劄子<lb/>
臣近准詔㫖姦貪之吏蠧國害民者尚未竄逐所以好<lb/>
惡未孚贓吏未懲民未被澤臣職在臺端仰煩聖訓宣<lb/>
諭使之彈劾在臣愚分誠為失職臣伏自供職首尾半<lb/>
年前後論列姦貪之吏多矣陛下雖有聴納之明而未<lb/>
見力行之果臣輒再具已嘗論奏而未䝉施行者如京<lb/>
東轉運使王子獻前知淄州毛孝立前東平府通判吕<lb/>
<pb n="KR4d0147_WYG_009-15a"/>
岯前京西轉運使杜徽彦提舉常平李端愿劉寄此六<lb/>
人者皆奴事李彦竭兩路膏血以奉彦者假借事權勢<lb/>
力氣燄足以制百姓生死之命彦非得此六人亦不能<lb/>
成其姦凶如此其暴也臣聞此一等人其類尚多自陛<lb/>
下初政灼見姦慝雖已落職送部止是退居鄉里復帶<lb/>
前銜金章紫綬所在州郡皆以甞任郡守監司徃徃差<lb/>
破人從日陪燕逰無復省躬念咎之意亦莫有依元降<lb/>
指揮赴吏部受差遣者是陛下賞罸號令止行於小臣<lb/>
<pb n="KR4d0147_WYG_009-15b"/>
而不行於大吏伏望檢臣前奏重賜竄逐仍乞行下吏<lb/>
部取責前後送部臣寮如有傲睨偃蹇不肯赴部之人<lb/>
即與直注逺地或河北河東合入見闕差遣庶㡬方命<lb/>
慢上者知所警懼不勝中外之幸取進止<hi>七月二十六日奉聖㫖王</hi>
<hi>子獻等並送吏部注逺小監當</hi>
　　　論王雲等劄子<lb/>
臣近嘗論列同簽書樞宻院亊宇文虛中給事中王雲<lb/>
身為士大夫職列侍從朋附童貫贊助開邊使兵連禍<lb/>
<pb n="KR4d0147_WYG_009-16a"/>
結及敵騎内冦朝廷憂危將命募兵逗撓不進前後臣<lb/>
寮交章定虚中雲罪與王蕃等蕃已責授散官安置議者<lb/>
猶謂輕典獨此二人赦而不誅已駭物論今乃反置近<lb/>
列居宻勿獻納之地急則用計而脫禍緩則詭辭而冒<lb/>
榮専為身謀無復人臣之節兼近年以來士大夫交結<lb/>
宦官寖以成俗虛中為翰林學士雲為中書舍人皆朝<lb/>
廷華選貫皆倚為腹心毎用兵行師皆有將帶前去之<lb/>
語靦顔就道曾無愧恥陛下初即大位拔用人材宜以<lb/>
<pb n="KR4d0147_WYG_009-16b"/>
禮義亷恥風厲士類若不痛加懲革則後來者更相倣<lb/>
傚亷恥之道愈䘮而禮義之俗寖隳矣夫人君養士之<lb/>
亷恥所以重其國士之有亷恥亦所以重朝廷唐李鄘<lb/>
恥為吐突承璀所引卒辭相位史氏書之以為美談今<lb/>
虛中輩姦貪趨利庸近凡鄙交結近習迹狀明白辱國<lb/>
甚矣伏望檢臣前奏付外施行早賜罷黜以厭公論不<lb/>
勝幸甚取進止<lb/>
　　　論王子乆劄子<lb/>
<pb n="KR4d0147_WYG_009-17a"/>
臣伏見陛下即位之初承姦兇用事四方凋弊國用匱<lb/>
乏之後兵政不修將卒驕惰城池樓櫓未經修葺一旦<lb/>
金人掩至城下四方勤王之師未有至者人人惴恐士<lb/>
大夫至委職而去危急甚矣獨陛下奮發乾綱宵衣旰<lb/>
食經營備禦慨然策勵二三執政大臣固守宗社將士<lb/>
戮力人心安固都城百萬之家無一動搖者伏自金人<lb/>
退師益修守禦之具戒畿甸之兵為保伍之法召諸道<lb/>
之兵為赴援之期東南轉粟舳艫相銜選將陳兵常若<lb/>
<pb n="KR4d0147_WYG_009-17b"/>
冦至陛下固守都城之志可謂堅矣為臣子者義當率<lb/>
心協力宣布徳意使遐邇之情莫不安帖臣訪聞中亮<lb/>
大夫同州觀察使知東上閣門事王子乆世襲膏粱無<lb/>
所知識輒敢對衆宣言建避地之䇿動搖朝廷規喧衆<lb/>
聴外廷傳播莫不駭愕流聞四方為害非小欲望陛下<lb/>
特出睿斷將子乆重行黜責仍乞速降詔㫖布告中外<lb/>
以靖國人不勝大願取進止<lb/>
　　　乞假借臺諫委任大臣劄子<lb/>
<pb n="KR4d0147_WYG_009-18a"/>
臣伏見陛下自即位以來懲艾前日姦邪當國杜塞言<lb/>
路之弊於是増置諫員雖憲臺六察咸得言事又許臣<lb/>
寮實封投匭職事不應上殿人亦得奏對開公正之路<lb/>
閉私邪之門海内聞風莫不稱慶今纔數月未聞用一<lb/>
直言得一賢士而言路寖復有壅塞之患近降指揮奏<lb/>
事既罷不得從容留身不合上殿人雖有指揮亦令覆<lb/>
奏臣知陛下有厭言之意矣諫官御史不稍假借一言<lb/>
忤意旋被斥逐臣知陛下有拒諫之實矣陛下貴為天<lb/>
<pb n="KR4d0147_WYG_009-18b"/>
子富有天下如天地之無不覆燾日月之無不照臨而<lb/>
懐疑偏任惴惴然惟恐羣臣之欺已此得御姦邪之術<lb/>
而未得任忠賢之道也陛下所謂親除者一舉而得余<lb/>
應求再舉而得陳公輔此二人者今乃迎合大臣或為<lb/>
㳺說例被斥逐使誠有之是親除之人豈足信任乎以<lb/>
天下之大四海九州之廣而陛下欲以耳目所及擢用<lb/>
一二士大夫所任未必得人而先已失衆心矣衆心一<lb/>
失人懐疑貳不知孰與共守天下者乎不亦所得者小<lb/>
<pb n="KR4d0147_WYG_009-19a"/>
所失者大乎耿南仲為東宫官輔導陛下十有餘年此<lb/>
腹心之臣也雖甚愚陋之人莫不知之而李綱敢與抗<lb/>
論詆訐其短此其䟱率無謀可知矣而謂懐姦以事陛<lb/>
下則非也彼懐姦以事陛下者知南仲不可動搖則隂<lb/>
交而固結之上可以保寵榮下可以行私意而天下安<lb/>
危社稷存亡則有時而不暇䘏夫南仲與陛下同休戚<lb/>
利害者其設心豈有他哉特其所見或有偏係不通之<lb/>
處未能曠然使陛下以大公至正之道照臨百官撫御<lb/>
<pb n="KR4d0147_WYG_009-19b"/>
寰區也臣恐姦邪之徒窺見陛下好惡更相譛毁迭相<lb/>
媒孽無忠信仁厚之風成猜忌刻薄之政人人惴恐莫<lb/>
肯披露情實以事陛下伏望稍回淵慮假借臺諫則盡<lb/>
聴納而容狂直禮貌大臣則専委任而責成功臣誠狂<lb/>
愚不識忌諱有所聞見懐不能已伏惟陛下留神聴納<lb/>
天下幸甚<lb/>
　　　乞擇臺省官節録封事劄子<lb/>
臣伏見陛下自即位以來懲創前日姦邪當國杜塞言<lb/>
<pb n="KR4d0147_WYG_009-20a"/>
路之弊於是増置諫員憲臺六察咸得言事猶以為未<lb/>
也又許臣寮實封投匭職事官不應上殿人亦得引對<lb/>
開公正之路杜私邪之門海内聞風莫不稱慶今纔數<lb/>
月未聞旌一直言用一正士而言路寖復有壅塞之患<lb/>
近降指揮奏事既罷不得從容留身不合上殿人雖有<lb/>
指揮亦須覆奏議者謂陛下有厭言之意矣祖宗假借<lb/>
言事官虛懐聴納雖布衣之士必須温顔誘接至有辭<lb/>
氣狂悖者未嘗加罪今諫官御史一言逆㫖旋被斥逐<lb/>
<pb n="KR4d0147_WYG_009-20b"/>
議者謂陛下有拒諫之實矣况今姦諛未盡去蠧壊未<lb/>
盡飭邊方未寧百姓匱竭更張廢置未盡合天下之公<lb/>
論慷慨獻忠者當累及之或謂陛下已厭封事之多不<lb/>
暇省覽或付之三省宻院大臣門人子弟得以傳播誠<lb/>
為非便臣伏見仁祖時嘗委張方平司馬光詳定中外<lb/>
所上封事盡心料簡合於義理可施行者雖文采不足<lb/>
一一奏聞光與方平亦嘗奏乞其間識慮稍出於衆開<lb/>
陳政體時務文理詳明者乞特賜召對面加詢訪果有<lb/>
<pb n="KR4d0147_WYG_009-21a"/>
可採宻籍姓名隨材擢用今太平日乆誠為多士之時<lb/>
所獻封章豈盡無可觀採臣愚伏望聖慈檢㑹祖宗故<lb/>
事専委兩省或臺諫官二員擇其公忠端亮者俾之遴<lb/>
選據所可取者節録成冊毎季進呈以備乙覽忠言嘉<lb/>
謀庶有裨益以輔成陛下中興之治天下幸甚<lb/>
　　　論貶逐臺諫乞不施行日下出門指揮狀<lb/>
臣伏覩前諫議大夫唐重等五人與郡日下出門流傳<lb/>
四方士論驚駭陛下新即大位開懐聴納之初宜優容<lb/>
<pb n="KR4d0147_WYG_009-21b"/>
直言禮遇臣下今重等備員臺諫不知所論何事既令<lb/>
日下出門議者遂致紛然造飾語言稱師驥論十事孫<lb/>
覿李擢等攻擊宰執縁此被逐蓋朝廷未嘗降出得罪<lb/>
之因宜其紛然有以議陛下也重等既各與便郡如同<lb/>
枤和皆天下膏腴處正使自擇不過此耳何至迫逐使<lb/>
之倉皇若此哉臣伏見祖宗朝斥逐言官雖逺在嶺外<lb/>
未有日下出門者熙寧中王安石為相急於行法惡人<lb/>
之議已始有此行遣後來蔡京王黼用事欲行已私循<lb/>
<pb n="KR4d0147_WYG_009-22a"/>
用此例縁此言路塞絶豈可施於今日艱難之時哉伏<lb/>
望特降睿㫖將日下出門指揮更不施行庶令般挈家<lb/>
屬收拾行李以示陛下優納之意<lb/>
　　　乞戒在位揚職奉法劄子<lb/>
臣嘗謂文王序易以乾坤為首孔子繫之曰天尊地卑<lb/>
乾坤定矣卑髙以陳貴賤位矣言君臣之位猶天地之<lb/>
不可易也先王因制天下使尊尊相髙貴貴相承名以<lb/>
命之器以别之四方仰視朝廷之尊羣后翊戴人主之<lb/>
<pb n="KR4d0147_WYG_009-22b"/>
勢故能消患折衝姦人無窺覬之意昔漢髙祖以馬上<lb/>
得天下韓彭輩論功議賞至拔劍擊柱漸不可制叔孫<lb/>
通制禮儀諸侯王以下莫不震恐肅敬於是髙帝曰吾<lb/>
乃今日知為皇帝之貴也陛下踐阼之初敵人侵侮國<lb/>
勢搶攘執政大臣議事喧閧於上士民伏闕詬詈於下<lb/>
士大夫一旦習為茍簡三省六曹百司庶府官吏因循<lb/>
不復治事伏望陛下俯從羣臣之請申勑有司擇日御<lb/>
殿欵謁宗廟然後誥誡列位各揚乃職有不奉法者御<lb/>
<pb n="KR4d0147_WYG_009-23a"/>
史臺閣門覺察以聞庶㡬隆主勢而正朝綱實天下幸<lb/>
甚取進止<lb/>
</p>
<p>
</p>
  </div>
<div>
                <head>莊簡集巻十</head>
    <p>
<pb n="KR4d0147_WYG_010-1a"/>
欽定四庫全書<lb/>
　莊簡集巻十　　　　　　　宋　李光　撰<lb/>
　　奏議<lb/>
　　　論國是劄子<lb/>
臣聞楚莊王問于孫叔敖曰寡人未得所以為國是也<lb/>
叔敖曰國之有是衆非之所惡也君臣不合國是無由<lb/>
定也夫以區區之楚欲立國定制猶知所審况陛下紹<lb/>
膺大統撫御寰區當中外多事之時羣趣殊方衆志異<lb/>
<pb n="KR4d0147_WYG_010-1b"/>
慮可不知審所是而定之乎伏見陛下即位以來敵人<lb/>
内侮國勢搶攘寛大之令數頒求言之詔屢下巨姦元<lb/>
惡斥逐殆盡忠臣義士聘舉無遺凡所以收人心者可<lb/>
謂至矣而廟堂之上所與協心圖治者不過六七執政<lb/>
大臣乃復牽于浮議各營已私噂沓背憎結怨嫁禍莫<lb/>
肯慨然以天下為已任者方今民勞官冗將驕卒惰外<lb/>
則邊境繹騷内則財用匱乏此誠國家危急之時陛下<lb/>
憂慄焦勞于上而羣公大夫族談竊議于下學校之士<lb/>
<pb n="KR4d0147_WYG_010-2a"/>
不務宿業而以投匭為課程縉紳之徒不循分義而以<lb/>
捭闔為職任自白身而登儒館由選調而參廟謨祖宗<lb/>
以来所未有也行姑息之政徇茍且之習爵禄濫冒名器寖輕<lb/>
因一夫流言為變法易令者數矣人主威權何時而立祖宗法<lb/>
度何時而行朝廷綱紀何時而定此實社稷之深憂也臣<lb/>
愚伏望聖慈明詔大臣深加訓敕察其邪正辯其臧否<lb/>
熟問深思求合理道然後斷而行之疑其為姦則如勿<lb/>
任知其可任則不必疑奮乾剛以明黜陟隆委任以責<lb/>
<pb n="KR4d0147_WYG_010-2b"/>
成功庶㡬國是定而法制立矣天下幸甚取進止<lb/>
　　　　引對人乞先經三司劄子<lb/>
臣伏見陛下踐阼之初下詔求言虛懐聴納雖疎逖小<lb/>
臣間或引對親賜詢考將以開廣言路簡拔雋髦此盛<lb/>
徳之舉也臣愚竊慮陛下驟當㡬㣲臣下忠邪未易洞<lb/>
照其間頗有利口辯言乗時僥倖以徼寵禄姦人窺覬<lb/>
名器寖輕而實材忠樸之士徃徃恥於自售甚失陛下<lb/>
所以惻怛訪逮之意欲乞今後臣寮非本職合上殿人<lb/>
<pb n="KR4d0147_WYG_010-3a"/>
委三省大臣博采公議先次審察如委有行實及䇿畧<lb/>
議論過人即令引對庶㡬抑絶奔競以來儁異之士取<lb/>
進止<lb/>
　　　論李㑹李擢劄子<lb/>
臣伏覩除目以李㑹李擢為左右司諫訓詞褒諭以首<lb/>
論蔡京有功特被召用外庭之議無不駭愕臣之區區<lb/>
亦所未喻夫首論蔡京者陳瓘也其次則有石公弼張<lb/>
克公毛注之流相繼彈擊上皇覺悟既罷而復用者數<lb/>
<pb n="KR4d0147_WYG_010-3b"/>
矣京與王黼前後用事權傾天下言路塞絶多士盈庭<lb/>
莫敢開說方是時也忠義奮發不避死亡之誅慷慨言<lb/>
事不過曹輔等三五人爾下逮韋布之士廷對大問進<lb/>
藥石之言則有若范宗尹投匭獻計箴時政之失則有<lb/>
若朱夢說而㑹擢在當時迭為臺官身任言責保寵固<lb/>
位被阿諛之譏目覩時事曽無一言逮陛下龍飛灼見<lb/>
姦慝太學諸生伏闕上書首論六賊之害蔡京之惡夫<lb/>
人而能言之矣諫官御史能於此時明目張膽擊姦指<lb/>
<pb n="KR4d0147_WYG_010-4a"/>
佞實恃陛下聖明不啻摧枯拉朽之易何足為功况㑹<lb/>
擢當金兵圍逼都城力附白時中李邦彦専主避敵割<lb/>
地之謀方肅王之北渡也不罪金人之渝盟乃敢奮筆<lb/>
横議以上皇還宫問肅王所在刼持上下必欲以祖宗<lb/>
基業委之敵國至有三鎮與王室孰重之語章䟽具存<lb/>
可以考按今時中邦彦坐是落職議者猶謂輕典而㑹<lb/>
擢反被召用復預諫争之列不知誰為陛下薦此二人<lb/>
者陛下好惡取舍如此廟堂之論何時而定百官有司<lb/>
<pb n="KR4d0147_WYG_010-4b"/>
之衆何所適從乎臣愚伏望陛下深思熟察辨邪正之<lb/>
歸無為詭辭偏說之所傾奪庶以仰稱陛下艱難求助<lb/>
之意副四方跂竦之情所有㑹擢等召命伏乞特賜寢<lb/>
罷以安衆情取進止<lb/>
　　　乞出第一劄子<lb/>
臣出自寒鄉服勤州縣踰二十年學問荒落風節無聞<lb/>
比者伏遇陛下龍飛偶承人乏擢置言路亦既閱時志<lb/>
弱膽薄不任彈擊聞見淺陋無所建明夙夜震恐罔知<lb/>
<pb n="KR4d0147_WYG_010-5a"/>
攸濟大懼仰負陛下任使之意伏念臣頃縁狂率逺貶<lb/>
嶺外還朝未㡬復以妻室䘮亡家貧子㓜私計逼迫兼<lb/>
臣與今御史中丞陳過庭實有鄉閭之舊不無朋比之<lb/>
嫌接武憲臺義當回避伏望聖慈特賜矜憫出於迫切<lb/>
非敢矯偽除臣一合入差遣使得從容嵗時陛下不忍<lb/>
終棄臣或未填溝壑復得收召東西南北惟命是從臣<lb/>
不勝哀祈激切之請<hi>奉御筆所乞不允仍不得再有陳請</hi>
　　　乞出第二劄子<lb/>
<pb n="KR4d0147_WYG_010-5b"/>
臣近具劄子以不任彈擊無所建明乞在外一合入差<lb/>
遣䝉陛下批答所乞不允仍不得再有陳請臣疎逺㣲<lb/>
賤仰惟陛下寵遇之厚恩㫖之嚴不敢再有塵瀆夙夜<lb/>
震惕進退徊徨臣伏見陛下以邊方未寧有當食忘餐<lb/>
之語義當捐軀以圖報稱顧臣實東南書生材力緜薄<lb/>
内之不能竭愚夫千慮之得外之不能效戎行一旅之<lb/>
用而陛下虛心訪逮發於懇誠聖心焦勞中外歎仰豈<lb/>
臣之分尚得晏然况今豪傑志義之士介特隠淪之賢<lb/>
<pb n="KR4d0147_WYG_010-6a"/>
彈冠結綬願立王朝誠非乏材之時而臣乆處要塗實<lb/>
妨言路臣雖有䘮𦵏婚嫁之迫當兹急難豈敢僥倖東<lb/>
南差遣以便私計或䝉陛下哀憐别除臣一閒慢去處<lb/>
或京東西小郡使之推行詔條撫循凋瘵臣亦乆在州<lb/>
縣粗諳民情庶㡬勉竭愚短以報萬分伏望睿明俯憐<lb/>
悃愊特賜俞允取進止<lb/>
　　　再乞出第一狀<lb/>
臣近嘗兩具哀懇仰瀆聖聴乞東南小郡犬馬之誠雖<lb/>
<pb n="KR4d0147_WYG_010-6b"/>
自謂切至終未足以動天聴之崇進退隕越莫知所為<lb/>
臣切自念猥以庸愚遭值陛下初政首置言路閲時既<lb/>
乆訖無涓埃少報萬分仍積罪悔上煩保全若日復一<lb/>
日必至顛隮兼臣近年因遭禍患志氣摧傷乆得怔忪<lb/>
之疾比數發動難以冒居繩糾之地伏望赦其狂愚特<lb/>
賜矜憫除臣小郡或宫祠差遣一次使退處閒散之地<lb/>
將理衰疾萬一未填溝壑尚當糜捐仰報聖造臣自今<lb/>
月二十七日更不敢入臺臣見居家俟命無任祈懇激<lb/>
<pb n="KR4d0147_WYG_010-7a"/>
切之至謹具狀奏聞伏候勅㫖<lb/>
　　　再乞出第二狀<lb/>
臣近嘗具奏牘以不任彈擊等事乞在外一合入差遣<lb/>
至今累日未䝉施行臣輒不避斧鉞之誅再凟冕旒之<lb/>
聴伏念臣流落之乆自去年五月還朝遭罹禍釁妻室<lb/>
䘮亡家貧累重難以乆任京局自春夏以來嘗因進對<lb/>
備瀝誠懇累乞解罷言職聖恩深厚未賜矜從兼臣乆<lb/>
在臺端才力緜弱無所建明難以冐處言責之地雖陛<lb/>
<pb n="KR4d0147_WYG_010-7b"/>
下天地父母覆燾涵容未即罷遣在臣愚分實不自安<lb/>
伏望檢臣前奏除臣東南小郡或宫觀差遣一次伏惟<lb/>
睿明俯矜㣲賤哀而憐之特賜俞允冒犯天威臣無任<lb/>
惶懼激切之至謹具狀奏聞伏候勅㫖<lb/>
　　　論彗劄子<lb/>
臣聞易曰天垂象見吉凶聖人象之蓋觀乎天文以驗<lb/>
得失者誠聖王之先務也臣伏見近者彗出寅艮間躔<lb/>
度甚速此變易之大者或傳朝廷用隂陽家說以分野<lb/>
<pb n="KR4d0147_WYG_010-8a"/>
言之為敵人滅亡之證此恐導諛之人以甘言諂辭媚<lb/>
恱陛下輕信其說無復答謝天譴之意則虧損盛徳非<lb/>
宗廟生靈之福臣聞孔子作春秋不書祥瑞而書災異<lb/>
者蓋欲警戒人君而知恐懼修省以應天變不聞以災<lb/>
異歸敵人也二百四十二年之間彗星三見禍亂輒應<lb/>
周室㣲弱上下交怨此皆人事之所感動也天心仁愛<lb/>
人君故出災異以譴告之不聞天心仁愛遐荒欲其修<lb/>
省也陛下萬一惑于邪說凡天地變動各以分野言之<lb/>
<pb n="KR4d0147_WYG_010-8b"/>
則陛下之失自今以徃誰復敢言蓋天變之發或發于<lb/>
未然之前或發于已然之後皆所以覺悟人君也所謂<lb/>
應天變之術豈有他哉在於修人事而巳臣伏見陛下<lb/>
自即位以來凡所施為無非仰合天心下當人意者勤<lb/>
儉憂勞不聞有過然舉措之間安得毎事皆當亦當窮<lb/>
究致彗之由推至誠行直道政事之不中不平者或未<lb/>
加治萬民之失業窮困者或未加䘏姦邪之徒熒惑主<lb/>
聴者或未加察言路駸駸復有壅隔之患則隂陽之和<lb/>
<pb n="KR4d0147_WYG_010-9a"/>
何時而致天地之變何時而息乎臣所以居言責之地<lb/>
而不能黙黙也冒犯天威臣無任激切恐懼之至<lb/>
　　　論治道劄子<lb/>
臣嘗謂帝王者神民萬物之主也以一身而寄天下之<lb/>
上所恃者衆心之所戴也厯考自古興衰撥亂之君未<lb/>
有不因乎人心而能有為者蓋觀人心之所與則知天<lb/>
命之所歸故敵國之盛强或不足畏盗賊之猖獗或不<lb/>
足憂中原之竊據或不足慮關陜之捷奏或不足喜臣<lb/>
<pb n="KR4d0147_WYG_010-9b"/>
願陛下凡所舉措務合人心而已今移蹕之初扶攜之<lb/>
民歸徃如市海内顒顒皆托命於陛下士民傾屬以觀<lb/>
聖化之行則今日之所施為安得不汲汲乎昔梁襄王<lb/>
問於孟子曰天下惡乎定對曰定於一孰能一之對曰<lb/>
不嗜殺人者能一之孰能與之曰天下莫不與也又曰<lb/>
不行王政爾茍行王政四海之内皆引領而望之欲以<lb/>
為君夫豈在乎山河之固甲兵之利土地之廣哉臣願<lb/>
陛下克已恭勤隆道徳於上大臣守法奉公肅紀綱於<lb/>
<pb n="KR4d0147_WYG_010-10a"/>
下明賞罰辨邪正懲汙偽之黨以砥礪名節去姦贓之<lb/>
吏以恵養小民容受直言駕馭英傑如是而人心不歸<lb/>
海内不服未之前聞也惟陛下畱神省察取進止<lb/>
　　　乞廢常平主管官罷發運司劄子<lb/>
臣謂今日之急務莫切於理財而理財之政有避其名<lb/>
而因失其實者有無其實而徒存其名者固未易槩舉<lb/>
今姑論其大者其事有二常平之法本於漢耿夀昌今<lb/>
州縣錢穀有屬常平令者名色非一悉總於户部右曹<lb/>
<pb n="KR4d0147_WYG_010-10b"/>
今乃以王安石之故而廢之既使香鹽司兼領又别差<lb/>
主管官一員有司莫之適從錢穀因致失陷豈非避其<lb/>
名而失其實乎發運司本以總六路財計以漕輓中都<lb/>
餽餉為職兵興以來既無轉輸今乃以糴買事委之其<lb/>
本錢盡從朝廷給降無慮五六百萬緡又以淮南摠制<lb/>
司及諸路失陷回易市易贍軍等錢嵗亦不下數十萬<lb/>
緡此國用所以益窘也臣愚欲望聖慈特降睿㫖廢常<lb/>
平主管官依舊令香鹽官兼領罷發運司其糴買摠制<lb/>
<pb n="KR4d0147_WYG_010-11a"/>
等事令户部侍郎専領庶㡬名正而事成官省而職舉<lb/>
不勝幸甚取進止<lb/>
　　　乞免放散民兵狀<lb/>
契勘近縁金人渡江侵占建康府大隊復陷廣徳軍明<lb/>
越秀州幸賴官兵同保甲用命防托把隘得保無虞今<lb/>
月初三日凖徳音一項應調發州縣鄉村民兵把隘候<lb/>
徳音到限一日放散訖申尚書省縁見今大隊方離臨<lb/>
安府取蘇秀路前去及建康府并淮南敵騎未退近日<lb/>
<pb n="KR4d0147_WYG_010-11b"/>
又被殘破太平州相去本州界不及五七十里人情震<lb/>
恐正藉民兵同官兵把隘守禦日下未敢放散更合取<lb/>
自朝廷指揮<hi>三月二十五日奉聖㫖候敵兵退日審度放散</hi>
　　　乞罷王淵焦師叔狀<lb/>
臣竊見本州新兵馬鈐轄武功大夫焦師叔前任平江<lb/>
府鈐轄到任未及數月因敵騎侵突作縁故離任兼本<lb/>
官既係掌兵若已失守雖朝廷寛恩放罪難以便除一<lb/>
般差遣下政已差武功大夫忠州團練使王淵係内臣<lb/>
<pb n="KR4d0147_WYG_010-12a"/>
王仍之子纔二十餘嵗竊縁本州宻邇江岸正係緊切<lb/>
控阨之地防秋之際全藉官兵戮力捐軀以捍冦盜其<lb/>
王淵童騃無知焦師叔憸猾二人皆難倚仗伏望聖慈<lb/>
别選有材武忠實之士填上件窠闕庶㡬緩急之際不<lb/>
至闕事<lb/>
　　　乞進兵状<lb/>
昨自建康失守右僕射杜充退守儀真陳邦光李梲率<lb/>
吏民迎降金人大隊由境上入浙㳺騎晝夜侵逼及防<lb/>
<pb n="KR4d0147_WYG_010-12b"/>
江潰兵四散剽掠幸賴朝廷威徳將士協力防守至今<lb/>
臣探得建康所留敵騎不過數千人金蕭張二大帥與<lb/>
陳邦光李梲同治府事時復遣兵及黄旂招誘州縣如<lb/>
溧水等處縣官皆已投拜本州實與接境人情反側不<lb/>
住分遣將士前後殺獲首級招安到潰兵僉軍班直契<lb/>
丹渤海等處人兵多方存養譏察外臣近據於潜知縣<lb/>
通直郎陳近仁昌化縣尉保義郎平協申去年十二月<lb/>
二十日金經畧使稱四太子郎君金知臨安府李儔差<lb/>
<pb n="KR4d0147_WYG_010-13a"/>
修武郎樂宏齎文字黄旂前來臨安於潜昌化等縣招<lb/>
撫官吏本縣官吏各奮忠義遂將樂宏等四人斬首其<lb/>
臨安餘杭知縣將帶老父入城投拜邀請敵兵就縣敷<lb/>
買金銀疋帛又於今年正月初十日再遣凌秀才王秀<lb/>
才二人金補承信郎令齎文字前來本縣亦將此二人<lb/>
處斬梟首號令及兩縣弓手土豪章開王仙畢康等糾<lb/>
率諸鄉保甲義不從降委是防托有功縁本州管下寧<lb/>
國縣與兩邑接境其知臨安府康允之未知去處吏民<lb/>
<pb n="KR4d0147_WYG_010-13b"/>
無所申訴臣已逐急依已得聖㫖便宜措置將立功四<lb/>
人先次借補承信郎及専遣使臣齎去年十二月二十<lb/>
日蠟彈手詔曉諭官吏兵民各用命守禦去訖臣竊觀<lb/>
金人敢深入江浙於天時地利皆非所宜臣已率勵將<lb/>
士及將巳圖結到六縣保甲并招安到杜充防江統制<lb/>
官馬吉李進并班直京軍等邀其歸路臣巳移文劉光<lb/>
世乞帶領大兵前來同衛王室及申本路轉運使李尚<lb/>
行朱異前來權建康府安撫司職事庶㡬列郡有所稟<lb/>
<pb n="KR4d0147_WYG_010-14a"/>
承並未䝉回報今敵馬既屯駐臨安府行在信息隔絶<lb/>
難通小人遂無忌憚臣累具奏聞欲乞速降睿㫖差委<lb/>
重臣前來建康或令宣撫使周望傳檄四方約日進兵<lb/>
水陸分布可使隻輪不返伏候勅㫖<lb/>
　　　乞與宣州官吏推賞狀<lb/>
契勘近縁金人渡江建康府廣徳軍臨安府溧水建平<lb/>
餘杭臨安縣等處失守本州境壤相接事勢危急自十<lb/>
一月十八日以後敵騎潰兵日夕侵逼動以萬計少者亦<lb/>
<pb n="KR4d0147_WYG_010-14b"/>
不下千百人所賴官吏協心將士保甲用命防守至今<lb/>
凡九十餘日卒保無虞所有前後出戰把隘守城招撫<lb/>
等文武將佐人吏等實有勤勞欲望聖慈令臣開具保<lb/>
奏推恩庶㡬有以激勸<lb/>
　　　乞令漕臣應副岳飛錢糧等狀<lb/>
臣契勘本州自軍興以來偶免殘破前後過軍萬數浩<lb/>
瀚皆臣竭力應副不敢毫髪仰干朝廷今來巨師古劉<lb/>
晏岳飛大兵屯泊境上應副錢糧需索犒設臣不敢辭<lb/>
<pb n="KR4d0147_WYG_010-15a"/>
避竊縁官軍與戚賊相持雖已出境縁建平溧水縣廣<lb/>
徳軍諸處並無官吏人民臣不免出界應副臣見差官<lb/>
三員在廣徳界上及岳飛軍前専切運糧委是費力其<lb/>
本路漕臣亦合移檄傍近州縣同共那移應副錢糧及<lb/>
犒設金銀等况建康府巳收復了畢自合前來管幹職<lb/>
事望聖慈憫察本州係是小郡前後被害非一速賜行下<lb/>
本路漕臣應副岳飛一項人兵<hi>六月二十日奉㫖岳飛一行軍兵已降指揮聴</hi>
<hi>張俊節制所有合用錢糧自合張俊下隨軍轉運應副仰隨軍轉運副使劉䝉疾速支撥應副不得少有闕誤</hi>
<pb n="KR4d0147_WYG_010-15b"/>
　　　乞與土豪鮑琢補官狀<lb/>
契勘管下旌徳縣保甲土豪鮑琢等一項僅三千人縁<lb/>
自方賊作過時已自結集中間保䕶州境雖未立顯效<lb/>
不曽費耗官中錢糧當州縣擾攘之時起發入城官兵<lb/>
寡弱亦倚以為重盜賊不入郡境前知州吕好問嘗假<lb/>
以承信郎及校尉等名目縁此累經朝廷陳狀希望恩<lb/>
賞朝廷以許置土俗器仗今防秋之際若因而撫之亦<lb/>
足倚仗今來不敢别干朝廷只乞依已得指揮將前知<lb/>
<pb n="KR4d0147_WYG_010-16a"/>
州劉資政巳給降空名劄子先次補授五七品此輩既<lb/>
巳得官遂有顧藉防托過冬春將已結保甲盡行散遣<lb/>
收其器仗庶不為乆逺之害<lb/>
　　　乞回避曽紆狀<lb/>
朝奉郎新除徽猷閣待制知臨安府兼兩浙兩路兵馬<lb/>
鈐轄臣李某奏䝉恩除前件差遣將欲到任伏見新除<lb/>
本路轉運使曽紆臣頃任侍御史日曾論列本官縁此<lb/>
送吏部今來正係統轄兼軍興之際財計用度動相關<lb/>
<pb n="KR4d0147_WYG_010-16b"/>
决委有妨嫌伏望聖慈憫察别除臣一合入差遣或宫<lb/>
祠一次伏候敕㫖<hi>十月五日奉聖㫖特不回避</hi>
　　　乞留吳錫狀<lb/>
臣伏聞已降指揮楊沂中出戌淮甸及吳錫一軍亦隨<lb/>
逐前去臣之愚見竊慮敵人知大軍盡屯淮西或遣舟<lb/>
師由海道𢷬虛又徐文乆在江浙熟於道路今聞徃來<lb/>
沿海登萊諸郡風帆浪舶日行數千里理宜關防臣愚<lb/>
欲望聖慈且留吳錫一軍以備緩急狂瞽之言誠為過<lb/>
<pb n="KR4d0147_WYG_010-17a"/>
慮然大駕所在理宜嚴宻惟陛下留意省察幸甚謹録<lb/>
奏聞伏候敕㫖<lb/>
　　　　小帖子<lb/>
　臣之愚見竊慮楊沂中合令候巨師古到然後啟行<lb/>
　伏乞聖察<lb/>
　　　　又小帖子<lb/>
　議者謂春夏風多東南然亦時轉西北伏乞聖察<lb/>
</p>
<p>
</p>
  </div>
<div>
                <head>莊簡集卷十一</head>
    <p>
<pb n="KR4d0147_WYG_011-1a"/>
欽定四庫全書<lb/>
　莊簡集卷十一　　　　　　宋　李光　撰<lb/>
　　奏議<lb/>
　　　辭免吏部侍郎状<lb/>
臣十月二日凖尚書省劄子九月二十八日三省同奉<lb/>
聖㫖除臣吏部侍郎令乘遞馬疾速前来者臣聞命震<lb/>
恐罔知所為伏念臣禀性拙艱承學固陋幸遭旦暮之<lb/>
遇得效馳驅比自宫祠更守近郡携孥到任曾未浹旬<lb/>
<pb n="KR4d0147_WYG_011-1b"/>
敢謂誤恩有此除授退循謭薄彌切兢凌况天官劇曹<lb/>
素號雄選吏姦而莫究其弊官冗而未知所澄非得剛<lb/>
明之才曷振頹靡之習如臣庸懦豈敢冒居伏望聖慈<lb/>
特賜追寢成命庶安愚分臣巳於當日交割職事與以<lb/>
次官一靣起發迤邐至前路聴候指揮謹具状奏聞伏<lb/>
候勅㫖<lb/>
　　　乞車駕親征劄子<lb/>
臣聞能扶天下之危則據天下之安能除天下之憂則<lb/>
<pb n="KR4d0147_WYG_011-2a"/>
享天下之樂能救天下之禍則獲天下之福故聖人不<lb/>
畏多難而畏無難葢多難之世懐戒懼怵惕之心無難<lb/>
之世有宴安鴆毒之累自昔有為之君或開創基業或<lb/>
撥亂中興身遭艱阨而能奮然特起者未易槩舉以漢<lb/>
髙之英雄身居項王掌握中數矣然城破復收兵散復<lb/>
合彭城之敗至推墮二子而不頋窘亦甚矣卒能滅楚<lb/>
以有天下者忍小恥以成大功也光武北徇燕薊困於<lb/>
王郎䝉犯霜露靣背破裂惶惑不知所之然卒能破郎<lb/>
<pb n="KR4d0147_WYG_011-2b"/>
以興漢祚者因危難以恢帝業也㳟惟陛下以慈儉之<lb/>
徳當艱阨之運維揚之變起於倉卒人心縁此而震恐<lb/>
将士因是而驕惰近年以来議論之臣各懐顧避上下<lb/>
一律莫肯慨然以持危扶顛為已任者今翠華駐蹕㑹<lb/>
稽首尾三載自去秋迄今見敵人無復南渡之意淮甸<lb/>
咫尺了不經營長汢千里不為限隔惴惴然日為乘桴<lb/>
航海之計謂之萬全臣所未喻也以區區晋元草創建<lb/>
國於基緒既絶之際猶能立宗社修宫闕興學校農桑<lb/>
<pb n="KR4d0147_WYG_011-3a"/>
保有江淛劉琨祖逖與聰勒拒戰於并冀兖豫梁雍諸<lb/>
州未嘗䧟沒也以石季龍之彊大兵叩歴陽命王導都<lb/>
督中外諸軍事以禦之周世宗當五代之末取淮南攻<lb/>
隴右下三關皆御軍親行威震逺近未聞専主避敵之<lb/>
謀如今日也况陛下英武命世以真主之勢而臨金邦<lb/>
以中國之尊而抗外國天人助順軍人士庶孰肯甘心<lb/>
委質俯首帖耳終身為汙辱降敵之人哉今将非不武<lb/>
兵非不衆陛下儻整兵順動則簞食壺漿以迎王師者<lb/>
<pb n="KR4d0147_WYG_011-3b"/>
袂相屬也患在陛下無其志耳臣愚欲望陛下明詔三<lb/>
省宻院大臣分令将士守禦江津力為保境之謀徐决<lb/>
親征之筞庶㡬經畧中原漸謀興復以副海内生靈顒<lb/>
顒之望天下幸甚取進止<lb/>
　　　乞追罷守臣遷避詔書劄子<lb/>
臣頃守宣城凖樞宻院劄子建炎三年六月十二日奉<lb/>
聖㫖金人入境多是因敵就糧深入内地致使吾民重<lb/>
遭塗炭令逐州府守臣與當職官共議或守或避各得<lb/>
<pb n="KR4d0147_WYG_011-4a"/>
自便臣仰見陛下憂憫元元開示寛大之意可謂至矣<lb/>
臣竊謂守土之臣朝廷委以人民社稷之重固當存亡<lb/>
以之若預開遷避之門則人心携貳亦無肯固守者矣<lb/>
臣觀百姓安土重遷非謂其愚無知也亦其勢不得不<lb/>
然葢富者少而貧者多所資以生養者不過日求衣食<lb/>
之奉居於山者則有樵採之利居於澤者則有網罟之<lb/>
利都邑之民則盡智於交易田野之民則竭力於壠畆<lb/>
皆相資以為生者今使轉而之他則是數者皆失其本<lb/>
<pb n="KR4d0147_WYG_011-4b"/>
業将坐而資於官乎數萬之衆力固不足以給之如此<lb/>
非獨老弱轉乎溝壑雖强且壮者固不免也朝廷設官<lb/>
分職凡以為民若使列郡各得擇地遷避大者不過全<lb/>
其帑蔵小者不過保其妻孥而已此於百姓何所利哉<lb/>
臣之區區誠願陛下申敕諸郡修城池備器械積芻粟<lb/>
聚人民力為固守之計有望風逆降棄城者皆嚴立法<lb/>
禁責以必死大者保境小者守城敵人雖復長驅豈能<lb/>
遽窺行在如前日乎臣愚伏望陛下速降指揮追罷三<lb/>
<pb n="KR4d0147_WYG_011-5a"/>
年六月詔書慨然責以大義命将帥遣戍役力為保境<lb/>
之謀庶㡬列郡聞風有所畏憚實天下幸甚取進止<lb/>
　　　乞戒約苛斂狀<lb/>
臣契勘移蹕事務不免科擾臨安府及傍近諸郡如竹<lb/>
木等物葢有不獲已者今来不住體訪得諸邑及嚴州<lb/>
等處更有轉運司科𣲖下供應班直木炭藁薦萬數浩<lb/>
瀚初不曽被受朝廷指揮以此道路傳播頗屬騷擾深<lb/>
為未便縁臣使事止是緫領本府其傍近諸郡難以㑹<lb/>
<pb n="KR4d0147_WYG_011-5b"/>
問伏望聖慈作訪聞行下嚴賜約束庶幾少革苛斂之<lb/>
風仰副陛下仁儉之意不勝幸甚謹録奏聞伏候敕㫖<lb/>
　　　論移蹕措置事宜劄子<lb/>
臣伏覩朝廷已降詔㫖移蹕臨安府士大夫皆倒笏相<lb/>
慶又聞御批令婺州所屯張俊兵亦移屯臨安府臣仰<lb/>
見陛下乾綱獨斷不為衆議所奪此誠社稷之福生靈<lb/>
之幸也然臣竊有愚慮大抵舉事務欲萬全若不審思<lb/>
必有後悔臨安經屠戮焚掠之酷金碧之區化為瓦礫<lb/>
<pb n="KR4d0147_WYG_011-6a"/>
一旦移蹕復屯大兵則官司廬舍未易遽葺茅茨土階<lb/>
之陋陛下縱能安之其如當此寒沍若加以雨雪連綿<lb/>
數萬之衆不免散處市井侵奪民居勢難禁約臣愚伏<lb/>
望陛下逺詔三省宻院大臣就卿監郎官中選差有精<lb/>
力幹才者一二人専徃本府同徐康國及見任官多方<lb/>
措置務要不擾而辦候行宫軍壘稍成次第然後發遣<lb/>
諸軍翠華順動其婺州所屯将兵家屬乞且於衢婺寄<lb/>
㽞止發壮勇仍令本府量度人數先次搭蓋蓆屋方得<lb/>
<pb n="KR4d0147_WYG_011-6b"/>
移屯庶㡬盛寒之際居者按堵免遷避之勞行者如歸<lb/>
無暴露之患不勝幸甚<lb/>
　　　乞裁減營繕行宫状<lb/>
臣昨凖尚書省劄子奉聖㫖遣臣先至臨安府節制本<lb/>
府人兵及縂領移蹕事務臣到本府踰旬與漕臣宋輝<lb/>
徐康國及知臨安府席益以次僚屬協力幹辦稍見次<lb/>
第臣契勘行宫殿宇元奉指揮合依徐康國所上圖䇿<lb/>
以一百間為率士大夫傳誦皆仰服陛下深自貶損爱<lb/>
<pb n="KR4d0147_WYG_011-7a"/>
惜民力之意臣今體訪不住承凖内降御寳營造去處<lb/>
非元圖所載竊慮兩漕臣及臨安應辦過當輦致木植<lb/>
追呼夫匠無有已時前日所降敕牓戒約殆為虛文臣<lb/>
今欲望陛下應合増修起造去處令臣預知或有過當<lb/>
許臣執奏庶幾上體陛下恭儉之徳下寛九邑凋瘵之<lb/>
民實天下幸甚謹録奏聞候勅㫖<lb/>
　　　乞免住罷行宫營繕状<lb/>
臣近凖省劄奉聖㫖今防秋戒期建康府修内可罷封<lb/>
<pb n="KR4d0147_WYG_011-7b"/>
樁所降錢别聴指揮臣除已恭依即日住罷外竊縁臣<lb/>
所造正殿寝殿两廊殿門等處各已畢工獨别殿壅舍<lb/>
雙門既已立木惟給瓦未了工役已多若便住罷竊慮<lb/>
暴露風雨枉壊材植他日之費必倍未審合與不合逐<lb/>
旋搭葢結瓦更合取自聖裁况今農事将隙自有添差<lb/>
通判吳師直専領營繕與臣防秋職任自不相妨伏候<lb/>
勑㫖<hi>九月十一日三省同奉聖㫖依已降指揮日下住罷其已立木并見在材植並如法遮盖不得損壊</hi>
　　　乞罷營繕添支状<lb/>
<pb n="KR4d0147_WYG_011-8a"/>
凖尚書省劄子發運副使宋輝等劄子承降下添修擗<lb/>
截行宫所畫一除修内司兵近已奉十一月二十一日<lb/>
聖㫖許每日支破食錢一百文外所有壕寨監修部役<lb/>
催促物料㸃檢醫藥飯食監門等官每日徃来監轄工<lb/>
作分頭部役委是勤勞即未有許支食錢指揮已奉聖<lb/>
㫖自都壕寨官日支一貫至白身尅擇官日支三百文<lb/>
凡三十一員以月計之共支錢五百餘貫須至奏聞者<lb/>
右臣契勘今来諸營造已見次第不出嵗前可以畢工<lb/>
<pb n="KR4d0147_WYG_011-8b"/>
今上項監修官已有本身請給又有劵錢今又添支逐<lb/>
日食錢委是太優竊慮縁此妄作名目多方遷延未見<lb/>
了日臣愚欲望聖慈特降睿㫖除軍營蓆屋外其行宫<lb/>
百司並限紹興二年正月初五日已前結局更不添支<lb/>
食錢如此非獨大駕移蹕有期亦足少革妄濫之弊謹<lb/>
録奏聞伏候勑㫖<lb/>
　　　乞蠲二浙積欠劄子<lb/>
臣伏見近年以来國運艱難中原板蕩陛下駐蹕東南<lb/>
<pb n="KR4d0147_WYG_011-9a"/>
乘輿服御悉務減省而百司兵衆皆仰給於二浙加以<lb/>
今日營繕所須一毫以上皆出民力師旅飢饉之後斗<lb/>
米千錢民雖凋弊罔有怨詞深可憐憫臣愚伏望聖慈<lb/>
因今移蹕之後稍留寛大之澤以慰人心應二浙積負<lb/>
一切蠲除臣契勘臨安九邑科配比它郡最為煩併其<lb/>
折變小麥為害尤甚及去年殘零稅賦見今轉運司責<lb/>
限催納其數至微欲望特與釋放昨縁前知府孫覿将<lb/>
義倉米於正稅外更有折糙米二斗五升倉塲受納復<lb/>
<pb n="KR4d0147_WYG_011-9b"/>
増至一石又有鈔旁公吏乞覔不下一二千及每嵗和<lb/>
買州縣既不曽支與價錢今聞本府每匹更令納見錢<lb/>
四百文足謂之縻費錢竊慮行之既乆遂為永例諸縣<lb/>
因軍馬經由支過係省錢斛多不肯豁除坊場虧欠課<lb/>
利委非侵欺無縁補發而官吏欲假此騷擾時一舉行<lb/>
追呼捕逮謂之干照錢縣官無所從出止是剥民如斯<lb/>
苛細望悉蠲除庶幾小民䝉被實惠仰副陛下勤恤民<lb/>
隠之意取進止<lb/>
<pb n="KR4d0147_WYG_011-10a"/>
　　　進裴度平蔡州故事論主斷<lb/>
唐書李愬傳曰初吳秀林降元濟請罪梯而下檻送京<lb/>
師臣聞古之善用兵必有正有竒是也唐太宗問李靖<lb/>
曰曹公云竒正旁擊卿謂若何靖曰臣愚謂大衆所合<lb/>
為正将所自出為竒烏有先後旁擊之拘哉臣觀李愬<lb/>
之入蔡蹈不測之險以邀非常之功可謂用竒矣當是<lb/>
時吳元濟勁兵鋭卒多屯洄曲宰相裴度為宣慰招討<lb/>
使馬緫副之韓𢎞為都統李光顔烏重𦙍為大将軍賊<lb/>
<pb n="KR4d0147_WYG_011-10b"/>
兵雖衆勢足以抗之愬之勝敗不係朝廷之安危也愬<lb/>
自文城柵襲張柴疾馳二百里夜半到蔡黎明擒元濟<lb/>
其摧大敵不啻反覆手之易一何神哉今議者不盡歸<lb/>
功於愬曰平淮蔡者裴度也不盡歸功於度曰成蔡功<lb/>
者憲宗也葢愬雖出竒其實功狗耳而排衆論以主伐<lb/>
蔡之謀者度也度雖主謀議而獨斷不疑者憲宗也故<lb/>
韓愈頌曰凡此蔡功惟斷乃成嗚呼社稷之計安危之<lb/>
機有間不容髪者與衆智慮之一庸人足以擾之故謀<lb/>
<pb n="KR4d0147_WYG_011-11a"/>
之欲廣斷之在獨斷而後行鬼神避之非人主灼見禍<lb/>
福利害之源孰能成其功哉<lb/>
　　　進徳宗税間架故事論聚歛<hi>唐建中四年初行税間架法</hi>
臣聞之易曰何以守位曰仁何以聚人曰財理財正辭<lb/>
禁民為非曰義然則善為國者安可不務理財以足用<lb/>
度乎故周室之興厚生民之本則有如公劉齊威之覇<lb/>
富國强兵之術則有如管仲李悝之平糴耿夀昌之常<lb/>
平劉晏之平凖皆能斂不及民而用度足其經理財用<lb/>
<pb n="KR4d0147_WYG_011-11b"/>
必有術矣至於後世聚斂之臣葢非有生財之道不過<lb/>
掊克生靈割剥百姓以欺惑人主冒一旦之寵禄而已<lb/>
豈真能為人主興利除害使上下給足乎今軍興之際<lb/>
固宜講究利源以佐國用而自冬春及今朝廷用議者<lb/>
之説巧為名目以斂民財户帖鬻爵交引給換等法中<lb/>
外騷然逺近疑惑上下愁怨臣恐邦本一揺其禍有不<lb/>
可勝言者伏望聖慈深詔大臣訪求通知財用之士别<lb/>
議生財之術量入為出以制國用如前世數人遺法尚<lb/>
<pb n="KR4d0147_WYG_011-12a"/>
有可施行者古人有言與其有聚斂之臣寧有盗臣葢<lb/>
自古亂離社稷憂危未有甚於今日者皇天后土眷顧<lb/>
陛下故十年之間强敵偽廷稍稍沮却東南年糓屢登<lb/>
兵力漸振中原赤子矯首望幸庶㡬復覩漢衣冠者恃<lb/>
陛下徳澤有以得人心也昔范祖禹論奉天之難其畧<lb/>
曰徳宗以饑羸之卒守一縣之地而當朱泚十萬之師<lb/>
備禦俱竭危不容喘所恃者人心未去也卒能克復宗<lb/>
社不失舊物而况以天下之大億兆之衆守之以道徳<lb/>
<pb n="KR4d0147_WYG_011-12b"/>
用之以仁義其孰能敵之故人君茍得民心則不在地<lb/>
之廣狹兵之衆寡王天下猶反掌也湯以七十里文王<lb/>
以百里豈不信哉臣每每戒陛下以不可行苛刻之政<lb/>
無名之賦務存省深慮此聲一出逺近傳播人心動揺<lb/>
也惟陛下察之<lb/>
　　　論招降盗賊劄子<lb/>
臣聞之書曰火炎崐岡玉石俱焚天吏逸徳烈於猛火<lb/>
殱厥渠魁脅從罔治太祖皇帝創業之初葢用此道故<lb/>
<pb n="KR4d0147_WYG_011-13a"/>
能混一區宇平定天下其本在乎得民心而已國家自<lb/>
靖康以来因金人内逼百姓失業無所得食弱者轉徙<lb/>
乎溝壑强者結集為㓂盗固非有讎主嫉上之心特出<lb/>
於不得已耳若撫循有道駕馭得術因其謳吟思歎之<lb/>
心廣開招懐撫納之路民皆吾民土皆吾土則陛下建<lb/>
立中興之功不啻若反掌之易今曹成張用李宏馬友<lb/>
劉忠孔彦舟之徒各擁衆數萬跨州連邑荆土騷然比<lb/>
之敵人尚可以㳺説動也况祖宗徳澤在人陛下寛仁<lb/>
<pb n="KR4d0147_WYG_011-13b"/>
得衆倘能降咫尺之詔遣一介之使布宣王靈開示徳<lb/>
意又以實利及之彼不為我用尚何為乎臣觀自古創<lb/>
業中興之君未有不藉此屬而能得天下者漢與楚大<lb/>
戰彭城不利隋何説黥布發兵背楚卒滅項王闗西號<lb/>
光武為銅馬帝正以受降群賊耳魏武得黄巾三十萬<lb/>
衆遂定中原今朝廷兵力寡弱議者乃謂盗賊不可保<lb/>
恃持必殺之説臣所未喻也自李成破敗北走劉豫群<lb/>
盜稍稍革心倘因斯時顯用一二酋豪以風厲黨類必<lb/>
<pb n="KR4d0147_WYG_011-14a"/>
逓相歆豔以次歸降伏望陛下斷自聖心因孟庾韓世<lb/>
忠出使諭以此意勿以多殺為功而以招納為本仍乞<lb/>
别選漕臣一二員下荆湖之粟專切應副糧食汰其老<lb/>
弱以散處淮甸收其精勇以防守江津蔽遮金人興復<lb/>
中土是謂一舉而兩得也<lb/>
　　　乞降空名官告状<lb/>
臣契勘今来防秋選差材武兵将分守江險及措置淮<lb/>
西軍政事務所繫非輕比来不住有北来效順歸國及<lb/>
<pb n="KR4d0147_WYG_011-14b"/>
投獻機宻之人未有重賞誘慰其心欲望聖慈特降睿<lb/>
㫖給降空名廸功郎承信郎等官告付臣收管候接納<lb/>
到效順及有竒功顯著之人量其功績書填給付訖具<lb/>
名申知朝廷庶㡬招懐撫納不煩干戈有以激勸<lb/>
　　　乞廢東南湖田劄子<lb/>
臣契勘東南地瀕江海水易泄而多旱厯代以来皆有<lb/>
陂湖蓄水以偹旱嵗葢湖髙於田田又髙於江海水少<lb/>
則泄田中水多則放入海故無水旱之嵗荒蕪之田也<lb/>
<pb n="KR4d0147_WYG_011-15a"/>
祥符慶厯間民始有盜陂湖為田者三司轉運使下書<lb/>
切責州縣復田為湖當時條約甚嚴謹水之畜泄則有<lb/>
閉縱之法禁民之侵耕則有賞罰之法近年以来所至<lb/>
盡廢為田澇則水増益不已旱則無灌溉之利而湖之<lb/>
田亦旱矣民既已承佃無復脱期所收租税悉充御前<lb/>
而漕司暗虧常賦數至百萬而民之失業者不可勝計<lb/>
可謂兩失伏望聖慈速賜指揮盡罷東南廢湖為田者<lb/>
復以為湖庶幾凋瘵之民稍復故業不勝幸甚取進止<lb/>
<pb n="KR4d0147_WYG_011-15b"/>
<hi>三月一日奉聖㫖令逐路轉運司常平司同共相度奏聞</hi>
　　　論孫覿劄子<lb/>
臣伏覩紹興元年十二月十四日三省同奉聖㫖備坐祖<lb/>
宗舊制應贓吏决杖配諸州牢城葢謂軍興之際不免<lb/>
時有科率若更容縱贓吏並縁為姦則民力愈弊此有<lb/>
以見陛下意在生靈深疾貪汙命下之日孰不相慶今<lb/>
已累月而諸司按察官循習既乆恬不為怪遂使朝廷<lb/>
美意委為空文臣竊痛憤伏自艱難以来朝廷一切姑<lb/>
<pb n="KR4d0147_WYG_011-16a"/>
務涵貸凶貪之徒割剥生靈無所忌憚况朝廷行法當<lb/>
自貴近始臣伏見前知臨安府孫覿在任贓汙不法逺<lb/>
近播傳諸司懼其一旦復用則為巳害不敢按發覿之<lb/>
為人朝廷所知前後臣僚論列罪大惡稔至辱詈君父<lb/>
甚於仇讎有臣子所不忍聞者陛下貸而不誅又使復<lb/>
典郡寄於覿恩髙厚矣乃不悛革益肆無頼到任之初<lb/>
以軍期為名拘九邑縣令在府勒令出錢共四萬伍千<lb/>
餘緡名曰助軍不附文厯又将親信使臣毛汝能辟為<lb/>
<pb n="KR4d0147_WYG_011-16b"/>
都監文林郎毛珪權錢塘縣令令二人提領本府應干<lb/>
倉場庫務偷盜轉易不可稽考郡中官僚相顧側目至<lb/>
有人生五馬貴莫受二毛侵之語臨安府捉獲酤賣私<lb/>
酒百姓其家富厚覿令珪受錢一千貫更不觧送所司<lb/>
至帖下本縣直行放免又遣所親姓董人乞覔過新城<lb/>
縣百姓唐邦臣等錢一千伍百貫皆有跡状除代之後<lb/>
将犒賞金銀錢物與都吏専知官等分受比至得替其<lb/>
公庫供帳之物並不發還及将空名度牒官告等移易<lb/>
<pb n="KR4d0147_WYG_011-17a"/>
妄用收附不明監司徃来厚加結納每到發送饋謂之<lb/>
合食日事燕逰每㑹不下百餘千以此上下相䝉無縁<lb/>
顯露伏望聖慈奮發乾剛出自睿斷送大理寺或差臺<lb/>
官一員就府置司體究候贓證分明捕逮送獄依法斷<lb/>
遣以警具僚其屬邑縣令及人吏等廹於威勢者贓非<lb/>
入已或許其自首庶幾逺近聞風咸知畏戢實天下幸<lb/>
甚取進止<lb/>
　　　畫一申請状<lb/>
<pb n="KR4d0147_WYG_011-17b"/>
某凖尚書省劄子奉聖㫖除江南東路安撫大使兼夀<lb/>
春府滁濠廬和州無為軍宣撫使合行事件並依葉夣得<lb/>
已得指揮施行合有申請下項<lb/>
一契勘近葉夣得申請沿江一帯分屯人馬約五萬人<lb/>
月支錢一千五萬貫米三萬七千五百石雖承建炎四<lb/>
年九月二日朝㫖許於本路取撥應干諸色上供經制<lb/>
等錢四十萬貫米二十萬石應副縁所降錢米經今一<lb/>
年餘愈見闕少無可取撥欲望特賜指揮依例下户部<lb/>
<pb n="KR4d0147_WYG_011-18a"/>
印造臨安府𣙜貨務見錢闗子四十五萬貫變轉軍糧<lb/>
支用等<lb/>
一契勘本司激賞銀絹近葉夣得申乞行給降銀絹各<lb/>
五千疋兩雖承朝㫖令本路漕司依數支給其本路除<lb/>
合起上供外别無合取窠名若依例乞下戸部應副亦<lb/>
系朝廷所管之數某近縁差赴宣州分㨂韓世清軍馬<lb/>
有拘收到本軍絹六千七百五十匹見在宣州樁管續<lb/>
承朝㫖起赴行在并前知本州李學士計置到銀一萬<lb/>
<pb n="KR4d0147_WYG_011-18b"/>
八千餘兩金一百五十六兩亦在軍資庫樁管伏乞就<lb/>
行取撥専充激賞候支使絶别具申請支降上項畫一<lb/>
伏乞詳酌速賜施行<lb/>
　　　申三省樞宻院乞支錢立寨屋置軍器状<lb/>
契勘今来防秋自建康府沿江一帯險隘去處並合劄<lb/>
立寨柵砲座備禦見已措置建康府東接鎮江府界南<lb/>
接太平州地分相視到合立寨共二十四處合要寨屋<lb/>
并安立砲座所用竹<graphic n="KR3253" url="https://raw.githubusercontent.com/kanripo/KR-Gaiji/master/images/KR3253.png" mimeType="image/png"/>木植數目浩瀚建康府未經殘<lb/>
<pb n="KR4d0147_WYG_011-19a"/>
破以前舊是諸縣團集土豪各自建置本府昨遭兵火<lb/>
殘破至甚民力凋弊倉庫匱乏無所從出目下已自秋<lb/>
深事不可緩欲望朝廷詳酌速賜指揮支降見錢五萬<lb/>
貫付本府起置其錢乞就便於見在本府𣙜貨務内支<lb/>
撥所貴便得使用伏候指揮<lb/>
　　　乞差文臣屯兵廬州状<lb/>
臣契勘淮西路廬濠二州及六安軍最於偽地接境近<lb/>
聞王彦充復於夀春府鳩兵聚糧有窺伺之意竊慮王<lb/>
<pb n="KR4d0147_WYG_011-19b"/>
亨㓂容謝通輩兵力寡弱透漏過淮南則大江之外盡<lb/>
入賊境深為未便臣自到任累具申奏後来又乞五六<lb/>
千人并乞差近上文臣一員前去廬州屯駐雖䝉聖慈<lb/>
憫察降付都督府至今未䝉施行今吕頥浩已到行朝<lb/>
伏乞速降指揮庶㡬防秋之際不致誤事伏候敕㫖<lb/>
　　　　貼黄<lb/>
　臣契勘長江千里守禦為難若止於兩淮防托則力省<lb/>
　功倍臣所乞文臣一員如傅崧卿難行則本司㕘議官<lb/>
<pb n="KR4d0147_WYG_011-20a"/>
　宗頴乃宗澤之子以其父故為諸将所愛又其人亦慨<lb/>
　然有忠憤之氣或䝉聖慈假以制置或招撫使副之名<lb/>
　臣一靣措置乞賜速降指揮<hi>八月八日奉聖㫖令李某别仍選文臣一員充淮西廵撫使</hi>
　<hi>差兵二千人付所差官将帶前去廬州屯駐</hi>
　　　　乞差胡舜陟徃淮西状<lb/>
臣近准樞宻院劄子奉聖㫖令臣别選文臣一員充淮<lb/>
西廵撫使仍差兵二千人付所差官将帯前去廬州屯<lb/>
駐臣今再踏逐到知江州胡舜陟敭歴内外差遣頃知<lb/>
<pb n="KR4d0147_WYG_011-20b"/>
廬州為一方軍民所愛兼其人忠義奮發諳曉軍政堪<lb/>
充任使伏望聖慈特與復元職名速降指揮施行<lb/>
　　　論火災状<lb/>
臣近權刑部職事今月二日凖尚書省劄子備坐臣僚<lb/>
章䟽論臨安府回禄之警一月之内火凢數作焚爇之<lb/>
家通及千餘乞申嚴昨降指揮以凌遲處死治放火者<lb/>
仍乞下宻院劄付沿流州軍宻行捕捉等事三月十<lb/>
四日三省同奉聖㫖依奏臣之區區竊有可疑者臣聞<lb/>
<pb n="KR4d0147_WYG_011-21a"/>
堯以水為儆予湯以大旱而罪巳未聞盡歸之於他人<lb/>
者自昔火災之變上應天道葢熒惑徘回斗牛之間乆<lb/>
矣牛斗吳分也又南方之性察陛下宜思所以致火之<lb/>
變朝政之闕失臣下之姦邪賦役之重民不聊生流亡<lb/>
者多百姓失業州縣之吏或倚法而恣贓貪囹圄之間<lb/>
或受賕而多枉濫有一於此皆足致災今議者曽不䘏<lb/>
此方峻刑以治失火之家縁及官司舍屋皆付之極典<lb/>
夫姦細固所當治也而失火之家葢有不幸者臣恐滛<lb/>
<pb n="KR4d0147_WYG_011-21b"/>
刑濫罪横及無辜非陛下遇災恐懼脩省之意兼沿流<lb/>
州軍譏察細姦自有約束今乃使之各察放火之家則<lb/>
是硫黄發燭千里而隨身矣臣愚伏望聖慈止行下臨<lb/>
安府令督責在城兵官各認地分如有違犯重寘典憲<lb/>
所有今来已得聖㫖指揮臣未行出謹録奏聞伏候勑<lb/>
㫖<hi>御筆前降指揮更不施行</hi>
　　　乞委官節録封事劄子<lb/>
臣恭聞陛下因城内火災惕然恐懼延問近臣憂形於<lb/>
<pb n="KR4d0147_WYG_011-22a"/>
色乃發徳音下明詔以求直言此甚盛之舉也陛下自<lb/>
即位以来數遭變故倉卒之際即下求言之詔勤勤懇<lb/>
懇發於至誠然翫歳閲月國勢日削鄰敵日强盗賊益<lb/>
熾百姓益窮天地之變水旱為災星辰失度寒暑反時<lb/>
此豈盛徳之報也哉臣意陛下有求言之名而無聼言<lb/>
之實故也今艱難之時憤激獻忠者當累及之臣竊慮<lb/>
封事之多未易省覧不免壅積是徒為文具而已臣伏<lb/>
見仁祖時嘗委張方平司馬光詳定中外所上封事盡<lb/>
<pb n="KR4d0147_WYG_011-22b"/>
心料簡合於義理可施行者雖文采不足一一奏聞光<lb/>
與方平亦嘗奏乞其間識慮稍出於衆開陳政體文理詳<lb/>
明者乞賜召對靣加詢訪果有可採藉其姓名隨才擢<lb/>
用今中原士大夫輻輳東南所獻封事豈無公論臣愚<lb/>
伏望聖慈檢㑹祖宗故事専委侍從官二員擇其公忠<lb/>
端亮者俾之遴選據所可取者節録成冊每季或逐月<lb/>
進呈以備乙夜之覧忠言嘉謨庶有禆益以仰副陛下<lb/>
恐懼修省艱難求助之意<lb/>
</p>
<p>
</p>
  </div>
<div>
                <head>莊簡集巻十二</head>
    <p>
<pb n="KR4d0147_WYG_012-1a"/>
欽定四庫全書<lb/>
　莊簡集巻十二　　　　　　宋　李光　撰<lb/>
　　奏議<lb/>
　　　辭免知湖州状<lb/>
降授左奉議郎新除寳文閣待制知湖州臣李某奏准<lb/>
尚書省劄子三省樞宻院同奉聖㫖李某復寳文閣待<lb/>
制知湖州不候受告不許辭免限指揮到日下起發前<lb/>
去之任者臣聞命震驚罔知所措伏念臣本以庸愚乆<lb/>
<pb n="KR4d0147_WYG_012-1b"/>
叨任使夤縁奨㧞浸至超踰罪釁横生謗讟洊至銜寃<lb/>
唶舌不敢自明伏自投閒以来已踰兩稔方强敵憑陵<lb/>
陛下親御戎衣之際而臣名在丹書屏伏田里既不能<lb/>
吐一竒䇿仰禆廟算又不獲身當矢石以備戎行無路<lb/>
請纓徒深憂憤今敵既退遁朝廷清明固宜搜訪草莱<lb/>
延登英傑如臣志氣凋落已試罔功華閣清資既難輕<lb/>
受名邦輔郡豈敢冒居伏望聖慈俯察忱辭特收渙汗<lb/>
再除臣宫觀一次以養衰殘庶息多言少安愚分伏候<lb/>
<pb n="KR4d0147_WYG_012-2a"/>
勑㫖<lb/>
　　　乞薦舉武臣状<lb/>
臣伏凖紹興五年三月六日敕中書門下省依臣僚奏<lb/>
請銓量郡守監司遴選縣令及檢㑹紹興元年十一月<lb/>
十九日手詔令内外侍從官以上監司帥臣各舉所知<lb/>
限半月具奏有以見陛下虚心求助之意可謂切矣然<lb/>
臣頃任行朝職事官已嘗應詔今陛下所求益廣中外<lb/>
薦者紛紛而文學之士峩冠博帯布列中外者固巳足<lb/>
<pb n="KR4d0147_WYG_012-2b"/>
用初無乏材之患昔叔孫通之歸漢從弟子百餘人乃<lb/>
専言諸壮士進之或以為言通曰漢王方䝉矢石争天<lb/>
下諸生寧能闘乎故先言斬将搴旗之士若通知時務<lb/>
矣今强敵凴陵中原板蕩此誠陛下馭雄材虎将以制<lb/>
天下之時臣之所薦不敢復言文士臣累任守臣竊見<lb/>
諸路武士多流落失所其間人材少壮弓馬趫㨗武藝<lb/>
絶倫者甚衆朝廷既未嘗録徃徃散在諸軍無以自㧞<lb/>
或委盗賊不能自新甚可惜也臣愚不敢指名論薦欲<lb/>
<pb n="KR4d0147_WYG_012-3a"/>
望聖慈特降睿㫖令諸路州軍廣行招收其間雖無武<lb/>
藝而通曉兵機能料敵制勝或造作攻守之具各為一<lb/>
科令監司帥守按試保明發赴樞宻院量材擢用庶㡬<lb/>
韓彭之徒或為時而出不勝幸甚伏候勅㫖<hi>七月六日奉聖㫖依</hi>
<hi>奏令諸路監司帥臣按試保明具職位姓名申樞宻院</hi>
　　　應詔薦舉武臣状<lb/>
顯謨閣直學士左朝奉郎知平江府李某申凖刑部符<lb/>
凖紹興五年七月十一日樞宻院劄子尚書省闗臣僚<lb/>
<pb n="KR4d0147_WYG_012-3b"/>
上言節文竊見諸路武士多流落失所其間人才少壮<lb/>
弓馬趫㨗武藝絶倫者甚衆乞令監司帥守按試保明<lb/>
發赴樞宻院量材擢用七月十六日三省樞宻院同奉<lb/>
聖㫖依奏令諸路監司帥守按試保明具職位姓名申<lb/>
樞宻院今依應上項指揮其間有已嘗按試曽經使喚<lb/>
委有材武通曉兵機及能造作攻守之具之人具列職<lb/>
位姓名如後保義郎李翼見任建康府兵馬監押今年<lb/>
十月當滿忠翊郎方良見在平江府未有差遣承節郎<lb/>
<pb n="KR4d0147_WYG_012-4a"/>
賀伸見在建康府未有差遣成忠郎翼慶見在江州未<lb/>
有差遣成忠郎孫懋見在建康府未有差遣保義郎韓<lb/>
益效用已借補人朱弁閻肇二人並在湖州未有差遣<lb/>
巳上並係守宣城并建康府日已經按試使喚非徒武<lb/>
藝出倫兼忠實可任成忠郎韓恭保義郎李文保義郎<lb/>
李興効用于青盧堯弼已上並係知婺州在将領李進<lb/>
下使喚武藝人材超絶倫輩未知所在伏乞照㑹施行<lb/>
　　　乞補外状<lb/>
<pb n="KR4d0147_WYG_012-4b"/>
臣孤蹇之蹤才無寸長伏䝉陛下起之罪廢之中囘翔<lb/>
兩郡還寘近列方國家多事陛下宵衣旰食力圖中興<lb/>
之秋而臣乆尸榮禄日負素餐之譏今荆襄兩淮列戍<lb/>
相望江湖之間各有重臣所以圖中原禦大敵者可謂<lb/>
有其人矣臣愚素䝉奬憐貪戀恩紀不敢便乞宫祠以遂<lb/>
閒逸欲望聖慈除臣福建一小郡以自効庶㡬拊循凋<lb/>
瘵消弭㓂攘隨事補報仰寛陛下南頋之憂不勝幸甚<lb/>
謹具状奏聞伏候勑㫖<lb/>
<pb n="KR4d0147_WYG_012-5a"/>
　　　乞宫觀状<lb/>
臣近以乆冒邇列坐食無功乞閩南一小郡自效伏䝉<lb/>
聖慈矜憐舊物特降詔㫖未賜矜從黾勉供職又復累<lb/>
月在臣愚分義當捐軀盡命以圖報稱而臣年齡衰晚<lb/>
福過災生自入夏以来冲冒暑毒素有痰眩之疾近輙<lb/>
増劇每一發作状如中風士友共知不敢矯妄若不早<lb/>
自引退至於職事曠廢支離靦顔煩言既興何所迯罪<lb/>
伏望聖慈憫察孤踨保全危跡除臣一宫祠差遣使得<lb/>
<pb n="KR4d0147_WYG_012-5b"/>
訪尋醫藥休養衰殘非徒保其餘齡亦以全其晚節臣<lb/>
無任哀祈激切之至謹具状奏聞伏候勅㫖<lb/>
　　　再乞宫觀状<lb/>
臣以痼疾發作遂瀝危懇仰干天聼乞除在外宫祠以<lb/>
便醫藥伏䝉聖慈哀憫舊物特降詔㫖未賜矜允顧惟<lb/>
螻蟻之㣲終冀日月之照伏念臣愚憃難移多仇寡與<lb/>
頃自流落放廢中䝉陛下特逹知遇出入試用十稔於<lb/>
兹訖無涓塵仰禆海嶽貪冒寵禄浸踰分量可去之義<lb/>
<pb n="KR4d0147_WYG_012-6a"/>
自知甚明臣之愚陋豈敢妄論古人出處大節直縁福<lb/>
過災生入夏以来舊疾發作自度衰骸終恐難乆若不<lb/>
早自引退稍遂閒逸則出入朝班必致顛仆辜負夙志<lb/>
愧辱朝廷伏望陛下施天地之徳軫父母之慈待物以<lb/>
誠察其非妄退人以禮必務曲全特賜檢㑹臣前奏除<lb/>
臣一在外宫祠臣或未即填溝壑異時犬馬之力尚堪<lb/>
䇿勵陛下復欲收用雖赴水蹈火豈敢辭難具状奏聞<lb/>
伏候勅㫖<lb/>
<pb n="KR4d0147_WYG_012-6b"/>
　　　辭免知台州状<lb/>
臣聞命震恐罔知所措伏念臣愚憃無知乆塵從列出<lb/>
入内外累試罔功揣分自量合置閒散敢謂聖恩寛大<lb/>
未即棄捐優禮臣隣不忘菅蒯知其老鈍尚使牧民豈<lb/>
臣殞首碎胷所能報稱縁臣初以衰疾力祈宫祠峻職<lb/>
便邦豈敢輕受况端殿秘嚴臣雖嘗冒處本非侍從可<lb/>
得伏望聖慈哀憫孤蹤保全危跡特回渙號庶免煩言<lb/>
所有職名并知台州指揮伏望特賜寝罷仍乞檢㑹臣<lb/>
<pb n="KR4d0147_WYG_012-7a"/>
前奏除一在外宫祠差遣謹具状奏聞<lb/>
　　　論守禦大計状<lb/>
臣以孤蹇無能之身䝉陛下起之流落放棄之中更歴<lb/>
内外浸冒器使十稔於兹布衣衡茅之士遭遇如臣者<lb/>
果㡬人哉顧惟天地父母之恩雖碎首屠肝豈能稱塞<lb/>
臣到任未㡬恭聞大駕移蹕平江府将親御戎輅誓師<lb/>
兩淮此臣捐軀效命之秋念方拘縻郡綬留滯海濵上<lb/>
之不能吐竒䇿以佐軍謀下之不能執干戈以衛宗社<lb/>
<pb n="KR4d0147_WYG_012-7b"/>
乞扈從則貽干進之譏獻謀議則興空言之誚夙夜憂<lb/>
憤莫知計之所出臣聞忠臣不以出處二其心正士不<lb/>
以險夷易所守臣豈敢預憂小人不根之言遽有所畏<lb/>
避哉况臣陛辭之日陛下嘗許臣以言儻有所見其忍<lb/>
緘黙臣伏覩闗報劉光世張俊捍禦大敵三㨗繼聞海<lb/>
㝢流傳孰不慶幸然臣聞强敵擁兵淮揚宿亳之間坐<lb/>
觀勝敗此其志不淺趙充國之擊羌以殘滅為期孫權<lb/>
每戒江上諸将不貪小利臣是以未敢以諸将奏㨗為<lb/>
<pb n="KR4d0147_WYG_012-8a"/>
喜而方以金人大隊深入為憂昔楊珉問朱伺曰将軍<lb/>
前後擊賊何以每勝伺曰兩敵共對惟當忍之彼不能<lb/>
忍我能忍以是勝耳漢祖與項羽對壘晋宣與諸葛亮<lb/>
相持方形勢未便孤軍逺来未嘗與之争鋒周亞夫深<lb/>
壁以却吳軍光武堅營以降銅馬此皆已事之驗臣觀<lb/>
今日敵人布置必有主謀願陛下勿輕此戰今朝廷所<lb/>
恃獨一韓世忠彼必以精鋭當之而劉麟輩出没光黄<lb/>
廬夀間以牽制諸将而分吾力金人必自淮陽以入楚<lb/>
<pb n="KR4d0147_WYG_012-8b"/>
泗若社稷之靈世忠足以禦之則無復事矣萬一衆寡<lb/>
不敵便有瓦解之勢昔楚屈完謂齊桓公曰楚國以方城<lb/>
為城漢水為池雖君之衆無所用之魏文帝至廣陵見<lb/>
波濤洶湧歎曰此天所以限南北也兵法謂善守者敵<lb/>
不知所攻今陛下已據東南形勝之勢敵人萬里逺来<lb/>
投兵死地利於速戰而不利於遲乆今不務持重而誇一<lb/>
時之功决一旦之命臣恐正堕敵計非䇿之得也臣狂<lb/>
瞽之言曩備數從列方燕閒進退造膝之語所謂萬全<lb/>
<pb n="KR4d0147_WYG_012-9a"/>
之䇿者嘗為陛下陳之矣金人徃年入境無所得去冬<lb/>
又無所得而去士馬折傷固已大半異時雖欲復驅衆<lb/>
攻我孰肯為用者此乃坐制强敵之術臣愚伏望陛下<lb/>
戒勅諸将各務持重不過隠忍三兩月間彼師老食盡<lb/>
然後廣設方畧出兵遣擊或邀其歸途我得勝算矣偽<lb/>
齊恃金為强金人既退則劉豫父子豈能立國乎復祖<lb/>
宗之故疆還二聖於沙漠當在此舉惟陛下特加聖慮<lb/>
臣狂愚冒昧無任惶懼激切待罪之至謹具状奏聞伏<lb/>
<pb n="KR4d0147_WYG_012-9b"/>
候勅㫖<lb/>
　　　乞宫觀状<lb/>
臣昨䝉収召復置近列實縁疾疢力祈宫祠伏䝉聖慈<lb/>
未忍置之閒散盡還舊職改莅名邦顧兹恩榮悉出睿<lb/>
斷臣自去年中秋到任黽勉職守亦既累月本過防秋<lb/>
即伸前請兹者伏聞太上皇帝寧徳皇后凶問併至號<lb/>
呼寃憤海宇所同臣子之心所未忍言重念臣出仕逾<lb/>
三十年遭逢陛下特達之知敭歴中外十稔於兹頻年<lb/>
<pb n="KR4d0147_WYG_012-10a"/>
作郡不敢滅裂智慮耗於應酧之勞精力竭於簿書之<lb/>
冗年齡遲暮齒髪頓衰方陛下枕戈嘗膽櫛風沐雨親<lb/>
搃戎律之時而臣衰疾逺守海邦不得效戎行一旅之<lb/>
用中夜起坐如伏櫪之馬雖望風長鳴思自奮勵自度<lb/>
已不勝鞭䇿矣兼臣自去冬偶得腰疾艱於拜跪縁本<lb/>
郡祖宗神御所在節朔朝謁尤宜恭慎深恐一旦顛踣<lb/>
貽譏搢紳况巳過防秋别無規避欲望聖慈察臣誠懇<lb/>
特降睿㫖差臣宫祠一次庶㡬尚霑薄禄保養衰殘謹<lb/>
<pb n="KR4d0147_WYG_012-10b"/>
具狀奏聞伏候勅㫖<lb/>
　　　乞増選䑓諌状<lb/>
臣伏奉二月九日手詔節文以太陽有異氛氣四合俾<lb/>
侍從之臣遵前後詔書各舉能直言極諫之士一人臣<lb/>
猥以庸虛冒居從列天變如此既不能仰承聖意有所<lb/>
建明又不薦舉一人以應明詔雖陛下不以為罪臣實<lb/>
愧懼臣伏見朝廷自罷制科踰六十年矣士子唯習經<lb/>
義為有司應用之文一旦責以賢良之舉當具詞業繳<lb/>
<pb n="KR4d0147_WYG_012-11a"/>
進悉如嘉祐故事臣竊謂實難其人又近年以来風俗<lb/>
駸駸衰壞士大夫唯務依阿操求濟之説畏沽激之名<lb/>
不以堯舜之道事陛下當今號開言路而嬰鱗犯顔者<lb/>
臣固未之見况求踈逺草莱之士如富弼蘓軾之流豈<lb/>
易得哉冝其寂寥而無聞也今朝廷艱難至此極矣陛<lb/>
下親馭戎輅以捍大敵因灾異以求直言雖拯焚救溺<lb/>
未足踰其急也若依常格薦士儻或有之俟其進巻稍<lb/>
中程度方許召試又有過閣六論行遣迂緩比至大廷<lb/>
<pb n="KR4d0147_WYG_012-11b"/>
非假以嵗月未易集也此豈陛下今日因變求言之本<lb/>
意哉臣恐或者妄議陛下徒有求言之名而無求言之<lb/>
實雖臣亦竊疑之臣在宣和間初除尚書郎例合進對<lb/>
方是時也權倖當路姦邪充斥臣懷不能已力陳一二<lb/>
弊事首以開言路為説大臣惡之謫臣知桂州陽朔縣<lb/>
事况臣今日䝉被陛下奨遇致位通顯當國家禍亂之<lb/>
後彊鄰偽齊日以窺覬加以天變如此陛下煢然在疚<lb/>
下詔丁寧旁求直諒之士冀聞藥石之言可謂切矣而<lb/>
<pb n="KR4d0147_WYG_012-12a"/>
臣乆稽明詔罪無可逃臣竊惟方今小大之臣百司庻府無<lb/>
言責者既不復論事但時因轉對誦陳言以塞責而已陛下<lb/>
所賴以周知四方利病朝政闕失繩人主之愆違辨臣鄰<lb/>
之邪正者不過三五䑓諫官耳自古天子有争臣七人唐<lb/>
制𣪚騎常侍諌議大夫各四人左右拾遺補闕各四人共十有<lb/>
六人國朝左右諌議大夫左右司諫正言各二人常不下六<lb/>
人専論人主過失夫人非堯舜誰能無過賴諌臣以正<lb/>
救之耳御史者邦之司直専以排擊姦邪為職唐制御史<lb/>
<pb n="KR4d0147_WYG_012-12b"/>
大夫一人中丞二人侍御史四人殿中侍御史六人監察御史十<lb/>
人本朝因之雖其數或有增損未嘗闕也故自三公宰執侍從<lb/>
百司力敵勢均一非其人咸得論奏故能排權倖於進用之<lb/>
始折禍亂於未萌之前其任豈不重哉陛下即位以来<lb/>
䑓臣諫官預言事之列不過二三人而中丞諫議乆虛<lb/>
其位豈大夫懐姦朋比能以忠實事陛下者未易得邪何<lb/>
乆而不除也如其不然士大夫未嘗負陛下而陛下疑<lb/>
之是陛下自塗其耳目也大抵人主意向雖一嚬一笑<lb/>
<pb n="KR4d0147_WYG_012-13a"/>
之間衆得而窺伺之其應如響在陛下所行何如耳陛<lb/>
下用一骨鯁之士則在位節儉正直而萬物吐氣矣陛<lb/>
下用一䛕佞之人則在位皆持禄保寵小人無忌憚矣<lb/>
其利害豈不萬萬哉臣乆去闕廷身紆郡紱寵禄既優<lb/>
無所禆補重念忠臣雖在畎畆義不忘君偶因明問輙<lb/>
復妄發狂瞽之言仰瀆冕旒之聼死有餘罪惟陛下赦<lb/>
其愚而採聼焉謹具状奏聞伏候敇㫖<lb/>
　　　再乞宫觀状<lb/>
<pb n="KR4d0147_WYG_012-13b"/>
臣近嘗罄瀝誠悃仰干天造以衰疾丐閒伏䝉睿慈特<lb/>
降詔㫖未賜矜允銜恩跼蹐不敢復有奏陳伏念臣到<lb/>
郡踰年黽勉職守幸朝廷奠安海道寧謐今嵗雨暘應<lb/>
期民間豐稔别無掣肘避事之嫌實縁臣素有痰眩之<lb/>
疾入冬以来發作無時職事委有妨廢兼近承吏部關<lb/>
報已除樓炤為代以親老家貧力請補外盛壯之年諳<lb/>
曉民事必能仰副陛下牧養之意若使守待逺闕實非<lb/>
人情伏望聖慈檢㑹臣前奏除臣在外宫祠差遣一次<lb/>
<pb n="KR4d0147_WYG_012-14a"/>
以養衰殘庶㡬兩便謹録奏聞伏候勅㫖<lb/>
　　　論諸路月樁之弊劄子<lb/>
臣契勘諸路月樁最為民間重害而江東西為甚元降<lb/>
指揮取撥應干上供封樁諸司并州縣等不以有無拘<lb/>
礙上供經制酒税課利及漕司移用等錢樁辦如此州<lb/>
縣尚自應辦不足今江南路漕司徃徃将移用等錢於<lb/>
逐州主管司専委通判拘收不許取撥遂致民不堪命<lb/>
欲望聖慈特降睿㫖行下諸路應有月樁錢並許将諸<lb/>
<pb n="KR4d0147_WYG_012-14b"/>
色錢樁辦如有餘方許漕司拘収庻㡬壠畝之民不至<lb/>
失業取進止<lb/>
　　　　小貼子<lb/>
　契勘諸路月樁錢當時守臣不量民力有承認偏重<lb/>
　去處重為民害如撫信二州是也欲望聖慈行下諸<lb/>
　路漕司将逐州每嵗所敷不得輙有輕重以傷民力<lb/>
　　　辭免江西安撫大使状<lb/>
臣聞命震驚莫知所措竊以朝廷設諸路大帥内則欲<lb/>
<pb n="KR4d0147_WYG_012-15a"/>
其衛王室外則欲其禦大㓂有推轂分閫之専膺一道<lb/>
兵民之寄責任既重事權匪輕自非一時元老大臣不<lb/>
以妄授伏念臣才力不強智識淺暗徒緣遭遇躐寘近<lb/>
班雖中外之備更無事功之可紀海邦出守亦既逾年<lb/>
最績罔聞日虞罪釁臣已兩貢忱辭力祈閒退聖恩寛<lb/>
大未即矜從念方朝廷艱危陛下親御戎輅之時忠義<lb/>
之士孰不思自奮勵勉効涓埃如臣素受異恩安敢擇<lb/>
地實縁年齡遲暮齒髪頓衰兼素有風眩之疾發作無<lb/>
<pb n="KR4d0147_WYG_012-15b"/>
時故雖東甌樂易之鄉心知難強而當西道連率之職<lb/>
力豈勝任深懼仰負陛下艱難謀帥之意臣若貪冒寵<lb/>
祿不自引避則臣前者丐閒之章實為矯妄捨小圗大<lb/>
人言謂何伏望聖慈憫臣誠懇檢㑹前奏除臣在外宫<lb/>
祠差遣一次庶安愚分臣已將郡事交割與以次官迤<lb/>
邐至婺州以来聴候指揮外謹録状奏聞伏候勅㫖<lb/>
　　　乞令漕司撥還本司錢物状<lb/>
臣昨䝉恩除前件差遣雖知駑怯難勝職任誠以廹于威<lb/>
<pb n="KR4d0147_WYG_012-16a"/>
命不敢固辭重惟臣之孤迹乆去闕庭伏自陛下遭罹<lb/>
變故兼臣職守有合奏陳等事臣之區區不敢請覲者<lb/>
非徒本司見闕正官不敢逗留而干進之嫌人言可畏<lb/>
曾不得一望清光少申犬馬之戀俯傴受命俛黙就塗<lb/>
已於今月十七日到洪州交割職事訖本司合行事件<lb/>
已有前後畫一臣已遵依施行外惟是財計一事臣頃<lb/>
為江東安撫大使䝉朝廷差到漕臣陳敏識專一應<lb/>
副又䝉賜支給賞銀絹數千匹兩今本司兵馬雖不多<lb/>
<pb n="KR4d0147_WYG_012-16b"/>
而一路盗賊縱横䖍吉等處出沒猖獗實未殄滅及近<lb/>
據䖍州申凌聳等結集動以萬計本司遣發将兵收捕<lb/>
出入無時今前安撫制置大使李綱却盡将本司所有<lb/>
金銀錢物繳獻其間官告敕牒錢等散在諸部實未出<lb/>
賣朝廷為見數目稍多既行下漕司盡将應在取撥前<lb/>
去江州樁管府庫為之一空臣到任之初實難措手伏<lb/>
望聖慈特降睿㫖令漕司却行撥送假臣嵗月若用度<lb/>
實有餘臣亦豈敢妄費庶㡬凋弊之後不至科斂以仰<lb/>
<pb n="KR4d0147_WYG_012-17a"/>
寛陛下憂顧之意謹具状奏聞伏候勅㫖<lb/>
　　　劾武登状<lb/>
臣伏見武功大夫江南西路兵馬鈐轄武登老謬不才<lb/>
貪猥無耻到官日乆全無職任乃與本司人吏保義郎<lb/>
檢㸃文字雷徳成交通以親外甥成忠郎姓符人娶其<lb/>
女日夕徃来宴飲其雷徳成元係白身因先来充常平<lb/>
司人吏驅磨出䖍吉州失收義倉米合得賞錢其米即<lb/>
未見收到實數便妄冒於提舉司請領賞錢於紹興六<lb/>
<pb n="KR4d0147_WYG_012-17b"/>
年九月内将本司給降空名保義郎官告書填顯屬違<lb/>
法臣已将雷徳成先次勒罷外其武登難以存㽞在任<lb/>
伏望聖慈将本官特降睿㫖放罷以為貪汙之戒謹録<lb/>
状奏聞伏候勅㫖<lb/>
　　　應詔論盗賊事宜状<lb/>
本司准御前金字牌降到樞宻院三月二十三日劄子<lb/>
樞宻院奏契勘䖍吉州管下鄉民間有嘯聚作過去處<lb/>
朝廷屢遣官兵討捕并累降指揮立限招撫放免以前<lb/>
<pb n="KR4d0147_WYG_012-18a"/>
罪犯令安田業至今累年未見衰息理宜措置右奉聖<lb/>
㫖令本司専委近上謀議官一員前去逐州體訪盗賊<lb/>
起之因與守臣同共講究討捕招撫之䇿合如何措置<lb/>
可以乆逺寧息仔細條具利害申帥司詳度申樞宻院<lb/>
劄本司疾速施行湏至奏聞者　右臣依應聖㫖指揮<lb/>
差權參議官吕南夫徧詣䖍吉諸郡與守臣條具利害<lb/>
其論紛然難以盡凂聖聼臣今擇其可採及臣耳目所<lb/>
見聞者其致盗之因弭盗之䇿不過擇守令寛徭役而<lb/>
<pb n="KR4d0147_WYG_012-18b"/>
已守令民之父母所與陛下共治天下者也守令得人<lb/>
則刑政必清差科必平寃枉有所申訴姦贓有所畏戢<lb/>
朝廷之徳音必達百姓之疾苦必聞如此雖驅之使為<lb/>
盗不從也今以江西一路言之疲癃老病者居其半謬<lb/>
懦者次之以循良稱者不過一二耳縣令亦然葢有不<lb/>
可勝治者矣若陛下謹擇守臣責之宰相不問親故使<lb/>
得盡其公忠擇縣令付之銓曹無拘文法使權歸於長<lb/>
貳有以不職及贓賄聞者使各任其責而黜陟行焉如<lb/>
<pb n="KR4d0147_WYG_012-19a"/>
此守令庶乎得人守令得人而民不安業盗賊不息者<lb/>
未之聞也本路自經金人蹂踐繼以李成曹成劉忠輩<lb/>
驅擄刼掠十室九空其被害比他路尤甚頻年以来荆<lb/>
襄屯駐大兵州縣有月樁之數不免科須百姓避税役<lb/>
之重不敢復業以舟楫為生者或奪充綱運以網罟為<lb/>
業者則籍為水手差徭例及於貧民營田抑配於上户<lb/>
民不為盗則将坐以待死耳此其致㓂之大者不敢不<lb/>
以實聞若其他𤨏細措畫如選将材添武尉募土豪等<lb/>
<pb n="KR4d0147_WYG_012-19b"/>
亦皆可行臣則别具條陳申樞宻院取㫖施行外臣狂<lb/>
瞽之言冒凟冕旒之聼死有餘罪謹録奏聞伏候勅㫖<lb/>
　　　辭免除吏部尚書状<lb/>
臣今月八日准尚書省劄子三省同奉聖㫖除臣吏部<lb/>
尚書聞命震驚罔知所措伏念臣頃以衰殘力祈補外<lb/>
徃来江浙首尾二年既罔著於事功乆合從於罷斥兼<lb/>
臣年齡遲暮疾疢交攻筋骸疲於将迎之勞智慮耗於<lb/>
簿書之冗念方防秋之際未敢丐閒豈謂陛下廓臨照<lb/>
<pb n="KR4d0147_WYG_012-20a"/>
之明開公正之路矜憐舊物收拾陳人不遺菅蒯之微<lb/>
復寘鵷鴻之列况天官髙選銓部劇曹豈臣憃愚所敢<lb/>
冐處伏望聖慈察臣誠悃特賜除臣一宫祠差遣庶安<lb/>
愚分以息煩言臣已交割職事見起發至衢信間聴候<lb/>
指揮謹録奏聞伏候勑㫖<lb/>
　　　辭免叅知政事劄子<lb/>
臣驟聞寵命驚懼交集伏念臣學術孤陋智識淺短汨<lb/>
沒州縣簿領之間消鑠風波危辱之地年齡衰晚志氣<lb/>
<pb n="KR4d0147_WYG_012-20b"/>
凋落比䝉召自遐方還寘近列曽無古人正色獻替之<lb/>
效莫副陛下虚懐延佇之勤晝夜以思未知稱塞况今<lb/>
朝廷艱難之際敵使在疆國論恟恟上欲慰陛下懐念<lb/>
父母罔極之思下欲不沮海内忠臣義士之氣則夫今<lb/>
日處廟堂之上從容求濟顧不難哉豈臣愚憃所能克<lb/>
堪今舊徳老成俊乂之士布列内外其間望實出臣之<lb/>
右者甚衆捨而不求乃此虚授倘或冒處必致顛危伏<lb/>
望聖慈憫憐孤蹤特賜追寝成命庶安愚分取進止<lb/>
<pb n="KR4d0147_WYG_012-21a"/>
　　　乞令諸路提刑司大暑慮囚状<lb/>
臣備數從臣職在論思獻納之地退食之暇閉閣静思<lb/>
念無以仰禆聖政之萬一方兹大暑清宫涼榭不免喘<lb/>
暍而囹圄之間囚人求死不獲其間疾患不肯責出獄<lb/>
吏守視不謹有非重病而致死亡者何所伸訴臣愚伏<lb/>
望聖慈惻然興哀特降詔㫖令諸路提刑司限指揮到<lb/>
日遍行屬郡躬詣獄司取素見禁罪人姓名其間有大<lb/>
情已具而小節未完者量情結絶不得滋蔓淹延其見<lb/>
<pb n="KR4d0147_WYG_012-21b"/>
在獄罪人並令檢㑹條法掃灑牢房刷盪獄具内有荒<lb/>
僻縣分許令選差諸郡清强官按視庶㡬炎酷之際不<lb/>
至横暴以仰副陛下惻怛欽恤之誠謹具状奏聞伏候<lb/>
勑㫖<lb/>
　　　乞宫觀劄子<hi>以亢旱求罷</hi>
臣以非才誤膺擢任叨禄既乆績效蔑然上之不能弼<lb/>
諧獻替以増主之明下之不能彌縫禆賛以救時之失<lb/>
是至天災流行亢陽為沴仰觀天道俯察人事罪實在<lb/>
<pb n="KR4d0147_WYG_012-22a"/>
臣雖陛下進退大臣固有禮貎臣若妨賢路不自引避<lb/>
出入朝列臣實無顔兼臣自入夏以来疾疹交作年逾<lb/>
六十去死無㡬伏望聖慈察臣誠悃非出矯偽特降睿<lb/>
㫖除臣一宫祠差遣以養衰殘臣自今月二十三日更<lb/>
不入都堂治事臣無任惶懼廹切之至<lb/>
　　　乞罷政劄子<hi>與秦檜不合求罷</hi>
臣早来獲對便坐輙陳懇欵乞觧政事之任實縁臣材<lb/>
質駑下無所建明叨冒踰年已妨賢路兼臣年踰六十<lb/>
<pb n="KR4d0147_WYG_012-22b"/>
齒髪寖衰兩目昏花視物茫昧右膝緩弱步履艱難臣<lb/>
非不欲黽勉職守圖報大恩而黙自揣量實難冒處若<lb/>
日復一日䜛間漸開負陛下責任之誠傷同列乆要之<lb/>
好伏望聖慈憫憐孤迹曲賜保全除臣宫觀差遣使得<lb/>
退就畎畆保養衰殘以全晚節不勝幸甚取進止<lb/>
　　　乞罷政第二劄子<lb/>
臣昨者輙露懇誠乞罷機政伏䝉聖慈特遣中使押赴<lb/>
随班奏事進退跼蹐心神靡寧臣竊謂大臣以道事君<lb/>
<pb n="KR4d0147_WYG_012-23a"/>
不可則止所謂大臣必能振舉朝綱肅清中外生殺利<lb/>
害賞慶刑威之權歸之人主禮樂征伐必自天子出然<lb/>
後為稱其職也今臣猥以凡庸乆竊重任拱手循黙一<lb/>
無所為可謂失其職甚矣臣於此時若不自引去是知<lb/>
其不可而不止也重念臣頃遭陛下更歴中外十稔於<lb/>
兹怨仇滿路孤踪易揺患難風波何所不有獨䝉陛下<lb/>
保全以至今日擢参大政日享厚禄恩榮上及於父祖<lb/>
飽煖下逮於妻孥臣殞首碎胷何以論報若復黨蔽雷<lb/>
<pb n="KR4d0147_WYG_012-23b"/>
同不為陛下振舉職守陛下一旦覺悟則欺君罔上之<lb/>
罪尚何所逃故臣欲及陛下未至厭薄同列未至傾擠<lb/>
乞臣殘骸退伏田里伏望陛下哀憫孤蹤誠出廹切特<lb/>
許臣解罷職任除臣宫祠差遣臣倘未死亡尚期圖報<lb/>
冒凟天威臣無任<lb/>
　　　乞罷政第三劄子<lb/>
臣巳兩上封章乞解政事伏䝉睿慈未賜矜允再遣中<lb/>
使押赴都堂治事聞命以還震懼隕越懇誠所廹欲止<lb/>
<pb n="KR4d0147_WYG_012-24a"/>
不能臣猥以菲才誤膺擢用義當同心輔政協濟事功<lb/>
庶㡬仰副陛下責任之意今纔小有異同已不為同列<lb/>
所容若復俛黙就職但日享陛下厚俸而已則臣平生<lb/>
所守一旦掃地若陛下矜憐保全孤跡使之善退則是<lb/>
陛下天地父母之恩非臣捐軀所能圖報臣無任<lb/>
　　　乞罷政第四劄子<lb/>
臣比以老疾請閒已三上封章早来復䝉宣押随班起<lb/>
居奏事再瀝血誠期於得請伏䝉聖慈察臣懇欵特許<lb/>
<pb n="KR4d0147_WYG_012-24b"/>
臣解罷機政至今未奉指揮伏念臣自陛下東廵即䝉<lb/>
擢任更歴内外已踰十年筋力既疲思自放於田里年<lb/>
衰多病豈復乆於人間伏望聖慈哀憫孤蹤特降睿㫖<lb/>
除臣一宫祠差遣儻遂㣲志沒齒何言臣無任<lb/>
　　　乞罷政第五劄子<lb/>
臣比上封章以老疾乞宫祠差遣伏䝉聖慈特賜詔㫖<lb/>
所請宜不允者載念臣愚陋無知自䝉陛下抆拭㧞擢<lb/>
俾預大政雖黽勉職守粗知竭盡而日復一日績效蔑<lb/>
<pb n="KR4d0147_WYG_012-25a"/>
聞况今艱難之際陛下慨然思欲興起治功以紹復祖<lb/>
宗之舊宜得英賢共濟逺業而臣學殖荒落智識淺暗<lb/>
自知不能難以冒處已䝉矜憫許臣解罷機政伏望檢<lb/>
㑹累奏速賜施行冒凟威尊臣無任<lb/>
　　　辭免除職與郡劄子<lb/>
臣今月十五日准尚書省劄子三省同奉聖㫖以臣上<lb/>
章乞解機政除臣資政殿學士與郡者臣本以衰疾難<lb/>
任機政非敢有欺於陛下實縁臣素有風疾自入冬以<lb/>
<pb n="KR4d0147_WYG_012-25b"/>
来常覺昏眩醫者李安仁診臣脉一息六七至洪數異<lb/>
常安仁語臣恐開春不作瘡瘍則是中風之證外間但<lb/>
見臣步履康强髭髪未至全白便謂臣引疾求去韓愈<lb/>
謂善醫者不視人之瘠肥察其脉之病否而已安仁今<lb/>
為入内醫官伏望陛下清閒之燕曲垂訪問知臣不妄<lb/>
兼臣元係端明殿學士今輔政踰年畧無績效所除職<lb/>
太優難以冒處恐致人言所有除職與郡指揮伏乞併<lb/>
賜罷寢檢㑹臣累奏除臣宫祠差遣使之從容田里尋<lb/>
<pb n="KR4d0147_WYG_012-26a"/>
訪醫藥若一二年間稍獲平復陛下緩急任使不敢辭<lb/>
難臣無任<lb/>
　　　　小貼子<lb/>
　臣所乞宫祠若䝉俞允仍乞特免謝辭臣祈閒之請<lb/>
　已䝉陛下洞照今来若復除郡臣决不能往徒至紛<lb/>
　紛伏望聖慈察臣誠懇特賜矜從<lb/>
　　　　又<lb/>
　臣昨具辭免及祈特免謝辭至今未奉處分竊縁臣<lb/>
<pb n="KR4d0147_WYG_012-26b"/>
　既已䝉㤙解罷機政難以乆㽞行闕今欲迤邐起發<lb/>
　前去紹興府聽候指揮伏望聖慈速賜施行取進止<lb/>
</p>
<p>
</p>
  </div>
<div>
                <head>莊簡集巻十三</head>
    <p>
<pb n="KR4d0147_WYG_013-1a"/>
欽定四庫全書<lb/>
　莊簡集巻十三　　　　　　　宋　李光　撰<lb/>
　　表<lb/>
　　　車駕親征進起居表<lb/>
俯頒一札親總六師將廵視於江淮遂廓清於河洛神<lb/>
靈拱䕶海㝢駿奔中謝伏惟皇帝陛下宻運乾剛獨持<lb/>
夬決思雪父兄之恥是興貔虎之師舉必萬全衆猶一<lb/>
旅至躬忘於暴露期力濟於艱難發軔東呉猶扶桑之<lb/>
<pb n="KR4d0147_WYG_013-1b"/>
升曉日來蘇中土若大旱之望雲霓逺邇懐徠中外震<lb/>
疊臣欣聞盛舉逺隔清光身繫漢符莫展馳驅之效心<lb/>
存魏闕徒勤警衛之誠臣無任<lb/>
　　　謝除徽猷閣待制表<lb/>
臣某言伏奉告命除臣徽猷閣待制知臨安軍府事尋具<lb/>
辭免奉聖㫖不允臣已望闕祗受訖南國分符已竊江<lb/>
鄉之守西清庀職更參禁掖之聨自慚疎賤之蹤有此<lb/>
遭逢之幸寵繇上出感自中深中謝竊惟内閣之深嚴<lb/>
<pb n="KR4d0147_WYG_013-2a"/>
實寶先朝之謨訓凡預論思之列必求文學之良宜得<lb/>
英才當兹妙簡如臣者起從寒苦備歴險艱釋隴畆鋤<lb/>
耰之勤守簡編鉛槧之業彯纓入仕但知移孝以為忠<lb/>
捧檄當官已分忘家而徇國惟堅死節豈暇全身頃力<lb/>
守於孤城乃横當於彊冦外乏蚍蜉之援旁嬰貔虎之<lb/>
羣集衆苦於一身脱餘生於九死豈期末路更踐清塗<lb/>
既陞次對之班復玷藩宣之寄靡容遜避苐切兢危此<lb/>
蓋伏遇皇帝陛下大度兼容英謀獨斷得駕御羣材之<lb/>
<pb n="KR4d0147_WYG_013-2b"/>
術有奠安四海之心遂使衰遲有兹僥倖臣敢不益圖<lb/>
後效期稱深恩職列從官獻替敢拘於内外身為屏蔽<lb/>
糜捐誓矢於死生臣無任<lb/>
　　　謝知臨安府到任表<lb/>
臣某言准尚書省劄子奉聖㫖除臣徽猷閣待制知臨<lb/>
安軍府事臣已具辭免職名外先於九月二十二日到<lb/>
任交割職事訖分符宛水曽無善最之稱易守武林疊<lb/>
冒藩宣之寄思欲上寛於憂顧惟知自竭於糜捐祗拜<lb/>
<pb n="KR4d0147_WYG_013-3a"/>
恩榮彌深惕厲中謝伏念臣受才剛拙渉世迂愚寡與<lb/>
多仇久處衆嫌之地孤立一意獨持自信之誠頃守孤<lb/>
城數遭巨冦頼朝廷之威令遣兵將以掃除一境再生<lb/>
全家免禍盡出乾坤之造曽何絲髪之勞方自媿於罔<lb/>
功乃併叨於異數進陪從列移守名邦惟呉㑹之要衝<lb/>
望鑾輿於咫尺甲兵刓弊城邑荒墟當凋殘煨燼之餘<lb/>
繼鹵莽㓕裂之後有民人社稷既常為退遁之謀無甲<lb/>
胄蓋藏何以稱拊綏之意倘非健吏曷整頽綱夫豈懦<lb/>
<pb n="KR4d0147_WYG_013-3b"/>
庸可勝委任此蓋伏遇皇帝陛下斡旋鴻化總攬乾綱<lb/>
舉法度而賞罰明判忠邪而真偽核遂使至愚之品每<lb/>
膺過分之榮臣敢不肅整營屯撫循流寓使屏翰之防<lb/>
稍備庶警蹕之衛加嚴少期嵗月之淹獲展涓埃之效<lb/>
臣無任<lb/>
　　　除宫祠謝表<hi>紹興元年正月八日被㫖移守豫章以疾乞宫祠䝉㤙差提舉臨安</hi>
　　　<hi>府洞霄宫</hi>
抱疾呼天敢避再三之瀆施仁及物迄䝉寛大之㤙釋藩<lb/>
<pb n="KR4d0147_WYG_013-4a"/>
方捍禦之勞遂祠館便安之適退循僥倖深切凌兢中<lb/>
謝伏念臣渉世迂愚禀生艱苦勇忘量力智昧周身蚤<lb/>
日涖官粗勵羔羊之節頻年出守横當畫鶡之羣積是<lb/>
驚憂幾成委頓念平時徇難雖肝腦之可捐今兹祈閒<lb/>
實筋骸之難强力陳愚悃仰叩至慈幸洪造之矜從撫<lb/>
危𠂻而感慨此蓋伏遇皇帝陛下乾坤博施日月照臨<lb/>
於人何所不容無物不得其所遂令衰憊稍獲安全小<lb/>
智易殫况有負薪之疾大恩莫報徒存結草之忠臣無<lb/>
<pb n="KR4d0147_WYG_013-4b"/>
任<lb/>
　　　除吏部尚書謝表<lb/>
職列貳卿方懼黜幽之典位聨八座亟䝉圖舊之恩趣<lb/>
就列以惟恭媿循墻而莫避寵由上錫感自中深中謝<lb/>
伏念臣賦性迂愚受才疎拙孤立一意獨持自信之誠<lb/>
寡偶少徒久處衆嫌之地雖殫千慮無補萬分僅遵唱<lb/>
注之規蔑著品題之目乏山濤之識量詎能激濁以揚<lb/>
清匪毛玠之公方何以正身而勵俗仰荷非常之遇終<lb/>
<pb n="KR4d0147_WYG_013-5a"/>
懐不稱之憂兹蓋伏遇皇帝陛下盛徳日躋至仁天覆<lb/>
能知人有堯之哲不求備得湯之寛知臣有忠於所事<lb/>
之誠察臣無善自為謀之計老更世故粗飭官箴未忍<lb/>
棄捐俾膺奨擢臣敢不益思砥礪謹守綱條方聖君嘗<lb/>
膽之時敢懐持禄惟臣子致身之義期在捐軀臣無任<lb/>
　　　賜對衣金帯鞍馬謝表<lb/>
臣某言伏奉誥命除臣端明殿學士仍賜對衣金帯鞍<lb/>
馬者圖書秘殿既<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>借於隆名車服徽章復叨塵於異<lb/>
<pb n="KR4d0147_WYG_013-5b"/>
數抗辭莫避撫已難勝中謝伏念臣患難餘生離竒朽<lb/>
質蓽門圭竇敢希清切之游布褐柴車豈有輕肥之念<lb/>
敢謂聖神之眷不忘孤逺之蹤賚與所加官師知勸此<lb/>
蓋伏遇皇帝陛下天地况施日月照臨智先成務之幾<lb/>
仁得親賢之急過形褒詔深察厚誣既𨽻職於禁庭復<lb/>
宣威於巨屏舉兹寵渥併及罔功臣敢不仰體眷私益<lb/>
思䇿厲攷惟徳其物之義彌謹臨深遵循名責實之方<lb/>
稍圖報稱臣無任<lb/>
<pb n="KR4d0147_WYG_013-6a"/>
　　　謝知建康府到任表<lb/>
臣某言伏奉誥命除臣端明殿學士左朝奉郎江南東<lb/>
路安撫大使兼知建康府充壽春府滁濠廬和州無為<lb/>
軍宣撫使尋具辭免伏䝉降詔不允臣巳於閏月十一<lb/>
日到江南東路界首交割安撫使司牌印二十一日到<lb/>
建康府交割本府職事訖總華省之三銓久慙尸素抗<lb/>
戎旃於兩路更冒寵榮撫已無堪循涯有愧中謝伏念<lb/>
臣禀生窮苦渉世闊疎剽聞前哲之緒言粗識人臣之<lb/>
<pb n="KR4d0147_WYG_013-6b"/>
大節備論思之職蔑聞獻替之能操啓擬之權罔著公<lb/>
方之譽叢謗䜛而銷骨積憂患以薫心雖上無投杼之<lb/>
疑而臣有履氷之懼忱辭屢貢敦諭益勤拜君命於大<lb/>
庭欽承徳意窺王言於詔紼祗服恩私用勉䇿其疲駑<lb/>
庶仰分於憂顧任隆力小感激涕零此蓋伏遇皇帝陛<lb/>
下天度無私海涵莫測務廣招賢之路協成恢復之功<lb/>
謂臣樸忠稍知於勤瘁察臣孤立曲被於使令兼撫江<lb/>
淮之封盡付兵民之寄金陵㑹府江左奥區承頻年兵<lb/>
<pb n="KR4d0147_WYG_013-7a"/>
火之餘適千里流亡之後招携懐逺撫循必以寛恩折<lb/>
衝銷萌經畫乃其餘事臣敢不仰遵睿訓益懋逺圖說<lb/>
禮敦詩蓋嘗聞於郤縠附衆威敵當勉效於穰苴庶殫<lb/>
犬馬之勞少荅乾坤之造臣無任<lb/>
　　　復兩官謝表<lb/>
臣某言今月初二日凖都進奏院逓到告一道以臣前<lb/>
任江東安撫大使日不合擅支上供内蔵庫物帛充諸<lb/>
軍衣賜特降兩官伏䝉聖恩復臣左朝奉郎依前寶文<lb/>
<pb n="KR4d0147_WYG_013-7b"/>
閣待制差遣封賜如故臣已即時望行闕祗受訖者投<lb/>
閒三載深思既往之愆復秩二階仰荷非常之澤恩隆<lb/>
莫報涕極無從中謝伏念臣奮迹孤鄉起家白屋志存<lb/>
忠孝每先憂國而愛君力赴事功豈暇保身而防患夤<lb/>
縁遭遇浸至超踰聨八座之清班膺十城之重寄徒竊<lb/>
無功之禄遂為獲戾之臣頼聖主之達聰無幽不燭故愚<lb/>
臣之小過不辨自明方釐事之告成荷寵光之均被此<lb/>
蓋伏遇皇帝陛下深仁善政盛徳兼容既大賚於四方<lb/>
<pb n="KR4d0147_WYG_013-8a"/>
遂蕩宥於多辟致此孤危之迹例叨甄叙之恩臣敢不<lb/>
食蘖誓心飲氷承命奉公守法敢違三尺之文戢吏愛<lb/>
民仰體一人之意勉䇿駑駘之力少酬天地之恩臣無<lb/>
任<lb/>
　　　除顯謨閣直學士謝表<lb/>
錫寵芝函猥竊幹方之任陞華延閣叨陪扈從之聨雖<lb/>
瀝懇以固辭終冒恩而虛受中謝伏念臣才疎寡與學<lb/>
淺無聞周旋節義之大閑唯知許國佩服詩書之明訓<lb/>
<pb n="KR4d0147_WYG_013-8b"/>
資以事君出際休明浸膺膴仕自獲塵於噐使嘗備歴<lb/>
於險夷外執銓衡罔著公方之譽入陪經幄蔑聞獻替<lb/>
之規頃叨秘殿之崇資俾冒名都之重寄懐印未幾謗<lb/>
書已聞悵孤根之易揺如拉朽爾嗟譛言之已甚更下<lb/>
石焉頼聖度之灼知排羣言而復用起從田野付以麾<lb/>
符僅閱兩時稍還舊列特下十行之札使兼三組之榮<lb/>
曽是罔功實為非據眷私若此圖報謂何此蓋伏遇皇<lb/>
帝陛下道大兼容智明旁燭憐臣久侍於從槖弗忍遐<lb/>
<pb n="KR4d0147_WYG_013-9a"/>
遺知臣粗謹於吏方特加奨用臣敢不益堅素履勉繼<lb/>
前修雨露之澤自天何酬造化葵藿之心向日本自精<lb/>
誠臣無任<lb/>
　　　謝知平江府到任表<lb/>
臣某言准尚書省劄子奉聖㫖除臣顯謨閣直學士知<lb/>
平江府臣已具辭免職名外先於七月十四日到任交<lb/>
割職事訖者分符霅水曽無善最之可書易地呉門復<lb/>
玷蕃宣之重寄瞻宸居而甚邇紆郡紱以知榮中謝伏<lb/>
<pb n="KR4d0147_WYG_013-9b"/>
念臣守道不通師心自信誤䝉簡記浸冒使令謂忠義<lb/>
可以立身而専於事上謂廉勤可以為吏而果於奉公<lb/>
叢衆毁之所歸堅一心而獨往久困江湖之流落頻更<lb/>
牧守之往來粤自小邦遽移名郡雖禽魚之本性樂此<lb/>
自安顧犬馬之㣲誠終於戀主使筋骸而可强豈繁劇<lb/>
之敢辭况此全呉今為㑹府頃嘗游宦備悉土風洊罹<lb/>
兵火之餘無復豪强之習朱轓入境覺豺虎之俱空竹<lb/>
馬相迎悵兒童之非昔夫何覉蹇有此遭逢此蓋伏遇<lb/>
<pb n="KR4d0147_WYG_013-10a"/>
皇帝陛下如日燭幽體乾行健御羣材而並用無一物<lb/>
之或遺憐臣志在當官樂於循理察臣老不生事或可<lb/>
庇民遂使賤㣲數叨奨用臣敢不勉圖報効益勵操修<lb/>
職在近嚴敢怠忠嘉之告身為屏蔽力求控禦之方臣<lb/>
無任<lb/>
　　　孟傳賜進士及第謝表<lb/>
臣某言伏覩今月五日皇帝御殿放榜臣男孟傳䝉㤙<lb/>
賜進士及第者聖君圖治方捜四海之英材童子何知<lb/>
<pb n="KR4d0147_WYG_013-10b"/>
猥被九天之渥澤恩覃魏闕慶集蓬門中謝竊以下詔<lb/>
求賢本以待寒酸之士臨軒發策實欲聞讜直之言教化<lb/>
以是為本原國家由之而治亂况及當今之急務豈容<lb/>
泥古之常談自非夙負實學之稱曷以仰副虛懐之問<lb/>
臣男孟傳才非茂異識愧淹該束帯效官未歴簿書之<lb/>
任趨庭禀訓粗知詩禮之傳僅踰既冠之年偶齒命鄉<lb/>
之薦充庭上對方懐譴累之憂趨陛唱名遽有超陞之<lb/>
異既塵乙覽遂寘甲科遜避靡遑兢凌失措此蓋伏遇<lb/>
<pb n="KR4d0147_WYG_013-11a"/>
皇帝陛下乾坤至大雨露無私念其犬馬之㣲勞獲紹<lb/>
箕裘之素業遭時不世被寵非常臣敢不策勵初心激昂<lb/>
晩節仰服詩書之明訓益循忠義之大閑勉移孝以事<lb/>
君庶忘家而徇國守經傳後愧非韋氏之賢能事教忠<lb/>
圖效晋臣之志臣無任<lb/>
　　　辭免除叅知政事表<lb/>
臣某言凖尚書劄子奉聖㫖除臣叅知政事尋具辭免<lb/>
伏䝉聖恩特降詔書不允者需章瀝懇冀安分義之私<lb/>
<pb n="KR4d0147_WYG_013-11b"/>
詔㫖屢頒仍示延登之寵愚𠂻既竭淵聼未囘重干咫<lb/>
尺之威敢避再三之瀆中謝伏念臣以凡庸之品遭特<lb/>
逹之知雖久冒於使令無可稱之績效周旋八郡荏苒<lb/>
十年帥閫總戎已叨重寄天官率屬復拜異恩閱嵗月<lb/>
之浸深乏㳙塵之可補顧兹忝竊方懼譴呵不圖驟玷<lb/>
於聖知更使叅陪於政路負且乗足以致冦名與噐豈<lb/>
以假人敢自愛於捐軀實深虞於誤國伏望皇帝陛下<lb/>
思用人之賢否實為國之重輕特寢誤恩追還成命誓<lb/>
<pb n="KR4d0147_WYG_013-12a"/>
堅犬馬之志仰酬天地之恩臣無任<lb/>
　　　除叅知政事謝表<lb/>
臣某言伏奉告命除授臣左中大夫叅知政事封賜如<lb/>
故尋具辭免伏䝉聖恩特降中使賜臣不允批答仍斷<lb/>
來章者天聼甚髙雖牢辭而莫獲令行弗反趣就列以<lb/>
惟恭祗服寵靈不勝感懼中謝伏念臣性資愚蠢問學<lb/>
空疎立朝惟信於朴忠渉世幾成於强聒更州縣簿書<lb/>
之職徧䑓省清切之司譽不足償謗讟之言功豈能掩<lb/>
<pb n="KR4d0147_WYG_013-12b"/>
罪累之迹方俟瘝官之譴敢期共政之圖幸出非常分<lb/>
誠匪據兹蓋伏遇皇帝陛下徳参化育明極照臨人無<lb/>
同異而并包材有短長而並用察臣粗知於體國念臣<lb/>
素拙於謀身忘其凡庸超至嚴近臣敢不義之與比知<lb/>
無不為感千載之遭逢戒一時之僥倖居其位食其禄<lb/>
固當盡大臣事君之誼視所以觀所由庶無負明主知<lb/>
人之鑒臣無任<lb/>
　　　瓊州安置謝表<lb/>
<pb n="KR4d0147_WYG_013-13a"/>
臣某言今年二月十六日凖藤州公文送到尚書省劄<lb/>
子三省同奉聖㫖移臣瓊州安置臣尋於當月二十日起<lb/>
離藤州至三月十五日已至瓊州貶所訖者投寘嶠南採<lb/>
公言而未厭竄流海外據罪戾以猶輕悵来日之無多豈<lb/>
生還之敢望徒懐結戀莫報恩私中謝伏念臣寒苦立<lb/>
身間關出仕躬受聖神之眷屢更要劇之除越自從班<lb/>
超預機政而臣剛褊自任戅愚不移噐小疾顛亟投閒<lb/>
而置散根孤易㧞卒負釁以招尤顧九死以猶甘雖三<lb/>
<pb n="KR4d0147_WYG_013-13b"/>
黜而無憾捫心自訟没齒何言空貽嵗月之多難逭簡<lb/>
書之畏尚全視息未即誅鋤此蓋伏遇皇帝陛下舜孝<lb/>
格天堯仁覆物干戈載戢故得百姓之歡心温凊不違<lb/>
以盡一人之榮養有如草芥咸被矜容而臣年僅七旬<lb/>
久拘囚於瘴地行踰萬里更冒渉於鯨波伏望憐臣奉<lb/>
事之有年憫臣廢黜之已久稍囘眷遇曲賜保全大明<lb/>
中天庶容光之必照時雨及物幸枯枿之再生永依樵<lb/>
牧之羣以畢桑榆之境臣無任<lb/>
<pb n="KR4d0147_WYG_013-14a"/>
　　　移昌化軍安置謝表<lb/>
十年逺徙猶冀生還三黜愈嚴未知死所驚魂失據危<lb/>
涕自零中謝伏念臣性實戅愚老益頑鄙遭時遇主妄<lb/>
有意於功名抱槧懐鉛本無稱於翰墨年齒衰晩志氣<lb/>
凋零久雜處於黎蠻唯歸依於佛祖每師蘧瑗深悟已<lb/>
非敢效鄭人妄議朝政而臣子孟堅平居里巷不擇交<lb/>
游怨咎横生語言妄發納官贖罪罕逢國士之知下石<lb/>
反擠近出鄉人之手仰恃神聖之眷未加斧鉞之誅恩<lb/>
<pb n="KR4d0147_WYG_013-14b"/>
重命輕咎深責重此蓋伏遇皇帝陛下體天地之大徳<lb/>
擴日月之盛明憐臣嘗冒近班念臣頻更繁使年同絳<lb/>
老宜久辱於泥塗罪比虞翻盍永拘於海島捐軀無路<lb/>
沒齒何言臣無任<lb/>
　　　量移郴州安置謝表<lb/>
久拘海島已為終老之期亟徙近藩復有再生之望恩<lb/>
深難報感極涕零中謝伏念臣賦性顓䝉天資狷淺孤<lb/>
忠自許獨立無朋邇列冒居本求協濟榻前論事豈敢<lb/>
<pb n="KR4d0147_WYG_013-15a"/>
雷同仰憑聖主之當陽不顧權臣之在側果遭竒中卒<lb/>
蹈危機飄泊一身遷流萬里黎蠻雜處魑魅為羣二子<lb/>
䘮亡全家隔絶寄隻身而無託撫孤影以自憐敢謂聖<lb/>
慈俯矜愚昧察其老死之無日示以歸塗之有期此蓋<lb/>
伏遇皇帝陛下獨運乾剛躬持慈寶聰明不作而百度<lb/>
自正神武不殺而萬國咸寜遂令菅蒯之㣲均被雨露<lb/>
之潤臣敢不益堅晚節誓竭愚忠行歩龍鍾莫展驅馳<lb/>
之力壮心消隕難陪帷幄之謀欲酬隆天厚地之恩但<lb/>
<pb n="KR4d0147_WYG_013-15b"/>
有衘環結草之報臣無任<lb/>
　　狀<lb/>
　　　申都督府乞令耿進屯池州狀<lb/>
勘會池州正臨大江與江北舒蘄等州相對最為控扼<lb/>
昨來李彦卿屯泊韓世清一軍劉洪道屯駐崔邦弼等<lb/>
諸頭項軍馬防守劉洪道將帯崔邦弼等前去建昌軍捉<lb/>
殺䝉差下王進將帯所統人馬池州防隘今來王進一<lb/>
軍已䝉朝廷差充都督府統制官其池州即今並無軍<lb/>
<pb n="KR4d0147_WYG_013-16a"/>
馬守禦縁防秋在近及據池州申舒州界見有盗賊出<lb/>
沒作過不可闕兵備禦今照本司所管軍馬内王冠一<lb/>
軍已依朝㫖發往廣德軍防隘及張崇係樞宻院水軍<lb/>
并李貴小張俊係要於建康府邊江把截應援使喚外<lb/>
有水軍耿進一項人船今相度欲遣發前去池州防托<lb/>
江岸檢準都督府四月四日劄子備奉聖㫖逐路見今<lb/>
應統兵大小將帥並許聼節制縁本司軍馬係聼都督<lb/>
府節制未敢擅便起發伏候指揮<lb/>
<pb n="KR4d0147_WYG_013-16b"/>
　　　申樞宻院乞令王進依舊屯池州狀<lb/>
契勘池州最係𦂳要控扼之地諸處潰兵不時侵犯不可不<lb/>
屯重兵以備守禦今来王進已勾赴都督僕射相公府充<lb/>
統制官本州守臣葉煥雖已到任本官别無兵馬竊慮緩急<lb/>
不可責以必守今来王進已到本府與某相見亦願且在池<lb/>
州屯劄除已具狀申都督僕射相公伏乞指揮且令王進<lb/>
依舊統制軍馬就池州防托委得両便伏乞指揮施行<lb/>
　　　　小貼子<lb/>
<pb n="KR4d0147_WYG_013-17a"/>
　契勘江池二州新差文臣其劉紹先王進却令赴都<lb/>
　督府某竊詳朝廷之意本慮紹先等已為守臣恐<lb/>
　勢不相下今則不然二州皆財用窘乏之處若使文<lb/>
　臣為守以撫養百姓武臣為將以捍禦盗賊各自両<lb/>
　便伏乞照㑹<lb/>
　　啓<lb/>
　　　上館職啓<lb/>
伏審給札禁林校文天禄來副朝廷之妙選是為儒者<lb/>
<pb n="KR4d0147_WYG_013-17b"/>
之至榮蓋圖籍祕藏上帝名之冊府而賢能萃聚前古<lb/>
謂之道山豈徒搜羅文章翰墨之流實欲涵養輔弼公<lb/>
卿之噐真材獲用公論攸歸伏惟某官文掞國華識超<lb/>
物表著左思之三賦少作已工讀黄香之異書晚觀益<lb/>
博果膺睿奨入踐要塗允為鴻漸之階佇見鵬摶之運<lb/>
某方縻簿領猥辱緘題斷木在溝知朽株之難斵明珠<lb/>
照夜覺蔀屋之生輝佩服之私敷宣罔既<lb/>
　　　荅婺州交代傅龍圖啓<hi>崧卿</hi>
<pb n="KR4d0147_WYG_013-18a"/>
期年報政方興襦袴之謡一節趨朝亟奉絲綸之寵顧<lb/>
慙朽質獲踵後塵恭惟某官識洞幾先學窮繫表早年<lb/>
馳譽即有志於事功壮嵗立朝益奮身於忠義一昨提<lb/>
兵靖冦承詔禦戎免胄以入賊營開門而納降將士民<lb/>
䝉賴異翁子之還呉父老歸心陋相如之諭蜀笑談亂<lb/>
定指顧功成比自鄉邦擢臨近輔欲壮藩維之勢暫煩<lb/>
經濟之謀唯聖主之深知方須獻替雖斯民之切戀寜<lb/>
許挽留佇聞麻制之行即秉鈞樞之任<lb/>
<pb n="KR4d0147_WYG_013-18b"/>
　　　知建康府謝宰相啓<lb/>
入陪從列謬参八座之聨出領藩條連委十城之寄顧<lb/>
慙疎拙積冒寵榮竊以江左名區金陵㑹府兼河山表<lb/>
裏之勢號股肱藩輔之雄虎踞龍蟠徒仰帝王之宅蜂<lb/>
旗虎幄既為戰伐之區羣偷屯結而未聞蕩定之方百<lb/>
姓流離而曾乏招懐之䇿非得邁倫之士曷収經世之<lb/>
勲如某者質本駑駘學惟糟粕奮身一介受任三朝第<lb/>
知直道以事君所愧矯情而鎮物夤縁遭遇寖冒使令<lb/>
<pb n="KR4d0147_WYG_013-19a"/>
此蓋伏遇僕射相公功業冠乎古今忠信行乎蠻貊既<lb/>
隆寛而博愛亦公聼而並觀舟楫濟川坐弭風波之險<lb/>
鹽梅調鼎曲成品物之和致是迂愚有兹僥倖某敢不<lb/>
仰遵廟算俯究民情外圖疆場之事幾内訪閭閻之疾<lb/>
苦上酬洪造次答已知<lb/>
　　　與越守綦内翰啟<hi>崇禮</hi>
伏審顯奉宸恩榮開帥閫玉堂金馬輟從内相之聨皂<lb/>
蓋朱轓聊假大邦之重恭惟知府内翰寶文身兼數噐<lb/>
<pb n="KR4d0147_WYG_013-19b"/>
學洞九流道徳安强折衝千里之外文章爾雅追還兩<lb/>
漢之餘欲分東道之憂暫出北扉之直弼諧之任雖舉<lb/>
朝野以共期康濟之懐顧於内外而奚擇第方切淵衷<lb/>
之眷或不容煖席之淹行有峻除送登揆路某頃塵從<lb/>
列獲厠英游姓名尚𨽻於刑書竿牘敢通於記室兹縁<lb/>
天幸適此里居因得自陳懇欵之誠庶幾少見依歸之<lb/>
素<lb/>
　　　囘葛待制啓<lb/>
<pb n="KR4d0147_WYG_013-20a"/>
投閒三載分老於田閭假守一麾遽分於符竹方莅簡<lb/>
書之始未遑竿牘之修敢謂撝謙過形褒借撫存甚厚<lb/>
銘佩可量恭惟宫使待制學際道真才推王佐以儒術<lb/>
縁飾吏事早著能聲以文章粉飾皇猷夙推雅望屬此<lb/>
艱難之運方深俊傑之求閒館珍臺久徜徉於物表黄<lb/>
扉紫闥行宻勿於政途某猥以庸虛謬當委寄流風未<lb/>
逺有善政之可師積弊難除豈惡聲之能掩庶加䇿勵<lb/>
仰副奨知<lb/>
<pb n="KR4d0147_WYG_013-20b"/>
　　　囘漕使張郎中啟<lb/>
三年去國徒勤仰斗之誠千里分符未遂趨風之便箋<lb/>
題猥及銘佩可量某官敏識造㣲通才周物任兼中外<lb/>
允資經濟之謀職總輸將兼舉澄清之志蓋將整齊將<lb/>
士之紀律豈特周知金榖之盈虛方著休聲佇膺顯擢<lb/>
某屏居陋巷起奠大邦雅素不忘先累繭重縢之問褒<lb/>
詞過厚發殘荄枯枿之榮<lb/>
　　　囘湖州交代陳侍郎啓<hi>與義</hi>
<pb n="KR4d0147_WYG_013-21a"/>
三嵗投閒分老江湖之上一麾假守職還侍從之班顧<lb/>
惟疎拙之蹤猥繼仁賢之躅退循忝冐尤劇兢慚伏惟<lb/>
某官學貫百家身兼數噐文章爾雅追還兩漢之風道<lb/>
徳淵源根極中庸之學早踐揚於華貫浸騰踔於英躔<lb/>
當聖哲馳騖之時實雋乂功名之㑹輟自承宣之地暫<lb/>
司封駁之聨金馬玉堂即還舊物黄扉紫闥遂聼新除<lb/>
某猥以庸虚獲相先後長牋加厚有踰褒衮之榮短技<lb/>
易窮終負續貂之愧<lb/>
<pb n="KR4d0147_WYG_013-21b"/>
　　　囘常州鄭右司啓<lb/>
屏跡窮閻稍逃謗議分符便郡獲借餘光未遑竿牘之<lb/>
修遽辱音塵之及故情弗替朽質増華伏惟知府右司<lb/>
噐業宏深性資夷粹清名雅望衆推獻替之才紫閣中<lb/>
臺嘗賛彌綸之務念斯人方急於惠養故名流暫假於<lb/>
藩宣行被峻除即還要路某衰頽已甚智術無堪但思<lb/>
平易以近民或跂循良而比迹<lb/>
　　　知平江府謝宰執啓<lb/>
<pb n="KR4d0147_WYG_013-22a"/>
霅水分符方安䟱拙呉門易守遽被陞遷釋湖山清曠<lb/>
之居當舟車凑集之㑹雖恩榮之過分顧謭薄以難勝<lb/>
伏念某智不足以趨時用非長於渉世徒縁遭遇浸冒<lb/>
使令每懐報主之心敢作容身之計羣囂横議衆毁交<lb/>
攻一去修門再歴嵗時之久三紆郡紱不離江浙之間<lb/>
訖無善状之可稱苐慙救過之不暇敢冀曲加奨與力<lb/>
借吹噓寵驟至以若驚命已行而莫避諸惟僥冒實有<lb/>
夤縁兹蓋伏遇僕射都督相公盛徳格天元勲蓋世内<lb/>
<pb n="KR4d0147_WYG_013-22b"/>
隆寛而博愛外公聼而並觀舟楫濟川坐弭風波之險<lb/>
鹽梅調鼎曲成品物之和致此孤蹤屢叨殊奨某敢不<lb/>
䖍修職業勉䇿疲駑儻蒲柳之餘年未填溝壑庶涓塵<lb/>
之薄效粗報生成<lb/>
　　　囘張䖍州柔直啓<lb/>
海國承流方上投閒之請江鄉命帥乃叨分閫之榮知<lb/>
餘論之見私撫㣲𠂻而增愧恭惟某官議論風生智略<lb/>
輻湊竭誠心而為國秉直道以事君息盜安民已傳渤<lb/>
<pb n="KR4d0147_WYG_013-23a"/>
海之政運籌決勝方施圯上之書行令流殍之餘盡復<lb/>
耕桑之舊顧如衰朽實頼庇存悵郡紱之見縻望鈴齋<lb/>
而徒切<lb/>
　　　知温州謝丞相啓<lb/>
三載投閒自放江湖之上一麾假守遽膺符竹之榮祗<lb/>
服恩私徒增感愧伏念某趣操不足以合乎流俗學問<lb/>
不足以望乎古人徒以一介無能之身遭逄千載欲治之<lb/>
主頻更事任屢致顛隮補劓息黥乆冥心於禍福彈冠<lb/>
<pb n="KR4d0147_WYG_013-23b"/>
結綬敢妄意於功名不圖矜憐猥見推擇鬷明之於叔向<lb/>
或假片言越石之遇晏嬰蓋縁一見夫何疎賤初未叅<lb/>
承輙肩古人驟辱知巳幸流言之昭洗知公道之顯行<lb/>
既還侍從之聨復玷承宣之寄過都請覲獲瞻天子之<lb/>
光叩閣承顔始識汾陽之面謂㧞茅而引類在推轂以<lb/>
薦賢遂令憃愚有此僥倖此蓋伏遇僕射都督相公以<lb/>
虛心而収天下之助以直道而答明主之知斤斧衆才<lb/>
如良工之無所棄妍媸庶物若定鍳之不可欺眷此㣲<lb/>
<pb n="KR4d0147_WYG_013-24a"/>
生獲歸鈞播某敢不勤求民瘼思報國恩詔令是遵首<lb/>
務農桑之勸教條不擾庶期獄市之虛<lb/>
　　　囘餘姚知縣啟<lb/>
伏審夙擁華軒將臨治境奉九重之綸綍分百里之江<lb/>
山視事云初依仁竊幸恭惟某官行實著於閭里風采<lb/>
聳於搢紳戢吏愛民固巳兆四時之和氣樂善忘勢又<lb/>
將障一世之頽波賜以長牋假之餘論詞源甚博獲窺<lb/>
雅健之文褒借過優用作衰羸之寵<lb/>
<pb n="KR4d0147_WYG_013-24b"/>
　　　囘宫使婁察院賀正啓<lb/>
寅統發春孟陬紀朔順協履端之吉宜膺出滯之祥恭<lb/>
惟某官經徳不囘誠身有道浮沈里巷有渾俗之真涵<lb/>
詠詩書懐自得之學敢論大事不卑小官天道好還佇<lb/>
奉惟新之命帝心簡在行聞求舊之除<lb/>
　　　囘邑宰賀正旦啓<lb/>
一氣囘春太簇賛陽而出滯三陽交泰君子體仁以長<lb/>
人惟與時以偕行斯考祥而視履伏惟某官誠身有道<lb/>
<pb n="KR4d0147_WYG_013-25a"/>
經徳不囘莅事惟能信忠嘉之有相履端於始冝福禄<lb/>
之鼎來某方久隔於鄉閭阻前趨於賔謁永言傾頌第<lb/>
極鄙悰<lb/>
　　　荅陸氏求婚啓<lb/>
人倫之重禮尤謹於婚姻家道之成義莫先於夫婦恭<lb/>
惟令嗣第四承務江南望族業詩禮以傳家而某第三<lb/>
女子林下素風愧功容之無取辱叙鄉閭之舊特勤媒<lb/>
妁之言篚幣載臨葭莩有託㓜能遵教已聞孟母之賢<lb/>
<pb n="KR4d0147_WYG_013-25b"/>
長必大成庶遂甘公之志<hi>後漢周謙字恭祖同縣甘公出遇之見其容貌駐車與語</hi>
<hi>甚恱因許與女夫人怒甘公曰彼有竒表長必大成遂與之</hi>
　　　荅潘舍人求婚啟<lb/>
三十年之莫逆豈云勢利之交四千里為流人敢有婚<lb/>
姻之請顧衰宗之藐爾仰風義之凛然伏承令姪承務<lb/>
詩禮傳家雅服過庭之譽而某第五女子功容無取粗<lb/>
安姆訓之嚴豈謂未替故情曲敦夙契通家已久尚煩<lb/>
媒妁之言投分益深永有子孫之託<lb/>
<pb n="KR4d0147_WYG_013-26a"/>
　　　謝孔倅啓<lb/>
竄身二紀已甘終老之期恩詔四傳遂有生還之望伏<lb/>
䝉某官俯憐老朽曲軫窮塗賜以好音錫之品物坐賔<lb/>
常滿不空文舉之尊罍家學有傳肯墜伯魚之詩禮退<lb/>
量譾薄曷副襃揚感愧之私敷宣莫既<lb/>
</p>
<p>
</p>
  </div>
<div>
                <head>莊簡集巻十四</head>
    <p>
<pb n="KR4d0147_WYG_014-1a"/>
欽定四庫全書<lb/>
　莊簡集巻十四　　　　　　宋　李光　撰<lb/>
　　書<lb/>
　　　與楊龜山書<lb/>
某皇恐頓首上啓冬候凝凛伏惟晏居多暇台候起居<lb/>
萬福某還里擾擾度日旦夕南去逾逺誨語伏望為國<lb/>
倍萬保輔前膺褒擢奉狀不宣<lb/>
　　　又<lb/>
<pb n="KR4d0147_WYG_014-1b"/>
某皇恐頓首上啓宫使待制老丈台座某再拜某八月<lb/>
半離水門一路幸無留滯偶到錢塘阻風潮到越已十<lb/>
月矣治行間以曹氏來廹女子親期既不可挈行又難<lb/>
委之而去不免且草草發遣巳定此月二十日成禮三<lb/>
五日大歸不肖取二十八日登塗雖隆冬南去料須稍<lb/>
暖似浙間三男子皆令就學委之兄嫂此行正如行纒<lb/>
衲子平生故人多在南方老丈果遂省墳亦有瞻見之<lb/>
幸喜可知也<lb/>
<pb n="KR4d0147_WYG_014-2a"/>
　　　又<lb/>
某再拜老丈還里生計料只如昔毗陵供須能如昔否某亦<lb/>
苦貧近又有女子之役幸其壻知義不相望亦不曾舉責<lb/>
謾恐知之李樞必見之其昆季誰同行南便一一示報<lb/>
　　　又<lb/>
某皇恐再拜某不孝罪逆幼失父母稍省事即逰走四方今<lb/>
幸通籍朝端而墓隧之銘未立人子之心誠不自安中前已累托<lb/>
二令嗣以孫大臨所撰行状拜呈欲干老丈一言以信於後世想今<lb/>
<pb n="KR4d0147_WYG_014-2b"/>
少間願幸寘念来使廹行復以姻事逼廹未盡所懐伏冀矜察<lb/>
　　　　與翟公巽書<lb/>
某咨目頓首再拜知府安撫内翰台座即日伏惟台候<lb/>
萬福某自越赴召至杭八月一夜值軍變逃避民居凡<lb/>
五日稍與人接乃聞衆軍獨不剽薛昻家意欲請昻領<lb/>
府事以求招安昻畏避不出賊勢日熾至硬刺平民擄<lb/>
刼婦女衣冠之族尤被其辱某兩貽書昻乞援福州金<lb/>
陵例權領府事昻第皆賊兵環守不能達至十九日昻<lb/>
<pb n="KR4d0147_WYG_014-3a"/>
猶遲疑又得寄居官列状同請方肯就職巳而憲漕兩<lb/>
司遣承議郎趙子璘入招安賊須黄榜乃受命又得左<lb/>
右提兵叩城親與士卒同甘苦賊既素聞左右恩威始<lb/>
大恟懼直至月末始受髙士曈補官文字昻謀遣某與<lb/>
方祕監等四員押第四頭項陳青詣秀請士曈入城撫<lb/>
定之九月三日見士曈於秀士曈雖善遇青而遲疑不<lb/>
進某嘗以大義責之且言左右渉大江入不測而閣下<lb/>
號節制乃逺在數百里外適得黄榜赦令到士曈乃行<lb/>
<pb n="KR4d0147_WYG_014-3b"/>
未至杭三十里間羣賊遣迎状相屬城門巳開某等先<lb/>
士曈之閭里人情已帖然賊兵皆免胄解甲賊首陳通<lb/>
其三沈安其六葉軒以素隊郊迎士曈於新橋士曈不<lb/>
約束從者稍捽辱之以刀拍其背捜觧其刀環仍奪其<lb/>
繫巾金環羣賊忿怒疑陳青賣巳盡掠其家貲殺其妻<lb/>
而囚之新憲周格至猶望其徑入初八初九連遣父老<lb/>
僧道往城外妓樂城内俟其入已而聞格暴戾怒罵其<lb/>
弟杞羣賊大憤城内人情惴恐賊首來昻第凶悖殊甚<lb/>
<pb n="KR4d0147_WYG_014-4a"/>
使羣刀手擁某及趙子璘及齎黄榜使臣於庭下欲殺<lb/>
久之乃免但使某與子璘及方元若皆處薛昻第晝夜<lb/>
賊兵七十餘人白旗子十七人防守廵邏仍釘其後門<lb/>
事勢危甚十日大耀兵十一日賊出兵刼鮑貽遜為鎗<lb/>
仗手所敗幾擒其二楊貴者殺傷甚衆是日聞外兵攻<lb/>
湧金門賊衆併力往救使人呌呼百姓詐言外兵屠城<lb/>
刼使挈水救火續傳火息兵退又傳湖上小舟載兵不<lb/>
可勝數倉皇盡召諸賊往救至未時又傳兵退然賊衆<lb/>
<pb n="KR4d0147_WYG_014-4b"/>
大懼逹旦奔救呌呼廵警不敢息而其徒紛紛出怨言<lb/>
百姓强刺者亦望官軍破城立降旗下某等不勝欣躍<lb/>
意謂翌日外兵必大集連日繼攻則賊破必矣巳而寂<lb/>
然無聞十四早聞賊出餘杭門欲刼兩憲某等意謂兩<lb/>
憲既不肯入城且已交鋒必引中軍據要害且檄鮑所<lb/>
統鎗仗手為聲援而士曈皆不然至午間忽傳擒士曈<lb/>
殺格城中士大夫驚駭之極其日賊衆兇熖尤熾闔城<lb/>
生靈不保性命至十七日聞羣賊出臨平昏夜不囘次<lb/>
<pb n="KR4d0147_WYG_014-5a"/>
日乃知臨平大掠罷飲於酒坊炊未及熟聞鮑兵在長<lb/>
河欲來討擊遽引歸是日㣲雨道滑自相驚恐棄甲而<lb/>
遁三鼓乃入城次日大恐却有就招安之意適㑹秀守<lb/>
趙叔近遣使臣以檄書來招遂欣然從之數以文書往<lb/>
來至十月二十日昻復召某等往秀請叔近速入撫定<lb/>
四日至秀五日叔近行事必可濟某等不復往矣自去<lb/>
月初士曈懦怯格暴戾無術遂致平民二萬人為賊所<lb/>
刺南㕔十九萬緡為賊所費妄散倉米十數萬石拆燒<lb/>
<pb n="KR4d0147_WYG_014-5b"/>
民居數千間塗炭一月不可形状招安遂成於叔近所<lb/>
以就招安者初畏越兵終畏鮑卒十七日追襲之威也<lb/>
竊惟執事以名臣守郡控制東南威名逺著二浙倚為<lb/>
長城羣賊情状所宜盡知是用粗述已事布於左右某<lb/>
﨑嶇避難凡六十人僅存單孑一身自告勅料厯等皆<lb/>
未知所在方避難時相為命者獨左右所遣虞候孫昌<lb/>
一名耳至今相隨其他皆為所虜亦已甘心矣冬候頓<lb/>
寒伏惟保重不宣<lb/>
<pb n="KR4d0147_WYG_014-6a"/>
　　　宣城與屬縣官書<lb/>
本州近縁戚方賊馬已破寜國人情恟恟日夜望公提<lb/>
兵來同守禦久之不至何耶今再遣節級去若諸頭項<lb/>
今不體察亦當重有行遣不得巳也胡宗符亦能捐軀<lb/>
深可憫惜其子不來何耶鮑琢子先與被授發囘庶慰<lb/>
往者之意聞其家貧前日稍輟已俸不知衆官有應和<lb/>
者否不欲强率之也此間止是牢立寨柵併力守禦更<lb/>
不出戰二公可那一人星夜部領前來近報車駕旦夕<lb/>
<pb n="KR4d0147_WYG_014-6b"/>
欲來此幸甚幸甚餘非面莫究不宣<lb/>
　　　又<lb/>
某頓首彦恢教授權縣逹之權縣今日石大博來議車<lb/>
駕移蹕宣城來早復行但戚方人馬廹境失旌徳保甲<lb/>
之助殊覺費力累往起發事勢乃如此可笑也昨日御<lb/>
營司巳有勅榜使臣親往馬寨必不敢猖獗若能便喻<lb/>
頓首星夜發一半前來則不肖恩臨許久亦足以少償<lb/>
其心也但城中士卒雖寡人人用命氣亦粗勝更得二<lb/>
<pb n="KR4d0147_WYG_014-7a"/>
公部轄外應如解倒垂也早來道任行令面說其詳是<lb/>
時賊方叩城其勢可畏今日自早及暮數處攻城其實<lb/>
不過千四五百人餘皆婦人巾褁持鎗仗技止此耳賊<lb/>
勢累挫射死中砲不及以門扇棺木來攻城皆用大磢<lb/>
一放輙殺數人此乃天神所佑早便燒斷橋并木塔等<lb/>
處夜來城外一火而盡今日更燒天寜此賊無糧并人<lb/>
衆無著身處此時若得公糾率精勇三四千人晝夜掩<lb/>
至彼必謂從天而下况大駕欲移蹕得全一城其功甚<lb/>
<pb n="KR4d0147_WYG_014-7b"/>
大此非不肖虛語也馬吉已受君命書來甚順同此封<lb/>
呈切切勿疑亦欲作咨目干馬來援正恐與鮑相妨千<lb/>
萬以君父為念州府為䘏速與同來真觧倒垂也逹之<lb/>
意不殊此今日道任自行在來議移蹕事旦夕必有大<lb/>
兵來可喜可喜馬賊亦不侵犯公能星夜前來應目下<lb/>
倒垂之急如何如何<lb/>
　　　與程伯㝢書<lb/>
某疎賤偶當郡寄適四郊多壘之時流亡嘯聚無處無<lb/>
<pb n="KR4d0147_WYG_014-8a"/>
之到任即值防秋修城壁治軍旅皆非平時所學者然<lb/>
今已兩時粗有次序若内地少冦可保無虞所患者敵<lb/>
人耳今大駕遷幸平江村公擁兵駐建業此固未為甚<lb/>
失但未聞諸公經營兩淮防遏大敵山郡雖有區區入<lb/>
衛之意莫有繼者此間料揀保甲得精勇堪披帯可及<lb/>
萬人吕公祖相應副得空名三十道且盡智竭力保䕶<lb/>
之中春乃力求去依舊宫祠徜徉山水豈非素志耶未<lb/>
由一見握手道舊臨紙慨然餘冀自愛不宣<lb/>
<pb n="KR4d0147_WYG_014-8b"/>
　　　又<lb/>
某頓首伯㝢司業賢友某再啓中春丐閒凡八月中秋<lb/>
䝉恩出守方幸承際即日就道庶幾一見故人銜觴道<lb/>
舊夫何旬時既改東陽旋有六官之除凡兩月間奔走<lb/>
千里十月盡方抵行在擾擾不可言旦夕復移蹕臨安<lb/>
孤拙無補深愧游舊何以教之近下詔求賢羣公交薦<lb/>
長者想不能久外臺也更望為蒼生一起幸甚子駿子<lb/>
賤時時相從促膝把盞未嘗不奉思也公他時不免一<lb/>
<pb n="KR4d0147_WYG_014-9a"/>
來種種望見諭若來武林則不肖亦单騎可同寓也樓<lb/>
仲暉近亦至但日來傳冦頗熾恐不多上游依大駕為<lb/>
少安也葉李二大帥物論恐不足信如何子駿獨留親<lb/>
覲不允其意似可見念非老友孰能賛一請乎伯紀亦<lb/>
常得書天下果無事使此英傑老死可也若聖主真欲<lb/>
經畧中原使海内有忌才蔽賢之嘆亦可惜子賤雖不<lb/>
逺一夏懶惰不通書旦夕遣人也<lb/>
　　　又<lb/>
<pb n="KR4d0147_WYG_014-9b"/>
某二十一日得省劄不許再辭固難久稽朝命又廹於<lb/>
諸友鐫諭豈敢不行但職任終恐難勝然已分一死久<lb/>
矣本且单騎之官適此間又以徐文故連日不静至殺<lb/>
人於通衢雖是夤縁假託其實縁烏合之衆遂不可蹤<lb/>
跡韓世清㨂退者又盡帯行某巳决意與骨肉偕行建<lb/>
康事勢其大者不過兵與食耳若未到任便劄脚與朝<lb/>
廷理㑹錢糧則是建康又産一光世也以此且欲徑赴<lb/>
任先生禍福與一門同之小舟暫駐北關稅務前公能<lb/>
<pb n="KR4d0147_WYG_014-10a"/>
與子駿畧至相見庶幾展盡餘非紙墨可既<lb/>
　　　又<lb/>
某行役已次於潛儒生以单身統衆日夕危恐得兵卒<lb/>
一路不擾流言不至朝廷幸已大矣前途未知能勝責<lb/>
任否乎胡正字傳示戒勅之語公之愛我厚矣此行亦無<lb/>
與晤語者胡亦止㽞於潜若帶行非獨累他亦累我也<lb/>
程致道遽出亦可怪言者似非宣諫文字因風望示諭<lb/>
制誥遂虛席可乎子賤必膺妙選仲暉必有成命須<lb/>
<pb n="KR4d0147_WYG_014-10b"/>
保䕶勿使小人䜛間其間某本二十八日行適麗人今早到<lb/>
連日又徐文軍變蓋世清兵欲殺文以叛幸而覺早遂<lb/>
擒五十餘人斬訖踰城𣪚走者數百輩蓋當時就糧之謀<lb/>
深可笑大藩積二三萬斛便恐陳腐何耶不肖定初二日<lb/>
行蓋老幼無託又人情恟恟若往建康便作過冬計不若<lb/>
便以自随耳吕公淮甸之行氣象方盛葢㳂江三帥<lb/>
保守家計渡淮入洛經營中原此両段商量庻㡬萬全<lb/>
若不守江専欲深入非萬全之計此不肖區區所見始<lb/>
<pb n="KR4d0147_WYG_014-11a"/>
終守此不可移奪也道任得先與指揮乃佳葢坐守差遣<lb/>
於進退非是爾如何<lb/>
　　　又<lb/>
某連日以都督來一畨擾不可言趙不忙前鋒殘三縣<lb/>
僅得六十餘此數百人者皆入北投降夜來報崔增作<lb/>
前鋒先來建康矣吕公疾勢已少損但食飲久不進非<lb/>
老人所便此責任匪輕所將止萬人以巨師古為心腹<lb/>
虛聲既不足以威敵實備又無以禦冦傅子駿諸人書<lb/>
<pb n="KR4d0147_WYG_014-11b"/>
來悉有願削職投閒之語此間倚督府如泰山事乃可<lb/>
憂如此劉光世亦偃蹇恐自此益難駕御耳不肖在此<lb/>
備員實愧初心諸郡悉應辦吕相不暇兩漕司自到此<lb/>
並不見面今皆徑趨督府屯兵萬衆嗷嗷待哺誠無以<lb/>
為計旦夕亦哀祈於朝乞一閒慢處以自效耳淮西獨<lb/>
王<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>角者往來亳壽間出沒作過乃葉少藴無事啓之<lb/>
其實不足畏吕相來必遣人擒捕所患今冬敵人来侵<lb/>
前日見朝廷紛紛謂劉豫嚴守備此何足道臨安連火<lb/>
<pb n="KR4d0147_WYG_014-12a"/>
此非小異星家謂熒惑今正在東南固為我宋之福言<lb/>
熒惑所在兵不能犯此兩干戈不入之證也然此宿性<lb/>
察朝廷少有過失必示災祥若縁此得人主恐懼修省<lb/>
退小人抑姦倖専意任用豪傑庶幾轉禍為福耳大駕<lb/>
久在呉㑹或謂衆賢皆南人無復經理之意但便家鄉<lb/>
耳建康形勢如此不早圖興復日復一日尚何待耶若<lb/>
大駕到此則淮南自然屯重兵敵境自然窮促豈當惜<lb/>
此三二十萬耶此豈前日崇飾臺榭之比耶公前所繳<lb/>
<pb n="KR4d0147_WYG_014-12b"/>
誠當亦各行其志使漢王長王漢中項氏豈遽亡耶望<lb/>
公更熟議之使大駕來不肖當過廬壽間耳潘子須以<lb/>
南榻處之庶幾無得而辭耳若泛召恐以親為解也江<lb/>
端友以所知累見丞相欲以為郎何遲遲耶近見乞出<lb/>
一章難進易退理所當然今日可憂之事不在敵國特<lb/>
在廟堂耳聞政局首及吏員及宦官皆有所裁抑此固<lb/>
在所先然外間所傳已鬨然至於堂吏及六部取㑹知<lb/>
幾之士必知正黨自此傾矣彼方呼吸羣㐫傍挾悍將<lb/>
<pb n="KR4d0147_WYG_014-13a"/>
雖不為清議所容至於宣滛兩路流播敵境有崇寜宣<lb/>
和所不欲為者葢韓姚諸妻皆聚於毘陵卒伍能竊笑<lb/>
之如此而使在廟堂總百寮何以示天下此修政所當<lb/>
議也公所排擊之人偃然坐政事堂棄老父而提挈少<lb/>
妾以出如此而欲望治不亦難乎仲暉未及奉書修政<lb/>
一事不可不加察天下大勢如此乃欲一一裁抑首及<lb/>
權倖天下清議孰曰不然亦當斟酌輕重先後之序量<lb/>
而後入毋使小人得以為資也吕丞相離行朝六十日<lb/>
<pb n="KR4d0147_WYG_014-13b"/>
一病不能到建康而返防秋如此非徒無益其為害甚<lb/>
大淮西晏然又合肥邑屋如故中原人心苦於金豫率<lb/>
斂其望接應甚於倒垂之求解近見吕丞相送到奏草<lb/>
乃止欲以千人屯壽春僅同兒戱中前葉少藴遣王冠<lb/>
幾二千巳上人宿州城内見之解體云我本欲歸據南<lb/>
兵寡弱如此定不足恃胡武囘文甚有理大略恐汝不能<lb/>
接應徒重罹殺戮耳今吕老欲以千人往不若不遣之<lb/>
愈不肖此論大不同今若又立異同則又取怒姑任之<lb/>
<pb n="KR4d0147_WYG_014-14a"/>
耳事勢有可為有可憂若不容我屬展力旦夕亦且病<lb/>
發狂<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>朝廷不放歸田里則死耳終不能坐見困辱也<lb/>
車駕欲來又不預於淮西作屛翰如傅子駿欲往又不<lb/>
遣止以無糧為解不知賊兵過淮巳復脚忙手亂雖有<lb/>
錢糧将誰守乎淮西營田粗有倫理今年大稔若不遣<lb/>
人守宿亳間則是前日借貸種種皆委為盗資曽不若<lb/>
不經營之為愈也吕老本無定議又不肯用人之言止<lb/>
是我能我㑹誤朝廷者必此人不肖身號大帥今既有<lb/>
<pb n="KR4d0147_WYG_014-14b"/>
都督一事不可為漕臣直相慿陵如陳敏識輩吏文中<lb/>
一語稍廹便敢移文請問到任五十日方識其面甚至<lb/>
諸軍半月無糧而尋漕臣不見面不欲喋喋干朝廷者<lb/>
葢欲勉强了一職若盡以上聞是生一秦耳萬事不可<lb/>
盡言不肖亦欲且乞宫祠葢如前所陳實有不可為之<lb/>
勢也所喜獨樓子稍遷江子忽還爾潘真勇决葢近年<lb/>
學佛之功也久不通右相書因見為言曲折前者因二<lb/>
公書别紙諭今日事勢若大駕止在臨安終非有為之<lb/>
<pb n="KR4d0147_WYG_014-15a"/>
地得捐一二十萬稍葺行宫畧示經理之意兩淮生靈<lb/>
必漸復業所在小盗知畏戢耳不謂便作申聞行下若<lb/>
乗此機㑹得翠華順動豈非協中外之望非如前日營<lb/>
繕池臺崇飾苑囿為觀逰之美然吾友所見亦是一說<lb/>
豈為不美但慮未能明吾區區之心耳知已得外補既<lb/>
繳駁不行理自當出况今日事勢得脫身刀劒林中豈<lb/>
非全身之大耶但恨公前此相挽為建業之行今乃先<lb/>
我而去不無悵惘耳得子駿書亦憂深况吕老多病前<lb/>
<pb n="KR4d0147_WYG_014-15b"/>
日前鋒潰去今已擒獲臨安駐蹕氣象終不勝願公審<lb/>
思自古未有如此而可興王者漢髙祖豈肯長王漢中<lb/>
今中原謳吟思宋此今日機㑹不可失得一二十萬可<lb/>
以一毫不及民建康旦夕便可興復若公囘鄱陽自専<lb/>
人奉書兹不詳悉<lb/>
　　　又<lb/>
某頓首伯㝢侍郎老友某師還巳次近境一行幾四千<lb/>
餘人所過雞犬不驚庶幾仰副九重保䕶生靈之意度<lb/>
<pb n="KR4d0147_WYG_014-16a"/>
初十日午間可抵城外单騎同親事官數人徑入直舍<lb/>
曲折併須面禀承諭具悉張令才士也但選人未用陞<lb/>
陟沈肇雖遲鈍而學問性質甚美雖處以館職或書局<lb/>
可也公何以知之頃不曾見之亦不通書江子我不肖<lb/>
薦之右相半年矣恐是左相疑其迂濶然此人實竒士<lb/>
但前詔使所放苗稅實過當葢嘗歴州縣又在朝日淺<lb/>
未能盡曉然亦安可以此遂棄之也兹見除一紙郎官<lb/>
乃不見姓名使人悵然也潘子賤出守桐江奉親之計<lb/>
<pb n="KR4d0147_WYG_014-16b"/>
於潘得之矣然惜此人物使朝廷不知今朋友間屈指<lb/>
可數如潘者幾人不肖輩正可奔走州縣一二勝友異<lb/>
時逺出闕庭謗書滿篋孰與辨明乎此乃區區私情至<lb/>
於拾遺補過見事風生今朝路豈復有此人乎可歎可<lb/>
歎知公累有繳駁流俗尚同久矣孤立一意惟公一人<lb/>
耳進退去就之間想巳素定但正士稍去非朝廷之福<lb/>
耳某孤跡前已决意丏閒幸得之獨䝉開諭鐫戒至五<lb/>
六而不止遂無可脫去計矣與老少日夕在顛危中但<lb/>
<pb n="KR4d0147_WYG_014-17a"/>
業已至此譬如乗舟遇風已到大洋姑任其所至耳潘<lb/>
子亦求去甚力親老不為無詞末由欵見臨風悵然塵<lb/>
外佳章殊為竒特陋室增輝矣承示壽星賛藹然祥慈<lb/>
孝友之風三復嘆仰又䝉見索鄙句豈敢續貂輙不揆<lb/>
作數語資一笑耳近詩不暇盡録輙令小兒冩呈此非<lb/>
老友不敢出也某去夏兩被召命繼還舊物方具辭免<lb/>
間俄有與郡指揮方江左紛擾時假守宣城知不免矣<lb/>
車駕益東金人入境進既無生退亦必死遂與血屬同<lb/>
<pb n="KR4d0147_WYG_014-17b"/>
守孤壘偶幸獲全朝廷不察又付以大邦此乃長老喋<lb/>
鱉之義然君命嚴峻莫得而辭但職名非敢當耳武林<lb/>
被害甚酷金人退脚踰半年為政者専為退遁之謀城<lb/>
池荒蕪市井蕭然葢瓦礫場中欲建立官府又劉開府<lb/>
為大使曽紆為漕臣欲以空拳加之掣肘蹈禍必矣相<lb/>
望千里何時握手道舊區區所藴非此能悉<lb/>
　　　又<lb/>
日来時時得浙西諸友書諸友極有意向進若乘此時<lb/>
<pb n="KR4d0147_WYG_014-18a"/>
移蹕建鄴亦是機㑹近見詔書乃用孟庾申請囘臨<lb/>
安此恐小人探伺而為之也廬與江陽桂廣皆已除帥但<lb/>
惜似矩逺去耳魏矼馬承家皆以章罷必知之張柔直<lb/>
林少伊皆引赦叙此似封雍齒顧如老友負天下公望能<lb/>
乆閒耶傳潘書問往来不絶江元夀已除司農廖用中<lb/>
正赴行在今日為腹心之患者獨一王居正葢起初受知<lb/>
於宗尹宗尹黨稍稍在當路耳右揆經理疆埸事往来淮<lb/>
浙四大將並在鎮江岳侯来日至矣李伯紀請入覲已<lb/>
<pb n="KR4d0147_WYG_014-18b"/>
允旦夕亦至此公進退前無古人然其區區為國之心則<lb/>
可恕矣江西湖南大饑朝廷餽餉且不繼何能賑給窮<lb/>
乏事事可憂雖促膝握手未易言之子賤已丁憂然上<lb/>
極喜其為人以告就賜且賻以五百緡宜何以報之仲<lb/>
暉率一二日相見故人可以語心者惟此郎爾民俗有<lb/>
大利病願時以見告崔發見尋窠闕子駿數言之上意<lb/>
未解今子駿去僕獨任其責昨日又言之左相矣某承<lb/>
乏又已七八月衰頽倦遊非復往日思自放於田里如痿人<lb/>
<pb n="KR4d0147_WYG_014-19a"/>
之不忘起也但國勢方艱時事如許未忍求去然行藏<lb/>
出處大節所系月末且申前請或幸全璧而歸庶保晚節耳<lb/>
　　　與時宰書<lb/>
某再覆敵某久在兵間其謀精宻必出萬全去冬全璧<lb/>
而歸我師暴露國用匱竭坊場秋租盡行預借技盡於<lb/>
此民力已疲今冬金若再入其勢必張所謂萬全之䇿<lb/>
莫如儲蓄財用廣募將兵守兩淮之衝據長江之險今<lb/>
已是春季俛仰之間便廹防秋安得不汲汲冒凟威嚴<lb/>
<pb n="KR4d0147_WYG_014-19b"/>
不勝皇恐某再覆<lb/>
　　　與張徳逺書<lb/>
某再拜上覆某不能多作楷字前幅輙令兒子代書不<lb/>
勝皇恐某孤踪歴落可笑想曲折不俟繁言自夏初即<lb/>
丐去以得鈞諭五月當暫還因遷延以俟一見既未可<lb/>
期而某日有職守懐不能巳時時妄言投隙抵巇者因<lb/>
肆無根雖一時宴譚嬉笑之語無不聞者自度禍至無<lb/>
日矣因遂决去就不復計較利害不知相公能察其區<lb/>
<pb n="KR4d0147_WYG_014-20a"/>
區否乎恭惟相公慷慨大節勤勞王家恢復之志有古<lb/>
名臣之風孔明周魯輩不足道也某陛辭之日自謂逺<lb/>
闕庭卒未有見上之期因復論說今日大臣可屬任大<lb/>
事者無踰相公上亦宣諭天生此人為朕中興輔佐之<lb/>
語公為上所倚重如此欲禦外患而掃兵氛必先撡大<lb/>
公至正之道上合天心下協人望然後謀無不成事無<lb/>
不就萬一胸中尚容一毫之私引用親黨布之要路隂<lb/>
為不㧞之計任用朋邪倚為腹心之助自古及今亦鮮<lb/>
<pb n="KR4d0147_WYG_014-20b"/>
有不顛覆者某自還朝既荷諸公収召本意深欲以公<lb/>
心直道賛助一二每因進見有聞必言有言必盡而或<lb/>
者反用小人之說妄意測量至疑為躁言指為立異是<lb/>
豈真知某心哉伏自相公還朝海内歡慶日來過當事<lb/>
平時指為行府今多寛除百姓知休息有期矣江浙今<lb/>
嵗大稔國事濟矣豈非和氣感召天意昭格乎大駕進<lb/>
發定何時兹事體大尤宜謹重伏計廟謨巳定非外間<lb/>
所得盡聞也<lb/>
<pb n="KR4d0147_WYG_014-21a"/>
　　　與沈元用書<lb/>
子韶書已領近附家問去矣别紙所喻尤荷軫念有骨<lb/>
月之情衘荷何言柳州纔一通書然亦何足與深言近<lb/>
郡探劄敵使兩畨踵至已關報姓名似非妄傳某到此<lb/>
已七八月間與兒子粗安家在萬里雖鐵人石心豈能<lb/>
忘懐自収三月一日書至今未得音問北望心折也平<lb/>
生鑚故紙不透習氣難忘姑以此度日若能宴坐超然<lb/>
何以加之今夏江漲平地五六丈跧伏小舟七月一日<lb/>
<pb n="KR4d0147_WYG_014-21b"/>
復還故廬頹垣壊壁幾無人理今亦少安矣偶得建茗<lb/>
數器見絶勝念蠻鄉無與享此輙以奉寄治下多名賢<lb/>
巨公燕譚之餘可資清啜勿以塵瀆為罪幸甚張丞相<lb/>
寓治下度公必能極意周旋之某以竄伏遐徼名在丹<lb/>
書不欲以書問累之公因相見煩致謝悃<lb/>
　　　與張徳逺書<lb/>
某自庚申在㑹稽通問記室南遷以來動静累人與一<lb/>
世人俱相忘矣然於門下未嘗一日忘也連於二廣為<lb/>
<pb n="KR4d0147_WYG_014-22a"/>
最善地氣候與湖南北不殊想侍奉國太君知甚適國<lb/>
太平生學道巳悟大乗則與世間種種夢幻皆遊戱事<lb/>
耳况又令兄致逺徽猷左右親側骨肉團圞海内重望<lb/>
惟公一人願益加保䕶終見天日某老矣自度不復見<lb/>
公矣偶陳令歸臨賀云因事到連州此人真實决不至<lb/>
失墜因託致此幅紙<lb/>
　　　與趙元鎮書<lb/>
頓首再拜上覆専使伏領誨翰備詳曲折欣承即日鈞<lb/>
<pb n="KR4d0147_WYG_014-22b"/>
候動止萬福某郊居一向癡頑度日瓊士間有可語者<lb/>
叩門即與終日但不可使念起耳釋氏謂念起即覺乃<lb/>
知諸佛亦不能忘念也聞自重陽後開葷甚善以血肉<lb/>
補血肉與金石之功懸絶導引吐納量力為之勿使至<lb/>
倦此閒静中工夫大勝與俗子往來前此風雨凄冷兩<lb/>
日又煩熱可袗絺綌惟祝以道消息佇俟旋復之命不宣<lb/>
　　　又<lb/>
某再覆烏葯適有天台附來者輙納數兩又容南烏葯<lb/>
<pb n="KR4d0147_WYG_014-23a"/>
本草以為最勝但色㣲赤而磨之香味殊佳併納少許<lb/>
可擇用之然醫家欲如猫矢者為上亦在八陳之數久<lb/>
留無害也近日郡中就桂府置到生葯名色亦多公要<lb/>
用切須盡批數字來闕者亦可府中買也章某入獄二<lb/>
十許日遂卒葢不堪其入也乃趙漕案發得藤人書謹<lb/>
繕呈可知其詳也瓊守康寕未聞起發度冬至後可至<lb/>
謫居與州郡了不相干沒興中何所不有徐自然念道<lb/>
已是可人豈有强狠暴戾過此者乎皇恐頓首上覆<lb/>
<pb n="KR4d0147_WYG_014-23b"/>
　　　又<lb/>
近因吉陽兵還上狀必以呈逹自至節前到今凡拜六<lb/>
書并附生葯皆未知浮沉相去若不甚逺但再隔重溟<lb/>
音問便艱阻如此况去鄉萬里乎良自憫嘆春暮炎酷<lb/>
如三伏惟頥神養性康濟有道即日鈞候動止萬福某<lb/>
屏處郊坰與兒子茍活朝夕海外雖苦炎熱既無關山<lb/>
之限風氣曠蕩却免瘴烟若能放懐憂患之外不起歸<lb/>
歟之心庶可度日但此心未能頓忘耳竊聞鈞體自去<lb/>
<pb n="KR4d0147_WYG_014-24a"/>
冬以來小有不快今喜勿葯良用欣抃憂患中惟此心<lb/>
清涼可以敵彼熱惱諸人並未聞有檢舉者要自有時<lb/>
節惟天道好還踈而不失但乞寛免即膺新渥不宣<lb/>
　　　又<lb/>
要生葯可託朱令専人來此買<hi>雷州轉海無期若自萬安陸行却有定程</hi>累<lb/>
月不得北耗静江書問亦久不通十二月十三日見一<lb/>
兵過去從福唐來附宅上信物客人所販物郡中一切<lb/>
放免今得公二月十九日書猶未到何邪恐海上亦有<lb/>
<pb n="KR4d0147_WYG_014-24b"/>
假託者不可不察也<lb/>
　　　又<lb/>
皇恐頓首上覆春後數拜狀近復托吉陽専人度無不<lb/>
逹但去冬數書附生葯者竟不知浮沉即日大暑伏惟<lb/>
燕坐清虛衛生有道鈞候動止萬福某與孟博寓此茍<lb/>
度朝夕萬事皆非偶然死生禍福固巳前定一切任之<lb/>
孔子所謂素富貴行乎富貴素患難行乎患難素蠻貊<lb/>
行乎蠻貊觀此數語雖釋氏千經萬論豈能越此亦願<lb/>
<pb n="KR4d0147_WYG_014-25a"/>
相公常作此觀勿起一念異時方知得力耳閒居欲致<lb/>
一物不可得今年荔子雖盛而郡中収買烏衣家至自<lb/>
五月半後已不可得前此相知所餽皆佳者偶得此烈<lb/>
日㬠得千顆輙以奉寄已七八分既香味不甚减更令<lb/>
見日色或剥肉雜以乾糖罐盛之可少留也真千里鵞<lb/>
毛恃眷愛敢此率爾李軍判忽告行作此紙未能盡曲<lb/>
折幸望深察不宣<lb/>
　　　又<lb/>
<pb n="KR4d0147_WYG_014-25b"/>
頓首上啓近領重午所恵真翰知前書皆逹矣不勝欣<lb/>
浣李軍判行奉状度巳呈視覽日來連得雨少觧煩藴<lb/>
伏惟燕處超然神明所相鈞候動止萬福某年來衰頽<lb/>
今嵗經此大暑殊覺疲苶蠻鄉無與晤語但時䝉恵好<lb/>
音慰孤寂耳何李二子竟逐矣一紙輙凂呈可見大畧<lb/>
惟冀若時珍重不宣<lb/>
　　　又<lb/>
某再覆今嵗暑氣異甚自入六月時得急雨清風夜輙<lb/>
<pb n="KR4d0147_WYG_014-26a"/>
颯然有秋意想鈞體自此一成輕快有病固當攻以葯<lb/>
石然不若調飲食使日中二餐如意乃康濟上䇿也白<lb/>
樂天所謂食後一杯茶茶罷一覺睡此是要法日長無<lb/>
事未能如方外逹生之士宴坐納息若於一經一史隨<lb/>
力探閱亦是消磨日月之術比之聲色不有間乎張全<lb/>
真輩晚年皆玩意聲色六七年間死者繼踵不下十餘<lb/>
况紛紛之徒如半刺君又不足掛齒牙也静觀衆愚如<lb/>
蛾赴火良可哀憫未易具言吾徒當直忍耐如丹田灼<lb/>
<pb n="KR4d0147_WYG_014-26b"/>
艾過後亦得力耳䝉别紙垂諭解易不勝皇恐僕平生<lb/>
不以文字取知於人雖公久在相府未嘗致片言求知<lb/>
左右况三畫之妙前有胡程諸大儒解釋一掃漢魏以<lb/>
來諸儒拘礙象數之學能通此者巳是佳士况敢落筆<lb/>
著書取笑天下乎自度嶺海無所用心實嘗留意於此<lb/>
晝度夜思時有所見到瓊偶巳終篇正以無朋友琢磨<lb/>
之益未嘗敢以示人乾坤二卦易之領袖嘗見前人解<lb/>
釋不以類求多斷章取義如小象文言所釋不附之爻<lb/>
<pb n="KR4d0147_WYG_014-27a"/>
則一篇之義都不貫穿既稍出巳見未敢輕出須俟異<lb/>
日面呈以求筆削餘卦恐有補於今日處患難之道如<lb/>
困蹇等當俟後便冩呈連州不相聞久矣渠以母老畏<lb/>
禍甚不欲累之不若相忘之愈也何鑄計議不知何事<lb/>
去日行至今未囘并乞知察<lb/>
</p>
<p>
</p>
  </div>
<div>
                <head>莊簡集巻十五</head>
    <p>
<pb n="KR4d0147_WYG_015-1a"/>
欽定四庫全書<lb/>
　莊簡集巻十五　　　　　　宋　李光　撰<lb/>
　　書<lb/>
　　　與潘子賤書<lb/>
某頓首孟堅行日附状必已凂逹元宵後有専介自婺<lb/>
女過乃不令徃請書踰年不得公書殊跂仰也即日溽<lb/>
暑伏惟台候起居佳勝某自乙丑春渡海今踰二年矣<lb/>
幸且頑健但老無超然之見日復一日年已從心如舶<lb/>
<pb n="KR4d0147_WYG_015-1b"/>
船已離港汊入大洋两軍已交鋒生死劈面來如何避<lb/>
得潘居士雖在酒色林中十二時中亦要着便宜其次<lb/>
夜半或五更睡覺來燕坐定息吐故納新舒眉引手令<lb/>
稍倦再睡此活計大不負人得正月十五日一報聖主<lb/>
有寛大之意囚錮之人皆起生還之望此亦妄想耳<lb/>
　　　與胡邦衡書<lb/>
某頓首度日来起居佳勝三經新解未能徧閲然嘗鼎一<lb/>
臠窺豹一斑亦足見其大畧矣如行李匆匆且納還此<lb/>
<pb n="KR4d0147_WYG_015-2a"/>
書異時不患不流傳也四卦二書俟食罷探伺無雜賔<lb/>
面納所懐非此能悉不宣某再拜<lb/>
　　　又<lb/>
某頓首早辱報教過情之言伏讀愧赧欣承起居佳勝<lb/>
聞雇夫殊未集非三四日不辦如此少駐固有名矣來<lb/>
日度必未行有嚴氏小亭欲具早膳烹茶少欵庻盡叩<lb/>
所疑匆匆語離便有千里之隔切幸不外荔子两等贈<lb/>
諸郎娘不宣某再拜<lb/>
<pb n="KR4d0147_WYG_015-2b"/>
　　　又<lb/>
鄙句寫呈一笑昨晚一士人來傳公黎姥夢事枕上偶<lb/>
成揮汗奉簡幸恕草畧此詩切不可示人它年乘槎北<lb/>
還可以出矣今日必未成行有所闕勿外幸甚某再拜<lb/>
　　　又<lb/>
某再拜午暑伏惟起居佳勝早來拙句嘗聞唐人有諸<lb/>
邪赤子之對因黎姥夢事偶爾成詠方以為媿乃䝉属<lb/>
和既㨗且工如差邪二韻古之作者不過此耳不勝歎<lb/>
<pb n="KR4d0147_WYG_015-3a"/>
服令嗣寒熱必不作行尚從容庻圖邂逅不宣某再拜<lb/>
　　　又<lb/>
某頓首今日果成行否想一畨勞勩過此亦遂多事矣<lb/>
早作起居佳勝昨暮聞有盛集殊悵然四卦不知嘗經<lb/>
覽否區區欲再見之意誠有所未盡也僕於左右亦嘗<lb/>
效其狂言矣公有所疑亦望指擿豈如世俗以諛言相<lb/>
媚悦哉此書本不以示人以公致力於斯文之乆必能<lb/>
洞見此僕相求之意也度今早必未有它客聊叙區區<lb/>
<pb n="KR4d0147_WYG_015-3b"/>
因以詗候動止不宣<lb/>
　　　又<lb/>
中前湯字鄙句何以流傳至彼和章又得千里一噱海<lb/>
外士不肯讀書又耻於下問有見過者黙坐而已然净<lb/>
名一黙温伯雪子目擊而道存自愧癡頑不能頓悟耳<lb/>
陳逢時縁了襄事因得從容符子繼往想今冬不落莫<lb/>
矣别紙所喻荷意愛之厚但各在一涯㑹合未有期平<lb/>
生不敢失信於朋友豈敢預計邪得家人去冬書云孟<lb/>
<pb n="KR4d0147_WYG_015-4a"/>
博女子已一面出適第四兒子已一面娶婦今諸孫女<lb/>
雖多惟孟堅女子僕去家時纔周晬今十四嵗矣聞極<lb/>
端慧與令郎年正相當但人事有不可預定者言之但<lb/>
怏悵耳某再啟<lb/>
　　　與蕭徳起書<lb/>
人生享全樂孰如徳起者六十之年有此具美無愧老<lb/>
莱不知前世作何大因縁有此無量善報耶某度嶺海<lb/>
首尾六年惟書史可以自娛此心不敢它用也紹伊居<lb/>
<pb n="KR4d0147_WYG_015-4b"/>
相近必時㑹合城中見諸友望一一致意許厚之夫婦<lb/>
併亡横傷之後愈覺寂寥天之報施果何如哉厚之貪<lb/>
嗜酒色乃有取死之道古宿云出世間法乃大丈夫事<lb/>
非將相所能惟公勉之某中間縁䘮第三子逺鄉無與<lb/>
開釋悲惱過當遂至大病幾入鬼録踰年得安始飜然<lb/>
感悟今幸頑健如舊某自離鄉朋友䘮亡如胡已茂張<lb/>
全真無慮數十人多縁不能節省世縁全真在㑹稽搜<lb/>
求妙麗丹砂茸附如啖魚肉徒資嗜慾耳自謂享榮貴<lb/>
<pb n="KR4d0147_WYG_015-5a"/>
得便宜今為一藂枯骨有甚便宜到這裏便世尊諸大菩<lb/>
薩出來也救不得豈不哀哉<lb/>
　　　與胡邦衡書<lb/>
某頓首顧戎來辱問訊意愛甚篤三復感歎三月二十<lb/>
一日忽有昌化之命乃因次子孟堅為鄉人所中云僕<lb/>
嘗作私史詆謗事兒子亦就逮詔獄至今得家書十年<lb/>
嶺海未快仇人之意時時撰造此身已在生死之外但<lb/>
付之一笑耳只今惟一僕自随隻影萬里秪自憐悼近<lb/>
<pb n="KR4d0147_WYG_015-5b"/>
方入公館洒掃茍完明忩浄几復理琴書聊以度日承<lb/>
索序引中間亦草得前日因私史事凡平生具草盡付<lb/>
丙丁尋亦自悔更俟神思稍定紬繹續奉寄也公之訓<lb/>
釋自足名世何假區區之言顧君忽過此云即行草草<lb/>
作此不宣某頓首<lb/>
　　　又<lb/>
某咨目上啟秋暑異常伏惟衛生有道台候起居佳勝<lb/>
某旋得省劄大理具獄兒子竄峽州永不檢舉父子蹈<lb/>
<pb n="KR4d0147_WYG_015-6a"/>
此大禍固無可言而累及平生知友如張燾程瑀二尚<lb/>
書潘良貴舍人各降三官<hi>坐嘗通書</hi>胡寅侍郎鎸職<hi>坐通書扇揺經</hi>
<hi>畧</hi>餘人賀許二郎官凡五六人各降两官使人不能不<lb/>
悵然也諸友自知無益各巳相忘乆矣架空造此不知<lb/>
其因葢此數人一向投閒此其罪也置之勿復道連日<lb/>
憂憤無與晤語領來書啟緘快讀信如執熱之濯清風<lb/>
佳篇乃未嘗得見蘇李句此句法則工而擬非其倫則<lb/>
不敢當三序須俟神閒志定今未暇也然骫骳之文豈<lb/>
<pb n="KR4d0147_WYG_015-6b"/>
足發揚妙趣以傳示後來聞命愧惕令郎氣象未易量<lb/>
僕孫女多俟公還朝未免當擇一端謹以配君子長兒<lb/>
女子乙夘生已非偶矣亭午汗方浹背勉作此紙閲畢<lb/>
則付丙丁不宣某咨目上啟<lb/>
　　　與海南時官書<lb/>
日來呂愿中帥桂林未必便有相害之意小人觀望田<lb/>
憲復差一武大夫李望者來守昌化望本張俊太傅軍<lb/>
中壕寨官麄暴無禮觀望上司百端凌辱郡中官僚士<lb/>
<pb n="KR4d0147_WYG_015-7a"/>
人不許往還行户不許供應飲食囚之空廨死在旦暮<lb/>
八十老翁豈堪摧辱如此耶<lb/>
　　　與羊荆華書<lb/>
某前承示諭令嗣新年當命名觀其氣象静重秀爽必<lb/>
為令器輙欲以堯民為名而字之曰元夀可乎恐宗黨<lb/>
有同者却煩垂示某啟上荆華解元<lb/>
　　　又<lb/>
小亭以㯽榔叢竹為勝二物皆有香杜子美詩云雨洗<lb/>
<pb n="KR4d0147_WYG_015-7b"/>
涓涓浄風吹細細香以細香名之可乎早凉乘興寫得<lb/>
納上某上荆華<lb/>
　　　又<lb/>
某啟早辱訪别不無悵然移時起居増勝筆一枝聊為<lb/>
文塲决勝之具來早定行無縁詣别塗中萬萬加愛不<lb/>
宣某啟上荆華學録<lb/>
　　　又<lb/>
羊四蹄酒二尊輙納上助諸公行春大瓶甚佳云是臘<lb/>
<pb n="KR4d0147_WYG_015-8a"/>
中造煩二公為東道僕以過客例不出亦覺老倦羊切<lb/>
不可分惠僕一口不乏也餘客須君謨希用其它二公<lb/>
擇之某悚息上學録荆華<lb/>
　　　又<lb/>
鄙句本不欲廣昨䝉垂諭再冩呈或得諸公和章可聨<lb/>
粘以示郡侯亦一美事也切不可更粉飾以彰拙惡幸<lb/>
甚某啟上學録荆華<lb/>
　　　又<lb/>
<pb n="KR4d0147_WYG_015-8b"/>
夜來獨坐因改細香亭詩落一聮似覺一片之意有所<lb/>
歸宿挑燈乗興冩得奉呈但換一長字以易押只今能<lb/>
過早飲否某痢葯自朝下手方合了焙乾百五十圓可<lb/>
即令服某上荆華晚具家餐未時可過某白<lb/>
　　　答符秀才書<lb/>
某昨辱過顧長牋見貽議論粲然三復増嘆想晨夕起居<lb/>
佳勝所論左氏能發明春秋之㫖孔子云左丘明耻之<lb/>
丘亦耻之則是其好惡取舍未嘗不與聖人同也後來<lb/>
<pb n="KR4d0147_WYG_015-9a"/>
諸儒紛紛之論葢未易以臆决其是非至如馬遷班固<lb/>
范曄之徒各成一代之史亦不免互相譏評是豈可以<lb/>
所短而廢所長乎况丘明親授經於仲尼故傳或先經<lb/>
以始事或後經以終義或依經以辯理或錯經以合異<lb/>
杜元凱葢終身好之自謂有左傳癖其言豈茍然者若<lb/>
因元凱以求左氏因左氏以求春秋庶乎聖人之㣲㫖<lb/>
得矣吾子有志於問學况已得良師異時當卓然有立<lb/>
於世願言勉之衰老荒唐又何以進焉目昏手顫不罄<lb/>
<pb n="KR4d0147_WYG_015-9b"/>
所懐某啟上<lb/>
　　　與姜山嗣老書<lb/>
某啟王勝至辱示書三復嘆詠伏承日來法體安勝慰<lb/>
喜無量姜山風景清幽而吾師行業孤峻鐡磬家風千<lb/>
古不冺矣僕違離鄉土十有三年過去事不復追念未<lb/>
來事豈敢希求芙蓉有云從來不了只為今時若了今<lb/>
時更有何時平生學道今粗得力故能於煩惱泥中一<lb/>
塵不染瘴鄉炎海本自清凉固難與俗子道也然生死<lb/>
<pb n="KR4d0147_WYG_015-10a"/>
去來本是常事若罪垢未除𡨕心宴坐無常來到撒手<lb/>
便行别紙所喻有退居之意不勝欽嘆大雲墳庵本如<lb/>
師肯來諸事成辦無柴米之虞若師真有退閒之志便<lb/>
令小兒打疊方丈迎請歸庵蘇公有云悵西湖之乆别<lb/>
本是偶然為東坡而少留無不可者來嵗家中必遣人<lb/>
來切望垂報適連日天寒雲色凄黯書問填委意思荒<lb/>
忽勉作此紙惟祝加愛不宣壬申十二月望某啟上<lb/>
　　　又<lb/>
<pb n="KR4d0147_WYG_015-10b"/>
黄精逺寄極荷某巳造直掇寄近村三十里然古人既<lb/>
死漾在尸陀林中劉伯倫常以鍤自随曰死便埋我楊<lb/>
王孫以布袋褁尸入穴則去袋此皆逹人大觀能辨真<lb/>
假不流滯於三塗一㸃冥靈自有去處如此殊覺今日<lb/>
多事不免見笑於大方之家也但吾儒以孔孟為宗師<lb/>
棺槨衣衾不敢廢也<lb/>
　　　又<lb/>
某啟老兵至辱恵問勤勤詞語超勝三復歎仰就審日来法<lb/>
<pb n="KR4d0147_WYG_015-11a"/>
體安穏某衰年乆處遐方粥飯之外有以自樂海外風<lb/>
濤渺然人情物態乆亦安之乃知華嚴重重世界十世古<lb/>
今不離於當念而摩詰老人掇移妙喜世界不為神通<lb/>
坐想姜山長松蔽道流水涓涓如在目前耳吾師一向<lb/>
安閒經禪之外必有妙句幸時見寄恵笋乾時時咀嚼<lb/>
未㤀鄉味餘人並無能及黎香僅有四両供佛之外或同志<lb/>
相過時爇一瓣便如坐寳陀山與白衣對談也<lb/>
　　　與胡邦衡書<lb/>
<pb n="KR4d0147_WYG_015-11b"/>
某頓首儋崖雖不乏便小海之隔風波亦可畏惟是跂<lb/>
仰未嘗少忘也郡中附至四月中所惠書并玉友魚醢<lb/>
深用感戢玉友履此風濤烈日而色味殊不少變信乎<lb/>
其能耐乆也仍審即日起居增勝吉陽天下至陋窮處<lb/>
今學者彬彬知所尊仰何陋之有劉賔客作謫九年賦<lb/>
意謂陽數之終當變况吾二人巳踰一紀天道好還但<lb/>
力行一忍字需之象曰君子以飲食宴樂若能日飲醇<lb/>
酎不辜此風月則無入而不自得也相與勉之而巳不<lb/>
<pb n="KR4d0147_WYG_015-12a"/>
宣某頓首<lb/>
　　　又<lb/>
某啟近因許秀才便舟附手書并麫菴昨日有自昌化<lb/>
來者云尚未行甚悔輕付也春暄伏惟起居佳勝春後<lb/>
殊無好懐此間雜花如桃李亦罕見之意天地中和之<lb/>
氣至此盡矣言至於此亦似可笑前所寄六詠欲易三<lb/>
两聮今冄冩去幸因的便却付前本也北耗杳然家間<lb/>
所遣人至今未到一身寓此日有意外之慮然劉伯倫<lb/>
<pb n="KR4d0147_WYG_015-12b"/>
以鍤自随死便埋我則又釋然耳出無友之説誠如東<lb/>
坡所云近黃舜揚秀才巳到書館相近得此一士少慰<lb/>
孤寂㑹下士人如向携公書來及小裴氣象巳超勝乃<lb/>
知詩書醖釀之功亦大矣仲尼嘆道之不行欲乗桴浮<lb/>
海又欲居九夷豈虚言哉武王克商封箕子於三韓至<lb/>
今為禮義之國吉陽之居公之不幸而一時士類之幸<lb/>
也三月三日某啟上<lb/>
　　　又<lb/>
<pb n="KR4d0147_WYG_015-13a"/>
某頓首盛介至辱真翰三復感嘆不容於懐欣承履兹<lb/>
庚伏起居增勝昨䝉惠丹固璀璨精華非止扶衰而巳<lb/>
然亦未敢遽服者不知和國為何人六月二十六夜忽<lb/>
脾疼異常天明方止而鏡中形容陡覺瘦瘠異常心甚<lb/>
疑之是夕忽夢三道士來黃冠予若將起程北歸者道<lb/>
士邀僕於去城六七里間授與道書两巻云是司馬子<lb/>
㣲養生説僕不暇閲納之懐中臨别最長道士言我有<lb/>
丹四粒蔵之松中將取以授子僕以擔杖巳行不及翌<lb/>
<pb n="KR4d0147_WYG_015-13b"/>
日問趙主簿長沙人和國為誰趙云張丞相封和國公<lb/>
始大感悟蔵之松中者松為十八公神固告之矣晨起焚<lb/>
香作禮先服白丹一粒其餘不知可繼進否两日氣象<lb/>
巳如舊豈殘生未即埃溘有同塗之幸歟不宣某頓首<lb/>
　　　又<lb/>
某頓首前月末黎下班轉致中秋所惠書欣承善逹吉<lb/>
陽粗巳安居不勝慰喜嵗律遒盡元正俯臨賢君子道<lb/>
泰之時伏惟味道之腴知徳之奥起居佳勝某衰苶如<lb/>
<pb n="KR4d0147_WYG_015-14a"/>
故自九月初鄉民不靖郡縣擾擾至今想巳流聞郊赦<lb/>
雖有檢舉之文仇人在朝固巳絶望死生禍福定非偶<lb/>
然中間得李守書云吉陽羊米特勝諸郡魚蟹亦不論<lb/>
錢有此數物人生更復何求况君子無入而不自得想<lb/>
琴書自娛不知身在萬里外也承喻易説叙引固當如<lb/>
命然擬非其倫則不敢當已勉作數語俟左右北轅面<lb/>
納餘冀自重不宣某頓首上<lb/>
　　　又<lb/>
<pb n="KR4d0147_WYG_015-14b"/>
某少懇近逢時託撰軍學記雖已勉強撰得巳下手刻<lb/>
石矣但昌化軍學記五字欲得邦衡作漢𨽻比已令停<lb/>
刀筆以俟幸速得之恃愛忘率爾悚息之至元衡未中<lb/>
第才業人望如此後必中耳令嗣想不廢學異時必能<lb/>
繼公清風也令郎氣象可喜為胡邦衡子而命又與僕<lb/>
相似它時寜為㓙人必不為佞人也呵呵似聞廬陵書<lb/>
來尊少俱康佳僕家書不出此月必至隻影萬里頗有<lb/>
意外之慮去秋人囬令津遣三両老妳婢來孟堅不在<lb/>
<pb n="KR4d0147_WYG_015-15a"/>
家不知小兒能辦此否得孟堅書頗能不廢學抗論甚<lb/>
偉某已冩書一幅忽蜀僧行宻至袖出寂照庵三字如<lb/>
獲至寳餘俟後便某再拜<lb/>
湧月閣三字森然如入武庫見古劍㦸凛然如覩正人<lb/>
端士之容即已付郡侯而前牓及僕惡札彼以人情不<lb/>
肯亟換須俟從容耳某再啟<lb/>
　　　又<lb/>
令郎氣象不凡又朝夕侍側日聞妙言異時未易量也<lb/>
<pb n="KR4d0147_WYG_015-15b"/>
某猥懇中間在瓊管作雙泉記君前携去副本意欲得<lb/>
左右作漢𨽻文雖不工然古之碑碣賴字畫以傳逺者<lb/>
多矣漫裝界巻子一軸風和日煖或不憚煩承興一揮<lb/>
灑之幸甚某再啟<lb/>
　　　又<lb/>
某手啟昨顧廵檢行奉記伏承老人以夀終想人子之<lb/>
痛豈易堪忍况吾友至性過人幸勿至傷生尼父每以<lb/>
中道立教載在禮經過此失禮意况五十嵗以上血氣<lb/>
<pb n="KR4d0147_WYG_015-16a"/>
不比少年時吾徒處憂患之際又瘴癘侵其外惟痛自<lb/>
裁抑乃免病苦至懇至祝近縁議者傳僕擅離貶所見<lb/>
在清湘出入王安撫家諸處雖已申奏見在本軍城裏<lb/>
居住而諸司尚以為疑陰遣使人直至昌化緝探節前<lb/>
至此今巳囬矣度此報至朝廷必已釋然曲折符尉知<lb/>
之此不詳具八十老人死自其分耳年來亦覺頓衰歩<lb/>
趨無力心志健忘聰明不及前時矣又縁為文字纒擾<lb/>
晨起嘗晏坐而喜抄書以此不得全功於鍊養但絶欲<lb/>
<pb n="KR4d0147_WYG_015-16b"/>
十四五年色身尚強耳十一月九日至節是日戊午乃<lb/>
僕本命作小醮青詞末云滌除𤣥覽悟色境之皆空専<lb/>
氣致柔冀形神之俱妙大畧如此覽封州書感嘆不可<lb/>
言或以僕近日動静一寛朋友之念也丹砂甚妙為更<lb/>
求數粒古人云内丹既就外丹自來豈其然乎偶此便<lb/>
甚的因致此幅紙不宣某啟上<lb/>
　　　又<lb/>
某冄啟某老病日益衰瘁加以羣囂未靖杜門待盡以<lb/>
<pb n="KR4d0147_WYG_015-17a"/>
此乆不通書唯是懷企道義未嘗一日忘也吾徒憂患<lb/>
至此古今罕有如僕老病死自其分公今遭此家禍更<lb/>
宜以逺業自重勿過悲傷居瘴煙之地血氣巳耗七七<lb/>
之後冝茹葷鮮以助真氣凡居䘮有疾飲酒食肉聖人<lb/>
所許儋崖瘴毒之地獨不比有疾乎<lb/>
　　　又<lb/>
某啟相望不逺而風濤洶然乆不承問動止此心傾仰<lb/>
何可勝言仲夏酷暑起居佳勝某老病如故日夕汛掃<lb/>
<pb n="KR4d0147_WYG_015-17b"/>
此心時至即行非如吾友盛壯之年前程萬里惟祝乘<lb/>
此閒放盡為巳之學至處憂患之際則當安之若命胸<lb/>
中浩然之氣未嘗不自若也邦衡豈俟鄙言仲尼作易<lb/>
亦専論此事困剛揜也險以説困而不失其所亨其惟<lb/>
君子乎剥必有復否終則傾邦衡素明此道需之時則<lb/>
當以飲食燕樂僕之頑鄙又垂盡之年惟知生死事大<lb/>
無常迅速故汲汲耳此間為况甘君必能言之僕自去<lb/>
年四月家僮至復杳不知消息舶船今嵗無徃浙者亦<lb/>
<pb n="KR4d0147_WYG_015-18a"/>
且任之古人以離火宅棄妻子為勝尚子平之徒是也<lb/>
吉陽氣候與昌化不異君子無入而不自得千萬勉之<lb/>
不宣五月朔某啟上<lb/>
湧月二詩極超勝本不欲出而光芒萬丈孰能遏之它<lb/>
時録本付陳氏永為海外之傳不但蔵秘篋笥間也<lb/>
　　　又<lb/>
某啟相望隔小海風波洶然冝相忘於無相忘也杪秋<lb/>
氣爽伏惟道體超勝患難至此正是着力處想宴居有<lb/>
<pb n="KR4d0147_WYG_015-18b"/>
以自娛動則觀書以廣智静則息念以存誠賦詩一首<lb/>
彈琴一曲古人困而能通用此道也江西必續得近耗<lb/>
封人消息何自而來周機宜何人哉人情物態近益可<lb/>
畏不宣某啟上邦衡學士老友<lb/>
　　　又<lb/>
某啟甘子行嘗奉手函諒巳塵視日來煩暑伏惟起居<lb/>
佳勝某老病如常儋崖天下至惡弱之地吾二人居之<lb/>
能不以為陋内有黄巻聖賢外有青衿士子或一枰之<lb/>
<pb n="KR4d0147_WYG_015-19a"/>
上三酌之餘陶然自樂是非榮辱了不相干故十五年<lb/>
之間雖老而未死葢有出乎死生之外者符子海外有<lb/>
識之士㢘而有才相從踰嵗如一日想能道僕起居之<lb/>
詳舍人公相見為僕致意三䝉惠醖此意厚矣念正牢<lb/>
落未能致一物修城立寨一勞永逸尚何罪乎聞太夫<lb/>
人㐮事須俟公歸甚善甚善不宣某啟上邦衡編修老<lb/>
友<lb/>
　　　又<lb/>
<pb n="KR4d0147_WYG_015-19b"/>
某頓首使至辱惠真翰深佩雅意相望雖若不逺而山<lb/>
海之隔不啻弱水人情險巇過於蜀道去冬嘗作書不<lb/>
敢輕付即日恭審台候佳勝某老繆椎魯不文過辱寵<lb/>
示太夫人行狀俾之著撰伏讀赧然此非老於文學者<lb/>
其誰敢為然邦衡名節凛然老朽得附名其間豈非幸<lb/>
願但此文須少從容若止述婦人閨門之行其他畏避<lb/>
而不敢言則非僕之志豈足以慰士友之望邦衡之心<lb/>
哉無由面談切冀保重不宣某頓首<lb/>
<pb n="KR4d0147_WYG_015-20a"/>
劉夢得謫播州栁子厚以禹錫母老願以栁易播是時<lb/>
裴晉公在朝言陛下方以孝治天下願俛從其請禹錫<lb/>
遂移連州今聞邦衡有奔䘮之請不知大臣中亦有慨<lb/>
然如晉公為開陳者乎今冬郊恩邦衡歸有期矣願益<lb/>
自愛某又上<lb/>
　　　又<lb/>
覽機宜公書超然如見其人亨仲亦蹈竒禍葢非偶然<lb/>
深於術數者能言之一切順受更有何事僕年垂八十<lb/>
<pb n="KR4d0147_WYG_015-20b"/>
喜進者尚下石不巳所論無根却非廟堂之意既言僕<lb/>
擅離貶所見在清湘言者亦得之傳聞使有意見害欲<lb/>
加之罪豈無名乎然一犬吠雪百犬皆應連月人情大<lb/>
有可笑置之勿復道也年來衰頽歩趨瞻視皆不及前<lb/>
時但心志尚強耳清河時聞動静然謹不欲以無益書<lb/>
問累之茂逺竒士僕初南遷過臨川預以書戒其勿出<lb/>
渠囬書慨然反出十餘里外相迓清談終夕傾倒然中<lb/>
間消息甚惡心不以為然今聞機冝公所報悲愴不已<lb/>
<pb n="KR4d0147_WYG_015-21a"/>
如此人者世豈多有造物不仁何奪之遽耶如聞秦國<lb/>
却能稍寛老人平時㕘禪於夢幻死生是第一義但子<lb/>
母之情豈易割邪但漸逺漸忘耳機冝公數詩皆妙作<lb/>
憂患中陶冩性靈實賴詩酒張第劉昉楊愿皆惡病而<lb/>
殂孰謂造物果無心耶老懶加之畏禍又善累人皆不<lb/>
敢作書近又縁虚驚取平生朋友書問悉付丙丁已而<lb/>
又悵然如邦衡往來書亦不免為煨燼矣如詩文它日<lb/>
尚可求也某再拜<lb/>
<pb n="KR4d0147_WYG_015-21b"/>
　　　與陳伯厚書<lb/>
某啟自辛酉度嶺今十四年矣前此郡縣皆遇善友不<lb/>
復有流落之嘆近縁呂帥到任小人歆艷意望超擢皆<lb/>
有陵藉之意平生守道遇所當為雖鼎鑊刀鋸在前不<lb/>
避賴上天眷祐背我者殃害我者亡而祐我者昌以此<lb/>
處之澹然至於老兵不過抽去數卒無所損益但小人<lb/>
觀望鬼怪百出未易筆舌陳也政使趙瀳之言得徹廟<lb/>
堂并諸司自可一笑前此固知足下必來愚意老率之<lb/>
<pb n="KR4d0147_WYG_015-22a"/>
言先入於諸司以公與僕厚不能無過慮葢為吾友慮<lb/>
耳今田憲既深知公似可無疑矣<lb/>
　　　與王彦恭書<lb/>
某啟去冬忽郡中備坐省劄勘㑹在與不在本軍兼行<lb/>
下一宗行遣事雖無根而諸司絡繹郡遣使臣㣲服察<lb/>
探人情恟恟觀望百端至今逺近知友無一人敢通問<lb/>
者今日初方有人北來者士友亦節節通書言事巳明<lb/>
白還公元官復知雷州聞之而喜可知也過去事不復<lb/>
<pb n="KR4d0147_WYG_015-22b"/>
具述因禍得福事豈偶然想今巳到家種種如故矣即<lb/>
日伏惟台候起居萬福某老病如故年㡬八十直旦暮<lb/>
人耳未知何時握手相從一笑耳想廟堂深察旦夕必<lb/>
有帥漕之除豈小郡所能淹留耶僕年來衰病傍無一<lb/>
人不免取最小兒孟傳若來不出今冬未知人事又如<lb/>
何峽州亦不知音耗自公行後所傳多端不可具述大<lb/>
抵幸災樂禍者多不足怪也公氣候却一向安樂吾徒<lb/>
但能寡欲自可無病彭祖云上士别床中士異被服藥<lb/>
<pb n="KR4d0147_WYG_015-23a"/>
千裹不如獨卧此最要言海外近頗擾擾瓊州黎人反<lb/>
叛見起兵誅討未聞平蕩吉陽累政不得人百姓無告<lb/>
澄邁令黄璋權郡諸司按發現在海康取勘諸司差到<lb/>
武徳郎王庚近又為士民所訴渠不勝忿又申奏朝廷<lb/>
及諸司言結連陳適兄弟謀反兹事體大聞瓊司已収<lb/>
留二陳矣皆異事也向熱千萬自重不宣某啟上彦恭<lb/>
安撫老友乙亥三月二十一日<lb/>
　　　答樓仲暉書<lb/>
<pb n="KR4d0147_WYG_015-23b"/>
承寄示宣城父老王霖等申狀讀之恍然既感且嘆僕<lb/>
頃守宣城無惠愛及民今巳二十八載矣年垂八十死<lb/>
在旦暮自度此生不能再當郡寄以撫循斯民又道路<lb/>
隔逺不能效朱仲卿死𦵏桐鄉東望雙溪叠嶂之勝感<lb/>
嘆而已因見諸父老為致此意惟祝率勵子孫仰事俯<lb/>
育為士為農勉為忠孝戮力以事田疇先期而畢租税<lb/>
立身揚名以顯父母是所望也<lb/>
　　　與胡邦衡書<lb/>
<pb n="KR4d0147_WYG_015-24a"/>
人情恟恟想杜門飲醇與僕况味同也自去冬縁王彦<lb/>
恭事驚憂不小數日所傳朝廷已察知其誣王盡復官<lb/>
復知雷州了城壁人情陡變凡知友半嵗不通問者連<lb/>
日踵至可付一笑耳邦衡憂患重重冝有以自寛清心<lb/>
宴坐絶欲忘縁莊老吾師也其餘經史且可撥置僕今<lb/>
年七十有八平生萬事足所欠惟一死耳年來諸况如<lb/>
故但腰膝無力然平生故人死亡畧盡通封川書為轉<lb/>
求丹砂實濟扶衰之用某冄批孫女乃孟堅次女年未<lb/>
<pb n="KR4d0147_WYG_015-24b"/>
及笄親期能稍緩為幸葢不可越次故也<lb/>
　　　又<lb/>
某啟乆不通問實以小人窺伺者衆不欲以無益之寒<lb/>
温奉累也日來起居佳勝今早林令自瓊州專人報秦<lb/>
公十月十八日歿故前日赦文不見此公階位心知如<lb/>
此今果然也僕巳為太夫人撰得埋文其間有難囬避<lb/>
者前巳為上浄本須面納也前日赦文固知非渠意想<lb/>
宅上自有專人至矣某老病遂有復見松楸之望度不<lb/>
<pb n="KR4d0147_WYG_015-25a"/>
出二三月間必有朝命可即促装也惟保愛是禱不宣<lb/>
十二月二十六日某啟上<lb/>
　　　又<lb/>
十二月二日䝉恩檢舉移郴尚未被受省劄至即首塗<lb/>
矣邦衡旦夕必有指揮幸加鞭相遇於雷化間幸甚切<lb/>
便促装勿以細故滯留也昨日一報尤快意謹納上埋<lb/>
文漫草就不能盡襃賛之意望不外垂喻餘非面見莫<lb/>
罄所懐某啟上三月二日某頓首<lb/>
<pb n="KR4d0147_WYG_015-25b"/>
　　　又<lb/>
前奉書并銘文乆矣中間人情尚未堅决故不能無過<lb/>
慮今似稍定檜黨畧盡先太夫人銘誌輙以奉寄然猶<lb/>
未可示不相知者僕巳有郴江居住之命然未得省劄<lb/>
姑忍待之不知邦衡已得移命否此無可疑但促装旦<lb/>
夕必至或傳已得家書須令人計㑹省劄昨早得小兒<lb/>
書云正月十八日已遣两兵今猶未到不知帯得公文<lb/>
來否遞中恐浮沉耳某少懇近以邦人欲得儋耳廟記<lb/>
<pb n="KR4d0147_WYG_015-26a"/>
漫撰成念非邦衡妙翰無以增潤骫骳之文幸輟少刻<lb/>
一揮灑之僕得公文即行前途定期少欵四月十日某<lb/>
頓首上<lb/>
台眷均勝過儋或僕已行即便可入行衙少駐也天氣<lb/>
正熱須早行日中少駐也某再啟<lb/>
　　　又<lb/>
僕平生故人如蕭振賀允中皆巳擢用前日不合通書<lb/>
十二三人各皆被召如陸升之乃傾䧟僕與孟堅者今<lb/>
<pb n="KR4d0147_WYG_015-26b"/>
巳勒停編管雷州天之報施何如哉孟堅已復官歸矣<lb/>
　　　與呂仁甫書<lb/>
某頓首一别甚乆遭罹禍患不復具言近聞還朝尋復<lb/>
舊物方深慰喜俄聞復有投閒之請殊不可料中間承<lb/>
書曾未及報乏便因循殊愧惕也即日伏惟台候増勝<lb/>
某䝉恩近徙脱瘴癘之鄉固已厚幸幸不可數亦且安<lb/>
之死生禍福固巳素定如吾仁甫才識學問豈能終阨<lb/>
之乎處憂患之際政須勉力想曠懐逹識不俟老朽區<lb/>
<pb n="KR4d0147_WYG_015-27a"/>
區之言也宣城僕舊所臨仲曄又僕故人也銜觴道舊<lb/>
想有足樂至於覧觀溪山之勝追繼隠侯之妙作時或<lb/>
見寄一洗胷中萬斛之塵誠所望者連發鄉書目昏手<lb/>
顫不盡所懐不宣某頓首上仁甫郎中老友<lb/>
</p>
<p>
</p>
  </div>
<div>
                <head>莊簡集巻十六</head>
    <p>
<pb n="KR4d0147_WYG_016-1a"/>
欽定四庫全書<lb/>
　莊簡集巻十六　　　　　　宋　李光　撰<lb/>
　　序<lb/>
　　　閒樂先生奏議序<lb/>
議官御史專以犯顔嬰鱗排擊奸邪為職若論而不切<lb/>
則不能起人主之意辨之不早則不能折禍亂之萌建<lb/>
中靖國初太上皇新即大位號召天下名賢聚之朝廷<lb/>
自執政大臣下逮䑓閣之士皆極一時之選故殿中侍<lb/>
<pb n="KR4d0147_WYG_016-1b"/>
御史陳公伯修其一也是時蔡京方為翰林學士承㫖<lb/>
雖明智之士未能知其必亂天下也公獨慨然論奏條<lb/>
其過惡章凡四五上而不已且曰若果用京則治亂自<lb/>
此分祖宗基業自此隳臣非自愛而憂之蓋為陛下憂<lb/>
為社稷憂為天下賢人君子憂未㡬京遂為執政盡逐<lb/>
異已者固寵市權熒惑主聽握國柄者㡬三十年諫爭<lb/>
之路自此塞絶卒之强敵肆虐生民塗炭公之言始效<lb/>
於此可不謂先見之明乎司馬温公誌呂獻可墓稱其<lb/>
<pb n="KR4d0147_WYG_016-2a"/>
論列王安石於海内歸重之時人主信任之際以謂明<lb/>
逹先識已所不及若伯修可謂無愧於斯人矣某嘗恨<lb/>
今世士大夫徒知稱誦陳瑩中而知公者尚鮮豈非造<lb/>
膝之言祕不敢傳乎古人之稱死而不朽者如臧文仲<lb/>
既殁其言立是也韓退之作諫臣論曰入則諫其君出<lb/>
不使人知之者大臣宰相之事若官以諫為名宜有以<lb/>
奉其職使四方後代知朝廷有直言骨鯁之臣顧不美<lb/>
歟公既殁其子某乃集録平生遺藁得奏議十有五篇<lb/>
<pb n="KR4d0147_WYG_016-2b"/>
以書抵武林張子韶求予序冠其首子韶曰伯修立志<lb/>
如此一䧟黨籍至老且死終不用凡有志於斯道者孰<lb/>
不惻然某雖生晚幸及識公於三衢引接誨誘待以國<lb/>
士今二十一年矣追惟平昔因泫然而書之嗚呼君子<lb/>
小人不两進邪謟得君則正士危理勢自然無足深慨<lb/>
公雖流離竄斥終身抱不遇之歎于今望之凜凜尚有<lb/>
生氣而彼紛紛者果安在哉覧是書者亦可為持禄養<lb/>
交擇利畏禍者之戒云紹興三年八月二十日上虞李<lb/>
<pb n="KR4d0147_WYG_016-3a"/>
某序<lb/>
　　記<lb/>
　　　養生堂記<lb/>
予兄徳充寓居越之餘姚實在龍泉之北江山映帯最<lb/>
為勝壤嘗於南偏作堂爽塏而深隠外不假䑓池苑囿<lb/>
之翫内不列琴書圖畵之觀蕭然一榻而日㳺息其中<lb/>
吐納導引以求長年因牓之曰養生客有過而問曰子<lb/>
於治生則信有術矣何自而知養生乎徳充曰嘻子烏<lb/>
<pb n="KR4d0147_WYG_016-3b"/>
知治生使子而知治生則可與論養生之妙矣予今燕<lb/>
坐一室心超三際方以形為舍宅神為主人灌潄乎玉<lb/>
池之清泉以溉丹田呼吸乎𤣥牝之冲氣以營尺宅鋤<lb/>
胷中之荆棘而梨棗生薅害稼之稂莠而嘉榖植子視<lb/>
予之養生果異於治生乎客無以應某方謫處南荒書<lb/>
來告曰予闢養生堂世俗之人或以為疑予雖告以大<lb/>
畧意有未盡汝其為我記之某自少年喜閲道書㳺走<lb/>
四方延見方士多矣神仙之説雖傳記偹載然皆虚荒<lb/>
<pb n="KR4d0147_WYG_016-4a"/>
幻怪不足考信自陶隠居以正一之道授王知逺潘師<lb/>
正司馬子㣲皆蟬蛻而去然其法後世罕傳惟抱朴子<lb/>
論最簡而易行者其説以住息為妙葢息息之中神氣<lb/>
相合如嬰兒之處乎胞胎及其至也如釋氏之入定六<lb/>
根皆廢心想都㓕胎從復氣中結氣自有胎中息然非<lb/>
真積力乆功行俱圓者未易到也世人不能捐棄外事<lb/>
澄心觀照而日奔趨乎是非利害之境遂使氣自出入<lb/>
乎内神自馳乎外神氣各行子母不相守至於夭死者<lb/>
<pb n="KR4d0147_WYG_016-4b"/>
非不幸也古之善養生者莫如廣成子莊周之書載黄<lb/>
帝問答之語最詳摘其要言曰無視無聼抱神以静形<lb/>
將自正又曰汝神將守形形乃長生老氏五千言雖泛<lb/>
論道徳之㫖其要言則曰谷神不死是謂𤣥牝𤣥牝之<lb/>
門是謂天地根綿綿若存用之不勤此二者皆胎息之<lb/>
門户也徳充學道垂三十年平生寡欲無所嗜好悟厚禄<lb/>
髙位之傷徳故每安於卑官知珍脆肥濃之害性故自<lb/>
甘於藜藿以慈儉為可寳故無侈汰之過以朴素為可<lb/>
<pb n="KR4d0147_WYG_016-5a"/>
尚故絶聲色之娯今以從心之年白鬚紅頰浮沉里巷<lb/>
無一不如志者雖使不知吐納嚥潄之理固可與數子<lb/>
爭年而比夀矣尚何慕於彼哉雖然廣成子修身千二<lb/>
百嵗而形未嘗衰老氏則跨歴商周至秦莫知所終又<lb/>
有深於此者西域聖人巳成等正覺視身猶浮雲斯須<lb/>
變㓕惟圎明一㸃歴刼而常存今大乗諸經偹載斯事<lb/>
徳充倘兼修此道暇時訪尋禪宿叅透西來的的意則<lb/>
飛行自在出没去來真逰戱事古所謂神形俱妙殆謂<lb/>
<pb n="KR4d0147_WYG_016-5b"/>
是也某去鄉四年憂傷困悴有他人不能堪者徳充萬<lb/>
里致書必以此道過相勉䇿且有白首相從之語覧之<lb/>
悽然因書其末以見區區之志異時倘遂生還將築室<lb/>
泥灣之上風雨對床其必有日矣紹興甲子孟夏幾望<lb/>
藤州寓亭北忩某謹記<lb/>
　　　瓊州雙泉記<lb/>
洪範論五行一曰水曰潤下作鹹山者水所出海者水<lb/>
所鍾莫崇於山莫卑於海故海中之水無不醎者自雷<lb/>
<pb n="KR4d0147_WYG_016-6a"/>
渡海而南曰瓊瓊本海中山耳而雙泉之井獨冠於二<lb/>
廣豈其源淵所稟得天地粹靈之氣而不資於海邪陸<lb/>
羽茶經論水云山水上江水次井水下又云山水乳泉<lb/>
漫流者上江水取去人逺者井取汲多者雙泉在郡之<lb/>
東北隅岡巒囘抱泉谽竇間其發源甚微初為小池泓<lb/>
澄清澈瑩若氷鑑不見其流動之形葢所謂乳泉漫流<lb/>
者也郡人初不知貴蘇公端明南遷過瓊酌水而異之<lb/>
徃告其人而郡守求亭名與詩遂名其亭曰泂酌且留<lb/>
<pb n="KR4d0147_WYG_016-6b"/>
詩其上紹興乙丑予自藤江再貶海外以三月望至瓊<lb/>
衆指雙泉之勝乃葺居一日盡出積水因得詳究二泉<lb/>
所從來盖一井而有两脉其一自西南其一自正北皆<lb/>
濆湧而出水既渇泉益湍駛因各盛以器皿色味初若<lb/>
不可辨乆之衆皆謂西南來者尤清甘然後知只尺而<lb/>
異味者非虚語也泉自小溝南走十餘歩溢為方池又<lb/>
自两龍口入下池則泉之觱發者益衆水益深廣每當<lb/>
暴雨漲溢衆流散漫灌注於外四方之民無男女少長<lb/>
<pb n="KR4d0147_WYG_016-7a"/>
挈缾罌就浣濯者無晝夜常滿雙泉之名聞於逺近實<lb/>
自蘇公發之舊傳有白龍嘗露脊尾氣浮水面詢之故<lb/>
老以為信然蘇公既不載然亦莫有見者獨惠洪記注<lb/>
間一詩其畧云異哉寸波中露此横海脊舉首玉箸挿<lb/>
忽去銀丁擲大身何時見夭矯翔霹靂誰言鵬背大更<lb/>
覺宇宙窄語雖不凡然决非蘇公詩龍之有無固不係<lb/>
水之美惡今所在潭洞池井以龍得名者其神靈或能<lb/>
興雲雨而未必皆甘泉也葢水之有源其畜必深畜之<lb/>
<pb n="KR4d0147_WYG_016-7b"/>
深則其發必逺其為龍神所宅焉無有疑者易言山下<lb/>
出泉䝉禹貢載禹之治水之跡亦詳其所出葢水之發<lb/>
源不過桮勺間及為江沱潛漢為渭為洛則貫穿中華<lb/>
横絶呉楚非有本者能如是乎世所稱甘泉多出於深<lb/>
山亂石中好竒之士至窮探逺討不憚巖壑之險攀縁<lb/>
上下然後得之今乃不出户庭几席之上清流滉漾影<lb/>
揺牕扉潺湲之聲夜到枕上風月之下毎與客把酒徘<lb/>
徊酌泉而歌之曰泉之泠泠兮以濯予纓泉之湛湛<hi>音沈</hi>
<pb n="KR4d0147_WYG_016-8a"/>
兮以洗予心朝資予之食飲兮暮伴予之孤吟或泛流<lb/>
桮或横素琴予既寓居之乆矣日渉淺而汲深嚥潄元<lb/>
和滌除煩襟玉池生肥兮沙礫變金凜氷雪之遶齒兮<lb/>
何瘴煙毒霧之能侵邪歌罷輙欣然自得忘其身之在<lb/>
萬里外也獨恨海外險逺不得與惠山虎丘南零諸水<lb/>
同列於圖經非蘇公一顧之重則斯泉也委於荒榛蔓<lb/>
草間飲牛羊而産鼃鮒矣流俗所傳既多怪妄因志其<lb/>
本末使後來者有考焉四月七日上虞李某記<lb/>
<pb n="KR4d0147_WYG_016-8b"/>
　　　昌化軍學記<lb/>
學校王政之本也三代至治之世未嘗無學皆所以明<lb/>
人倫崇教本長育人材而化成天下也周衰至春秋之<lb/>
際學校廢缺雖齊晉之大國晏嬰叔向之賢未嘗一及<lb/>
於此魯獨僖公能修泮宫而詩人歌詠其徳鄭惟子産<lb/>
不毁鄉校而仲尼追稱其仁葢古之學者以聖王為師<lb/>
而專師孔子則自鄒魯始當時諸侯雖不能盡用而四<lb/>
方學者如孟僖子之徒皆翕然從之升堂入室至於三<lb/>
<pb n="KR4d0147_WYG_016-9a"/>
千難疑問答其畧見於論語至自衛反魯然後樂正雅<lb/>
頌各得其所而三綱五常之道賴以不絶無他學故也<lb/>
故孟軻以謂自生民以來未有如夫子又曰以予觀於<lb/>
夫子賢於堯舜逺矣豈過論哉自漢以來其道益隆雖<lb/>
天子之尊躬執薦祼非道師萬世言法天下疇克當之<lb/>
我宋之興崇儒重道聖聖相承至仁宗皇帝始詔大臣<lb/>
問以治天下之道當時條對咸以學校為請熈寜元豐<lb/>
以來繼志述事弗替益隆乃闢成均乃建辟廱黨庠術<lb/>
<pb n="KR4d0147_WYG_016-9b"/>
序逹於海隅可謂盛矣逮主上中興和戎偃兵天下寖<lb/>
以無事乃詔中外謹庠序之教復太學之制旁逹郡國<lb/>
靡然嚮風唯海南地處遐裔雖屢更俶擾而是邦獨不<lb/>
見兵革里閭之間晏如承平人知教子家習儒事青衿<lb/>
之秀日以增盛毎詔下羣試於有司者至三百餘人然<lb/>
舊學庳陋傍迫居民人士每病之也先是城之東南隅<lb/>
郊原迤邐氣象軒豁黎阜拱揖昌江映帯實占一郡之<lb/>
勝至是人謀龜筮實協實從諸生獻謀工徒輸力富者<lb/>
<pb n="KR4d0147_WYG_016-10a"/>
效其貲貧者尸其勞郡守陳侯適亦樂從之期年而新<lb/>
學落成且於民家得古肖像華冠象佩逺合鄒魯群賢<lb/>
從祀取法上庠御書有閣講説有堂齋祭有室誦讀有<lb/>
舍賓客之位附於三門繚以周垣崇以列㦸下至庖湢<lb/>
莫不畢具固足以激奮士心作新後學士之周旋其間<lb/>
者且將磨揉遷革日趨於善變島夷卉服之陋為絃誦<lb/>
禮樂之鄉䘮祭冠婚無悖禮之失禨祥巫覡袪習俗之<lb/>
蔽使一變而至魯再變而至道將必由是啟之昔蘇公<lb/>
<pb n="KR4d0147_WYG_016-10b"/>
端明謫居此邦有逰學舍詩云攝衣造两塾窺户無一<lb/>
人邦風方杞夷廟貌猶殷因先生饌巳闕弟子散莫臻<lb/>
葢歎之也今相去五六十年間文學彬彬不異閩浙予<lb/>
以放逐至此時得與其士子相從文字間而王霄諸生<lb/>
又多及見前輩喜與遷客㳺一日摳衣踵門以學記為<lb/>
請念方衰病乆廢筆硯屢辭不獲因書其經始大畧如<lb/>
此異時長材秀民業精行成登巍科膺膴仕者繼踵而<lb/>
出則予雖老矣尚庻㡬及見之紹興二十二年嵗次壬<lb/>
<pb n="KR4d0147_WYG_016-11a"/>
申十月庚子上虞李某記<lb/>
　　碑<lb/>
　　　儋耳廟碑<lb/>
昌化軍古儋州也後漢四裔傳載儋耳國最恭順其俗<lb/>
皆鏤其頰皮如雞腸垂之連耳因以為號非自然也夫<lb/>
人馮氏生隋末累世䇿勲有平㓂之功建國開府比古<lb/>
諸侯夫人諱冼五代偽劉之世封清福夫人紹興乙亥<lb/>
詔封廟額用太守陳適請邦人敬事之過於南海城隍<lb/>
<pb n="KR4d0147_WYG_016-11b"/>
二神舊城去今廟三十餘里日湳灘常有水患一夕人<lb/>
見夫人具畚鍤躬率人夫遷之工畢而人不知今凡二<lb/>
百餘年地形爽塏東望黎阜下臨長江百川灌注瀕海<lb/>
而水易洩故無旱澇之患雖地狹民貧而酒茗皆資之<lb/>
舶舡土宜藷芋民資之以為糧歉嵗惟食藷藷有二種<lb/>
大者徑尺豐嵗㡬不論錢故㓙年不見丐者雖無富民<lb/>
而風俗儉約婦人不曳羅綺不施粉黛女子自少小惟<lb/>
緝吉貝為生故多跣足冨者穿履韈而已蘇子瞻嘗有<lb/>
<pb n="KR4d0147_WYG_016-12a"/>
詩云馮冼古烈婦至歌此送迎詩近年風俗稍變葢中<lb/>
原士人謫居者相踵故家知教子士風浸盛應舉終塲<lb/>
者凡三百人比徃年㡬十倍三郡併試時得人最多夫<lb/>
人生有功於國没能庇其民天有水旱民有疾苦求無<lb/>
不應每嵗節序羣巫踏舞士女軿輳簫皷之聲不絶者<lb/>
累日自郡守已下旦望朝謁甚恭必有神靈以鎮一方<lb/>
而為之主宰舊説二廣葢陰中之陽故男子弱而婦人<lb/>
強男子多坐食於内而婦人經營於外豈其然乎紹興<lb/>
<pb n="KR4d0147_WYG_016-12b"/>
辛酉十一月建寜軍節度副使李某得罪於朝三貶而<lb/>
至乎儋丙子某月天子推曠蕩之恩北歸有日矣邦人<lb/>
父老丐予文以記其畧因念謫居之乆䝉冒煙嵐脱於<lb/>
萬死天地神靈實祐之謹躬詣廟廷再三稽首碑而銘<lb/>
之曰　國名儋耳古所傳鏤如鷄腸耳垂肩夫人馮氏<lb/>
忠且賢錦<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>平亂功曄然爰擇休壤美水泉居人按堵<lb/>
城池遷黎山擁抱完且堅邦人敬事乆益䖍年豐米賤<lb/>
佳吉蠲歌詩送迎巫蹁躚<lb/>
<pb n="KR4d0147_WYG_016-13a"/>
　　辭<lb/>
　　　感春辭一篇為自然使君作<lb/>
有美人兮天一方秀外而慧中兮體便姢而生香腰支<lb/>
婀娜兮曵六銖之仙裳表傾城之巨麗兮施粉太白增<lb/>
之則長瞬明眸而流盼兮瑩秋水之清揚良辰勝日賓<lb/>
客滿堂忽歌喉之宛轉兮聲遏雲而遶梁異巫山之朝<lb/>
雲兮徒見夢於楚襄悵尤物之不可乆兮撫衾枕於空<lb/>
牀耿青燈之閃閃兮怨秋夕之未央記音容於彷彿兮<lb/>
<pb n="KR4d0147_WYG_016-13b"/>
掩涕涙之浪浪于時煩暑既退㣲露宵零風蕭蕭而入<lb/>
牖蟲唧唧而悲鳴徂清夜於蘭房収亂志於短檠雖冥<lb/>
冥而罔覿猶依依而奉承嗟予生之耿介兮視死生於<lb/>
虚誑慕壯夫之猛烈兮悟釋氏之真妄浩歌徑醉飲醇<lb/>
啜醨我兮為客彼得所歸焚香清坐神氣相随有來唁<lb/>
者一笑而揮之<lb/>
　　銘<lb/>
　　　吳伯成推官晦堂銘<lb/>
<pb n="KR4d0147_WYG_016-14a"/>
至陰之原日行於冥升於九天物無遁形聖賢體之用<lb/>
晦而明谷虚能應水静則清政惡察察善無近名如處<lb/>
重闈以觀户庭惟伯成父皎皎夙成老氏和光舜曰勿<lb/>
矜以此事上貎肅意誠以此臨下氣和而平我作此詩<lb/>
為座右銘<lb/>
　　　姜山静凝院鐘銘<lb/>
上虞餘姚之間青山盤紆寒溪漫流中有招提曰静凝<lb/>
院僧仲珣實嗣南山下惠通律師講席有衆千指香大<lb/>
<pb n="KR4d0147_WYG_016-14b"/>
浄供人天所依爰作大鐘以聲旦暮羣聾六時有所歸<lb/>
仰旁震萬壑聲聞九天幽途苦海無不解脱於是珣以<lb/>
書抵里人平江守李某求銘以識其上乃為銘曰　我<lb/>
觀世人逐物䘮真莫覺莫悟三界沉淪爰有大雄獨振<lb/>
宗風雷震霆擊警世昏聾天鼓既動罪垢俱空平湖之<lb/>
傍姜嶺之巔其山峩峩其流㳙㳙我銘斯鐘可千萬年<lb/>
　　　等慈寺鐘銘<lb/>
等慈寺於上虞為大伽藍慶厯中咸潤師所創建經方<lb/>
<pb n="KR4d0147_WYG_016-15a"/>
臘之變金碧之區鞠為草莾越二十一載有僧首妙智<lb/>
大師志逺始出其衣囊與其徒法常兼募衆縁經營而<lb/>
一新之師既以大厦安四衆又欲以鴻鐘警六時悲願<lb/>
既深衆應如響於是㳙擇吉日精求良工得冨陽人陳<lb/>
誠稽合律度範模陰陽凡用銅三千六百觔髙廣之數<lb/>
厚薄之齊咸適厥中將以覺昏聾滅罪垢迷法性者尋<lb/>
聲而頓悟沈幽途者聞響而解脱其功用豈不大哉實<lb/>
紹興辛酉九月某日也邑人李某覩兹勝事随喜結縁<lb/>
<pb n="KR4d0147_WYG_016-15b"/>
乃為銘曰　諸佛出世開方便門引導衆生莫㨗聲聞<lb/>
爰作鴻鐘以警朝昏滅除罪垢誘掖善根衆生愚癡淪<lb/>
墮幽扉曠刼長夜永無出期天鼓一動若輪息機如雷<lb/>
如霆淵逹幽明聲來耳邉不於空生若夢而覺若醉而<lb/>
醒衆真羣魔稽首聳聼<lb/>
　　　轉物庵銘<lb/>
世尊語阿難曰一切衆生從無始來迷已為物失其本<lb/>
心為物所轉故於是中觀大觀小若能轉物則同如來<lb/>
<pb n="KR4d0147_WYG_016-16a"/>
嗟夫學道之士以成佛為難則一切衆生無復有得者<lb/>
以為知易則世尊大慈大悲經厯塵刼受諸苦惱至於<lb/>
歌利王割截支體不生瞋恚猶不了悟其餘大弟子及<lb/>
諸菩薩方修行之初或投崖飼虎斷臂燃眉立雪齊腰<lb/>
如是勤勞然後乃得未有自凡夫徑超佛果者譬如瓦<lb/>
礫欲成黄金雖經百鍊終不能成若銷金鑛則鑛盡金<lb/>
現是金在鑛中必資鍛鍊當知一切衆生各有佛性無<lb/>
欠無賖非專苦行非離苦行若契本心則苦行如握土<lb/>
<pb n="KR4d0147_WYG_016-16b"/>
成金若不明本心則如黒月履於險道當觀人與非人<lb/>
性相平等妄情不起真心徧知特在一轉之頃耳昧者<lb/>
不知乃欲除煩惱而求菩提捨無明而求佛性不知煩<lb/>
惱即是菩提無明即是佛性失其本心去道愈逺我今<lb/>
自念此身流浪濁穢渉世不止卒蹈大難昧其根塵為<lb/>
物所轉無有了期於是宴坐一室反觀自性六用不行<lb/>
雖有去來随有不昧因牓所居室曰轉物而為銘曰<lb/>
若能轉物即同如來咄哉瞿曇誑謼癡獃物無自性我<lb/>
<pb n="KR4d0147_WYG_016-17a"/>
亦非有轉者為誰徒勞心手知無自性復是何物瞥起<lb/>
情塵捫空揣骨此庵無所住者何人具頂門眼試辨踈<lb/>
親<lb/>
　　　端硯銘贈六十五姪孟容<lb/>
紫淵之精膏潤不枯以畀猶子旌其勤渠杜門著述如<lb/>
漢仲舒期汝褎然飛聲天衢<lb/>
　　　孟堅硯銘<lb/>
端巖之珍玉徳斯具祕蔵深淵如士未遇出為世用匠<lb/>
<pb n="KR4d0147_WYG_016-17b"/>
石一顧温潤中涵文彩不露伏膺寒牕守此直素研窮<lb/>
經史講磨世務伸紙落筆三峽倒注丹墀縱言青𤨏緩<lb/>
歩収功翰墨繄汝之助<lb/>
　　　孟珍房相様硯銘<lb/>
端溪之英非黒非赬方其未用也匣而藏之以瑞其家<lb/>
庭及其為用也波濤洶洶一揮而成文字之祥皎如日<lb/>
星人皆誦詠衆所推稱老人志願如此汝其勉承當務<lb/>
實學毋事虚聲<lb/>
<pb n="KR4d0147_WYG_016-18a"/>
　　　孟珍端溪方硯銘<lb/>
端溪之石非黳非赤斲為汝硯斯文是力唯古聖賢是<lb/>
鑚是研飛聲丹陛落筆萬言<lb/>
　　　孟傳硯銘<lb/>
席上之珍鑚之彌堅曰吾衣鉢尼父所傳孰為汝師南<lb/>
極老仙匣而藏之以畀曾𤣥秉徳之操如石之堅種學<lb/>
績文以磨以研治吾墨莊若農服田鹵莾㓕裂其報亦<lb/>
然我銘斯硯以貽孟傳方寸之地破暗發䝉㳙滴之水<lb/>
<pb n="KR4d0147_WYG_016-18b"/>
膏潤無窮溢為江河升為雲龍匣之藏之不敢妄用以<lb/>
全其功<lb/>
　　贊<lb/>
　　　老人星贊<lb/>
晉書天文志云老人星常以秋分見於南方或曰南極<lb/>
見則夀昌世人多圖其形像配以靈龜松鶴三物程公<lb/>
給事伯㝢頃於維揚得是畵歸為致政中大夫生朝之<lb/>
夀且命友人李某為之贊云　我聞古之真人服氣餐<lb/>
<pb n="KR4d0147_WYG_016-19a"/>
霞騎箕登天惟世耆耋上應星躔清秋既分雲月娟娟<lb/>
晨見南極其光曄然瑞公家庭非雲非煙惟此老人矍<lb/>
鑠蹁躚積徳行仁克生忠賢綵衣侍側玉潤金堅如鶴<lb/>
在松如龜巢蓮或金章紫綬出入乎黄扉紫闥或芒鞋<lb/>
幅巾徜徉乎水涯山巔閲世三百與此三物而周旋者<lb/>
乎<lb/>
　　　正獻祁國杜公畵贊<lb/>
　　　　正獻杜公正色立朝以不欺為忠尤抑僥倖<lb/>
<pb n="KR4d0147_WYG_016-19b"/>
　　　　凡内降與恩澤者毎積至十數則連封而面<lb/>
　　　　還之以是為昭陵所敬一時正人羣邪所忌<lb/>
　　　　公獨左右之搢紳之士聞其風聲雖千嵗之<lb/>
　　　　下猶足興起其功利之及天下後世豈不大<lb/>
　　　　哉小人欲容身保寵者徃徃反舉以相戒曰<lb/>
　　　　是特沽激取名耳嗚呼悲夫公之六世孫師<lb/>
　　　　文寄示遺像予適有所感因再拜稽顙而贊<lb/>
　　　　之<lb/>
<pb n="KR4d0147_WYG_016-20a"/>
於穆正獻大節孤忠天骨秀㧞泰華倚空致君唐虞稷<lb/>
契䕫龍嬰鱗犯顔蹇蹇匪躬夀考康寜昭明有融咄哉<lb/>
鄙夫朋淫黨同謂天可欺謂俗皆聾曰位可竊曰身可<lb/>
容敬觀遺像遐想英風揆路百日萬世之功嗚呼祁公<lb/>
　　　牧牛圖贊<lb/>
　　　　博白蘇令汝文出此圖相示二童子各牧一<lb/>
　　　　牛其一牛背上吹笛其一坡上箕踞而坐云<lb/>
　　　　是唐韓晉公筆晉公畵與族人幹本相上下<lb/>
<pb n="KR4d0147_WYG_016-20b"/>
　　　　及位將相耻以自名當時固已不傳矣然此<lb/>
　　　　本筆跡蕭散自是名筆何必託之斯人哉因<lb/>
　　　　以書其後云<lb/>
平原曠野熟視牛跡豐草長林随意所適彼二牧童逍<lb/>
遥自得陽坡箕踞牛背横笛咄哉慧蔵狂念未息孔鼻<lb/>
拽來費許多力<lb/>
　　　戯作金粟湯贊<lb/>
我有一湯香味勝粥朝飲一杯和氣滿腹處處現身是<lb/>
<pb n="KR4d0147_WYG_016-21a"/>
名金粟<lb/>
　　　子賤舍人寄入定觀音像因讃其上<lb/>
惟觀世音有感斯應䝉頭宴坐如金在并法無起滅動<lb/>
不離静能作此觀是真入定<lb/>
　　　不出贊<lb/>
顔囘阨窮簞瓢自足揚雄草𤣥寂寞天禄嗟古聖賢遭<lb/>
此困辱我獨何人敢怨顛覆杜門却掃轉禍為福徳雖<lb/>
有鄰道貴静獨學當求巳言豈媚俗明牕静几助我幽<lb/>
<pb n="KR4d0147_WYG_016-21b"/>
讀優哉㳺哉以俟其復<lb/>
　　　郴守江君畫贊<lb/>
望之儼然如臨其民即之温然如見大賓曰守與令而<lb/>
亷其聲曰清與白而避其名吾言豈欺既乆必聞後有<lb/>
良史秉筆而傳循吏庶比夫上逸事而補闕文者也<lb/>
　　　病中自贊<lb/>
今年八十百病相攻今夕明月炯然當空似我方寸不<lb/>
欺為忠得死牖下是惟善終雖四山相逼五藴皆空唯<lb/>
<pb n="KR4d0147_WYG_016-22a"/>
靈光一㸃穿透地獄天宫咄甚喚作地獄天宫<lb/>
　　　郴州寫真贊<lb/>
此予八十嵗郴江所傳衆曰似之然乎不然若其氣貎<lb/>
之軒然議論之凛然雖老而不衰者顧丹青之筆豈能<lb/>
得其全<lb/>
</p>
<p>
</p>
  </div>
<div>
                <head>莊簡集巻十七</head>
    <p>
<pb n="KR4d0147_WYG_017-1a"/>
欽定四庫全書<lb/>
　莊簡集巻十七　　　　　　宋　李光　撰<lb/>
　　題䟦<lb/>
　　　䟦李丞相所作顔魯公真贊<lb/>
子因郡圃忠義堂繪顔公像龕置其上軍事判官東陽<lb/>
鄭剛中記其本末詳矣江西安撫大使李丞相復寄示<lb/>
真賛其詞宏偉簡嚴英風大節落落相望蓋將友其人<lb/>
於千載真無愧矣嗚呼士固重其死不幸生於危亂之<lb/>
<pb n="KR4d0147_WYG_017-1b"/>
間遭時變故將靡然而從之不有特立獨行之士為世<lb/>
標率則偷生茍免媚賊稱臣者何所惮乎後之登斯堂<lb/>
覽公遺像誦江西之文庶知予區區之意因併書其後<lb/>
以風吾黨云<lb/>
　　　䟦閻立本列帝圖<lb/>
右閻立本列帝圖王贄家物後歸吳珏儀仲予守永嘉<lb/>
日其子祖忠出以相示偶建安僧靈機善畫人物尤工<lb/>
傳神因使摹得之後有富公序䟦距今纔七十八年而<lb/>
<pb n="KR4d0147_WYG_017-2a"/>
縑素斷爛乃甚於前畫或疑其非真然富公親筆眷眷<lb/>
如此斯人豈欺世者哉紹興丁已前十月㑹稽李某謹<lb/>
題<lb/>
　　　跋蔡君謨茶録<lb/>
蔡公自本朝第一等人非獨字畫也然玩意草木開貢<lb/>
獻之門使逺民被患議者不能無遺恨於斯<lb/>
　　　題富鄭公奏議<lb/>
鄭公奏議畧覽一二篇如聴咸池九韶之奏亦可見仁<lb/>
<pb n="KR4d0147_WYG_017-2b"/>
宗皇帝天地之大徳終始無虧如一元之氣黙行乎其<lb/>
中但吾老矣時時焚香整冠以手加額願汝輩遭逢聖<lb/>
主無愧斯文而已<lb/>
　　　跋再刋初虞世必用方<lb/>
予觀千金外臺秘要諸方書皆前古聖賢有意拯救生<lb/>
靈其功甚大不可輕議但去古既逺分劑率用升斗有<lb/>
今人不能曉者初公和甫本朝儒醫博學能文精通醫<lb/>
術所著必用方最為有用五十年來中原士大夫家藏<lb/>
<pb n="KR4d0147_WYG_017-3a"/>
此書其間所居僻逺一旦老少疾恙難致良毉按方治<lb/>
療無不愈者雖門類不多而包括殆盡信竒書也自兵<lb/>
興以來北人多流寓二廣風俗漸變有病稍知服藥不<lb/>
專巫祝之事予謫居于瓊偶與郡守論近世方術之妙<lb/>
無出此書者遂欲刋行因以所藏本授之庶遐方異域<lb/>
知醫藥之可恃稍加崇信則禨祥禱解之風不攻而自<lb/>
破矣紹興癸亥二月初吉上虞李某題<lb/>
　　　跋陳元達鏁諌圖<lb/>
<pb n="KR4d0147_WYG_017-3b"/>
予觀陳元達鏁諌圖劉聰震怒於上元達慷慨陳說有<lb/>
不屈之狀劉氏手䟽倉皇切諌庭下二人雍容救解其<lb/>
人物態度各有生意予頃仕中朝嘗見此本今傳摹雖<lb/>
多而不失真是可貴也劉聰盗據中原愍懷䝉塵之後<lb/>
海内痛憤忠義之士扼腕切齒義不共戴天况肯北面<lb/>
臣事之乎或者以此責元達不知所託昧逆順之理以<lb/>
為邀時幸禍者是大不然元達本後部人方居貧隱約<lb/>
時為元海所知而聰尤顯用之其忠於所事未為不順<lb/>
<pb n="KR4d0147_WYG_017-4a"/>
也晉室之亂士大夫世受國恩如王夷甫輩平時祖尚<lb/>
浮虛以竊寵禄一旦翻然臣賊以至勸進固不罪也聦<lb/>
之失徳元達職為廷尉捐軀盡節鎻樹而諌此與茅焦<lb/>
解衣以激秦帝朱雲攀檻以悟漢成殆無以異其孤風<lb/>
勝韻凛然有古烈士之風固足以羞愧一時貪夫佞人<lb/>
之顔尚何訾云温陵康元夀暇日出此圖相示遐想其<lb/>
人相與歎息久之<lb/>
　　　跋碧虛子纂經<lb/>
<pb n="KR4d0147_WYG_017-4b"/>
庚午冬至後四日再閲一過碧虛子何人出入儒釋道<lb/>
三教可謂博達之士矣自念平生交友未見其人其方<lb/>
外之士道家者流乎異時見潘子當質之<lb/>
　　　䟦維摩經贈羊荆華<lb/>
昨所言維摩經字畫精妙僕所寳藏今以遺荆華海外<lb/>
不知佛法公能留意於此日誦一巻以歳計之當得百<lb/>
餘巻異時此邦之人薫染成熟悟真如之性造無生之<lb/>
理當自荆華始可不勉哉紹興辛未五月十一日無礙<lb/>
<pb n="KR4d0147_WYG_017-5a"/>
居士<lb/>
　　　䟦許覲所藏法帖<lb/>
世之學禅者雖雲門洞山黄蘖臨濟諸家各有所宗其<lb/>
所傳心印一也書法亦然顔栁之瘦硬歐虞之端勁徐李<lb/>
之豪壯各自名家考其筆意未始不同此論聞之前輩<lb/>
今世鮮有知者本朝惟蔡君謨天資超勝輔以力學遂<lb/>
為本朝第一惟蘓子瞻善論書可繼君謨而氣超勝不<lb/>
減二王近世惟江裒仲嘉作字得楷法不幸生宣和間<lb/>
<pb n="KR4d0147_WYG_017-5b"/>
書法弊壞之時莫有知之者今三衢尚有仲嘉子姓及<lb/>
碑刻而程俱致道亦善論書今皆亡矣予來海外昌化<lb/>
許覲善書其大父珏雖商人而喜與士大夫逰東坡先<lb/>
生與之甚厚作酒子賦贈之其父某遂累取鄉舉為南<lb/>
遷官好收古法帖其淵源所來亦逺予與之徃來至熟<lb/>
覲作字不俗然但知學東坡書粗得其形似而不知蘓<lb/>
公之書自二王諸人來故予嘗勉覲力學以古人為師<lb/>
法然後知東坡字畫有所宗也後生作字若知用筆意<lb/>
<pb n="KR4d0147_WYG_017-6a"/>
便如王謝家子弟縱使不能端正而氣韵自覺超勝也<lb/>
予久處荒裔如逃空虛聞人足音跫然而喜矣紹興乙<lb/>
亥九月下澣許子偶攜此巻來為䟦其後<lb/>
　　　䟦所書華嚴經第一巻<hi>紹興丙子冬</hi>
紹興辛酉冬予得罪南遷㓜子孟傳生纔六年未能從<lb/>
行今二十一歳矣䝉恩近改郴江一日書來寄華嚴經<lb/>
一巻曰鄉僧法久募士大夫如經之數各抄一巻自念<lb/>
八十之年目昏手顫字畫欹斜貽笑同社復憐其勤懇<lb/>
<pb n="KR4d0147_WYG_017-6b"/>
之意不忍違之晨起盥手焚香日課纔三百字凡十八<lb/>
日而畢重惟此經所説華嚴重重世界不可思議而吾<lb/>
家長者所著合論發明至理尤為簡妙嗟乎世人流轉<lb/>
無量生死昧其本心如吾父子隔闊既久忘其面目一<lb/>
旦相見即日豁然既知是父歡喜悲涕更無可疑亦如<lb/>
善財童子一念發心頓無能所自覺自悟本來是佛豈<lb/>
不了然哉<lb/>
　　雜著<lb/>
<pb n="KR4d0147_WYG_017-7a"/>
　　　示孫文<lb/>
少年欲勵志操見世間膏粱子弟當以儉素勝之不起<lb/>
羡慕之心見居處華潔過度凉榭温室洞房窈窕則思<lb/>
顔子陋巷之安見人之盛饌甘脆肥濃則思仲尼飯蔬<lb/>
飲水之樂見人之佩服車輿犀象珠玉之珍則思子路<lb/>
衣敝緼袍之温若能置吾言於座右常作是觀庶免鄙<lb/>
夫陋人之稱見賢思齊見不善惕然自省則可入聖賢<lb/>
之域古人不難到顧力行何如耳<lb/>
<pb n="KR4d0147_WYG_017-7b"/>
　　　效莊周句法<lb/>
蘓子瞻㓜年未讀莊子因過外家程氏架上有南華真<lb/>
經問此何書知莊周書也公且飯且讀因喟然嘆曰吾<lb/>
昔年有見于此中口不能言今見是書得吾心矣自是<lb/>
凡意所欲道筆端悉能達之其為文雖不剽其語而源<lb/>
流血脉多自莊周書来如云白龜能見夢于元君而不<lb/>
能脱豫且之網能七十二鑚無遺䇿而不能免刳腸之<lb/>
患及作顔樂亭記云人能碎千金之璧而不能無失聲<lb/>
<pb n="KR4d0147_WYG_017-8a"/>
于破釡能搏猛虎而不能無變色于蜂蠆韓文公廟碑<lb/>
能開衡山之雲而不能囘憲宗之怒能馴鰐魚之暴而不<lb/>
能弭皇甫鎛之謗如此等語未易槩舉此正詩人所謂<lb/>
奪胎換骨法也<lb/>
　　　書李林甫傳後<lb/>
上嘗諭侍從令各舉所知踰月遂以姓名奏上人不過<lb/>
二人有㫖並引對宰臣秦檜曰士人稍衆欲止令堂中<lb/>
審察量才與差遣予曰陛下以久在東南用江浙士大<lb/>
<pb n="KR4d0147_WYG_017-8b"/>
夫多前日靣諭侍從令舉北方士人臣竊見侍從搜訪<lb/>
中原流寓之士已具名奏上若各引對陛下觀其人才<lb/>
察其議論然後諭宰相量才擢用庶幾仰副陛下側席<lb/>
求賢之意孫近探檜意不樂乃進曰近報藍公佐等使<lb/>
金國回將入境大議未决朝廷多事侍從所薦幾四十<lb/>
餘人皆逺方小臣何用一一引對予曰更在陛下裁處<lb/>
上意稍不懌卒不引對今日偶觀李林甫傳事頗相類<lb/>
猶恨林甫傍無一孫近為助耳<lb/>
<pb n="KR4d0147_WYG_017-9a"/>
　　　捨黄蘖裴公真像<hi>并偈</hi>
宣州廣教禪寺實唐裴公故宅黄蘖道塲二公像設存<lb/>
焉氣韻森嚴筆法簡古予守郡日命工摹得之顧私家<lb/>
不能嚴净適通公律師訪予五松山一見若有㝛契因<lb/>
請留寘鐡磬堂或曰静凝學徒皆宗律教以南山為祖<lb/>
師得無異議乎予曰不然禪律二宗本相因依後學末<lb/>
師妄自分别昔寛禪師謂白樂天曰無上菩提者被於<lb/>
身為律說于口為法得於心為禪應用者三其致一也<lb/>
<pb n="KR4d0147_WYG_017-9b"/>
故如來所説大乗諸經以文殊為問答之首者皆明法<lb/>
身妙慧之門以普賢為問荅之首者皆明妙智之萬行<lb/>
諸佛菩薩皆依此二尊者以為師範然後成菩薩之極<lb/>
果處如來之上乗豈有二哉通公志行苦卓識趣超然<lb/>
禪律並行不相留礙其必有得於此矣恐諸衲子尚有<lb/>
疑情對大衆前復説偈曰　君看鐡磬堂前像恰似文<lb/>
殊對普賢更着白須裴老子夜深同聽祖師禪<lb/>
　予作此文通公蓋嘗刻之石矣字畫既不工又鐫刻<lb/>
<pb n="KR4d0147_WYG_017-10a"/>
　失真師意每悵然予以紹興乙邜仲春赴官霅川師<lb/>
　追餞至上虞臨别猶眷眷要予書且礱石以俟仲秋<lb/>
　幾望其徒仲珣法嗣遣净人持書至平江言師以七<lb/>
　月五日示寂坐逝嗚呼師雖學律而於少林宗風尤<lb/>
　所通解葢已超然神逰八極之外矣無足深悲者適<lb/>
　予友人鄒徳久相過因道師行業之美相與感歎徳<lb/>
　久書實當今第一篆真行各臻其妙庶幾師之名託<lb/>
　此以不朽也五松居士李某題<lb/>
<pb n="KR4d0147_WYG_017-10b"/>
　　　祭馬伏波文<lb/>
維靈當東漢之初遨逰二帝君臣定交立談之際帝欲<lb/>
征蠻在庭孰先公雖老矣矍鑠據鞍紛紛謗傷過若風<lb/>
雨名垂日星照映終古某之心跡唯公可知遷流萬里<lb/>
落天一涯孤㠶漲海寄此一身其卒相之庻㡬有神尚<lb/>
饗<lb/>
　　　寒食享祀祝文<lb/>
伏以心存梓里每懷霜露之悲身處瘴鄉乆濶蘋蘩之<lb/>
<pb n="KR4d0147_WYG_017-11a"/>
薦雖闗山之有阻隔念䰟氣則無不之輙竭愚忱躬陳<lb/>
菲奠具位積善在已受禄於天鄉黨推仁子孫䝉福恩<lb/>
深顧復雖愈久而不忘報在烝嘗豈阨窮而敢怠牲牢<lb/>
肥腯酒饌潔豐頓轡南來恍若音容之如在叩頭北望<lb/>
不知涕淚之無從尚饗<lb/>
　　　先兄二十五承事祝文<lb/>
生也不辰死因無後每緣霜露之感難忘手足之情神<lb/>
如有知歆此家饌<lb/>
</p>
<p>
</p>
  </div>
<div>
                <head>莊簡集巻十八</head>
    <p>
<pb n="KR4d0147_WYG_018-1a"/>
欽定四庫全書<lb/>
　莊簡集巻十八　　　　　　宋　李光　撰<lb/>
　　祭文<lb/>
　　　祭江郎中子我文<lb/>
士有隱居求志而志不獲就行義達道而道卒不伸嗟<lb/>
嗟子我實惟其人文章氣節邁徃絶倫傲睨公侯心慕<lb/>
隱淪跌宕文史若將終身我初識公嚴瀨之濱白鬢紅<lb/>
頰藜杖幅巾抵掌笑談豪氣如雲憤世嫉邪羣囂狺狺<lb/>
<pb n="KR4d0147_WYG_018-1b"/>
立言雖多意終在民嗚呼哀哉公之志操凛不可奪救<lb/>
䕶衆生甚於饑渇不知公者見謂强聒數對便朝詞直<lb/>
意豁人謂才䟱公豈迂闊嗚呼哀哉公在奉祠我處田<lb/>
里詩文徃來曽不我鄙期公對牀放浪山水豈謂奄忽<lb/>
賫志永已嗚呼哀哉人之處世不過百年生死輪囬情<lb/>
感愛纒孰如子我去住蕭然神㳺八極心徧大千嗚呼<lb/>
哀哉我守永嘉攜孥南奔道過鴈山巋然孤墳懐想清<lb/>
標精爽如存我欲有言呌號莫聞<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>怳徘徊寓哀一尊<lb/>
<pb n="KR4d0147_WYG_018-2a"/>
嗚呼哀哉四海之内孰非弟昆過者必酹奚必子孫嗚<lb/>
呼哀哉尚饗<lb/>
　　　祭張龍圖柔直文<lb/>
維紹興八年戊午四月丁已朔二十七日癸未具位李<lb/>
某謹以清酌庶羞之奠昭告于亡友䖍州府君龍圖張<lb/>
公柔直之靈嗚呼哀哉天之生材夫豈偶然或負其器<lb/>
業可為世用而卒于不試或已試不盡而中道夭閼者<lb/>
古人皆歸之天嗟嗟柔直忠信孝友雖武夫悍卒皆知<lb/>
<pb n="KR4d0147_WYG_018-2b"/>
其賢曷豐其徳而嗇以年嗚呼哀哉我初識子傾蓋握<lb/>
手惟其純誠持以悠久故雖蠻貊可行虎豹可馴麋鹿<lb/>
可友其臨民馭衆雖教條不設而民之愛之如父如母<lb/>
嗟嗟世人厭常好竒任數設詐謂人莫知謂民可罔謂<lb/>
君可欺孰如柔直胷懷坦夷貎如其心燥濕莫移嗚呼<lb/>
柔直早厠英躔中遭放逐既跌復振晚剖符竹藹時休<lb/>
聲如漢龔遂化被獷俗弄兵潢池賣刀買犢子之云亡<lb/>
邦失良牧如晉羊祜郡民巷哭行者望碑墮淚濡目嗚<lb/>
<pb n="KR4d0147_WYG_018-3a"/>
呼哀哉我來江西實總甲兵入境之初書來歡迎孰謂<lb/>
奄忽遂隔幽明雙親在堂二孤惸惸我亦老矣朋舊凋<lb/>
零寓詞千里有淚如傾嗚呼哀哉尚饗<lb/>
　　　祭胡公文<lb/>
維紹興八年歳次戊午七月庚申朔二十六日乙酉具位<lb/>
李某謹以清酌庶羞之奠敢昭告于故徽猷閣直學士<lb/>
給事胡公之靈惟昔仲尼生于衰周志不得伸褒善貶<lb/>
惡困于獲麟中遭禁錮微詞久堙晚學末師莫覩其真<lb/>
<pb n="KR4d0147_WYG_018-3b"/>
天生碩儒邁徃絶倫强壯潜心白首知津發明綱領芟<lb/>
夷荆榛我為諸生識公成均道與世違衆說日新衡山<lb/>
之陽寂寞之濱皷吹六籍若將終身晚遇聖主堯舜是<lb/>
陳入侍經筵獻替咨詢排斥異端誅擊亂臣據經守正<lb/>
羣囂狺狺一斤不復竟至沈淪泰山其頽無復斯人嗚<lb/>
呼哀哉嗟我與公跡踈心親我出公入有如參辰琅然<lb/>
書詞誨言諄諄公既有子付以斯文死生旦暮曽何足云<lb/>
緘詞千里寓哀一尊嗚呼哀哉尚饗<lb/>
<pb n="KR4d0147_WYG_018-4a"/>
　　　祭孫昌文<lb/>
維紹興十六年歳次丙寅九月戊辰朔初八日乙亥具<lb/>
位李某今遣虞候陳武以酒食之奠致祭於故吏進義<lb/>
尉副孫昌之靈惟丁未之初汝方事予實二十年武林<lb/>
之變犬狼豺虎戈矛滿前奔逃竄伏晝夜擁䕶脫予饞<lb/>
涎予之得罪臺輿皂𨽻散如雲煙汝獨萬里梯山航海<lb/>
從予南遷嗚呼哀哉豈謂汝之一病藥石非效竟至沉<lb/>
綿汝之生也能自刻勵抄經坐禪今其死也必不冺黙<lb/>
<pb n="KR4d0147_WYG_018-4b"/>
淪墮九泉死生出没敗壞相續理之常然予所恨者日<lb/>
冀勿藥從予北遄今其永訣不可柰何必歸之天嗚呼<lb/>
哀哉荼毘歸骨予敢忘汝屬纊之言聊致薄奠䰟其有<lb/>
知享吾意焉<lb/>
　　墓記<lb/>
　　　莫叔達墓記<lb/>
建中靖國元年辛已予妹適餘姚莫叔達越崇寜三年<lb/>
甲申十月二十二日以疾卒即其年十二月二十一日<lb/>
<pb n="KR4d0147_WYG_018-5a"/>
葬于縣之雙雁鄉乾溪之原是時予在國學每以不及<lb/>
見為終身恨大觀四年庚寅遽聞叔達以六月二十八<lb/>
日卒予又竊禄河東自甲申距今七年而君夫婦相繼<lb/>
不幸吁可傷哉况予與君為姻契蓋有不可解于心者<lb/>
其生也既不得數與君逰其死也又不得臨尸而一祭<lb/>
此重為可傷也叔達家世儒者少孤而立天性和易居<lb/>
家遇人與待交逰初終一心不為䟱昵厚薄故其死也<lb/>
親故無有怨議既無愧于生死矣方吾妹之凶君始過<lb/>
<pb n="KR4d0147_WYG_018-5b"/>
冠遂無復有繼室意平居藴藉有蕭灑出塵之趣故其<lb/>
死也脱然如有所之復何愧于夭夀邪享年二十八諱<lb/>
彦逵叔達其字也曾祖政祖偕父易皆隱徳弗耀以明<lb/>
年政和改元三月三十日合葬于吾妹之域從先卜也<lb/>
生一子歳周而殤先瘞其母之側予聞君訃得其死之<lb/>
詳故其葬也述此以見其傷君之情且以紀其歳月云<lb/>
將仕郎晉州岳陽縣尉兼主簿專切教閱保甲管勾學<lb/>
士李某書<lb/>
<pb n="KR4d0147_WYG_018-6a"/>
　　　杜府君墓誌銘<lb/>
杜氏故京兆人五世祖輦唐末習開元禮以本科出身<lb/>
仕至太子少保贈太師五季之亂南渡至㑹稽樂其風<lb/>
土因居焉正獻祁國公以直道相昭陵清節照映一世<lb/>
於君為伯祖曽大父薳不仕祖父式右朝議大夫父調宣<lb/>
徳郎娶莫氏遂為餘姚人生七男子悉使從師友皆嶄<lb/>
然有立君即第五子諱縝字伯玉宣徳君既捐舘舍生<lb/>
理益落君方少年能自刻厲讀書晝夜不息應郷舉又<lb/>
<pb n="KR4d0147_WYG_018-6b"/>
試於開封崇寜中朝廷以舍選取士君亦入鄉校雖累<lb/>
占優等卒皆不售及既有子則慨然曰吾平生苦志而<lb/>
不偶者命也則盡以其所學授其子師旦師旦又能克<lb/>
成其志力學有聞負笈逰上庠一時名士多舘致之遂<lb/>
中紹興二年進士第蓋將大君之門使君姓名益顯雖<lb/>
師旦之賢亦君善教之功也結廬近郊得江山之勝浮<lb/>
沉閭井間有以自娱客至未嘗不飲一枰之上不知日<lb/>
之既夕也鄉鄰有緩急叩能随力賑貸師旦榮歸君喜<lb/>
<pb n="KR4d0147_WYG_018-7a"/>
甚為文戒之畧皆忠信孝友立身行已之大節當以祁<lb/>
公為法可謂知所訓矣紹興七年四月二十三日卒於<lb/>
家享年五十有九以其年十一月甲辰葬于山隂縣迎<lb/>
恩鄉苦竹小塢之原從先塋娶莫氏生三子長即師旦<lb/>
今為從政郎新授饒之餘干令次師望舉進士次師奭<lb/>
早卒女二人長適韓師堯次適鄉貢進士顧大陸翰林<lb/>
學士臨之孫氣節學問凛然有祖風君之將葬師旦從<lb/>
予求銘數矣然不止益勤義不可辭於是叙次其平生<lb/>
<pb n="KR4d0147_WYG_018-7b"/>
而系之以銘銘曰　杜自祁公正直匪躬其源既深其<lb/>
流則豐君生孔艱稽古不逢教子雪恥將大厥宗小塢<lb/>
之原水逺山崇從先人居永閟幽宫<lb/>
　　　左承議郎吳君墓誌銘<lb/>
君姓吳氏諱升字潜道明之鄞人曽祖徳祖澤皆隱徳<lb/>
不耀父渭以君登朝累贈宣教郎君九歳而孤母守志<lb/>
鞠養稍長告以汝父長者嘗拊汝當為儒君因發憤讀書<lb/>
畫夜不息遂博通經史下筆為文簡而有法元豐間朝<lb/>
<pb n="KR4d0147_WYG_018-8a"/>
廷以經術取士君兩預鄉薦大觀已丑遂中進士第釋<lb/>
褐授廸功郎主宣之涇縣簿攝水陽鎮郡太守累稱其<lb/>
賢而未薦也或曰盍求之君曰彼知我而不能薦我為<lb/>
下寮不求為可知二者胥失也考滿丞温之樂清禆贊<lb/>
縣政而彌縫其失政有大不便者君力争不能得則歎<lb/>
曰予不負丞令長其可負百姓乎水陽瀕大江素有水<lb/>
患君去纔旬日水輙大至去樂清未幾巨盜竊發焚掠殆<lb/>
盡官吏多遇害君慨然顧謂妻子曰造物于我厚矣始<lb/>
<pb n="KR4d0147_WYG_018-8b"/>
吾讀書姑成先志爾今年踰六十二子相繼登科吾尚<lb/>
何求哉因掛其冠得左宣教郎致仕以歸遇淵聖皇帝<lb/>
及今天子登寳位轉左承議郎賜五品服叙封妻史氏<lb/>
為孺人孺人有淑徳孝順勤儉能以禮法自持夫婦白<lb/>
首相待如賓子孫侍側雍雍如也人皆榮之先君十年<lb/>
卒諸子卜明年庚申正月丁酉奉君之柩合葬於四明<lb/>
之梅㠗從治命也君任真自得遇人無貴賤貧富一以<lb/>
誠當官任職未嘗擇所向蓋無入而不自得也予與秉<lb/>
<pb n="KR4d0147_WYG_018-9a"/>
彛實太學同舍生嘗至其家見君頎然而長髪鬢垂白<lb/>
貌温而氣清方精力强壯内懷止足之計不待及期而<lb/>
浩浩然勇退雖古高人勝事何以加之所居環堵竹樹<lb/>
蕭然家事有無一不以介意晚益蕭散諸子卜居擇勝<lb/>
得小溪之芝山君欣然從之浮沈里巷間芒鞋野服<lb/>
間從方外之士遇興輙徃一枰之上忘懷得失不知歳<lb/>
月之老也喜怒哀樂禍福利害之端了無足以動其心<lb/>
者享年八十有五未嘗有疾一夕奄然而逝莊周所謂<lb/>
<pb n="KR4d0147_WYG_018-9b"/>
不刻意而高不導引而夀者君幾是歟生五男長曰秉<lb/>
仁四上禮部次秉彛左廸功郎樞宻院計議官次秉禮<lb/>
先君卒次秉智舉進士未第次秉信左宣教郎諸王<lb/>
宫大小教授二女皆嫁為士人妻始君少時方力學有<lb/>
道士叩門自言齋醮之夕奏章帝所見金字榜曰龜齡<lb/>
顯裕天錫吳升其説雖幻怪不經然退考君平生簡易<lb/>
真率而得數之多子孫之盛若非偶然者秉彛一日與<lb/>
其弟秉信纍然衰絰踵門泣而言曰先君潜徳退節仕<lb/>
<pb n="KR4d0147_WYG_018-10a"/>
不䆒其禄舉世無知者且持左奉議郎主管台州崇<lb/>
道觀高所為行狀請銘於予因附以所聞而為銘曰<lb/>
芝山峩峩水泠泠中有隱者逃其名少時力學通羣經<lb/>
老不釋卷博且精平生所修胷中誠持身接物心和平<lb/>
忘懷得失寄一枰遺棄軒冕浮雲輕自然夀考身康寜<lb/>
何必辛苦棲巖扄叩門道士心通靈飛神杳眇遊青㝠<lb/>
羽衣翩仙朝帝庭琅函金字標龜齡臨行一念超凡情<lb/>
脫然視身如郵亭子孫蕃衍天可憑積善衮衮生公卿<lb/>
<pb n="KR4d0147_WYG_018-10b"/>
刻詩同藏播芳馨深固葱欝真佳城<lb/>
　　　胡府君墓誌銘<lb/>
吾友胡浚明諱宗汲世為越之餘姚人自其叔祖父穆<lb/>
始以進士起家仕至屯田員外郎子孫遂以儒為業曽<lb/>
祖諒贈大理寺丞祖儼父尚能皆隱居不仕君自為兒<lb/>
時有成人之撡其父目為老子比長刻意問學手未嘗<lb/>
釋巻夜引睡則以首叩柱其自强如是為文清古不蹈<lb/>
襲前人一語少年預鄉薦益自信不疑翺翔兩學幾十<lb/>
<pb n="KR4d0147_WYG_018-11a"/>
年會朝廷以舍選取士移其籍以歸久之復不利即所<lb/>
居築室買書以教子聚宗族鄉黨子弟不問踈昵講說<lb/>
經史責課程皆聳然知化君性至孝雖飲食起居未嘗<lb/>
忘親治居第首嚴祖廟不以便燕私之適堂室奥址規<lb/>
模與世俗異登其門者皆恍然自失奉養至儉薄田廬<lb/>
所入僅足餬口而遇人急難極力拯救雖焦首濡足不<lb/>
悔也鄉鄰仰以喪葬婚嫁與病而醫藥者甚衆以是生<lb/>
理益落君為之不少變蓋急義樂施出于天資或以為<lb/>
<pb n="KR4d0147_WYG_018-11b"/>
過君行之愈力嘗曰吾損已以益人雖過于義庸何傷<lb/>
已酉冬敵犯明越惡少相煽而起幾徧山谷君挺身諭<lb/>
止之士族避地竄逃顛沛君與之周旋調䕶恩若骨肉<lb/>
真可以託死生者鄉人争訟多就評曲直君每折以理<lb/>
法皆洒然而返不以干有司聞人一善若已有之或少<lb/>
有過差必正色詰誚雖其尊屬憚若嚴父師惟恐君之<lb/>
聞也方士有以竒藥爊黄金術授君忽夢若有告者曰<lb/>
君欲為盜乎既寤亟取焚之每小疾必夢僧伽處方服<lb/>
<pb n="KR4d0147_WYG_018-12a"/>
之輙愈所居湖山並海百井皆鹽夢人指其處鑿之得<lb/>
甘泉皆君誠意所格也建炎改元今上皇帝登寳位凡<lb/>
五上禮部例皆推恩宗人强起之授房州文學調潭州<lb/>
瀏陽縣丞改廸功郎有知君者薦諸朝監嚴州比較務<lb/>
譏察出入吏不能欺郡遣官季㸃君輙囚服待罪衆亦<lb/>
察其亷介不復問務既清整課亦增羡尋轉右修職郎監<lb/>
潭州南岳廟考滿轉右從政郎既而授饒之徳興丞其<lb/>
在嚴也郡將尢加禮嘗啖以厚利君曰此非所當得拒<lb/>
<pb n="KR4d0147_WYG_018-12b"/>
不受未幾為郡者以賄聞至下詔獄坐貶獨君無一毫<lb/>
之汙衆皆歎服某與君雖同里閈崇寜初始識君京師<lb/>
一見氣合其後契濶離合不常每見必歡然道故噫君<lb/>
雖窮老而浩然之氣不少衰議論益剛决謂富貴功名<lb/>
可以立致不在吾身則在子孫日夜勵其子為學而沂<lb/>
復嶷然有立能成君之志魁多士取甲科聲名籍甚君<lb/>
喜曰是必大吾門吾志得矣因復丐岳祠從其子宦逰<lb/>
奉養甚適徃來江湖間幅巾蕭散怡然自得享年七十<lb/>
<pb n="KR4d0147_WYG_018-13a"/>
以紹興十年八月癸未卒於其子秀州軍事判官沂之<lb/>
舍即日䕶其柩以歸士友皆為流涕明年十二月壬申<lb/>
葬本邑翁家湖之原從新卜也君平生未嘗閱佛書死<lb/>
之日沐浴盥櫛神識不亂娶莫氏有賢行能通書史凢<lb/>
君所為固有不近人情者夫人能順適之人尤以為難<lb/>
子男二人長即沂次汾舉進士亦有志操葬有期沂衰<lb/>
絰踵門出其友左廸功郎温州州學教授虞仲琳之狀<lb/>
求銘于某某知君能詳追惟雅好不敢以鄙拙為解因<lb/>
<pb n="KR4d0147_WYG_018-13b"/>
掇拾其大畧如是銘曰　凛志節以希古之人兮既銳<lb/>
而堅謂功名可立致兮恥沒世而無傳强學疾驅兮人<lb/>
十已千見義必為兮人後已先心亨志遂兮樂只丘園<lb/>
雖屈于一時兮白首迍邅其存而不朽兮嗣子之賢蓋<lb/>
造物者不報其人而報其人之天翁湖之濱卜此新阡<lb/>
餘慶流芳子孫緜緜<lb/>
　　　靖州通判胡公墓誌銘<lb/>
予自藤再遷瓊瓊守張公仲奭嘗為予言通守靖州胡<lb/>
<pb n="KR4d0147_WYG_018-14a"/>
公有交㳺之雅可人也予恨不識其人無幾何廬陵胡<lb/>
邦衡自廣東遷珠崖道瓊山見予於雙泉則其季也㑹<lb/>
張公亦來二人合談靖州之美不容口予益以未獲見<lb/>
為歉後予再遷儋耳距邦衡不數舍一日邦衡忽書來<lb/>
告靖州兄篤行文雅君子也今不幸即世世之知者蓋<lb/>
鮮非公直書恐遂湮没不傳敢以銘請予出涕曰哲人<lb/>
云亡尚忍言也耶邦衡請不懈益䖍遂刪取其狀叙而<lb/>
銘之公諱份字兼美姓胡氏其先自建康家廬陵曽祖<lb/>
<pb n="KR4d0147_WYG_018-14b"/>
不仕祖諒將仕郎考登臣贈右宣教即妣歐陽文忠公<lb/>
族朝散郎粲之女公三歳失母字於李氏姑九歳而宣<lb/>
教郎繼室前太夫人之妹儒林郎延夀之女劉丞相沆<lb/>
之外孫公事後母已以孝聞早就外傅能肄宵雅之三<lb/>
長學章句司業李公朴時莅講席門甚高獨與其進藝<lb/>
屢占髙等不喜時文文一出已無剽竊每郡試輙伏場<lb/>
屋標望籍舍法行貢璧水繼入上庠閱一星學益進年<lb/>
三十八釋褐授臨江軍刑曹明習三尺法多所平反吏<lb/>
<pb n="KR4d0147_WYG_018-15a"/>
不得舞筆時有以深文賊不辜者鉤得其情刑不濫及<lb/>
吏深刻者折其尾毒力職常最其列以妣憂去官服闋<lb/>
遷掾袁州兵曹建炎初官制行改司法繼改辭曹攝郡<lb/>
幕得憲臺移文取讀之則宜春縣斷牛訟未直也索案<lb/>
一見知其寃蓋冨人與貧人子居相直冨人久欲其居<lb/>
不與也其牛偶蹊冨人之門而攘之牛人無敢言久復<lb/>
放之野牛歸貧人家冨人反訟之縣坐以盗貧人訴於<lb/>
州罪之如縣公語吏是不可不直遂歸牛貧人一郡稱<lb/>
<pb n="KR4d0147_WYG_018-15b"/>
快時給事中李公大有之子同幕以白其父李抵公書<lb/>
不意老年見古循吏方用兵兼機幕郡政一出公畫㑹<lb/>
盗起郡乗城官分隅以守而隅長不時給米士有饑色<lb/>
公怒欲斬以聞其人叩頭祈哀得免兼倉民與其僚賦<lb/>
粟卒數十恚言粟紅腐手刃譟呼稍稍引避公獨開以<lb/>
禍福卒舍兵拜是日微公幾殆叛將趙萬訌江西地既<lb/>
散老弱係路命左右廪凡無告者訪所親歸之人多其<lb/>
義同僚有去官遭掠者亦賙護其行衆以為難上即位<lb/>
<pb n="KR4d0147_WYG_018-16a"/>
覃恩晉從政郎罷歸久之除衡州教授而宣教公捐舘<lb/>
免喪且數年無仕進意或謂恩未暨親乃詣闕除教授<lb/>
澧州始至生員才十數既四方來學者輻湊學宫大張<lb/>
一歳諸司章交改左宣教郎郡以訓導有方上聞得終<lb/>
成資賜象服左魚尋除通守靖州轉奉議郎初州郡率<lb/>
開邊釁公至務在撫摩九谿按堵酋獻琛于朝乞為管<lb/>
伴公不可郡犬牙蠻獠儲粟寡一被圍則乏軍興公經<lb/>
營増其廪入無倉卒憂歳旱盜且萌蘖與郡將齋禱飛<lb/>
<pb n="KR4d0147_WYG_018-16b"/>
山之神雨隨車至鄙以不聳渠陽士亡幾公招攜以禮<lb/>
酋争遣子入學士科對者以内郡禮祖行谿猺嚮化翕<lb/>
然守條死要不相魚刼以公善綏撫乞留郡以聞公曰<lb/>
吾忍左墳墓久於此乎轉左承議郎代還送者卧轍百<lb/>
餘里弗忍去還鄉轉左朝奉郎請老童顔秀眉偶感疾<lb/>
而終實辛未正月辛丑也享年七十娶彭氏前十六年<lb/>
亡媲徳於公人無退言男四人昌朝昌時苦學早夭昌<lb/>
時嘗舉進士試禮部昌言昌明能緝父志克肖其為昌<lb/>
<pb n="KR4d0147_WYG_018-17a"/>
言今為右廸功郎澧州石門縣主簿一女適右文林郎<lb/>
新授辰州録事參軍張瓘前卒孫男四人曅昂暠昱皆<lb/>
志學昂後公二月而死孫女九人長適進士易如璋次適<lb/>
楊忠襄公㓜子蔚文次適進士張璆易張兩孫女亦繼<lb/>
卒餘在室公為文長於持論在郡庠太學時屢中第一<lb/>
士争膾炙工為詩得風雅體有書解三十巻文集五十<lb/>
巻藏于家紹興二十二年十二月癸酉葬于吉水縣之<lb/>
中鵠鄉山塘之原公性寛易躬自厚而責人薄善如自<lb/>
<pb n="KR4d0147_WYG_018-17b"/>
口出於惡焉隱操履純正雖闇室不欺務以中道訓人<lb/>
故號所居堂曰中庸謁入無親䟱倒履以迎雖少必肅<lb/>
談辯終日無一言忤物愠怒不見辭氣或夷俟則曰我<lb/>
必無禮呼以緩急無在亡辭儉以幅已祭祀潔豐若節<lb/>
春秋必身先之事親盡道閨門睦如親疾藥不嘗不進<lb/>
在視寒煖帯雖夜不解居喪柴毁過禮加等既葬朔望<lb/>
必哭墓雖疾風迅雷大雨雪不避也妣忌日則設外祖<lb/>
妣享之族有不克祀者春秋享焉從叔父子死養叔母<lb/>
<pb n="KR4d0147_WYG_018-18a"/>
終其身連舉三喪費不貲不靳從弟貧不給周之及卒<lb/>
無子為立嗣喪葬計三十萬鈔於我乎出鄉黨或誤絓<lb/>
憲網冒寒暑求救不得請食不下咽蘓枯弱强有害善<lb/>
穉者必痛抑雖要人居間不聴也處庠序朋友疾夙夜<lb/>
藥石弗懈同舍有取已器物者衆詰責請庚之謝無所<lb/>
失取者慙公蒞政通敏為大吏所知有闕員至兼數職<lb/>
簿領山委日披决至夜分為常大吏或摘語對無一謬<lb/>
持官將身亷清所行無頋忌不妄干進當路多平昔同<lb/>
<pb n="KR4d0147_WYG_018-18b"/>
舍生一不凂汲援至困躓二十餘年澹如也廨舍敝葺<lb/>
之則止有請為游觀地曰勞人費財以役耳目豈吾志<lb/>
耶嘗言不願宰邑拙於催科毋以賊賞改官懼有寃抑<lb/>
卒不愆于素又嘗語猶子公武仕宦惟亷勤和三者闕<lb/>
一不可吾行之二十年未嘗有失其大概如此予聞廬<lb/>
陵胡氏世業儒無顯者公始起家里人豔其榮進進於<lb/>
學而兄敡字歸美者繼取賢科自是弟銓鎬連中第而<lb/>
子姓貢禮部相躡皆公發之惜乎公卒老于州縣而不<lb/>
<pb n="KR4d0147_WYG_018-19a"/>
大顯于時蓋有待云銘曰　襮順裏方氣剛以閎蓋徳<lb/>
之光爬痒櫛垢弱强植穉吏帖民良父父子子家巷術<lb/>
理刑于鄉邦穀我後嗣𤣥石昭美千稔之藏<lb/>
　　塔銘<lb/>
　　　律師通公塔銘<lb/>
予出仕逾三十年百謫之餘頗欲歸依佛乗䆒生死之<lb/>
説紹興壬子自建康得罪還里而依止通公律師適退<lb/>
居姜山相望不十里有湖山之勝閒放累年惟師方便<lb/>
<pb n="KR4d0147_WYG_018-19b"/>
自在遂為蓮社之交或命籃輿或掉扁舟不知日月之<lb/>
老也師諱惠通字可乆姓王氏㑹稽新昌人處母胎十有<lb/>
二月而生自㓜性識明悟志樂空寂父母不能奪禮福<lb/>
聖寺俱實為師年二十二誦經得度即慨然有出世之<lb/>
想由是刻勵修行䆒觀秘義以為由定發慧必用毗尼<lb/>
為壇宇遂執業禹迹寺元簡律師其後聞錢塘擇其律<lb/>
師即㑹正記主之門人深得南山四出求異之意因杖<lb/>
錫從之服膺累載卒䆒其業一時學者皆敬畏之有虎<lb/>
<pb n="KR4d0147_WYG_018-20a"/>
子之稱其公謝講乃以所援鐡手爐并㑹正記以付之<lb/>
又有用暉妙生二師者嘗徃返叩請暉公嘗曰汝于吾<lb/>
宗必大作佛事矣生公曰汝已成之器尚俯求于我邪<lb/>
自是卷械還鄉謝絶世故人罕知者如是十年而道益<lb/>
進名益顯知之者益衆道俗延住真如靜凝明教三道<lb/>
場靜凝在餘姚上虞兩邑之間雖氣象雄勝而久茀不<lb/>
理破屋數間僧徒不過三五人師至晨夕講論如處廣<lb/>
厦如臨大衆檀施聞名争為築室廬具像設金碧煥然<lb/>
<pb n="KR4d0147_WYG_018-20b"/>
學徒雲集率不下千指鐘梵之聲洋洋如也或利其成<lb/>
辦倚權貴人易置它所師不為動卒亦莫能奪太守徐<lb/>
敷言命師為臨壇宗主前後若干㑹翟公汝文治越復<lb/>
欲以僧軄處之師力辭不就大駕駐蹕㑹稽城内名藍<lb/>
悉屯兵衛師因謝病歸老姜山講解之暇澆花蒔竹翛<lb/>
然有物外之趣師雖主戒律而曠達無碍宗説俱通嘗<lb/>
云戒律即心也戒生定定生慧欲最上乗而不始於戒<lb/>
律可乎南山有言江南江北求菩提菩提共行不相識<lb/>
<pb n="KR4d0147_WYG_018-21a"/>
若推原佛心從麤入細特頓漸之異耳師于四大部及<lb/>
楞嚴楞伽法華等經無不該綜以至起信唯識諸論傳<lb/>
燈宗鏡祖原諸録並綿絡㫖統窮其義趣刋正戒業兩<lb/>
䟽章記尤為精詳平生無長物衣鉢所餘惟賑窮乏療<lb/>
疾病全活者甚衆所蓄惟鐡磬得之耕夫每以自隨召<lb/>
衆講習則一鳴之自號鐡磬老人亦以名其堂予觀世<lb/>
之律師能以禍福語恐動聾俗或創立新竒改更宗旨<lb/>
變其音聲易其服制流俗翕然和之惟師能守其舊説<lb/>
<pb n="KR4d0147_WYG_018-21b"/>
勤苦堅忍無一毫作相睦㓂竊發師時在静凝領衆如<lb/>
故嘗題于梵夾有講鐘賊皷咫尺安危之語其後敵犯<lb/>
浙東十餘里間皆敵營也師處之晏然且夢神人告以<lb/>
賊退之期不失晷刻紹興乙夘秋七月大旱師率衆祈<lb/>
禱因感微疾即以書告嘗所徃來者且謂大衆曰吾將<lb/>
歸山以是月五日隱几而逝春秋六十八僧臘四十六<lb/>
師于姜山若有縁契一日與長老繼椿經行澗谷得院<lb/>
南平地數畆羣山環繞前直峨眉一峰因列植松栢將<lb/>
<pb n="KR4d0147_WYG_018-22a"/>
自為窣堵波予為名其堂曰寂照以是年十二月二十<lb/>
二日門人即因之以葬從遺令也予頃守吳門其徒仲<lb/>
珣俾法嗣狀師行業求文以識諸塔予與師逰久知師<lb/>
為詳乃為銘曰　我聞如來惟説一乗戒為慧本慧以<lb/>
定興曰優波離以持律稱九代末師互相詆辱各資已<lb/>
見正法顛覆爰及南山絶而復續偉哉通公身律心禪<lb/>
護持禁戒久而彌堅慈受忍攝隨分化縁衆方紛紜本<lb/>
㧞源塞登壇誓衆會正復出中興毘尼垂範作則姜池<lb/>
<pb n="KR4d0147_WYG_018-22b"/>
之南牟湖之濱石塔巍巍松柏鱗鱗我作銘詩以詒後<lb/>
人<lb/>
</p>
<p>
</p>
  </div></body>
</text>\m</TEI>
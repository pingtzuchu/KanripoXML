<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0003_SBCK_001-1a"/>
王子安集卷之一<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　賦<lb/>
　　春思賦<hi>并序</hi>
咸亨二年余春秋二十有二旅寓巴蜀浮遊嵗<lb/>
序殷憂明時坎壈聖代九隴縣令河東桺太易<lb/>
英達君子也僕從遊焉髙談胸懷頗洩憤懣于<lb/>
時春也風光依然古人云風景不殊舉目有山<lb/>
<pb n="KR4c0003_SBCK_001-1b"/>
</p>
<p>
河之異不其悲乎僕不才耿介之士也竊禀宇<lb/>
宙獨用之心受天地不平之氣雖弱植一介窮<lb/>
途千里未嘗下情於公侯屈色於流俗凛然金<lb/>
石自匹猶不能忘情於春則知春之所及遠矣<lb/>
春之所感湥矣此僕所以撫窮賤而惜光陰懷<lb/>
功名而悲嵗月也豈徒幽宫狹路陌上桑間而<lb/>
已哉屈平有言目極千里傷春心因作春思賦<lb/>
幾乎以極春之所至析心之去就云爾<lb/>
若夫年臨九域韶光四極解宇宙之嚴氣起亭<lb/>
<pb n="KR4c0003_SBCK_001-2a"/>
臯之春色况風景兮同序復江山之異國感大<lb/>
運之虛盈見長河之紆直蜀川風候隔秦川今<lb/>
年節物異常年霜前桺葉銜霜翠雪裏梅花犯<lb/>
雪妍霜前雪裏知春早看桺看梅覺春好思萬<lb/>
里之佳期憶三秦之遠道淡蕩春色悠揚懷抱<lb/>
野何樹而無花水何堤而無草於是僕本浪人<lb/>
平生自淪懷書去洛抱劒辭秦惜良㑹之遒邁<lb/>
厭他鄉之苦辛忽逢邊候攺遙憶帝鄉春帝鄉<lb/>
迢遞關河裏神臯欲暮風煙起黃山半入上林<lb/>
<pb n="KR4c0003_SBCK_001-2b"/>
園玄㶚斜分曲江水玉臺金闕紛相望千門萬<lb/>
户遥相似昭陽殿裏報春歸未央臺上看春暉<lb/>
水精却掛鴛鴦幔雲母斜開翡翠幃競道西園<lb/>
梅色淺爭知北闕桺陰稀歛態調歌扇廻身正<lb/>
舞衣銀蠶吐絲猶未暖金燕銜泥試學飛妾本<lb/>
幽閨學歌舞寧知漢代多廵撫前年齋祭謁甘<lb/>
泉今嵗笙簫祠后土桃花萬騎喧長薄蘭葉千<lb/>
旗照平浦見原野之芳春憶山河之䆳古長安<lb/>
路狹遶長安公子春來不厭看杏葉裝金轡蒲<lb/>
<pb n="KR4c0003_SBCK_001-3a"/>
萄縷玉鞍聳葢臨平樂廻笳出上蘭上蘭經鄠<lb/>
杜揮鞭日將暮白馬新臨御溝道靑牛近出章<lb/>
臺路章臺接建章垂桺復垂楊草開馳馬埓花<lb/>
滿闘雞塲南鄰少婦多妖婉北里王孫駐行幰<lb/>
乍怪前春節候遲預道今年寒食晩傷紫陌之<lb/>
春度惜靑樓之望遠紫陌靑樓照月華珠帷黼<lb/>
帳七香車蛾睂畵來應幾様蟬鬢梳時半欲斜<lb/>
恨雕鞍之届晩痛銀箭之更賒行行避葉歩歩<lb/>
看花因狂夫之蕩子成賤妾之倡家狂夫去去<lb/>
<pb n="KR4c0003_SBCK_001-3b"/>
無窮已賤妾春眠春未起自有蘭閨數十重安<lb/>
知榆塞三千里榆塞連延玉關側雲間沉沉不<lb/>
可識葱山隱隱金河北霧裡蒼蒼幾重䵥忽有<lb/>
驛騎出幽并傳道春衣萬里程龍沙春草遍瀚<lb/>
海春雲生疎勒井泉寒尚竭燕山烽火夜應明<lb/>
聞道河源路遠遠誰教夫壻苦行行君行塞外<lb/>
多霜露爲想春臺起煙霧遊絲空罥合歡枝落<lb/>
花自遶相思樹春望年年絶幽閨離緒切春色<lb/>
朝朝異邊廷羽書至都䕶新封萬里矦將軍稍<lb/>
<pb n="KR4c0003_SBCK_001-4a"/>
定三邊地長斾猶銜掃雲色寶刀尚擁干星氣<lb/>
昨夜祁連驛使還征夫猶在鴈門關君度山川<lb/>
成白首應知嵗序歇紅顔紅顔一别成胡越夫<lb/>
婿連延限城闕羗笛橫吹隴路風戎衣直照關<lb/>
山月春色徒盈望春悲殊未歇復聞天子幸關<lb/>
東馳道煙塵萬里紅析羽揺初日繁笳思曉風<lb/>
後騎猶分長樂館前旌已映洛陽宮洛陽宮城<lb/>
紛合㳫離房别殿花周匝河陽别舍抵長河丹<lb/>
輪紺幰相經過戚里繁珠翠中閨盛綺羅鳳移<lb/>
<pb n="KR4c0003_SBCK_001-4b"/>
金谷舞鶯引石城歌向夕天津洛橋暮爭驅紫<lb/>
燕黃牛度閒居伊水園舊宅邙山路武子新布<lb/>
金錢埒季倫欲碎珊瑚樹復道西墉春霧寡更<lb/>
值南津春望寫入金市而乗羊出銅街而試馬<lb/>
葉抱露而爭密花牽風而亂下錦障縈山羅幃<lb/>
照野司空令尹之博物二陸三張之文雅新年<lb/>
柏葉之樽上巳蘭英之斚春來併是春何啻兩<lb/>
違秦忽逢江外客復憶江南春羅衣乗北渚錦<lb/>
袖出東隣江邊小婦無形迹特怨狂夫事行役<lb/>
<pb n="KR4c0003_SBCK_001-5a"/>
鳳凰山上花無數鸚鵡洲中草如積春江澹容<lb/>
與春期無處所春水春魚樂春汀春鴈舉君道<lb/>
玉門關何如金陵渚爲問逐春人年光幾處新<lb/>
何年春不至何地不宜春亦有當春逢遠客亦<lb/>
有當春别故人風物雖同候悲歡各異倫歸去<lb/>
春山恣閑放蕙畹蘭臯行可望何爲悠悠坐惆<lb/>
悵比來作客住臨卭春風春日自相逢石鏡巖<lb/>
前花屢密玉輪江上葉頻濃髙平㶚㟁三千里<lb/>
少道梁山一萬重自有春花煎别思無勞春鏡<lb/>
<pb n="KR4c0003_SBCK_001-5b"/>
照愁容盛年耿耿辭鄉國長路遙遙不可極形<lb/>
隨朗月驟東西思逐浮雲幾南北春蝶參差命<lb/>
儔侶春鶯綿蠻思羽翼余復何爲此方春長歎<lb/>
息㑹當一舉絶風塵翠葢朱軒臨上春朝昇玉<lb/>
署調天紀夕憇金閨奉帝綸長卿未達終希達<lb/>
曲逆長貧豈剰貧年年送春應未盡一旦逢春<lb/>
自有人<lb/>
<pb n="KR4c0003_SBCK_001-6a"/>
　　七夕賦<lb/>
若夫乾靈鵲讖之端地輔龍驂之始憑紫都而<lb/>
受曆按玄丘而命紀鳳毛鍾桂閫之祥麟角燦<lb/>
椒庭之祉馳朱軒於九域振黃麾於萬里抗芝<lb/>
館而星羅擢蘭宫而霞起則有皇慈霧洽聖渥<lb/>
天浮庭分玉禁邸瞰金樓剪鳬洲於細桺披鶴<lb/>
籞於長楸啟魚鈴而分帝術授虹璧而控神州<lb/>
擁黃山於石磴洩玄灞於銅溝列瑶牕而送燠<lb/>
闢銀牓而迎秋君王乃排靑幌揺朱舄戒鵷輿<lb/>
<pb n="KR4c0003_SBCK_001-6b"/>
靜鸞掖繞露廊而轉歩傃雲阡而縱跡嘯陳客<lb/>
於金牀命淮仙於桂席翔翠䍐於金甸迎吹簫<lb/>
於鳳驛佇靈匹於星期眷神姿於月夕于時玉<lb/>
繩湛色金漢餘光煙淒碧樹露濕銀塘視蓮潭<lb/>
之變彩見松院之生涼引驚蟬於寶瑟宿蘭燕<lb/>
於瑶筐綠臺兮千仞赬樓兮百常拂花筵而慘<lb/>
惻披葉序而徜徉結遥情於漢陌飛永睇於霞<lb/>
莊想佳人兮如在怨靈歡兮未揚促遥悲於四<lb/>
運味遺歌於七襄於是虬簷晚静魚扄夜飾忘<lb/>
<pb n="KR4c0003_SBCK_001-7a"/>
帝子之光華下君王之顏色握犀管展魚箋顧<lb/>
執事招仲宣仲宣跪而稱曰臣聞九變無津三<lb/>
靈有作布元氣於浩蕩運太虛於寥廓辨河鼓<lb/>
於西堧降天孫於東堮循五緯而淸黃道正三<lb/>
衡而澄紫落海人支石之機江女穿針之閣鄙<lb/>
塵情於春念擬仙契於秋諾河光淸地紀山氣<lb/>
歛天標霜凝碧宙水瑩丹霄耀麟軒於霧術褰<lb/>
羽斾於星橋徴赤螭而架渚漾靑翰而乗潮停<lb/>
翠梭兮巻霜縠引鴛杼兮割氷綃舉黃花而乗<lb/>
<pb n="KR4c0003_SBCK_001-7b"/>
月駕籠黛葉而卷雲翹撫今情而恨促指來渚<lb/>
而傷遥旣而丹軒黃<hi>萬一作</hi>拱紫房朱<hi>千一作</hi>籥仙<lb/>
御逶遲靈徒擾弱風驚雨驟煙廻電爍媧皇召<lb/>
巨野之龍莊叟命雕陵之鵲駐麟駕披鸞幕奏<lb/>
雲和汎霞酌碧虬玉室之饌白兎銀臺之藥荷<lb/>
葉頳鮫芙蓉靑雀上元錦書傳寶字王母瓊箱<lb/>
薦金約綵襻魚頭比目縫香緘燕尾同心縛羅<lb/>
帳五花懸珉砌百枝然下芸幬而暱枕弛蘭服<lb/>
而交筵託新歡而密勿懷往眷而潺湲於是羈<lb/>
<pb n="KR4c0003_SBCK_001-8a"/>
鸞切鏡旅鶴驚絃悲侵玉履念起金鈿儼歸裝<lb/>
而容曵整還葢而遷延洞庭波兮秋水急關山<lb/>
晦兮夕露連謂河漢之無浪似參商之永年君<lb/>
王乃背彤砌陟玄室沖想自閒神情如逸痛靈<lb/>
妃之稀偶嘉沉思之可畢荆豔齊升燕佳竝出<lb/>
金聲玉韻蕙心蘭質珠櫳綺檻北風臺繡户雕<lb/>
牕南向開響曵紅雲歌面近香隨白雪舞腰來<lb/>
掩淸琴而獨進淩絳樹而輕廻盧女黄金之椀<lb/>
張家碧玉之杯奉君王於終夕夫何怨於良媒<lb/>
<pb n="KR4c0003_SBCK_001-8b"/>
</p>
<p>
俄而月還西漢霞臨東沼鳬氏鳴秋雞人唱曉<lb/>
玉關控鶴瓊林飛鳥君王乃馭風殿而長懷俯<lb/>
雲臺而自矯矜雅範而霜髙穆沖衿而霞眇迎<lb/>
十客召三英香涵蔗酎吹肅蘭旌娃館疎兮綠<lb/>
草積歡房寂兮紫苔生聳詞源於月徑披翰藪<lb/>
於雲扄方絶元凱而髙視豈與梁楚而駢聲<lb/>
<pb n="KR4c0003_SBCK_001-9a"/>
　　九成宮東臺山池賦<hi>并序</hi>
九成宮東臺地接閑曠面山臨水爾其松峰桂<lb/>
壑紅泉碧磴金石千聲雲霞萬色侍郎張公雅<lb/>
思沉鬱永懷梓匠式侔仙造聿構靈<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>纎波成<lb/>
止水之源拳石儼干霄之狀雖流波覆簣俯籍<lb/>
人機而布葉攅花渺同天㑹僕因暇日濫奉淸<lb/>
埃敢抽南畒之才聊敘東山之事云爾<lb/>
若夫金臺妙境玉署仙居酌丹池<hi>墀一作</hi>之曉暇<lb/>
候靑禁之宵餘驟沖情於月道飛峻賞於煙墟<lb/>
<pb n="KR4c0003_SBCK_001-9b"/>
指山楹而思逸懷水鏡而神虛旣而仰瞻赬嶠<lb/>
傍窺黛壑複嶂煙廻攅溪霧錯偉沉用之兼濟<lb/>
想神功之可作規疊巘于盤龍憲飛泉于挂鶴<lb/>
覆簣而縈巖磴浮芥而環川堮採拳石於瑶濵<lb/>
搴纎珠於綺薄萍徙楚江之蔕花轉崑墟之蕚<lb/>
岫藴玉而虹驚浦涵珠而星落美仁智之同歸<lb/>
信髙㴱之縱託爾其危岑漏景曲渚畱寒髙松<lb/>
偃鶴淸篠鳴鸞被蘭丘而結珮照蓮服而披冠<lb/>
激㘭堂於别漵引膚寸於危巒若乃嶺横雞秀<lb/>
<pb n="KR4c0003_SBCK_001-10a"/>
波連鳳液花鳥縈紅蘋魚漾碧綠衣玄袵赬鱗<lb/>
翠額在林藪而同歡望江湖而齊適及夫景沉<lb/>
西崿月下東濱峰㴱夜乆潭靜秋新荷抽水葢<lb/>
薜引山茵雪芝獻液露菊傾津嗣南商之逸興<lb/>
有東海之遐賓保林泉而肆賞混簮紱而同塵<lb/>
何濯纓之有地如攀桂之無因<lb/>
<pb n="KR4c0003_SBCK_001-10b"/>
<pb n="KR4c0003_SBCK_001-10b"/>
　　遊廟山賦<hi>并序</hi>
玄武山西有廟山東有道君廟葢幽人之别府<lb/>
也長蘿巨樹梢翳雲日王子馭風而遊泠然而<lb/>
喜盖懷霄漢之舉而忘城闕之戀矣因欲攀洪<lb/>
崕於煙道邀羨門於天路仙師不存壯志徒爾<lb/>
俄而泉石移景秋陰方積松柏羣吟悲聲四起<lb/>
背鄉關者無復向時之榮焉嗚呼有其志無其<lb/>
時則知林泉有窮路之哭<hi>嗟一作</hi>煙霞多後時之<lb/>
歎不其悲乎遂作賦曰<lb/>
<pb n="KR4c0003_SBCK_001-11a"/>
陟彼山阿積石峩峩亭臯千里傷如之何啟松<lb/>
崖之密蔭攀桂岊之崇柯隔浮埃於地絡披顥<lb/>
氣於天羅爾其綠巖分徑蒼岑<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>室菌軒丹絢<lb/>
芝塲翠密俯泉石之淸泠臨風飇之瑟䫻仰紺<lb/>
臺而攜手望玄都而容膝於是躡霞岡於玉砌<lb/>
歩雲岊於金壇懷妙童與眞女想靑螭及碧鸞<lb/>
情恍恍而將逸心迥迥而未安見丹房之晩晦<lb/>
知紫洞之宵寒旣而露昏千嶂煙浮四野恨流<lb/>
俗以情多痛飛仙之術寡驅逸思於方外局髙<lb/>
<pb n="KR4c0003_SBCK_001-11b"/>
情於天下使蓬瀛可得而宅焉何必懷於此都<lb/>
也亂曰巳矣哉吾誰欺林壑逢地煙霞失時託<lb/>
宇宙兮無日俟鸞虬兮未期他鄉山谷祗令人<lb/>
悲<lb/>
<pb n="KR4c0003_SBCK_001-12a"/>
<pb n="KR4c0003_SBCK_001-13a"/>
　　寒梧棲鳳賦<lb/>
鳳兮鳳兮來何所圖出應明主言棲髙梧梧則<lb/>
嶧陽之珍木鳳則丹穴之靈雛理符有契誰言<lb/>
則孤遊必有方駭<hi>哂一作</hi>南飛之驚鵲音能中吕<lb/>
嗟入夜之啼烏况其靈光蕭散節物淒淸疎葉<lb/>
半殞髙歌和鳴鳥也將託其宿止人也焉知乎<lb/>
此情月照孤影風傳暮聲將振耀其五色俟蕭<lb/>
韶之九成九成則那率舞而下懐彼衆㑹罔知<lb/>
淳化雖璧沼可飲更能適於醴泉雖瓊林可棲<lb/>
<pb n="KR4c0003_SBCK_001-13b"/>
復想巡於竹榭念是欲往敢忘晝夜苟安安而<lb/>
能遷則思思其不暇故當披拂寒梧翻然一發<lb/>
自此西序言投北闕若用之銜詔冀宣命於軒<lb/>
堦若使之遊池庶承恩於嵗月可謂擇木而俟<lb/>
處卜居而後歇豈徒比跡於四靈常栖栖而没<lb/>
没<lb/>
<pb n="KR4c0003_SBCK_001-14a"/>
　　江曲孤鳬賦<hi>并序</hi>
梓州之東南涪江之所合有潭焉周數十歩靑<lb/>
壁絕地綠波澄天常有孤鳬棲蕩其側飛沉翻<lb/>
唼而天性不違嗟乎宇宙之容我多矣造化之<lb/>
資我厚矣何必處華池之内而求稻粱之恩哉<lb/>
遂作賦曰<lb/>
靈鳳翔兮千仞大鵬飛兮六月雖憑力而易舉<lb/>
終候時而難發不如㴱潭之鳥焉順歸潮而出<lb/>
没迹已存於江漢心非繫於城闕吮紅藻翻碧<lb/>
<pb n="KR4c0003_SBCK_001-14b"/>
蓮刷霧露棲雲煙迫之則隱馴之則前去就無<lb/>
失沉浮自然爾乃忘機絕慮懷聲弄影乗駭浪<lb/>
而神驚漾澄瀾而趣靜恥園雞之戀促悲塞鴻<lb/>
之赴永知動息而多方屢㳂洄而自省故其獨<lb/>
泛單宿全眞遠致反覆幽溪淹畱勝地傷雲鴈<lb/>
之嬰繳懼泉魚之受餌甘辭稻粱之惠焉而全<lb/>
飲啄之志也<lb/>
<pb n="KR4c0003_SBCK_001-15a"/>
　　馴鳶賦<lb/>
海上兮雲中靑城兮綘宮金山之斷鶴玉塞之<lb/>
驚鴻謂江湖之漲不足䀨謂宇宙之路不足窮<lb/>
終銜石矢坐觸金籠聲酸夕露影怨秋風巳矣<lb/>
哉何氣髙而望闊卒神瘁而智癢徒鶩迹於仙<lb/>
遊竟纒機於俗網未若兹禽猶融泛想慚丹丘<lb/>
之麗質謝靑田之逸響與道浮沉因時俯仰去<lb/>
非内懼馴非外奬夫勁翮揮風雄姿觸霧力制<lb/>
煙道神周天歩鬱霄漢之弘圖受園亭之近顧<lb/>
<pb n="KR4c0003_SBCK_001-15b"/>
質雖滯於城闕䇿巳成於雲路陳平負郭之居<lb/>
韓信昌平之寓似達人之用晦混塵蒙而自託<lb/>
類君子之含道處蓬蒿而不怍悲授餌之徒懸<lb/>
痛開弦之自落故爾放懷於誕暢此寄心於寥<lb/>
廓<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_002-1a"/>
王子安集卷之二<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　賦<lb/>
　　採蓮賦<hi>并序</hi>
昔之賦芙蓉者多矣雖復曹王潘陸之逸曲孫<lb/>
鮑江蕭之妙韻莫不權陳麗美粗舉採掇豈所<lb/>
謂究厥麗態窮其風謡哉頃乗暇景歷覩衆製<lb/>
伏翫累日有不滿焉遂作賦曰<lb/>
<pb n="KR4c0003_SBCK_002-1b"/>
非登高可以賦者唯採蓮而已矣况洞庭兮紫<lb/>
波復瀟湘兮綠水或暑雨兮朝霽乍涼風兮暮<lb/>
起黛質靑跗煙周五湖紅葩綘蘤電鑠千里尤<lb/>
見重於幽客信作謡於君子爾其珍族廣茂淑<lb/>
類傳鮮藻河渭之空曲被沮漳之淪連燭澄灣<lb/>
而爛爛亘修漲之田田豈直水區澤國江漘海<lb/>
堧是以呉娃越豔鄭婉秦妍感靈翹於上節悅<lb/>
瑞色於中年錦帆映浦羅衣塞川飛木蘭之畵<lb/>
檝駕芙蓉之綺船問子何去幽潭採蓮已矣哉<lb/>
<pb n="KR4c0003_SBCK_002-2a"/>
誠不知其所以然賞繇物召興以情遷故其遊<lb/>
泳一致悲欣萬緒至若金室麗妃璇宮佚女傷<lb/>
鳳臺之寂寞厭鸞扃之閒處侍飲南津陪歡北<lb/>
渚見磯㟁之紆直覿旌旄之低舉上苑神池芳<lb/>
林御陂樓陰架沚殿綵乗漪張拜洛之容衞備<lb/>
橫汾之羽儀簫鼓發兮龍文動鱗羽喧兮鷁首<lb/>
移咸靚粧而麗服各分騖而竝馳蘋縈槳礙荇<lb/>
觸船危視雲霞之沃蕩望林泉之蔽虧川泱泱<lb/>
兮菡萏積水湛湛兮芙蕖披惜嵗時兮易暮傷<lb/>
<pb n="KR4c0003_SBCK_002-2b"/>
君王兮未知折紺房與緗菂攬紅葩及碧枝廽<lb/>
綃裙兮竊獨歡歩羅韈兮私自竒莫不驚香悼<lb/>
色畏别傷離復有渚宮年少期門公子翠髪蛾<lb/>
睂赬脣皓齒傅粉蘭臺之上偷香椒房之裏亦<lb/>
復銜恩激誓佩寵緘愁承好賜之珍席奉嬉宴<lb/>
之彩斿繡棟曛兮翠羽帳瑶塘曙兮靑翰舟攀<lb/>
條拾蘂沒波泝流池心寛而藻薄浦口窄而萍<lb/>
稠和橈姬之衞吹接㮄女之齊謳去復去兮水<lb/>
色夕採復採兮荷華秋願承歡而卒嵗長接席<lb/>
<pb n="KR4c0003_SBCK_002-3a"/>
而寡仇于時薊北無事關西始樂霧靜江垠氛<lb/>
恬海漠寢怪氣於沅湘照榮光於河洛殊方異<lb/>
類舞詠相錯王公卿士歌吹竝作則有侯家瑣<lb/>
第戚里芳園穿池灞㟁之曲蓄水河陽之源隄<lb/>
防谷口島㠘轘轅嘉木畢植靈草具繁沉桂北<lb/>
之丹藕擢荆南之紫根鬰萋萋而霧合粲曄曄<lb/>
而霞翻洎乎氣徹都鄙景萃川陸麥雨㣲涼梅<lb/>
颷淺燠命妖侶於石城嘯娱朋於金谷乃使綠<lb/>
珠捧棹靑琹理舳樽芳醪藉珍餗汎玉潭之瀰<lb/>
<pb n="KR4c0003_SBCK_002-3b"/>
漫遶金渠之隈隩石近水而苔濃岸連山而樹<lb/>
複排芰末而爭遠託蘆問而競逐赴汩凌波飛<lb/>
袿振羅風低綠幹水濺黃螺上客喧兮樂未已<lb/>
美人醉兮顔將酡畏蓮色之如臉願衣香而勝<lb/>
荷徘徊郢調悽愴燕歌念窮歡於水涘誓畢賞<lb/>
於川阿結漢女邀湘娥北溪蘂尚宻南汀花更<lb/>
多恨光景兮不住諧芳馨兮謂何若乃南鄢義<lb/>
妻東呉信婦結縭整佩承筐奉箒忽君子兮有<lb/>
行復良人兮遠征南討九眞百越北戍雞田鴈<lb/>
<pb n="KR4c0003_SBCK_002-4a"/>
城念去魂駭相視骨驚臨春渚兮一送見秋潭<lb/>
之四平與子之别煙波望絕念子之寒江山路<lb/>
難水淡淡兮蓮葉紫風䬃䬃兮荷花丹剪瑤帶<lb/>
而猶恨折瓊英而不歡旣而緣隈逗浦返栧歸<lb/>
櫓睠芳草兮巳殘憶離居兮方苦延素頸於極<lb/>
漲攘皓腕於神滸惜佳期兮末繇徒増思兮何<lb/>
補又若倡姬蕩媵命侶招羣淇上洛表湘臯汝<lb/>
墳望洲草兮翡翠色動浦水兮驪龍文願解佩<lb/>
以邀子思褰裳而從君悲時暮愁日曛鳴環釧<lb/>
<pb n="KR4c0003_SBCK_002-4b"/>
兮響窈窕豔珠翠兮光繽紛憐曙野之綘氣愛<lb/>
晴天之碧雲棹巡汀而桺拂船向渚而菱分掇<lb/>
翠莖以翳景籠朱蕚以爲裙挺楫淩亂雲流雨<lb/>
散鳴榔絡繹霧罷煙釋狀飛虬之蜿蜿若驚鴻<lb/>
之奕奕艇怯奔潮篙憎淺石絲着手而偏繞刺<lb/>
牽衣而屢襞乃有貴子王孫乗閒縱觀何平叔<lb/>
之符彩潘安仁之藻翰税龍馬於金堤命梟舟<lb/>
於石㟁錦䌫翻灑銀檣照爛日側光沉風驚浪<lb/>
㴱盻北渚之新贈恣東溪之密尋鴛鴦繡彩之<lb/>
<pb n="KR4c0003_SBCK_002-5a"/>
文履玳瑁瓊華之寶琴扣舷擊㮄呉歈越吟溱<lb/>
與洧兮葉覆水淮與濟兮花冒潯値明月之夕<lb/>
出逢丹霞之夜臨茱茰歌兮軫妾思芍藥曲兮<lb/>
傷人心伊採蓮之賤事信忘情之葢寡雖兆迹<lb/>
於水鄉遂風行於天下感極哀樂聲參鄭雅是<lb/>
以緬察谷底窮覽地維北盡豐鎬澇潏南究江<lb/>
沱越沂莫不俟期應節㳂濤汎湄薄言採之興<lb/>
言服之發文扃之嚴什動幽幌之情詩使人結<lb/>
眷令人想思宜其色震百草香奪九芝棲碧羽<lb/>
<pb n="KR4c0003_SBCK_002-5b"/>
之神雀負靑　之寶龜紫秩流記丹經秘詞豈<lb/>
徒加繡柱之光彩曄文井之華滋已哉向使時<lb/>
無其族代乏厥類獨秀上淸之境不生中國之<lb/>
地學鸞鳳而時來與鶼鶼而間至必能使衆瑞<lb/>
彩沒羣貺色沮湯武齋戒伊臯延佇豈俾夫秦<lb/>
童趙僕倡姬豔女狎而翫之擷而採之乎時有<lb/>
東鄙幽人西園舊客常陪帝子之輿經在天人<lb/>
之籍詠綠竹於風曉賦朱華於月夕暑往寒來<lb/>
忽矣悠哉蓬飄梗逝天涯海際似還卭之寥廓<lb/>
<pb n="KR4c0003_SBCK_002-6a"/>
同適越之淫滯蕭索窮途飄颻一隅昔聞七澤<lb/>
今遇五湖聽菱歌兮㡬曲視蓮房兮幾株非鄴<lb/>
地之宴語異雎苑之歡娛况復殊方别域重瀛<lb/>
複嶂虞翻則故鄉寥落許靖則生涯惆悵感芳<lb/>
草之及時懼修名之或䘮誓將剗跡潁上棲影<lb/>
渭陽枕箕岫之孤石汎磻溪之小塘餐素實兮<lb/>
吸綘芳荷爲衣兮芰爲裳永潔已於丘壑長寄<lb/>
心於君王且爲歌曰榮華息功名惻竒秀兮異<lb/>
植紅光兮碧色禀天地之淑麗承雨露之霑飾<lb/>
<pb n="KR4c0003_SBCK_002-6b"/>
蓮有藕兮藕有枝才有用兮用有時何當婀娜<lb/>
花實移爲君含香藻鳳池<lb/>
<pb n="KR4c0003_SBCK_002-7a"/>
　　澗底寒松賦<hi>并序</hi>
嵗八月壬子旅遊於蜀尋茅溪之澗㴱蹊絕磴<lb/>
人跡罕到爰有松焉冒霜停雪蒼然百丈雖髙<lb/>
柯峻頴不能踰其岸嗚呼斯松託非其所出群<lb/>
之噐何以别乎葢物有殊類而合情士有因感<lb/>
而成興遂作賦曰<lb/>
惟松之植于澗之幽盤柯跨嶮㳫柢憑流寓天<lb/>
地兮何日凌霜露兮幾秋見時華之屢變知俗<lb/>
態之多浮故其磊落殊狀森梢峻節紫葉吟風<lb/>
<pb n="KR4c0003_SBCK_002-7b"/>
蒼條振雪嗟英鑒之稀遇保眞容之未缺攀翠<lb/>
崿而形疲指丹霄而望絕已矣哉葢用輕則資<lb/>
衆器宏則施寡信棟梁之已成非榱桷之相假<lb/>
徒志遠而心屈遂才髙而位下斯在物而有焉<lb/>
余何爲而悲者<lb/>
<pb n="KR4c0003_SBCK_002-8a"/>
　　慈竹賦<hi>并序</hi>
廣漢山谷有竹名慈生必向内示不離本修莖<lb/>
巨葉攅根㳫柢叢之大者或至百千株焉而縈<lb/>
結踰乎咫尺好事君子徙爲堦庭之翫焉吁嗟<lb/>
非此土所有乃有厭流俗之譏動鄉關之思者<lb/>
葢撫髙節而興歎覽嘉名而思歸遂爲賦曰<lb/>
有竹猗猗生于髙陂左連瑤帶右雜瓊枝恨幽<lb/>
客之方賞嗟君矦之不知徙蔚丹谷遷榮綠池<lb/>
氣凛凛而猶在色蒼蒼而未離屈巖壑之容貌<lb/>
<pb n="KR4c0003_SBCK_002-8b"/>
充堦庭之羽儀爾其劃疆分域駢陰抗趾疊幹<lb/>
龍廻攅根鳳峙防碧露於霄末翳紅光於暈始<lb/>
崇柯振而雲靄生繁葉動而風颷起擁涼砌之<lb/>
晨肅屏炎扃之晝滓至若白藏載謝玄英肇切<lb/>
塞北河堅關南地裂觀衆茂之咸悴驗貞輝之<lb/>
獨㓗抽勁綠以垂霜總嚴靑而負雪葢同類之<lb/>
常禀非殊方之異節若乃宗生族茂天長地乆<lb/>
萬柢爭盤千株競糾如母子之鈎帶似閨門之<lb/>
悌友恐孤秀而成危毎羣居而自守付美名之<lb/>
<pb n="KR4c0003_SBCK_002-9a"/>
天屬而和氣之冥受嗟乎道之存矣物亦自有<lb/>
<hi>有之一作</hi>不背仁而貪地不藏節以遯時故其貞不<lb/>
自眩用不見疑保夷險之無易哂榮枯之有期<lb/>
俄蓬轉於岷徼遂萍流於江汜分兄弟於兩鄉<lb/>
隔晨昏於萬里撫貞容而骨愧伏嘉號而心死<lb/>
庶因感而長懷將䇿情而勵巳<lb/>
<pb n="KR4c0003_SBCK_002-9b"/>
<pb n="KR4c0003_SBCK_002-9b"/>
　　靑苔賦<hi>并序</hi>
吾之旅遊數月矣憇乎荒澗覩靑苔焉緣崖而<lb/>
上乃喟然歎曰嗟乎苔之生於林塘也爲幽客<lb/>
之賞苔之生於軒庭也爲居人之怨斯擇地而<lb/>
處無累於物也愛憎從而生遂作賦曰<lb/>
若夫桂洲蒼澗松崖祕液繞江曲之寒沙抱叢<lb/>
幽之古石汎廻塘而積翠縈修樹而凝碧契山<lb/>
客之竒情諧野人之妙適及其瑶房有寂瓊室<lb/>
無光霏微君子之砌蔓延君矦之堂引浮靑而<lb/>
<pb n="KR4c0003_SBCK_002-10a"/>
泛露散輕綠而承霜起金鈿之舊感驚玉筯之<lb/>
新行若夫弱質綿羃纎滋布濩措形不用之境<lb/>
託跡無人之路望夷險而齊歸在髙㴱而委遇<lb/>
惟愛憎之未染何悲歡之詭赴宜其背陽就陰<lb/>
違喧處靜不根不蔕無華無影恥桃李之暫芳<lb/>
笑蘭桂之不永故順時而不競毎乗幽而自整<lb/>
<pb n="KR4c0003_SBCK_002-10b"/>
　四言古詩<lb/>
　　倬彼我系　勃兄勵序<lb/>
　倬彼我系舎弟虢州叅軍勃所作也傷廹乎<lb/>
　家貧道未成而受祿不得如古之君子四十<lb/>
　强而仕也故本其情性原其事業因陳先人<lb/>
　之迹以議出處致天爵之艱難也<lb/>
倬彼我系出自有周分疆錫社派别枝流居衛<lb/>
仕宋匡嬴相劉乃武乃文或公或矦晉曆崩坼<lb/>
衣冠擾弊粤自太原播徂江澨禮䘮賢隱時屯<lb/>
<pb n="KR4c0003_SBCK_002-11a"/>
道閉王室如燬生人多殪伊我有器思逢其主<lb/>
自東旋西擇木開宇田彼河曲家乎汾浦天未<lb/>
厭亂吾將誰輔伊我祖德思濟九埏不常厥所<lb/>
于兹五遷欲及時也夫豈願焉其位雖屈其言<lb/>
則傳爰述帝制大蒐王道曰天曰人是祖是考<lb/>
禮樂咸若詩書具草貽厥孫謀永爲家寶伊余<lb/>
小子信慚明哲彼網有條彼車有轍思屏人事<lb/>
克終前烈于嗟代網卒余來絏來絏伊何謂余<lb/>
曰仕我瞻先達三十方起夫豈不懷高山仰止<lb/>
<pb n="KR4c0003_SBCK_002-11b"/>
願言毓德啜菽飲水有烏反哺其聲嗷嗷言念<lb/>
舊德憂心忉忉今我不養嵗月其滔僶俛從役<lb/>
豈敢告勞從役伊何薄求卑位告勞伊何來參<lb/>
卿事名存實爽負信愆義靜言遐思中心是愧<lb/>
<pb n="KR4c0003_SBCK_002-12a"/>
<pb n="KR4c0003_SBCK_002-13a"/>
　五言古詩<lb/>
　　上巳浮江宴韻得阯字<lb/>
披觀玉京路駐賞金臺阯逸興懷九仙良辰傾<lb/>
四美松吟白雲際桂馥淸谿裏别有江海<hi>漢一作</hi>
心日暮情何已<lb/>
　　春日宴樂遊園韻得接字<lb/>
帝里寒光盡神臯春望浹梅郊落晚英桺甸驚<lb/>
初葉流水抽奇弄崩雲灑芳牒淸尊湛不空暫<lb/>
喜平生接<lb/>
<pb n="KR4c0003_SBCK_002-13b"/>
　　山亭夜宴<lb/>
桂宇幽襟積松臺涼夜永森沈野逕寒肅穆巖<lb/>
扉靜竹晦南阿色荷翻北潭影淸興殊未闌林<lb/>
端照初景<lb/>
　　詠風<lb/>
肅肅涼風<hi>景一作</hi>生加我林壑淸驅煙尋磵户卷<lb/>
霧出山楹去來固無跡動息如有情日落山水<lb/>
靜爲君起松聲<lb/>
　　懷仙<hi>并序</hi>
<pb n="KR4c0003_SBCK_002-14a"/>
　客有自幽山來者啟予以林壑之事而煙霞<lb/>
　在焉思解纓紱永詠山水神與道超跡爲形<lb/>
　滯故書其事焉<lb/>
鶴岑有竒徑麟洲富仙家紫泉漱珠液玄巖列<lb/>
丹葩常希披塵網眇然登雲車鸞情極霄漢鳳<lb/>
想疲煙霞道存蓬瀛近意惬朝市賒無爲㘴惆<lb/>
悵虛此江上華<lb/>
　　忽夢遊仙<lb/>
僕本江上客牽跡在方内寤寐霄漢間居然有<lb/>
<pb n="KR4c0003_SBCK_002-14b"/>
靈對翕爾登霞首依然躡雲背電䇿驅龍光煙<lb/>
途儼鸞態乗月披金帔連星解瓊珮浮識俄易<lb/>
歸眞遊邈難再寥廓沈遐想周遑奉遺誨流俗<lb/>
非我鄉何當釋塵昧<lb/>
<pb n="KR4c0003_SBCK_002-15a"/>
　七言古詩<lb/>
　　秋夜長<lb/>
秋夜長殊未央月明露白澄淸光層城綺閣遥<lb/>
相望川無梁北風受節南鴈翔崇蘭委質時菊<lb/>
芳鳴環曵履出長廊爲君秋夜擣衣裳纎羅<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>
鳳凰丹綺雙鴛鴦調砧亂杵思自傷征夫萬里<lb/>
戍他鄉鶴關音信斷龍門道路長君在天一方<lb/>
寒衣徒自香<lb/>
　　採蓮曲<lb/>
<pb n="KR4c0003_SBCK_002-15b"/>
採蓮歸綠水芙蓉衣秋風起浪鳬鴈飛桂棹蘭<lb/>
橈下長浦羅裙玉腕輕揺櫓葉嶼花潭極望平<lb/>
江謳越吹相思苦相思苦佳期不可駐塞外征<lb/>
夫猶未還江南採蓮今巳暮採蓮花渠今那必<lb/>
盡娼家官道城南把桑葉何如江上採蓮花蓮<lb/>
花復蓮花花葉何稠疊葉翠本羞睂花紅强如<lb/>
頰佳人不在兹悵望别離時牽花憐共蔕折藕<lb/>
愛連絲故情無處所新物徒華滋不惜西津交<lb/>
佩解還羞北海鴈書遲採蓮歌有節採蓮夜未<lb/>
<pb n="KR4c0003_SBCK_002-16a"/>
歇正逢浩蕩江上風又値徘徊江上月徘徊蓮<lb/>
浦夜相逢呉姬越女何丰茸共問寒江千里外<lb/>
征客關山路㡬重<lb/>
　　臨高臺<lb/>
臨高臺臨高臺迢遰絶浮埃瑶軒綺構何崔嵬<lb/>
鸞歌鳳吹淸且哀俯瞰長安道萋萋御溝草斜<lb/>
<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>甘泉路蒼蒼茂陵樹高臺四望同佳氣鬱葱<lb/>
葱紫閣丹樓紛照耀璧房錦殿相玲瓏東迷長<lb/>
樂觀西指未央宮赤城映朝日綠樹揺春風旗<lb/>
<pb n="KR4c0003_SBCK_002-16b"/>
亭百隊開新市甲第千甍分戚里朱輪翠葢不<lb/>
勝春疊榭層楹相<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>起復有靑樓大道中繡户<lb/>
文牕雕綺櫳錦衾晝不襞羅幃夕未空歌屏朝<lb/>
掩翠粧鏡晚窺紅爲君安寶䯻蛾睂罷花叢塵<lb/>
間狹路黯將暮雲開月色明如素鴛鴦池上兩<lb/>
兩飛鳳凰樓下雙雙度物色正如此佳期那不<lb/>
顧銀鞍繡轂盛繁華可憐今夜宿娼家娼家少<lb/>
婦不須顰東園桃李片時春君看舊日髙臺處<lb/>
柏梁銅雀生黃塵<lb/>
<pb n="KR4c0003_SBCK_002-17a"/>
　　滕王閣<lb/>
滕王高閣臨江渚珮玉鳴鸞罷歌舞畵棟朝飛<lb/>
南浦雲朱簾暮捲西山雨閒雲潭影日悠悠物<lb/>
换星移度幾秋閣中帝子今何在檻外長江空<lb/>
自流<lb/>
　　江南弄<lb/>
江南弄巫山連楚夢行雲幾相送瑤軒金谷上<lb/>
春時玉童仙女無見期紫霧香煙眇難託淸風<lb/>
明月遥相思遙相思草徒綠爲聽雙飛鳳凰曲<lb/>
<pb n="KR4c0003_SBCK_002-17b"/>
　　落花落<lb/>
落花落落花紛漠漠綠葉靑跗暎丹蕚與君徘<lb/>
徊上金閣影拂粧階玳瑁筵香飄舞館茱茰幙<lb/>
落花飛撩亂入中帷落花春正滿春人歸不歸<lb/>
落花度氛氲遶髙樹落花春已繁春人春不顧<lb/>
綺閣靑臺靜且閒羅袂紅巾復往還盛年不再<lb/>
得髙枝難重攀試復旦遊落花裏暮宿落花間<lb/>
與君落花院臺上起雙鬟<lb/>
　　寒夜懷友二首<lb/>
<pb n="KR4c0003_SBCK_002-18a"/>
北山煙霧始茫茫南津霜月正蒼蒼秋㴱客思<lb/>
紛無已復値征鴻中夜起<lb/>
複閣重樓向浦開秋風明月度江來故人故情<lb/>
懷故宴相望相思不相見<lb/>
　六言古詩<hi>附</hi>
　　雜曲<lb/>
智瓊神女來訪文君蛾睂始約羅裙初薰歌齊<lb/>
曲韻舞亂行分若向陽臺薦枕何啻得勝朝雲<lb/>
<pb n="KR4c0003_SBCK_002-18b"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_003-1a"/>
王子安集卷之三<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　五言律詩<lb/>
　　銅雀妓二首<lb/>
金鳯鄰銅雀漳河望鄴城君王無處所臺榭若<lb/>
平生舞席紛何就歌梁儼未傾西陵松檟冷誰<lb/>
見綺羅情<lb/>
妾本㴱宮妓層城閉九重君王歡愛盡歌舞爲<lb/>
<pb n="KR4c0003_SBCK_003-1b"/>
</p>
<p>
誰容錦衾不復襞羅衣誰再縫高臺西北望流<lb/>
涕向靑松<lb/>
　　聖泉宴<hi>并序</hi>
　玄武山有聖泉焉浸淫歷數百千年乗巖泌<lb/>
　湧接磴分流下瞰長江沙堤石岸咸古人遺<lb/>
　跡也兹乃靑蘋綠芰紫苔蒼蘚遂使江湖思<lb/>
　遠寤寐寄託旣而崇巒左岥石壑前縈丹㟧<lb/>
　萬尋碧潭千頃松風唱響竹露薫空瀟瀟乎<lb/>
　人間之難遇也方欲以林壑爲天屬琴樽爲<lb/>
<pb n="KR4c0003_SBCK_003-2a"/>
　日用嗟乎古今代謝方㴱川上之悲少長同<lb/>
　遊且盡山陰之樂盍題芳什共寫髙情詩得<lb/>
　泉字<lb/>
披襟乗石磴列籍俯春泉蘭氣薫山酌松聲韻<lb/>
野弦影飄垂葉外香度落花前興洽林塘晚重<lb/>
巖起夕煙<lb/>
　　尋道觀<hi>而張天師居也其觀卽昌利觀</hi>
芝<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>光分野蓬闕盛規模碧壇淸柱閾丹洞肅<lb/>
松樞玉笈三山記金箱五嶽圖蒼虬不可見<hi>作一</hi>
<pb n="KR4c0003_SBCK_003-2b"/>
</p>
<p>
<hi>得</hi>空望白雲衢<lb/>
　　散關晨度<lb/>
關山淩旦開石路無塵埃白馬髙談去靑牛眞<lb/>
氣來重門臨巨壑連棟起崇隈卽今揚䇿度非<lb/>
是棄繻囘<lb/>
　　别薛華<lb/>
送送多窮路遑遑獨問津悲涼千里道悽斷百<lb/>
年身心事同漂泊生涯共苦辛無論去與住俱<lb/>
是夢中人<lb/>
<pb n="KR4c0003_SBCK_003-3a"/>
　　重别薛華<lb/>
明月沉珠浦秋風濯錦川樓臺臨絕㟁洲渚亘<lb/>
長天旅泊成千里棲遑共百年窮途惟有淚還<lb/>
望獨潸然<lb/>
　　遊梵宇三覺寺<lb/>
香閣披靑磴琱臺控紫岑葉齊山路狹花積野<lb/>
壇㴱蘿幌棲禪影松門聽梵音遽欣陪妙躅延<lb/>
賞滌煩襟<lb/>
　　麻平晚行<lb/>
<pb n="KR4c0003_SBCK_003-3b"/>
</p>
<p>
百年懷土望千里倦遊情髙低尋戍道遠近聽<lb/>
泉聲磵葉纔分色山花不辨名羈心何處盡風<lb/>
急暮猨淸<lb/>
　　送盧主簿<lb/>
窮途非所恨虛室自相依城闕居年滿琴樽俗<lb/>
事稀開襟方未已分袂忽多違東巖富松竹嵗<lb/>
暮幸同歸<lb/>
　　餞韋兵曹<lb/>
征驂臨野次别袂慘江垂川霽浮煙歛山明落<lb/>
<pb n="KR4c0003_SBCK_003-4a"/>
照移鷹風凋晚葉蟬露泣<hi>泫一作</hi>秋枝亭臯分遠<lb/>
望延想間雲涯<lb/>
　　白下驛餞唐少府<lb/>
下驛窮交日昌亭旅食年相知何用早懷抱卽<lb/>
依然浦樓低晚照鄉路隔風煙去去如何道長<lb/>
安在日邊<lb/>
　　杜少府之任蜀州<lb/>
城闕輔三秦風煙望五津與君離别意同是宦<lb/>
遊人海内存知己天涯若比隣無爲在岐路兒<lb/>
<pb n="KR4c0003_SBCK_003-4b"/>
女共霑巾<lb/>
　　仲春郊外<lb/>
東園垂桺徑西堰落花津物色連三月風光絕<lb/>
四鄰鳥飛村覺曙魚戲水知春初晴山院裏何<lb/>
處染囂塵<lb/>
　　郊興<lb/>
空園歌獨酌春日賦閒居澤蘭侵小徑河桺覆<lb/>
長渠雨去花光濕風歸葉影疎山人不惜醉唯<lb/>
畏綠樽虛<lb/>
<pb n="KR4c0003_SBCK_003-5a"/>
　　郊園卽事<lb/>
煙霞春旦<hi>早一作</hi>賞松竹故年心斷山疑畵障懸<lb/>
澑瀉鳴琴草徧南亭合花濃<hi>開一作</hi>北院㴱閒居<lb/>
饒酒賦隨興欲抽簮<lb/>
　　觀佛跡寺<lb/>
蓮座神容儼松崖聖跡餘年長金跡淺地乆石<lb/>
文疎頽華臨曲磴傾影赴前除共嗟陵谷遠俄<lb/>
視化城虛<lb/>
　　山居晚眺贈王道士<lb/>
<pb n="KR4c0003_SBCK_003-5b"/>
金壇疎俗宇玉洞侶仙羣花枝栖晚露峰葉度<lb/>
晴雲斜照移山影廻沙擁澑<hi>籀一作</hi>文琴樽方待<lb/>
興竹樹已迎曛<lb/>
　　八仙逕<hi>數里巖逕窈窕杖而後進寺南又有昌利觀去寺可</hi>
柰園欣八正松巖訪九仙援蘿窺霧術攀桂俯<lb/>
雲阡<hi>煙一作</hi>代北鸞驂至遼西鶴騎旋終希脫塵<lb/>
網連翼下芝田<lb/>
　　春日還郊<lb/>
閒情兼黙語<hi>黙黙一作</hi>擕杖赴巖泉草綠縈新帶愉<lb/>
<pb n="KR4c0003_SBCK_003-6a"/>
靑綴古錢魚牀侵㟁水鳥路入山煙還題平子<lb/>
賦花樹滿春田<lb/>
　　<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>酒春園作<lb/>
投簮下山閣攜酒<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>河梁狹水牽長鏡髙花送<lb/>
斷香繁鸎歌似曲疎蝶舞成行自然催一醉非<lb/>
但閲年光<lb/>
　　觀内懷仙<lb/>
玉架殘書隱金壇舊跡迷牽花尋紫洞<hi>澗一作</hi>歩<lb/>
葉下淸谿瓊漿猶類乳石髓尚如泥自能成羽<lb/>
<pb n="KR4c0003_SBCK_003-6b"/>
翼何必仰雲梯<lb/>
　　秋日别王長史<lb/>
别路長<hi>餘一作</hi>千里㴱恩重百年正悲西候日更<lb/>
動北梁篇野色籠寒霧山光歛暮煙終知難再<lb/>
奉懷德自澘然<lb/>
　　上巳浮江宴韻得遥字<lb/>
上巳年光促中川興緒遥綠齊山葉滿紅洩㟁<lb/>
花銷泉聲喧後澗虹影照前橋遽悲春望遠江<lb/>
路積波潮<lb/>
<pb n="KR4c0003_SBCK_003-7a"/>
　　長桺<lb/>
晨征犯煙磴夕憇在雲關晚風淸近壑新月照<lb/>
澄灣郊童樵唱返津叟釣歌還客行無與晤賴<lb/>
此釋愁顏<lb/>
　　羈遊餞别<lb/>
客心懸隴路遊子倦<hi>惓一作</hi>江干槿豐<hi>濃一作</hi>朝砌<lb/>
靜篠密夜牕寒琴聲銷别恨風景駐離歡寜竟<lb/>
山川遠悠悠旅思難<lb/>
　　易陽早發<lb/>
<pb n="KR4c0003_SBCK_003-7b"/>
飭裝侵曉月奔䇿候殘星危閣尋丹嶂廻梁屬<lb/>
翠屛雲間迷樹影霧裏失峰形復此涼颷至空<lb/>
山飛夜螢<lb/>
　　焦㟁早行和陸四<lb/>
侵星違旅舘乗月戒征儔複嶂迷晴色虛巖辨<lb/>
暗流猿吟山漏曉螢散野風秋故人渺何際鄉<lb/>
關雲霧浮<lb/>
　　㴱灣夜宿<hi>山帶江主人依</hi>
津途臨巨壑村宇架危岑堰絕灘聲隱峰交樹<lb/>
<pb n="KR4c0003_SBCK_003-8a"/>
影㴱江童暮理楫山女夜調砧此時故鄉遠寜<lb/>
知遊子心<lb/>
　　傷裴錄事䘮子<lb/>
蘭堦霜候早松路穸<hi>夜一作</hi>臺㴱魄散珠胎沒芳<lb/>
銷玉樹沈露文晞宿草煙照慘平林芝焚空歎<lb/>
息流恨滿籝金<lb/>
<pb n="KR4c0003_SBCK_003-8b"/>
<pb n="KR4c0003_SBCK_003-8b"/>
　五言排律<lb/>
　　泥谿<lb/>
弭棹淩奔壑低鞭躡峻岐江濤出㟁險峰磴入<lb/>
雲危澑急船文亂巖斜騎影移水煙籠翠渚山<lb/>
照落丹崖風生蘋浦葉露泫<hi>泣一作</hi>竹潭枝泛水<lb/>
雖云美勞歌誰復知<lb/>
　　秋日仙遊觀贈道士<hi>詩無首四句一作駱賓王</hi>
石圖分帝宇銀牒洞靈宮廻丹縈岫室複翠上<lb/>
巖櫳霧濃金竈靜雲暗玉壇空野花常捧露山<lb/>
<pb n="KR4c0003_SBCK_003-9a"/>
葉自吟風林泉明月在詩酒故人同待余逢石<lb/>
髓從爾命飛鴻<lb/>
　　出境遊山二首<lb/>
源水終無路山阿若有人驅羊先動石走兎欲<lb/>
投巾洞晚秋泉冷巖朝古樹新峰斜連鳥翅磴<lb/>
疊上魚鱗化鶴千齡早元龜六代春浮雲今可<lb/>
駕滄海自成塵<lb/>
振翮淩霜吹正月佇天潯爲鑣淩翠壑飛軫控<lb/>
靑岑巖㴱靈竈沒澗毁石渠沈宫闕雲間近江<lb/>
<pb n="KR4c0003_SBCK_003-9b"/>
山物外臨玉壇棲暮夜珠洞結秋陰蕭蕭離俗<lb/>
影擾擾望鄉心誰意山遊好屢傷人事侵<lb/>
　　三月曲水宴得樽字<lb/>
彭澤官初去河陽賦始傳田園歸舊國詩酒間<lb/>
長筵列室窺丹洞分樓瞰紫煙縈廻亘津渡出<lb/>
沒控郊廛鳳琴調上客龍轡儼羣仙松石偏宜<lb/>
古藤蘿不記年重簷交密樹複磴擁危泉抗石<lb/>
晞南嶺乗沙眇北川傅巖來築處磻溪入釣前<lb/>
日斜眞趣遠幽思夢涼蟬<lb/>
<pb n="KR4c0003_SBCK_003-10a"/>
　　　盧照隣和得樽字附<lb/>
　風煙彭澤里山水仲長園繇來棄銅墨本自<lb/>
　重琴樽髙情邈不嗣雅道今復存有美光時<lb/>
　彦養德坐山樊門開芳杜徑室距桃花源公<lb/>
　子黄金勒仙人紫氣軒長懷去城市髙詠狎<lb/>
　蘭蓀連沙飛白鷺孤嶼嘯玄猿日影巖前落<lb/>
　雲花江上翻興䦨車馬散林塘夕鳥喧<lb/>
<pb n="KR4c0003_SBCK_003-10b"/>
　五言絕句<lb/>
　　晚届鳯州<lb/>
寶雞辭舊域仙鳯歷遺墟去此近城闕靑山明<lb/>
月初<lb/>
　　羇春<lb/>
客心千里倦春事一朝歸還傷北園裏重見落<lb/>
花飛<lb/>
　　林塘懷友<lb/>
芳屏畵春草仙杼織朝霞何如山水路對面卽<lb/>
<pb n="KR4c0003_SBCK_003-11a"/>
飛花<lb/>
　　山扉夜坐<lb/>
抱琴開野室攜酒<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>情人林塘花月下别是一<lb/>
家春<lb/>
　　春莊<lb/>
山中蘭葉徑城外李桃園直知人事靜不覺鳥<lb/>
聲喧<lb/>
　　春遊<lb/>
客念紛無極春淚倍成行今朝花樹下不覺戀<lb/>
<pb n="KR4c0003_SBCK_003-11b"/>
年光<lb/>
　　春園<lb/>
山泉兩處晚花桺一園春還持千日醉共作百<lb/>
年人<lb/>
　　林泉獨飲<lb/>
丘壑經塗賞花桺遇時春相逢今不醉物色自<lb/>
輕人<lb/>
　　登城春望<lb/>
物外山川近晴初景靄新芳郊花桺徧何處不<lb/>
<pb n="KR4c0003_SBCK_003-12a"/>
宜春<lb/>
　　他鄉敘興<lb/>
綴葉歸煙晚乗花落照春邊城琴酒處俱是越<lb/>
鄉人<lb/>
　　夜興<lb/>
野煙含夕渚山月照秋林還將中散興來偶歩<lb/>
兵琴<lb/>
　　臨江二首<lb/>
泛泛東流水飛飛北上塵歸驂將别棹俱是倦<lb/>
<pb n="KR4c0003_SBCK_003-12b"/>
遊人<lb/>
去驂嘶别路歸棹隱寒洲江臯木葉下應想故<lb/>
城秋<lb/>
　　江亭夜月送别二首<lb/>
江送巴南水山橫塞北雲津亭秋月夜誰見泣<lb/>
離羣<lb/>
亂煙籠碧砌飛月向南端寂寂離亭掩江山此<lb/>
夜寒<lb/>
　　别人四首<lb/>
<pb n="KR4c0003_SBCK_003-13a"/>
乆客逢餘閏他鄉别故人自然堪下淚誰忍望<lb/>
征塵<lb/>
江上風煙積山幽雲霧多送君南浦外還望將<lb/>
如何<lb/>
桂軺初不駐蘭筵幸未開林塘風月賞應待故<lb/>
人來<lb/>
霜華淨天末霧色籠江際客子常畏人何爲久<lb/>
畱滯<lb/>
　　贈李十四四首<lb/>
<pb n="KR4c0003_SBCK_003-13b"/>
野客思茅宇山人愛竹林琴尊唯待處風月自<lb/>
相尋<lb/>
小徑偏宜草空庭不厭花平生詩與酒自得㑹<lb/>
仙家<lb/>
亂竹開三逕飛花滿四鄰從來揚子宅别有尚<lb/>
玄人<lb/>
風筵調桂軫月徑引藤杯直當花院裏書齋望<lb/>
曉聞<lb/>
　　早春野望<lb/>
<pb n="KR4c0003_SBCK_003-14a"/>
江曠春潮白山長曉岫靑他鄉臨眺<hi>睨一作</hi>極花<lb/>
桺映邊亭<lb/>
　　山中<lb/>
長江悲已滯萬里念將歸况屬高風晚山山黃<lb/>
葉飛<lb/>
　　冬郊行望<lb/>
桂密巖花白梨疎林葉紅江臯寒望盡歸念斷<lb/>
征蓬<lb/>
　　寒夜思友三首<lb/>
<pb n="KR4c0003_SBCK_003-14b"/>
乆别侵懷抱他鄉變容色月下調鳴琴相思此<lb/>
何極<lb/>
雲間征思斷月下歸愁切鴻鴈西南飛如何故<lb/>
人别<lb/>
朝朝翠山下夜夜蒼江曲復此遥相思淸尊湛<lb/>
芳綠<lb/>
　　始平晚息<lb/>
觀闕長安近江山蜀道賒客行朝復夕無處是<lb/>
鄉家<lb/>
<pb n="KR4c0003_SBCK_003-15a"/>
　　扶風晝届離京浸遠<lb/>
帝里金莖去扶風石柱來山川殊未巳行路方<lb/>
悠哉<lb/>
　　普安建陰題壁<lb/>
江漢㴱無極梁岷不可攀山川雲霧裏遊子幾<lb/>
時還<lb/>
　　九日<lb/>
九日重陽節開門有菊花不知來送酒若箇是<lb/>
陶家<lb/>
<pb n="KR4c0003_SBCK_003-15b"/>
　七言絕句<lb/>
　　秋江送别二首<lb/>
早是他鄉値早秋江亭明月帶江流已覺逝川<lb/>
傷别念復看津樹隱離舟<lb/>
歸舟歸騎儼成行江南江北互相望誰謂波瀾<lb/>
纔一水已覺山川是兩鄉<lb/>
　　蜀中九日登玄武山旅眺<lb/>
<hi>沛王府旣廢客劍南王有遊玄武山詩紀事云武山在東蜀勃以檄雞文斥出</hi>
九月九日望鄉臺他席他鄉送客杯人今<hi>情一作</hi>
<pb n="KR4c0003_SBCK_003-16a"/>
</p>
<p>
巳厭南中苦鴻鴈那從北地來<lb/>
　　　盧照鄰九月九日玄武山旅眺附<lb/>
　九月九日眺山川歸心歸望積風煙他鄉共<lb/>
　酌金花酒萬里同悲鴻鴈天<lb/>
　　　邵大震九月九日登玄武山旅眺附<lb/>
　九月九日望遥空秋水秋天生夕風寒鴈一<lb/>
　向南飛遠遊人幾度菊花叢<lb/>
　　河陽橋代竇郞中佳人答楊中舍<lb/>
披風聽鳥長河路臨津織女遥相妬判知秋夕<lb/>
<pb n="KR4c0003_SBCK_003-16b"/>
帶啼還那及春朝攜手度<lb/>
<pb n="KR4c0003_SBCK_003-17a"/>
<pb n="KR4c0003_SBCK_003-18a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_004-1a"/>
王子安集巻之四<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　序<lb/>
　　續書序<lb/>
序曰書以記言其來尚矣越在三代左史職之<lb/>
百官以理萬人以察揚于王庭用實大焉茍非<lb/>
可以爕理情性平章邦國敷彞倫而叙要道察<lb/>
時變而經王猷樹皇極之綱維資生靈之視聼<lb/>
<pb n="KR4c0003_SBCK_004-1b"/>
皆可畧也昔者仲尼之述書也將以究事業之<lb/>
通而正性命之理故曰吾欲托之空言不如附<lb/>
之行事道徳仁義於是乎明刑政禮樂於是乎<lb/>
出非先王之徳行不敢傳非先王之法言不敢<lb/>
道紀千數百歳斷自唐虞迄于周漢風流所存<lb/>
百篇而已以此見聖人言約理舉神明不勞而<lb/>
體時務之撰矣故能法象天地同符易簡借前<lb/>
箸於筌蹄驅後主於軌物密而顯宏而奧乆而<lb/>
彌新用而不竭非古之聰明聖智玄覧博逹孰<lb/>
<pb n="KR4c0003_SBCK_004-2a"/>
能為此哉孔安國曰帝王之制坦然明白可舉<lb/>
而行嗟乎其言甚大可使南面稱聖人之後矣<lb/>
自時以降史述陵遲人自為家摽指失中陳事<lb/>
亂而無當制理參而不一繇是大典散而人文<lb/>
乖是非繁而取舍謬與夫古先哲人制述之意<lb/>
不其疎乎我先君文中子實秉<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>懿生於隋末<lb/>
覩後作之違方憂異端之害正乃喟然曰宣尼<lb/>
既没文不在兹乎遂約大義刪舊章續書為三<lb/>
百六十篇考偽亂而修元經正禮樂以旌後王<lb/>
<pb n="KR4c0003_SBCK_004-2b"/>
之失述易讃以申先師之㫖經始漢魏迄于有<lb/>
晋擇其典物宜於教者續書為百二十篇而廣<lb/>
大悉備嗟乎賢聖之述豈多為哉噫亦足垂訓<lb/>
作則冒天下之道如斯而已矣當時門人百千<lb/>
數董薛之徒竝受其義遭代喪亂未行于時歷<lb/>
年永乆稍見殘缺貞觀中大原府君考諸六經<lb/>
之目則亾其小序其有録而無篇者又十六焉<lb/>
嗚呼兹不可復見矣家君欽若丕烈圖終休緒<lb/>
乃例六經次禮樂敘中説明易讃永惟保守前<lb/>
<pb n="KR4c0003_SBCK_004-3a"/>
訓大克敷遺後人勃兄弟五六冠者童子六七<lb/>
祇祇怡怡講問伏漸之日乆矣躬奉成訓家傳<lb/>
異聞猶恐不得門而入才之不逮至逺也是用<lb/>
厲精激憤宵吟晝詠庶幾乎學而知之者其修<lb/>
身慎行恐辱先也豈聲禄是狥前人之不繼是<lb/>
懼間者承命為百二十篇作序而兼當補修其<lb/>
闕爰考衆籍共參奧㫖泉源浩然㒺識攸濟嗚<lb/>
呼小子何敢以當之也其盡心力乎始自總章<lb/>
二年洎乎咸亨五年刋寫文就定成百二十篇<lb/>
<pb n="KR4c0003_SBCK_004-3b"/>
</p>
<p>
勒成二十五巻昔者文中子曰漢魏之禮樂未<lb/>
足稱其書不可廢也尚有近古之對議存焉制<lb/>
詔册則幾乎典誥矣後之逹晤者將有得於斯<lb/>
文乎于時龍集閹茂勉踵前修在大唐御天下<lb/>
之五十七祀也<lb/>
<pb n="KR4c0003_SBCK_004-4a"/>
　　黃帝八十一難經序<lb/>
黄帝八十一難經是醫經之秘録也昔者岐伯<lb/>
以授黃帝黃帝歷九師以授伊尹伊尹以授湯<lb/>
湯歷六師以授太公太公授文王文王歷九師<lb/>
以授醫和醫和歷六師以授秦越人秦越人始<lb/>
定立章句歷九師以授華陀華陀歷六師以授<lb/>
黃公黃公以授曹夫子夫子諱元字真道自云<lb/>
京兆人也葢授黃公之術洞明醫道至能遙望<lb/>
氣色徹視腑臓洗腸刳胸之術往往行焉浮沉<lb/>
<pb n="KR4c0003_SBCK_004-4b"/>
人間莫有知者勃養於慈父之手每承過庭之<lb/>
訓曰人子不知醫古人以為不孝因竊求良師<lb/>
隂訪其道以大唐龍朔元年歲次庚申冬至後<lb/>
甲子予遇夫子於長安撫勃曰無欲也勃再拜<lb/>
稽首遂歸心焉雖父伯兄弟不能知也葢授周<lb/>
易章句及黃帝素問難經乃知三才六甲之事<lb/>
明堂玉匱之數十五月而畢將别謂勃曰隂陽<lb/>
之道不可妄宣也針石之道不可妄傳也無猖<lb/>
狂以自彰當隂沉以自㴱也勃受命伏習五年<lb/>
<pb n="KR4c0003_SBCK_004-5a"/>
于兹矣有升堂覩奧之心焉近復鑚仰太虗導<lb/>
引元氣覺滓穢都絶精明相保方欲坐守神仙<lb/>
棄置流俗噫蒼生可以救耶斯文可以存耶昔<lb/>
太上有立徳其次有立功其次有立言非以狥<lb/>
名也將以濟人也謹録師訓編附聖經庻將來<lb/>
君子有以得其用心也<lb/>
<pb n="KR4c0003_SBCK_004-5b"/>
<pb n="KR4c0003_SBCK_004-5b"/>
　　四分律宗記序<lb/>
昔在調御利見迦維光宅浄都撫臨法界抑揚<lb/>
垢路之業以疆理情田闡導毗尼之藏以隄防<lb/>
性海二邊雲徹方知寳相之尊十刹風行乃識<lb/>
真如之貴將使龍象緇服維明克允鶖鷺玄明<lb/>
有恥且格五篇垂範豈同訓夏之科七聚分宗<lb/>
寜比歌虞之制功存離欲道在降魔仙苑創基<lb/>
因善果以調物提河滅跡憑浄戒以為師誠拯<lb/>
溺之舟航而禦黠之銜䇿者矣故能莊嚴百福<lb/>
<pb n="KR4c0003_SBCK_004-6a"/>
粉繪三身摧憍慢山㧞生死樹覆簣菩薩之道<lb/>
濫觴正覺之源除惑箭而斷愛枝銷恚刀而解<lb/>
疑網自銀棺掩耀金梜殊珍五師煙騰四分雲<lb/>
譎波離<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖明而更明飲光妙跡盛而愈盛其<lb/>
後卑摩覃思猶沉赤水之輝惠逺研精尚玷玄<lb/>
巖之彩遂使瓊編浩汗利渉迷於要津瑤軸紛<lb/>
綸登髙暗於飛陛熟習者博而寡用志學者勞<lb/>
而少功七衆所以遲廻八部繇其太息丕應㝠<lb/>
發<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>感潛融爰挺異才式扶象訓有西京太原<lb/>
<pb n="KR4c0003_SBCK_004-6b"/>
寺索律師俗姓范氏其先南陽人也殷霸洪胤<lb/>
周藩茂族八鸞與四牡競馳紫繪與青蝸疊照<lb/>
六軍卿胄績著於鍾彝三傳儒門業流於訓詁<lb/>
律師沖襟霞映峻局霜淒筠抱顯於髫齡蘭芬<lb/>
凝於丱齒繇是糠粃禮樂錙銖名教以堯舜為<lb/>
塵勞以周孔為桎梏爰依白法遂托玄徒探鷲<lb/>
嶺之微言得龍宫之秘藏咸亨之祀椒房諒隂<lb/>
捨槐里而構竹園因金穴而開銀地伽藍肇建<lb/>
號曰太原明陽所及咸收時望自價隆康㑹譽<lb/>
<pb n="KR4c0003_SBCK_004-7a"/>
重摩騰竺法猷之苦節支道林之逺致將何以<lb/>
發明禪宇光應綸言律師乃以道衆羽儀釋門<lb/>
棟幹粤自弘濟來遊太原經行徳人於斯為盛<lb/>
既而懼六和之紊緒悼三聚之乖宗稽法令之<lb/>
遺文討惠猷之舊業網羅近䕶吞含覺明原始<lb/>
要終探賾索隠芟夷疣贅剪截駢枝收絶代之<lb/>
精微詰往聖之紕繆葭灰屢變槐燧驟遷開遮<lb/>
持犯之異同廢立止作之輕重故以<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>象牙之<lb/>
扇窮貝葉之圖鑚研刋削五載而就名曰開四<lb/>
<pb n="KR4c0003_SBCK_004-7b"/>
分律宗記凡十巻三十七萬六百三十言律師<lb/>
又以為仲尼述易申妙典於繫辭元凱談經託<lb/>
餘文於釋例爰因多暇更輯舊章牢籠秘密之<lb/>
宗發揮沉鬱之㫖名曰開四分律宗拾遺鈔凡<lb/>
十巻四十萬餘言所以禆助三明抑揚四謗弘<lb/>
八正之道成一家之言庶使衆善雷奔羣疑霧<lb/>
歛照歡戚之兩鏡蕩欣憂之二瓶憑此戒田方<lb/>
躋定境豈直功周沙甸道制鐵圍而已哉弟子<lb/>
才非玄度識劣真長本乏淩雲之詞虗荷彌天<lb/>
<pb n="KR4c0003_SBCK_004-8a"/>
之眷揄揚盛烈顧孫綽而多慚歸依勝侶仰郗<lb/>
愔而自朂輙牽庸陋輕序徳音豈比夫公理昌<lb/>
言資繆實之引太沖作賦假士安之談葢所謂<lb/>
觀博而識班聞樂而竊抃者矣故曰四分律宗<lb/>
記序<lb/>
<pb n="KR4c0003_SBCK_004-8b"/>
　　入蜀紀行詩序<lb/>
總章二年五月癸卯余自常安觀景物于蜀遂<lb/>
出褒斜之隘道抵岷峨之絶徑超玄谿歷翠阜<lb/>
迨彌月而臻焉若乃採江山之俊勢觀天地之<lb/>
竒作丹壑爭流青峰雜起陵濤鼓怒以伏注天<lb/>
壁嵯峨而横立亦宇宙之絶觀者也雖莊周詫<lb/>
呂梁之險韓侯怯孟門之峻曾何足云葢登培<lb/>
塿者起衡霍之心游涓澮者發江湖之思况乎<lb/>
躬覧勝事足踐靈區煙霞為朝夕之資風月得<lb/>
<pb n="KR4c0003_SBCK_004-9a"/>
林泉之助嗟乎山川之感召多矣余能無情哉<lb/>
爰成文律用宣行唱編為三十首投諸好事焉<lb/>
<pb n="KR4c0003_SBCK_004-9b"/>
　　三月上巳祓禊序<lb/>
觀夫天下四方以宇宙爲城池人生百年用林<lb/>
泉爲窟宅雖朝野殊致出處異途莫不擁冠葢<lb/>
於煙霞披薜蘿於山水况乎山隂舊地王逸少<lb/>
之池亭永興新交許玄度之風月琴臺寥落猶<lb/>
停隠遯之賓釀渚荒涼尚遏逄迎之客仙舟溶<lb/>
裔若海上之槎來羽葢參差似遼東之鶴舉或<lb/>
昻騏驥或泛飛鳬俱安名利之塲各得逍遥之<lb/>
地而上屬無爲之道下棲玄邈之風永淳二年<lb/>
<pb n="KR4c0003_SBCK_004-10a"/>
暮春三月遲遲風景出没媚於郊原片片仙雲<lb/>
逺近生於林薄雜花爭發非止桃蹊羣鳥亂飛<lb/>
有踰鸚谷王孫春草處處爭鮮仲阮芳園家家<lb/>
竝翠於是攜㫖酒列芳筵先祓禊於長洲却申<lb/>
交於促席良談吐玉長江與斜漢爭流清歌遶<lb/>
梁白雲將紅塵竝落他鄉易感增悽愴於兹辰<lb/>
羇客何情更歡娯於此日加以今之視昔已非<lb/>
昔日之歡後之視今亦是今時之㑹人之情也<lb/>
能不應乎且題姓字以表襟懷使夫㑹稽竹箭<lb/>
<pb n="KR4c0003_SBCK_004-10b"/>
則推我於東南崑阜琳琅亦歸予於西北<lb/>
<pb n="KR4c0003_SBCK_004-11a"/>
<pb n="KR4c0003_SBCK_004-12a"/>
　　守歲序<lb/>
歲月易盡光隂難駐春秋冬夏錯四序之涼炎<lb/>
甲乙丙丁紀三朝之曆數十二月之隂氣玉律<lb/>
窮年一萬歲之休禎金觴獻壽賁鼓雷動煙火<lb/>
星流<graphic n="KR3624" url="https://raw.githubusercontent.com/kanripo/KR-Gaiji/master/images/KR3624.png" mimeType="image/png"/>子黄童統鈎陳而驅赤疫諸王等集陳<lb/>
玉帛而朝諸侯京兆天中竦樓臺而徹漢長安<lb/>
路上亂車馬而飛塵王丞相之登臨行將在目<lb/>
戴侍中之重席忽爾明朝槐火滅而寒氣消蘆<lb/>
灰用而春風起魚鱗布葉爛五色而翻光鳯腦<lb/>
<pb n="KR4c0003_SBCK_004-12b"/>
吐花燦百枝而引照悲夫年華將晚志事寥落<lb/>
公孫弘之甲第天子未知王仲宣之文章公卿<lb/>
不識<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>他鄉之風景憶故里之琴歌柏葉為銘<lb/>
影泛新年之酒椒花入頌先開獻歲之詞作者<lb/>
七人同為六韻<lb/>
<pb n="KR4c0003_SBCK_004-13a"/>
　　山亭興序<lb/>
仁者樂山智者樂水㴱山大澤龍蛇為得性之<lb/>
塲廣漢巨川珠貝是有殊之地豈徒茂林修竹<lb/>
王右軍山隂之蘭亭流水長堤石季倫河陽之<lb/>
梓澤下官天性任真直言淳朴拙容陋質眇少<lb/>
之丈夫蹇歩窮途坎壈之君子文史足用不讀<lb/>
非道之書氣調不羈未被可人之目頴川人物<lb/>
有荀家兄弟之風漢代英竒守陳氏門宗之徳<lb/>
樂天知命一十九年負笈從師二千餘里有弘<lb/>
<pb n="KR4c0003_SBCK_004-13b"/>
農公者日下無雙風流第一仁崖智宇照臨明<lb/>
日月之輝廣度沖襟磊落壓乾坤之氣王夷甫<lb/>
之瑶林瓊樹直出風塵嵇叔夜之龍章鳳姿混<lb/>
同人野雄談逸辯吐滿腹之精神逹學竒才抱<lb/>
填胸之文籍簮裾見屈輕脱履於西陽山水來<lb/>
遊重横琴於南澗百年竒表開壯志於高明千<lb/>
里心期得神交於下走山人<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>興即是桃花之<lb/>
源隠士相逄不異菖蒲之澗黄精野饌赤石神<lb/>
脂玉案金盤徵石髓於蛟龍之窟山樽野酌求<lb/>
<pb n="KR4c0003_SBCK_004-14a"/>
玉液於蓬萊之峰溪横燕尾巖竪龍頭鍛野老<lb/>
之真珠掛幽人之明鏡山腰半折澑王烈之香<lb/>
膏洞口横開滴嚴遵之芳乳藤牽赤絮南方之<lb/>
物産可知粉漬青田外域之謡風在即人高調<lb/>
逺地爽氣清抱玉䇿而登髙出瓊林而更逺漢<lb/>
家二百所之都郭宫殿平看秦樹四十郡之封<lb/>
畿山河坐見班孟堅騁兩京雄筆以為天地之<lb/>
奥區張平子奮一代宏才以為帝王之神麗珠<lb/>
城隠隠䦨干象北斗之宫清渭澄澄滉漾即天<lb/>
<pb n="KR4c0003_SBCK_004-14b"/>
河之水長松茂柏鑚宇宙而頓風雲大壑横溪<lb/>
吐江河而懸日月鳳凰神岳起煙霧而當軒鸚<lb/>
鵡春泉雜風花而滿谷望平原䕃藂薄山情放<lb/>
曠即滄浪之水清野氣蕭條即崆峒之人智揺<lb/>
頭坐唱頓足起舞風塵灑落直上天池九萬里<lb/>
丘墟雄壯傍吞少華五千仞裁二儀爲輿葢倚<lb/>
八荒爲户牖榮者吾不知其榮美者吾不知其<lb/>
美下官以詞峰直上振筆札而前驅高明以翰<lb/>
苑横開列文章於後殿情興未巳即令樽中酒<lb/>
<pb n="KR4c0003_SBCK_004-15a"/>
空彩筆未窮須使山中兎盡<lb/>
<pb n="KR4c0003_SBCK_004-15b"/>
<pb n="KR4c0003_SBCK_004-15b"/>
　　山亭思友人序<lb/>
高興之後中宵起觀舉目四望風寒月清鄰人<lb/>
張氏有山亭焉洞壑横分竒峰直上鬱然有造<lb/>
化之功矣嗟乎大丈夫荷帝王之雨露<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>清平<lb/>
之日月文章可以經緯天地器局可以畜洩江<lb/>
河七星可以氣衝八風可以調合獨行萬里覺<lb/>
天地之崆峒高枕百年見生靈之齷齪雖俗人<lb/>
不識下士徒輕顧視天下亦可以蔽寰中之一<lb/>
半矣惜乎此山有月此地無人清風入琴黄雲<lb/>
<pb n="KR4c0003_SBCK_004-16a"/>
<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>酒雖形骸真性得禮樂於身中而宇宙神交<lb/>
巻煙霞於物表至若開闢翰苑掃蕩文塲得宫<lb/>
啇之正律受山川之傑氣雖陸平原曹子建足<lb/>
可以車載斗量謝靈運潘安仁足可以膝行肘<lb/>
歩思飛情逸風雲坐宅於筆端興洽神清日月<lb/>
自安於調下云爾<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_005-1a"/>
王子安集巻之五<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　序<lb/>
　　滕王閣詩序<lb/>
南昌故郡洪都新府星分翼軫地接衡廬襟三<lb/>
江而帶五湖控蠻荆而引甌越物華天寳龍光<lb/>
射牛斗之墟人傑地靈徐孺下陳蕃之榻雄州<lb/>
霧列俊彩星馳臺隍枕夷夏之交賓主盡東南<lb/>
<pb n="KR4c0003_SBCK_005-1b"/>
之羙都督閻公之雅望棨㦸遥臨宇文新州之<lb/>
懿範䄡帷暫駐十旬休暇勝友如雲千里逄迎<lb/>
高朋滿座騰蛟起鳳孟學士之詞宗紫電清霜<lb/>
王將軍之武庫家君作宰路出名區童子何知<lb/>
躬逄勝餞時維九月序屬三秋<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>水盡而寒潭<lb/>
清煙光凝而暮山紫儼驂騑於上路訪風景於<lb/>
崇阿臨帝子之長洲得仙人之舊舘層巒聳翠<lb/>
上出重霄飛閣流丹下臨無地鶴汀鳬渚窮島<lb/>
嶼之縈廽桂殿蘭宫列岡巒之體勢披繡闥俯<lb/>
<pb n="KR4c0003_SBCK_005-2a"/>
雕甍山原曠其盈視川澤盱其駭矚閭閻撲地<lb/>
鐘鳴鼎食之家舸艦彌津青雀黄龍之軸虹銷<lb/>
雨霽彩徹區明落霞與孤鶩齊飛秋水共長天<lb/>
一色漁舟唱晚響窮彭蠡之濱鴈陣驚寒聲斷<lb/>
衡陽之浦遥襟俯暢逸興遄飛爽籟發而清風<lb/>
生纎歌凝而白雲遏睢園緑竹氣凌彭澤之樽<lb/>
鄴水朱華光照臨川之筆四羙具二難并窮睇<lb/>
盻於中天極娛遊於暇日天高地迥覺宇宙之<lb/>
無窮興盡悲來識盈虛之有數望長安於日下<lb/>
<pb n="KR4c0003_SBCK_005-2b"/>
指吳㑹於雲間地勢極而南溟㴱天柱高而北<lb/>
辰逺關山難越誰悲失路之人萍水相逄盡是<lb/>
他鄉之客懷帝閽而不見奉宣室以何年嗟乎<lb/>
時運不齊命途多舛馮唐易老李廣難封屈賈<lb/>
誼於長沙非無聖主竄梁鴻於海曲豈乏明時<lb/>
所賴君子安貧逹人知命老當益壯寜移白首<lb/>
之心窮且益堅不墜青雲之志酌貪泉而覺爽<lb/>
處涸轍以猶歡北海雖賖扶揺可接東隅已逝<lb/>
桑榆非晚孟嘗高潔空餘報國之情阮籍猖狂<lb/>
<pb n="KR4c0003_SBCK_005-3a"/>
豈效窮途之哭勃三尺微命一介書生無路請<lb/>
纓等終軍之弱冠有懷投筆慕宗慤之長風舍<lb/>
簪笏於百齡奉晨昏於萬里非謝家之寳樹接<lb/>
孟氏之芳鄰他日趨庭叨陪鯉對今晨捧袂喜<lb/>
託龍門楊意不逄撫凌雲而自惜鍾期既遇奏<lb/>
流水以何慚嗚呼勝地不常盛筵難再蘭亭已<lb/>
矣梓澤丘墟臨别贈言幸承恩於偉餞登高作<lb/>
賦是所望於羣公敢竭鄙誠恭疏短引一言均<lb/>
賦四韻俱成請灑潘江各傾陸海云爾<lb/>
<pb n="KR4c0003_SBCK_005-3b"/>
<pb n="KR4c0003_SBCK_005-3b"/>
　　遊山廟序<lb/>
吾之有生二十載矣雅厭城闕酷嗜江海常學<lb/>
仙經博渉道記知軒冕可以理隔鸞鳳可以術<lb/>
待而事親多衣食之虞登朝有聲利之迫清識<lb/>
滯於煩城仙骨摧於俗境嗚呼阮籍意疎嵇康<lb/>
體放有自來矣常恐運促風火身非金石遂令<lb/>
林壑交喪煙霞版蕩此僕所以懷泉塗而惴恐<lb/>
臨山河而歎息者也粤以勝友良暇相與遊於<lb/>
玄武西山廟葢蜀郡三靈峰也山東有道君廟<lb/>
<pb n="KR4c0003_SBCK_005-4a"/>
古者相傳以名焉爾其丹壑藂倚玄崕糾合俯<lb/>
臨萬仞平視重玄乘杳冥之絶境屬芬華之暮<lb/>
節玉房跨霄而懸居瓊臺出雲而高峙亦有野<lb/>
獸羣狎山鸎互囀崇松埒巨柏爭隂積瀨與幽<lb/>
湍合響眇眇焉逌逌焉王孫何以不歸羽人何<lb/>
以長往其玄都紫㣲之事耶方歛手鐘鼎息肩<lb/>
巖石絶視聼於寰中置形骸於度外不其然乎<lb/>
時預乎斯者濟隂鹿弘胤安陽邵令逺耳盍詩<lb/>
以言志不以韻數裁焉<lb/>
<pb n="KR4c0003_SBCK_005-4b"/>
　　梓潼南江泛舟序<lb/>
咸亨二年六月癸巳梓潼縣令韋君以清湛幽<lb/>
凝鎮流靖俗境内無事<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟於江潭縱觀於丘<lb/>
壑渺然有山林陂澤之思遂長懷悠想周覧極<lb/>
睇思其人則呂望藉茅於磻溪之隂屈平製芰<lb/>
於涔陽之浦覺瀛洲方丈森然在目於是間以<lb/>
投壺讎以妙論亦有嘉餚㫖酒鳴絃朗笛以補<lb/>
尋幽之致焉預於斯者若干人爾<lb/>
<pb n="KR4c0003_SBCK_005-5a"/>
<pb n="KR4c0003_SBCK_005-6a"/>
　　上巳浮江宴序<lb/>
吾之生也有極時之過也多緒若夫遭主后之<lb/>
明聖屬天地之貞觀得畎畒之相保以農桑為<lb/>
業而託形宇宙者幸矣况乃偃泊山水遨遊風<lb/>
月樽酒於其外文墨於其間則造化之於我得<lb/>
矣太平之縱我多矣兹以上巳芳節雲開勝地<lb/>
大江浩曠羣卉紛糾出重城而振策下長浦而<lb/>
方舟林壑清其顧盻風雲蕩其懷抱于時序躔<lb/>
青律運啟朱明輕荑秀而郊戍青落花盡而亭<lb/>
<pb n="KR4c0003_SBCK_005-6b"/>
臯晚丹鸎紫蝶候芳晷而騰姿早鷰歸鴻俟迅<lb/>
風而弄影巖暄蕙密野淑蘭滋弱荷抽紫疎萍<lb/>
泛緑于是儼松舲於石㠗停桂檝於璇潭指林<lb/>
㟁而長懷出河洲而極睇妍妝袨服香驚北渚<lb/>
之風翠幙玄帷彩綴南津之霧若乃尋曲渚歷<lb/>
廻溪㮄謳齊引漁歌互起飛沙濺石湍流百勢<lb/>
翠嶮丹崖岡巒萬色亦有銀鈎犯浪掛頳翼於<lb/>
文竿瓊舸乗波耀錦鱗於畵網鍾期在聽玄雲<lb/>
白雪之琴阮籍同歸紫桂蒼梧之醴既而遊盤<lb/>
<pb n="KR4c0003_SBCK_005-7a"/>
興逺景促時淹野日照晴山煙送晚方披襟朗<lb/>
詠餞斜光於碧岫之前散髪高吟對明月於青<lb/>
溪之下客懷既暢遊思遄征視泉石而如歸佇<lb/>
雲霞而有自昔周川故事初傳曲路之悲江甸<lb/>
名流始命山隂之筆盍遵清轍共抒幽襟俾後<lb/>
之視今亦猶今之視昔一言均賦六韻齊疏誰<lb/>
知後來者難輒以先成為次<lb/>
<pb n="KR4c0003_SBCK_005-7b"/>
<pb n="KR4c0003_SBCK_005-7b"/>
　　綿州北亭羣公宴序<lb/>
下官人間獨傲海内少徒志不屈於王矦身不<lb/>
絶於塵俗孤吟五嶽長嘯三山昔往東吳已有<lb/>
梁鴻之志今來西蜀非無張載之懷况乎踐名<lb/>
塲攜勝友風月無幾琴酒俄乖半面十年一别<lb/>
千里何少府故人攀桂撫金石而論心韓法曹<lb/>
新識班荆臨江湖而執手離亭北望煙霞生故<lb/>
國之悲别舘南開風雨積他鄉之思于時蒼雲<lb/>
寡色白日無光沙塵起而桂浦昏鳬鴈下而蘆<lb/>
<pb n="KR4c0003_SBCK_005-8a"/>
洲晚傍隣蒼野霜封橘柚之園斜枕碧潭鴈斷<lb/>
芙蓉之水既而登臨惜别驂駕少畱季札何人<lb/>
親逄贈縞子荆不敏思掛傾城惆悵北梁揖琴<lb/>
臺而漸間徘徊東道思錦署以行遥嗟乎人事<lb/>
乖矣江山逺矣請命離前之筆爲題别後之資<lb/>
五際飛文想羣公之不讓一言畱贈知下筆之<lb/>
有神<lb/>
<pb n="KR4c0003_SBCK_005-8b"/>
　　夏日登龍門樓寓望序<lb/>
夫益者三友則道術可存同心三人則金蘭可<lb/>
浴况乎詩書舊好披樂廣之高天鄉黨新知掃<lb/>
顔囘之陋巷尋勝地敘清蕪脱野客之荷衣入<lb/>
幽人之桂坐橊花浮酌對文舉而無憂葛蔓調<lb/>
絃撫鍾期而有遇既而南方夏晚北牖晴開中<lb/>
園之弱桺含煙曠野之隂雲蔽日低虹飲水向<lb/>
溪谷而全斜戲鳥凌空狎林亭而半度興含情<lb/>
逸共敦行役之期搦管含毫獨<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>當仁之序<lb/>
<pb n="KR4c0003_SBCK_005-9a"/>
<pb n="KR4c0003_SBCK_005-10a"/>
　　夏日登韓城門樓寓望序<lb/>
下官狂走不調東西南北之人也流離歲月羈<lb/>
旅山川輟仙駕於殊鄉遇良朋於異縣面勝地<lb/>
陟危樓放曠懷抱驅馳耳目韓原奥壤昔時開<lb/>
戰鬭之塲秦塞雄都今日列山河之郡池臺左<lb/>
右覺風雲之助人林麓周廻觀巖泉之入興則<lb/>
有驚花亂下戲鳥平飛荷葉滋而曉霧繁竹院<lb/>
静而炎氛息賞歡文酒思挽雲霄人賦一言庶<lb/>
旌六韻云爾<lb/>
<pb n="KR4c0003_SBCK_005-10b"/>
<pb n="KR4c0003_SBCK_005-10b"/>
　　秋日遊蓮池序<lb/>
人間齷齪抱風雲者幾人庶俗紛紜得英竒者<lb/>
何有煙霞召我相望道術之門文酒起予放浪<lb/>
沉潛之地少畱逸客塞鴈飛鳴北斗横而天地<lb/>
秋西金用而風露降幽居少事野性多閒登石<lb/>
㟁而鋪筵坐沙塲而列席琳瑯觸目朗月清風<lb/>
之後人珠玉在傍鸞鳳虬龍之君子汀洲地逺<lb/>
波濤濺日月之輝人野路殊原隰擁神仙之氣<lb/>
平郊樹直曲浦蓮肥隠士泥清仙人水緑越林<lb/>
<pb n="KR4c0003_SBCK_005-11a"/>
亭而極望生死都捐出宇宙以長懷心靈若䘮<lb/>
悲夫秋者愁也酌濁酒以蕩幽襟志之所之用<lb/>
清文而銷積恨我之懷矣能無情乎<lb/>
<pb n="KR4c0003_SBCK_005-11b"/>
　　越州秋日宴山亭序<lb/>
昔王子敬瑯琊之名士常懷習氏之園阮嗣宗<lb/>
陳畱之俊人直至山陽之坐豈非琴樽逺契必<lb/>
兆朕於佳辰風月高情每畱連於勝地是以東<lb/>
山可望林泉生謝客之文南國多才江山助屈<lb/>
平之氣况乎揚子雲之故地巖壑依然宓子賤<lb/>
之芳猷絃歌在屬紅蘭翠菊俯映砂亭黛柏蒼<lb/>
松㴱環玉砌參差夕樹煙侵橘柚之園的歷秋<lb/>
荷月照芙蓉之水既而星廻漢轉露下風高銀<lb/>
<pb n="KR4c0003_SBCK_005-12a"/>
燭摛花瑶觴抒興一時仙馭方㴱擯俗之懷五<lb/>
際飛文時動緣情之作人分一字四韻成篇<lb/>
<pb n="KR4c0003_SBCK_005-12b"/>
　　秋日宴洛陽序<lb/>
夫以東京勝地南呂髙秋三塗鎮而九派分白<lb/>
露下而清風肅或出或處人多朝野之歡以嬉<lb/>
以遊時極登臨之所征衣流寓切下走之蓬襟<lb/>
解榻邀期屬上賓之桂席於是齊道實款琴樽<lb/>
倜儻論心畱連促膝但有潘楊之密戚得無管<lb/>
鮑之㴱知簪組盛而車馬喧庭宇虛而管絃亮<lb/>
近臨銅陌斜控銀墟菊照新花泛輕香於逺次<lb/>
荷凋晚葉翻翠影於長波聽矚方窮獻酬逾洽<lb/>
<pb n="KR4c0003_SBCK_005-13a"/>
年忘小大傲天地於平生志混榮枯得林泉之<lb/>
意氣願長繩以繫日幾近光隂思短札以凌雲<lb/>
或陳歌咏人採古韻成者先呈<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_006-1a"/>
王子安集巻之六<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　序<lb/>
　　晚秋遊武擔山寺序<lb/>
若夫虎丘仙鎮呉王殉殁之墟驪嶠崇基秦帝<lb/>
升遐之宅雖珠衣玉匣下賁窮泉而廣岫長林<lb/>
終成勝境亦有霍將軍之大隧廻寫祁連樗里<lb/>
子之孤墳竟開長樂豈如武擔靈嶽開明故地<lb/>
<pb n="KR4c0003_SBCK_006-1b"/>
</p>
<p>
蜀夫人之葬迹任文公之死所岡巒隠隠化為<lb/>
闍崛之峰松柏蒼蒼即入祗園之樹引星垣於<lb/>
沓嶂下布金沙棲日觀於長崕傍臨石鏡瑶臺<lb/>
玉甃尚控霞宫寳刹香壇猶芬仙闕琱瓏接映<lb/>
臺凝夣渚之雲壁題相輝殿寫長門之月羙人<lb/>
虹影下綴虬幡少女風吟遥喧鳳鐸羣公以玉<lb/>
律豐暇傃林壑而延情錦署多閒想巖泉而結<lb/>
興於是披桂幌歷松扉梵筵霞屬禪扃煙敞雞<lb/>
林俊賞蕭蕭鷲嶺之居鹿苑高談亹亹龍宮之<lb/>
<pb n="KR4c0003_SBCK_006-2a"/>
偈于時金方啟序玉律驚秋朔風四面寒雲千<lb/>
里層軒廻霧齊萬物於三休綺席垂雲窮九垓<lb/>
於一息碧雞靈宇山川極望石兕長江汀洲在<lb/>
目龍鑣翠轄駢闐上路之遊列榭崇闉磊落名<lb/>
都之氣渺渺焉洋洋焉信三蜀之竒觀也昔者<lb/>
升高能賦勝事仍存登嶽長謡清標未逺敢攀<lb/>
盛烈下揆幽襟庶旌西土之遊逺嗣東平之唱<lb/>
云爾<lb/>
<pb n="KR4c0003_SBCK_006-2b"/>
<pb n="KR4c0003_SBCK_006-2b"/>
　　宇文德陽宅秋夜山亭宴序<lb/>
若夫龍津宴喜地切登仙鳳閣玄虛門稱好事<lb/>
亦有登山臨水長想巨源清風明月毎思玄度<lb/>
未有能星馳一介畱羙跡於芳亭雲委八行抒<lb/>
勞思於彩筆遂令啟瑶緘者攀勝集而長懷披<lb/>
瓊翰者仰高筵而不暇王子猷之觸興不覺浮<lb/>
舟嵇叔夜之相知欣然命駕琴樽佳賞始詣臨<lb/>
卭口腹良遊未辭安邑乃知兩鄉投分林泉可<lb/>
攘袂而遊千里同心煙霞可傳檄而定友人河<lb/>
<pb n="KR4c0003_SBCK_006-3a"/>
</p>
<p>
南宇文嶠清虛君子中山郎餘令風流名士或<lb/>
三秋意契闢林院而開襟或一面新交敘風雲<lb/>
而倒屣彭澤陶濳之菊影泛仙樽河陽潘岳之<lb/>
花光縣妙理巖巖思壁家藏虹岫之珍森森言<lb/>
河各控驪泉之寳偶同金碧蹔照詞塲巴漢英<lb/>
靈濳光翰院亹亹焉蕭蕭焉信天下之竒託也<lb/>
于時白藏開序青女御律金風高而林野動玉<lb/>
露下而江山淸琴亭酒榭磊落乗煙竹徑松扉<lb/>
參差向月魚鱗積磴還昇蘭桂之峰鴛翼分橋<lb/>
<pb n="KR4c0003_SBCK_006-3b"/>
即映芙蓉之水亦有紅蘋緑荇亘渚連翹玉帶<lb/>
瑶華分楹間植池簾夕敞香牽十歩之風岫幌<lb/>
霄褰氣襲三危之露縱沖襟於俗表畱逸契於<lb/>
人間東山之賞在焉南澗之情不逺夫以中牟<lb/>
馴雉猶嬰觸網之悲單父歌魚罕繼鳴琴之趣<lb/>
俾夫一同詩酒不撓於牽絲千載巖溪無慚於<lb/>
景躅云爾<lb/>
<pb n="KR4c0003_SBCK_006-4a"/>
<pb n="KR4c0003_SBCK_006-5a"/>
　　遊冀州韓家園序<lb/>
銅溝水北石鼓山東星辰當畢昴之墟風俗是<lb/>
唐虞之國雖接燕分晉稱天子之舊都而向街<lb/>
當衢有高人之甲第祥風塞户瑞氣沖庭芳酒<lb/>
滿而緑水春朗月閒而素琴薦家童掃地蕭條<lb/>
仲舉之園長者盈門廓落東平之室梧桐生霧<lb/>
楊桺揺風眺望而林泉有餘奔走而煙霞足用<lb/>
神龍起伏俱調鼎鑊之鳴滋鳳雌雄竝入笙竽<lb/>
之奏高情壯思有抑揚天地之心雄筆奇才有<lb/>
<pb n="KR4c0003_SBCK_006-5b"/>
鼓怒風雲之氣南庭興晩東徑隂生石髓折而<lb/>
隠士歸玉山崩而野人醉僉為文在我卜翰苑<lb/>
當仁王羲之之蘭亭五百餘年直至今人之賞<lb/>
石季倫之梓澤二十四友始得吾徒之遊陶陶<lb/>
然落落然則大唐調露之元年獻歲正月也<lb/>
<pb n="KR4c0003_SBCK_006-6a"/>
　　夏日宴張二林亭序<lb/>
張二官松駕乘閒桂筵追賞引簮裾之勝侶狎<lb/>
丘壑之神交辨縱於解頤道㴱於喻指香柸濁<lb/>
醴是河朔之平生雄筆清詞得高陽之意氣林<lb/>
亭曠望季倫調妓之園泉石周游子晉登仙之<lb/>
浦舟浮葉影簟積花文黄鵲度而颷驚丹烏傾<lb/>
而日晚出處之情一致筌蹄之義兩忘沈轄畱<lb/>
驤眺乘羊於衛玉彈毫可作明擲地於孫金共<lb/>
題横吹之篇用記兹辰之樂人採一字四韻成<lb/>
<pb n="KR4c0003_SBCK_006-6b"/>
篇<lb/>
<pb n="KR4c0003_SBCK_006-7a"/>
　　夏日宴宋五官宅觀畵障序<lb/>
宋五官芝庭襲譽盛文史於三冬桂幄凝懽照<lb/>
綺羅於九夏樽浮綠蟻毎披仙霧之文障列青<lb/>
牛更寫行雲之態爾其龍編繡質貿錦分花隠<lb/>
映樓臺比牕簾之在旦參差花葉若桃李之恆<lb/>
春楚媛調絃韓娥<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>酒虹橋度幔鵲鏡臨粧佩<lb/>
引琅玕詎動懷風之韻鞍廻玳瑁唯奔逐日之<lb/>
姿魚鳥冷而相親泉石紛而在翫宋家斯近雖<lb/>
别謝於登垣秦氏未遙自堪畱於駐馬驚鴻擅<lb/>
<pb n="KR4c0003_SBCK_006-7b"/>
羙丹青貴近質之竒吐鳳摽華宫徵得緣情之<lb/>
趣遞揚筆妙式暢辭端<lb/>
<pb n="KR4c0003_SBCK_006-8a"/>
　　秋日宴季處士宅序<lb/>
若人爭名於朝廷者則冠葢相趨遯迹於丘園<lb/>
者則林泉見託雖語黙非一物我不同而逍遥<lb/>
皆得性之塲動息匪自然之地故有季處士者<lb/>
逺辭濠上來遊鏡中披白雲以開筵俯青溪而<lb/>
命酌昔時西北則我地之琳瑯今日東南乃他<lb/>
鄉之竹箭又此夜乗槎之客猶<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>仙家坐菊之<lb/>
賓尚臨清賞既而依稀舊識歡吳鄭之班荆樂<lb/>
莫新交申孔程之傾葢向時朱夏俄渉素秋金<lb/>
<pb n="KR4c0003_SBCK_006-8b"/>
風生而景物清白露下而光隂晚庭前桺葉纔<lb/>
聽蟬鳴野外蘆花行看鷗上數人之内幾度琴<lb/>
樽百年之中少時風月蘭亭有昔時之㑹竹林<lb/>
無今日之歡丈夫不縱志於生平何屈節於名<lb/>
利人之情矣豈曰不然人賦一言各申其志使<lb/>
夫千載之下四海之中後之視今知我咏懷抱<lb/>
於兹日<lb/>
<pb n="KR4c0003_SBCK_006-9a"/>
　　春日孫學宅宴序<lb/>
若夫懷放曠寥廓之心非江山不能宣其氣負<lb/>
鬱怏不平之思非琴酒不能洩其情則林泉爲<lb/>
進退之塲樽罍是言談之地白衣送酒青陽在<lb/>
節鳬鴈亂而江湖春梅桺開而庭院晚楚屈平<lb/>
之瞻望放於何之王仲宣之登臨魂兮往矣俠<lb/>
客時有且傾鸚鵡之杯文人代興聊舉麒麟之<lb/>
筆人采一字四韻成篇<lb/>
<pb n="KR4c0003_SBCK_006-9b"/>
　　與員四等宴序<lb/>
自嵇阮寂寥尹班超忽高筵不嗣中霄誰賞古<lb/>
今惜芳辰者停鶴軫于風衢懷幽契者佇鸞觴<lb/>
於月徑巳矣哉林壑遂䘮煙霞少<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>良㑹不恆<lb/>
神交復幾請沃非常之思但宣絶代之遊託同<lb/>
志於百齡求知巳於千載道之存矣無乃然乎<lb/>
人賦一言俱裁四韻<lb/>
<pb n="KR4c0003_SBCK_006-10a"/>
　　夏日諸公見尋訪詩序<lb/>
天地不仁造化無力授僕以幽憂孤憤之性禀<lb/>
僕以耿介不平之氣頓忘山岳坎坷於唐堯之<lb/>
朝傲想煙霞顦顇於聖明之代情可知矣賴乎<lb/>
神交勝友得山澤之虯龍隠路幽居降雲霄之<lb/>
鸞鳳楊公沈公行之者仁義禮智用之者乾元<lb/>
亨利玄經苦而白鳳翔素牒開而紫鱗降金門<lb/>
待詔謁天子於朝廷石室尋真訪下走於丘壑<lb/>
幽人待士非無北壁之書隠士迎賓自有西山<lb/>
<pb n="KR4c0003_SBCK_006-10b"/>
之饌席門蓬巷佇高士之來游叢桂幽蘭喜王<lb/>
孫之相對山南花囿澗北松林黄雀至而清風<lb/>
生白鶴飛而蒼雲起停琴綠水仲長統之歡娯<lb/>
置酒青山郭子期之賓客人探一字四韻成篇<lb/>
<pb n="KR4c0003_SBCK_006-11a"/>
　　仲氏宅宴序<lb/>
僕不幸在流俗而嗜煙霞恨林泉不比德而稽<lb/>
阮不同時處良辰而鬱怏仰高風而杼軸者多<lb/>
矣豈夫司馬卿之車騎上客盈門仲長統之園<lb/>
林羣英在席坐卧南郭蕭條東野江波浩曠晴<lb/>
山紛積嘉鴛鸞之接翼曜江漢之多才顧斜景<lb/>
而危心瞻火雲而變色思傳勝餞敢振文鋒葢<lb/>
同席者高人薛曜等耳盍各賦詩放懷敘志俾<lb/>
山川獲申於知已煙霞受制於吾徒也<lb/>
<pb n="KR4c0003_SBCK_006-11b"/>
<pb n="KR4c0003_SBCK_006-11b"/>
　　江寜吳少府宅餞宴序<lb/>
蔣山南望長江北流伍胥用而三呉盛孫權困<lb/>
而九州裂遺墟舊壤數萬里之皇城虎踞龍盤<lb/>
三百年之帝國闕連石塞地實金陵霸氣盡而<lb/>
江山空皇風清而市朝改昔時地險嘗為建業<lb/>
之雄都今日太平即是江寜之小邑吳生俊寀<lb/>
輔佐烹鮮我輩良游方馳去鷁梁伯鸞之逺逝<lb/>
自有長謡閔仲叔之遐征仍逢厚禮臨别浦枕<lb/>
離亭陣雲四面洪濤千里簾帷後闢竹樹映而<lb/>
<pb n="KR4c0003_SBCK_006-12a"/>
</p>
<p>
秋煙生棟宇前臨波潮驚而祥風動嗣宗高嘯<lb/>
綠軫方調文舉清談芳樽自滿想衣冠於舊國<lb/>
樂極悲來愴零雨於中軒動流波於下席嗟乎<lb/>
九江爲别帝里隔於雲端五嶺方踰交州在於<lb/>
天際方嚴去舳且對窮途玉露下而蒼山空他<lb/>
鄉悲而故人别請開文囿共瀉詞源人賦一言<lb/>
俱題四韻<lb/>
<pb n="KR4c0003_SBCK_006-12b"/>
　　還冀州别洛下知巳序<lb/>
東西南北丘也何從寒暑隂陽時哉不與河陽<lb/>
古樹無復殘花合浦寒煙空驚墜葉王生賣藥<lb/>
入天子之中都夏統乗舟屬羣公之大㑹風煙<lb/>
匝地車馬如龍鐘鼓沸天羙人似玉芳筵交映<lb/>
㫄徵豹象之胎華饌重開直報蛟龍之髓季鷹<lb/>
之思吳命駕果為秋風伯鸞之適越登山以求<lb/>
淥水辭故友謝時人登鄂坂而迂廻入邙山而<lb/>
北走何年風月三山滄海之春何處風花一曲<lb/>
<pb n="KR4c0003_SBCK_006-13a"/>
青溪之路賓鴻逐暖孤飛萬里之中仙鶴隨雲<lb/>
直去千年之後悲夫光隂難再子卿殷勤於少<lb/>
卿風景不殊趙北相望於洛北鴛鴦雅什俱為<lb/>
贈别之資鸚鵡竒杯共盡忘憂之酒<lb/>
<pb n="KR4c0003_SBCK_006-13b"/>
　　春夜桑泉别王少府序<lb/>
下官以窮途萬里動脂轄以長驅王公以傾餞<lb/>
百壺别芳筵而促興是以青陽半序明月中霄<lb/>
離亭擁花草之芳别舘積琴歌之思去畱歡盡<lb/>
動息悲來惜投分之幾何恨知音之忽間他鄉<lb/>
握手自傷關塞之春異縣分襟竟切悽愴之路<lb/>
既而星河漸落煙霧仍開高林静而霜鳥飛長<lb/>
路曉而征驂動含情不拜空佇聽於南昌揮涕<lb/>
無言請投文於西候因探一字四韻成篇<lb/>
<pb n="KR4c0003_SBCK_006-14a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_007-1a"/>
王子安集巻之七<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　序<lb/>
　　秋日楚州郝司户宅餞崔使君序<lb/>
上元二載高旻八月人多汴北地實淮南海氣<lb/>
近而蒼山隂天光秋而白雲晚川塗所亘郢路<lb/>
極於崤潼風壤所交荆門洎於吳越憑勝地列<lb/>
雄州城池當要害之衝寮采盡鵷鸞之選昌亭<lb/>
<pb n="KR4c0003_SBCK_007-1b"/>
</p>
<p>
旅食悲下走之窮愁山曲淹畱屬羣公之宴喜<lb/>
披鶴霧陟龍門故人握手新知滿目飲崔公之<lb/>
盛德果遇攀輪慕郝氏之高風還逢解榻接衣<lb/>
簪於座右駐旌棨於城隅臨風雲而解帶眄江<lb/>
山以揮涕巖楹左峙俯映玄潭野逕斜開傍連<lb/>
翠渚青蘋布葉亂荷芰而動秋風朱草垂榮雜<lb/>
芝蘭而涵晚液<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>仙舟於石㟁薦綺席於沙塲<lb/>
賓友盛而芳罇滿林塘青而上筵肅琴歌迭起<lb/>
俎豆駢羅煙霞充耳目之翫魚鳥盡江湖之賞<lb/>
<pb n="KR4c0003_SBCK_007-2a"/>
情槃樂極日暮途遙思染翰以凌雲願麾戈以<lb/>
畱景嗟乎素交為重覺老㓜之同歸朱紱儻來<lb/>
豈榮枯之足道且欣風物共悦濠梁齊天地於<lb/>
一指混飛沉於一貫嗟乎此歡難再慇懃北海<lb/>
之筵相見何時惆悵南溟之路請揚文筆共記<lb/>
良遊人賦一言俱成四韻云爾<lb/>
<pb n="KR4c0003_SBCK_007-2b"/>
<pb n="KR4c0003_SBCK_007-2b"/>
　　秋晚入洛於畢公宅别道王宴序<lb/>
下官才不曠俗識不動時充皇王之萬姓預乾<lb/>
坤之一物早師周禮偶愛儒宗晚讀老莊動諧<lb/>
真性進非干物自疎朝市之機退不邀榮誰識<lb/>
王矦之貴散琴樽於北阜喜耕鑿於東陂野老<lb/>
披荷暫辭幽澗山人賣藥忽至神州驚帝室之<lb/>
威靈偉皇居之壯麗朝遊魏闕見軒冕於南宮<lb/>
暮宿靈臺聞絃歌於北里交情獨放已厭人間<lb/>
野性時違少畱都下道王以天孫之重分曲阜<lb/>
<pb n="KR4c0003_SBCK_007-3a"/>
之新基畢公以帝室之華擁平陽之舊舘迹塵<lb/>
鐘鼎思在江湖居榮命於中朝接風期於下走<lb/>
綠　朱紱且混以蘿裳列榭崇軒坐均於蓬户<lb/>
賓主繇其莫辨語黙於是同歸終賢王之樂善<lb/>
備將軍之揖客是日也雲繁雨驟氣爽風馳高<lb/>
秋九月王畿千里高扃向術似元禮之龍門甲<lb/>
第臨衢有當時之驛騎英王入座牢醴還陳高<lb/>
士臨筵樵蘇不爨是非雙遣自然天地之間榮<lb/>
賤兩忘何必山林之下玄談清論泉石縱横雄<lb/>
<pb n="KR4c0003_SBCK_007-3b"/>
筆壯詞煙霞照灼既而神馳象外宴洽寰中白<lb/>
露下而南亭虛蒼煙生而北林晚鶢鶋始望不<lb/>
及牲牢麋鹿長懷非忘林藪先生負局倦城市<lb/>
之塵埃遊子横琴憶汀洲之杜若况乎迹不皆<lb/>
遂時不再來屬宸駕之方旋直羣公之畢從洛<lb/>
城風景此㑹無期戚里笙竽浮驩易盡仰雲霞<lb/>
而道意捨塵事而論心夏仲御之浮舟願乗春<lb/>
水張季鷹之命駕思動秋風策藜杖而非遙勅<lb/>
柴車之有日青溪數曲幽人長往白雲萬里帝<lb/>
<pb n="KR4c0003_SBCK_007-4a"/>
鄉難見安貞抱朴巳甘心於下走全忠履道是<lb/>
所望於羣公倘心迹克諧去畱咸遂廟堂多暇<lb/>
返身滄海之隅軒冕所辭廻首箕山之路尋赤<lb/>
松而見及泛黄菊以相從雖源水桃花時時失<lb/>
路而幽山桂樹往往逢人庶公子之來遊幸王<lb/>
孫之畢至茅君待客自有金壇王烈迎賓還開<lb/>
石架惟恐一丘風月侶山水而忘年三徑蓬蒿<lb/>
待公卿之來日<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>光陽之易晚惜雲霧之難披<lb/>
羣公葉縣鳬飛入朝廷而不出下走遼州鶴去<lb/>
<pb n="KR4c0003_SBCK_007-4b"/>
<pb n="KR4c0003_SBCK_007-4b"/>
<pb n="KR4c0003_SBCK_007-4b"/>
　　越州永興李明府宅送蕭三還齊州序<lb/>
嗟乎不游天下者安知四海之交不渉河梁者<lb/>
豈識别離之恨薜衣松杖琴罇為得意之親臨<lb/>
逺登高煙霞是賞心之事有梁孝王之下客僕<lb/>
是河南之南孟嘗君之上賓子在北山之北幸<lb/>
屬一人作寰中之主翛然四皓為方外之臣俱<lb/>
游萬物之間相遇三江之表許玄度之清風朗<lb/>
月時慰相思王逸少之修竹茂林屢陪歡宴加<lb/>
以惠而好我攜手同行或登吳㑹而聽越吟或<lb/>
<pb n="KR4c0003_SBCK_007-5a"/>
下宛委而觀禹穴良談落落金石絲竹之音輝<lb/>
雅智飄飄松柏風雲之氣狀當此時也嘗謂連<lb/>
璧無異鄉之别斷金有好親之契生平於張范<lb/>
之年齊物於惠莊之歲三光廻薄未殫投分之<lb/>
情四序循環詎盡忘言之道豈期我畱子往樂<lb/>
去悲來横咽水而東西緒愁雲於南北况乎泣<lb/>
窮途於白首白首非臨别之秋嗟岐路於他鄉<lb/>
他鄉豈送歸之地蓐收戒序少昊司辰清風起<lb/>
而城闕寒白露下而江山逺徘徊去鶴將别葢<lb/>
<pb n="KR4c0003_SBCK_007-5b"/>
而同飛斷續來鴻共離舟而俱泛古人道别動<lb/>
便經年今我言離㑹當何日山巨源之風猷令<lb/>
望善佐朝廷嵇叔夜之潦倒麤疎甘從草澤行<lb/>
當山中攀桂往往思仁野外紉蘭時時佩德人<lb/>
非桃李豈得無言子是簫韶當須振響勉酌傷<lb/>
離之酒具陳感别之辭各賦一言俱題六韻<lb/>
<pb n="KR4c0003_SBCK_007-6a"/>
<pb n="KR4c0003_SBCK_007-7a"/>
　　秋夜於綿州羣官席别薛昇華序<lb/>
夫神明所貴者道也天地所寳者才也故雖隂<lb/>
陽同功宇宙勠力山川崩騰以作氣星象磊落<lb/>
以降精終不能五百年而生兩賢也故曰才難<lb/>
不其然乎今之羣公竝受竒彩各仗異氣或江<lb/>
海其量或林泉其識或簪裾其跡或雲漢其志<lb/>
不可雙得也今竝集此矣豈英靈之道長而造<lb/>
化之功倍乎僕之區區常以為人之百年猶如<lb/>
一瞬非不知風月不足懷也琴樽不足戀也事<lb/>
<pb n="KR4c0003_SBCK_007-7b"/>
有切而未能忘情有㴱而未能遣故僕射羣公<lb/>
相知非不㴱也相期非不厚也然義有四海之<lb/>
重而無同方之感分有一靣之㴱而非累葉之<lb/>
契故與夫昇華者其異乎嗟乎積潘陽之遠好<lb/>
同河汾之靈液自置良友相依窮路是月秋也<lb/>
于時夕也他鄉怨而白露寒故人去而青山迥<lb/>
不其悲乎盍各賦詩云爾<lb/>
<pb n="KR4c0003_SBCK_007-8a"/>
　　秋日餞别序<lb/>
黯然别之銷䰟悲哉秋之為氣人之情也傷如<lb/>
之何極野蒼茫白露凉風之八月窮途蕭瑟青<lb/>
山白雲之萬里奏鳴琴則離鵾别鶴驚岐路之<lb/>
悲心來勝地則時雨凉風助他鄉之旅思琴書<lb/>
人物冀部關西去馬歸軒雲間日下楊學士天<lb/>
璞自然地靈無<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>二十八宿稟太微之一星六<lb/>
十四爻受乹坤之兩卦論其器宇滄海添江漢<lb/>
之波序其文章玄圃積煙霞之氣幾神之外猶<lb/>
<pb n="KR4c0003_SBCK_007-8b"/>
是卿雲陶鑄之餘尚同嵇阮接光儀於促席直<lb/>
覩明月生天響詞辯於中筵但覺清風滿室悠<lb/>
哉天地含靈有喜愠之容丘也東西悵望積别<lb/>
離之恨煙霞直視蛇龍去而泉石空文酒求朋<lb/>
賢俊散而琴歌斷門生餞别如北海之郡前高<lb/>
士將歸似東都之門外研精麝墨運思龍章希<lb/>
存宿昔之資去啟相思之詠<lb/>
<pb n="KR4c0003_SBCK_007-9a"/>
　　冬日羇游汾隂送韋少府入洛序<lb/>
游汾勝壤樓船高漢帝之詞卜洛名都城邑辯<lb/>
周公之跡仰天文而窺日月雖共光華憑地理<lb/>
而考山川即殊南北韋少府玉山四照珠胎一<lb/>
色縱横振鋒頴之才吐納積江湖之量子雲筆<lb/>
札擁鸞鳳於行間孫楚文詞列宫商於調下牽<lb/>
絲一命披林野而隨班考績三年指蘭臺而赴<lb/>
選移征駕背長亭地隔風煙人離歲月寒原冠<lb/>
盖既同斟桂之歡岐路風塵即斷驚蓬之思下<lb/>
<pb n="KR4c0003_SBCK_007-9b"/>
</p>
<p>
官詩書拓落羽翮摧頽朝廷無立錐之處丘園<lb/>
有括囊之所山中事業暫到漁樵天下棲遲少<lb/>
畱城闕忽逄萍水<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>雲雨以無聊倍切窮途撫<lb/>
形骸而何託于時氷霜裂地星象廻天朔風動<lb/>
而關塞寒明月下而樓臺曙各題一字傳之兩<lb/>
鄉云爾<lb/>
<pb n="KR4c0003_SBCK_007-10a"/>
　　餞宇文明序<lb/>
昔者王烈登山林泉動色嵇康入座左右生光<lb/>
豈非仙表足以感神真姿可以錯物况我巨山<lb/>
之禀孤出昇華之麗清峙羣公之好善下官之<lb/>
惡俗接霓裳於勝席陪鶴轡於中軒俱拔出塵<lb/>
之標各仗專門之氣煙霞用足江海情多言泉<lb/>
共秋水同流詞鋒與夏雲爭長雖揚庭載酒方<lb/>
趨好事之游而肆樂含毫請命昇遷之筆同抽<lb/>
藻思共寫離懷<lb/>
<pb n="KR4c0003_SBCK_007-10b"/>
<pb n="KR4c0003_SBCK_007-10b"/>
　　感興奉送王少府序<lb/>
八十有遇共太公晚宦未遲七歲神童與顔囬<lb/>
蚤死何益僕一代丈夫四海男子衫襟緩帶擬<lb/>
貯鳴琴衣袖闊裁用安書巻貧窮無有種富貴<lb/>
不選人高樹易來風幽松難見日羽翼未備獨<lb/>
居草澤之間翅翮若齊即在雲霄之上鳥衆多<lb/>
而無辯鳳馬羣雜而不分龍荆山看刖足之夫<lb/>
湘水聞離騷之客人貧材富㒺窺卿相之門貌<lb/>
弱骨剛豈入王矦之宅王少府北辭伊闕南登<lb/>
<pb n="KR4c0003_SBCK_007-11a"/>
</p>
<p>
湎山過我貧居飲我清酒一談經史亞比孔先<lb/>
生再讀詞章何如曹子建山岳藏其跡川澤隠<lb/>
其形一旦覩風雲千年想光景孔夫子何須頻<lb/>
删其詩書焉知來者不如今鄭康成何須浪注<lb/>
其經史豈覺今之不如古王少府乃可畏後生<lb/>
學問人也各為四韻共寫别懷<lb/>
<pb n="KR4c0003_SBCK_007-11b"/>
　　别盧主簿序<lb/>
林慮主簿清靈士也逹于藝明乎道詮柱下之<lb/>
理駁河上之義撮其綱統成其巻軸吾儕服其<lb/>
精博時議稱其典要可謂賢人師古老氏不死<lb/>
矣夫靈芝既秀蘭蕙同薰仙鳳于飛鵷鸞舞翼<lb/>
何則物類之相感也况乎同得此義目擊道存<lb/>
此僕所以望風投欵披襟請益展轉於寤寐殷<lb/>
勤于左右詩不云乎中心藏之何日忘之然變<lb/>
動之不居乃聚散之恒理琴樽暫離山川有别<lb/>
<pb n="KR4c0003_SBCK_007-12a"/>
<pb n="KR4c0003_SBCK_007-13a"/>
　　送李十五序<lb/>
夫人生百齡促膝是忘言之契丈夫四海交頤<lb/>
非贈别之資然乃想山川之遽違送歸將逺惜<lb/>
歲華之不待行樂無時於是輟離驂以少畱敞<lb/>
幽亭之多暇山芳襲吹疑居蘭室之中水樹含<lb/>
香宛似楓江之上御溝新澑近入離絃賓舘餘<lb/>
花遙催别酒既而滎波東注灞㟁南登浮蟻傾<lb/>
而高宴終踆烏落而離宫散雖相思為贈終結<lb/>
想於華滋而素賞無暌盍申情於麗藻人為四<lb/>
<pb n="KR4c0003_SBCK_007-13b"/>
韻各賦一篇<lb/>
<hi>稱駱賔王餞李八騎曹序今兩存之以俟知英華此篇凢再見一稱王勃送李十五序一</hi>
<hi>者</hi>
<pb n="KR4c0003_SBCK_007-14a"/>
　　送白七序<lb/>
天地所以間南北山川所以别風雲陽舒隂慘<lb/>
覺造化之爲勞日運星廻恨良辰之不定白七<lb/>
官天台傑氣地乳奇精當益友之龍頭處通侯<lb/>
之鷰頷靈珠耀掌是琴酒之文人長劔横腰即<lb/>
風雲之烈士屬天象掩峻帝道徵奇吐詞塲之<lb/>
珠玉作朝廷之鸞鳳寰中握手得希代之英靈<lb/>
天下傾心盡當年之意氣整秋駕駐春裝背横<lb/>
溪之七曲對長亭之十里中情易感下調多愁<lb/>
<pb n="KR4c0003_SBCK_007-14b"/>
</p>
<p>
送君當東陸之前逢我在北風之别嗟乎良友<lb/>
不追神交已逺同人者少方見阮籍之眼青知<lb/>
我者稀不學馮唐之首白唯當遜游絶壑旅思<lb/>
空山幽桂一叢賞古人之明月長松百尺對君<lb/>
子之清風既而花鳥爭飛煙霞競集青山高而<lb/>
望遠白雲㴱而路遙貴余以道誰能著後五千<lb/>
言贈子以言空有離前四十韻<lb/>
<pb n="KR4c0003_SBCK_007-15a"/>
　　送劼赴太學序<lb/>
今之游太學者多矣咸一切欲速百端進取故<lb/>
夫膚受末學者因利乘便經明行修者華存實<lb/>
爽至於振骨鯁之風標報賢聖之言懷逺大之<lb/>
舉葢有之矣未之見也可以㴱慕哉且吾家以<lb/>
儒輔仁述作存者八代矣未有不乆於其道而<lb/>
求茍出者也故能立經陳訓删書定禮揚魁梧<lb/>
之風樹清白之業使吾徒子孫有所取也大雅<lb/>
不云無念爾祖易不云幹父之蠱書不云惟孝<lb/>
<pb n="KR4c0003_SBCK_007-15b"/>
</p>
<p>
友于詩不云不如友生四者備矣加之執德弘<lb/>
信道篤心則口誦廢食忘寢渙然有所成望然<lb/>
有所伏然後可以託教義編人倫彰風聲議出<lb/>
處若意不感慨行不卓絶輕進茍動見利忘義<lb/>
雖上一階履半級何足恃哉終見棄於高人但<lb/>
自溺於下流矣吾被服家業霑濡庭訓切磋琢<lb/>
磨戰兢惕勵者二十餘載矣幸以薄伎獲蠲戎<lb/>
役嘗恥道未成而受禄恨不得如古君子四十<lb/>
强仕也而房族多孤飦粥不繼逼父兄之命覩<lb/>
<pb n="KR4c0003_SBCK_007-16a"/>
饑寒之切解巾捧檄扶老携幼今既至於斯矣<lb/>
不蠶而衣不耕而食吾何德以當哉至於竭小<lb/>
人之心申猶子之道飲食衣服晨昏左右庶幾<lb/>
乎令汝無反顧憂也行矣自愛游必有方離别<lb/>
咫尺未足耿耿嗟乎不有居者誰展色養之心<lb/>
不有行者孰就揚名之業籩豆有踐菽水盡心<lb/>
盍各賦詩敘離道意云爾<lb/>
<pb n="KR4c0003_SBCK_007-16b"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_008-1a"/>
王子安集巻之八<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　表<lb/>
　　上九成宫頌表<lb/>
臣勃言臣聞帝機無朕道洽則時邕靈化不言<lb/>
功成則頌顯伏惟陛下體元纂極模神建隧棟<lb/>
梁三氣庭階六合松軒夜警杳冥姑射之心茅<lb/>
殿晨凝寥廓峒山之駕臣霑風太上庇影華胥<lb/>
<pb n="KR4c0003_SBCK_008-1b"/>
仰衢室而無階候襄城而有地雖望卑平叔空<lb/>
勒景福之詞而文謝子雲願竭甘泉之思謹憑<lb/>
天造輙貢九成宫頌二十四章攀紫墀而絶望<lb/>
呌丹闕而累息臣誠惶誠恐死罪死罪謹言<lb/>
<pb n="KR4c0003_SBCK_008-2a"/>
　　上拜南郊頌表<lb/>
臣伏見總章元年十二月四日詔既清東寇將<lb/>
覲南岳甫資元勲旋窺大典伏惟皇帝陛下黼<lb/>
藻神器銜策睿圖用天老之前機戮防風之後<lb/>
至為而不恃懸寶位於中宸卑以自居託靈符<lb/>
於上帝禮凝蒼璧瑞溢玄圭紫旻降祜黄祗叶<lb/>
矩㣲臣學不照古才不曠時窺宇宙之神功覩<lb/>
郊禋之盛節時非茍邁懷雅頌而知歸道不虛<lb/>
行想謳歌而有志豈與夫周傳考室裁稱棟宇<lb/>
<pb n="KR4c0003_SBCK_008-2b"/>
之規漢奏甘泉未息嬉遊之諷比興衰於列代<lb/>
較馳驟於同衢而已謹憑天則輙貢拜南郊頌<lb/>
十章文不足奇意有遺美臣誠惶誠恐謹言<lb/>
<pb n="KR4c0003_SBCK_008-3a"/>
　　爲原州趙長史請為亾父度人表<lb/>
臣某言臣聞奉忠履義帝業所資昭徳報功王<lb/>
風是切臣亾父故臣使持節都督豐州諸軍事<lb/>
豐州刺史上柱國南康郡王士達往因隋季預<lb/>
奉皇初于時元洛未清雙崤尚梗江淮海岳王<lb/>
公數十亾父身羈偽鄭寵極戎庭掃千載之風<lb/>
雲擁三河之士馬情思奉順義不圖生綿越寇<lb/>
塲密歸誠欵登太行而耀甲則建徳離心出函<lb/>
谷而揚麾則王充破膽天書屢降手勑仍存洎<lb/>
<pb n="KR4c0003_SBCK_008-3b"/>
乎九服乂安四方無事謀臣出鎮猛將臨邊西<lb/>
窮赤水之源東究青丘之境横戈北塞盡沙漠<lb/>
之風塵授鉞南荒被䍧牱之矢石義形夷險迹<lb/>
遍疆塲分閫淹榮懸車遂禮雖死於牖下實懷<lb/>
天子之恩力盡方隅無媿忠臣之節今者歸藏<lb/>
有日先逺戒期陛下徳被游䰟惠流枯骨髙班<lb/>
厚禄已極於生前列鼓鳴簫復光於身後誠非<lb/>
毁滅所能投報但臣霜露之感瞻彼㟁而神銷<lb/>
烏鳥之誠俯寒泉而思咽希開淨福庶補窮埏<lb/>
<pb n="KR4c0003_SBCK_008-4a"/>
伏惟陛下恢不次之恩録無涯之請使獲從朝<lb/>
例賜許度人濟沉識於昏塗拯亾靈於燬宅則<lb/>
陛下乾坤之施旣不隔於幽明㣲臣螻蟻之心<lb/>
豈忘情於家國是所圖也非敢望焉輕黷冕旒<lb/>
若墜氷谷<lb/>
<pb n="KR4c0003_SBCK_008-4b"/>
<pb n="KR4c0003_SBCK_008-4b"/>
　啟<lb/>
　　上從舅侍郎啟<lb/>
勃啟一昨弟勛至奉命以憲臺詩十首垂示氣<lb/>
横霜署彩洞雲扃繡衣兼藻肆之華白簡控玄<lb/>
機之奧仙驄在馭踐文路而驅神冠獬下臨望<lb/>
詞林而直指勃質惟茅艾名隔縉紳虛霑自出<lb/>
之榮每媿諸甥之列恩華曲被誨誘傍臨識謝<lb/>
知音榮㴱覩奧虞韶忽奏聴律吕而忘疲楚匣<lb/>
遥開仰光<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>而不暇昔孔融之逢元禮罕賭高<lb/>
<pb n="KR4c0003_SBCK_008-5a"/>
文王粲之謁伯喈終慚懿戚援今企古議徳疇<lb/>
恩荷慄兼儲悲欣兩集但才非酷似攀宅相而<lb/>
多慚慕切如存臨渭陽而增感不勝荷戴屏營<lb/>
之至<lb/>
<pb n="KR4c0003_SBCK_008-5b"/>
　　上武侍極啟<lb/>
勃啓勃聞玄螭掩耀光銷赤堇之芒白鶴摧輝<lb/>
影滅青胡之寶繇是紫霄氣耿指牛漢而忘歸<lb/>
丹水神迷道驪泉而罔悔其有龍文已逺輕圖<lb/>
剸兕之功魚目濫持自擬靈虵之色循榮覽分<lb/>
朝聞夕可君侯締華椒閣席寵芝扃粲貂冕於<lb/>
金軒藻龜章於玉署月開鸞鏡懷精鑑以分形<lb/>
霜湛虬鐘藴希聲而待物吞九溟於筆海若控<lb/>
牛涔抗五岳於詞峯如臨蟻垤馳䰟霧谷忻逢<lb/>
<pb n="KR4c0003_SBCK_008-6a"/>
紫岫之英驛思霞丘佇接青田之響勃北巖曲<lb/>
藝東臯下節攀翰苑而思齊傃文風而立至迹<lb/>
疲千里未陪丹轂之遊葉契三英尚隔黄衣之<lb/>
夢謹憑洪貸輙録舊文輕敢上呈列之如右涓<lb/>
波有託望日谷以馳誠鐘鼓無施伏雷門而假<lb/>
息謹啟<lb/>
<pb n="KR4c0003_SBCK_008-6b"/>
　　又<lb/>
勃啟一昨不縁媒紹輕承盻飾祗寵相驚俯仰<lb/>
無地何則循方極弊尚虧風雨之間撫翼濡鱗<lb/>
猶失江湖之上况乎九天鵬術一代龍門榮枯<lb/>
舛致山川在目而可以追騰白日忘言於咫尺<lb/>
之書干突青雲投跡於尋常之境徒以北林增<lb/>
秀弱翰知歸東壑流謙纎鰭未已神交道合君<lb/>
侯昭片善之榮千載一時下走得長鳴之所是<lb/>
用謬憑髙奬曲撰蕪音游海無際過雷自讋雖<lb/>
<pb n="KR4c0003_SBCK_008-7a"/>
黄金激憤指秦路而方窮蒼璧慚恩伏焦原而<lb/>
未逺謹啟<lb/>
<pb n="KR4c0003_SBCK_008-7b"/>
　　上李常伯啟<lb/>
勃啟勃聞𣏌林騰秀羽族知歸暘谷流謙波臣<lb/>
有託然則朝光八聖尚欣牧豎之詞道濟五殘<lb/>
未隔輿人之誦謹憑斯義輙呈宸遊東岳頌一<lb/>
首當仁不讓下走無慚於自媒聞善若驚明公<lb/>
豈難於知我龍門髙逺眇黄道而無階爵里既<lb/>
投呌丹閽而有地伏願蹔停左右曲流國士之<lb/>
恩廣進蒭蕘俯息樵夫之議輕陳徑㨗退用彷<lb/>
徨<lb/>
<pb n="KR4c0003_SBCK_008-8a"/>
<pb n="KR4c0003_SBCK_008-9a"/>
　　上皇甫常伯啟<lb/>
勃啟一昨奉命令寫新對臺策及前後舊文謹<lb/>
憑國士之恩敢進輿人之頌竊以龍鑣就路駑<lb/>
駿相懸鵲鏡臨春妍媸自逺亦有飛霜匝地蘭<lb/>
蕭銜共盡之悲烈火埋岡玉石抱俱焚之慘然<lb/>
則知音罕嗣流水空存至寶不同荆山有淚君<lb/>
侯飾揚芻議提奬蕪詞白圭成再見之榮黄金<lb/>
定一言之重鵬颷既接仰雲逕而將趨龍阪可<lb/>
登指星臺而有望循襟佩徳撫事知恩山岳有<lb/>
<pb n="KR4c0003_SBCK_008-9b"/>
輕河漢無極謹啟<lb/>
<pb n="KR4c0003_SBCK_008-10a"/>
　　又<lb/>
勃啟自恭陳薄技祗奉話言咳唾成恩盻睞為<lb/>
飾征夫擊節方思孤竹之風壯士寒心實有長<lb/>
楊之作謹憑嚴命輕呈乾元殿頌一首將冀導<lb/>
江至海常以筆札見知南館西園遂與簪纓為<lb/>
伍徳雖無盡攀驥尾而方遥生也有涯比鴻毛<lb/>
而非重謹啟<lb/>
<pb n="KR4c0003_SBCK_008-10b"/>
<pb n="KR4c0003_SBCK_008-10b"/>
　　上吏部裴侍郎啟<lb/>
勃啟猥承衡鏡驟照堦墀本慚刀筆之工虛荷<lb/>
雕蟲之睠殊恩屢及嚴命頻加賁光耀於昏冥<lb/>
課宫商於寂寞進退惟谷憂喜聚門誠恐下官<lb/>
冒輕進之譏使君侯招過聽之議貴賤交失恩<lb/>
愛兩虧所以戰懼盈旬遲逥改朔懷鄭璞而增<lb/>
愧捧燕珉而自恥勃性惟懵昧識謝沉㝠䝉父<lb/>
兄訓導之恩籍朋友琢磨之義好學近乎智力<lb/>
行近乎仁知忠孝為九徳之源故造次必於是<lb/>
<pb n="KR4c0003_SBCK_008-11a"/>
審名利為五常之賊故顛沛而思逺雖未之逮<lb/>
也亦有其志焉孔子曰言及之而不言謂之隱<lb/>
今者接君侯者三矣承招延者再矣抑亦可以<lb/>
言乎夫文章之道自古稱難聖人以開物成務<lb/>
君子以立言見志遺雅背訓孟子不為勸百諷<lb/>
一揚雄所恥茍非可以甄明大義矯正末流俗<lb/>
化資以興衰家國繇其輕重古人未嘗畱心也<lb/>
自㣲言既絶斯文不振屈宋導澆源於前枚馬<lb/>
張淫風於後談人主者以宫室苑囿為雄敘名<lb/>
<pb n="KR4c0003_SBCK_008-11b"/>
流者以沉酗驕奢為達故魏文用之而中國衰<lb/>
宋武貴之而江東亂雖沈謝爭騖適先兆齊梁<lb/>
之危徐庾竝馳不能免周陳之禍於是識其道<lb/>
者巻舌而不言明其弊者拂衣而徑逝潛夫昌<lb/>
言之論作之而有逆於時周公孔氏之敎存之<lb/>
而不行於代天下之文靡不壞矣國家應千載<lb/>
之期恢百王之業天地靜黙隂陽順序方欲激<lb/>
揚正道大庇生人黜非聖之書除不稽之論牧<lb/>
童頓顙思進皇謀樵夫拭目願談王道崇大厦<lb/>
<pb n="KR4c0003_SBCK_008-12a"/>
者非一木之材匡弊俗者非一日之衞衆持則<lb/>
力盡真長則偽銷自然之數也君侯受朝廷之<lb/>
寄掌鎔範之權至於舞詠澆淳好尚邪正宜㴱<lb/>
以爲念也伏見銓擢之次每以詩賦爲先誠恐<lb/>
君侯器人於翰墨之間求材於簡牘之際果未<lb/>
足以採取英秀斟酌髙賢者也徒使駿骨長朽<lb/>
真龍不降衒才飾智者奔馳於末流懷真藴璞<lb/>
者栖遑於下列易不云乎言行君子之所以動<lb/>
天地失之毫釐差以千里書不云乎弊化奢麗<lb/>
<pb n="KR4c0003_SBCK_008-12b"/>
萬世同流餘風未殄公其念哉嗟乎葢有識天<lb/>
人之幽致明國家之大體辨焉而不窮酌焉而<lb/>
不竭抱膝無悶盱衡自得彼悠悠小技焉足為<lb/>
君侯道矣自非奉閒宴接清談未可一二言也<lb/>
然竊不自揆嘗著文章非敢自媒聊以恭命謹<lb/>
録古君臣讚十篇并序雖不足塵髙識之門亦<lb/>
可以見小人之志也伏願暫停左右少察胸襟<lb/>
觀述作之所存知用心之有地謹啟<lb/>
<pb n="KR4c0003_SBCK_008-13a"/>
<pb n="KR4c0003_SBCK_008-14a"/>
　　上明員外啟<lb/>
勃啟側聞金烏聳轡俯圓燧而抽光瑶兎浮輪<lb/>
候方諸而吐液斯則洪纎異數㝠符造化之津<lb/>
髙下相懸精契陶鈞之表故知聲同義合存長<lb/>
幼於三州理隔氣殊置山川於一面神交可託<lb/>
風雲於杵臼之間道不虚行涇渭於簪裾之列<lb/>
其有跡申知已投爵里於思齊事迫當仁抱龍<lb/>
泉而願割雖荆山已峻多輕抵鵲之珍而渤澥<lb/>
方春敢進歸鳬之景伏惟丈人珠躔降徳銑社<lb/>
<pb n="KR4c0003_SBCK_008-14b"/>
抽英河岳縱其神器煙霞發其符采江東第一<lb/>
家傳正始之音日下無雙譽重名流之首三冬<lb/>
文史先兆跡於青衿百里絃歌即馳芳於墨綬<lb/>
彭澤陶潛之菊勝氣仍存河陽潘岳之花芳風<lb/>
遂逺榮加從袂上清蘭府之遊寵奪攀輪更掌<lb/>
蓬山之務麟圖緝謚定榮辱於三泉鵷閤裁書<lb/>
考薰蕕於四部既鶴鳴雲路望偃朝端鴻漸星<lb/>
臺俯諧僉議亷平譽號李宣伯之當官雅操繩<lb/>
時山巨源之稱職加以文塲武庫發揮廊廟之<lb/>
<pb n="KR4c0003_SBCK_008-15a"/>
師瓊樹瑶林寥廓風塵之表一丘一壑同阮籍<lb/>
於西山一嘯一歌列嵇康於北面詞條鬱霧遥<lb/>
騰駕日之隂辨鍔横霜直上衝星之氣鳬鐘蓄<lb/>
韻聞片言而指掌鸞鏡懸心見一善而明目情<lb/>
源九派士流欣滿腹之期德宇千門詞人有庇<lb/>
身之望方當坐談帝席雄視羣公豈徒比迹天<lb/>
府雌伏郎官而已哉勃崇徽啟緒盛徳在家承<lb/>
太子之仙宗祈將軍之逺系朱輪在漢列髙士<lb/>
於三台青葢浮江扈平王於七姓遺風舊烈尚<lb/>
<pb n="KR4c0003_SBCK_008-15b"/>
存清白之基祖徳家聲代有縱横之目及金陵<lb/>
東覆玉馬西奔髦頭傑起文儒繼出鳳鳴朝日<lb/>
森峭煙雨之標龍躍雲津盤礴江山之氣雖雄<lb/>
名雅譽隨朔野而揚聲而華冕雕軒比南風而<lb/>
不競陳太丘之積善羔鴈成羣謝車騎之餘芳<lb/>
蘭蓀不替趨庭洽訓共歌朱蕚之篇避席承歡<lb/>
猶守青箱之業嘗謂酣神北阜籍春渚而忘歸<lb/>
動影南櫺坐秋山而長往不意蘭臯獨嘯輕交<lb/>
委鶴之書芝澗行謠坐辱飛龍之使年殊賈誼<lb/>
<pb n="KR4c0003_SBCK_008-16a"/>
仰宣室而方同業謝劉繇俯長途而遂恧塞上<lb/>
浮雲之跡空倦吳山隨侯明月之珠終悲暗室<lb/>
豈不知拂衣長謝林泉多倨俗之因安枕有餘<lb/>
廟堂非養髙之所松楹坐月臨黛壑而遐征桂<lb/>
席攀風俯青嵓而自足而欲俛首屈膝逡巡多<lb/>
士之林弔影慚䰟骯髒文昌之府徒以牛蹄已<lb/>
倦臨文壑而驤鱗羊角可逢想髙衢而撫翼叅<lb/>
名國士方叨智伯之恩揮迹奉常冀雪公孫之<lb/>
恥識正平於處士雖在孔融期仲容於望外終<lb/>
<pb n="KR4c0003_SBCK_008-16b"/>
資許允猶恐先馳折翮頻驚鶂路之風再舉枯<lb/>
鱗空擊龍門之水丈人借以顔色資以恩波垂<lb/>
雅契於長年敘情交於累代情加倒屣知歩頃<lb/>
之生光禮極升堂覺聲名之有地是用俯抽丹<lb/>
思上瀆清顏鏤殊奬於肝膽銜徳音於咳唾懦<lb/>
夫増氣先歌易水之風壯士投心思赴吳宮之<lb/>
火恩崇命淺瞻吕梁而可泛山髙海㴱渉孟門<lb/>
而何險謹啟<lb/>
<pb n="KR4c0003_SBCK_008-17a"/>
　　上許左丞啟<lb/>
勃啟自違阻恩華嬰纏風恙守愚空谷歛跡仙<lb/>
臺同衞玠之虛羸談非正始愧劉楨之逸氣卧<lb/>
似漳濱朝野既殊風猷遂隔望芝蘭之漸逺覺<lb/>
鄙恡之都生所以暫下松丘言游洛邑永懷前<lb/>
惓逡巡元禮之門延首下風匍匐文章之府實<lb/>
願稍捐人事少奉清言質儒釋之幽疑訪空玄<lb/>
之極境願聞者道敢披江海之心祈進者榮非<lb/>
慕軒裳之重雖齒絶位殊空塵左右而道存目<lb/>
<pb n="KR4c0003_SBCK_008-17b"/>
擊豈隔形體輕陟階堂伏㴱悸越謹啟<lb/>
<pb n="KR4c0003_SBCK_008-18a"/>
　　上郎都督啟<lb/>
勃啟勃聞古之君子重神交而貴道合者以其<lb/>
得披心胸而盡志義也是以叔牙茍在管仲分<lb/>
多而不貪無知尚存陳平受謗而非罪何則達<lb/>
其趣者能申其迹收其大者能讓其細也今勃<lb/>
東鄙之一書生耳少懷耿亮頗慕髙烈俛仰相<lb/>
得則屠博可遊造次不諧則軒冕異路䝉君侯<lb/>
國士之遇受君侯長者之禮繾綣談謔殷勤誨<lb/>
誘今有情而不告是不盡也有窘而不託是有<lb/>
<pb n="KR4c0003_SBCK_008-18b"/>
疑也將恐季布無侣於後葉孫臏獨稱於前古<lb/>
嗟乎可以竭誠矣敢不盡言乎勃家大人天下<lb/>
獨行者也性惡儲歛家無儋石自延國譴逺宰<lb/>
邊隅常願全雅志於暮齒揚素風於下邑而道<lb/>
里夐遥資糧窘鮮秩寡鍾釡債盈數萬此勃所<lb/>
以側目扼腕臨㴱履薄庶逢知已之厚以成大<lb/>
人之峻節也古人有言富觀其所與貧觀其所<lb/>
取又曰損有餘補不足於君侯何如哉然則定<lb/>
其交而後求敢無愧巳易其心而後語夫何飾<lb/>
<pb n="KR4c0003_SBCK_008-19a"/>
<pb n="KR4c0003_SBCK_008-20a"/>
<pb n="KR4c0003_SBCK_008-21a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_009-1a"/>
王子安集巻之九<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　書<lb/>
　　上劉右相書<lb/>
葢聞聖人以四海爲家英宰與千齡合契用能<lb/>
不行而至春霆仗天地之威以息相推時雨鬱<lb/>
山川之兆故有玄蛟晩集憑鶴鼎而先鳴蒼兕<lb/>
晨驚運龍韜而首出竝能風騰霧躍指麾成烈<lb/>
<pb n="KR4c0003_SBCK_009-1b"/>
士之致蠖屈虬奔談笑坐羣卿之右未如越蒼<lb/>
海棄行間排紫㣲謁天子於是遭不諱之主擁<lb/>
非常之位龍章鳳黻照其前鏘金鳴玉疊其後<lb/>
三靈叶贊超然奉天下之圖四海承平髙歩取<lb/>
寰中之託君矦之富貴足矣聖朝之付遇㴱矣<lb/>
故知陽矦息浪長鯨臥横海之鱗風伯停機大<lb/>
鵬鎩垂天之翼及其投形巨壑觸丹浦而雷奔<lb/>
假勢靈颷指青霄而電擊神氣洋洋謂鱗翮使<lb/>
之然也殊不知兩儀超忽動止繫於無垠萬化<lb/>
<pb n="KR4c0003_SBCK_009-2a"/>
糾紛舒巻存乎非我是以陳平昔之智士也俯<lb/>
同降卒百里奚曩之達人也親爲餓隷當其背<lb/>
强敵轉康衢雄慮耿於風雲危途迫於朝夕豈<lb/>
自期榮稱相府西藩專虎據之圖寵冠齋壇東<lb/>
向舉熊飛之策顧盻可以蕩山岳咄嗟可以降<lb/>
雷雨遂令用與不用是非於楚漢之間知與不<lb/>
知得失於虞秦之際故死生有數審窮達者繫<lb/>
於天材運相符決行藏者定於已君矦足下可<lb/>
不謂然乎借如勃者眇小之一書生耳曾無繫<lb/>
<pb n="KR4c0003_SBCK_009-2b"/>
鐘鼎石之榮非有南隘北閣之援山野悖其心<lb/>
迹煙霧養其神爽未嘗降身摧氣逡巡於列相<lb/>
之門竊譽干時匍匐於羣公之室所以慷慨於<lb/>
君矦者有氣存乎心耳實以四海兄弟齊逺契<lb/>
於蕭韓千載風雲託神知於管鮑不然則荷裳<lb/>
桂楫拂衣於東海之東菌閣松楹髙枕於北山<lb/>
之北焉復區區屑屑踐名利之門哉至尊以揺<lb/>
河徙岳之威當立地開天之運聖人有作羣材<lb/>
畢舉星辰入仕揖讓朱鳥之門風雨稱臣奔走<lb/>
<pb n="KR4c0003_SBCK_009-3a"/>
蒼龍之闕方欲停旒金室引成康於已任闢廣<lb/>
瑶林復堯舜於兹日可謂明明穆穆盡天子之<lb/>
容貌矣抑嘗聞之丹山九仞煙峰非數簣之功<lb/>
紫極千門雲臺俟萬楹之力故天下至曠神器<lb/>
不可獨專天道無私玄勲有待而立書曰元首<lb/>
明哉股肱良哉好問則𥙿自用則小况掌萬國<lb/>
之權受一人之寵動見臧否言知利害君矦足<lb/>
下何時易耶雖有大命不資童子之言而恭此<lb/>
小心敢進狂夫之説伏見遼陽未靖大軍頻進<lb/>
<pb n="KR4c0003_SBCK_009-3b"/>
有識寒心羣黎破膽昔明王之制國也自近而<lb/>
及逺先仁而後罰徵實則效存狥名則功淺是<lb/>
以農疏千里僅踰重石之鄉禹截九州不敘流<lb/>
沙之境豈才不及而智有遺哉將以辨離方而<lb/>
存正功也雖至人無外甲兵曜天子之威王事<lb/>
有征金鼓發將軍之氣而長城在界秦漢所以<lb/>
失全昌巨海横流天地所以限殊俗闢土數千<lb/>
里無益神封勤兵十八萬空疲帝卒驚烽走傳<lb/>
駭秦洛之甿飛芻輓粟竭淮海之費於是乗奸<lb/>
<pb n="KR4c0003_SBCK_009-4a"/>
放命者出繩纆以生威因公挾私者入閭閻而<lb/>
競法雖一物失所泰階延旰食之憂而百戰方<lb/>
雄中國鮮終年之樂圖得而不圖失知利而不<lb/>
知害移手足之病成腹心之疾征税屈於東西<lb/>
威信蹇於表裏語曰勝之不武不勝爲辱天下<lb/>
之責四面至矣誠可逺凝髙策上薦忠言决人<lb/>
事於去就合天情於終始遂令囘麾轉檄背青<lb/>
丘而騖列障分亭巡蒼波而守昔者齊侯以力<lb/>
方城爲楚國之辭虞帝崇文苗人失洞庭之險<lb/>
<pb n="KR4c0003_SBCK_009-4b"/>
况乎仗徳綏亂以直乗邪明逆順之端聳華夷<lb/>
之望雖復舳艫沸海旌旗觸天鐵山四面金城<lb/>
千里亦不能爲敵人計矣此君矦之未諭一也<lb/>
葢聞星逥日運御洪荒者貞夫一電照風行制<lb/>
寥廓者歸乎靜易曰復其見天地之心乎語曰<lb/>
動之斯和綏之斯來是知源潔則流清形端則<lb/>
影直大道起而仁義息神化周而市獄定雖復<lb/>
體元立敎青災耀知逺之書順時宰物宥罪發<lb/>
精㣲之典而况澆風易漸淳化難歸孔明耿介<lb/>
<pb n="KR4c0003_SBCK_009-5a"/>
於當朝子輿殷勤於易簣葢有繇也伏見邊凶<lb/>
尚梗殊恩屢發亾命山澤者日月相趨朝脱桎<lb/>
梏夕還囹圄姦徒抱袂因時立僥倖之謀頑夫<lb/>
頓足中路紆吁嗟之慘皆繇寛勝於猛人迷所<lb/>
習勸沮不彰廉恥相冒亦有公卿失職恥受珪<lb/>
符之任郎官有釁俯捨銅墨之榮又焉可以弘<lb/>
奬風流抑揚衆務者也且夫朽索充羈不收奔<lb/>
馬之逸輕緍振網或隨吞舟之勢况非常之化<lb/>
方洽於齊人無妄之思乃及於　將恐匡衡<lb/>
<pb n="KR4c0003_SBCK_009-5b"/>
管仲　靈沼於下泉矣古之善爲國者不然信<lb/>
賞而必罰道徳而齊禮澤配雲雨而無曲惠威<lb/>
匹雷霆而絶私戮交書聳幣仗慈厚之師投金<lb/>
散璧樹仁明之長故雖開衢室葢明堂亦將四<lb/>
三皇而六五帝矣此君矦之未諭二也葢易曰<lb/>
天地之大徳曰生聖人之大寶曰位何以守位<lb/>
曰人何以聚人曰財是知發揮地利農桑啟其<lb/>
業振蕩天功泉貝流其用伏覩前制屢擾事非<lb/>
畫一<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>市蕭然人情怪動夫補簡竝用未盡交<lb/>
<pb n="KR4c0003_SBCK_009-6a"/>
易之宜輕重齊行適啟兼并之路於是連闤掩<lb/>
闠者閉肆而乗其屈布衣韋帶者闔門而受其<lb/>
困五方競爽務淺術以相雄百郡爭勝驅末技<lb/>
而成弊田夫織婦衣食鮮終朝之給巨駔洪商<lb/>
輿馬挾封君之勢葢有繇來矣故曰國儲闕於<lb/>
九載則公上無所給家廩乏於三年則妻子非<lb/>
其有夫隂陽覆逆天地之常數百六運窮堯湯<lb/>
所不免一旦洪泉决地大旱焦山風雨於一歲<lb/>
之間霜雹於數州之境繁運廣役首尾於中外<lb/>
<pb n="KR4c0003_SBCK_009-6b"/>
沓税增徭日夕於都鄙爕陰陽者將何以處之<lb/>
一夫竊議公之盛徳虧矣愚謂嚴程峻法絶輕<lb/>
陋之貨則奸鎔之源塞矣㳂風正典重耕耘之<lb/>
務則邪嬴之計沮矣然後逺弘教㫖大變流俗<lb/>
法立有犯而必施令出唯行而不返違公竊鑄<lb/>
者具五刑之戮因時力田者懸一命之賞不然<lb/>
則賈生晁錯復流涕而言矣此君矦之未諭三<lb/>
也嵩衡不拒細壤故能崇其峻江海不讓纎流<lb/>
所以存其廣是以星臺曉闢上台忘吐握之勞<lb/>
<pb n="KR4c0003_SBCK_009-7a"/>
月殿宵興中宇軫山林之慕知夫御天下者必<lb/>
待人也詩曰濟濟多士文王以寧未見君子憂<lb/>
心如醉伏見皇明逺燭帝采遐宣張樂岱郊騰<lb/>
勲社首徵廉察孝瑶壇虚不次之階署行議年<lb/>
璿撿動非常之詔天下可謂幸甚矣於是友月<lb/>
朋霞之客背青臯而至馮唐顏駟之才排紫閣<lb/>
而集夫豈知終始異數涇渭同流蘿薜失圖簮<lb/>
纓解體惜哉羣英霧散名矦招蔽善之嫌天下<lb/>
雷同君子鮮長鳴之地而欲招絶足致真龍難<lb/>
<pb n="KR4c0003_SBCK_009-7b"/>
</p>
<p>
矣此君矦之未諭四也易曰拔茅連茹以其彚<lb/>
征吉豈非順物不若招類報國不如進賢陽事<lb/>
昇而雨露歸陰駕凝而風霜厲莫不觀時有記<lb/>
撫氣相求窮則獨善其私達則兼善天下而利<lb/>
巳疵物者以自任爲身謀知進忘退者謂專榮<lb/>
而得計豈知夫尺波易謝寸晷難畱陵谷好遷<lb/>
乾坤忌滿君矦足下出納王命升降天衢激揚<lb/>
鳳扆之前趨歩麟臺之上亦復知天下有遺俊<lb/>
乎夫心之精㣲口不能言也言之㣲妙書不能<lb/>
<pb n="KR4c0003_SBCK_009-8a"/>
文也伏願闢東閣開北堂待之以上賓期之以<lb/>
國士使得披肝膽布腹心大論古今之利害髙<lb/>
談帝王之綱紀然後鷹揚豹變出蓬戸而拜青<lb/>
墀附景摶風捨薹衣而見綘闕幸甚斯不爲難<lb/>
矣庶幾乎麑卵不棄終感玄枵之精駿骨時收<lb/>
或致飛黄之錫書生王勃死罪死罪再拜<lb/>
<pb n="KR4c0003_SBCK_009-8b"/>
<pb n="KR4c0003_SBCK_009-8b"/>
　　上綘州上官司馬書<lb/>
月日龍門百姓王勃再拜奉書于司馬上官公<lb/>
足下葢聞靈化出於窈冥帝圖寄於寥廓聖人<lb/>
生而萬物睹太階平而四國㑹故曰有非常之<lb/>
后者必有非常之臣有非常之臣者必有非常<lb/>
之績至今雷奔雨嘯風旋電轉拾青紫於俯仰<lb/>
取公卿於朝夕雲臺迫漢南宫列元宰之圖霜<lb/>
㦸羅門北闕據名臣之第嘗見之矣至若時非<lb/>
我與雄略頓於窮途道不吾行髙材屈於卑勢<lb/>
<pb n="KR4c0003_SBCK_009-9a"/>
孔宣父之英達位未列於陪臣管公明之傑秀<lb/>
名僅終於郡屬有時無主賈生獻流涕之書有<lb/>
志無時孟軻養浩然之氣則亦有焉豈非妙造<lb/>
無端盛衰止乎其域神期有待動靜牽乎所遇<lb/>
向使太公失於周伯則旗亭之屠父韓信屈於<lb/>
蕭何則轅門之餓隷又焉得鷹揚豹變吐納風<lb/>
雲者哉故曰知與不知用與不用觀夫得失之<lb/>
際亦窮達之有數乎其有邀時譽忘廉恥狥茍<lb/>
得設向背於朝廷立縱横於勢利舉三寸之舌<lb/>
<pb n="KR4c0003_SBCK_009-9b"/>
屈辱豪門奉咫尺之書逡巡下席皆自謂材足<lb/>
以動俗智足以濟時鐘鼎輝其顧盻冠葢生其<lb/>
籍甚豈知夫四海君子攘袂而恥之乎五尺㣲<lb/>
童所以固窮而不爲也此葢莊周有言所以得<lb/>
意而忘象得象而忘言語曰談何容易易稱書<lb/>
不盡言知談之不易而欲言之盡以是思之良<lb/>
可知矣下官者康衢之賤耳嘗聞闕里之言頗<lb/>
挂平輿之目豈不知塵形俗狀游水鏡而多慚<lb/>
抱鼓援鼙偶雷門而自失而欲刻鵠飾鳬唐突<lb/>
<pb n="KR4c0003_SBCK_009-10a"/>
扄餘者邪徒以登山泛海庶測髙㴱執炬傳螢<lb/>
希增日月三奔九合下官聞管仲之風千載一<lb/>
時君矦受鮑卿之託是敢陳其徑庭不然則秋<lb/>
風明月西江畱獨往之因桂嶠松巖南山有不<lb/>
羣之地矧區區者而重髙明之閫閾哉君侯極<lb/>
天分構振瓊樹而韜霞帶地疏源握珠胎而冠<lb/>
月鱗軒羽殿瑶臺降卿相之榮鵲仰蟬簮金社<lb/>
發公矦之始青臯獨唳望鴻漸而翻雲丹穴髙<lb/>
鳴對鵷池而矯霧嚴助以賢良待詔未厭承明<lb/>
<pb n="KR4c0003_SBCK_009-10b"/>
汲黯以方正拾遺終榮臥理藩維克振既叅來<lb/>
暮之歌邦國不空自有康沂之相加以雄材廣<lb/>
度散琬琰於胸懷逸氣遒文運風霜於掌握迫<lb/>
青霄而構舍煙霞之涯涘莫尋振滄渤以流謙<lb/>
江漢之波瀾未測耀靈桂於趙席垂棘知歸辯<lb/>
羣籟於莊軒懸匏自託賓階夕敞清河銷驥縶<lb/>
之虞虛榻晨披元禮得龍驅之地方當翊贊宸<lb/>
極羽儀台屏豈徒偃仰州縣勞事藩庭而已哉<lb/>
借如僕者言不滿於鄉黨聲不出於堂閾東海<lb/>
<pb n="KR4c0003_SBCK_009-11a"/>
取樂於簞瓢南山畢志於文史餐花佩葉入蘭<lb/>
室而談玄挹露攀霞坐松扃而嘯逸揚子雲之<lb/>
澹泊心竊慕之嵇叔夜之逍遥真其好也未嘗<lb/>
露才揚已飾小智以驚愚假勢憑時託中人而<lb/>
樹迹遍遊天下寒心於將相之門獨守太玄側<lb/>
身於名利之境嘗謂奉琴巵於北牖詠詩禮於<lb/>
南陔坐商洛而折雲英臨江湖而採煙液生願<lb/>
畢矣而屬鸞扃停逸頻虚不次之階鶴板徵賢<lb/>
累發非常之詔天下有道吾豈匏瓜承達人一<lb/>
<pb n="KR4c0003_SBCK_009-11b"/>
顧之榮辱公車再辟之禮平津矦之博物終屈<lb/>
奉常賈大夫之才名猶逢綘灌况庸者而可免<lb/>
於此乎君侯要津先據圖海盛於當時下官覆<lb/>
簣方勤爲山始於今日雖陵㴱谷變終非入室<lb/>
之賓而晝詠宵吟敢預升堂之列夫以幽明不<lb/>
測尺標見天下之心巨細相傾寸管合羲舒之<lb/>
度豈非道存斯貴理在必亨覇略近發於輿歌<lb/>
皇圖不隔於芻議故有榮枯絶等奉推轂而欣<lb/>
然年勢不侔受分庭而㒺愧風規可接惟君矦<lb/>
<pb n="KR4c0003_SBCK_009-12a"/>
體之今古未殊則下官願矣常恨霜松列澗萬<lb/>
尋無罩月之期露草滋山寸莖有梢雲之望斯<lb/>
則聲實困於兼濟才位難於俱立况乎地勢不<lb/>
足以誇俗容貎不足以動人遑遑藪澤安足以<lb/>
奉髙明之咳唾也所冀蠅階賤質附雲足而追<lb/>
颷蚋序輕姿託霜毛而絶海委名勵巳蛟鐔申<lb/>
獨斷之能偶迹當仁驪珠鮮闇投之懼天衢可<lb/>
望指鵬程而三休巨壑難遊伏龍門而一息勃<lb/>
死罪死罪<lb/>
<pb n="KR4c0003_SBCK_009-12b"/>
　　爲人與蜀城父老書<lb/>
葢聞天地作極不能遷否泰之期川岳薦靈不<lb/>
能改窮通之數豈非聖賢同業存乎我者所謂<lb/>
才榮辱異流牽乎彼者所謂命是以龍驤鳳峙<lb/>
<hi>翥一作</hi>伊周成翊贊之功含糗羮藜顏冉困棲遲<lb/>
之病或先號而後笑或始吉而終凶事不可量<lb/>
功未必定則知洪濤未接長鯨多陸死之憂層<lb/>
風未翔大鵬有雲傾之勢池鰌井鮒亦將鼔鱗<lb/>
而輕之田鳩野鸚亦將騫翮而侮之及衝溟渤<lb/>
<pb n="KR4c0003_SBCK_009-13a"/>
接扶揺吹波則江漢倒流騰氣則虹霓掩彩摩<lb/>
赤岸負蒼天然後知其力焉吁韓信之無津也<lb/>
昌亭之一餓夫耳馬卿之失路也臨卭之一食<lb/>
客耳武不足以服衆文不足以動時長劍屈於<lb/>
無知洪筆淪於不用洎乎雄圖躡運至尊納背<lb/>
水之謀麗藻昇朝天子賞淩雲之作威加海岳<lb/>
聲振廊廟彼淮陰之俠少成都之遺老也又焉<lb/>
能知逺近哉是以鑑物於肇不於成賞士於窮<lb/>
不於達是知卞和之得玉也精存於岸谷之間<lb/>
<pb n="KR4c0003_SBCK_009-13b"/>
張華之得劒也氣發於星辰之際夫豈琢磨成<lb/>
器然後知其寶剸斵爲能然後知其用哉仰惟<lb/>
鄉耆等竝玉山髙族金堤勝侣列子弟於千城<lb/>
耀衣冠於百代或以風雲去國公孫躍馬之年<lb/>
鐘鼎從王諸葛攀龍之日門庭相接雕甍將綺<lb/>
棟連陳機杼相和鳳攝將虬梭交響金漿玉饌<lb/>
食客三千緑幘青裳家僮數百沖襟渺識人多<lb/>
江漢之靈麗藻華文代有雲泉之氣北齋開敞<lb/>
南舘虛閒詩酒同歸琴書合契忘機得意恥嵇<lb/>
<pb n="KR4c0003_SBCK_009-14a"/>
</p>
<p>
阮之交疎虛席延賓恨原嘗之客少實煙霞之<lb/>
藪澤風月之津梁者乎劉仲文之逺識不以乾<lb/>
沒詣梁城閔仲叔之髙風不以口腹累安邑雖<lb/>
其已沒生氣猶存况乎屬宇宙之明當天下之<lb/>
泰不能俯拾青紫髙視縉紳攀北極而謁帝王<lb/>
入南宫而取卿相脇肩側足求哀鍾釜之間低<lb/>
首俛睂取齊升斗之末磋乎誠下官所以仰天<lb/>
漢而鬱拂臨江山而慷慨者也但時可以未遇<lb/>
　可以未行志願可以未成功業可以未就古<lb/>
<pb n="KR4c0003_SBCK_009-14b"/>
之才足以輔王業躡迹屠釣之間功可以濟巨<lb/>
川藏身版築之下百里奚之負販陳湯之丏貸<lb/>
而况於庸者哉此僕所以駿奔於顧盻之餘自<lb/>
致於恩光之末也且夫精誠所感尚動神明意<lb/>
氣相交豈慚車馬倘能投心季子遥存素紵之<lb/>
恩援手應侯先立綈袍之贈豈人之情也能無<lb/>
報乎方今白藏紹序朱律謝期天髙而林野疎<lb/>
候肅而江山靜輕蟬送夏驚晩吹於風園旅鴈<lb/>
乗秋動宵吟於露渚絲纊成於南畒秔黍被於<lb/>
<pb n="KR4c0003_SBCK_009-15a"/>
東阡時計有儲願履多福下官薄游綿載飄寓<lb/>
淹時歡躓相仍憂虞自積陟梁鴻之峻岳何暇<lb/>
長謡臨阮籍之長途唯知慟哭庶憑賙給以濟<lb/>
飄危輕訴短懷佇流嘉耗<lb/>
<pb n="KR4c0003_SBCK_009-15b"/>
　　又<lb/>
蜀都廣鎮岷㠊奥壤山分玉宇木向金陵景貺<lb/>
有期英靈間出榮問休暢幸甚幸甚夫神有可<lb/>
迫渌波驚七柱之音道有可符玄霜扣九鐘之<lb/>
節豈道窮精秘妙聴察於無聲理實杳冥玄應<lb/>
通於不測波流柱響波無入柱之因霜落鐘鳴<lb/>
霜非扣鐘之具况乎言忘意得臭味相求目擊<lb/>
道存神明已接鄭僑之逢吳札無謂殊方阮籍<lb/>
之對嵇康自然同氣僕雖不敏嘗從事於斯矣<lb/>
<pb n="KR4c0003_SBCK_009-16a"/>
嘗謂薰蕕不共器梟鸞不比翼是以類乎方者<lb/>
按風雲於千里乖乎類者起山川於一面抑嘗<lb/>
聞之士之生也其迹可擯而道不可藏其身可<lb/>
辱而志不可奪其有拂衣投臂遯形滄海之隅<lb/>
裂裳裹足獨立髙山之頂量腹而食度身而衣<lb/>
以鐘鼎爲芻豢以衣冠爲縲絏方欲策鸞鳳而<lb/>
撫雲英鞭虹霓而採煙液其次排玉闕指金門<lb/>
成賈誼之謨樹終軍之策因機入務懷素將相<lb/>
之門沐露沾霜擁筆公矦之室然則拾青紫於<lb/>
<pb n="KR4c0003_SBCK_009-16b"/>
旦暮取功名於俄頃演文物而動寰中騰聲名<lb/>
而振天下若下官者可謂慚二途矣而歛手長<lb/>
揖强顏髙視低心於蹇躓之辰忍恥於恓惶之<lb/>
日哉渭濱畱釣鷹揚之業未萌緇源滯牧鴻漸<lb/>
之資葢寡及其攀穹運接靈期乗雲雷而清八<lb/>
極和陰陽而調萬品則知㝠機所運吉凶于倐<lb/>
忽之間玄命所移飛伏於斯須之際日月自至<lb/>
聊復爾耳方今炎颷謝節爽候闗辰風髙而宇<lb/>
宙清霜下而亭郊肅歸雲止鴈流曙響於東津<lb/>
<pb n="KR4c0003_SBCK_009-17a"/>
落照開鴻寫晴規於北岸螢疎夕砌蟬促朝林<lb/>
感序縁情故豐奇賞僕一違秦隴再革炎涼戒<lb/>
征軸而無因指歸途而有倦故鄉超曠曽山重<lb/>
復吳宮尚遠頻驚去燕之心楚峽猶賒已下聞<lb/>
猿之淚徒以風猷未隔道義相存幸承知已之<lb/>
心稍緩他鄉之思昔虞公再見懸光白璧之前<lb/>
季布一言猶定黄金之諾况交已成於杵臼道<lb/>
已茂於金蘭希照窮途遠流嘉貺若使恩裁口<lb/>
腹空畱安邑之賓惠闕始終取恨昌亭之客<lb/>
<pb n="KR4c0003_SBCK_009-17b"/>
　　與契苾將軍書<lb/>
昊天不忱哲人終否畢公逝矣傷如之何敬想<lb/>
情則懿親義惟良執非夫人之爲慟其誰爲慟<lb/>
乎僕與此公早投交契夷險之際終始如一常<lb/>
思竝建忠孝之蹟共申家國之讎壯志不就古<lb/>
人所悲何圖一旦長訣嗚呼哀哉管仲不存叔<lb/>
牙空在子皮已䘮子産何依興言追昔良增痛<lb/>
悼適得韋四郎書具承大郎雅意知欲以此公<lb/>
碑誌託之下走夫撫今懷昔理寄斯文旌徳敘<lb/>
<pb n="KR4c0003_SBCK_009-18a"/>
功事屬知巳是以子期幽思感叔夜之形言伯<lb/>
喈雄藻待林宗而無媿下走雖不敏幸託㴱期<lb/>
此而不爲誰當爲者但恐位卑先逹才非㧞萃<lb/>
虛承厚睠不副髙聞謹遣舍弟勛往面取進止<lb/>
臨書啜泣慘惶不次<lb/>
<pb n="KR4c0003_SBCK_009-18b"/>
　　上百里昌言書<lb/>
勃言鄉人奉五月一日誨子弟各陳百里之術<lb/>
宣於政者承命惶灼伏增悲悚勃聞古人有言<lb/>
明君不能畜無用之臣慈父不能愛無用之子<lb/>
何則以其無益於國而累於家也嗚呼如勃尚<lb/>
何言哉辱親可謂㴱矣誠宜灰身粉骨以謝君<lb/>
父復何面目以談天下之事哉所以遲廻忍恥<lb/>
而已者徒以虛死不如立節茍殞不如成名悔<lb/>
過儻存於巳爲仁不假於物是以孟明不屑三<lb/>
<pb n="KR4c0003_SBCK_009-19a"/>
奔之誚而罷匡秦之心馮異不羞一敗之失而<lb/>
摧輔漢之氣故其志卒行也其功卒就也此言<lb/>
雖小可以喻大此勃所以懷既往而不咎指將<lb/>
來而駿奔割萬恨於生涯進一簣於平地者今<lb/>
大人上延國譴逺宰邊邑出三江而浮五湖越<lb/>
東甌而度南海嗟乎此皆勃之罪也無所逃於<lb/>
天地之間矣然勃嘗聞之大易曰人之所助者<lb/>
信也天之所助者順也是以君子不以否屈而<lb/>
易方故屈而終泰忠臣不以困窮而䘮志故窮<lb/>
<pb n="KR4c0003_SBCK_009-19b"/>
而必亨今交趾雖逺還珠者嘗用之矣書不云<lb/>
乎弗慮胡獲弗爲胡成不勝憤激之至謹上百<lb/>
里昌言一部列爲十八篇分爲上下巻庶竭私<lb/>
欵少禆公政追思罪戾若投氷谷謹奉言疏不<lb/>
備勃再拜<lb/>
<pb n="KR4c0003_SBCK_009-20a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_010-1a"/>
王子安集卷之十<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　論<lb/>
　　三國論<lb/>
論曰漢自順桓之間國綂屢絶奸囘竊位閹䆠<lb/>
滿朝士之蹈忠義履氷霜者居顯列則陷犯忤<lb/>
之誅伏閭巷則嬰黨錮之戮當是時也天下之<lb/>
君子掃地將盡雖九伊周十稷契不能振已絶<lb/>
<pb n="KR4c0003_SBCK_010-1b"/>
之綱舉土崩之勢明矣嘉平中大黄星見楚宋<lb/>
之分遼東殷馗曰其有真人起於譙沛之間以<lb/>
知曹孟徳不爲人下事之明驗也先時秦帝東<lb/>
遊亦云金陵當有王者興董扶求出又曰益州<lb/>
有天子氣從兹而言則長江劒閣作吳蜀之限<lb/>
天道人謀有三分之兆其來尚矣然廢興有際<lb/>
崇替遞來每覽其書曷能不臨巻而永懷撫事<lb/>
而伊鬱也嘗試論之曰向使何進納公業之言<lb/>
而不追董卓催汜棄文和之策而不報王允則<lb/>
<pb n="KR4c0003_SBCK_010-2a"/>
東京焚如之禍闗右亂麻之屍何繇而興哉至<lb/>
使乗輿䝉塵於河上天子露宿於曹陽百官饑<lb/>
死於牆壁六宫流離於道路葢繇何公之不明<lb/>
賈翊之言過也於是劉岱喬瑁張超孔伷之徒<lb/>
舉義兵而天下響應英雄者騁其驍悍運其謀<lb/>
能海内囂然於兹大亂矣袁本初據四州之地<lb/>
南向爭衡劉景升擁十萬之師坐觀成敗區區<lb/>
公路欲居列郡之尊瑣瑣伯珪謂保易京之業<lb/>
瓉既窘斃術亦憂終譚尚離心琮琦失守其故<lb/>
<pb n="KR4c0003_SBCK_010-2b"/>
何哉有大賢而不能用覩長策而不能施便謂<lb/>
力濟九區智周萬物天下可指麾而定宇宙可<lb/>
大呼而致也嗚呼悲夫余觀三國之君咸能推<lb/>
誠樂士忍垢藏疾從善如不及聞諫如轉規其<lb/>
割裂山河鼎足而王宜哉孫仲謀承父兄之餘<lb/>
事委瑜肅之良圖泣周秦之痍請吕䝉之命惜<lb/>
休穆之才不加其罪賢子布之諫而造其門用<lb/>
能南開交趾驅五嶺之卒東界海隅兼百越之<lb/>
衆地方五千里帶甲數十萬若令登不早卒休<lb/>
<pb n="KR4c0003_SBCK_010-3a"/>
以永年神器不移於暴酷則彭蠡衡陽未可圖<lb/>
也以先主之寛仁得衆張飛闗羽萬人之敵諸<lb/>
葛孔明管樂之儔左提右挈以取天下庶㡬有<lb/>
濟矣然而䘮師失律敗不旋踵奔波謙瓉之間<lb/>
羈旅袁曹之手豈拙於用武將遇非常敵乎初<lb/>
備之南也樊鄧之士其從如雲比到當陽衆十<lb/>
萬餘操以五千之卒及長坂縱兵大擊廓然霧<lb/>
散脱身奔走方欲逺竄用魯肅之謀然投身夏<lb/>
口于時諸葛適在軍中向令帷幄有謀軍容宿<lb/>
<pb n="KR4c0003_SBCK_010-3b"/>
練包左車之計運田單之奇操懸軍數千夜行<lb/>
三百輜重不相繼聲援不相聞可不一戰而擒<lb/>
也坐以十萬之衆而無一矢之僃何異驅犬羊<lb/>
之羣餌豺虎之口固知應變將略非武矦所長<lb/>
斯言近矣周瑜方嚴兵取蜀㑹物故於巴丘若<lb/>
其人尚存恐玉壘銅梁非劉氏有也然僃數困<lb/>
敗而意不折終能大啟西土者其惟雅度最優<lb/>
乎武矦歿劉禪舉而棄之覩譙周之懦詞甘忿<lb/>
憤而忘食聞姜維之立事又慷慨而言憙惜其<lb/>
<pb n="KR4c0003_SBCK_010-4a"/>
功垂成而智不濟豈伊時䘮抑亦人亾乃知徳<lb/>
之不修棧道靈闗不足恃也魏武用兵髣髴孫<lb/>
吳臨敵制奇鮮有䘮敗故能東擒狡布北走强<lb/>
表破黄巾於夀張斬眭固於射犬援戈北指蹋<lb/>
頓懸顱擁斾南臨劉琮束手振威烈而清中夏<lb/>
挾天子以令諸矦信超然之雄傑矣而弊於褊<lb/>
刻失於猜詐孔融荀彧終罹其災孝先季珪卒<lb/>
不能免愚知操之不懷柔巴蜀砥定東南必然<lb/>
之理也文帝富於春秋光膺禪讓臨朝恭儉博<lb/>
<pb n="KR4c0003_SBCK_010-4b"/>
覽墳籍文質彬彬庶幾君子者矣不能恢崇萬<lb/>
代之業利建七百之基骨肉齊於匹夫衡樞委<lb/>
乎他姓逺求珠翠廢禮諒闇之中近抱辛毗取<lb/>
笑婦人之口明帝嗣位繼以奢淫征夫困於兵<lb/>
革人力殫於臺榭髙貴鄉公明决有餘而㴱沉<lb/>
不足其雄才大略經緯逺圖求之數君竝無取<lb/>
焉山陽公之墳土未乾陳畱王之賓館已啟天<lb/>
之報施何其速哉故粗而論之式僃勸戒俾夫<lb/>
來者有以監諸者焉<lb/>
<pb n="KR4c0003_SBCK_010-5a"/>
　　八卦卜大演論<lb/>
昔者聖人之作易也始畫八卦以通神明之徳<lb/>
以類萬物之情以爲分太極者兩儀也分四象<lb/>
者八卦也成八卦者十六將也司八卦者十二<lb/>
月也分十六將者三十二候也分十二月者二<lb/>
十四氣也分三十二候者六十四卦也司二十<lb/>
四氣者三十六旬也進退於三百六十六日屈<lb/>
伸於三百八十四爻往來飛伏之理盡矣其孤<lb/>
虛消息之端極矣三才之道不可不及也五行<lb/>
<pb n="KR4c0003_SBCK_010-5b"/>
之義不能復過也翕之以幽明張之以寒暑㑹<lb/>
之以生死申之以去就禍福生焉吉凶著焉成<lb/>
敗行焉逆順興焉賢者識其大者逺者不賢者<lb/>
識其小者近者奉之者則順背之者則愆圓立<lb/>
者稱聖偏據者號賢嘗試論之曰三才易之門<lb/>
戸也八卦者易之徑路也引而伸之終於六十<lb/>
四卦天下之能事畢矣陳而别之極於三百八<lb/>
十四爻天下之㣲理罄矣夫陰陽之道一向一<lb/>
背天地之理一升一降故明暗相隨寒暑相因<lb/>
<pb n="KR4c0003_SBCK_010-6a"/>
剛柔相形髙下相傾動靜相乗出入相藉泯之<lb/>
者神也形之者道也可以一理徵也可以一端<lb/>
驗也故天尊則地卑矣水濕則火燥矣山盈則<lb/>
澤虛矣雷動則風適矣是以天下有風可以姤<lb/>
矣則地中有雷可以復矣天下有山可以遯矣<lb/>
則澤上於地可以臨矣天地不交可以否矣則<lb/>
天地既交可以泰矣風行地上可以觀矣則雷<lb/>
行天上可以大壯矣山附地上可以剥矣則火<lb/>
附天上可以大有矣風行水上可謂渙矣則水<lb/>
<pb n="KR4c0003_SBCK_010-6b"/>
</p>
<p>
在地上可以比矣雷出地奮可以豫矣則風行<lb/>
天上可以小畜矣雷之與水可作解矣則風之<lb/>
與火可以家人矣雷在風上可以恒矣則風在<lb/>
雷上可以益矣風在地下可以升矣則雷在天<lb/>
下可以無妄矣風在水下可以井矣則雷在火<lb/>
下可以噬嗑矣風在澤下謂大過矣則雷在山<lb/>
下可爲頥矣雷在澤下可以隨矣則風在山下<lb/>
可爲蠱矣澤上有水可爲節矣則山下有火可<lb/>
爲旅矣雷在水下可爲屯矣則風在火下可爲<lb/>
<pb n="KR4c0003_SBCK_010-7a"/>
鼎矣水在火上可爲既濟矣則火在水上可爲<lb/>
未濟矣澤中有火可以革矣則山下有水可爲<lb/>
䝉矣火在地下可以明夷矣則水在天下可爲<lb/>
訟矣地下有水可爲師矣則山下有火可爲賁<lb/>
矣澤上於天可爲夫矣則澤下有水可爲困矣<lb/>
山下有天可以爲大畜矣則澤下有地可以爲<lb/>
萃矣以山在澤上可爲損矣則澤在山上可爲<lb/>
咸矣澤上有火可爲暌矣則山上有水可爲蹇<lb/>
矣上天下澤可爲履矣則地下有山可爲謙矣<lb/>
<pb n="KR4c0003_SBCK_010-7b"/>
</p>
<p>
澤上有風可爲中孚矣則山上有雷可爲小過<lb/>
矣山上有風可爲漸矣則澤上有雷可以歸妹<lb/>
矣此天地以<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>成之義陰陽反合之理故卦相<lb/>
次則反爻以成義易之八卦是也八八相生則<lb/>
錯卦以興理因而重之是也故聖人之道可縱<lb/>
焉可横焉可合焉可離焉逆而陳之未嘗逆焉<lb/>
順而别之未嘗順焉三畫以變雖天地之數可<lb/>
無韜也九六相推雖萬二千五百之浩蕩不能<lb/>
踰於三百八十四三百八十四之糾紛不能踰<lb/>
<pb n="KR4c0003_SBCK_010-8a"/>
於六十四重之以六十四不能過於八卦張之<lb/>
於八卦不能過四象紀之兩儀兩儀之理達而<lb/>
太極得矣故古往今來寒進暑退死生亂動是<lb/>
非謄結未嘗非兩儀也而未嘗離太極也故曰<lb/>
有寒有暑則兩儀不廢也無思無爲則太極未<lb/>
嘗逺也見之則兩儀忘之則太極夫然故不捨<lb/>
二求一未嘗離動以求靜未嘗離動以達靜也<lb/>
有可有不可非聖人之謂也無可無不可是夫<lb/>
子之心也然天下之理不可窮也天下之往不<lb/>
<pb n="KR4c0003_SBCK_010-8b"/>
可盡也有窮盡之地者其唯聖心乎有窮盡之<lb/>
路者其唯聖言乎故據滄海而觀衆水則江河<lb/>
之㑹歸可見也登泰山而覽羣嶽則岡巒之本<lb/>
末可知也是以貞一德之極權六爻之變振三<lb/>
才之柄尋萬方之動又何往而不通乎又何疑<lb/>
而不釋乎故孔子曰必也正名乎名者義之本<lb/>
也非聖人孰能正之哉若抑末執本研精覃思<lb/>
非聖人之書則不讀也非聖人之言則不取也<lb/>
庶幾乎神明之徳可通乎萬物之情可類乎本<lb/>
<pb n="KR4c0003_SBCK_010-9a"/>
末之思也夫何逺之有君子可不務乎哉<lb/>
<pb n="KR4c0003_SBCK_010-9b"/>
<pb n="KR4c0003_SBCK_010-9b"/>
　　平臺秘略論十首<lb/>
　　　孝行一<lb/>
論曰昔之列桐珪建茅土者非一君焉至於孝<lb/>
思可稱仁風茂著存乎緗牒十一而巳豈非生<lb/>
於㴱宫之中長於婦人之手膏盲積乎驕慢情<lb/>
奔淪乎嗜慾嗚呼有國有家者可不誡乎<lb/>
　　　貞修二<lb/>
論曰美哉貞修之至也或抗情激操仗清剛而<lb/>
勵俗或理韻和神抱直方而守道或旌奇表善<lb/>
<pb n="KR4c0003_SBCK_010-10a"/>
擢才於不次之階或剖滯申嫌措辭於難犯之<lb/>
地竝能以禮昇降以時舒巻既明且哲以保其<lb/>
身盛矣哉原夫御俗裁風變彞倫者寄乎直全<lb/>
身逺害得隨時者存乎變夫然故進不違義退<lb/>
不傷生清貞靜一保其道委迤屈伸合其度易<lb/>
曰君子或出或處或黙或語天下何思何慮同<lb/>
歸而殊途百慮而一致此之謂也<lb/>
　　　藝文三<lb/>
論曰易稱觀乎天文以察時變傳稱言而無文<lb/>
<pb n="KR4c0003_SBCK_010-10b"/>
行之不逺故文章經國之大業不朽之能事而<lb/>
君子所役心勞神宜於大者逺者非縁情體物<lb/>
雕蟲小技而已是故思王抗言詞賦恥爲君子<lb/>
武皇裁勅篇章僅稱往事不其然乎至若身處<lb/>
魏闕之下心存江湖之上詩以見志文宣王有<lb/>
焉<lb/>
　　　忠武四<lb/>
論曰陰陽代興剛柔合運威恩參用以成化文<lb/>
武相資以定業况乎康侯自我宗子維城者乎<lb/>
<pb n="KR4c0003_SBCK_010-11a"/>
城陽之權略明决卒摧吕氏之變任城之志意<lb/>
剛斷實啟有魏之業葢有助焉陳思雅懷忠勇<lb/>
義形家國表奏永昌洞曉兵數績著疆塲長沙<lb/>
武陵亦足云也<lb/>
　　　善政五<lb/>
論曰東平以盛徳匡時大興禮樂齊獻以至親<lb/>
綂物光濟中外淮陽安定峻必行之典安陸扶<lb/>
風㴱受遺之泣能義形家國理極忠貞使黄河<lb/>
如帶垂芳不朽盛矣乎守方雅以調蕃政用公<lb/>
<pb n="KR4c0003_SBCK_010-11b"/>
直而掌朝論昻然直上凛有生氣衡陽太原亦<lb/>
足云也<lb/>
　　　尊師六<lb/>
論曰前史稱良藥苦口而利於病忠言逆耳而<lb/>
利於行豈非事情竭於不顧主色期於難犯中<lb/>
人以下罕免斯累其有抗辭必盡忠烈横匪石<lb/>
之心聞善若驚君王動順風之請相須之際良<lb/>
可詠也清河之恭慎真懇雅爲□□上引聖朝<lb/>
下託師傅和矣哉<lb/>
<pb n="KR4c0003_SBCK_010-12a"/>
　　　褒客七<lb/>
論曰原夫重藝尊師登奇佇逸道存萬里神交<lb/>
一面故有推輪擁篲寡人忘千乗之榮越席分<lb/>
庭上才當四海之禮斯實藩邸之盛事間平之<lb/>
用心也而有矯情役智揚逸名利之間窒隙蹈<lb/>
瑕乾沒英翹之地便辟脂韋飾其迹甘言巧辭<lb/>
運其辨假君王之顧盻用君王之威福傳曰好<lb/>
善而不擇人則前代有以之傾矣至於興諧文<lb/>
雅賞盡煙霞月庭廣闢風閨洞敞西園故事下<lb/>
<pb n="KR4c0003_SBCK_010-12b"/>
蘭坂而宵歌東苑遺塵坐槐庭而曉賦折旋書<lb/>
藝之園翺翔儛詠之隙洋洋乎亦爲樂之一方<lb/>
也<lb/>
　　　幼俊八<lb/>
論曰夫濫觴懸米翻浮天動地之源寸株尺蘖<lb/>
擢捎雲蔽景之榦豈非積㣲成大陟遐自邇易<lb/>
曰山下出泉䝉君子以果行育德故考其前事<lb/>
備之于篇<lb/>
　　　規諷九<lb/>
<pb n="KR4c0003_SBCK_010-13a"/>
論曰夫陵谷好遷乾坤忌滿哀樂不同而不遠<lb/>
吉凶相反而相襲故有全中率行用心於不爭<lb/>
之塲杜漸防危投迹於知幾之地昔之善持滿<lb/>
者用此者也諺曰禍不入慎家之門前代有以<lb/>
之興矣至若中山激難重存親禮武陵變色復<lb/>
延情愛子建之陳辭貢憤長沙之發對因機雖<lb/>
亦各達其心未若洪慶之希聲也<lb/>
　　　慎終十<lb/>
論曰詩云靡不有初鮮克有終若夫東平之奉<lb/>
<pb n="KR4c0003_SBCK_010-13b"/>
憲遵約耿介原陵之奏中山之見賢思齊慇懃<lb/>
濮陽之託庶幾乎可謂慎終矣至子塵之奉行<lb/>
文處中慰之遠述河間陳思尅已竝未易誣也<lb/>
<hi>多訛誤子塵以下</hi>
<pb n="KR4c0003_SBCK_010-14a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_011-1a"/>
王子安集巻之十一<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　頌<lb/>
　　乾元殿頌<hi>并序</hi>
臣聞鵬霄上廓瓊都開紫帝之庭鼇紀下清珍<lb/>
野闢黄靈之舘兼山配極照鸞闕於霞標薦水<lb/>
涵元湛驪宫於霧壑斯則神徵語恠功潛鳥跡<lb/>
之初理渉非經道昧鶉居之始授鳳書而稽碧<lb/>
<pb n="KR4c0003_SBCK_011-1b"/>
</p>
<p>
落仙構罕存按龜籙而質黄圖金模間起粤若<lb/>
風移處闇增巢恢火運之機業拒嚮明上棟括<lb/>
河圖之奥三堦布政詠匪日於靈臺百堵陳詩<lb/>
頌斯干於考室亦有黄軒瞰月樵門頽九洛之<lb/>
功璿闥排煙牧野構三河之酷御燕臺而臨北<lb/>
極缺王度於祈招列雲閣而拒南山隕黄謨於<lb/>
軹道然則卑宫䘮禮采椽輕四海之尊豐屋延<lb/>
災柏梁非萬乗之有雖因時立事奢儉殊流而<lb/>
弘道在人興亾迭運靈光末造不窺九室之榮<lb/>
<pb n="KR4c0003_SBCK_011-2a"/>
景福宏規猶擁三方之亹瞻風舊史逮曹馬而<lb/>
無譏觀跡故墟歴周隋而未得自我唐太陵遷<lb/>
構均五方於鶴几之前中野凝圖調六氣於虬<lb/>
牀之下坐圭臺而清俯仰晷緯齊明臨鼎邑而<lb/>
重威靈雲雷合響得玄功於大壯其至在兹乎<lb/>
我大唐雞渾制極樹神宰而制山河鶴讖裁儀<lb/>
闢太虛而有天地黄精吐瑞潛龍苞象帝之基<lb/>
紫氣徵祥鳴鳳呈真王之表髙祖太武皇帝虹<lb/>
星湛色開寶胄於金壺蛟電凝陰發皇明於石<lb/>
<pb n="KR4c0003_SBCK_011-2b"/>
紐白蛇宵斷行移海岳之符蒼兕晨驅坐遘雲<lb/>
雷之業屬東隣委馭扇虐政於叢祠北拱隳尊<lb/>
紊皇圖於寶極蜚鴻集野瞻烏鮮投足之因青<lb/>
犢嘯風羣鹿無擇音之所天街五裂截鯨浦而<lb/>
飛芒地紐三分觸鼇山而按節玄虬在御掃圻<lb/>
甸而廓星都黄鳥分麾動扶揺而駭雲陣鑣官<lb/>
杖鉞跨髙陌而登元轡野韜戈陟圮壇而擁號<lb/>
皇圖不恃聖人追巻領之風神器無私才子奉<lb/>
褰裳之運太宗皇帝雲房揖契壓麟璽於庭軒<lb/>
<pb n="KR4c0003_SBCK_011-3a"/>
雷渚翔英擾龍鈴於髙席八能亨運抗鵷邸而<lb/>
杖朱髦十亂恢基臨鶴州而擁黄鉞唐雲秘族<lb/>
潛開白水之徵代景迴輪光踐丹丘之運權輿<lb/>
象緯削茅社而建瓊桃草昧風雲席羅圖而創<lb/>
璿曆紫庭合粹括宇宙於宸襟丹扆凝尊運陶<lb/>
鈞於寶思摛碧霄而鍊石上清耀魄之宫詔寰<lb/>
海而捐珠俯睇陽侯之室功驅偃伯頓鶚視於<lb/>
華封道被來王靜龍吟於武庫玄樞上運卜年<lb/>
開累聖之符丹竈昇遐遺範敞謀孫之畫皇帝<lb/>
<pb n="KR4c0003_SBCK_011-3b"/>
陛下椒庭襲慶曜璿萼於霞庄蘭殿分休湛珠<lb/>
衡於月館道凝瓊鎮下蒼掖而照重熙業峻銅<lb/>
樓憑紫軒而揖羣后環四瀛於舜抱漏蟻覃津<lb/>
栖十景於堯衿巢螟荷照上元開籙寶龜定皇<lb/>
邑之模下武崇基飛龍錫帝臺之構貞明啟運<lb/>
齊玉鏡於鸞門易簡成功偃銅符於鶴仗懷降<lb/>
尊於襄野大階忘七起之勞念負重於焦原巾<lb/>
席託三危之險臨翠嬀而則道天孕時成坐玄<lb/>
扈而被圖神超物妙星潯縱淑曵珠紱於銅臯<lb/>
<pb n="KR4c0003_SBCK_011-4a"/>
雲野疏祥抗瓊枝於桂浦素蟾登慶六虛充牝<lb/>
馬之貞丹雀御林三雅合闗雎之好璿宫夜靜<lb/>
居龍幰而調元金房晨開御鴛階而緝化芝庭<lb/>
揖訓逺清和鳳之儀蘭珮承風競峻當熊之節<lb/>
皇太子承雲紫座翊八柱於乾維湛粹青衢揖<lb/>
三樞於地戸黄離踵曜太陽分銑樹之輝蒼震<lb/>
荐音少海控銀河之色鶴筌飛奏想丹駕於瓊<lb/>
山鮑俎捐芳齒玄冠於寶序彤闈問豎禮崇監<lb/>
撫之威黼席興賢義極君親之愛若乃東門䘏<lb/>
<pb n="KR4c0003_SBCK_011-4b"/>
胤疊仙構於熊山西苑承家導靈波於鴈沼桐<lb/>
圭作瑞鳳毛曜丹穴之英茅壤分維麟距冠玄<lb/>
丘之俊㢲宫延粹闢朱柱於娥臺兌野流芬疏<lb/>
紫蘭於别館頻隈毓範雲扃分戚里之驩覃㠘<lb/>
凝規星閣絶郎官之請雕龍命職縱跳澤而驤<lb/>
鱗翠鷃調司順義颷而撫翼月軒宵佇虞谿降<lb/>
璿緯之精震帳晨披姜水洞金韜之賾飛鶴書<lb/>
而抽海狀桂壑於是投綸轉麟斾而揖山容松<lb/>
澗繇其削衽軒圖瑞矞泛花綬於雞林農紀祥<lb/>
<pb n="KR4c0003_SBCK_011-5a"/>
炎濯蘭纓於鳳水仙臺俶務三珪銓棘序之風<lb/>
天秩調邦六府變槐衢之典金門獻納縱麟筆<lb/>
於苔牋石館論思覈龜章於竹槧淹中訪禮蹲<lb/>
龍揺壁水之波稷下談經飛兎躍環林之秀詞<lb/>
庭吐鳳翫鳥跡於春黌書帳翻螢閱蟲文於夏<lb/>
閣杏花千畒紺轅照帝籍之功桑柘三宫玄紱<lb/>
降親蠶之禮圓丘上闢奉蒼璧於靈壇方澤下<lb/>
凝列黄琮於寶墠朱絃翠瓚履霜懷四響之尊<lb/>
複霤重簷涓日正三綱之首五靈奔慶冠蛇澤<lb/>
<pb n="KR4c0003_SBCK_011-5b"/>
於黄樞六祀銜欣颺麟煙於紺席遺弓積慕䖍<lb/>
㴱太廟之儀執豆推恩道振明堂之禮瑶山廣<lb/>
樂備逸調於宫懸洞庭仙奏納遺歌於帝府九<lb/>
韶分唱后夔清桂序之音六變同和飛鳳掌梧<lb/>
軒之律樽俎拆旋之數苞舉陰陽堂庭節奏之<lb/>
規彌綸宇宙靈襟索隱控風伯於詞林睿想鈎<lb/>
㴱詔天英於筆海神窮獨照傍探赤水之珍思<lb/>
洽幾㴱迥寫丹谿之韻金壇紫露映銀籀而翻<lb/>
華瑶林白雪藻瓊章而吐絢蟬機撮化銅渾將<lb/>
<pb n="KR4c0003_SBCK_011-6a"/>
九聖齊懸虬箭司更銀漏與三辰合運爽鳩分<lb/>
職素雲頽鳥啄之祥神獬闗司玄水照龍顏之<lb/>
則黄沙鞠草剗叢棘而遷訛丹石滋苔仰甘棠<lb/>
而息訟融臯再稔方聞外戸之謡昧谷千廂坐<lb/>
溢康衢之奏百城煙峙望秋露而乗風千室雲<lb/>
開合宵霆而組化彤幃獨選熊幡下蘆鴈之祥<lb/>
墨綬分賢犀撿降槐鸞之祉筠驂佇信髦士剖<lb/>
竹而相尋葦杖霑仁鮐叟攀輪而不暇龍蛇可<lb/>
踐野人豐荷杖之驩雞犬相聞城尉輟鳴桴之<lb/>
<pb n="KR4c0003_SBCK_011-6b"/>
響五雲抽潤湛芳氣於璿臺六府威殷唱豐歌<lb/>
於銅闕不戒而卑東戸恩周動植之津博施而<lb/>
舉南風化偃胎萌之寓神謀備預儼七萃於丹<lb/>
樞䆳略防㣲肅千廬於紫衞元戎握節黄公授<lb/>
犀闕之圖帝座聞鼙玄女荐龍庭之策頳柯捭<lb/>
刅中權决勝於兩階白羽俄麾善陣推亾於四<lb/>
表朱厓反景之域削蛇弭於文㮰黑山明月之<lb/>
鄉委龍琛於武帳錦軒星鶩控乾絡而觀風繡<lb/>
服霞驚浹神紘而問俗川浮沒羽鯨谿靜丹浦<lb/>
<pb n="KR4c0003_SBCK_011-7a"/>
之虞陸薦飛毛熊瓛動青雲之偵銀關驟雨望<lb/>
紫陌而趨恩鐵幌馳風計彤闈而瀝思赤馬文<lb/>
猨之寶叢積乎郊虞紈牛露犬之貢滿盈乎儲<lb/>
邸青丘畫野不踰征賦之鄉蒼水奉圖未盡隄<lb/>
封之貫且夫緯武經文宏業也含幽育明至誠<lb/>
也混齊六合大功也規模百代昌數也故能襲<lb/>
九空而寧庶物劃千里而綂諸矦休徵象徳而<lb/>
動嘉符觸類而至風揚晷洽藻乾慶於芳年司<lb/>
節河清藹坤禎於明渚瑶枝結慶泉埃蕩玉葢<lb/>
<pb n="KR4c0003_SBCK_011-7b"/>
之文瓊液浮甘天酒綴金莖之色黄麰紫脱湊<lb/>
仙頴於中畿翠萐丹蓂疊靈株於上序駢眸候<lb/>
日漾影䝉池比翰翻風栖光理木祥飛井絡震<lb/>
鱗題瑞朔之元祉絢新郊枵獸紀和年之序具<lb/>
靈篇之絶貺究仙諜之殊休天人之際交矣皇<lb/>
帝之道備矣繇是三靈物覩扣蘭禁而棲誠九<lb/>
服子來詠嵩宫而騁力去奢去甚不矜黄屋之<lb/>
隆匪樸匪雕方順丹墀之請宸規相宅考周舊<lb/>
於靈都睿覽思和獲秦餘於正殿羣臣列陛奏<lb/>
<pb n="KR4c0003_SBCK_011-8a"/>
蕭相之遺模天子臨軒採荀卿之故事炎洲八<lb/>
桂簉仙栱於林衡岱畎五松委靈材於<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>匠衢<lb/>
宫記範萬機抗九戸之尊海孽移琛千欒省十<lb/>
家之費飛廉巻藹徹煙極而浮甍屏翳收津劃<lb/>
星墟而置槧瑶階百雉光懸寶露之壇瓊璧萬<lb/>
尋影綷崇霞之閣拖虹梁而四注星漢虧於上<lb/>
榮疊雲棟而三休寒暑隔於中霤雕<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>鶴企沓<lb/>
勢分規繡桷虬奔殊形别起圓璫布藻罄羽璧<lb/>
於狼泉方鏡披蓮孕化璣於蜃浦芝樓對幄重<lb/>
<pb n="KR4c0003_SBCK_011-8b"/>
傳五日之風芸閣列錢彩鍛三旬之霧文疏罩<lb/>
逈陰兎息肩於綺寮翠幌籠霄陽烏鍛翼於珠<lb/>
網豐隆按節下複橑而司階列缺施鞭低叢楹<lb/>
而假道溫房佇幸煦芳景於佳辰涼室乗閒凜<lb/>
徂颷於火序金鋪夕照若帝圃之輝瓊英寶綴<lb/>
晨懸類阿房之聚銀燭煙丘碧桂翊珉陛而披<lb/>
香雨岫頳筠夾璿流而颺影九衢翻翠襍仙卉<lb/>
於中逵四照霏紅間靈葩於右墄神禽率舞光<lb/>
浮肆夏之軒瑞鳥相鳴響叶鈞天之樂鈎陳宿<lb/>
<pb n="KR4c0003_SBCK_011-9a"/>
列儼雙碣於丹霄綺繳霞周闢千門於紫露爾<lb/>
其左扃嵩鎮申侯降太室之禎前枕莘郊伊尹<lb/>
發空桑之秀揭熊山而北眺貝闕猶存覩龜澑<lb/>
而西分瓊臺易接總交中宇廓川陸而疏畿竟<lb/>
想善鄰揆風霜而建野然則因秦構極祖宗耀<lb/>
金策之符作洛恢基我后創璿居之始援天引<lb/>
聖隔代重暉横紫都而可襲配玄宫而非逺故<lb/>
能使神光夜燭鏡麟趾於文除仙渰晨華委鸞<lb/>
章於繡礎靈爻密發八方昭大有之和寶篆潛<lb/>
<pb n="KR4c0003_SBCK_011-9b"/>
開六合啟同人之㑹兩儀交慶虛碧墠而翹旌<lb/>
萬宇披歡指蒼車而候蹕雖青蒲頌徳東朝獻<lb/>
龍鳳之圖而丹極鳴謙南面動貂羊之詔百神<lb/>
推策望璆徑而䖍誠三讓奉符顧瑶壇而肅事<lb/>
龜書吐瑞按五挍而分營鳳策揚輝翔八鸞而<lb/>
節歩帷宫霧轉列芝葢於中天帳殿星離軔蒲<lb/>
輪於大野紫鱗充饋若大帝之共臨素鶴翔華<lb/>
類羣仙之廣宴花開瑞雪委瓊饌而調芳綵絢<lb/>
祥雲夾珠旗而曵影功推三祖銀繩勒東岱之<lb/>
<pb n="KR4c0003_SBCK_011-10a"/>
威業峻一人金筴奉南山之夀道既成矣玄符<lb/>
集矣代既貞矣元勲緝矣運三辰而虛玉柄風<lb/>
兌渙其中孚懸五禮而偃金科雷坎光其作解<lb/>
奔烽舉爵溢仙酒於中衢疊鼔分餚浹宸輝於<lb/>
下里吞九重而上運控八聖而遐征翔赤驥而<lb/>
睇風區吟翠虬而掩霄甸隱隱轟轟雷動天驚<lb/>
囘輿斜眄而降乎乾元之殿司宫庀職肅坻堮<lb/>
而神行掌舍巡方煥巖廊而洞啟赫若朱螭負<lb/>
漢而輝横海之鱗黙若蒼鵬架壑而振垂天之<lb/>
<pb n="KR4c0003_SBCK_011-10b"/>
</p>
<p>
翮千官曉次傃銀牓而端簪萬戸宵披候瓊膏<lb/>
而肅帶靈戈列陛天官具三揖之儀雲輅充庭<lb/>
宗伯寅九賓之禮瑶鯨戒響懸猛簴於端闈銅<lb/>
狄分形肅嚴扃於左序排紫㣲而立極宸儀冠<lb/>
明后之三俯黄道而披軒仙曆用乾元之九蕩<lb/>
蕩乎何聖人之無外巍巍乎而神功之不窮也<lb/>
臣勃席芳十歩企景三冬雖承宣室之談猶窘<lb/>
靈臺之影仙壇逺秘已多謝於祥鶼大厦初成<lb/>
復攀榮於賀雀慨㴱梁甫終乖捧日之歡思極<lb/>
<pb n="KR4c0003_SBCK_011-11a"/>
甘泉未動淩雲之價神圖不測固流絢於丹縢<lb/>
㣲志可存庶鐫芳於翠琬敢獻頌曰<lb/>
紫扃垂耀黄樞鎮野銀樹霜披珠臺月寫嚮明<lb/>
立極横神廓社大壯摛爻斯干韻雅<hi>一其</hi>
鶉居化没狙訛道長瓊構霞明璜軒露敞棄人<lb/>
崇欲違天蠧象南巢不救東鄰長往<hi>二其</hi>
瑶緘考懿金板藏功道凝茅屋業盛蒿宮龍階<lb/>
察祲鵷閣調風推訪華禮酌儉思沖<hi>三其</hi>
懸釐結疊傳翼生災千甍嶺接萬栱星開爭圖<lb/>
<pb n="KR4c0003_SBCK_011-11b"/>
</p>
<p>
絢侈福極凶來風寒碣館露慘蘇臺<hi>四其</hi>
十館瑩秦金房砥室千間架漢韜雲閟日濟惡<lb/>
承危同亾異術傾輈未逺遺墟繼出<hi>五其</hi>
龍川結禍鶴塞稱符塵驚八際霧慘三都穹廬<lb/>
寶極罽幕璿樞司宫墜典掌舍淪圖<hi>六其</hi>
蒼衢毓祉丹丘表聖鳯矯仙樞龍迴寶命道凝<lb/>
金册功馳玉鏡紫氣抽華黄暉疊映<hi>七其</hi>
神稽鶴䜟迹播雞渾重光累極翼子謀孫經天<lb/>
緯象就日提元鸞軒湛粹鳳几裁尊<hi>八其</hi>
<pb n="KR4c0003_SBCK_011-12a"/>
祥抽紫曆業照彤管珍雀朝翻仙蟾夜滿丹墟<lb/>
獻跡青臺墜卵椒閫儀風芝閨奉欵<hi>九其</hi>
登三建緒明兩開儀龍譙霧鬱鵷禁霞披浪分<lb/>
璿渚景峻瑶枝黄扉曉列丹轂宵移<hi>十其</hi>
龜文獵彥麟旌收逸桂客攀榮松賓改律紫鵷<lb/>
開紀丹虬聳秩縱壑摶颷登山捧日<hi>一其十</hi>
功融棘序道備槐庭不仁者逺惟道斯行煙揺<lb/>
墨綬電轉朱軿境懷春翟野散秋螟<hi>二其十</hi>
鄭竹分科燕棠輟諷銅機化極珠囊業洞禮貴<lb/>
<pb n="KR4c0003_SBCK_011-12b"/>
丹虬樂調朱鳳珠坰獻寶綿鄉委貢<hi>三其十</hi>
龍闗靜柝鶴塞投弦歌呈豹尾舞進鳶肩銅橈<lb/>
月斥鐵輞星懸繩幽架險驛霧馳煙<hi>四其十</hi>
霧壇凝紫河宫湛碧翠萐翻颷丹蓂候魄霜均<lb/>
電散連珠契璧蘤葢籠霏花衢墜液<hi>五其十</hi>
年和政美化極風調靈臺軫詠考室興謡循圖<lb/>
訪典去泰捐雕道存南面讓屈東朝<hi>六其十</hi>
望雲裁構籠霄建宇方鏡星離圓璫月聚<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>匠<lb/>
傾思林衡授矩畫栱栖煙文軒架雨<hi>七其十</hi>
<pb n="KR4c0003_SBCK_011-13a"/>
芝房疊翠桂廡流丹霞張萬戸霧葺千欒重扃<lb/>
駐燠洞牖栖寒神加有敘貺入無端<hi>八其十</hi>
帝圖臨御皇<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>萃止電㦸揮霜雲旌拒晷紫宫<lb/>
可逼黄街易履鳳礎騰文麟庭抗禮<hi>九其十</hi>
珠泥暢績銀繩鬱契鶴嶺雲明龍壇景惠道超<lb/>
中古功推下濟惟帝惟天惟天惟帝<hi>十其二</hi>
<pb n="KR4c0003_SBCK_011-13b"/>
<pb n="KR4c0003_SBCK_011-13b"/>
　　拜南郊頌<hi>并序</hi>
㣲臣上稽龍繇下閱龜謀觀天地之至道考皇<lb/>
上之大節武宣七徳未嘗踰息亂之鄉文招九<lb/>
功未嘗出昇平之域竝能懸日月而髙視駕雷<lb/>
雨而先鳴或皮幣而踐天階或干戈而躡乾歩<lb/>
至於理定創禮功成作樂振長策以敘諸矦設<lb/>
靈機而制羣動猶虞階已泰不能息洞庭之誅<lb/>
夏載克寧不能罷㑹稽之戮故將體剛柔而立<lb/>
本法震曜而崇威一戎而㝢縣平四罪而華夷<lb/>
<pb n="KR4c0003_SBCK_011-14a"/>
服然後黄旗大輅詔殊號於圓丘電轉雲廻奏<lb/>
玄符於孝理天下黎人知四海之安樂寰中殊<lb/>
域奉三寧之康泰德兼祥風灑道與和氣游不<lb/>
言而大寶用貞無事而元功有立捨彼代也其<lb/>
誰與哉若夫應運而生繼天而作鼓動千載之<lb/>
下超騰百王之上遂能發軒庭之景曜躡隋運<lb/>
之頽風揖讓而取文明指麾而清函夏則我皇<lb/>
唐得之矣髙祖以黄旗錫瑞靜雲火之横氣太<lb/>
宗以赤羽登期補星辰之絶縷授瑶圖於斯邑<lb/>
<pb n="KR4c0003_SBCK_011-14b"/>
付璿曆於均臺人更三聖道昭千古於是俛臨<lb/>
睿極趨四荒於鳳闕之前端委廟堂調萬國於<lb/>
龍軒之下八鸞徐動頓湯文於後塵九駿長驅<lb/>
佇堯舜於中路邦家之具得矣易簡之業存矣<lb/>
猶有朱䝉戾俗違光蓬艾之間青激遺甿假氣<lb/>
陶鈞之内背熊山而搆虐擁狼潭而稽誅竊瀛<lb/>
海之風波弄乾坤之綱紀漢圖西返惟收五都<lb/>
之名魏律東窮未出三韓之險姦謀蓄於有漸<lb/>
逆節成於不悔長蚊蚋之雷霆附豺狼之羽翼<lb/>
<pb n="KR4c0003_SBCK_011-15a"/>
豈知夫至人無外撫天下以爲家真數有歸弔<lb/>
羣方而罪巳三門遯甲黄公成不戰之師五壘<lb/>
神兵玄女下先登之策肅牙璋而按律輝旄節<lb/>
而分麾降南宮之元老裂西營之毅卒良將首<lb/>
路偏戎竟野軸轤萬里旌旗四合金箱玉匱司<lb/>
空憑首勝之威鶚視龍趨將軍仗萬全之略負<lb/>
鼇丘而峻壁據黿壑而㴱溝一鼔而亭塞無塵<lb/>
七縱而江山失險伐罪以明而不以衆懷遠人<lb/>
於絶境均惠化於殊隣登若木以照臨折紅桃<lb/>
<pb n="KR4c0003_SBCK_011-15b"/>
以延佇然後分州列鎮對明月以收營返斾旋<lb/>
戈部玄雲而振旅望神都而獻㨗仰靈社以書<lb/>
功辛亥謁於昭陵癸丑告于太廟時乗黑帝月<lb/>
旅玄枵大唐有國之五十一年皇帝有天下之<lb/>
一十九載也元惡既殄萬宇清矣元勲既輯萬<lb/>
寶成矣以爲周郊上帝裁延肅慎之賓漢禮甘<lb/>
泉未拯朝鮮之亂想玄功而反側奉先㫖以遲<lb/>
廻思答上靈之心以洽庶黎之望爰考吉日遂<lb/>
淨行宫有司具典乗輿乃出撫玄蚪戴翠鳳鼉<lb/>
<pb n="KR4c0003_SBCK_011-16a"/>
鼔按節鯨鐘疏響千乗嶽動萬騎林迴星陳而<lb/>
天行雷震而霧合是時未登夫泰壇也迺齋帷<lb/>
宫宿帳殿華葢移影鈎陳從蹕千營夕布亘蒼<lb/>
野而煙凝萬幕宵懸背黄闉而霧列既而屏翳<lb/>
清曉飛亷警旦孫叔奉轡王良聳策雲藏星謐<lb/>
宇曠山明旌軒具照簫笳互凝陟名嶽以告成<lb/>
歴神丘而展事國容象物而動朝章視令而肅<lb/>
宸儀有晬虛徐大帝之庭列侍無譁髣髴華胥<lb/>
之國於是襲衮服戒俎豆端瑞班儼華旒樂懸<lb/>
<pb n="KR4c0003_SBCK_011-16b"/>
六代禮備三古奠惟蒼璧藉用白茅鳴孤竹之<lb/>
簫管奏空桑之琴瑟感格以誠不以事動植咸<lb/>
驩敬神以道不以華天人合應然後駐聲名於<lb/>
上邑反文物於仙宫因雷雨而作施法雲天而<lb/>
用響風行電舉未注景而浹九埏野忭途歌不<lb/>
崇朝而晏六合我之玄極孚矣我之能事畢矣<lb/>
趨帝寰而振足越皇衢以驤首不其休裁雖睿<lb/>
化無方比神圖而絶唱而小臣不佞撫洪筆而<lb/>
當仁敢作頌曰<lb/>
<pb n="KR4c0003_SBCK_011-17a"/>
</p>
<p>
遼河巨浸碣石危峯城分玄莵塞接黄龍憑遐<lb/>
作挭恃險忘恭人殘鬼哭主闇臣兇有晉不綱<lb/>
戎麾内逐帝隋失御皇輿外鶩九縣塵征三靈<lb/>
霧黷長兹下慢逋我天戮五材無隕千齡有聖<lb/>
武創元基文清寶命波恬四海明宣七政息衆<lb/>
以寧綏荒以令飛龍繼跡鳴鳳重光遂均夷夏<lb/>
迭用柔剛戈船泛月劒騎横霜風驅海石電掃<lb/>
辰陽帝師無戰神兵有伐丞相陪麾司空伏鉞<lb/>
危雲旦起長星夜發萬壘爭屠千城自蹷功超<lb/>
<pb n="KR4c0003_SBCK_011-17b"/>
薄伐義極兼該殊方底定善陣徐廻歸俘獻㨗<lb/>
課績分材建侯清廟偃伯靈臺考事龜謨凝清<lb/>
鳳扆仰觀俯察享神作祀道則推天功非在已<lb/>
豐隆旦出招揺夕指神壇嶽立齋館雲㴱鑾旗<lb/>
曉引葆吹晨吟山明野徹日降天臨鏘鏘盛服<lb/>
肅肅珪簪俎豆畢陳笙鏞間撫玉觴分獻金錞<lb/>
暢矩青帝鳴琴朱靈㑹舞上和下悦神歆神聚<lb/>
收驩巨野反斾靈躔思周宇宙樂極寰埏徳因<lb/>
時立頌以詞宣帝之功也臣何飾焉<lb/>
<pb n="KR4c0003_SBCK_011-18a"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_012-1a"/>
王子安集巻之十二<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　頌<lb/>
　　九成宫頌<lb/>
臣聞在天垂曜璿宫列乾象之墟在地班形珠<lb/>
闕鎮坤靈之野洎夫三精軿運即寥廓而爲宫<lb/>
九聖旋游遍洪荒而可宅則有瑶房玉室崑山<lb/>
分大帝之庭金屋銀臺滄海濯玄元之宇豈非<lb/>
<pb n="KR4c0003_SBCK_012-1b"/>
神明其道騁仙轡於無垠浩蕩其居示清都於<lb/>
不宰若夫扃牖六合奔走八神占日月而揆山<lb/>
川駕陰陽而法天地非聖人其孰能與於此乎<lb/>
至若文開遯甲仇峰城蒼后之躔樂奏鈞天峒<lb/>
嶺駐黄軒之駕業融環堵下姑射而尋真道濟<lb/>
巖廊望衡山而展事斯則三階遍下唯臨布政<lb/>
之宫六位時乗未及巡方之館其後兩龍齊鶩<lb/>
抗瓊闥而同嬉八駿髙驤指瑶池而結興殷風<lb/>
不競砂丘雄别館之娯秦道無章雲閣狥殊庭<lb/>
<pb n="KR4c0003_SBCK_012-2a"/>
之賞於是功虧大壯頌闕祈招豐屋同忘危輈<lb/>
繼及遂使來年侯跡名山爲縱觀之塲竝海遵<lb/>
河沃野盡行宫之地皇天震怒於上蒼黎甿慟<lb/>
哭于下土其有斟酌千古文明一代蒿宫不陋<lb/>
茨山可仰祈誠東岳唐帝復衢室之尊用饗西<lb/>
岐天子合釣臺之運得其道也葢有存焉國家<lb/>
梯霄架極罄域裁基纂髙丘白雲之胤鬱函都<lb/>
紫氣之兆宸扉既闢一宇宙而來王聖籙潛躋<lb/>
貳乾坤而作帝高祖天旗夜立制黄馬而先驅<lb/>
<pb n="KR4c0003_SBCK_012-2b"/>
太宗日馭晨飛驂緑蟠而首出雖立極承祧之<lb/>
業進燭前文而重光累洽之符歸功下武陛下<lb/>
承靈太乙踵睿登三星虹㳫祉電虬發慶丹書<lb/>
碧篆神符煥河洛之文玉斗珠衡天骨挺皇王<lb/>
之表用能捨桐圭而宣匙鬯肅玉籍而揖宗祧<lb/>
寫藹九天騰景萬里御風雷七曜於上博臨之<lb/>
功顯用山川六府而下輔相之宜得玄宫密運<lb/>
敷造化於靈襟黄屋神凝創經綸於寶思鳳闈<lb/>
宵靜陰靈宣玉閫之華鶴禁朝趨離象峻銅樓<lb/>
<pb n="KR4c0003_SBCK_012-3a"/>
之景川分帝子控鯤壑而䟽源岳動天孫擁熊<lb/>
山而列鎮其化成也如彼其強幹也如此猶乃<lb/>
停旒正室嚴纊中軒玉階匪泰金門爲險佇虹<lb/>
旃於月澗岳瀆生光飛鶴槧於煙臯江湖動色<lb/>
桃溪逸彥塞丹井而歸風松磴遺英斬玄闗而<lb/>
奉制位兼河海九卿叅巨濟之功道合星辰三<lb/>
事鬱經天之象朱轓緝化泣故老於中溪墨綬<lb/>
宣風繞春童於上陌王化之基已洽天工之代<lb/>
有序建銅儀而測曜象緯齊懸按璿璣而書雲<lb/>
<pb n="KR4c0003_SBCK_012-3b"/>
禎氛疊舉祥嗈十二紫鵷調夏谷之音大禮三<lb/>
千頳蛇應黄鐘之曲蠶功順令業著於青裳蜃<lb/>
磨迎春恩周於黛耜黄砂靜讞爽鳩興頓足之<lb/>
悲丹石銷寃神獬輟推鋒之計詠時和於帝壤<lb/>
動植咸驩歌道泰於華封昆蟲自樂星墟列將<lb/>
輝玉節而長驅天策神兵下金壇而决勝横麾<lb/>
赤岅葱山成不戰之郊命繳青丘桃野見其亾<lb/>
之兆煙馳火徼勵珠產而移琛雪鶩氷洲駕瑶<lb/>
谿而納賮乾坤徑復載遵赤縣之封曦望環周<lb/>
<pb n="KR4c0003_SBCK_012-4a"/>
未出黄圖之域故夫含吐萬物至功也制平八<lb/>
表大業也一陰一陽神通也乃文乃武聖圖也<lb/>
用能使天不愛寶地不藏珍日月五行風雲四<lb/>
序龍章鳳彩舄奕於郊墟黄鉉紫玉磊砢於坰<lb/>
囿集風雲於翠箑浴甘露於朱英澤馬飛鑣山<lb/>
輿結轍殊徽狎至祥書竭東郭之毫累譯同歸<lb/>
朝冊盡南山之竹然後瑶壇備物陳帝服而展<lb/>
皇儀石室疇庸登太山而小天下功弘事畢狹<lb/>
廣宙而三遷風舉雲揺歴神都而一憇考遺基<lb/>
<pb n="KR4c0003_SBCK_012-4b"/>
於汶上稽故典於淹中光總章之瑞紀嗣乾封<lb/>
之寶曆大矣哉昇中作睿握四海而爲尊則大<lb/>
斯模肇三宫而配永憑太室而髙視靈壇八百<lb/>
坐明堂而恭巳諸矦一萬時既貞矣襄城辭訪<lb/>
道之遊功既成矣玄圃頓尋仙之駕繇是南宫<lb/>
奏議和玄禁而成章西土謳歌指皇輿而佇眷<lb/>
咸以珍臺靚穆陽靈開避暑之宫清序鈞調景<lb/>
福制追涼之殿然則髙棟㴱宇威神之大節也<lb/>
順氣發生巡遊之大功也况乎石城金室偏興<lb/>
<pb n="KR4c0003_SBCK_012-5a"/>
井鬼之區珠藪瑶池宛在秦豳之境應雷軿而<lb/>
出豫蒼帝其時面炎馭而思和朱明不遠雖途<lb/>
吟野忭黎元忻望幸之符而屈已從人天子下<lb/>
勞謙之詔候離局而從宴尚惕三危清近縣而<lb/>
移鑾猶詳再駕以爲三十六所帝劉非舜禹之<lb/>
心四十二宫全趙異成康之曆詠荆臺而夕厲<lb/>
思蒲坂而晨凝方奉後天之期俯順觀風之請<lb/>
萬靈禔祉三辰合慶姬文考筮容成奏日千旌<lb/>
鳳轉儼鏤象而星陳萬騎龍嘶伐靈鼉而曉胤<lb/>
<pb n="KR4c0003_SBCK_012-5b"/>
靜帷宫於緑野肅帳殿於黄街奔攙搶而走陸<lb/>
梁陳浮靈而候明月前驅電竦下列缺於騰鞭<lb/>
後乗雷驚起豐隆於驟轂瓊戈晝轉太陽疲轉<lb/>
日之鋒玉劍宵翻懸象睹衝星之氣天旋霧散<lb/>
岳運川迴林兵䕶野方神啟路黄麾紫葢襍精<lb/>
氣而西浮雲動神行背封巒而右指吐霧馳風<lb/>
以臻夫九成宫禮也爾時峰横地乳景戴天麋<lb/>
分閬井而圖基䕃秦星而耀阯靈墟寶藏代興<lb/>
汧雍之間峻阜長岑疊鎮岐梁之域丹溪碧洞<lb/>
<pb n="KR4c0003_SBCK_012-6a"/>
吐納虹霓偃柏叢篁騰遷雨霧獲秦餘於故兆<lb/>
地擬林光訪周舊於遺風山連水滸前趨劒棧<lb/>
玉壘千尋傍望斗城金墉萬仞架陰丘而北走<lb/>
境瞰鄜祠分沓嶂而西馳塗交隴坂仙都密邇<lb/>
猶連上苑之扃靈宫巋然直透崇岡之曲即礄<lb/>
基於磵道利在斯干固拱木於虞衡規同匪日<lb/>
彌峰跨谷層城萬轉歴險乗危迴廊四注山祇<lb/>
盡石出徼道而終年風伯贏糧半長途而中宿<lb/>
架千樓而㮹極爛若神扶羅萬戸而窺天巍如<lb/>
<pb n="KR4c0003_SBCK_012-6b"/>
化立離堂早照皦日籠光於綺寮合殿宵㴱歸<lb/>
雲納影於重廡珉房砥室畵栱相望緑岫紅巖<lb/>
雕櫳間出玄熊蚺䗊俯棟宇而危心青鳥歸飛<lb/>
仰靈軒而墜翼轉飛檐於秀崿上出重冥䕃反<lb/>
宇於迴谿下臨無地紅葩紫菂垂倒井而披文<lb/>
金鎖銀鋪接重扃而炫色儼鈎陳於漢陌泰階<lb/>
非逺設陛㦸於煙庄仙梯可陟華璫璧散掛明<lb/>
月於崇朝密網珠連落奔星於已曙丹樑發秀<lb/>
彩沓虹文皓璧凝鮮光含蜃氣銅龍對霤接飛<lb/>
<pb n="KR4c0003_SBCK_012-7a"/>
泉而瀑流鐵鳳連甍遡還颷而佇立雖南躔綂<lb/>
序北室開榮凛勁氣於叢楹起淒風於洞宂踆<lb/>
烏失轡出澗戸而無光金兎低輪下山扉而變<lb/>
色陰庭阻夏祝融無竊據之因䆳屋乗春顓頊<lb/>
定忘歸之䇿飛亷扣響赴北闕而神寒屏翳收<lb/>
津跼南端而股戰蒼蒼八桂白露爲霜落落千<lb/>
松玄陰昧景金人列陛來危砌而思裘玉女窺<lb/>
牕伏增巒而請纊陽秋代駕不凋仙圃之華天<lb/>
地爲罏未解幽陵之凍至若氣清乾歩景霽山<lb/>
<pb n="KR4c0003_SBCK_012-7b"/>
維栖翠藹於崇榮列朱霞於複榭瓊枝累道移<lb/>
綴文㮰碧樹周阿光揺鏤檻靜簾帷而洞啟穆<lb/>
羽相和肅坻堮而天臨纎塵不動宸儀有晬蓬<lb/>
萊與城闕俱榮羣后多歡薜蘿共簮裾合賞巖<lb/>
花落砌綴龍扆而成文嶂葉交軒拂鸞旗而追<lb/>
影罏峰轉藹香傳玉几之風石瀨鳴湍響入銅<lb/>
壺之水乃有陵陽駕鶴奉丹墀而稱臣子晉吟<lb/>
鸞下青蒲而謁帝箕精失耀傅說恭命於東廂<lb/>
昴宿低<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>庭堅奉職於西序三臺九署雲端極<lb/>
<pb n="KR4c0003_SBCK_012-8a"/>
目霓裳風䯻闕下相尋張良臥疾攀赤松而有<lb/>
地綺季來朝歌紫芝而忘返若夫功成旰食道<lb/>
濟宵衣漢宫追聽覽之餘堯殿得巡來之隙霞<lb/>
登月憇光睿幸於彤闈玉振金聲藻宸章於翠<lb/>
掖洛陽才子承閒盡宣室之談蜀郡詞人還奏<lb/>
動甘泉之賦復有軒庭十四出桂閫而乘茵永<lb/>
巷三千望椒塗而奉幣翊鸞臺之廣宴扈鴛砌<lb/>
之仙遊羅綺芳兮四面春環珮鳴兮九重暮風<lb/>
閨夕敞攜少女於歌筵月幌宵朧下嫦娥於舞<lb/>
<pb n="KR4c0003_SBCK_012-8b"/>
席玄房竢宴雲姬辭豹尾之歡紺幄承顔星媛<lb/>
入魚鱗之戲若乃屯營櫛比對閤道而斜趨廨<lb/>
寺棊分混文昌而外屬周朝瑞鸑聲叅叶律之<lb/>
宫陳寶鳴雞響襍司晨之序名都廣㑹閭閻萬<lb/>
室帝籞仙垣亭臯千里山村野塾家連菌草之<lb/>
園谷飲川居戸有桃符之水故夫恩加草樹囿<lb/>
原澤而無私道被翔行苑山川而不禁每至旻<lb/>
天戒序髙風嘯律虞官獻秋獮之儀司馬奉梁<lb/>
騶之典將軍布卒略玄灞而東馳都尉闗營繞<lb/>
<pb n="KR4c0003_SBCK_012-9a"/>
黄山而北睇於是逢䝉列階蚩尤竝轂材官發<lb/>
射期門走仞仗玄麾而直指鶚視千羣奮朱鬛<lb/>
而横行龍驤萬計層旗廣斾出宇宙而三驅疊<lb/>
鼔鳴鐘連雷霆而一呼前旌逐日夸父斷黄河<lb/>
之流後騎超山共伯挾崑崙之柱近陵吐熖縟<lb/>
奔電於長鋒灌莽生塵隕飛霜於勁鏃合戈鋋<lb/>
而照地猛兕知窮振罟網而籠天騰龍失據崩<lb/>
林磔石毛羣無挺險之資䕃澤風山羽族落垂<lb/>
雲之影長圍躞蹀得駿馬於秦坰大輅徜徉載<lb/>
<pb n="KR4c0003_SBCK_012-9b"/>
飛熊於渭浦然後還師振旅考事陳功皮軒按<lb/>
節牙璋復路視餘生於大野誓廣挍於長陬班<lb/>
腥於嶻嶭之墟有蜡於長揚之舘命奔蜂而舉<lb/>
釂火照甘泉總輕騎而行庖雲驚上路聲兼萬<lb/>
籥歌鐘空廣樂之庭禮被三雍玉帛盡塗山之<lb/>
㑹龍胎鳳卵入禹膳而調芳石乳瓊漿委堯樽<lb/>
而湛色恩霑下帛宴液仙宫雖大夫思濯鷁之<lb/>
歡而天子可迴鸞之奏然後拜釐清廟考徳齋<lb/>
宫用玄工而不有宅太虛而無迹動崇易簡規<lb/>
<pb n="KR4c0003_SBCK_012-10a"/>
萬祀而化黄金道貫幽明徵百靈而響丹甑得<lb/>
玄珠於舜海尚驚氷危朗天鏡於堯儀猶勤日<lb/>
昃䖍恭上帝東朝懸待諫之旌清問下人南面<lb/>
聴登聞之鼓則有郊童俟蹕敢讓天師野老排<lb/>
閽唯歌帝力風行比屋忠臣收折檻之謀化溢<lb/>
康衢良使息埋輪之請設神規而動俗庶績其<lb/>
凝握元符而發祉殊方合應華胥已泰濟羣生<lb/>
於不死之庭閭閻可觀致仙曆於無窮之境蕩<lb/>
蕩乎發育萬物而顯諸仁洋洋乎包舉六氣而<lb/>
<pb n="KR4c0003_SBCK_012-10b"/>
</p>
<p>
藏諸用均兩儀而得一恥三皇而不四者矣臣<lb/>
勃東臯賤節北阜幽姿常叨召見之恩驟玷明<lb/>
敡之列書生謁相望闕推輪下客遊梁榮叅賜<lb/>
帛終童立志空投函谷之繻馬令同時未給尚<lb/>
書之筆雖玄機妙鍵已寂兆於忘言而詠徳陳<lb/>
功請追聲於匪頌其詞曰<lb/>
九門浩蕩三山超忽帝坐金房仙成玉闕浮丹<lb/>
麗紫棲霞冠月真匠難徵虛談易越<hi>一其</hi>
旋窺鳳紀極睇龍墳層巢化沒上棟爻分茅宫<lb/>
<pb n="KR4c0003_SBCK_012-11a"/>
蔽雨松殿來雲猶迷匪陋尚缺斯文<hi>二其</hi>
道倫明一風遷繼五禮讃三宮詩歌百堵黄圖<lb/>
未洽紫庭無輔局促墉垣逡巡度矩<hi>三其</hi>
盛衰環襲沖盈舛鶩璿宇夏關瑶扃殷樹奢窮<lb/>
地絡毒流天歩相日遄奔尋雲速仆<hi>四其</hi>
災延六國運逼三川分雄競侈禮僣圖全飛甍<lb/>
月徑列廡霞阡乾谿敗楚碣石亾燕<hi>五其</hi>
阿房秦搆文軒五里建章漢立仙闥萬戺詭代<lb/>
齊涇違天縱已望夷有亹甘泉不祀<hi>六其</hi>
<pb n="KR4c0003_SBCK_012-11b"/>
宛郊嗣籙譙鄉警衆蜀跨梁岷吳吞楚夢相宜<lb/>
裁軌崇楹累棟雲闕同華泉臺罕共<hi>七其</hi>
晉圖終否胡風肆極霧黷丹圍塵埋紫域皇階<lb/>
不守帝庭無色帳殿相臨氊牆間飾<hi>八其</hi>
南承有宋北洎亾隋功慚戸牗守在城池樓船<lb/>
水覘車陣山窺吳庭再毁代鼎三移<hi>九其</hi>
火徳初融江陽振旅奄收淮船遂朝吳渚象錯<lb/>
驕秦龍舟壞楚雄圖乃溢傾宫不處<hi>十其</hi>
海岳呈華風雷寫慶剪諸戎首光我靈命紫氣<lb/>
<pb n="KR4c0003_SBCK_012-12a"/>
雲蒸黄星月映轥商爲業遵唐啟聖<hi>一其十</hi>
景閟丹繩祥抽翠籙格天垂範模神騖躅朱極<lb/>
重光黄離繼旭道清金鏡時和玉燭<hi>二其十</hi>
徵規鳳閫毓訓鸞闈桐宫宿列桂邸霞飛台精<lb/>
變道岳耀裁幾朝盈振鷺境比馴翬<hi>三其十</hi>
武韜弓矢文經歩驟爽鳩議獄龍師掌奏玉帛<lb/>
華夷提封宇宙譯書歲欵祥圖月湊<hi>四其十</hi>
帝功得一乾元用九鏤玉天齊塗金社首神京<lb/>
四邑明堂八牖爕而可大爲而不有<hi>五其十</hi>
<pb n="KR4c0003_SBCK_012-12b"/>
璿宫望幸幸封佇悦伺隟披圖乗時徙轍赤駵<lb/>
俟駕蒼虬按節月車宵移星闈曉列<hi>六其十</hi>
方神䕶野岳將清塗迴麾嶠路逗蹕山樞千靈<lb/>
電騖萬辟風趨釣臺有問峒岫無虞<hi>七其十</hi>
五城分委雙巒抗影畫栱彌峰雕甍亘嶺煙閨<lb/>
夜謐雲房晝靜竹殿栖寒松軒祕景<hi>八其十</hi>
紫庭晨御彤闈早闢天子凝旒辟公奉璧薜蘿<lb/>
齊致簮裾混迹仙鶴隨輪靈鳬墜舄<hi>九其十</hi>
風扃濬敞震廓藻䆳玉網星開金鋪月墜山樓<lb/>
<pb n="KR4c0003_SBCK_012-13a"/>
獸矯雲臺鳥次複嶂披丹迴流轉翠<hi>十其二</hi>
仇夷聖宅姑射神心樂翔丹鳳使引青禽羲壇<lb/>
葉暗禹洞花㴱沼分瑶水花跨珠林<hi>十一其二</hi>
順時宣節分戎講將星騎朝飛雲羅夕張寶雞<lb/>
獲祉非熊入貺駕掩岐蒐禮髙秦望<hi>十二其二</hi>
酆庭未逺塗山有戮襄野迷軒清都宥穆罕夷<lb/>
乾歩徒豐帝屋光總大猷允歸天禄<hi>十三其二</hi>
命官垂訓靈臺韻雅功映寰中頌流天下皇圖<lb/>
已泰鴻筆難假帝有力焉惡非能者<hi>十四其二</hi>
<pb n="KR4c0003_SBCK_012-13b"/>
<pb n="KR4c0003_SBCK_012-13b"/>
　贊<lb/>
　　平臺秘略贊<lb/>
　　　孝行第一<lb/>
受訓椒殿承輝桂閾資父事君自家刑國孝惟<lb/>
忠本忠隨孝得履薄臨深惟王之則<lb/>
　　　貞修第二<lb/>
列藩好德淸修互起峻局剛情中孚素履道契<lb/>
玄極芳圖青史爲善不同同歸于美<lb/>
　　　藝文第三<lb/>
<pb n="KR4c0003_SBCK_012-14a"/>
</p>
<p>
榮分上邱業盛文塲爭開寶札競聳雕章氣淩<lb/>
雲漢字挾風霜後之來者其在君王<lb/>
　　　忠武第四<lb/>
　　　善政第五<lb/>
榮開社稷業照旂常是恢藩化或固朝章功成<lb/>
道洽身歿名揚唯忠與孝千載生光<lb/>
　　　尊師第六<lb/>
<pb n="KR4c0003_SBCK_012-14b"/>
奔霆易駭巨壑難遊主明臣直撫類相求道行<lb/>
言用性逸神休吁嗟盛軌從善如流<lb/>
　　　褒客第七<lb/>
功惟應物業貴逢時君王樂道上客含詞情起<lb/>
月肆興入煙達文林辨囿何代無之<lb/>
　　　幼俊第八<lb/>
列后雲騰英童霧躍年妙識遠理豐詞約寵照<lb/>
玉旗文先銅爵勿疎小善方恢大略<lb/>
　　　規諷第九<lb/>
<pb n="KR4c0003_SBCK_012-15a"/>
</p>
<p>
寵榮有極恭沖是守軸碎羣毛金銷衆口全忠<lb/>
衛國順時藏垢周之宗盟異姓爲後<lb/>
　　　愼終第十<lb/>
具覽藩猷遐窺國篆罕兼百行多褒一善履忠<lb/>
存性愼終思遠生榮死哀身沒名顯<lb/>
<pb n="KR4c0003_SBCK_012-15b"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_013-1a"/>
王子安集卷之十三<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　碑<lb/>
　　益州夫子廟碑<lb/>
述夫帝車南指遯七曜松中階華葢西臨藏五<lb/>
雲於太甲雖復星辰蕩越三元之軌躅可尋雷<lb/>
雨沸騰六氣之經綸有序然則撫銅渾而觀變<lb/>
化則萬象之動不足多也握瑤鏡而臨事業則<lb/>
<pb n="KR4c0003_SBCK_013-1b"/>
萬機之湊不足大也故知功有所服龜龍不能<lb/>
謝鱗介之尊器有所歸江漢不能竊朝宗之柄<lb/>
是以朱陽登而九有照紫泉淸而萬物覩粤若<lb/>
皇靈草昧風驪受河洛之圖帝象權輿雲鳯錫<lb/>
乾坤之瑞高辛堯舜氏没大夏殷周氏作達其<lb/>
變遂成天下之文極其數遂定天下之象衣冠<lb/>
度律隨鼎器而重光玉帛謳歌反宗禋而大備<lb/>
洎乎三川失御九服蒙塵俎豆䘮而王澤竭鐘<lb/>
鼔衰而頌聲寢邵陵高會諸矦輕漢水之威踐<lb/>
<pb n="KR4c0003_SBCK_013-2a"/>
士同盟天子窘河陽之召三徽制度乘戰道而<lb/>
橫流千載英華與王風而掃地大業不可以終<lb/>
䘮彝倫不可以遂絕繇是山河朕兆素王開受<lb/>
命之符天地氤氲玄聖舉乘時之䇿興九圍之<lb/>
廢典振六合之頽綱有道存焉斯文備矣夫子<lb/>
姓孔氏諱丘字仲尼魯國鄒人也帝天乙之靈<lb/>
苗宋微子之洪緒自玄禽翦夏浮寶玉於南巢<lb/>
白馬朝周載旌旗於北面五遷神器琮璜高列<lb/>
帝之榮三命雄圖鐘鼎冠承家之禮商丘誕睿<lb/>
<pb n="KR4c0003_SBCK_013-2b"/>
下屬於防山泗水載靈遙馳於汶上禮樂繇其<lb/>
委輸人儀所以來蘇排禍亂而搆乾元掃荒屯<lb/>
而樹眞宰聖人之大業也若乃承百王之丕運<lb/>
摠千聖之殊姿人靈昭有作之期嶽瀆降非常<lb/>
之表珠衡玉斗徵象緯於天經贊據龍蹲集風<lb/>
雲於地紀亦猶三階瞰月恒星知太紫之宫八<lb/>
柱衡霄羣嶺辨中黃之宅聖人之至象也若乃<lb/>
順時而動用晦而明紆聖哲於常師混波流於<lb/>
下問太陽亭午收爝火於丹衡滄浪浮天控涓<lb/>
<pb n="KR4c0003_SBCK_013-3a"/>
涔於翠渚西周捧袂仙公畱紫氣之書東海摳<lb/>
衣郯子敘靑雲之袂接輿非聖詢去就於狂歌<lb/>
童子何知屈炎涼於詭問聖人之降跡也若乃<lb/>
叅神揆訓錄道和倪辱太白於中都絆乘黄於<lb/>
下邑湛無爲之跡而衆務同并馳不言之化而<lb/>
羣方取則雖復霓旌羽斾齊人張夾谷之威八<lb/>
佾三雍桓氏逼公宮之制洎乎歷階而進宣武<lb/>
備而斬俳優推義而行肅刑書而誅正卯用能<lb/>
使四方知罪爭歸舊好之田三家變色願執陪<lb/>
<pb n="KR4c0003_SBCK_013-3b"/>
臣之禮聖人之成務也若乃乘機動用歷聘栖<lb/>
遑神經幽顯志大宇宙東西南北推心於暴亂<lb/>
之朝恭儉溫良授手於危亾之國道之將行也<lb/>
命道之將廢也命歸齊去魯發浩歎於衰周厄<lb/>
宋圍陳奏悲歌於下蔡聖人之救時也若乃筐<lb/>
篚六藝笙簧五典拆旋洙泗之間探賾唐虞之<lb/>
際三千弟子攀睿化而升堂七十門人奉洪規<lb/>
而入室從周定禮憲章知損益之源反魯裁詩<lb/>
雅頌得絃歌之首備物而存道下學而上逹援<lb/>
<pb n="KR4c0003_SBCK_013-4a"/>
神敘敎降赤製於南宮運斗陳經動玄符於北<lb/>
洛聖人之立敎也若乃觀象設敎法三百八十<lb/>
四爻四十有九窮神知化應萬一千五百五十<lb/>
有五成變化而行鬼神觀陰陽而倚天地以鼓<lb/>
天下之動以定天下之疑索衆妙於重玄纂羣<lb/>
微於太素聖人之贊易也若乃靈襟不測睿視<lb/>
無涯石砮昭集隼之庭土缶驗羵羊之井嵇山<lb/>
南望識皓骨於封禺蠡澤東浮考丹萍於夢渚<lb/>
麟圖鑑遠金編題佐漢之符鳯德鈎㴱玉策筮<lb/>
<pb n="KR4c0003_SBCK_013-4b"/>
亾秦之兆聖人之觀化也時義遠矣能事畢矣<lb/>
然後拂衣方外脫屣人間奠楹興夕夢之災負<lb/>
杖起晨歌之跡撓虹梁於大厦物莫能宗摧日<lb/>
觀於魯丘吾將安仰明均兩矅不能遷代謝之<lb/>
期序合四時不能革盈虛之數適來夫子時也<lb/>
適去夫子順也爲而不有用九五而長驅成而<lb/>
勿㞐撫雲霓而髙視聖人之應化也自四敎遠<lb/>
而微言絕十哲䘮而大義乖九師爭大易之門<lb/>
五傳列春秋之輻六體分於楚晉四始派於齊<lb/>
<pb n="KR4c0003_SBCK_013-5a"/>
韓淹中之妙鍵不追稷下之高風代起百家騰<lb/>
躍攀戸牖而同歸萬匹驅馳仰陶鈞而共貫猶<lb/>
使絲簧金石長懸闕里之堂荆棘蓬蒿不入昌<lb/>
平之墓聖人之遺風也遵揚十聖光被六虛乘<lb/>
素履而保安貞垂黃裳而獲元吉故能貴而無<lb/>
位履端於太極之初高而無名布政於皇王之<lb/>
首千秋所不能易百代所不能移萬乘資以興<lb/>
衰四海繇其輕重雖復質文交映瞻禴祀而長<lb/>
存金火遞遷奉琴書而㒺絕葢易日觀乎人文<lb/>
<pb n="KR4c0003_SBCK_013-5b"/>
以化成天下又云聖人以神道設敎而萬物服<lb/>
焉豈古之聰明睿智神武而不殺者夫國家襲<lb/>
宇宙之淳精據明靈之寶位高祖武皇帝以黃<lb/>
旗問罪杖金䇿以勞華夷太宗文皇帝以朱翟<lb/>
承天穆玉衡而正區宇皇上宣祖宗之累洽奉<lb/>
文武之重光稽曆數而坐明堂陳禮容而謁太<lb/>
廟八神齊饗佇旒太史之宮六辨同和駐蹕華<lb/>
胥之野文物隱地聲名動天樂繁九俗禮盛三<lb/>
古冠帶混并之所書軌八紘閭閻兼匝之鄕煙<lb/>
<pb n="KR4c0003_SBCK_013-6a"/>
火四極竭河追日夸父力盡於楹間越海陵山<lb/>
竪亥塗窮於廡下薰腴廣被景貺濳周乾象著<lb/>
而常文淸坤靈滋而衆寶用溢金膏於紫洞雨<lb/>
露均華栖玉燭於玄都風雷順軌丹蓂翠<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>藻<lb/>
繪軒庭鳯彩龍姿激揚池御殊徵肸蠁不召而<lb/>
自至茂祉昭彰無幽而不洽雖復帝臣南面䧏<lb/>
衢室而無爲岱畎東臨陟名山而有事靈命不<lb/>
可以辭也大典不可以推也繇是六戎宵警横<lb/>
紫殿而摐金五挍晨驅蹴玄雲而噴玉星羅海<lb/>
<pb n="KR4c0003_SBCK_013-6b"/>
運嶽鎭川渟登碧墠而會神祗御玄壇而禮天<lb/>
地金箱玉册益睿算於無疆玳撿銀繩署靈機<lb/>
於不竭功旣成矣道旣貞矣歷先王之舊國懷<lb/>
列聖之遺塵翔赤驥而下雲亭吟翠虬而望鄒<lb/>
魯泗濱休駕杳疑汾水之陽尼岫凝鑾暫似峒<lb/>
山之典乃下詔日可追贈太師託鹽梅於異代<lb/>
鼎路生光寄舟楫於同時泉塗改照咸亨元年<lb/>
又下詔日宣尼有縱自天禮膺上哲合兩儀之<lb/>
簡易爲億載之師表顧唯寢廟義在欽崇如聞<lb/>
<pb n="KR4c0003_SBCK_013-7a"/>
諸州縣孔子廟堂及學館有破壞并向來未造<lb/>
生徒無肄業之所先師闕奠祭之儀乆致飄零<lb/>
㴱非敬本宜令諸州縣官司速加營葺九隴縣<lb/>
學廟堂者大唐龍朔三年鄕人之所建也爾其<lb/>
州分化鳥境狥罇鴟縈錦室於中區託銅梁於<lb/>
古地玉輪斜界神龍蟠沮澤之雲石鏡遙臨寶<lb/>
牒秘禺山之影天帝會昌之國上照乾維英靈<lb/>
秀出之鄕傍淸地絡庠序繇其糾合纓弁所以<lb/>
㑹同文翁之景化不渝智士之風猷自遠於是<lb/>
<pb n="KR4c0003_SBCK_013-7b"/>
雙川舊老攀帝奬而翹心三蜀名儒想成均而<lb/>
變色探周規於舊宅詢漢制於成都開基於四<lb/>
㑹之躔授矩於三農之隙土階無級就擊壤於<lb/>
新歡茅茨不剪易層巢於故事莊壇文杏卽架<lb/>
椽欒夾谷幽蘭爰䟽戸牖儀形莞爾似聞沂水<lb/>
之歌列侍誾如若奉農山之對緇帷曉闢横紐<lb/>
帶於西河綘帳宵懸聚靑衿於北海雖秋禮冬<lb/>
詩之化以洽於齊人而宣風觀俗之規實歸於<lb/>
上宰銀靑光祿大夫譙國公諱崇義大武皇帝<lb/>
<pb n="KR4c0003_SBCK_013-8a"/>
之支孫河間大王之長子高秋九月振玉贙於<lb/>
唐丘寶算千齡躍璇虯於大渚我國家靈命東<lb/>
朝抗裘冕之尊宗子維城南面襲軒裳之重折<lb/>
玄元之胤緒擁朱虛之祿位拜玉節於秦京輝<lb/>
金璋於蜀郡玄機應物濳銷水怪之災丹筆申<lb/>
寃俯絕山精之訟魏文侯之擁篲道在而兼尊<lb/>
董相國之垂帷風行而俗易司馬宇文公諱純<lb/>
河南洛陽人也皇根帝緒列五鼎於三朝靑鎖<lb/>
丹梯跨千尋於十紀仲舉澄淸之轡未極夷塗<lb/>
<pb n="KR4c0003_SBCK_013-8b"/>
士元卿相之材先登上佐氷壺精鑒遙淸玉壘<lb/>
之郊霜鏡懸明下映金城之域縣令桺公諱明<lb/>
字太易河東人也梁岳之英長河之靈沐雲漢<lb/>
之精粹荷天衢之元亨旌旗赫奕於中古珪組<lb/>
陸離於下葉鳯巖抽律擢層秀於龍門驪穴騰<lb/>
姿吐榮光於貝闕自朱絲就列光膺令宰之榮<lb/>
墨綬馳芬高踐郞官之右仙鳬旦舉影入銅章<lb/>
乳翟朝飛聲含玉軫臨卭客位自高文雅之庭<lb/>
彭澤賓門猶主壺觴之境曠懐足以御物長策<lb/>
<pb n="KR4c0003_SBCK_013-9a"/>
足以服人重泉之惠訓大行單父之謳謡遂遠<lb/>
猶爲夏絃春誦俗化之樞機西序東膠政刑之<lb/>
根本上祗朝憲下奉藩維爰摉複廟之儀載闡<lb/>
重欄之制三門四表煥矣惟新上哲宗師肅焉<lb/>
如在將使圓冠方領再行鄒魯之風銳氣英聲<lb/>
一變賨渝之俗於是侍郞幽思摛鳳藻於瓌林<lb/>
丞相高材排龍姿於璧沼遺榮處士開簾詮孝<lb/>
悌之機頌德賢臣持節聽中和之樂其爲政也<lb/>
可乆其爲志也可大方當變化台極儀刑萬宇<lb/>
<pb n="KR4c0003_SBCK_013-9b"/>
豈徒偃仰聽事風敎一同而巳哉勃幼乏逸才<lb/>
少有奇志虛舟獨泛乘學海之波瀾直轡高謳<lb/>
踐詞塲之閫閾觀質文之否泰衆矣考聖賢之<lb/>
去就多矣自生人以來未有如夫子者也嗟乎<lb/>
今古代絕江湖路遠恨不得親承妙㫖攝齊於<lb/>
游夏之間躬奉德音攘袂於天人之際撫身名<lb/>
而永悼瞻棟宇而長懷嗚呼哀哉敢爲銘曰<lb/>
五帝旣沒三王不歸天地震動陰陽亂飛山崩<lb/>
海竭月缺星圍禮樂無主宗禋遂微<hi>其一</hi>
<pb n="KR4c0003_SBCK_013-10a"/>
大哉神聖與時廻薄應運而生繼天而作龍躍<lb/>
浩蕩鵬飛寥廓奄有人宗遂荒天爵<hi>其二</hi>
尼山降彩泗濱騰氣志匡六合神經萬類夾谷<lb/>
登庸中都歷試睿情貫一玄猷絕四<hi>其三</hi>
栖遑敎跡寂寞河圖違齊出宋歷楚辭吳風衰<lb/>
俗毀禮去朝無麟書巳卷鳳德終孤<hi>其四</hi>
杳杳靈命茫茫天秩吾道難行斯文易失式宣<lb/>
六藝裁成四術虛往實歸外堂内室<hi>其五</hi>
邈矣能仁悠哉化主力制羣辟權傾終古陸離<lb/>
<pb n="KR4c0003_SBCK_013-10b"/>
彩燦蟬聯茅土渉海輕河登山小魯<hi>其六</hi>
皇家載造神風四極撿玉題祥繩金署德聿懐<lb/>
聖跡同亨天則廼眷台庭爰昇袞職<hi>其七</hi>
玉津同派金堤茂版智士高風文翁澤遠甿淳<lb/>
壤沃聲和俗愿載啟仁祠遂光儒苑<hi>其八</hi>
沉沉壼奥肅肅扃除靈儀若在列配如初槐新<lb/>
市密杏古壇疎楹疑置奠壁似藏書<hi>其九</hi>
泛泛寰中悠悠天下狥名則衆知音蓋寡碝石<lb/>
叅瓊迷風亂雅仲尼旣沒夫何爲者<hi>其十</hi>
<pb n="KR4c0003_SBCK_013-11a"/>
　　彭州九隴縣龍懐寺碑<lb/>
粤若眞元混沌抱一氣於天門象化童蒙構三<lb/>
靈於地戸繇是金城逆順山河假成器之因玉<lb/>
燭沉浮風火兆流形之蘖懸大明於日月適滯<lb/>
泉宮設巨浸於雲雷終迷燬宅太極所以散而<lb/>
爲兩洪颷所以吹而爲萬雖復卑高異列俱沉<lb/>
方内之遊坌集横流共失環中之契豈夫湼槃<lb/>
㴱視不背色以求眞般若長驅每乘空而得靜<lb/>
則知一名同出陰陽爲破道之墟萬象皆空天<lb/>
<pb n="KR4c0003_SBCK_013-11b"/>
地卽䧏魔之境莫見其俯仰不知其去就至自<lb/>
於太虚復歸於無物其建言立德開業成務握<lb/>
大柄而推造化執洪罏而誥元始四門幽闢顧<lb/>
非相而遲廻三駕晨嚴臨有爲而出頓豈不知<lb/>
羈孤長路終嬰旅泊之虞舟楫中流未釋風濤<lb/>
之苦將以宅心者寂虛室所以合符應物者神<lb/>
明鏡繇其不倦故能商榷宇宙指麾權實演羣<lb/>
生而非其力存庶品而非其有千巒閉景似居<lb/>
蓬艾之間雙闕臨空若在江湖之上其釋迦之<lb/>
<pb n="KR4c0003_SBCK_013-12a"/>
沖用乎龍懷山者井絡之所交會岷隅之所控<lb/>
帶攅峰北走吐香嶂於玄霄巨壑南馳歕洪濤<lb/>
於赤㟁香城寶地左右林泉碧岫丹岑往來煙<lb/>
液時有法會禪師者俗姓楮氏吳郡錢塘人也<lb/>
金章錫美河陰傳九命之尊玉鉉乘榮江左受<lb/>
三台之貴地靈人傑自朝野而重光學府文宗<lb/>
冠南都而獨秀法師紫星降彩紅雲受氣應積<lb/>
善於高門契冥緣於累世果浮觴引濳圖彼㟁<lb/>
之功聚礫延砂卽揆爲山之業靈樞密運闢仁<lb/>
<pb n="KR4c0003_SBCK_013-12b"/>
路而長鳴慧刅高揮斬邪關而洞照以爲㝠機<lb/>
體化毫髮莫滯其眞執數逐㣲乾坤不容其算<lb/>
於是四禪幽觀破銅堞而出無明三昧雄圖排<lb/>
鐵圍而泯非相法雲自在吐納龍宮賢聖不仁<lb/>
奔馳象域將使三千塔廟知眞實之玄津萬億<lb/>
幡幢入空虛之秘藏安心樂土遯影靈關以開<lb/>
皇元年憇于兹嶺靈墟福地巳被神功玉牓金<lb/>
繩未光朝命蜀王秀以文昭建國帝子專征仗<lb/>
巴服之尊名裂卭荒之寶命彤騑僣帝蹕萬騎<lb/>
<pb n="KR4c0003_SBCK_013-13a"/>
於銅梁皁蓋圖王警千乘於玉宇鏡山南望志<lb/>
狹彭渝錦水西浮恥朝江漢開實沉之壁壘嘯<lb/>
京叔之風塵擁龜堞而託殊方憑爵堂而傲天<lb/>
子威權所制勝兵數十州雄視所臨經塗五千<lb/>
里三英賦雪瞻秋月於梁臺八叟吟風傳朝雲<lb/>
於楚館思弘正法廣召名僧振錫雲趨乘杯霧<lb/>
合禪師括囊泉石韜跡煙霞攀紫桂而同塵守<lb/>
靑蓮而向晦衝颷蕩岳寜移忍地之靈烈火焚<lb/>
山不撓堅林之色王心有悟時加優禮順風拜<lb/>
<pb n="KR4c0003_SBCK_013-13b"/>
道封山謝失發淨財於廣内揆仙室於重幽因<lb/>
嶂爲壁憑崕列戸以開皇五年始賜額爲龍懐<lb/>
寺地鄰緜左遂均緜上之恩山似龍盤卽建龍<lb/>
懷之刹爾其崇巒經復複磵縈廻高丘洩雲長<lb/>
林翳日増瓊垣於下麓揆瑶構於中巖香闕神<lb/>
行珍臺妙立玉虯銜靄絕游氣而負蒼天金鳯<lb/>
連甍排烈風而瞰玄圃延綠房於疊巘上拂霞<lb/>
莊蔓丹闕於重磎下披泉戸陽開陰闔變霜露<lb/>
於旋廻蠖動螟飛起雷霆於指顧玉堂朝亘影<lb/>
<pb n="KR4c0003_SBCK_013-14a"/>
襲長虹珠殿宵浮光含列宿禪師殁後爰有孝<lb/>
恭法師智開法師弘嚮法師寶積闍梨四上人<lb/>
者竝禪師之上足而法門之領袖也五明衢路<lb/>
控引情宮八解源流朝宗性海其㴱爲寶投白<lb/>
玉於嶄巖無礙居眞得玄珠於㒺象住持眞界<lb/>
栖息妙塗俱探寂滅之源各證菩提之域雖業<lb/>
定人境照巳極於無方而道寄生成功遂覃於<lb/>
有相演中乘之奥義增上棟之宏規萬栱不騫<lb/>
千門有闊俄而帝隋大去皇家小往天地閉而<lb/>
<pb n="KR4c0003_SBCK_013-14b"/>
賢人隱雲雷屯而巨寶衰毒龍横霧四天沉暗<lb/>
逆之悲醉象驅風三界溺崩離之酷上人慧機<lb/>
幽晤定識濳融知佛日之恒明審王風之尚靜<lb/>
芝歌商岳揆雞嶺而同歸茅藉磻溪與猴江而<lb/>
共致遯俗無悶因時有待洎丹陵啟秩赤縣居<lb/>
尊迦維授手波旬革面十千天子新朝帝釋之<lb/>
宮八萬仙人始向毗耶之國一音演而荒景服<lb/>
三聖澄而禮樂備繇是巴方舊彥蜀城遺老仰<lb/>
慈門而知戸牖升福田而喜畊鑿雕鞍繡轄瞻<lb/>
<pb n="KR4c0003_SBCK_013-15a"/>
鷰崿而馳魂黼帶綖裾指鸚林而鶩欵寶瓶宵<lb/>
注潤浹堯旬玉麈晨麾風調舜曆咸以爲假沉<lb/>
其性迷生安視聽之功動亂其心窮子失肌膚<lb/>
之戀江連巫峽始絆心猿山對禺同終維意馬<lb/>
貞觀年中積闍梨等廼宣昭遺址發揮精舍容<lb/>
成挍曆揆日用於天經隷首陳章算神功於地<lb/>
籙廻廊<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱自吐風颷列榭崢嶸坐含雲雨圖<lb/>
碣宮之妙質儼廬舍之眞容寶珠周映銀龕備<lb/>
色逸多垂足似臨兠率之天師利分身若赴維<lb/>
<pb n="KR4c0003_SBCK_013-15b"/>
摩之境靈仙可接藻繪無施眞應難微雕䥴有<lb/>
寄若乃巡積岨歷森沉天花照而高月落地籟<lb/>
驚而幽泉湧紫蘭花徑香侵柏葉之罏綠草紋<lb/>
茵影入芙蓉之座眞童鳯䇿卽踐金沙仙女鸞<lb/>
衣還窺石鏡巖莊轉梵杳㝠松桂之墟磵石栖<lb/>
橰寂寞藤蘿之院法鼓奏而寒山曠洪鐘鳴而<lb/>
曉壑靜頳苔翠蘚具不盡之靈衣石乳瓊漿入<lb/>
無生之妙饌肅肅焉遙遙焉信調銜之珠庭而<lb/>
列眞之甲第也爰有上座玄鑒法師等竝六塵<lb/>
<pb n="KR4c0003_SBCK_013-16a"/>
無我四諦非他奉乾越之㣲言守楞伽之奥府<lb/>
法雷濳吼鼓動風煙慧日揚明照臨丘壑靑漢<lb/>
坐定見心宅之恒靈丹洞行忘覺身城之每化<lb/>
須彌不動逈鎭閻浮闍崛安居下觀忉利開四<lb/>
生之廣路敘六趣之彝倫足以遵揚眞績恭宣<lb/>
來命者矣縣令桺公諱明獻字太初河東人也<lb/>
太玄降氣中黃授彩襲周魯之榮基吐河汾之<lb/>
靈液四科高第振風翮於三冬萬室崇班跼雲<lb/>
驂於百里旣而政成黎頌道洽甿謳假無上之<lb/>
<pb n="KR4c0003_SBCK_013-16b"/>
幽筌毗不言之景化絃歌在韻將寶偈而齊歸<lb/>
銅墨成章與梵天而共貫瓊波湛淡沃蕩雲雷<lb/>
珠灌蕭條蔽虧煙雨貞機罕應良談於好事之<lb/>
游朗調多奇高賞盡名山之曲下走東臯事失<lb/>
南州塗窮歡孔席之栖遑笑楊岐之浩蕩薄游<lb/>
兹邑喜見高人三接而定琴樽七縱而擒風月<lb/>
林宗有道相期淸濁之間平叔能言見許天人<lb/>
之際從容宴語契闊胸懷欣性情之同冥感形<lb/>
骸之共遣雖玄都妙域巳挂於忘言而義塾文<lb/>
<pb n="KR4c0003_SBCK_013-17a"/>
場竊申於知巳敢作頌曰<lb/>
妙象無倪神功有渉湛淡名器崩騰事業慧路<lb/>
翹車禪河艤檝控引羣品輪廻庶劫縱橫宇宙<lb/>
反覆山川言因境立道寄形詮爰稽福地式揆<lb/>
珍田丹溪漏日碧洞栖煙闍都玉檻須彌石室<lb/>
榛灌溟濛風雲蕭瑟晬容乃眷禪徒有謐葉磴<lb/>
三休花巖四密崇巒架殿疊嶂營樓千<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>鳯起<lb/>
萬栱鸞浮星開紺髪月湛靑眸神宮不夜邃閣<lb/>
長秋戸臨重崿牕分絕嶺半漢香浮中天梵警<lb/>
<pb n="KR4c0003_SBCK_013-17b"/>
鶴林聖迹龍泉佛影鳥思山空猿悲峽靜森森<lb/>
巨柏落落長松月出東岫霞生北峰山人自狎<lb/>
野老相逢白雲屢斷靑溪幾重彭澤之令臨卭<lb/>
之客比德山藪重規泉石法宇成言慈門致役<lb/>
糠粃吏隱薜蘿心迹吾生擾擾與道遑遑殷勤<lb/>
頌詠惆悵津梁投功翠碣助化玄場百年之後<lb/>
苔蘚蒼蒼<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_014-1a"/>
王子安集卷之十四<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　碑<lb/>
　　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州玄武縣福會寺碑<lb/>
若夫考龍圖而括運撫麟筆以傷時天地閉而<lb/>
賢人隱周孔逝而微言絕豈非太階無象三辰<lb/>
鮮逌敘之因滄海爲陵百川有橫流之勢况乎<lb/>
法身長往顧糟粕以空存化迹繁流仰舟航而<lb/>
<pb n="KR4c0003_SBCK_014-1b"/>
遂遠雖復功推八正猶迷鶴樹之談道亞三明<lb/>
未覩龍宮之籍則有妙音難遇瞻雪嶺而投軀<lb/>
眞諦希聲仰雲山而破骨優塡企景新雕白玉<lb/>
之龕般若尋風而化黃金之像三千寶座廻出<lb/>
天宮八萬珍臺遙臨淨域非惠圖之冥感孰能<lb/>
臻于兹乎福會寺者隋開皇中之所建也爾其<lb/>
峰巒地列東分井絡之光樓雉雲横西睹禺同<lb/>
之奥北彌豐邑里閈千甍南控平江波潮萬里<lb/>
擁亭臯之絕勢昇林野之殊形肇開修竹之園<lb/>
<pb n="KR4c0003_SBCK_014-2a"/>
式揆旃檀之刹法川高闢慈宮峻敞文璫寶綴<lb/>
環日月於重廊翠栱丹楹起虹蜺於複殷眞容<lb/>
俯映福衆爰依梵筵交燭禪房互啟山神獻果<lb/>
還栖交露之臺天女持香卽遶飛花之閣輪輝<lb/>
夜滿抽紫熖於金山毫相晨臨發珠華於玉地<lb/>
爰有縣令桺邊河東令族大業之年來光上邑<lb/>
高人奉檄功爲銅墨之先令宰鳴琴課穆絃歌<lb/>
之最眷香城而惻念披道肆而驚魂示懐延奬<lb/>
思弘末敎廼於寺内起重閤一所乘煙置臬揆<lb/>
<pb n="KR4c0003_SBCK_014-2b"/>
日端繩層榭三休琱簷四注奔星掛廡混珠網<lb/>
而同歸明月窺軒雜璿璫而共貫仍抽麗筆俯<lb/>
刋貞琰詞源迅委振法海之波瀾義宇宏㴱接<lb/>
禪宮之閫奥昔者陶濳彭澤㒺聞仁祠之風潘<lb/>
岳河陽未入菩提之域兼其美者著在我桺君<lb/>
乎俄而帝隋方否三官失龍鳳之圖皇業未昌<lb/>
九野被豺狼之毒雖復餐砂茹石窺劒道而廻<lb/>
心蜂聚梟騰指銅梁而革面自非法雲西睠濳<lb/>
銷火宅之氛慧日東來廻朗昬衢之景則安能<lb/>
<pb n="KR4c0003_SBCK_014-3a"/>
冥資福地顯沮魔軍波淸於振壑之隅燎息於<lb/>
炎昆之曲洎乎大鈞無事神器有歸淸玉戸而<lb/>
帝寰中轉金輪而王天下玄塲佛境與天壤而<lb/>
惟新鶯樹雞林共風雲而改旦功旣成矣時旣<lb/>
貞矣紫宸有𥙿蒼甿胥悅都人狎至瞻鴈塔而<lb/>
歡心野老相趨尋鹿園而頓顙或至誠冥發爭<lb/>
知不盡之虚或道恩㫄流竟委忘緣之施乃於<lb/>
寺内造菩提塑像一座實彭氏絕羣之迹洞叅<lb/>
瑶銑體備丹靑得埏範之奇模盡陶甄之能事<lb/>
<pb n="KR4c0003_SBCK_014-3b"/>
功分實相變入㝠機丹果長春青蓮不染靈儀<lb/>
若動似臨王舎城中神足疑行卽坐菩提樹下<lb/>
銀牀地湧寶帳猶懸珍木天成金花不落總章<lb/>
元年又奉爲皇帝更造八菩薩像成於淨境别<lb/>
峻崇堂而力寄羣緣功難獨舉遂令衆情馳鶩<lb/>
空懐更始之圖靈座端嚴未得安居之地時有<lb/>
弘演上人自丹鳥下日昌帝籙於明堂靑鶴乘<lb/>
霄降仙苗于大室軒冕將風雲交映鐘鼎與山<lb/>
河共遠法師宿持眞諦幼挺殊姿拔五翳於長<lb/>
<pb n="KR4c0003_SBCK_014-4a"/>
驅登四禪於廻觀以爲德因時建澄什繼踵於<lb/>
西都道冀人弘林遠隨肩於南國痛迷生之詭<lb/>
矯悲正覺之陵夷思欲樹眞氣於未萌緒崇因<lb/>
於巳往遍游淨境歷騁遐方至總章二年憇于<lb/>
玆刹身持寶印口出神珠心動巴南化行蜀右<lb/>
法羅濳舉馴鳥性於慈林慧鏡㫄開息猿心於<lb/>
定水亦有情鈎五縛遙騰解脫之川想瘞六塵<lb/>
廻拔沉迷之域名臣長者捐玉珮於銀庭善女<lb/>
靈姬落金環於寶地貪機霧滌法施泉流林衡<lb/>
<pb n="KR4c0003_SBCK_014-4b"/>
掄𣏌<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之材班匠獻鈎繩之巧千欒電糾萬桷<lb/>
霞張飛陸緣甍曾構架景瓊缸杳照乘紺壁而<lb/>
宵分珠箔重華掩靑疏而曉亂紅葩植井彩綴<lb/>
河宮丹桂承梁香交列肆夭倡梵樂肅然忉利<lb/>
之天藻葢琱璫煥若摩伽之殿豈精力之玄感<lb/>
而神化之曲成乎直歲寺主等州閭盛族鶖鷺<lb/>
榮因昇慧圃而功成踐魔庭而戰勝排四門而<lb/>
獨往共極邦緣攀十地而遐征同趨覺路縣令<lb/>
虞洽旌旗百代劒履三朝匡帝座而南征擁台<lb/>
<pb n="KR4c0003_SBCK_014-5a"/>
庭而北面星像垂祉川岳載靈豫章七歳麒麟<lb/>
千里雄情負俗鬱王佐之宏圖英識邁時得公<lb/>
門之逸氣旣而拂衣華族入天邑而觀光列板<lb/>
仙臺出靈關而作宰泉魚狎夜多單父之㴱恩<lb/>
隴翟游春嗣中牟之善政有條不紊施緩政於<lb/>
繁繩斷訟有神下高鋒於錯節因以激揚大化<lb/>
濳滋比屋之封光啟令圖預積攀輪之慕縣丞<lb/>
裴休家接朱欄譽流丹闕軒裳照緒忠孝榮門<lb/>
鳥鳴有伐木之歌龍文非刈蓬之具高材列務<lb/>
<pb n="KR4c0003_SBCK_014-5b"/>
盛徳分司翰墨不足畱神琴罇申其狥性十旬<lb/>
休沐奄有泉林千里邀迎乃疲風月靑驪蹀躞<lb/>
終噴玉而懸雲素鶴徘徊具銜珠而犯露加以<lb/>
沉研有地題橋八解之津誘勸無方叱御三乘<lb/>
之路故能使幽明仰德法俗依仁攀海祗而如<lb/>
歸挹衢罇而下瞰鄉望等龜靈高族驥子名家<lb/>
關錦室於中堂分綺疏於甲第或望雄都鄙代<lb/>
列歌鐘或業預雲雷門藏璽詔文塲促席有江<lb/>
漢之英靈武觀連衡得岷峨之銳氣竝能馳心<lb/>
<pb n="KR4c0003_SBCK_014-6a"/>
彼岸欲臨海而褰裳投足化城下悲思而反𬒮<lb/>
下官薄遊江右旅寄城隅懷道術於百齡接風<lb/>
期於四海依然梵宇欣象敎之將行莞爾公庭<lb/>
惜牛刀之遂屈雖文殊辯論妙懸解而忘言而<lb/>
伯喈雄管敘眞宗而㒺媿敢巡此義乃作頌云<lb/>
金堤逈邑玉峽長瀾城闕紛亂江山聳盤雲屯<lb/>
勝邑霧啟禪壇右縈層雉左控崇巒竹園精舎<lb/>
檀山香閤萬栱騰虬千<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>跂鶴晚星疎翠朝霞<lb/>
泛雘鼓奏泉流鐘鳴霜落時經失道代歷交呈<lb/>
<pb n="KR4c0003_SBCK_014-6b"/>
神宮不撓法衆無驚金輪邃曉玉鏡施明功照<lb/>
佛刹化被王城帝圖㝠運眞儀濬發貝齒含星<lb/>
流毫推月鳥離山扃龍還海闕寶樹刑畱天宫<lb/>
匠設爰有眞人式宣慈主發迹江甸馳聲蜀宇<lb/>
望遠連規攀澄襲矩力窮興道功周廊廡羣縁<lb/>
肸蠁衆福氤氲叢楹列電高棟銜雲銀龕曙撫<lb/>
玉座宵分瓊璣有爛藻繪多文鬱彼㘙邑猗歟<lb/>
上宰松桂連華鴛鸞集彩禪津有𥙿至公無待<lb/>
火宅可辭舟航斯在我之飄寓邈矣來遊山川<lb/>
<pb n="KR4c0003_SBCK_014-7a"/>
俯仰道義淹畱承風郭外撰綴江幽玄機勝筆<lb/>
天地相周<lb/>
<pb n="KR4c0003_SBCK_014-7b"/>
<pb n="KR4c0003_SBCK_014-7b"/>
　　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州飛烏縣白鶴寺碑<lb/>
原夫玉都瓊室紫垣光大帝之庭金闕銀臺玄<lb/>
壁杜羣仙之域故能使神明有宅駕日月以長<lb/>
驅鸞鳳知歸撫雲霓而上出斯則曾巢瑾穴上<lb/>
皇迷棟宇之尊考室靈臺中右識巖廊之貴然<lb/>
後冕旒前序提四海以爲家登歩大階列千門<lb/>
而有閱况乎𡺸山形見㫄行草昧之先<lb/>
　光宅乾坤之右雖鶴臨西閟龍宮與王法同<lb/>
亾而象化東流鴈塔與遺儀繼起白鶴寺者葢<lb/>
<pb n="KR4c0003_SBCK_014-8a"/>
菩提寺之餘址梁武皇之所建也香城福地之<lb/>
舊三巴五蜀之湊裂岷山之奥域分井絡之榮<lb/>
光西包玉壘之墟北瞰銅陵之野南扃列第門<lb/>
庭萬家東戸連峰岡巒千里實伽藍之勝跡得<lb/>
迦衞之英模憑絕磴以圖規俯長溪而作固自<lb/>
金陵不競玉鏡無章城池興南露之悲亭障切<lb/>
北風之候崩山鬬水觸地網而三分墜月奔星<lb/>
劃乾綱而五裂中原錯戾慈門爲虎豹之墟滄<lb/>
海橫流定水穴鯨鯢之浦懷山旣蕩法衆咸淪<lb/>
<pb n="KR4c0003_SBCK_014-8b"/>
林院榛蕪軒堂委寂遂使悲生棄井堙玉甃於<lb/>
三泉歎積爲山移瓊峰於九仞皇上攝千秋之<lb/>
寶運緒三聖之宏機挾宇宙而先神御雷風而<lb/>
首出靈功不宰華夷沾共貫之恩至道無私霜<lb/>
露得平分之序考禎圖於日愼寤寐同符稽妙<lb/>
册於年刀幽明合貺然後東巡巨鎭追六聖而<lb/>
撫寰中南面天壇朝萬方而小天下皇威旣暢<lb/>
寳應齊歸川岳薦靈風煙動慶丹烏抱日疑増<lb/>
帝閣之華素鶴低雲若赴仙庭之會昔白魚黃<lb/>
<pb n="KR4c0003_SBCK_014-9a"/>
竹業未峻於封崇赤鴈芝房名不登於梵宇爰<lb/>
徵瑞典肇錫嘉名重興波若之臺更起招提之<lb/>
院金繩夕布綿秀嶺以開壇玉牓晨舒擁囘峰<lb/>
而闢戸爰有弘演上人者法門之秀士也行超<lb/>
常凍思越恆饑悲浮域之爲墟喜皇波之普泛<lb/>
縱還舟於苦海驚浪旋夷比歸馭於邪山靈關<lb/>
非險於是淨財雲委眞衆煙馳如趨摩竭之宮<lb/>
似向毗邪之國縣令梁弘悅首加甄緝縣丞梁<lb/>
敬一親昭施典上憑天㫖爭開舍利之壇俯會<lb/>
<pb n="KR4c0003_SBCK_014-9b"/>
衆心競起須彌之座禺同故嶺石鮮堅華廣漢<lb/>
餘坰地多疎斥事闕經始人懐祗懼重階不就<lb/>
空思天室之氓寶像無資未獲黎陽之士豈非<lb/>
冥期肹蠁功叅造化之外故能果脣間發運眸<lb/>
周映貝齒含滋璿毫起照三十二相臨玉座以<lb/>
相輝八十四儀擁金山而圓立層甍四合爍奔<lb/>
電於丹楹複殿三休絡浮煙於翠幌因高積磴<lb/>
疑遷倒景之臺架嶮連榮似立迎風之觀琱簷<lb/>
競注縈霧道以龍囘繡桷爭飛傃雲衢而鳳矯<lb/>
<pb n="KR4c0003_SBCK_014-10a"/>
寫歸禽於寶鏡誤接朝鸞圖走獸於文璫疑栖<lb/>
夕兎雷霆蓄洩裁臨承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>之間煙雨飛浮未出<lb/>
層欒之下耀丹靑於<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>壁妙跡疑存炳銑鋈於<lb/>
蓮龕神輝自燭鏘鏘櫩鐸聲傳桂葉之風熖熖<lb/>
山爐氣結松陰之藹仰眞容於始旦滿月晨昭<lb/>
窺列棟於方宵長虹夜發香泉激澑有符温淨<lb/>
之池珍木成行無忝祗園之樹信煦尼之別府<lb/>
實兠率之殊庭者乎愛友上座法師等情機藻<lb/>
瑩戒律圓明披玉笥以研芳候瓊鐘而肅慮禪<lb/>
<pb n="KR4c0003_SBCK_014-10b"/>
姿暁映依稀同雞岫之前梵唄晨臨髣髴像魚<lb/>
山之曲縣令獨孤儉等或鵬垂待運終爕道於<lb/>
中台或蠖屈求伸且毗風於下邑鄉望儀曹等<lb/>
或鹽泉錦室家稱三蜀之毫或抱樸懷仁譽擁<lb/>
雙流之美或以爲山川肆踐猶紀石於弇州陵<lb/>
谷生哀尚沉碑於峴首况乎德因時盛慶流封<lb/>
拜之辰名爲功登事屬文明之運豈可使璿猷<lb/>
𬒳物終昧爕於玄機金宇韜華不題勲於翠琰<lb/>
敢作頌曰<lb/>
<pb n="KR4c0003_SBCK_014-11a"/>
睿塗<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>藹靈機翕忽王架天都金裁地闕法玉<lb/>
利見香城繼發鴈塔齊雲龍宮瘞月長江近域<lb/>
廣漢遺居禪扃共往梵宇全疎迹均梁後義切<lb/>
秦餘山川牢落搸莽丘墟有聖聿興惟皇降撫<lb/>
因天因地爲雲爲雨日觀龍驤煙壇鶴舉肇開<lb/>
嘉號重光淨土猗歟上士道塲眞政物觀成章<lb/>
子來興詠土石呈彩人靈合慶寳座晨嚴金山<lb/>
夕映紫微分殿靑岑曜郭複岫榮樓攢峰跨閣<lb/>
月低璿鏡星連寶鐸彩鳯將飛蟠虹未落森沉<lb/>
<pb n="KR4c0003_SBCK_014-11b"/>
桂宇肅穆筠壇花明桺砌葉暗朱欄溪畱夏雪<lb/>
澗咽秋湍山虛梵冷谷靜鐘寒法衆爰依禪徒<lb/>
戾止望風三蜀征塵千里頓首玄墀歸心翠扆<lb/>
業超有色功齊無始偉哉㝠化妙矣能仁去來<lb/>
均跡前後俱身寂滅爲樂般若爲因題芳翠琰<lb/>
敢詣靈津<lb/>
<pb n="KR4c0003_SBCK_014-12a"/>
<pb n="KR4c0003_SBCK_014-13a"/>
　　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州通泉縣惠普寺碑<lb/>
若夫玄機黙運披睿烈於三精素鍵濳融肇神<lb/>
功於萬彚則有靈期肸蠁龜龍負河洛之圖帝<lb/>
緒氤氲賢哲舉乾坤之策雖功懸日月終植軌<lb/>
於寰中業靜雲雷未逃規於象外爾其譯雉林<lb/>
之寶偈詮鷲嶺之眞圖抽紫玉於禪山朗玄珠<lb/>
於智水不生不滅光臨妙物之津無去無來濬<lb/>
發乘時之契仗三明而獨運施洽平分據二諦<lb/>
而同歸功超邃古故能使三千法界向風知袵<lb/>
<pb n="KR4c0003_SBCK_014-13b"/>
席之師百億大王聞道失巖廊之貴非釋迦之<lb/>
神化其孰能與於此乎旣而正法將隱微言不<lb/>
嗣應身旣沒遺儀間起恆星夜掩西天銜風霧<lb/>
之悲夢日宵成東漢肅壇塲之禮繇是鹿園曾<lb/>
敞像敎㫄流宣妙奬於希夷範靈蹤於顯晦瑤<lb/>
龕寶座光華震旦之墟鳯刹蜺裳斧藻閻浮之<lb/>
域其寺葢梁大同年中所建地分彭蜀嶺對岷<lb/>
峨憑廣漢之遺墟籍犍爲之舊壤西馳峭崿山<lb/>
連白雉之郊東赴長川江走黃牛之峽崇墉却<lb/>
<pb n="KR4c0003_SBCK_014-14a"/>
峙之勢庭衢四會勝里九曲之分閭閻萬積危<lb/>
冠袨服參差軒葢之前露渚風畦隱軫亭臯之<lb/>
望是惟先鏡實啟香城煥若神明恍同化出紺<lb/>
壇煙屬疏絕閤而三休紫殿雲㴱徹廻廊而四<lb/>
注重欒複棟霧緝霞張繡桷琱<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>鸞伸鶴跂珍<lb/>
臺控景羲和獲練轡之因綺榭裁氛屏翳得停<lb/>
鑣之所連甍積翠交玉鎖於星衢洞戸流丹綴<lb/>
金鋪於月竇垂珠網露傍傾漢浦之琛列鐸吟<lb/>
颷上合鈞天之樂固以輪奐之美冠眞宰以先<lb/>
<pb n="KR4c0003_SBCK_014-14b"/>
鳴琱範之奇告靈基而得雋乃造彌勒下生像<lb/>
一座相好端足華姿朗僃貞觀末年靈暉繼發<lb/>
房籠匝曜疑連不夜之城戸牖皆明似出重昏<lb/>
之境自非理參幽贊道叶㝠機宣佛鏡於無方<lb/>
演慈燈於巳絕豈能寫丹靑於實相妙色長存<lb/>
圖銑鋈於眞容神光不昧若乃時暄福地低落<lb/>
照於晴暉候肅禪房汎初華於霽景千千寶樹<lb/>
若在雙林一一妙香仍淸八味山暉傃脫跂葉<lb/>
嶼而相鳴野鷰迎晨拂花簾而自樂松楹秀蔓<lb/>
<pb n="KR4c0003_SBCK_014-15a"/>
曲成蘿薜之衣砌石生蓮直起芙蓉之座則有<lb/>
拖身童子戾止巖扃忍辱仙人來儀磵戸都人<lb/>
野彥希梵席而投裾趙美燕餘望齊庭而繼履<lb/>
莫不靑鳬委貫俱欣不捨之壇紫貝兼明共化<lb/>
無緣之力故能使琱形畵塔象設年滋彩帙瑤<lb/>
箱龍編月久豈西周之道備南國之風成者乎<lb/>
爰有寺主等覃機色外練迹塵間浴甘露於心<lb/>
田集祥風於性宇栖情不二忽起初地之權授<lb/>
手大千猶擁彌天之具縣令等或公矦百代玄<lb/>
<pb n="KR4c0003_SBCK_014-15b"/>
貂列駟之門或文史三冬吐鳳廻鸞之客銅章<lb/>
墨綬任切臨人鐵印黃簪功宣陸漸局牛烹而<lb/>
待價肆蠖屈以來伸揮鋒九仞之隅作鏡雙流<lb/>
之外錄事抑元等丹軒紫紱家傳方面之勲驥<lb/>
子魚文地列膏腴之右音承隋運屢委天書爰<lb/>
自皇初顓流帝禮等賨渝之奉漢類微濮之匡<lb/>
周咸申白馬之盟竝受飛龍之託故能遺風罔<lb/>
墜代濟其美望重西南功宣法俗咸以爲絃歌<lb/>
小政猶篆德而垂芳鐘鼎微榮尚銘勲而作鑒<lb/>
<pb n="KR4c0003_SBCK_014-16a"/>
况乎神威自在方傳宰匠之功豈可棟宇常存<lb/>
不勒山河之贊爰託幽鄙奉揚徽猷敢宣此義<lb/>
而爲頌曰<lb/>
天地定位君臣作極道在巖廊功霑寰域尙淸<lb/>
皇盻猶歌帝力况我能仁惟神不測誕生迦室<lb/>
利見王城機覃有應業會無生長驅定境振旅<lb/>
魔營恩兼動植勢絕隨迎鷰山傾仞鶴林埋景<lb/>
慧日西沉慈波東騁競窺靈相爭參佛影月殿<lb/>
分城雲龕動嶺長江舊域廣漢遺區川分潼峽<lb/>
<pb n="KR4c0003_SBCK_014-16b"/>
塞接岷渝閭閻四會亭障威紆爰開寶地實控<lb/>
名都霞牆百雉雲甍四住紫闕尋煙赬樓結霧<lb/>
波流虹起雷奔蠖歩網罩星鶉璫栖月兎靈機<lb/>
藻繂禪室安閒琱金範玉舉翠浮丹神宮不夜<lb/>
虛室長寒光超有色貺出無端淸露花徑飛泉<lb/>
葉戸磵綠苔秋山蒼樹古茫茫庶類巍巍淨土<lb/>
鵝鷺同歸華夷共聚第一義諦寥廓法門迹離<lb/>
生滅思舉乾坤情迷則復道在爲尊惟名與器<lb/>
萬古長存<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_015-1a"/>
王子安集卷之十五<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　碑<lb/>
　　益州德陽縣善寂寺碑<lb/>
若天玉繩高曜分寶暦於皇階金榜洞開道璸<lb/>
暉於帝幄雖復蒼梧北望湖湘盈舜后之歌綠<lb/>
荇西浮江漢積文妃之頌未有激揚煩蔭栖妙<lb/>
果於香城揮發蓋纏樹㝠基於淨域則紫房丹<lb/>
<pb n="KR4c0003_SBCK_015-1b"/>
室猶居燬宅之間朱紱瑶筐未出塵籠之際我<lb/>
國家鳯翔元氣駕黃幄而層飛龍躍太虛絕蒼<lb/>
根而止傃文皇帝以八才御暦光昇岱野之榮<lb/>
文德后以十亂乘時㳟贊塗山之業握仁王之<lb/>
寶鏡日月重光驅𣑽帝之金輪雷霆靜祲湼槃<lb/>
甘露承眷而宵流般若靈音襍祥以晝引蛟臺<lb/>
蜃閣俄交震旦之墟月面星毫坐照毗邪之國<lb/>
善寂者蓋舊寺之餘趾梁武帝之所建也爾其<lb/>
碧雞仙宇分絕障於金堤石兎遥源控長江於<lb/>
<pb n="KR4c0003_SBCK_015-2a"/>
玉峽封畿四會龍坰舍衛之壇里閈三分塵野<lb/>
經行之地洎蒼鵞上擊銅馬交馳祗園興版蕩<lb/>
之悲沙界積淪胥之痛火炎崑岳高臺與鴈塔<lb/>
俱平水浸天街曲㟁與猴池共盡山川隱嶙空<lb/>
傳鷲嶺之基灌莽肅條非復鶯林之樹武德伊<lb/>
始君子道亨正皇極而撫寰中登太階而臨天<lb/>
下函關雲物更逢眞聖之期井絡星辰重集會<lb/>
昌之運雖開基撥亂獄訟知歸而繼絶興亡經<lb/>
綸未暇先皇統業貞觀御宸奉文物於三天布<lb/>
<pb n="KR4c0003_SBCK_015-2b"/>
聲名於十地參羅上下充槖籥於襟懷八部神<lb/>
祗薦圖書於掌握皇寶䧏地花昇含生無昏墊<lb/>
之虞法衆有來蘇之望俄而後庭搆癘椒房穆<lb/>
卜六宮震恐三靈愕貽馳瑤展幣有事於群宗<lb/>
碧劑玄針無徴於衆術帝廼䧏監廻慮屏璧與<lb/>
珠追勝跡於靈關事良緣於福地爰紆聖綍重<lb/>
啓禪宮峙璇刹於將傾鎭銀繩於巳絶絲綸旣<lb/>
洽棟宇行周坤德用寍陰儀再朗於是林衡授<lb/>
矩周官詮揆日之工<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>匠揮斤荆客錬成風之<lb/>
<pb n="KR4c0003_SBCK_015-3a"/>
巧重楹畵栱坐出天霄複樹文閨俛臨電宇顯<lb/>
慶中縣令蕭君道弘理鈎繩於日用慿藻繢於<lb/>
天成仙官之妙匠可㝷盧舍之神模不墜琱甍<lb/>
鶴翥曵珠網於星津繡桷虬伸吐璿璫於月徑<lb/>
綠房丹鎻彩綴晴霞紫閣靑䟽光含薄霧春風<lb/>
瓊樹香飄席上之蘭秋水銀塘影數軒中之芰<lb/>
晨光轉卉翻寶字之龍花溽露低枝蕩眞文於<lb/>
貝葉天童潤色黃珉碧玉之壇海聖彌縫師子<lb/>
龍王之會建靈幢於厚夜琢飾年深懸法皷于<lb/>
<pb n="KR4c0003_SBCK_015-3b"/>
迷津規模歲遠時又於佛堂東壁畵二聖僧丹<lb/>
靑未畢大啓神光鄰玉麈之崇輝發金龕之實<lb/>
相朱軒夕朗似遊明月之宮紺宇晨融若對流<lb/>
霞之闕繇是岷英蜀秀攀講序以雲趨帶鷰裙<lb/>
鸞仰齋庭而霧合貪機大阻淨施旁流綺羅分<lb/>
解珮之因軒蓋得捐金之所靈妃翳日捨翠幄<lb/>
於香筵仙客停雲落霓裳於寶地自非冲姿密<lb/>
契景應濳周豈能昭義祉於氤氲動玄機於肸<lb/>
蠁者也爰有上座弘一節竝沈硏性符隱括仁<lb/>
<pb n="KR4c0003_SBCK_015-4a"/>
棠凝妙律於神珠肅靈椒於寶印太昊奉檝截<lb/>
苦海而橫流風伯扶輪歴邪山而効駕騰燭龍<lb/>
於慧炬俯鏡重昏奏鳴鳯於天歌下淸羣籟摩<lb/>
珍在握遙臨七寶之宮正覺爲心俯闢三乘之<lb/>
路湛衝罇於忍地品藻雞園推水砥於言河扶<lb/>
持象化縣令宇文某河南人也帝隋尚書之元<lb/>
孫皇唐侍中之令子爾其虹旗萬里御六氣而<lb/>
鵬飜霜㦸千羣擁三州而鶚視帝葉皇枝之重<lb/>
對越乾坤金縢石匱之功光華宇宙公上流提<lb/>
<pb n="KR4c0003_SBCK_015-4b"/>
慶中和毓祉見鐘鼎於南鄰奉軒寰於北闕雲<lb/>
姿月歩下瑤澤而追風雪羽霞翎歴珠田而矯<lb/>
霧芳蘭公子卽以地業高人幽桂王孫卽以琴<lb/>
樽待物敘徽猷於禮樂則爼豆縱横談賞契於<lb/>
林泉則烟霞咫尺自裁聲百里揆化雙川收武<lb/>
城之故事擇中牟之令典仁風易狎候丹籜於<lb/>
春坰惠化難經佇靑鸞於曉隊山巨源之遠量<lb/>
嘯傲行藏謝太傅之高風從容語嘿縣丞王敬<lb/>
衣簪舊族孝友名家白虹緘抵鵲之光紫電蓄<lb/>
<pb n="KR4c0003_SBCK_015-5a"/>
衝牛之氣七年高秀拂曾漢以非遥六月雄圖<lb/>
擊長波而未遠鄕耆等少承榮緒中區勝族門<lb/>
稱東別之標地接西隅之嚮嚴君平之履道盛<lb/>
德家傳秦子整之談天風流代襲咸以爲妙圖<lb/>
眞諦事出於無名翠琰玄碑道凝於不朽弇州<lb/>
北跨猶疏騄驥之銘文石東區尙勒元龜之頌<lb/>
况乎玉衣流慶事屬於仙幃金屋延祥福纏於<lb/>
𣑽宇爰求勝筆載記芳謡下官弱植少徒薄游<lb/>
多暇薜蘿人事空餘江海之心筆札神交尙有<lb/>
<pb n="KR4c0003_SBCK_015-5b"/>
淵雲之氣相如謝病訪詩酒於臨卭丘也栖遲<lb/>
聽絃歌於單父群公以道之存矣思傳記德之<lb/>
書下官以文在兹乎願展當仁之筆其詞曰<lb/>
蜀嶺東漸岷山西積月峽星橋勝金孕碧肸蠁<lb/>
靈兆丘墟𣑽迹鴈塔推基鹿苑遺跡肅肅黃運<lb/>
英英文母配乾垂慶儀坤握矩寵照香城仁沾<lb/>
淨土爰光大壯聿求多祚靑牛福地白鶴禪林<lb/>
重扄霧敞複殿雲深龕雕翠玉刹樹黃金龜鏡<lb/>
夕照鳳鐸晨吟慧樓彌望化臺出没楝列長虹<lb/>
<pb n="KR4c0003_SBCK_015-6a"/>
窓栖明月果脣周映蓮眸間發雨霽猴池烟生<lb/>
龍窟肅穆禪衆優㳺令宰方駕康衢連舟性海<lb/>
鷲岳増飾雞林潤彩藻繪相㝷丹青盡在我今<lb/>
懷矣窮路何岐承風詠德展義陳詞百年心事<lb/>
千載風期東西南北栖遑㡬時<lb/>
<pb n="KR4c0003_SBCK_015-6b"/>
<pb n="KR4c0003_SBCK_015-6b"/>
　　益州綿竹縣武都山淨慧寺碑<lb/>
原夫帝機寥廓雲雷驅妙有之功正氣洪荒淸<lb/>
濁構乾元之象融而爲川瀆結而爲山岳五城<lb/>
韜海接崑閬於大都八洞藏雲冠瀛洲於巨闕<lb/>
造化之所偃薄靈谷之所啓䖏極緹油而縱觀<lb/>
詠頌寍殫出宇宙而高㝷風烟罕測是知玉巵<lb/>
無當遐荒非視聽之津金牓所存城闕盡江湖<lb/>
之致何必九蚪齊鶩直訪銀官八駿長驅遥臨<lb/>
石室武都山淨慧寺者梁大清年中之所建也<lb/>
<pb n="KR4c0003_SBCK_015-7a"/>
名山列岳之舊仙都福地之凑黃龍負匣著寶<lb/>
籍於經山紫鳳銜書蔭榮光於井絡須彌山頂<lb/>
仍開𣑽帝之官如意山中卽有經行之地爾其<lb/>
盤居跨險列嶂慿霄日月之所竄伏烟霞之所<lb/>
枕倚飛泉瀑澑蕩滌崩崖綠樹玄藤網羅丘壑<lb/>
飛塵作氣被萬吹於中巖帝琰司寒宅千霜於<lb/>
北谷丹梯碧洞杳㝠林岫之間桂廡松楹寂寞<lb/>
風塵之表是稱英鎭實瞰崇岡閭閻當四會之<lb/>
街城邑辨三分之地綿磎錦瀆下浸重巒玉阜<lb/>
<pb n="KR4c0003_SBCK_015-7b"/>
銅陵旁分絕磴山川絡繹崩騰宇宙之心原隰<lb/>
縱横隱軫亭臯之勢頃以黃旗夜徙紫蓋晨傾<lb/>
九服失圖三靈在疚姧臣躍馬據折坂而吟雲<lb/>
壯士聞雞擁陽關而嘯雨岷峨失險化爲鋒鏑<lb/>
之塲江漢橫流非復朝宗之國禪宇繇其覆没<lb/>
法衆是以凋淪國家奄有帝圖削平天釁紫宸<lb/>
反照皇階卽敘萬國順百靈朝幽顯再立華戎<lb/>
一揆燭龍韜景避堯日於幽都雲鵬歛翼候虞<lb/>
風於晏海以爲軒階具美功窮望祲之臺漢道<lb/>
<pb n="KR4c0003_SBCK_015-8a"/>
兼弘力盡祈年之觀爰經寶地大啓祥宫撫香<lb/>
象而高視鳴法螺而再唱龍垣淨土連帝道而<lb/>
重光鶴苑崇基脫皇居而首出况乎山精舊壤<lb/>
下鎭偏隅天帝遺墟上干躔次王舍城之宫闕<lb/>
白玉猶存給孤獨之園林黃金尙在法物繇其<lb/>
大僃盛德所以相㝷株兵奉天藏之圖泉女獻<lb/>
山祗之籍離亭合榭因岸谷之高低疊觀連房<lb/>
執岡巒之曲直丹崖反照畵栱相臨綠障斜烟<lb/>
雕簾間出豐隆曉震次複<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>而悽皇列缺晨奔<lb/>
<pb n="KR4c0003_SBCK_015-8b"/>
望崇軒而愕眙千香寶樹自起風烟九乳仙鐘<lb/>
獨鳴霜雪銀龕佛影遙承鴈塔之花石壁經文<lb/>
下映龍宮之業虹生北澗卽掛新幡鳳下東岑<lb/>
還栖舊刹若乃㝷曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>歴崇隈周行數里直上<lb/>
千仞蒼松蓄吹臨絕逕而疏寒黛篠防烟繞廻<lb/>
疆而結蔭春巖橘柚影入山堂秋壑芙蓉光浮<lb/>
水殿亦有山童採葛入丹竇而忘歸野老紆花<lb/>
向靑溪而不返山神獻果送出菴園天女持花<lb/>
來遊淨國實杳冥之秘訣託幽深之逸境豈直<lb/>
<pb n="KR4c0003_SBCK_015-9a"/>
淮南桂樹暫得仙家江左桃源終迷故老而巳<lb/>
爰有寛閣梨者俗姓楊氏其先華陰人也因官<lb/>
徙地家於綿竹山分太華水帶長汾川岳會同<lb/>
風雲感召玄經素論侍郞居八俊之英綠綬黃<lb/>
軒太尉列三台之首法師玉函䧏彩金瓶探色<lb/>
振八解之遥源踐三明之廣路靈機入證窮象<lb/>
載於初髫妙諦因心釋羊車於弱冠三千法界<lb/>
繇廣位而出無明十二因緣自普濟而登彼岸<lb/>
弘宣誓願大振沈黎揮覺劒而破邪山揚智燈<lb/>
<pb n="KR4c0003_SBCK_015-9b"/>
而照昏室彌綸所被白馬盡於禺同權漸所開<lb/>
黃牛至於嶓冡䖍誠樂土憇影兹峯廼以貞觀<lb/>
九年於寺西院立七佛堂一僧舍星毫動牖月<lb/>
面分堦彩鳳銜旒神龍負塔飛烟湧座龕龕忉<lb/>
利之天香霧成臺樹樹菩提之果朝散大夫行<lb/>
縣令淸河張楚親承妙業俯刋貞琰林宗有道<lb/>
伯喈無愧法師夙機少悟應變多奇玉山中斷<lb/>
瓊林下雜支道林之好事語嘿方融釋慧遠之<lb/>
高居風埃遂隔洎乎坐忘遺照返寂歸眞城肆<lb/>
<pb n="KR4c0003_SBCK_015-10a"/>
颯然若遺空山黯而無色豈直巖枝泣血磵戸<lb/>
摧梁而巳哉縣令劉照彭城人也自碭山仗劍<lb/>
綰鳳暦於雲臺春郊授鉞嗣龍圖于白水玉壘<lb/>
三分之胄下雜公門金陵一覇之基旁參帝緒<lb/>
翠緌丹紱歴今古而先鳴人傑地靈冠山川而<lb/>
得儁君膺岳瀆之秀挺風雲之會昆溪劒鍔直<lb/>
照胷襟楚澤珪璋濳周履行魯㳟明德方昇漢<lb/>
輔之階潘岳能文且職河陽之縣仁徽可被闔<lb/>
境仰其風猷威德所加百城疊其霜彩尙乃康<lb/>
<pb n="KR4c0003_SBCK_015-10b"/>
莊妙域光開不捨之壇舟檝愛河昭暢無生之<lb/>
業痛鷲林之殄瘁悲象敎之榛蕪爰命緝興式<lb/>
光泉藪虎溪龍澗近分廬岳之圖金闕瑤臺更<lb/>
討瀛洲之記銘曰<lb/>
武都仙鎭龍墟粤域邑動香城山開淨國澗流<lb/>
百道峰雲五色谷暗藤斜山高樹逼千楣鶴列<lb/>
萬栱星懸分林構址接磴開[門@里]臨階竹樹遶棟<lb/>
風烟龕前怪石塔下秋泉綠崖疏逕靑岑拒室<lb/>
霧道相縈烟房互出葉濃磎淨花深嶂密鳥度<lb/>
<pb n="KR4c0003_SBCK_015-11a"/>
難㝷猿驚易失簷分石竇地絡金沙丹丘抗月<lb/>
碧洞栖霞松開野路桂列仙家仙罏栢葉寶座<lb/>
蓮花砌因巖曲橋隨峯返果出天厨香來仙苑<lb/>
玉鑄啓曙金璫照晩谷思鐘張山悲鐸遠閭閻<lb/>
殘勝銅墨高情聲飛別邑望動專城懸金道肆<lb/>
刻石山楹千載之後于嗟令名<lb/>
<pb n="KR4c0003_SBCK_015-11b"/>
　　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州郪縣兠率寺浮圖碑<lb/>
若夫仙樓白玉窈㝠崑閬之墟神闕黃金寂寞<lb/>
蓬瀛之浦斯則岡巒髣髴稽鳳册而空存島㠘<lb/>
慿陵<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>龍舟而罕迨至若按皇軒於夏籙考璿<lb/>
構於殷圖周王北洛之官秦帝南山之閤西京<lb/>
故事下聽雷霆東國餘基俛臨風雨莫不陵遷<lb/>
谷變共榛灌而丘墟火絶烟沉與雲雨而坱莽<lb/>
其有據坤靈之寶位借神道之㝠扶占象緯而<lb/>
圖基揆川原而宅址蜂臺映月還臨舍衞之城<lb/>
<pb n="KR4c0003_SBCK_015-12a"/>
鴈塔㝷雲卽對𡺸闍之嶺成而不毀者將斯之<lb/>
謂與兠率者隋開皇中之所建也爾其林泉糾<lb/>
合之勢山川表裏之制抽紫巖而四絕疊丹峯<lb/>
而萬變連溪拒壑所以控引太虛蒸雲駕雨所<lb/>
以盪洩元氣涪江千仞波潮將旭日爭光都城<lb/>
百雉甍棟與晴霞共色信光造化之竒模盡登<lb/>
臨之妙境玄房霧轉抗金樞於桂岊之前紺殿<lb/>
星開栖玉刹於靈境之際巖花落沼近拂天衣<lb/>
澗葉知陰斜籠寶座宵汀鶴警乘鼓吹而齊鳴<lb/>
<pb n="KR4c0003_SBCK_015-12b"/>
曉峽猿淸挾霜鐘而赴節若乃廵碧磴歴玄階<lb/>
鎻窓澄彩瓊鋪洞照神姿滿月疑臨石鏡之峯<lb/>
衆馥揚烟似對香爐之岳信可下淸人境上配<lb/>
天都爲勝地之先鳴執名山之右契者也爰有<lb/>
信弟子某乙等夙祛塵網早植慈根悲𣑽室之<lb/>
未弘悼禪居之猶𥚹以爲上棟下宇河圖避風<lb/>
雨之災廣榭崇臺時令著高明之宅是以菩提<lb/>
長者競潔舍衞之壇天帝人主爭闢仙官之塔<lb/>
則知威容下麗群生鮮瞻仰之因材樸重琱黎<lb/>
<pb n="KR4c0003_SBCK_015-13a"/>
人有子來之地乃於寺内建浮圖一所某年月<lb/>
日鄕望等兆基弘願繼發淨因陵轢中天規模<lb/>
大壯高列砌架廻浮輊軒直上千㝷周廻百歩<lb/>
占氛候景神祗叶幽贊之功揆墨端行班倕逞<lb/>
絕群之思收岱宗之𣏌<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>聚崑山之玉石土兼<lb/>
五色金逾百錬龍蟠萬拱策屏翳而高驤鶴矯<lb/>
千<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>冠扶搖而獨運重簷藹藹雲將反覆於<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>
軒洞宇寥寥風伯栖遑於戸牖仙娥去月旅方<lb/>
鏡而忘歸寶婺辭星攀圓璫而未返玄甍湛䨴<lb/>
<pb n="KR4c0003_SBCK_015-13b"/>
若鵬飛之戾九天丹楹聯騫如鳯翔之據千仞<lb/>
每至韶光照湛爽靄晴遥列郊墟於四野開雲<lb/>
氣於千里風恬雨霽烟霧藻天地之容野曠川<lb/>
明風景挾江山之助則有琱簾繡軸排淨域而<lb/>
停輪寶騎銀鞍指珍臺而聳轡於是披岫幌抵<lb/>
巖扃攀翠複而三休歩玄梁而十憇廊軒外敞<lb/>
淑氣長延陰室中開鮮颷自激俯環瀛而極望<lb/>
積蘇非遥出雲漢而高踐靈槎可記眞福地之<lb/>
殊觀香城之巨麗者乎寺主等沈硏二諦振耀<lb/>
<pb n="KR4c0003_SBCK_015-14a"/>
三關抵蒼璧於邪山攬玄珠於定水挹其流者<lb/>
曲成般若之緣承其風者濬發菩提之願長史<lb/>
河東裴某風神朗潤操履貞勤蕭條江海之心<lb/>
磊砢氷霜之節下岷關而叱馭寄切全都臨蜀<lb/>
野而宣條功深半刺縣令衞玄海内高流河東<lb/>
望族榮高銅墨任屈絃歌浹辰而風化大行踰<lb/>
月而姧豪屏氣陶濳彭澤自得高人王吉臨卭<lb/>
仍延重客縣丞胡敬仁三河舊轍一代良材提<lb/>
鏌鋣而願割跼驊驑而待歩江湖秋至方懷縱<lb/>
<pb n="KR4c0003_SBCK_015-14b"/>
壑之圖海浪風高未接垂天之翼鄕望等竝中<lb/>
和受氣孝友承家才稱江漢之靈地實岷峨之<lb/>
秀或以時良入選擢迹鄕鄰或以朝望來儀升<lb/>
名郡縣竝沐康衢之化俱承比屋之封瞻彼岸<lb/>
而同歸登春臺而共樂咸以垣墉遽覆猶傳路<lb/>
寢之歌銀鼎俄穹尙勒靈臺之頌况乎崇基奕<lb/>
奕與天地而爭工層構峩峩配山川而永固豈<lb/>
可使弘規在我空存蔽月之基雄筆同時不借<lb/>
凌雲之氣謹聞乃作銘云<lb/>
<pb n="KR4c0003_SBCK_015-15a"/>
二象成紀三才定位開剖太虛導引元氣紛紛<lb/>
化迹颷颷聖致行傑趣約歸同葉異法王西眷<lb/>
教迹東逰功超道茂義冠儒流丹靑旣僃棟宇<lb/>
旋周𣑽宮霞積香閣星浮𬗟想蓬瀛金臺逈起<lb/>
曠瞻崑閬瑶房峻峙壯矣名都神居攸止大哉<lb/>
英服兹峯誕紀金繩對嶺玉牓分岑松扄委鬰<lb/>
桂幌深沈雲龕樹晦烟洞花深重巒霧結複磵<lb/>
泉吟肅肅禪衆遥遥淨境鹿野經文龍宮拂影<lb/>
𣑽臻金室光來石井峽曉猿淸池曛鶴警岷峨<lb/>
<pb n="KR4c0003_SBCK_015-15b"/>
舊族江漢英姿爭開法願重崇峻基占雲接廡<lb/>
揆景分墀天人合應幽顯呈期靈思孤出神模<lb/>
獨湧霧積千楹霞張萬栱玉牖星羅璿璫月擁<lb/>
複榭龍蟠重甍鳳聳峩峩峻岊弈弈崇標琱簾<lb/>
切漢寶綴凌霄深窓閟景洞戸流颷銀缸夕映<lb/>
珠鐸晨搖我辭秦隴來遊巴蜀勝地歸心名都<lb/>
憇足甫逮鄕縣頻移灰燭聿從良時仍㝷妙躅<lb/>
曠望原陸周流江汜桃李春風芙蓉秋水烟霞<lb/>
四面關山千里他鄉寓目兹焉復㡬<lb/>
<pb n="KR4c0003_SBCK_015-16a"/>
<pb n="KR4c0003_SBCK_015-17a"/>
　　<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州郪縣靈瑞寺浮圖碑<lb/>
若夫神州括地寰中分五嶽之圖巨壑浮天海<lb/>
上擢三山之秀造化之所樞紐靈仙之所窟宅<lb/>
故得昭灼天漢發揮雲氣牛頭山者卽廣漢之<lb/>
名峰也圓裔㡬乎數里直上逾乎百仞若乃巖<lb/>
泉銑石之什風烟草木之狀傾九圍而得雋環<lb/>
四時而競爽蒼岑隱嶙旁分玉砌之階碧洞逶<lb/>
迤下掬金陵之苑寔群聖之所託也隋開皇中<lb/>
王秀作牧益州來窺勝地首旌嘉號仍䟽淨域<lb/>
<pb n="KR4c0003_SBCK_015-17b"/>
因危裂戸就嶺磴之成規跨險分榮借岡巒之<lb/>
迴勢工窮雕鏤妙岀丹靑飛棟神行廻甍靈搆<lb/>
又於山頂別建浮圖隋運告遷明皇首出軒䟽<lb/>
琱昧基砒堙蕪奄興宣榭之災施及栢梁之燼<lb/>
鄕望等馳心妙律夙契禪居悲𣑽宇之摧梁痛<lb/>
珍臺之絶構思弘法願重緝竒功黨且千家集<lb/>
惟巨萬以爲玉樓星峙稽閬苑之全模金闕霞<lb/>
飛得瀛洲之故事指香城而聳睇臨火宅而危<lb/>
魂參妙範於神明騁良工於宇宙飛廉按轡定<lb/>
<pb n="KR4c0003_SBCK_015-18a"/>
樞臬於風衢羲和頓策撥鈎繩於日路雕簷畵<lb/>
栱龍廻紫漢之間複<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>重欒鳯舉丹霄之外瓊<lb/>
扉暮敞挂明月於金鋪繡桷晨開落繁星於玉<lb/>
砌每至兩江春返四野晴初山川齊而風景涼<lb/>
林甸淸而雲霧絕沙汀送暖落花與新鷰爭飛<lb/>
城邑迎寒涼葉共初鴻競起則有都人襲賞慿<lb/>
紫檻而延衿野客含情俯丹<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>而極睇窮百年<lb/>
之後樂寫千里之長懷信可以澡雪神襟淸踈<lb/>
視聽忘機意於紛擾置懷抱於眞寂者矣且勃<lb/>
<pb n="KR4c0003_SBCK_015-18b"/>
旅遊岷徼漂舉涪鄕年晷一窮時灰七變王陽<lb/>
西上方驚歛轡之心王粲南征寔動登樓之思<lb/>
我之懷矣乃作頌曰<lb/>
大塊甄筫名山作紀發地龍盤干霄鳯峙風雪<lb/>
萬邑岡巒千里絶域天成珍臺地起揆刹玄嶺<lb/>
圖基丹嶠層棟崢嶸重簷<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱有隋紊暦重明<lb/>
改照事與時遷迹從原燎義均除舊事切爲新<lb/>
如或繼者代有其人聲飛隴蜀望動州鄰爭開<lb/>
禪施競植靈因控險裁標循危列構巖烟接廡<lb/>
<pb n="KR4c0003_SBCK_015-19a"/>
峰雲對<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>鐸運星衢璫懸月竇紫軒霧合丹梁<lb/>
露透暮春䟽節新秋戒序照滿暄郊氣銷寒渚<lb/>
樹濃鶯亂川長鴈舉流涕寫懷魂馳意與偉哉<lb/>
靈宇壯矣全摹窮高極麗遠覽長圖賞因時合<lb/>
筆爲神驅有情君子誰爲捨乎<lb/>
<pb n="KR4c0003_SBCK_015-19b"/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_016-1a"/>
王子安集卷之十六<lb/>
　　　　　　　唐龍門王　勃子安著<lb/>
　　　　　　　明閩漳張　爕紹和纂<lb/>
　碑<lb/>
　　廣州寶莊嚴寺舎利塔碑<lb/>
昔者萬人疾疫神農鞭草而救之四維凋瘵夏<lb/>
禹刋木以除之豈非物外其性則道功出事愆<lb/>
其和則任跡著傍稽素篆仰叩玄扉卽時義而<lb/>
規大覺因彛倫而佇眞諦向使三災克殄八正<lb/>
<pb n="KR4c0003_SBCK_016-1b"/>
咸修人握戒珠家藏寶印則三十二相不可得<lb/>
而視也八萬四千法不可得而聞也然則聖人<lb/>
以運否而生神機以䘮而顯况迦維授手摩竭<lb/>
推心高張玅用之功自極橫流之弊葢不獲巳<lb/>
豈徒然哉故能業擁大千化形眞一繇樂推而<lb/>
起七覺因來蘇而㘴三昧發揮五演以寂滅爲<lb/>
身常提挈四流用慈悲爲化迹黑風宵遁波旬<lb/>
忘反噬之心綠洺晨開天常識問津之所括夷<lb/>
塗於九相蹇歩其安納慧畧於重昏迷方自曉<lb/>
<pb n="KR4c0003_SBCK_016-2a"/>
大矣哉應物而起興運而終至自於崑㝠復歸<lb/>
於無物雖金沙宴駕雙林無可作之期而玉諜<lb/>
遺文六塵有經行之俗象法不可以無主微言<lb/>
不可以遂䘮六千羅漢競結香緣五百仙人分<lb/>
開講肆星龕月殿俄盈震旦之墟鳳刹蠅旌坐<lb/>
遍閻浮之域屈伸闔闢其道矣哉夫寶莊嚴舎<lb/>
利塔者梁大同三年内道塲沙門曇俗法師之<lb/>
所立也其瑯琊貴族則漢庭峻節祖德猶傳梁<lb/>
甫高吟嘉聲未遠法師夙登眞地深入慧門照<lb/>
<pb n="KR4c0003_SBCK_016-2b"/>
果業於三明拂塵勞於八解羊車綺歲懸欣半<lb/>
月之詞鳳閣觿年巳振彌天之響道惟堅固行<lb/>
乃頭陀百結斯安斥羅綃而罷御十珍雖貴對<lb/>
藜藿而甘心于時以石應天人大弘緇侶法師<lb/>
至誠幽感獨歩玄宗豈直王公欽振錫之風固<lb/>
亦天子䧏同輿之禮寶瓶宵注則雨露隨軒玉<lb/>
柄朝撝則風霜滿席旣而素懷有在濳營擯俗<lb/>
之圖爰定我居首託栖霞之寺爾乃巖開石霤<lb/>
邑跨金陵魚峰多讚唄之懽虎溪有送迎之限<lb/>
<pb n="KR4c0003_SBCK_016-3a"/>
紫蘿山徑居藏勝緣靑松磵戸坐諧幽致枕石<lb/>
潄流者久之原夫見化有緣應身欲謝昊天罔<lb/>
極追懷自遠故有諸天會聚共位神光列國交<lb/>
兵　譯求其致豈不深哉然則麟鳯下靈<lb/>
猶稱瑞貺玉石微翫尚勝精彩亦有楚鐸淪照<lb/>
擢紫靄以衝星周鼎沈華吐黃雲而噴景誠浩<lb/>
作者之述足稱希代之貴况乎釋迦妙相如來<lb/>
眞骨雖八萬四千之寶塔散在群方而九十二<lb/>
道之靈虹終聞間出立成斯應瞻庭廡而時逢<lb/>
<pb n="KR4c0003_SBCK_016-3b"/>
非德不鄰歴山川而罕致是以優塡頓顙思存<lb/>
電下之光波慝投身願奉巖間之影粤在梁武<lb/>
精求不暇以爲秦登碣石而事止㝷仙漢索瀛<lb/>
洲而心非好善於是齋筵鳳設上祈忉利之宮<lb/>
講帳星隨下請龍王之藏輕齎棹海重賞梯山<lb/>
庶玉匣之全移幸金棺之半啓以法師智遺人<lb/>
我識洞幽明思假玅因冀通靈感爰承綸紼載<lb/>
踐滄𬈑過石門而右指歴銅標而左顧乗桴月<lb/>
沂戒楫星沼相彼遐陬寔惟荒裔一音演說本<lb/>
<pb n="KR4c0003_SBCK_016-4a"/>
承聽受之鄕五日繼明素隔照臨之域珍奇乃<lb/>
萃聖德攸傳則知有感必臻信覃幽境不行而<lb/>
至豈隔殊方法師旣達國城式敷朝命受銑筐<lb/>
而頂禮撫瑤緘而跪發盡收其寶重載而歸亦<lb/>
猶珠匿弊衣須馬鳴而後用金藏陋宇待龍樹<lb/>
而方開梁氏之都玅箕而仰神光家之繇也<hi>十四</hi>
<hi>字疑有脫誤</hi>炎涼可質徃反九十旬楫柁不輟風潮<lb/>
八千里以大周三歲届于兹邑法師性豐幽澹<lb/>
質固虛羸綿歴是淹疲疴屢積維摩見柄蓋伸<lb/>
<pb n="KR4c0003_SBCK_016-4b"/>
方便之門道安謝歸思遠朝廷之事願居此刹<lb/>
有詔許焉仍分舎利俾弘眞福國惟甌駱郡實<lb/>
番禺爾其封疆跨躡之壯海陸會同之衝上當<lb/>
星紀下裂坤維階百越而鄰三吳軹雕題而陬<lb/>
交趾神化氣色汀洲建不死之鄕舜禹精靈原<lb/>
隰現行宮之地閭閻霧撲士女雲流謳歌有覇<lb/>
道之餘毗俗得華風之雜蜃樓高峙猶埋夕帳<lb/>
螺臺峻績尙識朝基信夷夏之奥區而仙靈之<lb/>
窟宅也此寺乃曩在宋朝早筵題目法師聿提<lb/>
<pb n="KR4c0003_SBCK_016-5a"/>
神足願啓規模爰於殿前更須彌之塔因緣盛<lb/>
力人以子來徵日官而正墨集風師而舉草育<lb/>
王奔令掃地戸而獻神兵𣑽事馳心感天官而<lb/>
下靈匠崇階遽積寶樹俄周不殊仙造還如湧<lb/>
出故其粉畵之玅丹靑之要璿基岌其六時琱<lb/>
關紛其四照仙楹架雨若披雲翳之官綵檻臨<lb/>
風似遏扶搖之路散華璫於月徑璧合非遙撥<lb/>
<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>網於星潯珠連可驗玉虬承<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>傃雲竇而將<lb/>
騫金爵提甍拂烟衢而待翥瑤窓繡戸洞達交<lb/>
<pb n="KR4c0003_SBCK_016-5b"/>
輝方井圓泉參差倒景雕鐫僃勒飛禽走獸之<lb/>
奇藻繪爭開複地重天之奕懸梁九息良馬駿<lb/>
走而未窮疊磴三休的盧騁犍而知倦是栖銀<lb/>
槨用府瓊函採舍衞之遺模得浮圖之故事爰<lb/>
自梁末以迄皇初城邑屢新軒墀若舊雖復百<lb/>
魔蜩沸聽皷鐸而懷音六賊蜂屯仰椽欒而革<lb/>
靣多廻淨施罕犯仁官則知會吹遐斯同偃草<lb/>
慈雲所潤豈直流根故能比獨守之祠堂長爲<lb/>
典制均魯王之秘殿若有明徵而其作鎭一隅<lb/>
<pb n="KR4c0003_SBCK_016-6a"/>
俯災荒而獨秀盤基有地冠終古而長存者乎<lb/>
國家業擁事初事用皇極高祖以援疑撥亂伏<lb/>
紫氣而登三太宗以端拱繼明自黃離而用九<lb/>
皇上纘乾坤之令業振文武之英風太階平而<lb/>
百度理中國定而兆人樂時和歲阜邑頌塗歌<lb/>
以五刑不用六械徒設舟車四達誰論貢賦之<lb/>
差襟帶八荒非復華夷之隔天寶䧏地符昇木<lb/>
石甄祉飛沈効慶雖叶和制變實類文思之功<lb/>
而持盈守成亦資連帥之助大中大夫使持節<lb/>
<pb n="KR4c0003_SBCK_016-6b"/>
廣韶等州都督李某早登淸貫夙踐崇軒嘉猷<lb/>
廻發於天朝善政果行於朞月越谿仙鍔吐光<lb/>
芒而駭人岱嶺寒松排風颷以成性美哉稱繇<lb/>
功著鶻響徹於雲霄方爲時須熊軾疲於道路<lb/>
廣陵單轂如送張綱渤海亂繩復思龔遂王尊<lb/>
皂蓋欣臨折坂之前吳隱朱軿更集貪泉之右<lb/>
高名夙著佛化橫飛群盗屏跡而歸農姦吏聞<lb/>
風而去職京坻坐積圄犴濳廻汲黯之臥淮陽<lb/>
直聞淸淨王堂之居汝郡但舉賢良用能使檻<lb/>
<pb n="KR4c0003_SBCK_016-7a"/>
穽不施猛獸廵江而逺竄市㕓無擾商旅倍道<lb/>
而相歡颶風寢<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>炎埃罷厲人稱有道家實無<lb/>
爲加以援翰寫心自契眞廉之㫖高談見意不<lb/>
踰玄嘿之津學究儒林眞窮釋部知通人事且<lb/>
味禪宗道可以知歸物繇其顯會是歲也忽於<lb/>
此塔重覩神光玉林照灼金山具足倐來忽徃<lb/>
類奔電之含雲吐𦦨流精若繁星之轉漢傾都<lb/>
共仰溢郭周窺士女㡬乎數里光景動乎七重<lb/>
實孟冬之日也觀夫至道不私瑞生必繇乎樂<lb/>
<pb n="KR4c0003_SBCK_016-7b"/>
國慶基有會福至必依於善人自非化足動微<lb/>
敎非飾迹何以發眞如之盛契壯實相之輝華<lb/>
在昔鳳集頴川宣后歸功于良守龍游湘浦章<lb/>
帝布德於賢臣歴選前猷兹爲故實然後上和<lb/>
下睦主聖臣良㓕火返風雖有辭於進讓母修<lb/>
子應亦何愧於當仁至於百越衣纓三闕耆老<lb/>
或代道篁竹氣推丹桂之城家擅芝蘭名動蒼<lb/>
梧之野出平原而祛甲擁崇闥以鳴鐘並爲蕃<lb/>
部之恩親覩招提之瑞同祈介福共潔齋壇罄<lb/>
<pb n="KR4c0003_SBCK_016-8a"/>
龍象於南州盡衣鉢於西竺會吞方仗供僃盂<lb/>
蘭法鼓振而沙界肅洪鐘鏘而鐡圍淨玅財爰<lb/>
捨法施爭流華轂牣於香城文駟塡於寶廐鏹<lb/>
藏巨億更入僧田價直百千還登佛座豈徒照<lb/>
車十乘列隨氏之明珠盈篚萬金積大顚之寶<lb/>
具而巳朝散大夫守長史某地乗華緒價揠名<lb/>
流豫章擢而成榦騏驥生而躡影山濤天骨無<lb/>
情吏隱之間王衍風神自出塵埃之表自沗榮<lb/>
嶺海作式瀛幽畧其小術包其大體振溫良之<lb/>
<pb n="KR4c0003_SBCK_016-8b"/>
逸歩得毗贊之弘綱布道移風善寵邦政歸休<lb/>
置驛獨守家聲然則野老行歌雖致功於露冕<lb/>
藩君坐嘯固藉美於題輿化成異壤抑繇同德<lb/>
故能道揚法敎揮斥蓋纒家懐方廣之恩人慕<lb/>
韋陀之學傳燈繼廣曵組成陰下逮府僚旁周<lb/>
縣寀並志薫修同希福慧可謂爾之敎矣何日<lb/>
忘之者乎時有明威將軍行禺府折衝都尉李<lb/>
公天子之舊屬朝廷之夙將也靈根自遠聖族<lb/>
多奇受睇盻於甘泉奉衣纓於平樂靑龍帶劍<lb/>
<pb n="KR4c0003_SBCK_016-9a"/>
光超殿閣之榮白武銜珠早陟齋壇之寵自招<lb/>
皇誕作鎭邉城湟水樓船遂勞都尉㶚陵車馬<lb/>
尙識將軍魂驚斷鴈之峯恩盡沈鳶之浦濡鱗<lb/>
涸轍䖏定水而彌勤撫翼香林在窮途而更切<lb/>
頻光法會荐委珠珍䕶持攸仰招提是屬其兆<lb/>
基也如此經綸黼藻其大矣哉爰自上座實綸<lb/>
等竝妙根宿植勝果將圓翰飛般若之林高歩<lb/>
檀那之舎慈衿密洞散明月於談筵智鍔相輝<lb/>
化繁霜扵寶刅思琱琬琰式播徽猷弟子家嗣<lb/>
<pb n="KR4c0003_SBCK_016-9b"/>
太丘沗閨門之薄宦地連睢渙竊藻繪之餘工<lb/>
爰託下才用旌高躅豈知仲宣旅泊方銜深井<lb/>
之悲長卿罷歸空負凌雲之氣我之懷矣乃作<lb/>
銘云<lb/>
太息頽運嗟呼失道德弊爲仁物壯則老縶猿<lb/>
情暗求鴞計早赤水沈珠玄丘墜寶皇矣妙覺<lb/>
蒸然應期宗深微妙業奥慈悲燃燈匡俗捨筏<lb/>
濟時湼槃不住般若無思俯迹見生和光不滅<lb/>
色音雖昧規模尙切猗歟上人穆彼惟新智傾<lb/>
<pb n="KR4c0003_SBCK_016-10a"/>
八藏心超六塵凄凉燬宅解脫迷津鴻㝠佇想<lb/>
龍蟄存身靑蓋遺邦黃旗故服原隰形勢江山<lb/>
重複磵戸秋明巖盤夜燭皷鐘于宮聲聞于外<lb/>
聿求紫闥言㝷丹瀨絶域棲遑驚濤顚沛至誠<lb/>
㝠感神珍顯會甄陶設險翼軫疏源尉陀餘國<lb/>
盧㝷舊邊邑居雄盛人物<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>全是惟樂土寔日<lb/>
龍川䕶持靈刹莊嚴寶塔基構鼎新亭欒櫨業<lb/>
奔日宵排歸雲曉納架壁三休連甍四合分惟<lb/>
星紀境控天池棟宇綿邈衡津推移神機丕應<lb/>
<pb n="KR4c0003_SBCK_016-10b"/>
瑞景濳儀光合玉廡彩動金枝凢我僚庶同嗟<lb/>
權實周顗情勤王濛思逸咫尺幽鍵徃來靈室<lb/>
共蔭法堂俱歸慧日四維信受三明弘益貝葉<lb/>
紛綸龍華舄奕講肆宏敞齋筵巨翼供引純陀<lb/>
飯廻香積天人合契幽顯同心傾家奉賄破產<lb/>
移琛軒裳夐鶩纓珮交臨蘭薰習遠檀那意深<lb/>
偉哉連率冲乎德化軄重隼裳秩遵熊駕酌貪<lb/>
貽則還淳息詐道濟香城禎凝寶舎琳琅什種<lb/>
𣏌梓緇徒調輕僧會辨折文殊奔螭易失令鼠<lb/>
<pb n="KR4c0003_SBCK_016-11a"/>
難拘願刋貞琰永冠康衢伊我窮途欣兹勝謁<lb/>
文休泛海仲翔遊越尙想知音有懷明發<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>惟<lb/>
雅顧叨陪天骨爰抽弱翰式敘高蹤孤音易竭<lb/>
獨賞難逢思起王粲悲生蔡邕豈無章甫誰適<lb/>
爲容<lb/>
<pb n="KR4c0003_SBCK_016-11b"/>
<pb n="KR4c0003_SBCK_016-11b"/>
　行狀<lb/>
　　常州刺史平原郡開國公行狀<lb/>
某州縣洪颷未翔靈鳳垂翼景雲不燭神龍宛<lb/>
頸豈非時不可以苟遇道不可以虛行聖人作<lb/>
而萬物睹神功資而百寶用是以山川倒徙太<lb/>
階懐息亂之臣天地離乖元首佇康時之具則<lb/>
有得其數者於平原公見之矣自星虹杳祉開<lb/>
寶暦於軒圖雷電窈㝠載休徴於魯讖龍驤鳳<lb/>
起覇王存玉壘之雲紫蓋黃旗王迹著金陵之<lb/>
<pb n="KR4c0003_SBCK_016-12a"/>
野故得卿才表秀疊彩駢蹤皁蓋朱旛連州比<lb/>
郡公矦必復子孫承百代之基餘慶不忘仁義<lb/>
應千齡之運公鼎門䟽照穴岫翔輝分獄秀於<lb/>
樊矦禀辰精於傅說折旋儒館以六藝爲笙簧<lb/>
軒翥翰林用兩京爲鼓吹經邦化俗渉游夏之<lb/>
門庭减竈麾兵得孫吳之閫奥皇天眷命聖武<lb/>
膺圖覩物懷人思功去罪寰中有事曹參希執<lb/>
帛之榮閫外多虞周緤企中軍之寵見危授命<lb/>
藏器及時攀鳳羽於九霄候龍顏於千里蕭王<lb/>
<pb n="KR4c0003_SBCK_016-12b"/>
内寢頻獻雅誠韓信齊壇屢遷優秩武德三年<lb/>
授中郞將俄遷大將軍秦王統軍皇基肇闢天<lb/>
歩猶難宸扆應上相之榮仙夣受中權之寄被<lb/>
廬講將寔賴宏圖今日僉謀光應時望于時弄<lb/>
兵竊舉猶勤甲胄吞沙餌石尙阻河梁公制變<lb/>
以奇盪除以殺七擒三㨗之畧緒著轅門㧞旗<lb/>
穿札之能勲在盟府五年六月加上柱國隨班<lb/>
列也剪桐疏爵分茅建杜下斷物土上格星躔<lb/>
唐虞著其升䧏周漢明其損益所以羽儀帝室<lb/>
<pb n="KR4c0003_SBCK_016-13a"/>
蕃衛王畿懲惡勸善庸賢敘德高祖勲逾黜夏<lb/>
業擅戡黎置酒醴於南宫揚旌斾於東府建皇<lb/>
帝之號安不忘危覽徹矦之籍榮而思報以公<lb/>
乃誠匪懈原始要終望嚴雪而識寒松觀疾風<lb/>
而知勁草九年封望都縣男貞觀元年改封縣<lb/>
矦文貔禁旅實著趫雄淸道啓行允兹多士自<lb/>
非譽高朝諷價重人謡仍虧博望之儀必亂鈎<lb/>
陳之選公早陪戎律夙簡帝心<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴二宫當仁<lb/>
不讓授左衛中郞俄遷右虞矦率䓤山狄壤蒲<lb/>
<pb n="KR4c0003_SBCK_016-13b"/>
海蠻陬信要服之外區乃匈奴之右地境鄰虵<lb/>
澤乘勁席而鵰騰郡邇酒泉候霄塵而鶚視天<lb/>
子乃停旒側聽負扆晨驚振洪策於古今溢嚴<lb/>
勲於覆載將使八紘昭泰銀臺應益地之圖九<lb/>
縣平夷瑤水流㝷仙之駕貞觀某年授高昌道<lb/>
行營總管公道凝三畧功標五才逸氣縱橫雄<lb/>
精貫月象物而動鼓鼙肅戰士之容推信而行<lb/>
歌舞表將軍之德褁糧坐甲輕死等於鴻毛投<lb/>
袂衝冠重義均於熊掌鑒空歸惠荒度來賓收<lb/>
<pb n="KR4c0003_SBCK_016-14a"/>
鄭吉之前蹤復張騫之故事廟堂頌德魏闕疇<lb/>
庸光贊末條非公莫可某年授某州刺史㝷以<lb/>
江沲粤域衡霍名區楚情剽狡吳風澆競火耕<lb/>
水耨郡闕婺女之精竦劍危冠人㝷鱄諸之弊<lb/>
分宣演化卧理切於宸襟易俗遷訛行吟佇於<lb/>
人望貞觀某年遷睦州刺史政刑不匿考績連<lb/>
最俄授使持節松州都督今上鈞臺嗣暦鼎邑<lb/>
凝圖百城勞晉武之心千里揚漢宣之詔璽書<lb/>
加秩縟禮請藩綸煥増班事高恒典永徽中改<lb/>
<pb n="KR4c0003_SBCK_016-14b"/>
沙州刺史屬鼇山亂德鴻水稽誅扶桑落日之<lb/>
濱妖朋蟻結孤竹㝷雲之際孽黨蜂騰百濟遺<lb/>
黎託懸巢而斬氣三韓別種附危幕而遊魂玉<lb/>
帳蒐兵佇責包茅之貢金壇令律將收楛矢之<lb/>
琛龍朔年中授公熊津道總管公昔從幕府早<lb/>
厠戎行覽兵法於軒轅受陰陽於吕望三門五<lb/>
壘得破敵之奇謀大艦雲梯總行軍之妙法故<lb/>
得戰無全陣野靡堅城摐金將躍馬暫臨銜壁<lb/>
與牽羊相繼豈惟秋方息亂遙聞定遠之名春<lb/>
<pb n="KR4c0003_SBCK_016-15a"/>
谷投心遐想度遼之策若斯而巳矣及三軍獻<lb/>
㨗諸將論功帝嘉乃勲作鎭炎野授公廣州都<lb/>
督改封平原公以途鄰北戸地接南池珠崖魑<lb/>
魅之鄕桐柱貪<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>之境累藩斯寄歴任稱難於<lb/>
是受以春風臨以夏日明冠婚於縣邑布庠塾<lb/>
於閭閻薤本誅強姧豪屏氣棠陰察獄<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨申<lb/>
哀理龔遂之亂繩解虞卿之錯節黃覇得循良<lb/>
之譽績未衒於邊城陳湯有方靣之勲位不登<lb/>
於刺舉兼方具美其式兹乎朝廷以公屢叅伯<lb/>
<pb n="KR4c0003_SBCK_016-15b"/>
牧駿歴班條吏不忍欺人無胥怨伏情馭極畱<lb/>
連稷野之童託義訓毗惆悵耶溪之老雖有黃<lb/>
槐紫棘無以易堯盛嶽名都猶聞借冦麟德元<lb/>
年改授金紫光祿大夫常州刺史旣而天機忽<lb/>
爽大漸彌畱白玉徒煎黃金難化台階側席方<lb/>
膺雉冕之尊玉女停機俄逢鵲衣之變以某年<lb/>
某月日春秋若干薨于公舍嗚呼哀哉惟公間<lb/>
氣呈姿靈和叶慶鳳鳴千仞鵬搏萬里情關峻<lb/>
遠得意於衆妙之門性宇沈凝忘筌於毁譽之<lb/>
<pb n="KR4c0003_SBCK_016-16a"/>
境因心以至孝悌表於鄕閭臨義而行祿賜均<lb/>
於宗族故得虬驟蠖屈服冕乘軒臨漢於締搆<lb/>
之辰游梁於駭亂之際章溝霧闢曵鶡尾而晨<lb/>
趨甲館烟開奉旄頭而夜警鳴鼙出塞進李牧<lb/>
之竒誠露冕廵方受蘇章之直筆方當獻納黃<lb/>
屋揖拜靑墀入東寺而掌壺䖏南臺而曵履不<lb/>
謂藏舟夜渉負杖朝興丹丘之化未㝷玄扄之<lb/>
痛俄及故怨深徹樂悲纏罷市者乎謹狀<lb/>
</p>
<p>
</p>
  </div>
<div> <lb/>
    <p>
<pb n="KR4c0003_SBCK_017-1a"/>
　附錄<lb/>
　　王勃傳<hi>石晉</hi>劉　昫<lb/>
王勃字子安綘州龍門人祖通隋蜀郡司戸書<lb/>
佐大業末棄官歸以著書講學爲業依春秋體<lb/>
例自獲麟後歴秦漢至於後魏著紀年之書謂<lb/>
之元經又依孔子家語揚雄法言例爲客主對<lb/>
答之說號曰中說皆爲儒士所稱義寍元年卒<lb/>
門人薜收等相與議謚曰文中子二子福畤福<lb/>
郊勃六歳解屬文構思無滯詞情英邁與兄勔<lb/>
<pb n="KR4c0003_SBCK_017-1b"/>
勮才藻相類父友杜易簡常稱之曰此王氏三<lb/>
珠樹也勃年未及冠應幽素舉及第乾封初詣<lb/>
闕上宸逰東岳頌時東都造乾元殿又上乾元<lb/>
殿頌沛王賢聞其名召爲沛府修撰甚愛重之<lb/>
諸王鬬雞互有勝負勃戲爲檄英王雞文高宗<lb/>
覽之怒曰據此是交搆之漸卽日斥勃不令入<lb/>
府久之補<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州參軍勃恃才傲物爲同僚所嫉<lb/>
有官奴曹達犯罪勃匿之又懼事洩乃殺達以<lb/>
塞口事發當誅會赦除名時勃父福畤爲雍州<lb/>
<pb n="KR4c0003_SBCK_017-2a"/>
司戸參軍坐勃左遷交趾令上元二年勃徃交<lb/>
趾省父道出江中爲採蓮賦以見意其辭甚美<lb/>
渡南海墮水而卒時年二十八勮弱冠進士登<lb/>
第累除太子典膳丞長壽中擢爲鳯閣舍人時<lb/>
壽春王成器衡陽王成義等五王初出閣同日<lb/>
授册有司撰儀注忘載册文及百僚在列方知<lb/>
闕禮宰相相顧失色勮立召書吏五人各令執<lb/>
筆口占分寫一時俱畢詞理典贍人皆歎服㝷<lb/>
加弘文舘學士兼知天官侍郞勮頗任權勢交<lb/>
<pb n="KR4c0003_SBCK_017-2b"/>
結非類萬歲通天二年綦連耀謀逆事泄勮坐<lb/>
與耀善并弟勔並伏誅勔累官至涇州刺史神<lb/>
龍初有詔追復勮勔官位福畤天后朝以子貴<lb/>
累轉澤州長史卒初吏部侍郞裴行儉典選有<lb/>
知人之鑒見勮與蘇味道謂人曰二子亦當掌<lb/>
銓衡之任李敬玄尤重楊烱盧照隣駱賓王與<lb/>
勃等四人必當顯貴行儉曰士之致遠先器識<lb/>
而後文藝勃等雖有文才而浮躁淺露豈享爵<lb/>
祿之噐耶楊子沈靜應至令長餘得令終爲幸<lb/>
<pb n="KR4c0003_SBCK_017-3a"/>
果如其言勃文章邁㨗下筆則成尤好著書撰<lb/>
周易發揮五卷及次論等書數部勃亾後竝多<lb/>
遺失有文集三十卷勃聰警絕衆於推歩暦算<lb/>
尤精嘗作大唐千歲暦言唐德靈長千年合承<lb/>
周隋短祚其論大㫖云以土王者五十代而一<lb/>
千年金王者四十九代而九百年水王者二十<lb/>
代而六百年木王三十代而八百年火王者二<lb/>
十代而七百年此天地之常期符暦之數也自<lb/>
黃帝至漢竝是五運眞主五行巳遍土運復歸<lb/>
<pb n="KR4c0003_SBCK_017-3b"/>
唐德承之宜矣魏晉至於周隋咸非正統五行<lb/>
之沴氣也故不可承之大率如此<lb/>
<pb n="KR4c0003_SBCK_017-4a"/>
　　王勃傳　宋宋　祁<lb/>
王勃字子安綘州龍門人六歲善文辭九歲得<lb/>
顔師古注漢書讀之作指瑕以擿其失麟德初<lb/>
劉祥道廵行關内勃上書自陳祥道表于朝對<lb/>
䇿高第年未及冠授朝散郞數獻頌闕下沛王<lb/>
聞其名召署府修撰論次平䑓祕畧書成王愛<lb/>
重之是時諸王鬬雞勃戲爲文檄英王雞高宗<lb/>
怒曰是且交搆斥出府勃旣廢客劒南嘗登葛<lb/>
憒山曠望慨然思諸葛亮之功賦詩見情聞虢<lb/>
<pb n="KR4c0003_SBCK_017-4b"/>
州多藥草求補參軍倚才陵籍爲僚吏共嫉官<lb/>
奴曹達抵罪匿勃所懼事洩輙殺之事覺當誅<lb/>
會赦除名父福疇繇雍州司功參軍坐勃故左<lb/>
遷交趾令勃徃省度海溺水痵而卒年二十九<lb/>
初道出鍾陵九月九日都督大宴滕王閣宿命<lb/>
其婿作序以夸客因出𥿄筆徧請客莫敢當至<lb/>
勃慨然不辭都督怒起更衣遣吏伺其文輙報<lb/>
一再報語益奇乃矍然曰天才也請遂成文極<lb/>
歡罷勃屬文初不精思先磨墨數升則酣飲引<lb/>
<pb n="KR4c0003_SBCK_017-5a"/>
被覆面卧及寤援筆成篇不易一字時人謂勃<lb/>
爲腹藁尤喜著書初祖通隋末居白牛溪敎授<lb/>
門人甚衆嘗起漢魏盡晉作書百二十篇以續<lb/>
古尙書後亾其序有錄無書者十篇勃補完缺<lb/>
逸定著二十五篇嘗謂人子不可不知醫時長<lb/>
安曹元有秘術勃從之游盡得其要嘗讀易夜<lb/>
夣若有告者曰易有太極子勉思之寤而作易<lb/>
發揮數篇至晉卦會病止又謂王者乗土王世<lb/>
五十數盡千年乘金王世四十九數九百年乘<lb/>
<pb n="KR4c0003_SBCK_017-5b"/>
水王世二十數六百年乘木王世三十數八百<lb/>
年乘火王世二十數七百年天地之常也自黃<lb/>
帝至漢五運適周土復歸唐唐應繼周漢不可<lb/>
承周隋短祚乃斥魏晉以䧏非眞主正統皆五<lb/>
行沴氣遂作唐家千歲暦武后時李嗣眞請以<lb/>
周漢爲二王後而廢周隋中宗復用周隋天寶<lb/>
中太平久上言者多以詭異進有崔昌者采勃<lb/>
舊說上五行應運暦請承周漢廢周隋爲閏右<lb/>
相李林甫亦贊右之集公卿議可否集賢學士<lb/>
<pb n="KR4c0003_SBCK_017-6a"/>
衞包起居舍人閻伯璵表上曰都堂集議之夕<lb/>
四星聚於尾天意昭然矣於是玄宗下詔以唐<lb/>
承漢黜隋以前帝王廢介<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公尊周漢爲二王<lb/>
後以商爲三恪京城起周武王漢高祖廟授崔<lb/>
昌太子贊善大夫衞包司虞員外郞楊國忠爲<lb/>
右相自稱隋宗建議復用魏爲三恪周隋爲魏<lb/>
王後<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>介二公復舊封貶崔昌烏雷尉衞包夜<lb/>
郞尉閻伯璵涪川尉勃兄勮弟助皆第進士勮<lb/>
長壽中爲鳳閣舍人壽春等五王出閣有司具<lb/>
<pb n="KR4c0003_SBCK_017-6b"/>
儀忘載册文群臣巳在乃寤其闕宰相失色勮<lb/>
召五吏執筆分占其辭粲然皆畢人人嗟服㝷<lb/>
加弘文舘學士兼知天官侍郞始裴行儉典選<lb/>
見勮與蘇味道曰二子者皆銓衡才至是語驗<lb/>
勮素善劉思禮用爲箕州刺史與綦連耀謀反<lb/>
勮與兄涇州刺史勔及助皆坐誅神龍初詔復<lb/>
官助字子功七歲䘮母哀號隣里爲泣居父憂<lb/>
毁骨立服除爲監察御史裏行初勔勮勃皆著<lb/>
才名故杜易簡稱三珠樹其後助劼又以文顯<lb/>
<pb n="KR4c0003_SBCK_017-7a"/>
劼早卒福畤少子勸亦有文福畤嘗詫韓思彦<lb/>
思彥戲曰武子有馬癖君有譽兒癖王家癖何<lb/>
多耶使助出其文思彥曰生子若是可夸也勃<lb/>
與楊烱盧照隣駱賓王皆以文章齊名天下稱<lb/>
王楊盧駱四傑烱嘗曰吾媿在盧前恥居王後<lb/>
議者謂然<lb/>
<pb n="KR4c0003_SBCK_017-7b"/>
<pb n="KR4c0003_SBCK_017-7b"/>
　　遺事<lb/>
王勃示知巳詩云客書同十奏臣劍巳三奔則<lb/>
不爲無意於功名者夣游仙詩云乗月披金枝<lb/>
連星解瓊珮則不爲無意於神仙者是以登葛<lb/>
幘山而思武侯之功宿仙居觀而思霓衣之侣<lb/>
也又述懷擬古詩云僕生二十祀有志十數年<lb/>
下策圖富貴上策懷神仙而二志竟不遂可勝<lb/>
嘆哉<hi>韻語陽秋</hi>
<pb n="KR4c0003_SBCK_017-8a"/>
<pb n="KR4c0003_SBCK_017-9a"/>
　　集評<lb/>
蕭明與王僧辯書凢諸部曲赴投戎行霜戈電<lb/>
㦸無非武庫之兵龍甲犀渠皆是靈臺之仗王<lb/>
勃滕王閣序紫電清霜王將軍之武庫正用此<lb/>
事以十四歲之童子胸中萬卷千載之下宿儒<lb/>
猶不能知其出䖏豈非間世奇才杜子美韓退<lb/>
之極其推服良有以也使勃與杜韓竝世對毫<lb/>
恐地上老驥不能追雲中俊鶻也<hi>丹鉛錄</hi>
禇淵碑風儀與秋月齊明音徽共春雲等濶庾<lb/>
<pb n="KR4c0003_SBCK_017-9b"/>
信馬射賦落花與芝蓋齊飛楊桺共春旗一色<lb/>
隋長壽舎利碑浮雲共嶺松張葢明月與巖桂<lb/>
分叢王勃滕王閣記本此然勃之語何啻青出<lb/>
於藍前無古人也<hi>丹鉛錄</hi>
滕王閣記至今稱之上巳云綠齊山葉滿紅曵<lb/>
㟁枝銷九日云蘭氣添新酌花香染別衣又詠<lb/>
風云肅肅涼景生加我林壑清驅烟入洞戸卷<lb/>
霧出山楹去來固無跡動息如有情日落山水<lb/>
靜爲君起松聲最有餘味眞天才也<hi>唐詩紀事</hi>
<pb n="KR4c0003_SBCK_017-10a"/>
　紏謬<lb/>
永嘉所刻初唐十二家其王子安集有田家三<lb/>
首過眼知非子安作細玩知爲王無功作也張<lb/>
氏貴公子多食客何以謬誤至此剔出以不誤<lb/>
觀者<lb/>
　　　田家三首<lb/>
　　阮籍生平懶嵇康意氣疎相逢一飽醉獨<lb/>
　　坐數行書平池聊養鶴閑田且牧猪草生<lb/>
　　元亮徑花暗子雲居倚牀㸔婦織登隴課<lb/>
<pb n="KR4c0003_SBCK_017-10b"/>
　　兒鋤廻頭尋仙子併是一空虛<lb/>
　　家住箕山下門枕潁川濱不知今有漢唯<lb/>
　　言昔避秦琴伴庭前月酒勸後園春自得<lb/>
　　中林士何沗上皇人<lb/>
　　平生唯以樂作性不能無朝朝訪鄕里夜<lb/>
　　夜遣人酤家貧畱客久不暇道精麄抽簾<lb/>
　　特益炬㧞簀更燃爐怕聞飲不足何見有<lb/>
　　殘壺<lb/>
<pb n="KR4c0003_SBCK_017-11a"/>
王勃寺碑高臺與鴈塔俱平曲㟁與猴池共盡<lb/>
佛有五精舍獼猴江其一也<hi>楊用修外集</hi>
王勃河橋不相送江樹遠含情杜荀鶴承恩不<lb/>
在貌敎妾若爲容皆五言律也然去後四句作<lb/>
絶乃妙<hi>藝苑巵言</hi>
盧駱王楊號稱四傑詞㫖華靡固沿陳隋之遺<lb/>
骨氣翩翩意象老境超然勝之五言遂爲律家<lb/>
正始内子安稍近樂府楊盧尚宗漢魏<hi>藝苑巵言</hi>
<pb n="KR4c0003_SBCK_017-11b"/>
<pb n="KR4c0003_SBCK_017-11b"/>
補遺<lb/>
王勃之先文中子見勃弄筆令作題太公遇文<lb/>
王贊日姬昌好德吕望潛華城闕雖近風雲尚<lb/>
賒漁舟倚石釣浦橫沙路幽山僻溪湥岸斜豹<lb/>
韜禳惡龍鈐辟邪雖逢切近猶待安車君王握<lb/>
手何其晚耶<hi>芝田錄</hi>
　按楊炯序勃文集云陳群禀太丘之訓時不<lb/>
　逮焉是勃未及見祖也丁用晦云文中命之<lb/>
　作頌恐誤姑闕之<lb/>
<pb n="KR4c0003_SBCK_017-12a"/>
<pb n="KR4c0003_SBCK_017-13a"/>
</p>
<p>
</p>
  </div>
        </body>
</text>\m</TEI>
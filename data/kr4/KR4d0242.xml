<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>澹軒集巻一</head>
    <p>
<pb n="KR4d0242_WYG_001-1a"/>
欽定四庫全書<lb/>
　澹軒集巻一　　　　　　　宋　李吕　撰<lb/>
　　五言古詩<lb/>
　　　題君山愛松軒<lb/>
青青窓外松髙下如羽葢不論霜雪晨屹立風雨外深<lb/>
根養茯苓千嵗坐可待世情苦炎凉一日㡬變態此物<lb/>
獨堅貞雅志在乆耐清聲萬壑傳時奏莊生籟<lb/>
　　　陪晦翁逰玉澗<lb/>
<pb n="KR4d0242_WYG_001-1b"/>
夜琴響空山臨流水方折老仙何處來欣賞共清絶不<lb/>
知盧仝家還有許風月<lb/>
　　　抱膝庵<lb/>
青山不世情終日獨我顧修竹嵗寒姿不受纎塵汚開<lb/>
窓寄數椽良以二者故出門欲求益擿埴未識路屠酤<lb/>
難與語餘子安足數豈無王侯家摇尾覬一遇自分踈<lb/>
懶性初非俳優具由來勢利交朝且不保暮何如翳環<lb/>
堵靜對古人語從渠不我與聊復吟梁甫<lb/>
<pb n="KR4d0242_WYG_001-2a"/>
　　　送髙丞别<hi>名衡夫字平叔</hi>
君侯七閩英學問早有餘年時猶未冠鼓篋㳺上都文<lb/>
成筆五色四海仰名譽調丞尉江邑有實不願圖朅來<lb/>
對二松清襟映氷壺粹然眉睫間未變庠序儒胸中浩<lb/>
然氣固已雄萬夫我窮卧洲渚江鷗以為徒屢枉髙軒<lb/>
過峩冠講唐虞馳騁文史樂時得陪巻舒𤓰代遽及期<lb/>
此情將焉如恥作兒女態揮洒沾衣裾虎溪豈限我足<lb/>
創方趦趄悵望不逺送搔首空躊躇所覬善行李早達<lb/>
<pb n="KR4d0242_WYG_001-2b"/>
三山隅安居未容乆快作朝省趨用賢世所急君才應<lb/>
時需願補仲山衮再矢皋陶謨勿以得失慮行當翺天<lb/>
衢愧乏折箠贈短篇見區區他時舊交念闊□寄樵漁<lb/>
　　　乙巳四月比屋多疹痘瘧痢間作五月盡猶未<lb/>
　　　已病者延綿在寢治療不獲其法往往失生理<lb/>
　　　殊可憫痛乃作民病書事一首以紀之<lb/>
去年秋冬交白晝雷虺虺隆冬忽暄燠青紅開百卉雨<lb/>
澤不時下快雪傾復霽井泉傍射鮒澗水通一遂春風<lb/>
<pb n="KR4d0242_WYG_001-3a"/>
二月前行人汗流背倐來夏初中遽變素商氣稻榖已<lb/>
三布時過未鍼水複衣日猶寒重衾夜增被燮理失其<lb/>
節老弱生疵癘疹痘無間然否則得痎痢十室聞九病<lb/>
顔色非人類明晨温風届風候尚云爾秪愁滛雨歇炎<lb/>
威火爭熾爍石更流金暴烈摧萬彚皇天本至仁長懐<lb/>
好生意恢網踈不漏葢髙卑聽視夫誰執其柄悖謬乃<lb/>
倒置感召厥有由下民亦何罪我欲借扶摇剖心叩玉<lb/>
陛九關羣虎守未許凡骨詣願天回光鑒肅正天之紀<lb/>
<pb n="KR4d0242_WYG_001-3b"/>
甲庚先後三寒暑無驟至春榮不妄施秋斂仍合義四<lb/>
序蔑侵陵功成順常理三垣拱帝座百辟森列位星辰<lb/>
各授職鈞播豈私遺巽風司號令罔或輕行止雷霆秉<lb/>
鈇鉞殱殛必姦宄膏潤到焦枯陽和不擇地幅員㡬萬<lb/>
里一一防壅蔽日月黄道明泰階平如砥豐穰被率土<lb/>
夀域包遐邇閭閻禮遜興鼠偷自不起吾皇免焦勞隣<lb/>
敵望風靡聖世作幸民請從今日始<lb/>
　　　和許尉仙田舍野老有可憐之態壁間之什<lb/>
<pb n="KR4d0242_WYG_001-4a"/>
乞糴民宵征出糶官夙駕艱食間填壑災星未退舍七<lb/>
閩况多山厥田惟中下年登穀粟賤逐末貪白話一逢<lb/>
嵗不稔大半為饑者公私乆匱乏誰歟可資藉哀哉南<lb/>
畆農長年服耕稼傾囷了租賦僅逃吏胥罵東作已無<lb/>
糧貪賖寜論價負逋罄産償求售忘早夜逡巡生計盡<lb/>
失所安足訝尉仙明逹人出語補風化咄彼兼并家斂<lb/>
衽當愧謝<lb/>
　　　喜入杉嶺<hi>此行實附采綱船欲到南康謁晦庵朱先生為先人求墓文未至而反故</hi>
<pb n="KR4d0242_WYG_001-4b"/>
　　　<hi>云然</hi>
行盡山嶺頭歡喜入鄉關憶昨冒雨去寒澁亦多端自<lb/>
登糧綱船出入狗竇寛水漲泊無岸水落淺凑灘直待風<lb/>
水順摇艣離江灣虺蜴㣲細物託龍逞神姦篙工精禱<lb/>
罷頃刻過千山脫或小不契風波生坐間竄身輙拘滯<lb/>
伍噲仍比頑疑慮狐涉氷進退羊觸藩僅得黄羲叟可<lb/>
與話嵗寒論文消永日長歌當夜闌傳聞白水發川途<lb/>
阻瀰漫余益動歸心掉首辭彎跧悵懐陶靖節不肯效<lb/>
<pb n="KR4d0242_WYG_001-5a"/>
一官况為太倉鼠蠶食殊未安肩輿走泥塗僕夫愁險<lb/>
艱附舟計已左且復行路難見㡬恨不早興盡而知還<lb/>
明朝得善逹那假生羽翰稚子爭候門細君捲簾㸔真<lb/>
樂未渠央茅簷共團圞尚論數千嵗窺管才一斑稍定<lb/>
理殘編補綴令可觀尚友天下士愽約加雕鑚逰談苦<lb/>
無味素手空厚顔底事通神明至理吾豈慳設有無父<lb/>
國而後不可干但患志匪堅作詩鑱肺肝<lb/>
　　　題吳㣲仲常齋<lb/>
<pb n="KR4d0242_WYG_001-5b"/>
人心非無常自為外物禁喜怒烈火熾寵辱銛鋒森從<lb/>
茲失本然至理而浮沉逹人解其㑹魔軍詎能侵盤石<lb/>
可轉移明月猶晴隂卓然有所立此道古與今顔淵無<lb/>
終食孟子不動心充君名齋志前修端可尋<lb/>
　　　題伯丈人黄待制歸來堂<lb/>
君子重進退大節貴能全厥志在𡨕鴻耳非聞杜鵑縣<lb/>
車示優寵揮金樂耆年髙風激貪懦千載要齊肩<lb/>
　　　送吳晦叔赴廷試<lb/>
<pb n="KR4d0242_WYG_001-6a"/>
我昔逰白鶴山川氣雄深邂逅識吾子戞然唳孤音日<lb/>
日望飛鳴洄洑迺至今玉美出堅璞木老生喬林書生<lb/>
未足道聊用慰苦心始駕百斛船掛㠶發江潯破浪當<lb/>
自茲意象殊駸駸天方拓王度清問虚宸襟調毫冩胷<lb/>
臆氣力戈鋋森荷衣縛異時恐為寒蟬瘖江城惜此别<lb/>
風雪作晝隂何以託逺懐酌酒拊劔鐔湖海氣揺薄激<lb/>
烈愁端侵唯應白雲夢夜夜飛遥岑<lb/>
　　　勉諸子<lb/>
<pb n="KR4d0242_WYG_001-6b"/>
孔子昔當戹良以桓魋故韓信伏跨下將壇起徒步聖<lb/>
賢昔未遇未免失常度固知天地寛出門多齟齬貧賤<lb/>
勢易陵動息要衡慮綈袍戀故人進食哀漂母小人不<lb/>
及夕焉知鴻鵠舉桃花倚春風零落隨夜雨流螢曳殘<lb/>
光未省羲和馭君子並松栢挺幹傲寒暑昭然揭日星<lb/>
進與衆瞻睹羣兒勤修讀文行師邃古莫學小兒軰啾<lb/>
啾燕雀語顔淵犯不校萬世共尊許孟子善養氣策功<lb/>
不下禹潢潦無根源勿用遽歆慕吾言可書紳審思宜在<lb/>
<pb n="KR4d0242_WYG_001-7a"/>
汝<lb/>
　　　遣興<lb/>
生人無喜怒喜怒由外觸平地有風波安居多鴆毒緬<lb/>
懐先哲士每用此理燭顔子不貳遷所樂一瓢足<lb/>
　　　題少室故居<lb/>
拾遺舊隠居一畆長蓬蒿在昔考槃初擇勝得無勞羊<lb/>
腸罕人迹丘壑方自豪鳳凰景星覩奔走紛兒曹屈伸<lb/>
固相感舒巻隨所遭莫言從此去索價遽能髙<lb/>
<pb n="KR4d0242_WYG_001-7b"/>
　　　近世飲者尊尚苦味有感成詩<lb/>
悠悠古先酒麴蘖化為醴適口固匪他詩人詠其㫖岐<lb/>
黄作本草甘辛味所紀惟清香滑辣四事世云爾孟詵<lb/>
注為苦自不燭厥理至今蔑公論遂以詵為是乖僻隨<lb/>
躭嗜不爾遽遭詆氣稟炎上作無與諸膽比人情素弗<lb/>
食嘗者為雪恥栁家集衆葯意在朂諸子未聞無其故<lb/>
反以彼為美一呷三掉頭强嚥身聳起從來好歡伯可<lb/>
畏非可喜孤負太和名翻作攪腸水因思俗顛倒類此<lb/>
<pb n="KR4d0242_WYG_001-8a"/>
葢多矣大路指為迂曲徑偏踐履鄭聲既可惡滿市更<lb/>
盈耳憔悴間姬姜一蕕雜蘭芷貪濁和者衆獨清競萋<lb/>
菲善惡乆相淆何特酒而已至當終難掩豈必隨風靡<lb/>
革弊㑹有時周道本如砥<lb/>
　　　見諸公古風有感而和<lb/>
吾慕嚴子陵躬耕寄事外弗聽有道舉安得從郭泰恥<lb/>
因粟五斗陶令腰束帶三賢甘寂寞舉世惜機㑹是心<lb/>
本通明忍把客塵葢洗耳頴陽水要使聞清籟紛紛難<lb/>
<pb n="KR4d0242_WYG_001-8b"/>
與言簡篇猶可賴<lb/>
　　　適見諸公詠梅之什因用其韻率作者同賦<lb/>
影落林塘凹斜入茅簷角月黒縞袂逢天寒翠袖薄世<lb/>
無杜陵人清吟乆零落詩魂不可招逺水誰當酌<lb/>
　　　復次韻二首<lb/>
首出萬物表翠芳誰與角正色淡無邪天香清不薄舊<lb/>
時對花飲寜恨霜月落老作花下僧瀹茗當杯酌<lb/>
元是第一花何用爭頭角桃李待春風妖嬈恣輕薄幽<lb/>
<pb n="KR4d0242_WYG_001-9a"/>
人似歸鴻浩氣胸磊落感此嵗寒枝悠然成獨酌<lb/>
　　　追挽㳺大夫<hi>叔翰</hi>
大夫古君子不可今人求蠅營鄙世態貪吟口不休一<lb/>
朝膺事任卓爾茂勲猷此道今已逺天乎公首丘<lb/>
　　　戒蠅<lb/>
我夙造惡業半生苦瘡癤蠅喙利如針秉箑倦揮滅彼<lb/>
蠅業更深曾不慕香潔乘間恣飛舞嗜此穢膿血我雖<lb/>
以慈受汝愧寜可雪狂念儻不俊善計有一說海上逐<lb/>
<pb n="KR4d0242_WYG_001-9b"/>
臭夫正是汝儔埓速往從之㳺從容度嵗月貪癡志願<lb/>
足人害永除絶相汝下劣軀不過藉炎熱徼倖豈可常<lb/>
肅霜防凜冽<lb/>
　　　家有含笑花開因成三首<lb/>
山花㺯春妍紫霧巧映帶凝羞香乍吐顰蹙有餘態芍<lb/>
藥畏陽艷愁紅爭斂黛幽姿小嫣然已復傾下蔡<lb/>
正色巧遮蔵天香清可帶若為忍一噱恥效嬛薄態奴<lb/>
紅春事退絶意矜粉黛質素本任真藻棁鄙居蔡<lb/>
<pb n="KR4d0242_WYG_001-10a"/>
花開哂羣芳葉宻相映帶根移下岩谷本無塵俗態紫<lb/>
萼半含羞翻嫌汚香黛我欲譜此花法書今乏蔡<lb/>
　　　送江宰别<lb/>
行李在門外駕言歸帝都三年宰杭州警敏材有餘檢<lb/>
身不容玷清冰瑩玉壺遇事有所立風雨信不渝吐哺<lb/>
出延客懸榻時待儒雅量不遺物狙詐嗤庸奴胸中水<lb/>
鑑明黒白分兩途慈良恤民瘼嚴憚戢黠胥去夏忽大<lb/>
饑米粒貴比珠農民既無蓄官廩素乏儲君以身任責<lb/>
<pb n="KR4d0242_WYG_001-10b"/>
詢謀及樵蘇聲威聳鄰㓂日贍㡬萬夫一一勞措畫晨<lb/>
飯常至晡惜哉當路者訪問亦已踈此功肩古人反與<lb/>
泛泛俱要當公論定㑹有聞天衢我衰耕谷口屹然如<lb/>
枯株他人不着眼屢辱顧草廬脫畧時軰禮待以國士<lb/>
徒臨别難為懐欲贈將焉如但願益磨礪器宇恢逺圖貴<lb/>
富皆分内青氊君豈無力疾出送别酸風生道隅征斾<lb/>
不容駐搔首空躊躇<lb/>
　　　丙辰夏和周宰<lb/>
<pb n="KR4d0242_WYG_001-11a"/>
愛公北堂幽背郭出塵外登臨攬萬象氣宇自怡泰目<lb/>
寄孤歸鴻道存不下帶山水含清暉况復總其㑹隔岸<lb/>
列喬松亭亭若車葢雲過矯虬龍風來聽竽籟於此省<lb/>
借留饑民斯有賴<lb/>
　　　讀太白集<lb/>
吾宗老太白俊逸自幼年學成喜任俠長劔辭三川無<lb/>
心馴鳥雀急義散金錢曵裾半天下所至驚四筵筆陣<lb/>
掃强敵詩情快湧泉一朝見賀監薦鶚君王前金馬得<lb/>
<pb n="KR4d0242_WYG_001-11b"/>
供奉酒徒同醉眠從駕方連召扶頭得十篇奴視髙力<lb/>
士風期魯仲連青蠅工㸃玉錦袍棹迴船自謂天地臣<lb/>
浪稱平地仙志大雖難揜身危幸保全江陵欲難作彭<lb/>
澤見㡬先仍喜宫詞句渾如諷諌篇至今讀青史終始<lb/>
無間然<lb/>
　　　貞婦<lb/>
婉彼鄒氏女其父嘗籍兵嫁作耕夫妻婦道以勤稱厥<lb/>
夫惰農業居肆寄郊坰薪爨不時給貯粟未滿缾行年<lb/>
<pb n="KR4d0242_WYG_001-12a"/>
三十餘臉白兩鬢青誰家馬上郎一見願目成留連不<lb/>
忍去斜紅掛日鉦携籃夫偶出次第陳私情示以篋中金<lb/>
持贈固不輕正色叱走之郎馬不及乘未㡬老狂生襆<lb/>
被問宿程百計稍與語酌酒欲同傾窓前理殘麻不顧<lb/>
空丁寜復出綺香囊藉以五花繒擎來通鄭重雖受心<lb/>
不平收之置敝篋生意正經營託言姑少待反把柴門<lb/>
扄長聲呼四鄰悲切不忍聽逡巡夫亦歸縶縳訴縣庭<lb/>
縣官頗嫉惡慰遣壯其能撫几三嘆息恨今無肉刑吾<lb/>
<pb n="KR4d0242_WYG_001-12b"/>
聞秋胡妻死有不朽名又聞昔羅敷語直理甚明人生<lb/>
各有偶勿用行兼并奈何世混濁强暴相侵陵鄒本微<lb/>
賤人姆傅初不經何况抱貧苦守身屹長城後世迹其<lb/>
事足嫓古烈貞誰秉董狐筆大書播餘馨<lb/>
　　　胡程寺二首<lb/>
上天一何慘盛夏忽霜飛竟奪慈母去焉用此身為空<lb/>
餘白雲念無復彩戲時一恨一灑血何以報春暉<lb/>
忽逢劬勞旦兒女拜我前低頭勿頌壽迺公實不天東<lb/>
<pb n="KR4d0242_WYG_001-13a"/>
南西北去日月時序遷目斷烏江麓髙墳鎖暝煙<hi>右閩人李</hi>
<hi>某以辛巳四月二十六日投宿是寺至之明日偶值生朝不勝哀慕之情姑述數語非敢言詩也謹泣血書志</hi>
<hi>于壁</hi>
　　　改過<lb/>
顔子趣髙逺改過不待形子路雖未及有聞思欲行庸<lb/>
人過莫知心目任盲騰縱復覺其然如醉不願醒幽顯<lb/>
孰可欺徒自蔽聰明直待形迹著巧飾漫經營辭屈既<lb/>
無益斂翼如凍蠅豫貴介于石安取冥豫成訟要免終<lb/>
<pb n="KR4d0242_WYG_001-13b"/>
凶謀始那用爭頥養知節慎損疾在窒懲下交儻不凟<lb/>
惡習難薰蒸師誨當佩服勝已求友朋過言與過行㸃<lb/>
檢莫暫停粗能遵此戒無忝爾所生海鷗識機深良馬<lb/>
認鞭聲爾過勿憚改豈知禽獸情善惡審取舍勿用苦<lb/>
叮嚀<lb/>
　　　泊雷公步涉豫章境江流淼漫煙村夾岸景色<lb/>
　　　横出顧挹不暇舟中偶獲古風一首<lb/>
我昔閱畫圖酷暑江天景是行不作難巨艦寄萍梗柂<lb/>
<pb n="KR4d0242_WYG_001-14a"/>
樓一放目合付詩管領煙雨山出沒浦溆林逾靜水行<lb/>
三四家蓑篷事畦町閑牛負烏鵲散牧無人境淼淼萬<lb/>
頃波撇掠小漁艇南風吹霽月碧玉兼天淨清絶迺如<lb/>
許獨恨句非警强作捧心顰語出輙肯綮共載多騷人<lb/>
解頥埓匡鼎模冩入新詩敢憚再三請<lb/>
　　　贈上官法師<lb/>
法官道家流修奉有年所靈驗感人多時賢贈詩句一<lb/>
日來訪予三揖進賔廡圅袖出異書雷文加釋注滌手<lb/>
<pb n="KR4d0242_WYG_001-14b"/>
徧披閱因果皆有據紛紛秦漢後死者畧可覩權量巧<lb/>
心計悖道忘君父貪滛蔑仁義往往涴斤斧質經吾聖<lb/>
人有理無其故迨乎震夷伯隠慝才顯露嗟乎三代前<lb/>
檏實猶近古後者業雖熾日甚造罪苦不然子之書何<lb/>
迺遽有許自居田野間兹事聞亦屢又知今視昔已復<lb/>
不勝數蠢彼無知軰徒誦孝悌語人貌犬彘心埋頭入<lb/>
穢汚俯仰多厚顔劬勞忍深負目前恣為樂遑恤盈墨<lb/>
簿願子持此書鑱石置通衢比屋得大誡毋致煩天誅<lb/>
<pb n="KR4d0242_WYG_001-15a"/>
下愚終不移自取任從渠有能用斯言僊籍登不誣脫<lb/>
或秘弗示與道終懸殊述此贈行色子其信否乎<lb/>
　　　題叢碧亭<lb/>
主人厭塵俗不使居無竹詩翁愛詩史詠歌長不足籜<lb/>
龍徧山園嘉名榜華屋何當乗逸興倚欄聽戛玉<lb/>
　　　聳玉亭<lb/>
昔我隠居東有圃廢不入平生愛竹心要與共晨夕種<lb/>
之三二年小笋生<graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>
                    <graphic n="KR2034" url="https://raw.githubusercontent.com/kanripo/KR-Gaiji/master/images/KR2034.png" mimeType="image/png"/>歴嵗既云乆盤根日以闢環植<lb/>
<pb n="KR4d0242_WYG_001-15b"/>
數百挺大者欲盈尺直節勢昂霄瑩潤如玉立邇來苦<lb/>
炎蒸小亭漫營葺東山舊蒲葵從此可揮擲為顧清隂<lb/>
多更期廣封殖本固待時來春風易為力<lb/>
　　　逰青玉峽<lb/>
雙劔挿銀潢飛下作驚瀑奔流兩山間峽石峙青玉大<lb/>
聲殷其雷餘響亂琴筑澄泓神龍居穢濁不敢觸𣲖别<lb/>
入危亭湍激如轉轂亭前石磴斜快㵼皺明縠我來濯<lb/>
塵纓一覽駭心目霧罩香爐峯龜鶴舞見腹山尖應更<lb/>
<pb n="KR4d0242_WYG_001-16a"/>
好恨不騎黄鵠老坡五字句斂袵三敬讀是翁乆已僊<lb/>
鯤鯨隨絶足猶有出塵語與世作軌躅援筆記姓名良<lb/>
慚學貂續<lb/>
　　　答官仲儒<lb/>
風俗去古逺人偽日敗常故知取士法時焉立紀綱設<lb/>
科發自漢糊名始扵唐前軰務實學倡道賴歐陽當世<lb/>
所得盛登用多俊良倒指㡬百年講求屢更張邇來取<lb/>
進士輕快好文章唾手鑱雁塔轉身簉鴛行莫論稽古<lb/>
<pb n="KR4d0242_WYG_001-16b"/>
力所貴時學長自顧本迂拙下語愁肺腸雖云事場屋<lb/>
浪逐槐花忙竟如卞和璧三獻足已傷既然違好尚敢<lb/>
不知括囊醸渚溪之泉可以供酒漿拾東園之果可以<lb/>
資餱糧耦語古聖賢曝背傲羲黄義命要不媿胡為乎<lb/>
皇皇故人弗予棄妙句深激昂清逸庾謝迫風騷屈宋<lb/>
旁報言乏瓊琚㣲吟頻寒螿<lb/>
　　　寄題余氏桂亭<lb/>
主人開傑檻懶種洛中魏諸郎請嘉名笑指亭下桂根<lb/>
<pb n="KR4d0242_WYG_001-17a"/>
分月暈寒花染天香細珍重青雲梯籯金未為貴<lb/>
　　　古意<lb/>
䲭鴞嘲鳳凰飛鳴競啾啾鳳兮問彼鴞見憎何因由我<lb/>
居在丹穴下瑞暫來逰梧桐與竹實食息無外求爾本<lb/>
挾妖怪隠身向隂幽所至興禍事觜爪蔵戈矛晝伏作<lb/>
鼠態白日照可羞臭腐適其願惡類自與儔志尚素不<lb/>
同何殊風馬牛嗟予月旦評豈論汝劣優汝道自取薄<lb/>
安得妄怨尤自古盜憎主何異䲭軰流有如夫子聖武<lb/>
<pb n="KR4d0242_WYG_001-17b"/>
叔非宿仇臧倉沮孟氏豈為魯君謀但當礪風節汝自<lb/>
曲如鈎<lb/>
　　　某伏䝉丈人僉判出示嘗與侍郎鄭公淺沙泉<lb/>
　　　唱醻詩軸率爾次韻<lb/>
在昔紹聖初羣英萃朝紳道鄊鼔諌舌勁氣排天閽雷<lb/>
霆固難犯鵷鷺皆喪神獨一黄右轄從容為奏陳主聖<lb/>
臣則直攀檻古所聞龍顔為稍霽投荒貸斧斤公亦坐<lb/>
此去剖符漫朱輪斯人下世乆藹然播清芬袁盎當漢<lb/>
<pb n="KR4d0242_WYG_001-18a"/>
代引却慎夫人用舍雖異致萬世嫡庶分向使李勣軰<lb/>
將順恨無門但謂此家事一言陷其君陸䞇得罪唐不<lb/>
測㡬隕身陽城以死爭乆之理頗伸不如漢汲黯同朝<lb/>
有公孫約議尋即背巧辭間其臣於惟我聖宋涵養士<lb/>
氣振世代有忠鯁漢唐何足云且如唐子方指摘椒房<lb/>
親繼論燈籠錦將貶嶺外春君謨立殿坳開救䝉寛恩<lb/>
宛陵風雅手長篇紀詠存嗟嗟此鄒黄袁陽畧同羣近<lb/>
則唐與蔡軰出有弟昆赤心要無負肯受富貴吞鄙哉<lb/>
<pb n="KR4d0242_WYG_001-18b"/>
賤丈夫肉食苟朝昏傾危不遑恤是非誰與論前史豈<lb/>
不載開卷徒沾巾伏讀珠玉書飄飄若凌雲遐追古作<lb/>
者寜讓聖俞文顧我亦何人濡毫來效顰二賢迹益顯<lb/>
餘波激後塵<lb/>
　　　酬令裕見寄之什<lb/>
伯才不鼓琴良為知音撤淵明琴無絃荆扉晝常閉吾<lb/>
道傳滄洲初不待識别叔孫志諧俗禮樂用緜蕝子陵<lb/>
持正論阿諛腰領絶寜可負鑿方枉尺未應屑郊居本<lb/>
<pb n="KR4d0242_WYG_001-19a"/>
寂寞况乃生計拙食指日益繁資用時吿竭客至坐無<lb/>
氊竊與鄭公埓天隨拾杞菊焉能饜餔餟平生所厚人<lb/>
過門或電掣嘗聞貴易交一命已變節包苴既無魚裋<lb/>
褐倦造謁濶逺故人書誰復訪衰苶有燄手可炙其如<lb/>
火不熱聞酸蚋必聚其如醯不洌向來出肺肝生死語<lb/>
虚設醇風恣澆漓仁義從蕩滅江湖足相忘何苦怨離<lb/>
别黄君忘年友嵗寒我軰列抗志忌詭隨講究亦可恱<lb/>
髙堂甘㫖奉敢以貧故闕姑從斆學半俯首棲林樾近<lb/>
<pb n="KR4d0242_WYG_001-19b"/>
枉寄贈篇用意尤清切似聞於易道琅誦口不輟顧慙<lb/>
澤畔癯韋編老披閱未逹言外意搔首漫卼臲三聖日<lb/>
星垂墻仭靡容瞥動靜本自然發明賴前哲屈伸相感<lb/>
觸至理甚昭晰泰反復于隍需順出自穴機緘黙循環<lb/>
勿用騰口說寒泉終可食但貴井常渫正乏雙南金報<lb/>
稱愧滅裂見許恵然來諒不出良月莫學王子猷興盡<lb/>
江天雪<lb/>
　　七言古詩<lb/>
<pb n="KR4d0242_WYG_001-20a"/>
　　　題焦山寺<lb/>
水輪依風負坤輿百川東流同灌輸掀巾之陂莽吞受<lb/>
沃焦之山初不濡雲根終古揷江湖狂瀾滔天隨巻舒<lb/>
空神廻飇避突兀海門排霄岌相扶僧居蠔山迷向背<lb/>
佛宇蜃氣成吹嘘昔㳺𤣥冬崖壑枯洪濤濺雨吹裳裾<lb/>
風來駕潮愁海若溟漲跋浪飜鯨魚羽淵咸池相蕩潏<lb/>
月阿日窟漂方隅此身浮漚一縁聚四大濕相瀰空虚<lb/>
鍼鋒懸持妙善住蚊睫坐睨焦螟居山中老禪眼於菟<lb/>
<pb n="KR4d0242_WYG_001-20b"/>
香飯遣化分雕胡重淵垂涎舞蛟首方丈宴寢凝薰爐<lb/>
夜寒黒月照濁水乞取壞衲摩尼珠<lb/>
　　　題宋徳器致爽軒<lb/>
將軍嘯咤風雷生一諾之寵千金輕仰頭㸔山黙不應<lb/>
此段王郎真絶人人言爽氣定何物面目儼然君不識<lb/>
非氛非祲非烟雲可以意了難口說子猷拄笏人笑癡<lb/>
先生作齋人愈疑但知談河不救渇豈信秀色能充饑<lb/>
千峯横青朝過雨折簡招歸入詩句儻有俗客來叩門<lb/>
<pb n="KR4d0242_WYG_001-21a"/>
為道我眠卿且去<lb/>
　　　滄海行<lb/>
滄海有船不可渡癡人求仙死不悟兒郎斷乳能㡬時<lb/>
忍令萬里投蛟螭兒牽母衣抱父泣文書催行星火急<lb/>
樓船一去更不歸至今思家朝夜啼人生不禁别離苦<lb/>
但得生存猶一處君不見咸陽百萬家長城白骨埋泥<lb/>
沙<lb/>
　　　宿游伯均裕齋夜無蚊蚋熟寐達旦<lb/>
<pb n="KR4d0242_WYG_001-21b"/>
處處如雷針在舌咂膚成羣難撲滅主人作官重膏血<lb/>
未勞揮拂蚊自絶荆棘不産茅山旁天台有菌皆可嘗<lb/>
期君守此化民術異類盡令回善良<lb/>
　　　寄題張道士招真閣<lb/>
君成道去何許寂寂空山號行府自從漢末人相值因<lb/>
循今莫覩凄凉古廟落嵓隈水遶閒庭縈嫩苔勅令立<lb/>
觀奉香火屈指三十年中來道士張君見竒古精力强<lb/>
明奈寒暑從前觀心力勤苦經畫一新舊堂廡嘗聞仙<lb/>
<pb n="KR4d0242_WYG_001-22a"/>
者好樓居傑閣翬飛接雲衢往來世外隠君子萬一鶴<lb/>
馭停須臾我勸張君更磨練莫遣光隂隨物轉一朝平<lb/>
步玉皇前何慮羣仙不相面多少紛紛塵世人夢中說<lb/>
夢元非真妙處工夫如㑹了千百世界現全身<lb/>
　　　寄贈天台石橋京行人<lb/>
無心曾㸔石橋雲有耳曾聽石橋水俗塵未盡難重留<lb/>
飯麻纔竟歸心起自從一别五春風夢繞橋庵西復東<lb/>
雀噪亭前聽茶鼓蛇蟠砌外䕶𤓰叢更憶依人兩烏鵲<lb/>
<pb n="KR4d0242_WYG_001-22b"/>
朝朝飛下暎真閣樹鵞土菌恣登盤林麓素無虫獸惡<lb/>
江湖迢遞皆畏途誰知世上有華胥五百開士去雖乆<lb/>
猶餘一老能清癯㡬年脅背不着席棟宇増新間金碧<lb/>
風月忽寄盈尺書約我重來共晨夕恨不速駕鵂鶹皮<lb/>
屈伸臂項欵山扉相逢定作解垢衣水邊石上同茹芝<lb/>
　　　送趙彦修<lb/>
六月紅塵如火烈朝來一雨炎威歇漸㸔蘋末起涼颸<lb/>
推上冰輪作清絶王孫叱馭欲何之直向銓曹射佳闕<lb/>
<pb n="KR4d0242_WYG_001-23a"/>
天生良才必有用豈應付與噲等埒㡬載低頭丐祠禄嵗<lb/>
寒頗獲固窮節儻逢佳士重薦論平視朝紳可頏頡<lb/>
顧我幽居苦羞縮却掃柴門學藏拙毎向水邊狎鷗鳥<lb/>
未遑郊外習綿蕝君能脫略時從逰嘗鼎一臠端可别<lb/>
臨行尚作半日留滿泛青甆話離别秋風若遇南飛鴻<lb/>
好寄一聲慰騷屑<lb/>
　　　承徳功仙尉出示直翁感興之作輒次其韻<lb/>
蠅頭蝸角使人愁貪先務勝如争舟隠心空逐市朝樂<lb/>
<pb n="KR4d0242_WYG_001-23b"/>
着眼未省林泉幽塵埃平時正汨沒出處與世相沉浮<lb/>
由徑反誚澹䑓子㧞葵仍笑公儀休懐哉古道乆寂<lb/>
寞鳳鳥不至三千秋孰知名教真樂地徒以得失為<lb/>
已憂騎馬四馳失其馭放豚一去何當求羡君淵源得<lb/>
所自結交道義相追逰箇中有路儻深造直與古人為<lb/>
輩流<lb/>
　　　賀吴守被召<hi>壽翁</hi>
吴公骨秀如天人胸襟落落皆經綸少年固已富家學<lb/>
<pb n="KR4d0242_WYG_001-24a"/>
筮仕聊稱梅子真挽弓馳馬特餘事智勇未減飛將軍<lb/>
向者長汀初擁節冦攘聚集驚鄉村誰知撫定有長䇿<lb/>
不戮一夫令自新稚耋讙呼弛兵革至今妥貼無叛民<lb/>
移帥贑川尤鎮靜宿姦褫魄胥崩奔往年羣盜號淵藪<lb/>
一旦荒壟安鋤耘錢流地上非横索鈴齋坐歗生陽春<lb/>
踐更盤錯威望著素秉公㢘政有神貪吏望風爭解去<lb/>
寃民在處皆獲伸還家坐席曾未煖迅召連催已在門<lb/>
或人未免巧求譽我公特立天下聞厥今器識兼文武<lb/>
<pb n="KR4d0242_WYG_001-24b"/>
倒指誰歟當此舉江淮百萬屯邊兵轉輸饋餉傾吳楚<lb/>
中原荆棘今㡬年師老不試漫貔虎陛下翻然采輿論<lb/>
天意可見公宜處裴度指日平蔡州充國先零豈難取<lb/>
唾手燕雲㑹有時佇㸔大將建旗鼓勒功異域鄙班超<lb/>
歸佐熈朝作申甫<lb/>
　　　送黄仲甄赴廷試<lb/>
我昔嘗為東南行煩君載酒送城國酒䦨上馬意惻愴<lb/>
似歎飛沉異鱗翮我言君豈噲等伍霜蹄偶蹶未為失<lb/>
<pb n="KR4d0242_WYG_001-25a"/>
整銜易轡便千里寧比駑駘才寸尺轉頭日月曾㡬何<lb/>
君已聲名滿蟾窟笑呼扁舟下吳㑹去意猛作秋鷹掣<lb/>
君家藝徳知何年弟兄頭角俱突兀仙枝萬丈不供折<lb/>
人家生子嘆豚犢春歸洲渚波面肥江神為君好風日<lb/>
君王正御紫宸朝蜀士半居青瑣闥牽聫即日九天上<lb/>
判司卑凡等厮役向來扵我作魚羨吾今洗眼㸔鵬擊<lb/>
人生行止特未定遇坎乗流聽造物唯有名節不可汙<lb/>
與君相期保黄髪<lb/>
<pb n="KR4d0242_WYG_001-25b"/>
　　　和韓羲仲主簿古巖韻<lb/>
君不見版築當年胥靡徒貌象忽與帝夢符卧龍抱膝<lb/>
吟梁甫霸主不憚三顧廬又不見形模苦遭婦女笑袖<lb/>
手不解世俗書碧山幽棲載典籍銀魚焚棄甘林居出<lb/>
處雖云蘭菊異道則一貫無二途要之窮通有定分所<lb/>
學豈以世俗拘一旦風雲合際㑹坐令四海如唐虞不<lb/>
用山林並容爾胸中經濟常自如世間餘子真碌碌得<lb/>
失交病言囁嚅生前雅志一飽足趨時嫵媚忘逺圖夫<lb/>
<pb n="KR4d0242_WYG_001-26a"/>
君承平相家子典刑自與今人殊青春已負老成器白<lb/>
日兀坐聖賢俱腹笥兼收線五色準擬補衮膺時須豹<lb/>
變要是有毛質鵬飛九萬㸔摶扶古巖風月鎮長好請<lb/>
著斯名鑱座隅<lb/>
　　　登賦堂<hi>為樊守作</hi>
紫雲之山㡬千丈勢壓岷峩欲爭長茫茫巨浸擘山開<lb/>
萬穴魚龍寄深廣眼明遥見使君家華堂夜魄栖簷牙<lb/>
手釣峽流揖峯翠裾珮縹緲凌雲霞仲宣登樓炫能賦<lb/>
<pb n="KR4d0242_WYG_001-26b"/>
字字悲啼嘆飄寓他人有心予忖之魏奪劉傾渠不顧<lb/>
使君胸著萬巻書向來游戯從魚符拂衣歸卧喚不出<lb/>
但有憂國心欝紆日落未落飛鳥滅却立䦨干思横發<lb/>
一川樵牧歌太平萬古關河感亡國麗詞落紙煥黼裳<lb/>
細研物變窮天藏慿誰薦之九天上我無羽翮不得將<lb/>
公乎豈乆榛棘下狗監猶能援司馬子虚大人何足云<lb/>
願賦蒸民追大雅<lb/>
　　　次韻令裕言詩<lb/>
<pb n="KR4d0242_WYG_001-27a"/>
寓形宇宙有感發無一不可供詩眸風花浩蕩百變態<lb/>
草木榮悴皆窮搜渾成功括造化窟未辭斧鑿孰為優<lb/>
要當險易随地出或平或激如水流不才正自困譏罵<lb/>
白璧為贈非所求自憐不具正法眼解頥安足論賡酬<lb/>
　　　自臨州還題杉嶺舖<lb/>
自西徂東三百里還閩入浙半月期人生奔走遽如許<lb/>
世路險夷當自知造化宻移真戯爾富貴時来則為之<lb/>
盱盱睢睢亦何益磊磊落落真大竒<lb/>
</p>
<p>
</p>
  </div>
<div>
                <head>澹軒集巻二</head>
    <p>
<pb n="KR4d0242_WYG_002-1a"/>
欽定四庫全書<lb/>
　澹軒集巻二　　　　　　　宋　李吕　撰<lb/>
　　五言律詩<lb/>
　　　送仲秉赴廷試五首<lb/>
亂石捜琮璧修梧待鳳凰地靈真間濶世眼但尋常我<lb/>
友更誰子平生唯此郎連城不當價容易莫商量<lb/>
霧豹文章異淵鯨爪角雄荒陂寒泣露空谷暮號風突<lb/>
起能無意平沉未分窮不知貂冕地冷硯破窓中<lb/>
<pb n="KR4d0242_WYG_002-1b"/>
欲獻琅玕腹君詩有宿盟雲天宸極邃日月衮衣明太<lb/>
守薦何武諸公傾賈生三山移步到寄語問𤣥卿<lb/>
一元誰破碎河洛漏㣲芬星斗昭乾緯葩華粲地文班<lb/>
揚渾細事伊傅有殊勲補履非神劒相期敬所聞<lb/>
元龍湖海士可但着茅廬詩老經從地禹功䟽鑿餘蜀<lb/>
峰帆影隔郢樹鳥行疎太史行天下歸來好著書<lb/>
　　　挽昭懐皇后詩二首<lb/>
㡛御還龜洛禕衣閟鮒隅光華隨渭水巡狩隔蒼梧已<lb/>
<pb n="KR4d0242_WYG_002-2a"/>
卜先朝祔旋聞反寢虞昭懐千載諡不朽在椒塗<lb/>
愍冊哀榮絶鮮原卜兆安世家金穴舊大隧玉衣寒何<lb/>
意簪花柰空遺刈畹蘭神㳺泰陵廟永䕶月衣冠<lb/>
　　　次涪陵㳺北巖寺伊川謪居嘗傳易於此有鈎<lb/>
　　　深堂魯直名且書之故寺有四賢像伊川魯直<lb/>
　　　康節尹和靖<lb/>
隔江定佳處放艇得幽尋直上雲根徑盡行霜葉林昔<lb/>
人非避世此地可鈎深何物能熏染幽禽亦好音<lb/>
<pb n="KR4d0242_WYG_002-2b"/>
　　　癸丑季春上洲頽岸出敗冡冡中有塼云元嘉<lb/>
　　　二十二年七月二十六日余功曹冡後世子孫<lb/>
　　　長興冨貴宜賖因題數句<lb/>
八百年前窆功曹身姓余元嘉兩行字敗甓八分書冨<lb/>
貴念猶在子孫今已無癡人不修省視此意何如<lb/>
　　　丁巳三月送周宰行<lb/>
中郎宜有後餘慶在孫枝學術堪時用公卿半已知五<lb/>
行人鮮儷四字格尤竒自此官清要毋忘老布衣<lb/>
<pb n="KR4d0242_WYG_002-3a"/>
　　　予一病七十日心事牢落作詩自解<lb/>
抱病懶巾櫛自度作黄冠披褐襟便短拖鞋步稍安忘<lb/>
機任俗薄遮眼把書㸔未必不為福善乎能自寛<lb/>
　　　多病<lb/>
守靜偏多病爭先素不能材非經世具分合出家僧利<lb/>
路防深穽窮居任曲肱息交休擾擾蔵拙要儚儚<lb/>
　　　逰希夷觀<hi>觀李阿仙人修道處</hi>
祕館白雲邊來逰記昔年黄冠姿槁甚敗屋意蕭然訪<lb/>
<pb n="KR4d0242_WYG_002-3b"/>
古知僊裔㸔碑識漢䥴危欄聊徙倚風袂欲翩翩<lb/>
楓老丹成葉蘆輕雪作花晚風何處笛疎栁欲栖鴉絶<lb/>
壁生虚靄晴天㸃片霞莫教殘酒醒客裏易思家<lb/>
　　　遣興<lb/>
天淨鳥飛逺路幽花自香春風吹草木野水滿池塘事<lb/>
去青山在人閒白日長興來搔白髪㣲意乆難忘<lb/>
　　　懐黄令裕二首<lb/>
小齋開巻罷尚友憶黄君語孟能精熟圖書正討論梅<lb/>
<pb n="KR4d0242_WYG_002-4a"/>
黄風送雨江漲野連雲何日相尋去書燈共一尊<lb/>
今時求此道篤志孰如君經訓多成誦疑難喜細論利<lb/>
交甘若醴世態薄於雲須秉嵗寒節深推孔孟尊<lb/>
　　　有感<lb/>
入務市朝念在家雲水僧善薰妻法喜敬逺女摩登忙<lb/>
裏且尋靜熱中須放生時時發深省結業莫教増<lb/>
　　　觀荷<lb/>
適當寒沼上更在月明中露重鮫珠濕天髙奩鏡空參<lb/>
<pb n="KR4d0242_WYG_002-4b"/>
差千盖緑淡竚數枝紅華髪秋風裏持盃屬老翁<lb/>
　　　對竹次韻<lb/>
舉世稱三友無心是此君美花何足竝俗客未應論不<lb/>
忍踈添月須教勁拂雲晚凉欣對罷借色入清尊<lb/>
　　　挽上官文季直二首<lb/>
踪跡半天下聲名落士林搢紳爭汲引嵗月漫侵尋後<lb/>
軰尊時尚斯人竟陸沉只言餘慶在子舍日駸駸<lb/>
念昔康强際頻趨几杖前交逰推上行禮遇辱忘年木<lb/>
<pb n="KR4d0242_WYG_002-5a"/>
落雞籠坂風酸薤露篇空餘兩行淚飄洒對新阡<lb/>
　　　晚步<lb/>
薄晚憇髙林好風吹我襟斜紅翻鷺翅空碧湛波心雲<lb/>
塢牛羊下煙汀竹篠深一聲漁笛罷裊裊送餘音<lb/>
　　　代懷祖上舅氏<lb/>
天上玉麒麟横秋爽氣新書癡心篤好綵戯日長春直<lb/>
去攀丹桂須為近紫宸外家多慶事接武有名人<lb/>
　　五言長律<lb/>
<pb n="KR4d0242_WYG_002-5b"/>
　　　絶塵軒<lb/>
昔年陪仲父杖屨集幽軒門占蹄輪道交無市井言池<lb/>
邊對棊酒胷次有丘園蟬蛻寒雲斷徑荒春草蕃増新<lb/>
窻户改尚喜典刑存結客登臨去茶𤓰勿憚煩<lb/>
　　七言律詩<lb/>
　　　歸自南康寄懐朱使君<lb/>
過盡重湖復過山隂凝忽變雪花團路迷曲折易成逺<lb/>
風助横斜巧送寒憶昨片帆離渡口特煩千騎駐江干<lb/>
<pb n="KR4d0242_WYG_002-6a"/>
如今想在芙蓉觀獨據胡床爛漫㸔<lb/>
　　　弔霍光<lb/>
官安胥飲貴仍驕父子同誅韙孝昭愽陸時方専國柄<lb/>
濟隂早已被弓弨老妻安得謀靈嫗劣女剛將冠内貂<lb/>
白去副封竒禍作後車傾覆更蕭條<lb/>
　　　七夕次韻<lb/>
天上佳期嵗一來人間急管莫相催鵲橋成後天孫度<lb/>
雨泣懸知飈馭囘兒女歡呼爭乞巧樓䑓羅列賸傳杯<lb/>
<pb n="KR4d0242_WYG_002-6b"/>
欲捜好句陪年少病士慙無工部才<lb/>
　　　送雙峰聖僧遺像還山<lb/>
枯木形模酷肖之秪應鐸落自秦時定光爐韛收親子<lb/>
圓覺門風出自枝韜晦無因觀大用感通猶得見全提<lb/>
要知取次為霖去便是元初利物機<lb/>
　　　天章閣成應制次韻<lb/>
寳構雲屯珍木才璇題金牓倚天開髙連色界非非境<lb/>
光動星躔兩兩台上帝圖書開玉府從臣冠佩繼麟臺<lb/>
<pb n="KR4d0242_WYG_002-7a"/>
詔音亦許賡宸唱榮勝鄒枚後乗陪<lb/>
　　　自題安樂行<lb/>
老於世事盡忘機古廟寒灰閱四時禀賦舊為天地貴<lb/>
遮䦨那許鬼神窺無絃緑綺陶彭澤露地白牛僧大溈<lb/>
只此瞿曇安樂行從何處覔是和非<lb/>
　　　絶塵軒<lb/>
生平雅不樂城市背郭開軒喜再來煙淡山屏青未了<lb/>
晴曛荷葢翠相挨倚風柔弱休栽栁照水横斜剰種梅<lb/>
<pb n="KR4d0242_WYG_002-7b"/>
乗興秖應清坐好此懐難向俗人開<lb/>
　　　送許尉子雲二首<lb/>
秦望排空揷鑑湖先生氣稟舊東吳胸中今古㡬千載<lb/>
筆下波瀾雄萬夫綵棒垂門姦自肅土神應夢昔何殊<lb/>
榮歸快作朝天計臺閣歡傳得巨儒<lb/>
濟人曾現斬蛟手慢學吳門作陸仙雪月精神資句法<lb/>
經綸器識得天全評君合在羲皇上許我難堪叔度賢<lb/>
出處相懸同臭味寄懐猶望捧来篇<lb/>
<pb n="KR4d0242_WYG_002-8a"/>
　　　送陳尉别二首<hi>名次公字子容</hi>
奕世雄題鴈塔名于今父子自師生詞塲魚貫真無敵<lb/>
慶事蟬聨盡有聲雅興莫追吳市隠横飛端繼紫㣲明<lb/>
<hi>陸中丞作尉日一夕土地神現夣有云</hi>從來患盜驚鄰里且喜三年皷不<lb/>
鳴<lb/>
試吏誰云百寮底長材元是萬夫雄錐刀壟斷焉能較<lb/>
涇渭區分獨至公顧我毎慚天下拙辱君見許古人風<lb/>
明年還憶蓬蒿徑身在瀛洲雨露中<lb/>
<pb n="KR4d0242_WYG_002-8b"/>
　　　天台石橋設茶供<lb/>
聞說天台髻未髽中年方遂此煎茶不行四十九盤嶺<lb/>
那見二千餘盞花架壑横空瘦龍脊崩雲裂石怒雷車<lb/>
他時乞我三椽地莫效曇猷滴兩窪<lb/>
　　　師正堂二首<lb/>
物我雖殊理本同算來身教易為功表端豈但日間影<lb/>
徳盛應如草上風作字心君生筆下照人眸子驗胸中<lb/>
平生得力今拈出尤見操存合至公<lb/>
<pb n="KR4d0242_WYG_002-9a"/>
頽垣荒蔓㡬經霜今喜崇成背郭堂雅欲援琴追宓子<lb/>
時從退食詠羔羊溪流碧遶如平篆山木隂連不斷行<lb/>
秖恐詔公臺省去空教南國愛甘棠<lb/>
　　　投贈錢侍郎端禮三篇<lb/>
人間富貴豈須論三百年來積慶門名紀太常髙大父<lb/>
氣鍾仁祖外曾孫心存忠孝源流逺義薄雲天色笑温<lb/>
屈指前時功徳軰悠悠誰似典型存<lb/>
仙風道骨本飄飄萬巻詩書樂一瓢落筆雲烟盤錦繡<lb/>
<pb n="KR4d0242_WYG_002-9b"/>
滿腔星斗絶塵囂懸知可使邦風美豈但能令國計饒<lb/>
四海徯公歸致主方今天子舜承堯<lb/>
天地生成無用軀青箱世業一愚儒㡬同海上屠龍術<lb/>
空守巖前待兔株自信平生非木石誰憐半世混泥塗<lb/>
幸逢㸃鐵為金手乞與投身造化爐<lb/>
　　　上元漫興<lb/>
天上元宵放月明張燈何苦浪經營一毬積日方呈巧<lb/>
千片輕綃僅凑成里巷禽呼傾坐去街衢蟻聚側身行<lb/>
<pb n="KR4d0242_WYG_002-10a"/>
誰人能向循良道何不留心勸耦耕<lb/>
　　　上元應制次韻<lb/>
華燈不夜照青春鼇背繒山逈絶塵已遣燭龍啣火炬<lb/>
更開璧月駐飈輪長疑化國烟霄近未覺壺天晚日賔<lb/>
知是奎文臨海外賜章今夕寵光頻<lb/>
　　　遣興<lb/>
丈夫各自有立志或出或處非一途主父直須食五鼎<lb/>
淵明元秖愛吾廬佚居自大同蛙井巧進貪前乃盜窬<lb/>
<pb n="KR4d0242_WYG_002-10b"/>
顧我蹉跎未忘學肯將身世較盈虚<lb/>
　　　病中遣興<lb/>
多難從來氣不舒老而多病背攣如足瘍所賴非心害<lb/>
目眚猶欣見舊書白晝欲眠神思倦青春閒度物情踈<lb/>
生涯淡薄隨時過他是他非莫問渠<lb/>
　　　詩勉粹夫進學兼示諸子<lb/>
閒憶當年闖孔門未能無意覺斯民浮名浮利雖關命<lb/>
多病多愁故惱人九十春光渾易老二三子者莫因循<lb/>
<pb n="KR4d0242_WYG_002-11a"/>
老夫耄矣誠堪笑何惜同來試問津<lb/>
　　　吉祥寺舊名永壽初李昇為徐温養子徐知訓<lb/>
　　　不能容置酒欲殺之行酒吏刁彦能以手爪昇<lb/>
　　　悟而迯伏此寺山谷作記無咎書<lb/>
招提一徑入垂楊翠竹千竿粉籜香正要銀絲好㸔客<lb/>
不須雪乳苦捜腸興亡徐李一彈指文字晁黄兩擅塲<lb/>
八十老僧無箇事猶將經巻佞空王<lb/>
　　　感興<lb/>
<pb n="KR4d0242_WYG_002-11b"/>
聚滅元同水上漚癡人貪着不知休生便當路栽荆棘<lb/>
死代羣雛作馬牛上隴計全謀蜀道長城功半廢沙丘<lb/>
古來大手猶如此只合將心向内求<lb/>
　　　見菊<lb/>
病夫省睡起凌晨遲菊朦朧破萼新雨細正應添潤澤<lb/>
煙輕尤覺長精神近來霜重傷禾死㡬見民憂灑涕頻<lb/>
却是東籬賸黄菊不堪易粟當金銀<lb/>
　　　庚戌仲春携小子訪别晦翁過親友江清卿之<lb/>
<pb n="KR4d0242_WYG_002-12a"/>
　　　門其嗣子尚幼不果見次早道經江清卿墓下<lb/>
　　　悵然有懐<lb/>
肩輿兀兀度山村細雨凄風日易昏問店舊曽來托宿<lb/>
支頥今覺頓銷䰟故人委蛻荒春草倦客空懐合暮雲<lb/>
古木隂連藏小隠招呼無復笑迎門<lb/>
　　　次黄象之韵<lb/>
踈山元是讀書山<hi>碑云逸士何仙舟讀書處</hi>相望麻姑舊醮壇梵刹<lb/>
雄誇今日勝隠居誰作故人㸔閒随米運川涂逈喜入林<lb/>
<pb n="KR4d0242_WYG_002-12b"/>
亭境界寛我已經營謝公屐竚君好去九遷官<lb/>
　　　借用鄧彦髙韻<lb/>
性學絲毫未易通醇疵何敢議軻雄文章事業須年少<lb/>
朴鈍情懐屬老翁閒把笑談窮物外漫裒今古着胸中<lb/>
觸來方寸有餘地喜到小齋縁素風<lb/>
　　　憂旱<lb/>
田圃如燔木葉黄火輪從早出扶桑佇觀罪已侔湯徳<lb/>
更願求言舉漢章寃死豈能無孝婦當烹應復有宏羊<lb/>
<pb n="KR4d0242_WYG_002-13a"/>
可憐野老吞聲哭此意何由逹上蒼<lb/>
　　　送王晉卿赴廷試<lb/>
恠底先生思湧泉少年筆勢已翩翩馬嘶長道空驤首<lb/>
龍擘滄波竟上天分付風雲身九萬更㸔禮樂字三千<lb/>
期君未可班行去細聽臚音黼座前<lb/>
　　　送黄元董赴廷試<lb/>
江夏無雙最擅名君家羣從總能文丹枝只為一門種<lb/>
黄巻仍收再世勲天上鴛鴻方接武眼前駑蹇漫成羣<lb/>
<pb n="KR4d0242_WYG_002-13b"/>
蜀軍自昔鋒尤選一戰憑君靜楚氛<lb/>
　　　送郭順之赴廷試<lb/>
半生鐵硯不償勞攬鏡驚心已二毛縳虎正須還老手<lb/>
挿貂未肯付兒曹九天日月披晨翳三峽魚龍息夜濤<lb/>
聞說西湖冠天下水光山色動揮毫<lb/>
　　　送楊文赴廷試<lb/>
只今冠蓋盛諸楊連嵗科名屬雁行筆下戈矛吾退舍<lb/>
胷中珠琲海傾蔵雞羣有鶴人誰識熊掌兼魚子厭嘗<lb/>
<pb n="KR4d0242_WYG_002-14a"/>
一振斯文千古事憑君更為引天潢<lb/>
　　　送楊道父赴廷試<lb/>
每念先㳺嘗慨嘆於君先世最周旋神駒墮地真千里<lb/>
老木蟠空已百年此去漢庭應籍甚向来蜀産乆蕭然<lb/>
錦衣歸日烘晴晝應與萊衣巧鬬鮮<lb/>
　　　送趙勝仲赴廷試<lb/>
過眼紛紛亂驌驦誰知龍種不尋常更生學苦藜分照<lb/>
長吉詩多錦作囊已作怒鵬横絶漢更隨鳴鳳集髙崗<lb/>
<pb n="KR4d0242_WYG_002-14b"/>
天將一第酬寒士分付宗枝亦有光<lb/>
　　　贈畫師郭叔詹<lb/>
蚤覺儒冠多誤身聊工傳冩養偏親丹青逰戱臻能事<lb/>
造化生成羨逼真筆下豈皆行路軰眼中誰是築岩人<lb/>
㑹當詔作雲臺像畫手惟君妙入神<lb/>
　　　喜雪應制次韻<lb/>
嘉平瑞雪映蒼華寒涷河源萬里沙貝闕珠宫眩雲海<lb/>
瓊林玉樹散空花先春知為農祥應澤物深隨徳意遐<lb/>
<pb n="KR4d0242_WYG_002-15a"/>
不隔寵光迴寸草何妨梅栁自萌芽<lb/>
　　　追挽劉平父二首<lb/>
奕世旂常記姓名屏山道學藹餘馨流風與世為標的<lb/>
好義於君見典型琴韻祗求追古意吟懐偏喜旁林扃<lb/>
相逢恨晚情猶厚悵望音容隔杳㝠<lb/>
髙才入用合求聞却向丘園號隠君馳騁古人真我事<lb/>
泥塗軒冕付時人黄粱未熟驚塵世白璧空埋慘暮雲<lb/>
賴得相門餘慶在諸郎峙玉正詵詵<lb/>
<pb n="KR4d0242_WYG_002-15b"/>
　　　登一覽亭有懐亡弟成老下世<lb/>
半年懶向此經行上已重來雨乍晴三徑就荒春草合<lb/>
一亭依舊暮山横悵懐丘壑空陳迹極目園林不勝情<lb/>
老境何堪風斷鴈倚欄揮淚咽溪聲<lb/>
　　　代人次韻<lb/>
當時選勝入經營杖履寧論隂與晴丘壑只應胸次有<lb/>
溪山故着面前横可憐永隔笑談樂何况從來兄弟情<lb/>
峴首人登休墮淚攪林風雨作秋聲<lb/>
<pb n="KR4d0242_WYG_002-16a"/>
　　　宣和殿新竹應制次韻<lb/>
千竿倐忽散層雲疑有風雷為駿奔峻擢已應煩地媪<lb/>
巧裁仍復借天孫已驚虎豹留皮處更看龍虵起陸痕<lb/>
<hi>一云晴飈瑟瑟吹筠緑瑞露深深染籜痕</hi>聖主工夫同造物坐令温詔發霜<lb/>
根<lb/>
　　　題游少張逸老軒<lb/>
勞生著意在榮觀炊熟黄粱萬慮寛溢目琴書聊自樂<lb/>
半窓風月不吾慳從誰更覔安心法回首幾經行路難<lb/>
<pb n="KR4d0242_WYG_002-16b"/>
料想已能同水鏡任他胷次九疑山<lb/>
　　　代人挽妻父號道者<lb/>
里閈推髙足善良不才何幸玷東牀修容方喜超賔館<lb/>
奠雁翻成舉酹觴晚鐸飄聲空有恨酸風吹淚不成行<lb/>
諸郎頭角多餘慶褒贈行看為顯揚<lb/>
　　　癸丑七月十九日以老病分任諸子以家務因<lb/>
　　　為詩以示戒<lb/>
子舍分勞非獲已息肩養疾樂閒居家傳道義頻加意<lb/>
<pb n="KR4d0242_WYG_002-17a"/>
俗愛便宜莫計渠要是人人躬孝悌更令世世飽詩書<lb/>
從今光大成吾志可免時稱賤丈夫<lb/>
</p>
<p>
</p>
  </div>
<div>
                <head>澹軒集巻三</head>
    <p>
<pb n="KR4d0242_WYG_003-1a"/>
欽定四庫全書<lb/>
　澹軒集巻三　　　　　　　宋　李吕　撰<lb/>
　　五言絶句<lb/>
　　　復齋學者<lb/>
孟氏求放心羲易戒迷復可嘆聲利場紛紛競馳逐<lb/>
　　　潭溪釣者<lb/>
踞坐魚磯上無心同狎鷗敲針漫勞力故爾投直鉤<lb/>
　　　卧雲樵者<lb/>
<pb n="KR4d0242_WYG_003-1b"/>
山深成獨徃伐木聲丁丁莫作爛柯客長年玩一枰<lb/>
　　　老圃拙者<lb/>
春蔬含緑滋荒畦自鋤芟萬事付一黙維摩許同參<lb/>
　　　雲莊耕者<lb/>
莘野樂堯舜谷口豈其郷自是不可掩區區非近名<lb/>
　　　題七者寮<hi>為劉平父作</hi>
瑩心冽寒泉砥節介如石本無市朝念自與紅塵隔<lb/>
　　　題東寮<lb/>
<pb n="KR4d0242_WYG_003-2a"/>
羲和鞭日馭發軔自暘谷道人耕寸田開窻納餘燠<lb/>
　　　止宿寮<lb/>
所重一言契寧懸千里期他年風雨夜還意劇談詩<lb/>
　　　山臺<lb/>
蠟屐恣幽尋未能得其要登臨一放目千峯供爼豆<lb/>
　　　寓齋<lb/>
萍梗天地間初不異萬物可能發深省惟有一事實<lb/>
　　　觀善齋<lb/>
<pb n="KR4d0242_WYG_003-2b"/>
羣居有深益相視無餘事此道存諸中瞭然見眸子<lb/>
　　　和邑宰張元若酹月亭詩四首<hi>亭乃大寺寨廵檢廨舍</hi>
太白邀月飲秖許老坡㑹汗漫赤壁遊浩歌邈相對<lb/>
周郎佳少年定覇在一戰勉哉志士心分陰疾如電<lb/>
古人有大志聞鷄非惡聲信知酹月意與此同條生<lb/>
明府命世才宇量特閎逺為名江上亭拈出句中眼<lb/>
　　　橘香亭二首<lb/>
滿林飽風霜千奴列亭下未許呉姬手藉此長聲價<lb/>
<pb n="KR4d0242_WYG_003-3a"/>
花落飄碎瓊果熟染黄蠟張君鼻觀間莫著蘭麝雜<lb/>
　　　鐡笛亭<lb/>
孤吹人已逺横笛處猶在清名欣有託奔雲放天籟<lb/>
　　　井泉<lb/>
山溜碧泓澄清甘歸色味儻逢張又新應不落第二<lb/>
　　　禪友<lb/>
寄語同參人切忌隨他轉若向句中尋相逢不識面<lb/>
　　　棊友<lb/>
<pb n="KR4d0242_WYG_003-3b"/>
閒尋十九路坐斷千萬心運甓何為者當知惜寸陰<lb/>
　　　琴友<lb/>
金玉聲清圓鸞鳯勢翔舞重是古人風勿效兒女語<lb/>
　　　文友<lb/>
摛辭氣為主盛氣理或差大音等韶濩小巧同春葩<lb/>
　　　題君山觀招真閣六首<lb/>
蠟屐發興屢幾為春泥阻此行不作難霽色隨歩武<lb/>
數峯碧㠝岏烏君成道山仙遊杳難問空鎻白雲閒<lb/>
<pb n="KR4d0242_WYG_003-4a"/>
雙蔓正排空云是玉真府採芝何許入忽此駕修羽<lb/>
觀宇藏山崦昔居火宅僧因縁有時節羽服奉香燈<lb/>
翬飛新樓臺像設舊金碧焚修人已老倚杖對山石<lb/>
彩侍過丘林星行忽一周春暉今已矣涕淚不能收<lb/>
　　　巢雲<lb/>
幽棲寄山隈欣賞亦何有時許巢白雲紛然入窻牖<lb/>
　　　上黄端明夀詩以竚期三入後一品見𤣥孫為<lb/>
　　　韻<lb/>
<pb n="KR4d0242_WYG_003-4b"/>
英聲乆飛揚寰海共傾竚學者仰泰山蒼生待霖雨<lb/>
器識誰能及功名自有期一朝聞正論親切在彤墀<lb/>
獻替先其大從容接每三但知言謇謇肯顧府潭潭<lb/>
仗節朔庭回建議光明入盡得强敵情何人敢輕襲<lb/>
僎升時許同孟馬寧處後人特誦謙光我獨知徳厚<lb/>
姓字本無雙山林今見一動必合禮經心焉在王室<lb/>
温㫖再褒榮王人就咨諗早晚詔公歸餘波潤羣品<lb/>
骨秀類天人神清若巖電夀與山嶽齊造物兹可見<lb/>
<pb n="KR4d0242_WYG_003-5a"/>
賤子甘藏拙無心學草𤣥自然多坎壈不是樂盤旋<lb/>
阻陪稱夀席想見醉芳樽嘉慶宜圖畫簪紳徧子孫<lb/>
　　　瑩心泉<lb/>
修綆何妨汲羸瓶不自任從渠清徹底伴我歳寒心<lb/>
　　　漁艇<lb/>
撇烈非為魚流行本處山白鷗正得意相逐過前灣<lb/>
　　　自警三首<lb/>
愛之能勿勞忠焉能勿誨彼有不受者善意翻成累<lb/>
<pb n="KR4d0242_WYG_003-5b"/>
當仁貴不讓見義忌無勇今人無魏顆勿望渠形夢<lb/>
嬖人排孟子通國誚匡章内省倘不疚青蠅徒自忙<lb/>
　　　椿逕<lb/>
栽培䕶靈根夾道若車蓋坐待八千歳儼立風雨外<lb/>
　　　題破石鋪<lb/>
徃返數百里上下幾重山僕僕利名客不知行路難<lb/>
　　　茶竈<lb/>
中坻出盤陀曲突非刻畫仙翁碾玉塵盈甌試春色<lb/>
<pb n="KR4d0242_WYG_003-6a"/>
　　　溫泉<lb/>
陰陽分二氣鈞播立萬物泉脉或寒温初非擇地出<lb/>
太檏一已散人偽日滋彰持彼炎涼態指目為温湯<lb/>
匡廬發源初絶景廼如許尤幸逺市朝不遭豪右取<lb/>
懷哉經始心與世共遊賞為語往來人莫起驪山想<lb/>
　　　題呉仲微常齋<lb/>
逹石情忘倦移山志必通朝朝勤甓運井井䇿新功<lb/>
　　七言絶句<lb/>
<pb n="KR4d0242_WYG_003-6b"/>
　　　和呉微明踈影横斜水清淺七詠韻<lb/>
深叢茉莉香有餘穠李爭春俗不除借箸推排風味勝<lb/>
尖新莫向小梅踈<lb/>
避俗淵明心㑹景秪詠孤松秀冬嶺爭識槎牙竹外枝<lb/>
月上空堦間金影<lb/>
倚竹風神不勝情裁雲刻月鬬輕明澄鮮秖合騷人惜<lb/>
懶對紅塵肉眼横<lb/>
嶺上休將貝闕誇江頭聊比玉川家箇中真趣誰能㑹<lb/>
<pb n="KR4d0242_WYG_003-7a"/>
獨對回風雪陣斜<lb/>
碧澗潺潺暮山紫閉關危坐心如水窻間微見一枝横<lb/>
鼻觀得香尤可喜<lb/>
勝賞須傾竹葉青此花元自聖之清翻思杜老尤躭翫<lb/>
野水横吹當酒行<lb/>
斜入茅簷如有恨髙情每賴吟題遣要知調鼎㑹有時<lb/>
且占寒溪照清淺<lb/>
　　　秋旱<lb/>
<pb n="KR4d0242_WYG_003-7b"/>
天公作意雨垂垂風伯顛狂散萬絲執法若能誅首惡<lb/>
更將京觀築鯨鯢<lb/>
　　　伏承伯丈人待制侍郎九重渙號三聘鼎來促<lb/>
　　　裝戒道即膺爰立謹吟成送行詩五絶句繕冩<lb/>
　　　拜呈<lb/>
漢庭得謝久縣車松竹蕭踈䕶葺廬爭奈蒼生待霖雨<lb/>
未容安石愛幽居<lb/>
嘉謨豈但國蓍龜舊學端為帝者師聖世欲收仁義效<lb/>
<pb n="KR4d0242_WYG_003-8a"/>
行看平歩鳯凰池<hi>公有是夢</hi>
孟子正心邪説息昌黎首唱六經明可憐後學多趨末<lb/>
重振斯文藉主盟<lb/>
膴膴周原二百州欲圖恢復豈難求既煩元老為時出<lb/>
但願宣王益内修<lb/>
梅花映雪送征鞍要伴先生耐歳寒收拾好歸調鼎用<lb/>
春來枝上已含酸<lb/>
　　　送千二十姪五首<lb/>
<pb n="KR4d0242_WYG_003-8b"/>
江頭片片玉梅飛嶺路迢遙雪正迷乘興為誰騎馬去<lb/>
不辭迎凍散雙蹄<lb/>
賢哉東道世崇儒愛子尤專擇楷模責望要須精舉業<lb/>
未應道義略唐虞<lb/>
紛紛世態利為言此道誰人識正傳為己為人宜兩盡<lb/>
莫教渠笑舍其田<lb/>
江左風流久擅名成章擲地作金聲清新俊逸俱難及<lb/>
若比前賢更老成<lb/>
<pb n="KR4d0242_WYG_003-9a"/>
却喜君知取友端詩情遊戱志睎顔更煩為説開三逕<lb/>
安得斯人數往還<lb/>
　　　和感懷韻<lb/>
四時迭運春復冬莫把窮愁蹙兩峰牢掣鼻繩休放却<lb/>
鏡中已失舊時容<lb/>
　　　象之晚坐有感次韻<lb/>
丈夫不作宋玉悲珍重陶潛菊一枝寄傲北窻縁底事<lb/>
只應真趣少人知<lb/>
<pb n="KR4d0242_WYG_003-9b"/>
　　　題長灘鋪<lb/>
一丘一壑吾臭味真是真非孰有無月笛煙蓑秋正好<lb/>
急須歸釣渚溪魚<lb/>
　　　千四一姪見贈笻竹杖以詩謝之<lb/>
常瞻南極畫圖中夀相偏宜九節笻珍重阿戎來寄我<lb/>
慚無林下老仙風<lb/>
　　　澹軒<lb/>
窮耽世味不期驕安得羹墻暫見堯未到聞韶飽三月<lb/>
<pb n="KR4d0242_WYG_003-10a"/>
且求陋巷樂簞瓢<lb/>
　　　代人上建守四首<lb/>
潛藩雄鎮七閩頭親覩賢侯利澤周不借冦恂留穎尾<lb/>
却敎郭伋再并州<lb/>
可怪鄉風最不情生兒不舉世相仍自從節省歸新厯<lb/>
添得王民幾萬丁<lb/>
鄂渚纔來便救焚富沙拯溺濟飢民從容妙得調元手<lb/>
好轉洪鈞拱帝宸<lb/>
<pb n="KR4d0242_WYG_003-10b"/>
悵懷徃事我何知作興重來觸緒非無地可畦家十口<lb/>
蕭然相對欲誰歸<lb/>
　　　題君山愛松軒<lb/>
嘗愛山間老喬松棲煙宿雨盤虬龍道人所愛偶相似<lb/>
許我來此聽松風<lb/>
　　　辨義豐老人師傅聞疑大乾事迹<lb/>
義寧欲末隋鼎遷解符西泝心悠然沉舟甘作夷齊鬼<lb/>
不與宇文同戴天<lb/>
<pb n="KR4d0242_WYG_003-11a"/>
　　　游鉛山石井<lb/>
碧玉罅中仙洞府玻瓈無底涵煙雨好將潤澤天下施<lb/>
沾溉寧論數千畝<lb/>
　　　次蕪徽明諸公韻三首<lb/>
鏡中已失舊時容懶問春來白與紅君為花愁成獨醉<lb/>
餘醅何惜命鄰翁<lb/>
未許酴醿浪得香殿春時出一枝芳從他百卉隨風舞<lb/>
獨立晴天試艶粧<lb/>
<pb n="KR4d0242_WYG_003-11b"/>
黄雲看即變成秋春事餘寒得少留此去浣花猶逺在<lb/>
誰人能為作遨頭<lb/>
　　　過孝義亭作詩寄歸代書<lb/>
經夕離家行百里山椒一上一回頭此來頗快凝陰相<lb/>
寄語妻兒勿過憂<lb/>
　　　登徐孺子亭<lb/>
昔賢久矣埋黄土獨有清風翳環堵曽將一束奠生芻<lb/>
今與遊人閙歌舞<lb/>
<pb n="KR4d0242_WYG_003-12a"/>
　　　簡龔令望<lb/>
乘興來尋老樹村接談才秖叙寒温翻然掉臂凌風去<lb/>
何似王猷不及門<lb/>
　　　南康道上<lb/>
穿山深徑如行巷拱道喬枝欲化龍開闢從來年代逺<lb/>
不知過盡幾人蹤<lb/>
　　　復聞杜䳌<lb/>
憶到盱江聞子䂓五更自在勸人歸而今俄起蓴鱸念<lb/>
<pb n="KR4d0242_WYG_003-12b"/>
不為山禽説是非<lb/>
　　　宿洪氏南軒<lb/>
馬乳龍鬚方壓架玉簪羅蓋漸平堤朅來頗釋塵勞念<lb/>
况有清風入枕幃<lb/>
　　　懷烏山栢庭僧宗文<lb/>
清風明月休論景翠竹黄花不離禪好箇趙州關捩子<lb/>
陶潛欲辯已忘言<lb/>
　　　遣興<lb/>
<pb n="KR4d0242_WYG_003-13a"/>
一身欲着自無處萬事不疑心始閒僕僕紅塵皆苦相<lb/>
何時挾䇿過東山<lb/>
　　　贈朱少南别二首<lb/>
外貌休尋餖座梨應知石裏藴瓌竒従来善相書前史<lb/>
為識英雄未遇時<lb/>
朱君精到古人趣踏遍東南稱獨歩秖今應詔非乏材<lb/>
預煩拈出棟梁具<lb/>
　　　己亥出南康宫伯稱以詩贈行次韻三首<lb/>
<pb n="KR4d0242_WYG_003-13b"/>
誰憐甲子混泥塗老鈍何能展壯圖方恨此行垂槖去<lb/>
辱君贈句當駢珠<lb/>
丹楓攝攝掛晨霜笑指匡廬路許長且喜眼中無逐臭<lb/>
自然心地發清香<lb/>
君才端可用於時努力行將徹主知出處到頭皆分定<lb/>
相期於道不湏離<lb/>
</p>
<p>
</p>
  </div>
<div>
                <head>澹軒集卷四</head>
    <p>
<pb n="KR4d0242_WYG_004-1a"/>
欽定四庫全書<lb/>
　澹軒集卷四　　　　　　　宋　李吕　撰<lb/>
　　詩餘<lb/>
　　　一落索<hi>送游君安解緜竹尉</hi>
琢成玉樹誰解著雲斤月斧短箠羸驂樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>一懷塵土<lb/>
嘆雄圖傷别緒　主人不語花能語苦欲留君不是留<lb/>
君處碧落紫霄樓觀參差烟霧一樽空鴻鵠舉<lb/>
　　　浣溪沙<hi>潁上即事</hi>
<pb n="KR4d0242_WYG_004-1b"/>
章水何如潁水清江山明秀發詩情七言還我是長城<lb/>
　小小細花開寳靨纎纎玉手見雲英十千名酒十分<lb/>
傾<lb/>
　　　念奴嬌<lb/>
海天向晚漸霞收餘綺波澄新緑木落山明真箇是一<lb/>
雨秋容新沐喚起姮娥摩雲撥霧駕此一輪玉桂華澄<lb/>
淡廣寒誰伴幽獨　不見弄玉吹簫樽前空對此清光<lb/>
堪掬霧鬢風鬟何處問雲雨巫山六六珠斗闌干金沙<lb/>
<pb n="KR4d0242_WYG_004-2a"/>
澄淺影轉西樓曲此情誰㑹倚風三歕横玉<lb/>
　　　前調<lb/>
素光練静照青山隠隠修眉横緑鳷鵲樓髙天似水碧<lb/>
瓦寒生銀粟千丈斜光奔雲湧霧飛過盧仝屋更無塵<lb/>
翳滿軒風撼梧竹　誰念鶴髪仙翁當年曽醉賞紫巖<lb/>
飛瀑對影三人聊痛飲一洗離愁千斛斗轉參横翻然<lb/>
歸去萬里騎黄鵠滿天霜曉呌雲吹斷横玉<lb/>
　　　滿庭芳<lb/>
<pb n="KR4d0242_WYG_004-2b"/>
光拂星揄輪髙金掌暮烟飄盡澄空素娥幽恨霜艶洗<lb/>
鈆紅醉把摩雲妙手教纎翳不㸃青銅知多少天髙露<lb/>
冷爭占九秋風　歌鐘邀勝侣園攀瓊樹簾捲珠宫算<lb/>
庾樓吟賞今古應同多謝秦娥絶唱聲聲為飄入雲中留<lb/>
仙住莫敎清影容易轉梧桐<lb/>
　　　卜算子<hi>警悟</hi>
心空道亦空風静林還静卷盡浮雲月自眀中有山河<lb/>
影　供養及修行舊話成重省豆爆生蓮火裏時痛撥<lb/>
<pb n="KR4d0242_WYG_004-3a"/>
寒灰冷<lb/>
　　　醉落魄<hi>有序</hi>
　　　　予病足置酒圃間江梅漸開不能一舉爵對<lb/>
　　　　景呻吟因效山谷道人陶陶兀兀之句法其體<lb/>
　　　　作此以遣興云<lb/>
休休莫莫當年不負西湖約一枝初見横籬落嚼蘂聞<lb/>
香長是醉鄉落魄　而今對酒空斟酌老來多病情非<lb/>
昨誰人伴我臨東閣冷淡吟懷猶可追前作<lb/>
<pb n="KR4d0242_WYG_004-3b"/>
　　　朝中措<lb/>
展屏山色翠連空瀟洒冠閩中背郭元無塵事披襟時<lb/>
有清風　君侯雅致臨流句麗愛月情鍾樂府直追歐<lb/>
老堂名新自陶翁<lb/>
　　　前調<lb/>
堂成開晏日無空景占四時中畫棟翬飛星漢彫欄鎻<lb/>
斷花風　薰人和氣清談四坐雅量千鍾早晚催歸天<lb/>
仗徃來還記溪翁<lb/>
<pb n="KR4d0242_WYG_004-4a"/>
　　　鷓鴣天<hi>寄情</hi>
臉上殘霞酒半消晚粧匀罷却無聊金泥帳小敎誰共<lb/>
銀字笙寒懶更調　人悄悄漏迢迢𤨏窻虚度可憐宵<lb/>
一從恨滿丁香結幾度春深荳冦梢<lb/>
　　　前調<hi>謝人送牡丹</hi>
甲帳春風肯見分夜陪清夣當爐薰尋香若傍䦨干曉<lb/>
定見堆紅越鄂君　雕玉佩鬱金裙憑誰書葉寄朝雲<lb/>
蘭芽九畹雖清絶也要芳心伴小醺<lb/>
<pb n="KR4d0242_WYG_004-4b"/>
　　　沁園春<hi>歎老</hi>
射虎南山斷蛟北海恍如夢中念少年豪氣霜寒一劔<lb/>
清時功業月滿雕弓年去年來成底事已一半消磨成<lb/>
老翁那堪更病為城遶愁作兵攻　無悰慵語西風正<lb/>
獨倚危䦨送塞鴻道酒能消遣酒因病減歌能消遣歌<lb/>
為愁濃大造不將爐冶去萬巻詩書寧憤窮都休問且<lb/>
試彈緑綺閒和秋䖝<lb/>
　　　木蘭花<lb/>
<pb n="KR4d0242_WYG_004-5a"/>
沉吟不語晴窻畔小字銀鈎題欲遍雲情散亂未成篇<lb/>
花骨欹斜終帶軟　重重説盡情和怨珍重提携常在<lb/>
眼暫時得近玉尖纎翻羡縷金紅象管<lb/>
　　　水調歌頭<hi>和伯稱</hi>
山雨喜開霽爽氣滌煩襟晚秋丹葉飄墜籬菊散黄金<lb/>
徙倚關河凝望回首光陰輕駛倐忽二毛侵須信人間<lb/>
世莫放酒盃深　一星子名與利漫浮沉塞翁禍福無<lb/>
定此理古猶今妙處秖應親到外物從渠舒巻出處我<lb/>
<pb n="KR4d0242_WYG_004-5b"/>
無心袖手無新語洗耳聽清音<lb/>
　　　鳯棲梧<lb/>
一嵗光陰寒共暑一日光陰只箇朝還暮有物分明能<lb/>
喚寤晚鐘晨角君聽取　擾擾膠膠勞百慮究竟思量<lb/>
沒箇相干處只有一般携得去世人喚作閒家具<lb/>
　　　㸃絳唇<lb/>
去歳天涯一燈閒作幽窻伴酒來須滿不待傍人勸<lb/>
今歳天涯又是年華晚凄凉慣問天不管只我何曽管<lb/>
<pb n="KR4d0242_WYG_004-6a"/>
　　　調笑令<lb/>
掩袖低迷情不禁背人低語兩知心烟蛾漸放愁邊散<lb/>
細靨從敎醉裏深小梅破萼嬌難似喜色着人吹不起<lb/>
莫將羽扇掩明波灔灔光風生眼尾　眼尾寄深意一<lb/>
㸃蘭膏紅破蕊鈿窩淺淺雙痕媚背面銀牀斜倚燭花<lb/>
先報今宵喜管定知人心裏<lb/>
　　　前調<hi>飲</hi>
摘蘂和香滴得成更將白玉琢飛鯨殢嬌一任香羅涴<lb/>
<pb n="KR4d0242_WYG_004-6b"/>
更折花枝作令行香浮金鱗翻蘂盞笑裏桃花紅近眼<lb/>
粉壺琥珀為君傾弄翠挼紅歸来晚　歸晚思何限玉<lb/>
墜金偏雲鬢亂傷春誰作嬉逰伴只有飛来花片㡬回<lb/>
愁映眉山逺總被春風驚散<lb/>
　　　前調<hi>坐</hi>
玉笙吹遍古梁州暗學芙蓉一様愁倚牕重整金條脫<lb/>
對鑑不䣃紅臂韝淺淺緑靴雙鳯困柳弱花慵斂新悶<lb/>
嬌多無力凭薰籠又報杏園春意盡　春盡斂新悶暗<lb/>
<pb n="KR4d0242_WYG_004-7a"/>
傍銀屏撩綠鬢攅眉不許旁人問簾外冷紅成陣銀<lb/>
釭挑盡睡未肯腸斷秦郎歸信<lb/>
　　　前調<hi>博</hi>
緑檀屏下玉成圍喚擁金盆出注時多情故與諸郎戯<lb/>
不惜春嬌兩鬢垂珠璣滿斗猶慵起玉馬象盤還得意<lb/>
漏冷銅烏喚不譍更移紅燭桃花底　花底錦鋪地繡<lb/>
浪瓊枝光似洗一心長在金盆裏翠袖懶遮纎指珠璣<lb/>
滿斗猶慵起過盡紅樓春睡<lb/>
<pb n="KR4d0242_WYG_004-7b"/>
　　　前調<hi>歌</hi>
賢川六疊小香檀玉笋纎纎不奈寒淺破朱唇促新調<lb/>
紅絲短瑟未須彈錦字兩行粧寳扇扇中鸞影迷嬌面<lb/>
蘭葉歌翻春事空孤鳯離鸞兩含怨　含怨兩顰淺羽<lb/>
髻雲鬟低玉燕緑沈香底金鵝扇隱隱花枝輕顫當筵<lb/>
不放紅雲轉正是玉壺春滿<lb/>
　　　八寳粧<hi>感懷</hi>
門掩黄昏畫堂人寂暮雨乍収殘暑簾捲踈星庭户悄<lb/>
<pb n="KR4d0242_WYG_004-8a"/>
隠隠嚴城鐘鼔空堦烟暝半開斜月朦朧銀河澄淡風<lb/>
凄楚還是鳳樓人逺桃源無路　惆悵夜乆星繁碧雲<lb/>
望斷玉簫聲在何處念誰伴茜裙翠袖共携手瑶臺歸<lb/>
去對修竹森森院宇曲屛香暖凝沈炷問對酒當歌情<lb/>
懐記得劉郎否<lb/>
　　　臨江仙<hi>洞庭湖懐古</hi>
湖水連天天連水秋来分外澄清君山自是小蓬瀛氣<lb/>
蒸雲夣澤波撼岳陽城　帝子有靈能鼓瑟悽然依舊傷情<lb/>
<pb n="KR4d0242_WYG_004-8b"/>
㣲聞蘭芷動芳馨曲終人不見江上數峯青<lb/>
　　　前調<lb/>
家在宋牆東畔住流鶯時送芳音竊香解佩両沉沉都<lb/>
縁些子事過却許多春　日上花梢初睡起繡衣閒縱<lb/>
金針錯將黄暈壓檀心見人羞不語偷把淚珠匀<lb/>
</p>
<p>
</p>
  </div>
<div>
                <head>澹軒集卷五</head>
    <p>
<pb n="KR4d0242_WYG_005-1a"/>
欽定四庫全書<lb/>
　澹軒集卷五　　　　　　　宋　李吕　撰<lb/>
　　序<lb/>
　　　送周術士序<lb/>
周公系出某少落魄不事家人作業持其術曰三命曰<lb/>
五命翺翔江河渉二浙走巴蜀間一歸閩粤其足跡所<lb/>
逮幾半天下行萬里而未厭也從士夫遊世所歆艶者<lb/>
鮮不識也一日袖手跂於衡門之右㑹余送客揖而進<lb/>
<pb n="KR4d0242_WYG_005-1b"/>
之澹軒道所由來頗自衒其術之精因謂之曰余少也<lb/>
不無意於速化選耍數竒退而自屏於無用之學亦有<lb/>
年矣子之術神余何以子為問試取一二親舊五行叩<lb/>
之凡他人以為肯綮者周輙迎刃而解辨析品藻若無<lb/>
凝滯至其巧發竒中坐者為之激節噫周之術可謂不<lb/>
苟然者矣惟天降𠂻在人受之而為命故曰能者養之<lb/>
以福不能者敗以取禍此古之所謂命也今之談命者<lb/>
其學蓋自司馬季主時已有虛髙禄命等語後人又推<lb/>
<pb n="KR4d0242_WYG_005-2a"/>
廣其道於是以人始生年月日時㑹而觀之而休咎生<lb/>
焉至於支干五行錯綜萬變運式布棊星推厯卜分寸<lb/>
薄厚㝠捜造化刑殺所臨或遇而為福貴禄所㑹或陷<lb/>
而為禍卒然未獲其指者比比皆是必也窮年皓首其<lb/>
閲人也衆其取類也多然後察徃知來如衡之於輕重<lb/>
度之於長短秋毫不得而隐也然猶有賦稟殊異分野<lb/>
乖冝毫釐之差眩目惑心庸有未盡者焉嗚呼如是其<lb/>
難也要其所歸特不過逆數之一耳非向所謂命也觀<lb/>
<pb n="KR4d0242_WYG_005-2b"/>
季主所以曉二大夫使之茫乎失色亦必有道矣夫鍼<lb/>
膏肓而起痼疾求有益於問命者將不止於此子盍歸<lb/>
而求之壬寅首夏序<lb/>
　　　烏洲李氏世譜序<lb/>
初祖自唐末卜居光澤之烏洲卒葬本村世號員外墳<lb/>
墳園占地從廣所抵伯祖長官嘗慮從官轉徙為隣畔<lb/>
侵併具言於邑大夫給據以照屬朝廷舉行經界里正<lb/>
行量歩畝又狹於當時所載姑附見於刪定之砧基歳<lb/>
<pb n="KR4d0242_WYG_005-3a"/>
在己丑某嘗率宗族環以版築辛卯之春北溪泛溢墻<lb/>
悉浸仆基石僅存其兆域之内凡有二冢居其中者特<lb/>
大數十年來墳土消落冡面之塼畢露塼側有文曰咸<lb/>
通五年二月葬其左者差小文曰咸通二年某月葬或<lb/>
有李家冡三字然世系悠悠傳録不一考於髙曽以來<lb/>
誌墓之文或云有穎者出於青州之千乘或云唐大中<lb/>
間都官員外郎頻為建州刺史有惠愛卒官下時邵武<lb/>
光澤未升郡縣穎建州境子弟有不果歸者留居於此<lb/>
<pb n="KR4d0242_WYG_005-3b"/>
自大中改元咸通適其時也質之本傳時有不合豈登<lb/>
載之闕歟為之後者疑以傳疑迄未有以取正也迨紹<lb/>
興戊寅送婦翁之官御史府道出雲際邂逅族人季英<lb/>
者備言少時及見其家舊譜則云初祖公逹偕弟公逺<lb/>
實南劒望姓以事往來吾里有髙公者豪據烏洲館二<lb/>
公於别室竒公逹妻以女髙無子罄其貲以奉焉三者<lb/>
之説未知孰是要之雲際所聞頗詳首末差若可信今<lb/>
譜目之曰員外從長官公文舊稱也自昔相傳初祖之<lb/>
<pb n="KR4d0242_WYG_005-4a"/>
後分𣲖為四是則同考四子名皆從走咸有隠君子之<lb/>
操當唐末䘮亂避難散處以蕃以殖曰超北徙雲際得<lb/>
建安劉侍郎䕫所撰仲權墓表則曰超生朱朱生徳榮<lb/>
徳榮生巽巽登第太宗朝仕至度支郎中際山以南李<lb/>
其姓者悉超之裔也其東徙邵武之將渠之久里曰赴<lb/>
曰越皆為茂族大丞相綱父子兄弟聨芳接武蓋居將<lb/>
渠焉曰起世其先廬主產業不樂徙吾族其後也吕丱<lb/>
角侍諸父聞講道舊事奉常公與仲權之孫演友善同<lb/>
<pb n="KR4d0242_WYG_005-4b"/>
處太學相謂兄弟又於外村上官必發家得奉常公與<lb/>
其祖判官名晉卿内簡目其妻李為大姐者亦視仲權<lb/>
為祖父以此推之仲權正與司空同行又聞之從叔父<lb/>
字興祖嘗言於鎮嶺族祖恩州故笥得片紙若祝文文<lb/>
藁者稱户曹之父大公祖則十公二妣皆危氏以仲權<lb/>
墓表考證世次十公當名為起昔洲之艮維有墟墓環<lb/>
以石居人皆曰公墓又北直户曹故址變為灘磧久矣<lb/>
惟公墓在近歳溪東民李與兄弟剏田于故溪中纍石<lb/>
<pb n="KR4d0242_WYG_005-5a"/>
以障水水勢益西灌嚙公墓且盡時登仕刪定二父猶<lb/>
無恙遷之上蘭口其存者内棺底蓋而已朱墨間錯漆<lb/>
色儼然太公葬浮際原長官嘗侍奉常公一拜其下後<lb/>
無識其處者户曹有鄉行三長列上得王氏版命凡三<lb/>
鎮之曲直取决焉五季間人家質賣劵契經印押乃可<lb/>
施用辛亥刼火之前尚及見之司空在太宗時部民兵<lb/>
督餉轉海溺水死少已志于學五經皆手抄廷評公少<lb/>
孤刻苦自立學益富作詩得少陵句法自是烏洲之李<lb/>
<pb n="KR4d0242_WYG_005-5b"/>
遂與聞家代不乏賢焉若夫得姓者必出于隴西至于<lb/>
命氏之由蟠根奕葉則備見于典膳丞延夀之序傳兹<lb/>
不復列云時大宋淳熈四年歳次丁酉五月二十六日<lb/>
甲午裔孫吕謹序<lb/>
　　　諸子命名序<lb/>
吾家徙居烏洲世載禮讓垂三百年髙祖廷評府君髙<lb/>
蹈林泉寓意詩律聚書敎授澹然無營曽祖太常府君<lb/>
以豪邁逸羣之器鼓篋逺近遊學成登進士第年才二<lb/>
<pb n="KR4d0242_WYG_005-6a"/>
十有九仕雖益困而惠施則廣篤生三子其仲與元祐<lb/>
諸公上下議論是為黨人其季則吾祖九府君以孝悌<lb/>
然諾信於郷里先考奏名進士府君少而苦學處閨門<lb/>
不違父道出而遊庠序與四方士大夫遊見者畏服其<lb/>
遇人之急義而有信其臨事敏明而有守夫人皆知之<lb/>
吾不足以知也吾不幸早孤奉素業粗不敢失墜咨汝<lb/>
諸子可毋念汝祖若曽髙若逺祖之為乎吾不足使汝<lb/>
學也吾今命汝以名表汝以字姑述在昔聞於祖父之<lb/>
<pb n="KR4d0242_WYG_005-6b"/>
訓明以敎汝汝列聽勿譁曰紹祖夫保家之主固已難<lb/>
矣彼菑穫之喻非廣阡陌也堂構之辭非侈居室也肆<lb/>
前修之立身行事垂範將來汝既知之髙山仰止景行<lb/>
行止徒知而徒言豈若躬行而允蹈之也其字汝以景<lb/>
行曰懷祖夫孝始於事親終于治國平天下人能以深<lb/>
愛之誠心推而上之則知尊祖故知父而不知祖不足<lb/>
以言孝孝不備則本不立矣祖乃生人之本孝乃為人<lb/>
之本有本則放乎四海可也其字汝以孝本曰閎祖六<lb/>
<pb n="KR4d0242_WYG_005-7a"/>
經皆載道之文諸史皆應變之迹學者之所盡心吾人<lb/>
號為本務汎濫無統適足自亂博學詳説莫知其要非<lb/>
古人之所貴也其字汝以守約曰相祖行成乎身功加<lb/>
乎民非必處也隠居求志行義逹道非必出也然上下<lb/>
進退神龍不能違其時行止久速聖人必曰當其可其<lb/>
字汝以時可曰襲祖君子居其室出其言善則千里之<lb/>
外應之故一出言不敢忘父母苟為不然則忝爾所生<lb/>
忝所生則忝厥祖忝厥祖則惡名隨之矣其字汝以世<lb/>
<pb n="KR4d0242_WYG_005-7b"/>
譽曰壯祖夫壯非君子事也故小人用壯君子用罔然<lb/>
興事赴功類非懦弱之所能詩不云乎克壯其猷史不<lb/>
云乎老當益壯言壯則有盛大之意故有大者不可以<lb/>
盈志愈大則心愈小為近道矣其字汝以處謙噫善人<lb/>
不善人之師是以蓬生麻中不扶自直吾今敎汝不於<lb/>
其他特不過稱吾父祖之行事與夫所以責望於後人<lb/>
者述為訓誡命汝名字俾之覩名思義可謂待汝不薄<lb/>
矣惟其有之是以似之汝等氣類克肖資以進修充以<lb/>
<pb n="KR4d0242_WYG_005-8a"/>
器識庶幾乎不墜其緒也捨此則為自暴自棄矣書云<lb/>
惟狂克念作聖唯聖罔念作狂是知狂聖之辨亦念與<lb/>
不念而已故曰差之毫釐繆以千里宋乾道九年癸巳<lb/>
八月初一日書<lb/>
　　　代縣宰社倉砧基簿序<lb/>
今社倉之制其説有二曰儲米以備賑貸之用也斂息<lb/>
以資舉子之給也向者崇安開糶倣隋唐舊制而創為<lb/>
之蓋倉以社名則賴乎里之人相與推行而不渉吏手<lb/>
<pb n="KR4d0242_WYG_005-8b"/>
故實惠稍孚而弊端迄塞余涖邑數月適連帥趙公封<lb/>
示崇安條畫俾視效而舉行之㑹里有處士李某余始<lb/>
到官知其人焉一日以其事謀之寮友與夫鄉人之善<lb/>
者僉以李為然遂造門而問故李曰吾邑東西不及百<lb/>
里南北相距加二十里中多亂山可耕之田僅得三之<lb/>
一故樂歳則粗可以給一有水旱之變則食為之不足<lb/>
於是溺子而不舉者俗誠有之賢令尹得不為之長慮<lb/>
而使之知父子之親乎又况闕米於新陳之未接則憂<lb/>
<pb n="KR4d0242_WYG_005-9a"/>
不在鄉而在市蓋販者無千金之積停者無三日之聚<lb/>
鄉人挈擔石以趨市少則有踊貴之患甚則有不繼之<lb/>
憂官盍有以為之備乎然捐米以惠人非買田以規歳<lb/>
收之入儲米以備糶非建倉以别在官之廩則不可以<lb/>
圖久於是議以克合迺詳視崇安之成規講究吾邑之<lb/>
所便増損而行之惟其所當凡買田建倉官出緡錢二<lb/>
千而糴米所直數亦稱是李又推擇其鄉之士八人任<lb/>
鄉官之委以與民附籍縣復委官措置以示公私互相<lb/>
<pb n="KR4d0242_WYG_005-9b"/>
維持之意幽逺之民始而疑來請者尚寡中而信歳終<lb/>
計之已支百斛今買田之外益以沒入之産亦既三倍<lb/>
所收矣所儲千斛若糴以時直而出糶以平價雖嵗稔亦<lb/>
䝉利焉夫不規剰利以糶則可使常新取諸歳収而與<lb/>
則可以持久由目前觀之若可以詔後而貽逺矣獨念<lb/>
夫崇安創始之制倡者里人而官為之應故其成若難<lb/>
而久非所患今吾邑舉行之方官始倡之而里人為之<lb/>
助矧其設施各務得宜則其事跡容有小異至於救民<lb/>
<pb n="KR4d0242_WYG_005-10a"/>
於壑為國添丁原其用心則未始不同然念牧民之吏<lb/>
率以三歳而終更斂歳計之餘錙銖而積其所成立僅<lb/>
止於此至於増光潤色自此豈無與我同志者吾邑之<lb/>
利未見其已時也雖然百里之治欲民化而俗善兹特<lb/>
其一端耳若夫富室之兼併豪民之武斷惡習相染而<lb/>
敝民間出頽風相仍而敝事時生必將講明治化㧞本<lb/>
塞源以成禮義之俗則余之所以望於後之君子詎止<lb/>
於此耶姑摭建置本末出納條例悉列於冊著為砧基<lb/>
<pb n="KR4d0242_WYG_005-10b"/>
簿且復為之序以冠其首用詔來者使公私皆得以稽<lb/>
考焉<lb/>
　　　㑹族講禮序<lb/>
某比見吾宗生聚日蕃至講禮之時特不過冬年兩節<lb/>
而已惟㑹面之期如是其疏所以異於路人無幾又况<lb/>
其間傲岸簡忽不能推見根本苟且自便居㓜惟憚其<lb/>
長之見則矙亡而題其門居長或見其㓜之來則戒僕<lb/>
以拒其謁遂使服屬未逺累年或不一見異時邂逅或<lb/>
<pb n="KR4d0242_WYG_005-11a"/>
不相識風俗至是亦已頽矣故嘗與衆僉議髙祖大理<lb/>
評事府君髙祖母光澤縣君實大吾族其别三祖曰朝<lb/>
請大夫府君曰河源主簿府君益封殖之今本村上下<lb/>
東門裏外及邵武磨灘居者皆三祖之子孫也今欲每<lb/>
遇冬年就族人之家稍寛廣者設廷評光澤及三祖之<lb/>
位供以香燈酒菓紏合族黨上自吾兄弟下及諸曽其<lb/>
日已刻咸具盛服<hi>或公服或襴㡤或衫帽或小衫各隨其宜但不可用道服背子</hi>相率<lb/>
畢集尊卑以列薦獻如儀然後自尊及卑逐行講拜就<lb/>
<pb n="KR4d0242_WYG_005-11b"/>
坐茶湯成禮而退于以尊祖于以合族使子子孫孫咸<lb/>
知其所自來且知族屬雖廣而同出於一氣也則事長<lb/>
慈㓜之道不下席而得而親睦之風將不勸而自厚矣<lb/>
嗚呼自廷評公至吾兄弟凡五世自吾兄弟至諸曽又<lb/>
四世矣合今四世自勝衣以上略計幾二百人族姓之<lb/>
蕃求之吾里殆難其匹既蕃矣又能世其素業乆而不<lb/>
墜抑又難也欲其素業久而不墜舍禮何以哉然則兹<lb/>
㑹之設其繫吾宗之隆替甚大豈曰小補之哉今議本<lb/>
<pb n="KR4d0242_WYG_005-12a"/>
村東門兩處每節各委謹幹子弟二名掌其事前期徧<lb/>
具咨請量收少錢備香燈酒菓之屬措置器具坐次詰<lb/>
朝鋪設務在整齊衆集賛導薦拜毋得差紊仍署簿一<lb/>
扇逐節開具與㑹之人行軰年甲及行禮節次取尊長<lb/>
簽押事畢差定後次掌事付之交管及真像器具等悉<lb/>
令藏去毋致損壞其與㑹者若有疾患死喪急幹逺出<lb/>
等事不果來者許前期具假狀報掌事者照㑹其有傲<lb/>
岸簡忽苟且自便托故不至是不知宗族之誼在所不<lb/>
<pb n="KR4d0242_WYG_005-12b"/>
齒如此庶幾可以持久凡我同志念之重之<lb/>
　　　送呉必裕序<lb/>
呉必裕長年斆學僅支菽水之奉囊無餘貲瓶無儲粟<lb/>
人所知也今春遽失所怙惟是附於身者正未有以處<lb/>
賴故端明黄公揮金濟辦得就木焉在殯且久必裕索<lb/>
居四壁骨立容瘁茫然復無以為葬一日問䇿於李某<lb/>
某曰必裕故家大乾之中坊世號著姓内外婣黨蟬聨<lb/>
甲族固不少矣其間豈無髙誼薄雲如端明公之用心<lb/>
<pb n="KR4d0242_WYG_005-13a"/>
者必裕試一叩之脱遇一人盡捐麥舟則子先君之事<lb/>
濟矣不然集衆腋以成裘必裕猶當俛首為親不憚於<lb/>
屑屑若家於喪則不可也必裕勉之哉<lb/>
　　　送龔伯成序<lb/>
龔一新伯成漂汎不偶比丁内艱而堂有㗳然之老零<lb/>
丁窮瘁苦無以自存昔原壤之母死夫子不以其遊於<lb/>
方外猶助之沐槨曰親者毋失其為親也故者毋失其<lb/>
為故也今伯成以文學授徒四方俊秀從而與之博約<lb/>
<pb n="KR4d0242_WYG_005-13b"/>
宜亦不少况親故在東阡南陌者聲相聞也烏得不為<lb/>
之動心哉凡諸徃來能隨力薄助俾死者有歸老者有<lb/>
養斯亦古人患難相救恤之意子勿謂當世無其人焉<lb/>
因行試以此叩之<lb/>
　　　與四八姪序<lb/>
族祖南恩州房近來孫枝凋零尤甚其有者四八姪而<lb/>
已年雖過中或尚有嗣續之望近議定牛嶺髙氏為進<lb/>
舍夫斆學者所獲僅了定禮許以年下畢結茫然未有<lb/>
<pb n="KR4d0242_WYG_005-14a"/>
其貲吾宗敦睦有素非他人比不免徧詣懇投能隨力<lb/>
助成之是亦義舉此姪家無四壁族中前時吉㓙徵逐<lb/>
皆不暇講其或追念於此量施以為之報則索我於枯<lb/>
魚之肆矣<lb/>
　　　與六七弟命子名序<lb/>
余從弟季嘉年四十有三實始生子為伯祖父提舉公<lb/>
之曾孫公在元祐間以論事得罪入黨人籍去今八十<lb/>
許年而爾之子始生謁名於予予命之曰挺字以嗣直<lb/>
<pb n="KR4d0242_WYG_005-14b"/>
取魏鄭公古之遺直其後魏謩挺挺有祖風烈之意願<lb/>
吾弟勿以貧故謹敎而成立之則謩之事業將復見於<lb/>
吾家兄老矣所以期待於爾父子者不淺尚克念之庚<lb/>
戌十一月十七日長至澹軒翁述<lb/>
</p>
<p>
</p>
  </div>
<div>
                <head>澹軒集巻六</head>
    <p>
<pb n="KR4d0242_WYG_006-1a"/>
欽定四庫全書<lb/>
　澹軒集巻六　　　　　　　宋　李吕　撰<lb/>
　　記<lb/>
　　　義方堂記<lb/>
紹興首元歲在辛亥建冦一夕間道奄至先廬數百楹<lb/>
燔爇殆盡自是所在竊發人不奠居先君乃相水東之<lb/>
仙岡差若僻逺旁有山徑倉卒易于奔避營治粗畢攜<lb/>
累居焉居之西偏創小堂下瞰池圃旁闢軒窻置几案<lb/>
<pb n="KR4d0242_WYG_006-1b"/>
橫經以教子而命之曰義方不幸先君早世權厝其地<lb/>
扶挈老稚復葺故址依從諸父為求師問學計是後堂<lb/>
乃屬之僧菴迨辛巳遷神于獅山而堂遂廢于乙未每<lb/>
過其處但見荆榛櫛比痛悼隕泣若無以自容今年二<lb/>
月因獲掄材鳩工直丘隴坤維相距二百舉趾考槃數<lb/>
椽其從十有八尺廣則倍之而增其二焉雖輪奐一新<lb/>
而規模格物不敢有加其舊復用昔日之名揭之楣間<lb/>
示以不忘虚其中席以奉安遺像竅户牖于夾室北設<lb/>
<pb n="KR4d0242_WYG_006-2a"/>
臥榻前列琴書輒取顔曾之所事以名其左曰四勿右<lb/>
曰三省使子孫篤志于學者肄業其下朝夕相見先君<lb/>
之為人如親承其謦欬而取法其用心出入踐古人之<lb/>
迹而志其逺者大者則于先君為無負矣惟我先君居<lb/>
仁由義不務表暴私門寡祜降年弗永故畧不見于施<lb/>
設然推其行身及物無愧幽顯則知其志之所存者夫<lb/>
豈淺淺哉使命與時㑹其所成就决非碌碌者比也新<lb/>
安朱先生故已摭其梗槩銘之墓石矣么麽小子詎敢<lb/>
<pb n="KR4d0242_WYG_006-2b"/>
復有贊述推原先君命堂之意以勉進來者庻幾獲此<lb/>
而佩服之爾苟為不然利欲内焚而趨嚮弗類交遊便<lb/>
辟而傲誕自棄有一于此誠先君之罪人為斯堂之所<lb/>
擯矣至于歲月悠久成毁有時想後之人豈無同乎我<lb/>
者嗣葺之然則是名之作將愈久而愈光未可以世數<lb/>
議也於是乎書淳熈十五年嵗次戊申四月丁卯子男某<lb/>
謹記<lb/>
　　　孝友亭記<lb/>
<pb n="KR4d0242_WYG_006-3a"/>
先大父處士府君以大觀丁亥六月二日終于正寢迨<lb/>
己丑始克以禮葬于邑西溪口之原旁立亭一所以備<lb/>
歲時拜掃陳薦于其下蓋窀穸之初叔父所創也歲徂<lb/>
屋老日就頽圮越淳熈己酉相距已八十三年矣長孫<lb/>
某率從父弟順輟忌日齋享清明拜掃之費選匠掄材<lb/>
取榱題椽桷之撓壊者墻壁瓴甃之崩缺者悉更以新<lb/>
好稍復其舊從兩架梁外壁以為房使守塜之家居之<lb/>
授田四畝以為衣食俱令以時汎治庭宇掃除敗葉勿<lb/>
<pb n="KR4d0242_WYG_006-3b"/>
使壅積補苴罅漏勿使穿穴為經久之計某念㓜失所<lb/>
怙逮事日淺嘗聞之叔父言大父為人軒昻磊落慷慨<lb/>
有大志善談吐重然諾治生義然後取不務苟得有為<lb/>
權譎之言以進者皆噤不得發先是奉常府君早世大<lb/>
父上有二兄而下有一從父弟往往皆欲自奮于文字<lb/>
中大父獨與其叔父河源主簿府君分典内外河源府<lb/>
君貿遷川廣間歲一歸久以為常大父專意經理以奉<lb/>
親肥家為己任河源府君既卒官大父以其子少親往<lb/>
<pb n="KR4d0242_WYG_006-4a"/>
護柩事叔母與親母等咸得其歡心待兄弟若一内外<lb/>
無間言營治勤劇而不私其利周人患難而不有其恩<lb/>
待人不以貴賤咸主于禮遜謝公文瓘謫居邵武大父<lb/>
與之親厚每談論竟日不倦後始知其不事科舉為之<lb/>
慨然初奉常府君捐館用治命歸葬杭頭其鄰張姓者<lb/>
以孤弱見陵誣訴于官經時不决部使者為之移獄鄰<lb/>
郡大父時年十四毅然與仲氏同往就逮仲氏尋以母<lb/>
疾吿歸省覲大父獨留對辨如理爭者屈焉奉常府君<lb/>
<pb n="KR4d0242_WYG_006-4b"/>
得不改卜人以是知李氏兄弟屹然有立决不久為人<lb/>
下繼而二兄俱補中太學居十年而仲氏登第河源府<lb/>
君亦以是時得晚官伯氏浮沈塲屋逾三十年五舉乃<lb/>
登第再長劇邑皆以廉能稱仲氏歴官多在京陜好義<lb/>
敢為與任公伯雨龔公夬軰上下其議論春秋曾未五<lb/>
十坐鉤黨廢錮其從弟亦一意學問經明行修不以生<lb/>
計累其心凡宦學所需東西南北靡不應辦時吾家文<lb/>
風特盛子姪入上庠者近十輩貲糧之出略無彼此之<lb/>
<pb n="KR4d0242_WYG_006-5a"/>
異復積其餘以廣阡陌後先夫人與叔母相繼以夀終<lb/>
視家貲已十倍于前既免喪始議應諸子分法裂而為<lb/>
四季氏則遷居後巷未幾大父與二兄復合其業歲有<lb/>
增羡又十年不幸大父傾背仲氏亦殁于海陵貶所次<lb/>
年伯氏解官順昌始與兩孤姪分田析居惟我大父盡<lb/>
瘁于家財不異蔵田無别籍以此終其身至是猶未免<lb/>
致疑有業已分而未肯割稅者有受分後乞檢㑹契底<lb/>
者卒無一毫之私可得而議嗚呼大父持家四十年其<lb/>
<pb n="KR4d0242_WYG_006-5b"/>
平心盡已如一日推其用心當于古人中求之若近世<lb/>
則未之有也其亡也士君子識之者各以所聞見為哀<lb/>
挽無慮百餘篇獨石公惠之詩尤為精確其詩曰孝友<lb/>
陽司業山林陶隐居平生高士傳晚歲竺乾書彷彿旁<lb/>
招奠聨翩㑹葬車無人上公行誰為表門閭以大父之<lb/>
平生詩句槩盡之矣兹因修蓋甫畢而亭榜偶犯高宗<lb/>
陵名輟石詩首章而易之曰孝友又摭遺事為鄉人所<lb/>
知曉然明白者為之記庻使後人于誌墓之文可以參<lb/>
<pb n="KR4d0242_WYG_006-6a"/>
考云十有二月既望孫男某謹記<lb/>
　　　澹軒記<lb/>
予居之西北隅下瞰渚溪長林巨竹映帶左右清風明<lb/>
月之徘徊沙鷗宿鳥之鳴舞四時之景足以怡情悦目<lb/>
者不可以殫數因即桂林之側敞軒以面焉暇日杖䇿<lb/>
登臨開卷㑹心自謂羲皇上人不是過也間遇有丘壑<lb/>
者見過相與徙倚抵掌談笑索我于形骸之外曾不顧<lb/>
夜晨而日夕是亦景物有助焉爾故予掇其景之尤勝<lb/>
<pb n="KR4d0242_WYG_006-6b"/>
者名其軒曰澹蓋指水之貌以言之夫水之為物以清<lb/>
明為質以潤澤為功納汙含垢是其量也任重致逺是<lb/>
其材也有是數美而獨以貌取或者疑焉殊不知玉在<lb/>
山而木潤淵生珠而崖不枯有諸中必形諸外即其表<lb/>
以觀其裏可也使水之性因時而為炎凉随人而為曲<lb/>
折不常其行或承之羞尚何貌之足云乎且人之好尚<lb/>
不能盡同其于物也固有歡然相契者不可得而間矣<lb/>
是故仁智之樂出于動靜之本性孺子之取得于清濁<lb/>
<pb n="KR4d0242_WYG_006-7a"/>
之自然至于潁陽之洗耳鴟夷之泛湖淵明歸來而臨<lb/>
賦魯望散人而記號是數君子托物寄意不于其他蓋<lb/>
有在矣自非順性命齊寵辱不染一塵心法雙泯固未<lb/>
易語此東漢黃叔度汪汪若萬頃波不可澄淆其進于<lb/>
是歟故前史美之有淵乎似道之語予嘗謂使斯人坐<lb/>
廟堂得時行道視富貴為何如而所立必有若頽波之<lb/>
砥柱者其器識可卜也若夫有所陷溺則廉恥汨喪随<lb/>
波逐流而無所不至矣是宜知軒裳之可貴而不知仁<lb/>
<pb n="KR4d0242_WYG_006-7b"/>
義之貴知紛華之可樂而不知名教之樂䑛痔御車猶<lb/>
將甘心焉彼孰究夫水之理之貌也或又曰子之所謂<lb/>
渚溪者其源不過五十里其深不盈數尺譽而名之不<lb/>
已侈乎予應之曰有是哉客之迂也濫觴非多其流可<lb/>
以滔天纎雲之生不崇朝而雨萬物是皆水所致也特<lb/>
患其無本爾予溪豈無本者哉夫謂能行于其所當行<lb/>
能止于其所當止則予溪有焉遽以逺近深淺議之客<lb/>
莫我知甚矣噫潢汙行潦薦鬼神而羞王公不曰不可<lb/>
<pb n="KR4d0242_WYG_006-8a"/>
于予溪不有間乎客退書之壁以自廣云李某東老記<lb/>
　　　劍州普成縣孫氏置四大部經記<lb/>
佛以一大事因縁故出見于世而羣迷倀倀如搏風影<lb/>
莫或趣入佛則哀之于是假以言詮申以義諦旁譬曲<lb/>
引俾因指以得月故為書凡五千餘巻而其徒集而蔵<lb/>
之曰大蔵既以為浩繁莫適徧覽則又摘其帙之最巨<lb/>
而心要之總轄者曰般若曰寳積曰華嚴曰湼槃别而<lb/>
蔵焉曰四大部故凡喜事之闍黎信心之檀施力不足<lb/>
<pb n="KR4d0242_WYG_006-8b"/>
以及大蔵者則為是經之為嗟乎佛以一妙音足以證<lb/>
真而入理薦祉而却災彼五千巻四大部何多少之校<lb/>
哉劍之屬邑曰普成有孫氏自其先世與大雄氏有縁<lb/>
其子某信奉尤篤嘗以蒸祼不續有懐于中乃燎香佛<lb/>
前願捐金市經將蔵之家以丐㝠助已而果得子某滋<lb/>
喜初意益銳未幾畢事赤軸琅函端行楷畫無一毫苟<lb/>
簡龕幄祕邃種種嚴護與經相稱龍天鬼神畢來持護<lb/>
于是其子育日設無遮供及四十二僧就閱是經因以<lb/>
<pb n="KR4d0242_WYG_006-9a"/>
落之遂求記于予志其事予謂世之人貪得吝出抵死<lb/>
校毫末所積巨萬惟家之肥惟身之豐惟子孫之愚拔<lb/>
一毫以奉佛揺手不可今孫氏乃能踴躍發心弗勒弗<lb/>
鄙咄嗟之頃辦此勝縁比其儕類顧不大異况熊夢應<lb/>
期蘭玉秀茁明驗皦然罔虚厥施倘推是心䘏貧拯孤<lb/>
與病與老則異報鼎來將大于是非吾私言實佛之言<lb/>
孫氏子能蔵佛經必能聽佛言故告之弗疑<lb/>
　　　光澤縣大寺寨修倉記<lb/>
<pb n="KR4d0242_WYG_006-9b"/>
由光澤縣治北出四十里所有寨曰大寺在熈豐時以<lb/>
鄰冦廖恩吴筍之嘬鋒相襲往來踐蹂而縣之境北直<lb/>
江東視三方獨為闊逺其地多峻嶺長谷盜得出没其<lb/>
間民罹其害于是部使者以郡縣之請上其事于朝寨<lb/>
由此建既成郡撥禁卒凡百五十輩充入之闕則就招<lb/>
以足其數總一歲轉餉幾千斛因創倉其側以便出納<lb/>
當秋收時郡撥民租委僚吏受而儲之然其規模草創<lb/>
弗能支逺漂搖于風雨穿穴于䑕雀棟撓墻圮因仍不<lb/>
<pb n="KR4d0242_WYG_006-10a"/>
治所給之粟半為土壤監臨之官睨而弗視以為常焉<lb/>
吁養兵之道如是其何以責人之死力也哉紹熈癸丑<lb/>
巡檢李君始就職見而戚焉未有以處也㑹縣主簿張<lb/>
君來領輸務遂以告之張君聞之慨然輟常所得食錢<lb/>
三萬悉以付李君俾治其壊李君得之市材鳩工土木<lb/>
並舉梁梠榱棟之朽蠧者易以良蓋瓦甓塼之破缺者<lb/>
補以全昔者環以糞墻今則壁以厚版蒸濕之氣無自<lb/>
而入蟲䑕之耗易以補剔繚以高墉限以深閎可絶穿<lb/>
<pb n="KR4d0242_WYG_006-10b"/>
窬之警用度不足則李君捐俸以繼之黝堊丹雘煥然<lb/>
一新器用庖湢莫不備設先是一兵月給一斛八斗七<lb/>
升例捐其七升斂而蔵之别庾以備不常之需吏並縁<lb/>
為姦莫可稽較李君之至盡以與之曰無汙我且撤其<lb/>
蔵以剔去本根蓋不惟兹寨永久之利抑去其害惟保<lb/>
障之設我國家所以廩給之者雖厚費不憚在官者又<lb/>
為之瘽身經紀全畀所給惟恐有不足之憂如二君之<lb/>
用心者果何為乎當無事時爾吏卒得不挽强超距以<lb/>
<pb n="KR4d0242_WYG_006-11a"/>
閑其力進鼓退金以習其令一有冦警則捐軀思奮以<lb/>
圖報效庻為無負儻羣聚怙强飽食以嬉則將焉用保<lb/>
障矣張君名彦清建之浦城人連四薦得第一行作吏<lb/>
已為當路者所知往往數任以事張君亦勇于為人不<lb/>
自校計利害以能集事如是倉之為者殆未可以一二<lb/>
數也抑嘗聞之前輩宣政間有太學生張公某者受知<lb/>
時宰客其家一日論及時事直忤其意拂衣歸自號草<lb/>
堂翁終焉兹乃知為張君之曾大父則張君之氣節豈<lb/>
<pb n="KR4d0242_WYG_006-11b"/>
無所自哉李君名某家世為將居滑臺今為太末人<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>
任未幾已能究心乃職以起廢革弊律已䘏下為首務<lb/>
是不亦可尚也夫是役之成二君屬筆于某謝非其人<lb/>
不可則為次其顛末并書二君之出處俾後有考次甲<lb/>
寅年冬十有二月東州李某記<lb/>
　　書<lb/>
　　　上黃提刑求先子墓銘書<lb/>
十二月二十日從表姪孤子李某謹齋沐裁書西向泣<lb/>
<pb n="KR4d0242_WYG_006-12a"/>
血稽顙再拜授家童走二千里謹投上提刑察院丈閣<lb/>
下昨者先考窆不獲地近謀遷奉重惟棄背之初逡巡<lb/>
反葬雖請銘于大人君子而幼穉無立不能自致比長<lb/>
頗遊先進之門而時已後矣今幸因改卜竊有請焉痛<lb/>
念先考刻苦為人不務苟進雖當時為之若無甚難自<lb/>
今觀之蓋亦鮮儷某嘗采傳記所載其間但一節可稱<lb/>
附託獲人萬世不朽而况當擾攘之時處奔競之俗固<lb/>
未有能自堅其所守之死弗變者也使幸而遇知音若<lb/>
<pb n="KR4d0242_WYG_006-12b"/>
班馬軰則亦可以鼓名教而振頽風矣彼世之賤丈夫<lb/>
朝不及夕其商㩁古今題品人物非貴耳而賤目則捨<lb/>
心而求迹若此者皆不足與論也恭惟吾丈行高當世<lb/>
文追古作月評之下尤慎許與矧在先考實為畏友宜<lb/>
盡知其平生欲銘其行可傳可信非吾丈其誰乎且吾<lb/>
丈亦有不可辭者抑嘗聞司馬溫公與范蜀公相處歡<lb/>
甚每謂吾二人兄弟也但姓不同爾既約更相為傳而<lb/>
後死者則誌其墓故溫公之亡蜀公實為之志先考之<lb/>
<pb n="KR4d0242_WYG_006-13a"/>
于閣下學同志合無愧二公第所鍾有厚薄故先考不<lb/>
遇以死今吾丈横翔臺閣為時正人聖天子惟刑之恤<lb/>
眷求重厚付之淑問而吾丈洊更數路陰功偉然行當<lb/>
賜環福徧緜宇其于故交豈以不遇以死而易其心哉<lb/>
今諸孤之計不過欲獲一言以伸遺恨于地下諒吾丈<lb/>
決不忍深拒之也比歲季弟還自治境竊知吾丈亦有<lb/>
意于此自非惇篤能若是乎况先考心之所欲為力之<lb/>
所可任吾丈既詳知之矣以成敗而論人固知吾丈之<lb/>
<pb n="KR4d0242_WYG_006-13b"/>
所不為也若遂賜之銘豈惟不肖子之幸是亦先人之<lb/>
意所有行狀并真贊繕寫拜呈其筆其削惟所以裁之<lb/>
干冒威嚴不勝哀切戰懼之至某泣血稽顙再拜<lb/>
　　　與何少卿干墓誌書<lb/>
嗚呼文之難銘人之墓之難蓋分不深則知有弗究知<lb/>
之矣文不工則辭有弗逹辭逹矣非天下重名則文有<lb/>
弗傳兼是三者可以無愧唐韓退之號文雅且望尊斗<lb/>
嶽一時大夫士非其銘死不瞑子孫不名孝而退之亦<lb/>
<pb n="KR4d0242_WYG_006-14a"/>
矯矯自喜不輕一語可人其所作半天下傑士非功業<lb/>
文詞赫然則行義風操有絶人者然私考之他雖敷叙<lb/>
博贍論辨雄俊率當代竒作然文而七矣至其銘孟東<lb/>
野銘樊宗師銘李元賔則事核而言激情切而意深訂<lb/>
詞華則本其學術之淵源評操踐則極其出處之本末<lb/>
至于表忠壯則髮怒衝悼窮屈則涕交堕言言字字如<lb/>
出肺肝豈非數君子于退之自是平生故人其聲氣其<lb/>
趨尚相與為甚深相接為最久數君子之心固退之之<lb/>
<pb n="KR4d0242_WYG_006-14b"/>
心退之之心固數君子之心則其見于辭非若他人之<lb/>
勉而為迫而應是故用其情者又重以絶代之文濟以<lb/>
高世之望顧焉得而不傳嗟夫退之逺矣今有人欲銘<lb/>
其先而遇文如之名又如之而又知其先如彼之于東<lb/>
野于宗師于元賔者其可不亟拜亟懇而求之乎某之<lb/>
微懇尚忍言之某兄弟不孝險釁所鍾無以永延先君<lb/>
起部之命于天刲割巨痛踰累年而未平今幸既葬獨<lb/>
墓石未有文私自悼歎與不葬等因念平時從游非碌<lb/>
<pb n="KR4d0242_WYG_006-15a"/>
碌子而曰四海賞音百年知己未有出閣下者異時傾<lb/>
蓋定交握臂吐胸殊姓氏而弟兄異肝膽而一體詩筩<lb/>
之聨翩緘劄之往來炯耀篋楮至今宛然則庻幾分之<lb/>
深知之究者矧閣下之文今世所無有每妄論之如水<lb/>
出海涓滴萬壑如雲出山頃暫千態其傳緗素鑱金石<lb/>
照映四裔者如玉如金且又人品絶高物望甚偉龍邸<lb/>
之舊人元老之故家書命勸讀猶名散地向者鬼蜮不<lb/>
量欲毁圭璧然摧姦觸邪之氣烈烈炎炎上薄日月吟<lb/>
<pb n="KR4d0242_WYG_006-15b"/>
嘯瘴鄉萬撓不挫卒起佐大府以階召除由是徳愈尊<lb/>
大節愈白則今日天下重名閣下有之叠是三者其于<lb/>
銘人之墓固傳銘先人之墓則益傳視退之之于數子<lb/>
猶有矜色則某兄弟于此汲汲焉以求其可後耶抑又<lb/>
有說先君捐館舍時諸孤用治命即葬因綴其行實聚<lb/>
族而謀皆曰必何公為此銘者非公寧不銘時閣下方<lb/>
偃息湖外道阻逺不啻天上人或怵之曰見公將何時<lb/>
盍他求私謂不然天下事有不可知者見公無時固然<lb/>
<pb n="KR4d0242_WYG_006-16a"/>
然安知公之不亟見也姑待之已而聞閣下起閣廢新<lb/>
召擢不楚不吴而蜀實來某聞之喜不寐曰事果有不<lb/>
可知者而前怵之者亦曰持之誠應之果此其兆矣是<lb/>
以前日既見將以是請未發口而閣下首及之嗟夫此<lb/>
豈但人意亦天意也然則閣下其决興哀于未冺之魂<lb/>
垂徳于不朽之骨將以一字寵光之使死死生生均拜<lb/>
大賜矣抑又聞退之銘柳子厚亦以故人然其朋比之<lb/>
愆輕躁之短蓋而愈醜援毫之際倍費洗湔白宫傅之<lb/>
<pb n="KR4d0242_WYG_006-16b"/>
銘元稹亦然斯二子皆道不戰欲醉聲利虧名義至生<lb/>
辱其友死又辱其文識者悲之伏惟先君起部剛大之<lb/>
正性潔白之峭行懿文實學無愧古人白首一節歸老<lb/>
牖下存無靦顔没無愧魄于閣下之筆似不辱異時文<lb/>
成閣下必拊巻而歎曰吾誌人多矣唯郭有道不愧則<lb/>
某兄弟實與榮焉行狀一編并凂台聽<lb/>
　　　上晦菴干墓誌書<lb/>
十一月日孤子李某謹齋宿裁書稽顙再拜獻于知府<lb/>
<pb n="KR4d0242_WYG_006-17a"/>
祕書明公閣下某嘗觀蘇公子瞻之集有祭張太保文<lb/>
其辭曰某于天下未嘗誌墓銘者五人皆盛徳故求其<lb/>
所謂五人者曰司馬文正富文忠趙清獻趙康靖及文<lb/>
定而五其後復銘范蜀公李太師而已如王郎子陸道<lb/>
士暨保母妻妾之徒蓋不與也竊隘其言以為此五君<lb/>
子者勳在王室太常紀之史册書之使無蘇公之筆愚<lb/>
知其不朽也非若抱道懐義無所設施儻非盛徳之士<lb/>
或誌或銘則草木俱腐矣審如蘇公之云則得銘者無<lb/>
<pb n="KR4d0242_WYG_006-17b"/>
非逹官偉人彼清介自守禮法是蹈厄窮而無位者皆<lb/>
在所棄矣不幾于失人乎愚意立言之君子于所紀録<lb/>
特視其自立如何耳蘇公未足為通論也某之先人不<lb/>
幸天閼自其幼年服儒者之行以終身焉平生安于義<lb/>
命不得少見于世在殯二十年餘某不孝罪逆始克遷<lb/>
奉惟是表墓之石歲久未立非故緩也蓋有待也共以<lb/>
明公果行育徳出于生知正心誠意得之大學極高明<lb/>
而道中庸尊所聞而行所知真積力久内外昭融某雖<lb/>
<pb n="KR4d0242_WYG_006-18a"/>
頑鈍竊高明公下風亦有年矣今歲夏初幡然有廬阜<lb/>
之興實非為廬阜也正欲解履崇牖摳衣函丈少得望<lb/>
見君子之容以償其夙昔之願耳無何行止非人所能<lb/>
而㑹合之期如此其難也故纔至洪井以事而歸引領<lb/>
悵然走介裁叙自狀其過方虞獲戾豈意明公辱賜之<lb/>
書情誼灑落與進之意甚于傾蓋顧惟一介之賤何以<lb/>
得此下拜啟緘三復愧歎是以冒霜凌雪奔走千里使<lb/>
幸而得一見足矣豈圖謙撝與進一旦寘之坐客之右<lb/>
<pb n="KR4d0242_WYG_006-18b"/>
慰喜過望輒有瀝血之懇久欲訴于明公之坐噤不敢<lb/>
發然念昔之壯而今已老若復遷延是自陷于因循之<lb/>
罪晝思夜夢度未免一吐下悃執事庻幾乎哀而憐之<lb/>
竊料明公仁恕存心仁斯立人恕斯推已純孝優于錫<lb/>
類全徳富于有言尚論人物主于至當初不以貧賤利<lb/>
逹為間是誠小子之幸㑹也早夜以思儻獲明公賜以<lb/>
一言雖華衮之贈何以加焉故持所親游君之狀稽顙<lb/>
俛伏于明公之堂下惟明公惻然興懐憫其所以來之<lb/>
<pb n="KR4d0242_WYG_006-19a"/>
意奮筆大書而遂賜之豈特先人得伸于泉壤抑所以<lb/>
加惠李氏者為無窮凡某中外銜戴大造及雲礽而未<lb/>
已也痛念先人不逮中夀事迹不白行狀所述特取有<lb/>
據雖小必録冒塵聽瑩不敢毫髮自誣至于筆削之際<lb/>
明公取其應于銘法者存之可也嘗聞之季札之葬吾<lb/>
夫子實為之銘石刻具在曰嗚呼有吴延陵季子之墓<lb/>
萬世景仰想其為人徒以兩語重也然則某之望于明<lb/>
公意有在矣惟是哀誠所迫曾不自知其僭越短書見<lb/>
<pb n="KR4d0242_WYG_006-19b"/>
意荒陋不文退而屏息俟命廡下明公決有以察之而<lb/>
不加罪也區區不勝惶懼戰越之至不宣<lb/>
</p>
<p>
</p>
  </div>
<div>
                <head>澹軒集巻七</head>
    <p>
<pb n="KR4d0242_WYG_007-1a"/>
欽定四庫全書<lb/>
　澹軒集巻七　　　　　　　宋　李吕　撰<lb/>
　　行狀<lb/>
　　　黃君行狀<lb/>
公諱崇字彦高姓黃氏武城東人也世濟之美著于檢<lb/>
討吕公夏卿所撰太常丞諱扆有隐徳逺近尊之子孫<lb/>
服其教往往為偉人吉士始以其季子職方郎中汝寄<lb/>
累封為丞太常有孫尚書右丞履被遇神宗贈至司徒<lb/>
<pb n="KR4d0242_WYG_007-1b"/>
於公為曾祖祖諱汝臣不仕父諱豫用從兄右丞奏補<lb/>
假丞務郎皆以孝謹著聞鄉邦公自幼力學日記千言<lb/>
人謂必大其門者年未冠而承務任以家事遂無仕進<lb/>
意公兄弟三人於序為次承務之喪生計未裕送終之<lb/>
費皆從已出初不謀於昆季曰視吾錙銖之積僅足以<lb/>
襄大事吾知為人子而已及至葬為禮甚備親者韙之<lb/>
母夫人孫氏春秋高性嚴而多疾公致養勤劇得其歡<lb/>
心家素清貧公獨當幹蠱之責其鄰李某者頗尚氣節<lb/>
<pb n="KR4d0242_WYG_007-2a"/>
推服公之為人願輔公以經理於是罄所有以付之李<lb/>
亦傾家貲以合焉随其所得未嘗較計多寡與之處十<lb/>
五年終始若一公之兄遊于外不幸感時疫以殁他人<lb/>
無敢往者公毅然告行千里還柩檢視其槖得餘貲千<lb/>
緡盡籍其物以歸丘嫂公平居恭儉自守一介不妄取予<lb/>
至其教子擇師雖輟衣食具無所愛由是公之二子學<lb/>
問涵養蚤稱令器發䇿決科為時聞人其伯氏實冠多<lb/>
士鬱有公輔之望仲氏連宰劇邑以愛民戢吏得名公<lb/>
<pb n="KR4d0242_WYG_007-2b"/>
方耆老乘安車左右就養諸孫詵詵儼侍其前以娱朝<lb/>
夕故吾里之父兄誨勉其子弟者畢援公為美談公以<lb/>
二子登朝叙封右宣議郎致仕某年正月十九日考終<lb/>
于仲氏之官舍享年八十有一以其年十月某日葬于<lb/>
九塾先塋之次娶建安游氏封太孺人通詩書以禮法<lb/>
為内助先公二十年以卒二子長曰通判建州名某次<lb/>
曰知南劍州沙縣名某女一人適免解進士劉紀孫四<lb/>
人曰源曰瀚曰滋曰浩咸志于學孫女五人長適右迪<lb/>
<pb n="KR4d0242_WYG_007-3a"/>
功郎倪冶次則某之室又次許嫁將仕郎吴應時餘未<lb/>
嫁某始也升堂拜公望之儼然即之溫然危坐竟日莫見<lb/>
其怠容雖遇臧獲不妄言笑退而詢諸人咸謂公自少<lb/>
壯至老未嘗不然然後知公誠敬之道得于天性非勉<lb/>
强于頃刻之間彼所謂不言而躬行者似未足以况公<lb/>
也公孝弟于其閨門廉遜于其鄉黨雖堙没幽塞其潛<lb/>
光隐耀宜積久而愈發矧惟篤生賢嗣進用于時所以<lb/>
顯揚公之盛徳徒見其方興而未已也姑述公之質行<lb/>
<pb n="KR4d0242_WYG_007-3b"/>
以待太史氏之採擇紹興二十三年三月日隴西李某<lb/>
狀<lb/>
　　祭文<lb/>
　　　先考神像祭文<lb/>
維慶元元年歲次乙卯十月壬子朔二日癸丑孤某向<lb/>
者重建義方堂于先塋之前示不敢失墜先訓堂成置<lb/>
香火于其中以奉靈遊而未有像設家奉舊真一本重<lb/>
加表飾卜以是日奉安于香火所謹以酒果昭告于先<lb/>
<pb n="KR4d0242_WYG_007-4a"/>
考奏名進士李公之靈曰公自弱冠學富有聞家難時<lb/>
危志弗果伸抱恨早世僅逾五旬有堂義方貽厥子孫<lb/>
棟宇就隳名不可湮改建于斯用詔後人公之道義發<lb/>
乎精神已瞑乃傳彷彿其真安奉有嚴昭示無垠入拜<lb/>
公像尚如公存仰此先訓期于克遵公亦赫靈大振于<lb/>
文何以報公日新又新尚饗<lb/>
　　　祭亡弟仲老文<lb/>
去臘收汝手字方喜汝脫厄雖未免臨汀之行然大率<lb/>
<pb n="KR4d0242_WYG_007-4b"/>
若不足深憂者揮淚遣書相勉以處患難之道無何老<lb/>
僕不忠聞汝感疾于南劍妄意以為時氣委其書于何<lb/>
氏妺而還方再遣汝仲子而汝之病革矣嗚呼痛哉方<lb/>
其病也不得評汝之藥餌遽至氣脫脉盡而不可救暨<lb/>
其亡也不得視汝之屬纊求必誠必信以斂手足形此<lb/>
生者之所甚恨也天其或者<hi>案天其或者句上下疑有脫誤今無可考姑仍其舊</hi>
扁舟西來在途旬餘始逹故里既易棺衾骨肉環視其<lb/>
面如生哭而問諸左右則知汝臨終之際也善其言及<lb/>
<pb n="KR4d0242_WYG_007-5a"/>
所以區處後事歴歴不亂亦可謂收之桑榆能不自同<lb/>
于醉生夢死者矣嗚呼哀哉吾兄弟四人仲季相繼而<lb/>
夭原其致此莫不有由然一物之成敗係于數者尚可<lb/>
以推况稟天地之中以生者其不苟然明矣聞汝之語<lb/>
能歸之于天則我軰自今固可以忘言矣烏亭之原杉<lb/>
木之窠兄久識之日月有時命汝諸子奉柩以葬槨周<lb/>
于棺塚周于槨稱家有無不侈不墨山明水秀拱揖顧<lb/>
抱汝其安歸以利汝後若夫先疇尚足以具饘粥典籍<lb/>
<pb n="KR4d0242_WYG_007-5b"/>
尚可以業子孫使中饋量入為出而緩急不失其序諸<lb/>
子各随資稟而士農不失其職至于維持大綱兄與叔<lb/>
弟當分任其責則汝之門户折而復振尚庻幾焉苟為<lb/>
不然徒有區區之心亦末如之何也一觴之奠餞汝永<lb/>
訣慨念同氣不覺淚血<lb/>
　　　祭亡弟成老文<lb/>
維淳熈二年歲次乙未三月壬午朔二日癸未兄某<lb/>
順同姪道祖以家饌清酌奠别于亡過百十三弟成老<lb/>
<pb n="KR4d0242_WYG_007-6a"/>
之靈天禍我家一何慘也吾先子實生四男命叔氏後<lb/>
仲父其居膝下者三人而已吾年十四遽失所怙零丁<lb/>
孤苦汝時生纔數月甫及成童忽苦危疾内則吾母日<lb/>
夜保抱外則劣兄請祈救藥幸不至夭長而岐嶷眉目<lb/>
如畫吾以幹蠱為已責專勉汝以問學資性警悟衆謂<lb/>
必大吾門不幸先妣棄背兄弟出處不齊遂復分異汝<lb/>
較藝舉塲往輒不偶伏闕上書人微不召長年道路固<lb/>
已喪志况經人間憂患可悲可愕者亦云不少矣無何<lb/>
<pb n="KR4d0242_WYG_007-6b"/>
仲氏忽蹈禍機萋斐貝錦往往而是至于臨危下石者<lb/>
未必非平日親厚之人吾惴惴慄慄重足仰面徬徨乞<lb/>
救動遭白眼求其一出言一引手欲解我于重圍者蓋<lb/>
亦鮮矣汝乃欲掉三寸舌汎汎求援信乎其氣沮致疾<lb/>
以死嗚呼寃哉痛莫甚于此矣四人之中吾年獨長仲<lb/>
季相繼下世今其存者惟吾與叔氏同氣之親猶有四<lb/>
妹一則心疾不事三則随宦四方相見有時凋零若此<lb/>
老境何堪汝為歸人諒不復我顧矣嗚呼哀哉吾能撫<lb/>
<pb n="KR4d0242_WYG_007-7a"/>
汝以生不能起汝以死能友愛于身存不能致力于喪<lb/>
葬此吾抱恨于無窮然吾之所能者人也所不能者天<lb/>
也人不勝天久矣汝英爽如在豈不吾諒耶屬聞葬期<lb/>
相去止隔三日率叔氏及道姪倉忙具奠意復不滿姑<lb/>
用見勤舉觴一酹相念平生終天之訣腸裂復蘇尚饗<lb/>
　　　萬松開夀藏祭前妻墓文<lb/>
維慶元四年歲次戊午三月戊戌朔十五日壬子夫李<lb/>
某以家饌清酌昭薦于前妻高氏之墓某與君結髮六<lb/>
<pb n="KR4d0242_WYG_007-7b"/>
十年矣共處九年而君長逝卜葬溪東雞籠之麓曰李<lb/>
窠已五十年矣君之行實予嘗銘其阡焉惟是氣序流<lb/>
易松風草露有慨于予心者迨今猶未忘也予後君一<lb/>
歲生今七十七既老且病齒牙筋絡日夕作楚中歲以<lb/>
來又病脚氣自去夏發動疼痛交攻惟恃淡粥以苟全<lb/>
性命思欲預為終制卜于他所又輒不合嘗因往來見<lb/>
君兆域之左正直坤維約十舉武似可以為予歸全之<lb/>
所以問日者莫不以為宜退而喜曰予與君契闊許久<lb/>
<pb n="KR4d0242_WYG_007-8a"/>
今乃營夀藏于其側使異時尚獲相依于㝠漠之中雖<lb/>
百千春秋孰究其終窮既安且固以利我後雖前時相<lb/>
從之日淺亦可無憾今也偶值歲月日時之良日者以<lb/>
謂用之存殁俱便遂鳩工平治基址凡百務從質實自<lb/>
首丘之外唯有水路拜壇下創門庭實不可闕者粗令<lb/>
為之庻彼此無害但不至廣有興造以侵傷山氣至于<lb/>
整治墓道穿池栽樹修葺守屋因以精舍廣開窻户使<lb/>
子子孫孫中有好學喜靜者肄業其中因以省視丘壟<lb/>
<pb n="KR4d0242_WYG_007-8b"/>
皆兩地之所同也當其始事酹觴以告嗚呼吾言悲夫<lb/>
魂其有靈尚鑒兹哉<lb/>
　　　代妻父祭從兄居士<lb/>
惟靈服膺孝友人無間言遊于庠序列鴈差肩運有通<lb/>
塞處之恬然一旦棄去默求性天翛翛丈室布衣蔬食<lb/>
日給何營姑曰藥術有餘則施凍餒殘疾三十寒暑渾<lb/>
如一日人偽紛紛公造者真反覆萬變孰驚其神仙化<lb/>
者誰惟公閨人彼豈無待御風凌雲公之云逝特其委<lb/>
<pb n="KR4d0242_WYG_007-9a"/>
蛻葬之高原亦聊復爾死生去來公無悲喜而某也獨<lb/>
感念疇昔咨嗟涕泣有愧于太上之忘情者矣<lb/>
　　　祭妹夫何叔京文<lb/>
吁嗟叔京操行孤堅宅身端靜顧自㓜以常然非矯揉<lb/>
而後正博極羣書問無不知摭傳記之同異曾不差于<lb/>
毫釐在昔嚴君道承伊洛得學文于家傳惟名教之可<lb/>
樂忘寢與食用志不分自視猶以為未足求益友于多<lb/>
聞棄華就實水落石出一官不究于設施微恙遽聞于<lb/>
<pb n="KR4d0242_WYG_007-9b"/>
遂革吁嗟叔京全于性者如此其厚囿于數者如彼其<lb/>
少繄顔跖之不齊蓋自古而難曉追惟親誼垂三十年<lb/>
念嫠妹之多難藐孤甥之不天日月有時將臨祖載既<lb/>
歸安于九原期厥後之必大吁嗟叔京為真死矣而有<lb/>
不朽者存以彼易此夫又何言嗚呼向雖出處之不同<lb/>
猶覬笑談之可共自今無復此望也想音容而一慟哀<lb/>
哉尚饗<lb/>
　　　告城隍文<lb/>
<pb n="KR4d0242_WYG_007-10a"/>
維淳熈八年歲次辛丑三月丁未朔二十一日丁卯李<lb/>
某等敢昭告于本縣城隍土主之神某等承邑大夫見<lb/>
謂縣學頽敝弗葺則壊又曰縣治之西得隙地于陰陽<lb/>
風水為勝因此時移剙舍其舊而新是圖諸君冠章甫<lb/>
而談仁義得無動心焉語屢出輒不應者累月一夕復<lb/>
申言之勤惻之意有加于是以其說請于神工祝致辭<lb/>
聽可否于㺽珓連獲吉卜乃敢承命屬季春中澣其辰<lb/>
丙寅始從事于勸率越翌日丁卯糾合同志以牢醴修<lb/>
<pb n="KR4d0242_WYG_007-10b"/>
敬于靈祠惟神實降斯土巍然坐像公禍福之權享一<lb/>
邑之奉凡厥歲時莫不持香幣進巵酒奔走于祠下者<lb/>
亦以其有禮義存焉耳今夫子為萬世禮義之宗主無<lb/>
夫子則人道滅矣神安得享有此巍巍哉彼釋老之宫<lb/>
金碧相煥至教化之地則填漏支傾反不如郵亭傳舍<lb/>
若神豈得坐視而弗救自今以往當使境之善類莫不<lb/>
欣從響合不日成之無有後艱則神之聰明正直誠有<lb/>
助于風教而神亦永有依歸非敢私禱也尚饗<lb/>
<pb n="KR4d0242_WYG_007-11a"/>
　　　代趙宰移學告廟文<lb/>
維淳熈八年歲次辛丑三月丁未朔十八日甲子具位<lb/>
某敢昭告于先師至聖文宣王竊惟吏治以仁義為先<lb/>
教化為本某誤叨邑宰兩年于兹矣顧瞻學宫棟宇傾<lb/>
頽日就毁廢惟是爼豆之事因仍苟簡仰不足以奉承<lb/>
聖師俯不足以振作士氣心實愧之屬者邑士復以陰<lb/>
陽向背為請願協力栘建乃即縣治之西偏卜云其吉<lb/>
地靈形勝面勢當陽前仰後擁山秀水清于是言出未<lb/>
<pb n="KR4d0242_WYG_007-11b"/>
幾衆口和附咸曰禮義興行異人傑出于古有光其在<lb/>
斯乎方當謀始用伸䖍告聖神其聽之尚饗<lb/>
　　　諸廟謝晴祝文二首<lb/>
　　　　極雨極暘俱稼之害禱于有神動輒響答比<lb/>
　　　　以霖注仰祈開霽復諧其私神豈吏之恤實<lb/>
　　　　民之憂躬謝祠庭亦以故云<lb/>
春霖連日實病苗也吏惟民憂中心焦也有禱于神福<lb/>
可徼也雲搴日暾報之昭也敬拜祠房致懽謠也一觴<lb/>
<pb n="KR4d0242_WYG_007-12a"/>
之謝栢與椒也尚饗<lb/>
苦雨不已農末俱傷告爾有神惠有熈陽應不旋踵其<lb/>
徳曷量施豐報微以誠可將終此歲功尚降之祥尚饗<lb/>
</p>
<p>
</p>
  </div>
<div>
                <head>澹軒集巻八</head>
    <p>
<pb n="KR4d0242_WYG_008-1a"/>
欽定四庫全書<lb/>
　澹軒集巻八　　　　　　　宋　李吕　撰<lb/>
　　雜著<lb/>
　　　録祖先遺事<lb/>
吾李始居光澤有二說今並録于左尊長所傳初祖仕<lb/>
唐刺建州以卒葬于上洲今塜塼見存每塼志云咸通<lb/>
五年二月卒葬其左一塚塼文云咸通二年某月葬或<lb/>
有李家塜三字或以為始祖之配而不詳的伯祖宣教<lb/>
<pb n="KR4d0242_WYG_008-1b"/>
嘗申縣出據稱初袓員外而不名伯祖寺丞及先祖之<lb/>
誌則云諱穎考之唐史文藝傳都官員外郎李頻大中<lb/>
間嘗為建州刺史死官下有遺愛州人廟祀于黎山大<lb/>
中繼改咸通以其時考之訛頻為穎容或有焉但本傳<lb/>
載歸葬夀昌而丘壟在此為不合故某往嘗為文以謁<lb/>
黎山有曰意其為公支庻或兄弟之後此一說也度支<lb/>
仲權之族居于雲際之紫溪皆言其家舊譜初祖公逹<lb/>
南劍人與弟公逺偕來光澤幹蠱有高公者夫婦獨居<lb/>
<pb n="KR4d0242_WYG_008-2a"/>
烏洲館之竒公逹納以為壻因家焉生四子名皆從走<lb/>
度支之曾祖名超超生朱朱生徳榮徳榮生巽是為度<lb/>
支烏洲𣲖别之祖諱起此一說也往時從叔興祖為某<lb/>
言嘗于族祖恩州天常亂帙中獲片紙若家譜已不全<lb/>
載户曹之父大公祖十公二祖母皆危姓推仲權之世<lb/>
數視户曹為小功伯叔父故太博與仲權之孫判官序<lb/>
兄弟蓋是時昭穆猶未冺也等而上之則户曹之祖十<lb/>
公即諱起者是也又吾家有祖墳在北溪旁號公墓頭<lb/>
<pb n="KR4d0242_WYG_008-2b"/>
人以為户曹之祖四圍埋石為記某年幼時猶及見之<lb/>
庚申辛酉為水侵嚙墓既破惟棺木二片在外漆猶鮮<lb/>
朱地黑花豈當時所尚然歟登仕刪定二叔合族遷奉<lb/>
于溪東曰上欄夫人之葬不及知其處族中除夕門祀<lb/>
上代十二叔公相傳應役死于兵世祀不絶或恐為十<lb/>
公之弟户曹之父葬浮際諸叔云伯祖宣教初㓜侍太<lb/>
博猶往拜掃亦不言有夫人墓自是無能知者今所存<lb/>
惟上洲兩塜最古歴年滋久墳土圮落塜室暴露己丑<lb/>
<pb n="KR4d0242_WYG_008-3a"/>
十一月某率親屬增益其封環以垣墻塋旁元有烏臼<lb/>
數株移植使蕃歲取其利以為修蓋之費户曹十四公<lb/>
諱泰有鄉行王氏承制命以為官葬縣南墖漿夫人黃<lb/>
氏葬上欄在今罔極菴小八伯墳右司空二十一公諱<lb/>
建中手寫五經國初勤王死事太博卜葬衣冠于溪東<lb/>
曰黃嶺夫人上官氏二十九娘葬上欄之大窠元有小<lb/>
相思木環列墓側廷評三十八公諱鐸開寳乙亥生文<lb/>
行甚高有詩句行于世享年七十九光澤太君黃氏十<lb/>
<pb n="KR4d0242_WYG_008-3b"/>
五娘江陂黃延之長官之女兄太平興國辛巳生享年<lb/>
七十皇祐庚寅七月二十四日卒其年葬杭頭太博生<lb/>
于祥符甲寅迨慶歴壬午登第起家為象州司理參軍<lb/>
以知州王益冲奏公士行清修頗有學問勅兼象州州<lb/>
學教授慶厯七年廣南西路轉運使杜杞提㸃廣南西<lb/>
路刑獄公事李永徳奏公決獄詳平臨事幹敏保舉堪<lb/>
充縣令任使就移黃州黃岡縣令丁母憂皇祐五年服<lb/>
闋有舉主九人注昭信軍節度掌書記丁父憂至和三<lb/>
<pb n="KR4d0242_WYG_008-4a"/>
年服闋授虁州奉節縣令嘉祐五年以夔州路轉運使<lb/>
馬仲甫等六人奏公素能自潔實有可稱保舉堪充京<lb/>
官親民任使勅改著作佐郎差知江陵府公安縣事八<lb/>
年轉太常博士治平二年差知興化軍莆田縣事轉屯<lb/>
田員外郎未拜卒于任時治平丙午八月二十九日也<lb/>
歸葬廷評墓次後以伯祖提舉贈至左朝請大夫仁夀<lb/>
縣君高氏爵里卒葬具于忠肅陳公所為墓誌先祖父<lb/>
母之葬李太師斯和從叔知縣實誌其墓先祖妣不肖<lb/>
<pb n="KR4d0242_WYG_008-4b"/>
嗣某嘗自為行狀求黃待制為之銘許而未作<lb/>
户曹乃五代時王氏承制所命向記三七叔父云嘗于<lb/>
二十伯祖家見其命詞有鄉行素高為衆推服等語户<lb/>
曹公生頗優裕咸平間有産錢一十六千烏程塘石多<lb/>
其世業家居烏洲之北號後坊時比鄰有樂姓者以貲<lb/>
相高今正在李舉陂埂外仙子崗廩石乃洲上人汲歩<lb/>
户曹性嗜驢人居希少傍溪皆其畜牧地<lb/>
司空公手寫六經在門裏十七伯家為水所漂司空公<lb/>
<pb n="KR4d0242_WYG_008-5a"/>
縣君上官氏二十九娘後晋天福八年癸卯生至大宋<lb/>
天聖三年乙丑年八十三感風疾以家事戒子孫後不<lb/>
知棄養歲月廷評公善飲酒既醉益莊謹鄉人戯之曰<lb/>
李公收足蓋㼭正酒壜耳<lb/>
廷評公暇日必挾冊徜徉田野尤樂邑西之徐原時人<lb/>
稀多虎一日散歩山徑虎自林中奮迅橫出公少避道<lb/>
誓曰業畜吾夙生儻無負于汝汝宜好去畧無怖容虎<lb/>
亦妥尾徐若化伏者廷評公自後坊水患初徙車邊後<lb/>
<pb n="KR4d0242_WYG_008-5b"/>
一夕遺火焚其廬得前坊危氏舊居焉有惡鄰李燥者<lb/>
膂力絶人被酒過門必拔柱以示勇公明日則起而築<lb/>
之未嘗輒校率以為常太博公旣得第歸公一日杖䇿<lb/>
將度溪西素苦足重一足纔及船舷燥從旁推之船離<lb/>
二三丈公偃仆水際同渡者扶掖以歸公以自跌語諸<lb/>
子明日燥踵門愧謝自此不復失禮云<lb/>
廷評公作詩琢句甚工有送子入京詩云父子相傳世<lb/>
業儒只將筆研當耕鋤爾今應詔趨丹闕我且貪門守<lb/>
<pb n="KR4d0242_WYG_008-6a"/>
敝廬酒酌十分須酩酊途登千里莫躊躇明年二月并<lb/>
三日好報平安及第書又有圃茶搖雀舌巖草墜龍鬚<lb/>
池闊魚容婢堂幽木養奴啄食雞呼伴逢羶蟻報王等<lb/>
句惜不見其全篇<lb/>
太常公少時與河源在仙花院讀書寒月坐夜必預設<lb/>
冰水一盆才覺睡思遽投足其中或至通夕不寐中年<lb/>
右足致疾遂偏小云太博公常告光澤縣君曰聞廬山<lb/>
蔵書甚富某也欲往傳誦所未見者但獲一鞵錢則可<lb/>
<pb n="KR4d0242_WYG_008-6b"/>
去矣光澤君如言貲遣之抵盱江好事者爭來致饋盡<lb/>
以所獲附還為甘㫖之奉至南昌謁太守吴公路時以<lb/>
其頭方號吴大帽投所業守候留便㕔見其子齋郎公<lb/>
退復與語樂甚聞其能飲連酌數巨白飲之皆盡徐出<lb/>
平昔所難賦者凡十題題注韻脚且問有曾經燈<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>牢<lb/>
籠者否曰二題蓋嘗為之他則未暇也因授公使悉賦<lb/>
焉公還所寓一夕草具繕寫既成天已辨色走之郡宅<lb/>
上謁太守未知賦就將拒之典謁者復曰賦就矣吴公<lb/>
<pb n="KR4d0242_WYG_008-7a"/>
驚起迎揖就坐他客皆未暇及也每讀一賦韻韻稱賞<lb/>
命駕至上藍浴院復禮群僧駭焉已而羣僚皆至于是<lb/>
辭往廬山傳書次年入京補中褁糧之費皆南昌所辦<lb/>
太常河源二公友愛如古人每入京弟負書篋兄歩随<lb/>
其後河源足力健率先數里太常公至投店食寢畢備<lb/>
時人歆艷之嘗約曰兄弟四十不得禄當推一人任家<lb/>
責後太常公年二十九入仕河源每來省則仁夀君遷<lb/>
處别室兄弟必同榻臥起後太常公在公安河源過四<lb/>
<pb n="KR4d0242_WYG_008-7b"/>
十未第請踐前言公聚清俸得二百千曰汝事濟矣但<lb/>
未可遽行日復一日欲别不忍如是復閱數月河源一<lb/>
日致懇于仁夀君君為饌具醉太常公以酒河源始得<lb/>
去太常醒求河源曰去矣太常大怒為之不懌者數日<lb/>
凡二公友愛之道非世人所及者甚多惜子孫所知止<lb/>
此<lb/>
　　贊<lb/>
　　　三身贊<hi>并序</hi>
<pb n="KR4d0242_WYG_008-8a"/>
　　　　予嘗讀司馬公所為解禪偈平實易知有益<lb/>
　　　　于世故予效之作三身贊儻其義止此視予<lb/>
　　　　之言若有契者有外乎是則愚不足以知之<lb/>
　　　　矣<lb/>
清淨法身　是身本寂湛若止水六用未分塵從何起<lb/>
圓滿報身　本來具足無欠無餘何以報之渾然厥初<lb/>
千百億化身　行成乎身非數可擬妙用縱橫在此而<lb/>
已<lb/>
<pb n="KR4d0242_WYG_008-8b"/>
　　　澹軒自贊<lb/>
天賦我形非鳶肩虎頭故不為論相者所收天生我材<lb/>
非犧尊文楸故不為運斤者所留蓬鬢垢面而語言悠<lb/>
悠短褐垂絛曾莫知其可羞至于聖智服行之實古今<lb/>
成敗之由時賢置而不論肉食鄙而不謀蓋嘗掩卷而<lb/>
歎息三復而綢繆闖其牆而窺其户泛其源而渉其流<lb/>
彼王良之安在顧駑馬以何尤弗戚戚乎世態之可惡<lb/>
弗汲汲乎聲利之可求能不以趙孟之貴為貴聊揮麈<lb/>
<pb n="KR4d0242_WYG_008-9a"/>
宴坐而心與造物者遊<lb/>
　　　又<lb/>
非丈室之病夫非澤畔之癯儒薾然其貌齒髮向踈諒<lb/>
無酒色之敗亦匪名利之拘凡世俗所謂憂者若無足<lb/>
以渉吾地而入其郛然則有異于此者能無憂乎過四<lb/>
十而無聞責之者誰與視伯玉之知非尚庻幾于良圖<lb/>
夫一念之間天地懸殊曾不思于往行又何哂于前車<lb/>
咄形吾自寫贊吾自書豈徒然哉蓋將有警于予也日<lb/>
<pb n="KR4d0242_WYG_008-9b"/>
謹一日勿用忽諸植後彫之松柏收晚景于桑榆<lb/>
　　　祖先畫像贊<lb/>
有斐君子溫恭而文隱居求志與物為春凌暴不校遇<lb/>
虎能馴監書是寳不顧屋焚醉吟自適遑恤窶貧<lb/>
夫秉禮遜内助慈良介乎娣姒以柔遇剛篤生哲人實<lb/>
大我李源深流長實自兹始<lb/>
七嵗詠馬人知逺到弱冠能賦日可十道甫壯而仕愛<lb/>
民奉公真率樂易有古人風<lb/>
<pb n="KR4d0242_WYG_008-10a"/>
父克選壻獲先大夫成夫教子振耀鄉閭嫠居二紀不<lb/>
出尸庭孰播厥聲了翁勒銘<lb/>
致養㤀仕人以孝稱親歿從兄室無私營輕金重諾藹然<lb/>
鄉評詩禮教子蘭玉充庭仁義之澤貽我後生<lb/>
㓜從姆傅克著功容令妻夀母以禮始終命服之華報<lb/>
則未豐利我後人世祀無窮<lb/>
致君澤民公無其時枉尺直尋公又弗為與其跼蹐于<lb/>
鹽車孰若潔身而全歸嗚呼滔滔者天下皆是也如公<lb/>
<pb n="KR4d0242_WYG_008-10b"/>
則誰况彼畫史曾莫覘于風規徒睥睨其遺蛻而欲彷<lb/>
彿其精微者乎<lb/>
諸惡莫作衆善奉行弗知其他以畢此生心慈而貌嚴<lb/>
衣故而尚潔來裔百年瞻此像設<lb/>
　　　叔父衡陽府君畫贊<lb/>
紹興戊寅七月十四衡陽尉李公卒于正寢惟公生于<lb/>
紹聖己巳八月二十四日子時享春秋七十越辛巳葬<lb/>
于邑西墖漿祖塋之右不利隆興癸未歲改卜于唐石<lb/>
<pb n="KR4d0242_WYG_008-11a"/>
之原與後夫人徐氏合葬公之亡也距今四十年矣子<lb/>
男惠卿用郊恩贈公某官一日命工重繪公像求贊于<lb/>
某某不肖視公為季父先君早世公教誨成就之意甚<lb/>
篤其敢以老鈍辭謹畧摭公之平生以為之贊其詞曰<lb/>
季父秀發自其弱齡軒昻磊落議論如傾早習王氏學<lb/>
校推稱中喜坡老入其户庭或貢或舉熠然有聲累薦<lb/>
不第造物何憑晚得試吏尋以疾廢築室弄孫優游一<lb/>
紀無念無求宴坐而已屬纊靡亂言猶在耳有子登朝<lb/>
<pb n="KR4d0242_WYG_008-11b"/>
始贈京秩淑慝之報雖久弗失相彼小夫朝不及夕天<lb/>
定勝人視此可必<lb/>
　　跋<lb/>
　　　書法華合論後<lb/>
予舊得無盡翁法華合論欲刻以示誦讀者而未暇吾<lb/>
弟某欣然願刻之經云佛說大乘經名無量義又云入<lb/>
無量義處三昧夫義無量則非分别解說曷從趣入合<lb/>
論之作剖析精明發露祕邃其于法華固重關密鍵之<lb/>
<pb n="KR4d0242_WYG_008-12a"/>
靈鑰而琵琶箜篌之妙指雖然執義求經未免逐塊要<lb/>
必知無量義處乃可然則孰為義處止止不須說我法<lb/>
妙難思<lb/>
　　　書筆談後<lb/>
筆談云景祐中審刑院斷獄有使臣何次公具獄主判<lb/>
官方進呈上忽曰此人名次公何義主判官不能對是<lb/>
時龎莊敏公為殿中丞審刑院詳議官從長官上殿乃<lb/>
越次對曰臣嘗讀前漢書黃霸字次公蓋以霸次王也<lb/>
<pb n="KR4d0242_WYG_008-12b"/>
此人名慕黃霸之為人上頷之僕謂龎證既迂其說無<lb/>
義不若曰臣讀漢書蓋寛饒字次公魏丞相所謂次公<lb/>
醒而狂者是也寛饒為人公廉鯁直無所迴避此人必<lb/>
慕寛饒之為人此說為得且前漢書所載四次公又有<lb/>
張次公亘次公者奚獨霸哉莊敏想倉卒之間偶記得<lb/>
黃霸字次公故以為對耳僕考漢人字次公之意為其<lb/>
兄弟間居其次者如云仲卿次君耳龎謂霸次王鑿矣<lb/>
玉壺清話載此事謂梁適吴曾漫録載此不辨所以但<lb/>
<pb n="KR4d0242_WYG_008-13a"/>
謂非適云云<lb/>
　　　跋虞公墓誌後<lb/>
前軰學問涵養非直為利禄計官之崇卑固有定分就<lb/>
其職任孜孜不懈尊所聞而行所知如是而已<lb/>
　　　題伯祖宣教書白繖蓋呪後<lb/>
先伯祖順昌府君元豐癸亥中手寫迨今淳熈甲辰一<lb/>
百二年矣某獲而蔵之已閱三紀比因抖擻敗袠見其<lb/>
字畫楷古丹墨猶鮮獨恐粘綴歴久脫落且悵念前人<lb/>
<pb n="KR4d0242_WYG_008-13b"/>
既以清修雅尚持其身復取嚴淨教法防其外自律如<lb/>
此宜其潔白之操足以播餘芳于無窮也展翫再三油<lb/>
然起敬乃命其曾孫椿重加裱背以傳示久逺云<lb/>
　　　跋東坡表忠觀碑字<lb/>
老坡所書小字表忠觀碑絶不類異時所見豈非造妙<lb/>
入神將無所施而不可耶<lb/>
　　附録<lb/>
　　　周必大李濱老墓誌銘<lb/>
<pb n="KR4d0242_WYG_008-14a"/>
嘉泰癸亥秋邵武軍光澤縣進士李閎祖過予示其父<lb/>
隱君澹軒集十五巻朱元晦手書一大軸及黄簡肅公<lb/>
之子衡守瀚所述墓文來求銘予讀隱君文大抵有補<lb/>
名教且知為元晦益友又衡州父子盛稱其賢是可銘<lb/>
矣按李氏自唐末居光澤君諱吕字濵老一字東老高<lb/>
祖大理評事鐸能詩教子始為著姓曾祖太常博士贈<lb/>
朝請大夫誥陳忠肅公稱有古人風祖濬不仕太常李<lb/>
卿夔實銘之父純徳有學行特奏名不及試元晦誌其<lb/>
<pb n="KR4d0242_WYG_008-14b"/>
墓云利不自予惟義之取其源逺矣君幼莊重十四䘮<lb/>
父能自立學于從叔西山先生郁蓋元祐黨籍諱深之<lb/>
子紹興初特起者年四十即棄科舉讀易六十四卦皆<lb/>
為義說徧觀史傳百家之書尤留意資治通鑑手抄至<lb/>
數四凡興衰得失論著數百篇事母極孝敬教育弟妹<lb/>
使有成立聚族千指昕夕撃鼓集衆致禮饗堂然後序<lb/>
揖自少至老不以寒暑廢或勸少休君曰身率猶怠矧<lb/>
自怠乎為㑹宗法歲時設遠祖位合族薦獻聚拜飲福<lb/>
<pb n="KR4d0242_WYG_008-15a"/>
秩然其可觀也平時容止詳雅居無惰容學務躬行深<lb/>
惡口耳之習既切切訓其子孫又以是善誘後生尤不<lb/>
喜言財貨苟可愛物利人則勇為之邑宰張訢以春夏<lb/>
貴糴立社倉平其價下户俗不舉子議給粟助養育行<lb/>
旅有病創屋療治條畫精明櫽括纎密多自君出元晦<lb/>
作記歎其負經事綜物之才老而不遇也予觀易首乾<lb/>
坤而以元亨利貞為四徳文言曰利物足以和義蓋和<lb/>
于義乃得其宜可以利物也禮記大學亦謂國不以利<lb/>
<pb n="KR4d0242_WYG_008-15b"/>
為利以義為利小人反是然則合義利而言之斯不易<lb/>
之理獨孟子告梁惠王曰亦有仁義而已何必曰利截<lb/>
然判而為二蓋戰國之君知以利為利不知以義為利<lb/>
所謂易經大學彼惡能知辭而闢之時不同耳若君者<lb/>
其善學易大學孟子者與慶元四年六月壬辰以疾終<lb/>
享年七十七六年六月乙酉葬所居之烏程原先娶高<lb/>
氏郡人挺之女再娶黃氏御史臺主簿章之女簡肅公<lb/>
猶子六男紹祖懐祖閎祖相祖襲祖壯祖五女適儒林<lb/>
<pb n="KR4d0242_WYG_008-16a"/>
郎真州録事參軍馮森進士鄧潭饒逺上官嘉㑹從事<lb/>
郎主管尚書户部架閣文字吴炎孫男十人宣子方子<lb/>
文子容敏學敏行夢錫敏功敏修敏求女八人曾孫男<lb/>
女十五人文子登紹熈四年進士第今授隆興府奉新<lb/>
縣丞銘曰以義為利君子攸行以利為利彼哉小人我<lb/>
嘉李君隆師親友允蹈經訓知之非苟家範昭然守之<lb/>
勿諼奕世其昌視此銘言<lb/>
</p>
<p>
</p>
  </div></body>
</text>\m</TEI>
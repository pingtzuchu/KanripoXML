<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0320_WYG_000-1a"/>
欽定四庫全書　　　　　集部四<lb/>
　提要<lb/>
　　漁墅類稿八巻　　　　别集類三<hi>宋</hi>
　　　　<hi>臣</hi>等謹案漁墅類稿八巻宋陳元晉撰元晉<lb/>
　　　　宋史無傳惟江西通志載其字明父崇仁人<lb/>
　　　　登嘉定四年進士初授雩都尉遷知福州融<lb/>
　　　　州累官邕管安撫使嘗建漁墅書院因以名<lb/>
　　　　集然考趙汸東山存稿有虞集行狀稱集之<lb/>
<pb n="KR4d0320_WYG_000-1b"/>
　　　　祖觧組過臨川寓公陳元晉之夫人為其女<lb/>
　　　　弟因迎以歸則元晉亦蜀人僑居崇仁通志<lb/>
　　　　尚考之未詳也焦竑經籍志載有元晉漁墅<lb/>
　　　　類稿十巻諸家悉不著録今檢永樂大典中<lb/>
　　　　尚存雜文八十餘首各體詩一百一十餘首<lb/>
　　　　謹以類編緝釐為八巻江西志稱元晉嗜學<lb/>
　　　　好義為徳于鄉人者甚多厯官所至俱著政<lb/>
　　　　績今觀集中如乞差甲首催科劄子則極論當<lb/>
<pb n="KR4d0320_WYG_000-2a"/>
　　　　時賦役之弊上曽知院書則力陳上流防江<lb/>
　　　　之策且謂天下非事功難立之為憂而人心<lb/>
　　　　不睦之可畏又謂邉遽戒嚴則號召郡國不<lb/>
　　　　教之卒坐糜粟于長江以南謂之防江警報<lb/>
　　　　逺則㪚遣解弛又復置之度外自開禧以<lb/>
　　　　來同一痼病其于南宋廢弛聚訟之象指陳<lb/>
　　　　痛切可謂深中膏肓又上魏了翁啟有云善<lb/>
　　　　類之勢不振付之乍佞乍賢正論之脉僅存<lb/>
<pb n="KR4d0320_WYG_000-2b"/>
　　　　聽其自鳴自息以奔趨為㨗徑以軟熟為圓<lb/>
　　　　機習成脂韋病入骨髓皆憤世嫉俗之言則<lb/>
　　　　知其生平必以伉直不諧于時者讀其遺文<lb/>
　　　　猶可以見其人也乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
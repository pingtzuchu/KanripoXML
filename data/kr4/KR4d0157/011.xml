<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集卷十一</head>
    <p>
<pb n="KR4d0157_WYG_011-1a"/>
欽定四庫全書<lb/>
　檆溪居士集卷十一　　　宋　劉才邵　撰<lb/>
　　雜文<lb/>
　　　夀郷問對上徐右丞<lb/>
葆真子神全氣定志清趣逸建常有以為門宅不毁以<lb/>
為室脱塵寰之喧卑騖遐清乎無極方將駕玉蚪驂乘<lb/>
黄御碧霞之飛車植桂旗而被仙裝羡永生之可樂思<lb/>
遊覽乎夀鄉於是遐齡生聞而往見焉曰子之所欲予<lb/>
<pb n="KR4d0157_WYG_011-1b"/>
實能言今舉以告子庻既遊而信然葆真子曰所欲聞<lb/>
也敢不凝神滌慮以奉餘教生曰唯唯夫夀鄉之地不<lb/>
於六合之外與夫四方之隅宻邇日畿是為陪都其風<lb/>
俗之熙熙真有類乎華胥其山則千霄出雲壁立秀峙<lb/>
與蓬瀛比崇崑閬等祕而浮筠之幹礙日之椿垂條擢<lb/>
質森列乎其垠其水則洄洑奫淪洋溢漫汗甘敵醴泉<lb/>
美踰神瀵而九節之蒲五色之芝苯䔿輪囷羅生乎其<lb/>
涯其動物之竒則有茸毛之鶴苓耳之龜振翮引吭遊<lb/>
<pb n="KR4d0157_WYG_011-2a"/>
息而不疑其供目之玩則蟠桃映日琪木迎風敷榮競<lb/>
秀焜燿而難窮真列仙之攸宅而長生之福庭也子試<lb/>
遊焉而以語我葆真子既遊遂語以所觀皆如其言遐<lb/>
齡生曰吾向之所言與若之所遊特風俗之美山川之<lb/>
秀動植之珍竒耳今告子以其至者子知夀鄉先生乎<lb/>
夫彪虎嘯而風厲應龍翔而雲興不謀而合其速若神<lb/>
故既開至治之運必有同德之臣都俞賡歌於廟堂之<lb/>
上而休風厚澤漸被於海漘此天之所以保兹天子間<lb/>
<pb n="KR4d0157_WYG_011-2b"/>
生真賢而先生所以自嶽而降神也于時璿杓轉指當<lb/>
夏火赫赫之辰階蓂六葉應台星兩兩之數允協文明<lb/>
之盛旦是生燮理之碩輔此子之所知也若六數之冥<lb/>
符敢不以告昔唐之文有曰逺比召公三十六年宰輔<lb/>
近同郭令二十四考中書先生之誕辰惟日與月其數<lb/>
皆六以六六之數計之與召公宰輔之年脗合無間觀<lb/>
汾陽之書考安足多羡方將肅膺嚴召重趨丹地告嘉<lb/>
猷攄碩畫載穆太階甄陶羣品上佐萬夀天子永措斯<lb/>
<pb n="KR4d0157_WYG_011-3a"/>
民於仁夀之域身與名俱泰德與年俱崇勲庸煥乎彞<lb/>
鼎善頌溢乎華戎天錫純嘏神介景福俾熾而昌無有<lb/>
終窮豈比天山之遁藪澤之臞潄珠漿鍊石液勞神於<lb/>
吐納扃志於枯槁以祈長年者同日而語哉於是葆真<lb/>
子𢥠然神驚肅然改容整冠躡屨離席而前再拜而言<lb/>
曰鄙人瞢學僅覩端倪所觀者粗未測精微今聞吾子<lb/>
之崇論信宏博而瓌琦惟極數而皆合顧遐齡以何疑<lb/>
　　　漢宣室箴<lb/>
<pb n="KR4d0157_WYG_011-3b"/>
　　　　帝王握樞御極省閲萬微必有靚嚴閎達之<lb/>
　　　　宇以宅心儲神玩意昭曠惟漢定都關中營<lb/>
　　　　未央宫務極瓌壯以重威靈仰稽紫微俯協<lb/>
　　　　圖緯龍首岌嶪因抗前殿而宣室設於其側<lb/>
　　　　特以備齋居而已非若承明曲臺石渠高門<lb/>
　　　　之類因事立制各有攸處諦觀經始厥有深<lb/>
　　　　意蓋惟相羊於蟬蜎蠖濩之中絶塵去紛一<lb/>
　　　　無世喧真粹之地清寧平夷因以疏觀博照<lb/>
<pb n="KR4d0157_WYG_011-4a"/>
　　　　獨運於陶鈞之上彼方來之務雖絲棼輻輳<lb/>
　　　　丕克灼知而不疑則事奚足應而理奚足察<lb/>
　　　　惟文與宣深燭本原廼於斯裒對神休明清<lb/>
　　　　獄辭延茂異而訪崇論其盛德休烈載諸汗<lb/>
　　　　簡炳焉相照耀嗚呼偉哉然則遊處於斯者<lb/>
　　　　思所以承眷佑率彞憲皆當欽念而不敢忽<lb/>
　　　　茍為非法度之政而入焉於理為凟是宜紬<lb/>
　　　　繹前載因文託義用繼虞人九州之作謹為<lb/>
<pb n="KR4d0157_WYG_011-4b"/>
　　　　箴曰<lb/>
炎漢初基即雍是宅肇營未央以觀萬國闕庭神麗山<lb/>
峙雲屯前殿二室是為宣温惟此宣室䆳隔塵㝠爰居<lb/>
爰處儲思穆清於皇孝文禮神肅祇亟䝉貺祉於焉受<lb/>
釐廼召賈生清問亹亹探賾以對具道所以鬼神情狀<lb/>
毫分縷析夜半前席載加嘆息孝宣中興綜核名實齋<lb/>
居決事用刑欽恤王褒摛華作為頌詩于時何武實習<lb/>
歌之帝乃召見率循舊章曰盛德事避不敢當二帝偉<lb/>
<pb n="KR4d0157_WYG_011-5a"/>
烈赫赫昭著咸用祗畏克隆丕祚仰瞻帝構清問之宇<lb/>
欽念往躅宜遵遺矩受釐伊何曰惟克明詳延茂異毋<lb/>
怠疇咨法度之政實本於斯永惟正處豈資逸豫臨深<lb/>
履薄勿忘軫慮式濟治效登于豐融日慎一日承休無<lb/>
窮進言示諷各以其職小臣司宫敢告陛側<lb/>
　　　瑪瑙數珠偈<lb/>
　　　　如是我聞一時珏溪樵客遊觀原野經歴茂<lb/>
　　　　居緑隂軒中宴坐之際有一長者持無價寶<lb/>
<pb n="KR4d0157_WYG_011-5b"/>
　　　　珠一百有八貫以綵繩向樵客言往者吾得<lb/>
　　　　此珠於衢中今以相奉非吝非捨爾時樵客<lb/>
　　　　言歡喜讚歎得未曾有即擕此珠來詣松菴<lb/>
　　　　問訊居士而作是言居士吾此寶珠圓明妙<lb/>
　　　　絶色相第一知其寶而不能名居士告言此<lb/>
　　　　物非他佛書所為摩娑羅伽𨽻寶實瑪瑙是<lb/>
　　　　可貴重與摩訶羅羯多如是等寶等無差别<lb/>
　　　　也况復此珠精妙希有顆顆勻圓脉縷呈露<lb/>
<pb n="KR4d0157_WYG_011-6a"/>
　　　　是殆化身大士蜕形所遺留以警世是寶所<lb/>
　　　　生當於光明一切人間人天鬼神所當供養<lb/>
　　　　稽首作禮不知仁者當何奉持樵客荅言吾<lb/>
　　　　於朔望焚諸寶香誦慈氏名願與一切結清<lb/>
　　　　凈緣居士因曰且置是事只如此珠得於通<lb/>
　　　　衢彼若不失此無所得彼失此珠於法為欠<lb/>
　　　　此若實得於法為剰如何圓融入正知見得<lb/>
　　　　使此珠無欠無剰為吾奉持若持此珠口誦<lb/>
<pb n="KR4d0157_WYG_011-6b"/>
　　　　佛名大千諸佛應當見前若置此珠黙然靜<lb/>
　　　　坐現前諸佛是去是住樵客聞是語已笑而<lb/>
　　　　不言居士歎曰善哉善哉時居士欲宣此義<lb/>
　　　　而作偈言<lb/>
一切有為法幻相有去來如來真實義無去亦無住我<lb/>
原寶珠光徧照大千界隨光所照處見者悉成佛<lb/>
　　　黙齋偈<lb/>
　　　　有大居士具足辯才得無所畏摧伏魔怨作<lb/>
<pb n="KR4d0157_WYG_011-7a"/>
　　　　獅子吼宴坐之室廼名黙齋但恐聞者或不<lb/>
　　　　領悟便作黙觀失居士意我聞古佛作大幻<lb/>
　　　　師坐微塵裏轉大法輪種種開示蓋非得已<lb/>
　　　　有初學者惑為真實如彼布榖及梁上燕唇<lb/>
　　　　吻瀾翻無有歇時於如來藏轉無交涉復有<lb/>
　　　　一種性樂空寂謂言語等非解脱相乃復如<lb/>
　　　　彼木石瓦礫若欲融此二知見門於其中間<lb/>
　　　　説印説非在正法中俱為戯論我知居士不<lb/>
<pb n="KR4d0157_WYG_011-7b"/>
　　　　作是見端坐靜室聲如雷震屈伸臂項流出<lb/>
　　　　千聲欲觀居士應如是觀由不二門入正知<lb/>
　　　　見作是語已重説偈言<lb/>
稽首金剛獅子座紫金光聚妙色身微塵刹土轉法輪<lb/>
演出無邊殊勝義燃燈如來昔授記初無一法可得者<lb/>
云何種種方便門多刼宣揚不能盡觀音妙力不思議<lb/>
元從耳門得三昧爍迦羅首八萬餘隨處説法度衆生<lb/>
云何現身蛤蜊中不假語言法亦顯當知是法本無法<lb/>
<pb n="KR4d0157_WYG_011-8a"/>
語黙兩塗俱解脱二乗知見妄分别偏執所見自纒縛<lb/>
解縛不離縛處解還從語黙證圓湛良哉居士具通眼<lb/>
一切不隨根境轉了知諸法不留礙刹那真入三摩地<lb/>
我願初學見聞者悉悟真常成正覺<lb/>
　　　　孟秋車駕詣景靈宫朝獻祝文<lb/>
孟秋届候法駕親臨恭焚寶香供養聖祖天尊大帝皇帝伏<lb/>
願高穹垂佑景命惟新益隆至治之功永保無疆之夀<lb/>
　　　　孟冬車駕詣景靈宫朝獻祝香文<lb/>
<pb n="KR4d0157_WYG_011-8b"/>
孟冬届候法駕親臨恭焚寶香供養聖祖天尊大帝皇<lb/>
帝伏願如日之升與天無極方永膺於盛福以益固於<lb/>
丕基<lb/>
　　　懿節皇后園補種窠木祝文<lb/>
伏以永念徽音載嚴閟宇乗時補種賦役繕修尚冀淑<lb/>
靈妥安兆域尚饗<lb/>
　　　仲秋薦獻懿節皇后祝文<lb/>
風露既清秋氣方肅緬懷懿德良用惻然禮官行園爰<lb/>
<pb n="KR4d0157_WYG_011-9a"/>
致薦獻<lb/>
　　　漳州諸廟祈雨祝文<lb/>
自春之初涉夏將半常暘為沴民心嗷嗷雖嘗懇祈未<lb/>
獲霑足失政致咎吏何所逃以時雨暘亦神之職旱而<lb/>
苗槁移蒔無期絶粒之憂決於數日坐視不救豈神之<lb/>
心政恐精誠不能感格是用竭慮重叩嚴祠願施甘澤<lb/>
一變凶歲俾民遂其生而神職不曠在此舉矣幸審圖<lb/>
之<lb/>
<pb n="KR4d0157_WYG_011-9b"/>
　　　漳州圓山祈雨祝文<lb/>
去冬渇雨地脉不滋涉春以來旱灾繼作田壤龜坼秋<lb/>
苗就枯豐凶之分不待旬日人心嗷嗷無所控告獨郡<lb/>
政之多失致灾咎之相仍顧民何辜願賜矜恤是用潔<lb/>
齋躬謁祠下惟神威靈福芘兹土勢急辭危豈忍坐視<lb/>
願加善救俯鑒䖍祈霈為三日之霖蘇此一方之旱<lb/>
　　　奉安昭烈武成王并殿内及兩廡諸神像祝文<lb/>
伏以惟王之道文武所師志厲鷹揚功高夾輔兹建右<lb/>
<pb n="KR4d0157_WYG_011-10a"/>
學申加崇奉式陳潔薦奉以即安神其來燕維以永寧<lb/>
　　　告遷昭烈武成王并殿内諸神像祝文<lb/>
伏以學館肇新崇堂克建載㳙吉旦遷奉威容用安明<lb/>
靈式冀歆格<lb/>
　　　開元寺功德疏<lb/>
月協正陽實應亨嘉之運祥開安寢適當震育之辰恭<lb/>
仗佛乗仰資睿算皇帝陛下伏願年齡有永夀量無邊<lb/>
膺垂佑之休如川方至積取多之數與天比崇<lb/>
<pb n="KR4d0157_WYG_011-10b"/>
　　　又<lb/>
蘭殿開祥初屇赫曦之候電樞表瑞適當震育之辰輙<lb/>
傾善頌之誠仰祝後天之算冀憑妙覺永贊遐齡皇帝<lb/>
陛下伏願順納多祥夀同無量誕膺帝祉集五福於清<lb/>
躬茂對天休協萬年之寶厯<lb/>
　　　天慶觀開啓功德疏<lb/>
風入舜絃初届朱明之候慶符漢殿夙昭甲觀之祥祝<lb/>
聖夀於無疆冀天心之從欲輙傾丹懇仰叩清真孝慈<lb/>
<pb n="KR4d0157_WYG_011-11a"/>
淵聖皇帝陛下伏願與道長存體乾不息大德必得其<lb/>
夀永觀受祉之多君子以為必歸早副因心之友<lb/>
　　　又<lb/>
寶厯紀年當乾策正陽之日景風應律是天心任徳之<lb/>
時祥慶肇開聖期光啓仰憑真鑒䖍祝睿齡皇帝陛下<lb/>
伏願允協大年備膺多福天旋日轉佇聞龍馭之迴松<lb/>
茂川增永保南山之夀<lb/>
　　　功德疏<lb/>
<pb n="KR4d0157_WYG_011-11b"/>
景風扇物時當亨會之辰炎德復輝光啓紹開之運允<lb/>
屬乗離之令序丕昭出震之昌期恭叩圓清仰祈睿算<lb/>
皇帝陛下伏願運同道乆夀比天崇申景命於萬年茂<lb/>
膺純嘏備太平之五福永保丕圖<lb/>
　　　又<lb/>
炎暉有赫時當朱夏之中昌運肇開氣協丹天之正恭<lb/>
遇誕彌之旦仰申頌願之誠䖍叩上真祝延遐算皇帝<lb/>
陛下伏願茂膺多祉永保丕圖握乾符而闡坤珍福祥<lb/>
<pb n="KR4d0157_WYG_011-12a"/>
畢至萬堯年而億舜日悠乆無疆<lb/>
　　　又<lb/>
盛德在火日方永而星中聖人成能運將興而天啓道<lb/>
隆華旦慶兆昌期歸叩覺慈祝延睿算皇帝陛下伏願<lb/>
福嚴萬善順納百祥運乾健以同流與天無極廣離明<lb/>
而乆照如日之中<lb/>
　　　又<lb/>
斗柄所建位適指於離方星火亦中運更符於炎正實<lb/>
<pb n="KR4d0157_WYG_011-12b"/>
福慶肇基之旦宜臣民仰祝之勤歸叩真乗䖍伸丹懇<lb/>
皇帝陛下伏願備膺遐福倍納殊祥尊臨南面以無為<lb/>
永隆至治夀等西方之無量茂對閎休<lb/>
　　　放生疏<lb/>
真人應運聖旦開祥武全不殺之神德廣好生之治湛<lb/>
恩所暨庶類益蕃敢推本於上心以祝延於夀算輙敷<lb/>
丹懇仰叩紫清皇帝陛下伏願合道長生受天多福協<lb/>
大年而有永御逺厯於無疆<lb/>
<pb n="KR4d0157_WYG_011-13a"/>
　　　又<lb/>
聖人之德莫大於施生臣子之心敢忘於報上兹届流<lb/>
虹之旦仰遵育物之慈用祝睿齡恭憑覺力皇帝陛下<lb/>
伏願夀同無量勢益大安方增福海之恩波永御蒼圖<lb/>
之寶祚<lb/>
　　　别開啓寺疏<lb/>
日開東井炎輝表受命之符琴歌南風大夏任好生之<lb/>
德當聖神之應運慶世道之交興仰祝睿齡恭憑梵力<lb/>
<pb n="KR4d0157_WYG_011-13b"/>
皇帝陛下伏願備膺福慶茂擁珍符俾熾而昌如岡陵<lb/>
而益固能長且乆與天地以常存<lb/>
　　　别開啟觀疏<lb/>
千載明昌之運景命既申萬邦愛戴之心後天同祝况<lb/>
叨近列曾侍清光輙傾歸報之誠仰贊延長之慶恭憑<lb/>
至道俯鑒微衷皇帝陛下伏願永御宏圖益恢洪業珍<lb/>
祥滋至如松茂而日升寶祚無疆與天長而地乆<lb/>
　　　又<lb/>
<pb n="KR4d0157_WYG_011-14a"/>
應千載之期紹開興運祝萬年之夀共慶昌辰道與時<lb/>
行天從人欲輙申至懇仰叩清穹伏願永保丕基益恢<lb/>
洪烈擁大來之福慶受命無疆膺滋至之天休惟日不<lb/>
足<lb/>
　　　天慶觀開元寺冬祈雨疏<hi>漳州</hi>
妙道難名<hi>原注寺曰願力無邉</hi>既黙持<hi>原注寺曰黙參</hi>於造化廣慈及物<lb/>
<hi>原注寺曰慈心</hi>每曲示於悲憐屬兹甘雨之乆愆輙竭丹衷而<lb/>
上叩冀回冲鑒<hi>原注寺曰覺䕃</hi>俯應䖍祈施潤澤於田疇以潛<lb/>
<pb n="KR4d0157_WYG_011-14b"/>
消於疫癘望霓之切指日以期<lb/>
　　　天慶觀開元寺春祈雨疏<lb/>
涉春已深雖土膏之乆震驕陽為沴致地脉之不滋深<lb/>
虞東作之失時無復秋成之可冀輙攄至懇仰叩高真<lb/>
<hi>原注寺曰大慈</hi>願矜播種之民早賜滂沱之澤雲霓在望旦暮<lb/>
是期<lb/>
　　　寺觀再祈雨疏<lb/>
曠職致災宜自當於罰譴歸誠仰凟豈敢避於再三深<lb/>
<pb n="KR4d0157_WYG_011-15a"/>
惟農時已逼芒種哀此衆民之命繫於數日之間顧人<lb/>
力之何施冀天心之俯鑒<hi>原注一作惟佛乘之可恃</hi>比常伸禱雖荷<lb/>
垂慈田已極於焦枯澤未聞於沾足百榖仰雨念經時<lb/>
之可憂三日為霖願推仁而普濟愚誠增切神聽是期<lb/>
　　　寺觀謝雨疏<lb/>
仲秋不雨涉冬序以復深廣隰既耕懼陸種之難望仰<lb/>
䝉慈寶<hi>原注寺曰覺力</hi>俯鑒䖍祈貸其致旱之愆賜以蘇枯之<lb/>
澤豐穰已兆疫癘不生輙伸報謝<hi>原注寺曰崇報</hi>之誠用荅高<lb/>
<pb n="KR4d0157_WYG_011-15b"/>
明<hi>原注寺曰廣慈</hi>之施更祈垂佑以畢有年<lb/>
　　　新金西嶽行宫疏<lb/>
俯念微生乆叨慈䕃頃屬修塗之多梗遂令伏謁之寖<lb/>
疎兹解組於海邦獲𨽻名於琳館言還故里祗欵真祠<lb/>
仰伸歸嚮之誠以荅保持之賜更祈鑒佑永錫吉祥<lb/>
　　　罷散太一宫祈禱彗星道場朱表<lb/>
伏以變不虚生象因顯示責已方深於恐懼祈恩正藉<lb/>
於修禳俯竭精誠仰䝉昭荅已荷潛消於大異更祈永<lb/>
<pb n="KR4d0157_WYG_011-16a"/>
保於殊休<lb/>
　　　滿𣪚寧夀觀謝雨道塲朱表<lb/>
伏以多稼向成方切焦枯之念高穹應感遽䝉潤澤之<lb/>
功祗按真科䖍誠報禮荷靈斿之顧享俾熙事之備成<lb/>
更冀洪慈永垂休䕃<lb/>
　　　寧夀觀謝雪道塲朱表<lb/>
伏以冬序向深亢陽為沴遂竭精誠之禱䖍遵科式之<lb/>
嚴果䝉寶慈特頒時澤祥霙普降和氣昭蘇仰荷至仁<lb/>
<pb n="KR4d0157_WYG_011-16b"/>
䖍伸報禮更期真貺以畢歲功<lb/>
</p>
<p>
</p>
  </div>
</body>
</text>
</TEI>
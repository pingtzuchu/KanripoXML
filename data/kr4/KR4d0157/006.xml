<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻六</head>
    <p>
<pb n="KR4d0157_WYG_006-1a"/>
欽定四庫全書<lb/>
　檆溪居士集巻六　　　　宋　劉才卲　撰<lb/>
　　詔<lb/>
　　　賜科舉誡諭詔<hi>案宋史選舉志云理宗之朝舉人之弊凡五曰傳義曰換巻曰</hi>
　　　<hi>易號曰巻子出外曰謄録滅裂廷臣奏防戢之䇿詔從之而不載紹興時有戒諭科舉之事考</hi>
　　　<hi>宋史全文續通鑑載紹興二十六年正月殿中侍御史湯鵬舉言今科舉之法名存實亡或先</hi>
　　　<hi>期出題或臨時取號或假名入場或多金代筆孤寒士子不得與髙甲富貴子弟皆得竊巍科</hi>
　　　<hi>乞申嚴有司革去近弊又載是年三月詔科舉諸弊委監司覺察重置於法當即此詔然則史</hi>
<pb n="KR4d0157_WYG_006-1b"/>
　　　<hi>所稱五弊者髙宗時蓋已有之不待寶慶以後也此亦足以補史之闕云</hi>
勅門下自昔願治之君急於求賢以協濟事功而當時<lb/>
之士亦各務修飭以承休徳用能發揮所學克副柬求<lb/>
朕甚嘉之自即位以來率由祖宗之宏規屢下三年之<lb/>
詔詳延俊茂縻以好爵所以嘉惠多士可謂無愧於古<lb/>
矣是宜咸知䇿勵以稱所求而近年以來士風寖薄巧<lb/>
圖牒試妄認户名貨賂請求重疊冒試逮至禮闈不遵<lb/>
繩矩挾書代筆傳義繼燭種種欺弊靡所不為不惟負<lb/>
<pb n="KR4d0157_WYG_006-2a"/>
國家教育選舉之意兼使有素行負實學之人俱䝉其<lb/>
恥一至於此豈所望哉夫待之厚則責之深出於禮則<lb/>
麗於法儻名檢之全虧實自干於邦憲繼自今其克黜<lb/>
乃心明聴訓言勿蹈匪彝以貽後悔在外委漕臣及監<lb/>
司按察在内令主司覺察御史臺糾劾以聞當寘典憲<lb/>
務在必行故兹誡諭想宜知悉<lb/>
　　　賜沈該等為彗星消伏乞復常膳詔<hi>案宋史全文續通鑑</hi>
　　　<hi>紹興二十六年七月丁未彗星出井宿間上曰朕當避殿損膳以答天戒丙辰彗星没丁已宰</hi>
<pb n="KR4d0157_WYG_006-2b"/>
　　　<hi>相沈該率百官拜表請御正殿復常膳不允表三上許之宋史宰輔表沈該於是年五月自參</hi>
　　　<hi>知政事除守左僕射同平章事附識於此</hi>
省表具悉天心垂警蓋出至仁星變騰輝兹為大異既<lb/>
震驚而増惕乃抑損以從宜避殿出珍懼災自貶已兆<lb/>
廓清之應曽未及於浹旬永惟兢懼之深敢遽忘於責<lb/>
已今光芒雖減星體尚在朕方側身省愆以冀消伏忽<lb/>
披奏牘請復常儀式諒懇誠然非朕志所請宜不允<lb/>
　　　賜沈該再上表為彗星消伏乞復常膳詔<lb/>
<pb n="KR4d0157_WYG_006-3a"/>
省表具悉垂象示人式表布新之意引愆修徳敢忘念<lb/>
往之圖永懐恐懼之深冀達精誠之感側身避殿菲食<lb/>
去珍乃曲荷於監臨遂潛消於氛祲然星芒雖隠元象<lb/>
猶著晨夕惕厲深俟退伏封章荐上殊悉忠勤尚不遑<lb/>
寧難從懇請所請宜不允<lb/>
　　　賜沈該等第三上表為彗星消伏乞常膳詔<lb/>
省表具悉天道無私方垂於仁愛星文示變初耀於光<lb/>
芒惟譴告之甚明宜戰兢而増懼賴善祥之來應致大<lb/>
<pb n="KR4d0157_WYG_006-3b"/>
異之頓消卿等屢進封章兼陳舊典願正位於當宁且<lb/>
備舉於常珍深諒乃誠勉從所請更期協濟益懋交修<lb/>
所請宜允<lb/>
　　　賜韓世忠乞住請給等詔<hi>案宋史列傳紹興十二年四月秦檜收三</hi>
　　　<hi>大將權拜世忠樞宻使遂以所積軍儲錢八萬貫米九十萬石酒庫十五歸於國十月罷為醴</hi>
　　　<hi>泉觀使奉朝請進封福國公是詔乃為其乞住請給及歸還使臣官兵等事當是繳還軍儲之</hi>
　　　<hi>後請宫觀之前有此疏史未及詳耳</hi>
勅世忠省所劄子奏乞將今請給截日住支先䝉朝廷<lb/>
<pb n="KR4d0157_WYG_006-4a"/>
差撥到官兵五百人數内將背嵬使臣三十員兼官兵<lb/>
七十人通作一百人還歸朝廷使用事具悉惟東漢建<lb/>
武之世優禮功臣全其封禄用能使之咸以功名延褒<lb/>
於後朕甚嘉之故推異數以答舊勲期無愧於古焉卿<lb/>
蚤列將壇輸忠王室陷堅却敵茂著雋功頃均逸於殊<lb/>
庭既備膺於褒典置兵衛以加寵厚祿秩以隆恩併示<lb/>
優崇於禮為稱乃存謙牧忽露忱辭雖嘉知足之風豈<lb/>
朕念功之意難盡從於沖尚宜深體於眷懐所謂背嵬<lb/>
<pb n="KR4d0157_WYG_006-4b"/>
使臣三十人交割付殿前餘不允故兹詔示想宜知悉<lb/>
　　　賜張守忠辭免恩命不允詔<hi>案集中有張守忠等降官二制皆稱</hi>
　　　<hi>身列横班而是詔稱舊弼是守忠乃曽居政府者而宋史宰輔表不載其名考紹興時張守嘗</hi>
　　　<hi>再簽樞宻參知政事再奉祠後以建康重地須用大臣有徳望者鎮之以守帥建康數月薨或</hi>
　　　<hi>守守建康時有此恩命故稱舊弼而傳冩誤以守為守忠而守忠别為一人耶姑識以備考</hi>
勅張守忠省所奏辭免南郊大祀加食邑恩命事具悉<lb/>
朕恭修元祀丕闡縟儀均錫神釐用昭景貺眷惟舊弼<lb/>
宜被恩榮頒邑加田兹為舊典其祗成命用副至懐所<lb/>
<pb n="KR4d0157_WYG_006-5a"/>
請宜不允故兹詔示想宜知悉<lb/>
　　　賜王㬇乞在外差遣不允詔<hi>案集中前有王㬇充寶文閣學士知</hi>
　　　<hi>平江府制内有頃貳冬官抗章引疾之語是㬇蓋以工部侍郎而引疾乞外也是詔當在未除</hi>
　　　<hi>平江之先因㬇有此請故降詔留之後復陳乞乃有平江之命耳</hi>
勅王㬇審所奏乞除在外合入差遣事具悉卿早以材<lb/>
猷備更事任須加識擢進列從班望實具孚聲華彌茂<lb/>
方有資於啓沃用克副於選求兹遽抗章引疾請外殊<lb/>
非所望良用憮然既難徇於沖懐宜深體於眷意其安<lb/>
<pb n="KR4d0157_WYG_006-5b"/>
厥位勿復有陳所請宜不允故兹詔示想宜知悉<lb/>
　　　賜王㬇乞除小郡不允詔<hi>案前詔在未補外之先此詔在已補外之</hi>
　　　<hi>後考宋史全文續通鑑載㬇由知泰州内擢在紹興十年又載十二年㬇為江南東路轉運使</hi>
　　　<hi>獻本司錢十萬貫銀五萬兩以充奉迎兩宫之資是㬇除平江當在十一年間不久即遷轉運</hi>
　　　<hi>也蓋㬇與秦檜姻婭故躐膴仕如是其速陸游老學庵筆記云王㑹以秦檜婦弟為檜門十客</hi>
　　　<hi>中之親客㬇與王曮王晳字皆從日當均為㑹之兄弟歟附識於此</hi>
勅王㬇所奏辭免新除寶文閣直學士知平江府恩命<lb/>
乞除近下職名付以小郡事具悉朕重藩宣之寄優侍<lb/>
<pb n="KR4d0157_WYG_006-6a"/>
從之臣内閣隆名式昭異數卿才行之美能世其家自<lb/>
厯禁塗益隆譽處兹緣請外勉徇懇情俾分名郡之符<lb/>
乃進西清之秩既頒成命宜即欽承所請宜不允故兹<lb/>
詔示想宜知悉<lb/>
　　　賜成閔辭免恩命不允詔<hi>案宋史載閔於紹興二十四年拜慶逺軍</hi>
　　　<hi>節度使尋丁母憂詔起復贈其母鄭國夫人不載閔封開國公事是詔云恭修元祀蓋二十五</hi>
　　　<hi>年郊赦時恩命也其母贈鄭國當亦在此時耳附識於此</hi>
勅成閔省所奏辭免加食邑食實封開國公恩命亊具<lb/>
<pb n="KR4d0157_WYG_006-6b"/>
悉朕丕闡盛儀恭修元祀董司警衛實賴忠勤熙事迄<lb/>
成褒章斯舉増爰田之賦疏公社之封渙渥既行謙冲<lb/>
難徇往祗成命用副眷懐所請宜不允故兹詔示想宜<lb/>
知悉<lb/>
　　　賜成閔再辭免加恩不允詔<lb/>
省表具悉朕丕闡彌文恭修元祀董司警衛實賴忠勤<lb/>
肆舉褒章時為舊典已頒成命難徇遜辭所請宜不允<lb/>
仍斷來章<lb/>
<pb n="KR4d0157_WYG_006-7a"/>
　　　賜張子蓋辭免恩命不允詔<hi>案宋史列傳子蓋張俊從子初從韓</hi>
　　　<hi>世忠討苗補承務郎累遷至御前諸軍都統制紹興二十一年髙宗幸俊第授子蓋徳安軍節</hi>
　　　<hi>度使不載其封開國公觀前詔有遵累朝之成憲嚴三嵗之明禋語後詔有夙懐勁勇久効忠</hi>
　　　<hi>勤之語當為二十五年郊赦恩命蓋髙宗六舉郊祀之典自十三年始其後毎三年一舉若在</hi>
　　　<hi>初舉則詔不應有三年之語才卲以十六年出知漳州至二十五年始内召仍直學士院尋拜</hi>
　　　<hi>尚書不久乞祠則十六年至二十二年郊赦才卲不在掌制之列且夙懐久効是子蓋已罷攻</hi>
　　　<hi>戰以後語可斷其為二十五年時事也附考於此</hi>
勅子蓋省所奏辭免進封開國公加食邑食實封恩命<lb/>
<pb n="KR4d0157_WYG_006-7b"/>
事具悉朕遵累朝之成憲嚴三嵗之明禋縟典告成殊<lb/>
休茂渥肆博施於慶賜以加惠於臣工眷惟分閫之良<lb/>
宜懋出綸之寵併昭邦數敷錫恩榮成命既行謙辭難<lb/>
徇往其欽受用副至懐所請宜不允故兹詔示想宜知<lb/>
悉<lb/>
　　　賜張子蓋再辭免恩命不允詔<lb/>
省奏具悉朕以明禋克舉慶賜務均肆敷錫於茂恩以<lb/>
丕昭於至意卿夙懐勁勇久効忠勤任當帥閫之隆宜<lb/>
<pb n="KR4d0157_WYG_006-8a"/>
示褒章之寵式昭舊典爰増賦田勿用固辭往祗成命<lb/>
所請宜不允仍斷來章<lb/>
　　　賜呉璘辭免恩命不允詔<hi>案是詔當亦紹興二十五年郊赦加恩與</hi>
　　　<hi>張子蓋等諸詔同時並下者</hi>
勅呉璘省所奏辭免加食邑食實封恩命事具悉朕率<lb/>
循舊典祗荐明禋既仰荷於監臨遂備膺於貺施爰推<lb/>
大賚均及多方矧惟分閫之良宜播揚庭之冊肆舉行<lb/>
於邦數以並受於神庥遽覽封章欲回渙渥雖嘉謙避<lb/>
<pb n="KR4d0157_WYG_006-8b"/>
難徇忱辭其即欽承用副眷意所請宜不允故兹詔示<lb/>
想宜知悉秋熱卿比平安好遣書指不多及<lb/>
　　　賜呉璘辭免恩命不允詔<hi>案宋史載紹興十四年璘為御前諸軍都</hi>
　　　<hi>統制渡江以來未有使相為都統制者時璘已為開府儀同三司故改命之而未詳其拜開府</hi>
　　　<hi>儀同三司在何年當亦在二十五年間也附識於此</hi>
勅呉璘省所劄子奏辭免除開府儀同三司加食邑食<lb/>
實封恩命事具悉功大者賞隆所以謹厲世之具才髙<lb/>
者位重所以持馭貴之權眷惟將帥之賢宜茂褒嘉之<lb/>
<pb n="KR4d0157_WYG_006-9a"/>
典卿性資勁勇智略精明威足以折衝謀足以決勝屢<lb/>
宣師律克奏膚功深念忠勤敢忘寵賜俾視儀於宰路<lb/>
以増煥於齋壇成命既行師言咸穆遽披奏牘難遂謙<lb/>
懐亟對恩榮無庸辭遜所請宜不允故兹詔示想宜知<lb/>
悉秋熱卿比平安好指不多及<lb/>
　　　賜呉璘再辭免恩命不允詔<lb/>
勅吳璘省所上表辭免開府儀同三司加食邑食實封<lb/>
事具悉爵貴度徳賞宜當功厲世之具莫先於此朕率<lb/>
<pb n="KR4d0157_WYG_006-9b"/>
是褒勸臣工以卿稟勁勇之資懐忠勤之操躬履行陳<lb/>
屢立戰功禦侮折衝為時良將是用圖其績效寵以殊<lb/>
榮位比峻於台躔儀遂同於揆路恩非虚授義豈容辭<lb/>
荐閲所陳難以俯徇其祗成命以副至懐所請宜不允<lb/>
不得再有陳請故兹詔示想宜知悉秋令卿比平安好<lb/>
遣書指不多及<lb/>
　　　賜呉璘辭免恩命不允詔<lb/>
勅吳璘省所奏辭免轉一官恩命事具悉卿以傑才久<lb/>
<pb n="KR4d0157_WYG_006-10a"/>
膺閫寄屢著戰多之績共推威望之隆兹進職於武階<lb/>
以顯榮於懋賞實符公論豈可固辭其體眷懐往祗異<lb/>
數所請宜不允故兹詔示想宜知悉夏熱卿比平安遣<lb/>
書指不多及<lb/>
　　　賜湯思退辭免恩命不允詔<hi>案宋史宰輔表紹興二十五年六月</hi>
　　　<hi>湯思退自禮部侍郎遷端明殿學士除簽書樞宻院事十月兼參知政事二十六年五月進知</hi>
　　　<hi>樞宻院亊詔中有頃簽宻畫進總機庭語即其時也</hi>
省所劄子奏辭免知樞宻院事恩命事具悉鴻樞取斡<lb/>
<pb n="KR4d0157_WYG_006-10b"/>
化之名右府合本兵之地實有資於長䇿以協贊於沈<lb/>
幾必得傑才克膺重任以卿明謨經逺深識造微負絶<lb/>
俗之英姿藴折衝之妙略頃簽宻畫備罄嘉猷進總機<lb/>
庭俾専武柄師言咸穆成命惟行兹覽遜函殊非朕意<lb/>
其祗茂渥毋復固辭所請宜不允故兹詔示想宜知悉<lb/>
　　　賜呉蓋辭免恩命不允詔<hi>案集中有吳蓋除節度使制此因辭免復</hi>
　　　<hi>降是詔也</hi>
勅吳蓋省所奏辭免新除武寧軍節度使進封開國公<lb/>
<pb n="KR4d0157_WYG_006-11a"/>
加食邑食實封恩命事具悉卿才行俱髙實惟懿戚宜<lb/>
加寵擢俾擁節旄因示至懐備章寵數率由懿憲允協<lb/>
師言成命既頒豈容遜避往其祗服茂對恩榮所請宜<lb/>
不允故兹詔示想宜知悉<lb/>
　　　賜吳蓋再辭免恩命不允詔<lb/>
省表具悉卿稟資端重率禮温恭實惟后族之良宜受<lb/>
齋旄之寵爰加敷數以示至恩既誕舉於褒章固難還<lb/>
於渙號往祗成命勿復牢辭所請宜不允<lb/>
<pb n="KR4d0157_WYG_006-11b"/>
　　　賜周三畏辭免恩命不允詔<hi>案集中有賜周三畏辭真除刑部侍</hi>
　　　<hi>郎恩命詔至是復有尚書之命故詔云復長秋官庶資圖舊之求也附識於此</hi>
省所奏辭免除刑部尚書乞差在外宫觀事具悉卿碩<lb/>
徳鎮浮宏才濟務頃持從槖備著聲華平反之能弼敎<lb/>
惟允兹疇雅望復長秋官庶資圖舊之求用副明刑之<lb/>
意既頒成命實穆師言渙號惟行謙懐難徇毋勞遜避<lb/>
往其欽承所請宜不允故兹詔示想宜知悉夏熱卿比<lb/>
平安好遣書指不多及<lb/>
<pb n="KR4d0157_WYG_006-12a"/>
　　　賜周三畏辭免恩命不允詔<hi>案此詔當周三畏卒辭刑部尚書之</hi>
　　　<hi>後乃以是職予宫觀故詔云深諒誠懇理難以違俾就佚於真祠遂升華於内閣也附識於此</hi>
勅三畏省所奏辭免新除敷文閣學士恩命事具悉尚<lb/>
書總國綱維其任為重方資舊徳復踐厥官兹覽露章<lb/>
力辭以疾深諒誠懇理難以違俾就佚於真祠遂升華<lb/>
於内閣實惟異數用示至懐往其欽承毋勞遜避所請<lb/>
宜不允故兹詔示想宜知悉夏熱卿比平安好遣書指<lb/>
不多及<lb/>
<pb n="KR4d0157_WYG_006-12b"/>
　　　賜湯鵬舉辭免恩命不允詔<hi>案宋史全文續通鑑載紹興二十五</hi>
　　　<hi>年四月秦熺自建康還過平江守臣湯鵬舉伺候送迎甚謹是年十月以直龍圖閣與陳誠之</hi>
　　　<hi>魏良臣沈該並召迅赴行在十一月以後至二十六年三月稱殿中侍御史湯鵬舉厯載其奏</hi>
　　　<hi>逐秦檜姻黨凡三十餘人五月以後則書御史中丞湯鵬舉二十七年二月書御史中丞湯鵬</hi>
　　　<hi>舉參知政事八月知樞宻院事十一月罷為資政殿學士提舉在外宫觀以葉義問疏論其罪</hi>
　　　<hi>詔罷職蓋鵬舉初亦逢迎檜子及至被召除侍御史時檜已死故所論劾皆檜黨他亦無所建</hi>
　　　<hi>白又嘗論張浚身在草土名繫罪籍要譽而論邊事不恭而違詔書乃希万俟卨湯思退之意</hi>
　　　<hi>在臺垣年餘驟致政府終於罷斥殆亦不為時論所右云其除御史中丞當即在二十六年四</hi>
<pb n="KR4d0157_WYG_006-13a"/>
　　　<hi>月也因史無傳故附載其詳於此</hi>
勅鵬舉審所奏辭免新除御史中丞恩命事具悉朕寅<lb/>
奉圖基講明治道乃廣開於言路俾庶政於維新思得<lb/>
剛方直諒之士當耳目之寄以振舉臺綱維持國是卿<lb/>
徳博器全才髙慮逺堅正之操深協朕心是用登崇擢<lb/>
居憲府英姿玉立勁氣霜嚴盡掃弊端力排私黨既官<lb/>
儀之整肅致朝著之一清載嘉納忠宜以褒進爰陟中<lb/>
司之峻用昭眷遇之隆往體至懐益攄賢業抗章懇避<lb/>
<pb n="KR4d0157_WYG_006-13b"/>
難徇謙辭所請宜不允故兹詔示想宜知悉<lb/>
　　　賜湯鵬舉辭免銀絹恩命不允詔<hi>案是詔當即鵬舉初除中</hi>
　　　<hi>丞時有銀絹之賜詔云肆舉行於舊典用昭示於殊恩想亦當時故事非特賜也</hi>
勅鵬舉省所奏辭免銀絹三百匹兩恩命事具悉卿風<lb/>
猷凝逺氣節端方持憲南臺備宣忠讜兹擢升於専席<lb/>
式彰圖任之隆宜有匪頒以將厚意肆舉行於舊典用<lb/>
昭示於殊恩其體眷懐無勞辭避所請宜不允故兹詔<lb/>
示想宜知悉<lb/>
<pb n="KR4d0157_WYG_006-14a"/>
　　　賜湯鵬舉辭免恩命不允詔<hi>案宋史職官志臺諫兼侍讀自慶厯以來</hi>
　　　<hi>或用臺丞臺長未有兼者紹興十二年万俟卨以中丞兼羅汝楫以諫議兼自後毎除言路必</hi>
　　　<hi>兼經筵檜死始罷宋史全文續通鑑載紹興二十六年正月以翰林學士陳誠之兼侍讀自秦</hi>
　　　<hi>熺侍經席多以臺諫兼講讀至是悉命從官如舊制是臺諫兼講讀自秦熺始矣鵬舉召為侍</hi>
　　　<hi>御及升中丞在檜没之後是時講筵已不用臺諫詔詞有俾侍清閒之燕及率由於舊章之語</hi>
　　　<hi>當在罷樞務除資政殿學士之時耳附識於此</hi>
勅鵬舉省所奏辭免兼侍讀恩命事具悉列聖貽謨昭<lb/>
垂大訓是為成憲敢怠遵承進讀邇英正資碩望以卿<lb/>
<pb n="KR4d0157_WYG_006-14b"/>
誠存直諒氣稟剛方貫穿竹素之傳妙極天人之致俾<lb/>
侍清閒之燕備陳道徳之言蓋將率由於舊章豈特奉<lb/>
行於故事其膺明命勿復牢辭所請宜不允故兹詔示<lb/>
想宜知悉<lb/>
　　　賜王彥辭免恩命不允詔<hi>案宋史列傳載彦紹興三年敗劉豫軍於</hi>
　　　<hi>漢隂張浚承制進彦保康軍承宣使彦不受五年差知荆南府充歸峽荆門公安軍安撫使六</hi>
　　　<hi>年知襄陽府京西南路安撫使尋為浙西淮東沿海制置副使七年坐貶秩旋復洪州觀察使</hi>
　　　<hi>知邵州入辭帝曰以卿能牧民故付卿便郡行即召矣九年卒于官未言為保寧軍承宣使也</hi>
<pb n="KR4d0157_WYG_006-15a"/>
　　　<hi>或康字乃寧字之訛然保康保寧迥然兩軍且史稱髙宗即位才卲以親老歸養十年不出其</hi>
　　　<hi>召為祕書丞厯中書舎人兼權直學士院當在紹興六七年間彦進保康承宣使時才卲方在</hi>
　　　<hi>告安得有掌制誥之事况張浚承制進彦官乃軍前便宜權授未為真除彦已不受未必降詔慰</hi>
　　　<hi>留疑六年時未除制置副使之先已有承宣保寧之命否則七年由制置降秩而為承宣史偶</hi>
　　　<hi>闕書耳附識以備考</hi>
勅王彦審所奏辭免新除保寧軍承宣使恩命事具悉<lb/>
以卿藴乘機之妙略負禦侮之宏才制勝出奇備宣忠<lb/>
力兹示褒功之意擢升使組之崇寵數優隆是為懋賞<lb/>
<pb n="KR4d0157_WYG_006-15b"/>
抗章辭避豈副朕期欽奉訓言亟承殊眷所請宜不允<lb/>
故兹詔示想宜知悉秋熱卿比平安好遣書指不多及<lb/>
　　　賜姚仲辭免恩命不允詔<hi>案文獻通考宋沿唐制方鎮有節度觀察</hi>
　　　<hi>使留後政和七年詔觀察留後乃五季藩鎮以所親信留主後務之稱不可循用可冠以軍名</hi>
　　　<hi>改為承宣使無定員又云節度承宣觀察團練防禦刺史俱無職任特為武臣遷轉之次耳宋</hi>
　　　<hi>史呉璘傳載姚仲為璘部將屢有戰功及原州之敗璘奪仲軍械繫河池獄蓋紹興三十二年</hi>
　　　<hi>事也其除承宣使當在二十六年璘為御前諸軍都統制時耶附識於此</hi>
勅姚仲省所奏辭免新除清逺軍承宣使恩命事具悉<lb/>
<pb n="KR4d0157_WYG_006-16a"/>
以卿性資果毅志節沈雄御衆總戎休功夙著擢自㢘<lb/>
車之任峻升使組之華用示殊恩實惟異數比觀奏牘<lb/>
乃欲懇辭渙號既孚冲懐難遂往祗茂渥勿復有陳所<lb/>
請宜不允故兹詔示想宜知悉秋熱卿比平安好遣書<lb/>
指不多及<lb/>
　　　賜田師中辭免恩命不允詔<hi>案文獻通考張俊以岳飛賜死遂薦</hi>
　　　<hi>其將田師中掌飛兵詔以師中為御前都統制駐鄂州宋史張俊傳載俊屢敗金師師中皆與</hi>
　　　<hi>有勞紹興十一年俊拜樞宻納所統兵議賞宿亳功師中與王徳等六人首受上賞其加恩食</hi>
<pb n="KR4d0157_WYG_006-16b"/>
　　　<hi>邑當即在鄂時也惜史無傳無從得其始末姑附識以備考</hi>
勅師中省所奏辭免加食邑食實封恩命事具悉朕肅<lb/>
舉精禋用嚴大報升煙展事奠玉薦誠格眷佑於神靈<lb/>
肆博施於祭澤惟是出綸之寵宜先分閫之良兹率舊<lb/>
章丕昭至意既頒成命難徇謙辭往其欽承茂對休渥<lb/>
所請宜不允故兹詔示想宜知悉夏熱卿比平安好遣<lb/>
書指不多及<lb/>
　　　賜程克俊辭免恩命不允詔<hi>案宋史宰輔表紹興十二年十月程</hi>
<pb n="KR4d0157_WYG_006-17a"/>
　　　<hi>克俊自翰林學士遷端明殿學士除簽書樞宻院事尋兼權參知政事十三年六月罷簽書依</hi>
　　　<hi>前職提舉洞霄宫宋史全文續通鑑則載克俊以翰林學士兼侍講翊善簽樞宻宋朝事實則</hi>
　　　<hi>云自翰林學士承㫖朝奉郎除端明殿學士簽書樞宻院事兼權參知政事十三年二月罷權</hi>
　　　<hi>參知七月罷簽樞宻三書所載克俊原官互有異同而罷參知罷樞宻史與亊實亦異且史稱</hi>
　　　<hi>依前職提舉洞霄宫而第三詔乃有辭資政殿學士之文則克俊乃罷為資政殿學士提舉洞</hi>
　　　<hi>霄宫非前職也附識以備參考</hi>
勅克俊省所奏劄子奏辭免新除參知政事恩命事具<lb/>
悉卿以經邦逺業名世宏才自厯清塗即隆譽處頃由<lb/>
<pb n="KR4d0157_WYG_006-17b"/>
禁從進預樞庭備罄謀謨宻贊籌幄英姿偉望中外具<lb/>
孚兹自輔藩入參大政方資耆傑増重本朝庶楙嘉猷<lb/>
協濟至治抗章辭避豈所望哉渙號已孚難徇冲尚其<lb/>
祗承命用副登崇所請宜不允故兹詔示想宜知悉<lb/>
　　　賜程克俊再辭免恩命不允詔<lb/>
省表具悉朕惟至治之世必有同徳之臣效忠協謀參<lb/>
贊大業相與都俞於廟堂之上而化行事立有生䝉休<lb/>
朕甚慕之是用圖任舊人共熙庶績惟卿懋徳嘗弼予<lb/>
<pb n="KR4d0157_WYG_006-18a"/>
治籌帷宻畫備罄嘉謨啓沃之忠不忘告后兹加登用<lb/>
陪預政機尚冀收功繼美前古既頒成命昭示至懐露<lb/>
章固辭理難俯徇往其祗服毋復重陳所請宜不允仍<lb/>
斷來章<lb/>
　　　賜程克俊辭免恩命不允詔<lb/>
勅克俊省所劄子奏辭資政殿學士提舉臨安府洞霄<lb/>
宫任便居住恩命事具悉朕圖任舊人共熙庶政卿以<lb/>
碩徳參贊機宻方資謀謨以弼予治兹遽引疾力丐奉<lb/>
<pb n="KR4d0157_WYG_006-18b"/>
祠深諒忱誠勉從所請升華祕殿用致眷懐成命既行<lb/>
無勞遜避所請宜不允故兹詔示想宜知悉<lb/>
　　　賜汪勃辭免恩命不允詔<hi>案宋史宰輔表紹興十七年四月汪勃自</hi>
　　　<hi>御史中丞遷端明殿學士除簽書樞宻院事十八年二月兼權參知政事七月罷簽書未言其</hi>
　　　<hi>奉祠是詔乃答其免知湖州依舊宫觀故詔文有兹從琳館起殿輔藩之語考宋史全文續通</hi>
　　　<hi>鑑載十八年八月汪勃提舉江州太平興國宫是勃於七月罷簽書而八月乃奉祠也然才卲</hi>
　　　<hi>於十六年出知漳州至二十五年始召還中間無掌制之事則勃起知湖州當亦在二十五年</hi>
　　　<hi>以後詔云是惟圖舊之求知勃蓋廢棄已久矣考勃曽誣劾張闡洪邁以媚秦檜其後必有以</hi>
<pb n="KR4d0157_WYG_006-19a"/>
　　　<hi>得罪於檜者故遭擯斥檜死之後始得復用耳附識於此</hi>
勅汪勃省所劄奏辭免知湖州依舊宫觀事具悉卿頃<lb/>
以碩徳位登弼臣陪預樞庭參贊宻畫兹從琳館起殿<lb/>
輔藩是惟圖舊之求克副惟良之選肆頒成命允協師<lb/>
言比覽露章懇祈遜避志雖嘉於謙退令難寢於惟行<lb/>
宜體至懐往其欽受所請宜不允故兹詔示想宜知悉<lb/>
秋熱卿比平安好遣書指不多及<lb/>
　　　賜陳康伯辭免兼修玉牒恩命不允詔<hi>案宋史職官志</hi>
<pb n="KR4d0157_WYG_006-19b"/>
　　　<hi>紹興十二年始建玉牒所以宰執為提舉以侍從官一人兼修考康伯傳康伯以八年遷司勲郎</hi>
　　　<hi>中在省郎五年始遷軍器監充金使館伴言者以生亊論罷知泉州秩滿奉祠十年檜死起知</hi>
　　　<hi>漢州尋除吏部侍郎旋登執政未言其兼修玉牒且未嘗為侍從之臣詔云聳禁塗之重望擢</hi>
　　　<hi>藝苑之英標則是時康伯乃任館職者傳特闕漏耳附識以備考</hi>
勅康伯省所奏辭免兼修玉牒恩命事具悉朕惟文字<lb/>
之職史才實難况備紀於仙源且丕昭於偉績是為大<lb/>
典尤在得人卿器度深閎風猷凝逺聳禁塗之重望擢<lb/>
藝苑之英標識造精微文推贍蔚洞貫古今之體灼分<lb/>
<pb n="KR4d0157_WYG_006-20a"/>
疑信之傳斷自朕心俾兼撰述方資秉筆忽覽露章選<lb/>
任既宜謙詞難徇亟祗成命用副眷懐所請宜不允故<lb/>
兹詔示想宜知悉<lb/>
　　　賜士<graphic n="KR3184" url="https://raw.githubusercontent.com/kanripo/KR-Gaiji/master/images/KR3184.png" mimeType="image/png"/>辭免恩命不允詔<hi>案士<graphic n="KR3184" url="https://raw.githubusercontent.com/kanripo/KR-Gaiji/master/images/KR3184.png" mimeType="image/png"/>不知何官宋史宗室世系表亦無</hi>
　　　<hi>其名詔云宗藩典司外籍當亦有封爵而知外郡者</hi>
勅士<graphic n="KR3184" url="https://raw.githubusercontent.com/kanripo/KR-Gaiji/master/images/KR3184.png" mimeType="image/png"/>省所奏辭免今任滿日與再任依例轉行一官<lb/>
恩命事具悉卿以宗藩典司外籍秉心仁厚備著恪勤<lb/>
爰申因任之恩仍加増秩之寵既頒成命難遂冲懐其<lb/>
<pb n="KR4d0157_WYG_006-20b"/>
速欽承以副眷意所請宜不允故兹詔示想宜知悉夏<lb/>
熱卿比平安好遣書指不多及<lb/>
　　　賜韋謙辭免恩命不允詔<hi>案謙韋淵第二子顯仁太后之姪也宋史</hi>
　　　<hi>韋淵傳止附載謙好學能詩官至建康軍節度使未言其封公制云嘗罹家棘已遂祥除當是</hi>
　　　<hi>淵没後加恩故有是命也附識於此</hi>
勅韋謙省所劄子奏辭免新除太尉進封開國公加食<lb/>
邑食實封恩命事具悉朕奉長樂之慈顔厚外家之懿<lb/>
戚爰推褒數用率典常以卿徳履粹純性資端慤念嘗<lb/>
<pb n="KR4d0157_WYG_006-21a"/>
罹於家棘今已遂於祥除寵加掌武之金章増煥總戎<lb/>
之齋鉞疏榮公社衍食爰田成命既頒宜體至意尚何<lb/>
辭避其速欽承所請宜不允故兹詔示想宜知悉<lb/>
　　　賜韋謙再辭免恩命不允詔<lb/>
省奏具悉朕恭承統緒欽奉母慈隆寵異於外家用光<lb/>
昭於至徳卿克全素行為時懿親屬甫御於祥琴宜誕<lb/>
敷於顯冊汗其明號式云殊恩揚於廣庭已孚羣聴豈<lb/>
容辭避當速祗膺所請宜不允<lb/>
<pb n="KR4d0157_WYG_006-21b"/>
　　　賜韋謙第三辭免恩命不允詔<lb/>
省表具悉卿性全真粹徳秉温恭喜務學以知新能體<lb/>
謙而自牧輝映外家之美雍容戚畹之英兹茂舉於褒<lb/>
章用丕昭於眷意惟明綸之既布豈渙汗之可囘再列<lb/>
冲懐殊稽朕命往其祗服以稱恩榮所請宜不允仍斷<lb/>
來章<lb/>
　　　賜董先辭免恩命不允詔<hi>案董先出處無考詔云嘗總廂部兼駕㢘</hi>
　　　<hi>車當由四廂指揮兼觀察使而除承宣者宋史職官志謂政和七年易觀察留後為承宣使然</hi>
<pb n="KR4d0157_WYG_006-22a"/>
　　　<hi>考南渡以前未有除承宣使者是詔有頃因留務之職易以使名之語則承宣之名乃紹興始</hi>
　　　<hi>有之史或誤也附識以備考</hi>
勅董先省所奏辭免新除建寧軍承宣使恩命事具悉<lb/>
國家頃因留務之職易以使名資其威重以卿嘗總廂<lb/>
部兼駕㢘車克著勤績故舉以命汝汝其承命祗服恩<lb/>
榮毋勞辭避所請宜不允故兹詔示想宜知悉夏熱卿<lb/>
比平安好遣書指不多及<lb/>
　　　賜趙宻辭免恩命不允詔<hi>案宋史列傳載紹興十一年宻為神龍衛</hi>
<pb n="KR4d0157_WYG_006-22b"/>
　　　<hi>四廂都指揮主管侍衛步軍詔云殿巖之職衛兹壇壝正其職也當亦十三年郊赦加恩之命</hi>
　　　<hi>附識於此</hi>
勅宻省所奏辭免加食邑食實封恩命事具悉朕躬致<lb/>
明禋丕昭盛典屬爾殿巖之職衛兹壇壝之嚴爰錫渙<lb/>
恩式敷祭澤申加采邑併衍真腴用示褒嘉豈容遜避<lb/>
往祗新渥茂對殊休所請宜不允故兹詔示想宜知悉<lb/>
　　　賜趙宻再辭免恩命不允詔<lb/>
省表具悉朕躬致明禋丕昭盛典式孚祭澤爰賜渙恩<lb/>
<pb n="KR4d0157_WYG_006-23a"/>
用示褒崇豈容遜避往祗承命茂對殊休所請宜不允<lb/>
仍斷來章<lb/>
　　　賜蘇符辭免恩命不允詔<hi>案符字仲虎軾之孫也詔故有名臣之後</hi>
　　　<hi>能世其家之語符後為禮部尚書以忤秦檜罷見宋史秦檜傳中</hi>
勅蘇符省所奏辭免除敷文閣直學士恩命事具悉内<lb/>
閣所以奉列聖之貽謨邃在西清最號嚴近隆名所加<lb/>
時之髙選非得其人不以輕付卿性全真粹學有本源<lb/>
議論雍容詞章華潤名臣之後能世其家明命既頒實<lb/>
<pb n="KR4d0157_WYG_006-23b"/>
孚羣聴惟令之行義豈容辭祗服訓言亟膺茂渥所請<lb/>
宜不允故兹詔示想宜知悉秋熱卿比平安好遣書指<lb/>
不多及<lb/>
　　　賜折彦質辭免恩命不允詔<hi>案宋史宰輔表紹興六年三月折彦</hi>
　　　<hi>質自左朝議大夫試兵部尚書諸路軍馬事都督府參謀遷端明殿學士除簽書樞宻院事十</hi>
　　　<hi>二月罷宋朝事實則云罷提舉洞霄宫宋史全文續通鑑所載亦然兹觀詔文雖有内外之殊</hi>
　　　<hi>俱膺眷倚之重遂陪樞府實預政機兹分方面之權忽總兵民之寄是彦質出知洪州即在罷</hi>
　　　<hi>樞宻之時未嘗斥奉祠也宋史全文續通鑑又載十五年九月折彦質郴州居住或其知洪州</hi>
<pb n="KR4d0157_WYG_006-24a"/>
　　　<hi>後乃予祠至是又謫郴州耳附識於此</hi>
勅彥質省所奏辭免知洪州乞改除領一小壘差遣事<lb/>
具悉入則贊帷幄之謀以弼予治出則當藩屏之任俾<lb/>
安吾民雖有内外之殊俱膺眷倚之重卿厚徳鎮浮宏<lb/>
才絶俗聲華茂著士論攸歸頃副選求清途徧厯遂陪<lb/>
樞府實預政機兹分方面之權忽總兵民之寄方資共<lb/>
理佇奏顯庸胡為抗章乃伸懇請雖嘉謙牧殊非所期<lb/>
其體至懐宜安厥位所請宜不允故兹詔示想宜知悉<lb/>
<pb n="KR4d0157_WYG_006-24b"/>
冬寒卿比平安好遣書指不多及<lb/>
　　　賜陳誠之辭免恩命不允詔<hi>案宋史宰輔表載紹興二十六年九</hi>
　　　<hi>月陳誠之自敷文閣學士同知樞宻院亊宋史全文續通鑑則載二十六年正月癸丑翰林學</hi>
　　　<hi>士陳誠之兼侍讀九月乙巳翰林學士兼侍讀陳誠之同知樞宻院事未言其為敷文閣學士</hi>
　　　<hi>詔云擢從鼇禁進列鴻樞當以全文所稱翰林學士為正</hi>
勅誠之省劄子奏辭免除同知樞宻院事恩命事具悉<lb/>
朕登崇碩望圖囘事功庶資同徳之良共濟丕平之治<lb/>
乃眷機微之寄實陪帷幄之謀宜得傑才以當重任卿<lb/>
<pb n="KR4d0157_WYG_006-25a"/>
性全粹真識造幾深懐經世之英姿負康時之妙略肅<lb/>
奉大廷之問優為多士之先出疆擅専對之美視草盡<lb/>
代言之能兹擢從於鼇禁俾進列於鴻樞斷自朕心協<lb/>
於輿論佇觀成績式究逺猷忽覽遜詞祈還成命雖嘉<lb/>
退尚難徇忱辭往其欽承勿復有請所請宜不允故兹<lb/>
詔示想宜知悉<lb/>
　　　賜陳誠之再辭免恩命不允詔<lb/>
省表具悉登俊任賢式隆邦國之治協謀至理正資廊<lb/>
<pb n="KR4d0157_WYG_006-25b"/>
廟之才眷惟樞庭實總軍政當斯重寄宜屬時英卿性<lb/>
稟純明徳全宏博學貫天人之奥詞敷黼黻之華藴文<lb/>
武兼資之才負剛大直養之氣進陪宻畫允協師言方<lb/>
賴告猷佇觀逺業兹披奏牘乃欲懇辭雖諒謙撝難囘<lb/>
成命其體至意勿復有陳所請宜不允仍斷來章<lb/>
　　　賜趙令務辭免恩命不允詔<hi>案令務之名不見於世系表考令字</hi>
　　　<hi>自太祖而下為第六世至南渡以後其輩行已少令務以宗藩觀察明州詔云耆年碩徳其時</hi>
　　　<hi>當亦既老而封爵未除宜亦髙宗近屬表乃考竟佚其名則其闕漏正復不少矣附識以備</hi>
<pb n="KR4d0157_WYG_006-26a"/>
勅令務省所奏辭免新除明州觀察使安定郡王恩命<lb/>
事具悉朕嗣守丕基以恩睦族爰錫寵光之渥用昭惇<lb/>
敘之仁以卿有信厚之風勵清修之操耆年碩徳為時<lb/>
宗英俾駕㢘車仍加封爵兹率彝典因示眷懐成命既<lb/>
行豈容遜避宜體至意其速欽承所請宜不允故兹詔<lb/>
示想宜知悉春暄卿比平安好遣書指不多及<lb/>
　　　賜万俟卨辭免恩命不允詔<hi>案史載紹興二十五年卨由歸州召</hi>
　　　<hi>還尋拜尚書右僕射同中書門下平章事纂次太后回鑾事實上之詔有致母后之回鑾成書</hi>
<pb n="KR4d0157_WYG_006-26b"/>
　　　<hi>來上編次有倫及俾提宏綱之語當即卨提舉實録院時上此書也然史未載進書恩命此亦</hi>
　　　<hi>可與互證</hi>
省奏具悉朕獲纉丕基欽承眷命賴髙穹之垂祐致母<lb/>
后之回鑾備申孝養之懐實篤邦家之慶宜垂光於典<lb/>
冊悉紀載於殊休卿以輔臣永資提領成書來上編次<lb/>
有倫遂與日星粲然久照爰推寵數用示至懐乃抗封<lb/>
章欲回成命揚庭發號羣聴俱孚義豈容辭亟其欽受<lb/>
所請宜不允仍斷來章<lb/>
<pb n="KR4d0157_WYG_006-27a"/>
　　　賜万俟卨再辭免恩命不允詔<lb/>
勅万俟卨省所劄子奏辭免除左銀青光祿大夫進封<lb/>
陽武郡開國公加食邑食實封恩命事具悉朕致養東<lb/>
朝日承慈訓惟是奉親之意靡不竭誠矧回鑾事實為<lb/>
希世之榮觀是宜纂修不遺昭示盛美以侈無疆之慶<lb/>
以為不刋之書以卿徳茂望崇為時良弼肆加明命俾<lb/>
提宏綱編次既工筆削惟允成書來上深愜朕心爰錫<lb/>
寵章以褒殊績兹披奏牘乃欲懇辭信賞惟行豈容辭<lb/>
<pb n="KR4d0157_WYG_006-27b"/>
避往其祗受勿復有陳所請宜不允故兹詔示想宜知<lb/>
悉<lb/>
　　　賜劉楙辭免恩命不允詔<hi>案宋史劉貴妃傳妃臨安人父楙累官昭</hi>
　　　<hi>慶軍節度使故詔云聮芳戚畹為國懿親也謹附識</hi>
勅劉楙省所奏辭免除昭慶軍節度使進封開國侯加<lb/>
食邑食實封恩命事具悉以卿徳望素髙才猷兼敏聮<lb/>
芳戚畹為國懿親乃舉褒章丕昭隆眷俾分帥閫臨鎮<lb/>
侯藩開封社以増崇爰錫田而申衍既揚制綍允協師<lb/>
<pb n="KR4d0157_WYG_006-28a"/>
言兹披懇避之辭殊咈寵加之意其祗新渥以對榮懐<lb/>
所請宜不允故兹詔示想宜知悉<lb/>
　　　賜劉楙再辭免恩命不允詔<lb/>
省表具悉朕操賞慶之權以褒勸羣工矧惟外戚之良<lb/>
休有譽處登崇之典務致其隆卿飭已清修懐材敏給<lb/>
兹疇望碩申錫恩榮乃復抗章懇辭寵渥冲懐難徇出<lb/>
令惟行所請宜不允<lb/>
　　　賜劉楙第三辭免恩命不允詔<lb/>
<pb n="KR4d0157_WYG_006-28b"/>
省表具悉卿聮榮姻戚望實素隆頃緣謙退之心遂處<lb/>
承流之任褒崇未稱為之歉然肆舉彝章爰加進律俾<lb/>
當屏翰肇建節旄方明命之誕揚既師言之咸穆屢形<lb/>
遜牘豈朕所期其趨奉承以副至意所請宜不允仍斷<lb/>
來章<lb/>
　　　賜万俟卨辭免恩命不允詔<hi>案宋史宰輔表紹興二十六年五月</hi>
　　　<hi>万俟卨自參知政事授左宣奉大夫守僕射同平章事</hi>
勅万俟卨省所劄子奏辭免新除左宣奉大夫守尚書<lb/>
<pb n="KR4d0157_WYG_006-29a"/>
右僕射同中書門下平章事進封武陽郡開國侯加食<lb/>
邑食實封恩命事具悉朕考觀前代隆平之治必有同<lb/>
徳協謀之臣道足以承天子而理萬幾才足以熙帝載<lb/>
而宅百揆用能輔相乃辟克成厥功以卿名世傑才經<lb/>
邦逺業肆加圖任進秉鈞衡惟兹求舊之宜允副具瞻<lb/>
之望既頒成命難遂謙懐勿用固辭往祗茂渥所請宜<lb/>
不允故兹詔示想宜知悉<lb/>
　　　賜万俟卨辭免恩命不允詔<hi>案宋史全文續通鑑紹興二十六年</hi>
<pb n="KR4d0157_WYG_006-29b"/>
　　　<hi>右僕射万俟卨兼提舉實録院先是秦檜以監修兼提舉至是始命沈該為監修卨為提舉後</hi>
　　　<hi>因之皆分為二云附識於此</hi>
勅万俟卨審所劄子奏辭免兼提舉實録院詳定三司<lb/>
勅令恩命事具悉朕若稽古訓欽奉先猷惟時實録之<lb/>
修蓋用編年之法紀一朝之大典與六籍以同符至於<lb/>
勅局之設官將以明訓而議法輕重之制憲令攸資凡<lb/>
兹提領之司皆屬鈞衡之任卿徳隆望峻學博知明以<lb/>
經綸之才膺眷注之意肆頒成命斷自朕心其體至懐<lb/>
<pb n="KR4d0157_WYG_006-30a"/>
勿煩謙遜所請宜不允故兹詔示想宜知悉<lb/>
　　　賜万俟卨再辭免恩命不允詔<lb/>
省表具悉卿徳備直方氣全剛大真廊廟之重器懋經<lb/>
綸之逺圖自進秉於鈞衡益發揮於事業石巖巖而望<lb/>
峻星兩兩以色齊庶政咸熙休功茂著俾纂修於盛典<lb/>
以欽奉於慈顔煥然義例之明允矣簡編之富丕昭大<lb/>
慶垂示無窮爰舉褒章務隆邦數遽披奏牘乃欲懇辭<lb/>
雖諒謙懐難回成命亟其欽受以稱榮恩所請宜不允<lb/>
<pb n="KR4d0157_WYG_006-30b"/>
　　　賜万俟卨辭免恩命不允詔<hi>案宋史全文續通鑑紹興二十六年</hi>
　　　<hi>十二月右僕射万俟卨上重修貢舉勅令格式五十巻詳看法意四百八十七巻此三詔正當</hi>
　　　<hi>時所賜也附識於此</hi>
勅万俟卨省所劄子奏乞重修貢舉法更不推賞事具<lb/>
悉朕祗膺駿命欽奉先猷惟取士之科條期遵揚於成<lb/>
憲爰加修纂務稱所求以卿位正機衡望隆耆碩實資<lb/>
提領乃克成書宜加褒崇以昭至意恩施所被其亟欽<lb/>
承所請宜不允故兹詔示想宜知悉<lb/>
<pb n="KR4d0157_WYG_006-31a"/>
　　　賜万俟卨再辭免恩命不允詔<lb/>
勅万俟卨省所劄子奏辭免轉左金紫光祿大夫改封<lb/>
河南郡開國公加食邑食實封恩命事具悉卿性資凝<lb/>
重徳履粹純稟經世之異姿聳正邦之偉望道造淵源<lb/>
之妙文敷黼黻之華自進秉於機衡益丕照於勲績惟<lb/>
科舉之取士實列聖之貽謨欲編輯於舊章宜刪條而<lb/>
盡善正資提總克振綱條既來上於成書兹深協於至<lb/>
意爰推茂渥用錫明綸胡為懇辭未副眷矚往其祗服<lb/>
<pb n="KR4d0157_WYG_006-31b"/>
勿復有陳所請宜不允故兹詔示想宜知悉<lb/>
　　　賜万俟卨第三辭免恩命不允詔<lb/>
省表具悉朕惟貢舉之法邦之令典蓋周家之賓興唐<lb/>
室之選舉所以網羅羣材以備登用至於國朝尤加意<lb/>
焉然法有先後古今異宜參酌損益歸於至當必得其<lb/>
人畢兹能事卿以輔臣總提條目成書來上深用歎嘉<lb/>
賜推褒冊允協師言胡為露章乃欲遜避既頒明命難<lb/>
遂冲懐所請宜不允仍斷來章<lb/>
<pb n="KR4d0157_WYG_006-32a"/>
　　　賜王權辭免恩命不允詔<hi>案王權劉寶四詔亦郊赦加恩者考郊祀</hi>
　　　<hi>皆冬至舉行而四詔中前詔皆云秋熱後詔皆云秋凉者想權寶均係外鎮頒到制書未免需</hi>
　　　<hi>時往復表辭乃又有答詔故先一年冬至恩命至次年秋復降此詔也前云秋熱當是七月後</hi>
　　　<hi>云秋凉則九月時矣二詔中間相距又兩月餘則二人之在逺鎮可知權與劉寶皆韓世忠部</hi>
　　　<hi>將見世忠傳附識於此</hi>
勅王權省所奏辭免加食邑食實封恩命事具悉朕報<lb/>
本奉先兹薦誠於元祀受釐拜貺宜錫福於多方故熙<lb/>
事之告成霈湛恩而廣被肆揚褒典加寵將臣用示眷<lb/>
<pb n="KR4d0157_WYG_006-32b"/>
懐式遵彞憲忽披奏牘備列忱辭雖嘉自牧之謙難遏<lb/>
推行之令往其欽奉勿復重陳所請宜不允故兹詔示<lb/>
想宜知悉秋熱卿比平安好遣書指不多及<lb/>
　　　賜王權辭免恩命不允詔<lb/>
勅王權省所奏辭免加食邑食實封恩命事具悉朕丕<lb/>
闡上儀式嚴大報陶器藁秸象乎天徳之純金支翠旌<lb/>
煥若樂容之盛既靈承於嘉貺肆敷錫於蕃禧乃眷將<lb/>
臣宜膺顯冊兹惟邦數俾對神休胡為抗章欲回渙渥<lb/>
<pb n="KR4d0157_WYG_006-33a"/>
其祗成命勿復有陳所請宜不允故兹詔示想宜知悉<lb/>
秋凉卿比平安好遣書指不多及<lb/>
　　　賜劉寶辭免恩命不允詔<lb/>
勅劉寶省所奏辭免加食邑食實封恩命事具悉朕秩<lb/>
泰壇之祀仰荷碩勲受宣室之釐難専施貺廣推慶賜<lb/>
以及寰區乃眷將臣宜膺褒寵卿當受秉鉞之任懐許<lb/>
國之心方略素髙忠勤久著肆加褒數以示榮恩祗服<lb/>
訓言無勞辭避所請宜不允故兹詔示想宜知悉秋熱<lb/>
<pb n="KR4d0157_WYG_006-33b"/>
卿比平安好遣書指不多及<lb/>
　　　賜劉寶再辭免恩命不允詔<lb/>
勅劉寶省所上表奏辭免加食邑食實封恩命事具悉<lb/>
朕祗膺駿命丕闡縟儀克配彼天推祖宗而並侑式序<lb/>
在位行慶賜以均釐眷惟制閫之良夙受擁旄之寄恭<lb/>
勤懋著勞績備宣載嘉衛社之忠宜有褒功之錫師言<lb/>
咸允渙號既行抗疏以辭乃至於再兹非所望其速欽<lb/>
承所請不允不得再有陳請故兹詔示想宜知悉秋凉<lb/>
<pb n="KR4d0157_WYG_006-34a"/>
卿比平安好遣書指不多及<lb/>
　　　賜朱勝非辭免恩命不允詔<hi>案宋史列傳稱勝非與秦檜有隙檜</hi>
　　　<hi>得政勝非廢居八年卒均未詳年月宰輔表載紹興四年九月勝非罷右相聴持餘服服闋除</hi>
　　　<hi>觀文殿大學士提舉洞霄宫宋史全文則載紹興十四年十一月提舉臨安府洞霄宫朱勝非</hi>
　　　<hi>卒是此詔乃十三年冬至始行南郊恩命其時勝非正以觀文殿大學士奉祠臨安故詔有嘗</hi>
　　　<hi>總政機之語也然則勝非罷廢蓋不止八年之久矣附識於此</hi>
勅勝非省所奏辭加食邑食實封恩命事具悉朕揆日<lb/>
迎長升禋拜貺克成熙事茂擁神釐敷錫湛恩普逮臣<lb/>
<pb n="KR4d0157_WYG_006-34b"/>
庶矧惟碩輔嘗總政機頒邑加田式遵常典抗章遜避<lb/>
殊咈至懐成命既行往惟祗服所請宜不允故兹詔示<lb/>
想宜知悉春暖卿比平安好遣書指不多及<lb/>
　　　賜沈該辭免恩命不允詔<hi>案宋史宰輔表紹興二十六年五月壬寅</hi>
　　　<hi>沈該自參知政事授左朝議大夫守左僕射同平章事</hi>
勅沈該省所劄子奏辭免新除左正議大夫守尚書左<lb/>
僕射同中書門下平章事進封歸安郡開國侯加食邑<lb/>
食實封恩命事具悉宣王復古資維翰之甫申漢帝厲<lb/>
<pb n="KR4d0157_WYG_006-35a"/>
精賴有聲之邴魏從昔致治莫先得人朕選用羣才新<lb/>
美庶政思與同心之碩輔共圖不世之極功眷惟耆英<lb/>
宜輔台徳爰延登於揆路俾翊亮於繁機既即廣庭丕<lb/>
揚渙號理難謙遜義在克承其體訓言勿稽成命所請<lb/>
宜不允故兹詔示想宜知悉<lb/>
　　　賜沈該辭免恩命不允詔<hi>案宋史全文續通鑑紹興二十六年沈該</hi>
　　　<hi>監修國史万俟卨提舉實録院而是詔乃以監修兼提舉者蓋𥘉尚沿秦檜故事後因其固辭</hi>
　　　<hi>遂分命卨為提舉而以該専任監修耳附識於此</hi>
<pb n="KR4d0157_WYG_006-35b"/>
勅沈該省所劄子奏辭免監修國史兼提舉玉牒所恩<lb/>
命事具悉朕載累朝之偉績為不刋之書莫重於國史<lb/>
溯仙源之流慶示無疆之休備存乎玉牒設局雖異纂<lb/>
修則同卿道覺民先智周事表學足以貫古今之變識<lb/>
足以斷疑信之傳宏綱正賴於總提寮吏得資於稟訂<lb/>
矧惟舊典本屬宰司兹以命卿於理為允露章懇避豈<lb/>
朕所期往其欽承用副至意所請宜不允故兹詔示想<lb/>
宜知悉<lb/>
<pb n="KR4d0157_WYG_006-36a"/>
　　　賜沈該再辭免恩命不允詔<lb/>
省表具悉卿性資夷粹業履剛方識深造於幾微徳備<lb/>
全於博碩古訓是式發為華國之文直道而行夙藴正<lb/>
邦之術自延登於揆路益欽亮於天工兹緣事實之成<lb/>
書爰舉禮儀之縟典欲重總提之任乃資輔弼之臣惟<lb/>
時展事之功副朕奉親之意肆加寵授用示褒嘉兹覽<lb/>
奏章欲辭新渥已揚顯冊難遂冲懐所請宜不允<lb/>
　　　賜沈該辭免恩命不允詔<hi>案是詔亦以上太后回鑾事實而得恩命</hi>
<pb n="KR4d0157_WYG_006-36b"/>
　　　<hi>者當即該監修國史時與万俟卨同上是書乃有命耳</hi>
省表具悉朕荷天明命垂監孝誠頃䝉騩駕之還獲奉<lb/>
東朝之養乃纂修於事實以昭示於無窮大典既成盛<lb/>
儀斯舉卿以輔弼實領總提之任典章嚴飭視聴増輝<lb/>
既深副於朕心宜務隆於恩數載加顯冊用表眷懐兹<lb/>
覽遜章欲祈懇避非予所望其勿重陳所請宜不允仍<lb/>
斷來章<lb/>
　　　賜沈該再辭免恩命不允詔<lb/>
<pb n="KR4d0157_WYG_006-37a"/>
勅沈該省所劄子奏再辭免除左宣奉大夫進封呉興<lb/>
郡開國公加食邑食實封恩命事具悉惟天下之事體<lb/>
既重則禮必盛禮既盛則賞必隆惟其稱爾豈可以論<lb/>
其常哉朕恭惟母慈言還長樂正東朝之尊致天下之<lb/>
養温凊定省得盡歡心惟其事實所當纂修既克成書<lb/>
是為盛典欽奉之意務極尊崇提領縟儀必資碩輔所<lb/>
以増重事體光昭大慶宜推恩渥以示褒嘉乃深執謙<lb/>
恭再三懇免殊非所望未協朕心其亟欽承勿復固避<lb/>
<pb n="KR4d0157_WYG_006-37b"/>
所請宜不允不得更有陳請故兹詔示想宜知悉<lb/>
　　　賜沈該辭免恩命不允詔<lb/>
勅沈該省所劄子奏辭免除左宣奉大夫進封呉興郡<lb/>
開國公加食邑食實封恩命事具悉朕以母后回鑾慈<lb/>
寧致養兹為大慶得盡孝心惟事實之丕昭宜簡編之<lb/>
具載肆頒詔㫖編輯不遺既克成書爰欽承奉乃涓吉<lb/>
旦肇舉盛儀以卿望實俱崇時為元宰凡兹施措正藉<lb/>
總提典禮之行咸得其敘乃推異數用示殊恩胡為抗<lb/>
<pb n="KR4d0157_WYG_006-38a"/>
章祈寢成命已孚廷號義豈容辭亟其欽承以膺茂渥<lb/>
所請宜不允故兹詔示想宜知悉<lb/>
　　　賜張綱辭免恩命不允詔<hi>案宋史列傳載秦檜用事綱以徽猷閣待</hi>
　　　<hi>制引年致仕臥家二十年檜死召為吏部侍郎未言其參政考宋史全文續通鑑載紹興二十</hi>
　　　<hi>六年八月甲午張綱參知政亊詔有擢從銓部參贊政機之語蓋為吏部侍郎後有是命也附</hi>
　　　<hi>識於此</hi>
勅張綱省所劄子奏辭免除參知政事恩命事具悉朕<lb/>
稽古圖治恢隆事功選用羣材共熙庶政惟是輔弼之<lb/>
<pb n="KR4d0157_WYG_006-38b"/>
臣謀謨之任允賴同心協契以佑乃辟措斯世於丕平<lb/>
非夫經濟之賢何以副登崇之意哉卿徳備直方氣全<lb/>
剛大勁正足以厲俗端重足以鎮浮奥學造於幽峻髙<lb/>
文冠於俊髦頃飛英於禁路乃抗志而辭榮朕所灼知<lb/>
肆加召用擢從銓部參贊政機成命既頒師言咸穆方<lb/>
資逺業允迪大猷露章懇辭豈朕所望亟其祗服勿復<lb/>
有陳所請宜不允故兹詔示想宜知悉<lb/>
　　　賜張綱再辭免恩命不允詔<lb/>
<pb n="KR4d0157_WYG_006-39a"/>
省表具悉朕省閲萬幾緝熙百度疇咨政事圖任維艱<lb/>
以卿徳履深純性姿全粹藴經邦之逺業負濟務之宏<lb/>
才靜退自將誠明自守聲猷夙振望實彌髙爰擢從於<lb/>
禁塗俾進參於政路庶賴協謀之益永恢致治之功既<lb/>
播告於羣工固難回於成命兹尚辭遜殊咈朕懐勿復<lb/>
重陳往祗茂渥所請宜不允仍斷來章<lb/>
　　　賜王俁辭免恩命不允詔<hi>案王俁史無傳宋史全文續通鑑載紹興</hi>
　　　<hi>五年權户部侍郎王俁紹興七年則直稱户部侍郎至二十六年仍稱户部侍郎考宋時從無</hi>
<pb n="KR4d0157_WYG_006-39b"/>
　　　<hi>久任不遷至二十餘年之官當是七年以前曽為是職後更厯他任至是復除舊秩故詔云久</hi>
　　　<hi>厯要途備揚顯績也附識以備考</hi>
勅王俁省所奏辭免除户部侍郎恩命乞一在外宫觀<lb/>
差遣事具悉民部貳卿實計邦典必得通疏練達之才<lb/>
兼全足國裕民之術其所寄委實難其人以卿徳量深<lb/>
閎材猷强敏學貫精微之㑹智周事物之原久厯要途<lb/>
備揚顯績付斯重任允協師言方資進為式副慎選遽<lb/>
披奏牘乃欲奉祠成命已行冲懐難徇往其祗服勿復<lb/>
<pb n="KR4d0157_WYG_006-40a"/>
重陳所請宜不允故兹詔示想宜知悉<lb/>
　　　賜石清辭免恩命不允詔<hi>案石清事蹟無考詔稱戚畹之良任上閤</hi>
　　　<hi>之事蓋以戚族由閤門使而為是職者然考宋后妃無姓石氏者惟哲宗陳國公主下嫁石端</hi>
　　　<hi>禮清或即端禮之子弟行耶附識於此</hi>
勅石清省所劄子奏辭免除觀察使恩命事具悉卿性<lb/>
資端重徳履純明以戚畹之良任上閤之事贊相儀矩<lb/>
雍容合宜克守温恭備宣勤恪用深嘉於顯績肆申錫<lb/>
於殊休乃増使紱之華俾陟㢘車之峻兹惟懋賞允協<lb/>
<pb n="KR4d0157_WYG_006-40b"/>
師言胡為抗章欲以辭避其祗承命勿復有陳所請宜<lb/>
不允故兹詔示想宜知悉<lb/>
　　　賜韓仲通辭免恩命不允詔<hi>案仲通事蹟無考詔云兹從近列出</hi>
　　　<hi>殿南邦蓋以出知外郡而綰閣銜者非真除也</hi>
勅仲通省所奏辭免敷文閣直學士事具悉卿早以材<lb/>
猷備膺任使兹從近列出殿南邦以寵其行肆推彞典<lb/>
即西清之嚴邃聮内閣之隆名忽覽露章欲祈辭遜已<lb/>
頒成命其速欽承所請宜不允故兹詔示想宜知悉<lb/>
<pb n="KR4d0157_WYG_006-41a"/>
　　　賜李文㑹辭免中丞恩命詔<hi>案前巻有李文㑹除御史中丞制此</hi>
　　　<hi>乃因其表辭復降答詔也文㑹除中丞當在紹興十三年之末已詳前巻</hi>
勅文㑹省所奏辭免新除御史中丞恩命事具悉朕眷<lb/>
惟南臺風憲之府今以執法為長職任雄峻當得宿望<lb/>
用副虛懐以卿剛方有餘忠謇不撓更厯言路振肅紀<lb/>
綱霜威凜然聳聞中外兹用疇其已試之効擢居専席<lb/>
之崇成命既頒毋煩遜避所請宜不允故兹詔示想宜<lb/>
知悉<lb/>
<pb n="KR4d0157_WYG_006-41b"/>
　　　賜秦熺辭免真除禮部侍郎恩命詔<hi>案宋史全文續通鑑</hi>
　　　<hi>紹興十二年賜熺進士第一宋史宰輔表紹興十五年十月秦熺知樞宻院事通籍僅逾三年</hi>
　　　<hi>已登政府其真除禮部侍郎當亦不過一二年間也附識於此</hi>
勅秦熺省所奏辭免落權字恩命事具悉朕永惟帝王<lb/>
之功莫急禮樂之用惟是卿貳宜屬俊髦以卿藴名世<lb/>
之才負致逺之器適禮文之修舉賴獻納之精詳申命<lb/>
為真允符公論其祗新渥勿復固辭所請宜不允故兹<lb/>
詔示想宜知悉<lb/>
<pb n="KR4d0157_WYG_006-42a"/>
　　　賜太傅韓世忠生日詔<hi>案周必大玉堂雜記宰執及親王使相太尉生</hi>
　　　<hi>日天章閣排辦牲餼預申學士院撰詔及寫賜目一紙各請御寶前一日差内侍持賜又云祖</hi>
　　　<hi>宗朝牲餼外又賜器幣過江後惟牲餼耳米麫本色羊準價酒則臨安釀造臨時加以黄封賜</hi>
　　　<hi>韓世忠以下十詔蓋當時故事也附識於此</hi>
頃從右府均逸真祠屬兹載誕之辰爰舉匪頒之式其<lb/>
膺寵數益保壽康今賜卿生日羊酒米麫等具如别録<lb/>
至可領也故兹詔示想宜知悉<lb/>
　　　賜尚書右僕射万俟卨生日詔<lb/>
<pb n="KR4d0157_WYG_006-42b"/>
稟純明之徳負經濟之才象應台符任當鼎鉉協宣機<lb/>
政調燮化元茂隆熙績之功永致迓衡之治兹逢慶誕<lb/>
之旦宜推寵錫之恩以介壽祺其膺眷意今賜卿生日<lb/>
羊酒米麫等具如别録至可領也故兹詔示想宜知悉<lb/>
　　　賜尚書左僕射沈該生日詔<lb/>
髙穹垂佑良月屆時是生名世之賢翊贊迓衡之治告<lb/>
后罄謀猷之益調元收燮理之功台象増輝巖瞻愈峻<lb/>
令日適逢於誕慶殊恩宜厚於匪頒祗服眷懐永綏壽<lb/>
<pb n="KR4d0157_WYG_006-43a"/>
祉今賜卿生日羊酒米麫等具如别録至可領也故兹<lb/>
詔示想宜知悉<lb/>
　　　賜少傅楊存中生日詔<lb/>
惟昔羆夢之祥是生殿巖之帥總衆謹訓齊之法輸忠<lb/>
宣夙夜之勤兹協始生宜加蕃錫特厚匪頒之式用昭<lb/>
眷意之隆以介壽祺其祗寵渥今賜卿生日羊酒米麫<lb/>
等具如别録至可領也故兹詔示想宜知悉<lb/>
　　　賜參政張綱生日詔<lb/>
<pb n="KR4d0157_WYG_006-43b"/>
性資夷粹識慮靚深懐經濟之全才負耆舊之重望擢<lb/>
從禁近參贊政機備殫啓沃之誠優處疑丞之任當首<lb/>
冬之良月逢慶誕之令辰爰厚恩頒其祗茂渥永介壽<lb/>
祺今賜卿生日羊酒米麫等具如别録至可領也故兹<lb/>
詔示想宜知悉<lb/>
　　　賜參政万俟卨生日詔<lb/>
躬稟傑才位隆近弼眷此凝寒之候適當誕毓之辰肆<lb/>
示寵頒助迎壽祉今賜卿生日羊酒米麫等具如别録<lb/>
<pb n="KR4d0157_WYG_006-44a"/>
至可領也故兹詔示想宜知悉<lb/>
　　　賜樞宻院湯思退生日詔<lb/>
秋氣将中允協金行之正天心垂佑是宜賢佐之生秉全<lb/>
徳以瑞時懋嘉猷而經逺當機庭之重任宣籌幄之明謨届<lb/>
兹誕毓之辰錫以恩頒之寵用昭眷意永介夀祺今賜卿生<lb/>
日羊酒米麫等具如别録至可領也故兹詔示想宜知悉<lb/>
　　　賜太尉韋謙生日詔<lb/>
長夏屆時適應炎曦之候髙門流慶是生戚里之英才<lb/>
<pb n="KR4d0157_WYG_006-44b"/>
徳兼全恩榮克稱宜厚匪頒之賜以彰眷遇之殊錫奉<lb/>
寵光益綏壽祉今賜卿生日羊酒米麫等具如别録至<lb/>
可領也故兹詔示想宜知悉<lb/>
　　　　賜太尉錢愐生日詔<lb/>
躬全才徳譽播親賢屬兹誕毓之辰適應發生之候宜<lb/>
頒寵錫以介壽祺今賜卿生日羊酒米麫等具如别録<lb/>
至可領也故兹詔示想宜知悉<lb/>
　　　　賜太師秦檜生日詔<hi>案宋史全文續通鑑紹興十二年十二月癸未以太</hi>
<pb n="KR4d0157_WYG_006-45a"/>
　　　<hi>師秦檜生辰錫宴於其第自是嵗為例是詔止羊酒米麫當在十二年以前尚依故事定制至</hi>
　　　<hi>十二年乃就第賜宴始為異數耳附識於此</hi>
宣王撥亂嶽降甫申炎徳復輝勲髙冦鄧稽諸載籍豈<lb/>
若師臣獨斡化樞再安王室明謨髙世成績格天屬兹<lb/>
載誕之辰特厚匪頒之寵用昭恩眷益介壽祺今賜卿<lb/>
生日羊酒米麫等具如别録至可領也故兹詔示想宜<lb/>
知悉<lb/>
　　　賜周三畏辭真除刑部侍郎恩命詔<hi>案宋史全文續通鑑</hi>
<pb n="KR4d0157_WYG_006-45b"/>
　　　<hi>載紹興十一年三畏為大理卿與万俟卨等同鞫岳飛之獄其擢刑部侍郎當即在岳氏獄成</hi>
　　　<hi>之後歟附識以備考</hi>
勅三畏省所奏辭免落權字恩命事具悉朕若稽大猷<lb/>
惟刑之恤秋官之貳實難其人以卿練達平反見於已<lb/>
試式符公論滿嵗為真成命已行謙辭難徇宜體眷意<lb/>
其即欽承所請宜不允故兹詔示想宜知悉<lb/>
　　　賜孟忠厚乞除在外宫觀詔<hi>案史載詹大方希秦檜意論忠厚表</hi>
　　　<hi>辭輕侮遂罷為醴泉觀使檜死乃召還二詔當即其時也附識於此</hi>
<pb n="KR4d0157_WYG_006-46a"/>
勅忠厚省所劄子奏乞檢㑹累奏除一外任宫觀差遣<lb/>
事具悉朕惟屏翰之寄留鑰之重實資舊弼克任藩宣<lb/>
卿望實素髙材猷宏逺逮兹臨鎮兼掌麟符政譽日聞<lb/>
深副眷倚何為引疾確請奉祠載閲忱辭難於勉徇其<lb/>
安厥位勿復有陳所請宜不允故兹詔示想宜知悉春<lb/>
暄卿比平安好遣書指不多及<lb/>
　　　又<lb/>
勅忠厚省所劄子奏乞除一外任宫觀差遣事具悉卿<lb/>
<pb n="KR4d0157_WYG_006-46b"/>
器宇靚深風猷凝逺負經綸之偉望藴康濟之全才入<lb/>
陪帷幄之謀備宣碩畫出當師帥之任茂著殊庸譽處<lb/>
之隆中外所仰兹從舊弼往殿輔藩蓋咨名徳之崇増<lb/>
重鎮臨之寄方觀成績福及斯民諒裁決之有餘自優<lb/>
游而多暇遽馳奏牘乃欲奉祠載閲忱辭殊非所望其<lb/>
安厥位勿復有陳所請宜不允故兹詔示想宜知悉冬<lb/>
冷卿比平安好遣書指不多及<lb/>
　　　賜湯鵬舉乞宫觀不允詔<hi>案宋史全文續通鑑載鵬舉於紹興二十</hi>
<pb n="KR4d0157_WYG_006-47a"/>
　　　<hi>七年八月知樞宻院事十一月罷提舉在外宫觀是詔止稱遂冠南臺並敘論列秦塤等事則</hi>
　　　<hi>是未知樞宻之前曽有是請而未見允者考宋史吳益傳益娶秦檜長孫女鵬舉劾其恃親昵</hi>
　　　<hi>之勢驟躐美官乞禠職帝謂檜死日曽諭其妻子許以保全若遽出其壻則傷恩臣僚無得論</hi>
　　　<hi>列與詔中語相似當即此時鵬舉論益而並及塤故詔云秦塤等也其事當在紹興二十五年</hi>
　　　<hi>檜初死之後附識於此</hi>
勅鵬舉省所奏乞除一在外宫觀差遣或小郡自效事<lb/>
具悉全大臣之後人主所以隆恩持憲府之綱人臣所<lb/>
以舉職惟上下之勢既已有異則可否之論因或不同<lb/>
<pb n="KR4d0157_WYG_006-47b"/>
卿以剛勁之姿當糾彈之任揚厯言路遂冠南臺簡在<lb/>
朕心克著誠節兹者論列秦塤等職名事朕以秦檜輔<lb/>
佐之久又嘗許其家以保全之言理宜信示豈可中輟<lb/>
故因加告諭以表至懐然深諒所陳甚協公議卿能體<lb/>
此復何所嫌胡為抗章遽求去位其安厥次勿復固辭<lb/>
所請宜不允不得更有陳請故兹詔示想宜知悉<lb/>
　　　賜施鉅乞宫觀詔<hi>案宋史宰輔表載鉅於紹興二十四年十一月自吏部侍</hi>
　　　<hi>郎除參知政事二十五年四月罷以資政殿學士提舉太平興國宫詔稱出帥廣右蓋罷參知</hi>
<pb n="KR4d0157_WYG_006-48a"/>
　　　<hi>後曽有出知廣西之命乃乞奉祠也附識於此</hi>
勅施鉅省所奏乞差在外宫觀一次事具悉廣右介於<lb/>
海嶺之間壤地阻逺惟是宣徳意而求民瘼貴在得人<lb/>
故於命帥尤致慎焉卿徳望隆重性資通明比從禁塗<lb/>
參贊大政謀猷啓沃備罄忠嘉兹用命卿往膺寄委實<lb/>
資舊弼以慰逺民迺抗封章請祠就佚載惟斯志豈所<lb/>
望哉其體至懐宜安厥位所請宜不允故兹詔示想宜<lb/>
知悉秋凉卿比平安好遣書指不多及<lb/>
<pb n="KR4d0157_WYG_006-48b"/>
　　　賜魏良臣乞宫觀詔<hi>案宋史全文續通鑑紹興二十六年二月魏良臣罷</hi>
　　　<hi>參知政事出知紹興府故詔云輔藩正指紹興也</hi>
勅良臣省所劄子奏乞一外任宫觀差遣事具悉卿名<lb/>
世宏才康時逺業入參機務既協贊於明謨出殿輔藩<lb/>
以布宣於政化實資明徳之盛増重師帥之權諒裁決<lb/>
之有餘自燕私之多暇兹披奏牘祈奉真祠遽欲丐閒<lb/>
甚非所望朕之待遇臣下初無内外之殊卿其勿倦撫<lb/>
綏當體眷懐之厚宜安厥位毋復有陳所請宜不允故<lb/>
<pb n="KR4d0157_WYG_006-49a"/>
兹詔示想宜知悉秋熱卿比平安好遣書指不多及<lb/>
　　　賜万俟卨乞在外宫觀詔<hi>案宋史全文續通鑑紹興十四年二月參</hi>
　　　<hi>知政事万俟卨罷提舉江州太平觀以與秦檜有隙為李文㑹詹大方等所劾再疏求去故有</hi>
　　　<hi>是命附識於此</hi>
勅万俟卨省所劄子奏乞罷免參知政事除一在外宫<lb/>
觀差遣事具悉朕惟政府機務之繁實資近弼協謀參<lb/>
贊卿以材猷允膺兹任遽陳奏牘堅請奉祠兹閲來章<lb/>
豈朕所望其安厥位用副至懐所請宜不允故兹詔示<lb/>
<pb n="KR4d0157_WYG_006-49b"/>
想宜知悉<lb/>
　　　賜程克俊乞官觀詔<hi>案宋史宰輔表載紹興十二年十月程克俊自翰林</hi>
　　　<hi>學士遷端明殿學士除簽書樞宻院事尋參知政事十三年六月罷提舉洞霄宫以後不載克</hi>
　　　<hi>俊再除參知而詔乃有再登政路之語考宋史全文續通鑑紹興十二年十月克俊以草秦檜</hi>
　　　<hi>除太師制有廟算無遺固衆人之所不識征車逺狩惟君子以為必歸語檜大喜即權克俊簽</hi>
　　　<hi>書樞宻院事十三年六月罷提舉臨安洞霄宫二十六年六月自知湖州再參知政事八月再</hi>
　　　<hi>提舉臨安洞霄宫是詔蓋二十六年所降者也附識於此</hi>
勅克俊省所劄子奏乞宫觀事具悉卿以宏才再登政<lb/>
<pb n="KR4d0157_WYG_006-50a"/>
路辰猷入告備罄忠嘉參贊繁機正資舊弼兹披奏牘<lb/>
引疾就閒雖出懇誠良非所望勿藥之喜指日可期勉<lb/>
加保調以副虚佇所請宜不允故兹詔示想宜知悉<lb/>
　　　賜莫將乞宫觀詔<hi>案莫將史無傳宋史全文續通鑑載紹興八年以司農寺</hi>
　　　<hi>丞賜同進士出身除起居郎詔云輟從鳴玉之班往任分符之寄此時當是以館職出知外郡</hi>
　　　<hi>乃有奉祠之請也附識於此</hi>
勅莫將省所奏乞除在外一宫觀差遣事具悉朕誕膺<lb/>
駿命寅奉丕圖軫念元元選求共理卿以宏才偉望簡<lb/>
<pb n="KR4d0157_WYG_006-50b"/>
在朕心輟從鳴玉之班往任分符之寄方資實徳施及<lb/>
斯民遽請奉祠殊非所望顧郡務雖劇然才力有餘惟<lb/>
既乃心何憂不濟其安厥職用副至懐所請宜不允故<lb/>
兹詔示想宜知悉春寒卿比平安好遣書指不多及<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻五</head>
    <p>
<pb n="KR4d0157_WYG_005-1a"/>
欽定四庫全書<lb/>
　檆溪居士集巻五　　　　宋　劉才邵　撰<lb/>
　　制<lb/>
　　　易致堯循右文林郎制<hi>案宋史食貨志紹興六年張浚奏改江淮屯田</hi>
　　　<hi>為營田置營田司後李寀王弗等言營田之害浚亦覺其不便請罷司以監司兼之致堯仕履</hi>
　　　<hi>無考制云營田之設以豐軍儲爾墾闢居多當為提舉營田者附識以備考</hi>
勅營田之設以豐軍儲推而行之貴在得人爾墾闢居<lb/>
多勤于宣力進階示賞用旌爾勞可<lb/>
<pb n="KR4d0157_WYG_005-1b"/>
　　　李衎循左文林郎制<lb/>
勅爾頃緣營造勤於董役有司第賞宜膺敘進體兹示<lb/>
勸益勉事功可<lb/>
　　　宋許循右文林郎制<hi>案宋史選舉志紹興十年以南渡後人材萃於兩浙</hi>
　　　<hi>而屬吏薦員甚狹增部使者薦舉改官之額二十二年右諫議大夫林大鼐言國初常㕘官皆</hi>
　　　<hi>得舉人不限内外亦無員數南渡之初恩或汎濫有從軍而改秩者有捕盜而改秩者有以登</hi>
　　　<hi>對而改秩者請立考第增減之法又建炎初詔河北招撫河東經略及安撫等使皆得辟置將</hi>
　　　<hi>佐官屬行在五軍并御營司將領亦辟大小使臣於是諸司誘人塡缺皆先領職而後奏給付</hi>
<pb n="KR4d0157_WYG_005-2a"/>
　　　<hi>身有罪籍未敘復守選者乃令釐正使歸部依格注擬自宋許以下八制似皆釐正後實除各</hi>
　　　<hi>官者故制詞均有捕盜有賞捕寇有勞及便宜補官一時之權銓曹㕘覆乃加眞授等語而劉</hi>
　　　<hi>永叔林貳二制兼有記功使過改過自新之語此正所謂罪籍未敘復守選者也附識於此</hi>
勅獲盜有賞所以報功輕重之差存諸格法今兹殄寇<lb/>
爾預有勞進秩疏恩蓋以示勸往思報稱可不勉哉可<lb/>
　　　邱幹循右文林郎制<lb/>
勅凡因討捕有所興發按名給餉理實相資爾能宣勤<lb/>
用以不乏肆加敘進往服茂恩可<lb/>
<pb n="KR4d0157_WYG_005-2b"/>
　　　劉永叔復秉義郎制<lb/>
勅朕待下以寛記功使過况嘗竭節其肯忘之兹用敘<lb/>
復官聨仍俾自效恩既厚矣圖報之志爾其勉哉可<lb/>
　　　荀沂補保義郎制<lb/>
勅便宜補官葢一時之權必考實於銓曹乃加眞授所<lb/>
以愼名器也爾既經裁審肆錫贊書祗服恩榮益圖報<lb/>
稱可<lb/>
　　　林貳補保義郎制<lb/>
<pb n="KR4d0157_WYG_005-3a"/>
勅明於禍福捕獲凶酋躐授官資用彰信賞且以為改<lb/>
過自新者之勸益圖後效以稱慈恩可<lb/>
　　　閻達轉保義郎制<lb/>
勅國家設為軍賞以奬戰多輕重視功用伸激勸爾奮<lb/>
身巡徼捕寇有勞宜進厥官是為褒典往其祗服毋怠<lb/>
宣勤可<lb/>
　　　趙伯鎭換授承信郎制<lb/>
勅便宜黜陟葢一時之權銓曹㕘覆乃加眞授而先次<lb/>
<pb n="KR4d0157_WYG_005-3b"/>
換給所以示優其承殊恩益思自勉可<lb/>
　　　吳宗謹授承信郎制<lb/>
勅爾頃在殊方備嘗艱阻嘉其忠恪何惜一官祗服恩<lb/>
榮益思自勵可<lb/>
　　　李文會除御史中丞制<hi>案李文會宋史無傳考宋史全文續通鑑紹興</hi>
　　　<hi>十三年九月侍御史李文會奏洪皓貪戀顯秩不求省母又十四年三月御史中丞李文會奏</hi>
　　　<hi>解潛本趙鼎客不附和議五月御史中丞兼侍讀李文會言高閎王師心吳秉信久在朝列必</hi>
　　　<hi>害至治三人皆斥外即拜文㑹簽書樞密院事兼權㕘知政事葢文會乃秦檜姦黨以掊擊善</hi>
<pb n="KR4d0157_WYG_005-4a"/>
　　　<hi>類而得顯秩者其除御史中丞當在十三年之末或即在逐洪皓之後歟附識於此</hi>
勅號獨坐而設專席既同乎漢室之官儀歴三院而為<lb/>
中司必得如温造之威望嘗肅持於邦憲宜進總於臺<lb/>
綱具官某德履端良風猷凝逺挺正固不回之操攄剛<lb/>
方自竭之忠勁氣霜嚴英姿鶚立自登言路茂著直聲<lb/>
蔽自朕心嘉乃成績兹擢從於横榻俾陞冠於南臺朕<lb/>
方虚懐容納讜論汝其悉力糾劾官邪顧已試而克堪<lb/>
亦奚煩於多訓可<lb/>
<pb n="KR4d0157_WYG_005-4b"/>
　　　陳掞等除大府寺等丞制<hi>案制云大府之屬大農之屬大匠之屬葢</hi>
　　　<hi>大府寺丞司農寺丞將作監丞也宋史職官志大府寺掌供祠祭香幣帨巾及校造斗升衡尺</hi>
　　　<hi>司農寺掌倉儲委積之政令總苑囿庫務之事將作監掌宫室城郭橋梁舟車營繕之事舊制</hi>
　　　<hi>有判寺事判監事有寺少監少有丞有簿其後官屬省置不一建炎二年二寺一監並罷紹興</hi>
　　　<hi>三年並復置丞又諸寺監丞有出身轉著作郎無出身轉大理寺丞故制云皆異時郎選也</hi>
勅具官陳掞等丞於寺監皆異時郎選也必惟其人迺<lb/>
副遴柬以爾掞才智敏明宜𨽻大府之屬以爾貺宜𨽻<lb/>
大農之屬以爾嶕宜𨽻大匠之屬其佐爾長往服厥官<lb/>
<pb n="KR4d0157_WYG_005-5a"/>
可<lb/>
　　　文浩除國子監丞制<hi>案文浩事蹟不詳制云崇觀間嘗游上庠葢以上舍</hi>
　　　<hi>而洊歴監丞者宋史全文續通鑑紹興十五年八月國子監丞文浩面對乞自今試教授於六</hi>
　　　<hi>經中取二經各出兩題不拘義式以貫穿該羨為合格詔禮部看詳行之當即新除監丞時獲</hi>
　　　<hi>對者歟</hi>
勅朕祗遹先猷教養多士惟國子監實總内外之學政<lb/>
丞於其間蓋以才選以爾當崇觀間嘗游上庠行藝之<lb/>
美見稱多士兹用命爾往佐爾長其悉乃心以稱朕命<lb/>
<pb n="KR4d0157_WYG_005-5b"/>
可<lb/>
　　　樓炤除資政殿學士知建康府制<hi>案宋史列傳炤以紹興九</hi>
　　　<hi>年除端明殿學士簽書樞密院事命往陜西宣諭徳意還朝乞歸省親十四年以資政殿學士</hi>
　　　<hi>知紹興府過闕入見除簽書樞密院亊權參知政亊宋史全文續通鑑所載亦同未聞知建康</hi>
　　　<hi>府也十四年以前炤未嘗出知外郡並未有端明殿學士之除十四年以後炤參知未久尋為</hi>
　　　<hi>李文會等所劾除宣州徙廣州而卒亦未再知他郡觀制詞有易鎮名藩之語當是初除紹興</hi>
　　　<hi>旋改建康中間由紹興赴建康故有過闕入見之亊也附考於此</hi>
勅朕惟建康宅江山之奥區為東南之都㑹總列郡兵<lb/>
<pb n="KR4d0157_WYG_005-6a"/>
民之計有留司管鑰之嚴肆求舊弼之賢以重殿邦之<lb/>
任具官某器資閎達徳操端方奥學貫於天人達識周<lb/>
乎事物蚤攄逺業備歴華塗參贊樞庭既深裨於密書<lb/>
蕃宣侯屏益藹著於休聲備昭偉績之加益見壯猷之<lb/>
效兹疇宿望易鎭名藩方資共理之良佇觀報政之速<lb/>
顧惟近輔豈俟訓言可<lb/>
　　　王㬇充寳文閣學士知平江府制<hi>案宋史全文續通鑑紹興</hi>
　　　<hi>十年二月王次翁希秦檜旨欲為知太平州秦梓知泰州王㬇二人地因請悉罷不附和議者</hi>
<pb n="KR4d0157_WYG_005-6b"/>
　　　<hi>二人皆以恩倖得官繇是驟進制詞有持節牧民又有頃貳冬官及抗章引疾之語當是由泰</hi>
　　　<hi>州擢工部侍郎旋乞外郡故以寶文閣學士知平江府也附考於此</hi>
勅姑蘇地重密邇行朝正資師帥之良往殿股肱之郡<lb/>
具官某材猷通敏識慮優長持節牧民具著成績輦轂<lb/>
之下政譽尤高頃進貳於冬官方有資於獻納抗章引<lb/>
疾至於再三勉推從欲之仁俾任分符之寄仍申加於<lb/>
殊眷進列職於西清報稱可期告猷勿怠可<lb/>
　　　吏部尚書羅汝楫兼侍讀制<hi>案宋史職官志自慶厯以來臺丞多</hi>
<pb n="KR4d0157_WYG_005-7a"/>
　　　<hi>兼侍讀臺長未有兼者羅汝楫以諫議始兼侍讀自是每除言路必兼經筵而以尚書兼侍讀</hi>
　　　<hi>則志無其文汝楫本傳未載其兼侍讀乃制特書吏部尚書兼侍讀是史志誤也然制詞未敘</hi>
　　　<hi>及見為何官或兼侍讀時本係諫議大夫而後人編才邵集誤以所終歴之官冠之亦未可知</hi>
　　　<hi>謹識以備考</hi>
勅堯舜五帝之盛其所以成難名之功致無為之治載<lb/>
於二典首以若稽古為言葢人君監于成憲不折衷於<lb/>
古訓將何所考哉仰惟前代留心載籍詳延通儒置之<lb/>
經幄式資獻納以副簡求具官羅汝楫智識通明濟以<lb/>
<pb n="KR4d0157_WYG_005-7b"/>
強敏淵源之學洞貫古今頃勸講於邇英既深嘉於博<lb/>
洽宜登文石之陛進讀金華之書勿怠欽承以副虚佇<lb/>
可<lb/>
　　　韓仲通除大理寺正制<hi>案宋史職官志大理寺丞有出身轉殿中丞無</hi>
　　　<hi>出身轉太子中舍或太子中允制云頃丞寺事既以能稱兹用褒遷式昭茂渥則是以寺丞而</hi>
　　　<hi>遷寺正者想南渡以後敘遷之法史亦不能盡詳耶附識於此</hi>
勅漢循秦制廷尉置正監平謂之三官則大理有正其<lb/>
來逺矣非夫端良平恕之士其何以稱是名哉以爾仲<lb/>
<pb n="KR4d0157_WYG_005-8a"/>
通智識精明才資敏茂頃丞寺事既以能稱兹用褒遷<lb/>
式昭茂渥其既乃心以副朕恤刑之意往惟欽哉可<lb/>
　　　劉宗元等轉保章正制<hi>案宋史職官志保章正屬司天監王式元豐官</hi>
　　　<hi>制行罷司天監立太史局𨽻祕書省</hi>
勅爾等以星厯之學祗事日官錄其勞能特加褒敘益<lb/>
思自竭以稱所䝉可<lb/>
　　　洪皓除徽猷閣直學士提舉萬壽觀兼直學士<lb/>
　　　院制<hi>案宋史續通鑑載皓於紹興十三年七月自金還行在宋史謂八月入見除徽猷閣</hi>
<pb n="KR4d0157_WYG_005-8b"/>
　　　<hi>直學士提舉萬壽觀葢七月始還自金至八月乃抵臨安而有是除也附識於此</hi>
勅朕登庸俊髦分寘近列冀資獻納協濟中興矧惟持<lb/>
槖之臣久奉出疆之命既還朝著宜懋恩章具官洪皓<lb/>
宅心粹夷植徳純厚夙藴造微之學兼懐通務之才頃<lb/>
屬多艱選求北使請行奮毛遂之勇歴年幾子卿之多<lb/>
間關百為確守一節忠信為國以自衞險阻備嘗而不<lb/>
渝屬鄰好之既通擁星軺而歸覲爰加褒數用奬忠勤<lb/>
越從次對之華進陟西清之峻奉眞祠於琳館預視草<lb/>
<pb n="KR4d0157_WYG_005-9a"/>
於金坡有功見知既已隆於眷意無徳不報其勿怠於<lb/>
告猷深惟直諒之懐佇俟論思之益可<lb/>
　　　李文會除侍御史制<hi>案宋史全文續通鑑紹興十三年二月殿中侍御史</hi>
　　　<hi>李文㑹面對言朝廷方守和議不言兵事宜講仁義由是見賞於秦檜葢文會新除侍御史而</hi>
　　　<hi>入對也</hi>
勅具官李文會憲府不除大夫則中執法為長而臺端<lb/>
貳之振肅紀綱威望雄俊自非素著端良之譽疇克當<lb/>
此虚位之久今得其人以爾稟質剛方懐才通敏頃從<lb/>
<pb n="KR4d0157_WYG_005-9b"/>
刺舉擢寘殿中直道而行無所回撓攄忠蹇之素志摧<lb/>
姦慝於筆端風節凜然視古無愧是用稽其已試之效<lb/>
就陞横榻之嚴佇觀施為克副眷倚朕方明視好惡以<lb/>
一羣聽爾其灼分邪正以警庶工共期此道之交修永<lb/>
措斯時於平泰欽予時命其爾之休可<lb/>
　　　陳槖知婺州制<hi>案宋史列傳載槖以權刑部侍郎上疏力陳和議之非忤秦檜</hi>
　　　<hi>請去後金果渝盟除槖徽猷閣待制知潁昌府時新疆初復無敢往者槖即日就道未至潁已</hi>
　　　<hi>不守改處州又改廣州時廣多盜十年九易牧守槖留鎭三年民夷悦服檜因坐槖稽留機事</hi>
<pb n="KR4d0157_WYG_005-10a"/>
　　　<hi>降秩上章告老遂改婺州故制云自鎭遐方實寛南顧比覽告歸之請宜疏便郡之榮</hi>
勅朕惟婺女名邦屏蔽行闕境勝有溪山之樂地偏無<lb/>
將迎之勞不獨優賢葢資共理具官陳槖居官可紀長<lb/>
於治民服采禁途蔚為清廟之器宣勞帥閫號稱諸侯<lb/>
之良自鎭遐方實寛南顧比覽告歸之請宜疏便郡之<lb/>
榮畫㦸凝香政資於畫諾閉閣臥治方賴於謀猷尚悉<lb/>
乃心毋替朕命可<lb/>
　　　晁謙之充敷文閣待制知撫州制<hi>案宋史全文續通鑑紹興</hi>
<pb n="KR4d0157_WYG_005-10b"/>
　　　<hi>十年五月建敷文閣藏徽宗御製職官志始置學士等官謙之事蹟不詳制稱文行之美能嗣</hi>
　　　<hi>其家當為太子少傅迥之後補之詠之說之之昆弟行也又宋史全文續通鑑載紹興十八年</hi>
　　　<hi>知建康府晁謙之罷其知撫州當在紹興十五六年間事後乃移建康而罷職耳附識於此</hi>
勅朕寅奉丕圖致勤宵旰思所以惠安元元俾遂其生<lb/>
業故於選任牧守尤加意焉具官某性資端良才具通<lb/>
敏文行之美能嗣其家頃以材猷備更事任暨登從列<lb/>
獻納盡忠必能為朕宣惻怛之意俾民獲田里之安兹<lb/>
用擢自奉祠付之郡寄佇觀報政其既厥心可<lb/>
<pb n="KR4d0157_WYG_005-11a"/>
　　　汪召嗣除江南西路轉運副使制<hi>案宋史職官志都轉運使</hi>
　　　<hi>轉運使副使判官掌經度一路財賦而察其登耗有無以足上供及郡縣之費都運廢置不常</hi>
　　　<hi>而正使不廢若副使判官皆隨其資之淺深稱焉召嗣事蹟無考</hi>
勅朕分遣漕臣臨按諸路平均賦役禁戢姦貪葢以足<lb/>
國而便民非得其人不以輕授以爾才猷敏劭識慮精<lb/>
明持節分符屢更識擢聲華之茂輿論所推兹俾乘軺<lb/>
往宣使指勉思稱職惟既乃心可<lb/>
　　　韓京除觀察使制<hi>案宋史職官志觀察使無定員初沿唐制置諸州觀察使</hi>
<pb n="KR4d0157_WYG_005-11b"/>
　　　<hi>後廢置不一韓京仕履無考史陳槖傳初朝廷移韓京一軍屯循州會寇駱科犯廣西遣京討</hi>
　　　<hi>之槖奏自京移屯敵稍知畏今悉軍赴廣西則廣東危矣檜以槖為京地坐貶秩制云徧歴數</hi>
　　　<hi>路平盪羣凶則除觀察使當即移鎮廣西之後歟附識以備考</hi>
勅志在靖民莫先除盜信於用賞所以勸功既宣擒捕<lb/>
之勞宜示褒嘉之寵具官某材資勁果風力敏强涖衆<lb/>
總戎克振乃職比徧歴於數路絶平盪於羣凶宜聨官<lb/>
之就陞俾使組之增煥往欽兹命益究乃心可<lb/>
　　　劉昉知潭州湖南安撫使制<hi>案宋史職官志安撫使舊制以直學</hi>
<pb n="KR4d0157_WYG_005-12a"/>
　　　<hi>士以上充知州兼中大夫以上或曽歴侍從乃得兼之品卑者止稱主管某路安撫使公事南</hi>
　　　<hi>渡以後職名稍高者出守皆可兼使昉仕履莫詳制稱擅望郎名卿之譽當亦以近臣初出守</hi>
　　　<hi>者附識於此</hi>
勅具官劉昉漢之考宣勵精為治擇良二千石與之共<lb/>
理用能使民安其業而中興之盛光華至今朕甚慕之<lb/>
故於選任之際尤加意焉以爾性資雅亮學行淹通蚤<lb/>
著聲稱屢膺識擢擅望郎名卿之譽有膚使良守之風<lb/>
載嘉所為備見已試眷長沙之都會總一路之帥權撫<lb/>
<pb n="KR4d0157_WYG_005-12b"/>
臨兵民宜莫如汝其務施於實徳以克稱於茂恩可<lb/>
　　　孟忠厚知紹興府兼安撫使制<hi>案史稱忠厚歴判鎮江明州婺</hi>
　　　<hi>州紹興除樞密使復判福州改建康又改紹興坐謝恩表辭輕侮罷奉祠召還授保寧軍節度</hi>
　　　<hi>使判平江府再改紹興制首用黄霸再守潁川事末云頃自樞庭出臨帥屏又云眷惟會稽實</hi>
　　　<hi>汝舊治當是由建康改判紹興時也附識於此</hi>
勅黄霸再守於潁川有郡中愈治之稱郭伋召自於漁<lb/>
陽副京師䝉福之望載在信史名垂無窮惟予舊弼之<lb/>
臣能繼昔人之美用疇宿望俾即近藩具官某閎博裕<lb/>
<pb n="KR4d0157_WYG_005-13a"/>
和純明通敏負出羣之器業懐經濟之謀猷頃自樞庭<lb/>
出臨帥屏備著惟良之譽共推綏撫之能乃遽抗章力<lb/>
請就佚故難從欲姑擇所安眷惟會稽實汝舊治為今<lb/>
甸服密邇行朝素安習於教條亦無苦於公事兹從易<lb/>
地用示殊私朕之用人無愧於漢爾其承命益壯乃猷<lb/>
可<lb/>
　　　吳益除秀州防禦使制<hi>案宋史外戚傳吳益字叔謙憲聖皇后弟葢之</hi>
　　　<hi>兄也官至保康軍節度使加大尉開府儀同三司紹興十二年后受冊推恩除益成州團練使</hi>
<pb n="KR4d0157_WYG_005-13b"/>
　　　<hi>後以戚畹且為秦檜姻族躐致建節授文資累加祕閣修撰敷文閣待制考職官志防禦使乃</hi>
　　　<hi>團練使轉官是制當在紹興五六年間益初進秩時也附識於此</hi>
勅夫屬鞬左右號為親信之臣既請解於近司宜遂增<lb/>
於崇秩有國之典非朕敢私具官吳益幸托肺腑日侍<lb/>
軒陛冀辭内職誼所重違其陞防禦之權專領徼巡之<lb/>
任往祗休寵勿替靖共可<lb/>
　　　除保寧軍節度使河東路經略安撫使制<hi>案文獻通</hi>
　　　<hi>考河東經略安撫使嘉祐四年置大觀初升大都督府靖康元年金師陷太原河東之地盡為</hi>
<pb n="KR4d0157_WYG_005-14a"/>
　　　<hi>金有紹興時安得復有河東經略安撫使耶此篇疑前人所作永樂大典誤題才邵之名抑才</hi>
　　　<hi>邵應詞科時以此命題擬為制誥之文故諸制皆書所除人名而此獨不書耳附識以備考</hi>
勅殿大邦而作屏允資節制之壯猷䕶諸將以總戎宣<lb/>
布威懐之逺略眷兵民之重寄須文武之全才輟從鳴<lb/>
玉之近班併示擁麾之異數式敷渙號誕告明廷具官<lb/>
某徳博而器閎行全而識逺勵端方之操守一節而不<lb/>
回負通敏之資應百為而益辦自登崇於要路愈茂著<lb/>
於殊庸朕心朕徳惟乃知曾無異趣嘉謀嘉猷而入告<lb/>
<pb n="KR4d0157_WYG_005-14b"/>
實賴輸忠載疇協贊之勲方重倚毗之任頃懇祈於燕<lb/>
處既屢進於忱辭始遂沖懐申加隆眷冠崇資於祕殿<lb/>
領眞籙之嚴祠玉府使權聨仙班而參貳金華書職便<lb/>
斧扆之咨詢既久侍於燕閒益備聞於啓渥雖協安恬<lb/>
之素志良淹濟務之逺猷宜錫綸章俾分將閫鎭東邦<lb/>
之藩翰肇建高牙統全晉之封疆兼臨支部賴肅嚴於<lb/>
師律示增煥於齋壇眷惟俱授之榮允協至優之寵以<lb/>
固吾圉兹愼選才惟既厥心乃克有濟於戲廟堂制勝<lb/>
<pb n="KR4d0157_WYG_005-15a"/>
已臻偃革之期帷幄協謀益務折衝之策欽予時命其<lb/>
爾之休可<lb/>
　　　蔡安强直祕閣知襄陽府兼安撫使制<hi>案宋史職官志</hi>
　　　<hi>紹興五年令襄陽守臣湖北帥司各帶經略安撫使後罷制云并為異數當即初更令時所命</hi>
　　　<hi>也附識於此</hi>
勅具官蔡安强延閣預英俊之游大府任兵民之寄并<lb/>
為異數宜屬能官以爾性識精明材猷通敏既備更於<lb/>
事任嘗茂著於聲稱爰推出綍之恩肆錫分符之寵往<lb/>
<pb n="KR4d0157_WYG_005-15b"/>
臨一路總按列城宜克務於綏懐其勿忘於報稱可<lb/>
　　　周綰除京西路運判兼提舉制<hi>案宋史全文續通鑑紹興十六</hi>
　　　<hi>年五月庚辰左朝議大夫周綰為淮南轉運判官上覽除目曰監司朝廷耳目之官不可不愼</hi>
　　　<hi>擇是制乃除京西當在十六年以前亊後乃移淮南耳葢才邵於是年出知漳州故知綰除京</hi>
　　　<hi>西在淮南之先也又職官志紹興十五年冬詔提舉與轉運判官敘官然則綰以運判兼提舉</hi>
　　　<hi>其即在十五年歟附識於此</hi>
勅周綰朕愼柬能臣臨按諸路惟時將漕之職實兼刺<lb/>
舉之權必得通材付之重寄以爾性資敏茂詣趣精明<lb/>
<pb n="KR4d0157_WYG_005-16a"/>
夙勵猷為備膺任使屢處承流之任咸推共理之良既<lb/>
深悉於民情必克宣於使指肆疇成效俾涖畿西其既<lb/>
乃心以稱朕命可<lb/>
　　　奉議郎直祕閣權發遣閬州蒲澤之除直寳章<lb/>
　　　閣利州路提刑兼提舉制<hi>案宋史職官志舊制提㸃刑獄公事掌所</hi>
　　　<hi>部獄訟及舉刺官吏之事熙寧初罷後改置提刑司檢法官紹興初以提舉茶鹽司兼領十五</hi>
　　　<hi>年詔諸路提舉茶鹽改充提舉常平茶鹽如四川無茶鹽仍以提刑兼充故制云付之臬事兼</hi>
　　　<hi>領常平又文獻通考閬州屬利州路澤之事蹟無考以制詞觀之葢蜀人而曾守蜀郡者也</hi>
<pb n="KR4d0157_WYG_005-16b"/>
梁漢去朝廷逺吏或不良則刑罰不中疾苦不聞諭我<lb/>
哀矜軫恤之意者其惟賢部刺史乎爾蜀人也嘗守蜀<lb/>
郡有治理效習於蜀故也惟時經理西土瘡痍未瘳獄<lb/>
民命也食民天也兹庸付之臬亊兼領常平秉雙節以<lb/>
惠一道陞内閤以重外臺使囹圄虛倉廩實以寛西顧<lb/>
之憂則予汝嘉<lb/>
　　　朝奉郎刑部員外郎郭樞除廣西提刑兼提舉<lb/>
　　　制<lb/>
<pb n="KR4d0157_WYG_005-17a"/>
嶺右去朝廷逺吏或不良則刑罰不中疾苦不聞諭我<lb/>
哀矜軫恤之意者其惟賢部刺史乎爾擢自郎闈往將<lb/>
使指付之臬事兼領常平獄民命也食民天也往欽哉<lb/>
察吏所以恤民措民莫如足食使逺民如在畿甸則子<lb/>
汝嘉<lb/>
　　　朝散大夫權知融州劉邦鳳除廣西提刑兼提<lb/>
　　　舉制<hi>案文獻通考融州宋屬廣西路大觀間置清逺軍節度使一統志即今栁州府融縣</hi>
　　　<hi>地</hi>
<pb n="KR4d0157_WYG_005-17b"/>
朕念海隅遼逺民之疾苦壅於上聞吏或不良刑罰不<lb/>
中諭我哀矜軫恤之意者其惟賢部刺史乎爾以道得<lb/>
民乘使者車秉雙節於嶺右獄民命也食民天也欽哉<lb/>
使囹圄虛倉廩實則逺民如在畿甸罔曰地逺朕無隱<lb/>
而不知其懋乃庸以須明陟<lb/>
　　　起復右武大夫高州刺史權知池州許堪特授<lb/>
　　　樞密副都承旨兼知鎭江府節制防江水步軍<lb/>
　　　兼都大提舉兵船司公事制<hi>案宋史職官志都大提舉茶馬司提</hi>
<pb n="KR4d0157_WYG_005-18a"/>
　　　<hi>舉茶馬皆考其資歴授之無提舉兵船公亊之官當是未定和議之前邊備未弛一時權宜置</hi>
　　　<hi>官不久而罷故史未盡詳耳</hi>
吳頭重鎭京口名邦外控邊陲方謹風寒之䕶内安閭<lb/>
里適當澇歉之餘爰咨已試之庸式副惟良之選爾韜<lb/>
略得於問學忠勇見於功名頃分守於池陽已著聞於<lb/>
治效時當右武勢重防江兹為東南第一之州乃屬才<lb/>
氣無雙之士近比之所希有上眷之所獨隆晉躋導旨<lb/>
之班仍畀奪情之命文武本一道兵民非兩塗保障為<lb/>
<pb n="KR4d0157_WYG_005-18b"/>
急則繭絲可寛舟師必葺則波濤可恃勉圖稱職嗣後<lb/>
褒功<lb/>
　　　敘復朝散郎沿江制置使司參議官謝獻子權<lb/>
　　　知安慶府兼淮西提刑兼提舉制<hi>案宋史職官志制置使不</hi>
　　　<hi>常置掌經畫邊鄙軍旅之事建炎元年詔令安撫使發運使州軍官並聽制置使節制其後議</hi>
　　　<hi>者以守臣既帶安撫又兼制置及許便宜權太要重於是詔止許便宜制置軍事其他刑獄財</hi>
　　　<hi>賦仍付提刑轉運又詔諸帥臣並罷制置使之名是制尚沿建炎之令然則帥臣罷制置當在</hi>
　　　<hi>紹興中年也獻子事蹟無考制有奮自淮堧及慰爾故土之語當即淮西間人附識於此</hi>
<pb n="KR4d0157_WYG_005-19a"/>
比年邊陲多事民生孔艱亦重犯法田野流離山谷走<lb/>
集撫御失宜或害吾治一道之寄顧不重歟爾奮自淮<lb/>
堧以儒通務舒為鄉郡閭閻利病爾所素知兹庸畀爾<lb/>
郡符且兼憲倉之節纍纍數印豈特慰爾故土之懐誇<lb/>
一時而榮一鄉哉爾諭其父老詔其子弟各安其業謹<lb/>
刑獄則無寃民實倉廩則無饑民爾知朕所以念淮民<lb/>
則知所以惠郷部也益懋爾庸將選所表<lb/>
　　　朝請郎權湖南提刑曾宏正除廣西運判兼提<lb/>
<pb n="KR4d0157_WYG_005-19b"/>
　　　舉制<hi>案文獻通考所載南越之地賀藤高南儀靜江昭䝉梧潯鬱林賓象栁融貴容化欽</hi>
　　　<hi>廉雷宜儋崖瓊萬安諸州皆屬廣西路故制云二十五州</hi>
嶺右分百粤之半邈在南服朕軫念其民無異畿甸思<lb/>
得良使者以諭朕志於逺以爾踐敭滋久蔚有能稱湘<lb/>
中祥刑之最朕甚嘉之肆庸畀以漕運之節二十五州<lb/>
之治汝往視之其求民瘼察吏貪惟實惠是孚惟積蠧<lb/>
是去副朕所以光華遣使之意可不勉哉<lb/>
　　　朝請大夫直祕閣江湖荆淛福建廣南路都大<lb/>
<pb n="KR4d0157_WYG_005-20a"/>
　　　提㸃坑冶鑄錢公事兼知饒州吳應龍除寳謨<lb/>
　　　閣廣西運判兼提舉制<lb/>
廣右分百粤之半漕計莫重焉嶺海之民倚鹽筴為命<lb/>
急之輒去而為盜縱之則失公上之利併持雙節俾輕<lb/>
重適平公私俱便使者之選豈不難哉以爾政術吏能<lb/>
居官可紀鄱陽疊組曾未暖席將輸南服又俾乘軺一<lb/>
杜杞奔命之勞以才選也晉陞内閣益重外臺往欽哉<lb/>
養民莫如徳理財莫如義毋匿斯指益圖爾庸<lb/>
<pb n="KR4d0157_WYG_005-20b"/>
　　　程瑀充龍圖閣學士知信州制<hi>案宋史列傳高宗朝瑀以論權</hi>
　　　<hi>邦彦五罪三疏不報求罷除兵部侍郎敷文閣待制知信州臺諫疏留久之復命知信州胡安</hi>
　　　<hi>國劉一止復言瑀不可去遂復留後歴遷兵部尚書以不主和議為秦檜所忌改龍圖閣學士</hi>
　　　<hi>知信州坐通書李光降朝議大夫其卒知信州當在紹興十一二年間也附識於此</hi>
勅入侍禁嚴位列六官之長出膺委寄任隆千里之師<lb/>
勉從進退之宜庸示恩私之渥豈惟均佚葢亦優賢具<lb/>
官某性資端良器度凝逺夙著造微之學允懐濟務之<lb/>
材首冠儒科久持從槖頃還經幄擢貳政官旋進總於<lb/>
<pb n="KR4d0157_WYG_005-21a"/>
綱維實典司於喉舌方前宣室之坐席遽厭承明之直<lb/>
廬屢貢忱辭重違雅志加河圖之峻職臨桑梓之鄰邦<lb/>
其務體於眷懐宜益勤於宣布佇觀實徳施及斯民<lb/>
　　　張邵除祕閣修撰主管佑神觀制<hi>案宋史列傳邵以建炎三</hi>
　　　<hi>年使金至紹興十三年始得與洪皓朱弁南歸八月入見升祕閣修撰主管佑神觀宋史全文</hi>
　　　<hi>續通鑑載六月庚戌金遣宋通問使洪皓張邵還行在葢六月自金放還至八月始抵臨安故</hi>
　　　<hi>史云八月入見也</hi>
勅具官張邵延閣見於冊府以儲祕文預游其間莫匪<lb/>
<pb n="KR4d0157_WYG_005-21b"/>
時雋隆名所被恩命為殊以爾才猷敏茂氣節剛正慷<lb/>
慨之志見於徇國頃緣使事逺適殊方間關百為確守<lb/>
一節既還朝著宜有褒陞因就易於文階以無負於素<lb/>
學厠英斿而進直掌眞館以奉祠是為異恩用表誠節<lb/>
益思自勵以稱所䝉可<lb/>
　　　江邈除集英殿修撰宫觀制<hi>案宋史全文續通鑑載紹興十二年</hi>
　　　<hi>十一月秦檜使侍御史江邈連劾張浚又十三年八月遣權吏部侍郎江邈奉迎景靈宫萬壽</hi>
　　　<hi>觀神御於温州制云頃以材猷備更任使擢從風憲之地進貳銓綜之司是邈以侍御史權吏</hi>
<pb n="KR4d0157_WYG_005-22a"/>
　　　<hi>部郎不久而乞奉祠乃有是命也附考於此</hi>
勅陳力就列者人臣之義閔勞以事者人主之恩既引<lb/>
疾以丐閑宜施仁而從欲具官某性資夷澹學問深純<lb/>
頃以材猷備更任使擢從風憲之地進貳銓綜之司方<lb/>
資告后之猷遽有奉祠之請重違雅意庸示眷懐爰加<lb/>
書殿之華俾遂殊庭之佚往其祗服以對茂恩可<lb/>
　　　丁禩落閣職除遥郡制<lb/>
勅朕肇建泰壇用嚴大報凡預宣勤之數咸叨進秩之<lb/>
<pb n="KR4d0157_WYG_005-22b"/>
恩以爾祗事有勞宜膺褒勸俾解閣職遥分郡符其務<lb/>
欽承益圖報稱可<lb/>
　　　張叔獻充敷文閣待制制<hi>案宋史全文續通鑑紹興十三年三月浙</hi>
　　　<hi>江運副使張叔獻請依元祐古蹟置閘華亭以捍鹹潮又是年六月李文會論江隂判官廰公</hi>
　　　<hi>事蔡楶不法叔獻與提刑王鈇運使李椿年皆坐降官制云擢自轉輸之任尹兹衆大之區是</hi>
　　　<hi>叔獻又從轉運副使遷京尹而除是職者附識以備考</hi>
勅朕延閣之䆳列在西清庀職其間素號高選矧惟次<lb/>
對實藉論思非得其人不以輕授具官某性資夷粹識<lb/>
<pb n="KR4d0157_WYG_005-23a"/>
慮精明克生忠義之家夙授詩禮之訓暨當委任屢擁<lb/>
使軺咸有聲稱著在朝論擢自轉輸之任尹兹衆大之<lb/>
區兼布中和不專彈壓宣勤事任尤見賢勞宜示寵褒<lb/>
用昭殊績肆舉渙恩之渥俾升近列之華陪法從於甘<lb/>
泉既膺異數繼家聲於京兆益勵逺圖惟殫乃心以稱<lb/>
兹命可<lb/>
　　　王曮大府主簿詹棫軍器監主簿兩易其任制<lb/>
　　　<hi>案宋史全文續通鑑載紹興十五年四月曮以大府丞與湯思退洪邁並以博學宏詞轉官曮</hi>
<pb n="KR4d0157_WYG_005-23b"/>
　　　<hi>為祕書省正字其與詹棫易任當在十五年以前矣附識於此</hi>
勅王曮等外府調節邦財軍監典司戎器庀職其間皆<lb/>
以材選爾等以通敏之資當簿書之任兹緣親嫌遂從<lb/>
易地欽予申命益既厥心可<lb/>
　　　馬觀國充祕閣修撰制<hi>案宋史全文續通鑑紹興十三年十二月建新</hi>
　　　<hi>祕書省於天井巷之東上自書右文殿祕閣二榜命將作監米友仁書道山堂榜制云肇建延</hi>
　　　<hi>閣䆳在道山觀國當即在其時有是除也附識於此</hi>
勅朕肇建延閣䆳在道山預游其間莫匪時俊而論譔<lb/>
<pb n="KR4d0157_WYG_005-24a"/>
之職尤為高選以爾操履純固學術淹該賜對便殿敷<lb/>
奏詳明兹錫贊書用以命汝當益務修進以稱朕柬求<lb/>
之意往惟欽哉可<lb/>
　　　周襟除直敷文閣制<hi>案襟歴仕無考不知擢自何官制詞有云久參帥幕</hi>
　　　<hi>當由宣撫判官或轉運副使判官之類而除是職者</hi>
勅延閣之䆳列於西清庀職其間是惟殊渥以爾久參<lb/>
帥幕克著能稱肆加隆名式昭褒進往欽明命益懋猷<lb/>
為可<lb/>
<pb n="KR4d0157_WYG_005-24b"/>
　　　楊愿除給事中制<hi>案宋史列傳二帝北遷金人聞愿名索之匿民間上書執</hi>
　　　<hi>政請迎元祐皇后又奔濟州元帥府勸進故制云歸身潛府大節著於羣疑之初也然史謂愿</hi>
　　　<hi>於紹興二年拜監察御史臺長言資淺當先歴郎官改司封員外郎遷右起居舍人修玉牒十</hi>
　　　<hi>三年權直學士院充金國賀正旦接伴使十四年為御史中丞宋朝事實載十四年十一月自</hi>
　　　<hi>御史中丞除端明殿學士簽書樞密院事兼權參知政事皆未言其除給事中制詞有暨歴省</hi>
　　　<hi>臺及勸講邇英之語是愿於拜舍人時曾充崇政殿說書後復除御史而遷給諫乃權直學士</hi>
　　　<hi>院耳附識於此</hi>
勅朕為朝廷政令基本於中書出給於門下審封駮之<lb/>
<pb n="KR4d0157_WYG_005-25a"/>
任者非全夫剛大之氣濟以通明之才其可糾正闕違<lb/>
而稱柬求之意哉具官楊愿性資端亮器韻閎深飛步<lb/>
賢關英辭冠乎諸儒之右歸身潛府大節著於羣疑之<lb/>
初暨歴省臺益隆譽處代言西掖勸講邇英文章追三<lb/>
代之風議論探六經之賾雖徐堅為舍人樣久著聲稱<lb/>
然馬周有王佐才豈專詞命方資致逺之識俾陞平奏<lb/>
之司式賴猷為益觀獻納其茂攄於賢業以克副於虛<lb/>
懐可<lb/>
<pb n="KR4d0157_WYG_005-25b"/>
　　　徽猷閣待制方會除給事中制<hi>案方會仕履無考制詞首引說</hi>
　　　<hi>命高宗弗言事其有是除當在紹興七年初聞道君皇帝寧徳皇后之訃時也附識於此</hi>
朕聞昔高宗言惟作命乃弗言豈非一成不易已出弗<lb/>
反措之天下後世嗚呼艱哉朕爰毖於令之出敷求俊<lb/>
良考愼出納以爾具官某深於經術秉義崇徳俾爾踐<lb/>
修乃職惟時有從有違有拂有承爾其酌于古訓顯迪<lb/>
朕命俾萬姓咸曰大哉王言於爾躬其亦有慶譽哉爾<lb/>
無曰惟予言而莫予違是不能體予徳以陪輔予志亦<lb/>
<pb n="KR4d0157_WYG_005-26a"/>
曰殆哉嗚呼惟爾祗服朕命<lb/>
　　　侍御史洪彦升除給事中制<lb/>
朕惟民之休戚政之善敗凡侍從近臣皆可獻納然臺<lb/>
諫之職論著於已行而黄門省闥正救放失其責任親<lb/>
矣具官某昔為御史直諒不回命爾此職以旌直烈朕<lb/>
於聽納無倦而盡言無諱爾固嘗深識矣以爾疇昔論<lb/>
事之志見於今者封駮之間豈不永有辭哉<lb/>
　　　任熙明除給事中制<hi>案熙明仕履無考制云久參辭命之選當是由中書</hi>
<pb n="KR4d0157_WYG_005-26b"/>
　　　<hi>舍人而遷是職者</hi>
朕有大政令稽于古訓酌於民言既與二三臣審議而<lb/>
適於當矣復求左右侍從之臣使當樞機出納之地典<lb/>
司封駮之任以為過舉之虞庶幾一成以明重愼具官<lb/>
某堅正有守蹈古人之風進止可觀為邇臣之表久參<lb/>
辭命之選益見淵源之深其陟東臺預聞國論爾其援<lb/>
據經術究觀典刑使令出惟行而庶人不議則為國有<lb/>
體而朝廷益尊<lb/>
<pb n="KR4d0157_WYG_005-27a"/>
　　　陳橐致仕制<hi>案宋史列傳橐知廣州為秦檜所怒坐貶秩屢上章告老改婺州請</hi>
　　　<hi>不已遂致仕然制有兹用增秩以榮其歸語而史不載其有加恩事附識以備考</hi>
勅陳力就列者臣之義閔勞以事者主之恩既引疾以<lb/>
丐閒雖貪賢而弗聽宜加恩典錫以贊書具官陳橐早<lb/>
以才猷登於禁從踐揚惟允望實益孚自請臨民方著<lb/>
承流之效遽祈謝事備陳知止之誠載閱忱辭重違雅<lb/>
志兹用增秩以榮其歸往祗服於私恩宜益綏於壽祉<lb/>
可<lb/>
<pb n="KR4d0157_WYG_005-27b"/>
　　　王賞罷禮部侍郎與外任制<hi>案賞事蹟無考宋史全文續通鑑載</hi>
　　　<hi>紹興十三年黄達如請將太后回鑾諸盛事宣付史館詔禮部侍郎兼實錄修撰王賞編修付</hi>
　　　<hi>史館其與外任當在十三年以後然制云自陷傾邪交通非正備列臺評靡容公論當時秦檜</hi>
　　　<hi>擅權掊擊善類臺臣皆其黨與方正之士以次降黜補外賞行事雖無所見而制詞亦不盡然</hi>
　　　<hi>也附識於此</hi>
勅人君之所以厲世莫先子奪之公人臣之所以事君<lb/>
欲知邪正之辨儻朋姦而附下當顯黜以示懲具官某<lb/>
頃列從班稍兼事任方有資於獻納宜務竭於公忠不<lb/>
<pb n="KR4d0157_WYG_005-28a"/>
思節義之閑自陷傾邪之目交通非正隱蔽難窺既備<lb/>
列於臺評亦靡容於公論聊從末減用示曲全其褫職<lb/>
於禮曹尚分符於郡守益思循省祗朕隆寛可<lb/>
　　　汪藻落職與宫觀永州居住制<hi>案宋史列傳紹興八年藻上所</hi>
　　　<hi>修日厯升顯謨閣學士尋知徽州逾年徙宣州言者論其嘗為蔡京王黼客奪職居永州考藻</hi>
　　　<hi>嘗與黼同舍不咸終黼之世藻不得用則言者之誣可知然制云思酬待遇宜守靖共似非以</hi>
　　　<hi>舊事得罪者史或誤耶制又云因復抗辭營私自便則藻方落職時必有辨疏忤旨乃有永州</hi>
　　　<hi>之命史亦失載宋史全文續通鑑載藻上日厯在紹興七年正月丁卯史作八月亦誤也附考</hi>
<pb n="KR4d0157_WYG_005-28b"/>
　　　<hi>於此</hi>
勅朕示好惡之公持賞罰之柄儻不容於時論宜以寘<lb/>
於嚴科具官汪藻蚤列從班寖更事任思酬待遇宜守<lb/>
靖共乃踰節義之閑遂抵譴訶之域既從黜罷不務省<lb/>
循因復抗辭營私自便全虧忠愼深駭聽聞明罰示懲<lb/>
肆申邦憲鐫隆名於延閣俾屏居於逺方祗服寛恩毋<lb/>
忘自勵<lb/>
　　　魏良臣罷吏部侍郎制<hi>案宋史續通鑑載紹興十三年九月吏部侍郎</hi>
<pb n="KR4d0157_WYG_005-29a"/>
　　　<hi>魏良臣户部侍郎沈昭逺並罷良臣欲因郊祀赦遷客以召和氣觸秦檜怒侍御史李文會希</hi>
　　　<hi>檜旨劾良臣卑凡昭逺朋附良臣知池州昭逺知袁州制所謂不愼交遊指昭逺也附識於此</hi>
勅凡人之有過其迹立於可罪之地而其心處於可疑<lb/>
之間則辨邪正者安得闊略而不問哉具官某蚤以名<lb/>
稱寖更華顯逮持從槖日侍禁嚴是宜憂國奉公以答<lb/>
寵榮而乃不愼交遊輕違典憲豈不曰迹可罪而心可<lb/>
疑乎公議靡容責章來上宜解銓衡之貳無忘循省之<lb/>
私其體隆恩尚圖後效<lb/>
<pb n="KR4d0157_WYG_005-29b"/>
　　　何麟落職宫觀制<hi>案麟事蹟無考制云頃自取累不知省循乃訐訟持法之</hi>
　　　<hi>臣葢為臺諫論劾而相訐者又云其鐫延閣之華其亦為學士待制等官者耶姑識以備考</hi>
勅漢孝宣信賞必罰以致中興觀其御下之法凡涉誣<lb/>
愬不從末減蓋所以革詆諆之習成忠厚之風朕甚慕<lb/>
之爾頃自取累不知循省乃訐訟持法之臣公肆誕謾<lb/>
載加詢考不如汝言逞忿至此良駭聞聽其鐫延閣之<lb/>
華俾就祠宫之佚益思責已無重前愆可<lb/>
　　　杜勝降官制<hi>案勝仕履無考制云重總統之權當是任總領之職者附識以備考</hi>
<pb n="KR4d0157_WYG_005-30a"/>
勅重總統之權嚴階級之法所以肅軍政也儻或踰犯<lb/>
安所逃刑爾以狠愎之性自取罪戾當從停降葢以示<lb/>
懲念其前功責之自效宜思竭節以補往愆可<lb/>
　　　張守忠等降官制<hi>案宋史職官志客省使引進使四方館使東西上閤門使</hi>
　　　<hi>謂之横班守忠等不知何官制云身列横班交通近習當為閤門使之類與臺省相習者附志</hi>
　　　<hi>以備考</hi>
勅明罰議刑期於當罪既負愆累將安所逃具官某等<lb/>
身列横班不思端謹交通近習以自速辜遥刺武階各<lb/>
<pb n="KR4d0157_WYG_005-30b"/>
從降秩宜加警畏以服隆寛可<lb/>
　　　張崇降官制<hi>案宋史職官志建炎間張浚出使四川用趙開總領四川財賦置所</hi>
　　　<hi>繫銜總領名官自此始其後大軍在江上間遣版曹或大府司農卿少卿調其錢糧皆以總領</hi>
　　　<hi>名之紹興十一年以朝臣為之得預軍政不獨職餽餉而已其序位在轉運副使之上淮東淮</hi>
　　　<hi>西湖廣四川皆有之崇仕履無考制云既具統領之任即是官也</hi>
勅賞罰之設以示至公儻負愆違理不可貸具官某既<lb/>
具統領之任不知守法以奉公有司議刑情渉於重鐫<lb/>
官一等於法為寛尚體隆恩益思自效可<lb/>
<pb n="KR4d0157_WYG_005-31a"/>
　　　楊俊降官制<hi>案俊不知何官制云為吏當奉法愛民當是任縣令之職者自此以</hi>
　　　<hi>下多州郡縣令幕職貶秩之制其名多不見於史冊者</hi>
勅為吏者當奉法愛民洞照欺蔽爾曾不知此以自速<lb/>
戾有司議獄疑於法輕載原其情難從恩貨降秩二等<lb/>
聊以示懲其務省愆勿重來悔<lb/>
　　　唐邁等降官制<lb/>
勅獄事貴察於欺誣驗覆當得其情實此為吏者所宜<lb/>
究心爾等公違憲令以自速辜鐫官二等俾知懲艾其<lb/>
<pb n="KR4d0157_WYG_005-31b"/>
思自訟勿怠省循可<lb/>
　　　艾世安等降官制<lb/>
勅爾等不能克謹火政至於燔延乃復坐觀不時撲滅<lb/>
失職甚矣聊從降秩以懲厥愆可<lb/>
　　　李公才降官制<lb/>
勅具官李公才正身以率下循法以奉公此為吏之所<lb/>
宜先也爾為守臣不知出此徇私違戾罪安所逃覆實<lb/>
示懲鐫官一等益思惕厲勿重悔尤可<lb/>
<pb n="KR4d0157_WYG_005-32a"/>
　　　焦安道等降官制<hi>案宋史職官志紹興以後分置都巡檢使都巡檢州縣巡</hi>
　　　<hi>檢掌巡邏幾察之事及土軍禁軍招塡教習之政令以巡防捍禦盜賊凡沿江沿海水軍控扼</hi>
　　　<hi>要害處則置巡檢往來接連相應援處則置都巡檢制云巡徼之設各有地域當即巡檢使之</hi>
　　　<hi>流也附識於此</hi>
勅巡徼之設各有地域是宜夙夜不敢離次爾等慢於<lb/>
所職以自取戾降秩一等於法尚輕祗服隆寛其思勤<lb/>
恪可<lb/>
　　　黄積厚等降官制<hi>案宋史全文續通鑑紹興十三年閏四月侍御史李文會</hi>
<pb n="KR4d0157_WYG_005-32b"/>
　　　<hi>論前知閩縣李汝明贓汚時本路提轉黄積厚陳桷質允中余應求皆坐貶秩制所謂出按列</hi>
　　　<hi>城吏為姦貪坐視不劾即其事也</hi>
勅黄積厚等於外臺專一路刺舉之權吏之能否貪廉<lb/>
所當旌別其或不法糾舉以聞爾等咸膺職擢出按列<lb/>
城吏為姦貪坐視不劾其何以副朕臨遣之意哉降秩<lb/>
一等聊示薄懲其務省循以收來效可<lb/>
　　　趙公普降官制<lb/>
勅具官趙公普涖官奉法當務公廉縱吏自私罪不可<lb/>
<pb n="KR4d0157_WYG_005-33a"/>
貸鐫官二等聊以示懲祗服隆寛益思循省可<lb/>
　　　鞏康仁等降官制<lb/>
勅一郡之事付之守貳宜各公乃心期於協濟爾等循<lb/>
其私忿更相訴訟豈所望哉鐫官一等以示薄懲祗服<lb/>
隆寛益思循省可<lb/>
　　　張守忠等降官制<hi>案張守忠等降官制上已見而此制詞稍異然均有横班</hi>
　　　<hi>之稱當是同時之命葢數人共罫議而守忠官秩稍前故彼此互見而皆冠以守忠之名耳附</hi>
　　　<hi>識於此</hi>
<pb n="KR4d0157_WYG_005-33b"/>
勅官列横班任當總統宜知奉法以稱恩私乃麗刑書<lb/>
罪其可逭具官某等不思恪謹以自速辜併鐫兩官尚<lb/>
為寛典宜知自訟無蹈前愆可<lb/>
　　　劉子進降官制<lb/>
勅樞庭嚴密之地法禁匪輕爾乃窺伺採探無所顧忌<lb/>
鐫官一等以懲厥愆可<lb/>
　　　武赳等降官制<hi>案武赳等降官亦有二制而皆因失火鐫秩當亦一時之事而</hi>
　　　<hi>彼此互見均以赳名冠之者</hi>
<pb n="KR4d0157_WYG_005-34a"/>
勅居民無曲突徙薪之智使災及室廬汝等坐視罪安<lb/>
所逃鐫官一等尚為輕典其務省愆勉勤厥職可<lb/>
　　　周輝降官制<lb/>
勅有司之職當出納惟謹儻涉欺冒罪安所逃雖經恩<lb/>
宥原情匪輕聊鐫一官俾知懲艾可<lb/>
　　　黄子雲降官制<lb/>
勅常平之設立法甚嚴郡邑官吏所當遵奉爾憑聽胥<lb/>
吏輙行貸用降官一等聊以示懲祗服隆寛益思循省<lb/>
<pb n="KR4d0157_WYG_005-34b"/>
可<lb/>
　　　錢奭等降官制<lb/>
勅爾等專務飾詐期免逋負仍復越訴輒從省臺此皆<lb/>
法之所不容鐫官一等蓋以示懲往思厥愆無重來悔<lb/>
可<lb/>
　　　蒲良顯降官制<lb/>
勅百里之民休戚所繫當究心以舉乃職爾惟姦胥是<lb/>
聽浸不省察復優游不謹以自速辜鐫官示懲尚為輕<lb/>
<pb n="KR4d0157_WYG_005-35a"/>
典宜知自訟庶免後愆可<lb/>
　　　盛昌孫降官制<hi>案制云母黨之親妄加訐訴當是紹興二十五年詔令刑部開</hi>
　　　<hi>具前後訐告人名議加黜罰時事附識於此</hi>
勅母黨之親所宜敦睦妄加訐訴尤害風教降秩二等<lb/>
以愧其心當務省愆無重來悔可<lb/>
　　　謝孚降官制<lb/>
勅巡徼之設本以防察盜賊使得肆行失職甚矣聊從<lb/>
降秩以懲愆違祗服寛恩無重來悔可<lb/>
<pb n="KR4d0157_WYG_005-35b"/>
　　　潘竦等降官制<lb/>
勅巡徼稽㕘爾等之職弛縱不舉罪其可逃降官一等<lb/>
聊以示懲其務省愆勿重來悔可<lb/>
　　　狄諒等降官制<lb/>
勅巡徼之官職當追捕退怯失職法有常刑雖經恩宥<lb/>
理不可貸降秩一等其務省愆可<lb/>
　　　羅通等降官制<lb/>
勅巡徼之職本以伺察姦盜稽於緝捕罰其可逃爾等<lb/>
<pb n="KR4d0157_WYG_005-36a"/>
怠於奉公失職甚矣降官一等兹為寛典宜思自勵勿<lb/>
襲前愆可<lb/>
　　　孫恭降官制<hi>案宋史選舉志紹興二十五年命侍從舉知州通判治績顯著以補</hi>
　　　<hi>監司之缺仍保任終身犯贓及不職與同罪制云保任之責於法甚嚴徇情故違難從末減當</hi>
　　　<hi>即其時也附識於此</hi>
勅保任之責於法甚嚴徇情故違難從末減鐫官二等<lb/>
俾爾知懲其務省愆勿忘自勵可<lb/>
　　　武赳降官制<lb/>
<pb n="KR4d0157_WYG_005-36b"/>
勅朕嚴賞罰之科期於功罪之當儻或失職法所必罰<lb/>
具官某宜究乃心謹於火政怡然坐視致使燔延降秩<lb/>
示慈尚為寛典其思循省祗服隆寛可<lb/>
　　　顯濟廟加封靈信昭應侯制<lb/>
勅揚州江都縣瓜州鎭顯濟廟靈信侯迺者梓宫言還<lb/>
經涉川途駿奔持䕶雖神之職嘉其冥祐有不可忘爰<lb/>
示褒榮就加顯號<lb/>
</p>
<p>
</p>
  </div>
</body>
</text>
</TEI>
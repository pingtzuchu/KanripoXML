<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻二</head>
    <p>
<pb n="KR4d0157_WYG_002-1a"/>
欽定四庫全書<lb/>
　檆溪居士集巻二　　　　宋　劉才邵　撰<lb/>
　　古體詩<lb/>
　　　登髙丘而望逺海<lb/>
登髙丘望逺海銀臺芝闕排空煙青童羽駕今安在炎<lb/>
涼相續如循環堂堂白日欺紅顔誰能混迹塵埃間當<lb/>
驅風馭凌三山問天暫借斬鯨劍長鬐中斷蒼波閒却<lb/>
慿海若檄北極貟嶠岱輿宜見還<lb/>
<pb n="KR4d0157_WYG_002-1b"/>
　　　湘夫人歌<lb/>
湘山影落重湖中中有菌閣臨珠宫霞衣蘭佩雜香風<lb/>
蓮旂閃閃拖晴紅朱弦凄怨指法鬆緑煙洗盡山重重<lb/>
湘雲逺與蒼梧通騰空宛轉如遊龍雲中帝子謁重瞳<lb/>
寶車倐忽穿遥空<lb/>
　　　昭君出塞行<lb/>
曉鐘𫝊箭金門開翠裘玉几髙崔嵬蕃官膜拜領天語<lb/>
玉顔忍涙青娥摧塵昏金翠風鬟亂琵琶難寫重重怨<lb/>
<pb n="KR4d0157_WYG_002-2a"/>
囬望秦闗煙霧深心魂暗逐么絃斷大閹當國國勢卑<lb/>
坐致匈奴輒輕漢請㛰薦女不自慚畫師㣲罪翻深按<lb/>
雖然責賂變真質却為宫中去尤物正似渠成秦利厚<lb/>
反間之辜宜特宥漢皇儻有帝王資盡戮姦諛賞延夀<lb/>
　　　塞下曲二首<lb/>
北落光揺霜海空邊烽飛入甘泉宫天家下詔發精銳<lb/>
健馬騰驤衝朔風羽書四出如飛電路指蕭闗旗影轉<lb/>
壯士爭酬未報恩青樓淚臉空垂線匣中劍作饑龍鳴<lb/>
<pb n="KR4d0157_WYG_002-2b"/>
流星正墜單于營將軍玉帳曉初起卧看邊風吹漢旌<lb/>
燕支山頭秋葉脫白龍堆下沙如雪膠筋漆力胡馬肥<lb/>
驃騎提兵辭玉闕萬甲光寒若流水殺氣髙隨鼓聲超<lb/>
琱弓一發落欃槍連天氛祲清如洗金節牙旗入漢闗<lb/>
㨗書曉奏天開顔玉麟噴香滿瑶殿黄麾仗裏排千官<lb/>
小臣拜舞彤庭下一寸丹心願攄寫安邊上䇿古豈無<lb/>
戒在窮兵事戎馬但敷文徳懐百蠻邊塵不動弓刀閒<lb/>
漢人耕種胡人獵陛下聖夀齊南山<lb/>
<pb n="KR4d0157_WYG_002-3a"/>
　　　勒兵行<hi>原注太守觀統制勒兵周倅秀實作此因次其韻</hi>
髙臺曉色明雙旌來看將軍親閱兵甲光熒熒照秋水<lb/>
陣行屢變隨縱横將軍勇銳無堅敵馳心已向伊吾北<lb/>
好同諸将擁琱戈浄掃邊塵早開國重收京邑翠華西<lb/>
却歸宿衛聽朝雞蓬萊宫深花柳暗曖風輕動龍蛇旗<lb/>
監丞健筆文中虎須臾作歌繼常武是時劍佩共趨朝<lb/>
何似勒兵誇練組<lb/>
　　　相思曲<lb/>
<pb n="KR4d0157_WYG_002-3b"/>
長相思懐百憂誰憐方寸間常貯一掬愁年華過眼如<lb/>
川流君亦何心長逺遊菱花炯炯垂鸞結懶學宫梅勻<lb/>
膩雪風吹涼鬢影蕭蕭一抹疎雲對斜月紅樓曲檻凌<lb/>
髙寒秋色滿空風更酸問征鴻兮倩爾𫝊素書嵗将闌<lb/>
兮君早還何時失喜聽嘶馬相迎小立珠簾下<lb/>
　　　清夜曲<lb/>
紅藍衫薄香玉春翠鬟䰀鬌盤鬆雲門前溪水空𥻘𥻘<lb/>
鯉素不傳嬌翠顰窗紗濾月寒光薄冉冉暮愁無處著<lb/>
<pb n="KR4d0157_WYG_002-4a"/>
龜屏掩恨玉痕垂井桐葉墮青鸞啼<lb/>
　　　書翠波亭<hi>案才邵前有書翠波亭五古一首蓋為羅安强賦者此首當亦同時所作</hi>
　　　<hi>因係各體故後人析而為二耳附識於此</hi>
人言止水燭鬢眉便向靜處淘真機那知怒濤恣澎湃<lb/>
中有未嘗揺動時虚亭恰當穏貼處不愁景物驕莫隨<lb/>
晴嵐迷空香霧重不論朝暮都相宜直須㑹取箇中意<lb/>
閑看溪邊鷗鷺飛<lb/>
　　　遊風穴<lb/>
<pb n="KR4d0157_WYG_002-4b"/>
清曉意不愜驅車向城東行行歴谿谷遂到青蓮宫古<lb/>
塔跨虚碧長橋卧晴虹水落見谿骨雲開露秋容疎竹<lb/>
揺晩翠寒花綴幽叢訪古但丘壑令人氣填胷登覽未<lb/>
覺久山遮半輪紅白煙生汝水横空正濛濛緬懐道化<lb/>
盛山髙水無窮坐令千萬世矯首希髙蹤浙江黄面子<lb/>
應纎開禪宗妙哉鐵牛機誰敢當其鋒杖林山下竹依<lb/>
舊金沙灘頭人巳空可憐髙坐寂寥久蕭蕭古木號悲<lb/>
風<lb/>
<pb n="KR4d0157_WYG_002-5a"/>
　　　慈寧夀慶曲<hi>案宋史髙宗本紀及韋賢妃傳紹興十二年八月壬午皇太后還慈</hi>
　　　<hi>寧宫十月甲申皇大后生辰上夀於慈寧宫宋史全文續通鑑引何補中興龜鑑曰慈寧居養</hi>
　　　<hi>侍乙夜而忘疲夀慶啓宴稱觴舉儀蓋當時有夀慶之宴故才邵獻此曲以侑觴耳附識於此</hi>
鳳凰山下瑞煙濃湖海凝光秋正中流星驛騎如飛電<lb/>
來奏吉語聞天聰龍舟移棹渡淮水<hi>案宋史全文續通鑑紹興十二年八</hi>
<hi>月丙寅皇太后渡淮遣后弟韋淵往迓遂扈從以歸</hi>金車歸來長樂宫詔書即日<lb/>
嚴法駕出迎不憚勞清躬曉鐘傳箭金門開翠華赫弈<lb/>
從天來繡旗拂雲勢偃蹇綵仗照日光徘徊漢宫威儀<lb/>
<pb n="KR4d0157_WYG_002-5b"/>
重烜赫天宇披豁無氛埃里閭縱觀萬人喜秋城一變<lb/>
成春臺髙檣影轉龍負舟平河清淺乗安流臨平山色<lb/>
映雕輦<hi>案宋史全文續通鑑八月辛已上奉迎皇太后於臨平鎮上初見后喜極而泣軍衛懽呼聲震</hi>
<hi>天地</hi>草木光榮佳氣浮龍輿照耀金開鱗御幄對起髙連<lb/>
雲歡聲喜氣傳萬里盛事創見超前聞煌煌儀衛逥丹<lb/>
闕萬騎千艘乗曉發道傍觀者皆鼓舞帝力難名但欣<lb/>
恱由來孝弟能通神聖主成功在得人誰云髙髙難感<lb/>
格一徳協謀天所因皇帝盛徳動天地丞相嘉謀無比<lb/>
<pb n="KR4d0157_WYG_002-6a"/>
倫昭然獨斷納逺策重見元愷承華勛<hi>案宋史姦臣傳建炎四年秦檜</hi>
<hi>與妻王氏及僕婢自軍中歸行在帝曰檜朴忠過人朕得之喜而不寐此所謂聖主功成在得人者也檜言欲</hi>
<hi>主和議乞専與臣議勿許羣臣預此所謂一徳協謀天所因者也檜於紹興元年拜同平章事二年落職八年</hi>
<hi>復拜此所謂重見元愷承華勛者也史謂才邵為時相所忌出知漳州而此詩乃頌檜若此想是授㫖而作附</hi>
<hi>識於此</hi>聖情孜孜天不倦宫中預建慈寧殿<hi>案宋史韋賢妃傳紹興八</hi>
<hi>年王倫使金囬言金主許歸后遂豫作慈寧殿遥奉太后寶册楓窗小牘云九年十月二十一日詔皇太后宫</hi>
<hi>殿名慈寧三十日畢工</hi>繡栱雲楣蔵盛儀廣庭層陛宜清宴寶盛<lb/>
珍匣龍蟠拏冊寫鴻猷金煥爛臣民觀聽盡傾聳文物<lb/>
<pb n="KR4d0157_WYG_002-6b"/>
聲明信葱蒨共知睿意已潜達行見天心從宿願果然<lb/>
悔禍答清衷信使交馳鄰好通宫闈大慶得所欲惟斷<lb/>
乃成全聖功唐朝二聖雖重歡纔自蜀道歸長安當時<lb/>
歌頌中興事已自矜夸稱至難徳宗念母亦云切寧受<lb/>
百欺誠意殫終然莫遇成永歎屢詔訪迎空百端以今<lb/>
準古孰難易相去正如霄壤間殊方自與邦域異一朝<lb/>
謀好鑾輿還況復指期如素約睟容剋日瞻慈顔信知<lb/>
卓絶冠千古其間僅有安能攀孝心錫類兆民賴湛恩<lb/>
<pb n="KR4d0157_WYG_002-7a"/>
協氣充人寰<hi>案宋史全文續通鑑紹興十二年九月壬寅大赦天下</hi>願聞備樂播<lb/>
金石刺經作制垂不刋扶桑曉色升紅輪闕庭瑞氣朝<lb/>
朝新如川方至無窮盡聖夀同過一萬春<lb/>
　　　暮春苦雨<lb/>
鳴鳩逐婦蟻移窠衆山戴帽垂雲幕雨從中夜猛如傾<lb/>
春晩東風真作惡竹響偏能䀨睡餘曉寒無奈侵衣薄<lb/>
可惜殘花飛欲盡賴有蒼苔襯初落瓦溝散水作疏簾<lb/>
蟲網綴珠挂瓔珞波穿石罅泛瀧瀧烟接水光低漠漠<lb/>
<pb n="KR4d0157_WYG_002-7b"/>
秧抽翠毯競穿泥蠶戀遲眠未登箔<hi>原注里俗蠶極大乃上箔</hi>求桑<lb/>
操耒田家急久雨欲晴人意各稍見天邊嵐翠收巳覺<lb/>
林間鳥聲樂心懐莫悦厭蒸濕眼界方期便開拓但得<lb/>
髙風恣性吹不怕歸雲無處著明朝準擬看溪山巳辦<lb/>
瘦笻與芒屩<lb/>
　　　中秋夜館中㑹飲<lb/>
世情共惜隔年期豈堪四野隂雲垂幾處紅樓歌吹起<lb/>
窺簷初訝寒光遲那知細雨復侵夜燈外蟾影還微微<lb/>
<pb n="KR4d0157_WYG_002-8a"/>
是時冊府陪諸彥聊復杯酒相追隨地嚴更覺秋氣淨<lb/>
雨過還有涼風吹忘懐自得觴詠趣真賞不為隂晴移<lb/>
月豈無光忌全露雲亦有意蔵餘輝雲輕影薄自清絶<lb/>
不減永夜天河詩人言蚌胎因吸月隨月明暗占盈虧<lb/>
詔詞丁寧斥金翠豈更漉海求珠璣月光不露乃天意<lb/>
正是君王崇儉時<lb/>
　　　次韻寛夫題王自然參議江閣<lb/>
橘州部曲奴千頭倚檻應猶憶故丘胷中耿耿挂秋月<lb/>
<pb n="KR4d0157_WYG_002-8b"/>
坐閱世故如星流誰能令公還饜事且脫荷衣蔵篋笥<lb/>
定将竒策收桑榆不似書魚老文字<lb/>
　　　燈下見梅花<lb/>
沉沉永夜成清聚翠箔䕶寒風力住疎響遥傳玉漏聲<lb/>
華燈屢續蘭膏炷瓊枝亭亭浸清泚浮香漠漠輕來去<lb/>
晴虹神彩正超絶素練肌膚無㸃汚體輕難便有行雲<lb/>
光透只應縁飲露珠宫宴罷恰歸時瑶臺月下相逢處<lb/>
斜輝耿耿照氷姿清影重重雜香霧除著參差仙子似<lb/>
<pb n="KR4d0157_WYG_002-9a"/>
謾矜淡竚人間誤但令綺席借餘光誰管玉顔生暗妬<lb/>
竹外斜枝太幽獨溪邊寒影饒髙趣何當盡取貢玉堂<lb/>
免使空傷碧雲暮<lb/>
　　　波光亭<lb/>
方塘溶溶貯清泚中有髙亭兀然起問公名亭意若何<lb/>
公笑不言揺麈尾知公直是我輩人此意不凡端有以<lb/>
亭本無風水亦靜風落波生偶然爾山揺宿靄迷粉黛<lb/>
鸎啼晚柳明金翠涔涔涼氣侵語笑漠漠飛嵐到襟袂<lb/>
<pb n="KR4d0157_WYG_002-9b"/>
氷痕揺度簾痕曲曉日初升牕影碎幾箇沙鷗亂夕陽<lb/>
一段餘霞浴晴綺可憐巽坎固多態<hi>原注淵明云巽坎難與期謂風水也</hi>
轉續無窮難僂指慿欄若隨根境轉目不暇瞬亦勞矣<lb/>
誰知主人心湛然道骨嶔嶔照雲水本來非靜亦非揺<lb/>
坐觀物態聊爾爾更須説似登臨人認取鬧中真自已<lb/>
　　　題容安閣<lb/>
湧地千楹排鏤磶朱樓跨空半天赤鬼神下瞰防禍機<lb/>
坐使心猿困跳躑豈知髙人心獨逺不覓贏餘但容膝<lb/>
<pb n="KR4d0157_WYG_002-10a"/>
寄傲南窗一事無時見歸雲度晴碧<lb/>
　　　代簡謝載仲弟恵黄雀牛尾狸柑子<lb/>
南昌珍品誇牛尾肥膩截肪玉堪比臨川甘實敵洞庭<lb/>
光照霜林香染指黄雀披綿亦同到厚意不凡端有以<lb/>
雪晴晩日懸清光為君設席傾瑶觴醺然隠几結清夢<lb/>
坐覺春風生池塘<hi>原注酉陽雜俎南昌出牛尾狸</hi>
　　　題從兄和仲國香軒<lb/>
靈均志與日爭光收拾香草供篇章髙冠竒服事修潔<lb/>
<pb n="KR4d0157_WYG_002-10b"/>
辛夷為楣葯為房滋蘭九畹多不厭似更有意憐幽香<lb/>
當時楚俗寶蕭艾誰知紉佩芙蓉裳髙情如兄能有幾<lb/>
封植靈根當砌傍芝英玉樹宜相映清芬宛轉隨風長<lb/>
結根得所異晩菊不向籬邊混衆芳早晩知音垂採摘<lb/>
玉盤霞綺升中堂<lb/>
　　　玉笥山超然堂<lb/>
三山逺在虚無間還有勝境居人寰瓊樓貝闕知何許<lb/>
統領分治皆仙官名稱等級巳素定載在玉書垂不刋<lb/>
<pb n="KR4d0157_WYG_002-11a"/>
能兼洞天與福地唯有玉笥餘難攀憶昔扁舟中夜過<lb/>
白月滿空星斗寒起登船背聊一望攙天但見青孱顔<lb/>
重巖衆壑眇難辨福庭想像依層巒那知虚堂宅幽䆳<lb/>
蕭爽不容塵滓干超然物外亦不惡要當心境俱清閑<lb/>
真機還向靜中起不礙黙朝窺九闗我生本來世味薄<lb/>
欲養鈆汞成金丹也知上界足官府人間遊覽堪盤桓<lb/>
如聞方平持玉節似欲歴按諸名山相逢不問蓬萊事<lb/>
試與乘風去共看<lb/>
<pb n="KR4d0157_WYG_002-11b"/>
　　　題清軒<lb/>
大江之源發乎岷山蓄餘怒於瞿塘混衆流以東下渺<lb/>
翻空而湯湯天風下兮蹵縞練白浪如山衝馬當邈不<lb/>
知其所止接雲海之茫茫魚龍並育細不遺龍驤萬斛<lb/>
浮若飛噴雪霓兮散霧雨功利浩博難盡窺眷彼溪谷<lb/>
流夫豈不清泚飛鷗墮影魚依空水濺濺兮石齒齒景<lb/>
趣信佳傷險狹纔可濯纓兼洗耳清乎清乎期及物清<lb/>
不能容徒潔已知公博覽眼不寒築室雖小識量寛聖<lb/>
<pb n="KR4d0157_WYG_002-12a"/>
朝撥亂收羣策難擅丘壑眈雲山願公為萬里之長江<lb/>
勿作細流之驚湍<lb/>
　　　題琴風亭<lb/>
絲桐能寫風入松爭如種松挽天風蒼髯玉骨已竒絶<lb/>
清音激越還無窮宫商一日古意淡坐使瘦筝慚未工<lb/>
快哉此景不可負時邀佳客傾金鍾<lb/>
　　　題李仲孫佩軒<lb/>
華堂壓雲排柱磶堂背開軒看青璧鏤螭石斗貯芳根<lb/>
<pb n="KR4d0157_WYG_002-12b"/>
緑葉裁雲淨如拭秋風吹空夜正涼曲瓊掛簾放香入<lb/>
小鞋踏月傍幽叢霧氣籠寒髻鬟濕主人才具超常流<lb/>
竟體芳香非外襲不應便爾學紉蘭芰製荷衣向泉石<lb/>
詔書屢下言路開黼坐憂勤方仄席緑章聞早叩天闗<lb/>
坐使青雲生咫尺垂紳鳴玉近瑶墀舊隠煙霞從寂寂<lb/>
却須為續北山移細說幽芳恨輕擲<lb/>
　　　題和仲兄碧鮮軒<lb/>
竹軒居士全天真胷中不著纎毫塵泠然孤照更洞徹<lb/>
<pb n="KR4d0157_WYG_002-13a"/>
炯如月白垂秋旻紛紛俗物不到眼但延修竹為佳賔<lb/>
一談不交意且喻真契豈復煩云云清風髙節自相許<lb/>
爽氣曉接西山雲一般竒絶靜中覺細香風過時時聞<lb/>
端能令人看不足乘興數來還更新欲掃寒梢掛髙壁<lb/>
不惜畫材無此人嫦娥却解窺窗户時與此君傳喜神<lb/>
　　　方景南出示館中諸公唱和分茶詩次韻<lb/>
欲知竒品冠坤珍須觀乳面齧甌脣湯深不散方驗真<lb/>
側瓶飛瀑垂巖紳色香味觸未離塵清意元自超空輪<lb/>
<pb n="KR4d0157_WYG_002-13b"/>
靈臺賡唱格力勻皎如氷蘂夾霜筠髙詞險韻愁鬼神<lb/>
雄辨逸藻囬冬春天教飛步出凡倫窺闖天巧終不真<lb/>
閩山蒼翠倚髙旻地靈氣淑儲芳津從來霑溉浩無垠<lb/>
修貢先期還更新諸公才具足致身況復感㑹方逢辰<lb/>
邇英講讀優儒臣玉甌珍賜從中宸自憐衰鬢真陳人<lb/>
欲覓漁舟向水濵<lb/>
　　　題李平國義方堂<lb/>
渥洼異産超駛騠逸態崷崪精權竒軼埃蹶塊儻未免<lb/>
<pb n="KR4d0157_WYG_002-14a"/>
欲駕鑾輅終難為迺知人家良子弟亦或豪逸難羈縻<lb/>
調柔折服就繩矩他日致逺夫何疑李侯灑落富清製<lb/>
頃刻滿紙填珠璣建堂教子意不淺欲使行能無少虧<lb/>
㑹須骨格早成就不與凡足爭先馳正如名駒巳服習<lb/>
使堪寶校金黄羈周旋進退悉中節追風逐電隨所施<lb/>
朝燕暮越尋常事還看弄影舞瑶池<lb/>
　　　題段成之粟庵<lb/>
毗耶城中無垢師丈室僅似蝸牛廬三萬二千師子坐<lb/>
<pb n="KR4d0157_WYG_002-14b"/>
同時容納無贏餘圎通境界不思議一顆𤣥入隨巻舒<lb/>
先生從來道眼具深入不二離圏模粟庵宴坐觀萬法<lb/>
不以誕幻驚羣愚炯如白月挂圎碧千江分影氷輪孤<lb/>
乃知芥子納須彌妙用豈以常形拘惜哉山人空索價<lb/>
不悟心蔵萬巻書<lb/>
　　　為李邦臣題叢桂堂<lb/>
君家外孫吾祖母生長舅家曉圖史平時教誨子與孫<lb/>
深念昔人立門户因言僊李傳芳逺外氏且從中允數<lb/>
<pb n="KR4d0157_WYG_002-15a"/>
天将善慶萃其門盛事老人目親覩七寶輪髙風露清<lb/>
丹枝翠葉紛旁午玉階迢迢無路通詩書為作冲天羽<lb/>
從子傳孫世已稀兄弟同攀復如許太守好賢為出迎<lb/>
冠蓋如雲沸簫鼓名聲藉甚里閭傳豈假老人為重舉<lb/>
區區此意豈有他欲汝讀書轉勤苦汝家先世不乏人<lb/>
折桂里名因汝祖一時聲價動場屋相繼登科亦四五<lb/>
才豐報嗇理難曉在其子孫豈虚語良農不為旱輟耕<lb/>
多稼終聞飽倉庾親姻中外貴相輝莫向明時守環堵<lb/>
<pb n="KR4d0157_WYG_002-15b"/>
慈顔幽隔三十年嵗月堪驚如驟雨追惟義方不敢墜<lb/>
到今婚友情相與還喜君家世益昌芝玉煌煌照庭宇<lb/>
月娥賸與長孫枝不厭頻頻來折取<lb/>
　　　為劉瑞禮題翠㣲堂<lb/>
春隂涔涔透方礎春雲濛濛閣殘雨烟中梅子未傳黄<lb/>
坐使名園清興阻誰料天公亦㑹事報晴逼曉聞街鼓<lb/>
來遲不見碧桃開滿洞翠隂籠牖户杖藜徐步穿芳徑<lb/>
芝术丰茸雜蘭杜含笑無心迷下蔡酴醾分清從月宇<lb/>
<pb n="KR4d0157_WYG_002-16a"/>
共占餘春動地香香地滿園無處貯步芳橋長清浸闊<lb/>
花影波光媚欄柱漫天柳絮爛不收㸃水荷錢疏可數<lb/>
行行直到翠微堂簾幕風輕雙燕舞梢雲何啻千竿竹<lb/>
鑠石空傳三伏暑逺碧巖巖太超絶髙標凜凜如相許<lb/>
堂隂路轉經古城茅屋數間營别墅白石清溪自瀟灑<lb/>
閒花野草無行伍歸來還復坐達軒<hi>原注軒乃端禮先君讀書之地伯玉</hi>
<hi>詞賦有聲塲屋</hi>石鼎酪奴煩旋煮因君指似壁間詩知是昔人<lb/>
觴詠所駕麟跨空窺理窟搜抉幽竒呈脉縷當時景物<lb/>
<pb n="KR4d0157_WYG_002-16b"/>
怯劖鐫造化小兒遽相苦海山茫茫風馭逺人世空驚<lb/>
如插羽幸哉有子續竒芬新編還見驚人語才大終嬰<lb/>
珪組累身閒好作林塘主髙情隨處即逍遥豈向明時<lb/>
分出處早晩乘風肆逺圖九萬雲程看一舉<hi>原注端禮自號逍遥</hi>
<hi>居士</hi>
　　　堆勝樓運幹許永之修<lb/>
髙城倚江慿峻址層樓却憶髙城裏迢迢飛磴出塵氛<lb/>
繡栱朱欄照江水四面雲山千萬疊清原却與黄原接<lb/>
<pb n="KR4d0157_WYG_002-17a"/>
碧螺宛轉峯最竒透色連雲俱岌嶪樓前正對白鷺洲<lb/>
翠虯夭矯横中流<hi>原注洲上草木蒼然</hi>囬看井邑亦華盛碧瓦鱗<lb/>
鱗光氣浮崛起凌空何壮哉嵗久剥蝕霾風埃髙情一<lb/>
見為嘆息因循恐致竒標摧才刃由來有餘地葺舊扶<lb/>
傾真復易坐令風月為清新還使江山增勝氣公家列<lb/>
屋人如玉清唱不須吹管逐沉沉清夜繡筵開垂下珠<lb/>
簾隔銀燭放教簾外水仙聽傳作仙家步虚曲識髙器<lb/>
逺追前人不獨文采風流存慿欄縱目莫厭數即去飛<lb/>
<pb n="KR4d0157_WYG_002-17b"/>
騰登要津老來自覺詩思慳況此清絶形容難恐公他<lb/>
時懐舊賞猶堪展作畫圖看<lb/>
　　　徳元盛暑中觀刈稻憩于茂林間愛其繁宻因<lb/>
　　　加芟治名曰緑隂軒以詩相示戱為作此<lb/>
焦先但作蝸牛廬真與蝸牛殻相似當時雖省營築勞<lb/>
把茅蓋頭已多事珏溪樵客意髙逺幾欲巢居如上古<lb/>
茂林深處即幽居樹作簷楹根作礎經始全資木居士<lb/>
竹夫人來共胥宇刪繁聊藉刈禾鎌補罅不須修月斧<lb/>
<pb n="KR4d0157_WYG_002-18a"/>
山中熊館作比鄰夢裏蟻城真别墅葱帳不容逋客歸<lb/>
葯房閒詠騷人語月鈎斜挂褰雲箔霞綺髙長當朱户<lb/>
瑶砌無塵透曉霜珠簾隔霧連天雨洞門雖開亦非開<lb/>
當空鑿出髙崔嵬慿虚公子見之喜便約亡是公同來<lb/>
更容明月作不速賔主談辯聲如雷畫空題詩記真賞<lb/>
<hi>原注記云畫空題詩於其上也</hi>要與幽人作牓様是中無欠亦無餘一<lb/>
任傍人説半蔵莫言基址真牢固夜半負之人莫悟玉<lb/>
川膽怯不須論覷著地皮捲不去須防毗耶無垢師擎<lb/>
<pb n="KR4d0157_WYG_002-18b"/>
向手中便進步要當石頭具道眼本自無來今不住饒<lb/>
他百倍有神通到此一籌無用處<lb/>
　　　陪同舎登望越亭觀潮<lb/>
吳越中分江一派兩岸溪山掃濃黛茫茫雲海迷烟空<lb/>
方諸宫外天為界潮波吐納誰使然欲到先衝海門隘<lb/>
江淺洲長礙奔放勢益洶洶怒而噫方看隠起玉堤横<lb/>
忽復飛騰雪花碎髙浪翻空雷吼怒黑沙崛起雲崩壊<lb/>
山岳傾頹驚炫轉鯨鵬摩戛舞幽怪大聲吹地恣淙淙<lb/>
<pb n="KR4d0157_WYG_002-19a"/>
餘響振天轟磕磕恍如白帝盛羽衛風攪旌幢紛斾斾<lb/>
從以百萬虎與貔組練精明呼聲大世間竒觀獨雄絶<lb/>
坐令耳目俱鬆快津亭晩靄動遐想樽酒相歡信良㑹<lb/>
木落山空秋氣髙情多思逺人寰外杜老扶桑有遺恨<lb/>
韓子鯨魚思飽膾豪氣英風終不泯海色天容自相對<lb/>
同來俱是蓬山侣蘂簡玉書名姓在東遊不用浮海航<lb/>
仙驥追風雲作蓋却須從此排閶闔叢鈴響雜飛霞佩<lb/>
通明殿裏綴仙班官府縱多君莫悔<lb/>
<pb n="KR4d0157_WYG_002-19b"/>
　　　贈夏侯子美養心居士<lb/>
漢家恢儒成治功獨與三代同髙風當時經術傳家者<lb/>
大小夏侯名譽崇鄴都雄圖方鼎峙英俊乘時盡風靡<lb/>
坐使當途基業成才如伏波能有幾<hi>原注伏波謂夏侯惇</hi>公家先<lb/>
世不乏人詩書韜畧傳清芬文取賢科武分閫爽氣英<lb/>
姿今尚存前人清白今人繼方得家聲終不墜脩身大<lb/>
要在養心公以自名深有意世人但知縱多欲盈壑填<lb/>
溪不知足盡取豪華供目前幾人更戒前車覆如公此<lb/>
<pb n="KR4d0157_WYG_002-20a"/>
意具真識不似世人長荆棘寸田盡著子孫耕㑹見慶<lb/>
餘由善積<hi>原注道家謂心為寸田</hi>
　　　贈劉道正<lb/>
紅輪曉上扶桑東五雲正繞丹琳宫臨芳閣外霜筠合<lb/>
碧桃溪邊香露濃是時初喜識公面小閣清香飛大篆<lb/>
整冠共讀御書碑翠琰填金光炫轉朝野歡娛氣清淑<lb/>
宫中聖人親授籙雲軿白晝臨瑶壇來聽新翻步虚曲<lb/>
誰知世故多盈缺況復年華如電掣相逢不擬説前事<lb/>
<pb n="KR4d0157_WYG_002-20b"/>
北望傷心墮清血憶從弱嵗遊都城相知滿眼如繁星<lb/>
今來寥落似将曉知有幾㸃懸青冥公如長松出霜林<lb/>
童顔不受嵗月侵我亦從來世味薄三宫鉛汞曽留心<lb/>
知公鍊骨骨已輕知公養丹丹巳成要看恢復見清平<lb/>
且作人間白石生<hi>原注白石生道成不肯輕舉但居名山</hi>
　　　贈吾彦逸<lb/>
山上龍泓標水府方欲往遊逢雨阻多謝山人㑹人意<lb/>
約束羣仙住朝雨遊氛洗盡天宇空山色湖光相媚嫵<lb/>
<pb n="KR4d0157_WYG_002-21a"/>
就龍覓水酌清耳雪山醍醐異凡乳是中冷煖已自知<lb/>
豈更将心求佛祖流連清境不知晩歸來已踏鼕鼕鼓<lb/>
年兄笑我太清生旋掃風軒置樽俎欲将歌管聊相温<lb/>
為出紅粧唱金縷不信人言竹勝絲昵昵朱絃将手語<lb/>
更長語笑益諠譁快飲不勞觴插羽因思同榜七百人<lb/>
翠琰鏤名蔵梵宇邇來知有幾人在相遇百中無四五<lb/>
與君是時俱少年快馬輕衫冒塵土豈知重上君子堂<lb/>
嵗月驚人不堪數相看斑鬢㸃秋霜況復中間多齟齬<lb/>
<pb n="KR4d0157_WYG_002-21b"/>
但餘契義敵杉松青青不受氷霜侮自憐憂患落窮山<lb/>
冊府不應重接武流離更覺主恩厚獨慚未有涓埃補<lb/>
因君感激歌此詩滿酌玉巵須對舉<lb/>
　　　和彭伯莊韻奉酬彭公達<lb/>
龍媒昔是渥洼生培塿無松陸無萍古人此語豈欺我<lb/>
華胄非遥須細聽奉常詞源隘三峽倒流豈復論千瓶<lb/>
<hi>原注太𤣥經云吐水千瓶</hi>句枝到手詩巳就四坐俯首甘罰觥蒼苔<lb/>
虎跡雖善戲諷戒曲盡詩人情<hi>原注令祖大博素擅詩名蒼苔虎跡之句載於</hi>
<pb n="KR4d0157_WYG_002-22a"/>
<hi>青箱雜記</hi>喜遇從事復超詣重名不減平如衡汝南人物亦<lb/>
云幾髙者難隨月旦更到今公議牢不破心雖不貪敵<lb/>
無勍<hi>原注退之城南聯句云心貪敵無勍</hi>才髙位下衆所惜善慶源長流<lb/>
更清風流文采終不泯還復鍾此千人英清言自可屈<lb/>
奉倩賦力真能凌正平干時直欲石投水得位公不當<lb/>
慚卿掃除羣碎宅平坦擺落浮偽存精誠兼全衆美信<lb/>
如使未許爰絲堪作兄天遣名駒諳險隘夫豈久困終<lb/>
能鳴行當䇿足恣髙步徑取萬石寧躬耕嗟予素懐丘<lb/>
<pb n="KR4d0157_WYG_002-22b"/>
壑趣髙情逺致誰服膺隨流竊食聊復爾取譽懶能工<lb/>
賦營新詩有意相推激第恐無實難叩榮觀公豈是長<lb/>
貧者便欲從此看超騰<hi>原注季心為任俠長事爰絲注謂以兄長之禮事焉</hi>
　　　題仲兄和仲畫虎圖<lb/>
寒雲韜日風揺山鶻鵃鳴噪飛復還黄茅枯木轉蕭瑟<lb/>
有虎引子來其間一兒儘有食牛氣跑空人立肩侵耳<lb/>
一兒就乳方低身只欲攙前不知跪大虎垂頭蹲更促<lb/>
吐舌宛如牛䑛犢豈知愛子物皆然但教生獰貪獸肉<lb/>
<pb n="KR4d0157_WYG_002-23a"/>
從來倚伏理難齊一朝力盡還悲啼攫頭銜尾遭熊豹<lb/>
有眼誰云百步威君家畫軸雖填委難似此圖有深㫖<lb/>
欲令觀者知觀身不在丹青畦徑裏君不見漢家豪奪<lb/>
聚斂臣乘時擊斷屠齊民磨牙利吻事膏血千載想見<lb/>
猶酸辛深文厚斂雖同苦以酷視貪不猶愈可憐當路<lb/>
盡豺狼獨使甯成名乳虎<lb/>
　　　夜夢一道人見訪相與語甚久頗及宗乘中事<lb/>
　　　因戲之曰仙家亦學佛耶其人笑曰仙佛豈有<lb/>
<pb n="KR4d0157_WYG_002-23b"/>
　　　二哉覺而異之作詩紀其事<lb/>
北風吹雲肅天宇蕙帳寒生月當户頹然就枕睡思濃<lb/>
魂夢悠悠迷處所仙宫勝士肯見臨促席從容陪軟語<lb/>
<hi>案陪軟語别本作欵陪語</hi>自言本事清虚君<hi>案清虛君别本作清靈君</hi>學佛求仙<lb/>
兩無阻雲軿白日降遥空天衣飄飄袖輕舉方諸宫深<lb/>
雲海闊金碧禪房隔烟雨與君粗有香火縁聊復東來<lb/>
相勞苦方遊崑閬還無期君住世間須善為塵勞足厭<lb/>
不須<hi>案不須别本作何足</hi>厭等是實相夫何疑前身自是塵外人<lb/>
<pb n="KR4d0157_WYG_002-24a"/>
端為世縁縻此身重聞妙語發深省若更離塵佛亦塵<lb/>
方平羽節何時來道宫佛廟隨煙埃未須苦説揚塵事<lb/>
東海波聲正似雷<hi>案吳宏獨醒雜志云劉尚書美中嘗夢與方士談禪既寤頗異其事遂紀</hi>
<hi>以詩詩中皆其問荅之語即此篇也附識於此</hi>
　　　霽虹亭<lb/>
江流滚滚青於藍山如陣馬方䟃𧽼景趣雖從開闢有<lb/>
登覽正賴人謀參濟川亭古傷險狹石岸缺落呈嶔嵌<lb/>
可憐眼界方冗雜風月為之久不堪使君才髙藴機鑒<lb/>
<pb n="KR4d0157_WYG_002-24b"/>
妙思能發神所緘異時一見已經意施設先後難相攙<lb/>
政成将去覲丹闕一新棟宇何耽耽就増亭閣跨空闊<lb/>
徑從人境超塵凡波光挾日動飛栱簷影窺江凌過帆<lb/>
欄危更覺明月近浪湧正值秋風酣螺峯晩靄助遥碧<lb/>
鷺渚歸翼穿晴嵐東望青原森欲動祖意豈復勞窮探<lb/>
夜深定有水仙集霓裳練帨垂毿毿雲烟態度日夕異<lb/>
詞客賦詠勞彫劖公歸指日登華要雍容鳴玉横犀篸<lb/>
湖山髙㑹駐清賞尚應回首江之南<lb/>
<pb n="KR4d0157_WYG_002-25a"/>
　　　貢士張智觀登禾山白雲峯絶頂愛其清曠乃<lb/>
　　　結庵辟穀凡十年後遂落髮法名永元紹興三<lb/>
　　　年夏訪予於城中具道所以出家及携詩東遊<lb/>
　　　之意因作是詩以餞之<lb/>
白雲山人機鑒髙了見萬法棲秋毫龜腸蟬腹耐清苦<lb/>
空山坐聽鼪鼯號無心索價驚衆耳尚恐名出終難逃<lb/>
一朝解去薜蘿服鬋剔須髮披方袍黄龍宗㫖人難湊<lb/>
涓滴不容消息漏一到禾山謁老方全機不露三闗透<lb/>
<pb n="KR4d0157_WYG_002-25b"/>
城中軍馬正紛紛紅塵漲空日色瘦問師觸熱有底忙<lb/>
云向疎山聊宿留蒐竒獵怪窮端倪詩胆大於身數圍<lb/>
勿憂平淡少人愛此去定逢韓退之年來世味種種薄<lb/>
文字習氣黏如黐自信文通才未盡猶堪重擬碧雲詩<lb/>
　　　次韻王民瞻贈覺梵二首<lb/>
腹藳欲成聊假卧寒松疎磬仍相左不容開府占清新<lb/>
雲裏江梅萼初破竒芬還似暗香浮全勝光風泛蘭些<lb/>
玉川昔訪長夀寺石壁留題如此作珊瑚炫轉光奪目<lb/>
<pb n="KR4d0157_WYG_002-26a"/>
含曦一讀忘饑餓便堪髙躡詩将壇紛紛誰可克參佐<lb/>
韋莊豈免贈巾幗格嫩更遭脂粉涴<lb/>
脩竹幽蘭伴髙卧新詩不待江山左<hi>原注韻注與助字同</hi>開緘快<lb/>
讀耳目醒睡魔奔迸愁城破懸知大手千人英且擬二<lb/>
招吟只些<hi>原注二招謂招魂大招</hi>暫時雖現宰官身百事疎慵無<lb/>
所作郊居未敢厭岑寂且烹杞菊充朝餓勸兄不須夢<lb/>
恵連鄙句安能婉如佐氷壺玉椀幸無瑕莫使遊塵得<lb/>
輕涴<lb/>
<pb n="KR4d0157_WYG_002-26b"/>
　　　靈壁石<lb/>
堅脆殊形俱是幻要當盡付空花觀其餘空色兩非真<lb/>
習氣從他不須斷靈壁磬材如黑玉嵗久取多岸為谷<lb/>
問君何從得堅質數尺嶔崎心賞足新詩俊如霜鶻拳<lb/>
攬取物象神機圎援毫一揮不停手巖壑意態何森然<lb/>
如聞駛舟行日近不得隨舟無少恨夜敲清響哦新詩<lb/>
定有水仙簾外聽<lb/>
　　　次韻鄭守蠟梅二首<lb/>
<pb n="KR4d0157_WYG_002-27a"/>
靈根何年離衆香色相全似金容黄曉姿熒熒炫寒月<lb/>
夜氣耿耿凌風霜天真何曾資外飾坐笑塗額誇宫粧<lb/>
廣平當時應未見獨為梅花囬鐵腸賴有花僊覓竒句<lb/>
東坡著意憐孤芳詩中寫就無遺巧安用學花熬蜜房<lb/>
多情偏愛被花惱聞香心醉難禁當況復低垂深有意<lb/>
欲教醉賞傾瑶觴<lb/>
忍冷衝寒破霜萼為報春寒行灼灼黄輕正欲金波助<lb/>
斜抹寒梢轉簷角香隨風逺自折嚥豈待嗅芳方辟惡<lb/>
<pb n="KR4d0157_WYG_002-27b"/>
不逐嫦娥向月奔芳桂相望空斷魂新詩清絶慰幽獨<lb/>
勝似對月開緑樽<lb/>
　　　詠蠟梅呈李仲孫<lb/>
霜鋪鴛瓦茸茸白紅日破寒舒曉色小枝斜傍碧闌干<lb/>
光透香融嬌欲滴縁何便證紫金容勝妙從來衆香國<lb/>
時世梳粧嫌不稱豈假嫩黄拂宫額清潤疑和玉醴膏<lb/>
鮮妍似鍊鸞蜂液團香掠蘂太辛勤堪笑蜜房屯羽客<lb/>
更有一般超絶處畫史畫工描不得漏板丁丁夜向闌<lb/>
<pb n="KR4d0157_WYG_002-28a"/>
金波浸影寒光溢賞竒自昔屬多情況復南人多未識<lb/>
恰及開時寄一枝後時便恐香難拾須藉髙才與發揚<lb/>
妙句收歸花萼集<lb/>
　　　謝蕭元隆賢良恵小團<lb/>
紫鸞琢璧輕雲轉幾年隔闊今重見睡魔膽落不待降<lb/>
氣壓月團三百片飲罷清風生兩腋三山去人疑咫尺<lb/>
便欲携公封事叩玉扄為問蒼生幾時得蘇息<lb/>
　　　聽寶月上人彈桃源春曉<lb/>
<pb n="KR4d0157_WYG_002-28b"/>
桃源曉色春茫茫花氣撲人和露香翠波溶溶泛晴陽<lb/>
瓊樓半露非煙長霓旌鸞佩雜花光花光深處開琳房<lb/>
金鯨夭矯寫霞漿雲璈清響何琅琅緑雲不動山蒼蒼<lb/>
酒闌月影侵逥廊千年過眼直尋常蓬萊清淺海上桑<lb/>
道人妙手能逢場朱絃寫出水雲鄉坐令逺意入八荒<lb/>
泠然風馭隨雲翔仙人迎笑從西廂頗怪别來塵世忙<lb/>
飛霞仙衣雲錦裳朝真相與髙頡頏却笑退之情未忘<lb/>
生愁氷炭置我腸<lb/>
<pb n="KR4d0157_WYG_002-29a"/>
　　　詠白蓮花<lb/>
長林翠乾因薰爍池面水平風不落天公似亦厭煩溽<lb/>
開就寒姿洗暄濁龍宫想見送來時靚粧無數褰珠箔<lb/>
預愁風日㑹無情翠蓋欹斜䕶纎弱氷魂玉骨意自逺<lb/>
凡花不是無心學神人飲露骨偏清仙子凌波塵不著<lb/>
不隨時世事塗抹徧得月娥憐綽約雲軿隠隠欲降時<lb/>
寒光清霧都情薄勤勤問訊難留滯欲去徘徊伸素約<lb/>
<hi>案伸素約與上第十四句韻脚重複而句意皆穏適似非傳寫之訛或當時失檢耳</hi>待得秋髙風<lb/>
<pb n="KR4d0157_WYG_002-29b"/>
露清相将歸去朝珠閣身家元是社中人宿契非同謝<lb/>
康樂更恐羣仙苦相問寄與短章資一噱<lb/>
　　　神弦曲<lb/>
古樹葉殘屯野煙紅楹鏤磉蟠蝸涎清燈暈淺不成圓<lb/>
神妃靈女對瓊筵翠衫籠玉眉連娟泠泠古曲五十弦<lb/>
啼雲弔月愁逺天山鬼窺窓風颯然絳節遥遥歸洞府<lb/>
門前赤豹青貍舞<lb/>
</p>
<p>
</p>
  </div>
</body>
</text>
</TEI>
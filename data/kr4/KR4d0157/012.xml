<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻十二</head>
    <p>
<pb n="KR4d0157_WYG_012-1a"/>
欽定四庫全書<lb/>
　檆溪居士集巻十二　　　宋　劉才邵　撰<lb/>
　　祭文<hi>哀詞附</hi>
　　　祭亡伯文<lb/>
維紹興五年歲次乙夘十有一日庚午朔十四日癸未<lb/>
姪持服某謹以清酌庶羞之奠致祭于故伯四十承事<lb/>
之靈惟靈天資端亮立志剛方孝友之懿著于家公㢘<lb/>
之譽盖于鄉扈衆美以飾厥躬兮搴蘭茝而浴芳和順<lb/>
<pb n="KR4d0157_WYG_012-1b"/>
中積發為詞章偉詩葩之煥爛奪天巧於毫芒餘思及<lb/>
於樂府振霞佩之琅琅抗逸志以髙蹈不肯投足於名<lb/>
場卒懐瑾而沉陸致清芬之不揚嗚呼仁也宜夀而不<lb/>
登於六十才也宜聞乃埋照而韜光常持此以問大鈞<lb/>
兮莫予荅於冥茫徐黙觀於至理兮未易詰其短長盖<lb/>
於道有所聞兮身雖沒而不亡所學誠無所愧兮名不<lb/>
聞其何傷廼知造物之報公在此而不在彼兮而公之<lb/>
素志倜儻豈計夫夀夭之與行蔵顧惟庸鈍之質獲在<lb/>
<pb n="KR4d0157_WYG_012-2a"/>
猶子之行方垂髫而侍側已見賞以非常加苦語以䇿<lb/>
勵曰吾宗於汝乎有望勿齷齪以収近效兮宜逺蹠而<lb/>
髙驤念斯言之難副兮第銘鏤而不忘儻他日之有以<lb/>
表見兮庻萬分而一償悵慈顔之永隔宰木鬱以蒼蒼<lb/>
屬幹蠱之令子相幽宅之隂陽稽冡訟於真誥大懼不<lb/>
安於所蔵擇吉地以遷奉龜告猶曰允臧將即安於新<lb/>
阡慶流後而蕃昌值靈輀之發軔伸祖餞於道傍想平<lb/>
生之音容淚流襟而浪浪惟精爽之不冺庻來舉於椒<lb/>
<pb n="KR4d0157_WYG_012-2b"/>
漿嗚呼哀哉尚饗<lb/>
　　　改塟先考朝奉祭文<lb/>
禍釁深重不自殞滅乙夘季秋先考傾背日月流駛既<lb/>
已祥除追惟慈顔永慕無極惟老岡隂宅雖素定於生<lb/>
前考之術家未協吉卜再圖遷奉以安神魂獨兹土臺<lb/>
之原最得山川之勝宻邇浄慈之古刹實惟平昔之嘗<lb/>
遊夙聞誨言屢形嘉歎䖍遵素志爰闢新阡况龜筮之<lb/>
既從庶福祥之允荅式涓吉旦肅奉靈車祖載有期恭<lb/>
<pb n="KR4d0157_WYG_012-3a"/>
陳薄奠仰祈歆鑒倍切悲摧<lb/>
　　　改𦵏先妣祭文<lb/>
維紹興七年歲次丁巳十二月戊午朔三日庚申男某<lb/>
暨新婦李氏男孫某等謹備清酌庻羞之奠致祭于先<lb/>
妣安人尊靈古之𦵏者必擇爽塏謀之蓍龜期以奉安<lb/>
神靈而已後世隂陽家流始有禍福之説然幽明之故<lb/>
難以智窺而拘忌之術儒者不道况其為説之紛紜亦<lb/>
何從而盡信哉伏自安厝先妣而後禍釁相仍術者皆<lb/>
<pb n="KR4d0157_WYG_012-3b"/>
以為風水乖戾當須改卜夙夜不遑深惟其故災咎之<lb/>
來必有以召當縁某不肖不能奉承慈訓無以徼福于<lb/>
神歸之先塋於理非是用是遲回累年不敢輕議今者<lb/>
童稚數人相繼天横深慮子孫之不蕃實干慈念而幽<lb/>
宅不利難以致神靈之安稽之衆言遂圖遷奉載涓吉<lb/>
日䖍奉靈輀願即安於新阡庻垂福於後裔慈顔永隔<lb/>
血淚交流殽醑備陳仰祈歆格<lb/>
　　　祭亡姑文<lb/>
<pb n="KR4d0157_WYG_012-4a"/>
姪劉某等謹以清酌庶羞之奠致祭于亡姑七娘之靈<lb/>
禀資粹和奉祀欽肅懿淑之譽聞於姻族康寧夀考復<lb/>
何所恨然天之所報吝於全福身後煢煢所不忍道有<lb/>
子也終於苫塊之中有孫也未離襁褓惟是窀穸之事<lb/>
不可後時爰擇爽塏以為𡨕宅之歸當靈輀之將發陳<lb/>
祖奠以伸哀靈其即安於所居兮庶以福於後來<lb/>
　　　丈母項氏太孺人祭文<lb/>
維紹興二十年歲次庚午十二月癸夘朔十日壬子壻<lb/>
<pb n="KR4d0157_WYG_012-4b"/>
某謹以清酌庶羞之奠致祭于故丈母太孺人項氏之<lb/>
靈欽惟懿淑克有全德耽玩圖史遺訓見式婦道柔順<lb/>
母儀均一内外肅睦咸賴壼則福享髙年榮膺褒錫有<lb/>
子有孫蘭芳玉立得其一二人以為難能兼有之何所<lb/>
憾焉顧惟親黨素所宗仰於其逝也能不悲愴頃縁姻<lb/>
契獲預東牀丙寅之冬赴官南漳念及歸時再拜升堂<lb/>
豈謂凶訃聞於清江加禭弗及撫棺増傷痛念永隔流<lb/>
淚浪浪尚期不昩來舉奠觴<lb/>
<pb n="KR4d0157_WYG_012-5a"/>
　　　周鯁臣哀辭<hi>并序</hi>
吾友周鯁臣天資端重雅有趣尚不肯汨汨自棄紹聖<lb/>
初錢塘薛公分教郡學以經術開警多士因就質疑義<lb/>
不曽少厭公亦嘉其有志踰年公入為太學官綆臣曰<lb/>
古人學道重趼不以為勞吾獨何憚數千里之役而不<lb/>
求卒業乎遂往從之以試補弟子員居十餘年學益成<lb/>
矣一日慨然歎曰生不可謂無時奈命有所制何吾親<lb/>
老矣兒輩尚幼惟是朝夕定省與迎師而教之皆所當<lb/>
<pb n="KR4d0157_WYG_012-5b"/>
急者寧能久處此乎乃以餘資市書以歸徙居爽塏竭<lb/>
力營構以順適親意復作書室名曰浩齋自謂浩翁從<lb/>
素志也某在太學時與之游從甚熟其後隨牒南北不<lb/>
得數相見宣和四年失所恃扶護歸于弊廬承冒暑來<lb/>
予欲别語及平昔諄諄不忍去似永訣者固已詫之是<lb/>
歲十一月九日有客來曰鯁臣昨日卒矣聞之驚惋因<lb/>
問疾狀則曰初無所苦也嗚呼其亦自知命止於此耶<lb/>
抑亦㝠兆預有所告邪何向日之别已見於言色也是<lb/>
<pb n="KR4d0157_WYG_012-6a"/>
時衰絰中不果往哭後二年聞其襄事有期作詞哀之<lb/>
㑹其孤尚志捧行狀來求文以志諸墓因復掇所應載<lb/>
者併書以授之且曰葬之地與日俟既定請子自書而<lb/>
刻之于後鯁臣諱諤世為吉州吉水人曽大父仕勝大<lb/>
父茂曄父興祖皆晦迹丘園娶李氏生子四人尚友尚<lb/>
賓尚志尚忠俱遊庠序文學為士人所交稱尚賓蚤卒<lb/>
尚志以行藝優選登名賢書未試禮部而鯁臣往矣二<lb/>
親年踰八十而無他子此尤可哀者詞曰<lb/>
<pb n="KR4d0157_WYG_012-6b"/>
稽靈憲以逖覽兮驚浩蕩而無垠溟涬先乎太素兮是<lb/>
為道根因擢幹而就實兮清濁於焉而剖分萬彚錯雜<lb/>
於其間兮難周知而歴陳吾不知主張是者誰兮或曰<lb/>
大鈞何變化翕忽之不可控轉兮疑轇轕而糾紛謂善<lb/>
惡之報可以必兮或莫知其所因若鯁臣之抗志苦學<lb/>
兮乃曽不得以少伸寄一夢於五十三年兮即萬鬼而<lb/>
為鄰將漠然而無所荅兮則諸子屹然自立盖將有以<lb/>
大公之門嗟嗟鯁臣已反其真彼不可必者姑置而勿<lb/>
<pb n="KR4d0157_WYG_012-7a"/>
論茍其後之必昌兮豈必在於厥身惟斯理之有在兮<lb/>
因以見造物之報人顧朋游之義不能黙黙兮聊寓哀<lb/>
於斯文<lb/>
　　墓誌銘<lb/>
　　　曽氏墓誌銘<lb/>
夫人曽氏為吉州泰和人贈宣德郎諱肅之女萬安郭<lb/>
子忠諱衡之妻生二十三而移所天五十有二而卒卒<lb/>
之明年三月壬申其子致唐致逺致道致廣葬夫人於<lb/>
<pb n="KR4d0157_WYG_012-7b"/>
其鄉西韶之原實靖康元年也其夫先卒十有二年矣<lb/>
不克合祔既𦵏之明年秋致逺致廣以書請於某曰吾<lb/>
母以時日之利且襄事不可緩已𦵏矣惟是思有以賁<lb/>
幽壙者闕然未償乃别坎其前甃以瓴甓方深取足以<lb/>
容所礱之石俟求得即刻而蔵之致逺兄弟不勝區區<lb/>
燕雀之心因不自料度輙恃平昔荷顧接之厚欲借寵<lb/>
竒作以為存沒榮華惟哀憐而順許之則以書復之曰<lb/>
足下此誠踰年而未就者無他正欲得工於文者託以<lb/>
<pb n="KR4d0157_WYG_012-8a"/>
不朽爾今乃以見屬似與初意戾也幸釋此而審圖焉<lb/>
辭之雖力而請益堅乃序而銘之序曰曽氏家素饒衍<lb/>
宣德公不以自累獨杜門取古今縑素簡牘所傳俾諸<lb/>
子朝夕講學窺叩幽眇故其子安辭安止安中安强皆<lb/>
卓然有聲稱相繼取科第鄉人賢而榮之夫人生於禮<lb/>
義之家日親圖史凡彤管懿實皆耳飽而目熟父母亦<lb/>
異之曰為吾女求對耦當得佳士遂歸於郭氏逮事厥<lb/>
姑承順無違姑亡而二叔尚幼拊養過巳子人以為難<lb/>
<pb n="KR4d0157_WYG_012-8b"/>
能子忠敦信義喜與鄉之善士游延致師友以博諸子<lb/>
之聞見觴豆之設無虚日夫人悉力以相其夫曽不畏<lb/>
避勞苦四人者亦能自竭以順適父母之意學問操履<lb/>
致逺致廣嘗升於太學屢中優選善慶之報方興而日<lb/>
増也宣德公不獨能教其子而施及於其女夫人得所<lb/>
歸且宜於夫家罔不如禮其子能受教以有立是皆可<lb/>
貴而宜銘者女五人適蕭肅髙惟清蕭彦修蕭廷止高<lb/>
立中皆善族夫人生平喜佛書至晚年常曰吾老矣無<lb/>
<pb n="KR4d0157_WYG_012-9a"/>
一可戀朝去亦可夕去亦可盖於其說有所悟非偶然<lb/>
語者銘曰<lb/>
大化出沒無津涯夢幻泡影逝莫追猗嗟夫人悟變滅<lb/>
之無常兮無所怖而安之新阡接乎古原兮兹焉為真<lb/>
宅之歸<lb/>
　　　鄧司理墓誌銘<lb/>
公姓鄧氏諱柔中字克强其先以國為姓唐之季年七<lb/>
世祖工部自合肥來守宜春卒官下其子士曹以時方<lb/>
<pb n="KR4d0157_WYG_012-9b"/>
多虞不克奉䘮以歸乃營于吉州廬陵縣儒林鄉因家<lb/>
焉曽祖諱德清祖諱守惠父諱冠皆晦迹丘園惟祖以<lb/>
次子安通金閨籍再贈至宣德郎公寸田粹夷不植荆<lb/>
棘敏於溉養所得益豐平居怡然不與物校至遇事即<lb/>
惟義之從無所顧恤盖志於仁而濟之以剛者在童丱<lb/>
時已知嗜學及長博覽經史為文根於義理州學官第<lb/>
其所試多占第一至於生平操履尤為鄉邦所推重嘗<lb/>
舉八行公曰是皆所當為者延請甚力終不肯就前後<lb/>
<pb n="KR4d0157_WYG_012-10a"/>
薦貢凡五至禮部政和八年預廷試擢第四人得登仕<lb/>
郎注迪功郎司湖州兵曹事未滿考以父憂去職服除<lb/>
授廣州士曹掾復舊制為左司㕘軍受代還以建炎四<lb/>
年八月二十有三日卒於家享年六十有四諸孤以㓂<lb/>
盜未戢襄事不可緩即以九月二十有一日𦵏公於儒<lb/>
林鄉丹桂里大熂山之原惟是所以賁幽竁圖不朽勢<lb/>
未暇也既𦵏之明年其孤祖予以州治中趙侯所狀公<lb/>
之行治來請銘至于再三某頃在學校時嘗與公同預<lb/>
<pb n="KR4d0157_WYG_012-10b"/>
貢士籍知公粗悉因叙列大槩與素所知於公者復掇<lb/>
取所載事以實之公在湖州時朝廷方崇道教第欲鎮<lb/>
抑澆浮化以清淨德意甚厚而官吏失於奉承其徒有<lb/>
觸法者往往不加訶禁使益得自肆建康道士張守真<lb/>
素狡獪誣告華蔵院隱沒户絶物産院嘗被火無劵約<lb/>
可證坐是久不决有㫖鄰路委官覆實公適當行衆為<lb/>
公懼公曰是不難曉且委官正欲直其事耳為檄所屬<lb/>
縣俾閲架閣故事於其中得華蔵累年所輸租籍守真<lb/>
<pb n="KR4d0157_WYG_012-11a"/>
辭伏衆復歎其敏識廣瀕海多盜捕賞優於他路而徼<lb/>
功之人借寵大吏傅致其罪理官例畏縮鮮敢發其姦<lb/>
者一日府以盜付獄論法應死公察其非是而告者乃<lb/>
府中親吏而異時繫獄之巨猾也稍加訊鞫具得寃狀<lb/>
慨然曰吾寧一官不敢忤姦胥而枉殺十數人乎卒為<lb/>
明白之郡卒之妻有失禮於其姑者卒怒甚毆之致斃<lb/>
獄成當流海上泣訴於公曰罪固當爾但老母病無兄<lb/>
弟供朝夕幸有以哀憐之公為作百餘言啓其事大略<lb/>
<pb n="KR4d0157_WYG_012-11b"/>
以謂刑所以教猶醫之已疾也善用刑者寧失不經不<lb/>
欲深文以傷化善為醫者務收全効不肯滋毒以害生<lb/>
卒之所犯徒以母故今得逺徙母無以養稽之人情有<lb/>
可矜者願加詳讞州將素嚴毅然以公言為是而從之<lb/>
卒賴以免夫古人行已之大要有二曰仁與剛狠愎暴<lb/>
戾似乎剛脂韋無斷似乎仁二者若相近而害於仁與<lb/>
剛之實莫甚焉茍惟不致慎於所擇而眩於真贗則蔽<lb/>
於自用専犯不韙與愿而無以自立其失均也公所學<lb/>
<pb n="KR4d0157_WYG_012-12a"/>
與士友之所期者皆不克有所施設特見於折疑伸枉<lb/>
多所平反亦足以發明其能志於仁而濟之以剛也隂<lb/>
德之報名登玉書慶流後昆公其有以當之矣娶任氏<lb/>
先公八年卒子男二人長即祖予力學攻文副以行實<lb/>
今為太學免解進士祖善業履似其兄女一人適進士<lb/>
李惇叙孫男一人尚幼有羣經解義五巻文集十巻家<lb/>
誡一巻蔵於家銘曰<lb/>
有韞於中不得以有為享報當厚而止於斯造物者豈<lb/>
<pb n="KR4d0157_WYG_012-12b"/>
終嗇於公耶在其子孫庶斯言之不欺<lb/>
　　　羅守道墓誌銘<lb/>
祝融為髙辛氏火正以功列於五祀者裔孫受封於羅<lb/>
後為楚所併因以國為氏居長沙者曰瓌仕漢為梁相<lb/>
居襄陽者曰襲仕晉為將軍居衡陽者曰玠仕唐為監<lb/>
察御史唐之季年御史府君之子孫避兵冦散處江左<lb/>
諸郡至公之八世祖崱復自豫章徙居廬陵曰元曰茂<lb/>
先曰徽公之曽大父大父父也皆晦迹丘園公諱安强<lb/>
<pb n="KR4d0157_WYG_012-13a"/>
字守道年甫及冠父母兄相繼殂謝所以撫接弟姪嚴<lb/>
而有容致閨門肅睦人無間言性喜方技之學隂陽圖<lb/>
緯多所通曉襟懐坦夷安於所受不肯營營於世俗之<lb/>
所夸者以故居多暇日因作堂與亭閣聚書教子且延<lb/>
致賓友徜徉其間以義方等名揭之嘗以姻事至吾里<lb/>
中與語殊欵辭氣簡淡不務華巧因以可喜且曰所居<lb/>
雖陋頗有溪山之勝久欲得公詩以發揮幽致恨無由<lb/>
縁今得承接言色竊不自料度幸而順許之蒙惠多矣<lb/>
<pb n="KR4d0157_WYG_012-13b"/>
因賦翠波亭以贈之公娶彭氏子男二人曰經當郡縣<lb/>
行三舎法時屢應首選不幸早卒曰匯能力學自立女<lb/>
六人皆得所歸李杜彭汝梅彭紱彭衍孫虚中彭搏其<lb/>
壻也孫男二人忠弼光弼孫女一人皆幼公享年五十<lb/>
有五以紹興元年八月戊辰感疾卒是年十有二月壬<lb/>
申𦵏之日也前期匯與衍以公之族弟迪功郎新南康<lb/>
軍都昌縣尉上行所狀公之世系行治來求文將刻之<lb/>
石因為序而銘之曰<lb/>
<pb n="KR4d0157_WYG_012-14a"/>
翠波之北有山屹然是曰金鐘爰闢新阡魂如平生尚<lb/>
其來遊卜云其吉後人之休<lb/>
　　　亡叔墓誌銘<lb/>
居士諱紀明字景暉享年七十有三以紹興元年十月<lb/>
乙丑卒諸孤將以是年十有一月辛酉奉靈輀歸之於<lb/>
前所自卜六公原之真宅且來請文以紀實示後遵治<lb/>
命也劉姓自御龍氏歴商周適秦入魏後遷于豐世逺<lb/>
支分各以所居為望若彭城河間凡四十郡而著望於<lb/>
<pb n="KR4d0157_WYG_012-14b"/>
廬陵者實出於漢長沙定王之子蒼為豫章之安城侯<lb/>
因徙居焉吴分豫章長沙之地置安城郡至梁時侯之<lb/>
後曰元偃者為郡内史内史之曽孫紹策為唐吉州刺<lb/>
史刺史之孫行昌為左司員外郎又六世而生公之髙<lb/>
祖焉髙祖諱雄為李氏奉化軍兵曹參軍曽祖諱齊祖<lb/>
諱宗白父諱澄皆肥遯林野以儒學世其家兵曹府君<lb/>
之仲子鶚以竒才有聲塲屋間既登第郡守申徒公為<lb/>
改其鄉曰化龍里曰折桂今所居化仁是也公天資淳<lb/>
<pb n="KR4d0157_WYG_012-15a"/>
茂識性開敏脩已學道汲汲焉唯恐不及嘗試於有司<lb/>
而辭格古淡以方投圓連不見收然終不肯少自屈以<lb/>
求合曰吾所學固如是為之益力至老且病手不釋巻<lb/>
經子史氏古今竒文星經地志卜算時日玉函秘方稗<lb/>
官怪録皆漁獵不遺喜佛老經教既已窺探幽賾至於<lb/>
持齋誦呪一切有為之法亦復不廢生平踐履務合於<lb/>
神而隂陽家禱祠拘忌之説猶至誠奉之不忽也㓙年<lb/>
疫歲即痛損榖直合和衆藥以濟貧困待人謙厚雖見<lb/>
<pb n="KR4d0157_WYG_012-15b"/>
三尺童子如對大賓識者多評之曰是盖如浄名之所<lb/>
為居士名不虛也感疾渉兩月子孫為謁數醫雖不却<lb/>
其意然遇諸姓問疾但論說文字不以増損介念僧師<lb/>
鑒通内外學且深於醫公素所喜者疾勢似小愈因召<lb/>
問之鑒曰脉形責責如新張弓真肝既見胃氣將絶地<lb/>
蒼之色浮於顔角先生其遂歸乎方冬木相勢亦難支<lb/>
幸而安榖法當過期公笑曰吾自視苶然神將離榦過<lb/>
期之說特婉其辭爾去來自常事淹速不足計也翼日<lb/>
<pb n="KR4d0157_WYG_012-16a"/>
食時呼子孫而告之曰吾於汝伯朝奉親則兄弟然嘗<lb/>
學焉義則師也俟其來弔致吾千萬意弟今溘先朝露<lb/>
形羸氣索不能就别恨恨之情其何可言願嗇養冲粹<lb/>
永保夀福汝等立身之道但思務其所當為去其所不<lb/>
當為而已言訖就枕若熟寐然視之已逝矣自既病至<lb/>
卒不少眩亂非於道有所見而視死生如夢覺者能如<lb/>
是乎所為詩文成十巻初娶何氏次戴氏先葬不克祔<lb/>
男六人定民彌邵日新才茂安國慥嶷然有立嘗預試<lb/>
<pb n="KR4d0157_WYG_012-16b"/>
三舎多在優等女一人適清江何昌節男孫十三人女<lb/>
孫十一人曽孫男女五人公於某叔父也於銘文不敢<lb/>
輙辭且詳著其世系云銘曰<lb/>
人生難全者五福公既具足所共願者多子孫公既滿<lb/>
目兵火肆虐兮不問石之與玉至公之廬乃相戒以勿<lb/>
犯兮俾得以於斯而歌哭猗嗟其永歸兮何所復悲種<lb/>
德以昌厥後兮宜考信於銘詩<lb/>
　　　段元美墓誌銘<lb/>
<pb n="KR4d0157_WYG_012-17a"/>
元美諱琯段氏曽祖凖不仕祖及贈宣教郎父蕡承議<lb/>
郎承議郎字仲實學古信道不以毁譽得失傾其守見<lb/>
儕輩中標置不髙者下視之不少假以辭色或譏其介<lb/>
仲實曰遊世而不出於中道方則或失之介隨則多入<lb/>
于䛕理勢然也夫中道豈知之而不欲欲之而不能哉<lb/>
顧將視時之偏而有所矯焉則有所不必也故於斯二<lb/>
者不能已而擇所處焉寧介而不敢䛕吾觀世人與俗<lb/>
相浮沉泛泛乎若隨波之鳬者皆是也而介者千萬中<lb/>
<pb n="KR4d0157_WYG_012-17b"/>
無一二焉吾之所為將以拂世而行吾意之所安而已<lb/>
其能避憎嫉乎子以是規我意誠厚矣其何敢忘然欲<lb/>
使之少自刓歛以媚於世不忍為也議論大率如此故<lb/>
識者多髙之而尋常人不喜也南昌黄魯直赴泰和令<lb/>
道出峽江過其友人蕭公餉公餉出仲實所為文示之<lb/>
稱歎不已至筆諫詩其中云有法歸神運無邪警知臨<lb/>
不書毛頴傳願續太醫箴驚曰士子中有是人哉今安<lb/>
在公餉曰廬陵城中人也行且見之矣既入城首遣吏<lb/>
<pb n="KR4d0157_WYG_012-18a"/>
訪所居仲實遽造謁相與語自昆吾至晡時乃罷以副<lb/>
所聞也益加愛重由是數相從焉門下侍郎蘇公謫居<lb/>
筠州之年仲實登第為髙安主簿方書一考因得摳衣<lb/>
叩質疑義大䝉賞接至親筆為校正國語戰國䇿其書<lb/>
至今傳寳焉仲實常歎曰吾自幼從學已知慕古人期<lb/>
有以表見於後世得官既晚復自負其拙不肯傍人門<lb/>
户遂困於州縣尚何足道獨幸嘗聞教於蘇黄門黄太<lb/>
史足以自慰死不恨矣仲實教子弟有家法而所與游<lb/>
<pb n="KR4d0157_WYG_012-18b"/>
從多知名士公幼負通敏之資日親詩禮且側聞長者<lb/>
之論多矣自經子下逮司馬班范諸書多所該綜務深<lb/>
求其意以推見古聖賢是非去取之實不喜為無根浮<lb/>
論以售其說嘗以是干有司矣進輙齟齬因棄去不復<lb/>
從事場屋間頗以詩酒自娱當其意得而不自知也雖<lb/>
死生窮逹之變不足以干其慮而况擾擾之羣碎乎人<lb/>
見其如此以為藐然出乎埃壒之外而無以世為也至<lb/>
考其踐履未嘗分寸越于名教之疆埸論説古今辭辨<lb/>
<pb n="KR4d0157_WYG_012-19a"/>
縱横初若不以輕重經意徐而較之凛凛乎皂白陳於<lb/>
前而不可易也與人交平居和易不以苛禮相望及見<lb/>
其有所不可必以危言苦語鐫警之雖逢怒不䘏也于<lb/>
是有以見學古信道之風至於公不少衰焉仲實之葬<lb/>
公嘗請銘於人矣而蘇黄事獨不為載豈以黨籍而有<lb/>
所避乎慎之過也黨籍起于崇寧之初至五年朝廷灼<lb/>
見建議者之姦下詔毁内外所立碑其身若子孫皆不<lb/>
復廢錮天下曉然知忠邪之所在矣然則是時黨禁已<lb/>
<pb n="KR4d0157_WYG_012-19b"/>
解矣尚何避乎公以紹興四年六月乙丑卒得年五十<lb/>
有三娶彭氏廣州觀察推官聞明之女五子男曰褒曰<lb/>
雍曰亶能力學為士友所稱女長適進士蕭安行幼在<lb/>
室諸孤將以明年五月甲申𦵏公于三合原來請銘某<lb/>
政和元年在旴江試院得陪仲實餘論日以苦學相往<lb/>
復遂定忘年之契其後公嘗以仲實墓表見屬既許之<lb/>
矣而未及作至是因不敢辭復取所欲表於墓者附見<lb/>
焉亦公之志也銘曰<lb/>
<pb n="KR4d0157_WYG_012-20a"/>
惟宗也實柱史伯陽之子邑于段干因以為氏惟木也<lb/>
富于道義文侯師之偃息藩魏其子入關存段去干至<lb/>
其裔孫益蕃以熾自㑹宗而降代有偉人以竒才婉畫<lb/>
都將相之位惟吾元美學以求仕而事與願違抗志丘<lb/>
壑復無隱名以聞于世是將何以續前芬乎惟其胸中<lb/>
之所存有卓然而不可誣者固將恃此以無媿<lb/>
　　　太碩人薛氏墓誌銘<lb/>
紹興八年春右朝議大夫廣南東路轉運判官高君公<lb/>
<pb n="KR4d0157_WYG_012-20b"/>
軒奉母夫人北歸寓居赤州之具慶坊得郡不赴請奉<lb/>
祠以養十五年夏四月乙已晦夫人卒享年八十有四<lb/>
將以其十六年秋某月某日𦵏于廬陵縣儒行鄉僊桂<lb/>
里謝家山之原以狀來請銘屢辭不獲因譔次本末而<lb/>
系之以詞昔奚仲為夏車正受封于薛子孫因氏焉隋<lb/>
唐間居河東者最為貴盛夫人絳州人也曽祖奎資政<lb/>
殿學士累贈太尉諡簡肅公在仁宗朝實㕘大政明謨<lb/>
成績載在信史祖仲儒大理卿累贈金紫光禄大夫知<lb/>
<pb n="KR4d0157_WYG_012-21a"/>
潁州夫人天資靜嫕慧解夙成朝議君特器異之常語<lb/>
家人曰先公簡肅諸女皆得所歸至如王宣徽拱宸歐<lb/>
陽㕘政脩世尤以為榮而加羡焉今此女懿淑有儀度<lb/>
不減諸姑非名族佳士不輕與也遂以適髙韓王諡烈<lb/>
武諱瓊之曽孫仕戩官至朝奉大夫京東路提㸃坑冶<lb/>
鑄錢累贈通奉大夫元祐間宣仁聖烈皇后與政外家<lb/>
命婦嵗時入賀夫人進對詳雅宣仁嘉之錫以冠帔又<lb/>
特封寧國郡君盖異數也髙氏居京師祖第聚族數百<lb/>
<pb n="KR4d0157_WYG_012-21b"/>
口夫人事舅姑以孝承接上下以禮咸得其宜通奉君<lb/>
之仕也為主其家事不以累之使得專意乃職益著聲<lb/>
稱及其終也襄事所須皆預措畫授之其子以自致焉<lb/>
子孫侍省日加警誨使得奉以周旋親族之貧匱若無<lb/>
所歸者濟接撫育悉力無餘嫠居二十有七年言容端<lb/>
靚曽不少怠年益髙矣視聽精明如未老時康寧之慶<lb/>
世所希有盖簡肅公以清德直莭著聞而家法素嚴夫<lb/>
人質性既美輔以聞見故子焉能順其親婦焉能宜其<lb/>
<pb n="KR4d0157_WYG_012-22a"/>
家母焉能訓其子而又有以仁其親族用是以享全福<lb/>
豈不宜哉常人之情徇外忘内安于榮贍不求悟達死<lb/>
生之際豈能無所累哉惟夫人不然家世席不朽之榮<lb/>
生平享富貴之奉其心泊然未始攖也留意内典深達<lb/>
本性大期將至初無病惱但不飲食者二日瞑目良久<lb/>
怡然而逝非真俗二諦不相留得能如是耶夫人累封<lb/>
太碩人男六人公軒右中奉大夫提舉台州崇道觀公<lb/>
輗右迪功郎奏差吉州龍泉縣令公軧右承務郎任吉<lb/>
<pb n="KR4d0157_WYG_012-22b"/>
州泰和縣丞公輻右從事郎郴州郴縣令公軧公輻先<lb/>
卒公輮修武郎公輯秉義郎公輮公輯出繼别位又先<lb/>
卒女四人長適右承直郎鄧弼次適秉義郎趙不<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>次<lb/>
適右通直郎趙沃次九姑幼卒孫男十人世振右文林<lb/>
郎臨江軍新喻縣主簿世援世享世莭世推世挽世剛<lb/>
世柔世翬皆習進士業孫女五人尚幼曽孫六人曰撙<lb/>
之登仕郎餘尚幼銘曰<lb/>
昔韓文公銘韋氏之墳謂女子之榮繫於宗親援衛詩<lb/>
<pb n="KR4d0157_WYG_012-23a"/>
之所叙以實其言惟姜與韋兮信族貴而身賢福不酬<lb/>
德兮天不假年孰若夫人克享其全合二族之髙華兮<lb/>
珪組蟬聮儼象服之煥爛兮孫曽滿前既夀康而令終<lb/>
兮兆真宅於新阡山重水回兮龜筮不違燕及後人兮<lb/>
理則不疑銘以昭德兮慰孝子之思<lb/>
　　　劉端甫墓誌銘<lb/>
公諱冕字端甫姓劉氏其先筠州髙安人十世祖避地<lb/>
徙居吉州之安福家世以力田自晦至公之考諱泳貲<lb/>
<pb n="KR4d0157_WYG_012-23b"/>
産益厚遂為里中右族公生而莊重夷粹皇考竒之曰<lb/>
吾家雖素無顯然治生殖貨一出於儉勤不為兼并掊<lb/>
取計忍事樂施種德久矣天其以是子儒吾門而駸駸<lb/>
以興乎遂俾就學公亦感激自奮年幾冠請於親曰古<lb/>
人求師訪道不憚重趼冕雖不才其敢懐安棄日以負<lb/>
大人慈誨哉皇考嘉其意而許之是時豫章長沙諸大<lb/>
郡教官多一時名士遂結友遍遊以所學就正焉既歸<lb/>
復相與羣居朝夕講磨以考信所聞及試於有司同志<lb/>
<pb n="KR4d0157_WYG_012-24a"/>
者相繼預選而公獨見遺嘆曰生非無其時學非無其<lb/>
志不偶命也豈能復從事於筆硯間乎因選勝地種竹<lb/>
開軒日設觴豆與賓客徜徉其間自號竹林逸翁云公<lb/>
事親盡孝推之以善内外親與兄弟諸姪同居數十年<lb/>
人無間言或勸其居物以乗時牟利者公曰先疇幸足<lb/>
以資衣食之用尚求多餘之贏哉謝之廼蓄書數千巻<lb/>
曰以此遺子孫足矣其後彦中作遺經堂以志其事别<lb/>
墅亡羊牧者從迹得真盜請聞官治之公閲其姓名曰<lb/>
<pb n="KR4d0157_WYG_012-24b"/>
此吾故人子也乃至是汝置之仍勿以語人也性資寛<lb/>
厚與物無忤類皆如此以故終身未嘗以訟諜至官府<lb/>
鄉里翕然以善人長者稱之某聞之久矣嘗㑹𦵏亡姑<lb/>
家王氏之館公之子彦中亡姑子壻也故公亦在焉相<lb/>
與語甚欵其言質直無枝葉於是益知鄉論之不妄後<lb/>
十四年而公卒實紹興十有五年閏十有一月二十有<lb/>
四日也彦中將以十有六年十月十有三日𦵏公於下<lb/>
伊豐山富公潭狀公之行來拜且泣曰彦中幸託親黨<lb/>
<pb n="KR4d0157_WYG_012-25a"/>
之末而先人又嘗得聞餘論今不幸至於大故惟是窀<lb/>
穸之事不敢緩刻銘紀德為不朽計不勝區區之心敢<lb/>
以為請若惠顧先人矜哀其孤幸而順許存歿為榮某<lb/>
取而觀之其所叙述皆與所聞相應無溢辭乃書而銘<lb/>
之初廷推三舎法於天下公盡以所著書付其子且飭<lb/>
勵之彦中得承其志居郡學屢占優選宣和三年登名<lb/>
貢籍中間以親年當喜懼不忍離膝下遂不復應書以<lb/>
嘗預貢計年應得就禮部試公力勉之乃徃然志未遂<lb/>
<pb n="KR4d0157_WYG_012-25b"/>
也公一日語其夫人曰吾將歸矣無可憾者獨恐阻吾<lb/>
児就試爾彦中聞之遽請其故笑曰筋力精神不覺有<lb/>
異徒以年髙前言偶過慮爾勿以為怪既浹辰情思似<lb/>
欲睡者然晝日未嘗就枕也如是者數日忽平旦盡遣<lb/>
侍疾者曰汝姑去良久視之正面拱手奄然而逝享年<lb/>
七十有四公娶歐氏生子一人彦中也孫男一人洤方<lb/>
就學女孫一人適右迪功郎監潭州南嶽廟向謂銘曰<lb/>
進取之志既輟於盛年然能以其所學者行於家而善<lb/>
<pb n="KR4d0157_WYG_012-26a"/>
其身晚乃好佛耽嗜内典不泥於言詮而脱去翳塵用<lb/>
是以享備福悟至理其善積慶流當及於後人銘詩示<lb/>
信勒于堅珉<lb/>
　　　彭氏太孺人墓誌銘<lb/>
夫人彭氏吉州廬陵人曽祖播祖莊父九成皆晦迹不<lb/>
仕夫人生纔一歲失怙恃養於兄嫂柔懿莊靜天性夙<lb/>
成歸于吉水李氏為處士諱汝明之妻承上撫下咸得<lb/>
其宜處士君即世時二子皆學藝有聞嘗預薦貢矣其<lb/>
<pb n="KR4d0157_WYG_012-26b"/>
後肄業太學累試禮部相繼以恩科釋褐發初得官時<lb/>
夫人年九十餘遇郊祀霈恩封太孺人鄉族榮之夫人<lb/>
呼發戒之曰汝官未應得封吾年未及滿百渥澤所加<lb/>
信為優幸盍圖報効汝其勉之發既奉教益自䇿勵所<lb/>
至皆有聲稱諸司才而列薦于朝舉者復溢格改右宣<lb/>
教郎知䖍州興國縣迎侍至官舍纔數月夫人一日告<lb/>
其子若婦若孫曰官無小大禄貴及親數有修短終期<lb/>
於盡吾晚年方享禄養亦十七年矣汝輩能順承吾意<lb/>
<pb n="KR4d0157_WYG_012-27a"/>
無可憾者今兹髪之續生者皆黒齒之已落者復生身<lb/>
幸無恙然自知不久客於世後月八日吾將歸矣第恐<lb/>
至期有風雨之阻既而果然越翼日沐浴易衣端坐而<lb/>
逝即紹興二十二年三月九日也享年一百有六夫時<lb/>
日可以數推而風雨者氣之變也昔之有所得者其去<lb/>
也往往能預言其期不失於俄頃之間至氣之變則罕<lb/>
有及之者盖難言也且性既了悟得無所畏尚何風雨<lb/>
避哉此未易以常理測也惜乎當時無問者儻或告焉<lb/>
<pb n="KR4d0157_WYG_012-27b"/>
因以考驗幽明之故豈不韙哉夫人生三子長曰卓興<lb/>
州助教權桂陽監臨武縣主簿次即發也季曰植早卒<lb/>
女適進士羅芾亦早卒男孫七人千齡千之千夫千能<lb/>
千慮千乗千頃皆習進士業女孫四人曾孫二人其孤将<lb/>
以是年八月二十二日塟夫人於同水鄉臻善理谷平<lb/>
之原發以左朝散大夫知桂陽監張運所述行實世系<lb/>
來請銘惟夫人以孝事其舅姑以順相其君子以慈宜<lb/>
其家人則婦道也妻道也母道也美既具矣春秋過期<lb/>
<pb n="KR4d0157_WYG_012-28a"/>
頥之數生平無一日之疾順受其正以終天年則夀之<lb/>
福康寧之福考終命之福抑又備焉是皆宜得銘銘曰<lb/>
修德者人報之者天猗嗟夫人盖得其全永歸幽宅安<lb/>
此新阡爰勒堅珉以久其傳<lb/>
　　　劉亨仲墓誌銘<lb/>
公姓劉氏諱昂字亨仲世為南安南康人曽太父諱强<lb/>
大父諱文治父諱元弼皆韜晦不仕公兩預賓薦有聲<lb/>
場屋間以累舉得預廷試所對入乙等調右迪功郎黄<lb/>
<pb n="KR4d0157_WYG_012-28b"/>
州黄陂縣尉以紹興二十二年六月辛夘卒於家享年<lb/>
五十有一娶陳氏生子二人長曰庭揚左迪功郎吉州<lb/>
龍泉縣主簿次曰庭英女二人長適龍泉進士蔣經邦<lb/>
次在室庭揚將以二十四年三月庚申𦵏公於南康北<lb/>
屋鄉程龍里中山岡遣其弟持其父之執左通直郎致<lb/>
仕田公如鶚狀經溪山之險不逺數百里來請銘因掇<lb/>
取其與所聞合者書而銘之公天資純至能自修飭事<lb/>
親盡孝以禮始終生致其養死致其哀廬於墓側毁瘠<lb/>
<pb n="KR4d0157_WYG_012-29a"/>
骨立家世同居聚族千指能恪遵先志不墜素風内外<lb/>
輯睦人無間言故宗族稱其孝其居鄉也與物無忤無<lb/>
有小大得其歡心或迫於患難以急叩門貧而嬰疾不<lb/>
能自全皆出力以濟之不少顧吝私憤所激積為仇怨<lb/>
則以言委曲諭之曰歡欣相與人道所貴乖争嚚凶非<lb/>
美事也奈何棄此而即彼乎聞者感悟為之釋然故鄉<lb/>
黨稱其仁自幼嗜學游心羣書考其異同㕘訂精審必<lb/>
求其可用之實不專為章句之學以其所得發之於辭<lb/>
<pb n="KR4d0157_WYG_012-29b"/>
氣質混成不假彫飾故士友稱其文文行之美表裏相<lb/>
應可謂有其具生逢盛明登崇俊良可謂有其時是宜<lb/>
有以見於世而倦游歲久晚乃得官豈非命乎若天假<lb/>
之年使得效所長則少行其志尚可冀也意長日促今<lb/>
遂永已識者悼之夫學道行已人也窮達修短天也達<lb/>
於理者修其在我而不責報於天此公平昔之所學而<lb/>
安之者也觀其將終之際預知去日談笑自若時至遂<lb/>
行死生亦大矣而無變焉非安之有素能若是乎廣闢<lb/>
<pb n="KR4d0157_WYG_012-30a"/>
家塾延致師友使子弟從之冀得所矜式且有講習之<lb/>
益志之所期可謂逺矣其子深自䇿勵不敢縱逸孜孜<lb/>
兀兀克臻於成庭揚方妙年以髙才舉進士遂中其科<lb/>
而公及見之庭英以術業有聞義方之效固已如此驗<lb/>
之他時豈易量哉性喜賓客每遇佳日知舊咸集燕笑<lb/>
不倦論文之餘間以詼諧或即席賦詩用相娱樂公之<lb/>
所作雖成於俄頃之間雅有警㧞之趣生平遊歴必見<lb/>
之於篇什境在目中意出句外真能致力於斯矣庭揚<lb/>
<pb n="KR4d0157_WYG_012-30b"/>
集而録之得七百餘篇藏於家銘曰<lb/>
天地之降才也賦予既勤若將以有用也而遽反其真<lb/>
惟名不隨以沒也有不亡者存况善慶之方永豈必在<lb/>
於其身觀乎此有以見造物之報人<lb/>
　　　羅無競妻朱氏夫人墓誌銘<lb/>
夫人世為吉州吉水縣人姓朱氏諱綬之女其先皆晦<lb/>
跡丘園歸廬陵羅氏為右迪功郎邵武郡建寧縣主簿<lb/>
諱無競之妻享年七十有二以紹興二十有三年二月<lb/>
<pb n="KR4d0157_WYG_012-31a"/>
丁夘卒其孤將以是年十二月庚申𦵏夫人於縣之膏<lb/>
澤鄉横山之原一日持右朝請大夫知永州彭合所狀<lb/>
行實來且泣且言曰良弼等不天今致養無所隕心何<lb/>
及惟是窀穸之事刻石紀行為不朽計茫然未得所託<lb/>
悲痛益不自勝惟婦人女子之行著於閨門幽閒之中<lb/>
能知而傳之者獨其姻族肯信所傳文之以行逺非其<lb/>
家若夫與子相與有素分將何以控訴亦何從得哉重<lb/>
念先人當崇寧初在學校得預從游之末良弼兄弟亦<lb/>
<pb n="KR4d0157_WYG_012-31b"/>
緣此數得進謁欵聽餘論竊不自料度謂於門下不無<lb/>
一日之雅敢藉以請幸哀憐而垂之聽某以其言切而<lb/>
有理辭之非是廼序而銘之夫人方幼年喜讀孝經女<lb/>
訓諸書略能通其大意終身奉以周旋故凡所當從事<lb/>
承上撫下輯睦中外無不得宜逮事祖姑祖姑垂年苦<lb/>
風眩夫人日相其姑時其藥餌起居惟謹祖姑且死謂<lb/>
其姑曰朱新婦柔懿莊靜甚似汝汝善視之平居服飾<lb/>
獨喜簡素曰吾所以肅容承祀敢不芳潔過是而事纎<lb/>
<pb n="KR4d0157_WYG_012-32a"/>
麗非吾志也其子皆卓然有立學行見推於士友不特<lb/>
不貽父母非疾之憂而已猶不輟教誨之或以為言曰<lb/>
此吾職其敢以老故遂墜廢哉盖天資既過人復有得<lb/>
於書故其所踐履非尋常夫人能到豈不賢哉男九人<lb/>
長曰楶有文學不幸早卒次即良弼也次曰開相繼舉<lb/>
進士良弼為第一開亦中優選行且起家而踐榮塗矣<lb/>
惜乎夫人不及也女五人長適進士陳大昌次適鄉貢<lb/>
進士胡維寧餘男女皆夭陳氏女亦卒孫男二人泳泌<lb/>
<pb n="KR4d0157_WYG_012-32b"/>
女五人俱幼開出繼季父後銘曰<lb/>
水縈帶兮山巃嵸掬秀氣兮奠幽宅乎其中龜與筮協<lb/>
兮子孫宜吉之逢列懿行兮庻得信於無窮<lb/>
</p>
<p>
</p>
  </div>
</body>
</text>
</TEI>
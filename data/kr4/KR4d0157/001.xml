<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻一</head>
    <p>
<pb n="KR4d0157_WYG_001-1a"/>
欽定四庫全書<lb/>
　檆溪居士集巻一　　　　宋　劉才邵　撰<lb/>
　　古體詩<lb/>
　　　飛龍引<lb/>
憶昔遊洛川投宿龍門中逺意託清夣緱山訪遺蹤道<lb/>
逢王子晉瓊輪駕飛龍幢盖紛颯沓導從千玉童行行<lb/>
躡清塵遂到紫翠峯整冠叩仙閽獲禮氷雪容瓊觴酌<lb/>
霞醴勞苦問所從授以龜臺書玉笈啟靈封勸我勤修<lb/>
<pb n="KR4d0157_WYG_001-1b"/>
煉他時㑹方蓬再拜領真訣永永藏丹衷俯仰十載餘<lb/>
光景如飄風常恐年嵗晏難收梨棗功願言堅此心真<lb/>
緣儻潛通相與乘飛霞謁帝青琳宫<lb/>
　　　登景德寺塔<lb/>
耽耽梵釋宫憑髙剏靈址中有窣堵波排突青冥裏梯<lb/>
磴眩回轉蟠屈龍蛇尾飛步出紫氛眼界浄如洗望極<lb/>
天南端沓若孤烟起何當結蜃樓亭亭聊對峙雲生空<lb/>
山頂飛過朱闌底慿欄瞰重城樓堞雜雲水市人何憧<lb/>
<pb n="KR4d0157_WYG_001-2a"/>
憧閙若穿垤蟻壯觀自何年五季運初圯干戈暗淮海<lb/>
裒斂到骨髓誰知黑雲都金帛浩填委聊復推其餘辦<lb/>
此咄嗟爾<hi>原注寺中殿塔多偽呉時黑雲都將校所建梁間姓名尚存</hi>因知破慳法<lb/>
驍悍亦風靡百年能幾時兩曜無停晷弔古悲陵谷山<lb/>
荒樹如薺雙江雖依舊去浪何曾止從來曠達士遐想<lb/>
塵外軌安得凌風翰一舉九萬里<lb/>
　　　次韻陳乆道秋雨書事二首<lb/>
尋常秋色髙風力未遽惡應緣殺氣盛惨淡連沙漠<hi>原注</hi>
<pb n="KR4d0157_WYG_001-2b"/>
<hi>傳聞諸將併力北征</hi>林枯日向疎溪斷水初落閒雲亦何心釀雨<lb/>
添寂寞賴有金蘭契新詩慰蕭索盛意難虛辱終愧筆<lb/>
鋒弱元知鸞鶴音異彼藩籬雀欲泛東籬英聊慶西疇<lb/>
穫區區戀闕心對酒飜不樂天禍有時悔妖氛㑹清廓<lb/>
<hi>案史稱髙宗即位才邵以親老歸侍閒居十年詩中有云區區戀闕心當為歸飬時所作又第四句原注云傳</hi>
<hi>聞諸將併力北征疑即指建炎四年岳飛韓世忠等屢敗金師而言附識於此</hi>
蕭蕭凉氣增發興殊不惡長煙拂秋暈小雨滑溪涸<hi>案此</hi>
<hi>詩乃疊前韻前一首第四句漠字韻此首用涸字韻而句意皆穩適不可移易似非傳寫之誤或作詩時偶失</hi>
<pb n="KR4d0157_WYG_001-3a"/>
<hi>檢耳謹附訂於此</hi>夜長蟲語乏池冷蓮衣落崇蘭媚深靜晚菊<lb/>
甘寂寞寒姿曉更鮮芳氣初不索譬彼幽閑女靜飾保<lb/>
纎弱又如耿介士逸志卑燕雀無心競紛華何處生隕<lb/>
穫知君深悟此髙歌寫真樂悠然脱塵鞅寸田本恢廓<lb/>
　　　子夜四時歌<lb/>
栁煙晨氣釅花露春容濕翠幕捲宫羅翩翩雙燕入無<lb/>
心補粟眉閒對粧臺立誰調紫鸞笙晴響散空碧<lb/>
湘簟湧雙紋氷山象羣玉神飈送荷香冉冉度圓綠雪<lb/>
<pb n="KR4d0157_WYG_001-3b"/>
腕蕩蘭舟齊唱横塘曲暗憶採蓮侣横翠長眉蹙<lb/>
月痕抹宫簾凉風滿僊腋金閨歌吹深不覺東方白誰<lb/>
知長門宫偏怪蟾漏澁脉脉對曉蘭風中抱香泣<lb/>
氷花生曲池雲葉暗髙閣初筵動雲韶寒氣不待却翠<lb/>
茵承妙舞拂衣燕低掠飜愁囘雪妬不遣褰珠箔<lb/>
　　　次韻王文成謝人恵蓴菜<lb/>
頗聞富鮭菜徑欲作不速忍以辛甘故而煩主人肅蒙<lb/>
分紫虯髯芳滑鹽豉足中原困苦旱乾死食藿蠋何從<lb/>
<pb n="KR4d0157_WYG_001-4a"/>
覔嘉蔬得以供口腹幸益殷孚羮一解炎蒸毒物隨人<lb/>
意重為恵同鼎餗荒哉膏粱子豐饌誇填谷<lb/>
　　　謝王君寳恵菊花<lb/>
常憐避俗翁寄傲謝簪紱三徑竹雖存苦乏盃中物采<lb/>
采黄金英籬邉空竚立賴有好事人陶然得酣適吾家<lb/>
頗種秫壓滓夜槽泣其如移菊晚青蘂不堪摘念誰分<lb/>
秋香泛此花瓷白髙情歘相投遣送勞一力風期宛然<lb/>
同未易分今昔兩株千萬朶冷艷光相射銀盤何爛爛<lb/>
<pb n="KR4d0157_WYG_001-4b"/>
承露帶青碧月下更奇絶碎影寒氣逼桃紅吐鮮妍醉<lb/>
暈不容拭嘉名配黄花姚魏真匹敵開窓對二妙清意<lb/>
爭先入却思陪語笑坐歎溪山隔幸有真契存滿目共<lb/>
秋色<lb/>
　　　青原臺次前人韻<lb/>
伯仲聨華萼登臨擁旌幢從行真鳳雛不數襄陽龎聖<lb/>
人念逺民暫輟臨此邦共驚后䕫手胡為調衆腔公獨<lb/>
體上意勤民起膏肓餘閒養詩勇萬鈞一指扛謝家内<lb/>
<pb n="KR4d0157_WYG_001-5a"/>
集盛文彩今可雙江白曳縞練山青逼軒窓緬懷風幡<lb/>
語聞者拱手降獨此雙泉老機鋒暗相撞曹溪一滴水<lb/>
傾出白玉缸至今正脉通洪流咽三江逺水注江腹浮<lb/>
雲盪山胷悠悠動遐想矗矗標竒峰祖意透今古風期<lb/>
協霜鐘詩中無礙辨未信景能供黄堂正多暇森㦸閑<lb/>
衛兵月波復蕩漾遥接銀河傾天髙萬物肅星潤三階<lb/>
平使君樂嵗豐髙臺延客登從來中秋夕難得滿意晴<lb/>
江山自髙下歌管揺空明参差桂影動清濕露華凝新<lb/>
<pb n="KR4d0157_WYG_001-5b"/>
詩出妙思心境還雙清皎如白玉壺滿中貯氷凌坐乆<lb/>
羣動息風生兩腋輕觴詠有餘樂何物更闗身不減庾<lb/>
樓興風流自古情<lb/>
　　　次韻傅安道同陳元功諸公遊石獅巖<lb/>
中書英烈氣凛然照人寒濟美世有人盛德啟其原幸<lb/>
逢賢别乘論文得交歡逸辯傾逺海潮波歘飛奔燭理<lb/>
無滯碍白日破幽昏誰云前輩逺豈獨文采存新詩引<lb/>
人目當食不暇餐為説遊巖樂飛步恣騰鶱却立視萬<lb/>
<pb n="KR4d0157_WYG_001-6a"/>
象森如列庭間飄然乘風興星榆不難攀聊復陳大概<lb/>
彼美難盡言少年陳將軍奮迹起江村共知宰社手美<lb/>
好豈常貧深懷恩未報竭誠奉至尊驅兵獵餘冦烈火<lb/>
焚蜂屯亦復事招納投弓憫窮猿坐令歸業民井竈羅<lb/>
丘樊是日出近郊旌旗鬱幡幡同遊不知倦落照横松<lb/>
門士卒共甘苦無人譏華元老守懶出遊何從滌塵煩<lb/>
况阻陪歸騎幽尋欵禅闗鈴齋但兀坐有酒空盈樽常<lb/>
能歌妙句為激壯士肝解勞須痛飲盃行勿留殘<lb/>
<pb n="KR4d0157_WYG_001-6b"/>
　　　次韻劉克强寄劉齊莊并見寄<lb/>
吾宗富清製學海無滣湄洪濤駕三山逸興不可羈抱<lb/>
此未獲騁造化真小兒邇來二十年姦諛取世資梟鳶<lb/>
志氣滿鸞翮戢固宜皎皎空谷姿誰復詠來思上天既<lb/>
悔禍威命方飈馳逺裔復干紀危塗動噫嘻我生落世<lb/>
紛備嘗憂與疑敵帳如鬼國漂墮驚𣺌瀰蒼蒼安可問<lb/>
泯然空自知脱身垂涎口生死争一釐事機如電轉由<lb/>
來難逆推况當艱危際志願常參差小已安足念身世<lb/>
<pb n="KR4d0157_WYG_001-7a"/>
乆已遺但有區區心痛憤難伸眉知公愛我厚恠我色<lb/>
不移新詩沃煩襟勝彼白玉巵天葩輕組繡清芬吐鮮<lb/>
竒復如遊𤣥圃紫鸞雜文螭雲煙忽中斷宛虹露長鬐<lb/>
驚嘆方未已復歌清逺詞<hi>原注克强誦齊莊題海上清逺亭詩</hi>南溟雄絶<lb/>
境句中得潛窺想當白日晝微風皺琉璃寫作泠然音<lb/>
聽者自忘疲顧我才識短頗似臨江麋居然羨兩驥蹇<lb/>
歩何由追因念玉川子茅屋無藩籬捜腸五千巻不救寒<lb/>
與饑弄筆頗驚衆取謗祗自疷閉門烹月團籠頭帽斜<lb/>
<pb n="KR4d0157_WYG_001-7b"/>
欹險語巳絶俗憂世良可師公詩足髙韻千載若同時<lb/>
思得素濤甌一洗中腸悲飄然遊八極追琢娥與羲封<lb/>
題幸早寄佇㸔清風隨蓬萊見羣仙為誦玉川詩羣仙<lb/>
司下土聞此應忸怩却須問人世徐徐説津涯上言天<lb/>
子聖盛德方應期下言蒼生苦梗莽須平治他官地位<lb/>
多主者當為誰願速掃姦孽不復煩靈旗神京朝萬國<lb/>
復見漢官儀歸來頌中興當才勿吾欺<lb/>
　　　　次韻周秀實贈王自然<lb/>
<pb n="KR4d0157_WYG_001-8a"/>
隱者逃世網遂欲安一枝不能負猿鶴山林無返時吾<lb/>
人富道義詞華振芳蕤共疑斂逸步不願黄金羈然於<lb/>
論議間憂國不顧私豈從隱者徒耦耕抽棘茨顧難同<lb/>
羣碎輕屈邁往姿何當副仄席執簡上玉墀一薦危苦<lb/>
語自結明主知良藥起民瘼神膏除國疵不同鄭子真<lb/>
虚名動京師<lb/>
　　　次韻張寳文贈王自然<lb/>
成山對三山殘夜動海色英靈鍾此翁倜儻舊無敵髙<lb/>
<pb n="KR4d0157_WYG_001-8b"/>
標駕空濶勁氣摧劒㦸危言髪衝冠憂國淚横臆當隨<lb/>
赴隴書聊挂遊山屐從容冕旒前指摘治亂實况聞羣<lb/>
策用佇待妖氛息名與年俱髙機㑹不容失<lb/>
　　　次韻贈劉晞揚<lb/>
旱氣徹坤輿井水幾欲沸鄉邦正嗷嗷度日長於嵗肯<lb/>
來欵柴門髙義警衰替時方遊郡城塵駕未及税逢迎<lb/>
闕主禮走報乏候吏空憐意頻繁宗契敦魯衛乆聞吾<lb/>
子賢不恥鶉衣敝大璞固已竒或就資良器袖有瀘溪<lb/>
<pb n="KR4d0157_WYG_001-9a"/>
詩價敵千金字霜餘秋日嚴春到江山麗勤勤欲相勉<lb/>
句句有深味要當窮益堅固豈患無位田園雖巳空甑<lb/>
堕從脱棄立賢本無方數路今不廢方觀羣策用坐使<lb/>
昆夷喙<lb/>
　　　贈王至道<lb/>
乾坤萍宅水日月蟻旋磨百年能幾何經眼飛隼過志<lb/>
士多苦心共惜分隂趖功名上竹帛千百中幾箇豈堪<lb/>
懷宴坐偪仄就庸懦王郎荆楚秀俊氣傾四坐屹如飽<lb/>
<pb n="KR4d0157_WYG_001-9b"/>
霜鷹逺意不受挫公家老先生才髙膽力大生平持正<lb/>
論終不懲寡和延留住江閣屢見月鏡破不將恩奪義<lb/>
朝夕勤磨磋已見器識全致逺誰能柰正如舟楫具風<lb/>
便即轉柂要當度㠶力勢𦂳須少挅行收利渉功舉酒<lb/>
輙先賀<lb/>
　　　贈劉升卿<lb/>
五季詞格卑一往遂不轉勢如屋將摧難用一木撁國<lb/>
家復古初出力賴諸彦探元測天心擷秀空芳甸氣質<lb/>
<pb n="KR4d0157_WYG_001-10a"/>
既雄渾采章復葱蒨炳焉同三代風雅追未變旁收稗<lb/>
官説笑䐑<hi>案笑䐑二字未詳所據考齊民要術有造犬䐑法犬䐑與下鰕蜆句意亦相承或笑字即</hi>
<hi>犬字之訛耶附識於此</hi>時一薦豈將鰕蜆盤盡易鼎俎膳後來失<lb/>
其源多以恠相眩觀濤遺巨浸愛此一漚漩芝蘭向蕪<lb/>
没蕭艾方蔓延顧豈無可觀致逺恐非便方今從雅道<lb/>
英俊爭就選當有紫鸞音一洗時禽囀吾宗富清製金<lb/>
璞飽鎔鍊髙軒肯見臨大軸獲初見盈前森欲動貪讀<lb/>
不知倦呉歈鬭妍媚楚些發哀怨暗芳啼曉露白月垂<lb/>
<pb n="KR4d0157_WYG_001-10b"/>
秋練肅肅天廟儀遲遲洞宫宴建標凌倒景勝氣來酣<lb/>
戰古人用意處窺闖應已徧不然新詩中安得衆體見<lb/>
從來絶妙處經眼不容眴歘起追其蹤險若挽飛電豈<lb/>
容隨俗好展轉就縈纒公當英少年筆力十分健更期<lb/>
策髙足勿受塵泥濺一朝奮餘勇名埸誰敢擅揚光雲<lb/>
霓上聲價彌海縣方知掣鯨手不足臨淵羡<lb/>
　　　次韻李彦淵送春<lb/>
殘花啼宿露惜與芳春辭多情被花惱寫入栁枝詞落<lb/>
<pb n="KR4d0157_WYG_001-11a"/>
絮惹芳草新荷㸃清池去意不可挽酹以碧玉巵<lb/>
　　　鄭守宣化齋前雙蓮<lb/>
使君致逺器清塗乆飛轍聖朝念逺民分符暫還輟名<lb/>
齋以宣化立意豈虚設勤勤布德意宿弊除根穴坐令<lb/>
千里間歌頌自填噎聲聞聽卑耳祥應為之發歘從齋<lb/>
前池共蔕丹葩結雙娥殊勝姿同駐凌波韈皎如寒鑑<lb/>
中清影兩竒絶方知報政速顧豈待期月行觀拜褒詔<lb/>
飛纓覲丹闕<lb/>
<pb n="KR4d0157_WYG_001-11b"/>
　　　題碧玉軒詩<lb/>
燕石乏良質謬當十襲貯鼠璞本腐材笑殺千金賈取<lb/>
名非其實縱美徒自許惟有氷雪姿堪與瓊瑶伍幽軒<lb/>
清有餘直榦森可數抱節保堅剛凝隂貫寒暑圓虛律<lb/>
琯匀蕭瑟鳴球舉比德兩相宜此君衆所與揭名警浮<lb/>
躁用意非小補<lb/>
　　　題歐陽炳文真止亭<lb/>
前浪與後浪推引不自休誰知橋下水終古何曾流喧<lb/>
<pb n="KR4d0157_WYG_001-12a"/>
寂兩俱遣已自非良謀避喧趨寂者豈免一處收吾人<lb/>
識真際不向中邉求聊復起小亭對此竹檜幽雲煙互<lb/>
明滅草木自春秋諸法如露電乾坤一浮漚試㸔究竟<lb/>
處還有起滅不想當隱几時蕭然任天遊不同習枯禅<lb/>
兀兀守一丘<lb/>
　　　觀瀾閣為羅長卿題<lb/>
贑水出而激交流虎城背﨑嶇三百里方脱灘石礙滔<lb/>
滔遂北之逺與西江㑹揚瀾在其北抝怒兩崖隘舂天<lb/>
<pb n="KR4d0157_WYG_001-12b"/>
雲氣裂拍岸山石碎老蛟千丈强擘水見光怪水初無<lb/>
定形因勢生萬態出石未入江其間幸平快公家起髙<lb/>
閣下瞰鋪練帶天光迷上下山影分向背魚行吹細浪<lb/>
鷺下㸃晴黛氣象日夕佳無一可揀汰獨憐風動地萬<lb/>
竅雜號噫雖微江濤壯波山亦髙大取名遂以此用意<lb/>
知有在西江天設險雄絶難摹繢賴有醉翁詞卓偉盖<lb/>
當代神清鸞鶴逺故里江山在後來揮翰手顧豈易追<lb/>
配因公索題詩愧汗若方頮盛意難虛辱輕作恐終悔<lb/>
<pb n="KR4d0157_WYG_001-13a"/>
以茲進退間捉筆乆不黴牢辭既不獲聊復書梗概聖<lb/>
言如大川到海無邉界百家或可觀時雨集溝澮其餘<lb/>
復細瑣僅若坳浮芥學道當何從於此貴不昧如子識<lb/>
鑒髙終不釣灘瀨定同昌黎公去飽鯨魚鱠<lb/>
　　　題競秀亭<lb/>
逺水恨微茫近山露巖壑是中有佳處逺近理自各危<lb/>
亭枕江干江外羣峯泊森然青玉圭穿空勢如削沙湍<lb/>
與松籟逼耳笙磬作勿言山宜逺近亦殊不惡雲烟半<lb/>
<pb n="KR4d0157_WYG_001-13b"/>
有無月霧帶清薄凝嵐與空翠不受曉雨濯是時崖窽<lb/>
藏秀氣森盤礴方知寸碧岑信美恐難博主人喜賔至<lb/>
宴豆日參錯况有賢弟兄超然解禪縛拄笏望西山心<lb/>
境兩脱畧想當觴詠時險語恣嘲謔何當遊其間時聽<lb/>
穿林雹<lb/>
　　　哀劉志明<lb/>
滋蘭事修潔佩服何陸離誰為風霜慘輕同蕭艾萎芸<lb/>
窓螢罷照蕙帳鶴猶疑有子能傳業皇天還有知<lb/>
<pb n="KR4d0157_WYG_001-14a"/>
　　　遊天竺靈隠寺詩<lb/>
清晨出城西車馬紛颯沓行行巖壑深漠漠霧雨雜雲<lb/>
隂忽披豁海色共蕭䬃幽尋浩莫窮空響時相答地籟<lb/>
笙竽真材纈丹青合潦收猿澗浄寺遶鷲峯匝簷牙向<lb/>
空啄殿脚依山挿空翠撲軒窓乳洞敞閨閤泄雲無定<lb/>
姿欹石半相磕珠燈吐光焰香龍振鱗甲啼煙禽念佛<lb/>
掇蘂蜂供蠟丹井漲靈泉嵒松披艾衲蘿徑勞躋攀風<lb/>
扉自開闔龍天想奔凑飛走亦馴狎同遊今淵雲馳聲<lb/>
<pb n="KR4d0157_WYG_001-14b"/>
乆鞺鞳逸驥誰能追流風不受閘家山富岷峨水驛經<lb/>
䕫峽不應得未曾猶若濟所乏欲去還停騶就石屢移<lb/>
榻共笑香積供未脱腐儒糲重來當一洗尋盟忽忘㰱<lb/>
<hi>原注是時遊皆蜀人上山日食素</hi>
　　　次韻劉寛夫題進此庵<lb/>
使君機鑒髙圓妙等空有一超到真際論古全無友豈<lb/>
更向鴻濛勤勤問何叟以茲了喧靜三三元一九佳哉<lb/>
府中園松竹當花栁於中結圓廬風月供戶牖從來廊<lb/>
<pb n="KR4d0157_WYG_001-15a"/>
廟具朝野注望久難從容膝安廣袤横數肘定煩帷幄<lb/>
籌為指逐獸狗氣吞西江水吸盡才一口坐令世間人<lb/>
仰之如北斗第功髙汗馬許復更稱首方知庵中人元<lb/>
是經綸手<lb/>
　　　題李知監野思亭<lb/>
秋風挾殘暑秋日垂清光行行向城西夾路紅蕖香松<lb/>
岡西北轉中間水雲鄉小亭信佳哉叢篁供晚凉月溪<lb/>
響環珮古來隠城隍斜影分徑栁依依已成行蕭然清<lb/>
<pb n="KR4d0157_WYG_001-15b"/>
思動濶逺無邊傍公云方經始從今闢幽荒豈惜草木<lb/>
富簷宇日舒長此興不退轉來效未易量更欲堅公意<lb/>
留詩冀勿忘<lb/>
　　　書翠波亭<hi>案才邵羅守道墓誌銘有云作堂與亭閣聚書教子且曰所居頗有溪山</hi>
　　　<hi>之勝欲得公詩以發揮幽致因賦翠波亭以贈之盖即此詩也守道名安强廬陵人</hi>
雲谿㵼寒液活碧瑠璃軟山如物外人排空勢偃蹇溪<lb/>
山兩竒絶倒影蘸清淺驚風起蘋末萬竅助號喘誰鋪<lb/>
翠織成一展不容巻<lb/>
<pb n="KR4d0157_WYG_001-16a"/>
　　　醉經堂為段成之作<lb/>
醉者全於酒憂患雖暫捐豈若醉經人因以全於天六<lb/>
經藴妙理深醇道之源是中儻知趣真成中聖賢賢哉<lb/>
段夫子奥學窺古先虚堂得真適心神自陶然不同嗜<lb/>
糟粕釋鑿煩輪扁<lb/>
　　　次韻朱新仲省宿十首<lb/>
天運若循環火中暑方徂中庭月霧薄映空凝有無曉<lb/>
色上丹闕囘光射平湖殿門觀劒集櫑具裝鹿盧<lb/>
<pb n="KR4d0157_WYG_001-16b"/>
新詩神物䕶在處謹誰何讀罷清風來簾旌揺翠波最<lb/>
憐超詣處髙標鬱嵯峨欲學空有心恐似龜茲驘<lb/>
紅塵倦奔馳流汗緣衣縷深堂儘岑寂寢卧殊得所春<lb/>
去能幾時還復見徂暑悠悠天壤間俯仰成今古<lb/>
夕陽淡遥岑晚烟横萬井清風入修竹真契不待請無<lb/>
人共杯杓何許發嘲哂空餘江梅興蒼波千萬頃<lb/>
古井貯寒泉清深不見底銅瓶下纎綆輒輟斗升水取<lb/>
用亦不乏餘冷氷頰齒人生消底物悟此貴知止<lb/>
<pb n="KR4d0157_WYG_001-17a"/>
閏餘先占秋秋至熱難久不知更旬日燈火可親不書<lb/>
告腕欲脱正藉解勞酒誰知比舍郎新釀復烏有<lb/>
老火鑠稚金已滿庚伏節江湖氣候偏殘暑尚屯結頗<lb/>
欲學僧軒灑粉作竹雪蕭然寒意生儻可滌煩熱<lb/>
誰云艱難際儒冠愧兠鍪勝算運帷幄殺氣凛先秋偏<lb/>
師掃狂冦千里行不留㨗書送喜頻行聞甲兵休<lb/>
與作先秋蒲豈若經霜竹堅脆随所養古人戒多欲年<lb/>
來鈆汞鼎丹火猶未伏更須形中神各各司其局<lb/>
<pb n="KR4d0157_WYG_001-17b"/>
神飈轉闕角龍旗振瓊鑾是時天宇淨極望青漫漫更<lb/>
長海月上髙出修竹竿遥知露如珠的皪在仙盤<lb/>
　　　題霧豹齋<lb/>
幽人樂安閒雜世不復顧可憐有為身輕被山林錮豈<lb/>
知曠達士用捨隨所寓聊從隠約中養就扶世具如彼<lb/>
南山豹深藏十日霧一朝文采成蔚然駭狐兎偉哉王<lb/>
夫子術業久饒裕今猶事韜晦盖亦以此故獨於議論<lb/>
間時肯一斑露使得效所長英躔可平步方今正急賢<lb/>
<pb n="KR4d0157_WYG_001-18a"/>
延納非一路願早隨鶴書勿久山間住<lb/>
</p>
<p>
</p>
  </div>
</body>
</text>
</TEI>
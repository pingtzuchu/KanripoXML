<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檆溪居士集巻四</head>
    <p>
<pb n="KR4d0157_WYG_004-1a"/>
欽定四庫全書<lb/>
　檆溪居士集巻四　　　　宋　劉才邵　撰<lb/>
　　制<hi>案黄鑑楊文公談苑學士草文名目漸廣拜免王公將相妃王曰制賜五品以上官曰詔六品</hi>
　　<hi>以下曰勅書集中凡除授降免諸末職亦皆稱制葢鑑所云者指内制而言也才邵嘗為中書舍人</hi>
　　<hi>兼權直學士院兼掌内外制故集中如右文林節秉義郎等皆稱制者皆外制也附識於此</hi>
　　　皇太后贈曽祖制<hi>案宋史全文續通鑑紹興十三年冬十一月庚申日南至</hi>
　　　<hi>合杞天地於園丘太祖太宗並配制辭有恭致明禋既嚴推配之語當是因郊祀而降覃思追</hi>
　　　<hi>封隆祐太后之三代也然史但書大赦而不及襃封之文葢史書於封典多略而不書耳隆祐</hi>
<pb n="KR4d0157_WYG_004-1b"/>
　　　<hi>太后姓韋氏其曽祖之名無可考制云雖嘗從仕豈究逺圖則其生前官職亦不顯云謹附識</hi>
　　　<hi>於此</hi>
勑朕肇新盛典恭致明禋稽哲王尊祖之文既嚴推配<lb/>
副長樂念親之意敢後襃封申賁曽門益隆茂渥皇太<lb/>
后曽祖某性資莊重志操端良既全徳以在躬乃安時<lb/>
而適已雖嘗從仕豈究逺圖儲厥福祥及于孫子惟流<lb/>
光之不泯宜後裔之克昌慈顔方奉於母儀恩典宜高<lb/>
於戚屬永惟重祖當致襃封増煥王章遂荒徐土英靈<lb/>
<pb n="KR4d0157_WYG_004-2a"/>
如在愍冊其膺可<lb/>
　　　曽祖母制<lb/>
勑天心從欲子道獲伸日奉親闈恭承慈訓式麗郊報<lb/>
丕擁神休博施濟澤之恩申錫外家之慶増輝重祖祗<lb/>
遹舊章皇太后曽祖母某氏凝資冲粹率履温恭克遵<lb/>
圖史之規用致閨門之睦積其善慶施及後人位居永<lb/>
信之尊禮備慈寧之養眷惟先廟當極殊榮爵既從夫<lb/>
封冝申錫用昭卹典永賁泉扄靈而有知庻其來享可<lb/>
<pb n="KR4d0157_WYG_004-2b"/>
　　　祖制<hi>案韋太后祖名無考制云藏用自全韜光不耀知為未嘗從仕者制末謂俾臨淮海</hi>
　　　<hi>之大邦増重真王之賜履當是追封為臨海郡王</hi>
勑高宻仁厚自知後世之興文徳賢明葢出長孫之族<lb/>
推原所自崇報宜先敷錫神釐光昭祖武皇太后祖某<lb/>
履道夷坦禀資粹明藏用自全韜光不耀致善慶之彌<lb/>
積至賢孫而克昌徳配姜任名高馬鄧兹錫流根之澤<lb/>
用伸告第之榮俾臨淮海之大邦増重真王之賜履欽<lb/>
承茂渥保佑後人可<lb/>
<pb n="KR4d0157_WYG_004-3a"/>
　　　祖母制<lb/>
勑朕祗率先猷肇嚴大報茂膺神貺爰霈湛恩襃崇母<lb/>
家厥有常典及其祖廟錫以愍章皇太后祖母某氏懿<lb/>
行内全淑聲外著克備宜家之美平施睦族之仁善相<lb/>
其夫以昌厥後至孫而大配極居尊推原慶祥褒進大<lb/>
國尚其不泯歆此茂恩可<lb/>
　　　父制<hi>案宋史韋賢妃傳建炎改元遥尊妃為宣和皇后封其父安道為郡王是制云定省</hi>
　　　<hi>晨昏方致東朝之養當是后還居臨安後因郊祀而追晉爵號者</hi>
<pb n="KR4d0157_WYG_004-3b"/>
勑大姒致徽音之續慶本維莘和熹應石臼之祥福縁<lb/>
平壽發源有自褒典務隆兹因熈事之成申錫王章之<lb/>
寵皇太后父某全徳自晦存誠貴真善積諸躬澤流於<lb/>
後克生聖女正位慈闈定省晨昏方致東朝之養崇功<lb/>
報徳宜移靈文之園邦之棟梁錫以愍冊所憑益厚其<lb/>
尚知歆可<lb/>
　　　母制<lb/>
勑朕奠玉薦誠升禋報貺難專享於介福肆誕錫於多<lb/>
<pb n="KR4d0157_WYG_004-4a"/>
方増賁外家式申殊渙皇太后母某氏躬全懿徳譽藹<lb/>
壼儀豈惟克謹於蘋蘩葢亦能遵於圖史丕昭懿範冝<lb/>
厚卹章開渭水之祥實縁餘慶飾觀津之壤敢後追褒<lb/>
進兼兩國之封庸示非常之典淑靈不泯厚澤宜膺可<lb/>
　　　皇后贈曽祖制<hi>案宋史憲聖吳皇后傳紹興十三年詔立貴妃吳氏為皇后追</hi>
　　　<hi>王三代據宋史全文續通鑑冊立皇后在是年之閏四月而是制云昭報伸於元祀又云誕錫</hi>
　　　<hi>渙恩則亦係冬至郊祀覃恩制末云申加亞保葢至是又加贈少保耳以下追贈各制當俱係</hi>
　　　<hi>同時所撰附識於此</hi>
<pb n="KR4d0157_WYG_004-4b"/>
勑朕祗膺駿命順考彞章推䇿迎於上元昭報伸於元<lb/>
祀丕承靈貺誕錫渙恩眷惟后族之親宜及曽門之逺<lb/>
皇后曽祖某禀資莊厚植徳粹和既積慶以有餘肆開<lb/>
祥而益大儲其介福以及曽孫位隆坤極之儀徳著徽<lb/>
音之嗣推原厚澤寵錫褒章申加亞保之華増煥重泉<lb/>
之襚惟靈不泯尚享兹榮可<lb/>
　　　曽祖母制<lb/>
勑朕肇講彌文用嚴大報丕擁神靈之貺肆推敷錫之<lb/>
<pb n="KR4d0157_WYG_004-5a"/>
恩眷惟戚姻宜及重祖皇后曽祖母某氏秉柔明之徳<lb/>
懐淑慎之心率履不違發輝及逺慶流後裔位正長秋<lb/>
佐孝養以盡恭昭陰教而咸穆原其所自實賴前芬兹<lb/>
錫褒章増輝先廟淑靈不昧渥典其歆可<lb/>
　　　祖制<hi>案制云進列孤卿之位介於師保之間當是加贈少傅者此二代名俱無考</hi>
勑朕寅奉丕基紹開興運克致寧神之祀用伸報本之<lb/>
誠兹錫湛恩以昭慈嘏位既冠於王寢澤宜及於祖宫<lb/>
皇后祖某履道淵冲存心仁厚既懐才而自晦宜錫羨<lb/>
<pb n="KR4d0157_WYG_004-5b"/>
於無窮及孫而昌受報於顯陟坤儀之正位播周雅之<lb/>
徽音爰推徳澤之源冝厚褒封之典進列孤卿之位介<lb/>
于師保之間歆此殊榮永賁幽穸可<lb/>
　　　祖母制<lb/>
勑朕飭躬齊戒展事泰壇受神之釐其敢專享爰敷慶<lb/>
澤以賚多方乃眷戚姻及其王母皇后祖母某氏體全<lb/>
柔懿徳茂温恭承祀肅於沼蘋循禮嚴於珩珮務儲徳<lb/>
善用啓福祥兹進錫於殊恩以増光於厚土䰟其如在<lb/>
<pb n="KR4d0157_WYG_004-6a"/>
尚克欽承可<lb/>
　　　父制<hi>案宗史憲聖吳皇后傳父近以后貴累官武□郎贈太師追封吳王是制云冠於三</hi>
　　　<hi>少則但加少師耳又考宋史外戚傳吳益於孝宗時進太師則近當復於乾淳間加贈如子官</hi>
　　　<hi>耶附識於此</hi>
勑西漢置觀津之邑葢厚竇親東都䟽平壽之封用褒<lb/>
鄧訓朕稽㕘前古祗遹舊章肆推祭澤之恩申錫后家<lb/>
之寵式隆卹典加賁禰宫皇后父某徳迪中和性全通<lb/>
敏雖登仕籍才不盡施益濬慶源用能及後是生淑徳<lb/>
<pb n="KR4d0157_WYG_004-6b"/>
之媛允協俔天之祥教被宫闈化行海宇宜副念親之<lb/>
意爰敷告第之榮賁厥九原冠于三少尚其不泯新渥<lb/>
宜承可<lb/>
　　　母制<lb/>
勑朕揆景至之辰秩國陽之祀禮成樂備茂擁神休式<lb/>
舉彞章敷錫遐邇眷惟懿戚宜厚慈親肆加褒封丕昭<lb/>
異數皇后母某氏出自令媛嬪于高門克遵圖史之規<lb/>
茂著欽和之譽是生賢女正位中闈比徳姜任騰芳風<lb/>
<pb n="KR4d0157_WYG_004-7a"/>
雅兹追惟於母教宜申錫於綸章爰䟽曲阜之區用比<lb/>
靈文之寵尚其能享永賁幽扄可<lb/>
　　　吏部尚書羅汝楫贈父制<lb/>
勑朕寅奉丕圖率循彝典克致肇禋之禮用申報本之<lb/>
誠敷錫神釐博施濟澤眷惟從列宜及慈親具官某父<lb/>
懐徳韜光履和處順仁厚推於宗族聲猷著於月評積<lb/>
善獲祥如汝有幾克膺壽福仍享康寧<hi>案史稱汝楫以諫議大夫遷吏</hi>
<hi>部尚書旋除龍圖學士知嚴州秩滿請祠居䘮未終而卒年七十則其父在當時已年近期頤矣故制有積善</hi>
<pb n="KR4d0157_WYG_004-7b"/>
<hi>獲祥如汝有幾克膺夀福仍享康寜之語附識於此</hi>既及子而遂昌况其身之親<lb/>
見蚤攄逺業備歴清華臺諫高蹇諤之風銓綜擅公方<lb/>
之譽肆加進秩用顯教忠祗服恩榮益綏福履可<lb/>
　　　贈母制<lb/>
勑朕揆日迎長欽柴秩祀既備膺於靈貺宜申錫於渙<lb/>
恩澤之所覃不間幽顯具官某母某氏秉心純粹率履<lb/>
温恭善既宜家仁推睦族積其餘慶施及後人是生嗣<lb/>
賢位登禁從兹博施於惠澤用伸錫於美名靈其有知<lb/>
<pb n="KR4d0157_WYG_004-8a"/>
庶克顧享可<lb/>
　　　贈故妻制<lb/>
勑朕恭致郊禋克膺神貺乃大推於慶澤以廣被於寰<lb/>
區矧惟侍從之賢夙賴室家之助淑聲未逺褒典宜崇<lb/>
具官某故妻某氏禀性惠和禔身柔順克謹蘋蘩之職<lb/>
茂隆閨閫之儀豈謂降年莫諧偕老嘉名申錫泉隧増<lb/>
光尚冀營䰟永歆茂渥可<lb/>
　　　贈妻制<lb/>
<pb n="KR4d0157_WYG_004-8b"/>
勑祗率舊章用嚴毖祀禮文咸舉慈嘏備膺眷予侍從<lb/>
之近臣方賴温恭之内助兹惟祭澤宜茂渙恩具官某<lb/>
妻某氏資禀粹和行全柔懿允協室家之美茂遵圖史<lb/>
之規爰錫嘉名兹為異數用丕昭於懿徳以増煥於私<lb/>
庭祗服殊榮益綏新祉可<lb/>
　　　太師秦檜贈曽祖制<hi>案宋史姦臣傳紹興十二年加秦檜太師進封魏國</hi>
　　　<hi>公</hi>
勑朕聿開興運肇舉明禋迎甲子之上元推祖宗而並<lb/>
<pb n="KR4d0157_WYG_004-9a"/>
侑誠通高厚惠浹幽明眷惟同徳之臣實茂格天之業<lb/>
既崇功而益懋宜厚澤之加隆錫以殊恩及其重祖具<lb/>
官某曽祖某器資閎達志操修明問學貫於古今仁愛<lb/>
孚於州里嘗被凶盜為竊所藏吏欲責賕請深文而致<lb/>
之死與而不吝願當罪而全其生擴兹平恕之心宜獲<lb/>
人神之助善既積而有慶徳及逺而復興克生裔孫惟<lb/>
時碩輔賴謀謨之經逺致内外之咸寧風雨時而百穀<lb/>
成禮樂興而庶事備答殊勲以崇報稽盛徳以發源申<lb/>
<pb n="KR4d0157_WYG_004-9b"/>
錫褒封丕昭懿行光靈不泯茂典其承可<lb/>
　　　曽祖母制<lb/>
勑朕熈柴壇而承祀禮既備成坐宣室以受釐義難專<lb/>
享敷錫神靈之貺博施濟澤之恩矧成績之獨高宜追<lb/>
褒之逺及具官某曽祖母某氏凝姿冲粹禮貎温恭懿<lb/>
範著于閨門徳聲播於姻黨積其善慶燕及曽孫謀猷<lb/>
罄入告之忠宗社獲再安之福肆丕昭於彞典以申賁<lb/>
於曽門其享兹榮益綏爾後可<lb/>
<pb n="KR4d0157_WYG_004-10a"/>
　　　祖制<hi>案檜祖不知其名制云恬養丘園葢未嘗從仕者史稱才邵當權臣用事之時雍容</hi>
　　　<hi>遜避以全名節而此為檜祖草制乃有道義接丘軻之傳勲名真伊吕之佐二語何獻諛乃爾</hi>
　　　<hi>耶抑有所授之者耶謹附識於此</hi>
勑朕揆日迎長燎柴拜貺備車旗器服之盛燕神祇祖<lb/>
考之靈爰推錫類之恩用廣及親之典式遵彝憲用報<lb/>
元勲具官某祖某識粹而明器宏以逺備全徳業恬養<lb/>
丘園市義不待於馮驩削契自同於樊重譽傳邦族惠<lb/>
及羇窮克開有後之祥遂享無窮之慶惟予嘉輔實爾<lb/>
<pb n="KR4d0157_WYG_004-10b"/>
慈孫道義接丘軻之傳勲名真伊呂之佐出陪興運獨<lb/>
奮顯庸副其尊祖之心霈此流根之澤疏封從舊申賁<lb/>
増榮尚冀光靈克歆渙渥可<lb/>
　　　祖母制<lb/>
勑朕展事國陽薦誠郊燎迎天元而推筴庶祖武之増<lb/>
光丕擁神休誕敷祭澤具官某祖母某氏躬全懿徳行<lb/>
著壼儀夙嚴環珮之音克謹蘋蘩之薦源深流逺善積<lb/>
慶餘是生聞孫熈我鴻烈兹盛儀之克舉推惠術以宜<lb/>
<pb n="KR4d0157_WYG_004-11a"/>
先爰即舊封申加明命尚期歆格服此寵榮可<lb/>
　　　父制<hi>案檜父名無考制云為宰玉山政成民悅播在風謡葢嘗為玉山令而有善政者當</hi>
　　　<hi>因檜之惡故志傳皆不載其名耳</hi>
勑朕躬致精禋禮嚴陟配爰推惠澤誕錫神釐眷予論<lb/>
道之臣厚爾教忠之報廟封予善國典率常具官某父<lb/>
某道契鄰幾才堪經國名登桂籍為宰玉山志大氣閎<lb/>
屈於撫字政成民悅播在風謠名酒尊以長官表清徳<lb/>
之徹底歌賢令如李起䝉功利以至今宜十事之永傳<lb/>
<pb n="KR4d0157_WYG_004-11b"/>
垂千載而不泯儲其福履施及子孫是生名世之才當<lb/>
朕公師之任勲高彝鼎聲滿華夷方崇徳而報功驗流<lb/>
光於厚澤撫封雖舊申命維新夫積善在身垂烈于後<lb/>
忠嘉濟世豈獨傳韋氏之一經徳慶源深將逺過張家<lb/>
之三相其歆承於殊渥益保佑於後人可<lb/>
　　　前母制<lb/>
勑惇宗將禮周待姬旦而行㳙選休成漢美泰元之貺<lb/>
朕㕘稽前古圖任真賢措國勢於覆盂致寰區之奠枕<lb/>
<pb n="KR4d0157_WYG_004-12a"/>
肇修縟典克舉明禋肆推錫類之恩以副念親之意具<lb/>
官某前母某氏體全柔静行著淳和夙敦承祀之恭深<lb/>
協宜家之美遂儲餘慶以燕後昆兹即舊封用申殊渥<lb/>
式隆恩襚永賁泉扄可<lb/>
　　　母制<hi>王栐燕翼貽謀録真宗天禧元年八月辛未詔文武京朝官父不在無嫡母者許叙</hi>
　　　<hi>封本生母然則封本生母者自天禧始也附識於此</hi>
勑茂對休辰克成熈事爰施曠澤用廣殊恩眷惟台鼎<lb/>
之元勲宜厚親闈之報禮肆頒明命増渙私庭具官某<lb/>
<pb n="KR4d0157_WYG_004-12b"/>
母某氏禀質懿和凝姿惠淑全此睦婣之美施於内外<lb/>
之親時然後言導之以善隨其長幼之異必有開警之<lb/>
辭從夫守婦道之常訓子以義方之正躬備欽和之徳<lb/>
人懐愛仰之心能率禮以無違宜開祥而有衍是生良<lb/>
弼獨斡化樞運高世之逺圖成中興之嘉績推原厚澤<lb/>
昭示褒章肆申兩國之封加賁重泉之襚淑靈如在渥<lb/>
典宜膺可<lb/>
　　　妻制<hi>案宋史姦臣傳建炎四年檜與妻王氏及僕婢一家自軍中航海歸行在制謂深得</hi>
<pb n="KR4d0157_WYG_004-13a"/>
　　　<hi>順從之正曽無夷險之殊葢指其事</hi>
勑朕肇舉上儀用嚴大報兹誕膺於靈貺肆敷錫於多<lb/>
方矧惟協徳之宗臣實賴宜家之内助其推褒典以示<lb/>
殊恩具官某妻某氏毓徳粹和秉心淑慎出自高華之<lb/>
系歸于徳慶之門相待如賓能勸以義深得順從之正<lb/>
曽無夷險之殊兩族相輝位槐庭而冠三事諸姑而降<lb/>
乘魚軒者踰十人圖史傳家世之清芬富貴以謙光而<lb/>
自牧兹博施於惠術用載舉於徽章爰即舊封特加申<lb/>
<pb n="KR4d0157_WYG_004-13b"/>
命其承茂渥益介繁禧可<lb/>
　　　皇兄安時除節度使制<hi>案史載徽宗三十一子無所謂安時者世系表</hi>
　　　<hi>亦無其名並無授寧國軍節度使及封天水縣侯者或其後復加秩晉爵史不及詳耳特安時</hi>
　　　<hi>二字宗室中無此輩行或因近屬不斥其名而稱字歟蘇舜欽聞見雜録云太宗即位以太祖</hi>
　　　<hi>諸子皆稱皇子曰猶我子也其後皇族遂不分䟽宻尊卑皆加皇字故有皇兄之類非典故也</hi>
　　　<hi>然則安時亦不必定為徽宗所出特高宗之羣從耳附識以備考</hi>
門下帝堯至治明俊徳而終於和萬邦光武中興復宗<lb/>
統而有以親九族欲厚本根之庇實資屏翰之良朕祗<lb/>
<pb n="KR4d0157_WYG_004-14a"/>
遹詒謀率循成憲方撫紹開之運致隆敦叙之恩乃眷<lb/>
懿親時惟近屬俾遂分於將閫以増固於宗城爰集朝<lb/>
紳肆揚制綍具官某器閎以達識粹而明夙惟徳義之<lb/>
優克稱神明之胄潛心務學信閲理以居多率履閑邪<lb/>
知為善之可樂頃分留務兼掌奉祠始終十年恭勤一<lb/>
節疇其望實寵以恩華是用付元戎之節旄宅侯邦之<lb/>
土宇増陪奉邑併衍真租非但遂遷實惟明陟於戲漢<lb/>
制啓於九國疆土裂二等之封周道顯於三王本支膺<lb/>
<pb n="KR4d0157_WYG_004-14b"/>
百世之慶其務全於信厚以永保於寵榮可特授寧國<lb/>
軍節度使權主奉益王祭祀進封天水縣開國侯加食<lb/>
邑五百户實封二百户主者施行<lb/>
　　　吳葢除節度使制<hi>案宋史外戚傳葢字叔平與兄益俱聖憲皇后之弟以后</hi>
　　　<hi>貴加文州刺史累加武寧軍節度使開府儀同三司少保封新興郡王制謂進封開國公想此</hi>
　　　<hi>時初封公後乃升少保而晉郡王耳附識於此</hi>
門下朕御衆總戎允賴節旄之任推忠衞上尤資肺腑<lb/>
之親惟時戚畹之英宜舉齋壇之冊亶敷渙號誕告明<lb/>
<pb n="KR4d0157_WYG_004-15a"/>
庭具官某性禀温恭才推通敏雅有深宏之量克循寛<lb/>
厚之風䕃籍兼榮曾無驕侈之習謙冲自牧每懐靖慎<lb/>
之心譽處既隆聲華彌茂雖嘗居於任使殊未究於猷<lb/>
為爰錫綸章式遵國典俾殿蜀川之巨屏肇建幕府之<lb/>
高牙神旂増煥於戎容琳館肅承於真御仍受昕朝之<lb/>
謁肆開公社之封申衍爰田就加實户併褒寵數庸示<lb/>
眷懐於戲席慶天婣兹厚親親之懿兼疇才望庶全將<lb/>
將之能其益務於禔身以丕揚於休命可特授寧武軍<lb/>
<pb n="KR4d0157_WYG_004-15b"/>
節度使依前提舉佑神觀奉朝請進封開國公食邑五<lb/>
百户食實封二百户主者施行<lb/>
　　　普安郡王妻郭氏封郡夫人制<hi>案宋史孝宗本紀初封建國公</hi>
　　　<hi>紹興十二年正月進封普安郡王宋史全文續通鑑尤若訥曰普字乃並日明兩作之象殆天</hi>
　　　<hi>授也郭氏即成穆皇后當時封咸寧郡夫人</hi>
勑朕惇叙宗藩肆推恩典方燕室家之慶宜嘉褒寵之<lb/>
隆某氏禀質懿和秉心端静克謹壼儀之訓深通圖史<lb/>
之規當有殊恩用昭柔範乃錫郡封之壤俾膺象服之<lb/>
<pb n="KR4d0157_WYG_004-16a"/>
華益務温恭以承嘉命可<lb/>
　　　擬韓世忠加恩制<hi>案自此以下三制當亦紹興十三年郊祀推恩故事</hi>
勑朕祗率累朝之大典丕昭元祀之上儀璧玉華光兼<lb/>
致精純之薦簫管備舉肆宣皦繹之音神人以和福禄<lb/>
來下特博施於純嘏宜先及於舊勲爰擇令辰誕揚渙<lb/>
號具官某處躬莊厚秉徳忠純屹然勁銳之資濟以沈<lb/>
雄之量韜傳龍豹素推料敵之明陣列鸛鵝獨奮陷堅<lb/>
之勇屢疇功閥備載旂常兼三鎮之節旄聨上公之衮<lb/>
<pb n="KR4d0157_WYG_004-16b"/>
繡頥神真館列位王藩<hi>案宋史紹興十一年世忠抗䟽言秦檜誤國檜諷言者論之世</hi>
<hi>忠連䟽乞解樞宻柄且乞骸遂罷為醴泉觀使奉朝請封福國公十二年改瀛國公節鉞如故十三年封咸安</hi>
<hi>郡王故此云頤神真館列位王藩也</hi>高而不危葢惟侯度之謹卑以自牧<lb/>
務全謙徳之光<hi>案史稱世忠既解兵柄杜門謝客絶口不言兵時跨驢擕酒縱游西湖部曲舊</hi>
<hi>將不得一見其面制所謂高而不危惟侯度之謹卑以自牧全謙徳之光為道其實云謹附識於此</hi>屬熈<lb/>
事之克成宜神釐之均錫乃舉褒崇之典用酬陪侍之<lb/>
勤申衍圭腴併加真食兹惟新渥式示殊私於戲櫜弓<lb/>
矢而戢干戈時雖臻於偃武聼皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>而思將帥朕方厚<lb/>
<pb n="KR4d0157_WYG_004-17a"/>
於念功其茂對於恩崇以益綏於燕譽可<lb/>
　　　擬孟忠厚加恩制<hi>案宋史外戚傳忠厚字仲仁隆祐太后之兄官至保寧軍</hi>
　　　<hi>節度使歴判鎮江府明州紹興府福州建康府平江府</hi>
勑朕王道盛則禮樂興致治莫先於復古威械藏而爼<lb/>
豆布因時有貴於彌文崇壇隆八陛之規精意廸一純<lb/>
之薦既備膺於靈貺宜加惠於臣工眷惟屏翰之良肆<lb/>
舉褒崇之典誕揚贊册敷告朝紳具官某識粹而明量<lb/>
閎以逺性禀中和之則學通竹素之傳自歴要塗夙馳<lb/>
<pb n="KR4d0157_WYG_004-17b"/>
雋譽仍席昭茲之慶允為戚屬之英列朝位於三孤擁<lb/>
將壇之六纛㕘籌樞府受社王藩頃方籍於壯猷俾徃<lb/>
司於留鑰以職來祭載嘉脩貢之恭拜貺於郊兹沛均<lb/>
釐之澤式頒奉邑申衍真租庸示寵光丕昭眷意於戲<lb/>
俾緝熈于純嘏誠既格於堪輿用敷錫厥庶民福宜先<lb/>
於貴近往祗茂渥益懋令圖可<hi>案史稱忠厚與秦檜僚壻而檜心忌之判紹興</hi>
<hi>府時郊赦加恩令吳棫作謝表有本無時才出為世用之語中丞詹大方希檜意論忠厚表辭輕侮遂罷為醴</hi>
<hi>泉觀使當即此時也附識於此</hi>
<pb n="KR4d0157_WYG_004-18a"/>
　　　擬張浚加恩例制<lb/>
勑朕推䇿近於上元秩祀伸於大報臨中壇而四方承<lb/>
宇帝命不違受大球而百禄是遒天休滋至均錫厖鴻<lb/>
之祉宜先勲舊之臣播告治朝誕揚明命具官某性資<lb/>
莊重徳量深閎備宣藩翰之勞雅著威名之肅敦陳整<lb/>
旅卓然御衆之才因利制權允矣乘機之智戎功屢奏<lb/>
勲閥彌高神旗專方面之儀華衮聨上公之貴列王藩<lb/>
而䟽寵就真館以奉祠<hi>案宋史全文續通鑑紹興十一年冬十月辛酉張浚除崇信軍</hi>
<pb n="KR4d0157_WYG_004-18b"/>
<hi>節度使充萬壽觀使以浚不附和議秦檜不悅遂以母老乞祠故制云就真館以奉祠也</hi>玆疇顯相<lb/>
之勤宜厚褒崇之典爰加多邑倂衍真腴丕昭懋賞之<lb/>
公以侈高靈之貺於戲漢世全功臣之封禄適當偃革<lb/>
之時周家錫魯國之土田播在告神之頌益隆譽處用<lb/>
稱恩榮<lb/>
　　　司勲貟外郎陳康伯關陞郎中制<hi>案宋史列傳康伯字長卿</hi>
　　　<hi>弋陽人宣和三年上舍歴官尚書左僕射同中書平章事其遷户部司勲郎中在紹興八年以</hi>
　　　<hi>大計得調故云關陞也謹附考</hi>
<pb n="KR4d0157_WYG_004-19a"/>
勑具官陳康伯天官之屬冠於郎選叙其正位是惟舊<lb/>
章爰因積閲之勞兹舉陟明之典以爾風猷寧逺操履<lb/>
端良學有淵源才惟通敏備更事任藹著聲華宜稽辨<lb/>
等之文俾陟正員之任列職雖舊申命維新其務欽承<lb/>
益隆譽處可<lb/>
　　　陳炳等轉官制<hi>案宋史禮志紹興十四年始築壇天寧觀橋東立石主置泰社</hi>
　　　<hi>宋史全文續通鑑載十三年二月乙已臨安府建泰社泰稷丙午築圜丘以十三年冬始行郊</hi>
　　　<hi>祀大禮考之則築壇當在是年無疑史志誤也炳宋史無傳處州府志龍泉人官提轄文思院</hi>
<pb n="KR4d0157_WYG_004-19b"/>
　　　<hi>今制云凡兹賦役實藉宣勤則當時或為將作監者也附識於此</hi>
勑肇建泰壇用嚴大報凡兹賦役實籍宣勤爾等祗事<lb/>
有勞宜加褒勸進官一列其克欽承可<lb/>
　　　馬耆年等轉官制<hi>案宋史全文續通鑑紹興十二年十一月程克俊請興學</hi>
　　　<hi>校乃命禮部討論取㫖十三年春正月詔以岳飛宅為國子監制云興崇學校以育人材参稽</hi>
　　　<hi>舊章立為成法考訂緒正葢有司存則馬耆年等乃禮部官屬也</hi>
勑朕興崇學校以育人材稽㕘舊章立為成法考訂緒<lb/>
正葢有司存爾等祗事恪勤備宣勞勩奏篇來上宜有<lb/>
<pb n="KR4d0157_WYG_004-20a"/>
褒遷務稱所䝉益思自勵可<lb/>
　　　蕭保叙官轉官制<hi>案蕭保仕履無考制云俾還横列仍領兵團考宋史職官</hi>
　　　<hi>志客省使四方館使東西上閤門使謂之横班則保當以閤門使而兼團練者附識以備考</hi>
勑朕肇建泰壇用嚴大報凡預宣勤之數咸加進秩之<lb/>
恩具官某祗事有勞宜膺褒勸俾還横列仍領兵團其<lb/>
務欽承益圖報稱可<lb/>
　　　陳正輔轉官制<hi>案制云煮海之利助經費為多是正輔當為職掌鹽法之官然</hi>
　　　<hi>考宋史職官志提舉茶鹽司掌煮海摘山之利以通啇阜財無專司鹽法者而制獨不及茶法</hi>
<pb n="KR4d0157_WYG_004-20b"/>
　　　<hi>或舉其重者而言或紹興間曽專置提舉鹽法之官而史不及詳歟附識以備考</hi>
勑煮海之利助經費為多能推行法意使嵗課増羡宜<lb/>
有褒勸爾為使屬宣力居多進階一等示不忘勞益務<lb/>
恪勤以舉乃職可<lb/>
　　　逯選等轉官制<hi>案應劭風俗通漢大司馬逯並鄭樵通志後漢有逯明廣平人</hi>
　　　<hi>唐夏官郎中逯仁傑河陽人宋皇祐登科逯昂逯堪元祐逯勉大名人選當即昂堪勉之後人</hi>
　　　<hi>歟制云參稽法令著為成書爰詔攸司以時編輯當即紹興十二年命禮部討論而勒為成書</hi>
　　　<hi>者又考宋史全文續通鑑十三年冬十月秦檜等上國子監太學武學律學小學勅令格式五</hi>
<pb n="KR4d0157_WYG_004-21a"/>
　　　<hi>十巻或即是書然藝文志不載想未經頒行而旋即散佚耳謹附識</hi>
勅朕欽奉先猷興學養士稽參法令著為成書爰詔攸<lb/>
司以時編輯爾等服勤局事灼見宣勞俾進厥官益思<lb/>
自勵可<lb/>
　　　趙霔轉官制<hi>案宋史職官志禮部僚屬有主客郎中員外掌四夷朝貢凡郊勞授</hi>
　　　<hi>館宴設賜予辨其等而以式頒之而授幣饔餼頒詔書授之事則掌於客省引進使客省引進</hi>
　　　<hi>使舊𨽻臺察靖康以後屬中書省制云肇修信睦將迎之任雖繫近臣而為之佐屬是霔葢當</hi>
　　　<hi>時之引進使也附識於此</hi>
<pb n="KR4d0157_WYG_004-21b"/>
勅使傳之來肇修信睦將迎之任雖繫近臣而為之佐<lb/>
屬亦加遴選爾勤於所職備見宣勞兹示褒陞其祗茂<lb/>
渥可<lb/>
　　　湯保衡轉官制<hi>案宋史全文續通鑑紹興十五年夏四月上諭大臣曰比遣將</hi>
　　　<hi>閩中捕盜令殲渠魁脅從者釋之若措置得宜與推恩制云擒殄妖盗當即此時謹附識</hi>
勅賞典之設輕重眂功爾能奮其智略擒殄妖盜而第<lb/>
賞未稱豈所以示勸哉兹用進階以旌爾勞其務欽承<lb/>
益思自勵可<lb/>
<pb n="KR4d0157_WYG_004-22a"/>
　　　士竒轉官制<hi>案宋史宗室世系表商王元份五世孫武翼郎士竒又平陽郡王孫</hi>
　　　<hi>高宻郡公士竒又昌王宗晟孫贈建寕軍節度使士竒是制云有司嚴考績之法當是曽為守</hi>
　　　<hi>令之官以大計課最而進秩者苐不知三人中孰是耳附識以備考</hi>
勅有司嚴考績之法以旌勞閥雖聨族屬亦所不廢葢<lb/>
以盡公也爾既歴歲時備見恭恪兹用進秩以協彞章<lb/>
其務欽承克全信厚可<lb/>
　　　高暘等轉官制<lb/>
勅爾等方隨使轉將歴逺塗叙進厥官以慰勞勩其思<lb/>
<pb n="KR4d0157_WYG_004-22b"/>
祗服益務恪勤可<lb/>
　　　陳志應轉官制<lb/>
勅具官陳志應朕躬修元祀展事中壇蒐舉禮文先期<lb/>
嚴飭鳩工賦役爾預有勞嘉其勸功賞以進秩益思自<lb/>
竭務稱所䝉可<lb/>
　　　鄭剛中轉官制<hi>案宋史列傳鄭剛中字亨仲婺州金華人登進士甲科歴官四</hi>
　　　<hi>川宣撫副使故云往副封疆之任史又稱剛中治蜀有方畧節制諸軍極其嚴肅故云屹若鼎</hi>
　　　<hi>器鎮於坤維也然制有乃作爵封申衍爰田之語而史不載剛中進封爵土之事或闕書耳此</hi>
<pb n="KR4d0157_WYG_004-23a"/>
　　　<hi>與下魏良臣二制皆因課最加恩者謹附識</hi>
勅虞帝九載陟明以熈庶績周王三歲大計以紀萬民<lb/>
朕稽古訓官而謹邦法之常校功數最而優從臣之禮<lb/>
式彰眷意㒺非至公具官某性資高明智慮深逺譽望<lb/>
益著踐揚愈光曩疇文武之資往付封疆之任屹若鼎<lb/>
器鎮于坤維載觀㑹課之書具應攸司之格用増階秩<lb/>
乃作爵封申衍爰田併推寵數其承朕訓益究乃心可<lb/>
　　　知旴𣅿軍向子固轉官制<hi>案文獻通考旴𣅿縣宋乾徳以後屬泗州</hi>
<pb n="KR4d0157_WYG_004-23b"/>
　　　<hi>紹興以還屢戰屢失末年乃復宋史地理志云南渡後有淮平無旴𣅿葢旴𣅿即招信軍也然</hi>
　　　<hi>考招信於建炎三年升軍宋史全文續通鑑紹興十三年沈該知旴𣅿軍是旴𣅿自為一軍矣</hi>
　　　<hi>史所謂旴𣅿即招信者誤也特當時廢置不常其年月不能盡詳耳子固仕履無考或與該先</hi>
　　　<hi>後為旴𣅿軍者耶附識以備考</hi>
勅具官向子固盱眙當來往之衝政務繁劇非他郡可<lb/>
比爾才資通敏游刃有餘用能宣勤克舉厥職進官一<lb/>
列葢以勸能益既乃心務承朕命可<lb/>
　　　吏部侍郎魏良臣轉官制<hi>案文獻通考紹興四年修立叙遷之法承</hi>
<pb n="KR4d0157_WYG_004-24a"/>
　　　<hi>務郎以上四年即轉朝議中散中奉中大夫七年諸朝請朝議奉直大夫并特恩人以八十員</hi>
　　　<hi>為額宋史職官志載六曹侍郎從四品階正議大夫尚書左右郎中正六品階朝議大夫今制</hi>
　　　<hi>云正六品之官守以七年限以八十人似良臣當時乃左右郎中之職矣考宋史全文續通鑑</hi>
　　　<hi>紹興八年十一月魏良臣行尚書吏部員外郎又十一年權尚書吏部侍郎魏良臣落權字充</hi>
　　　<hi>大金軍前通問使是良臣此時當由員外郎擢左右郎中而權侍郎故制稱亟躋小宰也附考</hi>
　　　<hi>於此</hi>
勅政事攷百工之課至於正六品之官則必守以七年<lb/>
之久限以八十人之數或不拘此法皆為異恩所以待<lb/>
<pb n="KR4d0157_WYG_004-24b"/>
吾左右侍從之臣也具官魏良臣氣懐和粹材術敏通<lb/>
久踐華途亟躋小宰有司稽閲來上是用増爾崇秩徃<lb/>
思祗服以稱朕寵異近臣之意可<lb/>
　　　李鏞轉官制<lb/>
勅除盜所以安民信賞所以報功功之輕重以事為等<lb/>
爾克施方畧凶盜就擒進秩之恩所以示勸其祗明命<lb/>
益盡乃心可<lb/>
　　　解德等轉官制<lb/>
<pb n="KR4d0157_WYG_004-25a"/>
勅賞典之設示信旌勤爾等於軍旅之間克著勞能増<lb/>
進厥秩用加褒勸益思自勉以稱所䝉可<lb/>
　　　仇悆復官制<hi>案宋史列傳悆字泰然益都人大觀三年進士官至寳文閣學士陜</hi>
　　　<hi>西轉運使時金人無故歸侵疆悆力陳非䇿固辭不行秦檜以其異巳落職未幾金師果復陷</hi>
　　　<hi>所歸地乃復悆制置再知明州改平江府制辭有辭難之故遂從降秩及俾還其舊之語即其</hi>
　　　<hi>事也</hi>
勅朕持予奪之二柄法慘舒於四時以道為公經權迭<lb/>
用具官某頃縁識擢進列從班綿歴要塗備更事任向<lb/>
<pb n="KR4d0157_WYG_004-25b"/>
以辭難之故遂從降秩之科既久歴於歲時仍復更於<lb/>
霑宥俾還其舊用示隆寛當務欽承益圖報稱可<lb/>
　　　劉觀復官制<hi>案紹興二十五年詔近歲士風澆薄以訐告為進取之計深害風教</hi>
　　　<hi>可戒飭内外臣有不悛者令御史臺彈奏當重置於法三省樞宻院因奏令刑部開具前後訐</hi>
　　　<hi>告姓名議加黜罰制云互訟之故遂從降秩當即其時附識於此</hi>
勅朕持予奪之二柄法慘舒於四時以道為公經權迭<lb/>
用具官某材資凝逺學術深純暨列禁塗備更事任頃<lb/>
以互訟之故遂從降秩之科既頗歴於歲時復繼更於<lb/>
<pb n="KR4d0157_WYG_004-26a"/>
霑宥俾還其舊用示隆寛當務欽承益圖報稱可<lb/>
　　　李椿年等復官制<hi>案李椿年宋史無傳考宋史全文續通鑑紹興十二年十</hi>
　　　<hi>一月左司員外郎李椿年言乞正經界乃即以椿年為兩浙轉運使措置經界十三年六月坐</hi>
　　　<hi>簽書江陰軍判官㕔公事蔡楶不法不舉核與王鈇張叔獻俱降官尋復原任</hi>
勅具官李椿年等朕以賞罰之二柄法慘舒於四時本<lb/>
貴相資豈嫌迭用爾等並膺識擢臨按列城頃麗微文<lb/>
聊從降秩曽朔晦之無幾見職業之交修方嘉補過之<lb/>
功難拘已行之命其令還舊用示勸能尚既迺心益勤<lb/>
<pb n="KR4d0157_WYG_004-26b"/>
厥職可<lb/>
　　　王觀國除祠部郎官制<hi>案宋史職官志祠部郎掌天下祀典道釋祠廟</hi>
　　　<hi>醫藥之政又建炎三年省併郎曹祠部兼領膳部</hi>
勅具官王觀國夫國家之儲才如醫者之儲藥朕臨御<lb/>
之久閲士為多益知人才之難每興寤寐之嘆旁求逺<lb/>
覽其庶幾乎以爾早中殊科不求聞逹任真推分泊然<lb/>
自得比對便殿占奏可觀祠曹望郎未嘗輕以授人也<lb/>
益勤爾守朕將有取焉可<lb/>
<pb n="KR4d0157_WYG_004-27a"/>
　　　李澗除司封郎官制<hi>案李澗事蹟無考宋史全文續通鑑紹興十五年正</hi>
　　　<hi>月辛酉初耤千畝用司封郎中李澗請也其除郎中當在十五年以前矣附考於此</hi>
勅具官李澗文昌設屬以分治庶務司封掌封爵之事<lb/>
葢古執秩之官差量重輕實資博識以爾性資端静學<lb/>
術通明頃參臺屬刺舉詳審往膺兹選其益勉哉可<lb/>
　　　巫伋等改官制<hi>案巫伋宋史無傳考宋史全文續通鑑紹興二十一年二月伋</hi>
　　　<hi>曽以簽書樞宻院事充大金祈請使二十二年四月伋罷是制云當休兵息民之時設明倫善</hi>
　　　<hi>俗之教稽参成憲立為成書未知所修何書但觀休兵息民之語當是紹興十一二年間初成</hi>
<pb n="KR4d0157_WYG_004-27b"/>
　　　<hi>和議時事而當時伋改何官亦無可考耳附識於此</hi>
勅朕仰惟前代祗遹先猷當休兵息民之時設明倫善<lb/>
俗之教稽㕘成憲立為成書爾等咸以茂異之才膺編<lb/>
綜之任庀職其間具宣勞勩宜加褒進以示勸能兹錫<lb/>
贊書俾遷京秩益思祗服務稱恩榮可<lb/>
　　　潘竑循右儒林郎制<lb/>
勅獲盜有賞所以報功輕重之差存諸格法今兹殄寇<lb/>
爾預有勞集秩䟽恩葢以示勸徃思報稱可不勉哉<lb/>
<pb n="KR4d0157_WYG_004-28a"/>
　　　楊壽隆轉右文林郎制<lb/>
勅具官楊壽隆朕祗率彞章恭修大報凡兹事務爾與<lb/>
宣勤叙進階資以示褒勸往其祗服益勵猷為可<lb/>
</p>
<p>
</p>
  </div>
</body>
</text>
</TEI>
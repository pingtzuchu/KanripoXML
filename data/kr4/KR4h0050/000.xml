<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>妙絶古今</head>
    <p>
<pb n="KR4h0050_WYG_000-1a"/>
欽定四庫全書　　　　　集部八<lb/>
　妙絶古今　　　　　　　總集類<lb/>
　　提要<lb/>
　　　　<hi>臣</hi>等謹案妙絶古今四巻舊無編輯者名氏<lb/>
　　　　前有嘉靖乙卯南贑巡撫談愷刋書序後有<lb/>
　　　　南安知府王廷榦跋但稱為宋人所選而不<lb/>
　　　　得其本末宋史藝文志亦無此書之名今以<lb/>
　　　　元趙汸東山存稿考之盖湯漢所編也漢有<lb/>
<pb n="KR4h0050_WYG_000-1b"/>
　　　　東澗遺集已别著録是編甄輯古文起春秋<lb/>
　　　　左氏傳説眉山蘇氏凡二十一家七十九篇<lb/>
　　　　巻首原序有稱東澗書者即漢之自題其稱<lb/>
　　　　紫霞老人者則趙汝騰所題趙汸謂曽見鄱<lb/>
　　　　陽馬公文有妙絶古今序後於書肆見是書<lb/>
　　　　巻首不載馬公之序今此本亦無之而馬廷<lb/>
　　　　鸞碧梧玩芳集世已失傳惟永樂大典間存<lb/>
　　　　一二亦無此序則其佚久矣書中所録代不<lb/>
<pb n="KR4h0050_WYG_000-2a"/>
　　　　數人人不數首似不足㮣古今作者故趙汸<lb/>
　　　　稱觀馬公詞意若無取焉者獨汸以宋代衰<lb/>
　　　　㣲之故與漢出處大㮣推闡其㫖以為南渡<lb/>
　　　　忍恥亊讐理宗容姦亂政故取左氏國䇿所<lb/>
　　　　載之事以昭諷勸而并及於漢唐二代興亡<lb/>
　　　　之由又取屈原樂毅韓愈送孟東野序歐陽<lb/>
　　　　修蘇子美集序諸篇有感于士之不遇而復<lb/>
　　　　進之于道以庶幾乎知所自反其去取之間<lb/>
<pb n="KR4h0050_WYG_000-2b"/>
　　　　篇篇具有深義因作為題後以發明之凡一<lb/>
　　　　千四百餘言而漢著書之意始明乃知以闕<lb/>
　　　　略議之者由未論乎其世矣書中間有評註<lb/>
　　　　當亦出漢原本今並録存之自序稱壬寅乃<lb/>
　　　　理宗淳祐元年盖猶其未仕時所撰定云乾<lb/>
　　　　隆四十六年十一月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4h0050_WYG_000-3a"/>
妙絶古今序<lb/>
文章之精絶者一代不數人而一人不數篇余自春秋<lb/>
傳訖歐蘇氏㧞其尤得七十有九首盖千載之英華萃<lb/>
矣時同子弟朋友吟諷之善哉今而後有過予陋巷而<lb/>
聞軒縣者必是編也夫淳祐壬寅春東澗書<lb/>
伯紀負竒材游諸公間袐監柴公敬其行西山真公取<lb/>
其學南塘趙公竒其文昔余為江東憲公餘屈致館舍<lb/>
論辯終日因得是編皆諸老之緒言也銖兩之必較毫<lb/>
<pb n="KR4h0050_WYG_000-3b"/>
髮之不差軼梁統之選而過之精矣雖然言之精者道<lb/>
之寄六經其元氣也學者又當亹亹母但求言語句讀<lb/>
之工而已寶祐丁巳三月紫霞老人題<lb/>
<pb n="KR4h0050_WYG_000-4a"/>
妙絶古今序<lb/>
文以載道也孔子曰文不在茲乎言道也周末文勝於<lb/>
是有離道而為文者秦以上書漢以對䇿唐以詩賦取<lb/>
士於是學者以文為進取計而離道益逺矣梁蕭統文<lb/>
選唐姚鉉文粹自謂時更七代理貫六籍畧蕪集英掇<lb/>
菁擷華後有作者不可為已由今觀之其皆載道之文<lb/>
乎抑否乎攷之聖門游夏以文學名而列之四科之末<lb/>
故子貢曰夫子之文章可得而聞也夫子之言性與天<lb/>
<pb n="KR4h0050_WYG_000-4b"/>
道不可得而聞也豈游夏從於陳蔡之間性與天道尚<lb/>
未得聞之與要之文而離道藝焉而已桞桞州言少為<lb/>
文章以辭為工及長乃知文以明道是故抑之欲其奥<lb/>
揚之欲其明踈之無其通應之欲其節激而發之欲其<lb/>
清固而存之欲其重此吾所以羽翼夫道也本之易詩<lb/>
書禮春秋以取道之原參之孟荀莊老榖梁國語離騷<lb/>
太史旁推交通而以之為文其文似矣其果合於道乎<lb/>
後之論桞州者謂其於道何如也余昔以文舉于有司<lb/>
<pb n="KR4h0050_WYG_000-5a"/>
葢學而未能者厯仕三十年尚未聞道竊見今之名家<lb/>
如后渠荆川嘗選擇古人之文以嘉惠學者是編葢宋<lb/>
人所選真西山亦稱許之其曰妙絶以文言抑以道言<lb/>
也無乃資新進末學以為干名應試之階乎䖍之蕭蘭<lb/>
氏得善本授之梓焉請予序之其載道與否當有具眼<lb/>
於驪黄牝牡之外者嘉靖乙邜春正月既望賜進士出<lb/>
身通議大夫都察院右副都御史奉勅廵撫南贛汀漳<lb/>
等處地方提督軍務錫山談愷書<lb/>
</p>
<p>
</p>
  </div>
</body>
</text>
</TEI>
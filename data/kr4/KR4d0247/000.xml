<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>義豐集</head>
    <p>
<pb n="KR4d0247_WYG_000-1a"/>
欽定四庫全書　　　　　集部四<lb/>
　義豐集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案義豐集一巻宋王阮撰阮字南卿<lb/>
　　　　徳安人王韶之曾孫隆興元年進士仕至撫<lb/>
　　　　州守召入奏韓侂胄欲見之卒不往怒使奉<lb/>
　　　　祠歸廬山以終阮少謁朱子於考亭朱子知<lb/>
　　　　南康時阮又從遊故集中有唱酬之作阮之<lb/>
<pb n="KR4d0247_WYG_000-1b"/>
　　　　歸也朱子惜之謂其才氣術略過人而流落<lb/>
　　　　不偶集首有淳祐癸夘呉愈序謂其文無一<lb/>
　　　　字無來處論邊事則鼂賈其倫為記銘則韓<lb/>
　　　　栁其亞今其文集未見所存僅詩一巻盖傳<lb/>
　　　　録者以全集之序弁詩之首也劉克莊嘗跋<lb/>
　　　　其詩謂髙處逼陵陽茶山陵陽者韓駒茶山<lb/>
　　　　者曾幾也岳珂桯史稱阮學於張紫㣲載其<lb/>
　　　　萬杉寺唱和絶句及重過萬杉寺絶句紫㣲<lb/>
<pb n="KR4d0247_WYG_000-2a"/>
　　　　者張孝祥也曾詩祖述黄庭堅張詩則摹擬<lb/>
　　　　蘇軾韓詩則出入於蘇黄今觀阮詩驛騎于<lb/>
　　　　兩派之間各得一體克莊及珂所述固皆為<lb/>
　　　　近實矣珂又記阮所作詩號義豐集刻於江<lb/>
　　　　畔校官馮椅為之序是阮詩本有單行之本<lb/>
　　　　不知何以佚去椅序易以愈序也乾隆四十<lb/>
　　　　六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0247_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0247_WYG_000-3a"/>
義豐集序<lb/>
觀士大夫言行當于其大節不顓于文藝也劉禹錫桞<lb/>
宗元述作雄深法度嚴宻發纎穠於簡古寄至味於淡<lb/>
泊非餘子所及然坐王叔文黨君子惜之士大夫欲為<lb/>
君子者苟人不已知世不吾以則有致命遂志而已窮<lb/>
居不損焉乃若俛仰隨時僥倖得志雖有才美不足觀<lb/>
也已慶元初孽臣竊柄士大夫倚為泰山其門如市吾<lb/>
邑王公先生以蓍蔡之明冰霜之操未嘗一躡其門晚<lb/>
<pb n="KR4d0247_WYG_000-3b"/>
官臨川陛辭奏事柄臣使密客誘致之迄弗徃見奉祠<lb/>
而歸優游山間無一毫隕穫意此曽子所謂𢎞毅之士<lb/>
歟先生所為文無一字無來處葢其多識前言徃行以<lb/>
蓄其徳而又深於憂患才老而氣定故流於既溢之餘<lb/>
嶄然出入意表自其省闈三筞辭嚴而義偉已不肯為<lb/>
舉子之文矣厥後論邊事則鼂賈其倫也為記銘則韓<lb/>
桞其亞也其詩如題浯溪碑蘭亭記金山廟之類折衷<lb/>
古人之得失發越詞令所未言至於感物興懐酬唱嘲<lb/>
<pb n="KR4d0247_WYG_000-4a"/>
詠筆力雄放皆有深意杜少陵其比也頋其平生大志<lb/>
欲禆國論扶王室盡心所事以光祖閥則有在彼而不<lb/>
在此者一不獲伸賚志沒地而以文藝稱于世抑其土<lb/>
苴云耳愈少之時嘗操几杖從先生游今老矣髙山景<lb/>
行之思猶日往月來于懐也其子且為邑惠之博羅稡<lb/>
其文鋟梓以歸屬愈識其巻首藐焉晚進何敢措一辭<lb/>
獨念前軰典刑之老中原文獻之裔去世逾逺一時出<lb/>
處大節後生鮮有聞者孟子曰誦其詩讀其書不知其<lb/>
<pb n="KR4d0247_WYG_000-4b"/>
人可乎故為述其槩云淳祐癸邜夏六月甲子里人呉<lb/>
愈序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>謙齋文録巻三</head> <lb/>
    <p>
<pb n="KR4e0116_WYG_003-1a"/>
欽定四庫全書<lb/>
　謙齋文録巻三<lb/>
　　　　　　　　　　　　　明　徐溥　撰<lb/>
　　引<lb/>
　　　送吳甥吉士南歸詩引<lb/>
吳甥儼今嵗領鄉薦而來得與天下士角藝於春闈再<lb/>
㨗及廷試又在髙等尋被㫖選入翰林為庶吉士方益<lb/>
攻文字以圖他日報稱俄而疾作思歸乃具陳請遂獲<lb/>
<pb n="KR4e0116_WYG_003-1b"/>
俞音予雖欲留之亦不可得也其行有日士大夫有惜<lb/>
其去者多贈之詩顧余可無一言乃亦賦四韻仍僭書<lb/>
數語於前儼為吾女弟之子少已失恃賴祖母鞠育而<lb/>
承其父訓誨以至成立今而歸也兼遂省親之願可為<lb/>
樂矣樂則其疾脱然以去去則速來以副朝廷儲養之<lb/>
意以為科第登庸之光則予亦有光也<lb/>
　　　都亭折柳詩引<lb/>
都亭者何都城之外有亭焉以為置郵之地也折柳者<lb/>
<pb n="KR4e0116_WYG_003-2a"/>
何贈别之舉也古詩所謂反手折楊柳者是也别必於<lb/>
都亭者何車馬之所集道路之所由分也别必有詩者<lb/>
何發乎情形乎言言焉而成聲者也詩必以折柳名者<lb/>
何擬古而作也詩何為而作送蔣恱仲學南歸也恱曷<lb/>
為而歸以國學生待次未及而學於家也曷為送之恱<lb/>
從予授經者也從予送之者誰鄉黨之士仕于朝及凡<lb/>
所與識者也識其人知其所存樂與之處而不忍别焉<lb/>
此情之所不能已也不能已者此詩之所由作也予曷<lb/>
<pb n="KR4e0116_WYG_003-2b"/>
為無詩方有公務弗暇也曷為引之亦有不能已者存<lb/>
乎其情也予情曷存乎恱之所知也恱之所知雖假予<lb/>
言而亦有不待予言者也<lb/>
　　䟦<lb/>
　　　䟦蘇東坡手書後<lb/>
吾鄉山水佳勝昔蘇文忠公愛而居之故其名益著公<lb/>
之居此其事特見於文集與郡志中至訪其手迹僅有<lb/>
所題斬蛟橋八字而已若此種橘一帖乃長洲李應禎<lb/>
<pb n="KR4e0116_WYG_003-3a"/>
携以示予者竊喜此為陽羡故事也遂用模刻于石臨<lb/>
視惟謹不敢失真既又得公乞居常州奏狀乃予家藏<lb/>
舊一小簡言買田事者復次第刻之而周益公謝采伯<lb/>
䟦語各附其後蓋其考據嵗月皆精當可覽若元人一<lb/>
二題詠亦不忍棄焉刻完歸置洑溪書堂所以起鄉人<lb/>
子弟景仰先賢之意豈徒玩其筆畫之妙而已哉<lb/>
　　説<lb/>
　　　巽夫字説<lb/>
<pb n="KR4e0116_WYG_003-3b"/>
粤惟萬氏為古者芮伯萬之裔漢雲臺二十八將有萬<lb/>
脩封槐里侯其家世之逺可徴予同里萬姓者僅一二<lb/>
要之為喬木大族獨非槐里相傳繩繩不絶者歟曰盛<lb/>
者聰頴特達充邑庠弟子員明經飭行出人一頭地乃<lb/>
今應詔貢于春官進試于内廷中式得入太學未幾循<lb/>
例依親南還以予有同門之好告於予曰盛於加冠時<lb/>
賓師以巽夫字之辱諸君子以字呼於盛也於兹有年<lb/>
矣顧未有為字説者以繹其義以俾盛知所從事而自<lb/>
<pb n="KR4e0116_WYG_003-4a"/>
朂焉<hi>缺</hi>
　　贊<lb/>
　　　商少保先生像贊<lb/>
<hi>缺</hi>
<pb n="KR4e0116_WYG_003-5a"/>
</p>
<p>
<pb n="KR4e0116_WYG_003-6a"/>
　　　安素軒難<lb/>
客有難於安素子曰天之生人萬億其類或賤而貧或<lb/>
富而貴或堅而久或柔而脆或揚揚而升或默默而退<lb/>
誰云彼蒼而獨無私同人異與云胡不疑故富貴或可<lb/>
以智取名譽若可以力私終南㨗徑何必往來乎義路<lb/>
詭遇獲禽何必範我而馳驅富貴名利自我取之乞墦<lb/>
揺尾孰得而知而子安履其素若顛若痴惟已所行不<lb/>
隨乎時惟子之守不能韋脂惟道之謀不能變移雖古<lb/>
<pb n="KR4e0116_WYG_003-6b"/>
道之所尚實今人之所嗤子盍不變子之故從今之所<lb/>
宜歟安素子聞之愀然不樂曰是何言之謬耶惟履之<lb/>
初素履行願中庸亦云素位不願惟分之安固執不變<lb/>
豈同小夫物理交戰彼雖文繡非我所羡彼雖膏粱非<lb/>
我所勸徼倖而富貴孰云其為徳安分而貧賤孰云其<lb/>
不善樂夫子之固窮羞子路之愠見故食取充饑藜藿<lb/>
不羡乎膏粱衣取蔽寒緼袍不耻乎衮裳居取避雨茅<lb/>
屋不慕乎華堂無外之求惟徳之將言既歌衞風雄雉<lb/>
<pb n="KR4e0116_WYG_003-7a"/>
之詩而和之曰不忮不求何用不臧吾安吾分終身之<lb/>
臧夷齊首陽千古之臧富貴驕人何足以臧歌竟髙卧<lb/>
不顧客不敢難含媿而去<lb/>
　　行狀<lb/>
　　　先妣何夫人行狀<lb/>
先母何氏諱妙賢世為宜興人父逵輕財好義鄉稱長<lb/>
者母夏氏有賢行卒時先母纔九嵗哀慟如成人後事<lb/>
繼母能順適其意繼母待非其道未嘗以告諸父由是<lb/>
<pb n="KR4e0116_WYG_003-7b"/>
大為父母所愛相攸以歸先君為冢婦年十七矣是時<lb/>
祖母吳夫人猶在見先母年㓜而動循禮度喜謂親戚<lb/>
曰吾家得孝婦門户之興可知矣先祖瓊州府君以事<lb/>
詔繋獄先君北上祖母止之曰爾婦將㝃身姑緩之先<lb/>
母曰父母有難而顧妻子耶先君即日就道既而留京<lb/>
邸三年仰事俯育之用一萃於先母先母奉養極其勞<lb/>
瘁見祖母時或興念流涕不食百方解慰之時時弄兒<lb/>
女以娛目前暮則率諸婦左右或咨禀家事或緝治女紅<lb/>
<pb n="KR4e0116_WYG_003-8a"/>
夜分俟祖母熟睡然後退蓋先祖仕宦兩京逾二十年<lb/>
先母奉養其姑于鄉率如此而於其被難時尤窮窮如<lb/>
也宣徳間嵗饑一夕盗至先母聞撞門聲急亟扶祖母<lb/>
避竹園中俄而失祖母復奔至中堂覔得之仍扶以出<lb/>
賊既去諸婦謂吾母曰何膽大如此脱遇賊何以自處<lb/>
婆婆年老人無傷也母曰正姑年老恐驚悸成疾耳我<lb/>
死何足惜後祖母久病在床晝夜不離側湯藥非親嘗<lb/>
不以進及卒哀毁踰禮是時先祖歿久矣二庶祖母年<lb/>
<pb n="KR4e0116_WYG_003-8b"/>
固少先母一以姑禮事之撫庶叔五人服食必先己子<lb/>
教𨗳漸成相先君為之婚娶故諸叔愛吾母亦如其母<lb/>
焉先君性嚴毅吾母事之無違禮相守五十餘年而相<lb/>
敬如一日嵗時祭享膳羞酒漿極其豐潔客至亦躬自<lb/>
治具以佐先君之懽至老猶親主中饋不以委諸婦也<lb/>
先君敎子弟甚篤供具賓師之禮先母唯恐不至每先<lb/>
君程其課業輙從旁奬諭之見業有端緒者喜形眉睫<lb/>
否則不樂也溥初應鄉試謂曰兒今行矣我有一事不<lb/>
<pb n="KR4e0116_WYG_003-9a"/>
樂溥跪請其故母曰南京繁華之地兒年少未娶恐為<lb/>
所誘不能自持則致辱身虧行矣溥曰兒誠不肖唯恐<lb/>
不能取科第為父母榮此非所患也溥亦不敢一渉非<lb/>
禮以遺親憂及忝官于朝二十餘年再得告歸省所以<lb/>
敎戒溥者尤切平生色仁而氣和接内外屬人謙謙自<lb/>
將至與共衣食則嘗取其薄者居室無嫉妬之行每勸<lb/>
先君納婢妾而先君自不從性勤儉於華麗之飾無所<lb/>
好暇則治麻枲絲繭如小家婦女然財帛當用者雖費<lb/>
<pb n="KR4e0116_WYG_003-9b"/>
不吝祖母之姊之女蚤孤携歸撫育之及長當嫁時祖<lb/>
父之禄入有限也吾母則輟奩具資遺之舅氏兄弟姨<lb/>
妹孤貧者周䘏之始終無厭於他親戚鄰里亦然家所<lb/>
畜奴僕頗衆一撫之以恩嘗曰此皆離父母而來事我<lb/>
者奈何不加恤哉或有過必為之隱諱惟恐家君知之<lb/>
有善輙稱道之加賞勞焉有被斥逐去之幾十年猶感<lb/>
念主母而欲歸者吾母之善行類多可書此特述一二<lb/>
焉初溥之免先君䘮當還朝不能遽舎以去先母諄諄<lb/>
<pb n="KR4e0116_WYG_003-10a"/>
然語之曰吾家世受國恩吾兒當思報効可也我有爾<lb/>
諸弟在爾無以我為憂溥涕泣受敎迄今自抱終天之<lb/>
恨痛哉先母生洪武三十五年五月丁亥卒成化十三<lb/>
年五月己丑享年七十有六子男四人長即溥次濟次<lb/>
瀹次澍女三人嫁同邑吳吉蔣蘭吳經孫男十四人孫<lb/>
女六人曽孫女一人先母初封孺人再封宜人溥始聞<lb/>
訃將歸吏部以聞蒙恩賜祭命有司營塟且給溥驛舟<lb/>
以行是則朝廷之恩固大矣非賴吾父母敎育之力豈<lb/>
<pb n="KR4e0116_WYG_003-10b"/>
有今日溥哀痛悲號有死無隕今卜以卒之年塟于瑞<lb/>
雲山先考庶子府君之墓謹具先母世出行事卒塟之<lb/>
槩請文於執事以昭不朽伏惟哀憐而寵畀之不勝大<lb/>
幸<lb/>
　　墓誌銘<lb/>
　　　中憲大夫鴻臚寺卿齊公夫婦墓誌銘<lb/>
公諱政字以徳姓齊氏世家雲中少即穎異入郡庠為<lb/>
弟子員學業迥出儕輩永樂丁酉試於鄉中式明年㑹試<lb/>
<pb n="KR4e0116_WYG_003-11a"/>
辭乙榜卒業太學宣徳丙午吏部從太學諸生選鴻臚<lb/>
寺序班公在選中或謂公且登科甲公曰此古九賔之<lb/>
職也懼不能稱耳卒就職己酉改鳴贊正統丙辰九載<lb/>
考最擢本寺主簿仍專鳴贊事已而連遭父母䘮服闋<lb/>
復任已已擢寺丞景泰壬申再擢右少卿天順丁丑英<lb/>
宗睿皇帝光復寳位知公練達特擢本寺卿居四年以<lb/>
衰老乞致仕上優詔留之又四年再以為請詔特令歸<lb/>
展墓今上嗣位之初公年已七十有七請休致不已始<lb/>
<pb n="KR4e0116_WYG_003-11b"/>
賜俞允既歸二年為成化丁亥十二月十二日以疾終<lb/>
于正寢訃聞上遣官諭祭以明年某月某日塟于大同<lb/>
縣長安村之先塋公為人體質魁梧音吐洪亮日侍廷<lb/>
陛而禮制習熟動無所失及年既邁恭謹愈甚故累朝<lb/>
特寵眷之遂以諸生至九卿可謂嘉遇也已公之先皆<lb/>
不仕父贈奉直大夫鴻臚寺右少卿妣楊氏贈宜人公<lb/>
原配陳氏封宜人先公卒繼配何氏光禄寺署正瑛之<lb/>
女有賢徳為婦為母皆有可稱以子佑貴封太恭人卒<lb/>
<pb n="KR4e0116_WYG_003-12a"/>
於成化乙巳十一月三十日享年七十有五以明年某<lb/>
月某日合塟公墓子男三人長曰偉錦衣衞鎮撫陳宜<lb/>
人出次曰佐臨淮縣主簿次曰佑鴻臚寺左少卿皆太<lb/>
恭人出女五人長適廣平衞知事許瓊次適太學生田<lb/>
疇次適張子増次適錦衣衞指揮僉事朱顯次適四川<lb/>
總兵傅泰孫男六人曰仲章曰士竒義官曰士恩郡庠<lb/>
生曰仕美曰仕禄曰仲輝女四人長適王宣餘在室曽<lb/>
孫男二人女六人他日佑請於予曰惟先君之塟于兹<lb/>
<pb n="KR4e0116_WYG_003-12b"/>
二十年矣未嘗有銘今不幸遭吾母之䘮將歸治塟願<lb/>
得一言刻石入墓中以逭不孝之罪予久識公且重公<lb/>
能舉其職而公之子復能世其家乃按通政司知事黄<lb/>
榮祖狀序而銘之銘曰<lb/>
於赫皇明大禮斯備朝覲燕饗屹乎廷陛有美齊公袍<lb/>
帶偉如周旋俯仰容聲舒徐歴事累朝惟帝眷顧連疏<lb/>
乞身迫此衰暮其歸既遂其逝何長有子克家公尤不<lb/>
亡何以致之曰有賢助家有所託子有所怙棄養相從<lb/>
<pb n="KR4e0116_WYG_003-13a"/>
于彼九原尚千百載子孫具蕃<lb/>
　　　通議大夫南京刑部右侍郎金公墓誌銘<lb/>
南京刑部右侍郎金公既卒之三月其子麒壽走闕下<lb/>
言先臣歴事三十年官至三品今不幸沒矣兾得䘏典<lb/>
以賁諸幽朝廷念之為遣官諭祭仍命有司治塟皆如<lb/>
制至是復以塟宜得銘奉尹吏部正言之狀泣請于予<lb/>
公予之同年友也又嘗以庶吉士同在翰林斯文之好<lb/>
已久所以稱述其平生以慰乎存歿者固不得而辭也<lb/>
<pb n="KR4e0116_WYG_003-13b"/>
公諱紳字縉卿其先錢塘人元有諱仲實者隱居養志<lb/>
子銘國初以閭右遷實南京始占籍上元縣銘生元亮<lb/>
再世不仕元亮生潤以兵部司務出知南安府致仕進<lb/>
階中議大夫贊治尹生公公㓜有竒質南安公敎之甚<lb/>
篤學業益進景泰癸酉中應天府鄉試明年登進士第<lb/>
由庶吉士授刑科給事中踰年英宗皇帝復位銳意求<lb/>
治公適掌科數召對所以寵待者至上嘗誚一二大臣<lb/>
晡時趣具彈文公援筆而就詞甚切當上覽而恱之方<lb/>
<pb n="KR4e0116_WYG_003-14a"/>
有意留用㑹晏駕弗果甲申今上嗣位進都給事中首<lb/>
率同列論都指揮門達竊弄威柄罪繼㑹議廷中言都<lb/>
御史王竑剛毅直諒可任大事宜亟召用一時達被逺<lb/>
謫而竑起為兵部尚書與有力焉公於是益以言責自<lb/>
盡嘗陳時政八事一持恒久以守新政二勤接見以論<lb/>
治道三納忠言以致躬行四求賢才以備任使五擇重<lb/>
臣以備邊患六明黜陟以儆在位七設武學以育將才<lb/>
八用武勇以除冦盗疏入悉見采納成化乙酉遣祀徐<lb/>
<pb n="KR4e0116_WYG_003-14b"/>
王滁陽王還時兩京浙江河南水旱相仍漕舟不通患<lb/>
不可虞公言事宜數條用之未幾京師米價竟減而縁<lb/>
河盗皆散去朝廷知公才果可用遂擢南京大理寺左<lb/>
少卿南京為公鄉里公先謝絶私謁而訊鞫明敏獄囚<lb/>
多所平反凡十年譽望益盛乃有右侍郎之命公持法<lb/>
益謹每戒其屬曰民易犯法於無可矜疑者尤宜盡心<lb/>
且數躬視囚獄以故囚少瘐死者戊戌江西大旱詔公<lb/>
往視至則先奏停力役徴收等事仍禁郡縣雖小費不<lb/>
<pb n="KR4e0116_WYG_003-15a"/>
得擾民俄而新昌萬載鄱陽諸縣盗發公督捕有方竟<lb/>
獲其首誅之因舉救荒之政始通鹽商増糶價漸而粟<lb/>
至及勸富民補官并折收船課皆以便宜行之已而食<lb/>
足全活者不可勝計歴二年還任公既久勞於外得疾<lb/>
即不起時成化壬寅六月甲寅也年僅四十九以卒之<lb/>
明年<hi>缺</hi>月<hi>缺</hi>日塟某鄉之原公之祖若父累贈至同公<lb/>
官祖妣姚氏亦贈淑人配徐氏兵部尚書晞之孫封淑<lb/>
人子男三曰麒壽貢士麒永國子生麒寧女五人長適<lb/>
<pb n="KR4e0116_WYG_003-15b"/>
貢士范昌齡二適卞璽三適任守正餘㓜孫男二人士<lb/>
賢士良公性至孝南安公致仕二十餘年左右侍養不<lb/>
違其志與其兄綬夫友愛尤篤自入官以簡約持已而<lb/>
待其屬必厚平生好賢不倦在江西時嘗行縣過廬山<lb/>
視白鹿書院傾圯特修葺之且為正先賢祠祀至於學<lb/>
問之勤不以政冗而廢惜其年止於是而不得究其志<lb/>
也所著有心雪稿青鎖獻納稿江西巡視稿若干巻藏<lb/>
于家銘曰<lb/>
<pb n="KR4e0116_WYG_003-16a"/>
維金之先自杭而遷世晦不仕發於南安南安出守綽<lb/>
有政惠延及於公益昌而熾少登科甲給事禁中謇諤<lb/>
之詞見於疏封既受上知遂分留務維兹祥刑不忝所<lb/>
付時有定國世無寃民司冦之亞名位益振西行救荒<lb/>
萬口待食爰推其仁以濟吾術公則已矣其惠猶存食<lb/>
此厚報尚俾後人後人纍纍繼登仕籍有如弗信視此<lb/>
銘石<lb/>
　　　泰安州判官崔君墓誌銘<lb/>
<pb n="KR4e0116_WYG_003-16b"/>
駙馬都尉崔君元既塟厥祖泰安君奉太常少卿王君<lb/>
佐狀請予銘墓不得辭按狀君諱震時起其字世居東<lb/>
勝州元季兵亂徙鴈門遂居代州祖諱普明考諱璟君<lb/>
生而魁碩有度少補州庠遭父母䘮久困塲屋天順甲<lb/>
申以例輸邊實為國子生成化甲辰試吏部授泰安州<lb/>
判官州有泰山祠四方捐金帛供香火者嵗每不貲奸<lb/>
盗百出君禁奸覈實綽有能聲𢎞治戊申輸宣府芻粟<lb/>
有羡銀七百餘兩㑹齊河諸縣有逋數因貸之償民布<lb/>
<pb n="KR4e0116_WYG_003-17a"/>
政使戴君珙用禮幣勞君以旌其能獨石地逺粟貴民<lb/>
困輸納君奏乞太倉粟給之己酉督兊軍儲于臨清有<lb/>
羡米三千餘斛銀五百餘兩乃白部使者以修安山水<lb/>
次倉七十餘間州有預備倉每不守守者輙被罰君贖<lb/>
罪人以市地闢衢巷搆屋宇招民復業者居之盗不得<lb/>
肆庚戌督官銀給遼東戍兵修廟學及祭器視昔猶加<lb/>
己亥修徳藩一郡王府及周孔顔孟諸廟及濟南城隍<lb/>
祠役重費廣計日而集巡撫都御史吳君節委攝肥城<lb/>
<pb n="KR4e0116_WYG_003-17b"/>
縣事賞罰明信兵民欣服累值嵗歉多所賑貸山谷間<lb/>
有巨盗數十民病防守君悉力追捕皆就擒滅壬子巡<lb/>
撫都御史錢君鉞及巡按官皆薦君為大縣不果癸丑<lb/>
以老病致仕歸其鄉時君意有不能平頗欲自直㑹孫<lb/>
元被選尚永康長公主君曰吾復何求遂絶口不道前<lb/>
事於是放遊齊魯吳越間周覽形勝惟意所適徜徉將<lb/>
歸乙卯七月二十三日以疾卒於蘇之旅次距其生宣<lb/>
徳乙卯四月二十六日壽六十有一配某氏子男儒國<lb/>
<pb n="KR4e0116_WYG_003-18a"/>
子生實生都尉以恩授東城兵馬指揮女一適國子生<lb/>
劉益之孫四都尉其長次曽次周次愚孫女二長適鄉<lb/>
貢士謝國韶次未䀻是嵗十一月十三日塟於崔村之<lb/>
原予每見都尉恂恂猶書生心愛重之知源𣲖有自也<lb/>
比又聞其曽祖某素好義嘗梁滹沱以利病渉所積甚<lb/>
厚及泰安君位不稱徳東城君鬱不得施乃於其曽孫<lb/>
見之是固然哉為之銘曰<lb/>
國有貴族出於儒門肇之者誰君徳是敦其徳維何曰<lb/>
<pb n="KR4e0116_WYG_003-18b"/>
有遺愛民情匪私輿論攸在善而不福豈理之常於君<lb/>
徴之若貸而償簪纓蕤蕤耀彼門閥刻銘著聲公死不<lb/>
沒<lb/>
　　　承事郎周惟詹墓誌銘<lb/>
吾郡之江隂稱大家必曰顧氏周氏周世有令徳至孟<lb/>
敬甫益以樂善敦義著聲于時景泰間不幸為訐者所<lb/>
訟而其子拱謫戍雲中即惟詹也惟詹生富家年少未<lb/>
更事遭罹家難孑孑趨邊陲執戍役而雲又苦寒地其<lb/>
<pb n="KR4e0116_WYG_003-19a"/>
官長念其家素務善厚撫之前御史吳蓁亦戍雲中惟<lb/>
詹奉贄幣師事之往來咨問日漸月積學益進而智益<lb/>
明遂執筆從事大將軍幕下大將軍加禮焉如是者蓋<lb/>
六七年始蒙恩宥南歸歸則父兄已沒獨其母蔣孺人<lb/>
在堂無恙惟詹念先業之至於斯也痛自刻厲措置規<lb/>
畫窮日夜廢者興墜者舉不數年田廬産業悉復于舊<lb/>
先是其母以孟敬甫下世惟詹又在逺方未還悲泣無<lb/>
寧日及承朝廷抆拭之恩骨肉來歸家跌復振感激之<lb/>
<pb n="KR4e0116_WYG_003-19b"/>
餘繼之以泣嵗時子婦上壽亦頗為之盡歡母患痿痺<lb/>
久在床蓐惟詹左右扶持侍藥食不去側獨以父不逮<lb/>
養飲恨終身成化某年東南饑有納粟授官之令惟詹<lb/>
曰此吾志也敢不率承輸粟若干石于官得承事郎階<lb/>
七品惟詹自㓜服習家教讀書不煩程督其師崑山張<lb/>
節之甚愛之及壯渉歴既深孝友恭儉卒亢其宗雖其<lb/>
先澤未泯要亦惟詹能自樹立不誣也其軀榦偉碩得<lb/>
脾濕之證以服母䘮過哀病二載竟卒實成化十四年<lb/>
<pb n="KR4e0116_WYG_003-20a"/>
四月甲子春秋四十有九以十五年十一月甲子塟于<lb/>
某山之陽新塋曽祖伯源祖宗苑及孟敬甫俱以輸粟<lb/>
旌門有孝義之褒娶趙氏子二祥熊祥驥女一許聘夏<lb/>
元正初葉侍郎與中自宣府還朝嘗為予言惟詹處憂<lb/>
患能恭謹敕厲其志欲蓋前人之愆可知矣又見所作<lb/>
聽雪軒記愛助之意惓惓焉予因喜惟詹受知前輩將<lb/>
來顯達不但已也豈意不得其壽而遂卒悲夫其子來<lb/>
乞塟銘乃考知州徐士亨狀序而銘之銘曰<lb/>
<pb n="KR4e0116_WYG_003-20b"/>
繄顧山西曰周氏肇啟厥宗宋學諭華聲茂實代有繼<lb/>
播越弗寧值元季有來自蘇際隆治務農敦善家日大<lb/>
窮周匱䘏昭惠施烏頭綽楔旌孝義煌煌璽書天日麗<lb/>
樹之風聲無逺邇何物無良思懻忮將泰之極否斯至<lb/>
辟彼阽危器安置湛恩汪濊匪幸致積善有報宜不匱<lb/>
嗟承事君得憑藉既蹶復起天所賜胡壽弗延奄長逝<lb/>
新墳峩峩終古閟我銘刻諸詔來世<lb/>
　　　湖廣按察司僉事張公墓誌銘<lb/>
<pb n="KR4e0116_WYG_003-21a"/>
張為吾宜興名家其先有諱槃者仕宋至金紫光禄大<lb/>
夫因稱所居之地金紫圩公其十一世孫也曽祖伯英<lb/>
祖永父元愷俱不仕元愷娶儲氏以宣徳丁未七月十<lb/>
五日生公諱述古字信之别號巽齋㓜有妙質而器識<lb/>
更逺其父于諸子中為可敎也遣從故進士姑蘇奚昌<lb/>
受易日夜誦習精勤不倦竟以景泰辛酉中應天府鄉<lb/>
試明年試禮部再中遂擢進士第時父母且老因乞歸<lb/>
得侍養于家左右承顔能順適其意暇則與邑中士友<lb/>
<pb n="KR4e0116_WYG_003-21b"/>
講學一時蒙指授出而取科第者若故吏部郎中邵暉<lb/>
輩數人家居六年而父沒䘮禮克盡人以為孝服除尤<lb/>
不忍離其母或勸之盍受職以被恩典為親榮始上吏<lb/>
部除行人三年考最蒙賜敕命進階吏部察知公賢薦<lb/>
為御史公辭之秩滿陞南京吏部員外郎又三年擢湖<lb/>
廣僉事成化戊戌致仕而歸矣公居官㢘謹為行人數<lb/>
使於外若河南山東川廣諸藩所至未嘗一受餽遺及<lb/>
使陜西掌行襄陵王府祭事尤為王所禮遇在刑部時<lb/>
<pb n="KR4e0116_WYG_003-22a"/>
詳明公恕不妄决一囚有古人求生道之意至僉臬司<lb/>
事能辨疑獄人不稱寃而華容沅江等縣數被冦盗為<lb/>
築城柵以保障之民始得安居焉然公素剛直少容自<lb/>
度與世多忤慨然乞歸曰吾平生所恨者不得推恩榮<lb/>
吾親耳既歸足跡不至州縣日與諸故友昆弟放情山<lb/>
水田園間為詩酒之樂凡八年以乙巳五月二十二日<lb/>
卒享年五十九公娶陸氏有賢行先公卒生男二太學<lb/>
生邦祥邑學生邦瑞側室徐氏生男邦民王氏生男邦<lb/>
<pb n="KR4e0116_WYG_003-22b"/>
榖邦禄女二適王巽任徴孫男二女四於是邦祥等卜<lb/>
地於騏驥村之陽以丙午某月某日塟公託進士芮君<lb/>
為狀使人走京師請銘于墓予與公自少居同鄉及壯<lb/>
為同年相知之深非一日矣且邦祥又為予之子婿有<lb/>
姻連之好於公之塟也雖不忍銘然義不可無銘也銘<lb/>
曰<lb/>
仕不謂遲止於臬司身不謂衰中嵗而歸惟其所持不<lb/>
詭不隨世與我違如矩合規莫究其施歛而不為事親<lb/>
<pb n="KR4e0116_WYG_003-23a"/>
不虧事君不欺如此男兒為世之竒天命於斯更復奚<lb/>
疑騏驥之隆瘞此銘詞<lb/>
　　　昭勇將軍署都指揮僉事寧夏左叅將劉公墓<lb/>
　　　　誌銘<lb/>
公姓劉氏諱紀字憲明大名清豐人曽祖大老贈寧晉<lb/>
伯祖諱寛考諱海俱贈昭勇將軍署都指揮僉事御馬<lb/>
監太監諱永誠則公叔祖也劉氏以太監公顯驟以戎<lb/>
功封伯爵族極盛大公生其間負才器識道理為佳子<lb/>
<pb n="KR4e0116_WYG_003-23b"/>
弟厥父昭勇公擢錦衣衞正千户以沒時公甫十齡母<lb/>
亦䘮太夫人敎遊武學比冠而廕天順丁丑太監公叙<lb/>
公父沙洲之功朝廷乃進公指揮僉事成化庚寅公從<lb/>
寧晉公討賊延綏卒遇賊身冐矢石脱圍山谷間得擒<lb/>
斬功凱旋進指揮同知署指揮使名始著論者謂其可<lb/>
任將領今太師保國朱公俾掌十二營號令明敏集事<lb/>
尋用太師英國張公薦得總一營訓練有法𢎞治戊申<lb/>
用兵部薦擢署都指揮僉事仍食禄錦衣充寧夏中路<lb/>
<pb n="KR4e0116_WYG_003-24a"/>
叅將公自念世受國恩獲預兵政誓竭志力以效勤一<lb/>
方至則撫士卒詰奸宄綜畫指授皆有條緒未幾徴還<lb/>
京師居數年以疾卒于正寢是為己卯三月一日距其<lb/>
生正統甲子五月二十三日年五十有二娶楊氏錦衣<lb/>
指揮僉事觀之女弟繼娶吳氏管氏女一楊出適都督<lb/>
神英子用亦早卒公無子嘗求從兄故錦衣指揮同知<lb/>
綱第三子璉為後許焉㑹有寧夏之行後指揮君卒故<lb/>
未果公之卒合族以璉告于柩前主其䘮成公志也璉<lb/>
<pb n="KR4e0116_WYG_003-24b"/>
卜以五月某日塟公于某鄉之原奉狀乞予銘墓公又<lb/>
有從弟福嗣寧晉伯鎮薊州祥禎皆鎮撫從子璟為指<lb/>
揮同知並籍錦衣公雖乏嗣其族之顯蓋未艾云銘曰<lb/>
國有貴族時有儁才公也秀出亦何雄哉少廕父官壯<lb/>
居將幕分鎮西陲一方是託虎視羣㓂氣先萬夫中阨<lb/>
於途弗究厥圖人必久用其才乃售孰遄之歸又奪其<lb/>
壽輀車國門送者如雲後百千年叅戎之墳<lb/>
　　　英國太夫人吳氏墓誌銘<lb/>
<pb n="KR4e0116_WYG_003-25a"/>
太師兼太子太師英國張公懋之母太夫人吳氏太原<lb/>
陽曲人諱珍之女也公之考太師定興忠烈王封國于<lb/>
英已娶李氏封夫人蚤多疾無以屬内政一子忠為勲<lb/>
衞生亦不慧乃禮於吳而太夫人歸焉忠烈之考河間<lb/>
忠武王肇樹勲業為鉅家太夫人弗逮事其舅事其姑<lb/>
河間王夫人王氏躬執烹飪備極奉養嵗時有事于家<lb/>
廟必䖍以相祀忠烈出奉朝謁議軍國弗復内顧凡壼<lb/>
以内出納賞罰之政太夫人理之咸中節度忠烈稱之<lb/>
<pb n="KR4e0116_WYG_003-25b"/>
曰能忠烈之弟忠僖侯輗為文安伯裕國勇襄公軏為<lb/>
太平侯一門三爵家益盛大而昆弟雍睦太夫人處姊<lb/>
姒間亦怡然無間言李夫人有女子三其仲事仁廟為<lb/>
敬妃孟適黔國公沐斌季適清平伯吳英並為夫人太<lb/>
夫人尤善處接或時以善言相勸𨗳故外内族黨皆稱<lb/>
之賢正統已已忠烈扈從北狩不得歸今公懋甫九嵗<lb/>
朝廷念死事功特命嗣爵太夫人擇傅以敎間舉先世<lb/>
忠貞諭之故公材器克就歴事英皇憲廟以及今上累<lb/>
<pb n="KR4e0116_WYG_003-26a"/>
荷知遇承倚任掌中軍都督府總五軍營兵監修國史<lb/>
知經筵事以敦謹著勲卓然為世臣之首而太夫人實<lb/>
饗其成天順癸未賜誥封英國太夫人其詞有曰淑善<lb/>
之積益隆壽祉觀者榮之𢎞治乙卯五月四日太夫人<lb/>
以壽終距其生永樂甲午九月十日春秋八十有二上<lb/>
命禮部諭祭工部治塟事皆如制别賜寳鏹以貫計者<lb/>
二萬齋糧以石計麻布以疋計者各五十尋復加祭以<lb/>
壇計者五皆異數云太夫人慈厚謙約念勲衞忠無嗣<lb/>
<pb n="KR4e0116_WYG_003-26b"/>
以庶長孫為之後施及諸族恩及羣下皆貴富家所罕<lb/>
見者可謂賢矣癸丑九月太夫人初度縉紳往賀有鶴<lb/>
盤空而下躍入席前馴不復去既屬纊之明日悲鳴而<lb/>
斃噫是亦可謂異矣太夫人惟懋一子女一適太師兼<lb/>
太子太師保國公朱永孫七曰欽勲衞曰鎡曰銘錦衣<lb/>
衞百户曰鋭曰鋼曰鎮曰鉉女孫三長適永順侯薛勲<lb/>
次適安昌伯錢承宗次早世曽孫五曰嶽曰嵩曰端曰<lb/>
崇曰巖曽孫女一初公塟忠烈衣冠于盧溝橋西連三<lb/>
<pb n="KR4e0116_WYG_003-27a"/>
岡之原卜是年八月十日以太夫人祔奉程學士克勤<lb/>
所著狀請予銘監修時予實以總裁國史事又同朝久<lb/>
故為叙其事行而系以銘銘曰<lb/>
盧矢彤弓世受國封惟夫之忠有相之功桓圭繡裳載<lb/>
躋廟堂惟子之良有敎之方曷其饗之鍾粟鼎肉曷其<lb/>
飾之冠翟佩玉康寧富貴餘八十年人得其偏母得其<lb/>
全訃聞在朝有祭有賻賻侈其物祭加其數生既極榮<lb/>
沒亦孔輝匪惟今兹在古亦稀堂封是祔忠烈之墓勒<lb/>
<pb n="KR4e0116_WYG_003-27b"/>
銘奠幽永保無斁<lb/>
　　　陸太宜人李氏墓誌銘<lb/>
常州吾鄉郡也數十年來取科第登仕宦其尤盛者皆<lb/>
曰陸氏因其父兄之敎使然亦惟助於内者有其人焉<lb/>
若太宜人李氏非所謂助於内者乎李為武進名族世<lb/>
積善不仕至處士某娶某氏生男女若干人太宜人最<lb/>
長生而端重嚴整動作有常於凡紡績之事經手精絶<lb/>
諸女婦皆莫能及而尤務勤儉不以所能自矜是以父<lb/>
<pb n="KR4e0116_WYG_003-28a"/>
母愛之既筓歸於陸為故南樂縣儒學敎諭贈南京户<lb/>
部郎中諱某之配初為婦即以孝謹稱户部公遊邑庠<lb/>
例貢于京而顧其母張孺人有戀戀意太宜人趣之曰<lb/>
姑老矣宜速行為禄養計公感其言上道初得奉化縣<lb/>
訓𨗳乃奉其母赴任太宜人養之安焉及公陞邵武敎<lb/>
諭適閩海盗起則請留侍於家養之益謹或見其姑有<lb/>
歎息聲輙踧踖不安曰豈我為婦有未至而思其子耶<lb/>
必致其悦乃已姑沒殯歛俱厚公歸盡哀而無悔曰使<lb/>
<pb n="KR4e0116_WYG_003-28b"/>
我在側弗是過也公既起復改南樂南樂之俗婦女惟<lb/>
播種樵汲是務諸生之母之妻嵗時瞻拜見太夫人精<lb/>
於女事轉相慕習及他日扶公䘮歸攀號遮送者載道<lb/>
觀者驚歎既二十年書帛之奉不絶而奉化邵武兩邑<lb/>
之士道經常州必登堂跪拜對之感泣真若有母氏之<lb/>
愛者可謂難得也已其敎諸子嚴甚自外傅歸夜則課<lb/>
之每從齋外聆有書聲即止否則於其晨省必拒使弗<lb/>
前凡賔友過從聞講説經史輙具酒食延欵或博奕嬉<lb/>
<pb n="KR4e0116_WYG_003-29a"/>
戲必使人對客提其具碎之家人以為辱客太甚則曰<lb/>
吾知敎子耳不知彼博徒之為客也蓋其敎於内者如<lb/>
此迨年漸髙有子四人歴見其三登進士第皆列官于<lb/>
朝諸孫復進士及第居近侍東宫講學其一家可為貴<lb/>
顯矣方益自貶損食不必重衣不必新日無過分以為<lb/>
子孫之福晚尤康健聰明能歴歴記往事族人子弟平<lb/>
居進見必委曲指陳前代敦樸之俗因人懲勸之或非<lb/>
其人則絶不與言故人嚴憚之莫敢犯者初以長子貴<lb/>
<pb n="KR4e0116_WYG_003-29b"/>
恩封太安人後加今封成化十九年壽登八十有六以<lb/>
正月十八日無疾而卒子男四人愷南京户部郎中悌<lb/>
不仕怡南京工部主事愉刑部主事女二人適唐鑑孫<lb/>
立孫男七人簡右春坊右諭徳節筌俱郡庠生箎範籌<lb/>
女三人曽孫男三人長含章次巽章女四人以卒之明<lb/>
年<hi>缺</hi>月<hi>缺</hi>日祔塟于邑劉莊之原諭徳君奉李駕部應<lb/>
禎之狀泣而請銘予與太夫人諸子若孫交久矣不辭<lb/>
而銘之曰<lb/>
<pb n="KR4e0116_WYG_003-30a"/>
職有必舉事有當為凡人皆然匪求人知况乎女婦<lb/>
内行自持及其純備人卒知之維太宜人懿徳令儀尚<lb/>
論其槩曰孝與慈天與遐壽以報其施子孫振振貴顯<lb/>
于時何以致此内有家規劉莊之原祔藏于斯恩封再<lb/>
加壤樹増輝其尚有待騐此銘詩<lb/>
　　　程襄毅公林夫人墓誌銘<lb/>
𢎞治八年乙卯七月十日程襄毅公夫人林氏卒于京<lb/>
師官舎其子敏政解官扶䘮歸襄毅卒時先朝已贈太<lb/>
<pb n="KR4e0116_WYG_003-30b"/>
子少保賜塟于休寧南山之原今夫人卒賜祭命工部<lb/>
啟壙而窆仍給驛歸其䘮蓋特恩云䘮且行敏政乃躬<lb/>
述事狀請予銘墓按狀夫人姓林氏諱淑清為閩人唐<lb/>
九牧之後也泒分環珠里號環珠林氏髙祖謙翁元授<lb/>
進義副尉曽祖起宗贑州録事司判官祖子隆國朝洪<lb/>
武初坐累謫陜之綏徳再徙河間遂為河間人考頎妣<lb/>
李氏子女各一璵為淮之安東簿女即夫人夫人生有<lb/>
慧質孝謹純至凡女工必精習讀列女傳女戒諸書輙<lb/>
<pb n="KR4e0116_WYG_003-31a"/>
領其要父䘮時尚未筓哀毁如禮安東治家嚴重念夫<lb/>
人之賢必有以稱其選者久而弗得程氏之先自新安<lb/>
來徙河間而襄毅在小學安東訪之為儕輩所服後入<lb/>
儒學其家以婣請安東乃白於母曰程某逺大器必為<lb/>
女弟擇配無踰此矣既歸襄毅之祖若考贈尚書公皆<lb/>
在堂母張氏有四女一子未畢婚嫁尤務經理委夫人<lb/>
獨奉兩世舅姑至躬操井臼治酒漿脯膾不憚勤勩寒<lb/>
暖饑飽起居之節必得其宜數年襄毅舉進士授官夫<lb/>
<pb n="KR4e0116_WYG_003-31b"/>
人幸有禄食而儉素如故及嫁四姑娶一姒皆手分俸<lb/>
金甚者撤奩具為助前後四經舅姑之䘮無違禮襄毅<lb/>
歴給事中少卿都御史以至侍郎尚書督邊儲治兵旅<lb/>
領巡撫之寄出入中外者四十年懋著勲績而夫人獨<lb/>
任内政奉家祀施子敎待新安河間諸伯叔子必周必<lb/>
至擇安東諸子可敎者俾就外傅其一方為河南長社<lb/>
巡檢其一英為山東青州府訓𨗳皆底于成夫人馭臧<lb/>
獲有恩待親黨故舊有禮見鄰婦里媪之貧者或解衣<lb/>
<pb n="KR4e0116_WYG_003-32a"/>
衣之雖數不厭其賢如此夫人凡三荷封命景泰初以<lb/>
襄毅給事中貴敕封孺人天順中以都御史貴詔封淑<lb/>
人成化中以兵部尚書貴進封夫人後其子貴雖累封<lb/>
而夫人秩號已極不復加錫惟享有禄養後襄毅之卒<lb/>
十有六年壽七十八臨終為敏政曰勉報上恩以光祖<lb/>
宗我年已老得從爾父地下於願足矣言訖即逝子三<lb/>
長敏政進士及第累官太常卿兼翰林侍講學士以文<lb/>
學顯于時敏徳詹事府主簿改靳州判官卒敏行儒學<lb/>
<pb n="KR4e0116_WYG_003-32b"/>
生女一適忠義前衛指揮同知凌雲漢封淑人孫男四<lb/>
長壎廕授錦衣衛百户次圻蚤世次塏次堂孫女四長<lb/>
適邑人臨塘范翔次適婺源大坂汪𤣥錫三適新安衛<lb/>
指揮子朱儀四適新安衛千户子于恩銘曰<lb/>
曷徴能婦夫為名臣曷徴能母子為聞人霞帔翟冠夫<lb/>
封之貴堂居鼎食子養之遂康寧壽祉有錫自天人得<lb/>
其一母備之全視履考祥於理則有勒銘于幽以示永<lb/>
久<lb/>
<pb n="KR4e0116_WYG_003-33a"/>
　　　平江伯夫人沐氏墓誌銘<lb/>
夫人姓沐氏太保兼太子太傅平江伯陳公志堅之配<lb/>
也其先鳳陽定縣人也曽祖諱英從髙皇帝起義兵建<lb/>
大功爵至西平侯追封黔寧王諡昭靖祖諱昂為左都<lb/>
督追封定邊伯諡武襄考諱僖襲雲南左衛指揮同知<lb/>
後以子璘貴贈右都督夫人蚤失怙恃鞠于庶母孟氏<lb/>
性敏慧不凡而容止詳慎不茍言笑女紅外無所嗜恱<lb/>
間渉書史通女戒大義恒歎曰吾獨不得事吾親目有<lb/>
<pb n="KR4e0116_WYG_003-33b"/>
所觸輙涕泣不食兄璘嘗攝雲南軍務事謂人曰吾有<lb/>
女弟如此不可不擇所宜歸聞平江公賢而多才遂納<lb/>
聘焉比入門逮事其舅某國莊敏公暨其姑譚太夫人<lb/>
孝謹備至相平江公祗敬未嘗少忤賔客之饋躬自治<lb/>
具内處娣姒和不失色下及臧獲御之有恩旁至婣黨<lb/>
禮意兼厚無不稱者及居䘮治塟一皆勸公行朱子家<lb/>
禮尤嚴祀饗至親滌俎簋久而不倦公有二㓜弟鐸鎡<lb/>
撫待甚篤與之合姻二妹之嫁亦盛奩具以遣衆皆感<lb/>
<pb n="KR4e0116_WYG_003-34a"/>
其義終身以母事焉公既嗣伯爵夫人獲膺封誥每嵗<lb/>
節入賀太皇太后皇太后及中宫輙被寵賜而謙慎益<lb/>
加公嘗佩征蠻將軍印總鎮兩廣督理漕運入掌督府<lb/>
握京營兵出治河決攄誠効力無私顧之憂者以夫人<lb/>
在也公壯尚未有子夫人寛以逮下忽夢二獸交走于<lb/>
堂一老嫗曰此熊羆也寤以語公公曰此男子之祥也<lb/>
翌日側室袁氏果生一男因名之曰熊夫人育之不異<lb/>
已出稍長延師敎以經書今為錦衣勲衞為擇良娶朱<lb/>
<pb n="KR4e0116_WYG_003-34b"/>
氏太師保國公追封宣平武毅王之女得孫男女各一<lb/>
誕孫之彌月燕飲甫畢夫人倐得痰疾熊焚香籲天剖<lb/>
股肉和羮以進聞者曰觀子孝則知母之慈矣夫人卒<lb/>
于𢎞治丙辰十二月十三日距其生正統戊午七月初<lb/>
二日享年五十九事聞上遣官諭祭有司治塟如制後<lb/>
特賜楮鏹萬貫及棺槨一具米布各若干公請于朝給<lb/>
驛遣熊扶柩而南卜用丁巳某月某日窆于江寧大山<lb/>
之原從先墓也說者謂夫人生距家歸顯族安處優裕<lb/>
<pb n="KR4e0116_WYG_003-35a"/>
未嘗知世間疾苦而能勤儉自將相厥夫子保有爵禄<lb/>
方隆而未艾可不謂之賢耶公慟夫人甚思所以慰其<lb/>
神于地下奉狀來請予銘弗獲辭而為之曰<lb/>
猗嗟夫人勲舊之裔歸于侯門允作嘉儷事上撫下家<lb/>
人是宜賢名式彰豈曰無儀鸞封煌煌有燁其服入朝<lb/>
三宫出表羣族貴鮮不驕富孰非侈夫人持之勤儉終<lb/>
始匪獨婦徳母敎亦敦廕澤之餘有子有孫胡享之隆<lb/>
而世弗久曰祭曰賻世亦希有皇循舊度命藏故丘伐<lb/>
<pb n="KR4e0116_WYG_003-35b"/>
石勒銘恩昭九幽<lb/>
　　　紀母張宜人墓誌銘<lb/>
紀母張宜人今户部雲南司員外郎温之母也張世居<lb/>
綏徳業隂陽家之術某南京欽天監靈臺郎生子文哲<lb/>
本州隂陽學典術娶某氏生宜人聰慧端正為父母鍾<lb/>
愛之筓而歸紀紀之先為蒙城人後徙綏徳以醫鳴家<lb/>
為故承事郎諱瓛之配瓛字玉章號澹菴少孤事其叔<lb/>
父母盡禮宜人能承順其意如子婦然至於奉賔祭待<lb/>
<pb n="KR4e0116_WYG_003-36a"/>
親戚事無大小必得其道人以賢婦稱之他日澹菴羣<lb/>
從求異産力不能止遂出居於外惟取先世所遺醫書<lb/>
數冊及器之敝者數事而已宜人怡然未嘗有愠色澹<lb/>
菴醫日精逺方抱病求治者日衆至則隨手取應而退<lb/>
亦不責報久則所積亦厚不喜自奉凡有義舉傾而與<lb/>
之宜人亦未嘗有吝容其賢有如此𢎞治己丑九月初<lb/>
六日躋壽八秩其子温仕于朝得士大夫詩篇甚富寓<lb/>
歸為慶賔客滿門諸子婦率孫曽以次捧觴進拜里巷<lb/>
<pb n="KR4e0116_WYG_003-36b"/>
驚異莫不嘖嘖稱歎未幾以温之貴將受誥有宜人之<lb/>
封甲寅正月八日俄以微疾卒温歸來泣告曰不肖賴<lb/>
慈訓以有今日所恨者雖恩典之頒而不能光榮生前<lb/>
矣九月十有七日塟于榆林城南三坌河之陽合承事<lb/>
先君兆幸畀一言以慰之予居京師且久知温為郎官<lb/>
有美才昔嘗感其孝為文以表其先君墓乃復按刑部<lb/>
侍郎張君尚絅之狀書而授之宜人有男子四長洤次<lb/>
即温又曰濚曰濂洤濚俱以輸粟授官濂鄉貢進士女<lb/>
<pb n="KR4e0116_WYG_003-37a"/>
一適冠帶總旗楊政孫男八人世相世良俱太學生世<lb/>
椿世科世楹世禄世標世楫女九人長適榆林衞千户<lb/>
李鳳次適王勲適朱鸞餘尚㓜銘曰<lb/>
順以為徳嚴以為敎既宜其家亦事其報報以厚養復<lb/>
躋髙年天恩且下曷不少延子孫如林盛而未艾立石<lb/>
墓門其尚有待<lb/>
　　　安昌伯夫人張氏墓誌銘<lb/>
夫人姓張氏諱萬玉其先汴人世以武顯為河間忠武<lb/>
<pb n="KR4e0116_WYG_003-37b"/>
王之曽孫定興忠烈王之孫今太師兼太子太師英國<lb/>
公之女母曰王夫人而夫人則劉氏出也歸於錢氏為<lb/>
都督同知追封安昌伯之婦安昌伯承宗之妻也初承<lb/>
宗母夫人孫氏故懐寧侯女盛年寡居治家有法撫育<lb/>
承宗以長嘗與其兄今懷寧侯泰擇婚聞英國與王夫<lb/>
人善敎而女且賢以為無能踰之者而公之母太夫人<lb/>
吳氏亦曰是女宜其為吾家婦蓋公之先既以元勲貴<lb/>
顯且連二世為太宗仁宗妃而錢亦英宗后族也兩家<lb/>
<pb n="KR4e0116_WYG_003-38a"/>
門户相當婚事既成繼而孫夫人病期一見其婦及入<lb/>
門而卒故夫人以不得事姑為恨而事其夫生母曽氏<lb/>
盡孝相夫治家甚有條理至待親戚以禮御卑下以恩<lb/>
稱其賢者無間言俄而病更醫弗治年止十八其生成<lb/>
化丙申五月二日其卒𢎞治癸丑四月二十九日以卒<lb/>
之年八月初十日塟于都城西香山先塋之次夫人初<lb/>
未授封其夫哀其早世具疏言于朝天子從之封安昌<lb/>
伯夫人先塟來乞銘於予而英公且為懇請曰吾女年<lb/>
<pb n="KR4e0116_WYG_003-38b"/>
尚少何敢勞執事然不得一言無以塞吾悲也遂諾而<lb/>
銘之曰<lb/>
其㓜也以慧其長也尤徳其歸也甚宜其逝也何亟<lb/>
　　　榮善夫人墓誌銘<lb/>
夫人姓項氏世為順天之宛平人生而聰慧婉淑克精<lb/>
女紅宣徳癸丑選入宫侍賢妃甚愛之天順間憲宗在<lb/>
東宫英廟為簡老成謹厚有年徳者擁䕶左右衆咸曰<lb/>
莫如夫人宜及皇貴妃於安喜宫迨今上嗣位夫人年<lb/>
<pb n="KR4e0116_WYG_003-39a"/>
既髙時被恩禮亦稍獲優逸而夙夜弗懈凡在禁掖前<lb/>
後六十餘年白首寅畏莫有見其過言失度𢎞治丁巳<lb/>
三月二十四日以壽終上念其舊勞特贈其號曰榮善<lb/>
夫人命太監李興及右少監傅忠左監丞袁銳董䘮事<lb/>
賜之祭者三賜賻銀帛諸物各若干命所司治墳於宛<lb/>
平香山之原蓋異數也夫人生宣徳丙午之八月塟以<lb/>
卒之年五月某日春秋七十有二銘曰<lb/>
天門九闕嚴法宫兮白首服勞勤厥躬兮香山之原敕<lb/>
<pb n="KR4e0116_WYG_003-39b"/>
所封兮三后在天尚克奉兮<lb/>
　　　亡妻李淑人墓誌銘<lb/>
予少忝科第入翰林繼而為卿亞以預政事夙夜在公<lb/>
不暇顧其私然而閫以内事亦治而不紊者以有吾妻<lb/>
李淑人在也而今則已矣吾能免乎内顧之憂耶且吾<lb/>
善孰與相過孰與箴事有不樂者又孰與勸而釋耶此<lb/>
予不能不悲恨者淑人諱徳貞其先為金壇人伯祖順<lb/>
當國初以武功積官至指揮同知其從子克裕娶胡氏<lb/>
<pb n="KR4e0116_WYG_003-40a"/>
生淑人筓年歸予初予䘮元配杜氏擇繼室不可得或<lb/>
言李氏雖武弁而有家法且其女甚賢乃禮聘之既入<lb/>
門克修婦道若素習然每念去舅姑逺不得朝夕侍奉<lb/>
每晨興輙焚香望拜敬祝其壽而得一美味必封寄之<lb/>
以為常及予得告歸省始挈之至家凡所以事舅姑者<lb/>
必躬為之或請代其勞則曰吾方得侍奉何以代為其<lb/>
孝如此遺二子尚㓜鞠育敎訓與己子等既長雖鄰嫗<lb/>
不知其為非淑人出也其一女將嫁資裝既備復盡脫<lb/>
<pb n="KR4e0116_WYG_003-40b"/>
簪珥與之曰此女少失母當加厚其慈又如此蓋自其<lb/>
少時性行異於人居父母旁日事女紅不妄言笑嵗時<lb/>
親戚婦女過其家者見其容飾之盛輙為之羞赧俛首<lb/>
不視當吾歸省時先君禮部公嘗輟飲器數十事畀吾<lb/>
還京以為待賓之用淑人曰君歸無以奉親而反受此<lb/>
不可且客居器用惟磁漆足矣予深然之卒不敢受先<lb/>
君聞之甚加稱歎其儉約又如此歸吾數年未嘗越中<lb/>
門以行一日兒有墜樓者聞之驚悸乃出以抱持之而<lb/>
<pb n="KR4e0116_WYG_003-41a"/>
僕隸輩始識其面其靜又如此平居處娣姒以和待親<lb/>
戚以禮御童僕以恩與予處幾三十年而相敬如一日<lb/>
諸子或有差失慮予之怒必和解之退而必自責讓不<lb/>
少恕其亦可謂賢矣女事之暇尤喜讀書孝經論語并<lb/>
古詩文多能背誦至於臨模字帖亦有可觀蓋其餘事<lb/>
也予自春坊庶子擢少詹事兼翰林侍講學士淑人尋<lb/>
亦得今封凡宫闈有慶累入内朝賀其顯榮亦至矣今<lb/>
上念舊學之臣嘗以吾兒元概侍居京師特授官秩以<lb/>
<pb n="KR4e0116_WYG_003-41b"/>
示恩寵未幾又特俾乗傳還家畢姻事淑人乃率之行<lb/>
事未及成不幸以一疾而卒其卒以成化二十一年六<lb/>
月十三日年甫四十三將以又明年十二月塟于邑南<lb/>
陽山之原朝廷又敕禮部遣官治墳墓且命常州守臣<lb/>
諭祭恩禮稠疊愧無以為報也塟既有日乃述其梗槩<lb/>
刻石納壙中以洩悲恨之情若其淑徳懿行親旅皆能<lb/>
道之其多不能盡書也子男四曰元楷指揮僉事曰元<lb/>
栻邑庠生蚤卒曰元相承事郎曰元概中書舍人女一<lb/>
<pb n="KR4e0116_WYG_003-42a"/>
曰元秀適太學生張祥孫男三曰文煥曰文燦曰文熺<lb/>
女一曰文柔系之以銘曰<lb/>
嗟淑人兮何去而不歸一室寥寥兮惟所遺衣吾尚可<lb/>
以自存兮諸子倀倀然其何依胡豐其行兮嗇其壽吾<lb/>
不可詰兮復何咎丘墳既築兮天寵則厚同穴而居兮<lb/>
尚百嵗後<lb/>
　　　仲弟時望承事郎墓誌銘<lb/>
𢎞治五年十月二十三日吾仲弟時望卒遺言於其子<lb/>
<pb n="KR4e0116_WYG_003-42b"/>
元橘曰吾生有汝伯為之兄以庇我今雖死可無憾矣<lb/>
然知吾平生者亦無踰於汝伯吾死其乞文誌墓庶吾<lb/>
目始瞑也於是元橘以書來告予聞之痛哭嗚呼吾忍<lb/>
銘吾弟乎顧其言如此則又不忍不銘也惟先公户部<lb/>
府君生吾兄弟四人吾為長次為吾弟吾弟自㓜明敏<lb/>
讀書善記且善屬對先公甚愛之稍長即解事每見先<lb/>
公治家勤勞輙請代先公曰汝年㓜正當與汝兄讀書<lb/>
進學以取功名家事非汝所宜問也則對曰進取功名<lb/>
<pb n="KR4e0116_WYG_003-43a"/>
乃長兄代理家事兒之責也先公初未之許一日偶試<lb/>
以某事即能中規畫先公驚喜由是凡營居室治陂塘<lb/>
及耕桑之類悉委之皆如意後先公漸老家事一不問<lb/>
得與詩朋酒友徜徉於山水間者以有吾弟任其勞也<lb/>
吾弟性更孝先公嘗染疾甚危醫莫能治吾弟甚憂一<lb/>
夕夢神以醫書指示謂汝父第服此藥既覺檢書果得<lb/>
之依方服之即瘥人以為孝誠所感天順己卯予䘮先<lb/>
妻杜夫人於京師冐暑來省因載其嫂之䘮并擕二姪<lb/>
<pb n="KR4e0116_WYG_003-43b"/>
以歸道中感熱毒疽發于背幾死無悔言成化癸卯三<lb/>
弟得心疾疾作輙怒目叫呼家人皆不敢近獨吾弟日<lb/>
夜在側百方治療然後愈明年四弟卒為之擇地以塟<lb/>
敎育諸孤以俟成立及予繼室李夫人季子元概相繼<lb/>
卒吾弟以予獨處京師又冐暑來省其篤於友愛蓋如<lb/>
此平生於子史百家多所渉獵尤精於數學晚好讀醫<lb/>
書蓄善藥病者多所全活至鄉黨以貧乏來告者悉周<lb/>
之無吝近省予道遇廣西某進士之䘮輙助白金數拾<lb/>
<pb n="KR4e0116_WYG_003-44a"/>
兩竟不問其為誰也吾少讀唐書張公藝傳吾弟適見<lb/>
之遽請曰古今人宜無甚相逺公藝九世同居吾兄弟<lb/>
豈不能保一世乎遂出誓言期不為妻子所感厥後有<lb/>
求分異者力不能止每以為恨故省予時歴舉先公遺<lb/>
命贊予置義田以贍宗族且力任其事以往士大夫嘉<lb/>
其志咸作詩贈之惜乎志未就而卒嗚呼可哀也已吾<lb/>
弟名濟字時望號復齋生宣徳庚戌十二月五日距卒<lb/>
之嵗得壽六十有三素有治才而不求仕嘗以入粟助<lb/>
<pb n="KR4e0116_WYG_003-44b"/>
有司賑饑補承事郎徐氏世居宜興曽祖諱福贈户部<lb/>
郎中祖諱鑑瓊州知府考諱琳不仕三世俱贈光禄大<lb/>
夫柱國户部尚書兼武英殿大學士妣皆夫人吾弟初<lb/>
娶繼娶皆蔣氏又吳氏子男五人曰元橘曰元杏曰元<lb/>
㯽曰元枤曰元楨元楨蚤卒女一人適同邑范倫以卒<lb/>
之又明年某月某日塟于拜亭山之原為之銘曰<lb/>
有事服勞昔見其人溪山在望其人何存田廬秩秩子<lb/>
孫振振百世之下尚視兹墳<lb/>
<pb n="KR4e0116_WYG_003-45a"/>
　　　亡兒中書舍人元概墓誌銘<lb/>
𢎞治元年四月二十四日吾兒元概以疾卒於乎吾兒<lb/>
何遽至於是耶吾兒少重遲不好游戲家人以不慧目<lb/>
之常一日舍舟登岸誤為木罌所䟦墜諸水時岸髙數<lb/>
文湍流甚急忽浮水面不溺若有神扶而起者已而羣<lb/>
兒訊之曰汝將墜何不持罌口曰持則罌覆吾身尚復<lb/>
起耶及稍長出就外傅口授書數百言轉能誦暇則嘿<lb/>
聽諸生所誦能舉其詞無遺先禮部府君見而竒之每<lb/>
<pb n="KR4e0116_WYG_003-45b"/>
出句以試能應聲而對往往有出人意表者由是鍾愛<lb/>
尤篤天性孝友予每公退必拱俟于門雖風雨不少替<lb/>
有不樂則遶膝而娛必致樂乃已與兄弟處雖一殽核<lb/>
必待悉至然後敢食以是兄弟怡怡人不知其為異母<lb/>
出也每受敎於兄栻後栻亡哭之必慟諸親長止之乃<lb/>
曰天不獨亡吾兄又奪吾師也奚為不慟性復仁厚㓜<lb/>
時為僕抱而仆于地予怒而杖其僕後雖仆不言或問<lb/>
之則曰言則彼又受杖矣蓋從予居京師者二十餘年<lb/>
<pb n="KR4e0116_WYG_003-46a"/>
予初以禮部侍郎考滿恩例許遣一子入太學以吾兒<lb/>
常習舉業欲俾就之則以生後讓其兄元楷元楷亦不<lb/>
願先帝録溥侍從微勞特授中書舎人未幾南歸畢姻<lb/>
遭母䘮哀毁踰禮疾乃作予聞而憂之然天意遽至於<lb/>
此以貽予無涯之戚乎吾年未下壽而吾髪已種種三<lb/>
嵗間既䘮吾妻又失吾兒胡不相予之甚乎吾兒名元<lb/>
概字𢎞量姓徐氏常之宜興人曽祖鑑瓊州府知府祖<lb/>
琳並贈禮部左侍郎兼翰林院學士母淑人李氏以天<lb/>
<pb n="KR4e0116_WYG_003-46b"/>
順癸未十二月十三日生年二十六於是其兄元楷元<lb/>
相以卒之年十二月二十五日塟于縣南張和山之原先<lb/>
期以書來告因述此俾刻石納諸壙中吾兒娶今南京<lb/>
吏部尚書晉陵王公之女無子以元相之子文熺為後<lb/>
是為志<lb/>
　　墓表<lb/>
　　　徐知州墓表<lb/>
成化十五年荆門州父老詣闕奏前知州徐泰憂制且<lb/>
<pb n="KR4e0116_WYG_003-47a"/>
終願畀復本州以終惠斯民者詔下吏部從其請君既<lb/>
之任治事未幾疾作以其年十月二十四日卒享年五<lb/>
十一既返柩於鄉將以又明年十二月二十一日塟于<lb/>
無錫界馬鎮村福昌里之原其兄中書舎人惟正以書<lb/>
來曰頥失吾弟不幸甚矣惟吾弟有二子元榖元菽皆<lb/>
㓜未領人事凡經紀䘮事非吾誰為之治兹既畧備矣<lb/>
惟墓上之石當得文詞以垂示後人非執事又誰宜為<lb/>
之敢以卞户部華伯之狀來請予與君交三十年知契<lb/>
<pb n="KR4e0116_WYG_003-47b"/>
最深非特以鄉里之故而已於誼實宜書乃不復辭君<lb/>
諱泰初字士亨後更大同而白生其别號也㓜而穎異<lb/>
既長入縣黌從經師習尚書益好學不以家用饒而䘮<lb/>
志嘗舉于鄉不利以貢入太學得與天下之士游而謙<lb/>
厚若無能者大司成甚優禮之當景泰丙子嵗順天府<lb/>
行鄉舉而吉水劉文介公主試得君文竒之擢第一時<lb/>
有忿子之不預者言于朝謂所司去取士失當且謂君<lb/>
出富室殆有私也宜復試大臣持正者以為不可特試<lb/>
<pb n="KR4e0116_WYG_003-48a"/>
五經魁於内閣君文詞義燦然無忝為解言者始慙而<lb/>
名益彰於時矣後試春官在中列比剥巻主司見君姓<lb/>
名以嫌竟不取久之歴正臺憲例選通法律者授御史<lb/>
君在優等復以謙退授黄之羅田令六年政績大著遂<lb/>
擢知荆門州在羅田時為政專察民隱不拘拘簿書之<lb/>
末教民務農凡無牛種者官給與之值嵗大祲悉發義<lb/>
倉積粟以賑饑民有尫羸不能行者則隨所居作饘粥<lb/>
食之鄰邑來乞食者亦不拒一時賴以活者甚多更招<lb/>
<pb n="KR4e0116_WYG_003-48b"/>
徠逋逃復業者則蠲其役仍給官田使耕而食其入公<lb/>
暇數出存問疾苦隱然有古循吏風邑人嫁娶論財故<lb/>
多不以時始下令禁之有户將絶而出繼他户者官為<lb/>
出錢贖還其家富民買田多隱稅㢘其弊發之貧者始<lb/>
免催徴之累黄屬邑凡七民相率走藩臬請得君守郡<lb/>
疏上未報適荆門守闕遂補之荆門之政大率如羅田<lb/>
其俗則頗難治君禁令嚴明民不敢犯㑹夷陵有疑獄<lb/>
巡撫大臣檄君往讞疑遂釋人尤稱之前後兩任數興<lb/>
<pb n="KR4e0116_WYG_003-49a"/>
廢舉墜而學校之士多所造就所得公錢悉市粟以儲<lb/>
義倉其㢘名又人所難及者是以去任民爭輓留之既<lb/>
沒尤思慕之不忘君為人孝友居父母䘮能哀治塟必<lb/>
厚兄有疾輙宿禱于神以祈祐終夕不成寐弟坤㓜延<lb/>
嚴師誨于塾冀必成立家雖饒裕見族有服用侈靡者<lb/>
必深戒之而人以患難貧窶告則惻然周給不以財力<lb/>
計也君常之江隂人曽祖均平有隱徳祖本中國初以<lb/>
人材徴卒而旌其墓曰義民父景南義聲尤著以出粟<lb/>
<pb n="KR4e0116_WYG_003-49b"/>
賑饑受官蓋徐氏之積徳非一世矣至是乃得君兄弟<lb/>
然君官至下大夫君之壽甫入中嵗報施之道茫然莫<lb/>
考也夫禾之有穜種之先而獲之緩獲之緩而收必多<lb/>
世徳之家蓋亦類此然則徐氏後人其復有興者乎因<lb/>
録其事行之槩表于墓以俟<lb/>
　　　永寧州吏目贈行人正楊君夫婦墓表<lb/>
成化辛丑新都楊春登進士第既而念其母老歸養於<lb/>
家居數年其母益康健促使入朝乃授行人司正初考<lb/>
<pb n="KR4e0116_WYG_003-50a"/>
最以例贈其父如其官母封太孺人踰年太孺人卒春<lb/>
將歸塟詣予泣且告曰先君平生官不稱徳而卒塟久<lb/>
矣今吾母復不幸而春繋官于兹不得躬治歛具心竊<lb/>
痛恨惟墓之文乞憐而畀之敢以所為狀上予與春有<lb/>
斯文之雅且感其言不能拒也按狀楊之先本楚人在<lb/>
元嘗為武官後避亂於蜀因為新都人有諱賢者贅於<lb/>
李遂冐其姓賢生壽山娶某氏生君諱文字美玉少温<lb/>
恭謹飭舉業之暇尤喜攻書由鄉校貢入太學以家貧<lb/>
<pb n="KR4e0116_WYG_003-50b"/>
乞仕逺方得永寧州吏目永寧在貴州蠻夷中君安之<lb/>
不以為事日治公事有不便民者輙私告其長吏除之<lb/>
後夷民知其出於君也皆感恱或來稱謝君辭避不敢<lb/>
當推之長吏吏復賢之久而土官浸知其才凡旁郡事<lb/>
有不治者屬之君輙治嘗督工役築磨泥普施二城費<lb/>
省而堅完至今人稱之州有弃地數百里與水西夷田<lb/>
相接其酋以官無圖籍私致白金千兩欲得其地君適<lb/>
攝州事拒不納曰吾官雖卑然亦守土之臣也地為王<lb/>
<pb n="KR4e0116_WYG_003-51a"/>
土可以私與人耶他日長吏竟利其金與之君每以為<lb/>
恨景泰癸酉九月八日以疾卒于官享年六十三塟本<lb/>
邑某山之原君初娶郭氏繼某氏再繼熊氏則春之母<lb/>
也方君游太學時熊氏家居熊自為衣食計而節縮日<lb/>
用以資給其夫迨從居永寧奉養既豐亦不肯妄費一<lb/>
錢後其夫與郭氏二子相繼卒負遺骸歸塟備歴艱苦<lb/>
所過地必號呼亡者告之從行男女數輩雖旅次倉卒<lb/>
皆有區别既歸顧家尤貧遣春就學脱簪珥以助其費<lb/>
<pb n="KR4e0116_WYG_003-51b"/>
以其夫遺命令復姓楊氏初目眊已數年及見春授官<lb/>
與其孫延和再登進士第目豁然復明年八十二以𢎞<lb/>
治壬子二月二十一日卒祔塟墓右子男五人其二曰<lb/>
逺曰政郭出俱先卒其三曰春曰惠曰哲熊出女二人<lb/>
亦郭出長適翟贊次適鄉進士單麟孫男十人曰廷和<lb/>
翰林院侍讀廷豫廷平廷萃廷像廷<hi>闕</hi>
　　女十三曽孫男五人曰慎曰惇曰愷曰<hi>闕</hi>　　予<lb/>
嘗讀歐陽文忠公瀧岡阡表載其父崇公存心之仁及<lb/>
<pb n="KR4e0116_WYG_003-52a"/>
其母夫人誨言之善竊歎公之所以顯於世者維其文<lb/>
章徳業見重於時亦其先徳深厚有以致之所謂其來<lb/>
有自者也今觀楊府君與熊孺人之事其殆類此故其<lb/>
子若孫列官于朝漸至通顯亦足以驗其先徳也予以<lb/>
是表之<lb/>
　　　桂陽同知前中書舍人楊君墓表<lb/>
楊世出漢太尉震唐季徙家閩之浦城又徙建安入國<lb/>
朝自故少師贈特進光禄大夫左柱國太師文敏公以<lb/>
<pb n="KR4e0116_WYG_003-52b"/>
髙文絶識弼亮四朝功施社稷勒於鼎彞號稱名臣垂<lb/>
休襲祉奕世有人而楊氏遂為仕族之冠君諱仕儆字<lb/>
敬甫贈少師工部尚書兼謹身殿大學士諱伯成之曽<lb/>
孫文敏公之孫貞靜先生諱錫之子也少習家學以詩<lb/>
經中天順己卯福建鄉試禮部弗第卒業太學聞見滋<lb/>
廣聲名籍甚六館諸生咸推讓之再試不中乃以䕃授<lb/>
中書舍人三年坐從子曅累謫廣東衞經歴六載考最<lb/>
竟歸卧于家闢一室左右圖史寢處其中日繙閲不厭<lb/>
<pb n="KR4e0116_WYG_003-53a"/>
暇則課子孫讀書種桑棗藝蔬果於世途聲利漠如也<lb/>
𢎞治改元詔起沉滯吏部知君謫非其罪特以桂陽州<lb/>
同知奏起之檄至君歎曰吾老矣憊矣安能復與時輩<lb/>
追逐耶竟不起𢎞治九年六月十有九日以疾卒年六<lb/>
十缺娶江氏某叅政之女子二易鄉貢進士暹治舉子<lb/>
業孫男二女一卒之明年三月二十日塟邑之登仙里<lb/>
劉墩之原君偉貌疏髯氣岸軒揭平居恂恂簡重而臨<lb/>
事能卓然樹立其在衛幕秩雖卑能搜剔奸蠧有怙勢<lb/>
<pb n="KR4e0116_WYG_003-53b"/>
者必以法裁之吏士竦服生長綺紈不為奢靡華麗之<lb/>
飾聞人有異書則購之不惜重價所録自唐宋以及國<lb/>
朝諸子百家凡數千巻皆手自校讐近世稱藏書之富<lb/>
者殆莫加焉且長於鑒賞法書名畫一見即能定真贋<lb/>
或有書淫畫癖之誚君笑曰視寳異物者何如哉尤尚<lb/>
行義赴人之急如不及其在京師士大夫之賢而貧者<lb/>
每取給焉弟仕儀蚤天有遺腹子且撫且誨愛如己出<lb/>
今考工員外郎旦也成化間君數過予閒論古今事亹<lb/>
<pb n="KR4e0116_WYG_003-54a"/>
亹不竭予心獨偉之謂如君者非獨為閩産之傑也於<lb/>
乎以文敏之勲蓋所謂猶將十世宥者而君一從吏議<lb/>
擯外十餘年其從弟仕偉才譽相上下亦坐是累謫以<lb/>
死是孰為之耶世嘗謂天之於才必愛惜而培植之其<lb/>
果乎如此耶予與君善者喜其好古篤學重其行義惜<lb/>
其不遇於時而懼其遂泯沒於後也故為表於墓以告<lb/>
後之人尚勿毁哉<lb/>
　　　封山西道監察御史何公墓表<lb/>
<pb n="KR4e0116_WYG_003-54b"/>
都察院右副都御史何君鑑嘗知吾宜興予重其為人<lb/>
因聞其家世之舊庭訓之善得厥考樸菴公之賢公既<lb/>
卒鑑奉工部左侍郎徐公貫所為狀請予文表於墓道<lb/>
之石乃摭而書之何之先本青州人五代時有曰茂者<lb/>
仕吳越為節度使卒於紹興之新昌子孫因家焉代有<lb/>
仕者祖諱友諒國朝為訓𨗳祖諱遵道考諱彦廣皆隱<lb/>
於鄉公孝友信義出於天性甫弱冠即代理家政力田<lb/>
供養奉時祀館賔客婚嫁弟妹皆不以煩其父後當分<lb/>
<pb n="KR4e0116_WYG_003-55a"/>
異父念其勞欲多與之公獨取瘠田敝屋悉以器物讓<lb/>
諸弟母愛少女既嫁公猶析産與之父母疾公不去左<lb/>
右至籲天請代居䘮毁瘠塟祭皆如禮尤重意氣間遊<lb/>
京師里人有以白金數十兩託公有所營置道為賊所<lb/>
刼公為貸金終其事而還過杭得遺金一囊於道俟其<lb/>
人而還之嵗饑里人乏食捐粟濟之有借公馬者斃而<lb/>
償以價公慰遣之而不責旅次寧海開户而卧有虎當<lb/>
門躭視久之揺尾而去園有瓜二實一蔕人稱瑞兆以<lb/>
<pb n="KR4e0116_WYG_003-55b"/>
為隂徳所致公敎子有法鑑舉進士知宜興時遣使迎<lb/>
養公以親在不果行常書清慎勤三語為戒鑑為御史<lb/>
復勉以許身報國後被封為文林郎山西道監察御史<lb/>
知河南府時公已終制乃就養無何直大饑人相食乃<lb/>
歸命鑑悉心賑捄以全民命及鑑為都御史巡撫南畿<lb/>
又戒之加説詳焉故鑑所至有聲績在兩畿尤卓卓可<lb/>
稱者皆公敎也然則公之賢使身得一職任一事以自<lb/>
用於世其禆補豈小哉公以齒徳當為鄉飲賔辭不赴<lb/>
<pb n="KR4e0116_WYG_003-56a"/>
沒而塟於鄉則為之刻石著徳以示後之子弟禮亦宜<lb/>
之非徒為孝子之私而已公生于永樂己亥六月初九<lb/>
日卒於𢎞治乙卯正月初二日壽七十七以丙辰年某<lb/>
月某日塟于某山之原配吕氏賢而克相封孺人子二<lb/>
長即鑑次銶女一適劉演<lb/>
　　　林勿齋先生墓表<lb/>
先生姓林氏諱智字若濬别號勿齋系出唐邵州刺史<lb/>
藴之後世居閩之莆田曽祖崇寳父徳如皆隱居不仕<lb/>
<pb n="KR4e0116_WYG_003-56b"/>
先生生二年母陳氏沒又五年徳如翁亦沒賴繼母鄭<lb/>
氏撫而鞠之稍長出從里儒授尚書習舉子業尋補縣<lb/>
學生正統甲子中福建鄉試戊辰㑹試中乙榜授宜興<lb/>
縣訓𨗳至則嚴立敎條示諸生以讀書作文之法俾各<lb/>
有所依循晨必衣冠張燭坐堂上朗誦經書已而取古<lb/>
法書臨摹至數百字手倦則復誦讀以倡諸生日以為<lb/>
常雖祈寒盛暑不懈諸生亦各勉修士習為之一變大<lb/>
有補於學校秩滿陞銅梁敎諭未幾丁母憂服竣復除<lb/>
<pb n="KR4e0116_WYG_003-57a"/>
宜興舊徳先生之敎者踊躍趨迎及士宦子弟悦從者<lb/>
數十輩大肆講學文敎聿興提學御史陳選舉先生自<lb/>
代吏部雖不能用謁選之日遂陞縣令先生謂人曰當<lb/>
道宜用人所長某將老矣安能舎詩書而事簿書哉博<lb/>
一敎官終身足矣崑山葉文莊公時為吏部侍郎知之<lb/>
擢蘇州府教授先生至蘇學其敎法無異宜興時諸生<lb/>
始若不能堪久之服其化益親愛之致有身為顯官而<lb/>
追念不舎者先生前後為校官幾三十年皆在江南而<lb/>
<pb n="KR4e0116_WYG_003-57b"/>
四方縉紳多聞之故每當大比之年藩省爭先禮聘為<lb/>
主司考浙江者一江西者再凡所取多知名士稱為有<lb/>
識鑒云先生性至孝常痛父母早世每春秋時節祭祀<lb/>
嗚咽流涕者竟日祖祠舊卑隘撤而新之増祀田若干<lb/>
畆婦翁趙立沒而無嗣為之經紀其䘮得免暴露甥陳<lb/>
元㓜孤擕之官敎育之與諸子等既長復為之娶婦乃<lb/>
遣之歸其他周貧睦族重信義事多類此生宣徳丁酉<lb/>
六月十日以𢎞治甲寅正月五日卒享年七十有八以<lb/>
<pb n="KR4e0116_WYG_003-58a"/>
某年某月某日塟某山之原娶趙氏子男八人曰巒岳<lb/>
宻岊嶅仚岫崐巒早卒孫男女二十七人曽孫四人嗚<lb/>
呼先生之徳之學莆人知之蘇人知之予宜興之人知<lb/>
之豈待表而後見然天下不可以莆與蘇與宜興槩也<lb/>
而能盡知乎况數世之下又有可恃者乎是固門下士<lb/>
所宜憫而憂之者某於門下受敎為最先故特為之表<lb/>
而不讓焉<lb/>
　　　贈懷逺將軍錦衣衞指揮同知寗公配陳氏墓<lb/>
<pb n="KR4e0116_WYG_003-58b"/>
　　　　表<lb/>
正統己巳廣西弗靖今贈懷逺將軍錦衣衞指揮同知<lb/>
寗公卒于寇難其配陳氏與其次子瓌皆相失莫知存<lb/>
亡獨其長子瑾無恙事平瑾遂選入内庭年始十一既<lb/>
長資性明敏益見向用積官至御馬監大監後三十年<lb/>
為成化庚子瓌獲生還至京師大監公見之甚歡又六<lb/>
年成化乙巳陳氏亦還大監公遣人迎至京母子相見<lb/>
如故時憲宗皇帝在位今上在春宫聞其事為歎異暨<lb/>
<pb n="KR4e0116_WYG_003-59a"/>
太皇太后太皇后皆有賞賚既而瓌從征大同累功陞<lb/>
錦衣衞世襲指揮同知因得賜誥贈其父如其官而其<lb/>
母封太淑人居數年太淑人思歸故土瓌具疏乞恩特<lb/>
蒙改廣東右衞以便侍養太淑人之歸也三宫賞賚之<lb/>
厚復如前日人皆榮之既抵家數月俄以疾卒大監公<lb/>
聞訃哀痛上賻祭加厚并命有司造墳安塟太皇太后<lb/>
皇太后暨諸王亦皆有賻大監公乃擇明年某月具其<lb/>
父衣冠合太淑人塟于邑白雲山之陽來乞文於墓上<lb/>
<pb n="KR4e0116_WYG_003-59b"/>
而騰驤指揮劉澄為之狀惟寗氏世居南海東充都大<lb/>
良堡人後割其地増置順徳縣故今為順徳人先世嘗<lb/>
有顯者譜亡不可考入國朝有諱日華者生武安安生<lb/>
公其諱真字克誠為人淳樸不好華靡居常茹素以殺<lb/>
牲為戒處鄉里尤善扶持患難周濟貧乏人素賢之其<lb/>
生永樂己丑沒于正統己巳得年四十太淑人性勤儉<lb/>
善理家人所以賢之者如此其生永樂辛酉沒于𢎞治<lb/>
癸丑七月九日也子男二長即大監公少侍英宗皇帝<lb/>
<pb n="KR4e0116_WYG_003-60a"/>
于乾清宫今掌清寧宫事兼提督五軍營凡朝廷有大<lb/>
昏禮并四夷宴享多委之次即瓌孫男一尚㓜夫人有<lb/>
善行雖不幸遭變故亦未有不獲報身後者如公之死<lb/>
其不幸可謂極矣乃生大監公以忠勤事上稱賢近侍<lb/>
克致恩典與其配雖存亡不同而同享其盛則一而已<lb/>
要非偶然者至若大監公身雖在内而夢寐不忘其親<lb/>
其誠孝所感卒獲與其母若弟相見又豈偶然哉是宜<lb/>
書之揭于其墓以示其後之人云<lb/>
<pb n="KR4e0116_WYG_003-60b"/>
　　　曹府君徐孺人墓表<lb/>
嘉興有名族曰曹氏曹氏有賢配曰徐孺人諱秀澄同<lb/>
郡嘉善儒家女也父曰文玉母曰陸氏以永樂甲申四<lb/>
月四日生孺人既笄歸于曹為以東府君之配孺人自<lb/>
㓜端重寡言笑在父母旁循禮度而孝敬不倦及為婦<lb/>
事以東能執婦道性尤勤儉恒率諸婢晝夜紡績不以<lb/>
為勞家人化之諸刺繡纎巧之作皆媿縮不敢出視生<lb/>
子瓊敎之甚嚴瓊奉母敎若鄉慎行務農生殖稱克家<lb/>
<pb n="KR4e0116_WYG_003-61a"/>
子其後産業日盛食指日繁孺人卒不習侈靡事及以<lb/>
東沒寡居五十年布素終身未嘗更一新衣其勤儉自<lb/>
若也有孫曰山早失母孺人憐其㓜躬自鞠育雖甚愛<lb/>
之然敎之益嚴俟其既長俾學于家塾日必考其課業<lb/>
或書不成誦則聲色俱厲不少為容貸平生不喜尼媪<lb/>
有登門者輙麾之去曰無壞我門法其正如此孺人好<lb/>
施不吝凡鄉里之貧無食死無塟者必命其子周䘏之<lb/>
嵗饑視人親疏悉以次賑給之食其惠者甚衆及其子<lb/>
<pb n="KR4e0116_WYG_003-61b"/>
沒至山益好施與士大夫交游益廣而曹氏之名籍籍<lb/>
起浙西謂其世範固逺蓋亦有孺人之敎焉孺人既老<lb/>
山奉養備至年九十三而卒實𢎞治乙卯九月九日也<lb/>
子一人即瓊承事郎娶陸氏孫一即山以中書舎人娶<lb/>
錢氏四川按察使博之女曽孫男六人嵩邑庠生崟岑<lb/>
岩崙巃卜以丁巳十月二十四日塟邑之柳溪合夫兆<lb/>
也山持狀赴京師詣予泣拜曰山非祖母鞠育無以至<lb/>
今日所以不逺數千里躬造門下以請者唯欲得一言<lb/>
<pb n="KR4e0116_WYG_003-62a"/>
表于墓上以彰吾祖母平日恭孝慈節之美則泉下永<lb/>
有光矣予感而言曰昔人有言婦者家之所由盛衰也<lb/>
故中饋之吉著於家人厲階之害見於大雅其事不誣<lb/>
往往可驗則曹氏之盛孰謂其無然哉宜刻之以慰山<lb/>
之志以示諸來裔<lb/>
　　　虎賁左衞經歴張府君墓表<lb/>
府君既沒之十六年其子欽虎賁左衞經歴三載考最<lb/>
蒙恩贈府君如其官階徴仕郎母馬氏為孺人於是欽<lb/>
<pb n="KR4e0116_WYG_003-62b"/>
泣而念曰朝廷不遺下臣施及恩典吾父母不幸皆不<lb/>
及見痛恨何可言吾將致其事歸守先墓謹録敕詞燎<lb/>
之以告于地下顧惟墓上之石尚無文以刻又何以發<lb/>
濳徳昭慈訓而見寵光之來之有自耶乃奉山東叅政<lb/>
張克謙之狀晉謁再拜而請予與張少相知而經歴君<lb/>
又邑人也不能辭取其狀視之語皆不誣按狀府君諱<lb/>
亨字嘉㑹世家宜興為宋叅知政事磻之後自曽大父<lb/>
國用而上居邑之橋亭里人稱橋亭張氏國用仕元為<lb/>
<pb n="KR4e0116_WYG_003-63a"/>
鷹坊提領生廣徳州學正茂卿茂卿以族大遷今所居<lb/>
曰張渚是生師賢師賢生愈髙愈髙生致逺致逺生三<lb/>
子伯曰本彞季曰伯常其仲為府君府君生而純雅稍<lb/>
長從仲父致和學致和嘗為信豐令剛毅方正敎導有<lb/>
法臨諸子甚嚴獨愛府君由其孝友明順不煩束約也<lb/>
正統間大臣有奉敕循行江南主斷繋豪民一時健訟<lb/>
者蜂起或訟其考翁事連信豐並被將逮至京師府君<lb/>
於時極力營救往返道路數冐艱厄不自䘏也其事卒<lb/>
<pb n="KR4e0116_WYG_003-63b"/>
白人皆稱為能子其平居父母之側温然無違禮母周<lb/>
氏沒事繼母黄氏孝養不替兄弟相處怡怡如也雖衣<lb/>
服飲食無弗共者及推以待諸從昆弟子姓以及婣戚<lb/>
朋友皆為篤於恩義雖僮僕無不善遇之以至人有急<lb/>
難周之不吝其事不能枚述嘗客金陵同舍人遺金數<lb/>
斤獲之弗啟竟迹其人還之其人出半以謝拒之毫釐<lb/>
不受又嘗獲監引於道坐候其人少頃有泣者至則一<lb/>
富商奴所遺即與之奴謝曰非公吾必死主人之手感<lb/>
<pb n="KR4e0116_WYG_003-64a"/>
拜而去鄉有窶人缺食而貿其屋既給之粟而使復居<lb/>
之如故曰俟嵗稔償我未晚吾不忍汝飽而無居也鄉<lb/>
舊産茶四方來鬻者必實其直奴輩有不豫者曰若欺<lb/>
心而増减之吾豈可為哉因之以戒諸子姪凡息錢租<lb/>
粟之入宜寛貸而勿歛怨如此庶家門可保而久也有<lb/>
司屢役掌鄉稅不事掊剋嵗饑更出粟數百斛以助賑<lb/>
濟郡縣欲例授章服則辭曰吾安于韋布久矣敢冐圖<lb/>
榮顯耶邑大夫嵗舉鄉飲禮請為賔至再即辭謝不出<lb/>
<pb n="KR4e0116_WYG_003-64b"/>
教子居京秩雖不獲生受封命然人間之福安享已備<lb/>
可謂無憾于世者矣府君晚號真率翁壽八十有四以<lb/>
成化七年某月某日終於正寢後某月某日其配馬孺<lb/>
人亦卒壽八十二孺人出同里士族少有淑行及歸於<lb/>
張婦道母儀皆有可稱以卒之某年某月某日合塟于<lb/>
南華山之原子男四人曰原曰思皆克家曰欽即經歴<lb/>
君曰銓女二人長女適義官吳佐次適士人蔣昕孫男<lb/>
八人女四人曽孫男五人夫徳之優者不近名以為髙<lb/>
<pb n="KR4e0116_WYG_003-65a"/>
足以轉移乎風俗産之厚者能散財而益富足以庇覆<lb/>
乎鄉閭觀於府君可以槩見為張氏後人者尚嗣其仁<lb/>
於百世之下使君子之澤無有窮也噫此固府君之意<lb/>
也<lb/>
　　傳<lb/>
　　　南京工部尚書劉公傳<lb/>
公諱宣字紹和一字應召號靜齋姓劉氏其先南康人<lb/>
也在南唐有諱適者仕至工部尚書生君造以吉州推<lb/>
<pb n="KR4e0116_WYG_003-65b"/>
官留家安福谷木坑故今為安福人君造生璞南唐進<lb/>
士至宋三世補太學上舍時人因稱三舍劉氏公生七<lb/>
嵗而孤遭家多故能自力於學不隨同輩嬉戲從故禮<lb/>
部侍郎李公克述習春秋精勤不懈父戍盧龍而沒躬<lb/>
往代之雖處行伍中不廢讀書其志必欲以科第自顯<lb/>
時麻城鄒公來學以都御史巡撫其地閲其業大驚待<lb/>
以殊禮景泰庚午應試京闈鄒公送之郭外舉酒祝曰<lb/>
汝此行必取解首否則無相見也衆竊笑之是嵗故少<lb/>
<pb n="KR4e0116_WYG_003-66a"/>
詹事劉文恭公主試得公文巻竒之置第一如鄒公言<lb/>
明年㑹試禮部髙等遂登進士第授翰林庶吉士壬申<lb/>
授編修丙子修一統志成陞修撰天順甲申憲宗嗣位<lb/>
充經筵講官成化丁亥九載秩滿陞右春坊右諭徳修<lb/>
英宗實録成再陞右庶子庚寅擢南京太常寺少卿寺<lb/>
事多廢公建言十三事皆見采納丙申丁内艱壬寅改<lb/>
除進本寺卿掌國子祭酒事公為師待諸生甚厚而差<lb/>
遣必公考校必明無不恱服者琉球國遣子弟就學公<lb/>
<pb n="KR4e0116_WYG_003-66b"/>
舉舊制令所司給其日用之費他日其子弟奉白金一<lb/>
觔為束修公力卻之已而復以其半為奉事聞于朝及<lb/>
得㫖乃受丙午召為吏部右侍郎丁未夏旱奉命祀北<lb/>
嶽地鎮𢎞治戊申今上嗣位再進左侍郎公以漸衰求<lb/>
閒始拜南京工部尚書知公者乃惜其去公欣然以行<lb/>
至則㑹計出納革絶侵漁未幾財用頓積而推舉屬官<lb/>
以激勸其下人人皆為率職蓋嵗餘以病不起辛亥七<lb/>
月十日也享年六十有七公少罹貧苦在盧龍時游學<lb/>
<pb n="KR4e0116_WYG_003-67a"/>
京師每徒歩往返為寒暑所中輙疾死道上逾時始甦<lb/>
嘗建言禦邉四事其後有己巳之變果如所料及㓂薄<lb/>
京城從禆將守備天津多所補益軍中有誘歸及欲妻<lb/>
以女者皆不從其窮時已不茍如此惟耿介疾惡是是<lb/>
非非不狥于人尤好面折人過晚乃務為優容善論事<lb/>
引援證據聽者忘倦多知國朝典故每事能悉舉無遺<lb/>
故尚書姚公為吏部時以慶成宴坐位未定詢及公為<lb/>
言舊制至今以為式至功臣世系述其源委歴歴如指<lb/>
<pb n="KR4e0116_WYG_003-67b"/>
掌若山川險易雖逺在數千里外皆能指畫不差人服<lb/>
其該博平居事母至孝迎養於京每旦趨朝必先問安<lb/>
遇一美味必手自奉進兄沒撫其孤女嫁之如己出事<lb/>
再從寡嫂及遇族人皆有恩意族有爭訟者開𨗳以理<lb/>
使各釋然以去諸子教之甚嚴與其配王淑人必揖而<lb/>
後食居家自奉至薄食不重味一衣至四十年蓋其儉<lb/>
素又如此讀書務求精熟為文章必以理勝不喜作新<lb/>
竒語有冲澹集藏于家祖諱某父諱某並贈南京太常<lb/>
<pb n="KR4e0116_WYG_003-68a"/>
寺卿妣並贈淑人三子長秉常國子生秉善邑庠生秉<lb/>
監女四人論曰公卿起諸生一旦富貴遂忘其故而為<lb/>
驕侈之習者比比如劉公禄位已崇所持猶寒士雖古<lb/>
人何以加之且士非困窮不能自立所謂貧賤憂戚庸<lb/>
玉汝於成也公之志甚大力甚堅惜未得專乎其位而<lb/>
盡展之故其事業之所立者止此然其名則豈有久而不<lb/>
傳者哉予與公有斯文契因書此以貽其子俾藏之為<lb/>
家傳云<lb/>
<pb n="KR4e0116_WYG_003-68b"/>
　　祭文<lb/>
　　　祭湖廣僉事張公<lb/>
湖廣按察司僉事張公惟公少時負俗之累奮發于心<lb/>
黽勉于事績學精專莫之或先鄉榜甲科遂爾連連列<lb/>
職中朝官階斯轉繼躋外臺仕路益顯雖則顯矣如忤<lb/>
物何奉身而退其樂則多公身雖屈公名則完公志不<lb/>
遂公心則安母氏髙年幸供子職孝養期終疾疹俄亟<lb/>
嗟我與公豈直同年既忝鄉閭復結姻㜕聞公之䘮哀<lb/>
<pb n="KR4e0116_WYG_003-69a"/>
痛倍百繋官于朝欲往弗克聊馳一觴惟寫我心魂如<lb/>
有知為我來歆尚饗<lb/>
　　　祭某淑人母子文<lb/>
祭某淑人母子之靈曰言言髙堂有此女師静專其徳<lb/>
慎淑其儀身安享乎晚福子顯庸乎明時謂非修内行<lb/>
而獲隂報豈榮壽若是乎兼之緬懷昨嵗登堂獻巵指<lb/>
瑶池以為酒倣南山而賦詩恍壽顔之在目曽陳迹之<lb/>
遽違夫何倚伏之不常哀樂之難期望婺星而光滅悵<lb/>
<pb n="KR4e0116_WYG_003-69b"/>
萱草之色蔞惟苫塊之哀重致傷生之可悲視疇昔而<lb/>
不若撫二柩以纍纍設茵鼎而孰奉置槃珥其何施念<lb/>
子道莫大乎送死顧家禍何縁而重罹曰惟不死惟孝<lb/>
與慈帝有諭祭之文史有表阡之詞棘心寒泉可慰在<lb/>
兹嗚呼尚饗<lb/>
　　　荷誥封三代祭祖文<lb/>
某荷誥封三代祭祖某仰承先訓屢荷聖恩載錫贈典<lb/>
始以七品贈父封母既遷五品恩隨以加後官侍郎繼<lb/>
<pb n="KR4e0116_WYG_003-70a"/>
職宗伯重蒙恩加及二代兹者宫保秩滿又得推恩伏<lb/>
蒙制下褒及三代贈曾祖考光禄大夫柱國太子太保<lb/>
禮部尚書文淵閣大學士曾祖妣為一品夫人而祖考<lb/>
妣考妣及先妻之贈典亦如之給誥之詔方頒而加秩<lb/>
之命遽下今陞某為少保兼太子太保户部尚書武英<lb/>
殿大學士一月之内兼此二榮是皆祖宗餘慶所及謹<lb/>
附祝文用伸昭告以亡室贈一品夫人某氏祔食尚饗<lb/>
　　　祭長姊孺人文<lb/>
<pb n="KR4e0116_WYG_003-70b"/>
祭長姊孺人之靈曰與某同母實惟六人惟姊居長性<lb/>
行尤淳爰自笄年歸于故族婦道克持孝敬殊篤良人<lb/>
游學内助日劬忽焉中道賫志寡居僕耕于田婢織于<lb/>
室衣食能謀家業無失况初失子幾絶其宗終焉嗣續<lb/>
置妾之功撫育其孤庶見成立白首髙堂傷感抱疾自<lb/>
與别違嵗時屢歴繋官縻禄懷思戚戚忽聞訃來哀痛<lb/>
切激骨肉存亡永永嘆息煮粥無能揮涕沾臆敬遣兒<lb/>
輩奠以酒食尊靈猶存洋洋來格尚饗<lb/>
<pb n="KR4e0116_WYG_003-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0116_WYG_003-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　謙齋文録巻三<lb/>
</p>
<p>
</p>
  </div>
</body>
</text>
</TEI>
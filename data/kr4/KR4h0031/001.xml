<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集巻一</head> <lb/>
    <p>
<pb n="KR4h0031_WYG_001-1a"/>
欽定四庫全書<lb/>
　二程文集巻一<lb/>
　　明道文集一　　　　　　宋　程顥　撰<lb/>
　銘詩<lb/>
　　顔樂亭<hi>銘為孔周翰作</hi>
天之生民是為物則非學非師孰覺孰識聖賢之分古<lb/>
難其明有孔之遇有顔之生聖以道化賢以學行萬世<lb/>
心目破昏為醒周爰闕里惟顔舊止巷汙於榛井堙而<lb/>
<pb n="KR4h0031_WYG_001-1b"/>
圮鄉閭蚩蚩弗視弗履有卓其誰師門之嗣追古念今<lb/>
有惻其心良賈善諭發帑以金巷治以闢井㳿而深清<lb/>
泉澤物佳木成陰載基載落亭曰顔樂昔人有心予忖<lb/>
予度千載之上顔惟孔學百世之下顔居孔作盛德彌<lb/>
光風流日長道之無疆古今所常水不忍廢地不忍荒<lb/>
嗚呼正學其何可忘<lb/>
　　偶成<hi>時作鄠縣主簿</hi>
雲淡風輕近午天望花隨柳過前川旁人不識予心樂<lb/>
<pb n="KR4h0031_WYG_001-2a"/>
將謂偷閒學少年<lb/>
　　游鄠山詩序<lb/>
僕自幼時已聞秦山多竒占有扈者尤復秀出常恨遊<lb/>
賞無便嘉祐二年始應舉得官遂請於天官氏願主簿<lb/>
書於是邑謂厭飫雲山以償素志今到官幾二年矣中<lb/>
間被符移奔走外幹者三居其二其一則簿書期㑹倉<lb/>
廥出入固無暇息惟白雲特在山面最為近邑常乗間<lb/>
兩至其餘佳處都未得往變化初心辜負泉石五年二<lb/>
<pb n="KR4h0031_WYG_001-2b"/>
月初吉聞貳車晁公來遊諸山先是晁公見約同往㑹<lb/>
探吏失期二日早晁公以書見命始知車騎已留草堂<lb/>
走白邑大夫張君時民産有在山麓者以罪没官府符<lb/>
方命量其租入之數因請以往鞭馬至山而晁公已由<lb/>
髙觀登紫閣還憇下院見待已久遂奉陪西遊經李氏<lb/>
五花莊息駕池上夜宿白雲精舍詰旦晁公西首僕復<lb/>
傍山東遊紫閣登南山望仙掌囘抵髙觀谷探石穴窺<lb/>
石潭因周視所定田徜徉於花林水竹間夜止草堂是<lb/>
<pb n="KR4h0031_WYG_001-3a"/>
晩雨氣自西山來始慮不得徧詣諸境一霎遂霽明旦<lb/>
入太平谷憇息於重雲下院自入太平谷山水益竒絶<lb/>
殆非人境石道甚巇下視可悸往往步亂石間入長嘯<lb/>
洞過虎溪西南下至重雲閣訪鳯池觀雲頂凌霄羅漢<lb/>
三峰登東嶺望大頂積雪後東北來雲際下深澗白石<lb/>
磷磷於水間水聲清冷可愛坐石掬水戀戀不能去者<lb/>
久之遂宿大定寺凌晨登上方候日初上西望藥山北<lb/>
眺大頂千峰萬巒目極無際下山縁東澗渡横橋復憇<lb/>
<pb n="KR4h0031_WYG_001-3b"/>
於重雲下院出谷遊太平宫故基而歸馬上率爾口語<lb/>
往往成詩章自入山至歸凡四日得長短詠共十二篇<lb/>
姑存之以誌遊覽之次第云<lb/>
　　白雲道中<lb/>
吏身拘絆同疏屬俗眼塵昏甚瞽矇辜負終南好泉石<lb/>
一年一度到山中<lb/>
　　馬上偶成<lb/>
身勞無補公家事心冗空令學業衰世路嶮巇功業逺<lb/>
<pb n="KR4h0031_WYG_001-4a"/>
未能歸去不男兒<lb/>
　　遊紫閣山<lb/>
仙掌逺相招縈紆渡石橋瞑雲生澗底寒雨下山腰樹<lb/>
色千層亂天形一罅遙吏紛難久駐囘首羡漁樵<lb/>
　　獼猴<hi>山僧云晏元獻公來獼猴滿山</hi>
聞説獼猴性頗靈相車來便滿山迎鞭羸到此何曾見<lb/>
始覺毛蟲更世情<lb/>
　　髙觀谷<lb/>
<pb n="KR4h0031_WYG_001-4b"/>
轟雷疊皷響前峰來自彤雲翠藹中洞壑積陰成氣象<lb/>
鬼神憑暗㺯威風噴崖雨露千尋濕落石珠璣萬顆紅<lb/>
縱有虬龍難駐足還應不是旱時功<lb/>
　　草堂<hi>寺在竹林之心其竹蓋將十頃</hi>
參差臺殿緑雲中四面篔簹一徑通曾讀華陽真誥上<lb/>
神仙居在碧琳宫<lb/>
　　長嘯巖中得冰以石敲餐甚佳<lb/>
車倦人煩渴思長巖中冰片玉成方老仙笑我塵勞久<lb/>
<pb n="KR4h0031_WYG_001-5a"/>
乞與雲膏洗俗腸<lb/>
　　游重雲<lb/>
久厭塵籠萬慮昏喜尋泉石暫清神目勞足倦深山裏<lb/>
猶勝低睂對俗人<lb/>
　　長嘯洞北囘望大頂如列屛幛比到山前却不見<lb/>
　　蓋為仙掌所蔽<lb/>
行盡重雲幾曲山囘頭方見碧峰寒天將仙掌都遮斷<lb/>
元恐塵中俗眼看<lb/>
<pb n="KR4h0031_WYG_001-5b"/>
　　凌霄三峰<lb/>
長嘯巖東古寺前三峰相倚勢相連偶逢雲静得見日<lb/>
若有路通須近天陰吹響雷生谷底老松如箸見崖顛<lb/>
結根不得居平地猶與蓮花逺比肩<lb/>
　　雲際山<lb/>
南藥東邊白閣西登臨身共白雲齊上方頂上朝來望<lb/>
陡覺羣峰四面低<lb/>
　　下山偶成<lb/>
<pb n="KR4h0031_WYG_001-6a"/>
襟裾三日絶塵埃欲上籃輿首重迴不是吾儒本經濟<lb/>
等閒爭肯出山來<lb/>
　　是遊也得小松黄楊各四本植於公署之西窗戲<lb/>
　　作五絶呈邑令張寺丞<hi>興宗</hi>
中春時節百花明何必繁絃列管聲借問近郊行樂地<lb/>
潢溪山水照人清<lb/>
心閒不為管絃樂道勝豈因名利榮莫謂冗官難自適<lb/>
暇時還得肆游行<lb/>
<pb n="KR4h0031_WYG_001-6b"/>
功名不是闗心事富貴由來自有天任是𣙜酤虧課利<lb/>
不過抽得俸中錢<lb/>
有生得遇唐虞聖為政仍逢守令賢縱得無能閒主簿<lb/>
嬉遊不負艶陽天<lb/>
獄訟已聞寃滯雪田農還喜土膏勻只應野叟猶相笑<lb/>
不與溪山作主人<lb/>
　　春雪<lb/>
二月將臨尾羣陰久退潜只知桃李艶何復雪霜嫌密<lb/>
<pb n="KR4h0031_WYG_001-7a"/>
霰仍先集飄霙忽散霑帯風成料峭和雨作亷纎江漢<lb/>
初彌望珠璣亦間兼片痕才著瓦斜勢漸穿簾鳥化遼<lb/>
城鶴途鋪越女縑落英時鬭舞飛絮或同黏直把瓊瑶<lb/>
比誰疑鵠鷺撏透肌錐共利洒面刅爭銛寒怯開闈賞<lb/>
光凝伴月覘價増樵市炭興入酒家帘駐足銀粧履昻<lb/>
頭玉裹髯如何欺煦律重復困窮閻薪乏經朝備衣因<lb/>
恃暖拈擷芳游女恨憂歲老農占惜竹頻敲葉愁花旋<lb/>
覆苫失權悲太皥助虐有飛亷驟降初疑勇旋消亦訝<lb/>
<pb n="KR4h0031_WYG_001-7b"/>
謙朔雲雖借便水后可無厭縱任陰靈巧難令木氣殱<lb/>
寒威徒自奮春氣亦時添積勢方平壠澌流已墜簷暗<lb/>
空猶沓沓近地即佔佔逺水難遮面髙峰不裹尖著墻<lb/>
聊畫粉蓋地豈成鹽紈扇驚塵曀崑崗認火炎端來薦<lb/>
融釋空復助洳漸積潤終滋嫩驚雷亦震淹東君莫惆<lb/>
悵杲日待重瞻<lb/>
　　晩春<lb/>
人生百年永光景我逾半中間幾悲歡况復多聚散青<lb/>
<pb n="KR4h0031_WYG_001-8a"/>
陽變晩春弱條成老榦不為時節驚把酒欲誰勸<lb/>
　　桃花菊<lb/>
仙人紺髪粉紅腮近自武陵源上來<hi>此花近歳方有</hi>不比常花<lb/>
羞晩發故將春色待秋開存留金蘂天偏與漏泄春香<lb/>
衆始猜兼得佳名共堅節曉霜還獨對樓臺<lb/>
　　早寒<lb/>
一夜威霜特地嚴朝來寒氣入書簾乍須火暖親爐獸<lb/>
初覺冰澌結硯蟾敗葉巻風輕䔩䔩逺峰經曉静尖尖<lb/>
<pb n="KR4h0031_WYG_001-8b"/>
出門未要貂狐燠且著輕裘次第添<lb/>
　　新晴野步<lb/>
青帝方成萬物春如何滛雨害芳晨乞求共指雲間日<lb/>
悔恨輕嫌陌上塵消盡風威猶料峭放開山色已嶙峋<lb/>
燕遊莫道王孫樂亦有羲皇更上人<lb/>
陰曀消除六幕寛嬉遊何事我心閒鳥聲人意融和候<lb/>
草色花芳杳藹間水底斷霞光出岸雲頭斜日影銜山<lb/>
縁情若論詩家興却恐騷人合厚顔<lb/>
<pb n="KR4h0031_WYG_001-9a"/>
　　西湖<lb/>
潩水橋邊鴨子陂樓臺只在郡城西煙波乍見心先快<lb/>
島嶼將尋路欲迷盡日無風横舴艋有時經雨飲虹霓<lb/>
如何咫尺塵埃地能使遊人意不齊<lb/>
　　環翠亭<lb/>
城居不見萬山重因起髙亭破逺空虚曠直疑天宇外<lb/>
周旋如在畫屏中凝嵐散藹層層出削玉排青面面同<lb/>
暫得登臨已忘去四時佳致屬賢公<lb/>
<pb n="KR4h0031_WYG_001-9b"/>
　　中秋月<lb/>
雲静好風吹清光溢四垂金行方盛日陰魄正中時髣<lb/>
髴窺瑶闕分明露桂枝遴英同醉賞誰復歎官覉<lb/>
　　象戲<lb/>
大都博奕皆戲劇象戲翻能學用兵車馬尚存周戰法<lb/>
偏裨兼備漢官名中權八面將軍重河外尖斜步卒輕<lb/>
却凭紋楸聊自笑雄如劉項亦閒爭<lb/>
　　九日訪張子直承出看花戲書學舍五首<lb/>
<pb n="KR4h0031_WYG_001-10a"/>
平日邀相見過門又不逄貪隨看花伴應笑我龍鍾<lb/>
須知春色醲於酒醉得遊人意自狂直使華顛老公子<lb/>
看花爭入少年塲<lb/>
貪花自是少年事沉酒定嫌醒者非顧我疎慵老山野<lb/>
却騎歸馬背斜暉<lb/>
下馬問老僕言公賞花去只在近園中業深不知處<lb/>
桃李飄零杏子青滿城車馬響春霆就中得意張公子<lb/>
十日花前醉不醒<lb/>
<pb n="KR4h0031_WYG_001-10b"/>
　　贈王求甫鐵如意<lb/>
妖言莫信傳張惡虚氣休將碎唾壺借問閒窗静狐背<lb/>
何如爭勝擊珊瑚<lb/>
　　送吕晦叔赴河陽<lb/>
曉日都門颭斾旌晩風鐃吹入三城知公再為蒼生起<lb/>
不是尋常刺史行<lb/>
　　贈司馬君實<lb/>
二龍閒卧洛波清今日都門獨餞行願得賢人均出處<lb/>
<pb n="KR4h0031_WYG_001-11a"/>
始知深意在蒼生<lb/>
　　陪陸子履遊白石萬固<lb/>
條山蒼蒼河流黄中蒲形勢天下彊帝得賢侯殿一方<lb/>
四年不更慰民望元豐戊午季春月上心閔雨愁黎蒼<lb/>
使車四出走羣望我亦奉命來侯疆情誠感格天意順<lb/>
詔書才下雨已霶病麥還青禾出土野農鼓舞歌君王<lb/>
故人相見不道舊為雨歡喜殊未央聖主寛憂小臣樂<lb/>
自可放蕩舒胸腸白石萬固皆勝地主人為我攜壺觴<lb/>
<pb n="KR4h0031_WYG_001-11b"/>
况逢佳日俗所尚車馬未曉填康莊扶提十里雜老幼<lb/>
迤邐千騎明戈槍初聽鳴鐃入青靄漸見朱斾輝朝陽<lb/>
遨頭自是謝康樂後乗獨慚元漫郎侯來雖知有賓客<lb/>
衆喜更為將豐穰臨溪坐石遍巖谷幽處往往聞絲簧<lb/>
山光似迎好客動日景定為遊人長乗髙望逺興不盡<lb/>
戀戀不知歧路忙人生汨没苦百態得此樂事真難常<lb/>
我辭佳境已惆悵侯亦那得久此鄉他時㑹合重相語<lb/>
辜負泉石何能忘<lb/>
<pb n="KR4h0031_WYG_001-12a"/>
　　戲題<lb/>
曾是去年賞春日春光過了又逡巡却是去年春自去<lb/>
我心依舊去年春<lb/>
　　題淮南寺<lb/>
南去北來休便休白蘋吹盡楚江秋道人不是悲秋客<lb/>
一任晩山相對愁<lb/>
　　和家君早寒之什<lb/>
滿地清霜結曉寒平明飛霰洒柴闗乍憑酒力温肌骨<lb/>
<pb n="KR4h0031_WYG_001-12b"/>
陡覺風威著面顔閭里相呼泥北戸牛羊收牧下前山<lb/>
急須趂日藏薪炭凍後髙枝不易攀<lb/>
　　和詠草<lb/>
漸覺東皇意思勻陳根初動夜來新忽驚平地有輕緑<lb/>
已蓋六街無舊塵莫為枯榮吟野草<hi>恐當作火</hi>且憐愁醉柅<lb/>
<hi>舊作枕</hi>香輪詩人空怨王孫逺極目萋萋又一春<lb/>
　　和邵堯夫打乖吟二首<lb/>
打乖非是要安身道大方能混世塵陋巷一生顔氏樂<lb/>
<pb n="KR4h0031_WYG_001-13a"/>
清風千古伯夷貧客求墨妙多攜巻天為詩豪剰借春<lb/>
儘把笑談親俗子德容猶足慰鄉人<lb/>
聖賢事業本經綸肯為巢由繼後塵三幣未囘伊尹志<lb/>
萬鍾難換子輿貧且因經世藏千古已占西軒度十春<lb/>
時止時行皆有命先生不是打乖人<lb/>
　　和堯夫首尾吟<lb/>
先生非是愛吟詩為要形容至樂時醉裏乾坤都寓物<lb/>
閒來風月更輸誰死生有命人何與消長隨時我不悲<lb/>
<pb n="KR4h0031_WYG_001-13b"/>
直到希夷無事處先生非是愛吟詩<lb/>
　　和堯夫西街之什二首<lb/>
先生相與賞西街小子親攜几杖來行次毎容參劇論<lb/>
坐隅還許侍餘盃檻前流水心同樂林外青山眼重開<lb/>
時泰身閒難兩得直須乗興數追陪<lb/>
先生髙蹈隱西街風月猶牽賦詠才暫到隣家賞池舘<lb/>
便將佳句寫瓊瑰壯圖已譲心先快劇韻仍降字占挼<lb/>
只有一條誇大甚水邊曾未兩三盃<lb/>
<pb n="KR4h0031_WYG_001-14a"/>
　　遊月陂<lb/>
月陂堤上四徘徊北有中天百尺臺萬物已隨秋氣改<lb/>
一鐏聊為晩凉開水心雲影閒相照林下泉聲静自來<lb/>
世事無端何足計但逢佳日約重陪<lb/>
　　秋日偶成二首<lb/>
寥寥天氣已髙秋更倚凌虚百尺樓世上利名羣蠛蠓<lb/>
古來興廢幾浮漚退居陋巷顔囘樂不見長安李白愁<lb/>
兩事到頭須有得我心處處自優游<lb/>
<pb n="KR4h0031_WYG_001-14b"/>
閒來無事不從容睡覺東窗日已紅萬物静觀皆自得<lb/>
四時佳興與人同道通天地有形外思入風雲變態中<lb/>
富貴不滛貧賤樂男兒到此是豪雄<lb/>
　　代少卿和王宣徽遊崇福宫<lb/>
睿祖開真宇祥光下紫微威容凝粹穆仙仗儼周圍嗣<lb/>
聖嚴追奉神遊遂此歸冕旒臨秘殿天日照西畿朱鳯<lb/>
銜星蓋清童護玉衣鶴笙鳴逺吹珠蘂㺯晴暉瑶草春<lb/>
常在瓊霜曉未晞木文靈像出太一醴泉飛醮夕思飊<lb/>
<pb n="KR4h0031_WYG_001-15a"/>
馭香晨望絳闈衰遲愧宫職蕭洒自忘機<lb/>
　　和王安之五首<lb/>
　　　小園<lb/>
閒坊西曲奉常家景物天然占一窳恰似庾園基址小全<lb/>
勝浥澗路途賖知君陋巷心猶樂比我僑居事已誇且喜<lb/>
杖藜相過易隔牆無用少游車<hi>白樂天有詩戲盧中丞浥澗山居去城之逺</hi>
　　　野軒<lb/>
誰憐大第多竒景自愛貧家有古風㑹向紅塵生野思<lb/>
<pb n="KR4h0031_WYG_001-15b"/>
始知泉石在胸中<lb/>
　　　汙亭<lb/>
強潔猶來真有為好髙安得是無心汙亭妙㫖君須㑹<lb/>
物我何争事莫侵<lb/>
　　　藥軒<lb/>
嚢中數味應千種砌下栽苖過百名好是微風入庭户<lb/>
清香交送滿檐楹<lb/>
　　　晩暉亭<lb/>
<pb n="KR4h0031_WYG_001-16a"/>
亭下花光春正好亭頭山色晩尤佳欲知剰占清<hi>一作春</hi>
風處思順街東第一家<lb/>
　　和花菴<lb/>
得意即為適種花非貴多一區才丈席滿目自雲蘿静<lb/>
聽禽聲樂閒招月色過期公在康濟終柰此情何<lb/>
　　子直示以新詩一軸偶為四韻奉謝<lb/>
治劇君能佚居閒我更慵自惟降藻麗不解斷舂容寡<lb/>
和知高唱深情見古風静吟梁甫意真似卧隆中<lb/>
<pb n="KR4h0031_WYG_001-16b"/>
　　和諸公梅臺<lb/>
急須乗興賞春英莫待空枝謾寄聲淑景暖風前日事<lb/>
淡雲微雨此時情<lb/>
　　後一日再和<lb/>
常勸嬉遊須及辰莫辭巾屨染埃塵秪應風雨梅臺上<lb/>
已減前時一半春<lb/>
　　郊行即事<lb/>
芳原緑野恣行時春入遥山碧四圍興逐亂紅穿柳巷<lb/>
<pb n="KR4h0031_WYG_001-17a"/>
困臨流水坐苔磯莫辭盞酒十分醉秪恐風花一片飛<lb/>
况是清明好天氣不妨游衍莫忘歸<lb/>
　　春日江上<lb/>
新蒲嫩柳滿汀洲春入漁舟一棹浮雲幕倒遮天外日<lb/>
風帘輕颺竹間樓望窮逺岫微茫見興逐歸槎汗漫游<lb/>
不畏蛟螭起波浪却憐清泚向東流<lb/>
　　下白徑嶺先寄孔周翰郎中<lb/>
驟經微雨過芳郊轉覺長河氣象豪歸騎已登吳坂峻<lb/>
<pb n="KR4h0031_WYG_001-17b"/>
飛雲猶認華山髙門前岐路通西國城上樓臺壓巨濤<lb/>
欲問甘棠舊風化主人邀客醉香醪<lb/>
　　盆荷二首<lb/>
庭下竹青青<hi>一作圓</hi>盆荷水面平誰言無逺趣自覺有餘<lb/>
清影倒假山翠波光朝日明漣漪尤緑淨凉吹夜來生<lb/>
衡茅岑寂掩柴闗庭下蕭疎竹數竿狹地難容大池沼<lb/>
淺盆聊作小波瀾澄澄皓月供宵影瑟瑟凉風助曉寒<lb/>
不校蹄涔與滄海未知清興有誰安<lb/>
<pb n="KR4h0031_WYG_001-18a"/>
　　陳公廙園修禊事席上賦<lb/>
盛集蘭亭舊風流洛社今坐中無俗客水曲有清音香<lb/>
篆來還去花枝泛復沉未須愁日暮天際是輕陰<lb/>
　　酬韓持國資政湖上獨酌見贈<lb/>
對花酌酒公能樂飯糗羮藜我自貧若語至誠無内外<lb/>
却應分别更迷真<hi>韓詩云曲肱飲水程夫子宴坐焚香范使君愧我未能忘外樂縁尊紅芰</hi>
<hi>對西曛</hi>
　　哭張子厚先生<lb/>
<pb n="KR4h0031_WYG_001-18b"/>
歎息斯文約共修如何夫子便長休山東無復蒼生望<lb/>
西土誰共後學求千古聲名聨棣萼二年零落去山丘<lb/>
寢門慟哭知何限豈獨交親念舊游<lb/>
　<lb/>
　<lb/>
　<lb/>
　<lb/>
　二程文集巻一<lb/>
</p>
<p>
</p>
  </div>
</body>
</text>
</TEI>
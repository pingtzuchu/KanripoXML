<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集巻三</head> <lb/>
    <p>
<pb n="KR4h0031_WYG_003-1a"/>
欽定四庫全書<lb/>
　二程文集巻三<lb/>
　　明道文集三　　　　　　宋　程顥　撰<lb/>
　書<lb/>
　　答横渠先生定性書<lb/>
承教諭以定性未能不動猶累於外物此賢者慮之熟<lb/>
矣尚何俟小子之言然嘗思之矣敢貢其説於左右所<lb/>
謂定者動亦定静亦定無將迎無内外茍以外物為外<lb/>
<pb n="KR4h0031_WYG_003-1b"/>
牽已而從之是以已性為有内外也且以性為隨物於<lb/>
外則當其在外時何者為在内是有意於絶外誘而不<lb/>
知性之無内外也既以内外為二本則又烏可遽語定<lb/>
哉夫天地之常以其心普萬物而無心聖人之常以其<lb/>
情順萬事而無情故君子之學莫若廓然而大公物來<lb/>
而順應易曰貞吉悔亡憧憧往來朋從爾思茍規規於<lb/>
外誘之除將見滅於東而生於西也非惟曰之不足顧<lb/>
其端無窮不可得而窮也人之情各有所蔽故不能適<lb/>
<pb n="KR4h0031_WYG_003-2a"/>
道大率患在於自私而用智自私則不能以有為為應<lb/>
迹<hi>一作物</hi>用智則不能以朙覺為自然今以惡外物之心<lb/>
而求照無物之地是反鑑而索照也易曰艮其背不獲<lb/>
其身行其庭不見其人孟氏亦曰所惡於智者為其鑿<lb/>
也與其非外而是内不若内外之兩忘也兩忘則澄然<lb/>
無事矣無事則定定則明明則尚何應物之為累哉聖<lb/>
人之喜以物之當喜聖人之怒以物之當怒是聖人之<lb/>
喜怒不繫於心而繫於物也是則聖人豈不應於物哉<lb/>
<pb n="KR4h0031_WYG_003-2b"/>
烏得以從外者為非而更求在内者為是也今以自私<lb/>
用智之喜怒而視聖人喜怒之正為如何哉夫人之情<lb/>
易發而難制者惟怒為甚第能扵怒時遽忘其怒而觀<lb/>
理之是非亦可見外誘之不足惡而於道亦思過半矣<lb/>
心之精㣲口不能宣加之素拙於文辭又吏事匆匆未<lb/>
能精慮當否佇報然舉大要亦當近之矣道近求逺古<lb/>
人所非惟聰朙裁之<lb/>
　記<lb/>
<pb n="KR4h0031_WYG_003-3a"/>
　　晉城縣令書名記<lb/>
古者諸侯之國各有史記<hi>一無記字</hi>故其善惡皆見於後世<lb/>
自秦罷侯置守令則史亦從而廢矣其後自非傑然有<lb/>
功徳者或記之循吏與夫凶忍殘殺之極者以酷見傳<lb/>
其餘則泯然無聞矣如漢唐之有天下皆數百年其間<lb/>
郡縣之政可書者宜亦多矣然其見書者率纔數十人<lb/>
使賢者之政不幸而無傳其不肖者復幸而得葢其惡<lb/>
斯<hi>一作其</hi>與古史之意<hi>一作事</hi>異矣夫圖治於長久者雖聖<lb/>
<pb n="KR4h0031_WYG_003-3b"/>
知為之且不能倉卒茍簡而就葢必本之人情而為之<lb/>
法度然後可使去惡而從善則其紀綱條教必審定而<lb/>
後下其民之服循漸漬亦必待久乃淳固而不變今之<lb/>
為吏三歳而代者固已遲之矣使皆知禮義者能自始<lb/>
至即皇皇然圖所施設亦教令未熟民情未孚而更書<lb/>
已至矣儻後之人所志不同復有甚者欲新已之政則<lb/>
盡其法而去之其迹固無餘矣而况因循不職者乎噫<lb/>
以易息之政而復無以託其傳則冝其去皆未㡬而善<lb/>
<pb n="KR4h0031_WYG_003-4a"/>
惡無聞焉故欲聞古史之善而不可得則因謂今有題<lb/>
前政之名氏以為記者尚為近古而斯邑無之乃考之<lb/>
案牒訪之吏民纔得自李君而降二十一人第其歳月<lb/>
之先後而記之俾民觀其名而不忘其政後之人得從<lb/>
而質其是非以為師戒云耳來者請嗣書其次<lb/>
　祭文<lb/>
　　祭富鄭公文<lb/>
維元豐六年歳次癸亥十一月壬寅朔十九日庚申奉<lb/>
<pb n="KR4h0031_WYG_003-4b"/>
議郎監汝州鹽酒税輕車都尉賜緋魚袋程顥謹遣外<lb/>
甥張敷以清酌庶羞之奠敢昭告於太尉文忠公之靈<lb/>
嗚呼粤稽古昔得全實難惟䕫契出乎唐虞之際而姬<lb/>
吕位乎文武之間其餘雖有鉅賢碩輔僅或濟一時之<lb/>
險艱真儒大聖多處非其位而孤騫孰如我公道行乎<lb/>
重熙累洽之運而身享乎尊富安榮之完事繫天下之<lb/>
重位極人臣之班生逢四世皆上聖之主時厯七紀膺<lb/>
太平之安勲業掲乎日月聞望塞乎天淵優游里第者<lb/>
<pb n="KR4h0031_WYG_003-5a"/>
猶十有三年於人之職可謂無負在天之理亦為曲全<lb/>
然而捐館之日逺近聞之孰不齎咨而涕尚以公之沒<lb/>
也為有憾焉嗚呼世之常態茍於自便終始之節艱於<lb/>
永肩屏伏者以憂責不及而怠懈休老者以血氣既衰<lb/>
而志遷惟公年彌髙而志愈厲身久退而誠益堅惟是<lb/>
愛君憂國之道極晝夜之拳拳迨乎瞑目之旦屬纊之<lb/>
前萬物已莫累乎心胸而朝廷之念獨有進乎昔日<lb/>
之當權宜乎易名之謚典號為摭實祭冊之聖詔極於<lb/>
<pb n="KR4h0031_WYG_003-5b"/>
哀憐則士大夫以公之没為憾者葢非偶然顥愚不肖<lb/>
辱公禮遇顧相期於義理非見私於趨附公薨於洛賤<lb/>
居在汝官守有制欲往無路歛不望棺塟不臨墓引領<lb/>
西風悲慟何數誠寓鄙文禮陳菲具恭祭道周後期無<lb/>
所嗚呼哀哉伏惟尚饗<lb/>
　　祭彭侍郎文<lb/>
悠悠彼蒼顧佑有常如何不淑殱時之良胡不憗遺以<lb/>
慰士大夫之望嗚呼哀哉昔我穉齒為公所器教之誨<lb/>
<pb n="KR4h0031_WYG_003-6a"/>
之實妻以子二姓之歡疇可倫擬逾二十年顧愛終始<lb/>
我謫河北公薨建康義不得往神魂飛翔望南浦之蕭<lb/>
條想丹旐之悠揚淚如流水不到公之堂號聲動天不<lb/>
徹公之䘮惟公徳尊本朝行髙當世為四國之矜式被<lb/>
三朝之注倚風誼傳於後人事業存乎國史磊落朙白<lb/>
掀掲天地縱綿百世之長公為不亡雖竭無能之鄙辭<lb/>
何足以増盛徳之輝光惟寓愚之誠兮因逺致乎肴觴<lb/>
公其來饗兮慰余之悲傷長言恩禮之厚兮知何時之<lb/>
<pb n="KR4h0031_WYG_003-6b"/>
可忘嗚呼哀哉伏惟尚饗<lb/>
　　故户部侍郎致仕彭公行狀<lb/>
公諱思永字季長其先京兆人唐之中世有為吉州刺<lb/>
史者因家焉今為廬陵人尚書治經術以能詩名於世<lb/>
慷慨有大節仕不得志未老以東宫官退居臨湘公其<lb/>
次子也公性淳粹朙重材質瑰秀孩提時即異於常兒<lb/>
未嘗為戱弄之事數歳已自知為學尚書每撫其背曰<lb/>
興吾家者必是兒也未冠居尚書䘮以孝聞家貧無以<lb/>
<pb n="KR4h0031_WYG_003-7a"/>
塟晝夜號泣營治歳終卒能襄事扶䘮數千里歸廬陵<lb/>
知者無不咨歎終䘮益自奮勵力學有文稱天聖五年<lb/>
舉進士擢第授南康軍判官計臣言其材遂監泰州角<lb/>
斜鹽塲當路益知其賢交薦之秩滿遷大理寺丞監洪<lb/>
州鹽務移知廣州南海縣以母䘮去職服除知洪州分<lb/>
寧縣二邑素號難治前令比以罪去民化公之誠相戒<lb/>
以毋犯法至於無訟既又通判睦州㑹海水大上夜敗<lb/>
台州城郡人多死詔監司擇良吏往撫之公遂行將至<lb/>
<pb n="KR4h0031_WYG_003-7b"/>
吏民皆號訴於道公悉心救養不憚勞苦至忘寢食盡<lb/>
塟溺死者為文以祭之問疾苦賑饑乏去盗賊撫羸弱<lb/>
其始至也城無完舎公周行相視為之規畫朝夕暴露<lb/>
未嘗憇息民貧不能營葺者命工伐木以助之數月而<lb/>
公私之舎畢復人安其居公視故城庳壞僅有髣髴思<lb/>
為逺圖召僚屬而謂之曰郡瀕海而無城此水所以為<lb/>
害也當與諸君圖之程役勸功民忘其勞城成遂為永<lb/>
利天子嘉之錫書奬異後去台還睦二州之民喜躍啼<lb/>
<pb n="KR4h0031_WYG_003-8a"/>
戀者交於道未㡬就移知潮州潮民歳苦修堤之役吏<lb/>
縁為奸貧者尤被其害公為之法役均而費省民大恱<lb/>
代還知常州時為都官員外郎尋召為侍御史極論内<lb/>
降授官賞之弊以謂斜封非公朝之事仁宗深然之皇<lb/>
祐祀朙堂前一曰有傳赦語百官皆得遷秩者公方從<lb/>
駕宿景靈宫亟上言不冝濫恩以益僥倖既肆赦果然<lb/>
時張堯佐以妃族進王守忠以親侍帷幄被寵參知政<lb/>
事闕員堯佐朝暮待命守忠亦求為節度使物議讙動<lb/>
<pb n="KR4h0031_WYG_003-8b"/>
公帥同列言之皆曰宜待命行公曰宜以先事得罪命<lb/>
出而不可救則為朝廷失矣遂獨抗疏極言至曰陛下<lb/>
行此覃恩無意孤寒獨為堯佐守忠故取悦衆人耳且<lb/>
言妃族秉政内臣用事皆非國家之福疏入仁宗震怒<lb/>
人皆為公危之公曰茍二人之命不行雖赴鼎鑊無恨<lb/>
於是御史中丞郭勸諫官吳奎皆為上言其忠當䝉聽<lb/>
納不宜加罪仁宗怒解而堯佐守忠之望遂格公猶以<lb/>
汎恩罷䑓職以司封員外郎出守宣州前守以贓敗郡<lb/>
<pb n="KR4h0031_WYG_003-9a"/>
政隳弛歳復大歉公至修紀綱撫凋瘵奏發官庾以活<lb/>
饑莩卒無流亡體量安撫使上公治狀為諸將<hi>一作州</hi>之<lb/>
最儂智髙連䧟州郡嶺表用兵餉饋仰於荆湖除北<lb/>
路轉運使至部奏黜守令之殘暴疲懦者各一人而八<lb/>
州知勸丁溪蠻酋彭仕羲恃險而驕將帥羣蠻為亂先<lb/>
移文罵辰州守將將不能制請公誅之公行部至辰仕羲<lb/>
畏公即遣親信持書迎謁禮甚謹公推誠待之諭以禍<lb/>
福皆悚懼感服請自悛革邊患遂息時大農以利誘諸<lb/>
<pb n="KR4h0031_WYG_003-9b"/>
路使以羡餘為獻公曰裒民取賞吾不忍為遂無所獻<lb/>
南㓂平公以勞進工部郎中召為度支判官升刑部歳<lb/>
餘出為益州路轉運使始直史館賜三品服入辭仁宗<lb/>
諭之曰益部逺方以卿安撫吾無憂矣至蜀㑹城都闕<lb/>
守詔公權領府事前政多務姑息寖失法度至有吏盗<lb/>
官錢千緡付獄已三歳猶縱其出入自若者公命窮治<lb/>
之一曰而獄具蜀人以交子貿易皆藏於腰間盗善以<lb/>
小刃取之於稠人中如己物民病苦之公得其狀即捕<lb/>
<pb n="KR4h0031_WYG_003-10a"/>
獲一人使疏其黨類得十餘輩悉黥𨽻諸軍盗者遂絶<lb/>
二罪而人知畏法蜀乃大治歳有中貴人祠峨嵋常留<lb/>
成都中數十日誅取珍貨竒玩例至數百萬錢一出於<lb/>
民間公命三省其二使者恨怒而去公不之顧任中遷<lb/>
兵部郎中召還為户部副使歳餘以天章閣待制充陜<lb/>
西都轉運使河朔謀帥以公鎮髙陽仍進秩諫議大夫<lb/>
英宗嗣位恩升給事中時狃於承平治兵者鮮朙紀律<lb/>
而三闗為甚公為帥方重嚴正犯者頗以軍法從事驕<lb/>
<pb n="KR4h0031_WYG_003-10b"/>
兵大戢河北舊以桑麻為産籍之髙下民懼不敢藝植<lb/>
故益貧公奏更其法自是絲績之利歳歳増益在鎮二<lb/>
年邊圉帖寧人民浹和公惡邊臣之邀功啟事者屢加<lb/>
裁正遂與大臣持議不合由是以病請解兵任求為江<lb/>
南官徙知江寧府潮與江寧舊多火災迄公去未嘗作<lb/>
人以為徳政之感留金陵歳餘復召權御史中丞時追<lb/>
崇濮王大號復有稱親之議諫官御史以典禮未正相<lb/>
繼論列者六七人皆以罪去公始拜中司力陳其不可<lb/>
<pb n="KR4h0031_WYG_003-11a"/>
且請召還言事者上未之察更為疏極論其事言益切<lb/>
至英宗深加聽納事㡬施行而大臣持之甚力故不果<lb/>
公因求解憲職以章言者五進見而面陳者多至不記<lb/>
㑹英宗不豫公方憂懼不復自言今天子踐阼真拜御<lb/>
史中丞請裁損出入用度務從儉約以稱先志上嘉納<lb/>
之㑹御史蔣之竒奏發大臣隂事其説葢盛於都下而<lb/>
之竒欲扳公為助乃曰公嘗言之公亦謂帷箔之私非<lb/>
外人所知誠難究詰然亦有以取之故謗言一興而人<lb/>
<pb n="KR4h0031_WYG_003-11b"/>
以為信且其首為濮園議違典禮以犯衆怒不冝更在<lb/>
政府而執政以之竒所論㝠昧不可質廹公言其所從<lb/>
來三問而公奏益急且曰風聞者以廣聰明也今必問<lb/>
其所從來因而罪之則後無聞矣寧甘重謫不敢廢國<lb/>
家開言路之法因極陳大臣朋黨専恣非朝廷計翌日<lb/>
降授給事中知黄州道徙太平州郊祀推恩復工部侍<lb/>
郎知毫州未滿歳移揚州熙寧三年上書告老遷戸部<lb/>
侍郎致仕朝廷憐之故詔辭甚羙所以寵耀其終始焉<lb/>
<pb n="KR4h0031_WYG_003-12a"/>
公晩樂厯陽風土遂徙居之將歸十一月過金陵二十<lb/>
六日以疾終享年七十有一金陵之人奔走供事往來<lb/>
哭於道路其得人心如此公任官四十五年累階至某<lb/>
勲某爵某食邑若干公精慎長於政事遇繁劇他人若<lb/>
不可堪而公處之裕然故世稱有大體精吏治者必歸<lb/>
之公其事業磊落見於時者為不少矣然其徳性之羙<lb/>
心術之醇世尤尊之葢資禀有過於人者也故其仁厚<lb/>
誠恕出於自然年八九歳時尚書為岳州從事公晨起<lb/>
<pb n="KR4h0031_WYG_003-12b"/>
將就學舎得金釵於門外公黙坐其處以伺訪者有一<lb/>
吏徘徊久之問故果墜釵者也公詰其状驗之信則出<lb/>
付之吏謝以數百金公笑不受曰我若欲之取釵不過<lb/>
於數百金邪吏歎駭而去始就舉時貧無餘貲惟持金<lb/>
釧數隻棲於旅舎同舉者過之衆請出釧為翫客有墜<lb/>
其一於袖間者公視之不言衆莫知也皆驚求之公曰<lb/>
數止此耳非有失也將去袖釧者揖而舉手釧墜於地<lb/>
衆服公之量撫宗族有恩意外甥孤女収視之如已子<lb/>
<pb n="KR4h0031_WYG_003-13a"/>
為擇善士而嫁之守常一不妄遷習與朋友交盡信義<lb/>
始卒無移改亷潔純儉本之天性居母䘮貧甚鄉人爭<lb/>
饋之皆謝去風俗為之化後居顯仕自奉養不改其素<lb/>
平生無聲色竒巧之翫其氣宇髙爽議論清澹而端莊<lb/>
恭謹動必由禮未嘗有惰慢之色戲侮之言見者皆知<lb/>
畏重然襟度夷曠不可澄撓與人處雖終歳莫見其喜<lb/>
怒之變遇事朙白不事襮飾接人無貴賤髙下一以忠<lb/>
信動無疑忌即之温然有大雅之徳為政本仁恵吏民<lb/>
<pb n="KR4h0031_WYG_003-13b"/>
愛之如父母惟不喜矯情悦衆揚已取譽常曰牢籠之<lb/>
事吾所不為居憲府多所論奏未嘗以語人或疵其少<lb/>
言惟謝之終不自辨每謂人曰吾不為他學但㓜即學<lb/>
平心以待物耳又嘗教其子弟曰吾數歳時冬處被中<lb/>
則知思天下之寒者矣葢源流如此宜其仁恕之善見<lb/>
於天下自朝廷至於士人推其誠長者至其持守剛勁<lb/>
不可毫髪遷奪喜善嫉惡勇於斷決不為勢利誘不以<lb/>
威武移潮州州宅舊傳多怪前後守臣無寧處者公迄<lb/>
<pb n="KR4h0031_WYG_003-14a"/>
去未嘗問其有無其達理守正若此凛乎其丈夫也故<lb/>
厯事三朝人主信之公娶晏氏故相元憲公之姪而刑<lb/>
部侍郎諱容之子也封延安郡君有賢行為宗黨所尊<lb/>
二男長曰衛前趙州軍事判官孝謹和厚以親老不忍<lb/>
去左右解官歸侍者十年矣次曰衍俊敏有髙才方舉<lb/>
進士而卒五女子長適知鄂州嘉魚縣胡從次適宜春<lb/>
李伯英次即顥之室又次適太常博士田祐次適著作<lb/>
佐郎齊域而歸李氏齊氏者皆早世孫四人曰該曰諮<lb/>
<pb n="KR4h0031_WYG_003-14b"/>
並試將作監主簿詢訢尚㓜孫女五人俱未嫁公終之<lb/>
朙年嗣子將以某月某日奉公之䘮塟於和州厯陽縣<lb/>
某鄉某里某地前期得公之官次行事於其家若公之<lb/>
道徳則顥所親炙而知者謹加編録請求誌於盛徳君<lb/>
子以圖不朽謹狀<lb/>
　<lb/>
　<lb/>
　二程文集巻三<lb/>
</p>
<p>
</p>
  </div>
</body>
</text>
</TEI>
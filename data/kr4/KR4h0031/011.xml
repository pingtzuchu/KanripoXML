<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集卷十一</head> <lb/>
    <p>
<pb n="KR4h0031_WYG_011-1a"/>
欽定四庫全書<lb/>
　二程文集卷十一<lb/>
　　伊川文集　　　　　　　宋　程頤　撰<lb/>
　婚禮<lb/>
　　納采<lb/>
納采謂壻氏為女氏所采故致禮以成其意使辭曰吾<lb/>
子有恵貺某室也某<hi>壻父</hi>有先人之禮使某也敢納采<lb/>
　　問名<lb/>
<pb n="KR4h0031_WYG_011-1b"/>
問名謂問所娶女子之名若今之小名也使者請辭曰<lb/>
某既受命將加諸卜敢請女為誰氏<lb/>
　　納吉<lb/>
納吉謂壻氏既得女名以告神而卜之得吉兆又徃告<lb/>
女氏猶今之言定使辭曰吾子有貺命某加諸卜占曰<lb/>
吉使某也敢告<lb/>
　　納徴<lb/>
徴證也成也用皮帛以證成娶婦之禮使辭曰吾子有<lb/>
<pb n="KR4h0031_WYG_011-2a"/>
命貺某室也某有先人之禮某物使某也請納徴<lb/>
　　請期<lb/>
請期實告婚期也必先禮請以示謙使辭曰吾子有貺<lb/>
命某既申受命矣惟是三族之不虞使某也請吉日女<lb/>
氏對曰某既前受命矣惟命之從<hi>一作是聼</hi>使又曰某使某<lb/>
聽命於吾子女氏固辭使曰某使某受命吾子不許某<lb/>
敢不告期曰某日<hi>日猶言甲乙之類</hi>
　　成婚<lb/>
<pb n="KR4h0031_WYG_011-2b"/>
期日壻氏告迎於廟初昏<hi>禮雖云初昏然當量居之逺近</hi>壻受命於所<lb/>
尊<hi>謂醮而受告戒之命</hi>出乘前引婦車<hi>受命而出乘馬前引婦車迎婦之車也今或用擔子</hi>
執燭前馬<hi>使徒役持火炬居前照道今用燭四或二</hi>賓將至<hi>賓壻也</hi>女氏之擯<lb/>
俟於大門之外主人俟於門内賓降<hi>下車也</hi>擯進揖請事<lb/>
賓對<hi>今以介對</hi>曰某<hi>稱壻/父</hi>命某<hi>壻名</hi>以兹初昏將請承命擯對<lb/>
曰主人固以恭俟擯揖入門主人揖賓及階主人揖升<lb/>
介以賓升介南面贊賓就位<hi>東面</hi>再拜贊即席内告具主<lb/>
人肅賓而先賓從之見於廟<hi>見女氏之先祖</hi>至於中堂見女之<lb/>
<pb n="KR4h0031_WYG_011-3a"/>
尊者徧見女之黨於東序贊者延賓出就位<hi>贊者以女氏之子姪</hi>
<hi>為之</hi>卒食興辭<hi>介以賓辭</hi>主人請入戒女氏奉女辭於廟至於<lb/>
中堂母南面於房外女出於母左父西面醮女而戒之<lb/>
母施衿結帨<hi>今謂之整冠飾</hi>戒諸西階之上擯者出壻降立於<lb/>
庭中北面婦降自西階壻揖前導立於車前既升而先<lb/>
俟於門外<hi>先之者導之也門外壻家大門外也</hi>婦至主人<hi>壻也</hi>揖婦以入及<lb/>
寢門揖入壻退就次及期<hi>期謂早暮之節</hi>贊者引壻入<hi>贊者壻氏之女</hi>
<hi>相</hi>立東席西面姆侍奉婦立西席東面贊揖壻再拜<hi>男下</hi>
<pb n="KR4h0031_WYG_011-3b"/>
<hi>女也</hi>姆侍扶婦答拜遂即席女之從者沃壻盥於南壻之<lb/>
從者沃婦盥於北<hi>沃盥以水濯手也於坐席之南北</hi>壻搢笏舉婦䝉首<lb/>
<hi>蓋頭也</hi>復位贊者進酌<hi>用常爵</hi>三爵用巹姆助婦舉卒食相<lb/>
者以壻婦興説服女之從者受壻服壻之從者受婦服<lb/>
燭出<hi>康成云禮畢</hi>女侍待呼於外夙興婦纚笄衣服以俟見<lb/>
質明贊見婦於舅姑進拜奠贄還又拜見屬之尊者長<lb/>
者於東偏南面東上屬自為别<hi>是為見已不復特見</hi>若異宫則見<lb/>
諸父各就其寢㓜者賤者皆見於堂下西面北上舅姑<lb/>
<pb n="KR4h0031_WYG_011-4a"/>
入於室婦盥饋舅姑饗婦於堂之西偏卒食婦降自阼<lb/>
階<hi>饗禮謂嫡婦</hi>翌壻拜於婦氏之門<lb/>
　　奠菜<lb/>
三月預祭祀事舅姑復三月然後奠菜祝稱婦之姓曰<lb/>
某氏來婦敢奠菜於舅某子姑某氏<hi>此段義有未詳</hi>
　　葬説<hi>并圖</hi>
卜其宅兆卜其地之美惡也非陰陽家所謂禍福者也<lb/>
地之美者則其神靈安其子孫盛若培壅其根而枝葉<lb/>
<pb n="KR4h0031_WYG_011-4b"/>
茂理固然矣地之惡者則反是然則曷謂地之美者土<lb/>
色之光潤<hi>一作澤</hi>草木<hi>一作生物</hi>之茂盛乃其騐也父祖子孫<lb/>
同氣彼安則此安彼危則此危亦其理也而拘忌者惑<lb/>
以擇地之方位决日之吉凶不亦泥乎甚者不以奉先<lb/>
為計而以利後為慮尤非孝子安厝之用心也惟五患<lb/>
者不得不愼須使異日不為道路不為城郭不為溝池<lb/>
不為貴勢所奪不為耕犂所及<hi>一本所謂五患者溝渠道路避村落逺井窰</hi>
五患既愼則又鑿地必至四五丈遇石必更穿之防水<lb/>
<pb n="KR4h0031_WYG_011-5a"/>
潤也既𦵏則以松脂塗棺槨石灰封墓門此其大畧也<lb/>
若夫精畫則又在審思慮矣其火𦵏<hi>一作焚</hi>者出不得已<lb/>
後不可遷就同𦵏<hi>一作焚</hi>矣至於年祀寖逺曾髙不辨亦<lb/>
在盡誠各具棺槨𦵏之不須假夢寐蓍龜而决也𦵏之<lb/>
穴尊者居中左昭右穆而次後則或東或西亦左右相<lb/>
對而啓穴也出母不合𦵏亦不合祭棄女還家以殤穴<lb/>
𦵏之<lb/>
<pb n="KR4h0031_WYG_011-6a"/>
　　𦵏法决疑<lb/>
古者聖人制卜𦵏之禮蓋以市朝遷變莫得預測水泉<lb/>
交浸<hi>一作侵</hi>不可先知所以定吉凶决善惡也後代陰陽<lb/>
家流競為詭誕之説𦵏書一術遂至百二十家為害之<lb/>
大妄謬之甚在分五姓五姓之説騐諸經典本無證據<lb/>
古陰陽家亦無此説直是野俗相傳竟無所出之處惟<lb/>
堪輿經黄帝對天老乃有五姓之言且黄帝之時只有<lb/>
姬姜二三姓其餘姓氏盡出後代何得當時已有此語<lb/>
<pb n="KR4h0031_WYG_011-6b"/>
固妄謬無稽之言其所謂五姓者宫商角徴羽是也天<lb/>
下萬物悉配屬之行事吉凶依此為法至如以張王等<lb/>
為商武庾等為羽是則同韻相求及其以栁姓為宫以<lb/>
趙姓為角又非四聲相管其間亦有同是一姓分屬宫<lb/>
商複姓數字徵角不辨都無慿據只信其臆説爾夫姓<lb/>
之於人也其始也亦如萬物之同形者呼某白黒小大<lb/>
以為别耳後世聖人乃為之制因生賜姓胙土命氏其<lb/>
後子孫因邑因官分枝布葉而庶姓益廣如管蔡郕霍<lb/>
<pb n="KR4h0031_WYG_011-7a"/>
魯衛毛𥅆郜雍曹滕畢原豐郇本皆姬姓華向蕭亳皇<lb/>
甫本皆子姓其餘皆爾不可勝舉今者用其祖姓則徃<lb/>
徃數經更易難盡尋究况復𦵏書不載古姓若用今姓<lb/>
則皆後代所受乃是吉凶隨時變改也人之分宗譬如<lb/>
木之異枝木之性有所宜之地也取其枝而散植之其<lb/>
性所宜寜有異乎若一祖之裔姓音不同同𦵏一地遂<lb/>
言彼凶而此吉决無是理設有人父本宫姓子以功勲<lb/>
更賜商姓則將如何用之今二人同言則必擇其賢者<lb/>
<pb n="KR4h0031_WYG_011-7b"/>
信之𦵏禮聖人所制五姓俗人所説何乃舎聖制而從<lb/>
俗説不亦愚乎昔三代之時天下諸侯之國卿大夫之<lb/>
家久者千餘歲其下至數百歲不絶此時𦵏者未有五<lb/>
姓也古之時庶人之年不可得而見矣君卿大夫史籍<lb/>
所可見者徃徃八九十歲有百歲者自唐而来五姓𦵏<lb/>
法行於世已數世百歲之家鮮矣人壽七八十歲者希<lb/>
矣苟吉凶長短不由於𦵏邪則安用違聖人之制而從<lb/>
愚俗所尚吉凶長短果由於𦵏耶是乃今之法徒使人<lb/>
<pb n="KR4h0031_WYG_011-8a"/>
家不久長壽命短促大凶之道也進退無取何足言哉<lb/>
夫𦵏者藏也一藏之後不可復改必求其永安故孝子<lb/>
慈孫尤所愼重欲地之安者在乎水之利水既利則終<lb/>
無虞矣不止水一事此大槩也而今之𦵏者謂風水隨<lb/>
姓而異此无大害也愚者執信將求其吉反獲其凶矣<lb/>
至於卜選時日亦多乖謬按𦵏者逢日食則舎於道左<lb/>
待明而行行是必須晴明不可用昏黑也而𦵏書用乾<lb/>
艮二時為吉此二時皆是夜半如何用之又曰己亥日<lb/>
<pb n="KR4h0031_WYG_011-8b"/>
𦵏大凶今按春秋之中此日𦵏者二十餘人皆無其應<lb/>
宜忌者不忌而不宜忌者反忌之顚倒虚妄之甚也下<lb/>
穴之位不分昭穆易亂尊卑死者如有知居之其安乎<lb/>
如此背謬者多矣不欲盡斥但當棄而勿用自從正法<lb/>
耳<lb/>
　　記𦵏用栢棺事<lb/>
古人之𦵏欲比化不使土親膚今奇玩之物尚寶藏固<lb/>
宻以防損汚况親之遺骨當何如哉世俗淺識惟欲不<lb/>
<pb n="KR4h0031_WYG_011-9a"/>
見而已又有求速化之説是豈知必誠必信之義且非<lb/>
欲其不化也未化之間保藏當如是耳吾自少時謀𦵏<lb/>
曾祖虞部已下積年累歲精意思索欲知何物能後骨<lb/>
而朽後咸陽原上有人發東漢時墓栢棺尚在又韓修<lb/>
王城圮得古栢木皆堅潤如新諺有松千栢萬之説於<lb/>
是知栢最可以久然意猶未已因觀雜書有松脂入地<lb/>
千年為茯芩萬年為琥珀之説疑物莫久於此遂以栢<lb/>
為棺而塗以松脂特出臆説非有稽也不數月嵩山法<lb/>
<pb n="KR4h0031_WYG_011-9b"/>
王寺下鄉民穿地得古棺裹以松脂乃知古人已用之<lb/>
矣自是三四十年七經𦵏事求安之道思之至矣地中<lb/>
之事察之詳矣地中之患有二惟蟲與水而已所謂毋<lb/>
使土親膚不惟以土為汚有土則有蟲蟲之侵骨甚可<lb/>
畏也世人墓中多置鐡以辟土獸土獸希有之物尚知<lb/>
備之蟲為必有而不知備何也惟木堅縫完則不能入<lb/>
求堅莫如栢求完莫如漆然二物亦不可保栢有入土<lb/>
數百年而不朽者有數十年而朽者人多以為栢心不<lb/>
<pb n="KR4h0031_WYG_011-10a"/>
朽而心之朽者見亦多矣<hi>闕</hi>
　　作主式<lb/>
　　　<hi>用古尺</hi>
作主用栗取法於時月日辰趺方四寸象嵗之四時髙<lb/>
尺有二寸象十二月身博三十分象月之日厚十二分<lb/>
象日之辰<hi>身趺皆厚一寸二分</hi>剡上五分為圓首寸之下勒前為<lb/>
額而判之一居前二居後<hi>前四分後八分</hi>陷中以書爵姓名行<lb/>
<hi>曰故某官某公諱某字某第㡬神主陷中長六寸濶一寸一本云長一尺</hi>合之植於趺<hi>身出趺上</hi>
<pb n="KR4h0031_WYG_011-10b"/>
<hi>一尺八分并趺髙一尺二寸</hi>竅其旁以通中如身厚三之一<hi>謂圓徑四分</hi>
居二分之上<hi>謂在七寸二分之上</hi>粉塗其前以書屬稱<hi>屬謂髙曾祖考稱謂</hi>
<hi>官或號行如處士秀才㡬郎㡬翁</hi>旁題主祀之名<hi>曰孝子某奉祀</hi>加贈易世則<lb/>
筆滌而更之<hi>水以洒廟墻</hi>外改中不改<lb/>
<pb n="KR4h0031_WYG_011-11a"/>
</p>
<p>
<pb n="KR4h0031_WYG_011-12a"/>
　　祭禮<hi>羅氏本有此諸本皆無之恐未必先生所著姑附於此</hi>
凡祭洒埽㕔事設几案於階下設盥盆帨手巾祭前一<lb/>
日視滌濯五更起安排如法具時菓井菜三飣或五飣<lb/>
盞盤匙筯訖次設香卓次設盥盆茅縮更祭服焚香請<lb/>
曰孝孫某今以仲春之祭共請太祖某官髙祖某官曾<lb/>
祖某官祖某官考某官降赴神位奠酒焚香跪執事者<lb/>
過酒左手把盤右手以酒澆酹於灌盆茅縮處俛伏興<lb/>
再拜左避位遂行獻執事者注酒下食二味或一味隨<lb/>
<pb n="KR4h0031_WYG_011-12b"/>
人家貧富頃之再拜亞獻如前三獻如前事畢焚香曰<lb/>
祭事已畢揖執事者徹饌祭祖妣亦如前式<hi>四時祭</hi>
　　始祖<hi>冬至祭</hi>
祭始祖灑掃㕔事如時祭只設一位以妣配祝執辭出<lb/>
主人之左東向讀之曰維年月日孝逺孫某敢昭告於<lb/>
某氏之祖妣今以陽至之始追惟報本禮不敢忘謹備<lb/>
清酌庶羞之奠尚享三獻如前式<lb/>
　　先祖<hi>立春祭</hi>
<pb n="KR4h0031_WYG_011-13a"/>
祭先祖者自始祖而下髙祖而上非一人也故設二位<lb/>
曰惟年月日孝逺孫某今以生物之始㳟請先祖祖妣<lb/>
以下降居神位餘如前式<lb/>
　　禰<hi>季秋祭</hi>
祭禰曰孝子某今以成物之始㳟請考君某官妣某官<lb/>
某封某氏降居神位餘如前式<lb/>
　<lb/>
　<lb/>
<pb n="KR4h0031_WYG_011-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程文集卷十一<lb/>
</p>
<p>
</p>
  </div>
</body>
</text>
</TEI>
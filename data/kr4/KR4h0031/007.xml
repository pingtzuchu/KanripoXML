<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集巻七</head> <lb/>
    <p>
<pb n="KR4h0031_WYG_007-1a"/>
欽定四庫全書<lb/>
　二程文集巻七<lb/>
　　伊川文集二　　　　　　宋　程頤　撰<lb/>
　表疏<lb/>
　　辭免西京國子監教授表<hi>元豐八年十一月</hi>
臣頤言今月日准汝州牒送到官誥一道伏䝉聖恩授<lb/>
臣汝州團練推官充西京國子監敎授者臣愚陋小儒<lb/>
晦處草野忽承明命不任震驚<hi>中謝</hi>伏念臣才識迂疎學<lb/>
<pb n="KR4h0031_WYG_007-1b"/>
術膚淺自治不足焉能敎人豈敢貪冒寵榮致朝廷於<lb/>
過舉所降誥命不敢當受謹奉表辭免以聞<lb/>
　　再辭免表<lb/>
臣頤言今月日准汝州牒備到尚書禮部符奉聖㫖不<lb/>
許辭免恩命者<hi>中謝</hi>伏以皇帝陛下嗣位之初方圗大治<lb/>
首拔一人於畎畝之中宜得英異之才寘之於位則天<lb/>
下聳動知朝廷急賢不特濟一時之用足以為後世之<lb/>
光今乃取庸常之人命之以官則天下何望後世何觀<lb/>
<pb n="KR4h0031_WYG_007-2a"/>
朝廷之舉也何為臣之受也何義臣雖至愚敢貪寵禄<lb/>
以速戾厥躬是以罔虞刑威而必盡其辭也臣願陛下<lb/>
擴知臣之明以照四方充取臣之心以求真賢求之以<lb/>
其方待之以其道雖聖賢亦將為陛下出况如臣者何<lb/>
足道哉冒犯天嚴臣無任戰恐激切屏營之至<lb/>
　　辭免館職狀<hi>元祐元年閏二月二十四日</hi>
伏䝉聖恩授臣宣德郎秘書省校書郎聞命震驚不知<lb/>
所措臣昨䝉恩授西京國子監敎授方再具辭免奉聖<lb/>
<pb n="KR4h0031_WYG_007-2b"/>
㫖令乘遞馬赴闕祗命而來未獲進見遽然有此除授<lb/>
伏念臣草萊之人既䝉賜召禮合見君先受恩命義理<lb/>
未安况祖宗朝布衣被召者故事具存伏望聖慈令臣<lb/>
入見所降誥命不敢當受伏候勅㫖<lb/>
　　乞再上殿論經筵事劄子<lb/>
新授汝州團練推官西京國子監敎授臣程頤右臣昨<lb/>
日上殿辭免前降恩命面奉德音除臣崇政殿説書臣<lb/>
雖瀝懇辭避不䝉俞允臣輒有愚誠昧死上聞天聽竊<lb/>
<pb n="KR4h0031_WYG_007-3a"/>
以知人則哲帝堯所難雖陛下聖鑒之明然臣方獲進<lb/>
對於頃刻之間陛下見其何者遽加擢任今取臣於畎<lb/>
畝之中驟置經筵葢非常之舉朝廷責其報效天下之<lb/>
所觀矚茍或不當則失望於今而貽譏於後可不慎哉<lb/>
臣亦未敢必辭只乞再令臣上殿進劄子三道言經筵<lb/>
事所言而是則陛下用臣為不誤臣之受命為無愧所<lb/>
言而非是其才不足用也固可聽其辭避如此則朝廷<lb/>
無舉動之過愚臣得去就之宜伏望聖慈特賜俞允臣<lb/>
<pb n="KR4h0031_WYG_007-3b"/>
無任<lb/>
　　　　貼黄<lb/>
　　　　　臣不候命下便有奏陳葢欲朝廷審處於<lb/>
　　　　　未授之前免煩囘改成命<lb/>
　　　　貼黄<lb/>
　　　　　如以臣昨日已上殿只乞指揮許臣實封<lb/>
　　　　　劄子進呈逐一分明貼黄亦與口陳無異<lb/>
　　論經筵第一劄子<lb/>
<pb n="KR4h0031_WYG_007-4a"/>
臣伏觀自古人君守成而致盛治者莫如周成王成王<lb/>
之所以成德由周公之輔養昔者周公輔<hi>一作傅</hi>成王幼<lb/>
而習之所見必正事所聞必正言左右前後皆正人故<lb/>
習與智長化與心成今士大夫家善敎子弟者亦必延<lb/>
名德端方之士與之居處使之薰染成性故曰少成若<lb/>
天性習慣如自然伏以皇帝陛下春秋之富雖睿聖之<lb/>
資得於天亶而輔養之道不可不至所謂輔養之道非<lb/>
謂告詔以言過而後諫也在涵養薰陶而已大率一日<lb/>
<pb n="KR4h0031_WYG_007-4b"/>
之中親賢士大夫之時多親寺人宫女之時少則自然<lb/>
氣質變化德器成就欲乞朝廷慎選賢德之士以待勸<lb/>
講講讀既罷常畱二人直日夜則一人直宿以備訪問<lb/>
皇帝習讀之暇游息之間時於内殿召見從容宴語不<lb/>
獨漸磨道義至於人情物態稼穡艱難積久自然通達<lb/>
比之常在深宫之中為益豈不甚大竊聞間日一開經<lb/>
筵講讀數行羣官列侍儼然而退情意略不相接如此<lb/>
而責輔養之功不亦難乎今主上沖幼太皇太后慈愛<lb/>
<pb n="KR4h0031_WYG_007-5a"/>
亦未敢便乞頻出但時見講官久則自然接熟大抵與<lb/>
近習處久熟則生褻慢與賢士大夫處久熟則生愛敬<lb/>
此所以養成聖德為宗社生靈之福天下之事無急於<lb/>
此取進止<lb/>
　　　　貼黄<lb/>
　　　　　臣竊料衆人之意必以為皇帝尚幼未煩<lb/>
　　　　　如此此乃淺近之見夫幼而習之為功則<lb/>
　　　　　易發然後禁禮經所非古人所以自能食<lb/>
<pb n="KR4h0031_WYG_007-5b"/>
　　　　　能言而敎者葢為此也<lb/>
　　第二<lb/>
臣聞三代之時人君必有師傅保之官師道之敎訓傅<lb/>
傅其德義保保其身體後世作事無本知求治而不知<lb/>
正君知規過而不知養德傅德義之道固已疎矣保身<lb/>
體之法復無聞焉伏惟太皇太后陛下聰明睿哲超越<lb/>
千古皇帝陛下春秋之富輔養之道當法先王臣以為<lb/>
傅德義者在乎防見聞之非節嗜好之過保身體者在<lb/>
<pb n="KR4h0031_WYG_007-6a"/>
乎適起居之宜存畏慎之心臣欲乞皇帝左右扶侍祇<lb/>
應宫人内臣並選年四十五已上厚重小心之人服用<lb/>
器翫皆須質朴一應華巧奢麗之物不得至於上前要<lb/>
在侈靡之物不接於目淺俗之言不入於耳及乞擇内<lb/>
臣十人充經筵祇應以伺候皇帝起居凡動息必使經<lb/>
筵官知之有翦桐之戲則隨事箴規違持養之方則應<lb/>
時諫止調䕶聖躬莫過於此取進止<lb/>
　　　　貼黄<lb/>
<pb n="KR4h0031_WYG_007-6b"/>
　　　　　今不設保傅之官傅德義保身體之責皆<lb/>
　　　　　在經筵皇帝在宫中語言動作衣服飲食<lb/>
　　　　　皆當使經筵官知之<lb/>
　　第三<lb/>
臣竊以人主居崇髙之位持威福之柄百官畏懼莫敢<lb/>
仰視萬方承奉所欲隨得茍非知道畏義所養如此其<lb/>
惑可知中常之君無不驕肆英明之主自然滿假此自<lb/>
古同患治亂所繫也故周公告成王稱前王之德以寅<lb/>
<pb n="KR4h0031_WYG_007-7a"/>
畏祗懼為首從古以來未有不尊賢畏相而能成其聖<lb/>
者也皇帝陛下未親庶政方專問學臣以為輔養聖德<lb/>
莫先寅恭動容周旋當主於此歳月積習自成聖性臣<lb/>
竊聞經筵臣寮侍者皆坐而講者獨立於禮為悖欲乞<lb/>
今後特令坐講不惟義理為順所以養主上尊儒重道<lb/>
之心取進止<lb/>
　　　　貼黄<lb/>
　　　　　竊聞講官在御案旁以手指書所以不坐<lb/>
<pb n="KR4h0031_WYG_007-7b"/>
　　　　　欲乞別一人指書講官稍逺御案坐講<lb/>
　　　　貼黄<lb/>
　　　　　臣竊意朝廷循沿舊體只以經筵為一美<lb/>
　　　　　事臣以為天下重任唯宰相與經筵天下<lb/>
　　　　　治亂繫宰相君德成就責經筵由此言之<lb/>
　　　　　安得不以為重<lb/>
　　辭免崇政殿說書表<lb/>
臣頤言准閤門告報伏䝉聖恩除臣通直郎充崇政殿<lb/>
<pb n="KR4h0031_WYG_007-8a"/>
說書者臣昨上殿面奉德音已嘗瀝懇辭避及繼有陳<lb/>
奏愚誠已竭天聽不回<hi>中謝</hi>竊以儒者得以經術進說於<lb/>
人主之前言信則志行自昔抱道之士孰不願之顧恨<lb/>
弗獲臣何人哉有此遭遇然臣竊觀前古君臣道合靡<lb/>
不由至誠感動信以發志今臣道未行於家室善未信<lb/>
於鄉黨何足以感動人主之心乎茍不度其誠之未至<lb/>
而欲善辭說於進對之間為一時之觀則可矣必欲通<lb/>
於神明光於四海久誠而無斁臣知其不可也臣是以<lb/>
<pb n="KR4h0031_WYG_007-8b"/>
欲進而思義喜時而愧已冒犯天威而盡其區區之説<lb/>
伏以皇帝陛下春秋之富方賴左右前後之人輔養聖<lb/>
性勸講之職任莫重焉竊惟海宇之廣賢俊至多臣願<lb/>
朝廷博謀羣臣旁加收擇期得出類之賢寘諸左右輔<lb/>
成聖德為廟社生靈之福如臣之愚實懼不足以當重<lb/>
任所有誥命不敢當受謹奉表辭免以聞<lb/>
　　再辭免狀<lb/>
臣䝉恩授通直郎崇政殿說書尋具表辭免准尚書省<lb/>
<pb n="KR4h0031_WYG_007-9a"/>
劄子奉聖㫖不許辭免者臣聞古之人見行可而後仕<lb/>
臣雖至愚讀書為儒敢不先民是憲臣近進劄子三道<lb/>
未聞進止伏望聖慈更賜省覽如小有可用則臣受命<lb/>
不敢復辭或狂妄無取則乞許臣辭避所貴朝廷無取<lb/>
人之失小臣盡進退之道臣山野之人不能文飾傾竭<lb/>
悃誠願賜開納伏候勅㫖<lb/>
　　乞六參日上殿劄子<hi>元祐元年四月</hi>
臣竊以朝廷置勸講之官輔導人主豈止講明經義所<lb/>
<pb n="KR4h0031_WYG_007-9b"/>
以薰陶性質古所謂承弼厥辟出入起居者焉宜朝夕<lb/>
納誨以輔上德自來暑熱罷講直至中秋方御經筵數<lb/>
月之間講讀官無由進見夫以文武之齊聖而欲旦夕<lb/>
承弼今乃數月不接儒臣甚非先王輔導養德之意方<lb/>
主上春秋之富輔養之道豈可疎略如此臣欲乞未御<lb/>
講筵每遇六參日宰臣奏事退許講讀官上殿問聖體<lb/>
數日一對儒臣不惟有益人主在勸講之禮亦當然伏<lb/>
望聖慈特賜俞允<lb/>
<pb n="KR4h0031_WYG_007-10a"/>
　　上太皇太后書<hi>元祐元年</hi>
六月日具位臣程頤昧死再拜上書太皇太后陛下臣<lb/>
愚鄙之人自少不喜進取以讀書求道為事於兹幾三<lb/>
十年矣當英祖朝暨神宗之初屢為當塗者稱薦臣於<lb/>
斯時自顧學之不足不願仕也及皇帝陛下嗣位太皇<lb/>
太后陛下臨朝求賢願治大臣上體聖意搜揚巖穴首<lb/>
及微賤䝉恩除西京學官臣於斯時未有意於仕也辭<lb/>
避方再而遽有召命臣門下學者促臣行者半勸臣勿<lb/>
<pb n="KR4h0031_WYG_007-10b"/>
行者半促臣行者則曰君命召禮不俟駕勸臣勿行者<lb/>
則曰古之儒者召之則不徃臣以為召而不往惟子思<lb/>
孟軻則可葢二人者處賓師之位不往所以規其君也<lb/>
已之微賤食土之毛而為王民召而不至邦有常憲是<lb/>
以奔走應命到闕䝉恩授館職方以義辭遂䝉召對臣<lb/>
於斯時尚未有意於仕也進至亷前咫尺天光未嘗敢<lb/>
以一言及朝政陛下視臣豈求進者哉既而親奉德音<lb/>
擢至經筵事出望外惘然驚惕臣竊内思儒者得以道<lb/>
<pb n="KR4h0031_WYG_007-11a"/>
學輔人主葢非常之遇使臣自擇所處亦無過於此矣<lb/>
臣以斯時雖以不才而辭然許國之心實已萌矣尚慮<lb/>
陛下貪賢樂善果於取人知之或未審也故又進其狂<lb/>
言以覬詳察曰如小有可用則敢不就職或狂妄無取<lb/>
則乞聽辭避章再上再命祇受是陛下不以為妄也臣<lb/>
於是受命供職而來夙夜畢精竭慮惟欲主上德如堯<lb/>
舜異日天下享堯舜之治廟社固無窮之基乃臣之心<lb/>
也臣本山野之人禀性朴直言辭鄙拙則有之矣至於<lb/>
<pb n="KR4h0031_WYG_007-11b"/>
愛君之心事君之禮告君之道敢有不盡上賴聖明可<lb/>
以昭鑒臣自惟至愚䝉陛下特達之知遭遇如此願効<lb/>
區區之誠庶幾毫髪之補惟陛下畱意省覽不勝幸甚<lb/>
伏以太皇太后陛下心存至公躬行大道開納忠言委<lb/>
用耆德不止維持大業且欲興致太平前代英主所不<lb/>
及也但能日慎一日天下之事不足慮也臣以為今日<lb/>
至大至急為宗社生靈長久之計惟是輔養上德而已<lb/>
歴觀前古輔養幼主之道莫備於周公周公之為萬世<lb/>
<pb n="KR4h0031_WYG_007-12a"/>
之法也臣願陛下擴髙世之見以聖人之言為可必信<lb/>
先王之道為可必行勿狃滯於近規勿遷惑於衆口古<lb/>
人所謂周公豈欺我哉周公作立政之書舉言常伯至<lb/>
於綴衣虎賁以為知恤兹者鮮一篇之中丁寧重複惟<lb/>
在此一事而已又曰僕臣正厥后克正又曰后徳惟臣<lb/>
不德惟臣又曰侍御僕從罔匪正人以旦夕承弼厥辟<lb/>
出入起居罔有不欽是古人之意人主跬步不可離正<lb/>
人也葢所以涵養氣質薰陶德性故能習與智長化與<lb/>
<pb n="KR4h0031_WYG_007-12b"/>
心成後世不復知此以為人主就學所以涉書史覽古<lb/>
今也不知涉書史覽古今乃一端爾若止於如是則能<lb/>
文宫人可以備勸講知書内侍可以充輔導何用置官<lb/>
設職精求賢德哉大扺人主受天之命禀賦自殊歴考<lb/>
前史帝王才質鮮不過人然而完德有道之君至少其<lb/>
故何哉皆輔養不得其道而位勢使之然也伏惟皇帝<lb/>
陛下天資粹美德性仁厚必為有宋令主但恨輔養之<lb/>
道有未至爾臣供職以來六侍講筵但見諸臣拱手黙<lb/>
<pb n="KR4h0031_WYG_007-13a"/>
坐當講者立案傍解釋數行而退如此雖彌年積歳所<lb/>
益幾何與周公輔養成王之道殊不同矣或以為主上<lb/>
方幼且當如此此不知本之論也古人生子能食能言<lb/>
而敎之大學之法以豫為先人之幼也知思未有所主<lb/>
便當以格言至論日陳於前雖未曉知且當薫䀨使盈<lb/>
耳充腹久自安習若固有之雖以他言惑之不能入也<lb/>
若為之不豫及乎稍長私意<hi>一作思慮</hi>偏好生於内衆口辯<lb/>
言鑠於外欲其純完不可得也故所急在先入豈有太<lb/>
<pb n="KR4h0031_WYG_007-13b"/>
早者乎或又以為主上天資至美自無違道不須過慮<lb/>
此尤非至論夫聖莫聖於舜而禹臯陶未嘗忘規戒至<lb/>
曰無若丹朱好慢遊作傲虐且舜之不為慢遊傲虐雖<lb/>
至愚亦當知之豈禹而不知乎葢處崇髙之位儆戒之<lb/>
道不得不如是也且人心豈有常哉以唐太宗之英睿<lb/>
躬歴艱難力平禍亂年亦長矣始惡隋煬侈麗毁其層<lb/>
觀廣殿不六七年復欲治乾陽殿是人心果可常乎所<lb/>
以聖賢雖明盛之際不廢規戒為慮豈不深逺也哉况<lb/>
<pb n="KR4h0031_WYG_007-14a"/>
沖幼之君閑邪拂違之道可少懈乎伏自四月末間以<lb/>
暑熱罷講比至中秋葢踰三月古人欲旦夕承弼出入<lb/>
起居而今乃三月不一見儒臣何其與古人之意異也<lb/>
今士大夫家子弟亦不肯使經時累月不親儒士初秋<lb/>
漸涼臣欲乞於内殿或後苑清涼處召見當日講官俾<lb/>
陳説道義縱然未有深益亦使天下知太皇太后用意<lb/>
如此又一人獨對與衆見不同自然情意易通不三五<lb/>
次便當習熟若不如此漸致待其自然是輔導官都不<lb/>
<pb n="KR4h0031_WYG_007-14b"/>
為力將安用之將來伏假既開且乞依舊輪次直日所<lb/>
貴常得一員獨對開發之道葢自有方朋習之益最為<lb/>
至切故周公輔成王使伯禽與之處聖人所為必無不<lb/>
當真廟使蔡伯希侍仁宗乃師古也臣欲乞擇臣寮家<lb/>
子弟十歳已上十二已下端謹頴悟者三人侍上左右<lb/>
上所讀之書亦使讀之辨色則入昏而罷歸常令二人<lb/>
入侍一人更休每人擇有年宫人内臣二人隨逐看承<lb/>
不得暫離常情笑語亦勿禁止唯須言語必正舉動必<lb/>
<pb n="KR4h0031_WYG_007-15a"/>
莊仍使日至資善堂呈所習業講官常加敎勸使知嚴<lb/>
憚年纔十三便令罷去歳月之間自覺其益自來宰臣<lb/>
十日一至經筵亦止於黙坐而已又間日講讀則史官<lb/>
一人立侍史官之職言動必書施於視政之時則可經<lb/>
筵講疑<hi>一作肄</hi>之所乃燕處也主上方問學之初宜心泰<lb/>
體舒乃能悅懌今則前對大臣動虞有失旁立史官言<lb/>
出輒書使上欲游其志得乎欲發於言敢乎深妨問學<lb/>
不得不改欲乞特降指揮宰臣一月兩次與文彥博同<lb/>
<pb n="KR4h0031_WYG_007-15b"/>
赴經筵遇宰臣赴日即乞就崇政殿講說因令史官入<lb/>
侍崇政殿說書之職置來已久乃是講說之所漢唐命<lb/>
儒士講論亦多在殿上葢故事也邇英迫狹講讀官内<lb/>
臣近三十人在其中四月間尚未甚熱而講官已流汗<lb/>
况主上氣體嫩弱豈得為便春夏之際人氣烝薄深可<lb/>
慮也祖宗之時偶然在彼執為典故殊無義理欲乞今<lb/>
後只於延和殿講讀後楹垂簾簾前置御座太皇太后<lb/>
每遇政事稀簡聖體康和時至簾下觀講官進説不惟<lb/>
<pb n="KR4h0031_WYG_007-16a"/>
省察主上進業於陛下聖聰未必無補兼講官輔導之<lb/>
間事意不少有當奏禀便得上聞亦不可煩勞聖躬限<lb/>
以日數但旬月之間意適則往可也今講讀官共五人<lb/>
四人皆兼要職獨臣不領別官近復差修國子監太學<lb/>
條制是亦兼他職也乃無一人專職輔導者執政之意<lb/>
可見也葢惜人才不欲使之閒爾又以為雖兼他職不<lb/>
妨講讀此尤不思之甚也不敢言告君之道只以告衆<lb/>
人言之夫告於人者非積其誠意不能感而入也故聖<lb/>
<pb n="KR4h0031_WYG_007-16b"/>
人以蒲蘆喻敎謂以誠化之也今夫鍾怒而擊之則武<lb/>
悲而擊之則哀誠意之感而入也告於人亦如是古人<lb/>
所以齋戒而告君者何謂也臣前後兩得進講未嘗敢<lb/>
不宿齋豫戒潛思存誠覬感動於上心若使營營於職<lb/>
事紛紛其思慮待至上前然後善其辭説徒以頰舌感<lb/>
人不亦淺乎此理非知學者不能曉也道衰學廢世俗<lb/>
何嘗聞此雖聞之必以為迂誕陛下髙識逺見當䝉鑒<lb/>
知以朝廷之大人主之重置二三臣專職輔導極非過<lb/>
<pb n="KR4h0031_WYG_007-17a"/>
當今諸臣所兼皆要官若未能遽罷且乞免臣修國子<lb/>
監條制俾臣夙夜精思竭誠專在輔導不惟事理當然<lb/>
且使天下知朝廷以為重事不以為閑所也陛下擇臣<lb/>
於草野之中葢以其讀聖人書聞聖人道臣敢不以其<lb/>
所學上報聖明竊以聖人之學不傳久矣臣幸得之於<lb/>
遺經不自度量以身任道天下駭笑者雖多而近年信<lb/>
從者亦衆方將區區駕其說以示學者覬能傳於後世<lb/>
不虞天幸之至得備講説於人主之側使臣得以聖人<lb/>
<pb n="KR4h0031_WYG_007-17b"/>
之學上沃聖聰則聖人之道有可行之望豈特臣之幸<lb/>
哉如陛下未以臣言為信何不一賜訪問臣當陳聖學<lb/>
之端緒發至道之淵微陛下聖鑒髙明必䝉照納如其<lb/>
妄偽願從誅殛臣愚不任懇悃惶懼待罪之至<lb/>
　　辭免判登聞鼓院奏狀<hi>元祐元年八月</hi>
臣今月二十二日准尚書省黄牒奉勑差臣兼權判登<lb/>
聞鼓院臣不敢避斧鉞之誅傾瀝悃誠上煩天聽竊以<lb/>
勸講之官體宜專任臣昨於六月中所進文字論之甚<lb/>
<pb n="KR4h0031_WYG_007-18a"/>
詳不敢重疊敘陳伏望聖慈將臣前來文字再賜省覽<lb/>
惟求義理之當不以臣微賤而廢其言前件勑命不敢<lb/>
當受伏乞特降睿㫖許令辭免冒凟宸嚴臣無任<lb/>
　　　　貼黄<lb/>
　　　　　自來鼓院官出入以時若使兼領遇講説<lb/>
　　　　　日或有急訴訟必須畱滯伏望聖慈特賜<lb/>
　　　　　詳察<lb/>
　　再辭免狀<lb/>
<pb n="KR4h0031_WYG_007-18b"/>
臣准尚書省劄子以臣辭免兼權判登聞鼓院奉聖㫖<lb/>
不許辭免者微賤小官冒凟天威甘從顯戮既荷朝廷<lb/>
寛大之賜敢復盡其區區之誠如陛下擢臣草野之中<lb/>
置之勸講之列天下聳然知陛下崇儒重道畱意大本<lb/>
豈特一時之美事足<hi>一作將</hi>為後世之盛談今復命臣兼<lb/>
判鼓院使臣入則侍人主而談道德出則坐司局而領<lb/>
訴訟臣愚竊謂失朝廷用人之體况臣禀性朴愚唯知<lb/>
為學今時之務皆所未諳使臨事局必致廢闕若得專<lb/>
<pb n="KR4h0031_WYG_007-19a"/>
心致志窮研聖學以備顧問臣愚不勝至願伏望聖慈<lb/>
矜察特許辭免伏候勅㫖<lb/>
　　論冬至稱賀劄子<hi>元祐元年</hi>
臣伏聞冬至日百官拜表稱賀臣以為節序變遷時思<lb/>
方切若受表賀大失居喪之禮萬方後世輕笑朝廷無<lb/>
以風化天下臣欲乞特降中㫖改賀作慰臣備員勸講<lb/>
職在以經術輔導人主見此違經失禮不敢不言取進<lb/>
止<lb/>
<pb n="KR4h0031_WYG_007-19b"/>
　　　　貼黄<lb/>
　　　　　臣竊慮聖意以去年冬至及今歳旦已受<lb/>
　　　　　賀表不欲改更此甚不然後是可以葢前<lb/>
　　　　　非改過不吝成湯所以稱聖也<lb/>
　　又上太皇太后疏<hi>元祐二年春</hi>
臣頤傾竭愚誠冒聞天聽狂妄之誅非所敢避伏念臣<lb/>
草萊賤士䝉陛下拔擢置之勸講之列夙夜畢精竭慮<lb/>
思所以補報萬一昨於去年六月中嘗有奏陳言輔導<lb/>
<pb n="KR4h0031_WYG_007-20a"/>
人主之事已踰半年不䝉施行一事臣愚竊思所言甚<lb/>
多如皆不可用其狂妄亦甚矣雖朝廷寛大不欲以言<lb/>
罪人然主上春秋方富宜親道德之士豈可以狂妄之<lb/>
人置之左右臣彷徨疑慮不能自已况臣所言非出已<lb/>
意皆先王之法祖宗之舊不應無一事合聖心者臣竊<lb/>
疑文字煩多陛下不能詳覽或雖䝉覽而未察愚意臣<lb/>
不敢一一再言止取一事最切者復為陛下陳之臣前<lb/>
上言乞於延和殿講讀太皇太后每遇政事稀簡聖體<lb/>
<pb n="KR4h0031_WYG_007-20b"/>
康和時至簾下觀講官進說不惟省察主上進業於陛<lb/>
下聖聰未必無補兼講官輔導之間事意不少有當奏<lb/>
禀便得上聞臣今思之太皇太后雙日垂簾聽政隻日<lb/>
若更親臨講讀亦恐煩勞聖躬欲乞只就垂簾日聽政<lb/>
罷聖體不倦時召當日講官至簾前問當主上進業次<lb/>
第講説所至如何開益使天下知陛下於輔養人主之<lb/>
道用意如此延對儒臣自古以為美事陛下試從臣言<lb/>
後當知其不謬此一時之事且非定制如其無益罷之<lb/>
<pb n="KR4h0031_WYG_007-21a"/>
何晩自來經筵賜坐啜茶葢人主崇儒重道之體今太<lb/>
皇太后省察主上進業雖或使之講説亦無此禮臣所<lb/>
以再言此一事者葢輔導之間有當奏知之事無由上<lb/>
達若得時至簾前可以陳説所繫甚大陛下必謂主上<lb/>
幼沖間日講讀足矣更無他事此甚不然葢從前不曽<lb/>
有為陛下極陳輔養少主之道者故陛下未深思爾願<lb/>
陛下聖明不以臣之微賤而忽其言察臣區區之心豈<lb/>
有他哉惟欲有補於人主爾臣披瀝肝膽言盡於此伏<lb/>
<pb n="KR4h0031_WYG_007-21b"/>
望聖慈采納天下幸甚<lb/>
　　乞就寛涼處講讀奏狀<hi>元祐二年三月二十六日</hi>
臣伏見邇英閣講讀入夏漸熱去年四月後侵晨講讀<lb/>
亦甚有暑氣恐於聖體非宜欲乞特降聖㫖移就一寛<lb/>
涼處貴得穏便謹録奏聞伏候勅㫖<lb/>
　　　　貼黄<lb/>
　　　　　雖祖宗以來只在邇英緣主上聖體少嫩<lb/>
　　　　　尤須過意慎護祖宗法度固有不可改者<lb/>
<pb n="KR4h0031_WYG_007-22a"/>
　　　　　至於講讀處所即無不可從便之理<lb/>
　　　　貼黄<lb/>
　　　　　如别無穏便只乞就崇政或延和殿隻日<lb/>
　　　　　講讀與雙日垂簾自不相妨<lb/>
　　又上太皇太后書<hi>元祐二年四月</hi>
月日具位臣程頤昧死再拜上書太皇太后陛下臣近<lb/>
言邇英講讀漸熱乞移就寛涼處貼黄稱如别無穏便<lb/>
處所只乞就崇政或延和殿竊聞給事中顧臨有言以<lb/>
<pb n="KR4h0031_WYG_007-22b"/>
延和講讀為不可臣本謂邇英熱恐於聖體非宜今聞<lb/>
修展邇英苟得寛涼則臣志願遂矣於臨之言在臣自<lb/>
可不恤然有所甚害不得不為陛下辨之若臨之言止<lb/>
於移惑太皇太后聖意臣官非諫諍不辨尚可也今以<lb/>
臨言為是則誤主上知見臣職當輔導安得不辨臣竊<lb/>
謂自古國家所患無大於在位者不知學在位者不知<lb/>
學則人主不得聞大道朝廷不能致善治不聞道則淺<lb/>
俗之論易入道義之言難進人君功德髙下一繫於此<lb/>
<pb n="KR4h0031_WYG_007-23a"/>
臣非敢以諛言悅陛下竊聞陛下博覽前史請陛下歴<lb/>
觀簡策前世母后臨朝有不壞紀綱者乎有以至公為<lb/>
心孜孜求治為英主之事如陛下者乎此陛下所自知<lb/>
也陛下有簡策所無乏盛德則天下亦望陛下為簡䇿<lb/>
所無之功業不止維持歳月俟人主長大而已葢望陛<lb/>
下致海内於治安詒孫謀於久大詒謀致治之道當使<lb/>
聖德日躋善治日新進德在於求道圗治莫如稽古道<lb/>
必詢於有道之士古必訪諸稽古之人若夫世俗淺士<lb/>
<pb n="KR4h0031_WYG_007-23b"/>
以守道為迂以稽古為泥適足惑亂人主之聽近年以<lb/>
來士風益衰志趣汙下議論鄙淺髙識逺見之士益少<lb/>
習以成風矣此風不革臣以為非興隆之象乃陵替之<lb/>
勢也大率淺俗之人以順從為愛君以卑折為尊主以<lb/>
隨俗為知變以習非為守常此今日之大患也苟如是<lb/>
者衆則人君雖有髙世之見豈能獨任哉臣不知進道<lb/>
德之言足以增益聖德者有幾而損陛下之逺圖移陛<lb/>
下之善意則有矣如顧臨之言是也臣料臨之意不過<lb/>
<pb n="KR4h0031_WYG_007-24a"/>
謂講官不可坐於殿上以尊君為説爾夫殿上講説義<lb/>
理之至當古者所常行也臣不暇逺引只以本朝故事<lb/>
言之太祖皇帝召王昭素講易真宗令崔頤正講書邢<lb/>
昺講春秋皆在殿上當時仍是坐講立講之儀只始於<lb/>
明肅太后之意此乃祖宗尊儒重道之盛美豈獨子孫<lb/>
當以為法萬世帝王所當法也而臨以為非臨謂講官<lb/>
不可坐殿上則昭素布衣之士其不可更甚矣邇英講<lb/>
讀只自仁宗時亦從便爾非是避殿上也若避殿上則<lb/>
<pb n="KR4h0031_WYG_007-24b"/>
不應置崇政説書之職雖以殿名設職不必須在本殿<lb/>
説書然亦必不肯於不可講説之處置説書官也臣每<lb/>
進講未嘗不規勸主上以祖宗美事為法如臨之意則<lb/>
是禁止主上不得復為優禮昭素之事及有崇政設職<lb/>
之意祖宗美事而使主上獨不得為若主上信以為然<lb/>
所損豈不甚大殿上説書亦是常事人主崇儒之道甚<lb/>
有重於此者臣今口未敢言然中心惟欲輔養主上重<lb/>
道之心如前代明王光耀史冊不止此一事而已臨之<lb/>
<pb n="KR4h0031_WYG_007-25a"/>
見與臣之心何其異也且講經與飲宴孰重真宗仁宗<lb/>
時皆宴講讀官於崇政殿從來侍宴皆在殿上而講經<lb/>
獨不得在殿上臣未諭其義也臨之意必曰彼一時之<lb/>
事爾日常則不可夫於義苟當日常何害義或不可一<lb/>
時亦不可也臣始言之執政大臣未以為非也及臨一<lb/>
言則是而從之以臣度之以臨之言為是者亦或有之<lb/>
若謂四五大臣皆以為是則必不然葢非難知之事不<lb/>
應四五人所見皆如是也特以陛下信臨之言而又迫<lb/>
<pb n="KR4h0031_WYG_007-25b"/>
於尊君之意故不敢言爾恐非以道事君之義今世俗<lb/>
之人能為尊君之言而不知尊君之道人君唯道德益<lb/>
髙則益尊若位勢則崇髙極矣尊嚴至矣不可復加也<lb/>
過禮則非禮強尊則不尊漢明帝於桓榮親自執業可<lb/>
謂謙屈矣周宣帝稱天自比上帝羣臣齋戒清身數日<lb/>
方得朝見可謂自尊矣然以理觀之漢明帝賢明之君<lb/>
百世所尊也周宣帝昏亂之主百世所賤也如臨之見<lb/>
則必以桓榮為不能尊君以周宣之臣為能尊君矣不<lb/>
<pb n="KR4h0031_WYG_007-26a"/>
知道之人益進不合理之言日聞雖人主聖明習熟見<lb/>
聞亦恐不能無損爾後世功業益卑先王粹美之道不<lb/>
復見於世者正由淺俗之論易信而得行爾夫先王之<lb/>
道雖未能盡行然稽古之心不可無也猶學者於聖賢<lb/>
之事雖未能盡行然希慕之心不可無也此乃進學求<lb/>
益之道今臨之意則以古先之事為不足法今日之事<lb/>
足矣不可更有進也此乃塞進善之門絶稽古之路方<lb/>
主上春秋之富進德之際而其所獻納如是使勸講官<lb/>
<pb n="KR4h0031_WYG_007-26b"/>
稍思職業敢不辨乎若陛下以臣言為非則狂妄之誅<lb/>
不可避也萬一以臣言為是則願陛下明示好古求道<lb/>
之意使朝廷在位皆知之雖鄙陋之人見陛下聖慮髙<lb/>
明不喜淺近亦將勉思義理不敢任其卑俗之見懼獲<lb/>
鄙於聖鑒矣誠如是則將見道學日明至言日進弊風<lb/>
日革為益孰大於此臣職當辨明義不敢黙臣無任懇<lb/>
切惶懼待罪之至<lb/>
　　論開樂御宴奏狀<hi>元祐二年夏</hi>
<pb n="KR4h0031_WYG_007-27a"/>
臣伏覩有司排備開樂御宴臣備員勸講職在以經義<lb/>
輔導人主事有害義不敢不言夫居喪用喪禮除喪用<lb/>
吉禮因事而行乃常道也今若為開樂張宴則是特為<lb/>
一喜慶之事失禮意害人情無大於此雖曰故事祖宗<lb/>
亦不盡行或以故而罷或因事而行臣愚竊恐祖宗之<lb/>
意亦疑未安故也自古太平日久則禮樂純備葢講求<lb/>
損益而漸至爾雖祖宗故事固有不可改者有當隨事<lb/>
損益者若以為皆不可改則是昔所未遑今不得復作<lb/>
<pb n="KR4h0031_WYG_007-27b"/>
前所未安後不得復正朝廷之事更無損益之理得為<lb/>
是乎况先朝美事亦何嘗必行臣前日所言殿上講説<lb/>
是也故事未安則守而不改臣前日所言冬至受表賀<lb/>
是也臣前後累進狂言未嘗得䝉采用而言之不已者<lb/>
葢職之所當不敢曠廢伏望聖慈特賜聽納自中降㫖<lb/>
罷開樂宴直候因事而用於義為安冒瀆天威臣無任<lb/>
　　乞歸田里第一狀<hi>元祐二年十一月初六日</hi>
臣昨任崇政殿說書忽奉勅差權同管勾西京國子監<lb/>
<pb n="KR4h0031_WYG_007-28a"/>
傳聞有言事官言臣罪狀臣既知是責命禮當奔走就<lb/>
職今已到任訖方敢傾瀝懇誠仰干天聽竊念臣本草<lb/>
萊之人因二三大臣論薦遂䝉朝廷擢任置之經筵授<lb/>
以朝階今既有罪不使勸講則所受之官理當還奪雖<lb/>
朝廷務存寛厚在臣義所難處伏望聖慈許臣納官歸<lb/>
田里以安愚分冒凟宸嚴臣無任<lb/>
　　　　貼黄<lb/>
　　　　　若臣元是朝官朝廷用為說書雖罷說書<lb/>
<pb n="KR4h0031_WYG_007-28b"/>
　　　　　却以朝官去乃其分也臣本無官只因說<lb/>
　　　　　書授以朝官既罷說書獨取朝官而去極<lb/>
　　　　　無義理<lb/>
　　第二狀<hi>十二月十八日</hi>
臣今月十四日准河南府送到尚書省劄子一道以臣<lb/>
乞歸田里奉聖㫖不允所乞者聞命惶懼不知所安須<lb/>
至再竭悃誠上煩天聽臣昨自崇政殿說書受勑權同<lb/>
管勾西京國子監傳聞因諫官有言臣雖不知所言何<lb/>
<pb n="KR4h0031_WYG_007-29a"/>
事必是罪惡有實竊念臣畎畝之人因司馬光吕公著<lb/>
韓絳等以行義稱薦䝉朝廷受官今既有罪惡是無行<lb/>
義自當追奪以正誤朝廷之罪尚叨禄位有何義理臣<lb/>
愚竊意朝廷顧惜事體以嘗旌用不欲放棄臣竊以為<lb/>
不然始聞其善而用之陛下急賢之心也後見其惡而<lb/>
去之至公之道也伏望聖慈俯鑒丹誠許歸田里<lb/>
　　第三狀<hi>元祐三年春</hi>
臣竊以見善而用見不善而退人主黜陟之至公道合<lb/>
<pb n="KR4h0031_WYG_007-29b"/>
則從不合則去儒者進退之大節黜陟失當則亂所由<lb/>
生進退忘義則道所由廢愚臣無狀䝉陛下擢自衡茅<lb/>
寘之勸講旋以人言至於黜逐朝廷信其惡矣愚臣道<lb/>
不用矣信其惡而使之在官恐非黜陟之當道不用而<lb/>
徒兹苟禄殊乖進退之義臣是以不敢遑寧繼上封章<lb/>
願歸田里待命三月未奉<hi>一作聞</hi>俞音在臣義既當去敢<lb/>
不固請與其至於凟而加罪曷若因其請而使去臣非<lb/>
不知享禄勝於躬耕貧匱不如温足顧以讀書為儒粗<lb/>
<pb n="KR4h0031_WYG_007-30a"/>
知廉恥不敢枉道以求苟安伏望聖慈矜察至誠俾完<lb/>
素守苟遂丘園之請敢忘天地之恩罔避誅夷必期俞<lb/>
允<lb/>
　　乞致仕第一狀<lb/>
臣伏自到任三具奏陳乞歸田里待命又已三月未得<lb/>
指揮在臣所以求去之義前後陳述盡矣不敢重疊煩<lb/>
凟聖聽竊以朝廷特起臣於畎畝之中寘之經筵使輔<lb/>
導人主非常之舉也既以罪去若包羞苟得不顧去就<lb/>
<pb n="KR4h0031_WYG_007-30b"/>
之義實懼萬世之下非笑聖朝之舉臣是以屢冒天威<lb/>
必期得請自古為臣陳力不能則致其仕禮也切恐朝<lb/>
廷顧惜事體既已招來不欲放棄臣更不敢乞歸田里<lb/>
只乞令臣致仕伏望聖慈察其懇誠特賜俞允<lb/>
　　第二狀<lb/>
臣自到任三請歸田一乞致仕至今未得指揮須至再<lb/>
竭懇誠仰冀省察方皇帝陛下嗣位之初太皇太后臨<lb/>
朝之始一新政事首及人才擢臣草野之中處以勸講<lb/>
<pb n="KR4h0031_WYG_007-31a"/>
之職觀陛下好賢之心可謂至矣惟陛下用人之意不<lb/>
其深乎歴觀簡策自古母后臨朝未有能為如此之事<lb/>
者豈止聳動一時足以輝光千古臣既遭遇如此宜有<lb/>
令德重望為朝廷光而乃德義不修誠意不至上不能<lb/>
取信人主下不能鎮服浮議遂致詆毁潛加罪釁陰積<lb/>
招延未幾斥逐隨至使陛下髙古之盛美翻為天下所<lb/>
譏議古之君子用之則其君尊榮今臣之進乃為聖明<lb/>
之累則臣之罪大矣尚以何義復齒仕列臣是以累上<lb/>
<pb n="KR4h0031_WYG_007-31b"/>
封章願歸田里臣若得去則天下後世當謂陛下前日<lb/>
招延雖不得獲上有道明哲保身之士猶不失行已有<lb/>
恥進退顧義之人則朝廷之舉未為大過二三大臣之<lb/>
薦未為甚欺故臣之累請不止自為亦所以為朝廷也<lb/>
不知臣者不以臣為忿躁必以為沽激臣豈然哉臣身<lb/>
傳至學心存事道不得行於時尚當行於已不見信於<lb/>
今尚期信於後安肯失禮害義以自毁於後世乎葢質<lb/>
之聖賢考之經義為當然爾况去就之義豈獨臣知之<lb/>
<pb n="KR4h0031_WYG_007-32a"/>
學道者所共知也願陛下遍詢輔臣臣之請為義乎為<lb/>
非義乎如以為非義是臣所學偏謬不敢避愚妄煩凟<lb/>
之罪如以為義則乞從臣之請或朝廷顧惜事體不欲<lb/>
使歸田里只乞令臣致仕<lb/>
　　辭免服除直秘閣判西京國子監狀<hi>元祐七年四月</hi>
臣今月一日准河南府差人送到官誥一道伏䝉聖恩<lb/>
授臣左通直郎直秘閣權判西京國子監者臣昨被責<lb/>
命出為外官夙夜靡遑惟是内省始䝉招致之禮旋為<lb/>
<pb n="KR4h0031_WYG_007-32b"/>
為黜逐之人將胡顔以立朝當自劾而引去至於五請<lb/>
而未聽豈可力辯以求伸遂且從容以須替罷未及任<lb/>
滿遽丁家艱思無忝於所生惟堅持於素節未終喪制<lb/>
已降除書上體眷恩内深愧懼伏念臣志存守道識昧<lb/>
隨時俗所忌憎動招謗毁昨䝉擢任既以人言被黜為<lb/>
朝廷羞矣今復授以職任適足重為朝廷羞無所益於<lb/>
明時徒取笑於後世伏望聖慈矜察愚誠追寢恩命臣<lb/>
昨因丁憂既已去官今來所降誥命不敢祇受已於河<lb/>
<pb n="KR4h0031_WYG_007-33a"/>
南府寄納伏乞朝廷撿㑹臣前來五次奏陳特賜指揮<lb/>
許歸田里<lb/>
　　再辭免表<lb/>
臣頤言昨䝉聖恩授臣左通直郎直秘閣權判西京國<lb/>
子監尋具狀辭免今月十九日河南府送到尚書省劄<lb/>
子奉聖㫖不許辭免者斥逐之人分當逺引甄收之命<lb/>
義實難安<hi>中謝</hi>伏念臣力學有年以身任道唯知耕養以<lb/>
求志不希聞達以干時皇帝陛下詔起臣於草野之中<lb/>
<pb n="KR4h0031_WYG_007-33b"/>
面授臣以講說之職臣竊思之得以講學侍人主苟能<lb/>
致人主得堯舜禹湯文武之道則天下享唐虞夏商周<lb/>
之治儒者逢時孰過於此臣是以躍然有許國之心在<lb/>
職歳餘夙夜畢精竭慮葢非徒為辯辭解釋文義唯欲<lb/>
積其誠意感通聖心徯交發志之孚方進沃心之論實<lb/>
覬不傳之學復明於今日作聖之效逺繼於先王自二<lb/>
年春後來臣每進説陛下常首肯應臣臣知陛下聖資<lb/>
樂學誠自以謂千載之遇也而不思道大則難容跡孤<lb/>
<pb n="KR4h0031_WYG_007-34a"/>
者易躓入朝見嫉世俗之常態名髙毁甚史冊之明言<lb/>
如臣至愚豈免衆口不能取信於上而欲為繼古之事<lb/>
成希世之功人皆知其難也臣何狂簡敢爾覬幸宜其<lb/>
獲罪明時見嗟公論志既乖於事道義當致於為臣屢<lb/>
懇請而未從俄遭憂而罷去銜恤既終於喪制退身當<lb/>
遂於初心豈捨王哉忠戀之誠雖至不得已也去就之<lb/>
義當然自惟衰邁之軀得就安閒之地聞今傳後更有<lb/>
望於殘年行道致君甘息心於聖世豈期矜貸尚俾甄<lb/>
<pb n="KR4h0031_WYG_007-34b"/>
升恩雖甚隆義則難處前日朝廷不知其不肖使之勸<lb/>
學人主不用則亦已矣若復無恥以苟禄位孟子所謂<lb/>
是為壟斷也儒者進退當如是乎臣非苟自重實懼上<lb/>
累聖明使天下後世謂朝廷特起之士乃貪利苟得之<lb/>
人甚可羞也臣猶羞之况朝廷乎在臣無可受之理敢<lb/>
冒萬死上還恩命伏乞撿㑹臣前後累奏特賜指揮<lb/>
　　　　貼黄<lb/>
　　　　　臣家傳忠孝世受國恩擢自草萊久侍經<lb/>
<pb n="KR4h0031_WYG_007-35a"/>
　　　　　閣豈無愛君報國之心義迫當去無路自<lb/>
　　　　　効惟今日冒死為陛下陳儒者進退之道<lb/>
　　　　　為臣去就之義覬望有補乃區區上報之<lb/>
　　　　　心也<lb/>
　　　　貼黄<lb/>
　　　　　臣求去與辭官前後七章陳説進退之義<lb/>
　　　　　既已詳明言亦盡於此矣皆據經義非出<lb/>
　　　　　私意伏望聖明特賜省察<lb/>
<pb n="KR4h0031_WYG_007-35b"/>
　　謝管勾崇福宫狀<hi>元祐七年五月</hi>
臣昨䝉聖恩除臣左通直郎直秘閣權判西京國子監<lb/>
兩具表狀免辭乞歸田里今月十日准勅特授左通直<lb/>
郎管勾西京嵩山崇福宫者誤䝉甄録再露封章不敢<lb/>
遜言惟盡敬主之意深陳古義葢存報國之心天聽至<lb/>
髙言已盡而誠孚未格君威難犯慮其凟而憂懼交深<lb/>
非特畏於刑章實願存於國體幸䝉寛貸豈敢頻煩臣<lb/>
更不敢固違朝命所降勅牒臣已領訖伏為見患腰跨<lb/>
<pb n="KR4h0031_WYG_007-36a"/>
拜受未得候痊損日謝恩就職次<lb/>
　　申河南府乞尋醫狀<hi>元祐七年八月</hi>
頤昨准勅授左通直郎管勾嵩山崇福宫尋具奏聞為<lb/>
患腰跨拜受未得候痊損日謝恩就職次今來已滿百<lb/>
日未得痊安竊懼久稽朝命欲乞尋醫謹具申西京畱<lb/>
府伏乞依條施行<lb/>
　　辭免再除直秘閣判監狀<hi>元祐九年春</hi>
臣今月十四日准河南府送到官誥一道尚書省劄子<lb/>
<pb n="KR4h0031_WYG_007-36b"/>
一道伏䝉聖恩授臣依前左通直郎直秘閣權判西京<lb/>
國子監專主教導者祇荷睿恩不任惶懼恭以皇帝陛<lb/>
下親政之初萬邦黎獻至于海隅蒼生夷狄蠻貊之人<lb/>
莫不仰首以觀傾耳而聽今聽政未及兩月而念及勸<lb/>
學舊臣收録於退藏之中兹見陛下聖明崇儒重道事<lb/>
無不察足以聳動天下然而處得其道用當其人乃允<lb/>
公論為盛美之事不然則四方傳議反累聖政伏念臣<lb/>
去年丁憂服闋之初已䝉朝廷授此職任臣以於義未<lb/>
<pb n="KR4h0031_WYG_007-37a"/>
安兩具奏辭免陳儒者進退之義已極詳明但恐微賤<lb/>
之言繫常程文字即以付外不曾得經聖覽既而改命<lb/>
祠宫遂以尋醫得去方安愚分忽被誤恩雖仰荷於甄<lb/>
收敢自渝其節守伏望聖慈曲憐舊物深鑒丹誠將臣<lb/>
前來辭免表狀特賜省覽則知臣所以辭者葢守古義<lb/>
非出私意所降誥命不敢祇受已於河南府寄納冒凟<lb/>
宸嚴臣無任<lb/>
　　再辭免狀<lb/>
<pb n="KR4h0031_WYG_007-37b"/>
臣昨䝉聖恩授臣依前左通直郎直秘閣權判西京國<lb/>
子監尋具狀辭免今月十七日河南府送到尚書省劄<lb/>
子一道奉聖㫖不許辭免者聞命惶懼不知所措臣聞<lb/>
邦有道危言危行邦無道危行言孫今主上親政之初<lb/>
臣未極其言而遽為孫言則不敬莫大乎是臣是以不<lb/>
避斧鉞之誅而必盡其辭也臣昨被恩命即具奏陳乞<lb/>
將臣丁憂服闋之初辭免表狀特賜省覽則知臣所以<lb/>
辭者葢守古義非出私意今奉聖㫖不許辭免臣誠至<lb/>
<pb n="KR4h0031_WYG_007-38a"/>
愚不喻朝廷之意不知以臣前日所陳進退之義為是<lb/>
乎為非乎若以為是則受為非義臣四十年學聖人之<lb/>
道敢以非義而受致朝廷於過舉乎若以臣前日所陳<lb/>
為非是臣狂妄不知義理狂妄不知義理之人使去宜<lb/>
也豈可處敎導之職不知使臣以何義受之臣竊思之<lb/>
豈非朝廷以臣微賤去就不足為輕重故忽棄其言陛<lb/>
下不經省覽而輔臣莫以告也臣誠微賤然臣之言本<lb/>
諸聖賢之言臣之進退守儒者進退之道雖朝廷不見<lb/>
<pb n="KR4h0031_WYG_007-38b"/>
省察臣恐天下後世有誦其言思其義而以進退儒者<lb/>
之道議朝廷也故臣區區愛君之意不能自已尚冀微<lb/>
誠感悟聖心謹昧死以聞不敢受命再凟宸嚴臣無任<lb/>
　　謝復官表<hi>元符三年十月</hi>
臣頤言今月二十日准河南府送到官誥一道伏䝉聖<lb/>
恩授臣通直郎權判西京國子監者始竄遐荒分甘終<lb/>
廢豈期洪造復畀舊官仰荷恩私伏増愧懼<hi>中謝</hi>竊念臣<lb/>
天資愚暗自致放投既仰荷於寛恩如安居於樂土忽<lb/>
<pb n="KR4h0031_WYG_007-39a"/>
遇非常之宥繼䝉牽復之恩兹葢伏遇皇帝陛下道大<lb/>
兼容明無不照念先帝經筵之舊推至仁愛物之心臣<lb/>
敢不益善其身勵精所學期有傳於後世以上報於深<lb/>
恩<lb/>
　<lb/>
　<lb/>
　<lb/>
　<lb/>
<pb n="KR4h0031_WYG_007-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程文集巻七<lb/>
</p>
<p>
</p>
  </div>
</body>
</text>
</TEI>
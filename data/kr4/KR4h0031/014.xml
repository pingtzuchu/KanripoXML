<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集巻上</head> <lb/>
    <p>
<pb n="KR4h0031_WYG_014-1a"/>
欽定四庫全書<lb/>
　二程文集巻上<lb/>
　附録<lb/>
　　放蝎頌<hi>見游氏本拾遺</hi>
殺之則傷仁放之則害義<lb/>
　　酌貪泉詩<hi>見劉立之叙述</hi>
中心如自固外物豈能遷<lb/>
　　書縣㕔壁<hi>見龜山語錄</hi>
<pb n="KR4h0031_WYG_014-1b"/>
視民如傷<lb/>
　　右明道先生文<lb/>
　　易上下篇義<hi>已載易傳</hi>
　　易序<hi>見性理羣書已載易傳</hi>
　　禮序<hi>見性理羣書</hi>
經禮三百威儀三千皆出於性非偽貌飾情也鄙夫野<lb/>
人卒然加敬逡巡遜却而不敢受三尺童子拱而趨市<lb/>
暴夫悍卒莫敢狎焉彼非素有於教與邀譽於人而然<lb/>
<pb n="KR4h0031_WYG_014-2a"/>
也蓋其所有於性物感而出者如此故天尊地卑禮固<lb/>
立矣類聚羣分禮固行矣人者位乎天地之間立乎萬<lb/>
物之上天地與吾同體萬物與吾同氣尊卑分類不設<lb/>
而彰聖人循此制為冠婚䘮祭朝聘燕享之禮以行君<lb/>
臣父子兄弟夫婦朋友之義其形而下者具於飲食器<lb/>
服之用其形而上者極於無聲無臭之㣲衆人勉之賢<lb/>
人行之聖人由之故所以行其身與其家與其國與其<lb/>
天下禮治則治禮亂則亂禮存則存禮亡則亡上自古<lb/>
<pb n="KR4h0031_WYG_014-2b"/>
始下逮五季質文不同罔不由是然而世有損益惟周<lb/>
為傋是以夫子嘗曰郁郁乎文哉吾從周逮其弊也忠<lb/>
義之薄情文之繁林放有禮本之問而孔子欲先進之<lb/>
從蓋所以矯正反弊也然豈禮之過哉為禮者之過也<lb/>
秦氏焚滅典籍三代禮文大懐漢興購書禮記四十九<lb/>
篇雜出諸家傳記不能悉得聖人之㫖考其文義時有<lb/>
牴牾然而其文繁其義博學者觀之如適大通之衢珠<lb/>
珍器帛隨其所取如游阿房之宫千門萬戸隨其所入<lb/>
<pb n="KR4h0031_WYG_014-3a"/>
博而約之亦可以弗畔蓋其説也粗在應對進退之間<lb/>
而精在道徳性命之要始於童稚之習而終於聖人之<lb/>
歸惟逹於道者然後能知其言能知其言然後能得於<lb/>
禮然則禮之所以為禮其則不逺矣昔者顔子之所從<lb/>
事不出乎視聽言動之間而鄉黨之記孔子多在於動<lb/>
容周旋之際此學者所當致疑以思致思以逹也<lb/>
　　禘説<hi>見朱子文集</hi>
禘其祖之所自出始受姓者也其祖配之以始祖配也<lb/>
<pb n="KR4h0031_WYG_014-3b"/>
文武必以稷配後世必以文王配所出之祖無廟於太<lb/>
祖之廟禘之而已萬物本乎天人本乎祖故以所出之<lb/>
祖配天也周之后稷生於姜嫄姜嫄以上更推不去也<lb/>
文武之功起於后稷故配天者須以后稷嚴父莫大於<lb/>
配天宗祀文王於明堂以配上帝帝即天也聚天之神<lb/>
而言之則謂之上帝此武王祀文王推父以配上帝須<lb/>
以父也曰昔者周公郊祀后稷以配天宗祀文王於明<lb/>
堂以配上帝不曰武王者以周之禮樂出於周公制作<lb/>
<pb n="KR4h0031_WYG_014-4a"/>
故以其作禮樂者言之猶言魯之郊禘非禮周公其衰<lb/>
是周公之法壊也若是成王祭上帝則須配以武王配<lb/>
天之祖則不易雖百世惟以后稷配上帝則必以父若<lb/>
宣王祭上帝則亦以厲王雖聖如堯舜不可以為父雖<lb/>
惡如幽厲不害其為所生也故祭法言有虞氏宗堯非<lb/>
也如此則須舜是堯之子苟非其子雖授以天下之重<lb/>
不可謂舜之父也如此則是堯養舜以為養男也禪<lb/>
讓之事蔑然矣以始祖配天須在冬至一陽始生萬物<lb/>
<pb n="KR4h0031_WYG_014-4b"/>
之始祭用圓丘器用陶匏藁秸服用大裘而祭宗祀九<lb/>
月萬物之成父者我之所自生帝者生物之祖故推以<lb/>
為配而祭於明堂也本朝以太祖祀於圓丘以禰配於<lb/>
明堂自介甫此議方正先此祭五帝又帝昊天上帝并<lb/>
配者六位自介甫議惟祭昊天上帝以禰配之太祖而<lb/>
上有僖順翼宣先嘗以僖祧之矣介甫議以為不當祧<lb/>
順以下祧可也何者本朝推僖祖為始已上不可得而<lb/>
推也或難以僖祖無功業亦當祧以是言之則英雄以<lb/>
<pb n="KR4h0031_WYG_014-5a"/>
得天下自已力為之并不得與祖徳或謂靈芝無根醴<lb/>
泉無源物豈有無本而生者今日天下基本蓋出於此<lb/>
後人安得為無功業故朝廷復立僖祖廟為得禮介甫<lb/>
所見終是髙於世俗之儒<lb/>
　　書銘<hi>見㣲言</hi>
含其英茹其實精於思貰於一<lb/>
　　與方元宷手帖<hi>見近思録</hi>
聖人之道坦如大路學者病不得其門耳得其門無逺<lb/>
<pb n="KR4h0031_WYG_014-5b"/>
之不可到也求入其門不由於經乎今之治經者亦衆<lb/>
矣然而買櫝還珠之弊人人皆是經所以載道也誦其<lb/>
言辭觧其訓詁而不及道乃無用之糟粕耳覬足下由<lb/>
經以求道勉之又勉異日見卓爾有立於前然後不知<lb/>
手之舞足之蹈不加勉而不能自已矣<hi>按朱子跋此帖有二其一有應</hi>
<hi>舉耕田之語又嘗得先生年二十五時與方氏帖惜皆不可見姑記朱說云</hi>
　　謝執政書<hi>見張繹師說</hi>
公知射乎有人執弓於此發而多中人皆以為善射矣<lb/>
<pb n="KR4h0031_WYG_014-6a"/>
一日使羿立於其傍道之以彀率之法不從羿且怒而<lb/>
去矣從之則戻其故習而失多中之功<hi>一作巧</hi>故不若處<lb/>
羿於無事之地則羿得盡其言而用舍羿不恤也頤才<lb/>
非羿也然聞羿之道矣慮其害公之多中也<lb/>
　　謝傳耆伯壽手謁<hi>見朱子文集</hi>
頤謹詣行舘拜謝長官秘書十月日河南程頤狀<lb/>
　　答晁以道書<hi>見吕氏雜志</hi>
頤與堯夫同里巷居三十年餘世間事無所不論惟未<lb/>
<pb n="KR4h0031_WYG_014-6b"/>
嘗一字及數耳<lb/>
　　與横渠簡<hi>見朱子語録</hi>
堯夫説易好今夜試來聽他説看<hi>一作説先天之圖甚有理可試往之聽他</hi>
<hi>説看</hi>
　　答謝良佐書<hi>見㣲言答又楊遵道錄但是簡  不云有書</hi>
族子至愚無足責故人素厚不敢疑孟子既知天安用<lb/>
尤臧氏<lb/>
　　寄范淳夫書<hi>同上</hi>
<pb n="KR4h0031_WYG_014-7a"/>
丞相久留左右所助一意正道者實在原明耳<lb/>
　　右伊川先生文<lb/>
傳聞續記<hi>此記係取朱子名臣言行錄及邵氏易學辨惑所載以補遺書外書之未傋若夫他書豈</hi>
　　　<hi>無附見然未敢必信故不復取云</hi>
　日二程先生侍大中公訪康節於天津之廬康節擕<lb/>
　酒飲月陂上歡甚語其平生學術出處之大致明日<lb/>
　明道悵然謂門生周純明<hi>一作甫</hi>曰昨從堯夫先生遊<lb/>
　聽其論議振古之豪傑也惜其無所用於世純明曰<lb/>
<pb n="KR4h0031_WYG_014-7b"/>
　所言何如明道曰内聖外王之道也是日康節有詩<lb/>
　明道和之今各見集中<hi>聞見錄</hi>
　　右二先生語<lb/>
李文定公為舉子時從种放明逸先生學將試京師攜<lb/>
　明逸書見栁開仲塗以文巻為贄與謁俱入久之仲<lb/>
　塗出曰讀君之文須沭浴乃敢見因留之門下一日<lb/>
　仲塗自出題令文定與其諸子及門下客同賦賦成<lb/>
　驚曰君必魁天下為宰相令門下客與諸子拜之曰<lb/>
<pb n="KR4h0031_WYG_014-8a"/>
　異日無忘也及文定為宰相仲塗門下客有栁某者<lb/>
　文定命長子東之娶其女不忘仲塗之言也文定所<lb/>
　擬賦題不傳如王沂公曽初作有物混成賦識者知<lb/>
　其决為宰相蓋所養所學發為言詞者可以觀矣程<lb/>
　明道先生為伯温云<hi>聞見録</hi>
神宗欲用温公召知許州令過闕上殿方下詔謂監察<lb/>
　御史裏行程顥曰朕召司馬光卿度光來否顥對曰<lb/>
　陛下能用其言光必來不能用其言光必不來帝曰<lb/>
<pb n="KR4h0031_WYG_014-8b"/>
　未論用其言如光者常在左右人主自可無過公果<lb/>
　辭詔命<hi>同上</hi>
熙寜十年春吕申公起知河陽河南尹賈公昌衡率温<lb/>
　公程伯淳餞於福先寺上東院康節以疾不赴明日<lb/>
　伯淳語康節曰君實與晦叔席上各辨論出處不已<lb/>
　顥以詩觧之云云<hi>同上</hi>
陳左司瓘曰范公淳夫嘗論顏子不遷怒不貳過惟伯<lb/>
　淳能之予問公曰伯淳誰也公黙然久之曰不知有<lb/>
<pb n="KR4h0031_WYG_014-9a"/>
　程伯淳邪予謝曰生長東南實未知也予常以寡陋<lb/>
　自媿了翁之子正由云了翁自是每得明道先生之<lb/>
　文必冠帶然後讀之<hi>范太史遺事</hi>
　　右明道先生語<lb/>
曹彬攻金陵垂克忽稱疾不視事諸將皆來問疾彬曰<lb/>
　余之病非藥石所愈惟須諸公共發誠心自誓以克<lb/>
　城之日不妄殺一人則自愈矣諸將許諾共焚香為<lb/>
　誓明日稍愈及克金陵城中皆安堵如故曹翰克江<lb/>
<pb n="KR4h0031_WYG_014-9b"/>
　州忿其久不下屠戮無遺彬之子孫貴盛至今不絶<lb/>
　翰卒不三十年子孫有乞匄於海上者矣程頤云<hi>涑水</hi>
　<hi>記聞</hi>
程伊川曰凡從安定先生學者其醇厚和易之氣望之<lb/>
　可知也<hi>聞見錄</hi>
或問伊川量可學否曰可學進則識進識進則量進曰<lb/>
　如魏公可學否曰魏公是間氣<hi>胡氏傳家錄</hi>
異時伊川同朱公掞訪先君先君留之飲酒因以論道<lb/>
<pb n="KR4h0031_WYG_014-10a"/>
　伊川指面前食卓曰此卓安在地上不知天地是安<lb/>
　在甚處先君為之極論天地萬物之理以及六合之<lb/>
　外伊川歎曰平生惟見周茂叔論至此然不及先生<lb/>
　之有條理也<hi>易學辨惑</hi>
伊川又同張子堅來方春時先君率同遊天門街看花<lb/>
　伊川辭曰平生未嘗看花先君曰庸何傷乎物物皆<lb/>
　有至理吾儕看花異於常人自可以觀造化之妙伊<lb/>
　川曰如是則願從先生遊<hi>同上</hi>
<pb n="KR4h0031_WYG_014-10b"/>
先君病且革伊川曰先生至此他人無以致力願先生<lb/>
　自主張先君曰平生學道固知此矣然亦無可主張<lb/>
　伊川猶相問難不已先君戲之曰正叔可謂生薑樹<lb/>
　頭生必是生薑樹頭死也伊川曰從此與先生永訣<lb/>
　矣更有可以見告者乎先君聲氣已㣲舉張兩手以<lb/>
　示之伊川曰何謂也先君曰面前路徑須常令寛路<lb/>
　徑窄則自無著身處况能使人行也<hi>同上</hi>
　　右伊川先生語<lb/>
<pb n="KR4h0031_WYG_014-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0031_WYG_014-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程文集附録巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二程文集巻九</head> <lb/>
    <p>
<pb n="KR4h0031_WYG_009-1a"/>
欽定四庫全書<lb/>
　二程文集巻九<lb/>
　　伊川文集　　　　　　　宋　程頤　撰<lb/>
　雜著<lb/>
　　顔子所好何學論<hi>先生始冠遊太學胡安定以是試諸生得此論大驚異之即請</hi>
　　　<hi>相見遂以先生為學職</hi>
聖人之門其徒三千獨稱顔子為好學夫詩書六藝三<lb/>
千子非不習而通也然則顔子所獨好者何學也學以<lb/>
<pb n="KR4h0031_WYG_009-1b"/>
至聖人之道也聖人可學而至歟曰然學之道如何曰<lb/>
天地儲精得五行之秀者為人其本也真而静其未發<lb/>
也五性具焉曰仁義禮智信形既生矣外物觸其形而<lb/>
動於中矣其中動而七情出焉曰喜怒哀樂愛惡欲情<lb/>
既熾而益蕩其性鑿矣是故覺者約其情始合於中正<lb/>
其心養其性故曰性其情愚者則不知制之縱其情而<lb/>
至於邪僻梏其性而亡之故曰情其性凡學之道正其<lb/>
心養其性而已中正而誠則聖矣君子之學必先明諸<lb/>
<pb n="KR4h0031_WYG_009-2a"/>
心知所養<hi>一作徃</hi>然後力行以求至所謂自明而誠也故<lb/>
學必盡其心盡其心則知其性知其性反而誠之聖人<lb/>
也故洪範曰思曰睿睿作聖誠之之道在乎信道篤信<lb/>
道篤則行之果行之果則守之固仁義忠信不離乎心<lb/>
造次必於是顛沛必於是出處語黙必於是久而弗失<lb/>
則居之安動容周旋中禮而邪僻之心無自生矣故顔<lb/>
子所事則曰非禮勿視非禮勿聴非禮勿言非禮勿動<lb/>
仲尼稱之則曰得一善則拳拳服膺而弗失之矣又曰<lb/>
<pb n="KR4h0031_WYG_009-2b"/>
不遷怒不貳過有不善未嘗不知知之未嘗復行也此<lb/>
其好之篤學之之道也視聴言動皆禮矣所異於聖人<lb/>
者盖聖人則不思而得不勉而中從容中道顔子則必<lb/>
思而後得必勉而後中故曰顔子之與聖人相去一息<lb/>
孟子曰充實而有光輝之謂大大而化之之謂聖聖而<lb/>
不可知之謂神顔子之徳可謂充實而有光輝矣所未<lb/>
至者守之也非化之也以其好學之心假之以年則不<lb/>
日而化矣故仲尼曰不幸短命死矣盖傷其不得至於<lb/>
<pb n="KR4h0031_WYG_009-3a"/>
聖人也所謂化之者入於神而自然不思而得不勉而<lb/>
中之謂也孔子曰七十而從心所欲不踰矩是也或曰<lb/>
聖人生而知之者也今謂可學而至其有稽乎曰然孟<lb/>
子曰堯舜性之也湯武反之也性之者生而知之者也<lb/>
反之者學而知之者也又曰孔子則生而知也孟子則<lb/>
學而知也後人不達以謂聖本生知非學可至而為學<lb/>
之道遂失不求諸已而求諸外以博聞强記巧文麗辭<lb/>
為工榮華其言鮮有至於道者則今之學與顔子所好<lb/>
<pb n="KR4h0031_WYG_009-3b"/>
異矣<lb/>
　　漢文殺薄昭論<lb/>
古人謂忠孝不兩全恩義有相奪非至論也忠孝恩義<lb/>
一理也不忠則非孝無恩則無義並行而不相悖故或<lb/>
捐親以盡節或舎君以全孝惟所當而已唐李衞公以<lb/>
為漢文誅薄昭斷則明矣義則未安司馬温公以為法<lb/>
者天下之公器惟善持法者親疎如一無所不行皆執<lb/>
一之論未盡於義也義既未安則非明也有所不行不<lb/>
<pb n="KR4h0031_WYG_009-4a"/>
害其為公器也不得於義則非恩之正害恩之正則不<lb/>
得為義使薄昭盗長陵土則太后雖不食而死昭不可<lb/>
不誅也其殺漢使為類亦有異焉若昭有罪命使徃治<lb/>
昭執而殺之太后之心可傷也昭不可赦也后若必害<lb/>
其生則存昭以全后可也或與忿争而殺之則貸昭以<lb/>
慰母心可也此之謂能權盖先王之制也八議設而後<lb/>
重輕得其宜義豈有屈乎法主於義義當而謂之屈法<lb/>
不知法者也<lb/>
<pb n="KR4h0031_WYG_009-4b"/>
　　賑濟論<lb/>
不制民之産無儲蓄之備飢而後發廪以食之廪有竭<lb/>
而飢者不可勝濟也今不暇論其本救目前之死亡唯<lb/>
有節則所及廣常見今時州縣濟飢之法或給之米豆<lb/>
或食以粥飯來者與之不復有辨中雖欲辨之亦不能<lb/>
也榖貴之時何人不願得食倉廩既竭則殍死者在前<lb/>
無以救之矣數年前一親戚為郡守愛恤之心可謂至<lb/>
矣鷄鳴而起親視俵散官吏後至者必責怒之於是流<lb/>
<pb n="KR4h0031_WYG_009-5a"/>
民歌咏至者日衆未㡬榖盡殍者滿道愚常矜其用心<lb/>
而嗤其不善處事救飢者使之免死而已非欲其豐肥<lb/>
也當擇寛廣之處宿戒使晨入至已則闔門不納午而<lb/>
後與之食申而出<hi>給米者午即出</hi>日得一食則不死矣其力自<lb/>
能營一食者皆不來矣比之不擇而與當活數倍之多<lb/>
也凡濟飢當分兩處擇羸弱者作稀粥早晩兩給勿使<lb/>
至飽俟氣稍完然後一給第一先營寛廣居處切不得<lb/>
令相枕藉如作粥須官員親嘗恐生及入石灰不給浮<lb/>
<pb n="KR4h0031_WYG_009-5b"/>
浪游手無是理也平日當禁游惰至其饑餓則哀矜之<lb/>
一也<lb/>
　　為太中作試漢州學生䇿問<hi>三首</hi>
問士之所以貴乎人倫者以明道也若止於治聲律為<lb/>
祿利而已則與夫工技之事將何異乎夫所謂道固若<lb/>
大路然人皆可勉而至也如不可學而至則古聖人何<lb/>
為教人勤勤如是豈其欺後世邪然學之之道當如何<lb/>
後之儒者莫不以為文章治經術為務文章則華靡其<lb/>
<pb n="KR4h0031_WYG_009-6a"/>
詞新竒其意取悦人耳目而已經術則解釋詞訓較先<lb/>
儒短長立異説以為已工而已如是之學果可至於道<lb/>
乎仲尼之門獨稱顔子為好學則曰不遷怒不貳過也<lb/>
與今之學不其異乎或曰如是則在修身謹行而已夫<lb/>
檢行者設曰勉强之可也通諸身者姑謹修而可能乎<lb/>
况無諸中不能强於外也此為儒之本諒諸君之所素<lb/>
存也幸明辨而詳著於篇<lb/>
問聖人之道傳諸經學者必以經為本然而諸經之奥<lb/>
<pb n="KR4h0031_WYG_009-6b"/>
多所難明今取其大要各舉其一以言之夫易卦之徳<lb/>
曰元亨利貞或為四曰元也亨也利也貞也或為二曰<lb/>
大亨也利於貞也其詞既同義可異乎所以異者何謂<lb/>
春秋垂褒貶之法所貶則明矣所褒者何事詩之美刺<lb/>
聖人取其止乎禮義者以為法於後世晉武公身為并<lb/>
奪無衣美之其教安在書為王者軌範不獨著聖之事<lb/>
以為法也亦存其失以示戒爾五子之歌是也如盤庚<lb/>
之遷國穆王之訓刑為是而可法邪為非而可戒邪禮<lb/>
<pb n="KR4h0031_WYG_009-7a"/>
記雜出於漢諸儒所傳謬亂多矣考之完合於聖人者<lb/>
其篇有㡬夫古人之學貴專不以泛濫為賢諸君之於<lb/>
經必各有所治人言其所學可也惟毋泛毋略<lb/>
問儒者積學於已以待用也當世之故固當講明若夫<lb/>
朝廷之治君相謨之斯無間矣以一郡而言守之職豈<lb/>
不以養人為本然而民産不制何術以濟乎困窮吏繇<lb/>
有數何道以寛乎力役比閭無法教化何由而可行衣<lb/>
食不足風俗何縁而可厚自唐而上世有循吏著之史<lb/>
<pb n="KR4h0031_WYG_009-7b"/>
冊何今世獨無其人豈古之治不可行於今耶抑為之<lb/>
者不得其道邪思欲仰希前哲之為上副聖朝之寄何<lb/>
所施設而能及斯諸君從事於學既勤且久為政之方<lb/>
固當明其體要至於民<hi>一作風</hi>俗<hi>一作之</hi>利病皆耳目之所<lb/>
接也願陳髙論得以矜式<lb/>
　　修立孔氏條制<lb/>
一添賜田并舊賜為五百頃設溝封為奉聖鄉世襲奉<lb/>
聖公爵以奉祭祀不使更為他官位在中大夫之下如<lb/>
<pb n="KR4h0031_WYG_009-8a"/>
有髙才重徳朝廷必頼其用即令嗣子奉祀事○一所<lb/>
賜田蠲免稅賦依鄉川厚薄召人種佃其佃户並免差<lb/>
徭夫役○一奉聖公表章慶賀進奉聖節並依兖州例<lb/>
朝廷頒厯賜衣等恩數並依兖州知州每遇大禮許入<lb/>
覲陪位○一奉聖公差當直兵士二十人○一奉聖公<lb/>
宅教授一人主導翊襲封之人及教導其嗣子吏部於<lb/>
舉到學官選差○一置官一員主其家事或只令仙源<lb/>
縣簿尉兼管<lb/>
<pb n="KR4h0031_WYG_009-8b"/>
　　四箴并序<lb/>
　顔淵問克已復禮之目夫子曰非禮勿視非禮勿聴<lb/>
　非禮勿言非禮勿動四者身之用也由乎中而應乎<lb/>
　外制於外所以養其中也顔淵事斯語所以進於聖<lb/>
　人後之學聖人者宜服膺而勿失也因箴以自警<lb/>
　　視箴<lb/>
心兮本虛應物無迹操之有要視為之<hi>一作之為</hi>則蔽交於<lb/>
前其中則遷制之於外以安其内克已復禮久而誠矣<lb/>
<pb n="KR4h0031_WYG_009-9a"/>
　　聴箴<lb/>
人有秉彝本乎天性知誘物化遂亡其正卓彼先覺知<lb/>
止有定閑邪存誠非禮勿聴<lb/>
　　言箴<lb/>
人心之動因言以宣發禁躁妄内斯静專矧是樞機興<lb/>
戎出好吉㐫榮辱惟其所召傷易則誕傷煩則支已肆<lb/>
物忤出悖來違非法不道欽哉訓辭<lb/>
　　動箴<lb/>
<pb n="KR4h0031_WYG_009-9b"/>
哲人知㡬誠之於思志士厲行守之於為順理則裕從<lb/>
欲惟<hi>一作為</hi>危造次克念戰兢自持習與性成聖賢同歸<lb/>
　　印銘<lb/>
我祖裔伯始封於程及其後世以國為姓惟我皇考卜<lb/>
居近程復爵為伯子孫是稱程伯之後崇寧癸未嵗二<lb/>
月丁卯頥銘<lb/>
　　褉飲詩序<lb/>
上已褉飲風流逺矣而蘭亭之㑹最為後人所稱慕者<lb/>
<pb n="KR4h0031_WYG_009-10a"/>
何哉盖其遊多豪逸之才而右軍之書復為好事者所<lb/>
重爾事之顯晦未嘗不在人也潁川陳公廙始治洛居<lb/>
則引流迴環為泛觴之所元豐乙未首修褉事公廙好<lb/>
古重道所命皆儒學之士既樂嘉賔形於咏歌有不媿<lb/>
山隂之句諸君屬而和者皆有髙致野人程頥不能賦<lb/>
詩因論今昔之異而為之評曰以我好賢方逐樂之心<lb/>
禮義為疎曠之比道藝當筆札之工誠不媿矣安知後<lb/>
日之視今日不若今人之慕昔人也哉<lb/>
<pb n="KR4h0031_WYG_009-10b"/>
　　遺金閑志<lb/>
元豐庚申嵗予行至雍華間闗西學者相從者六七人<lb/>
予以千錢掛馬鞍比就舎則亡矣僕夫曰非晨<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>而亡<lb/>
之則涉水而墜之矣予不覺嘆曰千錢可惜坐中二人<lb/>
應聲曰千錢失去甚可惜也次一人曰千錢微物何足<lb/>
為意後一人曰水中囊中可以一視人亡人得又何嘆<lb/>
乎予曰人得之乃非亡也吾嘆夫有用之物若沉水中<lb/>
則不復為用矣至雍以語與叔曰人之器識固不同自<lb/>
<pb n="KR4h0031_WYG_009-11a"/>
上聖至於下愚不知有㡬等同行者數人耳其不同如<lb/>
此也與叔曰夫數子者之言如何予曰最後者善與叔<lb/>
曰誠善矣然觀先生之言則見其有體而無用也予因<lb/>
書而志之後十五年紹聖乙亥秋九月因閲故編偶見<lb/>
之思與叔之不幸早死為之涕下<lb/>
　　蜀守記<lb/>
成都人稱近時鎮蜀之善者莫如田元均文潞公語不<lb/>
善者必曰蔣堂程戡故謡言曰彦博虧<hi>虧猶言不如也</hi>田况程<lb/>
<pb n="KR4h0031_WYG_009-11b"/>
戡勝蔣堂言最善之中田更優不善之中程猶差勝也<lb/>
予嘗訪之士大夫以至閭里間察其善不善之迹所謂<lb/>
善者得民心之悦固有可善焉所謂最不善者乃可謂<lb/>
至善者也至今人言及蔣公時事必有不樂之言問其<lb/>
所不樂者衆口所同惟三事而已减損遨樂毁后土廟<lb/>
及諸滛祠伐江瀆廟木修府舎也其尤失人心者節遨<lb/>
樂也前蔣者數十年為政<hi>闕</hi>
　　養魚記<hi>時年二十二</hi>
<pb n="KR4h0031_WYG_009-12a"/>
書齋之前有石盆池家人買魚子食猫見其煦沫也不<lb/>
忍因擇可生者得百餘養其中大者如指細者如箸<lb/>
支頥而觀之者竟日始舎之洋洋然魚之得其所也終<lb/>
觀之戚戚焉吾之感於中也吾讀古聖人書觀古聖人<lb/>
之政禁數罟不得入洿池魚尾不盈尺不中取市不得<lb/>
鬻人不得食聖人之仁養物而不傷也如是物獲如是<lb/>
則吾人之樂其生遂其性宜何如哉思是<hi>一無此二十字</hi>魚之<lb/>
<hi>一無之字</hi>於是時寧有是困耶推是魚孰不可見耶魚乎魚<lb/>
<pb n="KR4h0031_WYG_009-12b"/>
乎細鈎宻網吾不得禁之於彼炮燔咀嚼吾得免爾於<lb/>
此吾知江海之大足使爾遂其性思置汝於彼而未得<lb/>
其路徒能以斗斛之水生汝之命生汝誠吾心汝得生<lb/>
已多萬類天地中吾心將奈何魚乎魚乎感吾心之戚<lb/>
戚者豈止魚而已乎因作養魚記<hi>一無此上十一字有爾乎二字</hi>至和<lb/>
甲午季夏記<lb/>
　　書養魚記後<lb/>
吾昔作養魚記於兹幾三十年矣故藳中偶見之竊自<lb/>
<pb n="KR4h0031_WYG_009-13a"/>
嘆少而有志不忍毁去觀昔日之所知循今日之所至<lb/>
愧負初心不㡬於自棄者乎示諸小子當以吾為戒元<lb/>
豐己未正月戊戌西齋南牕下書<lb/>
　　為太中書家藏寶字後<lb/>
先臣少師以府僚事太宗皇帝於開封被眷特異前後<lb/>
所賜親筆多矣天聖中遭家難諸父繼亡臣時未冠復<lb/>
在逺方京師賜第外姻守之寶藏之物既於盗手於今<lb/>
在者乃其遺也故太宗遺書惟存十二字其六乃開封<lb/>
<pb n="KR4h0031_WYG_009-13b"/>
文移皆縁祭祀及貢舉事臣恭思太宗皇帝以介弟之<lb/>
貴晉王之重尹正天府而常事之小者皆親書之<hi>自来大臣</hi>
<hi>領州小事多不親書</hi>聖心可見矣盖於祀事之嚴取士之重雖細<lb/>
故必親誠孝恭䖍之心也急賢好士之心也嗚呼成萬<lb/>
世無窮之基豈不由是心乎愚臣竊謂是心也宜為後<lb/>
聖法元祐四年己巳十一月癸未大中大夫致仕上柱<lb/>
國永年縣開國伯食邑九百户臣程珦題<lb/>
　詩<lb/>
<pb n="KR4h0031_WYG_009-14a"/>
　　聞侯舅應辟南征詩<hi>時年十八</hi>
辭華奔競至道離茫茫學者争驅馳先生獨奮孟軻舌<lb/>
扶持聖教増光輝志期周禮制區夏人稱孔子生闗西<lb/>
當途聞聲交薦牘蒼生無福徒爾為道大不為當世用<lb/>
著書將期來者知今朝有客闗内至聞從大幕征南垂<lb/>
南垂㐫㓂陷州郡久張螳臂抗天威聖皇赫怒㨗書緩<lb/>
虎侯秉鉞驅熊羆宏才未得天下宰良謀且作軍中師<lb/>
蕞爾小蠻何足殄庶㡬聊吐胸中竒<lb/>
<pb n="KR4h0031_WYG_009-14b"/>
　　游嵩山<lb/>
鞭羸百里逺來遊巖谷隂雲暝不收遮斷好山教不見<lb/>
如何天意異人謀<lb/>
　　謝王佺期寄藥<lb/>
至誠通聖<hi>一作化</hi>藥通神逺寄衰翁濟病身我亦有丹君<lb/>
信否用時還觧夀斯民<lb/>
　雜説<lb/>
　　三首<lb/>
<pb n="KR4h0031_WYG_009-15a"/>
父母之於子愛之至也子不孝則愛心弛焉聖人之於民<lb/>
雖窮凶極惡而陷於刑戮哀矜之心無有異也情有替<lb/>
也誠無息也<lb/>
言命所以安義從義不復語命以命安義非循理者也<lb/>
仲尼之徒豈皆聖人其見豈能盡同於仲尼惟其不敢<lb/>
信已而信其師故常舎已以求合聖人之教是以卒歸<lb/>
於不異也及夫子没則漸異也<lb/>
　<lb/>
<pb n="KR4h0031_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二程文集巻九<lb/>
</p>
<p>
</p>
  </div>
</body>
</text>
</TEI>
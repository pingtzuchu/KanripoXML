<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>二程文集</head>
    <p>
<pb n="KR4h0031_WYG_000-1a"/>
欽定四庫全書　　　　　集部八<lb/>
　二程文集　　　　　　　總集類<lb/>
　　提要<lb/>
　　　　<hi>臣</hi>等謹案二程文集十三巻附錄二巻宋明<lb/>
　　　　道程子伊川程子合集也陳振孫書錄解題<lb/>
　　　　載明道集四巻遺文一巻伊川集一本二十<lb/>
　　　　巻一本九巻又河南程氏文集十二巻二程<lb/>
　　　　共為一集為建寧所刻本是宋世所傳已㕘<lb/>
<pb n="KR4h0031_WYG_000-1b"/>
　　　　錯不同此本出自胡安國家劉珙張栻嘗刻<lb/>
　　　　之長沙安國於原文頗有改削如定性書明<lb/>
　　　　道行述上富公謝帥書中刪落至數十字又<lb/>
　　　　辭官表顛倒次第易傳序改沿為泝祭文改<lb/>
　　　　姪為猶子珙等所刻一以安國為主朱子深<lb/>
　　　　以為不可嘗以書抵珙及栻盛氣詬争辨之<lb/>
　　　　甚力具載晦菴集中然二人迄不盡用其説<lb/>
　　　　葢南宋之初學者猶各尊其所聞不似淳祐<lb/>
<pb n="KR4h0031_WYG_000-2a"/>
　　　　以後門户已成羽翼已衆於朱子之言一字<lb/>
　　　　不敢異同也元至治間臨川譚善心重為校<lb/>
　　　　刋始與蜀人虞槃商確考訂悉從朱子所改<lb/>
　　　　其定性書富謝二書所刪字亦求得别本補<lb/>
　　　　足又搜輯程子遺文十六篇遺事十一條並<lb/>
　　　　朱子論胡本錯誤諸書别為二巻附之於後<lb/>
　　　　惟伊川詩僅有三章河南府志載其陸渾樂<lb/>
　　　　遊詩云東郊漸㣲緑驅馬欣獨往舟縈野渡<lb/>
<pb n="KR4h0031_WYG_000-2b"/>
　　　　時水樂春山響身閒愛物外趣逸諧心賞歸<lb/>
　　　　路逐樵歌落日寒山上集中無之善心等亦<lb/>
　　　　未及収地志率多假借名人以誇勝蹟其殆<lb/>
　　　　好事者所依託又出於善心之後歟乾隆四<lb/>
　　　　十六年閏五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
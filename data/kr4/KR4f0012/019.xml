<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十九</head> <lb/>
    <p>
<pb n="KR4f0012_WYG_019-1a"/>
欽定四庫全書<lb/>
　梅村集巻十九<lb/>
　　　　　　　　　　國子監祭酒呉偉業撰<lb/>
　詩餘一<hi>小令中調</hi>
　　望江南<lb/>
江南好聚石更穿池水檻玲瓏簾幕隠杉齋精麗繚垣<lb/>
低木榻紙忩西<lb/>
　　又<lb/>
<pb n="KR4f0012_WYG_019-1b"/>
江南好翠翰木蘭舟窄袖衩衣持檝女短簫急鼔采菱<lb/>
謳逆槳打潮頭<lb/>
　　又<lb/>
江南好博古舊家風宣廟乳爐三代上元人手巻四家<lb/>
中厰盒鬭雞鐘<lb/>
　　又<lb/>
江南好蘭蕙伏盆芽茉莉縷藏新茗椀木𤓰香透小忩<lb/>
紗換水膽瓶花<lb/>
<pb n="KR4f0012_WYG_019-2a"/>
　　又<lb/>
江南好五色錦鱗肥反舌巧偷紅嘴慧畫眉羞傍白頭<lb/>
栖翡翠逐金衣<lb/>
　　又<lb/>
江南好蒱博擅縱横紅鶴八番金葉子𤣥盧五木玉楸<lb/>
枰擲采坐人傾<lb/>
　　又<lb/>
江南好茶館客分棚走馬布簾開瓦肆博羊餳鼔賣山<lb/>
<pb n="KR4f0012_WYG_019-2b"/>
亭傀儡弄參軍<lb/>
　　又<lb/>
江南好皓月石場歌一曲輕圓同伴少十反麤細聽人<lb/>
多絃索應雲鑼<lb/>
　　又<lb/>
江南好黄爵紫車螯雞臛下䜴澆苦酒魚羮加芼擣丹<lb/>
椒小吃砌宣窑<lb/>
　　又<lb/>
<pb n="KR4f0012_WYG_019-3a"/>
江南好櫻笋薦春羞梅豆漸黄探鶴頂芡盤初軟剝雞<lb/>
頭橘柚洞庭秋<lb/>
　　又<lb/>
江南好機杼奪天工孔翠裝花雲錦爛氷蠶吐鳳霧綃<lb/>
空新様小團龍<lb/>
　　又<lb/>
江南好獅子法王宫白足禪僧争坐位黑衣宰相話遭<lb/>
逢拂子塞虛空<lb/>
<pb n="KR4f0012_WYG_019-3b"/>
　　又<lb/>
江南好閙掃鬭新糚鴉色三盤安鈿翠雲鬟一尺壓蛾<lb/>
黄花讓牡丹王<lb/>
　　又<lb/>
江南好艷飾綺羅仙百襇細裙金線栁半裝髙屧玉臺<lb/>
蓮故故立風前<lb/>
　　又<lb/>
江南好繡帥出鍼神霧髩湘君波窈窕雲幢大士月空<lb/>
<pb n="KR4f0012_WYG_019-4a"/>
明刻畫類天成<lb/>
　　又<lb/>
江南好巧技棘為猴髹漆湘筠香墊几戧金螺鈿酒承<lb/>
舟鈒鏤匠心搜<lb/>
　　又<lb/>
江南好狎客阿儂喬趙鬼揶揄工調笑郭尖儇巧善詼<lb/>
嘲幡綽小兒曹<lb/>
　　又<lb/>
<pb n="KR4f0012_WYG_019-4b"/>
江南好舊曲話湘蘭薛素彈丸豪士戲王微書巻道人<lb/>
看一樹栁摧殘<lb/>
　　如夢令<lb/>
鎮日鶯愁燕懶徧地落紅誰管睡起爇沉香小飲碧螺<lb/>
春盌簾捲簾捲一任栁絲風軟<lb/>
　　又<lb/>
誤信鵲聲枝上幾度樓頭西望薄倖不歸來愁殺石城<lb/>
風浪無恙無恙牢記别時模様<lb/>
<pb n="KR4f0012_WYG_019-5a"/>
　　又<lb/>
小閣焚香閒坐摵摵紙忩風破女伴有誰來管領春愁<lb/>
一箇無那無那斜壓翠衾還卧<lb/>
　　又<lb/>
烟鎖畫橋人病燕子玉關歸信報道負情儂屈指還家<lb/>
春盡休聽休聽又是海棠開近<lb/>
　　生查子<lb/>
青鎖隔紅墻撇下韓嫣彈花底玉驄嘶立在垂楊岸<lb/>
<pb n="KR4f0012_WYG_019-5b"/>
纎指弄東風飛出銀筝雁寄語畫樓人留得春光半<lb/>
　　又<lb/>
香煖合歡襦花落雙文枕嬌鳥出房櫳人在梧桐井<lb/>
小院賭紅牙輸却蒲桃錦學冩貝多經自屑泥金粉<lb/>
　　又<hi>旅思</hi>
一尺過江山萬㸃長淮樹石上水潺潺流入清谿去<lb/>
六月北風寒落葉無朝暮度樾與穿雲林黒行人顧<lb/>
　　㸃絳唇<hi>蕉團</hi>
<pb n="KR4f0012_WYG_019-6a"/>
細骨珊珊指尖拂處嬌絃語著水撩人㸃㸃飛來雨<lb/>
撲罷流螢帳㡳輕風舉眠無主誤粘玉體印得紅絲縷<lb/>
　　浣溪沙<lb/>
斷頰微紅眼半醒背人驀地下階行摘花髙處賭身輕<lb/>
　細撥薰爐香繚繞嫩塗吟紙墨欹傾慣猜閒事為聰<lb/>
明<lb/>
　　又<lb/>
一斛明珠孔雀羅湘裙窄地錦文鞾紅兒進酒雪兒歌<lb/>
<pb n="KR4f0012_WYG_019-6b"/>
　石黛有情新月皎玉簪無力暖雲拖見人先唱定風<lb/>
波<lb/>
　　菩薩鬘<lb/>
江天漠漠寒雲白長橋客醉閒吹笛沙嘴荻花秋垂蘿<lb/>
拂釣舟　危峰欹半倚仄徑蒼苔屐欲上最髙亭逺山<lb/>
無數横<lb/>
　　减字木蘭花<hi>題畫</hi>
藤谿竹路鳥道無人雲獨過鹿栅猿栖布韈青鞋客杖<lb/>
<pb n="KR4f0012_WYG_019-7a"/>
藜　江頭尺鯉展罷生綃天欲雨記得曾游古木包山<lb/>
五月秋<lb/>
　　醜奴兒令<lb/>
落紅已拂雕䦨近入手枝低莫肯髙飛費盡東風著力<lb/>
吹　分明燕子啣來到因甚差池墜在汚泥惹動游絲<lb/>
不自知<lb/>
　　又<lb/>
溪橋雨過看新漲髙栁鳴蟬荷葉田田指㸃兒童放鴨<lb/>
<pb n="KR4f0012_WYG_019-7b"/>
船　前村濁酒沽來醉今夜凉天明月初圓一枕西忩<lb/>
自在眠<lb/>
　　又<lb/>
低頭一霎風光變多大心腸没處參詳做箇生疎故試<lb/>
郎　何須抵死推儂去後約何妨却費商量難得今宵<lb/>
是乍凉<lb/>
　　清平樂<hi>題雪景</hi>
江山一𣲖換出瓊瑶界凍合灘舟因訪戴沽酒南村誰<lb/>
<pb n="KR4f0012_WYG_019-8a"/>
賣　草堂風雪雙扉畫圖此景依稀再補吾廬佳處露<lb/>
橋一笠僧歸<lb/>
　　浪淘沙<hi>題画蘭</hi>
枉自苦凝眸腸斷歸舟依然明月舊南樓報道孫郎消<lb/>
息好楊栁風流　花意落銀鈎一寸輕柔生綃不剪少<lb/>
年愁看取幽蘭啼露眼心上眉頭<lb/>
　　又<hi>端午</hi>
纒臂綵絲繩妙手心靈真珠嵌就一星星五色疊成方<lb/>
<pb n="KR4f0012_WYG_019-8b"/>
勝小巧様丹青　刻玉與裁氷眼見何曽葫蘆如豆虎<lb/>
如蠅旁繋纍絲銀扇子半黍金鈴<lb/>
　　又<hi>枇杷</hi>
上苑落金丸黄鳥綿蠻曉忩清露濕雕盤恰似戒珠三<lb/>
百顆琥珀沉檀　纎手摘來看香色堪餐羅衣將褪玉<lb/>
漿寒怕共脆圓同薦酒學得些酸<lb/>
　　栁梢青<lb/>
紅粉墻髙風吹嫩栁露濕夭桃扇薄身輕香多夢弱腸<lb/>
<pb n="KR4f0012_WYG_019-9a"/>
斷吹簫　誰能一見相抛動人處詩成彩毫帳底星眸<lb/>
忩前皓腕又是明朝<lb/>
　　西江月<hi>靈巖聽法</hi>
昔日君王舞榭而今般若經臺千年霸業總成灰只有<lb/>
白雲無礙　看取庭前柏樹那些石上青苔殘山廢塔<lb/>
講堂開明月松間長在<lb/>
　　又<hi>詠别</hi>
烏鵲橋頭夜話櫻桃花下春愁廉纎細雨緑楊舟畫閣<lb/>
<pb n="KR4f0012_WYG_019-9b"/>
玉人垂手　紅袖盈盈粉淚青山剪剪明眸今宵好夢<lb/>
倩誰收一枕别時殘酒<lb/>
　　又<hi>詠雪塑僧伽像</hi>
透出光明眼耳忍來氷雪心腸坐時兩手且收藏揑弄<lb/>
兒童無狀　着體生成冷絮開門自在齋糧大千世界<lb/>
儘銀裝到得來朝一様<lb/>
　　南柯子<hi>凉枕</hi>
頰印紅多暈釵横響易尋美人一覺在花陰怕是耳珠<lb/>
<pb n="KR4f0012_WYG_019-10a"/>
鈎住鬢雲侵　有分投湘簟無縁伴錦衾眼多唧溜為<lb/>
知音受盡兩頭牽繋像人心<lb/>
　　又<hi>竹夫人</hi>
玉骨香無汗從教換兩頭受人顛倒被人勾只是更無<lb/>
腸肚便風流　嬌小通身滑玲瓏滿眼愁有些情性欠<lb/>
温柔怕的一時抛擲在深秋<lb/>
　　鵲橋仙<lb/>
園林晩霽池塘新漲明月窺人縹緲萬木陰森穿影過<lb/>
<pb n="KR4f0012_WYG_019-10b"/>
驚噪起一羣山鳥　纎雲暗度銀河斜轉露濕桂花香<lb/>
悄少年此夜不須眠把鐵笛横吹到曉<lb/>
　　南鄉子<hi>新浴</hi>
皓腕約金環艷質生香浸玉盤曲曲屏山燈近逺偷看<lb/>
一樹梨花露未乾　扶起骨珊珊裙衩風來怯是單背<lb/>
立梧桐貪避影更䦨月轉迴廊半臂寒<lb/>
　　又<hi>春衣</hi>
玉尺剪裁工鬬色衣衫巧様縫深淺配來纎手綻重重<lb/>
<pb n="KR4f0012_WYG_019-11a"/>
蒲紫蒲青雅澹中　斜領叩金蟲透肉生香寳袜鬆茜<lb/>
袖半垂鴉襪淺從容百折羅裙細細風<lb/>
　　又<hi>牡丹頭</hi>
髙聳翠雲寒時世新糚喚牡丹豈是玉樓春宴罷金盤<lb/>
頭上花枝鬭合歡　著意畫烟鬟用盡𤣥都墨幾丸不<lb/>
信洛陽千萬種争看魏紫姚黄總一般<lb/>
　　臨江仙<hi>逢舊</hi>
落拓江湖常載酒十年重見雲英依然綽約掌中輕燈<lb/>
<pb n="KR4f0012_WYG_019-11b"/>
前纔一笑偷解砑羅裙　薄倖蕭郎憔悴甚此生終負<lb/>
卿卿姑蘇城外月黄昏緑忩人去住紅粉淚縱横<lb/>
　　又<hi>過嘉定感懐侯研德</hi>
苦竹編籬茅覆瓦海田乆廢重耕相逢還説廿年兵寒<lb/>
潮衝戰骨野火起空城　門戸凋殘賓客在凄凉詩酒<lb/>
侯生西風又起不勝情一篇思舊賦故國與浮名<lb/>
　　醉春風<hi>春思</hi>
門外青驄騎山外斜陽樹蕭郎何事苦思歸去去去燕<lb/>
<pb n="KR4f0012_WYG_019-12a"/>
子無情落花多恨一天憔悴　私語牽衣淚醉眼偎人<lb/>
覷今宵微雨怯春愁住住住笑整鸞衾重添香獸别離<lb/>
還未<lb/>
　　又<lb/>
眼底桃花媚羅襪鈎人處四肢紅玉軟無言醉醉醉小<lb/>
閣迴廊玉壺茶暖水沉香細　重整蘭膏膩偷解羅襦<lb/>
繋知心侍女下簾鈎睡睡睡皓腕頻移雲鬟低擁羞眸<lb/>
斜睇<lb/>
<pb n="KR4f0012_WYG_019-12b"/>
　　江城子<hi>風鳶</hi>
栁花風急賽清明小兒擎走傾城一紙身軀便欲上天<lb/>
行千丈游絲收不住纔跌地倐無聲　憑誰牽弄再飛<lb/>
鳴御風輕幾人驚江南二月聽呼鷹趙瑟秦筝天外響<lb/>
彈不盡海東青<lb/>
　　千秋嵗<hi>題袁重其侍母弄孫圖</hi>
呉中佳士獨有袁絲耳營筆墨供甘㫖但期慈母笑敢<lb/>
告吾勞矣願只願年年進酒春風裏　少婦晨糚起抱<lb/>
<pb n="KR4f0012_WYG_019-13a"/>
得佳兒侍珠一顆駒千里石麟天上送蠟鳳階前戲回<lb/>
首道待看兒長還如此<lb/>
　　風入松<hi>題和州守楊仲延所寄鷹阿山人戴君畫</hi>
長松落落䕃南岡亂山横砌銀塘梅花消息經年夢慢<lb/>
支頥老屋繩床棐几風吹散帙紙忩雨洗疎篁　丹青<lb/>
㸃染出微茫妙手過倪黄寒雲流水閒憑弔誰能認當<lb/>
利横江翰墨幽人小戴文章太守歐陽<lb/>
　　紅林檎近<hi>春思</hi>
<pb n="KR4f0012_WYG_019-13b"/>
龜甲屏還掩博山香未焦鸚鵡煖猶睡曉鶯上花梢醒<lb/>
來擡身半晌細雨濕夢無聊女伴戲問春宵笑頰暈紅<lb/>
潮　黛眉新月偃羅韈小蓮袎更衣攏髩背人自折櫻<lb/>
桃怨玉郎起早日長倦繡小樓花落吹洞簫<lb/>
　　金人捧露盤<hi>觀演秣陵春</hi>
記當年曽供奉舊霓裳嘆茂陵遺事凄凉酒旗戲鼔買<lb/>
花簪㡌一春狂緑楊池舘逢髙㑹身在他鄉　喜新詞<lb/>
初填就無限恨斷人腸為知音仔細思量偷聲減字畫<lb/>
<pb n="KR4f0012_WYG_019-14a"/>
堂髙燭弄絲簧夜深風月催檀板顧曲周郎<lb/>
　　栁初新<hi>閨思</hi>
畫欄深鎖鴛鴦暖照素影花枝軟緑雲斜軃寳釵欲墜<lb/>
倦起日髙猶嬾嗔道是風簾捲半擡身慵開嬌眼　閣<lb/>
外青山㸃㸃問平疇緑蕪誰糝玉驄嘶去欲窺還避肩<lb/>
倚侍鬟微掩凝望處雙眉斂似不禁燕拘鶯管<lb/>
　<lb/>
　<lb/>
<pb n="KR4f0012_WYG_019-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷五</head> <lb/>
    <p>
<pb n="KR4f0012_WYG_005-1a"/>
欽定四庫全書<lb/>
　梅村集卷五<lb/>
　　　　　　　　　　國子監祭酒吴偉業撰<lb/>
　七言古詩二<lb/>
　　東萊行<hi>為姜如農如須兄弟作也</hi>
漢皇䇿士天人畢二月東廵臨碣石獻賦凌雲魯兩生<lb/>
家近蓬萊㸔日出仲孺召入明光宫補過拾遺稱侍中<lb/>
叔子輶軒四方使一門二妙傾山東同時里人官侍從<lb/>
<pb n="KR4f0012_WYG_005-1b"/>
左徒宋玉君王重就中最數司空賢三十孤卿需大用<lb/>
君家兄弟俱承恩感時危涕長安門侍中叩閣數彊諫<lb/>
上書對仗彈平津天顔不懌要人怨衛尉捉頭捽下殿<lb/>
中㫖傳呼赤棒來血裹朝衫路人㸔愛弟棄官相追從<lb/>
避兵盡室來江東本為逐臣溝壑裏却因奉母亂離中<lb/>
三年流落江湖夢茂陵荒草西風慟頭顱雖在故人憐<lb/>
髀肉猶為舊君痛我來扶杖過山頭把酒論文遇子由<lb/>
異地客愁君更逺中原同調幾人留司空平昔躭佳句<lb/>
<pb n="KR4f0012_WYG_005-2a"/>
千首詩成罷官去戰鼓東來白骨寒二勞山月魂何處<lb/>
左氏勲名照汗青過江忠孝數中丞孺卿也向龍沙死<lb/>
柴市何人哭子卿只君兄弟天涯客漂零尚是烟霜隔<lb/>
思歸詩寄廣陵潮憶弟書来虎丘石回首風塵涕涙流<lb/>
故鄉蕭瑟海天秋田横島在魚龍冷欒大城荒草木愁<lb/>
當日竹宫從萬騎祀日歌風何意氣㫁碑年月記乾封<lb/>
柏梁侍從誰承制魯連蹈海非求名鴟夷一舸寧逃生<lb/>
丈夫淪落有時命豈復悠悠行路心我亦滄浪釣船繫<lb/>
<pb n="KR4f0012_WYG_005-2b"/>
明日隨君買山住<lb/>
　　鴛湖曲<lb/>
鴛鴦湖畔草粘天二月春深好放船桞葉亂飄千尺雨<lb/>
桃花斜帶一溪烟烟雨迷離不知處舊堤却認門前樹<lb/>
樹上流鶯三兩聲十年此地扁舟住主人愛客錦筵開<lb/>
水閣風吹笑語來畵鼔隊催桃葉伎玉簫聲出柘枝臺<lb/>
輕靴窄䄂嬌糚束脆管繁絃競追逐雲鬟子弟按霓裳<lb/>
雪面参軍舞鸜鵒酒盡移船曲榭西滿湖燈火醉人歸<lb/>
<pb n="KR4f0012_WYG_005-3a"/>
朝來别奏新翻曲更出紅糚向栁堤歡樂朝朝兼暮暮<lb/>
七貴三公何足數十幅蒲帆㡬尺風吹君直上長安路<lb/>
長安富貴玉驄嬌侍女薰香䕶早朝分付南湖舊花栁<lb/>
好留烟月伴歸橈那知轉眼浮生夢蕭蕭日影悲風動<lb/>
中散彈琴竟未終山公啟事成何用東市朝衣一旦休<lb/>
北邙坏土亦難留白楊尚作他人樹紅粉知非舊日樓<lb/>
烽火名園竄狐兔畫閣偷窺老兵怒寧使當時沒縣官<lb/>
不堪朝市都非故我來倚棹向湖邉烟雨臺空倍惘然<lb/>
<pb n="KR4f0012_WYG_005-3b"/>
芳草乍疑歌扇緑落英錯認舞衣鮮人生苦樂皆陳迹<lb/>
年去年来堪痛惜聞笛休嗟石季倫銜杯且效陶彭澤<lb/>
君不見白浪掀天一葉危收竿還怕轉船遲世人無限<lb/>
風波苦輸與江湖釣叟知<lb/>
　　項黄中家觀萬嵗通天法帖<lb/>
王氏勲名自始興後人書法擅精能江東將相傳家在<lb/>
翰墨風流天下稱前有瑯琊今檇李項氏由来堪竝美<lb/>
襄毅旂常戰伐高墨林書畫聲名起當時海内號收藏<lb/>
<pb n="KR4f0012_WYG_005-4a"/>
秘閣圖書玉軸裝近代丹青推董巨名家毫素重鍾王<lb/>
鍾王妙蹟流傳舊貞觀在御窮搜購盡隨萬乘入昭陵<lb/>
人間一字無遺漏碑石猶存腕鋒出風摧雨剝苔文脫<lb/>
棗木鐫來波磔非牋麻搨就戈鋩失君家此書何處傳<lb/>
云是萬嵗通天年則天酷嗜二王法詔求手迹千金懸<lb/>
從官方慶拜表進臣祖羲獻與僧䖍生平行草數十紙<lb/>
龍蛇盤蹙開天顔賜官五階帛百疋仍勅能手䨇鉤填<lb/>
裝成用寳進御府不知何事流人間我思羲之負逺略<lb/>
<pb n="KR4f0012_WYG_005-4b"/>
北伐貽書料强弱惜哉徒令書畫傳誓墓功名氣蕭索<lb/>
江東無事富山水興來灑筆臨池樂足知文采頼昇平<lb/>
父子優游擅家學只今海内無高門稽山越水烽烟作<lb/>
春風掛席由拳城夜雨君齋話疇昨嗚呼吾友雅州公<lb/>
舒毫落紙前人同一官烏撒沒坏土萬巻青箱付朔風<lb/>
少伯湖頭鼙鼔動尚書第内烟塵空可憐累代圖書盡<lb/>
斷楮殘編墨林印此巻仍逃劫火中老眼縱横㸔筆陣<lb/>
君真襄毅之子孫相逄意氣何相親卽㸔書畫與金石<lb/>
<pb n="KR4f0012_WYG_005-5a"/>
訪求不屑辭家貧嗟乎世間竒物戀故主留取縹緗傲<lb/>
絶倫<lb/>
　　送徐次桓歸胥江草堂<lb/>
春來放檝鴛湖游杉青牐畔登高樓裼裘徐郎最年少<lb/>
坐中摇筆烟霞收裝隨到我海濱去雞黍流連别何遽<lb/>
云過胥江舊草堂乃父凄凉讀書處滄山突兀枕江濆<lb/>
伍相祠荒對夕曛我是故人同季子十年相識憶徐君<lb/>
只今孺子飄零客蘆中窮士無人識掛劍雖存舊業非<lb/>
<pb n="KR4f0012_WYG_005-5b"/>
吹簫未遇吾徒惜歸去還登漁父船南枝越鳥竟誰憐<lb/>
投金瀨在王孫泣白馬江聲遶舎邉<lb/>
　　畵蘭曲<lb/>
畫蘭女子年十五生小琵琶怨春雨記得糚成一見時<lb/>
手撥簾帷便爾汝蜀紙當窓寫畹蘭口脂香動入毫端<lb/>
腕輕染黛添芽易釧重舒衫放葉難似能不能得花意<lb/>
花亦如人吐猶未珍惜沉吟取格時㸔人只道儂家媚<lb/>
横披側出影重重取次腰肢向背同昨日一枝芳砌上<lb/>
<pb n="KR4f0012_WYG_005-6a"/>
折來䨇鬂鏡臺中玉指纔停弄絃索漫攏輕調似花弱<lb/>
殷勤彈到别離聲雨雨風風聽花落花落亭臯白露溥<lb/>
舊根易土䕶新寒可憐明月河邊種移入東風碧玉欄<lb/>
聞道羅幃怨離索麝媒鵝絹閒嘗作又云憔悴非昔時<lb/>
筆牀翡翠多零落今年掛檝洞庭舟栁暗桑濃罨綺樓<lb/>
度曲佳人遮鈿扇知書侍女下瓊鉤主人邀我圖山色<lb/>
宣索傳来畫蘭筆輕移牙尺見匀牋側偃銀毫憐吮墨<lb/>
席上回眸惜雁筝醉中適口認魚羮茶香黯淡知吾性<lb/>
<pb n="KR4f0012_WYG_005-6b"/>
車馬雍容是故情常時對面憂吾瘦淺立斜窺訝依舊<lb/>
好將獨語過黄昏誰堪幽夢牽羅䄂歸來開篋簡啼痕<lb/>
腸㫁生綃點染真何似杜陵春禊飲樂游原上采蘭人<lb/>
　　送杜公<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>武歸浦口<lb/>
將軍威名著闗隴紫面虬髯鋒骨竦西州名士重人豪<lb/>
北地高門推將種起家二十便登壇氣壓三河震百蠻<lb/>
夜半旌旗度青海雪中笳鼔動蕭關當時海内稱劉杜<lb/>
死事忠勲君叔父黄砂磧上起豐碑李氏功名何足數<lb/>
<pb n="KR4f0012_WYG_005-7a"/>
君為猶子有家風都䕶防秋杖節同白帝傳烽移劍外<lb/>
黄巾聞警出榆中功敗垂成謀不用十年心力堪悲痛<lb/>
只今天地滿風塵餘生淪落江南夢江南烟雨長菰蒲<lb/>
蟹舎魚莊家有無醉裏放歌衰鬂短狂来搖筆壯心蘇<lb/>
自言少年好詩酒學佛求仙徧師友牀頭真訣幸猶在<lb/>
肘後隂符復何有嗟余憔悴卧江潭騎省哀傷初未乆<lb/>
君来一見卽論文謂結婚姻商不朽蹉跎此意轉成空<lb/>
自恨愆期負若翁非是雋君辭霍氏終然丁掾感曹公<lb/>
<pb n="KR4f0012_WYG_005-7b"/>
此後相逄輒悲歎秦関何處鄉書斷苦憶江南欲住難<lb/>
覊棲老病無人㸔三經出塞五専征一巻詩書記姓名<lb/>
奴僕旌旄多甲第親朋兵火剰浮生重向天涯與我别<lb/>
憑欄把酒添凄咽烟水蘆花一雁飛回頭却望江南月<lb/>
　　蘆洲行<lb/>
江岸蘆洲不知里積浪吹沙長灘起云是徐常舊賜莊<lb/>
百戰勲名照江水祿給朝家禮數優子孫萬石未云酬<lb/>
西山詔許開煤冶南國恩從賜荻洲江水東流自朝暮<lb/>
<pb n="KR4f0012_WYG_005-8a"/>
蘆花瑟瑟西風渡金戈鐵馬過江來朱門大第誰能顧<lb/>
惜薪司按先朝冊勲産蘆洲追籽粒已共田園沒縣官<lb/>
仍收子弟徴租入我家海畔老田荒亦長蘆根豈賜莊<lb/>
州縣逢迎多妄報排年賠累是重糧丈量親下稱蘆政<lb/>
鞭笞需索輕人命胥吏交関横派征差官恐喝難供應<lb/>
江南尺土有人耕踏勘終無豪占情徒起冄科民力盡<lb/>
却虧全課國租輕<hi>積年升科老田本漕白重課指為無糧侵占故有重糧冄科後重糧去而</hi>
<hi>定為蘆課視原額反少減矣甚言害民而又損國其無益如此</hi>
<pb n="KR4f0012_WYG_005-8b"/>
詔書昨下知民病解頭使用今朝定早破城中數百家<lb/>
蘆田白售無人問休嗟百姓困誅求憔悴今㸔舊五侯<lb/>
只好負薪煨馬矢敢誰伐荻上漁舟君不見舊洲已没<lb/>
新洲出黄蘆收盡江潮白萬束千車運入城草塲馬廐<lb/>
如山積樵蘇猶向鍾山去軍中日日燒陵樹<lb/>
　　捉船行<lb/>
官差捉船為載兵大船買脱中船行中船蘆港且潛避<lb/>
小船無知唱歌去郡符昨下吏如虎快槳追風摇急櫓<lb/>
<pb n="KR4f0012_WYG_005-9a"/>
村人露肘捉頭来背似土牛耐鞭苦苦辭船小要何用<lb/>
爭執洶洶路人擁前頭船見不敢行暁事篙師歛錢送<lb/>
船户家家壞十千官司查點候如年發回仍索常行費<lb/>
另派門攤云雇船君不見官舫嵬峩無用處打鼓揷旗<lb/>
馬頭住<lb/>
　　馬草行<lb/>
秣陵鐵騎秋風早廐將圉人索芻藁當時磧北起蒲梢<lb/>
今日江南輸馬草府帖傳呼點行速買草先差人打束<lb/>
<pb n="KR4f0012_WYG_005-9b"/>
香芻堪秣飽驊騮不數西凉誇苜蓿京營將士導行錢<lb/>
解户公攤數十千長官除頭吏乾沒自將私價僦車船<lb/>
苦差常例須應免需索停留終不遣百里曽行㡬日程<lb/>
十家早破中人産半路移文稱不用歸來符取重裝送<lb/>
推車挽上秦淮橋道遇將軍紫騮鞚轅門芻豆髙如山<lb/>
長衫沒髁㸔奚官黄金絡頸馬肥死忍令百姓愁饑寒<lb/>
回首當年開僕監龍媒烙字麒麟院天閑轡逸起黄沙<lb/>
游牝三千滿行殿蔣山南望獵痕燒放牧秋原見射鵰<lb/>
<pb n="KR4f0012_WYG_005-10a"/>
寜莝雕胡供伏櫪不堪極目草蕭蕭<lb/>
　　題志衍所畵山水<lb/>
畫君故園之書屋午榻茶煙蒔花竹著我溪邊岸葛巾<lb/>
十年笑語連床宿畫君蜀道之艱難去家萬里誰能還<lb/>
戎馬千山西望哭杜鵑落月青楓寒今之此圖何者是<lb/>
黯澹蒼茫惟一紙想像雲山變滅中其人與筆寜生死<lb/>
我思此道開榛蕪東南畫脈多蕭疎君嘗展巻向予説<lb/>
得及荆關老軰無巫山巫峽好粉本一官大笑誇吾徒<lb/>
<pb n="KR4f0012_WYG_005-10b"/>
此行歸來掃素壁捫腹滿貯青城圖只今猶是江南樹<lb/>
憶得當時送行處楊栁青青葭菼邊雙槳摇君此中去<lb/>
　　題蘇門髙士圖贈孫徴君鍾元<hi>容城人孝亷</hi>
蘇門山水天下殊中有一人清且癯龎眉扶杖白髭鬚<lb/>
鶡冠野服談詩書定州城北<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水瀦白沙村畔為吾廬<lb/>
少年蹀躞千金駒獻䇿天子來皇都腰鞬三矢玉鹿盧<lb/>
幽州臺上為歡娱日暮酒酣登徐無顧視同軰誰能如<lb/>
十人五人居要樞拖金横玉當朝趨今我不第胡為乎<lb/>
<pb n="KR4f0012_WYG_005-11a"/>
有田一廛書百厨雞泉馬水吾歸歟七徴不起乘柴車<lb/>
當時猶是昇平餘一朝鐵騎城南呼長刀斫背將人驅<lb/>
里中大姓髙門閭鞭笞不得留須臾叩頭莫敢爭高腴<lb/>
乞為佃隸租請輸牽爺擔子立兩衢問言不荅但欷歔<lb/>
先生閉門出無驢僵卧一榻絶朝餔弟子二人舁籃輿<lb/>
百門書院今空虛此中聞是孫登居太行秀色何盤紆<lb/>
榿楠榛栗松杉儲風從中來十萬株嘯臺遺址烟霞俱<lb/>
流泉百道穿堦除幅巾短髪不用梳彈琴横巻心安舒<lb/>
<pb n="KR4f0012_WYG_005-11b"/>
微言妙㫖如貫珠考鐘擊磬吹笙竽古文屋壁闡禹謨<lb/>
異人手授先天圖談仁講義追堯夫後來姚許開榛蕪<lb/>
斯文不墜須吾徒誰傳此圖來江湖使我一見心踟蹰<lb/>
即今絶學誰能扶屈指耆舊堪嗟吁蘇門山下有碩儒<lb/>
中原學者多沾濡百年文獻其存諸我往從之歌黄虞<lb/>
　　壽總憲龔公芝麓<lb/>
丈夫四十致卿相努力公孤方少壯握手開尊話疇昔<lb/>
故人一見稱無恙當初海内苦風塵解褐才名便絶倫<lb/>
<pb n="KR4f0012_WYG_005-12a"/>
官守蘄春家近楚賊窺江夏路通秦書生年少非輕敵<lb/>
擐甲開門便迎擊詩成横槊指黄巾戰定磨崖㸔赤壁<lb/>
我同宋玉適来游多士名賢共校讐此地異才為亂出<lb/>
論文高話鎖廰秋别後相思隔江水黑山鐵騎如風雨<lb/>
聞道黄州數被兵讀書長嘯重圍裏荏苒分飛十八年<lb/>
我甘衰白老江邊那知風雪嚴城鼔重謁三公棨㦸前<lb/>
即君致身已鼎足正色趨朝勤補牘異書捫腹五千巻<lb/>
美酒開顔三百斛月明歌舞出簾櫳刻燭分題揮灑中<lb/>
<pb n="KR4f0012_WYG_005-12b"/>
談笑阮生青眼客文章王掾黒頭公却思少小經離亂<lb/>
銅駝荆棘尋常見側身天地竟何心過眼風光有誰羡<lb/>
楚水吴山思不禁朝衫欲脱主恩深待㸔賀監歸來嵗<lb/>
勾漏丹砂本易尋<lb/>
　　王郎曲<lb/>
王郎十五吳趨坊覆額青絲白晢長孝穆園亭常置酒<lb/>
風流前軰醉人狂同伴李生柘枝鼓結束新翻善財舞<lb/>
鎖骨觀音變現身反腰貼地蓮花吐蓮花婀娜不禁風<lb/>
<pb n="KR4f0012_WYG_005-13a"/>
一斛珠傾宛轉中此際可憐明月夜此時脆管出簾櫳<lb/>
王郎水調歌緩緩新鶯嘹嚦花枝暖慣抛斜䄂卸長肩<lb/>
眼㸔欲化愁應懶摧藏掩抑未分明拍數移來發曼聲<lb/>
最是轉喉偷入破殢人腸斷臉波横十年芳草長洲緑<lb/>
主人池舘惟喬木王郎三十長安城老大傷心故園曲<lb/>
誰知顔色更美好瞳神剪水清如玉五陵俠少豪華子<lb/>
甘心欲為王郎死寜失尚書期恐見王郎遲寜犯金吾<lb/>
夜難得王郎暇坐中莫禁狂呼客王郎一聲聲頓息移<lb/>
<pb n="KR4f0012_WYG_005-13b"/>
牀欹坐㸔王郎都似與郎不相識往昔京師推小宋外<lb/>
戚田家舊供奉只今重聼王郎歌不須冄把昭文痛時<lb/>
世工彈白翎雀婆羅門舞龜兹樂梨園子弟愛傳頭請<lb/>
事王郎敎弦索耻向王門作伎兒博徒酒伴貪歡謔君<lb/>
不見康崑崙黄幡綽承恩白首華清閣古来絶藝當通<lb/>
都盛名肻放優閒多王郎王郎可奈何<hi>王郎名稼字紫稼於勿齋徐先</hi>
<hi>生二株園中見之髫而晢明慧善歌今秋遇于京師相去已十六七載風流儇巧猶承平時故習酒酣一出其</hi>
<hi>伎坐上為之傾靡余此曲成合肥龔公芝簏口占贈之曰薊苑霜高舞柘枝當年楊栁尚如絲酒闌却唱梅村</hi>
<pb n="KR4f0012_WYG_005-14a"/>
<hi>曲腸斷王郎十五時</hi>
　　楚兩生行<hi>并序</hi>
　　　蔡州蘇崑生維揚栁敬亭其地皆楚分也而又<lb/>
　　　客於楚左寜南駐武昌栁以談蘇以歌為幸舎<lb/>
　　　重客寜南沒於九江舟中百萬衆皆奔潰栁已<lb/>
　　　先期東下蘇生痛哭削髪入九華山乆之出從<lb/>
　　　武林汪然明然明亡之吳中吳中以善歌名海<lb/>
　　　内然不過嘽緩柔曼為新聲蘇生則於隂陽抗<lb/>
<pb n="KR4f0012_WYG_005-14b"/>
　　　墜分刌比度如崑刀之切玉叩之栗然非時世<lb/>
　　　所為工也嘗遇虎丘廣塲大集生睨其㫄笑曰<lb/>
　　　某郎以某字不合律有識之者曰彼傖楚乃竊<lb/>
　　　言是非思有以挫之間請一發聲不覺屈服顧<lb/>
　　　少年耳剽日乆終不肻輕自貶下就蘇生問所<lb/>
　　　長生亦落落難合到海濵寓吾里蕭寺風雪中<lb/>
　　　以余與栁生有雅故為立小傳援之以請曰吾<lb/>
　　　浪跡三十年為通侯所知今失路憔悴而來過<lb/>
<pb n="KR4f0012_WYG_005-15a"/>
　　　此惟願公一言與栁生並傳足矣栁生近客於<lb/>
　　　雲間帥識其必敗苦無以自脱浮湛敖弄在軍<lb/>
　　　政一無所関其禍也幸以免蘇生將渡江余作<lb/>
　　　楚兩生行送之以之寓栁生俾知余與蘇生㳺<lb/>
　　　且為栁生危之也<lb/>
黄鵠磯頭楚兩生征南上客擅縦横將軍已沒時世換<lb/>
絶調空隨流水聲一生拄頰高談妙君卿唇舌淳于笑<lb/>
痛哭長因感舊恩詼嘲尚足陪年少途窮重走伏波軍<lb/>
<pb n="KR4f0012_WYG_005-15b"/>
短衣縳袴非吾好抵掌聊分幕府金褰裳自把江村釣<lb/>
一生嚼徴與含商笑殺江南古調亡洗出元音傾老軰<lb/>
疊成妍唱待君王一絲縈曵珠盤轉半黍分明玉尺量<lb/>
最是大堤西去曲累人腸斷杜當陽憶昔將軍正全盛<lb/>
江樓高㑹誇名勝生來索酒便長歌中天明月軍聲静<lb/>
將軍聽罷據胡牀撫髀百戰今衰病一朝身死𥪡降旛<lb/>
貔貅散盡無横陣祁連高塜泣西風射堂賔客嗟蓬鬂<lb/>
覊棲孤舘伴斜曛野哭天邊㡬處聞草滿獨尋江令宅<lb/>
<pb n="KR4f0012_WYG_005-16a"/>
花開閒弔杜秋墳鵾絃屢換尊前舞鼉鼔誰開江上軍<lb/>
楚客祗憐歸未得吴兒肻道不如君我念䢴江頭白叟<lb/>
滑稽幸免君知否失路徒貽妻子憂脱身莫落諸侯手<lb/>
坎壈繇來為盛名見君寥落思君友老去年來消息稀<lb/>
寄爾新詩同一首隱語藏名代客嘲姑蘇臺畔東風栁<lb/>
　　茸城行<lb/>
朝出胥門塘暮泊佘山麓㫄帶三江襟扈瀆五茸城是<lb/>
何王築泖塔霜高稻葉黄澱湖雨過蓴絲綠百年以來<lb/>
<pb n="KR4f0012_WYG_005-16b"/>
誇勝事丹青圖巻高珠玉學士揮毫清秘樓徴君隱几<lb/>
逍遥谷前軰風流書畫傳後生賢達聲華續給事才名<lb/>
矯若龍山公人地清如鵠汗簡銷沉又㡬秋滄江屢建<lb/>
高牙纛不知何處一將軍到日雄豪炙手薰羊侃後房<lb/>
歌按隊陳豨賔客劍成羣刻金為漏三更箭錯寳施牀<lb/>
五色文異物江淮嘗月進新聲京雒自天聞承恩累賜<lb/>
華林宴歸鎮高談横海勲未見尺書收草澤徒誇名字<lb/>
得風雲此地江湖綰鎻鑰家擅陶朱户程卓千箱布帛<lb/>
<pb n="KR4f0012_WYG_005-17a"/>
運軺車百貨魚鹽充邸閣將軍一一數高貲下令搜牢<lb/>
徧墟落非為仇家告併兼即稱盜賊通嚢槖望屋遥窺<lb/>
室内藏算緡似責從前諾敢信黔婁脫網羅早㸔猗頓<lb/>
填溝壑窟室飛觴傳箭催博塲戲責横刀索縱有名豪<lb/>
解折行可堪小户勝狂藥將軍沉湎不知止箕踞當筵<lb/>
任頥指㧞劍公收伍伯妻鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>射殺良家子江表爭猜<lb/>
張敬兒軍中思縛盧從史枉破城南十萬家飬士何無<lb/>
一人死貪財好色英雄事若輩屠沽安足齒君不見夫<lb/>
<pb n="KR4f0012_WYG_005-17b"/>
差獵騎何翩翩五茸春草城南天雉媒飛起發雙矢西<lb/>
施笑落珊瑚鞭湖山足紀當時勝歌舞猶為後代傳陸<lb/>
生文士能為將勲名三世才難量河橋雖敗事無成睥<lb/>
睨千秋肯誰譲代有文章占數公烟霞好處偏神王兵<lb/>
火燒殘萬巻空大節英聲未凋䘮一朝遽落老兵手百<lb/>
里溪山復何有已見衣冠拜徤兒苦無丘壑安窮叟茸<lb/>
城楊桺鬰婆娑欲繋扁舟奈晩何盤龍浦上行人少唳<lb/>
鶴灘頭戰艦多我望嚴城聽街鼔鱸魚沽酒扣舷歌側<lb/>
<pb n="KR4f0012_WYG_005-18a"/>
身回視忽長笑此亦當今馬伏波<lb/>
　　贈吳錦雯兼示同社諸子<lb/>
吾家季重才翩翩身長七尺虬鬚髯投我新詩百餘軸<lb/>
滿牀絹素生雲烟自言里中有三陸長衫拂髁矜豪賢<lb/>
弟先兄舉致身早我亦挾䇿遊長安其餘諸子俱嶽嶽<lb/>
感時上䇿愁祁連㑹飲痛哭岳祠下聞者大笑驚狂顚<lb/>
臯亭山頭金鼓震萬騎蹴踏東南天貽書訣别士龍死<lb/>
嗚呼吾友非髙官餘或脱身棄妻子西興潮落無歸船<lb/>
<pb n="KR4f0012_WYG_005-18b"/>
我因老親守窮巷買山未得囊無錢息心掩関謝時輩<lb/>
五年不到西溪邊比因訪客過山寺故人文酒相盤桓<lb/>
手君詩篇令我讀使我磊落開心顔豈甘不死愧良友<lb/>
欲使竒字留人間跳刀拍張雖將相有書一巻吾徒傳<lb/>
吾聞其語重歎息平生故舊空茫然不信扁舟偶乘興<lb/>
丁儀吳質追隨歡酒酣對客作長句十紙謖謖松風寒<lb/>
後来此㑹良不易况今海内多艱難安得與君結廬住<lb/>
南山著述北山眠<lb/>
<pb n="KR4f0012_WYG_005-19a"/>
　　蕭史青門曲<lb/>
蕭史青門望明月碧鸞尾掃銀河濶好畤池臺白草荒<lb/>
扶風邸舎黄塵没當年故后媫妤家槐市無人噪晩鴉<lb/>
却憶沁園公主第春鶯啼殺上陽花嗚呼先皇寡兄弟<lb/>
天家貴主稱同氣奉車都尉誰最賢鞏公才地如王濟<lb/>
被服依然儒者風讀書妙得公卿譽大内傾宫嫁樂安<lb/>
光宗少女宜加意正值官家從代來王姬禮數從優異<lb/>
先是朝廷啓未央天人寜徳降劉郎道路爭傳長公主<lb/>
<pb n="KR4f0012_WYG_005-19b"/>
夫壻豪華勢莫當百兩車來填紫陌千金榼送出雕房<lb/>
紅窓小院調鸚鵡翠館繁筝呌鳯皇白首傅璣阿母飾<lb/>
綠鞲大䄂騎奴裝灼灼夭桃共穠李兩家姊妹驕紈綺<lb/>
九子鸞雛鬬玉釵釵工百萬恣求取屋裏熏爐滃若雲<lb/>
門前鈿轂流如水外家肺腑數尊親神廟榮昌主尚存<lb/>
話到孝純能識面抱來太子輒呼名六宫都講家人禮<lb/>
四節頻加戚里恩同謝面脂龍徳殿共乘油壁月華門<lb/>
萬事榮華有消歇樂安一病音容沒莞蒻桃笙朝露空<lb/>
<pb n="KR4f0012_WYG_005-20a"/>
温明祕器空堂設玉房珍玩宫中賜遺言上獻依常制<lb/>
却添駙馬不勝情至尊覽表為流涕金冊珠衣進太妃<lb/>
鏡奩鈿合還夫壻此時同產更無人寜徳來朝笑語真<lb/>
憂及四方宵旰甚自家兄妹話艱辛明年鐵騎燒宫闕<lb/>
君后倉黄相訣絶仙人樓上㸔灰飛織女橋邊聽流血<lb/>
慷慨難從鞏公死亂離怕與劉郎别扶擕夫婦出兵間<lb/>
改朔移朝至今活粉碓脂田縣吏收糚樓舞閣豪家奪<lb/>
曽見天街羡璧人今朝破㡌迎風雪賣珠易米返柴門<lb/>
<pb n="KR4f0012_WYG_005-20b"/>
貴主凄凉向誰説苦憶先皇涕淚漣長平嬌小最堪憐<lb/>
青萍血碧它生果紫玉魂歸異代緣盡嘆周郎曽入選<lb/>
俄驚秦女遽登仙青青寒食東風栁彰義門邊冷墓田<lb/>
昨夜西窓仍夢見樂安小妹重歡讌先后傳呼喚捲簾<lb/>
貴妃笑折櫻桃倦玉階露冷出宫門御溝春水流花片<lb/>
花落囬頭往事非更殘燈灺淚沾衣休言傅粉何平叔<lb/>
莫見焚香衛少兒何處笙歌臨大道誰家陵墓對斜暉<lb/>
只㸔天上瓊樓夜烏鵲年年它自飛<lb/>
<pb n="KR4f0012_WYG_005-21a"/>
　　堇山兒<lb/>
堇山兒兒生不識亂與離父言急去牽兒衣母言乞火<lb/>
為兒炊作糜父母忽不見但見長風白浪髙崔嵬將軍<lb/>
下一令軍中那得聞兒啼樓船何高高沙岸多崩摧榜<lb/>
人不能移舉手推墮之上有蒲與雈下有濘與泥十歩<lb/>
九倒迷東西身無袴襦足穿蒺藜叩頭指口惟言飢將<lb/>
船送兒去問以鄉里記憶還依稀父兮母兮哭相認聲<lb/>
音雖是形骸非傍有一老翁羡兒獨來歸不知我兒何<lb/>
<pb n="KR4f0012_WYG_005-21b"/>
處餵游魚或經略賣遭鞭笞垂頭涕下何纍纍吾欲竟<lb/>
此曲此曲哀且悲茫茫海内風塵飛一身不自保生兒<lb/>
欲何為君不見堇山兒<lb/>
　<lb/>
　<lb/>
　<lb/>
　<lb/>
　梅村集巻五<lb/>
</p>
<p>
</p>
  </div>
</body>
</text>
</TEI>
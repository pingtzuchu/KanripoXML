<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷九</head> <lb/>
    <p>
<pb n="KR4f0012_WYG_009-1a"/>
欽定四庫全書<lb/>
　梅村集卷九<lb/>
　　　　　　　　　　國子監祭酒吴偉業撰<lb/>
　五言律詩二<lb/>
　　髙郵道中<lb/>
野宿菰蒲晩荒陂積雨痕湖長城入岸塔動樹浮村漁<lb/>
出沙成路僧歸月在門牽船上𤓰埭吹火映籬根<lb/>
　　其二<lb/>
<pb n="KR4f0012_WYG_009-1b"/>
十里藕塘西浮圖揷碧虚霜清見江楚山斷入淮徐水<lb/>
驛難逢樹溪橋易換魚客程愁幾日已覺久無書<lb/>
　　其三<lb/>
曾設經年戍殘民早不堪栁營當午道水柵算丁男雪<lb/>
滿防旗暗風傳戰鼓酣淮張空幕府樓艦隔江南<lb/>
　　其四<lb/>
甓社重來到人家出遠林種荷泥補屋放鴨栁成隂蝦<lb/>
菜春江酒烟蓑暮雨砧曹生留畫水三十六陂深<hi>髙郵有曹</hi>
<pb n="KR4f0012_WYG_009-2a"/>
<hi>生畫水壁米元章極稱之其地有三十六陂</hi>
　　清江閘<lb/>
岸束穿流怒帆遲幾日程石高三板浸鼓急萬夫爭善<lb/>
事監河吏愁逢橫海兵<hi>時有事兩粤兵過海上</hi>我非名利客歲晩<lb/>
肅宵征<lb/>
　　得廬山願雲師書<lb/>
絕頂誅茅處蒼崖怪瀑風書來飛鳥上僧出亂流中世<lb/>
事千峰斷鄉心半偈空却將兄弟夢烟雨問江東<lb/>
<pb n="KR4f0012_WYG_009-2b"/>
　　過姜給事如農<lb/>
侍從知名早蕭條淮海東思親當道梗<hi>如農迎母㑹膠萊有兵亂</hi>哭<lb/>
弟在途窮<hi>如須避地没於吳下</hi>骨肉悲歌裏君臣信史中翩翩同<lb/>
㮄客相對作衰翁<lb/>
　　逺路<lb/>
逺路猶兵後寒程况病餘裝綿妻子線致藥友人書晩<lb/>
渡河津馬晨冰驛舍車蕭條故園樹多負向山廬<lb/>
　　過東平故壘<lb/>
<pb n="KR4f0012_WYG_009-3a"/>
重鎭銅龍第雄邊珠虎牌栁穿驍騎箭花落美人釵有<lb/>
客謀亡海無書勸正淮將軍留戰骨狼藉雒陽街<lb/>
　　旅泊書懐<lb/>
已遇江南雪須防濟北冰扁舟寒對酒獨客夜挑燈流<lb/>
落書千卷清羸米半升徵車何用急慚媿是無能<lb/>
　　黃河<hi>金龍口决河從北入海清江宿遷水勢稍緩皆起新沙</hi>
白浪日崔嵬魚龍亦壯哉河聲天上改地脈水中來潮<lb/>
落神鴉廟沙平戲馬臺滄桑今古事戰鼓不須哀<lb/>
<pb n="KR4f0012_WYG_009-3b"/>
　　桃源縣<hi>在黃河南去淮陽八十里</hi>
豈有秦人住何來浪得名山中難避地河上得孤城桃<lb/>
栁誰曾植桑麻近可耕君看問津處烽火只縱橫<lb/>
　　膠州<hi>時有兵變</hi>
將已三年憊兵須六郡豪一時緣調遣平昔濫旌旄後<lb/>
顧憂輜重前軍敢遁逃只今宜早擊都䕶莫辭勞<lb/>
　　白洋河<hi>在淮安西北膠州叛兵從此過河時已收縛</hi>
膠海愁難定孫恩戰艦多却聞挑白馬此處渡黃河一<lb/>
<pb n="KR4f0012_WYG_009-4a"/>
戰收豺虎千軍唱槖駝淮西兒女笑溟渤亦安波<lb/>
　　過古城謁三義廟<hi>去桃源八十里爲石崇鎭下邳所築非三國時古城也土人以</hi>
　　　<hi>傳訛立廟傳竒有桃源結義耳食附㑹幾以爲眞矣</hi>
廟貌髙原古村巫薦白蘋河山雖兩地兄弟只三人舊<lb/>
俗傳香火殘碑誤鬼神普天皆漢土何必史書眞<lb/>
　　項王廟<hi>在宿遷項王下相人即其地也</hi>
救趙非無算坑秦亦有名情深存魯沛氣盛失韓彭垓<lb/>
下騅難逝江東劍不成凄凉思晝錦遺恨在彭城<lb/>
<pb n="KR4f0012_WYG_009-4b"/>
　　過南旺謁分水龍王廟<lb/>
鱗甲往來中靈竒奪禹功平分泰山雨兩使濟河風岸<lb/>
似黃牛斷流疑白馬通始知青海上不必盡朝東<lb/>
　　送天台何石湖之官臨晉兼簡蒲州道嚴方公<lb/>
山色界諸盤河流天際看孤城當古渡絶岸入王官社<lb/>
鼓堯祠近鄉書禹穴難若逢嚴夫子爲報故人安<lb/>
　　送紀伯紫往太原<lb/>
不識盧從事能添幕府雄河穿髙闕塞山壓晉陽宫霜<lb/>
<pb n="KR4f0012_WYG_009-5a"/>
磧三關樹秋原萬馬風相依劉越石清嘯戍樓中<lb/>
　　其二<lb/>
羡殺狂書記翩翩負令名軍知長揖貴客傲敝裘輕酒<lb/>
肆傳呼醉毬塲倒屣迎須看雁門守不及洛陽生<lb/>
　　其三<lb/>
客舍同三子春風去住愁那知爲此别五月又并州榆<lb/>
莢催征騎榴花落御溝知君分手意端不爲封侯<hi>三子韓聖</hi>
<hi>秋胡彦遠及伯紫也時彥逺已先行</hi>
<pb n="KR4f0012_WYG_009-5b"/>
　　其四<lb/>
佐府偏多暇從容岸幘時詩成千騎待檄就百城知從<lb/>
獵貪呼妓行邊快賭棊歸將出塞曲唱與五陵兒<lb/>
　　送友人往眞定<lb/>
五月常山去滹沱雨過清賣漿無舊隠挾瑟有新聲曵<lb/>
履叢臺客投戈熊耳兵如逢趙公子須重魯連生<lb/>
　　送純祜兄浙中藩幕<lb/>
㪚吏仍爲客輕帆好過家但逢新種栁莫話久看花黃<lb/>
<pb n="KR4f0012_WYG_009-6a"/>
閣交須舊青山道未賖獨嗟兄弟遠辛苦滯京華<lb/>
　　其二<lb/>
一第添憮悴似君遭遇稀杜門先業廢乞祿壯心違歌<lb/>
管移山棹湖光上客衣浪遊裝苟足叩我故園扉<lb/>
　　其三<lb/>
亦有湖山興棲遲减宦情官非遷吏傲客豈故侯輕粉<lb/>
壁僧寮畫烟堤妓舫聲從容趨府罷斗酒聽流鶯<lb/>
　　其四<lb/>
<pb n="KR4f0012_WYG_009-6b"/>
忽忽思陳事全家客剡中江山連暮雨身世隔殘虹髙<lb/>
舘燃官燭清猿呌曉風一竿秋色裏踪跡媿漁翁<lb/>
　　曹秋岳龔芝麓分韵贈趙友沂得江州書三首<lb/>
策馬髙原去烟鴻仰視雙疎鐘穿落木殘日動寒江浪<lb/>
跡愁偏劇孤懷俠未降舊交相見罷沽酒話南牕<lb/>
　　其二<lb/>
誰識三公子蕭條下澤車門髙輕仕宦才大狎樵漁黃<lb/>
葉窮幽興青山出異書不須身貴早千騎上頭居<lb/>
<pb n="KR4f0012_WYG_009-7a"/>
　　其三<lb/>
已歸仍是客不遇却難留更作異鄉别倍添游子愁風<lb/>
霜違北土兵甲阻西州一雁低飛急關河萬里秋<lb/>
　　病中别孚令弟<lb/>
昨歲衝寒别蕭條北固樓關山重落木風雪又歸舟地<lb/>
僻城鴉亂天長塞雁愁客程良不易何日到揚州<lb/>
　　其二<lb/>
秋盡霜鐘急歸帆畏改風家貧殘雪裏門閉亂山中客<lb/>
<pb n="KR4f0012_WYG_009-7b"/>
睡愁難熟鄉書喜漸通長年沽市酒宿火夜推篷<lb/>
　　其三<lb/>
十日長安住何曾把酒尊病憐兄彊飯窮代女營婚别<lb/>
我還歸去憐渠始出門往來幾半載辛苦不須論<lb/>
　　其四<lb/>
消息憑誰寄羈愁祗自哀逾時游子信到日老人開久<lb/>
病吾猶在長途汝却囘白頭驚起問新喜出京來<lb/>
　　其五<lb/>
<pb n="KR4f0012_WYG_009-8a"/>
早達成何濟遭時信眇歡客游三月病世路一生難憂<lb/>
患中年集形容老輩看相逢俱壯盛五十未爲官<lb/>
　　其六<lb/>
此意無人識惟應父子知老猶經世亂健反覺兒衰萬<lb/>
事愁何益浮名悔已遲北來三十口盡室更依誰<lb/>
　　其七<lb/>
似我眞成誤歸從汝仲兄敎兒勤識字事母學躬耕州<lb/>
郡羞干請門庭簡送迎古人親在日絶意在虛名<lb/>
<pb n="KR4f0012_WYG_009-8b"/>
　　其八<lb/>
老母營齋誦家貧只此心飯僧餘白㲲裝佛少黃金骨<lb/>
肉情難盡關山思不禁楞嚴經讀罷無語淚痕深<lb/>
　　其九<lb/>
寡妹無家苦抛離又一年老親頻念此别語倍澘然性<lb/>
弱孤難立門衰產易捐猶留兄弟在中外幾人憐<lb/>
　　其十<lb/>
穉子稱竒俊迎門笑語忙挽鬚憐尚幼摩頂喜堪狂小<lb/>
<pb n="KR4f0012_WYG_009-9a"/>
輩推能慧新年料已長吾家三萬卷付托在兒郎<lb/>
　　再寄三弟<lb/>
拙宦眞無計歸謀數口資海田人戰後山稻雨來時官<lb/>
稅催應早鄉租送易遲荷鋤西舍叟憐我問歸期<lb/>
　　其二<lb/>
五畝山園勝春來客喚茶籬荒謀補竹溪冷課栽花石<lb/>
迸墻根動松欹屋脚斜東莊租苟足修葺好歸家<lb/>
　　再送王元照<lb/>
<pb n="KR4f0012_WYG_009-9b"/>
行止頻難定裝輕忽戒塗望人離樹立征棹入雲呼野<lb/>
色平沙雁朝光㫁岸蘆此中蕭瑟意非爾不能圖<lb/>
　　送孫令修游眞定<lb/>
窮達非吾事霜林萬象凋北風吹大道别酒置河橋急<lb/>
雪廻征雁低雲壓怒鵰曾為燕趙客寥落在今朝<lb/>
　　送周子俶張青琱往河南學使者幕<lb/>
不第仍難去棲遲幕府游幾人推記室自古在中州置<lb/>
酒龍門夜論文虎觀秋得依張壯武揮麈盡風流<lb/>
<pb n="KR4f0012_WYG_009-10a"/>
　　其二<lb/>
少室多竒士君尋到幾峰山深惟杖策雲盡却聞鐘文<lb/>
字眞詮近鬚睂道氣濃相貽書一卷歸敕葛陂龍<hi>子俶好道</hi>
　　其三<lb/>
二陸來江左三張入雒中賦誇梁苑雪歌起鄴臺風傖<lb/>
父休輕笑吳儂雅自雄短衣頻貰酒射獵過城東<lb/>
　　其四<lb/>
誰失中原計經過廢壘髙秋風向廣武夜雨宿成臯此<lb/>
<pb n="KR4f0012_WYG_009-10b"/>
地關河險曽傳將士勞當時軍祭酒何不用吾曹<lb/>
　　其五<lb/>
極目銅駝陌宫墻噪晩鴉北邙空有骨南渡更無家青<lb/>
史憐如意蒼生遇永嘉傷心譚往事愁見雒陽花<lb/>
　　其六<lb/>
河流天地盡白日待銷沉不謂斯文喪終存萬古心典<lb/>
墳留太學鐘鼓起華林清雒安瀾後遺編定可尋<lb/>
　　送湘隂沈旭輪謫判深州<lb/>
<pb n="KR4f0012_WYG_009-11a"/>
謫宦經年待蹉跎忝此州猶然領從事未得比諸侯旅<lb/>
食沾微祿官塗托浪游却嫌持手板㕔壁姓名留<lb/>
　　其二<lb/>
月出瀟湘水思家正𣺌然不知西去信可上北來船故<lb/>
舊憐除目妻孥笑俸錢免教烽火隔飄泊楚江邉<lb/>
　　其三<lb/>
此亦堪為政無因笑傲輕爾能髙治行世止薄科名烟<lb/>
井流移復春苖斥鹵耕古来稱一尉何必尚専城<lb/>
<pb n="KR4f0012_WYG_009-11b"/>
　　其四<lb/>
豈不貪髙卧其如世路非故園先業在多難幾時歸遇<lb/>
事愁官長逢人羡布衣君看洞庭雁日夜向南飛<lb/>
　　送王子彦歸南<lb/>
得失歸時輩如君總不然共知三徑志早定十年前身<lb/>
業先疇廢家風素德傳蕭條書一卷重上故鄉船<lb/>
　　其二<lb/>
一第雖無意名塲技有餘解頥匡鼎說運腕率更書材<lb/>
<pb n="KR4f0012_WYG_009-12a"/>
已遭時棄官猶辱<lb/>
詔除白頭纔一命需次復何如<hi>子彦已謁選得官需次未授</hi>
　　其三<lb/>
錯受塵途誤栖栖蚤半生中年存舊業雅志畢躬耕憂<lb/>
患妨髙卧衰遲累遠行與君嗟失路不獨為無成<lb/>
　　其四<lb/>
客裏逢中表登臨酒一杯好將身計拙留使後人材燈<lb/>
火鄉園近風塵笑語開相擕孫入抱解唤阿翁來<hi>子彦近傳</hi>
<pb n="KR4f0012_WYG_009-12b"/>
<hi>孫余之外孫也</hi>
　　代州<lb/>
萬里無征戍三關却晏然河來非漢境雪積自堯年將<lb/>
老空屯卧僧髙絶漠還中原偏戰鬬此地不為邉<lb/>
　　送穆苑先南還<lb/>
遍欲商身計相逢話始眞幸留殘嵗伴忍作獨歸人年<lb/>
逼愁中老家安夢裏貧與君謀共隠為報故園春<lb/>
　　其二<lb/>
<pb n="KR4f0012_WYG_009-13a"/>
驟見疑還喜堪當我半歸路從今日近信果向來稀同<lb/>
事交方散殘編道已非老親看慰甚坐久更沾衣<lb/>
　　其三<lb/>
舍弟今年别臨分恰杪秋苦將前日淚重向故人流海<lb/>
國愁安枕鄉田喜薄收相期裁數紙春雨便歸舟<lb/>
　　其四<lb/>
庭樹書來長空階落葉黄酒乘今夜月夢遶一林霜客<lb/>
過探松塢童饑偃石床因君謝猿鶴開我北山堂<lb/>
<pb n="KR4f0012_WYG_009-13b"/>
　　送何蓉菴出守贑州<lb/>
想見征途便還家正早秋江聲連賜第帆影上浮丘兒<lb/>
女貪成長親朋感去留無將故鄉夢不及石城頭<lb/>
　　其二<lb/>
郡閣登臨逈江湖已解兵百灘争二水一嶺背孤城石<lb/>
落蛟還鬭天晴雁自横新來賢太守官栁戰塲生<lb/>
　　其三<lb/>
三載為郎久棲遲共一貧師恩衰境負友道客途真世<lb/>
<pb n="KR4f0012_WYG_009-14a"/>
德推醇謹鄉心入隠淪蕭條何水部未肻受風塵<lb/>
　　其四<lb/>
弱息憐還幼扶持有大家髙門雖宦跡遠嫁况天涯小<lb/>
字裁魚素長亭響鹿車白頭雙淚在相送日将斜<lb/>
　　猿<lb/>
得食驚心裏逢人屢顧中側身探老樹長臂引秋風傲<lb/>
弄忘形便覊棲抵掌工忽如思父子回呌故山空<lb/>
　　槖駝<lb/>
<pb n="KR4f0012_WYG_009-14b"/>
獨任三軍苦安西萬里行鑄銅疑鶴頸和角廢驢鳴山<lb/>
負祁連重泉知鄯善清可憐終後載汗血擅功名<lb/>
　　象<lb/>
神象何年至傳聞自戰場齒能齊玉徳性不受金創白<lb/>
足跏趺坐黄門拜舞行越人歸駕馭未許鼻亭狂<lb/>
　　牛<lb/>
瑩角偏轅快奔蹄伏軛窮賣刀耕隴上執靷犒軍中游<lb/>
刃庖丁技扶犂田父功<lb/>
<pb n="KR4f0012_WYG_009-15a"/>
君王思繭栗座右置豳風<hi>時頒戒殺牛文</hi>
　　蒲萄<lb/>
百斛明珠富清隂翠幕張曉懸愁欲墜露滴愛先嘗色<lb/>
映金盤果香流玉椀漿不勞葱嶺使常得進君王<lb/>
　　石榴<lb/>
五月華林晏榴花入眼來百株當户牖萬火照樓臺絳<lb/>
帳垂羅袖紅房出粉腮江南逢巧笑龋齒向人開<hi>江南石榴</hi>
<hi>多裂北方獨否</hi>
<pb n="KR4f0012_WYG_009-15b"/>
　　蘋婆<lb/>
漢苑收名果如君滿玉盤幾年沙海使移入上林看對<lb/>
酒花仍艶經霜實未殘茂陵消渴甚飽食勝加餐<lb/>
　　文官果<lb/>
近世誰來尚何因擅此名小心冰骨細虚體綠𫀆輕味<lb/>
以經嘗淡香從入手清時珍誇衆口殽核大縱横<lb/>
　　冰<lb/>
清濁看都淨長安喚買冰見来消易待欲問價偏増潔<lb/>
<pb n="KR4f0012_WYG_009-16a"/>
自盤中顯凉因酒後勝若求調燮理坐上去青蠅<lb/>
　　南苑春蒐應<lb/>
制<lb/>
詔閲期門旅鐃歌起上林風雲開歩伍草木壯登臨<lb/>
天子三驅禮將軍百戰心割鮮親讌罷告語<lb/>
主恩深<lb/>
　　送田髴淵孝廉南還<lb/>
客路論投分三年便已深每尋蕭寺約共話故園心遠<lb/>
<pb n="KR4f0012_WYG_009-16b"/>
水明浮棹疎村響急砧灞亭橋畔栁恰為两人隂<lb/>
　　其二<lb/>
窮老無相識如君得數過祇貪懷抱盡其奈别離多晝<lb/>
靜堪攤卷江寛足放歌勝游佳絶處回首隔關河<lb/>
　　其三<lb/>
拂袖非長策蹉跎為老親還家仍在客不仕却依人勝<lb/>
識酬知已竒懐答鬼神鏡湖千丈月莫染雒陽塵<lb/>
　　其四<lb/>
<pb n="KR4f0012_WYG_009-17a"/>
浪跡存吾道風流獨有君羣公雖走幣狂客自論文樽<lb/>
酒堪呼月雙峰看出雲可憐滄海上宋玉正參軍<lb/>
　　偶見<lb/>
挾彈打文鵝翻身馬注坡輕鞭過易水大雪滿滹沱錦<lb/>
㡌垂青䑕銀罌出紫駝少時從出塞十五便横戈<lb/>
　　送詹司理之官濟南<hi>詹楚人余所得士</hi>
匹馬指營丘風清肅爽鳩齊言盈萬户楚客長諸侯梅<lb/>
發江關信松髙日觀秋故人慚鮑叔相送話東游<lb/>
<pb n="KR4f0012_WYG_009-17b"/>
　　幼女<lb/>
抱去纔周晬應難記别時信来偏早慧似解識京師書<lb/>
到遲回問人前含吐詞可憐汝母病臨絶話相思<lb/>
　　送程太史翼蒼謫姑蘇學博<lb/>
道重何妨謫官輕却便歸程門晴雪逈吳市暮山微舊<lb/>
俗弦歌在前賢文字非即今崇政殿寥落侍臣衣<lb/>
　　送郭宫贊次庵謫宦山西<lb/>
薄宦知何恨秋風刷羽毛因沾太行雪憶賜未央𫀆問<lb/>
<pb n="KR4f0012_WYG_009-18a"/>
俗壺闗老籌邉馬邑豪爭傳郭有道名姓壓詞曹<lb/>
　　送純祜兄之官確山<lb/>
五十猶卑宦栖栖在此行官從鵝炙貴客向馬蹄輕風<lb/>
俗髙持論山川喜罷兵清時人物重縣小足知名<lb/>
　　其二<lb/>
絶有明湖勝青山屬蔡州曽為釣臺客今作朗陵侯定<lb/>
訪袁安卧須從叔度游政閒人吏散㕔壁掃丹丘<lb/>
　　其三<lb/>
<pb n="KR4f0012_WYG_009-18b"/>
懸瓠城西路關山雪夜刀至今勞戰伐何日剪蓬蒿地<lb/>
瘠軍租少官輕客将豪相逢蔡父老閒説漢功曹<lb/>
　　其四<lb/>
落日龍陂望西風動黍禾歸人淮右近名士汝南多河<lb/>
上孤城逈天中萬馬過一官凋瘵後兄弟意如何<lb/>
　<lb/>
　<lb/>
　梅村集卷九<lb/>
</p>
<p>
</p>
  </div>
</body>
</text>
</TEI>
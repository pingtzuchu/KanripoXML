<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷十</head> <lb/>
    <p>
<pb n="KR4f0012_WYG_010-1a"/>
欽定四庫全書<lb/>
　梅村集卷十<lb/>
　　　　　　　　　　國子監祭酒吳偉業撰<lb/>
　五言律詩三<lb/>
　　過中峰禮蒼公塔<lb/>
下馬支公塔經聲萬壑松影留吟處石智出定時鐘尚<lb/>
記山中約誰傳海外逢平生詩力健翹足在何峰<lb/>
　　其二<lb/>
<pb n="KR4f0012_WYG_010-1b"/>
明月心常湛寒泉性不枯鳥啼香積㪚花落影堂孤道<lb/>
在寧來去名髙定有無凄凉看筆塚遺墨滿江湖<lb/>
　　其三<lb/>
慧業誰能繼宗風絶可哀昔人存馬癖近代薄詩才鹿<lb/>
走譚經苑鴉飛說法臺空懸竹如意落日講堂開<lb/>
　　其四<lb/>
故國流沙近黃金窣堵坡胡僧眉拄地梵夾口懸河傳<lb/>
法青蓮湧還家白馬䭾他年乘願到應認舊山河<hi>蒼公滇人</hi>
<pb n="KR4f0012_WYG_010-2a"/>
　　過王菴看梅感興<lb/>
　　　練川城南三十里爲王菴學憲王先生著書地<lb/>
　　　也有梅萬株不减鄧尉余以春日過其廢圃學<lb/>
　　　憲所著數種其版籍尚存<lb/>
地僻幽人賞名髙拙宦居客來唯老樹花發爲殘書斜<lb/>
日空林鳥微風曲沼魚平生貪著述零落意何如<lb/>
　　獨往王菴看梅沈雨公擕尊道値余已遄返賦此<lb/>
　　爲笑<lb/>
<pb n="KR4f0012_WYG_010-2b"/>
屢負尋山約偶然來此間多君擕酒至愧我放船還雙<lb/>
屐成孤往千林就一閒誰知種花叟鎭日不開關<lb/>
　　送致言上人<lb/>
獨下千峰去蒼溪出樹腰雲生穿磴屐月滿過江瓢一<lb/>
飯從村寺前身夢石橋經行無定着惆悵故山遥<lb/>
　　過韓蘄王墓<lb/>
訪古思天塹江聲戰鼓中全家知轉鬭健婦笑臨戎汗<lb/>
馬歸諸將疲驢念兩宫凄凉岳少保宿艸起秋風<lb/>
<pb n="KR4f0012_WYG_010-3a"/>
　　其二<lb/>
行在倉黃日提兵過故鄉傳聞同父老流涕說君王石<lb/>
馬心猶壯雲臺跡已荒一抔堪漬酒殘日下平岡<lb/>
　　其三<lb/>
詔起祁連塚豐碑有賜亭掛弓關塞月埋劍羽林星百<lb/>
戰黃龍艦三江白石銘趙家金椀出山鬼哭冬青<lb/>
　　其四<lb/>
丘壟今蕪沒江山竟寂寥松風吹北固碑雨洗南朝細<lb/>
<pb n="KR4f0012_WYG_010-3b"/>
路牛羊上荒岡草木凋肯容樵䜿擾遺恨在金焦<lb/>
　　宿沈文長山館<lb/>
一徑艸堂偏湖光四壁天焙茶松竈火浴繭竹籬泉玉<lb/>
䑕仙人洞銀鱸釣客船前村呼種樹偶語石橋邊<lb/>
　　其二<lb/>
遇山思便住此地信堪留謀食因溪碓齋心在石樓漁<lb/>
舟帆六面橘井樹干頭長共鴟夷子翩然結伴游<lb/>
　　福源寺<hi>去毛公壇三里爲攢雲嶺有福源泉寺以泉名羅漢松係梁朝舊物</hi>
<pb n="KR4f0012_WYG_010-4a"/>
千尺攢雲嶺金銀佛寺開鹿仙吹笛過龍女換珠來泉<lb/>
繞譚經苑松依說法臺蕭梁留古樹風雨不凡材<lb/>
　　包山寺贈古如和尚<lb/>
古木包山寺蒼然曉氣平石毛仙蛻冷<hi>近毛公壇</hi>雲影佛衣<lb/>
輕咒鉢蛟人聽彈碁鶴子驚相逢茶早熟匡坐說無生<lb/>
　　過圻村<lb/>
萬壑響鳴蟬湖光樹杪懸雲鬟神女廟雪乳隠君泉山<lb/>
籠櫻桃重溪船菱芡鮮相攜從此住松老不知年<lb/>
<pb n="KR4f0012_WYG_010-4b"/>
　　湖中懐友<lb/>
渺渺晴波晚青青芳草時逺帆看似定獨樹去何遲花<lb/>
落劉根廟雲生栁毅祠香蓴正可擷欲寄起相思<lb/>
　　七夕即事<lb/>
羽扇西王母雲軿薛夜來鍼神天上落槎客日邊回鵲<lb/>
渚星橋逈羊車水殿開祗今漢武帝新起集靈臺<lb/>
　　其二<lb/>
今夜天孫錦重將聘雒神黃金裝鈿合寳馬立文茵刻<lb/>
<pb n="KR4f0012_WYG_010-5a"/>
石昆明水停梭結綺春沉香亭畔語不數戚夫人<lb/>
　　其三<lb/>
仙醖陳瓜果天衣曝綺羅髙臺吹玉笛複道入銀河曼<lb/>
倩詼諧笑延年婉轉歌江南新樂府齊唱夜如何<lb/>
　　其四<lb/>
花萼髙樓逈岐王共輦游淮南丹未熟緱嶺樹先秋詔<lb/>
罷驪山宴恩深漢渚愁傷心長枕被無意候牽牛<lb/>
　　大根菜<lb/>
<pb n="KR4f0012_WYG_010-5b"/>
幾葉青青古穿泥弗染痕誰人愛髙潔留汝厯凉溫輪<lb/>
囷形難老芳辛味獨存古來盤石重不必取深根<lb/>
　　趵突泉<lb/>
似瀑懸何處飛來絶壑風伏流根窈渺跳沫拂虛空石<lb/>
破奔泉上雲埋廢井通錯疑人力巧天地桔橰中<lb/>
　　其二<lb/>
不信乘空起憑闌直濺衣池平難作勢石隱定藏機曲<lb/>
水金人立凌波玉女歸神魚鱗甲動咫尺白雲飛<lb/>
<pb n="KR4f0012_WYG_010-6a"/>
　　贈新泰令楊仲延其地爲羊叔子故里<lb/>
置邑徂徠下雙槐夾訟堂殘民弓作社遺碣石爲莊野<lb/>
繭齊紈美春泉魯酒香歸來羊太傅不用泣襄陽<lb/>
　　靈巖觀設戒<lb/>
湖山留霸跡花鳥供經臺不信黃池㑹今看白社開枯<lb/>
潭龍洗出妙塔雁歸來此地關興廢須資法將才<lb/>
　　遥别故友<lb/>
絶域重分路知君萬里餘馬頭辭主淚雁足覆巢書艸<lb/>
<pb n="KR4f0012_WYG_010-6b"/>
沒還家夢霜飛過磧車齊諧他日事應記北溟魚<lb/>
　　其二<lb/>
雪深難見日海盡再逢關野䑕多同穴神魚似斷山只<lb/>
應呼草地都不類人間勉謝從行者他年有箇還<lb/>
　　秋夜不寐<lb/>
秋多入衆音不寐夜沉沉浩劫安危計浮生久暫心鄰<lb/>
雞殘夢斷牕雨一燈深薄冷披衣起晨烏已滿林<lb/>
　　七夕感事<lb/>
<pb n="KR4f0012_WYG_010-7a"/>
南飛烏鵲夜北顧鸛鵝軍圍壁鉦傳火巢車劍拄雲江<lb/>
從嚴鼓斷風向祭牙分眼見孫曹事他年著異聞<lb/>
　　喜願雲師從廬山歸<hi>并序</hi>
　　　願師住雲居十年而歸出其匡廬詩道五老石<lb/>
　　　門九竒三疊諸勝飛泉怪瀑不可思議而尤以<lb/>
　　　御碑亭雲海爲第一觀竟似住鏡光白銀二種<lb/>
　　　世界不知滄桑浮塵爲何等事矣願公贈予五<lb/>
　　　十初度詩其落句曰半百定將前諾踐敢期對<lb/>
<pb n="KR4f0012_WYG_010-7b"/>
　　　坐聽松聲葢責予前約㑹時方䘮亂衰病無家<lb/>
　　　顧以髙堂垂白不能隨師以去也乃爲此詩荅<lb/>
　　　之<lb/>
勝絶觀心處天風萬壑聲石門千鏡入雲海一身輕出<lb/>
世悲時事忘情念友生亂離兄弟恨辜負十年盟<lb/>
　　贈錢受明<lb/>
獨喜營時譽疎通邁等倫地從諸父重性似外家貧裘<lb/>
馬無他好詩書别有神古來傳孝謹非必守前人<lb/>
<pb n="KR4f0012_WYG_010-8a"/>
　　受明得子東賀<lb/>
長因故人子往事憶流連曾忝充閭㑹俄逢拜衮年諸<lb/>
甥今甫爾入抱却依然吾老猶堪待公卿只眼前<lb/>
　　宿徐元歎落木菴<hi>元歎棄家住故鄣山中亂後歸天池丙舍落木菴竟陵譚友夏</hi>
　　　<hi>所題也</hi>
落木萬山心蕭條無古今棄家歸去晩别業住來深客<lb/>
過松間飯僧留石上琴早成茅屋計枉向白雲尋<lb/>
　　送王子惟夏以牽染北行<lb/>
<pb n="KR4f0012_WYG_010-8b"/>
晩歲論時輩空羣汝擅能祗疑櫟陽逮猶是濟南徴名<lb/>
字供人借文章召鬼憎阿戎才地在到此亦何憑<lb/>
　　其二<lb/>
二十輕當世愁君門户難比來狂大減翻致禍無端落<lb/>
木鄉關逺疲驢道路寒敝衣王謝物請勿笑南冠<lb/>
　　其三<lb/>
客睡愁頻起霜天貫索明此中多將相何事一書生末<lb/>
俗髙門賤清時訟繫輕爲文投獄吏歸去就躬耕<lb/>
<pb n="KR4f0012_WYG_010-9a"/>
　　其四<lb/>
但可寛幽縶從敎察孝廉昔人能薦達名士出髠鉗世<lb/>
局胥靡夢生涯季主占定聞收杜篤寧止放江淹<lb/>
　　虎丘中秋新霽<lb/>
萬籟廣塲合道人心地平天留今夜月雨洗去年兵歌<lb/>
管星河動禪燈風露清凄凉闔閭墓斷壑起松聲<lb/>
　　哭亡女<lb/>
䘮亂才生汝全家竄道邊畏啼思便棄得免意加憐兒<lb/>
<pb n="KR4f0012_WYG_010-9b"/>
女關餘刼干戈逼小年興亡天下事追感倍凄然<lb/>
　　其二<lb/>
一慟憐渠幼他鄉失母時止因身未殞每恨見無期白<lb/>
骨投懷抱黃泉訴别離相依三尺土腸斷孝娥碑<lb/>
　　其三<lb/>
扶病常聞亂漂零實可憂危時難共濟短算亦良謀訣<lb/>
絶頻擕手傷心但舉頭昨宵還勸我不必淚長流<lb/>
　　中秋看月有感<lb/>
<pb n="KR4f0012_WYG_010-10a"/>
今年京口月猶得杖藜看暫息干戈易重經少壯難江<lb/>
聲連戍鼓人影出漁竿晩悟盈虧理愁君白玉盤<lb/>
　　支硎山齋聽雨明日早晴更宿法螺精舍<lb/>
秋山所宿處指㸃白雲生故作中宵雨倍添今日晴一<lb/>
峰當止觀萬象逼孤清更上上方去松風吹玉笙<lb/>
　　憩趙凡夫所鑿石<lb/>
石骨何年斵蒼然萬態收直從文字變豈止斧斤搜亂<lb/>
瀑垂痕古枯松結體遒即今苔蘚剝一一類銀釣<lb/>
<pb n="KR4f0012_WYG_010-10b"/>
　　趙凡夫山居爲祠堂今改爲報恩寺<lb/>
髙人心力盡石在道長存古佛同居住名山即子孫飛<lb/>
泉穿樹腹竒字入雲根夜半藤蘿月鐘聲冷墓門<lb/>
　　靈巖繼起和尚應曹村金相國請住虎丘祖席<lb/>
應物心無繫觀空老辯才道隨諸佛住山是相公開日<lb/>
出嚴齋鼔天清䕶講臺居然歌舞地人爲放叅來<lb/>
　　王增城子彥罷官哭子留滯不歸近傳口信不得<lb/>
　　一字詩以歎之<lb/>
<pb n="KR4f0012_WYG_010-11a"/>
老狥妻孥意辭家苦萬端關心惟少子失計在微官客<lb/>
夢烏衣巷鄉愁白石灘可憐消息到猶作兩人看<lb/>
　　其二<lb/>
庾嶺應逢雁章江莫寄魚遥知雙淚盡不遣一行書家<lb/>
在無歸趣途窮失所如故鄉宜早去臨發乃長吁<lb/>
　　寄懷陳直方<lb/>
漢法三冬繫秦關萬里流可憐諸子壯不料闔門收要<lb/>
路寃誰救寛恩病獨留覊栖騎瘦馬風雪阻他州<lb/>
<pb n="KR4f0012_WYG_010-11b"/>
　　其二<lb/>
百口風波大三生夢寐眞膏粱虛早歲辛苦得前身索<lb/>
米芒鞋雪傭書布帽塵不知公府掾可識路傍人<lb/>
　　其三<lb/>
萬事偶相値愁中且遣家江山俄轉戰妻子又天涯客<lb/>
酒消殘漏軍書過落花出門翻自笑安穩只龍沙<lb/>
　　其四<lb/>
時世髙門懼似君誠又稀何辜憂并坐即免忍先歸苦<lb/>
<pb n="KR4f0012_WYG_010-12a"/>
語思持滿勞生羡息機向來兄弟輩裘馬自輕肥<lb/>
　　詠月<lb/>
長夜清輝發愁來分外明徘徊新戰骨經過舊臺城秋<lb/>
色知何處江心似不平可堪吹急管重起故鄉情<lb/>
　　訪商倩郊居有贈<lb/>
花影瘦籬根江平客在門曉吟寒入市晚食雨歸村管<lb/>
記看山爽傭書宿火痕西京游俠傳乃父姓名存<lb/>
　　假寐得月<lb/>
<pb n="KR4f0012_WYG_010-12b"/>
滅燭貪凉夜牕陰夢不成雲從閉目過月向舉頭生樹<lb/>
黑添深影溪長耐獨行故人多萬里相望祗盈盈<lb/>
　　三峰秋曉<lb/>
曉色近諸天霜空萬象懸雞鳴松頂日僧語石房烟清<lb/>
磬秀羣木幽花香一泉欲叅黃蘗義便向此中傳<lb/>
　　偕顧伊人晩從維摩踰嶺宿破山寺<lb/>
樹老不言處秋深無事中雲根僧過白霜信客來紅樵<lb/>
語隔林火茶烟小院風杳然松下路人影石橋東<lb/>
<pb n="KR4f0012_WYG_010-13a"/>
　　維摩楓林絶勝則公獨閉關結足出新詩見示<lb/>
遇賞只枯坐秋林自着霜道心黃葉澹勝事白雲忘澗<lb/>
水通茶竈山花對石牀靜中幽思足爲我出詩囊<lb/>
　　夜發破山寺别鶴如上人<lb/>
得來松下宿初月澹相親山近住難定僧髙别更眞暗<lb/>
泉隨去馬急葉捲歸人過盡碧雲處我心慚隱淪<lb/>
　　苦雨<lb/>
響苦滴殘更愁中耳倍明生涯貪舊業天意誤躬耕乞<lb/>
<pb n="KR4f0012_WYG_010-13b"/>
火泥連屋輸租潦滿城誰家歌舞宴徹曉不聞聲<lb/>
　　茸城客樓大風曉寒吟眺以示友聖九日玉符諸<lb/>
　　子<lb/>
偶作扁舟興偏逢旅夜窮鴉啼殘夢樹客話曉樓風月<lb/>
落三江外城荒萬馬中空持一尊酒歌哭與誰同<lb/>
　　遇宋子建話故友有感<lb/>
對酒徐君劍披襟宋玉秋蕭條當晩歲生死隔炎洲萬<lb/>
里書難到三山夢可求<hi>子建學仙</hi>傷心南去雁老淚只交流<lb/>
<pb n="KR4f0012_WYG_010-14a"/>
　　樓聞晚角<lb/>
霜角麗譙聞天邊橫海軍旗翻當落木馬動切寒雲風<lb/>
急城烏亂江昏野燒分何年鼙鼓息倚枕向斜曛<lb/>
　　送錢子璧赴大名<lb/>
一騎衝寒雪孤城呌晩鴉叅軍雄鎭地上客相公家酒<lb/>
盡河聲合燈殘劍影斜信陵方下士旅思莫興嗟<lb/>
　　過諸乾一細林山館<lb/>
興極期偏誤名山識旅愁橋痕穿谷口亭影壓溪頭霞<lb/>
<pb n="KR4f0012_WYG_010-14b"/>
爛丹山鼎松鳴白石樓居然華燭夜先爲一峰留<lb/>
　　神山夜宿贈諸乾一<lb/>
髙士能調鶴仙人得卧龍穿雲三徑杖聽月五更鐘管<lb/>
樂名堪亞彭佺道自濃獨來天際住嘯詠赤城松<lb/>
　　過徐文在西佘山莊<lb/>
已棄藍田第還來灞水濱烟開孤樹逈霜浄一峰眞路<lb/>
曲山迎杖廊空月就人始知蕭相計留此待沉淪<lb/>
　　細林夜集送别倩扶女郎<lb/>
<pb n="KR4f0012_WYG_010-15a"/>
逺翠入嚬眉輕寒袖半垂花生神女廟月落影娥池深<lb/>
竹微風度晴沙細履移回看下山路紅燭爲誰遲<lb/>
　　天馬山過鐵崖墓有感<lb/>
天馬龍爲友雲山鳥自飛定愁黃紙召獨羡白衣歸長<lb/>
巻心同苦狂歌調已非悲來吹鐵笛莫笑和人稀<lb/>
　　陳徵君西佘山祠<lb/>
通隱居成市風流白石仙地髙卿相上身逺亂離前客<lb/>
記茶龕夜僧追筆冢年故人重下拜酹酒向江天<lb/>
<pb n="KR4f0012_WYG_010-15b"/>
　　橫雲<lb/>
青嶂千金鑿丹樓百尺髙空山開化迹異代接賢豪<hi>李氏</hi>
<hi>園亭廢後近爲諸乾一改築</hi>身世供危眺妻孥付濁醪雙眸雲背豁<lb/>
飛鳥敢吾逃<lb/>
　　送聖符弟之任蘄水丞<lb/>
隨牒爲人佐全家漢水東放衙㕔壁冷趨府㦸門雄屈<lb/>
宋風塵下江山醒醉中丈夫從薄祿莫作故園窮<lb/>
　　其二<lb/>
<pb n="KR4f0012_WYG_010-16a"/>
四十未專城除書負姓名才髙方薦達地僻鮮逢迎夏<lb/>
簟琴牀浄春泉茗椀清公餘臨墨沼洗筆畫圖成<hi>蘄有陸羽</hi>
<hi>泉右軍洗筆池聖符善畫</hi>
　　其三<lb/>
西上今吾弟分擕北固樓最髙搔白首何處望黃州故<lb/>
舊忻無恙烟波感昔游蘄春有香草相寄慰離愁<hi>兼柬畢協</hi>
<hi>公侍御</hi>
　　其四<lb/>
<pb n="KR4f0012_WYG_010-16b"/>
訪俗曾經亂車過大澤鄉殘民談勝廣舊國記江黃廿<lb/>
載流移復三湘轉運長正逢休息後<lb/>
溫詔重循良<lb/>
　　暑夜舟過溪橋示顧伊人<lb/>
深岸聽微風江清不寐中舟行人影動橋語月明空寺<lb/>
樹侵門黑漁燈颭水紅誰家更吹笛歸思澱湖東<lb/>
　　佘山遇姚翁出所畫花鳥見贈<lb/>
七十忘機叟空山羡獨行只今來白石當日住青城一<lb/>
<pb n="KR4f0012_WYG_010-17a"/>
斗開顔笑千花洗筆成那知牙齒落忽發浩歌聲<lb/>
　　贈青溪蔡羽明<lb/>
家傍山城住前賢定可追一經傳漢相八法繼秦碑仙<lb/>
是麻姑降才非唐舉知逃名因賣藥不愧鹿門期<lb/>
　　橘<lb/>
莫設西山戍蕭條是橘官<hi>時洞庭初増兵將</hi>果從今歲少樹爲<lb/>
去年寒<hi>昨冬大寒橘大半枯死</hi>一絹輸將苦千頭剪伐殘茂陵消<lb/>
渴甚只向上林看<lb/>
<pb n="KR4f0012_WYG_010-17b"/>
　　蛤蜊<lb/>
彊飯無良法全憑適口湯食經髙此族酒客得誰方水<lb/>
斷車螯味㕑空牡蠣房江南沈昭略苦嗜不能嘗<lb/>
　　膾殘<lb/>
棄擲誠何細夫差信老饕微茫經匕箸變化入波濤風<lb/>
俗銀盤薦江湖玉饌髙六千殘卒在脫網總秋毫<lb/>
　　石首<lb/>
採鮮諸狹少打鼓伐藏氷五月三江去千金一網能尾<lb/>
<pb n="KR4f0012_WYG_010-18a"/>
黃荷葉葢腮赤栁條勝笑殺兒童語烹來可飯僧<lb/>
　　燕窩<lb/>
海燕無家苦爭啣白小魚却供人採食未卜汝安居味<lb/>
入金韲美巢營玉壘虚大官求遠物早獻上林書<lb/>
　　海參<lb/>
預使燂湯洗遲纔入鼎鐺禁猶寛北海饌可佐南烹<hi>產登</hi>
<hi>萊海中故無禁</hi>莫辨蟲魚族休疑草木名但將滋味補勿藥養<lb/>
餘生<lb/>
<pb n="KR4f0012_WYG_010-18b"/>
　　比目<lb/>
比目誠何恨滄波作伴游幸逃網罟厄可免别離愁小<lb/>
市時珍改殘書土物收若逢封禪詔定向海邊求<hi>得東海比</hi>
<hi>目魚始可封禪見管子</hi>
　　鮝<lb/>
舊俗魚鹽賤貧家入饌輕自慚非食肉每飯望休兵餘<lb/>
骨羶何附長餐臭有情腐儒嗟口腹屬饜負昇平<lb/>
　　過吳江有感<lb/>
<pb n="KR4f0012_WYG_010-19a"/>
落日松陵道堤長欲抱城塔盤湖勢動橋引月痕生市<lb/>
靜人逃賦江寛客避兵廿年交舊㪚把酒歎浮名<lb/>
　　莫釐峰<lb/>
始信一生誤未來天際看亂峰經數轉遠水忽千盤獨<lb/>
立久方定孤懷驟已寛亦知歸徑晩老續此游難<lb/>
　　送沈友聖漢川哭友詩<hi>并序</hi>
　　　漢川顧西巘侍御與雲間沈山人友聖爲布衣<lb/>
　　　交使吳深自折節友聖長揖就坐箕踞狂嘯無<lb/>
<pb n="KR4f0012_WYG_010-19b"/>
　　　所不敢當所居田㘭蓬蔚衡門兩版侍御出郊<lb/>
　　　枉訪停車話舊一郡皆驚西巘亡友聖徒歩三<lb/>
　　　千里哭之糧盡道寒直前不顧予與友聖交厚<lb/>
　　　侍御亦以友聖之故厚予嘗三人虎丘夜飲其<lb/>
　　　鄭重之意形諸圖畫見於歌詩漢川之行惜予<lb/>
　　　不能從也爰作詩寓其悲焉<lb/>
士有一知已無須更不平世翻嫌鮑叔人竊罵侯生置<lb/>
飲忘形踞停驂廢禮迎柴門車轍在感舊淚縱橫<lb/>
<pb n="KR4f0012_WYG_010-20a"/>
　　其二<lb/>
得信俄狂走千山一哭中棄家芒屩雪爲位草亭風兩<lb/>
水江聲合三聲友道空祗留黃鶴夢相見話詩翁<lb/>
　　其三<lb/>
貧賤誰曾託相逢許此身論文青眼客漬酒白衣人丘<lb/>
壠松楸冷江山薤露新一杯傾漢水不肯負春申<lb/>
　　其四<lb/>
徒歩愁糧盡傷心是各天雲埋大别樹雪暗小孤船死<lb/>
<pb n="KR4f0012_WYG_010-20b"/>
友今朝見狂名到處傳范張千里約重補入晴川<lb/>
　　秦留仙寄暢園三詠<hi>同姜西溟嚴蓀友顧伊人作</hi>
　　　山池塔影<lb/>
黛色常疑雨溪堂正早秋亂山來衆響倒景漾中流似<lb/>
有一帆至何因半塔留眼前通妙理斜日在峰頭<lb/>
　　　惠井支泉<lb/>
石斷源何處涓涓樹底生遇風流乍急入夜響尤清枕<lb/>
可穿雲聽茶頻帶月烹只因愁水遞到此暫逃名<lb/>
<pb n="KR4f0012_WYG_010-21a"/>
　　　宛轉橋<lb/>
斜月掛銀河虹橋樂事多花欹當曲檻石礙折層波客<lb/>
子沉吟去佳人窈窕過玉簫知此意宛轉采蓮歌<lb/>
　　慧山酒樓遇蔣翁<lb/>
桑苧誰來繼名泉屬賣漿價應誇下若味豈過程鄉故<lb/>
老空山裏髙樓大道旁我同何水部漫說撥醅香<lb/>
　　家園次罷官吳興有感<lb/>
世路嗟誰穩栖遲可奈何官隨殘夢短客比亂山多閉<lb/>
<pb n="KR4f0012_WYG_010-21b"/>
閣凝香坐行㕑載酒過却聽漁唱響落日有風波<lb/>
　　其二<lb/>
勝事難忘處陰晴檻外峰髙臺爭見水曲塢自栽松失<lb/>
志花還放離程鶴未從白雲長澹澹猶作到時容<lb/>
　　其三<lb/>
枉殉千金諾空酬一飯恩只今求國士誰與報王孫强<lb/>
悶裁詩巻長歌向酒尊古人髙急難歎息在夷門<lb/>
　　其四<lb/>
<pb n="KR4f0012_WYG_010-22a"/>
劇郡非吾好蕭條去國身幾年稱傲吏此日作詩人京<lb/>
洛虛名誤江湖懶病眞一官知已愧所得是長貧<lb/>
　　許九日顧伊人和元人齋中雜咏詩成持示戲效<lb/>
　　其體<lb/>
　　　焦桐<lb/>
流落中郎怨薰風意乍開響因知已出歌爲逐臣哀一<lb/>
曲尊前奉千金㸑下材漢家忘厝火絶調過江來<lb/>
　　　蠧簡<lb/>
<pb n="KR4f0012_WYG_010-22b"/>
飽食終何用難全不朽名秦灰招鼠盜魯壁竄鯫生刀<lb/>
筆偏無害神仙豈易成却留殘闕處付與䜿儒爭<lb/>
　　　殘畫<lb/>
原自無多筆年深色便凋茶烟衝雨過竹粉遇風飄童<lb/>
懶犀從墮兒頑墨誤描六朝金粉地落木更蕭蕭<lb/>
　　　舊劒<lb/>
此豈封侯日摩挲憶往年恩仇當酒後關塞即燈前解<lb/>
去將誰贈輸來弗值錢不逢張壯武辜負寶刀篇<lb/>
<pb n="KR4f0012_WYG_010-23a"/>
　　　破硯<lb/>
一擲南唐恨抛殘剩石頭江山形半截寶玉氣全收洗<lb/>
墨池成玦窺書月仰鈎記曾疏闕失望斷紫雲愁<lb/>
　　　廢檠<lb/>
憶曾同不寐棄置亦何心喜伴疎窓冷愁添老屋深書<lb/>
將隣火映夢共佛燈沉莫歎蘭膏燼應無黠鼠侵<lb/>
　　　塵鏡<lb/>
舉目風塵暗全遮皓魄輝休嗟青鏡改憐我白頭非秦<lb/>
<pb n="KR4f0012_WYG_010-23b"/>
女粧猶在陳宫淚怎揮不知徐孺子負局幾時歸<lb/>
　　　斷碑<lb/>
妙蹟多完闕天然反失眞銷亡關世代洗刷見精神搨<lb/>
處懸崖險裝來斷墨新正從毫髪辨半字亦先秦<lb/>
　　過東山朱氏畫樓有感<hi>并序</hi>
　　　東洞庭以山後爲尤勝有碧山里朱君築樓敎<lb/>
　　　其家姬歌舞君每歸自湖中不半里令從者據<lb/>
　　　船屋作鐵笛數弄家人聞之皆出樓西有赤欄<lb/>
<pb n="KR4f0012_WYG_010-24a"/>
　　　干累丈餘諸姬十二人艶粧凝睇指㸃歸舟於<lb/>
　　　烟波杳靄間既至即洞簫鈿鼔諧笑並作見者<lb/>
　　　初不類人世也君以布衣畜伎晩而有指索其<lb/>
　　　所愛者以是不樂遣去無何竟卒余偶以春日<lb/>
　　　過其里雖簾幙凝香而湖山晴美樓頭有紅杏<lb/>
　　　一株傍簷欲笑客爲余言君生平愛花病困猶<lb/>
　　　扶而瀝酒再拜致别諸伎中有紫雲者爲感其<lb/>
　　　意至今守志不嫁嗟乎由此足以得君之爲人<lb/>
<pb n="KR4f0012_WYG_010-24b"/>
　　　矣爲題五言詩于壁上<lb/>
盡說凝眸望東風徙倚身如何踏歌處不見看花人舊<lb/>
曲抛紅豆新愁長白蘋傷心關盼盼又是一年春<lb/>
　　葉君允文偕兩叔及余兄弟游寒山深處<lb/>
投足疑無地逢泉細聽來松顚湖影動峰背夕陽開客<lb/>
過攜山榼僧歸掃石臺狂呼聲撼木麋鹿莫驚猜<lb/>
　　查灣西望<lb/>
屢折纔成望山窓揷石根溼雲低染徑老樹半侵門漁<lb/>
<pb n="KR4f0012_WYG_010-25a"/>
直看疑岸沙橫欲抱村湖光猶在眼燈火動黃昏<lb/>
　　拜王文恪公墓<lb/>
舊德豐碑冷湖天敞寂寥勳名髙故相經術重前朝致<lb/>
主惟堯舜憂時在䜿刁百年人世改野唱起漁樵<lb/>
　　胥王廟<lb/>
伍相丹青像鬚眉見老臣三江籌楚越一劒答君親雲<lb/>
壑埋忠憤風濤訴苦辛平生家國恨偏遇故鄉人<lb/>
　　查灣過友人飯<lb/>
<pb n="KR4f0012_WYG_010-25b"/>
碧螺峰下去宛轉得山家橘市人沽釀桑村客焙茶溪<lb/>
橋逢樹轉石路逐灘斜莫負籃輿興夭桃已著花<lb/>
　　寒山晩眺<lb/>
驟入初疑誤沿源興不窮穿林人漸小攬葛道微通湖<lb/>
出千松杪鐘生萬壑中晩來山月吐遥指斷巖東<lb/>
　　翠峰寺遇友<lb/>
卧疾峰腰寺欹危脚歩勞松聲侵殿冷花勢擁樓髙薄<lb/>
俗詩書賤空山將吏豪<hi>時有戍將居寺中</hi>不堪從置酒白髪自<lb/>
<pb n="KR4f0012_WYG_010-26a"/>
蕭騷<lb/>
　　登寒山髙處策杖行崖谷中<lb/>
側視峰形轉空蒼萬象陰斷巖湖數尺絶澗樹千尋日<lb/>
透玲瓏影烟生窈靄心忽逢天際廣始覺所來深<lb/>
　　沙嶺<lb/>
亂峰當面立反憇得平丘坐卧此云適歌呼不自由支<lb/>
頥蒼鹿過坦腹白雲留笑指鳥飛處有人來上頭<lb/>
　　飯石峰<lb/>
<pb n="KR4f0012_WYG_010-26b"/>
半空鳴杵臼狼藉甑山傍莫救黔黎餓誰開白帝倉養<lb/>
芝香作粒煑石露爲漿飯顆相逢瘦詩翁詎飽嘗<lb/>
　　栁毅井<hi>其地即橘社</hi>
仙井鹿盧音原泉瀉橘林寒添玉女恨清見栁郎心短<lb/>
綆書難到雙魚信豈沉波瀾長不起千尺爲情深<lb/>
　　雞山<hi>夫差養鬭雞處</hi>
飲啄丹山小長鳴澤畔雲錦冠虚恃氣金距耿超羣歛<lb/>
翅雌猶守專塲勝未分西施眠正熟啼報越來軍<lb/>
<pb n="KR4f0012_WYG_010-27a"/>
　　厩里<hi>在武山吳王養馬處</hi>
夫差芻秣地遺跡五湖傳栁葉青絲鞚桃花赤汗韉<hi>武山</hi>
<hi>桃花爲東洞庭一勝</hi>降王羞執轡艷妾笑垂鞭老驥哀鳴甚西風<lb/>
死骨捐<lb/>
　　仙掌樓留别衆友<lb/>
杯酒鏡湖平持來送客行可憐髙㑹處偏起故園情烟<lb/>
鳥窓中滅風帆樹杪生遥看沙渡口明日是離程<lb/>
　　登東山雨花臺<lb/>
<pb n="KR4f0012_WYG_010-27b"/>
白雲去何處我歩入雲根一水圍山閣千花夾寺門日<lb/>
翻深谷景烟抹逺天痕變滅分晴晦悠然道已存<lb/>
　　留洞庭二十日歸自水東小港<lb/>
漸覺湖天改扁舟曲曲行野橋誰繫姓村樹亦知名晩<lb/>
市魚蝦賤煙汀菰米生偶逢空濶處重起舊灘聲<lb/>
　　武山<hi>木名虎山夫差於其地養虎李唐諱虎爲武至今仍之</hi>
霸略誇擒縱君王置虎牢至今從震澤疑是射成臯土<lb/>
俗無機穽山風少怒號千秋遺患處誰始剪蓬蒿<lb/>
<pb n="KR4f0012_WYG_010-28a"/>
　　題郁靜巖齋前壘石<lb/>
就石補竒雲潭幽亂石文貞堅應有性髙下亦惟君鳥<lb/>
雀因人亂松杉我獨聞苔階含古色落落自同羣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_010-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十八</head> <lb/>
    <p>
<pb n="KR4f0012_WYG_018-1a"/>
欽定四庫全書<lb/>
　梅村集巻十八<lb/>
　　　　　　　　　　國子監祭酒呉偉業撰<lb/>
　七言絶句二<lb/>
　　讀史偶述<lb/>
射得紅毛兎似拳乳茶挏酒閣門前相公堂饌銀盤美<lb/>
熊白烹來正割鮮<lb/>
　　其二<lb/>
<pb n="KR4f0012_WYG_018-1b"/>
雪消春水積成渠芻藁如山道不除怪殺六街騶唱少<lb/>
只今驄馬避柴車<lb/>
　　其三<lb/>
新更小篆譯蟲魚乙夜横經在玉除訝道年來親政好<lb/>
近前一巻是尚書<lb/>
　　其四<lb/>
直廬西近御書房挿架牙籖舊錦囊燕寢不須龍鳳飾<lb/>
天然臺几曲迴廊<lb/>
<pb n="KR4f0012_WYG_018-2a"/>
　　其五<lb/>
閤門春帖㸃霜毫玉尺量身賜錦袍聞道尚方裁製巧<lb/>
路人爭擁看枚臯<lb/>
　　其六<lb/>
龍媒剪拂上華茵嚴助丹青拜詔新莫向天閑誇絶伎<lb/>
白頭韓幹竟何人<lb/>
　　其七<lb/>
新張錦幄間垂楊四角觚稜八寳裝藉地煖茵趺坐軟<lb/>
<pb n="KR4f0012_WYG_018-2b"/>
茸茸春草是留香<lb/>
　　其八<lb/>
騰黄赭白總追風八匹牽來禁苑中毛骨不殊聲價好<lb/>
但看騎上即神龍<lb/>
　　其九<lb/>
側坐翻身馬上輕官家絶技羽林驚左枝忽發鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>箭<lb/>
仰視浮雲笑絶纓<lb/>
　　其十<lb/>
<pb n="KR4f0012_WYG_018-3a"/>
栁陰觀射試期門撥去胡床踞樹根徙倚日斜纔御輦<lb/>
天邊草木亦承恩<lb/>
　　其十一<lb/>
新語初成左右驚一言萬嵗盡歡聲多應絳灌交歡久<lb/>
馬上先行薦陸生<lb/>
　　其十二<lb/>
松林路轉御河行寂寂空垣宿鳥驚七載金縢歸掌幄<lb/>
百僚車馬會南城<lb/>
<pb n="KR4f0012_WYG_018-3b"/>
　　其十三<lb/>
西洋舘字逼城陰巧厯通𤣥妙匠心異物每邀天一笑<lb/>
自鳴鐘應自鳴琴<lb/>
　　其十四<lb/>
迴龍觀裏海棠開禁地無人閉緑苔一自便門馳道啓<lb/>
穿宫走馬看花來<lb/>
　　其十五<lb/>
宣罏厰盒内香燒禁府圖書洞府簫故國滿前君莫問<lb/>
<pb n="KR4f0012_WYG_018-4a"/>
凄凉酒盞鬬成窑<lb/>
　　其十六<lb/>
布棚攤子滿前門舊物官窑無一存王府近來新發出<lb/>
剔紅香盒豆青盆<lb/>
　　其十七<lb/>
大將祁連起北邙黄腸不慮發丘郎平生賜物都燔盡<lb/>
千里名駒衣火光<lb/>
　　其十八<lb/>
<pb n="KR4f0012_WYG_018-4b"/>
琉璃舊厰虎坊西月斧修成五色泥遍挿御花安鳳吻<lb/>
絳繩扶上廣寒梯<lb/>
　　其十九<lb/>
金魚池上定新巢楊栁青青已放梢幾度平津髙閣上<lb/>
泰壇春望記南郊<lb/>
　　其二十<lb/>
紛紛茗酪鬬如何㸃就茶經定不磨移得江南來禁地<lb/>
迴龍小盞潑松蘿<lb/>
<pb n="KR4f0012_WYG_018-5a"/>
　　其二十一<lb/>
夜半齋壇唱步虛玉皇新築絳霄居吹笙盡是黄門侣<lb/>
别勅西清註道書<lb/>
　　其二十二<lb/>
蘭池落日馬蹄驚魚服揮鞭過栁城十萬羽林空夜直<lb/>
無人攬轡諫微行<lb/>
　　其二十三<lb/>
七寳琉璃影百層淪漪月色漾寒氷詞臣主客詩圖進<lb/>
<pb n="KR4f0012_WYG_018-5b"/>
御帖親題萬壽燈<lb/>
　　其二十四<lb/>
玉砌流泉繞碧渠晩凉紈扇軟金輿采蓮艓子江南弄<lb/>
太液池頭看打魚<lb/>
　　其二十五<lb/>
龍文小印大如錢别署齋名自記年畫就烟雲填寳篆<lb/>
欲將金粉䕶山川<lb/>
　　其二十六<lb/>
<pb n="KR4f0012_WYG_018-6a"/>
渭園千里送篔簹嫩籜青青道正長夜半火來知走馬<lb/>
尚方藥物待新篁<lb/>
　　其二十七<lb/>
新設椒園内道場雲堂齋供自焚香大官别有伊蒲饌<lb/>
親割鸞刀奉法王<lb/>
　　其二十八<lb/>
直廬起草擅能文被詔含毫寫右軍賜出黄驄銀鑿落<lb/>
天街徐踏墨池雲<lb/>
<pb n="KR4f0012_WYG_018-6b"/>
　　其二十九<lb/>
霜落期門喚打圍海青㡌煖去如飛鴐鵞信至纔游幸<lb/>
不比和林避暑歸<lb/>
　　其三十<lb/>
鵪鶉錦袋出懐中玉粒交争花毯紅何似平章荒葛嶺<lb/>
諸姬蟋蟀鬭金籠<lb/>
　　其三十一<lb/>
緑翹聰慧換新糚比翼丹山小鳳皇巧舌能言金鎖愛<lb/>
<pb n="KR4f0012_WYG_018-7a"/>
賜緋妬殺雪衣娘<lb/>
　　其三十二<lb/>
廣南異物進駝雞錦背雙峰一寸齊只道紫駝來絶塞<lb/>
雞林原在大荒西<hi>雞髙三尺花冠翠羽背有雙峰似駝之肉鞍也</hi>
　　題沙海客畫達摩面壁圖<lb/>
松風拂拂水泠泠參得維摩止觀經從此西來真實義<lb/>
掃除文字重丹青<lb/>
　　題二禽圖<lb/>
<pb n="KR4f0012_WYG_018-7b"/>
舊巢雖去主人空剪雨捎風自在中却笑雪衣貪玉粒<lb/>
羽毛憔悴閉雕籠<lb/>
　　詠栁<hi>贈栁雪生</hi>
走馬章臺酒半醒逺山眉黛自青青輸他張緒誇年少<lb/>
栁宿傍邊占小星<hi>栁星張三宿同度</hi>
　　其二<lb/>
十五盈盈擅舞腰無言欲語不能描武昌二月新栽栁<lb/>
破得工夫鬭小喬<hi>時有喬姬亦擅名</hi>
<pb n="KR4f0012_WYG_018-8a"/>
　　其三<lb/>
萬條拂面惹行塵選就輕盈御栁新枉自穆生空設醴<lb/>
可憐青眼屬誰人<hi>穆君初與雲遇為畫眉人所奪</hi>
　　其四<lb/>
玉笛聲聲喚奈何栁花和淚落誰多灞橋折贈頻回首<lb/>
惆悵崔郎一曲歌<hi>崔郎主人歌童也</hi>
　　送友人出塞<hi>呉兹受松陵人</hi>
魚海蕭條萬里霜西風一哭斷人腸勸君休望令支塞<lb/>
<pb n="KR4f0012_WYG_018-8b"/>
木葉山頭是故鄉<lb/>
　　其二<lb/>
此去流人路幾千長虹亭外草連天不知黑水西風雪<lb/>
可有江南問渡船<lb/>
　　雜題<lb/>
白袷春衣繋隠囊少年吹笛事寧王武昌老者如相問<lb/>
翻得伊州曲幾行<lb/>
　　靈巖山寺放生雞<lb/>
<pb n="KR4f0012_WYG_018-9a"/>
芥羽狸膏早擅場争雄身屬鬭雞坊從今喚醒夫差夢<lb/>
粉蝶低飛過講堂<lb/>
　　其二<lb/>
縳柵開籠敢自專雲中誰許作神仙如來為放金雞赦<lb/>
飲啄浮生又幾年<lb/>
　　其三<lb/>
敢效山雞惜羽毛卑栖風雨自三號湯泉夜半蓮花湧<lb/>
佛號鐘聲日未髙<lb/>
<pb n="KR4f0012_WYG_018-9b"/>
　　其四<lb/>
雞足峰頭夜雨青花冠錦臆影亭亭老莊談罷疎忩冷<lb/>
閒向山僧學聽經<lb/>
　　口占贈蘓崑生<lb/>
樓船諸將碧油幢一片降旗出九江獨有龜年卧吹笛<lb/>
暗潮打枕泣篷忩<lb/>
　　其二<lb/>
有客新經墮淚碑武昌官栁故垂垂扁舟夜半聞蘆管<lb/>
<pb n="KR4f0012_WYG_018-10a"/>
猶把當年水調吹<lb/>
　　其三<lb/>
西興哀曲夜深聞絶似南朝汪水雲回首岳侯墳下路<lb/>
亂山何處葬將軍<lb/>
　　其四<lb/>
故國傷心在寢丘蒜山北望淚交流饒他劉毅思鵝炙<lb/>
不比君今憶蔡州<hi>蘓生固始人即楚相寢丘也</hi>
　　讀史有感<lb/>
<pb n="KR4f0012_WYG_018-10b"/>
彈罷薰絃便薤歌南巡翻似為湘娥當時早命雲中駕<lb/>
誰哭蒼梧淚㸃多<lb/>
　　其二<lb/>
重壁臺前八駿蹄歌殘黄竹日輪西君王縱有長生術<lb/>
忍向瑶池不並棲<lb/>
　　其三<lb/>
昭陽甲帳影嬋娟慚愧恩深未敢前催道漢皇天上好<lb/>
從容恐殺李延年<lb/>
<pb n="KR4f0012_WYG_018-11a"/>
　　其四<lb/>
茂陵芳草惜羅裙青鳥殷勤日暮雲從此相如羞薄倖<lb/>
錦衾長守卓文君<lb/>
　　其五<lb/>
玉靶輕弓月様開六宫走動射鵰才黄山院裏長生鹿<lb/>
曾駕昭儀翠輦來<lb/>
　　其六<lb/>
為掣瓊忩九子鈴君王晨起媫妤醒長楊獵罷離宫閉<lb/>
<pb n="KR4f0012_WYG_018-11b"/>
放去天邊玉海青<lb/>
　　其七<lb/>
上林花落在芳尊不死鉛華只死恩金屋有人空老大<lb/>
任他無事拭啼痕<lb/>
　　其八<lb/>
銅雀空施六尺床玉魚銀海自茫茫不如先拂西陵枕<lb/>
扶下君王到便房<lb/>
　　為楊仲延題畫册<lb/>
<pb n="KR4f0012_WYG_018-12a"/>
歴陽山下訪潛夫指㸃雲峰入畫圖為讀劉郎㕔壁記<lb/>
過江烟雨作姑蘇<lb/>
　　偶得<lb/>
莫為髙貲畏告緡百金中産未全貧只因程鄭吹求盡<lb/>
却把黔婁作富人<lb/>
　　其二<lb/>
家居栁市匿亡逃輕俠為生舊鼔刀一自赤車收趙李<lb/>
探丸無復五陵豪<lb/>
<pb n="KR4f0012_WYG_018-12b"/>
　　其三<lb/>
金城少主欲還家油犢車輕御苑花望斷龍堆無雁字<lb/>
黑河秋水弄琵琶<lb/>
　　題畫<lb/>
澤潞千山遶訟堂江程到日海城荒王郎妙手驅名勝<lb/>
㕔壁雲生見太行<lb/>
　　其二<lb/>
八詠樓頭翠萬重使君家傍洞門松不知尺許蒼茫裏<lb/>
<pb n="KR4f0012_WYG_018-13a"/>
誰是䨇溪第一峰<lb/>
　　其三<lb/>
臺池蕭瑟故園秋庾嶺朱輪感昔游文采尚存先業廢<lb/>
紙忩風雨冩滄洲<lb/>
　　其四<lb/>
太守囊惟賣畫錢琴書長在釣魚船長官近欲知名姓<lb/>
築屋江村擬種田<lb/>
　　夜游虎丘<hi>次顧西巘侍御韻</hi>
<pb n="KR4f0012_WYG_018-13b"/>
　　　試劒石<lb/>
石破天驚出匣時中宵氣共斗牛期魚腸葬後應飛去<lb/>
神物沉埋未足竒<lb/>
　　　王珣故宅<lb/>
捨宅風流尚可追王郎别墅幾人知即今誰令桓公喜<lb/>
正是山花欲笑時<lb/>
　　　千人石<lb/>
碧樹朱欄白足僧相擕劉尹與張憑廣場月出貪趺坐<lb/>
<pb n="KR4f0012_WYG_018-14a"/>
天半風摇講院燈<lb/>
　　　顔書石刻<lb/>
魯公戈法勝呉鈎决石錐沙莫與儔火照斷碑山鬼出<lb/>
劒潭月落影悠悠<lb/>
　　　劒池<lb/>
百尺靈湫風雨氣星星照出魚腸字轆轤夜半語空中<lb/>
無人解識興亡意<lb/>
　　　可中亭<lb/>
<pb n="KR4f0012_WYG_018-14b"/>
白石參來共此心一亭矯立碧潭深松間微月窺人澹<lb/>
似識髙賢屐齒臨<lb/>
　　　悟石軒<lb/>
築居縹緲比良常有客逢僧話石廊仙佛共叅唯此石<lb/>
白蓮花發定中香<lb/>
　　　後山月黑不見<lb/>
畫燭燒來入翠微更邀微月暎清輝欲窮千里登臨眼<lb/>
笑約重游興不違<lb/>
<pb n="KR4f0012_WYG_018-15a"/>
　　戲題士女圖<lb/>
　　　一舸<lb/>
霸越亡呉計已行論功何物賞傾城西施亦有弓藏懼<lb/>
不獨䲭夷變姓名<lb/>
　　　虞兮<lb/>
千夫辟易楚重瞳仁謹居然百戰中博得美人心肯死<lb/>
項王此處是英雄<lb/>
　　　出塞<lb/>
<pb n="KR4f0012_WYG_018-15b"/>
玉關秋盡雁連天磧裏明駝路幾千夜半李陵臺上月<lb/>
可能還似漢宫圓<lb/>
　　　歸國<lb/>
董逃歌罷故園空腸斷悲笳付朔風贖得蛾眉知舊事<lb/>
好修家傳報曹公<lb/>
　　　當壚<lb/>
四壁蕭條酒數升錦江新釀玉壺氷莫教詞賦逢人買<lb/>
愁把黄金聘茂陵<lb/>
<pb n="KR4f0012_WYG_018-16a"/>
　　　墮樓<lb/>
金谷糚成愛細腰避風臺上五銖嬌身輕好向君前死<lb/>
一樹穠花到地消<lb/>
　　　奔拂<lb/>
歌舞侯門一見難侍兒何得脱長安樂昌破鏡翻新唱<lb/>
換取楊公作舊官<lb/>
　　　盗綃<lb/>
令公髙㦸妓堂開黄耳金鈴䕶緑苔博浪功成倉海使<lb/>
<pb n="KR4f0012_WYG_018-16b"/>
縁何輕為美人來<lb/>
　　　取盒<lb/>
銅雀髙懸漳水流月明飛去女諮謀何因不取田郎首<lb/>
報與官家下魏州<lb/>
　　　夢鞋<lb/>
玉釵敲斷紫鸞雛消息聲華滿帝都能致黄衫偏薄倖<lb/>
死生那得放狂夫<lb/>
　　　驪宫<lb/>
<pb n="KR4f0012_WYG_018-17a"/>
天上人間恨豈消雙星魂斷碧雲翹成都亦有支機石<lb/>
烏鵲難填萬里橋<lb/>
　　　蒲東<lb/>
背解羅襦避月明乍凉天氣為多情紅娘欲去喚鐘動<lb/>
扶起玉人釵半横<lb/>
　　題寒香勁節圖壽袁重其節母八十<lb/>
東籬漉酒泛芳樽處士傳家湛母恩傲盡霜花長不落<lb/>
籜龍風雨夜生孫<lb/>
<pb n="KR4f0012_WYG_018-17b"/>
　　烏棲曲<lb/>
沉香為笮錦為牽白玉池塘翡翠船芙蓉翻水鴛鴦浴<lb/>
盧郎今夜船中宿<lb/>
　　讀陳其年䢴江白下新詞<lb/>
漫冩新詞付管絃臨春奏妓已何年笑他狎客無才思<lb/>
破費君王十萬箋<lb/>
　　其二<lb/>
鈿轂珠簾燕子忙宫人斜畔酒徒狂阿𡡉枉奏平陳曲<lb/>
<pb n="KR4f0012_WYG_018-18a"/>
水調風流屬窈娘<lb/>
　　其三<lb/>
落日青溪載酒時靈和垂栁自絲絲沈郎莫作齊宫怨<lb/>
唱殺南朝老妓師<lb/>
　　其四<lb/>
冶習春來興未除豔情還作過江書長頭大鼻陳驚坐<lb/>
白袷諸郎總不如<lb/>
　　題思翁倣趙承㫖筆<lb/>
<pb n="KR4f0012_WYG_018-18b"/>
佘山雲接弁山遥苕霅扁舟景色饒羡殺當時兩文敏<lb/>
一般殘墨畫金焦<lb/>
　　李青城七十有六以自壽詩積閏平分已耋年之<lb/>
　　句索和余題一絶贈之<lb/>
詞家老宿號山農移得青城八九峰細數餘分添甲子<lb/>
黄楊千嵗敵喬松<lb/>
　　偶成<lb/>
關河蕭索暮雲酣流落鄉心太不堪書劒尚存君且住<lb/>
<pb n="KR4f0012_WYG_018-19a"/>
世間何物是江南<lb/>
　　題冐辟疆名姬董白小像<hi>并引</hi>
　　　夫笛步麗人出賣珠之女弟雉臯公子類側㡌<lb/>
　　　之參軍名士傾城相逢未嫁人諧嬿婉時遇漂<lb/>
　　　摇則有白下權家蕪城亂帥阮佃夫刋章置獄<lb/>
　　　髙無頼争地稱兵奔迸流離纒綿疾苦支持藥<lb/>
　　　裹慰勞覊愁苟君家免乎勿復相顧寧吾身死<lb/>
　　　耳遑恤其勞已矣夙心終焉薄命名留琬琰跡<lb/>
<pb n="KR4f0012_WYG_018-19b"/>
　　　寄丹青鳴呼鍼神繡罷寫春蚓於烏絲茶癖香<lb/>
　　　來滴秋花之紅露在軼事之流傳若此奈餘哀<lb/>
　　　之惻愴如何鏡掩鸞空絃催雁冷因君長恨發<lb/>
　　　我短歌詒以八章聊當一嘅爾<lb/>
射雉山頭一笑年相思千里草芊芊偷將樂府窺名姓<lb/>
親擊雲璈第幾仙<lb/>
　　其二<lb/>
珍珠無價玉無瑕小字貪看問妾家尋到白隄呼出見月<lb/>
<pb n="KR4f0012_WYG_018-20a"/>
明殘雪映梅花<hi>余向贈詩有今年明月長洲白之句白隄即其家也</hi>
　　其三<lb/>
鈿轂春郊鬬畫裙捲簾都道不如君白門移得絲絲栁<lb/>
黄海歸來步步雲<lb/>
　　其四<lb/>
京江話舊木蘭舟憶得郎來繋紫騮殘酒未醒驚睡起<lb/>
曲䦨無語笑凝眸<lb/>
　　其五<lb/>
<pb n="KR4f0012_WYG_018-20b"/>
青絲濯濯額黄懸巧様新糚恰自然入手三盤幾梳掠<lb/>
便擕明鏡出花前<lb/>
　　其六<lb/>
念家山破定風波郎按新詞妾唱歌恨殺南朝阮司馬<lb/>
累儂夫壻病愁多<lb/>
　　其七<lb/>
亂梳雲髻下糚樓盡室倉黄過渡頭鈿合金釵渾抛却<lb/>
髙家兵馬在揚州<lb/>
<pb n="KR4f0012_WYG_018-21a"/>
　　其八<lb/>
江城細雨碧桃村寒食東風杜宇魂欲弔薛濤憐夢斷<lb/>
墓門深更阻侯門<lb/>
　　又題董君畫扇<lb/>
過江書索扇頭詩簡得遺香起夢思金鎖澀來衣疊損<lb/>
空箱須記自開時<lb/>
　　其二<lb/>
湘君浥淚染琅玕骨細輕勻二八年半折秋風還入袖<lb/>
<pb n="KR4f0012_WYG_018-21b"/>
任他明月自團圓<lb/>
　　古意<lb/>
爭傳婺女嫁天孫纔過銀河拭淚痕但得大家千萬嵗<lb/>
此生那得恨長門<lb/>
　　其二<lb/>
荳䓻梢頭二月紅十三初入萬年宫可憐同望西陵哭<lb/>
不在分香賣履中<lb/>
　　其三<lb/>
<pb n="KR4f0012_WYG_018-22a"/>
從獵陳倉怯馬蹄玉鞍扶上却東西一經輦道生秋草<lb/>
説著長楊路總迷<lb/>
　　其四<lb/>
玉顔憔悴幾經秋薄命無言祗淚流手把定情金合子<lb/>
九原相見尚低頭<lb/>
　　其五<lb/>
銀海居然妬女津南山仍錮慎夫人君王自有他生約<lb/>
此去惟應禮玉真<lb/>
<pb n="KR4f0012_WYG_018-22b"/>
　　其六<lb/>
珍珠十斛買琵琶金谷堂深䕶絳紗掌上珊瑚憐不得<lb/>
却教移作上陽花<lb/>
　　倣唐人本事詩<lb/>
聘就蛾眉未入宫待年長罷主恩空旌旗月落松楸冷<lb/>
身在昭陵宿衞中<lb/>
　　其二<lb/>
錦袍珠絡翠兠鍪軍府居然王子侯自冩赫蹏金字表<lb/>
<pb n="KR4f0012_WYG_018-23a"/>
起居長信閤門頭<lb/>
　　其三<lb/>
藤梧秋盡瘴雲黄銅鼓天邊歸旐長逺愧木蘭身手徤<lb/>
替耶征戰在他鄉<lb/>
　　其四<lb/>
新來夫壻奏兼官下直更衣禮數寛昨日校旗初下令<lb/>
笑君不敢舉頭看<lb/>
　　題錢黍谷畫蘭<hi>為袁重其禖祝</hi>
<pb n="KR4f0012_WYG_018-23b"/>
謝家燕子鬱金堂玉樹東風遶砌長帶得宜男春鬭草<lb/>
衆中推讓杜蘭香<lb/>
　　其二<lb/>
北堂萱草戀王孫膝下含飴阿母恩錯認清郎貪卧雪<lb/>
生兒强比魏蘭根<lb/>
　　題王石谷畫<lb/>
緑樹參差倚碧天波光瀲灧尚湖船烟巒自遶王維墅<lb/>
不必重參畫裏禪<lb/>
<pb n="KR4f0012_WYG_018-24a"/>
　　其二<lb/>
初冬景物未蕭條紅葉青山色尚嬌一幅天然圖畫裏<lb/>
維摩僧寺破山橋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_018-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻十八<lb/>
</p>
<p>
</p>
  </div>
</body>
</text>
</TEI>
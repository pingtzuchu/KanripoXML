<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻三十八</head> <lb/>
    <p>
<pb n="KR4f0012_WYG_038-1a"/>
欽定四庫全書<lb/>
　梅村集巻三十八<lb/>
　　　　　　　　　　國子監祭酒呉偉業撰<lb/>
　傳<lb/>
　　謝封翁傳<lb/>
定海慈孝村人人皆稱謝封翁翁諱瀚字愛夫别號泮<lb/>
池其先有令定海者遂家焉世以孝聞能修廬墓禮村<lb/>
以是得名其墓間夜輒聞呼謈聲狀若讞决者諺為語<lb/>
<pb n="KR4f0012_WYG_038-1b"/>
曰謝家墳鬼開門元初年間毁墓石繕城闉村人以靈<lb/>
異故争畚土掩覆故謝墳封鬛至今髙丈二尺許云屢<lb/>
傳而有僉憲琛者以上饒令起家政治神明號曰謝城<lb/>
隍琛弟璵三傳而為贈叅政公大綸即翁之父也時産<lb/>
巳中落翁年十二一日見家不能炊遂縁江岸禱水神<lb/>
沙且沒踵倐大蛤數斗湧出徐囊歸得餉父母葢純孝<lb/>
所感也因謂其仲曰需青紫何時萬一吾父母枵羸至<lb/>
不及待何爾執不律吾行且逐烏兎走矣遂棄去制舉<lb/>
<pb n="KR4f0012_WYG_038-2a"/>
義脩業呉越間足繭起寸業遂稍起壹意奉父母歡仲<lb/>
即叅政公廼得卒其學成進士贈公性好晏䖏㑹嵗除<lb/>
鄰失火蕩其室亡有僦旁舍以居輒忽忽不樂翁廼收<lb/>
合煨燼慮材鳩傭落成而間燥贈公始喜然以亡樓居<lb/>
且未陽也翁偵知之復自為臿築楯栭之屬以意審靣<lb/>
已而南薰拂拂江山縈繞贈公登焉而樂樂而甚為加<lb/>
餐也叅政公既宦游萬里外翁家居養母備極情志叅<lb/>
政無内顧憂與翁沒齒友愛視曩者青紫數言始終盖<lb/>
<pb n="KR4f0012_WYG_038-2b"/>
無間云翁輕貲財排患難慕義若嗜欲里閈稱為祭酒<lb/>
已伯子泰宗既貴海廵使者及郡邑長吏争迎致翁翁<lb/>
為畫䇿輒有所興革無不砉然解者减苛徭定兵變語<lb/>
皆在誌中初翁以親命役常熟迷失路夜昏黒矣有童<lb/>
子導至邸舍忽不見渡福山遇颶風海船將覆翁見帆<lb/>
柱脱急呼篙師理之遂得免又嘗癉瘍生於背有客過<lb/>
門手和蠟礬為丸竟去不受謝其隱報類如此謂非慈<lb/>
孝所致哉翁故五子鄞人為余言慈孝村有謝伯子者<lb/>
<pb n="KR4f0012_WYG_038-3a"/>
以進士出漳浦之門今隱居教授所著書且萬言時念<lb/>
家國師友之故輒發聲讀讀罷輒泣而骯髒無憀一發<lb/>
洩之於酒酒故不醉即泰宗也余慕其名而亡由見其<lb/>
季泰交以明經對䇿第一卒業北雍文辭卓犖余摸索<lb/>
喜甚以冠其軍及來謁余傫然篤行儒者也乃為慈孝<lb/>
村八十三翁立傳焉<lb/>
國史氏曰余為謝封翁傳傳不詳其他重稱慈孝村者<lb/>
葢著所本也語云不知其父視其子余門下士泰交為<lb/>
<pb n="KR4f0012_WYG_038-3b"/>
其父請傳跪門外者三日每見輒蒲伏堦前流涕不能<lb/>
起於呼至性感動即若翁可知矣<lb/>
　　志衍傳<lb/>
志衍諱繼善姓呉氏志衍其字也予年十四識志衍志<lb/>
衍長於予三嵗兩人深相得又六年而人撫純祐相與<lb/>
砥礪為文章人撫志衍與予同魁庚午一經而純祐未<lb/>
十年成進士里中稱科名者推呉氏云當是時天如師<lb/>
以古學振東南海内能文家聞其風者靡然而至予羸<lb/>
<pb n="KR4f0012_WYG_038-4a"/>
病不能數對客過志衍則人人自得也志衍博聞辨智<lb/>
風流警速於書一覽輒記下筆灑灑數千言家本春秋<lb/>
治三傳通史漢諸大家繼又出入齊梁工詩歌善尺牘<lb/>
尤愛圖繪有元人風下至摴蒱陸博彈琴蹴踘無不畢<lb/>
解性好客日具數人饌賔至者無貴賤必與均每三爵<lb/>
之後詞辯鋒起雜以諧謔輒屈其坐人予口不識杯鐺<lb/>
同其醉醒而志衍白擲劇飲與人决度不勝不止岸幘<lb/>
笑詠酣飲絶呌以為常生平負志節急人患難其成進<lb/>
<pb n="KR4f0012_WYG_038-4b"/>
士也㑹里中兒刋章告密天如師為所搆勢張甚志衍<lb/>
鋭身為營救卒以免大司馬鄴仙馮公聞而嚴重之願<lb/>
與交已得慈谿令司馬其邑人益相為引重而長安名<lb/>
公卿争揖志衍矣母夫人䘮未之任家居侍太公疾視<lb/>
湯藥浣厠牏衣不解帶者數十日哭泣䘮葬備物盡志<lb/>
人稱曰孝事長兄待二弟友愛無間言伉爽曠逹耻為<lb/>
小節苛禮而父黨造門必躡履問起居中表故舊及所<lb/>
游門下士一旦請緩急未嘗以不足為解而無纎毫得<lb/>
<pb n="KR4f0012_WYG_038-5a"/>
色家世素髙貲坐是析箸假貸累千金意豁如也嘗游<lb/>
黄山凌躡險絶同游者不能從焉雅自負彊濟謂可就<lb/>
功業慨然曰今天下將亂大丈夫習勞苦任艱難為國<lb/>
家驅馳奔走有如此游矣而其後乃得蜀之成都成都<lb/>
在萬里外又荆襄䧟沒江鄂道斷賔客逡廵勸少留志<lb/>
衍曰吾既受成命矣人臣守官其敢以利害辭且今日<lb/>
何樂土之有志衍雖勇於蜀游乎顧置酒張樂召所與<lb/>
游人人道别雖握手極笑語而獨坐凝視椎床彈指或<lb/>
<pb n="KR4f0012_WYG_038-5b"/>
親故問之則浮大白引滿欷歔不復言既上道復改塗<lb/>
出宜春道酉陽渉黔江而入蜀即日啓蜀王請發帑金<lb/>
為傋禦計當時蜀事已棘而藩府金繒積者數百萬王<lb/>
恡不應則貽予書曰事不可為予必死於此詞甚酸愴<lb/>
云居五六月蜀問至成都䧟予中夜蹶起曰志衍死矣<lb/>
欲為位哭行自念盡室西川豈無一自脱得報親戚者<lb/>
越三年其弟事衍徒跣萬里望家而哭曰吾兄以甲申<lb/>
十一月二十五日遇害罵不絶口賊臠而割之一門四<lb/>
<pb n="KR4f0012_WYG_038-6a"/>
十餘人同日併命嗟乎何其酷也當夫燕京已沒烈皇<lb/>
帝崩問已至志衍慟哭上書即藩邸亦心動而文武大<lb/>
吏無一人肯辦賊劒門䕫峽諸險皆已失守而後驅數<lb/>
千之卒阻五丈之城以當百萬之強冦雖智勇無所施<lb/>
䕶親藩竄山谷屏迹蠻獠間可以圖全而志衍喋血自<lb/>
誓與此城為存亡終至骨肉葅醢妻兒横分以報所受<lb/>
豈不難哉初純祜之在永嘉也書問阻絶而事衍聞東<lb/>
南大亂亦長慟恐至則無歸及兩人先後到里門問宗<lb/>
<pb n="KR4f0012_WYG_038-6b"/>
人親戚尚無恙予向謂志衍即尚存勢不能自㧞今見<lb/>
兩兄弟流離辛苦終得相見抱持痛哭而志衍獨不幸<lb/>
以死死者人所不免而家室同盡齠穉無遺并其斷骸<lb/>
殘骼不得一官之土故哭其䘮者為尤痛焉嗟呼志衍<lb/>
之入蜀也天如師已前後未一嵗而司馬馮公亦亡平<lb/>
昔志衍所與游零落殆盡禍與志衍同者亦比比而是<lb/>
也其宜死而不死如予與人撫則又窮愁疾病所去志<lb/>
衍者幾何而今日猶哭吾志衍志衍亦可以無憾矣志<lb/>
<pb n="KR4f0012_WYG_038-7a"/>
衍有子曰孫慈賊將憐而匿之後亦遇害純祜經紀其<lb/>
兄䘮以少子某為之後志衍之死也友人季曽貫與同<lb/>
難其族人名漢者逸出城箭及之顛而殞家人五郎者<lb/>
免矣奮曰吾主與主母死矣義不忍獨生乃慷慨罵詈<lb/>
而盡於主側嗚呼是皆可書也<lb/>
　　柳敬亭傳<lb/>
柳敬亭者揚州之泰州人葢曹姓年十五獷悍無頼名<lb/>
已在捕中走之盱眙困甚挾稗官一冊非所習也耳剽<lb/>
<pb n="KR4f0012_WYG_038-7b"/>
久妄以其意抵掌盱𣅿市則已傾其市人好博所得亦<lb/>
縁手盡有老人日為醵百錢從寄食久之過江休大柳<lb/>
下生攀條泫然已撫其樹顧同行數十人曰嘻吾今氏<lb/>
柳矣聞者以生多端或大笑以去後二十年金陵有善<lb/>
談論柳生衣冠懐之輻輳門車嘗接轂所到坐中皆驚<lb/>
有識之者此固嚮年過江時休樹下者也柳生之技其<lb/>
先後江湖間者廣陵張樵陳思姑蘇呉逸與柳生四人<lb/>
者各名其家柳生獨以能著或問生何師生曰吾無師<lb/>
<pb n="KR4f0012_WYG_038-8a"/>
也吾之師乃儒者雲間莫君後光莫君言之曰夫演義<lb/>
雖小技其以辨性情考方俗形容萬類不與儒者異道<lb/>
故取之欲其肆中之欲其㣲促而赴之欲其迅舒而繹<lb/>
之欲其安進而止之欲其留整而歸之欲其潔非天下<lb/>
至精者其孰與於斯矣柳生廼退就舍養氣定詞審音<lb/>
辨物以為揣摩期月而後請莫君莫君曰子之説未也<lb/>
聞子説者驩咍嗢噱是得子之易也又期月曰子之説<lb/>
幾矣聞子説者危坐變色毛髮盡悚舌撟然不能下又<lb/>
<pb n="KR4f0012_WYG_038-8b"/>
期月莫君望見驚起曰子得之矣目之所視手之所倚<lb/>
足之所跂言未發而哀樂具乎其前此説之全矣於是<lb/>
聼者儻然若有見焉其竟也卹然若有亡焉莫君曰雖<lb/>
以行天下莫能難也已而柳生辭去之揚州之杭之呉<lb/>
呉最久之金陵所至與其豪長者相結人人暱就生其<lb/>
處已也雖甚卑賤必折節下之即通顯敖弄無所詘與<lb/>
人談初不甚諧謔徐舉一徃事相酬答澹辭雅對一坐<lb/>
傾靡諸公以此重之亦不盡以其技彊也當是時士大<lb/>
<pb n="KR4f0012_WYG_038-9a"/>
夫避冦南下僑金陵者萬家大司馬呉橋范公以憂兵<lb/>
開府名好士相國何文端闔門避造請兩家引生為上<lb/>
客客有謂生者曰方海内無事生所談皆豪猾大俠草<lb/>
澤亡命吾等聞之笑謂必無是乃公故善誕耳孰圖今<lb/>
日不幸竟親見之乎生聞其語慨然屬與呉人張燕筑<lb/>
沈公憲俱張沈以歌生以談三人者酒酣悲吟擊節意<lb/>
悽愴傷懐凡北人流離在南者聞之無不流涕未幾而<lb/>
有左兵之事左兵者寜南伯良玉軍譟而南尋奉詔守<lb/>
<pb n="KR4f0012_WYG_038-9b"/>
楚駐皖城待發守皖者杜將軍𢎞域於生為故人寜南<lb/>
嘗奏酒思得一異客杜既已洩之矣㑹兩人用軍事不<lb/>
相中念非生莫可解者乃檄生至進之左以為此天下<lb/>
辯士欲以觀其能帳下用長刀遮客引就席坐客咸震<lb/>
慴失次生拜訖索酒詼啁諧笑旁若無人者左大驚自<lb/>
以為得生晩也居數日左沉吟不樂熟視生曰生揣我<lb/>
何念生曰得毋以亡卒入皖而杜將軍不法治之乎左<lb/>
曰然生曰此非有君侯令杜將軍不敢以專也生請啣<lb/>
<pb n="KR4f0012_WYG_038-10a"/>
命矣馳一騎入杜將軍軍中斬數人乃定左幕府多儒<lb/>
生所為文檄不甚中窽㑹生故不知書口畫便宜輒合<lb/>
左起卒伍少孤貧與母相失請貤封不能得其姓泪承<lb/>
睫不止生曰君侯不聞天子賜姓事乎此吾説書中故<lb/>
實也大喜立具奏左武人即以為知古今識大體矣阮<lb/>
司馬大鋮生舊識也與左郄而新用事生還南中請左<lb/>
曰見阮云何左無文書即令口報阮以捐棄故嫌圖國<lb/>
事於司馬也生歸對如寜南指且約結還報及聞坂磯<lb/>
<pb n="KR4f0012_WYG_038-10b"/>
築城則頓足曰此示西備疑必起矣後果如其慮焉左<lb/>
䘮過龍江關生祠哭已有迎且拜拜不肯起者則其愛<lb/>
將陳秀也秀嘗有急生活之具為予言救秀狀始左病<lb/>
多恚怒而秀所犯重且必死生莫得榰梧乃設之以事<lb/>
曰今日飲酒不樂君侯有竒物玩好請一觀可乎左曰<lb/>
甚善出所畫已像二其一關隴破賊圖也覽鏡自照嘆<lb/>
曰良玉天下徤兒也而今衰指其次曰吾破賊後將入<lb/>
山此圖所以志也見衲而杖者數童子從其負瓢笠且<lb/>
<pb n="KR4f0012_WYG_038-11a"/>
近則秀也生佯不省而徐睨為誰左語之且告其罪生<lb/>
曰若負恩當死顧君侯以親信即入山且令自從而殺<lb/>
之即此圖為不全矣左頷之其善用權譎為人排患觧<lb/>
紛率類此初生從武昌歸以客將新道軍所來朝貴皆<lb/>
傾動顧自安舊節起居故人無所改逮江上之變生所<lb/>
携及留軍中者亡散累千金再貧困而意氣自如或問<lb/>
之曰吾在旴𣅿市上時夜寒藉束藁卧屝履踵决行雨<lb/>
雪中竊不自料以至於此今雖復落尚足為生且有吾<lb/>
<pb n="KR4f0012_WYG_038-11b"/>
技在寜渠憂貧乎廼復來呉中每被酒嘗為人説故寜<lb/>
南時事則欷歔灑泣既在軍中久其所談益習而無聊<lb/>
不平之氣無所用益發之於書故晩節尤進云<lb/>
舊史氏曰予從金陵識柳生同時有楊生季蘅故醫也<lb/>
亦客於左奏攝武昌守拜為真左因彊柳生以官笑弗<lb/>
就也楊今去官仍故業在南中亦縱横士與予善<lb/>
　　張南垣傳<lb/>
張南垣名漣南垣其字華亭人徙秀州又為秀州人少<lb/>
<pb n="KR4f0012_WYG_038-12a"/>
學画好寫人像兼通山水遂以其意壘石故他藝不甚<lb/>
著其壘石最工在他人為之莫能及也百餘年來為此<lb/>
技者類學嶄巖嵌特好事之家羅取一二異石標之曰<lb/>
峰皆從他邑輦致决城闉壊道路人牛喘汗僅而得至<lb/>
絡以巨絙錮以鐵汁刑牲下拜劖顔刻字鈎填空青穹<lb/>
窿巖巖若在喬嶽其難也如此而其旁又架危梁梯鳥<lb/>
道游之者鈎巾棘履拾級數折傴僂入深洞捫壁投罅<lb/>
瞪盻駭栗南垣過而笑曰是豈知為山者耶今夫羣峰<lb/>
<pb n="KR4f0012_WYG_038-12b"/>
造天深巖蔽日此夫造物神靈之所為非人力可得而<lb/>
致也况其地輒跨數百里而吾以盈丈之址五尺之溝<lb/>
尤而効之何異市人摶土以欺兒童哉惟夫平岡小坂<lb/>
陵阜陂陁板築之功可計日以就然後錯之以石碁置<lb/>
其間繚以短垣翳以宻篠若似乎竒峰絶嶂纍纍乎墻<lb/>
外而人或見之也其石脉之所奔注伏而起突而怒為<lb/>
獅蹲為獸攫口鼻含呀牙錯距躍决林莾犯軒楹而不<lb/>
去若似乎䖏大山之麓截谿斷谷私此數石者為吾有<lb/>
<pb n="KR4f0012_WYG_038-13a"/>
也方塘石洫易以曲岸廻沙邃闥雕楹改為青扉白屋<lb/>
樹取其不凋者松杉檜栝雜植成林石取其易致者太<lb/>
湖堯峰隨宜布置有林泉之美無登頓之勞不亦可乎<lb/>
華亭董宗伯𤣥宰陳徴君仲醇亟稱之曰江南諸山土<lb/>
中戴石黄一峰呉仲圭常言之此知夫画脉者也羣公<lb/>
交書走幣歳無慮數十家有不能應者用為大恨顧一<lb/>
見君驚喜歡笑如初君為人肥而短黒性滑稽好舉里<lb/>
巷諧媟以為撫掌之資或陳語舊聞反以此受人啁弄<lb/>
<pb n="KR4f0012_WYG_038-13b"/>
亦不顧也與人交好談人之善不擇髙下能安異同以<lb/>
此游於江南諸郡者五十餘年自華亭秀州外於白門<lb/>
於金沙於海虞於婁東於鹿城所過必數月其所為園<lb/>
則李工部之横雲虞觀察之預園王奉常之樂郊皆備<lb/>
極竒巧與呉吏部之竹亭為最著經營粉本高下濃淡<lb/>
早有成法初立土山樹木未添巖壑已具隨皴隨改烟<lb/>
雲渲染補入無痕即一花一竹疏宻欹斜妙得俯仰山<lb/>
未成先思着屋屋未就又思其中之所施設牕櫺几榻<lb/>
<pb n="KR4f0012_WYG_038-14a"/>
不事雕餙雅合自然主人解事者君不受促迫次第結<lb/>
構其或任情自用不得已骫骳曲隨後有過者輒歎惜<lb/>
曰此必非南垣意也君為此技既久土石草木咸能識<lb/>
其性情每創手之日亂石林立或卧或倚君躊躇四顧<lb/>
正勢側峰横支䜿理皆黙識在心借成衆手常髙坐一<lb/>
室與客談笑呼役夫曰某樹下某石可置某處目不轉<lb/>
視手不再指若金在冶不假斧鑿甚至施竿結頂懸而<lb/>
下縋尺寸勿爽觀者以此服其能矣人有學其數者以<lb/>
<pb n="KR4f0012_WYG_038-14b"/>
為曲折變化此君生平之所長盡其心力以求彷彿初<lb/>
見或似久觀輒非而君獨規模大勢使人於數日之内<lb/>
尋丈之間落落難合及其既就則天墮地出得未曽有<lb/>
曽於友人齋前作荆關老筆對跱平磩已過五旬不作<lb/>
一折忽於其顛將數石盤互得勢則全體飛動蒼然不<lb/>
羣所謂他人為之莫能及者葢以此也君有四子能傳<lb/>
父術晩歳辭涿鹿相國之聘遣其仲子行退老於鴛湖<lb/>
之側結廬三楹余過之謂余曰自吾以此術游江以南<lb/>
<pb n="KR4f0012_WYG_038-15a"/>
也數十年來名園别墅易其故主者比比是矣蕩於兵<lb/>
火沒於荆榛竒花異石他人輦取以去吾仍為之營置<lb/>
者輒數見焉吾懼石之不足留吾名而欲得子文以傳<lb/>
之也余曰柳宗元為梓人傳謂有得於經國治民之㫖<lb/>
今觀張君之術雖庖丁解牛公輸刻鵠無以復過其藝<lb/>
而合於道者歟君子不作無益穿池築臺春秋所戒而<lb/>
王公貴人歌舞般樂侈欲傷財獨此為耳目之觀稍有<lb/>
合於清浄且張君因深就髙合自然惜人力此學愚公<lb/>
<pb n="KR4f0012_WYG_038-15b"/>
之術而變焉者也其可傳也已作張南垣傳<lb/>
　　登封三節婦傳<lb/>
河南登封焦氏有三節婦曰周氏曰楊氏牛氏周氏者<lb/>
太僕寺少卿與嵩公次子文學<hi>闕</hi>　之妻也文學早死<lb/>
孺人與側室李氏皆有遺腹免身皆男孺人曰吾之不<lb/>
蚤從地下者此爾今天幸俱有子吾將下報吾夫太僕<lb/>
公固止之亡何李以病逝孺人乃抱其孤泣曰天乎吾<lb/>
兩兒恐不能俱全若此子失所鬼而有知問李氏孤何<lb/>
<pb n="KR4f0012_WYG_038-16a"/>
在則將奚辭以對遂擇里媪乳已子而親抱李氏孤乳<lb/>
之太僕為仰天出涕曰人情莫不愛其子此古人所難<lb/>
吾媳婦能行之兒為不亡矣後二十年登封縣民有具<lb/>
節母事上直指使者使者為請<lb/>
天子下其奏錫封表閭歲給餼米<hi>闕</hi>石河南人皆嘆息<lb/>
曰周太君撫兩孤成立以膺此寵也葢自文學歿二十<lb/>
年而孺人始以節孝顯於朝又<hi>闕</hi>年而孺人沒沒後<hi>闕</hi>
年而登封䧟於冦其以節死者為焦家婦楊氏牛氏河<lb/>
<pb n="KR4f0012_WYG_038-16b"/>
南人復皆嘆息曰㣲周太君之教不及此楊氏者焦君<lb/>
陽長之婦周藩儀賔四聰公之女也既歸陽長君事姑<lb/>
最恭謹而讀書識大體嘗手列女傳一編與姒牛氏講<lb/>
貫義㫖悉通曉登封既圍急孺人知不免紉其中外衣<lb/>
以自固拜辭太君木主將引决侍婢止之曰吾城前受<lb/>
圍匝月不下今尚兾萬一得全且郎君不在主君旦暮<lb/>
城守盍俟休沐時一謀之乎楊孺人叱之曰吾奉先姑<lb/>
教訓若不死何靣目見地下且玷太僕家風乎乃約牛<lb/>
<pb n="KR4f0012_WYG_038-17a"/>
氏同死指梧下井曰此吾兩人畢命處也卒俱死<lb/>
呉偉業曰予之中州嘗望見嵩嶽云其下必多偉人鉅<lb/>
卿負竒節立志槩者今觀焦太僕齟齬江陵屢躓復振<lb/>
一門之内男清女貞周太君有鳲鳩之仁柏舟之節而<lb/>
兩烈婦捐生殉義立志較然豈山川之氣賦禀有素耶<lb/>
抑門内之訓浸漬涵育使然也初陽長走京師乞名公<lb/>
卿歌詠太君之節聞於天下可謂甚孝今兩烈婦之殉<lb/>
也適㑹搶攘無所表章以顯當世然觀陽長悼亡詩音<lb/>
<pb n="KR4f0012_WYG_038-17b"/>
節悲苦屬和者無不泣下嗚呼若兩節婦者誠無愧於<lb/>
其姑矣故婁東舊史氏為合傳焉<lb/>
　　施太夫人傳<lb/>
秦與施晉陽之望姓秦自方伯公以下先後通顯而施<lb/>
太僕為名卿方伯公三傳為文學水菴公太僕以季女<lb/>
女之予同年今令清江大音所自出也禮為人後者為<lb/>
之子歸為人後者為之子婦其以支子出為支子後婦<lb/>
姒婦也支子入為大宗後婦冢婦也詩曰于以奠之宗<lb/>
<pb n="KR4f0012_WYG_038-18a"/>
室牗下誰其尸之有齊季女女子之嫁也教成之祭尚<lb/>
於大宗而况於從夫乎太夫人自太僕公曰吾季女自<lb/>
秦龍槐公曰吾冢婦文學為徴仕公次子嗣於龍槐筐<lb/>
筥錡釡實先族人諸姑伯姊視我婦禮太夫人之䖏此<lb/>
也葢難太夫人歸秦氏時龍槐公已前死新遭談孺人<lb/>
䘮踰年而成禮又以哭徴仕公髽而當戸用佐哀泣一<lb/>
年之中兩見素冠太夫人不既䠞已乎既而視服膳迎<lb/>
顔㫖娩婉聼順以事呉孺人陳太孺人曰吾遭二䘮而<lb/>
<pb n="KR4f0012_WYG_038-18b"/>
事一姑其敢弗力吾不獲行冢婦禮而行冢孫婦禮猶<lb/>
余幸也已文學公好書多雅游皆海内知名士太夫人<lb/>
為脩脡具議酒食佐讀不輟書皆諳誦通大義相論難<lb/>
顧文學公體素羸不勝其志氣嘗勸以毋汲汲太自苦<lb/>
文學公好施不問貲算輒為治絲縠計生産給衆指執<lb/>
作曰吾教儉且佐治也已文學公中奪夫人傷之垂絶<lb/>
欲以死殉復重自抑以撫藐孤訖於成立服無華髢無<lb/>
飾發言則涕曰汝父無年嗛於一第汝其無荒於業以<lb/>
<pb n="KR4f0012_WYG_038-19a"/>
繼汝父之志乎庚午大音舉於鄉越六年成進士得官<lb/>
清江而太夫人已前殁嗟乎何太君之集於荼蓼也太<lb/>
公以名公卿女入門下車就位縞泣一年而哭談孺人<lb/>
又一年而哭徴仕公又四年而哭陳太孺人又九年而<lb/>
哭呉孺人文學公棘人欒欒夫婦未嘗見齒以至於亡<lb/>
焉文學公即世太君以一婦人抱弱子長者數歲少者<lb/>
不過五月㷀㷀二十餘年始得大音之一遇又不二年<lb/>
而卒不見其成進士嗚呼憂樂之際何其遠哉太君為<lb/>
<pb n="KR4f0012_WYG_038-19b"/>
女者十五年為婦者十六年為母者二十六年其為女<lb/>
也柔懿為則其為婦也貞順有禮其為母也敬儉弗忘<lb/>
語曰斥鹵無松柏又曰雲出於山而雨其山大音之恂<lb/>
恂忠孝非有得母氏之教乎噫是可紀也已<lb/>
　<lb/>
　<lb/>
　<lb/>
　梅村集巻三十八<lb/>
</p>
<p>
</p>
  </div>
</body>
</text>
</TEI>
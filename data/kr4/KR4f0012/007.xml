<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻七</head> <lb/>
    <p>
<pb n="KR4f0012_WYG_007-1a"/>
欽定四庫全書<lb/>
　梅村集巻七<lb/>
　　　　　　　　　　國子監祭酒吳偉業撰<lb/>
　七言古詩四<lb/>
　　曇陽觀訪文學博介石兼讀蒼雪師舊跡有感<lb/>
先生頭白髪垂耳博士無官家萬里講席漂零笠澤雲<lb/>
鄉心斷絶昆明水南來道者為蒼公説經如虎詩如龍<lb/>
大渡河頭洗白足一枝楖栗棲中峰與君相見砉然笑<lb/>
<pb n="KR4f0012_WYG_007-1b"/>
石床對語覊愁空故園西境接身毒雪山照耀流沙通<lb/>
神僧大儒却並出雕題乆矣漸華風嗚呼銅鼓鳴莊蹻<lb/>
起青草湖邊築營壘金馬碧雞悵已矣人言堯幽囚或<lb/>
言舜野死目斷蒼梧淚不止吾州城南祠仙子窈窕丹<lb/>
青映圖史玉棺上天人不見遺骨千年蛻于此先生結<lb/>
茅居其傍歸不歸兮思故鄉盡道長沙軍已得滇池王<lb/>
伏波南下開夜郎烏㸑孤城猶屈强青蛉絶塞終㣲茫<lb/>
忽得山中書蒼公早化去支遁經臺樹隕花文翁書屋<lb/>
<pb n="KR4f0012_WYG_007-2a"/>
風飄絮噫嘻乎悲哉香象歸何處杜宇啼偏哀月明夢<lb/>
落桄榔臺丈夫行年已七十天涯戎馬知何日㸃蒼青<lb/>
洱海白道路雖開亦無及<lb/>
　　贈陸生<lb/>
陸生得名三十年布衣好客囊無錢尚書墓道千章樹<lb/>
處士江邨二頃田京華浪跡非長計賣藥求名總游戲<lb/>
習俗誰容我棄捐才名苦受人招致古來權要嗜奔走<lb/>
巧借髙賢謝多口古來貧賤難自持一飡誤䘮生平守<lb/>
<pb n="KR4f0012_WYG_007-2b"/>
陸生落落真吾流行年五十今何求好將輕俠藏亡命<lb/>
耻把文章謁貴游丈夫肻用他途進相逢誤喜知名姓<lb/>
狡獪原來逹士心棲遲不免文人病黄金白璧誰家子<lb/>
見人盡道當如此銅山一旦拉然崩却笑黔婁此中死<lb/>
嗟君時命劇可憐蜚語牽連竟配邊木葉山頭悲夜夜<lb/>
春申浦上望年年江花江月歸何處燕子鶯兒等飄絮<lb/>
紅豆啼殘曲裏聲白楊哭斷齋前樹屈指鄉園筍蕨肥<lb/>
南烹置酒夢依稀蓴鱸正美書堪寄燈火將殘淚獨揮<lb/>
<pb n="KR4f0012_WYG_007-3a"/>
君不見鴻都買第歸來客駟馬軒車胡辟易西園論價<lb/>
喜誰知東觀掄文矜莫及從他羅隠與方干不比如君<lb/>
行路難只有一篇思舊賦江關蕭瑟幾人看<lb/>
　　吾谷行<lb/>
吾谷千章萬章木挿石緣溪秀林麓中有雙株向背生<lb/>
並幹交柯互蟠曲一株夭矯面東風上拂青雲宿黄鵠<lb/>
黄鵠引吭鳴一聲響入瑶花飛簌簌一株偃蹇踞隂崖<lb/>
半死半生遭屈辱雷劈燒痕翠鬛焦雨垂漏滴蒼皮縮<lb/>
<pb n="KR4f0012_WYG_007-3b"/>
泥崩石斷迸枯根䑕竄蟲穿隠空腹行人過此盡彷徨<lb/>
日暮驅車不能速前山路轉相公墳宰木參差亂入雲<lb/>
枝上子規啼碧血道旁少婦泣羅裙羅裙碧血招魂哭<lb/>
寡鵠覊雌不忍聞同伴幾家逢下淚羨他夫壻尚從軍<lb/>
可憐吾谷天邊樹猶有相逢斷腸處得免倉黄剪伐愁<lb/>
敢辭漂泊風霜懼木葉山頭雪正飛行人十月遼陽戍<lb/>
兄在長安弟玉關摘葉攀條不能去昨宵有客大都來<lb/>
傳道<lb/>
<pb n="KR4f0012_WYG_007-4a"/>
君王幸漸臺便殿含毫題<lb/>
詔溼閤門走馬報花開宫槐聽取從官詠御栁催成應<lb/>
制才定有春風到吾谷故園不用憂樵牧雖遇彫枯墜<lb/>
葉黄恰逢滋茂攢條綠由來榮落總何常莫向千門羡<lb/>
楝梁君不見庾信傷心枯樹賦縱吟風月是他鄉<lb/>
　　圓圓曲<lb/>
鼎湖當日棄人間破敵收京下玉關慟哭六軍俱縞素<lb/>
衝冠一怒為紅顔紅顔流落非吾戀逆賊天亡自荒讌<lb/>
<pb n="KR4f0012_WYG_007-4b"/>
電埽黄巾定黑山哭罷君親再相見相見初經田竇家<lb/>
侯門歌舞出如花許將戚里箜篌伎等取將軍油壁車<lb/>
家本姑蘇浣花里圓圓小字嬌羅綺夢向夫差苑裏游<lb/>
宫娥擁入君王起前身合是採蓮人門前一片横塘水<lb/>
横塘雙槳去如飛何處豪家强載歸此際豈知非薄命<lb/>
此時只有淚沾衣薰天意氣連宫掖明眸皓齒無人惜<lb/>
奪歸永巷閉良家教就新聲傾坐客坐客飛觴紅日暮<lb/>
一曲哀絃向誰訴白晳通侯最少年揀取花枝屢迴顧<lb/>
<pb n="KR4f0012_WYG_007-5a"/>
早擕嬌鳥出樊籠待得銀河幾時渡恨殺軍書底死催<lb/>
苦留後約將人誤相約恩深相見難一朝蟻賊滿長安<lb/>
可憐思婦樓頭栁認作天邊粉絮看遍索綠珠圍内第<lb/>
强呼綘樹出雕欄若非壯士全師勝爭得蛾眉匹馬還<lb/>
蛾眉馬上傳呼進雲鬟不整驚魂定蠟炬迎來在戰塲<lb/>
啼粧滿面殘紅印專征簫鼓向秦川金牛道上車千乘<lb/>
斜谷雲深起畵樓散關月落開粧鏡傳來消息滿江鄉<lb/>
烏桕紅經十度霜教曲妓師憐尚在浣紗女伴憶同行<lb/>
<pb n="KR4f0012_WYG_007-5b"/>
舊巢共是銜泥燕飛上枝頭變鳳皇長向尊前悲老大<lb/>
有人夫壻擅侯王當時祗受聲名累貴戚名豪競延致<lb/>
一斛明珠萬斛愁關山漂泊腰肢細錯怨狂風颺落花<lb/>
無邊春色來天地嘗聞傾國與傾城飜使周郎受重名<lb/>
妻子豈應關大計英雄無奈是多情全家白骨成灰土<lb/>
一代紅粧照汗青君不見舘娃初起鴛鴦宿越女如花<lb/>
看不足香逕塵生鳥自啼屧廊人去苔空綠換羽移宫<lb/>
萬里愁珠歌翠舞古梁州為君别唱吳宫曲漢水東南<lb/>
<pb n="KR4f0012_WYG_007-6a"/>
日夜流<lb/>
　　送杜大于皇從婁東往武林兼簡曹司農秋岳范<lb/>
　　僉事正<lb/>
五月江村客行曉僮無朝餔馬無草路穿槐栁到柴門<lb/>
滿架藤花屋灑掃與君相别定何年一見嗟余頭白早<lb/>
東鄰濁酒賖未到盤格麄疎具梨棗莫怪貧家一飯難<lb/>
主人長饑客不飽解囊示我金焦詩四壁波濤驚欲倒<lb/>
一氣元音接混茫想落千峰入飛鳥近來此地擅時譽<lb/>
<pb n="KR4f0012_WYG_007-6b"/>
粉飾開元與天寶我把耒鋤倦唱酬恥畵蛾眉鬬工巧<lb/>
看君爽氣出江山始悔從前作詩少海内悠悠識者誰<lb/>
汝有平生故人好副相猶然卧茂陵侍郎已是歸嶺表<lb/>
况逢少伯共登臨西子湖頭月皎皎人生貧賤何足悲<lb/>
縱酒髙歌白雲杳勝絶容留我輩狂劫灰燒盡雷峰小<lb/>
落落窮途感快游愧我菰蘆色枯槁佳句流傳遍世間<lb/>
寄書早慰江潭老<lb/>
　　悲歌贈吳季子<hi>松陵人字漢槎</hi>
<pb n="KR4f0012_WYG_007-7a"/>
人生千里與萬里黯然銷魂别而已君獨何為至於此<lb/>
山非山兮水非水生非生兮死非死十三學經并學史<lb/>
生在江南長紈綺詞賦翩翩衆莫比白璧青蠅見排抵<lb/>
一朝束縳去上書難自理絶塞千山斷行李送吏淚不<lb/>
止流人復何倚彼尚愁不歸我行定已矣八月龍沙雪<lb/>
花起槖駝垂腰馬没耳白骨磑磑經戰壘黑河無船渡<lb/>
者幾前憂猛虎後蒼兕土穴偷生若螻蟻大魚如山不<lb/>
見尾張鬛為風沫為雨日月倒行入海底白晝相逢半<lb/>
<pb n="KR4f0012_WYG_007-7b"/>
人鬼噫嘻乎悲哉生男聰明慎勿喜倉頡夜哭良有以<lb/>
受患祗從讀書始君不見吳季子<lb/>
　　織婦詞<lb/>
黄繭繰絲不成匹停梭倚柱空太息少時織綺貢尚方<lb/>
官家曾給千金直孔雀蒲桃新様改異䌰竒文不遑識<lb/>
桑枝漸枯蠶已老中使南來催作早齊紈魯縞車班班<lb/>
西出玉關賤如草黄龍袱子紫槖駝千箱萬疊奈爾何<lb/>
　　贈穆大苑先<hi>從汝寧確山歸確山余兄純祜治也</hi>
<pb n="KR4f0012_WYG_007-8a"/>
穆生同學今頭白讀書不遇長為客亂離諸子互升沉<lb/>
共樂同愁不相失出入知交三十年江山幾處供游歴<lb/>
氶平初謁武夷君荔支日啖過三百兵火桐江遇故人<lb/>
釣臺長嘯凌千尺身軀雖小酒腸寛坦腹鄉村話疇昔<lb/>
訪友新年到蔡州淮西風浪使人愁峭帆直下雙崖險<lb/>
竒石横空衆水流泊口斷磯傳禹跡山根雷雨鎻獮猴<lb/>
舍舟别取中都道寢廟高原陵樹秋定有風雲歸大澤<lb/>
不堪弓劍弔荒丘仰天太息頻搔首失脚倒墮烏犍牛<lb/>
<pb n="KR4f0012_WYG_007-8b"/>
偶來帝鄉折左臂吾苦何足關封侯丈夫落落誇徒步<lb/>
芒鞋踏遍天涯路中原極目滿蓬蒿海内於今信多故<lb/>
萬事無如散誕游一官必受覊棲誤傷心憔悴朗陵侯<lb/>
征蹄奔命無朝暮身親芻秣養驊騮供頓三軍尚嗔怒<lb/>
赤日黄埃伏道旁鞭梢拂面將誰訴故舊窮途識苦辛<lb/>
掉頭舉世寧相顧嗚呼汝南風俗天下稀死生然諾終<lb/>
難移相逢應自有竒士客中可以談心期君行千里狥<lb/>
友急此意豈得無人知<lb/>
<pb n="KR4f0012_WYG_007-9a"/>
　　遣悶<lb/>
秋風泠泠蛩唧唧中夜起坐長太息我初避兵去城邑<lb/>
田野相逢半親識扁舟遇雨烟村出白版溪門主人立<lb/>
雞黍開尊笑延入手持釣竿前拜揖十載鄉園變蕭瑟<lb/>
父老誅求窮到骨一朝戎馬生倉卒婦人抱子草間匿<lb/>
津亭無船渡不得仰視烏鵲營其巢天邊矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>猶能逃<lb/>
我獨何為委蓬蒿搔首回望明星髙<lb/>
　　其二<lb/>
<pb n="KR4f0012_WYG_007-9b"/>
雞既鳴矣升高堂問我消息來何方欲語不語心彷徨<lb/>
當年奔走雖茫茫兩親筋力友風霜上有王母方安康<lb/>
下有新婦相扶將小妹中夜縫衣裳百口共到南湖莊<lb/>
只今零落將誰望出門一步紛蜩螗十人五人委道旁<lb/>
去鄉五載重相見江湖到處逢征戰一家未遂昇平願<lb/>
百年那得長貧賤<lb/>
　　其三<lb/>
人生豈不繇時命萬事憂愁感雙鬢兄弟三人我衰病<lb/>
<pb n="KR4f0012_WYG_007-10a"/>
齒牙落盡誰能信疇昔文章傾萬乘道旁爭欲知名姓<lb/>
中年讀易甘肥遯歸來擬展雲山興赤城黄海東南勝<lb/>
故園烽火憂三徑京江戰骨無人問愁吟獨向南樓凭<lb/>
風塵咫尺何時定故人往日燔妻子我因親在何敢死<lb/>
憔悴而今困于此欲往從之媿青史<lb/>
　　其四<lb/>
生男歡喜生女憐嗟我無子誰尤天傷心七女盡亡母<lb/>
啾啾乳燕枝難安一女血淚啼䦨干舅姑嶺表無書傳<lb/>
<pb n="KR4f0012_WYG_007-10b"/>
一女家破歸間關良人在北愁戍邊更有一女憂烽烟<lb/>
圍城六月江風寒使我念此増辛酸其餘燈下行差肩<lb/>
見人悲歎殊無端擕手遊戲盈床前相思夜䦨更剪燭<lb/>
嚴城鼓聲振林木衆雛怖向床頭伏摇手禁之不敢哭<lb/>
　　其五<lb/>
舍南春水成清渠其上高栁三五株草閣窈窕花扶疎<lb/>
園有菜茹池有魚蓬頭奴子推鹿車藝𤓰既熟分里閭<lb/>
忽聞兵馬來城隅南翁北叟當忩趨我把耒鋤心躊躇<lb/>
<pb n="KR4f0012_WYG_007-11a"/>
問言不答將無愚老大無成灌蔬壤暫息干戈竊偃仰<lb/>
舎之出門更何往手種松杉已成長<lb/>
　　其六<lb/>
白頭儒生良自苦獨抱陳編住環堵身歴燕南遍齊魯<lb/>
摩挲漆經觀石鼓上探商周過三五矻矻窮年竟奚補<lb/>
岣嶁山頭祝融火百王遺文棄如土馬矢髙於瞿相圃<lb/>
箋釋蟲魚付榛莾寓言何必齊莊周屬辭何必通春秋<lb/>
一字不向人間留亂離已矣吾無憂<lb/>
<pb n="KR4f0012_WYG_007-11b"/>
　　詠拙政園山茶花<hi>并引</hi>
　　　拙政園故大𢎞寺基也其地林木絶勝有王御<lb/>
　　　史者侵之以廣其宫後歸徐氏最久兵興為鎮<lb/>
　　　將所據已而海昌陳相國得之内有寶珠山茶<lb/>
　　　三四株交柯合理得勢爭高毎花時鉅麗鮮妍<lb/>
　　　紛披照矚為江南所僅見相國自買此園在政<lb/>
　　　地十年不歸再經譴謫遼海此花從未寓目余<lb/>
　　　偶過太息為作此詩他日午橋獨樂定有酬唱<lb/>
<pb n="KR4f0012_WYG_007-12a"/>
　　　以示看花君子也<lb/>
拙政園内山茶花一株兩株枝交加艶如天孫織雲錦<lb/>
赬如姹女燒丹砂吐如珊瑚綴火齊映如螮蝀凌朝霞<lb/>
百年前是空王宅寶珠色相生光華長養端資鬼神力<lb/>
優曇湧現西流沙歌臺舞榭從何起當日豪家擅閭里<lb/>
苦奪精藍為翫花旋抛先業隨流水兒郎縱博賭名園<lb/>
一擲留傳猶在耳後人修築改池臺石梁路轉蒼苔履<lb/>
曲檻竒花拂畵樓樓上朱顔嬌莫比千條綘蠟照鉛華<lb/>
<pb n="KR4f0012_WYG_007-12b"/>
十丈紅墻飾羅綺鬬盡風流富管弦更誰瞥眼閒桃李<lb/>
齊女門邊戰鼓聲入門便作將軍壘荆棘從填馬矢高<lb/>
斧斤勿剪鶯簧喜近年此地歸相公相公勞苦承明宫<lb/>
真宰陽和暗廻斡長安日日披薫風花留金谷遲難落<lb/>
花到朱門分外紅獨有<lb/>
君恩歸未得百花深鎻月明中灌花老人向前説園中<lb/>
昨夜零霜雪黄沙淅淅動人愁碧樹垂垂為誰發可憐<lb/>
塞上燕支山染花不就花枝殷江城作花顔色好杜鵑<lb/>
<pb n="KR4f0012_WYG_007-13a"/>
啼血何斑斑花開連理古來少並蔕同心不相保名花<lb/>
珍異惜如珠滿地飄殘胡不掃楊栁絲絲二月天玉門<lb/>
關外無芳草縱費東君着意吹忍經摧折春光老看花<lb/>
不語淚沾衣惆悵花間燕子飛折取一枝還供佛征人<lb/>
消息幾時歸<lb/>
　　短歌<lb/>
王郎頭白何所為罷官嶺表歸來遲衣囊已遭盜賊笑<lb/>
襆被尚少親朋知我書與君堪太息不如長作五羊客<lb/>
<pb n="KR4f0012_WYG_007-13b"/>
君言垂老命如絲縱不歸人且歸骨入門别懐未及話<lb/>
石壕夜半呼倉卒胠篋從他誤攫金告緡憐我非懷璧<lb/>
田園斥盡敝裘難苦乏家錢典圖籍愛子摧殘付托空<lb/>
萬巻飄零復奚惜吁嗟乎十上長安不見收千山逺宦<lb/>
終何益君不見鬱孤臺臨數百尺惡灘過處森刀㦸歴<lb/>
遍風波到故鄉此中别有盤渦石<lb/>
　　西巘顧侍御招同沈山人友聖虎丘夜集作圖紀<lb/>
　　勝因賦長句<lb/>
<pb n="KR4f0012_WYG_007-14a"/>
漢陽仙人乘黄鵠朝發三巴五湖宿春深潮滿闔閭城<lb/>
剪得晴川半篙綠錦涇催動木蘭橈恣討名山縱心目<lb/>
判牘揮毫撥若雲支笻屏騎從惟鹿蒼丘虎氣鬱騰驤<lb/>
一片盤陀徑廣塲平座千人填語笑危欄百尺沸絲簧<lb/>
夫差石上杯浮月歐冶池邊劍拂霜花雨講臺孤塔逈<lb/>
風流捨宅六朝荒曾來此地探竒蹟薄晩迎流刺舟入<lb/>
擕手何人沈與吳詞客青衫我頭白脱略才知興㑹真<lb/>
冥搜務取烟霞適火照靈湫暑月寒鐘埋苦霧隂崖黑<lb/>
<pb n="KR4f0012_WYG_007-14b"/>
魯公擘窠字如斗忠孝輪囷鬼神走蘚剝苔侵耿不磨<lb/>
手捫沉吟立來久重燒官燭奏鵾絃今夕懽遊逢快友<lb/>
後約須聽笠澤鶯臨分忍折閶門栁七里山塘五月天<lb/>
玉絲金管自年年江村茶熟橋成市溪舘花開樹滿船<lb/>
賀老一歌嘗月下泰孃雙槳即門前泥車瓦馬兒童戲<lb/>
竹几蕉團估客眠萬事韶華有凋替烟蕪漸失層巒翠<lb/>
䑕竄廻廊僧舎空鴉啼廢井漁扉閉赤幰黄驄佳氣浮<lb/>
姑蘇臺上春風細令出天清鸛鶴髙詩成日落溪山麗<lb/>
<pb n="KR4f0012_WYG_007-15a"/>
筍屐籃輿逐後塵碧油簾舫夜留賔棲遲我已傷頽老<lb/>
歴落君偏重散人好把丹青垂勝事可憑詩卷息閒身<lb/>
襄陽寺壁摹羊祜句曲山圖補許詢妙手生綃經想像<lb/>
兎毫㸃出雙瞳玉抱膝看雲見礧砢搘頥藉草躭疎放<lb/>
半衲誰堪竺道生一樽足擬陶元亮絹素流傳天壤存<lb/>
他年相見欣無恙黄鶴髙飛玉笛殘舊游我亦夢湘沅<lb/>
峭帆此去應千里郢樹參差響急灘飲君酒送君還王<lb/>
程長作畵圖看擕將老筆龍眠輩寫盡江南江北山<lb/>
<pb n="KR4f0012_WYG_007-15b"/>
　　高凉司馬行<hi>贈孫孝若</hi>
高凉司馬才如龍眼看變化疇人中豪華公子作能吏<lb/>
刻苦不與尋常同十年太末聲名好隨牒單車向嶺表<lb/>
猿嘯天邊雁北飛相思不斷如春草官清喜得鄉園近<lb/>
載米嘗聞上山郡此去雖持合浦珠炎州何處沽佳醖<lb/>
君言萬事隨雙屐浮踪豈必嗟行役婚嫁麄完身計空<lb/>
掉頭且作天涯客江南賦税愁連天笑余賣盡江南田<lb/>
京華權貴書盈寸笑余不作京華信平生聲伎羅滿前<lb/>
<pb n="KR4f0012_WYG_007-16a"/>
襆被獨上孤篷船到日蘭芽開百本飽啖荔枝寧論錢<lb/>
故舊三人腸幾轉白頭老輩攤吟卷王宰丹青價自髙<lb/>
周郎酒興愁來減三衢橘柚廣州柑夢遶江南與海南<lb/>
吾谷霜楓廻首處錯認桄榔是鄉樹<lb/>
　　魯謙菴使君以雲間山人陸天乙所畵虞山圖索<lb/>
　　歌得二十七韻<lb/>
江南好古推海虞大癡畵巻張顛書士女嬉遊衣食足<lb/>
丹青價重髙璠璵不知何事今蕭索異聞只説姑蘇樂<lb/>
<pb n="KR4f0012_WYG_007-16b"/>
西施案舞出層臺瑟瑟珍珠半空落聞道王孫愛畵圖<lb/>
購求不惜千金諾此地空餘好事家扁舟載入他人槖<lb/>
玉軸牙籖痛惜深丹崖翠壁精華弱魯侯魯侯何太竒<lb/>
此巻留得無人知一官三載今上計粉本溪山坐卧持<lb/>
九峰主人寫名勝百年絹素猶蒼潤云是探微後代孫<lb/>
飄殘兵火遺名姓我也菰蘆擁被眠舊遊屈指嗟衰病<lb/>
忽聽柴門枉尺緘披圖重起籃輿興烏目烟巒妙蜿蜒<lb/>
西風拂水響濺濺使君自是神仙尉老我堪依漁釣船<lb/>
<pb n="KR4f0012_WYG_007-17a"/>
招真沼畔飛黄鵠七檜盤根走麋鹿寫就青山當酒錢<lb/>
醉歌何必諧絲竹魯侯笑我太顛狂不羡金張誇顧陸<lb/>
登臨落日援吟毫太息當年賢與豪請為陸生添數筆<lb/>
綘雲樓榭舊東臯<lb/>
　　九峰草堂歌<hi>并序</hi>
　　　九峰草堂者青溪諸乾一進士所搆也乾一取<lb/>
　　　第後未仕著書九峰山下每峰皆有卜築而神<lb/>
　　　山為最明初彭素雲仙翁修真此山徵書至而<lb/>
<pb n="KR4f0012_WYG_007-17b"/>
　　　蛻去丹井尚存金蛇著異故名神鼉峰焉少參<lb/>
　　　陸蘭陔誅茅山麓而其旁張王屋先生舊墅有<lb/>
　　　孫漢度能繼家風余詩中所援陸瑁張融葢指<lb/>
　　　兩人也佘山為陳徴君眉公隠處吾友董得仲<lb/>
　　　以詩文為此峰主人乾一葺徴君廢屋置祠而<lb/>
　　　横雲為李氏園相望則天馬峰有鐵崖舊墓機<lb/>
　　　山則二陸故宅也乾一拉余同遊坐客有許九<lb/>
　　　日沈友聖倪思曼及故人徐陳二子而小司空<lb/>
<pb n="KR4f0012_WYG_007-18a"/>
　　　張公尋擕尊至凡乞花塲種藕塘仙人棋枰厙<lb/>
　　　將軍兵書鐵鎻并玉屏石床龍洞虎塔皆一時<lb/>
　　　杖屨所登歴故叙次及之其詳在九峰誌中<lb/>
九峰草堂神鼉峰丹崖啟自彭仙翁終南曵杖來採藥<lb/>
眼看江上飛虬龍紫泥欲下早蟬蛻掉頭不肻隨東封<lb/>
金蛇三寸戲沙礫玉棺萬古懸虚空仙井曾經鬼神鑿<lb/>
九還洗出桃花紅霓旌羽節往來過月明鸞鶴吟天風<lb/>
九峰主人青溪曲上清謫受金門祿一鞭槐市撼鳴珂<lb/>
<pb n="KR4f0012_WYG_007-18b"/>
脱却朝衫友麋鹿地近寧移許椽家身輕未辟留侯穀<lb/>
層閣嶔<graphic n="KR3229" url="https://raw.githubusercontent.com/kanripo/KR-Gaiji/master/images/KR3229.png" mimeType="image/png"/>俯碧潭廻廊窈窕穿修竹同志相期四五人<lb/>
幽棲幾處依林麓陸瑁溪堂薄宦成張融岸屋先人築<lb/>
曹唐道者伴吹笙註罷南華理松菊<hi>道士曹耕雲同隠</hi>葉落閒<lb/>
階閬苑鐘熏香小史清如玉主人詩酒真人豪好將蹤<lb/>
跡從漁樵痛飲恕人容水部<hi>乾一善飲而余口不識杯勺</hi>長吟懷古<lb/>
繼龍標名髙仕宦從教懶金盡妻孥任見嘲是處亭臺<lb/>
添布置到來賔客共逍遥精藍每與支公會<hi>支公指大衢和尚</hi>
<pb n="KR4f0012_WYG_007-19a"/>
快友還將董相招<hi>得仲</hi>我輩漫應誇隠遁此君猶復困蓬<lb/>
蒿小園渉趣知能賦中歲離愁擬續騷右手酒杯澆塊<lb/>
壘雙眸書巻辨秋毫<hi>得仲目疾復明</hi>憶昔溪山正全盛徵君比<lb/>
屋開三徑筍屐籃輿鶯燕忙酒旗歌板花枝映處士詩<lb/>
成猿鳥知尚書畵就烟巒潤客過嘗逢太守車書來每<lb/>
接髙僧信李氏名園士女遊徐公别墅琴尊興<hi>文貞别業在西</hi>
<hi>佘</hi>禊飲壺觴妙妓絃餅師粔籹山翁印<hi>眉公好説餅市者以為名</hi>西<lb/>
風急浪五湖天四月江村響杜鵑仙客棋枰抛浩劫道<lb/>
<pb n="KR4f0012_WYG_007-19b"/>
人扄鐍隠殘編乞花何處花如錦種藕曾無藕似船鐵<lb/>
笛已稀天馬逝玉屏雖在石牀鐫豢龍洞暗荒祠雨講<lb/>
虎經銷妙塔年九峰主人三歎息赤烏臣主真相得儒<lb/>
將雍容羽扇風歌鐘棨㦸王侯宅勲業將衰文字興江<lb/>
山秀弱機雲出寶玉空埋劍影寒蘆花一片江湖白英<lb/>
雄已往餘氣在後來往往生遺佚青史人間歲月遒老<lb/>
鐵歌殘歌白石<hi>眉公自稱白石山人</hi>我聽君談意悽哽停樽不御<lb/>
青燈耿相看徐孺與陳郎<hi>闇公大樽之子</hi>雜坐迂倪<hi>思曼</hi>偕瘦沈<lb/>
<pb n="KR4f0012_WYG_007-20a"/>
<hi>友聖</hi>彊項還推一老生江都著作攄孤憤<hi>得仲</hi>屐齒俄聞到<lb/>
茂先一坐傾靡再張飲有客依人話過秦<hi>客有談關中事</hi>無家<lb/>
二子同哀郢<hi>即徐陳二子</hi>感舊思今涕淚多荒鷄喔喔催人<lb/>
寢九峰九峰空巑岏朝來重上仙翁壇浮生感嘆誠無<lb/>
端拂衣長嘯投漁竿烟波一葉愁風湍願君授我長生<lb/>
訣擕向峰頭萬仞看<lb/>
　　觀王石谷山水圖歌<lb/>
世間勝事誰能識兵戈老盡丹青客真宰英靈厭寂寥<lb/>
<pb n="KR4f0012_WYG_007-20b"/>
江山幻出王郎筆王郎展巻閒忩净良久呼之曾不應<lb/>
剪水雙瞳鎮日看側身似向千峰進一時儒雅髙江東<lb/>
氣韻吾推里兩翁師授雖真肻沿襲後生更自開蠶叢<lb/>
取象經營巧且宻丰神㸃拂天然中䪺挫淋漓寫胸臆<lb/>
研精毫髪摹宗工廣陵花月扁舟送貴戚豪華盛供奉<lb/>
不惜黄金購畵圖好竒往往輕南宋妙手裝潢技絶倫<lb/>
殘縑斷墨俄飛動闔閭城下收藏家誅求到骨愁生涯<lb/>
僅存數軸用娛老載去西風響鹿車君也侯門趿珠履<lb/>
<pb n="KR4f0012_WYG_007-21a"/>
晴日湘簾憑畵几奕罷雙童捧篋來狎客何知亦咨美<lb/>
笑持茗椀聽王郎鑒别妍蚩臻妙理作者風流異代逢<lb/>
賞心拊掌王孫喜枉買青娥十萬錢移人尤物惟山水<lb/>
王郎馳譽滿通都軟裘快馬還東吳道邊相識半窮餓<lb/>
致身猶是憂妻孥羡君人材為世出盛年絶藝須難得<lb/>
好求真訣走名山粉本終南兼少室攬取荆關入掌中<lb/>
歸帆重補烟江色諸侯書幣迷深處搦管松根醉箕踞<lb/>
絹素流傳天壤間白雲萬里飛來去<lb/>
<pb n="KR4f0012_WYG_007-21b"/>
　　京江送逺圖歌<hi>并序</hi>
　　　京江送逺圖者石田沈先生周為吾髙祖遯菴<lb/>
　　　公之官叙州作也圖成於𢎞治五年辛亥之三<lb/>
　　　月京兆祝公希哲允明為之序後一百七十有<lb/>
　　　八年公之四世孫偉業謹案京兆序而書之曰<lb/>
　　　公諱愈字惟謙一字遯菴成化乙未進士授南<lb/>
　　　京刑部主事進郎中清慎明敏號稱職先後九<lb/>
　　　載南司㓂用𢎞治三年詔書得薦其屬將待以<lb/>
<pb n="KR4f0012_WYG_007-22a"/>
　　　不次疏未逹而命守叙州為守既嘗調叙又險<lb/>
　　　且逺公獨不以為望南中諸大僚為文以寵其<lb/>
　　　行太僕寺丞文公宗儒林既已自為文又遍乞<lb/>
　　　名人之什以贈文公之子待詔徵仲璧即公壻<lb/>
　　　也石田為文公執友待詔親從之受畵法京兆<lb/>
　　　之交在文氏父子間故石田為作長巻題以短<lb/>
　　　歌而京兆序之長卷中平橋廣坡桃栁雜植有<lb/>
　　　三峰出其上離舟揮袂送者四五人㸃染景物<lb/>
<pb n="KR4f0012_WYG_007-22b"/>
　　　皆生動短歌有荔支初紅五馬到江山亦為人<lb/>
　　　増竒之句其風致可想見焉京兆文典雅有法<lb/>
　　　度小楷倣鍾太傅體尤其生平不多得詩自都<lb/>
　　　元敬以下十有五人朱性甫存理劉協中嘉䋭<lb/>
　　　尤以詞翰著名者也先朝自成𢎞以來一郡方<lb/>
　　　雅之族莫過文氏而吾宗用世講相輝映當叙<lb/>
　　　州還自蜀參政河南而文太僕丞出為溫州守<lb/>
　　　待詔以詩文書畵妙天下晩出而與石田齊名<lb/>
<pb n="KR4f0012_WYG_007-23a"/>
　　　其於外家甥舅中表多有往還手蹟偉業六七<lb/>
　　　嵗時見吾祖封詹事竹臺公所藏數十紙今大<lb/>
　　　半散失猶有存者此卷比之它袠日月為最久<lb/>
　　　衰門凋替不知落於何人乃劫灰之餘得諸某<lb/>
　　　氏質庫中若有神物擁䕶以表章其先德不綦<lb/>
　　　幸乎吾吳氏自四世祖儀部氷蘗公以乙科起<lb/>
　　　家參政再世滋大父子皆八十有重德其行畧<lb/>
　　　具吳中先賢傳中偉業無似不能闡揚萬一庶<lb/>
<pb n="KR4f0012_WYG_007-23b"/>
　　　幾邀不朽於昔賢之名蹟而藉手當世諸君子<lb/>
　　　共圖其傳是歌之作見者其有以教之也<lb/>
京江流水清如玉楊栁千條萬條綠畵舫勞勞送客亭<lb/>
勾吳人去官巴蜀巴蜀東南僰道開夷牢山下居民屋<lb/>
諸葛城懸斷棧邊李氷路鑿顛崖腹不知置郡始何年<lb/>
即叙西戎啟荒服吾祖先朝事孝宗清郎逺作蠻方牧<lb/>
家世流傳餞别圖知交姓字摩挲讀先逹鄉邦重文沈<lb/>
太僕絲蘿共華省徵仲當時尚少年後來詞翰臻能品<lb/>
<pb n="KR4f0012_WYG_007-24a"/>
師承父執石田翁婉致姻親書畵請相城髙卧灑雲烟<lb/>
話到相知因笑肯太守嚴程五馬裝山人尺素雙江景<lb/>
草色官橋從騎行花時祖帳離尊飲碧樹遥遥别袂情<lb/>
青山疊疊征帆影首簡能書枝指生揮毫定值殘酲醒<lb/>
狂草平生見儘多愛看楷法藏鋒𦂳徵仲關心畵後題<lb/>
石田句把前賢引杜老曾遊擘荔支涪翁有味嘗苦筍<lb/>
<hi>唐戎州宋紹聖四年始改為叙杜子美客游詩有輕紅擘荔支之句黄山谷貶官作筍賦言苦而有味官况似</hi>
<hi>之故石田短歌引此相贈</hi>此地居然風土佳丈人仕宦堪髙枕嗚呼<lb/>
<pb n="KR4f0012_WYG_007-24b"/>
孝宗之世真成康相逢骨肉游羲皇瞿塘劍閣失險阻<lb/>
出門萬里皆康莊雖為邊郡二千石經過黑水臨青羌<lb/>
旄牛徼外無傳堠鐵鎻江頭弗置防去國豈愁親故逺<lb/>
還家詎使鬢毛蒼吾吳儒雅傾當代石田既没風流在<lb/>
待詔聲華晩更遒枝山放逹長無害歲月悠悠習俗非<lb/>
江鄉禮數歸時態縱有丹青老輩存故家興㑹知難再<lb/>
京口千帆估客船金焦依舊青如黛巫峽巫山慘淡風<lb/>
此州迢遞浮雲礙正使何人送别離登高腸斷烏蠻塞<lb/>
<pb n="KR4f0012_WYG_007-25a"/>
衰白嗟余老秘書先人名德從頭載廢楮殘縑發浩歌<lb/>
一天詩思江山外<lb/>
　　沈文長雨過福源寺<hi>并序</hi>
　　　余以己亥春遊石公山宿文長山館丁未復至<lb/>
　　　石公水涸抉竒呈異逺過舊游將登歴而風雨<lb/>
　　　驟至竟覿面失之殊不及我故人之髙談蕭寺<lb/>
　　　追叙夙昔也<lb/>
昔年訪沈子石公山没歸雲址今年遇沈公石公水落<lb/>
<pb n="KR4f0012_WYG_007-25b"/>
盤龍宫沈公家在石公側白頭三見山根出而我分擕<lb/>
將九載相看總老溪山改石公在望風雨作探得靈竒<lb/>
復蕭索沈公蠟屐曉衝泥握手精藍話疇昨石公沈公<lb/>
且别去明日回頭望山樹<lb/>
　　秋日錫山謁家伯成明府臨别酬贈<lb/>
吾家司馬山隂公子弟變化風雲中琱戈帶礪周京改<lb/>
碣石關河禹穴通泰伯城頭逢季子登髙極目霜楓紫<lb/>
七十烟巒笠澤圖三千歲月勾吳史遍觀易象與春秋<lb/>
<pb n="KR4f0012_WYG_007-26a"/>
魯頌唐風費考求縞帶贈來同白璧干將鑄就勝純鈎<lb/>
此中盡説春申澗草荒幸舎飛鳬雁珠履何人解報恩<lb/>
蒯緱枉自勤垂盻黄初才子好加餐季重翩翩畵省看<lb/>
早負盛名游鄴下只今詩酒駐江干江干足比梁園勝<lb/>
追陪衰叟招枚乘八斗君堪跨建安一編我尚慚長慶<lb/>
剡山東望故人遥玉局金吾未寂寥汗簡舊開都䕶府<lb/>
蘭臺新挿侍中貂感君意氣從君飲燈火松忩安伏枕<lb/>
數枝寒菊映琴心百斛清泉定茶品歸家廻首木蘭舟<lb/>
<pb n="KR4f0012_WYG_007-26b"/>
鐘鼓高城暮靄收最是九龍山下水伴人離抱向東流<lb/>
　　題劉伴阮凌烟閣圖<hi>并序</hi>
　　　唐閻立本十八學士圖相傳在兵科直房中余<lb/>
　　　官史局慈谿馮大司馬鄴仙時掌兵都垣嘗同<lb/>
　　　直禁中出而觀之吏啟篋未及展而馮以上命<lb/>
　　　宣召遽扄鐍而去遂不果今相去三十年六科<lb/>
　　　廊燬於兵此圖不可問矣按王氏畵苑立本畵<lb/>
　　　十八學士又畵凌烟二十四功臣故兩圖並行<lb/>
<pb n="KR4f0012_WYG_007-27a"/>
　　　凌烟圖不著著其所繇失汴梁劉君伴阮天才<lb/>
　　　超詣書畵尤其所長自鍾王以下八分行草摹<lb/>
　　　之無不酷似山水雅擅諸家又出新意以繪人<lb/>
　　　物如所作凌烟功臣圖氣象髣髴衣裝瓌異雖<lb/>
　　　立本復出無以過焉伴阮遊於方伯三韓佟公<lb/>
　　　之門暫留吾吳恨尚未識面間取是圖以想像<lb/>
　　　其為人意必嶔㟢磊落有凌雲御風之氣余因<lb/>
　　　是以窺劉君之才服方伯之知人而深有感於<lb/>
<pb n="KR4f0012_WYG_007-27b"/>
　　　余之老不足追陪名輩也為之歌曰<lb/>
大梁才子今劉生客遊書畵傾公卿江南花發遇髙㑹<lb/>
油幢置酒羅羣英開君書堂拂素壁貞觀將相施丹青<lb/>
長孫燕頷肺腑戚河間隆凖天潢親鄂公衛公與英國<lb/>
誰其匹者推秦瓊房杜劻勷魏彊諫元僚濟濟髙勲名<lb/>
二十四人半豐沛君王帶礪山河盟千載懸毫寫生面<lb/>
雙眸顧盻關神明長弓大矢佩刀劍𤣥袞赤舄垂葱珩<lb/>
正視横看呌竒絶一時車馬喧南城余衰卧病滄江口<lb/>
<pb n="KR4f0012_WYG_007-28a"/>
忽地流傳入吾手細數從前翰墨家海内知名交八九<lb/>
慘淡相看識苦心殘縑零落知何有技窮仙佛并侯王<lb/>
四十年來誰不朽北有崔青蚓南有陳章侯崔也餓死<lb/>
值䘮亂維摩一巻兵間留含牙白象貝多樹圖成還記<lb/>
通都求陳生落魄走酒肆好摹傖父屠沽流笑償王媪<lb/>
錢十萬稗官戲墨行觥籌劉生三十稱詞伯盛名緩帶<lb/>
通侯席埋没休嗤此兩生古今多少窮途客繁臺家在<lb/>
汴流平老我相逢話鋒鏑剰有關河出後生枉將兵火<lb/>
<pb n="KR4f0012_WYG_007-28b"/>
催衰白君不見秘書髙館羣儒修歐虞禇薛題銀鈎朔<lb/>
州老將解兵柄折節愛與諸生游丈夫遭際好文日布<lb/>
衣可以輕兠鍪似君才藻妙行草况工絹素追營丘它<lb/>
年供奉北門詔大官賜食千金裘嗚呼石渠麟閣總天<lb/>
上凌烟圖罷圖瀛洲<lb/>
　　白燕吟<lb/>
　　　雲間白燕菴袁海叟丙舎在焉吾友單狷菴隠<lb/>
　　　居其傍鴻飛冥冥為弋者所簒故作此吟以贈<lb/>
<pb n="KR4f0012_WYG_007-29a"/>
　　　之余年二十餘遇狷菴於陳徵君西佘山舘有<lb/>
　　　歌者在席廻環昔夢因及其事狷菴解組歸田<lb/>
　　　遭逢多故視海叟之西臺謝病倒騎烏犍牛以<lb/>
　　　智僅免者均有牢落之感俾讀者前後相觀非<lb/>
　　　獨因物比興也<lb/>
白燕菴頭晩照紅摧頽毛羽訴西風雖經社日重來到<lb/>
終怯雕梁故壘空當年掠地爭飛俊垂楊拂處簾櫳映<lb/>
徵君席上㸃微波雙棲有箇凝粧靚趙家姊妹鬬嬋娟<lb/>
<pb n="KR4f0012_WYG_007-29b"/>
軟語輕身鬢影偏錯信董君它日寵昭陽舞䄂出尊前<lb/>
長安穠杏翩躚好穿花捎蝶春風巧楚雨孤城儔侣稀<lb/>
歸心一片江南草縞素還家念主人瓊樓珠箔已成塵<lb/>
雪衣力盡藍田土玉骨神傷漢苑春銜泥從此依林木<lb/>
窺簷詎肻樊籠辱高舉知無鴻鵠心㣲生幸少烏鳶肉<lb/>
探卵兒郎物命殘朱絲繫足柘弓彈傷心早已巢君屋<lb/>
猶作徘徊怪鳥看漫留指爪空廻顧差池下上秦淮路<lb/>
紫頷關山夢怎歸烏衣門巷雛誰哺頭白天涯脱網羅<lb/>
<pb n="KR4f0012_WYG_007-30a"/>
向人張口為愁多啁啾莫向斜陽語為唱袁生一曲歌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_007-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集卷七<lb/>
</p>
<p>
</p>
  </div>
</body>
</text>
</TEI>
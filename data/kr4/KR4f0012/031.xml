<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻三十一</head> <lb/>
    <p>
<pb n="KR4f0012_WYG_031-1a"/>
欽定四庫全書<lb/>
　梅村集巻三十一<lb/>
　　　　　　　　　　國子監祭酒呉偉業撰<lb/>
　神道碑銘二<lb/>
　　少保大學士王文通公神道碑銘<lb/>
順治十六年二月丁夘<lb/>
上以舊大學士王公守都察院左副都御史卒於其位<lb/>
為之震悼而贈謚祭葬褒終之典畢備且命書其勲德<lb/>
<pb n="KR4f0012_WYG_031-1b"/>
於墓道之碑曰以昭朕篤念舊輔之意於永永勿忘其<lb/>
長子明德繕疏以謝退而屬偉業為之辭偉業震恐曰<lb/>
紀事臣職也未有承制而用草莽固陋䙝<lb/>
王章而私令甲禮之所不敢出也明德固以請曰<lb/>
上命即其家伐石樹表而螭首未有刻文匪惟抑沒先<lb/>
人將以隕越鉅典不共是懼吾子其謂之何偉業既辭<lb/>
不獲命謹按故光禄大夫左副都御史贈少保兼太子<lb/>
太保吏部尚書謚文通王公諱永吉字脩之一字鐵山<lb/>
<pb n="KR4f0012_WYG_031-2a"/>
揚州髙郵人也其先世徙自毘陵曽大父諱木大父諱<lb/>
煥父諱自學皆以公貴贈少保妣皆贈夫人公生而瓌<lb/>
異長身脩髯具文武材略由進士起家再為縣令於大<lb/>
田於仁和一為推官於饒州咸著異政從戸部郎備通<lb/>
州兵事有威名遂推以巡撫山東未一嵗改薊門總督<lb/>
其時流冦已隳突河華滔天阻兵羣孽扇行所在蟻結<lb/>
燕齊雲朔魚爛土崩公受賑於倉卒之時投袂在敗亡<lb/>
之日猶能輯寜東夏擁䕶巖關障遏奔衝呌呼搘拄既<lb/>
<pb n="KR4f0012_WYG_031-2b"/>
而有謀不用勢竟莫支變服閒行投死無二忠著於前<lb/>
史事隔於興運故不得備書其初入<lb/>
本朝一見授大理卿守法律持大體以刑不上大夫請<lb/>
郎吏之謫罰者得以贖論晉工侍郎用疏辭報罷再起<lb/>
戸侍郎上封事十條於蘆政馬草尤中肯綮又陳投充<lb/>
五大害謂其上干國法下失人心慷慨切至報可施行<lb/>
尋擢兵部尚書賑饑真定即道上拜都察院左都御史<lb/>
未至<lb/>
<pb n="KR4f0012_WYG_031-3a"/>
召入為秘書院大學士其在兵部也絶請謁以嚴選格<lb/>
飭訓令以定兵制偘偘克舉其職且念土冦用反律而<lb/>
閭左剽刦不得與同科即收考宜下刑曹非所司所當<lb/>
置獄其有無辜連染者請出之以息寃濫真定為州縣<lb/>
三十有二凶災延蔓數百餘里公以<lb/>
上賑䘏恩甚厚不可委屬城長吏倍道兼馳所過人人<lb/>
慰勞老幼滿於車下興發成於手中得調度之宜有賙<lb/>
救之實又以其間訪官吏良猾風俗利病為書奏之<lb/>
<pb n="KR4f0012_WYG_031-3b"/>
上久知公忠勤任事故有以大用公也公居平搤擥江<lb/>
南漕弊京通是其根株非大釐革不足與更始㑹縁兵<lb/>
部前事從内院出奪一官視通州倉公初不以左降有<lb/>
所弛易受<lb/>
命立馳至潞河訶輓卒以何不前對曰為紅船紅船者<lb/>
楊村淤淺轉運之船也具得其稽索侵牟狀公笑曰吾<lb/>
分為三番遞運則弊不得行矣已而果然嘗夜宿通惠<lb/>
河傳籌發運艘危坐㸐兩巨燭手漢書一册風雪繞其<lb/>
<pb n="KR4f0012_WYG_031-4a"/>
鬚髯達旦不寢人望之曰髙郵公真勞臣也明年<lb/>
召入為國史院大學士管吏部尚書事<lb/>
上時御南苑手脫所服<lb/>
冠以賜面<lb/>
命之公頓首出坐堂上進其屬問曰新舊人以名第需<lb/>
次者㡬何人曰千人矣椽史之以年勞在冊者㡬何人<lb/>
曰倍之矣問其循序為注補曰員缺之汰也資歴之有<lb/>
不相當也即如是有十年之人而不得官也問其設法<lb/>
<pb n="KR4f0012_WYG_031-4b"/>
為疏通曰叅罰之多也開復之不易也即如是有十年<lb/>
之官而不得遷也公太息起曰是安用我主爵者為乃<lb/>
舉職掌所當釐正者分為二十疏杜門請假繕寫十日<lb/>
而始成奏既上見者咸服其精切葢公天性彊于吏職<lb/>
能斷大事處之不疑以吏部用人為天下安危治亂之<lb/>
本上以恊恭同事外以厭伏羣情綱紀畢張苞苴抑絶<lb/>
即下至流品勾稽年贏月縮銓除移駁甲是乙非他人<lb/>
視之叢薈紛紏頭目眩瞶者無不吐决如流笑譚不倦<lb/>
<pb n="KR4f0012_WYG_031-5a"/>
而公亦自此漸以病矣公病而<lb/>
尚方賜藥物趣<lb/>
累詔不得已復出出而坐兄子科塲事責授太常少卿<lb/>
未㡬即進左副都御史有意復嚮用之而公竟病不起<lb/>
嗚呼斯可謂出身為物以死勤事之君子已公亦奚憾<lb/>
矣哉其或有不量公者曰古稱得士可以後亡公之初<lb/>
節不可為不用也何以不能挽横流救末造乎是不然<lb/>
山東亡命蠭起如龍山滄浪淵諸賊天下之巨猾也公<lb/>
<pb n="KR4f0012_WYG_031-5b"/>
以一節挑三百騎未浹月而收縳散遣之殆盡亦足以<lb/>
見其略矣京師倚邊腹建牙為犄角舊制額兵十萬有<lb/>
無尚不能支乃抽調潰亡之後不復能軍廷議遂裁一<lb/>
督師一保督三巡撫二巡治六鎮帥而獨留薊督一官<lb/>
以任公予之以各路零星收拾之罷卒又闕其一年之<lb/>
餉而以當駸駸渡河百萬方張之流冦撩猛虎以空拳<lb/>
救燎原于杯水尚謂公力獨能辦之然乎否乎撒寜前<lb/>
併山海以為搘梧根本之計此何等時也謀國者狐疑<lb/>
<pb n="KR4f0012_WYG_031-6a"/>
相杖公爭之數月猶不見從賊大同圍急而後遣之故<lb/>
公以單騎十日盡發關寜勁旅顛沛勤王去京師二百<lb/>
里而已無所及若夫公之南還也柄臣不過資其空名<lb/>
而未嘗假之實力然猶扼淮不可蹈海何之走單舸於<lb/>
颶風鰐浪之中㡬至觸石横流妻孥破没而後束身歸<lb/>
命嗟乎世之不量公者固失之矣彼謂智者覩危知變<lb/>
轉敗為功又豈所以知公也哉覊旅登<lb/>
朝非勳非舊遽受客卿之禮驟立羣僚之上苟非盡瘁<lb/>
<pb n="KR4f0012_WYG_031-6b"/>
竭誠何以報恩塞責又自悼推遷興毁耻以其餘生倖<lb/>
富貴庶㡬乗機構㑹殫未死之力以救濟元元是以出<lb/>
入數年焦形極敝此固公之自待如此而其用心良已<lb/>
苦矣才大則磨斵自多名髙而牴牾亦甚公於是乎術<lb/>
輔其資道全其用有寛厚愛人之德而議獄不厭其深<lb/>
詳有變通宜民之方而守官必主於繩墨其意在别嫌<lb/>
疑擿隠伏絶賔客棄親知取一切以自立於無過然後<lb/>
可以保持善類調䕶艱難負方圓並畫之才逼膏火自<lb/>
<pb n="KR4f0012_WYG_031-7a"/>
煎之勢靡事不為繼之以死維<lb/>
當宁以馭騏驥者利其銜䇿擇棟梁者善其斧斤顛倒<lb/>
詘信妙於駕御而勞臣中夀奪我股肱宜乎<lb/>
手詔為之驚嗟而拊髀加之痛惜也偉業辱與公游每<lb/>
見其酒酣脫帽顧盼風生詼啁譚笑而語不及私簡易<lb/>
威儀而望之増悚輙驚以為莫能測識及往問公疾公<lb/>
自言昔年經虎口葬魚腹瀕於死者數矣<lb/>
主上待我厚今犬馬氣衰便恐無縁酬答不覺涕泗横<lb/>
<pb n="KR4f0012_WYG_031-7b"/>
流故今日執筆表公心事以告萬世其使王氏子孫知<lb/>
朝廷所以保全先臣蹈戴無極而後人之過此者得此<lb/>
碑於苔侵石泐之餘摩挲捫讀論公之心而參攷於紀<lb/>
載必有為之彷徨而愾嘆者斯於公亦可無負也已公<lb/>
生卒皆以已亥葬于其鄉之跱躇山而鄒趙兩夫人以<lb/>
詔祔子七人孫六人餘在誌傳中公嘗刲股肉以療親<lb/>
居䘮稱死孝而髙郵大水捍災患有功皆其大節不可<lb/>
不紀鳴呼觀公於此二者則其為<lb/>
<pb n="KR4f0012_WYG_031-8a"/>
君國以不有其身又可得而知也為之銘曰<lb/>
於赫三事徽音丕顯允文允武王臣蹇蹇廼告圻父曰<lb/>
予腹心乃陟上宰左右一人錫之天閑爾亦千里駕我<lb/>
日車掉鞅不已維玉及瑶垂帶以朝耀首有飾翠帽豐<lb/>
貂雲臺是圗憂公見貌于思于思遇天一笑亥有二首<lb/>
辰在降婁害于股肱箕尾以游追命舊勞大書深刻史<lb/>
臣作歌爰紀衮職淮水方洚我公障之髙城無恙我公<lb/>
相之卜兹墨食公其來思穹碑嶻嶻宰樹參差後千百<lb/>
<pb n="KR4f0012_WYG_031-8b"/>
年視此銘詩<lb/>
　　通議大夫兵部右侍郎永寧玉調張公神道碑銘<lb/>
世祖皇帝御極之十年兵部右侍郎張公鼎延夙夜左<lb/>
右執事有恪<lb/>
上憫其勤勞加恩賜金幣馳傳歸里公卿祖道於長安<lb/>
門外都人以為榮又六年公以病卒於永寧之故第其<lb/>
子兖州太守琯吏科都給事中璿泣而言曰維我<lb/>
國家天造之初卿貳大僚不敢遽以骸骨為請有年至<lb/>
<pb n="KR4f0012_WYG_031-9a"/>
致事者輙留宿衛奉朝請於京師其䝉恩<lb/>
予告有之自先臣始是不可以莫之紀也又三年兖州<lb/>
服闋補淮安守而命偉業書公墓隧之碑謹按張氏陜<lb/>
西同州人始祖仲文避兵徙洛之永寜仲文以下六世<lb/>
諱士益緣其子中丞公貴得封中丞公諱論仕至四川<lb/>
巡撫都御史以元配段夫人生公公舉萬厯壬戍進士<lb/>
起家行人考選兵科劾兵尚書霍維華以罪廷諍惠安<lb/>
伯張慶臻賄改勅書及宣大總督張曉巡撫張三杰失<lb/>
<pb n="KR4f0012_WYG_031-9b"/>
事狀所言皆施行當時推其讜直陞兵科都給事中在<lb/>
明季啓禎之世藺州土司奢崇明反連結水西中丞初<lb/>
按蜀繼受任滇撫克遂前功先後收復四十七城拓地<lb/>
二千里五峰山桃紅壩之㨗馘其渠魁卭<hi>闕</hi>　定論功<lb/>
為西南第一方中丞歸自按蜀以清卿居里負知兵名<lb/>
而公被擢在省垣將吏勇怯軍機進止皆其職所當執<lb/>
奏每在直中夜治文書參宻畫旬日不敢洗沐其劾張<lb/>
慶臻也上怒慶臻勲舊掌京營行金主書竄易詔草文<lb/>
<pb n="KR4f0012_WYG_031-10a"/>
華召對事連長山相劉公鴻訓劉賢相其曲意慶臻有<lb/>
端受取事未得考實公雖紏擿慶臻無所避終不欲傅<lb/>
上怒致大臣辟故與御史呉玉持論並剴正而公㣲為<lb/>
持平在廷服其知國體後於平臺數被引見敷奏詳敏<lb/>
上以為能眷遇寖隆以中丞撫蜀子例不得居諫職請<lb/>
避歸忌者摭其里居事蜚語聞左官薄謫而中丞亦功<lb/>
成納節矣流冦之渡河而南也首䧟澠池盧氏次及永<lb/>
寜永山城不修礦盜亦動邑無真令民皆摇心中丞即<lb/>
<pb n="KR4f0012_WYG_031-10b"/>
巴渝之舊部遏宛雒之嚴衝誓衆登陴捐金犒士天寒<lb/>
露止離風雪皸瘃之患城全身瘁屬疾不起公時已從<lb/>
行人司副再遷為南京吏部驗封司郎中職事修舉駸<lb/>
駸且復嚮用既奔䘮成服伏闕上書曰臣父出定蠻方<lb/>
還扞鄉里戮力兵間致於僵仆惟主上念葛亮之渡瀘<lb/>
以勞定國憐子囊之城郢没不忘君庶俾先臣死骨不<lb/>
朽上省章嫌其稱譽過實下所司按覈竟坐免官或以<lb/>
為用事者因㣲文修舊郄非盡出於上意也監軍道湯<lb/>
<pb n="KR4f0012_WYG_031-11a"/>
開逺好直諫嘗追訟公曰永寧鄉紳張論以死勤事不<lb/>
䝉優録并其子錮之熊耳以西塢壁以百數有不聞之<lb/>
解體乎閱七年李自成再起中州先破宜陽永寜而雒<lb/>
陽遂至不守公流離中條上形勢請於宜永之交如韓<lb/>
城三鄉者宿重兵守要害山道院陿可以搤其吭而弗<lb/>
出且曰臣為親受譴不獲復奉闕廷敢因耳目所及一<lb/>
陳滅賊之策永填溝壑終無所恨上亦韙之然竟弗召<lb/>
也嘗憤中樞失策流涕告所知曰嵩山綿亘三百里宜<lb/>
<pb n="KR4f0012_WYG_031-11b"/>
永當適中之地永有東西二崤之固尤足設險賊之出<lb/>
入秦豫磐牙穿穴於其中始先人守永即所以守雒守<lb/>
雒即所以守中原當時不圖其功覆用為罪山民憤歎<lb/>
人無鬭志賊勢披猖未必不繇於此嗟乎吾父子功罪<lb/>
已矣如國事何哉當自成破永公守南城事急主僕匿<lb/>
於塪井賊燭以炬弗見投之以石弗傷越兩日有一嫗<lb/>
來汲僕謀於公緣綆先上方及幕賊擕刃者至將加害<lb/>
嫗紿言吾子也遂脫脫已嫗忽不見僕傳語其儕篝火<lb/>
<pb n="KR4f0012_WYG_031-12a"/>
井旁號公出之歸於溪源寨五日中夜心動跨驢急行<lb/>
天明而跡者至報曰已去乃免公有井異記著其事文<lb/>
多不載公之免也宗人多死兩子幸無恙避地河北懐<lb/>
縣間行歸營中丞窀穸於故山中賊騎充斥公晝伏林<lb/>
莽夜穿竁穴葬畢仰天慟曰孤子自此可無憾矣汴梁<lb/>
之急也公建議秦兵雖奉詔來救賊銳甚未可爭鋒可<lb/>
駐師鞏縣扼虎牢之險為持久及孫傅廷敗於柿園歸<lb/>
秦掃衆復出關自謂必勝公獨貽書戒勿輕敵宜修復<lb/>
<pb n="KR4f0012_WYG_031-12b"/>
雒陽進戰退守出萬全之計廼吾謀適弗用而明亦已<lb/>
亡矣兩河並覆郡邑受偽署誅鋤大姓搜牢金帛公子<lb/>
弟被執彭考惴惴宗族之弗全㑹<lb/>
本朝受命大庇生民百度維新九品式叙公用薦徴拜<lb/>
吏部驗封司郎中由驗封改考功管大計是時天下新<lb/>
定長吏丞尉軍中以便宜除拜皆白版假守年勞治行<lb/>
椽史輙去其籍莫得勾稽公據典章覈流品浮偽必黜<lb/>
貪殘必懲奏免千有餘人銓格以正甲戍分校禮闈所<lb/>
<pb n="KR4f0012_WYG_031-13a"/>
得士有至公輔者累資晉太僕少卿換大理尋為正陟<lb/>
侍郎於工部為左於刑部兵部為右階通奉大夫再進<lb/>
秩一等禮遇視六卿葢異數也其在大理刑部也屢决<lb/>
大獄亭疑奏讞依於仁恕仍抗章舉正職業申嚴律令<lb/>
不為煩苛大者定僕區之法寛殊送之條盛夏請解出<lb/>
繫囚桀黠民妄指莊田詭勢自匿者必正其欺謾至今<lb/>
奉為絜令焉公為人曉習文法在事勤力鮮所回隠同<lb/>
列或語以受任日淺宜引嫌避可否公搤擥出涕曰某<lb/>
<pb n="KR4f0012_WYG_031-13b"/>
遭本鄉傾覆生類殄盡提擕細弱歸命<lb/>
聖朝出虎口攀龍鱗際風雲脫湯火若不能出身自効<lb/>
禆益萬分何以見陳許汝潁之士乎其居心盡節如此<lb/>
中丞有别墅在金門山所産篔簹篠簜埒於江陵之橘<lb/>
成都之桑公之謝政歸田疇廬舍次第整比於其間立<lb/>
家廟設義莊以尊祖收族暇則偕鎖少參諸公為阡陌<lb/>
之游作五老圖自為文記之有勸之復出者笑弗應二<lb/>
子中外並歴顯仕垂組掲節歸拜公於徳里公與㢘夫<lb/>
<pb n="KR4f0012_WYG_031-14a"/>
人慨然太息曰吾出眢井之中上見烽火接天下見積<lb/>
屍撐距當此時未識軀命所在詎意今日骨肉復完鳴<lb/>
騶夾道上先人之丘隴哉語曰知足不辱<lb/>
聖主之優老臣恩不可以忘也公兄弟三人季曰世延<lb/>
夫婦死于兵公撫其二孤瑊琿有恩紀㢘夫人視遇如<lb/>
所生人以為難夫人事公母段太君以孝内治肅飭先<lb/>
於公二年以没公字慎之别字玉調有文集二十餘巻<lb/>
墓在豐原之墟以㢘夫人祔子三人長琯次璿也季琡<lb/>
<pb n="KR4f0012_WYG_031-14b"/>
殤女三人孫男一挺之孫女一餘詳在墓誌偉業聞活<lb/>
千人者必有封中丞之討藺州與水西也不多殺戮以<lb/>
侈首功不附宦寺以趣賞率髳人僰部可撫者撫之巴<lb/>
童賨女無歸者歸之其仁恩結於蜀人猶宋之有張益<lb/>
州焉黄巾禍亂食禄之家多見屠滅張氏子孫獨完受<lb/>
其福嗚呼上下三十餘年觀公父子之際亦可以知天<lb/>
道矣初偉業之識淮安君於浙也因吾友張黄門敉菴<lb/>
以定交繼在京師得交吏垣君距今十有餘年矣淮安<lb/>
<pb n="KR4f0012_WYG_031-15a"/>
友道敦篤契分特深熟聞公家世行歴言之庶足攷信<lb/>
兹以掲德樹阡為屬容敢用不文辭謹掇拾大者著之<lb/>
如右而系之以詩曰<lb/>
金門之竹有琅有玕上捎白雲下拂青鸞于焉宴衎于<lb/>
焉考槃河水漣漪二崤巑岏<lb/>
篤生中丞功著西土紹啓我公主闕是補諤諤在廷不<lb/>
茹不吐亂之始生載禦其侮<lb/>
皤皤黄髮有勞實多覆曰僣慝讒口則那心之憂矣涕<lb/>
<pb n="KR4f0012_WYG_031-15b"/>
泣滂沱人亦有言我罪伊何<lb/>
洛之竭矣乃穿我墉井之冽矣乃逃我躬誰其擠之我<lb/>
是用急誰其拯之使我心惻<lb/>
亂其有定天降厥祐<lb/>
王師徂征生民乃救<lb/>
帝思耆德召置左右豈不懐歸竭蹷恐後<lb/>
乃亞司空乃貳司馬<lb/>
帝曰汝勞錫之休假錦綺千純黄金百冶公拜稽首歸<lb/>
<pb n="KR4f0012_WYG_031-16a"/>
永之野<lb/>
飲此㫖酒瞻望北邙哀我人斯何辜流亡憖余一老歸<lb/>
焉永臧蒼蒼者天矢諸弗忘<lb/>
伐彼篔簹爰作笙篎嘒嘒管聲薦我蘋藻凡爾子孫不<lb/>
遐有詔神之聽之工祝致告<lb/>
維厥祖是承維先公是行鼐鼎及鼒刻兹令名如嵩與<lb/>
少不騫不崩後千百年家以永存<lb/>
　　封中憲大夫按察司副使秦公神道碑銘<lb/>
<pb n="KR4f0012_WYG_031-16b"/>
惟無錫秦氏逺有世序自宋龍圖閣直學士少游公十<lb/>
八世為明少保南京兵部尚書鳳山公謚端敏端敏之<lb/>
仲子姚安守諱汴汴生邑文學諱楷楷生湯溪令諱延<lb/>
默湯溪以呉孺人生府君諱重采字㓜儀用子貴初封<lb/>
編修再封中憲大夫按察司副使元配華恭人生三子<lb/>
吾友補念舉乙未禮闈第一臚傳賜及第歴今官府君<lb/>
之冢嗣也遡<lb/>
國家天造之初遭風雲致公輔者多在大河以北我東<lb/>
<pb n="KR4f0012_WYG_031-17a"/>
南之人由制科進者先後裒然為舉首然及其親之存<lb/>
者不過一二人而已當補念之首南宫薦也族子對巖<lb/>
太史名在其亞人咸謂世德所致且曰此兩人皆有親<lb/>
是時<lb/>
天子幸南苑親近儒臣數召問其父母㡬何嵗兄若弟<lb/>
㡬何人補念進見<lb/>
便殿<lb/>
賜衣侍宴<lb/>
<pb n="KR4f0012_WYG_031-17b"/>
上慰勞之者尤渥府君從其家貽書敎誡補念出以示<lb/>
其同官余從班行中具聞之又五年<lb/>
上擇侍從諸臣之才者試之以民事補念乃遷為監司<lb/>
為臬長於浙西江右府君一再就養於邸中兩地士民<lb/>
聞其緒言退而攷其長之行事皆謂曰信府君没凡所<lb/>
以昭德焯聞者有狀有誄有幽堂之銘補念偕其弟屬<lb/>
偉業書其墓碑余既辭不獲命則請書其孝友敦睦者<lb/>
曰君少孤說髦就位辟踊如成人母病籲天减已算以<lb/>
<pb n="KR4f0012_WYG_031-18a"/>
代母䘮在殯火作摶顙號呼融風為之反伯兄有倍年<lb/>
之長旦晡問起居細大必諮請待報兄中嵗多故諍訟<lb/>
則相救繇役則相助誅求則黽勉中分之疾病手自扶<lb/>
持口嘗藥以進居兄䘮哀毁過禮上自世父下逮諸子<lb/>
旁及於姑姊甥舅其事長也肅而和慈㓜也柔而正收<lb/>
族也信而睦一門中外貧者取給焉弱者取力焉怨者<lb/>
取平焉先君之師資執友平生之同學故人德施罔弗<lb/>
報也患難罔不恤也宗人之占籍它邑者逋賦株累不<lb/>
<pb n="KR4f0012_WYG_031-18b"/>
忍别白以移之禍也書其莊敬樂易者曰衣再浣食二<lb/>
簋而祭祀宴享必潔必豐飭傔從絶干謁而公正是非<lb/>
不阿不撓稱心直言忘形徒歩無崕岸無齟齬無鈎距<lb/>
無町畦早罷其公車義好為小詞間出於博奕漫戯晩<lb/>
年善病舁小輿以節勞觀引滿以當醉油油然落落然<lb/>
也最君生平其闔門投轄留賔泥飲似陳孟公老疾俱<lb/>
至興懐名山似宗少文預終制營生壙歌呼其旁飾巾<lb/>
待盡似趙邠卿司空表聖雖然府君之可書者盡於此<lb/>
<pb n="KR4f0012_WYG_031-19a"/>
乎予於秦氏同官也得備徴所聞可書其細不書其大<lb/>
耶補念之在侍從也君以一儒者扼腕時事見奏對務<lb/>
依於深刻歎曰堯舜在上奈何稱說申韓補念之位執<lb/>
憲也前後多所平反用仁愛寛恕以為治有勸之立威<lb/>
嚴者君慨然曰吾父令湯溪清前宰帑金之獄全活者<lb/>
衆家門食報未必不繇於此吾子幸備官可誅殺立威<lb/>
名乎潯陽將以事方即訊聞君至操百鎰逆諸塗君正<lb/>
色叱之曰若直安所事行金曲則安可以私故<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大法<lb/>
<pb n="KR4f0012_WYG_031-19b"/>
若此者君之居心持已補念之涖政服官徴諸家乗有<lb/>
裨國故所以敎忠而養志者胥於是乎在何可弗書書<lb/>
其卒生癸夘没戊申僅過乎中夀也書其葬去赴告之<lb/>
六閱月其地侍郎灣也以華恭人從恭人蚤亡由安人<lb/>
以再受贈命其賢有德也具家傳故不書不勝書也書<lb/>
其子長江西按察使鉽即補念也寅仲也銶季也皆諸<lb/>
生孫八人曽孫三人孫以下何不名誌詳故碑可得而<lb/>
略也然則碑之所宜詳者尤在補念之孝乎孝經之言<lb/>
<pb n="KR4f0012_WYG_031-20a"/>
曰揚名安親名揚矣親不安不可謂之孝也往者翰林<lb/>
官俸入不足資所給輙寛其休假湯沐以便於定省今<lb/>
令甲獨否故有掇上第備近臣為親者縁供億之闕憂<lb/>
其子為子者為門户之艱念其親<hi>闕</hi>　之逺而賦之急<lb/>
惟江南為特甚古制寛大臣<hi>闕</hi>　外宋之館閣雖直學<lb/>
士以上猶乞一郡以養<hi>闕</hi>母<lb/>
世祖之内外並任者實倣舊典責吏治兼體臣子以優<lb/>
其私竊聞補念之迎養也將車都亭扶擕垂白長老聚<lb/>
<pb n="KR4f0012_WYG_031-20b"/>
觀郡邑畢至余在同官中為愾焉太息曰吾輩之事其<lb/>
親有一日之寵如秦君者乎故今日刻君之碑書吾友<lb/>
之孝而原本於<lb/>
君恩噫嘻此亦禮經意也為之銘曰<lb/>
奕奕淮海大放厥詞好是正直坎壈於時桓桓端敏大<lb/>
顯丕績耆定四方載諸典冊維君也文不有其名維君<lb/>
也才不有其勲左絃右壺笑傲白雲永懐二人孝思無<lb/>
忝因心則愛篤我天顯動莫若敬居莫若儉講信修睦<lb/>
<pb n="KR4f0012_WYG_031-21a"/>
守道樂善帝曰鑒哉錫以圭璧薦之明堂籍用瑶席乃<lb/>
登法從乃作牧伯禄養鼎鍾休假浣滌趨庭義訓曰圖<lb/>
報國昔人所重惟兵與刑尚書秉鉞撻伐蠻荆好生不<lb/>
殺著有令聞今君之子執憲以正仁恕㢘平全彼民命<lb/>
弗替引之長保餘慶有嶞者山有檻者泉春申谿澗泰<lb/>
伯土田新阡襲吉卜云萬年爰作斯廟升歌鼓瑟我牛<lb/>
我羊薦饗來格絃彼銘詩刻之樂石貽爾子孫昭示無<lb/>
極<lb/>
<pb n="KR4f0012_WYG_031-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十一</head> <lb/>
    <p>
<pb n="KR4f0012_WYG_011-1a"/>
欽定四庫全書<lb/>
　梅村集巻十一<lb/>
　　　　　　　　　　國子監祭酒吳偉業撰<lb/>
　七言律詩一<lb/>
　　梅村<lb/>
枳籬茅舍掩蒼苔乞竹分花手自栽不好詣人貪客過<lb/>
慣遲作荅愛書來閒牕聽雨攤詩巻獨樹看雲上嘯臺<lb/>
桑落酒香盧橘美釣船斜繫草堂開<lb/>
<pb n="KR4f0012_WYG_011-1b"/>
　　王烟客招往西田同黃二攝六王大子彦及家舅<lb/>
　　氏朱昭芑李爾公賔侯兄弟賞菊<lb/>
九秋風物令公香<hi>文肅嗜菊此其遺愛</hi>三徑滋培處士莊花似賜<lb/>
緋兼賜紫人曾衣白對衣黃未堪醉酒師彭澤欲借飡<lb/>
英問首陽轉眼東籬有何意莊嚴金色是空王<lb/>
　　其二<lb/>
不扶自直疎還宻已折仍開瘦更妍最愛蕭齋臨素壁<lb/>
好因髙燭耀華鈿坐來艶質同杯泛老去孤根僅瓦全<lb/>
<pb n="KR4f0012_WYG_011-2a"/>
<hi>蒔者以瓦束土</hi>苦向鄰家怨移植寄人籬下受人憐<lb/>
　　和王太常西田雜興韻<lb/>
一卧溪雲相見稀繫船枯栁叩斜扉橋通小市魚蝦賤<lb/>
水遶孤邨烟火微到處琴書擕自近驟來賔客看人圍<lb/>
畫將松雪花溪巻補入西田老衲衣<lb/>
　　其二<lb/>
積雨空庭鳥雀稀泉聲入竹冷巖扉芒鞋藤杖將迎少<lb/>
蠏舍魚莊生事微病酒客擕茶荈到罷棋人簇畫圖圍<lb/>
<pb n="KR4f0012_WYG_011-2b"/>
日斜清簟追凉好移榻梧陰見解衣<lb/>
　　其三<lb/>
苦竹黃蘆宿火稀渡頭人歇望歸扉偶添小閣林巒秀<lb/>
漸見歸帆烟靄微蔬圃草深鳬雁亂水亭橋沒芰荷圍<lb/>
夜凉捲幔深更話已御秋來白袷衣<lb/>
　　其四<lb/>
竹塢花潭過客稀灌畦纔罷掩松扉道人石上支頥久<lb/>
漁父磯頭欸乃微潮沒秋田孤鶩逺閣含山雨斷虹圍<lb/>
<pb n="KR4f0012_WYG_011-3a"/>
亭臯木落黃州夢江海翩躚一羽衣<lb/>
　　其五<lb/>
亂後歸來桑柘稀牽船補屋就柴扉游魚自見江湖濶<lb/>
野雀何知身體微聽說詩書田父喜偶譚城市醉人圍<lb/>
昨朝換去機頭布已見新縫短後衣<lb/>
　　其六<lb/>
勝情今日似君稀鷺立灘頭隱釣扉屋置茶寮圖陸羽<lb/>
軒開畫壁祀探微蕭齋㪚帙知躭癖髙座談經早解圍<lb/>
<pb n="KR4f0012_WYG_011-3b"/>
手植松枝當麈尾雲林居士水田衣<lb/>
　　其七<lb/>
相逢道舊故交稀偶過鄰翁話掩扉陶氏先疇思士行<lb/>
謝家遺緒羡𢎞微城中賜第書千巻祠下豐碑栁十圍<lb/>
今日亂離牢落甚秋風禾黍淚沾衣<lb/>
　　其八<lb/>
春曉臺前春思稀故園蘿薜繞山扉僮畊十畆桑麻熟<lb/>
僧住一龕鐘磬微題就詩篇纔滿壁種來松栝已成圍<lb/>
<pb n="KR4f0012_WYG_011-4a"/>
而今却向西田老換石栽花典敝衣<lb/>
　　壽王子彥五十<lb/>
二十登車侈壯游軟塵京雒紫驊騮九成宫體銀鈎就<lb/>
<hi>善歐體</hi>萬巻樓居玉軸收<hi>家有樓名萬巻</hi>縱解摴蒱非漫戲即看<lb/>
哺醊亦風流<hi>善噉</hi>筍輿芒屫春山路故舊相逢總白頭<lb/>
　　其二<lb/>
舊業城西二頃田著書聞已續長編兩賢門第知應補<lb/>
十上才名袛自憐投老漫裁居士服畏人還趂孝廉船<lb/>
<pb n="KR4f0012_WYG_011-4b"/>
只因梅信歸來晩手植松枝暗記年<lb/>
　　其三<lb/>
懶將身世近浮名殘客繇來厭送迎獨處意非關水石<lb/>
逢人口不識杯鐺衣幍蘊藉多風貌硯几清嚴見性情<lb/>
子弟皆賢賔從好似君纔勿媿平生<lb/>
　　其四<lb/>
雖云文籍與儒林獨行居然擅古今五簋留賔髙士約<lb/>
百金投客故人心尊彝布列圖書貴花木蕭疎池館深<lb/>
<pb n="KR4f0012_WYG_011-5a"/>
晩向鹿門思采藥漢濵漁父共浮沉<lb/>
　　姜如須從越中寄詩次韻<lb/>
漂泊江湖魯兩生亂離牢落暮雲平秦餘祀日刋黃縣<lb/>
越絶編年紀赤城南菊逢人懐故國西牕聽雨話陪京<lb/>
不堪兄弟頻回首落木蕭蕭非世情<lb/>
　　言懷<lb/>
苦留蹤跡住塵寰學道無成且閉關只爲魯連寧蹈海<lb/>
誰云介子不焚山枯桐半死心還直斷石經移蘚自斑<lb/>
<pb n="KR4f0012_WYG_011-5b"/>
欲就君平問消息風波幾得釣船還<lb/>
　　周五子俶讀書愛客白擲劇飲又善音律好方伎<lb/>
　　爲此詩以啁之<lb/>
大隱先生賦索居比來詩酒復何如馬融絳帳仍吹笛<lb/>
劉向黃金止讀書窮賴文章供飲博興因賔客賣田廬<lb/>
莫臨廣武頻長嘆醉後疎狂病未除<lb/>
　　同許九日顧伊人洞庭山舘聽雨<lb/>
曉閣登臨意渺然蘆花蕭瑟五湖天雲深古洞藏書巻<lb/>
<pb n="KR4f0012_WYG_011-6a"/>
木落空山奏管絃魚市有租堪載酒橘官無俸且髙眠<lb/>
莫愁一夜西牕雨笠澤烟波好放船<lb/>
　　過甫里謁願公因遇雲門具和尚<lb/>
晴湖百頃寺門橋梵唱魚龍影動摇三要宗風標漢月<lb/>
<hi>具公之師同論三𤣥三要</hi>四明春雪送江潮<hi>具公越人</hi>髙原落木天邊斷<lb/>
獨夜寒鐘句裏銷布襪青鞋故山去扁舟蘆荻冷蕭蕭<lb/>
<hi>時應佛日請將行</hi>
　　代具師荅贈<lb/>
<pb n="KR4f0012_WYG_011-6b"/>
微言將絶在江南一杖穿雲過石龕早得此賢開講席<lb/>
便圖作佛住精藍松枝豎義無人㑹貝葉翻經好共參<lb/>
麈尾執來三十載相逢誰似使君談<lb/>
　　與友人譚遺事<lb/>
曾侍驪山清道塵六師講武小平津雲旄大纛星辰動<lb/>
天策中權虎豹陳一自羽書飛紫塞長敎鉦鼓恨黃巾<lb/>
孤臣流涕青門外徒使田橫客笑人<lb/>
　　追悼<lb/>
<pb n="KR4f0012_WYG_011-7a"/>
秋風蕭索響空幃酒醒更殘淚滿衣辛苦共嘗偏早去<lb/>
亂離知否得同歸君親有媿吾還在生死無端事總非<lb/>
最是傷心看穉女一窓燈火照鳴機<lb/>
　　謁范少伯祠<hi>在金明寺中有陶朱公里四字碑</hi>
艤棹滄江學釣魚五湖何必計然書山川禹穴思文種<lb/>
烽火蘇臺弔伍胥浪擲紅顔終是恨拜辭烏喙待何如<lb/>
却嗟愛子猶難免霸越平吳事總虚<lb/>
　　題登封兩烈婦井梧遺恨詩<hi>焦太僕孫婦楊氏牛氏</hi>
<pb n="KR4f0012_WYG_011-7b"/>
少室山頭二女峰斷猿哀雁暮雲重早題蘚石留貞史<lb/>
却寫椒漿事禮宗恨血千年埋慘澹寒泉三尺照從容<lb/>
碧梧夜落秋堦冷環珮歸來聽曉鐘<lb/>
　　鴛湖感舊<lb/>
　　　予曾過吳來之竹亭湖墅出家樂張飲後來之<lb/>
　　　以事見法重游感賦此詩<lb/>
落日晴湖放楫廻故人曾此共登臺風流頓盡溪山改<lb/>
富貴何常簫管哀燕去妓堂荒蔓合雨侵鈴閣野棠開<lb/>
<pb n="KR4f0012_WYG_011-8a"/>
停橈却望烟深處記得當年載酒來<lb/>
　　武林謁同門張石平<hi>河南人官糧儲觀察</hi>
湖山曉日鳴笳吹楊栁春風駐羽幢二室才名官萬石<lb/>
兩河財賦導三江舊游笑我連珠勒多難逢君倒玉缸<lb/>
十載弟兄無限意夜深聽雨話西牕<lb/>
　　登數峰閣禮浙中死事六君子<hi>鴻寶倪公茗柯凌公巢軒周公四名</hi>
　　　<hi>施公磊齋吳公賓日陳公</hi>
四山風急萬松秋遺廟西泠枕碧流故國衣冠懷舊友<lb/>
<pb n="KR4f0012_WYG_011-8b"/>
孤忠日月表層樓赤虹劍血埋燕市白馬銀濤走越州<lb/>
盛事若修陪祀典漢家園寢在昭丘<lb/>
　　陳青雷以半圃索題走筆戲贈<lb/>
半間茅屋半牀書半賦閒游半索居領略溪山應不盡<lb/>
平分風月復何如黠癡互有纔忘世廉讓中間好結廬<lb/>
自是圖全非易事與君隨意狎樵漁<lb/>
　　題西泠閨詠<hi>并序</hi>
　　　石城卞君者系出田居隱偕蠶室巖子著同聲<lb/>
<pb n="KR4f0012_WYG_011-9a"/>
　　　之賦𤣥文詠嬌女之篇辭㫖幽閒才情明慧寫<lb/>
　　　柔思於却扇選麗句以當窓足使蘇蕙扶輪左<lb/>
　　　芬失歩矣故里秦淮早駕木蘭之檝僑居明聖<lb/>
　　　重來油壁之車風景依然湖山非故趙明誠金<lb/>
　　　石之錄巻軸亡存蔡中郎虀臼之詞紙筆猶在<lb/>
　　　予覽其篇什擷彼風華體寄七言詩成四律愧<lb/>
　　　非劉栁聞白雪之歌謬學徐陵敘玉臺之咏云<lb/>
　　　爾<lb/>
<pb n="KR4f0012_WYG_011-9b"/>
落日輕風雁影斜蜀牋書字報秦嘉絳紗弟子稱都講<lb/>
碧玉才人本内家神女新詞塡杜若如來半偈繡蓮花<lb/>
糚成小閣熏香坐不向城南鬬鈿車<lb/>
　　其二<lb/>
晴樓初日照芙蕖姑射仙人賦子虛紫府髙閒詩博士<lb/>
青山遺逸女尚書賣珠補屋花應滿刻燭成篇錦不如<lb/>
自寫雒神題小像一簾秋水鏡湖居<lb/>
　　其三<lb/>
<pb n="KR4f0012_WYG_011-10a"/>
五銖衣怯鳳皇雛珠玉爲心氷雪膚綠屫侍兒春祓禊<lb/>
紅牙小妹夜摴蒱瓊牕日暖櫻桃賦粉箑風輕蛺蝶圖<lb/>
頻歛翠蛾人不識自將書札問麻姑<lb/>
　　其四<lb/>
石城楊栁碧城鸞謝女詩篇張女彈鸚鵡歌調銀管細<lb/>
琅玕字刻玉釵寒雙聲宛轉連珠格八體濃纎倒薤看<lb/>
閒整筆牀攤素巻棠梨花發倚闌干<lb/>
　　海市四首<hi>次張石平觀察韻</hi>
<pb n="KR4f0012_WYG_011-10b"/>
仙人太乙祀東萊不信蓬瀛此地開虹跨斷崖通羽葢<lb/>
魚吞倒景出樓臺碧城烟合青葱樹赤岸霞蒸絳雪堆<lb/>
聞道秦皇近南幸舳艫千里射蛟回<lb/>
　　其二<lb/>
灝氣空濛萬象來非烟非霧化人裁仙家囷爲休糧閉<lb/>
河伯宫因娶婦開金馬衣冠蒼水使石鯨風雨濯龍臺<lb/>
鑿空博望頻回首天漢乘槎未易才<lb/>
　　其三<lb/>
<pb n="KR4f0012_WYG_011-11a"/>
東南天地望中收神鬼蒼茫百尺樓秦畤長松移絕島<lb/>
梁園修竹隱滄洲雲如車葢旌旗繞峰近香爐烟靄浮<lb/>
却笑燕齊迂怪士袛知碣石有丹丘<lb/>
　　其四<lb/>
激浪崩雲壓五湖天風吹斷海城孤千門聽擊馮夷鼔<lb/>
六博看投玉女壺蒲類草荒春徙帳滄溟月冷夜探珠<lb/>
誰知曼衍魚龍戲翠葢金支滿具區<lb/>
　　别丁飛濤兄弟<lb/>
<pb n="KR4f0012_WYG_011-11b"/>
把君詩巻過扁舟置酒離亭感舊游三陸雲間空想像<lb/>
二丁鄴下自風流湖山意氣歸詞苑兄弟文章入選樓<lb/>
爲道故人相送逺藕花蕭瑟野塘秋<lb/>
　　贈馮子淵總戎<lb/>
令公專閫擁旌旄鵰鶚秋風賜錦袍十二銀筝歌芍藥<lb/>
三千練甲醉葡萄若耶溪劍凝寒水秦望樓船壓怒濤<lb/>
自是相門雙㦸重野王父子行能髙<lb/>
　　丁亥之秋王烟客招予西田賞菊踰月蒼雪師亦<lb/>
<pb n="KR4f0012_WYG_011-12a"/>
　　至今年予既卧病同游者多以事阻追叙舊約爲<lb/>
　　之慨然因賦此詩<lb/>
露白霜髙九月天匡牀卧疾憶西田黃雞紫蟹堪擕酒<lb/>
紅樹青山好放船秔稻將登農父喜茱萸徧揷故人憐<lb/>
舊游多病難重省記别蒼公又一年<lb/>
　　友人齋說餅<lb/>
舍北溪南樹影斜主人留客醉黃花水溲非用淘槐葉<lb/>
蜜餌寧關煑蕨芽閣老膏環常對酒徵君寒具好烹茶<lb/>
<pb n="KR4f0012_WYG_011-12b"/>
食經二事皆堪註休說公羊賣餅家<lb/>
　　贈李峩居御史<hi>督學江南</hi>
中條山色絳帷開宛雒春風桃李栽地近石經緣虎觀<lb/>
家傳漆簡本蘭臺花飛驛路生徒滿潮落江城鐘磬來<lb/>
置酒一帆黃浦月登臨早訪陸機才<lb/>
　　穆大苑先卧病桐廬初歸喜贈<lb/>
富春山下趂歸風客病孤舟夜雨中千里故園惟舊友<lb/>
十年同學半衰翁藥爐媿我形容槁腹尺輸君飲噉工<lb/>
<pb n="KR4f0012_WYG_011-13a"/>
却向清秋共消損一尊無恙笑顔紅<lb/>
　　壽陸孟鳬七十<lb/>
楓葉蘆花霜滿林江湖蕭瑟鬂毛侵書生藤峽功名薄<lb/>
漁父桃源歲月深入市蹇驢晨賣藥閉門殘酒夜橫琴<lb/>
舊游烽火天涯夢銅鼔山髙急暮砧<hi>陸爲潯州司李藤峽在潯州常熟有</hi>
<hi>桃源澗</hi>
　　其二<lb/>
講授山泉遶户庭苧翁無事爲中泠偶支鶴俸分魚俸<lb/>
<pb n="KR4f0012_WYG_011-13b"/>
閒㸃茶經補水經千里程鄉浮大白一官勾漏養空青<lb/>
歸來松菊荒凉甚買得雙峰縛草亭<lb/>
　　壽申少司農青門<lb/>
相門三㦸勝通侯兄弟衣冠盡貴游白下髙名推謝朓<lb/>
黃初耆德重楊彪千山極目風塵暗一老狂歌天地秋<lb/>
還憶淮淝開制府江聲吹角古揚州<lb/>
　　其二<lb/>
脫却朝衫上釣船餘生投老白雲邊買山向乞分司俸<lb/>
<pb n="KR4f0012_WYG_011-14a"/>
餉客還存博士錢世事烟霞娛晩歲黨人名字付殘編<lb/>
扁舟百斛烏程酒㪚髪江湖任醉眠<lb/>
　　宴孫孝若山樓賦贈<lb/>
千章喬木俯晴川髙閣登臨雨後天明月笙歌紅燭院<lb/>
春山書畫綠楊船郗超好客眞名士蘇晉翻經正少年<lb/>
最是風流揮玉麈烟霞勝處着神仙<lb/>
　　琴河感舊<hi>并序</hi>
　　　楓林霜信放棹琴河忽聞秦淮卞生賽賽到自<lb/>
<pb n="KR4f0012_WYG_011-14b"/>
　　　白下適逢紅葉余因客座偶話舊游主人命犢<lb/>
　　　車以迎來持羽觴而待至停驂初報傳語更衣<lb/>
　　　已託病痁遷延不出知其憔悴自傷亦將委身<lb/>
　　　於人矣予本恨人傷心往事江頭燕子舊壘都<lb/>
　　　非山上蘼蕪故人安在久絶鉛華之夢况當摇<lb/>
　　　落之辰相遇則唯看楊柳我亦何堪爲别已屢<lb/>
　　　見櫻桃君還未嫁聽琵琶而不響隔團扇以猶<lb/>
　　　憐能無杜秋之感江州之泣也漫賦四章以誌<lb/>
<pb n="KR4f0012_WYG_011-15a"/>
　　　其事<lb/>
白門楊柳好藏鴉誰道扁舟蕩漿斜金屋雲深吾谷樹<lb/>
玉杯春暖尚湖花見來學避低團扇近處疑嗔響鈿車<lb/>
却悔石城吹笛夜青驄容易别盧家<lb/>
　　其二<lb/>
油壁迎來是舊游尊前不出背花愁緣知薄倖逢應恨<lb/>
恰便多情喚却羞故向閒人偷玉筯浪傳好語到銀鉤<lb/>
五陵年少催歸去隔斷紅墻十二樓<lb/>
<pb n="KR4f0012_WYG_011-15b"/>
　　其三<lb/>
休將消息恨層城猶有羅敷未嫁情車過捲簾勞悵望<lb/>
夢來擕袖費逢迎青山憔悴卿憐我紅粉飄零我憶卿<lb/>
記得橫塘秋夜好玉釵恩重是前生<lb/>
　　其四<lb/>
長向東風問畵蘭玉人微嘆倚闌干乍抛錦瑟描難就<lb/>
小疊瓊牋墨未乾弱葉懶舒添午倦嫰芽嬌染怯春寒<lb/>
書成粉箑憑誰寄多恐蕭郎不忍看<lb/>
<pb n="KR4f0012_WYG_011-16a"/>
　　辛卯元旦試筆<hi>除夕再夢杏花</hi>
十年車馬盛長安仙仗傳籌曙色寒禁苑名花開萬樹<lb/>
上林竒果賜千官春風紫燕低飛入曉日青驄緩轡看<lb/>
舊事已非還入夢畵圖金粉碧闌干<lb/>
　　雜感<lb/>
聞說朝廷罷上都中原民困尚難蘇雪深六月天圍塞<lb/>
雨漲千村地入湖瀚海波濤飛戰艦禁城宫闕起浮圖<lb/>
關山到處愁征調願賜三軍所過租<lb/>
<pb n="KR4f0012_WYG_011-16b"/>
　　其二<lb/>
簫鼓中流進奉船司空停索導行錢八蠶名繭<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>花就<lb/>
千䌰竒文舞鳳旋袴褶射雕砂磧塞筐箱市馬玉門邊<lb/>
秋風砧杵催刀尺江左無衣已七年<lb/>
　　其三<lb/>
居庸千尺薊門低八部雲屯㪚馬蹄日表土中通極北<lb/>
河源天上接安西金城將吏耕黃犢玉壘山川祭碧雞<lb/>
世㑹適逢須粉飾十年辛苦厭征鼙<lb/>
<pb n="KR4f0012_WYG_011-17a"/>
　　其四<lb/>
急峽天風捲怒濤穿雲棧石度秋毫雞豚絶壁人烟少<lb/>
珠玉空江鬼哭髙縱火千付驅草木齎糧百日棄弓刀<lb/>
綿州却報傳烽𦂳峒户溪丁轉戰勞<lb/>
　　其五<lb/>
武安席上見雙鬟血淚青娥䧟賊還只爲君親來故國<lb/>
不因女子下雄關取兵遼海哥舒翰得婦江南謝阿蠻<lb/>
快馬健兒無限恨天敎紅粉定燕山<lb/>
<pb n="KR4f0012_WYG_011-17b"/>
　　其六<lb/>
萬里從王擁節旄通侯青史姓名髙禁垣遺直看封事<lb/>
絶徼孤忠誓佩刀元祐黨碑藏北寺辟疆山墅記東臯<lb/>
歸來畊石堂前夢書畵平生結聚勞<lb/>
　　題王端士北歸草<lb/>
讀罷新詩萬感興夜深挑盡草堂燈玉河嗚咽聞嘶馬<lb/>
金殿凄凉見按鷹南内舊人逢庾信北朝文士識崔陵<lb/>
蹇驢風雪蘆溝道一慟昭陵恨未能<lb/>
<pb n="KR4f0012_WYG_011-18a"/>
　　贈糧儲道歩公<hi>乾州人</hi>
臨湘家世擁旌旄策馬西來劍珮髙華嶽風雲開間氣<lb/>
乾陵草木壯神臯山公盡職封章切蕭相憂時饋運勞<lb/>
青史通侯餘事在江南重見舊人豪<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_011-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻十一<lb/>
</p>
<p>
</p>
  </div>
</body>
</text>
</TEI>
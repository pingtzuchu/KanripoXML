<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十二</head> <lb/>
    <p>
<pb n="KR4f0012_WYG_012-1a"/>
欽定四庫全書<lb/>
　梅村集巻十二<lb/>
　　　　　　　　　　國子監祭酒吴偉業撰<lb/>
　七言律詩二<lb/>
　　題鴛湖閨詠<lb/>
石州螺黛㸃新糚小拂烏絲字幾行粉本留香泥蛺蝶<lb/>
錦囊添線繡鴛鴦秋風擣素描長巻春日鳴筝製短章<lb/>
江夏只今標藝苑無雙才子掃眉娘<lb/>
<pb n="KR4f0012_WYG_012-1b"/>
　　其二<lb/>
休言金屋貯神仙獨掩羅裙淚泫然栗里縱無歸隱計<lb/>
鹿門猶有賣文錢女兒浦口堪同住新婦磯頭擬種田<lb/>
夫壻長楊須執㦸不知世有杜樊川<lb/>
　　其三<lb/>
絳雲樓閣敞空虚女伴相依共索居學士每傳青鳥使<lb/>
蕭娘同歩紫鸞車新詞折栁還應就舊事焚魚總不如<lb/>
記向馬融譚漢史江南淪落老尚書<lb/>
<pb n="KR4f0012_WYG_012-2a"/>
　　其四<lb/>
誰吟紈扇繼詞壇白下相逢吳綵鸞才比左芬年更少<lb/>
壻求韓重遇應難玉顔屢見鶯花度翠袖須愁烟雨寒<lb/>
往事只看予薄命致書知已到長干<lb/>
　　補禊<lb/>
　　　壬辰上已蔣亭彦篆鴻陸我謀於鴛湖禊飲余<lb/>
　　　後三日始至同集有道開師朱子容沈孟陽徵<lb/>
　　　詩以補禊事余分得知字<lb/>
<pb n="KR4f0012_WYG_012-2b"/>
春風好景定昆池㪚誕天涯却誤期溱洧漫搴芳杜晩<lb/>
雒濵須泛羽觴遲右軍此㑹仍堪記白傅重游共阿誰<lb/>
故事禊堂看賜栁年來無復侍臣知<lb/>
　　過朱買臣墓<hi>在嘉興東塔雷音閣後即廣福講院</hi>
翁子窮經自不貧㑹稽連守拜爲眞是非難免三長史<lb/>
富貴徒誇一婦人小吏張湯看踞傲故交莊助嘆沉淪<lb/>
行年五十功名晩何似空山長負薪<lb/>
　　題朱子葵鶴洲草堂<lb/>
<pb n="KR4f0012_WYG_012-3a"/>
别業堂成緑野邊養雛丹頂已千年仙人收箭雲歸浦<lb/>
道士開籠月滿天竹下縞衣三徑石雪中清唳五湖田<lb/>
裴公舊宅松隂在不數孤山夜放船<lb/>
　　題孫銘常畫蘭<lb/>
誰將尺幅寫瀟湘窮谷無人吹氣香斜筆㸃芽依蘚石<lb/>
雙鈎分葉傍篔簹謝家樹好臨芳砌鄭女花堪照洞房<lb/>
我欲援琴歌九畹江潭摇落起微霜<lb/>
　　送林衡者歸閩<lb/>
<pb n="KR4f0012_WYG_012-3b"/>
五月關山樹影圓送君吹笛栁陰船征途鶗鴂愁中雨<lb/>
故國桄榔夢裏天夾漈草荒書滿屋連江人去雁飛田<lb/>
無諸臺上休南望海色秋風又一年<lb/>
　　送文學博以蒼公招同住中峰寺<hi>二公皆雲南人</hi>
西風驅雁暮雲哀頭白衝寒到講臺莫問間關應路斷<lb/>
偶傳消息又兵來一峰對月茅菴在二老論心石壁開<lb/>
揀取梅花枝上信明年移向故園栽<lb/>
　　鄧元昭奉使江右相遇吳門却贈<lb/>
<pb n="KR4f0012_WYG_012-4a"/>
五湖春草隱征笳畫舫圖書泊晩沙人謂相如初奉使<lb/>
客傳髙宻且還家黒貂對雪潯陽樹綠酒看山茂苑花<lb/>
回首石渠應賜馬玉河從獵雁行斜<lb/>
　　雪夜苑先齋中飲博達旦<lb/>
扶杖衝泥逐少年解衣箕踞酒爐邊愁燒絳蠟消千巻<lb/>
愛把青樽擲萬錢痛飲不甘辭久病狂呼却笑勝髙眠<lb/>
丈夫失意須潦倒劇孟平生絶可憐<lb/>
　　其二<lb/>
<pb n="KR4f0012_WYG_012-4b"/>
相逢縱博且開顔興極歡呼不肻還别緒幾年當此夜<lb/>
狂名明日滿人間松牕燭影花前酒草閣雞聲雪裏山<lb/>
殘臈豈妨吾作樂儘敎游戲一生閒<lb/>
　　癸巳春日禊飲社集虎丘即事<lb/>
楊栁絲絲逼禁烟筆牀書巻五湖船青溪勝集仍遺老<lb/>
白袷髙談盡少年筍屐鶯花看士女羽觴冠葢㑹神仙<lb/>
茂先往事風流在重過蘭亭意惘然<lb/>
　　其二<lb/>
<pb n="KR4f0012_WYG_012-5a"/>
蘭臺家世本貽謀髙㑹南皮話昔游執友淪亡驚歲月<lb/>
諸郎才調擅風流十年故國傷青史四海新知笑白頭<lb/>
脩褉只今添俯仰北風杯酒酹營丘<lb/>
　　其三<lb/>
訪友扁舟挂席輕棃花吹雨五茸城文章興廢關時代<lb/>
兄弟飄零爲甲兵茂苑聽鶯春社飲華亭聞鶴故園情<lb/>
衆中誰識陳驚座顧陸相看是老成<lb/>
　　其四<lb/>
<pb n="KR4f0012_WYG_012-5b"/>
絳帷當日重長楊都講還開舊草堂少弟詩篇標赤幟<lb/>
故人才筆繼青箱抽毫共集梁園製布席爭飛曲水觴<lb/>
近得廬陵書信否寄懐子美在滄浪<lb/>
　　投贈督府馬公<lb/>
伏波家世本專征畵角油幢細栁營上相始興開北府<lb/>
通侯髙宻鎭西京江山傳箭旌旗色賔客圍棋劒履聲<lb/>
勞苦潯陽新駐節舳艫今喜下湓城<lb/>
　　其二<lb/>
<pb n="KR4f0012_WYG_012-6a"/>
十年重到石城頭細雨孤帆載客愁累檄久應趨幕府<lb/>
扁舟今始識君侯青山舊業安常稅白髪衰親畏逺游<lb/>
慚媿推賢蕭相國邵平只合守𤓰丘<lb/>
　　自嘆<lb/>
誤盡平生是一官棄家容易變名難松筠敢厭風霜苦<lb/>
魚鳥猶思天地寛鼓枻有心逃甫里推車何事出長干<lb/>
旁人休笑陶𢎞景神武當年早掛冠<lb/>
　　登上方橋有感<hi>橋時新修極雄壯望見天壇崩圮盡矣</hi>
<pb n="KR4f0012_WYG_012-6b"/>
石梁天際偃長壕勢壓魚龍敢遁逃壯麗氣開浮廣術<lb/>
虚無根削揷崩濤秋騰萬馬鞭梢整日出千軍輓餉勞<lb/>
回首㤗壇鐘磬逺江流空繞斷垣髙<lb/>
　　鍾山<lb/>
王氣消沉石子岡放鷹調馬蔣陵旁金棺移塔思原廟<lb/>
<hi>金棺爲誌公在雞鳴寺</hi>玉匣藏衣記奉常<hi>太常有髙廟衣冠</hi>楊栁重栽馳<lb/>
道改櫻桃莫薦寢園荒<hi>時當四月</hi>聖公沒後無坏土姑孰江<lb/>
聲空夕陽<lb/>
<pb n="KR4f0012_WYG_012-7a"/>
　　臺城<lb/>
形勝當年百戰收子孫容易失神州金川事去家還在<lb/>
玉樹歌殘恨未休徐鄧功勲誰甲第方黃骸骨總荒丘<lb/>
可憐一片秦淮月曾炤降幡出石頭<lb/>
　　國學<lb/>
松柏曾垂講院陰後湖烟雨記登臨桓榮空有窮經志<lb/>
伏挺徒增感遇心四庫圖書勞訪問六堂絃管聽銷沉<lb/>
白頭博士重來到極目蕭條淚滿襟<lb/>
<pb n="KR4f0012_WYG_012-7b"/>
　　觀象臺<lb/>
候日觀雲倚碧空一朝零落黍離同昔聞石鼓移天上<lb/>
<hi>元移石鼔于大都</hi>今見銅壺沒地中黃道只看標北極赤烏還<lb/>
復紀東風郭公枉自師周髀千尺荒臺等廢宫<hi>渾儀郭守敬所</hi>
<hi>造</hi>
　　雞鳴寺<lb/>
雞鳴寺接講臺基扶杖重游涕淚垂學舍有人鋤野菜<lb/>
僧寮無主長棠梨雷何舊席今安在支許同叅更阿誰<lb/>
<pb n="KR4f0012_WYG_012-8a"/>
惟有誌公留布㡌髙皇遺筆讀殘碑<hi>寺壁有石刻髙廟御筆題贊誌公像</hi>
　　功臣廟<lb/>
畫壁精靈間氣豪鄂公羽箭衛公刀丹青賜額豐碑壯<lb/>
棨㦸傳家甲第髙鹿走三山爭楚漢雞鳴十廟失蕭曹<lb/>
英雄轉戰當年事采石悲風起怒濤<lb/>
　　𤣥武湖<lb/>
覆舟西望接陂陀千頃澄潭長綠莎六代樓船供士女<lb/>
百年版籍重山河<hi>湖置黃册庫禁人游玩</hi>平川豈習昆明戰禁地<lb/>
<pb n="KR4f0012_WYG_012-8b"/>
須通太液波烟水不關興廢感夕陽聞已唱漁歌<hi>時已有漁</hi>
<hi>舟非復昔日之禁矣</hi>
　　秣陵口號<lb/>
車馬垂楊十字街河橋燈火舊秦淮放衙非復通侯第<lb/>
<hi>中山賜宅改作公署</hi>廢圃誰知博士齋易餅市傍王殿瓦換魚江<lb/>
上孝陵柴無端射取原頭鹿收得長生苑内牌<lb/>
　　無題<lb/>
繫艇垂楊映綠潯玉人湘管畫簾深千絲碧藕玲瓏腕<lb/>
<pb n="KR4f0012_WYG_012-9a"/>
一巻芭蕉展轉心題罷紅牕歌緩緩聽來青鳥信沉沉<lb/>
天邊恰有黃姑恨吹入蕭郎此夜吟<lb/>
　　其二<lb/>
到處鶯花畫舫輕相逢只作看山行鏡因硯近螺頻換<lb/>
書爲香多蠧不成媿我白頭無冶習讓君紅粉有詩名<lb/>
飛瓊漫道人間識一夜天風返碧城<lb/>
　　其三<lb/>
錯認微之共牧之誤他舉舉與師師疎狂詩酒隨同伴<lb/>
<pb n="KR4f0012_WYG_012-9b"/>
細膩風光異舊時畫裏綠楊堪贈别曲中紅豆是相思<lb/>
年華老大心情减辜負蕭娘數首詩<lb/>
　　其四<lb/>
鈿雀金蟬籠臂紗鬧糚初不鬭鉛華藏鉤酒向劉郎賭<lb/>
刻燭詩從謝女誇天上異香須有種春來飛絮恨無家<lb/>
東風燕子知多少珍重雕闌白玉花<lb/>
　　百草堂觀劇<lb/>
肯將游俠誤躬畊愛客村居不入城亭占綠疇朝置酒<lb/>
<pb n="KR4f0012_WYG_012-10a"/>
船移紅燭夜鳴筝金虀斫鱠霜螯美玉粒呼鷹雪爪輕<lb/>
<hi>主人好獵</hi>却話少年逢社飲季心然諾是平生<lb/>
　　送李秀州擢寧紹道<lb/>
楊栁春風起郡樓故人嚴助昔同游烟霞到處推仙吏<lb/>
棨㦸今看冠列侯長水圖書移逺棹大雷笳鼔對清秋<lb/>
閱兵海上應西望秦駐山髙即秀州<lb/>
　　周櫟園有墨癖嘗蓄墨萬種歲除以酒澆之作祭<lb/>
　　墨詩友人王紫崖話其事漫賦二律<lb/>
<pb n="KR4f0012_WYG_012-10b"/>
含香詞賦擲金聲家住𤣥都對管城萬笏雅應推正直<lb/>
一囊聊復貯縱橫藏雖黯澹終能守用任欹斜自不平<lb/>
磨耗年光心力短只因躭誤楮先生<lb/>
　　其二<lb/>
山齋清玩富琳琅似璧如圭萬墨莊口啜飲同髙士癖<lb/>
頭濡書類酒人狂但逢知已隨濃澹若論交情耐久長<lb/>
不用黃金費裝裹伴他銅雀近周郎<lb/>
　　贈陽羡陳定生<lb/>
<pb n="KR4f0012_WYG_012-11a"/>
溪山罨畫好歸畊櫻笋琴書足性情茶有一經眞處士<lb/>
橘無千絹舊清卿<hi>故御史大夫子</hi>知交東冶傳鉤黨子弟南皮<lb/>
負盛名却話宋中登望逺天涯風雨得侯生<hi>定生偕侯朝宗在南</hi>
<hi>中幾及鉤黨禍侯生歸德人</hi>
　　江樓别㓜弟孚令<lb/>
野色滄江思不窮登臨傑閣倚虛空雲山兩岸傷心裏<lb/>
雨雪孤城淚眼中病後生涯同落木亂來身計逐飄蓬<lb/>
天涯兄弟分擕苦明日扁舟聽曉風<lb/>
<pb n="KR4f0012_WYG_012-11b"/>
　　揚州<lb/>
疊鼔鳴笳發棹謳榜人髙唱廣陵秋官河楊栁誰新種<lb/>
御苑鶯花豈舊游十載西風空白骨廿橋明月自朱樓<lb/>
南朝枉作迎鑾鎭難博雷塘土一丘<lb/>
　　其二<lb/>
野哭江村百感生鬭雞臺憶漢家營將軍甲第櫜弓卧<lb/>
丞相中原拜表行白面談邊多入幕赤眉求印却翻城<lb/>
當時只有黄公覆西上偏隨阮歩兵<lb/>
<pb n="KR4f0012_WYG_012-12a"/>
　　其三<lb/>
盡領通侯位上卿三分淮蔡各專征東來處仲無他志<lb/>
北去深源有盛名江左衣冠先解體京西豪傑竟投兵<lb/>
只今八月觀濤處浪打新塘戰鼔聲<lb/>
　　其四<lb/>
撥盡琵琶馬上絃玉鉤斜畔泣嬋娟紫駞人去瓊花院<lb/>
青塚魂歸錦纜船荳䓻梢頭春十二茱萸灣口路三千<lb/>
隋堤璧月珠簾夢小杜曾游記昔年<lb/>
<pb n="KR4f0012_WYG_012-12b"/>
　　過維揚弔衛少司馬紫岫<hi>衛韓城人與余同年同官後以少司馬死揚州</hi>
　　　<hi>難</hi>
畫省連床止論文天涯書劍忽離羣非關衛瓘需開府<lb/>
欲下髙昻在䕶軍<hi>髙杰秦人朝議以紫岫同鄉拜兵部侍郎典其軍事</hi>葬骨九原<lb/>
江上月思家百口隴頭雲故人摇落䢴溝暮爲酹椒漿<lb/>
一慟君<lb/>
　　過淮陰有感<lb/>
落木淮南雁影髙孤城殘日亂蓬蒿天邊故舊愁聞笛<lb/>
<pb n="KR4f0012_WYG_012-13a"/>
市上兒童笑帶刀世事眞成反招隱吾徒何處續離騷<lb/>
昔人一飯猶思報廿載恩深感二毛<lb/>
　　其二<lb/>
登髙悵望八公山琪樹丹崖未可攀莫想陰符遇黃石<lb/>
好將鴻寶駐朱顔浮生所欠止一死塵世無繇識九還<lb/>
我本淮王舊雞犬不隨仙去落人間<lb/>
　　贈淮撫沈公清逺<lb/>
秋風杖節賜金貂髙㑹嚴更響麗譙去國丁年遼海月<lb/>
<pb n="KR4f0012_WYG_012-13b"/>
還家甲第浙江潮書生禮樂修𤣥雁諸將弓刀掣皂雕<lb/>
最是東南資轉餉功成蕭相未央朝<lb/>
　　淮上贈嵇叔子<lb/>
湖海相逢一俊英風流中㪚舊家聲琴因調古須防怨<lb/>
詩爲才多莫近名濁酒如淮歌慷慨蒼髯似㦸論縱橫<lb/>
慚余亦與山公札抱病推遷累養生<lb/>
　　過宿遷極樂菴明日晤陸紫霞年兄話舊有感<lb/>
同時知已曲江游縱酒髙歌玉腕騮黃葉渾隨諸子㪚<lb/>
<pb n="KR4f0012_WYG_012-14a"/>
白頭猶幸故人留雲堂下榻逢僧飯雪夜聽鐘待客舟<lb/>
如此衝寒緣㡳事相逢無計訴離愁<lb/>
　　白鹿湖陸墩詩<hi>在宿遷縣東爲紫霞年兄避兵處</hi>
招提東望栁堤深雁浦魚莊買棹尋墩似謝公堪賭墅<lb/>
湖如賀監早抽簪雲遮老屋容君卧月落空潭照此心<lb/>
百頃荷花千尺水夜凉兄弟好披襟<lb/>
　　自信<lb/>
自信平生懶是眞底須辛苦踏春塵毎逢墟落愁戎馬<lb/>
<pb n="KR4f0012_WYG_012-14b"/>
却聽風濤話鬼神濁酒一杯今夜醉好花明日故園春<lb/>
長安冠葢知多少頭白江湖放㪚人<lb/>
　　新河夜泊<lb/>
百尺荒岡十里津夜寒微雨溼荆榛非關城郭炊烟少<lb/>
自是河山戰鼓頻倦客似歸因望樹逺天如夢不逢人<lb/>
扁舟蕭瑟知無計獨倚篷牕暗愴神<lb/>
　　將至京師寄當事諸老<lb/>
柴門秋色草蕭蕭幕府驚傳折簡招敢向烟霞堅笑傲<lb/>
<pb n="KR4f0012_WYG_012-15a"/>
却貪畊鑿久逍遥楊彪病後稱遺老周黨歸來話<lb/>
聖朝自是<lb/>
璽書修盛舉此身只合伴漁樵<lb/>
　　其二<lb/>
莫嗟野老倦沈淪領略青山未是貧一自弓旌來退谷<lb/>
苦將行李累衰親田因買馬頻書劵屋為牽船少結鄰<lb/>
今日巢由車下拜淒凉詩巻乞閒身<lb/>
　　其三<lb/>
<pb n="KR4f0012_WYG_012-15b"/>
匹馬天街對落暉蕭條白髮悵誰依北門待詔賓朋盛<lb/>
東觀趨<lb/>
朝故舊稀雪滿關河書未到月斜宫闕雁還飛赤松本<lb/>
是留侯志早放商山四老歸<lb/>
　　其四<lb/>
平生蹤跡儘繇天世事浮名總棄捐不召豈能逃<lb/>
聖代無官敢即傲髙眠匹夫志在何難奪<lb/>
君相恩深自見憐記送鐵崖詩句好白衣宣至白衣還<lb/>
<pb n="KR4f0012_WYG_012-16a"/>
　　讀友人舊題走馬詩于郵壁漫次其韻<lb/>
數巻殘編兩石弓書生摇筆壯懐空南朝子弟誇諸將<lb/>
北固軍營畏阿童江上化龍圗割據國中指鹿詫成功<lb/>
可憐曹霸丹青手銜䇿無人付朔風<lb/>
　　其二<lb/>
君是黄驄最少年驊騮凋喪使人憐當時只望勲名貴<lb/>
後日誰知書畫傳十載鹽車悲道路一朝天馬蹴風烟<lb/>
軍書已報韓擒虎夜半新林早着鞭<lb/>
<pb n="KR4f0012_WYG_012-16b"/>
　　過鄚州<lb/>
馬滑霜蹄路又長鴉鳴殘雪古城荒河氷雨入車難過<lb/>
野岸沙崩樹半僵邢邵文章埋斷碣公孫樓櫓付斜陽<lb/>
只留村酒雞豚社香火年年賽藥王<lb/>
　<lb/>
　<lb/>
　<lb/>
　梅村集巻十二<lb/>
</p>
<p>
</p>
  </div>
</body>
</text>
</TEI>
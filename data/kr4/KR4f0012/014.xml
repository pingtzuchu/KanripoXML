<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷十四</head> <lb/>
    <p>
<pb n="KR4f0012_WYG_014-1a"/>
欽定四庫全書<lb/>
　梅村集卷十四<lb/>
　　　　　　　　　　國子監祭酒呉偉業撰<lb/>
　七言律詩四<lb/>
　　七夕感事<lb/>
天上人間總玉京今年牛女倍分明畫圖紅粉深宫恨<lb/>
砧杵金閨瘴海情南國緑珠辭故主北邙黄鳥送傾城<lb/>
憑君試問雕陵鵲一種銀河風浪生<lb/>
<pb n="KR4f0012_WYG_014-1b"/>
　　和楊鐵崖天寳遺事詩<lb/>
漢主秋宵宴上林延年供奉漏沉沉給來妙服裁文錦<lb/>
賞就新聲賜餅金鳷鵲風微清笛逈蒲萄月落畫弦深<lb/>
明朝曼倩思言事日午君王駕未臨<lb/>
　　其二<lb/>
複道笙歌幾處通博山香裊綺疏中檀槽豈出龜兹伎<lb/>
玉笛非關于闐工浩唱扇低槐市月緩聲衫動石頭風<lb/>
霓裳本是人間曲天上吹來便不同<lb/>
<pb n="KR4f0012_WYG_014-2a"/>
　　送少司空傅夢禎還嵩山<lb/>
髙卧千峰鎖暮霞洛城春盡自飛花銅仙露冷宫門草<lb/>
玉女臺荒洞口沙被褐盧鴻仍拜<lb/>
詔賜金疏受早還家西巡擬上登封頌抱犢山莊候翠<lb/>
華<lb/>
　　夜宿蒙陰<lb/>
客行杖䇿魯城邊訪俗春風百里天蒙嶺出泉茶辨性<lb/>
龜田加火穀占年野蠶養就都成繭村酒沽來不費錢<lb/>
<pb n="KR4f0012_WYG_014-2b"/>
我亦山東狂李白倦遊好覓主家眠<lb/>
　　郯城曉發<lb/>
匹馬孤城望眼愁雞聲喔喔曉烟收魯山將斷雲不斷<lb/>
沂水欲流沙未流野戍凄凉經䘮亂殘民零落困誅求<lb/>
他鄉已過故鄉遠屈指歸期二月頭<lb/>
　　聞台州警<lb/>
髙灘響急峭帆收橘柚人烟對鬱洲天際燕飛黄石嶺<lb/>
雲中犬吠赤城樓投戈將士逍遥卧横笛漁翁縹緲愁<lb/>
<pb n="KR4f0012_WYG_014-3a"/>
聞説天台踰萬丈可容長嘯碧峰頭<lb/>
　　其二<lb/>
野哭山深呌杜鵑閬風臺畔羽書傳軍捫絶磴松根火<lb/>
士接飛流馬上泉雁積稻粱池萬頃猿知擊刺劍千年<lb/>
桃花好種今誰種從此人間少洞天<lb/>
　　其三<lb/>
天門中斷接危梁玉館金庭跡渺茫石鼓響來開峭壁<lb/>
干將飛去出滄浪仙家壘是何年築刺史丹無不死方<lb/>
<pb n="KR4f0012_WYG_014-3b"/>
亂後有人還采藥越王餘算禹餘糧<lb/>
　　其四<lb/>
三江木落海天西華頂風髙聽鼔鼙瀑布洗兵青嶂險<lb/>
石橋通馬白雲齊途窮鄭老身何竄春去劉郎路總迷<lb/>
最是孤城蕭瑟甚斷虹殘雨子規啼<lb/>
　　贈遼左故人<lb/>
詔書切責罷三公千里驅車向大東曽募流移畊塞下<lb/>
豈遷豪傑實關中桑麻亭障行人斷松杏山河戰骨空<lb/>
<pb n="KR4f0012_WYG_014-4a"/>
此去纍臣聞鬼哭可無杯酒酹西風<lb/>
　　其二<lb/>
短轅一哭暮雲低雪窖氷天路慘悽青史幾年朝玉馬<lb/>
白頭何日放金雞燕支塞遠春難到木葉山髙鳥亂啼<lb/>
百口總行君莫歎免教少婦憶遼西<lb/>
　　其三<lb/>
潦倒南冠顧影慚殘生得失懴瞿曇君恩未許誇前席<lb/>
世路誰能脱左驂雁去雁來空塞北花開花落自江南<lb/>
<pb n="KR4f0012_WYG_014-4b"/>
可憐庾信多才思關隴鄉心已不堪<lb/>
　　其四<lb/>
浮生蹤跡總茫然兩拜中書再徙邊儘有温湯堪療疾<lb/>
恰逢靈藥可延年垂來文䑕裝綿暖射得寒魚入饌鮮<lb/>
只少江南好春色孤山梅樹罨溪船<lb/>
　　其五<lb/>
路出西河望八城保宫老母淚縱横重圍屢困孤身在<lb/>
垂死翻悲絶塞行盡室可憐逢將吏生兒真悔作公卿<lb/>
<pb n="KR4f0012_WYG_014-5a"/>
蕭蕭夜半𤣥莵月鶴唳歸來夢不成<lb/>
　　其六<lb/>
齊女門前萬里臺傷心砧杵北風哀一官悞汝髙門累<lb/>
半子憐渠快壻才失母况經關塞别從夫只好夢魂來<lb/>
摩挲老眼千行淚望斷寒雲凍不開<lb/>
　　春日小園即席次白林九明府韻<lb/>
小築疏籬占緑灣釣竿斜出草堂間栁因見日頻舒眼<lb/>
花為迎風早破顔地是廉泉連讓水人如退谷遇香山<lb/>
<pb n="KR4f0012_WYG_014-5b"/>
新詩片石㽞題在採蕨烹葵數徃還<lb/>
　　題畫<lb/>
　　　芍藥<lb/>
花到春深爛漫紅香來士女踏歌中風知相謔吹芳蒂<lb/>
露恨將離浥粉叢漬酒穏教顔色異調羮誤許姓名同<lb/>
内家彩筆新成頌肯讓𤣥暉句自工<lb/>
　　　石榴<lb/>
碧雲剪剪月鈎鈎狼藉珊瑚露未收絳樹憑䦨看獨笑<lb/>
<pb n="KR4f0012_WYG_014-6a"/>
緑衣傳火照梳頭深房莫倚含苞固多子還憐齲齒羞<lb/>
種得菖蒲堪漬酒劉郎花底拜紅侯<lb/>
　　　洛陽花<lb/>
緑窓昨夜長輕莎玉作欄杆錦覆窠丹纈好描秦氏粉<lb/>
墨痕重㸃石家螺剪同翠羽來金谷織並紅羅出絳河<lb/>
千種洛陽名卉在不知須讓此花多<lb/>
　　　茉莉<lb/>
剪雪裁氷莫浪猜玉人纎手摘將來新泉浸後香恒滿<lb/>
<pb n="KR4f0012_WYG_014-6b"/>
細縷穿成蘂半開愛玩晩凉宜小立䕶持隔嵗為親栽<lb/>
一枝㸃染東風裏好與新糚報鏡臺<lb/>
　　　芙蓉<lb/>
細雨横塘白鷺拳竊紅婀娜向風前千絲衣薄荷同製<lb/>
三醉顔酡栁共眠水殿曉凉糚徙倚玉河春淺共遷延<lb/>
涉江好把芳名認錯讀陳王賦一篇<lb/>
　　　菊花<lb/>
夜深銀燭最分明翠葉金鈿認小名故著黄絁貪入道<lb/>
<pb n="KR4f0012_WYG_014-7a"/>
却翹紫袖擅傾城生來艷質何消瘦移近髙人恰老成<lb/>
幾度看花花耐久可知花亦是多情<lb/>
　　繭虎<lb/>
南山五日鏡奩開綵索春葱縳軼材竒物巧從蠶館製<lb/>
内家親見豹房來越巫辟惡鏤金勝漢將擒生畫玉臺<lb/>
最是繭絲添虎翼難將續命訴牛哀<lb/>
　　茄牛<lb/>
擊鼓喧闐笑未休泥車瓦狗出同游生成豈比東鄰犢<lb/>
<pb n="KR4f0012_WYG_014-7b"/>
觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>何來孺子牛老圃盤飡誇特殺太牢滋味入常羞<lb/>
看他諸葛貪游戲苦鬬兒曹巧運籌<lb/>
　　鮝鶴<lb/>
丁令歸來寄素書羽毛零落待何如雲霄豈有餔糟計<lb/>
飲啄寧關逐臭餘雪比撒鹽堆勁翮蟻旋封垤附專車<lb/>
秦皇跨鶴思仙去死骨何因葬鮑魚<lb/>
　　蟬猴<lb/>
仙蜕誰傳不死方最髙枝處憶同行移將吸露迎風意<lb/>
<pb n="KR4f0012_WYG_014-8a"/>
做就輕軀細骨糚薄髩影如逢越女斷腸聲豈怨齊王<lb/>
内家近作通侯相賜出貂蟬傲粉郎<lb/>
　　蘆筆<lb/>
採箬編蒲課筆畊織簾居士擅書名掃來魯壁枯難用<lb/>
焚就秦灰煑不成飛白夜窓花入夢草𤣥秋閣雁銜横<lb/>
中山本是盧郎宅錯認移封號管城<lb/>
　　橘燈<lb/>
掩映蘭膏葉㡳尋玊盤纎手出無心花開槐市枝枝火<lb/>
<pb n="KR4f0012_WYG_014-8b"/>
霜滿江潭樹樹金繡佛傳燈珠錯落洞仙争奕漏深沉<lb/>
饒他丁緩施工巧不及生成在上林<lb/>
　　桃核船<lb/>
漢家水戰習昆明曼倩偷來下瀨横三士漫成齊相計<lb/>
五湖好載越姝行桑田核種千年久河渚槎浮一葉輕<lb/>
從此武陵漁問渡胡麻飯裏棹歌聲<lb/>
　　蓮蓬人<lb/>
獨立平生重此翁反裘雙袖倚東風殘身顛倒憑誰戲<lb/>
<pb n="KR4f0012_WYG_014-9a"/>
亂服粗疎耻便工共結苦心諸子散早拈香粉美人空<lb/>
莫嫌到老絲難斷總在汚泥不染中<lb/>
　　戲詠不倒翁<lb/>
掉首浮生半紙輕一丸封就任縱横何妨失足貪游戲<lb/>
不耐安眠欠老成儘受推排偏屈强敢煩扶䇿自支撑<lb/>
却遭桃梗妍皮誚此内空空浪得名<lb/>
　　海虞孫孝維三十贈言<lb/>
法䕶僧彌並絶倫聽經蕭寺紫綸巾髙齋㸃筆依紅樹<lb/>
<pb n="KR4f0012_WYG_014-9b"/>
畫檝徵歌轉緑蘋一榻茶香專供佛五湖蝦菜待㽞賔<lb/>
丈夫早嵗輕名宦鄧禹無為苦笑人<lb/>
　　其二<lb/>
招真臺下讀書莊總角知名已老蒼何氏三髙推小隠<lb/>
荀家羣從重中郎鬬茶客話千山雨寄橘人歸百顆霜<lb/>
<hi>太末理官孝若其兄也地産橘最佳</hi>麈尾執來思豎義旻公同飯贊公房<lb/>
　　其三<lb/>
始立何容減宦情法曹有弟尚諸生松忩映火茗芽熟<lb/>
<pb n="KR4f0012_WYG_014-10a"/>
貝葉研朱梵夾成金谷酒空消冶習曲江花落悟浮名<lb/>
<hi>花落者為扶桑志感也</hi>年來耻學王懐祖初辟中兵捧檄行<lb/>
　　其四<lb/>
髙栁長風六月天青鞋白韈尚湖邊輕舟掠過破山寺<lb/>
横笛邀來大石仙<hi>孫氏之先遇仙于鳥目山之大石</hi>王儉拜公猶昨嵗<lb/>
張充學易在今年種松記取合圍後樹下著書堪醉眠<lb/>
　　贈錢臣扆<hi>同年給諫公弟</hi>
杜家中弟擅閒身處士風流折角巾花萼一樓圖史遍<lb/>
<pb n="KR4f0012_WYG_014-10b"/>
竹梧三徑管絃新東都賓客多同軰西息田園有主人<lb/>
酒熟好從君取醉脊令原上獨傷神<lb/>
　　贈荆州守袁大韞玉<hi>袁為呉郡佳公子風流才調詞曲擅名遭亂北都佐藩西</hi>
　　　<hi>楚尋以失職空囊僑寓白下扁舟歸里惆悵無家為作此詩贈之</hi>
曉日珠簾半上鉤少年走馬過紅樓五陵烽火窮途恨<lb/>
三峽雲山逺地愁盧女門前烏桕樹昭君村畔木蘭舟<lb/>
相逢莫唱思歸引故國傷心恐淚流<lb/>
　　其二<lb/>
<pb n="KR4f0012_WYG_014-11a"/>
霓裳三疊遍天涯浪跡巴丘度嵗華頼有狂名堪作客<lb/>
誰知拙宦已無家西州士女章臺栁南國江山玉樹花<lb/>
正遇秋風蕭索甚凄凉賀老撥琵琶<lb/>
　　其三<lb/>
詞客開元擅盛名蕭條白髪可憐生劉郎浦口潮初長<lb/>
伍相祠邊月正明擊筑悲歌燕市恨彈絲法曲楚江情<lb/>
<hi>袁西樓樂府中有楚江情一齣</hi>善才已死秋娘老溼盡青衫調不成<lb/>
　　其四<lb/>
<pb n="KR4f0012_WYG_014-11b"/>
湘山木落洞庭波杜宇聲聲喚奈何千騎油幢持虎節<lb/>
扁舟鐵笛換漁簔使君灘急風濤阻神女臺荒雲雨多<lb/>
楚相歸來唯四壁故人優孟早髙歌<lb/>
　　送楊懐湄擢臨安令<lb/>
聽松鈴閣放衙陰飛瀑穿階石室琴許掾仙居丹井在<lb/>
謝公游䇿碧雲深山農虎善樵微徑溪女蠶忙採逺林<lb/>
此地何王誇衣錦錦城人起故鄉心<hi>令成都人臨安乃錢鏐衣錦城也</hi>
　　登縹緲峰<lb/>
<pb n="KR4f0012_WYG_014-12a"/>
絶頂江湖放眼明飄然如欲御風行最髙尚有魚龍氣<lb/>
半嶺全無鳥雀聲芳草青蕪迷近逺夕陽金碧變陰晴<lb/>
夫差霸業銷沉盡楓葉蘆花釣艇横<lb/>
　　過席允來山居<lb/>
碧梧門巷亂山邊灑掃雖頻得自然石筍一林雲活活<lb/>
藥欄千品雨娟娟養花性為先人好種樹經從伯氏傳<lb/>
社酒已濃茶已熟客來長繋五湖船<lb/>
　　贈武林李笠翁<hi>笠翁名漁能為唐人小説兼以金元詞曲知名</hi>
<pb n="KR4f0012_WYG_014-12b"/>
家近西陵住薜蘿十郎才調嵗蹉跎江湖笑傲誇齊贅<lb/>
雲雨荒唐憶楚娥海外九州書志怪坐中三疊舞迴波<lb/>
前身合是𤣥真子一笠滄浪自放歌<lb/>
　　贈崑令王莘雲尊人杏翁<hi>永平人</hi>
半載江南客未深玉山秋静夜沉吟九邊田牧思班壹<lb/>
三輔交游識季心快馬栁城常命酒軟輿花縣暫聞琴<lb/>
白頭閒説西京事曽記循良久賜金<hi>莘雲有能名未半載以錢糧報罷</hi>
　　客譚雲間帥坐中事<lb/>
<pb n="KR4f0012_WYG_014-13a"/>
五茸絲管妓堂秋奪得蛾眉付主謳豈是絶纓諸將會<lb/>
偶因行酒故人留青尊有恨攀他手白削無情笑者頭<lb/>
若遇季倫西市日可宜還墮緑珠樓<lb/>
　　别維夏<lb/>
惆悵書生萬事非赭衣今扺舊烏衣六朝門第鴉啼遶<lb/>
九月關河木葉飛庾嶺故人猶未别<hi>維夏叔増城公子彦</hi>燕山游<lb/>
子早應歸正逢漉酒登髙㑹執手西風歎落暉<lb/>
　　庚子八月訪同年呉永調於錫山有感賦贈<lb/>
<pb n="KR4f0012_WYG_014-13b"/>
廿載京華共酒尊十人今有幾人存<hi>京師知已為真率㑹今其人零落已</hi>
<hi>盡</hi>多愁我已嫌身世髙卧君還長子孫士馬孤城喧渡<lb/>
口雲山老屋冷溪門相逢萬事從頭問樺燭三條照淚<lb/>
痕<lb/>
　　其二<lb/>
杖藜何必逺行游抱膝看雲鶴氅裘天遣名山供户牖<lb/>
老逢佳節占風流干戈定後身還徤花月閒時我欲愁<lb/>
莫歎勝情無勝具亂峰深處著髙樓<hi>永調有足疾</hi>
<pb n="KR4f0012_WYG_014-14a"/>
　　其三<lb/>
黄花秋水五湖船客髩蕭騷别幾年老去妻孥多下世<lb/>
窮來官長有誰賢酒杯驅使從無分書巻消磨絶可憐<lb/>
賸得當時舊松菊數間茅屋對晴川<lb/>
　　其四<lb/>
虛臺便闕信沉沉話及清郎淚不禁别處風波寧敢恨<lb/>
僅存兄弟獨何心南州師友江天笛北固知交午夜砧<lb/>
從此溪山避矰繳暮雲黄葉閉門深<lb/>
<pb n="KR4f0012_WYG_014-14b"/>
　　送張玉甲憲長之官卭雅<lb/>
秋水連天棹五湖勞勞亭畔客心孤飄蓬宦跡空迢遞<lb/>
浩刦山川尚有無石鏡開花惟自照郫筒憶酒向誰沽<lb/>
蕭條大散關頭路匹馬西風入畫圖<lb/>
　　其二<lb/>
劍外新傳一道通十年羣盗漫稱雄横刀割取青神渡<lb/>
烈火燒殘白帝宫豈有山川歸李特猶能車馬識文翁<lb/>
誰將牛斗龍泉氣移在天彭井絡中<hi>張從江南學使者遷是職</hi>
<pb n="KR4f0012_WYG_014-15a"/>
　　其三<lb/>
岷峨悽愴百蠻秋路折卭崍九坂愁城裏白雲從地出<lb/>
馬前黒水向人流松番將在看髙卧雪嶺僧歸話逺游<lb/>
欲問辟支諸佛土貝多羅樹即關頭<hi>雅州關外即烏思藏</hi>
　　其四<lb/>
錦官春色故依然料理蠶叢半壁天葛相祠堂尋有蹟<lb/>
譙𤣥門户訪誰傳還家杜宇三更夢寄逺菖蒲十様箋<lb/>
此去壯游何所恨思君長問楚江船<lb/>
<pb n="KR4f0012_WYG_014-15b"/>
　　哭中書趙友沂兼柬其尊甫洞門都憲<lb/>
長沙長子九江船御史臺西月正圓两省親朋歡笑日<lb/>
一官詩酒亂離年朱樓有淚看楊栁白髪無家聽杜鵑<lb/>
太息賈生歸未得湘花湘草夕陽邊<lb/>
　　贈學易友人呉燕餘<lb/>
風雨菰蘆宿火紅胥靡憔悴過墻東吞爻夢逐虞生放<lb/>
端䇿占成屈子窮縱絶三編身世外横添一畫是非中<lb/>
道人莫訝姚平笑六十應稱未濟翁<lb/>
<pb n="KR4f0012_WYG_014-16a"/>
　　其二<lb/>
註就梁丘早十年石壕呼怒篳門前范升免後成何用<lb/>
寗越鞭來絶可憐人世催科逢此地吾生憂患在先天<lb/>
從今郫上田休種簾肆無家取百錢<lb/>
　　壽繼起和尚<lb/>
故山東望路微茫講樹秋風老著霜不羡紫衣誇妙相<lb/>
惟憑白足遍諸方隨雲舒巻身兼杖與月空明詩一囊<lb/>
台頂最髙三萬丈道人心在赤城梁<lb/>
<pb n="KR4f0012_WYG_014-16b"/>
　　惠山二泉亭為無錫呉邑侯賦<lb/>
九龍山半二泉亭水逓名標陸羽經寺外流觴何處訪<lb/>
公餘飛舄偶來聽丹凝髙閣空潭紫翠溼層巒萬樹青<lb/>
治行呉公今第一此泉應足勝中泠<lb/>
　<lb/>
　<lb/>
　<lb/>
　梅村集卷十四<lb/>
</p>
<p>
</p>
  </div>
</body>
</text>
</TEI>
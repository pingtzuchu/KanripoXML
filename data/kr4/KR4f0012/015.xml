<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十五</head> <lb/>
    <p>
<pb n="KR4f0012_WYG_015-1a"/>
欽定四庫全書<lb/>
　梅村集巻十五<lb/>
　　　　　　　　　　國子監祭酒呉偉業撰<lb/>
　七言律詩五<lb/>
　　過三峰蘗公話舊<lb/>
霜落千峰曵杖尋筍輿衝雨過髙林埋書草沒松根史<lb/>
洗鉢泉流石磴琴萬事㡬經黄葉夢三生難負碧潭心<lb/>
山童不省團圞話催打溪鐘夜未深<lb/>
<pb n="KR4f0012_WYG_015-1b"/>
　　永平田君宗周呉故學博也袁重其識之尤展成<lb/>
　　司李其地相見詢袁年百有二矣索詩紀異并簡<lb/>
　　展成<lb/>
北平車馬訪烟蘿記向夷齊廟下過百嵗共看秦伏勝<lb/>
一經長在漢田何知交已料滄江少耆舊翻疑絶塞多<lb/>
聽罷袁絲數東望酒酣求作絳人歌<lb/>
　　顧西巘侍御同沈友聖虎丘即事<lb/>
註就逍遥賦大風彦先才調擅諸公晴川兩岸憑欄外<lb/>
<pb n="KR4f0012_WYG_015-2a"/>
雪嶺千尋攬轡中我昔楚江同宋玉君今呉市訪梁鴻<lb/>
芳洲杜若無能採慚愧當年過渚宫<lb/>
　　其二<lb/>
喻蜀書成楚大夫征帆萬里到江湖鄉心縹緲思黄鶴<lb/>
祖德風流話赤烏問俗駐車從父老尋山著屐共生徒<lb/>
君家自有丹青筆衰白追陪入畫圖<lb/>
　　其三<lb/>
生公石畔廣塲開短簿祠荒閉緑苔山榼偶擕羣吏散<lb/>
<pb n="KR4f0012_WYG_015-2b"/>
布㠶無恙故人來争傳五月登髙㑹應改三江作賦臺<lb/>
自是野王思故里可知先賞陸機才<lb/>
　　其四<lb/>
一馬雙僮出野塘論文蕭寺坐匡床花移堠鼓青油舫<lb/>
月映行厨白石廊漫叟短歌傷老大散人長揖恕清狂<lb/>
細將朋友從頭數落落申生<hi>鳬盟</hi>與沈郎<lb/>
　　贈松江郡侯張升衢<hi>從江寧遷任</hi>
石城門外水東流簫鼓千人最上頭二陸鄉園江畔樹<lb/>
<pb n="KR4f0012_WYG_015-3a"/>
三張詞賦郡西樓油幢置酒蓴鱸夜画舫鈎簾秔稻秋<lb/>
聞道青溪行部近兒童欣喜使君游<lb/>
　　贈松郡副守涪陵陳三石<hi>官董漕</hi>
獨上髙城回首難揚雄老去滯微官湖天摇落雲舒巻<lb/>
巫峽蕭森路折盤廿載兵戈違故里千村輸輓向長安<lb/>
京江原是三巴水莫作郫筒萬里看<lb/>
　　贈松郡司李内江王擔四<lb/>
十月江天曉放衙茸城寒發錦城花金隄更植先人栁<lb/>
<pb n="KR4f0012_WYG_015-3b"/>
玉壘重看使者車<hi>父侍御治京口湖堤</hi>庾嶺霜柑書憶弟<hi>弟粤東令</hi>曲<lb/>
阿春釀夢思家<hi>侍御避亂僑居丹陽</hi>詩成别冩鵝溪絹㕔壁風篁<lb/>
醉墨斜<hi>善寫竹</hi>
　　贈彭郡丞益甫<lb/>
樓船落日紫貂輕坐嘯胡床雁影横雨過笛生黄歇浦<lb/>
花開夢遶發干城<hi>舊棠邑令</hi>龍蛇絹素争摇筆<hi>善書</hi>松杏山河<lb/>
已息兵<hi>杏山人</hi>慷慨與君談舊事夜深欣共酒杯傾<lb/>
　　十月下澣偕九日過雲閒公讌閬石蒼水齋中同<lb/>
<pb n="KR4f0012_WYG_015-4a"/>
　　文饒諸子<lb/>
百里溪山訪舊游南皮賓客盛風流文章座上驚黄絹<lb/>
名字人間愧白頭董相園開三徑夜陸生臺在九峰秋<lb/>
酒酣莫話當年事門外滄江起暮愁<lb/>
　　其二<lb/>
霜落南樓笑語清無端街鼔逼嚴城三江風月尊前醉<lb/>
一郡荆榛笛裏聲花滿應徐陪上讌歌殘稽阮隔平生<lb/>
歸來枕底天涯夢喔喔荒雞已五更<lb/>
<pb n="KR4f0012_WYG_015-4b"/>
　　贈松江别駕日照安肇開<lb/>
秋盡西風髩影蒼伏生經術葢公堂雞聲日出秦祠逺<lb/>
鶴唳江空禹蹟荒二水淄澠杯酒合三山樓觀畫圖裝<lb/>
歸來好㗖安期棗不夜城頭是故鄉<lb/>
　　滇池鐃吹<lb/>
碧雞臺榭亂雲中舊是梁王避暑宫銅柱雨來千嶂洗<lb/>
鐵橋風定百蠻通朱鳶縣小輸賨布白象營髙掛柘弓<lb/>
誰唱太平滇海曲檳榔花發去年紅<lb/>
<pb n="KR4f0012_WYG_015-5a"/>
　　其二<lb/>
苴蘭城闕鬱岧嶤貝葉金書使者朝海内徵輸歸六詔<lb/>
天邊勲伐定三苗魚龍異樂軍中舞風月蠻姬馬上簫<lb/>
莫向昆明話疏鑿道人知已刦灰消<lb/>
　　其三<lb/>
靄翠奢香祠總荒蘆笙吹徹障雲黄縱擒有䇿新疆定<lb/>
叛服何嘗舊史亡鬼國三年勞薄伐<lb/>
王師五月下殊方瀾滄肯為他人渡不許窺人有夜郎<lb/>
<pb n="KR4f0012_WYG_015-5b"/>
　　其四<lb/>
盤江西遶七星關可渡河邊萬仞山隴上舊傳收白帝<lb/>
南中今喜定烏蠻龍坑壯馬看馳驟雞足髙僧任徃還<lb/>
辛苦武侯停節處殘碑零落草斑斑<lb/>
　　儒將<lb/>
河朔功名指顧收身兼使相領諸侯按兵白道調神鶻<lb/>
挾妓青山駕快牛論敵肯輸楊大眼知書不減范長頭<lb/>
他年信史推儒將馬矟清談第一流<lb/>
<pb n="KR4f0012_WYG_015-6a"/>
　　俠少<lb/>
寳刀千直氣凌雲俠少新㕘龍武軍栁市博徒珠勒馬<lb/>
柏堂筝妓石華裙招權夜結金安上挾䇿朝干王長君<lb/>
堪笑年年秘書客白頭空守太𤣥文<lb/>
　　山居即事示王惟夏郁計登諸子<lb/>
灌木清漳五畆居山崧簷果釣竿魚金龜典後頻賖酒<lb/>
麈尾燒來為著書對客好穿髙齒屐出門常駕短轅車<lb/>
陸倕張率呼同載三月江南正祓除<lb/>
<pb n="KR4f0012_WYG_015-6b"/>
　　九峰詩<lb/>
　　　鳳凰山<lb/>
碧樹丹山千仞岡夫差親獵雉媒塲五茸風動琅玕實<lb/>
三泖雲流沆瀣漿鳥聽和鳴巢翡翠花舒錦翼照文章<lb/>
西施醉唱秦樓曲天半吹簫引鳳凰<lb/>
　　　厙公山<lb/>
厙公石䃭掩莓苔千載陰符戰骨哀鐵鎖任從田父識<lb/>
玉書休為道人開三分舊數江東望二俊終非馬上才<lb/>
<pb n="KR4f0012_WYG_015-7a"/>
恨殺圮橋多授受鬬他劉項至今來<lb/>
　　　神山<lb/>
紫葢青童白鹿巾細林仙館鶴書頻洗來丹井千年藥<lb/>
蛻去靈蛇五色鱗洞起春雲招勝侣潭空秋月證前身<lb/>
赤松早見留侯志何况商顔避世人<lb/>
　　　佘山<lb/>
溪堂剪燭話徵君通隠昇平半席分茶笋香來朝命酒<lb/>
竹梧陰滿夜論文知交倒屣傾黄閣妻子誅茅住白雲<lb/>
<pb n="KR4f0012_WYG_015-7b"/>
處士盛名收不盡至今山屬佘將軍<lb/>
　　　薛山<lb/>
薛公髙卧始何年學士傳家有墓田枉自布衣登侍從<lb/>
長將雲壑讓神仙坐來石榻蒼苔冷採得溪毛碧藕鮮<lb/>
最愛玉屏山下路月明橋畔五湖船<lb/>
　　　機山<lb/>
蒹葭滿目雁何依内史村邊弔陸機豪士十年貪隠遯<lb/>
通侯三世累輕肥江山麗藻歸文賦京洛浮沉負釣磯<lb/>
<pb n="KR4f0012_WYG_015-8a"/>
白袷未還青葢逺辨亡書在故園非<lb/>
　　　横雲山<lb/>
横雲挿漢領諸峰雨過泉飛亂壑松赤壁豈經新戰伐<lb/>
丹楓須記舊游蹤祠荒故相江村鼓客散名園蘭若鐘<lb/>
莫信豢龍雲不去此山雲只為人龍<hi>山有龍母祠又陸雲故宅</hi>
　　　天馬山<hi>一名干山</hi>
龍媒天馬出崑崙青海長留汗血痕此地干將騰劍氣<lb/>
何來逸足鏁雲根石鯨潭影秋風動<hi>山有二石魚飛去</hi>鐵笛江<lb/>
<pb n="KR4f0012_WYG_015-8b"/>
聲夜雨昏<hi>鐵崖葬處</hi>芻秣可辭銜勒免空山長放主人恩<lb/>
　　　小昆山<lb/>
積玉昆岡絶代無讀書臺上賦呉都君臣割據空祠廟<lb/>
家國經營入畫圖勢去河橋悲士馬詩成山館憶蓴鱸<lb/>
傷心白璧投何處汗簡凄凉陸大夫<lb/>
　　送贑州曾庭聞孝廉移家寧夏<lb/>
十年走馬向天涯回首關河數暮鴉大庾嶺頭初罷戰<lb/>
賀蘭山下不思家詩成磧裏因聞雁書到江南定落花<lb/>
<pb n="KR4f0012_WYG_015-9a"/>
夜半酒樓羗笛起軟裘衝雪踏鳴沙<lb/>
　　贈何匡山<lb/>
早年納節卧滄浪回首風塵鬢髪蒼陶令軍營姑孰口<lb/>
<hi>大兵收溧陽參其軍事</hi>謝公游墅石門莊<hi>後僑寓溧陽太白所謂石門精舍即其地也</hi>
山田種罷輸常税海國歸來認故鄉<hi>何本疁城人今歸</hi>二月村<lb/>
居春雨足官梅花發為何郎<lb/>
　　題海虞孫子長七十壽圖<lb/>
春秋註就授生徒虞仲祠前一老夫烏几看雲吟菌閣<lb/>
<pb n="KR4f0012_WYG_015-9b"/>
布帆衝雨醉菱湖空山撫操彈三峽故國興懐賦兩都<lb/>
同軰半非身徤在為誰冩入煉丹圖<hi>虞有徐神翁煉丹處</hi>
　　觀蜀鵑啼劇有感<hi>并序</hi>
　　　蜀鵑啼者丘子嶼雪為吾兄成都令志衍作也<lb/>
　　　志衍一官逺宦萬里嚴裝愛弟從行故人送别<lb/>
　　　上游梗塞盡室扶擕既舍水而登山甫自滇而<lb/>
　　　入蜀北都覆沒西土淪亡身殉封疆家罹鋒鏑<lb/>
　　　嗚呼三十六口痛碧血之何存一百八盤招游<lb/>
<pb n="KR4f0012_WYG_015-10a"/>
　　　魂而莫返無兒可托有弟言歸竄身荆棘之林<lb/>
　　　乞食猿猱之族望蠻烟而奔走脫賊刃以﨑嶇<lb/>
　　　耻趙禮之獨全赤眉何酷恨童烏之不免黄口<lb/>
　　　奚辜爰將委巷之謳展作巴渝之舞庾子山之<lb/>
　　　賦傷心時方板蕩袁山松之歌行路聞且唏戯<lb/>
　　　余也老逐歡游閒逢浩唱在中年早傷於哀樂<lb/>
　　　况昔夢重感乎交朋豈獨伍相窮來憐者有同<lb/>
　　　聲之歎遂使雍門曲罷泫焉如亡邑之人瞻望<lb/>
<pb n="KR4f0012_WYG_015-10b"/>
　　　兄兮猶來思悲翁而不見蘭堂客散金谷詩成<lb/>
　　　非關聽伎之吟聊當懐人之什爾<lb/>
花發春江望眼空杜鵑聲切畫簾通親朋形影燈前月<lb/>
家國音書笛裏風百口悔教從鳥道一官催去墮蠶叢<lb/>
雪山盗賊今何處腸斷箜篌曲未終<lb/>
　　其二<lb/>
江關蕭瑟片㠶留䇿馬俄成萬里游失計未能全愛子<lb/>
端居何用覓封侯雲山已斷中宵夢絃管猶開舊日樓<lb/>
<pb n="KR4f0012_WYG_015-11a"/>
二月東風歌水調鶺鴒原上使人愁<lb/>
　　其三<lb/>
平生兄弟劇流連髙會南樓盡少年徃事酒杯來夢裏<lb/>
新聲歌板出花前青城道士看游戲白髪衰翁漫放顛<lb/>
雙淚正垂俄一笑認君真已作神仙<hi>劇中志衍兵解仙去</hi>
　　其四<lb/>
過盡蠻江與瘴河還家有弟脱兵戈狂從劇孟千場博<lb/>
老愛優㫋一曲歌紅豆花開聲宛轉緑楊枝動舞婆娑<lb/>
<pb n="KR4f0012_WYG_015-11b"/>
不堪唱徹關山調血汚游魂可奈何<lb/>
　　題華山蘗菴和尚畫像<hi>和尚熊姓字魚山直諫予杖不死後入道</hi>
清如黄鵠矯如龍浩刦長搘不壊松四國雞壇趨北面<lb/>
千年雪嶺啓南宗<hi>西銘復社漢月禪燈皆師令呉江時身所興起</hi>江湖夙世歸<lb/>
梅福經巻殘生繼戴顒諍論總銷隨諫草故人已隠祝<lb/>
融峰<hi>繼公隠南嶽蘖公本師也</hi>
　　其二<lb/>
西南天地嘆無歸漂泊干戈愛息機黄蘖禪心清磬冷<lb/>
<pb n="KR4f0012_WYG_015-12a"/>
白雲鄉樹逺㠶微全生詔獄同官在<hi>指姜如農</hi>乞食江城故<lb/>
老稀<hi>松陵</hi>布衲綻來還自笑篋中血裹舊朝衣<lb/>
　　戊申上已過呉興家園次太守招飲郡圃之愛山<lb/>
　　臺坐客十人同修禊事余分韻得苔字<lb/>
六客堂西禊飲臺亂山髙會嘯歌開塔懸津樹雨中出<lb/>
鐘送浦㠶天際來同軰酒狂眠怪石前賢墨妙洗蒼苔<lb/>
右軍勝集今誰繼仗有吾家季重才<lb/>
　　立夏日陪園次郡伯過孫山人太白亭落成置酒<lb/>
<pb n="KR4f0012_WYG_015-12b"/>
　　分韻得人字<lb/>
春盡山空鶴唳頻亂雲歸處鎖松筠江湖有道容竒士<lb/>
關隴無家出俊人招隠起亭吟社客散仙留冢醉眠身<lb/>
一瓢零落殘詩在誰伴先生理釣緡<lb/>
　　得友人札詢近况詩以答之<lb/>
溪堂六月火雲愁支枕閒窓話貴游王令文章今日進<lb/>
丘公仕宦早年休道衰薄俗甘棲遁才退殘書勉勘讐<lb/>
京雒故人聞徤飯黄塵騎馬夾城頭<lb/>
<pb n="KR4f0012_WYG_015-13a"/>
　　八風詩<hi>并序</hi>
　　　余消夏小園風塕然而四至雖泠泠可以折酲<lb/>
　　　已疾而凄其怒號不能無爰居之思避其庶人<lb/>
　　　之雌風乎聊廣其意作為此詩莊列寓言沈謝<lb/>
　　　作賦庶以鳴候蟲而諧比竹若云俟諸輶軒則<lb/>
　　　此不足採也<lb/>
　　其一<hi>東風</hi>
汴水楊花撲面迎飄飄飛過雒陽城陶潛籬畔吹殘醉<lb/>
<pb n="KR4f0012_WYG_015-13b"/>
宋玉墻頭送落英油壁馬嘶羅袖舉緑塘波皺畫簾聲<lb/>
獨憐趙后身輕甚斜倚雕䦨待月生<lb/>
　　其二<hi>南風</hi>
玉尺披圖解愠篇相烏髙指越裳天終南雲出松檜響<lb/>
䨇闕雨飛鈴索懸師曠審音吹不競鍾儀懐土操誰傳<lb/>
九疑望斷黄陵廟曽共湘靈拂五絃<lb/>
　　其三<hi>西風</hi>
落日巴山素女秋梧宫蕭瑟唱凉州白團掌内恩應棄<lb/>
<pb n="KR4f0012_WYG_015-14a"/>
絳蠟忩前淚未收隴坂征夫蘆管怨玉關思婦杵聲愁<lb/>
可堪益部龍驤鼔獵獵牙旗指石頭<lb/>
　　其四<hi>北風</hi>
萬里扶摇過白登少卿書斷雁難憑蕭梢駿尾依宛馬<lb/>
颯爽雄姿刷代鷹野火燒原青海雪驚沙擊面黑河氷<lb/>
愚公墐户頭如蝟傳道君王獵霸陵<lb/>
　　其五<hi>東南風</hi>
紫葢黄旗半壁中斗牛斜直上游通漫分漢沔魚龍陣<lb/>
<pb n="KR4f0012_WYG_015-14b"/>
須仗江湘烏鵲風捩柁引船濡口利禡牙揮扇赭圻功<lb/>
試看片刻周郎火一捲曹公戰艦空<hi>三國志周瑜傳註黄葢取輕艦十舫</hi>
<hi>載燥荻枯柴建旌旗于上時東南風急同時發火燒盡北船曺公退走</hi>
　　其六<hi>西南風</hi>
武帝雄圖卭筰開相如馳傳夜郎回巴童引節旌旄動<lb/>
僰馬隨車塵土來堯女尚應愁赭樹<hi>史記秦皇西南渡淮水浮江至湘山</hi>
<hi>祠逢大風幾不得渡知是堯女使刑徒伐湘山樹赭其山</hi>楚王從此怕登臺小臣欲<lb/>
進乗槎賦萬里披襟好快哉<lb/>
<pb n="KR4f0012_WYG_015-15a"/>
　　其七<hi>東北風</hi>
飛廉熛怒向人間徐福求仙恨未還萬乗雨休封禪樹<lb/>
<hi>史記封禪書始皇上太山遇大風雨休于大樹下</hi>八神波斷羡門山<hi>史三神山在渤海中</hi>
<hi>患且至則船引風而去始皇時方士皆以風為解○八神皆在齊北成山斗入海最居齊東北隅</hi>蕭蕭<lb/>
班馬東巡海發發嚴旌北距關錯認祖龍噫氣盛蓬萊<lb/>
咫尺竟誰攀<lb/>
　　其八<hi>西北風</hi>
沛宫親作大風歌徃事彭城奈楚何身䧟重圍逢晦冥<lb/>
<pb n="KR4f0012_WYG_015-15b"/>
天留數騎脱干戈<hi>史記項王圍漢王三匝大風從西北起折木發屋揚沙石窈㝠晝晦楚軍</hi>
<hi>亂乃得遁去</hi>威加河朔金方整地遶幽并殺氣多好祭蚩尤<lb/>
祔風伯飛揚長䕶漢山河<lb/>
　　贈同年嘉定王進士内三<lb/>
槎浦岡頭自種田居然生活勝焦先赤松採藥深山隠<lb/>
白鶴談經古寺禪孺仲清名交宦絶彦方髙行里閭傳<lb/>
曲江細栁新蒲緑回首銅龍對䇿年<lb/>
　　其二<lb/>
<pb n="KR4f0012_WYG_015-16a"/>
翠竹黄花一草堂柴門月出課耕桑蘓林投老思遺事<lb/>
譙秀辭徴住故鄉彊飯却扶芒屨徤髙歌脱㡌酒杯狂<lb/>
莫嗟過眼年光易征調初嚴已十霜<lb/>
　　其三<lb/>
先生吟社夜留賓紫蟹黄雞甕面春萬事夢中稱幸叟<lb/>
一家榜下出閒人<hi>内三及二子皆科第而不仕</hi>君房門第多遷改叔<lb/>
度才名固絶倫<hi>指上谷江夏</hi>青史舊交餘我在北忩猶得岸<lb/>
烏巾<lb/>
<pb n="KR4f0012_WYG_015-16b"/>
　　其四<lb/>
晩嵗風流孰似君烏衣子弟總能文青箱世業髙門在<lb/>
白髪遺經半席分正禮雙龍方矯角釋奴千里又空羣<lb/>
外家流軰非容易肯信衰宗有右軍<lb/>
　　大中丞心康韓公九月還自淮南生日為壽<lb/>
閶闔清秋爽氣來尚書新自上游回八公草木登髙宴<lb/>
九日茱萸置酒臺兵食從容經久計江淮安穏濟時才<lb/>
尊前好唱南山曲笳鼓西風笑語開<lb/>
<pb n="KR4f0012_WYG_015-17a"/>
　　贈李膚公五十<lb/>
先德傳家歴苦辛汗青零落剰閒身雲山笑傲容遺叟<lb/>
松菊招尋見故人猶有田園供伏臘豈無書巻慰沉淪<lb/>
只看五月開樽宴撥刺江魚入饌新<lb/>
　　庚戍梅信日雨過鄧尉哭剖石和尚遇大雪夜宿<lb/>
　　還元閣<lb/>
筍輿衝雨哭參寥宿鳥啾鳴萬象凋北寺九成新妙塔<lb/>
<hi>師修報恩塔初成</hi>南湖千頃舊長橋雲堂過飯言猶在<hi>去嵗與師同飯</hi>
<pb n="KR4f0012_WYG_015-17b"/>
<hi>山閣</hi>雪夜挑燈夢未消最是曉鐘敲不寐半天松栝影蕭<lb/>
蕭<lb/>
　　其二<lb/>
投老相期共閉關<hi>師有招住山中之約</hi>影堂重到淚潺潺身居十<lb/>
地莊嚴上<hi>師初刻華藏圖</hi>道出三峰𤣥要間壊衲風光青桂冷<lb/>
<hi>四宜堂叢桂最盛</hi>殘經燈火白雲閒吾師末句分明在雪裏梅<lb/>
花雨後山<lb/>
　　送許堯文之官莆陽<lb/>
<pb n="KR4f0012_WYG_015-18a"/>
烏石烟巒列畫圖䨇旌遥喜入名都路經鷓嶺還龍嶺<lb/>
符剖鴛湖更鯉湖訪舊草堂搜萬巻吟詩别墅補千株<lb/>
知君不淺絃歌興别有髙樓起望壺<lb/>
　　其二<lb/>
榕陰五馬快驂驔親到游洋古越南抹麗香分魚魫細<lb/>
荔支漿勝橘奴甘鮫宫月映浮春嶼蜃市烟消見夕嵐<lb/>
此去褰帷先問俗上溪秋色正堪探<lb/>
　　感舊贈蕭明府<lb/>
<pb n="KR4f0012_WYG_015-18b"/>
　　　余年三十有一以已夘七月奉命封延津孟津<lb/>
　　　兩王於禹州過汴梁登梁孝王臺適學使者會<lb/>
　　　課屬郡知名士於臺上因與其人諮訪古蹟徘<lb/>
　　　徊久之而後行逾三十三年雒陽蕭公涵三從<lb/>
　　　道臣左官來治吾州拭目驚視云曽識余則蕭<lb/>
　　　公乃臺上諸生中一人也感舊太息為賦此詩<lb/>
三十張旌過大梁繁臺憑眺遇蕭郎黄河有恨歸遺老<lb/>
朱邸何人問故王授簡肯忘羣彦會棄繻誰識少年裝<lb/>
<pb n="KR4f0012_WYG_015-19a"/>
長卿駟馬髙車夢卧疾相逢話草堂<lb/>
　　同孫洗心郁静巖家純祜過福城觀華嚴會<lb/>
不求身世不求年二六時中小有天今日雲門纔喫棒<lb/>
多生山谷少安禪茶鐺藥臼隨時供蒲笠蕉團到處眠<lb/>
撒手懸崖無一事經聲燈火覺王前<lb/>
　<lb/>
　<lb/>
　<lb/>
<pb n="KR4f0012_WYG_015-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻十五<lb/>
</p>
<p>
</p>
  </div>
</body>
</text>
</TEI>
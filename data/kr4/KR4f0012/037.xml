<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷三十七</head> <lb/>
    <p>
<pb n="KR4f0012_WYG_037-1a"/>
欽定四庫全書<lb/>
　梅村集卷三十七<lb/>
　　　　　　　　　　國子監祭酒呉偉業撰<lb/>
　墓表　塔銘<lb/>
　　卓海幢墓表<lb/>
公諱禺姓卓氏字肖生别字海幢浙之瑞安人明建文<lb/>
時户部侍郎忠貞公諱敬抗節不屈死與方正學俱夷<lb/>
族其子孫有脱者流寓仁和從外家之姓曰宋氏萬歴<lb/>
<pb n="KR4f0012_WYG_037-1b"/>
中鴻臚寺鳴賛公諱文炎忠貞之七世孫也始以仕顯<lb/>
復其姓人廼知忠貞有後矣鴻臚娶於孫氏生公公之<lb/>
從兄弟曰爾康字去病曰發之字左車俱以文章負重<lb/>
名知交傾東南而公亦雅著才望時人莫能定其優劣<lb/>
葢仁和之卓始大去病博學好屬文而左車才辯頴悟<lb/>
兼通佛理其所持説雖碩學名僧莫能屈公傾心好之<lb/>
日夜叩擊不倦乃同為北游居京師五載屢試於鎻院<lb/>
輒不利歸而讀書武康山中益探䆒為性命之學先是<lb/>
<pb n="KR4f0012_WYG_037-2a"/>
公弱冠便有得於姚江知行合一之㫖姚江重良知頗<lb/>
近佛氏之頓敎而源流本殊後之門人推演其義以見<lb/>
吾道之大於是儒釋遂合公既偕同志崇理學談仁義<lb/>
而好從博山雲嶠諸耆宿請質疑滯雖發自左車要本<lb/>
其師説然也公之為學從本達用多所通渉詩詞書法<lb/>
無不精詣即治生之術亦能盡其所長精彊有心計課<lb/>
役僮𨽻各得其宜歳所入數倍以髙貲稱里中客謂左<lb/>
車曰君與君之兄同講學而獨以貧者何也左車曰白<lb/>
<pb n="KR4f0012_WYG_037-2b"/>
圭之治生也以為知不足與權變勇不足以决斷仁不<lb/>
能以取予彊不能有所守雖學吾術終不告之夫知勇<lb/>
仁彊此儒者之事而貨殖用之則以擇人任時彊本力<lb/>
用非深於學者不能辦也今余之學不足以及余兄而<lb/>
余兄之為善里中嘗斥千金修橋梁之圮壊者嵗饑出<lb/>
囷粟所全活以百數彼其餘吾儒義利之辨佛氏外命<lb/>
之説深有所得豈區區焉與廢著鬻財者比耶既而公<lb/>
之子辛彛用髙第入為秘書院編修公貽書敎誡之所<lb/>
<pb n="KR4f0012_WYG_037-3a"/>
以修身心勤職業其道甚備嗟乎富而不溢貴而不驕<lb/>
左車之言益信而有徴矣夫忠貞之裔湮滅不可知者<lb/>
二百餘年而去病左車與公三人者始以文章發聞於<lb/>
世可謂盛矣而皆不能得一第去病左車竟淪沒窮困<lb/>
以死論者且謂天道之不可信而公卒以其子貴享後<lb/>
福然則天所以厚忠貞子孫者詎可量哉當方正學收<lb/>
族之日一二賢者竊其㓜息以免忠貞遺孥得脱史雖<lb/>
不載其事保舍匿藏要自有人今正學之世未顯而卓<lb/>
<pb n="KR4f0012_WYG_037-3b"/>
氏遂昌亦可見忠臣之必有後足以慰諸人於地下矣<lb/>
嗚呼忠貞之徳可以百世而公能上繼祖烈下啟來𦙍<lb/>
苟不書其行事以告天下則無以昭示乎後之人乃鑱<lb/>
諸墓石公二子長彛即編修公也次方清庠生公以某<lb/>
年月日生以某年月日卒以某月日偕原配張孺人合<lb/>
葬墓在武康縣之河圖村婁東呉偉業述<lb/>
　　保御鄭三山墓表<lb/>
余嘗讀戴元滑嬰寕傳見其人粹然儒者又好為名僧<lb/>
<pb n="KR4f0012_WYG_037-4a"/>
耆宿之游葢自疵癘夭札刀兵水火之並作善醫者非<lb/>
原本儒與禪講求乎天人性命之故俾人聞之者身心<lb/>
正定煩惱破除則其藥石之所奏不足以發膏肓而理<lb/>
癥結求諸今人若保御三山鄭君斯近之矣鄭之先始<lb/>
於司空公為宋天聖間名臣建炎南渡武顯大夫有扈<lb/>
蹕功賜田松陵子孫習外家李氏帯下醫遂以術著其<lb/>
别祖之顯者在宋曰學士忠惠公丞相忠定公在元曰<lb/>
所南髙士君堂構於程朱之學和緩之技咸有師承相<lb/>
<pb n="KR4f0012_WYG_037-4b"/>
傳五百餘載為士族為名家君自少攻詩書鏃言行早<lb/>
孤居䘮能哀仲兄病刲肉以進人皆曰鄭氏有子長身<lb/>
美鬚髯温良樂易一見知為通人長者其於醫也發揮<lb/>
精㣲行之以誠心惻怛名乃益起千里之内鉅公貴游<lb/>
輜軿接跡書幣交錯於庭君造請問遺無虛日窶人踽<lb/>
叟僂行過者手注善藥以去視之必均性不喜入官府<lb/>
有願交者必見重始終不干以私居嘗刪食疏為章程<lb/>
然中㕑日具十人之饌髙人勝流明燈接席評隲詩文<lb/>
<pb n="KR4f0012_WYG_037-5a"/>
書画為笑樂子弟守循墻之禮端拜詳視得義門之餘<lb/>
風修先祀以收族㛰必告䘮必訃周恤具有恩紀宗人<lb/>
農部公庶子自其沒後始生鞠育敎誨之者備焉同里<lb/>
負重名者曰楊徐兩先生身殞家破所知皆亡匿君非<lb/>
前有一言之托以已女女其子孫女女其孫處田宅謀<lb/>
膏火成就其門户徐之長子孝廉屏跡山中不交人事<lb/>
嘗抱病且困君急拏舟往訪見突烟不起奄然壊絮弊<lb/>
簀中為之泣手和藥解衣易粟割半氊充卧具孝㢘乃<lb/>
<pb n="KR4f0012_WYG_037-5b"/>
張目能視起而録其事曰更生他若指囷賙寓公之急<lb/>
推宅慰謫宦之窮為粥路人脱驂舊舘不可悉數此其<lb/>
儒行之坊表者也君事雲棲蓮池和尚為幅巾弟子於<lb/>
武林石公為同叅晩扣擊於張司農静涵居士以研䆒<lb/>
法乗有弟曰士敬余同年生襲浮屠服以避世講道論<lb/>
藝學者奉為經師人師君朝而率其孫櫛聼士敬演大<lb/>
易一章夕而偕士敬從静涵受般若妙義所居杏圃西<lb/>
近永定舊刹名賢古徳所游處傷其蕪廢揮斥數百金<lb/>
<pb n="KR4f0012_WYG_037-6a"/>
擔荷修復偕曹村相國結同善之㑹誘掖勤懇施者坌<lb/>
集君嘗謂人上藥養性中藥養生醍醐以為參苓楗椎<lb/>
以為箴砭去其隂憂蠱惑之疾予以歡喜利益之方彼<lb/>
且涊然汗霍然已我則不居功不尸利富者教以營像<lb/>
設飯伊蒲貧者敎以掩骴骼恤鷇卵皆不期而至不速<lb/>
而成年七十餘矣三舂而眠雞鳴而起搰搰然若有不<lb/>
容自己者畢餘景以䕶末法回塵勞而入種智飾巾正<lb/>
定知命篤終末後證明歸諸解脱緇素合掌讚歎一以<lb/>
<pb n="KR4f0012_WYG_037-6b"/>
為醫王一以為長者此其禪觀之撈籠者也余每見世<lb/>
之士大夫困於更徭賦役之煩在杜門學佛者為尤甚<lb/>
即其親黨故人義相收恤者不能黽勉佽助而營齋利<lb/>
生恒詘於力之所弗及若其棄家室毁容貌雖或大人<lb/>
長得其徒相與叙統系争壇墠以屈辱之庸兒俗媪見<lb/>
其疏經詮教規重矩疊苦難知而避之若凂不得與一<lb/>
知半解者同其利養是儒者窮儒而禪者尤窮醫獨出<lb/>
入儒與禪之間其地位可以權巧其交游可以牽勸急<lb/>
<pb n="KR4f0012_WYG_037-7a"/>
難死生捐金援手伽藍塔廟鳩財庀工在今日唯醫之<lb/>
力饒為之顧獨難乎其人君則其人與術相值而適㑹<lb/>
乎其時願力廼有所成就然則通儒與禪之窮者莫如<lb/>
醫又莫如我三山之為醫也嗟乎苟不為三山士君子<lb/>
之不振於斯世可勝道哉余與君為中表往來游跡甚<lb/>
多間嘗記其一事登靈巖共謁吾師蘖庵蘖庵乃楚魚<lb/>
山熊公也楚有何先生者在坐先朝為淮南倅因流寓<lb/>
其土而過呉徒歩訪師師命寓君舟還郡遇山村君登<lb/>
<pb n="KR4f0012_WYG_037-7b"/>
岸遄返出十金曰此村人所以資藥囊願以為何先生<lb/>
夀何先生之過呉也因故人為呉令不得見困甚藉君<lb/>
金裝以歸夫以余所偶見如此則其不見者可得而推<lb/>
矣若三山者今復有其人乎君諱欽諭三山其字晩自<lb/>
號初曉道人子二長共亮次之洪亮早世之洪能飬志<lb/>
先君四年以卒余所表其墓曰鄭孝子者也孫櫛醇謹<lb/>
有學行能世其家余既論次君行事進而求之所南先<lb/>
生似乎首陽柱下之不同然君子之道或黙或語汨泥<lb/>
<pb n="KR4f0012_WYG_037-8a"/>
揚波葢所以救世也歸潔其身而已矣易曰不事王侯<lb/>
髙尚其事所南有焉詩曰凡民有䘮匍匐救之三山有<lb/>
焉所南之書埋之絶壑之下君之碑刻之髙原之上後<lb/>
三百年當有知其人而為之愾歎者是為表<lb/>
　　先伯祖玉田公墓表<lb/>
傍石湖而西不半里為梅灣余伯祖故福安縣縣丞玉<lb/>
田公諱諫之墓也余家世鹿城人自禮部公以下大叅<lb/>
鴻臚三世皆葬於鹿城公為鴻臚長子次即贈嘉議大<lb/>
<pb n="KR4f0012_WYG_037-8b"/>
夫少詹事諱議余祖也又次則諱誥偉業四五嵗曽及<lb/>
見之老且貧衣食於卜肆余祖嘗抱偉業於膝顧叔祖<lb/>
而嘆曰爾知吾宗之所以衰乎三世仕宦廉吏之槖固<lb/>
足以傳子孫爾伯祖實主其帑用之為飲食裘馬費産<lb/>
遂中落余與爾叔祖庶出也少孤故皆貧余祖亡後祖<lb/>
母湯孺人每談及鴻臚公時事輒言嘉隆中鹿城有倭<lb/>
難伯祖自以私財募兵千餘人轉戰湖泖間兵敗左右<lb/>
皆沒得一徤卒負之免家遂以破其遷呉門也買一故<lb/>
<pb n="KR4f0012_WYG_037-9a"/>
宅啟廢甎下有巨穴見金繩縋棺朱砂題畫乃故王公<lb/>
葬處以是邑邑不樂得病死有子而殤一女不知女誰<lb/>
氏吾家自移婁東彼此不往來四十餘年矣偉業後十<lb/>
年成進士於呉門遇三山鄭君曰余姻也詢之則三山<lb/>
之兄曰某者為伯祖壻余姑尚在也偉業乃具禮幣拜<lb/>
見則年已七十三泫然泣曰猶憶㑹鴻臚公葬時曽到<lb/>
鹿城見二叔今已六十年不通家問二叔謂吾祖也歸<lb/>
而告吾祖母湯孺人孺人泣吾世父與吾父知之亦泣<lb/>
<pb n="KR4f0012_WYG_037-9b"/>
泣年六十始識有伯姊也相率至梅灣墓下再拜哭且<lb/>
加封樹焉嗚呼甚矣吾宗之衰也自曽祖以下不三世<lb/>
婁東去呉門不百里而門户凋落子孫分適他國吉凶<lb/>
婚葬訖不相聞即梅灣之一坏土使非有鄭氏者識其<lb/>
故䖏則蔦葛蒙薈狐兎竄窟遼㙈穼莾之間若堂若坻<lb/>
者忽焉過之且不知為何人之墓而何以示子孫惟有<lb/>
刻詞於石表之於阡以明鄭氏之徳而識余之愧俾後<lb/>
之人知宗法之宜修也吾姑後三年以卒有二子以其<lb/>
<pb n="KR4f0012_WYG_037-10a"/>
一從呉姓主梅灣之祭祔葬者為繼伯母查氏而殤子<lb/>
諱<hi>闕</hi>冢在其左其陸氏從葬則吾姑生母也元配伯母<lb/>
<hi>闕</hi>孺人先伯祖幾年殁猶葬鹿城云<lb/>
　　誥封呉母孟恭人墓表<lb/>
古鄉大夫之獲内助者匪僅國政於軍旅有裨益焉詩<lb/>
秦風之詠西戎也用武之道傋矣終之以言念君子載<lb/>
寢載興厭厭良人秩秩徳音君子讀而嘆曰美哉國之<lb/>
所由興乎自昔運㑹之將至精明強固之氣不獨男子<lb/>
<pb n="KR4f0012_WYG_037-10b"/>
也閨門婦孺交相黽勉踴躍於軍興之㑹繇今觀之若<lb/>
呉母孟恭人者其事大有關於民生國故可以墓門之<lb/>
石弗之著乎呉氏山隂大司馬之族世為著姓後遷遼<lb/>
之清河恭人清河指揮使徳清孟公之女其嬪於呉為<lb/>
贈中憲大夫越川公諱某之冢婦今御史按察司使匪<lb/>
躬公諱執忠之配而知無錫縣事興祚字伯成之母也<lb/>
當<lb/>
國家王業始基呉氏孟氏實共執櫜鞬以通婚媾恭人<lb/>
<pb n="KR4f0012_WYG_037-11a"/>
事其君舅君姑腆洗必豐箴管必飭遂以孝聞匪躬公<lb/>
好結納狥然諾不問生計恭人篝火紡績資給之無乏<lb/>
處危疑之時為親黨畫可否多中越川公曰㣲孟氏婦<lb/>
無以寜吾家逮乎天下大定匪躬公出牧畿縣入擢西<lb/>
臺官守言責恭人之助居多最大者無如閩漳南楚西<lb/>
山之二役公之由御史出參政於閩也漳南首被冦我<lb/>
師之調集者數十萬共偫惴惴弗及恭人内率其媵妾<lb/>
傔從外命其縫人膳宰竭晝夜以就功於是乎縵纓鎧<lb/>
<pb n="KR4f0012_WYG_037-11b"/>
扞䔲笠革舄所以犒士也稻醴粱糗牲牷餼牽所以醳<lb/>
兵也皆取諸宫中而給之勿以累民且亟謀諸公曰嗟<lb/>
沿海之人詿誤於賊者非下令招之諭以禍福將惶惑<lb/>
無以自歸諸將之執俘者萬數<lb/>
王師弔民伐罪此屬誠何辜亟宜請<lb/>
王命脱其縛暴露也為之居餓莩也予之食仳離也還<lb/>
其親屬俾得保聚公如其言行之恩及一道矣楚西山<lb/>
者暴師於窮箐絶坂之中人負斗糧十日而後至三軍<lb/>
<pb n="KR4f0012_WYG_037-12a"/>
之告匱狎聞公方受命督楚餉憂之不知所出恭人䇿<lb/>
曰亟發取府之緡錢藏帛吾率執鍼之屬紉為縑囊用<lb/>
襁負於軍所士頼以濟嗟乎此二者皆所以佐軍也而<lb/>
恤民寓焉漳南之資糧屝屨既民不知勞若西山則驛<lb/>
騷固不免矣然使羣有司之在事者一推以恭人之心<lb/>
則楚人不至重困而當時如我公者不多見也噫嘻恭<lb/>
人之賢豈不難哉恭人三子長伯成也次興基又次興<lb/>
都伯成凡三娶元配韓氏繼李氏再繼以孔氏生子幼<lb/>
<pb n="KR4f0012_WYG_037-12b"/>
未名也仲娶於于季娶於萬各有子一人孫女共四人<lb/>
其許字皆名族恭人年六十有七墓在京西之山原曰<lb/>
龔村其細行詳於幽堂之銘故不載初伯成令無錫而<lb/>
恭人南就養將車都亭威儀甚盛踰數月辦嚴北發伯成<lb/>
牽裾請留母正色勉之曰魯敬姜之敎其子也男女效<lb/>
績愆則有辟我孟氏也有弗聞乎修若職庀若政此乃<lb/>
為孝何必朝於寢而夕於側耶伯成再拜受所戒弗敢<lb/>
言既行未浹旬而訃至袒括髮而呌曰天乎自吾始筮<lb/>
<pb n="KR4f0012_WYG_037-13a"/>
仕萍鄉有<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>苻警而大寜山縣地被邊皆不克奉母從<lb/>
惟沂州魯之南境而錫山江南又以家京師未畢正臘<lb/>
而遽返今者視絞衾奠餘閣屬之兩弟而羈一官於斯<lb/>
土吾之生其不如死也已偉業聞之曰甚哉伯成之孝<lb/>
也雖然先王制禮不可以過也父在而為母滅性乎且<lb/>
恭人可謂不沒矣夫以孝慈共恪之行又出之以佐軍<lb/>
事而勤恤其民若此以圖不朽夫復奚憾耶伯成稽首<lb/>
曰子宗老也請以一言累子偉業熟於大司馬之後誼<lb/>
<pb n="KR4f0012_WYG_037-13b"/>
最深自少同舉進士直史舘晩而與伯成游伯成之母<lb/>
猶吾母何敢辭抑吾聞之先王為治卿大夫妻若母之<lb/>
賢者必表著之以風勵天下今呉氏忝世臣而恭人傋<lb/>
有懿徳<lb/>
當宁修開代之史偉業衰且廢曩者曽與觀乎故府今<lb/>
奮筆書之者詎獨為其宗人已乎乃修不文之辭俾刻<lb/>
而表諸墓上<lb/>
　　香山白馬寺巨冶禪師敎公塔銘<lb/>
<pb n="KR4f0012_WYG_037-14a"/>
如來以虚無為宗真實為義其有出世為人興頺舉廢<lb/>
者揆之甚深㣲妙法機用相等我呉鄧尉聖恩寺剖公<lb/>
璧和尚建大法幢尊勝殊特所度弟子各坐道塲遠者<lb/>
台宕蘄黄之間精藍巨刹千里列望焉廼若巾瓶弗離<lb/>
鐘魚互答相去一牛鳴地無如穹窿之海雲香山之白<lb/>
馬海雲起自道衍少師白馬則始於支公其後有道清<lb/>
禪師實萬峰之法嗣香山分鄧尉支隴而聖恩原本萬<lb/>
峰故命巨冶教公主之修别院復祖庭也巨師既委順<lb/>
<pb n="KR4f0012_WYG_037-14b"/>
觀化嗣法門人正道件繋行事奉剖公命以塔銘來請<lb/>
偉業皈依和尚仰見其擔荷大法囑累後人續佛慧命<lb/>
世相遷滅不常十餘年來得法上首六人示寂白馬則<lb/>
尤其龍象蹴踏所恃為金湯者也烏可不勒梵行昭法<lb/>
派以垂示來兹乎師諱濟教巨冶其字毛姓也揚之泰<lb/>
州人父古荘公有壹行母沈氏生師苕䜿頴發氣骨不<lb/>
凡早歲厭薄塵勞父母見背捨家入道學於其族之為<lb/>
浮屠道者西山寺深林茂叔父行也先朝神廟之世詔<lb/>
<pb n="KR4f0012_WYG_037-15a"/>
集有道髙僧證戒於五臺江南觀法師者與焉膺紫衣<lb/>
之賜而茂公出其門師年十八薙染為大僧從觀法師<lb/>
開講於天竺於雙徑廣通大藏尊經已而蟬蜕文句思<lb/>
証覺海聞三峰漢和尚唱臨濟宗㫖於鄧尉杖䇿往游<lb/>
漢和尚者剖公之師海内所推為三峰禪也和尚一見<lb/>
契合迎謂之曰汝拚得五年往即留單師應曰古人拚<lb/>
這一生何論五年遂留侍左右服勞執苦朝夕弗懈禀<lb/>
戒入堂為悦衆上堂晩叅和尚舉鵓鳩樹頭啼語言下<lb/>
<pb n="KR4f0012_WYG_037-15b"/>
有省和尚誡以古徳行解相應方堪入道師盡心供職<lb/>
一衆悦服漢公入滅剖公開堂之日舉為監寺當是時<lb/>
鄧尉緇素坌集日有千人而經寮齋室規制未備師内<lb/>
營資糧外接賔客十年之間威儀肅給信施填委湧閣<lb/>
飛樓宏敞嚴飭凡使三峰之道揚於天下者剖公之力<lb/>
師為之也空有一徹照用兼收猛求向上一着朝咨夕<lb/>
叩既接源流受信拂觀法師亦取所賜紫衣為贈出主<lb/>
香山草翳木荒敝屋三楹不蔽風雨乃剪林莾乃刳巖<lb/>
<pb n="KR4f0012_WYG_037-16a"/>
巒度地鳩工簡材陶甓未幾而寳坊矗起四方不祈而<lb/>
薦貨不命而獻力以潰於成師軌行方雅質性温醇與<lb/>
人言煦煦然誘接初機惟恐弗及撈籠薫染罔不嚮赴<lb/>
説法授戒千僧禮足拈錐䜿拂四衆趨風住香山之十<lb/>
有<hi>闕</hi>年為辛丑八月二十八日報緣已盡沐浴更衣作<lb/>
偈示衆曰生年五十七大事今已畢推倒須彌山打破<lb/>
無生國泊然而逝得度弟子首戒雪即正道也次曰法<lb/>
印宗曰天句𤣥曰千齡載曰化燈用曰二非合共六人<lb/>
<pb n="KR4f0012_WYG_037-16b"/>
所著語録二巻行世正道既以師命繼白馬席爰率同<lb/>
衣於甲辰八月二十五日瘞靈骨於香山西麓遵遺意<lb/>
也當道清開法之初有梅泉□沸於山顛湮沒已久師<lb/>
至而泉於舊處迸出甘冽異常流細而供不竭中峰蒼<lb/>
雪澈有細流引到泉盈壑空鉢持歸雪滿舟之句香山<lb/>
以為勝事夫白馬始於支公以余所見若中峰蒼師者<lb/>
深䆒竺墳旁通孔藉亦近代之支公也道林偕王許為<lb/>
山澤之游百世而下風流可想蒼公沒踰十載而中峰<lb/>
<pb n="KR4f0012_WYG_037-17a"/>
鞠為茂草識者過之太息當今海内尊宿如鄧尉靈巖<lb/>
靈隱三四大老皆性相圓通了無窒礙後生淺聞薄植<lb/>
掠知見而䕶門庭世俗靡然不復知有天台賢首之㫖<lb/>
經臺講席抑沒而弗振斯非未法之可憂者乎巨師之<lb/>
從剖公游也建傑閣以奉尊經實轉華嚴藏海而與蒼<lb/>
公有異常之契此其真實妙義有不墮於空寂者矣是<lb/>
可銘也銘曰<lb/>
維臨濟之印歸乎戒定用絶鬭諍師守其宻令契於真<lb/>
<pb n="KR4f0012_WYG_037-17b"/>
乗非相非性光明如鏡慧珠圓映斯之謂清浄維鄧尉<lb/>
之宫湧乎虛空聲聞鼓鐘師相其成功遷於别峰有栝<lb/>
有松丹樓如虹寳鐸吟風斯之謂顯融佛法西來至乎<lb/>
東夏修多羅藏䭾以白馬夐矣支郎道徳風雅後千百<lb/>
年紹跡者寡有大導師厥稱巨冶不離文字坐証般若<lb/>
大聲一喝震彼䏊啞頑石潛通飛泉髙瀉栴檀香林青<lb/>
山白社靈塔巋然雙樹之下法雲布濩道風瀟灑覺性<lb/>
為真報身寜假權實同歸有無交捨刻兹銘詞用告來<lb/>
<pb n="KR4f0012_WYG_037-18a"/>
者<lb/>
　　炤如禪師生塔頌<lb/>
吾郡西郊華雨菴炤如禪師俗曹姓諱洵字元孟祖為<lb/>
魯川先生偉業外王母之父魯川著書數百巻其論浮<lb/>
屠氏與孔子之道合炤如繇諸生出家先後一揆識者<lb/>
稱之年七十有二乞言於余銘其生塔若以秘演浩初<lb/>
有托乎文字以傳者余遜謝不敢祗以譜系渭陽傷心<lb/>
風樹同登正覺有感夙因合掌作禮而為之頌曰<lb/>
<pb n="KR4f0012_WYG_037-18b"/>
佛説大報恩左肩嘗負母經歴千餘年恩深難報故以<lb/>
是作思維母上更有母乃至其親黨恩愛總不殊譬如<lb/>
娑羅樹葉葉本同條譬如瓔珞珠絲絲自相續吾母朱<lb/>
淑人曹乃所自出始余六七嵗得見外王母嘗用兠綿<lb/>
手摩頂在膝前阿甥汝當知我父循良吏上書忤時宰<lb/>
拂袖歸田廬理學專門家孔氏水乳合諸方大尊宿推<lb/>
重惟魯川敎律與論藏一一手撰述吾母時諦聼大發<lb/>
菩提心晩受具足戒修持二十載名山構傑閣䖍奉修<lb/>
<pb n="KR4f0012_WYG_037-19a"/>
多羅幡幢紛五色親見如來迎末後勘辨明往生安樂<lb/>
國霜露漸以改中表日以凋朱曹兩姓人屈指存者幾<lb/>
有一大比丘其名曰炤如住錫華雨庵精修木义行皎<lb/>
然紹靈運智永嗣右軍是為魯川孫儒釋合而一少年<lb/>
好詩酒有聲諸生中南適閩與甌西過伊與雒長揖謁<lb/>
卿相髙論傾賢豪相贈千黄金棄之若涕唾歸來槖如<lb/>
洗客至貧無氊趺坐惟一床瞑目思萬里雒城佳麗地<lb/>
冠葢羅王侯兠率天王宫雲霞結成綺黄流俄屈注平<lb/>
<pb n="KR4f0012_WYG_037-19b"/>
地起龍蛇千尺妙髙臺遷變若泡影無諸越人市琥珀<lb/>
珊瑚珠白象栴檀香黄犀金孔翠刼火忽燒灼委落恒<lb/>
河沙七寳蘇迷山刹那成瓦礫㣲塵具世界世界為㣲<lb/>
塵普視閻浮提嘗作寂滅想縁此棄妻子薙落為浮屠<lb/>
梵夾手自詮薫心兼注耳惟有妙法華是為經中王藏<lb/>
通别圓義開權而顯實無二亦無三融通歸一乗繕寫<lb/>
貝葉文六萬九千餘音演第五時光週三法界妙義已<lb/>
充足廣攝信解門稽首龍樹尊證入雜華海悉心念厥<lb/>
<pb n="KR4f0012_WYG_037-20a"/>
祖多聞大總持遺書雖散亡般若烱然在百年種佛智<lb/>
宗㫖留家風重以文句身而修秘宻印我初念舅氏逃<lb/>
入於苦空比悟清淨因身心大饒益却恨煩惱障八萬<lb/>
塵勞纒浮名若空華世慧如利刃歸命大慈氏法乳甘<lb/>
醍醐佛恩與親恩昊天同罔極師共勤接引覺筏開迷<lb/>
津三世諸眷屬共成無上道<lb/>
　<lb/>
　<lb/>
<pb n="KR4f0012_WYG_037-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻三十七<lb/>
</p>
<p>
</p>
  </div>
</body>
</text>
</TEI>
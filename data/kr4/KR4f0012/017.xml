<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻十七</head> <lb/>
    <p>
<pb n="KR4f0012_WYG_017-1a"/>
欽定四庫全書<lb/>
　梅村集巻十七<lb/>
　　　　　　　　　　國子監祭酒呉偉業撰<lb/>
　五言絶句<lb/>
　　子夜詞<lb/>
人采蓮子青妾采梧子黄置身宛轉中纎小歡所嘗<lb/>
　　其二<lb/>
憶歡教儂書少小推無力别郎欲郎憐修牋自雕飾<lb/>
<pb n="KR4f0012_WYG_017-1b"/>
　　其三<lb/>
夜凉入空房侍婢待除裝枕前鈎不下知未解衣裳<lb/>
　　子夜歌<lb/>
歡是南山雲半作北山雨不比薰爐香纒綿入懐裏<lb/>
　　其二<lb/>
夜夜枕手眠笑脱黄金釧傾身畏君輕背轉流光面<lb/>
　　其三<lb/>
故使歡見儂儂道不相識曽記馬上郎挾彈門前立<lb/>
<pb n="KR4f0012_WYG_017-2a"/>
　　其四<lb/>
微笑佯牽伴低頭悮弄絃衆中誰賣眼又説是相憐<lb/>
　　其五<lb/>
雙纒五色縷與歡相連愛尚有宛轉絲織成合歡帶<lb/>
　　其六<lb/>
淺碧魚文纈輕紅杏子花比來糚束素加上木蘭紗<lb/>
　　其七<lb/>
儂如機上花春風吹不得剪刀太無賴斷我機中織<lb/>
<pb n="KR4f0012_WYG_017-2b"/>
　　其八<lb/>
紅羅複斗帳四角垂明珠明珠勝明月月落君躊蹰<lb/>
　　其九<lb/>
指冷玉簫寒袖長羅袂溼此夜坐匡床春風無氣力<lb/>
　　其十<lb/>
夜色吹衣袂新聲出絳紗相逢更相認銀燭上鉛華<lb/>
　　其十一<lb/>
舞罷私自憐腰肢日嫋嫋總角諸少年虧他只言好<lb/>
<pb n="KR4f0012_WYG_017-3a"/>
　　其十二<lb/>
玉枕湘文簟金爐鳳腦烟君來只病酒辜負解香鈿<lb/>
　　其十三<lb/>
出門風露寒歡言此路去妾夢亦隨君與歡添半臂<lb/>
　　子夜歌<hi>代友人答閩妓</hi>
白玉絳羅圍枝頭荔子垂待儂親用手緩緩褪紅衣<lb/>
　　其二<lb/>
郎來索糖霜莫持與郎喫郎要口頭甜不如是嘗蜜<lb/>
<pb n="KR4f0012_WYG_017-3b"/>
　　其三<lb/>
榕樹參天長郎栖在何處隨郎不見榕累儂望鄉樹<lb/>
　　其四<lb/>
緑葉吐紅苗紗忩月影髙待郎郎不至落得美人蕉<lb/>
　　其五<lb/>
拂手慈悲樹相牽話生死為郎數還期就中屈雙指<lb/>
　　其六<lb/>
橄㰖兩頭纎終難一箇圓縱教皮肉盡腸肚自然堅<lb/>
<pb n="KR4f0012_WYG_017-4a"/>
　　采石磯<lb/>
石壁千尋險江流一矢争曾聞飛將上落日弔開平<lb/>
　　新翻子夜歌<lb/>
歡今穿儂衣窄身添扣扣欲搔麻姑爪教歡作廣袖<lb/>
　　其二<lb/>
含香吐聖火碧縷生微烟知郎心腸熱口是金博山<lb/>
　　其三<lb/>
歡有頷下貂與儂覆廣額脱儂頭上珠為歡嵌寳石<lb/>
<pb n="KR4f0012_WYG_017-4b"/>
　　其四<lb/>
龍團與羊酪相逢土風異為歡手煎茶調和見歡意<lb/>
　　南苑應<lb/>
制<lb/>
熊舘發雲旌春蒐告禮成東風吹紫陌千騎暮歸營<lb/>
　　讀漢武帝紀<lb/>
岱觀東迎日河源西問天晩來雄畧盡巫蠱是神仙<lb/>
　　讀光武紀<lb/>
<pb n="KR4f0012_WYG_017-5a"/>
雷雨昆陽戰風雲赤伏符始知銅馬帝逺勝執金吾<lb/>
　　蕭何<lb/>
蕭相營私第他年畏勢家豈知未央殿壯麗只棲鴉<lb/>
　　偶見<lb/>
合歡金縷帶蘇合寳香薰欲展湘文袴微微蕩畫裙<lb/>
　　其二<lb/>
背影立銀荷瓊肌映綺羅燭花紅淚滿遮莫為心多<lb/>
　　古意<lb/>
<pb n="KR4f0012_WYG_017-5b"/>
歡似機中絲織作相思樹儂似衣上花春風吹不去<lb/>
　　題畫<lb/>
亂瀑界蒼崖松風吹雨急石廊虛無人髙寒不能立<lb/>
　六言絶句<lb/>
　　偶成<lb/>
南山不逢堯舜北忩自有羲皇智如樗里何用窮似黔<lb/>
婁不妨<lb/>
　　其二<lb/>
<pb n="KR4f0012_WYG_017-6a"/>
張良貎似女子李廣恂恂鄙人祖龍一擊幾中猿臂善<lb/>
射如神<lb/>
　　其三<lb/>
異錦文繒歌者黄金白璧蒼頭諸生唇腐齒落終嵗華<lb/>
冠敝裘<lb/>
　　其四<lb/>
寳帳葳蕤雲漾象床刻鏤花深破盡民間萬室逺踰禁<lb/>
物千金<lb/>
<pb n="KR4f0012_WYG_017-6b"/>
　　其五<lb/>
韓非傳同老子蘇侯坐配唐堯今古一丘之貉不知誰<lb/>
鳳誰梟<lb/>
　　其六<lb/>
雍齒且加封爵田横可誓丹青願得無忘堂阜相看寧<lb/>
識神亭<lb/>
　　其七<lb/>
織薄吹簫豐沛拍張狂呌風雲朝領白衣隊主暮稱黒<lb/>
<pb n="KR4f0012_WYG_017-7a"/>
矟將軍<lb/>
　　其八<lb/>
雅擅潘文樂㫖妙參羊體嵇心畫虎雕龍染翰髙山流<lb/>
水彈琴<lb/>
　　其九<lb/>
東部督郵恣横北門待詔窮愁莫舉賢良有道且求刀<lb/>
筆封侯<lb/>
　　其十<lb/>
<pb n="KR4f0012_WYG_017-7b"/>
食其長為説客夷甫自謂談宗著書一篇雋永緩頰四<lb/>
座從容<lb/>
　　其十一<lb/>
趙壹恃才倨傲禰衡作達疎狂計吏恣睢卿相布衣笑<lb/>
罵侯王<lb/>
　　其十二<lb/>
厨下緑葵紫蓼盤中白柰黄柑冠櫛懶施髙枕樵蘇失<lb/>
㸑清談<lb/>
<pb n="KR4f0012_WYG_017-8a"/>
　七言絶句一<lb/>
　　汴梁<lb/>
馮夷擊鼔走夷門銅馬西來風雨昏此地信陵曽養士<lb/>
只今誰解救王孫<lb/>
　　其二<lb/>
城上黄河屈注來千金堤帚一時開梁園遺跡銷沉盡<lb/>
誰與君王避吹臺<lb/>
　　題歸𤣥恭僧服小像<lb/>
<pb n="KR4f0012_WYG_017-8b"/>
豈是前身釋道安遇人不著鹿皮冠接䍦漉酒科頭坐<lb/>
只作先生醉裏看<hi>好酒</hi>
　　其二<lb/>
金粟山人道者裝玉山秋盡草堂荒刦灰重作江南夢<lb/>
一曲開元淚萬行<hi>能詩寳顧阿瑛號金粟道人著天  遺事詩談庚申君事</hi>
　　其三<lb/>
共道淇園長異材風欺雪壓倩誰栽道人掃向維摩壁<lb/>
千尺蒼龍䕶講臺<hi>畫竹</hi>
<pb n="KR4f0012_WYG_017-9a"/>
　　其四<lb/>
中山絶技妙空羣智永傳家在右軍為冩頭陀新寺額<lb/>
筆鋒蒸出墨池雲<hi>工書</hi>
　　戲贈<lb/>
窄袖輕衫便洞房何綏新作婦人裝繡囊蘂結同心扣<lb/>
十里風來袴褶香<lb/>
　　其二<lb/>
梅根冶後一庭幽桃葉歌中兩槳留管是夜深嬌不起<lb/>
<pb n="KR4f0012_WYG_017-9b"/>
隔簾小婢喚梳頭<lb/>
　　其三<lb/>
香銷寳鴨月如霜欲罷摴蒱故拙行倦倚局邊佯數子<lb/>
暗擡星眼擲兒郎<lb/>
　　其四<lb/>
仙家五老話驂鸞素女圖經掌上看如共王喬舊相識<lb/>
鍊方從乞息肌丸<lb/>
　　其五<lb/>
<pb n="KR4f0012_WYG_017-10a"/>
玉釵仍整未銷黄笑看兒郎語太狂翻道玉人心事懶<lb/>
厭將雲雨待襄王<lb/>
　　其六<lb/>
戒珠琥珀間沉檀弟子班中玉葉冠君是恵休身法喜<lb/>
他年參學贊公壇<lb/>
　　其七<lb/>
蔬譜曽刪䱉議書一臠鮮菜定何如玉纎下筯無常味<lb/>
珍重虞公數十車<lb/>
<pb n="KR4f0012_WYG_017-10b"/>
　　其八<lb/>
懶梳雲髻罷蘭膏一幅羅巾紫玉縧不向弓彎問消息<lb/>
誤人詩句鄭櫻桃<lb/>
　　其九<lb/>
内家紈扇縷金函萬壽花開青鳥銜贈比乗鸞秦氏女<lb/>
銀泥裙子鳳皇衫<lb/>
　　其十<lb/>
横塘西去窈娘還畫出呉山作楚山笑語阿戎休悵望<lb/>
<pb n="KR4f0012_WYG_017-11a"/>
莫愁艇子在溪灣<lb/>
　　亂後過湖上山水盡矣感賦一絶<lb/>
栁榭桃蹊事已空斷槎零落敗垣風莫嗟客髩重游改<lb/>
恰有青山似鏡中<lb/>
　　聽朱樂隆歌<lb/>
少小江湖載酒船月明吹笛不知眠只今憔悴秋風裏<lb/>
白髪花前又十年<lb/>
　　其二<lb/>
<pb n="KR4f0012_WYG_017-11b"/>
一春絲管唱呉趨得似何戡此曲無自是風流推老軰<lb/>
不須教染白髭鬚<lb/>
　　其三<lb/>
開元法部按霓裳曾和巫山窈窕娘見説念奴今老大<lb/>
白頭供奉話岐王<lb/>
　　其四<lb/>
誰畫張家静婉腰輕綃一幅美人蕉會看記曲紅紅笑<lb/>
喚下丹青弄碧簫<lb/>
<pb n="KR4f0012_WYG_017-12a"/>
　　其五<lb/>
長白山頭蘆管聲秋風吹滿雒陽城茂陵底事無消息<lb/>
逤邏檀槽撥不成<lb/>
　　其六<lb/>
楚雨荆雲雁影還竹枝彈徹淚痕斑坐中誰是沾裳者<lb/>
詞客哀時庾子山<lb/>
　　觀棋<lb/>
深院無人看劇棋三郎勝負玉環知康猧亂局君王笑<lb/>
<pb n="KR4f0012_WYG_017-12b"/>
一道哥舒布算遲<lb/>
　　其二<lb/>
小閣疎簾枕簟秋晝長無事為忘憂西園近進修宫價<lb/>
博進知難賭廣州<lb/>
　　其三<lb/>
閒向松忩覆舊圖當年國手未全無南風不競君知否<lb/>
抉眼胥門看入呉<lb/>
　　其四<lb/>
<pb n="KR4f0012_WYG_017-13a"/>
碧殿春深賭翠鈿壽王游戲玉床前可憐一子難饒借<lb/>
殺却抛殘到那邊<lb/>
　　其五<lb/>
𤣥黄得失有誰憑上品還推國手能公道世人髙下在<lb/>
圍棋中正栁呉興<lb/>
　　其六<lb/>
莫將絶藝向人誇新勢斜飛一角差局罷兒童閒數子<lb/>
不知勝負落誰家<lb/>
<pb n="KR4f0012_WYG_017-13b"/>
　　題莊榿菴小像<lb/>
錦里先生住錦涇百花潭水浣花亭子雲寂寞餘竒字<lb/>
抱膝空山著一經<lb/>
　　其二<lb/>
相如書信達郫筒入蜀還家意氣雄却憶故人天際逺<lb/>
罷官嚴助在呉中<lb/>
　　其三<lb/>
把巻無人意惘然故鄉雲樹夢魂邊遥知石鏡山頭影<lb/>
<pb n="KR4f0012_WYG_017-14a"/>
不及當時是少年<lb/>
　　其四<lb/>
舊朝人地擅簪纓詞賦風流妙兩京盡道阿兄多貴重<lb/>
杜家中弟最知名<lb/>
　　楚雲<lb/>
　　　楚雲字慶娘余以壬辰上已為朱子葵子葆子<lb/>
　　　容兄弟招飲鶴洲同集則道開師沈孟陽張南<lb/>
　　　垣父子妓有畹生者與慶娘同小字而楚雲最<lb/>
<pb n="KR4f0012_WYG_017-14b"/>
　　　明慧可喜口占贈之<lb/>
十二峰頭降玉真楚宫祓禊采蘭辰陳思枉自矜能賦<lb/>
不詠湘娥詠雒神<lb/>
　　其二<lb/>
白蘋江上送横波擬唱湘山楚水歌却為襄王催按曲<lb/>
故低紈扇簇雙蛾<lb/>
　　其三<lb/>
越羅衫子揉紅藍楚玉鸞雛鏤碧簪莫羡鴉頭羅襪好<lb/>
<pb n="KR4f0012_WYG_017-15a"/>
一鈎新月印湘潭<lb/>
　　其四<lb/>
新篘下若酒頻傾楚潤相看别有情小戸漫糺還一笑<lb/>
衆中觥政自縱横<lb/>
　　其五<lb/>
風流太守緑莎㕔近水夭桃入畫屏最是楚腰嬌絶處<lb/>
一雙鸂鶒起沙汀<lb/>
　　其六<lb/>
<pb n="KR4f0012_WYG_017-15b"/>
范蠡湖邊春草長楚天歸去載夷光人間别有朱公子<lb/>
騎鶴吹笙是六郎<lb/>
　　其七<lb/>
畫梁雙燕舞衣輕楚楚腰肢總削成記得錢塘兩蘇小<lb/>
不知誰箇擅傾城<lb/>
　　其八<lb/>
廬山擕妓故人留白社流連謁惠休早為朝雲求半偈<lb/>
楚江明日上黄州<lb/>
<pb n="KR4f0012_WYG_017-16a"/>
　　山塘重贈楚雲<hi>楚雲故姓陸雲間人</hi>
宣公橋畔響輕車二月相逢約玩花烏桕著霜還擊馬<lb/>
停鞭重問泰娘家<lb/>
　　其二<lb/>
家住横塘小院東門前流水碧簾櫳五茸城外新移到<lb/>
傲殺機雲女侍中<lb/>
　　其三<lb/>
月夜分擕幾度圓語溪芳草隔雲烟那知閶闔千條栁<lb/>
<pb n="KR4f0012_WYG_017-16b"/>
抛撇東風又一年<lb/>
　　其四<lb/>
挾彈城南控紫騮葳蕤春鎖玉人留花邊别有秦宫活<lb/>
不數人間有秺侯<lb/>
　　虞美人<lb/>
咸陽宫闕早成塵莫聽歌聲涕淚頻若遇戚姬悲薄命<lb/>
幸無如意勝夫人<lb/>
　　過魚山曹植墓<lb/>
<pb n="KR4f0012_WYG_017-17a"/>
小穀城西子建祠魚山刻石省躬詩君家兄弟空摇落<lb/>
惆悵秋墳采豆枝<lb/>
　　其二<lb/>
鄴臺坐法公車令菑郡憂䜛謁者書天使武皇全愛子<lb/>
黄初先已屬倉舒<lb/>
　　釣臺<lb/>
少有髙名隠富春南陽游學為亡新髙皇舊識屠沽軰<lb/>
何似原陵有故人<lb/>
<pb n="KR4f0012_WYG_017-17b"/>
　　贈妓郎圓<lb/>
輕靴窄袖柘枝裝舞罷斜身倚玉床認得是儂偏問姓<lb/>
笑儂花底喚諸郎<lb/>
　　偶成<lb/>
好把蛾眉鬬逺山鈿蟬金鳳緑雲鬟畫堤無限垂垂栁<lb/>
輸與樓頭謝阿蠻<lb/>
　　其二<lb/>
海棠花發兩三枝燕子呢喃春雨時恰似䦨干嬌欲醉<lb/>
<pb n="KR4f0012_WYG_017-18a"/>
當年人説杜紅兒<lb/>
　　感舊<lb/>
赤欄橋䕶上陽花翠羽雕籠語絳紗羡殺江州白司馬<lb/>
月明亭畔聽琵琶<lb/>
　　贈冦白門<lb/>
　　　白門故保國朱公所畜姬也保國北行白門被<lb/>
　　　放仍返南中秦淮相遇殊有淪落之感口占贈<lb/>
　　　之<lb/>
<pb n="KR4f0012_WYG_017-18b"/>
南内無人吹洞簫莫愁湖畔馬蹄驕殿前伐盡靈和栁<lb/>
誰與蕭娘鬬舞腰<lb/>
　　其二<lb/>
朱公轉徙致千金一舸西施計自深今日祗因勾踐死<lb/>
難將紅粉結同心<lb/>
　　其三<lb/>
同時姊妹入奚官桐酒黄羊去住難細馬䭾來紗罩眼<lb/>
鱸魚時節到長干<lb/>
<pb n="KR4f0012_WYG_017-19a"/>
　　其四<lb/>
重㸃盧家薄薄糚夜深羞過大功坊中山内宴香車入<lb/>
寳髻雲鬟列幾行<lb/>
　　其五<lb/>
曽見通侯退直遲縣官今日選蛾眉窈娘何處雷塘火<lb/>
漂泊楊家有雪兒<lb/>
　　其六<lb/>
舊宫門外落花飛俠少同游並馬歸此地故人騶唱入<lb/>
<pb n="KR4f0012_WYG_017-19b"/>
沉香火暖䕶朝衣<lb/>
　　題殷陟明仙夢圖<lb/>
蕉團桐笠御風行夢裏相逢話赤城自是前身殷七七<lb/>
今生贏得是詩名<lb/>
　　下相極樂庵讀同年北使時詩巻<lb/>
蘭若停驂灑墨成過河持節事分明上林飛雁無還表<lb/>
頭白山僧話子卿<lb/>
　　下相懐古<lb/>
<pb n="KR4f0012_WYG_017-20a"/>
戲馬臺前拜魯公興王何必定關中故人子弟多豪傑<lb/>
弗及封侯吕馬童<lb/>
　　過昌國<lb/>
樂生去國罷登壇長念昭王知已難流涕伐燕辭趙將<lb/>
忍教老死在邯鄲<lb/>
　　任丘<lb/>
回首鄉關亂客愁滿身風雪宿任丘忽聞石調邊兒曲<lb/>
不作征人也淚流<lb/>
<pb n="KR4f0012_WYG_017-20b"/>
　　臨清大雪<lb/>
白頭風雪上長安裋褐疲驢㡌帶寛辜負故園梅樹好<lb/>
南枝開放北枝寒<lb/>
　　阻雪<lb/>
關山雖勝路難堪纔上征鞍又解驂十丈黄塵千尺雪<lb/>
可知俱不似江南<lb/>
　　送王𤣥照還山<hi>王善書畫弇州先生曽孫偶來京師舊廉州太守也</hi>
青山補屋愛流泉畫裏移家就輞川添得一舟乘興上<lb/>
<pb n="KR4f0012_WYG_017-21a"/>
烟波随處小游仙<lb/>
　　其二<lb/>
始興公子舊諸侯丹荔紅蕉嶺外游席㡌京塵渾忘却<lb/>
被人强喚作㢘州<lb/>
　　其三<lb/>
報國松根廟市開公侯車馬鬬如雷疲驢一笑且歸去<lb/>
刑部街前曽看來<hi>刑部街舊廟市開處也</hi>
　　其四<lb/>
<pb n="KR4f0012_WYG_017-21b"/>
内府圖書不計錢漢家珠玉散雲烟而今零落無收處<lb/>
故國興亡已十年<lb/>
　　其五<lb/>
布衣懶自入侯門手跡流傳姓氏存聞道相公談翰墨<lb/>
向人欲訪趙王孫<lb/>
　　其六<lb/>
朔風歸思滿蕭關筆墨荒寒㸃染間何似大癡三丈巻<lb/>
萬松殘雪富春山<lb/>
<pb n="KR4f0012_WYG_017-22a"/>
　　其七<lb/>
河北三公一紙書浪游何處曵長裾歸田舊業春山盡<lb/>
華子岡頭自釣魚<lb/>
　　其八<lb/>
五馬南來韋使君故人相見共論文酒䦨面乞黄堂俸<lb/>
明日西山買白雲<lb/>
　　伍員<lb/>
投金瀨畔敢安居覆楚奔呉數上書手把屬鏤思徃事<lb/>
<pb n="KR4f0012_WYG_017-22b"/>
九原歸去遇包胥<lb/>
　　偶見<lb/>
新更梳裹簇䨇蛾窣地長衣抹錦靴總把珍珠渾裝却<lb/>
奈他明鏡淚痕多<lb/>
　　其二<lb/>
惜解雙纒只為君豐趺羞澀出羅裙可憐鴉色新盤髻<lb/>
抹作巫山兩道雲<lb/>
　　題帖<lb/>
<pb n="KR4f0012_WYG_017-23a"/>
孝經圖像畫來工字格森嚴自魯公第一丹青天子孝<lb/>
累朝家法賜東宫<hi>禁本有孝經圖周昉畫顔魯公書神廟時曽發内閣重裱今在吏部侍郎</hi>
<hi>孫公處</hi>
　　其二<lb/>
金元圖籍到如今半自宣和出禁林封記中山王印在<lb/>
一般烽火竟銷沉<hi>甲申後質慎庫圖書百萬巻皆宣和所藏金自汴梁輦入燕者歴元及明</hi>
<hi>初無恙徐中山下大都時封記尚在今皆散失不存</hi>
　　南苑應<lb/>
<pb n="KR4f0012_WYG_017-23b"/>
制<lb/>
緑楊春繞栢梁臺羽葢梢雲甲帳開知是<lb/>
至尊親講武日邊萬馬射生來<lb/>
　　題石田畫芭蕉<lb/>
一葉芳心任巻舒客愁鄉夢待何如平生枉用藤溪紙<lb/>
緑玉忩前好寫書<lb/>
　　其二<lb/>
不妨脩竹共檀欒長對蕭蕭夜雨寒却笑休文强多事<lb/>
<pb n="KR4f0012_WYG_017-24a"/>
後人仍作畫圖看<lb/>
　　口占<lb/>
欲買溪山不用錢倦來髙枕白雲邊吾生此外無他願<lb/>
飲谷棲丘二十年<lb/>
　　無為州雙烈詩<hi>為嘉定學博沈陶軒賦</hi>
濡須城下起干戈二女芳魂葬汨羅安得米顛書大字<lb/>
井邊刻石比曹娥<lb/>
　　為李灌谿侍御題髙澹游畫<lb/>
<pb n="KR4f0012_WYG_017-24b"/>
烟雨扁舟放五湖自甘生計老菰蒲誰將白馬西臺客<lb/>
寫作青牛道士圖<lb/>
　　題釣隠圖<hi>贈陳鴻文</hi>
緑波春水釣魚槎縮項雙鯿付酒家忘却承明曽待詔<lb/>
武陵溪上醉桃花<lb/>
　<lb/>
　<lb/>
　梅村集巻十七<lb/>
</p>
<p>
</p>
  </div>
</body>
</text>
</TEI>
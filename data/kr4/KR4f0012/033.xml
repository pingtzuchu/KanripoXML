<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻三十三</head> <lb/>
    <p>
<pb n="KR4f0012_WYG_033-1a"/>
欽定四庫全書<lb/>
　梅村集巻三十三<lb/>
　　　　　　　　　　國子監祭酒呉偉業撰<lb/>
　墓誌銘二<lb/>
　　中憲大夫廣東兵備副使王公畹仲墓誌銘<lb/>
余同年進士其在無錫者曰馬公素脩唐公玉乳錢公<lb/>
凝菴王公畹仲呉公永調為五人素脩負夙名晩達而<lb/>
唐公尤衰頓凝菴仕宦不大進永調用足疾引休畹仲<lb/>
<pb n="KR4f0012_WYG_033-1b"/>
有弟曰畮季相繼成進士門第通顯伯仲皆少年在同<lb/>
人中最為踔絶矣已而素修殉節唐公以病錢公以兵<lb/>
皆死而畹仲任南韶憲副聞冦難自經余與畮季遇于<lb/>
呉門相向慟哭無何畮季亦死矣今秋永調以書來為<lb/>
畹仲請銘曰此五人者惟吾在耳是不可無見于君之<lb/>
文也余讀之不覺泫然流涕嗟乎二十年間人事變滅<lb/>
知交都盡觀于一邑則海内可知矣觀于王氏一門則<lb/>
他人可知矣嗟乎其何忍弗銘按狀公姓王氏諱孫蘭<lb/>
<pb n="KR4f0012_WYG_033-2a"/>
字畹仲别號雪肝其先河東人也十四世祖福從建炎<lb/>
南渡僑居呉之洞庭其自洞庭遷無錫則自十世祖信<lb/>
始信以辟召官浙江鹽運提舉生三子其季曰忠良公<lb/>
其後也忠良生珩珩生伯週伯週生鵬鵬生宙宙生之<lb/>
柱之柱生贈君我知父子皆諸生有志行我知以次子<lb/>
孫蕙知縣考滿恩贈文林郎即畮季也公為贈君仲子<lb/>
少而頴異父子兄弟間自為師友甲子舉賢書三上始<lb/>
第選刑部主事奉勅視江北獄多平反擢員外郎出守<lb/>
<pb n="KR4f0012_WYG_033-2b"/>
成都煩劇號難治蜀府宗人以氣漁食鄉里市人呌讙<lb/>
操白棓逐之且束苣燔其屋公立而撝曰宗人撓天子<lb/>
法宜治爾等小民爇王府如三尺何皆歛手曰惟太守<lb/>
令當是時㣲公言㡬亂居二年奉贈公及太夫人諱歸<lb/>
服闋起補紹興守嵗大祲設法賑救所全活甚衆久之<lb/>
以積勞擢廣東南韶兵備副使粤中承平久軍政不修<lb/>
又以去京師逺督府驕蹇用文法束其下監司治一道<lb/>
兵不得視虎符尺籍糧糗鎧仗無所闗預以為常公視<lb/>
<pb n="KR4f0012_WYG_033-3a"/>
事欲有所整飭㑹猺獞反誓師湟川冐瘴癘穿箐銑薄<lb/>
其巢殊有斬獲御史上其功報聞矣尋楚警狎至長沙<lb/>
衡永蹂躪無堅城韶境接比戲下士不滿百公殫力扞<lb/>
圉使十輩請兵得羸卒七百人復以他警一夜撤去連<lb/>
州陷樂昌乳源仁化自潰韶吏民縋而逃手劍當門不<lb/>
可止城中空無人公仰天嘆曰事不可為矣再拜自縊<lb/>
死嗟乎以公必死之志使有一月糧率疲弱之卒千餘<lb/>
登陴授甲即力竭城陷嚼齒罵賊而死猶可無憾地下<lb/>
<pb n="KR4f0012_WYG_033-3b"/>
廼公以一身蔽全粤而督府委南韶嚪賊所呼百不應<lb/>
人心瓦解倉皇自縊是公之死不死于賊死于督府也<lb/>
公死而賊不至人有惜公者曰人臣之義城存與存城<lb/>
亡與亡盍從容鎮定待賊至而死之未晩余曰不然夫<lb/>
死者人之所難未有不健于决成于果而敗于猶豫者<lb/>
也當京師初䧟時道路所傳以先帝為出狩素修將自<lb/>
裁客或止之曰君父存亡不可知而先致命萬一君存<lb/>
國復可若何素修毅然就義不顧也素修死其同時稍<lb/>
<pb n="KR4f0012_WYG_033-4a"/>
濡忍者一為賊得即欲自引决且不能彼夫封疆之吏<lb/>
城䧟苟免其遲疑不早斷逡巡獲辠者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>猶是也而<lb/>
今責南韶以傷勇有是理歟公之必死其心則素修之<lb/>
心也公之死不如素修則地與事為之也公無媿於心<lb/>
足矣死之輕重何足問哉公配華宜人家本鉅族能佐<lb/>
公以㢘儉方兩親繼没公宦蜀在萬里外經營䘮紀皆<lb/>
宜人力也嗜禪恱好賑予自奉簡薄寛和逮下待庶出<lb/>
一如所生公亡九年家事益井井敎育婚嫁具有成法<lb/>
<pb n="KR4f0012_WYG_033-4b"/>
公生于萬厯己亥九月十二日卒于崇禎癸未之十月<lb/>
享年四十有五宜人生于萬厯己亥九月三十日卒于<lb/>
順治壬辰之三月享年五十有四其孤仁灝等擇日奉<lb/>
公與宜人之䘮合葬於徐陶涇之新阡子六長仁灝縣<lb/>
諸生娶申氏宜人出次仁液縣諸生娶馬氏側室嚴氏<lb/>
出仁溢仁演未娶俱側室計氏出仁渥仁澍未聘嚴氏<lb/>
出女六一適縣庠生殷臣庚卒一適郡庠生侯其源一<lb/>
適國子生楊世憲卒一字呉庠生劉履恒一字胡永和<lb/>
<pb n="KR4f0012_WYG_033-5a"/>
俱宜人出一未字計氏出孫男一仁灝出為之銘曰<lb/>
大庾嶄巖武溪水蝮蛇紏蟠瘴母起白虹燭天忠臣死<lb/>
楓林青青魂歸里城郭蒿萊故宫毁髙墳巋然君有子<lb/>
萬里迎䘮葬于此後千百年視良史<lb/>
　　贈奉直大夫戸部福建清吏司員外郎仲常費公<lb/>
　　墓誌銘<lb/>
今上御極之十四年以郊祀大典推恩臣下寵及其世<lb/>
生封没贈具如詔書於是溧陽費仲常先生以其子古<lb/>
<pb n="KR4f0012_WYG_033-5b"/>
心公貴得贈奉直大夫戸部福建清吏司員外郎配史<lb/>
氏贈宜人先是學使者以溧陽士民之請既爼豆公於<lb/>
學宫而<lb/>
璽書之下也古心𣙜關呉㑹得以便道過家上冢而獨<lb/>
恨公之不及見乃最公生平之行蹟涕泣來諗曰先大<lb/>
夫為諸生祭酒三十年齎志以没不孝孤服膺遺訓以<lb/>
濫邀今日之寵而隧間之石未有刻辭若吾子畀之一<lb/>
言則以彰<lb/>
<pb n="KR4f0012_WYG_033-6a"/>
君賜而揚先德先大夫其不湮鬱於九原也偉業既拜<lb/>
而敬諾乃即古心所為事述序而銘之序曰溧陽費氏<lb/>
故江右鉛山徙也以宋參知政事諱士寅為始祖叅政<lb/>
在開禧中同知國用使以言利不便忤韓侂胄落職從<lb/>
鉛山徙溧陽之春雨橋五傳而為元國子助敎諱子潤<lb/>
助敎之子為明太醫院判諱仲淵仲淵之後累世皆以<lb/>
醫顯其後有育齋公諱某心育公諱某父子擅其術稱<lb/>
専門名家心育公即公父也公生而頴異心育公奇之<lb/>
<pb n="KR4f0012_WYG_033-6b"/>
慨然曰活千人者必有封吾祖宗為此業以救世者二<lb/>
百年矣其當在此子乎乃盡屏青囊方技之書呼公而<lb/>
屬之曰此不足學子當識其大者有吾家叅政故實在<lb/>
公乃感激刻勵經史百家之言無不畢覽溧陽故山城<lb/>
風俗樸厚其人修士君子之節而公從其賢者游立然<lb/>
諾砥名行寡忤而少可務為嶄然特立以不詭随於世<lb/>
居家内行淳備持䘮哀毁創立祠堂勤修時祭事寡嫂<lb/>
以禮勸宗人以學與人交責備行誼磨切彊直有古人<lb/>
<pb n="KR4f0012_WYG_033-7a"/>
之風屢試於有司收其最等羔雁日盈其門邑子弟經<lb/>
其指授者皆通經服古見者知之輙曰此費氏學也嘗<lb/>
拾遺金於逆旅守而不去待其人還之邑令試諸生傳<lb/>
呼稍倨擲其巻去同事皆随之出主者為謝過焉里中<lb/>
兒獻計設逆璫祠靣呵斥之且貽書數其罪有怵以禍<lb/>
患勿為動其守正不撓如此生平與同里宋如園先生<lb/>
以功名相期許方天下多事如園以孝㢘叅軍謀油幢<lb/>
笳鼓出入於巖關絶塞得以專制四道為名臣公則屈<lb/>
<pb n="KR4f0012_WYG_033-7b"/>
首一經屢踏省門不利乃至太丘之講授不及伯休之<lb/>
賣藥以此恒邑邑不樂如園之子其武才而能文公見<lb/>
之喟然太息曰吾老矣不能偕如園從事馬蹄間他日<lb/>
其武貴吾兒其聨轡起乎已而言皆驗嗚呼其可感也<lb/>
巳公諱良佐字忠卿别字仲常生於某年某月卒於某<lb/>
年某月史宜人為其邑鉅姓閫德中外所稱生於某年<lb/>
某月卒於某年某月合葬在溧陽城外之某阡子二長<lb/>
逵終於邑庠生次達即古心也舉順治壬辰進士女二<lb/>
<pb n="KR4f0012_WYG_033-8a"/>
孫四人鉉鑑釗皆逵出而達所出則鈺也鑑與鈺皆庠<lb/>
生呉偉業曰楚黄州杜退思雅負知人鑒常司訓溧陽<lb/>
為余言費仲常名行不置也宋如園從塞上納節歸相<lb/>
遇於金陵屈指海内人物笑謂余曰君未覩其不鳴不<lb/>
躍者耳吾友費仲常真有用士也余雖未獲親炙仲常<lb/>
而游宋氏父子間不知其人視其友徴於宋氏則可以<lb/>
知費氏矣嗟乎叅政不肻以言利進閲數百載而子孫<lb/>
始復為司農郎語曰不為良相則為良醫費氏之所積<lb/>
<pb n="KR4f0012_WYG_033-8b"/>
既已深矣公之績學砥行不能得之身而得之子豈偶<lb/>
然哉是宜銘銘曰<lb/>
山則三山江九派盤岡支水投金瀨處士髙墳見者拜<lb/>
石闕巋然昭帝賚松柏丸丸勿剪敗龜云襲吉筮無害<lb/>
子孫繩繩綏未艾<lb/>
　　贈内翰林國史院簡討鄧公墓誌銘<lb/>
夀春城南二十里地曰東陡澗有林木鬱然者是為贈<lb/>
文林郎國史院簡討鄧公之墓夀春故四戰地在明季<lb/>
<pb n="KR4f0012_WYG_033-9a"/>
分淮南北於通侯為四大鎮而夀春以控帶楚豫宿重<lb/>
兵將不戢士鈔掠隳突發丘隴焚廬舍猋火屬天枯骴<lb/>
蔽地而府君之菆宫近焉孤子旭守而號哭身推䘮車<lb/>
及諸河㡬不克濟乃得所謂東陡澗者夜穿竁穴晝伏<lb/>
原野若有物相之者而墳立嗚呼此公羊傳所云渇葬<lb/>
也渇葬奈何以亂故不及時不備禮將以俟乎大葬大<lb/>
葬者遷也其因乎東陡澗則奈何曰天之相之也以不<lb/>
及時不備禮危不克葬之日而早畀之以吉壌其遷也<lb/>
<pb n="KR4f0012_WYG_033-9b"/>
足跡遍乎千餘里之郊而卜惟夀春為食祗就形家者<lb/>
言相隂陽正方位以戊戍正月九日改𤣥房而下繂焉<lb/>
君子有善乎其卒事故謹而日之也鄧氏葢髙密侯苗<lb/>
裔宋建炎中有右正言諱肅者渡江入呉歸隠於洞庭<lb/>
其後道常公在明初以富民徙實鳳陽之臨淮道常公<lb/>
三世曰濠湄公諱璁濠湄之子曰景陽公諱洲再從臨<lb/>
淮徙夀州即公父也公諱譲字汝謙别字咄泉為景陽<lb/>
公次子孝友篤誠不苟訾笑事長惟謹接物惟和雖遇<lb/>
<pb n="KR4f0012_WYG_033-10a"/>
童孺勿簡勿倨柔而不犯儉而中節規言矩行尺寸無<lb/>
爽當景陽公見背年甫十有八兄敬前母出也公獨身<lb/>
搘拄腆洗以時事母張孺人克盡其養娶於沈早没繼<lb/>
配蔡孺人朝虀暮鹽黽勉佽助公少負才好學家貧母<lb/>
病經營醫藥母亡廢書流涕乃棄去轉轂梁楚間精彊<lb/>
有心計蔡孺人機杼操作以克相於成稍贏則以修橋<lb/>
梁甓道路散施故舊親黨婚乎於我成䘮乎於我殯惸<lb/>
獨乎於我養焉性好潔築室八公山下種蒔花藥絶去<lb/>
<pb n="KR4f0012_WYG_033-10b"/>
塵坌東阡西陌父老相存是非質成讜言裁正雖以一<lb/>
布衣家居人望以大人長德邦君加禮推為鄉祭酒其<lb/>
未舉子也遍禱於山川夢日而生故名之曰旭字以元<lb/>
昭厚脩脯延經師以為敎孺人篝燈佐讀嘗顧而嘆曰<lb/>
爾父有志不遂鄧氏世有隠德其興在此子乎元昭今<lb/>
丁亥進士由翰林簡討升洮岷道副使贈公以其官者<lb/>
也嗚呼公與孺人之志可無負矣而豈知不及見哉公<lb/>
生於庚午八月十九日終於辛巳正月初六日年七十<lb/>
<pb n="KR4f0012_WYG_033-11a"/>
有二孺人少於公五歲乙亥六月十八日以生而其卒<lb/>
亦辛巳為五月之晦當張孺人病也孺人齋而籲天欲<lb/>
以身代公没而又號呼躃踊相随入地若孺人者可謂<lb/>
難矣元昭與余同官其從簡討乞假歸葬也山嶞水旋<lb/>
經營重繭余遇之南中談其兩親生平未嘗不涕下既<lb/>
以檄催北行不果中遭齮齕遷洮岷道以去余相送出<lb/>
都門慨然太息曰自夀春去秦川二千餘里而洮州又<lb/>
僻在大夏屇臯蘭山南一官絶塞何以為先人坏土計<lb/>
<pb n="KR4f0012_WYG_033-11b"/>
哉今得請而歸歸而克蕆塟事以余之習其先行也故<lb/>
用御史劉公之狀來謁銘余嘗讀東漢樊重傳善農稼<lb/>
好貨殖賑贍宗族恩加鄉閭身没之日削劵棄責者以<lb/>
百萬其後一宗五侯貴盛無與為比心嘗善之比誌公<lb/>
墓知公之好施而喟然於仁人之必有後也元昭在館<lb/>
閣中師資氣誼在生死流離之間營䕶其妻子不以存<lb/>
没易心不以鈎黨避禍天下聞而壯之接援同志問遺<lb/>
故人急難周旋窮愁慰薦先人後己終始勿移嗟乎友<lb/>
<pb n="KR4f0012_WYG_033-12a"/>
道衰矣求其扶義倜儻未有如元昭者也豈非府君之<lb/>
風類哉公止一子而元昭有六人曰焮曰燏曰煒曰煐<lb/>
曰熺曰炳女二人鄧氏之興未艾天故畀以吉壌發祥<lb/>
而公與元昭其賢有以致之也法當銘銘曰<lb/>
謂公為隠兮處乎市謂公為俠兮近乎儒誰其與游兮<lb/>
鴟夷子皮左春申之臺兮右期思之陂中封三尺兮後<lb/>
千百年其奚悲胡五世之返塟而不歸骨兮具區噫嘻<lb/>
惟魂氣無不之兮吾將以問之包氏一人而已矣<lb/>
<pb n="KR4f0012_WYG_033-12b"/>
　　太僕寺少卿席寜侯墓誌銘<lb/>
崇禎十四年江南大祲當事者設法勸分吾郡席君寜<lb/>
侯以太學生捐八千金賑饑者應撫黄公希憲以聞優<lb/>
㫖嘉奬予以官君以親老固辭且上言願助國家討冦<lb/>
請輸所有以佐軍先皇帝以為忠即家授文華殿中書<lb/>
兼太僕寺少卿當是時司農告匱捐助之令屢下貴戚<lb/>
世臣鮮有應者上故驟尊寵之以風厲天下然而時事<lb/>
已不可支矣在搶攘之日君嘗一至留都覃恩褒封祖<lb/>
<pb n="KR4f0012_WYG_033-13a"/>
父如其官已而副節使慰安唐藩移湯沐於臨汝因其<lb/>
地不受封君盡心蕆使事崎嶇兵間慬而報命歸隠洞<lb/>
庭之東山其地僻處太湖艅艎出没㑹<lb/>
大兵南下蘇州初入版圖雈苻亡命倚西山為窟穴君<lb/>
素得鄉里心掃地盟曰此萬分無益徒使吾屬無噍類<lb/>
耳修扞禦申約束聽命於軍門以故東山獨不被兵君<lb/>
家居數年病卒其孤啓圖等踏門來告曰先子已獲祀<lb/>
於鄉葬有日矣敢以納竁之辭為請余曰諾按狀君諱<lb/>
<pb n="KR4f0012_WYG_033-13b"/>
本禎字寜侯别字香林其先安定人以唐禮部尚書豫<lb/>
為始祖五傳為武衛將軍溫避黄巢亂挈三子尚常當<lb/>
以渡江僑居洞庭君則常之後也自常十三世為安邦<lb/>
在明初有壹行安邦五世孫曰裎裎生綱綱生旋旋生<lb/>
鈇鈇生贈大夫怡泉公洙著家訓修隠德有四子其季<lb/>
乃贈大夫端攀是為君父右源公右源與其兄左源用<lb/>
廢著起家呉人稱東山者曰左右源席氏君生而嶷然<lb/>
露頭角讀書治詩春秋事右源公及呉淑人以孝父没<lb/>
<pb n="KR4f0012_WYG_033-14a"/>
穿壙舍傍曰吾不忍離也有祖祠在翠峰嵗時上享㑹<lb/>
其宗人立義莊義塾自為文以記彬彬然脩士君子之<lb/>
行焉其於治生也任時而知物籠萬貨之情權輕重而<lb/>
取棄之與用事者同苦樂上下戮力咸得其任通都邸<lb/>
閣逺或一二千里未嘗躬自履行主者奉其赫蹏數字<lb/>
凛若繩墨年稽月考銖髮不爽質庫所入不責倍稱之<lb/>
息於人人爭歸之所贏得輙過當繇此其業數蹶又數<lb/>
起云臨清之破也悉亡其貲君恐以累故人之寄槖者<lb/>
<pb n="KR4f0012_WYG_033-14b"/>
將倒庋還之絶去什一弗復事聞者感其意固請乃止<lb/>
未㡬盡復其所失且倍焉靛船之獄江使者誣其家客<lb/>
為間諜收執彭考踰二年廼解所市物以稽緩踊貴計<lb/>
其費乃足以償此雖屬有天幸顧其居心持行足以致<lb/>
之豈苟然已哉賑饑由呉以逹於傍郡逺而山東臨濟<lb/>
多所全活又月以朔望次日班粟里之貧羸者搘繇役<lb/>
甓道路病者注藥亡者給槥焚劵棄責掩骼埋胔以為<lb/>
常固其天性好施亦因時方傾亂不欲厚自封殖非云<lb/>
<pb n="KR4f0012_WYG_033-15a"/>
輕財將以守富也人謂君素苦肥疾無聲色玩好六博<lb/>
嬉遊之樂終日搰搰然勞身為物晩年始構一山園又<lb/>
不及見其成就夫富其為君累耳余則曰不然自變故<lb/>
以來仁人長者坐視親知故舊流離患苦義相收恤而<lb/>
力不副其願徬皇太息者比比然矣君則探囊以應稱<lb/>
心而行之然後知天之予君獨厚而君平生所快意適<lb/>
志者在此而不在彼也君生於萬厯二十九年十月十<lb/>
三日卒於順治十年七月二十二日年五十有五配呉<lb/>
<pb n="KR4f0012_WYG_033-15b"/>
淑人側室延氏談氏有四子長啓兆延出次啓圖談出<lb/>
啓彊啓㝢亦延出女六人孫男一永劻啓彊出孫女二<lb/>
人君没未一年啓兆卒啓圗善病而少子尚㓜其為太<lb/>
學生營葬事者啓彊也墓在東山之陽葬以己亥八月<lb/>
之某日嗟乎當先帝軍興孔亟之日若人人趨令如君<lb/>
未必不足以搘拄萬一輓近藏鏹者既不能仰貲國恤<lb/>
又以其間割剝鄉里以自封及難作而緘縢扄鐍亦随<lb/>
之語曰墻髙基下其崩必疾賢者以財自衛而愚者多<lb/>
<pb n="KR4f0012_WYG_033-16a"/>
藏厚亡聞少卿之風斯亦可以感矣余於君有一日之<lb/>
雅家大人以㓜女字君少子其分誼在師友骨肉之間<lb/>
知君行事為信故不辭而為之銘曰<lb/>
漢拒滎陽任氏廼興景征七國毋鹽貸金居奇致羡匪<lb/>
時弗成保己善物終全令名斗軫告災呉饑楚戰毁家<lb/>
佐軍曰余是勸功在濟荒守能已亂白圭計然知退審<lb/>
變莫釐嵯峨去天尺五流水洋洋原田膴膴云誰之封<lb/>
若堂若斧刻石幽宫垂示終古<lb/>
<pb n="KR4f0012_WYG_033-16b"/>
　　封中書舍人石公乾籙墓誌銘<lb/>
今國家以漕事為重其以道臣轉運上京師者即有父<lb/>
母之訃不得見星而行於是江南糧儲道參議關中石<lb/>
公雲門奉其父封中書乾籙公之諱袒括髮徒跣以請<lb/>
例格不允則墨縗從事既而得代以行涕泣以告偉業<lb/>
曰在閶偃息一官幸告無罪以哭先府君於苫次則皆<lb/>
主上之賜也惟是先府君抱德弗顯施及後人以倖邀<lb/>
一日之<lb/>
<pb n="KR4f0012_WYG_033-17a"/>
寵命今者至於大故其得能言之君子銘月日而鑱諸<lb/>
幽庶㡬表<lb/>
君恩以圖不朽其用此累吾子矣偉業遜謝不敢退而<lb/>
思待罪史職内外制詞於中書均有代言之任為同官<lb/>
石氏為父請封副在史館與聞其略今納竁之石其何<lb/>
敢辭乃受參議公所自為狀序而銘焉序曰公諱孕玉<lb/>
字乾籙陜西西安府富平縣人髙祖諱朝用繇力田起<lb/>
家朝用生文文生四子長曰烱字雙溪輸粟賑饑賜冠<lb/>
<pb n="KR4f0012_WYG_033-17b"/>
帶次曰煥煥生太學公塝而出後於烱即公父也太學<lb/>
公嘗讀書華山絶頂深造有得公習家學負才名數踏<lb/>
省門不收年七十猶能作細書講貫不輟拜中書<lb/>
命日無喜色恨其身不遇無以上報太學公也太學公<lb/>
性至孝事雙溪公克盡其養雙溪後舉二子既析箸異<lb/>
居數以敖盪破其貲性多齟齬遇從子尤無恩公父子<lb/>
盡心收䘏割所有以奉遭急難力為之解亡則經紀其<lb/>
䘮焉與人交恂恂退譲訓諸子必以嚴言動皆有成法<lb/>
<pb n="KR4f0012_WYG_033-18a"/>
就養營平也數以潔已愛民為敎誡有庶母弟三人天<lb/>
性篤志病已革㓜弟從宦在南拊床太息顧其次子曰<lb/>
汝兄為官吾之不得見分也顧安得汝叔至一訣乎嗚<lb/>
呼若我公者可謂孝友篤誠之君子矣余嘗讀禹貢及<lb/>
詩知成周漆沮之水為天下饒又鄭國開秦渠漢中大<lb/>
夫白公復穿之民食其利今石氏世居富平頻山之陽<lb/>
即其地也水經註曰沮水歴土門以東注鄭渠頻陽即<lb/>
後魏土門廢縣其田膏腴灌溉畆收一鍾漢唐雖轉漕<lb/>
<pb n="KR4f0012_WYG_033-18b"/>
河渭而秦人務稼穡土之所入衣食京師不専取足於<lb/>
江淮故天下不困如石氏之先讀書躬畊以力田發跡<lb/>
猶有當時之遺風也近代漕輓全仰東南而京畿水利<lb/>
廢置不講叅議初備兵營平也嘗欲復商人墾邉之制<lb/>
大興屯田其法以河北視關中以路沽灤涿諸水視涇<lb/>
渭舉其髙曾以來農商畜牧行之於家而効者進施之<lb/>
於國足燕薊之粟以漸紓東南䇿未及就適有漕儲之<lb/>
命爬梳利弊亦既見諸行事矣誠能久於其任將使屯<lb/>
<pb n="KR4f0012_WYG_033-19a"/>
種可興漕輓勞費得以漸省而㑹值公之䘮以去偉業<lb/>
呉人也其能無太息矣乎雖然兵與漕並重也父母之<lb/>
䘮金革變禮而君之待臣有三年不呼門之義<lb/>
聖主錄勞閔孝不以王事奪私恩叅議釋重任越重關<lb/>
歸而發䘮持服偉業嘗以鉛槧侍左右纂輯孝經仰見<lb/>
皇上明倫敷教俯䘏羣情以孝治天下之大道故今日<lb/>
誌公之墓表而出之用告萬世不専稱述公一家已也<lb/>
公原配李氏繼王氏皆封孺人四子長在閶叅議公也<lb/>
<pb n="KR4f0012_WYG_033-19b"/>
李孺人出次在扆邑諸生次在序又次虎娃出為叔父<lb/>
後俱王孺人出女四人孫三人曽孫三人公生於癸未<lb/>
卒於戊戍年七十有六李孺人早殁以某年月日合葬<lb/>
於其縣之某原禮也為之銘曰<lb/>
頻之山其松丸丸隴廻谷盤我公戾止終吉且安頻之<lb/>
水其流瀰瀰潤及千里我公歸來式衎且喜相彼頻陽<lb/>
寳鼎所藏黼黻琱戈紀於太常我作銘詩百世勿忘其<lb/>
斯為萬石之阡而長在五陵之傍者歟<lb/>
<pb n="KR4f0012_WYG_033-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_033-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻三十三<lb/>
</p>
<p>
</p>
  </div>
</body>
</text>
</TEI>
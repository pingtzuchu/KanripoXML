<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻二十一</head> <lb/>
    <p>
<pb n="KR4f0012_WYG_021-1a"/>
欽定四庫全書<lb/>
　梅村集巻二十一<lb/>
　　　　　　　　　　國子監祭酒吴偉業撰<lb/>
　序一<lb/>
　　觀始詩集序<lb/>
觀始集者鄗城魏石生先生合海内之詩選之以名其<lb/>
編者也鄗城之自為詩深䆒本源窮極體要迺以選者<lb/>
弗規於正也京師輶軒之所集遂窮搜慱訪朱黄㸃勘<lb/>
<pb n="KR4f0012_WYG_021-1b"/>
積有嵗月始定為若干巻而授偉業序之曰子知詩所<lb/>
以始乎依古以來世道之汚隆政事之得失皆於詩之<lb/>
正變辨之在昔成周之世上自郊廟宴饗下至委巷謳<lb/>
歌采風肄雅無不隷於樂官王澤既竭矇史失職列國<lb/>
之大夫稱詩聘問乃僅有存者季札適魯觀六代之樂<lb/>
君子曰此周之衰也魯雖周公之後得賜備樂顧太師<lb/>
所習夫孰非土風迺季子不之京師而適與國此豈復<lb/>
有升歌象舞之盛哉降及漢魏樂府之首大風重沛宫<lb/>
<pb n="KR4f0012_WYG_021-2a"/>
也古詩之美西園尊鄴下也初唐帝京之篇應制龍池<lb/>
諸什實以開一代之盛明初髙楊劉宋諸君子皆集金<lb/>
陵聮鑣接轡唱和之作爛焉夫詩之為道其始未嘗不<lb/>
渟瀠含蓄養一代之元音其後垂條㪚葉振藻敷華方<lb/>
底於極盛而浸滛以至於衰也自兵興以來後生小儒<lb/>
穿鑿附㑹剽竊摹擬皆僴然有當世之心甚且亂黑白<lb/>
而誤觀聽識者雖欲慨然釐正未得其道也會<lb/>
國家膺圖受籙文章彪炳思與三代同風一時名賢潤<lb/>
<pb n="KR4f0012_WYG_021-2b"/>
色鴻業歌詠至化繄維詩道是賴於是表閶闔開明堂<lb/>
起長樂修未央<lb/>
聖人出治矞矞皇皇升中告䖍引宫命商羽旄濟濟和<lb/>
鸞鏘鏘吾觀乎制度之始將取詩以陳之蒼麟出白鷹<lb/>
至龍之媒充上駟我車既閑我兵弗試維彼蠻方厥角<lb/>
受事來享來王同書文字我觀乎聲教之始將取詩以<lb/>
紀之倉庚既鳴時雨既零大田多稼恤此下民蘭臺羣<lb/>
彦著作之庭歌風緼瑟終和且平我覩乎政治之始將<lb/>
<pb n="KR4f0012_WYG_021-3a"/>
取詩以美之若夫滛哇之饗側艶之辭哀怒怨誹之作<lb/>
不入於大雅皆吾集所弗載者也余應之曰是則然矣<lb/>
抑詩者縁情體物引伸觸類以極其所至者也若子之<lb/>
論其汰之無乃甚乎石生曰聖人刪詩變風變雅處衰<lb/>
季之世不得已而存焉以備勸誡者也且君子觀其始<lb/>
必要其終圖其成將憂其漸吾若是其持之尚憂鄭衞<lb/>
之雜進而正始之不作也可不慎哉子不見夫水乎當<lb/>
其發源涓涓淈淈其清也可鑿其柔也可玩既而潢汙<lb/>
<pb n="KR4f0012_WYG_021-3b"/>
行潦無不受也平臯廣陸無不至也及乎排巖下瀬淫<lb/>
鬻宓泊於江湖之間則奔突衝决之患已成勢且莫之<lb/>
制矣吾為是選寧使後之君子有以加之踵事増榮殆<lb/>
將竢焉若兹者起尾閭昉濫觴豈可即决防潰閑莫知<lb/>
束伏而不早為之所乎凡以慎吾始焉余曰善乃書其<lb/>
言以為之序<lb/>
　　宛平王氏家譜序<lb/>
吾觀周禮大宗伯之職以嘉禮親萬民以飲食之禮親<lb/>
<pb n="KR4f0012_WYG_021-4a"/>
宗族兄弟以脤膰之禮親兄弟之國而其屬小宗伯則<lb/>
掌三族之别以辨親踈小史則奠繫世辨昭穆葢古者<lb/>
天子賜姓命氏諸侯命族而所以訓之敦睦使之親親<lb/>
尊祖敬宗收族無侵凌悖亂之患者則皆大宗伯之事<lb/>
也自宗伯之職不修而天下之人始有踈棄本支而視<lb/>
其至親無異秦越者於是乎常棣之風㣲而角弓之刺<lb/>
作宗法之不講其害可勝道哉惟敬哉王公以碩徳鉅<lb/>
望為時名卿且父子相繼為大宗伯當世尤豔稱之推<lb/>
<pb n="KR4f0012_WYG_021-4b"/>
其孝友施於有政既以佐<lb/>
天子惇叙五典諴和萬民其於古宗伯之職已無不舉<lb/>
矣又念始祖來自任丘以羈旅至京師再世滋大及公<lb/>
父子益貴盛不出長安國門而躋崇班登副相此固<lb/>
興朝知遇之恩而非祖宗以來累世種徳無以致此使<lb/>
譜牒不修世系失序數典而忘其祖非所以闡揚先徳<lb/>
昭示子孫者也是故作為家譜有名紀焉所謂别子為<lb/>
祖繼别為宗繼禰為小宗者可考而知也有内傳馬自<lb/>
<pb n="KR4f0012_WYG_021-5a"/>
祖徳以及壼儀凡嘉言懿行在人耳目者可述而志也<lb/>
有外傳焉葢倣古内宗外宗之制以廣親親之誼詩所<lb/>
謂問我諸姑遂及伯姊者也吾聞王氏有姬姓有媯姓<lb/>
有子姓姬姓曰太原琅邪京兆河間媯姓曰北海陳留<lb/>
子姓曰天水東平新蔡山陽中山章武河東汲郡其它<lb/>
共有四十餘望而唐室宰相表王氏十三人定著為琅<lb/>
邪太原京兆三族繇宋迄明公孤宰執不可勝數今宛<lb/>
平王氏方伯公由進士起家敭歴中外著有政績垂條<lb/>
<pb n="KR4f0012_WYG_021-5b"/>
布葉施及後人先生之為斯譜自曽祖以前世逺無徴<lb/>
者寧闕而不書葢昔人所謂膏粢盛門爵位蟬聮文才<lb/>
相繼者吾自有之春秋之義在乎傳信此其作書大指<lb/>
也夫京師者先王所以優禮元臣錫之湯沐而世家鉅<lb/>
室聚族而居焉者也成周之甘原鞏汜分卿士之采邑<lb/>
而長安鄠杜櫟陽公侯列邸相望其篹食有堂其薦饗<lb/>
有廟其教子孫有家塾然則王氏之遭風雲處輦轂子<lb/>
子孫孫弗替引之者豈獨為其一家已乎觀於其譜而<lb/>
<pb n="KR4f0012_WYG_021-6a"/>
孝悌慈愛之心油然以生推之天下使人皆知愛親敬<lb/>
長彛倫攸叙而萬物靡不得其所雖古大宗伯之職所<lb/>
以佐王和邦國者盡在此矣公之為意豈不深且逺歟<lb/>
先生辱與予游四十年當其早嵗擅名為海内人士所<lb/>
推服乃藴隆之乆而後遇天之所以佑王氏而光大其<lb/>
堂構誠有非偶然者予晚與司空公同事禁苑先生嘗<lb/>
過邸中相勞苦其交在紀羣之間王氏孝友惇睦之教<lb/>
予深知之故先生家譜成不逺三千里屬序於予而先<lb/>
<pb n="KR4f0012_WYG_021-6b"/>
生之壻陳君來貳吾州與余故有世誼其門第在王氏<lb/>
外傳中禮有之大臣三命以孝行著於州里鄉黨者兄<lb/>
弟親戚僚友執友以及交逰備稱其慈弟仁信余雖不<lb/>
敏竊自附於交㳺之末而先生之孝弟在乎此書不可<lb/>
以莫之徴也爰述其意以為之序<lb/>
　　白東谷詩序<lb/>
余少時得交天下士以為三晉者河岳之奥區也大行<lb/>
王屋之交風氣完宻必有鉅儒偉人魁壘沉塞者出乎<lb/>
<pb n="KR4f0012_WYG_021-7a"/>
其間吾庶幾一見之然不能徃也在南中從張藐姑先<lb/>
生游先生家晉之陽城年六十餘矣徳髙而齒宿憂時<lb/>
傷亂有國家飄泊之歎顧奉其經書講誦不輟予得侍<lb/>
函丈聞緒論心誠服之世故流離名賢抑没竊慨典型<lb/>
不可復作既而遇白公東谷於京師知為先生之同里<lb/>
攻實學修篤行不役役於富貴不隕穫於流俗冲乎其<lb/>
自下確乎其自持有先正之風焉當<lb/>
世祖皇帝優禮詞臣東觀横經長楊較獵凡有編摩諮<lb/>
<pb n="KR4f0012_WYG_021-7b"/>
訪飛鞚趣召徃徃在嚴更之後風雪之中公應詔立成<lb/>
辨言如響同官中咸以大人長徳愽聞强記推之及乎<lb/>
出貳銓衡上叅槐棘撤侍從而典邦禁<lb/>
聖主以造邦之初成憲方立文墨法律之吏不足以著<lb/>
絜令惟公經術深厚傳古義定讞法故倚以天下之平<lb/>
焉退而築室於析城底柱之間俯仰河山流連今古取<lb/>
其髙深跂蔚盡發之於詩文上以垂竹素潤金石次亦<lb/>
㪚華落藻沾丐逺近今所謂東谷集者是也伏而觀之<lb/>
<pb n="KR4f0012_WYG_021-8a"/>
豈不盛哉白族大且顯其最以學行著者公之尊人履<lb/>
徳先生兄弟明經典邑校講授生徒多所成就學者以<lb/>
比徳河汾公有從兄曰季文多聞述作髙尚不仕昔舅<lb/>
犯之語重耳曰吾不如衰之文也夫三士皆足上人而<lb/>
沾沾於成季之有文何耶春秋聘問之辭晉之卿士為<lb/>
多被廬之蒐説禮樂而敦詩書即軍旅亦所不廢千載<lb/>
而後風醇俗厚被服爾雅河東世有髙門昭其文徳為<lb/>
天下先今以觀白氏履徳之有公士㑹之於范文子也<lb/>
<pb n="KR4f0012_WYG_021-8b"/>
公之有季文叔向之於銅鞮伯華也其原本家學遇㑹<lb/>
處際乃一出而用之於世容偶然乎金華陳公文吏也<lb/>
舊為公邑宰用治行髙擢任吾州刻公之集於呉下以<lb/>
公言徴余弁其首余瀏覽之餘既樂晉之有人又追想<lb/>
藐姑之風流於徂徃之後也稱人之善必數其父兄與<lb/>
其鄉先哲是用推本書之以為東谷詩序<lb/>
　　陳百史文集序<lb/>
溧陽陳先生以詩古文詞名海内者二十餘年余也草<lb/>
<pb n="KR4f0012_WYG_021-9a"/>
野放廢未嘗一及先生之門先生顧寓書余曰吾集成<lb/>
子為我序之夫先生之文衣被四海乃於三千里外欲<lb/>
得窮老疎賤者之一言此其通懐好善誠不可及而余<lb/>
則逡巡未敢也今年春始進謁於京師㑹先生刻其集<lb/>
初就余得受而卒讀凡詩文若干巻不揣為之序曰夫<lb/>
文者古人以陳謨矢訓作命敷告教世化俗者之所為<lb/>
非僅以言辭為工者也有一代之興必有一代之文以<lb/>
為之重當夫禮樂未行紀綱未定得其文以諷諭天下<lb/>
<pb n="KR4f0012_WYG_021-9b"/>
無不翕然從風及其成功而道浹薦之郊廟布之聲歌<lb/>
可謂盛矣乃其學不專一能書不名一家竒衺踳駁之<lb/>
弊無自而起葢繇垂教之人即其謀國之人故因事立<lb/>
言取其明體適用浮詞勦説不得而入也三代而下人<lb/>
材薄學術廢草昧之功類不始於儒者迨乎昇平累葉<lb/>
文事乃興用以粉飾鋪張而無所緩急不得已借瓌異<lb/>
詭僻之辭以自見其有卓然越於流俗者漢賈誼董仲<lb/>
舒司馬遷劉向之屬皆在髙惠以後韓柳則當唐之既<lb/>
<pb n="KR4f0012_WYG_021-10a"/>
衰有宋慶厯嘉祐之問歐曽並起此數君子者各成一<lb/>
代之文聲施後禩余所惜者以彼其才使之生於開創<lb/>
之初親見其行事所著當不止此夫立乎定哀之際以<lb/>
望隱桓孔子難之况其下焉者乎明初宋文憲公以大<lb/>
儒而膺佐命上自詔勅訓令下至於碑銘序記之文援<lb/>
据六經鎔鑄百氏幾與三代比隆今<lb/>
國家鼎新景運<lb/>
皇上親儒重學而先生膺宻勿心膂之寄髙文大冊咸<lb/>
<pb n="KR4f0012_WYG_021-10b"/>
出其手詩有之倬彼雲漢為章于天其先生之謂哉文<lb/>
憲雖典司文章不與機務又得黄溍柳貫之之徒倡明<lb/>
婺學適㑹其成功先生勤勞經國大業能出其餘力為<lb/>
文章且自文憲公後三百年來紹修絶學者不過數家<lb/>
剽竊摹擬抽青嫓白者榛蕪塞路先生慨然起而釐正<lb/>
之此其視文憲為尤難也已余既序先生之文因以正<lb/>
告天下俾知大雅復作斯文不墜士君子務為原本之<lb/>
學扶運㑹而正人心無矜纂組薈蕞之長比比焉從事<lb/>
<pb n="KR4f0012_WYG_021-11a"/>
於所無用此先生之志也<lb/>
　　程翼蒼詩序<lb/>
新安程翼蒼舘丈以道尊於吾呉為士子師其所為詩<lb/>
和平温厚歸於爾雅而侘傺怨誹之音不作余讀而重<lb/>
焉昔金華宋文憲為文以送河南張翀翀之由編修出<lb/>
為南陽教授也文憲始幸其遭繼重其職而終勉以不<lb/>
負天子作人立教之意雖其時設官之制容有不同而<lb/>
士君子隨地循分以自處於出入進退之間者其道不<lb/>
<pb n="KR4f0012_WYG_021-11b"/>
當如是耶成𢎞以降舘閣之體益重其有髙世之才負<lb/>
俗之累不容於侍從者輙隱居自放作為歌詩以發其<lb/>
憂愁愜迫懣憤無聊之思余初入館中好訪求前軰故<lb/>
實有言正徳中黄岡王稚欽綏徳馬仲房為同年同舘<lb/>
選後先同謫補外稚欽以通侻竟廢仲房終躋尊顯此<lb/>
二君者皆詩人也稚欽穎悟絶倫所為詩縱恣詼謫脱<lb/>
去繩束以慢侮當世仲房詩整練有法歩伍秩然雖才<lb/>
不及稚欽而用意過之今其集具在論其世以考其人<lb/>
<pb n="KR4f0012_WYG_021-12a"/>
之得失不亦可乎此吾所以有重於翼蒼也士君子患<lb/>
其行之不髙學之不贍而不患名位之不逹入而為相<lb/>
如枚臯出而為賈生董相一而已矣何必長楊載筆太<lb/>
液從游而後可以傲當時稱作者哉程之先篁墩先生<lb/>
從數嵗召入史舘賜上第亞春卿詩文考證古今精深<lb/>
典洽先朝所推宿儒鉅公未能或之過也今<lb/>
國家以古法改定官制其從禁掖出者<lb/>
召還待以不次之位而翼蒼名譽日髙異時呉中子弟<lb/>
<pb n="KR4f0012_WYG_021-12b"/>
論講舍之横經記籃輿之負杖山巔水涯髙談勝集且<lb/>
詫為盛事而詩歌之傳述從可知已雖然吾聞新都之<lb/>
勝黄海白嶽神仙之奥區其俯視蓬池道山碌碌尋丈<lb/>
而况於吾吴之培塿者乎翼蒼之芥視軒冕超然塵壒<lb/>
之表者誠有以也而吾又烏足以知之<lb/>
　　宋玉叔詩文集序<lb/>
余嘗觀古今文人才士之興而知天之生材甚艱其成<lb/>
就之尤不易也夫世習榛蕪絶學隕墜即有儁異非常<lb/>
<pb n="KR4f0012_WYG_021-13a"/>
之資猶難卓然自㧞天於其先必生數人焉為之導湮<lb/>
宣鬱光啟前徽然後俊哲挺生從漸漬濡染之内薈萃<lb/>
融液獨自名家而此一人者或生於髙門世胄地望通<lb/>
顯性靈恐伏而未發天於是又使之中歴艱虞洊更塪<lb/>
壈以激為要眇之音乃始解駮其沉滯而致之亨途益<lb/>
昌厥辭軼邁作者世徒服其材之度越而不知天之篤<lb/>
若人以底於成良不偶然矣若萊陽宋子玉叔殆其人<lb/>
也當萬厯之中葉海内文氣衰苶古道寢頓士爭緝拾<lb/>
<pb n="KR4f0012_WYG_021-13b"/>
躗語繆詡逢年之技而萊陽宋氏獨以學古攻文辭鳴<lb/>
鴻生俊儒後先軰望翕然金舂而玉應也三齊科第大<lb/>
都一姓為多因而陟巍資躋貴仕者珪重組襲何其盛<lb/>
哉而吾友故司空九青在其間尤稱絶出詩文踔厲㢘<lb/>
悍雄視漢唐以來諸家遭時兵火篇章蕩為烟壒弗果<lb/>
信今而傳後後九青而起者又得吾友玉叔玉叔天才<lb/>
儁上接聞父兄典訓胚胎前光甘嗜文學自九青之存<lb/>
駸駸乎欲連鑣而競爽弱冠南踰大江薄遊呉㑹日尋<lb/>
<pb n="KR4f0012_WYG_021-14a"/>
英儒酌酒倡和長歌短賦舂容寂寥他文皆厖蔚炳朗<lb/>
濯濯其英曄曄其光盛年值際興運綰綬登朝羽儀京<lb/>
國不可謂不遭時也而仍見㚄跲用誣浮繫於理凡浹<lb/>
月而獲湔袚還官郎署踐敡計銓僅循年出調外省逺<lb/>
跡窮邉絶徼人咸謂非所宜而玉叔不然當夫履幽憂<lb/>
乗亭障覊纍憔悴浮沉遷次之感一假詩文以發之其<lb/>
才情雋麗格合聲諧明豔如華温潤如璧而撫時觸事<lb/>
類多凄清激宕之調又如秋隼盤空嶺猨啼夜境事既<lb/>
<pb n="KR4f0012_WYG_021-14b"/>
極亦復不盭於和平庶幾乎備文質而兼雅怨者今被<lb/>
簡命來長臬於浙浙為東南都㑹湖山美秀由來風月<lb/>
之奥區而㢘憲古觀察也官以采風為職驂騑所過㪺<lb/>
耶溪之水瀹鑑湖之蕺探天姥石梁之嵌巖崱屴其足<lb/>
資吟哦紀述者又可勝道耶然則天之善成玉叔與玉<lb/>
叔之所自得為何如哉玉叔既之官郵示其所刻前後<lb/>
集俾余序之余㓜執經張西銘先生門即知萊陽之文<lb/>
與東吴豫章壎箎應和洎通籍入都交玉叔尊人吏部<lb/>
<pb n="KR4f0012_WYG_021-15a"/>
公於邸舍守京官師從九青遊奉使同視楚闈登黄鶴<lb/>
樓俛眺荆江鄂渚間拊楹慷慨九青題詠甚夥余愧未<lb/>
能成章亦勉賡以紀名勝九青不鄙而進余謂可深造<lb/>
於斯事嘗示余掖中數詩能諳誦其佳句每念時移勢<lb/>
謝先友云徂并其遺文銷蝕糞土悲未嘗去於心也乃<lb/>
今得扣玉叔之<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>袠而卒業焉竊幸典刑之未能希大<lb/>
雅之復作其不在斯人歟其不在斯文歟何能無一言<lb/>
以弁諸簡首因為推本其所自來有得於天之成就者<lb/>
<pb n="KR4f0012_WYG_021-15b"/>
如此欲使世之習讀者知統繫在斯相與珍重而䖍奉<lb/>
之也是為序<lb/>
　　戴滄州定園詩集序<lb/>
余嘗思自古詩人享盛名履髙位者代不數見唐人如<lb/>
張曲江髙逹夫庶足以當之矣曲江晚年憂䜛畏事逹<lb/>
夫五十始顯佐戎幕歴兵間其登眺諸作類有堙鬱抑<lb/>
塞之感焉先朝如李長沙王弇州皆以絶代之才位至<lb/>
卿相遘際平世雍容歌嘯領褎羣流跌宕騷苑於乎又<lb/>
<pb n="KR4f0012_WYG_021-16a"/>
何盛也余於天下思一見其人不得乃今得之滄州戴<lb/>
公公工文章善書畵為詩深渾竒峭超邁絶倫洊登三<lb/>
事再世侍中父子俱列臺閣賜<lb/>
召見給筆札丹青墨寳照耀殿壁賦詩紀事<lb/>
天子動容甚至親灑<lb/>
宸翰以賜之文人遭逄可謂隆矣公餘豐暇品藻人士<lb/>
慇懃賞接長縑短幅淋漓墨瀋殘膏剰馥沾丐海内風<lb/>
流文采掩映一時嗟乎十餘年來宿素凋謝文事衰歇<lb/>
<pb n="KR4f0012_WYG_021-16b"/>
賔朋之賞㑹景物之流連誠未有如今日之戴公者也<lb/>
公將刻其詩余得受而讀之乃見其身經䘮亂俯仰悲<lb/>
凉蔓草銅駝澘然興感泊乎謫宦南陽中原灌莽千里<lb/>
極目追念昔人戰鬬勝負故處貰酒悲歌撫羊今之遺<lb/>
碑過張衡之故里徘徊憑弔泣數行下然後知公雖席<lb/>
豐履盛而憂危侘傺之意未嘗不壹發之於詩其所得<lb/>
者葢已深矣余友合肥龔公孝升與公相知為最其才<lb/>
地名位亦相亞孝升之詩忼慨多楚聲余輙讀輙泣且<lb/>
<pb n="KR4f0012_WYG_021-17a"/>
疑其何以至是今又得公所作乃知文人才士所藴畧<lb/>
同而非尋常拘墟之見可得而闚測者也是為序<lb/>
　　毛卓人詩序<lb/>
昔者先王以詩教天下自祭祀聘饗鄉飲大射無不用<lb/>
詩為登歌故以立之學宫肄習子弟漢遂置愽士等官<lb/>
而唐因之設科取士雖先王温柔敦厚之㫖漸已㪚亡<lb/>
於其教亦可謂之盛矣繇宋以後始改為制舉之文章<lb/>
本意在黜浮華尚經術後人乃沿習苟且躐取世資自<lb/>
<pb n="KR4f0012_WYG_021-17b"/>
守其固陋空踈盡詘諸儒百家之言於弗講一二有志<lb/>
之士厭苦束縳思有以馳騁變化之不免稍戾於法則<lb/>
已為當世之所繩而不克自振葢唐以詩取士詩有正<lb/>
變不同即士之不遇者猶得為放歌長吟用比物連類<lb/>
之辭發坎壈不平之氣身雖未逹而名足以傳近代以<lb/>
文取士文有竒有平其言總無當於用彼不遇者已矣<lb/>
或有遇者以其才偶見排抵則姓名抑没於兎園故紙<lb/>
之中雖有人求而好之何所持以斷其必然拄斯世而<lb/>
<pb n="KR4f0012_WYG_021-18a"/>
奪之議如吾友毘陵毛卓人是也卓人既以文被擯乃<lb/>
益肆力於詩上泝漢魏下探三唐含咀菁華討求聲律<lb/>
不數年而學大就㑹當事惜其才湔袚復用家貧乞禄<lb/>
得吾州之學官頽屋敗椽絃歌不輟其與卓人同時被<lb/>
擯者受殊遇為顯貴人尋不幸以死而卓人獨棲遲一<lb/>
氊婆娑東海之畔黙黙不自得手一編問序於余嗟乎<lb/>
自舉世相率為制舉義而詩道湮滅無聞十餘年來學<lb/>
宫之子弟稍有習其事者無過修干謁希進取不離時<lb/>
<pb n="KR4f0012_WYG_021-18b"/>
藝者近是縱語以輓近者作者迷瞀不解况於先王比<lb/>
興之義有得而聞之乎夫吾州素以文獻重海内今再<lb/>
得名賢以為之師誠使卓人盡出所學以詩道訓邦之<lb/>
子弟庶幾元音正始可以復作乃吾觀從㳺之衆雖知<lb/>
師之賢而尊事之有能以詩是正於先生者固已少矣<lb/>
然則卓人之窮不徒以其文即所為詩亦聊以自娯若<lb/>
云修其職以行其道猶未也昔西漢毛公為河間獻王<lb/>
博士而詩義在齊魯韓三家為獨傳國家一朝更科舉<lb/>
<pb n="KR4f0012_WYG_021-19a"/>
之法搜揚風雅廣厲學宫求宿儒大材通知四始者主<lb/>
其事先生殆其人乎是又一毛公矣余故為之序不泛<lb/>
稱其詩而舉所以為詩者援先王以為訓此即卓人之<lb/>
教也夫<lb/>
　　程崑崙文集序<lb/>
吾友新城王貽上為揚州法曹地殷務劇賔客日進早<lb/>
起坐堂皇目覽文書口决訊報呼謈之聲沸耳案牘成<lb/>
於手中已而放衙召客刻燭賦詩清言霏霏不絶坐客<lb/>
<pb n="KR4f0012_WYG_021-19b"/>
見而詫曰王公真天才也乃貽上盛推程公崑崙不置<lb/>
程公鎮江通守也南徐幕府初開軍國異容主客狎進<lb/>
程公一儒者左支右掣日不暇給顧以其間為詩古文<lb/>
詞與貽上郵筒唱酬於烟江相望之内嘗登焦山披草<lb/>
搜瘞鶴銘遺跡為衝波撼擊缺蝕不完别購善本磨懸<lb/>
崖而刻之拉貽上同游相視呌絶憑髙弔古各賦一章<lb/>
紀其事江干之人艶稱之余因以追溯舊㳺葢識貽上<lb/>
在十年之前而崑崙别去已三十餘載貽上年盛志得<lb/>
<pb n="KR4f0012_WYG_021-20a"/>
一以為趙張一以為終賈其材具誠不可揣量崑崙制<lb/>
舉藝盛為當時東南諸子所推嵗月綿邈知交零落若<lb/>
余之僅存者其衰遲已不足數矣乃崑崙農力耆事克<lb/>
振奮於功名之塗吏治文章偕精彊少年爭能而度智<lb/>
吾聞山右風完氣宻人材之挺生者堅良㢘悍譬之北<lb/>
山之異材冀野之上駟嚴霜零不易其柯修坂騁不失<lb/>
其歩若程公者真其人乎噫嘻抑何其壯也在昔江左<lb/>
六朝京口廣陵為桓庾王謝名家世胄廻翔之地揚州<lb/>
<pb n="KR4f0012_WYG_021-20b"/>
從事北府參軍文采風流至於今未沫貽上之先大司<lb/>
馬有勲徳於雲中崑崙大王父大司空公清修直諫在<lb/>
先朝皆著節老臣今兩家子弟砥礪名行讀書從政綽<lb/>
有令聞覽斯編者能無慨然於世徳之顯翼而家學之<lb/>
𢎞長乎崑崙之於文含咀菁華講求體要雅自命為作<lb/>
者其從吾郡袁重其郵書於余也自以身名晼晚投老<lb/>
一經不克酬其所志視其中若有不舍然者余則以為<lb/>
士君子處世當隨分自効而已自古富貴而名多澌滅<lb/>
<pb n="KR4f0012_WYG_021-21a"/>
惟愽聞績學之士垂論著以示來禩雖殘膏賸馥與江<lb/>
山同其永乆而又復奚憾焉因叙其集以歸之并以寓<lb/>
貽上何如也<lb/>
　　宋牧仲詩序<lb/>
徃余在京師從大司農歸徳侯公以盡交宋中諸賢諸<lb/>
賢方以雪園文社相推許公仲子朝宗遇余特厚無何<lb/>
冦事作朝宗以其家南下一再見於金陵於呉門出其<lb/>
文所為二三同志作傳則皆不免於兵余為之嘘唏太<lb/>
<pb n="KR4f0012_WYG_021-21b"/>
息不忍竟讀已而酒酣抵掌劇談海内竒士輙又躍然<lb/>
起曰吾雪園近有年少軼才若之所未見者為宋君牧<lb/>
仲牧仲相國太保公之子也相國嚮官御史時識余比<lb/>
余再入京師相國久致政歸中州人稱牧仲者不容口<lb/>
朝宗之言益信余心嚮慕之又十數年牧仲通守黄州<lb/>
文章政事有當官聲因吾弟聖符為蘄水丞裒其詩累<lb/>
百首以書寓余而朝宗亦已亡矣嗟乎甚矣余之憊也<lb/>
囘首三十餘年舊遊恍如夢寐才如牧仲生平所願見<lb/>
<pb n="KR4f0012_WYG_021-22a"/>
者逺在江山千里之外焉得而與之遊乎牧仲顧猶不<lb/>
棄而索其一言余乃為之序曰春秋魯僖公九年弦子<lb/>
奔黄十二年黄人不共楚職二國尋折而入於楚其地<lb/>
即今黄州之境楚之所以强者以其兼并江黄故能東<lb/>
向以爭盟長自漢以降蘄黄實為江淮門户明季盗起<lb/>
其民罔有孑遺迄於今流移未復瘡痍未起君子問其<lb/>
俗考其風未有不為之興懐隱惻者也商頌殷武之章<lb/>
曰撻彼殷武奮伐荆楚罙入其阻次章曰維女荆楚居<lb/>
<pb n="KR4f0012_WYG_021-22b"/>
國南鄉莫敢不來享莫敢不來王夫殷道未衰楚人先<lb/>
貳高宗奮六師行撻伐深入其險阻始克有濟余以為<lb/>
此必非荆楚盡叛之也楚昭王十六年庸人率羣蠻麋<lb/>
人率百濮以謀楚楚人出師自廬以徃振廪同食七遇<lb/>
皆北而後王卒㑹於臨吕子越自石溪子貝自仞遂以<lb/>
滅庸然則殷髙宗所撻伐者乃羣蠻百濮之屬以其嶔<lb/>
㟢林莽非搜討不能成功詩人所謂罙入其阻也夫古<lb/>
之庸濮今之鄖房<lb/>
<pb n="KR4f0012_WYG_021-23a"/>
國家光啓南服而西山餘黨連戰乃尅牧仲官於楚將<lb/>
作鐃歌以紀武功庶幾來享來王之盛比諸商頌之詠<lb/>
湯孫罔有加焉雖然楚人以餫餉之艱故紀其振廩同<lb/>
食以見為役之不易今自黄逹鄖二千里方事之殷民<lb/>
之轉運而死者不知紀極呻吟痛惜之聲至今未改也<lb/>
牧仲之於詩也其有恤人之心哉余按夫黄人之所艶<lb/>
稱者莫過於蘇子瞻氏當是時宋有天下已踰百年其<lb/>
去用兵之日如孫曹戰爭者葢已久矣月明星稀烏鵲<lb/>
<pb n="KR4f0012_WYG_021-23b"/>
南飛子瞻所流連興感者乃不在乎江山景物此風人<lb/>
之㫖其所寄托者逺也牧仲宰相子生長兵間目擊乎<lb/>
梁宋亂離蘄黄糜爛生民之脱鋒鏑者曽幾何人豈知<lb/>
一旦官於其土江樓嘯咏為今日之勝耶夫勞止之歌瑣<lb/>
尾之歎詩人所不容已者余故舉其流風遺俗以告牧<lb/>
仲庶幾休養生息聲施乎江漢非徒以其登臨才藻嫓<lb/>
美昔賢而已若夫臨臯之館快哉之亭風㠶沙鳥烟巒<lb/>
雲樹此牧仲攬之有餘而黄亦余所舊游也雖老尚當<lb/>
<pb n="KR4f0012_WYG_021-24a"/>
隨牧仲之後從而賦之<lb/>
　　和州守楊仲延詩序<lb/>
南和楊仲延為新㤗令以余之過其地而問曰吾趙人<lb/>
也而仕於魯魯趙之故足以修文章飭吏治者可得聞<lb/>
乎余曰春秋虢之㑹晉趙文子魯叔孫穆叔同饗穆叔<lb/>
賦鵲巢又賦采蘩趙孟賦常棣穆叔與曹鄭之大夫皆<lb/>
拜此余所知二國之舊聞也趙孟有文徳以宣示諸侯<lb/>
光輔晉君以為盟主而魯實事晉聘問㑹同非辭令不<lb/>
<pb n="KR4f0012_WYG_021-24b"/>
為功故比物諭志於稱詩乎見之今天下一家自百里<lb/>
之宰無不受命於<lb/>
朝非若春秋大夫各仕其土惟彊鄰是遵是奉如穆叔<lb/>
所云小國為蘩大國省穡而用之也為吏者苟不能廣<lb/>
教化美風俗漸漬斯民以禮樂詩書使之詠歌先王之<lb/>
道而亟亟焉期㑹簿書悉索敝賦以從事是穆叔之所<lb/>
羞稱趙孟之所不許也而吾為子願之乎且而邑固㤗<lb/>
山之旁縣而汶水所自出也詩曰㤗山巖巖魯邦所詹<lb/>
<pb n="KR4f0012_WYG_021-25a"/>
書曰浮于汶逹于濟其山川髙廣風氣完宻出雲雨潤<lb/>
天下為神臯奥區而聖賢所繇繼起蕞爾邑封域土田<lb/>
周公庸之民人子弟孔子教之吾徒誦法周孔可不想<lb/>
像其遺風哉仲延頷其言曰唯唯越四年仲延擢守江<lb/>
南之和州以其詩寓余凡徂徠新甫歴山孔林諸什具<lb/>
在余既幸仲延知所以為治而其詩又醇雅可誦也再<lb/>
從而正告之曰夫和江表之鉅州也昔者文王之化先<lb/>
被江漢而呉楚不采於國風江左之稱詩者至晉宋齊<lb/>
<pb n="KR4f0012_WYG_021-25b"/>
梁始盛而人猶謂南音嘽緩不振豈秣陵姑孰土氣痺<lb/>
薄使然歟唯滁和夀泗之間漭泱千里北走中原人民<lb/>
濶逹而碩厚當南北戰爭之日克夀陽悲彭城之作入<lb/>
於清商雜部音節諧壯有㤗山東武之風焉斯所謂不<lb/>
剛不柔得天地之中者非乎周宣王江漢之詩命召虎<lb/>
以南征而終之以矢其文徳洽此四國今<lb/>
國家駐重兵於沿江諸戍而尤重州縣之選欲以輯和<lb/>
羣黎式遏亂畧夫江淮其人輕心不能及鄒魯禮義之<lb/>
<pb n="KR4f0012_WYG_021-26a"/>
國苟得其政亦足以致治誠有如楊君者絃歌而理之<lb/>
渢渢乎美哉俾浸潤乎文王之教而服習於周公孔子<lb/>
是治魯者即可移之以治吴雖文徳不外是也而猶僅<lb/>
稱其詩乎哉余故序仲延之集始終告之以為治而歸<lb/>
其説於中和以無失乎教化斯民之意嗚呼此即吾説<lb/>
詩之大指也<lb/>
　　董蒼水詩藁序<lb/>
余初與雲間董遂初先生遊時先朝方行保舉法諸生<lb/>
<pb n="KR4f0012_WYG_021-26b"/>
用薦者集闕下先生以吏侍郎攝部事考其徳藝而進<lb/>
退之葢朝廷憂科目不足盡天下士倣兩漢賢良孝弟<lb/>
諸選搜揚殊尤絶異之材以資世用詔書既下士之應<lb/>
命至者且覬覦不次乃自宰執以下凡風紀議論之司<lb/>
率縁科目以為階枝聮黨附相與堅持之不可其付之<lb/>
吏部不過聊塞上意授州縣之職為常調而已先生雖<lb/>
欲力請之不能也與余嘆息者久之後二十餘年識先<lb/>
生之孫孝㢘蒼水偕其兄進士君閬石俱以才名顯其<lb/>
<pb n="KR4f0012_WYG_021-27a"/>
鄉既由科目進矣坐公事摧挫抑塞而不用葢當時號<lb/>
為重科目二百年來雖有董相賈傅相如子雲者復出<lb/>
非由此塗也弗進末造艱難號咷求賢卒為公卿大臣<lb/>
之所格葢科目之根據於朝廷其不可動摇如此今天<lb/>
下科目之途漸狹而其選又漸輕世家舊族門户不墜<lb/>
從式微不振之中奮身乎有司之舉如二董君者求什<lb/>
一於千百耳顧淪落如故幾與巖居穴處者同窮困則<lb/>
亦已矣甚至鄉里小兒胥徒伍伯直乗氣以排之嗟乎<lb/>
<pb n="KR4f0012_WYG_021-27b"/>
余游於董氏祖孫間俯仰三十載具世事遷變人材用<lb/>
舍之故可勝道哉蒼水之所學尤長於詩雲間固才藪<lb/>
而詩特工在先朝由經術取士士之致身者廢風雅於<lb/>
弗講獨雲間壇坫聲名擅海内至今日零落盡矣蒼水<lb/>
又起而繼之其才與地既足自㧞而又使之優閒不仕<lb/>
藴其骯髒牢落之氣一發之於詩故講求益宻而寄托<lb/>
益深其篇什將為當世所推不獨雄雲間也董為江南<lb/>
望姓余猶及見大宗伯文敏公館閣老成文章書畵妙<lb/>
<pb n="KR4f0012_WYG_021-28a"/>
天下然其儕偶異同猶訾謷翰墨風流非救時幹濟者<lb/>
所急故不䆒於大用繇今視之當時所謂大用者於文<lb/>
章翰墨故目為不急而棄之矣吾不知其救時幹濟於<lb/>
世㑹之得失竟何如也又胡以服山林蓬蔚之士而謂<lb/>
士之不由科目者必無其人乎今以蒼水之年少瓌異<lb/>
天固壅閼之不遽至於通顯俾富貴利逹漠然於胸中<lb/>
益且鏃礪於其所得然則是編也直其興㑹之寓焉者<lb/>
耳夫豈足盡蒼水哉余且見蒼水學殖之富行治之修<lb/>
<pb n="KR4f0012_WYG_021-28b"/>
科名建竪大展乃祖之所志然則向之所謂重者毋乃<lb/>
為輕而今之所謂輕者毋乃為重歟是在蒼水有以自<lb/>
朂焉<lb/>
　<lb/>
　<lb/>
　<lb/>
　<lb/>
　梅村集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集卷四</head> <lb/>
    <p>
<pb n="KR4f0012_WYG_004-1a"/>
欽定四庫全書<lb/>
　梅村集卷四<lb/>
　　　　　　　　　　國子監祭酒吳偉業撰<lb/>
　七言古詩一<lb/>
　　行路難<lb/>
奉君乘鸞明月之美扇耶谿赤堇之寳刀莞蒻桃笙之<lb/>
綺席陽阿激楚之洞簫丈夫得意早行樂歌舞任俠稱<lb/>
人豪舉杯一歌行路難酒䦨鐘歇風蕭蕭<lb/>
<pb n="KR4f0012_WYG_004-1b"/>
　　其二<lb/>
長安巧工製名燈七龍五鳯光層層中有青熒之朱火<lb/>
下有映徹之澄氷游魚揚鬐肆瀺灂飛鳥奮翼思鶱騰<lb/>
黒風吹来徧槐市狂花振落燒觚稜金吾之威不能禁<lb/>
鐵柱倒塌銅盤傾使人策馬不能去青燐鬼哭唯空城<lb/>
　　其三<lb/>
君不見無須将閭呌呼天賜錢請葬驪山邉父為萬乘<lb/>
子黔首不得耕種咸陽田君不見金墉城頭髙百尺河<lb/>
<pb n="KR4f0012_WYG_004-2a"/>
間成都弄刀㦸草木萌芽殺長沙狂風烈烈吹枯骨人<lb/>
生骨肉那可保富貴榮華幾時好龍子作事非尋常奪<lb/>
棗争梨天下擾金牀玉几不得眠一朝零落同秋艸<lb/>
　　其四<lb/>
愁思忽不樂乃上咸陽橋盤螭蹲獸勢相齧谽呀口鼻<lb/>
吞崩濤當時平明出萬騎馬蹄蹀躞何逍遥長安冠葢<lb/>
一朝改紫裘意氣非吾曹柴車辟易伏道畔舍人辭去<lb/>
妻孥嘲人生太行起面前何必褒斜棧閣﨑嶇髙<lb/>
<pb n="KR4f0012_WYG_004-2b"/>
　　其五<lb/>
君不見南山松柏何葱菁於世無害人無争斧聲丁丁<lb/>
滿崖谷不知其下何王陵玉箱夜出寳衣盡冬青葉落<lb/>
吹魚燈石馬無聲缺左耳豐碑倒折纒枯藤當時公卿<lb/>
再拜下車過今朝蔓草居人耕<lb/>
　　其六<lb/>
漢家身毒鏡大如八銖錢蒲桃錦囊雖黯澹盤龍婉轉<lb/>
絲結連云是宣皇母后物摩挲愛惜宫中傳土花埋沒<lb/>
<pb n="KR4f0012_WYG_004-3a"/>
今千年對此撫几長嘆息金張許史皆徒然<lb/>
　　其七<lb/>
君不見黄河之水從天来一朝乃沒梁王臺梁王臺成<lb/>
髙崔嵬禁門平旦車如雷千尺金堤壊百里嚴城開君<lb/>
臣将相竟安在化為白黿與黄能乃知水可亡人國昆<lb/>
明劫灰何如哉<lb/>
　　其八<lb/>
男兒讀書良不惡屈首殘編務穿鑿窮年矻矻竟無成<lb/>
<pb n="KR4f0012_WYG_004-3b"/>
徒使聲華受蕭索君不見王令文章今大進邱公官退<lb/>
才亦盡寂寂齋居自著書太𤣥竒字無人問<lb/>
　　其九<lb/>
伏軾説人主談笑稱上客一見賜黄金再見賜白璧夜<lb/>
半宫中獨召見母弟通侯皆避席上殿批逆鱗下殿犯<lb/>
貴戚犀首進䜛譖韓非受指摘夜走函谷闗逡巡不能<lb/>
出君不見范睢折脇懲前事身退功成歸蔡澤<lb/>
　　其十<lb/>
<pb n="KR4f0012_WYG_004-4a"/>
君不見鄭莊洗沐從知交傾身置驛長安郊又不見任<lb/>
君談辭接後進冠葢從游數百乘人生盛名致賔客失<lb/>
勢人情諒非昔年少停車莫掃門故人行酒誰離席<lb/>
　　其十一<lb/>
直諌好言事召見拜司𨽻彈劾中黄門鯁切無所避天<lb/>
子初見容謂是敢言吏以兹増感激居官厲鋒氣奏對<lb/>
金商門縛下都船獄髠頭徙朔方衆怒猶不足私劒揣<lb/>
其喉赤車再收族横尸都亭前妻子不敢哭酒色作直<lb/>
<pb n="KR4f0012_WYG_004-4b"/>
都殺人藏頭畏尾徒碌碌<lb/>
　　其十二<lb/>
㧞劍横左膝嗔目悲歌向坐客我初從軍縳袴褶手擊<lb/>
黄麞弓霹靂生来不識官家貴帯甲持兵但長揖驅馬<lb/>
来中原尚書奏功級前庭論爵賞後殿賜飲食烏瓛家<lb/>
兒坐我上壊坐爭言多酒失御史彈文讀且紏待罪驚<lb/>
憂不敢出還君綘衲兩當衫歸去射獵終南山<lb/>
　　其十三<lb/>
<pb n="KR4f0012_WYG_004-5a"/>
平生俠游尚輕利劇孟為兄灌夫弟使酒罵坐人探丸<lb/>
斫俗吏流血都市中追兵數十騎借問追者誰云是㶚<lb/>
陵杜穉季抽矢弗射是故人兩馬相逢互交臂吾徒豈<lb/>
相厄便當從此逝泰山羊氏能藏跡北海孫公堪避世<lb/>
複壁埋名二十年赦書却下咸陽尉歸来故鄉無負郭<lb/>
破家結客成何濟<lb/>
　　其十四<lb/>
今我思出門圖作雒陽賈東游陳鄭北齊魯白璧一雙<lb/>
<pb n="KR4f0012_WYG_004-5b"/>
交王公明珠十斛買歌舞闗中軺車方算緡髙艑峩峩<lb/>
下荆楚道阻淮南兵貨折河東佔朝為猗頓暮黔婁乞<lb/>
食吹簫還故土<lb/>
　　其十五<lb/>
丈夫少年使絶域從行吏士交河卒布衣功拜甘泉侯<lb/>
獨䕶髙車四十國蒲萄美酒樽中醉汗血名駒帳前立<lb/>
富貴歸故郷上書乞骸骨漢使遮玉闗不遣将軍入軍<lb/>
中夜唱行路難條支海上秋風急<lb/>
<pb n="KR4f0012_WYG_004-6a"/>
　　其十六<lb/>
西莫過金牛闗懸崖鐵鎖猿猱攀南莫過惡道灘盤渦<lb/>
利石戈矛攢猩猩啼兮杜鵑呌落日青楓山鬼嘯篁竹<lb/>
深巖不見天我所悲兮在逺道<lb/>
　　其十七<lb/>
結帯理流蘇流蘇紛亂不能理當時羅帷鑒明月皎皎<lb/>
容華若桃李一自君出門深閨厭羅綺有人附書還君<lb/>
到長干里名都鶯花發皓齒知君眷眷嬋姢子太行之<lb/>
<pb n="KR4f0012_WYG_004-6b"/>
山黄河水君心不測竟如此寄君翡翠之鶼釵傅璣之<lb/>
墮珥勸君歸来且歡喜卧疾空床為君起<lb/>
　　其十八<lb/>
吾将老焉惟糟邱裸身大笑輕王侯禮法之士憎如讐<lb/>
此中未得逍遥游不如飲一斗頽然便就醉執法在前<lb/>
無所畏君不見嵇生幽憤阮生哭箕踞狂呼不得意<lb/>
　　永和宮詞<lb/>
揚州明月杜陵花夾道香塵迎麗華舊宅江都飛燕井<lb/>
<pb n="KR4f0012_WYG_004-7a"/>
新侯闗内武安家雅歩纎腰初召入鈿合金釵定情日<lb/>
豐容盛鬋固無雙蹴踘彈碁復第一上林花鳥寫生綃<lb/>
禁本鍾王㸃素毫楊栁風㣲春試馬梧桐露冷暮吹簫<lb/>
君王宵旰無歡思宫門夜半傳封事玉几金床少晏眠<lb/>
陳娥衛艶誰頻侍貴妃明慧獨承恩宜笑宜愁慰至尊<lb/>
皓齒不呈㣲索問蛾眉欲蹙又温存本朝家法脩清讌<lb/>
房帷久絶珍竒薦勅使惟追陽羡茶内人數減昭陽膳<lb/>
維揚服製擅江南小閣爐烟沉水含私買瓊花新様錦<lb/>
<pb n="KR4f0012_WYG_004-7b"/>
自脩水遞進黄柑中宫謂得君王意銀鐶不妬温成貴<lb/>
早日艱難䕶大家比来歡笑同良娣奉使龍樓賈佩蘭<lb/>
徃還偶失兩宫歡雖云樊嬺能辭令欲得昭儀喜怒難<lb/>
緑綈小字書成印瓊函自署充華進請罪長教聖主憐<lb/>
含辭欲得君王愠君王内顧恤傾城故劍還存敵體恩<lb/>
手詔玉人䝉詰問自来階下拭啼痕外家官拜金吾尉<lb/>
平生游俠多輕利縳客因催博進錢當筵便殺彈筝伎<lb/>
班姬才調左姬賢霍氏驕奢竇氏専涕泣㣲聞椒殿詔<lb/>
<pb n="KR4f0012_WYG_004-8a"/>
笑譚豪奪灞陵田有司奏削将軍俸貴人冷落宫車夢<lb/>
永巷傳聞去玩花景和門裏誰陪從天顔不懌侍人愁<lb/>
后促黄門召共游初勸官家佯不應玉車早到殿西頭<lb/>
兩王最小牽衣戲長者讀書少者弟聞道羣臣譽定陶<lb/>
獨将多病憐如意豈有神君語帳中漫云王母降離宫<lb/>
巫陽莫救蒼舒恨金鎖雕殘玉筯紅從此君王慘不樂<lb/>
叢臺置酒風蕭索已報河南失數州况經少子傷零落<lb/>
貴妃痩損坐匡床慵髻啼眉掩洞房荳䓻湯溫氷簟冷<lb/>
<pb n="KR4f0012_WYG_004-8b"/>
荔支漿熱玉魚凉病不禁秋淚沾臆裴回自絶君王膝<lb/>
苔沒長門有夢歸花飛寒食應相憶玉匣珠襦啓便房<lb/>
薤歌無異𦵏同昌君王欲製哀蟬賦誄筆詞臣有謝莊<lb/>
頭白宫娥暗嚬蹙庸知朝露非為福宫草明年戰血腥<lb/>
當時莫向西陵哭窮泉相見痛倉黄還向官家問永王<lb/>
幸免玉環逢喪亂不須銅雀怨興亡自古豪華如轉轂<lb/>
武安若在憂家族愛子雖添北渚愁外家已𦵏驪山足<lb/>
夜雨椒房隂火青杜鵑啼血濯龍門漢家伏后知同恨<lb/>
<pb n="KR4f0012_WYG_004-9a"/>
止少當年一貴人碧殿凄凉新木拱行人尚識昭儀塚<lb/>
麥飯冬青問茂陵斜陽蔓草埋殘壠昭邱松檟北風哀<lb/>
南内春深擁夜来莫奏霓裳天寳曲景陽宫井落秋槐<lb/>
　　琵琶行<hi>并序</hi>
　　　去梅村一里為王太常烟客南園今春梅花盛<lb/>
　　　開予偶歩到此忽聞琵琶聲出於短垣叢竹間<lb/>
　　　循墻側聽當其妙處不覺拊掌主人開門延客<lb/>
　　　問向誰彈則通州白在湄子彧如父子善琵琶<lb/>
<pb n="KR4f0012_WYG_004-9b"/>
　　　好為新聲須臾花下置酒白生為予朗彈一曲<lb/>
　　　廼先帝十七年以来事叙述亂離豪嘈凄切坐<lb/>
　　　客有舊中常侍姚公避地流落江南因言先帝<lb/>
　　　在玉熈宫中梨園子弟奏水嬉過錦諸戲内才<lb/>
　　　人於暖閣齎鏤金曲柄琵琶彈清商雜調自河<lb/>
　　　南㓂亂天顔常慘然不悦無復有此樂矣相與<lb/>
　　　哽咽者久之於是作長句紀其事凡六百二言<lb/>
　　　仍命之曰琵琶行<lb/>
<pb n="KR4f0012_WYG_004-10a"/>
琵琶急響多秦聲對山慷慨稱入神同時渼陂亦第一<lb/>
兩人失志遭遷謫絶調王康並盛名崑崙摩詰無顔色<lb/>
百餘年来操南風竹枝水調謳吳儂里人度曲魏良輔<lb/>
髙士填詞梁伯龍北調猶存止弦索朔管胡琴相間作<lb/>
盡失傳頭誤後生誰知却唱江南樂今春偶歩城南斜<lb/>
王家池館彈琵琶悄聽失聲呌竒絶主人招客同看花<lb/>
為問按歌人姓白家住通州好尋覔袴褶新更回鶻裝<lb/>
虬鬚錯認龜茲客偶因同坐話先皇手把檀槽涙數行<lb/>
<pb n="KR4f0012_WYG_004-10b"/>
抱向人前訴遺事其時月黒花茫茫初撥鵾弦秋雨滴<lb/>
刀劍相磨轂相撃驚沙拂面鼓沉沉砉然一聲飛霹靂<lb/>
南山石裂黄河傾馬蹄迸散車徒行鐵鳯銅盤柱摧塌<lb/>
四條弦上烟塵生忽焉摧藏若枯木寂寞空城烏啄肉<lb/>
轆轤夜半轉吚啞嗚咽無聲貴人哭碎珮叢鈴㫁續風<lb/>
氷泉凍壑瀉淙淙明珠瑟瑟抛殘盡却在輕攏慢撚中<lb/>
斜抹輕挑中一摘漻慄颼飀憯肌骨銜枚鐵騎飲桑乾<lb/>
白草黄沙夜吹笛可憐風雪滿闗山烏鵲南飛行路難<lb/>
<pb n="KR4f0012_WYG_004-11a"/>
猿嘯鼯啼山鬼語瞿塘千尺響鳴灘坐中有客淚如霰<lb/>
先朝舊直乾清殿穿宫近侍拜長秋咬春燕九陪游燕<lb/>
先皇駕幸玉熈宮鳯紙僉名喚樂工苑内水嬉金傀儡<lb/>
殿頭過錦玉玲瓏一自中原盛豺虎煖閣才人撤歌舞<lb/>
挿栁停搊素手筝燒燈罷擊花奴鼓我亦承明侍至尊<lb/>
止聞鼓樂奏雲門叚師淪落延年死不見君王賜予恩<lb/>
一人勞悴深宫裏賊騎西来趨易水萬嵗山前鼙鼓鳴<lb/>
九龍池畔悲笳起換羽移宫總㫁腸江村花落聽霓裳<lb/>
<pb n="KR4f0012_WYG_004-11b"/>
龜年哽咽歌長恨力士凄凉説上皇前輩風流最堪羡<lb/>
明時遷客猶嗟怨即今相對苦南冠昇平樂事難重見<lb/>
白生爾盡一杯酒繇来此伎推能手岐王席散少陵窮<lb/>
五陵召客君知否獨有風塵潦倒人偶逢絲竹便沾巾<lb/>
江湖滿地南鄉子鐵笛哀歌何處尋<lb/>
　　雒陽行<lb/>
詔書早洗雒陽塵叔父如王有㡬人先帝玉符分愛子<lb/>
西京銅狄泣王孫白頭宫監鋤荆棘曽在華清内承直<lb/>
<pb n="KR4f0012_WYG_004-12a"/>
遭亂城頭烏夜啼四十年来事堪憶神皇倚瑟楚歌時<lb/>
百子池邉嫋栁絲早見鴻飛四海翼可憐花發萬年枝<lb/>
銅扉未啓牽衣諌銀箭初殘淚如霰㡬年不省公車章<lb/>
後来數罷昭陽宴骨肉終全異母恩功名徒付上書人<lb/>
貴彊無取諸侯相調䕶何闗老大臣萬嵗千秋相訣絶<lb/>
青雀投懐玉魚别昭邱烟草自蒼茫湯殿香泉暗嗚咽<lb/>
析圭分土上東門寳轂雕輪九陌塵驪山西去辭温室<lb/>
渭水東流别任城少室峰頭寫桐漆靈光殿就張琴瑟<lb/>
<pb n="KR4f0012_WYG_004-12b"/>
願王保此黄髪期誰料遭逢黒山賊嗟乎龍種誠足憐<lb/>
母愛子抱非徒然江夏漫栽脩柏賦東阿徒詠豆箕篇<lb/>
我朝家法踰前制兩宫父子無遺議廷論繇来責佞夫<lb/>
國恩自是優如意萬家湯沐啓周京千騎旌旗給羽林<lb/>
總為先朝憐白象豈知今日誤黄巾鄒枚客館傷狐兎<lb/>
燕趙歌樓散烟霧茂陵西築望思臺月落青楓不知路<lb/>
今皇興念繐帷哀流涕黄封手自裁殿内遂停三部伎<lb/>
宫中為設八闗齋束薪流水王人戍太牢加璧通侯祭<lb/>
<pb n="KR4f0012_WYG_004-13a"/>
帝子魂歸南浦雲玉妃涙灑東平樹北風吹雨故宫寒<lb/>
重見新王受詔還唯有千尋舊松栝照人落落嵩髙山<lb/>
　　宫扇<lb/>
宣皇清暑幸離宫碧檻青疏十二重七寳鑄銅薫鴨貴<lb/>
千金磁翠鬬雞紅玳瑁簾開南内宴沉香匣啓西川扇<lb/>
蟬翼描来雲母輕氷紈製就天孫艶丹霞滃起駕雲軿<lb/>
王母雙成絳節還玉管鳯銜花萬夀銀濤龍蹴海三山<lb/>
芙蓉水殿琉璃徹内家尚苦櫻桃熱九華初御詠招凉<lb/>
<pb n="KR4f0012_WYG_004-13b"/>
落葉廻風若霜雪峨眉萬里尚方船雉尾千秋奏御箋<lb/>
公主合歡嬌翡翠昭容反影鬬嬋姢遭逢召見南薫殿<lb/>
思陵日昃猶揮汗天語親傳賜近臣先生進講豳風倦<lb/>
黄羅帕捧出雕䦨畫箑丹青掌上看俸薄買嫌燈市價<lb/>
恩深擕謝閤門班自離卷握秋風急蹇驢便面誰人識<lb/>
聞道烽烟蔽錦城齊紈楚竹無顔色石榴噴火照皇都<lb/>
再哭蒼梧媿左徒舊内謾懸長命縷新宫徒貼辟兵符<lb/>
雨夜床頭搜廢篋摩挲老眼王家物半面猶存蛺蝶圖<lb/>
<pb n="KR4f0012_WYG_004-14a"/>
空箱尚記霓裳疊蠧粉黄侵瓊樹花麯塵香損紫鸞車<lb/>
珠衣五翟悲秦女玉墜雙魚泣漢家莫嘆君恩長㫁絶<lb/>
比来舒卷仍鮮潔乍可襟披宋玉風不堪袖掩班姬月<lb/>
　　宣宗御用戧金蟋蟀盆歌<lb/>
宣宗在御昇平初便殿進覽豳風圖煖閣才人籠蟋蟀<lb/>
晝長無事為歡娛定州花甆賜湯沐玉粒瓊漿供飲啄<lb/>
戧金髹漆隠雙龍果厰雕盆錦香褥佽飛着翅逞腰身<lb/>
玉砌軒鬐試一鳴性不近人須耿介才堪却敵在僄輕<lb/>
<pb n="KR4f0012_WYG_004-14b"/>
君王暇豫留深意棘門霸上皆兒戲鬬雞走狗謾成功<lb/>
今日親觀戰場利坦顙長身張兩翼鋸牙植股鬚如㦸<lb/>
漢家十二羽林郎蟲達封侯功第一臨淮真龍起風雲<lb/>
二豪螟蛉張與陳草間竊伏竟何用竈下厮飬非吾羣<lb/>
大将中山獨持重却月城開立不動兩目相當振臂呼<lb/>
先聲作勢多操縱應機變化若有神僄突彷彿常開平<lb/>
黄鬚鱻卑見股栗垂頭折足亡精魂獨身跳免追且急<lb/>
拉折攀翻只一擲蠮螉塞外蠕蠕走使氣窮搜更深入<lb/>
<pb n="KR4f0012_WYG_004-15a"/>
當前㧞栅賭先登奪采爭籌為主人自分一身甘瓦注<lb/>
不知重賞用黄金君王笑謂當如此楚漢雌雄何足齒<lb/>
莫嗤超距浪輕生横草功名須致死二百年来無英雄<lb/>
故宫瓦礫吟秋風一寸山河鬭蠻觸五千甲士化沙蟲<lb/>
灌莽㣲軀亦何有捉生誤落兒童手蟻賊穿墉負敗胔<lb/>
戰骨雖香嗟速朽凉秋九月長安城黑鷹指爪愁雙睛<lb/>
錦韝玉縧競馳逐頭鵝宴上爭輸贏鬬鴨欄空舞馬死<lb/>
開元萬事堪傷心秘閣圖書遇兵火厰盒宣窑賤如土<lb/>
<pb n="KR4f0012_WYG_004-15b"/>
名都百戲少人傳貴戚千金向誰賭樂安孫郎好古癖<lb/>
剔紅填漆收藏得我来山館見雕盆蟋蟀秋聲増歎息<lb/>
嗚呼漆城蕩蕩空無人哀螿切切啼王孫貧士征夫盡<lb/>
流涕惜哉不遇飛将軍<lb/>
　　聽女道士卞玉京彈琴歌<lb/>
鴐鵞逢天風北向驚飛鳴飛鳴入夜急側聽彈琴聲借<lb/>
問彈者誰云是當年卞玉京玉京與我南中遇家近大<lb/>
功坊底路小院青樓大道邉對門却是中山住中山有<lb/>
<pb n="KR4f0012_WYG_004-16a"/>
女嬌無雙清眸皓齒垂明璫曽因内宴直歌舞坐中瞥<lb/>
見塗鴉黄問年十六尚未嫁知音識曲彈清商歸来女<lb/>
伴洗紅粧枉将絶技矜平康如此纔足當侯王萬事倉<lb/>
皇在南渡大家幾日能枝梧詔書忽下選蛾眉細馬輕<lb/>
車不知數中山好女光徘徊一時粉黛無人顧艶色知<lb/>
為天下傳髙門愁被㫄人妬盡道當前黄屋尊誰知轉<lb/>
盻紅顔誤南内方看起桂宫北兵早報臨𤓰歩聞道君<lb/>
王走玉驄犢車不用聘昭容幸遲身入陳宫裏却早名<lb/>
<pb n="KR4f0012_WYG_004-16b"/>
填代籍中依稀記得祁與阮同時亦中三宫選可憐俱<lb/>
未識君王軍府抄名被驅遣漫詠臨春瓊樹篇玉顔零<lb/>
落委花鈿當時錯怨韓擒虎張孔承恩已十年但教一<lb/>
日見天子玉兒甘為東昏死羊車望幸阿誰知青塚凄<lb/>
凉竟如此我向花間拂素琴一彈三嘆為傷心暗将别<lb/>
鵠離鸞引寫入悲風怨雨吟昨夜城頭吹篳篥教坊也<lb/>
被傳呼急碧玉班中怕㸃留樂營門外盧家泣私更裝<lb/>
束出江邉恰遇丹陽下渚船剪就黄絁貪入道擕来綠<lb/>
<pb n="KR4f0012_WYG_004-17a"/>
綺訴嬋姢此地繇来盛歌舞子弟三班十畨鼓月明絃<lb/>
索更無聲山塘寂寞遭兵苦十年同伴兩三人沙董朱<lb/>
顔盡黄土貴戚深閨陌上塵吾輩漂零何足數坐客聞<lb/>
言起歎嗟江山蕭瑟隠悲笳莫将蔡女邉頭曲落盡吳<lb/>
王苑裏花<lb/>
　　南生魯六真圖歌<hi>并引</hi>
　　　山東南生魯官浙之觀察命謝彬畫已像而劉<lb/>
　　　復補山水凡六圖其一坐方褥聽兩姬搊筝吹<lb/>
<pb n="KR4f0012_WYG_004-17b"/>
　　　洞簫其一焚香彈琴流泉瀉堦下㫄一姬聽倦<lb/>
　　　倚石一㑹兩少年蹴踘戲毬擲空中勢欲落一<lb/>
　　　圖書滿床公左顧笑有髫而秀者端拱榻前若<lb/>
　　　受書狀則公子也餘二圖一則畫藤橋横㫁壑<lb/>
　　　中非人境公黄冠椶拂掉首不顧一則深巖枯<lb/>
　　　木有頭陀趺坐披布衲即公也予為作六真圖<lb/>
　　　歌鑱之石上覽者可以知其志矣<lb/>
明湖夜雨天涯客握手停杯話疇昔人生竟作畫圖看<lb/>
<pb n="KR4f0012_WYG_004-18a"/>
拂卷生綃開數尺長身玉立于思翁美人促柱彈春風<lb/>
一聲兩聲玉簫急吹落碧桃無數紅旁有一姝嬌倚扇<lb/>
聽君手拂湘妃怨抱琴危坐鬚飄然知入清徽廣陵散<lb/>
出門逐伴車如風築毬會飲長安中歸来閉門閒課子<lb/>
石榻焚香列圖史我笑此翁何太竒彈琴蹴踘皆能為<lb/>
讀書終老豈長策乘雲果欲鞭龍螭神仙吾輩儘可學<lb/>
六慱吹笙游戲作不信晩年圖作佛趺坐蒲團貪睡着<lb/>
丈夫雄心竟若此世事悠悠何足齒興来展翫自掀髯<lb/>
<pb n="KR4f0012_WYG_004-18b"/>
椶拂藤鞋自兹始劉君水石謝君圖解衣盤礴工揣摩<lb/>
平生嗜好經想像須臾㸃出雙清矑置身其間真快樂<lb/>
聲酒琴書資笑謔縱然仙佛兩無成如此溪山艮不惡<lb/>
吾聞宗少文曽寫尚子平阮生長嘯逢蘇門祖孫妙筆<lb/>
多天真君不見興宗年少香山老不及丹青似舊人<lb/>
　　後東臯草堂歌<lb/>
君家東臯枕山麓百頃流泉浸花竹石田書畫數百卷<lb/>
酷嗜平生手藏錄隠囊麈尾寄蕭齋鴻鵠髙飛鷹隼猜<lb/>
<pb n="KR4f0012_WYG_004-19a"/>
白社青山舊居在黄門北寺捕車来有詔憐君放君去<lb/>
重到故鄉棲隠處短策仍看屋後山扁舟却繋門前樹<lb/>
此時鈎黨雖縱横終是君王折檻臣放逐縱縁當事意<lb/>
江湖還頼主人恩一朝龍去辭鄉國萬里烽烟歸未得<lb/>
可憐雙㦸中丞家門帖凄凉題賣宅有子單居持户難呼<lb/>
門吏怒索家錢窮搜廢篋應無計棄擲城南五尺山任<lb/>
移花藥鄰家植未剪松杉僧舍得漁舟網集習家池官<lb/>
道人牽到公石石礎雖留不記亭槿籬還在半無門欹<lb/>
<pb n="KR4f0012_WYG_004-19b"/>
橋已㫁連僵栁醉壁誰扶倚痩藤尚有荒祠叢廢棘豐<lb/>
碑草没猶堪識堦前田父早歌呼陌上行人増歎息我<lb/>
初扶杖過君家開尊九月逢黄花秋日溪山好圖畫石<lb/>
田真蹟深咨嗟傳聞此圖再易主同時賓客知存幾又<lb/>
見溪山改舊觀雕欄碧檻今已矣摇落深知宋玉愁衡<lb/>
陽雁㫁楚天秋斜暉有恨家何在極浦無言水自流我<lb/>
来草堂何處宿挑燈夜把長歌續十年舊事總成悲再<lb/>
賦閒愁不堪讀魏寢梁園事已空杜鵑寂寞怨西風平<lb/>
<pb n="KR4f0012_WYG_004-20a"/>
泉獨樂荒榛裏寒雨孤村聽暝鐘<lb/>
　　汲古閣歌<lb/>
嘉隆以後藏書家天下毘陵與琅琊整齊舊聞收放失<lb/>
後来好事知誰及比聞充棟虞山翁里中又得小毛公<lb/>
搜求遺逸懸金購繕寫精能鏤板工繇来斯事推趙宋<lb/>
歐虞楷法看飛動集賢院印校讐精太清樓本裝潢重<lb/>
損齋手䟦為披圖蘇氏題觀在直廬館閣百家分四庫<lb/>
巾箱一幅盡三都本朝儒臣典制作累代縹緗輸秘閣<lb/>
<pb n="KR4f0012_WYG_004-20b"/>
徐廣雖編石室書孝徵好竊華林略兩京太學藏經史<lb/>
奉詔重脩賜金紫髙齋學士費飡錢故事還如寫黄紙<lb/>
釋典流傳自洛陽中官經厰䕶焚香諸州各請名山藏<lb/>
總目難窺内道場南湖主人為嘆息十年心力恣收拾<lb/>
史家編輯過神堯律論流通到羅什當時海内多風塵<lb/>
石經馬矢髙丘陵已壊書囊縳作袴復驚木冊摧為薪<lb/>
君家髙閣偏無恙主人留宿傾家釀醉来燒燭夜攤書<lb/>
雙眼摩挲覺神王古人闗書借三館羡君自致五千卷<lb/>
<pb n="KR4f0012_WYG_004-21a"/>
又云獻書輒拜官羡君帶索躬耕田伏生藏壁遭書禁<lb/>
中郎秘惜矜談進君獲竒書好示人雞林巨賈争摹印<lb/>
讀書到死苦不足小學雕蟲置廢簏君今萬卷盡刋訛<lb/>
邢家小兒徒碌碌客来詩酒話生平家近湖山擁百城<lb/>
不數當年清秘閣亂離踪跡似雲林<lb/>
　　送志衍入蜀<lb/>
去年秋山好君走燕雲道今年春山青君去錦官城秋<lb/>
山春山何處可為别把酒欲問横塘月人影将分花影<lb/>
<pb n="KR4f0012_WYG_004-21b"/>
稀鐘聲初動簫聲咽我昔讀書君南樓夜寒擁被譚九<lb/>
州動足下床有萬里駑馬伏櫪非吾儔當時東國賤男<lb/>
子傲岸平生已如此今朝乘傳下西川賨户巴人負弓<lb/>
矢黄牛喘怒潠銀濤崩剝蒼崖化迹勞石㫁忽穿風雨<lb/>
過山深日見魚龍髙江頭老槎偃千尺接手猿猱擲橡<lb/>
栗雲移㫁壁層波見月上危灘逺峰出縹緲樓臺白帝<lb/>
城月明吹角唱花卿棧連子午愁烽堠水落東南洗甲<lb/>
兵摩訶池上清明火蹲鴟山下巴渝舞豈有居人浣百<lb/>
<pb n="KR4f0012_WYG_004-22a"/>
花依然風俗輸銅鼓有日登臨感客游楚天飛夢入江<lb/>
樓五湖歸思蒼波濶十月懐人木末愁别時曽折閶門<lb/>
栁相思應寄郫筒酒末下鹽豉誰共嘗蜀中蒟醬君知<lb/>
否愧予王粲老江潭愁絶空山響杜鵑乞我瀼西園數<lb/>
畆依君好種灌溪田<lb/>
　　清風使節圖吾郡先達徐仲山中丞以武部郎奉<lb/>
　　命封鄭藩當時諸賢贈行作也中丞於先叅政為<lb/>
　　同年勿齋先生屬予記其事勿齋勅使益府予亦<lb/>
<pb n="KR4f0012_WYG_004-22b"/>
　　有大梁之役兩家子弟述先志揚祖徳其同此君<lb/>
　　嵗寒矣<lb/>
豫章夾日吟髙風嵗久蟠根造物功吾祖先朝豫州牧<lb/>
早年納節東溪翁舅家仲珪擅畫竹歸老山莊看亦足<lb/>
至今遺墨滿縹緗掛我青溪草堂曲此圖念出同年生<lb/>
當時意氣稱徐卿非買玉環思適鄭暫持翠節解司兵<lb/>
吾祖一麾方出守不獲諸公同載酒把臂曽看韋曲花<lb/>
贈行不及漳河栁誰人尺幅寫篔簹影入清郎四牡裝<lb/>
<pb n="KR4f0012_WYG_004-23a"/>
千里故園存苦節百年舊澤飬新篁今皇命使臨江右<lb/>
絳旛人識中丞後江左龍孫篠簜長淇園鳯質琅玕痩<lb/>
嶰谷千尋鸞鳥呼彭城一派雨風多願将十丈鵝溪絹<lb/>
再作青青玉筍圖<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_004-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻四<lb/>
</p>
<p>
</p>
  </div>
</body>
</text>
</TEI>
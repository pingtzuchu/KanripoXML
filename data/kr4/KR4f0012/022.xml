<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻二十二</head> <lb/>
    <p>
<pb n="KR4f0012_WYG_022-1a"/>
欽定四庫全書<lb/>
　梅村集巻二十二<lb/>
　　　　　　　　　　國子監祭酒吴偉業撰<lb/>
　序二<lb/>
　　何季穆文集序<lb/>
虞山何季穆天下愽聞辨智之士也讀書負竒氣以文<lb/>
章志節自豪嘗挾其册走京師欲有所建白㑹逆璫用<lb/>
事應山楊忠烈公特疏擊之季穆引義慷慨賛成其决<lb/>
<pb n="KR4f0012_WYG_022-1b"/>
已而楊公遇害季穆憂時感世發病嘔血曰吾之生則<lb/>
不如其死也死二十年其子璧以能詩聞迺收父平生<lb/>
所為詩古文詞而編輯之得十餘巻余讀之太息曰嗟<lb/>
乎古之為士者非公車特徴則宰府交辟次亦屈志州<lb/>
郡耳其有淹頓牢落没世而無聞者葢亦少矣當東漢<lb/>
之季閹寺之禍可謂最烈然而岑晊張儉之徒不過以<lb/>
東部督郵南陽功曹収案中官子弟考竟殺之而太學<lb/>
諸生提斧鑕伏闕下請斬十常侍以謝百姓雖繇此得<lb/>
<pb n="KR4f0012_WYG_022-2a"/>
罪夷滅其所發舒已足垂名竹帛今以季穆之才豈出<lb/>
黨錮諸賢下哉國家不行辟召諸生勿通章表故雖以<lb/>
有為之略敢言之氣而屈折勿效僅以托之於文詞此<lb/>
可為痛惜者也予嘗惟國家當神宗皇帝時天下平治<lb/>
而士大夫風習不能比隆徃古者良由朝廷以科目限<lb/>
天下士士亦比比焉束縛於所為應世之時文以吾耳<lb/>
目所聞見如呉中邵茂齋徐汝㢘鄭閑孟三君子皆號<lb/>
為通人儒者而白首一經穿穴書傳於朝政得失賢奸<lb/>
<pb n="KR4f0012_WYG_022-2b"/>
進退之故則不聞有所論𫐠故其不遇以死也姓氏將<lb/>
冺滅而勿傳當是之時有不好經生章句而談國是人<lb/>
才邊情水利鑿然欲見諸施行者獨有一何季穆耳然<lb/>
且才力無所展議論無所用即其後人所欲鋪揚而稱<lb/>
述之者今止其書在書之傳不傳亦未可知也葢季穆<lb/>
殁後十餘年天子慨然有意於巖穴之士而士亦危言<lb/>
深論激揚名聲故有匹夫上書詆訶禁近處士抗論裁<lb/>
覈公卿浸尋乎東漢矣其有所匡救十不得二三而朝<lb/>
<pb n="KR4f0012_WYG_022-3a"/>
貴側目大考鈎黨終至國禍隨之若使季穆不死忠言<lb/>
異謀必大有益於時而其文章論著足以軼徃昔而示<lb/>
來世斷不止於此也而竟不幸蚤死詩有之曰人之云<lb/>
亡邦國殄瘁其季穆之謂夫<lb/>
　　黄陶庵文集序<lb/>
黄陶庵先生死忠之五年其門人陸翼王收其遺文得<lb/>
所論著百餘篇屬予為之序嗚呼陶庵之文止於此而<lb/>
已乎當其城䧟引决投筆絶命扼吭而死翼王訪求搜<lb/>
<pb n="KR4f0012_WYG_022-3b"/>
購於流離煨燼之中遺編斷簡什不一存此可為流涕<lb/>
嘆息者也陶庵深沉好書於學無所不窺居常獨坐一<lb/>
室不交當世遷固以下諸史朱黄鉤貫略皆上口其於<lb/>
考據得失訓詁異同在諸儒不能通其條要陶庵頓五<lb/>
指而數之首尾通渉銖兩歴然雖起古人面與之讐問<lb/>
莫能難也其為人清剛簡貴言規行矩蚤有得於濂雒<lb/>
之傳嘗謂人曰吾比來為文初無所長然皆折𠂻大道<lb/>
稱心而立言質之於古驗之於今其不合於理者亦已<lb/>
<pb n="KR4f0012_WYG_022-4a"/>
少矣此其一生讀書之大略也當先皇帝初年海内方<lb/>
鄉古學一二通人儒者將以表章六經修明先王之道<lb/>
為務乃曲學詭行則又起而乗之依光揚聲互相題拂<lb/>
剽取一切堅僻之辭以欺當時而誤流俗論者不察乃<lb/>
比其始事者同類而訾之噫亦不思之甚矣世之降也<lb/>
先王之教化既熄法度既亡人奮其私智家尚其私學<lb/>
紕謬雜揉蟠戾於天下雖有髙世之君子欲整齊而分<lb/>
别之其道無由惟夫忠孝大節皆出於醇正博洽之儒<lb/>
<pb n="KR4f0012_WYG_022-4b"/>
其似是而非者不一見焉然後天下後世瞭然知異學<lb/>
之當誅而大雅之可尚以觀我陶庵非其人耶陶庵為<lb/>
諸生二十年與其弟偉恭其徒侯幾道雲俱晝夜講性<lb/>
命之學晚而後遇不肯就官城破之日師友兄弟同日<lb/>
併命今其書雖不全使讀之者愾然想見其為人益足<lb/>
以徴於今而信於後無疑矣翼王以五年之力掇輯㪚<lb/>
亡其功於斯道不細固不專為陶庵已也吾故表而出<lb/>
之俾後之人知所習焉<lb/>
<pb n="KR4f0012_WYG_022-5a"/>
　　田髴淵詩序<lb/>
余初識孝㢘田子髴淵於京師時南士之從訃者甚衆<lb/>
田子才辨器識有以絶出於流軰讀書穿穴經傳落筆<lb/>
為詩歌古文衮衮不能自休與人交好傾身為之盡窮<lb/>
逹盛衰誓不得而移也試南宫既不第有勸之歸者田<lb/>
子曰居鄉里抑鬱無所得姑留邸中一交天下長者於<lb/>
是宛平王公柏鄉魏公合肥龔公真定梁公以大臣折<lb/>
節好士名天下田子與之遊用詩文學藝相切劘一時<lb/>
<pb n="KR4f0012_WYG_022-5b"/>
三四公之門無出田子右者<lb/>
天子㧞才俊給筆札於中書由布衣諸生為超授人皆<lb/>
曰田子宜在選中禮部依故典䇿名者再用詔書舉行<lb/>
者一主者思收知名士以重格令從闈牘揣摩捫索以<lb/>
庶幾得田子為喜不能識田子為愧然自余歸里十年<lb/>
屈指耳目所見其才與地出田子下逺甚又無此三四<lb/>
公者為之知乃先後躡清塗掇上第者踵相接田子獨<lb/>
寥落不得一官此孰為之而孰止之耶家在泖東扁舟<lb/>
<pb n="KR4f0012_WYG_022-6a"/>
觸風濤而過我中夜置酒髙談無幾微不豫之色發其<lb/>
囊出詩文數百篇才氣坌涌詞色敷腴若蒸雲霞而戞<lb/>
金石余因以知田子於世故物變皆以磨鍊其所長而<lb/>
識詣益至雖淹蹇不合而疏通豁逹之氣未嘗少挫一<lb/>
以發之於文章自如也嗟乎交道之難久矣當余初識<lb/>
田子固已在賔客既衰之後比歸卧海濵雖親知故舊<lb/>
棄我如遺跡而田子獨有過於曩時余不知何以得之<lb/>
於田子然觀其雅志期待不肯自同疇人所以取重於<lb/>
<pb n="KR4f0012_WYG_022-6b"/>
三四大君子者端在於此余欲概以望之悠悠之徒不<lb/>
亦過乎田子之别也謀僦屋就余尋朝夕過從之樂追<lb/>
溯平生所與游者魏公躋政地握代權王公以公孤居<lb/>
府父子顯重龔公梁公名位在股肱心膂之間天下士<lb/>
經其題拂者望塵弗及天或者留田子而使之窮以慰<lb/>
余於荒江寂寞之畔未可知也然余觀田子之才之識<lb/>
非久屈抑者則余又安得而與之居歟聊記其語言徃<lb/>
還足徴知交之厚而已田子名茂遇髴淵其字松江之<lb/>
<pb n="KR4f0012_WYG_022-7a"/>
華亭人<lb/>
　　宋尚木抱真堂詩序<lb/>
吾友雲間宋子尚木刻其抱真堂詩成君方官嶺表郵<lb/>
書數千里問序於余余讀而嘆曰君子之於詩也知其<lb/>
人論其世固已叅之性情考其為學而後論詩之道乃<lb/>
全夫尚木之稱詩四十年矣初與大宗伯宛平王公同<lb/>
繼起為同里大樽諸子所推重宛平之言曰尚木以膏<lb/>
粱少年匹馬入京師從有司之舉時椓人竊國柄君貰<lb/>
<pb n="KR4f0012_WYG_022-7b"/>
酒悲歌燕市中骯髒抱塞一發之於詩大樽之言曰尚<lb/>
木蚤嵗好為芳華綺麗之辭一變而感慨激楚再變而<lb/>
和平深婉歸之於忠愛又曰尚木為學最蚤取裁亦最<lb/>
正自吾論詩諸子多悔其少作壬申以前惟尚木之詩<lb/>
為可存噫嘻合両君子之言可以論尚木之人與其世<lb/>
矣自文社起同志者負其才氣雄視海内君之格律日<lb/>
進不肯以毫末讓古人顧天性夷澹雅不欲標榜自喜<lb/>
同郡陳徴君仲醇縁持論不合受後進所擊排君用大<lb/>
<pb n="KR4f0012_WYG_022-8a"/>
體獨擁䕶老成議者乃止宋氏既右姓兄弟多讀書知<lb/>
名一門之内魚魚雅雅望而知為温柔敦厚之風此則<lb/>
君所以為性情也君累不得志於計偕凡六上始收不<lb/>
幸遂遭末造憂生傷亂踰十年始出既已簪筆侍從又<lb/>
不獲已從事於戎馬鉦鼔之間主者差其勞勩奏授一<lb/>
郡﨑嶇嶺海燠烋其遺民刻㢘自苦七年不得調當君<lb/>
之未出也嘗欲倣髙氏品彚定先朝一代之作為正聲<lb/>
為大家續亡友之志以折𠂻正始初不以兵火少自假<lb/>
<pb n="KR4f0012_WYG_022-8b"/>
易及乎守劇郡處蠻徼故人之流離其土者收恤殷勤<lb/>
死䘮匍匐雞鳴風雨未嘗旦夕有忘於懐此則君之所<lb/>
以為學也嗟乎大樽諸子已矣即宋氏之以詩鳴者隱<lb/>
莫如子建逹莫如直方乃相繼凋謝君獨以其身為才<lb/>
人為宿素為㢘吏為勞臣合前後篇什自非嵗月之深<lb/>
閲歴之久不足以詣此百世而下論次雲間之詩者或<lb/>
開其先或拄於後兼之者其在君乎徃者余有書與君<lb/>
論詩期進於古之作者心壯志得不自知其難也比嵗<lb/>
<pb n="KR4f0012_WYG_022-9a"/>
以來窮愁憂患足以磨折其志氣自念平生操觚不至<lb/>
於觝滯今每申一紙怛焉心悸若將為時世之所指摘<lb/>
徃徃輟翰弗為君之去我也逺其郵書及之者將謂可<lb/>
與言詩也詎知其遇之窮而才之退哉雖然自君居嶺<lb/>
表余嘗徃還雲間追數舊遊俯仰俱為陳迹然則江鄉<lb/>
百里之間固當以君為詩老其知而序之者亦無過於<lb/>
余而余又安能已於一言不附名於末簡也因君之請<lb/>
歴舉其讀書取友居身服官雖不足以盡君之詩及君<lb/>
<pb n="KR4f0012_WYG_022-9b"/>
所以為詩者於是乎出序以歸之且為世之讀君詩者<lb/>
告焉<lb/>
　　太倉十子詩序<lb/>
吾州固崑山分也當至正之季顧仲瑛築玉山草堂招<lb/>
諸名士以倡和而熊夢祥盧昭秦約文質袁華十數君<lb/>
子所居在雅村鶴市之間考之定為吾州人葢其時法<lb/>
令稀簡民人寛樂城南為海漕市舶之所帆檣燈火歌<lb/>
舞之音不絶蝦鬚三尺海人七寸至以形諸篇什居人<lb/>
<pb n="KR4f0012_WYG_022-10a"/>
慕江南四大姓之風治館舍庀酒食楊㢘夫張伯雨之<lb/>
徒自逺而至嗚呼抑何其盛也淮張之難城毁於兵休<lb/>
息生養百五十載張滄洲始以詩才重館閣與李茶陵<lb/>
相亞而早死則弗以其名傳桑民懌徐昌國家本穿山<lb/>
與鳯里名成之後徙而去之則弗以其地傳故至於瑯<lb/>
琊太原両王公而後大兩王既没雅道澌滅吾黨出相<lb/>
率通經學古為髙然或不屑屑於聲律又二十年十子<lb/>
者乃以所為詩問海内然則詩道之興豈不甚難矣哉<lb/>
<pb n="KR4f0012_WYG_022-10b"/>
昔我有先正其言明且清士君子居其地讀其書未有<lb/>
不原本前賢以為損益者也輓近詩家好推一二人以<lb/>
為職志靡天下以從之而不深惟源流之得失有識慨<lb/>
然思拯其弊乃訾謷排擊盡以加徃昔之作者而豎儒<lb/>
小生一言偶合得躐而躋於其上則又何以稱焉即以<lb/>
瑯琊王公之集觀之其盛年用意之作瓌詞雄響既芟<lb/>
抹之殆盡而晚嵗隤然自放之言顧表而出之以為有<lb/>
合於道詘申顛倒取快異聞斯可以謂之篤論乎今此<lb/>
<pb n="KR4f0012_WYG_022-11a"/>
十人者自子俶以下皆與雲間西泠諸子上下其可否<lb/>
端士惟夏兄弟則為兩王子孫乃此詩晚而後出雅不<lb/>
欲標榜先逹附麗同久沾沾焉以趨一世之風習書曰<lb/>
詩言志使十子者不矜同不尚異各言其志之所存詩<lb/>
有不進焉者乎吾不知世之稱詩者其有當於余言否<lb/>
也亦聊與十子交勉之而已矣十子為周肇子俶王揆<lb/>
端士許旭九日黄與堅庭表王撰異公王昊惟夏王抃<lb/>
懌民王曜升次谷顧湄伊人王攄虹友序之者梅村呉<lb/>
<pb n="KR4f0012_WYG_022-11b"/>
偉業也<lb/>
　　嚴修人宜雅堂集序<lb/>
余友呉興嚴子修人由進士需次里居肆力於古文辭<lb/>
得詩賦序傳若干首名曰宜雅堂集屬偉業序之呉興<lb/>
之族嚴氏為大自余與既方父子定交二十五年今就<lb/>
思以科名重舘閣修人則出自永樂中名御史之後祖<lb/>
充涵公恤刑豫中所全活千人二子皆成進士子孫蟬<lb/>
聮不絶修人之從兄孝㢘蔚宗隱居著述兄弟間講肄<lb/>
<pb n="KR4f0012_WYG_022-12a"/>
服習以相勉修人深沉好書自六經以下嚅嚌搜討尤<lb/>
潛心於八家之作得其疾徐抗墜罔不中節不數年而<lb/>
所學大就今之學八家者振而矜之挾其繩墨以訾謷<lb/>
一世修人獨褆躬簡靜凝然自逺忘其名地之髙年力<lb/>
之富而欿然若有所不足雖以余之衰老猶諄懇索其<lb/>
一言余乃不辭而為之序曰吾嘗觀乎道術醇駮人才<lb/>
盛衰之故慨然於古制之不作然古之制有復行於今<lb/>
者亦有不行於今而其意適與之相合士君子生於斯<lb/>
<pb n="KR4f0012_WYG_022-12b"/>
時亦遵其制以法其意而已請得而論之昔者孔子既<lb/>
没異端繁興西漢二三醇儒始號為黜百家尊經術而<lb/>
唐之貞元宋之嘉祐作者又起而力扶其衰敝浸尋乎<lb/>
元季明初諸儒講求條貫於六藝之微言先民之要指<lb/>
亦既彰切著明矣迺三百年來不免汨没於帖括之時<lb/>
文夫帖括者摘裂經傳破碎道術朱考亭氏早鰓然憂<lb/>
之雖其中非無卓然名家而超軼絶羣之才撥去其筌<lb/>
蹄不害於所為古學然敝一世以趨之而人才之磨耗<lb/>
<pb n="KR4f0012_WYG_022-13a"/>
固已多矣<lb/>
國家興制改令大復乎漢唐之舊而有司之奉行不精<lb/>
體裁之沿襲未化顧亦足以破徃時攣曲支離之見而<lb/>
學者之聰明材辨無所復用將一出之於古文於是數<lb/>
年之間操觚立言者相望競起豈非化民成材已然之<lb/>
明驗耶所謂古之制復行於今者此也聞之學於古訓<lb/>
乃可服官鄭公孫僑之言曰學而後入政未聞以政入<lb/>
學葢先王所以教育人材其漸次如此後代以科目取<lb/>
<pb n="KR4f0012_WYG_022-13b"/>
士於治術大半無所考䆒迺驟而予之一官其才者簿<lb/>
領案牘工俗吏之所為次者干利禄以自進有貴至公<lb/>
卿懵不知古今者幾何而不速官謗也今者銓選之格<lb/>
雜而多端從進士起家者率久之不得註授以彼耳目<lb/>
之髙廣心志之寛閒而又加之以嵗月非特用著述自<lb/>
娯已也盱衡乎政事得失民生利病以發為文章葢不<lb/>
離乎數巻之書而臨民出政道在是矣然後知壅滯阻<lb/>
抑之中寓長養成就之法所謂古之制不行於今其意<lb/>
<pb n="KR4f0012_WYG_022-14a"/>
適與之合者此也夫以修人之才與學固非因乎其時<lb/>
養之既久而後有所自見然需次里居者亦已十年余<lb/>
反復於其論著如恨豪猾吏之盤互膠結賢有司輙反<lb/>
為所中而威令格於不行又以農人困苦而啇民富貴<lb/>
推漢武之重本抑末均輸鹽鐡摧豪强贍國用而田賦<lb/>
不加於民此二者皆救時篤論修人從十年之中講求<lb/>
其是非叅驗其治否然則舉而措之逹於從政豈不裕<lb/>
哉余家居欝鬱無所得是行也將以求友而獲交於修<lb/>
<pb n="KR4f0012_WYG_022-14b"/>
人呉興山水之氣靈秀磅礴非修人不能有以當也余<lb/>
老矣濩落無所成名庶幾遺經絶學頼斯人以不墮故<lb/>
既論次修人之文折𠂻於古人尤舉其為學之方明體<lb/>
逹用可禆於當世者告焉天下定有知之者而非余之<lb/>
言足以重修人也是為序<lb/>
　　鄒黎眉詩序<lb/>
予與梁谿鄒子介同舉省闈者將四十年子介之次子<lb/>
于度及其孫黎眉先後從予遊葢予之交於鄒氏者三<lb/>
<pb n="KR4f0012_WYG_022-15a"/>
世矣于度大廷奏名第一天乃豊其遇而嗇之年予以<lb/>
暇日過惠山則黎眉所學大進天才雋逸深肆力於詩<lb/>
古文詞間出其餘技筆墨渲染無不造詣至極其志氣<lb/>
超邁論辨英偉有絶出於流軰者予初歎子介之不及<lb/>
見其子成進士繼又於京師哭于度私心傷之今乃知<lb/>
舊門長徳源逺流長其於湖山清淑之氣停毓而盤礴<lb/>
子介于度所不能盡者將悉以發之黎眉無疑也有黄<lb/>
子夏生者為黎眉友才相亞而窮困過之黄子一日造<lb/>
<pb n="KR4f0012_WYG_022-15b"/>
予而言曰鄒子將辦裝入太學行有日矣先生不可以<lb/>
無辭予曰昔宋吕文穆公繇對䇿首選受知太宗晚進<lb/>
其姪夷簡遂相繼柄用今以于度為<lb/>
世祖所㧞擢誠使積年資躋通顯黎眉於其時用近臣<lb/>
子弟身至京師進平生所為文其遭逄必有大過人者<lb/>
今乃從白衣諸生蹇驢襆被以折旋於愽士之前士之<lb/>
遇合大小遲速豈非以其數耶雖然太學者教化之原<lb/>
人材所自出也嘗試推鄒氏之先不有騁辨而談天雕<lb/>
<pb n="KR4f0012_WYG_022-16a"/>
龍者乎上書而連類比物者乎當周衰學廢漢興文景<lb/>
之世未遑有所興起士生其間不能遜志鼔篋以從事<lb/>
於詩書之業各逞私欲希尊寵於當世故有迂怪不經<lb/>
游譚無實盛自稱許於碣石稷下梁苑吹臺之間如三<lb/>
四子者雖各有所長而風習固已衰矣<lb/>
國家遵行先王之制舉天下之士一志同方畢歸之於<lb/>
學我東南之人爭自濯磨者甚衆祗以伏處江介援引<lb/>
勸誘之不力廢格衰沮不能自逹於通都其上者巖穴<lb/>
<pb n="KR4f0012_WYG_022-16b"/>
著書次者客授管記漸流為唐季之餘習識者憂之求<lb/>
其具車馬登橋門奮然欲自進於<lb/>
天子之科目如黎眉者百未一二數也嗟乎人材消長<lb/>
之故可勝道哉夫鄒子之所善莫過於黄子然黄子一<lb/>
再試於有司輙有摧幢息機之意京師賢公卿大夫見<lb/>
黎眉之才亦慨然於南士之不鳴不躍者乎亟思所以<lb/>
收之其必有道矣是為序<lb/>
　　翁季霖詩序<lb/>
<pb n="KR4f0012_WYG_022-17a"/>
余讀歐陽公集古録序其言物嘗聚於所好而得於有<lb/>
力之彊自謂好之已篤力雖未足猶勉致之以余觀公<lb/>
之所好如盤盂金石篆籀分𨽻諸書亦重其文焉而已<lb/>
後有繼者如趙明誠倪元鎮之流其所訪求搜購為有<lb/>
力之彊且十倍焉然皆取其器不徒以其文視公之所<lb/>
好相去稍有間矣天下士大夫乃亟稱之良以後生去<lb/>
古既逺庶幾覩其物知其用俾觀者得所考雖目之好<lb/>
古而文可也余嘗訪友莫釐峰旁過翁氏之廬見其堂<lb/>
<pb n="KR4f0012_WYG_022-17b"/>
廡深靚夾忩助明雷尊蜼鼎犀籖縹帙以為之陳雕茵<lb/>
髹几文竹異石以為之飾問其家曰先人之所遺也没<lb/>
十餘年矣琴䇿在前罍洗居右部分而不亂無纎翳焉<lb/>
噫是其聚之可謂有力之彊者矣然非其子孫好文不<lb/>
能守之完且美也其中子季霖出所為詩一巻讀之琅<lb/>
琅然鑑金而戞玉夫生於湖山鉅麗之區能守先業讀<lb/>
父書以諷詠為樂若季霖者所得不既多乎吾聞翁氏<lb/>
之先以化遷起家其後改為任俠擊鐘連騎角狗馬之<lb/>
<pb n="KR4f0012_WYG_022-18a"/>
足與雞鞠之㑹以大耗其資而季霖之先人慕竒嗜癖<lb/>
獨以之稱風流傳來裔歐公有言象犀金玉其能果不<lb/>
㪚乎趙明誠倪元鎮即其身遭逄䘮亂蕩為雲烟後世<lb/>
猶美其標韻而况於翁氏若考作室維塗暨茨匪徒永<lb/>
保而弗失又重以風雅之道為之後先輝映也夫詩以<lb/>
流連光景陶泳性情與好古愽物其道為相近季霖列<lb/>
玩左右望若神仙摩挲前人之手澤而詠歌擊節得是<lb/>
編於髙山流水之間吾知其詩有進而未覩其止也乃<lb/>
<pb n="KR4f0012_WYG_022-18b"/>
取而著之於篇<lb/>
　　沈伊在詩序<lb/>
異時吾友邵僧彌好為人言呉中先賢軼事曰石田沈<lb/>
先生之隱相城也有郡守召之圖其樹塞門一郡驚詫<lb/>
此當呼庸工奈何以辱沈先生先生顧不肯祈免亟囊<lb/>
筆徃圖畢辭歸而守不知也呉文定公匏菴於先生為<lb/>
布衣交官宗伯居京師郡守縁輯瑞入公首迎問先生<lb/>
起居守愕眙不能應退訪之則向者囊筆生也歸而惶<lb/>
<pb n="KR4f0012_WYG_022-19a"/>
恐執贄謝先生已踰垣遁矣僧彌善書畵能詩性耿介<lb/>
恥干謁為余叙述先賢徃役不徃見之義庶幾於其身<lb/>
親見之又自以與余善竊用石田自許而取文定望余<lb/>
乃不幸僧彌早世而余頽然放廢以老惟追憶亡友之<lb/>
言為愀愴而已今年秋避客獅林寺中金昌沈生伊在<lb/>
持所作詩若畵來見生頎而秀精警有機辨一時傾其<lb/>
坐人畵學趙承㫖布景設色超詣獨絶詩亦沉練有法<lb/>
度問之則固石田孫也自來儒雅詩與丹青為兩家惟<lb/>
<pb n="KR4f0012_WYG_022-19b"/>
石田之畵擅名當代而一時鉅公推挹其詩以為舒寫<lb/>
性情牢籠物態彷彿少陵香山之間今伊在親其子孫<lb/>
閲數世踰百年一旦起而修明祖業其詩若畵深造而<lb/>
日新者家法具在又何俟乎他求哉雖然余以伊在之<lb/>
學先生者不專在詩畵而在其為人嘗試取徃事比類<lb/>
觀之今之有司視文人才士如鴻毛世無呉文定即使<lb/>
若文定者復出曽不足介其一言以為輕重而今之為<lb/>
士者於郡縣必先謁謁而任奔走之役有百倍於繪事<lb/>
<pb n="KR4f0012_WYG_022-20a"/>
者又何有於不知而後謝謝而拂衣去之也然則伊在<lb/>
之學先生者亦貴乎自重已耳世運而徃自石田逮乎<lb/>
僧彌之時不知其幾變然其時風流文采猶為當世所<lb/>
矜式乃撫今追昔者已慨然前賢之不可作而况於今<lb/>
日乎余少與僧彌用詩文畵相砥礪顧念逝者已矣老<lb/>
而才退於所學無所成名見伊在之年少而才取三十<lb/>
年前所聞於故友者告之非圖朂勉同志良以自感也<lb/>
是為序<lb/>
<pb n="KR4f0012_WYG_022-20b"/>
　　蘇小眉山水音序<lb/>
同里江位初歸自京師取其友蘇君小眉所為山水音<lb/>
一巻示余曰小眉南贑中丞公之長子也中丞忠勤㢘<lb/>
惠有大功徳於南土之人小眉以名公子世其禄位有<lb/>
弟曰次山既得畿輔一州報最聞矣君負盛名有經世<lb/>
之志欲以科第自顯優游未仕用載籍自娯好結交天<lb/>
下雄駿抱膝吟咏被服如儒生年未三十同軰中已驚<lb/>
為晚逹君天性恬澹視人世裘馬玩好歌舞射獵之娯<lb/>
<pb n="KR4f0012_WYG_022-21a"/>
不以屑也與人言盱衡古今考驗得失負意氣狥然諾<lb/>
遇有所合雖揮斥千金無所吝今其詩具在嘗試取而<lb/>
讀之有振衣千仞俯視塵壒之想故其詩巋然而髙淵<lb/>
然而深有探幽抉冥刻鏤真宰之心故其詩鋭者屑成<lb/>
涓者澄澈有吞吐萬象壯偉不測之觀故其詩嶔㟢嶻<lb/>
嶪懸出而奔流舉章門貢水巫閭碣石之竒而盡攬之<lb/>
此小眉所有得於山水以名其編者也願先生一言序<lb/>
之余曰漢有天下至建元太初之間黜百家推孔子而<lb/>
<pb n="KR4f0012_WYG_022-21b"/>
儒術乃興其作五言以繼三百篇之風者典屬國實為<lb/>
之倡則詩固蘇氏所自出也自此以後綽之有威瓌之<lb/>
有頲明允之有軾轍皆以父子再世弗替訖乎近禩有<lb/>
蘇平仲者與宋景濂同史局能文章每一代之興其家<lb/>
必出異才以垂聲聞而典著作念生之後詎可謂無其<lb/>
人哉自古公侯之子孫涵濡教澤敦詩習禮為天下先<lb/>
而後遐陬蓬蔚之儒始得奮其智能以鳴躍乎當世嗟<lb/>
乎以江生之才苟不遊通都遇知已則抱其殘經抑没<lb/>
<pb n="KR4f0012_WYG_022-22a"/>
於泥塗之中固已多矣然則以小眉之人與其地負有<lb/>
用之資處方剛之年讀書取友覃心經術以為世家表<lb/>
率<lb/>
國家典章文物比隆徃古庶幾得愽物閎雅之君子立<lb/>
乎交㦸之内俾聞者有所興起焉其在斯人乎其在斯<lb/>
人乎余老矣不獲偕蘇君游從位初之請書以貽之其<lb/>
當以余言為何如也<lb/>
　　傅錦泉文集序<lb/>
<pb n="KR4f0012_WYG_022-22b"/>
温陵傅錦泉先生遭有明全盛於嘉靖二十九年舉禮<lb/>
部第一廷對抗直指切權要分宜相覽而惡之尋遣人<lb/>
招致出門下拒不可以此不得入史舘除儀制司主事<lb/>
轉光禄丞改吏部稽勲郎與其長議不合拂衣歸築室<lb/>
巖山之側灌園著書年八十有六而卒先生於易為專<lb/>
家自辛卯登賢書庚戍始第進士沉酣於六藝百家之<lb/>
言者二十年制科之文盛為海内所傳誦平生所作序<lb/>
記碑銘若干巻古風近體諸詩若干首先生殁後四載<lb/>
<pb n="KR4f0012_WYG_022-23a"/>
同郡鏡山何公序而行之傅氏温陵大族子孫相繼仕<lb/>
宦以數十今松江通守石漪君其從孫也自先生通籍<lb/>
之年數之甲子一再週矣家藏遺集徃徃㪚軼弗全通<lb/>
守之尊人搜羅放失刻之閩中通守又刻之呉下而屬<lb/>
偉業序簡端偉業讀而嘆曰先生之學殆用晦者也自<lb/>
其初治制舉義根據經術不肯纎靡以投時好累罷春<lb/>
官垂老始遇即以樸直失權貴人指等軰皆顯任而先<lb/>
生浮沉自如進不為利退不為名終身寥落而未嘗有<lb/>
<pb n="KR4f0012_WYG_022-23b"/>
一言不平以自詡復用雖其垂世不朽之文亦既窮年<lb/>
矻矻深沉有得矣同時以古文擅聲譽主壇墠者為其<lb/>
鄉人先生落落其間不欲有所標榜也吾聞之古君子<lb/>
之善易者識進退得䘮之道藏器歛徳遯世不見知而<lb/>
不悔若先生者其庶幾乎余論次前朝當肅皇在御凡<lb/>
先後首南宫者十有五人僅袁文榮王文肅兩公至宰<lb/>
相次有尚書華亭陸文定侍郎海虞瞿文懿廵撫則昆<lb/>
陵唐應徳平凉趙景仁太僕則樂安李懋欽此七公者<lb/>
<pb n="KR4f0012_WYG_022-24a"/>
最著應徳以古文名其家饒經世大畧後追謚襄文無<lb/>
論度越趙李自相國以下莫及也文定文懿用上第為<lb/>
天子之近臣景仁亦由庶常出補惟唐李初授部主事<lb/>
視傅先生差相類先生與李終不得在禁林應徳景仁<lb/>
從諸曹郎召入為宫寮忤永嘉意因請朝東宫偕吉水<lb/>
羅逹夫三人者同罷逹夫終其身不出唐趙後由知兵<lb/>
用而唐遂勤其事以身殞肅皇好以操切任柄臣永嘉<lb/>
貴溪分宜三相輙假喜怒以排擯天下之賢士如逹夫<lb/>
<pb n="KR4f0012_WYG_022-24b"/>
諸公是也獨應徳晚年超授人謂其為分宜所知嗟乎<lb/>
彼苟貪富貴何不少年循資拱黙以取公卿乃末路艱<lb/>
難没身王事論者猶謂紓意時宰從而訾謷之過矣雖<lb/>
然襄文之學於地理抱塞兵機成敗無所不通雅自負<lb/>
經濟謂有用於世世遂得而覊縻之若傅先生者其才<lb/>
固不足以及襄文今就斯集讀之言皆歸於道徳以躬<lb/>
行為本視世事粥粥然不欲顯短長之效即其齟齬分<lb/>
宜者非徴諸家乗後人之所稱述則亦無所表白此其<lb/>
<pb n="KR4f0012_WYG_022-25a"/>
用意深矣士君子當出處之間潛鱗戢翼圖之不蚤讀<lb/>
公集者未嘗不喟焉三歎也何鏡山之序公也曰公灌<lb/>
園巖野離支龍目來禽青李皆身植而手蒔之日與兄<lb/>
弟四五人追隨遊賞世既棄公公亦果於去世竟以終<lb/>
其天年嗚呼何公此言所以見太平全盛士君子隱居<lb/>
讀書談道之樂而未免悵然於公之不遇也由今觀之<lb/>
如先生者何可得哉何可得哉<lb/>
　　傅石漪詩序<lb/>
<pb n="KR4f0012_WYG_022-25b"/>
余蚤嵗受知於温陵周芮公先生先生以吏部郎典選<lb/>
相國東崖黄公時在左坊兩公者同里同籍有詩名余<lb/>
由及門後進唱酬切劘於其間者四五年而後别去比<lb/>
亂離分隔余為詩以郵寄先生於閩中先生偕相國和<lb/>
之海内追數其交游而相與為傳誦故温陵之詩余平<lb/>
生之所習也南安傅公石漪以副二千石涖治雲間為<lb/>
政之餘揚扢風雅既搜葺其先集俾余序之矣再手裒<lb/>
所著詩若干首屬其友趙雙白魏惟度請余言弁簡端<lb/>
<pb n="KR4f0012_WYG_022-26a"/>
夫南安温陵屬縣也傅氏為其邑望姓自其祖錦泉先<lb/>
生舉禮部第一著書名家百餘年來子孫之發聞者以<lb/>
十數石漪原本家學好與郡之先逹者遊其為詩也於<lb/>
體製風格既講求漸漬之有素又能標舉藴籍剪刻深<lb/>
至以自探性情之所獨得當其自閩而出也過呉㑹渉<lb/>
大江縱觀乎㤗岱黄河之大京闕宫觀之盛其紀行也<lb/>
有作其述志也有感而後以職事來雲間雲間者湖山<lb/>
之奥區騷人雅士所奉為壇墠者也君至而日與薦紳<lb/>
<pb n="KR4f0012_WYG_022-26b"/>
大夫流連於觴酒文詠治郡齋以延名俊出俸錢以資<lb/>
宴遊四方無不傾慕其風流而推挹其雅尚所稱緑綺<lb/>
堂集者是已君㕔事之西為屋數楹每退食有暇彈琴<lb/>
讀書於其中而顔之曰緑綺夫琴者取其導堙宣鬱致<lb/>
化理於和平此循吏所以阜民庶而詩家所以叶神人<lb/>
也君之撫絃動指至於文王箕子之操得無有愾然太<lb/>
息如見其人者乎當温陵全盛之時兩相同日拜命東<lb/>
崖之晚年失志感時悲咤寄之於詩歌者為多吾師吏<lb/>
<pb n="KR4f0012_WYG_022-27a"/>
部公近者道出呉門追話四十年停驂問政之所師弟<lb/>
登髙憑弔未嘗不汍瀾流涕也雙白惟度過我草堂屈<lb/>
指雲間一二君子異時仕宦閩浙江山吟眺賔從聲華<lb/>
今已不可復問矣君之增竒踵勝亟亟於是編之成庶<lb/>
幾流風餘韻綿延而不絶也噫嘻豈不重哉<lb/>
　　聖恩剖石和尚語録序<lb/>
聖恩語録剖石大和尚所著其嗣法弟子黄龍朗梓而<lb/>
行焉者也當三峯舉揚臨濟宗㫖剖公與黄龍竝出其<lb/>
<pb n="KR4f0012_WYG_022-27b"/>
位下其後黄龍走之章門廬岳顛崖絶巘之中而剖公<lb/>
補其師故處修祖庭以化導我呉人者三十年此三十<lb/>
年間諸方信佛之流傳者不知幾何人而趺坐説法之<lb/>
書亦既溢名山而遍都市矣聖恩剖公黑白無不瞻仰<lb/>
所謂精進光明幢也而語録至今日始出葢和尚以真<lb/>
實了義扶植吾宗不欲尋文覔句與世之名聞利養者<lb/>
同其演唱逮黄龍以故人還故山受記莂以去力請之<lb/>
方許行世顧猶刪而存之僅得四巻是編也所謂最後<lb/>
<pb n="KR4f0012_WYG_022-28a"/>
出而尊貴者歟偉業嘗從而問道者也遂不辭為之序<lb/>
曰昔馬祖首以棒喝接人至臨濟而豎三𤣥三要宋洪<lb/>
覺範乃標舉以立綱宗是豈謂棒喝之不足而以𤣥要<lb/>
為門庭哉葢自衣止不傳之後法𣲖不得不分法𣲖分<lb/>
則付囑不得不廣從上諸祖懼夫世之一知半觧者藉<lb/>
口於單提直入顢頇儱侗無以考驗其淺深得失故設<lb/>
為權實照用料簡囘互以䇿勵而勘辨之此所謂宗㫖<lb/>
也以余所見當三峰之時海内知傳法為不易其從遊<lb/>
<pb n="KR4f0012_WYG_022-28b"/>
者皆人材英特語機迅利而猶盡力鉗錘未肯輕相印<lb/>
可今之豎拂拈錐者在在有之可謂盛矣吾不知明眼<lb/>
人辨驗其所開法於𤣥要賔主竟何如也夫風習所不<lb/>
能止者當折之以所服三峰之門推聖恩南岳靈隱為<lb/>
三大老非復淺學初機所可幾及今以法印相承之耆<lb/>
宿其操持修證為最久而此書之出也若是其慎重然<lb/>
則有朝叅承而暮撰述者能無瞿然其自失乎或曰黄<lb/>
龍之在法昌也嘗坐禪山窟中虎飲於巖泉不為動大<lb/>
<pb n="KR4f0012_WYG_022-29a"/>
蛇上下其肩背而鼻觀自如此其力量有過人者和尚<lb/>
退然不出户牖俾稱弟子而折軰行彼葢以道故屈也<lb/>
其書具在吾又烏以知之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_022-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻三十九</head> <lb/>
    <p>
<pb n="KR4f0012_WYG_039-1a"/>
欽定四庫全書<lb/>
　梅村集巻三十九<lb/>
　　　　　　　　　　國子監祭酒呉偉業撰<lb/>
　書　銘<lb/>
　　答撫臺開劉河書<lb/>
伏惟老公祖台䑓上籌國計下軫民生以水利為東南<lb/>
命脈慨然經畫復三江之故道定萬世之長䇿不遺葑<lb/>
菲俯詢芻蕘教下郡國士民相賀以為此夏忠靖周文<lb/>
<pb n="KR4f0012_WYG_039-1b"/>
襄復見於今日而東南之民休養生息之道當於是而<lb/>
始然而手書之下問者半月於兹矣生等不敢遽對則<lb/>
以興大役動大衆必詳稽典故旁諮父老察其形勢叅<lb/>
之人情俾其功必成而無悔其事有利而無患然後敢<lb/>
以書獻生等婁人也於劉河事為近輙掇其大略惟老<lb/>
公祖裁擇焉夫劉河者婁江入海之口也禹貢曰三江<lb/>
既入震澤底定震澤者太湖三江者淞江婁江東江也<lb/>
必三江入而震澤始可底定則以東南之水太湖不足<lb/>
<pb n="KR4f0012_WYG_039-2a"/>
以受之而用大海以為歸也案令甲三江淤塞起六郡<lb/>
人夫挑濬夫淞江婁江其地在蘇松兩郡而起六郡人<lb/>
夫者則以三江所受之水非一郡之水而三江所救之<lb/>
田亦非一郡之田也今劉河塞矣太倉嘉定沿河腴産<lb/>
皆化為石田焦土不可復耕則其患在兩邑為尤切然<lb/>
兩邑之所資者獨有灌溉耳若夫宣洩之不通其害之<lb/>
遠且大有百倍於灌溉者不可不察也今即以崑山常<lb/>
熟之近者觀之其田瀦為巨浸以彼隄堰圩垾之防非<lb/>
<pb n="KR4f0012_WYG_039-2b"/>
不力也塘浦涇瀝之流非不疏也害且彌甚則以劉河<lb/>
之塞扼之於口也且非獨於此也前此冬月水涸今冬<lb/>
月水不涸矣前此一年旱一年水今連年大水矣湖氿<lb/>
溪泖泛漲之勢日増而其民不得已廼争尺寸之地晝<lb/>
夜與水相持以益其怒萬一澤腹太滿挾五六月之滛<lb/>
潦衝嚙奔潰而去壊廬舍殺人民當有甚於今日者則<lb/>
漕賦於何而出民生於何而救故劉河之應開所當大<lb/>
聲疾呼不待再計而决者也雖然所以開之之道其難<lb/>
<pb n="KR4f0012_WYG_039-3a"/>
有五而小者不與焉一曰議費夫以七十五里之河而<lb/>
人工物價又百倍於往年此其費非可以數計而臆度<lb/>
也國家以東南財賦重地誠慨然發帑金截部餉捐數<lb/>
十萬金錢於洪流之中而為生民建不世之績此在朝<lb/>
廷之仁恩公卿大臣之謀畫非草野之中所可揣摩而<lb/>
想望者也其次則責之六郡譬如一人之身血脈扞格<lb/>
不通必其頭目手足聫絡呼應而疾乃可治顧人情各<lb/>
私其已而又各為其鄉今以崑山常熟之人督以治河<lb/>
<pb n="KR4f0012_WYG_039-3b"/>
其田之稍髙者曰我無所事河也其田之低窪者曰我<lb/>
田在水底尚用力於數十里外之劉河哉數十里如此<lb/>
况於嘉湖之三四百里者哉雖然此其人未覩治河之<lb/>
利也使其人覩治河之利則苟非并心合力其功何由<lb/>
而成也語曰愚民可與樂成難與慮始然則為此者惟<lb/>
有於紛紜異論怨咨交作之際直以身當之而有所不<lb/>
顧如此則費集費集而事易辦矣故曰議費之難也一<lb/>
曰度工夫地方興一大役須其工力寛然有餘俾公私<lb/>
<pb n="KR4f0012_WYG_039-4a"/>
煩費咸出其中而事乃可就非可據尋丈之溝約其分<lb/>
寸層累而計者也今姑以土方之法算之劉河七十五<lb/>
里里一百八十丈是長一萬三千五百丈也河面狹則<lb/>
易塞海忠介以十五丈為率今縱不能及額在十丈不<lb/>
可復减土方之法上下四旁各一丈曰一方是十三萬<lb/>
五千方也使其深一丈而又五尺則此五尺者舉前數<lb/>
折而計之又六萬七千五百方也雖然此乃就河身言<lb/>
之也河之口乃有隂沙往者萬歴中浙西袁了凡先生<lb/>
<pb n="KR4f0012_WYG_039-4b"/>
曽過而嘆曰獮猴生舌劉河必沒不三十年此為平陸<lb/>
矣其言至今日已大驗令河通而沙尚為之梗則渾潮<lb/>
之入者退必緩弱淤泥不去河即旋塞耳如欲疏而去<lb/>
之則必用巨艦纜大海中木犁鐵齒櫛爬澇掃随風潮<lb/>
上下是若有鬼神焉非全藉人力者也不則避其漲口<lb/>
别鑿東北一道入海勢必穿城堡犯村落置斗門築堤<lb/>
岸其事又至重不敢輕議也故曰度工之難也一曰派<lb/>
夫約略開挑之例以十五工開一方分叚之例以十里<lb/>
<pb n="KR4f0012_WYG_039-5a"/>
分一叚省計之例以一月開一程就一里算之其廣十<lb/>
丈其深一丈五尺得二千七百方則四萬五百工也工<lb/>
程一月是每一夫分三十工矣綂計一千四百夫一月<lb/>
可開一里積算一月之中若開十里則當用一萬四千<lb/>
夫矣他若車戽有夫椿壩有夫搭厰主爨有夫一切轉<lb/>
移執事之人不在此數夫沿河之地至墝埆也其農民<lb/>
多逃散其屋舍多傾圮一旦聚幾萬人於其間商賈不<lb/>
通物價騰踴將何以支惟有貯粟數百石官為之主糶<lb/>
<pb n="KR4f0012_WYG_039-5b"/>
凖其工力而給之以粟庶公私上下可以不困故曰派<lb/>
夫之難也一曰銷田向者以河為田而其民已受無窮<lb/>
之累今者以田為河而其民又失有形之利則謂之何<lb/>
曰否否凡民之有蘆蕩者必其有老田者也河開則民<lb/>
之老田盡熟彼不喜田之熟而惜此塗蕩哉則又有疑<lb/>
之者曰蘆政自有專管衙門設令上請而所司堅持中<lb/>
撓則奈之何曰蘆税之為民害在兩邑甚大也其兩邑<lb/>
之税收之公家又甚少也且國家苟興此役當捐數十<lb/>
<pb n="KR4f0012_WYG_039-6a"/>
萬金為之以為不大費者不大利耳豈在區區兩邑之<lb/>
蘆税耶所患開河之初丈量不清册籍不立其後衙門<lb/>
胥吏之生事者今日一查明日一勘是又一重糧矣不<lb/>
可不慮也且其中有永捐之税有暫免之租夫永捐者<lb/>
河身開去之田所不必言者也其暫免則以七十餘里<lb/>
之河開二十萬方之土其積之也廣矣其壊田也多矣<lb/>
即岡身髙仰種之仍可薄收亦必三四年後農民以漸<lb/>
鋤鈀纔堪播種故其地可以輕糧不可以重糧也即輕<lb/>
<pb n="KR4f0012_WYG_039-6b"/>
糧可徴之三四年以後不可徴之三四年以前者也其<lb/>
預為講求不可不定也故曰銷田之難也一曰定法鄉<lb/>
耆塘保開二三里陂渠而其區民之惰玩者丞尉之貪<lb/>
墨者尚有賣叚緩挑之弊胥吏之暴横者尚有需索科<lb/>
擾之弊而况於劉河乎故為之算土以正其界為之立<lb/>
長以總其成為之編號樁以量其淺深為之打水線以<lb/>
平其濶狹為之設接挑之擔以節其勞為之表堆泥之<lb/>
處以警其惰法如是備矣猶未也官吏之踏勘文書之<lb/>
<pb n="KR4f0012_WYG_039-7a"/>
催督預定其制恐以為驛騷也錢糧之支放物料之領<lb/>
辦審擇其人恐以為冐破也故曰定法之難也然則治<lb/>
河如是其難乎曰非也天下之事圖其難者於始收其<lb/>
易者於終祖䑓漸摩愛育之徳浹洽於生民而精明強<lb/>
固之治鼓舞乎羣吏合是五者論之其所謂度工派夫<lb/>
銷田定法者一指顧而有餘所難者不過議費耳今朝<lb/>
廷發政施仁詔書頻下海内喁喁黄童白叟皆引領而<lb/>
望以為可旦晩太平夫東南係天下之命而劉河又係<lb/>
<pb n="KR4f0012_WYG_039-7b"/>
東南之命當宁籌之熟矣祖䑓朝拜疏而夕報可也又<lb/>
何患六郡之人不踴躍恐後哉生等俟河工告成之日<lb/>
當磨巨石立之海上以昭國家之恩徳且垂祖䑓之功<lb/>
於萬世生等其與有榮焉<lb/>
　　致雲間同社諸子書<lb/>
偉業頓首世事隔濶書問缺然猥辱嘉招敦我朋好集<lb/>
南皮之冠盖傾北海之樽罍欣此良辱幸陪末座祗奈<lb/>
鄙人固陋久謝知交方鑿坏而閉門將離羣而索處豈<lb/>
<pb n="KR4f0012_WYG_039-8a"/>
可玷名品藻濫跡追隨敢布短緘聊抒積愫夫張茂先<lb/>
名徳至重羽翼六經陳元龍才氣無雙搜揚百代十年<lb/>
師友兩地人文壇坫斯存典刑具在漢室雖遷猶識鄭<lb/>
𤣥之子弟蕭梁已往尚留任昉之故人學擅淵源才經<lb/>
成就即使門户凋零有同袁粲身名隱約不異揚雄而<lb/>
華轂之彦過白屋以下車蘭䑓之英見布衣而握手道<lb/>
在是矣又何疑焉若夫曠代逸羣後來特逹少年遇亂<lb/>
總角知名仲宣既才動中郎子瞻且文齊永叔當與耆<lb/>
<pb n="KR4f0012_WYG_039-8b"/>
舊共推此生庶幾聲華總歸吾軰焉能置璠璵而弗寳<lb/>
棄騏驥而别乘哉况乎噐識乃人倫所重而道義則友<lb/>
分宜先今有才具通明風裁朗㧞方騰茂實雅負重名<lb/>
而能後已先人推賢樂善黄叔度汪洋莫及庶幾近之<lb/>
樂彦輔恬雅不羣於今復見於是積學通儒髙才貴胄<lb/>
共相欽挹咸許襟期慨自雅道陵遲名流零落何圖今<lb/>
日再遇此賢有大道為公之心申久要不忘之誼誓諸<lb/>
皦日往蒞騂旄而其間有僑札班荆蕭朱刎頸偶因汝<lb/>
<pb n="KR4f0012_WYG_039-9a"/>
頴之辨幾致洛蜀之爭勉進苦言同歸舊好夫意氣總<lb/>
千秋共許而才名均四海所知初既彼此齊驅今豈後<lb/>
先分歃願披悃愊盡釋猜嫌從此同心永消浮論此偉<lb/>
業翹首而觀聳心而聼者也諸君子以二陸名邦三江<lb/>
重望遠則野王讀書之處遺跡風流近則海叟避跡之<lb/>
鄉名賢唱和主持大雅奬識同人結集篇章勒成巻軸<lb/>
九峰之月觀風亭賞心樂事三泖之蓴羮鱸膾㫖酒嘉<lb/>
賔真昇平之勝集江左之巨觀矣偉業因風溯徳臨紙<lb/>
<pb n="KR4f0012_WYG_039-9b"/>
懐人書不盡言可勝翹企<lb/>
　　致孚社諸子書<lb/>
偉業聞之天下才行器識之士其生同時學同方而比<lb/>
肩接踵於里閭族黨之間者其合志共術不問而知者<lb/>
也其有生同時學同方而相去或千里或五百里書幣<lb/>
之贈遺冠盖之接見非有徴㑹期令可召而至也而近<lb/>
者雲合遠者聲應車馬滿道屣屐到門結縞紵之歡置<lb/>
文酒之㑹果何道而致然耶要亦因乎其地與其時而<lb/>
<pb n="KR4f0012_WYG_039-10a"/>
已今海内方定兵革已息而求之九州之内有方千里<lb/>
之境其士人習詩書其小民力耕作烟火晏然無鳴吠<lb/>
之警者未有如江之南北浙之東西者也屬當<lb/>
國家右文之治繇制藝取進者既自力於功名之途而<lb/>
故老遺黎優游寛大亦得以攷故實而徴文獻盖地之<lb/>
晏安而時之極盛可謂兼之矣諸君子之為斯社所以<lb/>
樂生平之化而潤色其鴻庥也豈不美哉偉業雖窮老<lb/>
海濵幸不為名賢所棄敢不樂觀其成而病疹忽作逡<lb/>
<pb n="KR4f0012_WYG_039-10b"/>
廵不前恐仰負同盟諸公見顧之重故敢以書獻竊以<lb/>
士君子之為學將射䇿决科取世資而致大位耶抑修<lb/>
明先王之教而學為聖人之徒也夫誠射䇿决科則從<lb/>
事一巻之師不出堂户之内為術足矣今諸君子溯江<lb/>
渉湖戒舟楫齎餱糧不避風雨重趼而至者庻幾求英<lb/>
博卓犖之士方雅正直之儒輸寫腹心講求徳業則其<lb/>
論文取友之道未可一二盡也一曰審學術自黄溍柳<lb/>
貫以經術倡起婺學而宋公濓用其師説首開一代之<lb/>
<pb n="KR4f0012_WYG_039-11a"/>
文治後二百餘年鉅公碩儒後先軰出終未有駕文憲<lb/>
而出其上者葢窮經適用甚矣實學之難也偉業嘗親<lb/>
見西銘先師手抄註疏大全等書規模前賢欲得其條<lb/>
貫雖所志未就而遺書備乙夜之覽吾師不沒於地矣<lb/>
今諸公遵傳註而奉功令務以表章六經斥竒衺而補<lb/>
闕失如此則西銘之遺緒將以再振偉業昔見之於師<lb/>
者今復見之於友所謂學術之宜審者此也一日持品<lb/>
節先逹如山隂檇李歸安練川呉門諸先生或講學而<lb/>
<pb n="KR4f0012_WYG_039-11b"/>
標正直之風或清操而篤匪躬之誼或三事公孤或承<lb/>
明侍從皆文章政事彪炳一時而遭患䖏變風霜不改<lb/>
今<lb/>
朝廷褒忠之典方下無非欲維持名教風勵人倫吾黨<lb/>
生於其鄉景行在望當於羣居論道之時求顛沛不失<lb/>
之義所謂品節之宜持者此也一曰攷文藝弇州先生<lb/>
專主盛唐力還大雅其詩學之雄乎雲間諸子繼弇州<lb/>
而作者也龍服西陵繼雲間而作者也風雅一道舍開<lb/>
<pb n="KR4f0012_WYG_039-12a"/>
元大厯其將誰歸至古文辭則規先秦者失之摸擬學<lb/>
六朝者失之輕靡震川毘陵扶衰起敝崇尚八家而鹿<lb/>
門分條晰委開示後學若集衆長而掩前哲其在海虞<lb/>
乎諸君子當察其源流刋其枝葉毋使才而礙法毋襲<lb/>
貎而遺情所謂文藝之宜攷者此也一曰化意見語有<lb/>
之前事不忘後事之師也<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>者門户之分始於講學而<lb/>
終於立社其於人心世道有禆者實頼江南兩浙十數<lb/>
大賢以身持之其後黨禍之成攻訐者固敢為小人而<lb/>
<pb n="KR4f0012_WYG_039-12b"/>
依附者亦未盡君子主其事者不得不返而自咎也夫<lb/>
盛者必衰盈者必昃苟於始事之初不能盡化同異則<lb/>
開端造隙何以持其後乎所願老成者援接英能繼起<lb/>
者搜揚耆碩或彼讚而此歎或前推而後挽勿以窮逹<lb/>
而異轍勿以夷險而易心勿以門地自許而啟其驕矜<lb/>
勿以語言薄故而生其交構所謂意見之當化者此也<lb/>
偉業樸遫謭陋垂老無成實不足仰叅末論祗以世故<lb/>
推遷早聞道於先生長者故敢竊其緒言用陳愊悃諸<lb/>
<pb n="KR4f0012_WYG_039-13a"/>
君子廣識博聞其必有以教我俾開其矇而震其聵則<lb/>
偉業雖未接塵而遊班荆而語固已處壇坫之下托交<lb/>
欵之末矣<lb/>
　　與宋尚木論詩書<lb/>
偉業頓首尚木兄足下捧讀來問極論作詩之法上溯<lb/>
四始旁䆒六代貫穿三唐搜揚二季追國初之元音還<lb/>
盛明乎大雅其於詩也可謂美且備矣弟何人斯敢置<lb/>
一喙耶弟才力蹇薄於此道未有證入自陳李云亡知<lb/>
<pb n="KR4f0012_WYG_039-13b"/>
交寥落君家兄弟謬愛遂使弟受過差之譚要之古人<lb/>
不能庶幾萬一夫詩之工拙弟自知之恨其學之未能<lb/>
方欲捐棄筆墨屏跡乎深山無人之境原本造化窮極<lb/>
物理以幾幸其一得又安能以應酬渉獵申紙搦管之<lb/>
言遽為知己告哉雖然當今作者固不乏人而獨於論<lb/>
詩一道攻訐門户排詆異同壊人心而亂風俗不能不<lb/>
為足下一言之夫詩之尊李杜文之尚韓歐此猶山之<lb/>
有泰華水之有江河無不仰止而取益焉所不待言者<lb/>
<pb n="KR4f0012_WYG_039-14a"/>
也使泰山之農人得拳石而寳之笑終南太乙為培塿<lb/>
河濵之漁父捧勺水而飲之目洞庭震澤為汍觴則庸<lb/>
人皆得而揶揄之矣今之學者何以異於是彼其於李<lb/>
杜之髙深雄渾者未嘗望其崖略而剽舉一二近似以<lb/>
號於人曰我盛唐我王李則何以服竟陵諸子之心哉<lb/>
竟陵之所主者不過髙岑數家耳立論最偏取材甚陿<lb/>
其自為之詩既不足追其所見後之人復踵事増陋取<lb/>
侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>木強者附而著之竟陵此猶齊人之待客使𦕈者<lb/>
<pb n="KR4f0012_WYG_039-14b"/>
迓𦕈者跛者迓破者供婦人之一笑而已非有尋丈之<lb/>
壘五尺之矛足以致人之師而相遇於境上苟有勁敵<lb/>
必過而去之不足乎攻也吾祗患今之學盛唐者麤疎<lb/>
鹵莽不能標古人之赤幟特排突竟陵以為名髙以彼<lb/>
虛憍之氣浮游之響不二十年嗒然其消歇必反為竟<lb/>
陵之所乗如此則紛糾雜揉後生小子耳目熒亂不復<lb/>
考古人之源流正始元聲將墜於地噫嘻不大可慮哉<lb/>
雖然此二説者今之大人先生有盡舉而廢之者矣其<lb/>
<pb n="KR4f0012_WYG_039-15a"/>
廢之者是也其所以救之者則又非也古樂之失傳也<lb/>
撞萬石之鐘懸靈鼉之皷莫知其節奏繁箏哀笛靡靡<lb/>
之響又不足以聽也乃爲田夫嫠婦操作而歌呉歌則<lb/>
審音者將賞之乎且人有見千金之璧識其瑕纇必不<lb/>
以之易束帛者以束帛非其倫也今夫鴻儒偉人名章<lb/>
鉅什爲世所流傳者其價非特千金之璧也苟有瑕纇<lb/>
與衆見之足矣折而毁之抵而棄之必欲使之磨滅而<lb/>
游夫之口號畵客之題詞香奩白社之遺句反以僻陋<lb/>
<pb n="KR4f0012_WYG_039-15b"/>
故存且從而為之説曰此天真爛熳非猶夫剽竊摹擬<lb/>
者之所為夫剽竊摹擬者固非矣而此天真爛熳者挿<lb/>
齒牙摇唇吻鬬㨗為上取快目前焉爾原其心未嘗以<lb/>
之誇當時而垂後世乃後之人過從而推髙之相如之<lb/>
詞賦子雲之筆扎以覆酒瓿而淳于髠郭舍人詼諧啁<lb/>
笑之辭欲駕而出乎其上有是理哉然則為詩之道何<lb/>
如曰亦取其中焉而已閟宫之章清廟之作被之管絃<lb/>
施諸韶箾者固不得與兎置之埜人采蘩之婦女同日<lb/>
<pb n="KR4f0012_WYG_039-16a"/>
而論孔子刪詩輒並舉而存之夫詩者夲乎性情因乎<lb/>
事物政教流俗之遷改山川雲物之變幻交乎吾之前<lb/>
而吾自出其胸懐與之吞吐其出沒變化固不可一端<lb/>
而求也又何取乎訾人專已喋喋而呫呫哉足下天才<lb/>
横發鴻富典贍楚鴻河宗子夀兄弟又繼起而似續之<lb/>
宋氏之書以懸國門而登明堂非弟之謭薄愚陋所能<lb/>
拜下風者也䝉手書下及既為選定足下之詩輒復陳<lb/>
其率略惟足下更有以教之幸甚<lb/>
<pb n="KR4f0012_WYG_039-16b"/>
　　興福寺鐵爐銘<lb/>
州城之西興福禪寺者光宗皇帝在東朝時所賜建也<lb/>
今三十餘年矣邑頼其利年榖以時士庶乂安兵革勿<lb/>
擾廼作為鐵爐答焉時山海梗閼鐵官勿效釡錡錢鎛<lb/>
貴同黄鐘而冶人告功民樂其事以著國典則永且固<lb/>
以報佛恩則深以廣以保民生奠土域則凝重安定用<lb/>
垂萬禩於勿壊州人呉偉業為之銘曰<lb/>
天地久金火守音中宫量中豆非刑鼎非銘卣雲雷從<lb/>
<pb n="KR4f0012_WYG_039-17a"/>
魑魅走侈其腹弇其口蹲熊跗旋螭首鍑鬷烹殳斨鬬<lb/>
造諸業空所有負大海包具藪壓鯨鯢不得吼月丙子<lb/>
嵗己丑刻斯銘示不朽<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0012_WYG_039-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅村集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅村集巻三十六</head> <lb/>
    <p>
<pb n="KR4f0012_WYG_036-1a"/>
欽定四庫全書<lb/>
　梅村集巻三十六<lb/>
　　　　　　　　　　國子監祭酒呉偉業撰<lb/>
　墓誌銘五<lb/>
　　盧母羅淑人墓誌銘<lb/>
淑人姓羅氏楚之蘄州人贈大中大夫鹽運使盧公首<lb/>
山諱如鼎之妻進士管江南漕務左叅政綋之母也首<lb/>
山於癸未二月賊張獻忠攻蘄誓死設守得正而斃叅<lb/>
<pb n="KR4f0012_WYG_036-1b"/>
政時計偕在都次子紱又先期遇害淑人號哭行求收<lb/>
公屍於骸骨撐距之中以待叅政之還憂勞成瘁不半<lb/>
載而卒得年六十有七葢公之死則殉城也淑人之死<lb/>
則殉夫也可謂酷矣人猶為淑人厚幸曰未沒於兵又<lb/>
六年叅政成進士<lb/>
聖朝推恩其母初以新泰令贈孺人再以桂林府同知<lb/>
贈宜人三以長蘆鹽運使贈淑人<lb/>
國家十數年間凡有覃慶大典叅政母子未嘗不在褒<lb/>
<pb n="KR4f0012_WYG_036-2a"/>
寵中可謂榮矣人猶為淑人惋惜曰不及於禄偉業讀<lb/>
其家傳而嘆曰天地墋黷生民糜爛閨門婦孺以一身<lb/>
搘拄於室家骨肉九鼎一絲之際豈不難哉當蘄之初<lb/>
被兵也首山之次子紱紱子晨初從子紳紳子震初皆<lb/>
死而紱妻楊氏震初妻袁氏死尤烈又一月而首山及<lb/>
叅政之長子旦初同罹於難蘄黄既全楚之望盧氏尤<lb/>
稱忠孝義門推厥本源咸出公與淑人之教至於今曹<lb/>
江之水空流宋廟之火久熄有過中郎之閭而弔其禮<lb/>
<pb n="KR4f0012_WYG_036-2b"/>
宗者幾與共姬孝娥同其節概淑人生嘗荼苦沒被寵<lb/>
榮烏頭雙闕且與豐碑宰木照耀天壤此史氏所必載<lb/>
而私紀可以弗之詳乎按狀淑人之父繡軒公官藩府<lb/>
書記從荆邸自建昌遷於蘄因家焉盧氏叅政之大父<lb/>
曰贈大中大夫南槐公兩家共里閈為世好繡軒任俠<lb/>
能文南槐之弟曰南林好碁酒尤相善南槐嘗遠游而<lb/>
不在兩人共奕從者劒首山立於側南林撫之曰兄子<lb/>
也請君女以為婚羅公笑而應曰諾南槐至而弗改也<lb/>
<pb n="KR4f0012_WYG_036-3a"/>
南槐娶於宋有二子而母見背公生已五年矣繼室以<lb/>
李氏無子視之如所生羅氏則為愛婿蚤失恃其周恤<lb/>
甚有恩紀叅政言之輒出涕曰吾外王父之徳猶吾王<lb/>
父也淑人年十九歸於公生長髙門母朱又宗家女也<lb/>
装送為盛淑人綦縞自甘紈縠弗御箴管鞶袠紉治必<lb/>
工為人儉而莊柔而正通詩書能識其大義事髙堂具<lb/>
有禮法南槐天性剛嚴寢門之内懾氣屏息李淑人雖<lb/>
賢乎後姑也舅氏之佐簉者又擬於女君勃稽語言易<lb/>
<pb n="KR4f0012_WYG_036-3b"/>
生嫌間伯兄長姒為之析産異居淑人則下氣怡色就<lb/>
養無方二十餘年能奉之以終始斯其孝可知己羅氏<lb/>
之饔人膳羞脯醢倣王家食官之制南槐進而甘之舍<lb/>
是即投箸命徹淑人知之中厨躬自割烹約水火之齊<lb/>
醬物珍物必致其美命媵者奉以饋曰此羅氏羮也淑<lb/>
人性不飲自奉麤飯無兼味有潔癖簠簋七箸必手滌<lb/>
而几席振拂無纎塵身親井臼生殖漸充僮指百餘計<lb/>
口賦食嘗御之以寛終嵗不聞疾言遽色而内外奉其<lb/>
<pb n="KR4f0012_WYG_036-4a"/>
規程莫敢狎玩嬉笑者其家法如此首山屢躓於鎻院<lb/>
淑人婉語相勞苦叅政兄弟就外傅所以教督之有方<lb/>
嘗篝燈聼其夜讀至東漢宋𢎞傳舉𢎞糟糠貧賤之語<lb/>
以為訓又至冦凖傳曰天下好用冦老兒為人當如此<lb/>
矣得叅政丙子賢書信曰若它日所就詎止此旁人睨<lb/>
之殊無驚喜容退而皆服冦禍之作也首山自郊徙於<lb/>
城淑人方盥洗聞鬼哭愴然知不保城䧟公被縛矣已<lb/>
而釋乎執叅政之子旦初昭初扶其母張淑人以免弟<lb/>
<pb n="KR4f0012_WYG_036-4b"/>
紱則與妻子偕沒淑人倉黄散有外戚熊姓者導之使<lb/>
歸踰月冦復至公與於難二孫别而纍昭初乗間逸旦<lb/>
初遂不知存亡淑人僵立壊墻之旁同里顧氏妾者左<lb/>
右之還之以其衣遂與張淑人偕脱嗚呼此二者孰非<lb/>
天為之哉首山以二月二十二日殪又十日於江崖而<lb/>
得淑人哭而收之焚以殮亂故不成䘮也叅政間道西<lb/>
還遇其孥於湖涘之舟相扶歸辰山鄉莊而淑人亦以<lb/>
病八月之二十二日遂革其訣也猶以沒身子手為幸<lb/>
<pb n="KR4f0012_WYG_036-5a"/>
飯含之夕非淑人避兵時所携帛中金則不能為禆叅<lb/>
政言之輒噭然哭墓在蝦蟆湖之秀山原以視土門珠<lb/>
樹林首山藏骨處為别葬孔子曰衛人之祔也離之魯<lb/>
人之祔也合之季武子曰合葬非古也周公葢祔君子<lb/>
之重其親有其禮無其時不能行也同穴之詩平世之<lb/>
所為作詎所論於流離板蕩哉夫升陘之復以矢狐駘<lb/>
之弔以髽若首山公者所謂埋而置褐得土而已此窮<lb/>
於禮者之禮也淑人則猶得歛以時服懸棺而封故其<lb/>
<pb n="KR4f0012_WYG_036-5b"/>
於公也有杞梁同絶之心而援蒼梧不從之義别誌者<lb/>
葢變文以起例所以著其孝而申其哀焉余嘗汎覽史<lb/>
傳每嘆天下多故女子之死節者其姓名最易為抑沒<lb/>
傳者葢千不獲一惟子奉其母婦奉其姑幸而得免者<lb/>
其後門第光顯後人為之稱述或側見於孝義獨行世<lb/>
家列傳之中而貞姬節母遂以奕世不朽今觀淑人得<lb/>
全而楊氏袁氏因之併著於後盖造物若留之俾生者<lb/>
絶而復續死者隱而得章必如此始可報首山於九原<lb/>
<pb n="KR4f0012_WYG_036-6a"/>
而啟叅政於身後豈偶然耶余史官也又嘗使楚於楚<lb/>
事宜詳叅政今宦於呉為廉吏為孝子傳曰非此母不<lb/>
生此子然則淑人之必傳於百世無疑也是何可不銘<lb/>
銘曰<lb/>
鈷鉧原泉兮其流發發爰采香草兮我心則悦石穴洲<lb/>
髙兮銅零江小翠篠霜筠兮停雲縹緲若堂若斧兮出<lb/>
於湖墳三湘之哲兮八米之門釋奴龍子兮一日千里<lb/>
伊誰貽之兮母之懐矣蘄春大澤兮狐鳴篝火黄巾城<lb/>
<pb n="KR4f0012_WYG_036-6b"/>
下兮白骨道左父求死子兮婦求死夫毋使併沒兮天<lb/>
乎何辜崩城隕霜兮匍匐䘮亂歛魄山丘兮夫復奚憾<lb/>
我刻斯銘兮用昭愍綸誰曰不見兮後千百世其長存<lb/>
　　陳母夏安人墓誌銘<lb/>
余嘗覽史傳慨自古危亂之際貞姬孝女冺㓕於兵火<lb/>
者不可勝紀間有一二幸而全全而子孫傋載其行跡<lb/>
俾後人因其事以追攷其世則夫身殉而名不存者亦<lb/>
得附著焉以顯而此一二人者天若有意留之不使之<lb/>
<pb n="KR4f0012_WYG_036-7a"/>
併沒如涪州陳母夏安人非其彰彰者乎安人今松江<lb/>
郡丞陳君三石諱計長之配而用其子命世等之行狀<lb/>
為請三石余友也泣而言曰吾妻獲邀<lb/>
今天子之覃恩以得封而其卒也在己丑年之正月六<lb/>
日是為張獻忠破蜀後之五嵗當吾提携細弱奔走竄<lb/>
伏於窮山絶箐之中其得脱於萬一者翳安人黽勉搘<lb/>
持是頼今計長竊禄此方諸子克有寜宇而安人年巳<lb/>
不待詩有之將恐將懼惟予與汝將安將樂汝轉棄予<lb/>
<pb n="KR4f0012_WYG_036-7b"/>
惟仁人君子賜之不朽之一言庶有以慰其無窮之悲<lb/>
乎余因諾其請為之銘按狀安人夏氏其先以宗人故<lb/>
冢宰諱邦謨為望姓而癸未進士員外郎諱國孝之孫<lb/>
女也父可淇諸生母趙氏嘗病已革安人刲股肉進以<lb/>
愈年十七歸於陳欒城令諱某郡丞君之大王父也欒<lb/>
城有母曰劉太恭人年八十餘矣蜀道遠而欒城初仕<lb/>
母老不能從行欒城之配曰文恭人請留安人長跽請<lb/>
曰吾舅萬里遠宦姑不行無以主内政太恭人晨昏定<lb/>
<pb n="KR4f0012_WYG_036-8a"/>
省則新婦事也葢涕泣固請而後許久之劉太恭人以<lb/>
無疾逝先期君與其叔與兄以公事不得已於省㑹既<lb/>
聞訃而望國以哭則安人已踊而成䘮自餘閣之奠以<lb/>
及於浴衣唅玉附身附棺終事畢舉欒城歸而詢諸左<lb/>
右長御知大小歛無遺憾者乃聚其弟若子以泣召安<lb/>
人前而勞之曰若有大功於吾陳氏安人遜謝不敢當<lb/>
初君之舉賢書也少嘗上南宫一再不第歸同輩多卒<lb/>
業於京師往往得官自欒城亡後秦楚有冦難蜀道梗<lb/>
<pb n="KR4f0012_WYG_036-8b"/>
君猶豫不成行獨坐恒拊髀自嘆安人寛譬之曰人生<lb/>
窮逹㑹有命母在君柰何以身蹈不測且吾幸有先人<lb/>
餘禄以娯奉甘㫖不亦可乎君從之得以一意閒居養<lb/>
志與其兄推則讓分遇凶札則傾囊槖以賑貸宗親里<lb/>
黨凡皆安人賛之也文恭人病目醫言得人血可治安<lb/>
人潛刺臂出血漬之不使姑知文恭人臨沒訣曰吾昔<lb/>
者不能視吾姑飯含以累汝今吾二子在膝下而獲沒<lb/>
身汝手夫何憾西土將亂諸孫少汝必勉之安人泣而<lb/>
<pb n="KR4f0012_WYG_036-9a"/>
受命嗚呼亦可謂之孝矣安人生於丁未之六月十七<lb/>
距其卒己丑春得年四十有三即以其月權厝於涪南<lb/>
三里馬援壩之陽有六子名世維世命世徳世輔世夀<lb/>
世皆庶出孫二㓜未名也安人能訓長異室恩踰所生<lb/>
諸子亦克盡其孝名世與輔世以貢為明經命世中庚<lb/>
子四川鄉試餘三人諸生所娶皆名族初文恭人之䘮<lb/>
也君挈子姓避賊自涪走黔之婺縣同年生西充李乾<lb/>
徳雨然者懐其偏沅廵撫節間行歸家亦抵婺相抱慟<lb/>
<pb n="KR4f0012_WYG_036-9b"/>
哭李公者智略士自其在沅中數以計破賊戰不利而<lb/>
後走既入蜀聞西充䧟其父被殺益憤結思報而與君<lb/>
相知謀起事以距獻忠安人從東箱㣲聞其語既入亟<lb/>
戒之曰李公重臣君父遭大難義不可以沒沒君儒者<lb/>
未常居官任事其材與地大非李公者比我聞諸先姑<lb/>
居危邦慎毋為世指名因顧視諸子曰君獨不為若等<lb/>
計耶君出而盛推讓李嗛言已不足共事者李亦知其<lb/>
意不復彊而敬君長者謀以妻子托之安人與君參語<lb/>
<pb n="KR4f0012_WYG_036-10a"/>
許諾喜曰李公不負國而君可不負李公其勝於從李<lb/>
同死者多矣其後李公沒於兵而君以免室家完其第<lb/>
四子徳世為雨然壻李氏弱息實頼君以存然後知安<lb/>
人之言不徒以為其諸子也嗟乎豈不賢且智哉安人<lb/>
之厝也以亂故禮不備三石之言又曰獻忠躪蜀棄骴<lb/>
之不葬者髙於巴陵之堆吾妻得土為幸詎敢謀諸楄<lb/>
柎然以吾之流離白首諸子僑於異邦它日者歸埽先<lb/>
恭人之壟以為伉儷謀同穴期尚有待惟即菆宫告哀<lb/>
<pb n="KR4f0012_WYG_036-10b"/>
西望嗚咽於魂氣之無不之而已余曰吾聞楚蜀間好<lb/>
為哀些之辭今陳氏之述銘也語多惻愴請變銘體而<lb/>
系之以歌曰<lb/>
涪水潺湲兮涪山㠝岏虎豹唁唁兮風雪孱顔從夫木<lb/>
末兮哺子草間黄雀啁啾兮猿猱以攀丹楓隕葉兮血<lb/>
淚斑斑苟盡室之可免兮一身奚歎彼巴姬之何辜兮<lb/>
委骨江邊幸壊土之猶在兮從姑以安念夫君之逺道<lb/>
兮匹馬征鞍儻夢魂之可越兮寜愁間關亂曰已焉哉<lb/>
<pb n="KR4f0012_WYG_036-11a"/>
伏波駐兮銅柱灘<hi>銅柱灘即馬援壩之水安人葬處</hi>馬鬛封兮西風寒<lb/>
望不見兮涕氿瀾蓴羮兮郫筒鶴唳兮啼鵑劖赤甲兮<lb/>
片石刻銘辭兮千年<lb/>
　　白母陳孺人墓誌銘<lb/>
金陵有二白曰明經夢鼎孟新孝廉夢鼐仲調天下之<lb/>
賢士也二白之母曰陳孺人亦天下之賢母也孺人以<lb/>
月日卒二子以父奉亭君諱某之藏祔於大父卜某阡<lb/>
以别葬而屬誌銘於余余與二白有三十年游講之雅<lb/>
<pb n="KR4f0012_WYG_036-11b"/>
今年春仲調相遇於呉興古者朋友之親之䘮遇諸道<lb/>
則為位哭余因以追叙三十年來死生契濶凡人子之<lb/>
憂及其母與母之不保其子者多有之矣以吾兩家遭<lb/>
時多難生事死葬僅而獲禮余衰且病猶得執筆誌白<lb/>
母之墓不綦幸乎孺人之初亡也大司馬合肥龔公為<lb/>
之傳余與龔公交於二白者皆最深龔公已詳述孺人<lb/>
之内行余將何以加諸無已請即其傳繹言之可乎孺<lb/>
人縣尉陳君忠藎之女忠藎官於閩而卒子㓜自以長<lb/>
<pb n="KR4f0012_WYG_036-12a"/>
女代其弟奉母以奔父䘮年二十而嬪於奉亭君奉亭<lb/>
之父曰敬亭諱某元配張孺人早亡孺人酒漿滫瀡盡<lb/>
婦禮惟以不逮事其姑為恨敬亭沒執舅之䘮如其父<lb/>
事繼姑厲孺人姑有女出已奩為之嫁姑病奉湯藥滌<lb/>
厠牏以將䕶之厲孺人沒執繼姑之䘮如其姑詩曰明<lb/>
發不寐有懐二人傳之所以稱其孝也奉亭好狥親友<lb/>
之急不以無為解孺人所生二男四女家又遭兩䘮搘<lb/>
捂拮据匪朝伊夕有勸以家貧罷二子治制舉業者不<lb/>
<pb n="KR4f0012_WYG_036-12b"/>
肯聼曰子苟讀書知禮何憂貧盡斥簪珥以為束脯資<lb/>
詩曰何有何無黽勉求之傳之所以稱其勤也孺人訓<lb/>
子女以下逮僕御終其身無疾言遽容奉亭君病焚香<lb/>
告天曰是有人父之責於其祖父願以妾代某之身奉<lb/>
亭竟不起孺人號呼欲以其身殉念孺子無以成立則<lb/>
茹齋脩竺乾之敎者四十年勉二子以力修乃父之志<lb/>
詩曰釐爾女士從以孫子傳之所以稱其義也余覽范<lb/>
史之傳黨人也先書黨人之母夫為人母未有不痛念<lb/>
<pb n="KR4f0012_WYG_036-13a"/>
其子者也子以義死其母許之且告以死而無憾若此<lb/>
者為黨人難為黨人之母亦難當阮懐寕由逆奄之餘<lb/>
孽乗國難以竊政修二白生夙昔執言之憾而下之獄<lb/>
孺人聞二子之被收也色不變將誓以俱死而加慰勞<lb/>
焉然卒以免嗚呼宗社而既屋矣為僉壬者身敗名滅<lb/>
一二正流或以䘮亂得全君子於斯時也未嘗不以黨<lb/>
人之已死者為悲而不敢以黨人之不死者為幸惟取<lb/>
賢母之夀考令終歸諸天道之可信而己白母之偕二<lb/>
<pb n="KR4f0012_WYG_036-13b"/>
子以免也踰七年而仲調舉於鄉又二年孟新共入太<lb/>
學母年八十徤飯無恙嘗以仲調罷其南宫薦孟新有<lb/>
事於廣陵母感疾危啜而二子皆未歸意中不能無戀<lb/>
戀者既而脱然愈是冬也仲子歸母歡咍竟日為加餐<lb/>
卒之夕偕寡女談笑如平時漏三下就寢俄起作不言<lb/>
女亟呼二子母持伯子手摩頂仲子抱母坐家人泣摇<lb/>
手止之遶而念佛母西北向正色跏趺而逝此其臨終<lb/>
正定淨土往生辨證無疑者余聞之不勝太息詩曰孝<lb/>
<pb n="KR4f0012_WYG_036-14a"/>
子不匱永錫爾類觀白母之灑然坐脱何其有類吾母<lb/>
乎吾母朱太淑人奉佛受戒者三十餘年白母年八十<lb/>
吾母年亦七十有七其終也三子環侍戒勿哭吾母親<lb/>
見幡幢前導諸佛受記而去具載往生録中嗟乎余亦<lb/>
黨人也當二白獄急時引繩批根余自知將不免嘗恐<lb/>
聞此憂吾母不敢以告無何大亂奔走流離事定庶幾<lb/>
奉兩尊人以終老而不能已於北行吾母握手長訣傷<lb/>
心母子俱大病恐遂不復相見比䝉<lb/>
<pb n="KR4f0012_WYG_036-14b"/>
恩歸里再奉吾母七箸者五年親視飯含終天無憾者<lb/>
皆出於<lb/>
君父之賜其視兩白生之終事其母者實同有厚幸焉<lb/>
余既已詮次龔公之文又念三十年故交吾母猶若母<lb/>
故質言之以見兩家慈孝之道為無愧為之序而銘曰<lb/>
子才也優僉夫是仇伊我母之憂母曰何尤百禄來求<lb/>
子行也壯四方是向伊我母之望母曰無恙歸來在養<lb/>
其生也有基其死也有歸遭時孔艱罄無不宜若此母<lb/>
<pb n="KR4f0012_WYG_036-15a"/>
者垂百世其奚悲<lb/>
　　王母周太安人墓誌銘<lb/>
先王制禮後之人有進而加隆者其惟母服乎禮家云<lb/>
父在為母齊衰期者屈於其尊也今執母之䘮不得以<lb/>
二尊之故稍有等殺雖然禮寜為其過無為其不及古<lb/>
者禮不足而哀有餘今之禮猶古之禮今之哀不及古<lb/>
之哀也古三月而葬父在而葬母者其父以妻之道行<lb/>
之為之子者衰服靣深墨徒跣引匶扱袵雞斯以申削<lb/>
<pb n="KR4f0012_WYG_036-15b"/>
杖之痛若此者其服不同禮同孝之至也今之人於致<lb/>
哀之道其果能盡歟否歟如吾友刑部郎中海虞王君<lb/>
楚先葬其母周安人者斯可謂之能哀矣乎楚先與父<lb/>
餘姚公喜賡同舉進士楚先筮仕十餘年既以親老得<lb/>
請餘姚公方在養而安人見背楚先將以月日封北山<lb/>
之新阡在餘姚公則葬妻也楚先則葬母也君子竊於<lb/>
此觀禮焉禮先殯而後葬安人之葬也先期楚先奉匶<lb/>
車以祖載柳池牆翣四靣有章屋帟加黼㒺不盡飾主<lb/>
<pb n="KR4f0012_WYG_036-16a"/>
人袒括髮拊心辟踊自家徂壙匍匐而號者數里内宗<lb/>
外姻四方之來觀者數百人皆為欷歔出涕且曰王大<lb/>
夫之孝匪其母之賢不及此於是楚先奉餘姚公之命<lb/>
實來請銘偉業讀其狀有感曰河上之歌不云乎同病<lb/>
相憐此予與楚先之謂也夫悲者不可為絫歔憂者不<lb/>
可為嘆息聞吾友之哭其母子能無潜然承睫以追痛<lb/>
吾母乎當<lb/>
世祖章皇帝之十載<lb/>
<pb n="KR4f0012_WYG_036-16b"/>
詔舉遺佚偉業與楚先為同徴是時吾母朱淑人年六<lb/>
十有九善病長恐不復相見吏趣上道急母子日涕泣<lb/>
目盡腫既抵京師與楚先言而嗚咽楚先亦泫然曰人<lb/>
孰無親即吾母未嘗不善病也予曰君父子同取甲第<lb/>
父處子出於道為宜君之母少於吾母者一紀及君仕<lb/>
宦之成將母未遲也此豈我所得而同耶歳月而往追<lb/>
惟友朋夙昔之語戚戚未嘗有忘今日者執筆誌安人<lb/>
之葬不自知其傷心而䀌痛也安人七歳通孝經兼工<lb/>
<pb n="KR4f0012_WYG_036-17a"/>
鞶<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>箴管既長代其母以搘捂家政年十八歸於王事<lb/>
君舅震毅公君姑張孺人盡婦禮餘姚公出為叔氏後<lb/>
所後之母戴年少勵苦節安人左右就養能得其歡心<lb/>
餘姚公窮諸生也束修羊不足以具甘㫖又不能謝賔<lb/>
客之過從朝夕所給咸出安人十指中撫育諸子辛勤<lb/>
敎督有機杼佐讀之勞有麤糲不飽之苦既貴辟纑布<lb/>
素如平時斥衣食之餘以恤婣收族親舊之窮[婺-矛+牙]者咸<lb/>
以為歸遇媵妾御臧獲皆有恩紀於里巷則給棺槥施<lb/>
<pb n="KR4f0012_WYG_036-17b"/>
醫藥五十年依佛氏之敎焉其晩歲也訓楚先以居官<lb/>
清謹不欲仲子之與物為競又使之乗時鼓勇以自進<lb/>
於功名其賢明識大體如此楚先追念生平艱難黽勉<lb/>
之故而痛其母之卽世故哭之尤加衰焉嗚呼吾父亦<lb/>
窮諸生也吾母之事大王父王母以孝而敎三子以成<lb/>
立其仁勤荘儉之徳實有類於安人而偉業之事其母<lb/>
有媿楚先固已多矣自古賢母未有不願其夫若子之<lb/>
富貴而富貴之無媿者尤難當吾父之有聲塲屋屢試<lb/>
<pb n="KR4f0012_WYG_036-18a"/>
不收而祖母湯淑人已老家貧無以為養吾母為予言<lb/>
之而泣予倖弋一第竊喜有以慰母而終有憾於吾父<lb/>
之不遇也今王氏父子一朝並舉南宫薦安人之於其<lb/>
家也宗族親黨前為壽可以為貴盛矣人子之事其親<lb/>
孰有加於此者乎若夫遭逢世故進退維谷之日在楚<lb/>
先欲以完節畀餘姚公可出身為門户計而予於大義<lb/>
不得援此以為解自恨於當世無毫髮裨補徒以覊愁<lb/>
病苦之餘累吾母之倚閭長望而貽之以晨夕之憂然<lb/>
<pb n="KR4f0012_WYG_036-18b"/>
則予之有負子職者捫心慚汗終天而已矣沒齒而已<lb/>
矣以視安人母子詎可同日而語哉安人卒於康熈丁<lb/>
未四月十四日詎其生年丁酉八月十四日春秋七十<lb/>
有一子三人長澧即楚先也刑部郎中次渼丙午舉人<lb/>
次溍殤女四俱庶出楚先娶徐氏渼娶范氏孫九人奕<lb/>
棠雲槎澧出也世棐雲槃雲棨雲楘雲梁雲檉雲藻渼<lb/>
出也奕棠雲楘皆諸生孫女四曾孫男三安人之七十<lb/>
也楚先奉<lb/>
<pb n="KR4f0012_WYG_036-19a"/>
恩命以歸養再踰年而安人以卒嗟乎人子莫大乎親<lb/>
視飯含雖以予之不孝藉<lb/>
國恩以終事吾母庶幾稍有以自慰禮曰五十不致毁<lb/>
又曰父在不為母滅性楚先之為孺子泣者亦可以有<lb/>
節而不致於毁瘠乎是亦母心之所以即安也已為之<lb/>
銘曰<lb/>
哀也可以無容言也可以無文是少連之居䘮而在乎<lb/>
虞仲之城翳賢母之善貽兮用不匱乎斯人烏目其墮<lb/>
<pb n="KR4f0012_WYG_036-19b"/>
兮尚湖以清我為此銘如燕雀之廻翔兮鳥獸躑躅而<lb/>
啾鳴噫嘻乎悲哉石以永存<lb/>
　　潘孺人墓誌銘<lb/>
吾友鄒訏士祗謨狀其母黨潘孺人之内行來告曰孺<lb/>
人姓潘氏常之宜興人翰林簡討孫衣月自式之元配<lb/>
也衣月將以月日葬其父母於龍蕩之新阡而用孺人<lb/>
祔吾子既許銘其大墓矣敢并以請且曰孺人之父湖<lb/>
廣都司叅軍文臺公祗謨之外王父也文臺以周孺人<lb/>
<pb n="KR4f0012_WYG_036-20a"/>
生二子三女既成立矣吾母則長女也周孺人晩又一<lb/>
舉得二女其一殤存者為最幼以此絶憐愛之當吾祖<lb/>
之以憲副治九江也吾父率吾母以從文臺公方隨牒<lb/>
官雅州道出九江周孺人携幼女與俱生八年矣吾母<lb/>
見而留之曰蜀萬里遠宦雅州又處蠻箐中妹方在提<lb/>
抱請為母鞠之以待母歸可乎周孺人曰吾哀此兒尤<lb/>
小不忍去左右雖然吾老恐不及見其成也事姊猶事<lb/>
母他日為我擇婚處於郡成以相近終且累汝母笑而<lb/>
<pb n="KR4f0012_WYG_036-20b"/>
應曰諾越二年文臺公還自蜀抵荆州而周孺人卒又<lb/>
二年文臺公亦卒疾已革召吾母至榻前指女弟托之<lb/>
且理周孺前語吾母唏噓受命以此孺人育於鄒氏又<lb/>
曰吾鄒與孫之先有道義之雅故世諦姻盟先姑之歸<lb/>
封簡討公而生五子也以衣月為長吾祖竒此甥而愛<lb/>
之曰它日且早貴孺人之依吾母以居也為人和而莊<lb/>
進止皆有禮節先姑之歸寜也與吾母相愛孺人以女<lb/>
之道事吾母即以姪之道事吾姑姑相謂曰長甥而所<lb/>
<pb n="KR4f0012_WYG_036-21a"/>
愛也盍以而妹為吾婦乎母若謙言不敢當者姑進曰<lb/>
君家兩尊人之命不云乎近伯姊為幸吾家雖貧如其<lb/>
近則莫予若也已母乃訪於潘氏而後從之婚之夕衣<lb/>
月來逆内外姻交賀喜其得所歸也吾母施衿結褵持<lb/>
其手為之泣痛父母之不及見也既貴以<lb/>
覃恩與其姑並受封乃請於衣月願同過荆溪展父母<lb/>
之墓潘氏自戸部郎直軒公為馬鬛封而文臺夫婦從<lb/>
焉孺人之至也宗親㑹者車數十兩孺人翟茀副編環<lb/>
<pb n="KR4f0012_WYG_036-21b"/>
珮之音璆然里媼長老聚觀太息有泣下者吾母聞之<lb/>
喜且悲曰吾可報江州之諾矣逾三年孺人以病沒於<lb/>
京師年僅二十有六生一子曰賢今長矣為諸生孺人<lb/>
之有京師行也别吾母如有慘戚不自持者既而訝曰<lb/>
得無有不祥乎其赴也吾母追念外家與先姑遇而哭<lb/>
之加慟今先姑亦已亡矣庶幾得子銘以兼慰吾母焉<lb/>
余曰婦人所難者貴而有子孺人有子與女矣其貴又<lb/>
早貴也而竟夭沒不有命乎周孺人之沒荆州也載輤<lb/>
<pb n="KR4f0012_WYG_036-22a"/>
而歸孺人甫十齡委衰行哭道路皆哀之今孺人之葬<lb/>
有賢也為之主同姻畢至於終事亦未為不幸也訏士<lb/>
之來速銘也述衣月之言曰詩云百歲之後歸於其室<lb/>
吾有事四方而孺子也長姑就一抔以寜其體魄今日<lb/>
之禮吾知痛吾親焉爾顧於妻亦有傷心者惟其得祔<lb/>
於姑反哭於寢為無憾而已矣余維春秋之紀卒葬也<lb/>
内夫人外夫人皆書外夫人之䘮或致或不致其葬也<lb/>
或曰或不曰則各就其赴告之詞以為詳略今吾於潘<lb/>
<pb n="KR4f0012_WYG_036-22b"/>
孺人之内行所不得而詳也而訏士為能文家且以骨<lb/>
肉故紀其事為甚備嗚呼狀則既以詳矣誌又安得而<lb/>
略諸此余所以狥吾友請而合於春秋之意也為之銘<lb/>
曰<lb/>
蘭之猗猗兮生於谷中孰滋而培之兮不必於其土孰<lb/>
萎而落之兮不必於其風惟榮華之長在兮芬芳襲襲<lb/>
於無窮噫嘻是為孺人之幽宫<lb/>
　梅村集巻三十六<lb/>
</p>
<p>
</p>
  </div>
</body>
</text>
</TEI>
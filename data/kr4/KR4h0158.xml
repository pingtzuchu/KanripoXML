<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宋元詩㑹卷一</head> <lb/>
    <p>
<pb n="KR4h0158_WYG_001-1a"/>
欽定四庫全書<lb/>
　宋元詩㑹卷一<lb/>
　　　　　　　　　　　　兵部主事陳焯編<lb/>
　宋太祖<lb/>
　　<hi>稗史載宋師圍金陵南唐使徐鉉來欲用口舌解圍鉉盛稱其主博學多藝有聖人之能因誦所為</hi>
　　<hi>秋月詩宋祖大笑曰此寒士語耳吾不道也鉉未心服因以上請侍臣皆驚懼相目宋祖徐曰吾㣲</hi>
　　<hi>時自秦中歸道華山下醉臥田間覺而月出有句曰未離海底千山黑纔到天中萬國明鉉大驚殿</hi>
　　<hi>上稱夀夫開創之主神智過人區區吟事固無足道然以一人而肇數百載文明之治其氣象聲口</hi>
<pb n="KR4h0158_WYG_001-1b"/>
　　<hi>得諸英分函葢一世有不期然而然者漢龍準大風之歌明髙皇神鳯慈烏之操後先一揆雲漢天</hi>
　　<hi>章自非刻鏤組織所能幾也</hi>
　　初日詩<lb/>
太陽初出光赫赫千山萬山如火發一輪頃刻上天衢<lb/>
逐退羣星與殘月<lb/>
　宋仁宗<lb/>
　　<hi>帝於進士聞喜宴必製詩以賜之如恩袍草色動仙籍桂香浮皆警旬也嘉祐初梅龍圖摯出守杭</hi>
　　<hi>州亦拜賜章凡數首其首篇曰地有吴山美東南第一州則見之歐文有美堂記餘惜不盡傳爾</hi>
<pb n="KR4h0158_WYG_001-2a"/>
　　賞花釣魚<lb/>
晴旭輝輝苑籞開氤氲花氣好風來游絲罥絮縈行仗<lb/>
墮蕊飄香入酒杯魚躍文波時潑剌鶯留深樹久徘徊<lb/>
青春朝野方無事故許遊觀近侍陪<lb/>
　　賜劉沆輓章<lb/>
早富經綸業終成輔弼功立朝無黨比為國盡公忠此<lb/>
日悲遺直誰人嗣匪躬深嗟亡一鏡何以慰予衷<lb/>
　宋神宗<lb/>
<pb n="KR4h0158_WYG_001-2b"/>
　　<hi>神宗深於風雅頗自韜晦未嘗輕露其能而結構完宻藴義纒綿如輓大公主三章則直詩人之詩</hi>
　　<hi>不得以帝王篇什目之也葢汴宋慶厯嘉祐間當人文之極盛臣下製作傳聞宫禁名章秀句服習</hi>
　　<hi>宏多雖曰聰睿性成亦薰染陶汰之力有以致之乃論者比諸周穆漢祖其風調為不侔矣</hi>
　　秦國大公主輓章三首<lb/>
海濶三山路香輪定不歸帳深空翡翠珮冷失珠璣明<lb/>
月留歌扇殘霞散舞衣都門送車返宿草自芳菲<lb/>
曉望城西道靈車去漸遙春風空魯館明月斷秦簫塵<lb/>
入羅衣暗香隨玉篆銷芳魂飛北渚那復可為招<lb/>
<pb n="KR4h0158_WYG_001-3a"/>
慶自天源發恩從國愛申歌鐘雖在館桃李不成春水<lb/>
折徒還沁樓髙巳隔秦區區會稽市無復獻珠人<lb/>
　宋徽宗<lb/>
　　<hi>道君無所不能何有於詩然靡靡之音識者知其不競藝林所録惟禁苑茘枝一首音節稍壯顧紅</hi>
　　<hi>塵一騎害馬勞生唐室妖風奚堪髣髴而未年之䜟早寓於此存詩者所以志戒也若其篇什則無</hi>
　　<hi>取焉</hi>
　　禁苑茘枝結實賜燕帥王安中<lb/>
葆和殿下茘枝丹文武衣冠被百蠻思與近臣同此味<lb/>
<pb n="KR4h0158_WYG_001-3b"/>
紅塵飛鞚過燕山<lb/>
　　幸徐常廬<lb/>
人生何事厭囂塵汎宅浮家冬復春今日暫來猿鶴語<lb/>
他年應召白雲人<lb/>
　宋孝宗<lb/>
　　<hi>宋南渡令主惟一孝宗其見諸歌吟者雄𦂳清厲氣概岸然雖上抑於徳夀下沮於僉人而厥志為</hi>
　　<hi>可尚矣説者謂在藩邸時得力於尹焞朱震輩之講習豈不然乎</hi>
　　春晴<lb/>
<pb n="KR4h0158_WYG_001-4a"/>
春風歸草木曉日麗山河物滯欣逢泰時豐自此多神<lb/>
州應未逺當繼沛中歌<lb/>
　　題宫中泠泉堂<lb/>
孰云人力非自然千巖萬壑藏雲烟上有崢嶸倚空之<lb/>
翠壁下有潺湲潄玉之飛泉一堂虚敞臨佳沼宻䕃交<lb/>
加森翠葆山頭草木四時芳閲盡歳寒常不老<lb/>
　　玉津園賜和洪邁<lb/>
春郊柔綠遍桑麻小駐芳園覧物華應信吾心非暇逸<lb/>
<pb n="KR4h0158_WYG_001-4b"/>
頓囘晴意絶咨嗟每思富庶將同樂敢務漁畋謾自誇<lb/>
不似華清當日事五家車騎爛如花<lb/>
　　新秋過雨述懐<lb/>
平生雄武心覧鏡朱顔在豈惜常憂勤規恢須廣大<lb/>
　　金山寺<lb/>
屹然天立枕中流彈壓東南二百州狂敵來臨須破膽<lb/>
何勞平地戰貔貅<lb/>
　范　質<lb/>
<pb n="KR4h0158_WYG_001-5a"/>
　　<hi>字文素大名宗城人生之夕母夢神人授以五色筆後唐長興四年舉進士為忠武軍節度推官歴</hi>
　　<hi>官翰林學士知制誥周祖征叛每覧其誥勅處分軍事輙歎曰宰相器也周廣順初加拜中書侍郎</hi>
　　<hi>平章事集賢殿大學士兼知樞宻院事進位左僕射世宗不豫入受顧命恭帝即位加開府儀同三</hi>
　　<hi>司封蕭國公及宋太祖北征至陳橋為六師推戴質率王溥等遂降階稱臣焉加兼侍中罷知樞宻</hi>
　　<hi>乾徳初帝將有事圜丘以質為大禮使進封魯國公卒年五十四質亷介自持兩朝皆任宰輔不事</hi>
　　<hi>生産太宗嘗稱之曰近時宰相清慎無出質右者惜欠周世宗一死耳有集三十卷</hi>
　　戒兒姪八百字<hi>昨得謝課書希於京秩之中更與遷轉余以諸兒姪輩生長以來未</hi>
　　<hi>諳外事艱難損益懵然莫辨抒古詩一章曉之</hi>
<pb n="KR4h0158_WYG_001-5b"/>
去年初釋褐一命到蓬丘<hi>謂謝課</hi>青袍春草色白紵棄如<lb/>
仇適會龍飛慶王澤天下流爾得六品階無乃太為優<lb/>
凡登進士第四選升校讐歴官十五考叙階與爾儔如<lb/>
何志未滿意欲凌雲遊若言品位卑寄書來我求省之<lb/>
再三歎不覺淚盈眸吾家本寒素門地寡公侯先子有<lb/>
令徳樂道尚優游生逢世多僻委順信沉浮仕宦不喜<lb/>
逹吏隠同莊周積善有餘慶清白為貽謀伊余奉家訓<lb/>
孜孜務進修夙夜事勤肅言行思悔尤出門擇交友防<lb/>
<pb n="KR4h0158_WYG_001-6a"/>
慎畏薰蕕省躬常懼玷恐掇庭闈羞童年志於學不墮<lb/>
為箕裘二十中甲科頳尾化為虬<hi>二十三進士及第今舉全數</hi>三十<lb/>
入翰苑<hi>時三十三</hi>步武向瀛州四十登宰輔<hi>年四十一</hi>貂冠侍冕<lb/>
旒備位行一紀將何助帝猷既非救旱雨豈是濟川舟<lb/>
天子未遐棄日益素餐憂黄河潤九里草木皆寖漬吾<lb/>
宗凡九人繼踵升官次門内無白丁森森朱綠紫鵷行<lb/>
洎内職亞尹州從事府掾監省官髙低皆清美悉由僥<lb/>
倖升不因資考致朝廷懸爵秩命之曰公器才者祿及<lb/>
<pb n="KR4h0158_WYG_001-6b"/>
身功者賞於世非才及非功安得專厚利寒衣内府帛<lb/>
飢食太倉米不蠶復不穡未嘗勤四體雖然一家榮豈<lb/>
塞衆人議顒顒十目窺齪齪千人指借問爾與吾如何<lb/>
不自媿戒爾學立身莫若先孝弟怡怡奉親長不敢生<lb/>
驕易戰戰復兢兢造次必於是戒爾學干祿莫若勤道<lb/>
藝常聞諸格言學而優則仕不患人不知惟患學不至<lb/>
戒爾逺恥辱恭則近乎禮自卑而尊人先彼而後已相<lb/>
䑕與茅鴟宜鑑詩人刺戒爾勿放曠放曠非端士周孔<lb/>
<pb n="KR4h0158_WYG_001-7a"/>
垂名教齊梁尚清議南朝稱八逹千載穢青史戒爾勿<lb/>
嗜酒狂藥非佳味能移謹厚性化為兇險類古今傾敗<lb/>
者歴歴皆可記戒爾勿多言多言者衆忌茍不慎樞機<lb/>
災危從此始是非毁譽間適足為身累舉世重交游擬<lb/>
結金蘭契忿怨容易生風波當時起所以君子心汪汪<lb/>
淡如水舉世好承奉昂昂増意氣不知承奉者以爾為<lb/>
翫戱所以古人疾籧篨與戚施舉世重任俠俗呼為氣<lb/>
義為人赴急難徃徃陷刑死所以馬援書殷勤戒諸子<lb/>
<pb n="KR4h0158_WYG_001-7b"/>
舉世賤清素奉身好華侈肥馬衣輕裘揚揚過閭里雖<lb/>
得市童憐還為識者鄙我本羇旅臣遭逢堯舜理位重<lb/>
才不充戚戚懐憂畏深淵與薄冰蹈之惟恐墜爾曹當<lb/>
憫我勿使増罪戾閉門斂蹤跡縮首避名勢名勢不久<lb/>
居畢竟何足恃物盛必有衰有隆還有替速成不堅牢<lb/>
亟走多顛躓灼灼園中花早發還先萎遲遲澗畔松鬱<lb/>
鬱含晚翠賦命有疾徐青雲難力致寄語謝諸郎躁進<lb/>
徒為耳<lb/>
<pb n="KR4h0158_WYG_001-8a"/>
　徐　鉉<lb/>
　　<hi>字鼎臣揚州廣陵人十歳能屬文不妄遊處與韓熙載齊名仕吴為校書郎又仕南唐李景父子宋</hi>
　　<hi>師圍金陵李煜遣鉉求緩兵及隨煜入覲太祖責之聲甚厲鉉對曰臣為江南大臣國亡罪當死不</hi>
　　<hi>當問其他太祖歎曰忠臣也事我當如李氏命為太子率更令太平興國初直學士院從征太原師</hi>
　　<hi>還加給事中八年出為右散騎常侍遷左常侍淳化二年坐尼道安誣以姦私貶靜難行軍司馬卒</hi>
　　<hi>年七十六</hi>
　　寒食日作<lb/>
厨冷烟初禁門閒日更斜東風不好事吹落滿庭花過<lb/>
<pb n="KR4h0158_WYG_001-8b"/>
社紛紛燕新晴淡淡霞京都盛遊觀誰訪子雲家<lb/>
　　中書相公谿亭閒宴依韻<hi>李建勲</hi>
雨霽秋光晚亭虚野興逥沙鷗掠岸去溪水上堦來客<lb/>
傲風欹幘筵香菊在杯東山長許醉何事憶天台<lb/>
　　和州酬江中丞見寄<lb/>
賈傅南遷久江關道路遙北來空見雁西去不如潮䑕<lb/>
穴依城社鴻飛在泬寥髙低各有處不擬更相招<lb/>
　　泰州道中却寄東京故人<lb/>
<pb n="KR4h0158_WYG_001-9a"/>
風緊雨凄凄川逥岸漸低吴州林外近隋苑霧中迷聚<lb/>
散紛如此悲歡豈易齊料君殘酒醒還聼子規啼<lb/>
　　送髙先輩南歸<lb/>
鄉國悲前事風光屬後生名從天上得身入故都行草<lb/>
色初裁綬鵬飛不算程自憐枯朽思相送剰含情<lb/>
　　送龔明府九江歸寧<lb/>
茂宰隨官去扁舟著綵衣湓城春酒熟廬阜野花稀解<lb/>
䌫垂楊綠開帆宿鷺飛一朝吾道泰還逐落潮歸<lb/>
<pb n="KR4h0158_WYG_001-9b"/>
　　和致仕張尚書新創道院<lb/>
梓澤成新致金丹有舊情挂冠朝睡足隠几暮江清藥<lb/>
圃分輕綠松忩起細聲養髙寜厭病黙坐對諸生<hi>尚書時有</hi>
<hi>瘖疾</hi>
　　京口江際弄水<lb/>
退公求靜獨臨川揚子江南二月天百尺翠屏甘露閣<lb/>
數帆晴日海門船波澄瀨石寒如玉草接汀蘋綠似烟<lb/>
安得乗槎更東去十洲風外弄潺湲<lb/>
<pb n="KR4h0158_WYG_001-10a"/>
　　宿蔣帝廟明日遊山南諸寺<lb/>
便返城闉意未甘更從山北到山南花枝似雪春雖半<lb/>
桂魄如眉日始三松葢遮門寒黯黯栁絲妨路翠毶毶<lb/>
登臨莫怪偏留戀遊宦多年事事諳<lb/>
　　和殷舍人蕭員外春雪<lb/>
萬里春隂乍履端廣庭風起玉塵乾梅花嶺上連天白<lb/>
蕙草堦前特地寒晴去便為經嵗别興來何惜徹宵看<lb/>
此時鵷侣皆閒暇贈荅詩成禁漏殘<lb/>
<pb n="KR4h0158_WYG_001-10b"/>
　　秋日雨中與蕭贊善訪殷舎人於翰林座中作<lb/>
野出西垣步步遲秋光如水雨如絲銅龍樓下逢閒客<lb/>
紅藥堦前訪舊知亂㸃半滋承露處碎聲因想滴篷時<lb/>
銀臺鎖入須歸去不惜餘歡盡酒巵<lb/>
　　除夜<lb/>
寒燈耿耿漏遲遲送故迎新了不欺徃事并隨殘厯日<lb/>
春風寜識舊容儀預慙歳酒難先飲更對鄉儺羨小兒<lb/>
吟罷明朝贈知巳便須題作去年詩<lb/>
<pb n="KR4h0158_WYG_001-11a"/>
　　正初答鍾郎中見寄<lb/>
髙齋遲景雪初晴風拂喬枝待早鶯南省郎官名籍籍<lb/>
東隣妓女字英英流年倐忽成陳事春物依稀有舊情<lb/>
新嵗相思自過訪不煩虚左逺相迎<lb/>
　　賀殷游二舎人入翰林江給事拜中丞<lb/>
清晨待漏獨徘徊霄漢懸心不易裁閣老深嚴歸翰苑<lb/>
夕郎威望拜霜臺青綾對覆蓬壺晚赤棒前驅道路開<lb/>
猶有西垣㕔記在莫忘同草紫泥來<lb/>
<pb n="KR4h0158_WYG_001-11b"/>
　　送歐陽太監遊廬山<lb/>
家家門外廬山路惟有夫君乞假遊案牘乍抛公署晩<lb/>
林泉巳近洞天秋海潮盡處逢陶石江月圎時上庾樓<lb/>
此去蕭然好長徃人間何事不悠悠<lb/>
　　和蕭郎中小雪日作<lb/>
征西府裡日西斜獨試新爐自煮茶籬菊盡來低覆水<lb/>
塞鴻飛去逺連霞寂寥小雪閒中過斑駁輕霜鬢上加<lb/>
算得流年無奈處莫將詩句祝蒼華<lb/>
<pb n="KR4h0158_WYG_001-12a"/>
　　宣威苗將軍貶官後重經故宅<lb/>
將山南望近西坊亭館依然鎻院墻天子未嘗過細栁<lb/>
將軍尋巳戍燉煌<hi>史萬嵗嘗謫戍燉煌</hi>欹傾怪石山無色零落圎<lb/>
荷水不香為將為儒皆寂寞門前愁殺馬中郎<lb/>
　　送應之道人歸江西<lb/>
曾騎竹馬傍洪涯二十餘年變物華客夢等閒過驛閣<lb/>
歸帆遙羨指龍沙名題小篆矜垂露詩作吴吟對綺霞<lb/>
嵗暮定知逥未得信來憑為寄梅花<lb/>
<pb n="KR4h0158_WYG_001-12b"/>
　　寄江州蕭給事<lb/>
夕郎憂國不憂身今向天涯作逐臣魂夢暗馳龍闕曙<lb/>
嘯吟閒繞虎谿春朝車載酒過山寺諫紙題詩寄野人<lb/>
惆悵懦夫何足道自離羣後巳同塵<lb/>
　　陪王庶子遊後湖涵虚閣<hi>東宫園</hi>
縣圃清虚乍過秋㸔山尋水上兹樓輕鷗的的飛難没<lb/>
紅葉紛紛晩更稠風卷㣲雲分逺岫浪搖晴日照中洲<lb/>
躋攀况有承華客如在南皮奉勝遊<lb/>
<pb n="KR4h0158_WYG_001-13a"/>
　　王三十七自京垂訪作此送之<lb/>
失鄉遷客在天涯門揜苔垣向水斜只就鱗鴻求逺信<lb/>
敢言車馬訪貧家烟生栁岸將垂縷雪壓梅園半是花<lb/>
惆悵明朝樽酒散夢魂相送到京華<lb/>
　　寄外甥苗仲武<lb/>
放逐今來瘴海邉親情多在鳯臺前且將聚散為閒事<lb/>
須信華枯是偶然蟬噪疎林村倚郭鳥飛殘照水連天<lb/>
此中惟欠韓康伯共對秋風詠數篇<lb/>
<pb n="KR4h0158_WYG_001-13b"/>
　　送楊郎中唐員外奉使湖南<lb/>
江邉㣲雨栁條新握節含香二使臣兩綬對懸雲夢日<lb/>
方舟齊泛洞庭春今朝草木逢新律昨日山川滿戰塵<lb/>
同是多情懐古客不妨為賦吊靈均<lb/>
　　和表弟包穎見寄<lb/>
平生中表最情親浮世那堪聚散頻謝朓却令歸省閣<lb/>
劉楨猶自臥漳濵舊遊半似前生事要路多逢後進人<lb/>
且喜新吟報强健明年相望杏園春<lb/>
<pb n="KR4h0158_WYG_001-14a"/>
　　送彭秀才<lb/>
賈生去國巳三年短褐閒行皖水邉盡日野雲生舎下<lb/>
有時京信到門前無人與和投湘賦媿子來浮訪戴船<lb/>
滿袖新詩好囘去莫隨騷客醉林泉<lb/>
　　和蕭郎中午日見寄<lb/>
細雨輕風采藥時搴簾隠几更何為豈知澤畔紉蘭客<lb/>
來赴城中角黍期多罪靜思如剉蘗赦書纔聼似含飴<lb/>
謝公制勝常閒暇願接西川敵手碁<lb/>
<pb n="KR4h0158_WYG_001-14b"/>
　　和翰長聞西樞赴鄰居夜宴<lb/>
開筵别有鄰居興卜夜應憐禁漏長舊友不期先命駕<lb/>
新姬憑寵剰傳觴香烟結霧籠金鴨燭焰成花照杏梁<lb/>
京邑衣冠多勝賞鱸魚爭敢道思鄉<lb/>
　　和蕭少卿見慶新居<lb/>
湘浦懐沙已不疑京城賜第豈前期鼓聲到晚知坊逺<lb/>
山色來多與靜宜簮履尚應憐故物稻粱空自媿華池<lb/>
新詩問我偏饒思還念鷦鷯得一枝<lb/>
<pb n="KR4h0158_WYG_001-15a"/>
　　題紫陽觀<lb/>
南朝名士富仙才追步東卿遂不迴丹井自深桐暗老<lb/>
祠宫長在鶴頻來巖邉桂樹攀仍倚洞口桃花落復開<lb/>
惆悵霓裳太平事一函真跡鎖昭臺<lb/>
　　贈奚道士<hi>名含象</hi>
奚生曾有洞天期猶傍天壇摘紫芝處世自能心混沌<lb/>
全真誰見徳支離玉霄壁閉人長在金鼎功成俗未知<lb/>
他日飈輪謁茅許願同雞犬去相隨<lb/>
<pb n="KR4h0158_WYG_001-15b"/>
　　九日落星山登髙<lb/>
秋暮天髙稻穂成落星山上㑹諸賔黄花泛酒依流俗<lb/>
白髪滿頭思古人巖影晚看雲出岫湖光遙見客垂綸<lb/>
風烟不改年長度終待林泉老此身<lb/>
　　十日和張少監<lb/>
重陽髙會古平臺吟徧秋光始下來黄菊後期香未減<lb/>
新詩捧得眼還開每因佳節知身老却憶前歡似夢囘<lb/>
且喜清時屢行樂是非名利盡悠哉<lb/>
<pb n="KR4h0158_WYG_001-16a"/>
　　陳侍郎宅觀花燭<lb/>
今夜銀河萬里秋人言織女嫁牽牛珮聲嘹亮和金奏<lb/>
燭影熒煌映玉鈎座客亦從天子賜更籌須為主人留<lb/>
世間盛事君知否朝下鸞臺夕鳯樓<lb/>
　　栁枝辭<lb/>
陌上朱門栁映花簾鈎半捲綠隂斜憑郎暫駐青驄馬<lb/>
此是錢塘小小家<lb/>
水閣春來乍減寒曉粧初罷倚䦨干長條亂拂春波動<lb/>
<pb n="KR4h0158_WYG_001-16b"/>
不許佳人照影看<lb/>
　趙　普<lb/>
　　<hi>字則平幽州薊人周顯徳間永興軍節度劉詞辟為從事遺表薦普於朝宋太祖拔滁州宰相范質</hi>
　　<hi>奏為軍事判官太祖嘗與語奇之陳橋之役以佐命功授右諌議大夫充樞宻直學士乾徳二年范</hi>
　　<hi>質等罷相以普為門下侍郎平章事集賢殿大學士普既拜相上視如左右手事無大小悉咨决焉</hi>
　　<hi>五年春加右僕射昭文館大學士上屢幸其第自是頗專朝政廷臣忌之會有攻其短者恩禮漸疎</hi>
　　<hi>太平興國初入朝上書自陳預聞顧託之事太宗感悟召見慰諭拜司徒兼侍中封梁國公八年出</hi>
　　<hi>為武勝軍節度用陳王元僖言復拜太保兼侍中未幾被疾求致仕上勉從之卒年七十一追封韓</hi>
<pb n="KR4h0158_WYG_001-17a"/>
　　<hi>王</hi>
　　雪中駕幸敝廬恭紀<lb/>
貞元重數筴滕六劇霏葩漠漠初濡砌皚皚欲聚沙閭<lb/>
閻銀作界宫闕玉為家調鼎慚鹽撒沾温覺絮加瑞凝<lb/>
三殿瓦欣動五雲車氷柱撐茅屋瓊枝擁翠華㣲行停<lb/>
蹕警冷漏靜街譁具野曽無隗蟠溪豈問牙公然門駐<lb/>
輦那信室蟠蝸積素堪麟畫飛黄想兎罝一庭堪曳練<lb/>
十道趣宣麻戎索籌先後雄材辨等差神威殷地軸御<lb/>
<pb n="KR4h0158_WYG_001-17b"/>
指落天花袁臥甘朝穩裴功敢夜誇雪山行獻琯早晚<lb/>
到星槎<lb/>
　張齊賢<lb/>
　　<hi>曹州寃句人生三嵗值晉亂徙家洛陽孤貧力學少慕唐李大亮之為人故字師亮太祖幸西都齊</hi>
　　<hi>賢以布衣獻䇿及還語太宗曰吾兹行惟得一張齊賢耳我不欲官之異時可輔汝為相也太宗擢</hi>
　　<hi>進士因齊賢名稍後一榜盡與京官以大理評事通判衡州遷祕書丞改著作佐郎直史館俄改左</hi>
　　<hi>拾遺策兵事多竒中出為江南西路轉運使召拜樞宻直學士遷左諫議大夫雍熈三年大舉北伐</hi>
　　<hi>齊賢請行即授給事中知代州以軍功拜工部侍郎淳化二年參知政事同中書門下平章事真宗</hi>
<pb n="KR4h0158_WYG_001-18a"/>
　　<hi>即位加兵部尚書進左僕射年七十二薨贈司徒謚文定</hi>
　　豫章胡氏華林書堂<lb/>
一百年來烟爨同衣冠江左慕家風兒孫歌舞詩書内<lb/>
鄉黨優游揖讓中孝弟筠編爭紀錄門閭天語賜褒崇<lb/>
莫將六闕方朱氏<hi>朱敬則家門孝友三葉旌表門標六闕</hi>葉葉蒸蒸奉始<lb/>
終<lb/>
　　午橋新居<lb/>
午橋今得晉公廬水竹烟花興有餘師亮白頭心巳足<lb/>
<pb n="KR4h0158_WYG_001-18b"/>
四登兩府九尚書<lb/>
　李　昉<lb/>
　　<hi>字明逺深州饒陽人漢乾祐舉進士為祕書郎周世宗愛其文章擢史館修撰進翰林學士宋初加</hi>
　　<hi>中書舎人開寳二年直學士院太宗即位加户部侍郎歴參知政事淳化五年以特進司空致仕年</hi>
　　<hi>七十二薨謚文正生平為詩文慕白居易淺近易曉有集五十卷</hi>
　　題岱宗無字碑<lb/>
巨石來從十八盤離宫複道滿千山不因封禪窮民力<lb/>
漢祖何緣便入闗<lb/>
<pb n="KR4h0158_WYG_001-19a"/>
　　永昌陵輓詞<lb/>
丹青史筆敢虛張功徳巍然軼漢唐奠玉四囘朝上帝<lb/>
御樓三度納降王<lb/>
　錢若水<lb/>
　　<hi>字澹成河南新安人幼聰悟十嵗能屬文雍熈中舉進士授同州觀察推官用寇準薦試翰林擢祕</hi>
　　<hi>書監直史館嵗餘遷右正言知制誥同知貢舉以奏邉事稱㫖進翰林學士以右諌議同知樞宻院</hi>
　　<hi>事真宗即位加工部侍郎從幸大名陳禦敵安邉之策未幾知開封府上出手札訪以兵事改知天</hi>
　　<hi>雄軍節制部署深為戎將推服上謂左右曰若水儒臣中知兵者也因遣巡撫陜西還拜鄧州觀察</hi>
<pb n="KR4h0158_WYG_001-19b"/>
　　<hi>使代經畧使知并州事病辛年四十四有集二十卷</hi>
　　濟源縣裴公亭<lb/>
裴相亭成未退身空煩舞袖與歌塵至今亭下瀟瀟竹<lb/>
似對秋風怨主人<lb/>
　賈黄中<lb/>
　　<hi>字媧民滄州南皮人七嵗能屬文十五舉進士授校書郎集賢校理遷左拾遺歴補闕開寳八年逋</hi>
　　<hi>判定州判太常禮院未幾採訪嶺南太宗即位遷禮部員外郎知昇州上李氏宫閣中遺物計直數</hi>
　　<hi>百萬上嘉其亷其五年召歸闕拜駕部員外郎知制誥屢知貢舉加中書舎人兼史館修撰淳化二</hi>
<pb n="KR4h0158_WYG_001-20a"/>
　　<hi>年㕘知政事俄罷知襄州以母老乞留京改知潭州拜禮部侍郎兼秘書監卒年五十六黄中性畏</hi>
　　<hi>愼過當雖知政事無所建明故時論不之許有文集三十卷</hi>
　　桂林還珠洞<lb/>
赫赫威聲震百蠻肯擕筐筥溷溪山無人為起文淵問<lb/>
端的珠還意苡還<lb/>
　曹　翰<lb/>
　　<hi>大名人少為郡小吏好使氣陵人不容於鄉里乾祐初周太祖鎮鄴與語奇之以𨽻世宗帳下及即</hi>
　　<hi>位補供奉官改徳州刺史宋初從征澤潞還改濟州刺史移刺均州兼西南轉運使充成都平劍南</hi>
<pb n="KR4h0158_WYG_001-20b"/>
　　<hi>屢著戰功遷蔡州團練使歴桂州觀察使太平興國四年從征太原又從征幽州拜威塞軍節度後</hi>
　　<hi>坐罪當棄市削官免死雍熈二年起為左千牛上將軍淳化三年卒年六十九翰雖武人頗知詩律</hi>
　　<hi>宋史載其所作退將詩感動人主有曹景宗競病之風焉</hi>
　　内宴應制<lb/>
三十年前學六韜英名嘗得預時髦曽因國難披金甲<lb/>
不為家貧賣寳刀臂徤尚嫌弓力軟眼明猶識陣雲髙<lb/>
庭前昨夜秋風起羞見團花舊戰袍<lb/>
　栁　開<lb/>
<pb n="KR4h0158_WYG_001-21a"/>
　　<hi>字仲塗開寳進士端拱元年知廣西全州招撫蠻洞甚得其心作詩鑑一篇示之  按宋史稱開為</hi>
　　<hi>宋初文學耆儒未及其吏事即詩亦不入文鑑中因閲廣西名勝志得律詩二章併悉其治全州惠</hi>
　　<hi>政亦一快也人開自稱無碍道</hi>
　　捲煙閣<lb/>
古寺聳山椒公堂去不遙尋僧忘俗慮盤道出塵囂疎<lb/>
箔捲煙霧明眸望泬寥漁翁江上立指我在雲霄<lb/>
　　楚南樓<lb/>
洗盡蠻煙几案空登臨直見楚山雄坐當鴻鵠髙飛處<lb/>
<pb n="KR4h0158_WYG_001-21b"/>
身在乾坤灝氣中木落有情瞻北闕霜輕無夢入西風<lb/>
凭欄自是蓬瀛客獨對瀟湘興未窮<lb/>
　蕭　貫<lb/>
　　<hi>江西新喻人登祥符八年進士與兄賀弟賁皆以文名貫未第時嘗感疾夢至帝所命賦曉寒歌宮</hi>
　　<hi>人授之簡曰此衍波箋也</hi>
　　禁中曉寒歌<lb/>
寳獸宫扉三十六宫樹迎霜紅簇簇翠紗盤鳯珠網垂<lb/>
百刻香殘隕蓮燭炭猊呀焰壁椒馥轆轤欲轉霏紅玉<lb/>
<pb n="KR4h0158_WYG_001-22a"/>
渇烏涓涓不相續十二嶢闗隠宫綠長廊四注簾旋濡<lb/>
海牛壓檐風不入文鞾侍嬪當宸闈壺箭傳呼鑰魚濕<lb/>
尚衣次進入堵墻千門萬户聞天香九龍鼓氣號寒螿<lb/>
晬容澤玉輝晨光綵衣佩魚無左璫兩兩趨走瞻扶桑<lb/>
紅萍半規出波面熠爚觚稜九霞絢鳴鞘一聲天上來<lb/>
長劍髙冠滿前殿<lb/>
　吕䝉正<lb/>
　　<hi>字聖功洛陽人太平興國二年進士第一由通判昇州歴知制誥拜參知政事同平章事封許國公</hi>
<pb n="KR4h0158_WYG_001-22b"/>
　　<hi>卒年六十八謚文穆</hi>
　　罷相歸贈隠者<lb/>
昔作儒生謁鎖闈今提相印出黄扉九重鵷鷺醉中别<lb/>
萬里烟霄逹後歸鄰叟盡垂新白髪故人猶著舊麻衣<lb/>
雒陽漫詫多才子自嘆遭時似我稀<lb/>
　　讀書龍門山<lb/>
八灘風起浪花飛手把漁竿傍釣磯自是鈎頭香餌别<lb/>
此心終待得魚歸<lb/>
<pb n="KR4h0158_WYG_001-23a"/>
　蘇易簡<lb/>
　　<hi>字太簡梓州銅山人少慧勤學年踰弱冠舉進士初仕將作監丞逋判昇州遷賛善以右拾遺知制</hi>
　　<hi>誥進秩祠部員外郎同知貢舉以妻弟匿喪充貢坐罷知制誥俄復官淳化二年同知京朝官考課</hi>
　　<hi>遷中書舎人充承㫖續李肇翰林志二卷以獻上賜詩嘉之遷給事中參知政事緣與同官趙昌言</hi>
　　<hi>不恊忿爭上前出知鄧州移陳州卒有文集二十卷</hi>
　　誦聖製大言賦<lb/>
聖人興兮告成功登崑崙兮展升中芳席地兮饗祖宗<lb/>
天籟起兮調笙鏞日烏月兎耀文明參旗井鉞武衛森<lb/>
<pb n="KR4h0158_WYG_001-23b"/>
挹北斗兮注醴醆削西華兮為石䃭飛雲湧霞炮脤膰<lb/>
刳鯨腊鵬代鰈鶼迅雷三動山呼發紫電三流爟火赫<lb/>
四時一同兮萬八千年泰山融兮溟海乾圎葢偃兮方<lb/>
輿穿<lb/>
　樂　史<lb/>
　　<hi>字永言原京兆人徙居崇仁宋初官著作郎賜緋魚袋卒年七十八著書十二種惟寰宇記傳於世</hi>
　　<hi>子黄裳黄中黄目黄庭俱先後登進士黄目歴仕最久官通進銀臺兼門下封駁事</hi>
　　鍾山寺<lb/>
<pb n="KR4h0158_WYG_001-24a"/>
千峯夾一逕一逕花枕泉聼泉復看竹行到鍾山前古<lb/>
寺雲生屋髙僧月伴禪自慚留一宿匹馬又朝天<lb/>
　楊　朴<lb/>
　　<hi>字契𤣥鄭州人太宗朝用畢士安薦召見賦詩</hi>
　　應制賦蓑衣<lb/>
軟綠柔藍著勝衣依船吟釣正相宜蒹葭影裏和烟臥<lb/>
菡蓞香中帶雨披狂脱酒家春醉後亂堆漁舎晩晴時<lb/>
直饒紫綬金章貴未肯輕輕博換伊<lb/>
<pb n="KR4h0158_WYG_001-24b"/>
　魏　野<lb/>
　　<hi>字仲先陜州陜人也世為農母嘗夢引袂月中承鬼得之因有妊生野及長嗜吟咏不求聞達真宗</hi>
　　<hi>祀汾隂野與李凟同被薦遣陜令招之辭不至天禧三年無疾而卒年六十</hi>
　　冬日書事<lb/>
十月天不暖前村到豈能閒聞啄木鳥疑是打門僧壊<lb/>
砌平山雪空堂照瀑氷晩來因出户差可暫攜藤<lb/>
　　書友人屋壁<lb/>
達人輕祿位居處傍林泉洗硯魚吞墨烹茶鶴避煙閒<lb/>
<pb n="KR4h0158_WYG_001-25a"/>
惟歌聖代老不恨流年靜想閒來者還應我最偏<lb/>
　　述懐<lb/>
東郊魏仲先生計只隨縁任懶自掃地更貧誰怨天有<lb/>
名閒富貴無事小神仙不覺流光速身將半百年<lb/>
　　春日<lb/>
春暖出茅亭攜笻傍水行易諳馴鹿性難辨鬭雞情妻<lb/>
喜栽花活兒誇賽草贏翻嫌我慵拙不解彊謀生<lb/>
　　暮秋閒望<lb/>
<pb n="KR4h0158_WYG_001-25b"/>
水閣閒登望郊原欲刈禾壊檐巢燕少積雨病蟬多砧<lb/>
隔寒溪擣鐘隨曉吹過扁舟何日去江上負烟蓑<lb/>
　　啄木<lb/>
爪利觜還剛殘陽啄更忙千林蠧如盡一腹餒何妨形<lb/>
小過槐陌聲髙近草堂豈能同燕雀惟解占髙梁<lb/>
　　閒居書事<lb/>
無才動聖君養拙住山村臨事知閒貴澄心覺道尊成<lb/>
家書滿屋添口鶴生孫仍喜多時雨經春免灌園<lb/>
<pb n="KR4h0158_WYG_001-26a"/>
　　秋霽草堂閒望<lb/>
草堂髙迥勝危樓時節殘陽向晩秋野色青黄禾半熟<lb/>
雲容黑白雨初收依依永巷聞村笛隠隠長河認客舟<lb/>
正是詩家好風景懶隨前輩却悲愁<lb/>
　　秋日登樓客次懐張覃進士<lb/>
聞説飄零亦異鄉登樓吟望益悲凉當時欲别言難盡<lb/>
他日相逢語更長蟬噪水村千萬樹雁過雲岫兩三行<lb/>
明朝策蹇還無定空倚危欄到夕陽<lb/>
<pb n="KR4h0158_WYG_001-26b"/>
　　蚤起<lb/>
夜長久待得晨興眈睡童猶喚不譍燒葉爐中無宿火<lb/>
讀書牕下有殘燈臨堦短髪梳和月傍岸衰容洗帶氷<lb/>
應被巢禽相怪訝尋常日午起庸能<lb/>
　　上知府㓂相公<lb/>
文武禀全才何人更可陪有官居鼎鼐無地起樓臺聖<lb/>
主詩方和親王狀始迴鎮臨求二陜調燮輟三台鳯閣<lb/>
頒重去龍旌暫擁來下車三度雨上事數聲雷未暇瞻<lb/>
<pb n="KR4h0158_WYG_001-27a"/>
珪璧先䝉話草萊幾思趨相府恐懼復徘徊<lb/>
　　陜州平陸縣<lb/>
寒食花藏縣重陽菊繞灣一聲離㟁櫓數㸃别州山<lb/>
　　上王相公<lb/>
聖朝宰相年年出公在中書十二秋西祀東封俱巳了<lb/>
好來相伴赤松遊<lb/>
　　尋逸者不遇<lb/>
尋真誤入蓬萊島香風不動松花老探芝何處未歸來<lb/>
<pb n="KR4h0158_WYG_001-27b"/>
白雲滿地無人掃<lb/>
　　酬萊公<lb/>
世情冷暖由分别何必區區較異同但得常將紅袖拂<lb/>
也應勝似碧紗籠<lb/>
　王　操<lb/>
　　<hi>太平興國初官太子中允獻南郊頌</hi>
　　喜故人至<lb/>
地僻無賔侣柴門晝始開谿山寒葉落江國故人來話<lb/>
<pb n="KR4h0158_WYG_001-28a"/>
舊驚霜鬢論詩滯酒杯相留喜同宿不寐曙光迴<lb/>
　　送人南歸<lb/>
相送當搖落孤舟泛渺瀰去帆看已逺臨水立多時别<lb/>
浦寒鴻下空山夜鶴移他年重會面吟鬢共成絲<lb/>
　　上李昉相公<lb/>
弱冠登龍入粉闈少年清貴古來稀袖中詔草朝天去<lb/>
頭上宫花侍宴歸卓筆玉堂寒漏迥捲簾池館水禽飛<lb/>
三台位近猶多遜閒聼秋霖憶翠㣲<lb/>
<pb n="KR4h0158_WYG_001-28b"/>
朝苑優游數十春文章敵手更無人對敭旒冕如僚友<lb/>
下直門䦨似隠淪倚檻白雲供醉望榰笻黄葉落吟身<lb/>
年來得意知難喻大半門生作侍臣<lb/>
　<lb/>
　<lb/>
　<lb/>
　<lb/>
　宋元詩會卷一<lb/>
</p>
<p>
</p>
  </div>
<div>
<head>宋元詩會卷二</head> <lb/>
    <p>
<pb n="KR4h0158_WYG_002-1a"/>
欽定四庫全書<lb/>
　宋元詩會卷二<lb/>
　　　　　　　　　　　　兵部主事陳焯編<lb/>
　鄭文寳<lb/>
　　<hi>字仲賢初仕江南用父䕃授奉禮郎入宋李煜以環衛奉朝請文寳左右其間太平興國八年登進</hi>
　　<hi>士第除修武主簿轉光祿寺丞獻所著文改著作佐郎通判潁州歴殿中丞陜西轉運副使李順亂</hi>
　　<hi>蜀文寳有平賊功太宗召至闕下喜其奏對㨗辯加工部員外郎以興復營田於賀蘭山下擾民無</hi>
　　<hi>功又奏減解州鹽價嵗虧課額為二司所發貶藍山令真宗即位召還授殿中丞歴河東轉運使卒</hi>
<pb n="KR4h0158_WYG_002-1b"/>
　　<hi>年六十一有集二十卷談苑二十卷江表志三卷</hi>
　　送枝江秦長官罷秩<lb/>
衆論才名外親人似古人官嫌容易達家愛等閒貧解<lb/>
印詩權在移風澤國春政聲誣不得慙見數鄉民<lb/>
　　送曹緯劉鼎二秀才<lb/>
旦夕春風老離心共黯然小舟聞笛夜㣲雨養花天手<lb/>
筆人皆有曹劉世所賢郴侯重才子從此看鶯遷<lb/>
　　温泉<lb/>
<pb n="KR4h0158_WYG_002-2a"/>
潺湲如燎嶺雲隂玉石魚龍換古今只見開元無事久<lb/>
不知貞觀用功深籠無解語衣無雪堆有黄沙粟有金<lb/>
惆悵羌渠負恩澤始尤夷甫未經心<lb/>
　　讀江總傳<lb/>
行人慵過景陽宫宫畔離離禾黍風庭玉有花空怨白<lb/>
井蓮無步莫愁紅吟詩功業才雖大亡國君臣道最同<lb/>
爭忍暮年歸故里綸竿迴避釣魚翁<lb/>
　　赴闕日過石子鎮<lb/>
<pb n="KR4h0158_WYG_002-2b"/>
得罪先朝出粉闈五原功業更誰知年深放逐無人識<lb/>
白雪闗頭一望時<lb/>
　孫　僅<lb/>
　　<hi>字鄰幾上蔡人咸平元年舉進士第一官知制誥</hi>
　　勘書<lb/>
儒家無外事招客勘青編筆墨東西置朱黄次第研頻<lb/>
憂傷㸃竄細恐誤流傳改易文辭正増加字數全目因<lb/>
繁處倦心向注中專端坐窮今古披襟見聖賢疲勞時<lb/>
<pb n="KR4h0158_WYG_002-3a"/>
舉白遊息或談𤣥得興忘昏旭題名記嵗年棲毫思確<lb/>
解廢卷恨亡篇魚魯皆刋定誰人敢間然<lb/>
　張　維<lb/>
　　<hi>吴興人以詩名江湖間即子野尚書之父也卒年九十一孫莘老序其詩云自得而無怨懟之語瀟</hi>
　　<hi>灑而有沉澹之思</hi>
　　孤帆<lb/>
江心雲破處遙見去帆孤浪濶疑升漢風髙若泛湖依<lb/>
㣲過逺嶼彷彿落平蕪莫問乗舟客利名同一途<lb/>
<pb n="KR4h0158_WYG_002-3b"/>
　　庭鶴<lb/>
戢翼盤桓傍小庭不無清夜夢烟汀靜翹月色一團素<lb/>
閒啄苔錢數㸃青終日稻粱聊自足滿前雞鶩漫相形<lb/>
巳隨秋意歸詩筆更與幽棲上畫屏<lb/>
　　玉蝴蝶花<lb/>
雪朶中間蓓蕾齊驟開尤覺繡工遲品髙多説瓊花似<lb/>
曲妙誰將玉笛吹散舞不休零晚樹團飛無定撼風枝<lb/>
漆園如有須為夢若在藍田種更宜<lb/>
<pb n="KR4h0158_WYG_002-4a"/>
　　聞砧<lb/>
遙野空林砧杵聲淺沙棲雁自相鳴西風送響暝色靜<lb/>
久客感秋愁思生何處征人移塞帳即時新月落江城<lb/>
不知今夜搗衣曲欲寫深閨多少情<lb/>
　　宿後陳莊<lb/>
臘凍初開苕水清煙村逺郭漫行吟灘頭斜日鳬鷖隊<lb/>
枕上西風鼓角聲一櫂寒燈隨夜釣滿犁膏雨趂春耕<lb/>
誰言五福仍須富九十年餘樂太平<lb/>
<pb n="KR4h0158_WYG_002-4b"/>
　周宻齊東野語云宋有兩張先皆字子野其一博州<lb/>
　人天聖三年進士歐陽公為作墓誌其一天聖八年<lb/>
　進士則吴興人也二人名姓偶同又適同時不可不知<lb/>
　也陳振孫詩曰平生聞説張三影十詠誰知有乃翁<lb/>
　遐想盛時生恨晚恍如身在畫圖中十詠有宿清江<lb/>
　小舎一首破損僅存一句菰葉青青綠荇齊云<lb/>
　李　沆<lb/>
　　<hi>字太初洺州肥鄉人太平興國五年舉進士為將作監丞通判潭州遷右賛善轉著作郎歴補闕知</hi>
<pb n="KR4h0158_WYG_002-5a"/>
　　<hi>制誥入翰林為學士嘗侍宴太宗目送之曰風度端凝真貴人也淳化三年參知政事真宗即位拜</hi>
　　<hi>户部侍郎咸平初以本官同平章事上北幸命沆留守京師肅然累加門下侍郎尚書右僕射嘗言</hi>
　　<hi>居相位愧無補當時惟中外所陳利害一切報罷之此少以報國耳景徳元年七月薨年五十八贈</hi>
　　<hi>太尉中書令謚文靖王旦於沆殁後歎其先識之逺曰李文靖真聖人也</hi>
　　平陽侯<lb/>
為臣固不易為相良獨難孰是弼萬幾而茍懷自安䣜<lb/>
侯佐漢祖規橅洵可觀其時在開創詎云擘畫殫垂死<lb/>
薦平陽相倚定後艱既憚牝雞鷙復慮幼主孱參也急<lb/>
<pb n="KR4h0158_WYG_002-5b"/>
調劑饑恐弗及餐奈何不事事醇酒以為眈后意愈無<lb/>
忌帝肉曽未寒寵姬與愛子身命恣摧殘少主憂入地<lb/>
吕勢積滔天藉非平與勃漢祚誰當全參實沗相位昧<lb/>
者稱其賢<lb/>
　王禹偁<lb/>
　　<hi>字元之濟州鉅野人世為農家九歳能文畢士安見而器之太平興國八年登進士授成武主簿徙</hi>
　　<hi>知長洲縣時同年生羅處約宰吴縣日與賦詠人多傳誦太宗聞其名召試擢右拾遺直史館賜緋</hi>
　　<hi>即日獻端拱箴以寓規諷未幾判大理寺緣妖尼道安誣訟徐鉉偁論道安反坐貶商州團練副使</hi>
<pb n="KR4h0158_WYG_002-6a"/>
　　<hi>稍遷拜左正言歴翰林學士知審官院通進銀臺封駁司又以議禮坐謗訕出知滁州真宗即位遷</hi>
　　<hi>秩刑部召還復知制誥咸平初預修太祖實錄與宰相不恊出知黄州徙蘄州卒年四十八訃聞上</hi>
　　<hi>甚悼之有小畜集二十卷</hi>
　　酬种放徴君一百韻<lb/>
太歳在辛夘九月萬木落是時太隂虧占云臣道剥王<lb/>
生出紫薇譴逐走商洛扶親又抱子迤邐過京索敝車<lb/>
載詩史病馬懸囊槖西都不敢住空負香山約閿鄉正<lb/>
南路秦嶺峭如削肩輿礙巨石十步三四却妻孥亦徒<lb/>
<pb n="KR4h0158_WYG_002-6b"/>
步磧礫不容脚山店葢木皮煙火渾薰灼夜深聞贙虎<lb/>
合家屢驚戄山泉何瀠洄切裂無橋彴卸鞍引羸蹄解<lb/>
襪事芒屩晨瀾髪可鑒朝涉脛如斮商山六百里天設<lb/>
皆碞崿上洛在其中狴牢曽未若逐臣自可死何必在<lb/>
逺惡刺史不我顧古寺聊淹泊卜居雜民甿致養無精<lb/>
糳知道由自寛有親彊為樂側聞种先生終南臥雲壑<lb/>
長沮既躬耕元禮仍開學王績婦未娶介潔翹孤鶴之<lb/>
推母偕隠教誨修天爵詩情亦嗜酒道氣不服藥田衣<lb/>
<pb n="KR4h0158_WYG_002-7a"/>
剪荷芰野飯烹茝葯霧豹澤文彩㝠鴻避矰繳肯從羔<lb/>
雁聘唯恐簮裾縛如何宋右史斥鷃議鵰鶚<hi>起居舎人宋維翰奏</hi>
<hi>种放隠居終南乞量才錄用頗為識者所笑</hi>𤣥纁與丹詔恩禮誠非薄仍勑<lb/>
京兆府敦諭辭恭恪先生戀板輿純孝心堅確散髪走<lb/>
煙巒拜章謝恩渥巨材猶在澗大玉不出璞使者遂空<lb/>
囘軟輪何寂寞賢母召徴君庭責詞嗃嗃胡為事章句<lb/>
漏名入街郭府縣汚我山胥徒譟吾幄以兹近聲利安<lb/>
得成髙邈誓將徙窮谷庶可逃喧濁先生拜引過為夀<lb/>
<pb n="KR4h0158_WYG_002-7b"/>
開樽杓陶陶又熈熈何啻聞竽籥人傳到遷客面目頓<lb/>
慚怍器小識不逺當年事頭角遭時得一第遊宦何齷<lb/>
齪逐羶甚蚍蜉鬭耀向熠爚宰邑乏絃歌諫垣無謇諤<lb/>
便蕃朱紫綬僭忝絲綸閣方號騤騤龍巳困狺狺㹱待<lb/>
罪始知非咄哉昧先覺一聆髙世行罪髪庸可擢忍恥<lb/>
賦三章塵埃寄<hi>一作望</hi>寥廓明年㑹恩宥量移井蛙躍靡<lb/>
暇謁南山征途望西嶽黄河波洶湧白徑苔斑駁中條<lb/>
圍解懸五老煙矗矗此焉為郡副烏敢事隕穫籠禽幸<lb/>
<pb n="KR4h0158_WYG_002-8a"/>
未死尚且謀飲啄米呼村婢舂樵顧山童斫飼馬捽寒<lb/>
蕪看書爇秋籜信口亦吟哦放心無適莫君恩巳絶望<lb/>
人事終難度相府一張紙喚起久屈蠖誠知有梁柱未<lb/>
忍棄榱桷五城天上開三殿雲間卓重取正衣冠籠裹<lb/>
山猱玃病翼得風雲壊墻勞赭堊諌官與史氏舊職聊<lb/>
羈絡舉袖拂石螭凝眸睨金雀㝠心想前事一夢何揮<lb/>
霍長恐先生聞倚松成大噱闗中朋友來遺我神仙作<lb/>
繁華逺容綺錚鏦美金錯古澹啜鉶羮大雅鏗木鐸千<lb/>
<pb n="KR4h0158_WYG_002-8b"/>
言距百韻㫖趣何綽綽孰念氣如虹翻然輕抵鵲俊甚<lb/>
麻姑爪快比屠門嚼渾金豈在鎔尺璧寧施琢愈風齊<lb/>
捧檄忘味同聞樂置之向懐袖日夕芬蘭若褒我塵俗<lb/>
韻鉛刀化干鏌同聲必有應過實還疑謔盛夸山中事<lb/>
雲屋張霞幕蘭茆含露採石髓和煙酌巢由泉滌耳園<lb/>
綺芝盈握有時上絶頂星斗近可摸下視塵世人營營<lb/>
似螶<graphic n="KR2577" url="https://raw.githubusercontent.com/kanripo/KR-Gaiji/master/images/KR2577.png" mimeType="image/png"/>男兒既束髪出處岐路各茍非秉陶鈞即去持<lb/>
矛槊致主比唐虞安邉如衛霍不爾為逸人深居返吾<lb/>
<pb n="KR4h0158_WYG_002-9a"/>
朴胡然自碌碌名節亦銷爍行年過半世功業無圭勺<lb/>
無術鑄五兵使民興錢鎛無才統六師逐冦開沙漠空<lb/>
言説王道肆目㸔人瘼多慚指佞草虚效傾心藿一覽<lb/>
大雅文起予亦何博况兹山野性謨畫昧方畧搔首謝<lb/>
朝簮行將返耕鑿<lb/>
　　不見陽城驛<hi>并序</hi>
　余為兒童時覽元白集唱和陽城驛詩時稹貶江陵<lb/>
　過南山感陽道州而作是詩也且改驛為避賢郵不<lb/>
<pb n="KR4h0158_WYG_002-9b"/>
　忍呼其諱也樂天在翰林得而和之又見杜紫薇富<lb/>
　水驛詩題下解云富水驛舊名與陽諫議同卒章曰<lb/>
　驛名不合輕移改留警朝天擁傳人淳化二年九月<lb/>
　余自西掖左官商於訪其驛則無有也撿之圖經求<lb/>
　之郡境則富水地存而驛廢陽城之號遂莫知矣因<lb/>
　作古風詩申明三賢之作且以不見陽城驛為首句<lb/>
　至於道州之行事元詩盡之矣此不復云<lb/>
不見陽城驛空吟昔人詩誰改避賢郵唱首元㣲之㣲<lb/>
<pb n="KR4h0158_WYG_002-10a"/>
之謫江陵顦顇為判司路道商山驛一夕見嗟咨所嗟<lb/>
陽道州抗直貞元時時亦被斥逐南荒終一麾題詩改<lb/>
驛名格力何髙奇樂天在翰林亦和遷客詞遂使道州<lb/>
名光與日月齊是後數十年借問經者誰留題富水驛<lb/>
始見杜紫薇紫薇言驛名不合輕改移欲遣朝天者惕<lb/>
然知在兹一以諱事神名呼不忍為一以名警衆名存<lb/>
教可施為善雖不同同歸化之基邇來又百稔編集空<lb/>
鱗差我遷上洛郡罪譴身縶維舊詩猶可誦古驛殊無<lb/>
<pb n="KR4h0158_WYG_002-10b"/>
遺富水地雖在陽城名豈知空想數君子貫若珠累累<lb/>
三章詩未冺千古名亦垂徳音茍不嗣吾道當巳而前<lb/>
賢尚如此今我復何悲題此商於驛吟之聊自怡<lb/>
　　竹䶉<lb/>
商嶺多脩篁蒼翠連山谷有䑕生其中薦食無厭足春<lb/>
筍齧生犀秋筠折寒玉飫飽致肥腯優游恣蕃肓林宻<lb/>
鳶不攫穴深犬難逐鳯凰餓欲死彼實無一掬唯此竹<lb/>
間䶉琅玕長滿腹暖戯綠叢隂舉頭傲鴻鵠不知商山<lb/>
<pb n="KR4h0158_WYG_002-11a"/>
民愛爾身上肉有鍤利其鋒有錐銛於鏃開穴窘如囚<lb/>
洞胸聲似哭膏血尚淋漓攜來入市鬻竹也比賢良䑕<lb/>
兮類商俗所食既非宜所禍誠知速吁嗟狡小人乗時<lb/>
竊君祿貴依社樹神俸盗太倉粟笙簧佞舌鳴藥石嘉<lb/>
言伏朝見秉大權夕聞罹顯戮李斯具五刑趙髙夷三<lb/>
族信有司殺者在暗明如燭彼狡無害賢彼䑕無食竹<lb/>
　　聞鴞<hi>有序</hi>
　滁淮地也郡堞之上鴟鴞巢焉永夕鳴嘯不巳妻子<lb/>
<pb n="KR4h0158_WYG_002-11b"/>
　驚死或終夜不寐因作詩喻之<lb/>
元精自萬彚羽族何茫茫為怪有鴟鴞為瑞稱鳯凰鳯<lb/>
凰不時出未識五色章吾生在鄒魯風土殊逺方鳴鳩<lb/>
隨乳燕日夕巢吾梁翩翾雜鳥雀比屋率為常又從筮<lb/>
仕來五年居帝鄉更直入承明侍宴夜未央上林聞鶯<lb/>
囀巧舌如笙簧鴟鴞徒知名聞見實未嘗頃年謫商山<lb/>
聼之已悲凉今兹出内庭罸郡來永陽誰知爾鸋鴂營<lb/>
巢在城墻年加睡漸少秋盡漏且長鳴嘯殊不已歴歴<lb/>
<pb n="KR4h0158_WYG_002-12a"/>
含㣲霜孺人泣我右稚子啼我傍吾心非達士詎免亦<lb/>
悵悵人生縱百歳忽若石火光其間有窮通幽昧難自<lb/>
量我愛臯與䕫峩冠虞舜堂簫韶聞九成丹穴來鏘鏘<lb/>
又愛閎與散陳力遇文王鸑鷟聼岐山多士周道昌嗟<lb/>
嗟漢賈誼年少謫南荒故有鵩鳥賦倚伏理甚詳郇公<lb/>
暨鄴侯放逐同一邦夜深聞此鳥韋公涕沾裳李侯舉<lb/>
酒令斯音非不祥坐客如不聞罰之以巨觴遂使惡聲<lb/>
鳥聼之無所傷<hi>天寳中韋郇公謫守蘄州時李鄴侯亦以處士放逐因夜飲聞鴟鴞韋公泣下</hi>
<pb n="KR4h0158_WYG_002-12b"/>
<hi>李公曰此鳥人以為惡其聲可聼乃令坐客有不聞其聲者罰以大杯由是聼之不厭</hi>賛皇貶袁<lb/>
州懐鴞義亦臧<hi>李太尉有懐鴞賦</hi>乃知昔賢哲未免亦悽惶况<lb/>
余不肖者邀寵在朝行報國惟直道謀身昧周防四年<lb/>
兩度黜鬢髪已蒼蒼雖得五品官銷盡百錬鋼何當解<lb/>
印綬歸田謝膏粱教兒勤稼穡與妻甘糟糠鳯來非我<lb/>
慶鴞集非我殃優游盡天年身世俱可忘<lb/>
　　和楊遂賀雨<lb/>
我罷内廷職出臨永陽民永陽民雖庶未免多饑貧富<lb/>
<pb n="KR4h0158_WYG_002-13a"/>
之既無術齪齪為謹身不堪今夏旱如燎復如焚厥田<lb/>
本塗泥坐見生塵氛稚老無所訴嗷嗷望穹旻食祿憂<lb/>
人憂蚤夜眉不伸從决獄中囚徧禱境内神楚辭有山<lb/>
鬼廟貌羅水濵佛法有浮圖寺宇連城闉齋莊命寮寀<lb/>
供給抽俸緡鼓笛迎湫水香花照金輪誠知非典故且<lb/>
慰旱熯人偶與天雨㑹滂沱四郊勻挿秧復修堰野叟<lb/>
何欣欣可辦官府調亦免農艱辛爕調賴時相感應由<lb/>
聖君於吾復何有敢望歌頌云清流楊水部徳與我為<lb/>
<pb n="KR4h0158_WYG_002-13b"/>
鄰仇香官位屈何遜詩格新見投賀雨詩言自人口聞<lb/>
夫君葢私我過實豈相親為霖非我事職業惟詞臣若<lb/>
有民謠起當知帝澤春庶使採詩官入奏助南薰<lb/>
　　對雪示嘉祐<lb/>
去年㸔雪在商州使君命我山寺頭峯巒草樹六百里<lb/>
饑鼯凍鳥聲啾啾山城窮陋無妓樂何以銷得騷人愁<lb/>
抱缾自㵼不待勸乘興一引連十甌晩歸上馬頗自適<lb/>
狂吟醉舞夜不休今年看雪在帝里瑤臺瓊樹佳氣浮<lb/>
<pb n="KR4h0158_WYG_002-14a"/>
朝囘攬轡聊四望移下五城十二樓樽中有酒翻不飲<lb/>
鬱鬱不快非怨尤吾兒嬌騃未曉事問我胡不私獻酧<lb/>
因令把筆冩我意為渠吟作雪中謳昔為副使不理事<lb/>
待罪且免憂人憂今為諌官非冗長拾遺三館俸入優<lb/>
秋來連㴻百日雨禾黍飃溺多不收如今行潦占南畝<lb/>
農夫失望無來麰爾看門外饑餓者徃徃殭殕填渠溝<lb/>
峩冠旅進又旅退曽無一事禆皇猷俸錢一月數家賦<lb/>
朝衣一襲幾人裘安邊不學趙充國富民不作田千秋<lb/>
<pb n="KR4h0158_WYG_002-14b"/>
胡為碌碌事文筆歌時頌聖如俳優一家衣食仰在我<lb/>
縱得飽暖如狗偷况我眼昏頭漸白安能隠几勤校讐<lb/>
何時提汝歸田去賣馬可易數隻牛深耕淺種茍自給<lb/>
藜羮豆粥充饑喉黍畦鋤理學元亮𤓰田澆灌師秦侯<lb/>
素餐免作疲人蠧開卷免對古人羞未行此志吾戚戚<lb/>
對酒不飲抑有由斯言不敢向人道語爾小子為詒謀<lb/>
　　和馬中允爐邉偶作<lb/>
誰為東君掌青律故將春日連人日春日雨絲暖融融<lb/>
<pb n="KR4h0158_WYG_002-15a"/>
人日雪花寒慄慄雨雪寒暖苦不同可比交情去就中<lb/>
仲咸擁爐發歌詠古風激破澆漓風人情離合古來有<lb/>
召公初亦疑周公汾陽臨淮本仇隙一旦分兵若親戚<lb/>
四公翻覆人不譏各各操心為邦國此外譸張多為已<lb/>
反掌背面如千里張耳陳餘不忍言魏其武安何足齒<lb/>
我愛中允君子心心與人交淡如水别有人間勢利徒<lb/>
一去一就隨榮枯西漢董賢方佞倖孔光迎拜卑如奴<lb/>
是時揚雄在東觀投閣欲死無人扶有唐力士夫人死<lb/>
<pb n="KR4h0158_WYG_002-15b"/>
朝士執喪如喪妣是時李白放江邉憔悴無人供酒錢<lb/>
小人之性何所似真如蜂蝶并螻蟻尋香逐臭茍朝昏<lb/>
豈願松篁與蘭茝重君誓心一何極澗底松兮陵上栢<lb/>
澗松陵栢有朽時我約君心無改易<lb/>
　　拍板謠<lb/>
麻姑親採扶桑木鏤脆排焦其數六雙成捧立王母前<lb/>
曽按瑤池白雲曲幾時流落來人間梨園部中齊管絃<lb/>
管絃纔動我能應知音審樂功何全吴宫女兒手如筍<lb/>
<pb n="KR4h0158_WYG_002-16a"/>
執向玳筵為樂凖數聲慢仙人屐齒下雲棧老狐臘月<lb/>
渡黄河緩步輕輕踏氷片數聲急空江雹打漁翁笠鮫<lb/>
人泣對水晶盤滿把珠璣連瀉入劃然一聲送曲徹由<lb/>
基射透七重札金罍冷落閴無聞隴頭凍後泉聲絶律<lb/>
吕與我數自齊絲竹望我為宗師總驅節奏在術内歌<lb/>
舞之人無我欺所以唐相牛僧孺為文命之為樂句<lb/>
　　筵上狂詩送侍棊衣襖天使<lb/>
昔事先皇叨近侍北門西掖華清地太宗多材復多藝<lb/>
<pb n="KR4h0158_WYG_002-16b"/>
萬幾餘暇翻棊勢對面千里為第一獨飛天蛾為第二<lb/>
第三海底取明珠三陣堂堂皆御製中侍宣來示近臣<lb/>
天機秘宻通鬼神乃知棊法通軍法既戒貪心又嫌怯<lb/>
惟宜靜勝守封疆不樂窮兵用戈甲先皇三勢有深㫖<lb/>
豈獨一枰而巳矣當時受賜感君恩藏於篋笥傳子孫<lb/>
至道年中出滁上失脚青雲空悵望移典維揚日望還<lb/>
軒轅鼎成飛上天龍髯忽斷攀不得舊朝衣上淚潺湲<lb/>
吾皇曲念先朝物徴歸再掌西垣筆悲凉忽見紅藥開<lb/>
<pb n="KR4h0158_WYG_002-17a"/>
哭臨空隨梓宫出去年領郡得齊安山州僻陋在江干<lb/>
黄民誰識舊學士白頭猶任老郎官昨日江邉天使到<lb/>
隨例霑恩著衣襖皇華本是江南客久侍先皇對棊奕<lb/>
筵中偶説當年事三勢分明皆記得我從失職别上臺<lb/>
御書深鎖不將來遙想棊圖在私室天香散盡空塵埃<lb/>
今日因君聊話及翻作停杯向隅泣人生不易逢聖朝<lb/>
君恩未報雙鬢凋金鑾殿花春灼灼永熈陵樹夜蕭蕭<lb/>
空歎拖腸在泥土不如䑛鼎升煙霄多病相如猶未死<lb/>
<pb n="KR4h0158_WYG_002-17b"/>
追思徃事欲魂消星使今辰逥馬首彊對離筵滿傾酒<lb/>
悲歌一曲從事書唱與朝中舊知友<lb/>
　　還楊遂蜀中集<lb/>
上蒼茫昧胡為乎施設吾道生吾徒否多泰少是天意<lb/>
生有述作死不虚聖人憂患方演易賢者窮愁始著書<lb/>
盡令富貴䧟逸樂蠢蠢戢戢如雞猪冺然無物作時瑞<lb/>
誰識鳯凰與騶虞經史子集燦今古粉繪帝道張皇謨<lb/>
一言可採即不朽名姓張與日月俱乃知天心厚我輩<lb/>
<pb n="KR4h0158_WYG_002-18a"/>
窮辱不足形悲呼夫君擢秀在江左國小而逼何區區<lb/>
科名始得值兵火金陵坐見成丘墟入朝纔得一賛善<lb/>
黜降重為縣大夫彰明僻逺在蜀道又遇袄賊攻成都<lb/>
徒行抱印向隴氐乞食村落何崎嶇歸來朝責作主簿<lb/>
朱衣黯淡鬢毛疎昨朝投我蜀中作錚然一集如瓊琚<lb/>
杜甫遭竄吟不輟庾信悲哀情有餘我逢聖代自多難<lb/>
謾誇三入承明廬近令編綴小畜集文筆詩賦何紛如<lb/>
才名官職不兩立真宰析刻分毫銖郎官疎逺既未貴<lb/>
<pb n="KR4h0158_WYG_002-18b"/>
縣吏禮數不足拘相逢且説文章樂為君酌酒焚枯魚<lb/>
　　成武縣作<lb/>
釋褐來成武初官且自彊位卑松在澗俸薄葉經霜雨<lb/>
菌生書案饑禽啄印牀猶驚寫秋卷枕砌落花黄<lb/>
　　除夜寄羅評事同年<lb/>
歳暮洞庭山知君思浩然年侵曉色盡人枕夜濤眠移<lb/>
櫂風搖浪開牕雪滿天無因一乗興同醉太湖船<lb/>
　　五更睡<lb/>
<pb n="KR4h0158_WYG_002-19a"/>
數載直承明寵深還若驚趂朝雞喚起殘夢馬䭾行左<lb/>
宦離雙闕髙眠盡五更如將閒比貴此味敵公卿<lb/>
　　寧公新拜首座因贈<lb/>
著書新奏御優詔及禪扉首座名雖貴家山老未歸磬<lb/>
聲寒繞枕塔影靜侵衣終憶西湖上秋風白鳥飛<lb/>
　　寄碭山主簿朱九齡<lb/>
忽思蓬島會羣仙二百同年最少年利市襴衫抛白紵<lb/>
風流名紙寫紅牋歌樓夜宴停銀燭栁巷春泥汚錦韉<lb/>
<pb n="KR4h0158_WYG_002-19b"/>
今日折腰塵土裏共君追想好凄然<lb/>
　　寄金鄉張賛善<lb/>
年少辭榮自古稀朝衣不著著斑衣北堂侍膳侵星起<lb/>
南畝催耕冐雨歸種竹野塘春筍脆採蘭幽澗露芽肥<lb/>
伊余自是徒勞者未得同尋舊釣磯<lb/>
　　遊虎丘山寺<lb/>
寺墻圍著碧孱顔曽是當年海湧山盡把好峯藏院裏<lb/>
不教幽景落人間劍池草色經冬在石座苔花自古斑<lb/>
<pb n="KR4h0158_WYG_002-20a"/>
珍重晉朝吾祖宅一囘來此便忘還<lb/>
　　寄潤州趙舎人<hi>二首</hi>
南徐城古樹蒼蒼衙府樓臺盡枕江甘露鐘聲清醉榻<lb/>
海門山色滴吟牕直廬久負題紅藥出鎮何妨擁碧幢<lb/>
聞説秋來自髙尚道装笻竹鶴成雙<lb/>
記言彩筆罷摛華郡閣髙閒似道家琴院坐聼江寺磬<lb/>
郡樓吟見海山霞春園遺母親燒筍夜榻留僧自煮茶<lb/>
應笑陶潜未歸去折腰奔走在泥沙<lb/>
<pb n="KR4h0158_WYG_002-20b"/>
　　寄毗陵劉博士<lb/>
毗陵古郡接江堧赴任琴書共一船下岸且尋甘露寺<lb/>
到城先問惠山泉秋蟾吐檻供吟興野鶴偎牀伴醉眠<lb/>
官散道孤詩筆老不應雙鬢更皤然<lb/>
　　中元夜宿餘杭山仙泉寺留題<lb/>
祭廟迴來畧問禪蘚牆沙徑碧山前風疏逺磬秋開講<lb/>
水響寒車夜救田藍綬有香花菡蓞竹牕無寐月嬋娟<lb/>
自慚政術貽枯旱忍臥松隂潄石泉<lb/>
<pb n="KR4h0158_WYG_002-21a"/>
　　再泛吴江<lb/>
二年為吏住江濵重到江頭照病身滿眼碧波輸野鳥<lb/>
一蓑疎雨屬漁人隨船曉月孤輪白入座晴山數㸃青<lb/>
張翰精靈還笑我綠袍依舊惹埃塵<lb/>
　　和郡寮題李中舎公署<lb/>
樹影池光映曉霞綠楊隂下吏排衙閒拖屐齒妨横筍<lb/>
靜拂琴牀有落花地脈暗分吴苑水厨煙時煮洞庭茶<lb/>
青宫詞客多閒暇按曲飛觴待歳華<lb/>
<pb n="KR4h0158_WYG_002-21b"/>
　　題張處士溪居<lb/>
雲裏寒溪竹裏橋野人居處絶塵囂病來芳草生漁艇<lb/>
睡起殘花落酒瓢閒把道書尋晩逕靜攜茶鼎洗春潮<lb/>
長洲懶吏頻過此為愛盤餐有藥苗<lb/>
　　送羅著作奉使湖湘<lb/>
使星躔次入長沙曉别延英去路賖數刻漏中承宻㫖<lb/>
幾重湖外奉皇華山行馬拂湘川石寺宿僧供嶽麓茶<lb/>
迴日期君直西掖當階紅藥正開花<lb/>
<pb n="KR4h0158_WYG_002-22a"/>
　　送馮學士入蜀<lb/>
錦川宜共少年期四十風情去未遲蠶市夜歌欹枕處<lb/>
峨眉春雪倚樓時休誇上直吟紅藥多羨乘軺聼子規<lb/>
莫學當初杜工部因循不賦海棠詩<lb/>
　　賀將作孔監致仕<lb/>
泣辭明主竟抽簮便約幽雲老舊林朝請罷來頻典笏<lb/>
田園歸去只攜琴焚香靜院當山色晒藥空庭避竹隂<lb/>
一子得官三品祿未饒疏傅有黄金<lb/>
<pb n="KR4h0158_WYG_002-22b"/>
　　和陳州田舎人留别<lb/>
演綸多暇每封章暫去頒條道更光郡吏好排紅粉妓<lb/>
使君曽是紫薇郎樓臺有月新詩出囹圄無人綠草長<lb/>
地接清淮足佳致水村煙塢是魚鄉<lb/>
　　囘襄陽周奉禮同年因題紙尾<lb/>
武闗西畔路巉巖兩月勞君寄兩緘鏡裏想添新白髪<lb/>
篋中猶貯舊青衫扶頭酒好無辭醉縮項魚多且放饞<lb/>
譬似元和張太祝十年不改舊官銜<lb/>
<pb n="KR4h0158_WYG_002-23a"/>
　　寒食<lb/>
今年寒食在商山山裏風光亦可憐稚子就花拈蛺蝶<lb/>
人家依樹繫鞦韆郊原曉綠初經雨巷陌春隂乍禁煙<lb/>
副使官閒莫惆悵酒錢猶有撰碑錢<lb/>
　　南郊大禮詩<hi>二首</hi>
聖君重卜祀南郊仗擁黄麾間白旄仙吹冷翻蒼玉佩<lb/>
曉霞晴透絳紗袍天開兠率齋宫靜海湧蓬萊帳殿髙<lb/>
遷客生還知有望商山不敢讀離騷<lb/>
<pb n="KR4h0158_WYG_002-23b"/>
嚴禋禮退一陽生抃賀歡呼動四溟聖夀久長南至日<lb/>
寳圖髙大北辰星九重城闕天將曙百萬人家户不扄<lb/>
知有化工無棄物海波分細一浮萍<lb/>
　　新秋即事<lb/>
宦途流落似長沙賴有詩情遣歳華吟弄淺波臨釣渚<lb/>
醉披殘照入僧家石挨苦竹旁抽筍雨打戎葵臥放花<lb/>
安得君恩許歸去東陵閒種一園瓜<lb/>
　　前賦村居雜興詩二首間半嵗不復省視因長男<lb/>
<pb n="KR4h0158_WYG_002-24a"/>
　　　嘉祐讀杜工部集見語意頗有相類者咨於余<lb/>
　　　且意余竊之也余喜而作詩聊以自賀<lb/>
命屈由來道日新詩家權柄敵陶鈞任無功業調金鼎<lb/>
且有篇章到古人本與樂天為後進敢期子美是前身<lb/>
從今莫厭閒官職主管風騷勝要津<lb/>
　　贈衛尉宋卿二十二丈<lb/>
謫宦歸來髪更斑徊翔猶得寺卿閒幾多僚友三台上<lb/>
大半生徒兩制間舊賜錦袍多貰酒新裁紗㡌欲歸山<lb/>
<pb n="KR4h0158_WYG_002-24b"/>
東垣小諌龍鍾甚空媿洪爐蚤鑄顔<lb/>
　　送融州任巽户曹撰越王愛姬墓誌得罪<lb/>
御前曽取好科名一掾如何萬里行身落蠻方人共惜<lb/>
罪因文學自為榮吏供版籍多魚税民種山田見象耕<lb/>
君看咸通十司户投荒終久是公卿<lb/>
　　幕次閒吟<lb/>
江蘺吟盡鬢成霜謫宦歸來夢一場每日祗窺丹鳯案<lb/>
被人猶喚紫薇郎齋宫獨坐風翻幕客舎閒吟葉滿牀<lb/>
<pb n="KR4h0158_WYG_002-25a"/>
若是承明容再入未曽荒廢舊文章<lb/>
　　送張監察通判餘杭<lb/>
郡城瀟灑浙江濵暫輟乗驄慰逺民莫放霜威誇御史<lb/>
且收風景屬詩人雪侵樓上迎潮眼花擁湖中泛月身<lb/>
盡是公餘吟咏處好飛佳句寄詞臣<lb/>
　　書齋<lb/>
年年賃宅住閒坊也構幽齋作道裝守靜便為生白室<lb/>
著書兼是草𤣥堂屏山獨臥千峯雪御札時開一炷香<lb/>
<pb n="KR4h0158_WYG_002-25b"/>
莫笑未歸田里去宦途機巧盡能忘<lb/>
　　滁州官舎<lb/>
忽從天上謫人間知向山州住幾年俸外不教收果實<lb/>
公餘多愛入林泉朝簮未解雖妨道宦路無機即是禪<lb/>
鈴閣悄然私自問郡齋何異玉堂前<lb/>
　　臘月<lb/>
臘月滁州始覺寒年豐嵗暮郡齋閒官供好酒何憂雪<lb/>
天與新詩合看山日照野塘梅欲綻燒迴荒徑草猶斑<lb/>
<pb n="KR4h0158_WYG_002-26a"/>
吏人散後無公事門㦸森森夕鳥還<lb/>
　　寄杭州昭慶寺華嚴社主省常上人<lb/>
夢幻吾身是偶然勞生四十又三年任誇西掖吟紅藥<lb/>
何似東林種白蓮入定雪龕燈焰直講經霜殿磬聲圓<lb/>
謫官不得餘杭郡空寄髙僧結社篇<lb/>
　　嵗暮感懐<lb/>
嵗暮山城放逐臣老從霄漢委泥塵公卿别後全無信<lb/>
兄弟書來秪説貧眼看青山休未得鬢垂華髪摘空頻<lb/>
<pb n="KR4h0158_WYG_002-26b"/>
文章氣概成何事霑惹虚名誤此身<lb/>
　　芍藥詩<lb/>
牡丹落盡正凄凉紅藥開時醉一場羽客諳傳尸解術<lb/>
仙家重爇返魂香蜂尋檀口論前事露濕穠英試曉粧<lb/>
曽忝掖垣真舊物多情應認紫薇郎<lb/>
　　贈省欽師<hi>師善八分書太宗召於殿上書數行得賜紫衣</hi>
舊隠何年别翠㣲瀑泉聲外鎖禪扉御前能寫八分字<lb/>
天上曽宣三事衣燈照夜寒霜後冷鼎烹秋菌雨中肥<lb/>
<pb n="KR4h0158_WYG_002-27a"/>
終歸五老峯邉去杯渡長江一錫飛<lb/>
　　贈狀元先輩孫僅<lb/>
病中何事忽開顔記得詩稱小狀元<hi>余淳化辛夘嵗贈君詩云明年再就</hi>
<hi>堯階試應被人呼小狀元</hi>粉壁乍懸龍虎榜錦標終屬鶺鴒原青雲<lb/>
隨步登花塔紅雪飄衣醉御園還有一條遺恨處不教<lb/>
英俊在吾門<lb/>
　　謫居感事<hi>一百六十韻重内綏字維字俱  押</hi>
遷謫獨熈熈襟懐自坦夷孤寒明主信清直上天知消<lb/>
<pb n="KR4h0158_WYG_002-27b"/>
息還依道生涯只在詩惟當喻山木詎敢詠江籬偶歎<lb/>
勞生事因思志學詩讀書方覩奧下筆便搜竒賦格驚<lb/>
鸚鵡儒冠薄鵕䴊耕桑都不事園井未曽窺必欲縑緗<lb/>
富寧教杼軸紕光隂常矻矻交友盡偲偲步驟依班馬<lb/>
根源法孔姬收螢秋不倦刻鵠夜忘疲流輩多相許時<lb/>
賢亦見推叨榮偕計吏濫吹謁春司僕瘦途中病驢寒<lb/>
雪裏騎空拳入場屋拭目看京師技癢初調箾鋒銛欲<lb/>
試錐甲科登漢制<hi>太平興國八年余首中甲科</hi>内殿識堯眉數刻愁<lb/>
<pb n="KR4h0158_WYG_002-28a"/>
晡矣三題亦勉之先鳴輸俊彦上第遂參差罷舉身何<lb/>
託還家命自奇惟慚親倚戶敢望嫂停炊竭力求甘㫖<lb/>
終朝走路岐貪希仲由米多廢董生帷丹桂何時折孤<lb/>
篷逐吹移知憐無國士志氣自男兒季子貂裘敝狂生<lb/>
刺字隳廣場重考覆蹇步載驅馳明代寧甘退青雲暗<lb/>
有期禮闈冠多士御試拜丹墀澤霧寜慚豹摶風肯伏<lb/>
雌重瞳念孤迹一第忝鴻私得告還鄉貴除官佐邑卑<lb/>
折腰稱小吏矩步慎初資<hi>解褐得主簿</hi>枳棘心何恨松筠操<lb/>
<pb n="KR4h0158_WYG_002-28b"/>
自持及親家有養事長禮無虧銅墨官常改煙霄兩露<lb/>
垂縣花聊主管寺棘且羈縻<hi>九年授大理評事知蘇州長洲縣</hi>吴郡包<lb/>
山側長洲巨海湄萬家呼父母百里撫惸嫠敢起徒勞<lb/>
歎長憂竊祿嗤宦途甘碌碌官業亦孜孜政事還多暇<lb/>
優游甚不羈村尋魯望宅寺認館娃基西子留香逕吴<lb/>
王有劍池狂歌殊不厭酒興最相宜草織登山履蒲紉<lb/>
<hi>平聲</hi>挽舫綏果酸嘗橄欖花好挿酴醾震澤柑包火松江<lb/>
鱠縷絲三年無異政一篋有新詞多戀南園臥俄從北<lb/>
<pb n="KR4h0158_WYG_002-29a"/>
闕追<hi>雍熈四年奉召赴闕</hi>呈材真樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>召對立茅茨載筆居三館<lb/>
登朝忝拾遺紫泥天上降朱紱御前披侍從殊為貴圖<lb/>
書頗自怡史才媿班固諫筆謝辛毗擬把㣲軀報慚將<lb/>
厚祿尸安邉上章疏端拱獻箴規精鑒逢英主心知是<lb/>
伯䕫<hi>余論邉事特為趙許公所器</hi>賡歌才不稱掌誥筆難摛<hi>是嵗䝉上召余</hi>
<hi>殿上作歌遂有西掖之拜</hi>制厯多無事<hi>閣下有制厯當直舎人如無除目書名而出</hi>詞頭<lb/>
每怯遲繁隂温室樹清吹萬年枝青鎖霞光透蒼苔露<lb/>
片萎御香飄硯席宫葉落纓緌看浴池心鳯閒捫殿角<lb/>
<pb n="KR4h0158_WYG_002-29b"/>
螭上林花掩映仙掌露淋漓對近瞻旒冕班清辟虎貔<lb/>
宫簾垂翡翠御水動漣漪紀號年淳化朝元月建寅<hi>叶移</hi>
攝官捧寳冊祝夀執樽彞表案行低折<hi>時余又押諸方表案</hi>宫懸<lb/>
聼肅祇徳音王澤潤謙柄斗杓移貴接臯䕫步深窺龍<lb/>
鳯姿策勲何炫赫賜紫更萎蕤<hi>是日加柱國謝日面賜金紫</hi>蚊力山<lb/>
難負鵜梁翼易滋論功慙八柱受服欲三褫<hi>音遲</hi>祗慮殃<lb/>
將至曽無事可禆趨朝空俯傴退食自逶迤更直當春<lb/>
好横行隔宿咨<hi>每休假三日後謂之横行於正衙參假院吏隔夜報</hi>内朝長得對<lb/>
<pb n="KR4h0158_WYG_002-30a"/>
駕幸每教隨瓊苑觀雲稼金明閱水嬉賞花臨鳯沼侍<lb/>
釣立魚坻拂面黄金栁<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔白玉巵分題宣險韻翻勢<lb/>
得仙碁<hi>上嘗賜兩制碁勢圖</hi>竟舉窺天管爭燃煮豆萁恨無才應<lb/>
副空有表虔祈<hi>每有御製詩韻難并新碁勢但上表免和訴不曉而巳</hi>睿睠偏稱<lb/>
賞天顔極撫綏中官賜文字院吏捧巾綦遭遇誠堪惜<lb/>
功名竊自思請纓無壯志視草亦胡為未獻東封頌空<lb/>
鐫北嶽碑深慚專俎豆長欲議邉陲但可懐驕子何須<lb/>
斬谷蠡胸中貯兵甲堂上有熊罷成敗觀千古弛張在<lb/>
<pb n="KR4h0158_WYG_002-30b"/>
四維兼磨斷佞劍擬樹直言旗遇事難緘黙平居疾喔<lb/>
咿無權逐鳥雀俛首任狐狸廷尉專刑殺<hi>以制誥舎人兼大理寺事</hi>
詞臣益等衰五花儀久廢三尺法聊施書命猶無諂評<lb/>
刑肯有欺厚誣凌近侍内亂疾妖尼<hi>妖尼道安誣告徐騎省</hi>丹筆<lb/>
當無赦金科了不疑拜章期悟主仆法更防維萋菲終<lb/>
無巳雷霆遂赫斯如弦傷訐直投杵覓瑕疵衆鑠金須<lb/>
化羣排柱不支佞權迴北斗讒舌簸南箕闕下羊腸險<lb/>
朝端虎尾危道孤貽衆怒責薄頼宸慈西掖除三字南<lb/>
<pb n="KR4h0158_WYG_002-31a"/>
山佐一麾蒼黄塵滿面揮灑淚交頤目斷九重闕魂銷<lb/>
八達衢尊親逺扶侍兄弟盡流離秦嶺偏巉絶商於更<lb/>
嶮巇吾廬何處是我馬忽長辭六里山蒼翠丹河浪渺<lb/>
瀰分封思魏鞅割地憶張儀懶讀三閭傳空尋四皓祠<lb/>
畬煙濃似瘴松雪白如梨壊舎牀鋪月寒牕硯結澌振<lb/>
書衫作拂解帶竹為揓呼僕泥茶竈從僧借藥篩鐘愁<lb/>
上寺起角怨水門吹舊友誰青眼新秋出白髭煙嵐晴<lb/>
鬱鬱風雨夜颸颸我過徒三省吾生自百罹初來聞旅<lb/>
<pb n="KR4h0158_WYG_002-31b"/>
雁不覺見黄鸝市井攜山菜房廊葢木皮<hi>商州民多以木皮葢屋</hi>
野花紅爛縵山草碧䙰褷副使官資冷商州酒味醨尾<lb/>
因求食掉角為觸藩羸有夢思紅藥無心採紫芝瘦妻<lb/>
容慘戚稚子淚漣洏暖怯蛇穿壁昏憂虎入籬松根然<lb/>
夜燭山蕨助朝饑豈獨堂虧飬還憂地乏醫跡飄萍渤<lb/>
海親老日崦嵫閣下辭巢鳯山中伴野麋風欺秀林木<lb/>
雲隔向陽葵屈産遭駑馬丹山困嚇鴟悔須分黑白本<lb/>
合混妍媸自此韜餘刄終當學鈍鎚窮通皆有數得喪<lb/>
<pb n="KR4h0158_WYG_002-32a"/>
又奚悲自顧才何有空憐道在兹宣尼猶削伐大禹亦<lb/>
胼胝運去當如䑕投來且禦魑避風聊戢翼得水會揚<lb/>
鬐琴酒圖三樂詩章效四蚩<hi>白公有四蚩詩</hi>魚須從典賣貂尾<lb/>
任傾欹兀兀拖腸䑕悠悠曳尾龜北牕尋蛺蝶南岸看<lb/>
鸕鷀山翠樓頻上雲生杖獨榰簟閒留曉魄簷暖負冬<lb/>
曦松柏寒仍翠瓊瑤湼不緇望誰分曲直秪自仰神祗<lb/>
吾道寧窮矣斯文未巳而狂吟何所益孤憤洩黄陂<lb/>
　　商山海棠<lb/>
<pb n="KR4h0158_WYG_002-32b"/>
錦里名雖盛商山豔更繁别疑天與態不類土生根淺<lb/>
著紅蘭染深於絳雪噴待開先釀酒怕落預呼魂香裏<lb/>
無勍敵花中是至尊桂須辭月窟桃合避仙源浮動冠<lb/>
頻側霓裳袖忽翻望夫臨水石窺客出墻垣贈别難饒<lb/>
栁忘憂肯讓萱輕輕飛燕舞脈脈息媯言蕙陋虚侵逕<lb/>
梨凡浪占園論心留蝶宿低面厭鶯喧不忝神仙品何<lb/>
辜造化恩自期栽御苑誰使擲山村綺季荒祠畔仙娥<lb/>
古洞門煙愁思舊夢雨泣怨新婚畫恐明妃恨移同卓<lb/>
<pb n="KR4h0158_WYG_002-33a"/>
氏奔秪教三月見不得四時存繡被堆籠勢臙脂浥淚<lb/>
痕貳車春未去應得伴芳罇<lb/>
　　茶園十二韻<lb/>
勤王修歳貢晩駕過郊原蔽芾餘千本青蔥共一園牙<lb/>
新撐老葉土軟迸新根舌小侔黄雀毛獰摘綠猿出蒸<lb/>
香更别入焙火㣲温採近桐花節生無穀雨㾗緘縢防<lb/>
逺道進獻趂頭番待破華胥夢先經閶闔門汲泉鳴玉<lb/>
甃開宴壓瑤罇茂育知天意甄收荷主恩沃心同直諌<lb/>
<pb n="KR4h0158_WYG_002-33b"/>
苦口類嘉言未復金鑾召年年奉至尊<lb/>
　　山僧雨中送牡丹<lb/>
數枝香帶雨霏霏雨裏攜來叩竹扉擬戴却休成悵望<lb/>
御園曽挿滿頭歸<lb/>
　　春居雜興<lb/>
兩株桃杏映籬斜妝㸃商山副使家何事春風容不得<lb/>
和鶯吹折數枝花<lb/>
　　杏花<hi>三首</hi>
<pb n="KR4h0158_WYG_002-34a"/>
暖映垂楊曲檻邉一堆紅雪罩春煙春來自得風流伴<lb/>
榆莢休抛買笑錢<lb/>
長愁風雨暗離披醉遶吟看得幾時只有流鶯偏稱意<lb/>
夜來偷宿最繁枝<lb/>
陌上紛披枝上稀多情猶解撲人衣雙成灑道迎王母<lb/>
十里濛濛絳雪飛<lb/>
　　别丹水<lb/>
曽經爛漫濯吾纓忍别潺湲月夜聲便入紅塵染詩思<lb/>
<pb n="KR4h0158_WYG_002-34b"/>
吟魂猶合數年清<lb/>
　　芍藥開花憶牡丹<lb/>
風雨無情落牡丹翻堦紅藥滿朱欄明皇幸蜀楊妃死<lb/>
縱有嬪嬙不喜看<lb/>
　　后土廟瓊花詩<hi>二首</hi>
　　　揚州后土廟有花一株潔白可愛樹細而花繁<lb/>
　　　不知實何木也俗謂之瓊花因賦詩以狀其態<lb/>
誰移琪樹下仙鄉二月輕氷八月霜若使夀陽公主在<lb/>
<pb n="KR4h0158_WYG_002-35a"/>
自當羞見落梅妝<lb/>
春氷薄薄壓枝柯分與清香是月娥忽似暑天深澗底<lb/>
老松擎雪白婆娑<lb/>
　曹　緯<lb/>
　　<hi>見鄭文寳集有送曹緯劉鼎二秀才詩其弟即元寵也緯詩文名秋浦集</hi>
　　山行<lb/>
日出過山頭日入宿山下我行山亦行隠隠似奔馬朝<lb/>
昏山送迎山意自傾冩借問征途間誰如此山者<lb/>
<pb n="KR4h0158_WYG_002-35b"/>
　　自齋山借舟泛湖還家<lb/>
十里平湖漫不流晩風吹浪打行舟定知歸得侵燈火<lb/>
家在菰蒲最盡頭<lb/>
　曹　組<lb/>
　　<hi>字元寵緯之弟也兄弟俱以文名組六舉不第著鐵硯篇以自見後有寵於徽宗授睿思殿待制</hi>
　　夜歸曲<lb/>
饑烏啞啞啼暮寒囘風急雪飄朱䦨瑣牕繡閣艶紅獸<lb/>
書幙金泥揺彩鸞吴妝秀色攅眉綠能唱襄陽大堤曲<lb/>
<pb n="KR4h0158_WYG_002-36a"/>
酒酣横笛咽孤吹吹裂柯亭傲霜竹逺空寒雪渾不動<lb/>
老狐應被黄河凍暗囘㣲暖入江梅何處荒榛挂么鳯<lb/>
歸來穩跨青連錢貂耳擁鼻行翩翩籠紗宻炬照飛霰<lb/>
十二玉樓人未眠<lb/>
　李　至<lb/>
　　<hi>字言幾真定人生七嵗而孤育於飛龍使李知審家幼沈靜好學屬文典贍舉進士授將作監通判</hi>
　　<hi>鄂州擢著作郎遷右補闕知制誥歴翰林學士參知政事雍熈初議親征范陽至上疏力止聞者韙</hi>
　　<hi>之以目疾累表求解機政進秩吏部會建秘閣命兼秘書監總三館書至道初詔太子師事之真宗</hi>
<pb n="KR4h0158_WYG_002-36b"/>
　　<hi>即位拜工部尚書參知政事咸平元年復以目疾求解政授武信軍節度徙知河南府卒年五十五</hi>
　　<hi>贈侍中</hi>
　　桃花犬歌<lb/>
宫中有犬桃花名絳繒圍頸懸金鈴先皇為愛馴且異<lb/>
指顧之間知上意珠簾未卷扇未開桃花揺尾常先至<lb/>
夜靜不離香砌眠朝饑秪傍御牀餧彩雲路熟不勞牽<lb/>
瑤草風㣲有時吠無何軒后鑄鼎成忽遺弓劍葉寰瀛<lb/>
迢迢松闕伊川上逺逐龍輴十數程兩眥漣漣似垂淚<lb/>
<pb n="KR4h0158_WYG_002-37a"/>
骨見毛寒頓憔悴萬人見者倍傷心㣲物感恩猶若是<lb/>
韓盧備獵何足嘉西旅充庭豈為瑞聞君奉詔修實錄<lb/>
一字為褒應不曲白魚赤雁且勿書願君書此懲浮俗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷二<lb/>
</p>
<p>
</p>
  </div>
<div>
<head>宋元詩會卷三</head> <lb/>
    <p>
<pb n="KR4h0158_WYG_003-1a"/>
欽定四庫全書<lb/>
　宋元詩會卷三<lb/>
　　　　　　　　　　　　兵部主事陳焯編<lb/>
　張　詠<lb/>
　　<hi>字復之濮州鄄城人太平興國五年郡舉進士議以詠首薦有夙儒張覃者未第詠與冦凖致書郡</hi>
　　<hi>將薦覃為首衆許其能讓是嵗詠登進士乙科授大理評事知崇陽縣用蘇易簡薦入為太子中允</hi>
　　<hi>歴知麟相二州改濮州知浚儀縣擢荆湖北路轉運使太宗聞其强幹召還超拜虞部郎中賜金紫</hi>
　　<hi>進樞宻直學士同知銀臺通進封駁司出知益州恩威並行蜀民畏而戴之真宗即位加左諫議大</hi>
<pb n="KR4h0158_WYG_003-1b"/>
　　<hi>夫入拜給事中改御史中丞同知貢舉會奏彈丞相酒過出知杭州未幾復命知益州歸朝掌三班</hi>
　　<hi>領登聞檢院因患腦瘍乞解任命知并州大中祥符三年召還抗言丁謂王欽若當誅章三上出知</hi>
　　<hi>陳州卒年七十贈左僕射謚忠定有集十卷</hi>
　　悼蜀四十韻<lb/>
蜀國富且庻風俗矜浮薄奢僣極珠貝狂佚務娱樂虹<lb/>
橋吐飛泉煙栁閉朱閣燭影逐星沈歌聲和月落鬭雞<lb/>
破百萬呼盧縱大噱游女白玉璫驕馬黄金絡酒肆夜<lb/>
不扃花市春漸作禾稼暮雲連紈繡淑氣錯熈熈三十<lb/>
<pb n="KR4h0158_WYG_003-2a"/>
年光景倐如昨天道本害盈侈極禍必作當時布政者<lb/>
罔思救民瘼不能宣淳化移風復儉約情性非方直多<lb/>
為聲色著從欲竊虚譽隨心縱貪攫蠶食生靈肌作威<lb/>
恣暴虐佞罔天子聼所利惟剝削一方忿恨興千里攘<lb/>
臂躍火氣烘寒空雪采揮蓮鍔無人能卻敵何暇施擊<lb/>
柝害物黷貨輩皆為白刃爍瓦礫積臺榭荆棘迷城郭<lb/>
里第鎖苔蕪庭軒喧鳥雀斗粟金帛酬束芻綺羅博悲<lb/>
夫驕奢民不能飽葵藿朝廷命元戎帥師盪兇惡虎旅<lb/>
<pb n="KR4h0158_WYG_003-2b"/>
一以至梟巢一何弱燎毛焰晶熒破竹鋒熠爚兵驕不<lb/>
可戢殺人如戲謔悼耄皆麗誅玉石何所度未能剪强<lb/>
暴爭先謀剽掠民生計空賒死心愁隕穫四野搆豺狼<lb/>
五畝孰耕鑿出師不以律餘孽何由卻鄙夫識蜂蠆寡<lb/>
術能籠絡邉郵未肅清何顔食天爵世方尚奔馳誰復<lb/>
振蹇諤黄屋逺萬里九重髙寥廓時稱多英雄才豈無<lb/>
衛霍近聞命良臣拭目觀奇略<lb/>
　　縣齋秋夕<lb/>
<pb n="KR4h0158_WYG_003-3a"/>
才薄難勝任空銷懶惰情公堂羣吏散苔地亂蟲聲隔<lb/>
嵗鄉書絶新寒酒病生方今聖明代不敢話辭榮<lb/>
　　登麟州城樓<lb/>
莫問戎庭苦髙欄日夕攀時清官事少邉靜戍人閒雉<lb/>
堞臨寒水穹廬倚亂山皇恩正無外不擬更移還<lb/>
　　送别蘇寺丞<lb/>
公身多不定何路慰飄離莫以㣲言合苦將幽思悲山<lb/>
程朝醉少雪屋夜眠遲即問逢春約芳菲折贈誰<lb/>
<pb n="KR4h0158_WYG_003-3b"/>
　　登黄鶴樓<lb/>
重重軒檻與雲平一度登臨萬想生黄鶴信移煙樹老<lb/>
碧雲魂亂晩風清何年紫陌紅塵息終日空江白浪聲<lb/>
莫道安邦是髙致此身終約到蓬瀛<lb/>
　　金陵郡齋述懷<lb/>
傍人徃徃羨清途野逸情懐亦自扶官舎四邊多種竹<lb/>
潮溝一面近生蘆病嫌見客低徊甚老覺臨官氣味麤<lb/>
不信浮名是身累有時閒撚白髭鬚<lb/>
<pb n="KR4h0158_WYG_003-4a"/>
　　遊趙氏西園<lb/>
蜀中春豔世間疎比並陳園恐未如數里花光浮煖日<lb/>
六街塵靜見香車翻空雅樂催歡處入格新詩上板初<lb/>
方信承平無一事淮陽閒殺老尚書<lb/>
　　歸越東舊隠留别秦中知巳<lb/>
客亭楊栁葉初殘歌咽秋空慘别顔吟愛好峯歸越路<lb/>
醉衝寒雨出秦闗煙蘿庭户重棲倚漁浦人家舊徃還<lb/>
縱使功名無分得免教心在怨尤間<lb/>
<pb n="KR4h0158_WYG_003-4b"/>
　　再會傅逸人<lb/>
分到知心死不輕幾年曽是愴離情㣲風吹雨雁初下<lb/>
落葉滿堦蟲正鳴燈盡苦嫌論劍畧簟凉頻喜轉琴聲<lb/>
從來共約雲泉老肯向人間占好名<lb/>
　　郊居寄朝中知巳<lb/>
年來流水壊平田客徑窮愁自可憐汀葦亂搖寒夜雨<lb/>
沙鷗閒弄夕陽天狂嫌濁酒難成醉冷笑清詩不直錢<lb/>
碧落故人知我否幾囘相憶上漁船<lb/>
<pb n="KR4h0158_WYG_003-5a"/>
　　舟中晩望桃源山<lb/>
仙山初指眼初明倚棹因妨半日程雲裏未忘尋去路<lb/>
世間爭合有浮名嵓空闇老松千尺天靜時聞鶴一聲<lb/>
更謝暮霞憐惜别滿波紅影照崢嶸<lb/>
　　貽傅逸人<lb/>
少年名節動人羣避俗身居積水濆幾為典衣留逺客<lb/>
半乗欹枕看閒雲門連酒舎青苔滑路近沙汀白鳥分<lb/>
誰道無情活黎庶數篇新咏帶南薰<hi>按史公㓜與傅霖同學既貴之後求</hi>
<pb n="KR4h0158_WYG_003-5b"/>
<hi>霖三十年不可得晩知陳州一日霖忽來謁公問昔何隠今何出霖曰子將行矣來報子爾翼日辭去後一月</hi>
<hi>而公卒據此則傅霖乃學道通仙術者然公屢有㑹傅逸人詩其踪跡未嘗疎濶即此作云門連酒舎留客典</hi>
<hi>衣亦非逃世絶俗之流也史所載殆出於小説固未深考歟</hi>
　　雙龍寺<lb/>
未踏關陽巳見山木鯨時吼翠㣲間老僧隨隊看雲起<lb/>
居士忘機共鶴閒入眼煙光依砌濕倚空霧氣傍<hi>一作繞</hi>
山環三朝寳訓神明䕶大讀經章祝玉顔<lb/>
　　鶴<lb/>
<pb n="KR4h0158_WYG_003-6a"/>
共憐潔白本天姿縱枉泥塵性不卑况是稻粱厭足日<lb/>
好尋煙月卻歸時跡參詩雅何年始名係仙經四海知<lb/>
應到昆丘指來歴曽陪鵷鷺浴華池<lb/>
　　新蟬<lb/>
脱塵還與比仙遊露腹何妨近品流嫩殻半遺紅藥地<lb/>
細聲偏傍綠楊樓詩家取象吟難盡畫格偷真意不休<lb/>
正好儒林擬緌拂馮唐無苦預悲秋<lb/>
　　過華山懐白雲陳先生<lb/>
<pb n="KR4h0158_WYG_003-6b"/>
性愚不肯林泉住强要清流擬致君今日星馳劍南去<lb/>
囘頭慚愧華山雲<lb/>
　　雨夜<hi>二首</hi>
四簷風雨滴秋聲醉起重挑背壁燈世事不窮身不定<lb/>
令人閒憶虎溪僧<lb/>
簾幕蕭蕭竹院深客懐孤寂伴燈吟無端一夜空階雨<lb/>
滴破思鄉萬里心<lb/>
　　寄傅逸人<lb/>
<pb n="KR4h0158_WYG_003-7a"/>
當年失腳下漁磯苦為明時未得歸寄語巢由莫相笑<lb/>
此心不是愛輕肥<lb/>
　　送别王秘丞<lb/>
帝鄉三十年前别江外相逢鬢已衰清論未窮行計速<lb/>
為君臨水立多時<lb/>
　　聞鷓鴣<lb/>
畫中曽見曲中聞不是傷情即斷魂北客南來心未穩<lb/>
數聲相應在前村<lb/>
<pb n="KR4h0158_WYG_003-7b"/>
　錢　易<lb/>
　　<hi>字希白俶之從子年十七舉進士試崇政殿三篇日未中而就自此以才藻知名太宗嘗嘆世無李</hi>
　　<hi>白蘇易簡曰今進士錢易其人也欲召置翰林不果真宗朝再舉進士以第二人中第除秘書丞通</hi>
　　<hi>判信州改太常博士直集賢院遷尚書祠部員外郎擢知制誥官至翰林學士儤直未滿卒仁宗憐</hi>
　　<hi>之召其妻盛氏人禁中賜以冠帔有集一百五十卷</hi>
　　温泉詩<lb/>
悲哉天寳時帝耄政不修寵幸尊婦人隂極陽巳柔外<lb/>
戚盛本枝櫛比封列侯丞相大將軍備位甚悠悠天下<lb/>
<pb n="KR4h0158_WYG_003-8a"/>
安既久積漸力不周車服金玉煥黎庶饑寒愁驪山温<lb/>
泉宫晝幸與夜遊一游百司備萬費一日休誰能心自<lb/>
快化作社稷憂國忠恣吞噬林甫懐姦偷<hi>缺</hi>雛據太原<lb/>
鐘鼓無許收黄塵滿長安慘黷九廟羞唐天未使絶返<lb/>
正知疾瘳自兹遊賞地荆棘生荒秋舊物悉巳廢蜘蛛<lb/>
挂重樓覧者咸寒心一過三迴頭因知帝王業堅固宣<lb/>
鴻猷豈可信嗜欲侮弄生瘡疣<lb/>
　　西遊曲<lb/>
<pb n="KR4h0158_WYG_003-8b"/>
花銷秋老白日短敗紅荒綠迷空館擬將清血灑昭陵<lb/>
幽谷蛇啼半山晩十年辭家勤獻書王孫不許延公車<lb/>
江頭柤廟祭無日重門生草寒離離我有黄金三尺劍<lb/>
姦骨餘㾗古波艶佩入函闗無故人玉握凋零七星暗<lb/>
　　南兵<lb/>
曽見南兵苦征遼事一如金瘡寒長肉紙甲雨生蛆山<lb/>
小虀霜骨河枯膾腐魚黎元無處哭丁户日相疎<lb/>
　韓　丕<lb/>
<pb n="KR4h0158_WYG_003-9a"/>
　　<hi>字太簡華州鄭人㓜孤貧有志操年長始學文太平興國三年進士嘗著孟母碑返魯頌人多誦之</hi>
　　<hi>授大理評事通判衡州用石熈載薦試中書擢著作佐郎直史館歴知制誥丕文思艱澁宰相以其</hi>
　　<hi>稽緩書命常加督責積不能平乃表求外郡出知虢州太宗嘉其冲澹自處召為翰林學士終以遲</hi>
　　<hi>鈍不敏難任禁近三出典州就加禮部侍郎大中祥符二年卒</hi>
　　寄岳陽劉從事<lb/>
秋來憶故人寓目臨大野逺近聞清商依稀奏豳雅經<lb/>
霜樹半紅無風葉自下一片洞庭心聊憑塞鴻寫<lb/>
　　菊<lb/>
<pb n="KR4h0158_WYG_003-9b"/>
冷淡花枝寂寂闌只緣開晩少人看若教總似陶潜眼<lb/>
肯向芳春艶牡丹<lb/>
　唐　異<lb/>
　　<hi>文鑑載詩而履歴莫考但其警句在宋中葉時巳盛傳自是前輩勝流未可與茫無籍里者同論也</hi>
　　塞上作<lb/>
防秋人不到萬里絶妖氛馬放䧏來地鵰盤戰後雲月<lb/>
依孤壘没燒逐逺荒分未省為邉客宵笳懶欲聞<lb/>
　　閒居書事<lb/>
<pb n="KR4h0158_WYG_003-10a"/>
幽居輕宿雨屐齒偏林塘一境無過客千山自夕陽晝<lb/>
禽多獨語夏木有餘凉招隠詩慵寄時清誰肯忘<lb/>
　羅處約<lb/>
　　<hi>字思純益州華陽人父濟仕蜀歸朝至太常丞處約登太平興國中進士知吴縣時王禹偁知長洲</hi>
　　<hi>縣日以詩篇唱和蘇杭間多傳誦後並召直史館處約終荆湖路巡撫年三十三</hi>
　　泛太湖<lb/>
三萬六千頃湖侵海内田逢山方得地見月始知天南<lb/>
國吞將盡東溟勢欲連何當灑為雨無處不豐年<lb/>
<pb n="KR4h0158_WYG_003-10b"/>
　潘　閬<lb/>
　　<hi>字逍遙錢塘人與王禹偁孫何魏野輩游處最歡放懐湖山吟詠自適人以謫仙擬之</hi>
　　叙吟<lb/>
髙吟見太平不恥老無成髪任莖莖白詩須字字清搜<lb/>
疑滄海竭得恐鬼神驚此外非闗念人間萬事輕<lb/>
　　夏日宿西禪<lb/>
此地絶炎蒸深疑到不能夜凉知有雨院靜若無僧枕<lb/>
潤連雲榻牕明照佛燈浮生多賤骨時日恐難勝<lb/>
<pb n="KR4h0158_WYG_003-11a"/>
　　嵗暮自桐廬歸錢塘晩泊漁浦<lb/>
久客見華髪孤櫂桐廬歸新月無朗照落日有餘輝漁<lb/>
浦風浪急龍山煙火㣲時驚沙上雁一一背南飛<lb/>
　　落葉<lb/>
片片復落落園林漸向空幾番經夜雨一半是秋風靜<lb/>
擁莎階下閒堆蘚徑中谷松與巖檜寧與此時同<lb/>
　　渭上秋夕<lb/>
秋色滿晴川登臨渭水邉殘陽初過雨何樹不鳴蟬極<lb/>
<pb n="KR4h0158_WYG_003-11b"/>
浦涵新月孤帆没逺煙漁人空老盡誰似太公賢<lb/>
　　望華山<lb/>
髙愛三峯挿太虚昂頭吟望倒騎驢旁人大笑從他笑<lb/>
終擬全家向上居<lb/>
　宋太宗晩年燒丹閬曽獻方書及帝升遐懼罪乃變<lb/>
　姓名匿舒州灊山寺為行者後真宗赦其罪以為滁<lb/>
　州叅軍卒<lb/>
　路　振<lb/>
<pb n="KR4h0158_WYG_003-12a"/>
　　<hi>字子發永州祁陽人淳化中進士試巵言日出賦太宗嘉其典贍擢置甲科由通判邠州召直史館</hi>
　　<hi>大中祥符初使北歸撰乘軺錄以獻擢左司諌知制誥振文詞温麗屢奏賦頌為時輩所稱尤長詩</hi>
　　<hi>詠卒平五十八</hi>
　　伐棘篇<lb/>
伐棘何所山之巔秋風颾颾棘子丹折根破柢堅且頑<lb/>
斸夫趦趄汗汚顔攅鋒束芒趨道還□之森森繚長藩<lb/>
暮冬號風雪暗天漏寒不鳴守犬眠主人堂上多金錢<lb/>
東陵暴客來窺垣舉手觸鋒身隕顛千矛萬㦸爭後先<lb/>
<pb n="KR4h0158_WYG_003-12b"/>
襟袖結裂不可揎蹠破指傷流血殷神離氣沮走蹁躚<lb/>
數尺之墻弗復攀無知小醜騷河壖朔方屯師連七年<lb/>
木波馬領沙填填氣脈不絶如喉咽官軍虎怒思吼軒<lb/>
强弩一發山河穿將不叶謀空即安翫養蟻㓂成兇顛<lb/>
推芻挽粟徒喧喧邉臣無心靖國艱為余諷此伐棘篇<lb/>
　种　放<lb/>
　　<hi>字明逸河南洛陽人性沉黙好學少志山林奉母隠終南豹林谷用張齊賢薦召赴闕授司諫進右</hi>
　　<hi>諫議大夫真宗眷遇特厚始終不衰晩節耽名利時論薄之</hi>
<pb n="KR4h0158_WYG_003-13a"/>
　　夏日山居<lb/>
隂隂林木靜寂寂無人境紅綻紫葳香嵐沈玉膏冷看<lb/>
雲時獨坐慎事常中省何客馭風來新篁動疎影<lb/>
　　諭蒙詩<lb/>
大瀛卑百瀆自成浮天潯崇丘下累塊竟為蔽日深王<lb/>
者在謙小夙推堯禹心拜言尊賢仁慎徳棄珠金自滿<lb/>
九族散匪驕百善尋炳兹夏商鑒滅國因誇淫<lb/>
　　酬陳齋民見寄<lb/>
<pb n="KR4h0158_WYG_003-13b"/>
竹扉常晝掩幽僻置身安自委漁樵分因思出處難周<lb/>
庭方設燎漢將尚封壇莫問煙霞意人寰事萬端<lb/>
　冦　準<lb/>
　　<hi>字平仲華州人太平興國中登進士時年十九淳熈五年參知政事定策立真宗為太子景徳元年</hi>
　　<hi>拜平章政事决親征之策封萊國公以丁謂之譛貶雷州司户卒謚忠愍</hi>
　　暇日遊建平三閭故里廟貌荒凉慘動耳目噫賢<lb/>
　　　者之祀世不絶享郡無正人遺棄若是感事傷<lb/>
　　　俗因留斯句<lb/>
<pb n="KR4h0158_WYG_003-14a"/>
人生若逺遊多是悲登眺况復念三閭遺蹤良可吊道<lb/>
直出章華才髙逐邉徼寃聲噴夜江愁色迷煙嶠斷碑<lb/>
没敗莎古木吟荒廟祠破少薦馨㟁峻稀停櫂神容漬<lb/>
老苔壊壁通殘照舊徑失朱門空庭起寒燒餘基雖索<lb/>
寞清問長光耀旌賢誰再興勿使過者誚<lb/>
　　水閣晨起<lb/>
板閣長晏眠偶獨起清旦月落簷鳥語煙開客船散長<lb/>
江色自澄汀樹聲空亂羣動又復然勞勞可長歎<lb/>
<pb n="KR4h0158_WYG_003-14b"/>
　　晩望有感<lb/>
出門望寒野四顧惟椒坡憶昔楚大夫還此情如何殘<lb/>
陽半明雨水落西風多因同下蔡恨不覺増悲歌<lb/>
　　長郊雨餘逺樹減翠新蟬忽鳴激耳嘹唳久客孤<lb/>
　　　坐情如何哉形之於文聊以自遣<lb/>
遙山夏雨歇逺樹凉風至憑欄偶開襟新蟬動秋思沙<lb/>
溪潔細流庭木驚踈翠節候又復然幽憂斯所萃芳嵗<lb/>
若奔流羲光不停轡感物悼前期誰知此時意<lb/>
<pb n="KR4h0158_WYG_003-15a"/>
　　江南春<lb/>
波渺渺栁依依孤村芳草逺斜日杏花飛江南春盡離<lb/>
腸斷蘋滿汀洲人未歸<lb/>
　　春日登樓懐歸<lb/>
髙樓聊引望杳杳一川平逺水無人渡孤舟盡日横荒<lb/>
村生斷靄深樹語流鶯舊業通清渭沈思忽自驚<lb/>
　　再歸秦川<lb/>
阮路何方盡西歸興未勞河流經陜狹山色入秦髙返<lb/>
<pb n="KR4h0158_WYG_003-15b"/>
照明秋壘孤村接暮濤還如丁令至故里滿蓬蒿<lb/>
　　秋夜勉友<lb/>
西風驚萬木危坐思悠哉故國經年别秋鴻半夜來人<lb/>
應多棄善天豈不憐才休學嚴夫子荒凉老釣臺<lb/>
　　秋日原上<lb/>
蕭蕭古原上景物感離腸逺嶠收殘雨寒林帶夕陽溪<lb/>
聲迷竹韻野色混秋光吟罷還西望平沙起雁行<lb/>
　　秦中感懐寄江外知已<lb/>
<pb n="KR4h0158_WYG_003-16a"/>
念子隔江海浩然時已秋蟬鳴闗外樹人在水邉樓髪<lb/>
白猶搜句時清尚旅遊遙思當永夜不寐向孤舟<lb/>
　　水村即事<lb/>
虚齋臨逺水吟釣度朝晡葦岸秋聲合莎亭鶴影孤片<lb/>
雲藏疊巘野燒起寒蕪獨步時吟望離人隔五湖<lb/>
　　冬夜旅思<lb/>
年少嗟羇旅煙霄進未能江樓千里月雪屋一龕燈逺<lb/>
信憑邉雁孤吟寄嶽僧爐灰愁擁坐硯水巳成氷<lb/>
<pb n="KR4h0158_WYG_003-16b"/>
　　感興寄蓮嶽一二詩禪友<lb/>
西風傷逺别前計竟成非芳草此時暮故山何日歸禪<lb/>
應同雅道貧合長天機飜憶雲浮侣無憀對夕暉<lb/>
　　湖上作<lb/>
極目望南浦望中生逺思雁沈芳草渡燒斷夕陽陂嵗<lb/>
月寒萍梗江山念别離惟餘清夜夢暫與白雲期<lb/>
　　楚江夜懐<lb/>
西風生逺水蕭颯度吟臺明月夜還滿故人秋未來寒<lb/>
<pb n="KR4h0158_WYG_003-17a"/>
蛩啼暗壁敗葉下蒼苔誰念空江外年年首重迴<lb/>
　　送人<lb/>
客亭殘照裏歌闋獨南行芳草無斷色旅人多别情逺<lb/>
塗方不極長笛更飛聲莫動鄉闗念徒令白髪生<lb/>
　　巴東驛秋日晩望<lb/>
楚驛獨閒望山村秋暮天數峯横夕照孤笛起江船遣<lb/>
恨須言命㝠心漸學禪遲遲未囘首深谷暗寒煙<lb/>
　　東歸再經峽中<lb/>
<pb n="KR4h0158_WYG_003-17b"/>
復命經三峽波瀾極目愁片雲生斷壁孤石礙中流道<lb/>
路連巴塞風煙接楚丘重來登望處因念昔年遊<lb/>
　　荆南秋望<lb/>
西風吹户牖獨自客荆蠻積水浮秋漢㣲陽淡逺山蟬<lb/>
稀疎葉盡雨歇片雲閒何日忘簮紱深居石室間<lb/>
　　夜泊江上<lb/>
嵗暮峽中村維舟古樹根羣峯初落月後夜獨聞猿流<lb/>
水自無盡客愁那可論平明離楚㟁迢逓指吴門<lb/>
<pb n="KR4h0158_WYG_003-18a"/>
　　應制賦牡丹花<hi>時正言直館</hi>
栽培終得近天家獨有芳名出衆花香逓暖風飄御座<lb/>
葉籠輕靄襯明霞縱吟宜把紅牋擘留賞惟張翠幄遮<lb/>
深覺侍臣千載幸許隨仙仗看穠華<lb/>
　　巴東寒食<lb/>
春雨蕭蕭寒食天逺行猶在楚江邉人思故國迷殘照<lb/>
鳥隔深花語斷煙薄宦未能酬壯節良時空自感流年<lb/>
因循未學陶潜興長見孤雲倍黯然<lb/>
<pb n="KR4h0158_WYG_003-18b"/>
　　過霧山<lb/>
青燈古殿枕寒溪門外天垂斗柄低啼鳥不知春向背<lb/>
落花依舊水東西半橋霜月光相照一帶松煙色未齊<lb/>
誰料百年榛莽地香雲今日繞輪蹄<lb/>
　　南浦<lb/>
春色入垂楊煙波漲南浦日落動離魂江花泣㣲雨<lb/>
　　送轉運梅學士進邉郡<lb/>
悵飲惜離羣窮邉去路分雪深山館夜孤雁背燈聞<lb/>
<pb n="KR4h0158_WYG_003-19a"/>
　　初夏雨中<lb/>
綠樹新隂暗井桐雜英當砌墜疎紅重門寂寂經初夏<lb/>
盡日垂簾細雨中<lb/>
　　歸州留别傅君<lb/>
楊栁如絲拂畫橋此中留語欲魂銷還愁别後巴東館<lb/>
獨聼空江半夜潮<lb/>
　　栁<lb/>
曉帶輕煙間杏花晩凝深翠拂平沙長條别有風流處<lb/>
<pb n="KR4h0158_WYG_003-19b"/>
宻映錢塘蘇小家<lb/>
　　無題<lb/>
金甲珠襦鏁繡扄杜城殘月葬娥英春風候館花如雪<lb/>
空有鶯傳度曲聲<lb/>
　　南平驛<lb/>
心隨流水還鄉國身向青山上屈盤逺夢不成秋雨細<lb/>
西風一夜客亭寒<lb/>
　　舂陵聞雁<lb/>
<pb n="KR4h0158_WYG_003-20a"/>
危欄秋盡偶來凭霜落秋山爽氣澄誰道衡陽無雁過<lb/>
數聲殘日下舂陵<lb/>
　　秋日<lb/>
栁衰蟬噪寒煙没地逈山遙暮雨收宛是昔年秋氣味<lb/>
只添多病與離愁<lb/>
　　輦下春日<lb/>
雨餘宫闕麗春隂三月花光照上林誰倚青樓望歸騎<lb/>
日斜南陌栁煙深<lb/>
<pb n="KR4h0158_WYG_003-20b"/>
　錢惟演<lb/>
　　<hi>字希聖吴越王俶之子從俶歸朝為神武軍將軍博學能文詞召試學士院以笏起草立就真宗稱</hi>
　　<hi>善改太僕少卿歴知制誥給事中翰林學士遷尚書工部侍郎仁宗即位進兵部初附丁謂以傾冦</hi>
　　<hi>凖後復擠謂自解宰相馮拯惡其為人罷為鎮國軍節度改武勝軍節度使雅冀柄用抑鬱不得志</hi>
　　<hi>而卒太常張瓌請謚文墨詔覆議改謚曰思惟演文詞清麗與揚億劉筠相上下所著典懿集三十</hi>
　　<hi>卷</hi>
　　槿花<lb/>
綺霞初結處珠露未晞時寳樹寧三尺華燈更九枝亭<lb/>
<pb n="KR4h0158_WYG_003-21a"/>
亭方自喜黯黯卻成悲欲作飛煙散猶憐返照遲<lb/>
　　秋夕池上<lb/>
珪月上金塘煙容帶水光朱華接蘭坂綠荇溢魚防叢<lb/>
暗禽棲宻林疎露下凉秋懐巳潘鬢無奈更啼螿<lb/>
　　始皇<lb/>
天極周環百二都六王鐘鐻接流蘇金椎漫築甘泉道<lb/>
匕首還隨督亢圖已覺副車驚博浪更攜連弩望蓬壺<lb/>
不將寸土封諸子劉項繇來是匹夫<lb/>
<pb n="KR4h0158_WYG_003-21b"/>
　　漢武<lb/>
一曲横汾鼓吹迴侍臣髙㑹柏梁臺金芝霅煜凌晨見<lb/>
青雀軒翔白晝來立堠東溟邀鶴駕窮兵西極待龍媒<lb/>
甘泉祭罷神光滅更遣人間識玉杯<lb/>
　　南朝<lb/>
結綺臨春暎夕霏景陽鐘動曙星稀潘妃寳釧光如畫<lb/>
江令花牋落似飛蚱蜢臨波朱火度觚稜拂漢紫煙㣲<lb/>
自從飲馬秦淮水蜀栁無因對殿幃<lb/>
<pb n="KR4h0158_WYG_003-22a"/>
　　詠唐天寳間事<lb/>
山上湯泉架玉梁雲中複道吐瑤光絲囊暗合三危露<lb/>
翠幰時遺百和香任走金雞親便坐更抛珠被掩方牀<lb/>
匆匆一曲梁州罷萬里橋邉見夕陽<lb/>
　　成都<lb/>
武侯千載有餘靈壘石刀㾗尚未平巴婦自饒丹穴富<lb/>
漢庭還責碧砮征雨經蜀市應和酒琴到臨卭别寄情<lb/>
知有忠臣能叱馭不論雲棧尚崢嶸<lb/>
<pb n="KR4h0158_WYG_003-22b"/>
　　公子<lb/>
蓮勺交衢接沁園來時十里一開筵歌翻南國桃根曲<lb/>
馬過章臺杏葉韉别殿對迴雙綬貴後門歸夜九枝然<lb/>
閒隨翠幰歌烏㡌紫陌三條入栁煙<lb/>
　　宋玉<lb/>
章華清宴重遊陪已有㣲詞更有才神女夢靈因賦感<lb/>
屈平魂怨待招迴悲秋千古情難盡障袂何時望可來<lb/>
袛用大言君自許景差無計上蘭臺<lb/>
<pb n="KR4h0158_WYG_003-23a"/>
　　寄靈仙觀舒職方學士<lb/>
方瞳𤣥髪粉闈郎絳闕齋心奉紫皇徴士髙懐雲在嶺<lb/>
騷人秋思水周堂閒園露草開三徑靈宇華燈燭九光<lb/>
知有美田堪種玉幾時春渚逐歸航<lb/>
　　無題<lb/>
誤語成疑意已傷春山低斂翠眉長鄂君繡被朝猶掩<lb/>
荀令薰爐冷自香有恨豈因燕鳯去無言寧為息侯亡<lb/>
合歡不驗丁香結秪得凄凉對燭房<lb/>
<pb n="KR4h0158_WYG_003-23b"/>
　　苦熱<lb/>
赫赫烘霞鬭曉光雙紋枕簟碧牙牀頻傾蜜勺寧蠲渇<lb/>
久捧氷壺未覺凉雪嶺卻思隨博望風牕猶欲傲羲皇<lb/>
更憐乳燕翻飛處深入盧家白玉堂<lb/>
　　秋日小園<lb/>
碧簟凉生白袷衣廋園秋晩得幽期千房嫩菊金螢亂<lb/>
百葉衰荷鈿扇敧日薄蘚花沿素壁雨淫蛙鼔占清池<lb/>
翛然自合蒙莊趣誰識無心似標枝<lb/>
<pb n="KR4h0158_WYG_003-24a"/>
　　休沐有懐<lb/>
雕盤瓊蕋冰<hi>去聲</hi>寒澌宻樹蟬嘶下直時更賦新詩荅靈<lb/>
運不將團扇隔元規經旬綠草沿堦上盡日流風轉蕙<lb/>
遲秪待觚稜照初旭横經還集絳紗帷<lb/>
　　艷體<hi>三首</hi>
絳縷初分麝氣濃絃聲不動意潜通圓蟾可見還歸海<lb/>
媚蝶多驚欲御風紈扇寄情雖自潔玉壺盛淚秖凝紅<lb/>
春牕亦有心知夢未到鳴鐘巳旋空<lb/>
<pb n="KR4h0158_WYG_003-24b"/>
耿耿寒燈照醉羅看朱成碧意如何虎頭辟惡無妨枕<lb/>
犀角凉心更待磨惟有幽蘭啼月露可將尺素託雲波<lb/>
山屏六曲歸來夜秪恐重投折齒梭<lb/>
香歇環沈無限猜春隂濃淡畫簾開有時盤馬看猶懶<lb/>
盡日投壺笑未迴蝶怨豈能重傅粉雉驕疑待更求媒<lb/>
啼妝不治金翹闇腸斷温郎玉照臺<lb/>
　　直夜<lb/>
千廬徼道發傳呼帝宇沈沈璧月孤重燎秖聞喧鬬䑕<lb/>
<pb n="KR4h0158_WYG_003-25a"/>
危枝誰見遶驚烏石螭霜重連鈎盾玉虎氷消下轆轤<lb/>
素髪自憐同騎省一竿何日釣秋鱸<lb/>
　　涙<lb/>
家在河陽路入秦樓頭相望秖酸辛江南滿目新亭宴<lb/>
塞外傷心故國春仙掌倚天頻滴露方諸待月自涵津<lb/>
荆王未辨連城價腸斷區區抱璧人<lb/>
　　送許洞歸吴<lb/>
草薰風暖接長亭一曲驪歌倒醁醽懐古更投𤣥石賦<lb/>
<pb n="KR4h0158_WYG_003-25b"/>
艤舟聞采紫莖萍醉抛隋岸楊花白吟過淮山桂樹青<lb/>
可使長離終鎩羽淵雲詞藻出天庭<lb/>
　　初秋屬疾<lb/>
蜜脾初滿石榴紅秋意先侵玉井桐薤簟自憑南郭几<lb/>
縠巾猶領北牕風雲迷候雁辭遙塞露濕飛螢起暗叢<lb/>
病巳不須傳七發粉牋香墨寄詩筒<lb/>
　　懐舊居<lb/>
武祀仙壇接里閭琴堂水閣半凌虚竹林舊享銅盤食<lb/>
<pb n="KR4h0158_WYG_003-26a"/>
門巷今容駟馬車楚國大言登宋玉漢家答詔用相如<lb/>
未知笳鼓歸何日空鏁鱣庭春草疎<lb/>
　　小園秋夕<lb/>
潘鬢秋來已自傷庾園時物更荒凉紫梨半熟連紅樹<lb/>
碧蘚初圓亂縹墻月露暗從孤桂滴水風猶獵敗荷香<lb/>
滑稽還喜鴟夷在欲取臨卭美酒嘗<lb/>
　　與客啟明<lb/>
越溪㣲霰灑寒梅家近嚴陵古釣臺夢欲成魚通夕去<lb/>
<pb n="KR4h0158_WYG_003-26b"/>
書曽憑犬隔秋迴干時不為侏儒粟樂聖猶銜叔夜杯<lb/>
帝右豈無楊得意漢宫須薦長卿才<lb/>
　　送客不及<lb/>
橋濶川長恨巳多斑騅嘶斷隔雲羅遙山幾疊迷朱斾<lb/>
芳草經時駐玉珂髙鳥可能追夕照綠楊空自拂㣲波<lb/>
短轅白鼻何由得目送層樓一雁過<lb/>
　　再次韻和大年<lb/>
雲變危峯萬里横簟鋪湘水一牀平紅蘭受露消晨渇<lb/>
<pb n="KR4h0158_WYG_003-27a"/>
綠蕙翻風析夜酲逸少偶書葵扇貴羊欣閒臥練裠輕<lb/>
無妨天下芝泥熟獨看瑤光近太清<lb/>
　　館中新蟬<lb/>
習習光風泛紫蘭新聲含怨日將殘自憐伴省成團扇<lb/>
誰許迎秋集武冠委蜕亭臯隨木葉飛緌雲表拂仙盤<lb/>
青蔥玉樹連金爵不覺醯雞競羽翰<lb/>
　　梨<lb/>
紫花青蒂壓枝繁秋實離離出上闌東海圎珪無奈碧<lb/>
<pb n="KR4h0158_WYG_003-27b"/>
嵰山甜雪不勝寒已憂仙佩懸珠重更恐金刀切玉難<lb/>
自與相如解消渇何須瓊蕋作朝餐<lb/>
　　栁絮<lb/>
三月江南花漸稀春隂漠漠雪霏霏章臺街裏翻輕吹<lb/>
灞水橋邉送落暉陸凱傳情梅暗落韓憑遺恨蝶爭飛<lb/>
不知化作萍飄否惟見紛紛上客衣<lb/>
　　再賦荷花<lb/>
玉甃引清泉風髙露白天盈盈臨一水羃羃隔長煙巳<lb/>
<pb n="KR4h0158_WYG_003-28a"/>
分蘭芝溺仍憂趙后仙鮫絲衣更宻珠蚌淚長圎瑟怨<lb/>
來湘浦鴻驚近洛川金塘正斜照誰倚木蘭船<lb/>
　　上已玉津園賜宴<lb/>
漢家傳洛飲楚俗泛蘭泉玉液初頒酒金盤屢擊鮮珥<lb/>
彤尋竹籞傾葢集芝㕓錦羽翻晴旭霞英落暖煙雅音<lb/>
和舜樂睿澤洽堯天更聼承雲曲同歌在鎬年<lb/>
　　致齋太乙宫<lb/>
齋潔奉惟馨瑤臺獨自升樓迷五里霧壇燭九枝燈珠<lb/>
<pb n="KR4h0158_WYG_003-28b"/>
館來青雀璇題射玉繩疎鐘平野濶古柏夕霏凝鶴扇<lb/>
真窺月仙衣可鏤氷春茶泛雲液曉飯薦蘭蒸鍊藥疑<lb/>
洪井藏書類羽陵囘瞻大帝室飛檻更長憑<lb/>
　　夜讌<lb/>
昨夜宴南堂華燈燭九光削青爭落筆舉白鬭飛觴祇<lb/>
覺輝裴玉寧思夢謝塘解煩憑蜜勺藉俎半蘭房促席<lb/>
風絃怨開簾月露凉酡顔君莫訴西北轉銀潢<lb/>
　　宣曲<lb/>
<pb n="KR4h0158_WYG_003-29a"/>
絳縷初分後銀環未解時巳障紈扇笑猶捧玉壺悲乞<lb/>
巧長生殿迎風太液池雕屏涵火齊寳帳隔琉璃欲買<lb/>
詞人賦空傳狎客詩蔗漿消内熱瓊蕋療朝饑綺蒂桃<lb/>
初熟紅心草欲披凌波渡羅襪向日翳華芝素臉分甘<lb/>
柰香津滴紫梨龍梭隨振素獺髓補凝脂蓬餌重陽節<lb/>
金針七夕期玉膏當淧溢翠葢逐葳蕤弦急哀隨指歌<lb/>
長恨入眉青鸞惟有舞赤鳯可能疑下蔡迷還易平陽<lb/>
破未知髻髙釵自墜腰細佩長垂出恐嚴鐘晩歸嫌細<lb/>
<pb n="KR4h0158_WYG_003-29b"/>
幰遲轆轤驚曉夢鸚鵡漏春思魂怨惟愁斷腸柔巳自<lb/>
危壁璫螢影度瓊户蘚花滋掩鼻讒難訴披圖悔豈追<lb/>
秖應金帶枕聊為達㣲詞<lb/>
　　别墅<lb/>
别館斗城傍斜軒映曲房蒼頭冠綠幘中婦織流黄複<lb/>
道登平樂期門集未央意錢梁冀宅挾瑟莫愁堂走馬<lb/>
章臺栁停車陌上桑彀弓隨寳帳投轄付銀牀出戴繁<lb/>
星急歸衝細雨忙曽過阿君宿醉舞起跳梁<lb/>
<pb n="KR4h0158_WYG_003-30a"/>
　　清風<lb/>
溽暑迎秋盡凉飈逗曉迴墜桐侵玉井拂栁度章臺已<lb/>
覺雲翹動還驚月幌開鮫簾移亂影瑤瑟泛餘哀扇掩<lb/>
藏鸞羽荷傾側露杯正當河左界不待雨東來自好傳<lb/>
垂翼寧勞起死灰楚宫誰第賦宋玉最多才<lb/>
　　屬疾<lb/>
積日勞無補彌天疾未瘳馬卿非避事盛憲自多憂目<lb/>
眩花成果心驚蟻鬬牛豳氷那浣熱洛笛更生愁拂枕<lb/>
<pb n="KR4h0158_WYG_003-30b"/>
牕風度穿簾隙日流唾壺從巳缺博齒亦慵投發篋尋<lb/>
桐籙支頤動越謳平生江海志夕夢繞滄洲<lb/>
　　荷花<lb/>
水濶雨蕭蕭風㣲影自搖徐孃羞半面楚女妬纎腰别<lb/>
恨抛深浦遺香逐畫橈華燈連霧夕鈿合映霞朝淚有<lb/>
鮫人見魂須宋玉招淩波終未渡疑待鵲為橋<lb/>
　　戊申年七夕<lb/>
烏鵲飛來接斷雲秪貪清淺渡星津不知一夜支機石<lb/>
<pb n="KR4h0158_WYG_003-31a"/>
卻屬乗槎上漢人<lb/>
玉露金河顥氣凉辛夷車轉桂旗香姮娥可是多猜忌<lb/>
不駐瓊輪放夜長<lb/>
一歳佳期一夕過羽旗雲葢涉㣲波明朝若寄相思淚<lb/>
玉枕金莖得最多<lb/>
青鳥當時下紫雲綺囊書秘露桃新莫嫌夜半移牀逺<lb/>
朱雀牕中别有人<lb/>
驪阜凌雲對玉鈎千門髙切絳河秋欲聞天語猶嫌逺<lb/>
<pb n="KR4h0158_WYG_003-31b"/>
更結三層乞巧樓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三<lb/>
</p>
<p>
</p>
  </div>
<div>
<head>宋元詩㑹卷四</head> <lb/>
    <p>
<pb n="KR4h0158_WYG_004-1a"/>
欽定四庫全書<lb/>
　宋元詩㑹卷四<lb/>
　　　　　　　　　　　　兵部主事陳焯編<lb/>
　楊　億<lb/>
　　<hi>字大年建州浦城人生有毛被體尺餘經月乃落七嵗能屬文雍熙初太宗聞其名召試詩賦五篇</hi>
　　<hi>下筆立成深加賞異命内侍送至中書宰相表賀翌日下制曰汝方髫齔不由師訓精爽神助文字</hi>
　　<hi>生知越長絶塵一日千里深有望於汝也即授祕書省正字賜袍笏俄丁外艱淳化中詣闕獻文命</hi>
　　<hi>試翰林賜進士第遷光祿寺丞真宗即位超拜左正言預修太宗實錄書成乞外補就養知處州召</hi>
<pb n="KR4h0158_WYG_004-1b"/>
　　<hi>還知制誥景徳初加通進銀臺司兼門下封駁事俄判史館與王欽若總修冊府元龜億素薄其人</hi>
　　<hi>欽若銜之又陳彭年方以文學進忌億名出其右相與毁訾上不為動天禧二年拜工部侍郎官至</hi>
　　<hi>翰林學士四年十二月卒年五十七集一百九十四卷</hi>
　　禁直<lb/>
鳳樓鴛瓦蟾波濕衆籟聲沈百蟲蟄仙盤雲表露成霜<lb/>
何人夜半牛衣泣芝泥香熟封詔書河漢西傾移斗車<lb/>
陰風摵摵起庭樹寒澌戛戛鳴宫渠千廬迭唱傳宵警<lb/>
海山鰲背蓬壺頂金釭珠網結綺錢玉井銀牀垂素綆<lb/>
<pb n="KR4h0158_WYG_004-2a"/>
前席受釐詢碩生觀書百行須中程投籖乍應嚴鼓節<lb/>
求衣誤聴蒼蠅聲渇烏漏盡繁星曙魚鑰建章開萬户<lb/>
初日曈曨豔屋梁鳴鞭一聲天下路<lb/>
　　秋夕池上<lb/>
蓮塘帶弋林清吹滌煩襟泉咽猶鳴玉臺傾舊築金僵<lb/>
桃蟲自蠧怪石蘚交侵此夜悲秋客烟蛩亦伴吟<lb/>
　　直夜<lb/>
月魄生宵暈風雷送晚凉飛蠅隨鏤管浮蟻溢清觴負<lb/>
<pb n="KR4h0158_WYG_004-2b"/>
郭春耕廢鈞天曉夢長玉籖聲未斷落宿半宫牆<lb/>
　　偶懐<lb/>
銀燭飛晴霰蘭英湛凍醪年光侵蒜髮春恨寄雲袍燕<lb/>
重銜泥逺鴻驚避弋高平生林壑志誤佩吕䖍刀<lb/>
　　即目<lb/>
急雨度前軒池荷相對翻峰青雲待族蹊闇李無言捉<lb/>
鼻生愁咏披襟爽醉魂一廛今已廢猶戀漢庭恩<lb/>
　　霜月<lb/>
<pb n="KR4h0158_WYG_004-3a"/>
月夕露為霜心知厭獨房吟殘猶擁鼻望極自回腸鬢<lb/>
減前秋綠衣消外國香星津誰待報織素未成章<lb/>
　　夕陽<lb/>
夕籟起汀葭秋空送目賖綠蕪平度鳥紅樹逺連霞水<lb/>
濶迷歸櫂風清咽迥笳高樓未成下天際玉鈎斜<lb/>
　　槿花<lb/>
宿霧初披縠晨霞暫照梁千金輕一笑七駕未成章塵<lb/>
暗神妃襪衣殘侍史香深情傳寶瑟終古怨清湘<lb/>
<pb n="KR4h0158_WYG_004-3b"/>
　　禁中庭樹<lb/>
直幹依金闥繁陰覆綺楹纍珠晨露重嘒管夜蟬清霜<lb/>
桂丹丘路星榆北斗城嵗寒徒自許蜀栁笑孤貞<lb/>
　　宋殿丞廣南東路轉運<lb/>
天子憂南越公卿薦陸生九年須富國萬里便揚旌封<lb/>
部諸蠻接官曺六尚榮交州何日到鼓吹定相迎<lb/>
　　奉和御製社日詩<lb/>
仙掌凌空沆瀣秋大田多稼似雲浮天邉霽景芙蓉闕<lb/>
<pb n="KR4h0158_WYG_004-4a"/>
江上殘芳杜若洲東觀羣儒宣宴樂南荆遺俗重嬉遊<lb/>
宸章忽降容欣覩疑是神龜負九疇<lb/>
　　别賦賞花<lb/>
仙山靈沼五城西曉日花光照彩霓露濯氷蠶鋪瑞錦<lb/>
風吹水麝折香臍芳葩散採添蜂蜜紅片狂飄雜燕泥<lb/>
曽識壺中舊春色桃源重到路猶迷<lb/>
　　偶書<lb/>
朱輪逺守詎成歡薄宦令人意漸闌郡閤政清慵按吏<lb/>
<pb n="KR4h0158_WYG_004-4b"/>
鄉園路近易休官梅花遶檻驚春蚤布水當簷覺夏寒<lb/>
已是三年不聞問何如歸去把漁竿<lb/>
　　題張濬所居壁<lb/>
三張舊族富英髦仙墅重經散鬱陶深喜太丘家法在<lb/>
須知定國里門高分題每日搖鷄距合宴常時把蟹螯<lb/>
獨感戴侯恩未報徘徊不覺涕沾袍<lb/>
　　留題黃山院<lb/>
禾黍離離一徑通遊人攬轡即過從趂齋幽鳥聞疎磬<lb/>
<pb n="KR4h0158_WYG_004-5a"/>
出定髙僧記偃松夜半龕燈凝古殿雨餘巖溜迸前峰<lb/>
昔年曽此題名處素壁欹斜翠蘚重<lb/>
　　梁舍人奉使巴中<lb/>
藥署深嚴纔草詔劍闗迢遞忽乗軺霜天歴歴巴猿苦<lb/>
山路駸駸筰馬驕梁苑寒風吹别袂瞿塘春水送歸橈<lb/>
紫垣遣使非常例應有星文動九霄<lb/>
　　次韻和盛博士雪霽之什<lb/>
六花新霽白皚皚爽氣颼颼拂面來梁苑酒濃寒力減<lb/>
<pb n="KR4h0158_WYG_004-5b"/>
謝池風細凍文開天邉幾陣聞歸雁江外千家見蚤梅<lb/>
此際何人能訪戴剡溪清景足銜杯<lb/>
　　閤門廖舍人知袁州<lb/>
駸駸五馬動征塵太守風流世絶倫身事漢庭為小相<lb/>
家傳楚國是騷人烟波莫歎重湖逺桑梓仍將别墅鄰<lb/>
麥穗㣲黃稻苖綠朱輪入境便行春<lb/>
　　次韻和宗人安期見賀恩命之什<lb/>
分班曉入翔鸞闕直閣旁連浴鳳池綵筆閒批五色詔<lb/>
<pb n="KR4h0158_WYG_004-6a"/>
好風時動萬年枝勒移鍾阜慙歸晚稱疾文園恨思遲<lb/>
何事吾宗心倍喜春塘夢徹寄新詩<lb/>
　　成都鳳道人遊終南山謁种徵君<lb/>
何年出蜀訪南宗深鎖閒房翠蘚重振錫忽聞遊地肺<lb/>
題門兼得謁人龍供吟一路髙秋月投宿斜陽逺寺鐘<lb/>
到日彌天清論罷行尋紫閣與圭峰<lb/>
　　王中庸赴河南鞏縣尉<lb/>
春風祖席引香醪白馬驪駒草色袍官舍前臨兩京道<lb/>
<pb n="KR4h0158_WYG_004-6b"/>
居民半雜五陵豪卑飛碌碌猶棲棘餘地恢恢暫鼔刀<lb/>
捧檄初同昔人喜不應搔首歎徒勞<lb/>
　　王殿丞通判桂州<lb/>
科名得玉向崑丘家世長淮入海流通籍殿中鈎盾省<lb/>
頒條嶺外桂林州漢皇前席期清夜楚客歸帆指素秋<lb/>
父老歡聞鄰郡政壺漿千里待鳴騶<lb/>
　　慎大詹以呉柑見貺<lb/>
龍陽休說木奴洲震澤黃柑占上流承露玉漿仙掌曙<lb/>
<pb n="KR4h0158_WYG_004-7a"/>
亞霜金顆洞庭秋香黏素手呉娃麗冷滌朝酲楚客愁<lb/>
應似荔枝催入貢隨河飛鳥逐鳴騶<lb/>
　　祕閣舒職方知舒州<lb/>
西崑册府控千廬鉛筆多年校魯魚厭享雙鷄大官膳<lb/>
貪乗五馬使君車明光畫省辭青鎖天柱仙壇訪紫書<lb/>
只恐政成抛印綬攜家深入白雲居<lb/>
　　擇良上人歸天台<lb/>
片席然犀經水府幾程登陸望霞標吟情晚日繁雲合<lb/>
<pb n="KR4h0158_WYG_004-7b"/>
歸路秋風宻葉凋行道六時廬嶽漏浮杯千里浙江潮<lb/>
舊房宴坐觀空後香積多年飯頓銷<lb/>
　　遊王氏東園<lb/>
名園聊得拂塵衣深入春叢一逕㣲萬樹未饒金谷富<lb/>
百畦猶有漢陰機青蘋風暖天鷄出文杏巢乾海燕歸<lb/>
向晚鳴騶九門路栁堤回首獨依依<lb/>
　　書懐寄劉五<lb/>
風波名路壯心殘三逕荒凉未得還病起東陽衣帶緩<lb/>
<pb n="KR4h0158_WYG_004-8a"/>
愁多騎省鬢毛斑五年書命塵西閣千古移文愧北山<lb/>
獨憶瓊枝苦霜霰清樽嵗宴彊<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔<lb/>
　　呉待問之䝉城簿<lb/>
西來赴調合闗繻黃綬風塵厭九衢祖席且同開口笑<lb/>
公庭未免折腰趨長安車馬偏欺客魯國衣冠肯戲儒<lb/>
共憶故園歸計晚舊遊烟樹隔重湖<lb/>
　　休沐述懐寄祕閣錢少卿<lb/>
風號電笑雨平堦紈素㣲凉暗入懐晝枕乍成園吏夢<lb/>
<pb n="KR4h0158_WYG_004-8b"/>
晨蔬聊學太常齋名慙引籍通丹地心愧移文刻翠崖<lb/>
大隱金門猶自適日親方朔聽詼諧<lb/>
　　始皇<lb/>
衡石量書夜漏深咸陽宫闕杳沈沈滄波沃日虛鞭石<lb/>
白刃凝霜枉鑄金萬里長城穿地脈八方馳道聽車音<lb/>
儒坑未冷驪山火三月青烟遶翠岑<lb/>
　　漢武<lb/>
蓬萊銀闕浪漫漫弱水回風欲到難光照竹宫勞夜拜<lb/>
<pb n="KR4h0158_WYG_004-9a"/>
露漙金掌費朝餐力通青海求龍種死諱文成食馬肝<lb/>
待詔先生齒編貝那教索米向長安<lb/>
　　南朝<lb/>
五鼓端門涵漏稀夜籖聲㫁翠華飛繁星曉埭聞鷄度<lb/>
細雨春場射雉歸步試金蓮波濺襪歌翻玉樹涕沾衣<lb/>
龍蟠王氣終三百猶得澄瀾對敞扉<lb/>
　　唐明皇<lb/>
玉牒開觀檢未封鬭鷄三百逺相從紫雲度曲傳浮世<lb/>
<pb n="KR4h0158_WYG_004-9b"/>
白石標年鑿半峰河朔叛臣驚舞馬渭橋遺老識真龍<lb/>
蓬山鈿合愁通信回首空濤一萬重<lb/>
　　宋玉<lb/>
蘭臺清吹拂冠緌薙草新居對渺瀰麗賦朝雲無處所<lb/>
羇懐秋氣動齎咨三年送目愁鄰媛七澤迷魂怨楚詞<lb/>
獨有江南哀句在更傳餘恨到黃<hi>闕</hi>
　　成都<lb/>
五丁力盡蜀川通千古成都綠酎醲白帝倉空蛙在井<lb/>
<pb n="KR4h0158_WYG_004-10a"/>
青天路險劍為峰漫傳西漢祠神馬已見南陽起卧龍<lb/>
張載勒銘堪作戒莫矜函谷一丸封<lb/>
　　舊將<lb/>
平生苦戰憶山西拊劍臨風氣吐霓㦸户當衢容駟馬<lb/>
降<hi>缺</hi>遶帳列生犀新豐酒滿清商咽武庫兵銷太白低<lb/>
髀肉漸生衣帶緩蚤朝空聴汝南鷄<lb/>
　　洞户<lb/>
洞户飛甍接綺寮一春幽恨寄蘭苕書題枉是藏三嵗<lb/>
<pb n="KR4h0158_WYG_004-10b"/>
壺矢誰同賽百嬌水國風霜凋社橘仙山雲霧隔江潮<lb/>
東城劍騎何曽出秖為離愁髀肉消<lb/>
　　淚<lb/>
寒風易水已成悲亡國何人見黍離枉是荆王疑美璞<lb/>
更令楊子怨多岐胡笳暮應三撾鼓楚舞春臨百子池<lb/>
未抵索居愁翠被圓荷清曉露淋漓<lb/>
　　赤日<lb/>
赤日亭亭晝正賖長風萬里憶星槎銅盤瑤蘂三危露<lb/>
<pb n="KR4h0158_WYG_004-11a"/>
素綆寒漿五色𤓰蘭室冷光浮玉簟栁營清吹逐金笳<lb/>
翠㣲泉石終南路千古離宫倚曙霞<lb/>
　　七夕<hi>二首</hi>
金壺漏滴正迢迢靈匹相從在此宵月魄嬋娟烏遶樹<lb/>
河流清淺鵲成橋雲輕天上榆花没風細爐中麝炷飄<lb/>
寂寞堪憐觀渡女無眠耿耿望青霄<lb/>
清淺銀河暝靄收漢宫還起曝衣樓共瞻月樹憐飛鵲<lb/>
誰泛星槎見飲牛弄杼暫應停素手穿針寧待貺明眸<lb/>
<pb n="KR4h0158_WYG_004-11b"/>
匆匆一夕填橋苦不似人間有造舟<lb/>
　　無題<hi>六首</hi>
曲池波暖蕙風輕頭白鴛鴦占綠萍才㫁歌雲成夢雨<lb/>
斗回笑電作嗔霆湘蘭自古傳幽怨秦鳳何年入杳㝠<lb/>
不待萱蘇蠲薄怒閒堦鬭雀有遺翎<lb/>
合歡蠲忿亦休論夢蝶翩翩逐怨魂秖待傾城終未笑<lb/>
不曽亡國自無言風翻林葉迷歸燕露嫋池荷觸戲鴛<lb/>
湘水東流何日竭烟篁千古見啼痕<lb/>
<pb n="KR4h0158_WYG_004-12a"/>
滿天飛絮罥游絲鈿砌苔錢晦履綦北渚自應流怨淚<lb/>
東鄰誰敢效矉睂姮娥桂獨成幽恨素女弦多有剩悲<lb/>
幾夕空機愁促杼銀河休問報章遲<lb/>
巫陽歸夢隔千峰辟惡香銷翠被空桂魄漸虧愁曉月<lb/>
蕉心不展怨春風遙山黯黯睂長斂一水盈盈語未通<lb/>
謾托鵾絃傳恨意雲鬟日夕似飛蓬<lb/>
銅盤蕙草起青烟斗帳香囊四角縣沈約愁多徒自瘦<lb/>
相如意宻有誰傳金塘雨過猶疑夢翠袖風迴秖恐仙<lb/>
<pb n="KR4h0158_WYG_004-12b"/>
日上秦樓休寄咏東方千騎擁輜軿<lb/>
露冷星翻月上弦幾枝銀燭照金鈿應知韓掾偷香夜<lb/>
猶記潘郎擲果年天際明河雖可望苑中髙栁未經眠<lb/>
鳥啼人散青樓曉堂上清風轉莢錢<lb/>
　　代意<hi>三首</hi>
夢蘭前事悔成占却羡歸飛拂畫簷錦瑟驚絃愁别鶴<lb/>
星機促杼怨新縑舞腰罷試收紈袖博齒慵開委玉奩<lb/>
幾夕離魂自無寐楚天雲㫁見凉蟾<lb/>
<pb n="KR4h0158_WYG_004-13a"/>
短夢殘妝慘别魂白頭詞苦怨文園誰容五馬傳心曲<lb/>
秖許雙鸞見淚痕易變閒隨南地橘忘憂虛對北堂萱<lb/>
回文信㫁衣香歇猶憶章臺走畫轅<lb/>
路隔仙源不可尋紫牆霜㦸夜沈沈緘情謾託傳書雁<lb/>
換笑空餘取酒金翡翠巢成珠樹宻驪龍睡起玉淵深<lb/>
新知自樂生離苦年少情多豈易禁<lb/>
　　梨<lb/>
繁花如雪蚤傷春千樹封侯未是貧漢苑漫傳盧橘賦<lb/>
<pb n="KR4h0158_WYG_004-13b"/>
驪山誰識荔枝塵九秋青女霜添味五夜方諸月溜津<lb/>
楚客狂酲朝已解水風猶自獵汀蘋<lb/>
　　栁絮<lb/>
瓊蘂飄英逐吹繁建章飛舞入千門羗人自怨殘梅曲<lb/>
莊叟還迷夢蝶魂漢苑風光隨獵騎洛城風雪撲離尊<lb/>
錦帆蔽日隋隄逺枉逐東流箭浪翻<lb/>
　　荷花<lb/>
翠幄飄香映綺襦鈿盤清曉露如珠休啼為近鮫人室<lb/>
<pb n="KR4h0158_WYG_004-14a"/>
欲見誰投玉女壺雲氣乍迴巫峽夢水嬉猶記曲池圖<lb/>
金花却薦何人步枉遣凌波襪縷濡<lb/>
　　懐人<lb/>
碧樹銀塘接畫樓天人誰肯降瓊輈三山宻信傳青雀<lb/>
五日歸鞭躍紫騮郢酒泛冰星弁側呉歈倚瑟黛蛾愁<lb/>
雲峰得句懐真賞瘦盡東陽沈隱侯<lb/>
　　休沐端居有懐希聖<lb/>
凝塵滿榻素琴橫岸幘孤吟意未平茗粥露芽銷晝夢<lb/>
<pb n="KR4h0158_WYG_004-14b"/>
蔗漿雲液浣朝酲水沈朱李金瓶澁風獵幽蘭羽扇輕<lb/>
獨憶當筵試湯餅謫仙氷骨照人清<lb/>
　　館中新蟬<lb/>
碧城青閣好追凉髙栁新聲逐吹長貴伴金貂尊漢相<lb/>
清含珠露怨齊王蘭臺宻侍初成賦河朔歡游正舉觴<lb/>
雲鬢翠緌徒自許先秋楚客已回腸<lb/>
　　小園秋夕<lb/>
鴻都歸晚禁城賒牆外連營咽暮笳玉井梧傾猶待鳳<lb/>
<pb n="KR4h0158_WYG_004-15a"/>
金塘栁宻更藏鴉心搖雲闕傳疎漏目㫁星津過迥槎<lb/>
已是秋來移帶眼可堪𤣥鬢有霜華<lb/>
　　寄靈仙觀舒職方學士<lb/>
綠髪深潛不記年却尋丹竈味靈篇華陰學霧還成市<lb/>
彭澤橫琴豈要絃曉案秖應餐沆瀣夜灘誰見弄潺湲<lb/>
須知吏隱金門客待乞刀圭作地仙<lb/>
　　送客不及<lb/>
青門祖帳曙烟㣲片席乘流鳥共飛曲岸馬嘶風嫋嫋<lb/>
<pb n="KR4h0158_WYG_004-15b"/>
短亭人散栁依依灞陵目㫁猶回望楚水魂銷為送歸<lb/>
秖自河梁傳怨曲洛塵千古化征衣<lb/>
　　直夜<lb/>
繚垣巍闕雲深處畫燭熏爐對擁衾三殿夜籖傳漏箭<lb/>
九秋霜籟入風琴階前槁葉驚寒雨天際孤鴻答迥砧<lb/>
攲枕便成魚鳥夢豈知名路有機心<lb/>
　　與啟明<lb/>
越客逃名誤鑿坏漢庭初聘碧鷄才操心四十知無惑<lb/>
<pb n="KR4h0158_WYG_004-16a"/>
削牘三千恥自媒吟苦多年依洛社賦成他日上蘭臺<lb/>
郡齋縣榻流塵滿七見東風落楚梅<lb/>
　　此夕<lb/>
此夕秋風獵敗荷玉鈎斜影轉庭柯鮫人淚有千珠迸<lb/>
楚客愁添萬斛多錦里琴心誰滌器石城桃葉自橫波<lb/>
程鄉酒薄難成醉帶眼頻移奈瘦何<lb/>
　　劉校理屬疾<lb/>
北牕風勁雪雲繁移疾端居避世喧載酒誰過揚子宅<lb/>
<pb n="KR4h0158_WYG_004-16b"/>
張羅休署翟公門多才最許飄飄氣小别還銷黯黯魂<lb/>
促爾徘徊憶真賞逺天新月照黃昏<lb/>
　　勸石集賢飲<lb/>
日上三竿宿霧披章臺走馬帽簷欹秖傳祖席觴無算<lb/>
肯顧尚書對有期芸省繙經終寂寞栁堤飛鞚好追隨<lb/>
靈均不醉真何益千古離騷怨楚詞<lb/>
　　燈夕上虢内翰<lb/>
瓊樓十二玉梯斜乾鵲南飛轉斗車有客郢中歌白雪<lb/>
<pb n="KR4h0158_WYG_004-17a"/>
幾人天上醉流霞金吾緹騎章臺陌素女繁弦大帝家<lb/>
秦痔未痊齋閣掩夢回宫樹巳啼鴉<lb/>
　　李舍人獨直<lb/>
閣鳳巢高拂綵霓玉芝香雜武都泥十行漢札如絲出<lb/>
六幕堯天倚杵低露井氷銷垂素綆仙莖日轉射璇題<lb/>
赫蹏雲落知誰見餘力何妨頌碧鷄<lb/>
　　懐舊居<lb/>
武夷仙穴近吾廬鬭鴨欄摧菌閣虛千匹嵗儲妨種橘<lb/>
<pb n="KR4h0158_WYG_004-17b"/>
百金春事廢觀漁北山烟霧迷歸轍南陌風塵化客裾<lb/>
堂上金絲應已歇豈惟蘭菊舊叢疎<lb/>
　　許洞歸呉中<lb/>
春渚歸艎不暫留青絲如葆恐逢秋騷人巳得江山助<lb/>
賦客終成霰雪遊三逕未荒休歎鵩十漿先饋定驚鷗<lb/>
洞庭霜橘疁田粟嵗計猶堪比徹侯<lb/>
　　館中<lb/>
爐銷香篆靄餘芬宴坐氍毺日易曛虎圈㣲凉生夕籟<lb/>
<pb n="KR4h0158_WYG_004-18a"/>
鶴天新霽見歸雲通中夢穩春寒薄肅唱聲沈夜漏分<lb/>
誤濯塵纓成底事嵓阿千古有移文<lb/>
　　苦熱<lb/>
極目長天度鳥稀纎羅不動轉晨暉已裁圓月班姬扇<lb/>
更換輕雲子産衣河朔一時觴對舉臨淄萬井汗交揮<lb/>
氷丸雪散成虛設欲借飈輪羾紫㣲<lb/>
　　暑咏寄梅集賢<lb/>
㸃綴鮮雲紫電寛㣲風淅淅起霜紈魏臺清暑開氷井<lb/>
<pb n="KR4h0158_WYG_004-18b"/>
漢殿延年啜露盤天外一飛期汗漫水邊千畆憶檀欒<lb/>
流波意宻知音少可得延陵為試觀<lb/>
　　同友人話建溪舊居<lb/>
聴話吾廬憶翠㣲石層縣瀑濺嵓扉風和林籟披襟入<lb/>
月射溪光擊汰歸露畹荒凉迷草帶雨牆陰濕長苔衣<lb/>
終年已結南枝戀更羡髙鴻避弋飛<lb/>
　　憶山居<lb/>
翹車蘂佩謁明光禁籞多年費稻粱祗羡泥塗龜曳尾<lb/>
<pb n="KR4h0158_WYG_004-19a"/>
翻嫌霧雨豹成章鳴鳩春榖先疇廢寒蝶秋菘老圃荒<lb/>
歸計未成芳節晚更憂禽鹿頓<hi>闕</hi>狂<lb/>
　　櫻桃<lb/>
離宫時薦罷樂府艷歌新石髓凝秦洞珠胎剖漢津三<lb/>
桃聯並列百果獨先春清籞來君賜雕盤助席珍甘餘<lb/>
應受和圓極豈能神楚客便羊酪歸期負紫蓴<lb/>
　　螢<lb/>
爽籟生遙浦斜暉落半岑㣲茫浮草際零亂起牆陰武<lb/>
<pb n="KR4h0158_WYG_004-19b"/>
子牕塵積隋家苑樹深燈光透疎隙珠彩射清潯野燐<lb/>
宵爭出星榆曉共沈長門秋漏永偏照淚涔涔<lb/>
　　致齋太乙宫<lb/>
漢帝祈年館威神法太㣲赤章修祕祝盤石拂仙衣雉<lb/>
雊靈光發鸞歌彩霧霏霓旌飄夕吹瑤草泛春暉瓊屑<lb/>
晨杯滿芝苖晝茹肥象尊猶一獻鳬舄自雙飛天濶飈<lb/>
輪度宵殘素瑟希回看蔥鬱處佳氣接彤闈<lb/>
　　譯經光梵大師<lb/>
<pb n="KR4h0158_WYG_004-20a"/>
薪火滅雙林誰傳七佛心譯筵香篆絶經葉蠧魚侵猊<lb/>
座雲雷歇龍宫嵗月深青蓮流半偈白馬度千岑大士<lb/>
招提啟明君羽葆臨對翻天竺字助發海潮音空界花<lb/>
成雨仁祠地布金九旬談妙理三接簡宸襟精舍延居<lb/>
士生臺集野禽琅函香拂袂柰苑樹交隂文字蹄求兔<lb/>
機縁芥引針龍華他日㑹應記洛生吟<lb/>
　　樞密王左丞宅新菊<lb/>
中樞多暇日小圃占秋光雕玉新成檻繁金乍泛觴陶<lb/>
<pb n="KR4h0158_WYG_004-20b"/>
籬侵栁色羅宅掩蘭芳芝影連虚室萱叢接後堂傅巖<lb/>
猶借雨庾嶺未飛霜温樹偏分䕃芸籖亦鬭香交枝迷<lb/>
露井墜葉㸃橫塘桐錄知延壽千齡奉紫皇<lb/>
　　秋夜對月<lb/>
孤雲飛隴首顥氣滿區中警鶴仙盤外圓蟾浴殿東浦<lb/>
寒珠有淚巖迥桂生風星彩沈榆莢霜華襲桂叢光搖<lb/>
銀燭亂影射玉壺空露館迷秦甸氷臺接魏宫繞枝驚<lb/>
暗鵲促雨思隂蛩更想離居恨回腸幾處同<lb/>
<pb n="KR4h0158_WYG_004-21a"/>
　　前檻<lb/>
逺信三年字空庭尺五天行雲愁夢徹初日妬妝妍織<lb/>
為迴文亂鬟非墮馬偏風車來未定月杵望長縣寶鑑<lb/>
腸空㫁銀潢眼欲穿層波自東注㣲意若為傳<lb/>
　　荷花<lb/>
絶岸疎烟合回塘夕照和水仙猶度曲川后自收波銀<lb/>
漢橋橫鵲蘅皋襪濺羅玉杯承露重鈿扇起風多翠羽<lb/>
芳洲近青絲快騎過石城秋信㫁搔首奈愁何<lb/>
<pb n="KR4h0158_WYG_004-21b"/>
舒女清泉滿黃姑别渚通巴天迷峽雨楚澤映江風思<lb/>
逐鮫絲亂香愁翠被空灑從瓊蘂露吹任石尤風怨淚<lb/>
連疎竹私書託過鴻雙魚應共戲休問葉西東<lb/>
　　别墅<lb/>
别墅過從數當年意氣豪象筵開旭日金絡騁平皋託<lb/>
乘争飛葢銜盃更藉糟麝烟凝藻梲鱠縷落霜刀雞聳<lb/>
花冠鬭猿驚柘彈號光風㣲轉蕙露井正開桃武子牛<lb/>
探炙梁家兔刻毛東城歸路晚飛絮撲雲袍<lb/>
<pb n="KR4h0158_WYG_004-22a"/>
　　夜讌<lb/>
凉宵綺宴開酃醁湛芳罍鶴葢留飛舄珠喉怨落梅薄<lb/>
雲齊鬢膩流雪楚腰迴巧笑傾城媚雕章刻燭催盤空<lb/>
珠有淚罏冷蕙成灰巾角彈碁勝琴心促軫哀醉羅驚<lb/>
夢枕愁黛怯妝臺風細傳疎漏猶歌起夜來<lb/>
　　宣曲二十二韻<lb/>
宣曲更衣寵高唐薦枕榮十洲銀闕峻三閣玉梯橫鸞<lb/>
扇裁紈製羊車揷竹迎南樓看馬舞北埭聽鷄鳴絲縷<lb/>
<pb n="KR4h0158_WYG_004-22b"/>
知延壽靈符為辟兵粟睂長占額蠆髪俯侵睛蓮的沈<lb/>
寒水芝房照畫楹麝臍薫翠被鹿爪試銀筝秦鳳何來<lb/>
晚燕蘭夢未成絲囊晨露濕椒壁夜寒輕綺叚餘霞散<lb/>
瑤林密雪晴流風祕舞罷初日靚妝明雷響金車度梅<lb/>
殘玉管清銀環添舊恨瓊樹怯新聲洛媛迷芝館星妃<lb/>
滯斗城七絲絙綠綺六箸鬭紋枰慣聽端門漏愁聞上<lb/>
苑鶯虛廊偏響<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>近曙鎮嚴更剉蘖心長苦投籖夢自<lb/>
驚雲波誰託意璧月久含情海濶桃難熟天髙桂旋生<lb/>
<pb n="KR4h0158_WYG_004-23a"/>
銷魂璧臺路千古樂池平<lb/>
　　受詔修書述懐感事三十韻<lb/>
太極垂裳日中原偃革初樓船秋發詠衡石夜程書好<lb/>
問虚前席徵賢走傳車蓬萊侔漢制煨燼訪秦餘紬繹<lb/>
資金匱規模出玉除紛綸聞四部祕邃接千廬飲賜雙<lb/>
雞膳親迴六尺輿華芝下閶闔白羽擁儲胥望氣成龍<lb/>
虎披文辨魯魚清光無咫尺𤣥覽亦躊蹰羣彦揮椽筆<lb/>
㣲生濫石渠嵇康真懶慢謝客本空疎講學情田埆談<lb/>
<pb n="KR4h0158_WYG_004-23b"/>
經腹笥虛月評依許劭文體慕相如雅飲歡娯洽清言<lb/>
鄙恡祛彌旬容出沐終日喜羣居撫巳慚鳴玉歸田憶<lb/>
荷鋤池籠養魚鳥章服裹猿狙圜府愁尸祿天閽愧敝<lb/>
裾虛名同鄭璞散質數莊樗國士誰知我鄰家或侮予<lb/>
放懐齊野馬屏息度羲舒寡婦空憂緯三公亦灌蔬危<lb/>
心惟觳觫直道忍籧篨往聖容巢許先儒美寗籧晨趨<lb/>
歎勞止夕惕念歸歟秦痔疎盃酒顔瓢賴斗儲如諧曲<lb/>
肱卧猶可直鈎漁矯矯龜銜印翩翩隼畫旟一麾終遂<lb/>
<pb n="KR4h0158_WYG_004-24a"/>
志阮籍去騎驢<lb/>
　　到郡滿嵗自遣<lb/>
迢遞分符竹因循度嵗華地將鯨海接路與鳳城賒觸<lb/>
石雲頻起銜山日易斜潮平聚漁市木落見人家吏隱<lb/>
偏知幸民謠豈敢誇無嫌勾漏僻且得養丹砂<lb/>
　　郡齋西亭即事十韻招麗水殿丞武功從事<lb/>
郡齋退食復何為縱目西亭景物竒疊嶂雨餘泉眼出<lb/>
澄潭風靜釣絲垂城臨古戍寒蕪濶路轉荒村野彴危<lb/>
<pb n="KR4h0158_WYG_004-24b"/>
幾處唱歌聞白紵誰家沽酒見青旗蝶隨遊妓穿花逕<lb/>
犬吠行人隔槿籬桃李成蹊春盡後魚鹽為市日中時<lb/>
桑麻萬頃晴氛散絲竹千門夕照移吟際嶺雲飛冉冉<lb/>
望中壠麥秀離離烟迷喬木鶯遷蚤水滿方塘鷺下遲<lb/>
鶴葢翩然肯相顧主人終宴豈知疲<lb/>
　　京師故人有以隴西鸚鵡遺余者因畜養之去年<lb/>
　　　出守縉雲提挈而至性靈甚慧觸類能言公退<lb/>
　　　翫之常若不足忽遇疾而逝因命瘞於小園作<lb/>
<pb n="KR4h0158_WYG_004-25a"/>
　　　詩一章聊以追悼識者無罪余以貴畜也<lb/>
隴山秋樹舊巢傾逺向江東逐斾旌去國夢魂應繚繞<lb/>
入春喉舌漸分明一聲警露何慙鶴百囀遷喬肯讓鶯<lb/>
終日雕籠神不王經年丹觜色猶輕思歸悒悒因成疾<lb/>
顧主依依尚有情死葬小園芳草地夜來經雨綠苔生<lb/>
　　次韻和席衢州憶洛陽春遊十四韻<lb/>
周漢經營跡未遐山川形勝最堪嘉前瞻闕塞千尋出<lb/>
旁逗伊流一派斜子晉鳳笙調夜月宓妃羅襪映朝霞<lb/>
<pb n="KR4h0158_WYG_004-25b"/>
何人貰酒青樓曉幾處尋春紫陌賒駿馬每從金埓試<lb/>
芳叢多展翠帷遮出逢勝境争飛葢歸逼殘陽競走車<lb/>
庭竹惹烟披嫩籜皋蘭裛露長新芽嵩峰崷崪疑摩斗<lb/>
洛水清泠欲見沙萬井閭閻真陸海九重宫闕是天家<lb/>
禁林日暖空啼鳥御苑風㣲自落花闗路行人偏絡繹<lb/>
津橋賈客苦諠譁何當獻賦論遷邑便欲抛官學種𤓰<lb/>
江海三年勞夢想田園二頃有生涯應知父老沾堯化<lb/>
長挈壺漿望翠華<lb/>
<pb n="KR4h0158_WYG_004-26a"/>
　　大理黃丞使潁州<lb/>
祥刑新佐張廷尉出塞曽隨霍冠軍露版裁書頻倚馬<lb/>
甘泉獻賦舊凌雲幾瞻龍衮堯階側暫駕星軺汝水濆<lb/>
百萬提封周制復三千奏牘漢皇聞依蓮幕府遊從近<lb/>
聚米山川向背分迴日受釐宣室對又應前席動吾君<lb/>
　　戊申年七夕<hi>五首</hi>
六幕西迴斗轉車鮮雲㸃綴玉鈎斜天孫巳渡黃姑渚<lb/>
阿母還來漢帝家<lb/>
<pb n="KR4h0158_WYG_004-26b"/>
明河左界鵲南飛漢苑髙樓正曝衣一夕匆匆停弄杼<lb/>
誰將錦石暫支機<lb/>
蘭夜沈沈鵲漏移羽車雲幄有佳期應將機上回文縷<lb/>
分作人間乞巧絲<lb/>
神女歡娛一夕休月娥孀獨已千秋爭如靈匹年年㑹<lb/>
莫恨牛津隔鳳輈<lb/>
玉女壺傾笑電頻白榆晴影接星津神光奕奕雲容薄<lb/>
誰見凌波襪起塵<lb/>
<pb n="KR4h0158_WYG_004-27a"/>
　顔太初<lb/>
　　<hi>彭城人顔子四十七代孫少博學有雋才慷慨好義善為詩多譏切時事登進士為莒縣尉忤轉運</hi>
　　<hi>使落職用孔道輔薦召試中書言者擠之改臨晉主簿移應天府户曹參軍南京國子監說書卒有</hi>
　　<hi>集十卷</hi>
　　東州逸黨<lb/>
天之有常度躔次絶乖離地之有常理沈潛無變虧人<lb/>
之有常道髙下遵軌儀三才各定位萬古永不移二儀<lb/>
設有變修徳可以祈人道或反常其亂何由支昔在典<lb/>
<pb n="KR4h0158_WYG_004-27b"/>
午朝國祚方陵夷日向中夜出赫赫來東陲地向太極<lb/>
裂中有蒼鵝飛髙厚災且異人妖亦繁滋始有竹林民<lb/>
怪誕名不羈次有夷甫輩髙談慕無為沈湎多越禮阮<lb/>
籍兼輔之虛名能飾詐光逸與王尼何曽有先見不能<lb/>
救其衰張華徒竭力無以扶厥危至今西晉書讀之堪<lb/>
涕洟邇來歴千年炎宋運重熙東州有逸黨尊大自相<lb/>
推號曰方外友蕩然絶四維六籍被詆訶三皇遭毁訾<lb/>
坑儒愚黔首快哉秦李斯與世立憲度迂哉魯先師流<lb/>
<pb n="KR4h0158_WYG_004-28a"/>
蕩終忘反惡聞有民彝或為童牧飲垂髽以相嬉或作<lb/>
概量歌無非市井辭或作薤露唱發聲令人悲或稱重<lb/>
意氣金帛不為貲或曰外形骸頂踵了無私麀聚復獶<lb/>
雜何者為尊卑遙聞風波民未見如調饑偶逢紳帶士<lb/>
相對如拘縻不知二紀來此風肇自誰都緣極顯地多<lb/>
用寧馨兒鄉老為品狀不以逸為嗤宗伯主計偕不以<lb/>
逸為非家國盡為逸禮法從何施我常病其事中夜起<lb/>
思惟平地三尺限空車發無岐重載歴百仞所來因陵<lb/>
<pb n="KR4h0158_WYG_004-28b"/>
遲萬一染成俗雖悔何由追幸有名教黨可與决雄雌<lb/>
所嗟九品賤不得立文墀賈誼唯慟哭梁鴻空五噫終<lb/>
削南山竹冒死指其疵無使永嘉風敗亂昇平時<lb/>
　　詠許希<lb/>
　鍼工許希下蔡人住梁門西市三十年及天聖中皇<lb/>
　躳違豫有内戚達其姓名上召見三進鍼而疾平面<lb/>
　授尚藥奉御其賜予不可勝紀謝恩畢西向而拜上<lb/>
　詢其故奏曰臣拜本師扁鵲也上惜其用心不忘本<lb/>
<pb n="KR4h0158_WYG_004-29a"/>
　給錢五十萬立祠封曰靈應侯因為詩以紀之<lb/>
京城名利塗車馬交驅馳其間取富貴往往輸巫醫前<lb/>
後十數輩身没名已隳獨有許希者藴蓄何瑰竒始自<lb/>
下蔡來所處尤喧卑西市三十年汨汨無人知一朝仗<lb/>
至藝驟登文石墀三鍼愈上疾神速不移時酬以六尚<lb/>
官著籍通端闈旌以三品服佩紫垂金龜於時稱謝畢<lb/>
西向復陳儀當宁驚且問歴歴宣其辭臣傳扁鵲術遇<lb/>
主今得施特此一展謝臣心不自私主上惜其意擊賞<lb/>
<pb n="KR4h0158_WYG_004-29b"/>
為噓唏仍給水衡錢國西命立祠復加靈應號金額照<lb/>
華榱自此輦轂下求禱何祁祁我過慶成坊見之心且<lb/>
悲秦醫術雖妙五腑及四肢所習得其人千齡祀不虧<lb/>
魯聖術至大帝道與民彝所習非其人一朝反相持小<lb/>
吏師荀况竊為辨說資作相勸焚書詐云愚蚩蚩後之<lb/>
為儒者其心皆李斯昔在布衣日動守先王規朝談十<lb/>
二經夕誦三百詩依憑稽古力榮進無他岐及居廟堂<lb/>
上劍長冠峩巍自謂天所賦焉知有宣尼宣尼㫁襲封<lb/>
<pb n="KR4h0158_WYG_004-30a"/>
十經寒暑移他姓為邑官鄉老皆驚疑上章寢不報九<lb/>
重遭面欺諫官不舉失御史不言非盡為許希笑得路<lb/>
忘先師<lb/>
　趙　湘<lb/>
　　<hi>字巨源華州人舉進士歴彰武永興昭武三軍節度推官遷著作佐郎知新繁縣以吏最擢知興元</hi>
　　<hi>府入為殿中侍御史上書請封禪禮成命往昇州祠兼問民疾苦改刑部員外郎兼侍御史知雜事</hi>
　　<hi>官至集賢院學士</hi>
　　寄楊塤<lb/>
<pb n="KR4h0158_WYG_004-30b"/>
閉門苔自長春恨極天涯落日山橫水空城雨過花㫁<lb/>
狂曽避蝶多病更愁蛙江上無消息風吹渡栁斜<lb/>
　　答徐本<lb/>
天逺草離離秋霖寄信遲相思逢葉盡獨坐聴蟬悲岳<lb/>
色寒前見松心雪後知頻招猶未至時復檢清辭<lb/>
　　春夕偶作<lb/>
一夕衡門獨自開雨陰深巷少塵埃酒醒風傍池邊起<lb/>
坐久月從花上來何處夜歌初欲㫁四鄰春夢未知回<lb/>
<pb n="KR4h0158_WYG_004-31a"/>
因思此興無人共時復孤吟步綠苔<lb/>
　鮑　當<lb/>
　　<hi>真宗朝進士善為詩及第後為河南府法曹時薛映知府事當失其意將欲罪之乃獻孤雁詩一首</hi>
　　<hi>映大嗟賞自是禮遇甚優時人謂之鮑孤雁</hi>
　　松江夜泊<lb/>
舟閒人已息林際月㣲明一片清江水中涵萬古情<lb/>
　　孤雁<lb/>
寒多稻粱少萬里孤難進不惜充君庖為帶邊庭信<lb/>
<pb n="KR4h0158_WYG_004-31b"/>
　　酬阮逸詩卷<lb/>
木有毫端水有源漸成盤錯到潺湲右丞畫筆多平淺<lb/>
平淺應知近自然<lb/>
　燕　肅<lb/>
　　<hi>字穆之益都人家曹州少孤貧遊學舉進士補鳳翔府觀察推官冦凖知府事薦改著作佐郎知臨</hi>
　　<hi>卭縣由通判河南府擢監察御史為丁謂所惡出知越州歴直昭文館至禮部侍郎卒喜為詩工畫</hi>
　　<hi>入妙品</hi>
　　僻居<lb/>
<pb n="KR4h0158_WYG_004-32a"/>
茅堂城市逺草徑接魚村白日偶無客青山長對門藥<lb/>
爐留火暖花塢帶烟昏静坐捜新句㝠心傍酒樽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四<lb/>
</p>
<p>
</p>
  </div>
<div>
<head>宋元詩㑹卷五</head> <lb/>
    <p>
<pb n="KR4h0158_WYG_005-1a"/>
欽定四庫全書<lb/>
　宋元詩㑹卷五<lb/>
　　　　　　　　　　　　兵部主事陳焯編<lb/>
　劉　筠<lb/>
　　<hi>字子儀大名人舉進士為館陶縣尉㑹詔試選人校太清樓書楊億擢筠第一以大理評事為祕閣</hi>
　　<hi>校理真宗垂意篇籍筠預修圖經及冊府元龜推為精敏書成進左正言直史館遷左司諫知制誥</hi>
　　<hi>進翰林學士初筠嘗草丁謂罷相制及謂復留令别草制筠不奉詔乃更召晏殊殊遇筠出院側面</hi>
　　<hi>而過不敢揖葢有所媿也帝疾謂浸擅權筠遂請外補知廬州仁宗即位召為翰林學士俄拜御史</hi>
<pb n="KR4h0158_WYG_005-1b"/>
　　<hi>中丞進承㫖判尚書都省再知廬州卒筠初為楊億所識㧞後遂與之齊名時號楊劉晚為同姓富</hi>
　　<hi>人奏求恩澤士論少之所著凡七集</hi>
　　赴郡之初尋屬愆亢有司舉舊典取湫水徵巫覡<lb/>
　　　以致禱而涉旬靡應農事方急遣罷去越翊日<lb/>
　　　乃雨<lb/>
優詔將州任視政纔旬時田畯訴炎暵坐虞多稼萎雲<lb/>
將掉頭去波臣涸轍悲行部殊未及隨車杳難期往慙<lb/>
神父化<hi>鮑惪守南陽吏民號為神父</hi>今取旱母嗤<hi>蕭雅所至必赤地大旱人號為旱母</hi>
<pb n="KR4h0158_WYG_005-2a"/>
諸曹白事者雩典舉舊規郡北岐棘山上有三湫池衙<lb/>
吏潔齊往汲水置縹瓷朝服領巫覡詰旦迓諸岐承以<lb/>
結綵輿奉於五龍祠自是率賔介寅午款於斯紛敷薦<lb/>
楮鏹浸漬灑楊枝瓦罏松香鈍瓢樽黍酌醨四壁繪神<lb/>
變正筵塑靈儀怖若葉公牖怪甚葛仙陂老覡十數輩<lb/>
勃屑頭如魌童巫及伶倡貌寢語嘍囇但多罋盎質曽<lb/>
乏婉孌姿交手操鈴拂合譟屢僛僛喧塵著蓬髪穢汗<lb/>
落粉頤一聞且一嘔掩鼻以攢睂隮蔚朝待族敗革震<lb/>
<pb n="KR4h0158_WYG_005-2b"/>
散之㢲飄暮欲息竅竹呼復來慢黷固巳甚誕妄相馮<lb/>
隨如是者浹日僅得沾服滋嗟予政無狀百拜胡敢辭<lb/>
矧夫民習俗姑用慰齎咨神道貴得一何乃託邪師遽<lb/>
俾送湫勺撤役勤繭絲申明恤刑詔撻重捨輕疑從此<lb/>
四五日油霈洽封圻周官地官職皇舞雖有祈道經涖<lb/>
天下傷民誠弗為惟神稟聰正逺鬼務肅秖願守有常<lb/>
惪可戒興妖思<lb/>
　　禁中庭樹<lb/>
<pb n="KR4h0158_WYG_005-3a"/>
紫闥分陰地丹條擢秀時髙枝接温樹密葉覆辛夷夜<lb/>
影瑤光接晨英玉露滋乘春好封植為賦角弓詩<lb/>
　　槿花<lb/>
紫霧函燈檠彤霞逼綺寮呉宫何薄命楚夢不終朝半<lb/>
被曽羞問鄰牆却悔招莫移風雨怨更囑鵲為橋<lb/>
　　即目<lb/>
地僻無車轍心灰欲坐忘疾雷徒破柱幽草不迎凉日<lb/>
烈蟬遺蛻花休蜜滿房覆觴知已久寧有次公狂<lb/>
<pb n="KR4h0158_WYG_005-3b"/>
　　夕陽<hi>二首</hi>
夕陽堪極目况復近秋殘塞迥橫烟紫江清照葉丹伍<lb/>
胥嗟路逺潘子念行難更有蕪城恨城空逼夜寒<lb/>
瓊蘂滋晨飲青縑擁夜衾萬年宫省樹五色帝家禽詔<lb/>
草裁藤角薫爐燼水沈浴堂還獨對鳴佩有清音<lb/>
　　偶懐<lb/>
不才甘客難多病豈旬休可待乘軒寵終慚䑛痔求渚<lb/>
蘭薫露夕江橘富霜秋養拙寧無地千波一葉舟<lb/>
<pb n="KR4h0158_WYG_005-4a"/>
　　寄靈仙觀舒職方學士<lb/>
石渠仙署久離羣抗迹丹臺世絶倫揚子不甘嘲尚白<lb/>
漆園終許自全真紫烟深處鸞雙舞朱髓成來鳥共伸<lb/>
若向雲中見鷄犬可能渾忘姓劉人<lb/>
　　題林處士淝上新屋壁<lb/>
久厭侯鯖盡室來卜居鄰近釣魚臺舊山鶴怨無錢買<lb/>
新竹僧同過宅栽斗酒誰從揚子學扁舟空訪戴逵回<lb/>
抽毫有汚東陽望但惜明時老澗才<lb/>
<pb n="KR4h0158_WYG_005-4b"/>
　　始皇<lb/>
利觜由來得擅塲盡遷豪富入咸陽屬車夜出迷雲雨<lb/>
峻令朝行劇虎狼前殿建旗臨紫極東門立石見扶桑<lb/>
侍臣嘉頌徒虛美不奈盧生䜟國亡<lb/>
　　漢武<lb/>
漢武天臺接絳河半涵飛霧鬱嵯峨桑田凖待他年變<lb/>
瓠子先成此日歌夏鼎幾遷空象物秦橋未就已沈波<lb/>
相如作賦徒能諷却助飄飄逸氣多<lb/>
<pb n="KR4h0158_WYG_005-5a"/>
　　南朝<lb/>
華林酒滿勸長星青漆樓高未稱情麝壁燈迴偏照日<lb/>
雀航波漲欲浮城鐘聲但恐嚴妝晚衣帶那知敵國輕<lb/>
千古風流佳麗地盡賒哀思與蘭成<lb/>
　　唐明皇<lb/>
嵗嵗南山見壽星百蠻回首奉威靈梨園法部兼胡部<lb/>
玉輦長亭復短亭河鼔暗期隨日轉馬嵬恨血染塵腥<lb/>
西歸重按臨波舞故老相看但涕零<lb/>
<pb n="KR4h0158_WYG_005-5b"/>
　　宋玉<lb/>
楚國荒驕日已深山川朝暮劇登臨曽傷積毁亡師道<lb/>
秖託㣲辭蕩主心江草東西多恨色峽雲髙下結層隂<lb/>
潘郎千載聞遺韻又說經秋思不任<lb/>
　　成都<lb/>
鏤膚剽俗恣遊遨種得蹲鴟號富饒井絡共知天與險<lb/>
蠶叢無奈世興妖杜鵑積恨花如血諸葛遺靈栢半燒<lb/>
才似文園何足道一生琴意秖成痟<lb/>
<pb n="KR4h0158_WYG_005-6a"/>
　　舊將<lb/>
幾年鏖套復征蠻分閫功成兩鬢斑新畫儀容當漢閣<lb/>
舊銘勲業在燕山龍泉照步文犀澁馬埒堆金駿足閒<lb/>
時泰無因問充國曉牕風雪夢陽闗<lb/>
　　公子<lb/>
油壁香車隔渭橋黃山路逺苦相邀行庖爨蠟雕胡熟<lb/>
永埒鋪金汗血驕别館橫陳張静婉期門長揖霍嫖姚<lb/>
注鈎握槊曽無憚綠桂膏濃曉未銷<lb/>
<pb n="KR4h0158_WYG_005-6b"/>
　　洞户<lb/>
百尺青樓大道邊五陵游騎曉翩翩不思夜魄過三五<lb/>
秖問春醪賞十千密鎖香雲深處户亂飄梨雪晚來天<lb/>
愁睂豈待歌成後咫尺河陽信未傳<lb/>
　　淚<hi>二首</hi>
雍門琴罷已浪浪更上牛山半夕陽楚澤雲迷千里目<lb/>
薊門歌㫁九迴腸寒梅帶雨飄雜席尺素停燈作報章<lb/>
湘水未乾終未盡豈徒萬㸃寄疎篁<lb/>
<pb n="KR4h0158_WYG_005-7a"/>
含酸寤歎幾傷神嗚咽交流動滿巾建業江山非故國<lb/>
灞陵風雨又殘春虞歌訣别知亡楚燕酒初酣待報秦<lb/>
欲訴青天消積恨月娥孀苦更愁人<lb/>
　　直夜<hi>二首</hi>
雞人肅唱發章溝漢殿重重虎㦸稠翠羽欲樐温室樹<lb/>
金波先上結璘樓風來太液聞鳴鶴露卷明河見飲牛<lb/>
萬國表章頻奏瑞手批天語思如流<lb/>
嘉木清音接綺牕謫仙風骨凛氷霜堯厨萐脯分珍膳<lb/>
<pb n="KR4h0158_WYG_005-7b"/>
漢廟含桃和酪漿磴道神行通碣石井榦雲構俯瑤光<lb/>
金釭璧月相暉映獸口時飄侍史香<lb/>
　　無題<hi>二首</hi>
曽許千金答浣沙越溪浪淺不通槎曉樓簾卷還凝霧<lb/>
外苑牆低却映花滿目離愁頻駐馬一春幽夢祇驚鴉<lb/>
柔桑蔽日南城路懊恨羅敷自有家<lb/>
星爚銀鞍狹路逢長裾連帶任流風身輕近識呉宫燕<lb/>
目斷還驚洛浦鴻未許香囊安肘後獨憐丹枕在房中<lb/>
<pb n="KR4h0158_WYG_005-8a"/>
南園蝴蝶飛無限一一雌隨一一雄<lb/>
　　請急懐希聖<lb/>
䡾䡾風檐乳燕翔浴蘭衣綌簟流黃雲容倐變千峰險<lb/>
草色相沿百帶長旋製紫荷供槖筆暗移神蔡忍搘牀<lb/>
思君只欲傾家釀待漏同誰賦栢梁<lb/>
　　秋夕<lb/>
枳落莎渠急夜蟲翛然平子四愁中栗林忽感雕陵鵲<lb/>
雲表初過代嶺鴻阮籍卧帷疎鑒月馬融橫笛逺含風<lb/>
<pb n="KR4h0158_WYG_005-8b"/>
即兼吏隱前賢事猶勝楊岐泣㫁蓬<lb/>
　　問人疾<lb/>
撫枕悽然掩北軒漢庭誰問馬文園風簷鴟嘯厨烟絶<lb/>
月樹烏驚藥杵喧戲習五禽成妙術學虧一簣阻㣲言<lb/>
不因九奏清塵起天路應迷簡子魂<lb/>
　　燈夕寄懐<lb/>
千輪佛火照層城九陌香車擊迅霆簡子心知天帝樂<lb/>
孟家惟信紫姑靈金徒抱箭催壺水玉宇來風滿砌蓂<lb/>
<pb n="KR4h0158_WYG_005-9a"/>
簾卷文疏蓮燭燼通中枕上獨聞鈴<lb/>
　　艷體<hi>二首</hi>
走馬章臺冒雨歸後門猶待滯前期荷心出水終無定<lb/>
蘿蔓從風莫自持複帳麝輕難辟惡曲房蠶嬾不成絲<lb/>
漸漸隴麥藏鳴雉更恨如皋一箭遲<lb/>
簾聲燭影浪多疑仙榖何能為解迷藻井風髙蛛壊網<lb/>
杏梁春晚燕占泥更看山逺堆凝黛縱許犀靈秖駭雞<lb/>
枉裂霜繒幾千尺紅蘭終夕露珠啼<lb/>
<pb n="KR4h0158_WYG_005-9b"/>
　　代意<lb/>
華池阿閣不相容濁水清塵恨莫竆明月自新班女扇<lb/>
行雲無奈楚臺風乳鶯啼曉銷蘭炷媚蝶傷春失蕙叢<lb/>
縱使多才如子建秖能援筆賦驚鴻<lb/>
　　李舍人獨直<lb/>
卿靄重重覆碧門獨揮鴻筆坐西垣誠明自有中和氣<lb/>
潤色還多郁穆言内苑朱櫻和酪賜前階紅藥任風翻<lb/>
紫絲新履回翔地應笑東方避世喧<lb/>
<pb n="KR4h0158_WYG_005-10a"/>
　　初秋屬疾<lb/>
秋陰凄淡隔重城一畆居仍近禁營漢苑樓臺沈暮影<lb/>
謝家鼔吹發新聲烟昏露井殘桃墜葉下凉波獨鳥驚<lb/>
節物變衰吟更苦可堪漳浦卧劉楨<lb/>
　　暑夜<lb/>
芒熛盛惪正渾儀休問探湯向小兒盡日羽陵開蠧簡<lb/>
幾人河朔飲芳巵堯厨萐脯頻搖處漢殿相風未轉時<lb/>
争得琴髙借雙鯉暫遊姑射對氷姿<lb/>
<pb n="KR4h0158_WYG_005-10b"/>
　　與啟明<lb/>
秦痔從來易得車邵枝今比我何如垂天借喻齊諧志<lb/>
握火尋盟越絶書旭日西清雲幄密朔風南陌葦衣疎<lb/>
故山夜鶴空多怨金屋人争誦子虛<lb/>
　　秋夕池上<lb/>
殺青和墨度流年飽食無功鬢颯然却憶侯封安邑棗<lb/>
不能兄事魯褒錢千峰月白烏啼樹六幕風髙鶚在天<lb/>
招隱詩成誰擊節願傾家釀載漁船<lb/>
<pb n="KR4h0158_WYG_005-11a"/>
　　送客不及<lb/>
日上旗亭第五重百壺春釀與誰同黃山逺隔奔霄騎<lb/>
紫塞孤飛避弋鴻湘竹幾時休染淚楚旌終日自搖風<lb/>
此情不及歌楊栁一尺魚書萬水中<lb/>
　　送許洞歸呉<lb/>
欲折瑤華向綠疇風光滿目盡離愁茂林脩竹多嘉客<lb/>
萬壑千巖憶舊遊漢詔巳聞求泛駕禰狂無自屈岑牟<lb/>
荆山待價何憂晚龜手猶期裂地酬<lb/>
<pb n="KR4h0158_WYG_005-11b"/>
　　七夕<lb/>
靈匹迢迢駕七襄暫陳雲幄對星潢已看素魄過三譲<lb/>
何用華燈更九光玉腕雙絲輕宛轉霞衣雜佩暗丁當<lb/>
誰言巧意能勝拙秖見鳩閒鵲自忙<lb/>
　　館中新蟬<lb/>
庭中嘉樹發華滋可要螳螂共此時翼薄乍舒宫女鬢<lb/>
蛻輕全解羽人尸風來玉女烏先轉露下金莖鶴未知<lb/>
日永聲長兼夜息肯容潘岳到秋悲<lb/>
<pb n="KR4h0158_WYG_005-12a"/>
　　暑詠寄梅翁<lb/>
石渠岌嶪亘垂虹𤣥蔭清流接桂宫玉女壺欹天未笑<lb/>
羲和轡緩日方中孝先便腹無寜誚痀僂承蜩敢衒功<lb/>
蠲渇欲來飛雪散南昌世胄有仙風<lb/>
　　懐舊居<lb/>
毛竹千叢蔽野亭曉猨驚後亂峰青漢庭巳奏三千牘<lb/>
周室仍繙十二經紫殿深沈頻視草緇帷寂寞自飛螢<lb/>
振衣本為蒼生起肯向荀家秖聚星<lb/>
<pb n="KR4h0158_WYG_005-12b"/>
　　鶴<lb/>
碧樹陰濃釦砌平華亭歸夢曉頻驚仙經若未標竒相<lb/>
琴操何因寄恨聲養氣自憐雞善勝全身却許雁能鳴<lb/>
芝田玉水春雲伴可得乘軒是所榮<lb/>
　　苦熱<lb/>
六幕雲收萬籟沈結瑤千尺倦登臨七盤妙舞頻揮汗<lb/>
五色嘉𤓰互鎮心極目嶺梅寧止渇拂波宫栁漫垂隂<lb/>
祇憂火解神仙骨賴有泉聲發素琴<lb/>
<pb n="KR4h0158_WYG_005-13a"/>
　　栁絮<lb/>
半減依依學轉蓬斑騅無奈恣西東平沙千里經春雪<lb/>
廣陌三條盡日風北斗城髙連蠛蠓甘泉樹宻蔽青蔥<lb/>
漢家舊苑眠應足豈覺黃金萬縷空<lb/>
　　梨<lb/>
𤣥光仙樹阻丹梯御宿嘉名近可齊真定蚤寒霜葉薄<lb/>
樊川初曉露枝低先時櫻熟煩羊酪逺信梅酸損瓠犀<lb/>
宋玉有情終未識蔗漿無奈楚魂迷<lb/>
<pb n="KR4h0158_WYG_005-13b"/>
　　纂修述懐<lb/>
良弼論思暇英才視草餘西清承宻㫖東觀類羣書左<lb/>
氏先經日征南發例初編年終顯惪歴帝自几蘧一覽<lb/>
無前古三長豈後予宏綱提要妙至論絶籧篨訛謬刋<lb/>
三豕公平喜衆狙菁英咸采掇疣贅悉消除組織千章<lb/>
合研竆萬象書胡為參也魯亦造仲尼居處末加駢拇<lb/>
于中或輔車乘軒思衛鶴努力訪劉驢見彈曽求炙臨<lb/>
川復羡魚孰云貂可續自愧鶚難如蚤入希東郭先知<lb/>
<pb n="KR4h0158_WYG_005-14a"/>
服子輿直非頭似筆知謝里名樗蝸舍遊從寡鶉衣禮<lb/>
貌疎寸陰嗟荏苒十駕敢躊蹰天祿揚雄閣承明嚴助<lb/>
廬時陪折俎宴頓異帶經鉏繫日親函丈他門絶曳裾<lb/>
卓錐雖有地擔石尚無儲獵犬方勞指神龜可避漁屠<lb/>
門誇大嚼䑕壤鄙餘蔬闕里辭難措漳濵病且祛學勤<lb/>
徒力爾性拙奈天歟大道今興起先生意卷舒正為王<lb/>
者瑞何羡使君旟暗室欣觀火頽波賴決渠當仁如退<lb/>
讓末跡定淪胥<lb/>
<pb n="KR4h0158_WYG_005-14b"/>
　　夜讌<lb/>
玳押風簾薄金徒漏箭長食魚齊上客置醴漢元王芥<lb/>
醬辛初和蓱虀冷乍嘗巢笙傳曲沃操鼔發漁陽吟燭<lb/>
惟憂盡杯籌豈易防齒犀融嵰雪栢麝薦荀香笑逐呼<lb/>
盧勝歌隨解佩狂遺簪兼墮珥流盼復回腸綵鳳尋仙<lb/>
吏斑騅待陸郎主歡殊未巳投轄在銀牀<lb/>
　　别墅<lb/>
盛槩復風流交通遍五侯鳴鐘平樂宴擊鞠茂陵遊狡<lb/>
<pb n="KR4h0158_WYG_005-15a"/>
兔方多穴蒼鷹始下韝鉗奴藏廣栁劍騎騁長楸雲際<lb/>
尋橦伎花間笑甓樓害先除白額夢已應黃頭燕酒惟<lb/>
増氣秦箏漫送愁鴻毛輕一死秖待報私讐<lb/>
　　致齋太乙宫<lb/>
紫館天神貴綸闈地望清齋宫奉蠲潔攝事罄誠明殿<lb/>
翼如軒翥壇垓類削成直官琳札宻太宰繡衣輕薜荔<lb/>
羅芳席虹蜺曳綵旌星陳五帝佐醴薦一元牲蒼駟回<lb/>
風馭珍禽警露聲丹霞升曉氣若木競新英挹袂寧無<lb/>
<pb n="KR4h0158_WYG_005-15b"/>
友凌霄自放情受釐宣室對賈傅異諸生<lb/>
　　宣曲<lb/>
八月收民算三千異典章天機從此淺國艷或非良玉<lb/>
户銅為沓羅幬象作牀驪姬初悔泣飛燕近專房蓮小<lb/>
才承歩梅新競試妝盡知春可樂終歎夜何長取酒臨<lb/>
卭逺吞聲息國亡難銷守宫血易㫁舞鸞腸百草兼花<lb/>
鬭雙鈎映燭藏金人須手鑄虎圈更身當步輦回長樂<lb/>
飛除接未央琳珉飭歡館薻繡裛周牆厭火雙魚尾鳴<lb/>
<pb n="KR4h0158_WYG_005-16a"/>
弦小雁行雲甍澄灝氣綺井激回光路有斯須隔憂難<lb/>
頃刻忘新聲來樂府别寢近温湯虹跨層臺晚螢飛下<lb/>
苑凉錦帷迎七夕蓬餌薦重陽九畹蘭承露三江橘帶<lb/>
霜方資裂繒笑可要盪舟狂並釣池魚小重衾穴鳳翔<lb/>
珊瑚分碧樹火齊列清防背枕生幽怨登樓多逺傷下<lb/>
陳無自媿人彘劇豺狼<lb/>
　　前檻<lb/>
垂栁陰森院游絲曠蕩春蘅皋誰駐馬羅襪自生塵四<lb/>
<pb n="KR4h0158_WYG_005-16b"/>
姓良家子三年賦客鄰折腰行太緩連瑣語何頻倭墮<lb/>
雲爭媚便娟月鬭新滅瘢難辨玉約指不勝銀電笑投<lb/>
壺勝江澄擣練勻東南勞鶴望西北限牛津寶唾凝蘭<lb/>
氣鳴黃咽絳唇籠禽思隴樹洞犬謝秦人咏絮才無對<lb/>
聞琴意始真長安足輕薄慎勿走瓊輪<lb/>
　　秋月<lb/>
瑤席留懽友金波對廣庭重簾和霧卷六幕極天青屬<lb/>
玉東西館琉璃左右屏梁園休賦雪隋苑漫飛螢蟾滴<lb/>
<pb n="KR4h0158_WYG_005-17a"/>
全供硯牛津不見星綺牕分皎皎芸閣共亭亭已喪應<lb/>
劉魄誰通鮑謝靈欲銷千里恨魯酒薄還醒<lb/>
　　清風<lb/>
閶闔重門啟飛廉别館深熇蒸全巳却雅興可能任雲<lb/>
起汾河詠旌搖楚國心過簫添爽籟拂野蕩層陰夕勁<lb/>
淮陽桂晨棲越鄂衾登髙從落帽安寢任吹襟珠網疎<lb/>
難掩銅爐冷易侵急翻池上葉遙送月前砧舞袖更回<lb/>
態歌梁極繞音最憐鵰鶚意瞬息度千岑<lb/>
<pb n="KR4h0158_WYG_005-17b"/>
　　病<lb/>
暫困秦王痔無疑廣客蛇職清唐内相宅僻魯東家行<lb/>
藥虹梁渡披襟蕙徑斜香凝虚白室露泫紫㣲花氷飲<lb/>
何嘗熱瓊餐益自加熊經仙有術龜息壽無涯珍簟裁<lb/>
湘竹輕巾覆越紗逍遙成雅詠屬和有容巴<lb/>
　　王左丞新菊<lb/>
東閣留嘉客寒葩艷晚光秋風自蕭瑟台座對熒煌麗<lb/>
奪雙南價清令九畹香嵰州霜薦味太液鵠分裳巳助<lb/>
<pb n="KR4h0158_WYG_005-18a"/>
蜂成蜜還隨蟻泛觴俯臨輝艾綬佩服間茰房節物傳<lb/>
荆俗詩情掩謝塘更期松偃葢永奉大清房<lb/>
　　螢<lb/>
荒郊多腐草故苑近清秋照宻何勝數囊輕莫盡收月<lb/>
高疑爝息天逺認星流紫桂風㣲急紅蘭露徧浮巳能<lb/>
穿永巷更欲拂髙樓滅燭方無寐鳴蛩相薦愁<lb/>
　　上已玉津園賜宴<lb/>
需雲分渥澤禊飲恣歡游緹幕侵晨設蘭泉對席流蕙<lb/>
<pb n="KR4h0158_WYG_005-18b"/>
肴清萐莆玉醴湛金甌春服萋萋盛光風灔灔浮桐華<lb/>
穠競發鸎語巧相求妙曲新聲合斜陽醉未休<lb/>
　　再賦荷花<lb/>
莫雨過湘渚㣲凉滿楚宫濺裙無限水障袂幾多風浪<lb/>
迹嫌蓱實塵勞笑菊叢氣清防麝損信宻帶魚通游女<lb/>
歌爭發騷人思未竆休傳江北意月冷魏池空<lb/>
水國開良宴霞天湛晚暉凌波宓妃至盪槳莫愁歸妝<lb/>
淺休啼臉香清願襲衣即時聞鼔瑟他日間支機繡騎<lb/>
<pb n="KR4h0158_WYG_005-19a"/>
翩翩過珍禽兩兩飛牢收交甫佩莫遣此心違<lb/>
　　櫻桃<lb/>
赤水分珠樹薫風送麥秋蜀都春氣蚤漢苑夏陰稠廟<lb/>
薦清和候恩頒侍從流楚昭萍巳剖韓嫣彈爭投沆瀣<lb/>
滋芳液醍醐助品羞玉盤光宛轉全擬付歌喉<lb/>
　　送譯經大師<lb/>
漢夢通西域逍遙廣舊園竺乾方演教金粟豈忘言硏<lb/>
滴寒蟾吐臺香瑞獸噴揮毫花滿裓隱几雪盈門大士<lb/>
<pb n="KR4h0158_WYG_005-19b"/>
清歌發南宗宻印存縱橫十二部慧日破重昏<lb/>
　　戊申年七夕<lb/>
伯勞東翥燕西飛又報黃姑織女期天帝聘錢還得否<lb/>
昔人求富是虛辭<hi>道書云牽牛娶織女取天帝錢二萬備禮久而不還被驅在營室</hi>
華寢星陳夜未央明河奕奕度神光一年暫得停機杼<lb/>
不奈秋蛩促織忙<lb/>
吹笙何處伴乘鸞窺牖誰人見阿環便有唐家今夕意<lb/>
月和風露滿驪山<lb/>
<pb n="KR4h0158_WYG_005-20a"/>
浙浙風㣲皎月新鵲橋橫絶飲牛津豈惟蜀客知蹤跡<lb/>
更問庭中曬腹人<lb/>
琥車芝駕儼清秋㣲雨侵宵助涕流人世莫嗟離恨苦<lb/>
却應天上更悠悠<lb/>
　丁　謂<lb/>
　　<hi>字公言蘇州長洲人登淳化三年進士為大理評事通判饒州踰年直史館歴轉運使工部員外郎</hi>
　　<hi>權三司鹽鐡副使未幾擢知制誥判吏部流内銓真宗幸澶淵俾謂知鄆州兼齊濮等州安撫事召</hi>
　　<hi>權三司使上㑹計錄尋加樞宻直學士大中祥符初封禪議起謂與王欽若力贊天書之事凡營造</hi>
<pb n="KR4h0158_WYG_005-20b"/>
　　<hi>宫觀及呈獻四方祥瑞皆自兩人發之謂遂洊䝉寵任拜同中書門下平章事昭文館大學士力傾</hi>
　　<hi>冦凖貶道州同列無敢言者乾興元年封晉國公仁宗即位進司徒兼侍郎為山陵使以交結近侍</hi>
　　<hi>䨓允恭事發貶崖州司户參軍明道中授祕書監致仕居光州卒</hi>
　　代意<lb/>
玦帶珊瑚珮解瓊楚雲無定好傷情臨卭巳誤通琴意<lb/>
金谷難尋辨玉聲㣲警單棲盤露重宻含幽思畹蘭平<lb/>
明珠百琲將何當悵望輕軀病欲成<lb/>
　　梨<lb/>
<pb n="KR4h0158_WYG_005-21a"/>
搖搖繁實弄秋光曽伴青椑薦武皇𤣥圃雲腴滋紺質<lb/>
上林風馭獵清香尋芳尚憶瓊為樹蠲渇因知玉有漿<lb/>
多少好枝誰最見冒霜丹顆倚鄰牆<lb/>
　　荷花<lb/>
紉蘭為佩桂為舟北渚雲飛發櫂謳巳有萬絲能結怨<lb/>
不須千葢彊障羞金隄勃窣誰同上翠帟繽紛客自留<lb/>
欲選浣沙傾敵國越王更起近江樓<lb/>
　　山居<lb/>
<pb n="KR4h0158_WYG_005-21b"/>
洞口清香澈海濵四時芬馥四時春山多綠桂憐同氣<lb/>
谷有幽蘭讓後塵草解忘憂憂底事花能含笑笑何人<lb/>
爭如彼美欽天壤長薦芳香奉百神<lb/>
　　荷花排律<hi>二首</hi>
彼美秋江上塵埃恥託根笑傾行雨國香返夢蘭魂蛺<lb/>
蝶無媒妁鴛鴦見子孫徧窺思爾槳深鎖憶重門怯狥<lb/>
風波性慚留月露痕枉將金試步千古怨東昏<lb/>
相倚秋風立蘭言似有無未饒霜女俊不愛月娥孤力<lb/>
<pb n="KR4h0158_WYG_005-22a"/>
弱烟披素心危露泣珠剪衣隨楚思幽怨寄呉歈半折<lb/>
香囊解㣲傾醉弁扶涉江如可採百琲答輕軀<lb/>
　　絶句荷花<lb/>
夢散髙唐夜正遙楚天何處不無憀秋風似㑹荆王意<lb/>
露渚烟汀養細腰<lb/>
　陳彭年<lb/>
　　<hi>真宗朝官禁近與丁謂王欽若林特劉承珪同惡時稱五鬼</hi>
　　送申國長公主入道<lb/>
<pb n="KR4h0158_WYG_005-22b"/>
盡出花鈿散寶津雲鬟初剪向殘春因驚風燭難留世<lb/>
遂作池蓮不染身貝葉乍翻疑錦軸梵聲纔學誤梁塵<lb/>
從兹艷質歸空後湘浦應無解佩人　<hi>堯山外紀載此詩又見唐律送</hi>
<hi>妓入道為楊邭伯作較是</hi>
　王欽若<lb/>
　　<hi>新喻人少登進士真宗深器之歴官司空同平章事性傾巧力排冦準倡為天書符瑞取悦人主詳</hi>
　　<hi>國史中</hi>
　　覺林寺<lb/>
<pb n="KR4h0158_WYG_005-23a"/>
暫拂塵襟思倍清竹風山色亂泉聲安民功淺君恩重<lb/>
又策羸蹄向古城<lb/>
　李宗諤<lb/>
　　<hi>字昌武宰相昉第三子七嵗能屬文恥以父任得官獨由鄉舉第進士授校書郎遷集賢校理真宗</hi>
　　<hi>即位拜起居舍人擢知制誥景惪二年為翰林學士從東封改工部郎中歴右諫議大夫卒年四十</hi>
　　<hi>九詩見西崑酬倡集</hi>
　　代意<lb/>
霧鸞曉影忽參差雲雨陽臺役夢思自是膠弦無續日<lb/>
<pb n="KR4h0158_WYG_005-23b"/>
不同珪月有圓時洞房斗帳承新愛河漢星橋隔後期<lb/>
綺榭凝塵㫁消息抒情空擬四愁詩<lb/>
　　南朝<lb/>
仙華玉壽夜沈沈三閣齊雲複道深平昔金鋪空廢苑<lb/>
於今瓊樹有遺音珠簾映寢方成夢麝壁飄香未稱心<lb/>
惆悵雷塘能幾日吟魂醉魄巳相尋<lb/>
　　漢武<lb/>
建章宫闕鬱岧嶤露掌脩莖倚泬寥平樂館中觀角觝<lb/>
<pb n="KR4h0158_WYG_005-24a"/>
單于臺上懾天驕蓬萊望氣滄波濶太一祈年紫府遙<lb/>
西母不來東朔去茂陵松栢冷瀟瀟<lb/>
　　燈夕上虢内翰<lb/>
東城南陌盡遊人陌上香車起暗塵歴歴星榆光奪晝<lb/>
煌煌火樹艷爭春章溝五鼔催行樂衛尉千廬罷徼巡<lb/>
應念鰲山方並宿紫泥封後獨嚬伸<lb/>
　　新蟬<lb/>
雨過新聲出苑牆烟輕餘韻度回塘短亭疎栁臨官道<lb/>
<pb n="KR4h0158_WYG_005-24b"/>
平野西風更夕陽八斗陳思饒賦詠二毛潘岳易悲凉<lb/>
感時偏動騷人思不問天涯與帝鄉<lb/>
　　勸石集賢飲<lb/>
都門祖[車*犬]綺筵張舉白無由<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>羽觴石室紬書勤亦至<lb/>
金貂換酒醉何妨甕間吏部寧須問席上車公不可忘<lb/>
應念朝來猶毷氉解酲誰用蔗為漿<lb/>
　　清風<lb/>
閒館方迴暑商飈乍應金天高初起籟松淡更宜琴汾<lb/>
<pb n="KR4h0158_WYG_005-25a"/>
棹傳歌逺班詩託興深東陽仁自布西顥氣還侵太液<lb/>
翻晴旭靈和亂翠陰舟輕飛燕袂臺迥楚王襟阮嘯經<lb/>
時盡齊蟬度日吟愁生孤戍角響續暮城砧室靜銷雲<lb/>
縷庭虛轉蕙心賢哉吉甫頌千載有遺音<lb/>
　錢惟濟<lb/>
　　<hi>見西崑酬倡集當是惟演弟兄官恩州刺史</hi>
　　夜讌<lb/>
清讌夜何其南亭露欲晞□躚霞袖舉㶑灔羽觴飛鏤<lb/>
<pb n="KR4h0158_WYG_005-25b"/>
楶搖花落金鐺照月輝瑤光未西落休賦醉言歸<lb/>
　　苦熱<lb/>
蘋末風休飛閣深亭亭日御漸流金火雲接影橫銀漢<lb/>
水鳥無聲下翠陰渇想孤山同飲露煩思楚殿獨披襟<lb/>
蔗漿粔籹都無味衛玠清羸欲不任<lb/>
　刁　衎<lb/>
　　<hi>字元賔昇州人從李煜歸宋太祖賜緋魚授太祝至真宗朝官比部員外郎充崇文院檢討改兵部</hi>
　　<hi>郎中卒年六十九其詩見西崑酬倡集</hi>
<pb n="KR4h0158_WYG_005-26a"/>
　　代意<lb/>
蕙時芳夕九迴腸歛袂東牕待曉光秦嶺樹高迷隴塞<lb/>
楚天雲澹隔瀟湘病餘公幹情多詠秋晚安仁鬢有霜<lb/>
休道鮫人落珠淚㣲波還擬託陳王<lb/>
　　漢武<lb/>
高宴栢梁詞可仰橫汾簫鼔樂難窮已教丞相開東閣<lb/>
猶使將軍誤北戎灑淚甘泉還有恨祈年仙館惜成空<lb/>
誰知辛苦回中道共盡千齡五柞宫<lb/>
<pb n="KR4h0158_WYG_005-26b"/>
　陳　越<lb/>
　　<hi>字損之開封尉氏人少好學尤精歴代史編咸平中詔舉賢良䇿入第四等由州判召遷著作佐郎</hi>
　　<hi>直史館歴太常丞羣牧判官擢左正言卒年四十性嗜酒罕有醒日以是遘疾士論惜之</hi>
　　懐希聖<lb/>
玉甃銀牀蔭碧桐北牕珍簟水紋融衣裁練布如王導<lb/>
扇執蒲葵學謝公瓊屑半和仙掌露蘭苕輕泛楚臺風<lb/>
若非氷雪神仙骨相樂誰同一笑中<lb/>
　舒　雅<lb/>
<pb n="KR4h0158_WYG_005-27a"/>
　　<hi>字子正久仕李唐工文章與呉淑齊名恬於榮宦入宋為職方員外郎祕閣校理監舒州靈仙觀</hi>
　　答劉學士<lb/>
往嵗别京畿□山與衆違君心似松栢雁足寄珠璣學<lb/>
道情雖篤燒丹力尚㣲雲中雞犬抂秪候主人歸<lb/>
　　答内翰學士<lb/>
清貴無過近侍臣多情猶憶舊交親金蓮燭下裁詩句<lb/>
麟角峰前寄隱淪和氣忽飄燕谷暖好風徐起謝庭春<lb/>
緘藏便是山家寶留與兒孫世不貧<lb/>
<pb n="KR4h0158_WYG_005-27b"/>
　　答錢少卿<lb/>
蓬萊閣下舊鄰居偶别俄驚四載餘每見寒葭思倚玉<lb/>
忽臨秋水得雙魚人間貴盛君誰及物外優閒我自餘<lb/>
聞説歸艎向春渚深知不與道情疎<lb/>
　晁　迥<lb/>
　　<hi>字明逺澶州人徙家彭門舉進士為大理評事遷殿中丞用薦擢右正言直史館累遷工部侍郎仁</hi>
　　<hi>宗朝進禮部尚書以太子少保致仕卒年八十四</hi>
　　屬疾<lb/>
<pb n="KR4h0158_WYG_005-28a"/>
精騖成勤瘁頤真俟有瘳吟生南越思慈結北堂憂粲<lb/>
枕甘為蝶豐厨厭炙牛𤣥元知寡欲平子尚多愁夕鳥<lb/>
侵階啄宵螢入樹流玉書能靜覽枉矢倦閒投忽賦行<lb/>
雲什堪聽擊壤謳期君整朝佩仙署在瀛洲<lb/>
　　清風<lb/>
仙馭來相慰解顔良㑹稀病蠲宜養素趣逺欲忘機懲<lb/>
躁寧無漸延齡或可祈影搖珠箔細聲泛鈿箏㣲委恨<lb/>
餘班扇流歡入楚衣陶潛知夢穩韓壽畏香飛氣爽蒼<lb/>
<pb n="KR4h0158_WYG_005-28b"/>
龍闕凉生白虎闈健資雞距筆偷撼獸鐶扉松下琴心<lb/>
逸江東膾縷肥宿懐真隱處依約與同歸<lb/>
　薛　映<lb/>
　　<hi>字景暘父允中仕孟蜀歸宋為都官郎中映舉進士由理評通判昇州累遷太常丞歴制置轉運擢</hi>
　　<hi>知制誥仁宗朝拜禮部尚書分司南京卒詩見西崑酬倡集</hi>
　　清風<lb/>
爽氣乘秋至凉飈蕩暑初泠泠含逺韻摵摵動輕裾翠<lb/>
幕波無際修篁韻有餘潛驚塞草綠乍拂井桐疎素髪<lb/>
<pb n="KR4h0158_WYG_005-29a"/>
悲郎將霜紈感婕妤牕光流熠燿簾影亂蟾蜍塵襲青<lb/>
絲騎香飄紺幰車故宫經馺娑别館度儲胥薄莫來金<lb/>
埒凌晨上玉除寧同起窮巷賸欲賦愁予<hi>娑讀上聲</hi>
　　戊申年七夕<lb/>
月放泠輪傍絳河相期寶婺夜經過姮娥不惜宫中桂<lb/>
乞與天香分外多<lb/>
碧天如水月如鈎金露盤高玉殿秋青鳥潛來報消息<lb/>
一時西望九天虬<lb/>
<pb n="KR4h0158_WYG_005-29b"/>
漢殿初呈楚舞時月臺風榭鎮相隨如何牛女佳期夕<lb/>
又待鑾輿百子池<lb/>
月露庭中錦繡筵神光五色一何鮮世間工巧如求得<lb/>
四至卿曹亦偶然<lb/>
銀河耿耿露漙漙綵縷金針玉佩環天媛貪忙為靈匹<lb/>
幾時留巧與人間<lb/>
　任　隨<lb/>
　　<hi>景惪間太常丞直集賢院詩見西崑酬倡集</hi>
<pb n="KR4h0158_WYG_005-30a"/>
　　漢武<lb/>
殊庭深恨隔仙曹桂館蜚廉事轉勞銀闕尚沈滄海濶<lb/>
井幹空拂絳河髙萯陽弋獵侵多稼朔塞旌旗照不毛<lb/>
苦信憑虛王母說東方三度竊蟠桃<lb/>
　　鶴<lb/>
何年玉羽别昆丘飛舞長親十二樓警露夜窺瑤圃月<lb/>
翔雲高憶海天秋肯教渠略知遐壽㑹向神區更逺遊<lb/>
正是溶溪烟水碧好陪青鳳飲澄流<lb/>
<pb n="KR4h0158_WYG_005-30b"/>
　劉　隲<lb/>
　　<hi>景惪間官工部員外郎直集賢院詩見西崑酬倡集</hi>
　　槿花<lb/>
虢國妝初罷髙塘夢始迴霓裳猶未解繡被巳成堆赤<lb/>
帝宫簾卷華陽洞户開神仙有良㑹清唱在瑤臺<lb/>
　　漢武<lb/>
髙挹方諸薦水蒼醮壇時見燭神光日邊甲帳雖虛設<lb/>
汾上樓船不可忘槃溉碧霄甘露白室遷幽壤瑞雲黃<lb/>
<pb n="KR4h0158_WYG_005-31a"/>
東巡岱嶽探金策倒指寧聞壽數長<lb/>
　　舊將<lb/>
彊弩當年討不庭功成身退炳丹青囊沙澤畔知兵法<lb/>
聚米山前識陣形驥老未甘秋伏櫪劍閒猶覺夜衝星<lb/>
分茅錫土傳家牒鍾鼎還須為勒銘<lb/>
　　館中新蟬<lb/>
搖落何須宋玉悲齊庭遺恨莫沾衣池中菡蓞香全減<lb/>
井上梧桐葉乍飛風促箏聲隨㫁續日移甎影自光輝<lb/>
<pb n="KR4h0158_WYG_005-31b"/>
宜秋門外饒芳樹結駟那堪送客歸<lb/>
　崔遵度<lb/>
　　<hi>字堅白本江陵人徙淄川太平興國八年進士解褐和州主簿歴著作佐郎太子中允景徳初為編</hi>
　　<hi>修官進吏部兼左諭徳判司農寺天禧四年卒年六十七</hi>
　　屬疾<lb/>
李白羮初美相如渇漸瘳八磚非性嬾三昧減心憂筆<lb/>
苑多批鳳詞鋒勝解牛舊山疑鶴怨畏日想雲愁廣内<lb/>
勞揮翰通中羡枕流使君方屢降客轄未容投好奏倪<lb/>
<pb n="KR4h0158_WYG_005-32a"/>
寛議何須莊舄謳朝衣薰歇不侍史待仙洲<lb/>
　李　繼<lb/>
　　<hi>景徳間户部員外郎直集賢院詩見西崑酬倡集</hi>
　　霜月<lb/>
銀牀葉暗飄霜月夜迢迢寒極金難辟憂多酒漫消荀<lb/>
爐殘更換湘瑟罷仍調誰道河流淺盈盈萬里遙<lb/>
　　懐希聖<lb/>
銀闕琳房視草餘龍門岑寂㫁軒車彩毫閒試金壺墨<lb/>
<pb n="KR4h0158_WYG_005-32b"/>
青案時看玉字書王儉風流希謝傅子雲詞賦敵相如<lb/>
瓊枝不見蕭齋晚蕙草烟㣲度綺疏<lb/>
　　王左丞新菊<lb/>
青規前席暇歸沐興何長北第秋將晚東籬菊正芳幽<lb/>
叢霏薄霧桂色艷輕霜巳近黃金印兼臨白玉堂甘疑<lb/>
掩萍實秀肯讓芝房有佞還應指無憂可要忘蘂浮丞<lb/>
相酒氣馥令君香好固松椿壽仙經識祕方<lb/>
　宋元詩㑹卷五<lb/>
</p>
<p>
</p>
  </div>
<div>
<head>宋元詩㑹卷六</head> <lb/>
    <p>
<pb n="KR4h0158_WYG_006-1a"/>
欽定四庫全書<lb/>
　宋元詩㑹卷六<lb/>
　　　　　　　　　　　　兵部主事陳焯編<lb/>
　王　旦<lb/>
　　<hi>字子明大名莘人父祜宋初名臣嘗植三槐於庭曰子孫必有為三公者旦幼沈嘿好學登太平興</hi>
　　<hi>國五年進士知平江縣用薦召試擢知制誥真宗即位同知樞宻院進參知政事澶淵之役旦權留</hi>
　　<hi>守東京未幾拜同平章事凡柄用十八年為相一紀國有大事待以取决惟於天書封禪不敢為異</hi>
　　<hi>議則其相業之累云年六十薨諡文正</hi>
<pb n="KR4h0158_WYG_006-1b"/>
　　十洲閣<lb/>
山川如幻閣長秋一島飛來伴九洲不礙漁樵雙槳過<lb/>
何妨羅綺四時遊雲疑泰華分張去水憶蓬瀛散漫浮<lb/>
禁苑未知湖海樂生綃寫取獻中州<lb/>
　李　迪<lb/>
　　<hi>字復古幽州人少攜其文見栁開開竒之曰公輔材也舉進士第一授將作監丞通判徐兖二州改</hi>
　　<hi>祕書省著作郎直史館歴陜西都轉運使入為翰斯林學士請發内藏庫佐國用其料曹瑋之勝嘉勒</hi>
　　<hi>賚皆卓識可辦大事帝甚重之天禧中拜給事中參知政事於周懐政之誅力䕶太子及冦凖罷真</hi>
<pb n="KR4h0158_WYG_006-2a"/>
　　<hi>宗欲相迪迪固辭一日對滋福殿皇太子出拜以得相為賀帝顧迪曰尚可辭耶遂以吏部侍郎同中</hi>
　　<hi>書門下平章事㑹丁謂擅權迪請與謂俱罷謂出迪知鄆州謂敗仁宗起為祕書監屢典州郡太后</hi>
　　<hi>崩召為資政殿學士未幾復同中書門下平章事再出領郡以太子太傅致仕年七十七薨諡文定</hi>
　　題河陽後城平嵩閣<lb/>
南指嵩髙北太行大河中出貫霛長君王不恃金湯險<lb/>
自有仁恩結萬方<lb/>
　王　曽<lb/>
　　<hi>字孝先青州益都人咸平中由鄉貢試禮部廷對皆第一以將作監丞通判濟州召試授祕書省著</hi>
<pb n="KR4h0158_WYG_006-2b"/>
　　<hi>作郎直史館遷翰林學士真宗晩坐承明殿召對久之既退使内侍諭曽曰曏思卿甚故不及朝服</hi>
　　<hi>見卿卿勿以我為慢也其見尊禮如此遷主客郎中歴右諫議大夫參知政事為王欽若所排出知</hi>
　　<hi>應天府未幾復參知政事仁宗立遷吏部尚書以裁抑太后姻家通請謁者復出領郡景祐二年拜</hi>
　　<hi>右僕射兼門下侍郎同平章事封沂國公年六十一薨諡文正</hi>
　　立春帖子<lb/>
北陸凝陰盡千門淑氣新年年金殿裏寶字帖宜春<lb/>
　　蚤梅<lb/>
石畔籬根取次栽小園春意覺先來雪中勿問和羮事<lb/>
<pb n="KR4h0158_WYG_006-3a"/>
且向百花頭上開<lb/>
　杜　衍<lb/>
　　<hi>字世昌越州山陰人擢進士甲科補揚州觀察推官改知平遙縣通判晉州歴知乾州鳳翔河東陜</hi>
　　<hi>西轉運使召為樞宻直學士出知天雄軍仁宗特以御史中丞召兼判流内銓聲動京師寶元二年</hi>
　　<hi>拜同知樞宻院事改副使凡内降恩多封還詔㫖寢格不行進同平章事薦引賢能阻抑僥倖小人</hi>
　　<hi>多不悦出知兖州慶厯七年以太子少師致仕自是屢召不起封祁國公卒年八十諡正獻</hi>
　　新居感詠<lb/>
無似老且病惟恐歸田遲一旦得引年九天還聴卑尚霑二<lb/>
<pb n="KR4h0158_WYG_006-3b"/>
品祿俾盡百年期恩深淪骨髓感極橫涕洟始營菟裘地<lb/>
來向濉水湄城隅最窮僻匠者寧求竒卜築悉由巳軒牖<lb/>
亦隨宜外㠯庇風雨内以安妻兒燕雀莫羣噪鷦鷯才一<lb/>
枝因念古聖賢名為千古垂何嘗廣居室儉為後人師亞<lb/>
聖樂簞食寢丘無立錐文終防勢奪景相恥家為文園四<lb/>
壁立鄭公小殿移伊余具員者適㑹承平時無術毘萬務無<lb/>
才撫四夷為郡亦齪齪勞心徒孜孜保身巳天幸拊巳宜<lb/>
自知開卷顔間厚復懼來者嗤勗哉知止足清白猶可追<lb/>
<pb n="KR4h0158_WYG_006-4a"/>
　　幽居即事<lb/>
寂寂復寂寂告老閒居日徑草髙於人林鳥熟如客黃<lb/>
卷不釋手清風常滿室内顧平生心無過此時適<lb/>
　　雨中荷花<lb/>
翠葢佳人臨水立檀粉不勻香汗濕一陣風來碧浪翻<lb/>
珍珠零落難收拾<lb/>
　晏　殊<lb/>
　　<hi>字同叔撫州臨川人七嵗以神童薦召試援筆立成帝嘉賞賜同進士出身擢祕書省正字祕閣讀</hi>
<pb n="KR4h0158_WYG_006-4b"/>
　　<hi>書遷光祿寺丞丁内外艱皆奪服起之以左正言直史館久之為翰林學士仁宗即位太后聴政大</hi>
　　<hi>臣丁謂曹利用各欲獨見奏事殊建言當垂簾聴奏羣臣無請見理議遂定預修真宗實錄進禮部</hi>
　　<hi>侍郎樞宻副使上疏論張耆忤太后㫖出知應天府延范仲淹以教生徒學校之重興實自殊始召</hi>
　　<hi>拜御史中丞歴參知政事尚書左丞康定初進同中書門下平章事為權倖所排出知潁州數徙知</hi>
　　<hi>河南府引疾請歸京師疾平留侍經筵薨於位贈司空兼侍中諡元獻文集二百四十卷</hi>
　　和王校勘中夏東園<lb/>
東園何所樂所樂非塵事野竹亂無行幽花晚多思閒<lb/>
窺魚尾赤暗辨蜂腰細樹影宻遮林藤梢枉罥袂潘蔬<lb/>
<pb n="KR4h0158_WYG_006-5a"/>
足登膳陶秫徑取醉幸獲我汝交都忘今昔世歡言捧<lb/>
瑤佩願以疎麻繼<lb/>
　　列子有力命王充論衡有命祿極言必定之致覽<lb/>
　　　之有感<lb/>
大鈞播羣物零茂歸自然黙定自有初不為智力遷禦<lb/>
冦導其流仲任派其源智愚信自我通塞當由天宰世<lb/>
曰皋伊迷邦有顔原吾道誠一槩彼途鍾百端卷之入<lb/>
纎毫舒之盈八埏進退得其宜夸榮非所先朝聞可夕<lb/>
<pb n="KR4h0158_WYG_006-5b"/>
隕吾奉聖師言<lb/>
　　西園示張寺丞<lb/>
元巳清明假未開小園幽逕獨徘徊春寒不定斑斑雨<lb/>
宿醉難禁灔灧杯無可奈何花落去似曽相識燕歸來<lb/>
游梁賦客多風味莫惜青錢萬選才<lb/>
　　初秋宿直<lb/>
絳河星斗夜闌干禁署沈沈閉九闗上帝冊書羣玉府<lb/>
仙人宫闕巨鰲山凉蟾影度秋隂薄促漏聲來夜唱閒<lb/>
<pb n="KR4h0158_WYG_006-6a"/>
擁鼻吟多欲愁絶嚴鐘凄㫁樹烏還<lb/>
　　安昌侯<lb/>
蓮勺移家近七遷一編經訓世相傳闗中沃壤通涇渭<lb/>
堂上繁音逐管絃身服儒衣同蔡義日將巵酒對彭宣<lb/>
髙墳丈五陽陵外千古朱雲氣凛然<lb/>
　　崇因寺<lb/>
捲簾山色眼前見入夜濤聲枕上聞苔徑雨餘堆落葉<lb/>
石樓風静鎖寒雲<lb/>
<pb n="KR4h0158_WYG_006-6b"/>
　　雪中<lb/>
平臺千里渇商霖内史憂民望最深衣上六花非所好<lb/>
畆間盈尺是吾心<lb/>
　　題琵琶亭<lb/>
流光過眼如車轂薄宦拘人似馬銜若遇琵琶應大笑<lb/>
何須抆淚濕青衫<lb/>
　　詠竿戲題中書壁<lb/>
百尺竿頭裊裊身脚騰跟倒駭傍人漢陰有叟君知否<lb/>
<pb n="KR4h0158_WYG_006-7a"/>
抱甕區區亦未貧<lb/>
　狄遵度<lb/>
　　<hi>字元規長沙人父棐龍圖閣直學士遵度用父蔭為襄縣主簿居數月棄去好為古文著春秋雜說</hi>
　　<hi>多所發明尤嗜杜甫詩嘗讚其集一夕夢見甫為誦已作乃世所未見者亡何卒有集十二卷</hi>
　　白雲<lb/>
秋風吹白雲觸處自何谷初猶半洞門歘出遍巖腹零<lb/>
落依水湄片叚挂枯木餘影透㣲白滅跡混空綠烟蘿<lb/>
自蘙薈島漵徒縈曲安知蒼梧野下覆猿鳥哭誰能久<lb/>
<pb n="KR4h0158_WYG_006-7b"/>
徘徊返顧視黃鵠<lb/>
　　和渙之深秋月夜書事<lb/>
洞庭葉下凉颼颼銀河頑白凝不流圓月擬缺不忍缺<lb/>
輕露欲浮終未浮憶吹朱籟鳳軿上更採紫芝雲嶠陬<lb/>
玉樓天半幾千尺珠樹玲瓏縣上頭<lb/>
　　雨<lb/>
髙林風黒雨聲怒小閣燈青人語闌誰知雲外月髙照<lb/>
定是葉間鶯最寒時覺急飄愁未巳似聞徐滴喜初翻<lb/>
<pb n="KR4h0158_WYG_006-8a"/>
驪駒北首榆闗路天晴烟樹沙磧寛<lb/>
　　登樓<lb/>
羣山南走失所往百川東逝兹其窮天低水國疑將壓<lb/>
人過月塘愁欲空<lb/>
莎青石細淺見底天空雲淡無一毫波間圓月照不動<lb/>
海上清風來最髙<lb/>
　林　逋<lb/>
　　<hi>字君復錢塘人少孤性恬淡好古結廬西湖之孤山二十年不入城市真宗聞其名賜粟帛詔長吏</hi>
<pb n="KR4h0158_WYG_006-8b"/>
　　<hi>嵗時勞問自為墓於其廬側既卒州為上聞仁宗嗟悼賜諡和靖先生</hi>
　　閔師見寫陋容以詩奉答<lb/>
顧我丘壑人煩師與之寫北山終日縣風調一何野林<lb/>
僧忽焉至欲揖頃方罷復有松上猿驚窺未遑下<lb/>
　　送牛秀才之山陽省兄<lb/>
之子詠陟岡别我嵗時晏後夜失羣鶴高天著行雁楚<lb/>
山逺近出江樹青紅間尊酒無足辭離愁滿行盻<lb/>
　　湖樓晚望<lb/>
<pb n="KR4h0158_WYG_006-9a"/>
湖水混空碧憑闌凝睇勞夕寒山翠重秋凈雁行高逺<lb/>
意極千里浮生輕一毫叢林數未遍杳靄隔漁舠<lb/>
　　上湖閒泛艤舟石函因過下湖小墅<lb/>
平皋望不極雲樹逺依依及向扁舟泊還尋下瀨歸青<lb/>
山連石埭春水入柴扉多謝提壺鳥留人到落暉<lb/>
　　湖村晚興<lb/>
滄洲白鳥飛山影落晴暉映竹犬初吠弄船人合歸水<lb/>
波隨月動林翠帶烟㣲寺近疎鐘起蕭然還掩扉<lb/>
<pb n="KR4h0158_WYG_006-9b"/>
　　湖山小隱<hi>三首</hi>
猿鳥分清絶林蘿擁翠㣲步穿僧逕出肩撘道衣歸水<lb/>
墅香菰熟烟崖蚤筍肥功名無一㸃何處更忘機<lb/>
園井夾蕭森紅芳墮翠陰晝嵓松䑕靜春塹竹雞深嵗<lb/>
課非無秫家藏<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>有琴顔原遺事在千古壯閒心<lb/>
衡門鄰晚島環堵背寒岡片月通蘿逕幽雲在石牀客<lb/>
遊抛鄠杜漁事擬滄浪管樂非吾尚昻頭肯自方<lb/>
　　中峰<lb/>
<pb n="KR4h0158_WYG_006-10a"/>
中峰一徑分盤折上幽雲夕照前村見秋濤隔嶺聞長<lb/>
松含古翠衰藥動㣲薰自愛蘇門嘯懐賢思不羣<lb/>
　　小圃春日<lb/>
岸幘倚㣲風柴籬春色中草長團粉蝶林暖墜青蟲載<lb/>
酒為誰子移花獨乃翁於陵偕隱事清尚未相同<lb/>
　　郊園避暑<lb/>
柴門鮮人事氛垢頗相忘愛彼林間靜復兹池上凉託<lb/>
心時散帙遲客預攜觴况有陶籬趣歸禽語夕陽<lb/>
<pb n="KR4h0158_WYG_006-10b"/>
　　山村冬暮<lb/>
衡茅林麓下春色巳㣲茫雪竹堆寒翠風梅落晚香樵<lb/>
期多獨往茶事不全忙雙鷺有時起橫飛過野塘<lb/>
　　出曹州<lb/>
詩懐動歎嗟驢立帽陰斜雨濼生新鹻茅樷夾舊槎午<lb/>
烟昏獨店岡路透誰家幾日江南興扁舟泊岸沙<lb/>
　　留題李頡林亭<lb/>
無琴枕鶴經盡日卧林亭啼鳥舊相語幽人誰欲聴半<lb/>
<pb n="KR4h0158_WYG_006-11a"/>
闌花藉白一徑草盤青何必對樽酒此中堪獨醒<lb/>
　　翠㣲亭<lb/>
亭在江干寺清凉更翠㣲秋階響松子雨壁上苔衣絶<lb/>
境長難得浮生不擬歸旅懐何計是西崦入斜暉<lb/>
　　埜城寺水亭<lb/>
金井前朝事林僧問不知綠苔欺破閣白鳥占閒池清<lb/>
楚曽經晉荒唐直到隋南廊一聲磬斜照獨凝思<lb/>
　　聞葉初秀才東歸<lb/>
<pb n="KR4h0158_WYG_006-11b"/>
高鴻多北向極目雨餘天春滿呉山樹人登汴水船吟<lb/>
生千里月醉盡一囊錢肯便懐鄉邑時清復少年<lb/>
　　和梅聖俞雪中同虛白上人來訪<lb/>
湖上玩佳雪相將惟道林蚤烟村意逺春漲岸痕深地<lb/>
僻過三徑人閒試五禽歸橈有餘興寧復比山陰<lb/>
　　和朱仲方送然社師無為還歴陽<lb/>
歸客過東闗行行一錫閒破林霜後月孤寺水邊山頂<lb/>
笠衝殘葉腰裝歇暮灣香燈舊吟社清思逐師還<lb/>
<pb n="KR4h0158_WYG_006-12a"/>
　　夏日寺居和酬葉次公<lb/>
午日猛如焚清凉愛寺軒鶴毛橫蘚陣蟻穴入莎根社<lb/>
信題茶角樓衣笐酒痕中餐不勞問筍菊淨盤罇<lb/>
　　送長吉上人<lb/>
囊集暮雲篇行行肻廢禪青山買未暇朱闕且隨緣茗<lb/>
試幽人井香焚賈客船淮流遲新月吟翫想忘眠<lb/>
　　春日送袁成進士北歸<lb/>
春潮上海門歸雁逺行分千里倦行客片帆還送君酒<lb/>
<pb n="KR4h0158_WYG_006-12b"/>
波欺碧草歌疊褭晴雲來嵗東堂桂聊酬一戰勛<lb/>
　　送史殿省典封州<lb/>
馬援疎蠻邑銅標何可窮人烟時亦有海色自如空髭<lb/>
髮梅分白旌旗瘴減紅惟應蒔藥罷埋照酒醪中<lb/>
　　送王舍人罷兩浙憲赴闕<lb/>
上問還旌節明廷覲冕旒清溪傾綺席蠧簡壓歸舟越<lb/>
俗今無訟閒田亦有秋公期論爵賞當拜富民侯<lb/>
　　送昱師赴請姑蘇<lb/>
<pb n="KR4h0158_WYG_006-13a"/>
同載闔閭人衣囊覆㲲巾新烟赤岸暝融雪太湖春鐘<lb/>
逺移齋候香遲上定身當知舉如意寶地雨花頻<lb/>
　　送皎師歸越<lb/>
林間久離索忽忽望西陵靜户初聞扣歸舟又說登野<lb/>
烟含樹色春浪疊沙稜幸謝雲門路同尋苦未能<lb/>
　　送思齊上人之宣城<lb/>
林嶺藹春暉程程入翠㣲泉聲落坐石花氣上行衣詩<lb/>
正情懐淡禪髙論語稀蕭閒水西寺駐錫莫忘歸<lb/>
<pb n="KR4h0158_WYG_006-13b"/>
　　洞霄宫<lb/>
大滌山相向華陽路暗通風霜唐碣久草木漢祠空劍<lb/>
石苔花碧丹池水氣紅幽人天柱側茅屋灑松風<lb/>
　　送僧休復之京師<lb/>
金錫指歸鴻田衣獵曉風春江片席逺松月一房空新<lb/>
句别離後舊山魂夢中到京當袖刺館閣盡名公<lb/>
　　寄錢紫㣲<lb/>
晞髪晨初起中丘謝病身空持白雲意遙贈紫㣲人畫<lb/>
<pb n="KR4h0158_WYG_006-14a"/>
轂坊門逺蒼苔掖署春元和舊文體當許繼清塵<lb/>
　　淮甸城居寄任刺史<lb/>
擾擾非吾事深居㫁俗情石莎無雨瘦秋竹共蟬清劍<lb/>
在慵閒拂詩難憶細評寥然獨榰枕淮月上山城<lb/>
　　寄茂才馮彭年<lb/>
異代甘泉賦誰當頌太㣲無如摛薻妙所惜賞音稀漸<lb/>
逺鄉闗樹方單客子衣扁舟艤何許霰雪暮霏霏<lb/>
　　湖山小隱<hi>二首</hi>
<pb n="KR4h0158_WYG_006-14b"/>
道著權名便絶交一峰春翠濕衡茆莊生巳憤鴟鳶嚇<lb/>
揚子休譏蝘蜓嘲潏潏藥泉來石竇霏霏茶靄出松梢<lb/>
琴僧近借南熏譜且併閒工仔細抄<lb/>
閒搭綸巾擁縹囊此心隨分識興亡黑頭為相雖無謂<lb/>
白眼看人亦未妨雲噴石花生劍壁雨敲松子落琴牀<lb/>
清猿幽鳥遙相呌數筆湖山又夕陽<lb/>
　　湖上初春偶作<lb/>
梅花開盡臘亦盡春暖便如寒食天氣色半歸湖岸栁<lb/>
<pb n="KR4h0158_WYG_006-15a"/>
人家多上郭門船文禽相並映芳草翠㶑欲生浮嫩烟<lb/>
幾處酒旗山影下細風時巳弄繁絃<lb/>
　　西湖春日<lb/>
爭得才如杜牧之試來湖上輒題詩春烟寺院敲齋鼔<lb/>
夕照樓臺卓酒旗濃吐雜芳薰巘崿濕飛雙翠破漣漪<lb/>
人間幸有蓑兼笠且上漁舟作釣師<lb/>
　　小園春日<lb/>
草烟橫碧露華㣲乘興春園懶欲歸聚散有情輸蛺蝶<lb/>
<pb n="KR4h0158_WYG_006-15b"/>
淺深無色比薔薇浮名莫惜千鍾貴急景須防百嵗稀<lb/>
一事不堪身衣褐且偷閒眼看芳菲<lb/>
　　夏日池上<lb/>
蓮香如綺細濛濛翡翠窺魚䙚水葓卷箔未生單簟月<lb/>
凭闌初過一襟風橫欹片石安琴薦獨倚新篁看鶴籠<lb/>
沈李凍醪無寄與可憐瀟灑興誰同<lb/>
　　西巖夏日<lb/>
蕙帳蕭閒掩敝廬子真巖石坐來初為驚野鳥巢間乳<lb/>
<pb n="KR4h0158_WYG_006-16a"/>
懶過鄰僧竹裡居新溜迸凉侵靜語晚雲浮潤上殘書<lb/>
何煩彊捉白團扇一柄青松自有餘<lb/>
　　秋日湖西晚歸舟中書事<lb/>
水痕秋落蟹螯肥閒過黃公酒舍歸魚覺船行沈草岸<lb/>
犬聞人語出柴扉蒼山半帶寒烟重丹葉疎分夕照㣲<lb/>
卻憶清谿謝太傅當時未解惜蓑衣<lb/>
　　深居雜興<hi>五首</hi>
四壁垣衣釣具腥巳甘衡泌號沈㝠伶倫近日無侯白<lb/>
<pb n="KR4h0158_WYG_006-16b"/>
奴僕當時有衛青花月病懐看酒譜雲蘿幽信寄茶經<lb/>
茅君使者清閒甚獨理叢毛向户庭<lb/>
冉冉秋雲抱嘯臺一丘松竹是閒媒誰聞濟北傳兵略<lb/>
枉說山東出相才樵褐短長披榼膝丹爐髙下疊縣胎<lb/>
三千功行無圭角可望虛皇九錫來<lb/>
松竹封侯尚未尊石為公輔亦云云清華自合論閒客<lb/>
𤣥黙何妨事靜君鶴料免慚尸厚祿茶功兼儗策元勲<lb/>
幽人不作山中相且擁圖書卧白雲<lb/>
<pb n="KR4h0158_WYG_006-17a"/>
湖上山林畫不如霜天時候屬園廬梯斜晩樹收紅柿<lb/>
筒直寒流得白魚石上琹尊苔㸃淨籬陰鷄犬竹叢疎<lb/>
一闗兼是和雲掩敢道門無卿相車<lb/>
掉臂何妨入隱淪髙賢應總貴全真次山有以稱聲叟<lb/>
魯望兼之傳散人拂水逺天孤榜晚夾村㣲雨一犁春<lb/>
不知圖畫誰名手狀取江湖太古民<lb/>
　　孤山寺<lb/>
雲峰水樹南朝寺秖隔樷篁作並鄰破殿靜披虀臼古<lb/>
<pb n="KR4h0158_WYG_006-17b"/>
齋房閒試酪奴春白公睡閣幽如畫張祐詩牌妙入神<lb/>
乘興醉來拖木屐翠苔蒼蘚石磷磷<lb/>
　　西湖<lb/>
混元神巧本無形匠出西湖作畫屏春水淨如僧眼碧<lb/>
晚山濃似佛頭青欒櫨粉堵搖魚影蘭杜烟叢閣鷺翎<lb/>
往往鳴榔與橫笛細風斜雨不堪聴<lb/>
　　平居遣興<lb/>
有甚餘閒得解嘲髙慵時把几桯敲卑孜晚鳥沈幽語<lb/>
<pb n="KR4h0158_WYG_006-18a"/>
歴刺疎篁露病梢草野交遊披褐見神仙書史㸃朱抄<lb/>
皇朝不是甘逃遁爭奈心嘉許與巢<lb/>
　　池陽山居<lb/>
數家村店蔟山傍下馬危橋巳夕陽驚鳥忽衝谿靄破<lb/>
暗花閒墮塹風香時間盤泊心猶戀日後尋思興必狂<lb/>
可惜回頭一聲笛酒旗斜曳出疎篁<lb/>
　　無為軍<lb/>
掩映軍城隔水鄉人烟景物共蒼蒼酒家樓閣搖風斾<lb/>
<pb n="KR4h0158_WYG_006-18b"/>
茶客舟船蔟雨檣殘笛逺砧聞野墅老苔寒檜看僧房<lb/>
狎鷗更有江湖興珍重江頭白一行<lb/>
　　出泉水驛<lb/>
曉城寒水共蕭蕭濕碧吹青路一條烟靄濃間出山驛<lb/>
林蘿深裏過溪橋閒情謾㑹吟兼畫隱事猶輸釣與樵<lb/>
多謝孤村人落外酒旗風急更相招<lb/>
　　耿濟口舟行<lb/>
環迴幾合似江干刺眼詩幽盡狀難沙觜半平春晚濕<lb/>
<pb n="KR4h0158_WYG_006-19a"/>
水痕無底照秋寛老霜蒲葦交千刃怕雨鳬鷗著一攢<lb/>
擬就孤峰寄蓑笠舊鄉漁業久凋殘<lb/>
　　園廬<lb/>
柴闗寒井對蕭辰自愛棲遲近古人閒草徧庭終勝俗<lb/>
好書堆案轉甘貧橋邊野水通漁路籬外青山見寺鄰<lb/>
懶為躬耕詠梁父吾生巳是太平民<lb/>
　　雪<lb/>
瓦溝如粉疊樓腰髙㑹誰能解酒貂清夾曉林初落索<lb/>
<pb n="KR4h0158_WYG_006-19b"/>
冷和春雨轉飄蕭堪憐雀避來閒地最愛僧衝過短橋<lb/>
獨有閉闗孤隱者一軒貧病在顔瓢<lb/>
　　春陰<lb/>
似雨非晴意思深宿酲牽引卧春陰苦憐燕子寒相並<lb/>
生怕梨花晚不禁薄薄簾幃欺欲透遙遙歌管壓來沈<lb/>
北園南陌狂無數只有芳菲㑹此心<lb/>
　　山園小梅<hi>三首</hi>
衆芳搖落<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>暄妍占盡風情向小園疎影橫斜水清淺<lb/>
<pb n="KR4h0158_WYG_006-20a"/>
暗香浮動月黃昏霜禽欲下先偷眼粉蝶如知合㫁魂<lb/>
幸有㣲吟可相狎不須檀板共金樽<lb/>
剪綃零碎㸃酥乾向背稀稠畫亦難日薄縱甘春至晚<lb/>
霜深應怯夜來寒澄鮮祇共鄰僧惜冷落猶嫌俗客看<lb/>
憶著江南舊行路酒旗斜拂墮吟鞍<lb/>
吟懐長恨負芳時為見梅花輒入詩雪後園林纔半樹<lb/>
水邊籬落忽橫枝人憐紅艷多應俗天與清香似有私<lb/>
堪笑羌鄉亦風味解將聲調角中吹<lb/>
<pb n="KR4h0158_WYG_006-20b"/>
　　蝶<lb/>
細睂雙聳敵秋毫冉冉芳園日幾遭清宿露花應自得<lb/>
暖爭風絮欲相髙情人没後魂猶在傲吏齊來夢亦勞<lb/>
閒掩遺編苦堪恨不并香草入離騷<lb/>
　　送范希文寺丞<lb/>
林中蕭寂款吾廬亹亹猶欣接緒餘去櫂看當辨江樹<lb/>
離尊聊為摘園蔬馬卿才大常能賦梅福官卑數上書<lb/>
黼座垂精正求治何時條對召公車<lb/>
<pb n="KR4h0158_WYG_006-21a"/>
　　送馬程知江州惪安<lb/>
酒酣無復耿離腸一路之官盡水鄉公廨寒生對廬阜<lb/>
客帆風定泊潯陽陂涵洲渚初收潦露浥兼葭未作霜<lb/>
到日何人先刺謁二林開士在琹堂<lb/>
　　寄宣城宗言姪<lb/>
春水涵波綠渺瀰江南芳草又離離謝家元住青山郭<lb/>
郤氏近攀丹桂枝衣下香囊非爾好牀頭詩卷媿吾癡<lb/>
中林獨處仍多病蚤晚能來慰所思<lb/>
<pb n="KR4h0158_WYG_006-21b"/>
　　寄太白李山人<lb/>
顔如童子髪如黳卜築深當太白西身上只衣麤直裰<lb/>
馬前長帶古偏提鵾鵬懶擊三千水龍虎閒封六乙泥<lb/>
幾度枕肱人跡外半牕松雪論天倪<lb/>
　　歴陽寄金陵衍上人<lb/>
蘚暈莎樷古石旁寺和松竹背秋岡騷吟未㫁雲生壑<lb/>
梵偈重開月照香五老舊遊應悄黙六朝閒事肯悲凉<lb/>
西州獨客心搖甚抹碧江天鳥一行<lb/>
<pb n="KR4h0158_WYG_006-22a"/>
　　寄題歴陽馬文仲水軒<lb/>
占得幽居近郭西水軒風景獨難齊烟含晚樹人家逺<lb/>
雨濕春風燕子低紅燭酒醒多聚㑹粉牋詩敵幾招攜<lb/>
旅遊今日堪搔首搖落山城困馬蹄<lb/>
　　暮春寄懐曹南通守任寺丞<lb/>
跌蕩情懐毎事同十年曹社醉春風彈弓園圃陰森下<lb/>
碁子㕔堂寂靜中赤脚我猶無一婢黒頭君合作三公<lb/>
江湖今日還勞結目送歸飛㸃㸃鴻<lb/>
<pb n="KR4h0158_WYG_006-22b"/>
　　和陳湜贈希社師<lb/>
瘦靠闌干撘梵襟綠荷堦面雨花深迢迢海寺浮杯興<lb/>
杳杳秋空放鶴心齋磬冷搖松吹雜定燈孤坐竹風侵<lb/>
鏘然更有金書偈秖許神龍聽靜吟<lb/>
　　集賢李建中工部嘗以七言長韻見寄感存懐殁<lb/>
　　　因用追和<lb/>
清絶門牆冷似氷野人懐刺昔曽登新題對雨分蕭寺<lb/>
舊夢經秋說杜陵貧典郡符資月給老持臺憲減秋稜<lb/>
<pb n="KR4h0158_WYG_006-23a"/>
開元文字鍾王筆惆悵臨風一燼燈<lb/>
　　讀王黃州詩集<lb/>
坐吟行看對清秋懶架仍移近枕頭放達有唐惟白傅<lb/>
縱橫吾宋是黃州左遷商嶺題無數三入承明筆未休<lb/>
紅藥紫薇足千古又添揚子伴牢愁<lb/>
　　孤山隱居書壁<lb/>
山水未深猿鳥少此生猶擬别移居直過天竺溪流上<lb/>
獨樹為橋小結廬<lb/>
<pb n="KR4h0158_WYG_006-23b"/>
　　池上作<lb/>
蔟蔟菰蒲映蓼花水痕天影蘸秋霞分明似箇屏風上<lb/>
飛起鵁鶄一道斜<lb/>
　　葑田<lb/>
淤泥肥黑稻秧青濶葢清流旋旋生擬倩湖君書版籍<lb/>
水仙今佃老農耕<lb/>
　　山中寒食<lb/>
氣象纔過一百五且持春酒養衰年中林不是不禁火<lb/>
<pb n="KR4h0158_WYG_006-24a"/>
其奈山櫻發欲然<lb/>
　　秋江寫望<lb/>
蒼茫沙觜鷺鷥眠片水無痕浸碧天最愛蘆花經雨後<lb/>
一篷烟火飯漁船<lb/>
　　詠諸葛退筆<lb/>
神功雖缺力終存架琢珊瑚欠策勛日暮閒牕何所似<lb/>
灞陵憔悴故將軍<lb/>
　　答潘司理<lb/>
<pb n="KR4h0158_WYG_006-24b"/>
庭柯雪壓已如春乘興山陰亦少人岑寂園廬何所對<lb/>
酒中賢聖藥君臣<lb/>
　　即席送江夏茂才<lb/>
與君未别且酣飲别後令人空倚樓一㸃風帆若為望<lb/>
海門平濶鷺濤秋<lb/>
　　貍奴<lb/>
纎鈎時得小溪魚飽卧花陰興有餘自是䑕嫌貧不到<lb/>
莫慚尸素在吾廬<lb/>
<pb n="KR4h0158_WYG_006-25a"/>
　　自作壽堂因書一絶以誌之<lb/>
湖上青山對結廬墳前秋色亦蕭疎茂陵他日求遺稿<lb/>
猶喜曽無封禪書<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_006-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷六<lb/>
</p>
<p>
</p>
  </div>
<div>
<head>宋元詩㑹卷七</head> <lb/>
    <p>
<pb n="KR4h0158_WYG_007-1a"/>
欽定四庫全書<lb/>
　宋元詩㑹卷七<lb/>
　　　　　　　　　　　　兵部主事陳焯編<lb/>
　韓　琦<lb/>
　　<hi>字稚圭相州安陽人弱冠舉進士名在第二方唱名太史奏日下五色雲見左右皆賀授將作監丞</hi>
　　<hi>通判淄州入直集賢院監左藏軍歴開封府推官三司度支判官拜右司諫奏罷宰相及參政無能</hi>
　　<hi>者四人凡事有不便輒極言之由知制誥安撫益州活饑民百九十萬副夏竦為陜西經略招討使</hi>
　　<hi>尋兼安撫秦鳳與范仲淹威名同重一時天下稱為韓范入為樞宻副使以羣小多異議請外任嘉</hi>
<pb n="KR4h0158_WYG_007-1b"/>
　　<hi>祐元年拜同中書門下平章事封儀國公力請定儲英宗立太后垂簾聴政寺人搆兩宫成隙賴琦</hi>
　　<hi>調䕶人情乃安及還政拜右僕射封魏國公再請英宗建儲以安社稷神宗即位進司空兼侍中年</hi>
　　<hi>六十八薨贈尚書令諡忠獻</hi>
　　啄木<lb/>
剝剝復卜卜意若念良木營營求蠧心未獲空我腹或<lb/>
露一襠紅或展雙翅綠捷緣都盧橦響弄羯鼔曲搜索<lb/>
不知疲利觜信摧秃忽爾破奸穴種類無遺族内孽固<lb/>
難辨一發知潛伏彼實害珍材盡殄此非酷直疑天意<lb/>
<pb n="KR4h0158_WYG_007-2a"/>
深不使嗜梁肉專為衆蠧仇待飫弗與足如令知庶味<lb/>
恣擇蟲與粟杞梓任陰賊長喙罷攻觸飽食作羣飛時<lb/>
下泉沼浴歸鳴凉樹陰暮趂高枝宿<lb/>
　　苦熱<lb/>
皇祐辛卯夏六月朔伏暑始伏之七日大熱極炎苦赫<lb/>
日燒扶桑熖熖指亭午陽烏自焦鑠垂翅不西舉炙翻<lb/>
四海波天地入烹煮蛟龍竄潭穴汗喘不敢雨雷神抱<lb/>
桴逃不顧車裂鼓豈無堂室深氣鬱如炊釡豈無臺榭<lb/>
<pb n="KR4h0158_WYG_007-2b"/>
高風毒如遭蠱直疑萬類繁盡欲變脩脯嘗聞崑閬間<lb/>
别有神仙宇雪散滌煩襟玉漿清濁腑吾欲飛而往於<lb/>
義不獨處安得世上人同日生毛羽<lb/>
　　晝錦堂<lb/>
古人之富貴歸於本郡縣譬若衣錦遊白晝自光絢不<lb/>
則如夜行雖麗胡由見事累載方冊今復著俚諺或紆<lb/>
太守章或擁使者傳歌樵忘故窮滌器掩前賤所得快<lb/>
恩仇愛惡任驕悁其志止於此士固不足羡兹予來舊<lb/>
<pb n="KR4h0158_WYG_007-3a"/>
邦意弗在矜衒以疾而量力懼莫稱方面抗表納金節<lb/>
假守翼鄉便帝曰其汝俞建纛往臨殿行路不云非觀<lb/>
歎溢郊甸病軀諧少休先隴遂完繕嵗時存父老伏臘<lb/>
潔親薦恩榮孰與偕衰劣愧獨擅公餘新此堂夫豈事<lb/>
飲燕亦非張美名輕薄詫紳弁重祿許安閒顧巳常兢<lb/>
戰庶一視題榜因念報主眷忠義聳大節匪石烏可轉<lb/>
丹忱難悉陳感泣對筆硯<lb/>
　　和袁陟節推龍興寺芍藥<lb/>
<pb n="KR4h0158_WYG_007-3b"/>
廣陵芍藥真竒美名與洛花相上下洛花年來品格卑<lb/>
所在隨人趂高價接頭著處騁新妍輕去本根無顧藉<lb/>
不論姚花與魏花只供俗目陪妖姹廣陵之花性絶高<lb/>
得地不宜歸造化大豪大力或強遷費盡擁培無艷冶<lb/>
東君固是花之主千苞萬萼從榮謝似矯東君汛愛心<lb/>
枉殺東風不肯嫁遂令天下走香名髣髴丹青競誇詫<lb/>
以此揚花較洛花自合揚花推定霸其間絶色可麤陳<lb/>
天工著意誠堪訝仙家冠子鏤紅雲金線妝治無匹亞<lb/>
<pb n="KR4h0158_WYG_007-4a"/>
旋心體弱不勝枝寶髻欹斜猶墮馬氷雪肌膚一纈斑<lb/>
新似守宫明似赭雙頭兩兩最多情象物更呈鞍面窊<lb/>
樓子亭亭欠姿媚特有怪狀堪圖寫見者方知畫不真<lb/>
未見直疑傳者詐前賢大欲巧賦詠片言未出心先怕<lb/>
天上人間少其比不似餘芳資假借我來淮海涉三春<lb/>
三訪龍興舊僧舍問得龍興好事僧每嵗看承不敢暇<lb/>
後園栽植雖甚蕃及見花成由取捨出羣標致必驚人<lb/>
方徙矮壇臨大厦客來只見軒檻前國艷天姿相照射<lb/>
<pb n="KR4h0158_WYG_007-4b"/>
因知霛種本自然須憑精識能陶冶君子果有育材心<lb/>
請視維揚種花者　<hi>按詩内冶韻重押或以音同而義别也</hi>
　　答章望之秘校惠詩求古瓦硯<lb/>
魏宫之廢知幾春其間萬事成埃塵惟有昭陽殿瓦不<lb/>
可壊埋没曠野迷荒榛陶甄之法世莫得但貴美璞踰<lb/>
方珉數百年來取為硯墨光爛發波成輪求之日盛得<lb/>
日少片材無異圭壁珍巧工近嵗知衆寶雜以假偽窺<lb/>
錢緡頭方面凸槩難别千百未有二三真我來本邦責<lb/>
<pb n="KR4h0158_WYG_007-5a"/>
鄴令朝搜暮索勞精神遺基壊地徧刓窟始獲一瓦全<lb/>
元淳蘚斑著骨尚乾翠夜雨㸃漬痕如新當時此復近<lb/>
簷溜印以篆字花其唇磨礱累日喜成就要完舊質知<lb/>
無倫吾才寡陋不足稱思與好古能文人好古能文今<lb/>
者誰武寧秘書章表民無詩尚欲兩手付何况大雅之<lb/>
奏聞鏗純<hi>一作韶鈞</hi>
　　寓目<lb/>
擁傳脩途倦逢春旅思長逺煙含樹色細雨起塵香隴<lb/>
<pb n="KR4h0158_WYG_007-5b"/>
麥成行綠林鶯並對黃揚鞭聊自慰舉目見韶光<lb/>
　　春晴<lb/>
霽色破春昬高樓日未曛林梢零舊雨山頂入殘雲醉<lb/>
粉勻花頰風羅皺水紋踏青人誤約芳思幾紛紛<lb/>
　　春霖<lb/>
咫尺東郊路春霖絶未通銷閒生奕思醒睡費茶功樓<lb/>
迥昏昏霧牕寒霎霎風待晴桑陌上五馬恣璁瓏<lb/>
　　後園春日<lb/>
<pb n="KR4h0158_WYG_007-6a"/>
并塞園林古春來似不知雨輕成凍易樹老發花遲劇<lb/>
事隨年倦歡悰入病衰芳時期強賞宴鼓掲天搥<lb/>
　　和春卿學士上元罷燈<lb/>
絲竹沈聲月泛波警宵方喜罷誰何樓深酒宻客留易<lb/>
路逺香殘人去多寒燭倚蓮猶結淚淡雲歸隴不停歌<lb/>
那知夢穩瀛洲上正是鈞天九奏和<hi>是夕館宿聞宫中奏樂</hi>
　　謝丹陽李公素學士惠鶴<lb/>
高籠攜得意何勤玉樹慚無可待君只愛羽毛欺白雪<lb/>
<pb n="KR4h0158_WYG_007-6b"/>
不知魂夢託青雲孤標直好和松畫清唳偏宜帶月聞<lb/>
自有三山歸去路莫辭時暫處鷄羣<lb/>
　　北塘春雨<lb/>
葉葉輕雲帳薄羅坐看膏澤灑庭柯風前芳杏紅香減<lb/>
煙外垂楊綠意多聲落簷牙飛短瀑㸃勻池面起圓波<lb/>
晴來西北凭欄望拂黛遙峰濯萬螺<lb/>
　　暮春康樂園<lb/>
榆莢紛紛擲亂錢栁花相撲滚新緜一年寂寞頻來地<lb/>
<pb n="KR4h0158_WYG_007-7a"/>
三月芳菲巳過天樹宻只喧閒鳥雀臺高猶得好山川<lb/>
病夫不飲時如此徒有詩情益自然<lb/>
　　春隂馬上<lb/>
正是風和日暖天重陰凌擾苦纒緜蕉心自結憑誰展<lb/>
栁眼慵開只待眠草濕謾鋪留醉席榆寒難擲買春錢<lb/>
幾時霞外氛霾散放出紅輪一丈圓<lb/>
　　登廣敎院閣<lb/>
岑寂禪扉啟晝闗公餘為㑹一開顔高臺面疊包平野<lb/>
<pb n="KR4h0158_WYG_007-7b"/>
老柏參天礙逺山花去春叢蝴蝶亂雨勻朝圃桔橰閒<lb/>
徘徊軒檻何時下直待前枝倦鵲還<lb/>
　　北塘避暑<lb/>
盡室林塘滌暑煩曠然如不在塵寰誰人敢議清風價<lb/>
無樂能過白日閒水鳥得魚常自足嶺雲含雨只空還<lb/>
酒闌何物醒魂夢萬柄蓮香一枕山<lb/>
　　暮春書事<lb/>
榆莢空飛不算錢韶光歸速置何緣惜春情味過年少<lb/>
<pb n="KR4h0158_WYG_007-8a"/>
戰酒英雄退日前竹筍迸堦抽兕角楊花鋪水漲龍涎<lb/>
妖妍萬變成凋謝長養須資大夏權<lb/>
　　乙卯晝錦堂同賞牡丹<lb/>
從來三月賞芳妍開晚今逢首夏天料得東君私此老<lb/>
且留西子久當筵栁絲偷學傷春緒榆莢爭飛買笑錢<lb/>
我是至和親植者雨中相見似澘然<lb/>
　　九日水閣<lb/>
池館隳摧古榭荒偶延嘉客㑹重陽雖慚老圃秋容淡<lb/>
<pb n="KR4h0158_WYG_007-8b"/>
且看寒花晚節香酒味巳醇新過熱蟹黃先實不須霜<lb/>
年來飲興衰難強漫有髙吟力尚狂<lb/>
　　壬子十一月廿九日大雪<lb/>
近臘猶慳六出繁忽驚盈尺及民寛萬方䝉澤人人賀<lb/>
通夕無風陣陣乾危石蓋深鹽虎陷老枝擎重玉龍寒<lb/>
欲知靈鷲銀為界試陟高樓一望看<lb/>
　　和春卿學士栁枝詞<hi>五首</hi>
陌閒宫古綠煙迷惹盡春愁困拂堤卻為多情足離恨<lb/>
<pb n="KR4h0158_WYG_007-9a"/>
故教溝水亦東西<lb/>
淡煙輕日簇誰家㣲出青旗一帶斜對景似嫌春意老<lb/>
更搖疎影掃殘花<lb/>
畫橋南北水連天纔聴鶯聲又晚蟬長使離魂容易斷<lb/>
春風秋月自依然<lb/>
曲江風煖曉陰斜翠色相宜拂鈿車自是春眠慵未起<lb/>
日髙人困又飛花<lb/>
葉葉新長約黛蛾絲絲輕軟任風梭啼鶯便學歌㗋囀<lb/>
<pb n="KR4h0158_WYG_007-9b"/>
知是春來舞意多<lb/>
　文彦博<lb/>
　　<hi>字寛夫汾州介休人少與張昇髙若訥從潁昌史炤學炤母異之曰貴人也及進士第知翼城縣通</hi>
　　<hi>判絳州為監察御史詔置獄河中鞫治黃徳和誣劉平降叛得實徳和就誅名震中外以直史館遷</hi>
　　<hi>轉運使知泰州益州召拜樞宻副使參知政事出為貝州宣撫使定王則之亂械則送京師拜同中</hi>
　　<hi>書門下平章事集賢殿大學士以御史唐介劾奏罷為觀文殿大學士出知許州尋復平章事與富</hi>
　　<hi>弼同拜時以得人為慶至和三年正月仁宗不豫内侍史志聰等詭秘無狀彦博與同列劉沆富弼</hi>
　　<hi>謀啟醮大慶殿因留宿殿廬帝疾愈彦博等始歸第當是時京師人情洶懼賴此以安久之出判河</hi>
<pb n="KR4h0158_WYG_007-10a"/>
　　<hi>南府封潞國公英宗即位知其首建立儲之議甚徳之彦博遜避不敢當除侍中熙寜間為王安石</hi>
　　<hi>所惡力引去元豐三年拜太尉復判河南㑹王同老言至和中議儲事神宗追念前勲益加寵遇因</hi>
　　<hi>請老以太師致仕元祐初命平章軍國重事薨年九十二諡忠烈</hi>
　　燕川渡<lb/>
蚤過燕川渡千峰挿太虛雲開㣲見日水淺不侵車風<lb/>
急樵歌響霜嚴木葉疎緣溪東北去巖後有精廬<lb/>
　　闗山月<lb/>
蕩子久行役遼西戍未還佳人怨遙夜清淚浥朱顔蘚<lb/>
<pb n="KR4h0158_WYG_007-10b"/>
晦蘭閨寂塵昏寶鏡閒相思不相見明月下闗山<lb/>
　　送彌陀實師訪積慶西堂順老<lb/>
好去三摩地相逢兩㑹家禪心究實際慧眼絶空花聞<lb/>
在東林日常烹北苑茶願將甘露味餘灑濟河沙<lb/>
　　端居多暇懐洛成詩家運使兵部俯垂屬和賦謝<lb/>
倦翼念歸林幽懐動越吟更回谿叟信深契野雲心巴<lb/>
里傳高唱英韶繼善音便須傳洛社紙價重千金<lb/>
　　留守相公寵示東田讌集詩依韻奉和<lb/>
<pb n="KR4h0158_WYG_007-11a"/>
嘗同徐勉構東田花竹成陰雨後天為愛霜臺寛白簡<lb/>
得隨津閣看紅蓮清樽屢釂吟情逸翠袖頻翻舞態妍<lb/>
歸興直須三鼓盡月華應是十分圓<lb/>
　　留守相公用雅章召赴東樓再次來韻<lb/>
朱樓華閣府園東蝸陋仍依美庇中儉幕深嚴逢綠水<lb/>
楚臺高迥快雄風四絃清切呈新曲雙袖蹁躚試小童<lb/>
况是元規興不淺歸軒爭敢便匆匆<lb/>
　　知府學士堯夫寄詩曲念衰老依韻和呈<lb/>
<pb n="KR4h0158_WYG_007-11b"/>
幾年洛社盍朋簮照席瓊枝秀出林月夕同遊詩筆健<lb/>
花時共賞酒杯深帝綸中出榮開府使節西馳愴判襟<lb/>
逺寄佳章念衰朽知君最有嵗寒心<lb/>
　　西歸日瓊林苑賜宴即席<lb/>
竊祿叨榮四紀餘退思僥倖亦無如趨朝再覩新宫省<lb/>
解紱還歸舊里廬報國丹心明皎皎戀軒疲足去徐徐<lb/>
羣公盡出都門祖盛事先於漢二疏<lb/>
　　臣伏䝉聖恩今月二日就瓊林苑特遣中使寵賜<lb/>
<pb n="KR4h0158_WYG_007-12a"/>
　　　御詩曲推恩禮過奬愚臣感愧之深負荷弗克<lb/>
　　　輒課愚陋恭和聖製<lb/>
老臣為感聖恩殊趣治輕裝覲帝居錫宴便蕃親鳳扆<lb/>
賜章重疊捧龜書康時有志才終短報國無功術已疎<lb/>
身在洛陽心魏闕願傾丹懇上公車<lb/>
　　送圓明大師歸呉興<lb/>
數曲清琹達舜聰瑤津仙苑助熏風朝端多士知音久<lb/>
霅上故棲歸思濃命服鮮華新爛椹行裝輕簡舊焦桐<lb/>
<pb n="KR4h0158_WYG_007-12b"/>
鄉人若問大檀越盡在名經千部中<lb/>
　　謝事歸老洛陽留守相公玉汝寵惠佳篇賦荅<lb/>
二聖恩深念老臣許從休退樂伊濵重觀景物皆塵迹<lb/>
喜見居留是故人林下放懐無簡束樽前道舊長精神<lb/>
公雖久作東田伴卻佇黃樞秉化鈞<lb/>
　　野意<lb/>
引得清伊一派通三灣相接勢無窮便成渺渺江湖趣<lb/>
更有蕭蕭蘆葦風西洛當年為勝地東田今日屬衰翁<lb/>
<pb n="KR4h0158_WYG_007-13a"/>
藥園事跡分明在盡見雲鄉舊記中<lb/>
　　和呉諫議寄題廣化寺<lb/>
浄居高掲四禪天更對伊嵩闢廣軒塔聳千花依鷲嶺<lb/>
舟浮一葉上龍門雲藏古木當危檻風遞疎鐘過逺邨<lb/>
我有草堂南澗口但逢西望欲銷魂<lb/>
　　次韻留守相公玉汝見柬<lb/>
東郊瘠土纔千畆繞舍團椒僅百家地接玉泉多草木<lb/>
路經緱嶺少風沙能留過客雖無饌時對清尊亦有花<lb/>
<pb n="KR4h0158_WYG_007-13b"/>
昔日相君曽降顧常憂蝸陋不容車<lb/>
　　次韻秦帥經畧吕通議過洛少留<lb/>
喜過西都暫解鞍尊前不惜醉酡顔推襟道舊從容久<lb/>
落筆成詩頃刻間塞外定知威令肅幙中常得雅歌閒<lb/>
相門出相歸人望瑣闥難淹侍從班<lb/>
　　奉陪伯温中散程伯康朝議司馬君從大夫席於<lb/>
　　　所居小園作同甲㑹<lb/>
四人三百十二嵗况是同生丙午年招得梁園工賦客<lb/>
<pb n="KR4h0158_WYG_007-14a"/>
合成商嶺採芝仙清談亹亹風盈席素髪飄飄雪滿肩<lb/>
此㑹從來誠未有洛中應作畫圖傳<lb/>
　　荅龎相許枉過家園不果先以詩來次韻<lb/>
一㕓幽趣斗城西竹映軒牕栁拂堤園吏毎誇風物美<lb/>
主人常歎簿書迷碧池荷動觀魚戲朱檻梧傾待鳳棲<lb/>
惟願毗耶長者至莫憂花裏有鶯啼<lb/>
　　清明日玉津園賜宴即席<lb/>
節應桐華始筵開禁苑新推恩緣舊物加惠及陳人衆<lb/>
<pb n="KR4h0158_WYG_007-14b"/>
樂聞天奏同寅㑹柄臣蘭肴享豐潔桂醑酌芳醇覆育<lb/>
需雲廣涵濡湛露均桑榆垂晚景何路報堯仁<lb/>
　　遊東田八韻<lb/>
文物平津閣風流太傅山勝遊松島外故迹藥園間霜<lb/>
蔀編為屋寒荆刈作闗牕櫺雲漠漠畦竇水潺潺蘆渚<lb/>
炊煙起萍漚釣艇還竹經朝雨翠荷借夕陽殷幽興能<lb/>
招隱高情自愛閒從來行樂處攜手一開顔<lb/>
　　提舉端明見示三月晦日雨中書懐詩次韻<lb/>
<pb n="KR4h0158_WYG_007-15a"/>
春光垂欲盡夏景漸増添鬱鬱松篁茂蕭蕭風雨兼花<lb/>
心隨絮落屐齒被苔粘巧囀鶯遷木驚飛燕入簾蝦鬚<lb/>
穿曲沼虎爪度前簾坐久香銷炷吟多筆費尖雲容方<lb/>
靄靄日色未炎炎舞鶴傾丹頂遊龜散綠髯命賔常務<lb/>
率出令更須嚴詩詠當階藥書尋傍架籖蘭芬衣可襲<lb/>
露潤草俱沾貴近辭金馬編修賜玉蟾高歡惟自適獨<lb/>
樂未嘗厭赤白曽諮丙丹青每誚閻沖和緣養浩寂寞<lb/>
為安恬身處貧無愧心貪道不廉成文推大手濟用鄙<lb/>
<pb n="KR4h0158_WYG_007-15b"/>
輕縑視履循清節祈恩陋雜占聞韶欣鳳舞在藻愛魚<lb/>
潛鱸鱠思漁艇貂冠望酒帘聖時非吏隱賢業繫民瞻<lb/>
撫事惟公論摛辭乃自謙保躬誠易退康世義難淹纇<lb/>
句慙無取酬言幸不嫌<lb/>
　　次韻留守相公同遊龍門<lb/>
鑿開青嶂啟天門直㵼伊流淺汝濆八節驚濤鼉振鼓<lb/>
千花寶墖鴈翔雲嵓煨雨過飛泉漲谷口風回墮葉紛<lb/>
龕穴窿穹三像列樓臺葉煥兩崖分方陪茜斾來尋勝<lb/>
<pb n="KR4h0158_WYG_007-16a"/>
不就蒲餐趂茹葷北里笙竽皆擁從東山羅綺半酣醺<lb/>
升堂共覩皤仙貌策杖同尋古士墳喜脫貂冠親野老<lb/>
幸隨熊軾附邦君林巒岑寂真堪賞市井喧譁漸厭聞<lb/>
人度長川猶隱映香銷古殿尚氤氲周生歸後蘭重佩<lb/>
荀令行時蕙更熏曉露未晞珠滴涙秋花爭發錦挑紋<lb/>
羣娃散步塵生襪小舫爭登水濺裙釣叟旁觀皆歎羡<lb/>
禪師迎謁盡歡欣既無冗局羈閒迹忍促回軒背夕曛<lb/>
得向石頭溪上飲從今遂不畏移文<lb/>
<pb n="KR4h0158_WYG_007-16b"/>
　　耆老㑹詩<lb/>
九老唐賢形繪事元豐今勝㑹昌春垂肩素髪皆詩彦<lb/>
揮塵清談盡席珍染翰不停詩思健飛觴無算酒行頻<lb/>
蘭亭雅集誇脩褉洛社英遊忝序賔自愧空疎陪几杖<lb/>
更容欵宻奉簮紳當年尚齒尤多幸十二人中第二人<lb/>
　　憩鶴堂<lb/>
再到靈都訪勝遊青山依舊白雲秋燒丹帝子今何在<lb/>
憩鶴仙人跡尚留<lb/>
<pb n="KR4h0158_WYG_007-17a"/>
　　題郭熙畫<lb/>
淺水深山曲逕通樵夫涉水出林中可憐畫筆多情思<lb/>
寫入霜紈一扇風<lb/>
　　荅呉幾復<lb/>
君說歸期未有期西風又是鱠鱸時何當㑹集香山伴<lb/>
同赴松牕竹下棋<lb/>
　　上已阻雨<lb/>
林花脈脈怯朝煙雨隔蘭亭曲水筵欲買春花無定價<lb/>
<pb n="KR4h0158_WYG_007-17b"/>
東風撩亂擲榆錢<lb/>
　　宫詞<lb/>
體輕浸不勝鸞釵常羡同心上苑梅翠輦未過珠箔卷<lb/>
漆盤猶貯夜明苔<lb/>
　張　俞<lb/>
　　<hi>字少愚益州郫人少俊偉有大志屢舉不第用薦除秘省校書郎願以授父顯忠而自隱於家文彦</hi>
　　<hi>博治蜀為築室青城山白雲谿以處之母死再朞鹽酪未嘗入口所持栁杖植墓旁忽生枝葉後至</hi>
　　<hi>合抱凡六召不起卒其妻蒲氏賢而有文為誄詞甚傳於世</hi>
<pb n="KR4h0158_WYG_007-18a"/>
　　府衙新書堂<lb/>
志士營道日築室養賢名鋤荒出幽邃掃室迴虛明山<lb/>
嶽凌牆壁溪塘瀉牕楹蘭蘅露景晚松桂秋風生琴瑟<lb/>
<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>古奏樽罍湛寒清黙意馳萬象遊心覽八紘羣經互<lb/>
粲粲百氏紛營營禮樂立制作文章縣凖程唐虞化已<lb/>
逺周禮道尚行師友得正士講論無俗聲邪哆不可入<lb/>
紛華固難傾修辭力工巧厲學逾農畊天爵既自後人<lb/>
文取其榮元侯方作鎮列士爭獻成學校溢都市謳吟<lb/>
<pb n="KR4h0158_WYG_007-18b"/>
洽黎氓寧同稷下議飽食談縱橫<lb/>
　　宴萬州西山池亭柬魯使君<lb/>
西嶺鬱盤紆寒泉注原隰下有乖龍池何年此殊極復<lb/>
為黿鼉據亂我清泉色松幹已交摧石牙空鬭立魯侯<lb/>
獨窮勝公暇日尋陟蕩滌潢汙流宛如疏鑿力池光復<lb/>
涵徹萬象如鏡入亭觀出浮雲彤彤映邦域左右浮屠<lb/>
宫巋然爭嶪岌昔乃荆棘荒今為蘭蕙襲宻樹低華陰<lb/>
嘉禽弄文翼使君池上宴何減襄陽習<lb/>
<pb n="KR4h0158_WYG_007-19a"/>
　　越公堂<lb/>
越公作隋藩烈烈耀威武駐馬白帝城營營壓巴楚俯<lb/>
瞰萬里流徘徊覽千古鬼工役精魄梓制衒刀斧四阿<lb/>
無欒櫨大厦惟柱礎崢嶸露節角<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>豁轉檐廡丹漆久<lb/>
磨滅風雲尚吞吐<lb/>
　　蠶婦<lb/>
昨日到城郭歸途淚滿巾遍身羅綺者不是養蠶人<lb/>
　　金剛臺<lb/>
<pb n="KR4h0158_WYG_007-19b"/>
霧山環合自雲川户有清溪種玉田萬本桃花不知處<lb/>
幾人曽得問秦年<lb/>
　石延年<lb/>
　　<hi>字曼卿由幽州徙家宋城為人跌蕩任氣讀書通大畧於詩最工累舉不第真宗錄二舉進士為三</hi>
　　<hi>班奉職延年恥不就張知白數竒之曰母老乃擇祿耶延年不得已就命以右班殿直改常祝知金</hi>
　　<hi>鄉縣有治名兩為通判擢館閣校勘歴光祿大理寺丞遷中允判登聞鼔院卒</hi>
　　送劉潛歸陶邱<lb/>
丈夫未大用身與仁義間可堪更聚散風塵摧其顔君<lb/>
<pb n="KR4h0158_WYG_007-20a"/>
今歸柯澤路出梁宋間梁宋有吾廬親老待兒還矧復<lb/>
君先歸因之頭益斑春老有時回人老不再少草白有<lb/>
時榮髪白不再好人生不如春髪生不如草送别春草<lb/>
前人意先春老<lb/>
　　瀑布<lb/>
飛勢挂岳頂無時向此傾玉虹垂地色銀漢落天聲萬<lb/>
丈寒雲濕千巖暑氣清滄浪何足羨就此濯塵纓<lb/>
　　金鄉張氏園亭<lb/>
<pb n="KR4h0158_WYG_007-20b"/>
亭館連城敵謝家四時園色鬭明霞牕迎西渭封侯竹<lb/>
地接東陵隱士𤓰樂意相闗禽對語生香不㫁樹交花<lb/>
縱遊㑹約無留事醉待參橫月落斜<lb/>
　　曹太尉西師<lb/>
仁者雖無敵王師尚有征獨乘金廐馬都領鐵林兵肅<lb/>
氣闗河暮屯烟部落晴旗光秋燒合甲色夜江橫士喜<lb/>
擊中鼓敵疑聞後鉦寒踰博望塞春宴隗囂城外使羌<lb/>
心伏旁資帝道平公還如畫像為賛學班生<lb/>
<pb n="KR4h0158_WYG_007-21a"/>
　黃　亢<lb/>
　　<hi>字清臣建州浦城人少竒穎年十五以文謁學士章得象甚竒之遊錢塘投詩林逋逋尤激賞王隨</hi>
　　<hi>知杭州奏禁西湖為放生池亢作詩數百言以諷士人爭傳誦焉詩號東溪集</hi>
　　臨水<lb/>
人生朝復暮水波流不駐去年此日水今日到何處惆<lb/>
悵雨殘花嫣紅隨水去花落水東流識盡人生事<lb/>
　吕夷簡<lb/>
　　<hi>字坦夫其先萊州人徙壽州進士及第補綘縣軍事推官遷大理寺丞通判通州徙濠州歴知濵州</hi>
<pb n="KR4h0158_WYG_007-21b"/>
　　<hi>擢提㸃兩浙刑獄遷祠部員外郎為建宫觀奏恤工徒真宗曰是有為國愛民之心改刑部員外郎</hi>
　　<hi>兼侍御史知雜事改起居舍人知制誥進龍圖閣直學士權知開封府有治聲上為書名御屏仁宗</hi>
　　<hi>即位拜右諫議大夫叅知政事進户部侍郎同中書門下平章事罷為武勝軍節度事判陳州葢出</hi>
　　<hi>郭皇后意也嵗中夷簡復相遂主廢郭后之議時論少之㑹與王曽廷辯罷知天雄軍未幾以右僕</hi>
　　<hi>射再入相封許國公以太尉致仕薨諡文靖有集二十卷</hi>
　　江南立春日<lb/>
灰律何時應江春昨夜來細風先動栁殘雪不藏梅餘<lb/>
冷迷清管㣲和發凍醅閉門無客到樽俎為誰開<lb/>
<pb n="KR4h0158_WYG_007-22a"/>
　　天華寺<lb/>
賀家湖上天華寺一一軒牕向水開不用閉門防俗客<lb/>
愛閒能有幾人來<lb/>
　張　瓌<lb/>
　　<hi>字唐公洎之孫也舉進士以妻父王欽若嫌召試學士院賜第除祕閣校理同知太常禮院諡錢維</hi>
　　<hi>演曰文墨其子上訴瓌條對甚切終莫能奪乃賜諡曰思判吏部南曹歴推官轉運使</hi>
　　寄題徑山懐郎簡侍郎<lb/>
天地一州渚北平南欹危幽并深以厚江淛清且竒武<lb/>
<pb n="KR4h0158_WYG_007-22b"/>
林頗英秀川滙仍山卑應接殫天巧類非人力為徑山<lb/>
最佳處有巖稱玉芝居防俗士駕地乃賢人宜郎公留<lb/>
名徳平時為羽儀引年歸故里不復衣朝衣留侯黃石<lb/>
心白傅香山期結宇名勝外日與塵事違伊予來東藩<lb/>
濫持使者麾當候秋風高逺造巖下扉澣濯纓上塵散<lb/>
步松間綦未能繼高躅聊用慰所思<lb/>
　郎　簡<lb/>
　　<hi>字叔廉杭州臨安人幼孤貧借書錄之多至成誦進士及第補試祕書省校書郎知寧國縣真宗嘗</hi>
<pb n="KR4h0158_WYG_007-23a"/>
　　<hi>曰簡歴官無過而無一人薦是必恬於進者改著作佐郎知分宜縣擢祕書少監知廣州入判大理</hi>
　　<hi>寺以工部侍郎致仕年八十九</hi>
　　訪徐沖晦<lb/>
湖上訪髙士徑深行綠苔應聞山犬吠知是野人來岸<lb/>
幘出相接柴門自為開林間清話久薄暮榜舟回<lb/>
　曹汝弼<lb/>
　　<hi>歙之休寧人天禧祥符間所謂詩人曹夢得是也有詩一百五十首行世曰海寧集職方舒雅序之</hi>
　　<hi>其後嗣昌盛舉進士登仕籍者數十人</hi>
<pb n="KR4h0158_WYG_007-23b"/>
　　中秋月<lb/>
年年相對賞永夜坐吟牀衆望自疑别孤高非異常園<lb/>
林分淨影臺榭起餘光誰似蟾宫客得攀仙桂香<lb/>
　　懐寄披雲峰誠上人<lb/>
院髙窮木杪野極靜無言險路通巖頂香泉出石根㣲<lb/>
風飄磬韻幽鳥啄苔痕常記相留夜秋堂共聴猿<lb/>
　　再寄<lb/>
江城從别後聞說在松間度日長扄户終年不下山靜<lb/>
<pb n="KR4h0158_WYG_007-24a"/>
為詩所役閒免事相闗應喜雲邉客㝠摉鬢未班<lb/>
　　贈披雲峰岳長老<lb/>
禪外掩松扄閒眠度嵗陰雨侵香篆濕苔長屐痕深水<lb/>
在銅缾冷雲歸玉磬沈前山有靈藥時策杖藜尋<lb/>
　　贈僧<lb/>
一從叨命服乘興入天台院接石橋住門臨瀑布開松<lb/>
間應獨坐雪裏更誰來時復攜藜杖看雲上古臺<lb/>
　　喜友人過隱居<lb/>
<pb n="KR4h0158_WYG_007-24b"/>
忽向初春候閒過隱士家旋收松上雪來煑雨前茶禽<lb/>
換新歌曲梅妝隔嵗花應慚非遁者難久在烟霞<lb/>
　富　弼<lb/>
　　<hi>字彦國河南人少篤學有大度范仲淹見而竒之曰王佐才也仁宗復制科舉茂才異等授將作監</hi>
　　<hi>丞簽書河陽判官召知諫院所陳奏皆闗中外大利害上多從之以事忤宰相吕夷簡因薦弼報聘</hi>
　　<hi>出塞意如盧杞之陷顔真卿而弼毅然就道卒能伸國威以全和好遷翰林學士進樞宻副使皆固</hi>
　　<hi>辭不拜上再三示特用之意非為使逺故始受命久之為夏竦所中請外出知鄆州歴京東路安撫</hi>
　　<hi>使活饑民五十餘萬人至和二年召拜同中書門下平章事與文彦博並命士大夫相慶於朝嘉祐</hi>
<pb n="KR4h0158_WYG_007-25a"/>
　　<hi>六年以母憂去位詔為特罷春宴英宗立封祁國公進封鄭熙寧二年以左僕射門下侍郎同平章</hi>
　　<hi>事時王安石柄用弼度不能爭章十上求退加拜司空進封韓國公致仕年八十薨諡文忠</hi>
　　定州閱古堂<lb/>
　天下十八道惟河北最重河北三十六州軍就其中<lb/>
　又析大名府定州真定府高陽闗為四路惟定州最<lb/>
　要定為一路治所實天下要重之最知是州者兼本<lb/>
　路兵馬都部署居則治民出則治兵非夫文武才全<lb/>
　望傾於時者不能安疆塲屏王室也然自國初已來<lb/>
<pb n="KR4h0158_WYG_007-25b"/>
　專以武臣帥諸路慶厯七年甘陵妖賊據城叛河北<lb/>
　妖黨相搖以謀應卒驕將懦人心大震天子悟始議<lb/>
　選儒臣帥四路以督諸將迺起知鄆州資政殿學士<lb/>
　給事中昌黎韓公帥真定以遏亂萌明年春賊誅人<lb/>
　安既而夏大雨河決商胡東北入於海河北灾人復<lb/>
　不寧流徙失業者四出咸不翅千里僵殍滿道天子<lb/>
　恤然且虞他姦遂以公帥定定既要重天下宿兵素<lb/>
　多屬傷殘之後官民枵困征賦逃無幾而兵不少減<lb/>
<pb n="KR4h0158_WYG_007-26a"/>
　兵襲舊幸歉益驕以悍公夙夜裁整以威以懐兵之<lb/>
　驕不從令者捽其首惡斬以狥略為條教餘怗怗就<lb/>
　約不敢譁於室至有調發者逺而彌戢如公親臨已<lb/>
　而招集逋亡四流爭還如啼孩奔父母惟恐其後至<lb/>
　則充然各得其欲農無廢隴賦有餘粒不旁誅橫歛<lb/>
　而上下足堙漏補罅一面完固公既撃彊梗之兵又<lb/>
　育彫瘵之民左行斧鉞右哺飲食亂者畢治亡者畢<lb/>
　存禮法政教向之人所不得聞者今漸濡酣飫無不<lb/>
<pb n="KR4h0158_WYG_007-26b"/>
　貫徹自是邉人革其耳目新其肝腸優為而樂從故<lb/>
　人易治而功成速也又明年秋天子圖公之功詔加<lb/>
　大學士公先嘗表其志幸終三年不願亟易也至天<lb/>
　子抑騎召而使即以授姑遂公請亦以慰斯人愛公<lb/>
　之心也公惕寵處官雖無事未嘗輒自豫念兵與民<lb/>
　之急宜無過者矧臨要重之路憂虞所繋凡是謀畫<lb/>
　不可以無法乃擇取歴代賢守良將總若干人行事<lb/>
　創大屋以類相次繪於周壁牓之曰閱古堂葢欲閱<lb/>
<pb n="KR4h0158_WYG_007-27a"/>
　古之人所為而為之法也噫公雅文傑武自當視乎<lb/>
　古人且天下方遲公入輔以致太平若其安疆場屏<lb/>
　王室豈庸考古而後能哉實公沖然不自有其有而<lb/>
　歸乎古人也其縣知來者不師繪事而公是師也雖<lb/>
　然蹋古蒐善惠人警已公之意謂其至矣乎公郵問<lb/>
　索詩因粗序所致之㫖以誌其始而示於後詩曰<lb/>
朔方之兵勁於九土尤勁而奥要惟定武兵勁在馭用<lb/>
則羆虎失馭而勁驕不可舉曰保曰貝閉壁連阻武爵<lb/>
<pb n="KR4h0158_WYG_007-27b"/>
斯守束手就鹵皇帝曰噫汝武曷取有弊必革以勤於<lb/>
撫公來帥定始以威怒有兵悍橫一用干斧連營怛之<lb/>
膽栗腰傴既懼而教如餔如乳以刺以射以鉦以鼓無<lb/>
一不若師師旅旅列城自刺靡不和附陰沴為梗降此<lb/>
大雨大河破洩在河之滸民被黷墊田入汚莽流離蕩<lb/>
析不得其所公慼曰吁予敢寧處迺大招來乃大保聚<lb/>
乃營帛粟寒衣饑茹民歸而安水下孰禦強弱死生由<lb/>
公復慮曰義曰仁震肅春煦合和蒸天天順以序公境<lb/>
<pb n="KR4h0158_WYG_007-28a"/>
獨稔爰麥爰黍公俗獨樂夫耕妻杼人雖曰康公亦奚<lb/>
豫謂此一方民與兵具務劇任重稽古其裕人皆謂公<lb/>
與古為伍公文化民公武禦侮何思古人公不自許遂<lb/>
擇竒匠繪於堂宇列其行事指掌可數前有古人在我<lb/>
門户後有來者依我牆堵斯堂勿壊有堂有故堂之不<lb/>
存來之曷覩宏乎煥乎千載是矩<lb/>
　　涵虛閣<lb/>
畫閣髙連百雉城涵虛應不愧標名門前栁色兼旗色<lb/>
<pb n="KR4h0158_WYG_007-28b"/>
座上琴聲雜佩聲肯羨五湖歸范蠡未饒三徑隱淵明<lb/>
我來恰值初晴後山色波光分外清<lb/>
　唐　介<lb/>
　　<hi>字子方江陵人父没漳州漳人知其貧合錢以賻介年尚幼悉謝不取擢第為武陵尉調平江令知</hi>
　　<hi>莫州任丘縣縣當邉使往來素苦誅索介至皆帖伏以去入為監察御史裏行轉殿中侍御史㑹張</hi>
　　<hi>堯佐除四使論奪其二因劾宰相文彦博守蜀日造竒錦媚宫掖以得執政復用堯佐自固請罷之</hi>
　　<hi>帝怒貶春州别駕改置英州由是直聲動天下無何復召為御史言事益無所顧他日自請解職連</hi>
　　<hi>歴外任入為待制復知諫院以論罷陳升之出知洪州治平元年召為御史中丞明年以龍圖閣學</hi>
<pb n="KR4h0158_WYG_007-29a"/>
　　<hi>士知太原府熙寧元年拜叅知政事數與王安石爭論安石強辯而帝主其說介不勝憤疽發於背</hi>
　　<hi>薨年六十贈禮部尚書諡質肅</hi>
　　寄杭州孫資政<lb/>
何人富貴不圖安大抵為臣節欲完手執樞機謀國易<lb/>
心存忠義入時難臨風未覺龍媒老衝斗誰知劍氣寒<lb/>
天子聖神思舊徳肯教旌馭久盤桓<lb/>
　<lb/>
　<lb/>
<pb n="KR4h0158_WYG_007-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷七<lb/>
</p>
<p>
</p>
  </div>
<div>
<head>宋元詩㑹卷八</head> <lb/>
    <p>
<pb n="KR4h0158_WYG_008-1a"/>
欽定四庫全書<lb/>
　宋元詩㑹卷八<lb/>
　　　　　　　　　　　　兵部主事陳焯編<lb/>
　范仲淹<lb/>
　　<hi>字希文其先邠州人後徙家蘇州呉縣仲淹二嵗而孤母再適長山朱氏從其姓遂名朱說既長知</hi>
　　<hi>其家世乃感泣辭母去之應天府依學於戚同文晝夜不息雖饑寒弗知苦也舉進士第為廣徳軍</hi>
　　<hi>司理參軍迎母歸養改集慶軍節度推官始復姓更其名監泰州鹽税用晏殊薦為祕閣校理每發</hi>
　　<hi>憤論天下事無所鯁避一時士大夫矯厲尚風節自仲淹倡之仁宗知其忠進右司諫㑹郭后廢伏</hi>
<pb n="KR4h0158_WYG_008-1b"/>
　　<hi>閣爭之不得出知睦州徙蘇州拜尚書禮部員外郎累遷吏部權知開封府忤宰相吕夷簡罷知饒</hi>
　　<hi>州元昊反召為天章閣待制知永興軍改陕西都轉運司副夏竦經畧兼知延州規畫戰守帝悉從</hi>
　　<hi>其議無何以通書元昊降知耀州遷環慶路經畧緣邉招討使賞罰嚴明諸羌受命因築細腰葫蘆</hi>
　　<hi>等砦葛懐敏定川之敗闗中震恐仲淹率衆六千援之賊遁去帝為嘉歎進樞宻直學士右諫議大</hi>
　　<hi>失尋與韓琦開府涇州同領經畧號令明白愛養士卒賊不敢犯境元昊請和召拜樞宻副使改㕘</hi>
　　<hi>知政事帝方銳意太平開天章閣召二府條對仲淹上十事皆採用之多於僥倖者不便自是謗毁</hi>
　　<hi>稍行而朋黨之論起矣因邊警出為宣撫使及去攻者益急遂自請罷政事以户部侍郎知青州卒</hi>
　　<hi>年六十四贈兵部尚書諡文正</hi>
<pb n="KR4h0158_WYG_008-2a"/>
　　謝黃惣太博見示文集<lb/>
松桂有嘉色不與衆芳期金石有正聲詎將羣響隨君<lb/>
子著雅言以道不以時仰止江夏公大醇無小疵孜孜<lb/>
經緯心落落教化辭上有帝皇道下有人臣規邈與聖<lb/>
賢㑹豈以富貴移誰言荆棘滋獨此生蘭芝誰言鼃黽<lb/>
繁獨此蟠龍龜豈徒一時異將為千古竒願言周召風<lb/>
達我堯舜知致之諷諫路陞之誥命司二雅正得失五<lb/>
典陳雍熙頌聲格九廟王澤及四陲自然天下文不復<lb/>
<pb n="KR4h0158_WYG_008-2b"/>
迷宗師<lb/>
　　農<lb/>
聖人作耒耜蒼蒼民乃粒國俗儉且淳人足而家給九<lb/>
載襄陵禍比户猶安輯何人變清風驕奢日相襲制度<lb/>
非唐虞賦歛由呼吸傷哉田桑人常悲大絃急一夫耕<lb/>
幾壠遊惰如雲集一蠶吐幾絲羅綺如山入太平不自<lb/>
存㓙荒亦何及神農與后稷有霛應為泣<lb/>
　　寄題孫氏碧鮮亭<lb/>
<pb n="KR4h0158_WYG_008-3a"/>
天地何風流復生王子猷黃金買碧鮮綠玉排清秋非<lb/>
木亦非草東君嵗寒寶耿耿金石生雪霜不能老清風<lb/>
乃故人徘徊過此君泠泠鈞天音千載猶得聞應是聖<lb/>
賢魄鍾為此標格髙節見真清霛心隱虛白粉筠多體<lb/>
貌錦籜見兒童上交松桂枝下結蘭蕙叢秀氣靄晴嵐<lb/>
翠光凝綠水明月白露中静如隱君子不願湘靈泣不<lb/>
求伶倫吹鳳凰得未晚蛟龍起何時蕭蕭雲水間良與<lb/>
主人宜綠塵滿浮世何當拂長袂坐嘯此亭中行歌此<lb/>
<pb n="KR4h0158_WYG_008-3b"/>
亭際逍遙復逍遙不知千萬嵗<lb/>
　　明月謠<lb/>
明月在天西初如玉鈎㣲一夕増一分堂堂有餘輝不<lb/>
掩五星耀不礙浮雲飛徘徊河漢間秀色若可餐清風<lb/>
起叢桂白露生堦蘭髙樓望君時為君拂金徽奏以堯<lb/>
舜音此音天下稀明月或之聞顧我亦依依月有萬古<lb/>
光人須萬古心此心良可歌憑月為知音<lb/>
　　清風謠<lb/>
<pb n="KR4h0158_WYG_008-4a"/>
清風何處來先此高高臺蘭叢國香起桂枝天籟迴飄<lb/>
飄度清漢浮雲安在哉萬古鬱結心一旦為君開有客<lb/>
慰所思臨風久徘徊神若游華胥身疑立天台極渇飲<lb/>
沆瀣大暑執瓊瓌曠如攜松丘騰上烟霞遊熙如即莊<lb/>
老語入逍遙道朱絃鼓其熏可以解吾民滄浪比其清<lb/>
可以濯吾纓願此陽春時勿使飄暴生千靈無結愠萬<lb/>
卉不摧榮庶幾宋玉賦聊廣楚王情<lb/>
　　公路澗<hi>曹公與袁紹嘗爭據此地</hi>
<pb n="KR4h0158_WYG_008-4b"/>
嵩高登靈源北望洛陽注清流引河漢白氣橫雲霧英<lb/>
雄惜此地百萬曽相距近代無戰爭常人自來去<lb/>
　　拜馬澗<lb/>
傳聞王子晉澗邊遺一驥當時青雲路雞犬亦可致未<lb/>
必真龍媒悠悠在平地<lb/>
　　天門泉<lb/>
天門有靈泉塵埃未甞至日月自髙照雲霞亦輝庇惟<lb/>
抱夷齊心飲之可無愧<lb/>
<pb n="KR4h0158_WYG_008-5a"/>
　　峻極上寺<lb/>
徘徊峻極寺清意滿烟霞好風從天來吹落桂樹花高<lb/>
高人物外猶屬梵王家<lb/>
　　中峰<lb/>
嵩高最高處逸客偶登臨迴首日月影正得天地心念<lb/>
此非常遊千載一披襟<lb/>
　　湖山<lb/>
湖山滿清氣賞心甲呉越晴嵐起片雲晚水連初月漁<lb/>
<pb n="KR4h0158_WYG_008-5b"/>
父得意歸歌詩等閒發<lb/>
　　筠亭<lb/>
為愛碧鮮亭入夏姁姁至臺榭競生烟獨有清凉意髙<lb/>
岡鳳不來幽人此沈醉<lb/>
　　風笛<lb/>
風引湖邊笛焉知非隱淪一聲裂雲去明月生精神無<lb/>
為落梅調留寄隴頭人<lb/>
　　渚蓮<lb/>
<pb n="KR4h0158_WYG_008-6a"/>
武陵誰家子波面雙雙渡空積心中絲未成機上素似<lb/>
共織女期秋霄苦霜露<lb/>
　　天平山白雲泉<lb/>
靈泉在天半狂波不能侵神蛟穴其中渇虎不敢臨隱<lb/>
照涵秋碧泓然一勺深游潤騰雲飛散作三日霖天造<lb/>
豈無意神化安可尋挹之如醍醐盡得清凉心聞之異<lb/>
絲竹不含哀樂音月好羣籟息涓涓度前林子晉罷雲<lb/>
笙伯牙收玉琴徘徊不擬去復發滄浪吟乃云堯湯嵗<lb/>
<pb n="KR4h0158_WYG_008-6b"/>
盈盈長若今萬里江海源千秋桂松隂兹焉如有價北<lb/>
斗量黃金<lb/>
　　和楊畋孤琴詠<lb/>
愛此千年器如見古人面欲彈換朱絲明月當秋漢我<lb/>
願宫商絃相應聲無間自然召南風莫起孤琹歎<lb/>
　　絳州園池<lb/>
綘臺使君府亭閣參園圃一泉西北來羣峰髙下覩池<lb/>
魚或躍金水簾長布雨怪栢鎖蛟虬醜石鬭貙虎羣花<lb/>
<pb n="KR4h0158_WYG_008-7a"/>
相倚笑垂楊自由舞靜境合通仙清音不知暑毎與風<lb/>
月期可無詩酒助登臨問民俗依舊陶唐古<lb/>
　　鄱陽酬泉州曹使君見寄<lb/>
吾生豈不幸所稟多剛腸身甘一枝巢心苦千仞翔志<lb/>
意茍天命富貴非我望立譚萬乘前肝竭喉無漿意君<lb/>
成大舜千古聞馨香片玉棄且在雙足何辭傷王章死<lb/>
於漢韓愈逐諸唐獄中與嶺外妻子不得將義士撫卷<lb/>
起眦血一霑裳於時宴安人滅然已不揚匹夫虎敢鬭<lb/>
<pb n="KR4h0158_WYG_008-7b"/>
女子熊能當况彼二長者烏肯巧如簧我愛古人節皎<lb/>
皎明如霜今日貶江徼多慙韓與王罪大禍不稱所損<lb/>
傷纎芒盡室來官下君恩大難忘酒聖無隱量詩豪有<lb/>
餘章秋來魏公亭金菊何煌煌登髙發祕思聊以攄吾<lb/>
狂卓有梅聖俞作邑郡之旁矯首賦虛烏擬彼歌滄浪<lb/>
因成答為戲移以贈君郎泉南曹使君詩源萬里長復<lb/>
我百餘言純純自宫商念此孤唳鶴聲應來逺方相期<lb/>
養心氣彌天浩無疆鋪之被萬物照之諧三光此道果<lb/>
<pb n="KR4h0158_WYG_008-8a"/>
迂濶陶潛吾醉鄉<lb/>
　　聴真上人琴歌<lb/>
銀潢耿耿霜稜稜西軒月色寒如氷上人一叩朱絲繩<lb/>
萬籟不起秋光凝伏羲歸天忽千古我聞遺音淚如雨<lb/>
嗟嗟不及鄭衛兒北里南鄰競歌舞競歌舞何時休師<lb/>
襄堂上心悠悠撃浮金戞鳴玉老龍秋啼滄海底幼猿<lb/>
暮嘯寒山曲隴頭瑟瑟咽流泉洞庭蕭蕭落寒木此聲<lb/>
感物何太靈十二銜珠下仙鵠為余再奏南風詩神人<lb/>
<pb n="KR4h0158_WYG_008-8b"/>
和暢舜無為為余試彈廣陵散鬼物悲哀晉方亂乃知<lb/>
聖人情慮深將調四海先調琹興亡哀樂不我遁坐中<lb/>
可見天下心<lb/>
　　和葛閎寺丞接花歌<lb/>
江城有卒老且貧憔悴抱闗良苦辛衆中忽聞語聲好<lb/>
知是北來京洛人我試問云何至是欲語汍瀾墮雙淚<lb/>
斯須收淚始能言生自東都富貴地家有城南錦繡園<lb/>
少年只以花為事黃金用盡無他能却作瓊林苑中吏<lb/>
<pb n="KR4h0158_WYG_008-9a"/>
年年中使先春來曉宣口勅修花臺竒芬異卉百餘品<lb/>
求新換舊爭栽培猶恐君王厭顔色羣芳只似尋常開<lb/>
幸有神仙接花術更向都城求絶匹梁王苑裏索妍姿<lb/>
石氏園中<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>淑質金刀玉尺裁量妙香膏膩壤彌縫宻<lb/>
迴得東皇造化工五色敷華異平日一朝寵愛歸牡丹<lb/>
千花相笑妖嬈難竊藥嫦娥新換骨嬋娟不似人間看<lb/>
太平天子春遊好金明栁色籠黃道道南樓殿五雲髙<lb/>
鈞天捧上蓬萊島四邊桃李不勝春何况花王對玉宸<lb/>
<pb n="KR4h0158_WYG_008-9b"/>
國色精明動韶景天香旖旎飄芳塵特奏霓裳羽衣曲<lb/>
千官獻壽羅星辰兌悅臨軒逾數刻花吏此時方得色<lb/>
白銀紅錦滿牙牀拜賜仗前生羽翼惟觀風景朝仍暮<lb/>
一心嵗嵗供春賦中途得罪情多端刻木在前何敢訴<lb/>
竄來江外知幾年骨月無音雁空度北人情况異南人<lb/>
瀟灑溪山苦無趣子規啼處血為花黃梅熟時雨如霧<lb/>
多愁多恨信傷人今年不及去年身目昏耳重精神減<lb/>
復有鄉心難具陳我聞此語聊悒悒近曽侍從班中立<lb/>
<pb n="KR4h0158_WYG_008-10a"/>
朝違日下暮天涯不學爾曹向隅泣人生榮辱如浮雲<lb/>
悠悠天地胡能執賈誼文才動漢家當時不免來長沙<lb/>
幽求功業開元盛亦作流人過梅嶺我無一事逮古人<lb/>
謫官却得神仙境自可優優樂名教曽不恓恓弔形影<lb/>
接花之技爾則竒江鄉卑濕何能施吾皇又詔還淳朴<lb/>
組織文章皆棄遺上林將議賜民畋似昔繁華徒爾為<lb/>
西都尚有名園處我欲抽身希白傅一日天恩放爾歸<lb/>
相逐栽花洛陽去<lb/>
<pb n="KR4h0158_WYG_008-10b"/>
　　中元夜百花洲作<lb/>
南陽太守清狂發未到中秋先賞月百花洲裏夜忘歸<lb/>
綠梧無聲露光滑天學碧海吐明珠寒輝射空星斗疎<lb/>
西樓下看人間世瑩然都在青玉壺從來酷暑不可避<lb/>
今夕凉生豈天意一笛吹銷萬里雲主人髙歌客大醉<lb/>
客醉起舞逐我歌弗舞弗歌如老何<lb/>
　　野色<lb/>
非烟亦非霧羃羃映樓臺白鳥忽㸃破夕陽還照開肯<lb/>
<pb n="KR4h0158_WYG_008-11a"/>
隨芳草歇疑逐逺帆來誰謂山公意登高醉始迴<lb/>
　　送何白節推宰晉原<lb/>
盛府兼名邑榮歸指故林多年望鄉淚萬里倚門心江<lb/>
館春寒薄山程晚翠深板輿迎侍日桃李正芳隂<lb/>
　　送韓瀆殿院出守岳陽<lb/>
仕宦自飄然君恩豈欲偏纔歸劍門道忽上洞庭船墜<lb/>
絮傷春目舂濤廢夜眠岳陽樓上月清賞浩無邊<lb/>
　　遊烏龍山寺<lb/>
<pb n="KR4h0158_WYG_008-11b"/>
髙嵐指天近逺溜出山遲萬事不到處白雲無盡時異<lb/>
花啼鳥樂靈草隱人知信是栖真地林僧半雪睂<lb/>
　　江干閒望<lb/>
江干日清曠寓目一搘笻落葉信流水歸雲識舊峰蘭<lb/>
蓀誰共采鳬雁自相從莫愛蘋風起波來千萬重<lb/>
　　洞庭山<lb/>
呉山無此秀乘暇一遊之萬頃湖光裏千家橘熟時平<lb/>
看月上早逺覺鳥歸遲近古誰真賞白雲應得知<lb/>
<pb n="KR4h0158_WYG_008-12a"/>
　　虎丘山<lb/>
昔見虎耽耽今為佛子巖雲寒不出寺劍靜未離潭幽<lb/>
步蘿垂徑髙禪雪閉庵呉都十萬戸煙瓦亘西南<lb/>
　　應制賞花釣魚<lb/>
萬彚嘉亨日皇心豫宴辰華林新濯雨靈沼正涵春帝<lb/>
幄紛仙蘤天鈎擲錦鱗洋洋頒睿唱賡頌浹簪紳<lb/>
　　芝山寺<lb/>
樓殿冠崔嵬靈芝安在哉雲飛過江去花落入城來得<lb/>
<pb n="KR4h0158_WYG_008-12b"/>
食鵶朝聚聞經虎夜回偶臨西閣望五老夕陽開<lb/>
　　赴桐廬郡至淮上遇風<lb/>
聖宋非彊楚清淮異汨羅平生仗忠信盡室任風波舟<lb/>
檝顛危甚蛟黿出没多斜陽幸無事沽酒聽漁歌<lb/>
　　瀑布<lb/>
迥與衆流異發源髙更孤下山猶直在到海得清無勢<lb/>
鬭蛟龍惡聲吹雨雹麤晚來雲一色詩句自成圖<lb/>
　　堯廟<lb/>
<pb n="KR4h0158_WYG_008-13a"/>
千古如天日巍巍與善功禹終平洚水舜亦致熏風江<lb/>
海生靈外乾坤揖讓中鄉人不知此簫鼓謝年豐<lb/>
　　八月十四夜月<lb/>
光華豈不盛賞宴尚遲遲天意將圓夜人心待滿時已<lb/>
知千里共猶訝一分虧來夕如澄霽清風不負期<lb/>
　　試筆<lb/>
偶緣疎拙得天真豈問前途屈與伸車馬縱能欺倦客<lb/>
江山猶可助騷人懶如叔夜書盈几狂似淵明酒滿巾<lb/>
<pb n="KR4h0158_WYG_008-13b"/>
况有南牕姬易在此心那更起纎塵<lb/>
　　送石曼卿<lb/>
河光嶽色過秦闗英氣飄飄酒滿顔賈誼書成動西漢<lb/>
謝安人笑起東山亨途去覺雲天近舊隱回思水石閒<lb/>
此道聖朝如不墜疏封宜在立譚間<lb/>
　　依韻酬太傅張相公見贈<lb/>
出處曽無致主功南陽為守地猶雄醉醒往日慙漁父<lb/>
得失今朝賀塞翁七里河邊歸帶月百花洲上嘯生風<lb/>
<pb n="KR4h0158_WYG_008-14a"/>
卧龍鄉曲多賢達願預逍遙九老中<lb/>
　　知府孫學士見示和終南監宫大保道懐因以綴<lb/>
　　　篇<lb/>
玉皇近侍請修真賜得南山十里雲樽有聖賢聊自慰<lb/>
鼎多龍虎復誰分謝家山色朝晡見陶隱松風寤寐聞<lb/>
萬物已齊無一事獨醒㣲笑醉醺醺<lb/>
　　酬滕子京同年<lb/>
謝家風雅若為酬散吏方耽海上遊疎懶幾忘傳筆夢<lb/>
<pb n="KR4h0158_WYG_008-14b"/>
寂寥仍有負薪憂欲歌蘭雪歸真隱敢向簪軒競急流<lb/>
如共茂先占氣象莫言神物在南州<lb/>
　　遊廬山<lb/>
五老閒遊倚舳艫碧梯嵐徑是程途雲開瀑影千峰挂<lb/>
雨過松篁十里鋪客愛往來何所得僧言榮辱此間無<lb/>
從今更識逍遙㫖一聴升沈造化爐<lb/>
　　馬跡仙壇<lb/>
靈壇拱上百神清碧塢紅霞相映明曲逕已無青草合<lb/>
<pb n="KR4h0158_WYG_008-15a"/>
亂峰時有白雲生亭亭翠纛髙山矗隱隱狂雷落石轟<lb/>
待得九霄鸞鶴馭玉書應改地仙名<lb/>
　　歸鴈<lb/>
稻梁留不得一一起江天帶雪南離楚和春北入燕依<lb/>
依前伴侣歴歴舊山川木葉程猶逺梅花信可傳子規<lb/>
啼到曉鸚鵡鎖經年應羨㝠㝠者東風羽翼偏<lb/>
　　依韻和延安龎龍圖柳湖<lb/>
種栁穿湖後延安盛可遊逺懐忘澤國真賞即瀛洲江<lb/>
<pb n="KR4h0158_WYG_008-15b"/>
景來秦塞風情屬庾樓劉琨増坐嘯王粲乍銷憂秀發<lb/>
千絲墮光搖匹練柔雙雙翔乳燕兩兩睡馴鷗折翠贈<lb/>
歸客濯清招隱流宴回銀燭夜吟度玉闗秋勝處千場<lb/>
醉勞生萬事浮王公多雅致思發共仙舟<lb/>
　　和延安龎龍圖寄岳陽滕同年<lb/>
優遊滕太守郡枕洞庭邊幾處雲藏寺千家月在船疎<lb/>
鴻秋浦外長笛晩樓前旋撥醅頭酒新炮縮項鯿宦情<lb/>
須淡泊詩意定連綿迥是偷安地仍當飽食年只應天<lb/>
<pb n="KR4h0158_WYG_008-16a"/>
下樂無出日高眠豈信憂邊處<hi>缺</hi>兵隔一川<lb/>
　　淮上遇風<lb/>
一櫂危如葉傍觀亦損神他時在平地無忽險中人<lb/>
　　題翠峰院<hi>范蠡舊宅</hi>
翠峰髙與白雲閒吾祖曽居水石間千載家風應未墜<lb/>
子孫還解愛青山<lb/>
　　過嚴灘<lb/>
漢包六合網英豪一箇㝠鴻惜羽毛世祖功臣三十六<lb/>
<pb n="KR4h0158_WYG_008-16b"/>
雲臺爭似釣臺高<lb/>
　　慶朔堂<lb/>
慶朔堂前花自栽更移官去未曽開年年憶著成離恨<lb/>
衹託春風勾管來　<hi>按誌公曽植九松於堂前間以雜卉未幾即移潤州故作此詩所謂</hi>
　　<hi>芝産三莖松栽百尺者是也而稗史謂公别有屬意豈其然乎</hi>
　姚嗣宗<hi>附</hi>
　　<hi>闗中人與張呉二狂生稱三俠范希文見其題壁詩驚異之表入幕府</hi>
　　題驛壁<lb/>
<pb n="KR4h0158_WYG_008-17a"/>
踏破賀蘭石掃清四海塵布衣能辦此可惜作窮人<lb/>
　　題空同山寺<lb/>
南粤干戈未息肩五原金鼓又轟天空同山叟笑無語<lb/>
飽聴松聲白晝眠<lb/>
　范純仁<lb/>
　　<hi>字堯夫仲淹次子幼警悟八嵗能講所授書以父任為太祝中皇祐元年進士為養親久不拜官父</hi>
　　<hi>殁始出仕以著作佐郎知襄城縣兄純祐有心疾奉之如父藥膳居服皆躬親時節之宋庠薦試館</hi>
　　<hi>職亦力辭曰輦轂之下非兄養病地也簽書許州觀察判官召為侍御史因議濮王典禮與執政不</hi>
<pb n="KR4h0158_WYG_008-17b"/>
　　<hi>合請出通判安州歴陜西轉運副使召還知諫院力奏王安石變法害民作尚書解以進安石大怒</hi>
　　<hi>乞加重貶賴上知其無他命知河中府徙知成都路轉運使所至戒州縣停新法勿遽行安石益怒</hi>
　　<hi>左遷知和州慶州中罹謗謫復知河中諸路哲宗立召為諫議大夫元祐初進吏部尚書同知樞宻</hi>
　　<hi>院事歴右僕射兼中書侍郎㑹黨論大作純仁力主渙羣反致攻擊求罷連知二郡尋召還復拜右</hi>
　　<hi>僕射及章惇為相堅求去猶以救吕大防之貶竄忤惇意安置永州時兩目已失明怡然就道居三</hi>
　　<hi>年徽宗即位顯肅后同聴政即日授純仁光祿卿分司南京復遣中使至永賜茶藥諭虚相位以待</hi>
　　<hi>純仁捧詔感泣而已乞歸養疾徽宗不得已許之年七十五卒諡忠宣</hi>
　　累約舍弟純禮以職事未至<lb/>
<pb n="KR4h0158_WYG_008-18a"/>
落葉猶同飛寒鳥猶並枝我汝獨何負不得長相隨偶<lb/>
為細累拘跬步成天涯後日更逺適㑹合倍難期尚願<lb/>
家國寧且作千日離悠悠百年間幾别顔即衰從宦非<lb/>
我志功名徒自欺雖言干寸祿坐使手足違逐末背本<lb/>
心得一萬已遺爾我麤有識此事良同悲安得長洲田<lb/>
清水稻百畦將汝入故廬親戚坐成圍幼弟就文史長<lb/>
兄近砭醫孝謹奉諸宗祭祀潔四時此外逐風月對酌<lb/>
白酒巵畢世為善人不負生育慈斯志倘未遂終為路<lb/>
<pb n="KR4h0158_WYG_008-18b"/>
旁嗤<lb/>
　　㑹師宰<lb/>
憶昨相逢際風喧洛城春芳菲供愁眼衣袂偕京塵艱<lb/>
難各有適㑹合寧逡巡君歸來何時我約赴無因自此<lb/>
還相望渇臆生埃塵晚嵗留故邱山川寂無鄰落日送<lb/>
樵牧蒼烟起荆榛季弟自城至開顔慰天倫遽言長者<lb/>
車相過止來晨兹遇出意表候迎屢冠巾寒途馬歴歴<lb/>
幽扉犬狺狺野夫競走報似喜得嘉賔空堂揖顔色和<lb/>
<pb n="KR4h0158_WYG_008-19a"/>
氣相氲氤開尊共燈燭笑語何諄諄朝遊禹門寺暮歴<lb/>
清伊濵危龕儼金像逺波舒翠鱗石樓最清絶就宿同<lb/>
裯茵灘聲夜逾急天然謝韶鈞閒談盡物理至樂還天<lb/>
真人生足羈束此㑹猶難頻所期道義心白首長相親<lb/>
　　謁辛化光<lb/>
濃陰結秋意疎林嘯風聲時節感壯懐挈酒慰友生友<lb/>
生氷玉士節行映古清十五簪儒冠四十無華纓家貧<lb/>
道彌富身困譽益榮殷勤數賔侣足趨顔巷輕高齋面<lb/>
<pb n="KR4h0158_WYG_008-19b"/>
幽圃修筠擁軒楹班班寒露叢競吐籬下英食具簡且<lb/>
潔盤蔬亦晶明飲適言笑和至樂不亂情郁然蘭芷芬<lb/>
薰灼通心誠因嗟朝市間利欲空自兵<lb/>
　　蚤行<lb/>
夙駕冒輕寒身勞意自閒鳴鷄起遙野殘月滿空山水<lb/>
落灘沙白林稀落葉殷東方上朝旭始免畏途難<lb/>
　　寒食日泛舟<lb/>
合友逢佳節攜尊泛碧流溪風消酒力烟樹入春愁羣<lb/>
<pb n="KR4h0158_WYG_008-20a"/>
鴨開波練疎雲透月鈎平生懐古意最羨五湖遊<lb/>
　　和韓子文題王摩詰畫寒林<lb/>
摩詰傳遺跡家藏久自竒髙人不復見絶藝更誰師水<lb/>
石生寒蚤烟雲結雨遲筆端窮造化聊可敵君詩<lb/>
　　零陵憶弟妹<lb/>
感秋懐弟妹憔悴客瀟湘他日常星聚衰年隔雁行既<lb/>
盲難引望垂老易悲傷安得如鴻鵠髙飛向汝傍<lb/>
　　與王弱翁遊龍門<lb/>
<pb n="KR4h0158_WYG_008-20b"/>
誰知造化擘巍峩千古伊流向此過四面喬松擁香刹<lb/>
兩崖蒼石束寒波身閒愈覺良朋貴詩拙翻羞好景多<lb/>
宜向諸方縱蕭散明朝望洛下長坡<lb/>
　　和王㣲之同持國泛舟登樓<lb/>
故人還喜笑言同把酒相看似夢中老去卜鄰逢晏子<lb/>
從來解榻賴陳公畫船穩泛平溪綠層觀髙橫落日紅<lb/>
莫訝狂歌先盡醉預愁羈旅向山東<lb/>
　　和韓侍中垂蘿洞<lb/>
<pb n="KR4h0158_WYG_008-21a"/>
勝遊今屬相君家臺榭髙開碧水涯森聳綠梧常映日<lb/>
縈紆寒溜曲穿花藤牽柔蔓垂長帶竹引新萌走蟄蛇<lb/>
下吏不歸峩醉弁卻愁歸汙繡茵車<lb/>
　　和韓侍中春陰馬上<lb/>
三月芳菲欲暮天可堪零雨晝連綿潤催隴麥將黄節<lb/>
寒阻春蠶趂蚤眠疎栁拂牆難結絮嫩苔鋪砌已成錢<lb/>
牡丹只待晴陽照看吐新花一尺圓<lb/>
　　和韓侍中登廣教院閣<lb/>
<pb n="KR4h0158_WYG_008-21b"/>
兩陪千騎叩禪闗毎聴髙吟解客顔吉甫壯猶方北伐<lb/>
謝公髙興在東山僧軒深閉芳菲靜春晝初長鳥雀閒<lb/>
浮覽不知歸逕晚火城看逐隼旟還<lb/>
　　和韓侍中初夏遊興慶池<lb/>
池邊喜逐綵旗行初夏亭臺照水明筠籜乍開春後綠<lb/>
林梢長帶雨來聲新荷獵獵香風逺深洞沈沈晝景清<lb/>
珍重相君憂國意宴終遊亦念農耕<lb/>
　　謝師厚寄同黃壻魯直唱和<lb/>
<pb n="KR4h0158_WYG_008-22a"/>
忽得穰郊信翛然病魄醒懐賢心獨在感舊涕偏零南<lb/>
斗占神劍西豪聚徳星卧龍看復起失馬顧曽經氷玉<lb/>
清相照芝蘭逺更馨㣲官應念我白首候戎亭<lb/>
　　春日寄許州韓持國<lb/>
湖上春遊阻重陪朱轓紅斾想徘徊鶯花對席應相惱<lb/>
不見頻攜醉客來<lb/>
　　雪中池上<lb/>
碧玉為池白玉隈千林萬木盡花開攜賔欲覓開尊處<lb/>
<pb n="KR4h0158_WYG_008-22b"/>
祇得清香辨野梅<lb/>
　呉中復<lb/>
　　<hi>字仲庶興國永興人進士及第知峩睂縣有廉幹聲用中丞孫抃薦為監察御史富弼開六漯河賈</hi>
　　<hi>昌朝助宦官劉恢隂中之詔中復往治其事立解以彈宰相劉沆改右司諫以待制出知澤州歴河</hi>
　　<hi>東轉運知江寧府忤執政削一階提舉玉隆觀卒年六十八</hi>
　　西園十詠<lb/>
　　西樓<lb/>
信美他鄉地登臨有故樓清風破大暑明月轉髙秋朝<lb/>
<pb n="KR4h0158_WYG_008-23a"/>
暮岷山秀東西錦水流賔朋逢好景把酒為遲留<lb/>
　　衆熙堂<lb/>
亭枕方塘上軒開四照新花涵清露曉風卷緑波春日<lb/>
暖眠汀鷺荷翻躍錦鱗熙熙遊宴地行樂慰西人<lb/>
　　竹洞<lb/>
隂森過百步屈曲鎖莓苔翠色寒無改清風時自來葉<lb/>
籠蒼玉幹路入碧雲堆吏散無公事支笻到幾回<lb/>
　　方物亭<lb/>
<pb n="KR4h0158_WYG_008-23b"/>
草木蟲魚部披尋自古無飛沈天産異生植土風殊物<lb/>
色隨心匠形容記繢圖虚亭玩真意浩思滿江湖<lb/>
　　翠栢亭<lb/>
衆木墜黃葉皴皮抱翠枝自然根性異不為雪霜移靈<lb/>
潤承多露清隂貫四時婆娑嵗寒意每到坐遲遲<lb/>
　　圓通菴<lb/>
對此圓通境陶然勝靜齋觀空無物我扣寂外形骸燕<lb/>
坐埋遺照虛名莫疾懐人間憂樂地所喪甚山崖<lb/>
<pb n="KR4h0158_WYG_008-24a"/>
　　琴壇<lb/>
瀟灑琴壇上賢侯養道情無今亦無古求意不求聲林<lb/>
邃風初靜雲收月乍明拂絃成一弄塵思浩然清<lb/>
　　流杯亭<lb/>
結客乘公暇流觴逐浩歌亂峰晴倒影曲水宛迴波小<lb/>
海逢元已蘭亭記永和西州行樂事應比晉賢多<lb/>
　　喬柟亭<lb/>
木占西園勝亭延上客過色無花卉妬堅為雪霜多幹<lb/>
<pb n="KR4h0158_WYG_008-24b"/>
有千年秀根含一氣和明堂求柱石可得老巖阿<lb/>
　　錦亭<lb/>
簾幕臨雕檻牕疏照爛霞園林初過雨風日猛催花香<lb/>
入遊人袖紅堆刺史家四時俱好景終不似春華<lb/>
　沈　遘<lb/>
　　<hi>字文通錢塘人用䕃為郊舍郎舉進士廷唱第一以官故改第二通判江寧府歸奏本治論仁宗嘉</hi>
　　<hi>之除集賢校理久之修起居注遂知制誥因父扶坐事免求知越州徙杭州精於吏事令行禁止閭</hi>
　　<hi>閻長短纎悉必知治聲大著召知開封府遷龍圖閣學士拜翰林學士判流内銓丁母憂服未竟而</hi>
<pb n="KR4h0158_WYG_008-25a"/>
　　<hi>卒年四十時論惜之</hi>
　　和李審言上元寄王巖夫<lb/>
此都豪麗嵗仍豐此夕都人凱樂中車馬笙簫十里至<lb/>
樓臺燈火九衢通香輿軋軋凌風駛粉袂翩翩照地紅<lb/>
病守行春應勉彊要堪攀倚少年叢<lb/>
　　戲盧中甫<lb/>
晴日春風花氣浮少年嬉逐滿揚州誰憐居士身常病<lb/>
獨坐空船理白頭<lb/>
<pb n="KR4h0158_WYG_008-25b"/>
　　還家自嘲<lb/>
意昨邊城初見春纎纎垂栁正爭新不知逺客貪歸意<lb/>
欲把柔絲繋畫輪<lb/>
　田　况<lb/>
　　<hi>字元均陽翟人家開封少有大志好讀書為詩文立成初舉進士賜同學究出身不就後中甲科補</hi>
　　<hi>江寧府推官服除補楚州團練判官用舉者遷秘省著作通判江寧府數上書言事仁宗將用為諫</hi>
　　<hi>官㑹夏英公范文正公經略陜西請以為佐又副韓公宣撫陜西除龍圖直學士知成徳軍數有功</hi>
　　<hi>移秦鳳路經略安撫使丁外艱起知渭州遂用諫議大夫知成都府蜀人愛之比於張忠定上賜書</hi>
<pb n="KR4h0158_WYG_008-26a"/>
　　<hi>奬諭召為樞宻直學士頃之遂拜樞宻副使尋以檢校太傅充樞宻使嘉祐三年請致仕八年二月</hi>
　　<hi>卒年五十九</hi>
　　三月三日<lb/>
麗日照芳春良㑹重元已陽濵修袚除華林程射技所<lb/>
尚或不同兹俗亦足喜門外盛車徒山半列鄽市彩棚<lb/>
飛鏑逺醉席歌聲起回頭望城郭煙靄相表裏秀色滿<lb/>
郊原遙景落川涘目倦意猶逺思餘情未已登髙貴能<lb/>
賦感物暢幽㫖宜哉賢大夫繇斯見材美<lb/>
<pb n="KR4h0158_WYG_008-26b"/>
　　遊淨衆寺<lb/>
千騎出重闉嚴祠淨宇鄰映林沽酒斾迎馬獻花人豔<lb/>
日披江霧香飈起路塵韶華特明媚不似逺方春<lb/>
　　汎浣花谿<lb/>
浣花溪上春風後節物正宜行樂時十里綺羅青葢宻<lb/>
萬家歌吹綠楊垂畫船伐鼓臨芳溆綵閣凌波汎羽巵<lb/>
霞景漸曛歸櫂促滿城懽醉待旌旗<lb/>
　　寒食開西園<lb/>
<pb n="KR4h0158_WYG_008-27a"/>
春風寒食節夜雨晝晴天日氣熏花色韶光徧錦川臨<lb/>
流飛鑿落倚榭立鞦韆檻外遊人滿林間飲帳鮮衆音<lb/>
方雜遝餘景更留連座客無辭醉芳菲又一年<lb/>
　劉　沆<lb/>
　　<hi>永新人天聖間進士長於吏事任數多智每刺探權近過失脅持取利歴權知開封府參知政事同</hi>
　　<hi>平章事然以附張貴妃得進君子譏之家傳盛稱其至和中定策立儲與文富同功然以史考之譖</hi>
　　<hi>毁潞公及沮排趙抃范師道忝相位多矣</hi>
　　小孤山<lb/>
<pb n="KR4h0158_WYG_008-27b"/>
擎天有八柱此一柱仍存石聳千尋勢波流四面痕江<lb/>
湖中作鎮風浪裏盤根平地安然者饒他五嶽尊<lb/>
　　聰明泉<lb/>
義山山下有靈泉泉喚聰明自古傳四百年中三出相<lb/>
不才何意繼前賢<lb/>
　王　陶<lb/>
　　<hi>字樂道京兆萬年人第進士仕至太常丞而丁父憂乞以所遷官追贈其父詔允之服闋除太子中</hi>
　　<hi>允遷監察御史裏行頗以能言著聲出知衛州改蔡州召為右正言英宗即位加直史館修起居注</hi>
<pb n="KR4h0158_WYG_008-28a"/>
　　<hi>知制誥進龍圖閣學士知永興軍神宗立遷宻直拜御史中丞加觀文殿大學士卒陶始受知於韓</hi>
　　<hi>琦驟加奬㧞既欲自取重位百端傾琦上遂薄其為人又陶㣲時寓京師苦貧其友姜愚氣豪樂施</hi>
　　<hi>衣食多所取資又捐數百千為之營娶及陶貴尹洛愚老而喪明往謁之陶相視漠然但出尊酒而</hi>
　　<hi>已士論益薄之</hi>
　　有竇復者世居鎮戎能道邊事<lb/>
君不見鎮戎徳順弓箭手耕種官田自防守相團置堡<lb/>
禦强軍下視賊庭殊不有殺羊取骨然艾炙試卜賊兵<lb/>
知入冦都挍招呼入堡居堡外重圍百里餘牆低城小<lb/>
<pb n="KR4h0158_WYG_008-28b"/>
不難破賊箭如棚城上過堡中不及數十人且鬭且罵<lb/>
且欣欣登陴斫門謂平取應弦死傷已無數牕間走箭<lb/>
射其魁一箭已聞哭聲舉爭將錦囊裹賊尸鳴金收衆<lb/>
唯恐遲不唯城堡依然固吾衆不傷毫與釐自從干戈<lb/>
動四鄙覆軍殺將曽無恥朝廷未省遺邊功何事此勲<lb/>
不聞紀安得天兵百萬衆盡如此輩堅且勇<lb/>
　<lb/>
　宋元詩㑹卷八<lb/>
</p>
<p>
</p>
  </div>
<div>
<head>宋元詩㑹卷九</head> <lb/>
    <p>
<pb n="KR4h0158_WYG_009-1a"/>
欽定四庫全書<lb/>
　宋元詩㑹卷九<lb/>
　　　　　　　　　　　　兵部主事陳焯編<lb/>
　邵　雍<lb/>
　　<hi>字堯夫其先范陽人徙共城年二十遊河南葬其親伊水上遂為河南人雍少時自雄其才欲樹功</hi>
　　<hi>名于書無所不讀長而涉厯四方久之幡然來歸曰道在是矣事共城令李之才受河圖洛書及六</hi>
　　<hi>十四卦圖象妙悟神契洞澈藴奥及其學益老德益邵玩心髙明以觀天地之運化觸類深通著書</hi>
　　<hi>十萬言囊括三才夐絶今古河南程顥聞其論議退而歎曰内聖外王之業也雍知慮過人遇事能</hi>
<pb n="KR4h0158_WYG_009-1b"/>
　　<hi>前知伊川曰其心虚明自能知之當時學者髙其所為謂于凡物聲氣之所感輒能推動極變于是</hi>
　　<hi>摭事之已然者皆以雍言先之雍盖未必爾也嘉祐中舉逸士屢授職皆不之官卒年六十七贈祕</hi>
　　<hi>書省著作郎賜諡康節先生</hi>
　　鳳州郡樓上書所見<lb/>
楊柳垂青青風動如飛盖危樓思不窮盡日閒相對鳥<lb/>
去林自空雲移山不礙畫角時斷續層崖遞明晦殘陽<lb/>
挂雙虹逺水生㣲瀨久客屬東望意與孤鴻㑹<lb/>
　　天津幽居<lb/>
<pb n="KR4h0158_WYG_009-2a"/>
予家洛城裏况復在天津日近先知曉天低易得春時<lb/>
光優化國景物厚幽人自可輕軒冕閒中老此身<lb/>
　　閒吟<lb/>
平生雖不仕隨分亦風波所損無紀極曰歸仍蹉跎既<lb/>
乖經世志尚可全天和樽中時有酒且飲行復歌<lb/>
　　秋懐<hi>二首</hi>
晴牕日初曛幽庭雨乍洗紅藥靜自披緑竹閒相倚榮<lb/>
利浮若雲懷情淡如水身非天外人意從天外起<lb/>
<pb n="KR4h0158_WYG_009-2b"/>
斷續蟬聲外稀疎雁影前年光空逝矣人事亦蕭然洗<lb/>
竹留新筍翻書得舊編誰知養心者肯與世爭權<lb/>
　　秋夜<lb/>
浮雲一消散星斗燦長天碧蘚墜丹果清香生白蓮體<lb/>
凉猶衣葛耳靜已無蟬坐久羣動息秋空惟寂然<lb/>
　　和張二少卿丈白菊<lb/>
籬下曉凝霜疎枝殿顥商自知能潔白誰念獨芬芳豈<lb/>
為瓊無艶還驚雪有香素英浮玉液一色混瑶觴<lb/>
<pb n="KR4h0158_WYG_009-3a"/>
　　登朝元閣<lb/>
繡嶺岌層巒岧嶤十九盤霏㣲輕雨後杳靄出雲端徃<lb/>
事金輿邈遺踪玉像殘至今臨渭水依舊見長安<lb/>
　　閒行<lb/>
園圃正蕭然行吟遶澤邊風驚初社後葉墜未霜前衰<lb/>
草襯斜日暮雲扶逺天何當溯真趣止可入無言<lb/>
　　天津閒步<lb/>
天子舊神州蔥蔥氣象浮園林閒近水殿閣逺横秋浪<lb/>
<pb n="KR4h0158_WYG_009-3b"/>
雪暑猶在橋虹晴不收人間無事日此地好淹留<lb/>
　　依韻和王不疑少卿招飲<lb/>
經難憶浮丘吾鄕足勝遊風前驚白髮雨後快新秋仕<lb/>
宦情雖薄登臨興未休人間憂喜事都不到心頭<lb/>
　　小圃逢春<lb/>
隨分亭欄亦弄妍不妨閒傍酒罏邊夜簷靜透花間月<lb/>
晝户晴生竹外烟事到悟來同偶爾天教間去豈徒然<lb/>
壺中日月長多少爛占風光十二年<lb/>
<pb n="KR4h0158_WYG_009-4a"/>
　　芳草短吟<lb/>
花間水畔緑如茵興廢曽經漢與秦占斷山川無限地<lb/>
愁傷今古幾何人嚴霜殺盡還逢雨野火燒殘又遇春<lb/>
不那路傍多此物王孫歸去苦迷津<lb/>
　　謝富丞相招出仕<lb/>
欲遂終焉閒老計未知天意果如何幾重軒冕酬身貴<lb/>
得似雲山到眼多好景未嘗無嘯詠壯心都已入消磨<lb/>
鵷鴻自有江湖樂安用區區設網羅<lb/>
<pb n="KR4h0158_WYG_009-4b"/>
　　秋遊<lb/>
七月芙蕖正爛開東南園近日徘徊有時風向池心過<lb/>
無限香從水面來罨畫溪深方誤入洞庭湖晚未成迴<lb/>
坐來一霎蕭蕭雨又送清凉到酒盃<lb/>
　　後園即事<lb/>
太平身老復何憂景愛家園自在遊幾樹緑楊隂乍合<lb/>
數聲幽鳥語方休竹侵舊徑髙低迸水滿春渠左右流<lb/>
借問主人何所樂答云殊不異封侯<lb/>
<pb n="KR4h0158_WYG_009-5a"/>
　　春遊<lb/>
洛陽春色浩無涯况此城東景復嘉風力緩揺千樹柳<lb/>
烟光輕盪半川花天晴翡翠飛平岸日暖鴛鴦下淺沙<lb/>
不見君王西幸久遊人但感鬢空華<lb/>
　　十四日留題福昌縣宇之東軒<lb/>
洛川秋入景猶嘉㣲雨初過徑路斜水竹洞中藏縣宇<lb/>
烟嵐塢裏住人家霜餘紅間千重葉天外晴排數縷霞<lb/>
溪淺溪深清㶑灔峯髙峯下碧查牙鳥因擇木飛還逺<lb/>
<pb n="KR4h0158_WYG_009-5b"/>
雲為無心去更賖盖世功名多齟齬出羣才業足咨嗟<lb/>
浮生日月仍須惜半老筋骸莫强誇就此巖邊宜築室<lb/>
樂吾真樂趣無涯<lb/>
　　天津感事<lb/>
自古别都多隙地參天喬木亂昏鴉荒垣壞堵人畊處<lb/>
半是前朝卿相家<lb/>
　　謝君實端明惠牡丹<lb/>
霜臺何處得竒葩分送天津小隱家初訝山妻忽驚走<lb/>
<pb n="KR4h0158_WYG_009-6a"/>
尋常只慣挿葵花<lb/>
　　二色桃<lb/>
施朱施粉色俱好傾國傾城艶不同疑是蘂宫雙姊妹<lb/>
一時俱肯嫁春風<lb/>
　　天津感事<lb/>
鳳樓深處鎖雲烟一鎖雲烟又百年痛惜汾隂西祀後<lb/>
翠華辜負上陽天<lb/>
　　春日登石閣<lb/>
<pb n="KR4h0158_WYG_009-6b"/>
滿洛城中將相家廣栽桃李作生涯年年二月凭髙處<lb/>
不見人家只見花<lb/>
　　春暮吟<lb/>
有意楊花空學雪無情榆莢漫堆錢窮愁不服春辜負<lb/>
酒病依還似去年<lb/>
　　和富公<lb/>
道堂閒話儘多時塵外杯觴不亂飛初上小車人已識<lb/>
醉和風雨夜深歸<lb/>
<pb n="KR4h0158_WYG_009-7a"/>
　謝　濤<lb/>
　　<hi>陽夏人其父懿文為鹽官令葬富陽遂為富陽人濤以文行稱舉進士為梓州𣙜鹽院判官以平李</hi>
　　<hi>順論功遷觀察推官知華陽縣改祕書省著作佐郎知興國軍改知曹州進直昭文館累官至太子</hi>
　　<hi>賓客</hi>
　　讀史<lb/>
百年竒特幾張紙千古英雄一窖塵惟有炳然周孔在<lb/>
至今遺澤浸生民<lb/>
　司馬池<lb/>
<pb n="KR4h0158_WYG_009-7b"/>
　　<hi>字和中晉安平獻王孚之後其祖有葬安邑者遂為夏縣人舉進士當試殿廷聞母病號痛而歸後</hi>
　　<hi>中第授永寜主簿由郫縣尉調鄭州防禦判官知光山縣用盛度薦改著作佐郎監安豐酒税徙知</hi>
　　<hi>小溪縣嵗餘為郡牧判官忤内侍皇甫繼明罷知耀州擢利州轉運使知鳳翔府召知諫院懇辭不</hi>
　　<hi>拜加直史館復知鳳翔累遷兵部員外郎兼侍御史知雜事出典州郡長子旦次子光</hi>
　　行色<lb/>
冷於陂水澹於秋逺陌初窮見渡頭賴得丹青無畫處<lb/>
畫成應遣一生愁<lb/>
　陶　弼<lb/>
<pb n="KR4h0158_WYG_009-8a"/>
　　<hi>字商翁永州人少俶儻放宕吳中行山間有雙鯉戯溪水上弼竚觀之旁有老父顧曰此龍也行且</hi>
　　<hi>鬭君當亟去去百步許雷大震而兩岸圯矣丁謂一見妻以宗女因從學兵法慶厯中楊畋討湖南</hi>
　　<hi>猺弼上謁授之兵使徃襲力破之以功得陽朔主簿儂賊犯南海弼為安撫使參謀累擢知賓容欽</hi>
　　<hi>三州換崇儀使知邕州綏輯惠養邊境大治徙鼎州辰州轉康州團練使晚知順州弼久於南荒恩</hi>
　　<hi>威並著終弼之世交人無敢犯邊者加束上閣門使未拜而卒有詩集行世</hi>
　　兵器<lb/>
五代乏真主奸雄紛僭偽横磨濶刀劍白日相簒弑我<lb/>
宋皇太祖潛德動天意神物既有歸乃即皇帝位不惠<lb/>
<pb n="KR4h0158_WYG_009-8b"/>
兆民樂不怒諸侯畏顛倒執玉帛奔走恐後至獨有隂<lb/>
山魁時時思畧地天子赫斯怒大警巡澶衞射却大當<lb/>
户遂斷撑犁臂狼心帖然服結好同昆弟卒閒喜夜歌<lb/>
將老貪春睡自此為太平恍逾三十嵗元昊乗我間南<lb/>
馳賀蘭騎陽關久夜開樞朽不可閉陣雲起秦雍殺氣<lb/>
横涇渭使臣股慄奏宰相嗔目議僉曰亟發兵豎子坑<lb/>
甚易倉皇築邊壘未戰力先瘁逼邊開庫兵土蝕鋒鋩<lb/>
脆防秋採舊屯推轂謀新寄舊屯老且死少者無實藝<lb/>
<pb n="KR4h0158_WYG_009-9a"/>
良由不訓練手足迷擊刺新寄將家子從小生富貴六<lb/>
韜未嘗讀口但知肉味師復從中御進退由閽寺權輕<lb/>
號令冗兩戰無遺類曹公棄七軍晉人獲三帥吾兵自<lb/>
此喪有詔新其製此器不預設一旦何從致朝廷急郡<lb/>
縣郡縣急官吏官吏無他術下責蚩蚩輩耕牛拔筋角<lb/>
飛鳥秃翎翅簳截㑹稽空鐵烹堇山悴供億稍後期鞭<lb/>
扑異他罪愁氛擁太虚霽景晝㝠晦我聞郭汾陽料敵<lb/>
多竒異單箠論堅壘羅拜膝雙墜又聞李西平臨戎有<lb/>
<pb n="KR4h0158_WYG_009-9b"/>
英氣身著紅錦袍懐光肝膽碎是知用兵術在人不在<lb/>
器君耳舜髙聽君目舜明視願採謀畧長勿倚干戈鋭<lb/>
　　送趙樞寺丞宰䖍化縣<lb/>
路入䖍雲去如何輕解攜人烟五嶺北星斗大江西暖<lb/>
雪梅花樹晴雷贛石溪青衫欲無淚不奈鷓鴣啼<lb/>
　　出嶺題石灰舖<lb/>
馬渡嚴關口生歸喜復嗟天文離卷舌人影背含沙江<lb/>
勢一再曲梅梢三四花登髙休問路雲際是吾家<lb/>
<pb n="KR4h0158_WYG_009-10a"/>
　　東湖<lb/>
寜越佳山水東湖帶郡城月天髙寺影春雨一橋聲石<lb/>
上清蒲合沙中白鳥横天涯正寥落獨徃若為情<lb/>
　　西湖<lb/>
寜越佳山水西湖似浙城桂多天竺子潮欠海門聲路<lb/>
向林梢轉天隨野色横從兹棲泊者無復渡江情<lb/>
　　題霞溪驛<hi>全州</hi>
歌聲野色中人樂嵗時豐暑雨隂陽雜秋田蚤晚同嶺<lb/>
<pb n="KR4h0158_WYG_009-10b"/>
雲無烈日江樹足涼風自指香山語前村有路通<lb/>
　　登崑崙臺<lb/>
落照古城隅邊風動隼旟久閒忘戰畧多病熟醫書白<lb/>
髮隨年短新情與世疎桃花春水起還釣舊溪魚<hi>起一作暖</hi>
　　秋日登南城臺<lb/>
江國家書少秋臺寒草生無人來逺渡盡日上髙城落<lb/>
照縣漁市孤烟起戍營東籬故園菊又向酒中傾<lb/>
　　過思明<lb/>
<pb n="KR4h0158_WYG_009-11a"/>
幾年來瘴外此夜宿溪中照枕殘雞月吹燈落葉風盧<lb/>
循猶偽國楊僕已衰翁起戴寒星去村前燒影紅<lb/>
　　題陽朔縣舍<lb/>
石壁髙深遶縣衙不離牀袵自烟霞民耕紫芋為朝食<lb/>
僧煑黄精代晚茶瀑布聲中窺案牘女蘿隂裏勸桑麻<lb/>
欲知言偃絃歌化水墨屏風數百家<lb/>
　　皂閣<lb/>
萬仭天然皂閣形隂陽不似衆山青一區海上神仙宅<lb/>
<pb n="KR4h0158_WYG_009-11b"/>
數曲人間水墨屏華表鶴歸春谷響玉京龍起夜潭腥<lb/>
可憐張葛無人繼三級髙壇拂杳㝠<lb/>
　　天涯亭<lb/>
雨色絲絲風色驕天涯亭上覺魂銷一家生意付秋瘴<lb/>
萬里歸心隨暮潮兵送逺人還海界吏申遷客入津橋<lb/>
山公對此聊酣飲怕見醒來兩鬢凋<lb/>
　　對花有感<lb/>
得意欣欣失意悲古今人事若花枝桃紅李白薔薇紫<lb/>
<pb n="KR4h0158_WYG_009-12a"/>
問著春風自不知<lb/>
　尹　洙<lb/>
　　<hi>字師魯河南人少與兄源俱以文學知名舉進士調正平縣主簿歴知光澤縣改伊陽縣有能名用</hi>
　　<hi>大臣薦召試為館閣校勘㑹范仲淹貶洙上奏以茍免朋黨為恥落職知康州酒税趙元昊反朝廷</hi>
　　<hi>以范仲淹韓琦為副安撫使復以洙為判官進集賢校理未幾韓琦知秦州辟洙通判州事上書極</hi>
　　<hi>言時政得失仁宗嘉納之改太常丞知涇州尋以右司諫知渭州兼領涇原路經畧公事㑹總管鄭</hi>
　　<hi>戩欲城水洛洙力爭謂不可為戩所中徙慶州董士亷復上書訟洙御史劉湜文致其罪再貶崇信</hi>
　　<hi>軍節度副使徙監筠州酒税未至而卒年四十七有集二十七卷</hi>
<pb n="KR4h0158_WYG_009-12b"/>
　　皇雅<hi>十首</hi>
　　天監受命也自梁至於周兵難不息宋受命統一<lb/>
　　　萬方焉<lb/>
天監下民亂靡有定甚武且仁祚厥真聖仁實懐徠武<lb/>
以執競匪䖍匪劉拯我大命自昔外禪月經日營令以<lb/>
挾制政以隂傾帝初治兵志勤于征奄受神器匪謀而<lb/>
成淮潞弗䖍卒汙叛迹戎輅戒嚴皇威有赫彼冦詿民<lb/>
吾勇其百殄厥渠魁貸其反側帝朝法宫左右宗公忮<lb/>
<pb n="KR4h0158_WYG_009-13a"/>
夫悍士以雍以容爾居爾室爾工爾農既息既養惟天<lb/>
子功<lb/>
　　西師征蜀也<lb/>
王用西師岷梁弗賔匪曰負固實交晉人予訓予誓合<lb/>
我將臣正厥有罪無庸傷民矯矯虎士載摧其壁于嗟<lb/>
孟侯亦果其策迎師而降靡抗鋒鏑豈獨身謀完是宗<lb/>
國蜀都既平將臣失律此衆悍驕彼民危慄當塗呌呶<lb/>
合萬為一匪懷則威帝心是恤帝曰將臣予嘉乃庸廢<lb/>
<pb n="KR4h0158_WYG_009-13b"/>
命毒民爾弗有終邦典用疑惟罪惟功靡殛而削協于<lb/>
厥中帝曰孟侯受封于楚斿旂琱戈備物異數俾爾族<lb/>
姻及乃文武服在王庭靡不有序蜀民呼歌天子威靈<lb/>
保我者封暴我者刑匪功是和匪弱是陵天子惠民疇<lb/>
敢不承<lb/>
　　耆武受俘也命將伐南海平金陵俘二王以獻<lb/>
耆武定功時惟二方淮服其義海南遂荒孰孱而盭孰<lb/>
暴而猖自底不譓乃終滅亡帝戒二俘同即爾誅予惟<lb/>
<pb n="KR4h0158_WYG_009-14a"/>
民無辜休息是圖時其輯矣寜威獨夫帝嗟汙邦久罹<lb/>
于兵或暴下以征或敷虐以刑予命中典協于國經民<lb/>
服德音室家以寜<lb/>
　　憲古令守臣也削其附庸以强帝室焉<lb/>
帝懷永圖治古是憲四方守臣惟屏惟翰在昔艱難弗<lb/>
惠訓典跨都連城髙牙以建有土有民肆乃征繕以息<lb/>
以容終焉叛渙凡今帥臣狃厥聞見匪革亂原曷清多<lb/>
難帝告庶邦式是典彛元侯顯父戚臣宗支正乃封圻<lb/>
<pb n="KR4h0158_WYG_009-14b"/>
予一人是毗凡曰附城罔爾俾之畜兵厚賦靡爾得私<lb/>
毋凶而國作福作威天子有命疇敢不祗子孫承承唯<lb/>
萬世規<lb/>
　　大鹵王師討晉罪也<lb/>
冀州之疆粤惟大鹵<hi>晉地</hi>俗忮而專地扼而固協比幽都<lb/>
蕩揺邊圉三垂既摧兇威弗沮帝御六師百萬貔虎剪<lb/>
其附庸至于城下鋒鏑始交梯衝如舞蠢爾孱王請附<lb/>
降土我士奮揚願究吾武皇帝曰吁念彼黎庶匪鯨匪<lb/>
<pb n="KR4h0158_WYG_009-15a"/>
鯢復為王士晉郊既平九區以寜陳功太廟告假威靈<lb/>
在昔武王于商觀兵惟我藝祖亦勤于征匪貸晉罪俟<lb/>
厥貫盈聖作聖繼巍巍相承皇矣二后功莫與京<lb/>
　　帝籍修故典也躬耕以勸農焉<lb/>
帝籍于郊典儀具陳務農以訓供祀以勤祀在于誠匪<lb/>
勤于人訓農以實匪訓以文帝謹二物乃躬乃親公侯<lb/>
卿士暨厥庶民千甸有制飭哉惟寅帝賚髙年式宴且<lb/>
喜種種黄髮族丘而議我生艱難暴亂以繼耳狃金鼓<lb/>
<pb n="KR4h0158_WYG_009-15b"/>
目狎戎器皇其我圖親講農事有子有孫力田孝悌鼓<lb/>
舞至仁薰焉如醉<lb/>
　　庶工任賢也<lb/>
帝咨庶工疇其輔予俊乂以登厥勞乃圖匪忘舊勲非<lb/>
賢勿俞巍巍衮台盛德以居任賢伊何昌言是庸勉告<lb/>
爾猷罔恤廼躬豈無直辭怫于予衷予不爾疵爾無面<lb/>
從始時從官戎容揚揚今帝左右儒冠煌煌朝廷以尊<lb/>
文物典章得人之盛弈世重光<lb/>
<pb n="KR4h0158_WYG_009-16a"/>
　　帝制北方請盟也<lb/>
帝制萬邦罔有弗賔蠢爾化外羈焉勿臣威格三方稽<lb/>
顙獻珍匪茹革心願交使人帝謀公卿列侯庶校咸曰<lb/>
彼心暴戾隂狡既擾我疆復利吾寶無若勵兵襲其還<lb/>
道皇曰有衆予實念兹戰無必勝矧其歸師借曰大獲<lb/>
疇能盡之益俾餘醜毒吾朔陲乃俞其盟北州以綏在<lb/>
漢世宗抗威速攻暴農算商經用弗充中區震騷漢南<lb/>
始空降及後世猶稱厥功於穆聖考德無與偕匪勤于<lb/>
<pb n="KR4h0158_WYG_009-16b"/>
兵荒服遂來逮是三紀逺俗以懐生民休息嗚呼仁哉<lb/>
　　皇治恤刑也帝仁於明刑在位者以寛恤為治焉<lb/>
皇底其治欽哉惟刑在疑而宥罔察為明愛怒弗肆孰<lb/>
為重輕母一弗辜惟典之平前世理官倚法以刻匪彼<lb/>
為仇蓋曰任職今之蔽獄務正其辟鑒于前人繄我仁<lb/>
德皇德在仁寖而成風公侯卿士靡不率從麛卵萌生<lb/>
咸保厥終不鄙不夭樂哉融融<lb/>
　　太平封祀告成功也<lb/>
<pb n="KR4h0158_WYG_009-17a"/>
噫太平無象兮世烏得而知維盛德可迹兮其封祀之<lb/>
儀東岱宗兮西汾脽禮上帝兮賔地祗皇有征兮吾民<lb/>
以嬉皇有祈兮吾民是私天敷佑兮俾皇之釐永世億<lb/>
寜兮無疆之基<lb/>
　孫　復<lb/>
　　<hi>字明復晉州平陽人舉進士不第退居泰山學春秋著尊王發㣲十二篇年四十不娶宰相李廸知</hi>
　　<hi>其賢以其弟之子妻之用范仲淹富弼薦除祕省校書郎國子直講出知州縣稍遷殿中丞卒復與</hi>
　　<hi>胡瑗不合在太學彼此相避瑗治經不如復而教養諸生蓋過之也復弟子石介最知名</hi>
<pb n="KR4h0158_WYG_009-17b"/>
　　蠟燭<lb/>
六龍西走入崦嵫寂寂華堂漏轉時一寸丹心如見用<lb/>
便為灰燼亦無辭<lb/>
　石　介<lb/>
　　<hi>字守道兖州奉符人進士及第厯鄆州南京推官篤學有志尚樂善疾惡遇事敢為丁父母憂耕徂</hi>
　　<hi>徠山下魯人號徂徠先生入為國子直講作慶厯聖德詩為夏竦所深恨出判濮州未赴卒幾有斵</hi>
　　<hi>棺之禍頼諸大臣保䕶得免</hi>
　　慶厯聖德頌<lb/>
<pb n="KR4h0158_WYG_009-18a"/>
於維慶厯三年三月皇帝龍興徐出闈闥晨坐太極晝<lb/>
開閶闔躬攬賢英手鋤姦枿大聲渢渢震揺六合如乾<lb/>
之動如雷之發昆蟲躑躅妖怪藏滅同明道初天地嘉<lb/>
吉初聞皇帝蹙然言曰予父予祖付予大業予恐失墜<lb/>
實頼輔弼汝得象殊重慎㣲宻君相予久予嘉君伐君<lb/>
仍相予笙鏞斯協昌朝儒者學聞皆洽與予論政傅以<lb/>
經術汝貳二相庶績咸秩惟汝仲淹汝誠予察太后乗<lb/>
勢湯沸水熱汝時小臣危言嶪嶪為予司諫正予門闑<lb/>
<pb n="KR4h0158_WYG_009-18b"/>
為予京兆堲予讒説賊叛于夏徃予式遏六月酷日大<lb/>
冬積雪汝暑汝寒同於士卒予聞辛酸汝不告乏予晩<lb/>
得弼予心慰悦弼每見予無有私謁以道輔予弼言深<lb/>
切予不堯舜弼自笞罰諫官一年奏疏滿篋侍從週嵗<lb/>
忠力盡竭北丹亡義檮杌饕餮敢侮大國其辭慢悖弼<lb/>
將予命不畏不懾卒復舊好民得食褐沙磧萬里死生<lb/>
一節視弼之膚霜剥風裂觀弼之心鍊金煆鐵寵名大<lb/>
官以酬勞渴弼辭不受其志莫奪惟仲淹弼一䕫一契<lb/>
<pb n="KR4h0158_WYG_009-19a"/>
天實賚予予其敢忽並來弼予民無瘥札曰衍汝來汝<lb/>
予黄髮事予二紀毛秃齒豁心如一兮率履弗越遂長<lb/>
樞府兵政無蹶予蚤識琦琦有竒骨其器魁礨豈視扂<lb/>
楔其人渾璞不施剞劂可屬大事敦厚如勃琦汝副衍<lb/>
知人予哲惟修惟靖立朝讞讞言論磥砢忠誠特達禄<lb/>
㣲身賤其志不怯嘗詆大臣亟遭貶黜萬里歸來剛氣<lb/>
不折屢進直言以補予闕素相之後含忠履潔昔為御<lb/>
史幾叩予榻至今諫疏在于箱匣襄雖小臣名聞于徹<lb/>
<pb n="KR4h0158_WYG_009-19b"/>
亦嘗獻言箴予之失剛守粹慤與修儔匹並為諫官正<lb/>
色在列予過汝言無鉗汝舌皇帝明聖忠邪辨别舉擢<lb/>
俊良掃除妖魃衆賢之進如茅斯㧞大姦之去如距斯<lb/>
脱上倚輔弼司予調燮下賴諫諍維予紀法左右正人<lb/>
無有邪孽予望太平日不逾浹皇帝嗣位二十二年神<lb/>
武不殺其黙如淵聖人不測其動以天賞罰在予不失<lb/>
其權恭已南面退姦進賢知賢不易非明不得去邪惟<lb/>
艱惟斷乃克明則不貳斷則不惑既明且斷惟皇之德<lb/>
<pb n="KR4h0158_WYG_009-20a"/>
羣下踧踖重足屏息交相告語曰惟正直毋作側僻皇<lb/>
帝汝殛諸侯危慄墮玉失舄交相告語皇帝神明四時<lb/>
朝覲謹修臣職逺人走馬墜鐙遺䇿交相告語皇帝神<lb/>
武解兵修貢永為屬國皇帝一舉羣臣懾焉諸侯畏焉<lb/>
遐荒服焉臣願陛下夀萬千年<lb/>
　　汴渠<lb/>
隋帝荒宴遊厚地刳為溝萬舸東南行四海困横流義<lb/>
旗舉晉陽錦帆入揚州揚州竟不返京邑為墟丘吁哉<lb/>
<pb n="KR4h0158_WYG_009-20b"/>
汴渠水至今病不瘳世言汴水利我為汴水憂利害我<lb/>
豈知吾試言其由汴水濬且長汴水湍且遒千里瀉地<lb/>
氣萬世勞人謀舳艫相屬進餽運曾無休一人奉口腹<lb/>
百姓渴膏油民力輸公家斗粟不敢收州侯共王都尺<lb/>
租不敢留太倉粟峩峩冗兵食無羞上林錢朽貫婪官<lb/>
求要優吾欲塞汴水吾欲壞官舟請君簡賜予請君節<lb/>
財求王畿方千里邦國用足周盡省轉運使重封富民<lb/>
侯天下無移粟一州食一州<lb/>
<pb n="KR4h0158_WYG_009-21a"/>
　　贈張績禹功<lb/>
李唐元和間文人如蠭起李翺與李觀言雄破姦宄孟<lb/>
郊及張籍詩苦動天地持正不退讓子厚稱絶偉元白<lb/>
雖小道爭名愈弗已卒能霸斯文昌黎韓夫子吾宋興<lb/>
國來文人如櫛比黄州才專勝漢公氣全粹晦之號絶<lb/>
羣平地走虎兕謂之雖駁雜亦文中騏驥白稹洎盧震<lb/>
江沱自為水朱巖兼孫僅培塿對嶽峙卒能霸斯文河<lb/>
東柳開氏嗟吁河東殁斯文乃屯否泊泊三十年淫哇<lb/>
<pb n="KR4h0158_WYG_009-21b"/>
滿人耳粤從景祐後大儒復唱始文人如麻立樅樅攢<lb/>
戰騎徂徠山磊砢生民實頑鄙容貌不動人心膽無有<lb/>
比不度蹄涔㣲直欲觸鯨鯉有慕韓愈節有肩柳開志<lb/>
今讀禹功文矛㦸寒相倚寶光千里髙飛出破屋裏龍<lb/>
音萬丈長拔出重淵底雷霆皆藏聲日星皆失次我慙<lb/>
年老大才力漸衰矣禹功氣奔壯今方二十二前去吾<lb/>
之年猶有十四嵗今讀禹功文魂魄已驚悸更加十四<lb/>
年世應絶儔類卒能霸斯文吾恐不在已禹功幸勉㫋<lb/>
<pb n="KR4h0158_WYG_009-22a"/>
當仁勿讓爾<lb/>
　　過魏東郊<lb/>
全魏地千里雄大視區宇黄河為血脉太行為筋膂地<lb/>
靈育聖賢土厚含文武堂堂柳先生生下如猛虎十三<lb/>
斷賊指聞者皆震怖十七著野史才俊凌遷固二十補<lb/>
亡書辭深續堯禹六經皆自曉不看注與疏述作慕仲<lb/>
淹文章肩韓愈下唐二百年先生固獨步投篇動范杲<lb/>
落筆驚王祜四方交豪傑羣公走聲譽一上中髙第數<lb/>
<pb n="KR4h0158_WYG_009-22b"/>
年編士伍五命為御史連出守方土事業幾臯䕫才能<lb/>
堪相輔鳳皇世不容衆鳥競嘲訴獄中饑不死特地生<lb/>
爪距貔貅十萬師盟津直北渡塞上諸猛將低頭若首<lb/>
䑕渴憶海為漿饑思鼇為脯兩手拏人肝大牀横斗肚<lb/>
一飲酒一石賊來不怕懼帳下立孫吳樽前坐伊吕笑<lb/>
談韜鈐間出入經綸務<lb/>
　　蜀道自勉<lb/>
潮陽障烟黑去京路八千吏部有大功得罪斥守藩朝<lb/>
<pb n="KR4h0158_WYG_009-23a"/>
衝江霧行夜枕江濤眠蛟蜃作怪變時時攀船舷魚龍<lb/>
吐火燄徃徃出波間故為相恐怖倐忽千萬端道在安<lb/>
可劫處之自宴然我乏尺寸效月食二萬錢自請西南<lb/>
來此行非竄遷蜀山險可升蜀路髙可縁上無嵐氣蒸<lb/>
下無波濤翻步覺閣道穩身履劍門安惟懐吏部節不<lb/>
知蜀道難<lb/>
　　感興<lb/>
村居何所適種木樹桑梓田園繞家舍逺不逾十里欵<lb/>
<pb n="KR4h0158_WYG_009-23b"/>
段足乗騎代步而已矣但識畜駑駘安知有騏驥臘月<lb/>
北風寒太行山色紫君命急如火城頭見烽燧雲深馬<lb/>
僵倒十夫扶不起軍法有明訓後期者誅死倚鞍思駿<lb/>
骨撫轡念騄駬求之不可得觳觫滿眼淚旁聞負薪叟<lb/>
竊語相譏刺居安常念危在險如處易臨難始求濟狼<lb/>
狽徒勞爾有備則無患古人垂深㫖平居無事時華廐<lb/>
深祕䆳善穀與豐草秣飼十廐吏駑駘飽相枕素餐不<lb/>
知愧伯樂能識馬每來加勸説飛兔與騕褭日牽在都<lb/>
<pb n="KR4h0158_WYG_009-24a"/>
市為愛千金資貪悋不肯置今日臨艱難勞力自勉勵<lb/>
　　偶作<lb/>
晉公平淮西兵出速如神崇韜伐西川六十日請臣太<lb/>
祖初受命諸侯未盡賔蜀廣號敵國荆潭為彊鄰王師<lb/>
討有罪不聞逾十旬元昊誠螻蟻有地長一畛詎足汚<lb/>
斧鉞尋當投荆榛是何逾嵗月務行含貸仁豈兹將帥<lb/>
間逈無晉公倫張旗發一號豈無李處耘提戈出一戰<lb/>
豈無王全斌容兹盈寸蟹蕩漾於流津平生讀詩書胸<lb/>
<pb n="KR4h0158_WYG_009-24b"/>
中貯經綸薄田四五畝甘心耕耨勤倚鉏西北望涕淚<lb/>
空沾巾<lb/>
　　送李唐病歸<lb/>
春風汶水温曉日徂徠寒之子銜病歸請予開一言予<lb/>
知去病術為子陳大端予嘗學聖人試將道比論道病<lb/>
非一日善醫惟孔韓賞罰絶于周孔筆誅其姦春秋十<lb/>
二經王道復全完佛老熾于唐韓刀斷其根原道千餘<lb/>
言生民復眠餐道病由有弊邪偽容其閒身病猶有隙<lb/>
<pb n="KR4h0158_WYG_009-25a"/>
風邪來相干子欲治斯道絶弊道乃存子欲治子身杜<lb/>
隙身乃安此理近古醫吾言有本源<lb/>
　　麥熟有感<lb/>
去年經春頻肆赦拜赦人忙走如馬五月不雨麥苖死<lb/>
赦頻不能活窮寡今年經春無赦書十日一雨及時下<lb/>
五月麥熟人民飽一麥勝如四度赦吾願吾君與吾相<lb/>
調和隂陽運元化隂陽無病元氣活風雨調順麥多稼<lb/>
使麥長熟人不饑肆𤯝空文奚為者<lb/>
<pb n="KR4h0158_WYG_009-25b"/>
　　讀詔書<lb/>
關中有山生虎狼虎狼性虣不可當去嵗食人十有一<lb/>
無辜被此惡物傷守臣具事奏聖帝聖帝讀之惻上意<lb/>
乃詔天下捕虎狼意欲斯民無枉死吾君仁覆如天地<lb/>
只知虎狼有牙齒害人不獨在虎狼臣請勿捕捕貪吏<lb/>
　　乙亥冬富春先生以老儒醇師居我東齋濟北張<lb/>
　　　洞明逺楚宫李温仲淵皆服道就義與介同執<lb/>
　　　弟子之禮北面受其業因作百八十二言相勉<lb/>
<pb n="KR4h0158_WYG_009-26a"/>
鳳凰飛來衆鳥隨神龍遊處羣魚嬉先生道德如韓孟<lb/>
四方學者爭奔馳濟北張洞壯且勇楚丘李温少而竒<lb/>
二子磊落頗驚俗泰山石介更過之三人堂堂負英氣<lb/>
胸中拳攣蟠蛟螭道可服兮身可屈北面受業尊為師<lb/>
先生晨起坐堂上口諷大易春秋辭洪音琅琅響齒牙<lb/>
鼔簧孔子興宓羲先生居前三子後恂恂如在汾河湄<lb/>
續作六經豈必讓焉無房杜廊廟資吁嗟斯文敝已久<lb/>
天生吾輩同扶持二子勉㫋吾不惰先生大用終有時<lb/>
<pb n="KR4h0158_WYG_009-26b"/>
當以斯文施天下豈徒玩書心神疲<lb/>
　　聞子規<lb/>
月上半峯峯樹碧子規啼苦月無色壯士耳邊都不聞<lb/>
兒女眼中淚自滴古人出處非關身處兮事親出事君<lb/>
服勤至死不敢倦避勞擇逸豈所聞我看蜀道誠為難<lb/>
嗟爾子規何云云王尊九折竟叱馭班超萬里圖立勲<lb/>
乗危蹈險盡臣節二人至今揚清芬我本魯國一男子<lb/>
少小氣志凌浮雲精誠許國貫白日有心致主為華勲<lb/>
<pb n="KR4h0158_WYG_009-27a"/>
位卑身賤難自達滿腹帝典與皇墳有時憤懣吐一言<lb/>
小人謗議已紛紛宰相寛容天子慈八年之中三從軍<lb/>
從軍官清吾何苦嘉州路逺爾勿語地不為我易其險<lb/>
我豈守道不能固子規子規漫啼絶斷無清淚灑向汝<lb/>
　　蝦蟇<lb/>
夏雨下數尺流水滿池泓蝦蟇為得時晝夜鳴不停幾<lb/>
日飽欲死腹圓如瓶罌鉅吻自開闔頭項或縮盈時於<lb/>
土坎間突出兩眼睛是何癡形骸能吐惡音聲嗟哉爾<lb/>
<pb n="KR4h0158_WYG_009-27b"/>
肉膻不中為犧牲嗟哉爾聲麤不中和人情殊不自量<lb/>
力更欲睥睨横海之鱣鯨自謂天地間獨馳善鳴名萬<lb/>
物聒皆聾不知鐘鼓欽欽雷霆閎閎應龍戢腦入海底<lb/>
鳳凰舉翼摩青㝠此時各黙黙以避蝦蟇鳴何時雨歇<lb/>
水澤涸青臭泥中露醜形失水無能為兩脚不解行乾<lb/>
渴以至死盡把枯殻填土坑<lb/>
　　訪田公不遇<lb/>
主人何處去門外草萋萋獨犬睡不吠幽禽閒自啼老<lb/>
<pb n="KR4h0158_WYG_009-28a"/>
猿偷果實稚子弄鋤犁日暮園林悄春風吹藥畦<lb/>
　　蘇唐詢秀才晩學於予告歸以四韻勉之<lb/>
憐我山中卧半年相伴吟道傳諸子後易得數爻深㸑<lb/>
或經年絶書猶竟日尋惜哉未終業親老忽霑襟<lb/>
　　嵗晏村居<lb/>
嵗晏有餘糧盃盤氣味長天寒雨脚落春近臛頭香菜<lb/>
色青仍短茶芽嫩復黄此中得深趣真不羨膏粱<lb/>
　　送奉符縣監酒税孟執中借職<lb/>
<pb n="KR4h0158_WYG_009-28b"/>
東西兩處各天涯去國還鄉喜又嗟鄒嶧山藏孟子宅<lb/>
海棠花落蜀王家深知周道非彞酒可罪唐臣乞税茶<lb/>
三載此心無一事聞經絳帳日常斜<lb/>
　　寄元均<lb/>
君為儒者豈知兵何事欣隨璧馬行裴度樽前坐韓愈<lb/>
趙成帳下立荀卿禦戎誰道全無䇿對壘寜防下一枰<lb/>
須信乾坤養不肖年三十七卧柴荆<lb/>
　　赴任嘉州初登棧道寄題姜潛至之讀易堂<lb/>
<pb n="KR4h0158_WYG_009-29a"/>
我不辭官君下第其間險易兩何如連雲棧外四千里<lb/>
讀易堂中一帙書慈母含飴垂秃髮先生懐道接茅廬<lb/>
莫將青淚頻頻灑蜀道之難欲上初<lb/>
　　士廷評相㑹梓州<lb/>
道視荀揚雖未至分如管鮑已知深一千二百日離别<lb/>
五十六驛外相尋重欲同君注周易且來共我聽胡琴<lb/>
月留屋角不下去似與清風憐苦吟<lb/>
　　留題敏夫隱居<lb/>
<pb n="KR4h0158_WYG_009-29b"/>
幾迴到此尋逋客杯案蕭疎滋味長山飯半甌橡子熟<lb/>
春蔬一筯术苖香四時泉石應無夏滿谷雲霞别是鄉<lb/>
終待共君結鄰里竹間相並兩間房<lb/>
　　訪竹溪呈孟節兼有懷熙道<lb/>
到頭泉石是吾家坐石聽泉日已斜一片青衫非富貴<lb/>
千竿緑竹是生涯君曽覽照頭皆雪我試看書眼亦花<lb/>
便好結為山伴侶教他䕫益佐勲華<lb/>
　　村居<lb/>
<pb n="KR4h0158_WYG_009-30a"/>
幽居一畝枕溪稜堦下杉松纒古藤常愛園林深似隱<lb/>
不嫌門户冷如僧麥宜過社猶催種山近經秋却懶登<lb/>
已把壯心閒頓置少年休用苦相憎<lb/>
　　送馮司理之任彭州<lb/>
李白詩中蜀道難把詩試讀淚汍瀾江形詰曲千迴折<lb/>
嶺路崚嶒萬屈盤登陟去年腰僅折追思今日鼻猶酸<lb/>
此行君不同屯蹇五馬相知舊長官<lb/>
　　赴任嘉州待闕左綿七十日通判吕國博日相從<lb/>
<pb n="KR4h0158_WYG_009-30b"/>
　　　吟酌至嘉陽因成韻寄之<lb/>
鼎來豈敢道能詩一見何因便解頤鄉國三千里離别<lb/>
杯盤七十日相知送人江外馬䭾妓垂釣寺中魚竭池<lb/>
别後中秋又重九與誰賞月詠東籬<lb/>
　　燕枝板浣花箋寄合州徐文職方<lb/>
合州太守鬢將絲聞説歡情尚不衰板與歌娘拍新調<lb/>
牋供狎客寫芳辭木成文理差差動花映溪光瑟瑟竒<lb/>
名得只從嘉郡樹樣傳仍自薛濤時竒章磊磊馳聲價<lb/>
<pb n="KR4h0158_WYG_009-31a"/>
江令翩翩落酒巵幾首詩成卷魚子誰人唱罷泣燕枝<lb/>
紅牙管好同牀置紫竹笙宜一處施願助風流向樽席<lb/>
杏花况是未離披<lb/>
　夏　竦<hi>附</hi>
　　<hi>江州人性敏好學以文章名世舉賢良方正累遷右正言知制誥坐事出知黄州仁宗即位徙洪州</hi>
　　<hi>竦材術過人急於進取喜交結任智數傾側反覆時論目為奸邪依中人張懐德得復原官遂改參</hi>
　　<hi>知政事未幾罷知襄州及范仲淹與富弼同心輔政而太子中允石介撰慶厯聖德詩以美之語頗</hi>
　　<hi>侵竦竦銜怨刺骨又欲傾陷弼等乃使婦女隂習石介書偽作奏記上弼責以行伊霍之事復冐為</hi>
<pb n="KR4h0158_WYG_009-31b"/>
　　<hi>廢立詔云出介手代弼屬草者用飛語上聞致弼與仲淹不安其位先後請外介亦通判濮州竦恨</hi>
　　<hi>介不已及介死言其北走敵國請發棺檢勘㑹大臣力爭之乃止其奸詭忮忍類如此云</hi>
　　應廷試<lb/>
殿上衮衣明日月硯中旗影動龍蛇縱横禮樂三千字<lb/>
獨對丹墀日未斜<lb/>
　　海雁橋<lb/>
海雁橋邊春水深畧無塵土到花隂忘機不問人知否<lb/>
自有沙鷗信此心<lb/>
<pb n="KR4h0158_WYG_009-32a"/>
　　觀藏珠<lb/>
敏手機心頗自安遮藏有路巧千般主公當面無由見<lb/>
只怕旁人冷眼看<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_009-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷九<lb/>
</p>
<p>
</p>
  </div>
<div>
<head>宋元詩㑹卷十</head> <lb/>
    <p>
<pb n="KR4h0158_WYG_010-1a"/>
欽定四庫全書<lb/>
　宋元詩㑹卷十<lb/>
　　　　　　　　　　　　兵部主事陳焯編<lb/>
　歐陽修<lb/>
　　<hi>字永叔廬陵人四嵗而孤母鄭以荻畫地親誨之學敏悟過人及冠嶷然有聲宋興百年而文體猶</hi>
　　<hi>仍五季修遊隨得古本韓文苦志力學遂以文章名天下舉進士試南宫第一擢甲科調西京推官</hi>
　　<hi>入朝為館閣校勘范仲淹之貶修貽書責司諫髙若訥坐貶夷陵令久之復校勘進集賢校理慶厯</hi>
　　<hi>三年知諫院時正人在位僉小忌之目為朋黨修為帝分别言之撰朋黨論以進同修起居注遂知</hi>
<pb n="KR4h0158_WYG_010-1b"/>
　　<hi>制誥詔奉使河東還以龍圖閣直學士為河北都轉運使㑹杜衍等以黨議罷去上疏力爭亦出知</hi>
　　<hi>滁州徙揚州潁州復學士留守南京丁母憂服闋召判流内銓遷翰林學士俾修唐書使朔方其國</hi>
　　<hi>為之加禮知嘉祐二年貢舉知開封府改羣牧使拜禮部侍郎兼侍讀學士建議立儲五年任樞宻</hi>
　　<hi>副使六年參知政事與韓琦同心輔政英宗立太后垂簾左右交構幾成嫌隙賴修等調䕶兩宫以</hi>
　　<hi>安濮議起修引喪服記謂為人後者為其父母降期服而不沒父母之名朝論牴牾惟蔣之竒與修</hi>
　　<hi>意合薦為御史衆以姦邪目之竒之竒患之用薛宗孺誣修帷薄不根之語上章劾修神宗詰問由</hi>
　　<hi>來皆詞窮坐黜修亦力求退罷以刑部尚書知亳州年六十即乞休加太子少師致仕卒諡文忠</hi>
　　贈杜黙<lb/>
<pb n="KR4h0158_WYG_010-2a"/>
南山有鳴鳳其音和且清鳴於有道國出則天下平杜<lb/>
黙東土秀能吟鳳凰聲作詩幾百篇長歌仍短行攜之<lb/>
入京邑欲使衆耳驚來時上師堂再拜辭先生先生頷<lb/>
首遣教以勿驕矜贈之三豪篇而我濫一名杜子來訪<lb/>
我欲求相和鳴顧我文字卑未足當豪英豈如子之辭<lb/>
鏗鍠間鏞笙滛哇俗所樂百鳥徒嚶嚶杜子卷舌去歸<lb/>
衫翩以輕京東聚羣盜河北㸃新兵饑荒與愁苦道路<lb/>
日以盈子盍引其吭發聲通下情上聞天子聰次使宰<lb/>
<pb n="KR4h0158_WYG_010-2b"/>
相聽何必九包<hi>一作苞</hi>禽始能瑞<hi>一作薦</hi>堯庭子詩何時作<lb/>
我耳久已傾願以白玉琴寓之朱絲繩<lb/>
　　水谷夜行寄子美聖俞<lb/>
寒<hi>一作晨</hi>雞號荒林山壁月倒挂披衣起視夜攬轡念行<lb/>
邁我來夏云初素節今已届髙河㵼長空勢落九州外<lb/>
㣲風動涼襟曉氣清餘睡緬懷京師友文<hi>一作有</hi>酒邈<hi>一作</hi>
邀髙㑹其間蘇與梅二子可畏愛篇章富縱横聲價相<lb/>
磨<hi>一作□</hi>葢子美氣良雄萬竅號一噫有時肆顚狂醉墨<lb/>
<pb n="KR4h0158_WYG_010-3a"/>
灑霶霈譬<hi>一作勢</hi>如千里馬已發不可殺盈前盡珠璣一<lb/>
一難柬汰梅翁事清切石齒潄寒瀨作詩三十年視我<lb/>
猶後輩文詞愈清新心意雖<hi>一作難</hi>老大譬如妖韶女老<lb/>
自有餘態近詩尤古硬<hi>一作淡</hi>咀嚼苦難嘬初如食橄攬<lb/>
真味久愈在蘇豪以氣轢<hi>一作爍</hi>舉世徒驚駭梅窮獨我<lb/>
知古貨今難賣二子雙鳳凰百鳥之嘉瑞雲烟一翺翔<lb/>
羽翮一摧鎩安得相從遊終日鳴噦噦問胡苦思之對<lb/>
酒把新蟹<lb/>
<pb n="KR4h0158_WYG_010-3b"/>
　　暮春有感<lb/>
幽憂無以銷春日靜愈長熏風入花骨花枝互低昻徃<lb/>
來採花蜂清蜜未滿房春事已爛熳落英漸飄揚蛺蝶<lb/>
無所為飛飛助其忙啼鳥亦屢變新音巧調篁遊絲最<lb/>
無事百尺拖晴光天工施造化萬物感春陽我獨不如<lb/>
春久病臥空堂時節去莫挽浩歌自成傷　<hi>按六書無熳字古歌</hi>
<hi>曰卿雲爛兮糺縵縵兮縵訓素繒亦無火義而唐詩多用爛熳不知何本</hi>
　　讀徂徠集<lb/>
<pb n="KR4h0158_WYG_010-4a"/>
徂徠魯東山石子居山阿魯人之所瞻子與山嵯峨今<lb/>
子其死矣東山復誰過精魂已埋沒文章豈能磨夀命<lb/>
雖不長所得固已多舊藁偶自録滄溟之一螺其餘誰<lb/>
付與散失存幾何存之警後世古鑑照妖魔子生誠多<lb/>
難憂患靡不罹<hi>音羅</hi>宦學三十年六經老研摩問胡所專<lb/>
心仁義丘與軻揚雄韓愈氏此外豈知他尤勇攻佛老<lb/>
奮筆如揮戈不量敵衆寡膽大身么麽往年遭母喪泣<lb/>
血走岷峨垢面跣雙足鉏犁事田坡至今鄉里化孝弟<lb/>
<pb n="KR4h0158_WYG_010-4b"/>
勤蠶禾昨者來太學青衫踏朝靴陳詩頌聖德厥聲續<lb/>
猗那羔雁聘黄晞晞驚走鄰家施為可怪駭世俗安委<lb/>
蛇謗口由此起中之若飛梭上頼天子聖不挂網者羅<lb/>
憶在太學年大雪如翻波生徒日盈門饑坐列雁鵝絃<lb/>
誦聒鄰里唐虞賡詠歌常續最髙第騫游各名科豈止<lb/>
學者師謂宜國之皤夭夀反仁鄙誰尸此偏頗不知詉<lb/>
詉者又忍加詆訶聖賢要久逺毁譽暫諠譁生為舉世<lb/>
疾死也<hi>一作者</hi>古人嗟作詩遺魯社祠子以為歌<lb/>
<pb n="KR4h0158_WYG_010-5a"/>
　　重讀徂徠集<lb/>
我欲哭石子夜開徂徠編開編未及讀涕泗已漣漣勉<lb/>
盡三四章收淚輒忻歡切切善惡戒丁寜仁義言如聞<lb/>
子談論疑子立我前乃知長在世誰謂已<hi>一作子</hi>沈泉昔<lb/>
也人事乖相從常苦艱今而每思子開卷子在顔我欲<lb/>
貴子文刻以金玉聨金可爍而銷玉可碎非堅不若書<lb/>
<hi>一作傳</hi>以紙六經皆紙傳但當書百本傳百以為千或落<lb/>
於四荒或藏在深山待彼謗熖熄放此光芒縣人生一<lb/>
<pb n="KR4h0158_WYG_010-5b"/>
世中長短無百年無窮在其後萬世在其先得長多幾<lb/>
何得短未足憐惟彼不可朽名聲文行然讒誣不須辨<lb/>
亦止百年間百年後來者憎愛不相縁公議然後出自<lb/>
然見媸姸孔孟困一生毁逐遭百端後世茍不公至今<lb/>
無聖賢所以忠義士恃此死不難當子病方革謗辭正<lb/>
騰喧衆人皆欲殺聖主獨保全已埋猶不信僅免斵其<lb/>
棺此事古未有每思輙長歎我欲犯衆怒為子記此寃<lb/>
下紓㝠㝠忿仰叫昭昭天書於蒼翠石立彼崔嵬巔詢<lb/>
<pb n="KR4h0158_WYG_010-6a"/>
求子世家恨子兒女頑經嵗不見報有辭未能詮<hi>一作銓</hi>
忽開子遺文使我心已寛子道自能久吾言豈須鑴<lb/>
　　讀書<lb/>
吾生本寒儒老尚把書卷眼力雖已疲心意殊未倦正<lb/>
經首唐虞偽説起秦漢篇章異句讀解詁及箋傳是非<lb/>
自相攻去取在勇斷初如兩軍<hi>一作兵</hi>交乗勝方<hi>一作多</hi>酣<lb/>
戰當其旗鼓催不覺人馬汗至哉天下樂終日在几<hi>一作</hi>
<hi>書</hi>案念昔始從師力學希仕宦豈敢取聲名惟期脱貧<lb/>
<pb n="KR4h0158_WYG_010-6b"/>
賤忘食日已晡然薪夜侵旦謂言得志<hi>一作意</hi>後便可焚<lb/>
筆硯少償辛苦時惟事寢與飯嵗月不我留一生今過<lb/>
半中間嘗忝竊内外職文翰官榮日清近廪給亦豐羡<lb/>
人情慎所習酖毒比安宴漸追時俗流稍稍學營辦盃<lb/>
盤窮水陸賔客羅俊彦自從中年來人事攻百箭非惟<lb/>
職有憂亦自老可歎形骸苦衰病心志亦退愞前時可<lb/>
喜事閉眼不欲見惟尋舊讀書簡編多朽斷古人重温<lb/>
故官事幸有間乃知讀書勤其樂固無限少而干禄利<lb/>
<pb n="KR4h0158_WYG_010-7a"/>
老用忘憂患又知物貴久至寶見百鍊紛華暫時好俯<lb/>
仰浮雲散淡泊味愈長始終殊不變何時乞殘骸萬一<lb/>
免罪譴買書載舟歸築室<hi>一作屋</hi>潁水岸平生頗論述詮<lb/>
次加㸃竄庶幾垂後世不然死芻豢信哉蠧書魚韓子<lb/>
語非訕<lb/>
　　讀梅氏詩有感示徐生<lb/>
子美忽已死聖俞舍吾南嗟吾譬馳車而失左右驂勍<lb/>
敵嘗壓壘羸兵當戒嚴凡人貴勉强惰逸易安恬吾既<lb/>
<pb n="KR4h0158_WYG_010-7b"/>
苦多病交朋復凋殱篇章久不作意思如膠粘良田失<lb/>
時耕草莽廢鉏芟美井不日汲何由發清甘偶開梅此<lb/>
篇不覺日挂簷乃知文字樂愈久益無厭吾嘗哀世人<lb/>
聲利競爭貪哇咬聒兩耳死不享韶咸而幸知此樂又<lb/>
常深討探今官得閒散舍此欲奚耽頑庸雖警䇿賴子<lb/>
發其箝<lb/>
　　聖俞惠宣州筆戲書<lb/>
聖俞宣城人能使紫毫筆宣人諸葛髙世業守不失𦂳<lb/>
<pb n="KR4h0158_WYG_010-8a"/>
心縛長毫三副頗精宻硬軟適人手百管不差一京師<lb/>
諸筆工牌榜自稱述纍纍相國東比若衣縫蝨或柔多<lb/>
虚尖或硬不可屈但能裝管榻有表曽無實價髙仍費<lb/>
錢用不過數日豈如宣城毫耐久仍可乞<lb/>
　　送胡學知湖州<lb/>
武平天下才四十滯鉛槧忽乗使君舟歸榜<hi>一作艕</hi>不可<lb/>
纜都門春漸動柳色緑將暗挂帆千里風水濶江灔灔<lb/>
吳興水精宫樓閣在寒檻橘柚秋苞繁烏程春瓮釅清<lb/>
<pb n="KR4h0158_WYG_010-8b"/>
談越客醉屢舞吳娘豔寄詩毋憚頻<hi>一作煩</hi>以慰離居念<lb/>
　　大熱<hi>二首</hi>
四時成萬物寒暑迭鈞陶壯陽當用事大夏炎蒸歊造<lb/>
化本無情怨咨徒爾勞身㣲天地濶四顧無由逃九門<lb/>
閶闔開萬仭崑崙髙積雪寒凛凛清風吹寥寥嗟我雖<lb/>
欲徃而身無羽毛<lb/>
陽暉爍四野萬里纎雲收羲和困路逺正午當空留枝<lb/>
條不動影草木皆含愁深林虎不嘯卧喘如吳牛蜩蟬<lb/>
<pb n="KR4h0158_WYG_010-9a"/>
一何㣲嗟爾徒啾啾<lb/>
　　感興<lb/>
唧唧復唧唧夜歎曉未息蟲聲急愈尖病耳聞若刺壯<lb/>
士易為老良時最難得日月相隨東天行自南北三者<lb/>
不相謀萬古無窮極安知人世間嵗月忽已易<hi>内押刺韻音戚</hi>
　　折刑部海棠戲贈聖俞<lb/>
揺揺牆頭花豔豔爭青娥朝見開尚少暮看繁已多不<lb/>
惜花開繁所惜時節過昨日枝上紅今日隨流波物理<lb/>
<pb n="KR4h0158_WYG_010-9b"/>
固如此去<hi>一作古</hi>來知奈何達人但飲酒壯士徒悲歌<lb/>
　　夜聞風聲有感奉呈原父舍人聖俞直講<lb/>
夜半羣動息有風生樹端颯然飄我衣起坐為長歎苦<lb/>
暑君勿厭初涼君勿歡暑在物猶盛涼歸嵗將寒清霜<lb/>
忽已飛零露亦漙漙霜露本無情豈肯私蕙蘭不獨草<lb/>
木爾君形安得完櫛髮變新白鑑容消<hi>一作無</hi>故丹風埃<lb/>
共<hi>一作苦</hi>侵迫心志亦摧殘萬古一飛隼兩曜雙跳丸擾<lb/>
擾賢與愚流沙逐驚湍其來固如此獨久知誠難服食<lb/>
<pb n="KR4h0158_WYG_010-10a"/>
為藥誤此言真不刋但當飲美酒何必被輕紈<lb/>
　　風雨三日不出呈聖俞<lb/>
少年喜追隨老大厭諠譁慙愧二三子邀我行看花花<lb/>
開豈不好時節亦云嘉因病既不飲衆歡獨成<hi>一作我</hi>嗟<lb/>
管絃暫過耳風雨愁還家三日不出門摧尵類寒鴉妻<lb/>
兒强我飲飣餖果與𤓰濁酒傾殘壺枯魚雜乾蝦小婢<lb/>
立我前赤脚兩髻丫軋軋鳴雙絃正如艣嘔啞坐令江<lb/>
湖心浩蕩思無涯寵禄不知報鬢毛今已華有田清潁<lb/>
<pb n="KR4h0158_WYG_010-10b"/>
間尚可事桑麻安得一黄犢幅巾駕柴車<lb/>
　　寄題劉著作羲叟家園效聖俞體<lb/>
嘉子治新園乃在太行谷山髙地苦寒當樹所宜木羣<lb/>
花媚春陽開落一何速凛凛心節竒惟應松與竹毋栽<lb/>
當暑槿寜種深秋菊菊死抱枯枝槿艶隨昏旭黄楊雖<lb/>
可愛南土氣常燠未知經雪霜果自保其緑顔色茍不<lb/>
衰始知根性足此外衆草花徒能悦凡目千金買姚黄<lb/>
慎勿同流俗<lb/>
<pb n="KR4h0158_WYG_010-11a"/>
　　感事<hi>二首</hi>
空山一道士辛苦學延齡一旦隨物化反言仙已成開<lb/>
墳見空棺謂已超青㝠尸<hi>一作或</hi>解如蛇蟬換骨脱其形<lb/>
既云須變化何不任死生<lb/>
仙境不可到誰知仙有無或乗九斑虬或駕五雲車朝<lb/>
倚扶桑枝暮遊崑崙墟徃來幾萬里誰復遇諸涂富貴<lb/>
不還鄉安事富貴歟神仙不可見魑魅與為徒人生不<lb/>
免死魂魄入幽都仙者得長生又云超太虚等為不在<lb/>
<pb n="KR4h0158_WYG_010-11b"/>
世與鬼亦何殊得仙猶若此何况不得乎寄謝山中人<lb/>
辛勤亦何愚<lb/>
　　行次葉縣<lb/>
朝渡汝河流暮宿楚山曲城隂日下寒野氣春深緑征<lb/>
車倦長道故國有喬木行行漸樂郊東風滿平陸<lb/>
　　絳守居園池<lb/>
嘗聞紹述綘守居偶來覽登周四隅異哉樊子怪可吁<lb/>
心欲獨出無古初窮荒摉幽入有無一語詰曲百盤紆<lb/>
<pb n="KR4h0158_WYG_010-12a"/>
孰云已出不剽襲句斷欲學盤庚書荒烟古木蔚遺墟<lb/>
我來嗟秖<hi>一作止</hi>得其餘栢槐端莊偉丈夫蒼顔鬱鬱老<lb/>
不枯靚容新麗亦何姝清池翠蓋擁紅蕖狐鬅虎摶豈<lb/>
足道記録細碎何區區虙氏八卦畫河圗禹湯臯虺<hi>一作</hi>
<hi>陶</hi>槩唐虞豈不古奥萬世模嫉世姣巧<hi>一作好</hi>習卑汙以<lb/>
竒矯薄駭羣愚用此猶得追韓徒我思其人為躊躇作<lb/>
詩聊謔為坐娛<lb/>
　　洛陽牡丹圖<lb/>
<pb n="KR4h0158_WYG_010-12b"/>
洛陽地脉花最宜牡丹尤為天下竒我昔所記數十種<lb/>
於今十年半忘之開圗若見古人面其間數種昔未窺<lb/>
客言<hi>一作云</hi>近嵗花特異徃徃變出呈新枝洛人驚誇立<lb/>
名字買種不復論家貲比新較舊難<hi>一作莫</hi>優劣爭先擅<lb/>
價各一時當時絶品可數者魏紅窈窕姚黄妃夀安細<lb/>
葉開尚少<hi>一作蚤</hi>朱砂玉板人<hi>一作猶</hi>未知傳聞千葉昔未<lb/>
有只從左紫名初馳四十年間花百變最後最好潛溪<lb/>
緋今花雖新我未識未信與舊誰妍媸當時<hi>一作年</hi>所見<lb/>
<pb n="KR4h0158_WYG_010-13a"/>
已云絶豈有更好<hi>一作妍</hi>此可疑古稱天下無正色但恐<lb/>
世好隨時移鞓紅鶴翎豈不美斂色如避新來姬何况<lb/>
逺説蘇與賀有類異世誇嬙施造化無情宜一槩偏此<lb/>
著意何其私又疑人心愈巧偽天<hi>一作名</hi>欲鬭巧窮精㣲<lb/>
不然元化朴散久豈特近嵗成澆漓爭新<hi>一作先</hi>鬬麗若<lb/>
不已更後百載知何為但應新花日愈好惟有我老年<lb/>
年衰<lb/>
　　贈無為軍李道士<hi>二首</hi>
<pb n="KR4h0158_WYG_010-13b"/>
無為道士三尺琴中有萬古無窮音音如石上㵼流水<lb/>
㵼之不竭由源深彈雖在指聲在意聽不以耳而以心<lb/>
心意既得形骸忘不覺天地白日愁雲隂<lb/>
李師琴紋<hi>一作形</hi>如臥蛇一彈使我三咨嗟五音商羽上<lb/>
肅殺颯颯坐上風吹沙忽然黄鐘回暖律當冬草木皆<lb/>
萌芽郡齋日午公事退荒涼樹石相交加李師一彈鳳<lb/>
皇聲空山百鳥停嘔啞我怪李師年七十面目明秀光<lb/>
如霞問胡以然笑語我慎勿辛苦求丹砂惟當養其根<lb/>
<pb n="KR4h0158_WYG_010-14a"/>
自然燿其華又云理身如理琴正聲不可干以邪我聽<lb/>
其言未云足野鶴何事還思家抱琴揖我出門去獵獵<lb/>
歸袖風中斜<lb/>
　　和劉原父澄心紙<lb/>
君不見曼卿子美真竒才久已零落埋黄埃子美生窮<lb/>
死愈貴殘章斷藁如瓊瑰曼卿醉題紅粉壁壁粉已剥<lb/>
昏烟煤河傾崑崙勢曲折雪壓大華髙崔嵬自從二子<lb/>
相繼沒山川氣象皆低摧君家雖有澄心紙有敢下筆<lb/>
<pb n="KR4h0158_WYG_010-14b"/>
知誰哉宣州詩翁餓<hi>一作饑</hi>欲死黄鵠折翼鳴聲哀有時<lb/>
得飽好言語似聽髙唱傾金罍二子雖死此翁在老手<lb/>
尚能工剪裁奈何不寄反示我如棄正論求誹詼嗟我<lb/>
今衰不復昔空能把卷闔且開百年干戈流戰血一國<lb/>
歌舞今荒臺當時百物盡精好徃徃遺棄淪蒿萊君從<lb/>
何處得此紙純堅瑩膩卷百枚官曹職事喜閒暇臺閣<lb/>
唱和相追陪文章自古世不乏閒出安知無後來<lb/>
　　答聖俞<lb/>
<pb n="KR4h0158_WYG_010-15a"/>
人皆喜詩翁有酒誰肯一醉之嗟我獨無酒數徃從<hi>一作</hi>
<hi>就</hi>翁何所為君居南方我北走世路離合安可期汴渠<lb/>
千艘日上下來及水門猶未知五年不見勞夢寐三日<lb/>
始徃何其遲城東鹻河有名字萬家棄水為汙池人居<lb/>
其上茍賢者我視此水猶漣漪入門下馬解衣帶共坐<lb/>
習習春風吹濕薪熒熒煑薄茗四顧壁立空無遺萬錢<lb/>
方丈飽則止一瓢飲水樂無涯況出新詩數十首珠璣<lb/>
大小光陸離他人欲一不可有<hi>一作得</hi>君家筐篚滿莫持<lb/>
<pb n="KR4h0158_WYG_010-15b"/>
才大<hi>一作多</hi>名髙乃富貴豈比金紫包愚癡貴賤同為一<lb/>
丘土聖賢獨如星日垂道德内樂不假物猶<hi>一作沂</hi>須朋<lb/>
友并良時蟬聲漸已變秋意得酒安問醇與醨玉堂官<lb/>
閒無事業親舊幸可從其私與翁老矣㑹有幾當棄百<lb/>
事勤追隨<lb/>
　　思白兎雜言戲答公儀憶鶴之作<lb/>
君家白鶴白雪毛我家白兎白玉毫誰將贈兩翁謂此<lb/>
二物皎潔勝瓊瑶已憐野性易馴擾復愛仙格何孤髙<lb/>
<pb n="KR4h0158_WYG_010-16a"/>
玉兎四蹄不解舞不如霜鶴能清嘷低垂兩翅趂節拍<lb/>
婆娑弄影誇嬌嬈兩翁念此二物者久不見之心甚勞<lb/>
京師少年殊好尚意氣横出爭雄豪清尊美酒不輒飲<lb/>
千金爭買紅顔韶莫令少年聞我語笑我乖僻遭譏嘲<lb/>
或被偷開兩家籠縱此二物令逍遥兎奔滄海却入明<lb/>
月窟鶴飛玉山千仞直上青松巢索然兩衰翁何以慰<lb/>
無憀纎腰緑鬢既非老者事玉山滄海一去何由招<lb/>
　　於劉功曹家見楊直講<hi>□</hi>女奴彈琵琶戲作呈聖<lb/>
<pb n="KR4h0158_WYG_010-16b"/>
　　　俞<lb/>
大絃聲遲小絃促十嵗嬌兒彈啄木啄木不啄新生枝<lb/>
惟啄槎牙枯樹腹花繁蔽日銷空園樹老參天杳深谷<lb/>
不見啄木鳥但聞啄木聲春風和暖百鳥語山路磽确<lb/>
行人行啄木飛從何處來花間葉底時丁丁林空山靜<lb/>
啄愈響行人舉頭飛鳥驚嬌兒身小指撥硬功曹㕔冷<lb/>
絃索鳴繁聲急節傾四坐為爾飲盡黄金觥楊君好雅<lb/>
心不俗太學官卑飯脱粟嬌兒兩幅青布裙三脚木牀<lb/>
<pb n="KR4h0158_WYG_010-17a"/>
坐調曲竒書古畫不論價盛以錦囊裝玉軸披頭掩卷<lb/>
有時倦臥聽琵琶仰看屋客來呼兒旋梳洗滿額花鈿<lb/>
貼黄菊雖然可愛眉目秀無奈長饑頭頸縮宛陵詩翁<lb/>
莫笑渠人生自足乃為娛此兒此曲翁家無<lb/>
　　鳴鳩<lb/>
天將隂鳴鳩逐婦鳴中林鳩婦怒啼無好音天雨止鳩<lb/>
呼婦歸鳴且喜婦不亟歸呼不已逐之其去恨不蚤呼<lb/>
不肯來固其理吾老病骨知隂晴每愁天隂聞此聲日<lb/>
<pb n="KR4h0158_WYG_010-17b"/>
長思睡不可得遭爾聒聒何時停衆鳥笑鳴鳩爾拙固<lb/>
無匹不能娶巧婦以共營家室寄巢生子四散飛一身<lb/>
有婦長相失夫婦之恩重太山背恩棄義須㬰間心非<lb/>
無情不得已物有至拙誠可憐君不見人心百態巧且<lb/>
姦臨危利害兩相關朝為親戚暮仇敵自古常嗟交道<lb/>
難<lb/>
　　鬼車<lb/>
嘉祐六年秋九月二十有八日天愁無光月不出浮雲<lb/>
<pb n="KR4h0158_WYG_010-18a"/>
蔽天衆星沒舉手向空如漆抹天昏地黑有一物不見<lb/>
其形但聞其聲其初切切凄凄或髙或低乍似玉女調<lb/>
玉笙衆管參差而不齊既而吚吚呦呦若軋若抽又如<lb/>
百兩江州車囘輪轉軸聲啞嘔鳴機夜織錦江上羣雁<lb/>
驚起蘆花洲吾謂此何聲初莫窮端由老婢撲燈呼兒<lb/>
曹云此怪鳥無匹儔其名為鬼車夜載百鬼凌空遊其<lb/>
聲雖小身甚大翅如車輪排十頭凡鳥有一口其聲已<lb/>
啾啾此鳥十頭有十口口挿一舌連一<hi>一作十</hi>喉一口出<lb/>
<pb n="KR4h0158_WYG_010-18b"/>
一聲千聲百響更相酬昔時周公居東周厭聞此鳥憎<lb/>
若讐夜呼庭氏率其屬彎弧俾逐出九州射之三發不<lb/>
能中天遣天狗從空投自從狗嚙一頭落斷頸至今清<lb/>
血流爾來相距三千秋晝藏夜出如鵂鶹每逢隂黑天<lb/>
外過乍見火光驚輒墮有時餘血下㸃汚所遭之家家<lb/>
必破我聞此語驚且疑反祝疾飛無我禍我思天地何<lb/>
茫茫百物巨細理莫詳吉凶在人不在物一蛇兩足反<lb/>
為祥却呼老婢炷燈火捲簾開户清華堂須㬰雲散衆<lb/>
<pb n="KR4h0158_WYG_010-19a"/>
星出夜靜皎月流清光<lb/>
　　感二子<lb/>
黄河一千年一清岐山鳴鳳不再鳴自從蘇梅二子死<lb/>
天地寂然收雷聲百蟲壞户不啟蟄萬木逢春不發萌<lb/>
豈無百鳥解言語喧啾終日無人聽二子精思極摉抉<lb/>
天地鬼神無遁情及其放筆騁豪俊筆下萬物生光榮<lb/>
古人謂此覷天巧命短疑為天公憎昔時李杜爭横行<lb/>
麒麟鳳凰世所驚二物非能致太平須時太平然後生<lb/>
<pb n="KR4h0158_WYG_010-19b"/>
開元天寶物盛極自此中原疲戰爭英雄白骨化黄土<lb/>
富貴何止浮雲輕唯有文章爛日星氣凌山岳常崢嶸<lb/>
賢愚自古皆共盡突兀空留後世名<lb/>
　　送張屯田歸洛歌<lb/>
昔年洛浦見花落曽作悲歌歌落花愁來欲遣何可奈<lb/>
時向金河尋杜家杜家花雖非絶品猶可開顔為之飲<lb/>
少年意氣易成懽醉不還家伴花寢一來京國兩傷春<lb/>
憔悴窮愁九陌塵紅芳紫莟處處有騎馬欲尋無故人<lb/>
<pb n="KR4h0158_WYG_010-20a"/>
黄河三月入隨河河水多時悵望多為憐此水來何處<lb/>
中有伊流與洛波忽聞君至自西京洗眼相看眼暫明<lb/>
心衰面老畏人問驚我瘦骨清如氷今年七月妹喪夫<lb/>
稚兒孀女啼呱呱季秋九月予喪婦十月厭厭成病軀<lb/>
端居移病新城下日不出門無過者獨行時欲彊髙歌<lb/>
一曲未終雙涕洒可憐明月與春風嵗嵗年年事不同<lb/>
暫别已嗟非舊態再來應是作衰翁感時惜别情無已<lb/>
無酒送君空有淚西歸必有問君人為道别來今若此<lb/>
<pb n="KR4h0158_WYG_010-20b"/>
　　答謝景山遺古瓦硯歌<lb/>
火數四百炎靈銷誰其代者當塗髙窮姦極酷不易取<lb/>
始知文景基局牢坐揮長喙啄天下豪傑競起如蝟毛<lb/>
董吕傕汜相繼死紹術權備爭咆咻力彊者勝怯者敗<lb/>
豈較才德為功勞然猶到手不敢取而使螟蝗生蝮蜪<lb/>
子丕當初不自恥敢謂舜禹傳之堯得之以此失亦此<lb/>
誰知五馬食一槽當其盛時爭意氣叱咤靁雹生風飈<lb/>
干戈戰罷數功閥周蔑方召堯無臯英雄致酒奉髙㑹<lb/>
<pb n="KR4h0158_WYG_010-21a"/>
巍然銅雀髙岧岧圓歌宛轉激清徴妙舞左右囘纎腰<lb/>
一朝西陵看栱木寂寞繐帳空蕭蕭當時凄凉已可歎<lb/>
而況後世悲前朝髙臺已傾漸平地此瓦一墜埋蓬蒿<lb/>
苔文半滅荒土蝕戰血曽經野火燒敗皮敝網各有用<lb/>
誰使鑴鑱成凸凹景山筆力若干弩句遒語老能揮毫<lb/>
嗟予奪得何所用簿領朱墨徒紛淆走官南北未嘗捨<lb/>
緹襲三四勤緘包有時屬思欲飛洒意緒軋軋難抽繰<lb/>
舟行屢備<hi>一作被</hi>水神奪徃徃㝠晦遭風濤質頑物久有<lb/>
<pb n="KR4h0158_WYG_010-21b"/>
精怪常恐變化生靈妖名都所至必傳玩愛之不換魯<lb/>
寶刀長歌送我怪且偉欲報慚愧無瓊瑶<lb/>
　　答朱寀捕蝗詩<lb/>
捕蝗之術世所非欲究此語興於誰或云豐凶嵗有數<lb/>
天孽未可人力支或言蝗多不易捕驅民入野踐其畦<lb/>
因之姦吏恣貪擾户到頭斂無一遺災蝗食苖民自若<lb/>
吏虐民苖皆被之吾嗟此語祗知一不究其本論其皮<lb/>
驅雖不盡勝養患昔人固已决不疑秉蟊投火況舊法<lb/>
<pb n="KR4h0158_WYG_010-22a"/>
古之去惡猶如斯既多而捕誠未易其失安在常由遲<lb/>
詵詵最説子孫衆為腹所孕多蜫蚳始生朝畆暮已頃<lb/>
化一為百無根涯口含鋒刀疾風雨毒腸不滿疑常饑<lb/>
髙原下隰不知數進退整若隨金鼙嗟兹羽孽物共惡<lb/>
不知造化其誰尸大凡萬事悉如此禍當早絶防其㣲<lb/>
蠅頭出土不易捕羽翼已就功難施只驚羣飛自天下<lb/>
不究生子由山陂官書立法空太峻吏愚畏罰反自欺<lb/>
蓋藏十不敢申一上心雖惻何由知不如寛法擇良令<lb/>
<pb n="KR4h0158_WYG_010-22b"/>
告蝗不隱捕以時今苖因捕雖踐死明嵗猶免為蝝菑<lb/>
吾嘗捕蝗見其事較以利害曽深思官錢二十買一斗<lb/>
示以明信民爭馳歛㣲成衆在人力頃刻露積如京坁<lb/>
乃知孽蟲雖甚衆嫉惡茍鋭無難為徃時姚崇用此議<lb/>
誠哉賢相得所宜因吟君贈廣其説為我持之告採詩<lb/>
　　日本刀歌<lb/>
昆夷道逺不復通世傳切玉誰能窮寶刀近出日本國<lb/>
越賈得之滄海東魚皮裝貼香木鞘黄白間雜鍮與銅<lb/>
<pb n="KR4h0158_WYG_010-23a"/>
百金傳入好事手佩服可以禳妖凶傳聞其國居大島<lb/>
土壤沃饒風俗好其先徐福詐秦民採藥淹留丱童老<lb/>
百工五種與之居至今玩器皆精巧前朝貢獻屢徃來<lb/>
士人徃徃工詞藻徐福行時書未焚逸書百篇今尚存<lb/>
令嚴不許傳中國舉世無人識古文先王大典藏絶域<lb/>
蒼波浩蕩無通津令人感激坐流涕鏽澁短刀何足云<lb/>
　　奉使道中寄坦師<lb/>
道人少賈海上遊海舶破散身沉浮黄金滿篋人所寄<lb/>
<pb n="KR4h0158_WYG_010-23b"/>
吹簸偶得還中州贏身歸金不受報祗取斗酒相獻酬<lb/>
歡娛慈母終一世脱去妻子藏巖幽蒼煙寥寥池水漫<lb/>
白玉菡蓞吹髙秋夜燃栢子煑山藥憶此東望無時休<lb/>
塞垣春枯積雪溜沙礫威怒黄雲愁五更匹馬隨雁起<lb/>
想見鄮郭花今稠百年夸奪終一丘世上滿眼真悠悠<lb/>
寄聲萬里心綢繆莫道異趣無相求<lb/>
　　葛氏鼎<lb/>
大河昔決東南流蕭條東郡今遺湫我從故老問其由<lb/>
<pb n="KR4h0158_WYG_010-24a"/>
云古五鼎藏髙丘地靈川秀草木稠鬱鬱佳氣蒸常浮<lb/>
惟物伏見數有周祕藏竒怪神所摉天昏地慘鬼哭幽<lb/>
至寶欲出風雲秋蕩揺山川失維陬九龍大戰驅蛟虬<lb/>
剨然岸裂轟雲<hi>一作雷</hi>驫滑人夜驚鳥嘲啁婦走抱兒扶<lb/>
白頭蒼生仰叫黄屋憂聚徒百萬如蚍蜉千金一掃隨<lb/>
浮漚天旋海沸動九州此鼎始出人間留滑人得之不<lb/>
敢收竒模古質非今侔器大難用識者不以示世俗遭<lb/>
揶掫明堂㑹朝饗諸侯饔官百品供王羞調以五味烹<lb/>
<pb n="KR4h0158_WYG_010-24b"/>
全牛時有用捨吾無求二三子學雕琳球見之始驚中<lb/>
歎愀披荒斵古爭窮蒐苦語難岀聲吚嚘馬圖出河龜<lb/>
<hi>一作龍</hi>負疇自古恠説何悠悠嗟我老矣不能休勉彊作<lb/>
詩慙效尤<lb/>
　　緑竹堂獨飲<lb/>
夏篁解籜隂加交卧齋公退無喧囂清和況復值佳月<lb/>
翠樹好鳥鳴咬咬芳樽有酒美可酌胡為欲飲先長謡<lb/>
人生暫别客秦楚尚欲泣淚相攀邀況兹一訣乃永已<lb/>
<pb n="KR4h0158_WYG_010-25a"/>
獨使幽夢恨蓬蒿憶予驅馬别家去去時栢陌東風髙<lb/>
楚鄉留滯一千里歸來落盡李與桃殘花不共一日看<lb/>
東風吹哭聲嗷嗷洛地不見青春色白楊但有風蕭蕭<lb/>
姚黄魏紫開次第不覺成恨俱零凋榴花最晩今又折<lb/>
紅緑㸃綴如裙腰年芳轉新物轉好逝者日與生期遥<lb/>
予生本是少年氣瑳磨牙角爭雄豪馬遷班固洎歆向<lb/>
下筆㸃竄皆嘲嘈客來共坐説今古紛紛落盡玉塵毛<lb/>
彎弓或擬射石虎又欲醉斬荆江蛟自言剛氣貯心腹<lb/>
<pb n="KR4h0158_WYG_010-25b"/>
何爾柔軟為脂膏吾聞莊生善齊物平日吐論竒牙聱<lb/>
憂從中來不自遣强叩瓦缶何譊譊伊人達者尚乃爾<lb/>
情之所鍾况吾曹愁填胷中若山積雖欲强飲如沃焦<lb/>
乃判自苦英壯氣不有此恨如何消又聞浮屠説生死<lb/>
滅沒謂若梦幻泡前有萬古後萬世其中一世猶刀蟧<lb/>
安得獨灑一榻淚欲助河水増滔滔古來此事無可奈<lb/>
不如飲此罇中醪<lb/>
　　雪<lb/>
<pb n="KR4h0158_WYG_010-26a"/>
新陽力㣲初破萼客隂用壯猶相薄朝寒稜稜風莫犯<lb/>
暮雪緌緌止還作馳驅風雲初慘淡炫晃山川漸開廓<lb/>
光芒可愛初日照潤澤終為和氣爍美人髙堂晨起驚<lb/>
幽士虚窻靜聞落酒壚成徑集缾罌獵騎尋蹤得狐貉<lb/>
龍虵掃處斷復續猊虎團成呀且攫共貪終嵗飽麰麥<lb/>
豈惜空林饑鳥雀沙墀朝賀迷象笏桑野行歌沒芒屩<lb/>
乃知一雪萬人喜顧我不飲胡為樂坐看天地絶氛埃<lb/>
使我胷襟如洗瀹脱遺前言笑塵雜捜索萬象窺㝠漠<lb/>
<pb n="KR4h0158_WYG_010-26b"/>
潁雖陋邦文士衆巨筆人人把矛槊自非我為發其端<lb/>
凍口何由開一噱<lb/>
　　黄牛峽祠<lb/>
大川雖有神淫祀亦其俗石馬繫祠門山鵶噪叢木潭<lb/>
潭村鼓隔溪聞楚巫歌舞送迎神畫船百丈山前路上<lb/>
灘下峽長來去江水東流不暫停黄牛千古長如故峽<lb/>
山侵天起青嶂崖崩路絶無由上黄牛不下江頭飲行<lb/>
人惟向舟中望朝朝暮暮見黄牛徒使行人過此愁山<lb/>
<pb n="KR4h0158_WYG_010-27a"/>
髙更逺望猶見不是黄牛滯客舟<hi>語曰朝見黄牛暮見黄牛一朝一暮黄牛</hi>
<hi>如故</hi>
　　千葉紅梨花<hi>峽州署中舊有此花</hi>
紅梨千葉愛者誰白髮郎官心好竒徘徊繞樹不忍折<lb/>
一日千匝看無時夷陵寂寞千山裏地逺氣偏時節異<lb/>
愁烟苦霧少芳非野卉蠻花鬭紅紫可憐此樹生此處<lb/>
髙枝絶<hi>一作紅</hi>豔無人顧春風吹落復吹開山鳥飛來自<lb/>
飛去根盤樹老幾經春真賞今纔遇使君風輕絳雪罇<lb/>
<pb n="KR4h0158_WYG_010-27b"/>
前舞日暖繁香露下聞從來竒物産天涯安得移根植<lb/>
帝家猶勝張騫為漢使辛勤西域徙榴花　<hi>黄牛峽以徴古諺紅</hi>
<hi>梨花以廣異聞其詩可勿論也</hi>
　　希真堂東手種菊花十月始開<lb/>
當春種花唯恐遲我獨種菊君勿誚春枝滿園爛張錦<lb/>
風雨須㬰落顛倒看多易厭情不專鬬紫誇紅隨俗好<lb/>
豁然髙秋天地肅百物衰零<hi>一作陵</hi>誰暇弔君看金蘂正<lb/>
芬敷曉日浮霜相照耀煌煌正色秀可餐藹藹清香寒<lb/>
<pb n="KR4h0158_WYG_010-28a"/>
愈峭髙人避喧守幽獨淑女靜容修<hi>一作羞</hi>窈窕方當揺<lb/>
落看轉佳慰我寂寥何以報時攜一罇相就飲如得貧<lb/>
交論久要我從多難壯心衰迹與世人殊靜躁種花勿<lb/>
<hi>一作不</hi>種兒女花老大安能逐年少<lb/>
　　贈沈博士歌<hi>遵</hi>
沈夫子胡為醉翁吟醉翁豈能知爾琴滁山髙絶滁水<lb/>
深空巖悲風夜吹林山溜白玉縣青岑一瀉萬仭源莫<lb/>
尋醉翁每來喜登臨醉倒石上遺其簪雲荒石老嵗月<lb/>
<pb n="KR4h0158_WYG_010-28b"/>
侵子有三尺徽黄金冩我幽思窮﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>自言愛此萬仞<lb/>
水謂是太古之遺音泉淙石亂到不平指下嗚咽悲人<lb/>
心時時弄餘聲言語輭滑如春禽嗟乎沈夫子爾琴誠<lb/>
工彈且止我昔被謫居滁山名雖為翁實少年坐中醉<lb/>
客誰最賢杜彬琵琶皮作絃自從彬死世莫傳玉練鎖<lb/>
<hi>東坡詩云新客從翻玉連鎖練疑當作連</hi>聲入黄泉死生聚散日零落耳冷<lb/>
心衰翁索莫國恩未報慙禄厚世事多虞嗟力薄顔摧<lb/>
鬢改真一翁心以<hi>一作已</hi>憂醉安知樂沈夫子謂我翁言<lb/>
<pb n="KR4h0158_WYG_010-29a"/>
何苦悲人生百年間飲酒能幾時攬衣推琴起視夜仰<lb/>
見河漢西南移<lb/>
　　樂哉襄陽人送劉太尉從廣<hi>一作景元</hi>赴襄陽<lb/>
嗟爾樂哉襄陽人萬屋連甍清漢濱語言輕清㣲帶秦<lb/>
南通交廣西峨岷羅縠纎麗藥物珍枇杷甘橘薦清罇<lb/>
磊落金盤爛璘璘槎頭縮項昔所聞黄橙擣虀香復辛<lb/>
春雷動地竹走根錦苞玉筍味爭新鳳林花發南山春<lb/>
掩映谷口藏山門樓臺金碧瓦鱗鱗峴首髙亭倚浮雲<lb/>
<pb n="KR4h0158_WYG_010-29b"/>
漢水如天㵼沄沄斜陽返照白鳥羣兩岸桑柘雜耕耘<lb/>
文王遺化已寂寞千載誰復思其仁荆州漢魏以來重<lb/>
古今相望多名臣嗟爾樂哉襄陽人道扶白髮抱幼孫<lb/>
逺迎劉侯朱兩輪劉侯年少氣甚淳詩書學問若寒士<lb/>
罇爼談笑多嘉賔徃時邢洺<hi>一作臺</hi>有善政至今遺愛留<lb/>
其民誰能持我詩以□為我先賀襄陽人<lb/>
　　謝觀文王尚書惠西京牡丹<hi>舉正</hi>
京師輕薄兒意氣多豪俠爭誇朱顔事<hi>一作競</hi>年少肯慰<lb/>
<pb n="KR4h0158_WYG_010-30a"/>
白髮將花挿尚書好事<hi>一作士</hi>與俗殊憐我霜毛苦蕭颯<lb/>
贈以洛陽花滿盤鬭麗爭竒紅紫雜兩京相去五百里<lb/>
幾日馳來足何捷紫檀金粉香未吐緑萼紅苞露猶浥<lb/>
謂我嘗為洛陽客頗向此花曽涉獵憶昔進士初登科<lb/>
始事相公沿吏牒河南官屬盡賢俊洛城池<hi>一作苑</hi>籞相<lb/>
連接我時年纔二十餘每到花開如蛺蝶姚黄魏紫腰<lb/>
帶鞓潑墨齊頭藏緑葉鶴翎添色又其次此外雖妍猶<lb/>
婢妾爾來不覺三十年嵗月纔如熟羊胛無情草木不<lb/>
<pb n="KR4h0158_WYG_010-30b"/>
改色多難人生自摧拉見花了了雖舊識感物依依幾<lb/>
抆睫念昔逢花必沽酒起坐驩呼屢傾榼而今得酒復<lb/>
何為愛花繞之空百匝心衰力懶<hi>一作乏</hi>難勉彊與昔一<lb/>
何殊勇怯感公意厚不知報墨筆淋漓口徒囁<lb/>
　　嘗新茶呈聖俞<lb/>
建安三千里京師三月嘗新茶人情好先務取勝百物<lb/>
貴蚤相矜誇年窮臘盡春欲動蟄雷未起驅龍蛇夜聞<lb/>
擊鼓滿山谷千人助呌聲喊呀萬木寒癡睡不醒惟有<lb/>
<pb n="KR4h0158_WYG_010-31a"/>
此樹先萌芽乃知此為最靈物宜其獨得天地之英華<lb/>
終朝採摘不盈掬通犀銙小圓復窊鄙哉穀雨槍與旗<lb/>
多不足貴如刈麻建安太守急寄我香蒻包褁封題斜<lb/>
枲甘器潔天色好坐中揀擇客亦嘉新香嫩色如始造<lb/>
不似來逺從天涯停匙側盞試水路拭目向空看乳花<lb/>
可憐俗夫把金錠<hi>一作挺一作鋌茶録多用挺字</hi>猛火炙背如蝦蟇由<lb/>
來真物有真賞坐逢詩老頻咨嗟須㬰共起索酒飲何<lb/>
異奏雅終滛哇<lb/>
<pb n="KR4h0158_WYG_010-31b"/>
　　洗兒歌<hi>為聖俞作</hi>
月暈五色如虹蜺深山猛虎夜生兒虎兒可愛光陸離<lb/>
開眼已有百步威詩翁雖老神骨秀想見嬌嬰目與眉<lb/>
木星之精為紫氣照山生玉水生犀兒<hi>一作此</hi>翁不比他<lb/>
兒翁三十年名天下知材髙位下衆所惜天與此兒聊<lb/>
慰之翁家洗兒衆人喜不惜金錢散閭<hi>一作鄰</hi>里宛陵他<lb/>
日見髙門車馬煌煌梅氏子<lb/>
　　奉答原父見過寵示之作<lb/>
<pb n="KR4h0158_WYG_010-32a"/>
不作流水聲行將二十年吾生少賤足憂患憶昔有罪<lb/>
初南遷飛帆洞庭入白浪墮淚三峽聽流泉援琴冩得<lb/>
入此曲聊以自慰窮山間中間永陽亦如此醉臥幽谷<lb/>
聽潺湲自從還朝戀榮禄不覺鬢髮俱凋殘耳衰聽重<lb/>
手漸顫自昔指法將誰傳偶欣日色曝書畫試拂塵埃<lb/>
張斷絃嬌兒癡女繞翁膝爭欲彊翁聊一彈紫㣲閣老<lb/>
適我過愛我指下聲泠然戲<hi>一作語</hi>君此是伯牙曲自古<lb/>
常歎知音難君雖不能琴能得琴<hi>一作其</hi>意斯為賢自非<lb/>
<pb n="KR4h0158_WYG_010-32b"/>
樂道甘寂寞誰肯顧我相留連興闌束帶索馬去却鎖<lb/>
塵匣包青氊<lb/>
　　㑹飲聖俞家有作兼呈原父景仁聖從<lb/>
憶昨九日訪君時正見階前兩叢菊愛之欲繞行百匝<lb/>
庭下不能容我足折花却坐時嗅之已醉還家手猶馥<lb/>
今朝我復到君家兩菊階前猶對束枯莖槁葉苦風霜<lb/>
無復滿叢金間緑京師誰家不種花碧砌朱欄敞華屋<lb/>
奈何來對兩枯株共坐窮簷何局促詩翁文字發天葩<lb/>
<pb n="KR4h0158_WYG_010-33a"/>
豈比青紅凡草木凡草開花數日間天葩無根長在目<lb/>
遂令我每飲君家不覺長缾臥牆曲坐中年少皆賢豪<lb/>
莫怪我今雙鬢秃須知朱顔不可恃有酒當歡<hi>一作飲</hi>且<lb/>
相屬<lb/>
　　雙井茶<lb/>
西江水清江石老石上生茶如鳳爪窮臘不寒春氣蚤<lb/>
雙井芽生先百草白毛囊以紅碧紗十斤茶養一兩芽<lb/>
長安富貴五侯家一啜猶須三日誇寶雲日注非不精<lb/>
<pb n="KR4h0158_WYG_010-33b"/>
爭新棄舊世人情豈知君子有常德至寶不隨時變易<lb/>
君不見建溪龍鳳團不改舊時香味色<lb/>
　　送龍茶與許道人<lb/>
潁陽道士青霞客來似浮雲去無蹟夜朝北斗太清<hi>一作</hi>
<hi>虚</hi>壇不道姓名人不識我有龍團古蒼璧九龍泉深一<lb/>
百尺慿君汲井試烹之不是人間香味色<lb/>
　　戲石唐山隱者<lb/>
石唐仙室紫雲深潁陽真人此算心真人已去升寥廓<lb/>
<pb n="KR4h0158_WYG_010-34a"/>
嵗嵗巖花自開落我昔曽為洛陽客偶向巖前坐磐石<lb/>
四字丹書萬仭崖神清之洞鎖樓臺雲深路絶無人到<lb/>
鸞鶴今應待我來<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_010-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十<lb/>
</p>
<p>
</p>
  </div>
<div>
<head>宋元詩㑹卷十一</head> <lb/>
    <p>
<pb n="KR4h0158_WYG_011-1a"/>
欽定四庫全書<lb/>
　宋元詩㑹卷十一<lb/>
　　　　　　　　　　　　兵部主事陳焯編<lb/>
　歐陽修<hi>下</hi>
　　河南王尉西齋<lb/>
寒齋日蕭索天外敞簷楹竹雪晴猶覆山窻夜自明禽<lb/>
歸窺野客雲去入重城欲就陶潛飲應須載酒行<lb/>
　　離彭婆值雨投臨汝驛囘寄張九屯田司録<lb/>
<pb n="KR4h0158_WYG_011-1b"/>
投館野花邊羸驂晩不前山橋斷行路溪雨漲春田樹<lb/>
冷無棲鳥村深起暮烟洛陽山已盡休更問伊川<lb/>
　　送祝熙載之東陽主簿<lb/>
吳江通海浦畫舸候潮歸疉鼓山間響髙帆鳥外飛孤<lb/>
城秋枕水千室夜鳴機試問還家客遼東今是非<lb/>
　　勞亭驛<lb/>
孤舟轉山曲豁爾見平川樹杪帆初落峯頭月正圓荒<lb/>
烟幾家聚瘦野一刀田行客愁明發驚灘鳥道前<lb/>
<pb n="KR4h0158_WYG_011-2a"/>
　　題淨慧大師禪齋<lb/>
巾屨諸方遍莓苔一室前萎花吟次<hi>一作處</hi>落孤月定中<lb/>
圓齋鉢都人施談機海外傳時應暮鐘響來度禁城烟<lb/>
　　送孟都官知蜀州<lb/>
名郎出粉闈佳郡古關西幾驛秦亭盡千山蜀鳥啼朱<lb/>
輪照耕野緑芋覆秋畦向闕應東望雲深隴樹迷<lb/>
　　廣愛寺<lb/>
都人布金地紺宇巋然存山氣蒸經閣鐘聲出國門老<lb/>
<pb n="KR4h0158_WYG_011-2b"/>
杉春自緑古壁雨先昏應有幽人屐來留石蘚痕<lb/>
　　雨後獨行洛北<lb/>
北闕望南山明嵐雜紫烟歸雲向嵩嶺殘雨過<hi>一作迥</hi>伊<lb/>
川樹遶芳隄外橋横落照前依依半荒苑行處獨聞蟬<lb/>
　　智蟾上人遊南嶽<lb/>
終日念雲壑南歸心浩然青山入楚路白水望湖田野<lb/>
渡惟浮鉢山家少施錢到時春尚蚤收茗緑巖前<lb/>
　　張主簿東齋<lb/>
<pb n="KR4h0158_WYG_011-3a"/>
官舍掩寒扉聊同隱者棲溪流穿竹過<hi>一作迥</hi>山鳥入城<lb/>
啼賓至髙談勝心㝠外物齊惟應朝枕夢長厭隔鄰<hi>一作</hi>
<hi>林</hi>鷄<lb/>
　　春晩同應之偶至普明寺小飲作<lb/>
偶來林下徑共酌竹間亭積雨添方<hi>一作芳</hi>沼殘花㸃緑<lb/>
萍野隂侵席潤芳氣襲人醒禽鳥休驚顧都忘兀兀形<lb/>
　　送張如京之安肅軍<lb/>
相逢舊從事新命忽臨戎界上山河壯軍中鼔角雄朔<lb/>
<pb n="KR4h0158_WYG_011-3b"/>
風馳駿馬塞雪射驚鴻試取封侯印何如筆硯功<lb/>
　　鄭十一先輩赴四明幕<lb/>
梁漢褒斜險夫君畏逺遊家臨月山下帆入海潮頭岸<lb/>
柳行梢盡江蓴歸漸秋故鄉看衣錦寜羨李膺舟<lb/>
　　送丁元珍峽州判官<lb/>
為客久南方西遊更異鄉江通蜀國逺山閉楚祠荒油<lb/>
幕無軍事清猿斷客腸惟應陪畫諾不費日飛觴<lb/>
　　送王尚恭隰州幕<lb/>
<pb n="KR4h0158_WYG_011-4a"/>
去國初遊宦從軍苦寂寥愁雲帶<hi>一作傍</hi>城起畫角向山<lb/>
飄秋勁方馳馬春寒正襲貂遥知為客恨應賴酒杯消<lb/>
　　送餘姚陳寺丞<lb/>
銅墨佩腰間中流望若<hi>一作似</hi>仙鳴蟬汴河柳畫鷁越鄉<lb/>
船下瀨逢江雁瞻氛落海鳶山川仍客思盡入隱侯篇<lb/>
　　初寒<lb/>
多病淹殘嵗初寒悄獨吟雲容乍濃淡秋色半晴隂籬<lb/>
菊催佳節山泉響夜琹自能知此樂何必戀腰金<lb/>
<pb n="KR4h0158_WYG_011-4b"/>
　　夕照<lb/>
夕照留歌扇餘暉上桂叢霞光晴散錦雨氣晩成虹燕<lb/>
下翻池草烏驚傍井桐無憀照湘水丹色映秋風<lb/>
　　禁火<lb/>
火禁開何晩春芳半已凋柳風兼絮墜榆雨帶錢飄淚<lb/>
剪蘭膏盡弦虧桂魄消祓觴流水曲游褉一相招<lb/>
　　閒居即事<lb/>
巷有容車陋門無載酒過池喧蛙怒雨客去雀驚羅握<lb/>
<pb n="KR4h0158_WYG_011-5a"/>
臂如枝骨哀絃繫<hi>一作擊</hi>筯歌無憀漳浦臥還似詠中阿<lb/>
　　夜意<lb/>
蕙炷爐熏斷蘭膏燭豔煎夜風多起籟曉月漸虧弦鵲<lb/>
去星低漢烏啼樹暝烟惟應牆外柳三起復三眠<lb/>
　　送客囘馬上作<lb/>
南浦空波緑西陂夕照寒瑶華傷逺道芳草遶歸鞍翠<lb/>
斂遥山疊氛收古澤寛衰容畏秋色不及楚楓丹<lb/>
　　小圃<lb/>
<pb n="KR4h0158_WYG_011-5b"/>
桂樹鴛鴦起蘭苕翡翠翔風髙絲引絮雨罷葉生光蝶<lb/>
粉花霑紫蜂茸露溼黄愁酲與消渴容易為春傷<lb/>
　　旅思<lb/>
調苦歌非樂岐多淚始零羞彈長鋏劍終戀五侯鯖陌<lb/>
草熏沙緑江楓照岸青南陔動歸思蘭葉向春馨<lb/>
　　留守相公移鎮漢東<lb/>
周郊徹楚坰舊相擁新旌路識青山在人今白首行問<lb/>
農穿稻野候節見梅英腰組人稀識偏應邸吏驚<lb/>
<pb n="KR4h0158_WYG_011-6a"/>
　　伊川獨遊<lb/>
緑樹遶伊川人行亂石間寒雲依晩日白馬向青山路<lb/>
轉香林出僧歸埜渡閒巖阿誰可訪興盡復空還<lb/>
　　題張損之學士蘭臯亭<lb/>
碕岸接芳蹊琴觴此自怡林花朝落砌山月夜臨池雨<lb/>
積蛙鳴亂春歸鳥哢移惟應乗興客不待主人知<lb/>
　　黄溪夜泊<lb/>
楚人自古登臨恨暫到愁腸已九囘萬樹蒼烟三峽暗<lb/>
<pb n="KR4h0158_WYG_011-6b"/>
滿川明月一猿哀非鄉況復驚殘嵗慰客偏宜把酒盃<lb/>
行見江山且吟詠不因遷謫豈能來<lb/>
　　縣舍不種花惟栽楠木冬青茶竹之類因戲書七<lb/>
　　　言四韻<lb/>
結綬當年仕兩京自憐年少體猶輕伊川洛浦尋芳徧<lb/>
魏紫姚黄照眼明客思病來生白髮山城春至少紅英<lb/>
芳叢宻葉聊須種猶得蕭蕭聽雨聲<lb/>
　　戲答元珍<lb/>
<pb n="KR4h0158_WYG_011-7a"/>
春風疑不到天涯二月山城未見花殘雪壓枝猶有橘<lb/>
凍雷驚筍欲抽芽夜聞歸雁生鄉思病入新年感物華<lb/>
曽是洛陽花下客野芳雖晩不須嗟<lb/>
　　夷陵嵗暮書事呈元珍表臣<lb/>
蕭條雞犬亂山中時節崢嶸忽已窮遊女髻鬟風俗古<lb/>
野巫歌舞嵗年豐平時都邑今為陋敵國江山昔最雄<lb/>
荆楚先賢多勝跡不辭攜酒問鄰翁<lb/>
　　離峽州後回寄元珍表臣<lb/>
<pb n="KR4h0158_WYG_011-7b"/>
經年遷謫厭荆蠻惟有江山興未闌醉裏人歸青草渡<lb/>
夢中船下武牙灘野花零落<hi>一作亂</hi>風前亂<hi>一作舞</hi>飛雨蕭<lb/>
條江上寒荻筍時魚方有味恨無佳客共杯盤<lb/>
　　内直對月寄子華舍人持國廷評<lb/>
禁署<hi>一作省</hi>沈沈玉漏傳月華雲表溢金盤纎埃不隔光<lb/>
初滿萬物無聲夜向闌蓮燭燒殘愁夢斷蕙爐熏歇覺<lb/>
衣單水晶宫鎖黄金闕故比人間分外寒<lb/>
　　李留後家聞箏坐上作<lb/>
<pb n="KR4h0158_WYG_011-8a"/>
不聽哀箏二十年忽逢纎指弄鳴絃綿蠻巧囀花間舌<lb/>
鳴咽交流水下泉常謂此聲全已絶問渠從小自誰傳<lb/>
樽前笑我聞彈罷白髮蕭蕭涕泫然<lb/>
　　和梅聖俞元夕登東樓<lb/>
慿髙寓目偶乗閒袨服遊人見徃還明月正臨雙闕上<lb/>
行歌遥聽九衢間黄金絡<hi>一作束</hi>馬追朱幰紅燭籠紗照<lb/>
玉顔與世漸<hi>一作已</hi>疎嗟老矣佳辰樂事豈相關<lb/>
　　和較藝書事<lb/>
<pb n="KR4h0158_WYG_011-8b"/>
相隨懷詔下天閽一鎖南宫隔幾旬玉麈清談消永日<lb/>
金罇美酒惜餘春杯盤餳粥春風冷池館榆錢夜雨新<lb/>
猶是人間好時節歸休過我莫辭頻<lb/>
　　出省有日書事<lb/>
凌晨小雨壓塵輕閒意登髙望禁城樹色連雲春泱漭<lb/>
風光著草日晴明看榆吐莢驚將落見鵲移巢忽已成<lb/>
誰向兒童報歸日為翁寒食少<hi>一作且</hi>留餳<lb/>
　　和較藝將軍<lb/>
<pb n="KR4h0158_WYG_011-9a"/>
槐栁來時緑未勻開門節物一畨新踏青寒食追遊騎<lb/>
賜火清明忝侍臣拂面蜘蛛占喜事入簾蝴蝶報家人<lb/>
莫嗔年少思歸切白髮衰翁尚惜春<lb/>
　　唐崇徽公主手痕和韓内翰<lb/>
故鄉飛鳥尚啁啾何況悲笳出塞愁青塜埋魂知不返<lb/>
翠崖遺跡為誰留玉顔自古為身累肉食何人與國謀<lb/>
行路至今空歎息巖花澗草自春秋<lb/>
　　蚤朝感事<lb/>
<pb n="KR4h0158_WYG_011-9b"/>
疎星牢落曉光㣲殘月蒼龍闕角西玉勒爭門隨仗入<lb/>
牙牌當殿報班齊羽儀雖接鵷兼鷺野性終存鹿與麛<lb/>
笑殺汝隂常處士十年騎馬聽朝<hi>音潮</hi>雞<lb/>
　　寄渭州王仲儀龍圖<lb/>
羨君三作臨邊守慣聽悲笳不慘然弓勁秋風鳴畫角<lb/>
帳寒春雪壓青氊威行四境烽烟斷響入千山號令傳<lb/>
翠幕紅燈照羅綺心情何似十年前<lb/>
　　三日赴宴口占<lb/>
<pb n="KR4h0158_WYG_011-10a"/>
賜飲欣逢禊節佳昆池新漲碧無涯九門寒食多遊騎<lb/>
三月春隂正養花共喜流觴修故事自憐霜鬢惜年華<lb/>
鳳城殘照歸鞍晩禁籞無風柳自斜<lb/>
　　蘇主簿挽歌<hi>洵</hi>
布衣馳譽入京都丹旐俄驚<hi>一作聞</hi>反舊閭諸老誰能先<lb/>
賈誼君王猶未識相如三年弟子行喪禮千雨鄉人㑹<lb/>
葬車我獨空齋挂塵榻遺編時閲子雲書<lb/>
　　戲書示黎教授<lb/>
<pb n="KR4h0158_WYG_011-10b"/>
古郡誰云僻陋邦我來乃值嵗豐穰烏銜棗實園林熟<lb/>
<hi>一作宻</hi>蜂採檜花村落香世治人方安壠畆興闌吾欲反<lb/>
耕桑若無潁水肥魚蟹終老仙鄉作醉鄉<lb/>
　　答資政鄧諫議見寄<lb/>
豪横當年氣吐虹蕭條晩節鬢如蓬欲知潁水新居士<lb/>
即是滁山舊醉翁所樂藩籬追尺<hi>一作斥</hi>鷃敢言寥廓逐<lb/>
㝠鴻期公歸輔巖廊上顧我無忘畎畆中<lb/>
　　曉詠<lb/>
<pb n="KR4h0158_WYG_011-11a"/>
簾外星辰逐斗移紫河聲轉下雲西九雛烏起城將曙<lb/>
百尺樓髙月易低露裛蘭苕惟有淚秋荒桃李不成蹊<lb/>
西堂吟思無人助草滿池塘夢自迷<lb/>
　　送目<lb/>
送目衡<hi>一作蘅</hi>臯望不休江蘋髙下遍汀洲長堤柳曲妨<lb/>
回首小苑花深礙倚樓楚徑蕙風消病渴洛城花雪蕩<lb/>
春愁流杯三日佳期過擲度蘭波負勝遊<lb/>
　　舟中寄劉昉秀才<lb/>
<pb n="KR4h0158_WYG_011-11b"/>
東南天濶漾歸流西北雲髙斷寸眸明月隨人來逺浦<lb/>
青山答鼓送行舟歸心逐夢成魚鳥夜漢看星識斗牛<lb/>
釅<hi>一作騃</hi>酒開樽誰共醉清江聊且玩遊鯈<lb/>
　　即目<lb/>
李徑隂森接翠疇押簾風日澹清秋晩烏藏柳棲殘照<lb/>
逺燕傷風失故樓星漢經年雖可望雲波千疉不緘愁<lb/>
平居革帶頻移孔誰問無憀沈隱侯<lb/>
　　初至虎牙灘見江類龍門<lb/>
<pb n="KR4h0158_WYG_011-12a"/>
曉鼓潭潭客夢驚虎牙灘上櫂船行山形酷似龍門秀<lb/>
江色不如伊水清平日兩京人少壯今年三峽嵗崢嶸<lb/>
臥聞乳石淙流響疑是香林八節聲<lb/>
　　贈王介甫<lb/>
翰林風月三千首吏部文章二百年老去自憐心尚在<lb/>
後來誰與子爭先朱門歌舞爭新態緑綺塵埃試拂絃<lb/>
常恨聞名不相識相逢樽酒盍留連<lb/>
　　酬王君玉中秋席上待月值雨<lb/>
<pb n="KR4h0158_WYG_011-12b"/>
池上雖然無皓魄罇前殊未減清歡緑醅自有寒中力<lb/>
紅粉尤宜燭下看羅綺塵隨歌扇動管絃聲雜雨荷乾<lb/>
客舟閒臥王夫子詩陣教誰主將壇<lb/>
　　答端明王尚書見寄<lb/>
多病新還太守章歸來白首興何長琴書自是千金産<lb/>
日月閒銷百刻香尚有俸錢沽美酒自栽花圃趂新陽<lb/>
醉翁生計今如此一笑何時共一觴<lb/>
　　豐樂亭遊春<hi>三首</hi>
<pb n="KR4h0158_WYG_011-13a"/>
緑樹交加山鳥啼晴風蕩漾落花飛鳥歌花舞太守醉<lb/>
明日酒醒春已歸<lb/>
春雲淡淡日輝輝草惹行襟絮拂衣行到亭西逢太守<lb/>
籃輿酩酊挿花歸<lb/>
紅樹青山日欲斜長郊草色緑無涯遊人不管春將老<lb/>
<hi>一作盡</hi>來徃亭前路落花<lb/>
　　畫眉鳥<lb/>
百囀千聲隨意移山花紅紫樹髙低始知鎖向金籠聽<lb/>
<pb n="KR4h0158_WYG_011-13b"/>
不及林間自在啼<lb/>
　　别滁<lb/>
花光濃郁柳輕明酌酒花前送我行我亦且<hi>一作秪</hi>如常<lb/>
日醉莫教絃管作離聲<lb/>
　蔣之竒<hi>附</hi>
　　<hi>字穎叔宜興人舉進士中春秋三傅科擢監察御史轉殿中初之竒為歐陽修所厚附㑹濮議以得</hi>
　　<hi>御史復懼衆議乃引無根之詞劾修用掩前跡㑹問狀無實貶監道州酒税改宣州厯福建淮東轉</hi>
　　<hi>運判官副使元祐初進待制知潭州改知廣州徙河北都轉運知瀛州紹聖中拜翰林學士崇寜初</hi>
<pb n="KR4h0158_WYG_011-14a"/>
　　<hi>出知杭州移疾提舉靈仙觀卒年七十四之竒官内外以治辦稱獨叛歐陽修為清議所薄</hi>
　　甘卓壘<lb/>
人家白雪中鳥道青雲裏耕鑿競畬田漁樵喧㑹市繡<lb/>
出羅霄山倒流楊岐水三真不可尋寥寥忽千祀更想<lb/>
用兵時踟蹰甘卓壘<lb/>
　　萍鄉即事<lb/>
地接長沙近鄉名自古聞毛山千嶂雪玉女一墩雲<lb/>
　　嘉禾驛<lb/>
<pb n="KR4h0158_WYG_011-14b"/>
旴江清淺見遊鱗百尺飛橋跨碧津行過水南看更好<lb/>
風光駘蕩百花春<lb/>
　　磨劔池<lb/>
聞説旌陽舊築壇故修浮水一來看至今磨劔池猶在<lb/>
冷浸一天星斗寒<lb/>
　　孤嶺<lb/>
鮫綃剪下碧雙垂歸挹清流背紫㣲北向更登孤嶺去<lb/>
此身還傍白雲飛<lb/>
<pb n="KR4h0158_WYG_011-15a"/>
　謝景初<lb/>
　　<hi>謝絳希深之長子濤之孫也初仕官餘姚令</hi>
　　餘姚董役海隄有作<lb/>
五行交相陵海水不潤下處處壞堤防白浪大於馬顧<lb/>
予為其長恐懼敢暫捨董衆完築塞跋履率曠野使人<lb/>
安於生兹不羞民社調和隂與陽自有任責者<lb/>
　　法喜堂<lb/>
虚堂庇風雨結構不務壯外飾無髹髵置物況容長開<lb/>
<pb n="KR4h0158_WYG_011-15b"/>
篋藥劑靈拈棊白黑抗階花澹亦天庭石碧交向出門<lb/>
鳥雀喧燕處物我喪吳俗夸有素佛徒侈相尚獨能守<lb/>
質靜坐以矯流宕棲之果自喜何須山海上<lb/>
　謝伯初<lb/>
　　<hi>文鑑但有姓名未詳爵里考其詩係寄歐陽永叔夷陵而歐在夷陵時亦有長句代書寄謝三舍人</hi>
　　<hi>當即伯初也</hi>
　　許昌公宇書懷呈歐陽永叔韓子華王介甫<lb/>
十年趨競浪求榮因得閒曹減宦情亂種黄花看野景<lb/>
<pb n="KR4h0158_WYG_011-16a"/>
旋移髙竹聽秋聲驅馳賤事猶干禄約勒清狂為近名<lb/>
蚤晚持竿釣鱸鱖雙溪烟雨一舟横<lb/>
　　走筆寄夷陵歐陽永叔<lb/>
舟行無險似瞿塘蒲峽猿聲斷旅腸萬里更堪人謫宦<lb/>
經年應合鬢成霜長官衫色江波緑學士文華蜀錦張<lb/>
去似長沙非黜辱比於連郡亦遐荒<hi>韓退之以言事初貶連州令</hi>可<lb/>
能作賦嘲巫渚好為投文吊耒陽<hi>杜子美下耒陽路經峽</hi>下國難<lb/>
留金馬客新詩傳與竹枝娘才如夢得多為累情甚安<lb/>
<pb n="KR4h0158_WYG_011-16b"/>
仁久悼亡絶境化成儒雅俗逺民爭識校讐郎典詞縣<lb/>
待修青史諫草當來露皂囊不用臨流羨漁者便將纓<lb/>
足濯滄浪<lb/>
　王　疇<lb/>
　　<hi>字景彞曹州濟隂人父博文官同知樞宻疇以父䕃補將作監主簿登進士第累遷太常博士宋祁</hi>
　　<hi>提舉諸司庫務薦疇勾當公事時冇宦官同提舉者疇謝不徃用賈昌朝薦改編修唐書累遷給事</hi>
　　<hi>中於英宗即位後上疏切直所請御朝聽政及仁宗虞祭配享諸大禮皆有禆益帝與執政大臣俱</hi>
　　<hi>器異之遷翰林學士數月拜樞宻副使在位五十五日卒贈兵部尚書諡忠簡</hi>
<pb n="KR4h0158_WYG_011-17a"/>
　　送同年蒲叔範察判杭州監<lb/>
釋之久未調王粲嘗從軍謂言塞垣事壯氣横風雲育<lb/>
材幸明代薦賢無令君如何漢酤冗沈此荆山珍萍氏<lb/>
本幾酒周官有彞倫孝武事攘卻志清天地屯連兵無<lb/>
時已四海蕭然貧官始操釀具𣙜之飽師人利源一以<lb/>
洩頽波蕩無垠糜穀費耒耜良蘖爭清醇酒禁著律令<lb/>
犯笞及其身狂藥乃陷穽傷哉堯舜民炎靈屬我后天<lb/>
資英且仁邦力蚤雄富漢制仍相循嵗賦二千萬經入<lb/>
<pb n="KR4h0158_WYG_011-17b"/>
固已勤<hi>大農天下酒科嵗復緡如此</hi>彌年擁武節乗邊清國氛雄雄<lb/>
百萬師跨邁聨燕秦仰給傾府庫賞賫圖戎勲加斂猶<lb/>
不足返古當何云杭城東南劇地將湖海鄰𣙜利冠天<lb/>
下旗亭壓重闉彼雖斗筲職亦擇才英臣風露氣已肅<lb/>
溪潭寒彌新沙榜朝泛泛吳濤暮沄沄南州近牛斗氣<lb/>
象雄霜旻汀楓變老枿赤葉晴相紛嘗茶泊幽寺觀魚<lb/>
下輕䑳行當收翹楚寜復混蒸薪無為狎吳叟坐戀秋<lb/>
江蓴<lb/>
<pb n="KR4h0158_WYG_011-18a"/>
　李　覯<lb/>
　　<hi>字泰伯建昌軍南城人俊辨能文親老以教授自資從學常數十百人皇祜初范仲淹薦為試太學</hi>
　　<hi>助教上明堂定制圖嘉祐中用國子監奏召為海門主簿太學説書而卒所著有周禮致太平論平</hi>
　　<hi>土書退居類稿皇祐續稿等書</hi>
　　流杯池<lb/>
幽居久不樂心死如溼灰聞言山有池仙客曽流杯披<lb/>
衫向西坐欲望無崇臺何當命遊宴盡聚不羈才顧恐<lb/>
狹隘地未足開吾懷仰手斸河漢决向天南來移舟復<lb/>
<pb n="KR4h0158_WYG_011-18b"/>
轉嶽壅遏成環迴横持北斗柄量盡酒星醅箕踞接下<lb/>
流一歃空千罍八風助吟唱萬怪供嘲諧醉來散髮臥<lb/>
蠅聲視霆雷冷笑勢利子茫茫塵土堆<lb/>
　　穫稻<lb/>
朝陽過山來下田猶露溼餉婦念兒啼逢人不敢立青<lb/>
黄先後收斷折傴僂拾鳥䑕盈官倉新租喜復入<lb/>
　　哀老婦<lb/>
里中一老婦行行啼路隅自悼未亡人暮年從二夫寡<lb/>
<pb n="KR4h0158_WYG_011-19a"/>
時十八九嫁時六十餘昔日遺腹兒今兹埀白鬚子豈<lb/>
不欲養母豈不願居徭役及下户財盡無所輸異籍幸<lb/>
可免嫁母乃良圖牽車送出門急如賊盜驅兒孫孫有<lb/>
婦小大攀且呼囘頭與永訣得死無刑誅我時聞此言<lb/>
為之長歎吁天民固有窮鰥寡實其徒吾君務復古旦<lb/>
旦師黄虞赦書褒節婦許與旌門閭州縣莫能察詔㫖<lb/>
徒成虚<lb/>
　　寄懷<hi>二首</hi>
<pb n="KR4h0158_WYG_011-19b"/>
鳥獸死有用羽角筋革齒輦輓入工師飾作軍國器玉<lb/>
食白如瓠瞑目已腐穢生者不敢留埋藏與螻蟻百年<lb/>
富貴身孰若鳥獸類惟有令人名終古如不死<lb/>
根生但為松翼飛但為鳳王侯尚可輕道義本來重癡<lb/>
兒似婢妾寸步矜恩寵傍人忍笑時佯把衣袪弄<lb/>
　　江亭醉後<lb/>
平生尚倜儻壯大苦摧折主人能結納佳境為鋪設渺<lb/>
㵿東江來谽谺暮雲裂倡女稍多藝市酒且供啜俠氣<lb/>
<pb n="KR4h0158_WYG_011-20a"/>
復何聊心朋幸相悦解冠從放蕩大呼誰輓掣咄哉千<lb/>
里足嗟呼三寸舌艷唱聲非雅戲譚理當謫帷房笑私<lb/>
昵閭巷嘲瑣屑更鼓莫催睡夜風纔去熱俗士鮮大志<lb/>
于今重小節内家豕在泥外貌犬伏紲吾儕古英豪方<lb/>
寸浴日月被謗肯自疑為歡顧猶拙放飯彼不慙使我<lb/>
無齒決<lb/>
　　美女篇<lb/>
繁霜毒春木花開苦不蚤愚夫擇利婚美女貧中老曷<lb/>
<pb n="KR4h0158_WYG_011-20b"/>
不治顔色門前車馬道閨房有禮文自衒誰言好俗態<lb/>
競朱粉古心慕蘋藻所期君子恩卒以慰枯槁<lb/>
　　竹齋題事<lb/>
低齋結空野小竹移孤林齋閒竹淨好日媚幽人心南<lb/>
方夏厭暑獨此留殘隂戛雨挫殘夢穿風摉涼襟長茵<lb/>
展麗蘚亂歌奏歡禽待奴褁村服語客抛塵簪志髙成<lb/>
利讐思爽生詩滛值聖喜盈卷感古悲入琴山迎穩履<lb/>
逺月勸澄杯深榮名雖未染幸亦非堙沈<lb/>
<pb n="KR4h0158_WYG_011-21a"/>
　　愁熱<lb/>
江湖限南鄙秋令到還稀節換空看厯人閒未趁衣齊<lb/>
紈方得意厦燕莫言歸秖有松筠徑風髙暑氣㣲<lb/>
　　鑑湖夜泛<lb/>
明月到樽前拏舟古岸邊亂山斜入霧逺水到垂天酒<lb/>
氣熏龍戲歌聲弄鶴眠迴頭嗤李郭此外更無仙<lb/>
　　閒居<lb/>
無物可勞情空郊日閉扄雨吟春破碎貧飲客凋零世<lb/>
<pb n="KR4h0158_WYG_011-21b"/>
事重江險才名一夢醒同心秖松栢見我尚青青<lb/>
　　送張鬷嘏<lb/>
人意皆懷土嗟君無故園欲行須盡室此去又他門靜<lb/>
裏文章好貧來節行存振淹知有日倚伏豈虚言<lb/>
　　寄題廖説䝉亭<lb/>
聖人雖在上君子有窮時自得山居樂何須世俗知夜<lb/>
多松月分涼與水風期只恐亨通去清閒却付誰<lb/>
　　逺山<lb/>
<pb n="KR4h0158_WYG_011-22a"/>
最能牽病眼天際一山横盡日是秋色無人知地名暗<lb/>
時雲自合缺處路應平才子霑衣涙千秋共此情<lb/>
　　感秋<lb/>
徙倚重咨嗟非緣惜嵗華關山異鄉客砧杵别人家天<lb/>
冷雲含日溪清水現沙屈魂終不返悲思更無涯<lb/>
　　次韻答陳殿丞<lb/>
不能隨薄俗非是向深山自喜道無屈所嗟心未閒酒<lb/>
鄉貧更入詩債病猶還一字成虚美通宵只厚顔<lb/>
<pb n="KR4h0158_WYG_011-22b"/>
　　讀趙氏淳化詩集<lb/>
少年曽誦習誤認古人詩風雅世不重姓名誰得知髙<lb/>
情知隱者薄宦過明時地下尋才鬼應逢陸與皮<lb/>
　　送李侍禁<lb/>
三載旴江上軍和盗亦殱事煩終不倦貧極始知亷别<lb/>
袖揮寒日歸舟載夜蟾懋功宜有賞天意在官占<lb/>
　　怡山長慶寺<lb/>
行行金碧裏氣象恍如春不記來時路自嫌衣上塵院<lb/>
<pb n="KR4h0158_WYG_011-23a"/>
香知有佛僧靜似無人十載京華夢相逢一度新<lb/>
　　南齋咏風<lb/>
懊惱南牕一道風只應天配與貧窮不歸羅綺飄颻處<lb/>
故入松篁冷淡中久坐披襟塵榻穩半醒吹面月帷空<lb/>
城邊菡蓞知多少偷得清香是爾功<lb/>
　　殘葉<lb/>
一樹摧殘拾作薪欄邊為汝最傷神休翻雨滴寒鳴夜<lb/>
曽抱花枝暖過春影裏有情惟日月愁邊無主足泥塵<lb/>
<pb n="KR4h0158_WYG_011-23b"/>
上陽宫女多詩思莫寄人間取次人<lb/>
　　早夏偶作<lb/>
閒愁不覺過年光强半精神似醉鄉幾度雨來成驟熱<lb/>
有時雲斷見斜陽古人事業塵空滿故國園林草自長<lb/>
頼得南華憐我病一篇齊物勝醫方<lb/>
　　篷屋<lb/>
長簷數尺庇堂東疎漏從來只有篷日影碎如秋樹下<lb/>
雨聲初似夜船中竹經蠧後多垂地筍到乾時半捲空<lb/>
<pb n="KR4h0158_WYG_011-24a"/>
此處想非人所競江湖終是屬漁翁<lb/>
　　野意亭<lb/>
福塘城郭掌中窺旭日登臨到落暉誰在畫簾沽酒處<lb/>
幾多鳴櫓趂潮歸晴時海色依俙辨醉後鄉愁積漸㣲<lb/>
山鳥不知紅粉樂纔聞歌板便驚飛　<hi>按蔡君謨官閩李泰伯徃訪之</hi>
<hi>時有處士陳烈同坐君謨命營妓佐酒陳素拘禮法纔聞妓樂踰牆而走兹末句蓋嘲處士也○别本首句作</hi>
<hi>七閩山水掌中窺乗興登臨對落暉末句作一聲檀板便驚飛明日處士投牒君謨大詬泰伯蔡為一笑解之</hi>
　　靈源洞<lb/>
<pb n="KR4h0158_WYG_011-24b"/>
纔出塵來尚未知漸攀藤竹漸臨危伏流似是龍藏處<lb/>
古樹應無春到時誰把石厓齊剗削直教雲氣當簾帷<lb/>
良工畫得猶宜祕莫與凡夫肉眼窺<lb/>
　　悶書<lb/>
行行四月晦絺綌未能裁天氣疑無定春寒恐再來襲<lb/>
衣從汗浹交扇取風回野秀深成候鑪熏冷作媒年髙<lb/>
情已淡俗薄意多猜李杜今何在芳樽誰與開<lb/>
　　秦人洞<lb/>
<pb n="KR4h0158_WYG_011-25a"/>
秦人雖甚苛秦吏似猶拙山林不數里便爾逃得脱<lb/>
　　烏鵲<lb/>
烏鵲翩翩競羽毛南飛無樹過良宵就中管得他人事<lb/>
秖與天孫倩作橋<lb/>
　　睡起<lb/>
簟卷鱗紋帳繫紗六龍西降樹隂斜秖應夢裏成蝴蝶<lb/>
猶記南園數種花<lb/>
　　憶錢塘江<lb/>
<pb n="KR4h0158_WYG_011-25b"/>
昔年乗醉挂歸帆隱隱前山日半銜好是滿江流返照<lb/>
水仙齊著淡紅衫<lb/>
　　送僧遊廬山<lb/>
行非為客住非家此去廬山況不賖要見南朝舊人物<lb/>
池中惟有白蓮花<lb/>
　　戲題荷花<lb/>
昔人詩筆詠蓮花不嫁春風蚤可嗟今日倚欄添懊惱<lb/>
池臺多是屬僧家<lb/>
<pb n="KR4h0158_WYG_011-26a"/>
　陳　烈<lb/>
　　<hi>字季慈福州侯官人性介僻篤於孝友仁宗屢召之不起授本州教授國子直講皆不拜元祐初部</hi>
　　<hi>使者申薦之詔從其尚以宣德郎致仕卒年七十六</hi>
　　題福唐津亭<lb/>
溪上龍虎蟠溪水鼓角喧中宵鄉夢破六月夜衾寒風<lb/>
雨生殘木蛟螭喜怒瀾殷勤祝舟子移櫂過前灘<lb/>
　　題燈<lb/>
富家一椀燈太倉一粒粟貧家一椀燈父子相聚哭風<lb/>
<pb n="KR4h0158_WYG_011-26b"/>
流太守知不知惟恨笙歌無妙曲　<hi>按此二詩俱為蔡君謨作前以諷其</hi>
<hi>操下之急後以戒其宴遊之奢真諍友也</hi>
　潘興嗣<lb/>
　　<hi>字延之南昌人學士潘修真之孫以祖䕃調德化縣尉同郡許<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>拜江州守興嗣徃謁踞不為禮遂</hi>
　　<hi>拂衣歸築室城南足不造請者六十餘年熙寜初公卿交薦弗起自號清逸居士卒年八十七</hi>
　　逍遥亭<lb/>
作亭名逍遥此理誠不虚寛於一天下原憲惟桑樞況<lb/>
我卜清曠風雨庇有餘方池容瀲灔小徑足縈紆花木<lb/>
<pb n="KR4h0158_WYG_011-27a"/>
頗窈窕松筠亦扶疎鳴蛙送鼓吹好鳥來笙竽可琴亦<lb/>
可詠可飲亦可娛盤雖無下筯賓食亦有魚恢論或申<lb/>
旦隱几忘移晡因來展足眠醉倒從人扶率爾但欣暢<lb/>
因煩而領無鄴侯三萬軸方朔五車書棄置復棄置任<lb/>
自相賢愚無妨吾逍遥此樂誠何如<lb/>
　　師道<lb/>
師道久不振小儒咸自私破崖求圭角務出已新竒惻<lb/>
惻去聖逺六經秦火隳不有傳授學涉獵安所為漢儒<lb/>
<pb n="KR4h0158_WYG_011-27b"/>
守一經學者如雲隨承習雖未盡模法有根基薦紳立<lb/>
朝廷開口應萬幾附對皆據經金石確不移熟爛見本<lb/>
末較然非可欺吾願下學官各立一經師務盡道德業<lb/>
不取章句辭庶幾昔人風炳然復在兹<lb/>
　　龍沙<lb/>
五陵無限人宻視龍沙記龍沙雖未合氣象已靈異昔<lb/>
時蛟龍湫半作桑麻地地形帶江轉洲浮有連勢陵谷<lb/>
豈可常淵竇在何嵗㣲生久慕道安恬輒忘味愧無及<lb/>
<pb n="KR4h0158_WYG_011-28a"/>
物功碌碌恒匏繫生䝉塵土厚未受神仙祕何時與孤<lb/>
鶴冉冉從此逝<lb/>
　　大梵院<lb/>
蕭蕭竹木風瑟瑟澗下水中梵晚更幽人禽聲亦喜<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十一<lb/>
</p>
<p>
</p>
  </div>
<div>
<head>宋元詩㑹卷十二</head> <lb/>
    <p>
<pb n="KR4h0158_WYG_012-1a"/>
欽定四庫全書<lb/>
　宋元詩㑹卷十二<lb/>
　　　　　　　　　　　　兵部主事陳焯編<lb/>
　宋　庠<lb/>
　　<hi>字公序安陸人徙雍丘遂為汴人天聖初舉進士第一擢大理評事同判襄州召試直史館累遷左</hi>
　　<hi>正言以爭郭后之廢坐罰金久之知制誥權判吏部流内銓詔為翰林學士寶元中參知政事與宰</hi>
　　<hi>相吕夷簡論不合出知揚州皇祐中拜兵部侍郎同中書門下平章事諫官包拯奏庠在政府無所</hi>
　　<hi>建明以觀文殿大學士出知河南府再遷兵部尚書以檢校太尉充樞宻使封莒國公英宗即位改</hi>
<pb n="KR4h0158_WYG_012-1b"/>
　　<hi>封鄭國公卒贈太尉兼侍中諡宣獻集四十卷庠初名郊縁李淑欲中之言其姓名有妨國號上諭</hi>
　　<hi>改此</hi>
　　嵗晏出沐感事内訟<lb/>
山海有完士希世無良籌偶穿東郭履遂别野人舟不<lb/>
恥篆刻賦來肩英俊遊私智甚鳬短塵容若鴟愁備員<lb/>
太史氏補屬富民侯姑學了官事何嘗分主憂口貪斗<lb/>
食利嵗感星躔周中都富才彦方駕若龍虬茂先善史<lb/>
漢平津治春秋髙文用司馬格五寵吾丘間濶路逢葛<lb/>
<pb n="KR4h0158_WYG_012-2a"/>
繽紛人召鄒桑羊興賈䜿安國出縲囚汲鄭貴交盛徐<lb/>
陳英藻遒况乃天下樞雄雌來九州衣冠徑複道鼓吹<lb/>
出長楸席上萬錢箸橋邊八列騶雍容紱魯玦意氣拂<lb/>
吳鈎咨余良不韙瓴甓厠林璆吹竽昔已濫在梁今可<lb/>
尤臺閣魏舒被風霜蘇季裘有志謝鶴軒無機防海鷗<lb/>
恭竢杜陵課誅茅歸故疇<lb/>
　　有將獨鶴行都市道上者左右奔迫野態憔悴因<lb/>
　　　成短韻<lb/>
<pb n="KR4h0158_WYG_012-2b"/>
明心本霄漢此路極喧埃何意鳴臯罷翻同舞市來波<lb/>
臣憂轍涸海鳥避風災寄語昻昻質非君羽獨摧<lb/>
　　春夕<lb/>
暝色蔽孤齋空軒向夕開花低應露下月暗覺雲來獨<lb/>
牖輕蛾聚風枝倦鳥猜無言聊隱几萬鏡一靈臺<lb/>
　　寄子京<lb/>
八年三郡駕朱輪更忝鴻樞對國均老去師丹多忘事<lb/>
少來之武不如人車中顧馬空能數海上浮鷗想見親<lb/>
<pb n="KR4h0158_WYG_012-3a"/>
唯有弟兄歸隱志共將耕鑿報堯仁<lb/>
　　府齋嵗晏節物感人輒成拙詩上寄昭文相公<lb/>
處世何常盡值才虚名髙位自驚猜千重浪裏隨流出<lb/>
百尺竿頭試險回衰鬢不徒欺曉雪孤心兼欲伴寒灰<lb/>
嵩陽潁曲風煙接已仗歸雲作隱媒<lb/>
　　西湖展江亭<lb/>
緑鴨東陂已可憐更因雪竇注西田鑿開魚鳥忘情地<lb/>
展盡汀湖極目天向夕舊灘都浸月過寒新樹便留煙<lb/>
<pb n="KR4h0158_WYG_012-3b"/>
使君直欲稱漁叟願賜閒州不記年<lb/>
　宋　祁<lb/>
　　<hi>字子京與兄庠同舉進士禮部奏祁第一章獻太后不欲以弟先兄乃寘祁第十呼曰小宋授復州</hi>
　　<hi>軍事推官用孫奭薦召試授直史館遷太常博士同知禮儀院厯權三司度支判官天章閣待制判</hi>
　　<hi>太常禮儀院國子監出知夀州陳州還知制誥入翰林為學士改龍圖學士史館修撰修唐書書成</hi>
　　<hi>遷左丞進工部尚書踰月拜翰林學士承㫖尋卒祁兄弟皆以文學顯而祁尤能文善議論惟清約</hi>
　　<hi>莊重不及其兄云後諡景文</hi>
　　九日藥市作<lb/>
<pb n="KR4h0158_WYG_012-4a"/>
陽九協嘉神期入始多暇五藥㑹廣㕓遊肩閙相駕靈<lb/>
品羅賈區仙芬冐闉舍擷露來山阿斸煙去巖罅係道<lb/>
雜提攜盈襜更薦藉乗時物無賤投乏利能射饔芩互<lb/>
作主參薺交相假曹植謹贋令韓康無二價西南嵗多<lb/>
癘卑溼連春夏佳劑止刀圭千金厚相謝刺史主求瘼<lb/>
萬室繫吾化顧頼惡石功捫衿重慚唶<lb/>
　　海椶<lb/>
哆熾風葉張囷皴雨皮厚叢橑列蓋端攢旄注旗首物<lb/>
<pb n="KR4h0158_WYG_012-4b"/>
以稀見珍材縁怪忘醜<lb/>
　　枇杷<lb/>
有果産西裔作花凌早寒樹繁碧玉葉柯疉黄金丸上<lb/>
都不可寄咀味獨長歎<lb/>
　　衆熙亭曉曯<lb/>
長夏宜髙明緩帶散煩窘慿軒一超然目與天俱盡山<lb/>
從雲端現日就林外隱風來草樹披煙生井閭近自公<lb/>
況多暇冲臆無留藴即此可宴居何須事遊軫<lb/>
<pb n="KR4h0158_WYG_012-5a"/>
　　和賈相公覽杜工部北征篇<lb/>
唐家六葉太平罷宫艶醉骨恬無憂孽<hi>闕</hi>詬天翠華出<lb/>
糢糊戰血腥九州乾瘡坤痍四海破白日殺氣寒颼颼<lb/>
少陵背賊走行在採梠拾橡填饑喉眼前亂離不忍見<lb/>
作詩感慨陳大猷北征之篇詞最切讀者心隕如揺輈<lb/>
莫肯念亂小雅怨自然流涕袁安愁才髙位下言不入<lb/>
憤氣欝屈蟠長虬今日奔亡匪天作向來顛倒皆廟謀<lb/>
忠骸佞骨相撑拄一燎同燼悲崑丘相君覽古慨前事<lb/>
<pb n="KR4h0158_WYG_012-5b"/>
追歎子美真詩流前王不見後王見願以此語詒千秋<lb/>
　　贈楞嚴舒公上人<lb/>
丈室錦城隈庭閒地徧苔飯從香積取花續少林開講<lb/>
晝經殘葉禪宵燭委煤無嫌一時學要是暮雲才<lb/>
　　長安道中悵然作<hi>二首</hi>
三輔古風煙征驂悵未前山園蓬顆外<hi>賈山議始皇侈葬言後世不得</hi>
<hi>蓬顆蔽冢</hi>宫室黍離邊樹老經唐日碑殘刻漢年便須真隕<lb/>
涕不待雍門絃<lb/>
<pb n="KR4h0158_WYG_012-6a"/>
興亡作今古事徃始堪悲宫破黄山在城空北斗移走<lb/>
岡寒兎隱啼戍暮鴉饑灞岸重回首惟餘王粲詩<lb/>
　　過惠崇舊居<lb/>
雖昧平生契懷賢要可傷生涯與薪盡法意共燈長遺<lb/>
畫空觀貌殘詩孰補亡神期通一語無乃困津梁<lb/>
　　贈清逸魏閒處士<lb/>
奕世依嵒石褒恩下帝庭姓名髙士傳父子少㣲星池<lb/>
溜遥通澗家林近帶坰分明詔書意天極賜鴻㝠<lb/>
<pb n="KR4h0158_WYG_012-6b"/>
　　答勸農李淵宗嘉州江行見寄<lb/>
嘉月嘉州路軻峩接部船山圍杜宇國江入夜郎天霽<lb/>
引溪流望凉供水閣眠愧君舟楫意遂欲濟長川<lb/>
　　中秋新霽壕水初滿自城東隅泛舟回謝公命賦<lb/>
齋舫談經後官池載酒行斜陽鳥外落新月樹端生演<lb/>
漾思江浦夷猶遶郡城東轅有遺恨日想物華清<lb/>
　　再遊海雲寺作<lb/>
十里雲邊寺重驅千騎來天形欹野盡江勢讓山回園<lb/>
<pb n="KR4h0158_WYG_012-7a"/>
柰濃成幄樓鐘近殷雷斜陽歸鞅促飛蓋冐輕埃<lb/>
　　渡湘江<lb/>
春過瀟湘渡真觀八景圖雲藏岳麓寺江入洞庭湖晴<lb/>
日花爭發豐年酒易沽長沙十萬户遊女似京都<lb/>
　　城隅晩意<lb/>
寥寥天意晩稍覺井閭閒水落呈全嶼雲生失半山牛<lb/>
羊樵路暗燈火客舟還暝思輸鳬鵠歸飛沆漭間<lb/>
　　夏日陪提刑彭學士登周襄王故城<lb/>
<pb n="KR4h0158_WYG_012-7b"/>
聊隨漢使者一上周王城片雨北郊晦殘陽西嶺明野<lb/>
禽呼自别香草問無名誰復黍離詠但多箕潁情<lb/>
　　東晉<lb/>
倉卒浮江日聲明建號初羣臣讓禁臠上宰製單綀氣<lb/>
鋭開桁戰心歡折屐書纎兒競撞壞不念好家居<lb/>
　　僑居<lb/>
公宇靜寥寥居然俗意銷屐閒誰記齒帶適自忘腰畆<lb/>
首秋殘穫城西日暮樵比來行樂慣隨意度溪橋<lb/>
<pb n="KR4h0158_WYG_012-8a"/>
　　臘後晩望<lb/>
寒日繫難定鳴笳弄已休凍崖初辨馬昏谷自量牛漢<lb/>
樹臨關宻湖泉入塞流登髙能賦未風物古堯州<lb/>
　　集江瀆池<hi>二首</hi>
五月追涼地滄江剰素漣林煙昏岸日樓影壓池天篠<lb/>
宻工迷徑荷欹巧避船機忘更何事魚鳥亦留連<lb/>
飛檻枕溪光歡言客徧觴暫雲銷樹影驟雨發荷香辛<lb/>
臼橙虀熟庖刀鱠縷長蘋風如有意盈袵借浮涼<lb/>
<pb n="KR4h0158_WYG_012-8b"/>
　　將歸<hi>二首</hi>
雲棧短長亭今兹重作經卭崍叱殘馭蜀分使回星旅<lb/>
鬢雙垂雪羇懐一泛萍驪駒在門久此曲若為聽<lb/>
逺假西南守三逢梅柳新衰令宦情薄老惜嵗華頻郫<lb/>
釀供銷日巴禽巧喚春離家何所恨雁後作歸人<lb/>
　　登琴臺詩<lb/>
故臺千古恨猶對舊家山半夜鸞凰去他年駟馬還死<lb/>
憂封禪晩坐愛茂陵閒惟有飄飄氣仍存天地間<lb/>
<pb n="KR4h0158_WYG_012-9a"/>
　　墨池<lb/>
宅廢經池在人亡墨溜乾蟾蜍兼滴破科斗共書殘蠧<lb/>
罷芸猶翠蒸餘竹自寒它揚無可問撫物費長嘆<lb/>
　　西樓<lb/>
炎氛隨日入岑寂坐遥帷倦鶩昏投浦驚蟬夜去枝桂<lb/>
華兼月破槎影帶星移珍重窻風好宜人即此時<lb/>
　　官下<lb/>
東泊驂驔一駐車騩雲芣木澹扶疎<hi>鄭有騩山</hi>風經禦冦仙<lb/>
<pb n="KR4h0158_WYG_012-9b"/>
遊外野識裨諶草創餘潁谷寒煙仍井邑時門殘日但<lb/>
丘墟兩都大道過從盛不稱支離佩左魚<lb/>
　　洛陽春<lb/>
寶樓斜倚闕西天北轉樓隂壓素漣白雪久殘梁複道<lb/>
黄頭間守漢樓船塵輕未損朝來霧樹暖才容臘外煙<lb/>
弭節不妨饒悵戀待歌魚藻記他年<lb/>
　　寄題相臺太尉韓公晝錦堂<lb/>
瑞節前驅晝錦身堂成署榜示州民遷鶯賀燕聨翩集<lb/>
<pb n="KR4h0158_WYG_012-10a"/>
嘉樹甘棠次第春漳岸夕波通沼溜魏臺暾日弄梁塵<lb/>
君看千古青編上得意如公有幾人<lb/>
　　寒食假中作<lb/>
九門煙樹蔽春㕓小雨初晴撥火前草色引開盤馬地<lb/>
簫聲催暖賣餳天縈絲早絮輕無著弄袖和風細可憐<lb/>
鰲署侍臣貪出沐珉糜珠饀愧頒宣<lb/>
　　把酒<lb/>
歌管嘈嘈月露前且將身世付酡然漫誇鼷䑕機頭箭<lb/>
<pb n="KR4h0158_WYG_012-10b"/>
不識醯雞甕外天青史有人譏巧宦黄金無術治流年<lb/>
君看醉趣兼醒趣始覺靈均更可憐<lb/>
　　余既到郡有詔仍修唐書寄局中諸僚<lb/>
一章通奏領州麾詔許殘書得自隨吾黨成章真小子<lb/>
官家了事是癡兒昏眸視久花爭亂倦首搔餘雪半垂<lb/>
所願弟兄皆傑筆劉生當見汗青期<lb/>
　　真定述事<lb/>
莫嫌屯壘是邊州試聽山河説上游帳下文書三幕府<lb/>
<pb n="KR4h0158_WYG_012-11a"/>
馬前鞾靺五諸侯王藩故社經涂國俠窟餘風解報仇<lb/>
四十年來民緩帶使君何事不輕裘<lb/>
　　擬杜子美峽中意<lb/>
天入虚樓倚百層四方遥謝此登臨驚風借壑為寒籟<lb/>
落日容雲作暝隂峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　　春宴行樂家園<lb/>
園芿初乾小雨泥飲壺遊屐況親攜身輕早蝶千回舞<lb/>
<pb n="KR4h0158_WYG_012-11b"/>
技癢新禽百種啼乗飲草茵侵坐輭畏風桃綬向林低<lb/>
陽暉自有留人意銜照髙樓未遽西<lb/>
　　落花<lb/>
墜素翻紅各自傷青樓煙雨忍相忘將飛更作迴風舞<lb/>
已落猶成半面粧滄海客歸珠迸淚章臺人去骨遺香<lb/>
可能無意傳雙蝶盡付芳心與蜜房<lb/>
　　將到都先獻樞密太尉相公<lb/>
再試州旟驗不才却將憔悴到中臺相車問罷同牛喘<lb/>
<pb n="KR4h0158_WYG_012-12a"/>
大厦成時與燕來今日謀猷須丙魏他年賔客但鄒枚<lb/>
西園聞道餘春在尚及花前㶑灔盃<lb/>
　　和致政燕侍郎舟中寄晏尚書<lb/>
異時仙閣對三休頓首辭榮動䆳旒疏廣故僚供祖帳<lb/>
鴟夷盡室付歸舟側堦生玉懷歡宴列壁圖山代逺遊<lb/>
新句漸髙塵累少紫芝巖曲要相求<lb/>
　　送越州陸學士<lb/>
梅天霞破候旗乾鄉樹依然越絶間挾䇿當年逢掖去<lb/>
<pb n="KR4h0158_WYG_012-12b"/>
懐章此日繡衣還亭餘内史浮觴水路入仙人取箭山<lb/>
牛酒盛誇先墅宴不妨春詔得親頒<lb/>
　　成都<lb/>
風物繁雄古奥區十年傖父巧論都雲藏海客星間石<lb/>
花識文君酒處壚兩劔作關屏對繞二江聨派練平鋪<lb/>
此時全盛超西漢還有淵雲作頌無<lb/>
　　九日宴射<lb/>
佳節慿髙駐綵旗亭臯霧罷轉晨曦堋間羽集號猿後<lb/>
<pb n="KR4h0158_WYG_012-13a"/>
臺外塵飛戲馬時芳菊治疴爭汎蘂丹萸辟惡徧傳枝<lb/>
明年此㑹知何處醉玉頽山不用辭<lb/>
　　程密學知益州<lb/>
墀塗晝對别堯蓂細札芝泥襲綬馨三蜀舊臺呼輻寵<lb/>
十連新府夢刀靈雲梯霽日明鈎棧雨閣蒼苔蝕劒銘<lb/>
只恐廉襦歌未厭熒煌歸應六符星<lb/>
　　題北樓<lb/>
少城西北之髙樓此地蒼茫天意秋驚風白日忽已晩<lb/>
<pb n="KR4h0158_WYG_012-13b"/>
落葉長年相與愁極塞雲物自慘澹趨林鳥雀時啁啾<lb/>
纓上朔塵久不洗安得手弄滄江流<lb/>
　　蜀地海棠繁媚有加膩幹豐條苒弱可愛北方所<lb/>
　　　未見諸公作詩流播西人余素好玩不能自黙<lb/>
　　　然所道皆在前人陳跡中如國風申章亦無愧<lb/>
　　　云<lb/>
蜀國天餘煦珍葩地所宜濃芳不隱葉並艶欲燃枝襞<lb/>
綵分羣萼均霞㸃萬蕤淺深雙絶態啼笑兩妍姿絳節<lb/>
<pb n="KR4h0158_WYG_012-14a"/>
排煙竦丹釭落帶垂迴文錦官日傳信到邊遲<lb/>
　　余昔遊雲臺觀謁希夷先生陳摶祠堂緬想其人<lb/>
　　　今追作此詩<lb/>
仙館三峯下年華百嵗中夢休孤蝶徃蜕在一蟬空蘂<lb/>
笈㣲言祕宵晨浩氣通丹遺䑛後鼎林遣御餘風宿霧<lb/>
沈荒白餘霞委暗紅峨眉有歸約飛步與誰同<lb/>
　　懷古聎望<lb/>
城闉聊屬聎千古恨悠悠夏享空臺毁韓亡故社留廟<lb/>
<pb n="KR4h0158_WYG_012-14b"/>
祠旌潁鳳溪水識巢牛春色依林動晨煙傍戍浮庌騶<lb/>
閒自集田鶴呌相求町篠夤縁宻川葭靃靡柔櫟墟迷<lb/>
鄭鄙隗路隔軒遊感昔如吾輩曽經幾斛愁<lb/>
　　詠史<lb/>
古有容容福人譏齪齪員生貪巧作奏死戒直如弦欲<lb/>
重髙門地非論媚竈天詩書大儒冢絲竹後堂旃東閣<lb/>
翻芻馬西園竊瘞錢道謀誰執咎户選不因賢朱鼓成<lb/>
妖日羌雛入賀年須防反室詔終取闔門憐異日讒成<lb/>
<pb n="KR4h0158_WYG_012-15a"/>
錦先時黙似蟬空貽後人歎流涕掩青編<lb/>
　　覽蜀宫故城作<lb/>
國破江山老人亡岸谷摧鳥飛今日屋鹿聚向時臺故<lb/>
苑猶霏雪荒池但劫灰頳遺糊處壤闔記數殘枚恨月<lb/>
窺林下悲風覔隴來依城狐獨速失厦鷰徘徊廢社纔<lb/>
存樹隂垣自上苔有情惟杜宇長為故王哀<lb/>
　　集海雲鴻慶院<lb/>
地勝祠仍古春餘物徧華山雲時抱石佛雨不萎花嶺<lb/>
<pb n="KR4h0158_WYG_012-15b"/>
挾樓梯峻巖牽殿墄斜淙谿雜環珮怪蔓走龍蛇供坐<lb/>
僧飛鉢香園客戲沙吾遊真草草深意屬青霞<lb/>
　　次韻和季長學士正月二十八日出郊見寄之什<lb/>
　　　<hi>邦人以是日祠保夀侯及唐杜丞相云</hi>
雅俗傳祠日年華重宴辰初陽澹江霧小雨破街塵客<lb/>
蓋浮輕吹齋刀儼後陳林芳催兎目原色換龍鱗壤路<lb/>
歌聲雜褠倡舞疉新持盃徧酬客惟欠眼中人<lb/>
　　十日宴江瀆亭<lb/>
<pb n="KR4h0158_WYG_012-16a"/>
節去歡猶在賔來賞更延悠揚初短日淒𦂳乍寒天霽<lb/>
沼元非漲秋花自少妍蟻留新獻酎蕙續不殘煙戲鰋<lb/>
衝餘藻遊龜避折蓮流芳真可惜從此遂凋年<lb/>
　　浣花泛舟<lb/>
早夏清和在晴江沿<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>時岸風揺鼓吹波日亂旌旗醉<lb/>
帟牽緗蔓游鬟撲絳㽔樹來驚浦進山失悟舟移雅俗<lb/>
西南盛歸軺東北馳此歡那復得抛恨寄天涯<lb/>
　　重陽不見菊<lb/>
<pb n="KR4h0158_WYG_012-16b"/>
蜀地秋髙未擬寒翠苞如粒露華乾重陽已過君休恨<lb/>
留取金英晩節看<lb/>
　　過摩訶池<hi>二首</hi>
十頃隋家舊鑿池池平樹盡但迴隄清塵滿道君知否<lb/>
半是當年濁水泥<lb/>
池邊不見帛蘭船麥隴連雲樹繞天百嵗興衰已如此<lb/>
爭教東海不為田<lb/>
　　九日食餻<lb/>
<pb n="KR4h0158_WYG_012-17a"/>
飇館輕霜拂曙袍糗餈花飲鬬分曹劉郎不敢題餻字<lb/>
空負詩中一世豪<lb/>
　王　珪<lb/>
　　<hi>字禹玉成都華陽人後徙舒弱嵗竒警出語驚人舉進士通判揚州召直集賢院為鹽鐵判官遷知</hi>
　　<hi>制誥為翰林學士知開封府復召入為學士嘉祐中立皇子中書召珪草詔珪曰此大事也非面受</hi>
　　<hi>㫖不可明日請對得上諭始屬草歐陽修歎曰此真學士也英宗在位之四年詔兼端明殿學士神</hi>
　　<hi>宗即位遷學士承㫖熙寜九年進同中書門下平章事拜左僕射哲宗朝封岐國公年六十七薨於</hi>
　　<hi>位諡曰文珪詩文名世而相業無稱時號三㫖宰相云</hi>
<pb n="KR4h0158_WYG_012-17b"/>
　　梅花<lb/>
冷香疑到骨瓊艶幾堪餐半醉臨風折清吟拂曉觀贈<lb/>
春無限意和雪不知寒桃李有慚色枯枝託並欄<lb/>
　　依韻恭和聖製龍圖天章閣觀三聖御書<lb/>
半夜傳君召西清閲帝文筆迴丹穴鳳歌起沛鄉雲御<lb/>
幄金虯轉仙墀羽仗分為章自天縱況復睿心勤<lb/>
　　和王原叔内翰有懷<lb/>
暮鑰嚴温省宵鈴靜浴堂銀花無柰萎瑶草又還芳夢<lb/>
<pb n="KR4h0158_WYG_012-18a"/>
久聞仙笛班清犯曉霜帝閽何所叩一炷祝堯香<lb/>
　　依韻恭和聖製上元觀燈<lb/>
雪消華月滿仙臺萬燭當樓寶扇開雙鳳雲中扶輦下<lb/>
六鼇海上駕山來鎬宫春酒霑周宴汾水秋風陋漢才<lb/>
一曲昇平人盡樂君王又進紫霞杯<lb/>
　　次韻和元厚之平羌<lb/>
詔收新土鳳林東四百年來一戰功蔥嶺自横秦塞上<lb/>
金城還落漢圖中輕裘坐欵無遺策折箭來庭有舊風<lb/>
<pb n="KR4h0158_WYG_012-18b"/>
零雨未濛音已捷不勞歸旅咏周公<lb/>
　　聞仲諤脂米川大㨗<lb/>
神兵十萬忽乗秋西磧妖氛一夕收匹馬不嘶榆塞外<lb/>
長城自起玉關頭君王别繪凌煙閣將帥今輕定逺侯<lb/>
莫道無人能報國紅旗行去取涼州<lb/>
　　金陵懷古<lb/>
懷鄉訪古事悠悠獨上江城滿目秋一鳥帶煙來别渚<lb/>
數帆和雨下歸舟蕭蕭暮吹驚紅葉慘慘寒雲壓舊樓<lb/>
<pb n="KR4h0158_WYG_012-19a"/>
故國淒涼誰與問人心無復更風流<lb/>
　　大饗明堂慶成<lb/>
皇祐更秋律明堂奉帝禋粢盛雖薦德霜露本懷親於<lb/>
赫朝三后思文秩百神九筵交玉幣重屋近星辰䆳幄<lb/>
留飈御清壇墮月津衣冠漢儀舊金石舜韶新受胙開<lb/>
宣室鳴鐘降紫宸羣隂光復旦叶氣斗迴春靈貺叢千<lb/>
祝豐恩滲四垠慙非老詞筆徒學煥堯文<lb/>
　　和呉相公從駕至開寶寺慶夀崇因閣<lb/>
<pb n="KR4h0158_WYG_012-19b"/>
崇因開寶構金碧晝相輝禁蹕隨曦馭層城轉斗機梵<lb/>
音獅子吼妙相鴿王歸洛水浮神篆天花散御衣塔疑<lb/>
從地湧簷擬入雲飛上行乗今果羣趨懼昨非慧珠常<lb/>
自照法雨徧成霏但起真如念梯梁不可幾<lb/>
　　宫詞<hi>三十首</hi>
皷角三聲夜奏嚴夕齋清廟宿重簾殿前太尉横銀仗<lb/>
指㸃金盆御水添<lb/>
昨日龍輿幸寶文宸毫金軸展風雲前朝御印從頭折<lb/>
<pb n="KR4h0158_WYG_012-20a"/>
重整牙籖甲乙分<lb/>
盤龍新織翠雲裘簡㸃黄封玉匣收防備秋來供御著<lb/>
金箱捧入曝衣樓<lb/>
十三垂髻碧螺鬆學舞經年後苑中近日昭儀抄姓字<lb/>
一時宣撥入東宫<lb/>
麗日祥煙鎖禁林櫻桃初熟杏成隂年年翠輦來游幸<lb/>
花落春宫一寸深<lb/>
夕宴中秋醉廣寒閬風銀闕鎖三山美人半夜歌明月<lb/>
<pb n="KR4h0158_WYG_012-20b"/>
聲在玉壺天地間<lb/>
六龍觀稼奉宸游齊賀豐年薦麥秋後苑宴同卿相出<lb/>
内官金盒送來麰<lb/>
崇文殿裏勝蓬萊繡柱扶天秘閣開典籍校讐三館外<lb/>
圖書多出禁中來<lb/>
天外明河翻玉浪樓西涼月湧金盆香銷甲乙牀前帳<lb/>
宫鎖玲瓏閉殿門<lb/>
夜寒金屋篆煙飛燈燭分明在紫薇漏永禁宫三十六<lb/>
<pb n="KR4h0158_WYG_012-21a"/>
宴囘爭踏月輪歸<lb/>
晩吹翩翩動翠旗爐煙千疉瑞雲飛何人奏對偏移刻<lb/>
御史天香隔繡衣<lb/>
金井秋啼絡緯聲出花宫漏報嚴更不知誰是金鸞直<lb/>
玉宇沈沈夜氣清<lb/>
紗幔薄垂金麥穗簾鈎纎掛玉蔥條樓西别起長春殿<lb/>
香碧紅泥透蜀椒<lb/>
翠鈿貼靨輕如葉玉鳳雕釵嫋欲飛拂曉賀來皇帝閣<lb/>
<pb n="KR4h0158_WYG_012-21b"/>
綵衣金勝近龍衣<lb/>
鎖聲金掣閤門環簾捲真珠十二間别殿春風呼萬嵗<lb/>
中丞新押散朝班<lb/>
御案横金殿幄紅扇開雲表露天容太常奏備三千曲<lb/>
樂府新調十二鐘<lb/>
三月金明柳絮飛岸花堤草弄春時數船百戲催宣賜<lb/>
御輦今年不上池<lb/>
内人稀見水鞦韆爭擘珠簾帳殿前第一錦標誰奪得<lb/>
<pb n="KR4h0158_WYG_012-22a"/>
右軍輸却小樓船<lb/>
禁裏春濃蝶自飛御蠶眠處弄新絲碧窻盡日教鸚鵡<lb/>
念得君王數首詩<lb/>
御座垂簾繡額單氷山重疉貯金盤玉清迢遞無塵到<lb/>
殿角東西五月寒<lb/>
釣線沈波漾彩舟魚爭芳餌上龍鈎内人急捧金盤接<lb/>
撥刺紅鱗躍未休<lb/>
禁裏宫鶯曉未啼千牛仗下報班齊銀袍五百趨龍尾<lb/>
<pb n="KR4h0158_WYG_012-22b"/>
天子臨軒賜御題<lb/>
内苑宫人學打毬青絲飛控紫花騮朝朝結束防宣喚<lb/>
一様真珠絡轡頭<lb/>
後苑歸來月上初天歌吹引六鸞輿春風料峭餘寒重<lb/>
猶索金函覽奏書<lb/>
中宫賜雪玉成峯滴露堆寒冷照空三十六窻明月夜<lb/>
嫦娥渾在水晶宫<lb/>
兩班齊賀玉關清新奏熙州曲破成畫鼓連聲催攧徧<lb/>
<pb n="KR4h0158_WYG_012-23a"/>
玉人多半未知名<lb/>
博士當年教玉箏六宫誰敢鬬新聲如今舊曲無心理<lb/>
寶柱一行秋鴈横<lb/>
黄昏鎖院聽宣除翰長平明趂起居撰就白麻先進草<lb/>
金泥降出内中書<lb/>
雪晴鳷鵲樓邊月風落昭陽殿後梅爐炭灺消香獸暖<lb/>
獨拈香箸撥紅灰<lb/>
玉兎何年上月宫夜深搗藥特無蹤神丹不老嫦娥鬢<lb/>
<pb n="KR4h0158_WYG_012-23b"/>
乞取刀圭駐玉容<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十二<lb/>
</p>
<p>
</p>
  </div>
<div>
                <head>宋元詩㑹卷十三<lb/>
                </head>
    <p>
<pb n="KR4h0158_WYG_013-1a"/>
欽定四庫全書卷<lb/>
　宋元詩㑹卷十三<lb/>
　　　　　　　　　　　　兵部主事陳焯編<lb/>
　蔡　襄<lb/>
　　<hi>字君謨仙遊人舉進士為西京留守推官館閣校勘范仲淹以言事去國余靖論救之尹洙請與同</hi>
　　<hi>貶歐陽修移書責司諫高若訥由是三人皆坐譴襄作四賢一不肖詩遠近傳誦進知諫院規切君</hi>
　　<hi>過責備大臣一無鯁避聞者悚然俄直史館兼修起居注益任職論事多禆國體以母老求知福州</hi>
　　<hi>改福建路轉運使復修起居注唐介忤宰相貶春州襄力争之得改英州溫成后追冊請勿立忌併</hi>
<pb n="KR4h0158_WYG_013-1b"/>
　　<hi>罷監䕶園陵官三御史論梁適解職襄不草制帝遇之益厚賜其母冠帔示寵遷龍圖閣直學士知</hi>
　　<hi>開封府再知溫州召為翰林學士三司使乞知杭州拜端明殿學士治平三年丁母憂明年卒年五</hi>
　　<hi>十六贈吏部侍郎諡忠惠</hi>
　　楊叔武北堂夜話<lb/>
嵗晏物景薄層隂向晚饒輕雲隠微月殘雪棲枯條夫<lb/>
君有高適顧我慰寂寥瀟灑開北堂拂榻延良宵前几<lb/>
陳古書坐見千載遥間亦發新句幽思含九韶神明静<lb/>
外照念慮醉中消揚雄戒丹轂顔子安一瓢良玉不火<lb/>
<pb n="KR4h0158_WYG_013-2a"/>
變翠栢寜霜彫此心固獨往聲利詎得招<lb/>
　　遊鼓山靈源洞<lb/>
郡樓瞻東方嵐光瑩人目乘舟逐蚤潮十里登南麓雲<lb/>
深翳落花樹暗迷幽谷朝雞亂木魚晏日明金屋靈泉<lb/>
注石竇清吹出篁竹捫蘿躋上峰大空延眺矚孤青浮<lb/>
海山長白挂天瀑况逢肥遯人性尚自幽獨西景復向<lb/>
城淹留未云足<lb/>
　　寄題滁州豐樂亭<lb/>
<pb n="KR4h0158_WYG_013-2b"/>
君為滁上守乘閒務幽㝷羣從留山阿美望窮前林良<lb/>
讌追佳賞高亭曠遐臨烟雲無定姿水石惟清音静見<lb/>
魚鳥適遥聞雞犬深時節屢豐有民里無欺侵豈獨延<lb/>
衆物因兹託冲襟大筆每絶唱芳樽寜孤斟别日念已<lb/>
長來期詎能今安得凌風翰相從殫嵗隂<lb/>
　　出東門向北苑路<lb/>
曉行東城隅光華著諸物溪漲浪花生山晴鳥聲出稍<lb/>
稍見人烟川原正蒼鬱<lb/>
<pb n="KR4h0158_WYG_013-3a"/>
　　丙申秋過漁溪驛驛舊有梅數株嘗題詩記今無<lb/>
　　　有也<lb/>
曾把蚤梅枝思君在别離别離雖云遠萬里終還期樹<lb/>
枯根已撥人去復何之故館動秋色雲物藏寒曦清香<lb/>
不可聞衰草空繁滋一夜平堦雨輾轉良自知<lb/>
　　訪天台菴<lb/>
幽人去未還門户和雲閉亭午樹隂圓深冬泉響細寒<lb/>
生羣蟲蟄清徹孤鶴唳寂寞傍山歸冩向滄溟際<lb/>
<pb n="KR4h0158_WYG_013-3b"/>
　　留别舊居花檻<lb/>
别意起中夕出門風吹衣側月光艷薄餘花香氣微清<lb/>
尊嵗相向欲去心有違殘葩勿盡放主人行亦歸<lb/>
　　翠巖寺<lb/>
攬蔓巖扃峻交繩寶界平斜峰約雲勢宻樹起秋聲泉<lb/>
檻妨蛩響霜樓助月明㝠筌兼灑落警句一何清<lb/>
　　夏晚南野<lb/>
夏竹圍前檻凉襟析舊酲疊雲封日茜斜雨著虹明魚<lb/>
<pb n="KR4h0158_WYG_013-4a"/>
動池開暈蟬移樹减清葭洲烟向暝鳬鶩自相迎<lb/>
　　蕪隂樓上<lb/>
野馬沈寒氣神禽度暖風斷霞天共紫斜日樹齊紅山<lb/>
口横虚釣江隈跋遠篷解窮千里目争奈思無窮<lb/>
　　和丘提刑聞新鴈寄度支<lb/>
翔鴈來江渚秋容在遠空幾聲疎樹外一字斷雲中虚<lb/>
館埀簷月平臯敗葉風裁詩託幽思幽思更無窮<lb/>
　　送别陳比部<lb/>
<pb n="KR4h0158_WYG_013-4b"/>
祖向西郊道川原畫閣臨燒痕經雨活樹色入谿深斜<lb/>
日明春態孤雲感客心何人知别意重把酒杯斟<lb/>
　　洪澤阻風<lb/>
今日風期惡遲廻一水濵村旗呈酒聖廟鼔賽河神躍<lb/>
鯉曾驚網饑烏不避人篙工時借問何處即通津<lb/>
　　開州園縱民逰樂<lb/>
風日朝來好園林雨後清逰魚知水樂蝶戲見春晴草<lb/>
輭迷行迹花深隠笑聲觀民聊自適不用管絃迎<lb/>
<pb n="KR4h0158_WYG_013-5a"/>
　　奉酬王知縣賞春不預以詩見贈<lb/>
仙陬翠觀盡繁英朱白相兼照眼明池浸嵐光生晚碧<lb/>
鳥驚人語斷春聲談諧遽喜開懐久骫骳終慙走筆成<lb/>
佳致可能陶靖節庭柯斜盼獨忘情<lb/>
　　過天津橋<lb/>
日暖溪平水漸銷水聲纔下内前橋山川滿眼閒宫殿<lb/>
草樹迷人舊市朝每向㝷春偏有意却成懐古更無聊<lb/>
洛陽平昔多豪俊惆悵埋魂不可招<lb/>
<pb n="KR4h0158_WYG_013-5b"/>
　　宿延平津<lb/>
鳴籟蕭森萬木聲濃嵐環合亂峰青樓臺矗處雙溪㑹<lb/>
雷電交時一劍靈曉市人烟披霽旭夜潭漁火鬭寒星<lb/>
畫屏曾指孤舟看今日孤舟在畫屏<lb/>
　　晝寢宴坐軒憶與蘇才翁㑹别<lb/>
投凉下馬卧僧家遶簟清風卷絳紗脩竹滿前微雨過<lb/>
逺山無際薄雲遮武侯舊隠人應到閩嶠孤城日自斜<lb/>
解與塵心消百事更開新焙煮靈芽<lb/>
<pb n="KR4h0158_WYG_013-6a"/>
　　丙申五月逰興化西門上溪<lb/>
㝷谿偶過上溪逰雨後溪渾水亂流因傍堤松却飛葢<lb/>
為聞山鳥輟鳴騶平田䆉稏青雲合滿谷芭蕉碧玉抽<lb/>
開濟無功湏蚤去故時𤓰隴有通侯<lb/>
　　和江上觀潮<lb/>
地卷天回出海東人間何事可争雄千年浪説鴟夷怒<lb/>
一沸全疑渤澥空寂静最宜聞夜枕峥嶸湏待駕秋風<lb/>
尋思物理眞難測隨月虧圓亦未通<lb/>
<pb n="KR4h0158_WYG_013-6b"/>
　　遣興<lb/>
苦竹生筍四五寸櫻桃開花千萬枝空濛野色當樓處<lb/>
索寞春寒帶雨時已放清歌逐瑶管旋篘新釀行金巵<lb/>
衰翁酩酊自為樂舉鞭不問并州兒<lb/>
　　上已日州園東樓<lb/>
地上多于枝上花東樓凝望惜年華潮頭正對伍胥廟<lb/>
燕子争歸百姓家粉籜漸高山徑筍緑旗初展石巖茶<lb/>
流芳自與人兼老樽酒相逢莫重嗟<lb/>
<pb n="KR4h0158_WYG_013-7a"/>
　　杭州璘上人以花數種見寄<lb/>
名卉參差十數科商船千里任風波土花分破根株小<lb/>
春色隨來意緒多欲種更看移樹法將開湏用傍欄歌<lb/>
中年漸不勝杯酌紅翠他時奈爾何<lb/>
　　陪尹子漸申安禮宿香山寺<lb/>
二月已强半㝷春登石樓山光侵暮變草色到雲休歸<lb/>
鳥沈巖際行人過樹頭剥苔看石碣因火認魚舟漸夜<lb/>
灘聲惡憑虚屋勢浮乘閒聊自適觴詠屬吾流<lb/>
<pb n="KR4h0158_WYG_013-7b"/>
　　宿漁梁驛<lb/>
庭樹疎疎河漢低瓦溝霜白月平西寒鴉不奈單棲苦<lb/>
落泊驚飛到曉啼<lb/>
　　入天竺山留客<lb/>
山光物態弄春暉莫為輕隂便擬歸縱使晴明無雨過<lb/>
入雲深處亦霑衣<lb/>
　　徐虞部以龍尾石硯邀余第品仍授來使持還書<lb/>
　　　府<lb/>
<pb n="KR4h0158_WYG_013-8a"/>
玉質純蒼理緻精鋒鋩都盡墨無聲相如間道還持去<lb/>
肯要秦人十五城<lb/>
　梅堯臣<lb/>
　　<hi>字聖俞宣城人侍讀學士詢從子也工為詩以深遠古澹為宗初用䕃官桐城主簿調河南留守錢</hi>
　　<hi>惟演見而嗟賞之歐陽修與為詩友自歎不及歴徳興建徳襄城縣令監税湖州大臣屢薦宜在館</hi>
　　<hi>閣召試賜進士出身為國子監直講累遷尚書都官員外郎預修唐書未成卒有宛陵集四十卷</hi>
　　野田行<lb/>
輕雷長陂水農事乃及辰茅旌送山鬼瓦鼔迎田神青<lb/>
<pb n="KR4h0158_WYG_013-8b"/>
臯暗藏雉萬木欣已春桑間偶耕者誰復來問津<lb/>
　　過開封古城<lb/>
荒城臨殘日雞犬三四家豈復古阡陌但問新桑麻頽<lb/>
垣下多穴所窟狐與蛇漢兵墮銅鏃青血為土花<lb/>
　　寄靈隠通教僧<lb/>
竒山青若洗草木生石上根萌不可窮條蔓自增王其<lb/>
隂有高僧日食惟一盎世人久已疎猿鳥應相向<lb/>
　　秋夜感懐<lb/>
<pb n="KR4h0158_WYG_013-9a"/>
風葉相追逐庭響如人行獨宿不成寐起坐心屏營哀<lb/>
哉齊體人魂氣今何征曾不如隕籜繞樹猶有聲涕淚<lb/>
不能止月落荒雞鳴<lb/>
　　陽翟縣城凝嵩亭<lb/>
西北望嵩色憶上太室時陟彼已不淺坐此安能知誰<lb/>
棲絶壁下但見前峰危正與曩未異目存迹焉追<lb/>
　　追詠崔奉禮小園<lb/>
前此訪君時已觀堂宇邃安知中屏開自有幽林致花<lb/>
<pb n="KR4h0158_WYG_013-9b"/>
搴巖桂紅石擘雲根翠正當秋風來不見揺落意<lb/>
　　夜聽鄰家唱<lb/>
夜中未成寐鄰歌聞所稀想像朱唇動髣髴梁塵飛誤<lb/>
節應偷笑竊聽起披衣湏臾曲已終牕月存餘暉<lb/>
　　寄題滁州醉翁亭<lb/>
琅琊谷口泉分流漾山翠使君愛泉清每來泉上醉日<lb/>
暮使君歸野老紛紛至但留山鳥啼與伴松間吹<lb/>
　　秋日村行<lb/>
<pb n="KR4h0158_WYG_013-10a"/>
谿霧晝盡收山村夜初晦饑禽來往飛遠樹青紅碎原<lb/>
上楚牛牧屋頭呉婦碓雞肥酒已熟野老邀同輩<lb/>
　　彼鴷吟<lb/>
斲木喙雖長不啄栢與松松栢木堅直中心無蠧蟲廣<lb/>
庭木云美不與松栢比臃腫質性虚朽蝎招猛觜主人<lb/>
赫然怒我愛爾何毁彈射出窮山羣鳥亦相喜啁啾弄<lb/>
好音自謂得天理哀哉彼鴷禽吻血徒為爾鷹鸇不摶<lb/>
撃狐兎縱横起况兹樹腹殆力去且濱死<lb/>
<pb n="KR4h0158_WYG_013-10b"/>
　　范饒州坐中客語食河豚魚<lb/>
春洲生荻芽春岸飛楊花河豚當是時貴不數魚蝦其<lb/>
狀已可怪其毒亦莫加忿腹若封豕怒目猶呉蛙庖煎<lb/>
茍失所入喉為鏌鎁若此喪軀體何湏資齒牙持問南<lb/>
方人黨䕶復矜誇皆言美無度誰謂死如麻吾語不得<lb/>
屈自思空咄嗟退之來潮陽始憚餐籠蛇子厚居柳州<lb/>
而甘食蝦蟆二物雖可憎性命無舛差斯味曾不比中<lb/>
藏禍無涯甚美惡亦稱此言誠可嘉<lb/>
<pb n="KR4h0158_WYG_013-11a"/>
　　田家語<lb/>
　庚辰詔書凡民三丁籍一立校與長號弓箭手用備<lb/>
　不虞主司欲以多媚上急責郡吏郡吏畏不敢辨遂<lb/>
　以屬縣令互摉民口雖老㓜不得免上下愁怨天雨<lb/>
　滛滛豈助聖上撫育之意耶因録田家之言次為文<lb/>
　以俟採詩者云<lb/>
誰道田家樂春税秋未足里胥扣我門日夕苦煎促盛<lb/>
夏流潦多白水高於屋水既害我菽蝗又食我粟前月<lb/>
<pb n="KR4h0158_WYG_013-11b"/>
詔書來生齒復版録三丁籍一壯要使操弓韣州符今<lb/>
又嚴老吏持鞭朴摉索稚與艾唯存跛無目田閭敢怨<lb/>
嗟父子各悲哭南畝焉可事買箭賣牛犢愁氣變久雨<lb/>
鐺缶空無粥盲跛不能耕死亡在遲速我聞誠所慙徒<lb/>
爾叨君禄却詠歸去來刈薪向深谷<lb/>
　　冬雷<lb/>
上帝設號令隠其南山下震發固有時曷常事憑怒春<lb/>
以動含生夏以奮風雨冬其息不用藏在黄厚土我今<lb/>
<pb n="KR4h0158_WYG_013-12a"/>
來江南嵗厯惟建午如何小雪前向曉疑鳴釡蛟蛇龜<lb/>
蟲厄鱗裂口塊吐蝦䗫不食月深窟僵兩股天公豈物<lb/>
欺若此汨時序或言非天公實乃隂怪主嘗觀古祠畫<lb/>
牛首椎連鼔黑雲雜狂飈相與為肺腑是不由昊穹安<lb/>
能順寒暑吾因考厥事復以驗莽鹵市井欺量衡定知<lb/>
不活汝元惡逆大倫弗加霹靂斧此豈曰無私故予未<lb/>
所取必恐竊天威似將文法侮焉顧五行錯詎畏萬物<lb/>
覩欲扣九門陳恨身無鳥羽<lb/>
<pb n="KR4h0158_WYG_013-12b"/>
　　偶書寄蘇子美<lb/>
君詩壯且竒君筆正復妙二者世其寶一得亦難料我<lb/>
今或盈軸體逸思亦峭有如秋空鷹氣壓城雀鷂又如<lb/>
飲巨鍾一舉不能釂既釂心已醉顚倒視兩曜吾交有<lb/>
永叔勁正語多要嘗評吾二人放檢不同調其於文字<lb/>
間苦硬與惡少雖然趣尚殊握手幸相笑<lb/>
　　月下懐裴如晦宋中道<lb/>
九陌無人行寒月净如水洗然天宇空玉井東南起我<lb/>
<pb n="KR4h0158_WYG_013-13a"/>
馬卧我庭帖帖埀頸耳霜花滿黑鬛安欲致千里我僕<lb/>
寢我廐相背肖兩已夜深忽驚魘呼若中流矢是時興<lb/>
我懐顧影行月底唯影與月光舉止無猜毁吾交有裴<lb/>
宋心意月影比㝷常同語黙肯問世俗子<lb/>
　　飲劉原甫家原甫懐二古錢勸酒其一齊之大刀<lb/>
　　　長五寸半其一王莽時金錯刀長二寸半<lb/>
主人勸客飲勸客無夭妍欲出古時物先謂射以年我<lb/>
料孔子履久化武庫烟固知陶氏梭飛來風雨天世無<lb/>
<pb n="KR4h0158_WYG_013-13b"/>
軒轅鏡百怪争後先復聞豐城劍已入平津淵聊讐二<lb/>
百載儻有書畫傳嗢呼纔十一便言傾觥船探懐發二<lb/>
寶太公新室錢獨行齊大刀鎌形末環連文存半辨齊<lb/>
背有模法圓次觀金錯刀一刀直五千<hi>其文如此</hi>精銅不蠧<lb/>
蝕肉好鈎婉全為君舉酒盡跨馬月娟娟<lb/>
　　再同江鄰幾陳和叔學士集劉舍人宅觀白鷴孔<lb/>
　　　雀鳬鼎周亞夫印鈿玉寶赫連勃勃龍雀刀<lb/>
主人鳳凰池二客天禄閣共來東軒飲高論雜諧謔南<lb/>
<pb n="KR4h0158_WYG_013-14a"/>
籠養白鷴北籠養孔雀素質水紋纖翠毛金縷薄大誇<lb/>
鳬柄鼎不比龍頭杓玉印傳條侯字辨亞與惡鈿劍刻<lb/>
辟邪符寳殊制作末觀赫連刀龍雀鑄鐶鍔每出一物<lb/>
玩必勸衆賔酌又令三雲髻行酒何婥約固非世俗驩<lb/>
自得閲古樂聖賢泯泯去安有不死藥竟知不免此焉<lb/>
用强檢縛開目即是今轉目已成昨歸時見月上酒醒<lb/>
見月落怳然如夢寐前語誠不錯<lb/>
　　韻語答永叔内翰<lb/>
<pb n="KR4h0158_WYG_013-14b"/>
世人作肥字正如論饅頭厚皮雖然佳俗物已可羞字<lb/>
法歎中絶今將五十秋近日稍稍貴追蹤慕前流曾未<lb/>
三數人得與古昔儔古人皆能書獨其賢者留後世不<lb/>
推此但務於書求不知前日工隨紙泯已休顔書茍不<lb/>
佳世豈不寶收設如楊凝式言且直節修又若李廷中<lb/>
清愼實罕侔乃知愛其書兼取為人優豈書能存久賢<lb/>
哲人焉廋非賢必能此惟賢乃為尤其餘皆泯泯死去<lb/>
同馬牛太尹歐陽公昨日喜疾瘳信筆冩此語語可忘<lb/>
<pb n="KR4h0158_WYG_013-15a"/>
病憂黄昏走小校寄我東郭陬綴之輒成篇聊以助吟<lb/>
謳<lb/>
　　諭烏<lb/>
百鳥共戴鳳惟欲鳳徳昌願鳳得其輔咨爾孰可當百<lb/>
鳥告兩間惟烏最靈長乃呼鳥與鵲將政庶鳥康烏時<lb/>
來佐鳳署置且非良咸用所附已欲同助翺翔以鷰代<lb/>
鴻雁傳書識暄凉鸜鵒代鸚鵡剥舌説語詳秃鶬代老<lb/>
鶴乘軒事昻藏野鶉代雄雞爪觜稱擅塲雀豹代鵰鶚<lb/>
<pb n="KR4h0158_WYG_013-15b"/>
摶撃肅秋霜蝙蝠常入幕捕蚊夜何忙老鴟啄臭腐盤<lb/>
飛使㳺揚鵂鶹與梟鵩待以為非常一朝百鳥厭讒烏<lb/>
出逺方烏伎亦止此不敢戀鳳傍養子頗似父又貪噪<lb/>
豺狼為烏鳥不伏獸肻為爾戕莫如且歛翮休用苦不<lb/>
量吉凶豈自了人事亦交相<lb/>
　　初冬夜坐憶桐城山行<lb/>
我昔吏桐鄉窮山屐屢躡路險獨後來心危常自怯下<lb/>
顧雲容容前溪未可渉半崖風颯然驚鳥争墮葉脩蔓<lb/>
<pb n="KR4h0158_WYG_013-16a"/>
不知名丹實坼在莢林端野䑕飛縁挽一何㨗馬行聞<lb/>
虎氣竪耳鼻息<graphic n="KR2758" url="https://raw.githubusercontent.com/kanripo/KR-Gaiji/master/images/KR2758.png" mimeType="image/png"/>遂投山家宿駭汗衣尚浹歸來撫童<lb/>
僕前事語妻妾吾妻常有言艱勤壯時業安慕終日閒<lb/>
笑媚看婦靨自是甘努力于今無所懾老大官雖暇失<lb/>
偶淚滿睫書之空自知城上鼓三疊<lb/>
　　寄歐陽永叔滁州<lb/>
昔讀韋公集固多滁州詞爛熳冩風土下上窮幽竒君<lb/>
今得此郡名與前人馳君才比江海浩浩觀無涯下筆<lb/>
<pb n="KR4h0158_WYG_013-16b"/>
猶高帆十幅美滿吹一舉一千里只在頃刻時㝷常行<lb/>
舟艫傍岸撐牽疲有才茍如此但恨不勇為仲尼著春<lb/>
秋貶骨嘗苦笞後世各有史善惡亦不遺君能切體類<lb/>
鏡照嫫與施直辭鬼膽懼微文姦魄悲不書兒女書不<lb/>
作風月詩唯存先王法好醜無使疑安求一時譽當期<lb/>
千載知此外有甘脆可以奉親慈山蔬采筍蕨野膳獵<lb/>
麏麋鱸膾古來美梟䏑今且推夏果亦瑣細一一舊頗<lb/>
窺圓尖剥水實青紅摘林枝又足供宴樂聊與子所宜<lb/>
<pb n="KR4h0158_WYG_013-17a"/>
愼勿思北來我言非狂癡洗慮當以浄洗垢當以脂此<lb/>
語同飲食逺寄入君脾<lb/>
　　和王仲儀詠癭二十韻<lb/>
汝水出山險汝民多病癭或如雞精滿或如猿嗛並女<lb/>
慚高掩襟男大濶裁領飲水擬注壺吐詞侔有鯁樗里<lb/>
既已聞杜預亦不幸秦人號智囊呉瓠繫狗頸□□常<lb/>
住頤伶仃安及脛只欲仰問天無由俯窺井挾帶嵗月<lb/>
深冒犯風霜冷厭惡雖自知剖割且誰肻不唯羞把鏡<lb/>
<pb n="KR4h0158_WYG_013-17b"/>
仍亦愁弔影内燎煩羊厴外砭費針頴在木曰楠榴刳<lb/>
之可為皿此誠無所用既有何能辟<hi>音屏</hi>膨脝側無首臃<lb/>
腫異臚頂難將面目施可與胎胞逞賢哉臨汝守世徳<lb/>
調金鼎氓俗雖醜乖教令日修整風土恐隨遷晨昏憂<lb/>
屢省儻欲便慈顔名城不難請<lb/>
　　憶將渡揚子江<lb/>
月暈知天風舟人夜相語平明好挂帆白浪須出浦此<lb/>
身猶在呉歸夢預到楚今日念同來吾妻已為土<lb/>
<pb n="KR4h0158_WYG_013-18a"/>
　　鴨雛<lb/>
春鴨日浮波羽冷難伏卵嘗因雞抱時託以雞窠暖三<lb/>
旬卵既坼羽毛寒脛短雞寧辨其雛翅擁情欵欵一日<lb/>
向水涯所禀殊未斷泛然去中流雞呼心悹悹人之茍<lb/>
異懐負義不足算有志在毓養勿論報徳限<lb/>
　　答宣城張主簿遺鴉山茶次其韻<lb/>
昔觀唐人詩茶詠鴉山嘉鴉銜茶子生遂同山名鴉重<lb/>
以初槍旗采之穿烟霞江南雖盛産處處無此茶纖嫩<lb/>
<pb n="KR4h0158_WYG_013-18b"/>
如雀舌煎烹比露芽競收青蒻焙不重漉酒紗顧渚亦<lb/>
頗近䝉頂來以遐雙井鷹掇爪建溪春剥葩日鑄弄香<lb/>
美天目猶稻麻呉人與越人各各相鬭夸傳買費金帛<lb/>
愛貪無夷華甘苦不一致精麤還有差至珍非貴多為<lb/>
贈勿言些如何煩縣僚忽遺及我家雪貯雙砂甖詩琢<lb/>
無玉瑕文字摉怪竒難於抱長蛇明珠滿紙上剩畜不<lb/>
為奢玩久手生胝窺久眼生花嘗聞茗消肉應亦可破<lb/>
瘕飲啜氣覺清賞重歎復嗟歎嗟既不足吟誦又豈加<lb/>
<pb n="KR4h0158_WYG_013-19a"/>
我今實强為君莫笑我耶<lb/>
　　得雷太簡自製䝉頂茶<lb/>
陸羽舊茶經一意重䝉頂比來唯建溪團片敵湯餅顧<lb/>
渚及陽羡又復下越茗近來江國人鷹爪誇雙井凡今<lb/>
天下品非此不覽省蜀荈久無味聲名謾馳騁因雷與<lb/>
改造帶露摘牙頴自煮至揉焙入碾只俄頃湯嫩乳花<lb/>
浮香新舌甘永初分翰林公豈數博士冷醉來不知惜<lb/>
悔許已向醒重思朋友義果决在勇猛倐然乃以贈蠟<lb/>
<pb n="KR4h0158_WYG_013-19b"/>
囊收細梗吁嗟茗與鞭二物誠不幸我貧事事無得之<lb/>
似贅癭<lb/>
　　椹澗晝夢<lb/>
誰謂死無知每出輒來夢豈其憂在途似亦㑹相送初<lb/>
看不異昔及寤始悲痛人間轉面非清魂殁猶共<lb/>
　　靈樹鋪夕夢<lb/>
晝夢同坐隅夕夢立我左自置五色絲色透縑囊過意<lb/>
在留補綴恐衣或綻破殁仍憂我身使存心得墮<lb/>
<pb n="KR4h0158_WYG_013-20a"/>
　　武陵行<lb/>
生事在漁樵所居亦烟水野艇一竿絲朝朝狎清泚忽<lb/>
自傍藤陰乘流轉山觜始覺景氣佳潛通小谿裏常時<lb/>
不見春入谷驚花蘂幽興窮緑波翫芳心莫已花外一<lb/>
峰明林間碧洞啟遥聞雞犬音漸悟人烟邇<lb/>
　　挾彈篇<lb/>
長安細侯年尚少獨出春郊不須曉手持柘彈灞陵邊<lb/>
豈惜金丸射飛鳥金丸射盡飛鳥空解衣市酒向新豐<lb/>
<pb n="KR4h0158_WYG_013-20b"/>
醉倒銀缾方肯去去卧紅樓歌吹中不管花開與花老<lb/>
明朝還去杜城東<lb/>
　　使風<lb/>
跨下橋南逆水風十幅蒲帆彎若弓淮波帶日魚鱗紅<lb/>
岌岌飛上北斗中龜山始撞人定鐘岸草澁澁鳴秋蟲<lb/>
　　余居御橋南夜聞妖鳥鳴傚昌黎體<lb/>
都城夜半隂雲黑忽聞轉轂聲吚呦嘗憶楚鄉有妖鳥<lb/>
一身九首如贅疣或時月暗過閭里緩音低語若有求<lb/>
<pb n="KR4h0158_WYG_013-21a"/>
小兒藏頭婦滅火閉門雞犬不爾留我問楚俗何苦爾<lb/>
云是鬼車載鬼逰鬼車載鬼奚所及抽人之筋繫車輈<lb/>
昔聽此言未能信欲訪上天終無由今來中土百物正<lb/>
安能遂與南方儔上帝因風如可達願令驅逐出九州<lb/>
　　永叔寄澄心堂紙二幅<lb/>
昨朝人自東郡來古紙兩軸緘縢開滑如春冰密如繭<lb/>
把玩驚喜心徘徊蜀箋脆蠧不禁久剡楮薄輭還可咍<lb/>
書言寄去當寶惜慎勿亂與人剪裁江南李氏有國日<lb/>
<pb n="KR4h0158_WYG_013-21b"/>
百金不許市一枚澄心堂中惟此物静几鋪冩無塵埃<lb/>
當時國破何所有帑藏空竭生莓苔但存圖書及此紙<lb/>
輦入都府非珍瓌于今已踰六十載弃置大屋墻角堆<lb/>
幅狹不堪作詔命聊備麤使供鸞臺鸞臺天官或好事<lb/>
持歸祕惜何嫌猜君今轉遺重增愧無君筆札無君才<lb/>
心煩收拾乏匵櫃日畏撦裂防嬰孩不忍揮毫徒有思<lb/>
依依還起子山哀<lb/>
　　同蔡君謨江鄰幾觀宋中道書畫<lb/>
<pb n="KR4h0158_WYG_013-22a"/>
君謨善書能别書宣獻家藏天下無宣獻既没二子立<lb/>
漆匣甲乙收盈厨鍾王眞蹟尚可覩歐禇遺墨非因模<lb/>
開元大厯名流夥一一手澤存有餘行草楷正大小異<lb/>
㸃畫勁婉精神殊坐中鄰幾素近視最辨纎悉時驚吁<lb/>
逡廵蔡侯得所得索硯鋪紙纔須臾一埽一幅太快健<lb/>
檀溪躍過瘦的盧觀書已畢復觀畫數軸吳江種稻圖<lb/>
稻苖秧秧水拍拍羣鷺矯翼人荷鋤陂塍高下石籠密<lb/>
竹樹參倚荆籬疎大車立輪轉流急小犢欺顧稚子驅<lb/>
<pb n="KR4h0158_WYG_013-22b"/>
令人頻有故鄉念春事况及蠶桑初虎頭將軍畫列女<lb/>
二十餘子拕裠裾許穆夫人尤窈窕因誦載馳誠起予<lb/>
余無書性無田區美人雖見身老癯舉頭事事不稱意<lb/>
不如倒盡君酒壺<lb/>
　　觀何君寶畫<lb/>
燕馬易畫呉牛難圖馬骨應細牛骨麤馬毛要密牛毛<lb/>
疎麤疎必辨别細密多糢糊乃知戴嵩筆能出韓幹徒<lb/>
韓馬精神在韁勒嵩牛怒鬭無牽拘昨日何家觀小軸<lb/>
<pb n="KR4h0158_WYG_013-23a"/>
絹雖破爛色不渝二頭相觸角競犄前脚如跪後脚舒<lb/>
尾株搨直脊膂蹙筋力冩盡蹄腕殊一勝一敗又苦似<lb/>
勝者狠逐敗者趨卷窮赤印置小字置字乃是陶尚書<lb/>
尚書國初人愛畫收幾厨買時不惜金與帛帛載羊車<lb/>
錢載驢後世兒孫不能保賣入窮市無須臾凡目矜新<lb/>
不重故千錢酬直皆笑愚四牛遂為何氏有裝背入眼<lb/>
天下無坐中吾儕趣已異又喜𤣥女傳兵符此本實稱<lb/>
閻令畫下筆簡細容顔姝三人鬼狀一牛首八女二十<lb/>
<pb n="KR4h0158_WYG_013-23b"/>
美丈夫黄帝中間䕃葩葢霞扇錯玳旌擁朱冠服難知<lb/>
嵗月遠但見儀衛森清都復觀鹿臺獨夫受妲己不笑<lb/>
何由娯酒池肉林騎行炙剖心斮脛堪悲吁數幅呉王<lb/>
宴西子綵舟張樂當姑蘇宫娥數百族高下鬒髻一一<lb/>
紅芙蕖危峰細浪得平遠前對洞庭傍大湖商紂夫差<lb/>
可埀誡歴世傳玩參盤盂雕鷹草木不足記特詠此事<lb/>
心何如<lb/>
　　觀楊之美畫<lb/>
<pb n="KR4h0158_WYG_013-24a"/>
天官乘車建朱旗赤旛前亞風卷披二龍緩駕蒼髯垂<lb/>
印箱傍挈文籍隨雙驂推軛如畏遲行從冠服多威儀<lb/>
水官自有眞龍騎兩佐並跨鯨尾螭歩趨羣吏怪眼眉<lb/>
雲生海面無端涯雷部處上相與期人身獸爪負鼓馳<lb/>
後有同類挾且槌次執電鏡風囊吹青蛇有角魚足鬐<lb/>
上下引導神所施地官既失不可知此畫傳是閻令為<lb/>
設色鮮潤筆法竒絹理滑膩雞子皮呉生龍王多裂隳<lb/>
八軸展玩忘晨炊李成山水曉景移黄荃花竹雀擁技<lb/>
<pb n="KR4h0158_WYG_013-24b"/>
韓幹馬本摸搨時神駿都失存毫釐日高腹枵眼眥眵<lb/>
邂逅獲見何言疲厚謝主翁意不衰他日飽目看無遺<lb/>
　　和江鄰幾景徳寺避暑<lb/>
垤蟻不應雨鳴鳶不生風鬱氣若甑炊初陽如火紅躶<lb/>
膚汗交流腯體膏將鎔龍頭費挹酌犢鼻彊遮䝉常畏<lb/>
俗物來去避青蓮宫廣堂鋪琉璃高簷䕃梧桐廊壁畫<lb/>
地獄獄具鑊鋸舂鐵城何熖熖鐵牀亦彤彤誰知炮烙<lb/>
死活間傳自西域黄面翁正類人世苦此熱聲利役使<lb/>
<pb n="KR4h0158_WYG_013-25a"/>
亡西東京師貴賃幾椽舍窮煎相似聒欲聾屋頭朝爨<lb/>
作飲食枕底夕艾驅蚊蟲宜爾近巷江夫子賦詩特壓<lb/>
塵土中<lb/>
　　蔡君謨示古大弩牙<lb/>
黄銅弩牙金錯花銀闌線齒如排沙上立準度可省括<lb/>
箭溝三道前直窊其度四寸寸五刻鋈光歴歴無纎差<lb/>
蔡侯出此問誰得往年客遺來瑯琊瑯琊築城穿厚壤<lb/>
既獲磨洗争傳誇莫知嵗月孰製作精妙近世應難加<lb/>
<pb n="KR4h0158_WYG_013-25b"/>
發機高下在分刻今人妄射功仍賖願侯擬之起新法<lb/>
勿使邊兵死似麻<lb/>
　　許生南歸<lb/>
大盤小盤堆明珠海估眩目迷精麤斗量入貢由掇拾<lb/>
未必一一疵纇無不貢亦自有光價此等固知魚目殊<lb/>
許生懐文頗所似暫抑安用頻增吁倚門老母應日望<lb/>
霜前稻熟舂紅稃歸來爛炊多釀酒洗蕩幽憤傾盆盂<lb/>
九卿有命不愁晚朱邑當年是嗇夫<lb/>
<pb n="KR4h0158_WYG_013-26a"/>
　　二十四日江鄰幾邀觀三館書畫録其所見<lb/>
五月秘府始暴書一日江君來約予世間難有古畫筆<lb/>
可往共觀臨石渠我時跨馬冐熱去開厨發匣鳴鑰魚<lb/>
羲獻墨迹十一卷水玉作軸光疏疏最竒小楷樂毅論<lb/>
永和題尾付官奴又看四本絶品畫戴嵩呉牛望青蕪<lb/>
李成寒林樹半枯黄荃工妙白<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>圖不知名姓貌人物<lb/>
二公對奕旁觀俱黄金錯鏤為投壺粉障復畫一病夫<lb/>
後有女子執巾裾牀前紅毯平圍爐牀上二姝展氍毹<lb/>
<pb n="KR4h0158_WYG_013-26b"/>
繞牀屏風山有無畫中見畫三重鋪此幅巧甚意思殊<lb/>
孰眞孰假丹青模世事若此還可吁<lb/>
　　和歐陽永叔啼鳥十八韻<lb/>
南方窮山多野鳥百種巧舌乘春鳴深林參天不見日<lb/>
滿壑呼嘯誰識名但依音響得其字因與爾雅殊形聲<lb/>
我昔曾有禽言詩粗究一二啼嚎情苦竹岡頭泥滑滑<lb/>
君時最賞趣向精餘篇亦各有思致恨未與盡衆鳥評<lb/>
君今山郡日無事静聽鳥語如交争提壺相與來勸飲<lb/>
<pb n="KR4h0158_WYG_013-27a"/>
戴勝亦助能勸耕我念此鳥頗有益如欲使君勤以行<lb/>
勸耕幸且彊職事勸飲亦冀無獨醒杜鵑蜀魄哭歸去<lb/>
小人懐土慎勿聽城頭春鳩自謂拙鵲巢輒處安得平<lb/>
高窠喬木美毛羽哢吭葉底無如鶯口中調簧定何益<lb/>
下啄蚯蚓孰曰清自餘多類不足數一一推本煩神靈<lb/>
我居中土别無鳥老鴉鸜鵒方縱横教雛呌噪日羣集<lb/>
豈有勸酒花下傾願君切莫厭啼鳥啼鳥於君無所營<lb/>
　　途中寄上尚書晏相公二十韻<lb/>
<pb n="KR4h0158_WYG_013-27b"/>
驚飈入林鴉亂飛舞空落葉相追隨秋權摧物不見跡<lb/>
但使萬古生愁悲登山臨水昔感别身作旅人安得宜<lb/>
單舟匹婦更無婢朝餐每愧婦親炊平生獨以文字樂<lb/>
曾未敢恥貧賤為官雖寸進實過分名姓已被賢者知<lb/>
疎愚生不謁豪貴守此退縮行將衰潁州相公秉道徳<lb/>
一見不以論高卑久調元化費精力猶且未倦刪書詩<lb/>
唐之文章剔蕪穢纎悉寜有差毫釐謂其耽學可與語<lb/>
便語淵奥袪佹疑浮言近意不歴口直欲海窟拏蛟螭<lb/>
<pb n="KR4h0158_WYG_013-28a"/>
再拜膝前荷勤誨垂槖捆載歸忘饑解艇水驛無幾舍<lb/>
新詩又遣牙兵持上言行李覽物景聊可與婦陳酒巵<lb/>
下言狂斐頗及古陶韋比格吾不私相公貴且事翰墨<lb/>
我軰豈得專逰嬉今將蒿芹薦爼豆定亦不以微薄遺<lb/>
常令有詠無巨細當因川陸舟車貽日對順流思疾置<lb/>
老魚姦怯濳鱗鬐　<hi>晏公全集二百餘卷明嘉靖時嚴分宜家尚有之後竟不可得見矣</hi>
<hi>覽此詩為之慨然</hi>
　　送方進士逰廬山<lb/>
<pb n="KR4h0158_WYG_013-28b"/>
長風沙浪屋許大羅刹石齒水下排歴此二險過湓浦<lb/>
始見瀑布縣蒼崖繋舟上岸入松徑三日踏穿新蠟鞋<lb/>
路盤深谷出嶺望後山日照前山霾偶逢風雨恐衣濕<lb/>
側倚石脇人相乖雨收不覺在高處卻見童僕提攜偕<lb/>
水聲不絶鳥聲好藥草香氣侵人懐老僧避俗去足跣<lb/>
野客就澗開門䦱樹嵓隠映見寺刹層層杳杳躋雲階<lb/>
塢田將穫鳥雀横秋果正熟猿猴□東林淡虀應似舊<lb/>
唯此足以待爾儕子心灑落撇然往我方塵垢難磨揩<lb/>
<pb n="KR4h0158_WYG_013-29a"/>
　　秋雨篇<lb/>
秋雨一向不解休連昏接晨終窮秋梅生不量仰天問<lb/>
神官夜夢言語周日月是天之兩目忽然生瞖無藥瘳<lb/>
只知淚滴為赤子赤子豈悟天公憂天公哭<graphic n="KR2965" url="https://raw.githubusercontent.com/kanripo/KR-Gaiji/master/images/KR2965.png" mimeType="image/png"/>
                    <graphic n="KR2965" url="https://raw.githubusercontent.com/kanripo/KR-Gaiji/master/images/KR2965.png" mimeType="image/png"/>灑涕<lb/>
落九州地祗不敢安泥潦已没頭乃因從容詰神官后<lb/>
稷今在帝所不從前后稷知稼穡曾以筋力親田疇曷<lb/>
不告帝且輟泣九榖正熟容其收蚤時不泣此時泣憂<lb/>
民欲活反扼喉神官發怒髭奮虬下土小臣安預謀恐<lb/>
<pb n="KR4h0158_WYG_013-29b"/>
然驚覺汗交流樹上已聽呼雌鳩<lb/>
　　和呉冲卿學士石屏<lb/>
呉夫子佩銀龜乘天馬素怪竒忽得虢畧一片石其中<lb/>
白色圓如規又有樹與烏畫手雖妙何能為呉乃持問<lb/>
歐陽公比公曩獲猶可疑疑不為辨賦以詩詩辭粲粲<lb/>
明星埀復遣賫來使我和坐上鉅公傍睨之范侯實有<lb/>
揚雄學咸云此理難究推我歸滌慮反覆思義雖不經<lb/>
聊解頤月與太陽合朔時陽烏飛上桂樹枝枝上作窠<lb/>
<pb n="KR4h0158_WYG_013-30a"/>
生羣兒人不知天公天公欲俾世間見影著石面如粘<lb/>
黐烏既不得去月亦不可移留為千古作好玩慎勿傾<lb/>
撲同玉碑<hi>時在唐書局與歐陽永叔王元叔范景仁㑹食得所示詩</hi>
　　莫登樓<lb/>
莫登樓脚力雖健勞雙眸下見紛紛馬與牛馬矜鞍轡<lb/>
牛服輈露臺歌吹聲不休腰鼓百面紅臂褠先打六么<lb/>
後梁州棚簾夾道多夭柔鮮衣壯僕獰髭虬寶撾呵叱<lb/>
倚王侯夸妍鬭艷目已偷天寒酒醺誰爾侜倚檻心往<lb/>
<pb n="KR4h0158_WYG_013-30b"/>
形獨留有此光景無能㳺粉署深沉空翠幬青綾被冷<lb/>
風颼颼懐抱既如此何須望樓頭<lb/>
　　高車再過謝永叔内翰<lb/>
世人重貴不重舊重舊今在歐陽公昨朝喜我都門入<lb/>
高車臨岸進船篷俯躬拜我禮愈下騶從竊語音微通<lb/>
我公聲名壓朝右何厚於此瘦老翁笑言啞啞似平昔<lb/>
妻子信説如梁鴻自兹連雨泥没脛未得謁帝明光宫<lb/>
冒隂履溼就税地親賓未過知巷窮復聞傳呼公又至<lb/>
<pb n="KR4h0158_WYG_013-31a"/>
黄金絡馬聲瓏瓏紫袍寶帶照屋室飲水啜茗當清風<lb/>
邀以新詩出古律霜髯屢頷揺寒松因嗟近代貴莫比<lb/>
官為司空仍侍巾今成冡丘已寂寞文字豈得留無窮<lb/>
以此易彼可勿媿浮榮有若送雨虹須臾斷滅不復見<lb/>
唯有明月常當空况我學不為買禄直欲到死攀軻雄<lb/>
一飯足以飽我腹一衣足以飾我躬老雖得職不足顯<lb/>
願與公去驩樂同驩樂同治田園潁水東<lb/>
　<lb/>
<pb n="KR4h0158_WYG_013-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十三<lb/>
</p>
<p>
</p>
  </div>
<div>
<head>宋元詩㑹卷十四</head> <lb/>
    <p>
<pb n="KR4h0158_WYG_014-1a"/>
欽定四庫全書<lb/>
　宋元詩㑹卷十四<lb/>
　　　　　　　　　　　　兵部主事陳焯編<lb/>
　梅堯臣<hi>下</hi>
　　同尹子漸玉幾道訪郭三别墅不遇<lb/>
秋野已成曠偶然幽興多茨居隔寒水柴户䕃喬柯看<lb/>
竹曾留鳳攜朋不為鵝人歸碧苔徑應識屐痕過<lb/>
　　送環州通判張殿丞亢<lb/>
<pb n="KR4h0158_WYG_014-1b"/>
欲向蕭闗外窮隂雪暗沙磧寒鴻雁少冰合水泉賖自<lb/>
有從軍樂應無去國嗟春風曾不到吹角寄梅花<lb/>
　　新秋雨夜西齋文㑹<lb/>
夜色際隂霾燈青謝客齋梧桐生静思絡緯動秋懐小<lb/>
酌寜辭醉清言不厭諧誰憐何水部吟苦怨空堦<lb/>
　　送弟良臣歸宣城<lb/>
喬木句溪邊秋光幾曲連將歸三畝宅遠寄下江船伴<lb/>
爾惟征雁悲余有暮蟬親朋如見問貧外似當年<lb/>
<pb n="KR4h0158_WYG_014-2a"/>
　　鄭戭及第東歸後赴洋州幕<lb/>
郤生方得桂王粲始從戎一舸辭呉㑹單車入漢中亂<lb/>
山雲木古側徑野泉通欲識風烟美心知故國同<lb/>
　　明州推官鄭先輩<lb/>
應幕海邊郡秋風千里歸隨潮呉榜駛轉浦楚山微野<lb/>
橘霜前熟江螯露下肥還家候靈鵲人想罷鳴機<lb/>
　　僧可眞東歸因謁范蘇州<hi>仲淹</hi>
姑蘇臺畔去雲壑付清機野策過寒水山童䕶衲衣松<lb/>
<pb n="KR4h0158_WYG_014-2b"/>
門正投宿竹笠帶餘暉誰愛杼山句使君應姓韋<lb/>
　　廖秀才歸衡山縣<lb/>
千里倦為客秋歸烏榜輕過林湘橘暗收潦楚江清晚<lb/>
泊親鷗鷺殘芳襲杜蘅長沙幾日到天際見高城<lb/>
　　池州進士陳君惠然見過不日且行因以詩贈别<lb/>
呼童具雞黍頗識故人期竹館忽停駕山樽聊解頤醉<lb/>
歌返北郭春雨生東陂便與千峰隔登高空復思<lb/>
　　春隂<lb/>
<pb n="KR4h0158_WYG_014-3a"/>
濃淡雲無定凄微氣宇寒鳩鳴桑葉吐村暗杏花殘客<lb/>
子行裘薄春塘野水寛輕雷欣已發謬作採茶官<lb/>
　　訪礦坑老僧<lb/>
山深無外事日夕愛潺湲趺坐樹間石力畊谿上田解<lb/>
言南國事能詠碧雲篇莫貰遠公酒深慚陶令賢<lb/>
　　詠官妓從人<lb/>
少為輕薄誤失行落優倡去作小家婦願同貧里裝無<lb/>
心歌子夜有意學流黄他日東郊上誰人見採桑<lb/>
<pb n="KR4h0158_WYG_014-3b"/>
　　送蔡侍禁赴長沙<lb/>
寒葉下瀟湘之官逐雁行水經菱浦晚船過橘洲香二<lb/>
女竹林外三閭楓葉傍平時息戎律物景助才章<lb/>
　　送余駕部江州<lb/>
内史九江行潦收波已清何時鷁舟上遠見爐峰迎野<lb/>
色連葭菼秋香薦橘橙寒潮如特送不肻過湓城<lb/>
　　送張秀才之淮南<lb/>
聊為楚客唱一送淮南行出汴遠心喜移舟孤岫横危<lb/>
<pb n="KR4h0158_WYG_014-4a"/>
帆將進浦寒霧不分城枚乘舊居處向來秋草生<lb/>
　　送李康伯赴武當都監<lb/>
城下漢江流滄波照鬢秋山川包楚塞風物似荆州試<lb/>
聽清砧發何如畫角愁遥知絶戎事水味别槎頭<lb/>
　　登許昌城望西湖<lb/>
試望許西偏湖光浸曉烟岸痕添宿雨草色際平田夏<lb/>
木隂猶薄朱荷出未圓人閒緑波静幽鷺挿頭眠<lb/>
　　赴霅任君有詩相送仍懐舊賞因次其韻<lb/>
<pb n="KR4h0158_WYG_014-4b"/>
湖山饒邃處曾省牧之逰雁落葑田濶船過菱渚秋野<lb/>
烟昏古寺波影動危樓到日㝷題墨多應舊壁留<lb/>
　　送劉比部<lb/>
青山夜來雨溪水已潺湲侵曉桂旗動傷離蘋渚前百<lb/>
壺臨祖道兩槳破春烟舊業西河上歸心落日邊<lb/>
　　擬張九齡詠燕<lb/>
𦕈𦕈飛來燕長年與社違任從新厯改只向舊巢歸永<lb/>
日當人語輕寒逆雨飛自親文杏慣不識海鷗機<lb/>
<pb n="KR4h0158_WYG_014-5a"/>
　　送徐君章秘丞知梁山軍<lb/>
蒼壁束江流孤軍水上頭蛟龍驚鼓角雲霧裛衣裘午<lb/>
市巴姑集危灘楚客愁使君才筆健當似白忠州<lb/>
　　十三日雪後晚過天漢橋堤上行<lb/>
堤上殘風雪橋邊盛酒樓據鞍衰意盡倚檻艷歌留海<lb/>
月開金鑑河冰卧玉虬當年洛陽醉偏憶董糟丘<lb/>
　　送李閣使知冀州<lb/>
騕褭黄金絡春風北渡河將軍守漢法壯士發燕歌緑<lb/>
<pb n="KR4h0158_WYG_014-5b"/>
水塘蒲短晴天塞雁多家聲復年少矍鑠笑廉頗<lb/>
　　與道損仲文子華陪泛西湖<lb/>
冰消湖已緑渺渺鴨頭春船學呉兒刺吟希楚老新對<lb/>
山憐去鳥隔樹識逰人誰念滄江上風柔採白蘋<lb/>
　　送陶太博通判廣信軍<lb/>
平時易水頭不復起邊愁壯士去已久寒波空自流臨<lb/>
塘遺鷺羽隔戍見氊裘半似江南美軍和賸宴㳺<lb/>
　　與夏侯繹張唐民逰蜀岡大明寺<lb/>
<pb n="KR4h0158_WYG_014-6a"/>
秋葉已多蠧古原看更荒廢城無馬入破冡有狐藏寒<lb/>
日稍清迥羣山分漭蒼田衣指白水此下是雷塘<lb/>
　　泊淮上<lb/>
清淮渺然去白浪勢如奔同發已先遠獨行將向昏洲<lb/>
長寜辨路夜泊偶依村稍覺燈光亂應聞人語喧<lb/>
　　宣州雜詩<lb/>
昭亭萬仞山古廟半山間賽雨使君去釣潭漁父閒蕨<lb/>
肥巖向日竹暗壠連闗北望高樓上南飛鳥自還<lb/>
<pb n="KR4h0158_WYG_014-6b"/>
　　覽顯忠上人詩<lb/>
昔讀遠公傳頗聞高行僧廬山將欲雪瀑布結成冰㝷<lb/>
迹數百載歴危千萬層師來笑賈島只解詠嘉陵<lb/>
　　和才叔岸傍古廟<lb/>
樹老垂纓亂祠荒向水開偶人經雨踣古屋為風摧野<lb/>
鳥棲塵坐漁郎奠竹杯欲傳山鬼曲無奈楚辭哀<lb/>
　　和元輿逰春韻<lb/>
乗閒多遠興信馬與君行碧樹斜通市清流曲抱城山<lb/>
<pb n="KR4h0158_WYG_014-7a"/>
花高下色春鳥短長聲日暮吾廬近還歌空復情<lb/>
　　離蕪湖至觀頭橋<lb/>
江口泊來久長蒲長舊苖争雛洲鵲鬭遺子浦魚跳宿<lb/>
岸欣逢戍歸船競趂潮時時望鄉樹已恨白雲遥<lb/>
　　送馬廷評之餘姚<lb/>
越鄉知勝楚君去莫辭遥曉日魚鰕市新霜橘柚橋河<lb/>
流通海道山井應江潮近邑逢鷗鳥先應避畫橈<lb/>
　　送張子野祕丞知鹿邑<lb/>
<pb n="KR4h0158_WYG_014-7b"/>
忽作五年别相逢雙鬢疎不知從此去當見復何如公<lb/>
秫時為酒晨庖日有魚沛譙風物美聊以樂琴書<lb/>
　　送何遯山人歸蜀<lb/>
春風入樹緑童稚望柴扉遠壑杜鵑響前山蜀客歸到<lb/>
家逢社燕下馬澣征衣終日自臨水應知已息機<lb/>
　　魯山山行<lb/>
適與野情愜千山高復低好峰隨處改幽徑獨行迷霜<lb/>
落熊升樹林空鹿飲溪人家在何許雲外一聲雞<lb/>
<pb n="KR4h0158_WYG_014-8a"/>
　　舟次朱家曲寄許下故人<lb/>
藹藹桑柘岸喧喧雞犬村晚雲連雨黑秋水帶沙渾稍<lb/>
聽鄰船語初分異土言雖嗟遠朋友日喜近田園<lb/>
　　送崔主簿赴睦州清溪<lb/>
舟輕不畏險逆上子陵灘七里峽天翠千重雲水寒古<lb/>
祠鳴野鳥亂石激春湍正與高懐愜寧歌行路難<lb/>
　　辛著作知西京永寧<lb/>
躍馬西畿令家塋在洛陽衣霑寒食雨花發故宫牆冷<lb/>
<pb n="KR4h0158_WYG_014-8b"/>
淡鳩鳴屋寛閒水滿塘送君悲漸老空憶釣伊魴<lb/>
　　十五日雪<hi>二首</hi>
寒令奪春令六花侵百花塘冰膠燕觜野水澁芹牙擁<lb/>
柱輕於絮吹墀浄若沙乳禽饑啄木誰誤撥琵琶<lb/>
新雷奮蛇甲密雪鬭鵝毛正欲裁輕縠重令著敝袍沙<lb/>
泉流復凍烟萼坼還韜只待鄰醅熟微聲聽酒槽<lb/>
　　送番禺杜主簿<lb/>
行識桄榔樹初窺翡翠巢地蒸蠻雨接山潤海雲交訟<lb/>
<pb n="KR4h0158_WYG_014-9a"/>
少通華語蟲多入膳庖不須思朔雪梅吐臘前梢<lb/>
　　春寒<lb/>
春晝自隂隂雲隂薄更深蝶寒方歛翅花冷不開心亞<lb/>
樹青帘動依山片雨臨未嘗辜景物多病不能㝷<lb/>
　　洛陽牡丹<lb/>
古來多貴色殁去定何歸清魄不應散艷花還所依紅<lb/>
棲金谷妓黄値洛川妃朱紫亦皆附可言人世稀<lb/>
　　古鏡<lb/>
<pb n="KR4h0158_WYG_014-9b"/>
古鏡得荒塜土花全未磨背菱尖尚在鼻獸角微訛月<lb/>
暗蝦䗫蝕塵昏魍魎過但令光彩發表裏是山河<lb/>
　　岸貧<lb/>
無能事耕穫亦不有雞豚燒蚌<graphic n="KR3424" url="https://raw.githubusercontent.com/kanripo/KR-Gaiji/master/images/KR3424.png" mimeType="image/png"/>槎沫織蓑依樹根野<lb/>
蘆編作室青蔓與為門稚子將荷葉還充犢鼻禈<lb/>
　　村豪<lb/>
日擊收田鼔時稱大有年爛傾新釀酒包載下江船女<lb/>
髻銀釵滿童袍毳㲲鮮里胥休借問不信有官權<lb/>
<pb n="KR4h0158_WYG_014-10a"/>
　　潁公遺碧霄峰茗<lb/>
到山春已晚何更有新茶峰頂應多雨天寒始發芽採<lb/>
時林狖静蒸處石泉嘉持作衣囊祕分來五柳家<lb/>
　　蚤發大信口<lb/>
犬吠知船解村墟尚閉門霜泥粘纜尾冰水閣潮痕撇<lb/>
撇鸊鵜去纎纎蚱蜢昏梅湖到不遠寄信向田園<lb/>
　　閒居<lb/>
讀易忘饑倦東牕盡日開庭花昏自歛野蝶晝還來謾<lb/>
<pb n="KR4h0158_WYG_014-10b"/>
數過籬筍遥窺隔葉梅惟愁車馬入門外起塵埃<lb/>
　　將赴表臣㑹呈杜挺之<lb/>
莫怪去遲遲予心君亦知膝前嬌小女眼底寧馨兒學<lb/>
語渠渠問牽裳歩歩隨出門雖不遠情愛未能移<lb/>
　　哭孫明復殿丞<lb/>
自古春秋學皆知不可過生前恩禮少殁後薦章多妻<lb/>
子將焉託田園有幾何汶陽秋樹裏黄鳥謾聽歌<lb/>
　　歐陽寺丞桐城宰<lb/>
<pb n="KR4h0158_WYG_014-11a"/>
葉落淮南樹青山徧馬頭人烟將近郭松竹不知秋夜<lb/>
虎林間嘯溪泉舍下流門前仲卿廟遺跡待君求　<hi>寺丞</hi>
<hi>宰桐見梅詩諒非凡品而邑乘不載其姓名惜哉</hi>
　　餘姚令陳寺丞<lb/>
試邑來勾越風烟復上㳺江潮自迎客山月亦隨舟海<lb/>
貨通閭市漁歌入縣樓絃琴無外事坐見浦帆收<lb/>
　　任適尉烏程<lb/>
俛作程鄉尉折腰還自甘弁峰晴照黛霅水曉澄藍葑<lb/>
<pb n="KR4h0158_WYG_014-11b"/>
上春田闢蘆中走吏參到時蘋葉長柳惲蓋江南<lb/>
　　金山寺<lb/>
呉客獨來後楚橈歸夕曛山形無地接寺界與波分巢<lb/>
鶻寜窺物馴鷗自作羣老僧忘嵗月石上看江雲<lb/>
　　依韻和武平九月十五日夜北樓望太湖<lb/>
東呉臨海若看月上青㝠河漢微分練星辰淡布螢細<lb/>
烟沉遠水重露裛空庭孤坐饒清興惟將影對形<lb/>
　　送余中舍知漢州徳陽<lb/>
<pb n="KR4h0158_WYG_014-12a"/>
匹馬易為秣單車長是輕秋風來棧道宿雨度闗城石<lb/>
上樹林暗山根江水明桐花鳳何似歸日為將行<lb/>
　　送鮮于祕丞<hi>侁</hi>通判黔州<lb/>
壺頭山下俗巴婦曲中聽汲井熬鹽白燒田種榖青巖<lb/>
風來虎嘯江雨過龍腥事簡能談者揚雄所草經<lb/>
　　送河清賈主簿歸任<lb/>
不遠水雲間悠悠泝鷁還分亭接雞犬舉酒對河山殘<lb/>
雪依荒磧寒烟入暝灣昔人鸞枳歎一併在離顔<lb/>
<pb n="KR4h0158_WYG_014-12b"/>
　　新霽望岌笠山<hi>謝紫微坐中賦</hi>
北望直百里峩峩千仞青斷虹迎日盡飛雨帶龍腥隂<lb/>
壑烟雲畜陽崖草木靈登臨終不厭時許到兹亭<lb/>
　　魏屯田知楚州<lb/>
淮南木葉驚淮上使君行天外高帆出沙頭候吏迎夜<lb/>
潮通廢埭秋月滿孤城正遲文翁化從來楚俗輕<lb/>
　　田家<lb/>
高樹䕃柴扉青苔照落暉荷鋤山月上㝷徑野烟微老<lb/>
<pb n="KR4h0158_WYG_014-13a"/>
叟扶童望羸牛帶犢歸燈前飯何有白薤露中肥<lb/>
　　悼亡<lb/>
每出身如夢逢人强意多歸來仍寂寞欲語向誰何牕<lb/>
冷孤螢入宵長一雁過世間無最苦精爽此銷磨<lb/>
　　送臨江軍監酒李太博<lb/>
三江卑濕地北客宦逰稀霧氣多成雨雲蒸易損衣白<lb/>
醪燒甕美黄雀下田肥未辨殊方語山歌半是非<lb/>
　　除夜雪<lb/>
<pb n="KR4h0158_WYG_014-13b"/>
撃鼔人驅鬼漫天雪送寒臘從今日盡花作舊年看著<lb/>
樹多還墮隨風葉更乾明朝預王㑹畏溼兩梁冠<lb/>
　　同諸韓及孫曼叔晚逰西湖<lb/>
晚日城頭落輕鞍果下凉野蜂銜水沫舟子剥菱黄木<lb/>
老識秋氣徑幽聞草香幅巾聊去檢不作楚人狂<lb/>
　　夢後寄歐陽永叔<lb/>
不趂常參久安眠向舊溪五更千里夢殘月一城雞適<lb/>
往言猶是浮生理可齊山王今已貴肻聽竹禽啼<lb/>
<pb n="KR4h0158_WYG_014-14a"/>
　　夏日晚霽與崔子登周襄故城<lb/>
雨脚收不盡斜陽半古城獨攜幽客歩閒閲老農耕寶<lb/>
氣無人發隂蟲入夜鳴余非避喧者坐愛遠風清<lb/>
　　題松林院<lb/>
静邃無塵地青熒續熖燈木魚傳飯鼔山衲見歸僧野<lb/>
色寒多霧溪痕夜閣冰吾非謝康樂獨往亦何能<lb/>
　　郡閣閲書投壺和呈相國晏公<lb/>
較量人世無窮樂羅列平生未見書聊奉投壺祭征虜<lb/>
<pb n="KR4h0158_WYG_014-14b"/>
休言撃劍馬相如畫樓晚去聞寒角縹帙春來落蠧魚<lb/>
日奉誨言猶未飽不慙貧賤帶經鋤<lb/>
　　依韻和秋夜對月<lb/>
陳王苑裏望空虚呉客風前憶具區横閣漸看河影轉<lb/>
繞枝還見鵲驚無蟲催織婦機成素露逼鮫人淚作珠<lb/>
才比陶潛無用處角巾時任酒沾濡<lb/>
　　依韻和武平别後見寄<lb/>
溪遠檣微一望遥此焉悽絶府中僚已同雁鶩依清淺<lb/>
<pb n="KR4h0158_WYG_014-15a"/>
共看鸞皇上泬寥别岸無端縈細柳廻舟不忍過新橋<lb/>
醉來事事能生感誰道愁腸酒易銷<lb/>
　　寄洪州致仕李國博<lb/>
湖上悠然度幾春勇抛榮禄遂天眞青蒲翠竹圍華屋<lb/>
白酒黄雞命里人果下有時乘小駟兒曹方見擁朱輪<lb/>
田園歳入千鍾美肯似疏家苦畏貧<lb/>
　　送少卿張學士知洪州<lb/>
朱旗畫舸一百尺五月長江水拍天穏去先應望廬岳<lb/>
<pb n="KR4h0158_WYG_014-15b"/>
暫來誰復見龍泉閣經吏部重為記山識呉王舊鑄錢<lb/>
往迹可㝷軍事少賸書遺逸附青編<lb/>
　　送邵郎中知潭州<lb/>
長鐃疊吹洞庭外縁虎帶刀蠻帥迎且諭漢家綏撫厚<lb/>
莫言湘守事權輕木奴洲近霜包熟斑竹林昏野鳥鳴<lb/>
賈誼宅邊寒井在暫留千騎潄餘清<lb/>
　　送王察推<hi>縝</hi>之鄧州<lb/>
昔向南陽憶洛陽秋橙初熟半林黄車過白水沙痕濶<lb/>
<pb n="KR4h0158_WYG_014-16a"/>
雁落鉗盧稻穟長廢壘漢碑金刻字古原秦冡石為羊<lb/>
太平羽檄何曾有賔主相歡菊薦觴<lb/>
　　送石昌言學士<lb/>
混混拍堤𤓰蔓水軒軒銜尾桂檣船使君東下只朝夕<lb/>
父老走迎無後先古堞秋耕拾銅鏃長淮瀑雨入壕蓮<lb/>
鳴猿舞鶴仍持去不憶承明夜直眠<lb/>
　　送樂職方知泗州<lb/>
長堤凍柳不堪折窮臘使君單騎行蘇合輕裘霜莫犯<lb/>
<pb n="KR4h0158_WYG_014-16b"/>
銅牙大弩吏先迎山傍楚賈連檣泊水上禹書寒磬清<lb/>
試向郡樓東北望烟波千里月臨城<lb/>
　　和王景彛正月十四日夜有感<lb/>
燈光暖熱夜催春天半樓開飲近臣馳道横頭起山岳<lb/>
露臺周匝簇車輪隔簾艷色多相照下馬輕裘各競新<lb/>
我已暮年殊趣嚮濃油一盞案邊身<lb/>
　　小村<lb/>
淮濶洲多忽有村棘籬疎敗漫為門寒雞得食自呼伴<lb/>
<pb n="KR4h0158_WYG_014-17a"/>
老叟無衣猶抱孫野艇鳥翹唯斷纜枯桑水齧只危根<lb/>
嗟哉生計一如此繆入王民版籍論<lb/>
　　依韻和呉正仲冬至<lb/>
流年冉冉即衰遲物趣廻還似轉規長景已知今日至<lb/>
孤懐不比少年時偶陪上閣鵷鸞後且與南州父老期<lb/>
况有舂禾新酒熟百分休放手中巵<lb/>
　　朝<lb/>
木鏁初開水上城竹籬深閉日光生青苔井畔雀兒鬭<lb/>
<pb n="KR4h0158_WYG_014-17b"/>
烏臼樹頭鴉舅鳴世事但知開口笑俗情休要若心行<lb/>
是非不道任佻達唯憶當時阮歩兵<lb/>
　　東溪<lb/>
行到東溪看水時坐臨孤嶼發船遲野鳬眠岸有閒意<lb/>
老樹著花無醜枝短短蒲茸齊似翦平平沙石浄於篩<lb/>
情雖不厭住不得薄暮歸來車馬疲<lb/>
　　送呉正仲婺倅歸梅谿待闕<lb/>
山水東陽去未去朋親苕霅朝復朝更無越相逃名舸<lb/>
<pb n="KR4h0158_WYG_014-18a"/>
猶看呉王送女潮海燕歸齊聲滿屋谿梅開過子生條<lb/>
明年十月吏迎處七里灘前櫂奏簫<lb/>
　　和孫都官河上春望<lb/>
河上風烟愛此邦呉艘越舸不相降魚腥矗矗橋邊市<lb/>
花暗深深竹裏牕蹴踘漸知寒食近鞦韆將立小鬟雙<lb/>
年光取次須偷賞何用功名節與幢<lb/>
　　重送周都官<lb/>
水上朱樓戍角鳴濛濛雨裏榜舟輕未逢甫里先生謁<lb/>
<pb n="KR4h0158_WYG_014-18b"/>
多見呉興太守迎荷葉半黄蓮子老霜苞微緑橘林明<lb/>
十年不到風烟改君去將詩與畫評<lb/>
　　送李戴之殿丞赴海州𣙜務<lb/>
𤓰蔓水生風雨多呉船發櫂唱呉歌槎從秋漢下應快<lb/>
人憶故園歸奈何世事静思同轉轂物華催老劇飛梭<lb/>
茶官别有清閒味海月團團入酒蠃<lb/>
　　和楚屯田同曾子固陸子履觀予堂前石榴花<lb/>
堂下一匹鄭䖍馬欄邊兩株安石榴但能有酒邀佳客<lb/>
<pb n="KR4h0158_WYG_014-19a"/>
亦任狂花落素甌俗女紅裙無好色主人白髮自侵頭<lb/>
欲歌翠樹芳條曲已去洛陽三十秋<lb/>
　　依韻和永叔久在病告近方赴直道懐見寄<lb/>
浴堂深殿近皇居秋夕詞臣直宿初宫女穿針争落月<lb/>
官奴持燭看殘書萬家乞巧心無盡斜漢飛光望有餘<lb/>
枕上江山夢猶熟五更寒雨過簾疎<lb/>
　　江鄰幾暫來相見去後戲寄<lb/>
低頭拜我蒼髯翁來如飛鳥去如風一夕共飲斗柄北<lb/>
<pb n="KR4h0158_WYG_014-19b"/>
平明已向函闗東衆中舊騎跛鼈馬塞下新買連錢驄<lb/>
疾驅似逐鄧林日不肻暫住行何窮<lb/>
　　和韓欽聖學士襄陽聞喜亭<lb/>
亭欄下望漢江水浄緑無風冩鏡明日脚穿雲射洲影<lb/>
槎頭擺子出潭聲檣帆落處遠鄉思砧杵動時歸客情<lb/>
使者徘徊有佳興高吟不減謝宣城<lb/>
　　送余少卿知睦州<lb/>
青山峽裏桐廬郡七里灘頭太守船雲霧未開藏宿鳥<lb/>
<pb n="KR4h0158_WYG_014-20a"/>
坡原將近見燒田養茶摘蘂新春後種橘收包小雪前<lb/>
民事蕭條官政簡家書時問霅溪邊<lb/>
　　寄題徐都官新居假山<lb/>
太湖萬穴古山骨共結峰嵐勢不孤苔徑三層平木末<lb/>
河流一道接牆隅已知谷口多花藥祗欠林間落狖鼯<lb/>
誰侍巾褠此逰樂里中遺老肻相呼<lb/>
　　送趙簡議知徐州<hi>及</hi>
鹿車幾兩馬幾匹軫建朱幡騎彀弓雨過短亭雲斷續<lb/>
<pb n="KR4h0158_WYG_014-20b"/>
鶯啼高柳路西東吕梁水注千㝷險大澤龍歸萬古空<lb/>
莫問前朝張僕射毬塲細草緑䝉䝉<lb/>
　　送李中舍<hi>襲之</hi>宰南鄭<lb/>
莫問褒中道路難襄陽直上幾重灘蒼烟古栢漢高廟<lb/>
落日荒茅韓信壇出水槎頭一絲挂穿虹雨脚兩橋殘<lb/>
土風大抵如南國期㑹先時俗自安<lb/>
　　送馬行之都官<lb/>
昭亭山下送君時不畏西行劍棧危笮馬跨來身更健<lb/>
<pb n="KR4h0158_WYG_014-21a"/>
呉船乘去計非遲錢塘湖上㝷雲屋巾子峰前種槿籬<lb/>
此趣已高天下士不須功業似鴟夷<lb/>
　　寄許主客<lb/>
昨日山光寺前雨今朝邵伯堰頭風野雲不散低侵水<lb/>
魚艇無依尚葢篷藕味初能消酒渴蓼芳猶愛照波紅<lb/>
揚州有使急廻去敢此寄聲非塞鴻<lb/>
　　聞永叔出守同州寄之<lb/>
冕旒高拱元元上左右無非唯唯臣獨以至公持國法<lb/>
<pb n="KR4h0158_WYG_014-21b"/>
豈將孤直犯龍鱗茱萸欲把人留楚苜蓿方枯馬入秦<lb/>
訪古㝷碑可銷日秋風原上足麒麟<lb/>
　　寄西京通判宋次道<lb/>
當時交友都無幾欲問歡娯亦異今花接上林新木變<lb/>
水分清洛舊池深嵯峨嵩色雲常在窈窕宫牆草又侵<lb/>
修竹千竿白家寺昔年題處可能㝷<lb/>
　　送唐紫微知蘇臺<lb/>
洞庭五月水生寒盧橘楊梅已滿盤㤗伯廟前看走馬<lb/>
<pb n="KR4h0158_WYG_014-22a"/>
闔閭城下見驂鸞呉娃結束迎新守府吏趨蹡拜上官<lb/>
曾過揚州能慣否劉郎盞底勸須寛<lb/>
　　右丞李相公自洛移鎮河陽<lb/>
侯服齊三輔天臺聳百僚新章刻銅虎舊徳冠金貂已<lb/>
作歌襦化方期執玉朝雙鞬辭洛宅千騎向河橋鼔角<lb/>
春城暮鶯花故苑遥𤓰亭猶接畛棠茇自敷條夾道都<lb/>
人擁迎風四牡驕莫隨文學乘空望斾旗飄<lb/>
　　望許昌西湖晚晴<lb/>
<pb n="KR4h0158_WYG_014-22b"/>
新晴萬柳齊鶯度水東西城上明殘照雲間挂斷霓烟<lb/>
蒲勻若剪沙岸浄無泥果壓繁枝重人乘小駟低嵐光<lb/>
開翡翠湖色浸玻瓈惹袖朱藤密如過罨畫谿<lb/>
　　次韻和永叔對雪<lb/>
紛紛何亂日凛凛自開門著莫風難定侵凌物已繁裝<lb/>
成新樹色没盡古苔痕冷入梁王苑清乗衛國軒欺貧<lb/>
凍蓬蓽增險怯轘轅小隙皆能及洪爐逼不溫雲衣隨<lb/>
處積水甲等閒屯團戲為丸轉堆雕作獸蹲豈愁穿破<lb/>
<pb n="KR4h0158_WYG_014-23a"/>
履幸喜有清樽誰問諸公子高樓與後園<lb/>
　　金明池遊<lb/>
三月天池上都人袨服多水明揺碧玉岸響集靈鼉畫<lb/>
舸龍延尾長橋霓飲波苑花光粲粲女齒笑瑳瑳行袂<lb/>
相朋接㳺肩與踐摩津樓金間采幄殿錦交窠挈榼車<lb/>
傍綴歸郎馬上歌川魚應望幸幾日翠華過<lb/>
　　送李端明知河中府<lb/>
才業人終服聰明帝所聞來希叚干木去識大馮君金<lb/>
<pb n="KR4h0158_WYG_014-23b"/>
絡鳴津口朱旗㸃雁羣山河虞舊國簫鼓漢横汾古堞<lb/>
臨秋月高樓等白雲應同羊叔子緩帶隔囂氛<lb/>
　　代書寄歐陽永叔四十韻<lb/>
始謫夷陵日當居建徳年一書寃逐客四詠繼前賢自<lb/>
謂臨江徼相逢莫我先白醪封畫榼素鯉養泓泉戒吏<lb/>
收山栗呼童惜沼蓮只期東浦過共醉小溪邊日日占<lb/>
風勢時時到水堧安知貪挂席不肻暫廻船自爾皆無<lb/>
定歸歟亦未然指程幾一月<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>險歴三千魚鳥都難問<lb/>
<pb n="KR4h0158_WYG_014-24a"/>
音塵杳莫傳因之走羸僕試與訪南遷比及過牛峽還<lb/>
聞近璧田報言雖不獲吉語喜多全我解歸堯闕君移<lb/>
近漢淵問途曾未遠命駕亦何縁衰野今行矣隆中有<lb/>
待焉鄉亭𤓰接畛風化蟻同羶即欲朋簪盍翻為俗事<lb/>
牽愛嬰嬌啞啞嗜寢腹便便雞黍煩為具輪轅豈得前<lb/>
寄聲勤以謝幸子恕而憐來貺誠為望論情恐未捐常<lb/>
親馬南郡果謁謝臨川遂得窺顔色重忻論簡編聊資<lb/>
别後著大出篋中篇問傳輕何學言詩詆鄭箋飄流信<lb/>
<pb n="KR4h0158_WYG_014-24b"/>
窮厄探討愈精專道舊終忘倦評文欲廢眠寜知主人<lb/>
貴但見左魚懸所至同風月相歡憶澗瀍清歌嗟在耳<lb/>
素髮怪侵顚翠堞時登眺芳洲屢溯㳂難醒撥醅醁殊<lb/>
厭落頭鮮坐竹聽啼鳥臨流聒嘒蟬孤亭起歸夢南陌<lb/>
去揚鞭出餞陪雙斾方蘄歴廣鄽始生山吏敬頗識利<lb/>
途邅㑹面辭何吐離膺事已塡空餘郡樓望野色際平<lb/>
烟<lb/>
　　和春日偶書<lb/>
<pb n="KR4h0158_WYG_014-25a"/>
甕面春醅壓嫩藍盤中鵝炙亦肥甘正宜醉夢輕為蝶<lb/>
苦怕酬詩密似蠶病起羊公方隠几歸來陶令只乘籃<lb/>
河堤古木欣欣暗野水新秧拍拍渰已向官資隨分足<lb/>
莫將忠憤等閒談况於世上諸般厭不作人間一例貪<lb/>
陋巷自知當退縮權門誰解更趨叅高低趣向難為合<lb/>
冷暖情懐固飽諳免意妻兒猶茍禄强顔冠冕未抽簪<lb/>
唯公恩遇留連召頻對樽罍也負慙<lb/>
　　和禁烟述事<lb/>
<pb n="KR4h0158_WYG_014-25b"/>
狂風暴雨已頻過近水棠梨著未多窈窕踏歌相把袂<lb/>
輕浮賭勝各飛堶閒牽白日游絲颺細驀黄金舞帶拕<lb/>
小苑芳菲花鬭蘂華堂嘲哳燕争窠西州駿馬頭如剥<lb/>
南國佳人頸似瑳結客追隨傾畫榼分棚逰樂藉清莎<lb/>
鞦韆競打遺鈿翠芍藥將開翦纈羅我病乞求新火炙<lb/>
無心更聽打枝歌<lb/>
　　雜詩絶句<hi>四首</hi>
蛙行動萍葉誤觀作逰魚稍稍引兩股已變科斗書<lb/>
<pb n="KR4h0158_WYG_014-26a"/>
青青老鏡葉下有繁實尖浪頭撥船女刺手終不嫌<lb/>
前時雙鴛鴦失䳄鳴不已今更作雙來還悲舊流水<lb/>
河畔有釣翁團泥為甕缶坐想秦人聲思傾杜陵酒<lb/>
　　七月二十一日夜聞韓玉汝宿城北馬舖<lb/>
暗樹秋風擺葉鳴桃枝竹簟冷逾清孤燈淡淡短亭客<lb/>
半夜蕭蕭聞雨聲<lb/>
　　京師逢賣梅花<hi>二首</hi>
北土只知看杏蘂大梁亦復賣梅花此心還似庾開府<lb/>
<pb n="KR4h0158_WYG_014-26b"/>
不惜金錢買取誇<lb/>
驛使前時走馬廻北人初試越人梅清香莫把荼䕷比<lb/>
只欠溪頭月下杯<lb/>
　　對雪憶往嵗錢塘西湖訪林逋處士<hi>二首</hi>
昔乘野艇向湖上泊岸去㝷高士初折竹壓籬曾礙過<lb/>
却穿松下到茅廬<lb/>
樵童野犬迎人後山葛棠梨案酒時不畏尖風吹入牖<lb/>
更教牀畔覓鴟夷<lb/>
<pb n="KR4h0158_WYG_014-27a"/>
　　黄鶯<lb/>
内家初上翠微宫樹裏窺人在半空笑語漸高無約束<lb/>
侍臣偷望向雲中<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_014-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十四<lb/>
</p>
<p>
</p>
  </div>
<div>
<head>宋元詩㑹卷十五</head> <lb/>
    <p>
<pb n="KR4h0158_WYG_015-1a"/>
欽定四庫全書<lb/>
　宋元詩㑹卷十五<lb/>
　　　　　　　　　　　　兵部主事陳焯編<lb/>
　王　琪<lb/>
　　<hi>字君玉珪之從兄也起進士調江都主簿上時務十二事仁宗嘉之除館閣校勘集賢校理出通判</hi>
　　<hi>舒州知復州累遷知制誥以使朔方感疾道還謫團練副使久之加龍圖閣待制知潤州徙江寜歴</hi>
　　<hi>鄧州揚州入判太常寺出知杭州以禮部侍郎致仕年七十二</hi>
　　秋日白鷺亭向夕風晦有作<lb/>
<pb n="KR4h0158_WYG_015-1b"/>
白鷺敞西軒檐宇窮爽塏千峰若聯環翠色不可解是<lb/>
時天雨曠六幕無纎靄金斗熨秋江素練横衣帶乾坤<lb/>
清且歛氣象朝昏改蘆花作雪風飛舞來滄海九霄汀<lb/>
鷺起萬里檣烏快月上三山頭鳥没横塘外滄茫洲渚<lb/>
寒銀錯星斗大開樽屏絲竹披襟向簫籟余生本江湖<lb/>
偃蹇欣所㑹清興雖自發苦嗜亦吾累魚龍憑夜濤四<lb/>
面忽滂湃安得犀燈然煌煌發水怪<lb/>
　　呉中曉寒曲<lb/>
<pb n="KR4h0158_WYG_015-2a"/>
大澤穹天莽同色碧瓦閶門曉花白石巖左右斷行人<lb/>
洞庭一夜冰千尺曾持使節龍沙壘北風如刀割人耳<lb/>
知憐凍足苦霜催一生不向邊庭履憑誰贈我紫綺裘<lb/>
中呉風土清且柔令嚴氣正天地肅長歌白苧臨寒流<lb/>
玉蘭酒熟金醅溢大白連雲尚<hi>缺</hi>克書牕半掩晝始開<lb/>
幾日紅梅斷消息<lb/>
　　清輝殿觀唐明皇山水石字歌<lb/>
皇家四葉恢聖功天臨日燭清寰中漢條静治洽柔教<lb/>
<pb n="KR4h0158_WYG_015-2b"/>
老心稽古開神聰有唐英主稱好文仙毫灑落驅風雲<lb/>
壯哉山水有竒字煥乎八法存翠珉自從棄置咸陽道<lb/>
蘚駮煙滋委宫草天開神贊㑹休辰甄收再作皇居寶<lb/>
如何淪廢三百春迎逢睿鑒來紫宸奎鈎粲粲光華動<lb/>
羣玉森森氣象新丹籞春妍瑞靄深文梁藻井結芳林<lb/>
鴻翔鳳翥徑方丈杯流泉涌䝉親臨鯫臣榮幸從金輿<lb/>
袖拂魂驚拭目初多慙攬筆非青鏤唯慶千齡際帝圖<lb/>
　　九曲池<lb/>
<pb n="KR4h0158_WYG_015-3a"/>
越調隋家曲當年亦九成哀音已亡國廢沼尚留名儀<lb/>
鳳終沈影鳴蛙祗沸聲凄凉不可問落日背蕪城<lb/>
　　金陵賞心亭<lb/>
千里秦淮在玉壺江山清麗壯呉都昔人已化遼天鶴<lb/>
舊畫難㝷卧雪圖冉冉流年去京國蕭蕭華髮老江湖<lb/>
殘蟬不㑹登臨意又噪西風入座隅<lb/>
　　答永叔問月<lb/>
斑斑疎雨寒無定皎皎圓蟾望欲闌應在浮雲最深處<lb/>
<pb n="KR4h0158_WYG_015-3b"/>
更憑絲竹一催看　<hi>按石林詩話晏元獻守南都王君玉時為僉判中秋夕隂晦無月欲</hi>
<hi>張醼未果君玉作詩呈元獻曰只在浮雲最深處試憑絃管一吹開公從枕上得詩大喜急索衣起召客治具</hi>
<hi>笙歌甫作雲散月出遂同參佐劇飲為達旦之歡豈即移用此句耶</hi>
　張　先<lb/>
　　<hi>字子野呉興人天聖八年進士詩人張維子也少以樂府馳名其詞有雲破月來花弄影浮萍斷處</hi>
　　<hi>見山影隔牆送過鞦韆影為平生最得意句當時號曰三影尚書年八十餘尚蓄聲伎蘇東坡嘗作</hi>
　　<hi>詩戲之野按同時又有一張先亦字子  已附辨於維詩之後</hi>
　　巢烏<lb/>
<pb n="KR4h0158_WYG_015-4a"/>
烏啼東南林危巢雛五六心在安巢枝一日千往復脱<lb/>
網得羣食入口不入腹窮生俾反哺豈能報成育<lb/>
　　題花下無相院西溪<lb/>
積水涵虚上下清幾家門静岸痕平浮萍破處見山影<lb/>
小艇歸時聞草聲入郭僧㝷塵裏去過橋人似鑑中行<lb/>
已憑輭語添秋色莫放修蘆礙目生<lb/>
　　潤州甘露寺<lb/>
丞相高齋半草萊舊時風月滿亭臺地從日月生時見<lb/>
<pb n="KR4h0158_WYG_015-4b"/>
眼到江山盡處回三國是非春夢斷六朝城闕野花開<lb/>
心隨潮水漫漫去流徧煙村半日來<lb/>
　　呉江<lb/>
春後銀魚霜下鱸遠人曾到合思呉欲圖江色不上筆<lb/>
静覔鳥聲深在蘆落日未昏聞市散青天都浄見山孤<lb/>
牆南水漲虹垂影清夜燈光照太湖<lb/>
　　贈妓兜娘<lb/>
十載芳洲撫白蘋移舟弄水賞青春當時自倚青春力<lb/>
<pb n="KR4h0158_WYG_015-5a"/>
不信東風解誤人<lb/>
　蘓舜欽<lb/>
　　<hi>字子美叅知政事易簡之孫狀貎竒怪少有大志天聖中文體卑弱仍五代舊習獨舜欽與河南穆</hi>
　　<hi>修好為古文時賢多從之逰初用䕃補太廟齋郎調榮陽縣尉㝷舉進士改光禄寺主簿歴大理評</hi>
　　<hi>事監在京店宅務范仲淹薦其才召為集賢校理監進奏院是時杜衍與仲淹富弼在政府引用正</hi>
　　<hi>人多所更張中丞王拱辰等頗嫉之而舜欽杜衍壻也㑹進奏院祠神舜欽與同官鬻故紙以公錢</hi>
　　<hi>置讌㑹拱辰㢘得之諷其屬魚周詢核奏意在揺動衍等事下開封府核治於是舜欽與同㑹十餘</hi>
　　<hi>人皆落職舜欽放廢寓呉中後得湖州長史卒</hi>
<pb n="KR4h0158_WYG_015-5b"/>
　　感興<hi>三首</hi>
後寢藏衣冠前廟宅神主吾聞諸禮經此制出中古秦<lb/>
嬴食先法乃復祭於墓漢衣以月逰於道葢無取宣帝<lb/>
尊祖廟失制徧九土孝元酌前文一旦悉除去魏帝樂<lb/>
銅臺遺令置歌舞昬嗣竟從之此事狂夫阻唐制益紛<lb/>
華諸陵銷嬪御曠女日哀吟於先亦奚補吾朝三聖人<lb/>
乗雲不可睹威靈已霄漢嗣皇念宗祖繪事移天光刻<lb/>
象肖神武徧勑舊逰地輸材起宫宇階墄釦以金牆壁<lb/>
<pb n="KR4h0158_WYG_015-6a"/>
衣之黼功既即奉迎法仗疊簫鼓玩好擇珍竒目奪不<lb/>
可數三京佛老家已有十數處朝家雖奉先越禮古不<lb/>
許君不祭臣僕父不祭支庶丹楹豈非孝聖貶甚蕭斧<lb/>
大祀當以時寢廟即其所惜哉共儉徳乃為侈所盬痛<lb/>
乎神聖姿遂與<hi>缺</hi>為侣蒼生何其愚瞻歎走旁午賤子<lb/>
私自嗟傷時淚如雨<lb/>
昔在帝舜日光宅闢四門所貴無凶邪徳教日益敦末<lb/>
世多濫姦九重嚴大閽扞掫主譏察誰何辨語言一闗<lb/>
<pb n="KR4h0158_WYG_015-6b"/>
百力士列名甃石溫設官按尺籍唱號於宋昏唐末稍<lb/>
懈怠嘗値外使奔京城凶豪兒奮劒闖帝藩狂呼嘯虎<lb/>
豹便欲傾乾坤頼有宰相在不然神器翻我朝講制度<lb/>
門籍反不存近知賤丈夫突入犯赤軒陛官未暇執呶<lb/>
呶何其喧祖宗創業難愼重在後昆勇夫猶重閉况乃<lb/>
天子尊何羅猶宜察况乃外宼屯興語一及此舌出反<lb/>
自捫吾家本寒微世受朝廷恩欲奏䲭鴞詩當塗誰薦<lb/>
論<lb/>
<pb n="KR4h0158_WYG_015-7a"/>
瞽説聖所擇愚謀帝不罪况乎言有文白黑時利害前<lb/>
日林書生自謂胸臆大潛心摭世病䇿成謂可賣投顙<lb/>
觸諫函獻言何耿介云昨見凶星上帝下警戒意若曰<lb/>
昏㭬出處恣蜂蠆安坐弄神器開門納珍賄宗支若繋<lb/>
囚親親禮日殺大臣尸其柄咋舌希龍拜速速伐虎叢<lb/>
無使自沈瘵陛下幸察之聰明即不壞如忽賤臣言不<lb/>
瞬防禍敗一封朝飛入羣目已眦睚力夫暮塞門執縛<lb/>
不容喟十手捽其胡如負殺人債幽居死牢中繋灼若<lb/>
<pb n="KR4h0158_WYG_015-7b"/>
龜蔡亦既下風指黥面播諸海長塗萬餘里一錢不得<lb/>
帶必令朝夕閒渴饑死於械從前有口者縮脰氣如憊<lb/>
獨夫已去除易若吹糠稗奈何上帝明非徳不可葢倐<lb/>
忽未十旬炎官下其怪乙夜紫禁中一燎不存芥天王<lb/>
下牀走倉猝畏挂礙連延舊寢廷頓失若空塞明朝黄<lb/>
紙出大赦徧中外嗟乎林書生生命不可再翻令凶惡<lb/>
囚纍纍受恩貸　<hi>林書生頼此詩以存又逸其名愈足悲矣</hi>
　　興慶池<lb/>
<pb n="KR4h0158_WYG_015-8a"/>
餘潤漲龍渠疏溜連清滻助曉遠昏山浮秋明刮眼漁<lb/>
歸别浦閒雁下滄波晚岸北有高臺離魂蕩無限<lb/>
　　蜀士<lb/>
蜀國天下險竒怪生中間有士賈其姓抱才東入闗獻<lb/>
䇿叩諫鼓其言蔚可觀願以微賤軀一得至上前掉舌<lb/>
滅西宼畫地收幽燕且云太平久兵戰無人言臣嘗學<lb/>
其法自集數百篇治亂與成敗密然不可刪三獻輒罷<lb/>
去志屈心悲酸將相門户深欲往復見攔負販冐日熱<lb/>
<pb n="KR4h0158_WYG_015-8b"/>
引重衝雪寒羈苦輦轂下以圖晨夕餐如此三嵗餘夜<lb/>
夜抱膝歎義者或賑給遂復歸巴川嗟乎區宇大此徒<lb/>
亦已繁城市與巖穴隠黙孰辨㫋幸得出自鬻何惜置<lb/>
末班吾相柄天下處事當機先古之設爵位葢欲英雄<lb/>
纒次第立名級不使智慮閒稍有才器者必以禄仕牽<lb/>
所患在不出既出那棄捐放蛟入大水驅虎還深山失<lb/>
一故無害其類莫可攀<lb/>
　　獵狐篇<lb/>
<pb n="KR4h0158_WYG_015-9a"/>
老狐宅城隅涵養體豐大不知窟穴處草木但奄藹秋<lb/>
食承露禾夏飲灌園派暮夜出旁舍雞畜遭横害晚登<lb/>
埤堄鳴呼吸召百怪或為嬰兒啼或變艷婦態不知幾<lb/>
十年出處頗安㤗古語比社䑕葢亦有恃頼邑中年少<lb/>
兒耽獵若沈瘵遠郊盡雉兎近水殱鱗介養犬號青鶻<lb/>
逐獸馳不再勇聞此老狐取必將自快縱犬索幽邃張<lb/>
人作疆界兹時頗窘急迸出赤電駭羣小助嘑嘷奔馳<lb/>
數顚沛所向不能入有類狼失狽鈎牙咋巨顙髓血相<lb/>
<pb n="KR4h0158_WYG_015-9b"/>
潰沫喘呌遂死矣争觀若期㑹何暇正首丘腥臊滿蓬<lb/>
艾數穴相穿通城堞幾隳壊久此縱凶妖一旦果禍敗<lb/>
皮為榻上藉肉作盤中膾觀此為之吟書以為警戒<lb/>
　　舟中感懷寄館中諸君<hi>時得告之山陽挈家</hi>
扁舟迎春色東下淮楚鄉側身風波地回首英俊場顧<lb/>
我本俗材百事無一長濫迹入冊府舉動初不皇乍脱<lb/>
泥滓底稍見日月光峻閣鬱前起隠嶙天中央春風花<lb/>
竹明曉雨宫殿凉溢目盡圖史接翼皆鸞凰明牕置刀<lb/>
<pb n="KR4h0158_WYG_015-10a"/>
筆大案羅縑緗文字雖㓜學鈍慵今廢忘不能溫舊習<lb/>
考古評興亡靦顔於其間汗下如流漿徒然日飽食出<lb/>
入隨羣行朝廷此多事亦合彊激昻况有詔書在爛然<lb/>
貼北牆奮舌説利害以救民膏盲不然棄硯席挺身赴<lb/>
邊疆喋血鏖羌氐胷膽森開張彎弓射欃槍躍馬埽大<lb/>
荒功勲入丹青名迹萬世香是亦丈夫事不為䑕子量<lb/>
數事皆不能徒只飽腹腸有如鳬雁兒唼唼守稻粱嵗<lb/>
月今逝矣齒揺髪已蒼於時既無益自合早退藏諸君<lb/>
<pb n="KR4h0158_WYG_015-10b"/>
天下選才業吁異常願當發䇿慮坐使國富强三辰期<lb/>
順軌四海無災殃莫效不肖者所嚮皆荒唐又不耐羞<lb/>
恥但欲歸滄浪濡毫備歌詠仰首看翶翔舟中稍無事<lb/>
思念益以詳恨無一稜田可以足糟糠出處皆未决語<lb/>
黙兩弗臧莽不知所為大呌欲發狂作詩寄諸君鄙懐<lb/>
實所望<lb/>
　　依韻和勝之暑飲<lb/>
九夏苦炎烈入伏氣候惡况兹大旱時其酷甚炮烙争<lb/>
<pb n="KR4h0158_WYG_015-11a"/>
得羿復生射此赤日落欲擘青天開騰身出寥廓狂走<lb/>
無處逃坐恐肝腦涸不如以酒澆庶可免焦爍相呼坐<lb/>
僧居頃刻釂百酌佳𤓰判青膚熟李吹絳膜尚嫌味不<lb/>
爽更與冰雪嚼裂耳發浩歌解顔縱善謔逕趨無何鄉<lb/>
回覺萬事錯不知余中虚外冷得所託眞氣潛遁亡半<lb/>
夜忽發霍嘔洩不暫停迸筋走兩脚初如巨繩纒忽似<lb/>
秋蚓躍委頓體不支藜牀為穿鑿君言暑飲佳但得一<lb/>
餉樂艱難逾旬時僅飲數斗藥快意事皆然遺殃愼無<lb/>
<pb n="KR4h0158_WYG_015-11b"/>
作<lb/>
　　答梅聖俞見贈<lb/>
自嗟處身拙與世常齟齬至於作文章實亦少精趣低<lb/>
摧朝市間所向觸謗怒夫子與衆殊琢飾貺佳句<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>然<lb/>
紙上動讀畢恐飛去自覺異平居恍惚忘世故逈如出<lb/>
泥塗熏滌失臭汚衣之青霞裾飲以紫蕊露輶軒駕飛<lb/>
黄蹀躞上雲路古貴知者希流俗豈足顧雅言雖可珍<lb/>
三復未敢賦退慙百不堪尚恐君悔誤<lb/>
<pb n="KR4h0158_WYG_015-12a"/>
　　頂破二山詩<lb/>
北邑有頂山下潛子母虬其子去為雨以救鄉人憂前<lb/>
擘穹峰開化出百丈湫後因號破山致祠獻庶羞嵗來<lb/>
省其母風雹六月秋烟雲騰踏去不復經月留邑民頼<lb/>
其靈雖旱嵗有收因成兩佛宇幽邃稱勝逰磵前走鸞<lb/>
車松柱擁石樓夜堂人噤滲隂壁風颼颼近年返暴雨<lb/>
頗亦傷田疇老農務祈禱梵唄日不休常為釋徒利乃<lb/>
作生民讐嗚呼二虬者其説何悠悠<lb/>
<pb n="KR4h0158_WYG_015-12b"/>
　　中秋夜呉江亭上對月懐前宰張子野及寄君謨<lb/>
　　　蔡大<lb/>
獨坐對月心悠悠故人不見使我愁古今共傳惜今夕<lb/>
况在松江亭上頭可憐節物㑹人意十日隂雨此夜收<lb/>
不惟人間重此月天亦有意於中秋長空無瑕露表裏<lb/>
拂拂漸上寒光流江平萬頃正碧色上下清澈雙璧浮<lb/>
自視直欲見筋脉無所逃遁魚龍憂不疑身世在地上<lb/>
祗恐查去觸斗牛景清境勝反不足歎息此地無交游<lb/>
<pb n="KR4h0158_WYG_015-13a"/>
心魂冷烈曉不寢勉為筆此傳中州<lb/>
　　城南歸値大風雪<lb/>
一夜大雪風喧豗未明跨馬城南回四方迷惑共一色<lb/>
揮鞭欲進還徘徊舊時崖谷不復見縱有直道令人猜<lb/>
低頭搶朔風兩眼不肻開時時偷看問南北但見白羽<lb/>
之箭紛紛來既以脂粉傅我面乂以珠玉綴我顋天公<lb/>
似憐我貌古巧意裝㸃使莫偕欲令學此兒女態免使<lb/>
埋没隨灰埃據鞍照水失舊惡容質潔白如嬰孩雖然<lb/>
<pb n="KR4h0158_WYG_015-13b"/>
外飾得暫好自覺面目如刀裁不知胷中肝膽挂鐵石<lb/>
安能柔輭隨良媒世人飾詐我尚笑今乃復見天公乖<lb/>
應時降雪故大好愼勿改易吾形骸<lb/>
　　依韻和伯鎭中秋見月九日遇雨之作<lb/>
衆皆愛春發枯荄我知惟動兒女懐天地昏酣醉夢裏<lb/>
人有爽思皆沈埋豈如秋風勁利劇刀劍刮破天膜清<lb/>
光開衰根危蒂埽除盡辨别松竹并蒿萊青娥供霜洗<lb/>
夜月兼以皓露驅纖埃當年此夕或隂晦今嵗澄澈特<lb/>
<pb n="KR4h0158_WYG_015-14a"/>
快哉是時呼賔賞此景漸見照我白玉杯清輝向人若<lb/>
有意經歴牕户猶徘徊放歌狂飲不知曉爛熳酌客山<lb/>
嶽頽時節飄流晦朔轉已覺九日來相催北軒隙地破<lb/>
蒼蘚帶花移得黄金栽倒冠露頂坐狂客擷香咀蕊浮<lb/>
新醅最憐小雨灑疎竹爽籟颯颯吹醉顋君時傳詩頗<lb/>
精麗意苦泥淖不得來開緘文采自飛動欲和但愧頑<lb/>
無才久之黽勉强為答嫌春愛秋眞可咍<lb/>
　　永叔石月屏圖<lb/>
<pb n="KR4h0158_WYG_015-14b"/>
日月行上天下照萬物根向之生榮背則死故為萬物<lb/>
生死門東西兩交征晝夜不暫停胡為虢山石留此皎<lb/>
月痕常存桂樹散疎隂有若圖畫成永叔得之不得曉<lb/>
作歌使我窮其原且疑月入此石中分此兩曜三處明<lb/>
或云蟾兎好溪山逃遁出月不可闗浮波穴石恣所樂<lb/>
嫦娥孤坐初不覺玉杵夜無聲無物來擣藥嫦娥驚推<lb/>
輪下天自㝷捉遶地掀江踏山岳二物驚奔不復見留<lb/>
此玉輪之迹在青壁風雨不可剥此説亦詭異予知未<lb/>
<pb n="KR4h0158_WYG_015-15a"/>
精確物有無情自相感不間幽微與高邈老蚌向月月<lb/>
降胎海犀望星星入角彤霞爍石變靈砂白虹貫巖生<lb/>
美璞此乃西山石久為月照著嵗久光不滅遂有團團<lb/>
月寒輝籠籠出輕霧坐對不復嗟殘缺蝦蟇縱汝惡觜<lb/>
吻可能食此清光没玉川子若在見必喜不徹此雖隠<lb/>
石中時有靈光發土怪山鬼不敢近照之僵仆肝膽裂<lb/>
有如君上明下燭萬類無遁形光艷百世無虧盈<lb/>
　　田家詞<lb/>
<pb n="KR4h0158_WYG_015-15b"/>
南風霏霏麥花落豆田漠漠初垂角山邊夜半一犂雨<lb/>
田父高歌待收穫雨多蕭蕭蠶簇寒蠶婦低眉憂繭單<lb/>
人生多求復多怨天公供爾良獨難<lb/>
　　和石曼卿明河詠<lb/>
八月銀河好天高夜自明樓臺通逈意風露得餘清幾<lb/>
為浮雲亂都宜小雨晴離人彊回首耿耿邈無情<lb/>
　　静勝堂夏日呈王尉<lb/>
虚堂吏事稀吟卧欲忘機牕静蜂迷出簾輕燕誤飛煩<lb/>
<pb n="KR4h0158_WYG_015-16a"/>
心傾晚簟倦體快風衣更想霜雲外同君看翠微<lb/>
　　黎生下第還鄉<lb/>
人云之子賢文采出巴川失意聲名在還家嵗月遷離<lb/>
懐春色裏歸路夕陽邊無廢青箱學窮愁古亦然<lb/>
　　和解生中秋月<lb/>
不為人間意居然節物清銀堂通夜白金餅隔林明醉<lb/>
客樽前倒棲烏露下驚悲歡古今事寂寂墮荒城<lb/>
　　獨游輞川<lb/>
<pb n="KR4h0158_WYG_015-16b"/>
行穿翠靄中絶磵落疎鐘數里踏亂石一川環碧峰暗<lb/>
林麋養角當路虎留蹤隠逸何曾見孤吟對古松<lb/>
　　望秦陵<lb/>
雄心雖葢世竟亦棄羣臣役重傾天下時危啟聖人石<lb/>
麟空舉首銀海罷流春隴闕今無復應深行路塵<lb/>
　　晚出潤州東門<lb/>
京口古雄處昔年嘗此過風流看石獸人事共江波河<lb/>
轉路疑盡日斜山更多城樓鬱天半回首恣吟哦<lb/>
<pb n="KR4h0158_WYG_015-17a"/>
　　離京後作<lb/>
春風柰别何一櫂逐驚波去國丹心折流年白髪多脱<lb/>
身離網罟含笑入煙蘿窮達皆常事難忘對酒歌<lb/>
　　淮亭小飲<lb/>
山氣復清淮亭臨亂石開旅愁無處避春色為誰來酒<lb/>
頼啼鶯送歌隨去雁哀相攜聊一醉休使壯心摧<lb/>
　　過泗水<lb/>
五年六經此仰首歎勞生山是往時色人皆今日情機<lb/>
<pb n="KR4h0158_WYG_015-17b"/>
心去國少塵眼向淮明物理吾俱曉漂流安足驚<lb/>
　　秋雨<lb/>
隂風攪林壑驟雨到江湖白日不覺没繁雲何處無樓<lb/>
吟凉筆硯溪夢亂菰蒲聞説金華甚汚泥入敝廬<lb/>
　　詩僧則暉求詩<lb/>
全呉氣象豪詩思各翹翹風雅久零落江山應寂寥㑹<lb/>
將趨古澹先可去浮囂好約長吟處霜天看怒潮<lb/>
　　游洛中舊内<lb/>
<pb n="KR4h0158_WYG_015-18a"/>
洛陽宫闕鬱嵯峨千古榮華逐逝波别殿秋高風淅瀝<lb/>
後園春老樹婆娑露凝碧瓦寒光滿日轉觚稜暖艷多<lb/>
早晚金輿此㳺幸鳳樓前後看山河<lb/>
　　送家静及第後赴官清水<lb/>
幾年塵土客京華一日春乗犯斗槎夢好夜歸全蜀道<lb/>
眼明朝宴上林花白頭佐邑非為晚藍綬還鄉亦可誇<lb/>
况有雄圖看悟主莫傷孤宦向天涯<lb/>
　　宿太平宫<lb/>
<pb n="KR4h0158_WYG_015-18b"/>
驅車長道久塵勞一宿清宫醒骨毛古檜有風天自籟<lb/>
石壇多露鶴争嘷星河耿耿秋還逈樓觀澄澄夜更高<lb/>
吟對疎鐘俗機盡已疑身世屬仙曹<lb/>
　　春暮初晴自御宿川之華嚴寺<lb/>
春暮曾無屬物心野行聊得據鞍吟路經廢苑情通古<lb/>
水遶蒼山意共深殘日花間浮暖艷斷雲樓外卷輕隂<lb/>
騷人自昔傷鶗鴂休向風前送好音<lb/>
　　望太湖<lb/>
<pb n="KR4h0158_WYG_015-19a"/>
杳杳波濤閲古今四無邊際莫知深潤通曉月為清露<lb/>
氣入霜天作暝隂笠澤鱸肥人膾玉洞庭柑熟客分金<lb/>
風煙觸目相招引聊為停橈一楚吟<lb/>
　　松江長橋未明觀漁<lb/>
曙光東向欲朧明漁艇縱横映遠汀濤面白煙昏落月<lb/>
嶺頭殘燒混疎星鳴榔莫觸蛟龍睡舉網時聞魚鼈腥<lb/>
我實宦游無况者擬來隨爾帶笭箵<lb/>
　　夀陽閒望有感<lb/>
<pb n="KR4h0158_WYG_015-19b"/>
維舟亭下偶登臨下蔡風流古至今遠嶺抱淮隨曲折<lb/>
亂雲行野乍晴隂幽人憔悴搔白首啼鳥哀鳴思故林<lb/>
觸處塗窮何足慟直回天地入悲吟<lb/>
　　春睡<lb/>
别院簾昏掩竹扉朝酲未解接春暉身如蟬蜕一榻上<lb/>
夢似楊花千里飛㗳爾暫能離世網陶然直欲見天機<lb/>
此中有徳堪為頌絶勝人間較是非<lb/>
　　中秋松江新橋對月和柳令之作<lb/>
<pb n="KR4h0158_WYG_015-20a"/>
月晃長江上下同畫橋横絶冷光中雲頭豔豔開金餅<lb/>
水面沈沈卧綵虹佛氏解為銀色界仙家多在玉華宫<lb/>
地雄景勝言不盡但欲追隨乘曉風<lb/>
　　和彦猷晚宴明月樓二篇<lb/>
溪聲來從一氣外樓角揷在蒼霞中艷歌横飛送落日<lb/>
哀筝自響吹霜風低昂黛色四山黯凌亂纈紋疎樹紅<lb/>
憑欄揮手問世俗何人得到蟾蜍宫<lb/>
向晚天邊燕席開溪山相照絶纖埃緑楊有意簷前舞<lb/>
<pb n="KR4h0158_WYG_015-20b"/>
凉月多情海上來香穗縈斜凝畫閣酒鱗環合起金罍<lb/>
自疑身是乘槎客泛徹銀河却欲回<lb/>
　　秋宿虎丘寺數夕執中以詩見貺因次原韻<lb/>
生事飄然付一舟呉山蕭寺且淹留白雲已有終身約<lb/>
醁酒聊驅萬古愁峽束蒼淵深貯月巗排紅樹巧裝秋<lb/>
裴回欲出向城市引領煙蘿還自羞<lb/>
　　晚泊龜山<lb/>
南灣晚泊一裴回小徑山間佛寺開石勢向人森劒㦸<lb/>
<pb n="KR4h0158_WYG_015-21a"/>
灘光和月㵼瓊瑰每傷道路銷時序但屈心情入酒杯<lb/>
夜籟不喧羣動息長吟聊以寄餘哀<lb/>
　　滄浪静吟<lb/>
獨遶虚亭步石矼静中情味世無雙山蟬帶響穿疎户<lb/>
野蔓盤青入破牕二子逢時猶死餓三閭遭逐便沈江<lb/>
我今飽食高眠外唯恨澄醪不滿缸<lb/>
　　丹陽子高得逸少瘞鶴銘於焦山之下及梁唐諸<lb/>
　　　賢四石刻共作一亭以寶墨名之集賢伯鎮為<lb/>
<pb n="KR4h0158_WYG_015-21b"/>
　　　之作記遠來求詩因作長句以寄<lb/>
山隂不見換鵝經京口今存瘞鶴銘瀟灑集賢來作記<lb/>
風流太守為開亭兩篇玉蕊塵初滌四體銀鈎蘚尚青<lb/>
我久臨池無所得願觀遺法快沈㝠<lb/>
　　闗都官孤山四照閣<lb/>
勢壓蒼崖險可驚攀雲半日到軒楹旁觀竹樹回環翠<lb/>
下視湖山表裏清漸覺愁隨煙霧散只疑身有羽翰生<lb/>
他年君掛朱幡後蠟屐笻枝伴此行<lb/>
<pb n="KR4h0158_WYG_015-22a"/>
　　清軒<lb/>
誰鑿幽軒刮眼清湖中嘉處更禪扃龍聽夜講寒生席<lb/>
鷗伴晨齋暖戲庭水月澄明應作觀雲山濃淡自開屏<lb/>
我公亦為留竒句此地人間合有靈<lb/>
　　某為世所棄困居于蘇平生交游過門不顧長安<lb/>
　　　侍讀葉文不以秦呉之遠高下之隔閔此窮悴<lb/>
　　　特貺以詩然韻險句竒不可攀續仰酬高誼彊<lb/>
　　　抉蕪音<lb/>
<pb n="KR4h0158_WYG_015-22b"/>
公鎮西都擁劇權遠嗟窮苦寄新篇氣雄逈出闗河外<lb/>
句險空驚魚鳥前玉帳夜嚴兵似水茅齋春静草如煙<lb/>
才愚榮悴皆殊絶自笑相酬更斐然<lb/>
　　寄題趙叔平嘉樹亭<lb/>
嘉樹名亭古意同拂簷圍砌更青葱午隂閒淡茶煙外<lb/>
曉韻蕭疎睡雨中開户常時對君子遶軒終日是清風<lb/>
盤根得地年年盛豈學春林一餉紅<lb/>
　　秋夕懷南中故人<lb/>
<pb n="KR4h0158_WYG_015-23a"/>
向夕依欄念昔逰蕭條節物更他州池光不動天深碧<lb/>
月色無情人獨愁千里江山幽信絶一塲風露敗荷秋<lb/>
征鴻急急知何事斷續哀鳴過不休<lb/>
　　聞京尹范希文謫鄱陽尹十二師魯以黨人貶郢<lb/>
　　　中歐陽九永叔移書責諫官不論救而謫夷陵<lb/>
　　　令因成此詩以寄且寛其遠邁也<lb/>
朝野蔚多士褎然良可羞伊人秉直節許國有深謀大<lb/>
議揺巖石危言犯采旒蒼黄出京府憔悴謫南州引黨<lb/>
<pb n="KR4h0158_WYG_015-23b"/>
俄嗟尹移書遽竄歐安慙言得罪要避曲如鈎郢路幾<lb/>
束馬荆川還泝舟傷心衆山集舉目大江流遠動家公<lb/>
念<hi>師魯父作牧於東川</hi>深貽夀母憂<hi>永叔有母埀老</hi>横身罹禍難當路積<lb/>
仇讐衛上寧無術亢宗非所優吾君思正士莫賦畔牢<lb/>
愁<lb/>
　　秋懐<lb/>
年華冉冉催人老風物蕭蕭又變秋家在鳳凰城闕下<lb/>
江山何事苦相留<lb/>
<pb n="KR4h0158_WYG_015-24a"/>
　　初晴遊滄浪亭<lb/>
夜雨連明春水生嬌雲濃暖弄微晴簾虚日薄花竹静<lb/>
時有乳鳩相對鳴<lb/>
　　冬日偶書<lb/>
謾走聲名三十年亦曾文采動君前玉顔皓齒他人樂<lb/>
獨守殘燈理斷編<lb/>
　　小酌<lb/>
寒雀喧喧滿竹枝驚風淅瀝玉花飛霜柑糖蟹新醅美<lb/>
<pb n="KR4h0158_WYG_015-24b"/>
醉覺人生萬事非<lb/>
　江休復<lb/>
　　<hi>字鄰幾陳留人少彊學為文淳雅尤善于詩進士起家為藍山尉騎驢之官每據鞍讀書致迷失道</hi>
　　<hi>家人求得之舉書判拔萃改大理寺丞判尚書刑部坐與蘇舜欽祠神㑹落職稍起知奉符縣累遷</hi>
　　<hi>至尚書刑部郎中卒有文集二十卷</hi>
　　秋懐<lb/>
西風萬里至曠然天地秋暮雨生夕凉百蟲鳴啾啾楚<lb/>
山曉蒼蒼楚水亦悠悠騷人試登臨感物增離憂所思<lb/>
<pb n="KR4h0158_WYG_015-25a"/>
在遐方欲往路阻修香草有蕙茞嘉樹有梧楸白露委<lb/>
芳馨彫零使我愁窮年倦羈窘江湖思舊逰紉蘭製芰<lb/>
荷飄泛一葉舟肆情雲水間意適何所求<lb/>
　　同持國宿太學官舍<lb/>
翳翳雲月薄冷冷雪風清學省夜岑寂天街斷人行廣<lb/>
庭層閣隂㝷廊歩餘明松篠遞遥響如聞絃誦聲悠悠<lb/>
子佩詩講坐塵埃生廻就直舍休亹亹談道精心㑹境<lb/>
物融泯然遺世營寒眠屢展轉寤言冩素誠<lb/>
<pb n="KR4h0158_WYG_015-25b"/>
　　牟駞岡閲馬<lb/>
牧馬散近坰閲視乘高秋駞岡似沙苑堆峊帶川洲坡<lb/>
陁故梁城縈薄西南陬連棚映林樾星羅倚層丘回風<lb/>
吹陣雲奔騰歘來㳺野性脱羈馽飲齕遂所求腹幹頗<lb/>
肥張鬱怒何彪休羣敺驟麋鹿逸勢凌蛟虬軍戎選輕<lb/>
㨗和鑾御調柔毛物有千名衆美歸驊騮梁王愁思臺<lb/>
佛刹居上頭朅來一憑眺遺墟莽悠悠信陵骨已朽巖<lb/>
穴誰見收當時英豪軰事逐東波流置酒臨風軒聊以<lb/>
<pb n="KR4h0158_WYG_015-26a"/>
紓煩憂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十五<lb/>
</p>
<p>
</p>
  </div>
<div>
<head>宋元詩㑹卷十六</head> <lb/>
    <p>
<pb n="KR4h0158_WYG_016-1a"/>
欽定四庫全書<lb/>
　宋元詩㑹卷十六<lb/>
　　　　　　　　　　　　兵部主事陳焯編<lb/>
　黄　庶<lb/>
　　<hi>洪州分寧人庭堅之父仕宦不達上詩文號青社先生著伐檀集數十卷庶起西崑諸子之後其詩</hi>
　　<hi>弗以綺麗為能疎朴蒼堅自成風格故集中有和劉子儀作題同而調迥别也人謂涪翁開江西之</hi>
　　<hi>宗𣲖抑知後海先河猶有阿翁在乎平生亦雅耽臨池觀教兒學書詩可見然則寶山谷之翰墨者</hi>
　　<hi>固宜識所由來矣</hi>
<pb n="KR4h0158_WYG_016-1b"/>
　　對花<lb/>
伊昔甫白在造化困刀尺我生幾年後浪自鐫頑石對<lb/>
花雖把筆好句恨莫得耒陽與采石孤墳没荆棘幾欲<lb/>
肉白骨再揷風雅翼海為一杯酒地為一領席坐吟籠<lb/>
萬物語出埋霹靂乾坤髓可掬鬼神淚可滴人生貴適<lb/>
意身是天地客糟牀不可乾吟紙須强擘花落若解醫<lb/>
有金費千鎰<lb/>
　　宿趙屯<lb/>
<pb n="KR4h0158_WYG_016-2a"/>
蘆花一曲水弭楫日已暮山間聞雞犬無人見烟樹行<lb/>
逐羊豕跡始識入市路菱芡與魚蟹居人足來去漁家<lb/>
無鄉縣滿船載稚乳鞭笞公私急醉眠聽秋雨<hi>此詩與大孤山</hi>
<hi>一首山谷嘗手書刻石于南康星子灣有跋見别集</hi>
　　賦小桐<lb/>
小桐纔幾尺氣壓百嵗樗雨露意未飽風月韻已孤鳳<lb/>
凰肯寂寞燕雀空踟蹰天地有和氣想為桐之腴我願<lb/>
刳作琴獻上九重居坐使熏風還雖死骨不枯<lb/>
<pb n="KR4h0158_WYG_016-2b"/>
　　次韻和子儀聞蟬<lb/>
落日挂樹間長我庭下隂園林動秋意高蟬忽微吟清<lb/>
風轉餘響悠然下遥岑微物感時節鏗鍧吐商金古樂<lb/>
久破碎兹蟲抱全音荒忽尚偃蹇激起壯士心願為秋<lb/>
蟬操被之朱絲琴<lb/>
　　大孤山<lb/>
彭蠡百里南國襟萬頃蒼烟揷孤岑不知天星何時落<lb/>
春秋不書不可㝷石怪木老鬼所附兹乃與水同浮沈<lb/>
<pb n="KR4h0158_WYG_016-3a"/>
鳴䲭大藤樹下廟祭血不乾年世深舳艫千里罔敢越<lb/>
割牲釃酒來獻斟我行不忍隨人後許國肝膽神所歆<lb/>
落帆夜宿白鳥岸睥睨百遶寒藤隂銀山大浪觸天險<lb/>
比干一片崔嵬心宦逰遠去父母國心病若有山水滛<lb/>
江南畫工今誰在拂拭東絹傾千金<hi>右與宿趙屯同在石刻</hi>
　　汴河<lb/>
汴都峩峩在平地宋恃其徳為金湯先帝始初有深意<lb/>
不使子孫生怠荒萬艘比來食京師汴水遂作東南吭<lb/>
<pb n="KR4h0158_WYG_016-3b"/>
甲兵百萬以為命千里天下之腑腸人心愛惜此流水<lb/>
不啻布帛與稻粱漢唐闗中頼輸輓木牛可以腐太倉<lb/>
舟檝利今百于古奈何益見府庫瘡天心正欲醫造化<lb/>
人間豈無針石良窟穴但去錢糓蠧此水何必求桑羊<lb/>
　　家童來持雙井芽數數飲之輒成詩以示同舍<lb/>
我疑醇醲千古味寂寞散在山茶枝雙井名入天下耳<lb/>
建溪春色無光輝吾鄉茶友若敵國糞土尺璧珍刀圭<lb/>
嗟予奔走車馬跡塵埃荆棘生喉頤煑雲為腴不可見<lb/>
<pb n="KR4h0158_WYG_016-4a"/>
青泉緑樹應相嗤長鬚前日千里至百芽包裹林巖姿<lb/>
開緘春風若滿手喜氣收拾人恐知江南陽和夜欲試<lb/>
小齋獨與清風期汲得甘泉火亦得混沌不死元氣肥<lb/>
詩書坐對為客主一啜已見沆瀣醨通宵安穏睡物外<lb/>
家夢欲遣不肯歸不信試來與君飲洗出正性還肝脾<lb/>
　　和象之雨後望少室山白雲<lb/>
塵埃奔趨揷手版十年已賣山中閒相逢少室若交舊<lb/>
白雲與我開容顔風驅烟塵去蔽幕長天覆碧無瑕瘢<lb/>
<pb n="KR4h0158_WYG_016-4b"/>
我疑岳神宴天上汎掃伊洛為圖看又疑山鬼有寒税<lb/>
纊絮萬纍輸隂官色如可餐無厭飽玻璃為甑炊琅玕<lb/>
去去還觀不能已一里廻首百據鞍長安許生以畫名<lb/>
閒暇拂拭新素紈能求山高水深趣常恐造化在筆端<lb/>
每觀雲泉得意處擬冩人物家其間今對異景慙首䑕<lb/>
愚若犬彘編槽欄君詩託我有深意明月一杯心往還<lb/>
　　遣懐<lb/>
六載紅蓮客差池又一年無人和白雪有意補青天肝<lb/>
<pb n="KR4h0158_WYG_016-5a"/>
膽論興廢詩書謁聖賢尊中古日月窮達付陶甄<lb/>
　　寄子䝉授常寧令<lb/>
疎率君堪愛無心宦又高身思眠白屋人勉著青袍號<lb/>
隠疑名福<hi>前為寜鄉尉自號吏隠</hi>貪歸似姓陶常寧邑雖小應合<lb/>
得牛刀<lb/>
　　郡㕔誦書偶成<lb/>
主人調鼎手千里刃迎虚暗使民如堵能容吏似樗莓<lb/>
苔眠杻械燕雀聽詩書刀筆慙無補身為白蠧魚<lb/>
<pb n="KR4h0158_WYG_016-5b"/>
　　和子玉病起逰書齋<lb/>
蕭齋久不住筋力試笻初牕户蝸涎瑣塵埃䑕跡書病<lb/>
魔雖已去詩癖竟難除苔地欣重掃徘徊意有餘<lb/>
　　次韻和雪霽西湖<lb/>
雪㑹逰人意元朝變物華醉鄉銀作界詩客玉為家魚<lb/>
影紋冰縠禽蹤篆霰沙餘英恐銷盡目斷夕陽霞<lb/>
　　教繩權學書偶成<lb/>
文事有縁曾弄墨<hi>小子生周一嵗先弄墨於晬盤</hi>見來官小慰咨嗟聊<lb/>
<pb n="KR4h0158_WYG_016-6a"/>
將筆墨傳生計不尖詩書作世家字識姓名能指㸃冩<lb/>
因帖妥不傾斜著鞭莫落時人後三十塵埃監汝爺<lb/>
　　探春<lb/>
雪裏猶能醉落梅好營杯具待春來東風便試新刀尺<lb/>
萬葉千花一手裁<lb/>
　　登大雲頂<lb/>
區區霸迹欲知小試絶大雲孤頂看老僧指我日上處<lb/>
鏡面㵼出黄金盤<hi>青州去海尚踰二百里寺僧云山頂日出時往往見海</hi>
<pb n="KR4h0158_WYG_016-6b"/>
　余　靖<lb/>
　　<hi>字安道韶州曲江人少不羈以文學稱鄉里舉進士起家為贑縣尉改將作監知新建縣遷秘書丞</hi>
　　<hi>數上書論事以救范仲淹落職監筠州酒税徙監泰州税知英州遷太常博士復為校理同知禮院</hi>
　　<hi>擢右正言使朔方進修起居注在職數言事而紏劾大臣夏竦等及争元昊嵗賜風力尤著㑹元昊</hi>
　　<hi>歸欵朔方忌宋詐遣使助兵力破欵局即命靖往報之屈其議而還以作朔語詩被劾出知吉州因</hi>
　　<hi>請養居曲江再起知䖍州丁父憂去㑹儂智高反詔以廣南西路委靖經制賊平遷尚書工部侍郎</hi>
　　<hi>徙知潭州又徙青州官至工部尚書卒諡襄靖</hi>
　　逰韶石<lb/>
<pb n="KR4h0158_WYG_016-7a"/>
世務常喧囂物外有眞賞結友探勝槩放情諧素想韶<lb/>
山南國鎭靈蹤傳自曩雙闕倚天秀一逕尋雲上長江<lb/>
遠縈帶衆巒疑負襁千里𦕈平視萬形羅怪象日影避<lb/>
崑崙鼇頭冠方丈青螺佛髻高羣玉仙都敞霞城晴煜<lb/>
爚桃源春浩蕩仰攀霄漢近俯瞰神鬼怳澗深流如織<lb/>
巖虚動成響造化與眞質妙畫胡能倣賤子生海隅逢<lb/>
辰辱朝奬靡成彛鼎勲甘從丘壑往驚禽戀故林困驥<lb/>
畏羈鞅兹逰得幽深同懐樂清曠世言帝有虞朔南聲<lb/>
<pb n="KR4h0158_WYG_016-7b"/>
教廣丹丘卜廵幸翠華臨蒼莽簫韶曾此奏鍾石無遺<lb/>
像但覺熏風存蕭然天籟爽姬公著治典歴代所遵仗<lb/>
九野奠山川萬靈咸肸蠁醫閭與呉嶽半列遐荒壤四<lb/>
時迎氣祠猶煩禮官掌况乃祝融區羣物資含養來儀<lb/>
威鳳居樂育菁莪長膚寸起成霖崇高一方仰躋之佐<lb/>
衡霍無慙公侯享<lb/>
　　逰大峒山詩<hi>并序</hi>
　予嘗恨逰觀山川皆前賢所稱圖籍所著者耳未能<lb/>
<pb n="KR4h0158_WYG_016-8a"/>
　索幽訪異輿音馬迹之外得古人所遺絶境一寓目<lb/>
　焉因狀其名物與好事者傳之無窮也韶之境富于<lb/>
　山水而佛刹占勝相望于野其名聲洽于四方者無<lb/>
　幾頃閒居里舍與上饒從事子元王君擷其遺槩得<lb/>
　大峒焉始自州治水行七十里得月華山捨舟楫肩<lb/>
　籃輿道樵徑又十五里乃至是山觀其磅礴聳峭秀<lb/>
　倚天際絶頂之上千里在目日浮月沉雷驚虹斷隨<lb/>
　方下睨晦明異壑則雖丘垤衆山蚊蠓聚落不足喻<lb/>
<pb n="KR4h0158_WYG_016-8b"/>
　其高也相與拂幽石翳脩林澗聲泠泠清入毛骨眞<lb/>
　可遺世而絶俗豈獨攄憂賞異而已耶各為詩以誌<lb/>
　之自漢武帝元鼎六年庚午嵗始平越為郡縣凡一<lb/>
　千七十年至皇朝建隆元年庚申嵗始有僧建刹而<lb/>
　居之又七十九年始為什方院又二祀康定元年庚<lb/>
　辰嵗始有衣冠逰者豈天作地藏有所待哉王君暨<lb/>
　同逰本郡布衣李訪月華月羅浮達二禪師咸書名<lb/>
　于長老習公方丈壁云<lb/>
<pb n="KR4h0158_WYG_016-9a"/>
十里松檜風萬仞斗峭壁陽崖雷自奔隂壑雪猶積勢<lb/>
争衡霍雄地控楚越阨胡為千載間名未光圖籍物乃<lb/>
因人彰聞人于在昔不逢巢由高箕山亦頑碧我今共<lb/>
逰覽逍遥非俗格劇論窮古今𤣥談叩虚寂攀蘿躡孤<lb/>
峰和雲坐幽石濯纓清冷泉留為不朽迹<lb/>
　　題白蓮菴<lb/>
掩室昔宴居㝠心遺萬化菡萏本無染紛華共高謝夜<lb/>
禪杉月落晨齋庭鳥下檐間雲氣浮池面秋香詫演法<lb/>
<pb n="KR4h0158_WYG_016-9b"/>
辭故棲幽蹤賁寒野蠟屐此同逰願結宗雷社<lb/>
　　題劉太博棲心亭<lb/>
宏構小侯第避權長掩闗地分金穴貴人共白雲閒野<lb/>
色春牆外池香暮雨間燕申忘萬慮吏隠敵箕山<lb/>
　　留題龍光禪刹呈周長老<lb/>
尋幽逢勝地方外趣無垠雙澗流寒月千峰集暮雲路<lb/>
盤塵境斷世系祖燈分却愧留題處猶須説見聞<lb/>
　　送李廷評知福清縣<lb/>
<pb n="KR4h0158_WYG_016-10a"/>
世閥茂儒紳閩甌寵命新縣圖遥盡海鄉樹密藏春祖<lb/>
帳鸎將老登車雉已馴行聞趨召節舊美政如神<lb/>
　　子規<lb/>
一呌一春殘聲聲萬古寃疎烟明月樹微雨落花村易<lb/>
墮將乾淚能傷欲斷魂名韁慚自束為爾憶家園<lb/>
　　桂園蚤行<lb/>
聞雞已行邁策馬便徘徊月色依山盡秋聲帶雨來自<lb/>
堪悲玉璞誰復築金臺薄宦空羈束西齋長緑苔<lb/>
<pb n="KR4h0158_WYG_016-10b"/>
　　山館<lb/>
野館蕭條晚憑軒對竹扉樹藏秋色老禽帶夕陽歸遠<lb/>
岫穿雲翠畬田得雨肥淵明誰送酒殘菊遶牆飛<lb/>
　　送僧惠勤歸鄉<lb/>
舊國起歸興三江一櫂輕夜吟逢月白曉渡趂潮平楚<lb/>
岸雲藏寺呉宫水繞城羡師塵外去何日濯吾纓<lb/>
　　雙松<lb/>
自古詠連理多為陽艷吟誰知抱高節生處亦同心風<lb/>
<pb n="KR4h0158_WYG_016-11a"/>
至應交響禽棲得並隂嵗寒當共守霜雪漫相侵<lb/>
　　新息道中遇雪<lb/>
寒深雪壓春去去祗傷神巢穴有歸鳥路岐無住人遠<lb/>
光天共白夜色月相親獨酌不成醉翻嫌名利身<lb/>
　　靈樹喜長老屬疾見寄次韻酬之<lb/>
鳴韶山下客多病似吾身每想彌天辯誰為問疾人泉<lb/>
清偏照月松瘦不知春未遂尋高論遥遥一水濵<lb/>
　　湘中送人<lb/>
<pb n="KR4h0158_WYG_016-11b"/>
離謳方揭耳别緒已凄然草蔚湘纍浦花殘蜀魄天疑<lb/>
山晴拂漢啼竹冷澄烟後夜思君意空歌皓月篇<lb/>
　　慧照大師<lb/>
已向南宗悟尤于外學精士林傳字法僧國主詩盟初<lb/>
地形容古彌天語論清因嗤支遁軰徒擅養鷹名<lb/>
　　逰水南寺<lb/>
雙刹聳浮雲層軒絶世塵松溪千葢雨茶圃一旗春夜<lb/>
梵龕燈暗朝香篆火新暫來猶永日堪羡白蓮人<lb/>
<pb n="KR4h0158_WYG_016-12a"/>
　　暮春<lb/>
草帶全鋪翠花房半墜紅農家揄莢雨江國鯉魚風堤<lb/>
柳綿争撲山櫻火共烘長安少年客不信有衰翁<lb/>
　　送岳師歸贑川<lb/>
千里起歸思翛然物外身海山經處霧梅嶺到時春藥<lb/>
更開新楮庭應長舊筠年衰重方術聊此送行人<lb/>
　　謹吟五十六字攀送仲求殿丞之任贑川竊惟嚴<lb/>
　　　君國博挂冠歸閒而仲求兄弟為鄰部守倅其<lb/>
<pb n="KR4h0158_WYG_016-12b"/>
　　　榮至矣誠欲賦述詞不逮意<lb/>
一門纓組列西雝又見雙旌並訓農三釡親庭交禄養<lb/>
夾河子舍接鄰封酒䦨風雪催行色吟際江山助筆鋒<lb/>
我亦思親求郡紱東湖南浦好過從<lb/>
　　送劉學士知衡州<lb/>
朱轓新命漢諸侯地扼荆湘占上㳺醽渌水聲侵古堞<lb/>
祝融峰色入晴樓晝垂三組鄉邦過春擁雙旌嶽寺逰<lb/>
番直星垣歸緩歩謫仙通籍著瀛洲<lb/>
<pb n="KR4h0158_WYG_016-13a"/>
　　送楊學士益州路轉運<lb/>
芝函新命直仙蓬又見岷山叱馭忠玉珮曉班辭日下<lb/>
木牛秋粟轉褒中花時井邑蠶叢富徼外人家棧道通<lb/>
竒技刺文頻詔約此行應更變民風<lb/>
　　思夀陽寓居高氏園亭<lb/>
嘗借芳園石友家幽棲無復羡紛華敞扉氣爽雲生壁<lb/>
卷箔香微露泫花桂向淮山分月魄桃從秦洞得仙葩<lb/>
别來追想清閒境悔褫方袍走棧車<lb/>
<pb n="KR4h0158_WYG_016-13b"/>
　　和邃卿張學士暑夕<lb/>
危坐空齋暝色低三金才伏火將西烟濛細草流螢度<lb/>
月上疎林倦鵲棲荃葛野裳交羽扇桔橰鄰圃響蔬畦<lb/>
中宵爽氣奪炎熱却笑班姬空慘悽<lb/>
　　送舒太博通判眉州<lb/>
通守方忻再命新東風疎雨拂行塵封疆遠入魚鳬國<lb/>
岐路正逢蠶市春彭岫曉嵐迎畫隼錦江晴緑照朱輪<lb/>
歸期不待更書至舊有清名在縉紳<lb/>
<pb n="KR4h0158_WYG_016-14a"/>
　　落花<lb/>
小園斜日照殘芳千里傷春意未忘金谷已空新歩障<lb/>
馬嵬徒見舊香囊鶯來似結啼紅怨蝶散應知夢雨狂<lb/>
清賞又成經嵗别却歌團扇寄廻腸<lb/>
　　送張如京知安肅軍<lb/>
賜㦸銜恩出斗城塞門迢逓草初青新提司馬臨戎節<lb/>
舊應哀烏近極星叔子戍呉長緩帶單于歸漢已空庭<lb/>
圯橋自得家傳策不問人間太白經<lb/>
<pb n="KR4h0158_WYG_016-14b"/>
　　和董職方見示初到番禺詩<lb/>
五方殊俗古難并千載猶存故越城客聽潮雞迷蚤夜<lb/>
<hi>三更潮上即聞雞鳴</hi>人瞻颶母識隂晴波濤洶湧天邊濶犀象斕<lb/>
斒徼外生太守不才當遠寄惟憂南畝廢農耕<lb/>
　　逰應聖宫<lb/>
驅羸遠遠出嚴闉雲構祠宫絶世塵伴鶴不知龜甲子<lb/>
斸山多見藥君臣雨昏仙穴丹砂井雲映樓居玉洞人<lb/>
只待䇿勲書竹帛抽簪來此卜比鄰<lb/>
<pb n="KR4h0158_WYG_016-15a"/>
　　西山<lb/>
萬壑千巖鬭物華榰笻間訪道生涯一壇星斗修眞館<lb/>
數里雲烟斸藥家魚戲竹溪寒影碎路穿松塢翠隂斜<lb/>
桃源自有神仙宅未信明河八月槎<lb/>
　　謝孫抗員外惠酒<lb/>
白衣遠遠到江樓報道攜壺助勝逰醉眼便堪終日富<lb/>
離腸先破一春愁梅梢背嶺開猶晚雪片當風舞未休<lb/>
此景滿觴方得意不須千釀敵封侯<lb/>
<pb n="KR4h0158_WYG_016-15b"/>
　　馬當呼鷗不至偶成呈同行諸官<lb/>
昔年曾泛馬當灣團飯喚鷗篙楫間今日江頭飛不下<lb/>
應知人世足機闗<lb/>
　　端午日寄酒庶回都官<lb/>
龍舟争快楚江濵弔屈誰知特愴神家釀寄君須酩酊<lb/>
古今嫌見獨醒人<lb/>
　　五色雀<lb/>
　羅浮有五色雀各被方色非時不見若士大夫將逰<lb/>
<pb n="KR4h0158_WYG_016-16a"/>
　是山則先入羣翔寺僧以是為候某庚辰嵗謫官來<lb/>
　逰將至之夕兹雀亦集感之成詠云<lb/>
五方純色儼衣冠應是山靈寄羽翰多謝相逢殊俗眼<lb/>
謫官猶作貴人看<lb/>
　陳堯佐<lb/>
　　<hi>字希元蜀閬中人進士及第為魏縣中牟尉作海喻一篇人竒其志遷秘書郎知眞源縣開封府司</hi>
　　<hi>録參軍事轉府推官坐言事忤㫖降通判潮州召還直史館知夀州歴兩浙轉運副使徙河東京西</hi>
　　<hi>入為三司户部副使擢知制誥史館修撰知通進銀臺入翰林為學士拜樞密副使同中書門下平</hi>
<pb n="KR4h0158_WYG_016-16b"/>
　　<hi>章事集賢殿大學士以太子太師致仕卒贈司空諡文惠集三十卷</hi>
　　昭慶寺<lb/>
湖邊山影裏静境與僧分一榻坐臨水片心閒對雲樹<lb/>
寒時落葉鷗散忽成羣莫問紅塵事林間肯暫聞<lb/>
　　西湖<lb/>
附郭水連山公餘獨往還疎烟漁艇遠斜日寺樓閒繋<lb/>
馬芭蕉外移舟菡蓞間天涯逢此景誰信自開顔<lb/>
　　呉江<lb/>
<pb n="KR4h0158_WYG_016-17a"/>
平波渺渺烟蒼蒼菰蒲纔熟楊柳黄扁舟繋岸不忍去<lb/>
秋風斜日鱸魚香<lb/>
　　湖州<lb/>
苕溪清淺霅溪斜碧玉光寒照萬家誰向月明終夜聽<lb/>
洞庭漁笛隔蘆花<lb/>
　　題潮州韓木亭<lb/>
侍郎亭下草離離春色相逢萬事非今日江山當日景<lb/>
多情直擬問斜暉<lb/>
<pb n="KR4h0158_WYG_016-17b"/>
　　華清宫<lb/>
百首新詩用意精不尤妃子不尤兵須知一向傷心事<lb/>
都為明皇恃太平<lb/>
　吕公著<lb/>
　　<hi>字晦叔㓜嗜學至忘寢食父夷簡器之曰他日必為公輔登進士第召試館職不就通判潁州入判</hi>
　　<hi>吏部南曹仁宗奬其恬退除崇文院簡討同判太常進知制誥三辭不拜改待制兼侍讀英宗初加</hi>
　　<hi>閣直濮議起力言稱皇考之非與執政左乞補外知蔡州神宗立召為翰林學士知銀臺以争司馬</hi>
　　<hi>光罷中丞自請解職知開封府青苖法行公著極言其不便且劾吕惠卿姦邪忤王安石出知潁州</hi>
<pb n="KR4h0158_WYG_016-18a"/>
　　<hi>起知河陽召為翰林學士承㫖改端明知審官院移疾去位安撫定州徙揚州加大學士哲宗立以</hi>
　　<hi>侍讀還朝上十事拜尚書左丞門下侍郎元祐元年拜右僕射兼中書侍郎與司馬光同心輔政三</hi>
　　<hi>年以司空同平章軍國事宋興宰相用三公平章重事者纔四人而公著與父居其二士論榮之薨</hi>
　　<hi>年七十二贈申國公諡正獻</hi>
　　分題得癭壺<lb/>
天地産衆材任材謂之智榱桷與楹杙小大無有棄方<lb/>
者以矩度圓者中規制嗟爾木之癭何異肉有贅生成<lb/>
擁腫姿賦象難取類櫽括所不施鈎繩為爾廢大匠睨<lb/>
<pb n="KR4h0158_WYG_016-18b"/>
而往惻然乃有意孰非造化工而終朽不器刳剔虛其<lb/>
中朱漆為之賁㪺漿挹酒醴施用惟其利犧象非不珍<lb/>
金罍豈不貴設之于楹階十目肯注視幸因左右容反<lb/>
見謂竒異飾陋就其長能通天下志<lb/>
　吕公弼<hi>附</hi>
　　<hi>字寶臣司空夷簡仲子公著之兄也先是司空殁仁宗終念之已問知公弼才甚喜識其名於殿柱</hi>
　　<hi>及擢知成都軍府肅然為羣牧使英宗居藩得賜馬苦劣請易之不可後即位召為三司使曰三司</hi>
　　<hi>主出納我曩請馬卿不與可守是官矣神宗立進樞密使憤新法之病民將為上力陳其不便草奏</hi>
<pb n="KR4h0158_WYG_016-19a"/>
　　<hi>成未入而從孫吕嘉問預竊其稿以示王安石安石怒立出公弼於外任吕氏因呼嘉問為家賊云</hi>
　　琴臺<lb/>
烟樹重城側琴臺千古餘蚤為梁苑客晚向茂陵居賦<lb/>
給尚書筆歸乘使者車清風覿舊隠長目聳鄉閭<lb/>
　吕希哲<hi>附</hi>
　　<hi>公著子字原明少從諸儒講學絶意進取以父䕃入官終父喪始授兵部員外郎其妹壻范祖禹嘗</hi>
　　<hi>于哲宗前言希哲經術操行可備勸講召為崇政殿説書擢右司諫不拜黨論起以秘閣校理知懷</hi>
　　<hi>州分司南京居和州徽宗立以秘監召改光禄少卿請外知曹州旋遭崇寜黨祻奪職羈淮泗間十</hi>
<pb n="KR4h0158_WYG_016-19b"/>
　　<hi>餘年卒其兄希純立朝正直為李清臣所排</hi>
　　大雪侍講筵<lb/>
水晶宫殿玉花零㸃綴宫槐拂素屏特勅下簾延墨客<lb/>
不因風雪廢談經<lb/>
　葉清臣<lb/>
　　<hi>字道卿蘇州長洲人天聖二年進士主司竒所對䇿擢第二宋士以䇿擢高第者自清臣始也授奉</hi>
　　<hi>禮郎簽書蘇州觀察判官事歴通判太平州知秀州入判户部勾院改鹽鐵判官出知宣州累遷太</hi>
　　<hi>常丞進直史館知制誥知審官院國子監屢上章言事上謂其才可用擢起居舍人龍圖閣學士權</hi>
<pb n="KR4h0158_WYG_016-20a"/>
　　<hi>三司使公事宰相陳執中素不悦清臣出知邠州因請對改潭州徙知永興軍㑹仁宗出手詔求言</hi>
　　<hi>清臣條對極論時政闕失復召為翰林學士皇祐元年奏備邊之䇿請發大名庫錢以佐邊糴而安</hi>
　　<hi>撫使賈昌朝格詔不從清臣固争宰相方欲兩中之徙昌朝鄭州罷清臣知河陽卒贈左諫議大夫</hi>
　　<hi>集一百六十卷</hi>
　　董永<lb/>
董生少失母老父鰥且貧無田事耕稼客作奉晨昏朝<lb/>
推鹿車去大樹為庭藩農家乏甘㫖糠籺茍自存父死<lb/>
不得藏粥身奉九原人道孝為本畎畝知所尊傷嗟世<lb/>
<pb n="KR4h0158_WYG_016-20b"/>
教薄至行豈足論廪禄厚妻子楄拊遺其親靳吝一抔<lb/>
土因循三尺墳空令丘壑閒凛凛慙英魂<lb/>
　　憫農<lb/>
五月雨未沛吾民耕固遲中秋霜蚤至我稼颯其萎膏<lb/>
澤歎苦晚芃苖惜遽衰盈疇皆秕稗卒嵗誤京坻國謝<lb/>
三年蓄人悲一頃萁編齊陳牒訴奔走失程期縣籍拘<lb/>
常制官征有定規勞歌不可繼為作憫農詩<lb/>
　　送梵才大師歸天台<lb/>
<pb n="KR4h0158_WYG_016-21a"/>
江水望不極楊花江面飛春風自無定遠客乂言歸景<lb/>
勝詩逾老心㝠語亦稀從來林下意為謝北山薇<lb/>
　㑹致堯<lb/>
　　<hi>南豐人登進士第官西川安撫文集二百卷以孫布貴追封密國公子五人易簡易占最知名而鞏</hi>
　　<hi>布肇俱易占之子</hi>
　　東林寺<lb/>
江南楊柳春日暖地無塵渡口驚新雨夜來生白蘋晴<lb/>
沙鳴乳雁芳草醉逰人向晚前山下誰家賽水神<lb/>
<pb n="KR4h0158_WYG_016-21b"/>
　　劉氏江樓<lb/>
劉氏江樓雅詩家不易言春風花對岸夜月水當軒<lb/>
　晁端友<lb/>
　　<hi>字君成濟州鉅野人少傅晁迥四世孫也工於詩其子補之及羣從皆承家學有詩名曾倅杭州時</hi>
　　<hi>蘇軾為通判故補之年十七即見知於軾云</hi>
　　蚤行<lb/>
馬上雞初唱天涯星未稀驚風時墜笠零露暗沾衣山<lb/>
下疎鐘發林梢獨鳥飛遠峰烟靄澹迤邐見朝暉<lb/>
<pb n="KR4h0158_WYG_016-22a"/>
　　馬處厚席上探得蚤梅<lb/>
嶺梅何處蚤雪裏看芳菲北陸寒猶在南枝春已歸曉<lb/>
妝初見妒殘角未成飛引我江頭夢清香憶滿衣<lb/>
　　登多景樓<lb/>
樓上無窮景樓前正落暉開軒跨寥廓覽物極纖微雲<lb/>
破孤峰出潮平兩槳飛東溟看月上西渡認僧歸木落<lb/>
呉天遠江寒越舶稀魚龍鄰海窟雞犬隔淮圻草色迷<lb/>
千古波聲蕩四圍廢興懐霸業融結想天機浩浩羣流<lb/>
<pb n="KR4h0158_WYG_016-22b"/>
㑹沈沈百怪依登臨眞偉觀回首重歔欷<lb/>
　仲　訥<lb/>
　　<hi>字撲翁定陶人景祐元年進士由英州防禦推官擢大理寺丞三遷為尚書屯田員外郎卒年五十</hi>
　　<hi>五訥喜讀書為古文詞晚尤好為詩其詩有名於世葢王介甫誌之如此</hi>
　　送唐御史<lb/>
力犯雷霆衆共危遠投魑魅獨為宜忠州學業眞無負<lb/>
高廟神靈固有知自倚聖明容直道未甘憔悴死荒陲<lb/>
滿朝卿相多公議莫把文章作楚詞<lb/>
<pb n="KR4h0158_WYG_016-23a"/>
　　負暄閒眠<lb/>
茅簷晴日暖如春一枕鈞天樂事新滿眼繁華皆得意<lb/>
午眠安穏却無人<lb/>
　李師中<lb/>
　　<hi>字誠之楚丘人年十五上封事言時政舉進士知洛川縣用龎籍薦召對轉太子中允知敷政縣主</hi>
　　<hi>管經畧司文字提㸃廣西刑獄召啟邊釁者難之屈其議境頼以安邊人化之肖像立祠稱為桂州</hi>
　　<hi>李大夫不敢名還知濟兗二州遷直史館知鳳翔府歴河東都轉運使知秦州持重總大體深得戰</hi>
　　<hi>守機宜因與王韶議邊事不合忤王安石意出知舒州稍復待制知瀛州再貶和州團練副使卒年</hi>
<pb n="KR4h0158_WYG_016-23b"/>
　　<hi>六十六師中具王佐才以好大言不容于世王安石知鄞縣時師中即知其能亂天下葢有過人之</hi>
　　<hi>識也</hi>
　　送唐介之貶所<lb/>
孤忠自許時不與獨立敢言人所難去國一身輕似葉<lb/>
高名千古重如山並逰英俊顔何厚未死姦諛骨已寒<lb/>
天為吾皇扶社稷肻教夫子不生還　<hi>按裨史唐子方復因潞公薦官</hi>
<hi>於朝無所建白師中從子方索還前詩子方無以報但取詩還之曰我固不用出韻詩也葢謂山寒二字同押</hi>
<hi>云</hi>
<pb n="KR4h0158_WYG_016-24a"/>
　楊　偕<lb/>
　　<hi>字次公坊州中部人少從种放學於終南山舉進士授坊州軍事推官知汧源縣調漢州判官上書</hi>
　　<hi>論陜西邊事召試不赴即遷著作佐郎為審刑院詳議官歴太常博士殿中侍御史進龍圖閣直學</hi>
　　<hi>士知河中府屢與陜西經略使夏竦争募土兵之非彼此交奏不為少屈進樞密直學士知并州所</hi>
　　<hi>論八陣圖及進神楯劈陣刀朝廷善之下其法於諸路往往頼以破賊遷翰林學士知審官院因議</hi>
　　<hi>元昊乞和許不稱臣為諫官所劾出知杭州還為右諫議大夫請老以工部侍郎致仕卒有集十卷</hi>
　　郡舍偶書<lb/>
偃息鈴齋度歳華著書人盡笑聲牙斯文自信驚天地<lb/>
<pb n="KR4h0158_WYG_016-24b"/>
吾道誰知繫國家獨愛杉篁寒不變更憐江海濶無涯<lb/>
因思朝市争名地何似優㳺刺史衙<lb/>
　傅堯俞<lb/>
　　<hi>字欽之本鄆州人徙濟源未冠登第知新息縣遷太常博士歴監察御史於内侍之不法者悉劾之</hi>
　　<hi>直聲大著英宗即位轉殿中遷起居舍人上書請太后還政逐任守忠皆有力焉知諫院英宗眷遇</hi>
　　<hi>特厚以濮議不合丐外任出知和州神宗即位徙廬州王安石素與之善欲援以助己虚待制處之</hi>
　　<hi>堯俞極論新法不便安石怒但授直昭文館俄出為河北轉運使改知江寜府再嵗六移困於道路</hi>
　　<hi>知不為時所容請提舉崇福宫哲宗立以祕監召累陞御史中丞争留御史張舜民不聽請知陳州</hi>
<pb n="KR4h0158_WYG_016-25a"/>
　　<hi>未幾復原職元祐四年拜中書侍郎卒年六十八諡獻簡</hi>
　　讀書<lb/>
吾屋雖喧卑頗不甚蕪穢置席屋中間坐卧羣書内横<lb/>
風吹急雨入屋灑我背展卷殊未知心與古人㑹有客<lb/>
自外來笑我苦癡昧何致雨侵衣屢問我不對必欲窮<lb/>
所因起答客亦退聊復得此心沾溼寧足異<lb/>
　袁　陟<lb/>
　　<hi>字遯翁南昌人鹽鐵副使袁抗之子刻勵好學善為詩終殿中丞晚卜居梅嶺之雲溪距郡三十里</hi>
<pb n="KR4h0158_WYG_016-25b"/>
　　宿簡寂觀<lb/>
名山崇祕祠終夜得清賞眞氣溢空浮流泉隨砌響林<lb/>
巒片月散殿閣高風行天際斗杓直庭中盤石横<hi>即陸高眞</hi>
<hi>朝斗之石</hi>逸人今何之故嶺不改秀白鶴唳松梢青燈見在<lb/>
竇怳追汗漫駕深悟逍遥言四顧羣動寂寘心歸灝元<lb/>
　　再逰雲居<lb/>
風吹嶺頭樹似欲招行客縁雲過絶頂復見紫霄宅平<lb/>
觀三百里下視八千尺五老鎮相望西岫天與敵可笑<lb/>
<pb n="KR4h0158_WYG_016-26a"/>
培塿羣亦自矜寸碧氛埃轉宇宙雁鶩下川澤危亭據<lb/>
中峰回抱竦天壁沈沈古帝坐左右列䕫稷舉頭河漢<lb/>
通直欲攀南極合奏天地籟兩耳清歴歴吁嗟萬類微<lb/>
胡為競朝夕安知太清上我方適所適尚思西巘路去<lb/>
冬躡雙屐高興挹洪厓大句鼓天力到今巖壑間浩浩<lb/>
起金石安得少陵翁物外講新格重來羈靾在欲隠世<lb/>
累廹多謝受命松長存嵗寒色<lb/>
　　宴坐巖<lb/>
<pb n="KR4h0158_WYG_016-26b"/>
霜露凝空白松杉歛翠隂泉聲月中冷山色暝來深<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十六<lb/>
</p>
<p>
</p>
  </div>
<div>
<head>宋元詩㑹卷十七</head> <lb/>
    <p>
<pb n="KR4h0158_WYG_017-1a"/>
欽定四庫全書<lb/>
　宋元詩㑹卷十七<lb/>
　　　　　　　　　　　　兵部主事陳焯編<lb/>
　蘇　洵<lb/>
　　<hi>字明允眉州眉山人年二十七始發憤為學嵗餘應舉不中悉焚常所為文閉户益讀書遂通六經</hi>
　　<hi>百家之説下筆頃刻數千言至和嘉祐間與其二子軾轍皆至京師翰林學士歐陽修上其所著書</hi>
　　<hi>二十二篇既出士大夫争傳之一時學者競效蘇氏為文章矣宰相韓琦請於朝召試舍人院辭疾</hi>
　　<hi>不至遂除秘省校書郎復以霸州文安縣主簿同修太常院禮書書成方奏未報卒特贈光禄寺丞</hi>
<pb n="KR4h0158_WYG_017-1b"/>
　　<hi>有文集二十卷諡法三卷</hi>
　　有驥在野<lb/>
有驥在野百過不呻子不我良豈無他人縶我于廐乃<lb/>
不我駕遇我不終不如在野秃毛于霜寄肉于狼寧彼<lb/>
我傷寧人不我顧無子我忘<lb/>
　　朝日載昇<lb/>
朝日載昇薨薨伊氓于室有績于野有耕于塗有商于<lb/>
邊有征天生斯民相養以寧嗟我何為踽踽無營初孰<lb/>
<pb n="KR4h0158_WYG_017-2a"/>
與我今孰主我我將往問安所處我<lb/>
　　我客至止<lb/>
我客至止我迎于門來升我堂來飲我罇羞鼈不時詈<lb/>
我不勤求我何多請辭不能客謂主人唯子我然求子<lb/>
之多責子之深期子于賢<lb/>
　　顔書<lb/>
任君北方來手出邠州碑為是魯公寫遺我我不辭魯<lb/>
公實豪傑慷慨忠義姿憶在天寶末變起漁陽師猛士<lb/>
<pb n="KR4h0158_WYG_017-2b"/>
不敢當儒生横義旗感激數十郡連衡鬭羗兒新造勢<lb/>
尚弱胡為力先衰用兵竟不勝歎息眞數竒杲兄死常<lb/>
山烈士淚滿頤魯公不死敵天下皆熙熙柰何不愛死<lb/>
再使踏鯨鰭公固不畏死吾實悲當時緬邈念高誼惜<lb/>
哉生我遲近日見異説不知作者誰云公本不死此事<lb/>
亦已竒大抵天下心人人屬公思加以不死狀慰此苦<lb/>
歎悲我欲哭公墓莽莽不可知愛其平生迹往往或孑<lb/>
遺此字出公手一見減歎咨使公不善書筆墨分訛癡<lb/>
<pb n="KR4h0158_WYG_017-3a"/>
思其平生事豈忍棄路岐况此字頗怪堂堂偉形儀駿<lb/>
極有深穏骨老成支離㸃畫廼應和闗連不相違有如<lb/>
一人身鼻口耳目眉彼此異狀貌各自相結維離離天<lb/>
上星分如不相持左右自綴㑹或作斗與箕骨嚴體端<lb/>
重安置無欹危篆鼎兀大腹高屋無弱楣古器合尺度<lb/>
法物應矩規想其始下筆莊重不自卑虞柳豈不好結<lb/>
束煩馽羈一車㑹百木斤斧所易為團團彼明月欲畫<lb/>
形終非誰知忠義心餘力尚及斯因此數幅紙使我重<lb/>
<pb n="KR4h0158_WYG_017-3b"/>
吁嘻<lb/>
　　歐陽永叔白兔<lb/>
飛鷹摶平原禽獸亂衰草蒼茫就擒執顚倒莫能保白<lb/>
兔不忍殺歎息愛其老獨生遂長拘野性始驚矯貴人<lb/>
織筠籠馴擾漸可抱誰知山林寛穴處頗自好高飈動<lb/>
槁葉羣竄迹如掃異質不自藏照野明暠暠獵夫指之<lb/>
笑自匿苦不早何當騎蟾蜍靈杵手自搗<lb/>
　　送陸權叔提舉茶税<lb/>
<pb n="KR4h0158_WYG_017-4a"/>
君家本江湖南行即鄰里税茶雖冗繁漸喜官資美嗟<lb/>
君本篤學寤寐好文字往年在巴蜀憶見春秋始名家<lb/>
亂如髮棼錯費尋理今來未五嵗新傳兩盈几人言欲<lb/>
治易雜説書萬紙君心不可測日夜湧如水何年重相<lb/>
逢祗益使余畏但恐茶事多亂子易中意茶易兩無妨<lb/>
知君足才思<lb/>
　　丙申嵗余在京師郷人陳景回自南來弃其官得<lb/>
　　　太子中允景回舊有地在蔡今將治園囿於其<lb/>
<pb n="KR4h0158_WYG_017-4b"/>
　　　間以自老余嘗有意於嵩山之下洛水之上買<lb/>
　　　地築室以為休息之館而未果今景回欲余詩<lb/>
　　　遂道此意景回志余言異日可以知之非戲云<lb/>
　　　爾<lb/>
岷山之陽土良腴江水清滑多鯉魚古人居之富者衆<lb/>
我獨厭倦思移居平川如手山水蹙恐我後世鄙且愚<lb/>
經行天下愛嵩嶽遂欲買地居妻孥晴原漫漫望不盡<lb/>
山色照野光如濡民生舒緩無夭札衣冠堂堂偉丈夫<lb/>
<pb n="KR4h0158_WYG_017-5a"/>
吾今隠居未有所更後十載不可無聞君厭蜀樂上蔡<lb/>
占地百頃無邊隅草深野濶足狐兔水種陸取身不劬<lb/>
誰知李斯顧秦寵不獲牽犬追黄狐今君南去已足老<lb/>
行看嵩少當吾廬<lb/>
　　送王吏部知徐州<lb/>
東徐三齊之南鄰夫子豈是三齊人辭囂乞静得此守<lb/>
走兔入藪魚投津徐州絶勝不湏問請問項籍何去秦<lb/>
江山雄豪不相下衣錦逰戲欲及晨霸王事業今已矣<lb/>
<pb n="KR4h0158_WYG_017-5b"/>
但有太守朱兩輪還鄉據勢與古並豈有漢㦸窺城闉<lb/>
論安較利乃公勝行矣正及汴水春<lb/>
　文　同<lb/>
　　<hi>字與可梓潼人漢文翁之後方口秀眉以學名世操韻高潔自號笑笑先生善詩文篆𨽻行草尤工</hi>
　　<hi>畫竹文彦博守成都竒其才司馬光蘇軾尤相敬重軾固同之中表弟也舉進士官集賢校理知陵</hi>
　　<hi>州洋州元豐初知湖州至陳州宛邱驛忽留不行沐浴衣冠正坐而卒</hi>
　　起夜來<lb/>
曉牕明緑紗蜀錦壓春卧横腮虎魄冷驚起新夢破玲<lb/>
<pb n="KR4h0158_WYG_017-6a"/>
瓏轉條脱縹緲梳倭墮高軸響銀牀時誤君車過<lb/>
　　積雨<lb/>
京師値積雨浮淖皆滿城况當淘決時左右羅深坑有<lb/>
客南河居旦夕隄上行病僕挾羸馬十歩八九傾職事<lb/>
有出入長抱落膽驚都人素豪恣小官常見輕排闢要<lb/>
穏道歛避不敢争試欲效呵止圜目根姓名往往被濺<lb/>
汚直落舌與睛歸來事洗濯袍袴分縱横仰首問天公<lb/>
春澤當早晴幸有好日月何惜施光明<lb/>
<pb n="KR4h0158_WYG_017-6b"/>
　　西岡僦居<lb/>
出官在秦蜀始末凡十年所治得公宇靡不完且堅中<lb/>
堂與夾廊角翼相鈎聯領屬僅十口出處皆安便冬夏<lb/>
惡風日侵薄曾無縁今年歸中都職事叨磨鉛未免僦<lb/>
屋住敢謂須華鮮西岡頗幽僻愛此遠市㕓問得王氏<lb/>
居十楹月四千牀榻案几外空處無一椽匽溷及井竈<lb/>
坼壁皆相連經卑湏俛首過隘常側肩所謂十口者日<lb/>
繞蝸殻旋前時大暑中幾不禁袢延鬱若鼎釡炊局如<lb/>
<pb n="KR4h0158_WYG_017-7a"/>
狴犴攣走蝎過亂蟻飛蚊劇羣蟬今日幸過之復畏明<lb/>
日然喜見白露節相賀肌肉全如何下淫雨曉夕常綿<lb/>
綿瓦破榱桷漏柱䧟墻垣穿惟供改席坐豈暇安枕眠<lb/>
中庭止數歩深已可載船盡室徒跣行一起復一顚京<lb/>
師費耗地居止實重遷俸料計月入外得無幾錢却思<lb/>
已過分僅免親犁田自望于古人若地而升天小廬焦<lb/>
生高陋巷顔子賢引之諭妻孥吾道宜此焉猶勝比鄰<lb/>
者寒突無晨煙<lb/>
<pb n="KR4h0158_WYG_017-7b"/>
　　翡翠<lb/>
清晨有珍禽翩翩下魚梁其形不盈握毛羽鮮且光天<lb/>
人裁碧霞為爾縫衣裳晶熒炫我目非世之青黄愛之<lb/>
坐良久常恐瞥爾翔忽然投清漪得食如針鋩如是者<lb/>
三四厭飫已一肮既飽且自嬉翻身度回塘飛鳴逐佳<lb/>
匹相和音琅琅是時鳬與鴈狼藉島嶼旁滿腹釀腥穢<lb/>
紛紛晒晴陽鶖鶬最麤惡觜大脚脛長入水捕蛇鱓淤<lb/>
泥亦銜將想其見爾時一喙亦爾傷其心肻謂爾被體<lb/>
<pb n="KR4h0158_WYG_017-8a"/>
凝華章勸爾愼所止好醜難同鄉行當事澡刷帝圃參<lb/>
鸞凰<lb/>
　　貧居<lb/>
繩牀擁敝裯初起髮未櫛南牕展書卷就暖讀寒日門<lb/>
前絶車馬薄暮垂片席短牆挂纎蔓幽鳥啄紅實羣蝸<lb/>
惡積雨繚繞篆空壁男兒處貧賤舉首宇宙窄翩翻搶<lb/>
榆鳩宛轉匿絮蝨妻奴競相笑憔悴守文筆<lb/>
　　冷缾<lb/>
<pb n="KR4h0158_WYG_017-8b"/>
海南有陶器質狀矮而橢云初日炙就鍜鑠不以火水<lb/>
壺醜突兀酒甒肥磥砢山罍頸微腫石鼎足已跛圓如<lb/>
䲭夷形大比康瓠顆華元腹且皤王莽口何哆外貢入<lb/>
中原萬里隨大舸攜之五芉市巾匱費包裹侏㒧講其<lb/>
效㵼辯若炙輠課以沸泉沃冰雪變立可炎歊療中渴<lb/>
其用豈么麽君凡幾錢得不惜持遺我曾將對佳客屢<lb/>
試輒亦果勿云遠且陋幸可置之左<lb/>
　　織婦怨<lb/>
<pb n="KR4h0158_WYG_017-9a"/>
擲梭兩手卷踏繭雙足趼三日不住織一疋纔可剪織<lb/>
處畏風日剪時謹刀尺皆言邊幅好自愛經緯密昨朝<lb/>
持入庫何事監官怒大字雕印文濃和油墨汚父母抱<lb/>
歸舍抛向中門下相看各無語淚迸若傾㵼質錢解衣<lb/>
服賈絲添上軸不敢輒下機連宵停火燭當須了租賦<lb/>
豈暇恤襦袴前知寒切骨甘心肩骭露里胥踞門限呌<lb/>
罵嗔納晚安得織婦心變作監官眼<lb/>
　　採蓮曲<lb/>
<pb n="KR4h0158_WYG_017-9b"/>
緑纈襠紅繡裳衫盤蜂蝶裙鴛鴦雕瑰錯寶垂鬢長紫<lb/>
冐翠葢行新粧蹁躚曲堤下回塘畫橈送入波中央羅<lb/>
袖卷起金釧光揺輕撼脆敲短芒丹瓊紺玉低復昻霑<lb/>
裛薄粉撲嫩黄蠶腰蛛腹輕飄揚列坐綵舫求比方笑<lb/>
聲吃吃動明璫挨蒲拂蓼次岸旁風吹落霞供晚凉西<lb/>
城鵶鵶啼女牆歸來索酒酌滿觴呉屏蜀帳圍象牀困<lb/>
卧不起燈燭張琉璃盎缶叢生香<lb/>
　　朱櫻桃<lb/>
<pb n="KR4h0158_WYG_017-10a"/>
金衣珍禽弄深樾禁蘌朱櫻斑若纈上幸離宫促薦新<lb/>
藤籃寶籠貂璫發凝霞作丸珠尚輭油露成津蜜初割<lb/>
君王日午坐猗蘭翡翠一盤紅靺鞨<lb/>
　　惜花<lb/>
㳺蜂採花花氣薄黄鳥啄花花蘂落林風吹花花片亂<lb/>
池水浸花花色惡少年惜花㑹花意晴張青幃雨油幕<lb/>
勸君直須為花飲明日春歸空晚蕚<lb/>
　　採藥歸晚因宿野人草舍<lb/>
<pb n="KR4h0158_WYG_017-10b"/>
東陟隂深崖巘古夾澗埀泉結鵝乳我來採藥晚忘歸<lb/>
試宿荆扉問雞黍春風滿林燈火冷一夜不眠山月苦<lb/>
平明攜䇿下青蒼松葉紛紛灑新雨<lb/>
　　蒲生鍾馗<lb/>
寒風酸號月慘苦梟飛狐鳴滿墟墓叢棘亂礓翳野霧<lb/>
古社禿剥倒枯樹下有三鬼相嘯聚初行誰家作疰忤<lb/>
痛熱腫痒快嘔吐塞噎咽喉脹臍肚呼巫召覡使咒詛<lb/>
翁驚嫗忙設賽具茅盤草船置五路飯盂炙串狼藉布<lb/>
<pb n="KR4h0158_WYG_017-11a"/>
相共收歛各執去方此危坐歠且哺忽爾相視生畏怖<lb/>
有神傑然駕巨牯前呵後擁役二䜿此神噉鬼充旦暮<lb/>
其腹尚餒色躁怒鬼遥見之悉失措竄匿不暇相告諭<lb/>
酒傾肉落雜穢汙魂魄飛蕩身偃仆一入木底只四據<lb/>
一尚把盞愕以顧一自隠蔽捩眦覷神用氣攝縛束固<lb/>
前死入吻無十歩計之嚼嚙或味飫蒲生胡為適爾遇<lb/>
畫之滿卷無一悞筆墨醜怪實可懼持以贈余子何故<lb/>
揺手不取一錢賂他日乞詩者尤屢試為言之冩其故<lb/>
<pb n="KR4h0158_WYG_017-11b"/>
　　往年寄子平<hi>即子瞻</hi>
往年記得歸在京日日訪子來西城雖然對坐兩寂寞<lb/>
亦有大笑時相轟顧子心力苦未老猶弄故態如狂生<lb/>
書牕畫壁恣掀倒脱㡌褫帶隨縱横諠詉歌詩嘂文字<lb/>
蕩突不管鄰人驚更呼老卒立臺下使抱短簫吹月明<lb/>
清歡居此僅數月夜夜放去常三更别來七年在鄉里<lb/>
已忝三度移雙旌今兹惛惛意思倦加以跕跕疾病嬰<lb/>
每思此樂一絶後更不逢人如夜行<lb/>
<pb n="KR4h0158_WYG_017-12a"/>
　　遣興效樂天<lb/>
君莫學楊虞卿奉李宗閔宗閔權勢豈能久君莫學劉<lb/>
栖楚附李逢吉逢吉禄位寧長守雖然一時身暫好其<lb/>
奈千古名常醜丈夫讀書要知道所信不篤被其誘大<lb/>
張富貴作羅網愚者紛紛以身就左纒右繞不可脱誅<lb/>
竄還當逐其後君不見虞卿須遇李固言君不見栖楚<lb/>
終遭韋處厚一朝摧折靈氣盡龍如蛇兮虎如狗勸君<lb/>
聖賢術内好潛心勸君邪佞黨中休入手豈不知潞州<lb/>
<pb n="KR4h0158_WYG_017-12b"/>
處士田佐時喚與美官嫌不受<lb/>
　　田舍<lb/>
園林曉氣清籬巷夕陽明石竇聞寒碓煙坡見晚耕豚<lb/>
蹄供禱賽龜殻問隂晴欲識豐年樂村村雞犬聲<lb/>
　　春閨<lb/>
枕帶縈春意牕紗漏曉光蠨蛸傷遠别鶗鵙感流芳粧<lb/>
匣蒸殘紛熏爐試舊香洞房燈燭外只有夢悠揚<lb/>
　　書隠者壁<lb/>
<pb n="KR4h0158_WYG_017-13a"/>
枳棘分三徑猨猱結四鄰茂林脩竹地枕石漱流人看<lb/>
雨搘藤杖迎風卸葛巾我來懐愧甚衣上有紅塵<lb/>
　　彭山縣居<lb/>
公館静寥寥園亭景物饒溪光明短彴樹影䕃危譙山<lb/>
鳥忽雙下池魚時一跳主人王事簡文酒日逍遥<lb/>
　　屬疾梧軒<lb/>
高梧覆新葉滿院發華滋白日一何永清隂閒自移暖<lb/>
蟲埀到地晴鳥語多時病肘倚枯榻泊然忘所思<lb/>
<pb n="KR4h0158_WYG_017-13b"/>
　　睡起<lb/>
寥寥公館静門掩似山家竹簟屢移枕石盤頻浸花閒<lb/>
多新得䇿事少早休衙一覺高舂睡誰來伴試茶<lb/>
　　過友人谿居<lb/>
籬巷接菰蒲間扉掩自娯水蟲行揷岸林鳥過提壺白<lb/>
浪揺秋艇青煙葢晚厨主人誇野飯為我煮新蘆<lb/>
　　極寒<lb/>
燈火宜冬杪圖書稱夜長簾鈎挂新月牕紙漏飛霜酒<lb/>
<pb n="KR4h0158_WYG_017-14a"/>
醴慙孤宦皮毛逐異鄉誰知舊山下梅艷滿東牆<lb/>
　　六月十日中伏玉峰園避暑値雨<lb/>
南園避中伏意適晚忘歸牆外谷雲起簷前山雨飛興<lb/>
餘思秉燭坐久欲添衣為愛東嵓下泉聲通翠微<lb/>
　　訪李奐山人隠居<lb/>
多暇無所適故來尋隠君搴開壓屋樹觸散擁門雲狀<lb/>
貌不妨古言談何太文令人重高趣歸去每斜曛<lb/>
　　面川亭<lb/>
<pb n="KR4h0158_WYG_017-14b"/>
幽亭最孤絶直入亂叢間近晚獨來此有誰相與閒卷<lb/>
簾通大野臨檻數前山便欲教攜酒陶然踏月還<lb/>
　　山堂偶書<lb/>
幾日無公事山堂興頗清和詩防積壓丸藥趂晴明斸<lb/>
石新稜出澆蔬晚甲生此皆忙外得低首笑塵纓<lb/>
　　寄子駿運使<lb/>
西鄉巴嶺下險道入孱顔使騎到荒驛野禽啼亂山問<lb/>
民青靄裏訪古白雲間幾日南充路新詩滿軸還<lb/>
<pb n="KR4h0158_WYG_017-15a"/>
　　宜禄昭仁寺後軒<lb/>
危欄憑絶壑欲奈此時何但有夕陽處就中秋色多與<lb/>
誰同徙倚空自發吟哦便覺成羈旅歸心逐雁過<lb/>
　　寄楞嚴大師<lb/>
錦官城裏寺一室若雲峰水縮秋吟鼎霜低夜講松住<lb/>
齋塵入鉢出定蘚生笻曾聽三摩義居常夢曉鐘<lb/>
　　臨闤閣<lb/>
絶壑迎朱檻高林拂畫楹卷簾千嶂遠入座一川平峴<lb/>
<pb n="KR4h0158_WYG_017-15b"/>
采縁雲斷霞光射水明不須誇曠望為語謝宣城<lb/>
　　東谷茅齋<lb/>
野徑轉深密静無車馬痕松花金粉墮茗葉翠茸翻蟲<lb/>
鳥春音雜煙雲晚色昏俗塵何處入長是掩谿門<lb/>
　　梅<lb/>
寒梅引舊枝映竹復臨池朶露深開處香聞瞥過時凌<lb/>
兢侵臘雪散漫入春詩贈我嵗寒色憐君冰玉姿<lb/>
　　宿雲屏山寺<lb/>
<pb n="KR4h0158_WYG_017-16a"/>
翠嶺聳雲端巉巉走復蟠客從塵外入僧向畫中看月<lb/>
上千嵓碧風生萬木寒平明惜歸去猶待一凭欄<lb/>
　　野逕<lb/>
山圃饒秋色林亭近晚晴禽蟲依月令藥草帶人名排<lb/>
石鋪衣坐看雲緩歩行官閒惟此樂與世欲無營<lb/>
　　寄張郎中<lb/>
常媿無才動有權十年鄉里但留連養成答颯人應笑<lb/>
學得支離自謂賢三館舊逰層漢上一麾今守亂峰前<lb/>
<pb n="KR4h0158_WYG_017-16b"/>
幸逢别駕如張軌免對蘇章説二天<lb/>
　　送楊山人歸綿竹<lb/>
一别江梅十度花相逢重為講胡麻火鈴未降眞君宅<lb/>
金鈕曾盟大帝家道氣滿簪凝緑髮神光飛鼎䕶黄芽<lb/>
青騾不肯留歸馭又入無為嚥曉霞<lb/>
　　依韻和張推官元夕<lb/>
山郡上元榮樂事大開金地作遨塲煙雲向曉誰教霽<lb/>
燈燭乘春自有香紫陌熒煌隨歩遠綵棚佳麗鬭眉長<lb/>
<pb n="KR4h0158_WYG_017-17a"/>
逰人莫惜酬高直買取銀蟾一寸光<lb/>
　　紅樹<lb/>
萬葉驚風盡卷收獨餘紅樹擬禁秋已疑斷燒生前嶺<lb/>
更共殘霞入遠樓楓岸最深霜未落柿園渾變雨初休<lb/>
勸君莫上青山道裝㸃行人分外愁<lb/>
　　送王恪司門知絳州<lb/>
絳守園池天下誇紹述有記詞聲牙蒼官青士左右樹<lb/>
神君仙人高下花遠水依然尚鈎帶舊門想已無鞾檛<lb/>
<pb n="KR4h0158_WYG_017-17b"/>
自憐俗狀不能到此去羡君專宴衙<lb/>
　　送張宗益工部知相州<lb/>
學術深沈久未施晚登臺省世方知詩章好奏周文廟<lb/>
字法宜摩魏武碑禁掖便當提大筆名藩猶自擁高麾<lb/>
應憐共試金坡者答颯渾如鄭鮮之<lb/>
　　依韻和蒲誠之春日即事<lb/>
輕煙漠漠雨斜斜無事常教放兩衙問客江邊求好石<lb/>
倩人山裏覓竒花新蔬宛宛生晴圃淺溜涓涓出暖沙<lb/>
<pb n="KR4h0158_WYG_017-18a"/>
入夏盃盤須准備繞畦親灌邵平𤓰<lb/>
　　北齋雨後<lb/>
小庭幽圃絶清佳愛此常教放吏衙雨後雙禽來占竹<lb/>
秋深一蝶下尋花喚人掃壁開呉畫留客臨軒試越茶<lb/>
野興漸多公事少宛如當日在山家<lb/>
　　送潘司理秘校<lb/>
已自多時賦式微五峰佳景夢長飛四年遠地為官去<lb/>
萬里高堂喜客歸下馬便呈新授勅開箱争認舊縫衣<lb/>
<pb n="KR4h0158_WYG_017-18b"/>
鄉人覓次來相賀蓴菜鱸魚正輭肥<lb/>
　　山城秋日野望感事書懐詩呈呉龍圖<lb/>
已是秋隂更夕曛亂山高下起寒雲危樓願見客何處<lb/>
遠笛不知人厭聞身外流年波渺渺眼前生事葉紛紛<lb/>
此愁萬斛誰量得直為重拈庾信文<lb/>
　　成都楊氏江亭<lb/>
汀洲煙雨卷輕霏遥望軒牕隠翠圍萬嶺西來供曉色<lb/>
一江南下載晴暉鳬鷗慣入䦨干宿魚蟹長隨蚱蜢歸<lb/>
<pb n="KR4h0158_WYG_017-19a"/>
我亦舊多滄海思幾時如此傍苔磯<lb/>
　　晚至村家<lb/>
高原磽确石徑微籬巷明滅餘殘暉舊裾飄風採桑去<lb/>
白袷卷水秧稻歸深葭繞澗牛散卧積麥滿場雞亂飛<lb/>
前谿後谷暝煙起稚子各出闗柴扉<lb/>
　　早晴至報恩山寺<lb/>
山石巉巉磴道微拂松穿竹露沾衣煙開遠水雙鷗落<lb/>
日照高林一雉飛大麥未收治<hi>平聲</hi>圃晚小蠶猶卧斫桑<lb/>
<pb n="KR4h0158_WYG_017-19b"/>
稀暮煙已合牛羊下信馬林間歩月歸<lb/>
　　運判南園瞻民閣<lb/>
青都高與紫霄通獨此危欄望不窮萬嶺廹雲秋色裏<lb/>
一峰擎雪夕陽中櫩楹曉落天倉月牕户晴吹石闕風<lb/>
民吏安閒財賦足管絃時復在層空<lb/>
　　觀音院怪松<lb/>
怪松屢見無如此每度來觀説向僧若遇風雷宜守䕶<lb/>
恐生頭角便飛騰秋聲遶殿隨齋磬夜影侵廊對佛燈<lb/>
<pb n="KR4h0158_WYG_017-20a"/>
韋偃畢宏今不在欲求人畫有誰能<lb/>
　　提葫蘆<lb/>
花開已堪摘酒熟正好沽山禽㑹人意勸我提葫蘆<lb/>
　　獨坐<lb/>
不報門前賔客已收案上文書獨坐水邊林下宛如故<lb/>
里閒居<lb/>
　　鷺鷥<lb/>
避雨竹間㸃㸃迎風柳下翩翩静依寒蓼如畫獨立晴<lb/>
<pb n="KR4h0158_WYG_017-20b"/>
沙可憐<lb/>
　　北郭<lb/>
繞樹垂蘿䕃曲堤暖煙深處亂禽啼何人來此共攜酒<lb/>
可惜拒霜花一谿<lb/>
　　詠史<lb/>
不得滎陽遂失秦始知成敗盡由人可憐一擲贏天下<lb/>
只使黄金四萬斤<lb/>
　　郡學鏁宿<lb/>
<pb n="KR4h0158_WYG_017-21a"/>
長栢高柟䕃廣庭夜凉人静夢魂清不知山月幾時落<lb/>
每到曉鐘聞雨聲<lb/>
　　長舉驛樓<lb/>
爽氣浮空紫翠濃隔江無限有竒峰君如要識營丘畫<lb/>
請看東頭第五重<lb/>
　　折楊柳<lb/>
埀楊百尺臨池水風定煙濃盤不起欲折長條寄遠行<lb/>
想到君邊已憔悴<lb/>
<pb n="KR4h0158_WYG_017-21b"/>
　楊　甲<lb/>
　　<hi>字鼎卿四川重慶府昌州人今大足縣所著有六經圖藏州學中</hi>
　　出東郭見山<lb/>
二年不見山見之喜不休舉手三揖之山遠不頷頭疑<lb/>
我墜塵土已與俗同儔稍稍望雲脚下見八九丘近前<lb/>
與之笑顔色漸和柔迎我以松風與我相獻酬憐我不<lb/>
識路導以溪水流豈其終愛予為此世所仇一官最下<lb/>
策包裹辱與羞百年在平地亦有一日憂誰能無饑渴<lb/>
<pb n="KR4h0158_WYG_017-22a"/>
往與青山謀<lb/>
　　合江泛舟<lb/>
莫踏街頭塵寧飲城東水江邊放船去葦間問漁子岸<lb/>
深魚有家鳬雁在中沚得酒可以歌得樹可以艤年年<lb/>
舟中客顔色不相似風波無前期逰者亦如此短篙醉<lb/>
時䇿遠山卧後几老我不奈醒日落西風起<lb/>
　　謁朱眞人祠<lb/>
一濯巖下溪再拜巖中庭清風瀟然來吹我衣上腥仙<lb/>
<pb n="KR4h0158_WYG_017-22b"/>
人芙蓉冠乘月下雲軿山空雜佩響静夜朝百靈寂寥<lb/>
古壇外但見斗與星青山無行迹露雨空㝠㝠<lb/>
　　逰長松寺宿石門僧舎<lb/>
疾風吹輕衣駕我雲脊路人間一回首驚絶不敢顧鳥<lb/>
投虚無底渺渺不知處蜂窠蟻丘垤與世同所騖試看<lb/>
一蒼莽誰有不平慮尚憐野僧屋佛靣荒苔蠧斷崖劃<lb/>
呀吻洶洶崩石怒我來得竒觀拄杖叩巖樹青山有驕<lb/>
色斯客不能句平生二三子慰我一相遇娟娟松間月<lb/>
<pb n="KR4h0158_WYG_017-23a"/>
幽夕亦可度夜䦨更小語風逼遺響去酌君無多酒繼<lb/>
以木蘭露<lb/>
　　臘日逰梅龍得樹字<lb/>
年年看梅水西路白頭溪翁眼如故重來攀髯老不死<lb/>
我亦風埃憶歸去酒酣百怪入我腸夜半恍惚與龍遇<lb/>
醉騎一尾天上歸陳迹江頭不知處梅花勸汝一杯酒<lb/>
千嵗寒凝眞旦暮欲將老大傲風雪穴蟻窠蟲已無數<lb/>
成都萬事更竒古石筍猶疑卿相墓孔明廟前栢千尺<lb/>
<pb n="KR4h0158_WYG_017-23b"/>
神物翛翛泣幽樹他時滅壊亦同歸人生誰能一長顧<lb/>
　　靈泉山中<hi>五首</hi>
小縣相籠合濛濛數百家果蔬争晚市樵牧亂晴沙落<lb/>
日平江迥青山細路賖偶居無事在隨意問桑麻<lb/>
勝地仙靈宅微官也謫居焚香他日夢隠几向來書小<lb/>
睡便山雨長齋稱野蔬逢人問無恙滿意説樵漁<lb/>
何處長松寺雨花雲外臺山從百曲轉路入九闗回老<lb/>
檜成龍盡殘柯借鶴來人間斤斧亂風壑夜聲哀<lb/>
<pb n="KR4h0158_WYG_017-24a"/>
野色山圍盡風煙更可憐客情牛鐸外農事藕花前聚<lb/>
汲松根井寛愁石底泉雲安須斗水詩興亦超然<lb/>
日下叢林薄芊芊肅晚暉閉門成小隠飲水亦生肥醉<lb/>
著溪藤杖歸來木葉衣狂歌有虎兕吾道只應非<lb/>
　何　耕<lb/>
　　<hi>字道夫任潼州提刑詩見四川名勝志</hi>
　　青羊宫<lb/>
一再官錦城咫尺望琳宫未始得得來正坐役役中今<lb/>
<pb n="KR4h0158_WYG_017-24b"/>
朝弄晴雨策蹇隨春風頗愛意象古停驂小從容縹緲<lb/>
百尺臺突起凌半空憑欄俯修竹决眥明孤鴻信哉神<lb/>
仙宅不受塵垢䝉稽首五千言衆妙一以通静觀萬物<lb/>
復豈假九轉功區區立訓詁亦哂河上公癡人慕羽化<lb/>
心外求鴻濛要騎白鶴背往訪青羊蹤<lb/>
　　題郭信可隠居雲溪<lb/>
幽居定何如頗恨未見之主人向我言喜色融雙眉修<lb/>
篁流翠隂寒溪漾清漪領略非一狀幽妍發餘姿<lb/>
<pb n="KR4h0158_WYG_017-25a"/>
　　龍淵<lb/>
門前大江何渺漫昔人飲牛水為乾水乾龍逝亦其理<lb/>
近在咫尺聊泥蟠魚蝦玩侮獱獺笑縱有靈怪誰當看<lb/>
徳人問舍壓吾境便爾築室相遮攔坐令異類皆屏伏<lb/>
恃有此耳差少安却紆朱紱去監郡遣我守舍良獨難<lb/>
昨來過門恍如夢龍致此語催歸鞍先生不信反不笑<lb/>
謂我饒舌狂豐干<lb/>
　　虛舟<lb/>
<pb n="KR4h0158_WYG_017-25b"/>
君不見江臯車馬紛相送巨艑峩峩盈載重西南使者<lb/>
解官歸水淺著沙牽不動如君材具豈多得合侍明光<lb/>
參法從胡為淺瀬著虛舟頗肖胸中太空洞問君此意<lb/>
竟安在欲説向人誰與共山林鐘鼎本同轍繫岸截江<lb/>
隨所用八牕窅窅净無塵一水泠泠清可弄何當抱被<lb/>
過君眠分破江天幽夜夢<lb/>
　　自合江亭過渡觀趙氏園亭<lb/>
喚舟芳草渡繫馬緑楊隂歩入莓苔徑門開花竹林王<lb/>
<pb n="KR4h0158_WYG_017-26a"/>
孫隨蝶遠婺女隠雲深想見西南望悠悠空賞心<lb/>
　　春日<hi>二首</hi>
寂寞城南寺三年寄索居折花修佛供持鉢乞僧餘竟<lb/>
日無車騎依時認鼓魚九衢塵一尺吾自有華胥<lb/>
門前無俗物城上亦竒觀花浪東流穏雲山西望寒身<lb/>
凌塵外遠目極境中寛最愛風標客晴沙理素翰<lb/>
　　寒碧亭<lb/>
憑欄日日俯清湍洗竹年年斬惡竿十頃琉璃秋色静<lb/>
<pb n="KR4h0158_WYG_017-26b"/>
一林竽籟曉聲寒凉風有意生天末明月無邊照水端<lb/>
誰謂過清難久處愚溪元自不相安<lb/>
　　遠色閣<lb/>
小小樓居著散仙淵明眞趣本悠然招呼雲月欄干曲<lb/>
顧揖江山柱杖前獨鳥倦歸翻落日誰家晨爨起疎煙<lb/>
根塵應接無留礙笑殺西來面壁禪<lb/>
　　龍華大像葢冀國夫人所作因成兩絶<lb/>
慧性元從戒定熏百花潭水浣僧裙箇中力量眞超絶<lb/>
<pb n="KR4h0158_WYG_017-27a"/>
故老猶傳娘子軍<lb/>
生男箇箇欲如狼婦女軍中氣不揚試問争功嗔目士<lb/>
幾人能敵浣花娘<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_017-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十七<lb/>
</p>
<p>
</p>
  </div>
<div>
<head>宋元詩㑹卷十八</head> <lb/>
    <p>
<pb n="KR4h0158_WYG_018-1a"/>
欽定四庫全書<lb/>
　宋元詩㑹卷十八<lb/>
　　　　　　　　　　　　兵部主事陳焯編<lb/>
　司馬光<lb/>
　　<hi>字君實陜州夏縣人父池天章閣待制光生七嵗儼然如成人聞講左氏春秋退為家人述之即了</hi>
　　<hi>其大㫖自是手不釋卷寳元初中進士甲科除奉禮郎簽蘓州判官丁内外艱毁瘠如禮服除簽判</hi>
　　<hi>武成軍改理評補國子直講以館閣校勘同知禮院從龎籍辟通判□州進直祕閣開封府推官修</hi>
　　<hi>起居注判禮部同知諫院時國嗣未立天下寒心光與范鎮首發其議復面請再三仁宗感悟遂立</hi>
<pb n="KR4h0158_WYG_018-1b"/>
　　<hi>英宗為皇子加天章閣待制英宗立以議濮王典禮不合請與諸御史同貶神宗即位擢為翰林學</hi>
　　<hi>士光辭甚力不允未幾任御史中丞所彈劾皆内侍及政本仍還學士遇大事必建言無所避王安</hi>
　　<hi>石行新法光抗論排之與吕惠卿廷辯切中事情帝雖心是其言阻于安石不能用也以端明殿學</hi>
　　<hi>士知永興軍請判西京御史臺歸洛編資治通鑑成加資政殿學士哲宗初起知陳州留為門下侍</hi>
　　<hi>郎請罷新法從之拜尚書左僕射卒年六十有八京師為之罷市光以一身繫天下之望所謂兒童</hi>
　　<hi>頌君實走卒知司馬使得享年如文潞公宋運之興猶未艾也</hi>
　　同錢君倚過梅聖俞<lb/>
王畿天下樞簿領日填積自非奉朝請九衢未嘗識今<lb/>
<pb n="KR4h0158_WYG_018-2a"/>
兹到東城胥靡暫逃役近指聖俞君安能不往覿一室<lb/>
静蕭然昏碑貼古壁叩堦讀新詩迷闇得指摘笑言殊<lb/>
未足黯然日將夕呼馬陟歸塗燈火已歴歴又知幾何<lb/>
時更有重來迹<lb/>
　　小雨<lb/>
雲日互出沒數朝飛雨清瞳矓似欲止廉纎還未晴映<lb/>
空輕絲亂著物細珠明葉端危不隕荷心重忽傾喜涼<lb/>
髙燕舞便溼羣蛙鳴于余亦有得藥畹胡麻生<lb/>
<pb n="KR4h0158_WYG_018-2b"/>
　　秋意呈鄰幾沖卿<lb/>
新涼入閭巷舊暑何人掃筠籠賣紅蓮莎堦墜丹棗蕉<lb/>
衫日以疎紈扇安能好蟬悲西風樹燕亂斜陽草此意<lb/>
屬淵明籬邊幾樽倒<lb/>
　　春塘冰<lb/>
春塘含薄冰淅瀝隠隈曲晴日射寒芒柔風折哀玉草<lb/>
樹曾未知波光已先緑<lb/>
　　八月十五夜懷君貺<lb/>
<pb n="KR4h0158_WYG_018-3a"/>
昔公在洛師未嘗棄佳節今宵秋半分空羨西樓月天<lb/>
色湛澄清風聲吟騷屑笑言不可親引領望金闕<lb/>
　　再柬友人<lb/>
故人音信絶對月動相思清露滴梧葉此懷當告誰秋<lb/>
風廣陵郭正是望濤時<lb/>
　　寒溪石<lb/>
穹石正嶄巖寒流更清激霜飛黄葉擁波濺蒼苔溼谿<lb/>
水勿劇來沙鶴方孤立<lb/>
<pb n="KR4h0158_WYG_018-3b"/>
　　噴玉泉<lb/>
蒼崖雙起秋雲齊亂峯迸出如攢犀石稜澁不容馬蹄<lb/>
下馬步入荆榛蹊瀑泉沃雪拖白霓落潭横引成清溪<lb/>
老木長藤咫尺迷興䦨欲出忘東西<lb/>
　　楚宫行<lb/>
楚王宫中夜未央清歌祕舞㑹華堂木蘭為柱桂為梁<lb/>
隋珠和璧爛同光横吹乍鳴秋竹裂繁絃初度春雨歇<lb/>
九微火樹垂垂滅羅衣紛紛玉纓絶滿朝冠劍東方明<lb/>
<pb n="KR4h0158_WYG_018-4a"/>
宫門未啟君朝醒秦闗日夜出竒兵武安烽火照夷陵<lb/>
　　夜意<lb/>
清夜四無譁深嚴上帝家星翻珠網白斗挂玉樓斜風<lb/>
静虚成韻霜輕未作花還疑漢津客浩蕩寄流槎<lb/>
　　金山寺<lb/>
香刹冠嵯峨松門挂薜蘿風髙塵不到岸濶鳥難過欲<lb/>
雨江容怒新晴海氣多停舟何所事回望隔烟波<lb/>
　　寓泊鄭圃寄獻昌言舍人<lb/>
<pb n="KR4h0158_WYG_018-4b"/>
旅食緇衣館飄蓬怳自迷樹横寒霧逺山隠古原低愁<lb/>
暮空庭雀驚晨别墅雞故人何處在依約玉繩西<lb/>
　　和宋復古小園書事<lb/>
飽食復閒眠風清雨霽天葉深時墜果岸曲乍藏蓮波<lb/>
面秋光浄林梢夕照鮮東家近亦富滿地布苔錢<lb/>
　　晚春病起呈檡之治臣<lb/>
風日正和柔身輕喜病瘳懶抛殘蠧簡暖脱敝貂裘值<lb/>
客開青眼逢花忘白頭家家好春色何處可同遊<lb/>
<pb n="KR4h0158_WYG_018-5a"/>
　　春日思景仁<lb/>
去嵗洛城中嬉遊處處同從離崿嶺北常夢潩泉東草<lb/>
遶春街碧花繁夕市紅臨風黙惆悵想像白眉翁<lb/>
　　送趙書記<hi>衆</hi>之官華州<lb/>
車馬出城外瀟瀟未有塵辭梁猶帶雪過洛漸生春幕<lb/>
府斜依嶽闗山四抱秦曩來棄繻者今日復何人<lb/>
　　送華亭沈主簿<lb/>
執袂青門道蕭蕭馬欲東暮雲零落翠逺樹淺深紅楚<lb/>
<pb n="KR4h0158_WYG_018-5b"/>
澤吟聲裏吳山醉眼中相思杳何許野鶴唳髙風<lb/>
　　送僧聰歸蜀<lb/>
翠柏老精舍紅塵倦帝城千山一錫逺萬里片雲輕江<lb/>
棧紆還直天星縱復横聽猿應更喜還是故鄉聲<lb/>
　　送張寺丞<hi>覲</hi>知富順縣<lb/>
漢家五尺道直吏撫南夷欲使文翁教兼令孟獲知盤<lb/>
羞蒟醬實歌雜竹枝辭取酒須勤醉鄉闗不可思<lb/>
　　送吕濟叔李公素使北<lb/>
<pb n="KR4h0158_WYG_018-6a"/>
雲愁雪欲零四牡出郊坰古塞烟華紫寒沙日氣青金<lb/>
門祕雞樹朱節耀龍庭幾夜天街北遥瞻漢使星<lb/>
　　送謝都官<hi>顗</hi>知光化軍<lb/>
廐吏整車馬悤悤辦曉裝青緺出閶闔朱斾指滄浪野<lb/>
店杏初發津亭柳已黄行行不可駐猶及勸耕桑<lb/>
　　送劉觀察<hi>從廣</hi>知洛州<lb/>
漢家英俊士衮衮出金閭久襲通侯籍新腰太守章畛<lb/>
封連故趙廬井帶清漳春色迎鐃吹應忘道路長<lb/>
<pb n="KR4h0158_WYG_018-6b"/>
　　送李尉以監丞致仕歸閩<lb/>
行行歌式微浩歎返荆扉卻著登山屐盡焚趨府衣溪<lb/>
清魚影亂竹闇筍芽肥應悔浮名誤空將白髪歸<lb/>
　　送瀛州簽判蘓祕丞<hi>宷</hi>
髙隂十萬兵幕府籍時英塞上風猶勁闗南春末生投<lb/>
壺邊柝静倚馬檄書成不忘塵中客征鴻可寄聲<lb/>
　　送章伯鎮知湖州<lb/>
江外饒佳郡吳興天下稀蓴羮紫絲滑鱸鱠雪花肥星<lb/>
<pb n="KR4h0158_WYG_018-7a"/>
斗寒相照烟波碧四圍柳侯還作牧草樹轉清輝<lb/>
　　送王伯初通判婺州<lb/>
煜爚屏星駕迢遥婺女區嵐光晴向背溪溜暖瀠紆萬<lb/>
室鳴機杼千艘隘舶艫若逢耆舊問能説隠侯無<lb/>
　　送程端明<hi>戡</hi>知成都<lb/>
髙陽將幕開濯錦使旌來欲識闗頭雪正如江上梅宵<lb/>
衣矜逺俗露冕寄良才豈待三年最脩梧茂帝臺<lb/>
　　郭氏園送張仲通刺棣州<lb/>
<pb n="KR4h0158_WYG_018-7b"/>
名園送嘉客冠葢去傾朝小雨塵微歛輕寒酒易消鴈<lb/>
歸春近塞日上海生潮北道平如掌東風五馬驕<lb/>
　　送裴中舍<hi>士傑</hi>赴太原幕府<lb/>
元戎台鼎舊大府節旄新邊堠正無事賓筵斯得人山<lb/>
寒大行曉水碧晉祠春乍釀葡萄酒飛觴不厭頻<lb/>
　　送雲卿知衛州<lb/>
汗簡成新令褰帷刺劇州韋平家法在召杜治聲優野<lb/>
竹交淇水秋𤓰蔓帝丘三年歸奉計肯顧石渠遊<lb/>
<pb n="KR4h0158_WYG_018-8a"/>
　　送魏寺丞<hi>廣</hi>赴辟秦州判官<lb/>
征西大府開後乗得髙才區脱風烟静渠摉職貢來隴<lb/>
雲低玉帳羌舞奉金罍信美從軍樂寧煩王粲哀<lb/>
　　次韻和江鄰幾九月五日省直<lb/>
羣騶布路散瘦馬解鞍迴雨闋蟲聲樂秋深菊意催圖<lb/>
書紛自適僚友邈誰陪何以消寒夜殘醪不滿杯<lb/>
　　華清宫<lb/>
新豐雞犬稀薊北馬秋肥金殿翠華去玉堦紅葉飛荒<lb/>
<pb n="KR4h0158_WYG_018-8b"/>
林上路廢温谷舊流微嗟此前人事何須問是非<lb/>
　　觀僧室畫山水<lb/>
畫清禪室冷方暑久徘徊不盡林端雪長青石上苔心<lb/>
閒對巖岫目淨失塵埃坐久清風至疑從翠澗來<lb/>
　　歸田<lb/>
松竹陶潛宅蓬蒿仲蔚家行遊笻杖瘦嘯傲幅巾斜屋<lb/>
小疎茅覆門深亂柳遮村童迎客至曵帚掃桃花<lb/>
　　酪羮<lb/>
<pb n="KR4h0158_WYG_018-9a"/>
軍㕑重羊酪饗士舊風傳不數紫蓴滑徒誇素鮪鮮<graphic n="KR2696" url="https://raw.githubusercontent.com/kanripo/KR-Gaiji/master/images/KR2696.png" mimeType="image/png"/>
蠡煩桐取勺藥助烹煎莫與吳兒説還令笑茂先<lb/>
　　野菊<lb/>
野菊未嘗種秋花何處來羞隨衆草沒故犯蚤霜開寒<lb/>
蝶舞不去夜蟲吟更哀幽人自移席小摘泛清杯<lb/>
　　秋夜<lb/>
城上調秋角烟間發暝鐘風枝揺宿烏霜草覆寒蟲久<lb/>
負觀書樂端愁束帶恭暫因羣吏散還得遂幽慵<lb/>
<pb n="KR4h0158_WYG_018-9b"/>
　　六月十八日夜大暑<lb/>
老柳蜩螗噪荒庭熠燿流人情正苦暑物態已經秋月<lb/>
下濯寒水風前梳白頭如何夜半客束帶謁公侯<lb/>
　　漢宫詞<lb/>
苜蓿花猶短葡萄葉未齊更衣過柏谷走馬宿棠梨逆<lb/>
旅聊懷璽田間共鬭雞猶思飲雲露髙舉出虹蜺<lb/>
　　客思<lb/>
客思倦飄泊居然感物華闗頭望紅葉馬上見黄花薄<lb/>
<pb n="KR4h0158_WYG_018-10a"/>
宦終無定閒愁詎有涯今朝書至否幾夜夢還家<lb/>
　　送李益之侍郎致政歸廬山<lb/>
儒業金章貴歸心白鶴孤江山依舊在冕軒曏來無嘯<lb/>
詠誰當共登臨未索扶浩然知此樂迥與世人殊<lb/>
　　送昭逺兄歸陜<lb/>
種種親頭白帝城難少留倚門應有望列鼎本無求清<lb/>
夜多歸夢紅塵壓舊遊此行殊捧檄轅下五驊騮<lb/>
　　史館任祠部轉運河東<lb/>
<pb n="KR4h0158_WYG_018-10b"/>
聞望簪紳舊恩華雨露重圖書周内史汾澮晉全封秀<lb/>
發千尋壁寒生百鍊鋒歸時門有㦸惜别更從容<lb/>
　　送羅郎中<hi>登</hi>管勾玉局觀<lb/>
官名為玉局已使俗塵疎鐘出寒松迥香凝古殿虚鄉<lb/>
閭非甚逺俸禄豈無餘誰道神仙樂神仙恐不如<lb/>
　　奉和始平公憶東平<lb/>
相印東臨汶水陽兩看春葉與秋霜登山置酒延鄒湛<lb/>
上馬回鞭問葛彊谿竹低垂寒滴翠露荷相倚浄交香<lb/>
<pb n="KR4h0158_WYG_018-11a"/>
宵衣深念長城固肯待從容傲醉鄉<lb/>
　　和運使舍人北園餞别行憩三交僧舍冒雪宿百<lb/>
　　　井闗見寄<lb/>
驪駒北上雪孱顔韊矢前驅度漢闗僧室松杉青照眼<lb/>
驛亭煙火迥依山馬銜邊草枯猶瘦鴈怯燕雲冷未還<lb/>
賤子不須回首問鬢毛蕭颯簿書間<lb/>
　　和景仁西湖泛舟<lb/>
滿船歌吹沸春灣天外晴霞水底斑誰信飛觴臨綺席<lb/>
<pb n="KR4h0158_WYG_018-11b"/>
獨能回首望青山東門車馬匆匆别西洛風煙寂寂閒<lb/>
疊石溪頭應更好祗輸野叟坐林間<lb/>
　　酬宋叔逹卜居洛城見寄<lb/>
離羣四十一春風縱有相思似夢中幸得遭逢作鄰舍<lb/>
惟嗟彼此是衰翁漢文前席人將去庾信誅茆橐未充<lb/>
悵望金隄碧蕪闊杖藜攜手幾時同<lb/>
　　夕宿獨樂園詰朝將歸賦詩<lb/>
平曉何人汲井華轆轤聲發散春鵶開園更有四五日<lb/>
<pb n="KR4h0158_WYG_018-12a"/>
映葉尚餘三兩花宿病岑岑猶帶酒無眠耿耿不禁茶<lb/>
自嫌行樂妨年少遽索籃輿且向家<lb/>
　　和邵堯夫年老逢春<hi>二首</hi>
年老逢春春莫咍朱顔未肯似春回酒因多病無心醉<lb/>
花不解愁隨意開荒徑倦遊滋碧草空庭慵掃自蒼苔<lb/>
相過談笑猶能在坐待巾車陌上來<lb/>
年老逢春猶解狂行歌南陌上東岡晴雲髙鳥各自得<lb/>
白日游絲相與長草色無情盈眼緑花林多思襲人香<lb/>
<pb n="KR4h0158_WYG_018-12b"/>
吾儕幸免簪裾累痛飲閒吟樂未央<lb/>
　　酬邵堯夫見示安樂窩中吟<lb/>
安樂窩中自在身猶嫌名字落紅塵醉吟終日不知老<lb/>
經史滿堂誰道貧長掩柴扉避寒暑只將花卉記冬春<lb/>
料非空處閒吟客乃是清朝避世人<lb/>
　　和伯常見寄<lb/>
誅茆宋玉宅邊人知醉宜春幾甕春細雨短蓑漁向市<lb/>
孤邨極浦鼔迎神徧遊七澤身忘倦更賦千篇意轉新<lb/>
<pb n="KR4h0158_WYG_018-13a"/>
不必滄浪美清泚向來纓上已無塵<lb/>
　　二月三十日與同舍宴李氏園晚歸馬上賦詩<lb/>
門前蹀躞金羈滿座上連翩玉斚飛數尺游絲留客醉<lb/>
一行垂柳送人歸同邀勝友時難得再到名園花已稀<lb/>
莫惜芳春賸行樂無端風雨横相違<lb/>
　　和吳省副<hi>中復字中庶</hi>梅花半開招<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>由張司封飲<hi>伯玉</hi>
　　　<hi>字公逵</hi>
帝鄉春色嶺頭梅髙壓年華犯雪開正與嘉賓思共醉<lb/>
<pb n="KR4h0158_WYG_018-13b"/>
不須芳物重相催從軍貯酒傳呼出側弁簪花倒載迴<lb/>
風雨難期王事劇未知休沐幾旬來<lb/>
　　和子華招潞公暑飲<lb/>
朱門近在府園東杖屨過從跬步中避暑連翩投轄宴<lb/>
析酲瀟灑入懷風閒來清韻渾如鶴醉裏朱顔忽變童<lb/>
剪燭添香歡未極但驚銅漏太匆匆<lb/>
　　和君貺宴張氏梅臺<lb/>
京洛春何蚤憑髙種嶺梅紛披百株宻爛熳一朝開青<lb/>
<pb n="KR4h0158_WYG_018-14a"/>
女工黏綴霜娥巧剪裁崑山雪滿谷蓬渚浪成堆勢擁<lb/>
樽前合香從席下來蜺旌羾天起練甲洗兵回不使光<lb/>
風散曾無夜色催人稠衣馥郁地狹舞徘徊民服召公<lb/>
化時推何遜才淹留文酒樂璧月上瑶臺<lb/>
　　送張少卿學士子憲知洪州<lb/>
相府典型在朝閨望實髙袖書榮史觀典樂重卿曹夷<lb/>
路迎飛鞚桑林應奏刀家籯傳舊學廟鼎刻前勞袨服<lb/>
屯千騎連檣閲萬艘劍芒衝夜氣閣影動秋濤風色傳<lb/>
<pb n="KR4h0158_WYG_018-14b"/>
花信烟嵐拂酒膏使君專問俗無意在遊遨<lb/>
　　清明上已兩泛洛川和君貺<lb/>
繁華兩佳節邂逅適同時雅俗共為樂風光如有期曉<lb/>
烟新里巷春服衒津涯已散漢宫燭仍浮洛水巵占花<lb/>
分設席愛柳就張帷華轂爭門去疎簾夾路垂一川雲<lb/>
錦爛四座玉山□疊鼓傳遥吹輕鐃破直漪清談何衮<lb/>
衮和氣益熙熙想見周南俗當年播逸詩<lb/>
　范　鎮<lb/>
<pb n="KR4h0158_WYG_018-15a"/>
　　<hi>字景仁成都華陽人薛奎守蜀一見愛之俾子弟從學及還朝載之入汴舉進士禮部奏名第一及</hi>
　　<hi>廷唱例得越次自陳而鎮獨不然同列異之調新安主簿召試學士院當得館閣校理主司妄以為</hi>
　　<hi>失韻抑補校勘鎮處之泊如用宰相薦超授直祕閣擢起居舍人知諫院疏陳軍國大計深切時弊</hi>
　　<hi>時仁宗在位久未有繼嗣廷臣莫敢先言者鎮首上章而執政日為希名干進鎭貽書抗折之因見</hi>
　　<hi>上面陳至于流涕司馬光贊之遂定策立英宗即位遷翰林學士坐濮議不合出知陳州神宗初復</hi>
　　<hi>為翰林學士知通進銀臺司極言青苖為唐衰世之政不足法民猶魚也財猶水也養民而竭其財</hi>
　　<hi>猶養魚而竭其水也疏五上痛詆王安石安石大怒持其疏至手顫自草制俾以户部侍郎致仕哲</hi>
　　<hi>宗立拜端明殿學士且以為門下侍郎鎮固辭加銀青光禄大夫再致仕累封蜀郡公薨年八十一</hi>
<pb n="KR4h0158_WYG_018-15b"/>
　　<hi>諡忠文</hi>
　　武侯廟栢<lb/>
滿葉是清霜培根無沃土恥作秦皇松寧為馮異樹英<lb/>
靈自有風䕃蔚長如雨可憐青青姿不知人事古<lb/>
　　淨衆寺新禪院<lb/>
金地西郊外一來煩惱攄凡逢似仙境鮮不屬僧居岸<lb/>
緑見翹鷺溪清無隠魚殘陽已周覽欲去幾躊躇<lb/>
　　送羅勝卿同年提舉玉局觀<lb/>
<pb n="KR4h0158_WYG_018-16a"/>
疋馬西歸去知君得意偏人情重鄉里官職更神仙曉<lb/>
後無衙鼔旬頭有俸錢何須駕白鶴辛苦上青天<lb/>
　　送羅郎中登管勾玉局<lb/>
五門門裏觀松檜日蕭疎道話忘心境仙歌作步虚壇<lb/>
塲髙突兀廊廡曲紆餘世事多紛擾君心定了如<lb/>
　　韓太丞同守成都次韻<hi>二首</hi>
盛府佳招貴嚴宸雅寄深輿題仲舉至闕挂子牟心漢<lb/>
竹分新契潘花過舊隂當年百里驥方此試駸駸<lb/>
<pb n="KR4h0158_WYG_018-16b"/>
春色草將深春寒柳未隂青天指行棧渌水蕩離襟後<lb/>
乗何為託前旌喻此心南枝倦飛翼憑為寄歸音<lb/>
　　遊昭覺寺<lb/>
炎蒸無處避此地忽如寒松砌行無際石房禪自安鴛<lb/>
鴦秋沼漲蝙蝠晚庭寛登眺見田舍衡茅半不完<lb/>
　　和閻寺丞海雲寺<lb/>
春日金田驩且譁始因民俗好紛奢管絃齊奏喧聞野<lb/>
鶯鷰髙飛不在花雕檻凭時見城郭迴廊行處有烟霞<lb/>
<pb n="KR4h0158_WYG_018-17a"/>
方塘靈石從來信不獨當年太守誇<lb/>
　　登崇聖閣<lb/>
金地環迴半錦城累年斤斧不停聲逺村民舍烟未起<lb/>
滿寺僧筵鐘盡鳴欄檻髙低資眺覽市㕓言笑尚分明<lb/>
阿房昔日徒虚語壯麗應誇此畫楹<lb/>
　　和成都吳仲庶見寄來韻<lb/>
嵗華今緩昔如流舊日樊籠可自由官事了時無盡極<lb/>
人生安處且閒休愚忠皎皎丹心老歸思綿綿兩鬢秋<lb/>
<pb n="KR4h0158_WYG_018-17b"/>
縱使海棠時節過急行須及浣花遊<lb/>
　　遊學射山<lb/>
幾年魂夢寄西州春晩歸逢學射遊十里香風塵不動<lb/>
半山晴日雨初收指麾赤隊呈飛騎次第紅妝數勝籌<lb/>
夾道綺羅瞻望處管絃旌斾擁遨頭<lb/>
　　送程端明再鎮成都<lb/>
成都一都㑹千里帶坤維自昔公坐嘯至今人去思朝<lb/>
廷慎東注方面要安綏遂爾重藩屏因之職殿帷龍光<lb/>
<pb n="KR4h0158_WYG_018-18a"/>
出劍外謳頌走江湄曉雪離都馭春風入境旗壺漿故<lb/>
父老竹馬舊童兒疉足相歡躍同心仰福禧邦人顧若<lb/>
此邑子更何期㑹講中和化重為樂職詩<lb/>
　　孟縣萬艘潭<lb/>
私船官運渡縱横萬貨相通繞近城燈火夜凉人未散<lb/>
古潭宜復萬艘名<lb/>
　范祖禹<lb/>
　　<hi>字淳甫一字夢得共生也母夢一偉丈夫自稱鄧禹入寢室遂以為名幼孤叔祖鎮撫育如巳子登</hi>
<pb n="KR4h0158_WYG_018-18b"/>
　　<hi>進士從司馬光編通鑑于洛十五年不仕用光薦為祕省正字王安石當國尤愛重之祖禹竟不往</hi>
　　<hi>謁神宗崩哲宗方幼祖禹屢上書宣仁后期以保聖躬育聖徳反復拳拳及宣仁崩祖禹慮小人乗</hi>
　　<hi>間害政又力請辨析是非深拒邪説章數上不報而章惇用事出知陜州連貶徙賓化卒年五十有</hi>
　　<hi>八有按廣東化州  范祖禹墳</hi>
　　資州路東津寺<lb/>
山行無晨暮日暝崖谷昏哀猿落客淚永路驚旅魂憑<lb/>
陵髙山巔俯視大江奔迴環島嶼合瀠轉洲渚屯行雲<lb/>
赴炎火飛鳥下蜀門地遐怪蛇聚寺古深殿存憶昔李<lb/>
<pb n="KR4h0158_WYG_018-19a"/>
氏末烟塵暗中原姦雄競草竊割據窮海根干戈百年<lb/>
後見此敗屋垣我來屬清秋登覽無俗喧山深虎豹歸<lb/>
水静蛟鼉騫臨風獨嘯叱浩蕩欲飛翻<lb/>
　　月夜船行入資川<lb/>
憶昨臥碧山蒼蒼叢桂間白雲為屏石為枕緑蘿長挂<lb/>
明月閒忽乗輕舟泛江水山月隨人還在此白鷺驚飛<lb/>
宿靄閒青山倒卧蒼波底此時孤櫂發中流川後停波<lb/>
聽櫂謳不學子猷中夜返欲乗明月向資州<lb/>
<pb n="KR4h0158_WYG_018-19b"/>
　　多病<lb/>
多病心牢落經秋鬢颯然風乾桐葉地雨冷菊花天舊<lb/>
隠荒江漢新居俯澗瀍西都長夢想何日賦歸田<lb/>
　韓　維<lb/>
　　<hi>字持國開封雍丘人忠獻韓億第五子以進士奏名禮部方億輔政不肯試大廷父歿閉門不仕宰</hi>
　　<hi>相薦其嗜學恬退召試學士院辭不就授檢討知太常禮院於議陳執中諡公直不阿乞罷禮院通</hi>
　　<hi>判涇州神宗封王兩為記室㕘軍召同修起居注侍講邇英殿進知制誥知通進銀臺司遇人才進</hi>
　　<hi>退多所執諍神宗即位除龍圗閣直學士以議王陶吳奎事求去知汝州數月召兼侍講判太常寺</hi>
<pb n="KR4h0158_WYG_018-20a"/>
　　<hi>熙寧二年遷翰林學士知開封府明年為御史中丞以兄綘在樞府力辭之王安石亦惡其言保甲</hi>
　　<hi>事復使為開封俄兼侍讀學士充羣牧司安石益惡之因請郡出知襄州許州七年二月入為學士</hi>
　　<hi>承旨加端明殿學士再出知郡請提舉崇福宫元祐初拜門下侍郎復罷知郡久之以太子少傅致</hi>
　　<hi>仕紹聖中坐元祐黨謫崇信軍節度卒年八十二億子綘維縝皆位公府史稱綘適於同縝適於嚴</hi>
　　<hi>而維適於正維其賢哉綘縝亦俱能詩世無傳本惟得綘一首附後</hi>
　　舟中夜坐<lb/>
晴霜落波底斗柄挿堤外扁舟燈火明樽酒夜相對臨<lb/>
歡意暫遣念離心已痗篙師喜氷拆理檝事晨邁<lb/>
<pb n="KR4h0158_WYG_018-20b"/>
　　服除送兄弟還都<lb/>
日月忽已逺再見新穀升喪期有常數吉我襟與纓俯<lb/>
仰自悲吒淚下肝腸崩尚惟立身報未即冺餘生肅肅<lb/>
忠獻公秉徳輔休明報國有遺意訓言獨自聽況承主<lb/>
恩厚兄弟秩王廷一朝出門去事業各有營上當報君<lb/>
仁下以為親榮獨余抱疴瘵謝喧守柴荆掃塚奉時祭<lb/>
復田課春耕既無公家責聊狥狷者情出處雖云殊要<lb/>
以道為程<lb/>
<pb n="KR4h0158_WYG_018-21a"/>
　　覽梅聖俞詩編<lb/>
夙昔誦佳句跂予慕髙風何意憂艱餘邂逅此相逢君<lb/>
初應府辟奉檄來自東引車窮簷下眷然顧㣲躬姿表<lb/>
穆以秀純德信内充乃知文章作中與性情通煌煌新<lb/>
詩章垂光照昏䝉啟櫝挹荆璞引莛撞景鐘髙篇屢云<lb/>
闋逺思殊未終譬如巧琴師哀彈發絲桐中有沖淡意<lb/>
要以心志窮顧惟昧者聽莫辨徴與宫安得牙曠手提<lb/>
耳發其聰<lb/>
<pb n="KR4h0158_WYG_018-21b"/>
　　鋤園<lb/>
上天浩無私衆草同一榮青青十步間薫臭相雜并卉<lb/>
藥數不多十百其品名蔓者善縁附結隂在髙甍脩竹<lb/>
雖自立已復困纒縈其餘叢與株蕪沒不自呈隂蟲穴<lb/>
其下日夜百種鳴紛然亂耳眼我意初不平朝鋤忽以<lb/>
盡暮雨且復生自念疲病者莫與地力爭盛衰固物理<lb/>
安用勞我形<lb/>
　　答象之謝惠黄精之什<lb/>
<pb n="KR4h0158_WYG_018-22a"/>
仙經著靈藥兹品上不刋服之嵗月久衰羸反童顔巖<lb/>
居有幽子乗時斸蒼山溪泉濯之潔秋陽暴而乾九蒸<lb/>
達晨夜候火不敢安持之洛城市誰復著眼看富貴異<lb/>
所嗜口腹窮甘酸貧賤固不暇錐刀乃其干坐使至靈<lb/>
物委棄同草菅惟君沖曠士敦然守髙閒食之易為力<lb/>
天和中自完故以此為饋其容幾一簞報我三百言浩<lb/>
浩馳波瀾何以諭珍重如獲不死丹方當煩燠時把玩<lb/>
毛骨寒他年靈氣成與子驂雙鸞<lb/>
<pb n="KR4h0158_WYG_018-22b"/>
　　晚過葆光亭步月<lb/>
浮沈閭里間放志謝維縶行貪月色静歸犯霜華溼寒<lb/>
鼔出城重飛星過樓急却想竹庭下主人猶獨立<lb/>
　　和永叔小飲懷同州江十學士<lb/>
翰林文章伯好古名一世家無金璧儲所寳書與器北<lb/>
堂冬日明有朋聨騎至新樽布几案二鼎屹先置大鼎<lb/>
葛所銘小鼎澤而淬坐恐至神物光怪發非次羣賢刻<lb/>
金石墨本來四裔紛攘羅卷軸指擿辨分𨽻其中石贊<lb/>
<pb n="KR4h0158_WYG_018-23a"/>
藏家法非一二精莊與飄逸兩自有餘意興來輙長歌<lb/>
歡至遂沈醉顔饑足簞瓢韓飲尚文字乃知内可樂不<lb/>
必鐘鼔貴温温江馮翊兹理久所詣賦詩多雅言嗜酒<lb/>
見淳氣嵗宴不在席使我增歎喟<lb/>
　　遺吳沖卿大饗碑文<lb/>
蒼碑剝龍螭突兀古殿側世變文字異嵗久苔蘚蝕諒<lb/>
非好事者塵土未嘗拭我來仰首看百過不自息曩者<lb/>
魏方盛帝丕託威徳馳驅百萬衆南指斗牛域誓將殄<lb/>
<pb n="KR4h0158_WYG_018-23b"/>
氛䘲飲馬長江邑翠華鬱回翔髙㑹誇故國肅肅環珮<lb/>
響煌煌羽旄飾鼓鐘何鏜鎝淮漢為震仄罷饗示得意<lb/>
摛文永鑱勒從臣梁孟皇𨽻法當世特奉詔無與讓淋<lb/>
漓奮其墨爾來幾千歳卓卓見筋力端坐九鼎重勁挺<lb/>
羣珪植威儀商山老氣象漢庭直惟昔銘栒戈先儒固<lb/>
難迹況我鄙陋極視此空歎息常恐日磨滅不辨㸃與<lb/>
畫呼工模於紙一掃見白黒緘包比瓊瑶把玩廢寢食<lb/>
于時大經九有詔講謬忒刋之太學中為後代法式沖<lb/>
<pb n="KR4h0158_WYG_018-24a"/>
卿邦家彦學問古今積辭端海鯨運筆力霜鷙撃況兹<lb/>
服儒官灑翰固其職楷模所流傳厯世動千百自非體<lb/>
法正徒使觀者惑厥初篆草𨽻根本君已極聊持釘張<lb/>
翫庶以㕘得失<lb/>
　　弔杜少陵墓<lb/>
三尺孤墳在空留萬古名風騷誰是主天地太無情入<lb/>
夜月虚白逢春草自生耒陽江色迥憑弔恨難平<lb/>
　　西墅<lb/>
<pb n="KR4h0158_WYG_018-24b"/>
城居不為愜言適西陂岡雀噪野堂静鷄鳴春日長書<lb/>
棚落幽蠧佛幔掩餘香釋子廬巖至清談殊未央<lb/>
　　春朝<lb/>
燕語聞多日蠶眠過幾宵花深不辨蝶柳暗欲迷橋便<lb/>
面金環重障泥玉勒驕黄公酒壚上誰貰阮孚貂<lb/>
　　象之以山藥見贈<lb/>
龍山有游客贈藥滿筠籠葉漬沙泉碧苗分石竇紅斸<lb/>
應侵曉露來喜及春風却笑丹砂逺辛勤勾漏翁<lb/>
<pb n="KR4h0158_WYG_018-25a"/>
　　自静教院晚步潩上<lb/>
雪盡岡頭路風和臘後天人安閒散内鳥下寂寥前凍<lb/>
水晴初浪荒城晚自烟西橋車馬急歸意尚留連<lb/>
　　和景仁元夕<lb/>
月上朱樓角風揺翠篠層傳聲回步輦滿目爛行燈簫<lb/>
鼔千門沸弓刀萬馬騰詩翁懷盛事眉雪慘霜稜<lb/>
　　奉和喬年館宿<lb/>
蓬萊仙構斗魁旁遞直初登漢署郎雲向城頭收暝色<lb/>
<pb n="KR4h0158_WYG_018-25b"/>
月從樓角放寒光行看砌菊嗟殘艶坐對書芸襲暗香<lb/>
景物過清渾不寐素經讐罷得新章<hi>時喬年校醫書</hi>
　　寄題蘓子美滄浪亭<lb/>
聞君買宅洞庭傍白水千畦挿稻秧生事已能支伏臘<lb/>
歳華全得屬文章鶱飛靈鳳知何暮蟠蟄蛟龍未可量<lb/>
莫以江山足清尚便收才業傲虞唐<lb/>
　　寒食出郊<lb/>
都門氣象雨餘佳壓盡風塵見草芽日薄風和近郊路<lb/>
<pb n="KR4h0158_WYG_018-26a"/>
朱紅粉白逺林花堤閒獨去媻姗女栁下相逢輕<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>車<lb/>
絲鬢未催樽酒在不須辛苦問年華<lb/>
　　城西<lb/>
繡鞅金羈千里塵共傳恩詔樂芳辰千重翠木開珍囿<lb/>
百尺朱樓壓寳津御栁初長遮雊雉宫花未識駭遊人<lb/>
自憐窮僻看山眼來對天池禁籞春<lb/>
　　和詹叔遊廬山見寄<lb/>
香爐峯色壓羣山仰眺頻欹使者冠江面烟波揺紫翠<lb/>
<pb n="KR4h0158_WYG_018-26b"/>
佛宫金碧照清寒宻藏幽谷梅千樹散走鳴泉竹萬竿<lb/>
今日頓驚塵慮盡一章佳句雪中看<lb/>
　　和朱主簿遊園<lb/>
白首昏昏度歳年忽聞春至便開顔溪頭凍水晴初漲<lb/>
竹下名園晝不闗旋得歌詞教妓唱逺尋梅艶喚人攀<lb/>
如今尚有官拘束解組歸來始是閒<lb/>
　　登湖光亭<lb/>
雪盡塵消徑露沙公家池館似山家翠㾗滿地初生草<lb/>
<pb n="KR4h0158_WYG_018-27a"/>
紅氣通林未放花匝岸平波清照鴈壓城危榭斗回鴉<lb/>
自慚白首猶圭組此地年年賞物華<lb/>
　　和子華<lb/>
沈隂消盡見春和初放扁舟泝緑波水際踏青憐日暖<lb/>
林間舉白為花多狂從田婦窺籬㸔醉任家童刮鼓歌<lb/>
年少縱歡饒㸃檢老懷終不挂誰何<lb/>
　　和謝主簿游西湖<lb/>
雲隂開剝日光穿和氣隨風近酒船湖面波清渾見底<lb/>
<pb n="KR4h0158_WYG_018-27b"/>
樓頭山碧自生烟興長不忍回孤櫂歌懶才能逐緩絃<lb/>
因子樽前話歸計醉魂先到峴山邊<lb/>
　　景仁招況之聞用歌舞望門而反作詩戲之<lb/>
一夜嚴風結素波盍簪寧避曉寒多范滂攬轡方清俗<lb/>
墨子回車豈惡歌雲外鴈寒驚嵗晚林間鴉語弄春和<lb/>
知君不久承寛詔始奈紅裙緑酒何<lb/>
　　襄柑分惠景仁以詩將之<lb/>
荆州解綬十經春迴夢青林遶漢濱霜氣輕寒催紺實<lb/>
<pb n="KR4h0158_WYG_018-28a"/>
渚波餘潤作甘津僧園採掇寧論數客路奔馳竟占新<lb/>
雪意垂收髙㑹缺分金聊助席間珍<lb/>
　　謝堯夫寄新酒<lb/>
故人一别兩重腸每欲從之道路長有客忽傳龍坂至<lb/>
開樽如對馬軍嘗<hi>嘗怪杜詩曰先盞開嘗對馬軍及得錦屏山題名有寄河南府使馬軍送</hi>
<hi>新酒者然後躍然</hi>定將瓊液都為色疑有金英宻借香却笑當<lb/>
年彭澤令籬邊終日歎空觴<lb/>
　　寄秦川馬從事<lb/>
<pb n="KR4h0158_WYG_018-28b"/>
往嵗游西謁季長隴雲秦樹勝風光分題紅葉蠻牋膩<lb/>
對舉流霞綵袖香宴洽翠娥連象榻夜寒嬌鳯泥銀簧<lb/>
未知蚤晩重攜手惆悵而今鬢已蒼<lb/>
　　春霽憶洛陽<lb/>
少年結客洛陽時閒傍東風駐馬蹄山色逺饒潘岳宅<lb/>
波光輕撼窈娘堤花繁到處紅如堵酒好尋常醉似泥<lb/>
賴有金臺舊知已應憐魂斷虎牢西<lb/>
　　晩春<lb/>
<pb n="KR4h0158_WYG_018-29a"/>
春暉東去月收弦却拂凝埃敞北軒幾曲雲屏空白晝<lb/>
一簾花雨自黄昏庭蕪碧合隂蟲息牕樹紅稀鬭雀喧<lb/>
細憶舊歡都入夢習家池上子山園<lb/>
　　酴醿花<lb/>
細蓓繁英次第開攀條盡日未能回不如醉臥春風底<lb/>
時使清香拂面來<lb/>
　　洛城雜詩<lb/>
上東門外春三月桑葉隂隂覆菜花宻竹亂流行逕絶<lb/>
<pb n="KR4h0158_WYG_018-29b"/>
桔橰鳴處是人家<lb/>
　　和杜孝錫展江亭<hi>二首</hi>
斜日低雲動水光偶尋佳處閲羣芳城闉不隔和風度<lb/>
吹過千花百草香<lb/>
驚鷺飛鳴避畫橈游人笑語過朱橋賈家園裏花應謝<lb/>
緑遍墻頭野杏梢<lb/>
　韓　絳<hi>附</hi>
　　<hi>字于華維之兄也性尚奔競附王安石以保禄位愧持國多矣官階雖崇概無足紀</hi>
<pb n="KR4h0158_WYG_018-30a"/>
　　遊鴻慶院<lb/>
久旱雨初足樂遊春正深喧闐觀士女清曠入山林佛<lb/>
界雲成寳僧園地布金方塘探子石髙閣盍朋簪沙水<lb/>
通溪白松筠逐徑隂紛華從滿目幽寂自虚心印組端<lb/>
為累巖扄得暫尋晩風吹緑野歸騎已駸駸<lb/>
　蔡　確<hi>附</hi>
　　<hi>晉江人其父徙居於陳確生而多智不謹細行第進士調邠州司理參軍以賄聞韓絳宣撫陜西見</hi>
　　<hi>所製樂語才之薦於弟開封尹維辟為掾屬用王安石鄧綰薦浸致通顯確善察人主意當為御史</hi>
<pb n="KR4h0158_WYG_018-30b"/>
　　<hi>時知神宗已厭安石輒疏其過以賈直名每劾去一人即奪其位居之士大夫交口唾罵而確自知</hi>
　　<hi>制誥至參知政事皆用此術得官揚揚然自謂愉快也元豐五年拜尚書右僕射兼中書侍郎哲宗</hi>
　　<hi>立轉左僕射兼門下詭譎傾險積不為公論所容元祐元年罷知陳州明年坐弟碩事徙安州又徙</hi>
　　<hi>鄧州其在安陸遊車葢亭賦詩十章知漢陽軍呉處厚上之以為皆涉譏訕其用郝處俊上元間諫</hi>
　　<hi>唐髙宗欲傳位天后事語尤刻毒遂責英州别駕安置新州卒貶所</hi>
　　新州悼侍兒<lb/>
鸚鵡言猶在琵琶事已非傷心瘴江水同渡不同歸<lb/>
　　夏日登車葢亭<lb/>
<pb n="KR4h0158_WYG_018-31a"/>
公事無多客亦稀朱衣小吏不須隨溪潭直上虚亭裏<lb/>
臥展柴桑處士詩<lb/>
一川佳景疎簾外四面凉風曲檻頭緑野平流來逺櫂<lb/>
青天白雨起靈湫<lb/>
静中自足勝炎蒸入眼兼無俗物憎何處機心驚白鳥<lb/>
誰人怒劍逐青蠅<lb/>
紙屏石枕竹方牀手倦抛書午夢長睡起莞然成獨笑<lb/>
數聲漁笛在滄浪<lb/>
<pb n="KR4h0158_WYG_018-31b"/>
西山彷彿見松筠日日來看色轉新聞說桃花巖石畔<lb/>
讀書曾有謫仙人<lb/>
風揺熟果時聞落雨滴餘花亦自香葉底出巢黄口閙<lb/>
波間逐隊小魚忙<lb/>
來結芳廬向翠微自持盃酒對清暉水趨夢澤悠悠過<lb/>
雲抱西山冉冉飛<lb/>
矯矯名臣郝甑山忠言直節上元間古人不見清風在<lb/>
歎息思公俯碧灣<lb/>
<pb n="KR4h0158_WYG_018-32a"/>
溪中曾有戈船士溪上今無佩犢人病守翛然唯坐嘯<lb/>
白鷗紅鶴伴閒身<lb/>
喧豗六月浩無津行見沙洲束兩濱如帶溪流何足道<lb/>
沈沈滄海㑹揚塵<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_018-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十八<lb/>
</p>
<p>
</p>
  </div>
<div>
<head>宋元詩㑹卷十九</head> <lb/>
    <p>
<pb n="KR4h0158_WYG_019-1a"/>
欽定四庫全書<lb/>
　宋元詩㑹卷十九<lb/>
　　　　　　　　　　　　兵部主事陳焯編<lb/>
　周惇頤<lb/>
　　<hi>字茂叔道州營道人以其舅龍圖學士鄭向任為分寧主簿有疑獄久不決敦頤至一訊立辨邑人</hi>
　　<hi>驚以為神部使者薦之調南安司理參軍移桂陽令治績尤著徙知南昌厯合州判官時趙抃行部</hi>
　　<hi>惑讒口臨之甚威及通判䖍州而抃復守䖍因熟視其所為乃大悟執其手曰吾幾失君今而後始</hi>
　　<hi>知周茂叔也熙寧初為廣東轉運判官提㸃刑獄因病求知南康軍遂家廬山蓮花峯下前有溪合</hi>
<pb n="KR4h0158_WYG_019-1b"/>
　　<hi>於湓江乃取營道所居濂溪名之卒年五十七敦頤得聖賢絶學發明㣲言為有宋大儒之冠固不</hi>
　　<hi>係乎名位也</hi>
　　題濂溪書堂<lb/>
元子溪曰讓詩傳到于今此俗良易化不欺顧相欽廬<lb/>
山我所愛買田山之隂田間有清水清泚出山心山心<lb/>
無塵土白石照沈沈潺湲來數里到此始澄深書堂構<lb/>
其上隠几看雲岑倚梧或欹枕風月盈中襟有時吟復<lb/>
黙酒罷鳴幽琴數十黄卷軸賢聖談無音牕前即疇圃<lb/>
<pb n="KR4h0158_WYG_019-2a"/>
圃外桑麻林芋蔬可卒嵗絹布足衣衾吾樂葢易足名<lb/>
濂以自箴誰為相朝暮岸木寒蕭森<lb/>
　　書牕夜雨<lb/>
秋風拂盡熱半夜雨淋漓繞屋樹芭蕉一枕髙響圍恰<lb/>
似釣磯畔篷牕睡覺時<lb/>
　　静思篇<lb/>
静思歸舊隠日出半山晴醉榻雲籠潤吟牕瀑㵼清得<lb/>
閒方逹士失計只勞生朝市誰頭白車輪未曉鳴<lb/>
<pb n="KR4h0158_WYG_019-2b"/>
　　贈譚虞部致仕<lb/>
清時郎望貴白首故鄉歸有子紆藍綬將孫著綵衣松<lb/>
喬新道院鶴老舊漁磯知止自髙徳寧為遯者肥<lb/>
　　遊大林<lb/>
三月山房暖林花互照明路盤層頂上人在半空行水<lb/>
色雲含白禽聲谷應清天風拂襟袂縹緲覺身輕<lb/>
　　宿崇聖院<lb/>
公程無暇日暫得宿清幽始覺空門客不生浮世愁温<lb/>
<pb n="KR4h0158_WYG_019-3a"/>
泉喧古洞晩磬度危樓徹曉都忘寐心疑在沃州<lb/>
　　題冦順之道院壁<lb/>
一日復一日一杯復一杯青山無限好俗客不曾來往<lb/>
事已如此朱顔安在哉寄與地上客歴亂竟誰催<lb/>
　　香林别趙閲道<lb/>
公暇相陪塵外遊朝天仍得送行舟軒車更命入山脚<lb/>
旌節且從留渡頭精舍泉聲清㶁㶁髙林雲色淡悠悠<lb/>
談終宴罷愁分手明日瞻思上郡樓<lb/>
<pb n="KR4h0158_WYG_019-3b"/>
　　同石守遊山<lb/>
朝士誰知世外遊松杉影裏入吟幽爭名逐利千繩縳<lb/>
渡水尋山萬事休野鳥不驚如得伴白雲無語似相留<lb/>
傍人莫訝凭欄久為戀林居作退謀<lb/>
　　咏天池<lb/>
清和天氣年能幾短葛輕紗近水涯風似相知偏到袖<lb/>
魚如通信不驚槎笑凭山色傾新甕醉傍汀隂數落花<lb/>
嘯傲不妨眀月上一行歸路起栖鴉<lb/>
<pb n="KR4h0158_WYG_019-4a"/>
　　觀巴嶽木蓮<lb/>
仙姿元是華巔栽不向東林沼上開嫩蕊曉隨梅雨放<lb/>
清香時傍竹風來枝縣縞帶垂金彈瓣落蒼苔墜玉杯<lb/>
若使耶溪少年見定抛蘭漿到巖隈<lb/>
　　題春晩<lb/>
花落柴門掩夕暉昏鴉數㸃傍林飛吟餘小立䦨干外<lb/>
遥見樵漁一路歸<lb/>
　　題大顛壁<lb/>
<pb n="KR4h0158_WYG_019-4b"/>
退之自謂如夫子原道深排佛老非不識大顛何似者<lb/>
數書珍重更留衣<lb/>
　　經古寺<lb/>
琳宫金刹接林巒一徑濳通竹塢寒是處塵埃皆可息<lb/>
時清終未忍辭官<lb/>
　　江上别石郎中<lb/>
落葉蟬聲古渡頭沙灘人擁欲行舟别離情似長江水<lb/>
逺亦隨君日夜流<lb/>
<pb n="KR4h0158_WYG_019-5a"/>
　趙　抃<lb/>
　　<hi>字閱道衢州西安人進士及第為武安軍節度推官調知崇安海陵江原三縣通判泗州用曾公亮</hi>
　　<hi>薦為侍御史殿中彈劾不避權倖時稱鐵面御史其言務欲朝廷别白君子小人上為之罷劉沆陳</hi>
　　<hi>執中等而吳充鞠真卿歐陽修賈黯等或被逐或求去皆賴以召還留任請知睦州移益州轉運使</hi>
　　<hi>召為右司諫以論樞副陳升之出知䖍州復召為御史知雜事改度支副使進天章閣待制河北都</hi>
　　<hi>轉運使加龍圖閣直學士知成都神宗立召知諫院及謝帝曰聞卿匹馬入蜀以一琴一鶴自隨為</hi>
　　<hi>政簡易亦稱是乎未幾擢㕘知政事力言新法不便懇去位出知杭州改青州以大學士復知成都</hi>
　　<hi>乞歸知越州復徙杭以太子少保致仕元豊七年薨年七十七諡清獻</hi>
<pb n="KR4h0158_WYG_019-5b"/>
　　寄酬蔡州王<hi>陶</hi>正言<lb/>
自顧愚無堪老大何所用得郡江湖來一意雲泉縱驚<lb/>
此西南身連夕東北夢乃知故人念許與明月共荆書<lb/>
一紙賢季諾千金重寄我瓊瑶篇使得長諷誦寒松有<lb/>
唳鶴髙梧有鳴鳯何日謝知音為鼓商絃弄<lb/>
　　順風呈范御史<lb/>
濠州抵泗里數百長淮波平曉如席鳴鼙解繂楊栁堤<lb/>
畫船中有東吳客君恩得請許歸去聊治閭里去咫尺<lb/>
<pb n="KR4h0158_WYG_019-6a"/>
嵗窮天逺心欲飛念之汲汲事行役豁如天意適我願<lb/>
號令西北起風伯初時淅淅以鼓動布帆尚留十幅窄<lb/>
孤檣得勢安以平中流激箭巨浪擘篙横櫓閣力不用<lb/>
疾若鷙隼増羽翮瞥然兩眼瞬霎過木葉馳黄山走碧<lb/>
挐舟月餘今一快開樽自歌兩手拍樽中酒空不自歌<lb/>
順風好景如之何毗陵太守同此樂為言無惜新詩多<lb/>
　　次韻僧重喜聞琴歌<lb/>
我昔所寳真雷琴絃絲軫玉徽黄金晝横膝上夕抱寢<lb/>
<pb n="KR4h0158_WYG_019-6b"/>
平生與我為知音一朝如扇逢秋捨而今只有無絃者<lb/>
無情曲調無情聞浩浩之中都奏雅我黙彈兮師寂聽<lb/>
清風之中明月下子期有耳何處施自笑家風太瀟灑<lb/>
　　次孫直言九日登龍門山<lb/>
皇祐二年秋九月九日龍門遇佳節新都大夫孫隠之<lb/>
報政優游共民悦升山髙㑹賓主俱滿頭黄菊泛茱茰<lb/>
遥開醉眼極千里身髙氣爽胸懷舒眷言登臨風景異<lb/>
澄川秀野如披圖殊方真賞到竒處未來空只誇江湖<lb/>
<pb n="KR4h0158_WYG_019-7a"/>
嗟我江原忝民長周遭百里平如掌簿書役役甚囚拘<lb/>
聞有岷峨無計上及聞治邑兹山竒脚力不到神魂馳<lb/>
誰知我亦好山者篋中時復觀君詩<lb/>
　　村居<lb/>
午寢忘譏刺閒居杜送迎雨泥雙燕下煙壠一犂耕座<lb/>
入山光迥門連野色平吟餘仍兀坐誰與戰楸枰<lb/>
　　曲館<lb/>
日華烘玉甃煙縷亘雕甍棗熟房櫳暝花妍院落明醉<lb/>
<pb n="KR4h0158_WYG_019-7b"/>
輕春有味夢短晝無情欲識愔愔意回文織已成<lb/>
　　題九仙寺<lb/>
墜果春三徑蒸雲晚一軒廊腰迴戰蟻山腹合啼猿泉<lb/>
淡禽窺影苔深屐印㾗自慚名利者聊免世紛喧<lb/>
　　向晚<lb/>
向晚立汀沙人閒目更賖林疎僧屋露風轉客帆斜幽<lb/>
白孤飛鳥横紅數抹霞漁翁偶相問憐我宦天涯<lb/>
　　春日陪燕㑹春園亭<lb/>
<pb n="KR4h0158_WYG_019-8a"/>
為怕三春過因謀數刻狂醉輕欣射中歡甚惜歌長驕<lb/>
馬花間繋啼鶯栁下藏前旌歸去晚十里淡風光<lb/>
　　和范御史初出都門<lb/>
牘奏辭三院鄉榮領百城帝恩山嶽重臣命羽毛輕風<lb/>
月隨人好江湖照膽清須公贈金玉光照重行行<lb/>
　　次韻孔<hi>憲</hi>山齋<lb/>
訟簡嵗豐盈鈴齋竟日清牕排羣石怪簷擁逺山明古<lb/>
木風千葉新髭雪數莖開樽向幽處餘論見文情<lb/>
<pb n="KR4h0158_WYG_019-8b"/>
　　題靈山寺<lb/>
我為靈山好登留到日曛巖幽餘暑雪鐘冷入秋雲篇<lb/>
詠唯僧助塵煩與俗分明朝入東櫂因得識吾文<lb/>
　　送章<hi>岵</hi>少卿提舉洞霄宫<lb/>
秘館紅塵外瑶京白日邊樽中不空酒琴面已無絃曉<lb/>
上朝真閣春耕負郭田優游大自在何處更神仙<lb/>
　　暖風<lb/>
薄袂歌雲散輕盤舞袖低簾疎蕩樓閣塵暗逐輪蹄絮<lb/>
<pb n="KR4h0158_WYG_019-9a"/>
亂垂楊道香流種藥畦春牕惱閒思一枕杜鵑啼<lb/>
　　芳草<lb/>
翠宻馴文雉叢深隠畫輪離披金谷曉寂寞茂陵春古<lb/>
渡班荆客長堤走馬人芊芊似袍緑一雨一番新<lb/>
　　入蜀江上對月<lb/>
照不私毫髪波光上下浮明餘到琴淡清極入詩幽忽<lb/>
認江湖晝渾疑天地秋閒雲勿輕蔽有客坐孤舟<lb/>
　　次韻李元芳秀才秋日旅懷<lb/>
<pb n="KR4h0158_WYG_019-9b"/>
節物奚為感秋懷不自任曉寒侵逺夢秋力助髙吟薄<lb/>
脱驚風葉疎舂隔水砧商絃調一曲惟子定知音<lb/>
　　憶信安五弟<hi>拊</hi>
臘殘鸚鵡洲邊過憶汝東吳住舊廬誦聖窮愁千卷外<lb/>
覔官留滯十年餘也知失意能平氣底事多時不寄書<lb/>
兄在松溪我荆楚别懷三處一欷歔<lb/>
　　初入峽<lb/>
峽江初過三遊洞天氣新調二月風樵戸人家隨處見<lb/>
<pb n="KR4h0158_WYG_019-10a"/>
仙源雲路有誰通峯巒壓岸東西碧桃李臨波上下紅<lb/>
險磧惡灘各幾許晚停征櫂問漁翁<lb/>
　　同萬州相里殿丞遊溪西山寺<lb/>
使君呼客入山行曉徑前驅照彩旌蠻女背樵巖側避<lb/>
野僧攜刺馬頭迎千層雲水迷三峽一閧人煙認百城<lb/>
樓閣凭餘清我聽竹風蕭瑟澗泉鳴<lb/>
　　寄永倅周<hi>惇頤</hi>虞部<lb/>
君去濂溪湖外行倅藩仍喜便鄉程九疑南向參空碧<lb/>
<pb n="KR4h0158_WYG_019-10b"/>
二水秋臨徹底清詩筆不閒真吏隠訟庭無事見民情<lb/>
霜鴻已到衡陽轉逺緒憑誰數寄聲<lb/>
　　寄題劉<hi>詔</hi>寺丞濫泉亭<lb/>
泉名從古冠齊丘獨占溪心湧不休深似蜀都入海眼<lb/>
勢如吳分起潮頭連宵鼓浪揺明月當暑迎風作素秋<lb/>
亭上主人留我語只將塵事指浮漚<lb/>
　　過鐵山舖寄交代吳龍圖<lb/>
暫留山驛又晨興西望旌麾想舊朋三院筆簪曾對直<lb/>
<pb n="KR4h0158_WYG_019-11a"/>
兩川兵印復交承年光頭鬢華如雪世態心情冷似冰<lb/>
境上憑詩馳逺意青泥蚤晚入雲燈<lb/>
　　過左緜偶成<lb/>
東南再守二年間<hi>自杭徙青</hi>徙蜀何須問險艱入覲已違龍<lb/>
尾道出麾還過鹿頭闗與民共約三春樂顧我都忘兩<lb/>
鬢斑歳滿乞骸何處好仙棋一局爛柯山<lb/>
　　鈐兵王閣使素芳亭賞梅花<lb/>
素萼清香並酒巵主人勤意囑留詩為逢蜀國新開日<lb/>
<pb n="KR4h0158_WYG_019-11b"/>
卻憶江南舊賞時春蚤未通桃李信臘殘都放雪霜姿<lb/>
先公舊植亭欄外肯構重來見本枝<hi>先司空鈐兵日始創是亭閣使復繼</hi>
<hi>其職是謂有子矣</hi>
　　次韻程給事寓越廨宇有懷<lb/>
越郡江南盡不如樂天流語信非疎人從鎖闥中間出<lb/>
宅在蓬萊向上居言念玉符分鎮日卻思瓊苑拜恩初<lb/>
臨風又辱詩筒寄足見優游刃有餘<lb/>
　　武林即事寄程給事<hi>二首</hi>
<pb n="KR4h0158_WYG_019-12a"/>
乞得錢塘下九天徙從青社復三川坤維一往萬餘里<lb/>
吳分重來七八年鑑水坐遥懷舊治柯峯歸晚愧前賢<lb/>
東州賴有微之約曽寄詩筒遞百篇<lb/>
七十隨縁豈有由樂天曾不厭杭州青山未隠如千里<lb/>
白首重來又九秋月窟仙人遺桂子海門神物助潮頭<lb/>
自慙老子無心力坐鎮吾民静即休<lb/>
　　次韻即事見懷<lb/>
鑑水寛閒稱越國河塘繁劇是杭州蓬山君繼元丞相<lb/>
<pb n="KR4h0158_WYG_019-12b"/>
竹馬予慚郭細侯郡邑豐穰真可喜人家飽煖更何憂<lb/>
西陵隔岸無多逺數上臨江百尺樓<lb/>
　　次韻前人蓬萊閣即事<lb/>
蓬萊牕外曉光分夢覺初驚杜宇魂但有吏供衙府諾<lb/>
斷無人到訟庭喧濛濛宿靄開湖面隠隠更潮過海門<lb/>
一水兩州皆重鎮越清杭劇不同論<lb/>
　　上天竺寺石巖花<lb/>
對植齊開古梵宫欲求精筆畫難工直將春占三旬盛<lb/>
<pb n="KR4h0158_WYG_019-13a"/>
誰謂花無十日紅未羨山桃資客笑且陪庭栢作家風<lb/>
徧尋他處都無此寳殿前頭只兩叢<lb/>
　　謝許少卿寄臥龍山茶<lb/>
越芽逺寄入都時酬唱珍誇互見詩紫玉叢中觀雨脚<lb/>
翠峯頂上摘雲旗啜多思爽都忘寐吟苦更長了不知<lb/>
想到明年公進用臥龍春色自遲遲<lb/>
　　遊鴈蕩將抵温州寄太守石牧之<lb/>
霜風雙鬢雪鬖鬖物外尋真頓離凡子舍若非叨别乗<lb/>
<pb n="KR4h0158_WYG_019-13b"/>
我車安得到靈巖碧窺秋瀑心同洗紅嚼山杷口似饞<lb/>
多謝賢侯見招意數貽嘉詠與珍函<lb/>
　　題運判霍交瞻岷閣<lb/>
閣外風光滿意新諸公同上看梁岷蜀天六月雲如水<lb/>
梵界千峯雪似銀巖叟近傳多得夀羽人曾此數登真<lb/>
夫君不為神仙事早夜孜孜澤逺民<lb/>
　　題府庭海㯶<lb/>
海㯶根幹出栟櫚雙勢凌空劍外無長鎖荆榛嗟廟栢<lb/>
<pb n="KR4h0158_WYG_019-14a"/>
不禁風雨笑庭梧神僧過識已千嵗蜀守來觀只兩株<lb/>
離立峩峩同壯士側身東望拱皇都<lb/>
　　次蘓<hi>寀</hi>遊學射山<lb/>
錦川風俗喜時平上巳家家出郡城射圃人稠喧畫鼓<lb/>
龍湫波淨照紅旌迎真昔詫登天虎命侣今聞出谷鶯<lb/>
勉為逺民同樂事使臺仍是得賢明<lb/>
　　遊青城山<lb/>
三十六峯峻維岷在蜀竒方行刺史部重款丈人祠凍<lb/>
<pb n="KR4h0158_WYG_019-14b"/>
雪諸蕃隔晴雲六面披訪山窮寳洞<hi>山有寳仙第五洞昔投龍之所</hi>敕<lb/>
鬼覷豐碑泉落寒崖響蘿依古木垂良工存舊筆<hi>青城觀壁</hi>
<hi>悉孫知微名畫</hi>老叟琢新詩陟險齊雙屐逢幽鼓七絲盤桓不<lb/>
忍去還作更來期<lb/>
　　初入荆江<lb/>
迢遞辭宸闕遷延換嵗華舟纔入荆渚人覺在天涯浪<lb/>
激多推岸流濡足沸沙勢盤帆小便漲淺路頻差横艇<lb/>
叉魚浦揺旗賣酒家山微因念越汪窄止通巴煙色汀<lb/>
<pb n="KR4h0158_WYG_019-15a"/>
蕪淡風光野燒斜蠻歌朝競唱祠鼓暮連撾渡口初分<lb/>
栁林邊未見花前程春始盛一一待詩誇<lb/>
　　庭楠<lb/>
彼美庭楠植基培幾十年夜來全庇月曉去薄生煙萬<lb/>
葉光齊動雙株影共圓幽棲疑有鶴清響為留蟬飲對<lb/>
傳三雅琴依按七絃河陽花自媚彭澤栁空眠勢翳門<lb/>
闌静幽侵几案鮮不才逢訟簡吟遶强成篇<lb/>
　　書院<lb/>
<pb n="KR4h0158_WYG_019-15b"/>
雨久藏書蠧風髙老屋斜隣居盡金碧一一梵王家<lb/>
　　和宿峽石寺下<lb/>
淮岸浮圖半倚天山僧應已離塵縁松闗暮鎖無人蹟<lb/>
惟放鐘聲入畫船<lb/>
　　賞春亭<lb/>
滂葩浩豔滿亭隈當席芳樽醉看來始信君恩不私物<lb/>
亂山窮處亦花開<lb/>
　　栁軒<lb/>
<pb n="KR4h0158_WYG_019-16a"/>
動入和風静惹煙翠條疎處露池蓮林中盡是能吟物<lb/>
春有黄鸝夏有蟬<lb/>
　徐　積<lb/>
　　<hi>字仲車山陽人孝行出於天稟三嵗父死旦旦求之甚哀長從胡翼之學啜菽飲水有饋之食者却</hi>
　　<hi>弗受應舉入都不忍捨其母徙載而西登進士第同年生入拜其母致百金為夀辭之以父名石遇</hi>
　　<hi>石則避而不踐母死七日不食廬墓三年雪夜伏墓側哭不絶聲學士過其廬聞而泣下曰使鬼神</hi>
　　<hi>冇知亦當垂淚也年過五十以耳疾不能出仕元祐初用廷臣交薦授楚州教授遷和州防禦推官</hi>
　　<hi>卒賜諡節孝官其一子</hi>
<pb n="KR4h0158_WYG_019-16b"/>
　　濉陽婦<lb/>
嘗聞唐李氏世號為賢妻以力營七喪世或難庶幾孰<lb/>
知蔡家婦其事乃同之豈特在中饋無非而無儀孝盡<lb/>
於所尊慈盡於所卑既知義所在能終義所為我生至<lb/>
此極我嫁逢百罹其屬死殆盡其骨俱無歸身為未亡<lb/>
人心乃真男兒謂責當巳任無忘須臾時乃損奉生具<lb/>
而為送亡資面不近膏沐首不加冠笄金珠鬻於市文<lb/>
繡容何施更無囊中裝惟存身上衣甚將截其髪幸茍<lb/>
<pb n="KR4h0158_WYG_019-17a"/>
完其肌所得葢良苦所積從細微一舉十八喪身自沾<lb/>
塗泥居者歎於室行者泣於岐鳥亦助號呌人願操鋤<lb/>
犁㝠㝠長夜魂所獲喜可知吾聞古列女犖犖無甚竒<lb/>
一死猶易處一節亦易持至於張氏者使人尤歔欷誰<lb/>
為孝婦傳誰為黄絹碑亦有淮上翁為作濉陽詩移書<lb/>
太史氏勿令兹逸遺<lb/>
　　江南春<lb/>
今年是處春風早江南地煖春逾好春風次第入江山<lb/>
<pb n="KR4h0158_WYG_019-17b"/>
先入梅花既芳草芳草春深似有情直共江山到洞庭<lb/>
落花流水武陵道湖中有山春更青斜陽西落一㸃明<lb/>
少年莫上岳陽城<lb/>
　　述懷寄吕師<lb/>
試眺闗西山壁立春雲突盡長空窄濃嵐滴去渭川寒<lb/>
孤峯深入秦天碧白雲流水豈無情立馬吟詩定相憶<lb/>
且倩東風先寄聲我整西裝期已迫吟到秋風客放歸<lb/>
歸時待作瀟湘客<lb/>
<pb n="KR4h0158_WYG_019-18a"/>
　　送王濳聖<lb/>
公車待報凡幾年蕭生罷去心浩然鹽瀆野中尋舊隠<lb/>
楊子江頭呼渡船太湖波浪溼秋天洞庭橘柚生紅煙<lb/>
馬踏新霜吳嶺外猿啼小雪建溪邊闗西夫子雖遲暮<lb/>
行笑行吟正安步葘川海上牧羊兒解説公孫放豚處<lb/>
　　姚黄<hi>并序</hi>
　紫霄漫翁李道源見約分吟姚黄余畏其才不敢措<lb/>
　筆不得已而後塞命因為之序曰天下牡丹九十餘<lb/>
<pb n="KR4h0158_WYG_019-18b"/>
　種而姚黄居第一其名雖千葉而實不可數或累計<lb/>
　萬有餘英不然不足髙一尺也花肉既重其梢下屈<lb/>
　如一器欹側之狀此亦花之巨美而精傑者乎是宜<lb/>
　見於詩而不可冺然使寂寂也<lb/>
黄河南畔伊川北姚家宅是真花窟古來多少豪奢兒<lb/>
埋却千鶯萬鶯骨中央精粹得之多西方秀氣來相和<lb/>
天與明光常借日水宫暗脈正通河春風如酒半酣時<lb/>
誰教榖雨報花期司馬坂前嬌半啟洛陽城内人俱知<lb/>
<pb n="KR4h0158_WYG_019-19a"/>
姚家門巷車馬填牆頭牆下人差肩花上紅綃都蔽日<lb/>
花傍翠幕恰如煙玉面兒來爭供帳錦袍郎去鬭抛錢<lb/>
無人不説姚花好費却春功亦不少日長風暖緑梢低<lb/>
坐上金仙困將倒麴塵餅劑和香檀何以貯之承露盤<lb/>
爛錦脱來嫌太艶鮮衣染就欲驂鸞君看此花肌肉豐<lb/>
一尺餘髙千萬重妆面深藏青步障寳冠斜墮碧霞叢<lb/>
步揺好稱釵鳯凰玉環犀珮珠鳴璫帝女何縁心好道<lb/>
阿嬌安用金為房紺窠累棲舒鴈雛沈煙噴出狻猊爐<lb/>
<pb n="KR4h0158_WYG_019-19b"/>
一種養成餘意態千花瘦盡春肌膚峨峨一器欹且傾<lb/>
覆杯難辨鍾與觥染以鮫綃求正色叩之玉挺希宫聲<lb/>
魏家紫共牛家碧迭霸花中聳髙格如今俛首甘下風<lb/>
九十種中為第一此花莫似武昭儀出得宫來不畫眉<lb/>
情貌欲為狐媚態衣裳却是比丘尼楊妃本是傾國身<lb/>
脱却紅襦號太真河水欲濡頭上髻馬嵬猶著舊時裙<lb/>
物色一定猶可疑人心作變宜難知容易莫評真與欺<lb/>
貌或如是心或非君不見老莊有深意萬物之中最防<lb/>
<pb n="KR4h0158_WYG_019-20a"/>
偽<lb/>
　　贈張敏叔<lb/>
張子生平最多難未老頭毛白一半頭雖更白詩更清<lb/>
正作詩時人莫喚頭不肯轉身不移口中聲調霜風淒<lb/>
太清宫殿月明時第一莫吹松竹詞<lb/>
　　答范君錫<lb/>
報漫翁無錢可沽酒青衫典不得黄卷賣不售借問公<lb/>
田中秫米種幾斗休管將來旱與水莫為妻兒種粳米<lb/>
<pb n="KR4h0158_WYG_019-20b"/>
兄來留下二萬錢送與酒家主人未不然何計見春風<lb/>
空將花挿白頭翁簿書營營幾時了何如載酒訪揚雄<lb/>
　　哀哀詞<lb/>
哀哀復哀哀哀哀至此極孤兒與慈母中路忽相失恍<lb/>
惚須臾間終日不復得誰復坐我堂誰復入我室誰復<lb/>
飲兒酒誰復哺兒食兒饑復誰念兒寒復誰恤耳不聞<lb/>
慈語目不見慈色譬如行路人日逺如一日行人猶可<lb/>
期逺道猶可追天窮地盡處一日猶可歸哀哀復哀哀<lb/>
<pb n="KR4h0158_WYG_019-21a"/>
此去無盡時誰言生離别不如死别離君不見人已閉<lb/>
門烏已棲黄昏塜畔孤兒啼<lb/>
　　富貴篇答李令<lb/>
我有一筒詩寫出千年意將令後世觀不是前言戯感<lb/>
君再唱洞庭謡我亦重歌酬子惠古人達者嘗有異姓<lb/>
王一門五侯三將軍弟兄同入中書堂對開大第連幾<lb/>
坊私門列㦸森鋒鋩十二簾捲珠熒煌雙姬扶起坐牙<lb/>
牀緑鬟紅袖花成行左盼右顧生春陽髙車食客劒佩<lb/>
<pb n="KR4h0158_WYG_019-21b"/>
鏘堂上已滿坐兩廊巨鑊大鼎烹牛羊玉壺把酒金船<lb/>
長美人拜客求盡觴歌姬一誤已絶吭纒頭彩幣堆如<lb/>
岡酬歌買笑金鴛鴦奴袍火浣直兩箱三千廐馬紅錦<lb/>
障厠幃文繡爐熏香更衣侍妾如閨房主人意氣秋鷹<lb/>
揚其心端如彩鳯凰一言合意青雲翔須臾睚眦磨刀<lb/>
鎗門前臘月可烘裳一日失勢成冰隍小者腰領屍道<lb/>
旁大者連頸宗族亡犬鷄散盡空遺牆野鳥入室山魈<lb/>
藏嗚呼哀哉可歎傷至死不悟猶陸梁古來如此有多<lb/>
<pb n="KR4h0158_WYG_019-22a"/>
少豈似洞庭湖上老無租無税一生閒有飯有魚一杯<lb/>
飽日落波間煙正昏雲開湖口山光曉櫂翁適自巴陵<lb/>
迴掛帆直指瀟湘道有言不問俗窮通何憂可入翁懷<lb/>
抱修竿短櫂已自足更有前村一茅屋賣魚沽酒任醉<lb/>
醒繡戸朱門自歌哭嗟余未往心先慕更謝櫂翁詢去<lb/>
住風煎月下有誰知醉魄吟魂自來去堂前畫作荆南<lb/>
圖夢中記得巴陵路<lb/>
　　送端叔<hi>并序</hi>
<pb n="KR4h0158_WYG_019-22b"/>
　夜漏將盡枕上再送端叔也洛水之陽馬上為我誦<lb/>
　此詩即此詩用木葉書投之水中便為將來故事也<lb/>
　延安塞上見羣鴈能為我誦此詩東南望否夜中枕<lb/>
　上聞孤鴈聲尤數數誦此詩也紙窮意未盡<lb/>
端叔上馬去巷口馬頭轉我喚端叔時端叔急回面記<lb/>
取此時意莫使落風埃上東門外水正望楚州來此水<lb/>
一來不復見不及黄沙塞頭鴈<lb/>
　　送李<hi>昻</hi>長官<lb/>
<pb n="KR4h0158_WYG_019-23a"/>
征南兵勢欲平蠻軍聲殺氣秋風寒南國此時霜霰早<lb/>
八月草黄楓葉丹江有渚兮山有麓君向洞庭何處宿<lb/>
四垂天幕亂波平九嶷山送愁嵐綠日斜葉落黄陵祠<lb/>
月明風起清湘竹愁娥逺放峽雲來冤臣暮借江聲哭<lb/>
鴈號孤喙度蒼梧猿呌哀腸抱霜木此行正合風騷情<lb/>
縣衙仍在衡山足<lb/>
　　栁絮<hi>二首</hi>
君看青絲蘂開花便棄捐臨風競離别就地忽團圓孤<lb/>
<pb n="KR4h0158_WYG_019-23b"/>
客正心亂浮雲來馬前灞橋逢杜甫老涙更潸然<lb/>
長條徒自重狂絮去何之禁籞穿花樹春江撲酒旗因<lb/>
風無定意著物有閒時謝韞何為者深情在雪詩<lb/>
　　寄張景修<lb/>
東南未回客行樂又經年吳市花朝酒松江月夜船窮<lb/>
閻無屋住廣殿有詩傳若論平生事無如任自然<lb/>
　　漁者<lb/>
家住前村蘆葦中一生無事是漁翁眼看波浪如平地<lb/>
<pb n="KR4h0158_WYG_019-24a"/>
身向江湖若斷蓬小艇醉眠寒夜雨短帆閒掛夕陽風<lb/>
營營市井應相笑不道刀錐盡是空<lb/>
　　送倪敦復<lb/>
手持報簡人歸後足步迴廊角住聲但恐舟行隨早晚<lb/>
此時秋色半隂晴明朝路向雲邊望今夜詩須枕上成<lb/>
四壁無燈窗有月直無老夢到三更<lb/>
　　夜賞春寄敦復<lb/>
莫道山陽官辛苦大夫未是不閒人晝來琴上披尋曲<lb/>
<pb n="KR4h0158_WYG_019-24b"/>
夜入花間㸃檢春拕袂帶歸香滿袖迴燈引去蝶隨身<lb/>
髙才自有風流格吟作吳謡事最新<lb/>
　　寄路倅洪澤阻水<lb/>
莫教容易過龜山多少人心願復還更有南城黄綬客<lb/>
但吟西戸綠楊間纔經濁汴無澄浪且趂清淮洗醉顔<lb/>
安得就公歌一曲緩吟遲步夕陽灣<lb/>
　　華陽山和查教授<lb/>
玉井温温浸月華幢幢松檜聳髙牙半峯已斷人間路<lb/>
<pb n="KR4h0158_WYG_019-25a"/>
絶頂自開天上花可恨白雲吟處起何堪行路望中賖<lb/>
怪來得似希夷子借問如今有幾家<lb/>
　　寄穎叔<lb/>
南郭茶杯菊未香西簷老栁覺疎黄家無縣令雙鳬舄<lb/>
夢有仙人五色羊梅信易傳來嶺北鴈書難附過衡陽<lb/>
定知逺俗懷公義若說威名背負芒<lb/>
　鮮于侁<lb/>
　　<hi>字子駿閬州人性莊重力學舉進士為江陵司理㕘軍同里唐介稱其名于上官交章論薦調黟令</hi>
<pb n="KR4h0158_WYG_019-25b"/>
　　<hi>通判綿州以㢘幹著從何郯辟簽判永興神宗詔求直言侁陳十六事神宗愛其文除利州路轉運</hi>
　　<hi>判官上書論時政譏切王安石安石屢毁之賴上知得免凡居部九年徙京東西路為轉運使元豐</hi>
　　<hi>二年召對命知揚州為舉吏所累罷主西京御史臺哲宗六復以侁使京東士民相慶如見慈母召</hi>
　　<hi>為太常少卿議配享神宗力主富弼拜左諫議在職三月以疾求去知陳州年六十九侁刻意經術</hi>
　　<hi>尤長於詩詞孫明復蘇子瞻皆嘆服以為不可及云</hi>
　　雜興<hi>三首</hi>
幽居觀物變天道固虚盈炎歊日方熾微隂一已生凉<lb/>
風動野草桃李先飄零蜩螗集髙栁絡緯響空庭愁心<lb/>
<pb n="KR4h0158_WYG_019-26a"/>
獨耿耿宵夢竟難成<lb/>
一氣幹元造為功未嘗煩羣生自委化天地亦何言鳬<lb/>
脛不可增楮葉不可鐫欲益固為損勞心非自然不見<lb/>
平陽侯醇酒聊終年<lb/>
三王貴養老取重在乞言酒醴副佳肴黄髪斯皤然朝<lb/>
廷本忠厚風俗亦變遷豈意漢道微侍中惟少年耆舊<lb/>
無備問李公所以歎<lb/>
　　新堂夜月色皎然由連理亭信步庭中徘徊久之<lb/>
<pb n="KR4h0158_WYG_019-26b"/>
　　　因為五言一首<lb/>
秋風動微凉天雨新霽後閒齋獨隠几明月在髙栁振<lb/>
衣步庭下顥氣入襟袖天空雲漢明隠約辨列宿蒼蒼<lb/>
松檜上零露霏欲流脱葉滿閒園繁華迨衰朽清宵望<lb/>
蟾彩宜付一杯酒多病謝樽罍城頭轉寒漏<lb/>
　王　回<lb/>
　　<hi>字深甫福州侯官人敦行孝友質直平恕而不為小㢘曲謹以希譽舉進士為衛真簿稱病自免退</hi>
　　<hi>居潁州久之不仕治平中擢忠武軍節度推官知南頓縣命下而卒其弟向字子直亦有文名</hi>
<pb n="KR4h0158_WYG_019-27a"/>
　　悠悠西江水送李殿丞<hi>有序</hi>
　殿中丞李侯清叔筦潁之酒事三年入朝闕下將别<lb/>
　其往還寮友皆索言焉長樂王回辱清叔之交最深<lb/>
　而慕其才志魁特將有以成功名於世也以謂挾此<lb/>
　才潛此志者第循其本而完之則物之應者自廣然<lb/>
　功名之成否豈足道哉故作悠悠西江水詩一章以<lb/>
　興其義塞清叔之索而聊寫其意云<lb/>
悠悠西江水浩浩拍兩涯深㵠食淵潭澄澄露陂池介<lb/>
<pb n="KR4h0158_WYG_019-27b"/>
鮮育性命跳泳各適宜人謀濟任途航楫又沿洄飄風<lb/>
吼天地白浪相翻豗旁觀駭非常水徳自不虧風收浪<lb/>
還恬狎者終何疑賢豪應世務有本亦若兹剛明發其<lb/>
用愷悌以成之外物雖横來我心固如夷功名豈足道<lb/>
請監江水詩<lb/>
　邢居實<lb/>
　　<hi>字敦夫隨州人負俊才早世黄魯直極稱其詩有呻吟集</hi>
　　寄陳履常<lb/>
<pb n="KR4h0158_WYG_019-28a"/>
十年客京洛衣袂多黄塵所交盡才彦惟子情相親㑹<lb/>
合能幾日歡樂何遽央春風東北來飄我西南翔驪駒<lb/>
已在門白日行且晚停觴不能飲將去更復返把腕捋<lb/>
髭鬚悲啼類兒女人生非鹿豕安得常羣聚朝别河上<lb/>
梁慕涉闗山道匹馬逐飛蓬離恨如春草去去日已逺<lb/>
行行涙横臆昨日同袍友今朝離鄉客來時城南陌始<lb/>
見梅花白回首漢江頭黄梅已堪摘杖䇿登髙城極目<lb/>
迥千里落日下青山但見白雲起逺望豈當歸長歌涕<lb/>
<pb n="KR4h0158_WYG_019-28b"/>
如雨歸心如明月幽夢過潁汝抱膝長相思故人安可<lb/>
見忽枉數行書彷彿如對面紛紜輦轂下冠葢爭馳逐<lb/>
吹嘘多賢豪肯復念幽獨空齋聽夜雨深竹聞子規此<lb/>
情不可道此心君詎知<lb/>
　　雨後出城馬上作<lb/>
既雨天氣佳微雲淡如掃欲尋煙際鐘騎馬河邊草紫<lb/>
椹飽黄鸝人家夏蠶老田婦踏繅車隔籬語音好嗟我<lb/>
一何愚讀書浪枯槁不及此中人終年客長道<lb/>
<pb n="KR4h0158_WYG_019-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_019-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷十九<lb/>
</p>
<p>
</p>
  </div>
<div>
<head>宋元詩㑹卷二十</head> <lb/>
    <p>
<pb n="KR4h0158_WYG_020-1a"/>
欽定四庫全書<lb/>
　宋元詩㑹卷二十<lb/>
　　　　　　　　　　　　兵部主事陳焯編<lb/>
　曾　鞏<lb/>
　　<hi>字子固建昌南豐人生而警敏讀書脱口成誦年十二試作六論援筆而成其詞甚偉甫冠名聲四</hi>
　　<hi>方歐陽修見其文竒之中嘉祐二年進士第調太平州司法參軍召編史館書籍遷校勘集賢校理</hi>
　　<hi>為實録簡討官岀通判越州知齊州治行卓然徙襄州洪州加直龍圖閣知福州徙明亳滄三州鞏</hi>
　　<hi>負才名久外任處之泊如遇闕神宗召見勞問甚寵遂留判三班院加史館修撰編國史弗克成拜</hi>
<pb n="KR4h0158_WYG_020-1b"/>
　　<hi>中書舍人尋掌延安□王牋奏丁母艱數月卒年六十五鞏文章本原六經斟酌於司馬遷韓愈一</hi>
　　<hi>時作者鮮能過之少交王安石為之延譽及安石得政遂與之異其不獲大用者亦由失意於吕公</hi>
　　<hi>著云</hi>
　　讀五代史<lb/>
唐衰匪一日逺自開元中尚傳十四帝始告厯數窮由<lb/>
來根本强暴戾豈易攻嗟哉梁周間卒莫相始終興無<lb/>
累世徳滅若燭向風當時積薪上曾寧廢歌鐘<lb/>
　　詠史<hi>二首</hi>
<pb n="KR4h0158_WYG_020-2a"/>
京室天下歸飛甍無餘地國士憂社稷塗人養聲利貴<lb/>
賤競一時峨冠各鱗次子龍獨幽逺聘召漠無意<lb/>
子雲無由歸俛首天禄閣君平獨西南抗顔觀寥廓無<lb/>
猜到沈㝠有故驚寂寞用心豈必殊拘肆事終若<lb/>
　　雜詩<hi>二首</hi>
三季已千載古道久荒榛紛紛東漢士飛鳴不當辰經<lb/>
營救氛沴此志卒埃塵士生有進退何必棄其身其道<lb/>
雖褊迫其行絶緇磷公心不吾誑復求無此人<lb/>
<pb n="KR4h0158_WYG_020-2b"/>
韓公綴文辭筆力乃天授竝驅六經中獨立千載後謂<lb/>
為學可及不覺驚縮手如天有日月厥曜無與偶當之<lb/>
萬象瑩所照百怪走此其自然光萬物安得有其人雖<lb/>
已歿其氣著星斗窮天破大惑更覺功業久當身止自<lb/>
善所遇時則不致官九列齊此理嗟亦茍孔孟非其稱<lb/>
斗禄應未取惜哉天下才甘受外物誘<lb/>
　　將之江淛延祖子山師柔㑹别飲散獨宿孤亭遂<lb/>
　　　書懷别<lb/>
<pb n="KR4h0158_WYG_020-3a"/>
蜀客向何處欲觀浙江潮艤舟吳門栅況㑹故人招置<lb/>
酒吳亭上無人吹紫簫浩觀萬物變颯爾生凉飈遂恐<lb/>
時節晩芳蘭從此凋功名竟安在富貴空寥寥<lb/>
　　令弟南源刈稻<lb/>
買田南山下禾黍忽已秋糟牀待此注豈止衣食謀窮<lb/>
隂迫霜霰不可遲揫收久苦城中囂至山諒優游況已<lb/>
除險穢新堂置巖幽牕軒衆峯出階墀水淙流良材未<lb/>
成種草樹亦已稠寒花開照耀谷鳥樂啾啁心與珍境<lb/>
<pb n="KR4h0158_WYG_020-3b"/>
接佳興固已遒而況饋朝夕甘美日可摉晝務誡遺滯<lb/>
夜工督舂揄因觀稼穡勞始覺奉養優此樂詎非幸人<lb/>
生復何求送子固自起往意不可留<lb/>
　　庭木<lb/>
庭中有佳樹清影四面垂往往風雨夜蛟龍此投依留<lb/>
之待鸞鳯未許燕雀窺誰謂烏鳥惡安巢最髙枝不顧<lb/>
白日照直傍隂虹飛自恃棲託穏豈憂彈射危三春獨<lb/>
翺翔百鳥斂羽儀鳯凰不能爭況乃鳬鴈微既務志意<lb/>
<pb n="KR4h0158_WYG_020-4a"/>
得都為世可欺白晝攫鼎肉從容擇牷犧近人不肯避<lb/>
一怒終夜啼遭其瞰牆屋禍患豈可移聽之欲占赦婦<lb/>
女固已癡忿害乃其所何肯報福釐行路指之歎童稚<lb/>
爭罵譏衆怒未易忽徼幸亦有斯安知無刀斧崩分棄<lb/>
毛皮<lb/>
　　追租<lb/>
耕耨筋力苦收刈田野樂鄉鄰約來往樽酒追酬酢生<lb/>
涯給俯仰公斂忘厚薄胡為此嵗暮老少顔色惡國用<lb/>
<pb n="KR4h0158_WYG_020-4b"/>
有緩急時議廢量度内外奔氣勢上下窮割剝今嵗九<lb/>
夏旱赤日萬里灼陂湖蹙埃<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>禾黍死磽确衆期必見<lb/>
省理在非可畧謂須倒廩賑詎止追租閣吾人已迫切<lb/>
此望亦迂邈奈何呻吟訴卒受鞭箠却寧論救憔悴反<lb/>
與爭合龠問胡應驅迫久已罹匱涸計須賣强壯勢不<lb/>
存尫弱去嵗已如此愁呼徧郊郭饑羸乞分寸斯須死<lb/>
笞縳法令尚修明此理可驚愕<lb/>
　　秋夜<lb/>
<pb n="KR4h0158_WYG_020-5a"/>
秋露隨節至零零在幽篁灝氣入我牖蕭然衾簟凉念<lb/>
往不能寐枕書嗟漏長平生肺腑友一訣餘空牀況有<lb/>
鵲巢徳辛苦茹糟糠偕老遂不可輔賢真淼茫家事成<lb/>
濩落嬌兒亦徬徨晤言豈可接虚貎在中堂清涙昏我<lb/>
眼沈憂回我腸誠知百無益恩義故難忘<lb/>
　　過介甫歸偶成<lb/>
結交謂無嫌忠告期有補直道詎非難盡言竟多迕知<lb/>
者尚復然悠悠誰可語<lb/>
<pb n="KR4h0158_WYG_020-5b"/>
　　萬山<lb/>
萬山臨漢皋峯嶺頗秀發王粲舊居處荒草久埋沒解<lb/>
佩葢已迷沈碑終自伐最宜北城望正值氛藹歇縹緲<lb/>
出烟雲清明動毛髪留連至歸時長見西林月<lb/>
　　漢陽泊舟<lb/>
暫泊漢陽岸不登黄鶴樓江含峨岷氣萬里正東流驚<lb/>
風孤鴈起蔽日寒雲浮祗役雖逺道放懷成薄游興隨<lb/>
滄洲發事等漁樵幽烟波一尊酒盡室載扁舟<lb/>
<pb n="KR4h0158_WYG_020-6a"/>
　　初夏有感<lb/>
我從得病臥閭巷三見夏物爭滋榮紅英紫萼逐風盡<lb/>
髙榦宻葉還隂成山亭水館處處好朱碧萬實相駢擎<lb/>
林烏梁燕各生子翅羽已足爭飛騰雉鷄五色繡新翮<lb/>
鷕鷕慕匹相隨鳴穴蜂露蝶亦有類歘往復聚何翾輕<lb/>
箔蠶滿室事方盛繭綴下上如連星麥芒秧潁錯雜出<lb/>
髙壠大澤填黄青物從草木及蟲鳥無一不自盈其情<lb/>
嗟我獨病不如彼胷氣卧立常怦怦筋酸骨楚頭目眩<lb/>
<pb n="KR4h0158_WYG_020-6b"/>
强食豈得肌膚盈我身今雖落衆後我志素欲希軻卿<lb/>
十年萬事常坎壈奔走未足供藜羮愁勤未老鬚先白<lb/>
多學只自為身兵自然感疾憊形體後日雖復應伶俜<lb/>
非同世俗顧顔色所慕少壯成功名但令命在尚可勉<lb/>
屑細詎足傷吾平<lb/>
　　送叔延判官<lb/>
北風吹空雪花冷平鋪雲濤冒峯頂江長水濶飛鳥絶<lb/>
沙樹參差動波影君子從戎碧油下緑髪清瞳笏袍整<lb/>
<pb n="KR4h0158_WYG_020-7a"/>
危帆健櫓醉中去千里奔過猶一頃明年隨春到京國<lb/>
紅紫燒空折桃杏獻書又謁蓬萊宫新斸豪曹試鋒潁<lb/>
況遇朝廷方急材驥騄騤騤足當騁<lb/>
　　地動<lb/>
吾聞元氣判為二升降相輔非相傷今者無端越疆畔<lb/>
隂氣焰焰侵於陽陽收剛明避其勢隂負㨗勝尤倡佯<lb/>
地乗是氣抗於下震盪裂折乖其常齊秦晉代及荆楚<lb/>
千百其堵崩連牆隆丘傑屋不自定翩若猛吹揺旌幢<lb/>
<pb n="KR4h0158_WYG_020-7b"/>
生民洶洶避其所如寄厥命於湖江有聲四出嘻可怕<lb/>
誰撃萬鼓何雷硠隂為氣静乃如此天意昧宻寧能詳<lb/>
或云蠻荒尚侵軼已事豈必垂灾祥意者邪臣有專恣<lb/>
氣象翕翕難為當據經若此非臆決皎如秋日浮青霜<lb/>
祖宗威靈陛下聖安得直語聞明堂<lb/>
　　戲書<lb/>
家貧故不用籌算官冷又能無外憂交遊斷絶正當爾<lb/>
眠飯安穏餘何求君不見黄金滿籯要心計大印如斗<lb/>
<pb n="KR4h0158_WYG_020-8a"/>
為身讐妻孥意氣賓客附往往主人先白頭<lb/>
　　芙蓉臺<lb/>
芙蓉花開秋水冷水面無風見花影飄香上下兩嬋娟<lb/>
雲在巫山月在天清瀾素礫為庭户羽葢霓裳不知數<lb/>
臺上遊人下流水柱脚亭亭挿花裏䦨邊飲酒櫂女歌<lb/>
臺北臺南花正多莫笑來時常著屐緑栁牆連使君宅<lb/>
　　京師觀音院新堂<lb/>
九衢言語亂人耳三市塵沙眯人目猿狙未慣囊章綬<lb/>
<pb n="KR4h0158_WYG_020-8b"/>
魚鳥寧忘慕谿谷悵無棲宿在清曠欲弄潺湲愈煩燠<lb/>
道人誰氏斥佳境決漢披霄敞華屋駢羅嶷嶷三秀石<lb/>
叢迸娟娟兩脩竹雲蒸雨泄被巖壑海倒河垂動林麓<lb/>
頓驚俯仰逺囂濁豈直形骸擺羈束解衣堅坐暝忘返<lb/>
飲水清談心亦足<lb/>
　　曉出<lb/>
曉出城南羅卒乗皁纛采旗宻相映貔貅距躍良家子<lb/>
鵝鸛彌縫司馬令奪標一一飛步疾槃槊兩兩翻身勁<lb/>
<pb n="KR4h0158_WYG_020-9a"/>
灞上今朝且兒戲衛青異日須天幸<lb/>
　　送英州蘇祕丞<lb/>
逺民歌舞戴昇平碧閣朱樓照眼明鄉饌雨餘收白蕈<lb/>
客罇秋後對紅英瀧鳴真水遥通海路入南山不隔城<lb/>
材術如君有餘暇出遊應數擁雙旌<lb/>
　　送陳郎中還京兼過九江新宅<lb/>
艤舟金碧照溪沙帆上風吹五兩斜罷郡紫泥催向闕<lb/>
過江紅斾引還家因將舊社人攜酒應喜新林樹見花<lb/>
<pb n="KR4h0158_WYG_020-9b"/>
莫作山齋久留意中臺虚位有清華<lb/>
　　盆池<lb/>
環環清泚旱猶深柄柄芙蓉近可尋蒼璧巧藏天影入<lb/>
翠奩微帶蘚㾗侵能供水石三秋興不負江湖萬里心<lb/>
照影獨憐身老去日添華髪已盈簪<lb/>
　　簡翁都官<lb/>
倦遊公府曳長裾笑上扁舟指舊廬自有文章真杞梓<lb/>
不須雕琢是璠璵浮蛆滿瓮嘗春酒垂露臨牕理素書<lb/>
<pb n="KR4h0158_WYG_020-10a"/>
況得君賓同壯節一鄉清問更誰如<lb/>
　　送雙漸之漢陽<lb/>
楚國封疆最上流夾江分命兩諸侯何年南狩雲檣出<lb/>
六月西來雪浪浮夏口樓臺供夕望秦川風物待春遊<lb/>
可能頻度漁陽曲不負當年鸚鵡洲<lb/>
　　送覺祖明上人<lb/>
冠石新牆日月回豐堂環殿起崔嵬鐘隨秋勢金聲壯<lb/>
佛隠寒雲玉座開流水逺奔雙澗去平林髙擁四山來<lb/>
<pb n="KR4h0158_WYG_020-10b"/>
麒麟細草東南路一望松門意轉哀<lb/>
　　送撫州錢郎中<lb/>
名郎元是足風流得郡東南地更幽翠幕管絃三市晚<lb/>
畫堂烟雨五峯秋黄柑巧綴星垂檻香稻勻翻雪滿甌<lb/>
應與謝公資健筆邦人才薄詎能酬<lb/>
　　簡景山侍御<lb/>
長年心事最相親一笑相疎忽數旬栢府地嚴方許國<lb/>
芸臺官冷但容身饑腸漫竊公㕑膳病髪難堪客舍塵<lb/>
<pb n="KR4h0158_WYG_020-11a"/>
還有鹿門棲宿興想君他日肯為鄰<lb/>
　　遊天章寺<lb/>
籃輿朝出踏輕塵拂面毶毶栁色新曲水豈能留往事<lb/>
南湖空解照行人最宜靈運登山屐不負淵明漉酒巾<lb/>
老去飄零心未折暫須同醉海邊春<lb/>
　　錢塘上元夜祥符寺陪咨臣郎中文燕席<lb/>
月明如晝露華濃錦帳名郎笑語同金地夜寒消美酒<lb/>
玉人春困倚東風紅雲燈火浮滄海碧水樓臺浸逺空<lb/>
<pb n="KR4h0158_WYG_020-11b"/>
白髪蹉跎歡意少强顔猶入少年叢<lb/>
　　雪後同徐祕丞皇甫節推孔教授北園晚步<lb/>
沙草正黄瀕海意江梅還白故園情循除逺水春前急<lb/>
繞郭空山雪後明林影易斜寒日短角聲吹去暮雲平<lb/>
最慙佳客忘形契肯伴衰翁著屐行<lb/>
　　凝香齋<lb/>
每覺西齋景最幽不知官是古諸侯一尊風月身無事<lb/>
千里耕桑嵗有秋雲水醒心鳴好鳥玉沙清耳潄寒流<lb/>
<pb n="KR4h0158_WYG_020-12a"/>
沈烟細細臨黄卷疑在香爐最上頭<lb/>
　　次道子中書問歸期<lb/>
竊食東州歳未朞蓬萊人問幾時歸凭闌到處臨清泚<lb/>
開閣終朝對翠微兩印每閒軍市静雙旌多偃送迎稀<lb/>
一枝數粒身安穏不羨雲鵬九萬飛<lb/>
　　趵突泉<lb/>
一派遥從玉水分暗來都灑厯山塵滋榮冬茹温常蚤<lb/>
潤澤春茶味更真已覺路傍行似鑑最憐沙際涌如輪<lb/>
<pb n="KR4h0158_WYG_020-12b"/>
層城齊魯封疆㑹況託娥英詫世人<lb/>
　　金山寺<lb/>
塵外岧嶤鷲嶺宫架虚排險出青紅林光巧轉滄波上<lb/>
海色遥涵白日東夜静神龍聽呪食秋深蒼鶻起摶風<lb/>
連荆控蜀長江水盡在回廊顧盻中<lb/>
　　昇山<lb/>
脩竹長松十里隂任敦燒藥洞門深獨窺金版驚人語<lb/>
能到青霞出世心鷄犬亦隨雲外去蓬瀛豈必海中尋<lb/>
<pb n="KR4h0158_WYG_020-13a"/>
丹樓碧閣唐朝寺鐘唄香花滿舊林<lb/>
　　𤣥沙寺<lb/>
昇山南下一峯髙上盡層軒未覺勞際海烟雲常慘淡<lb/>
入冬松竹更蕭騷經臺日永銷香篆講席風生落麈毛<lb/>
我亦有心從自得琉璃瓶水照秋毫<lb/>
　　送鄭州邵資政<lb/>
江夏無雙譽菑川第一才笑談成黼藻咳唾落瓊瑰紫<lb/>
氣鋒鋩露青㝠羽翼開雋遊追幙府髙步集蓬萊探討<lb/>
<pb n="KR4h0158_WYG_020-13b"/>
篇章洽研磨術業該九霄新漢邸萬目注梁臺選擇真<lb/>
儒用招延急詔催衣冠驚甪綺賓友重鄒枚每右横經<lb/>
席寧虚置醴杯八荒披日月萬里散雲雷始去東山榜<lb/>
俄參北斗魁廟堂竒計得荒服鷙心摧帝念人求舊朝<lb/>
須汝作梅避榮言屢切請外志難回際海歸謀畧連吳<lb/>
入剸裁夕冰承命出晝錦過鄉來許國風猷壯容民宇<lb/>
量恢節旄恩換鎮京室地稱陪賜覲親中扆通班接上<lb/>
台壺漿空度洧公位在三槐<lb/>
<pb n="KR4h0158_WYG_020-14a"/>
　　憶越中梅<lb/>
浣沙亭北小山梅蘭渚移來手自栽今日舊林冰雪地<lb/>
冷香幽艷向誰開<lb/>
　　霧凇<lb/>
園林初日静無風霧凇花開處處同記得集英深殿裏<lb/>
舞人齊挿玉瓏鬆<lb/>
　　詠栁<lb/>
亂條猶未變初黄倚得東風勢便狂解把飛花䝉日月<lb/>
<pb n="KR4h0158_WYG_020-14b"/>
不知天地有清霜<lb/>
　蘓　軾<hi>上</hi>
　　<hi>字子瞻一字和仲眉州眉山人生十年父洵遊學四方母程氏親以書授程讀東漢范滂傳慨然太</hi>
　　<hi>息軾請曰兒若為滂母許之乎程氏曰汝能為滂吾顧不能為滂母耶比冠博通經史屬文日數千</hi>
　　<hi>言嘉祐二年試禮部主司歐陽修得軾論驚喜欲冠多士疑其客曽鞏所為寘第二殿試乙科以書</hi>
　　<hi>見修修語梅堯臣曰吾當避此人出一頭地矣丁母憂服闋調福昌主簿用薦試閣復對制䇿入三</hi>
　　<hi>等除理評簽判鳯翔府英宗自藩邸素聞其名欲召入翰林知制誥宰相韓琦請緩之試二論復入</hi>
　　<hi>三等得直史館丁父憂熙寧二年還朝王安石執政素惡其持論異已以軾判官告院神宗召見訪</hi>
<pb n="KR4h0158_WYG_020-15a"/>
　　<hi>政令得失軾對以求治太急聽言太廣進人太鋭神宗慨然安石不悦命權開封府推官軾上書極</hi>
　　<hi>論新法不便安石滋怒嗾御史論奏其過窮治無所得遂請外通判杭州徙知徐州湖州坐詩語謗</hi>
　　<hi>訕下獄神宗憐之安置黄州上屢欲用軾為宰相王珪等所阻移汝州請就食常州哲宗立起知登</hi>
　　<hi>州召為禮部耶中遷起居舍人賜緋遷中書舍人尋除翰林學士召對便殿宣仁后諭以優擢出先</hi>
　　<hi>帝意曰先帝每誦卿文章必歎曰竒才竒才但未及進用卿耳軾不覺哭失聲宣仁與哲宗亦泣遂</hi>
　　<hi>命坐賜茶撤御前金蓮燭送歸院積以論事為當軸者所恨請外出知杭州杭人徳之家有畫像飲</hi>
　　<hi>食必祝召為吏部尚書以弟轍除右丞改翰林承讀旨復出知潁州徙揚州未幾以兵部尚書召兼侍</hi>
　　<hi>宣仁崩哲宗親政國事浸變以兩學士出知定州自是一斥不復起矣紹聖初安置惠州再貶居昌</hi>
<pb n="KR4h0158_WYG_020-15b"/>
　　<hi>化徽宗立移廉州改舒州團練副使徙永州更三大赦還提舉玉局觀卒于常州年六十六贈太師</hi>
　　<hi>諡文忠</hi>
　　司馬君實獨樂園<lb/>
青山在屋上流水在屋下中有五畝園花竹秀而野花<lb/>
香襲杖屨竹色侵盃斚樽酒樂餘春碁局消長夏洛陽<lb/>
古多士風俗猶爾雅先生卧不出冠葢傾洛社雖云衆<lb/>
與樂中有獨樂者才全徳不形所貴知我寡<lb/>
　　秋懷<lb/>
<pb n="KR4h0158_WYG_020-16a"/>
苦熱念西風常恐來無時及兹遂凄凜又作徂年悲蟋<lb/>
蟀鳴我牀黄葉投我幃牕前有棲鵩夜嘯如狐狸露冷<lb/>
梧葉脱孤眠無安枝熠燿亦求偶髙屋飛相追定知無<lb/>
幾見迫此清霜期物化逝不留我興為嗟咨便當勤秉<lb/>
燭行樂戒暮遲<lb/>
　　湖上夜歸<lb/>
我飲不盡器半酣尤味長籃輿湖上歸春風吹面凉行<lb/>
到孤山西夜色已蒼蒼清吟雜夢寐得句旋已忘尚記<lb/>
<pb n="KR4h0158_WYG_020-16b"/>
梨花村依依聞暗香<lb/>
　　虎丘<lb/>
入門無平田石路穿細嶺隂風生澗壑古木翳潭井湛<lb/>
盧誰復見秋水光耿耿鐵花秀巖壁殺氣噤蛙黽幽幽<lb/>
生公堂左右立頑礦當年或未信異類服精猛胡為百<lb/>
嵗後仙鬼互馳騁東軒有佳致雲光麗千頃熙熙覽生<lb/>
物春意破凄冷我來屬無事霽日相與永喜鵲翻初旦<lb/>
愁鳶蹲落景坐見漁樵還新月溪上影悟彼良自咍歸<lb/>
<pb n="KR4h0158_WYG_020-17a"/>
田行可請<lb/>
　　與王郎昆仲及兒子邁遶城觀荷花登峴山亭晚<lb/>
　　　入飛英寺<hi>二首</hi>
清風定何物可愛不可名所至如君子草木有嘉聲我<lb/>
行本無事孤舟任斜横中流自偃仰適與風相迎舉杯<lb/>
屬浩渺樂此兩無情歸來苕霅間雲水夜自明<lb/>
吏民憐我懶鬭訟日已稀能為無事飲可作不夜歸復<lb/>
㝷飛英遊盡此一寸暉撞鐘履聲集顛倒雲山衣我來<lb/>
<pb n="KR4h0158_WYG_020-17b"/>
無時節杖屨自推扉莫作使君看外似中已非<lb/>
　　寒食雨<hi>二首</hi>
自我來黄州已過三寒食年年欲惜春春去不容惜今<lb/>
年又苦雨兩月秋蕭瑟卧聞海棠花泥汙臙脂雪<lb/>
春江欲入户雨勢來不已小屋如漁舟濛濛水雲裏空<lb/>
庖煑寒菜破竈燒溼葦那知是寒食死灰吹不起<lb/>
　　别嵗<lb/>
故人適千里臨别尚遲遲人行猶可復嵗行那可追問<lb/>
<pb n="KR4h0158_WYG_020-18a"/>
嵗安所之逺在天一涯已逐東流水赴海歸無時東鄰<lb/>
酒初熟西舍彘亦肥且為一日歡慰此窮年悲勿嗟舊<lb/>
嵗别行與新歳辭去去勿回顧還君老與衰<lb/>
　　罷徐州往南京馬上走筆寄子由<lb/>
父老何自來花枝嫋長紅洗琖拜馬前請夀使君公前<lb/>
年無使君魚鼈化兒童舉鞭謝父老正坐使君窮窮人<lb/>
命分惡所向招灾凶水來非吾過去亦非吾功<lb/>
　　東坡<hi>二首并叙</hi>
<pb n="KR4h0158_WYG_020-18b"/>
　余至黄二年日以困匱故人馬正卿哀予乏食為於<lb/>
　郡中請故營地數十畝使得躬耕其中地既久荒為<lb/>
　茨棘瓦礫之塲而嵗又大旱墾闢之勞筋力殆盡釋<lb/>
　耒而歎乃作是詩自愍其勤庶幾來嵗之入以忘其<lb/>
　勞焉<lb/>
荒田雖浪莽髙庳各有適下隰種秔秫東原蒔棗栗江<lb/>
南有蜀士桑果已許乞好竹不難栽但恐鞭横逸仍須<lb/>
卜佳處規以安我室家童燒枯草走報暗井出一飽未<lb/>
<pb n="KR4h0158_WYG_020-19a"/>
敢期瓢飲已可必<lb/>
潘子久不調沽酒江南村郭生本將種賣藥西市垣古<lb/>
生亦好事恐是押牙孫家有十畝竹無時客叩門我窮<lb/>
交舊絶三子獨見存從我於東坡勞餉同一餐可憐杜<lb/>
拾遺事與朱阮論吾師卜子夏四海皆弟昆<lb/>
　　孫莘老寄墨<hi>四首</hi>
徂徠無老松易水無良工珍材取樂浪妙手惟潘翁魚<lb/>
胞熟萬杵犀角盤雙龍墨成不敢用進入蓬萊宫蓬萊<lb/>
<pb n="KR4h0158_WYG_020-19b"/>
春晝永三殿明房櫳金箋灑飛白瑞霧縈長虹遥憐醉<lb/>
常侍一笑開天容<lb/>
谿石琢馬肝剡藤開玉版嘘嘘雲霧出奕奕龍蛇綰此<lb/>
中有何好秀色紛滿眼故人歸天禄古漆窺蠧簡隃麋<lb/>
給尚方老手擅編剗分餘幸見及流落一歎赧<lb/>
我貧如饑䑕長夜空齩齧瓦池研竈煤葦管書柿葉近<lb/>
者唐夫子逺致烏玉玦先生又繼之圭璧爛箱篋晴牕<lb/>
洗硯坐蛇蚓稍蟠結便有好事人敲門求醉帖<lb/>
<pb n="KR4h0158_WYG_020-20a"/>
吾窮本坐詩久服朋友戒五年江湖上閉口洗殘債今<lb/>
來復稍稍快癢如爬疥先生不譏訶又復寄詩械幽光<lb/>
發竒思㸃黮出荒怪詩成自一笑故疾逢鰕蟹<lb/>
　　僕所蔵仇池石希代之寳也王晉卿以小詩借觀<lb/>
　　　意在於奪僕不敢不借然以此詩先之<lb/>
海石來珠宫秀色如蛾緑坡陀尺寸間宛轉陵巒足連<lb/>
娟二華頂空洞三茆腹初疑仇池化又恐瀛洲蹙慇懃<lb/>
嶠南使餽餉淮東牧得之喜無寐與汝交不瀆盛以髙<lb/>
<pb n="KR4h0158_WYG_020-20b"/>
麗盆藉以文登玉幽光先五夜冷氣壓三伏老人生如<lb/>
寄衡茅久未卜一夫幸可致千里還相逐風流貴公子<lb/>
竄謫武當谷見山應已厭何事奪所欲欲留嗟趙弱寧<lb/>
許負秦曲傳觀慎勿許間道歸應速<lb/>
　　遷居<hi>有引</hi>
　吾紹聖元年十月二日至惠州寓合江樓是月十八<lb/>
　日遷于嘉祐寺二年三月十九日復遷于合江樓三<lb/>
　年四月二十日復歸于嘉祐寺時方卜築白鶴峯之<lb/>
<pb n="KR4h0158_WYG_020-21a"/>
　上庶幾其少安乎<lb/>
前年家水東回首夕陽麗去年家水西溼面春雨細東<lb/>
西兩無擇縁盡我輒逝今年復東徙舊館聊一憩已買<lb/>
白鶴峯規作終老計長江在北戸雪浪舞吾砌青山滿<lb/>
牆頭䰀鬌幾雲髻雖慙抱朴子金鼎陋蟬蜕猶賢柳柳<lb/>
州廟爼薦丹荔吾生本無待俯仰了此世念念自成劫<lb/>
塵塵各有際下觀生物息相吹等蚊蚋<lb/>
　　聞鄰舍兒誦書欣然而作<lb/>
<pb n="KR4h0158_WYG_020-21b"/>
幽居亂蛙黽生理半人禽跫然已可喜況聞弦誦音兒<lb/>
聲自圓美誰家兩青衿且欣習齊咻未敢笑越吟九齡<lb/>
起韶石姜子家日南吾道無南北安知不生今海闊尚<lb/>
挂斗天髙欲横參荆榛短牆缺燈火破屋深引書與相<lb/>
和置酒仍獨斟可以侑我醉琅然如玉琴<lb/>
　　和陶飲酒<hi>二首</hi>
道喪士失已出語輒不情江左風流人醉中亦求名淵<lb/>
明獨清真談笑得此生身如受風竹掩冉衆葉驚俯仰<lb/>
<pb n="KR4h0158_WYG_020-22a"/>
各有態得酒詩自成<lb/>
蠢蠕食葉蟲仰空慕髙飛一朝傅兩翅乃得粘網悲啁<lb/>
啾厭巢雀沮澤疑可依赴水生兩殻遭閉何時歸二蟲<lb/>
竟誰是一笑百念衰幸此未化間有酒君莫違<lb/>
　　和陶止酒<lb/>
　丁丑嵗余謫海南子由亦貶雷州五月十一日相遇<lb/>
　於藤同行至雷六月十一日相别渡海余時病痔呻<lb/>
　吟子由亦終夕不寐因誦淵明詩勸余止酒乃和元<lb/>
<pb n="KR4h0158_WYG_020-22b"/>
　韻因以贈别庶幾真止矣　<hi>觀此序則知子瞻至雷州經過信宿惜别悤悤</hi>
　<hi>曾未飽諳雷俗其居雷雜詠當屬秦淮海不應更入蘓詩也</hi>
時來與物逝路窮非我止與子各意行同落百蠻裏蕭<lb/>
然兩别駕各攜一稚子子室有孟光我室惟法喜相逢<lb/>
山谷間一月同卧起茫茫海南北粗亦足生理勸我師<lb/>
淵明力薄且為巳微痾坐杯勺止酒則廖矣望道雖未<lb/>
濟隠約見津涘從今東坡室不立杜康祀<lb/>
　　和陶擬古<hi>三首</hi>
<pb n="KR4h0158_WYG_020-23a"/>
有客叩我門繋馬門前栁庭空鳥雀散門閉客立久主<lb/>
人枕書卧夢我平生友忽聞剝啄聲驚散一杯酒倒裳<lb/>
起謝客夢覺兩愧負坐談雜今古不答顔愈厚問我何<lb/>
處來我來無何有<lb/>
客去室幽幽鵩鳥來坐隅引吭伸兩翮太息意不舒吾<lb/>
生如寄耳何者為我廬去此復何之少安與汝居夜中<lb/>
聞長嘯月露荒榛蕪無問亦無答吉凶兩何如<lb/>
黎山有幽子形槁神獨完負薪入城市笑我儒衣冠生<lb/>
<pb n="KR4h0158_WYG_020-23b"/>
不聞詩書豈知有孔顔翛然獨往來榮辱未易闗日暮<lb/>
鳥獸散家在孤雲端問答了不通歎息指屢彈似言君<lb/>
貴人草莽棲龍鸞遺我吉貝布海風今嵗寒<lb/>
　　和鮮于子駿鄆州新堂月夜<lb/>
明月入華池反照池上堂堂中隠几人心與水月凉風<lb/>
螢已無迹露草時有光起觀河漢流步屧響長廊名都<lb/>
信繁㑹千指調絲簧先生病不飲童子為燒香獨作五<lb/>
字詩清絶如韋郎詩成月漸側皎皎兩相望<lb/>
<pb n="KR4h0158_WYG_020-24a"/>
　　屈原塔<lb/>
楚人悲屈原千嵗意未歇精魂飄何處父老空哽咽至<lb/>
今滄江上投飯救饑渴遺風成競渡猿呌楚山裂屈原<lb/>
古壯士就死意甚烈世俗安得知眷眷不忍決南賓舊<lb/>
屬楚山上有遺塔應是奉佛人恐子就淪滅此事雖無<lb/>
憑此意固已切古人誰不死何必較考折名聲實無窮<lb/>
富貴亦暫熱大夫知此理所以持死節<lb/>
　　枸杞<lb/>
<pb n="KR4h0158_WYG_020-24b"/>
神藥不自閟羅生滿山澤日有牛羊憂嵗有野火厄越<lb/>
俗不好事過眼等茨棘青荑春自長絳珠爛莫摘短籬<lb/>
護新植紫筍生卧節根莖與花實收拾無棄物大將𤣥<lb/>
吾鬢小則餉我客似聞朱明洞中有千嵗質靈厖或夜<lb/>
吠可見不可索仙人儻許我借仗扶衰疾<lb/>
　　讀孟郊詩<lb/>
愛君銅斗歌鄙俚頗近古桃弓射鴨罷獨速<hi>一作著</hi>短蓑<lb/>
舞不憂踏船翻踏浪不踏土吳姬霜雪白赤脚浣白紵<lb/>
<pb n="KR4h0158_WYG_020-25a"/>
嫁與踏浪兒不識離别苦歌君江湖曲感我長羇旅<lb/>
　　與客遊道塲何山<lb/>
清溪到山盡飛路盤空小紅亭與白塔隠見喬木杪中<lb/>
休得小庵孤絶寄雲表洞庭在北戸雲水天渺渺髙堂<lb/>
儼像設禪室各深窈奔泉何處來華屋過溪沼何山隔<lb/>
幽谷去路清且悄長松度翠蔓絶壁挂啼鳥我友自杭<lb/>
來尚歎所厯少明朝已陳迹清景墮空杳<lb/>
　　寄鄧道士<hi>并引</hi>
<pb n="KR4h0158_WYG_020-25b"/>
　羅浮山有野人相傳葛穉川之𨽻也鄧道士守安山<lb/>
　中有道者也嘗於庵前見其足迹長二尺許紹聖二<lb/>
　年正月十日予偶讀韋蘓州寄全椒山中道士詩依<lb/>
　韻寄之<lb/>
一杯羅浮春逺餉採薇客遥知獨酌罷醉卧松下石幽<lb/>
人不可見清嘯聞月夕聊戲菴中人空飛本無迹<lb/>
　　焦千之求惠山泉詩<lb/>
兹山定空中乳水滿其腹遇隙則發見臭味實一族淺<lb/>
<pb n="KR4h0158_WYG_020-26a"/>
深各有值方圓隨所蓄或為雲洶涌或作綫斷續或鳴<lb/>
空洞中雜佩間琴筑或流蒼石縫宛轉龍鸞蹙缾罌走<lb/>
四海真偽半相瀆貴人髙宴罷醉眼亂紅緑赤泥開方<lb/>
印紫餅截圓玉傾甌共歡賞竊語笑僮僕豈如泉上僧<lb/>
盥灑自挹掬故人憐我病蒻籠寄新馥欠伸北牕下晝<lb/>
睡美方熟精品厭凡泉願子致一斛<lb/>
　　書鄢陵王主簿所畫折枝<lb/>
論畫以形似見與兒童鄰賦詩必此詩定非知詩人詩<lb/>
<pb n="KR4h0158_WYG_020-26b"/>
畫本一律天工與清新邊鸞雀寫生趙昌花傳神何如<lb/>
此兩幅疎淡含精勻誰言一㸃紅解寄無邊春<lb/>
　　書韓幹牧馬圖<lb/>
南山下汧渭間想見開元天寳年八坊分屯隘秦川四<lb/>
十萬匹如雲烟騅駓駰駱驪騮騵白魚赤兔騂皇□龍<lb/>
顱鳯頸獰且妍竒姿逸徳隠駑頑碧眼波斯手足鮮嵗<lb/>
時剪刷供帝閑柘袍臨池侍三千紅妝照日光流淵樓<lb/>
下玉螭吐清寒往來蹙踏生飛湍衆工䑛筆和朱鉛先<lb/>
<pb n="KR4h0158_WYG_020-27a"/>
生曹霸弟子韓廐馬多肉尻脽圓肉中畫骨誇猶難金<lb/>
羈玉勒繡羅鞍鞭箠刻烙傷天全不如此圖近自然平<lb/>
沙細草荒芊綿驚鴻脱兔爭後先王良挾䇿飛上天何<lb/>
必俯首服短轅<lb/>
　　中秋見月寄子由<lb/>
西風吹暑天益髙明月耿耿分秋毫彭城閉門青嶂合<lb/>
坐聽百步飛鳴濤使君攜客登燕子月色著人如著水<lb/>
筵前不設鼓與鐘處處笛聲相應起浮雲卷盡流金丸<lb/>
<pb n="KR4h0158_WYG_020-27b"/>
戲馬臺西山鬱蟠杯中淥酒一時盡衣上白露三更寒<lb/>
　　荔枝歎<lb/>
十里一置飛塵灰五里一堠兵火催顛坑仆谷相枕藉<lb/>
知是荔枝千騎來飛車跨山鶻横海風枝露葉如新採<lb/>
宫中美人一破顔驚塵濺血流千載永元荔枝來交州<lb/>
天寳嵗貢取之涪至今欲食林甫肉無人舉觴酬伯游<lb/>
我願天公憐赤子莫生尤物為瘡痏君不見武夷溪邊<lb/>
金粟芽前丁後蔡相籠加爭新買寵各出意今年鬭品<lb/>
<pb n="KR4h0158_WYG_020-28a"/>
充官茶吾君所乏豈此物致養口體何陋耶洛陽相君<lb/>
忠孝家可憐亦進姚黄花<lb/>
　　别子由<lb/>
先君昔愛洛陽居我今亦過嵩山麓水南卜宅吾豈敢<lb/>
試向伊川買脩竹又聞緱山好泉眼傍市穿林㵼冰玉<lb/>
遥想茅軒照水開兩翁相對清如鵠<lb/>
　　泗州僧伽塔<lb/>
我昔南行舟繋汴逆風三日沙吹面舟人共勸禱靈塔<lb/>
<pb n="KR4h0158_WYG_020-28b"/>
香火未收旗脚轉回頭頃刻失長橋却到龜山未朝飯<lb/>
至人無心何厚薄我自懷私欣所便耕田欲雨刈欲晴<lb/>
去得順風來者怨若使人人禱輒遂造物應須日千變<lb/>
我今身世兩悠悠去無所逐來無戀得行固願留不惡<lb/>
每到有求神亦倦退之舊云三百尺澄觀所營今已換<lb/>
不嫌俗士汙丹梯一看雲山遶淮甸<lb/>
　　遊金山寺<lb/>
我家江水初發源宦遊直送江入海聞道潮頭一丈髙<lb/>
<pb n="KR4h0158_WYG_020-29a"/>
天寒尚有沙痕在中泠南畔石盤陀古來出沒隨濤波<lb/>
試登絶頂望鄉國江南江北青山多羇愁畏晚尋歸楫<lb/>
山僧苦留看落日微風萬頃靴文細斷霞半空魚尾赤<lb/>
是時江月初生魄二更月落天深黒江心似有炬火明<lb/>
飛焰照山棲鳥驚悵然歸卧心莫識非鬼非人竟何物<lb/>
江山如此不歸山江神見怪驚我頑我謝江神豈得已<lb/>
有田不歸如江水<lb/>
　　孫莘老求墨妙亭詩<lb/>
<pb n="KR4h0158_WYG_020-29b"/>
蘭亭繭紙入昭陵世間遺跡猶龍騰顔公變法出新意<lb/>
細筋入骨如秋鷹徐家父子亦秀絶字外出力中藏稜<lb/>
嶧山傳刻典刑在千載筆法留陽冰杜陵評書貴瘦硬<lb/>
此論未公吾不憑短長肥瘠各有態玉環飛燕誰敢憎<lb/>
吳興太守真好古購買斷缺揮縑繒龜趺入坐螭隠壁<lb/>
空齋晝静聞登登竒蹤散出走吳越勝事傳説誇友朋<lb/>
書來乞詩要自寫為把栗尾書谿藤後來視今猶視昔<lb/>
過眼百世如風燈他年劉郎憶賀監還道同時須伏膺<lb/>
<pb n="KR4h0158_WYG_020-30a"/>
　　將之湖州戲贈莘老<lb/>
餘杭自是山水窟側聞吳興更清絶湖中橘林新著霜<lb/>
溪上苕花正浮雪顧渚茶芽白於齒梅溪木𤓰紅勝頰<lb/>
吳兒鱠縷薄欲飛來去先説饞涎垂亦知謝公到郡久<lb/>
應怪杜牧尋春遲鬢絲只好對禪榻湖亭不用張水嬉<lb/>
　　續麗人行<lb/>
　李仲謀家有周昉畫背面欠伸内人極精戲作此詩<lb/>
深宫無人春日長沈香亭北百花香美人睡起薄梳洗<lb/>
<pb n="KR4h0158_WYG_020-30b"/>
燕舞鸎啼空斷腸畫工欲畫無窮意背立東風初破睡<lb/>
若教回首却嫣然陽城下蔡俱風靡杜陵饑客眼長寒<lb/>
蹇驢破㡌隨金鞍隔花臨水時一見只許腰支背後看<lb/>
心醉歸來茆屋底方信人間有西子君不見孟光舉案<lb/>
與眉齊何曾背面傷春啼<lb/>
　　攜妓樂遊張山人園<lb/>
大杏金黄小麥熟墮巢乳鵲拳新竹故將俗物惱幽人<lb/>
細馬紅妝滿山谷提壺勸酒意雖重杜鵑催歸聲更速<lb/>
<pb n="KR4h0158_WYG_020-31a"/>
酒闌人散却闗門寂厯斜陽挂疎木<lb/>
　　九日黄樓作<lb/>
去年重陽不可説南城夜半千漚發水穿城下作雷鳴<lb/>
泥滿城頭飛雨滑黄花白酒無人問日暮歸來洗鞾襪<lb/>
豈知還復有今年把琖對花容一呷莫嫌酒薄紅粉陋<lb/>
終勝泥中事鍬鍤黄樓新成壁未乾清河已落霜初殺<lb/>
朝來白露如細雨南山不見千尋刹樓前便作海茫茫<lb/>
樓下空聞櫓鴉軋薄寒中人老可畏熱酒澆腸氣先壓<lb/>
<pb n="KR4h0158_WYG_020-31b"/>
烟消日出見漁村逺水鱗鱗山齾齾詩人猛士雜龍虎<lb/>
楚舞吳歌亂鵝鴨一杯相屬君勿辭此境何殊泛清霅<lb/>
　　定惠院寓居月夜偶出<lb/>
幽人無事不出門偶逐東風轉良夜參差玉宇飛木末<lb/>
繚繞香烟來月下江雲有態清自媚竹露無聲浩如㵼<lb/>
已驚弱栁萬絲垂尚有殘梅一枝亞清詩獨吟還自和<lb/>
白酒已盡誰能借不辭青春忽忽過但恐懽意年年謝<lb/>
自知醉耳愛松風㑹揀霜林結茅舍浮浮大甑長炊玉<lb/>
<pb n="KR4h0158_WYG_020-32a"/>
溜溜小槽如壓蔗飲中真味老更濃醉裏狂言醒可怕<lb/>
但當謝客對妻子倒冠落佩從嘲罵<lb/>
　　院東雜花滿山有海棠一株土人不知貴也<lb/>
江城地瘴蕃草木只有名花苦幽獨嫣然一笑竹籬間<lb/>
桃李漫山總麤俗也知造物有深意故遣佳人在空谷<lb/>
自然富貴出天姿不待金盤薦華屋朱唇得酒暈生臉<lb/>
翠袖卷紗紅映肉林深露暗曉光遲日暖風輕春睡足<lb/>
雨中有淚亦悽愴月下無人更清淑先生食飽無一事<lb/>
<pb n="KR4h0158_WYG_020-32b"/>
散步逍遥自捫腹不問人家與僧舍拄杖敲門看脩竹<lb/>
忽逢絶艷照衰朽歎息無言揩病目陋邦何處得此花<lb/>
無乃好事移西蜀寸根千里不易到衘子飛來定鴻鵠<lb/>
天涯流落俱可念為飲一樽歌此曲明朝酒醒還獨來<lb/>
雪落紛紛那忍觸<lb/>
　　和秦太虚梅花<lb/>
西湖處士骨應槁只有此詩君壓倒東坡先生心已灰<lb/>
為愛君詩被花惱多情立馬待黄昏殘雪消遲月出蚤<lb/>
<pb n="KR4h0158_WYG_020-33a"/>
江頭千樹春欲闇竹外一枝斜更好孤山山下醉眠處<lb/>
㸃綴裙腰紛不掃萬里春隨逐客來十年花送佳人老<lb/>
去年花開我已病今年對花還草草不如風雨卷春歸<lb/>
收拾餘香還畀昊<lb/>
　　豆粥<lb/>
君不見滹沱流澌車折軸公孫倉皇奉豆粥溼薪破竈<lb/>
自燎衣饑寒頓解劉文叔又不見金谷敲冰草木春帳<lb/>
下烹煎皆美人萍虀豆粥不傳法咄嗟而辦石季倫干<lb/>
<pb n="KR4h0158_WYG_020-33b"/>
戈未解身如寄聲色相纒心已醉身心顛倒自不知更<lb/>
識人間有真味豈如江頭千頃雪色蘆茅簷出沒晨烟<lb/>
孤地碓舂秔光似玉沙缾煑豆輭如酥我老此身無著<lb/>
處賣書來問東家住卧聽鷄鳴粥熟時蓬頭曳履君家<lb/>
去<lb/>
　　送戴䝉赴成都玉局觀將老焉<lb/>
拾遺被酒行歌處野梅官柳西郊路聞道華陽版籍中<lb/>
至今尚有城南杜我欲歸尋萬里橋水花風葉暮蕭蕭<lb/>
<pb n="KR4h0158_WYG_020-34a"/>
芋魁徑尺誰能盡榿木三年已足燒百嵗風狂定何有<lb/>
羨君今作峨眉叟縱未家生執㦸郎也應世出埋輪守<lb/>
莫欺老病未歸身玉局他年第幾人㑹待子猷清興發<lb/>
還須雪夜去尋君<lb/>
　　秧馬歌<hi>并引</hi>
　過廬陵見宣徳郎致仕曾君安止所出作禾譜文既<lb/>
　温雅事亦詳實惜其有所缺不譜農器也予昔遊武<lb/>
　昌見農夫皆騎秧馬以榆棗為腹欲其滑以楸桐為<lb/>
<pb n="KR4h0158_WYG_020-34b"/>
　背欲其輕腹如小舟昂其首尾背如覆瓦以便兩髀<lb/>
　雀躍于泥中繋束藁其首以縛秧日行千畦較之傴<lb/>
　僂而作者勞佚相絶矣史記禹乗四載泥行乗橇解<lb/>
　者曰橇形如箕摘行泥上豈秧馬之類乎作秧馬歌<lb/>
　一首附于禾譜之末云<lb/>
春雲濛濛雨淒淒春秧欲老翠剡齊嗟我婦子行水泥<lb/>
朝分一壠暮千畦腰如箜篌首啄鷄筋煩骨殆聲酸嘶<lb/>
我有桐馬手自提頭尻軒昻腹脇低背如覆瓦去角圭<lb/>
<pb n="KR4h0158_WYG_020-35a"/>
以我兩足為四蹄聳踊滑汰如鳬鷖纎纎束藁亦可齎<lb/>
何用繁纓與月題朅從畦東走畦西山城欲閉聞鼓鼙<lb/>
忽作的盧躍檀溪歸來挂壁從髙棲了無芻秣饑不啼<lb/>
少壯騎汝逮老黧何曽蹶軼防顛擠錦韉公子朝金閨<lb/>
笑我一生蹋牛犁不知自有木駃騠<lb/>
　　四月十一日初食茘枝<lb/>
南村諸楊北村盧<hi>謂楊梅盧橘</hi>白花青葉冬不枯垂黄綴紫<lb/>
烟雨裏特與荔枝為先驅海山仙人絳羅襦紅紗中單<lb/>
<pb n="KR4h0158_WYG_020-35b"/>
白玉膚不須更待妃子笑風骨自是傾城姝不知天工<lb/>
有意無遣此尤物生海隅雲山得伴松檜老霜雪自困<lb/>
楂梨麤先生洗琖酌桂醑冰盤薦此頳虬珠似開江鰩<lb/>
斫玉柱更洗河豚烹腹腴我生涉世本為口一官久已<lb/>
輕蓴鱸人間何者非夢幻南來萬里真良圖<lb/>
　　過於海舶得邁寄書酒作詩逺和之皆粲然可觀<lb/>
　　　子由有書相慶也因用其韻賦一篇并寄諸子<lb/>
　　　姪<lb/>
<pb n="KR4h0158_WYG_020-36a"/>
我似老牛鞭不動雨滑泥深四蹄重汝如黄犢走却來<lb/>
海闊山髙百程送庶幾門戸有八慈不恨居鄰無二仲<lb/>
他年汝曹笏滿牀中夜起舞踏破甕㑹當洗眼看騰躍<lb/>
莫指癡腹笑空洞譽兒雖是兩翁癖積徳已自三世種<lb/>
豈惟萬一許生還尚恐九十煩珍從六子晨耕簞瓢出<lb/>
衆婦夜績燈火共春秋古史乃家法詩筆離騷亦時用<lb/>
但令文字還照世糞土腐餘安足夢<lb/>
　　渚宫<lb/>
<pb n="KR4h0158_WYG_020-36b"/>
渚宫寂寞依古郢楚地荒茫非故基二王臺閣已鹵莽<lb/>
何況逺聞縱横時楚王獵罷撃靈鼔猛士操舟張水嬉<lb/>
釣魚不復數魚鼈大鼎千石烹蛟螭當時郢人架宫殿<lb/>
意思絶妙般與倕飛樓百尺照湖水上有燕趙千娥眉<lb/>
臨風揚揚意自得長使宋玉作楚詞秦兵西來取鐘簴<lb/>
故宫禾黍秋離離千年壯觀不可復今之存者葢已卑<lb/>
池空野迥樓閣小惟有深竹藏孤狸臺中絳帳誰復見<lb/>
臺下野水浮清漪緑牕朱戸春晝閉想見深屋彈朱絲<lb/>
<pb n="KR4h0158_WYG_020-37a"/>
腐儒亦解愛聲色何用白首談孔姬沙泉半涸草堂在<lb/>
破牕無紙風颸颸陳公蹤跡最未逺七瑞寥落今何之<lb/>
百年人事知幾變直恐荒廢成空陂誰能為我訪遺迹<lb/>
草中應有湘東碑<lb/>
　　送將官梁左藏赴莫州<lb/>
燕南垂趙北際其間不合大如礪至今父老哀公孫蒸<lb/>
土為城鐵作門城中積穀三百萬猛士如雲驕不戰一<lb/>
朝鼓角鳴地中帳下美人空掩面豈如千騎平時來笑<lb/>
<pb n="KR4h0158_WYG_020-37b"/>
談謦欬生風雷葛巾羽扇紅塵静投壺雅歌清燕開東<lb/>
方健兒虓虎様泣涕懷思廉頗將彭城老守亦淒然不<lb/>
見君家雪兒唱<lb/>
　　贈冩御容妙善師<lb/>
憶昔射策干先皇珠簾翠幄分兩廂紫衣中使下傳詔<lb/>
跪捧再拜聞天香仰觀紘冕目生暈但見曉色開扶桑<lb/>
迎陽晚出步就坐絳紗玉斧光照廊野人不識日月角<lb/>
彷彿尚記重瞳光三年歸來真一夢橋山松檜凄風霜<lb/>
<pb n="KR4h0158_WYG_020-38a"/>
天容玉色誰敢畫老師古寺晝閉房夢中神授心有得<lb/>
覺來信手筆已忘幅巾常服儼不動孤臣入門涕自滂<lb/>
元老侑坐鬚眉古虎臣立侍冠劍長平生慣冩龍鳯質<lb/>
肯顧草間猿與麞都人踏破鐵門限黄金白璧空堆牀<lb/>
爾來摹冩亦到我謂是先帝白髪郎不須覽鏡坐自了<lb/>
明年乞身歸故鄉<lb/>
　　送王伯敭守虢<lb/>
華山東麓秦遺民當時依山來避秦至今風俗含古意<lb/>
<pb n="KR4h0158_WYG_020-38b"/>
柔桑淥水招行人行人掉臂不回首爭入崤函土囊口<lb/>
惟有使君千里來欲飲三堂無事酒三堂本來一事無<lb/>
日長睡起聞投壺牀頭硯石開雲月澗底松根斸雪腴<lb/>
山棚盜散人安寢勸買耕牛發陳廩歸來只作水衡卿<lb/>
我欲攜壺就君飲<lb/>
　　安國寺尋春<lb/>
卧聞百舌呼春風起尋花柳村村同城南古寺脩竹合<lb/>
小房曲檻欹深紅看花歎老憶年少對酒思家愁老翁<lb/>
<pb n="KR4h0158_WYG_020-39a"/>
病眼不羞雲母亂鬢絲强理茶烟中遥知二月王城<lb/>
外玉仙洪福花如海薄羅勻霧葢新妝快馬爭風鳴雜<lb/>
佩玉川先生真可憐一生耽酒終無錢病過春風九十<lb/>
日獨抱添丁看花發<lb/>
　　舟中夜起<lb/>
微風蕭蕭吹菰蒲開門看雨月滿湖舟人水鳥兩同夢<lb/>
大魚驚竄如奔狐夜深人物不相管我獨形影相嬉娛<lb/>
暗潮生渚弔寒蚓落月挂柳看縣蛛此生忽忽憂患裏<lb/>
<pb n="KR4h0158_WYG_020-39b"/>
清境過眼能須臾鷄鳴鐘動百鳥散船頭撃鼓還相呼<lb/>
　　虢國夫人夜遊圖<lb/>
佳人自鞚玉花驄翩如驚燕踏飛龍金鞭爭道寳釵落<lb/>
何人先入明光宫宫中羯鼔催花柳玉奴絃索花奴手<lb/>
坐中八姨真貴人走馬來看不動塵明眸皓齒復誰見<lb/>
只有丹青餘淚痕人間俯仰成今古吳公臺下雷塘路<lb/>
當時一笑潘麗華不知門外韓擒虎<lb/>
　　十一月二十六日松風亭下梅花盛開<lb/>
<pb n="KR4h0158_WYG_020-40a"/>
春風嶺上淮南村昔年梅花曾斷魂豈知流落復相見<lb/>
蠻風蜑雨愁黄昏長條半落荔枝浦卧樹獨秀桄榔園<lb/>
豈惟幽光留夜色直恐冷艷排冬温松風亭下荆棘裏<lb/>
兩株玉蘂明朝<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>海南仙雲嬌墮砌月下縞衣來扣門<lb/>
酒醒夢覺起繞樹妙意有在終無言先生獨飲勿歎息<lb/>
幸有落月窺清樽<lb/>
　　郭祥正家醉畫竹石壁上郭作詩為謝且遺古銅<lb/>
　　　劍二<lb/>
<pb n="KR4h0158_WYG_020-40b"/>
空腸得酒芒角出肝肺槎牙生竹石森然欲作不可回<lb/>
吐向君家雪色壁平生好詩仍好畫書牆涴壁長遭罵<lb/>
不嗔不罵喜有餘世間誰復如君者一雙銅劍秋水光<lb/>
兩首新詩爭劍鋩劍在牀頭詩在手不知誰作蛟龍吼<lb/>
　　送晁美叔<lb/>
我年二十無朋儔當時四海一子由君來扣門如有求<lb/>
頎然病鶴清而脩醉翁遣我從子游翁如退之蹈軻丘<lb/>
尚欲放予出一頭<hi>嘉祐初軾與子由寓興國浴室美叔忽見訪云君從歐陽公遊久矣公令</hi>
<pb n="KR4h0158_WYG_020-41a"/>
<hi>我來與子定交謂子必名世老夫亦須放他出一頭地</hi>酒醒夢斷四十秋病鶴不<lb/>
病骨愈虯惟有我顔老可羞醉翁賓客散九州幾人白<lb/>
髪還相收我如懐祖拙自謀正作尚書已過優君求㑹<lb/>
稽寔良籌往看萬壑爭交流<hi>君近乞越州</hi>
　<lb/>
　<lb/>
　<lb/>
　<lb/>
<pb n="KR4h0158_WYG_020-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十<lb/>
</p>
<p>
</p>
  </div>
<div>
<head>宋元詩㑹卷二十一</head> <lb/>
    <p>
<pb n="KR4h0158_WYG_021-1a"/>
欽定四庫全書<lb/>
　宋元詩㑹卷二十一<lb/>
　　　　　　　　　　　　兵部主事陳焯編<lb/>
　蘇　軾<hi>下</hi>
　　訪張山人<lb/>
萬木鎖雲龍天留與戴公路迷山向背人在瀼西東薺<lb/>
麥餘春雪櫻桃落晚風入城都不記歸路醉眠中<lb/>
　　過淮贈景山兼寄子由<lb/>
<pb n="KR4h0158_WYG_021-1b"/>
過淮山漸好松檜亦蒼然藹藹藏孤寺泠泠出細泉故<lb/>
人真吏隠小檻倚巖偏却望臨江市東風語笑傳<lb/>
　　新年<hi>三首</hi>
曉雨暗人日春愁連上元水生挑菜渚烟濕落梅村小<lb/>
市人歸盡孤舟鶴蹋翻猶堪慰寂寞漁火亂黄昏<lb/>
海國空自暖春山無限青氷花結瘴雨雪菌到江城更<lb/>
待輕雷發先催凍筍生豐湖有藤菜似可敵蓴羮<lb/>
荔子幾時熟花頭今已繁探春先揀樹買夏欲論園居<lb/>
<pb n="KR4h0158_WYG_021-2a"/>
士常攜客參軍許扣門明年更有味懷抱帶諸孫<lb/>
　　北寺<hi>即仙游潭</hi>
唐初傳有此亂後不留碑畏虎闗門蚤無村得米遲山<lb/>
泉自入甕野桂不勝炊信美那能久應先學忍饑<lb/>
　　子由緑筠堂<lb/>
愛竹能延客求詩剰挂牆風梢千纛亂月影萬夫長谷<lb/>
鳥驚碁響山蜂識酒香只應陶靖節㑹聽北牕凉<lb/>
　　遊鶴林招隠<lb/>
<pb n="KR4h0158_WYG_021-2b"/>
郊原雨初霽春物有餘妍古寺滿脩竹深林聞杜鵑睡<lb/>
餘柳花墮目眩山櫻然西牕有病客危坐看香烟<lb/>
　　乗舟過賈收水閣收不在見其子<lb/>
愛酒陶元亮能詩張志和青山來水檻白雨滿漁蓑淚<lb/>
垢添丁面貧低舉案蛾不知何所樂竟夕獨酣歌<lb/>
　　荆州<hi>三首</hi>
遊人出三峽楚地盡平川北客隨南賈吳檣間蜀船江<lb/>
侵平野斷風捲白沙旋欲問興亡意重城自古堅<lb/>
<pb n="KR4h0158_WYG_021-3a"/>
南方舊戰國慘澹意猶存慷慨因劉表凄凉為屈原廢<lb/>
城猶帶井古姓聚成村亦解觀形勝昇平不敢論<lb/>
朱檻城東角髙王此望沙江山非一國烽火畏三巴戰<lb/>
骨淪秋草危樓倚斷霞百年豪傑盡擾擾見魚鰕<lb/>
　　南康望湖亭<lb/>
八月渡長湖蕭條萬象疎秋風片帆急暮雨一山孤許<lb/>
國心猶在康時術已虚岷峨家萬里投老得歸無<lb/>
　　中隠堂詩<hi>并序</hi>
<pb n="KR4h0158_WYG_021-3b"/>
　岐山宰王君紳其祖故蜀人也避亂來長安而遂家<lb/>
　焉其居第園圃有名長安城中號中隠堂者是也予<lb/>
　之長安王君以書戒其子弟邀予遊且乞詩因賦此<lb/>
二月驚梅晚幽香此地無依依慰逺客皎皎似吳姝不<lb/>
恨故園隔空嗟芳嵗徂春深桃李亂笑汝益羇孤<lb/>
　　雨晴後野步<lb/>
雨過浮萍合蛙聲滿四鄰海棠真一夢梅子欲嘗新拄<lb/>
杖閒挑菜鞦韆不見人慇懃木芍藥獨自殿餘春<lb/>
<pb n="KR4h0158_WYG_021-4a"/>
　　倦夜<lb/>
倦枕厭長夜小牕終未明孤村一犬吠殘月幾人行衰<lb/>
鬢久已白旅懷空自清荒園有絡緯虚織竟何成<lb/>
　　宋復古畫瀟湘晚景圖<lb/>
西征憶南國堂上畫瀟湘照眼雲山出浮空野水長舊<lb/>
遊心自省信手筆都忘㑹有衡陽客來看意渺茫<lb/>
　　去嵗與子野遊逍遥堂日欲沒因往西山叩羅浮<lb/>
　　　道院至已二鼓矣遂宿於西堂今嵗索居儋耳<lb/>
<pb n="KR4h0158_WYG_021-4b"/>
　　　子野復來相見作詩贈之<lb/>
往嵗追歡地寒牕夢不成笑談驚半夜風雨暗長檠鷄<lb/>
唱山椒曉鐘鳴霜外聲只今那復見彷彿似三生<lb/>
　　大老寺竹間閣子<lb/>
殘花帶葉暗新筍出林香但見竹隂緑不知汧水黄樹<lb/>
髙傾隴鳥池浚落河魴栽植良辛苦孤僧瘦欲尫<lb/>
　　風水洞和李節推<lb/>
風轉鳴空穴泉幽㵼石門虚心聞地籟妄意覔桃源過<lb/>
<pb n="KR4h0158_WYG_021-5a"/>
客詩難好居僧語不繁歸缾得氷雪清冷慰文園<lb/>
　　與述古自有美堂乗月夜歸<lb/>
娟娟雲月稍侵軒瀲瀲星河半隠山魚鑰未收清夜永<lb/>
鳯簫猶在翠微間凄風瑟縮經絃柱香霧凄迷著髻鬟<lb/>
共喜使君能鼓樂萬人爭看火城還<lb/>
　　次韻周長官夀星院同餞魯少卿<lb/>
琉璃百頃水仙家風静湖平響釣車寂厯疎松欹晚照<lb/>
伶俜寒蝶抱秋花困眠不覺依蒲褐歸路相將踏桂花<lb/>
<pb n="KR4h0158_WYG_021-5b"/>
更著綸巾披鶴氅他年應作畫圖誇<lb/>
　　十月十五日觀月黄樓席上次韻<lb/>
中秋天氣未應殊不用紅紗照坐隅山下白雲横匹素<lb/>
水中明月卧浮圖未成短櫂還三峽已約輕舟泛五湖<lb/>
為問登臨好風景明年相憶使君無<lb/>
　　定州次韻曾仲錫元日見寄<lb/>
蕭索東風兩鬢華年年幡勝剪宫花愁聞塞曲吹蘆管<lb/>
喜見春盤得蓼芽吾國舊供雲澤米君家新致雪坑茶<lb/>
<pb n="KR4h0158_WYG_021-6a"/>
燕南異事真堪記三寸黄柑擘永嘉<lb/>
　　七月二十四日以久不雨出禱磻溪是日宿虢縣<lb/>
　　　二十五日晚自虢縣渡渭宿於僧舍曽閣閣故<lb/>
　　　曽氏所建也夜久不寐見壁上前縣令趙薦留<lb/>
　　　名有懐其人<lb/>
龕燈明滅欲三更欹枕無人夢自驚深谷留風終夜響<lb/>
亂山銜月半牀明故人漸逺無消息古寺空來有姓名<lb/>
欲向磻溪問姜叟僕夫屢報斗杓傾<lb/>
<pb n="KR4h0158_WYG_021-6b"/>
　　和柳子玉過陳絶糧<lb/>
如我自觀猶可厭非君誰復肯相尋圖書跌宕悲年老<lb/>
燈火青熒語夜深蚤嵗便懷齊物意微官敢有濟時心<lb/>
南行千里成何事一聽秋濤萬鼓音<lb/>
　　宿氷陸寺寄北山清順僧<hi>二首</hi>
草沒河堤雨暗村寺藏脩竹不知門拾薪煑藥憐僧病<lb/>
掃地燒香淨客魂農事未休侵小雪佛燈初上報黄昏<lb/>
年來漸識幽居味思與髙人對榻論<lb/>
<pb n="KR4h0158_WYG_021-7a"/>
長嫌鐘鼓聒湖山此境蕭條却自然乞食遶村真為飽<lb/>
無言對客本非禪披榛覔路衝泥入洗足闗門聽雨眠<lb/>
遥想後身窮賈島夜寒應聳作詩肩<lb/>
　　宋叔達家聽琵琶<lb/>
數絃已品龍香撥半面猶遮鳯尾槽新曲翻從玉連瑣<lb/>
舊聲終愛鬱輪袍夢回只記歸舟字賦罷雙垂紫錦縧<lb/>
何異烏孫送公主碧天無際鴈行髙<lb/>
　　有以官法酒見餉者因用前韻求述古為移㕑飲<lb/>
<pb n="KR4h0158_WYG_021-7b"/>
　　　湖上<lb/>
喜逢門外白衣人欲膾湖中赤玉鱗遊舫已妝吳榜穏<lb/>
舞衫初試越羅新欲將魚釣追黄帽未要靴刀抹絳巾<lb/>
芳意十分强半在為君先踏水邊春<lb/>
　　新城道中<lb/>
東風知我欲山行吹斷簷間積雨聲嶺上晴雲披絮㡌<lb/>
樹頭初日挂銅鉦野桃含笑竹籬短溪柳自揺沙水清<lb/>
西崦人家應最樂煑芹燒筍餉春耕<lb/>
<pb n="KR4h0158_WYG_021-8a"/>
　　㑹客有美堂周<hi>邠</hi>長官與數僧同泛湖往北山湖<lb/>
　　　中聞堂上歌笑聲以詩見寄因和<lb/>
載酒無人過子雲掩闗晝卧客書裙歌喉不共聴珠貫<lb/>
醉面何因作纈紋僧侣且陪香火社詩壇欲斂鸛鵝軍<lb/>
憑君徧遶湖邊寺漲渌晴來已十分<lb/>
　　病中遊祖塔院<lb/>
紫李黄𤓰村路香烏紗白葛道衣凉閉門野寺松隂轉<lb/>
欹枕風軒客夢長因病得閒殊不惡安心是藥更無方<lb/>
<pb n="KR4h0158_WYG_021-8b"/>
道人不惜堦前水借與匏樽自在嘗<lb/>
　　初自徑山歸述古召飲介亭以病先起<lb/>
西風初作十分凉喜見新橙透甲香遲暮賞心驚節物<lb/>
登臨病眼怯秋光慣眠處士雲庵裏倦醉佳人錦瑟旁<lb/>
猶有夢迴清興在卧聞歸路樂聲長<lb/>
　　次韻述古過周長官夜飲<lb/>
二更鐃鼓動諸鄰百首新詩間八珍已遣亂蛙成兩部<lb/>
更邀明月作三人雲烟湖寺家家鏡燈火沙河夜夜春<lb/>
<pb n="KR4h0158_WYG_021-9a"/>
曷不勸公勤秉燭老來光景似奔輪<lb/>
　　過永樂文長老已卒<lb/>
初驚鶴瘦不可識旋覺雲歸無處尋三過門間老病死<lb/>
一彈指頃去來今存亡慣見渾無淚鄉井難忘尚有心<lb/>
欲向錢塘訪圓澤葛洪川畔待秋深<lb/>
　　雪夜書北臺壁<hi>二首</hi>
黄昏猶作雨纎纎夜静無風勢轉嚴但覺衾裯如潑水<lb/>
不知庭院已堆鹽五更曉色來書幌半夜寒聲落畫簷<lb/>
<pb n="KR4h0158_WYG_021-9b"/>
試掃北臺看馬耳未隨埋沒有雙尖<lb/>
城頭初日始翻鴉陌上晴泥已沒車凍合玉樓寒起粟<lb/>
光揺銀海眩生花遺蝗入地應千尺宿麥連雲有幾家<lb/>
老病自嗟詩力退空吟氷柱憶劉义<lb/>
　　夜飲次韻畢推官<lb/>
簿書叢裏過春風酒聖時時且復中紅燭照庭嘶騕褭<lb/>
黄鷄催曉唱玲瓏老來漸減金釵興醉後空驚玉筯工<lb/>
月未上時應蚤散免教壑谷問吾公<lb/>
<pb n="KR4h0158_WYG_021-10a"/>
　　與參寥師行園中得黄耳蕈<lb/>
遣化何時取衆香法筵齋鉢久凄凉寒蔬病甲誰能採<lb/>
落葉空畦半已荒老楮忽生黄耳菌故人兼致白牙薑<lb/>
蕭然放筯東南去又入春山筍蕨鄉<lb/>
　　岐亭道上見梅花戲贈季常<lb/>
蕙死蘭枯菊亦摧返魂香入嶺頭梅數枝殘緑風吹盡<lb/>
一㸃芳心雀啅開野店初嘗竹葉酒江雲欲落豆稭灰<lb/>
行當更向釵頭見病起烏雲正作堆<lb/>
<pb n="KR4h0158_WYG_021-10b"/>
　　二月三日㸃燈㑹客<lb/>
江上東風浪接天苦寒無賴破春妍試開雲夢羔兒酒<lb/>
快瀉錢塘藥玉船蠶市光隂非故國馬行燈火記當年<lb/>
冷烟溼雪梅花在留得新春作上元<lb/>
　　泗州南山監倉蕭<hi>淵</hi>東軒<lb/>
北望飛塵苦晝霾洗心聊復寄東齋珍禽聲好猶思越<lb/>
野橘香清未過淮有信微泉來逺嶺無心明月轉空堦<lb/>
一官倉庾真堪老坐看松根絡斷崖<lb/>
<pb n="KR4h0158_WYG_021-11a"/>
　　泗州除夜雪中黄師是送酥酒<lb/>
暮雪紛紛投碎米春流咽咽走黄沙舊遊似夢徒能説<lb/>
逐客如僧豈有家冷硯欲書先自凍孤燈何事獨成花<lb/>
使君半夜分酥酒驚起妻孥一笑譁<lb/>
　　杜介送魚<lb/>
新年已賜黄封酒舊老仍分頳尾魚陋巷闗門負朝日<lb/>
小園除雪得春蔬病妻起斫銀絲膾稚子讙尋尺素書<lb/>
醉眼曚矓覓歸路松江烟雨晚疎疎<lb/>
<pb n="KR4h0158_WYG_021-11b"/>
　　舟行至清逺縣見顧秀才極談惠州風物之美<lb/>
到處聚觀香案吏此邦宜著玉堂仙江雲漠漠桂花溼<lb/>
海雨翛翛荔子然聞道黄柑常抵鵲不容朱橘更論錢<lb/>
恰從神武來𢎞景便向羅浮見稚川<lb/>
　　新釀桂酒<lb/>
擣香篩辣入瓶盆盎盎春溪帶雨渾收拾小山藏社甕<lb/>
招呼明月到芳樽酒材已遣門生致菜把仍叨地主恩<lb/>
爛煑葵羮斟桂醑風流可惜在蠻村<lb/>
<pb n="KR4h0158_WYG_021-12a"/>
　　正月二十六日偶與數客野步嘉祐僧舍東南野<lb/>
　　　人家雜花盛開扣門求觀主人林氏媪出應白<lb/>
　　　髪青裙少寡獨居三十年矣感歎之餘作詩記<lb/>
　　　之<lb/>
縹帶緗枝出絳房緑隂青子送春忙涓涓泣露紫含笑<lb/>
焰焰燒空紅拂桑落日孤烟知客恨短籬破屋為誰香<lb/>
主人白髪青裙袂子美詩中黄四娘<lb/>
　　連雨江漲<lb/>
<pb n="KR4h0158_WYG_021-12b"/>
越井岡頭雲出山牂牁江上水如天牀牀避漏幽人屋<lb/>
浦浦移家蜒子船龍卷魚鰕并雨落人隨鷄犬上牆眠<lb/>
秪應樓下平堦水長記先生過嶺年<lb/>
　　白鶴峯新居欲成夜過西鄰翟秀才<lb/>
林行姿家初閉户翟夫子舍尚留闗連娟缺月黄昏後<lb/>
縹緲新居紫翠間繫悶豈無羅帶水割愁還有劍鋩山<lb/>
中原北望無歸日鄰火村舂自往還<lb/>
　　庚辰嵗人日作時聞黄河已復北流老臣舊數論<lb/>
<pb n="KR4h0158_WYG_021-13a"/>
　　　此今斯言乃驗<hi>二首</hi>
老去仍棲隔海村夢中時見作詩孫天涯已慣逢人日<lb/>
歸路猶欣過鬼門三䇿已應思賈讓孤忠終未赦虞翻<lb/>
典衣剰買河源米屈指新篘作上元<lb/>
不用長愁挂月村檳榔生子竹生孫新巢語燕還窺硯<lb/>
舊雨來人不到門春水蘆根看鶴立夕陽楓葉見鴉翻<lb/>
此生念念隨泡影莫認家山作本元<lb/>
　　六月二十日夜渡海<lb/>
<pb n="KR4h0158_WYG_021-13b"/>
參横斗轉欲三更苦雨終風也解晴雲散月明誰㸃綴<lb/>
天容海色本澄清空餘魯叟乘桴意粗識軒轅奏樂聲<lb/>
九死南荒吾不恨兹遊竒絶冠平生<lb/>
　　過嶺<lb/>
暫著南冠不到頭却隨北鴈與歸休平生不作兔三窟<lb/>
今古何殊貉一丘當日無人送臨賀至今有廟祀潮州<lb/>
劍闗西望七千里乗興真為玉局遊<lb/>
　　留題顯聖寺<lb/>
<pb n="KR4h0158_WYG_021-14a"/>
渺渺疎林集晚鴉孤村烟火梵王家幽人自種千頭橘<lb/>
逺客來尋百結花浮石已乾霜後水焦坑閒試雨前茶<lb/>
秪疑歸夢西南去翠竹江村繚白沙<lb/>
　　西蜀楊耆二十年前見之甚貧今見之亦貧所異<lb/>
　　　於昔者蒼顔華髪耳女無美惡富者妍士無賢<lb/>
　　　不肖貧者鄙使其逢時遇合豈減當世之士哉<lb/>
　　　頃宿長安驛舍聞泣者甚怨問之乃昔富而今<lb/>
　　　貧者為作一詩今以贈楊君<lb/>
<pb n="KR4h0158_WYG_021-14b"/>
孤村漸雨逐秋凉逆旅愁人怨夜長不寐相看唯櫪馬<lb/>
愁吟互答有寒螿天寒滯穗猶横畝嵗晚空機尚倚牆<lb/>
勸爾一杯聊復睡人間貧富海茫茫<lb/>
　　獄中寄子由<lb/>
栢臺霜氣夜凄凄風動琅璫月向低夢遶雲山心似鹿<lb/>
魂飛湯火命如鷄眼中犀角真吾子身後牛衣愧老妻<lb/>
百嵗神遊定何處桐鄉知在浙江西<lb/>
　　出獄次前韻<lb/>
<pb n="KR4h0158_WYG_021-15a"/>
平生文字為吾累此去聲名不厭低塞上縱歸他日馬<lb/>
城中不鬭少年鷄休官彭澤貧無酒隠几維摩病有妻<lb/>
堪笑雎陽老從事為余投檄向江西<lb/>
　　次韻完夫再贈之什某巳卜居毗陵與完夫有廬<lb/>
　　　里之約云<lb/>
柳絮飛時筍籜斑風流二老對開闗雪芽我為求陽羨<lb/>
乳水君應餉惠山竹簟水風眠畫永玉堂制草落人間<lb/>
應容緩急煩閭里桑柘聊同十畝閒<lb/>
<pb n="KR4h0158_WYG_021-15b"/>
　　贈王子直秀才<lb/>
萬里雲山一破裘杖端閒挂百錢遊五車書已留兒讀<lb/>
二頃田應為鶴謀水底笙歌蛙兩部山中奴婢橘千頭<lb/>
幅巾我欲相隨去海上何人識故侯<lb/>
　　贈清凉寺和長老<lb/>
代北初辭沒馬塵江南來見卧雲人問禪不契前三語<lb/>
施佛空留丈六身老去山林徒夢想雨餘鐘鼔更清新<lb/>
㑹須一洗黄茅瘴未用深蔵白氎巾<lb/>
<pb n="KR4h0158_WYG_021-16a"/>
　　寄吕穆仲寺丞<lb/>
孤山寺下水侵門每到先看醉墨痕楚相未亡談笑是<lb/>
中郎不見典刑存君先去踏塵埃陌我亦來尋桑棗村<lb/>
回首西湖真一夢灰心霜鬢更休論<lb/>
　　九月二十日微雪懷子由弟<lb/>
岐陽九月天微雪已作蕭條嵗暮心短日送寒砧杵急<lb/>
冷官無事屋廬深愁腸别後能消酒白髪秋來已上簪<lb/>
近買貂裘堪出塞忽思乗傳問西琛<lb/>
<pb n="KR4h0158_WYG_021-16b"/>
　　送穆越州<lb/>
江海相忘十五年羨君松栢蔚蒼顔四朝耆舊冰霜後<lb/>
兩郡風流水石間舊政猶傳蜀父老先聲已振越溪山<lb/>
樽前俱是蓬萊守莫放髙樓雪月閒<lb/>
　　正月二十日往岐亭郡人潘古郭三人送余於女<lb/>
　　　王城東禪莊院<lb/>
十日春寒不出門不知江柳已揺村稍聞決決流冰谷<lb/>
盡放青青沒燒痕數畆荒園留我住半瓶濁酒待君温<lb/>
<pb n="KR4h0158_WYG_021-17a"/>
去年今日闗山路細雨梅花正斷魂<lb/>
　　第五橋<lb/>
白露凄風洗瘴烟夢回相對兩凄然雀羅廷尉非當日<lb/>
鳩杖先生愈少年世事飽諳思縮手主恩未報恥歸田<lb/>
誰憐第五橋東水獨照台州老鄭䖍<lb/>
　　樓觀<lb/>
鳥噪猿呼晝閉門寂寥誰識古皇尊青牛久已辭轅軛<lb/>
白鶴時來訪子孫山近朔風吹積雪天寒落日淡孤村<lb/>
<pb n="KR4h0158_WYG_021-17b"/>
道人應怪遊人衆汲盡堦前井水渾<lb/>
　　過嶺寄子由<lb/>
七年來往我何堪又試曹溪一勺甘夢裏似曽遷海外<lb/>
醉中不覺到江南波生濯足鳴空澗霧遶征衣滴翠嵐<lb/>
誰遣山鷄忽驚起半巖花雨落毶毶<lb/>
　　歇白塔舖<lb/>
甘山廬阜鬱長望林隙依稀漏日光吳國晚蠶初斷葉<lb/>
占城蚤稻欲移秧迢迢澗水隨人急冉冉巖花撲馬香<lb/>
<pb n="KR4h0158_WYG_021-18a"/>
望眼儘從飛鳥逺白雲深處是吾鄉<lb/>
　　李鈐轄坐上分題戴花<lb/>
二八佳人細馬駝十千美酒渭城歌簾前柳絮驚春曉<lb/>
頭上花枝奈老何露濕醉巾香掩冉月明歸路影婆娑<lb/>
緑珠吹笛何時見欲把斜紅挿皁羅<lb/>
　　玉盤盂<hi>并序</hi>
　東武舊俗每嵗四月大㑹于南禪資福兩寺以芍藥<lb/>
　供佛而今嵗最盛凡七千餘朶皆重跗累萼繁麗豐<lb/>
<pb n="KR4h0158_WYG_021-18b"/>
　碩中有白花正圓如覆盂其下十餘葉稍大承之如<lb/>
　盤姿格絶異獨出於七千朶之上云得之城北蘇氏<lb/>
　園中周宰相莒公之别業也而其名俚甚乃為易之<lb/>
雜花狼籍占春餘芍藥開時掃地無兩寺妝成寳瓔珞<lb/>
一枝爭看玉盤盂佳名㑹作新翻曲絶品難尋舊畫圖<lb/>
從此定知年穀熟姑山親見雪肌膚<lb/>
　　壺中九華詩<lb/>
我家岷蜀最髙峯夢裏猶驚翠掃空五嶺莫愁千嶂外<lb/>
<pb n="KR4h0158_WYG_021-19a"/>
九華今在一壺中天池水落層層見玉女牕明處處通<lb/>
念我仇池太孤絶百金歸買小玲瓏<lb/>
　　和子由寒食<lb/>
寒食今年二月晦樹林深翠已生烟遶城駿馬誰能借<lb/>
到處名園意盡便但挂酒壺那計盞偶題詩句不須編<lb/>
忽聞啼鵙驚羇旅江上何人治廢田<lb/>
　　紅梅<lb/>
怕愁貪睡獨開遲自恐冰容不入時故作小紅桃杏色<lb/>
<pb n="KR4h0158_WYG_021-19b"/>
尚餘孤瘦雪霜姿寒心未肯隨春態酒暈無端上玉肌<lb/>
詩老不知梅格在更看緑葉與青枝<hi>石曼卿紅梅詩云認桃無綠葉辨杏</hi>
<hi>冇青枝</hi>
　　和劉景文見贈<lb/>
元龍本志陋曹吳豪氣崢嶸老不除失路今為噲等伍<lb/>
作詩猶似建安初西來為我風黧面獨卧無人雪縞廬<lb/>
留子非為十日飲要令安世誦亡書<lb/>
　　九日尋臻闍黎遂泛小舟至懃師院<lb/>
<pb n="KR4h0158_WYG_021-20a"/>
湖上青山翠作堆葱葱鬱鬱氣佳哉笙歌叢裏抽身出<lb/>
雲水光中洗眼來白足赤髭迎我笑拒霜黄菊為誰開<lb/>
明年桑苧煎茶處憶著衰翁首重迴<hi>皎然有九日與陸羽煎茶詩羽自號</hi>
<hi>桑苧翁余來年九日去此久矣</hi>
　　除夜野宿常州城外<lb/>
南來三見嵗云徂直恐終身走道塗老去怕看新厯日<lb/>
退歸擬學舊桃符烟花已作青春意霜雪偏尋病客鬚<lb/>
但把窮愁博長健不辭醉後飲屠酥<lb/>
<pb n="KR4h0158_WYG_021-20b"/>
　　與毛令方尉遊西菩提寺<hi>二首</hi>
推擠不去已三年魚鳥依然笑我頑人未放歸江北路<lb/>
天教看盡浙西山尚書清節衣冠後處士風流水石間<lb/>
一笑相逢那易得數詩狂語不須刪<lb/>
路轉山腰足未移水清石瘦便能竒白雲自占東西嶺<lb/>
明月誰分上下池黑黍黄粱初熟後朱柑緑橘半甜時<lb/>
人生此樂須天賦莫遣兒曹取次知<lb/>
　　孔長源挽詞<lb/>
<pb n="KR4h0158_WYG_021-21a"/>
小偃門頭栁繫船吳山堂上月侵筵潮聲夜半千巖響<lb/>
詩句明朝萬口傳<hi>長源自越過杭夜飲有美堂上聨句長源詩云天目逺隨雙鳯落海門遥</hi>
<hi>蹙兩潮趨一坐稱善</hi>豈意日斜庚子後忽驚嵗在巳辰年佳城一<lb/>
閉無窮事南望題詩涙灑牋<lb/>
　　宿州次韻劉涇<lb/>
我欲歸休瑟漸希舞雩何日著春衣多情白髪三千丈<lb/>
無用蒼皮四十圍晩覺文章真小技蚤知富貴有危機<lb/>
為君垂涕君知否千古華亭鶴自飛<hi>涇之兄汴亦有丈死矣</hi>
<pb n="KR4h0158_WYG_021-21b"/>
　　贈惠山僧惠表<lb/>
行遍天涯意未䦨將心到處遣人安山中老宿依然在<lb/>
案上楞嚴已不看欹枕落花餘幾片閉門新竹自千竿<lb/>
客來茶罷空無有盧橘楊梅尚帶酸<lb/>
　　初到黄州<lb/>
自笑平生為口忙老來事業轉荒唐長江遶郭知魚美<lb/>
好竹連山覺筍香逐客不妨員外置詩人例作水曹郎<lb/>
只慙無補絲毫事尚費官家壓酒囊<hi>檢校官例折支多得退酒袋</hi>
<pb n="KR4h0158_WYG_021-22a"/>
　　朝雲詩<hi>并引</hi>
　世謂樂天有粥駱馬放楊柳枝詞嘉其主老病不忍<lb/>
　去也然夢得有詩云春盡絮飛留不得隨風好去落<lb/>
　誰家樂天亦云病與樂天相伴住春隨樊子一時歸<lb/>
　則是樊素竟去也予家有數妾四五年相繼辭去獨<lb/>
　朝雲者隨予南遷因讀樂天集戲作此詩朝雲姓王<lb/>
　氏錢塘人嘗有子曰幹兒未朞而夭云<lb/>
豈似楊枝别樂天恰如通徳伴伶𤣥阿奴絡秀不同老<lb/>
<pb n="KR4h0158_WYG_021-22b"/>
天女維摩總解禪經卷藥爐新活計舞衫歌扇舊因縁<lb/>
丹成逐我三山去肯作巫陽雲雨仙<lb/>
　　桄榔杖寄張文潛一首時初聞黄魯直遷黔南范<lb/>
　　　淳父九疑也<lb/>
睡起風清酒在亡身隨殘夢兩茫茫江邊曳杖桄榔瘦<lb/>
林下尋苖蓽撥香獨步儻逢勾漏令逺來莫恨曲江張<lb/>
遥知魯國真男子獨憶平生盛孝章<lb/>
　　汲江煎茶<lb/>
<pb n="KR4h0158_WYG_021-23a"/>
活水還須活火烹<hi>唐人云茶須緩火炙活火煎</hi>自臨釣石取深清大<lb/>
瓢貯月歸春甕小杓分江入夜缾茶雨已翻煎處脚松<lb/>
風忽作瀉時聲枯腸未易禁三盌坐數荒村長短更<lb/>
　　庚辰嵗正月十二日天門冬酒熟予自漉之且漉<lb/>
　　　且嘗遂以大醉<lb/>
自撥牀頭一甕雲幽人先已醉濃芬天門冬熟新年喜<lb/>
麴米春香並舍聞<hi>杜子美詩云聞道雲安麴米春葢酒名也</hi>菜圃漸疎花漠<lb/>
漠竹扉斜掩雨紛紛擁裘睡覺知何處吹面東風散纈<lb/>
<pb n="KR4h0158_WYG_021-23b"/>
紋<lb/>
　　贈詩僧道通<lb/>
雄豪而妙苦而腴秪有琴聰與蜜殊<hi>錢塘僧思聰總角善琴後捨琴而學</hi>
<hi>詩復棄詩而學道其詩似皎然而加雄放安州僧仲殊詩敏捷立成而工妙絶人逺甚殊辟穀常啖蜜</hi>語<lb/>
帶烟霞從古少<hi>李太白云他人之文如山無烟霞春無草木</hi>氣含蔬筍到公<lb/>
無<hi>謂無酸饀氣也</hi>香林乍喜聞薝蔔古井惟愁斷轆轤為報韓<lb/>
公莫輕許從今島可是詩奴<lb/>
　　趙成伯家有姝麗僕沗鄉人不肯開樽徒吟春雪<lb/>
<pb n="KR4h0158_WYG_021-24a"/>
　　　謹依元韻以當一笑<lb/>
繡簾朱戸未曽開誰見梅花落鏡臺試問髙吟三十韻<lb/>
何如低唱兩三杯莫嫌衰鬢聊相映須得纎腰與共回<lb/>
知道文君隔青鎖梁園賦客敢言才<lb/>
　　惠州近城數小山類蜀道春與進士許毅野步㑹<lb/>
　　　意處飲之且醉作詩以記適參寥專使欲歸使<lb/>
　　　持此以示西湖之上諸友庶使知余未嘗一日<lb/>
　　　忘湖山也<lb/>
<pb n="KR4h0158_WYG_021-24b"/>
夕陽飛絮亂平蕪萬里春前一酒壺鐡化雙魚沈逺素<lb/>
劍分二嶺隔中區花曾識面香仍好鳥不知名聲自呼<lb/>
夢想平生消未盡滿林烟月到西湖<lb/>
　　八月七日初入贛過惶恐灘<lb/>
七千里外二毛人十八灘頭一葉身山憶喜歡勞逺夢<lb/>
<hi>蜀道有錯喜歡舖在大散闗上</hi>地名惶恐泣孤臣長風送客添帆腹積<lb/>
雨扶舟減石鱗便合與官充水手此生何止畧知津<lb/>
　　立春日小集呈端叔<lb/>
<pb n="KR4h0158_WYG_021-25a"/>
白髪巳十載青春無一堪不驚新嵗換聊與故人談牛<lb/>
健民聲喜鴉嬌雪意酣霏微不到地和煖要宜蠶嵗月<lb/>
斜川似風流曲水慙衰懷久灰槁習氣尚饞貪白啖本<lb/>
河朔紅消真劍南辛盤得青韮臘酒是黄柑歸卧燈殘<lb/>
帳醒聞葉打庵須煩李居士重説後三三<lb/>
　　送范景仁遊洛中<lb/>
投老身彌健登山意未闌西遊為櫻筍東道盡鵷鸞杖<lb/>
屨攜兒去園亭借客看折花斑竹寺弄水石樓灘鬻馬<lb/>
<pb n="KR4h0158_WYG_021-25b"/>
哀憐白驚雷怯笑韓蘚書標洞府松葢偃天壇試與劉<lb/>
夫子重尋靖長官<lb/>
　　同王勝之遊蔣山<lb/>
到郡席不煖居民空惘然好山無十里遺恨恐他年欲<lb/>
款南朝寺同登北郭船朱門收畫㦸紺宇出青蓮夾路<lb/>
蒼髯古迎人翠麓偏龍腰蟠故國鳥爪寄層巔竹杪飛<lb/>
華屋松根泣細泉峯多巧障目江逺欲浮天畧彴横秋<lb/>
水浮屠挿暮烟歸來踏人影雲細月娟娟<lb/>
<pb n="KR4h0158_WYG_021-26a"/>
　　靈上訪道人不遇<lb/>
花光紅滿欄草色緑無岸不逢青眼人長歌白石澗<lb/>
　　初入廬山<lb/>
青山若無素偃蹇不相親要識廬山面他年是故人<lb/>
　　出都來陳所乗船上有題小詩不知何人作有感<lb/>
　　　予心者聊以和之<lb/>
潁水非漢水亦作葡萄緑恨無襄陽兒令唱銅鞮曲<lb/>
　　軒牕<lb/>
<pb n="KR4h0158_WYG_021-26b"/>
東鄰多白楊夜作雨聲急牕下獨無眠秋蟲見燈入<lb/>
　　促織<lb/>
月叢號耿耿露葉泣漙漙夜長不自煖那憂公子寒<lb/>
　　吉祥寺賞牡丹<lb/>
人老簪花不自羞花應羞上老人頭醉歸扶路人應笑<lb/>
十里珠簾半上鈎<lb/>
　　望湖樓醉書二絶句<lb/>
黑雲翻墨未遮山白雨跳珠亂入船卷地風來忽吹散<lb/>
<pb n="KR4h0158_WYG_021-27a"/>
望湖樓下水如天<lb/>
放生魚鼈逐人來無主荷花到處開水枕能令山俯仰<lb/>
風船解與月裴回<lb/>
　　飲湖上初晴後雨<lb/>
水光㶑灧晴方好山色空濛雨亦竒欲把西湖比西子<lb/>
淡妝濃抹總相宜<lb/>
　　贈别<lb/>
青鳥銜巾久欲飛黄鸎别主更悲啼慇懃莫忘分攜處<lb/>
<pb n="KR4h0158_WYG_021-27b"/>
湖水東邊鳯嶺西<lb/>
　　書辨才白雲堂壁<lb/>
不辭清曉叩松扉却值支公久不歸山鳥不鳴天欲雪<lb/>
卷簾惟見白雲飛<lb/>
　　送蜀人張師厚赴殿試<lb/>
忘歸不覺鬢毛斑好事鄉人尚往還斷嶺不遮西望眼<lb/>
送君直過楚王山<lb/>
　　惠崇春江晩景<lb/>
<pb n="KR4h0158_WYG_021-28a"/>
竹外桃花三兩枝春江水暖鴨先知蔞蒿滿地蘆芽短<lb/>
正是河豚欲上時<lb/>
　　書李世南所畫秋景<lb/>
野水參差落漲痕疎林欹倒出霜根扁舟一櫂歸何處<lb/>
家在江南黄葉村<lb/>
　　書林次中所得李伯時歸去來陽闗二圖後<hi>二首</hi>
不見何戡唱渭城舊人空數米嘉榮龍眠獨識慇懃處<lb/>
畫出陽闗意外聲<lb/>
<pb n="KR4h0158_WYG_021-28b"/>
兩本新圖寳墨香樽前獨唱小秦王為君翻作歸來引<lb/>
不學陽闗空斷腸<lb/>
　　澄邁驛通潮閣<lb/>
餘生欲老海南村帝遣巫陽招我魂杳杳天低鶻沒處<lb/>
青山一髪是中原<lb/>
　　僕年三十九在潤州道上過除夜作此詩又二十<lb/>
　　　年在惠州録之以付過<lb/>
寺官官小未朝參紅日半牕春睡酣為報鄰鷄莫驚覺<lb/>
<pb n="KR4h0158_WYG_021-29a"/>
更容殘夢到江南<lb/>
　　寒具<lb/>
纎手搓來玉數尋碧油輕蘸嫩黄深夜來春睡濃如酒<lb/>
壓褊佳人纒臂金<lb/>
　　絶句<lb/>
柴桑春晚思依依屋角鳴鳩雨欲飛昨日已收寒食火<lb/>
吹花風起却添衣<lb/>
　　答田國博<hi>二首</hi>
<pb n="KR4h0158_WYG_021-29b"/>
嵗月翩翩下坂輪歸來杏子已生仁深紅落盡東風惡<lb/>
柳絮榆錢不當春<lb/>
火冷餳稀杏粥稠青裙縞袂餉田頭大夫行役家人怨<lb/>
應羨居鄉馬少游<lb/>
　　淮上蚤發<lb/>
淡月輕雲曉角哀小風吹水碧鱗開此生定向江湖老<lb/>
黙數淮中十往來<lb/>
　　望湖樓晚景<lb/>
<pb n="KR4h0158_WYG_021-30a"/>
青山斷處塔層層隔岸人家喚欲譍江上秋風晩來急<lb/>
為傳鐘鼔到西興<lb/>
　　西湖夀星院此君軒<lb/>
卧聽謖謖碎龍鱗俯看蒼蒼立玉身一舸鴟夷江海去<lb/>
尚餘君子六千人<lb/>
　　寒食夜<lb/>
漏聲透入碧牕紗人靜鞦韆影半斜沈麝不燒金鴨冷<lb/>
淡雲籠月照梨花<lb/>
<pb n="KR4h0158_WYG_021-30b"/>
　　梅花<hi>二首</hi>
梅梢春色弄微和作意南枝翦刻多月黑林間逢縞袂<lb/>
霸陵醉尉誤誰何<lb/>
月地雲堦漫一樽玉奴終不負東昏臨春結綺荒荆棘<lb/>
誰信幽香是返魂<lb/>
　　張翰畫像<lb/>
浮世功名食與眠季膺真得水中仙不須更説知幾蚤<lb/>
真為鱸魚也自賢<lb/>
<pb n="KR4h0158_WYG_021-31a"/>
　　讀開元天寳遺事<hi>二首</hi>
潭裏春船百倍多廣陵銅器越溪羅三郎官爵如泥土<lb/>
爭唱𢎞農得寳歌<lb/>
琵琶絃急衮梁州羯鼓聲髙舞臂鞲破費八姨三百萬<lb/>
大唐天子要纒頭<lb/>
　　八月十五日看潮<hi>二首</hi>
萬人鼓噪懾吳儂猶似浮江老阿童欲識潮頭髙幾許<lb/>
越山渾在浪花中<lb/>
<pb n="KR4h0158_WYG_021-31b"/>
江神河伯兩醯鷄海若東來氣吐霓安得夫差水犀手<lb/>
三千强弩射潮低<lb/>
　　贈莘老<hi>三首</hi>
嗟余與子久離羣耳冷心灰百不聞若對青山談世事<lb/>
當須舉白便浮君<lb/>
天目山前緑浸裾碧瀾堂下看銜艫作堤捍水非吾事<lb/>
閒送苕溪入太湖<lb/>
三年京國厭藜蒿長羨淮魚壓楚糟今日駱駝橋下泊<lb/>
<pb n="KR4h0158_WYG_021-32a"/>
恣看脩網出銀刀<lb/>
　　山村<hi>二首</hi>
老翁七十自腰鎌慙愧春山筍蕨甜豈是聞韶解忘味<lb/>
邇來三月食無鹽<lb/>
杖藜裹飯去怱怱過眼青錢轉手空贏得兒童語音好<lb/>
一年强半在城中<lb/>
　　陳季常所畜朱陳村嫁娶圖<lb/>
我是朱陳舊使君勸耕曾入杏花村而今風物那堪畫<lb/>
<pb n="KR4h0158_WYG_021-32b"/>
縣吏催錢夜打門<hi>朱陳村在徐州蕭縣</hi>
　　縱筆<hi>二首</hi>
父老爭看烏角巾應縁曾現宰官身谿邊古路三义口<lb/>
獨立斜陽數過人<lb/>
北船不到米如珠醉飽蕭條半月無明日東家知祀竈<lb/>
隻鷄斗酒定膰吾<lb/>
　章　惇<hi>附</hi>
　　<hi>建州浦城人第進士調商洛令熙寜初王安石秉政悦其才用為編修三司條例官出任湖南北察</hi>
<pb n="KR4h0158_WYG_021-33a"/>
　　<hi>訪使召還擢知制誥罷知湖州元豐三年拜參知政事尋罷知蔡州五年召拜門下侍郎哲宗即位</hi>
　　<hi>知樞宻院事宣仁后聴政惇與蔡確矯倡定䇿功㑹確罷惇不自安乃駁司馬光所更役法累數千</hi>
　　<hi>言務以求勝其説不行復憤恚爭辯簾前宣仁后怒劉摰蘇輒朱光庭王巖叟交章擊之出知汝州</hi>
　　<hi>及哲宗親政有復熙寧元豐之意有起惇為尚書左僕射於是專以紹述為事凡元祐所罷一切復</hi>
　　<hi>之元祐當局諸正人一切目以奸黨起同文之獄羅織貶竄正類胥空甚至欲追廢宣仁后則悖亂</hi>
　　<hi>不道之尤矣</hi>
　　玉光亭<lb/>
千層懷玉對軒牕池上新亭見玉光祗此便堪為吏隠<lb/>
<pb n="KR4h0158_WYG_021-33b"/>
神仙官職水雲鄉<lb/>
　　答劉子宣<lb/>
洞霄宫裏一閒人東府西樞老舊臣多謝姑蘇賢太守<lb/>
殷勤分送洞庭春<lb/>
　舒　亶<hi>附</hi>
　　<hi>字信道號亦樂居士初官臨海縣尉王安石當國聞其能為改官至御史裏行復同李定陷蘇軾於</hi>
　　<hi>罪葢忮險人也</hi>
　　夢入天宫<lb/>
<pb n="KR4h0158_WYG_021-34a"/>
天風吹散赤城霞染出連雲萬樹花誤入醉鄉迷去路<lb/>
旁人應笑却還家<lb/>
　　村居<lb/>
水遶陂田竹遶籬榆錢落盡槿花稀夕陽牛背無人卧<lb/>
帶得寒鴉兩兩歸<lb/>
　<lb/>
　<lb/>
　<lb/>
<pb n="KR4h0158_WYG_021-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十一<lb/>
</p>
<p>
</p>
  </div>
<div>
<head>宋元詩㑹卷二十二</head> <lb/>
    <p>
<pb n="KR4h0158_WYG_022-1a"/>
欽定四庫全書<lb/>
　宋元詩㑹卷二十二<lb/>
　　　　　　　　　　　　兵部主事陳焯編<lb/>
　蘇　轍<lb/>
　　<hi>字子由年十九與兄軾同登進士科又同策制舉轍極言得失於禁廷之事尤為切至考官胡宿以</hi>
　　<hi>為不遜請黜之仁宗曰以直言召人而以直棄之天下其謂我何宰相不得已寘之下等授商州軍</hi>
　　<hi>事推官改大名推官神宗立轍上書言事召對延和殿王安石出青苖書使轍熟議曰有不便以告</hi>
　　<hi>勿疑轍開陳婉切安石頗頷之自此逾月不言青苖㑹河北轉運判官王廣兼迎合安石意奏請本</hi>
<pb n="KR4h0158_WYG_022-1b"/>
　　<hi>錢私試其法於陜西自是青苖遂行不復能止轍移書安石力爭之大忤其意賴陳升之解救得為</hi>
　　<hi>河南推官歴教授陳州掌齊州書記簽判南京坐兄軾以詩得罪謫監筠州酒税移知績溪縣哲宗</hi>
　　<hi>立以祕書省校書郎召擢右司諫力排邪正並用之説屏去王人遷中舍進户部侍郎代兄軾為翰</hi>
　　<hi>林學士權吏部尚書使朔方還為御史中丞拜尚書右丞進門下侍郎紹聖初李淸臣等進用復言</hi>
　　<hi>熙豐事激怒哲宗落職知汝州再責知袁州未至䧏少府監住筠州三年責化州别駕安置雷州移</hi>
　　<hi>循州徽宗即位徙永州岳州復大中大夫提舉鳳翔太平宫罷祠居許州再復大中大夫致仕政和</hi>
　　<hi>二年卒年七十四追復端平殿學士諡文定</hi>
　　張恕寺丞益齋<lb/>
<pb n="KR4h0158_WYG_022-2a"/>
人生不讀書空洞一無有羨君常齋居散帙滿前後開<lb/>
編試尋繹閲歳行自富從横畫圖出次第宫商奏汪洋<lb/>
畜江河渺莽包林藪興亡數千歳絡繹皆在口顧念今<lb/>
所知頗覺前日陋我家亦多書早歳嘗竊叩晨耕掛牛<lb/>
角夜燭借隣牖經年謝賔客饑坐失昏晝堆胸稍蟠屈<lb/>
落筆逢左右樂如聽鈞天醉劇飲醇酎自從厭蓬蓽誤<lb/>
逐功名誘初心一漂蕩舊學皆榛莠失足難遽回撫卷<lb/>
長自詬幸君無事年謂可終身守春耕不厭深秋獲當<lb/>
<pb n="KR4h0158_WYG_022-2b"/>
自受金玉或為災詩書豈相負<lb/>
　　過九華山<lb/>
南遷私自喜看盡江南山孤舟少僮僕此志還復難局<lb/>
促守破牕聯翩過重巒忽驚九華峯髙拱立我前蕭然<lb/>
九仙人縹緲凌雲烟碧霞為衣裳首冠青琅玕揮手謝<lb/>
世人可望不可攀我行竞草草安能拍其肩但聞有髙<lb/>
士卧聽松風眠松根得茯苓壯若千歳黿煑食一朝盡<lb/>
終身棄腥羶腹背生緑毛輕舉如翔鸞相逢欲借問已<lb/>
<pb n="KR4h0158_WYG_022-3a"/>
在長松端<lb/>
　　同孔常父作張夫人詩<lb/>
女子勿言弱男兒何必强君看張夫人身舉十五喪頭<lb/>
上脫筓珥篋中斥襦裳築墳連丘山松栢鬱蒼蒼親戚<lb/>
不為助涕泣感道傍昔有王氏老身為尚書郎親死棄<lb/>
不葬簮裾日翺翔白骨委廬陵宦遊在岐陽一旦有丈<lb/>
夫軒軒類佯狂相面識心腹開口言灾祥嗟汝平生事<lb/>
不了令誰當汝身暖絲綿汝口甘稻粱衣食未嘗廢此<lb/>
<pb n="KR4h0158_WYG_022-3b"/>
事乃可忘一言中肝心投身拜其牀傍人漫不知相視<lb/>
空茫茫終言汝不悛物理久必償兒女病手足相隨就<lb/>
淪亡鄙夫本愚悍過耳風吹牆明年及前期長子憂骭<lb/>
瘍一麾守巴峽雙柩還故鄉弱息雖僅存蹣跚亦非良<lb/>
誰言天地寛綱目固自張古事逺不信近事世所詳企<lb/>
張非求福禍敗當懲王<lb/>
　　桐軒<lb/>
桐身青琅玕桐葉蒲葵扇落落出軒墀亭亭奉閒燕夜<lb/>
<pb n="KR4h0158_WYG_022-4a"/>
聲疎雨滴午影微風轉秋飈一凌亂淅瀝驚葱蒨朝日<lb/>
失繁隂青苔覆遺片空使坐中人慨然嗟物變<lb/>
　　和子瞻記夢<lb/>
兄從南山來夢我南山下探懷出詩卷卷卷盈君把詩<lb/>
詞古人似弟則吾弟也相與千里隔安得千里馬攜手<lb/>
上南山不知今乃夜晨雞隔牆唱敧枕牕月亞百語記<lb/>
一詞秋菊悲蛩吒此語鮑謝流平日我不暇我本無此<lb/>
詩嗟此誰所借<lb/>
<pb n="KR4h0158_WYG_022-4b"/>
　　舟中聽琴<lb/>
江流浩浩羣動息琴聲琅琅中夜鳴水深天濶音響逺<lb/>
仰視牛斗皆縱横昔有至人愛奇曲學之三歳終無成<lb/>
一朝隨師過滄海畱置絶島不復迎終年見怪心自感<lb/>
海水震掉魚龍驚翻回蕩潏有遺韻琴意忽忽從此生<lb/>
師來迎笑問所得撫手無言心已明世人囂囂好絲竹<lb/>
撞鐘擊鼔浪謂榮安知江琴韻超絶擺耳大笑不肯聽<lb/>
　　巫山廟<lb/>
<pb n="KR4h0158_WYG_022-5a"/>
山中廟堂古神女楚巫婆娑奏歌舞空山日落悲風吹<lb/>
舉手雎盱道神語神仙潔清非世人瓦盎傾醪薦麋脯<lb/>
子知神君竟何自西方真人古王母飄然乘風遊九州<lb/>
朅渡西海薄中土白雲為車駕蒼虬驂乘湘君宓妃御<lb/>
天孫織綃素非素衣裳飄颻薄烟霧泊然沖虛渺無營<lb/>
朝餐屑玉嚥瓊乳下視人世安可據超江乘山去無所<lb/>
巫山之下江流清偶然愛之不能去湍崖激作相喧豗<lb/>
白花翻翻龍正怒堯使大禹導九州石隕山隊㡬折股<lb/>
<pb n="KR4h0158_WYG_022-5b"/>
山前恐懼久無措稽首山下苦求助丹書玉笈世莫窺<lb/>
指示文字相爾汝擘山洩江幸無苦庚辰虞余實相禹<lb/>
功成事定世莫知空山俄頃千萬古<lb/>
　　遊城西集慶園<lb/>
送客城西客已逺歸路北池接南苑冰澌片斷水光浮<lb/>
柳線和柔風力輭繚牆朱戸誰家園流水平畦春日淺<lb/>
禁河分澑一池足洛圃移花百金賤飛甍斤斧聲未絶<lb/>
翠栢栽培影初遍傍人笑指高臺處前年適見荒榛滿金<lb/>
<pb n="KR4h0158_WYG_022-6a"/>
錢力奪天地功歳月未多風物换人生富貴無不成都<lb/>
門坐置山林觀暖風遲日時一到早出莫歸應未晩主<lb/>
人最貴稀出城長使憧憧路人看<lb/>
　　司馬君實端明獨樂園<lb/>
子嗟丘中親蓺麻邵平東陵親種𤓰公今東去事農圃<lb/>
亦種洛陽千本花脩篁遶屋韻寒玉平泉入畦紆卧蛇<lb/>
錦屏奇種斸巖竇嵩髙靈藥移萌芽城中三月花事起<lb/>
肩輿遍入公侯家淺紅深紫相媚好重樓多葉爭矜誇<lb/>
<pb n="KR4h0158_WYG_022-6b"/>
一枝盈尺不論價十千斗酒那須賖歸來曳履苔逕滑<lb/>
醉倒閉門春日斜<lb/>
　　王詵都尉寳繪堂詞<lb/>
侯家玉食繡羅裳彈絲吹竹喧洞房哀歌妙舞奉清觴<lb/>
白日一醉萬事忘百年將種存慨慷西取庸蜀踐戎場<lb/>
戰袍賜錦盤鵰章寳刀玉玦餘風霜功臣子孫白晳長<lb/>
朱門甲第臨康莊生長介胄羞膏粱四方賔客坐華堂<lb/>
何用為樂非笙簧錦囊犀軸堆象牀竿义連幅飜雲光<lb/>
<pb n="KR4h0158_WYG_022-7a"/>
手披横素風飛揚長林巨石挿雕梁清江白浪吹粉牆<lb/>
異花沒骨朝露香<hi>徐熙晝花落筆縱横其子變格以五色染就不見筆迹謂之沒骨</hi>鷙<lb/>
禽猛獸舌齶張騰踏騕䮍聯驌驦噴振風雨馳平岡前<lb/>
數顧陸後呉王老成雖喪存典常坐客不識視茫洋卷<lb/>
舒終日未用忙遊意淡泊心清涼<lb/>
　　中秋見月寄子瞻<lb/>
西風吹暑天益高明月耿耿分秋毫彭城閉門青嶂合<lb/>
卧聽百步鳴飛濤使君攜客登燕子月色著人冷如水<lb/>
<pb n="KR4h0158_WYG_022-7b"/>
筵前不設鼔與鐘處處笛聲相應起浮雲卷盡流金丸<lb/>
戲馬臺西山鬱蟠杯中淥酒一時盡衣上白露三更寒<lb/>
　　湖隂曲<lb/>
老虎穴中卧獵夫不敢窺驊驑服箱驂盜驪巡城三匝<lb/>
漫不知帳中晝夢日繞壁驚起知是黄鬚兒馬鞭七寳<lb/>
留道左猛士徘徊不能過遺矢蜚空去已遙明日神兵<lb/>
下赤霄荒城至今人不住狐兔驚走風蕭蕭<lb/>
　　贈方子明道人<lb/>
<pb n="KR4h0158_WYG_022-8a"/>
水銀成銀利十倍丹砂為金世無對此人靳術不肯傳<lb/>
闔戸泥牆畏天戒今子何為與我言人生貧富寧非天<lb/>
鉗鎚橐籥枉心力虀鹽布被隨因緣我來江西晩䎹道<lb/>
一言契我心所好廓然正若大虛空平生伎倆都除掃<lb/>
子言舊事淨慈師未斷有為非淨慈此術要將救饑耳<lb/>
人人有命何憂饑<lb/>
　　大秦寺<lb/>
大秦遙可説高處見秦川草木埋深谷牛羊散晩田山<lb/>
<pb n="KR4h0158_WYG_022-8b"/>
平堪種麥僧魯不求禪北望長安市高城逺似烟<lb/>
　　和北都偶成<hi>二首</hi>
天寳亂已定河壖兵更多故城埋白骨遺俗喜長戈卧<lb/>
獸常思肉奔鯨不受羅緃横竟安在唯見冡嵯峨<lb/>
禁禦封金殿清河貰石門時平餘古木兵散有空屯形<lb/>
勝山圍濶蕃宣海内尊川原不論頃雲夢可勝吞<lb/>
　　將出洛城過廣愛寺<hi>二首</hi>
寺古依喬木僧閒正莫年為生何寂寞愛客尚留連虛<lb/>
<pb n="KR4h0158_WYG_022-9a"/>
牖羅脩竹空厨響細泉坐聽談舊事遍識洛中賢<lb/>
虛室無尋丈青山有百層迴峯看不足危石恐將崩聽<lb/>
法來天女依巖老梵僧須彌傳納芥觀此信還曾<lb/>
　　送董揚休比部知真州<lb/>
奏課西南最分符江海衝往來觀惠術蟠錯試餘鋒文<lb/>
字從堆案罇罍强解容金山只隔水時復聽晨鐘<lb/>
　　寒食遊南湖<hi>二首</hi>
遶郭春水滿被堤新柳黄官池無禁約野艇得飛揚浪<lb/>
<pb n="KR4h0158_WYG_022-9b"/>
泛歌聲逺花浮酒氣香晩風歸櫂急細雨溼紅粧<lb/>
攜手臨池路時逢賣酒壚柳斜低繫纜草偃緑侵壺波<lb/>
蕩春心起風吹酒力無冠裳强包裹半醉遣誰扶<lb/>
　　覽輝亭<lb/>
城裏最高處坡陀見一城山多來有緒江逺靜無聲歌<lb/>
吹風前度樓臺雨後明風光同楚蜀聊此慰平生<lb/>
　　庾樓<lb/>
元規多逸興上客有殷生夜半酒將罷公來坐不驚舞<lb/>
<pb n="KR4h0158_WYG_022-10a"/>
翻江月逈談落麈毛輕塵世風流盡高樓空此名<lb/>
　　題方子明道人東牕<lb/>
閉門何所事毛髪日青青齒折登山屐塵生貰酒瓶調<lb/>
心開貝葉救病讀僊經定起無人見寒燈一點星<lb/>
　　留滯髙安四年有餘忽得信䎹當除官真揚間偶<lb/>
　　　成小詩書于屋壁<lb/>
數間茅屋久蹉跎四見秋風入薜蘿北櫂偶然追雁羽<lb/>
南公誰復伴漁蓑三年賈傅驚吾老九歳劉郎愧爾多<lb/>
<pb n="KR4h0158_WYG_022-10b"/>
此去仍家江海上不妨一葉弄清波<lb/>
　　送張恕朝奉南京簽判<lb/>
楚蟹呉柑初著霜梁園官酒試羔羊老如計相非無齒<lb/>
清似留侯未却糧杖履稍通賔客過殽蔬要遣子孫嘗<lb/>
詔書委曲如公意幕府新除朱紱郎<lb/>
　　石鼻城<lb/>
千山欲盡垂為鼻百戰皆空但有城虎闖穴中秦地恐<lb/>
龍飛渭上漢江傾雍人未有章邯怨魏將猶存仲達情<lb/>
<pb n="KR4h0158_WYG_022-11a"/>
睥睨陵遲春草滿白羊無數向風鳴<lb/>
　　樓觀<lb/>
老聃厭世入流沙飄蕩如雲不可遮弟子憐師將去國<lb/>
關門望氣載還家高臺尚有傳經處畫壁空畱駕犢車<lb/>
一授遺書無復老不知何苦服胡麻<hi>此觀尹喜舊宅神仙傳言尹喜於流</hi>
<hi>沙之西服巨勝實</hi>
　　木山引水<lb/>
引水穿牆接竹梢谷藏峰底大容瓢將流旋滴廬山瀑<lb/>
<pb n="KR4h0158_WYG_022-11b"/>
已盡還來海上潮亂點落池驚睡覺半山含潤沃心焦<lb/>
瓦盆一斛何勝滿溢去猶能浸菊苖<lb/>
　　强君瓦亭<lb/>
君為魏博三年客日有江湖萬里心蹔得野亭畱馬足<lb/>
强修疎柳步堤隂無人㩦手共呉語得意搖頭時越吟<lb/>
何日東郊過微雨竝騎鞍馬去同尋<lb/>
　　傅欽之學士濟源草堂<lb/>
聞有高居直百金西山南麓北山隂園通濟水池塘好<lb/>
<pb n="KR4h0158_WYG_022-12a"/>
花近洛川顔色深人去節旄分重鎮客來猿鶴感幽吟<lb/>
潩溪雨過西湖漲歸興蕭然定不任<hi>欽之時抂許州</hi>
　　次韻子瞻雨中督役夜宿水陸寺<lb/>
雲氣連山雨㵼盆莫投僧舍欲關門暫時灑掃寛行役<lb/>
終夕﨑嶇入夢魂煩熱暗消秋簟泠烝濡未解夜燈昏<lb/>
二年遊宦多勞苦何日相從得細論<lb/>
　　次韻有美堂歸夜<lb/>
飲闌鐘虡欲移軒香霧猶殘金博山明月飛來松嶺外<lb/>
<pb n="KR4h0158_WYG_022-12b"/>
遊人散落馬蹄間城嚴畫鼔初𫝊角路暗山花自落鬟<lb/>
清境暫時都不見夜深人盡始來還<lb/>
　　環波亭<lb/>
南山迤邐入南塘北渚岧嶤枕北牆過盡綠荷橋斷處<lb/>
忽逢朱檻水中央鳬鷖聚散湖光淨魚鱉浮沈花影涼<lb/>
清境不知三伏熱病身唯要一藤牀<lb/>
　　送青州簽判俞退翁致仕還湖州<lb/>
不作清時言事官海邦那復久盤桓早依蓮社塵縁少<lb/>
<pb n="KR4h0158_WYG_022-13a"/>
新就草堂歸計安富貴暫時朝露過江山故國水精寒<lb/>
宦遊從此知多事收取楞伽靜處看<lb/>
　　徐正權秀才城西溪亭<lb/>
竹林分徑水通渠真與幽人作隱居溪上路窮惟畫舫<lb/>
城中客至有罾魚東來只為林泉好野外從教簿領疎<lb/>
不識徂徠石夫子兼因女壻覔遺書<hi>徐生石介女壻也</hi>
　　玉盤孟<hi>東蘇武莒公家園中千葉白芍藥子瞻新為此名</hi>
千葉團團一尺餘揚州絶品舊應無賞傳莒國遷鐘虡<lb/>
<pb n="KR4h0158_WYG_022-13b"/>
移憶胡僧置鉢盂叢底留連傾鑿落缾中捧擁照浮屠<lb/>
强將綘蠟封紅蕚憔悴無言損玉膚<lb/>
　　李公擇以慧泉答章子厚新茶<lb/>
無錫銅瓶手自持新芽顧渚近相思故人贈答無千里<lb/>
好事安排巧一時蟹眼煎成聲未老兔毛傾看色尤宜<lb/>
槍旗攜到齊西境更試城南金線奇<hi>金線泉在齊州城南</hi>
　　䎹王鞏還京㑹客劇飲戲贈<lb/>
聞君歸去便招呼笑語不知清夜徂結束佳人試銀甲<lb/>
<pb n="KR4h0158_WYG_022-14a"/>
畱連狂客惱金吾燭花零落玉山倒詩筆敧斜翠袖扶<lb/>
暫醉何年依錦瑟東齋還復卧氍毹<lb/>
　　次韻張恕春暮<lb/>
秪言城市無佳處亦有南湖㡬度遊好雨晴時三月盡<lb/>
啼鸎到後百花休老猿好飲常連臂野馬依人自絡頭<lb/>
不肻低徊池上醉試看生滅水中漚<lb/>
　　送張耒赴壽安尉<lb/>
魏紅深淺配姚黄洛水家家自作塘遊客賈生多感慨<lb/>
<pb n="KR4h0158_WYG_022-14b"/>
閒官白傅足篇章山分少室烟雲老宫廢連昌草木長<lb/>
路出嵩髙應少駐孱顔新過一畨霜<lb/>
　　九曲池<lb/>
嵇老清彈怨廣陵隋家水調繼哀音可憐九曲遺聲盡<lb/>
惟有一池春水深鳯闕蕭條荒草外龍舟想像緑楊隂<lb/>
都人似有興亡恨每到殘春一度尋<lb/>
　　簡寂觀<lb/>
山行但覺鳥聲殊漸近神仙簡寂居門外長溪淨客足<lb/>
<pb n="KR4h0158_WYG_022-15a"/>
山腰苦筍助盤蔬喬松定有藏丹處大石仍存拜斗餘<lb/>
弟子蒼髯年八十養生世世受遺書<lb/>
　　萬杉寺<lb/>
萬木青杉一手栽滿堂白佛九天來<hi>仁宗初年有僧手種萬杉特為建此</hi>
<hi>寺仍以禁中佛賜之</hi>涓涓石澑供厨足矗矗山屏遶寺開半榻松<lb/>
隂秋簟冷一杯香飯午鐘催安眠飽食平生事不待山<lb/>
僧喚始來<lb/>
　　白鶴觀<lb/>
<pb n="KR4h0158_WYG_022-15b"/>
五老相㩦欲上天𤣥猿白鶴盡疑仙浮雲有意藏山頂<lb/>
流水無聲入稻田古木微風時起籟諸峰落日盡生烟<lb/>
歸鞍草草還城市慙愧幽人正醉眠<lb/>
　　次韻毛君病中菊未開<lb/>
病肺秋深霧雨傷舊繒故絮喜清涼菊花金粟未曾吐<lb/>
桂酒鵝兒空自黄草木未知年有閏風霜漸近月方陽<lb/>
得詩聞示維摩疾欲到毘耶言已忘<lb/>
　　答温守李鈞見寄<lb/>
<pb n="KR4h0158_WYG_022-16a"/>
梁苑相從簿領中清風相逐畫船東婆娑江海凌雲鶴<lb/>
飲啄籠樊失渚鴻别後丹砂迷舊訣愁來白髪變衰翁<lb/>
此間詩老仍勍敵正憶高吟酒盞空<lb/>
　　放牓後毛守見招<lb/>
飽食安眠愧不材疎簾翠帟幸相陪深居正厭銀袍亂<lb/>
失喜初聞鐡鎖開佳句徑䝉探古錦小槽仍報滴新醅<lb/>
諸人欲見風流伯不用招呼亦自來<lb/>
　　雨後遊大愚<lb/>
<pb n="KR4h0158_WYG_022-16b"/>
風光四月尚春餘淫雨初乾積潦除古寺蕭條仍負郭<lb/>
閒官疎散亦肩輿摘茶戸外蒸黄葉掘筍林中間緑蔬<lb/>
一飽人生真易足試營茅屋傍僧居<lb/>
　　曾子固舍人挽詞<lb/>
少年漂泊馬光禄末路鶱騰朱㑹稽儒術逺追齊稷下<lb/>
文詞近比漢京西平生碑版無容繼此日銘詩誰為題<lb/>
試數廬陵門下士十年零落曉星低<lb/>
　　和張安道讀杜集<lb/>
<pb n="KR4h0158_WYG_022-17a"/>
我公才不世晩歳道尤高與物都無著看書未覺勞微<lb/>
言精老易奇韻喜莊騷杜叟詩篇在唐人氣力豪近時<lb/>
無沈宋前輩蔑劉曹天驥精神穩層臺結構牢龍騰非<lb/>
有迹鯨轉自生濤白也空無敵微之豈少褒論文開錦<lb/>
繡賦命委蓬蒿初試中書日旋成鄜畤逃妻孥隔豺虎<lb/>
關輔暗旌旄入蜀營三徑浮江寄一艘投人慙下舍愛<lb/>
酒類東皋漂泊終浮梗迂疎獨釣鼇誤身空有賦揜脛<lb/>
惜無袍卷軸今何益零丁昔未遭相如元並世惠子謾<lb/>
<pb n="KR4h0158_WYG_022-17b"/>
臨濠得失將誰怨憑公付濁醪<lb/>
　　遺老齋<lb/>
久無叩門聲啄啄問何故田中有人至昨夜盈尺雨<lb/>
大言里中舊獨有陳太丘文若命世人惜哉憂人憂<lb/>
　　洛陽試院樓上新晴<hi>二首</hi>
嵩少猶藏薄霧中前山迤邐夕陽紅高樓一閉三千日<lb/>
遙憶巖頭種藥翁<lb/>
伊闕遙臨鳯闕前龍門女几氣蒼然唐朝御路依稀在<lb/>
<pb n="KR4h0158_WYG_022-18a"/>
猶想東巡塵暗天<lb/>
　　逍遙堂㑹宿二首<hi>并引</hi>
　轍幼從子瞻讀書未嘗一日相舎既壯將遊宦四方讀<lb/>
　韋蘇州詩至安知風雨夜復此對牀眠惻然感之乃<lb/>
　相約早退為閒居之樂故子瞻始為鳯翔幕府畱詩<lb/>
　為别曰夜雨何時聽蕭瑟其後子瞻通守餘杭復移<lb/>
　守膠西而轍滯留于淮陽濟南不見者七年熙寧十<lb/>
　年二月始復㑹于澶濮之間相從來徐留百餘日時<lb/>
<pb n="KR4h0158_WYG_022-18b"/>
　宿于逍遙堂追感前約為二小詩記之<lb/>
逍遙堂後千尋木長送中宵風雨聲誤喜對牀尋舊約<lb/>
不知漂泊在彭城<lb/>
秋來東閣涼如水客去山公醉似泥困卧北牕呼不起<lb/>
風吹松竹雨淒淒<lb/>
　　戲贈李朝散<lb/>
江霧霏霏作雪天樽前醉倒不知寒後園桃李春猶晩<lb/>
試覔酥花仔細看<lb/>
<pb n="KR4h0158_WYG_022-19a"/>
　　代答<lb/>
銀瓶瀉酒正霜天玉麈生風夜更寒下客不辭投轄飲<lb/>
好花猶恐隔簾看<lb/>
　　以蜜酒送柳真公<lb/>
牀頭釀酒一年餘氣味全非卓氏壚送與幽人試嘗看<lb/>
不應知是百花鬚<lb/>
　　乾荔支<lb/>
含露迎風惜不嘗故將赤日損容光紅消白瘦香猶在<lb/>
<pb n="KR4h0158_WYG_022-19b"/>
想見當年十八娘<lb/>
　米　芾<lb/>
　　<hi>字元章呉人以母侍宣仁后籓邸舊恩補臨光尉歴知雍丘縣漣水無為軍召為書畫學博士賜對</hi>
　　<hi>便殿上其子友仁所作楚山清曉圖擢禮部員外郎卒年四十九芾妙于翰墨尤工臨移至亂真不</hi>
　　<hi>可辨其性癖異多有足傳笑者以此從仕數困嘗奉詔摹晉人小楷得入宣和殿觀禁内之所藏人</hi>
　　<hi>以為寵子友仁兵部侍郎敷文閣直學士</hi>
　　秋登峴山之作<lb/>
皎皎中天月團團徑千里震澤乃一水所占已過二娑<lb/>
<pb n="KR4h0158_WYG_022-20a"/>
羅即峴山謬云形大地地惟東呉偏山水古佳麗中有<lb/>
皎皎人璚衣玉為珥位推列仙長學與千年對幽操久<lb/>
獨處迢迢願招類金颸帶秋威歘逐雲檣至朝隔輿馭<lb/>
飈暮過光浮袂雲育有風驅蟾餐有刀利亭亭太隂宫<lb/>
無乃瞻星氣興深夷險一理洞軒裳偽紛紛夸俗勞坦<lb/>
坦忘懷易浩浩將我行蠢蠢須公起<lb/>
　　題多景樓<lb/>
欲雨氣不透庭梧有棲烟回首望北固雲藏淨名天呼<lb/>
<pb n="KR4h0158_WYG_022-20b"/>
童速具輿憑髙覽山川隱見豈不好開霽景固全須臾<lb/>
江風流湛湛清露圓歸途知有伴華月上丹淵<lb/>
　　寄紹彭<lb/>
蕭李騃子弟不收慰問帖妙迹固通神水火土更刼所<lb/>
存慰問者班班在箱笈使惡乃神䕶不然無寸札自此<lb/>
輒畫相後人眼徒攝<lb/>
　　送王渙之彦舟<lb/>
集英春殿鳴捎歇神武天臨光下徹鴻臚初唱第一聲白<lb/>
<pb n="KR4h0158_WYG_022-21a"/>
面王郎年十八神武樂育天下造不使敲枰使傳道衣<lb/>
錦東南第一州棘璧湖山兩清照襄陽野老漁竿客不<lb/>
愛紛華愛泉石相逢不約無逆輿握古圖書同岸幘淫<lb/>
朋嬖黨初相慕濯髪洗心求易慮翩翩遼鶴雲中侣土<lb/>
苴尫䲭那一顧邇來器業何深至湛湛具區無底沚可<lb/>
憐一㸃終不易枉駕殷勤尋漫士漫士平生四方走多<lb/>
與羣才並肩肘少有俳辭能罵鬼老學䲭夷但存口一<lb/>
官聊具三徑資取捨殊途莫迴首<lb/>
<pb n="KR4h0158_WYG_022-21b"/>
　　題蘇之孟家薛稷二鶴<lb/>
遼海未須顧螻蟻仰霄孤唳留清耳從容雅步在庭除<lb/>
浩蕩閒心存萬里乘軒未失入佳談寫真不妄傳詩史<lb/>
好事心靈自不凡臭穢功名皆一戲武功中令應天人<lb/>
束髪寮陽侍帝宸連城照乘詎惜寳皇圖禮誥誰珍真<lb/>
百齡生我欲公起九原蕭蕭松嶷嶷得公遺物非不多<lb/>
賞物懷賢心未巳<lb/>
　　雜詠<lb/>
<pb n="KR4h0158_WYG_022-22a"/>
揚清歌發皓齒北方佳人東鄰子且吟白紵停淥水長<lb/>
袖拂面為君起寒雲夜卷霜海空朔風吹天飄塞鴻玉<lb/>
顔滿堂樂未終館娃日落歌吹濃絃歌興罷拂衣還棄<lb/>
米何嘗有俸錢恩自大鈞能逐物只應訪藥是優賢<lb/>
　　余嘗硾越竹光滑如金版在油拳上短截作<hi>闕</hi>軸<lb/>
　　　入笈畨覆一日數十張學書作詩寄劉薛<lb/>
越筠萬杵如金版安用杭油與池繭髙壓巴郡烏絲欄<lb/>
平欺澤國清華練老無他物適心目天使殘年同筆硯<lb/>
<pb n="KR4h0158_WYG_022-22b"/>
圖書滿室翰墨香劉薛何時眼中見<lb/>
　　貞孃墓歌<lb/>
何不學仙冡纍纍白楊西郭隂風悲虎丘一叩貞孃墓<lb/>
薜茘援牆委蘭露干歳䝉茸㡬樹花夜飄鬼火曉啼鴉<lb/>
向憐挾瑟彈清月猶憶吹簫乘彩霞呉閶少年往來道<lb/>
黛蛾釵燕誰能好酒滴春雲夢不消泉聲幽咽鐘聲老<lb/>
陌上行遊緩緩歸昨日紅顔今日非東望闔閭穿葬處<lb/>
玉鳬欲化湛盧飛<lb/>
<pb n="KR4h0158_WYG_022-23a"/>
　　寄薛郎中紹彭<hi>二首</hi>
老來書興獨未忘頗得薛老同徜徉天下有識誰鑒定<lb/>
龍宫無術療膏肓淮風吹㦸稀訟牒典客閉閣閒壺漿<lb/>
吟樹對山風景聚墨池濯硯龜魚藏珠臺寳氣每貫日<lb/>
月觀桂實時飄香銀淮燭天限織女烟海括地生靈光<lb/>
儁兒乃是翰墨侣挾竹不使輿衛將象管鈿軸映瑞錦<lb/>
玉麟棐几鋪雲肪依依煙苹動勃鬱矯矯龍蛇起混茫<lb/>
持此以為風月伴四時之樂渠未央部刺不糾翰墨病<lb/>
<pb n="KR4h0158_WYG_022-23b"/>
聖恩養在林泉鄉風沙漲天烏㡌客胡不東來從此荒<lb/>
歐怪褚妍不自持猶能半蹈古人規公權醜怪惡札祖<lb/>
從兹古法蕩無遺張顛與柳頗同罪鼔吹俗子起亂離<lb/>
懷素獦獠小解事僅趨平淡如盲醫可憐智永硯空臼<lb/>
去本一步呈千媸已矣此生為此困有口能談手不隨<lb/>
誰云存心乃筆到天工自是秘精微二王之前有高古<lb/>
有志欲購亡高貲殷勤分貽薛紹彭散金購取重跋題<lb/>
　　揚州<lb/>
<pb n="KR4h0158_WYG_022-24a"/>
東風何索寞帶雪入揚州尚想遺釵雀重觀上玉鉤真<lb/>
同一夢覺空憶十年遊邂逅逢孫楚酣歌慰滯畱<lb/>
　　將之苕溪戲作呈諸友<lb/>
松竹畱因夏溪山去為秋久賡白雪詠更度采菱謳縷<lb/>
玉鱸堆案團金橘滿洲水宫無限景載與謝公遊<lb/>
　　復借書劉李周三姓<hi>二首</hi>
好懶難辭友知窮豈念通貧非理生拙病覺養心功小<lb/>
圃能畱客青㝠不厭鴻秋帆尋賀老載酒過江東<lb/>
<pb n="KR4h0158_WYG_022-24b"/>
旅食縁交駐浮家為興來句畱荆水話禁向卞峯開過<lb/>
剡如尋戴遊梁定賦枚漁歌堪畫處又有魯公陪<lb/>
　　潤州甘露寺<lb/>
邑故重重構春歸戸户嵐槎浮龍委骨畫失獸遺眈神<lb/>
䕶衞公塔天留米老庵栢梁終厭勝㑹副越人譚<lb/>
　　甘露寺晩眺<lb/>
六代蕭蕭木葉稀樓高北固落殘暉兩州城郭青烟起<lb/>
千里江山白鷺飛海近雲濤驚夜夢天低月露溼秋衣<lb/>
<pb n="KR4h0158_WYG_022-25a"/>
使君肯負時平樂長倒金鍾盡醉歸<lb/>
　　觀音巖<lb/>
秦驅禹鑿已寥寥却為高人得姓焦鮑餌有時邀楚釣<lb/>
海雲常覺䕶山樵巖多隂霧龍藏角蛙絓蒼林玉露臕<lb/>
濁氣不侵靈貺下方壇曾駐紫清飈<lb/>
　　山光寺<lb/>
竹圍山徑晚風清又入山光寺裏行一一過僧談舊事<lb/>
遲遲繞屋認題名仙來石畔懷灰刧鶴語池邊勸後生<lb/>
<pb n="KR4h0158_WYG_022-25b"/>
三十年間成底事空叨薄禄是浮榮<lb/>
　　望江樓<lb/>
雲間鐵甕近青天縹緲飛樓百尺連三峽江聲流筆底<lb/>
六朝帆影落尊前㡬畨畫角催紅日無事滄洲起白烟<lb/>
忽憶賞心何處是春風秋月兩茫然<lb/>
　　詠潮<lb/>
怒氣號聲送海門州人傳是子胥魂天排雲陣千家吼<lb/>
地擁銀山萬馬奔勢與月輪齊朔望信如壺漏報晨昏<lb/>
<pb n="KR4h0158_WYG_022-26a"/>
呉亡越霸成何事一唱漁歌過逺村<lb/>
　　濮王宗漢作蘆雁有佳思贈以詩<hi>二首</hi>
偃蹇汀眠鴈蕭梢風觸蘆京塵方滿眼速為喚花奴<lb/>
埜趣分苕水風光剪霅湖塵中不作惡為有鄴公圖<lb/>
　　垂虹亭<lb/>
斷雲一葉洞庭帆玉破鱸魚金破柑好作新詩寄桑苧<lb/>
垂虹秋色滿東南<lb/>
　　中秋登望海樓<lb/>
<pb n="KR4h0158_WYG_022-26b"/>
目窮淮海滿如銀萬道虹光育蚌珍天上若無修月戸<lb/>
桂枝撑損向西輪<lb/>
　郭祥正<lb/>
　　<hi>字功甫當塗人少有詩名梅堯臣極賞之以為太白後身舉進士第知武岡縣奏乞神宗専用王安</hi>
　　<hi>石安石恥為小臣所薦反詆之遂以殿中丞致仕復出知端州棄去隱于邑之肯山卒</hi>
　　蓮根有長絲<lb/>
蓮根有長絲不供貧女織柳梢有飛綿不暖寒者衣朝<lb/>
歌悠悠暮歌短下地沈沈上天逺東生白日還西流志<lb/>
<pb n="KR4h0158_WYG_022-27a"/>
士長懷萬古愁<lb/>
　　金山行<lb/>
金山杳在滄溟中雪崖冰柱浮仙宫乾坤扶持自今古<lb/>
日月髣髴躔西東我泛靈槎出塵世搜索異境窺神工<lb/>
一朝登臨重太息四時想像何其雄卷簾夜閣掛北斗<lb/>
大鯨駕浪吹長空舟摧崖斷豈足數往往霹靂鎚蛟龍<lb/>
寒蟾八月蕩瑤海秋光上下磨青銅鳥飛不盡暮天碧<lb/>
漁歌忽斷蘆花風蓬萊久聞未成往壯觀絶致遙應同<lb/>
<pb n="KR4h0158_WYG_022-27b"/>
潮生潮落夜還曉物與數㑹誰能窮百年形影浪自苦<lb/>
便欲此地安微躬白雲南來入我望又起歸興隨征鴻<lb/>
　　墨染絲<lb/>
繰絲自喜如霜白輸入官家吏嫌黒手持退印競傳呼<lb/>
倐見長絲染深墨墨絲歸織家人衣别買輸官吏嗔遲<lb/>
寄言敵國與三軍汝得豐衣民苦辛<lb/>
　　禾山<lb/>
英英玉草禾乃是鳯凰食鳯凰殊未來禾生亦何益<lb/>
<pb n="KR4h0158_WYG_022-28a"/>
　　西村<lb/>
逺近皆僧刹西村八九家得魚無賣處沽酒入蘆花<lb/>
　　訪隱者<lb/>
一徑沿厓踏蒼壁半塢寒雲抱泉石山翁酒熟不出門<lb/>
殘花滿地無人跡<lb/>
　　端峽<lb/>
雙峽天開控江水水自牂牁來萬里端州還在雙峽間<lb/>
石室崧臺壓孤壘<lb/>
<pb n="KR4h0158_WYG_022-28b"/>
　　清逸樓<lb/>
南昌城中潘令宅清逸樓高二千尺斜飛四角河漢躔<lb/>
密排萬瓦鴛鴦碧<lb/>
　　環波亭<lb/>
東湖入望晩波平蒲葉圓荷各自青不用更尋徐孺宅<lb/>
編茅搘竹有碑亭<lb/>
　<lb/>
　宋元詩㑹卷二十二<lb/>
</p>
<p>
</p>
  </div>
<div>
<head>宋元詩㑹卷二十三</head> <lb/>
    <p>
<pb n="KR4h0158_WYG_023-1a"/>
欽定四庫全書<lb/>
　宋元詩㑹卷二十三<lb/>
　　　　　　　　　　　　兵部主事陳焯編<lb/>
　劉　敞<lb/>
　　<hi>字原父臨江新喻人舉慶厯進士廷試第一以編排官王堯臣親嫌改第二通判蔡州直集賢院判</hi>
　　<hi>尚書考功紏改夏竦謚及爭中貴人議樂時論韙之懽度支判官徙三司使勸帝收攬威權以消天</hi>
　　<hi>變用同修起居注擢知制誥奉使朔方素習知山川道徑每指㸃致譯者駭服乂能辨彼中異獸朔</hi>
　　<hi>人敬之如神使還求知揚州多善政嘉祐大袷羣臣議上尊號敞奏止之拜翰林侍讀學士侍英宗</hi>
<pb n="KR4h0158_WYG_023-1b"/>
　　<hi>講讀每用孝友規上上竦聴改容皇太后聞之亦大喜病眩瞀予告少間求外得汝州旋改集賢院</hi>
　　<hi>學士判南京御史臺卒年五十敞學問淵博朝廷每有禮樂之事必就取决焉尤長于春秋為書四</hi>
　　<hi>十卷</hi>
　　雜詩效玉川體<hi>三首</hi>
毁巢鳯不至竭澤龍不游賢者有所歸得非龍鳯儔周<lb/>
公下白屋聖德被九州趙禹謝賔客漢朝以為憂澆淳<lb/>
不相襲用舍何其繆茍循一身利不為萬姓謀哀彼杕<lb/>
杜詩死生遺道周<lb/>
<pb n="KR4h0158_WYG_023-2a"/>
鑿井取泉飲上山採薇食豈不信憔悴所願竭我力泉<lb/>
也非難致薇也不易得志士恥徒飽衆人茍所獲犧牲<lb/>
畏芻豢樊籠害羽翼晤理宜在蚤無為晩更惑<lb/>
道薄德亦散功名為時須用力世所賢守正衆云愚智<lb/>
者競蒿目小人復邇圖悠悠三季後此風益已渝安知<lb/>
治未病䑛痔而多車堯舜無能名越哉已矣夫<lb/>
　　今古路<lb/>
出門道路多縱横不可測我今欲逺行須問曾行客徐<lb/>
<pb n="KR4h0158_WYG_023-2b"/>
徐逢路人借問青松側客曰今何往答之遊京國客乃<lb/>
指要路而言行有益古路雖大道不如今路直伹行今<lb/>
人路猶如假羽翼彼客别我去獨自躊躇立為見今古<lb/>
路信乃無苦忒今路足輪蹄古路多荆棘欲行今人路<lb/>
恐背古人跡欲行古人路今人笑迂僻又儗不出門奈<lb/>
何寒饑逼哀哀此時路悠悠蒼天色不避今人嫌路須<lb/>
行古陌古陌雖然逺且保無蹶失勉哉自勉哉前去難<lb/>
之適不獲見楊朱萬古凝愁魄<lb/>
<pb n="KR4h0158_WYG_023-3a"/>
　　小孤山<lb/>
驚波觸南崖反怒射北壁蒼山與相排所謂小孤石蟠<lb/>
根萬仞淵聳角千丈碧祠堂豁精嚴行旅進粉澤或云<lb/>
婦女神肹蠁頗有迹吾知定名意似欲旌介特流俗失<lb/>
其真傳聞莫開釋先王秩山川禮典有廟食奈何媚於<lb/>
竈屈已忘正直吾欲為小孤作書解行客復恐不見從<lb/>
嗟哉世多惑<lb/>
　　示張直温<lb/>
<pb n="KR4h0158_WYG_023-3b"/>
築山必使髙鑿井必使深百工戒淺近盛德羞浮沈焉<lb/>
有尺寸枝能棲垂天禽焉有升斗泉能容横江鱘借兹<lb/>
諭物理足以開君心陋在容不足弱在力不任大道如<lb/>
路然固無古與今<lb/>
　　雜詩<lb/>
齊有梁丘據晉有樂王鮒據能愛晏嬰鮒欲殘叔譽二<lb/>
臣嬖兩朝事君為悅豫景有尚賢志據逆以為助平失<lb/>
宥善心鮒乃速其去母以據為賢易地則同趣丈夫處<lb/>
<pb n="KR4h0158_WYG_023-4a"/>
世間必有遇不遇豈無覺者乎正色君亦悟區區嬖幸<lb/>
徒何忍就朋附　<hi>此詩别本作劉攽</hi>
　　荒田行<lb/>
大農棄田避征役小農挈家就兵籍良田茫茫少耕者<lb/>
秋來雨止生荆棘縣官募兵有著令募兵如足官胥慶<lb/>
從今無復官勸農還逐魚鹽作亡命<lb/>
　　漁翁<lb/>
白頭老翁披敗蓑求魚終日罩淮波波深水濶望不絶<lb/>
<pb n="KR4h0158_WYG_023-4b"/>
網目雖繁能㡬何大魚鱣鱏入淵底小魚鯤鯢登網裏<lb/>
手皸足趼吁可憐何不為網大如天<lb/>
　　過翟方進墓<lb/>
持法雖深上不疑蕭疎何事觸刑機主恩未改天心改<lb/>
使者空乘白馬歸<lb/>
　　玉津園<lb/>
垂楊冉冉籠清禦細草茸茸覆路沙長閉園門人不見<lb/>
禁渠流出雨殘花<lb/>
<pb n="KR4h0158_WYG_023-5a"/>
　　李斯墓<lb/>
二世三公何足論憶牽黄犬出東門天心忌滿由來事<lb/>
枉恃沙丘有舊恩<lb/>
　劉　攽<lb/>
　　<hi>字貢父敞弟也與兄同登科仕州縣二十年始為國子監直講歐陽修薦試館職為中丞王陶所排</hi>
　　<hi>僅得校勘熙寧中判尚書考功同知太常禮院時詔封太祖諸孫行尊者奉太祖後攽言禮諸侯不</hi>
　　<hi>得祖天子當自奉其國之祖宜崇德昭德芳之後世世勿降爵使在宗廟祭祀之位即所以尊藝祖</hi>
　　<hi>也詔如其議考試開封舉人與同院王介爭詈為御史所劾罷禮院又詒王安石書論新法不便斥</hi>
<pb n="KR4h0158_WYG_023-5b"/>
　　<hi>判泰州稍遷京東轉運使黜監衡州哲宗初入為祕書少監以疾求去蘇軾等奏留之不得加龍圖</hi>
　　<hi>閣知蔡州數月召拜中書舍人病弗能起卒年六十七攽著書百卷尤邃史學為人疎儁喜諧謔數</hi>
　　<hi>召怨侮終不能改</hi>
　　齊魯<lb/>
齊魯大儒師專門盛章句應物非已長何因責成務乃<lb/>
其忠孝心足以事君父不如商利徒反道趨詭遇剝牀<lb/>
已及膚泉貨山嶽聚賜金再百斤封邑成千戸若無天<lb/>
事變豈不厚且固商鞅既誅夷桑羊亦刀鋸寄言縫衣<lb/>
<pb n="KR4h0158_WYG_023-6a"/>
人施施幸安步<lb/>
　　上書行<lb/>
仕不至二千石賈不至五百萬此事夸者憂而非志士<lb/>
歎君不見下邳少年受書起幄中運籌制千里功成不<lb/>
受二萬户拂衣歸從赤松子君不見計倪半策誅强呉<lb/>
鴟夷扁舟浮五湖三致千金不自擅至今籍籍宗陶朱<lb/>
大賢富貴不為已心事邈與常人殊逢時致身如反手<lb/>
雲蒸龍變無時無君勿愛上書獻賦稱賢豪刺繡倚市<lb/>
<pb n="KR4h0158_WYG_023-6b"/>
相矜髙丈夫昔曾笑徒勞商賈旦旦爭錐刀<lb/>
　　茂陵徐生歌<lb/>
茂陵徐生老且迂一心區區長信書拜章北闕三待報<lb/>
意欲霍氏安無虞那知世主心不同積惡未極難為功<lb/>
徙薪曲突事不爾壯侯㡬人當受封髙岸為谷丘淵移<lb/>
魯酒之薄邯鄲圍人生快已各以時舊意望君君不思<lb/>
　　熙州行<lb/>
帝家將軍勇無敵謀如轉圜心匪席精誠動天天不隔<lb/>
<pb n="KR4h0158_WYG_023-7a"/>
鑿空借籌皆碩畫賈生屬國試五餌買臣邊方發十策<lb/>
偏師倐然盡西海一月三捷猶餘力百蠻解刀慕禮樂<lb/>
五郡掃地開城壁蔥嶺陂陀蒲䫫深回笑秦并與禹績<lb/>
尚書論功易等差御史行封自明白武功貤爵十萬金<lb/>
徹侯印組丈二尺奮行過望理自爾少從進熟來無極<lb/>
憶昔漢武開西域天下騷然苦征役哀痛輪臺置肥美<lb/>
割棄造陽損斗僻豈知洮河宜種稻此去凉州皆白麥<lb/>
女桑被野水泉甘呉兒力耕秦婦織行子雖為萬里程<lb/>
<pb n="KR4h0158_WYG_023-7b"/>
居人坐盈九年食熙州歡娯軍事息天王聖明丞相直<lb/>
　　過淳于髠墓<lb/>
微言動相國大笑絶冠纓流轉有餘智滑稽全姓名師<lb/>
儒空稷下衡蓋盡南荆贅壻不為辱旅墳知客卿<lb/>
　　金陵懷古次韻<lb/>
虎踞羣山帶遶江為誰興國為誰降髙臺麋鹿看無數<lb/>
廢苑鳬鷖去自雙萬事朝雲隨逝水百年西日照虚牕<lb/>
白門酒美東風快笑數英雄盡一缸<lb/>
<pb n="KR4h0158_WYG_023-8a"/>
　　和王正仲熙寧郊祀二十韻<lb/>
駿命膺長發鴻圖本慎徽八方星拱極四海日升暉舊<lb/>
典增咸秩彌文示表微聖時均玉燭天統正璿璣南極<lb/>
迎陽復隂泉候氣歸積髙常眷顧昭孝每無違羽衞來<lb/>
雙闕和鑾竝六飛風霆齊命令龍虎㑹旌旂帳殿層城<lb/>
暮金波列宿稀嚴更虚夜鼜雕輦下彤闈廣樂千人唱<lb/>
升烟萬目晞衆神知受記象物競來依陟降兼明察圓<lb/>
方比範圍送音仍鬻鬻畀福想霏霏霈澤蘇羣動春陽<lb/>
<pb n="KR4h0158_WYG_023-8b"/>
暢墐扉慶深周掲厲感極至歔欷多士參鳴玉微生厠<lb/>
皂衣肅雍瞻帝武奉引近天威儒館鵷鸞舊長謠錦繡<lb/>
輝因知子雲賦何足頌巍巍<lb/>
　　春草<lb/>
春草綿綿未有名水邊原上亂抽縈似嫌車馬繁華地<lb/>
纔入城門便不生<lb/>
　　詠史<lb/>
自古邊功縁底事多因嬖倖欲封侯不如直與黄金印<lb/>
<pb n="KR4h0158_WYG_023-9a"/>
借取沙場白髑髏<lb/>
　　寄王荆公<lb/>
青苗助役兩妨農天下嗷嗷怨相公惟有蝗蟲知感德<lb/>
却隨車騎過江東<lb/>
　　出判泰州題館壁<lb/>
璧門金闕倚天開五見宫花落井槐明日扁舟滄海去<lb/>
却從雲氣望蓬萊<lb/>
　黄庭堅<hi>上</hi>
<pb n="KR4h0158_WYG_023-9b"/>
　　<hi>字魯直洪州分寜人幼警悟其舅李常取庭堅架上書問之無不通驚為一日千里舉進士調葉縣</hi>
　　<hi>尉教授北京國子監留守文彦博才之蘇軾見其文以為獨立物表由是聲名始振哲宗立召為校</hi>
　　<hi>書郎檢討神宗實録遷著作佐郎擢起居舍人丁母憂哀毁得疾㡬殆服除為祕書丞紹聖初出知</hi>
　　<hi>宣州改鄂州章惇蔡卞與其黨論實録多誣俾前史官分居畿邑以待問摘既而院吏考閲悉有據</hi>
　　<hi>依庭堅逢有問則直詞以對聞者壯之貶涪州别駕改黔州再移戎州庭堅恬不介意蜀士從之遊</hi>
　　<hi>講學不倦徽宗立起知舒州以吏部員外郎召辭不行丐郡得太平州尋為執政趙挺之所構羈管</hi>
　　<hi>宜州徙永州未聞命而卒年六十一初逰灊皖山谷寺石牛洞樂之因自號山谷道人云</hi>
　　按田<lb/>
<pb n="KR4h0158_WYG_023-10a"/>
河氷積崢嶸山雪晴索寞幽齋怯寒威况復出城郭馬<lb/>
為蝟毛縮人歎狐裘薄淤泥虎跡交叢社烏聲樂橋經<lb/>
野燒斷崖值天風落洩雲迷鴻濛戴石瘦犖嶨攀縁若<lb/>
登天扶服如入槖窮幽至河麋落日更盤礴新民數十<lb/>
家飄寓初棲託壯産無惰農荒榛盡開鑿臨流遣官丁<lb/>
悉使呼老弱恩言諭官意鄣水陂可作春秧百頃秔秋<lb/>
報千倉穫掉頭笑應儂吾麥自不惡麥苗不為稻誠恐<lb/>
非民瘼不知肉食者何必苦改作我行疲鞍馬且用休<lb/>
<pb n="KR4h0158_WYG_023-10b"/>
羈絡艱難相顧歎共道折腰錯勢窮不得已來自取束<lb/>
縛月明夜蕭蕭解衣寛帶索卧看雲行天北斗挂屋角<lb/>
析薪爨酒鼎興至且相酌<lb/>
　　發舒州向皖口道中作寄李德叟<lb/>
黑雲平屋簷晨夜隔星月曉裝商旅前冰底泥活活野<lb/>
人攘畔耕蹇馬不能滑駝裘惜䝉茸俱落水塘缺孤村<lb/>
小蝸舍乞火乾履襪前登極崢嶸<hi>一作髙寒</hi>他日飛鳥沒寒<lb/>
花委亂草耐凍鳴風葉江形篆平沙分派囘勁筆髯弟<lb/>
<pb n="KR4h0158_WYG_023-11a"/>
不俱來得句漫剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>
                    <hi>一作漫得句奇崛</hi>却望同安城唯有松鬱<lb/>
鬱遙知浦口晴諸峰見明雪<lb/>
　　庚寅乙未舟泊大雷口<lb/>
廣原嘷終風發怒土囊口萬艘萍無根迺知積水厚龍<lb/>
鱗火熒熒鞭笞雷霆走公私連檣休森如束春韭倚笻<lb/>
蒹葭灣垂楊欲生肘雄文酬江山惜無韓與柳五言呻<lb/>
吟内慚愧陶謝手送菜煩鄰船買魚熟溪友兒童報晦<lb/>
𡨕正晝見箕斗吾方廢書眠鼻鼾韝囊吼猶防盜窺家<lb/>
<pb n="KR4h0158_WYG_023-11b"/>
嚴鼔申夜守冶城謝公墩牛渚蕩子婦何時快登臨篙<lb/>
師分牛酒<lb/>
　　乙未移舟出口<hi>畏風濤復入遂宿焉同行有劉三班善射沙夾遇盜劉手殺三人</hi>
江湖吞天胸蛟龍垂涎口養軀無干金特為親故厚本<lb/>
心非華軒而與馬爭走聘婦緝落毛教兒耨蔥韭衣食<lb/>
端須㡬將老猶掣肘安能詭隨人曲折作杞柳桓公甕<lb/>
盎癭楚國不龜手生涯但如此那問託婚友久隂快夜<lb/>
晴天文若科斗村南鬼火寒村北風虎吼野人驅鷄豚<lb/>
<pb n="KR4h0158_WYG_023-12a"/>
縛落堅纒守劉郎弓石八猛氣壓馮婦一試金僕姑歸<lb/>
飲輭臂酒<lb/>
　　曉放汴舟<lb/>
秋聲滿山河行李在梁宋川塗事鷄鳴身亦逐羣動霜<lb/>
清魚下流橘柚入包貢又持三十口去作江南夢<lb/>
　　奉和文潛贈無咎<hi>四首</hi>
龜以靈故焦雉以文故翳本心如日月利欲食之既後<lb/>
生玩華藻照影終沒世安得八紘罝以道獵衆智<lb/>
<pb n="KR4h0158_WYG_023-12b"/>
北寺鎖齋房陳鑰時一啓晁張跫然來連璧照書几庭<lb/>
栢鬱蔥蔥紅榴罅多子時䝉吐佳句幽處萬籟起<lb/>
荆公六藝學妙處端不朽諸生用其短頗復鑿戸牖譬<lb/>
如學捧心初不悟已醜玉石恐俱焚公為區别不<lb/>
吾友陳師道抱獨門掃軌晁張作薦書射雉用一矢吾<lb/>
聞舉逸民故得天下喜兩公陣堂堂此士可摩壘<lb/>
　　子瞻詩句妙一世乃云效庭堅體蓋退之戲效孟<lb/>
　　　郊樊宗師之比以文滑稽耳恐後生不解故以<lb/>
<pb n="KR4h0158_WYG_023-13a"/>
　　　韻道之<lb/>
我詩如曹鄶淺陋不成邦公如大國楚吞五湖三江赤<lb/>
壁風月笛玉堂雲霧牕句法提一律堅城受我降枯松<lb/>
倒澗壑波濤所舂撞萬牛挽不前公乃獨力扛諸人方<lb/>
嗤㸃渠非晁張雙但懷相識察牀下拜老龎小兒未可<lb/>
知客或許敦龎誠堪壻阿巽買紅纒酒缸<lb/>
　　贑上食蓮有感<lb/>
蓮實大如指分甘念母慈共房頭<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>更深兄弟思實<lb/>
<pb n="KR4h0158_WYG_023-13b"/>
中有么荷拳如小兒手令我憶衆雛迎門索梨棗蓮心<lb/>
政自苦食苦何能甘甘餐恐腊毒素食則懷慙蓮生淤<lb/>
泥中不與泥同調食蓮誰不甘知味良獨少吾家雙井<lb/>
塘十里秋風香安得同裘子歸製芙蓉裳<lb/>
　　次韻子瞻送顧子敦按河北<lb/>
今代顧虎頭骨相自雄偉不令長天官亦合丞御史能<lb/>
貧安四壁無愠可三已昨來立清班國士相顧喜何因<lb/>
將使節風日按千里汲黯不居中似非朝廷美大任録<lb/>
<pb n="KR4h0158_WYG_023-14a"/>
萬事御坐留諫紙發政恐傷民天步簿冰履蒼生憂其<lb/>
魚南畆多被水公行圖安集信目勿信耳<lb/>
　　次韻答秦少章乞酒<hi>覯</hi>
朝事鞍馬蚤吏曹文墨拘初無尺寸補但於朋友疎豈<lb/>
知簞瓢子卧起一牀書炙背道堯舜雪屋相與娛步出<lb/>
城東門野鳥吟廢墟頗知富貴事勢窮心亦舒詩來獻<lb/>
窮狀水餅嚼冰蔬斗酒得醉否枵腹如瓠壺亦可召西<lb/>
舍侯嬴非博徒<lb/>
<pb n="KR4h0158_WYG_023-14b"/>
　　贈秦少儀<hi>覿</hi>
汝南許文休馬磨自衣食但聞郡功曹滿世名籍籍渠<lb/>
命有顯晦非人作通塞秦氏多英俊少游眉最白頗聞<lb/>
鴻雁行筆皆萬人敵吾蚤知有覯而不知有覿少儀袖<lb/>
詩來剖蚌珠的皪乃能持一鏃與我箭鋒直自吾得此<lb/>
詩三日卧向壁挽來不能寸推去輒數尺才難不其然<lb/>
有亦未易識<lb/>
　　次韻謝斌老送墨竹十二韻<lb/>
<pb n="KR4h0158_WYG_023-15a"/>
古今作生竹能者未十輩呉生勒枝葉筌寀逺不逮江<lb/>
南鐵鉤鎖最許誠縣㑹燕公灑墨成落落與時背譬如<lb/>
刳心松中有歳寒在湖州三百年筆與前哲配規摹轉<lb/>
銀鈎幽賞非俗愛披圗風雨入咫尺莽蒼外吾子學湖<lb/>
州師逸功已倍有來竹四幅冬夏生變態預知更入神<lb/>
後出遂無對吾詩被壓倒物固不兩大<lb/>
　　䟦子瞻和陶詩<lb/>
子瞻謫嶺南時宰欲殺之飽喫惠州飯細和淵明詩彭<lb/>
<pb n="KR4h0158_WYG_023-15b"/>
澤千載人東坡百世士出處雖不同風味乃相似<lb/>
　　次韻答斌老病起獨遊東園<lb/>
主人心安樂花竹有和氣時從物外賞自益酒中味斸<lb/>
枯蟻改穴掃籜筍迸地萬籟寂中生乃見風雨至<lb/>
　　顔徒貧樂<hi>二首</hi>
衡門低首過環堵容膝坐四傍無給侍百衲自纒裹論<lb/>
事直如絃觀書曲肱卧饑來或乞食有道無不可<lb/>
小山作友朋義重子輿桑香草當姬妾不須珠翠妝鳥<lb/>
<pb n="KR4h0158_WYG_023-16a"/>
烏窺凍硯星月入幽房兒報無炊米浩歌繞屋梁<lb/>
　　以椰子茶缾寄德孺<lb/>
炎丘椰木實入用隨茗椀譬如楛石砮但貴從來逺往<lb/>
時萬里物今在籬落間知君一拂拭想我瘴霧顔<lb/>
　　同宋景瞻分題汴上行<lb/>
東風何時來堤柳芳且柔河冰日已銷漫漫春水流寒<lb/>
梅未破萼芳草緑猶稠歳月不我還念此人生浮髙車<lb/>
無完輪積水有覆舟鹿門不返者誰得從之遊<lb/>
<pb n="KR4h0158_WYG_023-16b"/>
　　林為之送筆戲贈<lb/>
閻生作三副規摹宣城葛外貎雖銑澤毫心或粗糲巧<lb/>
將希栗尾拙迺成棗核李慶縛散卓含墨能不洩病在<lb/>
惜白毫往往半巧拙小字亦周旋大字難曲折時時一<lb/>
毛亂迺似逆梳髪張鼎徒有表徐偃元無骨模畫記姓<lb/>
名亦可應倉卒為之街南居時通鈴下謁晴軒坐風凉<lb/>
怪我把枯筆開囊撲蠧魚遣奴送一束洗硯磨松煤揮<lb/>
灑至日沒蚤年學屠龍適用固疎濶廣文困虀鹽烹茶<lb/>
<pb n="KR4h0158_WYG_023-17a"/>
對秋月略無人問字况有客投轄文章寄呻吟講授費<lb/>
頰舌閒無用心處雌黃到筆墨時不與人遊孔子尚愛<lb/>
日作詩當鳴鼔聊自攻短闕<lb/>
　　過家<lb/>
絡緯聲轉急田車寒不運兒時手種柳上與雲霧近舍<lb/>
傍舊傭保少換老欲盡宰木鬱蒼蒼田園變畦畛招延<lb/>
屈父黨勞問走婚親歸來翻作客顧影良自哂一生萍<lb/>
託水萬事雪侵鬢夜闌風隕霜乾葉落成陣燈花何故<lb/>
<pb n="KR4h0158_WYG_023-17b"/>
喜大是報書信親年當喜懼兒齒欲毁齓繫船三百里<lb/>
去夢無一寸<lb/>
　　過致政屯田劉公隱廬<lb/>
兒時拜公牀眼碧眉紫烟舍前架茅茨爐香坐僧禪女<lb/>
奴煑甖栗石盆㵼機泉今來掃門巷竹間翁蜕蟬堂堂<lb/>
列五老勝氣失江山石盆爛黄土茅齋薪壞椽女奴為<lb/>
民妻又瘞蒿里園當年笑語地華屋轉朱欄課兒種松<lb/>
子<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>蓋上參天投策數去日木行天再環先生古人風<lb/>
<pb n="KR4h0158_WYG_023-18a"/>
鐵膽石肺肝眼前不可意壯日挂其冠解衣廬君峰洗<lb/>
耳瀑布源霧豹藏文章驚世時一斑衆人初易之久逺<lb/>
乃見難憶昔子政在為翁數解顔五兵森武庫河漢落<lb/>
舌端王陽已富貴塵冠不肻彈呻吟刋十史凡例墨新<lb/>
乾宰木忽拱把相望風隧寒百楹書萬卷少子似翁賢<lb/>
　　次韻子瞻題郭熙畫秋山<lb/>
黄州逐客未賜環江南江北飽看山玉堂卧對郭熙畫<lb/>
發興已在青林間郭熙官畫但荒逺短紙曲折開秋晚<lb/>
<pb n="KR4h0158_WYG_023-18b"/>
江村烟外雨脚明歸雁行邊餘疊巘坐思黄柑洞庭霜<lb/>
恨身不如雁隨陽熙今頭白有眼力尚能弄筆映牕光<lb/>
畫取江南好風日慰此將老鏡中髪但熙肻畫寛作程<lb/>
五日十日一水石<lb/>
　　次韻子瞻和子由觀韓幹馬因論伯時畫天馬<lb/>
于闐花驄龍八尺看雲不受絡頭絲西河驄作葡萄錦<lb/>
雙瞳夾鏡耳卓錐長楸落日試天步知有四極無由馳<lb/>
電行山立氣深穩可耐珠韉白玉羈李侯一顧歎絶足<lb/>
<pb n="KR4h0158_WYG_023-19a"/>
領略古法生新奇一日真龍入圖畫在坰羣雄望風雌<lb/>
曹霸弟子沙苑丞喜作肥馬人笑之李侯論幹獨不爾<lb/>
妙盡骨相遺毛皮翰林評書乃如此賤肥貴瘦渠未知<lb/>
况我平生賞神駿僧中云是道林師<lb/>
　　常父答詩有煎點徑須煩緑珠之句次韻戲答<lb/>
小鬟雖醜巧妝梳掃地如鏡能檢書欲買娉婷供煑茗<lb/>
我無一斛明月珠知公家亦闕掃除但有文君對相如<lb/>
政當為公乞如願作牋逺寄宫亭湖<lb/>
<pb n="KR4h0158_WYG_023-19b"/>
　　戲呈孔毅父<hi>平仲</hi>
管城子無食肉相孔方兄有絶交書文章功用不經世<lb/>
何異絲窠綴露珠校書著作頻詔除猶能上車問何如<lb/>
忽憶僧牀同野飯夢隨秋雁到東湖<lb/>
　　以團茶洮州緑石研贈無咎文潛<lb/>
晁子智囊可以括四海張子筆端可以回萬牛自我得<lb/>
二士意氣傾九州道山延閣委竹帛清都太微望冕旒<lb/>
貝宫胎寒弄明月天網下罩一日收此地要須無不有<lb/>
<pb n="KR4h0158_WYG_023-20a"/>
紫皇訪問富春秋晁無咎贈君越侯所貢蒼玉璧可烹<lb/>
玉塵試春色澆君胷中過秦論斟酌古今來活國張文<lb/>
潛贈君洮州緑石含風漪能淬筆鋒利如錐請書元祐<lb/>
開皇極第入思齊訪落詩<lb/>
　　謝送碾賜壑源揀芽<lb/>
矞雲從龍小蒼璧元豐至今人未識壑源包貢第一春<lb/>
緗匳碾香供玉食睿思殿東金井欄甘露薦椀天開顔<lb/>
橋山事嚴庀百局補袞諸公省中宿中人傳賜夜未央<lb/>
<pb n="KR4h0158_WYG_023-20b"/>
雨露恩光照宫燭左丞似是李元禮好事風流有涇渭<lb/>
肻憐天禄校書郎親敕家庭遣分似春風飽識大官羊<lb/>
不慣腐儒湯餅腸摉攪十年燈火讀令我胸中書傳香<lb/>
已戒應門老馬走客來問字莫載酒<lb/>
　　聽宋宗儒摘阮歌<lb/>
翰林尚書宋公子文采風流今尚爾自疑耆域是前身<lb/>
囊中探丸起人<hi>一作九</hi>死貌如千歲枯松枝落魄酒中無<lb/>
定止得錢百萬送酒家一笑不問今餘㡬手揮阮咸送<lb/>
<pb n="KR4h0158_WYG_023-21a"/>
飛鴻促絃聒醉驚客起寒蟲催織月籠秋獨雁呌羣天<lb/>
拍水楚國羇臣放十年漢宫佳人嫁千里深閨洞房語<lb/>
恩怨紫燕黄鸝韻桃李楚狂行歌驚市人漁父挐舟在<lb/>
葭葦問君枯木著朱繩何能道人意中事君言此物傳<lb/>
數姓𤣥璧庚庚有横理閉門三月傳國工身今親見阮<lb/>
仲容我有江南一丘壑安得與君醉其中曲肱聽君寫<lb/>
松風<lb/>
　　答黄冕仲索煎雙井并簡揚休<lb/>
<pb n="KR4h0158_WYG_023-21b"/>
江夏無雙乃吾宗同舍頗似王安豐能澆茗椀湔祓我<lb/>
風袂欲挹浮丘翁吾宗落筆賞幽事秋月下照澄江空<lb/>
家山鷹爪是小茶敢與好賜雲龍同不嫌水厄幸來辱<lb/>
寒泉湯鼎聽松風夜堂朱墨小燈籠惜無纎纎來捧椀<lb/>
唯倚新詩可傳本<lb/>
　　出城送客過故人東平侯趙景珍墓<hi>令璸</hi>
朱顔苦<hi>欲作</hi>留不肻住白髪政爾欺得人嬋娟去作誰<lb/>
家妾意氣都成一聚塵今日牛羊上丘壟當時近前左<lb/>
<pb n="KR4h0158_WYG_023-22a"/>
右嗔花開鳥啼荆棘裏誰與平章作好春<lb/>
　　王充道送水仙花五十枝欣然㑹心為之作詠<lb/>
淩波仙子生塵襪水上輕盈步微月是誰招此斷腸魂<lb/>
種作寒花寄愁絶含香體素欲傾城山礬是弟梅是兄<lb/>
坐對真成被花惱出門一笑大江横<lb/>
　　武昌松風閣<lb/>
依山築閣見平川夜闌箕斗挿屋椽我來名之意適然<lb/>
老松魁梧數百年斧斤所赦今參天風鳴媧皇五十絃<lb/>
<pb n="KR4h0158_WYG_023-22b"/>
洗耳不須菩薩泉嘉二三子甚好賢力貧買酒醉此筵<lb/>
夜雨鳴廊到曉縣相看不歸卧僧氊泉枯石燥復潺湲<lb/>
山川光輝為我妍野僧蚤饑不能饘曉見寒谿有炊烟<lb/>
東坡道人已沈泉張侯何時到眼前釣臺驚濤可晝眠<lb/>
怡亭看篆蛟龍纒安得此身脫拘攣舟載諸友長周旋<lb/>
　　書磨崖碑後<lb/>
春風吹船著浯溪扶藜上讀中興碑平生半世看墨本<lb/>
摩挲石刻鬢成絲明皇不作苞桑計顛倒四海由禄兒<lb/>
<pb n="KR4h0158_WYG_023-23a"/>
九廟不守乘輿西萬官已作烏擇棲撫軍監國太子事<lb/>
何乃趣取大物為事有至難天幸爾上皇跼蹐還京師<lb/>
内間張后色可否外間李父頤指揮南内淒涼㡬茍活<lb/>
髙將軍去事尤危臣結舂陵二三策臣甫杜鵑再拜詩<lb/>
安知忠臣痛至骨世上但賞瓊琚詞同來野僧六七輩<lb/>
亦有文士相追隨斷崖蒼蘚對立久凍雨為洗前朝悲<lb/>
　　送王郎<lb/>
酌君以蒲城桑落之酒泛君以湘纍秋菊之英贈君以<lb/>
<pb n="KR4h0158_WYG_023-23b"/>
黟川㸃漆之墨送君以陽關墮淚之聲酒澆胸中之磊<lb/>
塊菊制短世之頽齡墨以傳千古文章之印歌以冩一<lb/>
家兄弟之情江山萬里頭俱白骨肉十年眼終青連牀<lb/>
夜語鷄戒曉書囊無底談未了有功翰墨乃如此何恨<lb/>
逺别音書少炒沙作糜終不飽鏤冰文章費工巧須要<lb/>
心地收汗馬孔孟行世日杲杲有弟有弟力持家婦能<lb/>
養姑供珍鮭兒大詩書女絲麻公但讀書煑春茶<lb/>
　　伯時彭蠡春牧圖<lb/>
<pb n="KR4h0158_WYG_023-24a"/>
岳陽樓上春已歸湖中鴻雁拍波飛布帆天濶隨鳥道<lb/>
石林風晩吹人衣春水初生及馬腹浮灘欲上西山麓<lb/>
遙看絶嶺秀雲松上有垂蘿暗溪谷沙眠草嚙性不驕<lb/>
側身注目鳴相招林間瞥過星爍爍原上獨立風蕭蕭<lb/>
君不見中原真種邊塵沒南行市骨何倉卒秖收力健<lb/>
載征夫肻向時危辨奇骨即今貢馬西北來東西坊監<lb/>
屯雲開紛然駑驥同一秣爾可不憂四蹄脱<lb/>
　　戲贈彦深<hi>李原字彦深厚之弟居南陽</hi>
<pb n="KR4h0158_WYG_023-24b"/>
李髯家徒立四壁未嘗一飯能留客春寒茅屋交相風<lb/>
倚牆捫蝨讀書策老妻甘貧能養姑寧剪髪鬟不典書<lb/>
大兒得餐不索魚小兒得袴不索襦庾郎鮭菜二十七<lb/>
太常齋日三百餘上下分膰一飽飯藏神夢訴羊蹴蔬<lb/>
世傳寒士有食籍一生當飯百甕葅㝠㝠主張審如此<lb/>
附郭小圃宜勤鋤蔥秧青青葵甲緑蚤韭晩菘羮糝熟<lb/>
充虚解戰賴湯餅芼以䓑虀與甘菊㡬日憐槐已著花<lb/>
一心呪筍莫成竹羣兒笑髯窮百巧我謂勝人飯重肉<lb/>
<pb n="KR4h0158_WYG_023-25a"/>
羣兒笑髯不若人我獨愛髯無事貧君不見猛虎即人<lb/>
厭麋鹿人還寢皮食其肉濡需終與豕俱焦飫肥擇甘<lb/>
果非福蟲蟻無知不足驚横目之民萬物靈請食熊蹯<lb/>
楚千乘立死山壁漢公卿李髯作人有佳處李髯作詩<lb/>
有佳句雖無厚禄故人書門外猶多長者車我讀揚雄<lb/>
逐貧賦斯人用意未全疎<lb/>
　　和謝公定征南謠<lb/>
傳聞交州初陸梁東連五溪西氐羌軍行不斷蠻標質<lb/>
<pb n="KR4h0158_WYG_023-25b"/>
謀主皆收漢畔亡合浦譙門腥血沸晉興城下白骨荒<lb/>
謀臣異時坐致冦守臣今日愧苞桑已遣戈船下灘水<lb/>
更分樓船浮豫章頗聞師出三鵶路盡是中屯六郡良<lb/>
漢南食麥如食玉湖南驅人如驅羊營平請穀三百萬<lb/>
祁連引兵九千里少府私錢不可知大農計歳今餘㡬<lb/>
土兵番馬貔虎同蝮蛇毒草篁竹中未論芻粟捐金費<lb/>
直愁瘴癘連營空我思荆州李太守欲募蠻丁令自攻<lb/>
至今民歌尹殺我州郡擇人誠見功張喬祝良不難得<lb/>
<pb n="KR4h0158_WYG_023-26a"/>
誰借前筯開天聰詔書哀痛言語切為民一洗横尸血<lb/>
摧鋒陷堅賞萬戸塹山堙谷窮三穴南平舊時頗臣順<lb/>
欲獻封疆請旄節廟謀猶計病中原豈知一朝更屠滅<lb/>
天道從來不爭勝功臣好為可喜説交州雞肋安足貪<lb/>
漢開九郡勞臣監呂嘉不肻佩銀印徴側持戈敵百男<lb/>
君不見往年瀕海未郡縣趙地閉闗罷朝獻老翁竊帝<lb/>
聊自娛白頭抱孫思事漢孝文親遣勞苦書稽首請去<lb/>
黄屋車得一亡十終不忍太宗之仁千古無<lb/>
<pb n="KR4h0158_WYG_023-26b"/>
　　次韻子瞻春菜<lb/>
北方春蔬嚼冰雪妍㬉思采南山蕨韮苗水餅姑置之<lb/>
苦菜黃鷄羮糝滑蓴絲色紫菰首白蔞蒿牙甜蔊頭辣<lb/>
生葅入湯翻手成芼以薑橙誇縷抹驚雷菌子出萬釘<lb/>
白鵝截掌鼈解甲琅玕林深未飄籜輭炊香秔煨短茁<lb/>
萬錢自是宰相事一飯且從吾黨説公如端為苦筍歸<lb/>
明日青衫誠可脱<lb/>
　　彫陂<lb/>
<pb n="KR4h0158_WYG_023-27a"/>
彫陂之水清且泚屈為印文三百里呼船載過七十餘<lb/>
褰裳亂流初不記竹輿嘔啞山徑凉僕姑呼婦聲相倚<lb/>
篁中猶道泥滑滑僕夫慘慘耕夫喜窮山為吏如漫郎<lb/>
安能為人作嚆矢老僧迎謁喜我來吾以王事篤行李<lb/>
知民虛實應縣官我寧信目不信耳僧言生長八十餘<lb/>
縣令未曾身到此<lb/>
　　長句謝陳適用惠送呉南雄所贈紙<lb/>
廬陵政事無全牛恐是漢時陳太丘書記姓名不肻學<lb/>
<pb n="KR4h0158_WYG_023-27b"/>
得紙無異夏得裘琢詩包紙送贈我自狀明月非暗投<lb/>
詩句縱横剪宫錦惜無阿買書銀鈎蠻溪切藤卷盈百<lb/>
側釐羞滑繭羞白想當鳴杵砧面平桄榔葉風溪水碧<lb/>
千里鵝毛意不輕瘴衣腥膩北歸客君侯謙虛不自供<lb/>
胡不贈世文章伯一涔之水容牛蹄識字有數我自知<lb/>
小時雙鈎學楷法至今兒子憎家鷄雖然嘉惠敢虚辱<lb/>
煑泥續尾成大軸寫心與君心莫傳平生落魄不問天<lb/>
樽前花底幸好戲為君絶筆謝風烟已無商頌猗那手<lb/>
<pb n="KR4h0158_WYG_023-28a"/>
請續南華内外篇<lb/>
　　和曹子方雜言<lb/>
正月尾垂雲如覆盂雁作斜行書三十六陂浸烟水想<lb/>
對西江彭蠡湖人言春色濃如酒不見挿秧呉女手冷<lb/>
卿小塢頗藏春張侯官居柳對門當風横笛留三弄燒<lb/>
燭圍棋覆九軍盡是向來行樂事每見琵琶憶朝雲只<lb/>
今不舉蛾眉酒紅牙捍撥網蛛塵曹侯束書丞太僕試<lb/>
説相馬猶可人照夜白真乘黄萬馬同秣隨低昻一矢<lb/>
<pb n="KR4h0158_WYG_023-28b"/>
射落皁雕雙張侯猶思在戎行横山虎北開漢疆冷卿<lb/>
智多髪蒼浪牛刀發硎思一邦政成十綴舞紅妝兩侯<lb/>
不如曹子方朶頤論詩蝟毛張龜藏六用中有光何時<lb/>
端能俱過我掃除北寺讀書堂菊苗煑餅深注湯更碾<lb/>
盤龍不入香<lb/>
　　奉謝劉景文送團茶<lb/>
劉侯惠我大𤣥璧上有雌雄雙鳯跡鵝溪水練落春雪<lb/>
粟面一杯增目力劉侯惠我小𤣥璧自裁半璧煑瓊糜<lb/>
<pb n="KR4h0158_WYG_023-29a"/>
收藏殘月惜未碾直待阿衡來説詩綘囊團團餘㡬璧<lb/>
因來送我公莫惜箇中渇羌飽湯餅鷄蘇胡麻煑同喫<lb/>
　　謝景文惠浩然所作廷珪墨<lb/>
廷珪贗墨出蘇家麝煤添澤紋烏鞾柳枝瘦龍印香字<lb/>
十襲一日三摩挱劉侯愛我如桃李揮贈要我書萬紙<lb/>
不意神禹治水圭忽然入我懐袖裏吾不能手抄五車<lb/>
書亦不能寫論付官奴便當閉門學水墨灑作江南驟<lb/>
雨圖<lb/>
<pb n="KR4h0158_WYG_023-29b"/>
　　阻水泊舟竹山下<lb/>
竹山蟲鳥朋友語討論隂晴怕風雨丁寧相敎防禍機<lb/>
草動塵驚忽飛去提壺歸去意甚真柳暗花濃亦半春<lb/>
北風㡬日銅官縣欲過五松無主人<lb/>
　　和舍弟中秋月<lb/>
髙秋搖落四十五清都蚤霜凋桂叢纎塵不隔四維淨<lb/>
寒光獨照萬象中少年氣與節物競詩豪酒聖難爭鋒<lb/>
桓伊老驥思千里尚能三弄當清風廣文陋儒嬾於事<lb/>
<pb n="KR4h0158_WYG_023-30a"/>
浩歌不眠倚梧桐百憂生火作内熱何時心與此月同<lb/>
後生晩出不勉學從漢至今無揚雄天馬權奇大宛種<lb/>
吾家阿熊風骨聳言詩已出靈運前行身未聞孟軻勇<lb/>
明牕文字不取讀蜘蛛結網塵堆壅少壯㡬時夏已秋<lb/>
待而成人吾木拱憐汝起予秋月篇我衰安得筆如椽<lb/>
但使樽中常有酒不辭座上更無氊把詩問字為汝説<lb/>
便當侯家歌舞筵<lb/>
　　韓信<hi>為黄㡬復作</hi>
<pb n="KR4h0158_WYG_023-30b"/>
韓生髙才跨一世劉項存亡翻手耳終然不忍負沛公<lb/>
頗似從容得天意成皋日夜望救兵取齊自重身已輕<lb/>
躡足封王能蚤寤豈恨淮隂食千戸雖知天下有所歸<lb/>
獨憐身與噲等齊蒯通狂説不足撼陳狶孺子胡能為<lb/>
予嘗貰酒淮隂市韓信廟前木十圍千年事與浮雲去<lb/>
想見留侯决是非丈夫出身佐明主用舍行藏可自知<lb/>
功名邂逅軒天地萬事當觀失意時<lb/>
　　以右軍書數種贈丘十四<lb/>
<pb n="KR4h0158_WYG_023-31a"/>
丘郎氣如春景晴風暄百果草木生眼如霜鶻齒玉冰<lb/>
擁書環坐愛牕明松花泛硯摹真行字身藏穎秀勁清<lb/>
問誰學之果蘭亭我昔頗復戲墨卿銀鈎蠆尾爛箱籯<lb/>
贈君舖案黏曲屏小字莫作癡凍蠅樂毅論勝遺敎經<lb/>
大字無過瘞鶴銘官奴作草欺伯英隨人作計終後人<lb/>
自成一家始逼真卿家小女名阿潛睂目似翁有精神<lb/>
試留此書他日學往往不減衞夫人<lb/>
　<lb/>
<pb n="KR4h0158_WYG_023-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十三<lb/>
</p>
<p>
</p>
  </div>
<div>
<head>宋元詩㑹卷二十四</head> <lb/>
    <p>
<pb n="KR4h0158_WYG_024-1a"/>
欽定四庫全書<lb/>
　宋元詩㑹卷二十四<lb/>
　　　　　　　　　　　　兵部主事陳焯編<lb/>
　黄庭堅<hi>下</hi>
　　送舅氏野夫之宣城<hi>李莘二首</hi>
籍甚宣城郡風流數貢毛霜林收鴨脚春網薦琴髙共<lb/>
理須良守今年輟省曹平生割雞手聊試發硎刀<lb/>
試說宣城郡停杯且細聽晩樓明宛水春騎蔟昭亭𥝧<lb/>
<pb n="KR4h0158_WYG_024-1b"/>
稏豐圩户桁楊卧訟庭謝公歌舞處時對換鵝經<lb/>
　　次韻答髙子勉　<hi>近日坊選將此詩又入東坡集中</hi>
君不居郎省還應上諫坡才髙殊未識歳晩喜無它櫪<lb/>
馬羸難出鄰雞凍不歌寒爐餘㡬火灰裏撥隂何<lb/>
　　呻吟齋睡起<hi>二首</hi>
棐几坐清晝博山凝妙香蘭芽依客土柳色過鄰牆巷<lb/>
僻過從少官閒氣味長江南一枕夢髙卧聽鳴榔<lb/>
牆下蓬蒿地兒童課剪除蔓萵隨分種杞菊未須鋤河<lb/>
<pb n="KR4h0158_WYG_024-2a"/>
水傳烽火交州報㨗書無能落閒處慙愧飽春蔬<lb/>
　　次韻王定國揚州見寄<lb/>
清洛思君晝夜流北歸何日片帆收未生白髪猶堪酒<lb/>
垂上青雲却佐州飛雪堆盤鱠魚腹明珠論斗煑雞頭<lb/>
平生行樂自不惡豈有竹西歌吹愁<lb/>
　　寄黄㡬復<lb/>
我居北海君南海寄雁傳書謝不能桃李春風一杯酒<lb/>
江湖夜雨十年燈持家但有四立壁治病不蘄三折肱<lb/>
<pb n="KR4h0158_WYG_024-2b"/>
想得讀書頭已白隔溪猿哭瘴溪藤<lb/>
　　寄上叔父夷仲<lb/>
少年有功翰墨林中歳作吏㡬陸沈庖丁解牛妙世故<lb/>
監市履狶知民心萬里書來兒女瘦十月山行冰雪深<lb/>
夢魂和月遶秦隴漢節落毛何處尋<lb/>
　　次韻宋楙宗三月十四日到西池都人盛觀出遊<lb/>
金狨繋馬曉鶯邊不比春江上水船人語車聲喧法曲<lb/>
花光樓影倒晴天人間化鶴三千歳海上看羊十九年<lb/>
<pb n="KR4h0158_WYG_024-3a"/>
還作遨頭驚俗眼風流文物屬蘇仙<lb/>
　　次韻楊君全送酒<lb/>
扶衰却病世無方唯有君家酒未甞秋入園林花老眼<lb/>
茗摉文字響枯腸醡頭夜雨排簷滴盃靣春風繞鼻香<lb/>
不待澄清遣分送定知佳客對空觴<lb/>
　　和高仲本喜相見<lb/>
雨昏南浦曾相對雪滿荆州喜再逢有子才如不覊馬<lb/>
知公心是後彫松閒尋書册應多味老傍人門似更慵<lb/>
<pb n="KR4h0158_WYG_024-3b"/>
何日晴軒觀筆硯一尊相屬要從容<lb/>
　　湖口人李正臣蓄異石九峯東坡先生名曰壺中<lb/>
　　　九華并為作詩後八年自海外歸過湖口石已<lb/>
　　　為好事者所取乃和前篇以為笑實建中靖國<lb/>
　　　元年四月十六日明年當崇寜之元五月二十<lb/>
　　　日庭堅繫舟湖口李正臣持此詩來石既不可<lb/>
　　　復見東坡亦下世矣感歎不足因次前韻<lb/>
有人夜半持山去頓覺浮嵐㬉翠空試問安排華屋處<lb/>
<pb n="KR4h0158_WYG_024-4a"/>
何如零落亂雲中能迴趙璧人安在已入南柯夢不通<lb/>
賴有霜鐘難席卷袖椎來聽響玲瓏<lb/>
　　奉答固道<lb/>
平生湖海漁竿手强學來操製錦刀末俗相看終眼白<lb/>
古人不見想山髙未乘春水歸行李倘得閒官去坐曹<lb/>
自是無能欲樂爾煩君錯為歎賢勞<lb/>
　　次韻公秉子由十六夜憶清虚<lb/>
九陌無塵夜際天兩都風物各依然車馳馬逐燈方閙<lb/>
<pb n="KR4h0158_WYG_024-4b"/>
地静人閒月自妍佛館醉談懐舊歲齊宮詩思鎻今年<lb/>
但聞公子微行去門外驊騮立繡韉<lb/>
　　謝王烟之惠茶<lb/>
平生心賞建溪春一丘風味極可人香包解盡寳帶胯<lb/>
黑面碾出明牕塵家園鷹爪改嘔冷官焙龍文常食陳<lb/>
於公歳取壑源足勿遣沙溪來亂真<lb/>
　　徐孺子祠堂<lb/>
喬木幽人三畆宅生芻一束向誰論藤蘿得意干雲日<lb/>
<pb n="KR4h0158_WYG_024-5a"/>
簫鼔何心進酒樽白屋可能無孺子黄堂不是欠陳蕃<lb/>
古人冷淡今人笑湖水年年到舊痕<lb/>
　　池口風雨留三日<lb/>
孤城三日風吹雨小市人家只菜蔬水逺山長雙屬玉<lb/>
身閒心苦一舂鋤翁從旁舎來收網我適臨淵不羡魚<lb/>
俛仰之間已陳迹暮牕歸了讀殘書<lb/>
　　思親汝州作<lb/>
歳晩寒侵遊子衣拘留幕府報官移五更歸夢三百里<lb/>
<pb n="KR4h0158_WYG_024-5b"/>
一日思親十二時車上吐茵元不逐市中有虎竟成疑<lb/>
秋毫得失關何事總為平安書到遲<lb/>
　　衝雪宿新寨忽忽不樂<lb/>
縣北縣南何日了又來新寨解征鞍山銜斗柄三星沒<lb/>
雲共月明千里寒小吏有時須束帶故人頗問不休官<lb/>
江南長盡梢雲竹歸及春風斬釣竿<lb/>
　　郭明父作西齋于潁尾請予賦詩<lb/>
食貧自以官為業聞説西齋意凛然萬卷藏書宜子弟<lb/>
<pb n="KR4h0158_WYG_024-6a"/>
十年種木長風烟未嘗終日不思潁想見先生多好賢<lb/>
安得雍容一樽酒女郎臺下水如天<lb/>
　　戲詠江南土風<lb/>
十月江南未得霜髙林殘水下寒塘飯香獵户分熊白<lb/>
酒熟漁家擘蟹黄橘摘金苞隨驛使禾舂玉粒送官倉<lb/>
踏歌夜結田神社遊女多隨陌上郎<lb/>
　　和答孫不愚見贈<lb/>
詩比淮南似小山酒名麴米出雲安且憑詩酒勤春事<lb/>
<pb n="KR4h0158_WYG_024-6b"/>
莫愛兒郎作好官簿領侵尋台相筆風埃蓬勃使星鞍<lb/>
小臣才力堪為掾敢學前人便挂冠<lb/>
　　次韻裴仲謀同年<lb/>
交蓋春風汝水邉客牀相對卧僧氊舞陽去葉纔百里<lb/>
賤子與公俱少年白髪齊生如有種青山好去坐無錢<lb/>
烟沙篁竹江南岸輸與鸕鷀取次眠<lb/>
　　稚川約晩過進叔次前韻贈稚川并呈進叔<lb/>
人騎一馬鈍如蛙行向城東小隱家道上風埃迷皁白<lb/>
<pb n="KR4h0158_WYG_024-7a"/>
堂前水竹湛清華我歸河曲定寒食公到江南應削𤓰<lb/>
樽酒光隂俱可惜端須連夜發園花<lb/>
　　同世弼韻作寄伯氏在濟南兼呈六舅祠部學士<lb/>
山光掃黛水挼藍聞説樽前惬笑談伯氏清修如舅氏<lb/>
濟南蕭灑似江南屢陪風月乾吟筆不解笙簧醉舞衫<lb/>
只恐使君乘傳去拾遺今日是前銜<lb/>
　　次韻蓋郎中率郭郎中休官<hi>二首</hi>
仕路風波雙白髪閒曹笑傲兩詩流故人相見自青眼<lb/>
<pb n="KR4h0158_WYG_024-7b"/>
新貴即今多黑頭桃葉柳花明曉市荻芽蒲筍上春洲<lb/>
定知老健休官去酒户家園得自由<lb/>
世態已更千變盡心源不受一塵侵青春白日無公事<lb/>
紫燕黄鸝俱好音付與兒孫知伏臘聽教魚鳥逐飛沈<lb/>
黄公壚下曾知味定是逃襌入少林<lb/>
　　次韻答柳通叟求田問舎之詩<lb/>
少日心期轉繆悠蛾眉見妒且障羞但令有婦如康子<lb/>
安用生兒似仲謀横笛牛羊歸晩徑捲簾𤓰芋熟西疇<lb/>
<pb n="KR4h0158_WYG_024-8a"/>
功名可致猶回首何况功名不可求<lb/>
　　謝送宣城筆<lb/>
宣城變様蹲<hi>一作尊</hi>雞距諸葛名家埓<hi>一作捋</hi>鼠鬚一束喜<lb/>
從公處得千金求買市中無漫投墨客摹科斗勝與朱<lb/>
門飽蠧魚愧我初非草𤣥手不將閒寫吏文書<lb/>
　　次韻寅菴<hi>二首</hi>
兄作新菴接舊居一原風物萃庭隅陸機招隱方𫝊洛<lb/>
張翰思歸正在呉五斗折腰慚僕妾㡬年合眼夢鄉閭<lb/>
<pb n="KR4h0158_WYG_024-8b"/>
白雲行處應垂淚黄犬歸時蚤寄書<lb/>
大若塘邉獨網魚小桃源口帶經鋤詩催孺子成雞栅<lb/>
茶約鄰翁掘芋區苦楝狂風寒徹骨黄梅細雨潤如酥<lb/>
此時睡到日三丈自起開關招酒徒<lb/>
　　和師厚郊居示里中諸君<lb/>
籬邊黄菊關心事牕外青山不世情江橘千頭供歳計<lb/>
秋蛙一部洗朝酲歸鴻往燕競時節宿草新墳多友生<lb/>
身後功名空自重眼前樽酒未宜輕<lb/>
<pb n="KR4h0158_WYG_024-9a"/>
　　次韻胡彦明同年羇旅京師寄李子飛<lb/>
看除日月坐中銓一歳應無官九遷蔥韭盈盤市門食<lb/>
詩書滿枕客牀氊留連節物孤朋酒惱亂鄰翁謁子錢<lb/>
誰料丹徒布衣侶困窮且忍試新年<lb/>
　　出迎使客質明放船自瓦窑歸<lb/>
鼓吹喧江雨不開丹楓落葉放船回風行水上如雲過<lb/>
地近嶺南無雁來樓閣人家捲簾幕菰蒲鷗鳥樂灣洄<lb/>
惜無陶謝揮斤手詩句縱横付酒杯<lb/>
<pb n="KR4h0158_WYG_024-9b"/>
　　題安福李令朝華亭<lb/>
丹楹刻桷上崢嶸表裏江山落眼平曉日成霞張錦綺<lb/>
青林多露綴珠纓人如旋磨觀羣蟻田似圍碁據一枰<lb/>
對案昏昏迷簿領暫來登覽見髙明<lb/>
　　寄舒申之戸曹<lb/>
吉州司戸官雖小曾屈詩人杜審言今日宣城讀書客<lb/>
還趨手版傍轅門江山依舊歳時改桃李欲開烟雨昏<lb/>
公退但呼紅袖飲剩傳歌曲教新翻<lb/>
<pb n="KR4h0158_WYG_024-10a"/>
　　奕碁一首呈任公漸<lb/>
偶無公事客休時席上談兵校<hi>一作角</hi>兩碁心似蛛絲遊<lb/>
碧落身如蜩甲化枯枝湘東一目誠甘死天下中分尚<lb/>
可持誰謂吾徒猶愛日參横月落不曾知<lb/>
　　秋懷<lb/>
秋隂細細壓茅堂吟蟲啾啾作夜凉雨開芭蕉新間舊<lb/>
風撼篔簹宫應商砧聲已急不可緩簷景既短難為長<lb/>
狐裘斷縫棄牆角豈念晏歳多繁霜<lb/>
<pb n="KR4h0158_WYG_024-10b"/>
　　四月末天氣陡然如秋遂御裌衣遊北沙亭觀江<lb/>
　　　漲<lb/>
沙岸人家報急流船官解纜正夷猶震雷將雨度絶壑<lb/>
逺水粘天吞釣舟甚欲去揮白羽箑可堪更著紫茸裘<lb/>
平生得意無人㑹浩蕩舂鋤且自由<lb/>
　　趙令許載酒見過<lb/>
玉馬何時破紫苔南溪水滿緑徘徊買魚斫鱠須論網<lb/>
撲杏供盤不數枚廣漢威名知訟少平原樽爼費詩催<lb/>
<pb n="KR4h0158_WYG_024-11a"/>
草𤣥寂寂下簾幙稍得閒時公合來<lb/>
　　登南禪寺懷裴仲謀<lb/>
茅亭風入葛衣輕坐見山河表裏清歸燕略無三月事<lb/>
殘蟬猶占一枝鳴天高秋樹葉公邑日暮碧雲樊相城<lb/>
别後寄詩能慰我似逃空谷聽人聲<lb/>
　　夏日夢伯兄寄江南<lb/>
故園相見略雍容睡起南牕日射紅詩酒一年談笑隔<lb/>
江山千里夢魂通河天月暈魚分子槲葉風㣲鹿養茸<lb/>
<pb n="KR4h0158_WYG_024-11b"/>
㡬度白沙青影裏審聽嘶馬自搘笻<hi>一作白髪倚門愁絶處可堪衣斷去</hi>
<hi>時縫</hi>
　　同孫不愚過昆陽<lb/>
田園恰恰值春忙驅馬悠悠昆水陽古廟藤蘿穿戸牖<lb/>
斷碑風雨碎文章真人寂寞神為社堅壘委蛇女採桑<lb/>
拂帽村帘誇酒好為君聊解一瓢嘗<lb/>
　　題雙鳬觀<lb/>
飄蕭閲世等虛舟歎息眼前無此流滿地悲風盤翠竹<lb/>
<pb n="KR4h0158_WYG_024-12a"/>
半叢寒日破紅榴青山空在衣冠古白鶴不歸宮殿秋<lb/>
王令平生樽酒地千年萬歳想來遊<lb/>
　　雪中連日行役戲書簡同僚<lb/>
簡書催出似驅雞聞道饑寒滿屋啼炙背宵眠榾柮火<lb/>
嚼冰晨飯薩波虀風如利劍穿狐腋雪似流沙飲馬蹄<lb/>
官小責輕聊自慰猶勝擐甲去征西<lb/>
　　客自潭府來稱明因寺僧作靜照堂求予作<lb/>
客從潭府渡河梁藉甚傳誇靜照堂正苦窮年對塵土<lb/>
<pb n="KR4h0158_WYG_024-12b"/>
坐令合眼夢湖湘市門曉日魚鰕白鄰舎秋風橘柚黄<lb/>
去馬來舟爭歳月老僧元不下繩牀<lb/>
　　喜念四念八至京<lb/>
朔雪蕭蕭映薄幃夢回空覺淚痕稀驚聞庭樹鳥烏樂<lb/>
知我江湖鴻雁歸拂榻喜開姜季被上堂先著老萊衣<lb/>
酒樽烟火長相近酬勸從今更不違<lb/>
　　謫居黔南<hi>五首</hi>
相望六千里天地隔江山十書九不到何用一開顔<lb/>
<pb n="KR4h0158_WYG_024-13a"/>
霜降水反壑風落木歸山冉冉歲華晩昆蟲蚤閉關<lb/>
冷淡病心情暄和好時節故園音信斷逺郡親賔絶<lb/>
山郭燈火稀峽天星漢少年光東流水生計南枝鳥<lb/>
𡨕心齊近逺委順隨南北歸去誠可憐天涯住亦得<lb/>
　　題鄭防畫冊<lb/>
惠崇烟雨歸雁坐我瀟湘洞庭欲喚扁舟歸去故人言<lb/>
是丹青<lb/>
　　有惠江南帳中香者戲作<lb/>
<pb n="KR4h0158_WYG_024-13b"/>
螺甲割崑崙耳香材屑鷓鴣斑欲雨鳴鳩日永下帷睡<lb/>
鴨春閒<lb/>
　　病起荆江亭即事<hi>六首</hi>
維摩老子五十七天子大聖初元年傳聞有意用幽側<lb/>
病著不能朝日邉<lb/>
司馬丞相昔登庸招用元老超羣公楊綰當朝天下喜<lb/>
斷碑零落卧秋風<lb/>
文章韓杜無遺恨草詔陸贄傾諸公玉堂端要真學士<lb/>
<pb n="KR4h0158_WYG_024-14a"/>
須得儋州秃鬢翁<lb/>
閉門覓句陳無已對客揮毫秦少游正字不知温飽未<lb/>
西風吹淚古藤州<lb/>
張子耽酒語蹇吃聞道潁州又陳州形模彌勒一布袋<lb/>
文字江河萬古流<lb/>
魯中狂士邢尚書本意扶日上天衢惇夫若在鐫此老<lb/>
不令平地生﨑嶇<lb/>
　　謝答聞善二兄<hi>二首</hi>
<pb n="KR4h0158_WYG_024-14b"/>
公擇醉面桃花紅人百忤之無愠容莘老夜闌傾數斗<lb/>
焚香黙坐日生東<hi>李公擇尚書孫莘老中丞</hi>
陶令舎中有名酒無夕不為父老傾四坐歡欣觀酒德<lb/>
一燈明暗又詩成<lb/>
　　戲贈米元章<hi>二首</hi>
萬里風㠶水著天麝煤䑕尾過年年滄江靜夜虹貫月<lb/>
定是米家書畫船<lb/>
我有元暉古印章印刓不忍與諸郎虎兒筆力能扛鼎<lb/>
<pb n="KR4h0158_WYG_024-15a"/>
教字元暉繼阿章<lb/>
　　往歲過廣陵值蚤春嘗作詩云春風十里珠簾捲<lb/>
　　　髣髴三生杜牧之紅葉梢頭初繭栗揚州風動<lb/>
　　　鬢成絲今春有自淮南來者道揚州事戯以前<lb/>
　　　韻寄王定國<lb/>
淮南二十四橋月馬上時時夢見之想得揚州醉年少<lb/>
正圍紅䄂冩烏絲<lb/>
　　從張仲謀乞蠟梅<lb/>
<pb n="KR4h0158_WYG_024-15b"/>
聞君寺後野梅發香蜜染成官様黄不擬折來遮老眼<lb/>
欲知春色到池塘<lb/>
　　雨中登岳陽樓望君山<hi>二首</hi>
投荒萬死鬢毛斑生入瞿塘灔澦關未到江南先一笑<lb/>
岳陽樓上對君山<lb/>
滿川風雨獨凭欄綰結湘娥十二鬟可惜不當湖水面<lb/>
銀山堆裏看青山<lb/>
　　寄賀方回<lb/>
<pb n="KR4h0158_WYG_024-16a"/>
少游醉卧古藤下誰與愁眉唱一盃解作江南斷腸句<lb/>
只今唯有賀方回<lb/>
　　戲答王子予送凌風菊<lb/>
病來孤負鸕鷀杓禪板蒲團入眼中浪説閒居愛重九<lb/>
黄花應笑白頭翁<lb/>
　　和陳君儀讀太真外傳<hi>三首</hi>
扶風喬木夏隂合斜谷鈴聲秋夜深人到愁來無處㑹<lb/>
不闗情處總傷心<lb/>
<pb n="KR4h0158_WYG_024-16b"/>
梁州一曲當時事記得曾拈玉笛吹端正樓空春晝永<lb/>
小祧猶學淡燕支<lb/>
髙麗條脱琱紅玉邏逤琵琶撚緑絲蛛網屋煤昏故物<lb/>
<hi>一作脂澤歇</hi>此生唯有夢來時<lb/>
　　夜發分寧寄杜澗叟<lb/>
陽關一曲水東流燈火旌陽一釣舟我自只如常日醉<lb/>
滿川風月替人愁<lb/>
　　春近<hi>二首</hi>
<pb n="KR4h0158_WYG_024-17a"/>
閏後陽和臘裏回濛濛小雨暗樓臺柳條榆莢弄顔色<lb/>
便恐入簾䨇燕來<lb/>
梅英欲盡香無賴草色才蘇綠未勻苦竹空將歳寒節<lb/>
又隨官柳到青春<lb/>
　胡致隆<lb/>
　　<hi>號蕭灘居士與黄庭堅友善</hi>
　　分題賦藕<lb/>
平生冰雪姿七星羅心胸豈無有絲毫上裨天子聰而<lb/>
<pb n="KR4h0158_WYG_024-17b"/>
不自薦達胡為乎泥中沈疴正無賴安得君從容其子<lb/>
亦可憐風味如乃翁<lb/>
　　落星樓即事<lb/>
葛巾藤杖竹籧篨夜靜江樓縱目初海獸擎山出彭蠡<lb/>
玉龍銜水下匡廬三更雲淨猿啼露十里月寒人捕魚<lb/>
已問湖山借圭角他年來此老樵漁<lb/>
　　仰山寺<lb/>
山下清泉迸石流山前松竹自春秋猿吟古寺偏深處<lb/>
<pb n="KR4h0158_WYG_024-18a"/>
雲集羣峰最上頭一老有靈飛窣堵二神無語鎖寒湫<lb/>
諸天更在藤蘿外欲踏層巔悵末由<lb/>
　洪　朋<lb/>
　　<hi>南昌人洪師民子芻之兄也芻進士官諫議大夫著老圃集職方乘  按黄山谷四甥時號豫章四</hi>
　　<hi>洪曰駒父玉父鴻父龜父而龜父詩最溈山谷所賞即朋也</hi>
　　春風<lb/>
春風吹桃李歘然滿中園羣動不遑息蝴蝶紛飛翻我<lb/>
亦感兹時歩屧遶林間顔色豈不好持久良獨難置酒<lb/>
<pb n="KR4h0158_WYG_024-18b"/>
休其下聊復罄余歡君看桃與李成蹊亦無言<lb/>
　　獨歩懷元中<lb/>
淨盡西山日深行城北村琅璫鳴佛屋薜荔上僧垣時<lb/>
雨慰枵腹夕風清病魂所思渺江水誰與共忘言<lb/>
　　宿范氏水閣<lb/>
枕水鑿疏櫺雲扉夜不扃灘聲連地籟林影亂天星人<lb/>
靜魚頻躍秋髙露欲零何妨呼我友乘月與揚舲<lb/>
　　晚登秋屛閣示杜氏兄弟<lb/>
<pb n="KR4h0158_WYG_024-19a"/>
病人湯熨暫時停謾向秋屏臺上行白日忽隨飛鳥去<lb/>
青山斷處落霞明林間嘒嘒寒蟬急江上悠悠烟艇横<lb/>
冨貴功名付公等嗟予老矣負平生<lb/>
　洪　炎<lb/>
　　<hi>字玉父見洪朋傳</hi>
　　袁遯翁雲溪居<lb/>
水竹依山住烟霞竝舎分秋添中夜雨冷沒一溪雲<lb/>
　洪　芻<lb/>
<pb n="KR4h0158_WYG_024-19b"/>
　　<hi>字駒父見洪朋傳</hi>
　　廬山紫霄峯有禹刻石室<lb/>
塊視落星石杯觀彭蠡湖荒哉秦漢君抗旌上﨑嶇永<lb/>
懷太史公九江觀禹摹<lb/>
　賈　收<lb/>
　　<hi>字耘老湖州人有水閣在苕溪上景物清曠沈㑹宋為賦天仙子詞一時傳誦之後作杭州有美堂</hi>
　　<hi>詩見賞於東坡遂定交焉</hi>
　　有美堂<lb/>
<pb n="KR4h0158_WYG_024-20a"/>
自刋宸畫入雲端神物應須䕶翠巒呉越不藏千里色<lb/>
斗牛常占一天寒四簷望盡回頭嬾萬象摉來下筆難<lb/>
誰信靜中踈拙意略無蹤跡到波瀾<lb/>
　李　彭<lb/>
　　<hi>洪芻兄弟之友集中多倡和詩</hi>
　　阻風雨封家市<lb/>
往歳李成寫驟雨萬里古意毫端聚行人深藏鳥不度<lb/>
便覺非復鵝溪素龍眠老阮作陽關北風低草雲堆山<lb/>
<pb n="KR4h0158_WYG_024-20b"/>
行人客子兩愁絶未信蒲萄能解顔二公了了解人意<lb/>
似是畫我封家市戲作新詩排晝睡忽有野雁鳴烟際<lb/>
　　夢訪友生<lb/>
少年結客長安城妄喜縱酒同章程支離老去一茅屋<lb/>
枕書卧䎹長短更友生相望止百里寒夜寥濶無㣲聲<lb/>
夢中乘興輒見戴剡溪聊爾扁舟行覺來蘧蘧一榻上<lb/>
不用童僕爭驩迎吹燈弄筆欲書寄牕前白月方亭亭<lb/>
　　題呂少馮聽雨堂<lb/>
<pb n="KR4h0158_WYG_024-21a"/>
碧澗寒侵屋幽雲夜度牆貪看山入坐怪聽雨鳴廊苦<lb/>
乏隂鏗句聊登孺子牀非君無汲引寄傲學濳郎<lb/>
　　望西山懷駒父<lb/>
去歳湖湘賦凜秋聞君江國大刀頭百年㑹面知㡬遇<lb/>
十事欲言還九休照眼遙岑落懐袖過眉拄杖立汀洲<lb/>
漫言青山淡吾慮誰料却能生許愁<lb/>
　楊　傑<lb/>
　　<hi>字次公無為人少有名于世元豐中官太常者數任一時禮樂之事皆與討論神宗命秘監劉几禮</hi>
<pb n="KR4h0158_WYG_024-21b"/>
　　<hi>侍范鎮議禮器几請命傑同議乃陳太樂七失併圖上之鎮不用傑議哲宗即位言樂者又主范鎮</hi>
　　<hi>傑力言其非鎮説遂格不行元祐中為禮部員外郎出知潤州除兩浙提㸃刑獄卒有集二十卷</hi>
　　勿去草<lb/>
勿去草草無惡若比世俗俗浮薄君不見長安公卿家<lb/>
公卿盛時客如麻公卿去後門無車唯有芳草年年加<lb/>
又不見千里萬里江湖濵觸目凄凄無故人唯有芳草<lb/>
隨車輪一日還舊居門前草先除草於主人實無負主<lb/>
人於草宜何如勿去草草無惡若比世俗俗浮薄<lb/>
<pb n="KR4h0158_WYG_024-22a"/>
　　題吹衣亭<lb/>
馬上衣衫涴塵土歛版權門腰傴僂冷風天上呼不來<lb/>
厚顔如甲汗如雨星郎髙韻凌雲烟天籟喚歸酌流泉<lb/>
人間熱惱醺不到亭上鶴衣飄吹仙君方醉樂人愁絶<lb/>
何如御此登天闕叩天借取衣上風吹下九州作春色<lb/>
　　南城白雲山悼虎巖上人<lb/>
白雲隨師來師逐白雲止山空師何在木末白雲起<lb/>
　楊　蟠<lb/>
<pb n="KR4h0158_WYG_024-22b"/>
　　<hi>字公濟章安人舉進士為密和二州推官歐陽修稱其詩蘇軾知杭州蟠時通判州事倡酬居多後</hi>
　　<hi>知夀州卒</hi>
　　就食<lb/>
未知田上勞徒厭鼎中味及與農事接方知食者貴余<lb/>
生寡營求念此豈易致况敢懷寸禄平居但羞愧<lb/>
　　寄東山禪師<lb/>
髙卧西林月孤閒獨有君杖藜循澗水敧枕看山雲鹿<lb/>
過何人見猿啼只自聞篇章知不少寄我莫辭勤<lb/>
<pb n="KR4h0158_WYG_024-23a"/>
　　春日獨遊南園<lb/>
天淨鳥飛逺路幽花自香春風吹草木野水滿池塘事<lb/>
去青山在人閒白日長興來搔短髪微意久難忘<lb/>
　　郡中書事<lb/>
把麾何所徃海上有名山潮落魚爭拾雲低雁可攀一<lb/>
城仙島上雙塔畫圖間當路誰知已天應賜老閒<lb/>
　　和東山禪師南澗傍遊戲呈公濟沖晦<lb/>
澗南一嘯清風發林下重來白日長雲逺石深連鷲嶺<lb/>
<pb n="KR4h0158_WYG_024-23b"/>
水寒沙淺似魚梁漫因野老詢前事閒伴幽人擷衆芳<lb/>
更欲窮源情未巳知君嗔我索歸忙<lb/>
　　酬仲靈同遊天竺兼呈伯周禪老<lb/>
不問猿崖鳥道深攜笻著屐伴君尋山中桂子驚寒夜<lb/>
雪後梅花逼嵗隂欲住更逢青眼顧相看須盡白頭吟<lb/>
他年倘續髙僧傳未放湯休與道林<lb/>
　　陪潤州裴如晦學士遊金山回作<lb/>
世上蓬萊第㡬洲長雲漠漠鳥飛愁海山亂㸃當軒出<lb/>
<pb n="KR4h0158_WYG_024-24a"/>
江水中分遶檻流天逺樓臺横北固夜深燈火見揚州<lb/>
迥船却望金陵月獨倚牙旗坐浪頭<lb/>
　　酬東山禪師喜公濟沖晦過訪作<lb/>
數百招提隱亂峰蒼茫那辨講堂鐘春酣賴得黄鸝報<lb/>
路轉唯尋白鹿蹤菴在月邉長不鎖興來天外忽相逢<lb/>
山人莫笑衣冠客亦有梁鴻待賃舂<lb/>
　　蚤過天竺呈明智及同遊二老<lb/>
雨過靈峰卧竹牀平明屐齒到雲堂門前雨過新溪滿<lb/>
<pb n="KR4h0158_WYG_024-24b"/>
石上風回舊草香山抱鐘聲圓不散雲鋪瓦面冷無光<lb/>
理公莫怪詩相惱今日偕行總姓湯<lb/>
　　秦王䌫船石<lb/>
色隂長帶雨疑是白雲根欲問東廵事今猶不敢言<lb/>
　章　楶<lb/>
　　<hi>字質夫浦城人用䕃為孟州司户參軍應舉入京䎹父封對簿干魏棄不就試馳往直其寃還試禮</hi>
　　<hi>部第一擢知陳留縣歴提舉陜西常平京東轉運判官成都路轉運使入為考功以直龍圖知慶州</hi>
　　<hi>乘便討夏人屢挫其鋒除知同州徙應天府知廣州轉江淮發運使哲宗訪以邉事對稱㫖命知渭</hi>
<pb n="KR4h0158_WYG_024-25a"/>
　　<hi>州用其䇿築峽江口好水河二城進奪疆境擊敗夏衆用輕騎夜襲執其統軍夏主震駭上御紫宸</hi>
　　<hi>殿受賀擢棄密直端明殿學士進階大中大夫所立邊功為四方最徽宗立請老授資政殿學士未</hi>
　　<hi>㡬卒謚莊簡</hi>
　　海棠軒<lb/>
珍葩寄幽島正對孤軒植優柔自俯仰紅緑若組織春<lb/>
酣晴日曛坐久濃香逼池面淨可鑑朝霞罩澄碧<lb/>
　　潺玉亭<lb/>
傍砌釃小渠回環是流水石唇吐珠涎清響醒人耳風<lb/>
<pb n="KR4h0158_WYG_024-25b"/>
㣲竹影碎月皎波光起颯爽無塵囂靜適心所喜<lb/>
　　茅菴<lb/>
竹間構圓菴所向自瀟灑珍禽弄巧舌宛是居山野黙<lb/>
坐見真心萬緣盡虛假勿陋尋尺地兹焉息意馬<lb/>
　　水閣<lb/>
架木浮水中略彴通孤島扶疎花影反潑刺跳魚小風<lb/>
月所得多經營信云巧隱几寂無人朱欄萃幽鳥<lb/>
　　月臺<lb/>
<pb n="KR4h0158_WYG_024-26a"/>
蜀地饒夜雨輕隂多蔽天見月月無㡬築臺邀嬋娟髙<lb/>
凝桂影近俯視雲屋連顧盻已塵外欲挹瑤宫仙<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_024-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十四<lb/>
</p>
<p>
</p>
  </div>
<div>
<head>宋元詩㑹卷二十五</head> <lb/>
    <p>
<pb n="KR4h0158_WYG_025-1a"/>
欽定四庫全書<lb/>
　宋元詩㑹卷二十五<lb/>
　　　　　　　　　　　　兵部主事陳焯編<lb/>
　陳　襄<lb/>
　　<hi>字述古侯官人少孤能自立舉進士調浦城主簿攝令事發姦如神知河陽縣當富弼為郡守一見</hi>
　　<hi>即禮遇之及入相薦為秘閣校理判祠部出知常州入為開封府推官鹽鐡判官神宗立奉使朔方</hi>
　　<hi>明年同修起居注知諫院改侍御史知雜事力論青苗法不便乞貶王安石吕惠卿以謝天下又請</hi>
　　<hi>罷韓絳政府用杜大臣爭利而進者皆不聴召試知制誥辭不就試願補外帝特留修起居注踰年</hi>
<pb n="KR4h0158_WYG_025-1b"/>
　　<hi>為知制誥安石欲出之帝不許尋直學士院安石益忌之摘其書詔小失出知陳州徙杭州以樞密</hi>
　　<hi>直學士知通進銀臺司兼侍讀判尚書都省卒年六十四</hi>
　　送關都官致仕<lb/>
　鴻雁于飛送關公也公能以禮致仕惜其有老成德<lb/>
　不衰不養于朝天子不用古禮留之故作是詩也<lb/>
鴻雁于飛歸戾于澤君子于田亦適維則旅力不愆曷<lb/>
云其極庶民之耋職自為愚君子之耋其德有濡旅力<lb/>
不愆曷云其劬有堅松栢君子斧之有實秠稷農夫有<lb/>
<pb n="KR4h0158_WYG_025-2a"/>
之天子有老曷其與歸野有白駒來食我麰君子之往<lb/>
胡為不留我心悠悠為天子之憂<lb/>
　　洛陽曲<lb/>
有客頓征轡暮宿洛陽堤洛陽繁華地慨然心傷悲憶<lb/>
昔季倫家朱門鼎貴時錦歩四十里冠葢相追隨寵移<lb/>
百琲珠醉撃珊瑚枝一旦委溝壑身隨朝露晞綺樓日<lb/>
顛仆金谷無人歸緑珠千古魂散作香塵飛荒榛塞中<lb/>
道惟有寒螿啼嗟哉百世後驕奢徒爾為<lb/>
<pb n="KR4h0158_WYG_025-2b"/>
　　荔枝歌<lb/>
番禺地僻嵐烟鏁萬樹纍纍産嘉果漢宫墜落金莖露<lb/>
秦城散起驪山火炎炎六月朱明天映日僊枝紅欲然<lb/>
自古清芬不能遏留得嘉名為椹仙上皇西去楊妃死<lb/>
巒海迢迢千萬里華清宮闕閴無人南來不見紅塵起<lb/>
至今榮植徧閩州離離朱實繁星稠一日為君空變色<lb/>
千里憑誰速置郵可憐錦幄神仙侣為飲凝漿滌煩暑<lb/>
綺筵不惜十千錢酩酊秦樓桂花醑秦樓女子繡羅裳<lb/>
<pb n="KR4h0158_WYG_025-3a"/>
鳯簫嗚咽流宮商醉歌一曲荔枝香席上少年皆斷腸<lb/>
　　古靈山試茶歌<lb/>
乳源淺淺交寒石松花墮粉愁無色明皇玉女跨神雲<lb/>
鬭剪輕羅縷殘碧我聞巒山二月春方歸苦霧迷天新<lb/>
雪飛仙鼠潭邉蘭草齊霧牙吸盡香龍脂轆轤繩細井<lb/>
花暖香塵散碧瑠璃椀玉川冰骨照人寒瑟瑟祥風滿<lb/>
眼前紫屏冷落沈水烟山月堂軒金鴨眠麻姑癡煑丹<lb/>
井泉不識人間有上僊<lb/>
<pb n="KR4h0158_WYG_025-3b"/>
　　此景<lb/>
晩崿殘霞斷晴空宿靄收緑蕪天共逺明月水同流落<lb/>
葉填秋望孤碪答旅愁提壺伴詩筆獨醉庾公樓<lb/>
　　幽齋<lb/>
幽徑絶塵蹤莓苔上粉墉秋聲連夜雨寒色一溪松學<lb/>
有書千卷歡無酒萬鐘雲屏孤夢斷寂寞掩巫峰<lb/>
　　金華山人<lb/>
幽居倚翠巒塵事不相干天地醉來小琴碁靜裏歡雨<lb/>
<pb n="KR4h0158_WYG_025-4a"/>
苔春徑緑風竹夜牕寒若問長生術金爐有寳丹<lb/>
　　黑崖道中作<lb/>
隂山沙漠外六月苦行人水迸金蓮曉湯回鐡脚春馬<lb/>
饑思苑草僕病卧邊塵夜夢金華阻披衣望北辰<lb/>
　　舟次巴峽<lb/>
江流何險阻次第入三巴崖斷時無路山深更有家鄰<lb/>
蔬饒竹筍鄉果足枇杷况有荆州醖淹留不用嗟<lb/>
　　春日賞林亭<lb/>
<pb n="KR4h0158_WYG_025-4b"/>
把酒春亭覽衆芳水精簾箔逗山光孤松冷落千年換<lb/>
野槿紛華一日香緑圃烟深迷蛺蝶曲池波暖睡鴛鴦<lb/>
文園莫惜驦裘費買取宜城作醉鄉<lb/>
　　寄逺<lb/>
飛鵲翩翩暮欲棲楚天新月射璇題袖中已滅三年字<lb/>
心曲惟通一㸃犀歩障影迷金谷路桃花香隔武陵溪<lb/>
瑶華好折無人寄腸斷江樓百尺梯<lb/>
　　夜意<lb/>
<pb n="KR4h0158_WYG_025-5a"/>
熏爐香燼蕙烟沈凜冽寒生翡翠衾月國音塵千里絶<lb/>
仙山樓閣五雲深離懐暗耿金壺漏獨夢多驚玉女碪<lb/>
騎省中郎才調逸擬將文筆賦秋心<lb/>
　　和正辭職方以濬河留滯<lb/>
萬鍤如雲濬禹溝荀卿橋畔艤行舟珠躔合照賢人聚<lb/>
銀漢無波海客留且作東山攜妓樂未應南浦送君愁<lb/>
辛夷花發春醅熟只俟郊原雨少休<lb/>
　　和徐通判九月望日始見菊花<lb/>
<pb n="KR4h0158_WYG_025-5b"/>
月滿霜飛菊始華幽叢冷落帶烟斜籬邊過却重陽酒<lb/>
澤畔誰憐野草花湖學先生歸解組安州司戸老居家<lb/>
皆因晩節無人用隕涕臨風為爾嗟<lb/>
　　登雄州南門偶書呈知府張皇城<lb/>
城如銀甕萬兵環悵望孤城野蓼間陂面綠隂通易水<lb/>
樓頭青靄見狼山漁舟掩映江南浦使驛差池古北關<lb/>
雅愛六韜名將後塞垣無事虎貔閒<lb/>
　　使還咸熙館道中作<lb/>
<pb n="KR4h0158_WYG_025-6a"/>
土曠人稀驛路賖山中殊不類中華白沙有露鴛鴦泊<lb/>
芳草無情妯娌花氊館夜燈眠使節石梁秋吹動邊笳<lb/>
歸來覽照看顔色斗覺霜毛兩鬢加<lb/>
　　重陽閣下和同舎<lb/>
君逢佳節憶還家我亦淹留感歳華清禁讐書驚白髪<lb/>
故園吹㡌負黄花謝安行有登山屐揚子居無載酒車<lb/>
何日得歸溪上隱大收圖史作生涯<lb/>
　東園觀雪<lb/>
<pb n="KR4h0158_WYG_025-6b"/>
風毛雨絮小園東天幙低垂慘澹空蘋浦萬家雲覆瓦<lb/>
花溪千樹玉彫籠穿林已奪春梅蚤夾隴潜滋夏麥豐<lb/>
湘酌狐衣雖可賦豈無捐瘠在溝中<lb/>
　　古城<lb/>
蘆葦蕭疎天氣清水含山色照重城綠蕪何處管絃地<lb/>
碧落舊時鐘鼔聲三峽橋邊秋雨過六鼇宫裏夜潮生<lb/>
蕭郎秦女無歸約十二樓臺空月明<lb/>
　　和子瞻京口憶西湖寒食出遊見寄一首<lb/>
<pb n="KR4h0158_WYG_025-7a"/>
春隂漠漠燕飛飛可惜春光與子違半嶺烟霞紅斾入<lb/>
滿湖風月畫船歸緱笙一闋人何在遼鶴重來事已非<lb/>
猶憶去年題别處鳥啼花落客沾衣<lb/>
　　送别探得南字<lb/>
謫宦情牢落窮通理更諳讀書不廢事道古亦何慙昔<lb/>
喜鄰州守嘗陪後乘糁西湖遊未厭北海飲方酣躡屐<lb/>
扳雲嶠捫蘿訪竹菴鷺濤千頃雪鷲嶺萬堆藍聲遇時<lb/>
難一暌離歳忽三陪京方接畛歸省㑹同參士子文宗<lb/>
<pb n="KR4h0158_WYG_025-7b"/>
愈朝廷禮問𥅆好留君左右俄領郡東南嵗旱錢仍貴<lb/>
民饑命不堪下車寛賦役露冕訓田蠶畫舸乘春别新<lb/>
書卜日覃牙旗風發發瑞節虎耽耽龍鳯吳王國烟霞<lb/>
古佛龕荷香輕泛浦桂子靜飄嵐草澤行吟苦蘭陔奉<lb/>
養甘子文無愠色夷甫足清談物外𡨕天籟樽前據石<lb/>
楠惟應憐舊尹漁釣負江潭<lb/>
　秦　觀<lb/>
　　<hi>字少游一字太虚髙郵人少豪俊工文詞以黄樓賦見蘇軾於徐州軾稱其有屈宋才登第調定海</hi>
<pb n="KR4h0158_WYG_025-8a"/>
　　<hi>主簿用軾薦除國博遷秘省正字兼國史編修紹聖初坐黨籍出判杭州言者謂其增損寳録貶監</hi>
　　<hi>處州酒税冄削秩徙彬州編管横州又徙雷州徽宗立復宣德郎放還至藤州出遊華光亭索水欲</hi>
　　<hi>飲水至笑視之而卒年五十三有文集四十卷</hi>
　　春日雜興<hi>四首</hi>
潭潭故邑井猗猗上宮蘭不食自清渫莫服更幽閒志<lb/>
士恥弱植卷跡甘饑寒佳晨追長覿觸物懸悲端川途<lb/>
𦕈回逺經歳曠音翰豈不慕裘馬詭得非所安蟬冕多<lb/>
怵迫繩樞尠憂患枉尋竟何補方枘誠獨難<lb/>
<pb n="KR4h0158_WYG_025-8b"/>
寢瘵倦文史駕言從遨嬉颸風舉遙溆規日麗清漪含<lb/>
桃粲朱實杜若懐碧滋娉娉弱絮墮圉圉文魴馳明霞<lb/>
廓逺矚哀禽攪離思縟草天際合孤雲川上移寛閒絶<lb/>
輪鞅重復多路岐信美難久佇歸歟從所治<lb/>
昔我遊京室交通五陵間主客各英妙𫀆馬相追攀千<lb/>
金具飲啜百金顧吹彈纓弁羅廣席當頭舞交竿鮮妝<lb/>
耀淥酒采纈生風瀾燈燭暗夜艾士女紛相班歡娱易<lb/>
徂歇轉盻如飛翰亹亹負孤願離離銜永歎山鳥窺茗<lb/>
<pb n="KR4h0158_WYG_025-9a"/>
飲簷花笑蔬餐棄捐勿重陳事定須葢棺<lb/>
藝籍燔祖龍斯文就淪䘮帝矜黔首愚諸雋<hi>一作雄</hi>出相<lb/>
望揚馬操宏綱韓柳激頽浪建安妙謳吟風槩亦超放<lb/>
玉繩帶華月艶艶青𡨕上奕世希末光經緯得無妄兒<lb/>
曹獨何事詆斥㡬覆醬原心良自誣猥欲私所尚螳螂<lb/>
拒飛轍精衞填溟漲咄咄徒爾為滄海固無恙鵷鸞日<lb/>
彫滅黄口紛冗長投袂睇層霄兹懐誰與亮<lb/>
　　寄題傅欽之草堂<lb/>
<pb n="KR4h0158_WYG_025-9b"/>
河陽有洑流經營太行根盛德不終晦發為清濟源斯<lb/>
堂濟源上太行正當門仰視浮雲作俯窺流水犇脩竹<lb/>
帶藩籬百禽鳴朝<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>相望有盤谷李愿故居存主人國<lb/>
之老實惟商巖孫班行昔供奉亟進逆耳言天子色為<lb/>
動羣公聲亦吞蕭條冰霜際不改白玉温出處士所重<lb/>
其㣲難具論公勿思草堂朝廷待公尊<lb/>
　　次韻邢敦夫秋懐<hi>四首</hi>
渤海有巨鼇其顛冠嵯峨宿昔常小抃八絃相盪摩忽<lb/>
<pb n="KR4h0158_WYG_025-10a"/>
遭龍伯入一舉空潮波取皮煎作膠清此崑崙河<lb/>
蝮蛇初螫手壯士斷其腕豈不悲毁傷所䘏在軀幹西<lb/>
羌沙鹵地置戍或煩漢雞肋不足云阿瞞妙思算<lb/>
匠氏構明堂百木入斤斧儻非豫章材冗長亦焉取英<lb/>
英范與蘇器識兼文武胡為老一州不用作霖雨<lb/>
憬彼髙句麗來修荒貢職天都富如海勞汝送涓滴舳<lb/>
艫尾相銜逺近困供億止沸當絶薪揚湯百無益<lb/>
　　同子瞻端午日遊諸寺賦得深字<lb/>
<pb n="KR4h0158_WYG_025-10b"/>
太史抱孤韻暢懐在登臨别乘慙鄒枚佳辰事幽尋參<lb/>
差水石瘦窅窕房櫳深清磬發疎箔妙香横素襟復登<lb/>
窣堵坡環回矚嶔崟雙溪貫城郭暝色帶孤禽凉飈動<lb/>
爽籟薄雨生㣲隂塵想澹清漣牢愁洗芳斟揮箑訂往<lb/>
古援毫示來今悔無刻燭敏續此金玉音<lb/>
　　寄陳季常<lb/>
一鉤五十犗始具任公釣掲竿趨灌瀆與爾不同調先<lb/>
生本西蜀俠氣見英妙哀憐世間兒細㸃似黄鷂侍童<lb/>
<pb n="KR4h0158_WYG_025-11a"/>
雙擢玉鬢髪光可照駿馬錦障泥相隨窮海嶠平生攜<lb/>
手好十七登廊廟小生相吏耶徒枉尺書召暮年更折<lb/>
節學佛得心要鬻馬放阿樊幅巾對沈燎泠泠屋外泉<lb/>
兀兀原頭燒欲知山中樂萬古同一笑<lb/>
　　雷陽書事<hi>三首</hi>
駱越風俗殊有疾皆勿藥束帶趨祀房瞽史巫紛若絃<lb/>
歌薦繭栗奴主洽觴酌呻吟殊未央更把雞骨灼<lb/>
一笛一腰鼔鳴聲甚悲凉借問此何為居人朝送殤出<lb/>
<pb n="KR4h0158_WYG_025-11b"/>
郭披莽蒼磨刀向猪羊何須作佳事鬼去百無殃<lb/>
舊傳日南郡野女出成羣此去尚應逺東門已如雲蚩<lb/>
氓託絲布相就通慇懃可憐秋胡子不遇卓文君<lb/>
　　海康書事<hi>十首</hi>
白髪坐鉤黨南遷瀕海州灌園以餬口身自雜蒼頭籬<lb/>
落秋暑中碧花蔓牽牛誰知把鋤人舊日東陵侯<lb/>
荔子無㡬何黄柑遽如許遷臣不惜日恣意移寒暑層<lb/>
巢俯雲水信美非吾土草芳自有時鴨鵊何關汝<lb/>
<pb n="KR4h0158_WYG_025-12a"/>
卜居近流水小集依嶔岑終日數椽間但䎹鳥遺音鑪<lb/>
香入幽夢海月明孤斟鷦鷯一枝足所恨非故林<lb/>
培塿無松栢駕言出焉遊讀書與意㑹却掃可忘憂尺<lb/>
蠖以時屈其信亦非求得歸良不惡未歸且淹留<lb/>
粤女市無常所至輒成區一日三四遷處處售鰕魚青<lb/>
裙脚不襪臭味猿與狙孰云風土惡白州生緑珠<lb/>
海康臘已酉不論冬孟仲殺牛撾祭鼔城郭為沸動雖<lb/>
非堯厯頒自我先人用大笑荆楚人嘉平獵雲夢<lb/>
<pb n="KR4h0158_WYG_025-12b"/>
粲粲菴摩勒作湯美無有上客賦驪駒玉奩開素手那<lb/>
知蒼梧野棄置同芻狗荆山玉扺鵲此事繇來久<lb/>
裔土桑柘稀蠶户不紡績呉綃與魯縞取具綱船客一<lb/>
朝南風下家室相咻迫半賈鬻我藏倍稱還君息<lb/>
一雨復一暘蒼茫颶風發怒號兼晝夜山海為顛蹶云<lb/>
何大塊噫乃爾不可遏黎明衆竅虚白日麗空濶<lb/>
合浦古珠池一熟胎如山試問池邊蜒云今累年閒豈<lb/>
無明月珍轉徙溟渤間何關二千石時至自當還<lb/>
<pb n="KR4h0158_WYG_025-13a"/>
　右雷陽書事三首海康書事十首曹能始陳仲醇諸<lb/>
　君皆以其詩入東坡集中近日坊刻詩鈔則將雷州<lb/>
　三首互見東坡淮海二集而海康十首則專屬少游<lb/>
　俾覽者莫適為主焯按宋史兩公遷謫日月又考東<lb/>
　坡年譜此十三首皆秦作非蘇詩也蓋蘇公於紹聖<lb/>
　丁丑從惠州安置昌化其弟子由亦謫雷州是年五<lb/>
　月十一日公過子由於藤因同行至雷六月十一日<lb/>
　公别子由渡海屈指在雷未嘗一月淹也且其時公<lb/>
<pb n="KR4h0158_WYG_025-13b"/>
　方病痔呻吟何暇詳究雷陽風俗而書之况灌園餬<lb/>
　口鷦鷯一枝皆屬久居之事乎少游從横州徙雷州<lb/>
　終哲宗之世至徽宗改元始得放還宜乎其屬詠之<lb/>
　多也<lb/>
　　幽眠<lb/>
幽眠起常晩冬晷復不長中間數十刻倐如驚燕翔晨<lb/>
餐粗云畢申鼓鳴相望忽忽竟何就念之動中腸天地<lb/>
一逆旅死生猶轉商暫來旋云去遲速乃所常較計亦<lb/>
<pb n="KR4h0158_WYG_025-14a"/>
何補徒然費慨慷不如聽兩行一槩付酒觴北風吹老<lb/>
槐白日轉紙牕布衾一覺睡身世成渺茫宿莽冬不衰<lb/>
蘭茞幽更芳無庸傷局促速此鬢髪霜<lb/>
　　隕星石<lb/>
蕭然古丘上有石傳隕星胡為霄漢間墜地成此精雖<lb/>
有堅白姿塊然誰汝靈犬眠牛礪角終日䝉羶腥疇昔<lb/>
同列者到今司賞刑森然事芒角次第羅空青俛仰一<lb/>
氣中萬化無常經安知風雲㑹不復歸青𡨕<lb/>
<pb n="KR4h0158_WYG_025-14b"/>
　　山陽阻淺<lb/>
一日行一尺十日行一丈豈不歎淹留所幸無波浪悲<lb/>
風動深夜原野渺森爽青天行蟾蜍枯水轉魍魎此時<lb/>
蓬茅下去心劇於癢棄置勿復論通塞如反掌<lb/>
　　送洪景之循州參軍<lb/>
寒梅不自重輒花桃李先矯枉有佳菊最後衆芳妍各<lb/>
因一時美難以相嗤憐物理固若是士林亦宜然夫子<lb/>
南國俊聲猷推妙年數竒晩方偶參軍古龍川龍川雖<lb/>
<pb n="KR4h0158_WYG_025-15a"/>
云逺風物號清鮮羅浮不相下頡頏巉荒天雲鬢二三<lb/>
子聊足奉周旋行矣試老拳歸歟逺翔鶱<lb/>
　　茶<lb/>
茶實嘉木英其香乃天育芳不愧杜蘅清堪揜椒菊上<lb/>
客集堂寮圓月探奩盝玉鼎注漫流金碾響杖竹侵尋<lb/>
發美鬯旖旎生乳粟經時不銷歇衣袂帶紛郁幸䝉巾<lb/>
笥藏苦厭龍蘭續願君斥異類使我全芬馥<lb/>
　　擬孟郊<lb/>
<pb n="KR4h0158_WYG_025-15b"/>
曉風有暴信暮蟬無好聲曉風與暮蟬自與時節爭獨<lb/>
客辭故鄉推車謁梁城梁城道迢遞區區役吾生不如<lb/>
歸舊山藜藿安性情<lb/>
　　陳令舉妙奴詩<lb/>
西湖水滑多嬌嬙妙奴十二正芬芳肌膚晳白髪脚長<lb/>
含語未發先有香溪上夜燕侍簪裳皎如華月堕滄浪<lb/>
音聲入雲能斷腸不許北客辭酒漿主人藹藹邦之良<lb/>
少年射策謁未央俊詞偉氣森開張玉杓貫斗生怒芒<lb/>
<pb n="KR4h0158_WYG_025-16a"/>
天欲文采老更昌故使歛翮窺羣翔五十僅補尚書郎<lb/>
浩歌騎牛倚徜徉東風戲雨花草狂二溪泱泱青黛光<lb/>
妙奴勿倦侑羽觴主人正欲遊醉鄉<lb/>
　　和王通叟琵琶夢<lb/>
鶗鴂鳴時衆芳歇草堂夢斷音容絶風驚玉露不成圓<lb/>
一夜芙蕖泣秋月金紋桿面紫檀槽曾把花前送酒舠<lb/>
庾郎江令費珠璧小砑紅牋揮兔毫風流雲散令人瘦<lb/>
忍看麴塵昏錦綬楚水悠悠更不西上天破鑑空依舊<lb/>
<pb n="KR4h0158_WYG_025-16b"/>
　　輦下春晴<lb/>
樓闕過朝雨參差動霽光衣冠紛禁路雲氣繞宮牆亂<lb/>
絮迷春濶蔫花困日長經旬牽酒伴猶未獻長揚<lb/>
　　睡起<lb/>
睡起東軒下悠悠春緒長爬搔失幽囀款欠墮危芳蛛<lb/>
網留晴絮蜂房受晩香欲尋初斷夢雲霧已𡨕茫<lb/>
　　對淮南詔獄<lb/>
淮海行揺落文書亦罷休風霜欺獨宿燈火伴𡨕摉笳<lb/>
<pb n="KR4h0158_WYG_025-17a"/>
動朱樓曉參横粉堞秋更拚飛鏡破應得大刀頭<lb/>
　　次韻答米元章<lb/>
嗜好清無滓周旋粲有文揮毫春在手岸幘海生雲花<lb/>
鳥空撩我尊鱸正屬君惟應讀雌蜺差不愧王筠<lb/>
　　宿參寥房<lb/>
鄉國秋行暮房櫳日已暝驚風多犯竹破月不藏星鉤<lb/>
箔簷風動抄書燭燼零非關相見喜自是眼長青<lb/>
　　次韻傅道自適兼呈都司芸叟學士<lb/>
<pb n="KR4h0158_WYG_025-17b"/>
楚國陳夫子周南久滯留敝袍披槁葉瘦馬兀扁舟藥<lb/>
餌過三伏文書散百憂何人共禪悅居士有浮休<lb/>
　　謝李安上惠茶<lb/>
故人蚤歲佩飛霞故遣長鬚致茗芽寒槖遽收諸品玉<lb/>
午甌初試一團花著書懶復追鴻漸辨水時能效易牙<lb/>
從此道山春困少黄書剩校兩三家<lb/>
　　題閻求仁虚樂亭<lb/>
長官平昔嗜林丘僧與開亭待勝遊脩竹回環扶碧瓦<lb/>
<pb n="KR4h0158_WYG_025-18a"/>
小池方折轉清流春深鶗鴂催詩句夜靜蟾蜍入釣舟<lb/>
只恐政成留不得縣人空此憶常遊<lb/>
　　流觴亭次韻<lb/>
卧龍西畔北池頭水擘華堂瑟瑟流㡬曲漪漣盤翠帶<lb/>
一峯孤聳落蒼虬香囊近午清無汗素扇生凉爽入秋<lb/>
待喚畫師來貎取圖成便是竹溪遊<lb/>
　　别程公闢給事<lb/>
人物風流推鎮東夕郎持節作元戎樽前倦客劉師命<lb/>
<pb n="KR4h0158_WYG_025-18b"/>
月下清歌盛小叢裘敝黑貂霜正急書傳黄犬歳將窮<lb/>
買舟江上辭公去㢠首蓬萊夢寐通<lb/>
　　遊龍門山次程公韻<lb/>
路轉横塘入亂峯遍尋瀟灑興無窮樓臺特起喧卑外<lb/>
村落隨生指點中溪傍五雲清逗玉松分八面翠成宫<lb/>
歸途父老欣相語今日程公昔謝公<lb/>
　　遊龍瑞宫次韻<lb/>
靈祠真館閟山隈形勢相髙對越臺莓徑翠依屏上轉<lb/>
<pb n="KR4h0158_WYG_025-19a"/>
藕花紅繞鑑中開鶴銜寳箭排烟去龍䕶金書帶雨來<lb/>
夾道萬星攅騎火滿城爭看使君回<lb/>
　　酬朱李二君見寄<lb/>
東阡北陌坐淹時偶為髙風振羽儀十丈蓮花開處逺<lb/>
三年楮葉刻成遲鬢毛但速安仁老錢粟難輸曼倩饑<lb/>
尚賴故人遙省憶發揮春色有新詩<lb/>
萬古流空一鳥沈衣冠常苦事違心七行俱下知君舊<lb/>
四者難并笑我今梅已偷春成國色雲猶憑臘造天隂<lb/>
<pb n="KR4h0158_WYG_025-19b"/>
美人緑綺煩遙贈莫致南金增永吟<lb/>
　　寄題倪敦復北軒<lb/>
倪郎才韻照冰壺北向開軒頗自娱簷度蕙風鳴鴶鵴<lb/>
壁經梅雨畫螔蝓觥籌交錯銀河挂文史縱横角簟鋪<lb/>
官舎私居同是漫莫嗟三徑就荒蕪<lb/>
　　次韻子由題摘星亭<hi>迷樓舊址</hi>
崑崙左右兩招提中起孤髙雉堞西不見燒香成宿霧<lb/>
虛傳裁錦作障泥螢流花苑飛星亂蕪滿春城緑髪齊<lb/>
<pb n="KR4h0158_WYG_025-20a"/>
長憶凭欄風雨後斷虹明處海天低<lb/>
　　遊鑑湖<lb/>
畫舫珠簾出繞牆天風吹到芰荷鄉水光入座杯盤瑩<lb/>
花氣侵人笑語香翡翠側身窺緑酒蜻蜓偷眼避紅妝<lb/>
葡萄力緩單衣怯始信湖中五月凉<lb/>
　　春日寓直有懷參寥<lb/>
觚稜金爵自岧嶤藏室春深更寂寥捫蝨幽花攲露葉<lb/>
岸巾髙桞轉風條文書几上鬚髯變鞍馬塵中歳月鎖<lb/>
<pb n="KR4h0158_WYG_025-20b"/>
何日一笻江海上與君徐歩看生潮<lb/>
　　顯之襌老許用草菴見處詩以約之<lb/>
橡葉岡頭釋馬銜區中竒觀得窮探崖空飛鼠聲相應<lb/>
江靜羣峰影倒涵居士碧雲裁秀句道人哀玉扣清談<lb/>
偶成二老風流事不是三乗宿草菴<lb/>
　　和孫莘老遊龍洞<lb/>
葦蕭傅火度𡨕𡨕乍入清都醉魄醒草隱月崖垂鳯尾<lb/>
風生隂穴帶龍腥壁間泉貯千鍾碧門外天横數尺青<lb/>
<pb n="KR4h0158_WYG_025-21a"/>
更欲仗笻留頃刻却疑朝市已千齡<lb/>
　　西城宴集元祐七年三月上已詔賜館閣官花酒<lb/>
　　　以中澣日遊金明池瓊林院又㑹於慶國夫人<lb/>
　　　園㑹者二十有六人<hi>二首</hi>
春溜泱泱初滿池晨光欲轉萬年枝樓臺四望烟雲合<lb/>
簾幕千家錦繡垂風過忽聞花外笑日長時奏水中嬉<lb/>
太平誰謂全無象寓在羣仙把酒時<lb/>
宜秋門外喜參尋豪竹哀絲發妙音金爵日邉棲壯麗<lb/>
<pb n="KR4h0158_WYG_025-21b"/>
彩虹天際卧清深已煩逸少書陳迹更屬相如賦上林<lb/>
猶恨真人足官府不如魚鳥自飛沈<lb/>
　　寄題趙侯澄碧軒<lb/>
風流公子四難并更引清漪作小亭潤及玉階春漲雨<lb/>
光浮藻井夜涵星捲簾几硯成圖畫倚檻鬚睂入鏡屏<lb/>
何日觧衣容借榻卧聽螭口㵼泠泠<lb/>
　　贈劉使君景文<lb/>
落落衣冠八尺雄魚符新賜大河東穰苴兵法由司馬<lb/>
<pb n="KR4h0158_WYG_025-22a"/>
曹植詩原出國風拈筆古心生篆刻引觴俠氣上雲空<lb/>
石渠病客君應笑手校黄書兩鬢蓬<lb/>
　　劉遜父示以寧齋詩二軸次韻還之<lb/>
揚舲偶過海邉州一見名郎破百憂荀氏諸龍俱俊偉<lb/>
河東小鳯最風流明珠白璧堪投報細草幽花入獻酬<lb/>
别駕舊齋何足念文昌新府待公遊<lb/>
　　次韻宋履中近謁大慶退食館中<lb/>
翠華初到殿中間三館諸儒共一班迎謁曉廷清蹕近<lb/>
<pb n="KR4h0158_WYG_025-22b"/>
退穿春仗綵旓閒病來怕飲東西玉老去慚陪大小山<lb/>
知續春明退朝録借觀當奉一䲭還<lb/>
　　㑹蓬萊閣<lb/>
冠裳列坐灑清風軒外時䎹韻籜龍人面春生紅玉液<lb/>
銀盤烟覆紫駝峰天涵秋色山山共樹攪鄉思葉葉重<lb/>
正欲買船江北去為懷明德更從容<lb/>
　　秋興擬杜牧之<lb/>
鼓鼙夜戰北牕風霜葉鋪堦疊亂紅一叚新愁驚枕上<lb/>
<pb n="KR4h0158_WYG_025-23a"/>
㡬聲悲雁落雲中眼前時節看馳馬日下生涯寄斷蓬<lb/>
弟妹别來勞夢寐杳無消息過江東<lb/>
　　秋興擬白樂天<lb/>
不因霜葉辭林去的當山翁未覺秋北里酒錢煩屢索<lb/>
南州詩債懶頻酬欲歌金縷羞紅粉擬挿黄花避白頭<lb/>
底事登臨好時節等閒收拾許多愁<lb/>
　　中秋口號<lb/>
雲山簷楯接低空公宴初開氣鬰蔥照海旌旛秋色裏<lb/>
<pb n="KR4h0158_WYG_025-23b"/>
激天鼔吹月明中香槽旋滴珠千顆歌扇驚圍玉一叢<lb/>
二十四橋人望處台星正在廣寒宮<lb/>
　　還自湯泉十四韻<lb/>
歳晩倦城郭聨驂度嶪峩天黄雲脚亂村黑鳥翎訛潦<lb/>
水侵生路晴天落漫坡澄江練不卷温井鑑新磨漁火<lb/>
分星逺沙鷗散點多霸祠題玉筯龍窟受金波琬琰存<lb/>
呉事兒童記楚歌孤龕瘦居士䨇塔老頭陀飛鼠鳴深<lb/>
穴胡蜂結巧窠晩參團白足昏梵禮青螺雲馭沈荒甃<lb/>
<pb n="KR4h0158_WYG_025-24a"/>
仙舂沒淺莎杖藜從莫逆談笑入無何淡蕩日連霧蕭<lb/>
騷風轉阿華清俄夢斷回首失烟蘿<lb/>
　　寧浦書事<lb/>
揮汗讀書不已人皆怪我何求我豈更求聞達日長聊<lb/>
以消憂<lb/>
　　泗州東城晩望<lb/>
渺渺孤城白水環舳艫人語夕霏間林梢一抹青如畫<lb/>
應是淮流轉處山<lb/>
<pb n="KR4h0158_WYG_025-24b"/>
　　春日<lb/>
金屋舊題煩乙子蜜脾新採賴蜂臣蜻蜓蛺蝶無情思<lb/>
隨例顛忙過一春<lb/>
　　秋日<hi>二首</hi>
霜落䢴溝積水清寒星無數傍船明菰蒲深處疑無地<lb/>
忽有人家笑語聲<lb/>
月團新碾瀹花甆飲罷呼兒課楚詞風定小軒無落葉<lb/>
青蟲相對吐秋絲<lb/>
<pb n="KR4h0158_WYG_025-25a"/>
　　春日偶題呈錢尚書<lb/>
三年京國鬢如絲又見新花發故枝日典春衣非為酒<lb/>
家貧食粥已多時<lb/>
　　蚤春<lb/>
黄金蔌蔌滿垂楊尚有春寒到畫堂酒力漸銷歌扇怯<lb/>
入簾飛雪帶梅香<lb/>
　　無題<lb/>
掃地燒香閉閣眠簟紋如水帳如烟客来夢覺知何處<lb/>
<pb n="KR4h0158_WYG_025-25b"/>
挂起西牕浪接天<lb/>
　　金山晩眺<lb/>
西津江口月初弦水氣昏昏上接天清渚白沙茫不辨<lb/>
只應燈火是漁船<lb/>
　　處州間題<lb/>
清酒一杯甜似蜜美人雙鬢黑如鴉莫誇春色欺秋色<lb/>
未信桃花勝菊花<lb/>
　　口號<lb/>
<pb n="KR4h0158_WYG_025-26a"/>
　美酒忘憂之物流光過隙之駒不稱人心十事常居<lb/>
　八九得開口笑一月亦無二三莫思身外無窮且賭<lb/>
　尊前見在功名富貴何異楚人之弓城郭人民問取<lb/>
　遼東之鶴付與香鈿畫鼔盡歡美景良辰欲奏長謠<lb/>
　聊陳短韻<lb/>
平原居士今無影鸚鵡空洲誰舉杯猶有漁陽撾鼔在<lb/>
為君醉後作輕雷<lb/>
　司馬槱<lb/>
<pb n="KR4h0158_WYG_025-26b"/>
　　<hi>字才仲陜州夏臺人用蘇軾薦應制舉中等為錢塘幕官</hi>
　　洛春謠<lb/>
洛陽碧水揚春風銅駝陌上桃花紅髙樓疊栁緑相向<lb/>
綃帳金鸞香霧濃錦裘公子五陵客拳毛赤兔雙蹄白<lb/>
金鈎寳玦逐飛香醉入花叢惱花魄青娥皓齒别吳倡<lb/>
梅粉妝成半額黄羅屏繡幙圍寒玉帳裏吹笙學鳯凰<lb/>
細緑圍紅曉烟溼車馬騑騑雲櫛櫛瓊蘂杯深琥珀濃<lb/>
鴛鴦枕鏤珊瑚澁吹龍笛歌白紵蘭席淋漓日將暮君<lb/>
<pb n="KR4h0158_WYG_025-27a"/>
不見灞陵岸上楊柳枝青青送别傷南浦<lb/>
　　妾薄命<lb/>
二月東風吹不惡後園桃李先春落髙堂去婦對花愁<lb/>
君恩非輕妾命薄憶昔三星光在天煌煌車馬朱門前<lb/>
結褵幸得事君子願託絲羅千百年履㾗纔遍君家地<lb/>
相看已覺君心異門外新歡一破顔室中舊愛雙垂淚<lb/>
妾心比玉自堅貞君眼如星到處明女子暌離泰山重<lb/>
丈夫棄置鴻毛輕莫誇緑髪紅顔好女色由來不長保<lb/>
<pb n="KR4h0158_WYG_025-27b"/>
君不見灞上鑾輿祓禊回阿嬌已向長門老<lb/>
　豐　稷<lb/>
　　<hi>字相之明州鄞人登第為榖城令以㢘明稱使髙麗海舟遇風㡬覆衆惶擾莫知所為稷神色自若</hi>
　　<hi>神宗召對問卿昔遭海風何以不畏對曰仗陛下威靈何畏之有帝悦擢監察御史徙著作佐郎吏</hi>
　　<hi>部員外郎提點利州成都路刑獄入為殿中侍御史遷右司諫抗言宗王僭侈官吏承奉皆宜紏正</hi>
　　<hi>改國子司業歴祭酒除刑部侍郎兼侍讀出知潁州江寧府拜吏部侍郎又出知河南府葢章惇素</hi>
　　<hi>憾稷欲以道路困之徽宗立召為左諫議大夫首劾蔡京姦狀京遂去翰林時宦官漸盛稷懷唐書</hi>
　　<hi>仇士良傳讀於帝前曾布將拜相稷約同僚共論之值轉工部尚書布遂相稷謝表有佞臣之語帝</hi>
<pb n="KR4h0158_WYG_025-28a"/>
　　<hi>問為誰對曰曾布也改禮部帝待之厚欲大用而積忤貴近終不得留竟用宻直守越蔡京得政修</hi>
　　<hi>舊怨貶海州團練副使安置台州卒年七十五建炎中追復學士諡清敏</hi>
　　荷花<lb/>
桃杏二三月此花泥滓中人心正畏暑水面獨搖風浄<lb/>
刹如金湧嘉賔照幕紅誰歌采菱曲舟在晩霞東<lb/>
　鄭　獬<lb/>
　　<hi>字毅夫安陸人少負俊才詞章豪偉峭整流單不敢望舉進士第一通判陳州入直集賢院度支判</hi>
　　<hi>官修起居注知制誥英宗即位冶永昭山陵悉用乾興制度獬言國用空乏宜飭有司從儉又請申</hi>
<pb n="KR4h0158_WYG_025-28b"/>
　　<hi>詔中外許令陳言以訪時政得失帝嘉納之出知荆南還判三班院神宗初召獬夕對内東門命草</hi>
　　<hi>三制賜雙燭送歸舍人院遂拜翰林學士權發遣開封府以不用新法為王安石所惡出知抗州徙</hi>
　　<hi>貴州引疾乞提舉鴻慶宫卒年五十一</hi>
　　採鳬茨<lb/>
朝攜一筐出暮攜一筐歸十指欲流血且急眼前饑官<lb/>
倉豈無粟粒粒藏珠璣一粒不出倉倉中羣鼠肥<lb/>
　　明皇<lb/>
四海不搖草九重藏禍根十年傲堯舜一笑破乾坤猿<lb/>
<pb n="KR4h0158_WYG_025-29a"/>
狖皆冠冕犲狼盡子孫潼關兵已破㑹憶老臣言<lb/>
　　蠡口絶句<lb/>
千重越甲夜城圍戰罷君王醉不知若論破呉功第一<lb/>
黄金印合鑄西施<lb/>
　朱長文<lb/>
　　<hi>字伯原吳郡人著書閲古名動京師元祐中召為太學博士遷秘書正字曾著琴史有文集三百卷</hi>
　　<hi>别號樂圃</hi>
　　詠齋偶書呈子通無隱<lb/>
<pb n="KR4h0158_WYG_025-29b"/>
夙志在蕭閒獲此遯幽跡喬林無冬春蒼藹異晨夕旁<lb/>
窺疑好峰俯瞰驚峭壁浩然溪山興盡在陶潜宅杖藜<lb/>
行水邉萍際湛空碧良魚不輕游弱魚猶自惜吟髭不<lb/>
禁霜曉鏡見蚤白古人已深歎信是林園客遣累假禪<lb/>
鋒陶情任詩格寄聲招友人來看亭前栢<lb/>
　　柬隱者<lb/>
不愛紛華愛寂寥松風竹月共蕭蕭因隨野鶴過三徑<lb/>
每對江鷗洗一瓢無復塵埃沾短褐尚思烟水泛歸橈<lb/>
<pb n="KR4h0158_WYG_025-30a"/>
道人肯與羲之友飛錫重来莫待招<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_025-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十五<lb/>
</p>
<p>
</p>
  </div>
<div>
<head>宋元詩㑹卷二十六</head> <lb/>
    <p>
<pb n="KR4h0158_WYG_026-1a"/>
欽定四庫全書<lb/>
　宋元詩㑹卷二十六<lb/>
　　　　　　　　　　　　兵部主事陳焯編<lb/>
　孫　覺<lb/>
　　<hi>字莘老髙郵人甫冠從胡瑗受學為同學所推登進士調合肥主簿試館職預首選為校勘神宗初</hi>
　　<hi>以昌王記室擢右正言坐希㫖舉劾大僚落職通判越州徙通州以知諫院召嘗入對神宗言吕惠</hi>
　　<hi>卿為利之故屈身王安石其交必解後果交惡復奏青苗民所不願出知廣徳軍徙湖州廬州丁祖</hi>
　　<hi>母憂去服除知蘇州福州入為祕書少監哲宗立遷右諫議大夫進吏侍擢御史中丞移疾提舉舒</hi>
<pb n="KR4h0158_WYG_026-1b"/>
　　<hi>州靈僊觀卒年六十三</hi>
　　介亭<lb/>
真人昔未起奔鹿駭四方連延天目山兩乳百里長有<lb/>
地跨江海無種生侯王中宵燎穹旻列石表壇場朱旗<lb/>
大梁野英氣吞八荒寥寥百年後故物亦已亡所餘彼<lb/>
巉巖峰巔屹相望主人承明老星斗工文章築亭紫霄<lb/>
上坐客蒼株旁攀雲弄明月曉星生扶桑禹山隔波濤<lb/>
簡書永埋藏願逢希夷使水土還故常<lb/>
<pb n="KR4h0158_WYG_026-2a"/>
　李　廌<lb/>
　　<hi>字方叔其先自鄆徙華廌六歳而孤能自奮立稍長以學問稱鄉里謁蘇軾于黄州䞇其文軾曰子</hi>
　　<hi>之才萬人敵也鄉舉試禮部軾典貢舉遺之賦詩自責謀諸范祖禹將同薦之㑹相繼去國不果軾</hi>
　　<hi>亡廌哭之慟作文祭之曰皇天后土鑒一生忠義之心名山大川還萬古英靈之氣讀者悚然卒年</hi>
　　<hi>五十一</hi>
　　文選樓<lb/>
申轅應楚聘鄒枚適梁苑藩侯喜賓客賢賢易鷹犬黄<lb/>
綺遊漢庭羽翼繒繳逺秦府十八公攀附名益顯昭明<lb/>
<pb n="KR4h0158_WYG_026-2b"/>
梁才子文囿俾蒐選髙齋切浮雲雉堞俯晴巘尚應媿<lb/>
河間筆削非大典<lb/>
　　驪山歌<lb/>
君門如天深九重君王如帝坐法宫人生難處是安穩<lb/>
何為來此驪山中複道連雲接金闕樓觀隱煙横翠紅<lb/>
林深谷暗迷八駿朝東暮西勞六龍六龍西幸峩眉棧<lb/>
悲風便入華清院霓裳蕭散羽衣空麋鹿來遊墟市變<lb/>
我上朝元春半老滿地落花人不掃羯鼓樓髙挂夕陽<lb/>
<pb n="KR4h0158_WYG_026-3a"/>
長生殿古生青草可憐呉楚兩醯雞築臺未就巳堪悲<lb/>
長楊五柞漢幸免江都樓成隋自迷由來流連多喪徳<lb/>
宴安鴆毒因奢惑三風十愆古所戒不必驪山可亡國<lb/>
　　書侍兒小瑩裙帶<lb/>
旋剪香羅列地垂嬌紅嫩綠寫珠璣花前欲作重重結<lb/>
繫定春光不放歸<lb/>
　張　耒<lb/>
　　<hi>字文濳淮隂人十三歲能文十七作函闗賦已傳人口遊學于陳學官蘇轍愛之因得從軾遊軾稱</hi>
<pb n="KR4h0158_WYG_026-3b"/>
　　<hi>其文汪洋冲澹有一唱三歎之致弱冠第進士官主簿尉丞用范純仁薦為祕省正字厯著作郎史</hi>
　　<hi>館檢討擢起居舍人紹聖初坐黨籍連貶徽宗立召為太常少卿復坐黨籍落職言者謂耒聞蘇軾</hi>
　　<hi>訃舉哀行服遂貶房州别駕晩監南嶽廟卒年六十一</hi>
　　夏日書懐<lb/>
士而懐其居孔子亦云非賢臣事晉侯夜載使逃齊酖<lb/>
毒比燕居君子不可懐樂小必害大安近逺之迷野芻<lb/>
養騏驥當念和鑾馳一飽願即止㡬何非犬雞髙賢意<lb/>
有在汲汲不敢違安能守槽櫪長伴兒曹嬉<lb/>
<pb n="KR4h0158_WYG_026-4a"/>
　　感遇<lb/>
穰侯擅闗中頗畏諸侯客摉車計已遲終困范公策庸<lb/>
夫吞富貴百計私自惜勢移禍敗至智巧竟何益至公<lb/>
覽英俊苴補乃無隙請看桑林餓亦脱趙子厄<lb/>
　　斑竹<lb/>
重瞳陟方時二妃葢老人安肯泣路傍洒淚留叢筠頗<lb/>
疑葛陂化㸃㸃留斑鱗慎勿脱水去人世多埃塵<lb/>
　　糴官粟有感<lb/>
<pb n="KR4h0158_WYG_026-4b"/>
持錢糴官粟日夕擁公門官價雖不髙官倉常苦貧兼<lb/>
并閉囷廩一粒不肯分伺待官粟空騰價邀吾民坐視<lb/>
既不可禁之亦紛紜擾擾田畆中果腹才㡬人我欲究<lb/>
其原宏濶未易陳哀哉天地間生民常苦辛<lb/>
　　離黄州<lb/>
扁舟發孤城揮手謝送者山回地勢卷天豁江面瀉中<lb/>
流望赤壁石脚揷水下昏昏煙霧嶺歴歴漁樵舎來此<lb/>
實三載鄰里通假借别之豈無情老淚為一洒篙工起<lb/>
<pb n="KR4h0158_WYG_026-5a"/>
鳴鼓輕櫓健如馬聊為過江宿寂寂樊山夜<lb/>
　　晩歸寄無咎<lb/>
屋東雲移山屋西日半壁餘天一劍青逺雨萬絲白官<lb/>
事癡可了未遭官長責惟應晁夫子不可别頃刻<lb/>
　　廣化遇雨<lb/>
浮雲蔽髙峰臺殿延晩色風聲轉谷豪雨脚射山白東<lb/>
樓瞰虚明龍甲排檜栢蕭森異人境坐視動神魄撞鐘<lb/>
寺門掩晩霽尚殘滴相攜下山去塵静馬無迹歸來解<lb/>
<pb n="KR4h0158_WYG_026-5b"/>
鞍歇新月如破璧但恐桃花源回舟已青壁<lb/>
　　贈無咎<hi>三首</hi>
文風還正始磊落有諸君長者進後生亦使我有聞譬<lb/>
如狸與虎偶使並稱文終然不可及困我力空勤<lb/>
觸有羸其角進有跋其胡膏車秣吾馬白日在脩途雖<lb/>
乏無何杯頗多未見書力學致事功良田本深鋤<lb/>
黄子少年時風流勝春栁中年一鉢飯萬事寒木朽室<lb/>
有僧對談房無妾持帚此道人人事誰令余獨不<lb/>
<pb n="KR4h0158_WYG_026-6a"/>
　　阿几<lb/>
小兒名阿几眉目頗疎明日來書案傍學我讀書聲男<lb/>
兒事業多何必學讀書自古竒男子往往羞為儒阿几<lb/>
笑謂爺薄雲無密雨看爺饑寒姿兒豈合貴富翁家破<lb/>
篋中惟有書與史教兒不讀書更欲作何事<lb/>
　　寓陳雜詩<hi>三首</hi>
朝雨如棼絲咫尺不相辨俄然晨光漏紺碧出天面天<lb/>
工易明晦頃刻俄屢變今朝事大定雲物卷組練客有<lb/>
<pb n="KR4h0158_WYG_026-6b"/>
北來説蝝生被數縣穀穂無一粒遺稈如立箭卑田成<lb/>
大澤投種哀莫見官人懵不知猶喜輸租辦興懐及鰥<lb/>
寡獨愧吾飽飯<lb/>
秦子死南海旅骨還故墟辛勤一生事空得數篇書琅<lb/>
琅巧言語玉佩聨瓊琚知者能㡬人憎者頗有餘書生<lb/>
事業薄生世苦勤劬持以待後世何足潤槁枯興懐及<lb/>
平昔使我涕漣如道路阻且長悲哉違撫孤<lb/>
開門無客來永日不冠屨客知我老懶投刺輒復去端<lb/>
<pb n="KR4h0158_WYG_026-7a"/>
成兩相忘因得百無慮故人在傍郡書信不能屢興哀<lb/>
東坡公將揜郟山墓不能往一慟名議真有負可能金<lb/>
玉骨亦逐黄壤腐但恐已神僊裂石終飛去<lb/>
　　寄答參寥<lb/>
我生為文章與衆常不偶出其所為詩不笑即嘲詬少<lb/>
年勇自辯盛氣争可否年來知所避不敢出諸口時時<lb/>
未免作包以十襲厚低心讓兒曹黙黙衆人後見君不<lb/>
能已頗亦陳所有君豈少取之時以佳句授幽絃喜有<lb/>
<pb n="KR4h0158_WYG_026-7b"/>
聽清唱慰孤奏如何瞥然去使我不得友<lb/>
　　夏日雜感<hi>二首</hi>
羣動入夜息我歸亦安眠脱我身上衣投枕體宴然朝<lb/>
日常營營有生不可閒羲和戢其光幸此須臾閒人生<lb/>
一世中大小無百年胡為不自暇長抱勤苦歎才者勇<lb/>
設施誕者夸死權彼有驅其心欲休諒無緣我本與世<lb/>
疎少慵老成頑何為不引去坎軻行所艱<lb/>
娟娟檐前月雖缺自媚好團團理絲蟲養身恃其巧無<lb/>
<pb n="KR4h0158_WYG_026-8a"/>
能老蝙蝠乗夜出堂奥那能捕飛蚊未解聒耳閙悲歌<lb/>
草間蚓辛苦自鳴噪爾生可以黙何所欲而噪鳴哇訴<lb/>
其渇謂若天可禱瘖蟬死不鳴豈以訴無效悠悠羣動<lb/>
情誰能辨醜好我歌豈徒然亦用自警告<lb/>
　　冬日放言<hi>二首</hi>
秦人焚詩書意欲遂絶滅六經至今存何曾損豪髪興<lb/>
衰有天理人力自淺拙不憂驪山墓囘首遭發掘<lb/>
元子本豪爽頗復有俗氣孟嘉亦可人乃與較權勢崛<lb/>
<pb n="KR4h0158_WYG_026-8b"/>
强盡百年究竟成何事江左無英雄汝得免徒𨽻<lb/>
　　潘郎以予生日見過致酒出兩詩<lb/>
東風沛甘雨百物一時好江邊桃李盡紅紫到百草道<lb/>
傍負擔子寒食歸祭禱念我淮上丘三年不躬掃<lb/>
淮陽牡丹窟盛不數伊洛姚黄一枝開衆艶氣如爍亭<lb/>
亭風塵表獨立朝萬蕚誰知臨老眼更復美葵藿<lb/>
　　于湖曲<hi>并序</hi>
　蕪湖令寄示温庭筠湖隂曲其序乃云晉王敦反屯<lb/>
<pb n="KR4h0158_WYG_026-9a"/>
　于湖隂帝微行至其營敦夢日遶之覺而追不及故<lb/>
　樂府有湖隂曲按晉地志有于湖而無湖隂本紀云<lb/>
　敦屯于湖隂察營壘而去余頃遊蕪湖問父老湖隂<lb/>
　所在皆莫之知也然則帝至于湖當為斷句乃作于<lb/>
　湖曲以遺之使正其是非云<lb/>
武昌雲旗蔽天赤夜築于湖洗鋒鏑巴滇騄駿風作蹄<lb/>
去如滅沒來不嘶日圍萬里纒孤壁兵氣如霜已潛釋<lb/>
蛇矛賤士識天顔玉帳髯奴落妖魄君不見銅駝陌上<lb/>
<pb n="KR4h0158_WYG_026-9b"/>
塵沙起朔騎春來飲瀍水浮江天馬是龍兒蹙踏揚州<lb/>
開帝里王氣尚縣五百秋弄兵老濞空白頭石城戰骨<lb/>
卧秋草更欲君王分上流<lb/>
　　蘇叔黨吕知止自許下見訪叔黨有詩見贈賦此<lb/>
　　　奉答<lb/>
三年齊安看江山可當中原故人面北來塵埃逢故人<lb/>
眼前却作江山見君似江山定不踈能出吾言世亦無<lb/>
蘇郎下筆妙無敵吕郎與談驚未識鳳雛驥子未宜輕<lb/>
<pb n="KR4h0158_WYG_026-10a"/>
囊空各有千金璧贈君錦繡英瓊瑶報我琅玕金錯刀<lb/>
溪毛横汙未相棄歲暮與君甘緼袍<lb/>
　　少年行<lb/>
少年賣珠登主門主家千金惜一身綠韝請罪見天子<lb/>
尚得君王呼主人鬬雞走馬長安道豪傑驅來奉談笑<lb/>
漢庭碌碌公與侯畏禍憂誅先白頭<lb/>
　　代贈<lb/>
洞房飛香作春霧僊人勸酒香中語明眸第二紫雲娘<lb/>
<pb n="KR4h0158_WYG_026-10b"/>
鶯學歌聲栁如舞蹙眉長歌澧有蘭銀勾請君春草篇<lb/>
繁絃髙張燭燒夜玉壺未盡參在天春泥雪消淮上路<lb/>
東風浪欲驚客櫓惱公舊事㡬魂夢過眼相逢一風雨<lb/>
黄流清洛上天漢呉山洞庭藏水府謾題詩句寄歸舟<lb/>
江口風狂那得渡<lb/>
　　片雪歌<lb/>
瑶池一片孤飛雪風急身輕飛不歇誰將翠袖遮得歸<lb/>
十斛明珠換與誰金龜貴客迎將去玉作輜軿載烟霧<lb/>
<pb n="KR4h0158_WYG_026-11a"/>
人間不解桃李心獨與琵琶自相語主人白頭情不親<lb/>
朱樓夜鎖梨花春願同花落寄流水飄出朱門隨路塵<lb/>
長恐此生空已矣從此失身輕薄子人生但樂兩心知<lb/>
誰是瓊瑶孰泥滓鶯驚中彈花辭樹蝶散蜂稀春日暮<lb/>
風光不斷流水長不知片雪今何處<lb/>
　　飛螢詞<lb/>
碧梧含風夏夜清林塘五月初飛螢翠屏玉簟起凉思<lb/>
一㸃秋心從此生方池水深溪雨積上下輝輝亂凝碧<lb/>
<pb n="KR4h0158_WYG_026-11b"/>
幸因簾捲到華堂不畏人驚拂瑶席漢宫千門連萬戸<lb/>
夜夜熒煌暗中度光流太液池上波影落金盤月邊露<lb/>
銀闕蒼蒼玉漏遲年年為爾足愁思長門怨妾不成寐<lb/>
團扇美人還賦詩避暑風廊人語笑欄下撲來羅扇小<lb/>
已投幽室自分明更伴殘星碧天曉君不見連昌宫殿<lb/>
洛陽西破瓦頽垣今古悲荒榛腐草無人跡只有秋來<lb/>
熠燿飛<lb/>
　　偶書<hi>三首</hi>
<pb n="KR4h0158_WYG_026-12a"/>
秋隂漫漫㡬千里赤壁磯前天接水連檣接柁不復行<lb/>
老魚擘波時出戲黄橙紫栗収如積青錢買酒不堪惜<lb/>
北人歲久厭南餐山邊有路何時還<lb/>
窮秋晝夜隂如一夜不見星朝蔽日枯疇已穫大野空<lb/>
怒江未落連州沒長魚撥刺不受釣漁子髙眠守蓬蓽<lb/>
紫髯舊宫誰復遊鼎峙雄心久蕭瑟<lb/>
周郎戰處滄江囘魚龍蕩潏山石摧荆州艨艟莫舉檝<lb/>
走君不勞一炬灰當年雄豪誰復在喬木荒煙忽千載<lb/>
<pb n="KR4h0158_WYG_026-12b"/>
蘄竹截作寸笛材一冩山川萬古哀<lb/>
　　勞歌<lb/>
暑天三月亢無雨雲頭不合惟飛土深堂無人午睡餘<lb/>
欲動身先汗如雨忽憐街里負重民筋骸長轉十石弩<lb/>
半衲遮背是生涯以力受金飽兒女人家牛馬繫髙木<lb/>
惜恐奔驅犯炎酷天工作民良久難誰知不如牛馬福<lb/>
　　江南曲<lb/>
江蒲芽白江水綠江頭花開自幽淑人家晨炊欲熟時<lb/>
<pb n="KR4h0158_WYG_026-13a"/>
旋去網魚惟所欲往來送租只用船未省沙泥曽汙足<lb/>
有錢買酒醉鄰里終日數口常在目不學長安貴公卿<lb/>
每遣離心寄朱轂朝遊巖廊暮海島譴人未歸心自逐<lb/>
　　牧牛兒<lb/>
牧牛兒逺陂牧逺陂牧牛芳草綠兒怒掉鞭牛不觸澗<lb/>
邊柳古南風清麥深蔽目田野平烏犍礪角逐草行老<lb/>
㹀卧噍饑不鳴犢兒跳梁没草去隔林應母時一聲老<lb/>
翁念兒自攜餉出門先上岡頭望日斜驟雨濕蓑衣拍<lb/>
<pb n="KR4h0158_WYG_026-13b"/>
手唱歌尋伴歸逺村放牛風日薄近村牧牛泥水惡珠<lb/>
璣燕趙兒不知兒生但知牛背樂<lb/>
　　讀中興頌碑<lb/>
玉環妖血無人掃漁陽馬厭長安草潼關戰骨髙於山<lb/>
萬里君王蜀中老金戈鐵馬從西來郭公凛凛英雄才<lb/>
舉旗為風偃為雨洒滌九廟無塵埃元功髙名誰與紀<lb/>
風雅不繼騷人死水部胸中星斗文太師筆下蛟龍字<lb/>
天遣二子傳將來髙山十丈磨蒼崖誰持此碑入我室<lb/>
<pb n="KR4h0158_WYG_026-14a"/>
使我一見昏眸開百年廢興増歎慨當時數子今安在<lb/>
君不見荒凉浯水棄不収時有遊人打碑賣<lb/>
　　魯直惠洮河緑石作氷壺研次韻<lb/>
洮河之石利劒矛磨刀日解十二牛千年荒徼困沙礫<lb/>
一日見寳來中州黄子文章妙天下獨駕八馬森幢旒<lb/>
平生筆墨萬金直竒煤利翰盈篋収誰持此研參案几<lb/>
風瀾近手寒生秋包持投我棄不惜副以清詩帛加璧<lb/>
明窻試墨吐秀潤端溪歙州無此色野人齋房無玩好<lb/>
<pb n="KR4h0158_WYG_026-14b"/>
慙愧衣冠陳裸國晁侯碧海為文詞盤礴萬頃澄清漪<lb/>
新篇來如徹扎箭勁筆更似畫沙錐知君自足報蒼璧<lb/>
愧我空賦瓊瑰詩<lb/>
　　福昌秋日效張文昌<hi>二首</hi>
秋野無人秋日白禾黍登場風索索豆田黄時霜已多<lb/>
桑蟲食葉留空柯小蝶翩翩晩花紫野鶉啄粟驚人起<lb/>
洛陽西原君莫行秋光處處傷人情<lb/>
黄桑蕭蕭秋水清田中日午村鷄鳴場邊九月禾黍熟<lb/>
<pb n="KR4h0158_WYG_026-15a"/>
空原雉飛飽新穀棗籬蟲鳴村路曲道邊古墳生野菊<lb/>
人稀田濶草茫茫洛陽秋深能斷腸<lb/>
　　題韓幹馬圖<lb/>
頭如翔鸞月頰光背如安輿鳬臆方心知不載田舍郎<lb/>
猶帶開元天子紅袍香韓幹寫時國無事綠樹隂低春<lb/>
晝長兩髯執轡儼在傍如瞻馳道黄屋張北風揚塵燕<lb/>
賊狂廐中萬馬歸范陽天子乗騾蜀山路滿川苜蓿為<lb/>
誰芳<lb/>
<pb n="KR4h0158_WYG_026-15b"/>
　　罔沙阻風<lb/>
大江春風浪如屋客舟迎風罔沙宿連檣接柁古岸傍<lb/>
岸頭無人春草綠船頭日出炊煙起買魚攜菜來就市<lb/>
漁人水惡不出門蕭條野市無雞豚堤邊紙錢灰若雨<lb/>
洗酒賽神巫降語南人艇子不避風横江五兩翩翩去<lb/>
　　北鄰賣餅兒每五鼓未旦即遶街呼賣雖大寒烈<lb/>
　　　風不廢而時略不少差因為作詩且有所警示<lb/>
　　　秸秬<lb/>
<pb n="KR4h0158_WYG_026-16a"/>
城頭月落霜如雪樓頭五鼓聲欲絶捧盤出户歌一聲<lb/>
市樓東西人未行北風吹衣射我餅不憂衣單憂餅冷<lb/>
業無髙卑志當堅男兒有求安得閒<lb/>
　　讀蘇子瞻韓幹馬圖<lb/>
我雖不見韓幹馬一讀公詩如見者韓生畫馬常苦肥<lb/>
肉中藏骨以為竒開元有臣善司牧四十萬匹屯山谷<lb/>
養之罕用食之豐力不曾施空長肉韓生圖像無乃然<lb/>
我謂韓生巧未全君不見昔時騏驥人未得饑守鹽車<lb/>
<pb n="KR4h0158_WYG_026-16b"/>
唯有骨昂藏不受塵土侵伯樂未來空佇立騏驥乏食<lb/>
肉常臞韓生不冩瘦馬駒誰能為驥傳之圖不如凡馬<lb/>
飽青芻<lb/>
　　再和馬圖<lb/>
我年十五遊闗西當時唯揀惡馬騎華州城西鐵駿馬<lb/>
勇士十人不可覊牽來當庭立不定兩足人立迎風嘶<lb/>
我心壯此寧復畏撫鞍躡鐙乗以馳長衢大呼人四走<lb/>
腰穩如植身如飛橋邊爭道挽不止側身逼墮壕中泥<lb/>
<pb n="KR4h0158_WYG_026-17a"/>
縣空十丈才一擲我手失轡猶攅蹄迴頭一躍已在岸<lb/>
但見滿道人嗟咨關中平地草木短盡日散漫游忘歸<lb/>
驅馳寧復受鞭策進止自與人心齊爾來十年我南走<lb/>
此馬嗟嗟入誰手楚鄉水國地卑汙人盡乗船馬如狗<lb/>
我身未老心已衰夢寐時時猶見之想圖思畫忽有感<lb/>
况復慷慨吟公詩達人遇境貴不惑世有尤物常難得<lb/>
寧能使我即無情搔首長歌還歎息<lb/>
　　郭圃送蕪菁感成長句<lb/>
<pb n="KR4h0158_WYG_026-17b"/>
蕪菁至南皆變菘菘美在上根不食瑶簪玉筍不可見<lb/>
使我每食思故國西鄰老翁知我意盈筐走送如雪白<lb/>
蒸烹氣味元不改今晨一餐和南北孔明用蜀最艱窘<lb/>
百計捃拾無遺策當時此物助軍行渭上褒中有遺植<lb/>
英雄臨事究瑣屑終服竒才屈彊敵想見躬耕自灌畦<lb/>
當時有意誰能測<lb/>
　　蕭朝散惠石本韓幹馬圖馬亡後足<lb/>
世人怪韓生畫馬身苦肥幹寧忍不畫驥骨當時廐馬<lb/>
<pb n="KR4h0158_WYG_026-18a"/>
君未知開元太平國無事戰馬卷甲飽不騎玉關槖駝<lb/>
通萬里長安第宅連諸姨笙歌錦繡遍一國六龍長閒<lb/>
空食粟霜甜秋草沙苑遊日暖春波渭川浴脽圓腰穩<lb/>
目生光細尾豐膺毛帖肉珠鞍玉鐙驕不行豈有塵埃<lb/>
侵四足韓生丹青寫天廐磊落萬龍無一瘦豈知車下<lb/>
骨如牆饑齧草根刺傷口君家古圖才半身千里騰驤<lb/>
已有神迴身側顧不無意剪騣絡頭嗟失真君不見太<lb/>
宗戰馬拳腹毛身騎此馬縛羣豪龍虎精神金鼓氣豈<lb/>
<pb n="KR4h0158_WYG_026-18b"/>
有閒地供脂膏至今畫圖快胷臆想見虬鬚親破賊那<lb/>
知但愛廐中肥漁陽筯脚蹄如石神駒入水隨煙雲蜀<lb/>
山石路無行人六驥悲鳴足流血騎騾遺事一酸辛<lb/>
　　奉先寺<lb/>
荒凉城南奉先寺後宫美人官𦵏此角樓相望髙起墳<lb/>
草間栢下多石人秩卑埋骨不作塜青石浮屠當丘墳<lb/>
家家墳上作享亭朱門相向無人聲樹頭土梟作人語<lb/>
月黑風悲鬼揺樹宫中養女作子孫年年犢車來作主<lb/>
<pb n="KR4h0158_WYG_026-19a"/>
廢后陵園官道側家破無人掃陵域官家歲給半千錢<lb/>
街頭買餅作寒食<lb/>
　　田家<lb/>
野塘積水綠可染舎南新栁齊如剪去冬雪好麥穂長<lb/>
今日雨晴初擇繭東家饋黍西舎迎連臂踏歌村市晩<lb/>
婦騎夫荷兒扶翁月出橋南歸路逺<lb/>
　　海州道中<hi>二首</hi>
孤舟夜行秋水廣秋風滿帆不揺槳荒田寂寂無人聲<lb/>
<pb n="KR4h0158_WYG_026-19b"/>
水邊跳魚翻水響河邊守罾茅作屋罾頭月明人夜宿<lb/>
船中客覺天未明誰家鞭牛登隴聲<lb/>
秋野蒼蒼秋日黄黄蒿滿田蒼耳長草虫吚吚鳴復咽<lb/>
一秋雨多水滿轍渡頭鳴舂村徑斜悠悠小蝶飛豆花<lb/>
逃屋無人草滿家纍纍秋蔓縣寒𤓰<lb/>
　　女几祠下<lb/>
山邊白雲閒不掃山下松花龍甲老東風古栢吹暖香<lb/>
廟前土馬荒春草朝霞為裳水為珮守廟千年老龍在<lb/>
<pb n="KR4h0158_WYG_026-20a"/>
清風掃堂神欲還山頭月出溪潺潺<lb/>
　　從黄仲閔求友于泉<lb/>
炎暑戰已定清秋當抗衡碧雲生雁思幽草見蛩情晒<lb/>
麥村墟静觀書枕簞清誰能酌𤣥酒來破屈原醒<lb/>
　　贈陳履常<lb/>
勞苦陳夫子欣䎹病肺蘇席門迂次數僧米及時無㫖<lb/>
蓄親庖急青錢藥裹須我場方不給何以縶君駒<lb/>
　　至安化驛先寄淮陽故人<lb/>
<pb n="KR4h0158_WYG_026-20b"/>
蕭條安化驛倦客思悠哉積水連天濶青山送客來疎<lb/>
籬風捲葉敗屋雨生苔寄語淮陽舊人今放逐回<lb/>
　　酬同年徐正夫司戸時欲築室嵩洛間<lb/>
少别老相見無言空惘然功名屬多病詩酒樂衰年<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>
厭顔公粥囊須趙壹錢歸裝何日辦嵩少好林泉<lb/>
　　破幌<lb/>
破幌一㸃白卧知千里明低窻通雪氣喬木尚風聲傳<lb/>
柝軍城静鳴鐘梵刹清髙眠尋斷夢鄰樹已烏驚<lb/>
<pb n="KR4h0158_WYG_026-21a"/>
　　秋懐<hi>三首</hi>
木落晩風急宵凉侵暑衣有期惟向老無計未成歸只<lb/>
益顛毛脱還從髀肉肥感時仍弔古回首意多違<lb/>
衰鬢不堪洗病軀先覺隂天寒白日短歲暮亂山深薄<lb/>
酒醒無力危絃奏不禁謀身老逾拙三聴洛陽砧<lb/>
清秋萬里興力疾上髙臺歲熟雉兎飽風髙榆栁摧晩<lb/>
篁元自綠幽菊為誰開寂寞無人問鄉書久不來<lb/>
　　宿銅陵<lb/>
<pb n="KR4h0158_WYG_026-21b"/>
山色日已遠問人歸路長碧天凉後濶秋物雨餘荒人<lb/>
静路傍寺鳥啼林下房銅陵竟何就空死漢呉王<lb/>
　　冬夜<lb/>
山静寒雲薄天空孤月明霜桐占堦影風葉繞廊聲經<lb/>
濟心難就蹉跎歲屢更㝠鴻本清逺何事亦宵征<lb/>
　　和西齋<lb/>
山色供開鏡溪光照掩扉暗蟲先夜響萎葉近秋飛灌<lb/>
壠晴蔬出窺籠暮鶴歸鳴琴坐朗月輕露㸃秋衣<lb/>
<pb n="KR4h0158_WYG_026-22a"/>
　　春寒<lb/>
客舎逢桃李清尊聊自懽夢中驚夜雨醉裏度春寒草<lb/>
色逺還綠鳥聲晴更繁預期多病眼花發莫辭看<lb/>
　　歲暮書事<hi>二首</hi>
歲晏北風疾山空萬谷號木枯隨意折鴻斷不成髙深<lb/>
屋支蓬戸温爐暖緼袍老天元不寐鳴竹鼓蕭騷<lb/>
原廟依岡起傳為世祖營南陽無雊雉熊耳合投兵霜<lb/>
日蓬原路天風栢殿聲山川英氣在不負昔聞名<lb/>
<pb n="KR4h0158_WYG_026-22b"/>
　　宿東魯父店<lb/>
郡國何時極覉愁觸處生望隨天不盡春共野兼平煙<lb/>
樹淮南濶漁鹽楚俗輕飄零五年别歎息鬢毛更<lb/>
　　春望<lb/>
暖日晴熏草清淮濶浸天地卑連逺水城廢入春田目<lb/>
極風燈外愁縣涙臉邊人生苦多感花栁自年年<lb/>
　　同七兄及崧上人自墳莊還寺<lb/>
和風快人意岸幘晩衿凉日落野㾗碧月生淮際光論<lb/>
<pb n="KR4h0158_WYG_026-23a"/>
詩得靈運静語屬支郎不是耽閒散從來懶性長<lb/>
　　蔡河漲<lb/>
渾渾雖未巳浩浩竟東歸濶處長天近澄邊一鳥飛西<lb/>
風疎葦亂斜日逺村微淹泊從吾道扁舟伴釣磯<lb/>
　　泊長平晩望<lb/>
江穩夷猶櫂春歸杳靄天翠深交岸樹綠逺望川田漁<lb/>
酒數家市帆檣何處船登臨一回首無恨亦依然<lb/>
　　夏日<hi>三首</hi>
<pb n="KR4h0158_WYG_026-23b"/>
蚓壤排晴圃蝸涎印雨堦花鬚嬌帶粉樹角老封苔問<lb/>
字病多忘過隣慵却廻晩凉還盥櫛對竹引清杯<lb/>
細徑依原僻茅蓬四五家山田來雉兎溪雨熟桑麻竹<lb/>
籠辰収果茅菴夜守𤓰頗知農事樂從此問生涯<lb/>
夜色川原合秋聲草木催星辰隨地濶河漢抱山來栖<lb/>
鶴凉先警饑烏夕未回髙樓對斜月鳴笛正清哀<lb/>
　　冬日雜興<hi>三首</hi>
池館留餘雪西山照夕曛臘催梅蘂迸春向鳥聲新愁<lb/>
<pb n="KR4h0158_WYG_026-24a"/>
思仍當病風光欲近人年年桃李樹相對只傷神<lb/>
南壁蒼崖壯窮冬井落閒風聲先老樹日色避諸山落<lb/>
雁饑相向啼烏夕自還微微寒月影蓬户已深關<lb/>
擊柝山城閉疎燈野店扄疾風鳴夜谷晴水動浮星霜<lb/>
翼歸何晩鄰機織未停短歌時自和愁絶更誰聽<lb/>
　　建平途次<lb/>
野橋田徑滑官路栁條新流水伴遲日野花留晩春㸃<lb/>
空知去翼衝綠有歸人自笑諳岐路無勞更問津<lb/>
<pb n="KR4h0158_WYG_026-24b"/>
　　暮春<lb/>
夜雨輕寒拂曉晴牡丹開盡值清明庭前落絮誰家栁<lb/>
葉裏新聲是處鶯白髪欲來如有信青春歸去更無情<lb/>
便當種秫長成酒遠學陶濳過此生<lb/>
　　夏日雜興<lb/>
墻下溪流清且長夾溪喬木雨蒼蒼䙚風翠菓擎枝重<lb/>
照水圓荷舞葉凉蝸殻已枯黏粉壁燕泥時落汚書牀<lb/>
南山野客閒相過贈我能攜藥滿筐<lb/>
<pb n="KR4h0158_WYG_026-25a"/>
　　屋東<lb/>
蒼鳩呼雨屋東啼麥穂初長燕子飛竹裏人家雞犬静<lb/>
水邊官舎吏民稀溪聲夜漲寒通枕山色朝晴翠染衣<lb/>
頼有西隣好詩句賡酬終日自忘饑<lb/>
　　登海州城樓<lb/>
城外滄溟日夜流城南山直到城樓溪田雨足禾先熟<lb/>
海樹風髙葉易秋疎傅里閭詢故老秦皇車甲想東遊<lb/>
客心不待傷千里檻外風煙盡是愁<lb/>
<pb n="KR4h0158_WYG_026-25b"/>
　　京師廢宅<lb/>
當道朱門白晝扄髙堂歌吹久無聲古窻積雨昏殘畫<lb/>
朽樹輕隂長寄生門下老人時洒掃舊時來客歎平生<lb/>
艶姬驕馬知何處獨有庭花春自榮<lb/>
　　登城樓<lb/>
沙雨初乾巾褐輕獨披蓑蔓歩髙城天晴海上峰巒出<lb/>
野暗人家燈火明歸鳥各尋芳樹去夕陽微照逺村耕<lb/>
登樓已恨荆州逺况復安仁白髪生<lb/>
<pb n="KR4h0158_WYG_026-26a"/>
　　送泗州推官王永年致仕還鄉王年四十而致仕<lb/>
　　　士大夫所少也<lb/>
為憶田園便拂衣休官退勇似君稀塵埃擺脱青衫去<lb/>
閭里驚嗟黑髪歸南畆稻糧仍歲熟舊山芝术入秋肥<lb/>
百年從此皆閒日寄語人間浪是非<lb/>
　　自海至楚途次寄馬全玉<lb/>
蕭蕭晩雨向風斜村逺荒凉三四家野色連雲迷稼穡<lb/>
秋聲催曉出蒹葭愁如夜月長隨客身似飛鴻不記家<lb/>
<pb n="KR4h0158_WYG_026-26b"/>
極目相望何處是海天無際落殘霞<lb/>
　　夏日<lb/>
黄簾翠幔斷飛蠅午影當軒睡未興枕穩海魚鐫紫石<lb/>
扇凉山雪畫青繒廊隂日轉雕欄樹坐冷風生玉盌氷<lb/>
滿案詩書塵蠧甚故應疎懶過炎蒸<lb/>
　　遣興和晁應之<lb/>
蓬門鳥雀啅黄昏歸逕牛羊各有羣水濶蛟龍隂後出<lb/>
山空虎豹夜深聞西來谷引秦川雨南去秋連楚澤雲<lb/>
<pb n="KR4h0158_WYG_026-27a"/>
唐漢廢興無處問西風禾黍但丘墳<lb/>
　　渡洛因泛舟東下數里頗憶淮上<lb/>
沄沄清洛轉山隈渺渺東流不復回輕鳥竟隨青嶂去<lb/>
亂波争泛夕陽來偶驚舟楫鄉心起乍脱塵埃病眼開<lb/>
疑是盱眙郭門外月明帆席過清淮<lb/>
　　和周亷彦<lb/>
山光不動晩雲垂芳草初長襯馬蹄新月已生飛鳥外<lb/>
落霞更在夕陽西花開有客時攜酒門冷無車出畏泥<lb/>
<pb n="KR4h0158_WYG_026-27b"/>
修禊洛濵期一醉天津春浪綠浮堤<lb/>
　　春日遣興<lb/>
流光向老惜芳菲搔首悲歌心事違綠野染成延晝永<lb/>
亂紅吹盡放春歸荆榛廢苑人閒牧風雨空城鳥夜飛<lb/>
斷送一番桃李盡可憐桑柘有光輝<lb/>
　　卧病月餘呈子由<lb/>
風葉鳴窻已復朝喚回歸夢故山遥酒壺暗淡浮塵集<lb/>
藥鼎青熒敗葉燒閉户獨依寒蟋蟀移牀更就雨芭蕉<lb/>
<pb n="KR4h0158_WYG_026-28a"/>
病深欲請安心術長日如年未易消<lb/>
　　次韻張公逺<lb/>
平淡春雲捧額浮秋光劒㦸近人流無腸可斷方為恨<lb/>
有藥能治不是愁欲待挑琴聊試術未傳驅豆更何謀<lb/>
遥知添得寒窻夢尤在華堂綺席頭<lb/>
　　雙槐晩秀三月一日初見新葉<lb/>
東皇無處著繁華亦復分張到我家他日老蒼悲敗枿<lb/>
今晨嫩綠出新芽秃翁承弁纎纎髪村婦縈鬟草草花<lb/>
<pb n="KR4h0158_WYG_026-28b"/>
桃李蹊中人迹絶綠隂門巷正藏鴉<lb/>
　　登山望海<lb/>
鳥去蒼煙古木人歸綠野孤舟信美雖非吾土消愁且<lb/>
復登樓<lb/>
　　霅溪道至四安鎮<lb/>
苕霅清秋水底天夜帆燈火客髙眠江東可但鱸魚美<lb/>
一看溪山直萬錢<lb/>
　　上元都下二絶<lb/>
<pb n="KR4h0158_WYG_026-29a"/>
淡薄晴雲放月華晩粧新暈臉邊霞管絃樓上争酤酒<lb/>
巧笑車頭旋買花<lb/>
驕馬金鞭白面郎雙鬟小女坐車箱輪聲轆轆歸何處<lb/>
留得紅籠絳蠟香<lb/>
　　傷春<hi>二首</hi>
浮雲冉冉送春華怯見輕寒日欲斜半夜雨聲能㡬許<lb/>
曉來落盡一城花<lb/>
嫩紫妖紅惜不得亂隨風雨㸃蓬蒿荒田野草花開晩<lb/>
<pb n="KR4h0158_WYG_026-29b"/>
主管春光屬爾曹<lb/>
　　春雨中偶成<lb/>
春隂只與睡相宜卧聽鳴禽語復飛一縷斷香浮不散<lb/>
何人深院晝熏衣<lb/>
　　懐金陵<hi>二首</hi>
壁月瓊枝不復論秦淮半已掠荒村青溪天水相澄映<lb/>
便是臨春閣上魂<lb/>
曾作金陵爛漫遊北歸塵土變衣裘芰荷聲裏孤舟雨<lb/>
<pb n="KR4h0158_WYG_026-30a"/>
卧入江南第一州<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_026-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十六<lb/>
</p>
<p>
</p>
  </div>
<div>
<head>宋元詩會卷二十七</head> <lb/>
    <p>
<pb n="KR4h0158_WYG_027-1a"/>
欽定四庫全書<lb/>
　宋元詩會卷二十七<lb/>
　　　　　　　　　　　　兵部主事陳焯編<lb/>
　賀　鑄<lb/>
　　<hi>字方囘衛州人孝惠皇后之族孫也長七尺面鐵色喜談時事可否不少假借博學彊記工詩文尤</hi>
　　<hi>善于度曲化陳語為新竒出人意表其氣概雄爽近于任俠初娶宗人女𨽻籍右選監太原工作元</hi>
　　<hi>祐中李清臣執政奏換通直郎通判泗州又倅太平州以尚氣使酒不合于時退居吴下自號慶湖</hi>
　　<hi>遺老以終有集二十卷</hi>
<pb n="KR4h0158_WYG_027-1b"/>
　　故鄴<lb/>
　按鄴都記漢建安十二年曹操㓕袁氏始大築鄴當<lb/>
　時京兆洛陽南陽許皆大都而鄴為之長操子丕代<lb/>
　漢復定都洛陽此後僭竊更據鄴而未始殘破元魏<lb/>
　孝文帝自代南廵駐蹕鄴下久之以南望枉人山北<lb/>
　接栢人縣非善地遂去之河南將行挂飯罌于城樓<lb/>
　上識者解之挂飯縣飱也豈待𤣥孫宅此乎至孝靜<lb/>
　帝果為髙歡刼遷都鄴齊五主營建宫室規模壯麗<lb/>
<pb n="KR4h0158_WYG_027-2a"/>
　逾前魏周武平齊焚撤略盡及隋文克尉迥遂洿瀦<lb/>
　之築京觀于葛屨山徙郡治安陽鄴猶為屬邑熙寧<lb/>
　間始廢之戊午九月獨遊晩歸馬上賦<lb/>
魏武昔恢圖北平譚尚孼卜鄴築新都非徒為三穴將<lb/>
行遷鼎志遽有分香訣落日繐帳空奠終歌舞闋旋䎹<lb/>
瀍洛上載起蒼龍闕四葉不歸東苔花馳道絶食槽䜟<lb/>
終騐挂飯期先決擾攘百年間累車尋覆轍山川氣象<lb/>
變朝市繁華歇白露復青蕪茫茫換時節隂風吹葛屨<lb/>
<pb n="KR4h0158_WYG_027-2b"/>
燐火走兵血木葉下西陵寒蟲助騷屑<lb/>
　　燭蛾<lb/>
雙蛾來翩翩慕此堂上燭附炎竟何功自取焚如酷感<lb/>
彼萬動微保生在無欲不見青林蟬飲風聊自足<lb/>
　　題蘭陵王碑隂<lb/>
　碑載王名肅字長恭北齊文襄之子王有武略善撫<lb/>
　士每得一𤓰數李必分甘餌衆金墉之戰免胄先登<lb/>
　推功第一今蘭陵王曲即凱歌也為後主所忌得疾<lb/>
<pb n="KR4h0158_WYG_027-3a"/>
　不治而卒以鴆薨墓在滏陽西南十里碑字大兼分<lb/>
　𨽻法有古氣而不著書人名文乃盧思道也<lb/>
齊室生武賢蘭陵類頗牧析𤓰饗虎士饜慰比粱肉金<lb/>
墉免胄戰破陣何神速樂府有遺聲當歌凱旋曲磐宗<lb/>
既不壽霸祚宜爾促十代六百年人間變陵谷荒塗接<lb/>
幽壠誰復禁樵牧窆石半欹摧鉤鋤斷鼇足蒼苔蝕篆<lb/>
刻仰睇眩塵目操翰無媿詞千言不為辱人生妄區别<lb/>
共盡同草木何待雍門彈令君涙盈匊<lb/>
<pb n="KR4h0158_WYG_027-3b"/>
　　冠氏送武欽之安陽<lb/>
黄金絡征轡之子待明發樽酒少遲留禪林見凉月歌<lb/>
鬟結蛾黛怨此佳期濶去去栁堤風青蟬催白髪<lb/>
　　遊雲龍張氏山居<lb/>
　雲龍山距彭城郭南三里郡人張天驥聖塗築亭于<lb/>
　西麓元豐初郡守眉山蘇公屢登燕于此亭下畜二<lb/>
　鶴因以放鶴名亭復為之記亭下有小屋曰蘇齋壁<lb/>
　間榜眉山所留二詩及畫大枯株亦公醉筆也壬戌<lb/>
<pb n="KR4h0158_WYG_027-4a"/>
　秋余初至徐張惠然見臨繼相招為山中遊<lb/>
昔聞張逸民卜築雲龍山東望結遐想喜得彭城官一<lb/>
語定襟契宛如平生歡招攜屬休沐投此蘿薜間女僕<lb/>
候門巷青袿雙翠鬟蘇齋軒户明餅火焚椒蘭寳墨鬼<lb/>
神䕶清詩氷玉寒森然拱簷霤架石排琅玕東趨放鶴<lb/>
亭磴道披茅菅指顧百村落炊烟林莽間日脚灑平陸<lb/>
兩山如斷環凄風振晩葉坐怯衣裘單引領紫霄極飄<lb/>
颻如可干緬懐眉山公五馬來遊盤酣興走顛筆蒼崖<lb/>
<pb n="KR4h0158_WYG_027-4b"/>
即鑱刋午年仲冬月雪野雲彌漫掃石坐舒嘯惠泉烹<lb/>
鳯團當時詫盛集千古陋逵安俛仰迹遂陳斯人久泥<lb/>
蟠我來後千日逸䠱何由攀仰懐勝事往俯遵塵路還<lb/>
山英能不辱時欵白雲關<lb/>
　　登黄樓有懐蘇眉山<lb/>
登黄樓望黄州黄州望不見樓下水東流水流何可留<lb/>
浮雲更悠悠傷心澤畔客憔悴楚蘭秋<lb/>
　　和張謀父遊石佛山觀魏太武書<lb/>
<pb n="KR4h0158_WYG_027-5a"/>
　按南北史彭城圖經魏太平真君十一年太武南侵<lb/>
　至𤓰步築宫駐蹕聲欲渡江宋人患之遣使請婚饋<lb/>
　百牢以犒師明年春旋師渡淮復留連徐方再旬始<lb/>
　北去今彭城南五里因山鑱佛髙十許丈東北百步<lb/>
　有大磐石欹枕小溪劃然四字曰阿彌陀佛皆徑尺<lb/>
　餘葢當時太武以鐵箠畫是字非刋刻也乙丑秋張<lb/>
　謀父賦詩要余屬和焉<lb/>
中區昔屯否代邦天所開鴻圖屬太武不世英雄才南<lb/>
<pb n="KR4h0158_WYG_027-5b"/>
洗洛陽血西盪長安灰氊車十萬乗略地驅風雷一葦<lb/>
濟長淮築宫𤓰步隈東隣拜牢餼走使為婚媒雲旗即<lb/>
歸路覽勝此徘徊俯揮鐵馬鞭頑石同陶坏劃成四大<lb/>
字屹栗隂虹摧淪精入崖壑怒氣羞蟠回茫茫六百年<lb/>
風雨生莓苔偉蹟寖銷泯威靈安在哉君為訪古遊賦<lb/>
詩追七哀人生誰不爾零落同塵埃<lb/>
　　登金陵雨花臺<lb/>
迢迢朱雀航飛葢共凌越東風石子岡芳草微徑絶生<lb/>
<pb n="KR4h0158_WYG_027-6a"/>
公法堂在清夜貯明月回認城郭遊春䔢爛晴雪長煙<lb/>
動江隩微雲起山脅連檣去遲回白鳥屢明㓕<lb/>
　　遊百福寺即唐詩人張司業藉故居<lb/>
文昌西郭居脩竹閉環堵琴樽不復存青蓮開梵宇塵<lb/>
紛晦遺像粉繪才可覩拜奠愧無言長哦古樂府<lb/>
　　金山<lb/>
輕舠放中泠岸逺春風壯檝師俯仰呼天水爭簸蕩吾<lb/>
方扣其舷聊賡小海唱梢回即東麓側磴聫履杖危刹<lb/>
<pb n="KR4h0158_WYG_027-6b"/>
表層巔疲筋躡牽彊斜廊繚複殿魚脊分背向放目四<lb/>
垠寛秋毫入吾望侵雲鐵甕壘崛起無緣傍映日海門<lb/>
山不蔕滄波上吾雖百石吏平昔有微尚俄得金仙徒<lb/>
翦蘿開岫幌誓投桑榆年浮玉翁自况<lb/>
　　和潘豳老漢上屬目<lb/>
浮雲䝉山頭清川山下流芳洲采香女薄暮漾歸舟並<lb/>
蒂雙荷葉逢迎一障羞持情不得語大婦在髙樓<lb/>
　　望夫石<lb/>
<pb n="KR4h0158_WYG_027-7a"/>
亭亭思婦石下閲幾人代蕩子長不歸山椒久相待微<lb/>
雲䕃髮彩初月輝蛾黛秋雨疊苔衣春風舞蘿帶宛然<lb/>
姑射子矯首塵冥外陳跡遂無窮佳期曽莫再脱如魯<lb/>
秋氏妄結桑下愛玉質委泥沙悠悠復安在<lb/>
　　寄題潯陽周氏濓溪草堂<lb/>
　江華人周茂叔仕至尚書郎累使嶺表中年投節退<lb/>
　居湓城之南溪上因名濂溪以自况二子壽字元翁燾<lb/>
　字次元相踵第進士丙子五月余艤舟漢陽始與元<lb/>
<pb n="KR4h0158_WYG_027-7b"/>
　翁相際求余賦詩<lb/>
濓溪之水清未足濯公纓平生抱苦節成就此溪名長<lb/>
歗置符傳孤雲歸思輕溪頭四壁居溪下百畆耕量汲<lb/>
奉晨盥課樵共夕烹希逢杖屨遊但聽絃歌聲為客開<lb/>
三逕傳家惟一經雙珠光照乗合璧價連城褐被有餘<lb/>
樂問縑無隱情昔仰名父子今推難弟兄不應文範後<lb/>
遽謂公慙卿勒詩髙崖石敢告後代生<lb/>
　　彭城三詠<lb/>
<pb n="KR4h0158_WYG_027-8a"/>
　元豐甲子余與彭城張仲謀父東萊冦昌朝元弼彭<lb/>
　城陳師仲傳道臨城王適子立宋城王羾文舉采徐<lb/>
　方陳迹分詠之余得戲馬臺斬蛇澤歌風臺三題即<lb/>
　賦焉<lb/>
秦蛇已中斷劉項方龍戰叱咤沮風雲雎盱走霆電鴻<lb/>
溝一畫天地開楚王洗劒東歸来新都形勝控淮泗籠<lb/>
山絡谷營髙臺重瞳登覽何為者不知招賢知戲馬上<lb/>
如激矢下投丸蘭筋霜腕便回盤半夜悲歌騅不逝明<lb/>
<pb n="KR4h0158_WYG_027-8b"/>
日隂陵行路難騋牝三千歸漢苑粟豆尤聞蠧縣官君<lb/>
不見華山之陽古坰牧春風吹草年年綠　<hi>右戲馬臺</hi>
君不聞泗濵昔日有亭長送徒咸陽失収掌澤中置酒<lb/>
飲相訣吾亦從茲犇芒碭隂風蕭蕭導者懼前有脩蛇<lb/>
怒横路酒酣拔劒肯留行劃斷蜿蜒不回顧河明月出<lb/>
人踵來彼媪何寃號且哀謂遭赤帝屠吾子語竟莫知<lb/>
安在哉真人聞此自心許茫茫四海吾其主虎變龍飛<lb/>
十二年馘項梟英直狐䑕半夜雄鋩飛上天㡬見長陵<lb/>
<pb n="KR4h0158_WYG_027-9a"/>
一坏土　<hi>右斬蛇澤</hi>
漢祖髙風百尺臺千年客土生蒿萊無窮人事水東去<lb/>
如故地形山四來江淮猶沸鯨鯢血八十一車枉歸轍<lb/>
白叟逢迎皆故人斗酒歡呼惜將别崤澠迢遥非我鄉<lb/>
死生此地烏能忘酒闌鳴筑動雲物青衿兒曹隨抑揚<lb/>
爾時可無股肱力端思猛士守四方君不聞淮隂就縛<lb/>
何慷慨解道鳥盡良弓藏　<hi>右歌風臺</hi>
　　江南曲<lb/>
<pb n="KR4h0158_WYG_027-9b"/>
遊倡搴杜若别浦鴛鴦落向晩鯉魚風客檣千里泊當<lb/>
時桃葉是新聲千載長餘隔水情烏衣巷裏人誰在白<lb/>
鷺洲邊草自生<lb/>
　　留别僧訥<lb/>
宂從西班誰比數牛儈馬醫猶爾汝詩解窮人未必工<lb/>
苦調酸聲效梁父滎陽道人方外交謂我有言追屈騷<lb/>
驪珠不惜彈黄雀狗尾何堪聫黑貂秦淮潮上扁舟發<lb/>
後日相思一書札千里同風了了然人間無處無明月<lb/>
<pb n="KR4h0158_WYG_027-10a"/>
　　叢臺歌<lb/>
累土三百尺流光二千年人生物數不相待摧頽故址<lb/>
秋風前武靈舊隴今安在秃樹無隂困樵采玉簫金鏡<lb/>
未銷沈㡬見耕夫到城賣君不聞叢臺全盛時綺羅成<lb/>
市遊春暉一從琱輦閉荒草蕭散行雲無復歸招魂想<lb/>
像風流在晴華露蔓猶依稀縈紆棘逕撩人衣禾黍晩<lb/>
成貆貉肥層簷碧瓦碎平地夢作鴛鴦逐伴飛登臨弔<lb/>
古將語誰城郭人民今是非指君看取故時物南有清<lb/>
<pb n="KR4h0158_WYG_027-10b"/>
流西翠微彷徨華表不能去豈獨遼東丁令威<lb/>
　　雨餘晩望<lb/>
相應乳鳩鳴桑間返照明平津小舫度髙隴一牛耕林<lb/>
藪歸心健塵埃病骨輕屈騷魂爽在未許獨君清<lb/>
　　自鄆還徐道中<lb/>
八月過新雨行雲弄晩凉山川乍明晦禾黍半青黄西<lb/>
去真何事東還非故鄉悠悠塵土裏無路不亡羊<lb/>
　　丙寅舟次宋城作<lb/>
<pb n="KR4h0158_WYG_027-11a"/>
水館雨邊村登臨奈斷魂黄花開小徑紅粉哭髙原舟<lb/>
楫逢新火松楸老故園斜陽一千里依約是蘇門<lb/>
　　酬桂林從叔<lb/>
江到三湘盡山圍八桂深龍蛇寒不蟄霧露晝多隂迢<lb/>
遞馳梅信殷勤訪竹林淮南風土美留滯亦何心<lb/>
　　懐寄潘孝本兼簡其子言<lb/>
春色先梅嶺秋聲後桂林溪通五羊險雲近九疑隂無<lb/>
雁難逢信有猿能伴吟燒春酒自美應對阿戎斟<lb/>
<pb n="KR4h0158_WYG_027-11b"/>
　　宿黄葉嶺田家<lb/>
聚落荒山裏畬田歲不登牛衣障隙雪䑕穴見隣燈愁<lb/>
入魚難暝寒凝酒亦氷悵然歌白石推枕待晨興<lb/>
　　金陵懐寄歴陽王掾<lb/>
征魯亭邊路望夫山下舟長江不隔夢明月秖供愁促<lb/>
席歌塵斷閒忩醉墨留惜芳橋畔栁誰繫木蘭舟<lb/>
　　秦淮夜泊<lb/>
官栁動春條秦淮生暮潮樓臺見新月燈火上雙橋隔<lb/>
<pb n="KR4h0158_WYG_027-12a"/>
岸開朱箔臨風弄紫簫誰憐逺遊子心斾正揺揺<lb/>
　　秋夜聞雨<lb/>
故國心馳北扁舟計漫東寒生一夜雨病渉兩秋風落<lb/>
泊籬根葉幽憂屋角蟲何情悲節物聊自况衰翁<lb/>
　　龜山晩泊<lb/>
春候半寒温維舟淮上村長林補山罅青草際潮㾗久<lb/>
厭浮家役重招去國魂禪房欲舒冩煙雨促黄昏<lb/>
　　江夏寓興<lb/>
<pb n="KR4h0158_WYG_027-12b"/>
風與檣烏便儂先塞雁來山經七澤斷潮自九江回漁<lb/>
父猶知隱騷人枉衒才朋遊正相遠梅信為誰開<lb/>
　　病後登快哉亭<lb/>
經雨清蝉得意鳴征塵斷處見歸程病來把酒不知厭<lb/>
夢後倚樓無限情鴉帶斜陽投古刹草將野色入荒城<lb/>
故園又負黄花約但覺秋風髪上生<lb/>
　　題永城縣園水亭<lb/>
詰曲池塘碧玉流禊亭孤占小汀洲長紉座上芳蘭佩<lb/>
<pb n="KR4h0158_WYG_027-13a"/>
不繫簷前畫鷁舟好泛羽觴修舊事為書繭紙記清遊<lb/>
季真待得東還日初見紅蕖十畆秋<lb/>
　　罷大匠屬為淮南行<lb/>
何處經行特惘然津頭曾送木蘭船桃花春水生前夜<lb/>
楊栁秋風憶故年驛路尺書疑斷絶官倉斗米愧留連<lb/>
飄颻復作江湖計從此長安是日邊<lb/>
　　與張歴陽追懐從禽之樂因賦<lb/>
宜秋門外養鷹坊好草陂頭射雉場油幕氊廬張野飲<lb/>
<pb n="KR4h0158_WYG_027-13b"/>
錦袍貂帽結戎妝興闌落日黄塵斷夢後西風白髪長<lb/>
誰念江湖獨流寓此情難話與漁郎<lb/>
　　歴陽姥磯下馬上有懐京都遊好<lb/>
楚澤初冬正穫田孤鴻欲下却翻然人煙隱約青山郭<lb/>
雲物離披小雪天送别盃盤猶昨日勞生鞍馬遂窮年<lb/>
故人多在金閨籍誰念心如寸斷絃<lb/>
　　宿芥塘佛祠壁間得魏湘畢平仲張士宗昔所留<lb/>
　　　字皆吾故人也<lb/>
<pb n="KR4h0158_WYG_027-14a"/>
青青䵃夾欲抽芒浩蕩東風晩更狂微逕斷橋尋古寺<lb/>
短籬髙樹隔横塘開門未掃楊花雨待曉先燒栢子香<lb/>
底許暫忘行役倦故人題字滿長廊<lb/>
　　上已晩泊龜山作<lb/>
薄暮東風不滿帆遲遲未忍去淮南故園猶在北山北<lb/>
佳節可憐三月三蘭葉自供遊女佩芸編聊對故人談<lb/>
洛橋車騎相望客曾為呉兒㡬許慙<lb/>
　　寄清凉和上人<lb/>
<pb n="KR4h0158_WYG_027-14b"/>
南國風流百不存石頭今是給孤園山連雉堞斜侵路<lb/>
潮送漁舟自到門方丈定容居士病貝多應待客兒翻<lb/>
縣知後日逢迎際桃李春風兩不言<lb/>
　　潘豳老出十數詩皆有懐蘇儋州者因賦<lb/>
人煙寂絶鬼門關更指儋州杳莽間三四月交天漏雨<lb/>
東南地盡水浮山依迷春草鴒原失響像秋風鶴馭還<lb/>
回羡河陽賢父子雪堂曾伴十年閒<lb/>
　　答致仕呉朝請<hi>潛</hi>登黄鶴樓見招<lb/>
<pb n="KR4h0158_WYG_027-15a"/>
城隅黄鶴莫登臨端使悲翁動楚吟日下長安人共逺<lb/>
天圍夢澤歲方隂北風欲雪雁飛急南渚始氷魚伏深<lb/>
誰似草堂安隱客下帷隱几不求心<lb/>
　　髙郵舟中對雪<lb/>
天涯晩歳客無歡擁鼻微吟行路難三楚浮程波淼淼<lb/>
五陵歸夢雪漫漫兎園授簡心猶壯剡曲拏舟興久闌<lb/>
病骨支離仍禁酒漁蓑重緝待春寒<lb/>
　　廣陵茱萸灣晩泊<lb/>
<pb n="KR4h0158_WYG_027-15b"/>
冷雲抛雪未成花過埭東風凍著沙荻蒲漁歸初下雁<lb/>
楓橋市散只啼鴉舊聞南國饒春事行見東風換物華<lb/>
老病心情亦何有藥嚢詩卷是生涯<lb/>
　　擬温飛卿<lb/>
露網朱甍上風簾翠幙前宿衾熏菡萏朝鏡拂漪漣津<lb/>
潤銷金筆香依撲粉綿度閒雙陸子撥恨十三絃鸚鵡<lb/>
殷勤語栴檀委曲煙鮫綃乾玉筯魚鑰限金蓮團扇謌<lb/>
桃葉烏絲代杏牋朱門長窅窅白馬自翩翩難釣三珠<lb/>
<pb n="KR4h0158_WYG_027-16a"/>
樹徒抛九寳鞭酒闌應有待夢破即無緣信鵲新秋去<lb/>
孤蟾後夜圓浪言牆外地的是洞中仙<lb/>
　　郎官湖<lb/>
　按李白詩序云乾元歲流夜郎遇故人尚書郎張謂<lb/>
　使夏口沔州杜太守漢陽王令觴于江城之南湖張<lb/>
　公四望超然請白標之嘉名白因號之郎官湖席上<lb/>
　文士輔翼岑靖以為知言今所謂郎官湖者占郡城<lb/>
　之北束手于兩山間縱廣百許歩固不足四望而超<lb/>
<pb n="KR4h0158_WYG_027-16b"/>
　然也已知其非是且郡南瀕江之人持南唐時地劵<lb/>
　尚指郎官湖為鄰盖湖為江水所并而去城里餘猶<lb/>
　有洲渚隱然未泯乃湖之故防也余丙子五月舟次<lb/>
　沔陽求訪遺老始得其詳因賦此詩志之<lb/>
當年賢守令載酒沔南遊凉月呈新霽明湖涵素秋郎<lb/>
官夏口使仙客夜郎囚促膝青螭舫連觴紫綺裘髙驩<lb/>
隨雨散餘躅想風流芳草失青履滄波浮白鷗江吞百<lb/>
頃盡石刻一篇留宜有沈碑者前懐陵谷憂<lb/>
<pb n="KR4h0158_WYG_027-17a"/>
　　過曹氏園馬上作<lb/>
香風細細出重牆不見繁枝已斷腸知有何人卷簾箔<lb/>
卧看零落滿斜陽<lb/>
　　斗峴山<lb/>
西來投策倦躋攀晩葉寒花一逕間盡日閒雲不留雨<lb/>
斜陽還照隔江山<lb/>
　晁補之<lb/>
　　<hi>字无咎濟州鉅野人父端友工于詩補之㓜慧善屬文年十七從父倅杭州著七述以謁通判蘇軾</hi>
<pb n="KR4h0158_WYG_027-17b"/>
　　<hi>軾極稱之由是知名舉進士及别試皆第一調澧州司戸參軍召試除祕省正字厯著作佐郎章惇</hi>
　　<hi>當國出知齊州坐修神宗實録失實左官徽宗立召拜吏部員外禮部郎中黨論起為諫官管師仁</hi>
　　<hi>所論出知河中府徙湖州密州果州遂主宫觀還家葺歸來園忘情仕進大觀末出黨籍起知泗州</hi>
　　<hi>卒年五十八</hi>
　　荳葉黄<lb/>
蒹葭蒼荳葉黄南村不見岡北村十頃彊東家車滿箱<lb/>
西家未上場荳葉黄野離離䑕窟之兎入畦豕母從豚<lb/>
兒豕啼豚咿咿銜角復銜箕荳葉黄穀又熟翁媪衰餔<lb/>
<pb n="KR4h0158_WYG_027-18a"/>
糜粥荳葉黄葉黄不獨荳白黍堪作酒瓠大棗紅皺荳<lb/>
葉黄穰穰何膴膴腰䥥獨健婦大男往何許官家教弓<lb/>
刀要汝殺賊去<lb/>
　　視田贈八弟無斁<hi>二首</hi>
河流之所濡一斛泥數斗我莊當水窮乃比石田瘦尚<lb/>
無東陵𤓰况有南山豆天雨不可期且復鞭牛後<lb/>
薄遊廢家務待子營糗糧莊奴不入租報我田久荒凌<lb/>
兢馬到門硉兀牛卧場立苗蒼耳根此策殊未長<lb/>
<pb n="KR4h0158_WYG_027-18b"/>
　　謁岱祠即事<lb/>
澤南三百里極望横天雲雲端色凝黛諦視初可分崢<lb/>
嶸介丘像澒洞元氣屯頃刻有變化慘淡殊明昏天行<lb/>
帝出震其位生物元不周僨西北川乃東南奔寧知六<lb/>
鼇死竟使三山淪不有是難傾孰維大塊根嘗聞周官<lb/>
説實惟天帝孫神靈所鎮守民物斯芘存幽明脗一理<lb/>
有道惟常尊不覺下馬拜僮奴亦遵循迺知正直理足<lb/>
使㝠頑敦莫宿太平驛不眠慮絲棼明朝好天色萬象<lb/>
<pb n="KR4h0158_WYG_027-19a"/>
開肧渾勢横恒碣盡支壓齊魯蹲五色冒日觀一握通<lb/>
帝閣恢拓下摧嗺青蒼上氤氲泉石競沮洳煙嵐互紛<lb/>
綸髙舉躐風海深蹯跆火輪濤波卷堆阜一一溟渤吞<lb/>
棊枰視井邑匕箸藏松椿碧瓦峙雙闕紅墻繚長闉願<lb/>
瞻巖閟宫内滌邪垢魂賜臣登絶頂一覽神秀原萬壑<lb/>
射窈窕三壇矗嶙峋莽不覩項領何能窮䏶跟稍稍指<lb/>
鳬繹依依數亭云松列大夫爵驘識將軍墳瑣屑澗花<lb/>
麗霏微崖藥熏廣大良有以竒險安足論解榻坐中觀<lb/>
<pb n="KR4h0158_WYG_027-19b"/>
洗心馳大鈞初疑無字碑瑩潔誰敢文又怪玉女井髙<lb/>
絶何由奫俯穿鬭仙巖鳥下天壁垠側度五賢堂熊經<lb/>
背逡巡劒石危數履女蘿柔屢捫揮斥八極逺風來袂<lb/>
軒軒寥廓自無梯猶疑天可賔隂谷不敢視恐落魑魅<lb/>
羣安得遂獨往身如黄鵠翻徒觀衆山小愁絶下天門<lb/>
　　送君<lb/>
送君馬上時不道朝罏燠春風入木心皮肌發紅綠春<lb/>
風良易莫那得勤行路且莫望南忩胡蝶飛無數<lb/>
<pb n="KR4h0158_WYG_027-20a"/>
　　上馬<lb/>
上馬笑屬君歸期在十日來時草白芽歸時青鬱鬱來<lb/>
嗔馬蹄急歸嗔馬蹄緩人心自如此馬蹄終不變<lb/>
　　開梅山<lb/>
開梅山梅山開自熙寧之五年其初連峰上參天巒崖<lb/>
盤<graphic n="KR2975" url="https://raw.githubusercontent.com/kanripo/KR-Gaiji/master/images/KR2975.png" mimeType="image/png"/>閡羣蠻南北之帝鑿混元此山不圯藏雲煙躋攀<lb/>
鳥道出薈蔚下視蛇脊相夤緣窮南山南山石室大如<lb/>
屋黄閔之記盤瓠行跡今依然髙辛氏時北有貔貅壓<lb/>
<pb n="KR4h0158_WYG_027-20b"/>
境中下令購其首妻以少女金盈斗遍國無人有畜狗<lb/>
厥初得之病老婦以盤覆瓠化而走堪嗟呉將軍屈死<lb/>
㹞㹞口帝皇下令萬國同事成違信道不容竟以女妻<lb/>
之狗乃負走逃山中山崖幽絶不復人跡通帝雖悲思<lb/>
深往求輒遇雨與風更為獨力之衣短後裙六男六女<lb/>
相婚姻木皮草實五色文武溪赤髀皆子孫自以吾父<lb/>
有功母帝女凌夷夏商間稍稍病侵侮周宣昔中興方<lb/>
叔㡬振旅春秋絶筆逮戰國一負一勝安可數邇來梅<lb/>
<pb n="KR4h0158_WYG_027-21a"/>
山恃險阻黄茅竹箭霪霧雨南人顛踣斃溪弩據關守<lb/>
隘類穴䑕一夫當其阨萬衆莫能武欲知梅山開誰施<lb/>
神禹斧大使身服儒賔客盈幕府檄傳猺初疑叩馬卒<lb/>
歡舞坦然無障塞土石填溪渚但恐關梁通失制後誰<lb/>
禦開梅山開山易防獠難不如昔人閉玉關<lb/>
　　胡戢秀才效歐陽公集古作琬琰堂<lb/>
君不見廬陵公往為學士修書日詔卑千金訪遺逸遺<lb/>
文逸字往往出故都易姓㡬兵火量臋鼎腹細詰詘道<lb/>
<pb n="KR4h0158_WYG_027-21b"/>
人岣嶁空有聞丘陵仙鬼事恍惚共和十鼓記亡一嶧<lb/>
山肉在無復骨雲陽八體又𤓰剖至使漢童訛尉律世<lb/>
儒詭正何足臧公家安取千軸藏題籖甲乙潁水陽後<lb/>
來胡君癖膏肓傾家自構琬琰堂摉羅近出補厥亡荒<lb/>
林圮冡見未嘗南觀禹穴計渺茫閉門睥睨在一牀常<lb/>
恨平生好古家無力騎馬蹊田觀斷刻中郎二字煩走<lb/>
驛率更三日勞野食長年囊楮况易擲兒作摹朱婦遮<lb/>
壁願從胡君丐無有十百數中聊取仂胡君今逸民盱<lb/>
<pb n="KR4h0158_WYG_027-22a"/>
眙不見十五春坐令鉛槧老壯士朝廷豈無憂國人曩<lb/>
時豪氣今雖在會面只謀千日醉聽君汗漫馳古先世<lb/>
事無何付蟬蜕<lb/>
　　贈戴嗣良歌時罷洪府監兵過廣陵為東坡公出<lb/>
　　　所獲西夏刀劒公命作詩<lb/>
三郎少日如乳虎代父搏賊驚山東硬弓長箭取官職<lb/>
自説九戰皆先鋒將軍拳勇饋不繼痛惜靈武竒計空<lb/>
城頭揶揄下俛走壯士志屈羞填胷平生山西踏霜雪<lb/>
<pb n="KR4h0158_WYG_027-22b"/>
洪府下溼號兒童聞名未識二十載初見長揖東坡公<lb/>
鋭頭短後凛八尺氣似飲井垂檐虹只令不語當陣立<lb/>
望見已是千夫雄往年身奪五刀劒名玉所擐犀札同<lb/>
晨朝擕來一府看竊指私語驚庭中紅妝擁坐花照酒<lb/>
青萍拔鞘堂生風螺旋鋩鍔波起脊白蛟雙挾三蒼龍<lb/>
試人一縷立褫魄戲客三招森動容東坡喜為出好礪<lb/>
洮鴨綠石如堅銅収藏入匣人意定蛾眉稍進琉璃鍾<lb/>
太平君子尚小毖戒懼邾小毋荓蜂舞干兩階庶可覩<lb/>
<pb n="KR4h0158_WYG_027-23a"/>
跳空七劒今何庸從公取礪歸作硯聞公嘗諫求邊功<lb/>
　　李成季得閻子常古琴作<lb/>
昔人流水髙山手此意寧從絃上有閻侯卷舌卧閭里<lb/>
意向是中留不朽似聞綠綺置牀頭暑雨東城無麥秋<lb/>
趙傳和氏齋五日呉得湛盧當兩州李侯得意誇題柱<lb/>
成詩欲使邀諸路自有桓山石室彈深屋時聞繭抽緒<lb/>
無琴尚可何獨絃要識精微非度數人生有累無非失<lb/>
我欲心灰木為質嬾從徽的自凝塵老向詩書逾愛日<lb/>
<pb n="KR4h0158_WYG_027-23b"/>
自言結習久難除猶理斷編尋止息焦城卜築近連軫<lb/>
歸約閻侯亦蕭瑟舊聞君祖課木奴試買瑕丘百株粟<lb/>
　　呉松道中<hi>二首</hi>
停舟傍河滸四顧盡荒原日落狐鳴冡天寒犬吠村繫<lb/>
帆凌震澤搶雨入盤門悵望夫差事吴山閟楚魂<lb/>
曉路雨蕭蕭江鄉葉正飄天寒雁聲急歲晩客程遥鳥<lb/>
避征帆却魚驚蕩槳跳孤舟宿何許霜月繫楓橋<lb/>
　　濟州道中寄葉勛秀才<lb/>
<pb n="KR4h0158_WYG_027-24a"/>
曉路入西郊新霜著鬢毛貧交借羸馬慈母授征袍野<lb/>
静狐狸出天寒雁鵠髙艱難憶親舊清淚漬平皐<lb/>
　　同魯直和普安院壁上蘇公詩<lb/>
畏暑聊尋寺追凉故遶池雨園鳩喚婦風徑燕將兒散<lb/>
篆縈簾額留雲暗井眉龍蛇動屋壁知有長公詩<lb/>
　　千秋嶺上<lb/>
永日倦髙躋盤回四望迷松根危抱石嶺路曲隨溪馬<lb/>
腹飛雲薄山腰過雨低隂崖不可度誰此構長梯<lb/>
<pb n="KR4h0158_WYG_027-24b"/>
　　魚溝懐家<lb/>
生涯身事任東西藥笥書囊偶自賫栁嫩桑柔鴉欲乳<lb/>
雪消水動麥初齊沙頭晩日檣竿直淮上春風鴈鶩低<lb/>
歸去未應芳物老桃花如錦遍松溪<lb/>
　　送曹子方福建轉運判官<lb/>
談經草檄鬢華生初擁閩山傳節行江入桐廬青欲斷<lb/>
溪從劒浦碧來迎茶雖戸種租宜薄鹽不家煎價欲平<lb/>
要使祈招歌徳意君恩不為逺人輕<lb/>
<pb n="KR4h0158_WYG_027-25a"/>
　　泗州王諫議明叟留飲<lb/>
雲水東遊蚤歲懐半生塵土却教回兩行堤栁關心在<lb/>
一㸃淮山入眼來北省主人誇酒好南風稚子喜帆開<lb/>
揚州底事牽行色端為瓊花芍藥催<lb/>
　　澠池道中寄福昌令張景良通直<lb/>
十年一夢間湖湘欲往從之道阻長可但知君愛彭澤<lb/>
不應言我薄淮陽馬穿崤底流泉白鳥下關頭落照黄<lb/>
愁作驛亭寒不寐懐人思古九迴腸<lb/>
<pb n="KR4h0158_WYG_027-25b"/>
　　次韻邠倅王征夫<lb/>
函谷雞鳴滿面塵夫君泛愛尚為親清時有味俱吾黨<lb/>
黄髪相看更㡬人物理未驚翁喪馬世情應笑子知津<lb/>
似聞絶塞風沙苦只約觥船莫負春<lb/>
　　蠖軒孤坐寄曹南教授八弟<lb/>
畏暑經旬不渉街蠖軒孤坐壁生苔出簷碧筍猶爭長<lb/>
映戸丹榴故後開雙蝶風前愁夜去一蟬雨外送秋來<lb/>
曹南瘦弟應相憶白髪遷兄未放回<lb/>
<pb n="KR4h0158_WYG_027-26a"/>
　　遊華嶽歸道中望仙掌<lb/>
深巖踏遍尋歸路仙掌依然在碧虛無限遊人重駐馬<lb/>
豈惟狂客倒騎驢挂圖天漢朝霞上落影秦關夕照餘<lb/>
千古全生纔一士可憐登覽盡丘墟<lb/>
　　國子監莫歸<lb/>
杖屨清晨往縑囊薄莫歸閒官㕔事冷蝴蝶上堦飛<lb/>
　　譙國嘲提壺<lb/>
何處提壺鳥荒園自呌春夕陽深樹裏持此勸何人<lb/>
<pb n="KR4h0158_WYG_027-26b"/>
　　揚州雜詠<lb/>
皁莢村南三里許春江不隔一程遥雙堤鬬起如牛角<lb/>
知是隋家萬里橋<lb/>
龍興寺裏青雲幹后土祠中白雪葩五百年間城郭改<lb/>
空留鴨脚伴瓊花<lb/>
　　題廬山<lb/>
南康南麓江州北五百僧房綴蜜脾盡是廬山佳絶處<lb/>
不知何處合題詩<lb/>
<pb n="KR4h0158_WYG_027-27a"/>
　　遇赦北歸<lb/>
山猶故險水猶奔無復前年濺淚㾗自是人心隨境别<lb/>
櫓聲帆色盡君恩<lb/>
　　皖口寄懐前太平守陳公度<lb/>
常愛東陵早拂衣我行曾不叩荆扉憑君天柱峰頭望<lb/>
看我扁舟㡬日歸<lb/>
　沈　括<lb/>
　　<hi>字存中錢塘人博學善文以父任調沭陽主簿擢進士第為館閣校勘刪定三司條例首訂南郊禮</hi>
<pb n="KR4h0158_WYG_027-27b"/>
　　<hi>省費萬計神宗稱善遷中允進太常丞同修起居注上問以籍民車及禁蜀鹽私井兩事奏對明暢</hi>
　　<hi>擢知制誥往聘朔方考究彊界本末塞其爭地之請歸拜翰林學士以蔡確論出知宣州召知審官</hi>
　　<hi>院又出知延州至鎮整理邊政佐西討有功加龍圖閣學士坐徐禧軍敗謫均州團練副使元祐初</hi>
　　<hi>以光祿少卿分司居潤卒年六十五則按宋史叙括為沈遼沈遘諸父行而鄧氏函史  稱從兄弟</hi>
　　<hi>或别有考歟</hi>
　　江南曲<lb/>
新秋拂水無行跡夜夜隨潮過江北西風卷雨上半天<lb/>
渡口微凉含曉碧城頭鼓響日脚垂天際籠煙鏁山色<lb/>
<pb n="KR4h0158_WYG_027-28a"/>
髙樓索莫臨長陌黄竹一聲無北客清平田苦少人耕<lb/>
惟有蘆花滿江白<lb/>
　　潤州甘露寺　<hi>前照坊選作張先詩今改正</hi>
丞相髙齋半草萊舊時風月滿亭臺地從日月生時見<lb/>
眼到江山盡處回三國是非春夢斷六朝城闕野花開<lb/>
心隨潮水漫漫去流向煙村半日來<lb/>
　　秀州官舎秋日<lb/>
草滿池塘霜送梅林疎野色近樓臺天圍故越侵雲近<lb/>
<pb n="KR4h0158_WYG_027-28b"/>
湖上孤城帶月回客夢冷隨風葉斷秋心低逐雁聲來<lb/>
流年又喜經重九可意黄花是處開<lb/>
　　仙都<lb/>
苔封輦路上青山鶴馭遼天去不還惟有銀河秋夜月<lb/>
鼎湖烟浪到人間<lb/>
　　姑孰<lb/>
新晴渡口百花香石子池頭鴨弄黄捲幔夕陽留不住<lb/>
好風將雨過梅塘<lb/>
<pb n="KR4h0158_WYG_027-29a"/>
　　歸計<lb/>
住山人少説山多空只年年憶薜蘿不是自心應不信<lb/>
眼前歸計又蹉跎<lb/>
　　歎老<lb/>
為覔少年心不得當時感舊已澘然情懐此日君休問<lb/>
又老當時二十年<lb/>
　沈　遼<lb/>
　　<hi>字叡達遘弟也㓜挺抜不羣長而好學傲睨一世為文初宗左班二史鋤植縱舍自成一家澹于進</hi>
<pb n="KR4h0158_WYG_027-29b"/>
　　<hi>取用兄任監壽州酒税呉充使三司薦監内藏庫熙寧初為審官院主簿受知王安石及其當國更</hi>
　　<hi>張法令遼持論不阿日益見疎坐與其曹長不合罷去久之監杭州軍資庫攝華亭縣適他使者至</hi>
　　<hi>修夙怨中以法奪官流永州更赦徙池州遂築室齊山之上名曰雲巢以老焉間作為文章雄竒峭</hi>
　　<hi>麗尤長于歌詩元豐末卒年五十四</hi>
　　鈷母潭<lb/>
余讀子厚書始聞鈷母潭榜舟西江下振歩愚溪南髙<lb/>
下凌山阿松篁蔽秋嵐上人識其地古木森楩楠水深<lb/>
日波瀾此理亦易探古木為鈷母土音正相參所記或<lb/>
<pb n="KR4h0158_WYG_027-30a"/>
不然信書殊未甘此公廢已久山水窮年耽造化毫楮<lb/>
間浮實微相錟幽心有黙識西歸助清談<lb/>
　　贈别子瞻<lb/>
平生雅遊眉陽客五年不見鬚已白借田東坡在江北<lb/>
芟夷蓬蒿自種麥相逢不盡一樽酒故態那復論歡戚<lb/>
手抱阿武勸餘瀝維摩老夫失定力老夫寂寂出三湘<lb/>
更欲卜居池水陽薄田止須數十畆田上更樹麻與桑<lb/>
老來正苦廹生事清明雖近猶未秧罷亞若可博乾麨<lb/>
<pb n="KR4h0158_WYG_027-30b"/>
以無易有遥相望我舟即行不得駐欲卜後會誠茫茫<lb/>
他時有信如相寄不用辛苦為詩章<lb/>
　　龜兹舞<lb/>
龜兹舞龜兹舞始自漢時入樂府世上誰傳此樂名不<lb/>
知此樂猶傳否黄扉朱邸晝無事美人親尋教坊譜衣<lb/>
冠盡得畫圖看樂器多因西域取紅綠結裀坐後部長<lb/>
笛短簫形製古雞婁揩鼓舊所識饒貝流蘇分白羽玉<lb/>
顔二女髙髻花孔雀羅衫金畫縷紅靴玉帶踏筵出初<lb/>
<pb n="KR4h0158_WYG_027-31a"/>
驚翔鸞下𤣥圃中有一人奏羯鼓頭如山兮手如雨其<lb/>
間曲調雜晉楚歌詞至今傳晉語須臾曲罷立前廡歎<lb/>
息平生未嘗睹清都閬苑昔有夢寂寞如今在何所我<lb/>
家家住江海涯上國樂事殊未知玉顔邀我索題詩他<lb/>
時有夢與誰期<lb/>
　<lb/>
　<lb/>
　<lb/>
<pb n="KR4h0158_WYG_027-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十七<lb/>
</p>
<p>
</p>
  </div>
<div>
<head>宋元詩會卷二十八</head> <lb/>
    <p>
<pb n="KR4h0158_WYG_028-1a"/>
欽定四庫全書<lb/>
　宋元詩會卷二十八<lb/>
　　　　　　　　　　　　兵部主事陳焯編<lb/>
　王　存<lb/>
　　<hi>字正仲潤州丹陽人㓜善讀書年十二辭親從學於江西五年始歸作古文數十篇郷先生歎為不</hi>
　　<hi>及登慶厯六年進士調嘉興主簿擢上虞令除宻州推官召為國子監直講歴史館檢討知太常禮</hi>
　　<hi>院素與王安石厚及論事氐牾遂謝不往元豐元年擢修起居注請復唐貞觀執筆隨宰相入殿故</hi>
　　<hi>事神宗韙之聴直前奏事以右正言知制誥所條陳多忤執政遷閭直知開封府進宻直改兵部尚</hi>
<pb n="KR4h0158_WYG_028-1b"/>
　　<hi>書轉戸部拜中大夫尚書右丞遷左丞出知揚州以吏部尚書召再與當軸者戾除知大名府改杭</hi>
　　<hi>州紹聖初致仕卒年七十九</hi>
　　覆驗餘杭道中<lb/>
一夫死非命勘驗更兩吏一囚坐法誅三覆與衆棄去<lb/>
年交阯敗殺戮無賤貴江淮屢歲𤯝積殍溝壑穢聖人<lb/>
於赤子愛重若彼至謹小以遺大誰其原帝意<lb/>
　王巖叟<lb/>
　　<hi>字彦霖大名人年十八舉明經由涇州推官遷右司諫權給事中時命執政不當輒力諫得寢乃止</hi>
<pb n="KR4h0158_WYG_028-2a"/>
　　<hi>以直院知齊州召侍講邇英殿拜簽樞密院事為御史鄭雍所擊目為黨人罷知鄭州徙河陽卒</hi>
　　延慶寺龍潭<lb/>
龍隱幽潭事已空惟餘翠竹間蒼松路窮西北無他景<lb/>
只有青山一萬重<lb/>
　王欽臣<lb/>
　　<hi>字仲至熙寜間由西京縣令召入議法與王安石不合令學士院試賦一篇但賜出身仍歸本任</hi>
　　試院題壁<hi>二首</hi>
蜀國相如最有詞武皇深恨不同時凌雲賦就還無用<lb/>
<pb n="KR4h0158_WYG_028-2b"/>
寂寞文園意可知<lb/>
古木隂森白玉堂老年來此試文章日斜奏罷長楊賦<lb/>
閒拂塵埃看畫牆　<hi>按稗史欽臣試賦畢就院壁題字介甫使人録之乃二詩也為改奏</hi>
<hi>罷長楊賦作奏賦長楊罷云</hi>
　王安石<lb/>
　　<hi>字介甫臨川人少讀書研精善屬文曽鞏攜其文質歐陽修大稱善為延譽登進士上第簽書淮南</hi>
　　<hi>判官秩滿例許獻文試館職安石獨不進調知鄞縣執政薦召試輒辭提江東刑召修起居注辭八</hi>
　　<hi>九乃受遷知制誥糾在京刑獄以母憂去終英宗之世不起神宗在潁邸講官韓維吕公著數稱揚</hi>
<pb n="KR4h0158_WYG_028-3a"/>
　　<hi>之因寤寐其人甫即位召入為翰林學士一見意合遂柄用創法更制欲致國於富彊然堅僻自信</hi>
　　<hi>以同異為喜怒斤逐正直引用憸邪卒禍天下其為文蒼勁峻整學博識髙終不以相業廢之</hi>
　　雜詠<hi>三首</hi>
懐王自墮馬賈傅至死悲古人事一職豈敢茍然為哭<lb/>
死非為生吾心良不欺滔滔聲利間絳灌亦何知<lb/>
先生善鼓瑟齊國好吹竽操竽向齊人雅鄭亦復殊豈<lb/>
不得禄賜歸卧自欷歔寥寥朱絲絃老矣誰與娯<lb/>
日月隨天旋疾遲與天謀寒暑自有常不顧萬物求蜉<lb/>
<pb n="KR4h0158_WYG_028-3b"/>
蝣蔽朝夕蟪蛄疑春秋渺渺上古厯回環今㡬周<lb/>
　　古詩<hi>三首</hi>
少年見青春萬物皆嫵媚身雖不飲酒樂與賔客醉一<lb/>
從鬢上白百不見可喜心腸非故時更覺日月駛聞歡<lb/>
已倦往得飽還思睡春歸只如夢不復悲憔悴寄言少<lb/>
年子努力作春事亦勿怪衰翁衰强自然異<lb/>
散髪一扁舟夜長眠屢起秋水㵼明河迢迢藕花底愛<lb/>
此露的皪復憐雲綺靡諒無與歌絃幽獨亦可喜<lb/>
<pb n="KR4h0158_WYG_028-4a"/>
悲哉孔子沒千歲無麒麟蚩蚩盡鉏商此物誰能珍漢<lb/>
武得一角燔烹誣鬼神更以鑄黄金傳夸後世人<lb/>
　　叔孫通<lb/>
先生秦博士秦禮頗能熟量主欲有為兩生皆不欲草<lb/>
具一王儀羣豪果知肅黄金既徧賜短衣亦已續儒術<lb/>
自此凋何為反初服<lb/>
　　楊劉<lb/>
人各有是非犯時為患害唯詩以譎諫言者得無悔汾<lb/>
<pb n="KR4h0158_WYG_028-4b"/>
王昔監謗變雅今尚載末俗忌諱繁此理寧復在南山<lb/>
詠種豆議法過四罪𤣥都戲桃花母子受顛沛疑似已<lb/>
如此况欲諄諄誨事變故不同楊劉可為戒<lb/>
　　飯祈澤寺<lb/>
駕言東南遊午飯投僧館山白梅蘂長林黄栁芽短笭<lb/>
箵沙際來略彴桑間斷春映一川明雪消千壑漫魚隨<lb/>
竹影浮鳥誤人聲散翫物豈能留干時吾自懶<lb/>
　　寓言<hi>二首</hi>
<pb n="KR4h0158_WYG_028-5a"/>
遊鯨厭海濁出戲清江湄風濤助翻騰網罟不敢窺失<lb/>
身洲渚間螻蟻乘其機物大苦易窮一窮無所歸<lb/>
猛虎卧草間羣鳥從噪之萬物忌强梁寧獨以其私虎<lb/>
終機械得鳥亦彈丸隨山雞不忤物黙與鳯凰期<lb/>
　　客至當飲酒<lb/>
天提兩輪光環我屋角走自從紅顔時照我至白首纍<lb/>
纍地上土往徃平生友少年所種樹磥砢行復朽古人<lb/>
有真意獨在無好醜㝠㝠誰與論客至當飲酒<lb/>
<pb n="KR4h0158_WYG_028-5b"/>
　　崑山<hi>世傳陸氏家生機雲故名崑山言生玉也</hi>
玉人生此山山亦傳此名崖風與穴水清越有餘聲悲<lb/>
哉世所珍一出受敧傾不如鶴與猿棲息尚全生<lb/>
　　田單<lb/>
湣王萬乘齊走死區區燕田單一即墨掃敵如風旋舞<lb/>
鳥怪不測騰牛怒無前飄颻樂毅去磊砢功名傳掘𦵏<lb/>
與劓降論乃愧儒先深誠可奮士王蠋豈非賢<lb/>
　　寄呉氏女子<lb/>
<pb n="KR4h0158_WYG_028-6a"/>
伯姬不見我乃今始七齡家書無虛月豈異常歸寧汝<lb/>
夫綴卿官汝兒亦搢珽兒已受師學出藍而更青女復<lb/>
知女功婉嬺有典刑自吾捨汝東中父繼在廷小父數<lb/>
往來吉音汝每聆既嫁遂願懐孰如汝所丁而吾與汝<lb/>
母湯熨幸小停丘園祿一品吏卒給使令膏粱以晩食<lb/>
安歩而車軿山泉皋壤間適志多所經汝何思而憂書<lb/>
每説涕零吾廬所封殖歲久愈華菁豈特茂松竹梧楸<lb/>
亦㝠㝠芰荷美花實瀰漫爭溝涇諸孫肯來遊誰謂川<lb/>
<pb n="KR4h0158_WYG_028-6b"/>
無舲姑示汝我詩知嘉此林坰末有擬寒山覺汝耳目<lb/>
熒因之授汝季季也亦淑靈<lb/>
　　要望之過我廬<lb/>
念子且行矣要子過我廬汲我山下泉煮我園中蔬知<lb/>
子有仁心不忍釣我魚我池在人境不與獱獺居亦復<lb/>
無蟲蛆出沒争腐餘食罷往遊觀鱍鱍藻與蒲清波映<lb/>
白日擺尾揚其鬚豈魚有此樂而我與子無撃壤謡聖<lb/>
時自得以為娯<lb/>
<pb n="KR4h0158_WYG_028-7a"/>
　　車載板<hi>二首</hi>
荒哉我中園珍果所不産朝暮惟有鳥自呼車載板楚<lb/>
人聞此聲莫不笑而莞而我更歌呼與之相往返視遇<lb/>
若摶黍好音而睍睆攘攘生死夢久知無所揀物敝則<lb/>
歸土吾歸其不晩歸歟汝隨我可相蒿里挽<lb/>
鳥有車載板朝暮嘗一至世傳鵩似鴞而此與鴞似唯<lb/>
此預人死以此有名字疑即賈長沙當時所遭值洛陽<lb/>
本少年擾擾經世意粗䎹方外語便釋形骸累吾衰久<lb/>
<pb n="KR4h0158_WYG_028-7b"/>
捐書放浪無復事尚自不見我安知汝為異憐汝好毛<lb/>
羽其音亦清麗胡為太多知不黙而見忌楚人既憎汝<lb/>
彈射將汝利且長隨我遊吾不汝羮胾<lb/>
　　謝公墩<lb/>
走馬白門下投鞭謝公墩昔人不可見故物尚或存問<lb/>
樵樵不知問牧牧不言摩挲蒼苔石㸃檢屐齒㾗想此<lb/>
絓長檣想此倚短轅想此玩雲月狼藉盤與罇井逕亦<lb/>
已沒漫然禾黍村摧藏羊曇骨放浪李白魂亦已同山<lb/>
<pb n="KR4h0158_WYG_028-8a"/>
丘緬懐蒔蘭蓀小草戲陳迹甘棠詠遺恩萬事付鬼籙<lb/>
恥榮何足論天機自開闔人理孰畔援公色無懼喜儻<lb/>
知禍福根涕淚對桓伊暮年無乃昏<lb/>
　　和平甫舟中望九華山<lb/>
楚越千萬山雄竒此山兼盤根雖巨壯其末乃脩纎去<lb/>
縣尚百里側身勇前瞻蕭條烟嵐上縹緲浮青尖徐行<lb/>
稍復逼所矚亦已添精神去亹亹氣象來漸漸卸席取<lb/>
近岸移船傍蒼蒹窺觀坐窮晡未覺晷刻淹江空萬物<lb/>
<pb n="KR4h0158_WYG_028-8b"/>
息四面波瀾恬峩然九女鬟争出一鏡匳卧送秋月沒<lb/>
起看朝陽暹游氛蕩無餘瑣細得盡覘凌空翠纛直照<lb/>
影寒鋩銛冡木立紺髮崖林張紫髯變態生倐忽雖神<lb/>
詎能占當留老吾身少駐誰云饜惜哉秦漢君黄屋上<lb/>
衡灊等之事嬉遊捨此何其亷我疑二后荒神物久已<lb/>
厭埋藏在雲霧不欲登昏憸又疑避褒封蔽匿以為謙<lb/>
或是古史書脱落簡與籖當時備廵遊今不在緗謙終<lb/>
南秦之望泰山魯所詹天王與秩祭爼豆羅䤈鹽茍能<lb/>
<pb n="KR4h0158_WYG_028-9a"/>
澤下民維此逺亦沾方今東南旱土脈燥不黏尚無膚<lb/>
寸功豈免竊食嫌神莽吾難知士病吾能砭文章巧傅<lb/>
會智術工飛箝薦寳互珪璧論材自楩柟茍以飾婦妾<lb/>
謬云活蒼黔豈如幽人樂兹山謝閭閻穴石作戸牖垂<lb/>
泉當門簾尋竒出後徑覽勝倚前簷超然往不返舉世<lb/>
徒呫呫髙興寄日月千秋伴烏蟾遐追商洛翁秦火不<lb/>
能炎近慕楚穆生竟脱楚人鉗吾意竊所尚人謀諒難<lb/>
僉<lb/>
<pb n="KR4h0158_WYG_028-9b"/>
　　獨卧有懐<lb/>
午鳩鳴春隂獨卧林壑静微雲過一雨淅瀝生晩聽紅<lb/>
綠紛在眼流芳與時競有懐無與言佇立鍾山暝<lb/>
　　和呉御史汴渠<lb/>
鄭國欲敝秦渠成秦富彊本始意已陋末流功更長維<lb/>
汴亦如此浚源在淫荒歸作萬世利誰能弛其防夷門<lb/>
築天都横帶國之陽漕引天下半豈云獨荆揚貨入空<lb/>
外府租輸陳太倉東南一百年寡老無殘糧自宜富京<lb/>
<pb n="KR4h0158_WYG_028-10a"/>
師乃亦窘蓋藏征求過夙昔機巧到莛芒御史閔其然<lb/>
志欲窮舟航此言信有激此水存何傷救世詎無術習<lb/>
傳自先王念非老經綸豈易識其方我懶不足數君聲<lb/>
方雷硠他日聽施設無乃棄篇章<lb/>
　　驊騮<lb/>
龍徳不可係變化誰能謀驊騮亦俊物卓犖地上遊怒<lb/>
行追疾風忽忽跨九州轍迹古所到山川略能周鴻濛<lb/>
無人梯沆漭遶天浮巉巖抜青㝠仙聖所止留欲往輒<lb/>
<pb n="KR4h0158_WYG_028-10b"/>
不能視龍乃知羞<lb/>
　　送裴如晦宰呉江<lb/>
震澤與天杳旁臨無際形他時散髪處最愛垂虹亭飄<lb/>
然平生遊捨我戴呉星欲往獨不得都門看揚舲到縣<lb/>
問疾苦為予求所經當知耕牧地往往茭蒲青三江斷<lb/>
其二洚水何由寧微子好古者此歌尚誰聽<lb/>
　　送程公闢守洪州<lb/>
畫船揷幟揺秋光鳴鐃傳鼓水洋洋豫章太守吴郡郎<lb/>
<pb n="KR4h0158_WYG_028-11a"/>
行指斗牛先過鄉鄉人出郭航酒漿炰鼈鱠魚炊稻粱<lb/>
芡頭肥大菱腰長釂醻喧呼坐滿牀怪君三年滯瞿塘<lb/>
又驅傳馬登太行纓旄脱盡歸大梁翻然出走天南疆<lb/>
九江左投貢與章揚瀾吹漂浩無旁老蛟戲水風助狂<lb/>
盤渦忽坼千丈强君聞此語悲慨慷迎吏乃前持一觴<lb/>
鄙州厯選多儁良鎮撫時有諸侯王拂天髙閣朱鳥翔<lb/>
西山蟠繞鱗鬛蒼下視城塹真金湯雄樓傑屋鬱相望<lb/>
中户尚有千金藏漂田種秔出穰穰沈檀珠犀雜萬商<lb/>
<pb n="KR4h0158_WYG_028-11b"/>
輸㵼交廣流荆揚輕裙利屣列名倡春風蹋謡能斷腸<lb/>
平湖灣塢烟渺茫樹石珍怪花草香幽處往徃聞笙簧<lb/>
地靈人秀古所臧勝兵可使酒可嘗十州將吏隨低昻<lb/>
談笑指麾回雨暘非君才髙力方剛豈能跨有此一方<lb/>
無為聽客欲霑裳使君謝吏趣治裝我行樂矣未渠央<lb/>
　　哭梅聖俞<lb/>
詩行於世先春秋國風變衰始栢舟文辭感激多所憂<lb/>
律吕尚可諧鳴球先王澤竭士已偷紛紛作者始可羞<lb/>
<pb n="KR4h0158_WYG_028-12a"/>
其聲與節急以浮真人當天施再流篤生梅公應時求<lb/>
頌歌文武功業優經竒緯麗散九州衆皆少鋭老則不<lb/>
翁獨辛苦不能休惜無采者人名遒貴人憐公青兩眸<lb/>
吹嘘可使髙岑樓坐令隱約不見収空能乞錢助饙餾<lb/>
疑此有物司諸幽栖栖孔孟𦵏魯鄒後始卓犖稱軻丘<lb/>
聖賢與命相楯矛勢欲强達誠無由詩人况又多窮愁<lb/>
李杜亦不為公侯公窺窮阨以身投坎坷坐老當誰尤<lb/>
吁嗟豈即非善謀虎豹雖死皮終留飄然載喪下隂溝<lb/>
<pb n="KR4h0158_WYG_028-12b"/>
粉書軸幅縣無旒髙堂萬里哀白頭東望使我商聲謳<lb/>
　　杭州修廣師法喜堂<lb/>
浮屠之法與世殊洗滌萬事求空虛師心以此不挂物<lb/>
一堂収身自有餘堂隂置石雙嵽嵲石脚立竹青扶疎<lb/>
一來已覺肝膽豁况乃宴坐窮朝晡憶初救時勇自許<lb/>
壯大看俗尤﨑嶇豐車肥馬載豪傑少得志願多憂虞<lb/>
始知進退各有理造次未可分賢愚會將築室返耕釣<lb/>
相與此處吟山湖<lb/>
<pb n="KR4h0158_WYG_028-13a"/>
　　寄贈胡先生<hi>并序</hi>
　孔孟去世逺矣信其聖且賢者質諸書焉耳翼之先<lb/>
　生與予並世非若孔孟之逺也䎹薦紳先生所稱述<lb/>
　又詳於書不待見而後知其人也歎慕不足故作是<lb/>
　詩<lb/>
先生天下豪傑魁胷憶廣博天所開文章事業希孔孟<lb/>
不復睥睨蔡與崔十年留滯東南州飽足藜藿安蒿萊<lb/>
獨鳴道徳驚此民民之䎹者源源來髙冠大帶滿門下<lb/>
<pb n="KR4h0158_WYG_028-13b"/>
奮如百蟄乘春雷惡人沮服善者起昔時蹻跖今騫回<lb/>
先生不試乃能爾誠令得志如何哉吾願聖帝營太平<lb/>
補葺廊廟支傾頽披旒發纊廣耳目照徹山谷多遺材<lb/>
先収先生作梁柱以次構架桷與榱羣臣面向帝深拱<lb/>
仰戴堂陛方崔嵬<lb/>
　　移桃花示俞秀老<lb/>
舎南舎北皆種桃東風一吹數尺髙枝柯蔫綿花爛熳<lb/>
美錦千兩敷亭皋晴溝漲春綠周遭俯視紅影移漁舠<lb/>
<pb n="KR4h0158_WYG_028-14a"/>
山前邂逅武陵客水際髣髴秦人逃攀條弄芳畏晼晩<lb/>
已見黍雪盤中毛仙人愛杏令虎守百年終屬樵蘇手<lb/>
我哀此果復易朽蟲來食根那得久瑶池紺絶誰見有<lb/>
更入花時且追酒君來酩酊相隨否<lb/>
　　桃源行<lb/>
望夷宫中鹿為馬秦人半死長城下避時不獨商山翁<lb/>
亦有桃源種桃者此來種桃經㡬春採花食實枝為薪<lb/>
兒孫生長與世隔雖有父子無君臣漁郎漾舟迷逺近<lb/>
<pb n="KR4h0158_WYG_028-14b"/>
花間相見因相問世上那知古有秦山中豈料今為晉<lb/>
聞道長安吹戰塵春風回首一霑巾重華一去寧復得<lb/>
天下紛紛限南北<lb/>
　　久雨<lb/>
煤炲著天無寸空白沬上岸吹魚龍羲和推車出不得<lb/>
河伯欲取山為宫城門晝開眠百賈饑孫得糟夜哺翁<lb/>
老人慣事少所怪看屋箕踞歌南風<lb/>
　　杜甫畫像<lb/>
<pb n="KR4h0158_WYG_028-15a"/>
吾觀少陵詩為與元氣侔力能排天斡九地壯顔毅色<lb/>
不可求浩蕩八極中生物豈不稠醜妍巨細千萬殊竟<lb/>
莫見以何雕鎪惜哉命之窮顛倒不見収青衫老更斥<lb/>
餓走半九州瘦妻僵前子仆後攘攘盗賊森戈矛吟哦<lb/>
當此時不廢朝廷憂常願天子聖大臣各伊周寧令吾<lb/>
廬獨破受凍死不忍四海寒颼颼傷屯悼屈止一身嗟<lb/>
時之人死所羞所以見公像再拜涕泗流惟公之心古<lb/>
亦少願起公死從之遊<lb/>
<pb n="KR4h0158_WYG_028-15b"/>
　　贈曾子固<lb/>
曾子文章衆無有水之江漢星之斗挾才乘氣不媚柔<lb/>
羣兒謗傷均一口吾語羣兒勿謗傷豈有曾子終皇皇<lb/>
借令不幸賤且死後日猶為班與揚<lb/>
　　歲晩<lb/>
月映林塘淡風含笑語凉俯窺憐净綠小立佇幽香攜<lb/>
㓜尋新菂扶衰坐野航延緣久未已歲晩惜流光<lb/>
　　定林<lb/>
<pb n="KR4h0158_WYG_028-16a"/>
潄甘凉病齒坐曠息煩襟因脱水邊屨就敷巖上衾但<lb/>
留雲對宿仍值月相尋真樂非無寄悲蟲亦好音<lb/>
　　送張宣義之官越幕<lb/>
會稽遊宦鄉海物錯句章土潤箭萌美水甘茶串香今<lb/>
君誠暫屈他日恐難忘唯有西興渡靈胥或怒張<lb/>
　　烏塘<lb/>
地僻居人少山稠伏獸多怒貍朝搏雁饞虎夜窺騾籬<lb/>
落生孫竹門庭上女蘿未應悲寂寞六載一經過<lb/>
<pb n="KR4h0158_WYG_028-16b"/>
　　欲歸<lb/>
水漾青天暖沙吹白日隂塞垣春錯莫行路老侵尋緑<lb/>
稍還幽草紅應動故林留連一杯酒滿眼欲歸心<lb/>
　　壬辰寒食<lb/>
客思似楊栁春風千萬條更傾寒食淚欲漲冶城潮巾<lb/>
髪雪争出鏡顔朱蚤雕未知軒冕樂但欲老漁樵<lb/>
　　宿雨<lb/>
綠攪寒蕪出紅争暖樹歸魚吹塘水動雁拂塞垣飛宿<lb/>
<pb n="KR4h0158_WYG_028-17a"/>
雨驚沙盡晴雲晝漏稀却愁春夢短燈火著征衣<lb/>
　　自白土村入北寺<lb/>
雨過百泉出秋聲連衆山獨尋飛鳥外時渡亂流間坐<lb/>
石偶成歇看雲相與還會須營一畆長此聽潺潺<lb/>
　　江上<lb/>
潮連風浩蕩沙引客淹留落日更清坐空江無近舟共<lb/>
看葭葦宅聊即稻粱謀未敢嗟艱食凶年半九州<lb/>
　　秋夜<lb/>
<pb n="KR4h0158_WYG_028-17b"/>
幔逗長風細牕留半月斜浮烟暝緑草泫露冷黄花獨<lb/>
曵縁雲䇿仍尋渡水槎歸時參夜半鄰犬静中譁<lb/>
　　過故居<lb/>
<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>筏開新屋扶輿遶故園事遺心獨寄路翳目空存野<lb/>
果寒林寂蠻花午簟温難忘舊時處欲宿愧桑門<lb/>
　　與道原過西莊遂遊寳乘<hi>元豐四年十月二十四日</hi>
桑楊<hi>一作麻</hi>已零落藻荇亦<hi>一作復</hi>消沈園宅在人境歲時<lb/>
傷我心强穿西<hi>一作南</hi>埭路共望北山岑欲覔<hi>一作與</hi>道人<lb/>
<pb n="KR4h0158_WYG_028-18a"/>
語跨鞍聊一尋<lb/>
　　旅思<lb/>
此身南北老愁見問征途地大蟠三楚天低入五湖看<lb/>
雲心共逺歩月影同孤慷慨秋風起悲歌不為鱸<lb/>
　　發館陶<lb/>
促轡數殘更時聞雞一鳴春風馬上夢沙路月中行笳<lb/>
鼓逺多思衣裘寒始輕稍知田父穩燈火閉柴荆<lb/>
　　將次洺州憇漳上<lb/>
<pb n="KR4h0158_WYG_028-18b"/>
漠漠春風裏茸茸綠未齊平田鵶散啄深樹馬迎嘶地<lb/>
入河流曲天隨日去低髙城已在眼聊復解輕齎<lb/>
　　春日<lb/>
冉冉春行暮菲菲物競華鸎猶求舊友燕不背貧家室<lb/>
有賢人酒門無長者車醉眠聊自適歸夢到天涯<lb/>
　　寄福公道人<lb/>
帝力䕶禪林滄洲側布金樓依水月觀門接海潮音開<lb/>
士但輭語遊人多苦吟曾同方丈宿燈火夜沈沈<lb/>
<pb n="KR4h0158_WYG_028-19a"/>
　　崑山慧聚寺次張祐韻<lb/>
峰嶺互出沒江湖相吐吞園林浮海角臺殿擁山根百<lb/>
里見漁艇萬家藏水村地偏來客少幽興秖桑門<lb/>
　　次韻致逺木人洲<lb/>
迷子山前漲一洲木人圖志失編収年多但有柳生肘<lb/>
地僻獨無茅蓋頭河側鮑生乾尚立江邊屈子槁將投<lb/>
未妨他日稱居士能使君疑福可求<lb/>
　　登寳公塔<lb/>
<pb n="KR4h0158_WYG_028-19b"/>
倦童疲馬放松門自把長笻倚石根江月轉空為白晝<lb/>
嶺雲分暝與黄昏䑕揺岑寂聲隨起鵶矯荒寒影對翻<lb/>
當此不知誰客主道人忘我我忘言<lb/>
　　小姑<lb/>
小姑未嫁與蘭支何恨流傳樂府詩初學水仙騎赤鯉<lb/>
竟尋山鬼從文貍繽紛雲䙱空棠檝綽約烟鬟獨桂旗<lb/>
弄玉有祠終或往飛瓊無夢故難知<lb/>
　　詳定試卷<lb/>
<pb n="KR4h0158_WYG_028-20a"/>
童子常誇作賦工暮年羞悔有揚雄當時賜帛倡優等<lb/>
今日論才將相中細甚客卿因筆墨卑於爾雅注魚蟲<lb/>
漢家故事真當改新詠知君勝弱翁<lb/>
　　寄張先郎中<lb/>
留連山水住多時年比馮唐未覺衰篝火尚能書細字<lb/>
郵筩還肯寄新詩胡牀月下知誰對蠻榼花前想自隨<lb/>
投老主恩聊欲報每瞻髙躅恨歸遲<lb/>
　　上元戲呈貢父<lb/>
<pb n="KR4h0158_WYG_028-20b"/>
車馬紛紛白晝同萬家燈火暖春風别開閶闔壺天外<lb/>
特起蓬萊陸海中盡取繁華供俠少秖分牢落與衰翁<lb/>
不知太乙遊何處定把青藜獨照公<lb/>
　　寄袁州曹伯玉使君<lb/>
宜春城郭繞樓臺想見登臨把一盃溼溼嶺雲生竹箘<lb/>
㝠㝠江雨熟楊梅政成定入邦人詠詩就還隨驛使來<lb/>
錯莫風沙愁病眼不知何日為君開<lb/>
　　次韻平甫金山會宿寄親友<lb/>
<pb n="KR4h0158_WYG_028-21a"/>
天末海門横北固烟中沙岸似西興已無船舫猶聞笛<lb/>
逺有樓臺秖見燈山月入松金破碎江風吹水雪崩騰<lb/>
飄然欲作乘桴計一到扶桑恨未能<lb/>
　　葛溪驛<lb/>
缺月昏昏漏未央一燈明滅照秋牀病身最覺風霜蚤<lb/>
歸夢不知山水長坐感歲時歌慷慨起看天地色凄凉<lb/>
鳴蟬更亂行人耳正抱踈桐葉半黄<lb/>
　　後苑詳定書懐<lb/>
<pb n="KR4h0158_WYG_028-21b"/>
文墨由來妙禁中家傳豈獨賦河東平生聽想風聲蚤<lb/>
數日追隨笑語同御水新如鴨頭綠宫花更有鶴翎紅<lb/>
看花弄水聊為樂不晩朝廷相弱翁<lb/>
　　次韻祖擇之登紫微閣<lb/>
漠漠秋隂䕶掖垣青雲秖在兩楹間宫樓唱罷雞人逺<lb/>
門闕朝歸虎士閒華蓋北瞻天帝座蓬萊東想道家山<lb/>
却慙久此隨諸彦文采初無豹一斑<lb/>
　　和祖仁晩過集禧觀<lb/>
<pb n="KR4h0158_WYG_028-22a"/>
妍暖聊隨馬首東春衫猶未著方空烟霞送色歸瑶島<lb/>
山水分香繞閬風壯髪已輸塵外綠衰顔漫到酒邊紅<lb/>
日斜歸去人間世却記前遊似夣中<lb/>
　　雨過偶書<lb/>
霈然甘澤洗塵寰南畆東郊共慰顔地望歲功還物外<lb/>
天將生意與人間霽分星斗風雷静凉入軒牕枕簟閒<lb/>
誰似浮雲知進退纔成霖雨便歸山<lb/>
　　寄余温卿<lb/>
<pb n="KR4h0158_WYG_028-22b"/>
雲散風流不自禁天涯無路盍朋簮空馳上國青泥信<lb/>
誰和南山白石音平日離愁寛帶眼訖春歸思滿琴心<lb/>
終回一命翩翩駕獨過稽山鍜樹隂<lb/>
　　與舎弟華藏院此君亭詠竹<lb/>
一逕森然四座凉殘隂餘韻去何長人憐直節生來瘦<lb/>
自許髙材老更剛曾與蒿藜同雨露終隨松栢到氷霜<lb/>
煩君惜取根株在欲乞伶倫學鳯凰<lb/>
　　酬净因長老樓上翫月見懐有疑君魂夢在清都<lb/>
<pb n="KR4h0158_WYG_028-23a"/>
　　　之句<lb/>
道人心與世無求隱几蕭然在此樓坐對髙梧傾曉月<lb/>
看翻清露洗新秋登臨更欲邀元亮披冩還能擬惠休<lb/>
顧我不知天上樂虛疑昨夜夢仙遊<lb/>
　　送何聖從龍圖<lb/>
射䇿曾稱蜀郡雄朝廷重得漢司空應留賜席丹塗地<lb/>
誤責飛芻紫塞功三徑欲歸無舊業百城先至有清風<lb/>
潞山直與天為黨回首孫髙想見公<lb/>
<pb n="KR4h0158_WYG_028-23b"/>
　　長干寺<lb/>
梵館清閒側布金小塘回曲翠文深栁條不動千絲直<lb/>
荷葉相依萬蓋隂漠漠岑雲相上下翩翩沙鳥自浮沈<lb/>
羇人樂此忘歸思忍向西風學越吟<lb/>
　　送復之屯田赴成都<lb/>
盤礴西南江與岷石犀金馬世稱神桑麻接畛餘無地<lb/>
錦繡連城别有春結綬相隨通籍久推車此去辟書新<lb/>
知君不為山川險便忘吾家叱馭人<lb/>
<pb n="KR4h0158_WYG_028-24a"/>
　　送蕭山錢著作<lb/>
才髙諸彦故無嫌兄弟同時舉孝亷東觀外除方墨綬<lb/>
西州相見已蒼髯靈胥引水清穿市神禹分山翠入簾<lb/>
好去絃歌聊自慰郡人誰敢慢陶潛<lb/>
　　到舒次韻答平甫<lb/>
夜到江船曉解驂秋成氣象自潭潭山從樹外青争出<lb/>
水向沙邊綠半涵行問嗇夫多不記坐論公瑾亦能談<lb/>
只愁地僻無賔客舊學從誰得指南<lb/>
<pb n="KR4h0158_WYG_028-24b"/>
　　舒州七月十一日雨<lb/>
行看野氣來方勇卧聴秋聲落竟慳淅瀝未生羅豆水<lb/>
蒼茫空失皖公山火耕又見無遺種肉食何妨有厚顔<lb/>
巫祝萬端曾不救只疑天賜雨工閒<lb/>
　　登中茅山<lb/>
翛然杖屨出塵囂雞犬無聲到泬寥欲見五芝莖葉老<lb/>
尚攀三鶴羽翰遥容溪路轉迷横彴仙几風來得隨樵<lb/>
興罷日斜歸亦懶更磨碑蘚認前朝<lb/>
<pb n="KR4h0158_WYG_028-25a"/>
　　獨山梅花<lb/>
獨山梅花何所似半開半謝荆棘中美人零落依草木<lb/>
志士顦顇守蒿蓬亭亭孤豔帶寒日漠漠逺香隨野風<lb/>
移栽不得根欲老回首上林顔色空<lb/>
　　送項判官<lb/>
斷蘆洲渚落楓橋渡口沙長過午潮山鳥自呼泥滑滑<lb/>
行人相對馬蕭蕭十年長自青衿識千里來非白璧招<lb/>
握手祝君能强飯華簮常得從雞翹<lb/>
<pb n="KR4h0158_WYG_028-25b"/>
　　公闢枉道見過獲聞新詩因叙歎仰<lb/>
青丘神父能為政碧落僊翁好作詩舊事齊兒應尚記<lb/>
新篇楚老得先知懐甎大峴如迎日供帳閶門勝去時<lb/>
若與䲭夷鬬百草錦囊佳麗敵西施<lb/>
　　送鄆州知府宋諫議<lb/>
盛世千齡合宗工四海瞻天心初籲俊雲翼首離潛徳<lb/>
望完圭角儀形壯陛亷徐鳴蒼玉佩盡校碧牙籖綸掖<lb/>
清光注鑾坡茂渥霑廟謨資石畫兵略倚珠鈐坐鎮均<lb/>
<pb n="KR4h0158_WYG_028-26a"/>
勞逸齋居養智恬謳謡喧井邑惠化穆蒼黔進律朝章<lb/>
舊疏恩物議僉通班三殿䆳徙部十城兼申甫周之翰<lb/>
龜䝉魯所詹地靈奎宿照野沃汶河漸首路龍旗盛提<lb/>
封虎節嚴賜衣纒紫艾衛甲綴朱綅海谷移文省豁堂<lb/>
燕豆添班春回紺幰問俗卷彤襜舟檝商巖命熊羆渭<lb/>
水占治裝行入覲金鼎重調鹽<lb/>
　　送王補之行風忽作因題四句於舟中<lb/>
淮口西風急君行定㡬時故園今夜月未便照相思<lb/>
<pb n="KR4h0158_WYG_028-26b"/>
　　江上<lb/>
江水漾西風江花脱晩紅離情被横笛吹過亂山東<lb/>
　　梅花<lb/>
牆角數枝梅凌寒獨自開遥知不是雪為有暗香來<lb/>
　　偶書<lb/>
楊栁鳴蜩綠暗荷花落日紅酣三十六陂春水白頭想<lb/>
見江南<lb/>
　　出郊<lb/>
<pb n="KR4h0158_WYG_028-27a"/>
川原一片綠交加深樹溟溟不見花風日有情無處著<lb/>
初迴光景到桑麻<lb/>
　　金陵即事<lb/>
昏黑投林曉更驚背人相喚百般鳴柴門長閉春風暖<lb/>
事外還能見鳥情<lb/>
　　鍾山即事<lb/>
澗水無聲繞竹流竹西花草弄春柔茅簷相對坐終日<lb/>
一鳥不鳴山更幽<lb/>
<pb n="KR4h0158_WYG_028-27b"/>
　　與北山道人<lb/>
蒔果疏泉帶淺山柴門雖設要常關别開小徑連松路<lb/>
祇與鄰僧約往還<lb/>
　　泊姚江<lb/>
山如碧浪翻江去水似青天照眼明喚取仙人來住此<lb/>
莫教辛苦上層城<lb/>
　王安國<lb/>
　　<hi>字平甫安石弟也㓜敏悟未嘗從學而文詞天成年十二逐以文章聞於世舉進士又舉茂才異等</hi>
<pb n="KR4h0158_WYG_028-28a"/>
　　<hi>以母喪不試廬墓三年熙寕初召試賜及第除西京國子教授官滿至京師上以安石故賜對安國</hi>
　　<hi>所言皆勸帝務徳化民如漢文帝者視有才之主加一等及帝問卿兄秉政外論如何則對曰恨知</hi>
　　<hi>人不明聚斂太急耳帝黙然不悦由是别無恩命止授崇文院校書屢以新法力諫安石因謂其兄</hi>
　　<hi>當逺侫人蓋指吕惠卿也惠卿銜之及安石罷祠惠卿引鄭俠事陷安國奪官卒年四十七</hi>
　　讀魏世家<lb/>
亹亹談先王古今誰有得施為雖緒餘要在情不匿嗟<lb/>
彼三代後淪胥入戰國翟璜䎹一言僶俛慙李克論材<lb/>
稱權衡輕重無物惑吾心能如此乃可任人責<lb/>
<pb n="KR4h0158_WYG_028-28b"/>
　　夏日獨居<hi>二首</hi>
竹苗敷夏隂蘿蔓蔽朝亮感此節物佳百骸適無恙委<lb/>
蛇投廣厦簫瑟絶遺響稍讐簡編餘俄得冠裾放身雖<lb/>
勢利乖心遂絃歌尚黙然想聖賢游世無得喪抱關秉<lb/>
翟間未分棄冗長人生適意難聊各安所鄉<lb/>
晳晳池沼儵綠萍隨下上黳黳堂廡燕白晝容俛仰顧<lb/>
我一宴如環廬花藥長無材助太平得地幸閒曠稍披<lb/>
千古書日覺神明王乘間盼物情自適忘外奬涵濡覆<lb/>
<pb n="KR4h0158_WYG_028-29a"/>
載仁難廢魚麗唱黄塵洮隴戍黑霧荆衡饟奔波暍道<lb/>
邊畢命營邊障吾此獨何為飛潛樂相向何時聞解嚴<lb/>
慰彼西南望當使少陵翁得見亷恥將<lb/>
　　忘言<lb/>
宋國旌孝子東門毁已斃楚王好細腰後宫餒而殪物<lb/>
情信可憐狥外易生死身存寵可誇已矣安所恃擾擾<lb/>
智驚愚卑卑學阿世吹嘘出虹蜺頓挫入塵滓愛憎雖<lb/>
人為榮辱乃天使恩無斯須懐怨已塞天地百年呼吸<lb/>
<pb n="KR4h0158_WYG_028-29b"/>
中毫髮誰預已適者黙然窺隂陽驅意氣始終本何有<lb/>
一息累萬世由來適人適夙昔多如此喟余聊自箴安<lb/>
得忘言士<lb/>
　　杭州呈勝之<lb/>
遊觀須知此地佳紛紛人物敵京華林巒臘雪千家水<lb/>
城郭春風二月花彩舫笙歌吹落日畫樓燈燭映殘霞<lb/>
如君援筆宜摹冩付與塵埃北客誇<lb/>
　　金明池<lb/>
<pb n="KR4h0158_WYG_028-30a"/>
霓旌逺逺拂樓船滿地春風錦繡筵三島路深浮閬苑<lb/>
九霞觴滿奏鈞天仗歸金闕浮雲外人望池臺落日邊<lb/>
最引平生江海趣波瀾一叚草如烟<lb/>
　　和魏道輔雨中見示<lb/>
移病憛憛久雨中鳴騶時聽六街東忽吟佳客詩消暑<lb/>
逺勝前人檄愈風海運我殊慚斥鷃陸沈君合伴翔鴻<lb/>
更酬珠玉思談笑裹飯何須厭屢空<lb/>
　　黄梅花<lb/>
<pb n="KR4h0158_WYG_028-30b"/>
庾嶺時開媚雪霜梁園春色古中央莫教鶯過毛無色<lb/>
已覺蜂歸蠟有香弄月似浮金屑水飄風如舞麯塵場<lb/>
何人剰著栽培力太液池邊想菊裳<lb/>
　　送馬子山給事赴揚州<lb/>
都人供帳國門東淮海兵符節制中青瑣議思虛夜月<lb/>
朱轓游衍值秋風侯嗟誰在思張仲民喜重臨得次公<lb/>
内外忘懐能自適何時談笑一樽同<lb/>
　　春隂<lb/>
<pb n="KR4h0158_WYG_028-31a"/>
似雨非晴意思深宿酲牽率卧春隂苦憐燕子寒相並<lb/>
生怕梨花晩不禁薄薄簾帷欺欲透遥遥歌管壓來沈<lb/>
北園南陌狂無數祇有芳菲會此心<lb/>
　元　絳<lb/>
　　<hi>字厚之其先臨川危氏遷杭州易姓曰元絳五歲能詩長登進士調江寧推官知永新縣移知通州</hi>
　　<hi>海門擢江西轉運判官知台州入為度支判官中歴轉運鹽鐵副使知福州徙廣越荆南召為翰林</hi>
　　<hi>學士參知政事以太子太保致仕絳所至有威名而無特操工於文詞為流輩所許惟諂事王安石</hi>
　　<hi>父子時論鄙之</hi>
<pb n="KR4h0158_WYG_028-31b"/>
　　永新縣春風亭<lb/>
三年到此别無功種得桃花滿縣紅此日不能収拾去<lb/>
一時分付與東風<lb/>
　盧　秉<lb/>
　　<hi>元豐初官兩淛提㸃刑獄其為江南郡掾時曾題詩驛壁王安石見而稱之力薦于朝不數年致位</hi>
　　<hi>卿貳</hi>
　　書驛舎<lb/>
青衫白髪病參軍旋糶黄粱置酒樽但得有錢留客醉<lb/>
<pb n="KR4h0158_WYG_028-32a"/>
也勝騎馬傍人門<lb/>
　吕惠卿<hi>附</hi>
　　<hi>字吉甫閩人初導王安石力行新法見上意稍移即叛安石以自解安石罷相退處金陵常書福建</hi>
　　<hi>子三字於壁間蓋深悔為其所誤也</hi>
　　答王逢原<lb/>
晨出趨長司跪坐與之言偶然脱齟齬相送顔色温歸<lb/>
舍未休鞍簿書隨滿門相仍賔客過敧午僅朝餐平生<lb/>
性懶惰應接非吾真况乃重戕賊良氣能㡬存就夜甫<lb/>
<pb n="KR4h0158_WYG_028-32b"/>
得息閲我几上文開卷未及讀睡思已昏昏自知小人<lb/>
歸昭昭復何云每於清夜夢多見夫子魂側耳聴髙議<lb/>
如飲黄金樽覺來不得往欲飛無羽翰昨日得子詩我<lb/>
心子先論怪我書苦遲友道宜所敦豈不旦夕思實苦<lb/>
案牘繁豈無同官賢未免走與奔相見鞅掌間有言無<lb/>
暇陳嗟嗟兹世士無食同所患念我力難任聞子處更<lb/>
艱久知屬之天安敢怨窶貧吾䎹君子仕行義而已焉<lb/>
亦將達吾義肯遂為利牽東海有滄溟西極有崑崙古<lb/>
<pb n="KR4h0158_WYG_028-33a"/>
來到者誰不過數子尊子已具車航吾亦為楫輪欲一<lb/>
送子遊不知何時然<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_028-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷二十八<lb/>
</p>
<p>
</p>
  </div>
<div>
<head>宋元詩會卷二十九</head> <lb/>
    <p>
<pb n="KR4h0158_WYG_029-1a"/>
欽定四庫全書<lb/>
　宋元詩會卷二十九<lb/>
　　　　　　　　　　　　兵部主事陳焯編<lb/>
　張舜民<lb/>
　　<hi>字芸叟邠州人登進士為襄崇令王安石倡新法舜民上書言便民所以窮民强内所以弱内富國</hi>
　　<hi>所以蹙國時人壯之朝廷討西夏環慶帥髙遵裕辟舜民掌機宻王師無功作詩寓諷坐謫赴鄜延</hi>
　　<hi>詔獄赦還用司馬光薦為監察御史歴殿中進祕少出運陜西知陜潭青三州元符中罷職徽宗立</hi>
　　<hi>擢諫議大夫居職七日上事已六十章徙吏侍出知同州坐元祐黨謫置商州復殿撰卒舜民善為</hi>
<pb n="KR4h0158_WYG_029-1b"/>
　　<hi>文自號浮休居士</hi>
　　打麥<lb/>
打麥打麥彭彭魄魄聲在山南應山北五月太陽出東<lb/>
北才離海嶠麥尚青轉到天心麥已熟鶡旦催人夜不<lb/>
眠竹雞呼雨雲如墨大婦腰鎌出小婦具筐逐上壠先<lb/>
捋青下壠已成束田家以苦乃為樂敢憚頭枯面焦黑<lb/>
貴人薦廟已嘗新酒醴雍容會所親曲終厭飫勞僮僕<lb/>
豈信田家未入唇盡將精好輸公賦次把斗升求市人<lb/>
<pb n="KR4h0158_WYG_029-2a"/>
麥秋正急又秧禾豐歲自少凶歲多田家辛苦可奈何<lb/>
將此打麥詞兼作挿禾歌<lb/>
　　縱歩湘西<lb/>
今朝不易得天晴閒過江西取意行忽然林外見山色<lb/>
又向橋邊聞水聲綠竹長松間桃李天然翠幙圍羅綺<lb/>
日暮歸舟醉不知晩風吹過湘江水<lb/>
　　聞赦有作<lb/>
撃鼓填街道傳聲過水濵國嚴三歲禮恩洗萬家春舟<lb/>
<pb n="KR4h0158_WYG_029-2b"/>
楫親南斗衣冠拱北辰嶺南並嶺北多少望歸人<lb/>
　　紈扇<lb/>
紈扇本招風曾將熱時用秋來挂壁上却被風吹動<lb/>
　許　將<lb/>
　　<hi>字冲元福州閩人舉進士第一歐陽修謂其詞氣似沂公未可量也簽判昭慶軍還當試館職不就</hi>
　　<hi>通判明州神宗召對除集賢校理累擢直舍人院判流内銓進知制誥使朔方應對合機宜館伴屈</hi>
　　<hi>服回知審官院判尚書兵部遷翰林學士權知開封為蔡確舒亶所陷逮入御史府得釋黜知嶄州</hi>
　　<hi>用待制起知秦揚鄆三州召為兵侍元祐三年冄為翰林學士拜尚書右丞罷為資政殿學士出知</hi>
<pb n="KR4h0158_WYG_029-3a"/>
　　<hi>定州移楊州又移大名府紹聖初入為吏尚拜左丞中書侍郎居政地十年以中丞朱諤言罷知河</hi>
　　<hi>南府晩為祐神觀使卒年七十五諡文定</hi>
　　成都運司西園亭詩<lb/>
飛閣出方池修曲見空莽低臨花塢近平覺春波長返<lb/>
景澄餘暉夕隂帶浮爽從容觀魚樂不减遊濠上<lb/>
茅茨以為菴環顧蕭然虛内樂茍自足容人即有餘旁<lb/>
依脩竹宻上翳青松疎勿言此中陋中有君子居<lb/>
　　東山碧巖亭<lb/>
<pb n="KR4h0158_WYG_029-3b"/>
舊室曽留古岸邊新亭同賞碧巖前日生獅子峰頭木<lb/>
烟伴榴花洞口泉黄葉入秋山出地白雲臨曉海垂天<lb/>
飄然蹤跡今何定别去江湖又一年<lb/>
　潘大臨<lb/>
　　<hi>字邠老從黄魯直遊學其為詩吕居仁作江西詩𣲖圖以邠老與韓子蒼謝無逸輩為魯直法嗣云</hi>
　　浯溪<lb/>
公泛浯溪春水船繫帆啼鳥青崖邊次山作頌今㡬年<lb/>
當時治亂春風前明皇聰明真晩謬乾坤付與哥奴手<lb/>
<pb n="KR4h0158_WYG_029-4a"/>
骨肉齊傷九廟焚蜀山騎騾不囘首天下寧知再有唐<lb/>
皇帝紫袍迎上皇神器蒼茫吾敢惜兒不終孝聽五郎<lb/>
父子㡬何不豺虎君臣寧能責<hi>闕</hi>　南内凄凉誰得知<lb/>
人間稱家作端午平生不識顔真卿去年不答髙將軍<lb/>
老來讀碑淚横臆公詩與碑當共行不賞邊功寧有計<lb/>
不殺<hi>闕</hi>皇猶敢語雨淋日炙字未訛千秋萬歲所鑒多<lb/>
　　江上晩歩<lb/>
白鳥沒飛煙微風逆上船江從樊口轉山自武昌連日<lb/>
<pb n="KR4h0158_WYG_029-4b"/>
月縣終古乾坤别逝川羅浮南斗外黔府古河邊<lb/>
　　答王立之惠書<lb/>
歸自江南即定居謾勞親友問何如剛腸肯為藜羮轉<lb/>
病骨聊憑竹杖扶南圃膏腴千樹橘東湖春水百金魚<lb/>
明年生計應堪説待倩君侯買異書<lb/>
　　春日書懐<lb/>
舟楫凌漳水風濤接蠡湖龍媒戒跬歩驪頷脫微軀樂<lb/>
土供遊戲深文苦縶拘胸中雖磈磊墻外或歌呼老去<lb/>
<pb n="KR4h0158_WYG_029-5a"/>
嵇康懶歸來寗子愚千鍾真臭腐十畆借膏腴春雨何<lb/>
曾宻園花竟自都小橋藏細栁方沼出新蒲酒熟拈巾<lb/>
漉經傳帶雨鋤行盤隨所有坐客㡬時無日轉槐隂暮<lb/>
門通鳥逕迂仰頭看哺鷇引手出將鶵撫事盆繅繭勞<lb/>
生戸轉樞形骸浮大塊毛髪燎洪爐世論㡬膠柱人心<lb/>
盡好竽屠龍非至計射雉屈良圖借箸方隆漢推枰已<lb/>
滅呉從渠畫麟閣吾自著潛夫<lb/>
　林敏功<lb/>
<pb n="KR4h0158_WYG_029-5b"/>
　　<hi>字子仁蘄州人下第歸杜門不出者二十年與弟敏修以詩賦相友善當哲宗時世號二林</hi>
　　贈趙正之<lb/>
君為稻田官君非力田科我今耕田夫為君奏田歌南<lb/>
畆茨梁稼東郊煙雨簔田家不作苦奈此歲暮何憫憫<lb/>
望有年一失成蹉跎立苖非不疎稊稗常苦多小人剝<lb/>
良善蓬蒿賤嘉禾去惡藉老農芟夷戒駢羅夫君邦之<lb/>
彦妙年加切磋治國與治身此道終靡他人心不相逺<lb/>
如以斧伐柯願君日顯榮吾言期不磨<lb/>
<pb n="KR4h0158_WYG_029-6a"/>
　　春日有懐<lb/>
風髙収雨急日薄過忩微梅蘂初迎臘春溪欲染衣形<lb/>
容今日是游衍昔人非節物關愁緒歸鴻正北飛<lb/>
　林敏修<lb/>
　　<hi>子仁之弟傳見前</hi>
　　張牧之竹溪<lb/>
　張牧之隱於竹溪不喜與世接客來蔽竹窺之或韻<lb/>
　人佳士則呼船載之或自刺舟與語俗子十反不一<lb/>
<pb n="KR4h0158_WYG_029-6b"/>
　見怒罵相踵弗顧也人或以少漫郎余獨喜與古人<lb/>
　意合乃作竹溪詩<lb/>
幽閒古城隂結屋清溪曲溪流湛回映上有青青竹漫<lb/>
郎欣得之綠髪詠空谷髙風及前修勝趣隨逺矚惡客<lb/>
徒擾人立談非我欲麾去寧汝嗔真意聊自足或言不<lb/>
當爾往往相謗讟答云豈吾私恐作林泉辱源流别涇<lb/>
渭臭味同草木肯當百事勝容此一物俗獨餘嵇阮輩<lb/>
蕩槳戒臣僕濁醪澆古胸日沒還秉燭僕忝𤓰葛後意<lb/>
<pb n="KR4h0158_WYG_029-7a"/>
氣頗相屬平生㡬兩屐共老三徑菊行年事無定此計<lb/>
諾已宿徑須買牛衣兒亦荷書簏從子竹間遊溪魚刴<lb/>
寒玉<lb/>
　孔文仲<lb/>
　　<hi>字經父臨江新喻人少刻苦問學舉進士第一調餘杭尉轉台州推官熙寧初對䇿九千言力論王</hi>
　　<hi>安石政術之非安石怒啟神宗御批罷歸廷臣交章奏留僅得國子監直講俄出通判保惪軍元祐</hi>
　　<hi>初以祕省郎召進禮部員外遷起居舍人擢諫議改中舍同知貢舉疾甚出院而卒年五十一</hi>
　　將至南都途中感舊二首寄錢穆父<lb/>
<pb n="KR4h0158_WYG_029-7b"/>
北風吹雪滿皇州攜手同為落魄遊霄漢路岐騰萬里<lb/>
江湖塵土積千憂世情共逐飛蓬轉人事都如激浪流<lb/>
只待清談慰愁病月明㡬夜促歸舟<lb/>
苒苒星霜七換年故人已上碧雲天書憑去鴈雖無便<lb/>
路出名都亦有緣秋晩樓臺風作雪雨餘碕岸栁生烟<lb/>
應煩北道開樽爼又費公庖㡬萬錢<lb/>
　孔武仲<lb/>
　　<hi>字常父舉進士調穀城主薄直講國子䘮二親毁瘠特甚右肱為不舉元祐初歴祕省正字累遷司</hi>
<pb n="KR4h0158_WYG_029-8a"/>
　　<hi>業力詆王氏學請以詩賦取士進起居郎拜中舎直學士院擢給事中遷禮侍出知洪州徙宣州坐</hi>
　　<hi>元祐黨奪職居池州卒年五十七所著經義雜詩文共百餘卷</hi>
　　徒歩吟<lb/>
嚴風駕雪霜吾轎頗温燠白日煖郊原吾馬快馳逐二<lb/>
者皆得用翩如兩黄鵠馬驕倦提䇿轎狹厭攣束何以<lb/>
救斯弊奔馳有吾足副之兩革靴隨以一笻竹鳬趨上<lb/>
髙岡虎歩出平陸折花得低枝照影臨深谷道逢田間<lb/>
叟時訪以耕牧北音稍入耳俚語俄滿腹行行及前堆<lb/>
<pb n="KR4h0158_WYG_029-8b"/>
小汗已霡霂芳草可為茵吾眠不須褥人生已太佚終<lb/>
歲居華屋醉飽耳目昏軟暖筋骸縮今吾異于此千里<lb/>
干微祿朝隨麏麞騁夜侣鴻雁宿户樞勞乃久金礦鍜<lb/>
方熟聊歌以自娛不作楊朱哭<lb/>
　　祠二廟之明日未得順風呈同行<lb/>
岳州西祠從古有控帶洞庭湖之口前對隱顯明㓕之<lb/>
湘山下接淵淪洶湧之長川茫茫白沙連絶嶼淡淡古<lb/>
木蟠蒼烟昭靈王左安流右翠帳朱幡擁前後鋸牙虎<lb/>
<pb n="KR4h0158_WYG_029-9a"/>
視森兩廂氣骨生獰欲奔走我來纜舟日已昏袍鞾跪<lb/>
聽祠官言伏興進退如法式四顧詭譎驚心魂平明結<lb/>
束舟將解叱吸仍聞北風大焚香奏酒殊無計伏渚藏<lb/>
汀姑有待二王威神世所傳鈐攝鬼怪賔靈仙好風相<lb/>
送勢不難舒卷造化須臾間波回草動似有意舉櫂開<lb/>
帆即千里吟詩賞月岳陽樓買魚沽酒巴陵市<lb/>
　　平陽歎<lb/>
壞雲如山壓齊壘六軍顔色如灰死髙郎元自解琵琶<lb/>
<pb n="KR4h0158_WYG_029-9b"/>
萬歲無愁作天子伯升何曾上青天濺血遺痕芳草間<lb/>
長城萬里自推仆駿馬只䭾馮小憐姦臣百計為蟊賊<lb/>
不但妖娥解傾國熊羆哮鬬蹙平陽馮妃對鏡嬌櫳妝<lb/>
死生契濶不相棄雙雙刎頸長安市<lb/>
　　旅枕<lb/>
旅枕春風底翛然一夢驚漏移清禁逺天入小窻明桂<lb/>
玉梁園費山椒楚客情蕭條過百五猶有賣花聲<lb/>
　　登湘隂北寺江亭<lb/>
<pb n="KR4h0158_WYG_029-10a"/>
古縣峩新刹孤亭占上頭野苔侵坐緑江水帶天流絲<lb/>
斷湘靈瑟蘋荒帝子洲人寰真似夢頃刻已千秋<lb/>
　　草石寺<hi>寺有潘閬題壁權徳輿宴坐記</hi>
髙士去已久餘踪猶可知竹隂侵宴坐山影在平池塵<lb/>
蝕參軍墨苔侵相國碑漫尋瀟灑趣俯仰愜心期<lb/>
　　館中夏日<lb/>
珍簟舒明玉凉窻納碧天殿樓傳逺鼔宫井取深泉竹<lb/>
籜風頻脱榴房晩更鮮却驚非故國五月未聞蟬<lb/>
<pb n="KR4h0158_WYG_029-10b"/>
　　發王務<lb/>
曉隨燈火背千家落盡踈星見逺霞一餉春聲回宿鳥<lb/>
半天寒色在啼鴉臨陂弱栁猶藏葉當路殘梅已盡花<lb/>
頼值時光正妍潤穩看風物到京華<lb/>
　　和竹元珍夜雨<lb/>
帝城塵土熱如湯喜有殘宵雨送凉旅枕夢雲縈宋玉<lb/>
空階詩思感何郎香迷舊理烟初斷燈倚輕寒焰不長<lb/>
明日御溝應更好一番晴色弄垂楊<lb/>
<pb n="KR4h0158_WYG_029-11a"/>
　　蘇子瞻雪堂<lb/>
古縣東邊仄徑開先生曾此斸蒿萊鸞凰一去應不返<lb/>
花栁當年皆自栽畫壁蒼茫留水墨朱欄剥落長莓苔<lb/>
鄰翁笑我來何暮檢㸃風烟興盡回<lb/>
　　湖山亭<lb/>
縣山峻絶有新亭公退時來看洞庭天外微茫二湖合<lb/>
波心縹緲一峰青非時爽氣生雲雨永夜寒光浸斗星<lb/>
千古登臨增健筆投文猶可弔湘靈<lb/>
<pb n="KR4h0158_WYG_029-11b"/>
　　寄范清老<lb/>
日挂西南有薄輝稜稜霜氣犯寒衣不愁斗柄隨春轉<lb/>
秪怕梅花學雪飛湘浦波光頻送别湓城山色屢思歸<lb/>
髙人只在南坡住好共留錢買釣磯<lb/>
　　登涵暉亭<lb/>
常時洲鳬隔波瀾故覔君山直上看罨畫園林春减色<lb/>
水晶宫闕晝添寒州城斜引羣峰小湖面平吞數驛寛<lb/>
坐久西風響喬木扁舟思到武陵灘<lb/>
<pb n="KR4h0158_WYG_029-12a"/>
　　次韻瀛倅鄧慎思見寄<lb/>
官是麟臺却佐州蓬瀛俱稱列仙遊憶分曉色趨天闕<lb/>
想對春風倚郡樓書付塞鴻應易到人如隴水正分流<lb/>
江湖未有歸耕處何日相逢説旅愁<lb/>
　　介之會徐氏家飲薄暮不歸為詩招之<lb/>
金鞍駿馬照朱門樂會髙張晉楚軍狂客浩歌翻白雪<lb/>
艶姬醉舞轉紅裙花光灼爍筵前錦酒韻氤氲盞上雲<lb/>
争似竹窻風月夜青燈殘茗細論文<lb/>
<pb n="KR4h0158_WYG_029-12b"/>
　孔平仲<lb/>
　　<hi>字毅父登進士第用吕公著薦為祕書丞集賢校理文仲卒歸𦵏南康詔以平仲判轉運江東䕶𦵏</hi>
　　<hi>事提㸃江淛鑄錢京西刑獄坐元祐黨出知衡州又以提舉劾其違常平法失米價六十萬置獄潭</hi>
　　<hi>州疏辯得直徙韶州俄責惠州别駕安置英州徽宗立復朝散大夫召為戸金二部郎中出典刑獄</hi>
　　<hi>俾帥鄜延環慶黨論再起罷管景靈宫卒平仲長史學工文詞所著續世説等書行世</hi>
　　二十二日大風發長蘆<lb/>
張帆風尚小出口勢愈急扁舟已中流前後無所及側<lb/>
看岸旋轉白浪若山岌磔砉時有聲百罅水争入危檣<lb/>
<pb n="KR4h0158_WYG_029-13a"/>
聽欲折柁柄脱操執我有常病妻素羸多不粒及兹益<lb/>
憒亂卧喘氣吸吸婢姥半北人兹險未嘗習蒼皇面深<lb/>
墨嘔噦皆膽汁可憐兒女輩往往相聚泣出門强指揮<lb/>
飛沫濺衣濕江豚踊吾前猵獺作人立意如驁吾巇出<lb/>
沒相百十呼神擲楮泉祈佛啟經襲是時正月尾於節<lb/>
甫驚蟄雲氣作㝠晦氣候變寒澁日中僅得止性命危<lb/>
若拾紛然方寸亂魂幹久不集官期幸未廹安用苦汲<lb/>
汲官兵勇貪程一震當少戢何如彼居民生不出井邑<lb/>
<pb n="KR4h0158_WYG_029-13b"/>
吾田雖曠瘠飦粥粗可給勞生黙自慨茅舎行且葺<lb/>
　　讀江淹集<lb/>
煌煌一疋錦爛爛五色筆始知何處得悵此夢中失淹<lb/>
也雖善文葳蕤少筋骨譬人氣不深往往多奄忽晩年<lb/>
既富貴外學仍老佛豈非有所怠寖使天才屈奈何不<lb/>
自尤秘怪疑鬼物我有十丈舟夙期駕溟渤褰霞叩東<lb/>
皇擘浪窺月窟唯憂倦或止視此頗自栗<lb/>
　　城東作<lb/>
<pb n="KR4h0158_WYG_029-14a"/>
九江非吾土久寓忘覊棲丘墳之所宅舎此亦安歸錢<lb/>
官最閒暇因得治其私松楸鬱在望時復至郊圻駕言<lb/>
上東原藹藹晨霞晞草木新過雨秀色可療饑念此道<lb/>
傍民散居在山蹊方秋百物熟入城各有攜芋迸紫卵<lb/>
壯薑抽紅筍肥欓香憶烹鯉稻白想流匙養生無不有<lb/>
美味仍及時此土遂可老行當結茅茨雲水有深約塵<lb/>
埃無盡期人生適意耳富貴亦何為<lb/>
　　月夜<lb/>
<pb n="KR4h0158_WYG_029-14b"/>
平生最好月况此秋夜闌長風送蕩漾浩露洗團團仰<lb/>
頭視虛空光采如可餐星辰斂芒角河漢収波瀾更無<lb/>
微雲翳挂此白玉盤六合静皎皎萬木凉珊珊仍登髙<lb/>
處望歴歴見湖山爽氣集氷雪清心生羽翰便欲御泠<lb/>
然因之遊廣寒一臨天池水沐浴隨飛仙<lb/>
　　夜坐菴前<lb/>
人定鳥棲息菴前聊倚欄裴回明月上正在脩篁端清<lb/>
影氷玉碎疎音環佩寒翛然耳目静覺此宇宙寛人生<lb/>
<pb n="KR4h0158_WYG_029-15a"/>
甘物役汨沒紅塵間宴坐得俄頃境幽心已閒諒能長<lb/>
無事自可駐朱顔所以學道人類多隱深山<lb/>
　　乞巧<lb/>
衆人喜乞巧我以巧為憂言巧多欺佞行巧為邪柔學<lb/>
巧競穿穴文巧多雕鎪巧不令如此宜吾之恥求我欲<lb/>
守拙性浩然鎮輕浮盡窒衆巧門化以孔與周此志尚<lb/>
未遂感激在初秋南顧問牛女汝實能巧不<lb/>
　　費紙吟<lb/>
<pb n="KR4h0158_WYG_029-15b"/>
家貧何所費使紙如使水親交或見遺自買不知㡬置<lb/>
之几案間數軸俄空矣作字本不工學書非所喜不知<lb/>
何故盡疑若有神鬼若云隨置郵性復懶牋啟間或强<lb/>
為之皆出不得已横斜若幡脚齟齬如鴈齒數易僅能<lb/>
成紛紛多廢委叙致失輕重畏慎防觸抵往往已緘封<lb/>
時時又刪洗遂令巾衍竭大半或緣此昔無楮先生云<lb/>
自蔡倫始假令行竹簡秃野未供使人生有知慧不若<lb/>
愚且鄙古來取卿相未必皆經史誰教識㸃畫空耗五<lb/>
<pb n="KR4h0158_WYG_029-16a"/>
斗米咄嗟為此詩又是一張紙<lb/>
　　讀莊子<lb/>
損此以錙銖益我以千金豈足為輕重徒能勞爾心覆<lb/>
彼以狐狢䝉此以絺綌豈足為厚薄徒能損卿徳南山<lb/>
有鷙鳥睥睨天地秋有意横八極固非守一丘老鴟嚇<lb/>
腐䑕安可施于此鵷雛尚不屑况非鵷雛比<lb/>
　　常父寄半夏<lb/>
齊州多半夏採自鵲山陽纍纍圓且白千里逺寄將新<lb/>
<pb n="KR4h0158_WYG_029-16b"/>
婦初解包諸子喜若狂皆云已法製無滑可以嘗大兒<lb/>
强占據端坐斥四旁次女出其腋一攫已半亡小女作<lb/>
蟹行乳媪代與攘分頭各咀嚼方愛有所忘須臾被辛<lb/>
螫棄餘不復藏競以手捫舌啼譟滿中堂父至笑且驚<lb/>
亟使啖以薑中宵方稍定久此燈燭光大鈞播萬物不<lb/>
擇窳與良虎掌出深谷鳶頭蔽髙岡春草善殺魚野葛<lb/>
挽人腸各以類自蕃敢問孰主張水玉名雖佳神農録<lb/>
之方其外則皎潔其中慕堅剛奈何藴毒性入口有所<lb/>
<pb n="KR4h0158_WYG_029-17a"/>
傷老兄好服食似此亦可防急難我輩事感惕成此章<lb/>
　　代小子廣孫寄翁翁<lb/>
爹爹來宻州再歲得兩子牙兒秀且厚鄭鄭已生齒翁<lb/>
翁尚未見既見想歡喜廣孫讀書多冩字輒兩紙三三<lb/>
足精神大安能歩履翁翁雖舊識伎倆非昔比何時得<lb/>
團聚盡使羅拜跪婆婆到輦下翁翁在省裏大婆八十<lb/>
五寢膳近何似爹爹與妳妳無日不思爾每到時節佳<lb/>
或對飲食美一一俱上心歸期當屈指昨日又開爐連<lb/>
<pb n="KR4h0158_WYG_029-17b"/>
天北風起飲闌却蕭條舉目數千里<lb/>
　　食桃<lb/>
剪彼十圍木架此百尺梁十圍不加大百尺不加長胡<lb/>
為被錦繡空爾飾文章根斷膚已剥至朽不復昌<hi>一作榮</hi>
食桃棄其核下與糞壤藏<hi>一作并</hi>雨露之所濡發生乃微<lb/>
芒回首枝榦大冉冉出我牆開花又結子意態何煌煌<lb/>
　　孤鴈<lb/>
空城夜已寂一鴈度雲端汀洲亦可止何不怯霜寒豈<lb/>
<pb n="KR4h0158_WYG_029-18a"/>
非防暗禍驚矯失自安孤音訴明月天髙路漫漫以鶉<lb/>
置懐袖比汝乏羽翰䝉恩傍温暖豈念宵征難<lb/>
　　武宗<lb/>
武宗惟雄俊有臣委用專徳裕才略大感恩罄所宣是<lb/>
時巖廊上六合氣可吞論兵决勝負萬里在目前一平<lb/>
回鶻兇再洗上黨昏楊弁不知時廼敢盗太原豈信明<lb/>
光甲遣人斬其元廷謀昧知㡬唯有君相然成立三大<lb/>
功慷慨在一言風霆運不測日月朗髙縣李唐勢已去<lb/>
<pb n="KR4h0158_WYG_029-18b"/>
至此岌復纒外内已息兵崇卑定乾坤遂令河北帥弭<lb/>
耳如孤豚事書史册上讀之快心魂千載若信宿凛凛<lb/>
風烈存世人多説劒不見斫伐㾗玩弄反自傷何用飾<lb/>
璵璠迂哉賈生餌果爾房琯奔施為貴實效詎止衒空<lb/>
文<lb/>
　　南卒<lb/>
坐食者南卒驕與子弟俱負甲則俯僂荷戈不能趨嘈<lb/>
然金鼓鳴氣駭失所圖固無一技良徒有七尺軀吾聞<lb/>
<pb n="KR4h0158_WYG_029-19a"/>
孫子教弱女成武夫吾欲練汝輩使之虓虎如奈何天<lb/>
子詔苦禁蓄兵書軍旅非素習壯士心踟蹰羣蠻屢騷動<lb/>
主將復佐除有急何以報思之可驚吁<lb/>
　　春暄太早率爾援筆<lb/>
去歲有閏既苦寒今年春早亦太暄清明寒食在二月<lb/>
禁火正如揮箑天桃花零落牡丹發漠漠江頭吹栁綿<lb/>
細蟲打窻夜如雨潤氣蒸礎朝生泉卷簾闢户迎風坐<lb/>
徹縟去屏思簟眠勸君用心慎倉卒萬事轉易如車旋<lb/>
<pb n="KR4h0158_WYG_029-19b"/>
安知明日不凛洌莫以炎凉隨目前<lb/>
　　述鷗<lb/>
水濵老父忘機關醉眠古石紅蕖間緑波蕩漾意不動<lb/>
白雲往來心與閒有鷗素熟翁如此命侣呼儔就翁喜<lb/>
相親飲啄少畏避自浮自沈不驚起漁人窺之即謀取<lb/>
手攜羅網來翁所羣鷗瞥見皆逺逝千里翩翩一回顧<lb/>
鷗不薄翁勿疑避禍未萌真見幾漁人羅網不在側敢<lb/>
辭旦夕從翁嬉<lb/>
<pb n="KR4h0158_WYG_029-20a"/>
　　常甫招客望海亭<lb/>
蓬萊釀酒酒已成賀家池上新採菱紫衣侍立烏帽走<lb/>
吾兄招客望海亭歸來為我道客語異事覼縷皆目覩<lb/>
醉中遥指北山下云此白處乃海浦入山迤邐數百山<lb/>
客居乃在一山顛雖非陽侯所窟宅風濤澒洞已拍天<lb/>
餘山亦有人雜居山無桑麻只捕魚海中百怪所會聚<lb/>
海馬海人並海驢或如七十之老翁或如三尺之侏儒<lb/>
手足口眼莫不見鞭磔盡作人號呼千艘競造石首脯<lb/>
<pb n="KR4h0158_WYG_029-20b"/>
雨聲颯颯魚來初截波一網千萬尾櫂歌喜噪翻蓬壺<lb/>
垂鈎忽挂綠鸚鵡探石仍得真珊瑚晩晴蜃結綵霞閣<lb/>
夜黑龍呈明月珠紅漣紫液碧㶑灔頃刻變態世所無<lb/>
我聞此景若在眼便欲駕舶尋天呉昔時管寧亦避地<lb/>
吾祖嘆息思乗桴我今何為不可徃誰能俛首甘區區<lb/>
平時此亭景最美自謂清曠更無比一䎹客語心坐馳<lb/>
却上望海汙潢耳嗟哉好惡隨所遷世間萬事多如此<lb/>
　　于將軍<lb/>
<pb n="KR4h0158_WYG_029-21a"/>
長安遣兵百勝强意氣何有漢中王七軍之心俱猛鷙<lb/>
虎兕揷翼將翺翔睥睨荆益可席卷白帝城髙如堵墻<lb/>
秣馬蓐食朝欲戰雷聲殷殷山之陽沈隂苦雨十餘日<lb/>
漢水溢出髙騰驤蒼黄不暇治歩伍攀縁蹙踏半死傷<lb/>
計窮豈不欲奔走四望如海皆茫茫鼉鳴魚躍尚恐懼<lb/>
萬一敵至誰敢當遥觀大船載旗鼓關侯凛凛英風揚<lb/>
䝉衝直繞長堤下勁弩强弓無敵者雖有鐵騎何所施<lb/>
排空白浪如奔馬將軍拱手就縶縛咋舌無聲面深赭<lb/>
<pb n="KR4h0158_WYG_029-21b"/>
㨗書一日到錦城隻輪不返皆西行將軍疇昔負朋友<lb/>
若<hi>缺</hi>昌豨猶得生循環報復雖天意壯士所惜惟功名<lb/>
曹瞞相知三十年臨危不及龎明賢歸來頭白已顦顇<lb/>
泣涕頓首尤可憐髙陵畫像何詭譎乃令慚痛入九泉<lb/>
淯水之師勇冠世英雄成敗皆偶然<lb/>
　　紫髯將軍<lb/>
華容女子哭幽囚吉利如虎入荆州縛其孤雛斂貔貅<lb/>
長驅水歩八十萬欲獵于呉呉主憂羣臣勸迎同一説<lb/>
<pb n="KR4h0158_WYG_029-22a"/>
拔刀斫案心膽裂揆彼之量豈我容開門納狼計何拙<lb/>
魯家狂兒䇿最長倡而和者有周郎區區黄蓋乃乞降<lb/>
龍幡遮火燒赤壁東南風急天絳色江中戰舸岸上營<lb/>
烟焰飛騰半焚溺雷鼓大進聲滿川輕鋭廹逐皆崩奔<lb/>
紫髯將軍更歡喜曹公垂翅不得鶱子布元表何齪齪<lb/>
成敗之决在一言君不見甘露寳鼎間典午受禪呉猶<lb/>
存青蓋入洛雖可惜猶勝俛首臣老賊<lb/>
　　夏日甘寢<lb/>
<pb n="KR4h0158_WYG_029-22b"/>
廻風動木葉細雨濕蛛絲心下無閒事人間有此時微<lb/>
凉紗半卷幽夢角徐吹此興惟吾解兒曹莫使知<lb/>
　　冬夕即席作<lb/>
燭滴緋桃涙香蟠春蚓灰酒花隨煖聚酥蕊帶寒開自<lb/>
有清歌送惟愁畫角催隔簾疑曉色雪壓數枝梅<lb/>
　　與張子明飲湖亭<lb/>
小艇衝湖過幽亭枕水虛風來荷氣外人在木隂餘濕<lb/>
印篘新酒長茭族貫魚遥看鶴歸處便是謫仙居<lb/>
<pb n="KR4h0158_WYG_029-23a"/>
　　冬晝作<lb/>
霜隂収欲盡斑駁意初晴漸喜山將出只愁雲更生鳥<lb/>
窺晡後屋雞唱午間城灰折紅爐火微煎傍耳鳴<lb/>
　　造王館公第馬上作<lb/>
濯濯春容在栁梢野梅相壓吐香苞日邊明晦雲無定<lb/>
雨後寒暄氣欲交抱蕊縣蟲猶帶繭銜枝飛鳥已營巢<lb/>
髙懐不愛三公府白水青山滿近郊<lb/>
　　呈館公<lb/>
<pb n="KR4h0158_WYG_029-23b"/>
磻溪莘野亦初閒去逐功名遂不還豈有太平辭將相<lb/>
却來髙卧對湖山㝠心真出三千界注想長虛第一班<lb/>
踽踽朱門舊時客冒寒衝雨到郊關<lb/>
　　霽夜<lb/>
寂歴簾櫳深夜明睡廻清夢戍牆鈴狂風送雨已何處<lb/>
淡月籠雲猶未醒早有秋聲隨墮葉獨將凉意伴流螢<lb/>
明朝凖擬南軒望洗出廬山萬丈青<lb/>
　　寓興<lb/>
<pb n="KR4h0158_WYG_029-24a"/>
薄寒初著裌衣裳日景中分不短長池館虛明開水石<lb/>
園林揺落受風霜黄花滿檻金翎秀白酒盈樽玉液香<lb/>
未老不須雲母粉且教絃筦奏清商<lb/>
　　西齋冬夕<lb/>
平生踈野得江湖歲暮西齋擁一爐雨滴空堦如自語<lb/>
風吹長木更相呼世間寵辱収碁局樓上光隂入酒壺<lb/>
近日睡時全少夢攀緣狂想自知無<lb/>
　　小菴初成奉酬元帥<lb/>
<pb n="KR4h0158_WYG_029-24b"/>
伐竹誅茅挂織蒲半規小榻一方爐不隨健鶻摩空去<lb/>
且免窮猿失木呼自有琴書增道氣别開世界在仙壺<lb/>
幽人欲到知何意若説真菴彼豈無<lb/>
　　送登州太守出城馬上作<lb/>
怱怱送客出城闉霜意方髙日漸曛青嶂倚空先有雪<lb/>
黄沙匝地半和雲旌旗明滅隨車逺鼓角悲凉隔水聞<lb/>
正是無憀一回首兩行白馬映紅裙<lb/>
　　適值劉從道供奉往信陽鎮用前韻送之<lb/>
<pb n="KR4h0158_WYG_029-25a"/>
君馬悤悤赴信陽雖云同郡似他方村沙卷盡黄昏日<lb/>
海水吹成半夜霜别恨不須青草色歸期當及小桃香<lb/>
閒官冷局遥相望兩覺迢迢歲月長<lb/>
　　銀河<lb/>
江湖有客卧孤城每見銀河眼亦明萬里長風吹不斷<lb/>
一番微雨洗尤清星辰白石參差亂雲氣飛梁倐忽生<lb/>
織女東西波浪隔夜寒天濶不勝情<lb/>
　　選官圖口號<lb/>
<pb n="KR4h0158_WYG_029-25b"/>
環合官圖展觀呼象子圓飛騰隨八赤推折在雙𤣥已<lb/>
貴翻投裔將薨却上天須臾文換武俄頃後馳先錯雜<lb/>
賢愚品偏頗造化權望移情欲脱患失膽俱縣愠色觀<lb/>
三已豪心待九遷寧知即罷局榮辱兩茫然<lb/>
　　寄内<lb/>
試説途中景方知别後心行人日暮少風雪亂山深<lb/>
　　郭公<lb/>
枉渚潮初落平岡日又西蘆叢深處泊惟有郭公啼<lb/>
<pb n="KR4h0158_WYG_029-26a"/>
　　禾熟<lb/>
百里西風禾黍香鳴泉落竇榖登場老牛初了耕耘債<lb/>
齧草坡頭卧夕陽<lb/>
　　登賀園髙亭<lb/>
東武名園數賀家更于髙處望春華深紅淺白知多少<lb/>
直到南山盡是花<lb/>
　　熈寧口號<hi>二首</hi>
日生明堂講太平時聞深詔下青㝠數重遣使詢新法<lb/>
<pb n="KR4h0158_WYG_029-26b"/>
四面興師剪不庭<lb/>
萬户康寧五榖豐江淮相接至山東須知錫福由京邑<lb/>
天子新成太一宫<lb/>
　　榆錢<lb/>
鏤雪裁綃箇箇圓日斜風定穩如穿憑誰細與東君説<lb/>
買住青春費㡬錢<lb/>
　毛　滂<lb/>
　　<hi>字澤民任推官從蘇子瞻逰</hi>
<pb n="KR4h0158_WYG_029-27a"/>
　　秋日書懐<lb/>
秋日吐微明寒葉墮半碧娟娟竹弄影冉冉香引胍牕<lb/>
明棐几净水石涵虚白茶開睡足眼苔上嬾行屐屋寒<lb/>
無燕雀豈獨少賔客顧我警露友佇此遼天翮相對雖<lb/>
不言孤髙比三益邇來世外心漸覺眼界窄兒時喜功<lb/>
名今念真戲劇平生飜羮手欲爛誰能炙豈待二頃田<lb/>
初無一㕓宅第當營糟丘努力期百尺頺然寄疎慵坐<lb/>
看駒過隙韓郎食不足苦心定誰惜那知落英繁吾食<lb/>
<pb n="KR4h0158_WYG_029-27b"/>
豈無夕舉手謝飛鳶一䑕何勞嚇<lb/>
　　下渚湖<lb/>
春渚連天濶春風夾岸香飛花渡水急垂栁向人長逺<lb/>
岫分蒼紫垂波映渺茫此身萍梗爾泊處即吾鄉<lb/>
　　定光禪院<lb/>
曉出開霜阪饑烏啄麥畦山腰餘雪瘦天面冷雲低寒<lb/>
意梅花北禪心柏子西牕前借殘月照我渡前溪<lb/>
　宋元詩㑹卷二十九<lb/>
</p>
<p>
</p>
  </div>
<div>
<head>宋元詩會卷三十</head> <lb/>
    <p>
<pb n="KR4h0158_WYG_030-1a"/>
欽定四庫全書<lb/>
　宋元詩會卷三十<lb/>
　　　　　　　　　　　　兵部主事陳焯編<lb/>
　彭汝礪<lb/>
　　<hi>字器資鄱陽人治平二年進士第一授保信軍推官厯武安彰州書記推官王安石嘉其詩義擢太</hi>
　　<hi>子中允既而惡之神宗用為監察御史裏行首陳十事力争中人典兵之非上為改容元豐初出判</hi>
　　<hi>江西運代還提刑京西超為起居舎人進中舎賜金紫㑹呉處厚上蔡確謗詩汝礪封還謫詞坐落</hi>
　　<hi>職知徐州人權兵刑二侍拜吏部侍郎言者謂嘗附會劉摯降知江州哲宗問所欲言對以用人行</hi>
<pb n="KR4h0158_WYG_030-1b"/>
　　<hi>政政惟其是人惟其賢至郡數月而病朝延將以密丞召用竟不及待卒年五十四</hi>
　　冬日道中作<lb/>
夜卧衾稠單不敢嗟體寒晨餐蔬食微不敢歎腹饑重<lb/>
念饑寒民亦有甚我身我心若嗟吁彼俗當何如<lb/>
　　行西城<lb/>
我將行西城曲指計日月汝來今㡬時已卜錢塘别吾<lb/>
衰况多病苒苒鬢已雪安能久去汝漫自投覊紲田園<lb/>
茍可飯聲利非吾屑與汝歸去來相看至耄耋蒼茫尚<lb/>
<pb n="KR4h0158_WYG_030-2a"/>
無涘空復愁如結<lb/>
　　漢上謁劉執中<lb/>
塵土能汚人有如衣匪澣驅車出闉闍縱目盡江漢漁<lb/>
舟泛青雲瀟灑雁為伴蘆花如飛雪時逐風散漫可憐<lb/>
獨清人憔悴行澤畔<lb/>
　　菊苖<lb/>
重陽黄菊花零落殆無有微陽動淵泉嫩葉出枯朽青<lb/>
青好顔色寂寂霜雪後物理如轉環人生豈能久<lb/>
<pb n="KR4h0158_WYG_030-2b"/>
　　栽竹<lb/>
一生正能著㡬屐曠達人稱阮遥集何可一日無此君<lb/>
風流我愛王參軍夏葛冬裘吾便足由來世間無可欲<lb/>
但栽翠竹滿東林我日對之歌且吟<lb/>
　　答同舎遊凝祥池<lb/>
仙宫神靈之所宅樓閣倚天一千尺先生好遊猶挾册<lb/>
藜莧不慙五鼎食凝祥池頭三月春腰金騎狨多貴人<lb/>
天邊五岳烟霞闇海上三山雨露新蛺蝶能飛燕能舞<lb/>
<pb n="KR4h0158_WYG_030-3a"/>
鳯凰在霄鴻在渚仙人參鸞入雲霧寂寂不聞青鳥語<lb/>
洞天將晩日沈沈漁舟縹緲桃源深紅玉坐看花著子<lb/>
青雲行見葉成隂疾雷怒飛風雨急瘦馬不行歸斾濕<lb/>
投閒一日須一來歲時變化猶呼吸<lb/>
　　惠州<lb/>
霧暗山千疊氷寒水一涯風髙天作雪日晩路迷沙居<lb/>
士身如夢行人驛是家青燈無意緒㸃㸃自成花<lb/>
　　道中<lb/>
<pb n="KR4h0158_WYG_030-3b"/>
湖天冬不雪山地晩多風岸草猶全緑村花或自紅差<lb/>
池歲聿暮寂寞雨其濛南北隨蓬轉浮生寄寓中<lb/>
　　夜泊睦州桐江<lb/>
一水連銀漢千山擁古城客乗清夜息舟倚碧溪横皓<lb/>
月危峰影清風細浪聲嘔啞殊俗語慘淡異鄉情<lb/>
　　大小沙陀<lb/>
南障古北口北控大沙陀土地稻粱少歲時霜雪多古<lb/>
來長用武今日許通和豈乏嫖姚將君王悟止戈<lb/>
<pb n="KR4h0158_WYG_030-4a"/>
　　内鄉招提寺<lb/>
淫雨宿蕭寺白雲思楚山病催顔色老淚裛鬢毛斑流<lb/>
水終何極飛禽倦未還夢歸無别處鷲嶺鳯林關<lb/>
　　和君時余未至君時言有羣鵲集<lb/>
舊重千金諾元為五日期水清氷破玉巖潤石凝脂命<lb/>
駕不嫌遽舎車空悔遲多慙無道力有往鵲先知<lb/>
　　和瑛師<lb/>
江湖日夜著東流水上乾坤一㸃浮隔浦雲山隨客歩<lb/>
<pb n="KR4h0158_WYG_030-4b"/>
近村花竹慰人愁同舟自有林宗在結社還須惠逺遊<lb/>
酒興正酣歸更懶坐看凉月上滄洲<lb/>
　　送宗文先輩<lb/>
夫子聲名二十年塵埃歎息欲華顛相如舊有凌雲賦<lb/>
靖節今無種秫田南國寂寥歸見雁北風悲壯屢聞蟬<lb/>
思量世事真如幻合置窮愁頓酒邊<lb/>
　　山林<lb/>
鶴瘦松枯不自禁窮愁千緒欲相侵山林誰識謝公意<lb/>
<pb n="KR4h0158_WYG_030-5a"/>
風月獨髙梁甫吟行視水㾗嗟不息静看雲影愛無心<lb/>
懶隨塵土趨時態欲就絲桐匄古音<lb/>
　　和張侍讀總翠亭<lb/>
城隅東北起危亭卧桷飛簷控地形萬井不藏平野綠<lb/>
一湖纔見逺山青春歸會圃低華幄雨歇寒蕪露翠屏<lb/>
日暮登臨望樓闕誤隨飛鳥下南溟<lb/>
　　余十一月甲申以使來武岡坐茅茨之室逼閭閻<lb/>
　　　之陋無故人往來之樂懐羇旅不足之情于是<lb/>
<pb n="KR4h0158_WYG_030-5b"/>
　　　出遊古山寺寺在縣西十五里而山水俊拔深<lb/>
　　　秀亦有可愛者因留置酒抵暮還驛而作是詩<lb/>
淡日沙村晩霜晴溪路遥蠻人瞻虎節田父看星軺使<lb/>
指勤咨問君恩費養調畏途諳跋渉遺䇿問蒭蕘臘近<lb/>
雲長暝春遲雪未消逺空低幕帟疊嶂露瓊瑶板屋誰<lb/>
家舎茅簷何處橋梅香浮逺水藤古上重霄細草眠黄<lb/>
犢巔崖落皂鵰兒童晴出牧婦女晩歸樵椎髻騎吹笛<lb/>
斑衣行踏謡封疆連五嶺習俗帶三苖狐䑕威溪老豺<lb/>
<pb n="KR4h0158_WYG_030-6a"/>
狼脱洞驕今當䝉潤澤久已静氛妖歌舞隨鄉地耕桑<lb/>
託聖朝威儀欣用古姓氏恥稱猺僧至不千里寺名非<lb/>
一朝小亭浮草莽髙閣出岧嶤泉細能沾潤峰危欲動<lb/>
揺會觀禪味足還見講花飄茶汎波無跡香深篆未消<lb/>
逺遊貪物象久客厭塵囂子美詩千首淵明醉一瓢儻<lb/>
來淹白晝輕去恨連宵野色隨行李灘聲逐畫橈舄歸<lb/>
浮漠漠旌旋雨蕭蕭淡月生昭曠青燈照寂寥歲時惟<lb/>
箭激江海秖萍漂洪井連廬阜蒲山近斗杓且從周夢<lb/>
<pb n="KR4h0158_WYG_030-6b"/>
去莫作楚魂招<lb/>
　　送劉器之待制知真定府<lb/>
時平謀帥重侍從輟名卿龍種三千騎虬髯十萬兵紅<lb/>
蓮王儉幕細栁亞夫營側道諸侯謁還鄉故老迎試詢<lb/>
三將宅因過五梁城漫樂潭園勝難忘魏闕情守株嗟<lb/>
我老杖鉞壯公行秖恐非朝夕君王召賈生<lb/>
　　和國信子育元韻<lb/>
雪餘税馬立孱顔望盡南垂北際山一叚黄雲凝不散<lb/>
<pb n="KR4h0158_WYG_030-7a"/>
居人説是瓦橋關<lb/>
　　泊真州新河亭<lb/>
鬢毛垂雪欲毶毶道路風波老不堪繫纜短亭聊自慰<lb/>
青山數㸃見江南<lb/>
　鄭　俠<lb/>
　　<hi>字介夫福清人治平中隨父官江寜閉户苦學王安石知其名邀與相見稱奬之舉進士髙第調光</hi>
　　<hi>州司法參軍值安石居政府凡所施行民問不以為便俠感舊知思欲盡忠會秩滿入都三往見之</hi>
　　<hi>安石問以外間䎹見俠對曰青苖免役諸事在俠心不能無區區也安石弗答俠退不復見但數移</hi>
<pb n="KR4h0158_WYG_030-7b"/>
　　<hi>書言法之為民害者久之監安上門安石雖不悦猶使其子雱及門客黎東美諭意欲辟為修經局</hi>
　　<hi>簡討俠曰讀書無㡬不足以辱簡討相君果欲援俠而成就之取其所獻利民便物之事施行一二</hi>
　　<hi>足矣是時自熈寧六年七月不雨至於七年三月人無生意東北流民纍纍在道鵠面鳩形茹草木</hi>
　　<hi>不給仍以官逋身被鎖械俠知安石不可諫悉繪為圖假稱宻急發馬逓上之銀臺司神宗得所奏</hi>
　　<hi>圖反覆觀之竟夕不寐翼日命罷免新法權息追呼因下責躬詔求言三日大雨輔臣入賀帝示以</hi>
　　<hi>俠所進圖用是羣奸切齒安石上章求去而吕惠卿鄧綰環泣上前詆俠為狂夫阻撓美政故新法</hi>
　　<hi>一切如故仍奏俠為謗訕編管汀州頼帝意不許但徙英州徽宗立赦復故官又為蔡京所奪宣和</hi>
　　<hi>元年卒年七十九</hi>
<pb n="KR4h0158_WYG_030-8a"/>
　　贈雲門居士<lb/>
雲門山口雲徘徊居士道與山崔嵬清時肥遁古亦有<lb/>
驚猿怨鶴今誰偕居士髙卧白雲堆山門時為猿鶴開<lb/>
溪花野草自春色雲芝石筍寧須栽輭蒸抱石傾新醅<lb/>
麋鹿慣我還無猜寧知玉署思賢切御手調羮待客來<lb/>
　　次韻种師道行衙賞蓮花<lb/>
城中勢利如聚蛙聒聒鼓閙窮兩衙忽䎹攜樽命真賞<lb/>
如見地涌金蓮花况兹危亭跨髙爽極目四顧窮天涯<lb/>
<pb n="KR4h0158_WYG_030-8b"/>
紅蕖繚遶已數畆盛妝翠蓋相撑拏輿肩不換足已到<lb/>
咫尺異彼窮幽遐居之自可換凡骨不必飲露餐朝霞<lb/>
行杯對奕較勝負往往笑語成讙譁歸來清風恐飄帽<lb/>
月影已向西樓斜長舒兩脚就枕簟一覺一聽清晨笳<lb/>
　　示廬山寺老勝師<lb/>
離鄉十九年日有如年久歸來山水亦依然人物存亡<lb/>
半非舊廬阜之前我舅宅此寺如我東西家每來舅家<lb/>
必到此粤自齒稚今疎牙庾嶺閩山四千里青衫謫逐<lb/>
<pb n="KR4h0158_WYG_030-9a"/>
自我始築臺東望㡬悽凉親故滿前争不喜林下相逢<lb/>
真實人執手忘言行處親還家一百二十日五回松下<lb/>
問禪因師住無住我非動來不須迎去不送大千沙界<lb/>
等閒看尋常只把毫端弄<lb/>
　　和叔粲滄浪亭<lb/>
髙亭矗矗水泠泠笑指鷗鳬坐晩汀逺不聞聲千櫓去<lb/>
矯如争秀數峰青烟雲牕牖紛紛雨露月蒹葭㸃㸃星<lb/>
最好歸輿擁雙璧笙歌燈火照仙屏<lb/>
<pb n="KR4h0158_WYG_030-9b"/>
　　同子忠上西樓<lb/>
偶因送客上西樓共愛佳城枕海陬雁翅人家千卷陌<lb/>
犬牙商舶數汀洲風吹細雨兼秋净雲漏疎星帶水流<lb/>
獨有單親頭蚤白迢迢東望不勝愁<lb/>
　　幽居<lb/>
蕭條深巷寄門牆城郭村居事異常石展地衣三藥徑<lb/>
錦圍天柱十花檣幽禽隔樹鈎輈語異草揺風合和香<lb/>
不覺冬歸與春到但知無事日偏長<lb/>
<pb n="KR4h0158_WYG_030-10a"/>
　　示潮州妹子<lb/>
八人兄弟三人在獨立他州信汝賢直使無情如槁木<lb/>
忍看垂淚念南遷從今依舊歌泉水何物偏宜寄謫仙<lb/>
美酒年年須百甕好從南海便乘船<lb/>
　王　令<lb/>
　　<hi>字逢原廣陵人鄭州管城主簿世倫之子五歲而孤長從王安石遊期以逺到年二十八竟夭死𦵏</hi>
　　<hi>武進縣安石為之銘曰始予愛其文章而得其所以言中予愛其節行而得其所以行慨然賀以為</hi>
　　<hi>可任天子之重而有功于天下者今棄予而死矣妻呉氏即荆公夫人之女弟也</hi>
<pb n="KR4h0158_WYG_030-10b"/>
　　答束徽之索詩<lb/>
世味久已諳多惡竟少好惟詩素所嗜決切欲深造人<lb/>
安已不休衆恥我獨冒有如獺行跡欲改復自蹈肝腸<lb/>
困摉尋吻舌倦搏造心靈無餘多為此日有耗已勤尚<lb/>
無成既苦每自勞自笑如秋蟬饑極不止噪努力排韓<lb/>
門屈拜媚孟竈惟此二公才百牛飽懐抱我如餓旁者<lb/>
眄眄不得犒不知去㡬多窮行竟未到無門隔藩籬發<lb/>
罅窺堂奥愛之不可入抵觸發狂躁借使茍有成不知<lb/>
<pb n="KR4h0158_WYG_030-11a"/>
竟何要孤名非所求弊俗詎足傲况乃非所及窮海未<lb/>
為浩不知何時休定訖死與耄因疑今世人恐有我同<lb/>
操徽之才超髙竿幢出摽纛為學尚淹藴富槖不肯暴<lb/>
文章内朱豹外襲一以皂大論尤堅强推舟出行奡珉<lb/>
砆不施功徑欲制珪瑁幸此不我陋敎誨日陳告昨因<lb/>
語及詩請我使自道屢謝不得命廹窄遂顛倒披堅誘<lb/>
羸兵伏鋭待穿盗取勝雖必然窘窮亦堪悼勉為瓦礫<lb/>
投幸有金珠報<lb/>
<pb n="KR4h0158_WYG_030-11b"/>
　　秋夜<lb/>
秋夕不自曉百蟲齊一鳴時節適使然鼓脅亦有聲爭<lb/>
喧䑕公盜窸窣蛇隂行獨有東家雞苦心為昏明<lb/>
　　弱弱誰氏子<lb/>
弱弱誰氏子鮮鮮一何姝來奔富人家妻與富人俱嚴<lb/>
妝問夫子我豈彼室如夫子笑遣之彼寧與汝都升堂<lb/>
由阼階徳色溢以舒親賔不敢笑退語相<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>吁髙堂聚<lb/>
羣婢唯諾相恣雎家事忽不圖顧指取自如朝令折桂<lb/>
<pb n="KR4h0158_WYG_030-12a"/>
薪暮遣藩籬除風雨半夜來百釁生不虞屋壓盗隨至<lb/>
夫死别嫁夫東鄰有淑子性不事鉛朱端居待人求正<lb/>
色不願諛清鏡見白髮行媒不顧閭不知愛妻人取捨<lb/>
何異歟<lb/>
　　雜詩<hi>二首</hi>
方春不種蘭終歲無自佩良田弗加芟徒穉亦無歲空<lb/>
今雨露恩日夕被蒿艾安坐饑怨天此理果誰在<lb/>
毶毶晩春樹上下聚百蟲不有口似蠆則生尾如蜂設<lb/>
<pb n="KR4h0158_WYG_030-12b"/>
不二者然亦徒生無庸清音不可居晩歲還秋風<lb/>
　　寄崔伯易<hi>二首</hi>
擾擾閭巷士過我何所為屢來徒我煩不來我弗思少<lb/>
年樂知聞喜與客子隨晩歲事恬黙與世益參差騎馬<lb/>
出尋人中路輒自歸歸來亦何樂書史自相期已與往<lb/>
者親可無兹世違欲語無所得起視北雁飛<lb/>
幠幠庭下樹隂影日已敷癯癯閉門人簟席自卷舒髙<lb/>
枝就縣冠曲枝挂裳裾還來從此息卧視詩與書拍拍<lb/>
<pb n="KR4h0158_WYG_030-13a"/>
門外客過從駕驪駒不知彼何聞乃肯顧我閭呼兒徃<lb/>
應門謂言出在途非我敢厭客非客與我疎以予拙語<lb/>
言無以得客娯一不當客意恐與世患俱不如兩相忘<lb/>
何能効紛如<lb/>
　　夢蝗<lb/>
至和改元之一年有蝗不知自何來朝飛蔽天不見日<lb/>
若以萬布篩塵灰暮行嚙地赤千頃積疊數尺交相埋<lb/>
樹皮竹顛盡剥刮况又草穀之根荄一蝗百兒月在孕<lb/>
<pb n="KR4h0158_WYG_030-13b"/>
漸恐髙厚塞九垓嘉禾美草不敢惜却恐壓地䧟入海<lb/>
萬生未死饑餓間支骸遂轉蛟龍醢羣農聚哭天<hi>句</hi>血<lb/>
滴地爛皮<hi>句</hi>蒼蒼㝠㝠逺復逺天䎹不䎹不可知我時<lb/>
為之悲墮涙注兩目發為疾蝗詩憤掃百筆秃一吟青<lb/>
天白日昏兩誦九原萬鬼哭私心直冀天耳聞半夜起<lb/>
立三千讀上天未聞間忽作遇蝗夢夢蝗千萬來我前<lb/>
口似嚅囁色似寃初時吻角猶唧嗾終遂大論如人然<lb/>
問我子何愚乃有疾我詩我爾各生不相預子何詩我<lb/>
<pb n="KR4h0158_WYG_030-14a"/>
盍陳之我時憤且驚噪舌生條枝謂此腐穢餘敢來為<lb/>
人譏爾雖族黨多我謀久已就方將訴天公借我巨靈<lb/>
手盡抜東南竹栢松屈鐵纒縛都為帚掃爾納海壓以<lb/>
山使爾萬噍同一朽尚敢託人言議我詩可否羣蝗顧<lb/>
我嗟不謂相望多我欲為子言幸子未易呶我雖身為<lb/>
蝗心頗通爾人爾人相召呼飲啜為主賔賔飲啜嚼百<lb/>
豆爵主不加詬翻歡欣此竟果有否子盍來我陳予應<lb/>
之曰然此固人間禮儐介迎召來飲食固可喜蝗曰子<lb/>
<pb n="KR4h0158_WYG_030-14b"/>
言然予食何愧哉我豈能自生人自召我來啜食借使<lb/>
我過甚從而加詬爾亦乖嘗聞爾人中貴賤等第殊雍<lb/>
雍材能官雅雅仁義儒脱剥虎豹皮假借堯舜趨齒牙<lb/>
隱針錐腹腸包蟲蛆開口有福威頤指轉賞誅四海應<lb/>
呼吸千里隨卷舒割剥赤子身飲血肥皮膚噬啖善人<lb/>
黨嚼口不肯吐連牀列竽笙列屋閒嬪姝一身萬椽庇<lb/>
一口千倉儲兒童襲公卿奴婢聨簮裾犬豢羡膏粱馬<lb/>
廐餘繡塗其次爾人間兵皁倡優徒子不父而父妻不<lb/>
<pb n="KR4h0158_WYG_030-15a"/>
夫而夫臣不君爾事民不家爾居目不識牛桑手不親<lb/>
犁鋤平時不把兵皮革包矛殳張口坐待食萬廪傾所<lb/>
須家世不藏機繪繡緜衣襦髙堂傾美酒臠肉鱠百魚<lb/>
良材琢梓楠重屋擎空虚貧者無室廬父子一席居賤<lb/>
者餓無食妻子相對吁貴賤雖云異其類同一初此固<lb/>
人食人爾責反捨且<hi>句</hi>我類蝗自名所食况有餘呉饑<lb/>
可食越齊饑食魯邾吾害尚可逃爾害死不除而作疾<lb/>
我詩子言得無迂<lb/>
<pb n="KR4h0158_WYG_030-15b"/>
　　張巡<lb/>
祿兒射火燒九天鬼手不撲神聽㫋羣庸仰口不肯唾<lb/>
反出長喙嘘之然雎陽城窮縮死鼈危繫一髪縣九淵<lb/>
巡瞋睨逺兩眥裂怒嚼齒碎鬚張肩恨身不毛劍無翼<lb/>
不能飛去殘賊嚥翁軀腥刀子磔爼日嚼肉血猶經年<lb/>
霽雲東攘兩臂去西來才有九指還胷中憤氣吐不散<lb/>
去隨箭入浮屠塼忠窮智索莫自効更臠愛妾嘗餓涎<lb/>
我疑沒日賊不食恐其肉酖死不痊又疑身骨不化土<lb/>
<pb n="KR4h0158_WYG_030-16a"/>
定作金鐵埋重泉何時山移陵谷變發出鼓鑄戈或鋋<lb/>
吾如得之願有用不誅已然誅未然<lb/>
　　古廟<lb/>
古廟隆隆敞庭扉風雨剝壁頽柱榱我來安知神所依<lb/>
穹堂窸窣風幡旗神君龎軀突鬚眉視我睨睚坐倨箕<lb/>
惕礫觀者駭不怡羣鬼後先張福威直東之廂歩逶迤<lb/>
目益所見怪可嚱馬牛羊犬雜豕雞或戴以首旁四支<lb/>
間有人面身亦非老祝趨前為衆詞口吻囁嚅言嗢咿<lb/>
<pb n="KR4h0158_WYG_030-16b"/>
稱别狀類顧東西唱號名字分何誰空虛㝠漠非所期<lb/>
豈亦以此為人尸視其膚革已彪狸寧有中反恬肝脾<lb/>
又有械器身挈持傳言厲疫此乃資古之日行歴虚危<lb/>
猶恐盛隂鬼所隨磔儺于門驅使馳今安取此廟以祠<lb/>
不念延虐殆尫羸農凶年多苦餓饑苟幸得飽不擇祈<lb/>
來則拜叩盡敬祗幸天之澤偷自歸民徳且恐報之時<lb/>
餗肴豐鮮牲魚肥欲奠以獻更濯巵進謝千語拜百低<lb/>
工鼓于庭巫舞衣祝傳神醉下福禧農謝神去祝徹之<lb/>
<pb n="KR4h0158_WYG_030-17a"/>
庭前剪割棄餘遺鵲烏下争趂不飛回顧神面如故時<lb/>
意者不為祭謝移嗚呼神固非吾知<lb/>
　　思京口戲周器之<lb/>
江南别日醉方醺貪愛青天帶水㾗忘却碧山歸路直<lb/>
誤投浮世俗塵昏終期散髪江邊釣當有漁舟日繫門<lb/>
但恨故人猶喜仕他時胷腹未堪論<lb/>
　　寄束伯仁<lb/>
身逐南舟去不迴匡廬留滯得徘徊峰頭夜宿平看斗<lb/>
<pb n="KR4h0158_WYG_030-17b"/>
巖下朝隂俯聽雷西顧波濤浮日月東歸天地入塵埃<lb/>
何時得遂幽棲志常把韋編静處開<lb/>
　　紙鳶<lb/>
誰作輕鳶壯逺觀似嫌飛態未多端纔乘一線憑風去<lb/>
便有愚兒仰面看未必碧霄因可到偶能終日遂為安<lb/>
扶揺不起滄溟逺笑殺摶鵬似爾難<lb/>
　　古鑑<lb/>
一片靈光合有神不知鎔鑄竟何人春耕破冢衣冠盡<lb/>
<pb n="KR4h0158_WYG_030-18a"/>
鬼手摩天日月新鑑面秖知西子姣照心難見比干真<lb/>
主人深有収藏意當待清明不受塵<lb/>
　　九日寄滿子權<lb/>
懶將衰病照清流為有歸心欲白頭幸見好花開便笑<lb/>
不甘為客自成愁長歌欲强秋風醉髙處先輸俗子遊<lb/>
我在無聊元亮死當年今日共悠悠<lb/>
　　答孫莘老見寄<lb/>
髙門鞍馬日光榮勢力紛紛起共争偶以不能聊自便<lb/>
<pb n="KR4h0158_WYG_030-18b"/>
敢于兹世獨求清生無人愧寧非樂死有天知豈待名<lb/>
客食官居同偶爾何須稱别異平生<lb/>
　　登郡樓<lb/>
江城朝雨濕晴烟樓上風帆送去船茍得息肩閒歲月<lb/>
時來開口笑山川田園啼鳥三春日江海扁舟萬里天<lb/>
何計脱身來此老青山白髪兩忘年<lb/>
　　秋日懐子權<lb/>
樓前暮靄暗平林樓上人愁意思深未必薄雲能作雨<lb/>
<pb n="KR4h0158_WYG_030-19a"/>
從來秋日自多隂三年客夢迷歸路一夜西風老壯心<lb/>
欲作新聲寄遺恨直絃先斷涙盈琴<lb/>
　　寄介甫<lb/>
天門亷陛鬱巍巍勢利寧無澹泊譏難與跖徒争有道<lb/>
好思吾黨共言歸古人踽踽今何取天下滔滔昔已非<lb/>
終見乗槎去滄海好留餘地許相依<lb/>
　　金山寺<lb/>
萬頃清江浸碧瀾乾坤都向此中寛樓臺影落魚龍駭<lb/>
<pb n="KR4h0158_WYG_030-19b"/>
鐘磬聲來水石寒日暮海門飛白鳥潮回𤓰歩見黄灘<lb/>
常時戸外風波惡秖得髙僧静處看<lb/>
　　謝張和仲惠寶雲茶<lb/>
故人有意真憐我靈荈封題寄蓽門與療文園消渇病<lb/>
還招楚客獨醒魂烹來似帶呉雲脚摘處應無穀雨㾗<lb/>
果肯同嘗竹林下寒泉猶有慧山存<lb/>
　劉景文<lb/>
　　<hi>嘉祐間以左班殿直監饒州酒税適王安石提㸃江東刑獄極賞其詩  按劉本名景文季孫其字</hi>
<pb n="KR4h0158_WYG_030-20a"/>
　　<hi>也</hi>
　　廣武山懐古<lb/>
楚漢兵相接乾坤晝亦暝虎争千里震龍戰四郊腥故<lb/>
壘從誰問嚴祠自昔靈北風吹敗木落日任飄零<lb/>
　　寄蘇内翰<lb/>
倦壓鰲頭請左符笑尋潁尾為西湖二三賢守去非逺<lb/>
六一清風今不孤四海共知霜鬢滿重陽曽揷菊花無<lb/>
聚星堂上誰先到欲傍金樽倒玉壺<lb/>
<pb n="KR4h0158_WYG_030-20b"/>
　　饒州酒務<lb/>
風吹燕語落簷間底事驚回夢裏閒説與傍人渾不解<lb/>
杖藜携酒看芝山<lb/>
　　越山寺看泉<lb/>
龜谿有路蓮花引鷲嶺無時雲霧生聊放此身留蚱蜢<lb/>
不逢人處聽泉聲<lb/>
　　守闗<lb/>
晨雞三呌未開闗留滯行人更解鞍却上月明髙處立<lb/>
<pb n="KR4h0158_WYG_030-21a"/>
曉風吹面作清寒<lb/>
　陳師道<lb/>
　　<hi>字履常一字無已彭城人少而苦志力學年十六以文謁曾鞏一見竒之熙寜中王氏經學盛行師</hi>
　　<hi>道心非其説遂絶意進取元祐初蘇軾傅堯俞等薦于朝起為徐州教授遷太學博士以越境出見</hi>
　　<hi>蘇軾為言者所中罷歸調彭澤令不赴久之召為祕省正字適遇郊祀行禮寒甚無綿衣妻假諸趙</hi>
　　<hi>挺之家師道與挺之為寮壻而素惡其人竟不肯服以寒疾卒年四十九</hi>
　　觀兖文忠公家六一堂圖書<lb/>
生世何用蚤我已後此翁頗識門下士略已聞其風中<lb/>
<pb n="KR4h0158_WYG_030-21b"/>
年見二子已復歲一終呼我過其廬所得非所䝉先朝<lb/>
羣玉殿冠佩環羣公神文煥王度喜色見天容御榻誰<lb/>
復登帝書元自工黄絹兩大字一覽涕無從似欲託其<lb/>
子天意人與同厯數况有歸敢有貪天功集古一千卷<lb/>
明明竝羣雄誰為第一手未有百世公廟器刻科斗寳<lb/>
樽蟠華蟲緬懐弁服士酬獻鳴瑽瑢揷架一萬軸遺子<lb/>
以固窮素琴乆絶絃棊酒頗闕供向來一瓣香敬為曽<lb/>
南豐世雖嫡孫行名在亞子中斯人日已逺千歲幸一<lb/>
<pb n="KR4h0158_WYG_030-22a"/>
逢吾老不可待露草濕寒蛩<lb/>
　　次韻答秦少章<lb/>
學詩如學仙時至骨自換縹緲鴻鵠上衆目焉能玩子<lb/>
從淮海來一啄當百難師儒有韓孟拭目互驚惋老生<lb/>
時在傍縮手愧顔汗黄公金華伯莞爾回一盻彼方試<lb/>
子難疾前不應愞要當攻石堅勿作摶沙散植璧雖具<lb/>
美礲錯加璀璨我老不足畏後生何可慢<lb/>
　　示三子<lb/>
<pb n="KR4h0158_WYG_030-22b"/>
去逺即相忘歸近不可忍兒女已在眼眉目略不省喜<lb/>
極不得語涙盡方一哂了知不是夢忽忽心未穩<lb/>
　　咸平讀書堂<lb/>
昔人三百篇善世已有餘後生守章句不足供囁嚅一<lb/>
登吏部選筆硯隨掃除閉閣畫眉嫵隔壁聞歌呼奉公<lb/>
用漢律寧復要詩書俛首出跨下枉此七尺軀今代陶<lb/>
朱公不足大梁屠計然特未用意得輕全呉為邦得畿<lb/>
縣政宻自計疎寧書下下考不奉急急符用意簿領外<lb/>
<pb n="KR4h0158_WYG_030-23a"/>
築室課興謨平生五千卷還舎不問塗近事更漢唐稍<lb/>
以詩自娯復作無事飲醉卧擁青奴桃李春事繁軒牕<lb/>
晝景舒鳴屋鳩渇雨窺簾燕哺雛休吏散篇帙風篁獻<lb/>
笙竽听然一啓齒斯民免為魚<lb/>
　　贈二蘇公<lb/>
岷峨之山中巴江桂椒柟櫨楓柞樟青金黄玉丹砂良<lb/>
獸皮鳥羽不足當異人間出駭四方嚴王陳李司馬揚<lb/>
一翁二季對相望竒寳横道驥服箱誰其識者有歐陽<lb/>
<pb n="KR4h0158_WYG_030-23b"/>
大科異等固其常小却盛之白玉堂典謨雅頌用所長<lb/>
度越周漢登虞唐千載之下有素王平陳鄭毛視荒荒<lb/>
後生不作諸老亡文體變化未可量萬口一律如吃羌<lb/>
妖狐幻人大陸梁虎豹却走逢牛羊上帝惠顧祓不祥<lb/>
天門夜下龍虎章前驅呉回後炎皇絳旂丹轂朱冠裳<lb/>
從以甲冑萬鬼行乘風縱燎無留藏天髙地下日月光<lb/>
授公以柄扶病傷士如稻苖待公秧臨流不渡公為航<lb/>
如大醫王治膏肓外證已解中尚强探囊一試黄昏湯<lb/>
<pb n="KR4h0158_WYG_030-24a"/>
一洗十年新學腸老生塞口不敢嘗向來狂殺今尚狂<lb/>
請公别試囊中方<lb/>
　　次韻蘇公西湖徙魚<lb/>
窮秋積雨不破塊霜落西湖露沙背大魚泥蟠小魚樂<lb/>
髙丘覆杯水如帶魚窮不作揺尾憐公寧忍口不忍鱠<lb/>
脩鱗失水玉參差晩日揺光金破碎咫尺波濤有生死<lb/>
安知平陸無灘瀬此身寧供刀几用著意更須風雨外<lb/>
是間相忘不為小濠上之意誰得會枯魚雖泣悔可及<lb/>
<pb n="KR4h0158_WYG_030-24b"/>
莫待西江與東海<lb/>
　　古墨行<hi>并序</hi>
　晁無斁有李墨半丸云裕陵故物也往於秦少游家<lb/>
　見李墨不為文理質如金石亦裕陵所賜王平甫所<lb/>
　藏者潘谷見之再拜云眞廷珪所作也世惟王四學<lb/>
　士有之與此為二矣嗟乎世不乏竒乏識者耳敬為<lb/>
　長句率無斁同作<lb/>
秦郎百好俱第一烏丸如漆姿如石巧作松身與鏡面<lb/>
<pb n="KR4h0158_WYG_030-25a"/>
借美於外非良質潘翁拜跪摩老眼一生再見三歎息<lb/>
了知至鑒無遁形王家舊物秦家得君今所有亦其亞<lb/>
伯仲小低猶子姪黄金白璧孰不有古錦句囊聊可敵<lb/>
睿思殿裏春夜半燈火闌殘歌舞散自書細字答邊臣<lb/>
萬里風塵入長算初䎹橋山送弓劍寧知玉盌人間見<lb/>
夜光炎炎衝斗牛會有太史占星變人生尤物不必有<lb/>
時一過目驚老醜念子何忍遽磨研少待須臾圖不朽<lb/>
明牕净几風日暖有愁萬斛才八斗徑須脱帽管城公<lb/>
<pb n="KR4h0158_WYG_030-25b"/>
小試玉堂揮翰手<lb/>
　　謝趙使君送烏薪<lb/>
欲落未落雪近人將盡不盡冬壓春風枝水瓦有去鳥<lb/>
逺坊窮巷無來人忽䎹叩門聲遽速驚雞透籬犬升屋<lb/>
使君傳教賜薪炭妓圍那解思寒谷老身面直不足云<lb/>
冷牕凍壁作春温定知和氣家家到不獨先生席作門<lb/>
　　贈知命<lb/>
黑頭居士元方弟不肯作公稱法嗣外人怪笑那得知<lb/>
<pb n="KR4h0158_WYG_030-26a"/>
他日靈山親授記學詩初學杜少陵學書不學王右軍<lb/>
黄塵扶杖笑鄰女白衫騎驢驚市人静中作業此何因<lb/>
醉裏逃禪却甚真顧我無錢呼畢曜有人載酒尋子雲<lb/>
君家魯直不解事愛作文章可人意一人可以窮一家<lb/>
怪君又以才為累請將飲酒換吟詩酒不窮人能引睡<lb/>
不須無事與多愁老不欲醒惟欲醉<lb/>
　　和魏衍聞鶯<lb/>
春力著人朝睡重葉底黄鸝鳴自送綠幕朱欄日觀明<lb/>
<pb n="KR4h0158_WYG_030-26b"/>
回廊側户風簾動昨夜春回到寒谷好鳥飛來把脩竹<lb/>
整翰厲觜初一鳴已落君詩專妙獨退紅著綠愁緒昏<lb/>
後時獨立知何言側聽不盡已飛去懐抱此時誰與論<lb/>
　　送江端禮<lb/>
正學元非世能詩新有聲諸公交郭泰多士閉何生汎<lb/>
愛經過數移書底裏傾又為淮海别病眼向誰明<lb/>
　　登燕子樓<lb/>
綠暗連村栁紅明委地霞畫梁初著燕廢沼已鳴蛙鷗<lb/>
<pb n="KR4h0158_WYG_030-27a"/>
沒輕春水舟横任淺沙相逢千歲語猶説一枝花<lb/>
　　寒夜<lb/>
留滯常思動艱虞却悔來寒燈挑不焰殘火撥成灰凍<lb/>
水滴還歇風簾掩復開熟知文有忌情至自生哀<lb/>
　　九月十三日出善利門<lb/>
十載都城客孤身冒百艱一饑非死所萬里有生還去<lb/>
國吾何意歸田病不闗共看霜白鬢似得半生閒<lb/>
　　湖上晩歸寄詩友<lb/>
<pb n="KR4h0158_WYG_030-27b"/>
髭髪難藏老湖山穩寄身却尋方外士招作社中人霜<lb/>
葉深於染秋花晩自春無人還有礙詩卷莫辭頻<lb/>
　　遊鶴山院<lb/>
積石横成嶺行楊密映門人聲隱林杪僧舎遶雲根頓<lb/>
攝塵緣盡方知象教尊只應羊叔子名字與山存<lb/>
　　和彦詹題逺軒<lb/>
開牕得逺意興出杳㝠間芳草日邊路片雲天外山好<lb/>
花和露斸脩竹夾藤删每許南鄰伴時來一寄顔<lb/>
<pb n="KR4h0158_WYG_030-28a"/>
　　次韻無斁雪後<lb/>
閉閣春雲薄開門夜雪深江梅猶故意湖雁起歸心草<lb/>
潤留餘瀝牕明度積隂殷勤報春信屋角有來禽<lb/>
　　雪後黄樓寄梅山居士<lb/>
林廬烟不起城郭歲將窮雲日明松雪溪山逗晩風人<lb/>
行圖畫裏鳥度醉吟中不盡山隂興天留憶戴公<lb/>
　　寄潭州張芸叟<lb/>
湖嶺一都會西南更上游秋盤堆鴨脚春味薦猫頭宣<lb/>
<pb n="KR4h0158_WYG_030-28b"/>
室思來暮蒸池得借留熟知為郡樂不動越鄉愁<lb/>
　　蚤春<lb/>
度臘不成雪迎年遽得春氷開還舊綠魚喜躍脩鱗岸<lb/>
栁絲絲發羇愁處處新老懐吾自異不是故違人<lb/>
　　除夕對酒贈少章<lb/>
歲晩身何託燈前客未空半生憂患裏一夢有無中髪<lb/>
短愁催白顔衰酒借紅我歌君起舞潦倒略相同<lb/>
　　雪意<lb/>
<pb n="KR4h0158_WYG_030-29a"/>
䄖闗書不到雪又滿平蕪指冷頻呵玉胷寒屢掩酥綠<lb/>
斟冬至酒紅擁夜深爐塞上風沙惡征衣得達無<lb/>
　　和黄充實詠榴花<lb/>
春去花隨盡紅榴暖欲然後時何所恨處獨不祈憐葉<lb/>
葉自相偶重重久更鮮流珠沾暑雨改色淡朝烟<lb/>
　　南豐先生挽詞<lb/>
蚤棄人間事真從地下遊丘原無起日江漢有東流身<lb/>
世從違裏功名取次休不應須禮樂始作後生仇<lb/>
<pb n="KR4h0158_WYG_030-29b"/>
　　丞相温公挽詞<hi>二首</hi>
百姓歸周老三年待魯儒世方隨日化身已要人扶玉<lb/>
几雖來晩明堂訖受圖心知愛諸葛終不羡曹蜍<lb/>
少學真成已中年獨著書輟耕扶日月起廢極吹噓樂<lb/>
志寧論晩成功不願餘一為天下慟不敢愛吾廬<lb/>
　　野望<lb/>
霜葉紅于染吹花落更馨平江行詰屈小徑夾蔥青度<lb/>
鳥開愁眼遥山入畫屏畏人惟可飲從俗却須醒<lb/>
<pb n="KR4h0158_WYG_030-30a"/>
　　西湖<lb/>
小徑才容足寒花自送香官池下鳬雁荒塜上牛羊有<lb/>
子吾甘老無家去未量三年哦五字草木借餘光<hi>第二句一</hi>
<hi>作只自香</hi>
　　寓目<lb/>
曲曲河回復青青草接連去帆風力滿來雁雪聲先野<lb/>
曠低歸鳥江平進晩船望鄉從此始留眼未須穿<lb/>
　　晩坐<lb/>
<pb n="KR4h0158_WYG_030-30b"/>
栁弱知春色梅寒釀雪花溪明數積石月過戀平沙病<lb/>
減還増藥年侵却累家後歸棲未定不但指昏鴉<lb/>
　　宿濟河<lb/>
燭暗人初寂寒生夜向深潛魚聚沙窟墜鳥滑霜林稍<lb/>
作他年計初回萬里心還家祇有夢更著曉寒侵<lb/>
　　歸雁<lb/>
弧矢千夫志瀟湘萬里秋寧為寳筝柱肯作帛書郵逺<lb/>
道勤相喚羇懐誤作愁聊寛稻粱意那復網羅憂<lb/>
<pb n="KR4h0158_WYG_030-31a"/>
　　贈歐陽叔弼<lb/>
蚤知汝潁多能事晩以詩書託下僚大府禮容寛懶慢<lb/>
故家文物尚嫖姚只將憂患供談笑敢望功言答聖朝<lb/>
歲厯四三仍此地家餘五一見今朝<lb/>
　　送蘇迨<lb/>
胷中厯厯著千年筆下源源赴百川真字飄揚今有種<lb/>
清談絶倒古無傳出塵解悟多為路隨世功名小著鞭<lb/>
白首相逢恐無日㡬時書札到林泉<lb/>
<pb n="KR4h0158_WYG_030-31b"/>
　　寄亳州林待制<lb/>
湖海相望闕寄聲雲林過雨未全晴青衫作吏非前日<lb/>
白首論文笑後生似聽兒童迎五馬稍修書札問專城<lb/>
一聞苦李䝉莊句不復人間世後名<lb/>
　　寄杜擇之<lb/>
詩家兩杜昔無鄰文采風流世有人疾置送詩驚老醜<lb/>
坐曹得句自清新興來不假江山助目過渾如草木春<lb/>
農馬智專吾不讓衡陽紙貴子能頻<lb/>
<pb n="KR4h0158_WYG_030-32a"/>
　　次韻夏日<lb/>
江上雙峰一草堂門閒心静自清凉詩書發冡功名薄<lb/>
麋鹿同羣歲月長句裏江山隨指顧舌端幽渺致張皇<lb/>
莫欺九尺鬚眉白解醉佳人錦瑟傍<lb/>
　　春懐示鄰里<lb/>
斷牆著雨蝸成字老屋無僧燕作家剩欲出門追笑語<lb/>
却嫌歸鬢著塵沙風翻蛛網開三面雷動蜂窠趁兩衙<lb/>
屢失南鄰春事約只今容有未開花<lb/>
<pb n="KR4h0158_WYG_030-32b"/>
　　和李使君九日登戲馬臺<lb/>
登髙能賦屬吾儕不用傳杯擊鉢催九日風光堪落帽<lb/>
中年懐抱更登臺江山信美因人勝萸菊逢辰滿意開<lb/>
二謝風流今復見千年留句待公來<lb/>
　　送晁堯民守徐<lb/>
中年為别不堪憂束髮登門到白頭南省望郎仍國士<lb/>
東方千騎更吾州彭翁老壽終遺骨燕子飛來只故樓<lb/>
知已難逢身易邁煩公置醴我歸休<lb/>
<pb n="KR4h0158_WYG_030-33a"/>
　　連日大雪以疾作不出聞蘇公與徳麟同登女郎<lb/>
　　　臺<lb/>
掠地衝風敵萬人蔽天宻雪㡬微塵漫山塞壑疑無地<lb/>
投隙穿帷巧致身晩積讀書今已老閉門髙卧不緣貧<lb/>
遥知更上湖邊寺一笑潜回萬室春<lb/>
　　登彭祖樓<lb/>
城上危樓江上城風流千載擅佳名水兼汴泗浮天濶<lb/>
山入青齊煥眼明喬木下泉餘故國黄鸝白鳥解人情<lb/>
<pb n="KR4h0158_WYG_030-33b"/>
須知壯士多秋思不露文章世已驚<lb/>
　　和富中容朝散值雨感懐<lb/>
節物驚心懶復嗟樽中酒盡復誰賖風撩雨脚俄成陣<lb/>
雪閣雲頭欲結花萬里可堪長作客一年將盡未還家<lb/>
自憐落落終難合白首詩書謾五車<lb/>
　　謝贇闍黎見訪<lb/>
好在談經老上人衝風踏雪到江濵百篇出篋自新得<lb/>
一鉢隨身依舊貧終歲杜門逃俗士為師設榻對脩筠<lb/>
<pb n="KR4h0158_WYG_030-34a"/>
蒲團藜杖焚香坐此意此時無㸃塵<lb/>
　　和沈世卿推官見寄<lb/>
倦看世態久低徊且置窮通近酒杯未忍一身閒處著<lb/>
暫容雙眼醉時開為呼阿武扶頭起擬與山公倒載回<lb/>
好在東籬舊時菊無心凖擬白衣來<lb/>
　　簡李伯益<lb/>
虀鹽度歲每無餘垂槖東歸口未餬貧裏交遊新斷絶<lb/>
老來光景半消除時情視我門前雀人好看君屋上烏<lb/>
<pb n="KR4h0158_WYG_030-34b"/>
尚喜敝廬連蔣徑願求佳句逓髯奴<lb/>
　　九日無酒書呈漕使韓伯修大夫<lb/>
老大悲傷節物催酒腸枯涸壯心灰慙無白水真人分<lb/>
難置青州從事來倦筆懶從都市出醉眸剛為麴車回<lb/>
黄花也似相欺得坐對空樽不肯開<lb/>
　　九日寄秦少游<lb/>
疾風迴雨水明霞沙歩叢祠欲暮鴉九日清樽欺白髪<lb/>
十年為客負黄花登髙懐逺心如在向老逢辰意有加<lb/>
<pb n="KR4h0158_WYG_030-35a"/>
淮海少年天下士可能無地落烏紗<lb/>
　　和黄預七夕<lb/>
盈盈一水不斯須經歲相過自作疎坐待常禽報佳會<lb/>
徑須飛雨洗香車超騰水部陳篇上収拾愚溪作賦餘<lb/>
信有神仙足官府我寧辛苦守殘書<lb/>
　　次韻李節推九日登山<lb/>
平林廣野騎臺荒山寺鴻鐘報夕陽人事自生今日意<lb/>
寒花只作去年香巾敧更覺霜侵鬢語妙何妨石作腸<lb/>
<pb n="KR4h0158_WYG_030-35b"/>
落木無邊江不盡浮生此日更須忙<lb/>
　　和和叟梅花<lb/>
百卉前頭第一芳低臨粉水浸寒光卷簾初認雲猶凍<lb/>
逆鼻渾疑雪亦香鼎實自期終有待天真不假更勻妝<lb/>
江南望斷無來使且伴詩翁入醉鄉<lb/>
　　送王元均貶衡州兼寄元龍<lb/>
先生秀句滿江東二子縁渠得再窮詩禮向來堪發冡<lb/>
孫劉能使不為公炎方瘴癘消軒豁故國山河閲始終<lb/>
<pb n="KR4h0158_WYG_030-36a"/>
傳語元龍要相識江湖春動有來鴻<lb/>
　　題柱<hi>并序</hi>
　永安驛廊東柱有女子題五字云無人解妾心日夜<lb/>
　長如醉妾不是瓊奴意與瓊奴類讀而哀之作二絶<lb/>
　句<lb/>
桃李催殘風雨春天孫河鼓隔天津主恩不與妍華盡<lb/>
何限人間失意人<lb/>
從昔嬋娟多命薄如今歌舞更能詩孰如<hi>如一作知</hi>文雅河<lb/>
<pb n="KR4h0158_WYG_030-36b"/>
陽令不削瓊奴柱下題<lb/>
　　偶書<lb/>
書當快意讀易盡客有可人期不來世事相違毎如此<lb/>
好懐百歲㡬回開<lb/>
　　絶句<lb/>
宻宻丹房疊疊花一枝臨路為人斜丁寧語鳥傳春意<lb/>
白下門東第㡬家<lb/>
　　謝趙生惠芍藥<hi>二首</hi>
<pb n="KR4h0158_WYG_030-37a"/>
從微至老走風塵喜見鄉園第四春獨舞東風醉西子<lb/>
政縁無語却宜人<lb/>
九十風光次第分天憐獨得殿殘春一枝賸欲簮雙髻<lb/>
未有人間第一人<lb/>
　　從冦生求茶庫紙<lb/>
南朝官紙女兒膚玉版雲英比不如乞與此翁元不稱<lb/>
他年留待大蘇書<lb/>
　　十七日觀潮<hi>二首</hi>
<pb n="KR4h0158_WYG_030-37b"/>
潮頭初出海門山千里平沙轉面間猶有江神憐北客<lb/>
欲將竒觀破衰顔<lb/>
江水悠悠自在流向人無恨不應愁相逢不覺渾相似<lb/>
誰使清波蚤白頭<lb/>
　　放歌行<hi>二首</hi>
春風永巷閉娉婷長使青樓誤得名不惜捲簾通一顧<lb/>
怕君著眼未分明<lb/>
當年不嫁惜娉婷抹白施朱作後生説與傍人須蚤計<lb/>
<pb n="KR4h0158_WYG_030-38a"/>
隨宜梳洗莫傾城<lb/>
　俞紫芝<lb/>
　　<hi>字秀老神宗時人其籍揚州其學浮屠其詩警句多傳於世</hi>
　　南澗月夕<lb/>
華髪念秋晩青燈憐夜長香團菊花露寒著橘林霜月<lb/>
在北牕底人行南澗旁婆娑不知去身與兩俱忘<lb/>
　　旅中諭懐<lb/>
白浪紅塵二十春就中奔走費光隂有時俗事不稱意<lb/>
<pb n="KR4h0158_WYG_030-38b"/>
無限好山都上心一面琴為方外友數篇詩當槖中金<lb/>
會須將爾同歸去家在碧溪烟樹深<lb/>
　　詠草<lb/>
滿目芊芊野渡頭不知若箇解忘憂細隨緑水侵離館<lb/>
逺帶斜陽過别洲金谷園中荒映月石頭城下碧連秋<lb/>
行人悵望王孫去買斷金釵十二樓<lb/>
　　歲杪山中<lb/>
石亂雲深客到稀鶴和殘雪在髙枝小軒日午貪濃睡<lb/>
<pb n="KR4h0158_WYG_030-39a"/>
門外春風過不知<lb/>
　蔡　肇<lb/>
　　<hi>字天啓丹陽人能為文尤長歌詩從蘇軾遊聲譽甚著第進士厯江陵推官通判常州徽宗初召修</hi>
　　<hi>國史以人言提舉兩浙刑獄張商英當國引為禮部員外進拜中書舍人又以人言落職主宫觀卒</hi>
　　題畫授李伯時<lb/>
鴻雁歸時水拍天平岡老木尚依烟借君餘地安漁艇<lb/>
乞我寒江聽雨眠<lb/>
　　汎舟横塘遇雨<lb/>
<pb n="KR4h0158_WYG_030-39b"/>
平野風烟入夢思殷勤作畫更題詩扁舟卧聽横塘雨<lb/>
恰遇江南歸雁時<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十<lb/>
</p>
<p>
</p>
  </div>
<div>
<head>宋元詩㑹卷三十一</head> <lb/>
    <p>
<pb n="KR4h0158_WYG_031-1a"/>
欽定四庫全書<lb/>
　宋元詩㑹卷三十一<lb/>
　　　　　　　　　　　　兵部主事陳焯編<lb/>
　程　顥<lb/>
　　<hi>字伯淳世居中山徙河南大中大夫珦之子舉進士調鄠上元簿因吕公著薦為中允監察御史裏</hi>
　　<hi>行神宗素知其名數召見一日從容諮訪報正午始趨出中人曰御史不知上未食乎前後進說甚</hi>
　　<hi>多嘗勸帝防未萌之欲及勿輕天下士帝俯躬曰當為卿戒之王安石議㪅法令言者攻之甚力顥</hi>
　　<hi>被㫖赴中堂議事安石方怒顥徐曰天下事非一家私議願平氣以聽安石為之媿屈出知扶溝縣</hi>
<pb n="KR4h0158_WYG_031-1b"/>
　　<hi>除判武學究為論新法不合罷歸哲宗立召用未行而卒年五十四顥與弟師事周敦頤倡明正學</hi>
　　<hi>以眞儒命世文彥博采衆論題其墓曰明道嘉定十三年賜諡純公</hi>
　　陪陸子履白石萬固<lb/>
條山蒼蒼河流黄中蒲形勢天下彊帝得賢侯殿一方<lb/>
四年不更慰民望元豐戊午季春月上心閔雨愁黎蒼<lb/>
使車四出走羣望我亦奉命來陜疆精誠感格天意順<lb/>
詔書才下雨已霶病麥還青禾出土野農鼓舞歌君王<lb/>
故人相見不道舊為雨歡喜殊未央聖主寛憂小臣樂<lb/>
<pb n="KR4h0158_WYG_031-2a"/>
自可放蕩舒中腸白石萬固皆勝地主人為我攜壺觴<lb/>
况逢佳日俗所尚車馬未曉塡康莊扶提十里雜老㓜<lb/>
迤邐千騎明戈鎗初聽鳴鐃入青靄漸見朱斾輝朝陽<lb/>
遨頭自是謝康樂後乘獨慚元漫郎侯來雖知有賓客<lb/>
衆喜更為將豐穰臨溪坐石徧巗谷幽處往往聞絲簧<lb/>
山光似迎好客動日景定為遊人長乘髙望遠興不盡<lb/>
戀戀不知岐路忙人生汨沒苦百態得此樂事眞難常<lb/>
我辭佳境已惆悵侯亦那能久此鄕他時㑹合重相語<lb/>
<pb n="KR4h0158_WYG_031-2b"/>
辜負泉石何能㤀<lb/>
　　紫閣<lb/>
仙掌遠相招縈紆渡石橋暝雲生澗底寒雨下山腰樹<lb/>
色千層亂天形一罅遥使程難久駐囘首羡漁樵<lb/>
　　陳公廙園修禊事席上賦<lb/>
盛集蘭亭舊風流洛社今坐中無俗客水曲有清音香<lb/>
篆來還去花枝泛復沈未須愁日暮天際是輕隂<lb/>
　　高觀谷<lb/>
<pb n="KR4h0158_WYG_031-3a"/>
轟雷疊鼔響前峰來自彤雲翠靄中洞穴積陰成氣象<lb/>
鬼神憑暗擅威風噴崖雨露千尋溼落石珠璣萬顆紅<lb/>
縱有虬龍難作祟還應不是旱時功<lb/>
　　凌霄三峰<lb/>
長嘯巗東古寺前三峰相倚勢相連偶逢雲靜得見日<lb/>
若有路通須近天怪石似雷鳴谷底老松如雪著崖顚<lb/>
結根不得居平地猶與蓮花遠比肩<lb/>
　　西湖<lb/>
<pb n="KR4h0158_WYG_031-3b"/>
潩水橋邊鴨子陂樓臺只在郡城西煙波乍見心先快<lb/>
島嶼將尋路欲迷盡日無風横舴艋有時經雨飲虹霓<lb/>
如何咫尺塵埃地不使遊人續杖藜<lb/>
　　和詠草<lb/>
漸覺東皇意思勻陳根初動夜來新忽驚平地有輕綠<lb/>
已葢六街無舊塵莫為枯榮吟野望且憐愁醉祝香輪<lb/>
詩人空怨王孫逺極目萋萋又一春<lb/>
　　春日江上<lb/>
<pb n="KR4h0158_WYG_031-4a"/>
新蒲嫩柳滿汀洲春入漁汀一櫂浮雲幕倒遮天外日<lb/>
風帘輕颺竹間樓望窮逺岫微茫見興逐歸槎汗漫遊<lb/>
不畏蛟螭起波浪却憐清泚向東流<lb/>
　　下白徑嶺先寄孔周翰郎中<lb/>
驟經微雨過芳郊轉覺長河氣象豪歸騎已登吳坂峻<lb/>
飛雲猶認華山髙門前岐路通西國城上樓臺壓巨濤<lb/>
欲問甘棠舊風化主人邀客醉香醪<lb/>
　　郊行卽事<lb/>
<pb n="KR4h0158_WYG_031-4b"/>
芳原綠野恣行時春入遙山碧四圍興逐亂紅穿柳巷<lb/>
困臨流水坐苔磯莫辭醆酒十分醉只恐風花一片飛<lb/>
况是清明好天氣不妨游衍暮忘歸<lb/>
　　春雪<lb/>
二月將臨尾羣陰久退潛只知桃李艶何復雪霜嫌密<lb/>
霰仍先集飄霙忽散霑帶風成料峭和雨作亷纎江漢<lb/>
初彌望珠璣間得兼片痕才著瓦斜勢漸穿簾鳥化遼<lb/>
城鶴途鋪越女縑落英時鬭舞飛絮或同黏寒怯開闈<lb/>
<pb n="KR4h0158_WYG_031-5a"/>
賞光疑伴月覘價增樵市炭興入酒家帘惜竹頻敲葉<lb/>
愁花旋覆苫失權悲太皞助虐有飛廉積勢方平壠澌<lb/>
流已墜簷東君莫惆悵杲日待重瞻<lb/>
　　草堂<lb/>
叅差臺殿綠雲中四面篔簹一徑通展讀華陽眞誥上<lb/>
神仙居在碧琳宫<lb/>
　　題淮南寺<lb/>
南去北來誰得休白蘋吹盡楚江秋道人不是悲秋客<lb/>
<pb n="KR4h0158_WYG_031-5b"/>
一任晚山相對愁<lb/>
　張　載<lb/>
　　<hi>字子厚長安人少喜談兵年二十一以書謁范仲淹一見知其遠器乃警之曰儒者自有名教可樂</hi>
　　<hi>何事於兵因勸讀中庸載以為未足又訪諸釋老無所得乃反而求之六經嘗坐虎皮講易京師聽</hi>
　　<hi>從者衆一夕二程至與論易遂撤坐輟講謂學者曰汝軰可師之吾弗及也舉進士由祁州司法參</hi>
　　<hi>軍召問治道神宗悅以為崇文院校書歴知太常禮院移疾歸中道而卒所著正䝉西銘二書甚為</hi>
　　<hi>伊川所服世稱横渠先生賜諡明</hi>
　　載近觀漢魏而下樂府有名正而意調卒卑者嘗<lb/>
<pb n="KR4h0158_WYG_031-6a"/>
　　　革舊詞追正題意作樂府<hi>五首</hi>
　　短簫歌<lb/>
靈旗指不庭方大風泱泱天外揚短簫歌歌愷康朝廷<lb/>
萬年繼明重光曾孫稼如茨梁嘉與萬邦純嘏有常<lb/>
　　度關山<lb/>
度關山循九州省耕寛徭詢明幽人為貴兮哀我人斯<lb/>
敢余休<lb/>
　　雞鳴曲<lb/>
<pb n="KR4h0158_WYG_031-6b"/>
雞鳴嘐嘐兮台懐憂兄弟表裏兮台心求黄金門白玉<lb/>
堂置酒愷樂榮華有光桃傷李僵爾如或忘<lb/>
　　燕歌行<lb/>
小雅廢兮東山不作哀我人斯皇心不樂丞哉斯人胡<lb/>
然而天兮王師於鑠<lb/>
　　東門行<lb/>
古風出東門我行樂巾綦今歌東門行牽衣彊畱甘餔<lb/>
糜仗劒去予忽如遺時清君去予心衰<lb/>
<pb n="KR4h0158_WYG_031-7a"/>
　　移疾<lb/>
移疾謝華省問耕還敝舎扶持便疎慵曠僻逃將迓晝<lb/>
棊莎徑側暮粥桐陰下久矣澄清心永愧桑弧射<lb/>
　　宿興慶池通軒示同志<lb/>
清湘庭下千竿竹百尺斑斕聳蒼玉通軒軒外萬頃陂<lb/>
陂接南山天與齊唐基一壞半禾黍舉目氣象增愁思<lb/>
我來正當搖落時塵埃七日無人知東平叔子信余友<lb/>
問學不厭堅相隨君莫痛兮鳳沼湮又莫悲兮花蕚墮<lb/>
<pb n="KR4h0158_WYG_031-7b"/>
所憂聖道久榛塞富貴浮雲眼空過明發余西叔且東<lb/>
髙談更為通宵坐<lb/>
　　題館壁<lb/>
壁門金闕倚天開五見宫花落古槐明日扁舟江海去<lb/>
却從雲氣望蓬莱<lb/>
　　别館中諸公<lb/>
九天宫殿鬰岧嶤碧瓦參差接絳霄藜藿野心雖萬里<lb/>
不無囘戀向清朝<lb/>
<pb n="KR4h0158_WYG_031-8a"/>
　畢仲游<lb/>
　　<hi>字公叔鄭州人文簡公士安曾孫也與兄仲衍同登第官主簿轉運司元祐初召試學士院擢第一</hi>
　　<hi>歴官清苦終始不渝士林賢之以祕閣校理出知耀州淪黨籍卒年七十五</hi>
　　寄鄭介夫<lb/>
鄭子安彊否梅花萬里春如何投虎穴直欲犯龍鱗北<lb/>
闕今無數南方信有人可憐妻子在年少不謀身<lb/>
　劉　跂<lb/>
　　<hi>永靜東光人尚書右僕射劉摯之子摯為章惇蔡卞所䧟寃未白而卒徽宗立跂伏闕訴誣得復職</hi>
<pb n="KR4h0158_WYG_031-8b"/>
　　<hi>予贈諡跂遭黨事為官落拓家居避禍能詩文以壽終</hi>
　　題半隱堂<lb/>
一堂圖籍自陶冶三徑蕭蘭俱歲華定非平恩許侯宅<lb/>
㑹是仲長公理家端居雅不煩摒擋佳設頗曾成咄嗟<lb/>
惟我身閒數來往微絃一泛即生涯<lb/>
　任伯雨<lb/>
　　<hi>字惪翁睂山人父孜學行與蘇洵齊名鄕里伯雨自㓜已矯然不羣文本經術中進士第調施州清</hi>
　　<hi>江主簿知雍丘縣召為宗丞擢右正言首擊章惇貶雷州繼論蔡卞六大罪建中靖國元年當國者</hi>
<pb n="KR4h0158_WYG_031-9a"/>
　　<hi>欲主調停故以中為名伯雨倡言唐惪宗時正坐君子小人雜進以致播遷建中乃其紀號不可不</hi>
　　<hi>戒居諫省半年所上一百八疏大臣畏其多言諭以少黙即實授給事中伯雨不聽抗論愈力且將</hi>
　　<hi>劾曾布布覺之徙為度支員外郎尋知虢州崇寧黨事作削籍編管通州蔡卞等猶未甘心復用匿</hi>
　　<hi>名書逮其子赴獄鍜鍊無所得始釋之伯雨徙昌化三年而歸宣和初卒年七十三高宗初贈諫議</hi>
　　<hi>大夫後諡忠敏</hi>
　　述懐<lb/>
元符庚辰歲孟冬十二日任子丞大宗碌碌奉朝籍聖<lb/>
主訪落初聽言勞日昃諫路員有闕求人恐不及誰謂<lb/>
<pb n="KR4h0158_WYG_031-9b"/>
方遴選邂逅首疎逖詔㫖忽中授䎹命旦夕惕平生慕<lb/>
古人素願或可畢精神倍疏瀹激昂登文石青雲開九<lb/>
天清光親咫尺每見情益交肝膽盡剖析敬承丁寧訓<lb/>
重許以忠直自喜千載遇奮身遑他恤志欲收主威力<lb/>
先排巨室切齒憤欽永刻意望䕫稷哀哉愛君心不能<lb/>
當衆嫉投湘為獨醒得罪因懷璧尚賴天德廣閱歲已<lb/>
再謫仇人意未厭窮荒必投斥轉海僅萬里艱危備經<lb/>
歴有時遭颶風天地如抹漆雪浪山崩頽轟豗飛霹靂<lb/>
<pb n="KR4h0158_WYG_031-10a"/>
扁舟甚桔槔俯仰顚倒立䨇檣捲欲折繩斷水蘸蓆鯨<lb/>
鱷口垂涎噴吐煙雨集萬怪競周章腥臊助嘘吸平生<lb/>
仗忠信安敢保瞬息夤緣脫魚腹島嶼稍登陟天氣欝<lb/>
欲流土色焦成赤草木蒸氛霧亭午日未出荒徑少人<lb/>
行窸窣走虺蜴居民傍溪滸横崖户百十矮屋盡栅欄<lb/>
臭穢如圈櫪家家啖菜粥雜米無十一小魚與細鰕相<lb/>
尚珍鼎食鳥言分嘲哳卉服坌䝉羃顔色盡黄腫大半<lb/>
抱瘴疾其風貪以淫其俗拙以僻殆非人間世宜爾太<lb/>
<pb n="KR4h0158_WYG_031-10b"/>
荒閴我生本匹夫賦性自眞率雅有江海志仕宦特牽<lb/>
廹一日偶遭際用舎何敢必但思忠邪分於國繫休戚<lb/>
滄溟有竭時我意何窮極<lb/>
　　元日<lb/>
憶昔東班賀紫宸和風佳氣浄無塵龍墀初下觚稜日<lb/>
雉扇齊開玉座春接武九霄曾近侍投荒三載作流人<lb/>
窮通忤合雖天理俯仰尋思不為身<lb/>
　　感古<lb/>
<pb n="KR4h0158_WYG_031-11a"/>
指鹿姦謀豈偶然都緣人事不由天要知左右皆言馬<lb/>
只為當時殺正先<lb/>
　鄒　浩<lb/>
　　<hi>字志完常州人第進士調潁昌敎授元祐中上疏論事將用為太常博士來之邵論罷之哲宗親擢</hi>
　　<hi>為右正言請試士勿書王氏經義時章惇獨相用事威權震赫浩持議每觸忌諱仍上露章劾其不</hi>
　　<hi>忠侵上適賢妃劉氏立為后浩力陳不可章惇詆為狂妄落職羈管新州徽宗卽位召復右正言遷</hi>
　　<hi>左司諫改起居舎人進中舎俄用兵吏二侍出知江寧府徙杭越州初浩還朝帝首嘉歎其諫立后</hi>
　　<hi>事因問諫草安在退曰焚之矣退告陳瓘瓘曰禍其在此乎及蔡京當國果忌浩使其黨為偽疏以</hi>
<pb n="KR4h0158_WYG_031-11b"/>
　　<hi>激上怒再責衡州稍復閣直以瘴疾卒年五十二高宗朝贈直學士賜諡忠</hi>
　　秋蠅<lb/>
秋風快如刀著木木欲折蕃鮮轉凄凄入眼無一悅青<lb/>
蠅獨何為飛鳴猶未滅造化本無私爾生一偶竊念方<lb/>
三伏中日車午停轍下照人世間何異紅爐熱勁鳥倦<lb/>
戢翼獰獸喘吐舌惟人於此時體懈劇疲苶虚堂幸可<lb/>
逃枕簟隨意設好睡邊韶同素懶嵇康埓更此値清涼<lb/>
酣寢謂須決䨇睫纔欲交汗膚遭爾齧營營不絶聲宛<lb/>
<pb n="KR4h0158_WYG_031-12a"/>
類讒口呐使我寢不安欲息還復挈况如一簞貧未能<lb/>
萬錢歠園蔬薦脫粟杯盤殊滅裂䨇筯纔欲拈咀嚼遭<lb/>
爾餮適從何處來食飲汙修潔使我味不甘欲嚥還復<lb/>
噎敺除付疲兵袛足增跛蹩宜哉孫權彈為爾情激切<lb/>
期望秋風囘一掃無餘孽偶此延朝昏勿謂風不烈氣<lb/>
候侵凝凛龍蛇且藏穴爾形大豆然豈能堅如鐵<lb/>
　　别零陵<lb/>
零陵距中邦道阻五千里我以放逐來本非心樂只身<lb/>
<pb n="KR4h0158_WYG_031-12b"/>
止髙山巔忽忽彌半䙫人情久自親况復多可喜坐使<lb/>
故鄕念如火沃之水罪大不得留今兹動行李昭州雖<lb/>
嶺南流寓葢均耳儻未還庭闈在彼猶在此胡然當作<lb/>
離耿耿殊不已物我要兼忘咄哉從此始<lb/>
　　詠路<lb/>
赤路如龍蛇不知㡬千丈出沒山水間一下復一上伊<lb/>
予獨何為與之同俯仰<lb/>
　　王景亮攜晁無咎清美堂記來求詩為賦此<lb/>
<pb n="KR4h0158_WYG_031-13a"/>
先生不出二十年幅巾種樹老盧泉盧泉水木清且妍<lb/>
築堂流水茂樹間晁侯作記筆如椽画欄素壁青瑤鐫<lb/>
明珠白璧光射天先生矜詫喜欲顚春歸野岸綠漪漣<lb/>
青山東缺如斷環雲消風輭山蒼然杏梢紅破臙脂寒<lb/>
先生醉狂夢思山自駕草車束塵編上堂讀書門晝闗<lb/>
金徽朱絲弄猗蘭相思古人太古前若非豪士魯仲連<lb/>
即是幽人梁伯鸞先生好學老益堅少時不信功名艱<lb/>
青衫屢補鞾次穿晚知有命絶可憐歸來自買汶上田<lb/>
<pb n="KR4h0158_WYG_031-13b"/>
䆉稏香露凝秋殷只知留客有酒錢肻問釜粥寒虀酸<lb/>
拖金曵繡卷曉班何似布褐煖且寛先生所願一何廉<lb/>
貴人孰與先生賢朱門銅臭厨肉羶夜闌白月照管絃<lb/>
美人一笑夭桃然安知賢達死丘園正恐後世終無傳<lb/>
此意已輸先生先我今欲歸無由緣蕙帳依約聞清猿<lb/>
何時相從一醉眠德公渡沔應已還山中桂枝聊攀援<lb/>
　　次韻崔光先見簡作詩催春色<lb/>
春遊有客忘朝暮酷似經星好風雨豈知仲蔚長蓬蒿<lb/>
<pb n="KR4h0158_WYG_031-14a"/>
寂寂儒宫裁一畆新詩故委黄耳來舌在驚疑為頻吐<lb/>
鴻鈞宻運掃轍蹤萬物終然歸鼓舞去年枯槁欲樵蘇<lb/>
今已蕃鮮媚農圃我家吹律信參天苗裔非才閴無覩<lb/>
族寒官冷自離竒安能仰贊媧皇補廟堂爕理皆少年<lb/>
佇見囊金罄花塢<lb/>
　　代書招德苻<lb/>
北風鳴四野饑鳥下黄昏寒燭照無寐孤懐誰與論伊<lb/>
余賦招隱撫事倍銷魂莫使衡門下朝來獨負暄<lb/>
<pb n="KR4h0158_WYG_031-14b"/>
　　次韻錢岊雪中<lb/>
六出飛瓊玖雲愁正臘天寒聲生密竹爽氣徹純綿故<lb/>
苑風初靜重樓月向圎何當酬此景蘸甲引金船<lb/>
　　入試院呈同事章顯父推官及監試柴承之朝奉<lb/>
漢江洶洶不知休江上譙門皷角秋匹馬﨑嶇隨國事<lb/>
同心邂逅得儒流何妨蟋蟀牀頭急况是芭蕉雨脚收<lb/>
别乘端容共蕭散從今相與傲浮丘<lb/>
　　又得敷文書<lb/>
<pb n="KR4h0158_WYG_031-15a"/>
一封黄勅下天闗嶺表湖南破旅顔吏部囘頭真可笑<lb/>
拾遺作伴竟同還張公洞裏花流水揚子江邊雪滿山<lb/>
更約家居多暇日相從莫遣鬢毛斑<lb/>
　　昭平别元光<lb/>
不因投竄抵昭平那得相逢一笑親塵裏豈知居士意<lb/>
山中聊見宰官身周顒尚以家為累元亮惟知酒是真<lb/>
莫逆于心更何語撥開船子過醪津<lb/>
　　昭州北還過滑石泉<lb/>
<pb n="KR4h0158_WYG_031-15b"/>
馬頭今日過嚴闗十九年前去復還惟有流泉聲似舊<lb/>
憑欄重聽響潺潺<lb/>
　　從昭州北還過永州澹山巖有狐鳴之異<lb/>
我入幽嵒亦偶然初無消息與人傳馴狐戲學仙伽客<lb/>
一夜飛鳴報老禪<lb/>
　游　酢<lb/>
　　<hi>字定夫建州建陽人與兄醇以文行知名程頤見之京師謂其資可以進道程顥興扶溝學招使肄</hi>
　　<hi>業盡得其學第進士調蕭山尉用薦召為太學博士以養親求知河陽縣晚得監察御史出知漢陽</hi>
<pb n="KR4h0158_WYG_031-16a"/>
　　<hi>軍和舒濠三州而卒</hi>
　　歸雁<lb/>
天末驚風急江湖野思長悲鳴愁絶塞接翼冐風霜澤<lb/>
岸多矰弋雲間乏稻粱茫然棲息地飲啄欲何鄕<lb/>
　　感事<lb/>
世事浮雲薄勞生一夢長散材依櫟社幽意慕濠梁風<lb/>
激鷹鸇迅霜殘草木黄投閒如有約早晚問耕桑<lb/>
　　遊寳應寺<lb/>
<pb n="KR4h0158_WYG_031-16b"/>
崒嵂三峰帶白灣誰開蘭若翠微間竹牀雲懶禪心定<lb/>
草徑苔荒屐齒斑天入碧嵐成玉宇鳥飛青嶂出塵寰<lb/>
此中即是蘂珠境遮莫閒吟一解顔<lb/>
　楊　時<lb/>
　　<hi>字中立南劍將樂人㓜穎異潛心經史熙寧九年中進士第時河南二程講孔孟絶學時調官不赴</hi>
　　<hi>以師禮見顥於潁昌相得甚懽其歸也顥目送之曰吾道南矣後又見程頤於洛年已四十一日値</hi>
　　<hi>頤瞑坐時與游酢侍立不去頤既覺則門外雪深一尺矣歴知瀏陽餘杭蕭山三縣皆有惠政轉荆</hi>
　　<hi>州敎授德望日重四方之士千里從遊號曰龜山先生㑹有使髙麗者國王問龜山安在使囘以聞</hi>
<pb n="KR4h0158_WYG_031-17a"/>
　　<hi>徽宗召為著作郎面對陳時政甚切除邇英殿說書進諫議兼侍講金兵圍京城時條陳戰守機宜</hi>
　　<hi>皆不能用欽宗朝兼國子祭酒首請黜王安石從祀而諫官馬澥力右王氏上疏詆時遂罷祭酒除</hi>
　　<hi>徽猷閣直學士提舉崇福宫高宗立擢工部侍郎告老致仕卒年八十三</hi>
　　遊武夷<lb/>
函闗﨑嶔走秦鹿天下並逐爭羣雄抉雲翻空鼇足折<lb/>
黔黎竄涌如寒蛩武夷山深水清泚避世猶有髙人蹤<lb/>
龍泓東注海波涌玉女翠擁秋雲鬆赤霄真骨寫虚壁<lb/>
通泉凡筆慙非工藏舟浮梁跨絶壑隱見似與天潢通<lb/>
<pb n="KR4h0158_WYG_031-17b"/>
當時雞犬不復見窠巖依舊煙霞籠我來秋杪月既望<lb/>
尚有幽菊埋榛叢天容洗淨雨新霽雲幕四卷清無風<lb/>
掀篷進櫂窮異境注目想見流殘虹囘船杖屨躡幽徑<lb/>
松竹窈窕環琳宫自憐病骨挂塵網幔亭髙㑹何由逢<lb/>
解衣歸卧玉𤨏碎仰看明月穿疎篷<lb/>
　　岳陽書事<lb/>
洞庭水落洲渚出疊翠疏峰逺煙沒重樓百尺壓高城<lb/>
簷瓦參差倚天闕湖光上下天水融中以日月分西東<lb/>
<pb n="KR4h0158_WYG_031-18a"/>
氣凌雲夢吞八九欲與溟渤爭雌雄澄瀾無風雨新霽<lb/>
一日萬頃磨青銅瑠璃夜影貯星漢騎鯨已在銀河中<lb/>
湘妃帝子昔何許但有林壑青浮空蒼梧雲深不可見<lb/>
遺恨千古嗟何窮須臾晦㝠忽異色風怒濤翻際天黑<lb/>
乘陵瀨壑走魑魅渟滀百怪誰能測忽看舟子玩行險<lb/>
更欲飛帆借風力安得晴雲萬里開依舊寒光浸虛碧<lb/>
　　寄范正甫<lb/>
羇窮莫厭如牢圈從古功名出屠販男兒不負縣弧心<lb/>
<pb n="KR4h0158_WYG_031-18b"/>
馬革裹尸猶足願君不見淮隂寄食饑貧叟胯下英風<lb/>
亦何有逢時吐氣雷電奔金印纍纍大如斗玉門晝夜<lb/>
羽檄驚睥睨欲塹天都城叩闗虎士鬰餘怒科頭奮㦸<lb/>
如鵰鷹君從壯年藴竒䇿未宜縮首藏柴荆昔人投筆<lb/>
真豪杰慨然萬里終成名南山白額雖欲老百獸遭之<lb/>
猶裂腦<lb/>
　　偶成<lb/>
天遠何須問勞生聽若何犂鋤三畆足栖息一枝多白<lb/>
<pb n="KR4h0158_WYG_031-19a"/>
雪寧堪冐清時只浪過好尋明月影醉舞自婆娑<lb/>
　　泛江至土坊<lb/>
萬頃江湖遠孤乘一葉船鴈飛雲外字篷掩水中天波<lb/>
靜櫓聲息風彊帆影偏囘環聊注目浩蕩接青煙<lb/>
　　用韻和早梅<lb/>
楚國春歸早寒梅處處開月和清艶宿天與靚粧來東<lb/>
閣詩懐動南枝歲律囘蕭然氷雪態無處覓輕埃<lb/>
　　漢坂舟行<lb/>
<pb n="KR4h0158_WYG_031-19b"/>
曲岸通幽徑疎籬映竹斜塢深藏吠犬林薄露人家石<lb/>
瀨魚偏美鄰村酒易賒祇應雲水富自足一生涯<lb/>
　　湘君祠<lb/>
鳥鼠荒庭暮秋花覆短牆蒼梧雲不斷湘水意何長澤<lb/>
岸蒹葭綠籬根草樹黄蕭蕭竹間淚千古一悲傷<lb/>
　　潁昌西湖泛舟<lb/>
春過鶯花無處尋移舟行近古城隂褰衣水上收殘片<lb/>
傾耳枝間覓好音山隔曲堤迷逺近魚跳文藻亂浮沉<lb/>
<pb n="KR4h0158_WYG_031-20a"/>
飄然自得江湖趣陡起歸與萬里心<lb/>
　　送丁季深<lb/>
煙含疎柳綠䝉茸杏頰桃英入眼紅邂逅與君逢臘雪<lb/>
飄零獨我過春風空愁轉轂音塵逺且寄離懐笑語中<lb/>
後夜月明人寂寂相思那復一樽同<lb/>
　　蘄州早起<lb/>
城頭雷動角聲哀似共行人怨落梅欲報晨炊粱未熟<lb/>
喚囘殘夢眼慵開霜清暗覺貂裘冷月淡空令犬吠猜<lb/>
<pb n="KR4h0158_WYG_031-20b"/>
倚杖起看風正烈不堪嘶馬重徘徊<lb/>
　　寄長沙簿孫昭遠<lb/>
陽城衰晚拙催科闔寢空慙罪亦多祭竈請憐君自適<lb/>
載醪祛惑我誰過猗猗庭有蘭堪佩寂寂門無雀可羅<lb/>
歸去好尋溪上侣為投纓紱換漁蓑<lb/>
　　席上别蔡安禮<lb/>
故里相看眼暫明一尊聊此話平生杜陵蚤被微官縛<lb/>
元亮今為世網攖長路闗山吾北去春風梅嶺子南征<lb/>
<pb n="KR4h0158_WYG_031-21a"/>
結隣莫負當時約早晚滄浪共濯纓<lb/>
　　汴上<lb/>
天上行雲曵白衣半衘晴日在林扉盤花落鴈驚還起<lb/>
啄食饑烏趂不飛榆莢青錢飄已盡月堤流水漭相圍<lb/>
征途處處塵隨眼多病長年與世違<lb/>
　　荆州書事<lb/>
千里瀕江地可毛結廬何必故山椒載醪不過斜川路<lb/>
飲水誰同陋巷瓢勿問雞蟲閒得失但知鵬鷃各逍遥<lb/>
<pb n="KR4h0158_WYG_031-21b"/>
黄塵滿眼僧窗靜坐對風花意已消<lb/>
　　直舎大風書事寄循道<lb/>
枕書無寐首空搔萬竅嘘風正怒號雪意浮空迷逺目<lb/>
月林梳影見秋毫幽庭所藉惟荒草妙理應須付濁醪<lb/>
誰念維舟江上客落帆千里壓雲濤<lb/>
　劉　弇<lb/>
　　<hi>字偉明吉州安福人兒時警敏日誦萬餘言登元豐二年進士知嘉州峨睂縣改太學博士元符中</hi>
　　<hi>有事于南郊弇進南郊大禮賦哲宗覽之動容以為相如子雲復出也除祕省正字徽宗即位改著</hi>
<pb n="KR4h0158_WYG_031-22a"/>
　　<hi>作佐郎實錄檢討官以疾卒有雲龍集三十卷</hi>
　　感遇<hi>二首</hi>
㛹娟誰家子粲粲生輝光弄姿俯春蘭臨風振微芳秋<lb/>
水揚清矑白玉䨇明璫問渠家何許笑指南山陽去去<lb/>
不輟軌怳若遊雲翔遥看入縹緲明月斷人腸<lb/>
疾雷疑車音出門乃知非抱影長自明流螢㸃霜幃羅<lb/>
帶剪秋水黄金縷春衣持看清夜闌愁非故時輝食葵<lb/>
心知傾茹蠟腸虚肥纂纂棗下歌惜此歲月違因聲勸<lb/>
<pb n="KR4h0158_WYG_031-22b"/>
語儂勿復遲遲歸<lb/>
　　宿長山寺<lb/>
蒼山兩蟠虬傑勢分夭矯不緣事幽尋兹地終難到破<lb/>
暝紫煙生寫谷清樾好村長下牛羊雲綻入歸鳥松風<lb/>
卷孤磬夜半秋聲小客懐方未央千里漫白道庭樹一<lb/>
鳥驚愁看楚天曉<lb/>
　　送邢清臣赴左選<lb/>
泊舟梅林浦解纜墨潭灣層波日日生䨇槳那得閒龎<lb/>
<pb n="KR4h0158_WYG_031-23a"/>
睂青翰客相與春風還江梅吹欲盡岸柳未勝攀無以<lb/>
持贈君對君成彊顔官况更新好晚歩非間闗直北清<lb/>
夢多半落夷門山慇懃尺素語勿為魚鴻慳<lb/>
　　癸酉歲暮壽春道中<lb/>
有城有城半蕪沒倔彊當年開狡窟青韁白馬成底事<lb/>
魏得其狗空凌突清淮不洗饕利腸石馬崔嵬化英物<lb/>
據鞍浩歎為踟蹰但見悲風起蓬勃<lb/>
　　石廊洞<lb/>
<pb n="KR4h0158_WYG_031-23b"/>
君不見仙家三十六洞天西南大半盤蒼巔此外元揚<lb/>
擅嶄絶况有石廊人喜傳碧蓮參差隅地湧徙倚危梯<lb/>
飛螮蝀陰陰洞户半空開一縷聯凹愁寄種萬鈞崔嵬<lb/>
挂礧石吁可怪兮若飛動天然湫面尋丈間寒掬初慳<lb/>
媪神捧紫厓䝉茸瑶草秀縣泉涓涓把天酒淑靈豈即<lb/>
乾坤私窟宅宛是神仙舊飛鳥㸃影陽光囘遊子履深<lb/>
驚殷雷九夏三冬自囘斡雨暘寒燠爭喧豗神物奄有<lb/>
似無謂突兀古廟當巖隈鼪鼯笑舞助怪變落日愁絶<lb/>
<pb n="KR4h0158_WYG_031-24a"/>
松風哀瞰臨一方殆天意累露之疑此其是仙乎仙乎<lb/>
胡不歸忍使秋燐泣陰鬼<lb/>
　　人日<lb/>
去年人日螺江邊今年人日在通川家國浩蕩五千里<lb/>
客子騷屑心茫然霜蘆盡解故時葉生意陡爾歸蘭荃<lb/>
海風如刀氷塞渡欲航野水雪暗天他鄕信美非吾土<lb/>
香草悅魂真浪傳南冠故聲秪操楚劉章雅志惟歌田<lb/>
五乘如單費廪粟一囊就盡持餐錢顚毛冉冉不吾與<lb/>
<pb n="KR4h0158_WYG_031-24b"/>
齒根浮動輕于翾小雀誰言畏死鷂未肎屈折同桮棬<lb/>
章貢直西三徑在爾來望眼欲成穿科桑洗竹真吾事<lb/>
孰使齪齪纔充員何時解得無拘束歸釣潭頭楓葉鯿<lb/>
　　宿法藏禪院<lb/>
斜河左界縣朱提冷燼掠天螢糝飛高梧泣液涼參差<lb/>
前村後村烏夜啼雕甍繡栱絶坤維知自在世張禪扉<lb/>
有睆釋子龎兩眉清梵一聲捎翠微亂我心曲天之涯<lb/>
寂歴故感迎新悲歸歟誰是真忘機獨鹿水深愁濁泥<lb/>
<pb n="KR4h0158_WYG_031-25a"/>
　　村南<lb/>
村南行吟踏新場馬乘欵叚壺縣漿如稼濃雲穟含黄<lb/>
柿葉亞枝收趂霜臘團雞髀盤餚香簫鼔下神巫正狂<lb/>
呼兒往問當壚娘清美何如顧建康<lb/>
　　安成道中作<hi>二首</hi>
故家楚尾隣三湘粗有晴地麻與桑利機未判身輕嘗<lb/>
生涯寄將一葉上歸釣頳尾秋滄浪<lb/>
翠篠娟娟棲暗芳半隱半見誰門牆分曹戲兒嶷雁行<lb/>
<pb n="KR4h0158_WYG_031-25b"/>
今我垂垂老境逼竹馬鳩車憐汝狂<lb/>
　　夜歎<lb/>
丹鳥白鳥爭吞吐還雲去雲無定度不無夏簟工熨體<lb/>
况有秋螿競扶户一嘅三嘆詎如許客思紛紛野煙縷<lb/>
宵明景晏掛斜河叢萱苒蒻團清露有美一人在西方<lb/>
白玉珮環珠兩璫明眸皓齒艶朝陽企予望汝涕滂皇<lb/>
安得灑汝羅衣裳<lb/>
　　杉溪驛<lb/>
<pb n="KR4h0158_WYG_031-26a"/>
竹巖杉溪道路長道邊古驛開蒼茫分流溪水薄枉渚<lb/>
挨石人家環上方王程星火何時歇霜冬草樹芸其黄<lb/>
去來今昔幾男子姓字喧傳兩女郎<lb/>
　　秋日儀眞即事<lb/>
秋風來從越天末痛洗玻璃出明月雲陴隱起玉龍眠<lb/>
下有舂容萬濤雪獨繭之綸欹一葉半酣老魚櫂歌發<lb/>
客心寸許了無多底事臨風吹欲折<lb/>
　　持釣<lb/>
<pb n="KR4h0158_WYG_031-26b"/>
艇子悠揚打雨來嫋絲越箭青玫瑰昨聞古湫新雨足<lb/>
漲波泛入西溪來西溪兩岸行人少白鷺對翹佳客陪<lb/>
低雲弄嬌不成去半與枉渚相縈廻藻間頳尾厠銀鯽<lb/>
正爾作羣爭曝腮故應沈餌得所置行醉甕頭新熟醅<lb/>
　　遊麻姑觀用黄道士韻<lb/>
鳥道參差掛空白雲林曾是飛昇迹漫論滄海復揚塵<lb/>
已識松杉老岑寂玉駕斑龍飛九色古殿崔巍遺石刻<lb/>
㑹須揖彼丹丘人掇拾頽年兹偃息<lb/>
<pb n="KR4h0158_WYG_031-27a"/>
　　蔣沙莊居<hi>四首</hi>
他日蓬蒿地吾廬瓦數溝井泉甘勝乳庭竹冷先秋村<lb/>
巷時情淡田疇歲計優荆扉論日掩最喜近松楸<lb/>
晴屋鳴鳩婦春陂翳雉媒筯頭甘野蔌鋤力到陳荄掠<lb/>
水千艘健横風一笛哀最憐䨇白鳥解事等閒來<lb/>
名愧周繁弱材非魯孟勞蛙仍當鼓吹徑任沒蓬蒿紫<lb/>
芋新厨味黄橙馥鱠刀業詩何水部耽酒阮兵曹<lb/>
劉宗墳墓國金水眇縈囘颭颭鴉巢覆疎疎槿户開春<lb/>
<pb n="KR4h0158_WYG_031-27b"/>
風持贈柳臘雪試粧梅欲識塵埃少元無俗物來<lb/>
　　莆田雜詩<hi>四首</hi>
清樾陂陀外春深四五家叢祠下簫鼓平楚暗桑麻水<lb/>
國潛虬傲天程去鳥賒仙山仍在目瀟灑送生涯<lb/>
梅雨催農鎛癡風泣海檣魚龍波浪濶燕雀户庭涼鰩<lb/>
柱春刳玉蠔山夜鑿霜家園兩痕淚早晚促吾裝<lb/>
鶗鴂青春晏鼱鼩白社驕掠風雛燕翼界雨晚虹腰醥<lb/>
醁銀牀瀝丰茸紫澗苖到家幸無苦浦溆有囘潮<lb/>
<pb n="KR4h0158_WYG_031-28a"/>
鶴唳歸雲急龍移過雨腥桂清飄月岫槎老卧煙汀洞<lb/>
失壺公舊雩傳妙應靈不緣幽事隔小復理篁簈<lb/>
　　試院次韻奉酬趙達夫記室惜春之什<lb/>
風酣雨輭嫋簷絲坐負吾人痛飲時使者嶺梅傳信逺<lb/>
王孫芳草怨歸遲釀成紫府無端夢開到朱欄第㡬枝<lb/>
欲問東君挽流轉顚狂好在曲江詩<lb/>
　　九曲池<lb/>
昔帝檣烏下日邊曾留清蹕此蹁躚魚龍窟暗浮春漲<lb/>
<pb n="KR4h0158_WYG_031-28b"/>
鳬雁行低破暝煙星閣催頽空歲月蕪城埋沒舊山川<lb/>
後庭一曲陳歌歇更看當年水調傳<lb/>
　　春日送簽判楊承議<lb/>
春山野思萬千重那更江頭來送公别涙滴流紅杏雨<lb/>
離情搖曵綠楊風一枝易遶南飛鵲隻字難憑北塞鴻<lb/>
惟有感恩情不斷夜深長入夢魂中<lb/>
　　春日舟中即事<lb/>
不因門有北堂親肯泛孤舟瘴海濱萬里江湖愁去客<lb/>
<pb n="KR4h0158_WYG_031-29a"/>
一春風雨厭行人花朝水國留題懶月夜鄕園入夢頻<lb/>
每被煙波驚破膽却思雲石自由身<lb/>
　張　繹<lb/>
　　<hi>字思叔河南壽安人家甚微年長未知學偶有感觸即發憤從師友問業以文名程頤甚器之嘗言</hi>
　　<hi>吾晚得二士謂繹與尹焞也</hi>
　　寄友人<lb/>
有客厭事事潔身山之幽寒暑不相貸乃有卒歲憂有<lb/>
生此有事簡之成贅疣澄江本無痕不如信虚舟六經<lb/>
<pb n="KR4h0158_WYG_031-29b"/>
力道要無以利心求一朝與理㑹萬境真天遊伊水正<lb/>
清冷子行無滯留西風昨夜至送子馳中流落月灑殘<lb/>
夢已著古岸頭我病彊送君是行良難儔異時青門下<lb/>
誰識東陵侯<lb/>
　田　晝<lb/>
　　<hi>字承君陽翟人樞密使田况之從子以任為校書郎歴知西河縣淮陽軍有善政兩地皆德之淮人</hi>
　　<hi>祀為土神少與鄒浩以氣節相激礪浩之諫立后也晝實慫恿之宋文鑑載有田畫以史考証當即</hi>
　　<hi>是晝姑記於此</hi>
<pb n="KR4h0158_WYG_031-30a"/>
　　築長堤<lb/>
築長堤白頭荷杵隨者妻背脇傴僂筋力微以手置胸<lb/>
路旁啼老夫七十嫗與齊五尺應門生兩兒夜來春雨<lb/>
深一犁破曉徑去畊南陂南鄰里正豪且彊白紙大字<lb/>
來呼追科頭跣足不得稽要與官長修長堤官長亦大<lb/>
賢能得使者意上堤駕軺軒不復問餘事終當升諸朝<lb/>
自足富妻子何惜桑榆年一為官長死<lb/>
　　杜牧<lb/>
<pb n="KR4h0158_WYG_031-30b"/>
弟病兄孤失所依當時書語最堪悲豈圖乞得南州後<lb/>
却恨尋芳去較遲<lb/>
　羅從彦<lb/>
　　<hi>字仲素南劒人以累舉恩為惠州博羅縣主簿聞同郡楊時得河南程氏學慨然慕之及時為蕭山</hi>
　　<hi>令遂徒歩從學焉時熟察之喜曰惟斯人可與言道從彦初見時三日即驚汗浹背曰不至是幾虚</hi>
　　<hi>過一生矣既而築室山中絶意仕進嘗采祖宗故事為遵堯錄靖康中擬獻闕下㑹國難不果紹興</hi>
　　<hi>中卒學者稱之曰豫章先生</hi>
　　挽吉溪吳助教<lb/>
<pb n="KR4h0158_WYG_031-31a"/>
新生誇躑躅舊德歎凋零冷帶商巖月光凌處士星布<lb/>
衣難得祿白首易窮經追想今何在溪流對洞庭<lb/>
　　和延年巖桂<lb/>
㡬樹芬芳氣欲沈枝枝若占卻家林風搖已認飄殘菊<lb/>
日照渾疑綴散金仙窟移來成美景東堂分去結清陰<lb/>
我今不願蟾宫折待到秋宵把酒吟<lb/>
　<lb/>
　<lb/>
<pb n="KR4h0158_WYG_031-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十一<lb/>
</p>
<p>
</p>
  </div>
<div>
<head>宋元詩㑹卷三十二</head> <lb/>
    <p>
<pb n="KR4h0158_WYG_032-1a"/>
欽定四庫全書<lb/>
　宋元詩㑹卷三十二<lb/>
　　　　　　　　　　　　兵部主事陳焯編<lb/>
　黄　裳<lb/>
　　<hi>字冕仲延平人元豐間舉進士第一官至尚書有演山集六十卷莆田王悅序其稿曰延平有劍潭</hi>
　　<hi>綿亘數百里蛟龍宅之其北曰演峰氣象清爽為神人棲息之地尚書端明黄公家於其間集名演</hi>
　　<hi>山葢有取焉公之高文大册汪洋瀚漫不知紀極當韋布時著作已林立矣及洊歴華要撰述愈勤</hi>
　　<hi>要之淵源六經栽培教化故足尚也按王序如此其文不多傳於世惟山谷詩中屡有與冕仲倡和</hi>
<pb n="KR4h0158_WYG_032-1b"/>
　　<hi>之作則風致亦可想見矣</hi>
　　道倫竹閣<lb/>
曾看孤山翠微麓囘環閣下千莖竹醉吟先生唐室賢<lb/>
灑落情懐出流俗赤城德士攀髙風特借嘉名榜山腹<lb/>
雪霜難犯中心虛直節凌雲聳蒼玉月華弄影無纎塵<lb/>
合有丹霄鳳來宿<lb/>
　　燕子樓<lb/>
盼盼初歸樓上時相如燕子長䨇飛有才將色世間少<lb/>
<pb n="KR4h0158_WYG_032-2a"/>
况復節義猶堪依將軍一去十餘載玉簫瑤瑟無心解<lb/>
豈不能死空相隨以色累公非所知白老曾為賦詩客<lb/>
風裊花枝醉無力後㑹勲郎漢陽驛因語歔欷已成昔<lb/>
走筆還賡美人句猶感白楊堪作柱我來登賞非唐人<lb/>
尚引多情聊愴神人生興盡皆為塵百年一餉難留春<lb/>
髙樓人散誰復親只有燕子年年新<lb/>
　　簡元輿祠部<lb/>
百花巖上仙人住巖下為州山水聚白頭青塚南北人<lb/>
<pb n="KR4h0158_WYG_032-2b"/>
倒影沈沈濁懐古倚欄把酒與誰同况是使君為獻主<lb/>
應喚漁舟疎葦中旋膾遊鱗落紅縷祕書座上最軒昂<lb/>
能共春雲爭態度紅衣帶月今何處幾轉春殘掩朱户<lb/>
飛船送客空斷腸梁塵謾落聲中句虚白亭前湖水閒<lb/>
忽為霓裳起思慕出門沙土亂如雨薰風吹夢天南去<lb/>
　　簡無咎學士<lb/>
北澶車馬來何暮芹茅池邊失歡聚有分共為文字遊<lb/>
却向西郊話今古世俗聰明多澆漓信厚期君中有主<lb/>
<pb n="KR4h0158_WYG_032-3a"/>
職事無塵静相對滿榻詩書香數縷嚴扄如在柳隂中<lb/>
綠幄朱簾細風度紫犀銙破雪花濃石鼎煎聲遶牕户<lb/>
凖擬七椀邀盧仝清滌煩襟出新句共笑先生最貧苦<lb/>
誤使簾前客相慕虛名薄利能幾多裹飯區區來復去<lb/>
　　初秋偶作<lb/>
火行金候兩猶争擾擾蚊蠅自未平雲漏雨聲蒸地爽<lb/>
日含山色暮天明直須紈扇恩情斷始向籬花意態生<lb/>
萬里薄寒無一㸃月明中看雁初横<lb/>
<pb n="KR4h0158_WYG_032-3b"/>
　　聞雁<lb/>
露下多時雁未鳴數聲雲外此宵征北人書到三秋盡<lb/>
南國弓開一字横孤館有誰驚好夢平蘆何處起寒更<lb/>
想應爼上終須免宜向方塘寄此生<lb/>
　　除夜送代倪簽判<lb/>
北風吹雪抹潮頭待過東南第一州去客情生來歲夢<lb/>
隔江燈照此時愁玉皇謫吏行當復金闕除書即便收<lb/>
言簡氣清終有用卧龍山下自難留<lb/>
<pb n="KR4h0158_WYG_032-4a"/>
　　社日遊雲門山<lb/>
不須扶我自登山脚力能勝十八盤一字雁低頭上過<lb/>
兩城人細掌中看雖知北户緣猶在却笑南柯夢未闌<lb/>
忽見歸雲應是信滿襟先得洞天寒<lb/>
　晁冲之<lb/>
　　<hi>字叔用舉進士與喻汝礪為同門生紹聖間黨禍興其兄以道及羣從多入黨人籍中叔用逺引遁</hi>
　　<hi>居具茨山下踰十年廷議將欲用之竟高蹈不起其詩有具茨集</hi>
　　紀愁<lb/>
<pb n="KR4h0158_WYG_032-4b"/>
北風吹我裳夏潦漂我屋牛羊踐我稼雀鼠耗我穀雪<lb/>
寒墮我指雨淫疾我腹朝行桑榆間秋序傷逺目莫渉<lb/>
水之涯含沙中兩足攬轡馬病黄伏軾輿脫輹陟山既<lb/>
見虎還舎乃對鵩一沐三握髪十飯九不肉先生昔離<lb/>
垢居士今耐辱飽䎹戒畏塗那知有沈陸<lb/>
　　雪<lb/>
月落雞聲寒曉色静茅屋開門驚不知夜雪壓脩竹槎<lb/>
牙生新氷鱗甲刻溪谷晶晶洲渚明冽冽川原肅孤蹲<lb/>
<pb n="KR4h0158_WYG_032-5a"/>
雀不動沈酣客猶宿呼童晨汲歸獨潄寒泉玉<lb/>
　　陸元鈞<hi>宰</hi>寄日注茶<lb/>
我昔不知風雅頌草木獨遺茶北諷陋哉徐鉉說茶苦<lb/>
欲與淇園竹同種又疑禹漏稅九州橘柚當年錯包貢<lb/>
腐儒妄測聖人意逺物勞民亦安用含桃熟薦當在盤<lb/>
荔子生來枉飛鞚羊葅異好亦何有蚶菜殊珍要非奉<lb/>
君家季疵真禍首毁論徒勞世仍重爭新鬭試誇擊拂<lb/>
風俗移人可深痛老夫病渴手自煎嗜好悠悠亦從衆<lb/>
<pb n="KR4h0158_WYG_032-5b"/>
更煩小陸分日注密封細字蠻奴送槍旗却憶採擷初<lb/>
雪花似是雲溪動更期遺我但敲門玉川無復周公夢<lb/>
　　贈僧法一墨<lb/>
黄山之巔百尺松虬枝偃葢連羣峰山神守䕶魑魅避<lb/>
道人剪伐天為容捫崖踸踔篝火逺絶壁晻靄凝烟濃<lb/>
𤣥霜霏霏玉杵下捕麋煑角當嚴冬隂房風日不可到<lb/>
律琯吹盡灰無蹤小書細字著名姓黄金照耀圖䨇龍<lb/>
守臣再拜選進日九闗有詔開重重老儒偶得實天幸<lb/>
<pb n="KR4h0158_WYG_032-6a"/>
千金更買無由逢上人淡泊何所好工書草𨽻如飛蓬<lb/>
苦來求我惜不得一酬十載相過從君不見玉堂詞人<lb/>
紫垣客拜賜舞蹈黄羅封長安紙價猶未貴江南江北<lb/>
山皆童<lb/>
　　復以承晏墨贈之<hi>法一謂前墨不佳故</hi>
我聞江南墨官有諸奚老超尚不如廷珪後來承晏復<lb/>
秀出喧然父子名相齊百年相傳文斷碎彷彿尚見蛟<lb/>
龍背電光屬天星斗昏雨痕倒海風雲晦却憶當年清<lb/>
<pb n="KR4h0158_WYG_032-6b"/>
暑殿黄門侍立才人見銀鈎灑落桃花牋牙牀磨試紅<lb/>
絲研同時書画三萬軸大徐小篆徐熈竹御題四絶海<lb/>
内傳祕府毫芒惜如玉君不見建隆天子開國初曹公<lb/>
受詔行掃除王侯舊物人今得更寫西天貝葉書<lb/>
　　簡江子之求茶<lb/>
政和密雲不作圃小夸寸許蒼龍蟠金花絳囊如截玉<lb/>
綠面彷彿松溪寒人間此品那可得三年聞有終未識<lb/>
老夫於此百不忙飽食但苦夏日長北牕無風睡不解<lb/>
<pb n="KR4h0158_WYG_032-7a"/>
齒頰苦澁思清涼故人新除恊律郎交遊多在白玉堂<lb/>
揀牙鬭夸皆飫嘗幸為傳聲李太府煩渠折簡買頭綱<lb/>
　　寄王立之<lb/>
臘雨城南宅衝寒憶屢陪拊憐庭下石問訊竹間梅諸<lb/>
子譍門立羣公䟦馬囘不知多病後誰與倒罇罍<lb/>
　　寄江子之<lb/>
平生江季子疎懶近忘吾不啻三年别如何一字無燒<lb/>
丹勾漏令釀酒歩兵厨二者將安擇功名莫浪圖<lb/>
<pb n="KR4h0158_WYG_032-7b"/>
　　初來東里<lb/>
乘流從此去河漢失清都送騎沙邊散征帆雨外孤挾<lb/>
雌栖隴雉生子哺巢烏宇宙將焉往飄飄盡畏途<lb/>
　　再至都城<lb/>
崢嶸花蕚西清曉望猶迷御路紅塵合宫槐碧瓦齊夾<lb/>
城知輦過複道覺香低中使傳宣入千門避馬蹄<lb/>
　　秋雨感事<lb/>
苦雨荒秋宅寒生木葉悲半縣藤䕶碧中缺蔓穿籬書<lb/>
<pb n="KR4h0158_WYG_032-8a"/>
校時開帙竿垂日繫絲儒冠吾已誤何責五男兒<lb/>
　　别飾道二十弟<hi>賁之</hi>
少傅三朝老文章壯九州賦詩資政殿賜字太清樓䟦<lb/>
燭辭軒陛簪花近冕旒慶門吾老矣華國汝能不<lb/>
　　别息道二十二弟<hi>兌之</hi>
中令有清德風流二百年舉家惟食粥絶口不言錢里<lb/>
閈容吾老庭闈賴汝賢陶丘過范蠡莫泛五湖船<lb/>
　　贈江子我子之<lb/>
<pb n="KR4h0158_WYG_032-8b"/>
江郎淮海秀經術古同師温潤無前輩清新有近詩一<lb/>
丘須蚤計五斗莫堅辭獻賦修竿牘知君定不為<lb/>
　　送惠純上人遊閩<lb/>
蚤聽閩人說土風此身嘗欲到閩中春溝水動茶花白<lb/>
夏谷雲生荔子紅襟帶九江山不斷梯航百粤海相通<lb/>
北牕夜展圖經看手自題書寄逺公<lb/>
　　次四兄<hi>以道</hi>韻效李義山雪<lb/>
暮冬一丈長安雪壯士臨風獨慨慷門巷豈無騎馬客<lb/>
<pb n="KR4h0158_WYG_032-9a"/>
江湖猶有捕魚郎夜平蔡賊兵輕敵曉入梁園賦擅塲<lb/>
載酒欲尋誰與飲江梅頭白自悲傷<lb/>
　　和江子我竹夫人<lb/>
黄藤白簟倦呼盧髙卧南牕示楷模郭芍藥情元最宻<lb/>
鄭櫻桃迹近相疎下帷度日甘同夢隱几終年得異書<lb/>
晚向禪房陪杖屨清秋霜霰意何如<lb/>
　　復和少蘊内翰甥兼謝伯藴通判兄再贈<lb/>
西湖波浪還佳色風物悲人老可驚遊接竹林公對叔<lb/>
<pb n="KR4h0158_WYG_032-9b"/>
夢迷春色我思兄酒沾鸚鵡杯行盡詩傍蟾蜍研立成<lb/>
壯思不逢韓吏部高名誰伴謝宣城<lb/>
　　次韻集津兄懷嵩少示王立之<lb/>
蚤聞三十六峰前願寄茅茨一澗邊谷轉馬蹄山繚繞<lb/>
巖闗虎口樹嬋娟陽坡日煖宜𤓰地隂嶺天寒熟芋田<lb/>
便好與公相隱去不宜相對尚茫然<lb/>
　　睡起<lb/>
素屛紋簟徹輕紗睡起氷盤自削𤓰風筍微微開綠籜<lb/>
<pb n="KR4h0158_WYG_032-10a"/>
雨槐細細落黄花經營薄產初無意補葺疎籬漸有涯<lb/>
待得髙秋尋靖老臨流坐石問丹砂<lb/>
　　都下追感往昔因成<hi>二首</hi>
少年使酒走京華縱歩曾遊小小家看舞霓裳羽衣曲<lb/>
聽歌玉樹後庭花門侵楊柳垂珠箔牕對櫻桃卷碧紗<lb/>
坐客半驚隨逝水主人星散落天涯<lb/>
春風踏月過章華青鳥䨇邀阿母家繫馬栁低當户葉<lb/>
迎人桃出隔墻花鬢深釵暖雲侵臉臂薄衫寒玉映紗<lb/>
<pb n="KR4h0158_WYG_032-10b"/>
莫作一生惆悵事鄰州不在海西涯<lb/>
　　送王敦素<hi>樸</hi>
龍蟠山色引衡廬霜落清江影碧虚鼓枻厭騎沙苑馬<lb/>
行㕑欲食武昌魚緩歌玉樹翻新曲趣入金鑾續舊書<lb/>
宦達故人稀㑹面君來相見肯如初<lb/>
　　留别江子之<lb/>
盡室飄零去上都試於溱洧卜幽居不從刺史求彭澤<lb/>
敢向君王乞鏡湖平日甚豪今潦倒少年最樂晚﨑嶇<lb/>
<pb n="KR4h0158_WYG_032-11a"/>
故人鼎貴甘相絶别後君須寄一書<lb/>
　　題超化寺壁<lb/>
曲池風定碧瀾平小白魚如鏡裏行水竹再來應識我<lb/>
壁間不用更題名<lb/>
　　送人遊江南<lb/>
湧金門外斷紅塵衣錦城邊著白蘋不到西湖看山色<lb/>
定應未可作詩人<lb/>
　　立春<lb/>
<pb n="KR4h0158_WYG_032-11b"/>
巧勝金花真樂事堆盤細菜亦宜人自慚白髪嘲吾老<lb/>
不上譙門看打春<lb/>
　晁說之<lb/>
　　<hi>字以道無咎從弟蘇子瞻器之目為竒才作書詆孟子崇觀間致仕隱嵩山後復起為女弟所誚晚</hi>
　　<hi>附梁師成志節掃地矣</hi>
　　送陳叔易應召<lb/>
處士誰人為作牙盡攜猿鶴到京華從今鄰壑堪惆悵<lb/>
六六峰前只一家<lb/>
<pb n="KR4h0158_WYG_032-12a"/>
　喻汝礪<lb/>
　　<hi>陵陽人與眺冲之同門進士有捫膝稿其詩多見成都所傳海雲山詩甚佳惜字多譌誤姑舎之未</hi>
　　<hi>錄也</hi>
　　遊嚴真觀支機石壁有記古鼎丹茅<lb/>
古木共幽意長廊亦宴如於焉詠逍遙且復散衣裾塵<lb/>
慮颯已空道心頗閎舒不知度世人去此歲㡬徂云何<lb/>
有丹砂尚爾留庭隅支機亦悠哉誰復訂有無我知此<lb/>
公意慨彼元封初繼之五鳳間斯民斃刀鋸聊欲謝世<lb/>
<pb n="KR4h0158_WYG_032-12b"/>
網歘以道自娱抱獨理自㑹曠懷遺所拘初匪逃世人<lb/>
而世自我疎含黙念斯人起我憂患餘<lb/>
　　謁諸葛廟<lb/>
孤雲何其髙明月不可繫灼灼抱此心與世自涇渭釋<lb/>
耒從所歡感亂亦歔欷咨惟今之人竊國未云恥匕首<lb/>
入吴市秋風動燕水區區袁與曹等是刺客耳而我于<lb/>
其間秉義不敢墜哀音囘衝飈清義動幽邃天心固難<lb/>
亮吾獨信所履溶溶日間雲漠漠苔㸃砌饑鼯墜蒼瓦<lb/>
<pb n="KR4h0158_WYG_032-13a"/>
淡薄公所憇靜然想英姿孤懐亦差慰<lb/>
　　謁江瀆廟<lb/>
坤軸東南傾大江日夜注前驅下洛洙餘濤略吴楚任<lb/>
勢不期勞得意緣所遇水也初無營神哉亮誰主芳蘭<lb/>
沈清華碧藻舒翠縷晨鵠戲野岸春鳬集深渚均是得<lb/>
所安伊神豈私汝古來幾精魂捨此迷所處滛遊不知<lb/>
還沙村失烟樹而我後千載悠然在江滸抱嗇貴無競<lb/>
矜名忌多取㝠㝠罨㟁風滛滛打船雨舞雪窺洪濤開<lb/>
<pb n="KR4h0158_WYG_032-13b"/>
蘋渡前浦再拜謝神貺聊復隨所住<lb/>
　　晚泛浣花遂宿草堂<lb/>
扣橈泛澄虚濯流睇幽芳晩霙襯竒樹夕霏媚疎篁歸<lb/>
鳥亦蹔閒夜魄動初涼忽焉衆星微天高月舒光昔也<lb/>
杜陵子澹然此茅堂客至酒自斟句得意已忘云何當<lb/>
念饑零落在道旁古來技入神一飯豈所望吾輩天所<lb/>
窮慨歌淚沾裳<lb/>
　　遊琴臺<lb/>
<pb n="KR4h0158_WYG_032-14a"/>
皋朔語類俳上頗倡優之嚴吾數預事慘懔失所棲眷<lb/>
言彼姝子深情結幽期浩露泛酒甕輕雲思琴徽撫絃<lb/>
視八荒頗覺秦岫低紛紛漢諸子悟解良獨遲一朝不<lb/>
自保頸血霑裳衣公豈不炯戒慮禍葢已微汚已迥前<lb/>
識達生邁天倪濶哉昭曠情豈屑後代嗤<lb/>
　　草堂詩<hi>六首</hi>
燦燦詩翁錦里西只緣詩好合窮栖竹鋪冷色雲連寺<lb/>
柳漾晴絲鳥過溪凝怨不禁闗樹暗駐情應恨蜀山低<lb/>
<pb n="KR4h0158_WYG_032-14b"/>
離人苦怕春歸盡可忍紅英半著泥<lb/>
閒把烟光次第陳岷峨風物見精神翻成錦繡千般様<lb/>
供與江山幾處春深屋長河元老大蛾眉曼綠却逡巡<lb/>
從公乞取無邊手免作詩中半箇人<lb/>
從敎日日敞牕扉嫌怕風光入眼遲剰買芒鞵供看竹<lb/>
趂乘春雨去栽榿苦無賓客僧來後薄有生涯鶴下時<lb/>
聞道鄰翁酒初熟新篘一酌莫相遺<lb/>
遠嶼曲洲縱復横沙邊繁鳥弄簫笙一軒簷冷松隂合<lb/>
<pb n="KR4h0158_WYG_032-15a"/>
十里林香藥草生路轉斷楂逢石坐風移深竹見僧行<lb/>
晚來懐抱尤清曠時有幽人帶月耕<lb/>
竹外清疎浸碧溪溪邊竹澹烟雲霏閒看雪嶺題詩罷<lb/>
醉罷西郊信馬歸霄漢直愁䨇闕迥夢魂長著五陵飛<lb/>
故園秀木又春色只恐歸去池臺非<lb/>
錦官城西春草芳杜陵客子憂思長浴晴晩樹淡浮綠<lb/>
卧水幽花深度香交情憫憫言燕阻舊國渺渺雲山蒼<lb/>
白蘋洲渚落日晚雲邊正銜歸雁行<lb/>
<pb n="KR4h0158_WYG_032-15b"/>
　韓　駒<lb/>
　　<hi>字子蒼仙井監人少有文稱政和初以獻頌補假將仕郎召試舎人院賜進士出身除祕省正字尋</hi>
　　<hi>坐為蘇氏學出知州縣召為著作郎校正御前文籍分撰樂章除祕監遷中書舎人兼修國史尋權</hi>
　　<hi>直學士院制詞簡重為時所推高宗即位知江州紹興五年卒駒雅負詩名惜其進用多由宦者士</hi>
　　<hi>論薄之</hi>
　　答蔡伯世食筍<lb/>
蓴絲化鹽豉槐葉資新麵豈知苦竹萌風味常獨擅昔<lb/>
我居錦城屢喫田家飯扶杖自入箐煨此犢角繭後叅<lb/>
<pb n="KR4h0158_WYG_032-16a"/>
鶴林禪餽我桑門饌蒸蒸沸鼎中亂下白玉片惟無它<lb/>
物乘始覺真味現三年客東都錦籜寧復見千金洛陽<lb/>
來惟充大臣膳前時過君食欣逢故人面那知列仙臞<lb/>
已雜蒯通雋吾寧飽甘肥憤吒那忍嚥請歸謂主孟㕑<lb/>
人後當諫苦苣雜嘉蔬沈香和甲煎柯亭既誤椽畫障<lb/>
或遭練古來可歎事千載寄明辨作詩弔籜龍助子當<lb/>
食歎<lb/>
　　題采菊圖<lb/>
<pb n="KR4h0158_WYG_032-16b"/>
　往在京口為曾公卷題采菊圖九日東籬采落英白<lb/>
　衣遙見眼能明向令自有杯中物一叚風流可得成<lb/>
　蔡天啓屢哦此詩以為善然余嘗謂古人寄懐於物<lb/>
　而無所好然後為達况淵明之高其於黄花直寓意<lb/>
　耳至言飲酒適意亦非淵明極致向使無酒但悠然<lb/>
　見南山其樂多矣遇酒輙醉醉醒之後豈知有江州<lb/>
　太守哉當以此論淵明復作<hi>二首</hi>
黄菊有何好且寄平生懷遇酒興不淺無酒意亦佳此<lb/>
<pb n="KR4h0158_WYG_032-17a"/>
理誰復明自昔寡所諧空餘采菊圖寂寞縣髙齋<lb/>
今日菊始華叢雁鳴相和若無一觴酒如此重九何悠<lb/>
然數酌盡㑹心豈在多醒來不復記散髪東山阿<lb/>
　　謝錢珣仲惠高麗墨<lb/>
王卿贈我三韓紙白若截肪光照几錢侯繼贈朝鮮墨<lb/>
黑如㸃漆光浮水舊傳績溪多老松奚超既死松亦空<lb/>
易水良工近名世珍才始不歸潘翁蕭然南堂一居士<lb/>
赤管隃麋無月賜借問元圭何自來去年海中持節使<lb/>
<pb n="KR4h0158_WYG_032-17b"/>
明牕宴坐不悤悤引紙磨墨寒生風自笑平生綰蛇蚓<lb/>
更慚爾雅注魚蟲殷勤二物從來遠禆海環瀛眼中見<lb/>
若欲揮寫藏名山不如却作談天衍<lb/>
　　分寧大竹取為酒罇短脛寛大腹可容二升而漆<lb/>
　　　其外戲為短歌<lb/>
此君少日青而臞爾來黑肥如瓠壺縮肩短㡌壓兩耳<lb/>
無乃戲學騶侏儒人言腹大中何有不獨容君更容酒<lb/>
未須常要託後車滑稽且作先生友少陵匏罇安在哉<lb/>
<pb n="KR4h0158_WYG_032-18a"/>
次山石臼空飛埃茅簷對客夜驚笑麴生叩門何自來<lb/>
老向人間不稱意但覺淵明酒多味乞取田家老瓦盆<lb/>
伴我年年竹根醉<lb/>
　　送趙承之祕監出守南陽<lb/>
繁臺十月寒□□置酒共祖南陽侯九士一客相獻酬<lb/>
皆言南陽出水幽菊泉釀酒不論石上酥醍醐出肥牛<lb/>
使君樓前橘柚古丞相堂下蒲蓮稠夜然蠟炬賔醉舞<lb/>
春風敧眠百花洲各持一觴勸公飲此行樂矣公何求<lb/>
<pb n="KR4h0158_WYG_032-18b"/>
我獨倚杖商聲謳此公人間第一流方今羣賢從法駕<lb/>
金狨塞路嘶驊騮獨令此公守一州臨分慷慨淚莫收<lb/>
南陽南陽樂復樂歸來歸來無久留<lb/>
　　順老寄菜花乾戲作長句<lb/>
道人禪餘自鉏菜小摘黄花日中曬峨嵋㮕脯久不來<lb/>
麴糝薑絲典刑在封題寄我紙作囊中有巴蜀齋㕑香<lb/>
起炊曉甑八月白配此春盤一掬黄<hi>㮕軟木耳八月白稻名也</hi>
　　泰興道中<lb/>
<pb n="KR4h0158_WYG_032-19a"/>
縣郭連青竹人家蔽綠蘿地偏春事少山迥夕陽多暗<lb/>
水披崖出輕船掠岸過傳呼細扶柁吾老怯風波<lb/>
　　次韻兼簡李道夫<lb/>
麥秋宜晚起况復雨頻頻桃竹猶能杖柴車未可巾閒<lb/>
分酒賢聖靜記藥君臣㑹有騎鯨李來陪賀季真<lb/>
　　似矩尚書師枉道由臨川賦詩貽彥章内翰謹次<lb/>
　　　元韻送行<hi>二首</hi>
喪亂乖離數衰慵問訊疎新霜上鬚鬢老淚溼襟裾忽<lb/>
<pb n="KR4h0158_WYG_032-19b"/>
報迎車騎遙知奉璽書豈惟謀郤縠文亦似相如<lb/>
郡㦸蒼山上平分二水流四時無癘氣五管有賢侯靜<lb/>
契羅公遠禪叅帛道猷人生一麾樂不必向中州<lb/>
　　上泰州使君陳瑩中<lb/>
當年賢路雜薰蕕歎息諸公善自謀今日在前皆鼎鑊<lb/>
後來知我獨春秋海邊已擊師襄磬湖上新逢范蠡舟<lb/>
惟有書生最無事不妨挾册更西游<lb/>
　　次韻參寥<lb/>
<pb n="KR4h0158_WYG_032-20a"/>
此身不擬墮塵緣長恐驚鴻落響弦蹋盡世間千澗壑<lb/>
歸來胷次一山川深宫木末猶秋色故國天涯只暮烟<lb/>
憑仗道人分石甃要看庭下玉龍旋<lb/>
　　夜泊寧陵<lb/>
汴水日馳三百里扁舟東下便開帆旦辭杞國風微北<lb/>
夜泊寧陵月政南老樹挾霜鳴窣窣寒花垂露落毶毶<lb/>
茫然不悟身何處水色天光共蔚藍<lb/>
　　次韻翁監再來館中<lb/>
<pb n="KR4h0158_WYG_032-20b"/>
歸老江湖久自盟睡餘且復對空枰重來内閣人誰健<lb/>
慣踏天街馬不驚已喜劉歆分七略尚傳韓愈誨諸生<lb/>
太平潤色須公等應許吾兼吏隱名<lb/>
　　登赤壁磯<lb/>
緩尋翠竹白沙遊更挽藤梢上上頭豈有危巢與棲鶻<lb/>
亦無陳迹但飛鷗經營二頃將歸老眷戀羣山為少留<lb/>
百日使君何足道空餘詩句在江樓<lb/>
　　次韻南溪觀魚<lb/>
<pb n="KR4h0158_WYG_032-21a"/>
城西鼓檝又城東不待溪分上下風碧樹垂楊間黄綠<lb/>
氷盤行鱠簇青紅横塘日暮林巒合斷岸秋來浦溆通<lb/>
安得此身無世累便隨漁艇入空濛<lb/>
　　撫州邂逅彥正提刑道舊感歎<lb/>
憶在昭文竝直廬與君三歲侍皇居花開輦路春迎駕<lb/>
日轉蓬山曉曝書學士南來尚巖穴神州北望已丘墟<lb/>
愁逢旌節滄江上握手秋風淚滿裾<lb/>
　　余為著作郎如瑩為司令官舎皆在左掖門外高<lb/>
<pb n="KR4h0158_WYG_032-21b"/>
　　　頭坊紹興四年如瑩持節江西道撫相訪輙成<lb/>
　　　長句<lb/>
邂逅都城接下風官居總在日華東門瞻曲角趨朝近<lb/>
路轉高頭出局同今日繡衣新使者晚塗霜鬢舊鄰翁<lb/>
一盃無復當時樂赤縣黄圖淚眼中<lb/>
　　六月二十一日子文待制見訪熱甚追記館中納<lb/>
　　　涼故事漫成一首<lb/>
鳳閣西頭千歩廊與君長夏對胡牀隂隂檜色連宫草<lb/>
<pb n="KR4h0158_WYG_032-22a"/>
寂寂棊聲度苑墻細乳分茶紋簟冷明珠擘芡小荷香<lb/>
身今老病投炎瘴最憶氷盤貯蔗漿<lb/>
　　頃年侍立集英殿見周表卿唱名第二客居臨川<lb/>
　　　表卿為宜黄丞歲滿訪别作詩送之<lb/>
往時束帶侍明光曾看揮毫㸃御牀只道驊騮已騰踏<lb/>
不知鵰鶚尚摧藏官居四合峰巒雨驛路千林橘柚霜<lb/>
莫為艱難歸故里漢庭今重甲科郎<lb/>
　　為亞卿作<hi>三首</hi>
<pb n="KR4h0158_WYG_032-22b"/>
離歌三疊最闗情不省從來此地聞蚤是春殘心事惡<lb/>
落花隂裏更辭君<lb/>
更欲罇前抵死留為君徐唱木蘭舟臨行翻恨君恩雜<lb/>
十二金釵淚總流<lb/>
君住江濱起画樓妾居海角送潮頭潮中有妾相思淚<lb/>
流到樓前更不流<lb/>
　　館中直宿書事<hi>二首</hi>
十載名山慣杖藜清都直宿夢魂疑卧聞長樂鐘聲近<lb/>
<pb n="KR4h0158_WYG_032-23a"/>
尚憶寒山半夜時<lb/>
北風吹馬襲貂裘薄雪連雲凍未收銀闕晝開禽鳥白<lb/>
信知三館是瀛洲<lb/>
　　謝人送鳳團及建茶<lb/>
白髪前朝舊史官風罏煑茗暮江寒蒼龍不復從天下<lb/>
拭淚看君小鳳團<lb/>
　張元幹<lb/>
　　<hi>字仲宗永福人由上舎官大監所其祖文靖公未第時為劉氏壻劉無出蚤卒葬于福清其蹟漸冺</hi>
<pb n="KR4h0158_WYG_032-23b"/>
　　<hi>元幹從舊篋中得祖手澤因披榛莽求之為文立石以傳名幽巖尊祖錄聞者韙之生平尤篤友誼</hi>
　　<hi>為可風云有蘆州歸來集</hi>
　　過宿趙次張郊居<hi>二首</hi>
北客多流落東村更寂寥肯同清夜夢不待故人招月<lb/>
挂荒園竹霜飛獨木橋聽雞休起舞且共說天驕<lb/>
莫歎交遊晚相期歲月深秋來初識面老去要知心燈<lb/>
火須更僕杯盤取自斟平生王霸術䄂手有微吟<lb/>
　　花飛<lb/>
<pb n="KR4h0158_WYG_032-24a"/>
雨暗連兵氣花飛㸃客愁寓居皆野寺相過只扁舟不<lb/>
作新塘去還為後栁遊盤餐雖杞菊得飽勝椎牛<lb/>
　　中秋不見月和范才元<lb/>
不見中秋月長吟五字城浮雲有底急清影可憐生殘<lb/>
夜四更句故人千里情與君徒悵望天上自分明<lb/>
　　劉希顔感懐次韻<lb/>
避謗疎毛穎推愁賴索郎坐來春漏促夢去畏途長故<lb/>
國書題冷新詩齒頰香湖山雖好在歲月已相忘<lb/>
<pb n="KR4h0158_WYG_032-24b"/>
　　寒食書懐<lb/>
往昔升平客大梁新烟然燭九衢香車聲馳道内家出<lb/>
春色禁溝宫栁黄陵邑秪今稱趙地衣冠誰復問唐裝<lb/>
傷心寒食當時事夢想流鶯下苑牆<lb/>
　　同錢申伯遊東山<lb/>
掃榻開軒走寺宫吾曹終日得從容夕陽初落鱓谿路<lb/>
雲氣半遮獅子峰試問丹砂囘白髪何如瀑布煑枯松<lb/>
暮年縱有壯心在歸意已勝山色濃<lb/>
<pb n="KR4h0158_WYG_032-25a"/>
　鮑　由<lb/>
　　<hi>字欽止處州龍泉人舉進士少親炙蘇軾於詩文得其指授徽宗召對除工部員外郎與執政不合</hi>
　　<hi>罷去久之復召為郎再罷起知明州又知海州奉祠卒嘗註杜詩有文集五十卷</hi>
　　雨餘<lb/>
礎潤雨欲作好風每相先蕭蕭清入簾令我心灑然閉<lb/>
門倦長夏枕書日昏眠快此風雨餘端如濯飛泉坌山<lb/>
有佳趣草木更幽妍井華養文石香篆横雲烟俯仰方<lb/>
丈間勝事亦可憐永懐觸熱子我勞良獨賢<lb/>
<pb n="KR4h0158_WYG_032-25b"/>
　李昭玘<lb/>
　　<hi>字成季濟南人少與眺補之齊名為蘇軾所知第進士敎授徐州用李清臣薦為祕省校書加校理</hi>
　　<hi>通判潞州入為祕丞歴提刑京東西路坐元符黨奪官徽宗立召為右司員外遷常少崇寧初再罷</hi>
　　<hi>主管鴻慶宫入黨籍居閒十五年寓意書畫自號樂靜先生靖康初以起居舎人召而已卒紹興間</hi>
　　<hi>追復其官</hi>
　　春日遊金明池<lb/>
日有江湖思坐無車馬塵横橋自照水啼鳥不驚人輦<lb/>
路晴飛絮宫門暗鎖春多情老園吏灑地喜相親<lb/>
<pb n="KR4h0158_WYG_032-26a"/>
　張商英<lb/>
　　<hi>字天覺蜀州新津人長身玉立負氣俶儻起家通州主簿章惇經制䕫召與語竒之還朝薦擢監察</hi>
　　<hi>御史以妄奏侵大臣責監荆南稅更十年乃得館閣校勘再責監稅赤岸哲宗初為開封府推官急</hi>
　　<hi>於求進移書蘇軾自請入臺執政聞而不悅稍抑之未幾以司諫召遂力攻元祐大臣觀望押闔初</hi>
　　<hi>無定嚮歴知洪州發運江淮入遷中舎崇寧初為翰林學士適相蔡京草制褒美得擢尚書左丞復</hi>
　　<hi>與京議政不合入元祐黨籍罷知亳州京久盜國柄中外怨病見商英能立異同更稱為賢徽宗因</hi>
　　<hi>人望相之商英為政持平稍革弊政人心益喜但意廣才疎機事不密終排于異已者晚貶崇信軍</hi>
　　<hi>節度卒年七十九</hi>
<pb n="KR4h0158_WYG_032-26b"/>
　　孤憤吟<hi>二首</hi>
平津諛武帝堯舜未為聰歸來東閣士稱頌比周公勢<lb/>
利變人心上下交相䝉低顔望眉睫一喜生春風優游<lb/>
卒兹歲安知朝野空<lb/>
青青一本桑下可百夫息冷冷一井泉上有千人汲千<lb/>
里以為郡百里以為邑生齒豈不繁敎化繄爾力何事<lb/>
北牕人歎此徒勞職<lb/>
　　香林院<lb/>
<pb n="KR4h0158_WYG_032-27a"/>
瑟瑟松上風㝠㝠竹間露牕虚草色寒石仄蒼苔古長<lb/>
廊寂無人殿閣下鈴語此意兩蕭然仿偟不能去<lb/>
　　南峰寺<lb/>
孤雲飛遠岫落日滿平川寺據南山頂僧傳北祖禪<lb/>
　　擬峴亭<lb/>
英雄往事堪歎息欄干徙倚情何極學取山公醉似泥<lb/>
不同羊祐謀人國<lb/>
　張　壆<lb/>
<pb n="KR4h0158_WYG_032-27b"/>
　　<hi>字子厚武進人登科不仕與東萊吕子進同年進士嘗作詩寄吕為時所稱</hi>
　　記夢中作<lb/>
楚峽雲嬌宋玉愁月明溪浄印銀鈎襄王定是思前夢<lb/>
又抱靈衾上玉樓<lb/>
　　寄吕子進舎人<lb/>
籬鷃雲鵬各有程悤悤相别未忘情恨君不在篷籠底<lb/>
共聽蕭蕭夜雨聲<lb/>
　　遊山寺僧以惡草具進戲酬之<lb/>
<pb n="KR4h0158_WYG_032-28a"/>
凍僕競競依竈燎山僧草草具盤飱井丹已厭嘗蔥葉<lb/>
庾亮何勞惜韭根<lb/>
　周紫芝<lb/>
　　<hi>字少隱宣城人號竹坡老人六十一歲始第出知興國州稱循吏焉有竹坡詩話行世</hi>
　　莫愁歌<lb/>
蓮花深紅蓮葉綠平沙月上鴛鴦宿青腰三板蘭作橈<lb/>
月下莫愁歌一曲移舟入花花轉深花深調苦難為音<lb/>
江邊半夜誰相語只有嬋娟知此心露花漸白月漸午<lb/>
<pb n="KR4h0158_WYG_032-28b"/>
刺舟自覓來時路明朝繫䌫栁邊門却在夜深潮落處<lb/>
　<hi>按近日坊選將此首為周竹坡作入元詩中不知竹坡卽紫芝卽少隱也</hi>
　　苕霅舟中<lb/>
雲暗千家雨寒生兩岸秋水翻波入户人覩玉明樓山<lb/>
色遮愁眼荷香滿客舟水晶宫裏夢還作此生遊<lb/>
　　柬耕老霅川<lb/>
湖上雖相見重來失後期風塵為客久舟楫送歸遲雁<lb/>
遠無消息梅殘惱别離何時酌君酒爛縵說新詩<lb/>
<pb n="KR4h0158_WYG_032-29a"/>
　汪　革<lb/>
　　<hi>字信民臨川人嘗謂人咬得菜根斷則百事可做所著有青谿類稿</hi>
　　寄謝無逸<lb/>
問訊江南謝康樂溪堂春木想扶疎高談何日看揮麈<lb/>
安歩從來可當車但得丹霞訪龎老何須狗監薦相如<lb/>
新年更勵於陵節妻子同鋤五畆蔬<lb/>
　霍　洞<lb/>
　　<hi>字太清常州武進人崇寧間狀元霍端友之從孫也</hi>
<pb n="KR4h0158_WYG_032-29b"/>
　　宿田舎<lb/>
北風吹晴屋滿霜翁兒赤體悲無裳閨中㓜婦饑欲泣<lb/>
忍饑取麻燈下績一身豈暇私自憐鳴機軋軋明牕前<lb/>
織成五丈如霜布翁作襕裙兒作袴明朝官中催租急<lb/>
依然赤體當風立<lb/>
　　太守春遊呈以絶句<lb/>
朝來五馬去尋春誰信家家甑有塵枕藉道旁宜細問<lb/>
恐非芳草醉眠人<lb/>
<pb n="KR4h0158_WYG_032-30a"/>
　何大圭<lb/>
　　<hi>字晉之廣德人宣政間為館職有聲</hi>
　　偶然作<lb/>
茅屋松牕小隱家茶烟漠漠水斜斜簷間乳燕未成語<lb/>
庭下石榴争放花賴有詩書銷白日倦隨車馬走黄沙<lb/>
林泉舊約好徑去風雨滿江垂釣車<lb/>
　周知微<lb/>
　　<hi>字明老晉陵尉能同時有陸元光者晉陵宰也亦  詩附見於此</hi>
<pb n="KR4h0158_WYG_032-30b"/>
　　題臨淮䨇頭白蓮圖<lb/>
既不學叔隗季隗南歸晉又不學大喬小喬東入吴一<lb/>
種桃根與桃葉若為化作䨇芙蕖臨淮政成有餘暇坐<lb/>
令華屋生瀟灑鵝溪一幅萬里寛移得斷江入圖画天<lb/>
空水濶江茫茫相見女英並娥皇九嶷雲深蒼梧遠氷<lb/>
姿泣露不成妝苦心抱恨何年了香骨應甘沒秋草不<lb/>
如囘首謝秋風分作尹邢來漢宫<lb/>
　　遊盱眙龜山作廻文<lb/>
<pb n="KR4h0158_WYG_032-31a"/>
潮囘暗浪雪山傾遠浦漁舟釣月明橋對寺門松徑小<lb/>
檻當泉眼石波清迢迢綠樹江天曉靄靄紅霞海日晴<lb/>
遙望四山雲接水碧峰千㸃數帆輕<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_032-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十二<lb/>
</p>
<p>
</p>
  </div>
<div>
<head>宋元詩㑹卷三十三</head> <lb/>
    <p>
<pb n="KR4h0158_WYG_033-1a"/>
欽定四庫全書<lb/>
　宋元詩㑹卷三十三<lb/>
　　　　　　　　　　　　兵部主事陳焯編<lb/>
　陳　瓘<lb/>
　　<hi>字瑩中南劍沙縣人少嗜學不慕進取父母勉以門户事乃一出輙中甲科掌書記湖州簽判越州</hi>
　　<hi>州守蔡卞知其賢每事加禮而瓘已窺卞心術常欲遠之章惇入相瓘從衆道謁惇聞其名邀與細</hi>
　　<hi>論時務瓘勸惇消朋黨持中道庶可以救弊意雖忤惇然亦驚異頗有兼收之語至都用瓘為太常</hi>
　　<hi>博士及卞與惇合志正論遂絀哲宗每覽瓘奏章感悅約再入見執政聞而憾之出通判滄州徽宗</hi>
<pb n="KR4h0158_WYG_033-1b"/>
　　<hi>即位召為右正言遷左司諫極論卞惇誤國之罪㑹蔡京逐御史龔夬瓘草疏論京未及上而已罷</hi>
　　<hi>監揚州料院明年還為著作郎又忤宰相曾布除名逺竄最後徙台州瓘嘗著尊堯錄辨正神宗時</hi>
　　<hi>誣史宰相指以為罪私命凶人具獄脅瓘以死瓘抗辨大呼終不能害在台五年始得自便帝欲復</hi>
　　<hi>用之終為執政所持轉徙江楚間卒年六十五紹興中賜諡忠肅</hi>
　　接花<lb/>
色紅可使紫葉單可使千花小可使大子少可使繁天<lb/>
賦有定質我力能使遷自矜接花手可奪造化權衆聞<lb/>
悉驚詫遣我屢嘆吁用智固巧矣天時可易歟我欲春<lb/>
<pb n="KR4h0158_WYG_033-2a"/>
採菊我欲冬賞桃汝不能栽接汝巧亦徒勞雨露草必<lb/>
生雪霜松不死不死有本性必生亦時爾汝之所變易<lb/>
是亦時所為時乎不可違何物不隨時<lb/>
　　秀聚亭<lb/>
曉色春風裏維舟一小亭看山渾不倦坐待雪峰青<lb/>
　崔　鶠<lb/>
　　<hi>字惪符雍丘人徙居陽翟登進士第調為鳳州司户叅軍筠州推官徽宗初立以日食求言鶠上書</hi>
　　<hi>數千言力白司馬光之忠直備數章惇之姦邪帝覽而善之以為相州敎授蔡京嗾言者攻擊免官</hi>
<pb n="KR4h0158_WYG_033-2b"/>
　　<hi>歸屏處十年召為殿中侍御吏既至而欽宗即位授右正言又上書極論蔡京請斬之以謝天下時</hi>
　　<hi>論歸重俄得攣疾加龍圖閣學士主管嵩山崇福宫</hi>
　　酴釄依栢引蔓上冐其顚<lb/>
春風亦已老自厭丹采媚獨留白雪花灑此千尺翠嵯<lb/>
峨珠籠冠縹緲冐佛髻幽香勿襲人恐為真色累但願<lb/>
保明姿終日奉清對要之萬物夥汙潔自有類<lb/>
　　江月圖<lb/>
㝠㝠一葉輕不知水與天獨於灝氣中仰見素璧圓超<lb/>
<pb n="KR4h0158_WYG_033-3a"/>
然狂道士起視清夜闌自拈白玉笛吹此江月寒想當<lb/>
萬籟息逸響流空煙我從江海來形留意先還何當買<lb/>
魚篷追此水墨仙<lb/>
　　早春偶題<lb/>
寒風淅瀝鳴枯葦小鴨睡殘猶未起更教細雨結輕寒<lb/>
坐聽蕭蕭打窗紙石盆養蒲已抽翠雕斛栽花先弄紫<lb/>
擁爐閉閣賦幽香未怕春冰生硯水<lb/>
　　石牛莊閒居<lb/>
<pb n="KR4h0158_WYG_033-3b"/>
不識春風面知從底處來紅深桃靨破綠静水簾開物<lb/>
外心常挂人間事不諧從今江海去無復世推排<lb/>
　　春日<lb/>
落日不可盡丹林紫谷開明明遠色裏歴歴暝鴉囘<lb/>
　　題績溪雪峰樓<lb/>
題詩最高處不為待人看記著今朝勝山明松雪寒<lb/>
　　春日村居<lb/>
春草門前已沒靴更無人過野人家離離細竹時聞雨<lb/>
<pb n="KR4h0158_WYG_033-4a"/>
淡淡疎簾不隔花<lb/>
　　婆娑園<lb/>
晩禽噪竹百千翅殘菊横枝三兩花好在山園養衰疾<lb/>
風波不到野人家<lb/>
　　黄州道中<lb/>
莫愁微雨落輕雲十里長亭未墊巾流水小橋山下路<lb/>
馬頭無處不逢春<lb/>
　倪　濤<lb/>
<pb n="KR4h0158_WYG_033-4b"/>
　　<hi>字巨濟廣德軍人丱角能屬文年十五試太學第一遂擢進士官著作佐郎司勛員外郎朝廷有事</hi>
　　<hi>燕雲濤力言不可輕議忤王黼貶死年三十九明年金師圍汴始憶其言官一子</hi>
　　次韻毛達可給事秋懐<lb/>
結茅遠人村破屋水半扉涼葉墮清響空山轉斜暉微<lb/>
官卧江漢素心久依依十年天涯秋搖落幾芳菲鳥啼<lb/>
歲月去蝶夢東南飛平生丘壑志有言輙乖違不如孤<lb/>
征鴻春風自知歸<lb/>
　謝　逸<lb/>
<pb n="KR4h0158_WYG_033-5a"/>
　　<hi>字無逸臨川人文章學業為搢紳所推重以其所居溪堂稱之曰溪堂先生與弟薖俱擅詩名於江</hi>
　　<hi>西在崇寧大觀間修身砥行不為世俗所染葢卓然有道者</hi>
　　王立之大裘軒<lb/>
小人拙生事三冬卧無帳忍寒東窗低坐待朝曦上徐<lb/>
徐晨光熈稍稍氣血暢熏然四體和恍若醉春釀此法<lb/>
祕勿傳不易車百兩君胡得此法開軒亦東向蘇公名<lb/>
大裘意豈在萬丈但觀名軒心人人如挾纊<lb/>
　　閨恨<lb/>
<pb n="KR4h0158_WYG_033-5b"/>
汲井澣我衣伐石固我墉塵埃不被體寂無人踪通洋<lb/>
洋西江水我車不敢渡夙駕豈不早早行畏多露行止<lb/>
既有義離合亦有時衆人豈無心不如我所之<lb/>
　　送董元達<lb/>
讀書不作儒生酸躍馬西入金城闗塞垣苦寒風氣惡<lb/>
歸來面皴鬚眉斑先皇召見延和殿議論慷慨天開顔<lb/>
謗書盈篋不復辯脫身來看江南山長江滚滚蛟龍怒<lb/>
扁舟此去何當還大梁城裏定相見玉川破屋應數間<lb/>
<pb n="KR4h0158_WYG_033-6a"/>
　　鐵柱觀<lb/>
豫章城南老子宫堦前一柱立積鐵云是旌陽役萬鬼<lb/>
夜半舁來老蛟穴挿定三江不沸騰切勿搖撼坤軸裂<lb/>
蒼苔包裹鱗皴皮我欲摩娑肘屢掣旌陽挈家上天去<lb/>
只留千夫應門户西山高處風露寒兹事恍惚從誰語<lb/>
安得猛士若朱亥袖柱橫山打狂虎<lb/>
　　豫章别李元中宣德<lb/>
舊聞諸李隱龍眠伯時已老元中少一行作吏各天涯<lb/>
<pb n="KR4h0158_WYG_033-6b"/>
故人落落疎星曉西山影裡識君面碧照章江眸子瞭<lb/>
向來問道渺多岐只今領略歸𤣥妙老鳳垂頭禁不語<lb/>
古木查牙噪春鳥身在幕府心江湖左胥右律但坐嘯<lb/>
第愁一葉釣魚舟不容七尺堂堂表我今歸卧靈谷雲<lb/>
君應紫禁鶯花繞相思有夢到茅齋細雨青燈坐林杪<lb/>
　　社日<lb/>
雨栁重重葉風溪細細紋清歡惟煑茗美味只羮芹飲<lb/>
不遭田父歸無遺細君東皋農事動舉趾待耕耘<lb/>
<pb n="KR4h0158_WYG_033-7a"/>
　　寄隱士<lb/>
先生骨相不封侯卜居但得林塘幽家藏玉唾幾千卷<lb/>
手校韋編三十秋相知四海孰青眼高卧一菴今白頭<lb/>
襄陽耆舊詢名德祗有龎公不入州<hi>一作襄陽耆舊節獨苦祗有龎公難</hi>
<hi>與儔</hi>
　謝　薖<lb/>
　　<hi>字幼槃操行文字與兄齊名吕居仁評無逸詩似康樂幼槃詩似元暉自謂平等之論明萬歴已酉</hi>
　　<hi>閩人謝肇淛官京師從内府抄得其稿詫為竒事皆二謝之知已也</hi>
<pb n="KR4h0158_WYG_033-7b"/>
　　顔魯公祠堂<lb/>
上皇御宇無長䇿牧羊豎子孤恩澤銀菟分印屬兒曹<lb/>
二十餘州齊䧟賊常山死守平原拒公家兄弟聲名赫<lb/>
平原白首立班行忠義凛凛真嚴霜歴事四朝惟一節<lb/>
當年舌䑛中丞血豈知丞相面如藍貌雖平易心巉巗<lb/>
老臣何罪死虎口到今誰為袪其銜臨風志士長悲吒<lb/>
矧瞻遺像嚴祠下未能立草迎送詞一奠椒漿淚盈把<lb/>
　　碧筩<lb/>
<pb n="KR4h0158_WYG_033-8a"/>
君不見韓潮州銀作飲醆誇工倕鐫花鏤葉太𤨏碎何<lb/>
言豪士亦爾為又不見六一翁嘗吟鸚鵡紅螺詩華堂<lb/>
一釂豈不樂清歌勸酒須蛾眉吾儕山人寧有此競折<lb/>
圓荷為飲器細傾初作露珠圓滿引忽驚雲液碎鼻中<lb/>
寂寂聞妙香舌本徐徐識真味採蓮當聲花當妓豈有<lb/>
登臨百金費安得城西十頃塘水光搖蕩暑風涼時引<lb/>
碧筩如象鼻仍看翠葢充霓裳<lb/>
　　有懐覺範上人<lb/>
<pb n="KR4h0158_WYG_033-8b"/>
道人心與貌俱古哦詩不復效等伍清疑仙掌露華墮<lb/>
新似秋空玉鈎吐要將餘事付風騷已悟𤣥機窺佛祖<lb/>
泐潭老子乳於菟果在叢林嘯風雨何當掃室祗樹園<lb/>
夜看金盆聽輭語我雖不是龎德公懶駕柴車入城府<lb/>
公如歸結白蓮社留我山邊一㕓許<lb/>
　　陳循中求賦高麗墨詩為作長句<lb/>
老松收煙琢𤣥玉可試洮州鴨頭綠來從萬里古樂浪<lb/>
傳到麻源第三谷要須岱郡鹿角膠擣成方解土炭嘲<lb/>
<pb n="KR4h0158_WYG_033-9a"/>
請君摩研寫新作一弄潺湲弔康樂<lb/>
　　李成悳作二筆几以其一見貽<lb/>
琴不安絃製竒古可憐不入文房譜鼠鬚龍尾玉蟾蜍<lb/>
與汝俱成㑹心侣誰能好事為品題端效廣微亾輙補<lb/>
謫仙傳様桂林家以暗投人吾竊取我書大俗如墨豬<lb/>
下慙羅趙何足數䝉公逺惠試臨池一字不成如畫虎<lb/>
欲報初無青玉案哦詩况乏驚人語浄鋪側理待君來<lb/>
愼莫躊躇畏今雨<lb/>
<pb n="KR4h0158_WYG_033-9b"/>
　　種竹<lb/>
闢地種脩竹得方緣祕經成隂向北宇倒影落中庭直<lb/>
取内含素豈惟枝鬭青龍鍾玉川子猶擬抱添丁<lb/>
　　秋暑<lb/>
秋暑不可耐秋風殊未來何時疎畫扇無處覔涼臺誰<lb/>
謂月離畢空驚山殷雷愁聞老農語南畆半黄埃<lb/>
　　寄汪信民<lb/>
泮水傳經老蓬山著史才宦遊思引去禄養可歸來要<lb/>
<pb n="KR4h0158_WYG_033-10a"/>
路眼誰白浮雲心自灰少年何太健君馬獨虺隤<lb/>
繫纜苻離日君行殊未歸寄書問亳社有夢過江西不<lb/>
見揮犀柄頻驚響馬蹄殷勤具鷄黍多謝德公妻<lb/>
　　喜董彥遠自仙巖歸<lb/>
鉢囊髙掛同僧夏遠寄巖間一把茅地僻猿猴長作伴<lb/>
食貧櫻筍不充庖瘦藤任拄萬峰頂野鶴來歸千歲巢<lb/>
簡㸃篋中詩幾首蒼頭特遣為君抄<lb/>
　　玉茗花<lb/>
<pb n="KR4h0158_WYG_033-10b"/>
佳園昨夜變春容清曉驚開玉一叢素質定欺雲液白<lb/>
淺粧羞退鶴翎紅似聞金谷初無種欲畫鵝溪恐未工<lb/>
底事餘花避三舎孤高元有史君風<lb/>
　　寄洪鴻父<lb/>
兒時訪道章江上燕雀羣中見阿鴻南浦飛雲看畫蝀<lb/>
北窗欹枕傲清風讀書長憶登山勝作尉聊甘食薺窮<lb/>
想見咏懷非一律鉤章棘句定能工<lb/>
　　食菜<lb/>
<pb n="KR4h0158_WYG_033-11a"/>
道人眞是伊蒲塞頓頓園蔬入饌來紫芥寒葅叅薤韭<lb/>
黄橙苦酒伴鹽梅蒸豚不羡貯人乳飯豆亦能羮芋魁<lb/>
但恐酪奴不解事攪令枵腹轉春雷<lb/>
　　過金山下作<lb/>
揚子江中風浪生小舟如葉任敧傾槳搖但指金山寺<lb/>
霧暗初疑鐵甕城絶頂逈分雙塔秀層樓危立一僧清<lb/>
他年來訪誅茆地吾與此鄕春水盟<lb/>
　　鳴鳩<lb/>
<pb n="KR4h0158_WYG_033-11b"/>
雲隂解盡却殘暉屋上鳴鳩喚婦歸不見池塘烟雨裏<lb/>
鴛鴦相並濕紅衣<lb/>
　　李簿家有侍兒妙麗善歌舞諸人惜其死為賦詩<lb/>
　　　余亦賦<lb/>
草頭朝泣露漙漙樵歌暮歸丘隴寒當時座上客半醉<lb/>
琵琶不許近簾彈<lb/>
　　吳彩鸞寫真<lb/>
天上鳳皇難獨宿人間翡翠本雙棲丹青不與文簫共<lb/>
<pb n="KR4h0158_WYG_033-12a"/>
誰遣雉東迷雀西<lb/>
　　山間<lb/>
籬落秋花未得霜嫣然一笑媚秋陽可人風味撩詩興<lb/>
不記姚家宫様黄<lb/>
　徐　俯<lb/>
　　<hi>字師川洪州分寧人以父禧死國事授通直郎累官至司馬郎靖康中張邦昌僭位俯遂致仕因買</hi>
　　<hi>婢名昌奴遇客至即呼前驅使之建炎初落職内侍鄭諶識俯于江西重其詩名言于高宗又用胡</hi>
　　<hi>直孺汪藻薦擢右諫議大夫中書舎人紹興二年復賜進士出身遷翰林學士改端明殿簽書樞密</hi>
<pb n="KR4h0158_WYG_033-12b"/>
　　<hi>院兼參知政事時趙鼎欲以岳飛鎮荆襄俯持不可又劉光世乞入奏俯欲許之而鼎議大將未得</hi>
　　<hi>離軍俯乃求去予祠未幾卒俯有俊才從曾幾吕本中遊獨以進身由中人而與趙忠簡立異識者</hi>
　　<hi>病之詩六卷行世</hi>
　　白鷺洲<lb/>
金陵與廬陵俱出白鷺洲相望萬里江中同二水流<lb/>
　　雙廟<lb/>
開元天寳間衮衮見諸公不聞張與許名在臺省中<lb/>
　唐　庚<lb/>
<pb n="KR4h0158_WYG_033-13a"/>
　　<hi>字子西睂州丹棱人善屬文舉進士為宗子博士張商英薦其才提舉京畿常平商英罷相庚亦坐</hi>
　　<hi>貶安置惠州㑹赦復官承議郎提舉上清太平宫歸蜀道病卒年五十一文集二十卷</hi>
　　寄郭潛夫<lb/>
我昔遊瀘江泛舟奔楚宫黔江自南來胥㑹涪之東黔<lb/>
江清且碧瀘江濁而紅紅碧不相入分流如卧虹羣瀦<lb/>
激湍濤洶湧成戰攻須臾盡變濁混混顔色同清固不<lb/>
勝濁此理天下通君視開成間牛李爭長雄要之贊皇<lb/>
子不勝太牢公物理自古然徘徊歎無窮<lb/>
<pb n="KR4h0158_WYG_033-13b"/>
　　張曲江鐵像詩<hi>像在韶州韶人相傳明皇悔時所鑄云</hi>
開元太平久錯處非一拍就令乏賢人何至相仙客直<lb/>
道既凋喪曲江遂疎斥汲黯困後薪賈生罷前席金鑑<lb/>
束高閣鐵胎空數尺妙處難形容英表良髣髴摩挲許<lb/>
國姿尚想立朝色同時反棄置異代長歎息<lb/>
　　雙榕<lb/>
水東雙榕間有叟時出遊清風衣屨古白雪鬚髯虬吟<lb/>
哦明月夕簸弄寒江秋驚傳里中兒不泊岸下舟君看<lb/>
<pb n="KR4h0158_WYG_033-14a"/>
鬼趣中有此風味不安知非黄石但恨無留侯此生鉏<lb/>
犂手誤入簪紳流無功折毫髪負罪平山丘政爾求澡<lb/>
濯聞之歎綢繆摳衣倘可親跪履安敢羞得聞半偈語<lb/>
一解終身憂性不喜伐國兵書非所求<lb/>
　　蜜果<lb/>
臣聞失旦雞已曉猶強鳴書生坐口窮抵死輸血誠嶺<lb/>
南貢蜜果海道趨彤庭黄蜂樂受職紫鳳助揚舲忠勤<lb/>
雖云至思慮良未精由來瘴癘鄕不識霜雪情土風不<lb/>
<pb n="KR4h0158_WYG_033-14b"/>
待講氣象昏如酲秔稻秔稻熱水泉水泉腥而况野果<lb/>
實豈足奉聖明未論體性殊已覺面目生食之倘有補<lb/>
勞者甘如餳政恐無禆益所出非和平上林寧少此下<lb/>
箸安可輕軒轅甞百毒上古雜神靈武王嗜鮑魚幾諫<lb/>
仗老成蒭蕘復何有葵藿甘自傾<lb/>
　　瘧疾示友人<lb/>
體中初微溫來勢如湯鑊忽然毛髪起冷撼如振鐸良<lb/>
久交戰罷項背如釋縛尚覺頭涔涔睂額如鑱鑿空日<lb/>
<pb n="KR4h0158_WYG_033-15a"/>
一寒暑有凖如契約伏枕兩晦朔枵然如空槖平生十<lb/>
圍腰病起如饑鶴衰髪本無幾脫去如秋籜到今僅能<lb/>
歩出沒如尺蠖舊聞五嶺法有此萬户瘧而我自僑寓<lb/>
了不䝉濶略况子又持養何至亦例著此身自空虚客<lb/>
疾安所託請作如是觀無病亦無藥<lb/>
　　喜雨呈趙世澤<lb/>
去年雨多憂水潦今年雨少憂枯槁都緣縣政失中和<lb/>
水旱年年勤父老前時雲起雨欲落夜半風來還一掃<lb/>
<pb n="KR4h0158_WYG_033-15b"/>
明朝引首望雲漢屋上晨暾仍杲杲賦輸百萬未破白<lb/>
簿脚何緣得勾倒上書自劾欲歸去老婦挽衣傍奪藁<lb/>
技窮往訴北山神是夕沛然償所禱稻畦䆉稏勢已活<lb/>
竹裏蕭疎聲更好故應神意閔孤拙茍免歲終書下考<lb/>
便安杵臼伺秋成雲子滿田行可擣<lb/>
　　劒州道中見桃李盛開而梅花猶有存者<lb/>
桃花能紅李能白春深何處無顔色不應尚有數枝梅<lb/>
可是東君苦留客向來開處當嚴冬桃李未在交遊中<lb/>
<pb n="KR4h0158_WYG_033-16a"/>
即今已是丈人行肯與年少争春風<lb/>
　　内前行<lb/>
内前車馬撥不開文德殿下宣麻囘紫薇侍郎拜右相<lb/>
中使押赴文昌臺旄頭昨夜光照牖是夕收芒如秃帚<lb/>
明日化為甘雨來官家喚作調元手<hi>右相視事明日始得雨喜甚書商霖</hi>
<hi>二大字賜之</hi>周公禮樂未要作致身姚宋也不惡向來兩翁<lb/>
當國年民間斗米纔四錢<lb/>
　　鳴鵲行<lb/>
<pb n="KR4h0158_WYG_033-16b"/>
簷前羣鵲鳴相呼法當有客或遠書吾今何處得書尺<lb/>
而况賓客乘軒車平生眼中抹泥塗泛愛了不分賢愚<lb/>
卒為所賣罪滿軀放逐南越烹蟾蜍百口寄食西南隅<lb/>
三年莫知安稳無家書已自不可必更望故人雙鯉魚<lb/>
故人頃來絶能疎况復萬嶺千江湖雞肋曾是安拳餘<lb/>
至今畏客如於莬豈惟避謗謝還往此日誰肯窺吾廬<lb/>
杜門却掃也不惡何但忘客兼忘吾喧喧鳴鵲汝過矣<lb/>
曷不往噪權門朱<lb/>
<pb n="KR4h0158_WYG_033-17a"/>
　　冬雷行<lb/>
百蟲蟄處安如家阿香夜起推雷車一時技癢不忍爬<lb/>
撼動尺蠖掀龍蛇龍蛇尺蠖踞已久亦欲奮迅舒頑麻<lb/>
夢中一震忽驚躍發破墐户排泥沙泥沙已出雷遽止<lb/>
錯愕欲去難藏遮蟲蛇狼狽莫知數間有伏龍吁可嗟<lb/>
　　蜑兒歌<lb/>
瀘南二子天一邊思之不見今三年阮咸已老得遥集<lb/>
白髪自愧還欣然未看顱骨并頰顴啼中已有過秦篇<lb/>
<pb n="KR4h0158_WYG_033-17b"/>
諸田何得賤庻孽㑹斬莊賈摧強燕<lb/>
　　夜坐感懐<lb/>
聲斷鐘樓月文書對坐時破窗燈熖走凍研筆鋒遲名<lb/>
利髪將鶴風霜手欲龜何當一蓑雨披曉剪蓴絲<lb/>
　　武陵道中<lb/>
朝持漢使節暮作楚囚奔路入離騷國江通款乃村垣<lb/>
墻知地濕草木騐冬溫寂寞桃源路行人秖斷魂<lb/>
　　收景初書并示藥物<lb/>
<pb n="KR4h0158_WYG_033-18a"/>
乾坤心腹友江海鬢毛斑藥補他鄕闕書開故國顔何<lb/>
時乘下澤此日仰高山㑹是歸耕耦由來有賜環<lb/>
　　九日懷舎弟<lb/>
重陽陶令節單閼賈生年秋色蒼梧外衰顔紫菊前登<lb/>
高知地盡引滿覺天旋去歲京城雨茱萸對惠連<lb/>
　　夜坐懷舎弟<lb/>
無雲仍露坐有月更江皋沈陸傷吾道浮生憶爾曹扁<lb/>
舟應夏口此日數秋毫不見今三載當時已二毛<lb/>
<pb n="KR4h0158_WYG_033-18b"/>
　　雜詩<hi>惠州作八首</hi>
屏跡舎人巷灌園居士橋花開不旋踵草薙復齊腰蛤<lb/>
吠明朝雨雞鳴闇夜潮未能全獨樂鄰里去還邀<lb/>
已絶經年筆仍開盡日門身謀嗟翠羽人事嘆榕根蔬<lb/>
食風掀市樓居水破村嶺南霜自薄何得鬢邊繁<lb/>
便歸良不惡未去且隨緣户口知無瘴謳歌覺有年藤<lb/>
牋得句後桂酒抱愁邊經術吾衰矣猶堪舉力田<lb/>
不死良難學全生或可幾茶隨東客到藥附廣船歸棊<lb/>
<pb n="KR4h0158_WYG_033-19a"/>
倦收成敗書慵卷是非闗心無雜慮魂夢入精㣲<lb/>
為農沙子歩附保水西鄕隱几江天逺開門佛土香時<lb/>
情荒徑草野色淡漁梁欲縱高秋目東偏短作墻<lb/>
已分詩驅使寧辭酒過差南烹人釣蛤北信客占鴉年<lb/>
事侵膚理憂端宿肺家向來功業興到晚詠餘霞<lb/>
海氣東南上野煙申酉間草平連别洞雨轉入他山道<lb/>
路魚鹽去樵蘇竹木還西江并北客相對各蒼顔<lb/>
水過魚村濕沙寛牧地平片雲明外暗斜日雨邊晴山<lb/>
<pb n="KR4h0158_WYG_033-19b"/>
轉秋光曲川長暝色横瘴鄉人自樂耕釣各浮生<lb/>
　　江漲<lb/>
秋來雨似澆雨罷水如潮市改依高岸津喧救斷橋雲<lb/>
陰哭鳩婦池溢走魚苗天意良難測前時旱欲焦<lb/>
　　謾成<lb/>
雲暗便窗破山寒賴屋低往還天外少早晏雨中迷書<lb/>
册開仍闔履聲東復西何嘗有所賦得句旋安題<lb/>
　　野望<lb/>
<pb n="KR4h0158_WYG_033-20a"/>
賴有澄江在專供倚杖清水裁偏岸直雲截亂山平鼙<lb/>
鼓知農隙雞豚覺歲成却緣搖落後木杪得孤城<lb/>
　　醉眠<lb/>
山靜似太古日長如小年餘花猶可醉好鳥不妨眠世<lb/>
味門常掩時光簟已便夢中頻得句拈筆又忘筌<lb/>
　　送客之五羊<lb/>
不到番禺久繁雄良自如江山禹貢外城郭漢兵餘圎<lb/>
折明珠浦旁行異域書五羊雖足樂雙鯉未宜疎<lb/>
<pb n="KR4h0158_WYG_033-20b"/>
　　晩春寄友人<lb/>
眼底春愁惱殺儂揚州往事旋成空風流只合稱狂客<lb/>
衰䬃何堪作病翁水國春深梅子雨江天日暮鯉魚風<lb/>
何時執手同尊酒收拾清歡笑語中<lb/>
　　春日郊外<lb/>
城中未省有春光城外榆槐已半黄山好更宜餘積雪<lb/>
水生看欲倒垂楊鶯邊日暖如人語草際風來作藥香<lb/>
疑此江頭有佳句為君尋取却茫茫<lb/>
<pb n="KR4h0158_WYG_033-21a"/>
　　南遷<lb/>
去去寛鄕託此蹤閙中無地頓衰翁未誅綺語猶輕典<lb/>
更賜羅浮有底功蝦菜賤時皆丙穴茅柴美處即郫筒<lb/>
着鞭要及春前到趂賦梅花庾嶺東<lb/>
　　初到惠州<lb/>
盧橘楊梅乃爾甜肯容遷謫到睂尖因行採藥非無得<lb/>
取足看山未害亷辯謗若為家一喙著書不直字三縑<lb/>
老師補處吾何敢政為宗風不敢謙<lb/>
<pb n="KR4h0158_WYG_033-21b"/>
　　次勾景山見寄韻<lb/>
此生正坐不知天豈有豨苓解引年但覺轉喉都是諱<lb/>
就令搖尾有誰憐腰金已付兒曹佩心印還當我輩傳<lb/>
他日乘車來問道葦間相顧共延緣<lb/>
　　收家書<lb/>
西川消息到南州骨肉無他歲有秋驥子解吟青玉案<lb/>
木蘭堪戰黑山頭即時旅思春氷拆昨夜燈花黍穗抽<lb/>
從此歸田應坐享故山已為理菟裘<lb/>
<pb n="KR4h0158_WYG_033-22a"/>
　　北風累日不止寒甚寄鄭潮陽<lb/>
山前臘雪想紛紛風到南訛盡處村瓮面不容存酒子<lb/>
牀頭幾欲㸑桐孫園林呼舞知衰怯窗户奔馳覺眩昏<lb/>
咫尺潮陽五袴國可能分我一襦溫<lb/>
　　閒居<lb/>
未許幽人曉夢長朝朝親炷佛前香有詩為愛袁家酒<lb/>
無病緣抄陸氏方身雜蜑中誰是我食除蛇外總隨鄕<lb/>
白沙翠竹門前路疑出西郊向草堂<lb/>
<pb n="KR4h0158_WYG_033-22b"/>
　　聞勾景山補盩厔丞仍聞學道有得以詩調之發<lb/>
　　　萬里一笑<lb/>
人言盩厔似江湖莫對丞哉歎負余别後耳根無正始<lb/>
向來紙尾得黄初可憐鬼谷縱横口全讀神溪縹緲書<lb/>
臣朔許長錢許少何當天子念公車<lb/>
　　遣興<lb/>
八千岐路愁何補四十光隂老亦宜此去只堪犀首飲<lb/>
向來都是虎頭痴逢時有道其如命得意無言所恨遲<lb/>
<pb n="KR4h0158_WYG_033-23a"/>
詩債即今渾倚閣新篇惟有莫相疑<lb/>
　　聞鄭二對吏五羊<lb/>
舊友年來略散亡新收鄭子亦皇皇歲云暮矣無雙雁<lb/>
我所思兮在五羊獄吏事權先自貴書生蹤跡况能狂<lb/>
風流人物今餘幾何忍羣兒復謗傷<lb/>
　　重陽後二日從無盡泛舟遊處士臺故詩人秦龜<lb/>
　　　從所居<lb/>
旱河經雨水微沙船貼臺根日未斜三徑就荒悲白土<lb/>
<pb n="KR4h0158_WYG_033-23b"/>
一樽相屬對黄花已將遠眺收平楚更遣清言到永嘉<lb/>
要見仙翁頭似漆請看醉後落烏紗<lb/>
　　瀘人何邦直者為安溪把截將有功不賞反得罪<lb/>
　　　來惠州貧甚吾呼與飲為作此詩<lb/>
楚人季布以勇顯魯國朱家用俠聞馳馬彎弓臣好武<lb/>
吹毛洗垢吏深文王孫此日誰漂母卿子前時號冠軍<lb/>
滿引一杯齊物論白衣蒼狗聽浮雲<lb/>
　　寓精道齋感懷家山作<lb/>
<pb n="KR4h0158_WYG_033-24a"/>
論兵作賦兩悤悤人事光隂轉首空五夜夢飛山色裏<lb/>
一年秋在雨聲中揚州騎鶴非無意上蔡牽黄信此窮<lb/>
幸有林泉未歸去欲將清興問征鴻<lb/>
　　遊仙雲宫<lb/>
出郭三竿日横江一葦航雀飛田有麥蠶罷野無桑下<lb/>
馬危梯滑開門古殿香雨餘丹井溢苔入醮壇荒畫老<lb/>
星辰動碑殘歲月亡鐘聲落城市符祝走村鄕野鳥啼<lb/>
巴蜀山崖刻漢唐臨歸更囘首惜此一襟涼<lb/>
<pb n="KR4h0158_WYG_033-24b"/>
　　春日雜興<hi>三首</hi>
愛梅長恐着花遲日禱東風莫後期及得見梅還冷淡<lb/>
東風全在小桃枝<lb/>
茸茸小雨弄春晴已有狂花未見鶯便使一年惆悵在<lb/>
曉窗寒夢别輕盈<lb/>
月團新碾破春酲賴有歸鴻寄好音人在天涯莫囘首<lb/>
恐偷華髪上瑤簪<lb/>
　　渡沔<lb/>
<pb n="KR4h0158_WYG_033-25a"/>
鶴歸遼海悲人世猿入巴山呌月明惟有沙蟲今好在<lb/>
往來休並水邊行<lb/>
　　白鷺<lb/>
說與門前白鷺羣也應從此斷知聞諸君有意除鈎黨<lb/>
甲乙推求恐到君<lb/>
　蔡　京<lb/>
　　<hi>興化仙遊人字元長登熈寧三年進士拜中書舎人改知開封府當司馬光秉政復差役法京首如</hi>
　　<hi>約光甚喜已而臺諫言京挾邪壞法出知成德軍紹聖初入權户部尚書章惇復變法議久不决京</hi>
<pb n="KR4h0158_WYG_033-25b"/>
　　<hi>謂惇曰取熈寧成法施行之爾何以講為惇然之自爾兩人相倚以濟及徽宗立京用提舉洞霄宫</hi>
　　<hi>深結中使童貫于杭因而得柄大政為所欲為害政黨邪卒致宗社之禍其得以耄年死道路者倖</hi>
　　<hi>也</hi>
　　寄兒攸遠征<lb/>
老嬾身心不自由封書寄與淚横流百年信誓當深念<lb/>
三伏征塗合少休目送旌旗如昨夢心存闗塞起新愁<lb/>
緇衣堂下清風滿早早歸來醉一甌<lb/>
　　題殿壁<lb/>
<pb n="KR4h0158_WYG_033-26a"/>
瓊瑤錯落宻成林檜竹交加午有陰恩許塵凡時縱歩<lb/>
不知身在五雲深<lb/>
　孫　覿<lb/>
　　<hi>字仲益常州人政和間進士相傳蘇子瞻南遷時一妾有娠不得偕往遂嫁常州孫氏及子瞻北歸</hi>
　　<hi>則仲益生六七齡矣命名曰覿謂賣見也覿詩不媿作者惟誌万俟卨之墓獲罪名教其為東坡遺</hi>
　　<hi>𦙍未知是否聊因野史所載而存之</hi>
　　富陽道中<hi>二首</hi>
渺渺行雲幔溶溶曳水衣雷翻巢墮乳風落網粘飛獨<lb/>
<pb n="KR4h0158_WYG_033-26b"/>
拄青藜杖來推白板扉平生丘壑趣漂泊寸心違<lb/>
白㡌炎州客青裙酒姥家㣲風搖扇浪細雨落簷花客<lb/>
舎休占鵩蠻村欲饌蛇㑹令醒復醉高枕送生涯<lb/>
　　化度寺<lb/>
失路迷千嶂投林借一枝扣門竹西寺立馬日斜時矍<lb/>
鑠僧窺户雎盱犬透籬定知嫌不速明日與君辭<lb/>
　　題硤江蕭氏菴<hi>二首</hi>
雪屋清如洗雲崖翠作堆破扉風自掩敗壁雨先頺野<lb/>
<pb n="KR4h0158_WYG_033-27a"/>
色初還柳林香尚有梅滄江千萬頃一鳥鏡中囘<lb/>
雲逐歸心亂山隨望眼賒疎林敧晚照淺溜咽春沙客<lb/>
路三年過僧窗一笑譁此生安稅駕有地即為家<lb/>
　　讀類說<hi>二首</hi>
亡是談烏有彭郎得小姑誰言鳩作婦謾道雁為奴絡<lb/>
緯那能織提壺豈解酤龜兹堪一笑非馬亦非驢<lb/>
額癢會出耳足閒仍有氂石頑飛作燕楮老孕生雞楓<lb/>
癭那因怒松肪豈是肥君看轉丸手亦復化神竒<lb/>
<pb n="KR4h0158_WYG_033-27b"/>
　　龜潭<lb/>
擺落攀緣斷驅除磊塊平庭松敵老健潭水伴孤清待<lb/>
月出時看尋雲起處行相隨木上坐徙倚到參横<lb/>
　　到象州寓行衙太守陳容德攜酒見過<lb/>
飣坐黄柑噀手香堆盤丹荔照人光莫辭蜑酒一尊赤<lb/>
㑹壓瘴茅千里黃未省讒言遭薏苡直將空腹傲檳榔<lb/>
酒醒夢覺知何處樹影叅差月滿廊<lb/>
　　雉山寺青蘿閣<lb/>
<pb n="KR4h0158_WYG_033-28a"/>
蠻村避謗三年過野寺尋僧半日閒小檻吹香花漠漠<lb/>
斷崖潄碧水潺潺桄榔葉底秋聲滿栢子煙中午夢還<lb/>
便擬買舟隨釣叟一蓑煙雨繫滄灣<lb/>
　　熊夫人遣介欲壻澤民小詩戲之<lb/>
墻頭鄰女三年望户外文君一笑窺欲得賢夫嫁張耳<lb/>
此真佳壻是羲之定知不折飛梭齒似說先齊舉案眉<lb/>
豈有侯門深似海水流紅葉謾題詩<lb/>
　<lb/>
<pb n="KR4h0158_WYG_033-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十三<lb/>
</p>
<p>
</p>
  </div>
<div>
<head>宋元詩㑹卷三十四</head> <lb/>
    <p>
<pb n="KR4h0158_WYG_034-1a"/>
欽定四庫全書<lb/>
　宋元詩㑹卷三十四<lb/>
　　　　　　　　　　　　兵部主事陳焯編<lb/>
　李　綱<lb/>
　　<hi>字伯紀邵武人自其祖始居無錫父䕫終龍圖閣待制綱登政和二年進士自為御史時所條論即</hi>
　　<hi>係宗社存亡弱主惑於庸輔委任不専屢進輙退以致國已安而復危功垂成而復隳百世之下考</hi>
　　<hi>其行事跡其遇合未有不掩卷傷心者官終荆湖南路安撫大使薨年五十八贈少師諡忠定  按</hi>
　　<hi>公謫居雷州之遂溪縣有僧琮者時來周旋官僚欲見之即飄然而去葢非凡僧也</hi>
<pb n="KR4h0158_WYG_034-1b"/>
　　同叔易季言遊虎丘寺邂逅何得之<lb/>
理櫂適閩粤虎丘聊艤航霜林正揺落翠栢森成行入<lb/>
門躡磴道喬木間疎篁秦帝試劍石破𤓰分路傍生公<lb/>
雨花臺説法今不忘蒼蘚衣峭壁枯荷響廻塘遂遊劍<lb/>
池上毛髪森以張沈沈下無底疑有虬龍藏鐫削露天<lb/>
巧胚胎勞混茫清竒儼圖畫祕怪叵測量薜荔疊秀色<lb/>
枇杷吐幽香行行造梵宇金碧相熒煌危脊聳古殿長<lb/>
腰曼脩廊慿虗架雲閣鑿險通禪房開軒俯吳㑹蜂窠<lb/>
<pb n="KR4h0158_WYG_034-2a"/>
繚池隍列岫靄遥碧平湖湛孤光追尋殊未倦策杖登<lb/>
崇岡幽獨詩句苦闔廬丘塜荒五聖瞻象設羽泉酌甘<lb/>
芳西菴何閴寂脩竹自蒼蒼脱履足生繭解衣汗如漿<lb/>
却攜二三子置酒白雲堂念舊已凄惻感時增慨慷况<lb/>
我方逺涉狷介懷剛腸一杯且相屬世事都茫茫冠冕<lb/>
志已冷山林興偏長逝將脱羈束超然傲羲皇斯遊信<lb/>
清絶去去何時忘<lb/>
　　寓瓊山逺華館一夕夢遊山間小堂松竹環合有<lb/>
<pb n="KR4h0158_WYG_034-2b"/>
　　　道士坐堂上誦李太白送人遊桃源序中有良<lb/>
　　　田名池竹果森然三十六洞别為一天之語覺<lb/>
　　　而異之今假道容惠當遊勾漏都嶠白石羅浮<lb/>
　　　皆洞天也豈神者先告將有所遇耶賦詩以紀<lb/>
　　　之<lb/>
神清遂仙遊境寂恣遐躅羽人入我夢軒戸靄松竹高<lb/>
吟謫仙文逸韻響金玉覺來殘燈熒敞怳猶在目歸途<lb/>
歴容惠問津非素卜將遊四洞天就彼白雲宿豈無葛<lb/>
<pb n="KR4h0158_WYG_034-3a"/>
稚川妙論資灌沃試求龍虎丹一使鬢毛緑斯言儻可<lb/>
信長揖謝浮俗却笑昌黎翁强項寧詰曲<lb/>
　　渡浙江<lb/>
理櫂適桐江隨潮過漁浦山寒雪猶積江迥月初吐御<lb/>
氣凌烟霄乗槎渡星渚空䝉老龍吟髣髴翠蛟舞境清<lb/>
人自愁夜静氣尤古獨坐不成眠霜晴聽津鼓<lb/>
　　建炎行<hi>有序千言從省弗載</hi>
敵騎初犯闕太嵗在丙午殊恩擢樞廷愧乏涓埃補兩<lb/>
<pb n="KR4h0158_WYG_034-3b"/>
河未奠枕杖鉞出宣撫乞身縁謗讒竄謫旅湘溆明年<lb/>
丁未夏被命尹天府頓聞環京畿四面盡豺虎金湯雖<lb/>
可恃憂在人不禦見危思致命入援秉義旅旌麾亘江<lb/>
湄畏景觸隆暑忽傳元帥檄果有城破語鑾輿幸龍沙<lb/>
妃后辭禁籞皇孫與帝子取索及稚乳禮文包旂裳樂<lb/>
器載簨虡金繒罄公私技巧到機杼空餘宗廟存無復<lb/>
薦簋簠凄凉蒼龍闕寂寞玉華廡疇能供御粟誰與獻<lb/>
肥羜無從執羈靮安得生翅羽號慟絶復蘇灑涙作翻<lb/>
<pb n="KR4h0158_WYG_034-4a"/>
雨繼聞宣赦書寳位登九五神明有依歸率土盡呼舞<lb/>
皆言湯武姿勇智天所與向來使北營氣讋大當戸建<lb/>
牙出危城帝命纘鴻緒不然艱難中何以脱䝟貐兹讐<lb/>
不戴天兄弟及父母嘗膽思報吳枕薦懲在莒齊侯何<lb/>
足稱勾踐不須數姬炎獲再興眞人定神武願言覲行<lb/>
在玉色親黻黼丹誠遂披陳祕策得宣吐謀身計雖拙<lb/>
許國心獨苦片言儻有合丐骨歸壠畆飛帆過金陵鼓<lb/>
柁適淮浦遥傳告大廷命相比申甫顧兹斗筲器何以<lb/>
<pb n="KR4h0158_WYG_034-4b"/>
動堯禹深惟特逹知感慨激肺腑如何日月光可以螢<lb/>
爝助舍舟行汴堤驅車赴延佇傷心兵火餘民物亦凋<lb/>
庾中使乗驛來茶藥寵賜予拜恩丘山重坐使瘵癘愈<lb/>
行行近南都戈甲震金鼓將佐迎路傍往往多舊部冠<lb/>
葢如雲屯賜宴金粟圃謝免徑造朝涙落濕殿礎初稱<lb/>
宗社危天地同憤怒次陳國多難實啓宣光主末言樗<lb/>
散材初不堪梁柱鼎顚將覆餗榱折必傾宇况兹扶顚<lb/>
危正頼肱與股大舜舉臯陶小白相仲父耕莘與釣渭<lb/>
<pb n="KR4h0158_WYG_034-5a"/>
端不乏伊吕惟當博詢訪考慎作心膂封章屢懇辭帝<lb/>
曰莫如女往作礪與舟不復容傴僂叩額宸扆前臣敢<lb/>
論偽楚易姓建大號厥罪在砧斧奈何坐廟堂乃與臣<lb/>
等伍更效老獵師十事聽裁處天子亮精誠一一皆可<lb/>
許因陳禦氛策用此敢予侮河外須救援屏蔽資捍拒<lb/>
問誰可驅策因薦亮與所京師當一到九廟陳鼎爼却<lb/>
為巡幸計不可去中㝢南陽光武興形勢亦險阻西通<lb/>
關陜區東與江淮距三巴及嶺海寳貨可運取據要争<lb/>
<pb n="KR4h0158_WYG_034-5b"/>
權衡黠狡謀必沮募兵益貔貅買馬増牧圉號令新幟<lb/>
旗仗械飭干櫓軍容久不振整頓就規矩潢池盗弄兵<lb/>
羣惡相嘯聚偏師命剪除快若猫捕䑕餘冦悉欵降分<lb/>
𨽻歸籍簿蒐裒將帥材賞罰頗有序經營年嵗間庶可<lb/>
事大舉蕩氛還兩宫雪恥示千古却隆太平基不愧宗<lb/>
與祖豈知肘腋間乃有椒蘭妬含沙初射影聚毒隂中<lb/>
蠱規模欲破碎謀議漸齟齬固知鯁峭姿自不敵媚嫵<lb/>
恨無囘天力剔此木中蠧安能破銅山但志然郿塢時<lb/>
<pb n="KR4h0158_WYG_034-6a"/>
危敢尸禄抗疏願引去涕泗對冕旒非不戀軒宁君臣<lb/>
以義合無使赭舂杵帝度不可留乃聽上印組扁舟返<lb/>
東吳却理梁谿艣多言更萋菲貝錦成罪罟尚荷皇天<lb/>
慈薄譴居鄂渚我來雪霏霏及此嵗將暮﨑嶇山谷間<lb/>
避冦如避弩行盡江南山始踏湖北土風烟愁浩蕩鴻<lb/>
雁析儔侣沈吟白雲飛悵望黄鶴翥晴川俯漢陽葭菼<lb/>
滿鸚鵡家山渺安在幽夢到别墅三年再謫官繚絡萬<lb/>
里路浮游幻境中塵跡歎仰俯翠華尚䝉塵吾敢避憂<lb/>
<pb n="KR4h0158_WYG_034-6b"/>
癙但嗟機㑹失事勢契先覩今年敵益横春夏蹂京輔<lb/>
萬騎掠秦關餘毒被陳汝五陵氣蔥蔥中原鬱膴膴棄<lb/>
置不復論彌望皆莾鹵旌斾滿江淮冦抄連齊魯六飛<lb/>
竟何從秋晚尚江滸何時包干戈禮瑞奠璜琥斯民安<lb/>
田疇餘榖棲廪庾四方道路通舟車走商賈吁嗟呼蒼<lb/>
天乃爾艱國歩譬猶大厦傾著力事撐拄居然聽頽覆<lb/>
此身何所措又如抱羸瘵邪氣久已痼不能親藥石乃<lb/>
復甘粔黍膏肓骨髓間性命若絲縷安得和緩徒舉手<lb/>
<pb n="KR4h0158_WYG_034-7a"/>
為摩拊馴致海宇康蒼生有環堵<lb/>
　　哭宗留守汝霖<hi>有序從省</hi>
時危念人傑濟物須材雄尋常齷齪姿詎可収竒功英<lb/>
英宗夫子邈與古人同抱器實磊落秉心鬱精忠彯纓<lb/>
仕州縣山立不妄從青松雖未高已足凌蒿蓬涉世多<lb/>
齟齬失官久龍鍾擢居河朔郡烟塵正昏䝉今上在藩<lb/>
邸奉使邉庭中力争不可往高牙建元戎王室遂再造<lb/>
廊廟當醻庸同朝共排媢一麾江漢東見我論世故慨<lb/>
<pb n="KR4h0158_WYG_034-7b"/>
慷涙霑胸薦之守留鑰付以節制隆惠政拊疲瘵威聲<lb/>
懾奸兇金湯治城塹櫓樓歘以崇出師京洛間屢挫黠<lb/>
䑕鋒邦畿千里寧誇説百嵗翁抗疏請還闕北伐歸兩<lb/>
宫辭直志骾亮天子為動容奸諛更切齒恨未能關弓<lb/>
乃同歸巢人感憤殞厥躬皇天不憗遺吾道何其窮驊<lb/>
騮竟委離冀北羣遂空梁摧大厦傾誰與扶穹窿安能<lb/>
百身贖坐為四海恫人亡國殄瘁天意眞懵懵中原氣<lb/>
蕭瑟灑涕臨西風<lb/>
<pb n="KR4h0158_WYG_034-8a"/>
　　張子公以圓鑑見寄作詩報之<lb/>
我觀大圓鑑瑩澈靡瑕垢清光溢寒蟾碧井窺古甃氷<lb/>
池絶塵埃玉璧遜好肉不知何年鑄款識雜篆籀冷然<lb/>
照肝膽况燭鬚眉秀英英張子公輟贈意獨厚使我正<lb/>
衣冠更以别妍陋嗟予罹百憂半世困馳驟蒼浪齒髪<lb/>
衰已覺成老醜幸兹置安閒閉户念往咎冠欹與珮落<lb/>
顚倒聽襟䄂平生遭謗讒白黒坐分剖逝將杜德機漸<lb/>
可塞智竇豈徒齊美惡端欲一昏晝鑑焉何所施無乃<lb/>
<pb n="KR4h0158_WYG_034-8b"/>
虛授受聊持戲鳳匣藏此蟠螭鈕<lb/>
　　題邵平種𤓰圖<lb/>
君不見伯成子高讓侯爵在野終年自耕穫下風趨問<lb/>
禮徒勤俋俋田間事無落又不見於陵仲子推相位為<lb/>
人灌園刈葵藿抱甕區區同漢隂不糝藜羮有餘樂古<lb/>
來賢逹有如此志趣未可常情度力辭富貴居賤貧凛<lb/>
若霜風隕輕籜邵平本自侯東陵秦破國除休一壑當<lb/>
時漢祖疑酇侯置衛増封意非薄衆賔皆賀平獨弔一<lb/>
<pb n="KR4h0158_WYG_034-9a"/>
言轉禍推先覺以兹智略佐風雲復取故封何所怍歸<lb/>
來種𤓰青門外灌溉鋤耘甘寂寞長安之東壤尤美翠<lb/>
蔓離離照城郭秋陽正熾𤓰正肥解衣摘實如俛鶴兒<lb/>
童玉立形骨清挈笠攜筐助操作遂令世美東陵𤓰身<lb/>
後高名動寥廓屠販曽聞封絳灌奴僕後來興衛霍高<lb/>
鳥已盡良弓藏更有韓彭辱囚縛何如終老守𤓰畦自<lb/>
飽飽他眞不惡龍眠也是可憐人畫此端令事如昨世<lb/>
間如畫畫如夢聊為作歌資一噱<lb/>
<pb n="KR4h0158_WYG_034-9b"/>
　　食橘<lb/>
洞庭一夜天雨霜橘林緑苞朝已黄逺題書後三百顆<lb/>
入手便覺秋風香黄金為膚白玉瓤沆瀣深貯甘且芳<lb/>
雕盤初劈噀清露氷齒乍嚼流瓊漿色香氣味紛可喜<lb/>
下視衆果皆茫茫嗟余平生愛種此木奴千樹梁谿傍<lb/>
只今蒿艾已埋没豈敢向日争熒煌蓬萊雲氣久寂寞<lb/>
漢殿無復羅瀟湘厥包縱有盡酸澁剖之蠧朽安足嘗<lb/>
乃知汝病是天意坐使玉食無輝光荒山乃爾飫佳品<lb/>
<pb n="KR4h0158_WYG_034-10a"/>
安得騕褭置錦堂君不見杜陵野老歌病橘蕭蕭半死<lb/>
誠可傷<lb/>
　　彭蠡<lb/>
神禹治水江為最邐迤逶蛇鍾作滙泓澄不獨陽鳥居<lb/>
浩蕩端使羣川㑹羣川已㑹江不湍朝宗到海東南安<lb/>
烟収雲斂望無際眼界始知天宇寛世傳揚瀾并左蠡<lb/>
無風白浪如山起我今謫宦此中行何事恬然風浪止<lb/>
陽侯也自可憐生不學世人皆世情好風已借一帆便<lb/>
<pb n="KR4h0158_WYG_034-10b"/>
霽色更増雙眼明晚來畫舸鳴六艫超忽千山如脱兔<lb/>
波心突兀見星宫雲際峥嶸望廬阜世間此景良不多<lb/>
洞庭三峽眞么麽共浮大白期一醉對此不飲當如何<lb/>
　　過苦竹嶺<lb/>
今日江湖境雙眸嶺上明山光隨地好秋氣逼人清隴<lb/>
水初分處雲鴻欲别情離離古來有歎息未休兵<lb/>
　　冬日閒居遣興<lb/>
僻處掩松門知非更念恩庭空從鳥啅山煖覺蜂喧木<lb/>
<pb n="KR4h0158_WYG_034-11a"/>
葉静如掃茶花開正繁蕭條嵗云暮倚杖自忘言<lb/>
　　通衢驛夜坐有感<lb/>
永夜發孤嘯起看河漢流羣山湧翠浪纎月挂瓊鈎豈<lb/>
謂艱難日翻成汗漫遊虛舟今不繫暮景付滄洲<lb/>
　　道巴陵登岳陽樓用孟襄陽韻<lb/>
重湖望不極秋色靄殘陽洲渚雲沙白菰蒲霜葉黄飛<lb/>
帆適沅澧廻雁過瀟湘楚客經行處依然蘭芷香<lb/>
　　雜興<lb/>
<pb n="KR4h0158_WYG_034-11b"/>
暮天來逺色行客尚貪行櫂急浪花碎月高雲縷輕巢<lb/>
禽棲更起漁火暗還明獨寢不成夢夜寒聞雁聲<lb/>
　　簡寂觀<hi>陸修静故居</hi>
高士不可見雲鄉空舊居烟嵐飛瀑外露石禮星餘松<lb/>
老來歸鶴沼深時見魚何人覓丹訣應有枕中書<lb/>
　　善權即事<lb/>
山崦溪灣三四家竹籬茅舍暮烟斜仙村自種田田玉<lb/>
梅徑疑開處處花近渚水消迷浴鷺逺林烟暝數棲鵶<lb/>
<pb n="KR4h0158_WYG_034-12a"/>
年年値雪長為客對此悽然感嵗華<lb/>
　　詠草<lb/>
夢覺池塘碧草萋風揺烟濕已菲菲緜聯山色不知逺<lb/>
惆悵王孫何日歸微質亦知煩雨露寸心終欲報春暉<lb/>
芳根縱腐猶能化舞蝶流螢到處飛<lb/>
　　六如亭<lb/>
松林葬玉近禪扄便把伽陀當勒銘居士已亡三昧火<lb/>
侍兒空有六如亭玉環約指無消息巫峽行雲更杳㝠<lb/>
<pb n="KR4h0158_WYG_034-12b"/>
萬法本來皆夢幻春風幾度草青青<lb/>
　　雜興<lb/>
日出霜晴鳥雀呼束装還復戒征途黃牛傍岸將孤犢<lb/>
花鴨浮溪引衆雛橋斷水寒尋野艇路迷山曲問田夫<lb/>
逺遊看盡川原景待向龍津畫作圖<lb/>
　　幔亭峯<lb/>
燕罷虹橋絶世氛曾孫誰見武夷君更無裀幕空中舉<lb/>
時有笙竽静處聞猿鳥夜啼千嶂月松篁寒鎖一溪雲<lb/>
<pb n="KR4h0158_WYG_034-13a"/>
洞天杳杳知何處翠石蒼崖日欲曛<lb/>
　　次貴州<hi>今貴縣也在粤西潯州府屬</hi>
青楓夾道鷓鴣啼古郡荒凉接島夷陸續故城依石巘<lb/>
葛洪遺竈俯江湄光風苒苒吹香草烟雨濛濛濕荔枝<lb/>
欲作終焉卜居計自應句僂不吾欺<lb/>
　　自蒲圻臨湘趨岳陽道中作<lb/>
屈身任道復何求去國翻成汗漫遊處世久師齊物論<lb/>
攄懷聊賦畔牢愁霜清日薄寒光急雲慘天高隂氣浮<lb/>
<pb n="KR4h0158_WYG_034-13b"/>
嫋嫋西風洞庭濶可堪更上岳陽樓<lb/>
　　㯽榔<lb/>
疎林滄海上結實已纍纍烟濕頳虬卵風揺翠羽旗飛<lb/>
翔金鸑鷟掩映籜龍兒濩落咍椰子勻圓訝荔枝當茶<lb/>
銷瘴速如酒醉人遲蔞葉偏相稱蠃灰亦漫為乍餐顔<lb/>
愧渥頻嚼齒愁疲飲啄隨風土端憂化島黎<lb/>
　　謁冦忠愍祠堂<lb/>
鑿井得泉今尚美挂錢挿竹後成林精忠感動無情物<lb/>
<pb n="KR4h0158_WYG_034-14a"/>
不解潛銷䜛妬心<lb/>
　岳　飛<lb/>
　　<hi>字鵬舉相州湯隂人世力農父和行義鄉里稱厚德飛生時有大禽若鵠飛鳴屋上因以為名未彌</hi>
　　<hi>月值河决水忽至母姚抱飛坐甕中衝濤及岸得免人咸異之少負氣節沈重寡言家貧力學尤好</hi>
　　<hi>左氏春秋孫吳兵法生有神力未冠挽弓三百斤學射於周同盡其術同死朔望設祭於其家父義</hi>
　　<hi>之曰汝若為時用殆殉國死義乎飛應募以行伍起家累功至太尉封開國公威震遐荒紹興初年</hi>
　　<hi>受命北伐大功指日可成秦檜主和隳於一旦竟坐䜛死此天壤無窮之恨不待紀述而知者獨其</hi>
　　<hi>於詩道興至立成沈摯蒼凉駕曹景宗競病而上世或罕見急宜采掇為懐古者助欣慨焉</hi>
<pb n="KR4h0158_WYG_034-14b"/>
　　鄱陽龍居寺<lb/>
巍石山前寺林泉勝復幽紫金諸佛相白雪老僧頭潭<lb/>
水寒生月松風夜帶秋我來囑龍語為雨濟民憂<lb/>
　　池州翠光亭<lb/>
愛此倚䦨干誰同寓目閒輕隂弄晴日秀色隠空山巖<lb/>
樹蕭騷外征帆杳靄間吾雖江上老心羡白雲關<lb/>
　　寄浮圖慧海<lb/>
湓浦廬山幾度秋長江萬折向東流男兒立志扶王室<lb/>
<pb n="KR4h0158_WYG_034-15a"/>
聖主專師奠百州功業要刋燕石上歸休終伴赤松遊<lb/>
丁寧寄語東林老蓮社從今著再修<lb/>
　　池州翠微亭<lb/>
經年塵土滿征衣特特尋芳上翠微好水好山看不足<lb/>
馬蹄催趂月明歸<lb/>
　　題新淦蕭寺壁<lb/>
雄氣堂堂貫斗牛誓將直節報君讐芟除大敵還車駕<lb/>
不問登壇萬戸侯<lb/>
<pb n="KR4h0158_WYG_034-15b"/>
　　華嚴院<lb/>
手持卭杖訪黄龍舊穴空遺虎子蹤雲鎖㫁巖無覓處<lb/>
半山松竹撼秋風<lb/>
　宗　澤<lb/>
　　<hi>字汝霖義烏人自㓜豪爽有大志登元祐六年進士廷對極陳時弊考官惡其直置末甲調大名館</hi>
　　<hi>陶尉令衢州龍游改趙城令知萊州掖縣通判登州時廷議禦外失計澤曰天下自此多事矣因退</hi>
　　<hi>居東陽山中靖康初用中丞陳過庭等列薦起知磁州磁經亂民散廪空澤繕城浚湟為固守計除</hi>
　　<hi>河北都總管大破敵兵適康王再奉使北行澤力挽之囘相州有詔以澤為副元帥從王起兵入援</hi>
<pb n="KR4h0158_WYG_034-16a"/>
　　<hi>屢奏竒㨗自是澤兵所至敵畏如虎每請戰則廷議目之為狂㑹二帝北行張邦昌僭位澤請王急</hi>
　　<hi>行天討數上書勸進與李綱同入對涕泗交流上欲留澤又為黄潛善所阻以李綱薦俾守開封府</hi>
　　<hi>河南京西巨冦次第歸降京師復見太平因上疏請帝急歸開封前後二十餘奏皆為汪黄等所抑</hi>
　　<hi>憂憤疽發於背臨死無一語及家事但呼過河者三都人號痛後贈觀文殿學士諡忠簡</hi>
　　前發憤行<lb/>
卿士辱多壘天王憤䝉塵禦戎要虓將謀國須雋臣百<lb/>
戰取封侯未必亡其身懷姦廢忠義胡顔以為人吁嗟<lb/>
世道衰大僇加搢紳平居事奔競梁汴紛雲屯一旦國<lb/>
<pb n="KR4h0158_WYG_034-16b"/>
步艱四迸如星繁輔相已擇棲守令仍踰藩冠葢陸西<lb/>
竄舳艫水南奔鄙夫用慨然䇿馬趨修門勤王羞尺柄<lb/>
悟主期片言時來倘雲龍峩冠拜臨軒逶迤上玉除造<lb/>
膝陳元元措世于㤗寧歸來守丘樊<lb/>
　　王黼已投逺裔而京貫未䝉顯誅慨然有作<lb/>
四罪不誅舜不聖兩觀不誅魯不盛先王諱殺懼滛逞<lb/>
懲一警百乃仁政滔天之罪姦臣黼儇佞無知竊魁柄<lb/>
敗盟結禍致憑陵虐民斂怨仍兇横罪當葅醢賊閹貫<lb/>
<pb n="KR4h0158_WYG_034-17a"/>
億萬蒼生隕其命力開湟鄯取空虛妄買燕雲稱撫定<lb/>
渠魁巨蠧京其首啟亂懷姦窺我聖星文示變折狡謀<lb/>
固寵招權邦以罄結盤滋蔓二十載衮繡金珠古無竝<lb/>
敵兵犯闕主嬰城挈寳攜孥歘星迸黼投逺裔禦螭魅<lb/>
郵置風傳士相慶貫要輿駕渡重江未臠閹軀禍方孕<lb/>
而京宴然號陳魯尚戴頭顱假視聽怨連遐裔怒西兵<lb/>
曷日具聞典刑正願天亟下咫尺詔斬首以梟仍以狥<lb/>
始初清明必孝治昭洗上皇仁且聖怨銷怒解各歡呼<lb/>
<pb n="KR4h0158_WYG_034-17b"/>
國勢自强兵自勁<lb/>
　　後發憤行<lb/>
翁擁麾幢我為兒剽聞竊睹皆兵機其中襲擊不容瞬<lb/>
飈行電掣猶逶迤邉馬長驅越大河天下震驚宫闕危<lb/>
肉食之謀殊未臧我憤切骨其誰知慨然奏疏金馬門<lb/>
力陳盟賂損國威嚴尤下䇿尤可笑鼂錯上書亦奚為<lb/>
道路荆棘初剪除花如步障吾東之八年閉户尺蠖屈<lb/>
一旦渡關匹馬馳行行側身聽戎㨗忽聞募士詔遣歸<lb/>
<pb n="KR4h0158_WYG_034-18a"/>
濃書大墨榜教詔曰敵悔過今退師羽檄向來召貔虎<lb/>
乃詠出車歌杕杜櫜兵銷刃兵猶怒却把鋤犁農鼓舞<lb/>
君王神武今藝祖爾賊不歸汙我斧<lb/>
　　題獨樂園<lb/>
范公之樂後天下維師温公乃獨樂二老致意出處間<lb/>
殊塗同歸兩不惡鄙夫杖藜訪公隠步無石砌登無閣<lb/>
堂卑不受有美奪地僻寧遭景華拓始知前輩稽古力<lb/>
晏子蕭何非妄作細讀𨽻碑増慷慨端正似之宜再拜<lb/>
<pb n="KR4h0158_WYG_034-18b"/>
種藥作畦醫國手澆花成林膏澤大見山臺上飛塵多<lb/>
高山仰止如公在<lb/>
　　雨晴渡關<hi>二首</hi>
燕北静邉塵河南濯我兵風雲朝㑹合天地晝清明泣<lb/>
涕収横潰焦枯頼發生不辭關路逺辛苦向都城<lb/>
蕩滌眞成快氛霾不敢隂萬方恩澤渥二麥寵光深地<lb/>
勢瞻仙掌河流識帝心馬頭迎霽色詩句日邉尋<lb/>
　　華隂道中<hi>二首</hi>
<pb n="KR4h0158_WYG_034-19a"/>
烟遮晃白初疑雪日暎斑斕却是花馬渡急流行小埯<lb/>
栁絲如織映人家<lb/>
菅茅作屋幾家居雲碓風帘路不紆坡側杏花溪畔栁<lb/>
分明摩詰輞川圖<lb/>
　　至洛<lb/>
都人士女各紛華列肆飛樓事事嘉政恐皇都無此致<lb/>
萬家流水一城花<lb/>
　鄧　肅<lb/>
<pb n="KR4h0158_WYG_034-19b"/>
　　<hi>字志宏南劍沙縣人少警敏能文美風儀善談論李綱見而竒之相倡和為忘年交欽宗召對便殿</hi>
　　<hi>補承務郎授鴻臚寺簿金師圍汴肅被命詣敵營留五十日而還張邦昌僭位肅義不屈奔走南京</hi>
　　<hi>擢左正言因為上言曩在金營密覘其支賞之數不過八萬人但其信賞必罰不假文字故人各用</hi>
　　<hi>命今朝廷賞罰不明誰肯自勸凡朝臣受偽命者請分三等定罪上以肅在圍城中知其姓名令分</hi>
　　<hi>别具奏所擬輕重上皆從之在諌垣未三月抗疏二千言皆切至㑹李綱罷肅力争忤執政落職歸</hi>
　　<hi>紹興二年避冦福唐以疾卒</hi>
　　題梅齋<lb/>
江邉蘆葦風颼颼東君一㸃破寒愁牕間疎影横春瘦<lb/>
<pb n="KR4h0158_WYG_034-20a"/>
枕上冷香尋夢幽夜深竹折驚殘雪捲簾醉起千山日<lb/>
洗空肺腑龍麝腥落筆天香鬭清絶<lb/>
　　大雨<lb/>
夜夜隂雲如潑墨雨勢欲挽銀河竭春工十八落泥塗<lb/>
驟雨誰云不終日魏紫姚黄業已空嬉遊何足介心胷<lb/>
只恐年年禾黍地浸滛盡入陽侯宫憑誰為我呼少女<lb/>
掃空隂翳開天宇光風霽日暖層霄坐令六合同歌舞<lb/>
　　龍興避難<lb/>
<pb n="KR4h0158_WYG_034-20b"/>
傍山怪石如蹲虎絶頂去天無尺五却披叢棘下山腰<lb/>
晶熒照空飛紺宇道人蓬戸厭塵勞避世祗嫌山不高<lb/>
那知行空老曼倩竊食當年王母桃松檜參天門晝閉<lb/>
碧玉擷蔬飫炊雪百年冷坐無車音一旦偕來眞惡客<lb/>
當知喧寂豈殊觀出世何妨在世間能致吾人師作古<lb/>
龍興今日始開山<lb/>
　　送丹霞禪師<lb/>
山壓濃隂勢欲頽阿香推車振不開君來論時風四起<lb/>
<pb n="KR4h0158_WYG_034-21a"/>
挽出羲和照九垓别居八年驚電掃霜髭已失童顔好<lb/>
逝者任從造物流吾人一笑初不老明朝飛錫過平津<lb/>
浩歌歸耕隴上雲巖竇不應藏一滴要須化作無邉春<lb/>
　　分嵗<lb/>
餘臘羇人少共歡那堪飛雪集雲端四時欲盡三更漏<lb/>
六出翻成兩嵗寒壓卷嶺梅殘艶薄敲殘亭竹碎聲乾<lb/>
公卿休掃黌堂下留與來朝執玉看<lb/>
　　戲洪丞<lb/>
<pb n="KR4h0158_WYG_034-21b"/>
萬里歸來雲水鄉逄春得酒且徬徨好賢誰似雙松吏<lb/>
使我時終一石狂忽與高唐來䑕目却令朱戸鎖梅妝<lb/>
先生取瑟吾知已安得從今不舉觴<lb/>
　　别陳少卿<lb/>
平生盃酒百無憂四海風流説太丘據景筆端凌鮑謝<lb/>
當年門下得伊周那知避世嶔<graphic n="KR3229" url="https://raw.githubusercontent.com/kanripo/KR-Gaiji/master/images/KR3229.png" mimeType="image/png"/>迹也許從公汗漫遊<lb/>
聞説片帆今又舉三山無處著人愁<lb/>
　程　俱<lb/>
<pb n="KR4h0158_WYG_034-22a"/>
　　<hi>字致道衢州開化人以外祖鄧潤甫恩補吳江主簿宣和二年進頌賜上舍出身建炎中為太常少</hi>
　　<hi>卿知秀州㑹高宗臨幸賜對俱所陳皆嘉納之紹興初召為祕省少監預修日厯俱摭三館舊聞比</hi>
　　<hi>次為書名曰麟臺故事擢中書舍人兼侍講以言者罷去久之除徽猷閣待制晩病風痺有召皆力</hi>
　　<hi>辭卒年六十七</hi>
　　雜興<hi>四首</hi>
誤㸃成駁牛妙技有餘賞作意畫蛇足至今猶撫掌君<lb/>
看人間事類此或往往浩歎可奈何悠然起遐想<lb/>
濯濯簷下溜刁刁樹間鳴蟲號百鳥閙小大各有聲聲<lb/>
<pb n="KR4h0158_WYG_034-22b"/>
多不留礙響振元無形何殊百千炬光影各自明<lb/>
戎葵向晨照日引一尺長松栽四五年擢幹未出牆漙<lb/>
漙露方晞惜此顔色芳各留一寸心試待九月霜<lb/>
春鳩一何拙社燕一何巧天隂逐其婦飲啄聊自了銜<lb/>
泥亦綢繆託此華厦好物生固有分巧拙均一飽<lb/>
　　穹窿葬事囘邑有感<lb/>
生别萬里餘㑹面終有期死别不轉眸一朝千古非白<lb/>
日光在天𤣥隂閟泉扉盈盈閨中秀土化成枯骴冠笄<lb/>
<pb n="KR4h0158_WYG_034-23a"/>
共甘苦謂見素髪垂那知死生變不待桑䕃移室有病<lb/>
時茵篋有嫁時衣了了眼中事閒妝静容儀垂楊手曾<lb/>
折為我當春稀迅流無迴波落英無還枝空房閴無迹<lb/>
新墳草離離傷心北門道同來不同歸<lb/>
　　送崔閒歸廬山<hi>二首</hi>
琅琊山中水韻入三尺桐琅然醉翁操發自玉澗翁流<lb/>
泉不成音冩寄十二宫醉翁不可見妙語聊形容嘗聞<lb/>
三峽泉上與天漢通請君記餘響相彼玉珮風此聲倘<lb/>
<pb n="KR4h0158_WYG_034-23b"/>
可繼那復有此公<lb/>
吾友胡少汲結廬皖公城灊山有小隠背負紫翠屏前<lb/>
臨一溪水可以濯我纓欲分青山半留我谷口耕信美<lb/>
非吾鄉翩然遂宵征聞君草堂處亦復占地靈虚簷倚<lb/>
蒼崖下有玉澗鳴樂哉不可到因君懷友生<lb/>
　　春日冩懷<lb/>
春風遍芳華一國盡狂醉窮閭獨不知但見長蒿薺秋<lb/>
飈起蘋末一葉初未墜幽懷獨先覺意象已凄厲故知<lb/>
<pb n="KR4h0158_WYG_034-24a"/>
春與秋初不為我計危絃自應悲寒木終易脆要之夢<lb/>
中夢憂樂同一寐翻然詠軒丘心量浩無際<lb/>
　　豁然閣<lb/>
雲霞墮西山飛帆拂天鏡誰開一牕明納此千頃静寒<lb/>
蟾發澹白一雨破孤迥時邀竹林交或盡剡溪興扁舟<lb/>
還北城隠隠聞鐘磬<lb/>
　　寄開化李令光<lb/>
我行阡陌間苖麥已復青茅茨間新稿雞犬有和聲不<lb/>
<pb n="KR4h0158_WYG_034-24b"/>
見吏索錢田家得其生雞犬亦肥字不遭無事烹於斯<lb/>
可觀政豈在赫赫名父老亦相語驩然就春耕官租及<lb/>
時了卒嵗樂無營<lb/>
　　自仲嘉云亡未始見夢舟行夜入吳興境有夢如<lb/>
　　　平生感而賦詩<lb/>
諸人久不死而使武子先斯言太癡絶愛惡無乃偏君<lb/>
看雅正情播在三百篇秦人哀三良百身寧可捐相䑕<lb/>
有深刺嗟哉胡不遄此豈惑者歟加膝墜諸淵乃知孫<lb/>
<pb n="KR4h0158_WYG_034-25a"/>
楚狂未必非公言<lb/>
　　自寛吟戲效白樂天體<lb/>
武陵謫九年下惠仕三已或窘如拘囚或了無愠喜吾<lb/>
生憂患餘年忽及耆指偏痱未全安抱病更五禩進為<lb/>
心已灰棄置甘如薺坐狂合投閒佚老宜知止向令身<lb/>
安健不過如是耳每思古窮人我幸亦多矣照鄰嬰惡<lb/>
疾羈卧空山裏纒綿竟不堪抱恨赴潁水文昌兩目盲<lb/>
無復見天地簡編既長辭游覽永無冀吾今雖抱病蹇<lb/>
<pb n="KR4h0158_WYG_034-25b"/>
曳非頓委時時扶杖行積步可數里較之卧牀席欲坐<lb/>
不能起雖扶不能行懸絶安可比時從親故談亦不廢<lb/>
書史右臂故依然運筆亦持匕籃輿時出遊初不廢牢<lb/>
醴况無他證候色脉若無異詳觀動息間儻有全安理<lb/>
侍祠了無庸竊禄愧索米借居浮屠宫非村亦非市廷<lb/>
堂甚爽塏高屋敞牕几郊林接溪流眼界頗清美嘗聞<lb/>
天地間禍福更伏倚藉令衰蹇身終老只如此何須苦<lb/>
嗟咨未必非受祉形如支離疏飽食逸終世目盲如宋<lb/>
<pb n="KR4h0158_WYG_034-26a"/>
人全生免徭使平生歎逺遊今我在桑梓田園本家山<lb/>
區處及耘耔平生困鞅掌今我恬無事寢興縱所如出<lb/>
處不違已病來益尊生對境空相似永無貪欲過稍習<lb/>
衛生㫖不為六賊牽豈受三彭毁人言病壓身往往延<lb/>
夀紀大鈞黙乗除萬一理如是安全固自佳蹇廢亦可<lb/>
爾死生猶寤寐况此一支體細思安否間相去亦無幾<lb/>
如何不釋然萬事付疑始<lb/>
　　夜半聞横管<lb/>
<pb n="KR4h0158_WYG_034-26b"/>
秋風夜攬浮雲起幽夢歸來度寒水一聲横玉静穿雲<lb/>
響振疎林葉空委曲終時引斷腸聲中有千秋萬古情<lb/>
金谷草生無限思樓邉斜月為誰明<lb/>
　　望九華<lb/>
　船發大雲倉五十里許顧江南衆山中有數峰竒爽<lb/>
　特異一見即知其為九華問篙人果然因知禇季野<lb/>
　於廣坐中識孟萬年正應如此作詩一首<lb/>
卷簾對坐江南山掠眼送青來亹亹雲泉肺腸久厭飫<lb/>
<pb n="KR4h0158_WYG_034-27a"/>
挂頰悠然聊復爾竒峰逺澹忽四五爽秀駸駸逼牕几<lb/>
平生九華夢遊中一見定知眞是矣非關目力覩天奥<lb/>
正覺羣山如聚米好山如人有高韻不獨江州孟公子<lb/>
直縁佳處無仕逕落莫道邉同苦李大是忘年耐久交<lb/>
藜杖青鞵結終始<lb/>
　　有美一人<hi>三首時鄒志完在昭州曾子開在汀州陳瑩中在合浦</hi>
有美一人在昭平藕絲為衣蘭作裙君初顧言淑且貞<lb/>
直欲載以黄金輪人心變化如浮雲明妝覺暗笑作顰<lb/>
<pb n="KR4h0158_WYG_034-27b"/>
何當還之承華茵令君宴寢凝清芬<lb/>
有美一人在烟汀朱顔朝滌玉壺氷素手暮理朱絲繩<lb/>
語言窈窕丹鳳鳴坐持紈扇睇秋螢何當還之翡翠屏<lb/>
為君把鏡整衿纓<lb/>
有美一人在南浦月明採珠光照渚瑶衣被體金索縷<lb/>
獨抱幽寒沫烟雨何當置之白玉宇為君歌陽春激楚<lb/>
　　戲呈虞君明察院<hi>謩</hi>
三仕三已心如空一壑一丘吾固窮門施雀羅正可樂<lb/>
<pb n="KR4h0158_WYG_034-28a"/>
車如雞栖良不惡胸中九華初欲成綵衣玉斧雙鬟青<lb/>
世間何樂復過此不失清都左右卿<lb/>
　　初到書局以萬七千錢得一老馬盲右目戲作古<lb/>
　　　句自嘲<lb/>
蹄間三尋汗流赭九逵雷雹争飛灑我窮那得騁追風<lb/>
正擬虺尵行果下平生畏塗飽經歷夜半臨深無馭者<lb/>
故應造物巧相戲却比盲人騎瞎馬李南知音當促步<lb/>
廣漢騰嘲不相假執鞭良稱塞翁兒並轡聊從杜陵夏<lb/>
<pb n="KR4h0158_WYG_034-28b"/>
厖然病顙豈其類老矣問途那可捨徑煩一夫事刷秣<lb/>
似桂新芻不盈把向來伯厚亦安在結駟雞棲同土苴<lb/>
他年東去把撩風縱爾逍遥汴東野<lb/>
　　罷吏客郡城滯留忽已嵗暮浩然興歎<lb/>
一行作吏向吳城五見娵隅上薄氷魏覬三章堪自約<lb/>
殷源百尺敢言登揶揄秪送人為郡噤喟初非我負丞<lb/>
鞅掌棲遲俱害性不知鬚鬢欲侵凌<lb/>
　　謝江仲舉惠酒<lb/>
<pb n="KR4h0158_WYG_034-29a"/>
山城無物可忘憂但有平原病督郵知我囊中無白水<lb/>
煩君若下出青州芳甘未謝三年醖傲兀能消萬古愁<lb/>
㑹待東郊春意動鳴鞭乗興草堂遊<lb/>
　　窮居苦雨<lb/>
慢膚便腹轉疎慵睡足茅簷目過鴻墨客縱令三尺喙<lb/>
木奴何似十年功門前羅雀非吾病竈底生蛙不世窮<lb/>
舊雨未乾新雨漲可憐愁絶力田翁<lb/>
　　旅舍<lb/>
<pb n="KR4h0158_WYG_034-29b"/>
半世江湖寄此身氷墟何意及陽春離騷痛飲非名士<lb/>
款叚還鄉亦善人病木作花眞强活長魚沈陸恐摧鱗<lb/>
清時英俊如麻葦敢歎長年甑有塵<lb/>
　沈與求<lb/>
　　<hi>字必先湖州德清人政和五年進士由明州通判用薦除監察御史上在㑹稽或勸幸饒信與求請</hi>
　　<hi>都建康以圖恢拓復論范宗尹年少難任相位出知台州宗尹罷再以御史召遷中丞所奏皆軍國</hi>
　　<hi>大計其言切直有敵以下不能堪者出為荆湖南路安撫召除叅知政事因力贊上親征與張浚牴</hi>
　　<hi>牾丐祠以去復遷知宻院薨諡忠敏</hi>
<pb n="KR4h0158_WYG_034-30a"/>
　　夜坐感事<lb/>
沈沈夜氣歸虚堂閉深寂孤燈灺餘花寒梧韻殘滴醖<lb/>
釀萬斛愁感慨一人敵何當棄短檠隂山叱鳴鏑<lb/>
　　夜書山驛<lb/>
天寒夜向䦨月出山更静風露揺青空萬象光耿耿啼<lb/>
螿泣幽草賔鴻度前嶺歸來坐孤牕松竹舞清影<lb/>
　　觀網魚<lb/>
暗雨垂垂梅欲黄春山吐源春漲狂雪鱗頳尾泝流上<lb/>
<pb n="KR4h0158_WYG_034-30b"/>
吹濤噴浪能奔忙魚師布網名白大萬目井井連重綱<lb/>
聯艘絶流勢甚武遮羅初若無留藏大魚已得小魚棄<lb/>
要使遺育充陂塘鰥鮞安用誤囘避蝦蟹亦復虚跳梁<lb/>
寧知不比綸索手欲以巧餌空滄浪<lb/>
　　何子楚為范明倫賦九疑石石吾不及見也讀詩<lb/>
　　　可以知其狀吾累十峰石為小寒林興寄不淺<lb/>
　　　用其韻并及之<lb/>
峩弁千峰倚天碧上有脩筠材可篴月明三弄面巉巖<lb/>
<pb n="KR4h0158_WYG_034-31a"/>
驚起哀猨啼峭壁兒童斲石攢青瑶寒林蕭蕭吹墮樵<lb/>
坐令結習落幽夢芒鞵竹杖歸路遥覺來隻影徒相守<lb/>
哦子清詩筆如口眼中何必小玲瓏仿彿九疑當户牖<lb/>
神丹已失大江漘誰與安期追後塵分天隔日不可到<lb/>
使我目斷蒼梧雲<lb/>
　　劉行簡見借詩稿以長句歸之<lb/>
文章偏忌聲名蚤富貴政須門第好了知二物不相關<lb/>
風月膏粱兼者少劉郎天韻眞不凡飛騰宜在蓬萊島<lb/>
<pb n="KR4h0158_WYG_034-31b"/>
年來窮愁已到骨只有珠璣落殘稿紛紛餘子何能追<lb/>
定向詩壇分六纛造物小兒亦薄相浪付繁華給揮掃<lb/>
却令徑坐詩人窮只與清泠消熱惱向來狗監非同邑<lb/>
渇盡文園尚傭保九原千古忽可作如君自是不枯槁<lb/>
茅齋夜誦誰得聞咄咄空能訴穹昊請君更作昇天行<lb/>
勿使貧兒彊知寳<lb/>
　　溪上見梅<lb/>
晴溪漲渌如隂苔晴日挿影相瀠洄畫船疊鼓順流下<lb/>
<pb n="KR4h0158_WYG_034-32a"/>
波光浩蕩征帆開灘縈岸繚柁牙轉水石互激如奔雷<lb/>
須臾已復過絶壁歸路漸近嚴陵臺山重溪複境彌迥<lb/>
暗香忽自空中來日斜正見叢棘外炯炯疎片飄寒梅<lb/>
槎牙一種獨愁絶含情不語明巖隈凌波疑是水仙出<lb/>
縞衣素質行徘徊下窺深淺一笑粲坐使凡卉俱塵埃<lb/>
山谷之儒已臞甚龜腸鶴骨世所咍相逄頓覺百憂釋<lb/>
不嫁春風誰與媒舟行易逺空囘首角聲吹夢心悠哉<lb/>
　　錢塘賦水母<lb/>
<pb n="KR4h0158_WYG_034-32b"/>
疾風吹雨囘江城艣牙嘔啞潮欲平客居喜無人事攖<lb/>
相與環坐臨前楹眼中水怪狀莫名出没沙觜如浮罌<lb/>
復如緇笠絶兩纓渾沌七竅俱未形塊然背負羣鰕行<lb/>
嗟其巧以怪自呈凝月𢥠視相將迎老漁㫄睨笑發聲<lb/>
曰此水母官何驚江流如奔絶滄瀛潮汐往來月為程<lb/>
藏納衆汚無滿盈浮埃沈滓溷九清結成此物宜昏盲<lb/>
使鰕導迷作雙睛乃能接迹蚌與蟶亦猶巨蛩二體并<lb/>
離則無目為光精江天八月霜葉鳴罟師得鰕供水征<lb/>
<pb n="KR4h0158_WYG_034-33a"/>
水母棄擲羅縱横試令収拾輸庖丁絳礬収涎體紆縈<lb/>
飛刀鏤切武火烹花甆飣餖粲白英不殊氷盤堆水晶<lb/>
稻醯韲寒芼香橙入齒已復能解酲遣漁止矣勿復評<lb/>
嗟哉此性愚不更定矜故態招三彭且摩枵腹甘藜羮<lb/>
　　到吳<lb/>
三載故鄉别歸帆恰到吳食寒新火換天濶斷雲孤酒<lb/>
市仍依岸漁村逺帶湖碧山千萬疊翻憶夢﨑嶇<lb/>
　　旦日趨府<lb/>
<pb n="KR4h0158_WYG_034-33b"/>
紫簫吹夢斷起視斗䦨干瘦馬踏殘月單衣中薄寒錦<lb/>
囊那復佩革帶頓成寛浪逐官曹底聞雞敢自安<lb/>
　　舟行即事<lb/>
逗帆風借力入坐水浮光村落知多少郵亭自短長跳<lb/>
魚吹暗浪浴鷺耿殘陽又是吾廬逺相看思渺茫<lb/>
　　舟次吳松江<lb/>
櫂發鱸鄉晚頻經桂子秋懶投青玉案政敝黒貂裘水<lb/>
落喧魚市雲微辨橘洲五湖烟浪静誰復泛扁舟<lb/>
<pb n="KR4h0158_WYG_034-34a"/>
　　秋懷<lb/>
庭柯脱翳葉歸翼斷經過水檻清漁罟風櫺響藥羅傲<lb/>
霜荷柄少團露橘叢多秋色遂如此愁城今幾何<lb/>
　　得家書<lb/>
國步猶艱棘不堪頻問家霜毛失翠葆蒿目亂𤣥花孤<lb/>
客知時節殊方度嵗華干戈就休息歸理邵平𤓰<lb/>
　　新城道中<lb/>
馬蹄隨意到囘首隔南岡日落鳥猶語春歸花自香殘<lb/>
<pb n="KR4h0158_WYG_034-34b"/>
紅媚幽谷新緑漲囘塘假榻知何地昏鐘出上方<lb/>
　　次韻避冦<lb/>
宦遊成屢郤戎壘悵頻遭聞詔趨吳㑹經途事董逃心<lb/>
期紓國難力欲挽人豪漂泊多危涕眞成失木猱<lb/>
　　劉希顔持節按縣招維心舟中小酌次韻<lb/>
故國眞如寄餘生宛若浮巢鳩不䕶鵲池鳳肯容鶖老<lb/>
木低春水孤花帶晚洲杯行應酹我知復念幽憂<lb/>
　　即事<lb/>
<pb n="KR4h0158_WYG_034-35a"/>
竹樹參差合溪流半隠扉雨昏鳩婦閙風急雁奴歸策<lb/>
杖循沙步褰裳到石磯遊魚吾共樂身世自依違<lb/>
　　次韻盧憲春意<lb/>
少陵花惱便顚狂天與多情付此郎宿露園林鶯舌亂<lb/>
暖風庭院宻脾香閒愁幾欲縈春事幽怨還能入醉鄉<lb/>
應斷玉樓雙望眼便須催促理歸檣<lb/>
　　舟過荻塘<lb/>
野航春入荻芽塘逺意相傳接渺茫落日一竿桃葉浪<lb/>
<pb n="KR4h0158_WYG_034-35b"/>
薫風十里藕花香河囘遽失青山曲菱老難容碧草芳<lb/>
村北村南歌自答懸知嵗事到金穰<lb/>
　　過徐氏郊居<lb/>
林梢渺渺墮斜暉剥啄還來扣隠扉門巷劣容居士屩<lb/>
塵埃不到野人衣恰當夜甑黄粱熟盛供春山紫蕨肥<lb/>
侍坐無人只山月兩翁相對自忘機<lb/>
　　清明<lb/>
杏火燒空潑眼明遊人蕩槳緑蕪城山歌慣習吳歈調<lb/>
<pb n="KR4h0158_WYG_034-36a"/>
水戲終含楚些聲草滿池塘春漲淺燕歸簾幕午風輕<lb/>
踏青舊約誰能問已喜年來粥有餳<lb/>
　　石壁寺<lb/>
山縈細路走脩蛇峭壁連雲只蘚花木末忽看幡影亂<lb/>
馬頭初見殿隂斜迴廊迤迤穿危嶠側澗娟娟露淺沙<lb/>
秀色可餐吾事辦粥魚茶板莫相誇<lb/>
　　秋日閒居<lb/>
茅屋秋風斗破除蕭騷渾似浣溪居青山侍坐從吾好<lb/>
<pb n="KR4h0158_WYG_034-36b"/>
黄帽籠頭與俗疎頼有園官能送菜可無溪友解留魚<lb/>
從今輙莫慚枵腹一飽須煩挿架書<lb/>
　　喜次律兄見過<lb/>
大艑軻□許暫留一樽相屬話千愁封胡羯末名終在<lb/>
許史金張迹浪投遵陸漸看鴻雁集在原當紀鶺鴒求<lb/>
他年㑹有相從樂泛宅浮家萬事休<lb/>
　　攝尉歸安呈江嘉<lb/>
無地誅鋤一束茅清吟端作反離騷奔波且復同香尉<lb/>
<pb n="KR4h0158_WYG_034-37a"/>
蕭散還須似馬曹名下吹嘘初定價暗中摹索便驚豪<lb/>
文章論世寧論晚肯慕羣飛學仰高<lb/>
　　新春書事<lb/>
蚤嵗驚逄上苑春蹇驢朝踏落花塵只今懶問芳菲事<lb/>
柳眼相看也笑人<lb/>
　　觀瓊花<lb/>
千里隋河走濁流檣烏東下指迷樓春風簾幕今何在<lb/>
只有瓊花伴客愁<lb/>
<pb n="KR4h0158_WYG_034-37b"/>
　　申應時尋山圖<lb/>
王維買宅先成畫申子尋山亦載圖他日眞能營小築<lb/>
此山佳處著儂無<lb/>
　　詶曾宏父<hi>二首</hi>
小雨經旬户不開隔牆青子滿江梅幽禽葉底如相識<lb/>
睥睨空庭欲下來<lb/>
要知春色到池塘深院無人午夢長巳覺此身便静樂<lb/>
自温檀火炷爐香<lb/>
<pb n="KR4h0158_WYG_034-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_034-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十四<lb/>
</p>
<p>
</p>
  </div>
<div>
<head>宋元詩㑹卷三十五</head> <lb/>
    <p>
<pb n="KR4h0158_WYG_035-1a"/>
欽定四庫全書<lb/>
　宋元詩㑹卷三十五<lb/>
　　　　　　　　　　　　兵部主事陳焯編<lb/>
　高　登<lb/>
　　<hi>字彦先漳浦人少孤力學宣和間為太學生汴京被圍登與陳東等上書乞斬六賊及奪李綱兵柄</hi>
　　<hi>再詣闕争之欽宗即位相吳敏張邦昌將復用李邦彦登力陳為不可不報紹興初廷對直切授富</hi>
　　<hi>川主簿尋兼賀州學事秩滿士民匄留不獲相率饋錢以助其裝登辭之不可遂買書置學宫而去</hi>
　　<hi>召赴都堂審察上疏萬言帝覧而善之秦檜惡其譏已授静江府古縣令縣乃檜父舊治檜生于此</hi>
<pb n="KR4h0158_WYG_035-1b"/>
　　<hi>郡帥胡舜陟諭當建祠登曰檜為相無狀祠不可立舜陟大怒摭他事去登且誣以専殺之罪詔送</hi>
　　<hi>府獄登航海上書求納官贖罪帝憫之㑹有為檜誘登往見者登不從檜怒仍送府獄幸舜陟先死</hi>
　　<hi>其事得白廣漕辟為歸善令又用考試策題侵檜檜復坐以前事編管容州將置之死僅而得免謫</hi>
　　<hi>居授徒以終</hi>
　　還山招陳希韓<lb/>
乾坤莾囘互日月相盪摩百年纔瞬息萬類總么麽是<lb/>
身非我有造物如吾何觸事㑹心少幽棲發興多眷言<lb/>
意所適樂此山之阿脩篁擢新幹老木榮舊柯谷聲傳<lb/>
<pb n="KR4h0158_WYG_035-2a"/>
地籟松韻答天和獨石介而安寒泉淡無波園蔬掇纎<lb/>
嫩名菓仍駢羅細蔫著雨花碧卷受風荷隨意坐莓苔<lb/>
絺衣掛薜蘿得酒即酩酊作詩共吟哦嘯長情浩蕩舞<lb/>
短影婆娑妻孥鹿門趣黄綺商山歌﨑嶇路辭遥迢逓<lb/>
誰見過交親憶同調出處矢靡他每憐傷弓禽因感赴<lb/>
燭蛾自覺此身浮相看雙鬢皤人事何時休歸來勿蹉<lb/>
跎<lb/>
　　冒寒行風雨有感<lb/>
<pb n="KR4h0158_WYG_035-2b"/>
號風撼枯枿凍雨凝路塵乾坤秘日月八荒同一雲遥<lb/>
知沙漠寒黯淡愁殺人天涯望不極流淚滿衣巾<lb/>
　　中秋對月<lb/>
繡江再見中秋月嵗去月圓人尚缺相望千里共嬋娟<lb/>
苦恨亭亭照離别今夕一樽誰與同孟光舉案對梁鴻<lb/>
衆雛立侍儼成列以次持杯夀乃翁乃翁看月揩病目<lb/>
手足傾頽頭髪秃但願團欒三十秋不計東西與南北<lb/>
　　杜門<lb/>
<pb n="KR4h0158_WYG_035-3a"/>
故人方謝客為問意如何午枕清風足夜窗明月多易<lb/>
招惟酒聖難遣是詩魔一榻君家事何妨獨我過<lb/>
　　夢遊故山<lb/>
風際氅披鶴雲根杖策鳩幽棲知好在歸夢故難留山<lb/>
放數峰出泉分一𣲖流把茆何日辦縛屋䕶松楸<lb/>
　　送元泰<lb/>
但得身長健何妨鬢已華胸藏惟錦繡筆走是龍蛇作<lb/>
掾只三語讀書空五車卷懷已良計去去卧煙霞<lb/>
<pb n="KR4h0158_WYG_035-3b"/>
　　水漲謝邑宰送米<lb/>
心知一字不堪煮矻矻窮年黄卷中食粥由來未為拙<lb/>
儲瓶况乃嗟屢空令君好賢嫓韓愈賤子受賜慙盧仝<lb/>
春水從教遶舍北癡兒寧復啼門東<lb/>
　　乞米<lb/>
臣饑欲死侏儒飽方朔誰憐是嵗星館下諸生笑豐腹<lb/>
江頭漁父誚獨醒魯公已作乞米帖陶令旋尋儲粟缾<lb/>
親舊依然眼相向故應特地為吾青<lb/>
<pb n="KR4h0158_WYG_035-4a"/>
　　小源欲歸<lb/>
潮頰香醪暈醉紅鐙敲歸路勒青驄水涵萬頃曾孫稼<lb/>
月逗盈衿少女風大誤平生縁画足無聊中夜祗書空<lb/>
擬將方寸難論事直扣天門問化工<lb/>
　　夜行道中<lb/>
黄茒時節瘴煙濃人在山凹第幾重梁竦負才徒感慨<lb/>
嵇康賦性本疎慵此生自斷天休問吾道當年世不容<lb/>
㑹脱幘巾還舊隠鹿門妻子慣相從<lb/>
<pb n="KR4h0158_WYG_035-4b"/>
　　九日<lb/>
塞雁南飛度戍樓一聲天地有餘秋家連滄海難窮目<lb/>
人在蠻荒欲盡頭莫効涓涘禆國計况無毫髪為身謀<lb/>
所須菽水能多少踪跡飄然不繫舟<lb/>
　歐陽澈<lb/>
　　<hi>字德明崇仁人年少負氣慷慨談時事不少屈其憂國憫時出于天性靖康初上禦敵十策既又論</hi>
　　<hi>列十事皆不報高宗即位徒步走行在上封事極詆用事大臣為黄潛善所殺</hi>
　　重遊寥陽洞有感<lb/>
<pb n="KR4h0158_WYG_035-5a"/>
尋眞曾到寥陽殿小立廊腰花影轉飛瓊仙子下瑶臺<lb/>
婥約雲鬟眼波剪水沈煙斷一簾秋醉睡海棠紅玉輭<lb/>
武陵歸去探年華揚州夢覺江波逺重來風物恰依然<lb/>
愛日融融素煙卷洞門寂歴鎖長春異木槎枒挿天半<lb/>
霞衣苒苒媚東風緑鎖窗前重識面酒酣春筍理琵琶<lb/>
曲終依約含幽怨人間名利幾時休馬蹄不駐空留戀<lb/>
桃花流水古猶今囘首碧雲人不見<lb/>
　　秋試下即事有感寄國鎮<lb/>
<pb n="KR4h0158_WYG_035-5b"/>
籬菊金英噴異香杜門岑絶獨持觴風掀脱葉横斜舞<lb/>
雲襯平林淺淡黄塞管有情増哽噎野花無緒伴凄凉<lb/>
不禁景物撩秋眼剰與新篇付錦囊<lb/>
　　戲促朝宗酒約<lb/>
雨収雲海湧金盆簾捲香絲破篆紋雙陸無心酬白璧<lb/>
十千有約醉紅裙哦詩誤許聨師服載酒眞當過子雲<lb/>
待遣秋娘呈妙舞春山已把水沈薫<lb/>
　　陳欽若時寓盤龍作詩寄之<lb/>
<pb n="KR4h0158_WYG_035-6a"/>
凛凛氷霜嚼齒牙沈沈清夜詠簷花摩雲氣逸干星斗<lb/>
落帋詞妍帶綺霞醉掃麝煤奔渴驥困紆象管引秋蛇<lb/>
擬尋紅樹賡詩社却日揮戈不許斜<lb/>
　　歸途遣興借朝宗韻簡敦仁<lb/>
緩著歸鞭水石鄉息鞍箕踞小橋傍煙滋竹葉雙叢玉<lb/>
秋著蘆花一岸霜潑眼溪山増爽氣襲人蘭蕙破幽香<lb/>
擬提吟筆扛洪鼎反笑蚍蜉不自量<lb/>
　　謝人惠紫竹杖<lb/>
<pb n="KR4h0158_WYG_035-6b"/>
王猷珍重惠龍孫策險扶危價莫論爛醉縣錢過酒肆<lb/>
狂吟步月打僧門虛心尚有凌雲操勁節元無染淚㾗<lb/>
應向香山居士道朱藤雖好未為尊<lb/>
　　臨川戲留友人<lb/>
山童澤涸欲金流小雨廉纎陡變秋河朔飲徒方快意<lb/>
鱸魚歸興不如休歌姝况有飛瓊侣結客當為擲菓遊<lb/>
一曲陽關腸斷盡未應聞此不遲留<lb/>
　　和子賢夏日晚望<lb/>
<pb n="KR4h0158_WYG_035-7a"/>
溪山潑墨水雲秋似綺餘霞次第収燦燦拒霜鋪蓼岸<lb/>
雙雙屬玉舞蘋洲杳無錦字來憑雁擬滅機心試狎鷗<lb/>
望裏碧雲還又合數峰江上忍凝眸<lb/>
　洪　皓<lb/>
　　<hi>字光弼鄱陽人少有竒節負經畧四方志登政和五年進士王黼朱勔皆欲婚之力辭宣和中為秀</hi>
　　<hi>州司録拯水災活十數萬人攝寧海令蠲貧弱四千八百户税時號洪佛子建炎三年充北庭通問</hi>
　　<hi>使至彼被執其副使龔璹竟事劉豫公節愈厲致窘辱百端移太原遷雲中逓冷山金大臣有烏舍</hi>
　　<hi>者延公訓子而衣食不給宴如也淹留十五年放歸高宗欲大用之又以忤秦檜通判饒州責濠州</hi>
<pb n="KR4h0158_WYG_035-7b"/>
　　<hi>團練安置英州徙南雄卒年六十八諡忠宣有文集五十卷子适遵邁皆以文學致顯仕葢忠義之</hi>
　　<hi>報云</hi>
　　奉使留金金臣烏舍求詩口占漫答<lb/>
久持使節傍門庭薄命猶賒五鼎烹羝乳何心占北海<lb/>
鴈書隨夢到京城莫言地廣頻修怨應念民勞早戢兵<lb/>
國寳善鄰君寳信坐膺難老見昇平<lb/>
　向子諲<lb/>
　　<hi>字伯恭臨江人敏中𤣥孫欽聖憲肅皇后再從姪也元符三年用后復辟恩補承奉郎三遷知開封</hi>
<pb n="KR4h0158_WYG_035-8a"/>
　　<hi>府厯京畿轉運副使建炎之亂康王次濟州子諲遣助軍費張邦昌使其甥劉逹齎手書通問子諲</hi>
　　<hi>焚書不啟因械繫劉逹于獄中力請康王率諸將渡河出其不意以救二帝遷江淮發運以素善李</hi>
　　<hi>綱為黄潛善所惡斥知襲慶府道梗不得行紹興元年移鄂州主管安撫荆湖東路單騎入賊營諭</hi>
　　<hi>降被執俄釋囘詔提舉江州太平宫再除户部侍郎因潘良貴叱其奏對煩凟上怒良貴而子諲亦</hi>
　　<hi>與同貶及和議起力排之忤秦檜致仕卒年六十八</hi>
　　題王文孺臞菴<lb/>
仙翁五十鬢猶青高卧柴門晝亦扄茅舍已忘鐘鼎夢<lb/>
蒲輪休過薜蘿亭隂森門巷先生柳寂寞江天處士星<lb/>
<pb n="KR4h0158_WYG_035-8b"/>
晩嵗田家農事了閒抄寗戚相牛經<lb/>
　陳與義<lb/>
　　<hi>字去非洛人兒時即能作文登政和三年上舍甲科官教授遷太學博士高宗南遷避亂轉徙召為</hi>
　　<hi>兵部員外郎歴翰林學士知制誥紹興七年拜叅知政事惟思用道德以輔朝廷尊主威正綱紀丞</hi>
　　<hi>相趙鼎毎于上前陳恢復之論與義必助之無何出知湖州遂請祠卒年四十九所賦墨梅詩最為</hi>
　　<hi>徽宗所賞云</hi>
　　休日早起<lb/>
曨曨窗影來稍稍禽聲集開門知有雨老樹半身濕劇<lb/>
<pb n="KR4h0158_WYG_035-9a"/>
讀了無味逺遊非所急蒲團著身寛安取萬户邑開鏡<lb/>
白雲度捲簾秋光入飽受今日閒明朝復羈縶<lb/>
　　夜步堤上<lb/>
旋買青芒鞵去踏沙頭月争教冠葢地著此影<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀樹<lb/>
寒栖鳥動風轉孤管發月色夜夜佳人生事如髪夢中<lb/>
續清遊濃露濕銀闕<lb/>
　　連雨書事<lb/>
九月逄連雨蕭蕭穏送秋龍公無乃倦客子不勝愁雲<lb/>
<pb n="KR4h0158_WYG_035-9b"/>
氣昏城壁鐘聲咽寺樓年年授衣節牢落向他州<lb/>
　　寒食<lb/>
草草隨時事蕭蕭傍水門濃隂花照野寒食栁圍村客<lb/>
袂空佳節鶯聲忽故園不知何處笛吹恨滿清樽<lb/>
　　雨<lb/>
沙岸殘春雨茅簷古鎮官一時花迸淚萬里客憑欄日<lb/>
晚薔薇重樓高燕子寒惜無陶謝手盡可破憂端<lb/>
　　雨中<lb/>
<pb n="KR4h0158_WYG_035-10a"/>
北客霜侵鬢南州雨送年未聞兵革定徒使嵗時遷古<lb/>
澤生春靄高空落暮鳶山川含萬古鬱鬱在樽前<lb/>
　　將次葉城道中<lb/>
荒野少人跡竹輿伊軋聲晴雲秋更白野水暮還明寂<lb/>
寞信吾道淹留諳物情王喬有餘舄借我一東征<lb/>
　　宿資聖院閣<lb/>
暮投山崦寺高處絶人羣逺岫林間見微泉舍後聞閣<lb/>
虛雲亂入江濶野横分欲與僧為記今年懶作文<lb/>
<pb n="KR4h0158_WYG_035-10b"/>
　　道中寒食<hi>二首</hi>
飛絮春猶冷離家食更寒能供幾嵗月不辦了悲歡刺<lb/>
史蔔萄酒先生苜蓿盤一官違壯節百慮集征鞍<lb/>
斗粟淹吾駕浮雲笑此生有詩酬嵗月無夢到功名客<lb/>
裏逄歸雁愁邉有亂鶯楊花不解事更作倚風輕<lb/>
　　岸幘<lb/>
岸幘立清曉山頭生薄隂亂雲交翠壁細雨濕青林花<lb/>
落客心碎鳥啼春意深窮鄉愁節換時得一閒吟<lb/>
<pb n="KR4h0158_WYG_035-11a"/>
　　别吕伯恭<lb/>
樽酒相逄地江楓欲盡時猶能十日客共出數年詩供<lb/>
世無筋力驚心有别離好為南極柱深慰旅人悲<lb/>
　　䎹王道濟䧟賊<lb/>
海内堂堂友如今在賊圍虚傳袁盎脱不見華元歸浮<lb/>
世身難料危途計易非雲孤馬息嶺老涕不勝揮<lb/>
　　立春雨<lb/>
衡山縣下春日雨逺映青山絲様斜容易江邉欺客况<lb/>
<pb n="KR4h0158_WYG_035-11b"/>
分明沙際濕年華竹林路隔生新水古渡船空集亂鴉<lb/>
未暇獨憂巾一角西溪當有續開花<lb/>
　　清明<lb/>
雨晴閒步澗邉沙行入荒林聞亂鴉寒食清明驚節序<lb/>
暖風遲日醉棃花書生投老王官谷壯士偷生漂母家<lb/>
不用鞦韆與蹴踘只將詩句答年華<lb/>
　　龍門<lb/>
未到龍門十載彊斷崖依舊立斜陽金銀佛寺浮佳氣<lb/>
<pb n="KR4h0158_WYG_035-12a"/>
花木禪房接上方羸馬乍來還竟去流鶯多處最難忘<lb/>
老僧不作留人意看水看山白髪長<lb/>
　　雨晴<lb/>
天缺西南江面清纎雲不動小灘横墻頭語雀衣猶濕<lb/>
樓外殘雷氣未平盡取微凉供穏睡急搜竒句報新晴<lb/>
今宵絶勝無人共卧看星河盡意明<lb/>
　　眼疾<lb/>
天公嗔我眼常白故置昏昏阿堵中不怪參軍騎瞎馬<lb/>
<pb n="KR4h0158_WYG_035-12b"/>
但妨中散送飛鴻著籬令惡誰能對損讀方竒定有功<lb/>
九惱從來為佛種㑹知那律證圓通<lb/>
　　秋夜<lb/>
中庭淡月照三更白露澄空河漢明莫遣西風吹葉盡<lb/>
却愁無處著秋聲<lb/>
　　清明<lb/>
街頭女兒雙髻鴉隨蜂趂蝶學妖邪東風也作清明節<lb/>
開徧來禽一樹花<lb/>
<pb n="KR4h0158_WYG_035-13a"/>
　　芙蓉洲<lb/>
殘年不復徙他邦長與兩禪同夜釭坐到更深都寂寞<lb/>
雪花無數落天窗<lb/>
　　牡丹<lb/>
一自黄沙入玉關十年伊洛路漫漫青墩溪畔龍鍾客<lb/>
獨立東風看牡丹<lb/>
　汪　藻<lb/>
　　<hi>字彦章饒州德興人㓜頴異入太學中進士第由婺州推官遷江西提舉學事徽宗親製君臣慶㑹</hi>
<pb n="KR4h0158_WYG_035-13b"/>
　　<hi>閣詩惟藻和篇稱最時胡伸亦有文名人為之語曰江左二寳胡伸汪藻遷著作佐郎與王黼不合</hi>
　　<hi>罷去欽宗即位三遷為起居舍人高宗以中舍召時次揚州藻多陳奏宰相黄潛善惡之出主宫觀</hi>
　　<hi>明年復召用拜翰林學士帝親書白團扇紫誥仍兼綰黄麻似六經十字賜之自是詔令多出其手</hi>
　　<hi>紹興二年出知湖州六年詔賜史館餐錢聽辟所屬就纂日厯八年上所修書六百六十五卷升顯</hi>
　　<hi>謨閣學士以言者奪職居永州二十四年卒</hi>
　　古鏡行<lb/>
我有辟邪鏡得之咸陽宫其隂為天池一母將九龍㫄<lb/>
書負圖字土蝕如旋蟲緘以駭雞珍妙極倕之工清光<lb/>
<pb n="KR4h0158_WYG_035-14a"/>
照逺近千里秋毫空豈不鑒脂澤所貴肝膽通問誰為<lb/>
此器太古非人功客聞重歎息意欲窺靈蹤高臺不辭<lb/>
倚恐客難稱容繩窮匣半啟四室來悲風日車當晝留<lb/>
羞澁如頑銅森然髪上指凛若臨霜鋒我還撫客手此<lb/>
豈世寳同揮淚兩無言掩鏡鞶囊中<lb/>
　　避地函亭野步<lb/>
今日幸無雨天空出遥岑行行不知疲遂至春江潯汲<lb/>
路轉籬落人家在桑隂平疇漲清波隴麥如人深溝畎<lb/>
<pb n="KR4h0158_WYG_035-14b"/>
戲鳬鶩新蒲映浮沈我生本樵漁對此諧初心景物豈<lb/>
不好悲來自難任風塵暗中原四海如驚禽黄屋狩萬<lb/>
里兩宫隔辰參龍移螻螘窺月晦蟾蜍侵宇宙有傾覆<lb/>
茲遊豈嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>銷憂賴濁醪太息誰能斟<lb/>
　　庚午嵗屏居零陵<lb/>
暑退潦亦収瀟湘浄如染時觀自跳魚衝破青琬琰纎<lb/>
纎初弦月不受薄雲揜近村應漸寒已有鴉數㸃<lb/>
　　桃源行<lb/>
<pb n="KR4h0158_WYG_035-15a"/>
祖龍門外神傳璧方士猶言仙可得東行欲與羡門親<lb/>
咫尺蓬萊滄海隔那知平地有青雲只屬尋常避世人<lb/>
關中日月空萬古花下山川長一身中原别後無消息<lb/>
聞説𤓰分因感昔誰教晉鼎判東西却愧秦城限南北<lb/>
人間萬事愈可憐此地當時亦偶然何事區區漢天子<lb/>
種桃辛苦望長年<lb/>
　　過吳明叟新居<lb/>
誰開大屋沈沈者門外垂楊拂車馬主人四十持節歸<lb/>
<pb n="KR4h0158_WYG_035-15b"/>
高卧緑隂啼鳥下㝠㝠一徑傍花入忽有清池照深夏<lb/>
魚吹落日知鏡净荷受微風看珠㵼夫君少多湖海氣<lb/>
欲騁驊騮無地跨故將能事驚世人坐向雲端差萬瓦<lb/>
稍培幽桂出窗前時放青山來竹罅人言此興極不淺<lb/>
天遣公忙那肯暇要須便作輞川圖他日思歸聊對画<lb/>
　　阻風雨辟邪渡寄王仲成<lb/>
渡頭急雨鳴森木木杪顚風飛大屋没腰寒水稻生芽<lb/>
滿眼青泥車折軸山行値雨舟値風窮愁日日煩天公<lb/>
<pb n="KR4h0158_WYG_035-16a"/>
不如歸卧澗壑底世事一掃春煙空别君兩年重此别<lb/>
喜君胸次渾氷雪擬將身作賈胡留無奈事如空鳥滅<lb/>
挽我不囘君怒嗔交情把握成參辰相隨百里還相見<lb/>
只有西山似故人<lb/>
　　過臨平<hi>二首</hi>
一别九霄路風煙長滿衣已成身老大無復世輕肥天<lb/>
濶鳥雙下山寒人獨歸曉來何事雨春水半巗扉<lb/>
睡起凉生岸鈎簾坐小窗麥風能起柁梅雨不鳴江往<lb/>
<pb n="KR4h0158_WYG_035-16b"/>
事心長折歸途影自雙依然蒲栁地不待早秋降<lb/>
　　次韻向君受感秋<lb/>
且欲相隨苜蓿盤不須多問沐猴冠菊花有意浮杯酒<lb/>
桐葉無聲下井欄千里江山漁笛晚十年燈火客氊寒<lb/>
男兒幾許功名事華髪催人不少寛<lb/>
　　醉别季高侍郎<lb/>
疇昔追隨翰墨塲功名今日愧劉郎英姿合上凌煙閣<lb/>
巧譖曽遭偃月堂雙槳又乗清夜去一樽聊發少年狂<lb/>
<pb n="KR4h0158_WYG_035-17a"/>
歸來却共燈花語騎省看成滿鏡霜<lb/>
　　書寧州驛壁<lb/>
過眼空花一餉休坐狂猶得佐名州雖遭瀧吏嗤韓子<lb/>
却喜溪神識柳侯盡日野田行䆉稏有時雲嶠聽鈎輈<lb/>
㑹將新濯滄浪足踏遍千巗萬壑秋<lb/>
　　晚發吳城山<lb/>
風埽陽侯雪陣平雨催摩詰画圖成氣吞浦溆重林盡<lb/>
秋著江湖去鳥明厚禄故人無一字長年三老伴餘生<lb/>
<pb n="KR4h0158_WYG_035-17b"/>
㑹須滿意開懷抱到眼廬山不世情<lb/>
　李彌遜<lb/>
　　<hi>字似之蘇州吳縣人登大觀三年進士調單州司户擢編修以封事剴切廢斥八載靖康初知瑞州</hi>
　　<hi>徙知饒州以召對首奏勘亂大計排斥奸言帝嘉其讜直欲留之為時相所忌知吉州紹興七年遷</hi>
　　<hi>起居郎論事益鯁切無所避和議起胡銓范如圭曽開以忤秦檜相繼貶逐彌遜復抗争之檜大怒</hi>
　　<hi>嗾言官論彌遜與趙鼎王庶同沮和議落職十餘年卒朝廷思其忠節追復敷文閣待制有詩十卷</hi>
　　同天隠少章遊嵩山懷元明<lb/>
秦公我輩士早踏翰墨塲萬言若投石十年猶枯囊苦<lb/>
<pb n="KR4h0158_WYG_035-18a"/>
欲泛江海有親在高堂牢落京華春門無一壺漿長鞭<lb/>
策瘦馬送我古道傍憐我値險艱赤心寫摧傷鏗鏘五<lb/>
字句勢與鵰鶚翔感此坐矯首星星鬢成蒼西風小揺<lb/>
落雨洗煙嵐光嶂曉露孤秀野隂栖暗芳更攜鮑謝流<lb/>
履盡千巗霜搜竒得幽深訪古到渺茫月落潭影空清<lb/>
吟殊未央緬懷紫芝宇百憂繞廻腸三歎已晡食十起<lb/>
中夜牀雲埋長安日魂夢不敢驤茂苑富山水結廬余<lb/>
所嘗我欲放船下卜鄰俯滄浪耦耕種秫田共掃三逕<lb/>
<pb n="KR4h0158_WYG_035-18b"/>
荒頭白青山裏長歌樂嵗觴<lb/>
　　承天寺<lb/>
宿雨洗蒼骨峰巒發新秀尋幽躡竒蹤騰踏衆山囿層<lb/>
林鎖巗隈突兀見危構空高望浮黎静聖逼靈鷲我來<lb/>
風雨秋白露欲昏晝但聞百川赴鳴玉㵼寒竇岳示閟<lb/>
嵲峨路絶不得簉攀縁仰脇息坐石俯長溜帶露摘山<lb/>
芎披榛覓仙酎山光晚逾清雲壑若相授終期爛漫遊<lb/>
陽烏欲囘咮更約十日留之子緩蹄輳<lb/>
<pb n="KR4h0158_WYG_035-19a"/>
　　法王東庵<lb/>
吾宗丘壑資耿耿抱幽獨結構祗洹家縈迴轉巗腹前<lb/>
川布黄金合嶂來蒼玉步出覺華天乗凌眩生目雲間<lb/>
起層林林際縣高屋斷砌滴疎泉微蹤隠深木堂空貝<lb/>
葉昏苔盛半堦緑朱幡久不來哀猨響秋谷<lb/>
　　秋居雜咏<hi>二首</hi>
青春背我去白日不吾謀霜飈驚草木寒威戒衣裘寓<lb/>
形復幾時四序忽一周世路伏劒㦸中懷孕螟蟊營營<lb/>
<pb n="KR4h0158_WYG_035-19b"/>
事長久頽齡如置郵丘園倘未卜悟悦心自休<lb/>
窮秋雜花逺眷此霜下傑明金委珞瓔寳璐綴環玦依<lb/>
依風轉蘭皓皓日穿雪苦無夭冶姿不受衆目悦銜觴<lb/>
泛其英攬之腸為結誰能踵高門持以浣中熱<lb/>
　　宿揚州城外<lb/>
舟行遶城郭缺月疎林杪窈窕一溪深微茫衆星小忘<lb/>
言對詩書適意親魚鳥幸此絶紛華行歌閲昏曉<lb/>
　　遊黄蘗寺<lb/>
<pb n="KR4h0158_WYG_035-20a"/>
苦為捫蘿行正坐愛山癖振衣雲中樹洗耳泉上石稍<lb/>
尋優鉢林偶傍瞿曇宅溪横走羊腸山轉迴龍脊兩難<lb/>
伴搘笻二老共飛錫望迷落葉秋坐斷蒲團夕雲歸繞<lb/>
窗明香盡出簷碧希聲發巖竇妙觀生牆壁塵縁掃不<lb/>
開勝事成今昔<lb/>
　　行路難<lb/>
江心蟠石蒼虬立山激江流浪頭急風昏月暗魚龍愁<lb/>
電掣雲奔鬼神入船頭星斗天為低夜潮生寒洲渚移<lb/>
<pb n="KR4h0158_WYG_035-20b"/>
鳴舷鼓枻驚楚子危檣逺䌫號吳兒篙師咄咄自相語<lb/>
明朝扁舟繫何許半月江行十日風寸步家山隔秦楚<lb/>
黄衫年少金雕鞍日高華屋春夢殘挿花走馬咸陽道<lb/>
世上空嗟行路難<lb/>
　　虞仲通判以溪聲名軒約同賦<lb/>
山根出泉㵼鳴玉上有蒼崖擎佛屋無風水石自撞觸<lb/>
不盡潮音發寒谷宰官豈是雲間陸舊識南泉生處熟<lb/>
當軒大㮄與名目平地重翻偃溪曲曲中時轉三妙語<lb/>
<pb n="KR4h0158_WYG_035-21a"/>
一一聲音談佛祖喧豗噫視十方鼓萬壑風雷送煙雨<lb/>
此聲不屬聞中取六鑿相攘竟誰主後來紛紛何足數<lb/>
五乳峰頭曽賺舉山翁有耳百不聞團蒲曲几窮朝昏<lb/>
何時沿溪掬寒緑掃葉煎茶睡初足<lb/>
　　遊龍潭<lb/>
秦山破碎天上來女媧仙去空崔嵬中縣鳴玉三千尺<lb/>
下有百仞青銅開居龍變化出嘘吸雨暗雲昏鬼神入<lb/>
我來坐石秋水間雲影扶疎落空濕浮丘容成不可俟<lb/>
<pb n="KR4h0158_WYG_035-21b"/>
摩挲青壁著名字兩翁下遊㑹有時訪我鍾陵五松寺<lb/>
　　山行遇雨<lb/>
滄溟四乾青虬立碧雲摩霄高嶫岋六丁夜挽天河傾<lb/>
石骨無塵露蒼濕長風吹雨不成絲飛鞚衝山帶煙入<lb/>
羲和囘馭還青㝠布榖催耕喚春急<lb/>
　　獨宿昭亭山寺<lb/>
山寒六月飛霜雪樓殿夜深鐘鼓歇琅玕無風萬㦸閒<lb/>
屋角明河掛天闕龍牙七尺玉壺氷炯炯神清夢不成<lb/>
<pb n="KR4h0158_WYG_035-22a"/>
可憐幽絶無人共卧看雲頭璧月生<lb/>
　　發光林寺<lb/>
朝發光林寺﨑嶇渡復攀樞衣縁翠濕側足下蒼頑急<lb/>
雨欲平澗斷雲時見山祗應超勝地行路不知艱<lb/>
　　久雨阻遊昭亭有作<lb/>
浪跡隨方寄窮途觸事諳雨逄春甲子江滿地東南客<lb/>
鬢霜前落詩情酒外酣上方愁獨往藜杖許同參<lb/>
　　春日雜詠<hi>二首</hi>
<pb n="KR4h0158_WYG_035-22b"/>
幽栖足春事晴日苦相催屐齒穿沙穏笻鬚礙竹囘光<lb/>
風初轉蕙殘雪欲欺梅自是經過少柴門日日開<lb/>
二月忽已破一春彊半過提壺工喚客布榖巧當歌得<lb/>
酒先愁盡惜花翻恨多逄辰不為樂明日復如何<lb/>
　　池亭詩月<lb/>
輕雷不成雨風砌旋搘牀山亂雲行曲樓高月路長柴<lb/>
門非故國戎馬尚他鄉笳皷悲清暝關河思不忘<lb/>
　　散策<lb/>
<pb n="KR4h0158_WYG_035-23a"/>
散策北岡路牛羊歸徑深水窮人小立山静客微吟㸃<lb/>
㸃稻花雨團團榕葉隂田翁罷争席明日共幽尋<lb/>
　　與公序避暑石盎方晝欲寢聞林間禽鳴甚樂因<lb/>
　　　得小詩<lb/>
一林啼鳥不知名應怪山翁此地行化蝶與周俱是夢<lb/>
遊魚知我久忘情胷中丘壑眞餘事世上功名畏後生<lb/>
但得盈樽供自酌何妨人境卧淵明<lb/>
　　渡橫溪<lb/>
<pb n="KR4h0158_WYG_035-23b"/>
百尺滄浪兩岸沙肩輿徒涉步欹斜溪聲猶帶夜來雨<lb/>
山色漸分雲外霞岸曲斷林開鳥道水邉疎竹近人家<lb/>
塵埃何處尋眞境試逐寒流認落花<lb/>
　　次韻學士兄富陽道中<lb/>
長江送客静波瀾路入囘溪第一灣石瀨橫陳潮力減<lb/>
風檣圜轉櫓聲閒驅除方寸無窮事領略平生未識山<lb/>
自笑疎慵似中散政宜寥落水雲間<lb/>
　　德甫知丞過筠莊谿亭為待月之㑹戲呈席上諸<lb/>
<pb n="KR4h0158_WYG_035-24a"/>
　　　友<lb/>
載酒何人過子雲傳呼雞犬亦驚奔門無車馬苔侵逕<lb/>
坐近池臺竹覆尊好月邀人留晚照疾雷催雨過前村<lb/>
獨醒楚子眞多事共醉愚溪百尺渾<lb/>
　　自連江赴守鄱陽黃原道中作<lb/>
海角三年一夢成北來重聽偃溪聲凝雲帶雨留愁住<lb/>
茂樹隨山送客行税稻沿崖畦上下茒茨枕谷路縱橫<lb/>
莫從馬腹消雙髀此地眞堪老此生<lb/>
<pb n="KR4h0158_WYG_035-24b"/>
　　題趙幹江行初雪圖<lb/>
𤓰步西頭水拍天白鷗波上寄長年箇中認得江南手<lb/>
十里黃蘆雪打船<lb/>
　朱　松<lb/>
　　<hi>字喬年徽州婺源人中進士第胡世將謝克家薦之除祕書省正字趙鼎都督川陜荆襄兵馬招松</hi>
　　<hi>為屬辭之鼎再相除校書郎遷著作郎再用常同薦除度支員外史館校勘厯司勲吏部郎秦檜决</hi>
　　<hi>䇿議和松與同列上章極言其不可檜怒諷御史論松懐異自賢出知饒州未上卒子熹</hi>
　　題蘆雁屏<lb/>
<pb n="KR4h0158_WYG_035-25a"/>
征鴻坐何事天遣南北飛蕭然如旅人無情自相依孤<lb/>
葦吹欲折秋風不勝威㝠㝠一高雁空費弋者機寒聲<lb/>
落煙渚相應不暫違嗟余識此情納手空歎欷<lb/>
　　於潛道中<lb/>
山行厭犖确理策扶欹危緑野三兩家一息知可期冉<lb/>
冉層林端炊煙褭晴暉其民豐且樂恐是太古遺那知<lb/>
都邑間百索困鞭笞繁華今何有半作道傍羸<lb/>
　　度芙蓉嶺<lb/>
<pb n="KR4h0158_WYG_035-25b"/>
幽泉端為誰放溜雜琴筑山深春未老泛泛浪蘂馥娟<lb/>
娟菖蒲花可玩不可觸枯根盤翠岸老作蛇蚓蹙蹇裳<lb/>
踏下流濯此塵土足何當餌香節净洗心眼肉餘功到<lb/>
方書萬卷不再讀晚嵗窮名山靈苖縱穿斸<lb/>
　　坐睡<lb/>
坐久睡屢兀手失未了書清風脱然至心醒得我娛起<lb/>
看孤隙光了不移錙銖云何短夢中萬境生須臾嗟彼<lb/>
市朝子百巧營其軀安知非夢境過眼滅無餘<lb/>
<pb n="KR4h0158_WYG_035-26a"/>
　　戲答胡汝能<lb/>
我生苦中狹與世枘鑿乖平生素心人耿耿不滿懷汝<lb/>
能伯始後遊世如嬰孩相逄握手語便作塤箎諧時時<lb/>
笑謂我如子患未涯執古以稽今求合誠難哉涉世幸<lb/>
未逺子車尚可囘不見山巨源雍容居鼎台寥寥嵇中<lb/>
散絶交良可哀<lb/>
　　謁吳公路許借論衡復留一日戲作<lb/>
幽獨不自得駕言款齋廬殷勤主人意投轄恐囘車世<lb/>
<pb n="KR4h0158_WYG_035-26b"/>
途早已涉此去將焉如惟憂酒錢盡使我詩腸枯㑹合<lb/>
曾幾何可復自為疎更當留一夕帳中搜異書<lb/>
　　書窗對月<lb/>
天公自厭雨一夕開寒晴霜風净曠野揺落有餘聲饑<lb/>
鴉得林静霽月縈窗生故人千里餘濁壺誰與傾遥知<lb/>
勸影醉共此通夕情明年溪上路來餉雨中耕<lb/>
　　春日與卓民表陳國器步出北郊<lb/>
灼灼桃吐華濯濯栁垂縷芳菲挽人出春工乃如許嗟<lb/>
<pb n="KR4h0158_WYG_035-27a"/>
余閉門久佳節過不數伴擬山隂勝詩作斜川語誰言<lb/>
一尊酒妙指合千古歸來讀殘書耿耿霜月苦空餘流<lb/>
落心三歎非吾土<lb/>
　　和謝綽中觀瀾亭<lb/>
方塘灔宿漲曲澗來飛湍光涵蔚藍天澒洞碧玉寛小<lb/>
亭塵土外瓦影浮朱欄霜渚冩秋色煙林養漁竿佳人<lb/>
秋霞衣皎皎明月冠欲濯且無塵隠几得妙觀海若眩<lb/>
河伯等在蝸角端那知坳堂上盃水生濤瀾<lb/>
<pb n="KR4h0158_WYG_035-27b"/>
　　答保安江師送米<lb/>
不見道人久天涯嵗云除朝來食指動忽接送米書念<lb/>
師折脚鐺五合未省餘雖無覆餗禍尚有乞食逋云何<lb/>
憐孤客日受饑火驅未曾貸監河矧肻索<hi>缺</hi>奴嗟余事<lb/>
筆耕輕棄南畆鋤慁煩方外客此計良已疎何時事粗<lb/>
了歸葺五畆居生涯寄緯竹豈即非良圖<lb/>
　　久雨短句呈夢得<lb/>
身閒書有味吏傲俗不親小窗據物表掃盡心眼塵令<lb/>
<pb n="KR4h0158_WYG_035-28a"/>
尹垂珠玉敲門喚行春作意向芳物吾車曽未巾愁隂<lb/>
入病骨鳩婦聲亦嗔㝠㝠三日雨桃李迹已陳眼中醉<lb/>
鄉路風味良獨醇流光不容玩尺璧何足珍漓俗益可<lb/>
厭願言勤問津<lb/>
　　菖蒲<lb/>
東山在眉宇未到心鬱紆流泉撞哀玉清冽生菖蒲聞<lb/>
有嬋娟子棄家來結廬窈窕雲霧窗參差冰玉膚絶粒<lb/>
餌香節仙姿清且腴邇來隠身去冷落愁臞儒靈方無<lb/>
<pb n="KR4h0158_WYG_035-28b"/>
由乞石斗移根鬚相看意已消何必見子都<lb/>
　　中秋夜雨<lb/>
秋雲定何心忍翳今夕月尚嫌微㸃綴况乃都漫滅他<lb/>
時任氛霾此際望清澈倦投衲子窗竹雨聽騷屑對牀<lb/>
不成夢有酒那能設螢飛矜意氣蟲語轉幽咽心知層<lb/>
隂表皎皎玉輪潔何當凌倒景徙倚玩飛轍<lb/>
　　曉過吳縣<lb/>
舟行有嚴程越國常曉發雙櫓兀殘夢起坐窺落月人<lb/>
<pb n="KR4h0158_WYG_035-29a"/>
家㟁野水霧雨籠䆳闥遥憐瑣窗人欹枕聽嘔軋<lb/>
　　秋懷<hi>四首</hi>
秋風未幾日我髪白已多千林了未覺奈此一葉何安<lb/>
坐惜流光斜盻寄庭柯寒蟲獨何者唧唧夜自歌<lb/>
月林疎愈明露草净可拭飛飛螢逓照軋軋蟲自織移<lb/>
燈檢書讀千載如經夕微言契夙心妙解失陳迹文章<lb/>
事雕琢囘視眞兒劇世無揚子雲此理誰見直<lb/>
林皋片葉脱静士最先知自我抱兹獨悠然星氣馳乾<lb/>
<pb n="KR4h0158_WYG_035-29b"/>
坤一逆旅鼎鼎竟何為枯榮俯仰中兒輩浪自悲青雲<lb/>
渺難必白髪不可辭得飽良已㤗雨畦瓜芋肥<lb/>
市朝富危機匹夫死慿河何如狎鷗子烟雨一滄波行<lb/>
藏各有趣不在相詆訶我師陋巷人千古冠四科<lb/>
　　送志宏西上<lb/>
九州眼一槩餘子眞瑣瑣嶽立培塿中喜此高岋硪如<lb/>
公我輩人取友亦到我揮毫賦垂天風雨卷蓬顆相期<lb/>
八表遊未覺夙心左解龜醉江閣酒面山月墮起瞻帝<lb/>
<pb n="KR4h0158_WYG_035-30a"/>
鄉雲感歎不成坐何須飛霞佩自辦凌風舸瀛州渺溟<lb/>
渤萬里一掀簸<lb/>
　　月桂花<lb/>
窗前小桂叢著花無曠月月行晦朔周一再開復歇初<lb/>
如醉肌紅忽作絳裙色誰人相料理耿耿自開落有如<lb/>
貧家女信美乏風格春風木芍藥穠艶傾一國芳根雖<lb/>
無恙嵗晚但枯枿<lb/>
　　飲梅花下贈客<lb/>
<pb n="KR4h0158_WYG_035-30b"/>
憶挽梅花與君别終年夢掛南臺月天涯谿上一尊酒<lb/>
依舊風枝舞香雪高情絶艶兩無言玉笛氷灘自幽咽<lb/>
且當醉倒此花前猶勝相思寄愁絶<lb/>
　　淮南道中微雪<lb/>
密密雲隂合斜斜雪態妍似欺春力淺故傍客愁邉宿<lb/>
鳥投村暝寒梅抱蘂鮮無人命尊酒清絶裊茶烟<lb/>
　　東陽社日泛舟觀競渡<lb/>
誰喚思家客來為蕩槳嬉鬢華羞照水雨意解催詩疊<lb/>
<pb n="KR4h0158_WYG_035-31a"/>
鼓飛文鷁香鬟出短籬醉歸眞夢覺猶憶湔裙時<lb/>
　　解汳舟<lb/>
上國經年客春流一櫂波已醒離帳酒猶記客亭歌野<lb/>
枕殘歸夢霜衾擁獨哦蓬窗横落月作意傍人多<lb/>
　　西湖泛舟<lb/>
望湖樓下照衰顔羞見塵埃兩鬢斑風艇縱看山轉側<lb/>
烟堤儘逐水囘還喚人歸去城鐘急觸處相親嶺月彎<lb/>
不用新詩摹絶境定知長到夢魂間<lb/>
<pb n="KR4h0158_WYG_035-31b"/>
　　贈言命張生<lb/>
俛仰塵埃的自羞稍看寒餓復誰憂小兒造物巧相戲<lb/>
窮鬼逐人殊未休我所不知煩子算世如無取更何求<lb/>
服箱挹酒眞么麽那用區區問斗牛<lb/>
　　贈僧<lb/>
知有叢林特地過幅巾迎笑出巖阿杖藜同覔牛羊路<lb/>
濯足來分鷗鷺波豈不倦遊貪斗粟坐令歸思動漁蓑<lb/>
他年㑹有相逢日稍食吾言聴子呵<lb/>
<pb n="KR4h0158_WYG_035-32a"/>
　　答卓民表送茶<lb/>
攪雲飛雪一番新誰念幽人尚食陳髣髴三生玉川子<lb/>
破除千餅建谿春喚囘窈窈清都夢洗盡蓬蓬渇肺塵<lb/>
便欲乗風度芹水郤愁狡獪得君嗔<lb/>
　　答人留别之什<lb/>
家在大江東復東去君一舍碧流通那知臨水登山處<lb/>
同寄飛蓬斷梗中愁絶盃中千里月夢縈江上一帆風<lb/>
只今且作須臾意更典雲裘醉小叢<lb/>
<pb n="KR4h0158_WYG_035-32b"/>
　　招友生<lb/>
雨収天氣欲清明猶有餘寒在粥餳馬隊客勤貪晝永<lb/>
鱣堂人病想身輕讀書有味虀鹽好對境無情夢寐清<lb/>
欲話此懷須我輩一來蠟屐伴春行<lb/>
　　送藺廷彦之衡州<lb/>
墻東新徑去年開二老扶笻便往來數面何曾三日别<lb/>
離懷都寄十分杯客亭繫馬梅争落官舍裁書雁欲囘<lb/>
見説雲霄有知已那須卜築向蒿萊<lb/>
<pb n="KR4h0158_WYG_035-33a"/>
　曽　幾<lb/>
　　<hi>字吉甫其先贑州人徙河南府㓜有識度母死蔬食十五年入太學有聲用兄弼䕃授將仕郎試吏</hi>
　　<hi>部優等賜上舍出身擢國子正靖康初提舉淮東茶鹽高宗即位累遷浙西提刑坐兄開與秦檜力</hi>
　　<hi>争和議牽連落職僑居上饒七年檜死起知台州以賀允中薦得召對稱㫖授秘書少監厯敷文閣</hi>
　　<hi>待制乾道二年卒年八十二諡文清有文集三十卷</hi>
　　嶺梅<lb/>
蠻煙無處洗梅蘂不勝清顧我已頭白見渠猶眼明折<lb/>
來知韻勝落去得愁生坐入江南夢園林雪正晴<lb/>
<pb n="KR4h0158_WYG_035-33b"/>
　　鄧帥寄梅併山堂酒<lb/>
甓社湖邉路詩筒得報囘舊時雲液酒新嵗雨肥梅不<lb/>
是園官送眞成驛使來鬢毛都白盡更著此花催<lb/>
　　謝人送壑源絶品云九重所賜也<lb/>
三伏汗如雨終朝霑我裳誰分金掌露來作玉溪凉别<lb/>
甑輭炊飯小爐深炷香麯生何等物不與汝同鄉<lb/>
　　述姪餉日鑄茶<lb/>
寳銙自不乏山芽安可無子能來日鑄吾得具風爐夏<lb/>
<pb n="KR4h0158_WYG_035-34a"/>
木囀黄鳥僧窗行白駒談多喚坐睡此味政時須<lb/>
　　次韻雪中<lb/>
積雪何所待冷雲終未開有時聞㵼竹無路去尋梅只<lb/>
欲關門卧誰能蕩槳來辟寒須底物正合麯君才<lb/>
　　種竹<lb/>
近郊宜竹樹手植滿庭隅餘子不足數此君安可無風<lb/>
來當一笑雪壓要相扶莫作封侯想生成鄙木奴<lb/>
　　巖桂<lb/>
<pb n="KR4h0158_WYG_035-34b"/>
粟玉粘枝細青雲剪葉齊團團巖下桂表表木中犀江<lb/>
樹風蕭瑟園花氣慘凄濃薫不如此何以慰幽棲<lb/>
　　即事<lb/>
似病原非病求閒方得閒殘僧六七輩敗屋兩三間野<lb/>
外無供給城中斷送還同行木上座相與往茶山<lb/>
　<hi>清波雜志云宋高士寓上饒者則有徐師川吕居仁鄭顧道曽宏父吉父諸公嘉祐中狀元劉煇嘗欲編</hi>
　<hi>玉溪唱酬集以誌其盛因循未成焯按吕本中字居仁紹興間官中書舍人秦檜既相私有引用意本中</hi>
　<hi>封還除目檜隨風御史劾罷之因屏居茶山寺以殁鄭望之字顧道彭城人少有文名官吏部侍郎弟資</hi>
<pb n="KR4h0158_WYG_035-35a"/>
　<hi>之字深道亦吏部侍郎僑居上饒扁其室曰寓屋師川名俯詩見前卷居仁於南宋稱雅宗其全集不傳</hi>
　<hi>僅從石倉詩風中録得數首而已宏甫名開與鄭君詩皆無從見惜哉</hi>
　　長至日述懷兼寄十七兄<lb/>
老來逾覺白駒忙眼看重陽又一陽心似死灰飛不起<lb/>
愁如寒日短初長厭看賔客空投謁强對妻孥略舉觴<lb/>
囘首山隂酬勸地應憐鴻雁不成行<lb/>
　　壬戍嵗除作明朝六十嵗矣<lb/>
禪榻蕭然丈室空薫銷火冷閉門中光隂大似燭見䟦<lb/>
<pb n="KR4h0158_WYG_035-35b"/>
問學只如船逆風一嵗臨分驚老大五更相守笑兒童<lb/>
休言四十明朝過看取霜髯六十翁<lb/>
　　謝人分餉洞庭柑<lb/>
黃柑送似得嘗新坐我松江震澤濵想見霜林三百顆<lb/>
夢成羅帕一雙珍流雲噀霧眞成酒帶葉連枝絶可人<lb/>
莫向君家樊素口瓠犀微齼逺山顰<lb/>
　　<hi>此詩一作謝宏父餉柑然宏父其兄也不應有君家句</hi>
　　荔子<lb/>
<pb n="KR4h0158_WYG_035-36a"/>
異方風物鬢成斑荔子嘗新得破顔蘭蕙香浮襟解後<lb/>
雪霜膚在酒酣間絶知高韻傾瑶柱未覺豐肌病玉環<lb/>
似是看來終不近寄聲龍目漫追攀<lb/>
　　避冦遷居郭内風雨凄然鄭簡道餉酒<lb/>
烟雨昬昬二月梅全家避冦寄城隈欲尋碧落侍郎去<lb/>
遽沐青州從事來令我妻孥爭洗盞想公伯仲正傳杯<lb/>
安能鬱鬱乆居此且傍茶山松逕囘<lb/>
　　雪作<lb/>
<pb n="KR4h0158_WYG_035-36b"/>
卧聞堆霰却無聲起看堦前又不能一夜紙窗明似月<lb/>
多年布被冷于氷屐穿過我柴門客笠重歸來竹院僧<lb/>
三白自佳清亦好諸山粉黛見層層<lb/>
　　雪中登王正中書閣<lb/>
對雪誰堪語登樓似欲仙人家修月户丈室散花天峰<lb/>
疊鈎簾外江横隠几前寒深落雁渚清集釣魚船解病<lb/>
從摩詰消愁得仲宣展書明細字烹茗濕疎烟月好還<lb/>
同夢詩成已下弦明年倘相憶為一到關邉<lb/>
<pb n="KR4h0158_WYG_035-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_035-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷三十五<lb/>
</p>
<p>
</p>
  </div>
<div>
<head>宋元詩㑹卷三十六</head> <lb/>
    <p>
<pb n="KR4h0158_WYG_036-1a"/>
欽定四庫全書<lb/>
　宋元詩㑹卷三十六<lb/>
　　　　　　　　　　　　兵部主事陳焯編<lb/>
　胡　銓<lb/>
　　<hi>字邦衡廬陵人建炎二年高宗策士淮海見其對策竒之將以冠多士為忌者改寘第五授撫州判</hi>
　　<hi>官未上以䕶隆祐太后募鄉丁於贑州論賞轉承直郎用薦除樞密院編修㑹和議起上疏請斬秦</hi>
　　<hi>檜除名編管昭州再貶新州將以謗訕怨望鍜錬致死㑹檜死始量移衡州聽自便居住孝宗即位</hi>
　　<hi>復奉議郎知饒州召對除吏部郎轉祕少擢起居郎兼侍講編修力請上都建康詔議行幸不果其</hi>
<pb n="KR4h0158_WYG_036-1b"/>
　　<hi>忠義之氣久而愈厲上雖韙之未能從也乾道七年以敷文閣直學士予祠進資政殿學士致仕卒</hi>
　　<hi>有澹菴集一百卷行世</hi>
　　潭石巖<lb/>
此處山皆石他山盡不如固非從地出疑是補天餘下<lb/>
陋一拳小高凌千仞虚竒章應未見名豈下中書<lb/>
　　柬陽春邑宰<lb/>
縣古杉楓老人居水竹間化民無訟獄留客有江山路<lb/>
逺旅愁積病多詩思慳多君情好篤不飲愧吾顔<lb/>
<pb n="KR4h0158_WYG_036-2a"/>
　　登南恩望海臺<lb/>
君恩寛逐客萬里聽歸來未上凌烟閣先登望海臺山<lb/>
為翠浪湧湖拓碧天開目斷雲飛處終身愧老萊<lb/>
　　和林和靖梅花詠<hi>三首</hi>
風亭小立夢初殘步步凌空對廣寒照眼雙明清可掬<lb/>
閒情一味澹相看曉縈瑞霧黏初潤晴映高雲薄未乾<lb/>
三嗅臨風思無限蘂宫遥夜酒初䦨<lb/>
當年曾見鳳城頭入骨貪看興未休小摘欲論千種恨<lb/>
<pb n="KR4h0158_WYG_036-2b"/>
微吟先喚一番愁每嫌俗物熏心醉長願清芬滿世留<lb/>
穠李倚風梨帶雨比方應合面騂羞<lb/>
縞裠練帨照釵荆霜竹寒松秀色并八詠格高凌太白<lb/>
千林地迥切西清著枝有味知深意欹屋無言似薄情<lb/>
日暮水邉空悵望渾如湘浦見皇英<lb/>
　　和李參政泰發送行韻<lb/>
落網端從一念差崖州前定復何嗟萬山行盡逄黎母<lb/>
雙井渾疑到若耶山鬼可人曽入夢相君談易更名家<lb/>
<pb n="KR4h0158_WYG_036-3a"/>
此行所得誠多矣更願從公北泛槎<lb/>
　　雷州和朱彧秀才時欲渡海<lb/>
何人著眼覷征驂賴有新詩作指南螺髻層層明晚照<lb/>
蜃樓隠隠倚晴嵐仲連蹈海徒虚語魯叟乗桴亦謾談<lb/>
爭似澹菴憑興往銀山千疊酒微酣<lb/>
　　遊白龍洞<lb/>
縣厓怪石俯潺潺神物知宜隠此間窮勝不妨歸險洞<lb/>
尋春那止看羣山攀龍行即天邉去躍馬聊同野外還<lb/>
<pb n="KR4h0158_WYG_036-3b"/>
好景良辰適相㑹一樽欣共水雲閒<lb/>
　　和王民瞻送行詩<hi>二首</hi>
巖耕名已震京關未信終身袖手閒萬卷不移顔氏樂<lb/>
一生無愧伯夷班致君自許唐虞上待我誰能季孟間<lb/>
宗社年來欠元老蒼生拭目看來還<lb/>
士氣波流勢莫支逄時言行欲俱危不因湖外三年謫<lb/>
安得江南一叚竒匪我獨清縁世濁此心誰識只天知<lb/>
萬牛囘首須公起大厦將顚要力持<lb/>
<pb n="KR4h0158_WYG_036-4a"/>
　　買愁村<lb/>
北往常思聞喜縣南來怕入買愁村區區萬里天涯路<lb/>
野草芳烟正斷魂<lb/>
　王庭珪<lb/>
　　<hi>字民瞻安福人政和間進士官茶陵丞棄去築室盧溪因以自號紹興中胡銓為樞密編修官乞斬</hi>
　　<hi>秦檜連貶新州庭珪以詩送之檜黨目為謗訕流辰州檜死得自便之命孝宗召赴闕除直祕閣一</hi>
　　<hi>子扶掖上殿年已九十餘矣</hi>
　　舟次白沙<lb/>
<pb n="KR4h0158_WYG_036-4b"/>
朝發螺浦湄暮宿白沙口初為夜行計有物應掣肘山<lb/>
雲四面起風濤半江吼落帆危石磯就枕不敢乆林深<lb/>
鳴鸛鵲村逺聞鷄狗夢覺如月明破篷見斗牛起視天<lb/>
色清解䌫欲放溜浪頭聒天響掀簸入我牖蒲帆未及<lb/>
張篙師復囘首渡頭有古祠壁画雜怪醜舟人相與言<lb/>
勸我酬神酒出處本細事隂晴亦常有我固不問天豈<lb/>
問土木偶<lb/>
　　遊貢游洞<lb/>
<pb n="KR4h0158_WYG_036-5a"/>
竄身楚西極幽竒頗窮歴况此古道傍横天竦蒼壁何<lb/>
年始開鑿工如鬼鑱刻飛空數百丈突出青鯨額那知<lb/>
風雨時雲雷非窟宅事跡墮渺茫探討失圖籍豈無高<lb/>
世士于此煉金液不能久徘徊上馬空歎息<lb/>
　　題宣和御画<lb/>
玉鎖宫扉三十六誰識連昌滿宫竹内苑寒梅欲放春<lb/>
龍池水暖鴛鴦浴宣和殿後新雨晴兩鵲飛來東向鳴<lb/>
當時妙手貌不成君王筆下春風生長安老人眼曽見<lb/>
<pb n="KR4h0158_WYG_036-5b"/>
萬嵗山頭翠華轉恨臣不及宣政初痛哭天涯觀画圖<lb/>
　　觀駱元直進江南形勢圖<lb/>
異時漢網疎天討射雕馬齧江南草石頭重戍豈無兵<lb/>
將軍未識丹陽道至今戰骨堆秋霜傷心不忍問耆老<lb/>
龍蟠虎踞昔何雄赤壁濡須在眼中潯陽江水射蛟處<lb/>
旌旗拂天來向東艨艟塞川不敢下昔人曾此破曹公<lb/>
横江九道波翻屋試請輕兵渡淮曲夜入長安人不知<lb/>
應見画圖心已熟他日將軍按此圖鼓行而西如破竹<lb/>
<pb n="KR4h0158_WYG_036-6a"/>
　　和劉美中尚書聽寳月彈桃源春曉<lb/>
何年鑿源開混茫桃花兩岸吹紅香烟消逺浦生微陽<lb/>
漁舟誤行溪水長溪囘岸轉山隙光疑有絳闕仙人房<lb/>
居民爭出羅酒漿花間笑語音琅琅抱琴釋子眉髪蒼<lb/>
響泉韻磬鳴長廊能談往事悲孟嘗昔時臺沼今耕桑<lb/>
又如勇士赴敵場坐令遊子思故鄉清猿抱木號鴻荒<lb/>
孤吟劃見丹鳳翔曲終待月西南廂重調十指初不忙<lb/>
如見古画秦衣裳春天百鳥爭頡頏桃源歸來今已忘<lb/>
<pb n="KR4h0158_WYG_036-6b"/>
彈到落花空斷腸<lb/>
　　麗人行<hi>讀大業拾遺作</hi>
桃葉山前宫漏遲宫人傍輦持花枝君王喜憑絳仙立<lb/>
殿脚爭画雙長眉欲把琵琶彈出塞結綺臨春時事改<lb/>
井邉忽見張麗華忍聽後庭歌一再<lb/>
　　蚤行<lb/>
羣雞鼓翼天欲光井上梧桐生微凉殘星爛爛或出没<lb/>
初日淡淡開青蒼楚妃臺邉曉雲碧伏波廟前秋草黄<lb/>
<pb n="KR4h0158_WYG_036-7a"/>
騷人辛苦拾何物沅有芷兮今已香<lb/>
　　和韻胡敦實少年行<lb/>
酒酣坐待東方高臂鷹走逐城南豪彎弓射殺白額虎<lb/>
醉騎歸馬雪花毛日暮黄雲動天色易水迷魂招不得<lb/>
莫學并州遊俠兒徒費黄金飾韀勒<lb/>
　　題劉端禮步芳橋<lb/>
橋上画欄低壓水青龍影落芙蕖底欲渡芙蕖望翠微<lb/>
波面紅雲映屐齒洛浦清流古有神羅襪凌波生暗塵<lb/>
<pb n="KR4h0158_WYG_036-7b"/>
東昏戯作錦地茵金蓮襯步如花人而今此事墮渺莽<lb/>
但有荷花開蕩漾試穿芒屩踏風烟安用紫絲連步障<lb/>
　　送謝夢叟昆仲之湘江<lb/>
蠟屐訪窮巷脂車戴曉星哦詩添些語望岳挿青㝠烽<lb/>
火連蠻徼樓船壯洞庭瀟湘多夜雨羡爾對牀聽<lb/>
　　送客<lb/>
東門楊柳陌車騎散林坰草緑古今道馬嘶長短亭人<lb/>
歸天北闕使動斗南星送客何年了春蘋又滿汀<lb/>
<pb n="KR4h0158_WYG_036-8a"/>
　　春日遊鴿湖山<lb/>
風起羣木末花開兩壁香山深雲影變人静鳥聲長紺<lb/>
殿横崖起飛泉噴玉光扣門僧出定彈指下禪牀<lb/>
　　送劉禹錫之官五羊<lb/>
南海千山外東風幾驛催嶺頭梅雨歇旗尾瘴烟開蠻<lb/>
徼無塵起中原有使來時應問消息㑹向日邉囘<lb/>
　　春日山行<lb/>
緩鞚青絲馬不嘶春山草長静柴扉迸林新筍斑斑出<lb/>
<pb n="KR4h0158_WYG_036-8b"/>
隔水幽禽款款飛雨過泉聲鳴嶺背日長花氣撲人衣<lb/>
雲藏逺岫茶烟起知有僧居在翠微<lb/>
　　題郭秀才釣亭<lb/>
野濶江寒一雁飛碧蘆花老鱖魚肥遶欄緑水秋初净<lb/>
滿櫂白蘋人未歸醉任狂風掲茅屋卧聽殘雪打蓑衣<lb/>
他年欲訪沙頭路㑹自攜竿扣竹扉<lb/>
　　送胡邦衡之新州貶所<hi>二首</hi>
囊封初上九重關是日清都虎豹閒百辟動容觀奏牘<lb/>
<pb n="KR4h0158_WYG_036-9a"/>
幾人囘首愧朝班名高北斗星辰上身墮南州瘴海間<lb/>
不待他年公議出漢廷行召賈生還<lb/>
大厦元非一木支欲將獨力拄傾危癡兒不了公家事<lb/>
男子要為天下竒當日姦諛皆膽落平生忠義只心知<lb/>
端能飽喫新州飯在處江山足䕶持<lb/>
　　再過東岡<lb/>
物色江寒楓葉凋江邉微雨暮瀟瀟白沙翠竹舊行路<lb/>
碧水朱欄新渡橋盡室當時避征戰十年閒事付漁樵<lb/>
<pb n="KR4h0158_WYG_036-9b"/>
如今傑屋明人眼一笑端能覆酒瓢<lb/>
　　别葛德裕主簿<lb/>
官冷身閒簿領稀時從物外赴襟期憑君少緩青絲鞚<lb/>
為我聊傾碧玉巵野寺石泉秋煑茗松牕雪屋夜論詩<lb/>
縣知别後東風近先寄寒梅第一枝<lb/>
　　次韻楊廷秀求近詩<lb/>
聞説學詩如學仙怪來詩思渺無邉自憐猶裹癡人骨<lb/>
豈意妄得麻姑鞭勇似千軍初入陣清于三峽夜流泉<lb/>
<pb n="KR4h0158_WYG_036-10a"/>
只今老鈍無新語楓落吳江恐誤傳<lb/>
　　王主簿清暑閣<lb/>
褦襶趨程作熱官何如避暑得清安輕隂画出三湘境<lb/>
爽氣能為六月寒自有熏風生屋角不須纎手捧氷盤<lb/>
欄干半倚紅塵外卧聽江聲㵼碧湍<lb/>
　　江亭即事<lb/>
江水磨銅鏡面寒釣魚人在蓼花灣雲開貪看初生月<lb/>
不覺小舟流下灘<lb/>
<pb n="KR4h0158_WYG_036-10b"/>
　葉夢得<lb/>
　　<hi>字少藴吳縣人嗜學蚤成多識前言往行登紹聖四年進士由教授召為編修官用蔡京薦召對遷</hi>
　　<hi>祠部郎累遷翰林學士㑹將以童貫宣撫陜西取青唐夢得見蔡京力諍之京有慚色未幾出知汝</hi>
　　<hi>州尋予宫觀踰年起用拜學士戸部尚書與宰相朱勝非不合退歸湖州紹興初起知建康進安撫</hi>
　　<hi>制置司練兵籌餉屢却敵兵加觀文殿大學士安撫福建復平海冦上章請老以崇信軍節度致仕</hi>
　　<hi>卒</hi>
　　赴建康過京口呈劉季高<lb/>
客路重經黄鵠前故人仍得暫留連長鎗大劍笑安用<lb/>
<pb n="KR4h0158_WYG_036-11a"/>
白髪蒼顔空自憐照野已驚横雉堞蔽江行見下樓船<lb/>
灞陵醉尉無人識謾對雲峰説去年<lb/>
　　蔡子因相過留踰月<lb/>
解作江山一月留仲文儒雅更風流欲知爵躍心能喜<lb/>
正愛蟬連語不休築室君方論並舍<hi>子因約同居霅上</hi>歸山我<lb/>
已辦扁舟交親四海今餘幾萬事傷心付白頭<lb/>
　　徐敦濟書報嘗過余石林<lb/>
繞澗新添數百竿故人書為報平安似聞謖謖山風響<lb/>
<pb n="KR4h0158_WYG_036-11b"/>
正想隂隂夏簟寒老去不能窮蠧簡歸來便擬挂塵冠<lb/>
一杯且覔林間約莫枉山王廢舊歡<lb/>
　　東園作草堂新成<lb/>
官舍如何有草堂野人熟處自難忘池開月映千山迥<lb/>
檻静風生六月凉幽徑也從穿别浦小舟還似過横塘<lb/>
深知幕府文書省盡付甘眠亦未妨<lb/>
　胡　宏<lb/>
　　<hi>字仁仲建寕崇安人文定公安國子也㓜事楊時侯仲良究所傳者父之學也優游衡山下二十餘</hi>
<pb n="KR4h0158_WYG_036-12a"/>
　　<hi>年玩心神明不舍晝夜張栻師事之紹興初上書以良心聳動高宗謂其顧慮畏懼忘父兄之困辱</hi>
　　<hi>而北面冦讐葢由良心之不察也高閌為國子司業請幸太學宏見其表作書責之謂閌欺天罔人</hi>
　　<hi>阿諛柄臣求舉太平之典秦檜當國貽書宏兄寅問其二弟意欲用之宏致書詞甚厲人問之宏曰</hi>
　　<hi>正恐其召故示以不可召之端檜死宏被召竟以疾辭卒於家著書曰知言張栻謂其言約義精道</hi>
　　<hi>學之樞要制治之蓍龜也有五峯詩文集五卷皇王大紀八十卷</hi>
　　題上峰寺<lb/>
百年身似客浩蕩世間遊入望青山好夢魂偏我留我<lb/>
家巫山十二峯浮江直過巴陵東瀟湘水與蒼梧通環<lb/>
<pb n="KR4h0158_WYG_036-12b"/>
遶衡嶽青㝠中扁舟白雲不可度杖藜蠟屐乗春風山<lb/>
光浮動可攬結雲舒霞卷飛烟虹深巖大壑翠巘巘足<lb/>
力已到心無窮羣峰迤邐勢不競上盡祝融五千仞祝<lb/>
融峰高天更高太空人世如牛毛風雲萬變一瞬息紅<lb/>
塵奔走眞徒勞<lb/>
　　西林寺廓然堂有懷<lb/>
超然峰頭秋風清廓然堂延秋月明我乗清秋弄明月<lb/>
中有所感思㝠㝠峰勢凌蒼穹上有烟林封去天不盈<lb/>
<pb n="KR4h0158_WYG_036-13a"/>
尺路斷心忡忡虚名過耳如松風<lb/>
　　同伯氏還鄉<lb/>
江村沙暖蔞蒿長味比枸杞新甘香茁茁荻芽生近渚<lb/>
紫花臺菜初未嘗白羊烏狶俱在牧茅舍竹籬眞故鄉<lb/>
人生未必須富貴萬事且願身康强徑買官場舊醅酒<lb/>
共醉春風殊未央<lb/>
　　桃源行<lb/>
北歸已過沅湘渡騎馬東風武陵路山花無限不關心<lb/>
<pb n="KR4h0158_WYG_036-13b"/>
惟愛桃花古來樹聞説桃花更有源居人共得仙家趣<lb/>
之子漁舟安在哉我欲乗之望源去川源逺近蒸霞開<lb/>
一片隨水從東來及晨徧覽三春色莫使風雨空莓苔<lb/>
　　題法輪寺<lb/>
春色初収夏氣清路分松檜入峥嶸深盤岣嶁千峰下<lb/>
逺抱瀟湘一綫明大衆總迷身在處三關除却道方平<lb/>
山林若是有情住何異紅塵爭利名<lb/>
　劉子翬<lb/>
<pb n="KR4h0158_WYG_036-14a"/>
　　<hi>字彦冲贈太師韐之仲子以父任承務郎辟眞定府幕屬韐死靖康之難子翬痛憤幾無以為生廬</hi>
　　<hi>墓三年服除通判興化軍因毁瘠不堪吏責辭歸武夷山不出者十七年與籍溪胡憲白水劉勉之</hi>
　　<hi>交相得每講學外無雜言所與遊皆知名士而期以任重致逺者惟新安朱熹一人也熹父松且死</hi>
　　<hi>以熹託子翬佩其教成名儒焉卒年四十七學者稱屏山先生</hi>
　　建康六感<lb/>
　　　吳<lb/>
龍翔大耳兒虎視捉刀人風雲競追逐逸軌誰能遵大<lb/>
帝負英材沈潛歘求伸一呼定南國再戰威强鄰抗魏<lb/>
<pb n="KR4h0158_WYG_036-14b"/>
既揺岳攘劉亦披鱗組練繞平隰艨艟蔽通津偉哉人<lb/>
物盛成功豈無因代祀已飄忽風流久彌新停橈眺迥<lb/>
陸裂蔓登層闉卧龍昔來遊萬古懷清塵<lb/>
　　　晉<lb/>
日昃無全照南遷事倉忙龍謡方協瑞星禍已告亡凌<lb/>
遲百年運凛凛危莫將向來問鼎人項背常相望環宫<lb/>
白羽列面闕鳴弦張膺圖未躋泰卜世豈在長獨憐短<lb/>
轅公推刃殺忠良百身嗟莫贖一慟鬢成蒼時移事亦<lb/>
<pb n="KR4h0158_WYG_036-15a"/>
更為宋復為梁惟有采石潮年年到前岡<lb/>
　　　宋<lb/>
寄奴眞偉人落拓龍潛地據筵呼五木已有吞世氣世<lb/>
期値陽九天綱日淪替偏邦或跨州卑號猶稱帝匪乗<lb/>
艱棘運英姿疇能濟南戡奠番禺西狩澄涇渭功雖與<lb/>
世隆道亦同人廢緬懷揖讓風黄屋身如寄頽波日奔<lb/>
廹夜壑遷神器巢由獨賢哉高蹤邈難繼<lb/>
　　　齊<lb/>
<pb n="KR4h0158_WYG_036-15b"/>
堯宫不剪茨禹室無崇壤巍巍天步隆萬代猶可仰荒<lb/>
哉二三君經營務華敞落柹滿清江飛斤殷遥響疏淵<lb/>
引瀾澳築圃遷林莽筋力斃民軀貲財傾國帑雄心獨<lb/>
未倦矯首生遐想時徂陵谷變無事猶悲曩殷憂易興<lb/>
懷逸樂難終享過客問青樓荒畦棘花長<lb/>
　　　梁<lb/>
開圖屬英睿失國由昏愞斯人異前修撥亂旋致亂輕<lb/>
刑下益肆厚爵臣彌叛聰明馳萬幾精苦徒宵旰鳳冕<lb/>
<pb n="KR4h0158_WYG_036-16a"/>
敬方袍鸞旗游彼岸悠然棄從懷臨機復難斷那知千<lb/>
佛力不紓一冦難酒色覆商周神仙蕩秦漢趨亡固多<lb/>
軌荒迷卒同貫微聖常鮮終撫册三慨歎<lb/>
　　　陳<lb/>
悲風嘯荒垣歌斷庭花曲璧月夜沈輝瓊樹春銷馥郊<lb/>
圻遊從盛想像猶經目麗景明新妝清波映鮮服承恩<lb/>
屬令姿被選皆華族朝從結綺遊暮向臨春宿意高時<lb/>
忽謝步逺塗方促榮華事不長哀樂情難足悠悠六朝<lb/>
<pb n="KR4h0158_WYG_036-16b"/>
事轉盻風驚燭永懷興亡端斯文慚麗縟<lb/>
　　夜飲<lb/>
良宵樂未央促席團欒坐佳人意慇懃倡歌屬余和幽<lb/>
期貴濶畧醉語多叢脞沈沈玉巵酒量淺難負荷豈不<lb/>
懷極懽恐重賔友過褰帷望明河山月銜半破囘軒互<lb/>
追奔繖拂簷瓦墮<lb/>
　　種菜<lb/>
傍舍植柔蔬攜鋤理荒穢桔槔勤俯仰一雨功百倍朝<lb/>
<pb n="KR4h0158_WYG_036-17a"/>
來緑映土新葉揺肺肺牛羊勿踐畦肉食屠爾輩<lb/>
　　下灘作<lb/>
青山鎖連環白澗走鳴瀨迷津毫髪間舟與危石㑹囘<lb/>
淵聚浮沫斷壁餘澎湃玩竒心若驚覽鏡目不逮悠然<lb/>
一囘首孤驛已茫昧停橈念經厯履地猶旋憒悲風嘯<lb/>
枯林暮野雲相葢隔船聞和歌沽酒慰疲怠<lb/>
　　棄竹夫人<lb/>
愛憎情易遷感物思鬱紆念昔未棄捐常侍君子居煩<lb/>
<pb n="KR4h0158_WYG_036-17b"/>
襟一披豁雅抱何清虚蹉跎怨時暮凉德竟見疎飛霜<lb/>
皓中庭枵然委牆隅的皪珠幃深熒煌錦茵鋪豈不懷<lb/>
舊恩君心已非初當年紈扇謡抱恨同區區<lb/>
　　宿省軒<lb/>
夜空合一寂擾擾息萬勞幽懷耿不寐孤燈側殘膏稍<lb/>
知山雨來聲在横林高凄然郤成夢夢泛秋江濤<lb/>
　　遊龍潭<lb/>
四客同笑言一僧陪杖屨徜徉山水窟適意忘晨暮疎<lb/>
<pb n="KR4h0158_WYG_036-18a"/>
鐘巖北寺細竹溪南路中流石參錯不礙潺湲<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>泓澄<lb/>
小龍潭潤氣金碧聚時驚木葉墜俯見鯈鱗度斯遊非<lb/>
預期偶爾造佳處㓜輿丘壑情陶令琴觴趣淹留慰所<lb/>
願惟以賔友故夕陽淡寒山遲囘不能去<lb/>
　　不忍行<hi>二首</hi>
草邉飛騎如烟滅拉獸摧斑食其血此時疾首念鑾輿<lb/>
玉體能勝饑渇無危城屑麴驚雲擾簠簋無光天座杳<lb/>
奮戈儻未雪深讐我食雖甘何忍飽<lb/>
<pb n="KR4h0158_WYG_036-18b"/>
黄河鑿鑿氷成路人語寒空氣成霧此時泣血念鑾輿<lb/>
玉體能勝凛冽無蒼黄天步䝉塵去畫衮飄零傷嵗暮<lb/>
飛書倘未伐姦謀我服雖華何忍御<lb/>
　　望京謡<lb/>
雙鑾北狩淹歸轂寂寞梁園春草緑猶傳故老守孤城<lb/>
官軍不到黄河曲連雲樓櫓已灰燼更倚牕扉防箭鏃<lb/>
招兵大半出羣盗繡䘿䝉衣屢翻覆前宗後社力誅鋤<lb/>
白刃如霜挂人肉州橋燈火夜無光夾道狐狸晝相逐<lb/>
<pb n="KR4h0158_WYG_036-19a"/>
往時汴泗絶行舟市糶十千塵滿斛衣冠避地多在南<lb/>
宛馬却食江南粟謀臣武士力俱困海角飄揺轉黄屋<lb/>
盤庚五遷方擇利昆陽一戰何當卜夕烽明處望千門<lb/>
孤臣祗欲吞聲哭<lb/>
　　兼道攜古墨來墨面龍紋墨背識云保㤗九年奉<lb/>
　　　勑造長春殿供御龍印香煤旁又識云墨務官<lb/>
　　　臣庭圭監官臣夷中臣子和臣卞等進葢江南<lb/>
　　　李氏物也感之為作此詩<lb/>
<pb n="KR4h0158_WYG_036-19b"/>
長春殿古生荆薈猶有前朝遺物在錦囊珍重出𤣥圭<lb/>
雙虬刻作蜿蜒態枯皮剥裂弄幾刓斷玦精堅磨不殺<lb/>
吾聞李氏據江左文采風流高一代當時好玩不獨此<lb/>
器用往往窮奢汰徵工選技填御府不惜千金為賞賚<lb/>
治兵唐推英衛精治民漢許龔黄最惜哉取士不知術<lb/>
妙手獨得庭珪輩眞主驅馳八極中荒王逸樂孤城内<lb/>
汗青得失更誰論尤物競為人寶愛嗟余視此眞糞土<lb/>
事有至微猶足戒投文欲往弔江流幽魂未泯應慚悔<lb/>
<pb n="KR4h0158_WYG_036-20a"/>
　　劉兼道獵<lb/>
劉侯好獵親馳逐指呼雙犬如奴僕朝衝唐石亂雲來<lb/>
暮聽潭溪流水宿何如著鞭走大梁我亦與子同翺翔<lb/>
今年獵内醢彭越明年獵外羓徳光<lb/>
　　次韻蔡學士梅詩<lb/>
梅梢破白香清切清雨含春不成雪瑶池髣髴萬妃遊<lb/>
縞裠練帨何鮮潔凌晨燦爛忽驚眼客中又過嘉平月<lb/>
年年見梅非昔地海角尋芳更愁絶多情欲伴曉雲飛<lb/>
<pb n="KR4h0158_WYG_036-20b"/>
有恨只教啼鳥説兵㕑况是酒如澠東閣喜聽談吐屑<lb/>
飄零使我歡意盡山城暮角聲嗚咽庭邉一樹春最晚<lb/>
照影遥憐水方折暫忙不到今幾時南北枝頭開又歇<lb/>
新辭婉媚發春妍未害廣平心似鐵<lb/>
　　荔子歌<lb/>
炎精孕秀多靈植荔子佳名聞自昔絳囊剖雪出琱盤<lb/>
尋常百果無顔色閩天六月雨初晴星火熒煌曜川澤<lb/>
歘如彩鳳戲翺翔爛若彤雲堆翕爀我聞二和全盛時<lb/>
<pb n="KR4h0158_WYG_036-21a"/>
貢輸不減開元日繡衣中使動輶車黄紙封林遍阡陌<lb/>
浮航走轍空四郡妙品人間無復得似聞供御只纎毫<lb/>
往往盡入公侯宅驪山廢苑狐兔静艮嶽新宫鼙鼓急<lb/>
繁華今古共凄凉遶樹行吟悲野客<lb/>
　　法石見李漢老叅政<lb/>
我識今朝李翰林十年隔絶飛寸心素書每逄雙鯉得<lb/>
雲路欲倚長梯尋翰林昔叅建炎政想見中興人物盛<lb/>
方圓齟齬不足論角巾雅有江湖興玉堂草詔禠兇魄<lb/>
<pb n="KR4h0158_WYG_036-21b"/>
丹陛陳謨發天聽介圭便合趣公還只今密勿才稀並<lb/>
自憐隨牒東南奔假道因得登龍門怪余髯面益老矣<lb/>
一笑問勞情彌敦僧坊蕭蕭逺闤闠豈料飄零獲清對<lb/>
此行尚憶王相宅曩日交游幾人在濁酒青燈夢寐間<lb/>
九州四海烟塵内區區王事今有程暫見復别難為情<lb/>
長亭喚馬一悽斷璧月曉墮桐花城<lb/>
　　夢仙謡<hi>并引</hi>
　劉致明夢與七客游仙胡原仲與焉其事甚異致明<lb/>
<pb n="KR4h0158_WYG_036-22a"/>
　清修純實非夸誕人也因為作謡以記之他時二人<lb/>
　凌太虛誦此謡當懷所謂病翁者耶<lb/>
鵝子峰前波色清劉郎看山無俗情癯儒自昔有仙骨<lb/>
夜夢體飛如葉輕雲中不識朝天路雙童導我凌空去<lb/>
側身度巖隈盤盤復囘囘翛然意往形不礙石窟蘚竇<lb/>
俄天開乗槎夜泛牛女渡鞭鸞曉入金銀臺花深不逄<lb/>
人時聞佩環聲仙翁睡起方結襪見客坦易無崖垠撃<lb/>
䝉冀垂矜叩妙獲一言駐紅却白非難事貪生慮死眞<lb/>
<pb n="KR4h0158_WYG_036-22b"/>
愚計當時同遊七姓俱但記古月成胡字塵縁未斷不<lb/>
得留海風吹過蓬瀛洲覺來牕户㝠曚曉玉鏡晶晶墮<lb/>
松杪<lb/>
　　清江行<lb/>
漁翁一櫂老清波稚子學語能漁歌日暮沙頭寒爇竹<lb/>
雨餘船角亂堆蓑鬻殘小鮮仍自鱠湖海茫茫醉鄉内<lb/>
夜闌酒渴潄寒流月照蘆花上篷背<lb/>
　　井泉<lb/>
<pb n="KR4h0158_WYG_036-23a"/>
石井水濺濺寒莎映碧鮮雨聲添溜急天影入波圓曉<lb/>
汲連山寺春耕潤野田杖藜三嚥罷毛髪更蕭然<lb/>
　　巖桂<lb/>
凉颸振逺村寂寞度清芬山路不知處月牕時夜聞孤<lb/>
根寒抱石落子半飄雲袖手空延佇無才可賦君<lb/>
　　策杖<lb/>
策杖農家去蕭條絶四鄰空田依壠峻斷藁布窠勻地<lb/>
薄惟供税年豐尚苦貧平生飽官粟愧爾力耕人<lb/>
<pb n="KR4h0158_WYG_036-23b"/>
　　泊舟<lb/>
莽奔荒茨岸囘囘亂石灘雨寒収市蚤風急泊舟難㝢<lb/>
縣兵猶鬭乾坤網正寛慇懃囑龍劍莫乆卧波瀾<lb/>
　　途中<lb/>
小市猶依海横橋欲跨汀雨餘榕徑冷春晚苧田青薄<lb/>
宦低豪氣浮生惜壯齡急流歸亦好憂患飽曽經<lb/>
　　與原仲至交溪橋<lb/>
倦憇春橋午囘環翠碧重亂溪流背海新柳色欺松厭<lb/>
<pb n="KR4h0158_WYG_036-24a"/>
市常思野為官不及農喜逄湖上客談話得從容<lb/>
　　寄蜀<lb/>
有客傳歸信愁懷得暫寛兒童占鵲喜鄰里借書看離<lb/>
蜀秋方半浮湘嵗欲䦨柴門頻灑掃夢想見征鞍<lb/>
　　野墅<lb/>
野墅驚秋晚殘年忽忽過海潮通井淺林日到牕多酒<lb/>
盡鄰翁餉詩成稚子哦人生行樂耳軒冕奈余何<lb/>
　　晚飲<lb/>
<pb n="KR4h0158_WYG_036-24b"/>
招提聊駐屐却去白雲堆老眼看山倦餘懷向酒開晚<lb/>
凉微雨送秋意一蟬催醉裏揮犀妙方知有逸才<lb/>
　　道中<lb/>
微風収宿靄細路遶平皋石亂春溪急山寒曉月高鳥<lb/>
聲時出樹花氣欲侵袍行役兼清賞驅馳未覺勞<lb/>
　　次長河壁間韻<lb/>
竄鼠驚殘夢蕭蕭老屋虚風聲傳逺瀨寒意入秋蔬客<lb/>
路漂揺久歸身憔悴餘西牕滿殘照髣髴似吾廬<lb/>
<pb n="KR4h0158_WYG_036-25a"/>
　　過鄴中<lb/>
逐鹿營營一夢驚事隨流水去無聲黄沙日傍荒臺落<lb/>
緑樹人穿廢苑行遺恨分香憐晚節勝遊飛葢尚高情<lb/>
我來不暇論興廢一㸃西山入眼明<lb/>
　　酴醿<lb/>
顚風急雨退花晨翠葉銀苞照眼新高架攀縁雖得地<lb/>
長條盤屈總由人横釵數朶開猶小撲酒餘香韻絶倫<lb/>
唯有金沙顔色好年年相伴殿殘春<lb/>
<pb n="KR4h0158_WYG_036-25b"/>
　　送原仲之荆南<lb/>
風急塵埃滿漢關送君行處路漫漫不知争戰幾時定<lb/>
常恐别離相見難三逕舊游松竹老五湖新隠水雲寛<lb/>
交朋日覺知音少緑綺從今莫浪彈<lb/>
　　原仲温其彦藻彦符致明集敝廬<lb/>
清樽勸客且留連亂後相從亦偶然三徑生涯鄉社裏<lb/>
一秋心事菊花前向來憂喜皆陳迹老去光隂逐斷弦<lb/>
懷抱故人今有幾只因情話可忘年<lb/>
<pb n="KR4h0158_WYG_036-26a"/>
　　宿雲際偶題<lb/>
榖雨都無十日閒落紅棲草已斑斑曉烟未放屋頭樹<lb/>
春漲欲浮天際山翠葢縈風沈逺坂漁舟驚浪落前灣<lb/>
鐘聲認得林邉寺嵗嵗籃輿獨往還<lb/>
　　秋意<lb/>
又見庭梧一葉飛物華心事兩差池百年未半老相逼<lb/>
四序平分秋獨悲過岸山川雲漠漠殘燈院落雨絲絲<lb/>
客懷料理須杯酒哭向窮途定是癡<lb/>
<pb n="KR4h0158_WYG_036-26b"/>
　　屏跡<lb/>
屏跡山樊避世喧晚風落日静柴門寒泉遶竹通幽圃<lb/>
小徑穿田入别村散策微吟霜葉脱鈎簾宴坐碧雲翻<lb/>
閒中興味知何晚絶口名途不更言<lb/>
　　次韻温其元日詩<lb/>
曉來飛雨挾風顚洗出韶容換故年花動一紅明屋角<lb/>
山涵亂碧到樽前病如夜鶴孤還警老似春蠶飽即眠<lb/>
賴有故人開寂寞錦囊詩句許時傳<lb/>
<pb n="KR4h0158_WYG_036-27a"/>
　　山寺見牡丹<lb/>
倦遊曽向洛陽城幾見芳菲照眼新載酒屢穿卿相圃<lb/>
傍花時値綺羅人十年客路驚華髪囘首中原隔戰塵<lb/>
今日尋芳意蕭索山房數朶弄殘春<lb/>
　　蚤行<lb/>
村雞已報晨曉月漸無色行人馬上去殘燈照空驛<lb/>
　　清湖驟雨<lb/>
快雨不相期平湖忽蕭颯坐乆日明簷繁聲靜中滅<lb/>
<pb n="KR4h0158_WYG_036-27b"/>
　　汴京紀事<hi>十首</hi>
内苑珍林蔚絳霄圍城不復禁芻蕘舳艫嵗嵗銜清汴<lb/>
纔足都人幾炬燒<lb/>
空嗟覆鼎誤前朝骨朽人間罵未銷夜月池臺王傅宅<lb/>
春風楊柳太師橋<lb/>
神霄宫殿五雲間羽服黄冠綴曉班詔許羣臣親受籙<lb/>
步虚聲裏認龍顔<lb/>
宫娃控馬紫茸袍笑撚金丸彈翠毛鳳輦北遊今未返<lb/>
<pb n="KR4h0158_WYG_036-28a"/>
蓬蓬艮嶽内中高<lb/>
篤蓐清香步障遮並桃冠子玉簪斜一時風物堪魂斷<lb/>
機女猶挑韻字紗<lb/>
雲芝九幹麥雙岐合有嘉生瑞聖時玉殿稱觴聞好語<lb/>
時教張補撰宫詞<lb/>
橋上遊人度鏡光五花殿裏奏笙簧日曛未放龍舟泊<lb/>
中使傳宣趣鄆王<lb/>
巨石曽聞受國封承恩不與幸臣同時危運作高城礟<lb/>
<pb n="KR4h0158_WYG_036-28b"/>
猶解捐軀立戰功<lb/>
蒼黄禁陌夜飛戈南去人稀北去多自古黄沙埋皓齒<lb/>
不堪重唱蓬蓬歌<lb/>
輦轂繁華事可傷師師垂老過湖湘縷衣檀板無顔色<lb/>
一曲當時動帝王<lb/>
　　景陽鐘<hi>二首</hi>
景陽鐘動曉寒清度柳穿花隠隠聲三十六宫梳洗罷<lb/>
却吹殘燭待天明<lb/>
<pb n="KR4h0158_WYG_036-29a"/>
一鈎殘月淡觚稜遥望林梢曉色升寂寞小簾風露冷<lb/>
玉盆脂水已生氷<lb/>
　朱　槔<lb/>
　　<hi>字逄年韋齋弟也有詩曰玉瀾堂集梁溪尤袤為序極稱之</hi>
　　三山次潘静之升書記韻<lb/>
客路那知嵗月長掀眉一笑苾蒭房且傾徐邈聖賢酒<lb/>
不問陳登上下牀雲影翻空迷海嶠秋聲隨夢到江鄉<lb/>
明朝各聽船牕雨猶憶枯棊戰四郎<lb/>
<pb n="KR4h0158_WYG_036-29b"/>
　　老兵種菊以詩謝之<lb/>
蔬畦雨徑策勲時徙種鄰牆菊兩枝九日無人過朱放<lb/>
十分舉酒酌王尼花裁栗玉秋風健香近龍涎曉夢知<lb/>
負口不應還負眼長鑱煩爾鎮相隨<lb/>
　　九日與客語慨然有廬山之興<lb/>
九日黄花笑白頭分將牢落付荒丘半川暝色聊償夢<lb/>
别嶺秋聲旋寄愁江國經年多浪語匡廬入手是眞休<lb/>
未能免俗須登陟睨視元龍百尺樓<lb/>
<pb n="KR4h0158_WYG_036-30a"/>
　　寓居南軒<lb/>
雲氣披猖月意孤冬青倒影上庭隅燈横老薺蛾方去<lb/>
書掩新芸蠧已無一世盡知關魯酒十年不擬歎齊竽<lb/>
支頤坐覺疎星没獨扣龍頭瀉酪奴<lb/>
　　僕自以四月十四日自延平歸所寓之南軒積雨<lb/>
　　　隂濕體中不佳二十五日夜夢至一處流水被<lb/>
　　　道色清絶若有欄檻而無屋宇有筆硯皆浸水<lb/>
　　　中予驚問何地旁有應者曰此玉瀾堂也夢中<lb/>
<pb n="KR4h0158_WYG_036-30b"/>
　　　欲取水中筆硯作詩詩未成而覺意緒蕭爽殆<lb/>
　　　不類人世雞已一再鳴矣因賦此<lb/>
蘧蘧飛夢過雲鄉物色清輝眼界長閶闔未招金馬士<lb/>
蓬萊先立玉瀾堂千尋濯足衣裘冷六字哦詩筆硯香<lb/>
當與瑶池作同社紅巾青鳥兩相忘<lb/>
　　六月二十日<hi>次日立秋</hi>
天涯明日見秋風錯莫誰驚碧樹空豈意楚山招隠處<lb/>
盡歸蜀客廣騷中釣魚聊爾針方直乞米茫然帖自工<lb/>
<pb n="KR4h0158_WYG_036-31a"/>
獨卧南軒聽南澗蠻花猶作杜鵑紅<lb/>
　馮時行<lb/>
　　<hi>字當可蜀巴縣人宋南渡初官奉禮郎力抗和議至引漢高分羮之事上曰此言朕不忍聞忤秦檜</hi>
　　<hi>罷歸所著有縉雲集</hi>
　　縉雲山<lb/>
借問禪林景若何半天樓殿冠嵯峨莫言暑氣此中少<lb/>
自是清風高處多岌岌九峰晴有霧瀰瀰一水逺無波<lb/>
我來游覽便歸去不必吟成證道歌<lb/>
<pb n="KR4h0158_WYG_036-31b"/>
　　寶華寺<lb/>
宿雨初収草木濃羣鴉飛去法堂空長廊無事僧歸晚<lb/>
盡日門前只看松<lb/>
　<lb/>
　<lb/>
　<lb/>
　<lb/>
　宋元詩㑹卷三十六<lb/>
</p>
<p>
</p>
  </div>
<div>
<head>宋元詩㑹卷三十七</head> <lb/>
    <p>
<pb n="KR4h0158_WYG_037-1a"/>
欽定四庫全書<lb/>
　宋元詩㑹卷三十七<lb/>
　　　　　　　　　　　　兵部主事陳焯編<lb/>
　吕本中<lb/>
　　<hi>字居仁宰相公著之曾孫幼敏悟公著奇愛之少從楊時游酢尹焞遊三家或有疑異未嘗茍同用</hi>
　　<hi>䕃授承務郎紹興六年召赴行在特賜進士出身擢中舎請罷官吏犯贓黥面之刑從之又奏九江</hi>
　　<hi>鄂渚諸路當宿重兵戡亂宜圖宻筭不當播虛聲於鄰境使得預防未幾引疾去召權直學士院初</hi>
　　<hi>本中與秦檜為同舎相得甚歡檜既相私有引用之意本中力謝之會趙鼎遷僕射本中草制有曰</hi>
<pb n="KR4h0158_WYG_037-1b"/>
　　<hi>合晉楚之成不若尊王而賤霸散牛李之黨未如明是以去非檜大怒諷御史蕭振劾罷之提舉太</hi>
　　<hi>平觀卒諡文清有詩集二十卷</hi>
　　出門見明月<lb/>
出門見明月入門思故人故人如此月一見一回新明<lb/>
月相見多故人相見少問爾何因緣長似此月好故人<lb/>
在何處南北東西路明月在咫尺夜夜庭前樹<lb/>
　　海陵書懷<lb/>
萬事不如意自然生白鬚極知少餘韻何敢厭窮途土<lb/>
<pb n="KR4h0158_WYG_037-2a"/>
俗尊魚婢生涯欠木奴東行見李白誰為致區區<lb/>
　　海陵雜興<lb/>
紛紛五代亂離偏一旦雲開復見天草木百年新雨露<lb/>
車書萬里舊山川尋常巷陌猶簪紱取次園林亦管絃<lb/>
人老太平春未老鶯花無恙日高眠<lb/>
　　秋後竹夫人<lb/>
與君宿昔尚同牀正坐西風一夜凉便學短檠牆角棄<lb/>
不如團扇篋中藏人情易變仍如此世事多虞祇自傷<lb/>
<pb n="KR4h0158_WYG_037-2b"/>
却笑班姬與陳后一生辛苦望專房<lb/>
　　探花<lb/>
謾遣兒童掃雪開却穿籬落看春回溪山冷淡泥三尺<lb/>
故舊飄零酒一杯止買芒鞵供踏雪更攜藜杖去尋梅<lb/>
玉川縱老生涯在時有鄰僧送米來<lb/>
　　栁州開元寺夏雨<lb/>
風雨翛翛似晩秋鴉歸門掩伴僧幽雲深不見千巖秀<lb/>
水漲初聞萬壑流鐘喚夢回空悵望人傳書至竟沈浮<lb/>
<pb n="KR4h0158_WYG_037-3a"/>
虎頭燕頷非吾相莫羨班超拜列侯<lb/>
　　張禕秀才乞詩<lb/>
白蓮菴中張居士夢斷世間風馬牛塵埃表物自無意<lb/>
神僊中人聊與遊澄江似趂北城眺苦雨不放南山秋<lb/>
君當先行我繼往句吳東亭泊小舟<lb/>
　　孟明田舎<lb/>
未嫌衰病出無車尚喜冬來食有魚往事高低孤枕夢<lb/>
故人南北數行書茅茨獨倚風霜下稉稻微収雁鶩餘<lb/>
<pb n="KR4h0158_WYG_037-3b"/>
欲識淵明只公是邇來吾亦愛吾廬<lb/>
　　宿州初暑<lb/>
暑氣侵人始欲愁簞瓢窮巷不堪憂亂蟬泊雨林塘靜<lb/>
密徑吹花草樹幽春盡茆檐深著燕日高田水故飛鷗<lb/>
莫欺湫隘無餘地待借元龍百尺樓<lb/>
　　無題<lb/>
荒裔安知鼎重輕禍胎元是起公卿襄陽耆舊惟龎老<lb/>
受禪碑中無姓名<lb/>
<pb n="KR4h0158_WYG_037-4a"/>
　黄公度<lb/>
　　<hi>字師憲莆田人紹興間進士由簽書判官除祕省正字與趙鼎素善小人希秦檜意論罷之再貶南</hi>
　　<hi>恩檜死召還官尚書吏部員外郎以疾卒</hi>
　　秋旱熱甚尤苦登陟輿中戲成<lb/>
少皞不用事八月猶苦熱南方本炎蒸况乃甘澤闕雨<lb/>
師弛厥職旱魃逞餘孽金石鑠欲流汙池龜甲裂稼穡<lb/>
亦已休田家生理絶强欲築場圃漸聞罌瓶竭租斂數<lb/>
有恒不為愆陽輟州縣急鍿銖鞭箠動流血吁嗟號帝<lb/>
<pb n="KR4h0158_WYG_037-4b"/>
閽此語何由徹空村巫覡舞靈祠香火謁水旱制于天<lb/>
祈禱恐虚設嘗聞桑林禱爪犧亦清潔萬國幾為魚堯<lb/>
徳豈其劣但令備先具難必沴氣滅江淮十萬兵仰口<lb/>
資餽轍太倉無宿儲有司憂百結腐儒從薄宦籃輿走<lb/>
<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲王事有嚴程亭午不得歇林鳥呀無聲僕夫屢告<lb/>
暍焉得變𤣥冬隂厓踏層雪<lb/>
　　還家<lb/>
黎明呼羸童拄策渡野水輕嵐翳初日古道步平砥麥<lb/>
<pb n="KR4h0158_WYG_037-5a"/>
隴黄四出松竹翠相倚人間春告盡巖色秀未已眼入<lb/>
故鄉眀語還親舊喜印非朱買臣金無蘇季子竊笑免<lb/>
妻孥相過動鄰里富貴豈吾謀薄遊聊爾耳<lb/>
　　謝傅叅議彦濟<hi>雱</hi>惠筍用山谷韻<lb/>
北方九月霜賔盤無生菜嶺南信地暖窮冬竹萌賣君<lb/>
念庾郎貧繭栗供庖宰中有歲寒姿貞時久不壞前身<lb/>
渭川侯千畆償宿債珍可配天花賤不數石芥早薤與<lb/>
晩菘奴僕望賔介文園酒渴餘想不厭姑嘬預恐吹作<lb/>
<pb n="KR4h0158_WYG_037-5b"/>
竹明日東風噫急須驅兒童傾筐攜采采<lb/>
　　癸亥秋行縣夜寓下生院倦甚慨然有歸歟之想<lb/>
　　　用韻題壁<lb/>
何須輪擁朱不願佩縣玊青山得去且歸去謀生待足<lb/>
何時足林間招提金碧開門外過客誰能來桂花落盡<lb/>
無人問古牆秋逕生青苔舊山泉石故應好菟裘不營<lb/>
亦可老此身已與三徑期未分淵明迹如掃<lb/>
　　惜别行送林梅卿<hi>大鼐</hi>赴闕<lb/>
<pb n="KR4h0158_WYG_037-6a"/>
刺桐城邊桐葉飛刺桐城外行人稀客來别我有所適<lb/>
問客此去何當歸林卿妙齡才秀發胸中萬卷涵溟渤<lb/>
家聲合沓葢九州里第嶙峋表雙闕朅來試吏天南方<lb/>
驥縶焉能騁所長梅僊脫身東市卒杜老把筆中書堂<lb/>
傳道淮壖減豺虎政須禮樂事明主之子軒軒霄漢姿<lb/>
好向春風刷毛羽<lb/>
　　奥村晩望<lb/>
山逐寒雲斷天隨暮靄低稻畦迷上下樵徑自東西故<lb/>
<pb n="KR4h0158_WYG_037-6b"/>
國存書劍他鄉咽鼔鼙涓埃期補報未敢卜幽棲<lb/>
　　庚申元日<lb/>
繭足度殘臘回頭又一年文書疎病眼事業付高眠盥<lb/>
櫛從朝懶衾裯覺夜便南鄰競春色車馬日喧闐<lb/>
　　久不得浙耗<lb/>
獨酌澆愁酒慵翻信手書折腰行俗吏投足且吾廬歲<lb/>
月鶯聲老江湖鴈影疎依棲五侯第旅食近何如<lb/>
　　苦熱<lb/>
<pb n="KR4h0158_WYG_037-7a"/>
玊井晨不冷茅簷午欲焚月搖看畫箑榴吐認紅裙迥<lb/>
野都如火竒峰空自雲衣巾負芒刺曝背有人耘<lb/>
　　倚薄<lb/>
茅簷供倚薄藜杖任扶攜天入平蕪濶山含宿靄低樹<lb/>
聲風曲折野色晩凄迷容易營生事秋田稻欲齊<lb/>
　　閒居<lb/>
一水遠能白羣山隂更青靜憐風細細閒任雨㝠㝠春<lb/>
色供多病時情畏獨醒平生憂國意客至問朝廷<lb/>
<pb n="KR4h0158_WYG_037-7b"/>
　　三月晦日郊外即事<lb/>
雨積稻畦白晴添麥壠黄野橋排鴈齒山路轉羊腸鳥<lb/>
語有時好田家隨事忙一年春盡日身迹更他鄉<lb/>
　　晩泊桃源驛奉懷幕府諸公<lb/>
下馬泊孤亭人煙接古城半村留晩照萬壑送秋聲風<lb/>
月思𤣥度文章愧長卿桃源何處在山驛至今名<lb/>
　　冬日道間<lb/>
歲熟牛羊飽村寒鳥雀呼霜餘山骨露水落澗毛枯歸<lb/>
<pb n="KR4h0158_WYG_037-8a"/>
艇收漁網行人問酒壚微軀任南北未覺旅懷孤<lb/>
　　壬戌中秋沿檄行縣與龔實之同宿琴泉軒<lb/>
揺落江城暮招提訪舊遊泉聲終夜雨竹影一絃秋露<lb/>
湛衣裳冷山空枕簟幽故人憐寂寞抱被肯相投<lb/>
　　西園<lb/>
意得壺觴外心清杖履間簿書休吏早花鳥向人閒舊<lb/>
隱在何許倦遊殊未還天涯賴有此退食一開顔<lb/>
　　正月晦日寄宋永兄<lb/>
<pb n="KR4h0158_WYG_037-8b"/>
萬事縈心空歲月一分春色已塵埃簷間雨脚何時斷<lb/>
陌上遨頭幾日來寒束幽花如有待風延啼鳥苦相催<lb/>
明年此會各南北趂取官閒共酒杯<lb/>
　　悲秋<lb/>
萬里西風入晩扉高齋悵望獨移時迢迢别浦㠶雙去<lb/>
漠漠平蕪天四垂雨意欲晴山鳥樂寒聲初到井梧知<lb/>
丈夫感慨闗時事不學楚人兒女悲<lb/>
　　陳晉江以壬戌四月上澣宴同僚于二公亭<lb/>
<pb n="KR4h0158_WYG_037-9a"/>
百年遺址俯郊坰十里蒼波帶古亭隔㟁樓臺春去逺<lb/>
兩朝煙雨酒微醒苔碑缺落庭松老野鳥去來汀草青<lb/>
風物不殊天竺路扁舟髣髴舊曾經<lb/>
　　道間即事<lb/>
花枝已盡鶯將老桑葉漸稀蠶欲眠半濕半晴梅雨道<lb/>
乍寒乍暖麥秋天村壚沽酒誰能擇郵壁題詩盡偶然<lb/>
方寸怡怡無一事麤裘糲食地行僊<lb/>
　　題白沙舖<lb/>
<pb n="KR4h0158_WYG_037-9b"/>
負郭可無三頃秫葢頭幸有兩間茅還鄉且盡田家樂<lb/>
舉世誰非市道交村酒一杯澆磊塊山程數驛更磽嶅<lb/>
羸驂莫怪歸鞭急心在輕紅荔子梢<lb/>
　　唱和盈軸而燕集未期小詩請廣文兄為遨頭<lb/>
煩君管領東君手收拾風光尊俎中與作遨頭共春燕<lb/>
何須擁鼻學秋蟲誰憐老子興不淺自笑窮人詩轉工<lb/>
趂取身閒酒價賤明年此日又西東<lb/>
　　贈泉守趙表之<hi>令衿</hi>
<pb n="KR4h0158_WYG_037-10a"/>
扁舟昔艤浙江邊曾醉王孫玳瑁筵竹杖芒鞋晩城上<lb/>
金荷銀燭夜堂前宦遊我輩聊復爾聚散人間亦偶然<lb/>
誰料天涯今八載青燈相對各華顚<lb/>
　　春日宴共樂臺<lb/>
畫栱朱甍挿紫清連山帶水自紆縈閭閻高下魚鱗比<lb/>
田畝縱横碁局平花發鳥啼春耐事夜闌客散月多情<lb/>
寸隂自古千金重一笑人間萬慮輕<lb/>
　　秋城晩望<lb/>
<pb n="KR4h0158_WYG_037-10b"/>
斷續悲笳起麗譙㝠㝠晩色四山椒隔江人散墟分米<lb/>
十里津喧蜑趂潮夕照含山光黯淡西風動地鬢飄蕭<lb/>
低頭自笑微官縛東望滄溟歸路遥<lb/>
　　秋夜獨酌<lb/>
溪山態足身無事天地功深歲有秋投老相從管城子<lb/>
平生得意醉鄉侯捲簾清坐月排闥横笛誰家風滿樓<lb/>
可是離人更遺物自緣身世兩無求<lb/>
　張九成<lb/>
<pb n="KR4h0158_WYG_037-11a"/>
　　<hi>字子韶其先開封人徙居錢塘從楊時學有權貴用重幣招致門下且許薦之館閣九成大笑拒之</hi>
　　<hi>紹興二年策進士擢置首選楊時遺以書曰廷對乃中興來僅見之策非負氣剛大不能為也授鎮</hi>
　　<hi>東軍簽判與提刑張宗臣爭釋無辜不合即投檄歸從學者日衆用趙鼎薦起著作郎時和議起九</hi>
　　<hi>成謂趙鼎曰敵實厭兵而張虚聲以撼我當約以十事彼能從吾則與之和庶幾可也鼎既罷九成</hi>
　　<hi>在經筵力申前説秦檜惡之謫守邵州中丞何鑄劾奏落職檜怒未已復嗾司諫詹大方論其與徑</hi>
　　<hi>山僧宗杲謗訕朝政謫居南安軍檜死起知温州未㡬丐祠卒寶慶初特贈太師追封崇國公諡文</hi>
　　<hi>忠</hi>
　　首春出城<lb/>
<pb n="KR4h0158_WYG_037-11b"/>
春風驅我出騎馬到江頭出門日已暮獨行無獻酬江<lb/>
山多景物春色滿汀洲隔㟁花繞屋斜陽明戍樓人家<lb/>
漸成聚炊煙天際浮日落霧亦起羣山定在不江栁故<lb/>
撩人縈㡌不肯休隨行亦有酒無地可遲留聊寫我心<lb/>
耳長歌思悠悠<lb/>
　　出城望隔江茅舎<lb/>
茅屋臨江上四面惟柴荆綠隂繞籬落窗几一以明門<lb/>
前灘水急日與白鷗盟不知何隱士居此復何營朝來<lb/>
<pb n="KR4h0158_WYG_037-12a"/>
四山碧晩際沙鳥鳴碁聲度竹靜江深琴調清終攜一<lb/>
樽酒造門相對傾心期羲皇上安用知姓名<lb/>
　　九月七夜喜新凉<lb/>
晩來天宇隂便有如許凉衣襟不作苦燈火耿寒光青<lb/>
編如故人入眼興未央憶昔炎歊日蒸鬱如揚湯百事<lb/>
懶不支何暇攷短長念此深自喜拂窗凈琴張老來縱<lb/>
眵昏閉目自焚香心清神亦旺聖賢儼在旁此意勿輕<lb/>
語此景吾弗忘<lb/>
<pb n="KR4h0158_WYG_037-12b"/>
　　十一月忽見雪片居此七年未嘗有也<lb/>
寒色遽如許神清瘦不禁瓦溝聲磔索珠琲亂衣襟斯<lb/>
須忽復變玉屑墮前林風勁勢囘旋飄飄蔽遙岑落此<lb/>
炎瘴地七年到于今不見六花飛况聞寒玊音今年盈<lb/>
尺瑞天以慰吾心呼兒具杯盤開樽須滿斟更製白雪<lb/>
辭入我綠綺琴<lb/>
　　課書<lb/>
横浦非吾土久寓亦何聊不學竹林友把酒持蟹螯饑<lb/>
<pb n="KR4h0158_WYG_037-13a"/>
寒聊用遣惟以文字消方其得意處捽茹亦逍遥頓忘<lb/>
物我情天地本寛饒告爾二三子我歌汝其謠<lb/>
　　擬古<hi>六首</hi>
平生澹無營生計亦草草吾廬儘有餘懶問長安道楚<lb/>
澤驚屈平書空咤殷浩願君且休矣沈憂令人老<lb/>
余生本無用頽然落澗阿饑食山頂薇寒編松上蘿豈<lb/>
敢怨明時貧賤固其宜原憲樂窮巷屈平愁深陂度量<lb/>
何相越道在胡速遲屈子則已矣原子有餘輝<lb/>
<pb n="KR4h0158_WYG_037-13b"/>
願隨春陽和不隨秋草萎光隂瞬息耳憂悲亦何為蘭<lb/>
蕙生深林時有朝露滋清香隨春風邈若有所思我亦<lb/>
慕明徳杖藜往從之林深不可見相遇終有時<lb/>
蕭騷老蠶婦窈窕深閨女閨女曳羅裳老婦勤機杼夜<lb/>
深燈火微那復凄寒雨辛勤貢王宫棄擲乃如許一縷<lb/>
不著身含愁誰敢語<lb/>
促裝何喧喧西笑都門道出門何所見王孫媚春草綠<lb/>
鬢仍朱顔未信人間老去去請勿遲功名苦不早<lb/>
<pb n="KR4h0158_WYG_037-14a"/>
少小有高志思與古人親二十學文史三十窮典墳坐<lb/>
觀世間事抱火厝積薪此心雖炯然不敢以告人君門<lb/>
深九重欲陳諒何因<lb/>
　　嘉祐寺<lb/>
曳屣出南郭招提在高岡誰言林樾中乃有此寶坊甘<lb/>
泉溢中庭修桂䕃層廊三秋此花開清香駐高堂試問<lb/>
紅塵中那得六月凉門外江聲濶堂中松韻長古殿儼<lb/>
像設佛燈龕夜光不見堂中人斗覺心悲傷人生本無<lb/>
<pb n="KR4h0158_WYG_037-14b"/>
定樂處是吾鄉吟餘復何事月落山蒼蒼<lb/>
　　食苦筍<lb/>
吾鄉苦筍佳出處惟石屋玊肌膩新酥黄衣緣深綠林<lb/>
深恐人知頭角互出縮煙雨養春姿此物未成熟三月<lb/>
臘酒香開罇媚幽獨烹庖入盤俎㸃醬真味足未須五<lb/>
鼎牛聊稱一囊粟朅來庾嶺下歲月去何速經冬又七<lb/>
春未分窮途哭今朝好事者恵我生一束頭髠甲斕斑<lb/>
味惡韻麤俗兒童不慣嘗噦噫驚媪僕老妻念鄉味放<lb/>
<pb n="KR4h0158_WYG_037-15a"/>
箸淚盈目丈夫志有在何事較口腹呼奴更傾酒一笑<lb/>
風生谷<lb/>
　　有客<lb/>
春雨止復作閉門無與居童奴告予言有客叩吾廬束<lb/>
帶出見之頎然一丈夫手攜一尊酒辭氣何宴如為言<lb/>
久聞名曾未瞻簪裾天寒宜飲酒一杯聊以娛盤餐亦<lb/>
草草蔬果間溪魚顔色温勝玊言談貫如珠豈期有道<lb/>
者而來警我愚酒酣意兩適心閒樂有餘四海元有人<lb/>
<pb n="KR4h0158_WYG_037-15b"/>
君勿輕荒區<lb/>
　　課書<lb/>
汲汲我何事愛此窗日光北門終日開風透軒檻凉貧<lb/>
病何以療六經真古方榮辱頓爾失泰山亦毫芒呼兒<lb/>
來讀書絃誦驚滿堂仕途有㨗徑掩口笑我狂<lb/>
　　辛未閏四月即事<lb/>
窮居不擇交賢否那復辨似人輒已喜况復曾半面相<lb/>
見且寒温不問風雨變晩來無與遊澄江喜如練攜笻<lb/>
<pb n="KR4h0158_WYG_037-16a"/>
信步行屈曲隨山轉數日雨不止衝波頽激箭舊雨已<lb/>
不來今雨誰復見甕頭香滿屋吾計今已辦豈復思故<lb/>
鄉無事且彊飯<lb/>
　　過報㤙寺<lb/>
籃輿訪蕭寺煙暝漲春空逺樹樓頭綠殘霞山外紅昏<lb/>
鐘發林杪人語殷橋東回首都無迹浮生真夢中<lb/>
　　城門晩景<lb/>
雨漲春江浪沄沄日夜奔羣山落雲裏萬壑吼巖根沙<lb/>
<pb n="KR4h0158_WYG_037-16b"/>
際人呼渡煙中牧入村蕭然何處士終日掩柴門<lb/>
　　晩春即事<hi>二首</hi>
春來尋勝事此興亦何窮夜雨亂江淥朝花退日紅雷<lb/>
聲驚嶺北雲氣漲溪東蓑笠衝泥去誰知與我同<lb/>
幽事晩山色幽齋春雨餘亂紅欹澗水浮綠漲郊墟北<lb/>
牖迸新筍西園生野蔬槿籬遶茅屋已分老樵漁<lb/>
　　遊南路菩提寺次刁文叔韻<lb/>
高僧居物外有戸晝常扄海近知天濶泉甘識地靈一<lb/>
<pb n="KR4h0158_WYG_037-17a"/>
簾春月靜數㸃列山青便卜歸歟計移文漫勒銘<lb/>
　陳　淵<lb/>
　　<hi>字知黙南劍州沙縣人紹興五年廖剛胡寅等上言淵乃瓘之諸孫有文學可用李綱為江南西路</hi>
　　<hi>安撫使辟為制置司機宜文字七年用胡安國薦召對改官賜進士出身除監察御史遷右正言上</hi>
　　<hi>嘗與淵論程頤王安石之學併贊楊時能宗孔孟淵對曰楊時始宗安石後得程顥師之乃悟其非</hi>
　　<hi>葢安石不止經義穿鑿其於道之大原無一不差如論語主仁愛人特仁之一端而安石遂以愛為</hi>
　　<hi>仁中庸主誠豈分人我安石則謂中庸所以接人高明所以處已孟子七篇專發明性善安石取揚</hi>
　　<hi>雄善惡混之言主於無善無惡其失性遠矣會鄭億年復官侍從淵言億年雖故相居中之子實有</hi>
<pb n="KR4h0158_WYG_037-17b"/>
　　<hi>從賊之醜乞寢其職名億年秦檜親黨也檜怒嗾何鑄論淵落職主管台州崇道觀卒有黙堂集若</hi>
　　<hi>干行世宋史載淵為楊時壻</hi>
　　延平江上呈吳國華先生<lb/>
青山如偉人可望不可致屹然瞰洪流龍翔并虎視春<lb/>
風何時來草木舞深翠禽鳥暖相依飛鳴得真意願言<lb/>
斬茆淡結室傍薈蔚且要觀此身功業亦細事<lb/>
　　十五日過許夜雨暴作明日行四十里宿于潁橋<lb/>
　　　又明日晴賦此<lb/>
<pb n="KR4h0158_WYG_037-18a"/>
狂風撼平野沙礫眯兩目筍輿我與君道遠疲徵逐驚<lb/>
雷一夜發暴雨溢川谷平明泥没趾寸步不容續我生<lb/>
賦窮蹇觸處背天福風雨豈不好行路非所欲中途聊<lb/>
息肩村驛便可宿我勞固其分端恐僵僮僕燎爐然濕<lb/>
薪傍舎酒初熟安能浣愁腸但取充饑腹中宵耿不眠<lb/>
明月忽挂屋攬衣起視夜秣馬亦膏轂人情易喜愠天<lb/>
道有翻覆隂霽那可知去去無欲速<lb/>
　　越州道中雜咏<lb/>
<pb n="KR4h0158_WYG_037-18b"/>
浮雲作秋隂細雨如朝霧放形山水間意適無艱步忽<lb/>
遇古招提空翠森囘互倚杖聽泉鳴悠然不能去<lb/>
　　鄧志宏送張思道遊福唐次韻<lb/>
紛紛涴耳俱宜洗坐遣高人厭丘里迅流蚤自促行舟<lb/>
更有西風滿江葦當年筆陣掃千人今日流輩推能文<lb/>
英詞雄辯灑醉墨倐忽百變春空雲人間萬事秋毫細<lb/>
軒冕儻來誰著意身隨去櫂落波間興逐㝠鴻渺天際<lb/>
　　宿僊霞聖僊寺呈伯思子靜<lb/>
<pb n="KR4h0158_WYG_037-19a"/>
風物吾鄉似山川地勢分稻畦翻碧浪麥壠布黄雲客<lb/>
舎常爭席山僧獨獻芹茆柴餘瀝在聊餉僕夫勤<lb/>
　　自建寧泛江至石首<lb/>
江注天圍盡舟排浪陣輕岸容疎栁色秋氣斷鴻聲風<lb/>
日雖堪好雲煙易妬晴鱸魚知有興好在未知名<lb/>
　　和韻呈李伯紀舎人<lb/>
時來將相寧有種衛青故是主家奴縣鶉未用歎歲惡<lb/>
濶網近喜除官逋本無得喪任失馬但有言說皆陳芻<lb/>
<pb n="KR4h0158_WYG_037-19b"/>
從君一飲百壺盡醉倒不知誰謂吾<lb/>
　　離紫溪驛<lb/>
小風吹面雨廉纎輕薄衣裳懶更添一線離情裁不斷<lb/>
暮雲將過粤山尖<lb/>
　　信州禪月院晩眺<lb/>
一覺華胥日又曛晩來愁緒亂紛紛角聲對起重城近<lb/>
吹動靈山萬疊雲<lb/>
　汪應辰<lb/>
<pb n="KR4h0158_WYG_037-20a"/>
　　<hi>字聖錫信州玊山人五歲知讀書多識竒字未冠首貢鄉舉紹興五年登進士第一人年始十八上</hi>
　　<hi>甚異之欲即除館職趙鼎言且令厯外任養成其才乃授鎮東軍簽判召為祕書省正字時秦檜力</hi>
　　<hi>主和議應辰上疏抗言其非檜怒出通判建州遂請祠寓居常山道院以修身講學為事饘粥不繼</hi>
　　<hi>宴如也趙鼎死扶喪過郡應辰為文祭之㡬罹不測賴胡寅遺檜書謂此事不足窮竟事乃寢檜死</hi>
　　<hi>召為吏部郎官以母老乞外出知婺州尋丁内艱除祕少權吏書以議太上尊號不合乞補外知福</hi>
　　<hi>州厯四川制置使蜀人悳之入覲陛見以畏天愛民為言除吏書兼翰學凡所陳請專革弊政中貴</hi>
　　<hi>側目讒言日興出知平江府力疾請祠淳熙三年卒于家</hi>
　　玊山太甲廟<lb/>
<pb n="KR4h0158_WYG_037-20b"/>
君王自古幸遊多未必南從到澗阿龍虎真藏金鼎火<lb/>
鳳皇朝食玊山禾雲霞落日舒旗幟琪樹西風響珮珂<lb/>
料得尹莘耕稼日也曾高隱碧嵯峨<lb/>
　　歸雲堂<lb/>
浮雲本無心人心逐雲去更作歸雲堂雲歸竟何處<lb/>
　范　浚<lb/>
　　<hi>字茂明婺之蘭江人紹興中舉賢良方正以秦檜用事高蹈不出隱居香溪學者稱香溪先生浚深</hi>
　　<hi>於理學其所著心箴朱文公采入孟子註中故身後之名益著  按曹能始將范茂明與范賢良分</hi>
<pb n="KR4h0158_WYG_037-21a"/>
　　<hi>作兩人謬甚</hi>
　　雜興<hi>二首</hi>
荆梟昔見惡去楚將巢吳妖音不知革吳豈荆人殊梟<lb/>
能戒頰舌勿復輕鳴呼雖荆亦容爾何必他邦居<lb/>
高蟬䕃嘉木未省螗斧危勇蟲亦何愚不顧黄雀饑癡<lb/>
癡挾彈子已復露霑衣世事無不然古今同一悲<lb/>
　　狂泉<lb/>
昔有大荒國水以狂泉名國人皆飲泉狂顛率無寧一<lb/>
<pb n="KR4h0158_WYG_037-21b"/>
人自穿汲乃獨能常醒舉國既皆狂反見不狂驚顧謂<lb/>
不狂人無乃鬼物憑不然是狂疾救療當痊輕施針灼<lb/>
炷艾膚肉無全平而彼不狂者被虐楚不勝賁然走泉<lb/>
所酌飲不敢停既飲即亦狂萬慮皆迷㝠其狂與衆一<lb/>
衆始歡相傾世事今亦然嗟哉感時鳴安得跨鵬背獨<lb/>
往遊天溟寄謝彼狂子酌泉吾不能<lb/>
　　張生夜載酒相過<lb/>
湘簾一鈎揭衣寒覺露白未驚割面風且看磨鎌月玊<lb/>
<pb n="KR4h0158_WYG_037-22a"/>
椀鵞兒酒花甆虎子鹽張公鷄黍舊豈辭夜猒猒<lb/>
　　題八駿圖<lb/>
何年畫工搦毛錐貎此八馬姿權竒青絲絡頭十二蹄<lb/>
調柔意態行愉怡五馬放浪無維羈或齕或望仍迴嘶<lb/>
一牧牽鞚一牧騎製度彷彿唐巾衣不知此馬生何時<lb/>
昔周穆王逺遊嬉駕跨八駿驅東西高升崑崙躡瑶池<lb/>
驑騄驥駃勞飛馳日走萬里無停騑興元唐家危累棊<lb/>
百弮僅脫朱泚圍黄屋進狩懷光追八馬入谷七馬疲<lb/>
<pb n="KR4h0158_WYG_037-22b"/>
筋攣肉綻行人悲兩者資世皆顛羸虚名何有千載垂<lb/>
空得傳記流歌詩未如此馬閒猶夷牧坰不受鞭笞威<lb/>
不踣險遠安無危泉甘草薦足自肥安用號駿稱雲騅<lb/>
嗟㢤畫意誰能知<lb/>
　　讀長門賦<lb/>
阿嬌負恃顔姝好那知漢帝恩難保一朝秋水落芙蕖<lb/>
幾歲長門閉春草自憐身世等前魚舊寵全移衛子夫<lb/>
獨夜不眠香草枕東廂斜月上金鋪曉驚永巷車音近<lb/>
<pb n="KR4h0158_WYG_037-23a"/>
失喜疑君枉瑤軫臨風望幸立多時却是輕雷聲隱隱<lb/>
年年織女會牽牛百子池邊侍宴遊自從一落離宫後<lb/>
無復穿針更上樓人言消渴臨卭客天下工文專大册<lb/>
黄金取酒奉文君冀悟君王賜顔色賦成果得大家憐<lb/>
鳳觜煎膠續斷絃不似昭君離故土一生埋没紫濛天<lb/>
　　四月十六日同弟姪效李長吉體分韻得首字<lb/>
黄梅雨歇春歸後摶黍哺雛鳩喚婦紅殘小頰蹊上花<lb/>
翠刷濃眉陌頭栁籜㾗半脫煙篁瘦露裛幽香逗書牖<lb/>
<pb n="KR4h0158_WYG_037-23b"/>
雲容漠漠曉隂愁麥信風前一搔首<lb/>
　　六笑<lb/>
我笑支道林逺移買山書巢由古達士不聞買山居我<lb/>
笑賀知章欲乞鑑湖水嚴陵釣清江何曾問天子我笑<lb/>
陶靖節自祭真忘情胡為託青鳥乃欲長年齡我笑王<lb/>
無功琴外無所欲當其戀五斗乃獨不知足我笑杜子<lb/>
美夙昔具扁舟老大意轉拙欲伴習池遊我笑韓退之<lb/>
不取萬乘相三黜竟不去觸事得讒謗客言莫謾笑古<lb/>
<pb n="KR4h0158_WYG_037-24a"/>
人笑人未必不受嗔螳螂襲蟬雀在後只恐有人還笑<lb/>
君迴頭生愧不能語嘲評從今吞不吐譽堯非桀亦何<lb/>
為訕周譏禹終無取<lb/>
　　讀揚子雲傳<lb/>
老不曉事揚子雲綴文譏訶堅逐貧班生曲筆甚假借<lb/>
謂不戚戚元非真草𤣥欲作後人計投閣自迷身不利<lb/>
王涯筮中好其書寧復逆知甘露事鼃聲紫色欺昏童<lb/>
義士遠引如㝠鴻胡為顛眩尚執㦸美新屈首稱臣雄<lb/>
<pb n="KR4h0158_WYG_037-24b"/>
岷山沃野蹲鴟大拓落不歸良已過近危竟似井眉瓶<lb/>
虚作反騷嗤楚些詭情懐禄遭嘲評但用筆墨垂聲名<lb/>
文章要亦千古事久矣法言今正行<lb/>
　　讀王建射虎行<lb/>
我讀射虎行感慨興長歎官差射虎得虎難山下遠立<lb/>
常空還惜留猛虎著山裏射殺顧恐終身閒有如邊將<lb/>
圖偷安遵養時晦容其姦翻愁努力盡高鳥良弓挂壁<lb/>
無由彎君不見劉臣容高千里畱賊自資媒富貴恐賊<lb/>
<pb n="KR4h0158_WYG_037-25a"/>
盡誅身不利坐令屈律裹頭人横暴九州狂螫噬嗟嗟<lb/>
忠臣心不移受刀摩頸甘如飴紛紛血刃勇不顧一死<lb/>
未謝君王知景桓壯志吞狐狸狐狸不獲寧家為相公<lb/>
誓欲平淮西慨言賊在歸無期霍公裴公今已矣我吟<lb/>
射虎徒歔欷<lb/>
　　理喻<lb/>
郵亭羇客寒無氊夜懷家山情惘然燈前坐感雨蕭瑟<lb/>
浩歎達曉愁無眠鄰翁不出蓬茨裏聽雨聽風心似水<lb/>
<pb n="KR4h0158_WYG_037-25b"/>
黄昏鼻息已雷鳴往往簷喧不經耳愁霖一種聲紛紛<lb/>
鄰翁不聞羇客聞是中轉物有妙理起予暗契漆園㫖<lb/>
　　登富陽觀山寺<lb/>
弭櫂依寒渚臨亭俯碧川嘶雲征海雁椎鼓過風船水<lb/>
濶天低樹山空日暝煙擬題江似練終媿謝公賢<lb/>
　　次韻茂永兄首夏新晴<lb/>
燕落雨知節鳩鳴天欲晴行雲飛斷碧斜日漏微明筍<lb/>
出竹三徑苗肥田一成野人知得飽索酒坐班荆<lb/>
<pb n="KR4h0158_WYG_037-26a"/>
　　初冬郊行<lb/>
空濶野雲疎行行思鬱紆露花啼晩菊風葉舞高梧日<lb/>
落牛羊下天寒雁鶩呼却回南澗路暝色徧蓬廬<lb/>
　　雨後出郊<lb/>
扶輿穿密竹度彴過前溪霽色煙横野春聲水繞畦映<lb/>
山行白鷺遷木韻黄鸝客裏貪幽事歸時日已西<lb/>
　　歲暮喜晴<lb/>
晴山喜見曉㠝岏笑出蓬門不暇冠風掃斷雲齊萬弩<lb/>
<pb n="KR4h0158_WYG_037-26b"/>
日融殘雪上三竿早黄楊栁漏春信晩翠枇杷凌歲寒<lb/>
從此林芳入幽賞凍醪新壓味甘酸<lb/>
　　次韻端臣姪七夕<lb/>
萬古東西隔女牛停梭期會豈悠悠蝦蟇輪破青天暮<lb/>
烏鵲橋横碧漢秋莫放癡兒懽徹曙且容老子彊登樓<lb/>
舉瓢更取天漿酌一洗胸中十斛愁<lb/>
　　春雪晩晴出西郊<lb/>
步屧尋春犯雪泥村南村北鵓鳩啼墮梅殘白猶明樹<lb/>
<pb n="KR4h0158_WYG_037-27a"/>
著栁暗黄初映堤風景快晴雲擘絮江天未暮日縣規<lb/>
最憐碧漲侵沙尾更傍横橋一杖藜<lb/>
　李燾<lb/>
　　<hi>字仁甫睂州丹稜人甫冠憤金讐未報著反正議十四篇紹興八年擢進士第調華陽簿改秩知雙</hi>
　　<hi>流縣以公餘力學博極載籍于本朝典故尤悉力研覈于是自建隆迄靖康為編年一書名曰長編</hi>
　　<hi>浩大未畢史官以聞詔給札進呈除潼川路運判召對擢兵部郎中叅定祭法因上續通鑑長編凡</hi>
　　<hi>一百八卷遷祕少尋兼實錄院檢討因與右相虞允文論事不合請去轉運湖北改帥潼州進祕閣</hi>
　　<hi>修撰同修國史以災異陳言賜金紫用幸太學恩特轉一官拜侍郎坐子垕為著作郎發策考上舎</hi>
<pb n="KR4h0158_WYG_037-27b"/>
　　<hi>御史摘其語垕罷官燾亦出知常州召除敷文閣待制再上長編全書詔藏祕閣以學士致仕卒年</hi>
　　<hi>七十著述凡十六種季按燾長子李璧字季璋次子李垕字  永皆有文名</hi>
　　登大慈寺臺<lb/>
重臺得雲氣深穩戸牖誰能發闗鍵樓下輪蹄渙散馳<lb/>
行人一顧不容返好遊獨是我輩閒褰衣直上相推挽<lb/>
層軒危檻倚欲徧更假胡牀同息偃西南繁會惟此都<lb/>
昔號富饒今已損填城華屋故依然孰為君王愛基本<lb/>
茫茫八表聊縱目情知日近長安遠白雲浩蕩飛鳥沒<lb/>
<pb n="KR4h0158_WYG_037-28a"/>
玊笙凄凉紅粉晩荷衣蕙帶芙蓉裳野服猶堪敵華衮<lb/>
去梯孰復共君謀殺馬毁車從此遁<lb/>
　　客懷<hi>三首</hi>
寂寞三秋節凄凉萬里風關河盡形勝人物㡬英雄秦<lb/>
葉随流水周禾滿故宫此心縣魏闕夢遶浙西東<lb/>
壯矣府中縣索如城外村墨池今掃迹石筍舊餘根風<lb/>
急漢絃斷雨多秦鏡昏新秋一懷古情緒若為論<lb/>
雨意忽如此客愁將奈何出門誰可詣掩卷獨高歌塵<lb/>
<pb n="KR4h0158_WYG_037-28b"/>
世兔三穴古人蓬一窠區區奚足道黙黙幸無它<lb/>
　　靈雲巖<lb/>
路轉層岡十里餘武陵傳者一難如昔年煉藥仙人室<lb/>
今日餐霞道士居洞外蟠花開錦繡巖前石溜潄瓊琚<lb/>
猗與靈氣為時雨可惜圖經闕不書<lb/>
　洪　适<lb/>
　　<hi>字景伯皓長子㓜敏悟日誦三千言皓使朔方适年甫十三能任家事與弟遵同中博學宏詞科後</hi>
　　<hi>三年弟邁亦中是選由是三洪名滿天下改祕書省正字甫數月皓歸忤秦檜出判饒州适亦出為</hi>
<pb n="KR4h0158_WYG_037-29a"/>
　　<hi>台州通判皓卒服闋起知荆門軍厯戸部郎中孝宗即位權直學士院官至參知政事被論予祠年</hi>
　　<hi>六十八薨諡文惠</hi>
　　擬古<hi>四首</hi>
明月皎夜光瑟瑟扇商籟衡紀直西躔雲章斜左界感<lb/>
彼林薄凋歲律倐云邁蜻蛚誰汝憐悽悽鳴戸外昔我<lb/>
耐久朋著鞭道方泰慰藉繒縞輕金蘭舊盟改東井不<lb/>
及泉須女無儔配君看貢公綦白首愧傾葢<lb/>
冉冉孤生竹成隂幽谷中聿來君子室葛藟施喬松喬<lb/>
<pb n="KR4h0158_WYG_037-29b"/>
松千百㝷攀附猶可窮思君江水深褰裳難為從同心<lb/>
而偏棲愧彼摩霄鴻灼灼芙蓉花凌波媚芳風非不努<lb/>
力愛秋老無復容昔盟倘不寒誰歎久西東<lb/>
迢迨牽牛星奕奕停梭女尋盟整瑤轡緘情遵漢渚欣<lb/>
讌未斯須别愁眉已度黄月不我畱殘機忍重顧翻羨<lb/>
巫山雨朝朝楚王遇<lb/>
青青河畔草英英籬邊菊亭亭當窗女濯濯手如玊淵<lb/>
淵錦中意粲粲未盈幅藳砧天一涯刀頭誤行卜却鏡<lb/>
<pb n="KR4h0158_WYG_037-30a"/>
怨新眉誰教逺山綠<lb/>
　　次韻蔡瞻明江樓秋晩<lb/>
斜照穿林迥歸雲斂岫遲蝸文寒壁篆蛛巧暮簷絲待<lb/>
月是愁處對山無倦時掀髯阻談綺細讀寄來詩<lb/>
　　寒巖寺<lb/>
峭壁挿青㝠層巖覆化城空中清磬發幽處慧燈明萬<lb/>
瓦足雲氣四簷無雨聲豐干不饒舌此地孰知名<lb/>
　　曉發秦安驛<lb/>
<pb n="KR4h0158_WYG_037-30b"/>
秋夢不能曉起行山徑迷小車驚宿鷺列炬誤鳴雞冷<lb/>
覺霜華重光瞻斗柄低金庭有佳處芳桂想幽棲<lb/>
　　交翠亭<lb/>
　政和丙申家君主寧海簿明年作交翠亭是秋亭成<lb/>
　而适生後廿有八年适來貳郡事行縣至此感舊賦<lb/>
　詩<lb/>
三十年中事鸞棲築一亭寒聲長新籜清閟拂疎櫺水<lb/>
轉前時綠山濃遠處青重來勤問訊此别記秋螢<lb/>
<pb n="KR4h0158_WYG_037-31a"/>
　　海棠花<lb/>
雨濯吳妝膩風催蜀錦裁自嫌生較晩不得嫁寒梅<lb/>
　洪　邁<lb/>
　　<hi>字景盧皓季子也㓜讀書日數千言過目成誦博窮載籍雖稗官釋老無不淹通後二兄中第為敕</hi>
　　<hi>令所刪定官以父忤秦檜投閒檜憾未巳復嗾御史汪勃論邁知其父不靖之謀遂出添差教授福</hi>
　　<hi>州累遷吏禮二部郎紹興三十二年假翰林學士使金賀登位初欲效范成大有所執奏稍伸國體</hi>
　　<hi>及至燕為北威所逼踉蹌以歸歸則孝宗已即位矣御史張震以邁使北辱命論罷之俄起知泉州</hi>
　　<hi>召除起居舎人乾道三年直學士院仍參史事其父與兄皆厯是職邁又踵之六年出知贑州徙建</hi>
<pb n="KR4h0158_WYG_037-31b"/>
　　<hi>寧府知婺州明年召對首論淮東邊備上嘉之以侍講同修國史俄拜翰林學士晩以端明殿學士</hi>
　　<hi>致仕卒年八十諡文敏所著有容齋五筆夷堅志行于世</hi>
　　駕幸玊津園喜晴應制<lb/>
五更猶自雨如麻無數都人仰翠華翻手作雲方悵望<lb/>
舉頭見日共驚嗟天公小試施生妙帝力堪同造物誇<lb/>
上苑春光無盡藏何須撾鼓更催花<lb/>
　　雙林寺見栁書<lb/>
幽谷雙林寺荒凉得遠尋誠懸遺墨在諫筆想心箴<lb/>
<pb n="KR4h0158_WYG_037-32a"/>
　　問鑄堂<lb/>
澤國春寒未見花一江流水夕陽斜我來試上津頭望<lb/>
問鑄堂前有幾家<lb/>
　呉　儆<lb/>
　　<hi>字益恭紹興間進士厯官知邕州軍州轉秦州主台州崇道觀卒淳熙中賜諡文肅與張南軒吕東</hi>
　　<hi>萊諸賢友善學者稱為竹洲先生</hi>
　　題騎牛圖<lb/>
　陳仲舉賢良熙寧中言新法不便謫南康酒稅豢兩<lb/>
<pb n="KR4h0158_WYG_037-32b"/>
　黄犢時與劉凝之跨之遊廬山李伯時繪為圖今藏<lb/>
　其家<lb/>
汗血聲利塲舉世循一軌霜風老觳觫松路石齒齒牛<lb/>
瘦僕夫疲累累山谷裏兩翁非病狂顧獨不取彼牛背<lb/>
有佳處未可與俗子夷齊向千載凜凜有生氣試問齊<lb/>
景公烏用馬千駟<lb/>
　　次韻南軒先生榕溪閤閤山谷所名也<lb/>
紹聖用事臣黨與紛相樛當代幾忠良一朝咸黜幽太<lb/>
<pb n="KR4h0158_WYG_037-33a"/>
史坐直筆愈黜名愈休消長闗否泰天意匪人謀纍臣<lb/>
誰司城獨為景物留當時西復南萬里不停輈誰知百<lb/>
年定欲起九京遊積莽新陳迹寒泉薦冰甌想當千騎<lb/>
臨水木寒蕭颼我公今伊傅兹焉少夷猶炎方凋瘵餘<lb/>
公來今已瘳榕溪兩甘棠千載誰劣優太史後凋松公<lb/>
如巨川舟<lb/>
　　宿神潭洪氏醉經堂<lb/>
久客急歸程風雨事馳騖黄流鳴澗壑餘波或被路堆<lb/>
<pb n="KR4h0158_WYG_037-33b"/>
碕珠聨屬石徑齒齟齬籃輿惴危登杖策阻深度行行<lb/>
忽平岡神潭渺東注徒旅鳩後先煙火休薄暮主人延<lb/>
客入丈室千卷聚醉經揭佳名巨軸舒新句我亦舊高<lb/>
陽糟粕嘗已屢人言薄滋味舌根恐未具君但中聖賢<lb/>
當自知佳處<lb/>
　　獨酌<lb/>
松竹羅幽徑蓬蒿閟荆扉庭前兩梧桐濃綠涵清輝南<lb/>
楹開半山晨夕異煙霏樽酒自賔主禽鳥更塤篪飲罷<lb/>
<pb n="KR4h0158_WYG_037-34a"/>
兩無言還讀淵明詩<lb/>
　　早起<lb/>
積雨霽窮秋柴扄立清曉溪光照煙岫未覺秋容老溪<lb/>
邊烏臼林他日沒飛鳥濃隂半枯枝殷紅亂衰草搖落<lb/>
想騷人洞庭風嫋嫋<lb/>
　　吳子既結茆竹洲以娛親復於居之前沼為亭以<lb/>
　　　朝爽名之葢亭西面於晨興看山為宜<lb/>
抱甕自灌園勝遊貴人門有口自酌酒勝與俗人言園<lb/>
<pb n="KR4h0158_WYG_037-34b"/>
中多蔓草晨夕費鋤芟遇夜或風雨安得久盤旋村酒<lb/>
不常有有亦多苦酸而况醉中語繆誤人所嫌不如飽<lb/>
喫飯清風北窗眠眠多則無覺夢境仍多端惟有古斷<lb/>
簡言行皆聖賢讀之未竟篇眵昏如夢間讀竟亦何為<lb/>
聚訟徒喧煩厭煩以靜勝又類枯木禪揠苗不耘苗亡<lb/>
羊兩茫然何如池上亭虚曠可看山山色日夕佳晨興<lb/>
夜氣還宴坐日過午清隂猶未遷西山倦拄頰南山興<lb/>
悠然<lb/>
<pb n="KR4h0158_WYG_037-35a"/>
　　陽村道邂逅趙仁甫<lb/>
脩途轉清溪孤村帶寒月瀟洒竹間亭意行成小立賔<lb/>
主莫誰何悠然良自適俄有貴公子青驄搖寶勒下馬<lb/>
相勞苦呼酒道疇昔遂令麋鹿姿頗為人物色佳實進<lb/>
霜堅異釀引寒碧興盡還獨歸沙頭寒月白<lb/>
　　和唐秘校見貽長篇<lb/>
君才離竒卧壑松力回萬牛匠非哲我如坎井可窺底<lb/>
短綆未汲先自竭饑寒驅置簿領中敢遇督郵腰不折<lb/>
<pb n="KR4h0158_WYG_037-35b"/>
憧憧往來窮朝昏貿貿江湖㺯風月邑雖陋室無佳士<lb/>
稍輸城府開私謁平生聞人說項斯秀句清江更清澈<lb/>
鼯徑經雨忽跫然傾囷倒廩不我屑渥洼汗血絶後殿<lb/>
天球河圖合前列要知冷暖須自知䑛蜜中邊不容說<lb/>
癡兒徒癡不了事相畱湯餅未暇設如今豈止傾葢舊<lb/>
向者固已聞風說命之窮達有宿分男兒功名在晩節<lb/>
未應種豆趨南山試一上書干北闕君不見少陵流落<lb/>
老更窮長歎自比稷與契<lb/>
<pb n="KR4h0158_WYG_037-36a"/>
　　弋陽道中<lb/>
積雨今朝霽東臯晩曰紅人家深蔽樹野水濶浮空久<lb/>
客仍行役青春已過中嶺頭人望處腸斷白雲東<lb/>
　　晩步<lb/>
水靜偏明眼山高不受塵晴沙棲白鳥野渡集歸人問<lb/>
字誰持酒行歌有負薪娟娟孤月影獨覺向人新<lb/>
　　送洪史君赴闕移節會府<lb/>
史君文彩漢相如暫向明時綰左符為郡似家身似客<lb/>
<pb n="KR4h0158_WYG_037-36b"/>
視民如子吏如奴魯公金石光千古吏部文章妙兩都<lb/>
戴白垂髫相與語如公治行向來無<lb/>
　　清明隂雨呈同舍<lb/>
薄薄輕寒作許隂村村花栁為誰新良辰欣見百五日<lb/>
冠者仍餘三兩人冷雨凄風連午夜飛花流水一年春<lb/>
窺園未阻江都興陌上應多翠黛顰<lb/>
　　寓壺源僧舍<lb/>
燈殘掩卷已三更風露涓涓月滿庭閒撲流螢衝暗樹<lb/>
<pb n="KR4h0158_WYG_037-37a"/>
危梢㸃㸃落寒星<lb/>
　　簟送人詩代簡<lb/>
幽窗相對小匡牀藍淺紗經冰麝香退食歸來高枕處<lb/>
滿林風雨夢瀟湘<lb/>
　劉儀鳳<lb/>
　　<hi>字韶美普州人登紹興二年進士十年始調蓬溪尉監酒稅資陽為掾榮州紹興二十七年起居郎</hi>
　　<hi>趙逵稱其富有詞華恬于進取召試館職不就遷祕丞禮部員外所草牋奏以典雅著聲尋兼國史</hi>
　　<hi>院編修進兵部侍郎在朝十年終日閉門親疎罕得見面俸入盡以儲書凡萬餘卷人尤其簡傲御</hi>
<pb n="KR4h0158_WYG_037-37b"/>
　　<hi>史張之綱論儀鳳私錄四庫書斥歸遂不復起晩知果州卒年六十六</hi>
　　自歸州陸行至䕫州<hi>五首</hi>
久客歸心速江流設險艱夢驚人酢甕生出鬼門闗草<lb/>
滿離騷國神依暮雨山未平千古恨慘澹入躋攀<lb/>
飛澑時時雨疎風處處蟬草茵秋卧月雲幕雨垂天夷<lb/>
險籃輿底隂晴鳥道邊荒村無勞酒坐睡媿赬肩<lb/>
户口村無㡬犁鋤力不堪林荒樗櫟壽月黒虎狼貪幽<lb/>
絶雲眠穩清閒谷飲甘故山深未極壤斷葢茅菴<lb/>
<pb n="KR4h0158_WYG_037-38a"/>
倚伏闗羣動幽微各有生燒根移窟穴林曲聚飛鳴瘠<lb/>
土常饑色層坡被惡名經行不唾地山好故畱情<lb/>
曠野無人宿危亭犯雨過嶺雲堆屭贔刹海現兠羅酒<lb/>
觸秋懷壯天留暮色多不勝行役苦裁入竹枝歌<lb/>
　　報恩寺<lb/>
晩途無力透空關佛土維留草數間决去已曾盟白水<lb/>
重遊仍欲住青山皇華詩句羞懷禄儒帥封章屢乞閒<lb/>
似我更宜歸計早雨蓑煙艇學魚蠻<lb/>
<pb n="KR4h0158_WYG_037-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷三十七<lb/>
</p>
<p>
</p>
  </div>
<div>
<head>宋元詩會卷三十八</head> <lb/>
    <p>
<pb n="KR4h0158_WYG_038-1a"/>
欽定四庫全書<lb/>
　宋元詩會卷三十八<lb/>
　　　　　　　　　　　　兵部主事陳焯編<lb/>
　尤　袤<lb/>
　　<hi>字延之常州無錫人㓜穎異蔣偕呼為竒童紹興十八年登進士第由泰興令召除將作監簿補大宗正</hi>
　　<hi>丞遷祕書歴著作郎以論張說為所中出知台州有錄其東湖四詩進聞者上讀而賞歎遂以文字</hi>
　　<hi>受知除淮東常平提舉改江東用吏部郎官召進密院兼諭徳高宗崩前一日拜太常少卿自南渡</hi>
　　<hi>來恤禮散失凡有討論悉付之袤酌古凖今稱情合典遂以集事權禮侍同修國史兼權中舍光宗</hi>
<pb n="KR4h0158_WYG_038-1b"/>
　　<hi>即位每於經筵陳正始之道語侵權貴丐祠以歸紹熙初召為給事中屢因陞賞踰格執奏上前多</hi>
　　<hi>所裁抑除禮部尚書卒年七十諡文簡有集六十卷</hi>
　　梅<hi>二首</hi>
不奈雪埋照可堪風漏香天寒無疹粟日暮有嚴妝桃<lb/>
李羞浮艶松筠共老蒼千山愁絶裏獨自占年芳<lb/>
冷艶天然白寒香分外清稍驚春色早又喚客愁生待<lb/>
索巡簷笑嫌聞出塞聲園林多少樹見爾眼偏明<lb/>
　　蠟梅<lb/>
<pb n="KR4h0158_WYG_038-2a"/>
破臘驚春意凌寒試曉妝應嫌脂粉白故染麴塵黄綴<lb/>
樹蜂縣室排箏雁著行團酥與凝蠟難學是生香<lb/>
　　雪<lb/>
睡覺不知雪但驚牕户明飛花厚一尺和月照三更草<lb/>
木淺深白丘塍高下平饑民莫咨怨第一念邊兵<lb/>
　　落梅<lb/>
清溪西畔小橋東落月紛紛水映紅五夜客愁花片裏<lb/>
一年春事角聲中歌殘玊樹人何在舞破香衫曲未終<lb/>
<pb n="KR4h0158_WYG_038-2b"/>
郤憶孤山醉歸路馬蹄殘雪襯東風<lb/>
　　甲午春前得雪<hi>二首</hi>
寒聲昨夜響蕭蕭逗曉堦庭亦已消殘臘距春無幾日<lb/>
一年飛雪只今朝微陽欲動梅驚萼餘潤纔沾麥放苗<lb/>
天意未能違物意漫留殘白占山腰<lb/>
飛英囘旋逐風飄爽氣令人意欲消荏苒流年春送臘<lb/>
殷勤密雪暮連朝冬回庾嶺花無數煙暖藍田玊有苗<lb/>
一飽自今真可望更看南畝麥齊腰<lb/>
<pb n="KR4h0158_WYG_038-3a"/>
　　海棠盛開<lb/>
兩株芳蘂傍池隂一笑嫣然抵萬金火齊照林光灼灼<lb/>
彤霞射水影沈沈曉妝無力臙脂重春醉方酣酒暈深<lb/>
定自格高難著句不應工部總無心<lb/>
　　送晦菴南歸<lb/>
二年摩手撫瘡痍恩與廬山五老齊合侍玊皇香案側<lb/>
郤持華節大江西鼎新白鹿諸生學築就長虹百尺堤<lb/>
待哺饑民偏戀徳老翁猶作小兒啼<lb/>
<pb n="KR4h0158_WYG_038-3b"/>
　　送呉待制帥襄陽<lb/>
方持紫槖侍西清忽領雄藩向暑行誰謂風流貴公子<lb/>
甘為辛苦一書生詞源筆下三千牘武庫胸中十萬兵<lb/>
從此君王寛北顧山南東道得長城<lb/>
　周必大<lb/>
　　<hi>字子充其先鄭州人以祖宦廬陵遂家焉紹興二十年進士試館職高宗讀其策曰掌制手也由祕</hi>
　　<hi>省正字除監察御史孝宗踐祚遷起居郎上曰朕舊見卿文當以近作進覧尋權中舎侍經筵兼權</hi>
　　<hi>給事中封駁不避貴倖請祠去久之提刑福建召除秘少領史職草國書使金稱上意曰此大才也</hi>
<pb n="KR4h0158_WYG_038-4a"/>
　　<hi>尋權兵禮二侍兼直學同修國史以論張說出知建寧府至豐城稱疾而歸三請祠其名益重久之</hi>
　　<hi>起兵侍再兼直學拜叅知政事俄知密院淳熙十四年拜右丞相明年遷左丞許國公光宗即位拜</hi>
　　<hi>少保益國公慶元初三上表引年遂以少傅致仕薨年七十有九諡文忠自號平園老叟集二百卷</hi>
　　<hi>著書八十一種曹能始訐其詩未脫詞科習氣信然</hi>
　　已丑二月七日雨中讀漢元帝紀效樂天體<lb/>
昭君顔如花萬里度雞鹿古今罪畫手妍醜亂羣目誰<lb/>
知漢天子袪服自列屋有如公主親尚許穹廬辱况乃<lb/>
嬪嬙微未得當獯鬻奈何㺯文士太息爭度曲生傳琵<lb/>
<pb n="KR4h0158_WYG_038-4b"/>
琶聲死對青塜哭向令老後宫安得載簡牘一時抱微<lb/>
恨千古畱賸馥因嗟當時事賢佞手反覆守道蕭傅死<lb/>
效忠京房戮史臣一張紙此外誰復錄有琴何人操有<lb/>
塜何人宿重色不重徳聊以砭世俗<lb/>
　　陶淵明有已酉重九詩一首某以此年此日舟次<lb/>
　　　吉水距永和才一程耳輒用其韻先寄諸兄弟<lb/>
王覲十五載歸來稀舊交我鬢昔已華今兹固宜凋去<lb/>
國甫重五還家倐登高永和有兄弟咫尺如煙霄緬懷<lb/>
<pb n="KR4h0158_WYG_038-5a"/>
江東使地遠心更勞遙知上翠微江山勝金焦豈無茱<lb/>
萸酒望望心鬱陶相從會有日永矣非一朝<lb/>
　　十月十七日大椿堂小集胡從周季懷以予目疾<lb/>
　　　皆許送白酒彌旬不至戲成長韻<lb/>
畏疾甚畏威目昏口止酒爾來時一中免使論薄厚儀<lb/>
康久廢祠釀具散莫糾採藥山已焚種秫時轉後門稀<lb/>
問字客室乏借書缶尚賴金石交每顧貧病叟前時相<lb/>
娛樂如對疏廣受有漿不待乞似騐歲在酉今日掃風<lb/>
<pb n="KR4h0158_WYG_038-5b"/>
軒明日芼園蓛白衣兩不來往往化烏有頗聞繼高會<lb/>
霑醉牛馬走寧忘伐木詩酤胥吝朋友或疑夾西江恥<lb/>
復餉升斗胡不玩易象樽簋納吾牖二義倘未然諾責<lb/>
何為負君兮優阮籍僕也減兗守結交十五年果可不<lb/>
飲否食言能無肥有孚乃免咎速宜倒糟牀走送昔與<lb/>
醙勿學比舎郎夜半招吏部<lb/>
　　楊廷秀送牛尾狸侑以長句次韻<lb/>
江南十月方肅霜小槽初滴鵝兒黄頗思指動異味嘗<lb/>
<pb n="KR4h0158_WYG_038-6a"/>
門正張羅誰末將披綿强來推不去枯鰕欲進上之戸<lb/>
羊羶豕腥猶可厭肪截脂凝在何處草𤣥子雲黄門郎<lb/>
遺我黒面質白章形之硬語努力强寫以竒字伴史倉<lb/>
愧無纎手色傾國壓糟磨刀走臧獲喜于左手持蟹黄<lb/>
美勝八珍熟熊白古來貍首歌侯門名以牛後真屈君<lb/>
從今玊汝洗俗諺好與紈袖陪梁苑公詩如貂不頻削<lb/>
我續狗尾句空著<lb/>
　　沈作式署園<lb/>
<pb n="KR4h0158_WYG_038-6b"/>
宫槐分影直官栁著行疎畫蝀飛翬遠晴霞散綺餘池<lb/>
邀山簡馬水勝武昌魚只恐封泥召驂鸞上帝居<lb/>
　　次韻芮曹國憶去年上元<lb/>
門外人隨月窗前竹動風老便佳節靜病幸綠樽空春<lb/>
至鴻聲北人遙蝶夢東隔年詩有債生理固知窮<lb/>
　　元宵煑浮圓子前輩似未曾賦此坐間成四韻<lb/>
今夕是何夕團圓事事同湯官尋舊味竈婢詫新功星<lb/>
燦烏雲裏珠浮濁水中歲時編雜詠附此說家風<lb/>
<pb n="KR4h0158_WYG_038-7a"/>
　　丁維皋園中牡丹未開<lb/>
拙速那能鬭巧遲從教綠暗與紅稀天香未染蜂猶懶<lb/>
日幄先籠蝶已飛羯鼔只應催上苑鶴林誰復倩紅衣<lb/>
請君多釀淮南米縱賞先拚倒載歸<lb/>
　　柬廣東芮漕時聞其部中㓂退<lb/>
笑酌貪泉為賦詩凛然清節照南陲廏空不納如羊馬<lb/>
才大常嗤捕䑕貍盗已犇秦非地險心遲去魯只天知<lb/>
愛君勤把歸鞍促莫待鸞旗訪具茨<lb/>
<pb n="KR4h0158_WYG_038-7b"/>
　　戴子微運使出湖北<lb/>
早日逍遙侍從間重來奉引近天顔倦趨北闕晨霜冷<lb/>
思上南樓夜月閒直指不誇新衣繡曲臺猶記舊聨班<lb/>
豈知隔面心仍渴空訝相如下筆慳<lb/>
　　上巳訪楊廷秀賞牡丹于御書齋其東園僅一畆<lb/>
　　　為術者九名曰三三徑云<lb/>
楊監全勝賀監家賜湖爭比賜書華囘環自斸三三徑<lb/>
頃刻常開七七花門外有田供伏臘望中無處不烟霞<lb/>
<pb n="KR4h0158_WYG_038-8a"/>
郤慚下客非摩詰無畫無詩只謾誇<lb/>
　　彭孝求以綠野行送芍藥數種鄙句為謝<lb/>
占斷春光及夏初璢璃剪葉朶珊瑚休論花品同而異<lb/>
為詠詩人樂且訏北第莫辭金鑿落南禪爭看玊盤盂<lb/>
彭宣微恙何妨醉自有嬌癡婢子扶<lb/>
　　次韻廷秀待制玊蘂<lb/>
姑射山前雪照人長安氷畔態尤真步搖翹玊中心碎<lb/>
瓔珞塗金四面勻常笑酴醾藏浪蘂應陪芍藥殿餘春<lb/>
<pb n="KR4h0158_WYG_038-8b"/>
自從唐代來天女直到平園見後陳<lb/>
　　送韓道希亞卿移漕江中<lb/>
饋餉隨蕭不作難秦淮金峴漢時關天開虎踞龍盤處<lb/>
地近雞翹豹尾間洗印先經三峽寺觀風徧踏九華山<lb/>
盡収竒秀歸詩稿却趂𢋫歌供奉班<lb/>
　　次韻章茂獻謝茶<lb/>
墨淡名高筆有花胸中五色補皇家諫書夜奏常焚藳<lb/>
講舌時乾每賜茶秘祝重尋丹竈火長生元笑紫河車<lb/>
<pb n="KR4h0158_WYG_038-9a"/>
新詩有味知何似雙井春來試白芽<lb/>
　　送鄧曹根移帥揚州<lb/>
聞道維揚地望雄風流人物似江東六龍前日臨淮海<lb/>
五馬由來說醉翁碧月㡬橋留夜色珠簾十里待春風<lb/>
遙知九日平山會笑揷茱茰滿鬢紅<lb/>
　　次韻王少府送蕉坑茶<lb/>
昏然午枕困漳濱醒以清風賴子真初似參禪逢硬語<lb/>
久如味諫得端人王程不趂清明宴野老先分浩蕩春<lb/>
<pb n="KR4h0158_WYG_038-9b"/>
敢向柘羅評綠玊待君同碾試飛塵<lb/>
　　曾英發運幹攜二詩相過復惠漢唐金石刻次韻<lb/>
　　　道謝<lb/>
君家奕葉播芳馨室有圖書暴兩榮詩什編成風雅頌<lb/>
寶章臨徧草真行興來文陣千軍掃醉後談鋒一坐傾<lb/>
已許春風來過我從今日日聽嚴程<lb/>
　　遊廬山弔大林<lb/>
上盡諸峰地轉平天低雲近日多隂古來南北通雙徑<lb/>
<pb n="KR4h0158_WYG_038-10a"/>
此去東西啓二林虞世南碑從泯沒白居易序合推尋<lb/>
匡廬第一神仙境忍使如今漸陸沈<lb/>
　　胡邦衡生日以詩送北苑八銙日注二瓶<lb/>
賀客稱觴滿冠霞<hi>樓名</hi>縣知酒渴正思茶尚書八餅分閩<lb/>
焙主簿雙瓶揀越芽妙手合調金鼎鉉清風穩到玊皇<lb/>
家明年勅使宣臺餽莫忘幽人賦葉嘉<lb/>
　　前歲冬至與胡邦衡小語端誠殿道直下舊事今<lb/>
　　　年邦衡舉易緯六日七分之説輒用子美五更<lb/>
<pb n="KR4h0158_WYG_038-10b"/>
　　　三㸃為對因憶去年館中團拜十人今作八處<lb/>
　　　感歎成詩<lb/>
青城小語慶新陽共向紅雲拜玊皇六日七分驚歲月<lb/>
五更三㸃憶班行屬車誰從黄麾仗釣艇還飛白羽觴<lb/>
猶勝去年同館客十人八處更相望<lb/>
　　魚兒牡丹得之湘中花紅而蕊白狀類雙魚葉與<lb/>
　　　牡丹無異亦以二月開因是得名其榦則芍藥<lb/>
　　　也<lb/>
<pb n="KR4h0158_WYG_038-11a"/>
天教姚魏主芳菲合有宫嬪次列妃玊頸圓瑳宜粉面<lb/>
霞裙深染學翬衣枝頭窈窕魚雙貫風裏蹁躚鳳對飛<lb/>
莫把根苗方芍藥畱春不似送將歸<lb/>
　　酬楊廷秀待制<lb/>
十年不侍殿東頭臨水登山隱者流一眼瞳方無異相<lb/>
三層句曲有巍樓幸殊王粲非吾土何事龎公不入州<lb/>
至後臘前天欲雪扁舟乘興肎來不<lb/>
　　望皖公山<lb/>
<pb n="KR4h0158_WYG_038-11b"/>
太婆嶺獨高秋浦皖公山正望龍舒端如牛女隔天漢<lb/>
不似彭郎近小姑<lb/>
　范成大<lb/>
　　<hi>字致能吳郡人紹興二十四年進士授户曹監和劑局擢著作佐郎吏部員外被論奉祠起知處州</hi>
　　<hi>多善政民惪之遷崇政殿説書改起居郎假資政殿大學士充祈請國信使使金瀕行上有面諭受</hi>
　　<hi>書事而國書不載成大至燕山草私奏具言受書式懷之入及進國書時詞氣慷慨殿上方傾聽間</hi>
　　<hi>而成大忽搢笏出私奏舉朝大駭左右標起之屹不為動太子欲殺成大越王止之竟達其書而歸</hi>
　　<hi>遷中書舎人出知廣西靜江府除四川制置使召權吏書拜參知政事加大學士薨成大素有文名</hi>
<pb n="KR4h0158_WYG_038-12a"/>
　　<hi>尤工於詩有石湖等集行世</hi>
　　擬古<lb/>
彎環樓前月掩仰樓上人人月不得語相看兩凝顰西<lb/>
窗囘紋機織徧金字春聊可自持玩何由將寄君<lb/>
　　刺濆淖<lb/>
　濆淖盤渦之大者峽江水壯則有之或大如一間屋<lb/>
　相傳水行峽底遇暗石則濆起已而下旋為窩然亦<lb/>
　未嘗有定處或無故突然而作叵測也舟行遇水小<lb/>
<pb n="KR4h0158_WYG_038-12b"/>
　則欹傾大則顚覆險惡之名䎹天下<lb/>
峽山饒暗石水狀日千變不愁灘瀧來但畏濆淖見人<lb/>
言盤渦耳夷險顧有間仍于非時作未可一理貫安行<lb/>
方熨縠無事忽翻練突如湯鼎沸翕作茶磨旋勢迫中<lb/>
成窪怒霽外始暈已定稍安慰倐作更驚眩漂漂浮沫<lb/>
起疑有灊鯨噀勃勃駭浪騰復恐蟄鼇抃篙師瞪褫魄<lb/>
灘户呀雨汗逡巡怯大敵勇往决鏖戰幸免與齊入還<lb/>
憂似蓬轉驚呼招竿折奔救竹笮斷九死船頭爭萬苦<lb/>
<pb n="KR4h0158_WYG_038-13a"/>
石上牽旁觀兢薄氷撇過㨗飛電前余叱馭來山險固<lb/>
嘗徧今者擊檝誓豈復憚波面澎澎三峽長颭颭一葦<lb/>
亂既微掬指忙又匪科頭慢天子賜之履江神敢吾玩<lb/>
但催疊鼓轟往助雙櫓健<lb/>
　　河豚歎<lb/>
鯫生藜莧腸食事一飽足腥腐色所難况乃懷酖毒膨<lb/>
亨强名魚殺氣孕慘黷既非養生具宜謝砧几酷吳儂<lb/>
真差事網索不遺育捐生決下箸縮手汗童僕朝來里<lb/>
<pb n="KR4h0158_WYG_038-13b"/>
中子饞吻不待熟濃睡喚不譍已落新鬼籙百年三寸<lb/>
咽水陸富肴蓛一物不登俎未負將軍腹為口忘計身<lb/>
饕死何足哭作俑者誰歟至今走末俗或云先王意除<lb/>
惡如蓺菽逆梟與毒獍歲歲參幣玊芟夷入薦羞蓋欲<lb/>
殱種族死生有定數斷命烏可續適丁是時者未易一<lb/>
理局黿鼎子公怒羊羔華元衂異味古所珍無事苦畏<lb/>
縮駢頭訌此語戒諭祇取瀆聾盲死不悟明知諒已燭<lb/>
　　九月三日宿胥口始聞雁<lb/>
<pb n="KR4h0158_WYG_038-14a"/>
故人久不見乍見雜悲喜新雁如故人一聲驚我起把<lb/>
酒不能觴送目問行李曾云行路難空濛千萬里塞北<lb/>
多關山江南渺雲水風高吹汝瘦旅伴今餘幾斜行不<lb/>
少駐滅沒蒼煙裏羇遊吾亦倦客程殊未巳扁舟費年<lb/>
華短䌫繫沙尾物性各有役冥心聽行止江郊匝地熟<lb/>
塲圃平如砥歸期且勿念共飽豐年米<lb/>
　　新嶺<lb/>
瘦馬兀瞢騰荒鷄號蒼莽絲窠罥朝露籬落萬蛛網宿<lb/>
<pb n="KR4h0158_WYG_038-14b"/>
雲拂樹過飛泉擘山響老桑跼潛虬怪蔓挂騰蟒山行<lb/>
何許深空翠滴羈鞅釀愁積雨寒破悶朝日放曈曈赤<lb/>
幟張昱昱金鉦上浮動艸花馥清和野禽唱僕夫有好<lb/>
語沙平路如掌惟憂三溪阻橋斷山水漲<lb/>
　　古風上知府秘書<lb/>
神仙絶世立功行聞清都玊符賜長生籋雲遊紫虚雞<lb/>
犬爾何知偶䑛藥鼎餘身輕亦仙去罡風與之俱俯視<lb/>
舊籬落𦕈莽如積蘇非無鳳與麟終然似蟲魚微物豈<lb/>
<pb n="KR4h0158_WYG_038-15a"/>
有命政爾謝泥塗時哉適丁是邂逅真良圖<lb/>
　　初入峽山效孟東野<lb/>
峽山偪而峻峽水湍以碕峽草如毨毛峽樹多樛枝峽<lb/>
禽惟杜鵑血吻日夜啼峽馬類黄狗不能長鳴嘶峽曉<lb/>
虎跡多峽暮人跡稀峽路如登天猿鶴不能梯僕夫負<lb/>
嵎哭我亦呻吟悲悲吟不成章聊𢋫峽哀詩<lb/>
　　麻線堆　峽口驛前大山崛起舊路攀援而上縈<lb/>
　　　紆如線十五年前浮圖徳寶始沿澗伐木作新<lb/>
<pb n="KR4h0158_WYG_038-15b"/>
　　　路不復登山余觀峽路皆未嘗經修感徳寶之<lb/>
　　　事作麻線堆詩一首以風䕫路使者及歸峽二<lb/>
　　　州長吏云<lb/>
雲木盪胷起鬱峨一峰危上有路千折縺縷如縈絲是<lb/>
為麻線堆厥險天下稀偪仄容半足顚墜寧復稽騰猱<lb/>
尚愁苦遊子將安之浮屠徳寶者悲智緒等慈隨山刋<lb/>
古木尋壑得長磯輿梁㨗飛度布石綿階梯自從新路<lb/>
改重趼無齎咨縣有孫少府琬琰劖文詞勿云此事小<lb/>
<pb n="KR4h0158_WYG_038-16a"/>
惟有行人知况觀峽山路由來欠平治官吏既弗跡誰<lb/>
肻深長思天險固自若當令路成蹊土工運畚鍤石工<lb/>
操鑿椎烈火敗磽确築沙填隙巇多用百夫力遠無五<lb/>
旬期但冀米鹽給不煩金幣支非客敢竊議道旁詢旄<lb/>
倪身雖雪山戍亦願助毫釐工費嗟小哉政須賢有司<lb/>
東有管夷陵西有葉秭歸上維沈隱侯䕫臺今吏師下<lb/>
維熊繹孫長材佐州麾豈吾金閨彦不如林下緇縣知<lb/>
議充合了此一段竒舟檝避潢潦置郵疾飛馳憧憧呉<lb/>
<pb n="KR4h0158_WYG_038-16b"/>
蜀客來往當無時仍磨鑽天石大書四賢詩不佞願秉<lb/>
筆遠繼峽口碑<lb/>
　　曉發飛鳥晨霞滿天少頃大雨吳諺云朝霞不出<lb/>
　　　門暮霞行千里騐之信然戲紀其事<lb/>
朝霞不出門暮霞行千里今晨日未出曉氣散如綺心<lb/>
疑雨再作眼轉雲四起我豈知天道吳農諺云耳古來<lb/>
占霶𩃱說者類恢詭飛雲走羣羊停雲浴三豨月當天<lb/>
畢宿風自少女起爛石燒成香汗礎潤如洗逐婦鳩能<lb/>
<pb n="KR4h0158_WYG_038-17a"/>
拙穴居狸有智蜉蝣强知時商羊與聞計垤鳴東山鸛<lb/>
堂審南柯蟻或加隂石鞭或議陽門閉或云逢庚變或<lb/>
自換甲始刑鵞與象龍聚訟非一理不如老農諺響應<lb/>
㨗如鬼哦詩敢夸博聊用醒午睡<lb/>
　　重遊南嶽<lb/>
捨舟得馬如馭氣步入青松三十里我從蠻嶺瘴煙來<lb/>
不怕雨雲埋嶽趾憶昔南征疑廟庭往來無恙神所祉<lb/>
當時已有歸田願帝臨此心如白水煌煌南正館于東<lb/>
<pb n="KR4h0158_WYG_038-17b"/>
手握八觚温玊璽駿奔灊霍左右輔好生不殺扶炎紀<lb/>
崇禋竣事曉壇空躋攀小試青鞵底不知雲磴幾千丈<lb/>
但見漫山白虎尾石頭招我上南臺瑞應闌干天半倚<lb/>
福巖鐘聲過橋東髣髴三生如夢裏堂中尊者已先去<lb/>
苔鎖巖扉何日啓竹嫌磽确老愈瘦松畏高寒蟠不起<lb/>
癯儒尚病怕深登幽討未窮行且止我評七十二高峰<lb/>
鬱律穹隆少觀美儼然可瞻不可玩往往雄尊如負扆<lb/>
乃知嶽鎮葢深厚不與他山爭秀偉區區獻狀眩兒童<lb/>
<pb n="KR4h0158_WYG_038-18a"/>
乳洞淡巖真戲耳<lb/>
　　離堆行<lb/>
殘山狠石雙虎卧斧跡鱗皴中鑿破潭淵油油不敢唾<lb/>
下有猛虎跧鐵鏁自從分流注石門西州秔稻如黄雲<lb/>
封羊五萬大作社春秋伐鼓蒼煙根我昔官稱勸農使<lb/>
年年來激西江水成都火米不論錢絲管相隨看蠶市<lb/>
欵門得得酹清尊椒漿桂酒删羶葷妄欲一語神豈䎹<lb/>
更願愛羊如愛人<lb/>
<pb n="KR4h0158_WYG_038-18b"/>
　　夜宴曲<lb/>
金麟噴香煙龍蟠玊燈九枝青闌干明瓊押帶湘簾斑<lb/>
風幃繡浪千飛鸞舞娥紫袖如弓彎雲中一笑天解顔<lb/>
衘杯快卷玻璃乾花樓促箭春宵寒二十五聲宫㸃闌<lb/>
　　韓無咎檢討出示所賦陳季陵户部巫山圖詩仰<lb/>
　　　窺高作歎息久之余嘗攷宋玊談朝雲事漫稱<lb/>
　　　先王時本無據依及襄王夢之命玊為賦但云<lb/>
　　　頩薄怒以自持曾不可乎犯干後世弗察一切<lb/>
<pb n="KR4h0158_WYG_038-19a"/>
　　　溷以媟語曹子建賦宓妃亦感此而作此嘲誰<lb/>
　　　當解者輒用此意次韻和呈<lb/>
瑤姬家山高挿天碧叢竒秀古未傳向來題目經楚客<lb/>
名字經度峨岷前是邪非邪莽難識喬林古廟常秋色<lb/>
暮去行雨朝行雲翠帷瑤席知何人峽船一息且千里<lb/>
五兩竿頭見幡尾仰窺仙館至今疑行人問訊居人指<lb/>
千年遺恨何當申陽臺愁絶如荒村高唐賦裏人如畫<lb/>
玊色頩顔元不嫁後來饑客眼長寒浪傳樂府吹復彈<lb/>
<pb n="KR4h0158_WYG_038-19b"/>
此事牽連到温洛更憐塵襪有無間君不見天孫住在<lb/>
銀濤許塵間猶作兒女語公家春風錦瑟旁莫為此圖<lb/>
虚斷腸<lb/>
　　倦繡<lb/>
猧兒㺯暖緣堦走花風薰人濃似酒困來如醉復如愁<lb/>
不管低鬟釵燕溜無端心緒向天涯想見檣竿幡脚斜<lb/>
槐隂忽到簾旌上遲郤尋常一線花<lb/>
　　嶺上紅梅<lb/>
<pb n="KR4h0158_WYG_038-20a"/>
霧雨臙脂照松竹江南春風一枝足滿城桃李各嫣然<lb/>
寂寞傾城在空谷城中惟解惜娉婷遊子路旁空復情<lb/>
花不能言客無語日暮清愁相對生<lb/>
　　瞿唐行<lb/>
　七月十九日至䕫子灔澦徹髪不可犯是夜水漲及<lb/>
　山腹詰旦視灔澦則已在水中土人云此青草齊也<lb/>
　可以冐險而入遂鼓櫂略其頂而過郡中遣候兵立<lb/>
　山上每一舟平安則搖幟以召後舟白鹽赤甲皆峽<lb/>
<pb n="KR4h0158_WYG_038-20b"/>
　口大山黄嵌黒石皆峽中至險處入峽西岸有聖泉<lb/>
　舟人或向之疾呼曰人渴也泉即迸下杯許復乾余<lb/>
　舟過甚急未之試也<lb/>
川霛知我歸有程一夜漲痕千丈生中流擊檝洶作氣<lb/>
夾峰旗鼓呀失聲不知灔澦在船底但覺瞿唐如鏡平<lb/>
鑿峽䟽川狠石破號山索飲飛泉驚白鹽赤甲轉頭失<lb/>
黒石黄嵌拚命輕草齊增肥無泊處竹枝凝葉空餘情<lb/>
人間險路此竒絶客裏驚心吾飽更劒閣翻成蜀道易<lb/>
<pb n="KR4h0158_WYG_038-21a"/>
請歌范子瞿唐行<lb/>
　　巫山高<lb/>
　余舊嘗題陳季陵巫山圖考宋玊賦意辯高唐之事<lb/>
　甚詳今過陽臺之下復作樂府一首世傳瑤姬為西<lb/>
　王母女嘗佐禹治水廟中石刻在焉<lb/>
濕雲不收煙雨霏峽船作灘梢廟磯杜鵑無聲猿呌斷<lb/>
惟有饑鴉迎客飛西真功高佐禹跡斧鑿鱗皴倚天壁<lb/>
上有瑤簮十二尖下有黄湍三百尺蔓花虯木風煙昏<lb/>
<pb n="KR4h0158_WYG_038-21b"/>
蘚珮翠帷香火寒霛游飄忽定何許時有行人開廟門<lb/>
楚客詞章元是諷紛紛餘子空嘲㺯玊色頩顔不可干<lb/>
人間錯說高唐夢　<hi>今人多為神女作辯不知皆昔賢所已言耳</hi>
　　大丫隘<lb/>
峽行五程無聚落馬頭今日逢耕鑿麥苗疎瘦豆苗稀<lb/>
椒葉尖新柘葉薄家家婦女布纒頭背負小兒領垂瘤<lb/>
山深生理郤不乏人有銀釵一雙挿<lb/>
　　姑惡<lb/>
<pb n="KR4h0158_WYG_038-22a"/>
　姑惡水禽以其聲得名世傳姑虐其婦婦死所化東坡<lb/>
　詩云姑惡姑惡姑不惡妾命薄此句可以泣鬼余行<lb/>
　苕霅始䎹其聲晝夜哀厲不絶客有惡之以為此必<lb/>
　子婦之不孝者余為作後姑惡詩<lb/>
姑惡婦所云恐是婦偏辭姑言婦惡定有之婦言姑惡<lb/>
未可知姑不惡婦不死與人作婦亦大難已死人言尚<lb/>
如此<lb/>
　　寒食郊行書事<lb/>
<pb n="KR4h0158_WYG_038-22b"/>
隴麥欣欣綠山桃寂寂紅帆邊漁籪浪木末酒旗風信<lb/>
步隨芳草迷途問小童賞心添脚力呼渡過溪東<lb/>
　　宿義林禪院<lb/>
瞑氣昏如雨禪房冷似冰竹間東嶺月松杪上方燈驚<lb/>
鶻盤金刹流螢拂玊繩明朝窮脚力連夜斬崖藤<lb/>
　　田舎<lb/>
呼喚攜鉏至安排築圃忙兒童眠落葉鳥雀噪斜陽烟<lb/>
白村聲逺林青野氣香樂哉今歲事天末稻雲黄<lb/>
<pb n="KR4h0158_WYG_038-23a"/>
　　清明日狸渡道中<lb/>
灑灑霑巾雨披披側㡌風花然山色裏栁卧水聲中石<lb/>
馬立當道紙鳶鳴半空墦間人散後烏鳥正西東<lb/>
　　次韻温伯城上<lb/>
閉户成癡坐扶藜得意行樓臺浮霽色市井碎春聲雪<lb/>
盡小橋出烟消千嶂生病多無脚力遙羨落鴻輕<lb/>
　　安鄉縣西晩泊<lb/>
水濶烏鳥倦墟寒童僕饑一灣村縣過百折暮江遲曉<lb/>
<pb n="KR4h0158_WYG_038-23b"/>
夢孤燈見春隂病骨知簡書寧不畏旅力奈先疲<lb/>
　　道中<lb/>
月冷吟蛩草湖平宿鷺沙客愁無錦字鄉信有燈花蹤<lb/>
跡隨風葉程途犯斗槎君看枝上鵲薄暮亦還家<lb/>
　　寒食郊行書事<lb/>
野店垂楊步荒祠苦竹叢鷺窺蘆泊水烏啄紙錢風媪<lb/>
引濃妝女兒扶爛醉翁深村時節好應為去年豐<lb/>
　　病中夜坐<lb/>
<pb n="KR4h0158_WYG_038-24a"/>
村巷秋舂遠禪房夕磬深饑蚊嘗遶鬢暗鼠忽鳴琴薄<lb/>
薄寒相中稜稜瘦不禁時成洛下詠郤似越人吟<lb/>
　　十二月十二日枕上曉作<lb/>
竹響風成陣窗明雪已花柴扉冷凍犬紙瓦啄饑鴉宿<lb/>
酒欺寒力新詩管歲華日高猶擁被蓐食媿鄰家<lb/>
　　花山村舎<lb/>
潦退灘灘露沙虚岸岸頽澗聲穿竹去雲影過山來栁<lb/>
菌粘枝住桑花共葉開庵廬少來往門巷濕蒼苔<lb/>
<pb n="KR4h0158_WYG_038-24b"/>
　　南塘寒食書事<lb/>
埂外新陂綠岡頭宿燒紅裹魚蒸菜把饋鴨鎖筠籠酒<lb/>
侣晨相命歌場夜不空土風并節物不與故鄉同<lb/>
　　豫章南浦亭泊舟<lb/>
繡檻臨滄渚牙檣挿暮沙浦雲沈斷雁江雨入昏鴉野<lb/>
曠天何近春寒歲未華朝來風一席隨處且浮家<lb/>
　　醴陵驛<lb/>
綠水橋邊縣門前栁已黄人稀山木壽土瘦水泉香乍<lb/>
<pb n="KR4h0158_WYG_038-25a"/>
脫泥中滑還嗟<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>子長儲洲何日到鼓枻上滄浪<lb/>
　　巴東峽口<lb/>
水宿頻欹側徒行又險艱舟危神女峽馬瘦鬼門闗照<lb/>
夜燒畬隴緣雲種笮山催成頭雪白休說鬢絲班<lb/>
　　初入巫峽<lb/>
鑽火巴東岸樅金峽口船束江崖欲合潄石水多漩卓<lb/>
午三竿日中間一罅天偉哉神禹跡疏鑿此山川<lb/>
　　巫山縣<lb/>
<pb n="KR4h0158_WYG_038-25b"/>
　自此復登陸至䕫門縣前掉石灘最險登岸以過舟<lb/>
　謂之盤灘城樓對高唐門此去瞿塘不百里縣人以<lb/>
　郭西流石堆為水信流石沒則灔澦如馬矣<lb/>
借馬巫山縣盤舟掉石灘梅肥朝雨細茶老暮烟寒門<lb/>
對高唐起江從灔澦難流堆三尺在旅夢一枝安<lb/>
　　鞭春微雨<lb/>
旛勝絲絲雨笙歌步步塵一年新樂事萬里未歸人雲<lb/>
薄竟慳雪酒濃先受春送寒東作近慚愧耦耕身<lb/>
<pb n="KR4h0158_WYG_038-26a"/>
　　二月三日登樓有懷金陵宣城諸友<lb/>
百尺西樓十二欄日遲花影對人閒春光已入片時夢<lb/>
寒食從今數日間折栁故情都望斷落梅新曲與愁闗<lb/>
詩成欲訪江南便千里烟波萬疊山<lb/>
　　天平先隴道中時將赴新安掾<lb/>
霜橋冰磵凈無塵竹塢梅溪未放春百疊海山鄉夢熟<lb/>
三年江路旅愁新松楸永寄孤窮涙泉石終収漫浪身<lb/>
好住鄰翁各安健歸來相訪說情真<lb/>
<pb n="KR4h0158_WYG_038-26b"/>
　　趙聖集誇說少年俊遊用前韻記其語戲之<lb/>
京塵紅軟撲雕鞍年少王孫酒量寛倚袖竹風憐翠薄<lb/>
捧杯花露怯金寒黄雲城上栖烏曲綠水池邊鬭鴨欄<lb/>
别後相思惟故物壁煤侵損扇中鸞<lb/>
　　玊堂寓意<lb/>
摛文窗户九霄中岸幘燒香愧老農上直馬歸催下鑰<lb/>
傳更人唱促鳴鐘金城嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>雲千雉碧瓦參差月萬重<lb/>
骨冷魂清都不夢王階蕭瑟聽秋蛩<lb/>
<pb n="KR4h0158_WYG_038-27a"/>
　　初約鄰人至石湖<lb/>
窈窕﨑嶇學種園此生丘壑是前緣隔籬東日浮天水<lb/>
當户南山匝地烟春入葑田蘆綻筍雨傾沙岸竹垂鞭<lb/>
荒寒未辦招君醉且吸湖光當酒泉<lb/>
　　入秭歸界<lb/>
山根繫馬得漿家深入窮鄉事可嗟蚯蚓惹人能作瘴<lb/>
茱萸隨俗强煎茶幽禽不見但聞語野草無名都著花<lb/>
曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>迢迢殊未艾去程方是問三巴<lb/>
<pb n="KR4h0158_WYG_038-27b"/>
　　立春日郊行<lb/>
竹擁溪橋麥葢坡土牛行處亦笙歌麴塵欲暗垂垂栁<lb/>
醅面初明淺淺波日滿縣前春市合潮平浦口暮帆多<lb/>
春來不飲兼無句奈此金旛綵勝何<lb/>
　　復自姑蘇過宛陵至鄧步出陸<lb/>
漿家饋食槿為藩酒市停驂竹廡門紅樹亭亭棲晩照<lb/>
黄茅杳杳被高原飲溪有迹於菟過掠草如飛朴渥翻<lb/>
車軌如溝平地少飽帆天鏡憶江村<lb/>
<pb n="KR4h0158_WYG_038-28a"/>
　　早發竹下<lb/>
結束晨裝破小寒跨鞍聊得散疲頑行衝薄薄輕輕霧<lb/>
看放重重疊疊山碧穗炊煙當樹直綠紋溪水趂橋灣<lb/>
清禽百囀似吟客正在有情無思間<lb/>
　　送周子充左史奉祠歸廬陵<lb/>
黄鵠飄然下九關江船載月客俱還名髙豈是孤臣願<lb/>
身退聊開壯士顔傾葢當年真旦暮霑巾明日有河山<lb/>
後期淹速都難料相對猶憐鬢未斑<lb/>
<pb n="KR4h0158_WYG_038-28b"/>
　　與正夫朋元遊陳侍御園<lb/>
沙際春風轉物華意行聊復到君家年年我是重來客<lb/>
處處梅皆舊識花官減不妨詩事業地寒猶辦醉生涯<lb/>
城中馬上那知此塵滿長裾席㡌斜<lb/>
　　次韻韓无咎右司上已汎湖<lb/>
休沐良辰不待晴徑稱閒客此閒行春衫欺雨任教冷<lb/>
病眼得山原自明抹黛濃嵐圍坐晩揉藍新淥沒篙清<lb/>
棲鴉未到催歸去想被東風笑薄情<lb/>
<pb n="KR4h0158_WYG_038-29a"/>
　　宿直玊堂拜賜御酒<lb/>
歸鴉陸續墮宫槐簾幔參差晩不開小雨遂將秋色至<lb/>
長風時送市聲來近瞻北斗璿璣次猶夢西山翠碧堆<lb/>
慚愧君恩來甲夜殿頭宣勸紫金杯<lb/>
　　李翬知縣作亭西湖上余用東坡語名之曰飲綠<lb/>
　　　遂為勝槩<lb/>
芷葺蓮巢喚客遊蘆鞭席㡌為君留未論吹水堪添酒<lb/>
且要移牀學枕流乍霽郤隂梅釀雨暫暄還冷麥催秋<lb/>
<pb n="KR4h0158_WYG_038-29b"/>
石湖也似西湖好煩向蒼烟問白鷗<lb/>
　　發荆州<lb/>
初上蓬籠竹笮船始知身是劒南官沙頭沽酒市樓暖<lb/>
徑步買薪江墅寒自古秦吳稱絶國于今歸峽有名灘<lb/>
千山萬水垂垂老只欠天西蜀道難<lb/>
　　十二月十八日海雲賞山茶<lb/>
追趂新晴管物華馬蹄鬆快㡌簷斜天南臘盡風晞雪<lb/>
冰下春來水潄沙已報主林催市栁仍從掌故問山茶<lb/>
<pb n="KR4h0158_WYG_038-30a"/>
豐年自是驩聲沸更著牙前畫鼓撾<lb/>
　　有懷石湖舊隱<lb/>
浩蕩沙鷗久倦飛摧頽櫪馬不勝鞿官中風月常虚度<lb/>
夢裏闗山或暫歸橘社十年霜欲飽鱸江一雨水應肥<lb/>
冷雲著地塘蒲晩誰為披簔暖釣磯<lb/>
　　晩步宣華舊苑<lb/>
喬木如山廢苑西古溝疎水靜鳴池吏兵窸窣番更後<lb/>
樓閣崔嵬欲暝時有露冷螢猶照草無風驚雀自遷枝<lb/>
<pb n="KR4h0158_WYG_038-30b"/>
歸來更了塵書債目𤯝昏花燭穗垂<lb/>
　　西樓秋晩<lb/>
樓前處處長秋苔俛仰璿杓又欲回殘暑已隨梁燕去<lb/>
小春應為海棠來客愁天遠詩無託吏案山横睡有媒<lb/>
晴日滿窗鳬鶩散巴童閒按鴨爐灰<lb/>
　　枕上<lb/>
一枕經春似宿酲三衾投曉尚凄清殘更未盡鴉先起<lb/>
虚幌無聲鼠自驚久病厭聞銅鼎沸不眠惟望紙窗明<lb/>
<pb n="KR4h0158_WYG_038-31a"/>
摧頽豈是功名具燒藥爐邊過此生<lb/>
　　婆羅平<lb/>
仙聖飛行此是家路逢真境但驚呀神農嘗外盡靈藥<lb/>
天女散餘多異花嵐雨逼衣寒似鐵冰泉炊米硬于沙<lb/>
峰頭事事殊塵世缺甃跳梁笑井蛙<lb/>
　　䕫門即事<hi>䕫水不可飲取之卧龍十里之外</hi>
峽行風物不堪論伴暑驕陽雜瘴氛人入荆南多附贅<lb/>
山從䕫子盡侵雲竹枝舊曲元無調麴米新篘但有聞<lb/>
<pb n="KR4h0158_WYG_038-31b"/>
試覔清泠一杯水筒泉須自卧龍分<lb/>
　　鄂州南樓<lb/>
誰將玊笛㺯中秋黄鶴飛來識舊遊漢樹有情横北渚<lb/>
蜀江無語抱南樓燭天燈火三更市搖月旌旗萬里舟<lb/>
郤笑鱸江垂釣手武昌魚好便淹留<lb/>
　　光福塘上<lb/>
指㸃炊煙隔莽蒼午餐應可寄前莊鷄聲人語小家樂<lb/>
木葉草花深巷香春去已空衣尚絮雨來何晩稻初芒<lb/>
<pb n="KR4h0158_WYG_038-32a"/>
祗今農事村村急第一先陂貯水塘<lb/>
　　致一齋漫述<lb/>
文書煙海困浮沈不覺盤跚百病侵偶問客年驚我老<lb/>
忽聞鸎語歎春深今朝麥粒黄堪麫㡬日秧田綠似針<lb/>
除郤一犂春雨足眼前無物可闗心<lb/>
　　請息齋書事<lb/>
覆雨翻雲轉手成紛紛輕薄可憐生天無寒暑無時令<lb/>
人不炎凉不世情栩栩算來俱蝶夢喈喈能有㡬鷄鳴<lb/>
<pb n="KR4h0158_WYG_038-32b"/>
冰山側畔紅塵漲不隔瑤臺月露清<lb/>
　　重陽後菊花<hi>二首</hi>
寂莫東籬濕露華依前金靨照泥沙世情兒女無高韻<lb/>
只看重陽一日花<lb/>
過了登高菊尚新酒徒詩客斷知聞恰如退士垂車後<lb/>
勢利交親不到門<lb/>
　　續長恨歌<hi>四首</hi>
金盤瀲灔曉妝寒國色天香勝牡丹白鳳詔書來已暮<lb/>
<pb n="KR4h0158_WYG_038-33a"/>
六宫鉛粉半春闌<lb/>
紫微金屋閉春陽石竹山花郤自芳莫道故情無覔處<lb/>
領巾猶有隔生香<lb/>
人似飛花去不歸蘭昌宫殿㡬斜暉百年只有雲容姊<lb/>
畱得當時舊舞衣<lb/>
帝鄉雲馭若為留八景三清好在不玊笛不隨雙鶴去<lb/>
人間猶得聽梁州<lb/>
　　秦淮<lb/>
<pb n="KR4h0158_WYG_038-33b"/>
不將行李試間關誰信江湖道路難腸斷秦淮三百曲<lb/>
船頭終日見方山<lb/>
　　五月聞鶯<lb/>
桑隂凈盡麥頭齊江上聞鶯每歲遲不及曉風鵯鵊子<lb/>
迎春啼到送春時<lb/>
　　釣臺<lb/>
山林城市兩塵埃邂逅人生有往來各向此心安處住<lb/>
釣臺無意壓雲臺<lb/>
<pb n="KR4h0158_WYG_038-34a"/>
　　餘杭<lb/>
春晩山花各靜芳從教紅紫送韶光忍冬清馥薔薇釅<lb/>
薰滿千村萬落香<lb/>
　　四十八盤<lb/>
詀曲不前如宦拙欹傾當面似交難若將世路比山路<lb/>
世路更多千萬盤<lb/>
　　歸州竹枝歌<lb/>
東鄰男兒得湘纍西舎女兒生漢妃城郭如村莫相笑<lb/>
<pb n="KR4h0158_WYG_038-34b"/>
人家閥閱似渠稀<lb/>
　　䕫州竹枝歌<hi>五首</hi>
五月五日嵐氣開南門競船爭看來雲安酒濃麴米賤<lb/>
家家扶得醉人迴<lb/>
赤甲白鹽碧叢叢半山人家草木風榴花滿山紅似火<lb/>
茘枝天涼未肻紅<lb/>
新城果園連瀼西枇杷壓枝杏子肥半青半黄朝出賣<lb/>
日午買鹽沽酒歸<lb/>
<pb n="KR4h0158_WYG_038-35a"/>
癭婦趂墟城裏來十十五五市南街行人莫笑女麤醜<lb/>
兒郎自與買銀釵<lb/>
白頭老媪篸紅花黑頭女娘三髻了背上兒眠上山去<lb/>
採桑已閒當採茶<lb/>
　　櫻桃花<lb/>
借暖衝寒不用媒匀朱匀粉最先來玊梅一見憐癡小<lb/>
教向旁邊自在開<lb/>
　　寶相花<lb/>
<pb n="KR4h0158_WYG_038-35b"/>
誰把桑條夾砌栽壓枝萬朶一時開為君也著詩収拾<lb/>
題作西樓錦被堆<lb/>
　　妃子園<hi>涪陵茘子天寳所貢</hi>
露葉風枝驛騎傳華清天上一嫣然當時若識陳家紫<lb/>
何處蠻村更有園<lb/>
　　淳熙五年四月二日直宿玊堂懷舊二絶<lb/>
桂海冰天老歲華直廬重上玊皇家當年曾識青青鬢<lb/>
惟有東墻一架花<lb/>
<pb n="KR4h0158_WYG_038-36a"/>
雪山刁斗不停撾夜把軍書敢顧家珍重玊堂今夜夢<lb/>
靜聞宫漏隔宫花<lb/>
　　北城梅為雪所厄<lb/>
凍蕊粘枝瘦欲乾新年猶未有春看雪花祗欲欺紅紫<lb/>
不道梅花也怕寒<lb/>
　　虞姬墓<lb/>
劉項家人總可憐英雄無策庇嬋娟戚姬塟處君知否<lb/>
不及虞兮有墓田<lb/>
<pb n="KR4h0158_WYG_038-36b"/>
　　最高峰望雪山<lb/>
大面峰頭六月寒神燈収罷曉雲斑浮空忽湧三銀闕<lb/>
云是西天雪嶺山<lb/>
　　元夕<lb/>
粉痕紅㸃萬花攢玊氣枝光寶月團簾箔通明香似霧<lb/>
東風無處著春寒<lb/>
　<lb/>
　宋元詩會卷三十八<lb/>
</p>
<p>
</p>
  </div>
<div>
<head>宋元詩會卷三十九</head> <lb/>
    <p>
<pb n="KR4h0158_WYG_039-1a"/>
欽定四庫全書<lb/>
　宋元詩會卷三十九<lb/>
　　　　　　　　　　　　兵部主事陳焯編<lb/>
　王十朋<lb/>
　　<hi>字龜齡溫州樂清人少以文行名鄉里聚徒梅溪受業者衆入太學主司異其文適秦檜死上親政</hi>
　　<hi>策士十朋對策萬餘言上嘉其淹通醇正擢第一學者傳誦擬諸鼂董授紹興府簽判召為祕書郎</hi>
　　<hi>兼建王府教授時言路久塞十朋與馮方胡憲查籥李浩相繼論事太學生為五賢詩除著作郎遷</hi>
　　<hi>宗丞請祠歸孝宗立起知嚴州召對稱㫖除起居郎十朋覩上英鋭每見必陳恢拓大計上雖嘉納</hi>
<pb n="KR4h0158_WYG_039-1b"/>
　　<hi>而親賢遠奸其説不能盡行除吏侍力辭出知饒州移湖州所至布上恩恤民隱民間繪像祠之去</hi>
　　<hi>則流涕如思父母晩得足疾以龍圖閣學致仕卒年六十諡忠文</hi>
　　雜詩<hi>二首</hi>
直道疾伊優壯懷憎靡曼海上豕方牧夜中牛屢飯半<lb/>
生營一名偃蹇未如願青銅忽自照白髪已堪歎斥鷃<lb/>
適蓬蒿大鵬摶九萬物情貴得所奚用求自獻富貴似<lb/>
可喜貧賤亦何怨<lb/>
古書恣掀翻古意薄窺瞰心將遊寂寞語復攻苦淡實<lb/>
<pb n="KR4h0158_WYG_039-2a"/>
淺名寄浮才疎得懲濫守志懼不堅入道恐成暫性天<lb/>
戒戕賊心猿思繫䌫有友頻琢磨無官自校勘澹然學<lb/>
揚雄不恨儲無甔<lb/>
　　甽畝<hi>三首</hi>
仲尼作春秋垂訓千萬年古者父母讐義不共戴天莊<lb/>
同父何在乃與齊侯田魯國無臣子君親義茫然齊紀<lb/>
不並立諸兒得稱賢善惡不可掩筆削至今傳<lb/>
飛飛古帝魂哀哀寄春怨異鄉節物新故國人事變訴<lb/>
<pb n="KR4h0158_WYG_039-2b"/>
亡誰肻憐啼苦血空濺雲安再拜人傷哉不復見<lb/>
兀兀窗下士筆耕志良苦黄卷對聖賢慷慨深自許一<lb/>
朝出干禄得失戰胸宇曲意阿有司諛言徇人主貪榮<lb/>
無百年貽謗有千古丈夫宜自貴清議重刀斧<lb/>
　　觀國朝故事<hi>三首</hi>
昔在景徳初旄頭震邊闗朝廷用萊公决策幸澶淵高<lb/>
瓊雖武夫能發忠義言咏詩退敵騎用媿樞相顔鑾輿<lb/>
至北城斷橋示不還一箭斃<hi>闕</hi>覽夜半歌凱旋至仁不<lb/>
<pb n="KR4h0158_WYG_039-3a"/>
忍殺和好垂百年偉哉澶淵功天子能用賢<lb/>
昔在康定初元昊叛西陲朝廷起韓范節制閫外師二<lb/>
公人中龍材略超等夷胸中百萬兵對面千里機不比<lb/>
大老子而令敵能欺深期復靈夏重勒燕然碑軍中果<lb/>
興謠西賊心胆隳逆節遂稱臣戰士解甲歸社稷安泰<lb/>
山四海絶瘡痍堂堂寧復有為作思賢詩<lb/>
昔在元祐初朝廷用老成元惡首竄殛賢雋偕彚征簾<lb/>
帷八年政内外咸清明四荒各自守天下㡬太平紹聖<lb/>
<pb n="KR4h0158_WYG_039-3b"/>
黨論起宵人壞典刑二蔡倡繼述曲學尊金陵忠良投<lb/>
海島黨籍編姓名春秋亦獲罪學者專三經心術遂大<lb/>
壞風俗從此傾養成前日禍中原厭灰塵我欲著一書<lb/>
善惡深勸懲六賊未足罪禍端首熙寧<lb/>
　　遊西岑遇雨<lb/>
西岑風物秋更嘉杖藜出郭歡無涯深村有酒隔烟渚<lb/>
共乗小艇穿蘆花羅裠婥約越溪女茅舎迫窄吳儂家<lb/>
牀頭新釀喜正熟千金倒甕傾流霞天公妬我一日樂<lb/>
<pb n="KR4h0158_WYG_039-4a"/>
俄然雨腳來如麻醉歸扶路泥沒股冠巾不整頭鬖髿<lb/>
人生貴在適意耳安能局縮身如蝸杖頭有錢即相覔<lb/>
明日更泛僊源槎<lb/>
　　西征<lb/>
紹興建元二十二良月壬午時丁未王子辭家遊帝都<lb/>
出門滿眼思親淚鶺鴒送我過原隰朋友攜尊宿蕭寺<lb/>
朝離黄塘惜分别莫宿青江嗟獨自初心滿擬遊鴈山<lb/>
行止非人輙乖異黃嵒留連越三宿故舊過從日沈醉<lb/>
<pb n="KR4h0158_WYG_039-4b"/>
鄭生伴我千里行近古人無此風義皇華亭上一囘首<lb/>
陡覺眉頭起鄉思西江十里浮橋邊把酒登樓吟擁鼻<lb/>
山行初逢建子月入眼梅花已春意前觀三渡覺非舊<lb/>
下視兩灘真可畏渡頭僊人還笑我髭鬚如棘猶名利<lb/>
欲入天台觀石橋行李悤悤未能遂途中邂逅張老丞<lb/>
十五年前樂清尉自嗟吾非沈謝輩面目從來苦難記<lb/>
飛泉枕上夢成魔達旦思家可曽睡細雨濛濛入闗嶺<lb/>
旅邸重尋舊題字雨脚微収過天姥洗出峰巒疊蒼翠<lb/>
<pb n="KR4h0158_WYG_039-5a"/>
劉阮祠荒土猶赤溪山真是神僊地道旁石現小金僊<lb/>
傳舎荒凉誰廢置柘溪竹染兒女痕石嶺松含柱梁器<lb/>
路入南明觀石佛樓閣岧嶤更深邃八年行役兩來遊<lb/>
嵒上題詩記前事乘興剡溪尋故人久别相逢雜悲喜<lb/>
義風吹水送行舟越國江山滿瞻視十四嵗娥孝且烈<lb/>
三百里湖明更媚千巖競秀壑爭流終日貪看趣遙寄<lb/>
西興渡口聲如雷銀浪崔嵬魄驚悸江神為我風色平<lb/>
天闕煌煌瞻象魏賢闗訪舊話酸辛更食虀鹽舊滋味<lb/>
<pb n="KR4h0158_WYG_039-5b"/>
學官欲以職事留自媿非才力辭避觀臺雲物端可書<lb/>
宫線初長日南至龍山僦舎觀大禮儀仗森然典文備<lb/>
人臣貴盛古今無秦公父子俱為使景靈告謝樂聲回<lb/>
鵷鷺花枝侈君賜西遊連日睹天顔和氣氤氲散惟悴<lb/>
嵗云莫矣却歸來捉筆書為于役志<lb/>
　　柘溪道旁斑竹<lb/>
男兒有淚不染竹當作包胥賈生哭湘源遺種雖可愛<lb/>
節目尚餘兒女態誰能千里移此根出門又恐添啼痕<lb/>
<pb n="KR4h0158_WYG_039-6a"/>
不如還家種慈竹簷前不厭千竿綠<lb/>
　　遊簫峰<lb/>
蠟屐穿雲去山深喜路通人家煙色裏古寺水聲中金<lb/>
濺星猶在丹成竈已空吹簫人不見臺下想僊風<lb/>
　　送劉方叔兼簡全之<lb/>
相見無多日依前又索居斷魂梅的皪過眼栁蕭疎匹<lb/>
馬來時路征鴻别後書君歸見温叟為我問何如<lb/>
　　宿黄巖妙智院<lb/>
<pb n="KR4h0158_WYG_039-6b"/>
問訊開山始于今二百年徑幽微見竹社廢尚遺蓮觀<lb/>
頌思元老遊庵憶舊禪悤悤一宿客未盡滌塵緣<lb/>
　　宿浮橋<lb/>
落日丹丘下西江十里西浮橋通古道逆旅傍清溪夜<lb/>
靜水聲細曉隂山色迷吾鄉在何處天遠白雲低<lb/>
　　詠栁<lb/>
東君於此最鍾情粧㸃村村入畫屏向我無言眉自展<lb/>
與人非故眼猶青縈牽别恨絲千尺斷送春光絮一亭<lb/>
<pb n="KR4h0158_WYG_039-7a"/>
葉底黄鸝音更好隔溪煙雨醉時聽<lb/>
　　寄夢齡昌齡弟<lb/>
老去生涯集百憂一身萍泛剡溪頭釣魚温水同侯喜<lb/>
旅食新豐類馬周長鋏有時思海味短檠終夜照離愁<lb/>
也知四海皆兄弟能似天生羽翼不<lb/>
　　行香報恩精舎<lb/>
籃輿拂曉出東闗鍾磬聲聞杳靄間心欲報恩頻入院<lb/>
人逢勝已更觀山竹香細細禪房靜江水湯湯野渡閒<lb/>
<pb n="KR4h0158_WYG_039-7b"/>
欲向漁翁問興廢黄鸝隔葉語綿蠻<lb/>
　陸　游<lb/>
　　<hi>字務觀越州山隂人年十二能詩文䕃補登仕郎以薦名在秦檜孫前為檜所惡檜死始赴福州寧</hi>
　　<hi>惪簿孝宗即位賜進士出身語觸權貴出判州府范成大帥蜀游為參議官用文字交不拘禮法人</hi>
　　<hi>議其放遂自號放翁稍遷禮部郎中修孝宗光宗兩朝實錄及三朝史未就詔游權同修國史實錄</hi>
　　<hi>院同修撰免奉朝請尋兼祕監三年書成陞寳章閣待制封渭南伯致仕卒年八十五</hi>
　　秋郊有懷<hi>二首</hi>
楚人固多孱妄謂秋可悲寧知河嶽間氣俗樂此時壯<lb/>
<pb n="KR4h0158_WYG_039-8a"/>
士鳴鵰弓健馬嚼枯萁日馳三百里榆關赴戰期陣雲<lb/>
壓龍庭殺氣搖參旗熾火燎狐兔倒瀉黄金巵勒銘燕<lb/>
然石千載鎮荒陲安能空山裏凍研哦清詩<lb/>
秋山瘦益竒秋水淺可涉出城西風勁拂㡌吹脱葉新<lb/>
霜拆栗罅宿雨飽豆莢枯栁無鳴蜩寒花有穿蝶郊行<lb/>
得幽曠頗覺耳目愜斷雲北山來欣然與之接挂冠易<lb/>
事爾看鏡歎勛業永懷桑乾河夜渡擁馬鬛<lb/>
　　醉歌<lb/>
<pb n="KR4h0158_WYG_039-8b"/>
讀書三萬卷仕宦皆束閣學劍四十年木血未染鍔不<lb/>
得為長虹萬丈掃寥廓又不為疾風六月送飛雹戰馬<lb/>
死槽櫪公卿守和約窮邊指淮淝異域視京雒於乎此<lb/>
何心有酒吾忍酌平生為衣食歛版靴兩脚心雖了是<lb/>
非口不給唯諾如今老且病鬢秃牙齒落仰天少吐氣<lb/>
餓死實差樂壯心埋不朽千載猶可作<lb/>
　　箕卜<lb/>
孟春百草靈古俗迎紫姑厨中取竹箕冐以婦帬襦䜿<lb/>
<pb n="KR4h0158_WYG_039-9a"/>
子夾扶持挿筆祝其書俄若有物憑對畣不須臾豈必<lb/>
考中否一笑聊相娛詩章亦間作酒食隨所須興闌忽<lb/>
辭去誰能執其袪持箕畀竈婢棄筆卧墻隅几席亦已<lb/>
徹狼籍果與蔬紛紛竟何益人鬼均一愚<lb/>
　　送子龍赴言州掾<lb/>
我老汝遠行知汝非得已駕言當送汝揮涕不能止人<lb/>
誰樂離别坐貧至于此汝行犯胥濤次第過彭蠡波横<lb/>
吞舟魚林嘯獨脚鬼野飯何店炊孤櫂何㟁檥判司比<lb/>
<pb n="KR4h0158_WYG_039-9b"/>
唐時猶幸免笞箠庭參亦何辱負職乃可恥汝為吉州<lb/>
吏但飲吉州水一錢亦分明誰能肆讒毁聚俸嫁阿惜<lb/>
擇士教元禮我食可自營勿用念甘旨衣穿聽露肘履<lb/>
破從見指出門雖被嘲歸舎却睡美益公名位重凜若<lb/>
喬嶽峙汝以通家故或許望燕几得見已足榮切勿有<lb/>
所啟又若楊誠齋清介世莫比一聞俗人言三日歸洗<lb/>
耳汝但問起居餘事勿挂齒希周有世好敬叔乃鄉里<lb/>
豈惟能文辭實亦堅操履相從勉講學事業在積累仁<lb/>
<pb n="KR4h0158_WYG_039-10a"/>
義本何常蹈之則君子汝去三年歸我儻未即死江中<lb/>
有鯉魚頻寄書一紙<lb/>
　　雜興<hi>四首</hi>
仕宦徧四方每出歸愈貧寒暑更質衣笑倒鄰里人今<lb/>
年作史官坐縻太倉陳無如思歸何日夜望絶麟區區<lb/>
牛馬走齪齪蟣蝨臣恩深老不報肝膽空輪囷<lb/>
觀人如觀玊拙眼喜譏評得失顧在人玊固非所病慶<lb/>
厯嘉祐間人才於斯盛王回僅一招石介棄不聘乃知<lb/>
<pb n="KR4h0158_WYG_039-10b"/>
天下士成敗各有命願君姑安之天定豈不勝<lb/>
魯山粹而博韶美曠且真石渠東觀中久矣無若人飛<lb/>
僊驂鳳鸞豈久混世塵空餘文章在常與日月新我雖<lb/>
不足數疇昔忝交親尚想秋燈下對影欹幅巾<lb/>
君子尚大節又甚惡不情魯連故可人用意終近名千<lb/>
載高夷齊采薇忘其生周公述易象所以貴幽貞去聖<lb/>
雖已逺江左見淵明我讀飲酒詩朱絃有遺聲<lb/>
　　病後作<lb/>
<pb n="KR4h0158_WYG_039-11a"/>
骨相坐一寒仕宦經百謫晩入文昌省又坐煩言嘖詔<lb/>
書復収召付以大典册期年甫奏篇皇恐亟自劾歸來<lb/>
稽山下三食新穫麥草屨布帬孺徒步老阡陌今年疾<lb/>
屢作怳若將歸客道士言犯土拜章安舎宅巫言神去<lb/>
幹剪紙招魂魄把臂忽自悟此豈屋漏脉盡去囊中藥<lb/>
黙觀鼻端白正氣徐自還鬼子何足磔<lb/>
　　初秋夢故山覺而有作<hi>二首</hi>
昔我東歸時父老迎船頭開篷相勞苦怪我頷雪稠故<lb/>
<pb n="KR4h0158_WYG_039-11b"/>
山何負君且作數月留豈知席未暖匹馬來南州蠻花<lb/>
四時紅瘴霧日夜浮歸哉不可遲勿與婦子謀<lb/>
杜宇真吾交勸去恨不速忠告輸肝肺厚意均骨肉陋<lb/>
哉鷓鴣語揣我貧念禄竹鷄更鄙淺泥淖憂車軸秋風<lb/>
嚴瀨清春雨戴溪綠行矣勿復疑照影巾一幅<lb/>
　　石首縣雨中繫舟戲作短歌<lb/>
庚寅去吳西適楚秋晩孤舟泊江渚荒林月黒虎欲行<lb/>
古道人稀鬼相語鬼語亦如人語悲楚國繁華非昔時<lb/>
<pb n="KR4h0158_WYG_039-12a"/>
章華臺前小家住茆屋雨漏秋風吹悲哉秦人真虎狼<lb/>
欺侮六國囚侯王亦知興廢古來有但恨不見秦先亡<lb/>
開窗酹汝一杯酒等為亡國秦更醜驪山冡破已千年<lb/>
至今過者無傷憐<lb/>
　　風雨中望峽口諸山竒甚戲作短歌<lb/>
白鹽赤甲天下雄拔地突兀摩蒼穹凜然猛士撫長劍<lb/>
空有豪健無雍容不令氣象少渟滀常恨天地無全功<lb/>
今朝忽悟始歎息妙處元在煙雨中太隂殺氣横慘淡<lb/>
<pb n="KR4h0158_WYG_039-12b"/>
元化變態含空濛正如竒材遇事見平日乃與常人同<lb/>
安得朱樓高百尺看此疾雨吹横風<lb/>
　　岳池農家<lb/>
春深農家耕未足原頭叱叱兩黄犢泥融無塊水初渾<lb/>
雨細有痕秧正緑緑秧分時風日美時平未有差科起<lb/>
買花西舎喜成婚持酒東鄰賀生子誰言農家不入時<lb/>
小姑畫得城中眉一雙素手無人識空村相喚看繅絲<lb/>
農家農家樂復樂不比市朝爭奪惡宦遊所得真幾何<lb/>
<pb n="KR4h0158_WYG_039-13a"/>
我已三年廢東作<lb/>
　　春愁曲<hi>客話成都戲作</hi>
虙羲至今三十餘萬歲春愁嵗嵗常相似外大瀛海環<lb/>
九州無有一州無此愁我願無愁但歡樂朱顔緑鬢常<lb/>
如昨金丹九轉徒可聞玊兔千年空擣藥蜀姬雙鬟婭<lb/>
姹嬌醉看恐是海棠妖世間無處無愁到底事難過萬<lb/>
里橋<lb/>
　　錦亭<lb/>
<pb n="KR4h0158_WYG_039-13b"/>
天公為我齒頰計遣飫黄甘與丹茘又憐狂眼老更狂<lb/>
令看廣陵芍藥蜀海棠周行萬里逐所樂天公於我元<lb/>
不薄貴人不出長安城寶帶華纓真汝縛樂哉今從石<lb/>
湖公大度不計聾丞聾夜宴新亭海棠底紅雲倒吸玻<lb/>
璃鍾琵琶絃繁腰鼓急盤鳳舞衫香霧濕春醪凸盞燭<lb/>
光搖素月中天花影立遊人如雲環玊帳詩未落紙先<lb/>
傳唱此邦句律方一新鳳閣舎人今有様<lb/>
　　放歌行<lb/>
<pb n="KR4h0158_WYG_039-14a"/>
君不見汾陽富貴近古無二十四考書中書又不見慈<lb/>
明起自布衣中九十五日至三公人生窮達各有命拂<lb/>
衣徑去猶差勝介推焚死終不悔梁鴻寄食吾何病安<lb/>
用隨牒東復西獻諛耐辱希階梯初無公論判涇渭徒<lb/>
使新貴矜雲泥稽山一老貧無食衣破履穿面黧黑誰<lb/>
知快意舉世無南山之南北山北<lb/>
　　山頭石<lb/>
秋風萬木霣春雨百草生造物初何心時至自枯榮惟<lb/>
<pb n="KR4h0158_WYG_039-14b"/>
有山頭石歲月浩莫測不知四時運常帶太古色老翁<lb/>
一生居此山脚力欲盡猶躋攀時時撫石三歎息安得<lb/>
此身如爾頑<lb/>
　　貧甚作短歌排悶<lb/>
閒何濶逢諸葛畏人常憂不得活事不諧問文開不蹋<lb/>
權門更可哀即今白髪如霜草一飽茫然身已老惟有<lb/>
躬耕差可為賣劍買牛悔不早年豐米賤身獨饑今朝<lb/>
得米無薪炊地上去天八萬里空自呼天天豈知<lb/>
<pb n="KR4h0158_WYG_039-15a"/>
　　將進酒<lb/>
我欲挽住北斗杓常指蒼龍無動搖春風日夜吹草木<lb/>
只有榮盛無時凋我欲剗斷日行道陽烏當空月杲杲<lb/>
非惟四海常不夜亦使人生失衰老如山積麴高崔嵬<lb/>
大江釀作蒲萄醅頽然一醉三千杯借問白髪從何來<lb/>
　　海棠歌<lb/>
我初入蜀鬢未霜南充樊亭看海棠當時已謂目未睹<lb/>
豈知更有碧鷄坊碧鷄海棠天下絶枝枝似染猩猩血<lb/>
<pb n="KR4h0158_WYG_039-15b"/>
蜀姬艶妝肻讓人花前頓覺無顔色扁舟東下八千里<lb/>
桃李真成僕奴爾若使海棠根可移揚州芍藥應羞死<lb/>
風雨春殘杜鵑哭夜夜寒衾夢還蜀何從乞得不死方<lb/>
更看千年未為足<lb/>
　　短歌行<lb/>
富貴得意如登天自計一跌理不全晝食忘味夜費眠<lb/>
渠過一日如一年春蠶得衣耕得食農功初成各休息<lb/>
賣酒壚邊紛鼓笛我過一年如一日二者求兼勢安可<lb/>
<pb n="KR4h0158_WYG_039-16a"/>
與我周旋寧作我春城桃李豈不妍雪澗未妨松磊砢<lb/>
人生禍福難遽論廟犧烏得為孤豚君不見獵徒父子<lb/>
牽黄犬歲歲秋風上蔡門<lb/>
　　湖山尋梅<lb/>
鏡湖渺渺煙波白不與人間通地脉騎龍古僊絶火食<lb/>
慣住空山齧冰雪東皇髙之置度外正似人中巢許輩<lb/>
萬木僵死我獨存本來長生非返魂<lb/>
　　晩雨<lb/>
<pb n="KR4h0158_WYG_039-16b"/>
蕭瑟度橫塘霏微映繚墻壓低塵不動洒急土生香聲<lb/>
入楸梧碎清分枕簞凉囘頭忽陳迹簷角挂斜陽<lb/>
　　骨相<lb/>
骨相元知薄功名敢自期病侵强健日閒過聖明時形<lb/>
勝輪臺地飛騰瀚海師江湖雖萬里猶擬綴聲詩<lb/>
　　病中<lb/>
風雨暗江天幽窗起復眠忍窮安晩境留病壓災年客<lb/>
助修琴料僧分買藥錢餘生均逆旅未死且陶然<lb/>
<pb n="KR4h0158_WYG_039-17a"/>
　　排悶<lb/>
老去知心少流塵鎖斷絃尊空問字酒囊罄作碑錢掃<lb/>
葉供朝爨和泥補漏船胸中元浩浩白眼望青天<lb/>
　　春殘<lb/>
老墮空山裏春殘白日長庸醫司性命俗子議文章燭<lb/>
映一池墨風飄半篆香此中有佳處袖手看人忙<lb/>
　　村夜<lb/>
寂寂山村夜悠然醉倚門月昏天有暈風輭水無痕迹<lb/>
<pb n="KR4h0158_WYG_039-17b"/>
為遭䜛遠身由不仕尊敢嗟車馬絶同社自鷄豚<lb/>
　　遊雲山諸蘭若<lb/>
花過木隂合溪雲生暮凉牛行響白水鷺下㸃青秧古<lb/>
寺宛如昔穉松森已行耆年不下榻童子為燒香<lb/>
　　夜分不寐起坐園中至旦<lb/>
凉氣蘇衰疾幽情入杖藜月驚孤鵲起天帶衆星西松<lb/>
菊今彭澤山川古會稽清吟殊未愜喔喔巳晨雞<lb/>
　　春晩雜興<hi>二首</hi>
<pb n="KR4h0158_WYG_039-18a"/>
池面萍初紫墻頭杏已青攜兒撐小艇留客坐孤亭相<lb/>
法無侯骨生平直酒星正須遺萬事莫遣片時醒<lb/>
小市湖橋北幽居石埭西蒲深姑惡哭樹密姊歸啼山<lb/>
茗封青箬村酤坼赤泥平生汗簡手投老慣扶犂<lb/>
　　晩秋山園即事<lb/>
河岸風檣逺村陂牧笛長短籬圍麂眼幽徑繚羊腸照<lb/>
水鬚眉見搓橙指爪香衣裘又闗念碪杵滿斜陽<lb/>
　　枕上<lb/>
<pb n="KR4h0158_WYG_039-18b"/>
病叟少安枕驚禽無穩棲慵占賈誼鵩空感祖生雞野<lb/>
勢風號北窗痕月過西元非破賊手只合架牛犂<lb/>
　　遣興<lb/>
兔徑遊觀足蝸廬卧起寛垂名千古易無媿寸心難燈<lb/>
火娛清夜風霜變早寒一經家世事吾興未應闌<lb/>
　　雜書幽居事<hi>二首</hi>
抱瓮窮園叟還山老布衣死邊常得活閙處偶容歸釣<lb/>
恐魚吞餌棋憂客墮機此心君會否洗盡百年非<lb/>
<pb n="KR4h0158_WYG_039-19a"/>
庭曠多延月齋空半貯雲松聲行路共泉脈近鄰分采<lb/>
藥九蒸晒朝真三沐熏林間有叢杞繞屋夜狺狺<lb/>
　　秋懷<lb/>
秋暑雖猶在晨興氣已清蠻童掃荒徑獠婢滌空鎗病<lb/>
樹有凋葉殘蟬無壯聲書生守故態已復理燈檠<lb/>
　　寓興<lb/>
窮巷無來客秋風獨浩歌壯年閒處老佳日病中過甚<lb/>
欲攜長鑱仍思擁短蓑逢山皆可隱不必上三峩<lb/>
<pb n="KR4h0158_WYG_039-19b"/>
　　村居<lb/>
富貴功名不擬論且浮舴艋寄煙村生憎快馬隨鞭影<lb/>
寧作癡人記劍痕樵牧相安欲爭席比鄰漸熟約論婚<lb/>
晨舂夜績吾家事正要遺風付子孫<lb/>
　　上虞逆旅見舊題嵗月感懷<lb/>
舴艋為家東復西今朝破曉下前溪青山缺處日初上<lb/>
孤店開時鶯亂啼倦枕不成千里夢壞墻閒覔十年題<lb/>
漆園傲吏猶非達物我區區豈足齊<lb/>
<pb n="KR4h0158_WYG_039-20a"/>
　　晩泊<lb/>
半世無歸似轉蓬今年作夢到巴東身遊萬死一生地<lb/>
路入千峰百嶂中隣舫有時來乞火叢祠無處不祈風<lb/>
晩潮又泊淮南岸落日啼鴉戍堞空<lb/>
　　雨中泊趙屯有感<lb/>
歸燕羇鴻共斷魂荻花楓葉泊孤村風吹暗浪重添纜<lb/>
雨送新寒半掩門魚市人烟横慘淡龍祠簫鼓閙黄昏<lb/>
此身且健無餘恨行路雖難莫更論<lb/>
<pb n="KR4h0158_WYG_039-20b"/>
　　馬上<lb/>
殘年流轉似萍根馬上傷春易斷魂烘㬉花無經日蕊<lb/>
漲深水過去年痕迷行每問樵夫路投宿時敲竹寺門<lb/>
不信太平原有象牛羊㸃㸃散煙村<lb/>
　　果州驛<lb/>
驛前官路堠纍纍歎息何時送我歸池館鶯花春漸老<lb/>
窗扉燈火夜相依孤鸞怯舞愁窺鏡老馬貪行强受鞿<lb/>
到處風塵常撲面豈惟京洛化人衣<lb/>
<pb n="KR4h0158_WYG_039-21a"/>
　　赴成都泛舟自三泉至益昌謀以明年下三峽<lb/>
詩酒清狂二十年又摩病眼看西川心如老驥常千里<lb/>
身似春蠶已再眠暮雪烏奴停醉㡌秋風白帝放歸船<lb/>
飄零自是闗天命錯被人呼作地僊<lb/>
　　晩登望雲<lb/>
一出修門又十年輩流多已珥金蟬衰如蠧葉秋先覺<lb/>
愁似鰥魚夜不眠輦路疎槐迎駕處苑城殘日泛湖天<lb/>
君恩未報身今老徙倚危樓一泫然<lb/>
<pb n="KR4h0158_WYG_039-21b"/>
　　醉中感懷<lb/>
早嵗君王記姓名只今顦顇客邊城青衫猶是鵷行舊<lb/>
白髪新從劍外生古戍旌旗秋慘淡高城刁斗夜分明<lb/>
壯心未許全消盡醉聽檀槽出塞聲<lb/>
　　登樓<lb/>
從來好境遍人間無奈勞生自欠閒江近時時吹白雨<lb/>
樓高面面看青山歌聲哀怨傳三峽行色凄凉帶百蠻<lb/>
<hi>嘉陽近諸蠻</hi>流落愛君心未已夢魂猶綴紫宸班<lb/>
<pb n="KR4h0158_WYG_039-22a"/>
　　快晴<lb/>
地濶天門斗柄回今朝紅日遍池臺新陽蘇醒春前栁<lb/>
輕暖醫治雪後梅瓦屋螺青披霧出錦江鴨緑抱山來<lb/>
衰翁也逐兒童喜旋撥文書近酒杯<lb/>
　　雨後集湖上<lb/>
野水交流自滿畦芳池新漲恰平堤花藏宻葉多時綻<lb/>
鶯占高枝盡日啼繡袂寶帬催結束金尊翠杓共提攜<lb/>
白頭自喜能狂在笑襞蠻牋落醉題<lb/>
<pb n="KR4h0158_WYG_039-22b"/>
　　晩登横溪閣<lb/>
樓鼓聲中日又斜憑高愈覺在天涯空桑客土生秋草<lb/>
野渡虚舟集晩鴉瘴霧不開連六詔俚歌相合帶三巴<lb/>
故鄉可望應添淚莫恨雲山萬疊遮<lb/>
　　小飲房園<lb/>
宦遊到處即忘家况得閒身管物華疎索故人緣病酒<lb/>
折除厚祿為看花泥新高閣初巢燕萍匝荒池已集蛙<lb/>
斟酌人生要行樂燈前起舞落烏紗<lb/>
<pb n="KR4h0158_WYG_039-23a"/>
　　月下醉題<lb/>
黄鵠飛鳴未免饑此身自笑欲何之閉門種菜英雄老<lb/>
彈鋏思魚富貴遲生擬入山隨李廣死當穿冡近要離<lb/>
一樽强醉南樓月感慨長吟恐過悲<lb/>
　　和范待制秋興<hi>二首</hi>
策策桐飄已半空啼螿漸覺近房櫳一生不作牛衣泣<lb/>
萬事從渠馬耳風名姓已甘黄紙外光隂全付綠尊中<lb/>
門前剝啄誰相覔賀我今年號放翁<lb/>
<pb n="KR4h0158_WYG_039-23b"/>
睡臉餘痕印枕紋秋衾微潤覆爐熏井桐搖落先霜盡<lb/>
衣杵凄凉帶月聞佛屋紗燈明小像經奩魚蠧蝕真文<lb/>
身如病驥惟思卧誰許能空萬馬羣<lb/>
　　幽居<lb/>
殊方飄泊向誰論小住僧廬亦所欣得飽罷揮求米帖<lb/>
愛眠新著毁茶文摘蔬籃小霑清露斸藥鉏輕帶濕雲<lb/>
從此生涯足幽事宦遊虚用半生勤<lb/>
　　悲秋<lb/>
<pb n="KR4h0158_WYG_039-24a"/>
一抛蓑笠雪溪舟八載凉州復益州纔破繁華海棠夢<lb/>
又驚搖落井梧秋曉班無復趨行殿晩境惟思老寢丘<lb/>
病肺經旬疎酒盞愁來惟是上南樓<lb/>
　　江樓醉中作<lb/>
淋漓百榼宴江樓秉燭揮毫氣尚遒天上但聞星主酒<lb/>
人間寧有地埋憂生希李廣名飛將死慕劉伶贈醉侯<lb/>
戲語佳人頻一笑錦城已是六年留<lb/>
　　簡譚徳稱<lb/>
<pb n="KR4h0158_WYG_039-24b"/>
幼輿骨相稱山嵒自要閒遊不避䜛錦里先生為老伴<lb/>
玊霄散吏是頭銜探春苑路花篸㡌看月江樓酒滿衫<lb/>
惟恨題詩無逸氣媿君陣馬與風颿<lb/>
　　閒意<lb/>
柴門雖設不曾開為怕人行損綠苔妍日漸催春意動<lb/>
好風時捲市聲來學經妻問生疎字嘗酒兒斟㶑灔杯<lb/>
安得小園寛半畝黄梅綠李一時栽<lb/>
　　泊公安縣<lb/>
<pb n="KR4h0158_WYG_039-25a"/>
秦闗蜀道何遼哉公安渡頭今始回無窮江水與天接<lb/>
不斷海風吹月來船窗簾捲螢火閙沙渚露下蘋花開<lb/>
少年許國忽衰老心折柁樓長笛哀<lb/>
　　登賞心亭<lb/>
蜀棧秦闗歲月遒今年乘興却東遊全家穩下黄牛峽<lb/>
半醉來尋白鷺洲黯黯江雲𤓰步雨蕭蕭木葉石城秋<lb/>
孤臣老抱憂時意欲請遷都涕已流<lb/>
　　沂谿<lb/>
<pb n="KR4h0158_WYG_039-25b"/>
射的峰前禹廟東短篷三扇卧衰翁閒攜清聖濁賢酒<lb/>
重試朝南暮北風水落痕留紅蓼節雨來聲滿綠蒲叢<lb/>
衝烟莫作悤悤去擬看溪丁下釣筒<lb/>
　　自雲門之陶山肩輿者失道行亂山中有茅舎小<lb/>
　　　塘極幽邃求見主人不可意其隱者也<lb/>
陂池幽處有茅堂井臼蕭條草樹荒小鴨怯波時聚散<lb/>
病蔬傷蠧半青黄兒童衝雨収魚網婢子聞鐘上佛香<lb/>
我亦暮年思屏跡數椽何計得連墻<lb/>
<pb n="KR4h0158_WYG_039-26a"/>
　　北窗<lb/>
九陌黄塵早暮忙幽人自愛北窗凉清吟微變舊詩律<lb/>
細字閒鈔新酒方草木扶疎春已去琴書蕭散日初長<lb/>
破𦍑臨罷榰頤久又了銅匜半篆香<lb/>
　　霜天晩興<lb/>
薄霜門巷不勝清小立湖邊夕照明紅顆帶芒収晩稻<lb/>
緑苞和葉摘新橙閒評琴價留僧話靜聽松聲領鶴行<lb/>
壯志消磨渾欲盡西風莫動玊闗情<lb/>
<pb n="KR4h0158_WYG_039-26b"/>
　　累日無酒亦不肉食戲作此詩<lb/>
小築精廬剡曲旁枵然蟬腹與龜腸酒錢覔處無司業<lb/>
齋日多來似太常雲碓旋舂菰米滑風爐親候藥苗香<lb/>
明年更入南山去要試囊中服玊方<lb/>
　　初夏遊凌氏小園<lb/>
水滿池塘葉滿枝曲廊危榭愜幽期風和海燕分泥處<lb/>
日永吳蠶上簇時閒理阮咸尋舊譜細傾白墮賦新詩<lb/>
從來夏淺勝春日兒女紛紛豈得知<hi>庾信詩云夏淺却勝春</hi>
<pb n="KR4h0158_WYG_039-27a"/>
　　臨安春雨初霽<lb/>
世味年來薄似紗誰令騎馬客京華小樓一夜聽春雨<lb/>
深巷明朝賣杏花短紙斜行閒作草晴窗細乳戲分茶<lb/>
素衣莫起風塵歎猶及清明可到家<lb/>
　　題齋壁<lb/>
二十餘年此結茆園公谿父日論交風翻半浦亂荷背<lb/>
雨放一林新筍梢隔葉晩鶯啼谷口唼花雛鴨聚塘坳<lb/>
出門行罷還無事借得丹經手自鈔<lb/>
<pb n="KR4h0158_WYG_039-27b"/>
　　地僻<lb/>
地僻天教養散材流年况著鬢毛催青山目繞孤城去<lb/>
畫角常隨晩照來几淨雙鉤摹古帖甕香小啜試新醅<lb/>
乘槎不是星躔遠無奈先生興盡回<lb/>
　　北窗閒詠<lb/>
隂隂緑樹雨餘香半捲疎簾置一牀得禄僅償賒酒劵<lb/>
思歸新草乞祠章古琴百衲彈清散名帖雙鉤搨硬黄<lb/>
夜出灞亭雖跌宕也勝歸作老馮唐<lb/>
<pb n="KR4h0158_WYG_039-28a"/>
　　村居初夏<lb/>
煮酒開時日正長山家隨分畣年光梅青巧配吳鹽白<lb/>
筍美偏宜蜀䜴香風㬉𦂳催蠶上簇雨餘閒看稻移秧<lb/>
老夫見事真成晩浪走人間兩鬢霜<lb/>
　　七十<lb/>
七十殘年百念枯桑榆元不補東隅但存隱具金鴉觜<lb/>
那夢朝衣玊鹿盧身世蠶眠將作繭形容牛老已垂胡<lb/>
客來莫問先生處不釣娥江即鏡湖<lb/>
<pb n="KR4h0158_WYG_039-28b"/>
　　正月二十日晨起㺯筆<lb/>
深院窗扉曉色遲新愁宿醉兩參差雨聲欲與夢相入<lb/>
春意不隨人共衰零落殘梅臨小彴縱横野水赴清池<lb/>
物華撩我緣何事似恐頽年漸廢詩<lb/>
　　題菴壁<lb/>
身似蝸牛麤有廬却緣無用得安居地爐封火欺寒雨<lb/>
紙閣油窗見細書<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>熟山僧分餺飥船來溪友餉薪樗<lb/>
閉門莫笑衰頽甚讀易論詩亦未疎<lb/>
<pb n="KR4h0158_WYG_039-29a"/>
　　睡起至園中<lb/>
春風忽已遍天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗語誰能挂齒牙<lb/>
更欲世間同省事勾回蟻戰放蜂衙<lb/>
　　陳阜卿先生為兩浙轉運司考試官時秦丞相孫<lb/>
　　　以右文殿修撰來就試直欲首送阜卿得予文<lb/>
　　　卷擢置第一秦氏大怒予明年既顯黜先生亦<lb/>
　　　幾陷危機偶秦公薨遂已予晩歳料理故書得<lb/>
<pb n="KR4h0158_WYG_039-29b"/>
　　　先生手帖追感平昔作長句以識其事不知衰<lb/>
　　　涕之集也<lb/>
冀北當年浩莫分斯人一顧每空羣國家科第與風漢<lb/>
天下英雄惟使君後進何人知大老横流無地寄斯文<lb/>
自憐衰鈍辜真賞猶竊虚名海内聞<hi>按此詩殊未佳而其事可紀故存之</hi>
　　枕上作<lb/>
蕭蕭白髪卧扁舟死盡中朝舊輩流萬里闗河孤枕夢<lb/>
五更風雨四山秋鄭䖍自笑窮耽酒李廣何妨老不侯<lb/>
<pb n="KR4h0158_WYG_039-30a"/>
猶有少年風味在吳牋著句寫清愁<lb/>
　　先少師宣和初有贈晁公以道詩云奴愛才如蕭<lb/>
　　　頴士婢知詩似鄭康成晁公大愛賞今逸全篇<lb/>
　　　偶讀晁公文集泣而足之<lb/>
士不逢時勇退耕閉門自號景迂生逺聞佳士輒心許<lb/>
老見異書猶眼明奴愛才如蕭頴士婢知詩似鄭康成<lb/>
早孤遇事偏多感欲續殘章涕已傾<lb/>
　　春遊<lb/>
<pb n="KR4h0158_WYG_039-30b"/>
春風隄上草萋萋草輭沙平䕶馬蹄似葢微雲纔障日<lb/>
如絲小雨不成泥千秋觀裏逢新燕九里山前聽午雞<lb/>
追憶舊遊愁滿眼綵船曾繫畫橋西<lb/>
　　新凉書懷<lb/>
隣曲今年又有年垂髫戴白各欣然先輸官庾無逋賦<lb/>
共賽神祠有社錢退傅寄聲情縝宻<hi>連得周丞相書細字滿幅</hi>晦翁<lb/>
入夢語蟬聮<hi>昨夕夢朱元晦甚歡</hi>燈前細與兒曹説蠧簡猶堪數<lb/>
世傳<lb/>
<pb n="KR4h0158_WYG_039-31a"/>
　　對食戲咏<lb/>
得飽欣逢嵗小穰時憑野餉誑枯腸橙黄出臼金虀美<lb/>
菰脆供盤玊片香客送輪囷霜後蟹僧分磊落社前薑<lb/>
秋來幸是身强健聊為佳時舉一觴<lb/>
　　冬日<lb/>
室中恰受一蒲團也抵三千世界寛上策莫如扄户坐<lb/>
苦閒猶復取書看蔬青飯輭枝梧老窗白爐新凖備寒<lb/>
堪笑此翁幽獨慣却嫌兒女話團欒<lb/>
<pb n="KR4h0158_WYG_039-31b"/>
　　舟中作<lb/>
晤語無人與遣愁出門聊復㺯輕舟山穿煙雨參差出<lb/>
水赴陂塘散漫流隔葉雄雌鳴谷鳥傍林子母過呉牛<lb/>
數家清絶如圖畫炊黍何妨得小留<lb/>
　　村居書事<lb/>
藥物枝梧病漸蘇門前野老笑相呼春深水暖多魚婢<lb/>
雨足年豐少麥奴小飲杯盤隨事具閒行巷陌倩人扶<lb/>
題詩非復荒村句誰與丹青作畫圖<lb/>
<pb n="KR4h0158_WYG_039-32a"/>
　　示客<lb/>
一㸃昏燈兩部蛙客來相對半甌茶典衣未贖身饒蝨<lb/>
治米無工飯有沙每為采菱浮野艇時因買藥宿山家<lb/>
青鞋到處堪乘興不獨雲門與若耶<lb/>
　　春晩<lb/>
新緑成隂小雨時幅巾蕭散與閒宜燕歸赴訴經年别<lb/>
鶯晩分疏出谷遲曉枕呼兒投宿酒暮窗留客算殘碁<lb/>
翛然此意風塵表正恐羲皇未必知<lb/>
<pb n="KR4h0158_WYG_039-32b"/>
　　初歸雜咏<lb/>
小園五畝剪蓬蒿便覺人間迹可逃盡疏珍禽添爾雅<lb/>
更書香草續離騷藥苗可斸攜長鑱黍酒新成壓小槽<lb/>
老入鵷行方徹悟一官何處不徒勞<lb/>
　　久雨<lb/>
梅天一日㡬隂晴對酒無聊醉不成巧厯莫能知雨㸃<lb/>
孤桐那解寫溪聲林深鳥爵來無數草茂鉏耰去即生<lb/>
明日雲開天萬里御風吾欲過青城<lb/>
<pb n="KR4h0158_WYG_039-33a"/>
　　午睡<lb/>
梅黄雨足喜初晴投枕華胥夢已成帳底香雲凝未散<lb/>
手中書卷墮無聲簟紋似水飛蠅避鼻息如雷稚子驚<lb/>
癡腹便便竟何有已將嘲㺯付諸生<lb/>
　　龜堂初暑<lb/>
淪漪一曲遶茆堂葛帔紗巾喜日長多事林鳩管晴雨<lb/>
依人巢燕度炎凉深枝著子纍纍熟幽草開花冉冉香<lb/>
安得此時江海上與君袖手看人忙<lb/>
<pb n="KR4h0158_WYG_039-33b"/>
　　村夜<lb/>
入春雨雪無休日雨止猶隂未快晴萬竅怒號風不定<lb/>
半輪斜照月微明百年辛苦農桑業五處暌離父子情<lb/>
但得平安已為幸孤燈殘火過三更<hi>時子虡調官行在子龍阻風西陵子</hi>
<hi>修在閩子坦在海昌予與子布子遹守舍</hi>
　　出遊歸鞍上口占<lb/>
渺渺煙波飛槳去迢迢野徑䇿驢還寄懷楚水吳山外<lb/>
得意唐詩晉帖間每惜好春如我老誰能長日伴人閒<lb/>
<pb n="KR4h0158_WYG_039-34a"/>
世間自是無兼得勛業元非造物慳<lb/>
　　初夏閒居<hi>二首</hi>
雲液初篘小瓮香風漪乍展北窗凉巢乾燕乳蟲供哺<lb/>
花過蜂閒蜜滿房閉户不知春已去鈔書但覺日方長<lb/>
所嗟詩思年來減虚負奚奴古錦囊<lb/>
川雲漠漠雨㝠㝠濁酒閒傾不滿瓶蠶簇尚寒憂繭薄<lb/>
稻陂初滿喜秧青王師䕶塞方屯甲親詔優民已放丁<lb/>
病起自憐猶健在不須求應少微星<lb/>
<pb n="KR4h0158_WYG_039-34b"/>
　　恩封渭南伯唐詩人趙嘏為渭南尉當時謂之趙<lb/>
　　　渭南後來將以予為陸渭南乎戲作長句<lb/>
老向人間久倦遊君恩乞與渭川秋虚名定作陳驚坐<lb/>
好句真慙趙倚樓棧豆十年霑病馬煙波萬里著浮鷗<lb/>
就封他日輕裘去應過三峰處處留<lb/>
　　病中戲咏<lb/>
八十行加二清秋住故山新凉足眠睡舊疾害躋攀雪<lb/>
白紛殘鬢梔黄染病顔疲牛卧斜日羸馬噍枯菅貧廢<lb/>
<pb n="KR4h0158_WYG_039-35a"/>
兒孫學慈生僕妾頑贖衣時已迫貸米嵗方囏齋鉢僧<lb/>
嘲薄盤飱客笑慳從今謝還往惟有掩柴闗<lb/>
　　六言雜興<hi>三首</hi>
失馬詎知非福亡羊不妨補牢病裏正須周易醉中却<lb/>
要離騷<lb/>
舉足加劉公腹引手捋孫郎鬚士氣日趨委靡賴有二<lb/>
君掃除<lb/>
廣平作梅花賦少陵無海棠詩正自一時偶爾俗人平<lb/>
<pb n="KR4h0158_WYG_039-35b"/>
地生疑<lb/>
　　飲張功父園戲題扇上<lb/>
寒食清明數日中西園春事又悤悤梅花自避新桃李<lb/>
不為高樓一笛風<lb/>
　　寄題朱元晦武夷精舎<hi>三首</hi>
先生結屋綠巖邊讀易縣知屢絶編不用采芝驚世俗<lb/>
恐人謗道是神僊<lb/>
蟬蛻巖間果是無世人妄想可憐渠有方為子換凡骨<lb/>
<pb n="KR4h0158_WYG_039-36a"/>
來讀晦菴新著書<lb/>
山如嵩少三十六水似卭郲九折途我老正須閒處著<lb/>
白雲一半肻分無<lb/>
　　夜讀范至能攬轡錄<lb/>
公卿有黨排宗澤帷幄無人用岳飛遺老不應知此恨<lb/>
亦逢蘇節解沾衣<lb/>
　　雜感<hi>二首</hi>
志士山棲恨不深人知已是負初心不須先説嚴光輩<lb/>
<pb n="KR4h0158_WYG_039-36b"/>
直自巢由錯到今<lb/>
百年鼎鼎成何事寒暑相催即白頭縱得金丹真不死<lb/>
摩挲銅狄更添愁<lb/>
　　感昔<hi>二首</hi>
行年三十憶南遊穩駕滄溟萬斛舟常記早秋雷雨霽<lb/>
柁師指㸃說琉球<lb/>
馬瘦行遲自一竒溪山佳處看無遺酒壚强挽人同醉<lb/>
散去何曾識是誰<lb/>
<pb n="KR4h0158_WYG_039-37a"/>
　　貧甚戲作絶句<lb/>
貸米東村待不回鉢盂過午未曾開饑腸雷動尋常事<lb/>
但誤生臺兩鵲來<lb/>
北齋孤坐破三更庭户無人有月明數種袴襦秋未贖<lb/>
羨他鄰巷搗衣聲<lb/>
糴米歸遲午未炊家人竊閔乃翁饑不知㺯筆東窗下<lb/>
正和淵明乞食詩<lb/>
　<lb/>
<pb n="KR4h0158_WYG_039-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷三十九<lb/>
</p>
<p>
</p>
  </div>
<div>
<head>宋元詩會卷四十</head> <lb/>
    <p>
<pb n="KR4h0158_WYG_040-1a"/>
欽定四庫全書<lb/>
　宋元詩會卷四十<lb/>
　　　　　　　　　　　　兵部主事陳焯編<lb/>
　朱　熹<lb/>
　　<hi>字元晦一字仲晦司勲吏部郎松之子初學語時父指天示之曰天也熹即問天之上何物松異之</hi>
　　<hi>就外傅授以孝經讀畢題其上曰不若是非人也從羣兒戲沙上獨端坐用指畫沙視之八卦也年</hi>
　　<hi>十八貢於鄉紹興戊辰登進士第主泉州同安簿請祠監潭州南嶽廟明年用薦與徐度吕廣問韓</hi>
　　<hi>元吉同召以疾辭孝宗即位應詔上封事與時相不合除武學博士進密院編修待次乾道五年丁</hi>
<pb n="KR4h0158_WYG_040-1b"/>
　　<hi>内艱胡銓用詩人薦以未終喪辭七年九年兩召不起上曰熹安貧守道可嘉也淳熙五年除知南</hi>
　　<hi>康軍奏復白鹿洞書院明年應詔上疏激切忤㫖請祠不報除提舉江西常平公事入對極言時弊</hi>
　　<hi>上為動容及之任所部肅然上謂王淮曰朱熹政事却可觀也以摘發失權貴意罷歸十四年周必</hi>
　　<hi>大相起提㸃江西刑獄入奏上日久不見卿今當處以清要翌日除兵部郎官引足疾丐祠為侍郎</hi>
　　<hi>林栗所紏仍舊職提刑江西再召因投匭進封事上已就寢乃起秉燭讀之明日除主管太乙宫兼</hi>
　　<hi>崇政殿説書力辭奉祠光宗即位除知漳州自劾罷寧宗立趙汝愚首薦熹及陳傅良擢煥章閣待</hi>
　　<hi>制侍講力辭不允每編次所講成帙以進上亦開懷容納會韓侂胄用事熹約吏侍彭龜年共論之</hi>
　　<hi>而熹不得立於朝矣沈繼祖余嚞先後誣以大罪至乞斬熹於是攻偽學日急乃熹日與諸生講學</hi>
<pb n="KR4h0158_WYG_040-2a"/>
　　<hi>曽不少休慶元五年請致仕明年卒年七十一諡曰文理宗朝贈太師追封信國公改徽國淳祐元</hi>
　　<hi>年從祀孔子廟廷</hi>
　　遠遊篇<lb/>
舉坐且停酒聽我歌遠遊遠遊何所至咫尺視九州九<lb/>
州何茫茫環海以為畺上有孤鳳翔下有神駒驤孰能<lb/>
不憚遠為我遊其方為子奉尊酒擊鋏歌慨慷送子臨<lb/>
大路寒日為無光悲風來遠壑執手空徊徨問子何所<lb/>
之行矣戒闗梁世路百艱難出門始憂傷東征憂暘谷<lb/>
<pb n="KR4h0158_WYG_040-2b"/>
西遊畏羊腸南轅犯癘毒北駕風裂裳願子馳堅車躐<lb/>
險摧其剛峩峩既不支瑣瑣誰能當朝登南極道暮宿<lb/>
臨太行睥睨即萬里超忽凌八荒無為蹩躄者終日守<lb/>
空堂<lb/>
　　擬古<hi>六首</hi>
離離原上樹戢戢澗中蒲娟娟東家子鬱鬱方幽居濯<lb/>
濯明月姿靡靡朝華敷昔為春蘭芳今為秋蘼蕪寸心<lb/>
未銷歇託體思同車<lb/>
<pb n="KR4h0158_WYG_040-3a"/>
綺閣百餘尺朝霞冠其端飛櫩麗遠漢曲楹何盤桓清<lb/>
謠發徽音一唱再三歎借問誰為此佳人本邯鄲微響<lb/>
激流風浮雲慘將寒為言何所悲遊子在河闗不恨久<lb/>
離濶但憂芳嵗闌願為清宵夢燕昵窮餘歡<lb/>
上山採薇蕨側徑多幽蘭采之不盈握欲寄道里艱沈<lb/>
憂念故人長夜何漫漫芳馨坐銷歇徘徊以悲歎<lb/>
佳月朗秋夜蟋蟀鳴空堂大火西北流河漢未渠央野<lb/>
草不復滋白露結為霜梁燕起高飛雲雁亦南翔念我<lb/>
<pb n="KR4h0158_WYG_040-3b"/>
同心子音形阻一方不念執手歡隔我如參商寓龍不<lb/>
為澤畫餅難充腸金石徒自堅虚名真可傷<lb/>
高樓一何高俯瞰窮山河秋風一夕至惟悴已復多寒<lb/>
暑逓推遷嵗月如頽波離騷感遲暮惜誓閔蹉跎放意<lb/>
極驩虞咄此可奈何邯鄲多名姬素艷凌朝華妖歌掩<lb/>
齊右緩舞傾陽阿徘徊起梁塵繂縩紛衣羅麗服乘竒<lb/>
芬顧我長咨嗟願生喬木隂夤緣若絲羅<lb/>
夫君滄海至贈我一篋珠誰言君行近南北萬里餘結<lb/>
<pb n="KR4h0158_WYG_040-4a"/>
作同心花綴在紅羅襦雙垂合歡帶麗服眷微軀為君<lb/>
一起舞君情定何如<lb/>
　　友人黄子衡欲之上庠以詩留行<lb/>
若士有竒操久壓山林卑奮衣千里道已與親友辭子<lb/>
行何悠悠世路方如茲歸來亦何日車馬光陸離幽蘭<lb/>
生前林擢置白玊墀不以芳意遠結根終不移願子崇<lb/>
明德潛躍貴因時悲風靜夜聽喬木嵗寒姿何以迴軒<lb/>
駕千載相與期<lb/>
<pb n="KR4h0158_WYG_040-4b"/>
　　古意<lb/>
兔絲附樸樕桂樹生高岡弱蔓失所依佳木徒蒼蒼兩<lb/>
美不同根高下永相望相望無窮期相思諒徒為同車<lb/>
在夢想忽覺淚沾衣不恨嵗月遒但惜芳華姿嚴霜委<lb/>
百草坐恐及茲時盛年無再至已矣不復疑<lb/>
　　春日言懷<lb/>
春至草木變郊園猶掩扉兹晨與心會覽物徧芳非桃<lb/>
萼破淺紅時禽恱朝暉泉谷暖方融原田水初肥東作<lb/>
<pb n="KR4h0158_WYG_040-5a"/>
興庶甿嵗功始在兹端居適自慰世事復有期終然心<lb/>
所向農畝當還歸<lb/>
　　酬祕閣張丈簡寂之篇<lb/>
勞農會稽宅息駕丹元鄉丹元不可見翠壁空雲房是<lb/>
時中春月暄風發新陽白水注幽壑緑樹敷崇岡俯聽<lb/>
足怡悅仰觀共徜徉班坐得瑶草傾壺得瓊漿長吟遊<lb/>
仙詩亂以招隱章忽忽林景西躊躇申慨慷坐上江湖<lb/>
客兀傲鬚睂蒼逸氣邁霄漢英詞吐琳琅思與泉石勝<lb/>
<pb n="KR4h0158_WYG_040-5b"/>
韻隨笙鶴翔追遊不敢及咏歎可能忘<lb/>
　　秋懐<lb/>
懐疴坐竟日晩色散幽樹寂厯候蟲悲沆瀁碧草露端<lb/>
居興方淡沈黙自成趣羽觴歡獨持瑤琴誰與晤空知<lb/>
𤣥思清未惜年華度美人殊不來嵗月空遲暮<lb/>
　　賦歸雲洞<lb/>
人生信多患吾道初不窮云何感慨士伏死嵁巗中宜<lb/>
陽古道周竅石何嵌空窮幽厯肺腑履坦開房櫳頗疑<lb/>
<pb n="KR4h0158_WYG_040-6a"/>
有畸人往昔寄此宫歲月詎云㡬井竈無遺蹤我來記<lb/>
清秋歸途渺窮冬興懷重幽討永嘯回長風風回雲氣<lb/>
歸洞口春濛濛信美非人境出門吾欲東<lb/>
　　宿黄沙以上如翠浪湧分韻得如字<lb/>
日中秣吾馬日暮膏吾車﨑嶇陟南嶺浩蕩凌八區夜<lb/>
雨薦峰前朝登碧琳墟蒼茫永歗罷翕忽清景徂去此<lb/>
二三子我行將何如崔嵬正丘垤萬里思南圖<lb/>
　　釋奠齋居<lb/>
<pb n="KR4h0158_WYG_040-6b"/>
理事未逾月簿書終日親簡編不及顧几閣積埃塵今<lb/>
辰屬齋居煩跼一舒伸瞻聎庭宇肅仰首但秋旻茂樹<lb/>
禽囀幽忽如西澗濱聊參物外趣豈與俗子羣<lb/>
　　寄題金元貞長泰面山亭<lb/>
抗心塵境外結宇臨秋山乘高一騁望表裏窮遐觀衆<lb/>
崿互攢列連岡莾縈環陽崖煙景舒隂壑悲風寒碧草<lb/>
晩未凋林薄已復丹仙人羨門子歲晩當來還<lb/>
　　還家即事<lb/>
<pb n="KR4h0158_WYG_040-7a"/>
獻歳事行役徂春始言歸昔往草未芳今來翠成幃扶<lb/>
疎滿園隂時禽互翻飛叢萱亦已秀丹葩耀晨輝即事<lb/>
誰與娛淹留自忘機日暮復出門悵然心事違古人不<lb/>
可見獨掩荒園扉<lb/>
　　和林懌之黄雲之句兼簡同遊諸兄<lb/>
登覽日云晏歸車𦕈重岡天風振余旟夕露沾我裳數<lb/>
子情未厭春山杳茫茫還瞻長江白迥眺飛雲黄當念<lb/>
塵中友心期邈相望無為跨鴻鵠决起凌青蒼<lb/>
<pb n="KR4h0158_WYG_040-7b"/>
　　宿石岊館<lb/>
春江日東注我行遡其波揚帆指西澨兩岸青山多青<lb/>
山自逶迤飛石空嵯峨緑樹生其間幽鳥鳴相和搴篷<lb/>
騁遐眺擊楫成幽歌獨語無人晤兹懐竟如何<lb/>
　　過武夷作<lb/>
㺯舟縁碧澗棲集靈峰阿夏木紛已成流泉注驚波雲<lb/>
闗啟茫茫高城鬱嵯峨眷言羽衣子俛仰日婆娑不學<lb/>
飛仙術纍纍丘塜多<lb/>
<pb n="KR4h0158_WYG_040-8a"/>
　　齋居聞磬<lb/>
幽林滴露稀華月流空爽獨士守寒棲高齋絶羣想此<lb/>
時隣磬發聲合前山響起對玊書文誰知道機長<lb/>
　　川上見月歸示同行者<lb/>
川上偶攜手皓月起林端一舒臨流望𤣥露已先漙歸<lb/>
掩荒園扉更怯衣裳單清夜誰晤言獨處難為歡<lb/>
　　同安官舎夜作<lb/>
官署夜方寂幽林生月初閒居秋意遠花香寒露濡故<lb/>
<pb n="KR4h0158_WYG_040-8b"/>
國異時節欲歸懷簡書聊從西軒卧塵思一蕭疎<lb/>
　　秋蘭已悴以其根歸學古<lb/>
秋至百草晦寂莫寒露滋蘭皋一以悴蕪穢不能治端<lb/>
居念離索無物遺所思願言託孤根嵗晏以為期<lb/>
　　雪亭<lb/>
危亭竹栢間峭蒨日幽絶朔風一以厲愛此枝上雪仰<lb/>
悲𤣥景駛俯歎羣芳歇不用此時來那知嵗寒節<lb/>
　　客舎聽雨<lb/>
<pb n="KR4h0158_WYG_040-9a"/>
沈沈蒼山郭暮景寒餘清春靄起林際滿空寒雨生投<lb/>
裝即虚館簷響通夕鳴遙想山齋夜蕭蕭木葉聲<lb/>
　　月夜述懷<lb/>
皓月出林表照此秋牀單幽人起晤歎桂香發窗間高<lb/>
梧滴露鳴散髪天風寒抗志絶塵氛何不棲空山<lb/>
　　齋居感興<hi>七首</hi>
涇舟膠楚澤周綱已陵夷况復王風降故宫黍離離至<lb/>
聖作春秋哀傷實在兹祥麟一以踣反袂空漣洏漂淪<lb/>
<pb n="KR4h0158_WYG_040-9b"/>
又百年僭侯荷爵珪王章久已喪何復嗟歎為馬公述<lb/>
孔業託始有餘悲拳拳信忠厚無乃迷先㡬<lb/>
東京失其御刑臣㺯大綱西園植姦穢五族沈忠良青<lb/>
青千里草乘時起陸梁當塗轉凶悖炎精遂無光桓桓<lb/>
左將軍仗鉞西南疆伏龍一奮躍鳳雛亦飛翔祀漢配<lb/>
彼天出師驚四方天意竟莫回王圖不偏昌晉史自帝<lb/>
魏後賢盍更張世無魯連子千載徒悲傷<lb/>
晉陽啟唐祚王明紹巢封垂統已如此繼體宜昏風麀<lb/>
<pb n="KR4h0158_WYG_040-10a"/>
聚瀆天倫牝晨司禍凶乾綱一以墜天樞遂崇崇滛毒<lb/>
穢宸極虐焰燔蒼穹向非狄張徒誰辦取日功云何歐<lb/>
陽子秉筆迷至公唐經亂周紀凡例孰此容侃侃范太<lb/>
史受說伊川翁春秋二三策萬古開羣䝉<lb/>
放勛始欽明南面亦恭已大哉精一傳萬世立人紀猗<lb/>
歟歎日躋穆穆歌敬止戒獒光武烈待旦起周禮恭惟<lb/>
千載心秋月照寒水魯叟何常師删述存聖軌<lb/>
飄颻學仙侣遺世在雲山盗啟元命祕竊當生死闗金<lb/>
<pb n="KR4h0158_WYG_040-10b"/>
鼎蟠龍虎三年養神丹刀圭一入口白日生羽翰我欲<lb/>
往從之脫屣諒非難但恐逆大道偷生詎能安<lb/>
西方論緣業卑卑喻羣愚流傳世代久梯接凌空虚顧<lb/>
盼指心性名言超有無㨗徑一以開靡然世爭趨號空<lb/>
不踐實躓彼榛棘途誰哉繼三聖為我焚其書<lb/>
　　卜居<lb/>
卜居屏山下俯仰三十秋終然村墟迥未愜心期幽近<lb/>
聞西山西深谷開平疇茆茨十數家清川可行舟風俗<lb/>
<pb n="KR4h0158_WYG_040-11a"/>
頗淳樸曠土非難求誓捐三徑資往遂一壑謀伐木南<lb/>
山顚結廬北山頭耕田東溪岸濯足西水流朋來即共<lb/>
懽客去成孤遊靜有山水樂而無身世憂著書俟來哲<lb/>
補過希前修兹焉畢暮景何必營莬裘<lb/>
　　白鹿洞書院<hi>在郡城東北十五里事見記文</hi>
昔人讀書地町疃白鹿場世道有升降兹焉更表章矧<lb/>
今中興年治具一以張絃歌獨不嗣山水無輝光荒榛<lb/>
適剪除聖謨已汪洋亦有皇華使肻來登此堂問俗良<lb/>
<pb n="KR4h0158_WYG_040-11b"/>
懇惻懷賢增慨慷雅歌有餘韻絶學何能忘<lb/>
　　開先潄玊亭<hi>在萬杉西二里亭舊在橋上今廢</hi>
竒哉康山陽雙劍屹對起上有横飛雲下有瀑布水崩<lb/>
騰復璀璨佳麗更雄偉勢從三梁外影落明湖裏平生<lb/>
兩仙句詠嘆深仰止三年落星灣悵望眼空眯今朝隨<lb/>
杖屨得此㺯清泚更誦玊虹篇塵襟諒昭洗<lb/>
　　簡寂觀<hi>在開先西五里陸修靜所居</hi>
高士昔遺世築室蒼崖隂朝真石壇峻煉藥古井深結<lb/>
<pb n="KR4h0158_WYG_040-12a"/>
交五栁翁屢賞無絃琴相攜白蓮渚一笑傾夙心晩歲<lb/>
更市朝故山鎖雲岑柴車竟不返鸞鶴空遺音<hi>修靜晩為宋明</hi>
<hi>帝召至建康卒于崇虚館</hi>我來千載餘舊事不可尋四顧但絶壁苦<lb/>
竹寒蕭摻<hi>相傳竹是修靜手植其萌即所謂甜苦筍者</hi>
　　歸宗寺<hi>在簡寂西十里</hi>
金輪紫霄上寶界鸞溪邊往昔王内史願香有餘煙<hi>相傳</hi>
<hi>寺是王右軍故宅</hi>千年今一歸景物還依然澗水既蕩潏山花<lb/>
亦清妍不辭原隰勞樂此賓從賢訪古共紆鬱勞農獨<lb/>
<pb n="KR4h0158_WYG_040-12b"/>
勤拳憐我乖勝踐裂牋寄真詮逃禪公勿遽且畢區中<lb/>
緣<lb/>
　　康王谷水簾<hi>谷口景徳觀在温湯西十五里入谷又十五里至簾下</hi>
循山西北騖﨑嶇幾經丘前行荒蹊斷豁見清溪流一<lb/>
涉臺殿古再涉川原幽縈紆復屢渡乃得寒巖陬飛泉<lb/>
天上來一落散不収披崖日璀璨噴壑風颼飀追薪爨<lb/>
絶品瀹茗澆窮愁敬酹古陸子何年復來遊<hi>以上五首俱同尤延</hi>
<hi>之提舉作</hi>
<pb n="KR4h0158_WYG_040-13a"/>
　　遊天池<lb/>
三年落星渚北望天池山臨風幾浩歎欲往無飛翰今<lb/>
朝復何朝陟此青雲端高尋已竒絶俯瞰何其寛西窮<lb/>
濂溪源東盡湓城闗渺然滄波外淮山碧連環我意殊<lb/>
未極更思出塵寰何當駕輕鴻八表須臾間視此長江<lb/>
水滔滔儻西還<lb/>
　　題霜傑集<lb/>
先生人物魏晉間題詩便欲傾天慳向來無地識眉宇<lb/>
<pb n="KR4h0158_WYG_040-13b"/>
今日天遣窺波瀾平生尚友陶彭澤未肯輕為折腰客<lb/>
胸中合處不作難霜下風姿自竒特小儒閥閱金匱書<lb/>
不滯周南滯海隅枌榆連隂一見晩何當挽袖凌空虚<lb/>
　　秋夜歎<lb/>
秋風淅瀝鳴清商秋草未死啼寒螿幽人夜半起晤歎<lb/>
仰視河漢天中央河漢西流去不息人生辛苦何終極<lb/>
蒼山萬疊雲氣深去錬形魂生羽翼<lb/>
　　壽母生朝<lb/>
<pb n="KR4h0158_WYG_040-14a"/>
秋風蕭爽天氣凉此日何日升斯堂堂中老人夀而康<lb/>
紅顔緑鬢雙瞳方家貧兒癡但深藏五年不出門庭荒<lb/>
竈陘十日九不煬豈辦甘脆陳壺觴低頭包羞汗如漿<lb/>
老人此心久已忘一笑謂汝庸何傷人間榮耀豈可常<lb/>
惟有道義思無疆勉礪汝節彌堅剛熹前再拜謝阿娘<lb/>
自古作善天降祥但願年年似今日老萊母子俱徜徉<lb/>
　　小集梵天寺坐間雨作已復開霽步至東橋玩月<lb/>
傑閣翔林杪披襟此日閒層雲生薄晩凉雨徧空山地<lb/>
<pb n="KR4h0158_WYG_040-14b"/>
迥衣裳冷天高澄霽還出門迷所適月色滿林闗<lb/>
　　梵天觀雨<lb/>
持身乏古節寸禄久棲遲蹔寄靈山寺空吟招隱詩讀<lb/>
書清磬外看雨暮鐘時漸喜凉秋近滄洲去有期<lb/>
　　十五日再登祝融用臺字韻<lb/>
江流圍玊界天影抱瓊臺拄杖煙霄外中巖日月回箕<lb/>
山藏遁許呉市隱仙梅一笑今何在相期再舉杯<lb/>
　　安仁曉行<lb/>
<pb n="KR4h0158_WYG_040-15a"/>
夙駕安仁道行行得自娛荒山圍野濶逺樹出林孤景<lb/>
晦長煙合天寒碧草枯歸心懷往路極目尚平蕪<lb/>
　　宿休菴用徳功壁間韻贈陳道人<lb/>
暮入千峰裏寒棲一草菴室連丹竈煖厨引石泉甘塵<lb/>
慮紛難到神光耿内含非君有道氣孤絶詎能堪<lb/>
　　晩望<lb/>
禾黍彌平野凄凉故國秋清霜凝碧樹落日翳層丘覽<lb/>
物知時變為農覺歳遒不堪從吏役憔悴欲歸休<lb/>
<pb n="KR4h0158_WYG_040-15b"/>
　　安溪書事<lb/>
清溪流不極夕霧起嵐隂虚邑帶寒水悲風號遠林涵<lb/>
山日欲晦窺閣景方沈極目無遺眺空令愁寸心<lb/>
　　梅花開盡不及吟賞感歎成詩<lb/>
憶昔身無事尋梅只怕遲沈吟窺老樹取次折横枝絶<lb/>
艷驚衰鬢餘芳入小詩今年何草草政爾負幽期<lb/>
　　即事有懷寄彦輔仲宗二兄<lb/>
一水方涵碧千林已變紅農収爭暖日老病怯高風徙<lb/>
<pb n="KR4h0158_WYG_040-16a"/>
倚非無計心期莫與同向來歡會處離合太悤悤<lb/>
　　酬知府府判二丈<lb/>
志士懷韜略竒兵吼鏌干闗河那得往肝膽不勝寒壯<lb/>
節悲如許雄圖渺未䦨皇輿方仄席陋巷敢求安<lb/>
　　登定王臺<lb/>
寂寞番君後光華帝子來千年餘故國萬事只空臺日<lb/>
月東西見湖山表裏開從知爽鳩樂莫作雍門哀<lb/>
　　和題吕少衛教授藏書閣<lb/>
<pb n="KR4h0158_WYG_040-16b"/>
西樓誰與共閒居茂樹婆娑清晝餘大隱祗今同一壑<lb/>
行吟非昔似三閭揣摩心事惟黄卷料理家傳亦素書<lb/>
更鑿寒泉供潄石世紛寧擬問焉如<lb/>
　　數日前與判院丈有宋村之約雪中有懷奉呈<lb/>
雲垂天濶歲將闌一室翛然獨掩闗擁褐不知風折木<lb/>
開軒惟見雪漫山𤣥空杳靄低迷外碧樹璁瓏掩映閒<lb/>
吟罷左思招隱句扁舟無路過長灣<lb/>
　　舫齋<lb/>
<pb n="KR4h0158_WYG_040-17a"/>
扁舟容與小房櫳揺颺簾旌蜀錦紅兩岸蒹葭秋色裏<lb/>
一川煙浪夕陽中漫愁灧澦雙蓬鬢未怯江湖萬里風<lb/>
築室水中聊爾爾何須極浦望朱宫<lb/>
　　秋香徑<hi>此首與晩蔬園共六詩皆和劉秀野雜詠</hi>
門外黄塵沒九逵坊中叢桂長樛枝三秋冷蕊從開落<lb/>
終歲清隂不改移幽徑祗愁空翠滴濃香一任晩風吹<lb/>
攀援却恨王孫遠惆悵千林欲暮時<lb/>
　　雪後<lb/>
<pb n="KR4h0158_WYG_040-17b"/>
惆悵江村幾樹梅杖藜行遶去還來前時雪壓無尋處<lb/>
昨夜月明依舊開折寄遙憐人似玊相思應恨劫成灰<lb/>
沈吟日落寒鴉起却望柴荆獨自回<lb/>
　　和張彦甫看雪棲賢<lb/>
夜來春雪徧林丘却喜風威曉便収好上籃輿閒縱目<lb/>
休將衲被苦䝉頭微官正愧逍遙社勝日猶堪汗漫遊<lb/>
欲出林闗戀瑶草不妨樽酒更淹留<lb/>
　　晩蔬園<lb/>
<pb n="KR4h0158_WYG_040-18a"/>
未覺閒來歲月頻荷鉏方喜土膏匀連畦已放瑶簪露<lb/>
覆地行看玊本新小摘登盤先餉客晩炊當肉更宜人<lb/>
却憐寂寞公儀子拔盡園蔬不歎貧<lb/>
　　次秀野韻<lb/>
史君簾閣對脩筠起看名園雨後春便賦新詩留野客<lb/>
更傾芳酒酹花神未酬管樂平生志且作羲皇以上人<lb/>
祗恐功名相迫逐不容老子卧漳濱<lb/>
　　次韻詠雪<hi>二首</hi>
<pb n="KR4h0158_WYG_040-18b"/>
一夜同雲匝四山曉來千里共漫漫不應琪樹猶含凍<lb/>
翻笑楊花許耐寒乘興正須披鶴氅瀹甘猶喜破龍團<lb/>
無端酒思催吟筆却恐長鯨吸海乾<lb/>
開門驚怪雪交加亂落横飛詎有涯密竹不妨呈勁節<lb/>
早梅何處覔殘花山隂客子須乘興洛下先生想卧家<lb/>
病廢杯觴寒至骨哦詩無復更豪誇<lb/>
　　奉和某侍郎使君唱酬西湖作<lb/>
越王城下水融融此樂從今與衆同滿眼芰荷方永日<lb/>
<pb n="KR4h0158_WYG_040-19a"/>
轉頭禾黍便西風湖光盡處天容濶潮信來時海氣通<lb/>
酬唱不誇風物好一心憂國願年豐<lb/>
　　䝉恩許遂休致陳昭遠文以詩見賀已和答之復<lb/>
　　　賦一首<lb/>
闌干苜蓿久空槃未覺清羸帶眼寛老去光華姦黨籍<lb/>
向來羞辱侍臣冠極知此道無終否且喜閒身得暫安<lb/>
漢祚中天那可料明年大歲又涒灘<lb/>
　　寄雲谷瑞泉菴主<lb/>
<pb n="KR4h0158_WYG_040-19b"/>
憶昔誅茆日山房我自名風埃猶俗累煙雨負巖耕多<lb/>
謝空門侣能同物外情肯來分半壑聊爾度平生少待<lb/>
清秋日閒尋逺嶽盟不知誰是客一笑絶塵纓<lb/>
　　采菱舟<lb/>
湖平湖水碧桂櫂木蘭舟一曲菱歌晩驚飛欲下鷗<lb/>
　　祝孝友作枕屏小景以霜餘茂樹名之<lb/>
山寒夕飈急木落洞庭波㡬疊雲屏好一生秋夢多<lb/>
　　示西林可師<lb/>
<pb n="KR4h0158_WYG_040-20a"/>
身世年來欲兩忘一春隨意住僧房行逢舊隱低回久<lb/>
綠樹鶯啼清晝長<lb/>
　　入瑞巖道間得四絶句呈彦集克父二兄<lb/>
清溪流過碧山頭空水澄鮮一色秋隔斷紅塵三十里<lb/>
白雲黄葉兩悠悠<lb/>
　　山茶<lb/>
江南池館壓深紅零落荒煙細雨中却是北人知愛惜<lb/>
數枝和雪上屏風<lb/>
<pb n="KR4h0158_WYG_040-20b"/>
　　秋日<lb/>
一雨生凉杜若洲月波㣲漾緑溪流茆簷歸去無塵土<lb/>
淡薄閒花遶舎秋<lb/>
　　梅<lb/>
姑射仙人氷雪容塵心已共彩雲空年年一笑相逢處<lb/>
長在愁煙苦霧中<lb/>
　吕祖謙<lb/>
　　<hi>字伯恭尚書右丞好問之孫也自其祖始居婺州祖謙學本家庭有中原文獻之傳長交張栻朱熹</hi>
<pb n="KR4h0158_WYG_040-21a"/>
　　<hi>講索益精初䕃補入官後舉進士復中博學宏詞科除太學博士厯國史院編修實錄院檢討輪對</hi>
　　<hi>勉孝宗留意聖學且言恢拓大事久之遷著作郎以末疾請祠歸先是書肆有書曰聖宋文海學士</hi>
　　<hi>周必大請委館職擇取以成一代之書孝宗因命祖謙斷自南渡以前類為百五十卷賜名文鑑進</hi>
　　<hi>秩直祕閣明年除著作郎兼國史院編修卒年四十五諡曰成</hi>
　　送宋子華通判長沙<lb/>
騷人故悲秋九辨播三楚宋公舊題壁文彩照潭府千<lb/>
載得君侯遥遥接華緒還當初秋天又進湖湘櫓當家<lb/>
多勝事此役可兼取江山日日新一若相勞苦木脱獻<lb/>
<pb n="KR4h0158_WYG_040-21b"/>
羣峰雲生失前浦况持别乘權光華動徒旅元戎下分<lb/>
庭百史羣趨廡後車載仁風習習被南土預知潢池盗<lb/>
無復驚枹鼓政當勸賣劍不必禁挾弩入獻有訏謨論<lb/>
賞駢圭組臨分一杯酒不為離愁舉<lb/>
　　野步<lb/>
石梁俯清流苔髪明可數茆簷春晝長寂寂亭隂午鳥<lb/>
啼花徑深風絮浩無主幽人不可覿棋聲時出戸<lb/>
　　寄章冠之<lb/>
<pb n="KR4h0158_WYG_040-22a"/>
章侯平生一詩囊酬風酢月徧四方浩歌姑孰酒淋浪<lb/>
醉呼太白同舉觴遂登浮玊臨渺茫江濤挾筆益怒張<lb/>
沙頭倚檣樂未央興闌忽上秋浦航門前槐花日夜黄<lb/>
閉門琢詩聲繞梁白袍紛紛渠自忙飄然邂逅非所望<lb/>
自言久厭世鎖韁合眼巳夢廬山蒼君才甚碩氣方剛<lb/>
身雖欲隱文則彰江湖故人半朝行左推右挽摩天翔<lb/>
而我戢翼甘摧藏不能與俗相迎將徑當行前掃山房<lb/>
俟君功成還故鄉却駕柴車迎路旁<lb/>
<pb n="KR4h0158_WYG_040-22b"/>
　　方齋行<lb/>
世皆尚圓君獨方富貴可取君不忙閉門讀書聲琅琅<lb/>
舊書重疊堆在牀㸃勘同異分邊旁運精竭思心力彊<lb/>
十年足不離僧房荒山野路秋水長客雖欲至嫌路妨<lb/>
幽蘭無人為君芳采菊落英充餱糧客即不來有餘香<lb/>
　　題歸庵<lb/>
雲壁開蒼峽風林卷翠濤諸松皆老大一嶂獨孤高發<lb/>
興雖公等尋幽許我曹秋光端可賦不是楚人騷<lb/>
<pb n="KR4h0158_WYG_040-23a"/>
　　城樓<lb/>
城峻先迎月簾疎不隔風棋聲傳下界雁影没長空島<lb/>
嶼秋光裏樓臺海氣中登臨故待晩雨外夕陽紅<lb/>
　　蘇仁仲計議挽章<lb/>
幽棲略具便休官帝遣蒲輪喚不還大似文元居道院<lb/>
又如白傅過香山夢囘帷幄青㝠上醉墮風波浩蕩間<lb/>
向使胸中有榮辱那能八十鬢毛斑<lb/>
　　賀車駕幸祕書省<lb/>
<pb n="KR4h0158_WYG_040-23b"/>
麟臺高桞識雕輿共記中興幸省初黄道再傳天子蹕<lb/>
青編重入史臣書需雲下際君恩盛晨露高張樂節舒<lb/>
若寫鴻猷叅大雅定非周鼓頌田漁<lb/>
　　春日<hi>二首</hi>
短短菰蒲綠未齊汀洲水暖雁行低桞隂小艇無人管<lb/>
自送流花下别溪<lb/>
簷鐸無聲鳥語稀徑深鐘梵出花遲日斜徧遶谿南寺<lb/>
未信東風屬酒旗<lb/>
<pb n="KR4h0158_WYG_040-24a"/>
　陳　亮<lb/>
　　<hi>字同甫婺州永康人生而目光有芒為人才氣超邁喜談兵論議風生下筆數千言立就隆興初婺</hi>
　　<hi>州方以解頭薦因上中興五論奏入不報退修力學者十年淳熙五年亮更名同詣闕上書近萬言</hi>
　　<hi>孝宗赫然震動欲牓諸朝堂以厲羣臣將用种放故事擢用之諸大臣惡其直言無諱百端交沮亮</hi>
　　<hi>亟渡江而歸落魄醉酒戲為大言讐家挾告屢繫獄瀕死得免光宗立策進士問以禮樂刑政之要</hi>
　　<hi>亮對策獨當上意親擢第一既知為亮則大喜時孝宗在南内寧宗在東宫聞知皆喜授簽書建康</hi>
　　<hi>府判官㕔公事未至官一夕卒</hi>
　　謫仙歌<hi>有序</hi>
<pb n="KR4h0158_WYG_040-24b"/>
　清夜獨坐天地無聲星斗動搖欣觀李白集高吟數<lb/>
　篇皆古今不經人道語騷章逸句洒然無留思寥寥<lb/>
　數百年間揚鞭獨步吾所起敬起慕者太白一人而<lb/>
　已感歎久之恨無人能繼太白後因成謫仙歌用以<lb/>
　祝太白舉觴以酬太白太白有靈其聽我聲知我意<lb/>
　矣<lb/>
太白字太白清風肺腑明月魄揚鞭獨步止一人我誦<lb/>
太白手屢拍嘗聞太白長庚星夜半星在天上明仰天<lb/>
<pb n="KR4h0158_WYG_040-25a"/>
高聲呌李白星邊不見白應聲又疑白星是酒星銀河<lb/>
釀酒天上傾奈無兩趐飛見白王母池邊任解酲欲遊<lb/>
金陵自采石翫月乘舟歸赤壁欲上箕山首陽巔看白<lb/>
餐雪水底眠紫煙又不知在何處潄瑶泉酌霞盃悵望<lb/>
不見騎鶴來白也如今安在哉我生恨不與同時死猶<lb/>
喜得見其詩豈特文章惟足法凜凜氣節安可移金鑾<lb/>
殿上一篇頌沈香亭裏行樂詞此特太白細事耳他人<lb/>
所知吾亦知脫鞾奴使高力士辭官妾視楊貴妃此真<lb/>
<pb n="KR4h0158_WYG_040-25b"/>
太白大節處他人不知吾亦知歌其什鬼神泣解使青<lb/>
塜枯骨立呼其名鬼神驚惟有羣仙側耳聽我今去取<lb/>
崑山玊將白儀刑好彫琢四方上下常相隨江東渭北<lb/>
休興思會須乞我乾坤造化兒使我筆下光焰萬丈長<lb/>
虹飛<lb/>
　　廷對應制<lb/>
天朝銳意急英賢澒洞邊塵七十年際遇風雲凡事别<lb/>
積功日月壯心愆管蕭器小誰能識孔孟人存用則傳<lb/>
<pb n="KR4h0158_WYG_040-26a"/>
慚負壽皇勤教育奏篇半徹冕旒前<lb/>
　　及第謝恩和御賜詩韻<lb/>
雲漢昭回倬錦章爛然衣被九天光已將徳雨平分布<lb/>
更把仁風與奉揚治道修明當正宁皇威震疊到遐方<lb/>
復讐自是平生志勿謂儒臣鬢髪蒼<lb/>
　陸九淵<lb/>
　　<hi>字子靜金谿人與兄九齡皆乾道間進士九齡官止教授九淵由崇安主簿用薦除國子正厯管台</hi>
　　<hi>州崇道觀擢知荆門軍紹熙三年十二月卒年五十四子靜言道先徳性而後問學鵝湖之辯始與</hi>
<pb n="KR4h0158_WYG_040-26b"/>
　　<hi>朱熹異晩年究歸於同然不事詞章無可傳之詩惟采象山一篇存其意致而已象山屬貴溪子靜</hi>
　　<hi>結廬其上學者遂稱象山先生</hi>
　　象山<lb/>
我家應天山山高數百丈上開園池美林壑千萬狀西<lb/>
山有龍虎煙霞耿相望寒清漾微波暖翠圍層嶂天光<lb/>
入行舟野色隨支杖吾黨二三子幽賞窮清曠引興谷<lb/>
雲邊題名巖石上碧桃吹曉笙𤣥鶴驚春帳一笑咏而<lb/>
歸千載應可尚<lb/>
<pb n="KR4h0158_WYG_040-27a"/>
　陸九韶<lb/>
　　<hi>號梭山九淵之兄子美其字也子按宣教郎陸賀世居金谿延福鄉青田里生六  長九思次九韶</hi>
　　<hi>次九皋次九齡次九叙又次九淵惟淵與齡齊名而韶詩亦多佳句</hi>
　　玊兔泉<lb/>
玊兔愛佳水飲之化為石規圓立山趾皎潔凌皓魄應<lb/>
厭舊經躔盈稀缺多夕一從寄兹蹤表表無晦蝕光彩<lb/>
雖暫埋體素多不易神物豈終潛早晩照九域<lb/>
　黄　幹<lb/>
<pb n="KR4h0158_WYG_040-27b"/>
　　<hi>字直卿福州閩縣人嘗往見清江劉清之期以遠到因命受學於朱熹熹語人曰直卿志堅思苦與</hi>
　　<hi>之處甚為有益病革以所著書授之曰吾道之託在此吾無憾矣寧宗朝補將仕郎知漢陽軍主管</hi>
　　<hi>武夷冲佑觀起知安慶府有異績詳府志中除大理不拜歸里聚徒講學一如熹時卒贈朝奉郎諡</hi>
　　<hi>文肅</hi>
　　答曾伯玊借長編<lb/>
白露下百草迅商薄脩林幽人起長歎感此節物深攬<lb/>
衣自徘徊撫劍還悲吟丈夫各有志莫作兒女心涉遠<lb/>
當疾趨畏影須就隂願言理輕車去上南山岑<lb/>
<pb n="KR4h0158_WYG_040-28a"/>
　　九日早發桃枝嶺<lb/>
登山豈不樂况此風露清排簷夜雨滴詰旦天空明歡<lb/>
然金石交要我林泉盟支笻趂汗漫勇往不計程一水<lb/>
何縈紆千峰鬱崢嶸仰視流雲馳俯聽幽壑鳴班荆得<lb/>
所適斗酒聊共傾人生會有累聚散如浮萍今晨諧勝<lb/>
遊異日難忘情意愜各賦詩庶以紀此行<lb/>
　　道間觀瀑布<lb/>
行行益以遠愜此心期幽一徑險復夷千林密相樛回<lb/>
<pb n="KR4h0158_WYG_040-28b"/>
首天際山矗靣縣飛流銀潢倚石壁玊龍下山湫光搖<lb/>
日璀璨勢激風颼飀可望不可親神往形獨留眷言桃<lb/>
枝山久懷卜築謀豈無一日閒努力窮㝠搜<lb/>
　　侍文公飲浮翠用劉叔通韻<lb/>
凉風振幽壑隂雲翳前山高懷勵清秋適意林莽間煙<lb/>
横萬家井水淨雙溪灣徙倚暮忘歸人境相與閒遊子<lb/>
獨何為千里方言還陪此杖屨遊忘彼道路艱心期更<lb/>
他歲依巖結柴闗<lb/>
<pb n="KR4h0158_WYG_040-29a"/>
　　讒人<lb/>
監謗兆周蹙偶語擠秦亡古風下刺上國步安且彊靖<lb/>
康發深痛熙豐啟餘殃惜哉天子明未免讒者傷讒者<lb/>
亦何為君子名愈彰<lb/>
　　拜文公先生墓下<lb/>
暝投大林谷晨登崒如亭高墳鬱嵯峨百拜雙淚零白<lb/>
楊自蕭蕭宿草何青青悲風振林薄猿鳥為悲鳴音容<lb/>
久寂寞欲語誰為聽空使千載後儒生抱遺經<lb/>
<pb n="KR4h0158_WYG_040-29b"/>
　　與胡伯履<lb/>
白露下百草𤣥雲翳崇岡遊子暮何之倐若孤雁翔朝<lb/>
發長沙渚夕息湘山陽飛鳴念儔侣慷慨增悲傷故人<lb/>
懷我深遠寄金玊章開緘且疾讀慰此饑渴腸是時届<lb/>
中火朔風掃枯黄歲月能㡬何皋蘭結微霜脂車策良<lb/>
馬日暮道正長徒僕審驅馳前途畏榛荒劣質苦難任<lb/>
白雲懷故鄉南山一舎隔矯首空西望<lb/>
　　送章元徳司理罷官歸永嘉<lb/>
<pb n="KR4h0158_WYG_040-30a"/>
送君北門坂遥望東甌路峨峨白鶴嶺渺渺飛鸞渡上<lb/>
有虎豹嗥下有蛟龍怒車馬堅且良維檝夙已具褰裳<lb/>
涉其險萬怪不足懼世路劇羊腸皦皦誠易汙但能心<lb/>
無愧窮達安所遇毋為婉孌者暫蹶輒驚顧生平麋鹿<lb/>
姿處世歎多忤胡為展良覿握手便如故高懷發鍼石<lb/>
正論諧韶濩情親復告别欲語誰與晤乾坤一逆旅日<lb/>
月雙脱兔寒儒守蓬蓽白首困章句期君以遠大庶足<lb/>
慰遲暮<lb/>
<pb n="KR4h0158_WYG_040-30b"/>
　　十二日復歸桃枝嶺<lb/>
大溪章溪溪水清上寮下寮山路平三山屹立相掎角<lb/>
百里連亘如長城仰干雲霄不盈尺俯視天高浮寸碧<lb/>
閒雲吞吐溢澗谷飛泉噴灑下石壁中有一山名芙蓉<lb/>
端冕正色羣山空望之令人起敬悚僧言直與衡嶽同<lb/>
坡陀突兀作雲洞虎豹蹲踞棲鸞鳳聞道前朝開闢日<lb/>
曾住浮屠幾千衆我來已作五日行皇天一雨復一晴<lb/>
穹林杳靄非人世手接羣仙朝玊京曉來更向山前去<lb/>
<pb n="KR4h0158_WYG_040-31a"/>
忽到山翁棲隱處却憶桃源洞裏人日出煙銷忘舊路<lb/>
　　遊靈洞巖歌<lb/>
深巖突兀山之阿足履危磴攀藤蘿巖下清泉響環珮<lb/>
巖前古木交枝柯當中洞門忽開豁上有石屋高嵯峨<lb/>
乾坤開闢藴奇特鬼神守䕶仍揮呵重門黯淡不可入<lb/>
以火來照所見多出門小洞亦竒絶神龍奮怒吞蛟鼉<lb/>
勝景如此難可得手倚石壁頻摩挱安有雄思如縣河<lb/>
千言落筆仍高歌<lb/>
<pb n="KR4h0158_WYG_040-31b"/>
　　訪高僉判所居<lb/>
遠樹分高下平洲半有無短亭低密竹小艇隱寒蘆轉<lb/>
浪魚深入斜陽鴉亂呼自慙貴公子未老賦歸歟<lb/>
　　甲子語溪閔雨<hi>二首</hi>
塘中龍骨高數層龜坼田中縱復横青裠箬笠倚車卧<lb/>
但有空車無水聲<lb/>
牛女盈盈河漢旁清風肅肅吹羅裳朱門達旦聽歌曲<lb/>
莫遣濃隂蔽夜光<lb/>
<pb n="KR4h0158_WYG_040-32a"/>
　王　阮<lb/>
　　<hi>字南卿江州人其父祖三世皆有功於神宗朝阮少好學尚氣節自稱將種辭辯奮發嘗謁袁州守</hi>
　　<hi>張栻栻導之見朱熹於武夷熹與語大悦之登隆興元年進士時孝宗初即位有恢復之志阮對策</hi>
　　<hi>詳盡深切事勢知貢舉范成大歎曰是人傑也調南康都昌主簿以廉聞移永州教授紹熙中知濠</hi>
　　<hi>州改知撫州韓侂胄聞其名遣密客用美官誘出門下阮不答侂胄大怒批㫖予祠阮歸隱廬山以</hi>
　　<hi>終</hi>
　　題嚴陵釣臺<hi>幷序</hi>
　題釣臺多矣大槩高之爾未有明其意者也光武既<lb/>
<pb n="KR4h0158_WYG_040-32b"/>
　定天下深懲王氏之禍原于張禹孔光之流故昔之<lb/>
　所謂坐論者一切吏之時或叱咤侯霸等俛首而已<lb/>
　先生道高千古豈能堪此雖以禮聘不以禮答項枕<lb/>
　卧語又從而蹸踐之使知已之不足驕士必不少留<lb/>
　古語云使騏驎可係而羈兮豈云異夫犬羊此則先<lb/>
　生之志也其首陽之流乎為賦小詩以發千載一笑<lb/>
西都庸庸生禍胎東都切切繩公台平生故人苦畏辱<lb/>
坐定白雲那肯來沈㡬深略滿帝腹且憩先生一雙足<lb/>
<pb n="KR4h0158_WYG_040-33a"/>
使知天上麒麟兒不似犬羊甘豢畜渭濱老叟不自持<lb/>
為人人以鷹名之豈識桐江一竿竹依舊秋風魚正肥<lb/>
古來賢者亦避世往往適逢天地閉得如建武亦不惡<lb/>
又值首陽難降志山木隂隂江面寒此天别在壺中寛<lb/>
㡬曾流出桃花去寶氣自駭人間觀當時不願世知已<lb/>
稱到于今却如此塞馬得失天好還千駟齊侯不窮理<lb/>
　　題高遠亭<lb/>
小攜樽酒作清遊行到方壺最上頭山在斷霞明處碧<lb/>
<pb n="KR4h0158_WYG_040-33b"/>
水從白鳥去邊流苦無妙句窺天巧賴有名亭慰客愁<lb/>
從此江南添勝景未應獨數庾公樓<lb/>
　　龍塘久别乘月再到奉呈同社<lb/>
龍塘疇昔擅雲烟破月重來倍爽然浮玊北堂三萬頃<lb/>
扁舟西子二千年青山識面爭迎櫂白鷺知心不避船<lb/>
華髪翛翛更何往一茅終在此橋邊<lb/>
　鞏仲至<lb/>
　　<hi>東平人從學吕東萊</hi>
<pb n="KR4h0158_WYG_040-34a"/>
　　夜雨曉起方覺<lb/>
夜雨鳴簷送五更不驚高卧最多情窗間細視花無恙<lb/>
牆外隨聽屐有聲數把柔絲堤栁嫩一奩方鏡閘波清<lb/>
出門眼界殊明潔但覺春寒處處生<lb/>
　　離建<lb/>
旅中多得早朝晴野潤衣襟苦未清時時數㸃雨猶落<lb/>
隱隱一聲雷不驚山入夏來差覺老花從春去久無情<lb/>
長汀又涉來時路麥隴桑村小問程<lb/>
<pb n="KR4h0158_WYG_040-34b"/>
　韓元吉<lb/>
　　<hi>字無咎官龍圖閣學士先頴川人徙居上饒所居之前有澗水故號南澗涉澗而南有園亭號蒼筤</hi>
　　<hi>元吉與張南軒同以任子入西掖葢孝宗時人於東萊放翁皆有投贈之什</hi>
　　紅梅<lb/>
不隨羣艷競年芳獨自施朱對雪霜越女謾誇天下白<lb/>
壽陽還作醉時粧半依脩竹餘真態錯認夭桃有暗香<lb/>
月底瑶臺清夢到霓裳新換舞衣長<lb/>
　　送陸務觀得倅鎮江還越<lb/>
<pb n="KR4h0158_WYG_040-35a"/>
高文不試紫雲樓猶得聲名動九州金馬漸登難避世<lb/>
蓬萊已近却回舟燒城赤舌知何事許國丹心惜未酬<lb/>
歸卧鏡湖聊洗眼雨餘層壑正奔流<lb/>
　　雨中聞伯恭至湖上<lb/>
莫嫌鞭馬踏春泥茶鼎詩囊偶共攜山色雨深看更好<lb/>
湖光煙接望還迷連天花絮飛將盡夾道蒲荷長欲齊<lb/>
官事得閒須洗眼蓬壺只在帝城西<lb/>
　韓　琥<lb/>
<pb n="KR4h0158_WYG_040-35b"/>
　　<hi>南澗之子</hi>
　　夏日<lb/>
片月生林白沿流澗亦明幽人方獨夜山寺有微行野<lb/>
處偏宜夏貧家不厭晴熏風吹老鬢腐草見飛螢<lb/>
　　秋懐<hi>四首</hi>
地僻稀人跡重林目自虚鳥飛晨氣外蟬噪晩凉初餘<lb/>
潤從侵屨浮埃倦整書樵漁時上下閉户又何居<lb/>
木末芙蓉起亭亭緑且青牆猶承片瓦窗不礙疎櫺次<lb/>
<pb n="KR4h0158_WYG_040-36a"/>
第花擎葢縱横葉展屏石丁誰主者仙豈待沈㝠<lb/>
擁砌叢生菊何闗老意多澆花驚易燥耘草喜成科枕<lb/>
腊猶宜睡餐香豈待哦淵明藏不盡滿把尚婆娑<lb/>
秋聲連夜起秋意雨來時睡覺風生屋凉須水到池交<lb/>
遊稀自好出入懶方宜只被章泉誤書題又寄詩<lb/>
　　十三日<lb/>
南山春雪未全消路竝浮梁步石橋深緑漸歸高栁葉<lb/>
淺紅初上小梅梢悄寒寺院鐘聲起昏暮人家燭影揺<lb/>
<pb n="KR4h0158_WYG_040-36b"/>
一夜東風吹酒醒夢囘花月是元宵<lb/>
　　晩春<lb/>
幽砌疎畦送晩春水流山靜見閒身行吟散去風光好<lb/>
熟睡醒來雨氣新木筆豈非濃意態石楠終是淡精神<lb/>
鶯聲圓處鵑聲急景物方知不負人<lb/>
　　寒食<lb/>
曉色猶籠淡淡煙花間行過小溪邊人家寒食當晴日<lb/>
野老春遊近午天吹盡海棠無步障開成山栁有堆綿<lb/>
<pb n="KR4h0158_WYG_040-37a"/>
呼兒覔友從鄰伴閒看村農又下田<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_040-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷四十<lb/>
</p>
<p>
</p>
  </div>
<div>
<head>宋元詩㑹卷四十一</head> <lb/>
    <p>
<pb n="KR4h0158_WYG_041-1a"/>
欽定四庫全書<lb/>
　宋元詩㑹卷四十一<lb/>
　　　　　　　　　　　　兵部主事陳焯編<lb/>
　張　栻<lb/>
　　<hi>字敬夫丞相浚子也穎悟夙成師胡宏一見即告以孔門論仁之㫖栻退而思若有得焉益自奮厲</hi>
　　<hi>作希顔録初以廕補官除直祕閣孝宗新即位浚起謫籍開府治戎栻間以軍事入奏因有所啟沃</hi>
　　<hi>孝宗異其言遂定君臣之契浚去位湯思退用事遂罷兵講和栻營葬甫畢即拜疏力言讐不可㤀</hi>
　　<hi>當以自强為務時宰相虞允文自任恢拓然所求者非其道栻亦不與茍同每奏事上前直抒已見</hi>
<pb n="KR4h0158_WYG_041-1b"/>
　　<hi>多宰相所難堪者以是屢進輒退家居日久孝宗念之起知靜江府安撫廣南西路諸蠻悦服尋除</hi>
　　<hi>祕閣修撰荆湖北路轉運副使因劾信陽守劉大辨不報求去詔提舉武夷山沖佑觀卒年四十八</hi>
　　遊靜福山<lb/>
朔風天外來寒色方嚴冽駕言道山遊蒼松挺勁節羣<lb/>
鴉競鳴噪亂啄青山雪羽衣去千年髙峰掛霜月<lb/>
　　送朱元晦<lb/>
君侯起南服意氣凌九州聿登文石陛忠言動宸旒坐<lb/>
令聲利場縮頸仍包羞郤來卧衡門無媿自日休盡收<lb/>
<pb n="KR4h0158_WYG_041-2a"/>
湖海意仰希洙泗遊不逺關山阻為我再月畱遺經得<lb/>
紬繹心事兩綢繆惟兹斷金友出處寧殊謀南山對牀<lb/>
話匪為林壑幽白雲政在望歸袂風颼颼朝來出别語<lb/>
已抱離索憂<lb/>
　　灕山<lb/>
灕江即湘江濈濈清見石其東列羣峰秋水碧復碧日<lb/>
出霧露收草徑上逼側憑欄舒望眼已足慰疇昔㪅窺<lb/>
岩穴勝創見為驚惕如何數里間竒觀屢接跡寛同厦<lb/>
<pb n="KR4h0158_WYG_041-2b"/>
屋深劃若巨靈擘日月遞光景風雲變朝夕石橋幾年<lb/>
成乳竇一時滴神龍舊隱處仰視多辟易蜕跡凜猶存<lb/>
隱隱印霜脊下有澄湫㴱餘波潄蒼壁往者已仙去來<lb/>
者此其宅薄晩叩松關風過聲索索聊麾車騎退容我<lb/>
且散策郤望訾家洲輕舫渡前磧回首烟樹林已復挂<lb/>
蟾魄宇曠凈餘滓羣物被光澤河洲寄遐思空岩皎虚<lb/>
白清輝猶可窺水色相激射天邊與川上亭亭如合璧<lb/>
居然廣寒遊不用假六翮<lb/>
<pb n="KR4h0158_WYG_041-3a"/>
　　嶽麓書院<lb/>
遊觀不作難呼舟渡清泚新晴宿潦淨羣山政如洗上<lb/>
方凭危欄萬象見根柢寒泉自可㪺况復雜肴醴髙談<lb/>
下夕陽邂逅𤣥鑰啟中流發浩歌月色在波底<lb/>
　　送楊廷秀<lb/>
平生風雨夕每念名節難窮冬百草歇手自種瑯玕吾<lb/>
子三十策字字起三歎豈欲求人知正自方寸殫請哦<lb/>
碩人詩匪為樂考槃<lb/>
<pb n="KR4h0158_WYG_041-3b"/>
　　題城南書院招元晦<lb/>
積雨欣始霽清和在此時林葉既敷榮禽聲亦融怡鳴<lb/>
泉永不窮湖風起淪漪西山卷餘雲逾覺秀色滋層林<lb/>
叢綠間愛彼松栢姿青青初不改似與幽人期<lb/>
　　仲春過陽江亭子<lb/>
亭古危臨岸林幽巧近城烟容隨雨住花片著溪清春<lb/>
事已如許客懐隨與傾亭前幾株樹滿意欲敷榮<lb/>
　　九日與賓佐登龍山<lb/>
<pb n="KR4h0158_WYG_041-4a"/>
曉風獵獵笛横秋澤國山河九日遊萬里煙雲歸老眼<lb/>
千年形勢接中州丘原到處堪懐古萸菊隨時豈解愁<lb/>
此日此心誰共領朝宗江漢自東流<lb/>
　　落梅<lb/>
清溪雨過小橋東落月紛紛水暎紅五夜客愁花片裏<lb/>
一年春事角聲中歌殘玊樹人何在舞破香衫曲未終<lb/>
郤憶孤山醉歸路馬蹄殘雪襯東風　<hi>此首已入三十八卷尤袤詩而</hi>
<hi>南軒集中復見之必有一誤姑竢再考</hi>
<pb n="KR4h0158_WYG_041-4b"/>
　蘇雲卿<hi>附</hi>
　　<hi>廣漢人少與張浚為布衣交浚以管樂期之紹興間來豫章東湖結廬獨居浚為相馳書函幣屬豫</hi>
　　<hi>章帥漕親造其廬期以必致雲卿即日遯去題詩于壁莫知所之</hi>
　　還張德逺書幣題詩蔬圃壁間<lb/>
多年别作一番風誰料聲名達帝聰自有時人求富貴<lb/>
莫將富貴汙<hi>去聲</hi>蘇公<lb/>
　楊萬里<lb/>
　　<hi>字廷秀吉州吉水人紹興甲戌進士調永州零陵丞時張浚謫永杜門謝客萬里以書力請始得見</hi>
<pb n="KR4h0158_WYG_041-5a"/>
　　<hi>浚勉以誠正之學因服敎終身題其室曰誠齋丁父憂服闋知奉新縣用大臣薦召為國子博士歴</hi>
　　<hi>吏部郎官將作少監出知漳州常州尋提舉廣東茶盬有平盜功孝宗稱之曰仁者之勇就除提㸃</hi>
　　<hi>刑獄以憂去免喪召為尚左郎官淳熙十二年地震上封事萬言最為切直以爭張浚配享忤旨出</hi>
　　<hi>知筠州光宗即位以祕監召再出轉運江東朝議欲用鐵錢萬里力疏其不便失宰相意改知贑州</hi>
　　<hi>不赴子祠自是不復出矣寧宗嗣位召赴行在引年乞休嘉泰四年升寳謨閣學士卒年八十三諡</hi>
　　<hi>文節子長孺</hi>
　　新秋晩酌<lb/>
匡牀東鄉坐秋風忽凄其老夫衰病骨急令閉東扉西<lb/>
<pb n="KR4h0158_WYG_041-5b"/>
扉亦半掩壓風作東吹何必風及我風入涼自馳晩蟬<lb/>
是誰說我飲渠便知飛從何方來徑集庭樹枝三歎復<lb/>
九詠話盡新秋悲我老悲已㤀汝語復為誰老烏啼一<lb/>
聲不知蟬所之<lb/>
　　蘇木灘<lb/>
灘雪清濺眸灘雷怒醒耳落洪翠壁立跳波碧山起船<lb/>
進若戰勝船退亦遊戲若非篙師苦進退皆可喜忽逢<lb/>
下灘舟掀舞快雲駛何曽費一櫂纔瞬已數里㑹有上<lb/>
<pb n="KR4h0158_WYG_041-6a"/>
灘時得意君勿恃<lb/>
　　聞一二故人相繼而逝感歎書懐<lb/>
故人昔同朝與遊每甚歡豈緣勢利合相得文字間有<lb/>
頃各補外不見今六年我來荆溪上敲榜索租錢故人<lb/>
復雙入飛上青雲端我雖世味澹羨心能恝然忽傳故<lb/>
人去得書墨未乾又傳故人亡驚悼摧肺肝鼎貴良獨<lb/>
佳安貧未遽賢向以我易彼安知不作難今以彼易我<lb/>
試問誰當慳如何捐此軀必要博好官顧謂妻與子官<lb/>
<pb n="KR4h0158_WYG_041-6b"/>
滿當歸田我賤汝勿羞我貧汝勿歎従汝丐我身百年<lb/>
庶團欒妻子笑答我脩短未易言冨貴必速殞郭令當<lb/>
夭殘貧賤果永算顔子夀必延我復答渠道薄命我自<lb/>
憐我福肯如郭我徳敢望顔造物本嗇與我乃多取旃<lb/>
借令彼不怒退者我獨安汝言自有理我意不可還<lb/>
　　暮宿半塗<lb/>
朝日在我東夕日在我西我行日亦行日歸我未歸勢<lb/>
須就人宿逺近或難期平生太疎放似黠亦似癡如何<lb/>
<pb n="KR4h0158_WYG_041-7a"/>
今日行不以衾枕隨幸逢春小暄倒睡莫解衣借令今<lb/>
夕寒我醉亦不知<lb/>
　　次日醉歸<lb/>
日晩頗欲歸主人苦見留我非不能飲老病怯觥籌人<lb/>
意不可違欲去且復休我醉彼自止醉亦何足愁歸路<lb/>
意昏昏落日在嶺陬竹裏有人家欲憩聊一投有叟喜<lb/>
我至呼我為君侯告以我非是俛笑仍掉頭機心久已<lb/>
盡猶有不下鷗田父亦外我我老誰與遊<lb/>
<pb n="KR4h0158_WYG_041-7b"/>
　　跋馬公弼省幹出示山谷草聖浣花醉圖<hi>名彦輔西人</hi>
涪翁浣花醉圖歌歌詞自作復自寫少陵無人張顛死<lb/>
以翁奄有二子者不論釵股與錐沙更數旱蛟及驚蛇<lb/>
詩仙不合兼草聖鬼怒天嗔敎薄命人言愛書緣愛賢<lb/>
紫眉未必勝青編舊時鬼門關外客如今一字抵尺璧<lb/>
何須千載空相憶<lb/>
　　送王監簿民瞻南歸<hi>庭珪</hi>
潮頭打雲雲不留月波潑窗窗欲流夜寒報晴豈待曉<lb/>
<pb n="KR4h0158_WYG_041-8a"/>
天公端為盧溪老盧溪在山不知年盧溪出山即日還<lb/>
黄紙苦催得高卧青霞成癖誰能那詔謂先生式國人<lb/>
掉頭已復煙林深路傍莫作兩疏看老儒不用槖中金<lb/>
　　題嚴州新堂<lb/>
　郡圃舊亭面東了無所見太守曹仲本撤材易地為<lb/>
　堂貿地以廣之正對南山經始小築覺江山輻凑因<lb/>
　得長句<lb/>
新堂略有次第否忙裏從公一來覷是時新秋收舊雨<lb/>
<pb n="KR4h0158_WYG_041-8b"/>
小風吹花掠巾屨江山只道不解語云何惠然堂上聚<lb/>
北山故挽南山住東溪不遣西溪去向來天藏在何處<lb/>
遭公拈出天不拒舊亭不為作山主背山起樓何以故<lb/>
㪅煩好手鏟東阜放出釣臺寸來許<lb/>
　　謝唐徳明惠筍<lb/>
高人愛筍如愛玊忍口不餐要添竹云何又遣十輩來<lb/>
昏花兩眼為渠開販夫束縛向市賣外強中乾美安在<lb/>
錦紋猶帶落花泥不論燒煑兩皆奇猪肝累人真可怍<lb/>
<pb n="KR4h0158_WYG_041-9a"/>
以筍累公端不惡<lb/>
　　上元夜里俗粉米為繭絲書吉語置其中以占一<lb/>
　　　歲之禍福謂之繭卜因戲作長句<lb/>
去年上元客三衢衝雨看燈强作娛今年上元家裏住<lb/>
村落無燈惟有雨隔溪叢祠稍簫鼓不知還有遊人否<lb/>
兒女炊玊作繭絲中藏吉語黙有祈小兒祝身取官早<lb/>
小女只求蠶事好先生平生笑兒癡逢塲亦復作兒戲<lb/>
不願著腳金華殿不願増巢上林苑只哦少陵七字詩<lb/>
<pb n="KR4h0158_WYG_041-9b"/>
但得長年飽喫飯心知繭卜未必然醉中得卜喜欲癲<lb/>
　　釣雪舟中霜夜望月<lb/>
溪邊小立苦待月月知人意偏遲出歸來閉户悶不看<lb/>
忽然飛上千峰端卻登釣雪聊一望氷輪正挂松柯上<lb/>
詩人愛月愛中秋有人問儂儂掉頭一年月色只臘裏<lb/>
雪汁揩磨霜水洗八荒萬里一青天碧潭浮出白玊盤<lb/>
更約梅花作渠伴中秋可是欠此段<lb/>
　　雪夜尋梅<lb/>
<pb n="KR4h0158_WYG_041-10a"/>
去年看梅南溪北月作主人梅作客今年看梅荆溪西<lb/>
玊為風骨雪為衣臘前欲雪竟未雪梅花不慣人間熱<lb/>
横枝憔悴涴晴埃端令羞面不肻開縞裠夜訴玊皇殿<lb/>
乞得天花來作伴三更滕六駕海神先遣東風吹玊塵<lb/>
梅仙曉沐銀浦水氷膚别放瑤林春詩人莫作雪前看<lb/>
雪後精神添一半<lb/>
　　過霅川大溪<lb/>
菰蒲際天青無邊只堪蓮蕩不堪田中有一溪元不逺<lb/>
<pb n="KR4h0158_WYG_041-10b"/>
摺作三百六十灣政如綠錦地衣上玊龍盤屈於其間<lb/>
前船未轉後船隔前灣望得到不得及至前灣到得時<lb/>
只與後灣纔咫尺朝來已度數百縈問知徳清猶半程<lb/>
老夫乍喜櫂夫悶管有到時君莫問<lb/>
　　揷秧歌<lb/>
田夫抛秧田婦接小兒拔秧大兒揷笠是兠鍪蓑是甲<lb/>
雨從頭上溼到胛喚渠朝餐歇半霎低頭折腰只不答<lb/>
秧根未牢蒔未匝照管鵝兒與雛鴨<lb/>
<pb n="KR4h0158_WYG_041-11a"/>
　　題望韶亭<lb/>
新隆寺後看韶石三三兩兩各依稀金坑津頭看韶石<lb/>
十十五五不整齊一來望韶亭上看九韶八音堆一案<lb/>
金鐘大鏞浮水涯玊瑟瑤琴倚天半堯時文物也麄疎<lb/>
禮樂猶帶鴻荒餘茅茨殿上搥土鼓葦籥聲外無笙竽<lb/>
黄能郎君走川嶽領取后䕫搜禮樂嶧山桐樹半夜鳴<lb/>
泗水石頭清晝躍山祗川后爭獻珍姚家制作初一新<lb/>
帝思南嶽來時巡宫琛廟寶皆駿奔曲江清澈碧瓊輭<lb/>
<pb n="KR4h0158_WYG_041-11b"/>
海山孤尖翠屏展天顔有喜后䕫知一奏雲韶供亞飯<lb/>
帝登九嶷㤀卻歸不知斑盡湘笛枝后䕫一脛破莫隨<lb/>
坐委衆樂江之湄儀鳳舞獸掃無迹獨留一狻守其側<lb/>
至今喚作獅子石雨淋日炙爛不得洞庭張樂已莓苔<lb/>
犍為獲磬亦塵埃不如九韶故無恙戛擊尚可冬起雷<lb/>
何時九秋霜月裏來聽湘妃瑟聲美曲終道是不見人<lb/>
江上數峰是誰子<lb/>
　　正月十二日遊東坡白鶴峰故居其北思無邪齋<lb/>
<pb n="KR4h0158_WYG_041-12a"/>
　　　真蹟猶存<lb/>
詩人自古例遷謫蘇李夜郎并惠州人言造物因嘲弄<lb/>
故遣各捉一處囚不知天公愛佳句曲與詩人為地頭<lb/>
詩人眼底高四海萬象不足供詩愁帝將湖海賜湯沐<lb/>
僅僅可以當冥搜郤令玊堂揮翰手為提椽筆判羅浮<lb/>
羅浮山色濃潑黛豐湖水光先得秋東坡日與羣仙遊<lb/>
朝發崑閬夕不周雲冠霞佩照宇宙金章玊句鳴天球<lb/>
但登詩壇將騷雅底用蟻穴封王侯元符諸賢下石者<lb/>
<pb n="KR4h0158_WYG_041-12b"/>
祗於千載掩鼻羞我來剝啄王粲宅鶴峰無恙江空流<lb/>
安知先生百嵗後不來弄月白蘋州無人挽住乞一句<lb/>
猶道雪乳氷湍不當年醉裏題壁處六丁巳遣雷電收<lb/>
獨遺無邪四箇字鸞飄鳳泊蟠銀鈎如今亦無合江樓<lb/>
嘉祐破寺風颼颼<lb/>
　　題南海東廟<lb/>
羅浮山如萬石鍾一股南走如渴龍雷奔雷激遮不住<lb/>
直抵海濱無去處低頭飲海吐絳霞舉頭對著祝融家<lb/>
<pb n="KR4h0158_WYG_041-13a"/>
珠宫玊室水晶殿萬水一日朝再衙青山四圍作城郭<lb/>
海濤半浸青山腳客來莫上浴日亭亭上見海君始驚<lb/>
青山缺處如玊玦潮頭飛來打雙闕晴天無雲濺碎雪<lb/>
天下都無此奇絶大海更在小海東西廟不如東廟雄<lb/>
南來若不到東廟西京未覩建章宫海神喜我著綺語<lb/>
為我改容收霧雨乾坤軒豁未能許小試日光穿漏句<lb/>
　　羅仲憲送蔊菜謝以長句<lb/>
學琴自有譜相鶴自有經蔬經我繙盡不見蔊菜名金<lb/>
<pb n="KR4h0158_WYG_041-13b"/>
華詩裏初相識玊友尊前每相憶坐令芥孫薑子芽一<lb/>
見風流俱避席取士取名多失真向來許靖亦誤人君<lb/>
不見鄭花不得半山句卻參魯直稱門生<lb/>
　　謝胡子逺郎中惠蒲大韶墨報以龍涎心字香<lb/>
墨家者流老蒲仙碧梧採花和麝煙華陽黑水煎膠漆<lb/>
大陰𤣥霜作肌骨龍尾磨汁飲䑕鬚落㸃髹几几不如<lb/>
夷甫清瞳光敵日一見墨卿驚自失後來䕫州有梁杲<lb/>
爾來黟川有呉老亦追時好得時名竟為蒲生竪降旌<lb/>
<pb n="KR4h0158_WYG_041-14a"/>
吳墨往往𤣥尚白梁墨溼溼黐黏壁南宮先生來自西<lb/>
惠然贈我四𤣥圭我無鵲返鸞回字我無金章玊句子<lb/>
得君此贈端何似兀者得鞾僧得髢安得玊案雙鳴璫<lb/>
金刀繡段底物償送以龍涎心字香為君興雲繞明窗<lb/>
　　李聖俞郎中求吾家江西黄雀醝法戲作醝經遣<lb/>
　　　之<lb/>
江夏無雙小道士一丘一壑長避世裁雲縫霧作羽衣<lb/>
蘆花柳綿當裘袂身騎鴻鵠太液池腳踏金蟇攀桂枝<lb/>
<pb n="KR4h0158_WYG_041-14b"/>
渴飲南陽菊潭水飢啄藍田粟玊芝今年天田秋大熟<lb/>
紫皇遣刈神倉穀一雙鳬舄墮雲羅夜隨弋人臥茅屋<lb/>
賣身不直程將軍卻與彭越俱策勲解衣戲入玊壺底<lb/>
壺中别是一乾坤水精鹽山兩岐麥身在椒蘭衆香國<lb/>
玊條脫下澡凝脂金叵羅中酌瓊液平生學仙不學禪<lb/>
刳心洗髓糟牀邊諸公爼豆驚四筵猶得留侯借箸前<lb/>
昔為飛仙今酒仙更入太史滑稽篇<lb/>
　　跋尤延之左司所藏光堯御書歌<lb/>
<pb n="KR4h0158_WYG_041-15a"/>
　光堯太上皇帝御書西漢書列傳目上有璽文曰帝<lb/>
　錄臣袤得之以示臣萬里謹拜手稽首作歌敬書于<lb/>
　後<lb/>
鸞臺長史老野僧月前病鶴霜後蠅文書海裏衮不了<lb/>
黑花亂發雙眼睛故人同舍尤太史敲門未揖心先喜<lb/>
袖中傾下十斛珠五色光芒射牕几自言天風來帝㫄<lb/>
拾得復古殿中雲一張向來太上坐朝罷勝日光風花<lb/>
栁暇浣花䕺裏氷雪容宣城鷄距針芒鋒天顔有喜聊<lb/>
<pb n="KR4h0158_WYG_041-15b"/>
小試西京書目供遊戲韓彭衛霍欣挂名舒向卿雲感<lb/>
書字漢廷多少失意人九京寸恨不作塵一朝翻入聖<lb/>
筆底昭囘之光喚渠起小臣濫巾縫掖行手抄孝經不<lb/>
徹章何曽下筆寫史漢再拜恭覽汗透裳太史結廬伴<lb/>
鷗鷺錫山山下荆溪渡紅光紫炁燭天衢箇是㴱藏寶<lb/>
書處<lb/>
　　行路難<lb/>
君不見河陽花今如泥土昔如霞君不見武昌栁春作<lb/>
<pb n="KR4h0158_WYG_041-16a"/>
金絲秋作帚人生馬耳射東風柳色桃花郤長久秦時<lb/>
東陵千户侯華蟲被體腰蒼璆漢初沛邑刀筆吏折腰<lb/>
如磬頭搶地蕭相厥初謁邵平中庭百拜百不譍邵平<lb/>
後來謁蕭相故侯一拜一惆悵萬事反覆何所無二子<lb/>
豈是大丈夫窮通流坎皆偶爾摶扶未必賢搶榆華胥<lb/>
别是一天地醉鄉何曽有生死儂欲與君歸去來千愁<lb/>
萬恨付一杯<lb/>
　　送姜夔堯章謁石湖先生<lb/>
<pb n="KR4h0158_WYG_041-16b"/>
釣璜英氣横白蜺欬唾珠玊皆新詩江山愁訴鸎為泣<lb/>
鬼神露索天洩機彭蠡波心弄明月詩星入腸肺肝裂<lb/>
吐作春風百種花吹散瀕湖數峰雪青鞋布襪輭紅塵<lb/>
千詩只博一字貧吾友夷陵蕭太守逢人說項不離口<lb/>
袖詩束來謁老夫慙無髙價當璠璵翻然卻買松江艇<lb/>
徑去蘇州參石湖<lb/>
　　謝王恭父贈梁杲墨<lb/>
君不見蜀人文字天下工前有相如後揚雄君不見蜀<lb/>
<pb n="KR4h0158_WYG_041-17a"/>
人烏丸天下妙前有蒲韶後梁杲初得梁墨黐糢糊老<lb/>
夫道梁不及蒲蓬山藏室王校書笑我未識真𤣥菟兩<lb/>
圭水蒼笏雙團㸃漆璧一併贈老夫此意已金石洮州<lb/>
綠玊試松花星潭黒雲走風沙龍蛇起陸鷹入骨卻愁<lb/>
雷電奪神物<lb/>
　　再賦石翁石婆<lb/>
石翁誰怒猶睅目石婆多愁鬢先秃荒山野水四無人<lb/>
二老對立今幾春珠襦玊匣化為土金雁銀鳬亦飛去<lb/>
<pb n="KR4h0158_WYG_041-17b"/>
知是六朝何帝陵摩挲碧蘚俱無語<lb/>
　　贈寫真水鑑處士王溫叔<lb/>
我不如森森千丈松我不如濯濯春月栁髯疎鬢秃已<lb/>
雪霜皮皺肉皴真老醜葉生畫時顔尚朱王生畫時骨<lb/>
更臞一生愛山吟不就兩肩化作秋山瘦君不見褒公<lb/>
鄂公圖凌煙腰間羽箭大如椽君不見浣花醉圖粉墨<lb/>
落日斜泥滑驢失腳貴人寒士兩相嗤畫圖猶在人已<lb/>
非王生王生且停手不如生前一杯酒<lb/>
<pb n="KR4h0158_WYG_041-18a"/>
　　嘲道㫄楓松相倚<lb/>
雙楓一松相後前可憐老翁依少年少年翡翠新衫子<lb/>
老翁㴱衣青布被更看秋風清露時少年再換輕紅衣<lb/>
莫敎一夜霜雪落少年赤立無衣著老翁㴱衣郤不惡<lb/>
　　臘夜普明寺睡覺<lb/>
作臘聊春酒依人只短檠略無更可數聽到雨無聲犬<lb/>
吠知何苦鷄寒肯更鳴生來眠不足老去夢難成<lb/>
　　和仲良春晩即事<lb/>
<pb n="KR4h0158_WYG_041-18b"/>
筍改齋前路蔬眠雨後畦晴江明處動逺樹看來齊我<lb/>
語真彫朽君詩妙斲泥殷勤報春去恰恰一鶯啼<lb/>
　　泊樟頭<lb/>
此地三接淅從來四肅霜日斜秋樹轉市散暮船忙波<lb/>
捲青中白霞翻紫外黄汀沙渾換卻不記舊圓方<lb/>
　　理蔬<lb/>
小摘吾猶惜頻來逕自成青蟲捕仍有蠧葉病還生貧<lb/>
裏猶存竈霜餘正可羮窺園未妨學抱甕更須營<lb/>
<pb n="KR4h0158_WYG_041-19a"/>
　　之永和小憩資壽寺<lb/>
石子密鋪徑竹莖疎作行不緣憩騶僕幾失此山房佛<lb/>
像看都好林花靜自香來須清興盡歸更借僧牀<lb/>
　　白沙買船晩至嚴州<lb/>
重霧凝朝雨斜陽竟晩晴萬山江外盡一墖嶺尖明身<lb/>
小寧嫌窄途長已倦行子陵臺下水未酌意先清<lb/>
　　涉水溪宿淡山<lb/>
徑仄愁斜步溪深怯正看破船能不渡晴色敢辭寒白<lb/>
<pb n="KR4h0158_WYG_041-19b"/>
退山雲細青還玊宇寛險艱明已濟魂夢未渠安<lb/>
　　夜坐<lb/>
欲雪天還惜不風寒自生燈搖無定影火作始然聲又<lb/>
遣庭闈訊縣知骨肉情履端猶幾日有夢未歸程<lb/>
　　立春前一夕<lb/>
臘盡春還未朝暄暮復寒雨晴終日異衣著一冬難生<lb/>
菜知無分殘梅不用看本憑書遣睡轉使睡相干<lb/>
　　午憩東塘近白干江西地盡於此<lb/>
<pb n="KR4h0158_WYG_041-20a"/>
日以秋還短塗緣熱故長也知茅店窄奈此竹風凉更<lb/>
逺終然到而吾有底忙欲行猶小駐咫尺便它鄉<lb/>
　　秋夜讀書<lb/>
穉子慵都睡先生喚不譍蟲聲窗外月書册夜㴱燈半<lb/>
醉聊今古千年幾廢興有懐人未㑹不樂我何曽<lb/>
　　送葉叔羽寺丞持節淮東<lb/>
煮海誰為祟沿淮困不勝民思賢使者帝遣大農丞玊<lb/>
節寒侵斗牙檣凍作氷來歸䎹早著紫禁要渠登<lb/>
<pb n="KR4h0158_WYG_041-20b"/>
　　别蕭挺之泉州<lb/>
八葉今成九一枝誰敢雙野人應補外賢者亦為邦夾<lb/>
岸梅臨水孤帆雪湧江别愁纔半掬不遣我心降<lb/>
　　池亭<lb/>
小沼纔堦下孤亭恰水邊揩磨一玊鏡上下兩青天可<lb/>
惜無多水難堪著釣船今年非不暑每到輒醒然<lb/>
　　從范至能叅政遊石湖精舍坐間走筆<lb/>
震澤分波入垂虹隔水看何須小風起生怕牡丹寒政<lb/>
<pb n="KR4h0158_WYG_041-21a"/>
坐諸峰好端令落筆難催人理歸櫂落日許無端<lb/>
　　四月四日午初出浙東界入信州永豐<lb/>
外面千峰合中間一徑通日光自搖水天靜本無風村<lb/>
酒渟春綠林花倦午紅莫欺山堠子知我入江東<lb/>
　　曉晴過猿藤逕<lb/>
厭雨欣初霽貪程敢晏眠排天雙壁起受日一峰先入<lb/>
逕惟逢樹無人况有煙藤深猿不見聲到客愁邊<lb/>
　　羅溪道中<lb/>
<pb n="KR4h0158_WYG_041-21b"/>
每歲秋猶熱今年閏故涼松稀青有數山逺碧無常陣<lb/>
陣金風細家家玊粒香秪言官路短堠子暗添長<lb/>
　　宿蘭溪水驛前<lb/>
繫纜蘭溪岸開襟栁驛窗人爭趨夜市月自落秋江燈<lb/>
火疎還密帆檣隻更雙平生經此縣今夕駐孤幢<lb/>
　　發揚港渡入交石夾<lb/>
朝雨悤悤霽春山歴歴嘉老青交幼綠暗錦出明花漁<lb/>
艇十數隻鷄聲三五家人生須富貴此輩亦生涯<lb/>
<pb n="KR4h0158_WYG_041-22a"/>
　　蚤起稜鎮<lb/>
人趂村中樹鷄鳴擔上籠忽看一天紫未吐半輪紅誰<lb/>
撼扶桑露吹來楊栁風詩肩忍涼冷已出兩臞峰<lb/>
　　見澹菴胡先生舍人<lb/>
澹翁家近醉翁家二老風流莫等差黄帽朱耶飽煙雨<lb/>
白頭紫禁判鶯花補天老手何須石行地新堤早著沙<lb/>
三嵗别公千里見端能解榻瀹春芽<lb/>
　　和馬公弼雪<lb/>
<pb n="KR4h0158_WYG_041-22b"/>
灑竹穿梅湖更山客間得此未嫌寒髯疎也被輕輕㸃<lb/>
齒冷猶禁細細餐晴了還成三日凍消餘畱得半庭看<lb/>
憑誰說似王郎婦鹽絮吟來總未安<lb/>
　　賀澹菴先生胡侍郎新居落成<lb/>
眼髙不肻住清都夢繞江南水竹居卻入青原更青處<lb/>
飽看黄本硬黄書剪裁風月聊堪醉拆洗乾坤正要渠<lb/>
賜宅不應公得免未知此第似林廬<lb/>
　　霰<lb/>
<pb n="KR4h0158_WYG_041-23a"/>
雪花遣霰作前鋒勢頗張皇欲暗空篩瓦巧尋疎處漏<lb/>
跳堦誤到暖邊融寒聲帶雨山難白冷氣侵人火失紅<lb/>
方訝一冬暄較甚今宵敢歎臥如弓<lb/>
　　中秋前兩日别劉彦純彭仲壯於白馬山下<lb/>
悤悤離合夢非夢續續談諧眠不眠莫道對牀容易著<lb/>
試思分手幾何年長亭更放金荷淺後夜誰同璧月圓<lb/>
要得長隨二三友不知由我定由天<lb/>
　　答漢章直<lb/>
<pb n="KR4h0158_WYG_041-23b"/>
詩人今代謝宣城舉子新年章子平雨剩風殘忽春暮<lb/>
花催草喚又詩成五湖煙水三冬臥萬里雲霄一日程<lb/>
老裏睡多吟裏少舊家句熟近來生<lb/>
　　秋懐<lb/>
隨分哦詩足散愁老懐何用更㝠搜聿來胥宇蟻移穴<lb/>
無以為家燕入秋葢世功名吹劒首平生憂患淅矛頭<lb/>
從今歸去便歸去未到無顔見白鷗<lb/>
　　以糟蟹洞庭柑送丁端叔有詩因和其韻<lb/>
<pb n="KR4h0158_WYG_041-24a"/>
斗州只解寄鵝毛鼎肉何曽饋百牢驅使木奴供露顆<lb/>
催科郭索獻霜螯鄉封萬戸只名醉天作一丘都是糟<lb/>
卻被新詩太清絶喚將雪虐更風饕<lb/>
　　十二月廿一日迎春<lb/>
星淡孤螢月一梳迎春早起正愁予土牛只解催人老<lb/>
春氣自來何事渠官栁野梅殘雪後金幡玊勝曉光初<lb/>
郤思歸跨春山犢繭栗仍將挂漢書<lb/>
　　上元前大雪即晴<lb/>
<pb n="KR4h0158_WYG_041-24b"/>
臘前三白已奇絶年後六花仍作團纔定忽斜偏有思<lb/>
欲消還凍不勝寒且留大地萬銀屋要伴青天孤玊盤<lb/>
今歳上元君記取紅燈白月雪中看<lb/>
　　寓倅㕔寒夜不寐<lb/>
不堪斜雨打虚窗只願晴陽送曉光自是老人眠不著<lb/>
近來春夜幾曽長樓頭吹動梅花曲夢裏猶疑燕寢香<lb/>
道是官居如客舍等閒一宿兩年強<lb/>
　　昨日訪子上不遇裴囘庭砌觀木犀而歸再以七<lb/>
<pb n="KR4h0158_WYG_041-25a"/>
　　　言乞數枝<lb/>
昨攜兒輩叩雲關繞遍巖花恣意看苔砌落㴱金布地<lb/>
水沈蒸透粟堆盤寄詩北院賒秋色供我西窗當晩餐<lb/>
小朶出叢須折郤莫教折破碧團欒<lb/>
　　題南雄驛外計堂<lb/>
攜家度嶺夜乘槎小泊淩江水北涯二月山城無菜把<lb/>
一年春事又楊花舉頭海國星辰近囘顧梅山草樹遮<lb/>
客子相逢聞好語看山只欠到南華<lb/>
<pb n="KR4h0158_WYG_041-25b"/>
　　三月一日過摩舍那灘阻雨泊清溪鎮<lb/>
一聲霹靂霽光收急泊荒茆野渡頭摩舍那灘衝石過<lb/>
曼陁羅影漾江流山纔入眼雲遮斷船去追程雨見留<lb/>
夜宿清溪望清逺舉頭不見隔英州<lb/>
　　春晴懐故園海棠<lb/>
竹邊臺榭水邊亭不要人隨只獨行乍暖栁條無氣力<lb/>
淡晴花影不分明一番過雨來幽徑無數新禽有喜聲<lb/>
只欠翠紗紅映肉兩年寒食負先生<lb/>
<pb n="KR4h0158_WYG_041-26a"/>
　　初食筍蕨<lb/>
炰鳳烹龍世浪傳猩脣熊掌我無緣只逢筍蕨杯盤日<lb/>
便是山林冨貴天穉子玊膚新脫錦小兒紫臂未開拳<lb/>
只嫌嶺外無珍饌一味春蔬不直錢<lb/>
　　南海東廟浴日亭<lb/>
南海端為四海魁扶桑絶境信奇哉日従若木梢頭轉<lb/>
潮到占城國裏囘最愛五更紅浪沸忽吹萬里紫霞開天<lb/>
公管領詩人眼銀漢星槎借一來<lb/>
<pb n="KR4h0158_WYG_041-26b"/>
　　冬至節後賀皇太子及平陽郡主<lb/>
長樂鐘聲遶夢驚建章星影照人行千官燈語聽殘㸃<lb/>
一夜霜寒在五更金鑰玊<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>開北闕銀鞍絲控謁東明<lb/>
青宫朱邸環天極五色祥雲覆帝城<lb/>
　　謝張功父送牡丹<lb/>
病眼看詩痛不勝落花千朶喚雙明淺紅濃紫各新樣<lb/>
雪白鵝黄非舊名擡舉精神㣲雨過留連消息嫩寒生<lb/>
蠟封水養松窗底未似琱欄倚半酲<lb/>
<pb n="KR4h0158_WYG_041-27a"/>
　　沈虞卿祕監招遊西湖<lb/>
蘇公堤逺栁生煙和靖園深竹映關船入芰荷香處去<lb/>
人從雲水國中還似寒如暖清和在欲雨翻晴頃刻間<lb/>
能為蓬萊老仙伯一杯痛快吸湖山<lb/>
　　跋陸務觀劒南詩稿<lb/>
今代詩人後陸雲天將詩本借詩人重尋子美行程舊<lb/>
盡拾靈均怨句新鬼嘯狨啼巴峽雨花紅玊白劒南春<lb/>
錦囊繙罷清風起吹仄西窗月半輪<lb/>
<pb n="KR4h0158_WYG_041-27b"/>
　　送周元吉顯謨左司將漕湖北<lb/>
又見周郎攜小喬武昌赤壁醉嬌嬈蜀江雪水來三峽<lb/>
吳苑風煙訪六朝秋月春花出肝肺新詞麗曲入笙簫<lb/>
歸來郤侍金鑾殿好看霜毫映珥貂<lb/>
　　過平望<lb/>
望中不著一山遮四顧平田接水涯栁樹行中分港汊<lb/>
竹林多處聚人家風將春色歸沙草天放晴光入浪花<lb/>
午睡起來情緒惡急呼蟹眼瀹龍芽<lb/>
<pb n="KR4h0158_WYG_041-28a"/>
　　送吳敏叔待制侍郎<lb/>
腳踏鷄翹豹尾間心飛碧岫白雲端人看疏傅如圖畫<lb/>
帝念嚴光返釣灘玊殿松班唐次對竹宫茅立漢祠官<lb/>
自憐病鶴樊籠底方羨冥鴻片影寒<lb/>
　　戊申四月九日得請補外初出國門宿釋迦寺<lb/>
出卻金宫入梵宫翠㣲綠霧染衣濃三年不識西湖月<lb/>
一夜初聞南澗鐘藏室蓬山真昨戲園翁溪友得今従<lb/>
若非朝士相追送何處冥鴻更有蹤<lb/>
<pb n="KR4h0158_WYG_041-28b"/>
　　明發南屏<lb/>
新晴在在野花香過雨迢迢沙路長兩度立朝今結局<lb/>
一生作客老還鄉猶嫌數騎傳書札剩喜千山入肺腸<lb/>
到得前頭上船處莫將白髮照滄浪<lb/>
　　入玊山七里頭<lb/>
諸村不雨數旬餘此地瀕江萬寶蘇晩紫豆花初總角<lb/>
早黄稻穗已長須囘頭金步野蹊逺當面玊山秋墖孤<lb/>
偶見年時解船處客愁依舊挂菰蒲<lb/>
<pb n="KR4h0158_WYG_041-29a"/>
　　過弋陽觀競渡<lb/>
急鼓繁鉦動地呼碧琉璃上兩龍趨一聲翻倒馮夷國<lb/>
千載凄涼楚大夫銀椀錦標誇勝捷畫橈繡臂照江湖<lb/>
三年端午真虚過奇觀初逢慰道塗<lb/>
　　宿放牛亭秦太師墳菴<lb/>
函關只有一穰侯瀛館寧無再帝丘天極八重心未死<lb/>
台星三㸃拆方休只看壁後新亭策恐作栘中屬國羞<lb/>
今日牛羊上丘壠不知承相更嗔不<lb/>
<pb n="KR4h0158_WYG_041-29b"/>
　　清明日午憩黄池鎮<lb/>
莫笑孤村小市頭花邊人出浦邊遊綠楊拂水雙浮鴨<lb/>
碧草粘天一落鷗嬾困風光酣午睡陰沈天氣嫁春愁<lb/>
阿誰道是清明節我對清明喚作秋<lb/>
　　明發黄土龕過髙路<lb/>
又過崢嶸兩峽間也無溪水也無田嶺雲放腳寒垂地<lb/>
山麥掀髯翠拂天碧玊屏風吹不倒青綾步帳買無錢<lb/>
詩人冨貴非人世猶自凄涼意惘然<lb/>
<pb n="KR4h0158_WYG_041-30a"/>
　　送丘宗卿帥蜀<lb/>
諭蜀宣威百萬兵不須號令自精明酒揮勃律天西椀<lb/>
鼓卧蓬婆雪外城二月海棠傾國色五更杜宇說鄉情<lb/>
少陵山谷千年恨不遇丘遲眼為青<lb/>
　　發趙屯得風宿楊林池是日行二百里<lb/>
動地風來覺地浮拍天浪起帶天流舞翻栁樹知何喜<lb/>
拜殺蘆花未肎休兩岸萬山如走馬一帆千里送歸舟<lb/>
出籠病鶴孤飛後囘首金籠始欲愁<lb/>
<pb n="KR4h0158_WYG_041-30b"/>
　　登鳳凰臺<lb/>
十年百尺鳳凰臺送盡潮囘鳳不囘白鷺北頭江草合<lb/>
烏衣西面杏花開龍蟠虎踞山川在古往今來鼓角哀<lb/>
只有謫仙留句處春風掌管拂蛛煤<lb/>
　　送簡壽王主簿之官臨桂<lb/>
柴門草徑儘莓苔不放黄塵俗子來詩客清晨衝雨入<lb/>
梅花一夜為君開飄蕭落葉殘燈火陸續清談濁酒杯<lb/>
二十一年纔四見驪駒抵死又相催<lb/>
<pb n="KR4h0158_WYG_041-31a"/>
　　書黄廬陵伯庸詩卷<lb/>
句法何曾問外人單傳山谷當家春截來雲錦花無樣<lb/>
倒寫珠胎海亦貧汗竹香中翻墨汁扶桑梢上挂頭巾<lb/>
詩名官職看雙好向道儒冠不誤身<lb/>
　　九日菊未花<lb/>
舊說黄楊厄閏年今年併厄菊花天但挼青蕊浮新酒<lb/>
何必黄金鑄小錢半醉嚼香霜月底一枝卻老鬢絲邊<lb/>
阿誰㑹得開遲意暗展重陽十月前<lb/>
<pb n="KR4h0158_WYG_041-31b"/>
　　春日<hi>二首</hi>
江水夜韶樂海棠春貴妃殷勤向春道莫遣一花飛<lb/>
日落碧簪外人行紅雨中幽人詩酒裏又是一春風<lb/>
　　夏日追涼<lb/>
夜熱依然午熱同開門小立月明中竹深樹密蟲鳴處<lb/>
時有㣲涼不是風<lb/>
　　書王右丞詩後<lb/>
晩因子厚識淵明早學蘇州得右丞忽夢少陵談句法<lb/>
<pb n="KR4h0158_WYG_041-32a"/>
勸叅庾信謁陰鏗<lb/>
　　讀白元長慶二集詩<lb/>
讀過元詩與白詩一生少傅重㣲之再三不曉渠何意<lb/>
半是交情半是私<lb/>
　　瓶中紅白二蓮<hi>二首</hi>
紅白蓮花共玊瓶紅蓮韻絶白蓮清空齋不是無秋暑<lb/>
暑被花銷斷不生<lb/>
白蓮半莟未開時看作紅蓮更不疑到得欲開渾别了<lb/>
<pb n="KR4h0158_WYG_041-32b"/>
玊膚洗退淡胭脂<lb/>
　　上章戴灘<lb/>
脫巾枕手仰哦詩醉上諸灘總不知囘看他船上灘苦<lb/>
方知他看我船時<lb/>
　　三月二十七日送春絶句<lb/>
只餘三日便清和儘放春歸莫恨他落盡千花飛盡絮<lb/>
留春肎住欲如何<lb/>
　　宿靈鷲禪寺<hi>二首</hi>
<pb n="KR4h0158_WYG_041-33a"/>
暑中帶汗入山中霜滿風篁雪滿松只是山寒清到骨<lb/>
也無霜雪也無風<lb/>
初疑夜雨忽朝晴乃是山泉終夜鳴流到前溪無半語<lb/>
在山做得許多聲<lb/>
　　出永豐縣西石橋上聞子規<lb/>
花愁月恨只長啼雨夕風晨不住飛自出錦江歸未得<lb/>
至今猶勸别人歸<lb/>
　　戲筆<lb/>
<pb n="KR4h0158_WYG_041-33b"/>
野菊荒苔各鑄錢金黄銅綠兩爭妍天公支與窮詩客<lb/>
只買清愁不買田<lb/>
　　大雪中過言水小盤渡西歸<lb/>
風捲寒江浪溼天斜吹亂雪忽平船碧琉璃上瓊花裏<lb/>
獨載詩人孟浩然<lb/>
　　題桄榔樹<lb/>
化工到得巧窮時東補西移也大奇君看桄榔一窠子<lb/>
竹身杏葉海棠枝<lb/>
<pb n="KR4h0158_WYG_041-34a"/>
　　送德輪行者<lb/>
瀝血抄經奈若何十年依舊一頭陀袈裟未著愁多事<lb/>
著了袈裟事更多<lb/>
　　過鳥石大小二浪灘俗呼為郎因戲作竹枝歌<lb/>
小郎灘下大郎灘伯仲分司水府關誰為行媒敎作贅<lb/>
小姑山與大姑山<lb/>
　　三月三日上忠襄墳因之行散絶句<hi>三首</hi>
長干橋外即烏衣今著屠沽賣菜兒晉殿呉宫猶碧草<lb/>
<pb n="KR4h0158_WYG_041-34b"/>
王亭謝館儘黄鸝<lb/>
遊人不是上墳囘便是清湍禊事來冣苦相逢無處避<lb/>
天禧寺及雨花臺<lb/>
除郤鍾山與石城六朝遺跡問難真里名只道新名好<lb/>
不道新名誤後人<lb/>
　　過松源晨炊漆公店<lb/>
莫言下嶺便無難賺得行人錯喜歡正入萬山圈子裏<lb/>
一山放出一山攔<lb/>
<pb n="KR4h0158_WYG_041-35a"/>
　　悶歌行<lb/>
　阻風泊湖心康郎山旁小舟三宿作悶歌行<lb/>
風氣掀天浪打頭只須一笑不須愁近看兩日逺三日<lb/>
氣力窮時㑹自休<lb/>
　　有歎<lb/>
飽喜饑嗔笑殺儂鳳凰未可笑狙公儘逃暮四朝三外<lb/>
猶在桐花竹實中<lb/>
　　八月十三日望月<lb/>
<pb n="KR4h0158_WYG_041-35b"/>
纔近中秋月已清鴉青幕挂一團氷忽然覺得今宵月<lb/>
元不粘天獨自行<lb/>
　　初秋戲作俳體<hi>二首</hi>
自曝羣書舊間新淨揩白醭拂黄塵莫羞空腹無丁字<lb/>
且免秋陽晒殺人<lb/>
獨對秋筠倒晩壺喜無吏舍四歌呼栁梢一殻兹緇滓<lb/>
屋角雙斑谷古孤<lb/>
　　暮春<lb/>
<pb n="KR4h0158_WYG_041-36a"/>
花時追賞夜將朝花過遲眠日儘髙又與山禽爭口腹<lb/>
執竿挾彈守櫻桃<lb/>
　　木犀芙蓉盛開<lb/>
先生深住萬山村霧裹雲包不見痕也被閒人知去處<lb/>
芙蓉巷裏木犀門<lb/>
　楊長孺<lb/>
　　<hi>字伯子誠齋先生子也清節高文趾美克肖嘉定間為湖州守彈壓貴豪牧養小民治績冠于三輔</hi>
　　<hi>及帥番禺將受代有俸錢七千緡盡委以充下戸租稅嘗言士大夫能清亷便是七分人了公忠仁</hi>
<pb n="KR4h0158_WYG_041-36b"/>
　　<hi>明皆従此出</hi>
　　一滴泉<lb/>
法眼三泓井曹溪一滴泉經秋杜宇血遺老徑山禪衲<lb/>
子非常釋叢林别是天方諸多少淚分洒汝江邊<lb/>
　　湖州民祠小像于學宫值有淛東庾節之除攜像<lb/>
　　　以行自題其上<lb/>
面有憂民色天知報國心三年風月少兩鬢雪霜㴱更<lb/>
莫留形跡何曽廢古今不如隨我去相伴老山林　<hi>按湖</hi>
<pb n="KR4h0158_WYG_041-37a"/>
<hi>學之祠楊伯子也與工部尚書戴少望並爼豆焉楊羞與戴伍故卷藏以行當時士子有戲和楊韻者末句云</hi>
<hi>可憐戴工部獨樹不成林</hi>
　　帥番禺秩滿别石門<lb/>
石門得得泊歸舟江水依依别故侯擬把片香投贈汝<lb/>
這囘欲帶忘來休　<hi>晉吳隠之守五羊歸舟有香一片投石門江中詩用此事</hi>
　<lb/>
　<lb/>
　<lb/>
<pb n="KR4h0158_WYG_041-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四十一<lb/>
</p>
<p>
</p>
  </div>
<div>
<head>宋元詩㑹卷四十二</head> <lb/>
    <p>
<pb n="KR4h0158_WYG_042-1a"/>
欽定四庫全書<lb/>
　宋元詩㑹卷四十二<lb/>
　　　　　　　　　　　　兵部主事陳焯編<lb/>
　姜　䕫<lb/>
　　<hi>字堯章居苕溪與白石洞天為鄰潘徳久號之曰白石道人與石湖放翁倡酧最多  按黄巖亦號</hi>
　　<hi>白石時人目為雙白其詩學皆得自蕭干巖海藻而姜則蕭之壻也</hi>
　　春日書懐<lb/>
垂楊大别寺春草郎官湖此鄉有石友合幷不得呼瘦<lb/>
<pb n="KR4h0158_WYG_042-1b"/>
藤倚花樹花片藉氷壺老鄭談絶妙辛楊句敷腴平生<lb/>
子姚子貌古心甚儒時邀野僧語間與琴工俱酒闌興<lb/>
未了左轉城南隅大江圍楚碧烟水入𤣥虚流落不自<lb/>
恨惟嗟故人疎一月三見夢夢中相與娛日日潮風起<lb/>
悵望武昌魚<lb/>
　　夏日寄朴翁時在靈隠<lb/>
風吹松樹枝懐我松間友雲從北山來令我屢囘首山<lb/>
雲夜夜起山雨侵人衣遙知竹窗裏自吟新雨詩<lb/>
<pb n="KR4h0158_WYG_042-2a"/>
　　太湖<lb/>
茫茫復茫茫中有山蒼蒼大哉夫差國坐占天一方夫<lb/>
差醉蓮宫巨浪搖不醒越兵従何來奪我三萬頃年年<lb/>
亭上秋一笛千古愁誰能知往事飛下雙白鷗<lb/>
　　范大參入覲頗愛鄙作以詩謝之<lb/>
問句石湖老如將日指標枯中說滋味髙處戒虚驕頗<lb/>
喜唐音近寧論漢道遙正聲今在耳萬樂聽簫韶<lb/>
　　小孫納婦<lb/>
<pb n="KR4h0158_WYG_042-2b"/>
慶事集朋親孫枝喜氣新歌雲停碧落舞雪眩青春暖<lb/>
日花君子清樽酒聖人一春行樂地不負牡丹辰<lb/>
　　呈方叔<lb/>
聱牙落魄一閒官職事何嘗見一斑不是論松須說劒<lb/>
若非尋壑即觀山閒看落葉隨風去冷笑奔雲送雨還<lb/>
更有劉巖楊處士伴渠癡坐老花間<lb/>
　　夏日天台<lb/>
青天揮箑臥藤牀翠袖攜壺過酒漿蝟腹出波烹芡實<lb/>
<pb n="KR4h0158_WYG_042-3a"/>
褭蹄和露擘蓮房招呼時入雞豚社獨坐曾無雁鶩行<lb/>
便是赤城真隠吏不須劉阮更相將<lb/>
　　冬夜不寐<lb/>
宵柝迢迢警睡魔靜思甘分老林坡忍饑但有嵇康嬾<lb/>
扣角曾無甯戚歌不起妄心思世事只將閒意養天和<lb/>
時人休說長生術學著長生事轉多<lb/>
　　負暄<lb/>
不是羲和德澤流寒鄉何處覓温柔絶憐天上黄綿襖<lb/>
<pb n="KR4h0158_WYG_042-3b"/>
大勝人間紫綺裘旋挾藜牀隨影轉更攜書卷與閒謀<lb/>
天和妙處誰能㑹欲獻君王却自羞<lb/>
　　和陸放翁見寄<lb/>
遙知三徑長荒苔解組東歸亦快哉津岸紛紛羣吏去<lb/>
船頭衮衮好山來平時佳客應相過勝日清樽想屢開<lb/>
若許詩篇數還往直須追挽古風囘<lb/>
　　送朝天集歸楊誠齋<lb/>
翰墨塲中老斵輪縦横一筆掃千軍年年花月無閒日<lb/>
<pb n="KR4h0158_WYG_042-4a"/>
處處江山怕見君箭在的中非爾力風行水面偶成文<lb/>
先生只可三千首囘施江東日暮雲<lb/>
　　京口留别張思順<lb/>
伯勞飛燕若為忙還憶東齋夜共牀别後無書非棄我<lb/>
春前㑹面却他鄉連宵為話經憂患異日相逢各老蒼<lb/>
更欲少留天不許曉風吹艇入垂楊<lb/>
　　吳江舟中<lb/>
自譜新詞韻最嬌小紅低唱我吹簫曲江過盡松陵路<lb/>
<pb n="KR4h0158_WYG_042-4b"/>
迴首煙波十里橋<lb/>
　　琵琶洲<lb/>
松尾颼颼石浪寒塞吟蕃曲轉聲酸人間無此春風手<lb/>
應是江妃夜夜彈<lb/>
　　吳趨夜泊<lb/>
夜暗歸雲繞柁牙江涵星影雁團沙行人悵望蘇臺栁<lb/>
曾與吳王掃落花<lb/>
　林光朝<lb/>
<pb n="KR4h0158_WYG_042-5a"/>
　　<hi>字謙之興化莆田人少従陸子正授尹焞之學得伊洛正傳四方就學者甚衆年五十進士及第為</hi>
　　<hi>孝宗隆興元年調袁州司户叅軍用大臣薦得館職歴著作佐郎兼禮部官進司業以不往賀張說</hi>
　　<hi>出為廣西提刑召拜祭酒乾道間帝幸學命講中庸大稱善面賜金紫不數日除中書舍人㑹謝廓</hi>
　　<hi>然除侍御史光朝繳還詞頭因請外任出知婺州引疾予祠卒年六十五有艾軒詩集</hi>
　　送别湖北漕李祕監仁甫<lb/>
文字渺煙雲過眼徒浩浩所有未見書惜哉吾已老子<lb/>
雲客長安陳迹如一掃同叔向來人我生苦不早亦聞<lb/>
青城山斯翁為有道瞿塘不可上秋夢長顛倒白日來<lb/>
<pb n="KR4h0158_WYG_042-5b"/>
西崑一見自應好縦譚百代前至竟非枯槁多為開口<lb/>
笑明月生懐抱黄鶴有髙樓怳如事幽討攬轡逢道州<lb/>
聽書下下考周南勿留滯掇拾供史藁分手重酸辛璠<lb/>
璵衆所寶十日不得面何為太草草<lb/>
　　資中行奉寄臨邛守宇文郎<lb/>
銅駝陌上生秋草前者刻石今如掃儋邊半紙半糢糊<lb/>
下牀三日成悲惱倉史萌芽何可見要從筆意生秦漢<lb/>
欲將奇字問何人所守一家如小篆是中變幻隨形模<lb/>
<pb n="KR4h0158_WYG_042-6a"/>
鐘鎛鼎鬲匜盤盂如何西京到魏晉搜盡蒼崖惟此書<lb/>
即今原隷見顛末仍于畫上分錙銖燕然有年固可紀<lb/>
筆勢豈得先黄初中郎袖手欲無作正始不逮况其餘<lb/>
幸哉一見俱抵掌翩翩如反古石渠且說金陵佛屋何<lb/>
年燈晉分隋張猶青熒忽聽荒雞還自起資中之刻不<lb/>
徒爾<lb/>
　　鞭春行<lb/>
轆轤罥寒田雀饑江梅落蛀兔脚肥枯腸一夜轉雙轂<lb/>
<pb n="KR4h0158_WYG_042-6b"/>
眼光吹上蝦蟇衣巖腹新晴山鬼哭女媧墳外春風歸<lb/>
繭村紙簾大如席柝柝杖藜金雀飛<lb/>
　　次韻奉酬趙校書子直<lb/>
雁塔新題墨未乾去年燈火向秋闌趣看天祿青藜杖<lb/>
怕著王孫紫綺冠好在三山尋浩渺何如一紙問平安<lb/>
觚稜皎月無人到玊糝初成許共餐<lb/>
　　送别傅郎中安道持節閩中<lb/>
忽然鄉思若為收莫到三茆最上頭二月東甌看負弩<lb/>
<pb n="KR4h0158_WYG_042-7a"/>
一天南蕩想行舟過家上冢從今數落絮飛花合晝遊<lb/>
料得甘泉來奏計定應前席莫遲留<lb/>
　　閏月九日登越王臺次韻經畧敷文所寄詩<lb/>
閒陪小隊出山椒為有吳歌雜楚謠縦道菊花如昨日<lb/>
要看湯餅作三朝千重嶺海供横槊一帶風煙聽采樵<lb/>
憑仗折衝如此好不應東去更乗軺<lb/>
　　前嵗過真陽初識子欽今道出曲江不忍遽分偶<lb/>
　　　成長句志别<lb/>
<pb n="KR4h0158_WYG_042-7b"/>
秋崖一夕卷炎蒸那更揮斤為斵氷碧落舊尋燒藥竈<lb/>
白芒長對讀書燈相期大庾何多日似出浮屠向上層<lb/>
縦有分張吾未老定從臺閣看飛騰<lb/>
　　賀丘國鎮致仕<lb/>
桃花流水是家鄉洛下才名四十強自有赤松堪辟穀<lb/>
那能白首更為郎案頭貝葉㤀言久江上蓴羮引興長<lb/>
解后却成香火社好將詩句細商量<lb/>
　　送陳侍郎應求知泉州<lb/>
<pb n="KR4h0158_WYG_042-8a"/>
百片牙旗水面長蔡邕題在刺桐鄉十年杯酒開雲榭<lb/>
一樣官銜過洛陽我亦攜家緣送客誰能掃地自焚香<lb/>
野橋衝臘寒梅白莫要登臨憶侍郎<lb/>
　　甲午<lb/>
仙掌秋容媚銅樓曉色遲猗蘭成漢殿苞竹入周詩鼎<lb/>
卜卿雲合郊禖彩仗移隆興乾道日建武永平時詹事<lb/>
開新府長秋綴舊儀禮經猶下問易道本生知世子家<lb/>
為法文王我所師誕彌重海潤漬賞一天慈九月黄金<lb/>
<pb n="KR4h0158_WYG_042-8b"/>
蘂千齡白玊巵遙開三殿喜髙頌走天涯<lb/>
　李昻英<lb/>
　　<hi>進士畨禺人未詳何官仕在南宋孝光間諡忠簡宋史不載其詩見於石倉選中</hi>
　　送鄭雪屋歸里<lb/>
征衣㸃落紅君去與春同貧到歸時見吟多醉後工不<lb/>
應冠尚鶡自許氣如虹急著看山眼飛帆吸快風<lb/>
　　武夷觀<lb/>
閒乘石罅船又到浙江邊囘向初心地皈依古洞天成<lb/>
<pb n="KR4h0158_WYG_042-9a"/>
丹呼鶴舞噴酒起龍眠雨意偏留客茶𤓰定宿緣<lb/>
　　景泰寺<lb/>
樹合疑山盡攀緣有路通逺鴉追夕照低雁壓西風瀑<lb/>
勢雷虚壑松聲浪半空凭欄僧指似漲霧是城中<lb/>
　　觀穫<lb/>
負郭平田濶秋深穫課勤短鎌行缺月多稼剪黄雲舊<lb/>
臘占三白今年稔十分太平村舍裡墮穗飽雞羣<lb/>
　　白雲登閣<lb/>
<pb n="KR4h0158_WYG_042-9b"/>
白雲峯擁到危巔傑閣翬飛倚半天谷響頗疑吟木客<lb/>
潮囘坐見變桑田幾重山隔幾重海一日身閒一日仙<lb/>
真樂無如㑹心處林花野鳥亦欣然<lb/>
　　登峽山疾風甚雨<lb/>
長風吹裂碧雲堆捲取銀河瀉下來雨攪犀潭千尺浪<lb/>
煙遮龍壑一聲雷松翁偃葢嵒隈立猿女穿羅洞裏囘<lb/>
舊事蘭亭好拈出婆娑溪曲共流杯<lb/>
　　西樵巖<lb/>
<pb n="KR4h0158_WYG_042-10a"/>
巨石卷阿駕半天樵山風景豈虚傳水簾不捲四時雨<lb/>
丹竈空凝萬古煙印石尚存烏利跡問誰曾識紫姑仙<lb/>
我來遊徧登雲谷更借山僧半榻眠<lb/>
　　送舶使孫叔諧東歸<lb/>
蓴鱸髙興趂新秋帆腹吞風湧去舟萬寳集登天子庫<lb/>
諸蠻遮泣海山樓世間顛倒是非夢達者逍遙得失侯<lb/>
歸到家林定重九團欒杯酒菊花浮<lb/>
　　宴鳴珮亭和趙漕韻<lb/>
<pb n="KR4h0158_WYG_042-10b"/>
數尺飛泉漏隔城寒嵒坳處落琮琤縣知勝境無塵到<lb/>
却訝晴天作雨聲一㰱不容貪者飲兩峯宜著醉翁行<lb/>
此泉千載因人重曾識光風霽月清<lb/>
　　蒲澗滴水嵒觀瀑<lb/>
與可人遊五四幷快風吹面洗炎蒸鹿巡夾道千章木<lb/>
猿挂垂嵒百尺藤石室横琴清振玊壺瓢酌水冷調氷<lb/>
□簾雨後籠山濶不許塵埃俗耳聽<lb/>
　　送鑒師往靈洲寺<lb/>
<pb n="KR4h0158_WYG_042-11a"/>
少年芹泮頂儒冠猛志緇袍出世難孤島一燈開佛屋<lb/>
長身七尺占僧單鐘鳴魚叩隨緣過櫂舞鷗飛取次看<lb/>
亭下聽經人在否石欄搖影碧波寒<lb/>
　　贈海珠湛老<lb/>
也曾叅破動風旛坐得形枯鬢早斑衲子指為真鐵漢<lb/>
江神幻出小金山葉亭浪急翻船入蔥嶺雲深挈履還<lb/>
香燼未寒行道處蕭森翠竹䕶禪關<lb/>
　　羅浮洞長寶谷王寧素送藥瓢<lb/>
<pb n="KR4h0158_WYG_042-11b"/>
久矣深山煉鶴形聞呼洞長又逃名斷崖怪木人稀跡<lb/>
亂石奔泉澗有聲劒定通神收古匣奕聊供玩戲紋枰<lb/>
藥瓢解贈寧無意重到孤庵論養生<lb/>
　　送舶使周申<lb/>
堂堂山立舊朝簪久屈清流督獻琛風送連艘出獅國<lb/>
浪吹殘句到雞林平生不隔同袍面中嵗難禁惜别心<lb/>
歸見耆英定相問秖言閉戸萬山㴱<lb/>
　陳　造<lb/>
<pb n="KR4h0158_WYG_042-12a"/>
　　<hi>字唐卿高郵人年四十三登第調繁昌尉改平江府敎授累官安撫司叅議范石湖陸放翁俱極稱</hi>
　　<hi>其詩有江湖長翁集</hi>
　　魏帝廟<lb/>
佛貍嵗未卯志欲吞宇縣當年江飲馬腥血浸淮甸無<lb/>
人飯耕牛有井巢歸燕至今閱遺史為汝空飲恨緬想<lb/>
瓜步留殺氣纒吳分云何此山椒遺像儼髙殿無乃甘<lb/>
事讐吳俗昧所見或復綿歴久後嗣忘敵怨㝠漠彼有<lb/>
識福汝吾敢信君看趙與薛徇國冒禍釁魏侯繼前躅<lb/>
<pb n="KR4h0158_WYG_042-12b"/>
長呼死白刃胡不尸祝之香火均逺近豈但祈神休抑<lb/>
使頑懦奮誰令決從違引手適我願<lb/>
　　長蘆寺<lb/>
昔年望長蘆去江逾百步垣宇呀已缺浮圖欹欲仆僧<lb/>
徒噬肎留日有沈溺懼重來舒望眼佛刹非故處安衆<lb/>
得亢爽定遷醻夙素似聞瓶錫侣復作醯蚋聚居人禱<lb/>
蠶麥行客乞泉布營者肆夸侈施者不顧慮百堵煥金<lb/>
碧奚翅復其故往往豪雋人四壁有未具彼徒創寺意<lb/>
<pb n="KR4h0158_WYG_042-13a"/>
取鎮湍濤怒向來梵唄所倐為蛟螭據在已不自保誘<lb/>
俗說依怙波流置不省此理吾未諭<lb/>
　　繁昌早發<lb/>
客行固厪身留滯如捩翼及茲祖禮竟蓐食理帆席風<lb/>
停浪未蟄天曙月正白版磯滙湍殺荻港煙樹碧杖䇿<lb/>
丁家洲徙倚容少息無酒問山店憶鱸聽村笛鳥烏啼<lb/>
松竹鴈鴇下沙磧囘柁投曲澳又寄糝潭夕情疎或易<lb/>
合不作淮楚隔纍然槁項翁輭語慰行役<lb/>
<pb n="KR4h0158_WYG_042-13b"/>
　　泊小姑山<lb/>
楚山屹兩姑我見乃其稚聞名詩卷間識面客舟次玊<lb/>
刻極端麗簪植暝蒼翠姢月上天角相與詫嫵媚怒風<lb/>
將我西未憗卜晩憩山足舟可艤山木纜可繫山外正<lb/>
風波獨此佳食寐斷知有神物主此勝絶地明朝捐行<lb/>
槖可無答神賜白鵝雪為肪綠蟻香馥鼻舟穏風又熟<lb/>
無乃契神意未暇訪彭郎辭費辨非是<lb/>
　　命書<lb/>
<pb n="KR4h0158_WYG_042-14a"/>
命書唐濫觴委源傅吕後有倡莫為遏波蕩今不救字<lb/>
育叵數計八字詎所囿甲子動垓億舉一百萬漏荒唐<lb/>
無稽据誦言指休咎奈何聰達人頗復安此謬懐刺曳<lb/>
長裾偃蹇文士右夸詡走干謁薦墨不待叩士有待濡<lb/>
沫百請不一售我昔遊江淮知識間新舊文士不到眼<lb/>
此輩日交簉辭章輕盃水羨彼行槖富鰓鰓問利祿吾<lb/>
儒所深陋自笑與世違迂論取排詬<lb/>
　　布穀吟<hi>人以布穀為催耕其聲曰脫了潑袴淮農傳其言云郭嫂打婆浙人解云一百八箇</hi>
<pb n="KR4h0158_WYG_042-14b"/>
　　　<hi>鳥何與人事人人以意測之是非皆不同為作此</hi>
潑袴不容脫鳥語徒慇懃輸租質農器有袴那解新官<lb/>
中催科吏如虎告時趣耕爾能許即今春種未入田安<lb/>
得縣胥知愧汝卑栖俛啄良易謀聒聒彊任田家憂啼<lb/>
時未旦夜不休班班血痕銜口頭人將近似測禽語汝<lb/>
意真解憂農不或傳悍妻天所怒姑不可撾渠不顧罰<lb/>
為此鳥聲曩愆警世毋為郭家婦南方諛佛古到今人<lb/>
持數珠家梵音區區說似一百八譏訶勸相知何心浙<lb/>
<pb n="KR4h0158_WYG_042-15a"/>
風淮俗隔江水意解禽言乃如此蘇黄妙句誰嗣之兩<lb/>
地流傳併須紀世間儒墨紛相攻巨細彼此臧穀同爭<lb/>
如痛飲卧長晝付渠馬耳謝東風<lb/>
　　識村翁語<lb/>
　勸耕淨居村翁老而健問其夀云山居淡食乃爾昔<lb/>
　一村叟一野僧皆壽百二守杜郎中史丞相呼之致<lb/>
　敬厚設而歸即逝二人壽未必止此厚味非野人所<lb/>
　饗也其言有契予心作此記之<lb/>
<pb n="KR4h0158_WYG_042-15b"/>
山僧一生饜山䔩溪叟所仰纔魚菽漫入侯家與相家<lb/>
珍膳不應填汝腹百二嵗翁清且羸茵坐鼎食寧其宜<lb/>
焉知暫飽博長往穀神震怒脾媪悲官家顆粒皆民力<lb/>
此祿食之須此骨兩翁妄食壽弗延當念無功暴天物<lb/>
我雖不偶猶餐錢車行肉飽隷後先食功揣已懼不稱<lb/>
因翁有言呼使前盤几畢識翁所言<lb/>
　　望夫山<lb/>
亭亭碧山椒依約凝黛立何年蕩子婦登此望行役君<lb/>
<pb n="KR4h0158_WYG_042-16a"/>
行斷音信妾恨無終極堅誠不磨滅化作山上石煙悲<lb/>
復雲慘髣髴見精魄野花徒自好江月為誰白亦知江<lb/>
南與江北紅樓無處無傾國妾身為石良不惜君心為<lb/>
石那可得<lb/>
　　山居<hi>三首</hi>
山間有好事時肯問何如束送筯頭薤鮮分匙面魚披<lb/>
襟偕我飽攬髪為君梳一笑塵勞外都無病可袪<lb/>
忽作斷過訪經旬閒瘦笻慵添和詩債病減灌園功石<lb/>
<pb n="KR4h0158_WYG_042-16b"/>
鼎褭輕碧庭柯零細紅竹君如見慰竟日嘯窗風<lb/>
鳥息我亦倦行行取徑㣲石稜妨錯足藤蔓每鉤衣森<lb/>
木各天籟連山同夕暉推門吟袖冷滿帶野風歸<lb/>
　　香雲寺<lb/>
山月明空隙庭柯下槁乾沈沈僧夜淨漠漠鴈天寒夢<lb/>
境愁偏隔詩情老易䦨未容辭水厄聊復踞蒲團<lb/>
　　圩上<lb/>
小村山影裏山脚水明沙春事初移栁人家未摘茶生<lb/>
<pb n="KR4h0158_WYG_042-17a"/>
兒了門戸饌客有中鰕笑我塵埃者奔馳鬢易華<lb/>
　　丁酉道中暮春<lb/>
去家如昨日節物轉頭非風處綠自舞雨餘紅頓稀野<lb/>
橋平水過村路躡花歸趂得酴醾在箏琶拂舊衣<lb/>
　　得姪消息<lb/>
甚喜年穀熟仍聞佳食眠郡人新過此鄉信得真傳社<lb/>
酒浮蛆淥湖魚割玉鮮平時計安穏莫靳里胥錢<lb/>
　　金地寺<lb/>
<pb n="KR4h0158_WYG_042-17b"/>
側徑﨑嶇去飛蘿次第捫山横欲無地路轉却逢村竹<lb/>
栢圍荒寺莓苔上繚垣殘僧不知客芋火老雲根<lb/>
　　陪盱眙王使君東遊<hi>二首</hi>
錦席浮波影牙檣轉霧霏飛花窺碧酒舞蝶傍紅衣野<lb/>
日歌前淡雲峰望處㣲遊魚應與樂啼鳥莫催歸<lb/>
纜解鷗飛處船移栁影中林廬桃李月浦溆蕙蘭風酒<lb/>
淺能無醉歌長惜有終賦詩聊泚筆寓意未須工<lb/>
　　雜詠<hi>三首</hi>
<pb n="KR4h0158_WYG_042-18a"/>
淮汴朝宗地孤埤只眼前譙樓西日淡戌鼓北風傳破<lb/>
竹非無計澆瓜亦自賢客愁渾幾許撫劒倚吳天<lb/>
天外纎雲盡山巔望眼遙平淮剪綠野白塔界晴霄客<lb/>
裏風光異吟邊物象驕功名他日事囘首興蕭條<lb/>
關塞凄涼處青徐指顧邊如何漢正朔不盡禹山川將<lb/>
略輕三捷天威重萬全諸公不愒日老子判留年<lb/>
　　次𤓰州<lb/>
雲曀平山塔煙明老濞城客行判費日舟泊細論程閘<lb/>
<pb n="KR4h0158_WYG_042-18b"/>
水清兼濁潮天雨復晴未須歸有夢午枕愜涼生<lb/>
　　髙頭山<lb/>
小駐緣雲脚居然睡眼醒楚田銜樹濶漢水挾山青蹀<lb/>
躞初㤀倦巉巖已飽經川原方啖蔗不擬嘆漂零<lb/>
　　書懐<lb/>
俛仰人間世纔為一笑資百年羊胛熟萬事虎頭癡文<lb/>
字聊遮眼功名浪朶頤浮生如此爾况復病餘衰<lb/>
　　縣西<lb/>
<pb n="KR4h0158_WYG_042-19a"/>
一徑斜穿犖确行身閒尤覺馬蹄輕坡頭嘉樹千幢立<lb/>
煙際長江匹練横茶鼓適敲靈鷲院夕陽欲壓赭圻城<lb/>
三春簿領沈迷裏野鳥山花眼最明<lb/>
　　七夕<lb/>
龍旌鳳扇一相迎知費青禽幾寄聲天上經年纔舊約<lb/>
人間轉盼便深更涼河只向樽前落㣲月偏來酒面明<lb/>
後夜玉琴彈别鶴獨應乾鵲夢魂驚<lb/>
　　夏夜飲客<lb/>
<pb n="KR4h0158_WYG_042-19b"/>
矻矻官曹興易窮得閒何惜一樽同傍愁邊到無惡客<lb/>
從竹間來皆好風勝日詩狂輸酒聖轉頭渭北復江東<lb/>
雕鞍未作扶攜去更放蘭缸子夜紅<lb/>
　　寄陳居仁<lb/>
尚記誅茅栁外隄水光搖霧潤窗扉桑間曾是僧三宿<lb/>
海上能㤀鶴一歸野店樽罍醅脚釅北鄰雞鶩稿頭肥<lb/>
解顔一醉平生事更向行藏計是非<lb/>
　　贈仲國美<lb/>
<pb n="KR4h0158_WYG_042-20a"/>
三閲春光一建瓴依然歸櫂泊危亭烏迎客子各頭白<lb/>
栁學故人俱眼青曽是縦談僵婢僕又成豪飲臥罍瓶<lb/>
明朝小話前溪别分付溪風管醉醒<lb/>
　　贈趙秀才<lb/>
平生心事釣漁舟解后青衫映白頭肯為功名戲雕虎<lb/>
不留顔面對沙鷗露漙青葢髙荷曉風約黄陂小麥秋<lb/>
入眼斜川歸趣好此身何處不莬裘<lb/>
　　宿野人家<lb/>
<pb n="KR4h0158_WYG_042-20b"/>
步尋松篠款谽谺忽到孤山處士家十頃蒼鱗漾墻角<lb/>
一鉤寒玉挿簷牙杯行不乏紅絲鱠飯了仍供白露芽<lb/>
把臂傾舒吾已怯又分離緒上歸槎<lb/>
　　重九山陽儀真兩使君送酒<lb/>
酒會文期興尚濃佳辰一笑坐天窮兩州各遣六從事<lb/>
九日俄成一病翁詩不受催空急雨帽無緣落任西風<lb/>
明朝晴徑通行屐却漫支笻遶菊叢<lb/>
　　次韻髙賓王見投<hi>二首</hi>
<pb n="KR4h0158_WYG_042-21a"/>
病念還家可奈愁客中日月急梭投土花暈壁迎梅雨<lb/>
海燕將雛送麥秋霑袖正憐珠隕睫關門能復玉為舟<lb/>
搘頭閤膝髙舂臥黄妳青奴共此樓<lb/>
魚辟清澄鳥愛昬陶翁歸計酒盈樽山田雨足鳩呼婦<lb/>
籬苑春㴱竹有孫百首旋編新賦詠三生猶憶舊精魂<lb/>
小摩他日紅塵眼閒送蜚雲過海門<lb/>
　林亦之<lb/>
　　<hi>字月漁福清人受業於林光朝四方従游者戸屨恒滿惟樂軒陳藻能紹其傳有網山集行世</hi>
<pb n="KR4h0158_WYG_042-21b"/>
　　丁亥九月十六夜偕李監倉宿臥龍山中聽雨旋<lb/>
　　　復月出<lb/>
相喚此山來狂風吹我衣把酒桂花下山雲片段飛掩<lb/>
門雨初滴開門月旋上倚樹看月明半山聞雨響人間<lb/>
有佳景詩句頗發越何曽似今夕聽雨還看月<lb/>
　　奉題林稚春菊花枕子歌<lb/>
故人所說菊花枕似把氷丸月下飲秋水一雙明炯炯<lb/>
數在青囊第一品狂風江上吹蒹葭往往得之嵇阮家<lb/>
<pb n="KR4h0158_WYG_042-22a"/>
閉門誦書二十載眼睛損盡生空花建陽小作箸頭書<lb/>
殘更燈火亂蟲魚石渠文字大如斗場屋嵗月又不偶<lb/>
却來南山青草邊東西盡為菊花田手提長筐向山曲<lb/>
一下收拾三百斛昨者昬迷才起來解把蝇頭小字讀<lb/>
乃知妙物通羣仙一切藥裏應棄捐<lb/>
　　九日遊龍臥山留一夕明日值雨坐超上人房偶<lb/>
　　　題<lb/>
野興更周遭應遲問大刀山房逢雨好人意與秋髙多<lb/>
<pb n="KR4h0158_WYG_042-22b"/>
謝烹鮮乳還令厭濁醪重來須累少款款聽蕭騷<lb/>
　　陳文煥秀才所宅近市憑樓一望西山宛然<lb/>
西山簷外見何必鹿門行近晩江聲合疎簾野意生終<lb/>
朝如此好初月更多情却媿才華鈍三年句不成<lb/>
　　奉寄雲安安撫寳文少卿林黄中<lb/>
泥封款款下青㝠却許麾幢換使軿夔子城池開幕府<lb/>
杜陵詩卷作圖經十年去國未歸夢萬里看山憑短亭<lb/>
可信明時好人物亂猿啼處是州㕔<lb/>
<pb n="KR4h0158_WYG_042-23a"/>
　　滕王閣懐古奉呈撫州别駕兼簡戸曹<lb/>
城邊帝子閣西頭水遶南昌故郡流浦曲天長鷗侣小<lb/>
夜深雲淨月華浮澹臺墓暗竹根古孺子亭荒荷葉秋<lb/>
漠漠滄江無了日哦詩休接古人愁<lb/>
　　題嚴子陵釣臺<lb/>
莫向金門傲冕旒歸來却要著羊裘乾坤不是劉文叔<lb/>
那得長竿到白頭<lb/>
　　重陽次日登城山<lb/>
<pb n="KR4h0158_WYG_042-23b"/>
城山飲罷冷侵衣湖上重來月滿巵未愛疎籬黄菊日<lb/>
最憐秋水白雲時<lb/>
　呂　定<lb/>
　　<hi>字仲安以武職顯孝宗朝葢丞相正惠公端之裔因宦籍而家新昌者也爵至殿前都指揮龍虎上</hi>
　　<hi>將軍能詩有說劍集其詩腴秀風流居然大雅明松溪宰吕繼梗其遠孫也序而傳之</hi>
　　懐古<lb/>
我昔遊海上東望三神山風波幾萬里蒼茫雲靄間魚<lb/>
龍自掀舞天空日月閒神僊渺無跡徐福去不還空餘<lb/>
<pb n="KR4h0158_WYG_042-24a"/>
蓬萊閣千載留人寰<lb/>
　　追和蘇子瞻遊峽山寺韻<lb/>
山迴寶華閣水遶金鎖灣塵慮頓焉息于茲開我顔疎<lb/>
鐘日夕動老僧林下還天風吹白雲悠悠滿松關歸猿<lb/>
有餘悲月明嘯空山僊人自何來翺翔八極間手把玉<lb/>
芙蓉吟笑鏘珮環歌罷忽飛去千峯堆翠鬟<lb/>
　　赴京<lb/>
太白樓前雨乍收畫船撾鼓上皇州肯因離别牽愁思<lb/>
<pb n="KR4h0158_WYG_042-24b"/>
要把勛名事壯遊千里關河旗帶月一天星斗劍横秋<lb/>
胸中賸有安邊䇿此去應當獻冕旒<lb/>
　　奉天門朝賀<lb/>
曉日初臨萬嵗山寶幢華葢列朝班九重天上來僊樂<lb/>
五色雲中識聖顔深殿捲簾香霧裊近臣傳制珮聲還<lb/>
嵩呼齊視恩如海散作陽和滿世間<lb/>
　　班師<lb/>
紫塞囘鑾雪正晴王師百萬擁連營馬嘶大地山河壯<lb/>
<pb n="KR4h0158_WYG_042-25a"/>
旗捲長空日月明龍虎臺髙千嶂聳鳳凰城近五雲生<lb/>
聖顔有喜天心順中外歡聞奏凱聲<lb/>
　　登東岳<lb/>
海内名山孰與齊清風掖我上丹梯鵬程九萬扶搖近<lb/>
世界三千指顧低瀑挂天門驚霹靂雨蒸日觀出虹霓<lb/>
太平會見東封盛玉簡金書煥紫泥<lb/>
　　雪夜<lb/>
漠漠同雲徧海涯曉風寒逼綠窗紗飛揚鱗甲三千界<lb/>
<pb n="KR4h0158_WYG_042-25b"/>
粧㸃樓臺百萬家何處妙歌金帳酒誰人清對玉梅花<lb/>
便應石鼎融氷水烏帽籠頭自煑茶<lb/>
　　望岱<lb/>
岱宗東望鬱嵯峨萬丈僊橋鳥外過秦樹千年空老大<lb/>
漢碑終古不消磨天壇夜靜垂星斗石磴春深長薜蘿<lb/>
記得舊遊曾載酒頽然峯頂放長歌<lb/>
　　登彭城樓<lb/>
項王臺上白雲秋亞父墳前草樹稠山色不隨人事改<lb/>
<pb n="KR4h0158_WYG_042-26a"/>
水聲長近戍城流空餘夜月龍神廟無復春風燕子樓<lb/>
楚漢興亾俱土壤不須懐古重夷猶<lb/>
　　戲馬臺<lb/>
據鞍揮指八千兵昔日中原幾戰爭逐鹿已無秦社稷<lb/>
逝騅方歎楚歌聲英雄事往人何在寂寞臺空草自生<lb/>
囘首雲山青矗矗黄流依舊遶彭城<lb/>
　　金陵旅夜<lb/>
一雨皇都萬象明東風嬌囀上林鶯火煙亭館春多少<lb/>
<pb n="KR4h0158_WYG_042-26b"/>
鐘鼓樓臺夜幾更枕上故園蝴蝶夢枝頭斜月杜鵑聲<lb/>
銀箋欲寫長相憶滚滚江流不盡情<lb/>
　　遊匡廬<lb/>
欲向匡廬觀瀑布便從彭蠡驟樓船一聲長嘯來丹壑<lb/>
千丈飛流下碧天洞裏樓臺無嵗月雲中雞犬有神仙<lb/>
憑誰呼起巢松者醉擁宫袍對酒眠<lb/>
　　度大庾嶺<lb/>
鑿破鴻濛一竅通至今傳說九齡功天垂瘴雨蠻煙外<lb/>
<pb n="KR4h0158_WYG_042-27a"/>
路入炎荒火樹中萬里關河瞻北極兩行旌斾過南雄<lb/>
鷓鴣聲裏端陽近榕樹青青茘子紅<lb/>
　　浴日亭和蘇學士韻<lb/>
危亭突兀倚青山坐對扶桑碧海灣紫霧欲生龍伯廟<lb/>
洪濤先湧虎門關光搖宇宙花生眼影動欄干酒上顔<lb/>
遙望蓬萊宫闕曉一輪飛挂碧雲間<lb/>
　王　炎<lb/>
　　<hi>字晦叔婺源人受學張南軒登乾道進士官著作佐郎出守湖州年八十餘卒有雙溪集</hi>
<pb n="KR4h0158_WYG_042-27b"/>
　　題徐商叟所藏李伯時四天王圖<lb/>
龍眠有巧手幻出汗血駒老衲或戒之囘向心地初遂<lb/>
畫白衣仙蘄與梵釋俱北方四天王亦附瞿曇居雜以<lb/>
馬龍像宿習終未除四王名字異且復形狀殊信者謂<lb/>
其有疑者意其無蕩蕩天門髙誰能凌空虚何以信不<lb/>
疑取諸貝葉書<lb/>
　　過浯溪讀中興碑<lb/>
日光玉潔元子辭銀鈎鐵畫顔公書百金不憚買墨本<lb/>
<pb n="KR4h0158_WYG_042-28a"/>
摩挲石刻今見之猗那清廟久不作其末變為王黍離<lb/>
春秋一經事多貶魯頌四篇文無譏漁陽鼙鼓入潼華<lb/>
公卿徒步從六飛朔方天子扶九廟京師父老迎千麾<lb/>
紫袍再拜謁道左上皇萬里旋鑾輿牝咮鳴晨有悍婦<lb/>
孽狐嗥夜有老奴扶桑杲杲未翳蝕但歌大業吾何疵<lb/>
首章義正語未婉前輩不辨來者疑正須細讀史克頌<lb/>
未用苦說涪翁詩許張勁節震金石李郭壯武如虎貔<lb/>
㫁崖蒼石有時泐諸公萬古聲烈垂天憐倦客有所恨<lb/>
<pb n="KR4h0158_WYG_042-28b"/>
雨溼江寒催解維神州北望三歎息翰墨是非何議為<lb/>
　　胡道士草庵<lb/>
清風颼颼竹萬箇白日寂寂茅三間春深只有鳥呼夢<lb/>
地僻畧無人叩關豈但壺中堪避世也勝圖上可遊山<lb/>
出門囘首不能住輸與道人閒復閒<lb/>
　　解官到郡諸丈置酒岳陽樓招炎為客鄧巴陵索<lb/>
　　　詩<lb/>
重上危樓覽洞庭故人一笑對飛觥君山只似<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山綠<lb/>
<pb n="KR4h0158_WYG_042-29a"/>
江水不如湘水清半日勝遊成樂事三年俗宦損詩情<lb/>
天涯解后還離别莫惜尊前底裏傾<lb/>
　　和陸簿九日<lb/>
風露蕭蕭木半黄老來淡薄似秋陽一樽冷落思佳客<lb/>
九日凄涼在異鄉採菊何心追靖節哦詩無語答仇香<lb/>
危臺戲馬今安在休惹清愁攪石腸<lb/>
　　出郊雜詠<lb/>
閉戸不知春色佳栁梢欲暗可藏鴉鴨頭新綠齊腰水<lb/>
<pb n="KR4h0158_WYG_042-29b"/>
女頰輕紅刺眼花<lb/>
　　晩憩田家<lb/>
家書未到鵲先喜春事無多鸎又啼偶對好山留客坐<lb/>
綠陰遮屋日將西<lb/>
　　雙溪種花<hi>二首</hi>
雙溪漸有雜花開每日扶笻到一囘勝似名園空鎖閉<lb/>
主人至老不歸來<lb/>
蒼頭為我斸西山扶病移花強自寛縦不為花長作主<lb/>
<pb n="KR4h0158_WYG_042-30a"/>
何妨留與後人看<lb/>
　周文璞<lb/>
　　<hi>孝宗時人與姜䕫友善姜有夏日寄朴翁靈隠詩或云即文璞也</hi>
　　銅雀硯<lb/>
君王有遺令婢子守空臺遙望西陵下漆燈照鴆杯玉<lb/>
顔闕釵澤松栢生悲哀低吟短歌行想像奸雄才清泉<lb/>
沈金彩古煙凝紫灰零落故瓦在雕鐫若陶坏為人作<lb/>
書硯詞章出詼諧上下千載間流轉何悠哉那知墟中<lb/>
<pb n="KR4h0158_WYG_042-30b"/>
人天命不復來齊昏亦披猖增土築崔嵬年年漳河頭<lb/>
野棠如雪開<lb/>
　　金牛洞<lb/>
凌兢下危梯俯傴坐㴱穴囘身避雲霧偃面視日月藥<lb/>
苗䕶谽谺竹節截嶭嵂安知幽谿下有此大奇絶金牛<lb/>
鏟光景仙牒尚可閲岡頭春已半枸杞如㸃血便恐顛<lb/>
風興横吹石崖裂<lb/>
　　堯章金銅佛塔歌<lb/>
<pb n="KR4h0158_WYG_042-31a"/>
白石招我入書齋使我速禮金塗塔我疑此塔非世有<lb/>
白石云是錢王禁中物上作如來捨身相饑鷹餓虎紛<lb/>
相向拈起靈山受記偈龍天帝釋紛惆悵形模逺自流<lb/>
沙至鑄出今囘更精緻錢王納土歸京師流落多在西<lb/>
湖寺錢王本是英雄人白蓮花現國主身蛇鄉虎落狗脚朕<lb/>
何如紅袍玉帶稱功臣天封拆開即退聽兩浙不聞笳<lb/>
鼓競歸來佛子作䕶持太師尚父尚書令一枚傳到白<lb/>
石生生今但有能詩聲同袍秦外銛師兄哦詩禮塔作<lb/>
<pb n="KR4h0158_WYG_042-31b"/>
佛事同喫地罏山芋羮何曽薰陸綺牀供但見相輪銅<lb/>
綠明哦詩禮塔猶未畢蘆葉低飛山雨溼<lb/>
　戴　敏<lb/>
　　<hi>字敏才號東皋子天台人生乾道間攻詩自適不事制舉終窮無悔其子復古後亦繼父志以詩名</hi>
　　<hi>家</hi>
　　西溪陳居士家<lb/>
來訪西巖老家居水竹村紫鱗遊鏡曲黄犢卧雲根自<lb/>
昔好賓客相傳到子孫不行亭下路䕶筍别開門<lb/>
<pb n="KR4h0158_WYG_042-32a"/>
　　鄭公家<lb/>
門墻多古意耕釣作生涯菽米散魚子蓮根拔虎牙弄<lb/>
孫時擲果留客旋煎茶頗動詩人興滿園蕎麥花<lb/>
　　小園<lb/>
小園無事日徘徊頻報家人送酒來惜樹不磨修月斧<lb/>
愛花須築避風臺引些渠水添池滿移箇柴門傍竹開<lb/>
多謝有情雙白鷺暫時飛去又飛囘<lb/>
　　約黄董二親與桂堂諸姪避暑<lb/>
<pb n="KR4h0158_WYG_042-32b"/>
世間無處避炎蒸欲叫西風叫不譍恨乏由檀除熱惱<lb/>
心思赤脚踏層氷醉遊河朔誰同往表借明光愧不能<lb/>
聞有山林最深處清涼境界著髙僧<lb/>
　　遊張園<lb/>
乳鴨池塘水淺深熟梅天氣半晴陰東園載酒西園醉<lb/>
摘盡枇杷一樹金<lb/>
　林夢英<lb/>
　　<hi>字叔虎原籍閩清徙撫州為臨川人登淳熈二年進士知武岡軍遷祕書丞</hi>
<pb n="KR4h0158_WYG_042-33a"/>
　　筆架山<lb/>
謂天髙髙由積氣謂山髙髙由積翠山中雲霧皆寶衣<lb/>
天上星辰有奇字相傳筆架幾千年此是仙樓三十二<lb/>
落霞孤鶩近西江青帶瑤簪如八桂<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_042-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四十二<lb/>
</p>
<p>
</p>
  </div>
<div>
<head>宋元詩㑹卷四十三</head> <lb/>
    <p>
<pb n="KR4h0158_WYG_043-1a"/>
欽定四庫全書<lb/>
　宋元詩㑹卷四十三<lb/>
　　　　　　　　　　　　兵部主事陳焯編<lb/>
　羅　願<lb/>
　　<hi>字端良歙州人父任吏部願以世科起家孝宗時官鄂州太守宋史于劉清之傳附載其名明宋濓</hi>
　　<hi>序其鄂州集推古文為南宋第一人云朱文公甚服膺焉</hi>
　　梁寺丞見示過嶺新作<lb/>
凌晨登鬱孤南走韶陽道封疆有申畫山川本懐抱公<lb/>
<pb n="KR4h0158_WYG_043-1b"/>
行度寒嶺殘雪故未掃髙情無南北反謂兹山小頃來<lb/>
我嘗遊亦覺山媚好前賢困逺謫我輩得幽討兩崖瞻<lb/>
欲眩數樹攀且繞想公哦新詩千騎轉林杪參佐候顔<lb/>
色約束軍聲悄韶陽古名郡四十專城早重華已千嵗<lb/>
蒼石在雲表魚龍舞幽壑遺韻葢可攷以兹供撫玩或<lb/>
可薦夀考公餘亦時飲未用絶芳醥行行布恩惠正直<lb/>
神所保<lb/>
　　和汪伯虞求酒<lb/>
<pb n="KR4h0158_WYG_043-2a"/>
君不見菊潭之水飲可僊酒旗五星空在天此江縠紋<lb/>
奇更絶投以麯米清如泉分甘正擬供低唱要築糟臺<lb/>
須大匠詩人便欲醉千日歡伯僅堪陪一餉曰予此樂<lb/>
未知之獨愛為瓶居井眉因君飲興亦浩蕩夢隨驂駕<lb/>
觴瑶池昔賢酒盡孤長吸大似竹枯還欲瀝明朝秀句<lb/>
傳滿城笑指空樽臥墻壁<lb/>
　　望梅亭<hi>南安軍未至庾嶺有亭名望梅兄端翔權軍事時所作</hi>
節物重陽後風煙庾嶺頭休論梅子雨纔度菊花秋翠<lb/>
<pb n="KR4h0158_WYG_043-2b"/>
壁堪横絶幽亭勸小留謀生兄弟拙一一傍南州<lb/>
　　次韻酬通判劉兄岳陽樓見懐一首<lb/>
魚龍掀舞後渺莽記空庭地帶三苖濶山傳二女靈客<lb/>
懐光水月詩筆妙丹青少作揚雄悔唯思草一經<lb/>
　　送邕州吳使君<lb/>
題輿纔赴日邊程便擁油幢鎮列城地望素髙唐五管<lb/>
人才今似漢三明時清市駿非無意嵗晏逢花好寄聲<lb/>
太學英名湖海氣此行持論要平平<lb/>
<pb n="KR4h0158_WYG_043-3a"/>
　　奉柬李叔勤覓茉莉花栽<lb/>
鄆令風流太史家早知茉莉有奇葩生嫌衆色空塵滓<lb/>
遍閱餘香見等差多謝珠璣來坐右好將根蒂到天涯<lb/>
蜀江紅紫紛披後初看東南第一花<lb/>
　薛季宣<lb/>
　　<hi>字士龍永嘉人起居舍人徽言之子也㓜孤従伯父弼宦遊及見渡江諸老聞靖康後南遷大略喜</hi>
　　<hi>従老校退卒語得韓岳兵間事甚悉年十七起従荆南帥辟書寫機宜文字獲事袁溉受伊川之學</hi>
　　<hi>其于封建井田鄉遂司馬法之制無不研究焉用樞宻使王炎薦於朝召為大理寺主簿時江湖大</hi>
<pb n="KR4h0158_WYG_043-3b"/>
　　<hi>旱淮北民多款塞者宰相白遣季宣往收之以實邊季宣為表廢田相原隰復合肥三十六圩立二</hi>
　　<hi>十二莊于黄州凡置戸六百八十有五事竣入對語及時弊甚切孝宗稱善恨得季宣之晩而宰相</hi>
　　<hi>虞允文忌之出知湖州改知常州未上卒年四十有浪語集行世</hi>
　　跋東坡詩案<lb/>
南方有佳木逺在漲海涯沈水産其節雞舌生其肌結<lb/>
根松栢塲龍腦實離離蜑獠豈知貴斧斤斬欒枝椓為<lb/>
糠粃槽將食犬與豨條枚惡鬈曲芟除棄江湄滄流蕩<lb/>
囘波不與朽壤期年代知幾閱愈久乃見奇根株到餘<lb/>
<pb n="KR4h0158_WYG_043-4a"/>
瀝復恐分寸遺終焉盛芬烈蘭蓀謝芳姿<lb/>
　　二女篇<lb/>
　天聖中韓魏公居所生憂從其兄琚守齊安即安國<lb/>
　寺西廡為書堂以居恒有二女子夜至衣冠髙古容<lb/>
　裝麗甚公恬不以為怪及去二女告曰妾非人也亦<lb/>
　非僊人鬼魅遊處再嵗而言不及亂公德士也行矣<lb/>
　即推此澤天下予讀齊安記屈原之死二女孝慈亦<lb/>
　于此投江故武昌郡人以五月五日競渡投角黍迎<lb/>
<pb n="KR4h0158_WYG_043-4b"/>
　神舟上二女非僊人鬼魅豈靈均二子之精爽耶不<lb/>
　然何知人如此之審而後先居者莫之能見為作二<lb/>
　女篇<lb/>
姈娉二美人幽閑真種性色秀雪窗梅衣冠儷修正巖<lb/>
巖韓稚圭寂寞自清静虚室掃齋居展禽當季孟神遊<lb/>
問寒暄不得窺信行怪力視茫茫久要交善敬語之非異<lb/>
類安民公有命葢聞楚靈均汨羅存死證二女終孝慈<lb/>
雙玉澄江暎當初黄鄂人盪槳追游泳端午化成俗龍<lb/>
<pb n="KR4h0158_WYG_043-5a"/>
舸長犇競事神㣲有道角黍勞將迎非鬼且非僊世士<lb/>
憑誰偵<lb/>
　　貴遊行<lb/>
沙堤大葢何穹窿底人佩玉鞍䝉狨傔如熊虎馬游龍<lb/>
誰何出入咸陽宫笑刀瓠體顔芙蓉步趨持重為雍容<lb/>
諸侯爰統掌百工調元為職禆九重萬錢一食聲鼓鐘<lb/>
猶言下筯終無從異時糠噉腸不充家徒壁立其室蓬<lb/>
抄撮語麗文彫蟲繪為繡句欺南宫原無萬卷澆胷中<lb/>
<pb n="KR4h0158_WYG_043-5b"/>
脂韋媕娿陳小忠竭民膏髓自為功榻前觸事惟迎逢<lb/>
肎思責難始為恭君王謂賢拜三公門如沸湯賄賂通<lb/>
財侔縣官邑侯封積金猶欲齊灊崈家有錢爐非範銅<lb/>
賣官鬻獄揚成風後房的皪燕支紅皆民女婦來無蹤<lb/>
有憂失得常忡忡殺賢賊能摧英雄汲將同類塞要衝<lb/>
害苖之心饒蝗螽忽彎射羿逢䝉弓怡然自得豁心胸<lb/>
黯如抹漆何赤衷向人自欺咤匪躬髙自標置人盲聾<lb/>
言立便擬稱儒宗學禪逃俗坐談空世間將謂無軻雄<lb/>
<pb n="KR4h0158_WYG_043-6a"/>
言出波流士與農却矜巧宦官既崇笑伊魯儒嗟道窮<lb/>
那知達人節青松視而土苴及蛆蟲古今異時理道同<lb/>
姦邪未必皆令終君不見晉朝失國隳金墉為奴為胔<lb/>
豈惟懐愍墮紫濛<lb/>
　　遊竹陵善權洞<lb/>
萬古英臺面雲泉響珮環練衣歸洞府<hi>澗水倒流入洞</hi>香雨落<lb/>
人間蝶舞凝山魄花開想玊顔幾如禪觀適遊魶戲澄<lb/>
灣<hi>寺故祝英臺宅洞有白龍今人見鰻魚四足嘗出水面</hi>
<pb n="KR4h0158_WYG_043-6b"/>
　　都場正月思雪中石門之遊<lb/>
謝客窮幽處僊宫隠薜蘿二峰峩魏闕雙瀑瀉天河□<lb/>
獚應難致猿猴却患多雪中山更好淹嵗定如何<hi>□讀如廣</hi>
<hi>類猿而綠獚讀黄字去聲類狗而黄惟石門山中有之</hi>
　　<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>花唐玊蘂花介甫謂之瑒花魯直謂之山礬武<lb/>
　　　昌山中多有之其葉可供染事土人用之釀酒<lb/>
<graphic n="KR2517" url="https://raw.githubusercontent.com/kanripo/KR-Gaiji/master/images/KR2517.png" mimeType="image/png"/>綠吐瑤琨泠然郭外村僊人來玊蘂文士立山礬芳<lb/>
澤留絲素風流付酒樽莫言瑒酷似香處不勝繁<lb/>
<pb n="KR4h0158_WYG_043-7a"/>
　　讀三國志<lb/>
左角蠻攻觸南柯檀伐槐俳諧記名字人物委塵埃錦<lb/>
里昔曾到樊川今此來遺風不可見觀古意悠哉<lb/>
　　周將軍廟觀岳侯石像<hi>侯祠初毁道士不忍壊侯像沈荆溪中因得不損</hi>
萬死何知獄吏尊成名葢代古難存<hi>侯初下大理獄吏執筆請辭大書其</hi>
<hi>紙尾而唾之曰汝觀今世烏有大臣繫獄而生者趣具成案吾為汝書</hi>二桃豈是功髙賜<lb/>
一舸不容身退論幾為飲江思道濟繆因圖像削王敦<lb/>
沈碑千古蛟川恨留與無窮斷客魂<lb/>
<pb n="KR4h0158_WYG_043-7b"/>
　趙師秀<lb/>
　　<hi>字紫芝温州永嘉人宋乾淳中所稱永嘉四靈之一也四靈謂翁靈舒徐靈暉靈淵趙靈秀靈非徐</hi>
　　<hi>趙本稱因與翁靈舒居同里詩同調故世皆以靈目之也四靈中惟師秀嘗登科入仕仕亦不顯葉</hi>
　　<hi>水心評其詩守格布詞不失唐風而變化秀逸過之觀四靈詩如出一手紫芝尤為之冠云</hi>
　　桐栢觀<lb/>
山深地忽平縹緲見殊庭瀑近春風溼松多曉日青石<lb/>
壇遺鶴羽粉壁剝龍形道士王靈寶輕強滿百齡<lb/>
　　舟行寄翁十<lb/>
<pb n="KR4h0158_WYG_043-8a"/>
輕舟風色好波面去迢迢取爾詩重讀令吾病欲銷江<lb/>
禽停晩樹澗水入秋潮已覺懐人極分攜始一朝<lb/>
　　縉雲縣宿<lb/>
親知因别久具酒勞經過古邑居人少春寒入夜多雨<lb/>
香僊地藥燭動石橋波稍覺離家逺鄉音一半訛<lb/>
　　筠州郡庠山亭<lb/>
一來髙處望逺近盡秋容秀氣歸才子清風屬釣翁溪<lb/>
晴分别港山闕見他峯獨憶良宵月無因宿此中<lb/>
<pb n="KR4h0158_WYG_043-8b"/>
　　延禧觀<lb/>
寂寞古僊宫松林常有風鶴毛兼葉下井氣與雲同背<lb/>
日苔磚紫多年粉壁紅相傳陶縣令曾在此山中<lb/>
　　石門僧<lb/>
石門幽絶甚獨有一禪僧寺廢餘鐘在房髙過客登山<lb/>
蜂成苦蜜崖澑結空氷如此冬寒月他人住豈能<lb/>
　　秋色<lb/>
幽人愛秋色祇為屬吟情一片葉初落數聨詩已清瘦<lb/>
<pb n="KR4h0158_WYG_043-9a"/>
便藤杖細涼覺葛衣輕門外蕭蕭徑今年菊自生<lb/>
　　簡同行翁靈舒<lb/>
久晴灘磧衆舟楫後先行終日不相見與君如各程水<lb/>
禽多雪色野笛忽秋聲必有新成句溪流合讓清<lb/>
　　靈山閣見二徐舊題<lb/>
一面見溪水三邊皆翠㣲晩來虚檻外秋近白雲飛重<lb/>
至恰身老同吟感客非靈山自如畫依舊隔斜暉<lb/>
　　秋屏作<lb/>
<pb n="KR4h0158_WYG_043-9b"/>
凡有闌干處秋來徧往還就中惟此地全得見西山雁<lb/>
洛遙沙小人登廢壘閒因憐一州景皆在夕陽間<lb/>
　　送沈莊可<lb/>
清事貧人占斯言恐是虚與花方作譜為米又持書時<lb/>
節寒相近山林拙未除西江波浪急送子一愁予<lb/>
　　巖居僧<lb/>
開扉在石層盡日少人登一鳥過寒水數花搖翠藤茗<lb/>
煎氷下水香炷佛前燈吾亦逃名者何因似此僧<lb/>
<pb n="KR4h0158_WYG_043-10a"/>
　　壕上<lb/>
逺近人家住過橋路盡通野田行瘦馬淺渚聚羣鴻地<lb/>
靜㣲泉響天寒落日紅若非身作吏不道是城中<lb/>
　　月夜懐徐照<lb/>
月色一庭深迢遙千里心湘江連底見秋客與誰吟寒<lb/>
入吹城角光凝宿竹禽亦知同不寢難得夢相尋<lb/>
　　送倪道士之廬山<lb/>
近方辭地肺本自住天台有鶴相同出無雲作伴囘道<lb/>
<pb n="KR4h0158_WYG_043-10b"/>
房隨處借詩板逐時開又說廬山去閒看瀑布來<lb/>
　　徳安道中<lb/>
餐餘行數步稍覺一身和蠶月人家閉春山瀑布多鶯<lb/>
啼聲出樹花落片隨波前路東林近慚因捧檄過<lb/>
　　贈約老<lb/>
一徑入深竹數楹臨古溝更無人共住極喜客來遊白<lb/>
髪長垂領新茶綠滿甌自言門外寺皆是老僧修<lb/>
　　翠巖寺<lb/>
<pb n="KR4h0158_WYG_043-11a"/>
石巖看不見翠色自重重春雨生松葉山風響鐵鐘碑<lb/>
頑工費墨草嫩鹿添茸住院吳僧老相迎憶舊逢<lb/>
　　薛氏𤓰廬<lb/>
不作封侯念悠然逺世紛惟應種𤓰事猶被讀書分野<lb/>
水多于地春山半是雲吾生嫌已老學圃未如君<lb/>
　　送徐道暉遊湘水<lb/>
春盡雨霏霏春寒猶在衣人尋香草去雁背逺峰歸瀟<lb/>
水添湘濶唐碑入宋稀應知名與姓題寫遍嵒扉<lb/>
<pb n="KR4h0158_WYG_043-11b"/>
　　劉隠君山居<lb/>
嫌在城中住全家入翠㣲開松通月過接竹引泉歸慮<lb/>
淡頭無白詩清貌不肥必無車馬至猶掩向巖扉<lb/>
　　官舍初成<lb/>
為宅傍城牆先求夏日涼鑿池容衆水栽竹斷斜陽官<lb/>
是三年滿身無一事忙不知何補報安坐恐難當<lb/>
　　㑹景軒<lb/>
此中非一景欲狀固難名江近秋陰早山多曉氣清斷<lb/>
<pb n="KR4h0158_WYG_043-12a"/>
雲分樹泊饑鶴下田行别擬深更至虚空看月明<lb/>
　　大慈道<lb/>
青苔生滿路人迹至應稀小寺鳴鐘晩深林透日微野<lb/>
花春後發山鳥澗中飛或有相逢者多因採藥歸<lb/>
　　扶欄<lb/>
強起扶欄立新寒陡見侵鐘聲諸寺曉栁蔭半池陰病<lb/>
久方憑艾貧深或夢金湖邊好風日孤負幾登臨<lb/>
　　葛翁小閣<lb/>
<pb n="KR4h0158_WYG_043-12b"/>
樹色對疎櫺横陳一片清微風楊葉下斜日竹梢明此<lb/>
老無塵事雙姝亦道情客來憐素壁題句不題名<lb/>
　　訪韓中止不遇題澗上<lb/>
隔澗竹扉深蒼童引客尋雖然乖晤語猶得見園林野<lb/>
蔓時妨步山蟬亦好吟石根泉數斗清冷應人心<lb/>
　　貴溪夜泊寄趙昌甫<lb/>
蓍草占秋動逢秋早得歸本非為事迫不欲與心違波<lb/>
淨孤螢度宵涼數葉飛逺懐髙卧者微月閉松扉<lb/>
<pb n="KR4h0158_WYG_043-13a"/>
　　沈洞主<lb/>
案上陰符卷應逢驪母傳無言過永日不食度終年雲<lb/>
覆燒丹竈花浮洗藥泉時聞有𤣥虎來禮洞門前<lb/>
　　和鮑縣尉<lb/>
留僧秋閣上身自伴僧閒潄齒臨寒水焚香對逺山野<lb/>
禽偷果去童子借經還餘興成詩句髙題屋柱間<lb/>
　　送奭上人抄化<lb/>
冒寒獨向何方去為建靈山閣未能詩卷帶呈看疏客<lb/>
<pb n="KR4h0158_WYG_043-13b"/>
藥爐畱借共房僧夕陽岸上行枯葉瀑布巖前聽折氷<lb/>
事到有緣隨處應囘來金碧入雲層<lb/>
　　暮春書懐寄翁十<lb/>
帝里逢春雨不乾纔晴數日又春還桐花半落官河水<lb/>
榆葉全遮客舍山未悔濶疎令事去最憐乏絶礙身閒<lb/>
菖蒲九節今堪采思爾逍遙澗谷間<lb/>
　　移居謝友人<lb/>
賃得民居亦自清病身於此寄飄零筍従壊砌磚中出<lb/>
<pb n="KR4h0158_WYG_043-14a"/>
山在鄰家樹上青有井極甘便試茗無花可挿任空瓶<lb/>
巷南巷北相知少感爾詩人逺扣扄<lb/>
　　簡孫正字<lb/>
空齋兀兀難消日况入中年睡亦疎洗釡煮蔬留客飯<lb/>
卷簾移菊看人鉏秋衣因病全更衲曉髪迎寒半脫梳<lb/>
多謝貴交芸閣裏許令隨意借官書<lb/>
　　贈鄧漢卿<lb/>
單獨一身長不定亦無書卷得相隨忙過人世當閒日<lb/>
<pb n="KR4h0158_WYG_043-14b"/>
老遇朝廷用少時衝雪自言行路苦看松長恨買山遲<lb/>
蕭蕭白髪寒燈下寫就詩篇欲寄誰<lb/>
　　孤山寒食<lb/>
二月芳菲在水邊旅人消困亦隨緣晴舒蝶翅初勻粉<lb/>
雨壓楊花未放綿有句自題閒處壁無錢難買貴時船<lb/>
最憐隠者髙眠地日日春風是筦絃<lb/>
　　寄茅山温尊師<lb/>
幾度題詩寄入山不知何處得書看莓苔石上秋吟苦<lb/>
<pb n="KR4h0158_WYG_043-15a"/>
星斗壇中夜拜寒鶴改新名呼未至碑逢斷刻打應難<lb/>
憶師每欲尋師去芝术栽成自可餐<lb/>
　　㑹宿再送子野<lb/>
又承出郭到貧家一度分攜鬢易華自說印書春可寄<lb/>
獨慚缺酒夜難賒眠遲古鼎銷殘火吟苦寒缸落細花<lb/>
羸病不能親送别夢魂先立渡頭沙<lb/>
　　病起<lb/>
身如瘦鶴已伶俜一卧兼旬更有零朝客偶知親送藥<lb/>
<pb n="KR4h0158_WYG_043-15b"/>
野僧相保宻持經力微尚覺衣裳重才退難徼筆硯靈<lb/>
惟有愛花心未已遍分黄菊挿空瓶<lb/>
　翁　卷<lb/>
　　<hi>字靈舒永嘉四靈中卷齒居長故趙徐以靈舒而并稱靈亦好事者品目之也詩為葦碧軒集</hi>
　　送陳郎中知嚴州<lb/>
頻年經虎害人望使君來地重分旄節州清管釣臺涼<lb/>
天星象動吉日印符開帝擢平津䇿曾知有用才<lb/>
　　寄趙靈秀<lb/>
<pb n="KR4h0158_WYG_043-16a"/>
千山落葉深髙樹不藏禽遊子在何處故人勞此心閒<lb/>
燈妨逺夢寒雨亂愁吟僧奭曾相約花時共一尋<lb/>
　　送人赴沅州任<lb/>
舊貢包茅地中存古意長去程逢嶽雪上事帶春陽露<lb/>
結硃砂氣波流白芷香大夫祠寂寞煩與奠椒漿<lb/>
　　悼雪菴禪師<lb/>
悟了無生妙歸空若故鄉竹房三尺像石榻一爐香壊<lb/>
衲猶懸樹新松忽過墻僧中留不得幾日為凄涼<lb/>
<pb n="KR4h0158_WYG_043-16b"/>
　　寄沈洞主<lb/>
想當清夜醮帶月扣僊鐘指上雷霆訣菴前虎豹蹤藥<lb/>
收陽地草薪採故枝松擬即尋師去茅峰疊幾重<lb/>
　　太平山讀書奉寄城中諸友<lb/>
寥寥鐘磬音永日在空林多見僧家事㴱便靜者心虚<lb/>
庭雲片泊側徑石根侵此去城闉逺君應懶出尋<lb/>
　　冬日過道上人舊房<lb/>
已知起衆相假質任成灰房是他僧住門無舊客來氷<lb/>
<pb n="KR4h0158_WYG_043-17a"/>
乾半池水花落一根梅猶自疑行脚何年見却囘<lb/>
　　春日和劉明逺<lb/>
不奈滴簷聲風囘昨夜晴一堦春草碧幾片落花輕知<lb/>
分貧堪樂無營夢亦清看君話幽隠如我願逃名<lb/>
　　送薛子舒赴華亭船官<lb/>
君到雲間日應分二陸名縣圖山色少井味海潮并剡<lb/>
局三年印春風半月程野人因買鶴曾向此中行<lb/>
　　曉對<lb/>
<pb n="KR4h0158_WYG_043-17b"/>
獨對曉來晴天寒景物清梅花分地落井氣隔簾生曽<lb/>
是吟招隠何時遂耦耕蕭疎頭上髮已白二三莖<lb/>
　　暮春病歸<lb/>
朝朝風景添吾病亦開簾洗藥花前曬傳方壁上黏力<lb/>
微還省語身老更看髯昨日林僧至茶杯始一拈<lb/>
　　寄永州徐三掾曹<lb/>
聞道居官處千峰近九疑合流皆楚水高石半唐碑香<lb/>
草寒猶綠清猿夜更悲其中多隠者君去得逢誰<lb/>
<pb n="KR4h0158_WYG_043-18a"/>
　　書隠者所居<lb/>
百事已無機空林不掩扉蜂沾朝露出鶴帶晩雲歸石<lb/>
老苔為貌松寒薜作衣山翁與漁父相過轉依依<lb/>
　　能仁寺<lb/>
芙蓉峰入天寺與此峯連得見是冬月要來從昔年寒<lb/>
潭盛塔影古木帶㕑煙偶值髙僧出禪牀坐黙然<lb/>
　　石門菴<lb/>
山到極深處石門為地名嵐蒸空寺壊雪壓小菴清果<lb/>
<pb n="KR4h0158_WYG_043-18b"/>
洛羣猿拾林昏獨虎行一僧何所得髙坐若無情<lb/>
　　寶冠寺<lb/>
山多猿鳥羣永日絶囂氛一澗水流出幾房僧共䎹拄<lb/>
笻黏落葉拂石動寒雲誰昔來營此尋碑看記文<lb/>
　　秋日閒居呈趙端行<lb/>
閒居觀物化幾葉又飛東清氣全歸月寒聲半是風病<lb/>
多憐骨瘦吟苦笑身窮折得鄰家菊還思靖節翁<lb/>
　　初晴道中<lb/>
<pb n="KR4h0158_WYG_043-19a"/>
初晴殘溼在衆樹碧光鮮幽鷺窺泉立閒童跨犢眠依<lb/>
山知有寺過水恨無船石路是誰作姓名巖上鐫<lb/>
　　題武義趙提幹林亭<lb/>
武陵諸勝狀如列在簷前一郭樓臺日數村桑柘煙鳥<lb/>
啼春滿谷秧綠水平田中有漁樵影吾詩詠不全<lb/>
　　贈孫季蕃<lb/>
立談飛絮中相遇在吳宫以我為生拙憐君失計同醉<lb/>
酣花落月吟苦竹搖風自作廬山記幽竒欲遍窮　<hi>按孫</hi>
<pb n="KR4h0158_WYG_043-19b"/>
<hi>惟信字季蕃開封人自號花翁工詩詞有官棄去</hi>
　　贈劉髙士<lb/>
靈境康廬上師曽此處家今遊在京國誰為管煙霞覓<lb/>
句行逢鶴持經坐對花笑予非酒戸相勸滿甌茶<lb/>
　　送人遊天台<lb/>
暫遊行李少幾日到天台船帶落潮發月從前浦來花<lb/>
源香不斷藥地綠成堆莫學他劉阮經年忘却囘<lb/>
　　宿寺<lb/>
<pb n="KR4h0158_WYG_043-20a"/>
一宿此禪宫身同落髮翁深窗難得月老屋易生風燈<lb/>
冷紗光淡香殘印篆空獨憐吟思苦妨却夢西東<lb/>
　　鮑使君閒居<lb/>
吟樓影在湖波上吟景長従望處生疉石擬成幽嶂色<lb/>
種松移得逺灘聲多諳藥品曽因病却著荷衣欲避名<lb/>
聞說近來心更靜案頭惟有一琴横<lb/>
　　山中<lb/>
山中凡事幸相宜第一紅塵免上衣尋藥每同丹客去<lb/>
<pb n="KR4h0158_WYG_043-20b"/>
拾薪多趂牧兒歸鳴泉潄石寒蒲潔宿霧蒸泥早蕨肥<lb/>
不奈隣峰學禪伴時時來此叩巖扉<lb/>
　　次韻葛天民<lb/>
接得詩來勝接書憶君情思豁然舒却看城裏誰家竹<lb/>
又鎖湖邊舊住廬曽有退之憐賈島豈無得意薦相如<lb/>
欲知别後予蹤跡只向此間閒釣魚<lb/>
　　贈陳管轄<lb/>
一拂清風一袖雲紫陽容貌鶴精神詩因道進言辭别<lb/>
<pb n="KR4h0158_WYG_043-21a"/>
丹得師傳火候真廬嶽峰前吟瀑布混儀圖上禮星辰<lb/>
我來暫作閒人歇多謝僊翁相訪頻<lb/>
　　次徐靈淵韻贈趙靈秀<lb/>
一軸黄庭看不厭詩囊茶器每隨身三年在任同僊隠<lb/>
一日還家只舊貧種得溪蒲生似髮敎成野鶴舞如人<lb/>
出門便是登山路更要遙山翠色勻<lb/>
　徐　照<lb/>
　　<hi>字道暉永嘉人自號山民四靈之詩皆尚五言近體而道暉幽𦕈峭刻思致尤奇卒嘉定四年詩號</hi>
<pb n="KR4h0158_WYG_043-21b"/>
　　<hi>芳蘭軒集</hi>
　　蝗飛髙<lb/>
戰士屍上蟲蟲老生羽翼目怒體甲硬豈非怨氣激櫛<lb/>
櫛北方來横遮遍天黒戍婦聞我言色變氣咽逆良人<lb/>
進戰死屍骸委砂礫昨夜夢魂歸白騎曉無迹因知天<lb/>
中蝗乃是屍上物仰面久迎視低頭淚雙滴呼兒勿殺<lb/>
害解繫從所適蝗乎若有知飛入妾心臆<lb/>
　　青鳩詞<lb/>
<pb n="KR4h0158_WYG_043-22a"/>
勞勞復勞勞生人半行客今人行古道古道有行役相<lb/>
逢莫等閒相離易疎隔殷勤紅杏花徹宵對芳席明年<lb/>
花開人東西青鳩食花舊處啼<lb/>
　　宿翁靈舒幽居期趙紫芝不至<lb/>
江城過一宿秋氣入宵濃蛩響移砧石螢光出瓦松月<lb/>
遲將近曉角盡即聞鐘人起行庭際思君恨幾重<lb/>
　　贈江心寺欽上人<lb/>
客至啟幽戸筍鞋行曲廊潮侵坐禪石雨潤讀經香古<lb/>
<pb n="KR4h0158_WYG_043-22b"/>
硯傳人逺新篁過塔長城中如火熱此地獨清涼<lb/>
　　送塵老入廣化米開田<lb/>
行李衝氷雪塗程半是船去從人乞米歸要海成田遇<lb/>
景因開畫思茶亦掬泉好風名舶趠相候立江邊<lb/>
　　宿寺<lb/>
古殿青燈冷虚廊葉掃風掩關人迹外得句佛香中鶴<lb/>
睡應無夢僧談必悟空坐驚窗欲曉片月在林東<lb/>
　　題江心寺<lb/>
<pb n="KR4h0158_WYG_043-23a"/>
兩寺今為一僧多外國人流來天際水截斷世間塵鴉<lb/>
宿腥林徑龍歸損塔輪却疑成片石坐對謝公身<lb/>
　　題羅隠故居<lb/>
片水靜無塵青山是四鄰上天如有意此地著詩人吟<lb/>
得物俱盡罰令生世貧因來尋古跡只見石為麟<lb/>
　　懐如順上人<lb/>
西湖湖上寺一别二三年舊住房長閉新栽樹已圓空<lb/>
多相憶夢不得寄來篇喜見鄰僧說歸期是臘前<lb/>
<pb n="KR4h0158_WYG_043-23b"/>
　　訪觀公不遇<lb/>
卧犬聞人出門當青櫟林固知多不在自願欲相尋宵<lb/>
短餘香印鄰疎出磬音昨來曾寄茗應念苦吟心<lb/>
　　石門瀑布<lb/>
一派從天下曾經李白看千年流不盡六月地長寒灑<lb/>
水跳微沫衝崖作怒湍人言深碧處常有老龍蟠<lb/>
　　題衢州石壁寺<lb/>
岸石横生脹平林一里溪衆船寒渡集髙寺逺山齊殘<lb/>
<pb n="KR4h0158_WYG_043-24a"/>
磬吹風斷眠禽壓竹低自嫌昏黑至難認壁間題<lb/>
　　題浯溪<lb/>
知是漫郎宅舟中聞寺鐘小溪通正港髙石壓羣峰綠<lb/>
樹成春蔭荒臺見古蹤唐碑三十本獨免野苔封<lb/>
　　白石巖<lb/>
一石入遙天千峰疉在前人行不到處僊去未多年竇<lb/>
暗雲生像簷斜日照泉皇朝宣賜物弟子尚能傳<lb/>
　　壽昌道中<lb/>
<pb n="KR4h0158_WYG_043-24b"/>
碣字芙蓉驛喜行行不難路侵滄海過人得異山看圓<lb/>
石蠔黏滿平途鷺立寒一遊期一月囘日必冬殘<lb/>
　　題翁卷山居<lb/>
空山無一人君此寄閒身水上花來逺風中葉動頻蟲<lb/>
行黏壁字茶煮落巢新若有髙人至何妨不裹巾<lb/>
　　訪僧居<lb/>
客至無他事房門不厭敲好山元帶郭損屋旋鋪茅靜<lb/>
砌生靈藥髙林出逺郊水禽多不見春暖漸營巢<lb/>
<pb n="KR4h0158_WYG_043-25a"/>
　　永州寄翁靈舒<lb/>
古郡百蠻邊蒼梧九㸃煙去家疑萬里歸計在明年風<lb/>
順眼聽角樓髙望見船筠州當半道長得秀詩篇<lb/>
　　題李商叟半村壁<lb/>
一徑蒼苔合連年不出門風髙松有韻溪滿石無痕不<lb/>
自知名重令人覺道尊更憂徵詔至移室向深村<lb/>
　　送塵老歸舊房<lb/>
數間茅屋殘山外片石崚嶒樹影交給假兩旬秋易盡<lb/>
<pb n="KR4h0158_WYG_043-25b"/>
相尋一舍路非遙盆栽怪木緣能畫池畜珍魚不入庖<lb/>
聞道水松三百步夢隨流水到溪橋<lb/>
　　㑹飲鮑使君池亭<lb/>
案上一琴書數卷不須此處有笙歌厭居城市觀天小<lb/>
喜到君家見月多葉滿地飛隨步履鶴於人熟聽吟哦<lb/>
明朝也向山中去手把松枝養太和<lb/>
　　同劉孝若野步<lb/>
杖履相從步野田坐臨堦所和詩篇要看隔水人家菊<lb/>
<pb n="KR4h0158_WYG_043-26a"/>
試借繋門漁父船且緩歸舟知有月不生酒興為無錢<lb/>
寒來莫問家中事纔得身閒即是僊<lb/>
　　髙山寺晩望<lb/>
石路近門方失險刺桐疎處見僧歸小坡重疊無平屋<lb/>
四月陰寒尚裌衣山到道州髙莫比水分湘口綠相圍<lb/>
暮雲不隔東南望一片遙兼白鳥飛<lb/>
　徐　璣<lb/>
　　<hi>字文淵従晉江遷永嘉官建安主簿龍溪丞武當長泰令嘉定七年卒年五十九按璣與照同姓同</hi>
<pb n="KR4h0158_WYG_043-26b"/>
　　<hi>里同調同時實非兄弟曹能始云二徐倛隠居不仕耽情丘壑以故發之咏歌清真澹逺出於自然</hi>
　　<hi>亦未嘗言璣為照之弟但璣已歴官丞宰謂之不仕則失考云詩名二薇亭集</hi>
　　投楊誠齋<lb/>
名髙身又貴自住小村深清得門如水貧惟帶有金養<lb/>
生非藥餌常語是規箴四海為儒者相逢問信音<lb/>
　　江亭臨眺<lb/>
問得梅花信寒林動晚聲雨來山漸逺潮去水還清寥<lb/>
落尋新句歡娛解宿酲相攜歸路滑燈火近孤城<lb/>
<pb n="KR4h0158_WYG_043-27a"/>
　　題陳待制湖莊<lb/>
圍無三畝地四面水連天行向樓髙處却如身在船野<lb/>
花春渚外山色海雲邊一任人來往兹懐亦浩然<lb/>
　　宿寺<lb/>
古木山邊寺深松逕底風獨吟侵夜半枯坐雜禪中殿<lb/>
淨燈光小經殘磬韻空不知清逺夢啼鳥在林東<lb/>
　　孤坐呈客<lb/>
晨起猶孤坐缾泉待煮茶寒煙添竹色疎雪亂梅花獨<lb/>
<pb n="KR4h0158_WYG_043-27b"/>
喜忘時事誰知改嵗華多君能過此人里似僊家<lb/>
　　登信州靈山閣跨鶴臺<lb/>
清遊吾有分渾似昔曾來野屋憑髙住青山到水囘欲<lb/>
看靈岫逺須待曉雲開漸漸生愁思鄉心上古臺<lb/>
　　書翁卷詩集後<lb/>
五字極難精知君合有名磨礲雙鬢改收拾一編成泉<lb/>
落秋嵒潔花開野逕清漸多來學者體法似𤣥英<lb/>
　　大龍湫<lb/>
<pb n="KR4h0158_WYG_043-28a"/>
瀑水數千尺何曾貼石流還疑衆山折故使半空浮霧<lb/>
雨初相亂波濤忽自由道場從建後龍去任人遊<lb/>
　　梅坡<lb/>
淺水低坡幾樹苔冷光搖動玉塵埃横斜直似安排得<lb/>
古怪多應折損來潔白要從侵夜看飄零却是被春催<lb/>
閒行立斷清風影一片飛香落酒杯<lb/>
　　秋日登玉峰<lb/>
玉琢孤峰壓富沙人行峰頂步雲霞溪流緩去幾囘曲<lb/>
<pb n="KR4h0158_WYG_043-28b"/>
樹色幽分無數家翠拂寒煙平似水紅飄霜葉逺如花<lb/>
明朝重向城中望對北一松應不差<lb/>
　　題東山道院<lb/>
古院嵌崎石作層綠苔芳草近郊坰溪流偶到門前合<lb/>
山色偏來竹裏青靜與黄蜂通戸牖閒將白鳥共沙汀<lb/>
道人亦有能琴者一曲清徽最可聽<lb/>
　　訪湖友<lb/>
城中日日望南湖乞得閒來訪隠居漸有秋霖籬菊長<lb/>
<pb n="KR4h0158_WYG_043-29a"/>
纔無暑氣渚蓮疎壁間古畫多賢像案上塵編半佛書<lb/>
未見主人逢稚子不通姓字獨踟躇<lb/>
　　泊馬公嶺<lb/>
維舟拂曉步平沙晚泊雲根第一家新取菜蔬沾野露<lb/>
旋編籬落帶山花門前相對青峰小屋後流來白水斜<lb/>
可愛山翁無一事藤墻西畔看蜂衙<lb/>
　　酒<lb/>
才傾一盞碧澄澄自是山妻手法成不遣水多防味薄<lb/>
<pb n="KR4h0158_WYG_043-29b"/>
要令麴少得香清涼從荷葉風邊起煖向梅花月裏生<lb/>
世味總無如此味深知此味即淵明<lb/>
　　過九嶺<lb/>
斷崖横路水潺潺行到山根又上山眼看别峰雲霧起<lb/>
不知身也在雲間<lb/>
　徐致中<lb/>
　　<hi>孝宗乾淳間人與永嘉四靈為唱和友其詩格亦甚相似</hi>
　　夏日湖上訪隠士<lb/>
<pb n="KR4h0158_WYG_043-30a"/>
煩暑何能避孤舟訪隠人水鄉菱藕熟晴野稻苗新為<lb/>
學師前輩談空悟宿身鏡湖三百頃不似此湖濵<lb/>
　　又寄<lb/>
庭深自無暑苔徑復縈紆賔客不長到兒童自可娛荷<lb/>
花晴帶粉蒲葉晚凝珠與我城闉隔茲歡想不殊<lb/>
　　山居<lb/>
柳竹藏花塢茅茨接草池開門驚燕子汲水得魚兒地<lb/>
僻春猶靜人閒日自遲山禽啼忽住飛走又相隨<lb/>
<pb n="KR4h0158_WYG_043-30b"/>
　　夏日懐人<hi>此詩併謝公巖作别本又屬徐璣</hi>
流水階除靜孤眠得自由月生林欲曉雨過夜如秋逺<lb/>
憶荷花浦誰憐杜若洲良宵恐無夢有夢即俱遊<lb/>
　　夏夜同靈暉有作奉寄翁趙二友<lb/>
齋居惟少睡露坐得論文涼夜如清水明河似白雲宿<lb/>
禽翻樹覺幽磬渡溪聞欲識他鄉思斯時共憶君<lb/>
　　初夏遊謝公巖<lb/>
又取紗衣換天時起細風清陰花落後長日鳥啼中水<lb/>
<pb n="KR4h0158_WYG_043-31a"/>
國乘舟樂巖扉有路通州民多到此猶自憶髯公<lb/>
　　登横碧軒繼趙昌甫作<lb/>
步陟髙髙寺徐行不用扶青天晴又雨山色有還無句<lb/>
向閒中覓茶因醉後呼所懐論未足何乃又征途<lb/>
　　不食姑<lb/>
惟誦天童呪飲泉能不饑只緣多自譽翻以致人疑賦<lb/>
質全如鶴謀生却似龜綠華通籍後㑹報女僊知<lb/>
　<lb/>
<pb n="KR4h0158_WYG_043-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四十三<lb/>
</p>
<p>
</p>
  </div>
<div>
<head>宋元詩㑹卷四十四</head> <lb/>
    <p>
<pb n="KR4h0158_WYG_044-1a"/>
欽定四庫全書<lb/>
　宋元詩㑹卷四十四<lb/>
　　　　　　　　　　　　兵部主事陳焯編<lb/>
　劉　爚<lb/>
　　<hi>字晦伯建陽人乾道八年進士調山陽主簿通判潭州未上丁艱時偽學禁起爚從朱熹講道武夷</hi>
　　<hi>築雲莊山房為終老之計調贑州坑冶書管文字歴知徳慶府提舉廣東常平遷尚左郎官國子司</hi>
　　<hi>業乞罷偽學之詔請以朱熹白鹿洞規頒示太學兼編修檢討官進國子祭酒權工部尚書仍兼諭</hi>
　　<hi>徳每講讀至經史所陳聲色嗜欲之戒懇切再三進讀詩之說覽者為吐舌云卒贈光禄大夫諡文</hi>
<pb n="KR4h0158_WYG_044-1b"/>
　　<hi>簡</hi>
　　送王子文宰昭武<hi>二首</hi>
百錬成繞指粹白俄成緇有初諒非難其難在終之道<lb/>
心𦕈絲粟易為羣物移不有專一功誰能勝安危願言<lb/>
保令德嵗晏以為期<lb/>
平時州縣間上下意苦異善書肘後掣有志奚由遂子<lb/>
今得所從展布有餘地兩賢更戮力萬物應吐氣相期<lb/>
召杜功奕奕昭來世<lb/>
<pb n="KR4h0158_WYG_044-2a"/>
　　上陳縣尹<lb/>
舊尹龔熊負令名至今天日共清明案頭未有人稱屈<lb/>
村裏全無吏敢行滿院茶香敲句穏一簾花影韻琴清<lb/>
後來踵武誰其似又說陳公政有聲<lb/>
　　金國賀正旦使人到闕錫宴紫宸殿<lb/>
榆關玉塞靜無塵嘉定于今第四春兩國交馳通好使<lb/>
八方同作太平人翠鼉鼓奏娛嘉客白獸樽浮賞諫臣<lb/>
聖厯従兹天共逺年年玊帛㑹楓宸<lb/>
<pb n="KR4h0158_WYG_044-2b"/>
　　瑞慶聖節應制<lb/>
皇家卜世過周唐天啓真人應運翔抱日預占恭邸夢<lb/>
飛龍曾報皖山祥翠雲影外來金母紅霧香中擁玊皇<lb/>
樂府賦工無以祝願將金鑑代珠囊<lb/>
　葉　適<lb/>
　　<hi>字正則永嘉人為文藻思英發擢淳熈五年進士第二人授平江節度推官少保史浩薦於朝召之</hi>
　　<hi>不至改浙西提刑幹辦用執政龔茂良薦召為太學正遷博士因輪對敷奏剉切上慘然久之除常</hi>
　　<hi>博兼實錄檢討㑹朱熹除兵部郎官未就職為侍郎林栗所糾適上疏力爭不報光宗嗣位出知蘄</hi>
<pb n="KR4h0158_WYG_044-3a"/>
　　<hi>州入為尚書郎官是時帝以疾不朝重華宫適力言父子天性浮疑私畏何得阻定省之歡帝因兩</hi>
　　<hi>詣重華都人大恱孝宗崩光宗不能執喪其内禪寜宗適與趙汝愚實主始謀焉寜宗立韓侂冑冀</hi>
　　<hi>得節鉞適勸趙汝愚當與之汝愚不聽適歎曰禍自此始矣遂求補外未幾亦為御史所紏罷主宫</hi>
　　<hi>觀起判湖南轉運歴知泉州召權兵侍而侂胄欲立功固位將啟兵端欲藉適草詔以動中外特兼</hi>
　　<hi>直學士適引疾力辭侂胄軍敗除適知建康府兼沿江制置適經理堡寨漸有成績及侂胄已誅中</hi>
　　<hi>丞雷孝友劾適附侂胄罷歸卒年七十四</hi>
　　靈巖<lb/>
穹窿右俛眉天平左垂鬢吳人宅沮洳兹山抑其鎮陡<lb/>
<pb n="KR4h0158_WYG_044-3b"/>
起為表著突兀數尋仞樛松頗堅瘦立石乃榮潤兼有<lb/>
千里陂杳靄來逺韻宜乎登椒丘擺落思奮迅吳主未<lb/>
亾時絶色館孤峻歌聲妙欵乃爼品窮蛤蜃援琴固停<lb/>
晷解甲仍轉瞬終歸寂寞人破釡煑枯堇陳迹不足弔<lb/>
新締何勞問<lb/>
　　北齋<lb/>
人情無終極匪陋則求佳寢處既少安遊燕豈不懐惟<lb/>
思舊酒務糟酵荒榛埋破瓶聚隆垤新甃連長堦種竹<lb/>
<pb n="KR4h0158_WYG_044-4a"/>
夾超然移花遶北齋及爾風露清忽感意象諧幽深容<lb/>
浪蘂潤澤長芳荄亭亭兩髙梧買自婁門街俟以嵗屢<lb/>
寒窅若萬仞崖吾留能幾日齪齪強安排方嫌樹影瘦<lb/>
復慮地勢<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>世間香味恱每與腥羶偕雅故使鄭淆法<lb/>
語仍進俳俯同侏儒笑但恐好惡乖莫窮有限物徇此<lb/>
未腐骸<lb/>
　　張氏東園送王恭父得殿字<lb/>
燕鴻不相須進趨自求便余來君其館乃復當我餞一<lb/>
<pb n="KR4h0158_WYG_044-4b"/>
春三月雨亭樹鬱霧澱絮重厄飛揚花蔫堆紫茜縦有<lb/>
百壺清何能一笑遣為郎昔同甲四海初㑹面凜然抱<lb/>
英特霜宇搏温霰雄詞推落筆一語不可選重來更純<lb/>
粹玉琢金就鍊漢家闡道術四達詔羣彦談經石渠觀<lb/>
㑹議白虎殿通方要歸宿立異豈夸衒子行若微罪天<lb/>
意委深眷以其今固辭可信非始戀楚熱宜縐絺峽漲<lb/>
難短牽囘舟泊書林及此未掩卷<lb/>
　　奉賦德修西充大夫成都新園詠歸堂<lb/>
<pb n="KR4h0158_WYG_044-5a"/>
浣花炫春澨濯錦絢晴浦成都信繁㑹此水工媚嫵豈<lb/>
無濠上亭蹙歩難仰俯誓言違市朝卜宅近幽阻沃沃<lb/>
葵莧畦焰焰棠杏塢朝曦溼淺瀨暮色生逺渚循涯詠<lb/>
未厭引流絡其圃蘋荇依籬樊鳬雁宿庭戸長松百里<lb/>
外物象爭𣺌莽時平乏隠淪蓑笠自歌舞岷江志東向<lb/>
激射走吳楚胡為滯淫之習坎聖所許<lb/>
　　宿石門<lb/>
好溪瀉百壑南北傾萬峰山凡堆阜俗映岸羞為容石<lb/>
<pb n="KR4h0158_WYG_044-5b"/>
門忽秀出老幹蔭渟洪捨舟從口入便已離塵中衆芳<lb/>
拱窟宅環峒獻奇穠藤蘿異態度尺寸疑施功錦茵翠<lb/>
織成照耀無春冬水行千丈髙歕薄不可窮更有洗頭<lb/>
盆雲深霧常封昔年謝康樂築居待其終繼作者丘裴<lb/>
語言亦稱雄栖栖三羽衣日晏齋廚空來遊百世後歎<lb/>
息騷人風<lb/>
　　露星亭<lb/>
斗杓㸃翠為此城四郊環拱來遙青知君欲覽衆山小<lb/>
<pb n="KR4h0158_WYG_044-6a"/>
取塼磨就天上亭身心合於高處著萬象不語森湊泊<lb/>
古今日色遞淺深志士可惜虚光陰<lb/>
　　趙成父築亭上饒即用東里舊圃牓曰魚計<lb/>
秦僑洛寓隨南公新條復欲無開封亭名若有土斷法<lb/>
鄭圃豈在章泉中舊魚遙應化龍去今魚且復波間住<lb/>
人為魚計魚不知今樂莫㤀昔日悲<lb/>
　　題鄭大惠詩卷<lb/>
憶從草廬赴鄰炊澁雪攪筵糟涌糜要當醺酣活膚凑<lb/>
<pb n="KR4h0158_WYG_044-6b"/>
不許雕刻妨肝脾何年兒生錦䙀裂金塗門扉玊為切<lb/>
吟中得眼萬象通浪吹狂歌總休歇兩家至今住連墻<lb/>
讀書聞鷄夜相將經明先入韋平室句好還升李杜堂<lb/>
　　送鄭丈赴建寧<lb/>
清廟圖書寶熙朝雅頌音頻繁三節召荏苒二毛侵衣<lb/>
食家纔足丘園意亦深臥聽牀下士時作武侯吟<lb/>
　　送鄧諫從制幹<lb/>
援引亦未力聲名空復傳終攜太平䇿還上蜀江船帆<lb/>
<pb n="KR4h0158_WYG_044-7a"/>
色挂曉月櫓音穿夕煙滄波不盡興收拾浣花邊<lb/>
　　送謝希孟<lb/>
白頭趍幕府蚤已負平生未放鵬舒翼應須驥斂程驛<lb/>
梅催凍蘂柁雨送春聲為語常平使開懐待子荆<lb/>
　　送包通判兼寄滕季度<lb/>
風雨逍遙地衙排印簏新鈿車分路濶寶瑟聽歌頻燈<lb/>
市曉侵月花田晚占春郤過張翰宅方信有閒人<lb/>
　　贈盧次夔<lb/>
<pb n="KR4h0158_WYG_044-7b"/>
家住東郊深能詩人共尋氷梭間道錦玉軫斷文琴城<lb/>
漏宵添滴牕花晝減陰新涼白頭句清甚費悲吟<lb/>
　　施翔公掌敎長沙<lb/>
蓍蔡羲前識簫韶舜後音追囘賈誼貶喚起屈原沈湘<lb/>
水汀烟濶梅花署雪深余行陳迹久因子一微吟<lb/>
　　西山<lb/>
對面吳橋港西山幾一家有林皆橘樹無水不荷花竹<lb/>
下晴垂釣松間雨試茶更瞻東序綵空翠落朝霞<lb/>
<pb n="KR4h0158_WYG_044-8a"/>
　　送曹器逺<lb/>
曹子苦心懐百憂古人逺矣思同流平生未得雄豪力<lb/>
今日便肎卑微休麻源洞裏瓊葉雨南草市上蘆花秋<lb/>
十年老語為誰了西望滄江空白頭<lb/>
　　送潘德久<lb/>
每攜瘦竹身長隠忽引文藤令頗嚴聞道將軍如郤縠<lb/>
不妨幕府有陶潛江當濶處水新漲春到極頭花倍添<lb/>
未有羽書吟自好全提白下入詩奩<lb/>
<pb n="KR4h0158_WYG_044-8b"/>
　陳　薻<lb/>
　　<hi>字元潔福唐人網軒林亦之髙弟也網軒固貧而元潔之貧尤甚居無片瓦諸學子聚館俸為買田</hi>
　　<hi>數畝輒被人奪去僑居福清縣之横塘忍饑絃誦泊如也因以樂自名其軒所著有樂軒集</hi>
　　姚晉卿溪閣行<lb/>
南院觀溪心已清縈紆更上閣中行西横車馬市橋合<lb/>
東眺逺山霞霧生日斜沙石淺可數半夜轟雷驅猛雨<lb/>
農圃嘈嘈春水多誰得身閒延客歌醉後下堦齊拍手<lb/>
長株矮樹排花柳主人更要雙眸寛去年拄杖尋長安<lb/>
<pb n="KR4h0158_WYG_044-9a"/>
一行一處狂呼去日日芳園大如許買地此多直幾金<lb/>
千屏萬障為墻堵<lb/>
　　丹井懐叔達<lb/>
喜稱吾子賦羞道少年時别去休論易愁來欲寄詩夕<lb/>
陽書不到殘月夢相隨晩嵗傷心事松峬獨語誰<lb/>
　　歸入古田界作<lb/>
步入溪山勝橋亭古劒風土宜歸茘子村塢盡油桐南<lb/>
店炊初滑西舟石漸窮豈知旬日外便訪去時蹤<lb/>
<pb n="KR4h0158_WYG_044-9b"/>
　　虎溪<lb/>
四圍山木合百磴屋簷重古穴成幽井疎林散曉峰響<lb/>
泉那更月啼鳥此無冬臺上朝朝看天邊有怪松<lb/>
　　自題海漁亭<hi>二首</hi>
波濤生長處土地屬東隅樹樹縣漁網村村叫鷓鴣酒<lb/>
旗孤嶼見書卷一山無欲趂鷄豚社因慚身業儒<lb/>
屋舍髙低住比鄰活計同笭箵嫌月白螃蟹要霜紅吠<lb/>
犬隨村落賣魚成老翁地鹹耕種少海熟抵年豐<lb/>
<pb n="KR4h0158_WYG_044-10a"/>
　　海口吟<lb/>
按圖自古無人到二百年來户口添架屋上山成市井<lb/>
張官近海課魚鹽估客趂潮撐米入沒人忍凍采蠔粘<lb/>
仲尼有廟塵誰掃寺觀崢嶸香火嚴<lb/>
　　題融州城樓<lb/>
除郤譙樓環廨舍蕭條市井客懐悲高高下下山無數<lb/>
淺淺深深江有時大布紅裙猺女著半規白扇野人持<lb/>
城中昨夜亾羊豕聞得誰家虎入籬<lb/>
<pb n="KR4h0158_WYG_044-10b"/>
　　客中書事<lb/>
千載蠻風尚有存此來聞見不堪論猪膏澤髮湘南婦<lb/>
牛渤塗門嶺右村行客下牀調瘴藥吏人提甕灌蔬園<lb/>
豈無佳麗堪娛目别有凄涼只斷魂<lb/>
　　真仙洞<lb/>
洞裏清溪可汎舟入觀洞府出髙丘老聃尸解今還在<lb/>
黄帝生前有此不滴乳解添無數幻攜燈何用不曾幽<lb/>
乾坤自大人身小拳石空中作勝遊<lb/>
<pb n="KR4h0158_WYG_044-11a"/>
　　城山<lb/>
雲霧成佳景天明又幾囘忽攜詩句入别放畫圖開逺<lb/>
樹沈如立行歌去似來小船衝雨過髙柳接湖栽月傍<lb/>
孤青樹名呼怪石臺故園無夢想近擬築嵒隈<lb/>
　　夜宿延平水東<lb/>
浮橋暫折阻狂瀾懶問津船趂往還雙劒廟前酤酒醉<lb/>
水西燈火水東看<lb/>
　　戲題宏仲飲亭酒肆<lb/>
<pb n="KR4h0158_WYG_044-11b"/>
老去雖貧有酒壚秫田親種暫時沽閨中不解為慳婦<lb/>
閒問劉郎燕客無<lb/>
　　盧北山元夕<lb/>
社屋相㤀鼓笛鳴空村步月興堪乘何須更要鼇山立<lb/>
野燒天邊勝著燈<lb/>
　　送黄欽之赴廣州鹽稅<lb/>
地氣周遭逐處流五羊漸已似中州海風吹斷山無瘴<lb/>
炎月何妨作宦遊<lb/>
<pb n="KR4h0158_WYG_044-12a"/>
　陳傅良<lb/>
　　<hi>字君舉溫州瑞安人初患科舉程文之弊思有以矯之其為文章自成一家遂以文名擅當世及入</hi>
　　<hi>太學與張栻吕祖謙友善東萊為言本朝文獻之序南軒則益以主敬集義之功自是四方受業者</hi>
　　<hi>愈衆登進士甲科敎授泰州用薦改太學錄通判福州為豪强所中罷官凡五年起知桂陽軍光宗</hi>
　　<hi>立稍遷提舉常平轉運判官轉浙西提㸃刑獄召為吏部員外郎去朝四十年至是始歸鬚髮盡白</hi>
　　<hi>都人聚觀嗟歎號陳老郎中因輪對首以寛民力為言帝嘉納且勞之日卿昔安在不見久矣其以</hi>
　　<hi>所著書示朕退而上周禮說十三篇擢祕監歴檢討實録起居中書舍人㑹光宗不朝重華傅良力</hi>
　　<hi>諫帝將従之及出至御屏皇后挽帝囘傅良遂趨上引裾后叱之傅良哭於廷后益怒𫝊良下殿徑</hi>
<pb n="KR4h0158_WYG_044-12b"/>
　　<hi>行改修撰不受寧宗即位召為直院詔與朱熹在外宫觀傅良執奏繳還詞頭為中丞謝㴱甫所劾</hi>
　　<hi>出提舉興國宫嘉泰二年進寶謨閣待制終于家年六十七諡文節其著述有詩解詁周禮說春秋</hi>
　　<hi>後傅等書</hi>
　　遊白石巖<lb/>
地向東南傾石際滄海立蛟鼉限波濤鷄犬得城邑居<lb/>
然通國望跋莫他山及道人獨有之置屋三四級幾看<lb/>
星月爛卻聽風雨急于今二百年我共㝠鴻集晤語夕<lb/>
陽低對酒秋旻溼<lb/>
<pb n="KR4h0158_WYG_044-13a"/>
　　送葉正則赴浙西憲幕<lb/>
頻年送行客酒罄詩不工冣晩與君别奈此百感叢岐<lb/>
山有鳴鳳雅頌移豳風于時二老生出處海上同曹劉<lb/>
對匕箸失色一語中明朝蜀江水不與灞滻通人心起<lb/>
毫末世故關鴻濛乃知貧賤交不下王霸功霜根宿病<lb/>
驥雲帆背蜚鴻秋水能隔人白蘋况連空相從自束髪<lb/>
各去隨轉蓬今懐欣有合後㑹苦未重鱸魚直萬錢羊<lb/>
酪倍一鍾願君養盛年我友半已翁<lb/>
<pb n="KR4h0158_WYG_044-13b"/>
　　借書一首别薛子長<lb/>
曲阿著柴扉陋甚誰盤桓美人此何求巨竹數十竿日<lb/>
閱書百篇尚覺目力寛欲從我借書我書何足觀辛勤<lb/>
抱遺經及此鬢髮斑一語未領㑹累日不自安雖更聖<lb/>
人手亦恐衆説漫况復秦漢下曾莫修與刪致之獲麟<lb/>
前存者今若干我無所取裁望洋久空歎讀書固匪易<lb/>
窮理良獨難昨夜荷堤上嘗試及孟韓此語如涓埃此<lb/>
道如丘山<lb/>
<pb n="KR4h0158_WYG_044-14a"/>
　　張漕行部過湘岸有作因次其韻<lb/>
春晩得新霽草木日夜綠陽光初蔽虧野暝或單複美<lb/>
人浮湘波領此入蓬屋故放歸帆遲更呼漁火續窮探<lb/>
物精華盡付詩凡目憶昨欣晤對令我㤀休沐劇談酒<lb/>
行希危坐兵衛肅相思正倚樓所寄忽累幅瑰辭買堪<lb/>
貧軼韻和難屬自従楚騷興悲些逮差玉後來數唐人<lb/>
欵乃巖隈宿世無梁昭明斯文又誰錄<lb/>
　　送郭希呂<lb/>
<pb n="KR4h0158_WYG_044-14b"/>
我門閉重重我徑阻且深梅花獨相依聊以慰我心美<lb/>
人從何來﨑嶇自幽尋亦于琢氷中而和南風琴菜甲<lb/>
尚可羮新篘足同斟不知嵗已華歸興生霜砧欲别復<lb/>
少住棲鳥歸月林客去鳥翾飛落花滿墻陰<lb/>
　　送趙叔靜敎授閩中<lb/>
讀書須讀經學文須學古青衫故不換白髮早可數我<lb/>
亦窶人子風雨蔽蓬戸胡為數相過夜話恒過午<lb/>
　　簡友人<lb/>
<pb n="KR4h0158_WYG_044-15a"/>
南去有五嶺北來有重湖水清石益奇往往中州無在<lb/>
昔宦遊者越若韓張徒胡然自衡陽隻雁亦不徂<lb/>
　　和張倅唐英詠梅<hi>二首</hi>
種梅欲百畝垂老意未渝有山在堂背有溪在庭除我<lb/>
危坐中央花以寘坐隅人固不可親花亦不可疎<lb/>
花芳以養性花蔭以休影更欲從㫄謀種秫可半頃衝<lb/>
寒時一觴我醉花獨醒醉醒兩相㤀久矣繫歸艇<lb/>
　　春晩書懐奉簡陳益之<lb/>
<pb n="KR4h0158_WYG_044-15b"/>
百舌喜太甚杜鵑恨何深睍睆斯黄鸝律中宫之音物<lb/>
情自不齊天運初無心道人獨領㑹杖藜立芳隂<lb/>
　　讀范文正公神道碑有感佚事<lb/>
武侯不可致蜀主造其廬公在衰絰中乃上時政書維<lb/>
時君臣定事與草昧殊出處千載同豈必名迹如行伍<lb/>
拔大將寒饑得名儒推轂天下士百年用其餘生平慕<lb/>
河汾未許王魏俱殷勤八司馬意獨何區區自古朋黨<lb/>
論消復莽無期誰令羣疑亾韓富及有為惜哉公不見<lb/>
<pb n="KR4h0158_WYG_044-16a"/>
功名止西陲<lb/>
　　送謝希孟歸黄巖<hi>四首</hi>
紛紛竹帛傳浩浩金石刻淪亾已無限存亦誰愛惜如<lb/>
何伏羲氏文字二三畫姬孔豈不聖用以演周易<lb/>
法令如牛毛斯鞅信手成簿書積丘山趙張眼愈明萬<lb/>
人立下風國勢尊且榮未省三代前誰獨有此名<lb/>
圭璧襲繅藉山龍飾衣裳不聞燧古初而興自虞唐毁<lb/>
車崇騎射𨽻作篆籀藏至今人便之秦亦忽以亾<lb/>
<pb n="KR4h0158_WYG_044-16b"/>
累觴以為歡班荆以為儀交際貴如此勿使至意虧頗<lb/>
常怪小雅鹿鳴至魚麗賓主禮百拜六經似支離<lb/>
　　送鮑清卿敎授莆中<lb/>
閩中豈不好莆中况多儒其山有丹茘其水有子魚艾<lb/>
軒諸老生典則故所餘堂堂退傅門海内欲曳裾宦游<lb/>
得此樂餞者酒滿車我亦勸君酒我意獨未舒嘗聞入<lb/>
林獵不可背水漁背水漁尚可背時更崎嶇方今朝廷<lb/>
尊紳笏日走趍官多豈勝記勢逺復易疎媒身衆所同<lb/>
<pb n="KR4h0158_WYG_044-17a"/>
藉口誰不如奈何但溫飽去向天一隅平生拙自謀蓬<lb/>
巷嵗月除更事亦既熟畫此未必愚豈有服茝蘭佩之<lb/>
以瓊琚令人愛不見搔首空踟蹰<lb/>
　　夷門歌送修德還闕<lb/>
萬古江入海吳蜀有不通不通誰使然人自為異同昔<lb/>
在李孟錢士各懐土封靜言彼何尤亦各徇所忠恭惟<lb/>
宋受命三姓皆朝宗斯文已百年名世纔數公眉山與<lb/>
金陵奈何不相容大雅如關洛亦復互詆攻朋分文字<lb/>
<pb n="KR4h0158_WYG_044-17b"/>
間禍起師友中四郊忽戎馬塵滿夷門宫往事已覆轍<lb/>
後事如飄蓬一飯㤀苦饑一褐㤀苦冬身謀每不長王<lb/>
事靡有終有客獨惻惻萬里興深衷相過話離合歴歴<lb/>
繇熈豐我久世慮薄念之涕無從貧賤將安歸功名在<lb/>
其逢有能用斯人可使百阻空西人不為西東人不為<lb/>
東<lb/>
　　送范憲東叔帥潼川<lb/>
相從意氣豪相知鬢毛斑細說竟昨非淺斟始今歡每<lb/>
<pb n="KR4h0158_WYG_044-18a"/>
懐吾黨多未救此世難一則琢氷雪再則紉芝蘭騷人<lb/>
絶芳潔孰與風人寛<lb/>
　　水仙花<lb/>
江梅丈人行嵗寒固天姿蠟梅微著色標致亦背時胡<lb/>
然此柔嘉支本僅自持迺以平地尺氣與松篁夷粹然<lb/>
金玉相承以翠羽儀獨立萬槁中氷膠雪垂垂水仙誰<lb/>
强名相宜未相知刻畫近脂粉而况山谷詩吾聞抱太<lb/>
和未易形似窺當其自英華造物且霽威平生恨剛褊未<lb/>
<pb n="KR4h0158_WYG_044-18b"/>
老齒髪衰掇花寘膽瓶吾今得吾師<lb/>
　　送同年林多益丞寧海<lb/>
同里衣冠近濶疎同年齒髮多衰變美人宜在玉筍班<lb/>
隠吏亦隨花雨縣有杭一葦逢迎可每食雙魚甘㫖便<lb/>
顧瞻周道竟何如善為身謀吾豈願清廟笙鏞濟濟陳<lb/>
碧梧鸞鵠深深見由來盛事嵗月晩誰到修途肝膽健<lb/>
楊花吹水酒搖波一請加餐再無倦<lb/>
　　赴桂陽道中喜晴書事<lb/>
<pb n="KR4h0158_WYG_044-19a"/>
十日九雨垂垂雪馬僵僕病泥乘橇披衣闖戸得星月<lb/>
耳根久與朝雞别熟睡八年謀未拙乞米作糜䝉被啜<lb/>
客來午漏家僮出如今兒噭妻愁絶我縦喜晴心已折<lb/>
可以藝麻多筍蕨茍有一丘吾計决柰何諸公厮役皆<lb/>
豪傑尚愛舂陵老元結<lb/>
　　送宋國博叅議江東分韻得夜字前年上幸學一<lb/>
　　　時同舍今去略盡為之悵然<lb/>
南門供帳江上亭北門觴酒湖邊榭兩年出餞略可數<lb/>
<pb n="KR4h0158_WYG_044-19b"/>
往往行人半同舍憶昔翠華臨璧海儒先一日爭聲價<lb/>
蘇君舌掉巫峽水楊君氣奪幽并夜黄君石矻不可轉<lb/>
夫子居然古彞斚艾軒風流天下少獨奏咸韶無濩夏<lb/>
黄粱未熟事如許白髮不生心亦怕古來賢俊多坎軻<lb/>
道與世違胡足詫武皇好少臣已老孟子尊王君尚霸<lb/>
嗟乎夫子幸遭時諸公滚滚皆流亞德尊不過五品薄<lb/>
嵗晚曾無一飯暇君恩豈必間湖海家事姑惟問桑稼<lb/>
此行端可振頽俗令我短轅今欲駕<lb/>
<pb n="KR4h0158_WYG_044-20a"/>
　　送沈元誠赴臨漳主簿<lb/>
誰說鄉先進能無沈隠侯青衫今適越白髪竟依劉道<lb/>
固為名累人當與命謀三台行漸近且勿問歸舟<lb/>
　　和張孟阜嵗旦韻<lb/>
白髮朝看鏡青燈夜數更文章輸善宦名字誤浮生廢<lb/>
學兒鼾睡安貧婦饁耕従今定逢吉吾已卜先庚<lb/>
　　月夜書懐<hi>二首</hi>
送客門初掩收書室更虚新篁髙過瓦涼月下臨除婦<lb/>
<pb n="KR4h0158_WYG_044-20b"/>
病纔扶杖兒饞或饋魚今朝吾已過莫問夜何如<lb/>
道德吾何敢功名代有人蒼黄恒畏咎斑白總憂貧細<lb/>
字書全廢深杯酒勿親靜言空自愛萬古亦泯泯<lb/>
　　送鄭少卿景望知建寧<lb/>
屏廢誠愚分牢愁更索居若逢知巳問猶解課兒書地<lb/>
僻門長閉年饑菜自鉏相望無一字不是故情疎<lb/>
　　沈元誠歸自臨漳喜而奉寄<lb/>
茘圃班班熟蠔房箇箇肥我雖緣此誤公亦為何歸吏<lb/>
<pb n="KR4h0158_WYG_044-21a"/>
事生衣垢家山減帶圍不無華衮字卿月更光輝<lb/>
　　村居<lb/>
野衣農圃雜華髮弟兄同佚老便居僻貪閒喜命窮習<lb/>
成杯酌少脫落語言工危坐看流景新萌又落紅<lb/>
　　牡丹和潘養大韻<lb/>
看花喜極飜愁人京洛久矣為黄塵還知姚魏輩何在<lb/>
但有歐蔡名不泯夕陽為我作初霽佳節過此無多春<lb/>
更燒銀燭飲花露五陵佳氣今方新<lb/>
<pb n="KR4h0158_WYG_044-21b"/>
　　湖樓送客即事<lb/>
誰家喧騎盍朋簪屋壓城頭水照簷橘柚兩山香盡處<lb/>
蒲荷十里淨相兼愁將久雨春無賴别在明朝酒未厭<lb/>
甚欲去同三四友鱸風更捲一江簾<lb/>
　　丁端叔送海錯以詩來用韻酬之<lb/>
澤魚山豕各㤀年味可勝窮總所便堪笑荆梧相爼豆<lb/>
遂令蠻觸自矛鋋食無誤蟹車同軌貢不徵蚶澤漏泉<lb/>
我在窮山人迹罕亦䝉惟錯饋甘鮮<lb/>
<pb n="KR4h0158_WYG_044-22a"/>
　　戊申臘桂陽喜雪<lb/>
月不能明雨郤稀山容野色夜輝輝清霄下際雙瓊闕<lb/>
仙仗前驅萬玉妃亘古嶺㫄冬不到從今湖外嵗無饑<lb/>
來年此日吾何適蓑笠寒江一釣磯<lb/>
　　遊南嶽<lb/>
天作之山曷為哉遙知閶闔正南開兩川文武長江下<lb/>
百粤車書五嶺來柴望久為周墜典牢愁多見楚遺才<lb/>
不知崧岱還何似我欲將書寄雁囘<lb/>
<pb n="KR4h0158_WYG_044-22b"/>
　　登祝融峰喜霽<lb/>
仰止扶藜鬢髮蒼恰當風雨暗三湘為誰一闢天無際<lb/>
及我重來日未央江過數州多曲折山緣長畝半青黄<lb/>
老僧耐得從頭問問到呉門竟渺茫<lb/>
　　和沈帥持要張漕季長韻<lb/>
欲杭一葦近聲光恨不先期燕子涼舊學甘盤聊此日<lb/>
倦遊司馬尚他鄉别從滄海山横斗來自岷峨水濫觴<lb/>
不謂偶成三楚客得為蘭杜附諸香<lb/>
<pb n="KR4h0158_WYG_044-23a"/>
　　登祝融峰觀日出<lb/>
星月凋零萬象昏誰能先我見朝暾東南已得乾坤正<lb/>
蠻觸方知夜旦分但覺滄溟浮佛屋卻㤀衡嶽近天閽<lb/>
迢迢下憩山腰寺人世浮雲尚吐吞<lb/>
　　喜雨<lb/>
天顧于人略有情片時收盡越山青老農望外扶犂立<lb/>
倦客愁邊擁被聽塵翳欲清閶闔道井花已上轆轤亭<lb/>
㝠㝠直待黄梅熟未要風池看約萍<lb/>
<pb n="KR4h0158_WYG_044-23b"/>
　　除夜宿處州天寧寺<lb/>
人言老去不如初我愛初心老轉無懶向門前題鬱壘<lb/>
喜從人後飲屠蘇杯盤甚簡眠須早禮數多寛拜要扶<lb/>
况復齁齁僧紙帳雞人不聽禁庭呼<lb/>
　　已未上已清明<lb/>
霖霪故作落花天佳節重重倍悵然雖有庭除臨曲水<lb/>
更無尊爼試新烟酴醿雅欲延春賞杜宇還能破晝眠<lb/>
賴得二昆同一客蕨芽蒲筍短檠邊<lb/>
<pb n="KR4h0158_WYG_044-24a"/>
　　挽尤延之尚書<lb/>
留宿江湖長孫子行藏節節耐人看及為侍從身垂老<lb/>
欲試平生事轉難書就僅題前太史功成方記舊甘盤<lb/>
令人長恨經綸意歴事三朝見一斑<lb/>
　　和丁少詹<lb/>
明月隋珠忽墮前坐令衰颯意飄然無端太史頭搶地<lb/>
安得揚雄賦上天前輩門墻餘幾在他時竹帛竟誰傳<lb/>
落花流水君愁不南渡于今六十年<lb/>
<pb n="KR4h0158_WYG_044-24b"/>
　　楊伯子持其尊人誠齋南海集為贈以詩奉酬<lb/>
得與門墻冣不遲白頭方誦嶺南詩文從嘉祐今三變<lb/>
人在廬陵此一時細數儒先能幾見獨憐嵗晩欲何之<lb/>
瀟湘直下長江去得望蓬萊郤更疑<lb/>
　　送辛卿幼安帥閩<lb/>
長才自昔恨平時三入修門兩鬢絲瓮下可能長夜飲<lb/>
花間卻學晩唐詞澘然北顧關河永簡在西清日月遲<lb/>
乘雁雙鳬滄海上與君從此恐差池　<hi>幼安詞妙一世而詩句不𫝊良</hi>
<pb n="KR4h0158_WYG_044-25a"/>
<hi>恨事也</hi>
　　重陽日寄瑞安劉宰宰以是日宴新第人<lb/>
落帽沾衣總失真追隨茰菊亦勞神酒無肴核依然好<lb/>
家有溪山豈是貧沆瀣從空來夜氣青冥隨處際秋旻<lb/>
不知此是登髙否為問慈恩塔上人<lb/>
　　上閩帥梁丞相生日二十二韻<lb/>
炎正維中葉皇圖再造年天潢流少海星緯粲台躔臣<lb/>
主嘗難並乾坤豈偶然千齡開厯數一氣付陶甄黄屋<lb/>
<pb n="KR4h0158_WYG_044-25b"/>
傳神器彤庭領衆仙風雲従此㑹日月更誰先昔者求<lb/>
侵地何人賦甫田吳兒感抵掌噲等欲差肩廟論惟多<lb/>
士戎功不在邊一麾分赤社萬事屬青編吾道誠難用<lb/>
諸儒亦自偏才名多濩落經術失拘攣洛蜀何嗟及熈<lb/>
豐竟禍延㫄羅兼雁鶩平步忽貂蟬甚矣知當宁凄其<lb/>
望濟川年來羣老去公在萬民縣定作鹽梅夢行歌杕<lb/>
杜還滄溟宗柱石衡嶽倚蒼𤣥要使垂身後無為慰眼<lb/>
前管絃無算爵桃李未央天魯燕雖堪頌閩山不足鐫<lb/>
<pb n="KR4h0158_WYG_044-26a"/>
中原康濟事彞鼎願聨翩<lb/>
　方信孺<lb/>
　　<hi>字孚若興化軍人未冠能文周必大楊萬里見而異之用父蔭補番禺縣尉㑹韓侂胄啟邊釁上意</hi>
　　<hi>尋悔金亦厭兵乃遣韓元靚來使缺命使往報難其人近臣薦信孺可使自蕭山丞召赴都假宻院</hi>
　　<hi>參謀官持督帥張巖書通問金廷金帥止于獄中露刃環守之絶其薪水要以五字信孺見左丞相</hi>
　　<hi>完顔宗浩持辯益力宗浩授以報書而還時年三十仕途偃蹇屢起屢躓自放於詩酒以終</hi>
　　題龍隠巖<lb/>
春波飽微綠斗柄函空明方舟貫巖腹鵞鸛相酬鳴仰<lb/>
<pb n="KR4h0158_WYG_044-26b"/>
窺穹窿頂宛轉百怪呈僅餘鱗甲碎不見頭角獰不闖<lb/>
清泠淵演迤萬頃澄但同魚鳥參勿遣蛟龍驚抉苔撫<lb/>
竒篆倚櫂看題名三將標殊勲自與山不傾誰歟贅小<lb/>
築正恐山靈嗔南澗更幽絶仙佛依崢嶸太虚可為室<lb/>
豈復資欒楹乳泉助茗椀中有氷雪清何須驂鸞去此<lb/>
即白玉京鼎來不速客抱琴忽遲迎愛此無絃曲巖溜<lb/>
同一聲為君洗塵耳喚我詩魂醒秖愁白衣到好句無<lb/>
繇成<lb/>
<pb n="KR4h0158_WYG_044-27a"/>
　　桂州黄潭舜祠<lb/>
西風攪桂樹落日明楓林遊子懐歸期余悲渺登臨虞<lb/>
山一何髙湘水一何深英皇僅枯冢寂寞熏兮琴我欲<lb/>
奏古曲俗耳便哇淫古器不可見聊作相思吟相思長<lb/>
相思相思無古今一歌衆鳥聽再歌萬籟瘖推手君勿<lb/>
歌有酒且孤斟落落此時意寥寥千載心五絃毋庸絶<lb/>
四海誰知音<lb/>
　　龍隠即事<lb/>
<pb n="KR4h0158_WYG_044-27b"/>
石門元不鎖巖屋本無基九夏花猶在千年樹倒垂僧<lb/>
閒方定起客到每歸遲甚欲眠蓬葉沿崖續斷碑<lb/>
　　玩珠巖<lb/>
歸舟多載小江春重訪東巖舊履痕挿水峭崖猶有路<lb/>
垂天怪石本無根金華仙伯真知巳薏苡將軍足斷魂<lb/>
安得北山公可作倩渠移取向家園<lb/>
　　山行<hi>二首</hi>
愛山那惜走千囘生怕前驅後騎催石上參差鱗甲動<lb/>
<pb n="KR4h0158_WYG_044-28a"/>
眼中在處畫圖開驂鸞未辨乘風去浮鷁何妨載雨來<lb/>
人事百年俱變滅秖應題字不塵埃<lb/>
雨脚初收魚尾霞滿溪流水半溪花尋源曾識武陵洞<lb/>
泛宅如浮苕霅家但得嵌空元有路何如峭絶不容車<lb/>
道人辛苦經雲水成塔從來是劫沙<lb/>
　　遊中隠巖至新洞作<lb/>
尋徧洞天三十六蒼靈獨秘此巖扉旋除野草鉏新逕<lb/>
遮莫寒藤刺客衣嵗月偶同題壁字煙霞似不放人歸<lb/>
<pb n="KR4h0158_WYG_044-28b"/>
把茅欲作開山主已落瞿曇第二機<lb/>
　呂聲之<lb/>
　　<hi>字太亨新昌人寜宗朝與陳君舉蔡行之在師友間皆以學行著用恩授平陽丞轉節度推官有沃</hi>
　　<hi>州雁山草</hi>
　　題南巖寺<lb/>
誰把長竿釣巨魚至今蹲石倚空虚蜂房愛向山厓結<lb/>
鳥跡疑從海島居入座翠嵐生晝寂夾川紅樹照春餘<lb/>
任公此去三千載為看芳碑一嘅吁<lb/>
<pb n="KR4h0158_WYG_044-29a"/>
　　寄太湖黄縣尉<lb/>
立頃談餘袂輒分乖離數數異朋羣君如天揭行空日<lb/>
我亦風吹過嶺雲不許范張同飯黍空慙李杜共論文<lb/>
暌違動涉經年裏碁壘詩壇要䇿勲<lb/>
　　舒城道中<lb/>
還轅天作十分晴瀉出秋光一𣲖清走筆欲題人到跡<lb/>
揚鞭不住馬嘶聲頃禾晩熟黄雲色籬菊朝含白露英<lb/>
得似淵明便歸去候門童稚出歡迎<lb/>
<pb n="KR4h0158_WYG_044-29b"/>
　　重陽桐城道中<lb/>
萬古長淮一帶流從來戰地不容休間關千里軍前餉<lb/>
牢落重陽客裏秋悵望白衣來送酒了無黄菊與簪頭<lb/>
何人早斷樓蘭首試解君王宵旰憂<lb/>
　　西寺留題<lb/>
白石孤雲自在閒紅塵一事不相關寺遮翠靄青蘿外<lb/>
人到落花流水閒欲取錦囊收勝槩慚無玉帶鎮名山<lb/>
白蓮喜結當年社未厭朝來暮便還<lb/>
<pb n="KR4h0158_WYG_044-30a"/>
　　題龍翔觀<lb/>
曾到龍翔不記年兩峰巍壓水中天潮生潮落青蕪外<lb/>
人去人來白鷺邊四接逺遊僧萬笠重新舊觀屋千椽<lb/>
東南送目秋無際隔㟁人家問釣船<lb/>
　　桂花<lb/>
獨占三秋壓衆芳何誇橘綠與橙黄自從分下月中種<lb/>
果若飄來天際香清影不嫌秋露白新叢偏帶晩煙蒼<lb/>
髙枝已斷郤生手萬斛竒芬貯錦囊<lb/>
<pb n="KR4h0158_WYG_044-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四十四<lb/>
</p>
<p>
</p>
  </div>
<div>
<head>宋元詩㑹卷四十五</head> <lb/>
    <p>
<pb n="KR4h0158_WYG_045-1a"/>
欽定四庫全書<lb/>
　宋元詩㑹卷四十五<lb/>
　　　　　　　　　　　　兵部主事陳焯編<lb/>
　趙　蕃<lb/>
　　<hi>字昌父其先鄭州人祖暘以祕書少監提㸃信州冶坑因僑居玉山蕃用暘恩補州文學為太和主</hi>
　　<hi>簿受知于楊萬里調辰州司理與郡守爭獄罷官人服其直始蕃受學於劉清之劉守衡州蕃乃求</hi>
　　<hi>監安仁酒庫及至衡而清之罷蕃即丐祠從清之歸其於師友之際如此理宗即位屢召不赴以直</hi>
　　<hi>祕閣致仕卒年八十七平生與人樂易而持已剛介不茍丞相周必大與蕃夙契屢加引薦竟不受</hi>
<pb n="KR4h0158_WYG_045-1b"/>
　　<hi>劉宰嘗歎曰舊家典型巋然獨存者蕃一人而已</hi>
　　小園早作<lb/>
今朝欣雨止天氣漸柔和籬落小桃破階除馴雀多占<lb/>
方移果樹帶土濯蔬科農務侵尋及吾寧久卧疴<lb/>
　　分界舖愛直驛張安道因杉製名而驛之前有老<lb/>
　　　梅一株不知安道何為捨彼而取此也<lb/>
杉自誰人種梅從何代栽腹空雷故擊根瘦土無培要<lb/>
是百年物曾經幾客來直哉雖見録清矣可遺材<lb/>
<pb n="KR4h0158_WYG_045-2a"/>
　　送王子遵赴衡陽丞<lb/>
王郎妙人物獨歩向江東昔尉旣不醉今丞寧肯聾相<lb/>
依唇齒國忽去馬牛風清絶官曹外何年著我同<lb/>
　　螢火<lb/>
渾忘生朽質直擬暮光輝解燭書幃靜能添列宿稀當<lb/>
風方自表帶雨忽成微變滅多無理榮枯㑹一歸<lb/>
　　上已<lb/>
朝來一雨快陰晴東郊百鳥間關鳴受風柳條不自惜<lb/>
<pb n="KR4h0158_WYG_045-2b"/>
蘸水桃花可憐生不見山陰蘭亭集况是長安麗人行<lb/>
東西南北俱爲客且送江頭返照明<lb/>
　劉　過<lb/>
　　<hi>字改之爲辛稼軒客其詞能倣辛體而詩則别有㑹心</hi>
　　過京口放歌<lb/>
金焦兩山相對起不盡中流大江水一樓坐斷天中央<lb/>
收拾淮南數千里西風把酒閒來遊木葉漸脱人間秋<lb/>
關河景物異南北神京不見雙淚流君不見王勃詞華<lb/>
<pb n="KR4h0158_WYG_045-3a"/>
能葢世當時未遇庸人耳翩然落拓豫章遊滕王閣中<lb/>
悲帝子又不見李白才思眞天人時人不省爲謫僊一<lb/>
朝放迹金陵去鳯凰臺上望長安我今四海遊將遍東<lb/>
歴蘇杭西漢沔第一江山最上頭天地無人獨登覽樓<lb/>
髙意遠愁緒多樓乎樓乎奈爾何安得李白與王勃名<lb/>
與此樓長突兀<lb/>
　　舟中<lb/>
扁舟上灘風怒惡舟入深溪雪花落我行無事有底忙<lb/>
<pb n="KR4h0158_WYG_045-3b"/>
且向荻花深處著鄰船乞火炮蛤蜊樽中濁醪把一巵<lb/>
陶陶萬事不復理凍口且吐酸寒詩<lb/>
　　遊石山<lb/>
信歩作幽計有菴如此深佛燈明老屋秋日淡疎林栢<lb/>
樹祖師意松楸老子心十年棄鄉井灑淚一悲吟<lb/>
　　弔張魏公<lb/>
背水未成韓信陣明星已隕武侯軍平生一㸃不平氣<lb/>
化作祝融峰上雲<lb/>
<pb n="KR4h0158_WYG_045-4a"/>
　樓　鑰<lb/>
　　<hi>字大防明州鄞縣人隆興元年試南宫考官胡銓稱之曰此翰林才也試教官調温州教授召入出</hi>
　　<hi>知温州光宗嗣位召對除考功郎擢中舍代言得體繳奏無所廻避上嚴憚之光宗内禪詔出鑰手</hi>
　　<hi>一時傳誦朱熹以論事忤韓侂胄罷職鑰力爭之趙汝愚曰樓公當今人物也遷吏尚俄以顯謨閣</hi>
　　<hi>學士提舉江州侂胄誅還吏尚兼侍講年過七十精敏絶人除資政殿學士進大學士薨諡宣獻</hi>
　　題孟東野聽琴圖因次其韻<lb/>
誰歟住前溪夜深清琴鳴天髙豪氣肅月斜映疎星橡<lb/>
林助蕭瑟泉聲激琮琤彈者人定佳能使東野聽束帶<lb/>
<pb n="KR4h0158_WYG_045-4b"/>
不立朝遙夜甘空庭龍眠發妙思神交窮杳㝠不見彈<lb/>
琴人畫出琴外聲郊寒凛如對作詩太瘦生恨不從之<lb/>
遊撫卷空含情<lb/>
　　䟦汪季路所藏修禊序<lb/>
永和歲癸丑羣賢㑹蘭亭流觴各賦詩風流見丹青右<lb/>
軍草禊序文采燦日星選文乃見遺至今恨昭明字畫<lb/>
最得意自言勝平生七傳到永師襲藏過金籯辯才尤<lb/>
秘重名已徹天庭屢詔不肯獻託言墮戎兵妙選蕭御<lb/>
<pb n="KR4h0158_WYG_045-5a"/>
史微服山陰行譎詭殆萬狀徑取歸神京辯才恍如失<lb/>
何異勅六丁文皇好已甚丁寧殉昭陵當時馮趙軰臨<lb/>
寫賜公卿惟此定武本謂出歐率更採擇獨稱善遂以<lb/>
鐫瑶瓊流傳迨五季皆在御寢扄耶律殘石晉睥睨不<lb/>
知名意必希世寳氊裹載輜軿帝羓既北去棄與朽壤<lb/>
并久乃遇知者龕置太守㕔或云政宣間此石歸紹彭<lb/>
又言入内府宣取恐違程焚膏繼短晷拓本手不停疊<lb/>
紙至三四肥瘠遂異形南渡愈難見得者輙相矜汪侯<lb/>
<pb n="KR4h0158_WYG_045-5b"/>
端明子嗜古自弱齡錦囊荷傾倒快覩喜失聲帶流乃<lb/>
古天徃徃字不成而獨此全好䕶持如有靈兀王號博<lb/>
雅異論誰與評硬黄極摹寫唐人若無稱贗本滿東南<lb/>
瑣瑣不足呈猶有婺與撫碔砆近璜珩右軍再三作已<lb/>
覺不稱情心摹且手追安能效筆精響搨固近似形似<lb/>
神不清不如叅其意到手隨縱横<lb/>
　　吳江舟中<lb/>
阿連久矣共一被小别愁生無夜寐風帆將我上征途<lb/>
<pb n="KR4h0158_WYG_045-6a"/>
回首江山日千里小舟横卧吳江水夢回依約蕭齋裏<lb/>
五更漏急月黄昏鳥散一聲人未起<lb/>
　　石門洞<lb/>
扁舟百里連城回青山中斷立兩崖清都虎豹隱不見<lb/>
但見閶闔排雲開峰回失喜大飛瀑聲振萬壑驚春雷<lb/>
掀髯目及九霄外玉虹千丈飛空來一冬青女靳天雪<lb/>
不知聚此山之隈傳聞神龍卧其上寶藏擊碎真瓊瑰<lb/>
胷中先自無塵埃到此更覺心崔嵬天風為我噀空翠<lb/>
<pb n="KR4h0158_WYG_045-6b"/>
春水㵼入騷人懷謫僊曾來冩勝句劉郎又為開天台<lb/>
我慚筆無挽牛力醉墨滿紙誰為裁或言龍湫更竒絶<lb/>
佳山髙處深雲頽我方㩦笻徃尋訪未知比此何如哉<lb/>
　　䟦李少裴修禊序<lb/>
　唐文皇之賜韓王有崔潤甫之題為可放若李重光<lb/>
　撥鐙書斷然無能效之者其為真筆何疑朱徐開皇<lb/>
　之記則已見少裴之辯開元去正觀未遠潤甫又職<lb/>
　校定四部圖書以為最善本則真善矣辯才之本既<lb/>
<pb n="KR4h0158_WYG_045-7a"/>
　殉昭陵今世止以定武本為第一又出歐陽率更所<lb/>
　臨石本自應在墨蹟之下則知此本信為冠絶蓋希<lb/>
　代寶也然考之新舊唐史崔湜弟液滌及從兄淮並<lb/>
　有文翰居清要液至殿中侍御史液弟滌明皇用為<lb/>
　秘書監出入禁中後賜名澄如此則液為湜之親弟<lb/>
　而為秘書監者滌也又宰相世系表博陵安平崔氏<lb/>
　仁師相太宗髙宗次子擢擢之子液吏部員外郎第<lb/>
　四子挹挹之子湜相中宗湜之弟滌秘書監如此則<lb/>
<pb n="KR4h0158_WYG_045-7b"/>
　液為湜之從弟又不為秘書監傳之與表已自不同<lb/>
　而滌之親筆乃爾以是知作史與考古之難也因併<lb/>
　述之乃賦長句以副少裴好古之意<lb/>
蘭亭修禊永和中羣賢髙㑹俱雍容右軍作序亦偶爾<lb/>
藁草乃致傳無窮自言疑若有神助他日屢書終不同<lb/>
歴代傳寶在秘府尤其甚者唐太宗當時<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>取極心力<lb/>
摹本一一賜羣公惟此真蹟最竒絶蕭梁開皇有遺踪<lb/>
親御奎文賜元嘉龍蟠虎翥何其工辯才所取秘昭陵<lb/>
<pb n="KR4h0158_WYG_045-8a"/>
此本一洗凡馬空崔家兄弟列清要誨子况復稱龜龍<lb/>
圖書四部資校讐當時尚有正觀風自云此為最善本<lb/>
氷銜臣液題甚恭李王深得撥鐙法筆力絶勁雄江東<lb/>
右軍以來皆妙筆名勝異代如相從病餘扶憊行埽松<lb/>
李君攜來為發䝉平生多有舊墨本一見使我開心胸<lb/>
摩挲歎息不自已至寶盍入明光宫隱居懷寶正不惡<lb/>
異氣或能牛斗衝叩門客至勿傾倒恐有御史來乘驄<lb/>
　　錢清王千里得王大令保母甎刻為賦長句<lb/>
<pb n="KR4h0158_WYG_045-8b"/>
書家千載稱蘭亭蘭亭真蹟藏昭陵只今定本誇第一<lb/>
正觀臨寫鐫瑶瓊黄閣岡下得寶墨古人燒甎堅於石<lb/>
大令親書保母銘况是當時晉人刻甎雖破裂文多全<lb/>
妙畫遠過蘭亭鐫其間曲水悲夫字駸駸欲度驊騮前<lb/>
我家阿連縛虎手更得退堂方外友王君素出三槐家<lb/>
參坐㑹文真耐久田丁初來獻小硯尋見津津若微溜<lb/>
細看背刻晉獻之永和彷彿在旁右亟訪田家叩所從<lb/>
始知墓崩隨意收大甎支牀得前叚掀倒浮屠全尾首<lb/>
<pb n="KR4h0158_WYG_045-9a"/>
字為十行行十二百十有七三字漏交螭方壺不復見<lb/>
貞石摧藏松亦朽我得此碑喜不寐摩挲三歎歎未有<lb/>
興寧甲子十四周更閲三年仍乙丑若非洞曉未來數<lb/>
安知八百餘年後坡翁應未見此志金彈之銘何絶類<lb/>
人知文章有暗合智者所見略相似二王遺蹤無所遺<lb/>
誰知地下此叚竒三君共為成勝事至寶呈露端有時<lb/>
越山盤屈獻與羲付與兒孫世守之煩君更為䕶幽竁<lb/>
或恐意如猶有知<lb/>
<pb n="KR4h0158_WYG_045-9b"/>
　徐淵子<lb/>
　　<hi>號竹隱天台人有詩名與戴復古同里復古初從徐學詩再登陸放翁之門其淵源如此</hi>
　　九日<lb/>
衰容不似秋容好坐上誰憐老孟嘉牢裹烏紗莫吹却<lb/>
免教白髪見黄花<lb/>
　　買硯<lb/>
俸餘擬辦買山錢邦買端州古硯甎依舊被他驅使在<lb/>
買山之事定何年<lb/>
<pb n="KR4h0158_WYG_045-10a"/>
　戴復古<lb/>
　　<hi>字式之天台黄巖人父號東臯子工詩見前復古奉遺言收拾殘稿遂刻苦聲律繼以詩名東南名</hi>
　　<hi>山川遊歴幾徧歸老委羽之下所居南塘有石屏遂以自號焉</hi>
　　求先人墨蹟呈表兄黄季文<lb/>
我翁本詩僊遊戲滄海上引手掣鯨鯢失脚墮塵網身<lb/>
窮道則腴年髙氣彌壯平生無長物飲盡千斛釀傳家<lb/>
古錦囊自作金玉想篇章久零落人間𦕈餘響摉求二<lb/>
十年痛淚濕黄壤君家圖書府墨色照青嶂我翁有遺<lb/>
<pb n="KR4h0158_WYG_045-10b"/>
迹數紙古田様髣髴鍾王體吟句更豪放把玩竹林間<lb/>
風寒凜悽愴昂昂野鶴姿愧無中散狀兒孤襁褓中家<lb/>
隨風掃蕩於兹見筆法可想翁無恙幽居寂寞鄉風月<lb/>
共來徃衆醜成獨妍羣瘖怪孤唱一生既蹉跎人琴遂<lb/>
俱䘮託君名不朽斯文豈天相舊作忽新傳識者動慨<lb/>
賞嗟予忝厥嗣朝夕愧俯仰敢墜顯揚思幽光發草莽<lb/>
假此見諸公丐銘松栢壙君其啟惠心慰彼九泉望<lb/>
　　夢中亦役役<lb/>
<pb n="KR4h0158_WYG_045-11a"/>
半夜羣動息五更百夢殘天雞啼一聲萬枕不遑安一<lb/>
日一百刻能得幾刻閒當其閒睡時作夢更多端窮者<lb/>
夢富貴逹者夢神僊夢中亦役役人生良鮮歡<lb/>
　　答婦詞<hi>舊嘗和彦先婦答夫二首故復賦此篇</hi>
江山阻且長矯首鄉闗隔空閨泣幼婦顦顇失顔色隱<lb/>
閔鸛鳴篇寄彼西飛翼剥封覽情素既喜復悽惻别時<lb/>
梅始花傷今食梅實覽古帝王州結交遊俠窟千金沽<lb/>
美酒一飲連十日春風吹酒醒始知身是客杜宇啼一<lb/>
<pb n="KR4h0158_WYG_045-11b"/>
聲行人淚横臆衣破誰與紉髮垢孰與櫛勿謂遊子心<lb/>
而不念家室新交握臂行肝膽猶楚越醜婦隔江山千<lb/>
里情弗絶慇懃揮報章歸計何時決今夕知何夕睹此<lb/>
纎纎月此月再圓時門前候歸<hi>一作車</hi>轍<lb/>
　　大熱<hi>三首</hi>
天地一大窰陽炭烹六月萬物此陶鎔人何怨炎熱君<lb/>
看百榖秋亦自暑中結田水沸如湯背汗濕如潑農夫<lb/>
方夏耘安坐吾敢食<lb/>
<pb n="KR4h0158_WYG_045-12a"/>
大渴遇甘泉汲多井欲竭入喉化為汗不救胸中熱吾<lb/>
聞三危露逈與衆水别其色瑩琉璃其冷勝氷雪安得<lb/>
一杯來為我解此渴<lb/>
天嗔吾面白晒作鐵色深天能黒我面豈能黒我心我<lb/>
心有氷雪不受暑氣侵推去北窻枕思鼓南風琴千古<lb/>
呌虞舜遺我以好音<lb/>
　　祝二嚴<lb/>
僕本山野人漁樵共居處小年學父詩用心亦良苦摉<lb/>
<pb n="KR4h0158_WYG_045-12b"/>
索空虚腹綴緝艱辛語糊口走四方白頭無伴侣前年<lb/>
得嚴粲今年得嚴羽我自得二嚴牛鐸諧鍾吕粲也苦<lb/>
吟身束之以簪組遍叅百家體終乃師杜甫羽也天姿<lb/>
髙不肯事科舉風雅與騷些歴歴在肺腑持論傷太髙<lb/>
與世或齟齬長歌激古風自立一門户二嚴我所敬二<lb/>
嚴亦我與我老歸故山殘年能幾許平生五百篇無人<lb/>
為之主零落天地間未必是塵土再拜祝二嚴為我收<lb/>
拾取<lb/>
<pb n="KR4h0158_WYG_045-13a"/>
　　頻酌淮河水<lb/>
有客遊濠梁頻酌淮河水東南水多鹹不知此水美春<lb/>
風吹緑波鬱鬱中原氣莫向北㟁汲恐有英雄淚<lb/>
　　元宵雨<lb/>
窮人不謀歡元夜如常時晴雨均寂寞早與一睡期朱<lb/>
門粲燈火歌舞臨酒池酒闌歡不足九街恣遊嬉前呼<lb/>
驚市人簫鼓逐後隨片雲頭上黒翻得失意歸<lb/>
　　琵琶行<lb/>
<pb n="KR4h0158_WYG_045-13b"/>
潯陽江頭秋月明黄蘆葉底秋風聲銀龍行酒送歸客<lb/>
丈夫不為兒女情隔船琵琶自愁思何預江州司馬事<lb/>
為渠感激作歌行一寫六百六十字白樂天白樂天平<lb/>
生多為逹者語到此胡為不釋然弗堪謫宦便歸去廬<lb/>
山政接柴桑路不尋黄菊伴淵明忍泣青衫對商婦<lb/>
　　伏龍山民宋正甫湖山清隱廼唐山人陳陶故圃<lb/>
　　　曾景建作記俾僕賦詩<lb/>
故人昔住金華峰面帶雙溪秋水容故人今住伏龍山<lb/>
<pb n="KR4h0158_WYG_045-14a"/>
陳陶故圃茆三間千載清風徐孺子門前共此一湖水<lb/>
百花洲上萬垂楊白鷗羣裏歌滄浪故人心事孺子髙<lb/>
故人詩句今陳陶短衣飯牛不逢堯何如繡鞍上著錦<lb/>
宫袍瓦盆對客酌松醪何如紫霞觴泛碧葡萄豆萁然<lb/>
火度寒宵何如玉堂夜照金蓮膏吟成禿筆寫芭蕉何<lb/>
如沈香亭北醉揮毫再三問君君不對目送飛鴻楚天<lb/>
外細讀山中招隱篇超然意與烟霞㑹照影湖邉雙鬢<lb/>
皓此計知之悔不早三椽可辦願卜隣荷鍤相隨種瑶<lb/>
<pb n="KR4h0158_WYG_045-14b"/>
草<lb/>
　　詰燕<lb/>
去年汝來巢我屋梁間汙泥髙一尺啄腥抛穢不汝厭<lb/>
生長羣雛我䕶惜家貧惠愛不及人自謂于汝獨有力<lb/>
不望汝如靈蛇銜寶珠雀獻金環來報德春風期汝一<lb/>
相顧對語茅簷慰岑寂如何今年來於我絕蹤跡一貪<lb/>
簾幕畫堂間便視吾廬為棄物<lb/>
　　寄趙鼎臣<lb/>
<pb n="KR4h0158_WYG_045-15a"/>
學如劉子政不使校書天禄閣文如李太白不使待詔<lb/>
金鑾殿倚樓終日看廬山贏得虚名聞九縣才忌太髙<lb/>
心忌太清平平穩穩為公為卿騏驥可羈乃歸帝閑麟<lb/>
鳯莫馴為瑞人間人間為瑞徒能好騏驥可羈終遠到<lb/>
歲寒心事幾人知手把梅花供一笑<lb/>
　　秋懷<lb/>
紅葉無人掃黄花獨自妍聽談天下事愁到酒樽前水<lb/>
濶終非海樓髙不到天昔人已懷古况復後千年<lb/>
<pb n="KR4h0158_WYG_045-15b"/>
　　水陸寺<lb/>
長沙沙上寺突兀古樓臺四面水光合一邉山影來靜<lb/>
分僧榻坐晚趂釣船回明日重相約前村訪早梅<lb/>
　　歲暮呈真翰林<lb/>
歲事朝朝廹家書字字愁頻沽深巷酒獨倚異鄉樓詩<lb/>
骨梅花瘦歸心江水流狂談渺無際忍看大刀頭<lb/>
　　淮上春日<lb/>
邉寒客衣薄漸喜暖風回社後未聞燕春深方見梅壯<lb/>
<pb n="KR4h0158_WYG_045-16a"/>
懷頻撫劍孤憤强銜杯北望山河語天時不再來<lb/>
　　題張簽判園林<lb/>
園圃屋東西從君一杖藜雨寒花蕊瘦春重桞絲低亭<lb/>
館常留客軒窻總傍溪摩挲雪色壁安得好詩題<lb/>
　　劉興伯黄希宋蘇希亮慧力寺避暑<lb/>
何處避炎熱相期過寶坊萬松深處坐六月午時凉鐘<lb/>
磬出深屋江山界短墻醉來歸興懶留宿贊公房<lb/>
　　黄道士出爻<lb/>
<pb n="KR4h0158_WYG_045-16b"/>
林屋何瀟灑權為羽士家客來多載酒僧至自煎茶試<lb/>
墨題新竹攜笻數落花飲中忙過日無暇問丹砂<lb/>
　　陳伯可山亭<lb/>
梯險登霞外乘流過竹西寒溪隨雨漲髙閣與雲齊雙<lb/>
鶴有時舞孤猿何處啼清吟無盡興白石可留題<lb/>
　　沈莊可號菊花山人即其所言<lb/>
老貎非前日清吟似舊時已無藏酒婦幸有讀書兒連<lb/>
歲修茆屋三秋繞菊籬寒儒有竒遇太守為刋詩<lb/>
<pb n="KR4h0158_WYG_045-17a"/>
　　訪陳與機縣尉于湘潭下攝市<lb/>
清談守風節當官若隱居自稱為漫尉人道是迂儒俸<lb/>
外無炊米公餘但讀書王門多貴戚道眼視如無<lb/>
　　題趙庶可山臺<lb/>
天造此一景超然闤闠間坐分臺上石看盡越中山松<lb/>
月照今古樵風送徃還只愁軒冕出閒却白雲關<lb/>
　　姪淑遠遊不得書<lb/>
客夢江湖遠窮居骨肉離尺書無寄處中夜不眠時念<lb/>
<pb n="KR4h0158_WYG_045-17b"/>
爾衣裘薄滿懷風露悲狂遊斷消息深負竹林期<lb/>
　　歸來兒子創小樓以安老者<lb/>
老去知無用歸來得自如幾年眠客舍今日愛吾廬處<lb/>
世無長䇿閒時讀故書但能營一飽渾莫問其餘<lb/>
　　一笑<lb/>
海曲荒凉地吟邉蹭蹬身時危法當隱年老慣居貧俗<lb/>
客苦戀坐小孫癡弄人等閒成一笑不覺把杯頻<lb/>
　　題姪孫豈潛家平遠圖<lb/>
<pb n="KR4h0158_WYG_045-18a"/>
好山横遠碧平野帶林塘四望耕桑地幾年雲水鄉海<lb/>
天龍上下秋日鶴翺翔覩物忽有感無心住草堂<lb/>
　　舟中<lb/>
艤櫂河梁畔推篷得句新雲為山態度水借月精神宻<lb/>
樹藏飛翮平波見躍鱗饑年村落底也有醉歸人<lb/>
　　送曉山夏肎甫入京<lb/>
歲月頻看鏡功名一據鞍勿言行路惡有志戀家難芳<lb/>
草客程遠落花春夜寒江湖舊時夢相逐到長安<lb/>
<pb n="KR4h0158_WYG_045-18b"/>
　　辛丑歲暮<lb/>
臘盡無多日吾生有幾年老于人事懶貧覺世情偏獨<lb/>
枕江湖夢閉門風雪天三杯動詩興得句落梅邉<lb/>
　　姪孫子淵新居落成<lb/>
一區揚子宅中有讀書堂早覺儒風好兼看野趣長藩<lb/>
籬帶花竹里巷接農桑安得茆三架為鄰住汝傍<lb/>
　　雁山總題此山本朝方顯<lb/>
幾山兼幾水更有幾烟霞不立僊人宅都為釋氏家賔<lb/>
<pb n="KR4h0158_WYG_045-19a"/>
秋多少雁報曉一雙鴉有此山林勝如何在海涯<lb/>
　　淨明<lb/>
林巒相掩映巖谷獨玲瓏下置維摩室上通龍伯宫靈<lb/>
珠四時雨秋水一簾風甚欲觀新月山高脚力窮<hi>新月谷在</hi>
<hi>上高不可登</hi>
　　風雨無憀中覽鏡有感作小詩未有斷句適兩姪<lb/>
　　　孫攜詩卷來<lb/>
覽鏡忽增感誰能寫我真崚嶒忍饑面蹭蹬苦吟身風<lb/>
<pb n="KR4h0158_WYG_045-19b"/>
葉飄零夜雨花狼藉春相過慰牢落吾族有詩人<lb/>
　　壬寅除夜<lb/>
今夕知何夕滿堂燈燭光杜陵分歲了賈島祭詩忙横<lb/>
笛梅花老傳杯栢葉香明朝賀元日政恐雨相妨<lb/>
　　送王仲彛制機宰瀏陽<lb/>
一身供世用六月赴官忙當此炎天熱知君心地凉吏<lb/>
能師卓魯縣界接瀟湘試飲瀏陽水清清滋味長<lb/>
　　訪西澗王深道<lb/>
<pb n="KR4h0158_WYG_045-20a"/>
諸王居處僻古屋滿山坡傳到宋淳祐來從晉永和詩<lb/>
書歴年久名勝結交多一澗流芳潤滔滔秋水波<lb/>
　　石洲遇陳季申話舊<lb/>
緑樹挂烏㡌清波照白頭合隨秋燕去那作賈胡留紅<lb/>
吐㯽榔唾香熏茉莉毬樽前話疇昔一笑不能休<lb/>
　　夜吟呈趙東巖<lb/>
汲泉潄殘酒行吟到夜分一軒清似洗萬籟寂無聞風<lb/>
送迎秋雨天收翳月雲雞鳴庭户白人事又紛紛<lb/>
<pb n="KR4h0158_WYG_045-20b"/>
　　飲蕭和伯家醉登快閣和揚伯子題分明觀韻<lb/>
醉歸蕭史宅快閣倚西東山歛過雲雨江無起浪風月<lb/>
行銀漢上人在玉壺中天眼照塵世應憐鶴髮翁<lb/>
　　吳門訪舊<lb/>
去此十三秋重來雪滿頭鏡顔加老醜詩骨帶窮愁鳥<lb/>
語新晴樹人尋舊倚樓藏春門下客一半落山丘<lb/>
　　鄂州戎治靜憇亭<lb/>
幽亭何處尋巖樹碧森森獨坐生雲石少安輕世心伴<lb/>
<pb n="KR4h0158_WYG_045-21a"/>
人雙鶴立多事一蟬吟提劍翻然起中原秋草深<lb/>
　　江上<lb/>
江上維舟穩人間行路難數朝花雨細一夜社風寒燕<lb/>
語能留客蛙鳴豈為官苦吟成底事贏得瘦團欒<lb/>
　　上封<lb/>
樓臺逼霄漢窻戸納雲霓回顧千巖路如登萬仞梯泉<lb/>
從山頂出雪壓樹頭低高絶無人境非僧不可栖<lb/>
　　世事<lb/>
<pb n="KR4h0158_WYG_045-21b"/>
世事直如夢人生不肯閒利名雙轉轂今古一凭欄春<lb/>
水渡旁渡夕陽山外山吟邊思小范共把此詩看<lb/>
　　冬日移舟入峽避風<lb/>
櫂入黄蘆浦驚飛白鷺羣霜華濃似雪水氣盛於雲市<lb/>
遠炭增價天寒酒䇿勲同舟有佳士擁被共論文<lb/>
　　光澤溪上<lb/>
艤櫂西嵒下舟人語夜䦨風林無鳥宿石窟有龍蟠月<lb/>
色連沙白灘聲入夢寒曉來新得句寄與故人看<lb/>
<pb n="KR4h0158_WYG_045-22a"/>
　　趙景賢送荔枝<lb/>
荔子固多種色香俱不同新來嘗小緑又勝擘輕紅大<lb/>
嚼思千樹分甘僅一籠嘗觀蔡公譜夢想到莆中<lb/>
　　得古梅兩枝<lb/>
老幹百年久從教花事遲似枯元不死因病反成竒玉<lb/>
破稀疎蘂苔封古怪枝誰能知我意相對歲寒時<lb/>
　　貧作負恩人為何宏甫作<lb/>
九陌塵中事三生石上身狂為好詩客貧作負恩人十<lb/>
<pb n="KR4h0158_WYG_045-22b"/>
載江村别扁舟塗水濵音書久不至得夢往來頻<lb/>
　　濠州春日呈趙教授<hi>體國</hi>
桞似眠初起梅雖老可觀氷開春水活風暖雪泥乾得<lb/>
酒忘為客談詩不論官無人知此意一笑對黄冠<lb/>
　　鄭南夫雲林隱居<lb/>
一來陪勝踐再到惜蹉跎記得山中景行尋竹外坡天<lb/>
寒梅信早海近鴈聲多煙渚蒲洲外時聞欸乃歌<lb/>
　　見名園荒廢有感<lb/>
<pb n="KR4h0158_WYG_045-23a"/>
喬木無留影殘花尚假妍荒池蛙叫噪破屋燕周旋富<lb/>
貴偏多事風流得幾年墻東有寒士書種世相傳<lb/>
　　題董侍郎山園<lb/>
行盡芙蓉徑㝷秋扣竹關樓高納萬象木落見羣山平<lb/>
野水雲際畵橋煙雨間紅塵城下路只隔一湖灣<lb/>
　　寄湖州楊伯子監丞<lb/>
宛如公幹卧漳濵枕上窮吟過一春遣病每懷詩眷屬<lb/>
訪醫因問藥君臣鑽龜小卜占灾數覽鏡羸形類别人<lb/>
<pb n="KR4h0158_WYG_045-23b"/>
寄語霅川賢太守新詩莫厭話愁頻<lb/>
　　梅<lb/>
孤標粲粲壓羣葩獨占春風管歲華幾樹參差江上路<lb/>
數枝裝㸃野人家氷池照影何須月雪岸聞香不見花<lb/>
絶似林間隱君子自從幽處作生涯<lb/>
　　寄復齋陳寺丞<lb/>
豈説從來用處難出乘五馬看廬山鳯凰覽徳下千仞<lb/>
虎豹憎人上九關持論太高天動色憂時未老鬢先斑<lb/>
<pb n="KR4h0158_WYG_045-24a"/>
平生風節誰其似汲黯朱雲伯仲間<lb/>
　　李季允侍郎舟中<lb/>
憶昨楓橋既語離何期千里又相隨太湖不見鴟夷子<lb/>
秋浦同尋杜牧之燈火船窻深夜話江山客路早冬詩<lb/>
人間草木空無數除却梅花莫我知<lb/>
　　廬山<lb/>
擁鼻行吟上下廊今宵又宿贊公房松揺半夜風聲壯<lb/>
桂染中秋月色香白石清泉聞笑語名山大澤出文章<lb/>
<pb n="KR4h0158_WYG_045-24b"/>
老夫甘作無名者不逐紛紛舉子忙<lb/>
　　夜宿田家<lb/>
簦笠相隨走路岐一春不換舊征衣雨行山崦黄泥坂<lb/>
夜扣田家白板扉身在亂蛙聲裏睡心從化蝶夢中歸<lb/>
鄉書十寄九不逹天北天南雁自飛<lb/>
　　題何季湧江亭<lb/>
勝槩何妨近市㕓紅塵疎處著三椽數重青嶂横天末<lb/>
一道澄江在眼前海浪浴紅朝出日樹林堆碧晩生烟<lb/>
<pb n="KR4h0158_WYG_045-25a"/>
請君分付堤邊石莫使漁翁來繫船<lb/>
　　思歸<lb/>
吟詩不換校書郎但欲封侯管醉鄉疎懶無成嵇叔夜<lb/>
清狂似逹賀知章安貧不怕黄金盡既老從教白髮長<lb/>
百計不如歸去好子孫相對説農桑<lb/>
　　長沙呈趙東巖運使併簡幕中楊唯叔通判諸丈<lb/>
日暮遠塗行未休白頭又作長沙遊湘江一㸃不容俗<lb/>
岳麓四時皆是秋香艸汀洲付騷客紅蓮幕府聚名流<lb/>
<pb n="KR4h0158_WYG_045-25b"/>
吟邊萬象冩不得上有風流趙倚樓<lb/>
　　諸葛仁叟縣丞極貧能保風節有權貴招之不屑<lb/>
　　　其行<lb/>
時人誰識老聾丞滿口常談杜少陵俗輩衆多吾輩少<lb/>
素交零落利交興權門炙手炎如火詩社投身冷似氷<lb/>
堪笑老天無老眼相知頼有竹林僧<lb/>
　　飲中<lb/>
布衣肯換錦宫袍刺骨清寒氣自豪腹有别腸能貯酒<lb/>
<pb n="KR4h0158_WYG_045-26a"/>
天生左手慣持螯蠅隨驥尾宜千里鶴在雞羣亦九臯<lb/>
賢似屈平因獨醒不禁顦顇賦離騷<lb/>
　　癖習<lb/>
平生癖習未全除虚事驚心實事疎為惜落花慵掃地<lb/>
每看脩竹欲移居逢人共作亡何飲撥冗時觀未見書<lb/>
爭奈一貧隨我在思量不若把犁鉏<lb/>
　　括蒼石門瀑布<lb/>
少泊石門觀瀑布明知是水却疑非亂抛雪玉從天下<lb/>
<pb n="KR4h0158_WYG_045-26b"/>
散作雲煙到地飛夜聽蕭蕭洗塵夢風吹細細濕人衣<lb/>
謝公蠟屐經行處聞有留題在翠㣲<lb/>
　　滕王閣次韻劉允叔<lb/>
消遣客愁尋勝事酒杯詩卷得同攜當年傑閣棲龍子<lb/>
今日空梁落燕泥斜照浴紅秋水上好山横碧畵欄西<lb/>
幾人登覽皆磨滅唯有前峰壓不低<lb/>
　　竹洲諸姪孫小集永嘉蔣子高有詩次韻<lb/>
美景能兼樂事難愁來唯仗酒遮攔昻藏病骨兼詩瘦<lb/>
<pb n="KR4h0158_WYG_045-27a"/>
料峭春風帶臘寒喬木尚疑前輩在好花應笑老人看<lb/>
忍抛明月先歸去輸與諸郎徹夜歡<lb/>
　　思歸<lb/>
躬耕海上奈無田乍可經營買釣船未有人供令狐米<lb/>
欲從鬼借尉遲錢回頭歸路三千里藉手還鄉五百篇<lb/>
幸遇太平時節好白雲深處了殘年<lb/>
　　遇張韓伯説邊事<lb/>
每上高樓欲斷魂沿江市井幾家存飛鴻歴歴傳邊信<lb/>
<pb n="KR4h0158_WYG_045-27b"/>
芳草青青補燒㾗北望苦無多世界南來别是一乾坤<lb/>
相逢莫説傷心事且把霜螯薦酒樽<lb/>
　　聞時事<lb/>
昨報王師奏凱還近聞北顧一時寛淮西勲業歸裴度<lb/>
江右聲名屬謝安夜雨忽晴看月好春風漸老惜花殘<lb/>
事關氣數君知否麥到秋時天又寒<lb/>
　　靈洲梅花<lb/>
穿林傍水幾平章合有春風到草堂自入冬來多是暖<lb/>
<pb n="KR4h0158_WYG_045-28a"/>
無尋花處却聞香枝南枝北一輪月山後山前兩屐霜<lb/>
直看過年開未了醉吟且放老夫狂<lb/>
　　湖廣李漕革夫大卿飲客西湘<hi>湘亦作湖</hi>
管領風光此㑹稀坐中賔客緫能詩神仙有洞人難見<lb/>
山水當軒看轉竒春不再生陶侃栢人來多打李邕碑<lb/>
因思屈賈傷今古國有忠臣無用時<lb/>
　　江行<lb/>
借得茅樓一倚欄見成詩句滿江天歸鴉啼處客投宿<lb/>
<pb n="KR4h0158_WYG_045-28b"/>
野鴨飛邊人上船老眼尚嫌隨物轉閒心可惜被貧牽<lb/>
平生錯做功名夢金印何如<hi>一作須</hi>二頃賢<lb/>
　　京口遇薛野鶴<lb/>
天下江山第一州可能無地著詩流黄金不愛買官職<lb/>
白髮猶堪上酒樓懊恨牡丹遭雨厄叮嚀芍藥為春留<lb/>
狂吟有禁風騷歇語燕啼鶯代唱酬<lb/>
　　秋日病餘<lb/>
桂子吹香風露深老夫吟了聽蟬吟秋來賸有行山興<lb/>
<pb n="KR4h0158_WYG_045-29a"/>
病後全無渉世心詩苦積成雙白髮酒豪輕用萬黄金<lb/>
平生意氣今如許獨抱傳家一破琴<lb/>
　　黄州竹樓呈謝國正<lb/>
每日黄堂事了時一心惟恐上樓遲發揮天地讀周易<lb/>
管領江山歌杜詩切戒吏來呈簿厯常邀客至共琴碁<lb/>
風流太守誰其似半似元之半牧之<lb/>
　　家居復有江湖之興<lb/>
寒儒家舍只尋常破紙窻邊折竹牀接物罕逢人可語<lb/>
<pb n="KR4h0158_WYG_045-29b"/>
尋春多被雨相妨庭垂竹葉因思酒室有蘭花不炷香<lb/>
到底閉門非我事白鷗心性五湖傍<lb/>
　　杜仲高相遇約李尉<lb/>
胷中無地著塵埃有手唯堪把酒杯苦恨好山移不得<lb/>
生憎俗客去還來秋風吹老東籬菊春信攙開北嶺梅<lb/>
管領風光須我輩急吹短笛櫂船回<lb/>
　　送别朱兼僉<lb/>
恰喜相逢又語離愁于江上送君時清談未了風吹斷<lb/>
<pb n="KR4h0158_WYG_045-30a"/>
白髮可憐天不知樗木自肥傷竹瘦海棠偷放笑梅遲<lb/>
黄堂若問癡頑老新有登樓十二詩<lb/>
　　新安寒食<lb/>
不擬今年到歙州要知行止豈人謀一百五日客懷惡<lb/>
三十六峰春雨愁老矣此身猶道路凄其歸夢繞松楸<lb/>
花瓢仙子無由見千里江山負遠遊<lb/>
　　鄂渚煙波亭<lb/>
倚徧南樓更鶴樓小亭瀟洒最宜秋接天煙浪來三峽<lb/>
<pb n="KR4h0158_WYG_045-30b"/>
隔岸樓臺又一州豪傑不生機事息古今無盡大江流<lb/>
凭欄日暮懷鄉國崔顥詩中舊日愁<lb/>
　　湘中遇翁靈舒<lb/>
天台山與雁山隣只隔中間一片雲一片雲邉不相識<lb/>
三千里外却逢君<lb/>
　　釣臺<lb/>
萬事無心一釣竿三公不換此江山平生誤識劉文叔<lb/>
惹起虚名滿世間<lb/>
<pb n="KR4h0158_WYG_045-31a"/>
　　寄後村劉潛夫<lb/>
朝廷不召李功甫翰苑不著劉潛夫天下文章無用處<lb/>
奎星夜夜照江湖<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_045-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷四十五<lb/>
</p>
<p>
</p>
  </div>
<div>
<head>宋元詩㑹卷四十六</head> <lb/>
    <p>
<pb n="KR4h0158_WYG_046-1a"/>
欽定四庫全書<lb/>
　宋元詩㑹卷四十六<lb/>
　　　　　　　　　　　　兵部主事陳焯編<lb/>
　楊　簡<lb/>
　　<hi>字敬仲慈谿人乾道五年進士授富陽主簿㑹陸九淵過富陽問答有所契遂定師弟子之禮為紹</hi>
　　<hi>興府司理忤其帥引去用薦差浙西撫幹改知嵊縣丁艱服除知樂平縣召為國博以疏救趙汝愚</hi>
　　<hi>被斥嘉㤗四年賜緋衣用朝散郎權發遣全州寧宗立授祕書郎遷著作以旱蝗陳言不用求外補</hi>
　　<hi>知温州民愛之如父母咸畫像以祀遷駕部郎歴國吏院編修移疾請去連主宫觀理宗即位加中</hi>
<pb n="KR4h0158_WYG_046-1b"/>
　　<hi>大夫致仕卒生平著作甚富咸淳間門人即其所居作慈湖書院云</hi>
　　撫琴行<lb/>
蕭蕭指下生秋風淅淅幽響颼寒空月明夜氣清人骨<lb/>
何處仙臂揺丁東野鶴驚起舞流水咽復鳴一歎三唱<lb/>
意未已悠悠話出太古情龍吟虎嘯逓神怪千山萬壑<lb/>
風雨晦海濤振蕩林木響亂撒金盤氷雹碎和風回春<lb/>
陽縹緲孤鸞翔三江五湖烟水濶波聲飋飋鳴漁榔悲<lb/>
猿臨澗欲渡不敢渡但聞澗下蕭瑟松風長閒雲洩碧<lb/>
<pb n="KR4h0158_WYG_046-2a"/>
落勢去還廻薄神仙恍惚無定所㣲吟似欲止所作馭<lb/>
風一笑歸蓬瀛猶有餘音遶寥廓<lb/>
　　鳯遊山潮泉<lb/>
妙藏天地秘神斧為誰開水性原流下山靈强勒回<lb/>
　戴　昺<lb/>
　　<hi>字景明號東野石屏之從孫嘉定乙邜進士官贑州法曹叅軍有東野農歌集</hi>
　　莫悲秋<lb/>
傷春非貞女悲秋非烈士時運自循環我心如止水剝<lb/>
<pb n="KR4h0158_WYG_046-2b"/>
固復之機榮乃悴之始未識天地妙胡為浪悲喜鷃蓬<lb/>
或數仞鵬海或萬里大小何必齊䝉莊未窮理<lb/>
　　侍屏翁遊屏山分得水字<lb/>
攜琴入空山脩竹翠相倚一曲千古心泠泠寄流水拂<lb/>
雲卧白石冥搜契𤣥理有時采薪人歌聲隔林起<lb/>
　　秋日過屏山菴<lb/>
淒切抱葉蟬間關栖樹禽入山本避喧復愛聆此音微<lb/>
颸動夕爽薄雲散秋陰衆籟閴以靜片月生東林<lb/>
<pb n="KR4h0158_WYG_046-3a"/>
　　逐瘧鬼<lb/>
咄哉瘧鬼何㝠愚沈魄猶滯江流居孰云胄出高陽氏<lb/>
而乃不肖如此歟為妖常闖秋令動作威又竊炎官餘<lb/>
今年恣雎逞暴瘧十戸九室聞嗟吁人生一歲一寒暑<lb/>
自有大瘧纒其軀翻手為凉覆手暖笑爾禍福纔須臾<lb/>
癡兒騃女或汝怖那能嚇我烈丈夫汝不記少陵詩句<lb/>
有神語子璋髑髏血模糊昌黎譴逐更多術灌毒炷艾<lb/>
揮靈符今來古徃共憎疾奈何長惡終不渝胡不學鮫<lb/>
<pb n="KR4h0158_WYG_046-3b"/>
人細織氷綃製雲裾胡不從湘君緩移桂櫂搴芙蕖乃<lb/>
甘卑渫賈衆怨厭禳唾罵無時無爾來經旬瞰吾室再<lb/>
三謝遣猶踟蹰吾詩吾酒既不廢汝窮汝技將何如大<lb/>
江秋色正瀟洒明月皎皎風疎疎便須悟悔速歸去嘯<lb/>
儔呼侣相嬉娛夜闌吟徹欲就睡燈花照眼團如珠夢<lb/>
回病思砉然散颯颯風籟生庭梧<lb/>
　　納凉即事<lb/>
炎蒸欣傍晩埽地坐寛凉入竹風逾冷生荷水亦香蟻<lb/>
<pb n="KR4h0158_WYG_046-4a"/>
行緣食几螢照落書牀聽得農人語今年稻穗長<lb/>
　　偕兄侍屏翁探梅分得空字<lb/>
踏破登山屐來㝷傍水叢眼明千樹底春在數花中格<lb/>
瘦詩難寫香寒酒易空狂歌歸秉燭驚怪走兒童<lb/>
　　安居<lb/>
安居元自好春晝更遲遲雪涌煎茶鼎雲生浴硯池栽<lb/>
荷填廢沼移竹補疎籬猶有閒光景欹眠續舊詩<lb/>
　　自武林還家由剡中<lb/>
<pb n="KR4h0158_WYG_046-4b"/>
一笻雙不借役役又東還野渡淺深水夕陽高下山光<lb/>
陰虚我老造物靳人閒高躅思吾祖鳴琴獨閉關<lb/>
　　春晩即事<lb/>
春郊農務急野㟁水㾗高蒲渚鳴姑惡桑林囀伯勞整<lb/>
欄扶芍藥搴網䕶櫻桃不改窮居樂何妨見二毛<lb/>
　　次韻屏翁初夏㑹芳小集<lb/>
一觴還一咏竟日醉難成坐石驚雲濕臨池愛水平宻<lb/>
林宜午蔭啼鳥尚春聲更有櫻桃約明朝且願晴<lb/>
<pb n="KR4h0158_WYG_046-5a"/>
　　秋晩<lb/>
西風澄曉氣凝觀愜幽情艸潤蛩聲滑松凉鶴夢清吟<lb/>
懷依水靜病思得秋輕忽憶登高近循籬看菊英<lb/>
　　夏曼卿作新樓扁曰瀟湘片景來求拙畫且索亭<lb/>
　　　詩<lb/>
有此一樓足悠然萬慮忘拓開風月地壓斷水雲鄉四<lb/>
野留春色千峰明夕陽眼前無限景何處認瀟湘<lb/>
　　十日取野菊從酒<lb/>
<pb n="KR4h0158_WYG_046-5b"/>
野徑菊仍好村壚酒亦嘉未應今日蕊便是背時花心<lb/>
在家千里身猶客九華官程難久駐風雨暮山斜<lb/>
　　從板橋買舟上青陽<lb/>
缷馬板橋西扁舟逆上溪水鎪巖骨斷煙截樹頭齊野<lb/>
鴨驚人起村雞上樹啼老農頭雪白猶自把鉏犁<lb/>
　　書初考<lb/>
得考雖多幸無功袛自嫌但求官速滿不道老同添卑<lb/>
拙翔蓬鷃艱辛上竹鮎黄花寒更好三嗅憶陶潛<lb/>
<pb n="KR4h0158_WYG_046-6a"/>
　　謝趙山臺見訪<lb/>
寂寞海東頭殷勤貴客舟如何經歲約袛作數宵留清<lb/>
玩分行篋高吟壓小樓更須謀作㑹同醉菊花秋<lb/>
　　僻居<lb/>
地僻塵先遠身閒味覺深清池涵竹色老樹帶藤陰引<lb/>
鶴隨安歩招蟬伴醉吟有時然古鼎隱几自觀心<lb/>
　　屏翁領諸孫小集野亭即席次韻<lb/>
結屋新亭好登臨野興長心融八窻白塵隔九衢黄泛<lb/>
<pb n="KR4h0158_WYG_046-6b"/>
菊金英碎嘗粳玉顆香更期梅着蕊來賞小春光<lb/>
　　山家小憩即景效藥名體<lb/>
柴門通草徑茅屋桂枝間修竹連翹木高松續斷山仰<lb/>
空青蔭宻掃石緑花斑傍澗牽牛飲白頭翁自閒<lb/>
　　永嘉薛君自號雲屋來池陽以詩見貽用韻答之<lb/>
清晨聞剥啄喜得薛能詩風月一囊錦江湖兩鬢絲寒<lb/>
城吹角夜孤館擁衾時誰㑹吟心苦梅花是舊知<lb/>
　　立春前五日得雪<lb/>
<pb n="KR4h0158_WYG_046-7a"/>
雪作春前瑞銀城擁萬家太婆頭欲白九子頂先華壓<lb/>
麥嘉培本封梅惜損花家童解人意燒鼎問烹茶<hi>太婆九子</hi>
<hi>俱山名</hi>
　　幽棲<lb/>
幽棲頗喜隔囂喧無客柴門盡日關汲水灌花私雨露<lb/>
臨池疊石幻溪山四時有景常能好一世無人放得閒<lb/>
清坐小亭觀衆妙數聲黄鳥緑陰間<lb/>
　　此生<lb/>
<pb n="KR4h0158_WYG_046-7b"/>
此生畢竟已蹉跎有酒何妨醉且歌人世盡縁愁得老<lb/>
春花偏被雨相魔草欺蘭瘦能香否杏笑梅殘奈俗何<lb/>
誰上東樓看霽景海山無數列青螺<lb/>
　　春事<lb/>
春事闗心常起早愛看景物試凭欄戲魚池面微添緑<lb/>
啼鳥枝頭尚帶寒斬棘重樊新挿桞㪺泉頻灌自栽蘭<lb/>
年來賸有園林興每恨廬邊地不寛<lb/>
　　自况<lb/>
<pb n="KR4h0158_WYG_046-8a"/>
多貲徒作守錢奴伏臘無憂便有餘世路本夷休自險<lb/>
人情太宻反成疎非圖報施方為善豈為功名始讀書<lb/>
門外良田堪種秫自牽黄犢試犁鉏<lb/>
　　次君玉弟聞新鴈<lb/>
霜風颯颯荻花洲避北趨南巧自謀倦翮飛殘千里月<lb/>
寒聲催老一天秋乍教騷客驚詩夢莫為征夫寄别愁<lb/>
汝度塞垣應未久新來烟燧已沈不<lb/>
　　次韻東渠兄觀梅<lb/>
<pb n="KR4h0158_WYG_046-8b"/>
詩眼非梅不可遮三葩五蕊便堪嘉瘦如飯顆逢工部<lb/>
老似磻溪卧子牙水影月香參衆妙弟酬兄倡自成家<lb/>
快篘新醖同清賞莫待枝頭爛熳花<lb/>
　　七夕感興<lb/>
家家懽笑迓星期我軰相邀只酒巵矯俗何須標牘鼻<lb/>
甘愚不解候蛛絲新秋光彩月來處半夜清凉風起時<lb/>
一曲玉簫塵外意此音除是鶴仙知<lb/>
　　抵池陽未入關泊于齊山數日因窮巖壑之勝<lb/>
<pb n="KR4h0158_WYG_046-9a"/>
瘦䇿相扶上翠㣲眼驚竒怪足忘疲三十六洞猶昔者<lb/>
四百餘年無牧之漲水淼瀰春雨後遠山重疊夕陽時<lb/>
幾多江北江南恨問着沙鷗總不知<lb/>
　　賞茶<lb/>
自汲香泉帶落花漫燒石鼎試新茶緑隂天氣閒庭院<lb/>
卧聽黄蜂報晩衙<lb/>
　　夜過鑑湖<lb/>
推篷四望水連空一片蒲帆正飽風山際白雲雲際月<lb/>
<pb n="KR4h0158_WYG_046-9b"/>
子規聲在白雲中<lb/>
　　嚴子陵<lb/>
赤伏君王訪舊遊富春男子只羊裘一竿本為逃名去<lb/>
何意虚名上釣鈎<lb/>
　　里中小漁舟被差防江有感而賦<lb/>
着身平地更多憂一櫂思為泛宅謀昨夜西風邊報急<lb/>
防江也要釣魚舟<lb/>
　劉　宰<lb/>
<pb n="KR4h0158_WYG_046-10a"/>
　　<hi>字平國金壇人既冠入鄉校卓然不茍於去就舉紹熈元年進士調江陵尉遷真州司法時有偽學</hi>
　　<hi>之禁不讀周程等書者方許與考試宰不奉詔授㤗興令决獄多竒中㑹韓侂胄謀用兵宰為浙東</hi>
　　<hi>倉司幹官職事修舉急引去無復仕進意自是屢召不起端平初朝廷奬用老成一時譽望收召略</hi>
　　<hi>盡所不能致者宰與崔與之耳尋卒鄉人為之罷市</hi>
　　東陽道旁涵碧亭<lb/>
四山委蒼翠一沼湛清漣雲飛松竹礙石墮藤蘿牽泉<lb/>
音亂絲竹鳥語賡笑言斯亭作者誰俛仰四百年檐宇<lb/>
有興廢篇章足流傳官道紛往來此地曠周旋乃知造<lb/>
<pb n="KR4h0158_WYG_046-10b"/>
物意以遺靜者便我來旱暵餘龜兆坼平田攀崖遡源<lb/>
委石竇鳴涓涓摩娑兩石魚變化定何年<lb/>
　　漫塘觀雪分韻得遠字<lb/>
入臘甫自兹得雪殊不晩凝寒祛厲氣積潤滋麥本清<lb/>
興浩無極歩屧忘足蹇扣門呼石交頸縮語猶謇挾攜<lb/>
事登眺南去還北反所向遊目礙僒若虎就圈歸來漫<lb/>
塘上四望與天遠蓑重漁舟歸煙横樵舍飯稜層敞瑶<lb/>
池燦爛開瓊苑玉龍擁寒城銀海迷疊巘頗喜漫翁貧<lb/>
<pb n="KR4h0158_WYG_046-11a"/>
覽富逾北阮呼兒具杯酌採掇飜蔬畹不辭多酌我自<lb/>
愧飲河鼹少焉歛夕氛桂魄爭婉娩飜思造化工舒卷<lb/>
意難忖<lb/>
　　崇禧夜坐<lb/>
淮浙千萬山茲山鍾秀異山中四時好雪景更佳耳危<lb/>
樓俯八荒豈無超詣士春遊眩紅紫秋賞挹蒼翠衝寒<lb/>
繚氷崖問訊世能幾山神出竒觀似慰遠來意漫空飛<lb/>
六花匝地掩蕪穢頗疑羣玉府飄墜人間世又疑姑射<lb/>
<pb n="KR4h0158_WYG_046-11b"/>
僊與物洗疵癘意行輙有得曠望了無際更欲呼雲車<lb/>
御風駕六氣舉酒酹初平逍遥聊卒歲<lb/>
　　夜夢續句<lb/>
　乙丑四月四夜夢中得句云昏旦視生死又云不種<lb/>
　桃與李覺坐而思豈吾壽不延歟因就枕上足而成<lb/>
　詩<lb/>
大化賦羣有脩短亦天只彭殤誰得失鵬鷃均適已我<lb/>
今識其然昏旦視生死青青竹籬下不種桃與李老薺<lb/>
<pb n="KR4h0158_WYG_046-12a"/>
怙春柔叢蒿麗芳旨耘鋤藉人力四時自終始屬饜幸<lb/>
朝夕過計胡為爾勿笑趙孟偷甚矣吾衰矣<lb/>
　　送李秀巖歸蜀<lb/>
平生秀巖翁嘉遯輕朝衣聖朝重特招趣駕不容違我<lb/>
豈匏瓜哉先聖固所希長江一萬里舟行疾如飛東南<lb/>
盛人物十九飫甘肥頗藉子公力寧知伯玉非翁豈好<lb/>
異同曰余起布韋忍比淮之水東下雜於淝論奏了不<lb/>
阿正直鬼神依讒言嗟止棘曰歸詠采薇歲晏江濤平<lb/>
<pb n="KR4h0158_WYG_046-12b"/>
雨雪從霏㣲懸知到家日花竹遶山扉<lb/>
　　吳門道歸書懷<lb/>
投閒三十年日與木石俱暮景際休明搜羅逮樵漁洪<lb/>
造賜甄收羣公交薦書殷勤奉明詔婉戀辭田廬一寒<lb/>
不自揣五窮暗揶揄行行歩京畿迎勞多軒車眼青見<lb/>
故人皆歎此老臞形容不自惜奈此氣昏愚席間迷舊<lb/>
識筆底誤新書十目所共睹一語良非虚儻昧知止戒<lb/>
不反田園居去去入修門蹇歩接天衢深虞眩聞見狂<lb/>
<pb n="KR4h0158_WYG_046-13a"/>
易滋發舒籲天寫真情浩歌賦歸與<lb/>
　　贈九華程君<lb/>
君家九華山山翠常在目雞犬聲相聞山腰幾隣曲本<lb/>
固枝葉蕃無若君之族當年紫槖翁一念盡親睦俸餘<lb/>
不自有買田徧溪谷計口給之食昏旦常陸續吉凶更<lb/>
資助當使有餘蓄只今大江南盛事君家獨君歸廣此<lb/>
意勝處新卜築周遭植名花中間敞家塾少長驅之學<lb/>
毋間親疎屬庶幾子又孫更衍無窮福亦俾作法人百<lb/>
<pb n="KR4h0158_WYG_046-13b"/>
世流清馥<lb/>
　　喜客泉<lb/>
物我未忘情無情惟止水底事山中泉客來如有喜悠<lb/>
然鏡面平倐爾魚眼生依焉開笑面似與客逢迎客喜<lb/>
泉豈知泉笑客何有邂逅深山中聊結無情友<lb/>
　　松風軒晩望<lb/>
遠山迓歸雲近山留夕照澄江横淨練怒風收衆竅東<lb/>
南佳山水此地宅其要連甍三萬家金碧互輝耀閒房<lb/>
<pb n="KR4h0158_WYG_046-14a"/>
列歌舞傑觀富登眺物理㑹有極却慮成悲嘯我家三<lb/>
茆峰一室倚青峭下有荆溪水水深魚可釣歸歟有成<lb/>
計靜坐觀衆妙功名付公等連茹祗明詔他年問無恙<lb/>
短䇿寄嶺嶠浩歌暢幽懷狂斐君勿誚<lb/>
　　送魏華甫侍郎謫靖州<lb/>
靖州風物最五溪畬田歲入人不饑淘沙得金遨以嬉<lb/>
瘴烟不逐嶺雲西六花瑞臘春臺熈尤便逐客過徃稀<lb/>
理亂黜陟了不知夫子豈欲居九夷要尊主勢扶時危<lb/>
<pb n="KR4h0158_WYG_046-14b"/>
有言不用時我違翻然不受好爵覊向來鄉行誰可晞<lb/>
平生易名慕者誰蘇陳凛凛百世師畏塗萬折甘如飴<lb/>
陽烏當天照隱㣲直前一疏可忘之江頭後㑹端有期<lb/>
暗香欲動寒梅枝<lb/>
　　石翁姥<lb/>
采石江頭風晝息掀天雪浪平如席沿崖小泊客心寛<lb/>
攀蘿曾看望夫石天涯望斷人不歸露寒猶想淚沾衣<lb/>
爭似石翁攜石姥年年對峙夾岡道人歸人去我何心<lb/>
<pb n="KR4h0158_WYG_046-15a"/>
雨沐風餐人自老比翼鳥連理枝年多物化徒爾為長<lb/>
生殿裏知不知<lb/>
　　寄和趙章泉<lb/>
章泉先生虎豹章餘子駭逐狐兔藏少陵遊不返衡湘<lb/>
孤吟風月老林塘駕鵞不送置我傍悵望空勞水一方<lb/>
廣文别日天未霜殷勤寄音示無忘新詩寫作鴻雁行<lb/>
憐我病骨猶未康續貂聊復寄歸航宫墻百雉如金湯<lb/>
登門歲月知何當江湖極目煙波蒼<lb/>
<pb n="KR4h0158_WYG_046-15b"/>
　　送王頴叔分教山陽<lb/>
向來肉食昧遠謀坐談欲復千古讎良平不逐勝<hi>缺</hi>遊<lb/>
毛錐竟作書生羞楚山蒼蒼楚水流甲光向日金鱗稠<lb/>
酒䦨一笑看吳鈎將軍意氣傾九州先生身短智則脩<lb/>
百鍊可使繞指柔安邊端藉帷幄籌泮宫還獻馘與囚<lb/>
英聲南來動冕旒貂蟬未必生兠鍪<lb/>
　　過司徒墓<lb/>
司徒墓荒塜纍纍不知數草中翁仲無復存壟上牛羊<lb/>
<pb n="KR4h0158_WYG_046-16a"/>
自朝暮想見當時百萬松佳城在處鬱蔥蔥車馬時來<lb/>
卿相子鐘魚聲出梵王宫年深事遠無留蹟只與耕夫<lb/>
資墾闢萬古同成一斛塵官爵高卑誰汝識<lb/>
　　發紹興<lb/>
留滯青春晩經行此日初柔條桑着眼短穗麥生鬚竹<lb/>
外雲埋屋花邊水遶渠箇中容我老肯遺子公書<lb/>
　　馮公嶺<lb/>
地隘人逾峻人勤俗不奢時培石上土更種竹間茶接<lb/>
<pb n="KR4h0158_WYG_046-16b"/>
畛田成篆連筒水濺花征塵如不到老我即東家<lb/>
　　長林海邊道上<lb/>
海霧曉逾合海風春更寒衰顔欺薄酒老膽傲驚湍叢<lb/>
竹人家近平沙客路寛明朝應更好山翠撲征鞍<lb/>
　　松江道中<lb/>
久作松江夢重來泛短篷淡雲飛急雪枯葉戰狂風煙<lb/>
末三家市波心一釣翁鴟夷身計耳吳越等成空<lb/>
　　偶成<lb/>
<pb n="KR4h0158_WYG_046-17a"/>
月下浮舟去雲邊曵杖行物華隨節換人意與秋清小<lb/>
圃蔬逾潤荒叢菊向榮幽尋元自好底用絆浮名<lb/>
　　天台道中<lb/>
花重朝扉散鳥啼春意深風光自流轉行役負登臨澗<lb/>
水流縈緑山雲捲夕陰病容兼白髮漂泊此時心<lb/>
　　秋晩<lb/>
木落山呈骨泉空水返源知時秋燕去負日午蜂喧玉<lb/>
粒慳晨甑金英卧晩園歲華今已暮身世兩忘言<lb/>
<pb n="KR4h0158_WYG_046-17b"/>
　　和韻呈李果州<lb/>
行樂非吾事朋從慰此生劇談忘夜永起立覺晨清黄<lb/>
獨幽人供朱絃太古聲他年盛山集不假退之評<lb/>
　　感懷寄趙章泉<lb/>
我屋方茅下君家閩楚交鹿門知得計燕幕未安巢澗<lb/>
谷泉從飲山田飯可抄應攜靈壽杖雪蕊嗅梅稍<lb/>
　　北固山望揚州懷古<lb/>
北固城高萬象秋煙竿一縷認揚州試乘緑漲三篙水<lb/>
<pb n="KR4h0158_WYG_046-18a"/>
要見朱簾十里樓淚濕宫衣朝霧重愁薰寒草夕陽浮<lb/>
隋堤舊事無人問兩兩垂楊繫客舟<lb/>
　　懷徐表兄<lb/>
一笑相逢句曲天别來十五換流年忍思清渭玫瑰詠<lb/>
無復通泉寳劍篇北渚春回芳樹合西山日暮碧雲連<lb/>
雁來數寄平安信無限離思若箇邉<lb/>
　　寄潘子善上舍<lb/>
　陳少陽率太學生伏闕上書六賊遂退天下快之少<lb/>
<pb n="KR4h0158_WYG_046-18b"/>
　陽猶以後書論李邦彦白時中等言不用拂衣去近<lb/>
　傳太學伏闕書是歟非歟非山林人所得知獨怪朝<lb/>
　廷不用其言諸君仍茍安於學豈以靖康時事視今<lb/>
　日緩急異耶為賦一詩質之同志<lb/>
少陽一疏折羣姦拂袖歸來日月閒誤國小人猶法從<lb/>
叩閽諸子自賢關是非頗亦通千古義利那能立兩間<lb/>
若向西湖浮畫舫好傾巵酒酹孤山<lb/>
　裘萬頃<lb/>
<pb n="KR4h0158_WYG_046-19a"/>
　　<hi>字元量新建人淳熈進士嘉定癸酉除吏部架閣明年遷大理司直疏力丐外敕差江西撫幹以便</hi>
　　<hi>禄養卒于家有竹溪集</hi>
　　行役<lb/>
宿霧鎻山椒落月挂林側﨑嶇歴岡巒髣髴辨阡陌秋<lb/>
高風露寒道遠時序廹安得歸故園篝燈理書册<lb/>
　　羅溪橋<lb/>
我來從西昌日日困塵土誰知羅溪橋淨若初過雨長<lb/>
松列左右清風奏宫羽薄暮舍籃輿扁舟渡溪去<lb/>
<pb n="KR4h0158_WYG_046-19b"/>
　　病中聞伯量相訪寄之<hi>二首</hi>
我屋脩竹根身閒境逾靜維摩本無心誰令示人病夕<lb/>
陽耿疎林影落莓苔徑佇立有所懷高人倘乘興<lb/>
高人在城郭應酬頗紛如憶我烟霞栖遺我一紙書雨<lb/>
餘窻戸凉蛩聲滿階除相過有成言何時命巾車<lb/>
　　次韻伯仁善利閣小室<lb/>
山林吾所廬夜月但對影焉知江上人一目了萬境褰<lb/>
裳歩崇臺有室妍且靜徘徊不能去坐見四山瞑<lb/>
<pb n="KR4h0158_WYG_046-20a"/>
　　見雪<lb/>
𤣥㝠當語誰餉我一簷雪吾廬本來靜得此更清絶遥<lb/>
憐北海上往往已盈尺齧氊人在否毋陵子卿節<lb/>
　　出門<lb/>
出門復入門吾行竟安之攜書北窻下翻閲聊自怡有<lb/>
懷千載人掩卷還歔欷采采首陽薇戀戀商山芝一裘<lb/>
或終身欣然釣江湄斯人不可作斯道日湮微目前稻<lb/>
粱謀鳬鴈方齊飛青田寂無音歲晩將疇依慎勿出門<lb/>
<pb n="KR4h0158_WYG_046-20b"/>
去塵埃染人衣<lb/>
　　菖蒲<lb/>
康廬入吾懷十載馳夢魂踵門者何人遺余以芳蓀歡<lb/>
然得其趣如對五老言幽姿出巖谷常帶氷雪㾗塵容<lb/>
為一洗兩目不復昏忽思三峽流褰衣渉潺湲因仍一<lb/>
寸石浸潤九節根人言可扶老歲易須其蕃兹理諒不<lb/>
誣吾將從綺園<lb/>
　　從人覓墨梅<lb/>
<pb n="KR4h0158_WYG_046-21a"/>
熏爐束詩魂茗椀驅睡思掩關寂無營翰墨自娛戲山<lb/>
寒溪正清月澹雪初霽横斜兩三枝見説可人意天機<lb/>
如胸中出手特餘事何時剪氷紈來對病居士<lb/>
　　題余仲祥松齋<lb/>
芳妍桃李場紛趨歘成蹊長松坐偃蹇遂爾不見知平<lb/>
生異時人不與俗轉移蕭然塵埃中擅此丘壑竒窻空<lb/>
境逾清四壁風來吹抱琴揖蒼髯喜氣掀兩眉臭味既<lb/>
與同相親不相違直期閲歲寒可但忘朝饑<lb/>
<pb n="KR4h0158_WYG_046-21b"/>
　　夜坐薦福寺同玉成<lb/>
鞭鸞未暇相追逐且向祗園止君宿清談待得月華生<lb/>
窻戸明明耿殘燭誰令泉石墮吾前洗盡人間絲與竹<lb/>
風帆明發君不留此樂只應吾所獨<lb/>
　　厭原山中曉行<lb/>
碧雞夜半聲啁哳喚起幽人歩林樾秋高風露着羣木<lb/>
無數寒花泣明月松篁一徑宛如畫石溜涓涓更清絶<lb/>
山巔便好結茅廬莫待他年鬢成雪<lb/>
<pb n="KR4h0158_WYG_046-22a"/>
　　贈拂雲主人<lb/>
十年作計須種木一日不可使無竹道人於此得三昧<lb/>
緑霧中間着蒼玉拂雲誰為名其居我亦心同雲捲舒<lb/>
相期直覓飛霞佩不用重拈種樹書<lb/>
　　雨夜<lb/>
秋事雨已畢秋容晴為妍新香浮䆉稏餘潤溢潺湲機<lb/>
杼蛩聲裏犁鋤鷺影邊吾生一何幸田里又豐年<lb/>
　　用鄭浮梁韻簡圜師<lb/>
<pb n="KR4h0158_WYG_046-22b"/>
杖屨山蹊窄鐘魚佛界深寒梅殘屋角春薺老墻隂一<lb/>
水元無恙扁舟尚可㝷煩師掬清溜為我洗塵心<lb/>
　　酬胡伯仁<lb/>
山長飛鳥急江濶去帆㣲唱晩幾漁笛憑高一釣磯從<lb/>
君濯氷雪滿袖得珠璣三嘆不能已歸來吟夕暉<lb/>
　　送胡仲立入京<lb/>
昔對延英日諸公嘆弗如敢言天下事不負案頭書此<lb/>
去朝雙闕懸知有異除榮途方着脚未用曵長裾<lb/>
<pb n="KR4h0158_WYG_046-23a"/>
　　贈施真人<lb/>
素鞸方多難丹砂倘一逢勿疑蕉覆鹿㑹見竹成龍澗<lb/>
水遠仍潔巖花幽更濃行行望仙宇知在最高峯<lb/>
　　留淺沙<lb/>
故山豈不好蕭寺亦堪居作意多成礙無心始自知鐘<lb/>
魚飽香積枕簟熟華胥但惜詩成後傍無阿買書<lb/>
　　晚歩<lb/>
日落欲閉戸風清聊杖藜千山猶帶雨一徑已無泥㶁<lb/>
<pb n="KR4h0158_WYG_046-23b"/>
㶁水聲急悠悠雲影低催歸縁底事着意傍人啼<lb/>
　　書晁文元道院集<lb/>
華屋金狨座雕鞍駟馬車才堪誇世俗早已落丘墟此<lb/>
病久沈痼無人解掃除千年子晁子道院有遺書<lb/>
　　偶成<lb/>
松徑煩風掃柴門為雨扄行攜道院集坐對敬齋銘好<lb/>
事心常記閒談耳不聽觀空為世誤無異醉初醒<lb/>
　　老屋<lb/>
<pb n="KR4h0158_WYG_046-24a"/>
老屋久欹側隨宜聊拄撐吾今且共住縁盡㑹須行雨<lb/>
打從教壞風揺不用驚世間虚幻相聚散本無情<lb/>
　　寄題喻高士澹軒<lb/>
世事邯鄲枕生涯老子書能知澹中味雅稱竹間居石<lb/>
徑排雲入霜根帶月鋤紛華不到眼贏得玩清虚<lb/>
　　題洪内翰爽榭<lb/>
霧閣雲窻天外安懸知幽趣勝人間簾櫳夜月浮銀海<lb/>
桃李春風醉玉山自笑紅塵無暇日浪憑清夢覓商顔<lb/>
<pb n="KR4h0158_WYG_046-24b"/>
何如飛佩隨君後細看匡廬紫翠鬟<lb/>
　　夜坐<lb/>
爐火篝燈孰與同此心吾欲付㝠鴻茅簷已作渉旬雨<lb/>
蕙帳不禁連夜風一叚清愁詩句裏十分寒事酒盃中<lb/>
溪雲未用安排雪且聽梅花試小紅<lb/>
　　玉山道中時赴掌故之命<lb/>
麥苖堆緑菜花黄一簇人家古道旁酒熟不妨邀里巷<lb/>
年豐贏得事農桑世情只説宦遊好客裏那知歸興長<lb/>
<pb n="KR4h0158_WYG_046-25a"/>
我有平生蓑笠在釣絲何日理斜陽<lb/>
　　端午上饒道中<lb/>
一春留滯在京華午日依前未到家細葛香羅素無望<lb/>
黄塵烏㡌亦堪嗟爭舟野渡人如簇立馬郵亭日欲斜<lb/>
遥想塤篪獻親壽綵衣羅拜酌流霞<lb/>
　　睡起書懷時諸公相勉再出<lb/>
北窻終日廢書眠一枕清風值萬錢雲度茆簷輕苒苒<lb/>
泉生石砌淨涓涓不嫌雨脚花間注要聽秋聲屋外傳<lb/>
<pb n="KR4h0158_WYG_046-25b"/>
三徑初成吾欲老幕中何用泛紅蓮<lb/>
　　喜范光伯相過<lb/>
章江東下幾灣洄誰伴臞仙夜探梅離别不禁詩社泠<lb/>
遭逢莫放酒船回氷霜滿眼歲將換花栁轉頭春又來<lb/>
安得飛騰九霄外鞭鸞笞鳯日相陪<lb/>
　　柬黄子益<hi>二首</hi>
青衫日日困塵沙安用浮名與世誇已過半生真似夢<lb/>
未荒三徑且還家恨無沈水紆香穗喜有寒泉瀹茗花<lb/>
<pb n="KR4h0158_WYG_046-26a"/>
袖却西歸遮日手園林幽處看桑麻<lb/>
睡起忻然思慮少病餘猶覺應酬艱招揺風月聊須竹<lb/>
收拾雲煙幸有山但要世縁隨手斷莫憂詩債幾時還<lb/>
追奔富貴非吾事且占林泉一味閒<lb/>
　　題懷秀堂<lb/>
莫教滿地長莓苔杖屨從今日日來曲徑要隨松巷轉<lb/>
柴門須對石橋開墻頭花木因時種案上圖書任意堆<lb/>
幸有林泉可投老忍將雙脚踏塵埃<lb/>
<pb n="KR4h0158_WYG_046-26b"/>
　　大雪次前韻<lb/>
誰知天巧出𤣥機但怪飛璚過眼竒暝立風枝寒雀倦<lb/>
愁吟氷谷曉猿饑蘆花洲渚月明夜桞絮池塘春暮時<lb/>
此景人間不長有寫真傳影正須詩<lb/>
　　次洪内相梅亭<lb/>
人間多是梅開後旋種東籬事故常那得紅簾捲朱戸<lb/>
細看素質傲清霜一生寄興雲山外幾度搔頭江路傍<lb/>
咫尺名園身未到夜窻羞對返魂香<lb/>
<pb n="KR4h0158_WYG_046-27a"/>
　　入京道中風雨因賦以遂退休<lb/>
新築書堂壁未乾馬蹄催我上長安兒時只道為官好<lb/>
老去方知行路難千里關山千里念一畨風雨一畨寒<lb/>
何如靜坐茅齋下翠竹蒼梧仔細看<lb/>
　　閒居<lb/>
閒居最與性相便勤即繙書懶即眠終日閉門真省事<lb/>
有時面壁似耽禪大椿歲籥祈親壽斷簡生涯聽子傳<lb/>
待問洪崖覓丹訣白雲深處引寒泉<lb/>
<pb n="KR4h0158_WYG_046-27b"/>
　　用韻謝伯量過訪山中<lb/>
勝遊千里笑談中雪片梅花正仲冬肯向蓆門尋孺子<lb/>
更能草具重茅容春風頓覺生寒谷夜榻惟愁聽曉鐘<lb/>
半世梅坡門下客及今何幸得過從<lb/>
　　次王成之韻咏梅<lb/>
誰遣氷魂照夕陽揺揺一任北風凉眼前共有幾多蕊<lb/>
鼻觀胡為如此香佳實㑹須歸列鼎孤標已自壓羣芳<lb/>
濡毫我欲從君賦未害平生鐵石膓<lb/>
<pb n="KR4h0158_WYG_046-28a"/>
　　送張高安入京<lb/>
青衫十載蟾宫客墨綬三年鳯嶺頭循吏聲名武陽令<lb/>
故家風味富平侯江邊休歎雙鳬去天上行看一網收<lb/>
入簉鵷班立仙仗莫忘回首顧沙鷗<lb/>
　　題小桃源<lb/>
半月池邊倚瘦藤望仙臺上岸烏巾塵埃一㸃不到地<lb/>
花木四時長是春載酒豈無好事者爛柯應有着棋人<lb/>
請君更種桃千樹準擬漁郎來問津<lb/>
<pb n="KR4h0158_WYG_046-28b"/>
　　保福寺對橙菊有感<lb/>
平生愛菊陶彭澤清夜移橙杜草堂千載詩魂招不得<lb/>
獨留風味在僧房<lb/>
　　次韻松風閣<hi>四首</hi>
飛花數㸃雨初歇啼鳥一聲春正長讀罷黄庭了無事<lb/>
旋安銀葉試爐香<lb/>
不見詩仙何遜來春風幾度早梅開竹籬茅舍自清絶<lb/>
未用移根東閣栽<lb/>
<pb n="KR4h0158_WYG_046-29a"/>
簷間新燕幾時來簷外閒花徃歲栽丹杏碧桃渾落盡<lb/>
緑陰底處結青梅<lb/>
無所用心魚在沼居然生子燕成窠誰言春去花事歇<lb/>
萱草石榴情更多<lb/>
　　九日<lb/>
籬落黄花尚自無白衣况未到吾廬莫令此日負佳節<lb/>
為展淵明采菊圖<lb/>
　崔與之<lb/>
<pb n="KR4h0158_WYG_046-29b"/>
　　<hi>字正子廣州人少卓犖有竒節不遠數千里遊太學紹熈四年舉進士授潯州司法參軍調淮西檢</hi>
　　<hi>法官知建昌新城通判邕州擢廣西提刑風采赫然召為金部員外郎安撫淮東屢上書宰相爭納</hi>
　　<hi>李全必有後憂在淮守戰兼修敵入無功和議遂寢以秘書少監召力辭不赴尋用煥章閣待制安</hi>
　　<hi>撫成都開誠布公戎帥恊和軍政以立召拜為禮部尚書辭理宗即位屢召俱辭最後授廣東經畧</hi>
　　<hi>兼知廣州叛兵俯伏聽命上於是注想彌切進參知政事力辭乃訪以時政與之條奏懇至上覽嘉</hi>
　　<hi>歎趣召愈殷控辭至十有三疏始得致仕以觀文殿大學士提舉洞霄宫年八十二薨諡清獻</hi>
　　送䕫門丁帥赴召<lb/>
議論方前席功名早上坡去帆瓜蔓水遺愛竹枝歌同<lb/>
<pb n="KR4h0158_WYG_046-30a"/>
志星辰少孤愁暮雨多倚風窮望眼碧色渺平莎<lb/>
　　送范漕赴召<lb/>
獨汲千尋綆推開八面窻相逢俱氣許未語已心降分<lb/>
鎮中邊蜀歸途内外江禁林風雨夜應念鹿門龎<lb/>
　　送時漕大卿淮西簡法<hi>二首</hi>
卿月高華照楚墟澄清雅意見登車星分屯壘雲中戍<lb/>
風引艅艎塞下儲十二聚民行惠政三千議獄謹刑書<lb/>
最聲烜赫流聰纊聖詔今朝下玉除<lb/>
<pb n="KR4h0158_WYG_046-30b"/>
十年宦海任飄零豈料光華伴使星落魄半生頭已白<lb/>
爬沙一見眼長青天涯明月方依樹淮上長風忽散萍<lb/>
别淚誰能效兒女不堪官桞暗長亭<lb/>
　　嘉定甲戌分閫東淮時金騎南奔人不願徃以君<lb/>
　　　命不敢辭留五年始以少蓬召而病且衰矣艤<lb/>
　　　櫂南康夢人告之曰死於廬山之下覺而賦此<lb/>
行到廬山日日陰斜風細雨亂雲深移舟夜壑人間世<lb/>
荷鍤春郊物外心要把封疆安社稷誰教軒冕換山林<lb/>
<pb n="KR4h0158_WYG_046-31a"/>
殷勤招隱吾知矣五老朝來露玉簪<lb/>
　姚　鏞<lb/>
　　<hi>字希聲剡人戴復古愛其才為忘年友通判吉州以平㓂論功擢守章貢</hi>
　　春夜曲<lb/>
金魚鎻合蘭缸小酒不支愁尋睡早梨花欲墮風更寒<lb/>
燕子不歸春自老流蘇䕶帳香雲結三十六簧清吹咽<lb/>
緘書欲寄湘水深城烏啼落花西月<lb/>
　　題畫壁<lb/>
<pb n="KR4h0158_WYG_046-31b"/>
兩山灌木帶晴鵶泯泯春流漾浦沙隔㟁小舟呼不應<lb/>
碧桃花外是誰家<lb/>
　　寓霅川<lb/>
王戴谿頭小隱山漁翁引上霅谿船幾回倦釣思歸去<lb/>
又為蘋花住一年<lb/>
　敖陶孫<lb/>
　　<hi>字器之閩人寧宗時太學生題詩三元樓弔趙汝愚為韓侂胄所捕亡命江湖侂胄敗始登第</hi>
　　佳人佩明月贈俞德章<lb/>
<pb n="KR4h0158_WYG_046-32a"/>
佳人佩明月笑語含春姿手握幽蘭叢照影清漢湄少<lb/>
年冶遊子行樂方及時折苕戲相贈玉色頩自持歸來<lb/>
種白璧日漚文錦絲加幣欲聘子常恐歲月遲終然不<lb/>
可諧翕歘聽所之願言遺薌澤遠慰千里思<lb/>
　　三元樓題壁弔趙丞相<lb/>
左手旋乾右轉坤如何羣小恣流言狼胡無地居周旦<lb/>
魚腹終天弔屈原一死固知公所欠孤忠幸有史長存<lb/>
九泉若遇韓忠獻休説如今有末孫　<hi>按三元樓臨安酒肆也韓侂胄</hi>
<pb n="KR4h0158_WYG_046-32b"/>
<hi>既逐趙丞相汝愚至衡州暴卒敖聞而弔之適飲酒題詩於壁酒未盡釂其壁已舁去敖知必為侂胄所廉急</hi>
<hi>易傭人衣持酒具下樓已遇捕者至問敖上舍在樓否對曰方酣飲急亡命走海隅得免</hi>
　<lb/>
　<lb/>
　<lb/>
　<lb/>
　<lb/>
　宋元詩會卷四十六<lb/>
</p>
<p>
</p>
  </div>
<div>
<head>宋元詩㑹卷四十七</head> <lb/>
    <p>
<pb n="KR4h0158_WYG_047-1a"/>
欽定四庫全書<lb/>
　宋元詩㑹卷四十七<lb/>
　　　　　　　　　　　　兵部主事陳焯編<lb/>
　魏了翁<lb/>
　　<hi>字華父卭州蒲江人年數歲從諸兄入學英悟絕出鄉里目為神童登慶元五年進士第時方諱言</hi>
　　<hi>道學了翁於對䇿昌言之由簽書節度判官召為國子正開禧元年召試學士院韓侂胄方事開邊</hi>
　　<hi>了翁力陳其不可謂當急於内修姑緩外攘䇿出衆大驚改秘省正字明年遷校書郎以親老乞外</hi>
　　<hi>任乃知嘉定府旋丁父憂築室白鶴山下遠近從學者踵至起知漢州以細故予祠未數月復原官</hi>
<pb n="KR4h0158_WYG_047-1b"/>
　　<hi>知眉州士論大服治行彰聞擢潼川路提㸃刑獄歴提舉常平轉運主管潼川安撫丁母憂起知潼</hi>
　　<hi>川府十五年被召入對葢去國十有七年矣上迎勞優渥嘉納其言進兵部郎中俄改司封兼國史</hi>
　　<hi>院編修奏事剴切無所鯁避而時相始不樂矣寧宗崩理宗自宗室即位事多艱虞了翁積憂成疾</hi>
　　<hi>三疏求退不得遷起居郎明年改元寶慶屬濟王黜削以死有司顧望治葬弗䖍了翁請上厚倫紀</hi>
　　<hi>以弭人言史彌遠益嫉之言官承風㫖劾了翁朋邪謗國降三官居靖州五年起知瀘州彌遠死進</hi>
　　<hi>華文閣待制應詔上章乞復舊典十事皆如所請因從人望與真德秀並召還了翁權禮部尚書兼</hi>
　　<hi>直學士院上將引與共政而忌者合力沮排不能安于朝矣乃以端明殿學士出督京湖軍馬尋又</hi>
　　<hi>召簽宻院其出入皆非上意遂力辭乞歸自是改官皆不拜嘉熈元年卒于家贈太師諡文靖所著</hi>
<pb n="KR4h0158_WYG_047-2a"/>
　　<hi>有鶴山集九經要義等書</hi>
　　登萬象樓和計次陽韻<lb/>
塵纓羈我身對景慵著語青山喚倚欄壯氣臨潁汝層<lb/>
雲卷油幕萬嶺𦕈煙縷酒䦨一横笛樓前葉自雨<lb/>
　　送曹尚右從龍知信州分韻得州字<lb/>
長安十二門冠葢如雲稠浮驂不停趨九衢滔滔流朝<lb/>
握扶桑轡暮行背椒丘駕言往從之道左傷吾輈温陵<lb/>
有佳士清姿秀琅球早酬掄魁望勝泛蓬瀛洲榮進付<lb/>
<pb n="KR4h0158_WYG_047-2b"/>
膜外寡欲自日休需章臣有母自詭以一州彤襜下青<lb/>
㝠錦輿居上頭小施活國手彫瘵㑹有瘳同省並門居<lb/>
昔我陪清遊一時四同年氣味骨肉侔而君堂堂去别<lb/>
袂挽不留迅商起層旻候蟲催功裘問學常苦難歲月<lb/>
忽忽遒古今同一岐古豈真難儔願言事穮蓘勿作刈<lb/>
穫謀<lb/>
　　西郊訪梅分韻得尾字<lb/>
荒煙散牛羊落日向城市天寒萬木脱歲晏羣動弭西<lb/>
<pb n="KR4h0158_WYG_047-3a"/>
郊有孤芳獨喚春事起幽光耿參月清灔明野水欲開<lb/>
未開時似語不語意或疑春較遲的皪下霜蕊誰知春<lb/>
風心渾在阿堵裏洞霄逍遙公九隴花月使領客居上<lb/>
頭蹇予亦婪尾頗懷去年遊歲月如許駛悠悠竟何成<lb/>
總被物化使<lb/>
　　重陽領客以老杜重陽日詩分韻凡賔主十八人<lb/>
　　　得否字<lb/>
天根歛秋陽雨畢水歸藪胡為爽常度白晝變昏黝農<lb/>
<pb n="KR4h0158_WYG_047-3b"/>
功將納場遺秉尚棲畝昨朝告方社卷去日中蔀羲和<lb/>
鞭六龍為我作重九雲頑驅復來渾未識臧否終然劃<lb/>
劙之金鑱發矇瞍所忻陽德競吾豈為杯酒悠然見南<lb/>
山陶公意何厚况今祠太宫羣公正奔走<lb/>
　　贈畫工王生<lb/>
七年謫五谿二年守三盧蠻煙瘴雨中不改舊時吾比<lb/>
來懶看鏡謂我衰且癯王生忽肖象氣貎何旉腴悔不<lb/>
賂王生圖作一病夫庶幾轉而上聽我歸林廬及此未<lb/>
<pb n="KR4h0158_WYG_047-4a"/>
衰日更讀幾年書<lb/>
　　題謝道耘一犂春雨圖<lb/>
牀頭夜雨滴到明村南村北春水生老婦攜兒出門去<lb/>
老翁赤脚呵牛耕一雙不借挂木杪半破夫須衝曉行<lb/>
耕罷洗泥枕犢鼻卧看人間蠻觸爭<lb/>
　　次韻虞果州剛簡泛雪<lb/>
黄雲靉靆風雪天欲之灞橋尋浪僊爐中榾柮熱寒客<lb/>
縱欲燒愁能得然撥灰嚼句不忍吐竟日南望雙眸穿<lb/>
<pb n="KR4h0158_WYG_047-4b"/>
誰知詩來亦念我字與六出爭明蠲美人美人呼不來<lb/>
昭華吹怨樓西偏况有山頭月為友觸撥煙痼撩詩顛<lb/>
豈無咏絮謝家集亦有閉户袁安眠未如山中之至樂<lb/>
白玉世界天相連朝看夜聽兩竒絶靴霜爐雪知誰賢<lb/>
褰裳急理剡溪櫂明月已旁羌江還<lb/>
　　和宇文漢州乞房樓記<lb/>
房公胸中妙刀尺剪刻玻璃貯寒碧今侯著樓于其上<lb/>
竹色荷光得良覿詩來殷勤問故侯别日雖賒情轉宻<lb/>
<pb n="KR4h0158_WYG_047-5a"/>
因思當年飛葢遊鷗鷺不驚潛鯉出春濃雪絮人影亂<lb/>
秋老松雲半天屹蘇公二十四橋月尚愛西湖風月夕<lb/>
江山好處余戀嫪縱不即人人自即况今簷撩雲與齊<lb/>
激楚高歌友朋集向來寒乞翻自嗤詩掃黄泥已無迹<lb/>
功名老我後加鞭文字輸人先奪席欲搜萬象供刻畫<lb/>
自有此湖難此筆終當為君記斯遊摹寫蒼顔真六一<lb/>
　　約許侍郎奕諸公酒半宋正仲徳之至自都城<lb/>
人生能得幾回别一别公來四千日我騎紫騮出行春<lb/>
<pb n="KR4h0158_WYG_047-5b"/>
公指黄扉入當夕誰知行止不關人邂逅天涯復同席<lb/>
方看九陌爛紅英忽復濃陰顆青實斷霞明空白日靜<lb/>
過雨穿林亂雲濕如夢如夢夢耶非曰歸曰歸歸未得<lb/>
𤏡南山崒東流斷關西雲霾北風急酒逢故人一吸易<lb/>
語及新事百憂集試問吾歸將何歸梓州遂州有何擇<lb/>
况有青山老居士千騎東來闖然入更得可人高帝孫<lb/>
又忻末至臨卭客儘判三日作狂醒要話十年胸偪塞<lb/>
　　送杜兵侍孝嚴以華文待制知遂寧府<lb/>
<pb n="KR4h0158_WYG_047-6a"/>
敝貂衝寒馬聲濕餘杭門外送歸客去年曾送六朱幡<lb/>
今年又送四千石更有三令相後先采不盈筐去如織<lb/>
濛濛風雪人氣薄漠漠煙塵劍花蝕獨立長空倚天壁<lb/>
幾度乞歸歸未得二卿犖犖天與姿不肯隨俗相脂韋<lb/>
聲名早落虞舜聰霞裾雲佩明春暉虞舜已死不復返<lb/>
雲埋蒼梧天地悲萬物興歇各有期人生出處寧無時<lb/>
攬裾結佩下霄漢茍得吾志官無卑史臣昨侍玉皇案<lb/>
愛民一語何孜孜願公領此深長思民力竭矣誰其知<lb/>
<pb n="KR4h0158_WYG_047-6b"/>
更須同志共此事别公且去吾亦歸<lb/>
　　六月十四日后殿侍立新永康太守成嘉甫朝辭<lb/>
　　　奏事詞氣懇惻上為嘉納嘗隨筆紀其事今鄉<lb/>
　　　人祖帳分韻得西字遂書以贈行<lb/>
嚴精伐鼓趨晨雞龍媒戒仗喑無嘶宰臣奏事左墄降<lb/>
史臣曵履東階躋永康太守臣申之上殿立吐干虹蜺<lb/>
曰臣前領大農簿試郡得請今當西遼帥求通反其使<lb/>
金人匿壯招吾攜勿言金能繼前好將貳遼騎搖青齊<lb/>
<pb n="KR4h0158_WYG_047-7a"/>
時將有反事有間翫歲愒日憂噬臍皇帝瞿然曰是是<lb/>
伸頤頷首天聽低貼黄更請磔叛將褒恤死事不可稽<lb/>
陛下亦聞西事否昔號險阻今多蹊散闗皂郊已平地<lb/>
白環黄牛猶潰隄分臺列閫越秦視體統漁散人情暌<lb/>
上云私意誤大事諄諄切切重提撕申之又言故臣丙<lb/>
昔嘗有德于坤倪上顧指臣曰安丙申之頓首如含凄<lb/>
紛紛交情異生死獨此推本祛羣迷臣時張拱立帝傍<lb/>
螭頭恨無千赫蹏為王留行力不足戴目處此羞梁鵜<lb/>
<pb n="KR4h0158_WYG_047-7b"/>
官無大小莫非事勇為天子綏羣黎天如有意聽臣歸<lb/>
問天重乞青玻瓈<lb/>
　　撫州崇仁縣玉清觀道士黄石老工古篆以李功<lb/>
　　　父書來<lb/>
聖學不嗣千餘年并與小學遺其傳其間明道寧乏賢<lb/>
謂書小伎合舍旃十字九舛不可鑴楮生墨卿色有寃<lb/>
動以經史為執言豈知魏晉幾變遷况今經字宗開元<lb/>
請觀未有韻書前訓纂字林形相沿形聲迭推義乃全<lb/>
<pb n="KR4h0158_WYG_047-8a"/>
韻書既作人趨便未能書法窮根原但以聲韻求諸篇<lb/>
形存聲亡韻亦牽叔重少温工磨研二徐鄭郭相後先<lb/>
書法頼此差綿延許李焉得無謬愆楚金分韻猶拘攣<lb/>
若更舍此徇俗妍不學操縵求安絃玉清道士來臨川<lb/>
用意周鼓兼泰山攜書過我渠江邊試令主拄與畫棬<lb/>
椳闑畿礎杗桷椽已能諧世而取憐猶欲度外求方圜<lb/>
眉山夫子思涌泉相與共講扶其偏道士稇載明當還<lb/>
更以一語申拳拳能于此處知其端事事物物誰非天<lb/>
<pb n="KR4h0158_WYG_047-8b"/>
九章八卦莫不然一毫人力無加焉<lb/>
　　鶴山書院前為荷塘三即其小嶼築亭久矣春後<lb/>
　　　八日始榜曰夫容洲<lb/>
嚴風吹衣落南土手批□猱藉封虎緣山跨谷三里城<lb/>
架竹編茆百家聚天公似為羇人謀閉藏佳境城東陬<lb/>
介然用之便成圃下視更得夫容洲水間木末高下照<lb/>
名字既同形亦肖自從羸豕伏羣龍紅白相輝轉明耀<lb/>
人憐風雪拘繫之委棄衰草蟠寒泥誰知炯炯含内美<lb/>
<pb n="KR4h0158_WYG_047-9a"/>
正于稿瘁生光輝大書三字為吹送喚起渠陽百年夢<lb/>
郤疑二華癡絶人身既隱矣名焉用<lb/>
　　送黄宜州寔之任<lb/>
皇帝親政之初旬史臣了翁侍嚴宸宜州太守當就國<lb/>
袖出諫疏前開陳炎荒僻在飛燕外陛下一視同吾仁<lb/>
毋云指搐非害事往往四體為不伸臣請選侯如中州<lb/>
更飭膚使時咨詢但令正身以率下炎荒雖遠畿甸均<lb/>
皇帝顧謂汝可往布宣德意安吾民黄君下殿再拜謝<lb/>
<pb n="KR4h0158_WYG_047-9b"/>
盡以聖訓關史臣史臣拜手筆之册以君所聞還贈君<lb/>
惟今貪競習成俗公私已屈憂方新紀綱法令不敢知<lb/>
恃以立國維蒼旻蒼旻茫茫不可問人情忻戚天笑顰<lb/>
願君體此深長思便以聖訓書諸紳心誠求之莫非事<lb/>
子茍不欲民無貧<lb/>
　　丁大監文伯得余近作讀之疾愈以詩見貽<lb/>
黔巫之南谿水滋山粗石惡不可治崇寧邊臣務廣地<lb/>
山刋石斷林木斯其間掌許號為郡如以土偶安須眉<lb/>
<pb n="KR4h0158_WYG_047-10a"/>
中州人物猶此任纍臣舍是夫何詞况于風氣少疵厲<lb/>
且幸習俗無澆漓飽餐賤米温舊讀書味雋永忘其疲<lb/>
坐看歲龍度丑戌幾見秋月弦虚危都梁有吏雲端來<lb/>
持書火急如符移美人家在九芙蓉門墻突兀那可窺<lb/>
聯緘累牘夢耶非一年兩度劃見之我詩但能愈君疾<lb/>
君解與世醫狂癡乖逢休戚信有命歎上不使非知醫<lb/>
　　七夕南定樓飲同官<lb/>
誰將明星貼天宇州國宫垣象官府更將四七隨天旋<lb/>
<pb n="KR4h0158_WYG_047-10b"/>
常以昏中殷四序迢迢河漢衡秋旻前有蒼龍履𤣥武<lb/>
牽牛正向西南來左右兩旗北河鼓鼓星之側為天桴<lb/>
鼓上三星為織女何年人號天女孫便把牛郎擬夫婦<lb/>
不知此是天關梁河漢之津有常度晦明伏見莫非教<lb/>
肎為文人給嘲侮班曹庾謝猶讆言世上兒曹更堪數<lb/>
臨風三誦大東詩須信詞章有今古<lb/>
　　羅五星善奕棋贈以詩<lb/>
少年不識棋但見剝剝琢琢更相圍有人指授予衝闗<lb/>
<pb n="KR4h0158_WYG_047-11a"/>
奪角刼復持少年不識星但見腷腷膊膊環如棋亦有<lb/>
告予者縮贏伏見元有期七年五谿讀書暇時把二事<lb/>
相悦怡久之剨然悟是間有數人不知三百六十一棋<lb/>
子此是乾䇿藏其竒萬有一千五百二十星若以三十<lb/>
六乘之乘之既盡除坤䇿恰與棋數無參差此理極精<lb/>
宻歸後不復思羅生挾二長過我瀘之湄恍如著我五<lb/>
谿上欲與之語無閒時此須靜觀乃有得而我家住西<lb/>
山西生揣我何時歸<lb/>
<pb n="KR4h0158_WYG_047-11b"/>
　　臨發潼上許侍郎餞於東山賦詩留别<lb/>
人生出處亦何常又到涪江江上鄉山色如逢故人語<lb/>
松聲仍作去年香紅裳大舶滿清鏡翠㶑白沙明夕陽<lb/>
未省此懽何日再擬邀明月照昏黄<lb/>
　真德秀<lb/>
　　<hi>字希元建寧浦城人四歲受書過目成誦登慶元五年進士再中博學宏詞科入閩帥幕召為太學</hi>
　　<hi>正時韓侂胄已誅入對首言改弦更張正當褒崇名節進秘書省正字歴沂王府教授權直學士院</hi>
　　<hi>著作佐郎宰相將用德秀忌者詆之遂力請去出為江東轉運副使改知泉州再知隆興府十五年</hi>
<pb n="KR4h0158_WYG_047-12a"/>
　　<hi>為湖南安撫使知潭州理宗即位召為中書舍人尋擢禮部侍郎直學士院入見奏陛下不幸處人</hi>
　　<hi>倫之變流聞四方所損非淺願討論雍熈追封秦王舍罪恤孤故事為濟邸興滅繼絶又言賄賂公</hi>
　　<hi>行薫染成風朝廷用人貴少輕老宜褒奬耆艾咨訪清亷上皆嘉納宰相史彌遠益嚴憚之嗾言官</hi>
　　<hi>抨擊落職罷祠既歸修讀書記曰此人君為治之門如有用我執此以往紹定五年起知泉州迎者</hi>
　　<hi>塞路彌遠死移知福州召為戸部尚書入見進大學衍義踰年知貢舉拜參知政事三乞祠以資政</hi>
　　<hi>殿學士提舉萬壽宫卒上震悼輟朝贈上階諡文忠</hi>
　　登南嶽山<lb/>
煙霞本成癖况復遊名山舉手招白雲欲納懷袖間竒<lb/>
<pb n="KR4h0158_WYG_047-12b"/>
峰七十二羅列皆蒼顔振衣遇長風浩浩天地寛<lb/>
　　送裘司直得請西歸<lb/>
輕舸龍山頭木蘭作雙櫓飄然裘司直乘向南昌去問<lb/>
君鵷鸞中脱身遽如許棲遲三十年始得官掌故少須<lb/>
上上考豈不登省戸自言野心性眯目九衢霧脩竹歲<lb/>
云晩萱草秋亦暮嗷嗷投林鳥猶得反其哺江西父母<lb/>
邦非復昔饒裕蠻煙一腥穢樂歲且狼顧遺黎空杼軸<lb/>
行旅窘刀布天門窅萬里可望不可愬君今佐元帥安<lb/>
<pb n="KR4h0158_WYG_047-13a"/>
危繫一路瘡痍俟滌濯畫諾歸佽助先聲姦人惴高節<lb/>
懦夫慕遄當再前席一正天子度白鷗没浩蕩蒼鶻在<lb/>
指呼我亦南陔人扁舟從此具<lb/>
　　司理弟之官岳陽相别定王臺悽然感賦<hi>二首</hi>
定王百尺臺長安萬里目昔人思親心山川誰能局於<lb/>
焉共登臨使我增感觸微霜隕陔蘭悲風撼庭木銀山<lb/>
在河許白雲但空谷搔首重裴回㝠㝠江樹緑<lb/>
先民不可見懷哉金玉音士雖一命微愛物宜存心矧<lb/>
<pb n="KR4h0158_WYG_047-13b"/>
兹圜扉内白日變重隂求情箠楚下寃哉詎能禁謼嗥<lb/>
漫弗省鬼神為悲吟子往涖其職朝夕惟欽欽祥刑勿<lb/>
畱獄斯語真良箴<lb/>
　　浦城勸糶<lb/>
陽和二月春草木皆生意那知田野間斯人極顦顇殷<lb/>
勤問何由父老各長喟富室不憐貧千倉盡封閉只圖<lb/>
價日高弗念民已敝去年值饑荒自分無噍類幸哉活<lb/>
至今且復遇豐歲庶幾一餉樂養育謝天地豈期新春<lb/>
<pb n="KR4h0158_WYG_047-14a"/>
來米榖更翔貴况又絶市無縱有濕且碎何以充饑膓<lb/>
而復多孥累恨不死荒年免使見憂畏我聞父老言痛<lb/>
切貫心肺行行至平洲景象頓殊異白粲玉不如一升<lb/>
纔十四問誰長者家作此利益事父老合掌言子文姓<lb/>
陳氏起家本儒生疇昔樂賑施憶昨艱食時巨室爭謀<lb/>
利米斗三百餘獨收七十二三都數千口受彼更生惠<lb/>
開庫質敝衣假此賑貧匱取本不取息所活豈勝計我<lb/>
曹非此翁久作溝中胔吁嗟薄俗中乃有此高義吾邦<lb/>
<pb n="KR4h0158_WYG_047-14b"/>
賢使君愛民均㓜穉一聞平糶家褒賞無不至或與旌<lb/>
門閭或與錫金幣獨有潁川翁寵光未之被故作行路<lb/>
謠庻徹鈴齋䆳且俾殖利徒聞風黙知愧天道極昭明<lb/>
勿作幽遠視<lb/>
　　㑹三山十二縣宰<lb/>
皇皇造化鈞槖籥生萬彚林林滿穹壤異體實同氣痛<lb/>
癢本相關彼已當一視矧惟守令職休戚我焉寄盍推<lb/>
若保心睠焉撫孩穉横目事征求往往學頑痺牀剝膚<lb/>
<pb n="KR4h0158_WYG_047-15a"/>
已侵鷹擊毛盡摰但期已豐腴遑恤彼顦顇近來二十<lb/>
年貪風日滋熾蒲萄得凉州西園閧成市環瞻郡邑間<lb/>
大半皆汙吏民窮盜乃起原野厭枯胔哀我罹禍徒念<lb/>
之輒揮涕天地忽開張清飈掃氛曀我乃于此時擁旄<lb/>
忝為帥顧慙老儒生蹇拙乏長技同官為僚友努力圖<lb/>
共濟惟閩古大都星羅邑十二豈無良大夫與我同厥<lb/>
志要如羔羊直委蛇自無愧勿為碩䑕貪躑躅乃多畏<lb/>
上方明黜陟我亦公舉刺民言即豐碑令問疾郵置黄<lb/>
<pb n="KR4h0158_WYG_047-15b"/>
堂一巵酒殷勤抒至意慎勿多酌予憂心正如醉<lb/>
　　遊鼓山<lb/>
　六月二日偕潛夫諸友遊鼓山飲湧泉亭明旦登天<lb/>
　風海濤坐白雲亭追懷昔遊愴然有感偶成拙詩奉<lb/>
　呈并簡住山明師<lb/>
嚴宸有追詔趣上太守符疲民未蘇醒還顧空躊躇來<lb/>
尋靈源盟喜與佳客俱始酌清泠泉一浣丹墨洿超然<lb/>
煩溽中置身在氷壺遲明陟危亭雲濤渺空虚煙霏倐<lb/>
<pb n="KR4h0158_WYG_047-16a"/>
開闔峰巒時有無偉哉此絶觀雄壓東南隅蒼崖萬仞<lb/>
立四面環瓊琚翠木巧蔽虧亭午清陰敷令人澹忘歸<lb/>
似到真華胥憶昨泛蓮日選勝邀朋徒摩挲巖上刻慨<lb/>
仰趙與朱舉觴酹且盟一節期終初重來三十年恍如<lb/>
隔朝晡並遊四五人存者獨老癯有懷子陳子感歎為<lb/>
欷歔子抱明月終我方長途趨顛踣懼不免儆省當何<lb/>
如願言祝同社著力相攜扶禪伯亦可人新結峰頂廬<lb/>
老我故勌遊軒冕非所娛㑹須脱塵鞿來依懶瓚居<lb/>
<pb n="KR4h0158_WYG_047-16b"/>
　　挹僊亭<lb/>
漢宫葦篋兒呱呱濟南梓柱陰扶疎富平家人正媮樂<lb/>
安昌帝師工獻諛子真東南一尉耳黄綬凄凉百僚底<lb/>
手持短疏叩天閽義激丹衷淚横眥翩然一朝徑拂衣<lb/>
愛君無路空依依人傳九江已僊去吳門再見是耶非<lb/>
神僊茫茫那可測上帝從來賞忠直天下果有驂鸞人<lb/>
合領羣真朝北極自從舉手謝世間千年白鶴何時還<lb/>
玉簫聲斷杉檜冷秪餘丹竈留空山谷口之孫古膚使<lb/>
<pb n="KR4h0158_WYG_047-17a"/>
亭斸青㝠挹僊袂耿耿應懷貫日忠飄飄豈羡凌雲氣<lb/>
我來快讀華星篇清徹毛骨風冷然何當結茆最高頂<lb/>
一榻容我八刀雲煙<lb/>
　嚴　羽<lb/>
　　<hi>字儀卿號滄浪與戴石屏同時其論詩欲如那叱太子析骨還父析肉還母</hi>
　　尋寗山人所居<lb/>
幽人以道隱結室嵒之東余亦避世客逢君於此中鳥<lb/>
因留食至泉為煉丹紅向晩下山去月高秋色空<lb/>
<pb n="KR4h0158_WYG_047-17b"/>
　　關山月<lb/>
今夜關山月偏能照馬鞍盧龍征戍客圓缺幾回看遙<lb/>
想金閨裏應悲玉露寒黄沙三萬里何日是長安<lb/>
　　行子吟<hi>二首</hi>
行子在江海飄飄靡常踪有如芒碭野朔風捲飛蓬朔<lb/>
風無休期飛蓬日千里散落天地間寧有復歸理塞雁<lb/>
西北來一呌三徘徊何時别沙漠昨夜宿陽臺同羣一<lb/>
相失羽翮常低摧人物有殊性奈何罹此哀<lb/>
<pb n="KR4h0158_WYG_047-18a"/>
憶昔客遊初結交重豪邁高冠湛盧劍志若輕四海白<lb/>
首悔前圖蹉跎天一隅寒冬劍門道失路空踟蹰深林<lb/>
聚虎豹絶壁號猩鼯雪深車軸折征馬驚啼呼何當返<lb/>
故處餐黍居田廬淚下不能禁腸轉如轆轤<lb/>
　　我友遠言邁<lb/>
朔風卷秋樹白日寒無光是時鴻雁來四野何蒼茫我<lb/>
友遠言邁使我結中腸如何攜手歡一旦成異鄉行旅<lb/>
有期程遊子多悲傷置酒欲高歌淚來沾我裳四座慘<lb/>
<pb n="KR4h0158_WYG_047-18b"/>
相顧征馬亦徬徨未知㑹面日且復盡兹觴<lb/>
　　悠悠我行邁<lb/>
悠悠我行邁邈在天一方道路無終極時節異炎凉路<lb/>
逢故里親揮泣問我鄉妻子别離久不知今存亡中原<lb/>
多白骨城邑聚豺狼遠去無僮僕思還絶餱糧寄語家<lb/>
中人遠行良可傷<lb/>
　　朝日臨高臺<lb/>
朝日臨高臺睠彼芳樹間上有共棲鳥和鳴何關關爾<lb/>
<pb n="KR4h0158_WYG_047-19a"/>
乃慕儔侣我胡獨不然良友在萬里邈然河與山聚㑹<lb/>
豈不思歲月倐已殫未必無他人要非心所歡<lb/>
　　僊遊<hi>三首</hi>
憶讀玲瓏篇來往虚皇閣空見白芙蓉秋風幾凋落昨<lb/>
逢紫陽君共有丹臺約下視塵埃中冠纓縛猨玃世事<lb/>
行若此悠悠復何託<lb/>
朝别簡寂觀夜行石鏡溪溪光照厓緑月色正相宜石<lb/>
上三道士頎然好丰姿或弄金光草或把珊瑚枝憑風<lb/>
<pb n="KR4h0158_WYG_047-19b"/>
招素手賜我一玉巵歎我事遠遊蕭颯朱顔衰長林孤<lb/>
月落羽葢何葳㽔垂垂乘之去棄我忽若遺明發閴無<lb/>
覩但有青鼯啼<lb/>
瀑布似明月上有石梁横矯首望東海正見蟾蜍生揚<lb/>
輝天漢間下照蓬丘城桂實幾凋落嫦娥空聞名咄哉<lb/>
玉斧子不如白兔精靈藥不服食執柯獨何成迢迢彩<lb/>
雲外誰吹白玉笙竦身一長聽予若出寰瀛<lb/>
　　登豫章城<lb/>
<pb n="KR4h0158_WYG_047-20a"/>
憂來不自得登城望高天寒雲四面起朔氣下長川脱<lb/>
劍且却坐君知心惘然奈何平生志鬱抑江湖間凜凜<lb/>
秋風來茫茫落日晩長憂生白髮沉想忘朝飯向來經<lb/>
濟士本是碌碌人蕭曹刀筆吏樊灌屠販臣徒歩取勲<lb/>
業漢道為光新我今何為者飄飄去鄉國狂歌豫章城<lb/>
醉卧楓江碧但取英雄笑終慙倜儻生名當以德載事<lb/>
恥因人成獨酌還獨酌哀歌還寂寞安得凌風翰為君<lb/>
拂寥邈<lb/>
<pb n="KR4h0158_WYG_047-20b"/>
　　遊臨江慧力寺<lb/>
舟中望古刹川上移琴樽隱隱林閣見迢迢鍾梵聞列<lb/>
岫不離席驚濤常在門風帆與沙鳥汎汎隨朝昏天高<lb/>
一旛挂室靜衆香焚煙起多近郭鴉歸無遠村松際尚<lb/>
微雪經年來暮猨賞惟靜者契法對高僧論安得息塵<lb/>
駕永懷瞻獨園明朝别此去惆悵滿松雲<lb/>
　　山居即事<lb/>
稍欣入林深已覺煩慮屏霜果垂秋山歸禽度嵐嶺紛<lb/>
<pb n="KR4h0158_WYG_047-21a"/>
紛葉易積漠漠雲欲盛澗户寂無人松蘿窅然暝惟聞<lb/>
山鳥啼月上柴門靜終嵗寡持醪延歡聊煮茗羣書北<lb/>
窻下帙亂誰能整<lb/>
　　廬陵客館雨霽登樓言懷寄友<lb/>
終日坐汾淟邈然無少欣登樓一周覽始見萬山羣微<lb/>
雨洗殘暑青天捲浮雲襟懷兩廓落朗若見夫君見君<lb/>
君何在顧影還獨笑吏非金門遊隱異滄洲調江明秋<lb/>
月白山空夜猿嘯徒事百卷文未返一竿釣留滯豈勝<lb/>
<pb n="KR4h0158_WYG_047-21b"/>
愁非君誰與謀水寒終赴海雁遠暫賔秋舉世不可語<lb/>
猶當倣巢由贈君三尺劍永駕五湖舟<lb/>
　　夢遊廬山謠示同志<lb/>
昨夜月落西窻陰倦推素枕凭石琴身居紅塵不自覺<lb/>
夢入廬山深復深廬山深處在何許五老僊人邀我語<lb/>
眉如秀雪顔桃花酌酒相酣坐箕踞明河九派倒西來<lb/>
石嶼巉絶古道開五公握手向我笑不見刼火揚塵灰<lb/>
獨騎一鹿窮䝉廻窅然醉踏青錦苔松風號嘈何清哀<lb/>
<pb n="KR4h0158_WYG_047-22a"/>
湍飛瀑捲萬壑雷忽然驚起迷所向四坐已失黄崔嵬<lb/>
披衣徬徨還太息我與世途何所屑亂世茫茫飛蠓蠛<lb/>
囊中别有金膏訣須君之行當何如共向丹崖卧松雪<lb/>
　　還山吟<lb/>
日暮望南山悵然歸思發如何山中客屢看城頭月城<lb/>
頭月照女蘿秋石磴潺湲瀉碧流巖猿久别應惆悵澗<lb/>
鳥相呼亦共愁城南故人與我好令我忘却歸山道昨<lb/>
夜西窻夢到家忽驚千嶂芝花老朝來舟子促辭君回<lb/>
<pb n="KR4h0158_WYG_047-22b"/>
首空江語尚聞别後莫嗟難見面相思只望嶺頭雲<lb/>
　　孺子臺吟<lb/>
去年醉與東湖别欲上衡湘泛秋月君家留我却邅廻<lb/>
悵望還成阻脩濶西山縹緲翠屏開復憶滕王倒玉杯<lb/>
經過始識洪厓井調笑重登孺子臺臺前呼酒折荷花<lb/>
水淨煙明散落霞舉杯失笑君何在望斷行雲空咄嗟<lb/>
故人别後還愁緒此都不是余畱處興來目送海邊鴻<lb/>
歸心挂在閩溪樹<lb/>
<pb n="KR4h0158_WYG_047-23a"/>
　　思歸引<lb/>
海上芝草緑芊芊洞門一閉今幾年僊驥去時留紫鞭<lb/>
挂壁見之心惘然欲歸即歸亦由我不待功成何不可<lb/>
堯舜未能屈巢由自餘王侯何足遊武陵春水緑蕭蕭<lb/>
就中亦有桑麻郊近聞秦人笑相語待我東溪種碧桃<lb/>
　　送戴式之歸天台歌<lb/>
吾聞天台華頂連石橋石橋巉絶横煙霄下有滄溟萬<lb/>
折之洪濤上有赤城千丈之霞標峰懸磴斷杳莫測中<lb/>
<pb n="KR4h0158_WYG_047-23b"/>
有石屏古僊客吟窺混沌愁天公醉飲扶桑泣龍伯適<lb/>
來何事遊人間飄颻八極尋名山三花樹下一相見笑<lb/>
我蕭颯風沙顔手持玉杯酌我酒付我新詩五百首共<lb/>
結天邊汗漫遊重論方外雲霞友海内詩名今數誰羣<lb/>
賢翕沓爭相推胸襟浩蕩氣蕭爽豁如洞庭笠澤月寒<lb/>
空萬里雲開時人生聚散何超忽愁折瑤華贈君别君<lb/>
騎白鹿歸僊山我亦扁舟向吳越明日憑高一望君江<lb/>
花滿眼愁氛氲天長地濶不可見空有相思寄海雲<lb/>
<pb n="KR4h0158_WYG_047-24a"/>
　　送吳㑹卿再往淮南<lb/>
故人身披紫綺裘腰佩寶玦騎驊騮英風俠氣横四海<lb/>
辭我遠向淮南遊淮南桂樹應猶在八公舉手遙相待<lb/>
明月高縣五兩頭隨君千里過淮流十年鞍馬邊城道<lb/>
又是邊城見春草春草萋萋路入秦長安北望空愁人<lb/>
荆楚竒材多劍客感慨相逢思報國男兒事業早致身<lb/>
青鬢須防霜雪廹我向人間久拂衣白雲相伴掩巖扉<lb/>
調琴鼓罷清商曲愁見孤鴻天際飛<lb/>
<pb n="KR4h0158_WYG_047-24b"/>
　　三衢逢周月船<lb/>
戎馬相逢日那知復此間客愁詩莫遣世事酒相關江<lb/>
上孤舟在天隅兩鬢斑更將憂國淚滿袖送君還<lb/>
　　蜀女怨<lb/>
幾時離月峽五見紫蘭凋塞鴈隨魂斷江花逐淚飄沙<lb/>
頭南北客京口去來潮日日無消息空登萬里橋<lb/>
　　聞鴈<lb/>
遠客驚秋鴈高樓復異鄉聲兼邊哨苦影落楚雲長此<lb/>
<pb n="KR4h0158_WYG_047-25a"/>
夜頭堪白他山葉又黄年年洞庭浪飄泊更無行<lb/>
　　樟樹鎮醉後題<lb/>
吾憐樟樹好取醉欲無還酒壓鵝兒色詞歌雉子斑朱<lb/>
樓當碧水紅日下青山興罷揚鞭去蒼蒼煙霧間<lb/>
　　豫章城<lb/>
愛此城高處回鞭醉每醒江花兩㟁白煙樹一行青雲<lb/>
學山舒態天隨水賦形吾多徐孺子獨向此沉㝠<lb/>
　　閒居寄友<lb/>
<pb n="KR4h0158_WYG_047-25b"/>
蕭條遺世心江海坐來深擁褐閒窺沼思山欲借琴有<lb/>
幡煙際寺無葉水邊林不見同袍友憐誰伴苦吟<lb/>
　　訪益上人蘭若<lb/>
獨尋青蓮宇行過白沙灘一逕入松雪數峰生暮寒山<lb/>
僧欣客至林閤借人看吟罷拂衣去鐘聲雲外殘<lb/>
　　出塞行<lb/>
將軍救朔邊都䕶上祁連六郡飛傳檄三河聚控弦連<lb/>
營當太白吹角動遥天何日旄頭落神州得宴然<lb/>
<pb n="KR4h0158_WYG_047-26a"/>
　　江樓夜月懷故山友人<lb/>
昨夜江樓月思君好斷腸猿聲相應發山色更青蒼楚<lb/>
塞來書遠閩關隔夢長今朝看愁鬢為爾半成霜<lb/>
　　有懷閬風山人<lb/>
把酒忽惆悵君今吳楚間孤雲隨馬首風雨隔河關心<lb/>
事竟安在此行殊未還空將百年意泣向寶刀環<lb/>
　　懷南昌舊遊<lb/>
昨在南昌府清遊不可窮杯行江色裏櫂進月明中樓<lb/>
<pb n="KR4h0158_WYG_047-26b"/>
笛吹晴雪菱歌漾晩風坐來懷舊迹萬里一飄蓬<lb/>
　　江行<lb/>
暝色蒹葭外蒼茫旅眺情殘雲和雁斷新月帶潮生天<lb/>
到水中盡舟隨樹杪行離家今幾宿厭聽櫂歌聲<lb/>
　　塞下<lb/>
鞍馬連年去關河萬里賒將軍思報國壯士恥還家大<lb/>
漠春無草天山雪作花誰憐李都尉白首没黄沙<lb/>
　　登滕王閣<lb/>
<pb n="KR4h0158_WYG_047-27a"/>
高閣憑空浩蕩開當時遺跡幾荒苔煙含晩市悠悠見<lb/>
沙帶澄潭渺𣺌回此日登臨分壯氣百年淪落憶雄材<lb/>
可憐萬古神交意日暮蒼凉一笛哀<lb/>
　　夜泊<lb/>
夜聞估客送將歸葭菼蕭條月色微萬里江湖何處極<lb/>
孤舟鴻雁自相依杯抛黄菊乾賒酒城掩清砧罷搗衣<lb/>
不奈此時心斷絶長沙南去故人稀<lb/>
　　將至潯陽途中寄諸昆弟<lb/>
<pb n="KR4h0158_WYG_047-27b"/>
𣺌渺孤帆去幾程悠悠天際望湓城一身避亂辭鄉國<lb/>
千里相思隔弟兄猿叫匡廬寒暮色鴈過彭蠡帶秋聲<lb/>
江湖此去多飄泊膓斷風塵遠别情<lb/>
　　客中别吳季高<lb/>
悠悠遠别半生悲白日相逢又話離海内風塵愁未已<lb/>
天邊消息到何時洞庭旅雁春歸盡瓜歩寒潮夜落遲<lb/>
惆悵孤舟從此去江湖未敢定前期<lb/>
　　寄郭招甫時在潯陽<lb/>
<pb n="KR4h0158_WYG_047-28a"/>
夢向三江買釣船挂帆西去白雲邊窻間曉色香爐見<lb/>
門落寒聲瀑布縣百年酒興陶彭澤四海詩名孟浩然<lb/>
何日真尋塵外跡焚香酌茗話先賢<lb/>
　　送崔九過丹陽郡上荆門省親<lb/>
江國歸心一雁牽河橋分手數杯傳千崖萬壑秋聲裏<lb/>
匹馬孤帆落照邊牛渚寒波翻極浦荆門晩樹合遙天<lb/>
他時莫枉瑤華問南北相思各渺然<lb/>
　　楚江晚思<lb/>
<pb n="KR4h0158_WYG_047-28b"/>
旅思遙遙倦向南誰家煙火起晴嵐孤城歸鳥連寒角<lb/>
極浦斜陽帶遠帆楓葉自能悲楚客竹枝何用怨江潭<lb/>
今朝欲寫風波恨千里書成手自緘<lb/>
　　送趙立道赴闕仍試春官即事感興因成五十韻<lb/>
嗣聖中天日遺氓憶漢時一王新盛禮萬國賀重熈官<lb/>
爵霑寰宇光明冠本支窮冬辭老母吉日赴京師祖席<lb/>
明斜照寒江結暮凘停杯愁把袂立馬語臨岐草動春<lb/>
前色梅繁雪後枝湖山饒逸興士友重遊嬉菱唱工迷<lb/>
<pb n="KR4h0158_WYG_047-29a"/>
客荷舟穩放維土風珍縞帶吳饌熟蓴絲塔寺開金碧<lb/>
樓臺漾淼瀰雲連勾踐國江動伍胥祠閶闔春朝早觚<lb/>
稜霽景遲柳迎僊仗輭花簇御樓欹苜蓿來宛馬櫻桃<lb/>
薦寢帷周家千歲厯漢殿萬年巵駐驆山川遠櫜弓歲<lb/>
月移天俄憂杞國日再仰咸池弓劍羣臣淚園陵故國<lb/>
悲乾坤開帝統雨露豁宸私蜂薑何為爾豺狼欲問誰<lb/>
箭流元帥幕城立叛營旗國體存矜恤皇猷務遠綏且<lb/>
從鷹一飽自待虎雙疲復説京西亂愁連蜀道危倉皇<lb/>
<pb n="KR4h0158_WYG_047-29b"/>
分隊伍指㸃䕶藩籬狙詐終勞馭遊魂不足羈幾年腥<lb/>
戰血今日痛瘡痍宗社神靈在邦家德澤遺㑹聞淝水<lb/>
㨗可復雁門踦草詔詞頭切蒲輪禮意卑賢良多選㧞<lb/>
社稷在扶持舉動新羣目經綸佇一䕫長沙何遽往鄭<lb/>
卜竟堪疑莫以朝廷重翻令盜竊窺稍懲鷹隼擊庶使<lb/>
鳯凰儀薪膽方無倦輿圖正入披王孫思報國天府待<lb/>
忠詞世道多為忌波流幸勿隨從容陳古昔感慨論邊<lb/>
陲仕進雖云始平生見在兹青氊今可復綵服更相宜<lb/>
<pb n="KR4h0158_WYG_047-30a"/>
漂泊微軀老蹉跎困翮垂散材元自逸正論竟焉禆誤<lb/>
賞騷人作深慙國士知呌閽時已晩鳴劍志空馳鬱鬱<lb/>
驅流俗悠悠歎亂離羊裘終隱去魚釣復何之出處從<lb/>
今隔飛騰不可追濟時須俊傑願覩中興期<lb/>
　　古懊儂歌<lb/>
朝亦出門啼暮亦出門啼蛛網挂風裏揺思無定時<lb/>
　　塞下曲<lb/>
孤城莽莽秋天外竟日無雲空自哀忽怪一時天盡黒<lb/>
<pb n="KR4h0158_WYG_047-30b"/>
合羣鴻雁向西來<lb/>
　　聞笛<lb/>
江上誰家吹笛聲月明霜白不堪聽孤舟萬里瀟湘客<lb/>
一夜歸心滿洞庭<lb/>
　　燕<hi>此篇或云三休作</hi>
巢破春雛半不存銜泥空傍主人門一生巧計輸黄雀<lb/>
飲啄官倉長子孫<lb/>
　宋元詩會卷四十七<lb/>
</p>
<p>
</p>
  </div>
<div>
<head>宋元詩㑹卷四十八</head> <lb/>
    <p>
<pb n="KR4h0158_WYG_048-1a"/>
欽定四庫全書<lb/>
　宋元詩㑹卷四十八<lb/>
　　　　　　　　　　　　兵部主事陳焯編<lb/>
　杜　範<lb/>
　　<hi>字成之黄巖人其從祖熚受學朱熹範得從祖之傳家學益著登嘉定元年進士由金壇令累遷祕</hi>
　　<hi>書監拜監察御史又以御史累遷至樞宻院同知官至右丞相其讜論直道多見於為御史時範恥</hi>
　　<hi>言不行而徒冐遷擢之榮故屢疏求罷理宗心知其賢但優之以爵位䆒莫能盡從其言也年未八</hi>
　　<hi>旬卒贈少傅諡清獻有詩五卷</hi>
<pb n="KR4h0158_WYG_048-1b"/>
　　夏夜雲月不明有感<lb/>
天色未清霽浮雲翳層空朦朧玉盤質髣髴擘絮中瓊<lb/>
宇本瑩徹一髮不可容胡為受掩葢萬象歸㝠䝉誰能<lb/>
召風伯掃氛建膚功中天縣清光娟娟萬里同<lb/>
　　募兵<lb/>
召募古來有今者何其艱文書急如雨取辦都保間百<lb/>
夫不當十一夫費千鐶恐彼嗜利徒無能禦國患老母<lb/>
與少婦蓬頭走江干挽之不得留悲泣聲徹天母曰我<lb/>
<pb n="KR4h0158_WYG_048-2a"/>
壯子婦曰我徤夫衣裳破無補田園荒未鋤一朝棄我<lb/>
去饑寒我何如我欲從汝行生死同一隅抑恐惰軍氣<lb/>
累汝重汝辜今業已分離把袂立須臾拭淚為汝言汝<lb/>
亦無我虞戮力濟王功期剪兔與狐<lb/>
　　良月遊水樂<lb/>
久矣聞水樂邂逅作此遊林立攢萬石曲逕穿深幽谽<lb/>
谺開古洞下有清淺流惜哉非古音噴薄皆人謀流觴<lb/>
飲山緑風鬢吹颼颼欲歸興未盡攜手湖上樓斜陽獻<lb/>
<pb n="KR4h0158_WYG_048-2b"/>
萬狀浩以百目收白鳥去復還翩翩良自由我本山林<lb/>
人對此多慚憂歲月不我與宴閒其可偷便合作歸計<lb/>
老矣安所投世事皆漫爾政恐空白頭<lb/>
　　詠芙蓉與菊花<lb/>
秋光濃欲滴結束東籬花糝糝紛㸃綴戢戢相參差淵<lb/>
明太好事言樂酌流霞誰云制頽齡為與霜爭華映水<lb/>
開芙蓉麗色如春葩謾以拒為名青女不能加持此問<lb/>
淵明何乃吝齒牙門外風如箭黄落滿天涯<lb/>
<pb n="KR4h0158_WYG_048-3a"/>
　　送趙寛堂<lb/>
兩片南山雲偶爾連空飛一去向空谷一留伴殘暉招<lb/>
招浙江渡激激風吹衣仰頭有鴻鵠孰使心事違何時<lb/>
黄山畔把酒話昨非<lb/>
　　再次沈節推送春韻<lb/>
子規泣訴春山頭芳草連天不盡愁紫陌遊人在何處<lb/>
空有顰眉人倚樓溪上悠悠櫂木蘭溪邉落紅紛斑斑<lb/>
嗟哉片片逐流水新篁忽長千琅玕多少閒愁推不去<lb/>
<pb n="KR4h0158_WYG_048-3b"/>
欲問春歸杳無處少年知已負心期尊酒從今樂事稀<lb/>
　　次鄭府判金字韻<lb/>
巇嶇來北固邂逅識南金未覺人間役欣同物外心燈<lb/>
花殘夜半桂子落秋深細聽朱絃曲寥寥大雅音<lb/>
　　途中<lb/>
官身驚昨夢山店是回程郡事關新舊人心屬送迎塵<lb/>
衫纔幸脱野服要須成世路如川險歸途却自平<lb/>
　　水簾谷<lb/>
<pb n="KR4h0158_WYG_048-4a"/>
巨崖森四立谺洞露前簷鳥道穿危磴虬松奮老髯巖<lb/>
高全似砌水小不成簾雖倦猶貪看中宵澗雨添<lb/>
　徐鹿卿<lb/>
　　<hi>字德夫隆興豐城人博通經史以文學名於鄉嘉定十六年進士調南安軍教授重申周程之學辟</hi>
　　<hi>福建安撫司幹辦公事改知尤溪事㑹真德秀守泉辟宰南安邑以大治遷國子監主簿入對陳六</hi>
　　<hi>事上嘉納之改密院編修值右史方大琮編修劉克莊正字王邁以言事黜鹿卿為詩贈之亦坐貶</hi>
　　<hi>太學諸生作四賢頌出知建昌軍歴江東運判代岳珂提舉太平茶鹽提刑淛東用檄衢州推官馮</hi>
　　<hi>惟説决婺獄觸忤當路自劾罷歸八召不起宰相杜範遺書力趣之鹿卿乃出擢太府少卿歴崇政</hi>
<pb n="KR4h0158_WYG_048-4b"/>
　　<hi>説書權吏侍兼侍講引年致仕卒諡清正</hi>
　　士友見和七月七日曝書依韻謝之<lb/>
寒儒家世𣲖南州天遣芹宫竝俊遊劎水章江千里月<lb/>
天孫河鼓一畨秋晒書舊事聊同郝聯句新聲恐類侯<lb/>
隔歲槐黄頻入夢曽知山角已生不<lb/>
　　湛泉酌餞黎丈屬和其詩<lb/>
幾人林下賦歸休公獨翩然汗漫遊味道不妨寒似水<lb/>
入時須用曲如鉤從來鄰父邀皆去底事官曹挽不留<lb/>
<pb n="KR4h0158_WYG_048-5a"/>
後夜相從那復得月明千里故山秋<lb/>
　　陳府判邀遊梅關<lb/>
庾嶺蒼蒼古復今公餘杖履愜幽尋兩崖峭壁風霜骨<lb/>
一片清泉佛祖心靜浣世縁揮酒椀更添春色上梅林<lb/>
㝠摉翻覺詩情拙滿眼皆詩祗用吟<lb/>
　　勸農<lb/>
竹馬兒童喜欲狂循良太守似龔黄倉庚百囀蠶桑啟<lb/>
布榖一聲稉稻香耕饁盡陶邠國化嬉遊已徧舜民鄉<lb/>
<pb n="KR4h0158_WYG_048-5b"/>
文書便合登高閣為説東郊入務忙<lb/>
　劉克莊<lb/>
　　<hi>字潛夫莆陽人從學真西山用䕃補官令建陽移仙都以詩禍中錮十年端平初召對賜進士出身</hi>
　　<hi>直史館出為福建提刑卒其詩號後邨集</hi>
　　象奕一首呈葉潛仲<lb/>
小藝無難精上智有未解君看橘中戲玅不出局外屹<lb/>
肰兩國立限以大河界連營禀中權四壁設堅械三十<lb/>
二子者一一具變態先登如挑敵分布如僃塞盡鋭鼓<lb/>
<pb n="KR4h0158_WYG_048-6a"/>
吾勇持重伺彼怠或遲如圍莒或速如入蔡遠砲勿虗<lb/>
發冗卒要精汰負非繇寡少勝豈繫彊大昆陽以象奔<lb/>
陳陶以車敗匹馬郭令來一士汲黯在獻俘將策勲得<lb/>
雋衆稱快我欲築壇場誰可建旗蓋葉侯天機深臨陣<lb/>
識向背縱未及國手其高亦可對狃㨗敢饒先諱輸每<lb/>
索再寧為握節死安肯屈膝拜有時横槊吟句法尤雄<lb/>
邁愚慮僅一得君才乃十倍霸圖務并弱兵志貴攻昧<lb/>
雖然屢克獲詎可自侈汰吕䝉能馘髯衛瓘足縛艾南<lb/>
<pb n="KR4h0158_WYG_048-6b"/>
師未宜輕夜半防砍寨<lb/>
　　荔支巖<hi>洞内小石如荔支者無數</hi>
異境閟神竒一罅通深阻呀然張蟾吻光怪腹中貯始<lb/>
來尚覿面稍進但聆語廻頭失塵世束緼行里所石房<lb/>
容十客石柱徑丈許眠獒若將吠墮果疑可咀平生聞<lb/>
化城今見玉樓櫓陟高既趫㨗循狹或傴僂忽逢路窮<lb/>
處淺浪隔洲渚心知仙聖居欲到無飛羽向非薪燭力<lb/>
往還何異瞽重遊儻未卜聊向詩中覩<lb/>
<pb n="KR4h0158_WYG_048-7a"/>
　　棲霞洞<lb/>
往聞耆老言茲洞深無際闇中或識路塵外别有世幾<lb/>
思絶人事齎糧窮所詣棋終出易迷炬絶入難繼孤亭<lb/>
渺雲端于焉小休憇憑高眺城闕擾擾如聚蚋盡捐滓<lb/>
穢念遂有飛舉勢山靈<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>清遊雨意來極鋭濛濛濕莎<lb/>
草浥浥凉松桂暝色不可留惟望巖扉閉<lb/>
　　五月二十七日遊諸洞<lb/>
來南百慮拙所得惟幽尋矧余玉雪友共此丘壑心江<lb/>
<pb n="KR4h0158_WYG_048-7b"/>
亭俯虗曠穴室窮䆳深是時薄雨收白靄籠青岑棄輿<lb/>
追野歩却扇開風襟炎方豈必好差遠鼙鼓音且願海<lb/>
氛息莫問神州沈徘徊惜景短留滯畏老侵昨遊感鶯<lb/>
哢今至聞蟬吟常恐官事縶佳日妨登臨譬如逃學兒<lb/>
汲汲貪寸陰何因釋膠擾把臂偕入林<lb/>
　　戴秀巖<hi>戴秀者兵卒也得道于此</hi>
茲巖視諸峰厥壯尤崢嶸舊為碧蘚封新有朱棧横縻<lb/>
腰尚恐墮束炬差可行外狹中乃寛始闇俄忽明仰窺<lb/>
<pb n="KR4h0158_WYG_048-8a"/>
神魄悸俯顧形殻輕遂覽丹爐基微聞玉鼓聲源深足<lb/>
力盡路黒雲氣生不辨晝夜分恍疑世代更嘗言學神<lb/>
仙所得由專精豈無諸名士羡彼一老兵欣然約同志<lb/>
嗣此將尋盟安知無白鹿絶頂來相迎<lb/>
　　和太白潯陽紫極宫感秋<lb/>
翰林兩仙人偶來聽風竹蕭蕭玉千竿采采緑一掬少<lb/>
時負不羣中歲乃見獨嗟余長十年所至戀三宿徑當<lb/>
還笏歸奚俟揲蓍卜夜郎與儋耳老大費往復宜州殿<lb/>
<pb n="KR4h0158_WYG_048-8b"/>
其後路險車又覆山中采芝去舍下炊梁熟<lb/>
　　上已與客遊水月洞分韻得事字<lb/>
勝踐造物慳貧交世情棄昔戒十客來旦無一人至惟<lb/>
余暨兩君鼎足坐水次歡言天氣佳誰謂風土異高吟<lb/>
雜騷選序酌逮髫穉滌厓去惡詩捫石認缺字古來幾<lb/>
禊飲傳者纔一二蘭亭感慨多未了生死事杜陵更酸<lb/>
辛窮眼眩珠翠㫖哉兹日遊超然遺塵累消遙千載後<lb/>
尚有浴沂意巖扉滑如玉歲月可鐫識<lb/>
<pb n="KR4h0158_WYG_048-9a"/>
　　答李泉州元善<lb/>
平生陳無已白首欠吟債未嘗交馬吕况肎見章蔡附<lb/>
熱生可鄙中寒死亦快吾方尚此友巾車與同載前瞻<lb/>
有膺滂却顧有融泰要當堅一壁詎可立兩界恕乎行<lb/>
誼虧希也名節壞史君惠良箴下走敢不拜懷哉道義<lb/>
交異彼姑息愛<lb/>
　　明皇按樂圖<lb/>
鶯啼花開春晝遲掖庭無事方遨嬉廣平策免曲江去<lb/>
<pb n="KR4h0158_WYG_048-9b"/>
十郎談笑居台司屏間無逸不復覩教雞能鬭馬能舞<lb/>
戲呼寧哥吹玉笛催喚花奴打羯鼓南衙羣臣朝見疎<lb/>
老伶巨璫前後趨阿瞞半醉倚玉座袖有曲譜無諌書<lb/>
金盆皇孫真龍種浴罷六宫競圍擁惜哉傍有錦綳兒<lb/>
蹴破咸秦跳河隴古來治亂本無常東封未了西幸忙<lb/>
輦邊貴人亦何罪禍胎似在偃月堂今人不識前朝事<lb/>
但見斷縑粧束異豈知當日亂離人説著開元總垂淚<lb/>
　　築城行<lb/>
<pb n="KR4h0158_WYG_048-10a"/>
萬夫喧喧不停杵杵聲丁丁驚后土徧村開田起窰竈<lb/>
望青斫木作樓櫓天寒日短工役急白棒訶責如風雨<lb/>
漢家丞相方憂邊築城功高除美官舊時廣野無城處<lb/>
而今烽火列屯戍君不見高城齾齾如魚鱗城中蕭疎<lb/>
空無人<lb/>
　　運糧行<lb/>
極邊官軍守戰塲次邊丁壯俱運糧縣符旁午催調發<lb/>
大車小車聲軋軋霜寒晷短路又滑擔夫肩穿牛蹄脱<lb/>
<pb n="KR4h0158_WYG_048-10b"/>
嗚呼漢軍何日屯渭濵營中子弟皆耕人<lb/>
　　和南塘食荔歎<lb/>
君欲和詩無悤悤唱首天下文章公今年荔子况倍熟<lb/>
亭亭錦葢高張空猿偷鴉啄牧童采林間殘顆猶殷紅<lb/>
在昔唐家充歲貢吟諷何止杜陵翁南窮交州西蜀土<lb/>
快馬䭾送如飛龍絳裳氷肌初照眼玉環一笑恩光濃<lb/>
惟閩以遠幸免涴一顆不到温泉宫自從陳紫無真本<lb/>
皺玉晩出尤稱雄邇來雞舌擅瑰瑋贊香譽味萬喙同<lb/>
<pb n="KR4h0158_WYG_048-11a"/>
麟臺仙人親題品天為此果開遭逢乃知微物似有數<lb/>
聲價亦與時汙隆列聖儉德被華戎微如淮白不敢供<lb/>
奈何置驛奉私室安得木鐸觀民風山蹊谷塹日力窮<lb/>
血肩踠足馳筠籠請公移此食荔歎置在薰風殿閣中<lb/>
　　宿莊家<lb/>
茆茨迷詰曲度谷復踰陂世上事如許山中人不知牛<lb/>
羊晴卧野鵝鶩晩歸池粗識為農意秋輸每及時<lb/>
　　夜過瑞香庵作<lb/>
<pb n="KR4h0158_WYG_048-11b"/>
夜深捫絶頂童子旋開扉問客來何暮云僧去未歸山<lb/>
空聞瀑瀉林黑見螢飛此境惟予愛他人到想稀<lb/>
　　贈川郭<lb/>
川郭顛狂甚平生挾術遊老猶攜侍女貧不謟公侯用<lb/>
藥多投病酬錢或掉頭金陵官酒貴應典舊貂裘<lb/>
　　送鄒景仁<lb/>
衝寒何處去新戍尚來年客勸休辭幕君言已買船霜<lb/>
清江有蟹葉脱木無蟬若過東林寺攜家往問禪<lb/>
<pb n="KR4h0158_WYG_048-12a"/>
　　二將<hi>石侯韓仔</hi>
二將同時死路人聞亦哀力窮鏖轉急圍厚突難開戰<lb/>
骨尋應在殘兵間有廻傷心郵遞裏隔日㨗書來<lb/>
　　穴蟻<lb/>
穴蟻能防患常于未雨移聚如營洛日散似去邠時繼<lb/>
續緣高壁周遭避淺池誰為謀國者見事反傷遲<lb/>
　　野性<lb/>
野性無羈束人間毁譽輕客言詩惹謗妻諫酒傷生窻<lb/>
<pb n="KR4h0158_WYG_048-12b"/>
納鄰峰碧瓢分遠澗清近來尤少睡打坐到鐘聲<lb/>
　　全州<lb/>
寂寂全州路家家荻竹扉異僧留塔在過客入城稀傳<lb/>
舍臨清泚官亭占翠微沙頭泊船者多自嶺南歸<lb/>
　　贈高九萬并寄孫季蕃<lb/>
諸人凋落盡高叟亦中年行世有千首買山無一錢紫<lb/>
髯長拂地白眼冷看天古道微如綫吾儕各勉旃<lb/>
　　贈翁卷<lb/>
<pb n="KR4h0158_WYG_048-13a"/>
非止擅唐風尤于選體工有時千載事袛在一聯中世<lb/>
自輕前輩天猶活此翁江湖不相見纔見又西東<lb/>
　　哭李景温架閣<lb/>
挾策説荆州那知亦闇投漫招温處士幾殺杜參謀出<lb/>
幕有清議還鄉空白頭人間容不得下與阿翁遊<hi>建寧丞相</hi>
<hi>其祖也</hi>
　　送趙叔愚赴潯州理掾<lb/>
未奉三雍對聊為五筦行鄉書踰嶺少詩思入湘清遠<lb/>
<pb n="KR4h0158_WYG_048-13b"/>
宦身差穩中州事日生向來幾離别此别最關情<lb/>
　　白鶴故居<lb/>
天稔中原禍朝分黨部爭當年誰宰相此地著先生故<lb/>
國難歸去新巢甫落成如何鯨浸外更遣打包行<lb/>
　　唐博士祠<lb/>
博士位尤卑投名入黨碑今觀名世作多在謫官時太<lb/>
史沅湘筆儀曹永柳詩新祠綿蕞爾未盡復遺基<lb/>
　　送陳霆之官連州<lb/>
<pb n="KR4h0158_WYG_048-14a"/>
地接湖南境孤城若箇邊茆寮愁問宿峽石善驚船官<lb/>
小無迎吏詩工有續編古人高妙處不過覽山川<lb/>
　　張麗華墓<lb/>
臺上栢蕭蕭空堂閉寂寥芳魂三尺土往事幾廻潮墮<lb/>
翠尋難見埋紅恨未銷猶勝江令在白首入隋朝<lb/>
　　勝業寺<lb/>
寺創于何代問僧皆不知槎牙夏后栢殘缺柳侯碑雪<lb/>
過禪堂冷氷餘嶽路危上封猶未到太息負心期<lb/>
<pb n="KR4h0158_WYG_048-14b"/>
　　嚴關新洞<lb/>
羽客初尋見因于此葺廬未能平險峻先擬架空虗磴<lb/>
路樵相引山名尉自書看來臨驛道未必有仙居<lb/>
　　送范守仲冶<lb/>
放逐諳時態惟侯意味長醴為狂客設羮許老人嘗南<lb/>
國留棠舍西郊閉草堂臨岐先作惡未可倚剛腸<lb/>
　　早行<lb/>
店媪明燈送前村認未真山頭雲似雪陌上樹如人漸<lb/>
<pb n="KR4h0158_WYG_048-15a"/>
覺高星少纔分遠燒新寧須看堠子來往暗知津　<hi>近日</hi>
<hi>杜于皇濬有早行一首可敵是作其詩云早發柘皋鎮出門疑五更池光先作曉山路幾時平後騎風相逐前</hi>
<hi>人影漸明翻愁羣動起亂我百蟲聲</hi>
　　暝色<lb/>
暝色千村靜遥峰帶淺霞荷鋤歸别墅乞火到鄰家戍<lb/>
鼓聞更遠昏燈見字斜小軒風露冷自起灌蘭花<lb/>
　　郭璞墓<lb/>
先生精數學卜穴未應疎因捋虎鬚死還尋魚腹居如<lb/>
<pb n="KR4h0158_WYG_048-15b"/>
何師鬼谷却去友靈胥此理憑誰説人方寶葬書<lb/>
　　堯廟<lb/>
帝與天同大天存帝亦存桑麻通絶徼簫鼓出深村水<lb/>
至孤亭合山居列岫尊尚餘土階意樵牧踐籬藩<lb/>
　　客中<lb/>
漂泊何須遠離鄉即旅人炊薪嘗海品書刺謁田鄰婦<lb/>
寄寒衣少山來曉夢頻小兒仍病瘧詩句竟無神<lb/>
　　别敖器之<hi>名陶孫即題詩三元樓者</hi>
<pb n="KR4h0158_WYG_048-16a"/>
舊説閩人苦節稀先生獨抱歲寒姿老年綘帳聊開講<lb/>
當日烏臺要勘詩東閣不遊緣有氣草堂未架為無貲<lb/>
輕煙小雪孤行路折賸梅花寄一枝<lb/>
　　老歎<lb/>
肘後竒書懶更開只今年鬢已相催但聞方士騰空去<lb/>
不見童男入海廻無藥能留炎帝在有人曾哭老𣆀來<lb/>
醉鄉一路差堪向終擬劉伶冡畔埋<lb/>
　　答友生<lb/>
<pb n="KR4h0158_WYG_048-16b"/>
讀易叅禪事事竒高情已恨挂冠遲清于楚客滋蘭日<lb/>
貧似唐人乞米時家為買琴添舊債厨因養鶴减晨炊<lb/>
君看江表英雄傳何似孤山一卷詩<lb/>
　　小村人家<lb/>
生來拙性嗜清幽因過山家為小留頂笠兒歸行樹杪<lb/>
提瓶婦去汲溪頭參天老竹當門碧盡日寒泉遶舍流<lb/>
我料草堂猶未架規模已被野人偷<lb/>
　　𤓰洲城<lb/>
<pb n="KR4h0158_WYG_048-17a"/>
先朝築此要防邊不遣邊兒見戰船遮斷難傳河朔檄<lb/>
修來大費水衡錢書生空抱聞雞志故老能言飲馬年<lb/>
慚愧戍兵身手徤箔樓各占一間眠<lb/>
　　新亭<lb/>
此是晉人遊集處當時風景與今同不干鐡鎻樓船力<lb/>
似是蒲葵麈柄功幾簇旌旗秋色裏百年陵闕淚㾗中<lb/>
興亡畢竟縁何事專罪清談恐未公<lb/>
　　送周監門<lb/>
<pb n="KR4h0158_WYG_048-17b"/>
一領青衫似敗荷奈君母老秩卑何三年幕府無人薦<lb/>
常日柴門有客過身畔擔輕藏俸少江頭船重載書多<lb/>
故人若問軍中事為説防秋夜枕戈<lb/>
　　戲孫季蕃<lb/>
少日逢春一味癡輕鞭小袖趂芳時常過茶邸租船出<lb/>
或在禪林借枕欹名妓難呼多占定好花易落况開遲<lb/>
身今憔悴投空谷悔不當年秉燭嬉<lb/>
　　紫澤觀<lb/>
<pb n="KR4h0158_WYG_048-18a"/>
修持盡是女黄冠自小辭家學住山簾影靜垂斜日裏<lb/>
磬聲徐出落花間祭星緑簡親書字避客青衣宻揜關<lb/>
最愛粉墻堪試筆苦無才思又空還<lb/>
　　方寺丞新第<lb/>
一生不蓄買田錢華屋何心亦偶然客至多逢僧在坐<lb/>
釣歸惟許鶴隨船按行花木皆僚友主掌湖山即事權<lb/>
京洛貴人金谷裏安知世上有林泉<lb/>
　　方寺丞艇子初成<lb/>
<pb n="KR4h0158_WYG_048-18b"/>
船成莫厭野人過久欲從公具釣蓑積雨晴來湖面濶<lb/>
殘花落盡樹陰多新營小店皆依桞舊有危亭尚隔荷<lb/>
所恨前峰含暝色不然和月宿煙波<lb/>
　　燈夕<lb/>
千炬金梔映玉渠臺城昨夢又年餘斷無絃索鳴華屋<lb/>
惟見炊煙起草廬兒報瓶空因止酒婢言油盡暫停書<lb/>
蓬窻亦有精勤士何必然藜向石渠<lb/>
　　觀元祐黨籍碑<lb/>
<pb n="KR4h0158_WYG_048-19a"/>
嶺外瘴魂多不返冡中枯骨亦加刑稍寛末後因奎宿<lb/>
暫仆中間得彗星蚤日大程知反覆莫年小范要調停<lb/>
書生幾㸃殘碑淚一弔諸賢地下靈<lb/>
　　募兵<lb/>
調發年多籍半空虎符招補至閩中莊農戎服來操㦸<lb/>
太守儒裝學挽弓去日初辭鄉樹緑到時愁見戍旗紅<lb/>
募金莫作纒頭費留製衣袍禦北風<lb/>
　　書事<lb/>
<pb n="KR4h0158_WYG_048-19b"/>
人道山東入職方書生膽小慮空長遺民似蟻饑難給<lb/>
俠士如鷹飽易颺未見馳車修寢廟先聞鑄印拜侯王<lb/>
青齊父老應流涕何日鸞旗駐路旁<lb/>
　　身在<lb/>
身在樵村釣瀬行秋毫不與市朝爭目云嗜酒相繩急<lb/>
謗到吟詩所犯輕沉水一銖銷永晝蠧書數葉伴殘更<lb/>
閉門孤學無窮味笑殺韓公接後生<lb/>
　　感昔<hi>二首</hi>
<pb n="KR4h0158_WYG_048-20a"/>
談攻説守漫多端誰把先朝事細看棄夏西陲忘險要<lb/>
失燕北面受風寒傍無公議扶种李中有流言沮范韓<lb/>
寄語深衣揮麈者身經目擊始知難<lb/>
先皇立國用文儒竒士多為筆墨拘澶水歸來邊奏少<lb/>
熈河㨗外戰功無生前上亦知彊至死後人方誄尹洙<lb/>
螻蟻小臣孤憤意夜窻和淚看輿圖<lb/>
　　得曾景建書<lb/>
聞君别後買傾城酒戒中年亦放行遠使忽來知病起<lb/>
<pb n="KR4h0158_WYG_048-20b"/>
近書全未説丹成莫嫌身去依劉表曾有人甘殺禰衡<lb/>
何日斷原荒澗畔一間茅屋對寒檠<lb/>
　　被酒<lb/>
酒戸當年頗著聲可堪病起困飛觥醉呼禇令為傖父<lb/>
狂喚桓公作老兵舊有崢嶸皆鏟去新無磊塊可澆平<lb/>
投牀懶取騷經看只喚梨花解宿酲<lb/>
　　贈徐相師<lb/>
許負遺書果是非子憑何處説精微使君豈必如椰大<lb/>
<pb n="KR4h0158_WYG_048-21a"/>
丞相元來要瓠肥袖濶日常籠短刺肩寒春未換單衣<lb/>
半頭布袋挑詩卷也道遊方賣術歸<lb/>
　　哭黄直卿寺丞<lb/>
當年出塞共臨戎箭滿行營戍火紅督府凱旋先請去<lb/>
堅城築就獨無功身謀彼此皆迂濶國事中間偶異同<lb/>
莫怪些詞含哽噎在時曾賞小詩工<lb/>
　　崇化麻沙道中<lb/>
經行愛此人煙好面俯清溪背負山半艇何妨呼渡去<lb/>
<pb n="KR4h0158_WYG_048-21b"/>
小橋不礙負薪還遠聞清磬來林杪忽有朱欄出竹間<lb/>
深處安知無隱者卜鄰容我設柴關<lb/>
　　真隱寺<lb/>
出郭斜陽已在山夜深乘月到江干奴敲小店牢扄戸<lb/>
僧借虗堂徑挂單駭浪急回因膽薄逆風小住為心寛<lb/>
投牀一枕瀟湘夢無奈霜鐘苦喚殘<lb/>
　　挽方孚若寺丞<lb/>
使君神雋似龍麟行地飛空不可馴詩裏得朋卿與我<lb/>
<pb n="KR4h0158_WYG_048-22a"/>
酒邊爭霸世無人寶釵去盡中年病珠履來疎晩節貧<lb/>
昔共誅茅聽瀑處溪雲谷月亦悲辛<lb/>
　　為圃<lb/>
衰病歸來占把茅譬如僧葺退居寮因存橘樹斜通徑<lb/>
怕礙荷花小著橋古有功名興釣築今無物色到漁樵<lb/>
可憐歲晩閒雙手種罷蕪菁擷菊苖<lb/>
　　寒食清明<lb/>
寂寂柴門村落裏也教挿桞記年華禁煙不到粤人國<lb/>
<pb n="KR4h0158_WYG_048-22b"/>
上冡亦攜龎老家漢寢唐陵無麥飯山蹊野徑有梨花<lb/>
一尊徑藉青苔卧莫管城頭奏暮笳<lb/>
　　題趙子固詩卷<lb/>
紫芝仲白俱仙去晩秀惟君擅士林字肖率更新手作<lb/>
詩疑賈島後身吟九成合奏音方僃三染為纁色始深<lb/>
老去尤于朋友篤未忘几研琢磨心<lb/>
　　送王實之<hi>邁</hi>
欲去還留每自憐竟為吾子著先鞭孤忠盡見萬言疏<lb/>
<pb n="KR4h0158_WYG_048-23a"/>
十口同登一葉船屈法相傳煩聖主上書俱貶愧前賢<lb/>
南歸定過西山下細把行藏告墓阡<lb/>
　　寄徐真翁侍郎<lb/>
憶昨紛紛衆喙鳴怪君噤齘久無聲得非家客留廷尉<lb/>
或是閨人沮仲卿白璧㣲瑕終古在黄金横帶霎時榮<lb/>
從來公議無情甚莫遣䝉齋獨擅名<lb/>
　　次韻實之<lb/>
孤臣去國四經春跡遠安知罪尚新蚤亦曾譏秦氏者<lb/>
<pb n="KR4h0158_WYG_048-23b"/>
纔為與議濮園人懶箋光範干時宰且伴田家賽社神<lb/>
醉倒不能愁世事倩他煙桞替含顰<lb/>
　　題小室<hi>二首</hi>
已向深林卓小庵是中僅可著禪龕士師何止三無愠<lb/>
中散居然七不堪一去重華那復得方當盛漢勿多談<lb/>
近來弟子俱行脚誰伴山僧面壁叅<lb/>
阡陌東西山北南半生常帶散人銜何曾雲夢芥八九<lb/>
一任狙公芧四三閤上大夫投欲死甕間吏部寢方酣<lb/>
<pb n="KR4h0158_WYG_048-24a"/>
可憐子駿無家法下見先人面有慚<lb/>
　　送表弟方時父<lb/>
棄置空村飽世情高軒乃肎顧柴荆韓甥殷浩貧親戚<lb/>
李益盧綸外弟兄兩鬢蕭疎驚老大一燈明滅話平生<lb/>
刺桐花下逢予季多致詩人未害清<lb/>
　　夢方孚若<lb/>
寤寐中原獨著鞭往來絶域幾餐氊封侯反出李蔡下<lb/>
成佛却居靈運先八百里烹饗軍䏑九千縑輦作碑錢<lb/>
<pb n="KR4h0158_WYG_048-24b"/>
秖今誰是田横客回首荒丘一慨然<lb/>
　　寄趙昌父<lb/>
世上久無遺逸禮此翁白首不彈冠一生官職監南嶽<lb/>
四海詩名主玉山經歲著書人少見有時入郭俗爭看<lb/>
何由樵服供薪水得附高名野史間　<hi>按章泉詩苦不多即今所傳亦</hi>
<hi>無奇句而一時名人慕悦如此則以其志趣超然為難及耳</hi>
　　雪<lb/>
衰同梧葉報蕭颼卧聽窻聲作許愁檠暗冷光侵研几<lb/>
<pb n="KR4h0158_WYG_048-25a"/>
瓦疎飛片落香篝病思結客遊梁苑狂愛提軍入蔡州<lb/>
也待訪梅湖畔去黄塵滿袖欲盟鷗<lb/>
　　遇雨<lb/>
與客同登萬仞崖蔽天風雨驀然來六丁白晝誅炎魃<lb/>
百怪蒼淵起蟄雷毒蟒噴時林盡黑怒龍裂處石中開<lb/>
吾生不及觀河決得賦斯遊亦壯哉<lb/>
　　漁梁<lb/>
春泥滑滑雨絲絲一路陰寒少霽時水入陂渠喧似瀑<lb/>
<pb n="KR4h0158_WYG_048-25b"/>
雲從山崦上如炊燎衣去傍田家火炙燭來看野店詩<lb/>
落盡梅花心事惡獨搔蓬鬢繞殘枝<lb/>
　　鄭寧示邊報走筆戲贈<lb/>
曾客嫖姚與伏波慣騎生馬擁琱戈金臺有命終須築<lb/>
鐡硯無功亦且磨見説帛書來汝洛又傳氊帳廹淮河<lb/>
只今西北多機㑹吾子南歸竟若何<lb/>
　　醴陵客店<lb/>
野郭依稀隔渡頭解鞍來倚店家樓欲攀桂樹吟招隱<lb/>
<pb n="KR4h0158_WYG_048-26a"/>
因看梅花賦遠遊市上俚音多楚語橋邊碧色是湘流<lb/>
直南鄉國幾千里目送羇鴻起暮愁<lb/>
　　落梅<hi>二首</hi>
一片能教一斷腸可堪平砌更堆墻飄如遷客來過嶺<lb/>
墜似騷人去赴湘亂㸃莓苔多莫數偶粘衣袖久仍香<lb/>
東風謬掌花權柄却忌孤高不主張　<hi>按君以末二語竟遭詩祻所謂</hi>
<hi>却被梅花累十年真堪一笑也</hi>
昨夜尖風幾陣寒心知清物久留難枝疎似被金刀剪<lb/>
<pb n="KR4h0158_WYG_048-26b"/>
片細疑經玉杵殘痛叱山童持帚去苛留野客坐苔看<lb/>
月中徙倚憑空樹也勝吳兒賞牡丹<lb/>
　　老馬<lb/>
脊瘡蹄蹇瘦闌干火印年深字已漫野澗有氷朝洗怯<lb/>
破坊無壁夜嘶寒身同退卒支殘料眼見新駒鞁寶鞍<lb/>
昔走塞垣如抹電安知末路出門難<lb/>
　　老妓<lb/>
籍中歌舞昔馳聲顦顇猶存態與情愛説舊官當日寵<lb/>
<pb n="KR4h0158_WYG_048-27a"/>
偏呼狎客小時名薄鬟已脱梳難就半被常空睡不成<lb/>
却羡鄰姬門户熱隔墻張燭到天明<lb/>
　　老奴<lb/>
少賤腸枵破褐單傍人門户活饑寒自從毁齒初成劵<lb/>
直至長鬚尚不冠冷炙時霑筵上餕秃芒旋掃臼邊殘<lb/>
他時縱取封侯印僅得君王踞厠看<lb/>
　　老妾<lb/>
傷春感舊似中酲樂器全抛曲譜生自少抱衾無怨色<lb/>
<pb n="KR4h0158_WYG_048-27b"/>
閒時擁髻尚風情曾陪太尉斟還唱猶記司空眼與聲<lb/>
著主衣裳為主壽莫如琴客别宜城<lb/>
　　丙辰元日<lb/>
免隨賀旦趂南衙五見空村換嵗華旋遣厨人挑薺莱<lb/>
虚勞座客頌椒花不施行馬均編户雖飲屠蘓殿一家<lb/>
二十宦遊今七十却于身外復何加<lb/>
　　宿千歲庵聽泉<lb/>
因愛庵前一脉泉襆衾來此借房眠驟聞將謂溪當戸<lb/>
<pb n="KR4h0158_WYG_048-28a"/>
久聽翻疑屋是船變作怒聲猶壯烈滴成細㸃更清圓<lb/>
君看昔日蘭亭帖亦把湍流替管絃<lb/>
　　南浦亭寄所思<lb/>
只是從前瘦病身官卑活計太清貧買來晉帖多成贗<lb/>
吟得唐詩轉逼真生擬棄家尋劒客死當移冡近騷人<lb/>
秋風爛熳吹雙鬢目送停雲欲愴神<lb/>
　　烏石山<lb/>
客子家山亦此峰可堪投宿聽疎鐘旋沽村酒開霜柿<lb/>
<pb n="KR4h0158_WYG_048-28b"/>
欲訪禪扉隔暮松鄉信寫成無便寄寒衣著綻倩人縫<lb/>
遠來只為營𤓰圃不是貪渠萬戸封<lb/>
　　鳯凰臺晩眺<lb/>
經月疎行臺上路秣陵城郭忽秋風馬嘶衛霍空營裏<lb/>
螢起齊梁廢苑中野寺舊曾開玉帳翠華久不幸離宫<lb/>
小儒記得隆興事閒對山僧説魏公<lb/>
　　去春<lb/>
去春烽火照江邊曾草軍書夕廢眼萬里旌旗真屬命<lb/>
<pb n="KR4h0158_WYG_048-29a"/>
一丘耕釣且隨縁偶然謝客原非病間亦尋僧不為禪<lb/>
尚有惜花情味在銅瓶終日玩芳妍<lb/>
　　送李用之察院赴潮州<lb/>
烏府名臣暫擁麾霜稜聊復變春熈行人猶謂驄當避<lb/>
聖世初無鱷可移粤俗相攜看上日韓祠配食付他時<lb/>
極知不作周南滯禁闥須君補闕遺<lb/>
　　訪李鋼草堂不遇<lb/>
細路縈紆入野田遥瞻竹樹已欣然青苔地滑跌盧老<lb/>
<pb n="KR4h0158_WYG_048-29b"/>
蒼耳林深迷謫仙不羡玉堂在天上徑須茆屋占雲邊<lb/>
極知謝客非為亢貪看林花聽澗泉<lb/>
　　西山<lb/>
絶頂遙知有隱君餐芝種术鹿為羣多應午竈茶煙起<lb/>
山下看來是白雲<lb/>
　　歸至武陽渡作<lb/>
夾岸盲風掃楝花高城已近被雲遮遮時留取城西塔<lb/>
篷底歸人要認家<lb/>
<pb n="KR4h0158_WYG_048-30a"/>
　　再贈錢道人<lb/>
拙貌慚君仔細看鏡中我自覺神寒直從杜甫編排起<lb/>
幾箇吟人作大官<lb/>
　　久旱即事<hi>二首</hi>
晹烏下飲百川空民自祠龍禱社公豈是長官渾忘却<lb/>
水車聲不到城中<lb/>
輸租常占一村先不望明時舉力田老畏里胥如畏虎<lb/>
敗人詩思攪人眠<lb/>
<pb n="KR4h0158_WYG_048-30b"/>
　　湘潭道中即事<lb/>
儺鼓鼕鼕匝廟門可憐楚俗至今存屈原章句無人誦<lb/>
别有山歌侑桂尊<lb/>
　　出城二絶<lb/>
日日銅瓶挿數枝瓶空頗訝折來稀出城忽見櫻桃熟<lb/>
始信無花可買歸<lb/>
小憇城西賣酒家緑陰深處有啼鴉主人嘆息官來晩<lb/>
謝了酴醿一架花<lb/>
<pb n="KR4h0158_WYG_048-31a"/>
　　病後訪梅<hi>二首</hi>
夢得因桃數左遷長源為桞忤當權幸然不識桃兼桞<lb/>
却被梅花累十年<lb/>
和靖林間欬嗽時一邊覓句一邊饑而今始㑹天公意<lb/>
不惜功名只惜詩<lb/>
　　羅湖<lb/>
異境微茫在半霄僊人垂手下相招老來尚有君親念<lb/>
未敢相陪過鐡橋<lb/>
<pb n="KR4h0158_WYG_048-31b"/>
　　扶胥<lb/>
一陣東風掃曀霾天容海色豁然開何須更網珊瑚樹<lb/>
秪讀韓碑也合來<lb/>
　　再題六如亭<lb/>
昔人喜説墜樓姬前輩尤高斷臂妃肎伴主君來過嶺<lb/>
不妨扶起六如碑<lb/>
　　宫詞<hi>二首</hi>
凉殿吹笙露滿天木犀花發月初圓君王少御珊瑚枕<lb/>
<pb n="KR4h0158_WYG_048-32a"/>
多就宫人玉臂眠<lb/>
先帝宫人總道粧遥瞻靈栢淚成行舊恩恰似薔薇水<lb/>
滴在羅衣到死香<lb/>
　　書壁<lb/>
緑衣蒲屨小綸巾四壁清風一榻塵誰謂先生貧到骨<lb/>
百金新聘竹夫人<lb/>
　<lb/>
　<lb/>
<pb n="KR4h0158_WYG_048-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷四十八<lb/>
</p>
<p>
</p>
  </div>
<div>
<head>宋元詩㑹卷四十九</head> <lb/>
    <p>
<pb n="KR4h0158_WYG_049-1a"/>
欽定四庫全書<lb/>
　宋元詩㑹卷四十九<lb/>
　　　　　　　　　　　　兵部主事陳焯編<lb/>
　徐經孫<lb/>
　　<hi>字中立寳慶二年進士授潤陽主簿知臨武縣通判潭州擢監察御史劾京尹勵文翁不報即日出</hi>
　　<hi>都上遣使追之不及進直寳章閣提刑福建升安撫召爲祕監歴宗正刑侍兼給事升太子詹事輔</hi>
　　<hi>導東宫三年拜翰林學士知制誥忤丞相賈似道罷歸十年卒贈光禄大夫</hi>
　　和黎丞梅關嶺<lb/>
<pb n="KR4h0158_WYG_049-1b"/>
峭壁接高天閒雲淡横嶺稍便僧房静未覺官曹冷風<lb/>
月兩閒人山川一佳境誰歟共兹樂老仙白垂領<lb/>
　　題施山觀音閣<lb/>
閣道連雲棧簷牙覆竹隂南來天馬渡北落水龍吟林<lb/>
鳥疑談偈田花欲布金凭欄觀下界洞見逺公心<lb/>
　　病中有感<lb/>
習懶多成病旬餘乆覆杯帳中聞燕語瓶裏看花開醫<lb/>
已肱三折愁來腸九廽何時得疎散屐齒印蒼苔<lb/>
<pb n="KR4h0158_WYG_049-2a"/>
　　福州即景<lb/>
一别居諸歲月増遥聞此景畫難能潮田種稻重収榖<lb/>
道路逢人半是僧城裏三山千簇寺夜間雙塔百枝燈<lb/>
常年六月東崖下地湧寒泉潄齒氷<lb/>
　　送仲時弟<lb/>
江關千里隔山川有弟能來慰眼前方喜雁行隨處樂<lb/>
可堪蟾影别時圓暑行勿亟宜彊飯湍激多驚莫問船<lb/>
歸到家山相勞苦團欒恰是菊花天<lb/>
<pb n="KR4h0158_WYG_049-2b"/>
　方　岳<lb/>
　　<hi>字巨山歙人紹定間進士官至吏部侍郎前後為權相所惡擯斥以死有秋崖集  稗史云方巨山</hi>
　　<hi>昔在趙丞相幕中因避趙父之諱改姓為万後又為丘岳屬官改名曰万山恐未必然</hi>
　　燕來巢<lb/>
吾貧自無家客户寄村疃槿籬只三間荒寒天不管燕<lb/>
亦何所聞乃于我乎館豈以菊未莎而有竹可欵不叩<lb/>
富兒門寧爲老夫伴此意殊可人然亦似吾懶所須半<lb/>
丸泥不費一秉稈云胡及風熏相宅無乃緩勉哉爾翁<lb/>
<pb n="KR4h0158_WYG_049-3a"/>
姥坐席寧暇暖主人當賀成落以晴雲盌<lb/>
　　蟄室<lb/>
室中度以几其脩去尋一廣長半而贏崇爲咫者七牖<lb/>
一以爲明墐三以爲宻不供並横肱所貴劣容膝蠖屈<lb/>
㤀春霆龜穹美朝日𤣥㝠方用事萬木僵欲慄窮隂易<lb/>
中人戒子謹無出于時則然耳天者儻可必相爾室外<lb/>
寒磚爐坐捫蝨<lb/>
　　東西船<lb/>
<pb n="KR4h0158_WYG_049-3b"/>
昨日東船送風下突過乗輿快于馬今日西船使風上<lb/>
適從何來急于浪東船下時西船怨西船上時東船羡<lb/>
篙師勞苦自相寛明日那知風不轉推篷一笑奚爾爲<lb/>
怨遲羡速無休時沙頭漠漠杏花雨依舊年時檣燕語<lb/>
　　豆苖<lb/>
江南之筍天下竒春風悤悤催上籬秦郵之薑肥勝肉<lb/>
遠莫致之長負腹先生一鉢同僧居别有方法供齋蔬<lb/>
山房掃地布豆粒不煩勤荷煙中鉏手分瀑泉洒作雨<lb/>
<pb n="KR4h0158_WYG_049-4a"/>
覆以老瓦如穹廬平明發視玊髯磔一夜怒長堪氷苴<lb/>
自親火候瀹魚眼帶生芼入晴雲盌碧絲高壓涎滑蓴<lb/>
脆響平欺辛螫蔊晚菘早韭各一時非時不到詩人脾<lb/>
何如此雋咄嗟辦庾郎處貧未爲慣<lb/>
　　黄宰致江西詩雙井茶<lb/>
黄侯授我以江西詩禪之宗𣲖瀹我以雙井老仙之雪<lb/>
香磚爐春著兔毫玊石鼎月翻魚眼湯夜忩搜攬十年<lb/>
讀候蟲鳴秋聲殷墻廼翁詩家第一祖不用棒喝行諸<lb/>
<pb n="KR4h0158_WYG_049-4b"/>
方掀翻杜陵自作古夜半衣鉢誰升堂單傳横出三十<lb/>
六未許歙梅洪雁行雅聞滕閣藏墨本欲往從之山阻<lb/>
長牙箋大册忽在眼荒苔茆屋森珩璜東湖柳色入眉<lb/>
宇君其幾代之諸郎不離文字話祖意傳燈肯與留山<lb/>
房寧知三生受昏闇縱有此燈無此光宜州戍樓山月<lb/>
苦茫茫參到無何鄉　<hi>黄宰當是山谷之孫而逸其名字何也</hi>
　　齋中<lb/>
竹外一燈青殘書伴古㕔葉乾聞雨急山近覺嵐腥多<lb/>
<pb n="KR4h0158_WYG_049-5a"/>
病身爲累無心夢亦靈明朝有癡事須到采芹亭<lb/>
　　山居<hi>二首</hi>
我愛山居好林梢一片晴野煙禽誶語春水桞閒情蘚<lb/>
石隨行枕藤花醒酒羮吾詩不堪煑亦足了吾生<lb/>
我愛山居好紅稠處處花雲粘居士屩藤覆野人家入<lb/>
饌春燒筍分燈夜作茶無人共襟抱煙雨話桑麻<lb/>
　　不寐<lb/>
不寐何爲者幽居事更稠怯風思鶴冷聞雨爲花愁草<lb/>
<pb n="KR4h0158_WYG_049-5b"/>
合妨遊屐沙崩壓釣舟春蓑故無恙欹枕數更籌<lb/>
　　寄姪<lb/>
爾亦爲貧驅忩間硯欲枯自從村野别曾到峡山無寒<lb/>
圃應肥菜秋霖怕損租有書供夜讀時一喚吾雛<lb/>
　　舟次嚴陵<lb/>
與雁分洲宿連雲做夢清江風月事老野雨客心驚潮<lb/>
急仍吞瀨更寒不過城子陵吾所韙蓑外㡳須名<lb/>
　　熱甚有懐山間<lb/>
<pb n="KR4h0158_WYG_049-6a"/>
終是山間别寒泉在脚邉戲魚争美䕃啼鳥破佳眠境<lb/>
寂夜如水僧閒日抵年欲來來未得戽斗救枯田<lb/>
　　聽雨<lb/>
竹齋眠聽雨夢裏長青苔門寂山相對身閒鳥不猜客<lb/>
應嫌酒盡花却爲詩開莫下簾尤好恐妨雲往來<lb/>
　　泊歙浦<lb/>
此路難爲别丹楓似去年人行秋色裏雁落客愁邊霜<lb/>
月欹寒渚江聲驚夜船孤城吹角處獨立渺風煙<lb/>
<pb n="KR4h0158_WYG_049-6b"/>
　　秋曉登山<lb/>
登興在丘林其如老見尋身餘持蟹手脚負看山心秋<lb/>
色蒼厓暝曉籬黄葉深唯應負苓者來往古松隂<lb/>
　　道中連雨<lb/>
蚤晏逢人問荒村店亦稀竹輿穿雨過沙鳥帶雲飛野<lb/>
渡疑無樹春山儘有薇不緣詩是伴誰與倚荆扉<lb/>
　　山墅<lb/>
且莫嫌窮僻山居儘自竒候樵分玊蕈熏穴得香貍杯<lb/>
<pb n="KR4h0158_WYG_049-7a"/>
雋明氷片崖寒孕雪芝不遺吾一美慙爾野人爲<lb/>
　　趙尉催築秋崖<lb/>
只爾三間屋吾貧未易云與山先定諡有客屢移文竹<lb/>
喜今年活梅從隔塢聞猶嫌灌園力多爲讀書分<lb/>
　　送王尉歸覲<lb/>
喜有吟詩癖吾儕得往還客惟依竹語官只似僧閒夜<lb/>
雨燈誰共秋崖藁未删柴門黄葉下别後正須關<lb/>
　　答趙玊汝<lb/>
<pb n="KR4h0158_WYG_049-7b"/>
人間無處不風波潮打西興雨一蓑難與命争俱老矣<lb/>
徑尋詩去奈吾何園成次第自花艸山是知聞空薜蘿<lb/>
賴有月明千里共煙寒數筆落行窩<lb/>
　　次韻鄭總幹<lb/>
㡳須咄咄漫書空未覺人間欠此翁黄犢自隨諳寂寞<lb/>
青山亦諱話窮通世方怒及水中蟹我亦㝠如天外鴻<lb/>
醉眼不知人幾品乆將樵牧等三公<lb/>
　　書戴式之詩卷<lb/>
<pb n="KR4h0158_WYG_049-8a"/>
　石屏遊諸老間蚤得詩名及諸老凋謝獨石屏巋然<lb/>
　魯靈光耳予生後三十二年纔此一識秋風别去因<lb/>
　書數語集中<lb/>
七十行年戴石屏同時諸老各凋零扁舟歸去自漁舍<lb/>
冷骨秋來更鶴形天地無情頭盡白江山有分眼終青<lb/>
剡溪定有人乘興月下柴門不用扃<lb/>
　　感懐<hi>五首</hi>
異人曽授相牛經竒字初傳瘞鶴銘敲月不知僧某甲<lb/>
<pb n="KR4h0158_WYG_049-8b"/>
鉏煙頼有老畦丁山靈呵䕶閒居賦象緯森羅處士星<lb/>
俯仰中心無愧怍芋區𤓰隴亦朝廷<lb/>
去國何年老一丘於今已換幾公侯不知我者謂爲拙<lb/>
是有命焉那用求舴艋舟應容釣蟹麒麟閣不畫騎牛<lb/>
百年長短身餘幾付與西風汗漫遊<lb/>
從古幽閒在澗阿不將齒髪犯風波共知韓愈亦人耳<lb/>
子謂伯寮如命何野處生成盤谷序襟期寫在醉時歌<lb/>
尚嫌山淺人知處更與移牀入薜蘿<lb/>
<pb n="KR4h0158_WYG_049-9a"/>
拄上風煙更一層瘦藤對倚玉崚嶒左花右竹自昭穆<lb/>
春鶴秋猿相友朋五畝園爲終老計半間雲住在家僧<lb/>
蹲鴟生乳菰如臂莫道山翁百不能<lb/>
曩昔行藏已熟籌最爲上䇿是無求看人面孔有何好<lb/>
如此頭顱只合休草草園廬山北住匆匆歲月水東流<lb/>
莫因一片梧桐葉瘦損能詩沈隱侯<lb/>
　　山居<lb/>
春溪甘滑潄山瓢歸卧藤隂蘚逕遥雲氣釀成巫峡雨<lb/>
<pb n="KR4h0158_WYG_049-9b"/>
松聲寒似浙江潮書生與世例迂濶山意向人殊寂寥<lb/>
却喜庾郎貧到骨韭畦時一摘煙苖<lb/>
　　次韻鄭僉判<lb/>
不論山北與山南是處移將竹兩三亦愛村深工部屋<lb/>
尚嫌門對相公潭夕陽歸鳥占花塢山雨飯牛規草庵<lb/>
日挂壁從生白醭此中除酒百無堪<lb/>
　　陪呉總侍集研山用趙端明送行韻<lb/>
煙波畫出暮江天著我蘆花明月船官滿只稱前進士<lb/>
<pb n="KR4h0158_WYG_049-10a"/>
路貧休問小行年一歸已後陶元亮衆論寧無班孟堅<lb/>
不負登臨重九約過江猶及菊花前<lb/>
　　立春<lb/>
初信東風入綵幡自挑雪薺飣春盤土牛又送一年老<lb/>
海鶴不知三逕寒筋力尚堪耕綠野鬢毛併欲挂黄冠<lb/>
無人共跨南山犢更作尋花問柳看<lb/>
　　次韻徐宰集珠溪<lb/>
僧不須敲飯後鐘自擕茶去借松風斬新山色佛頭綠<lb/>
<pb n="KR4h0158_WYG_049-10b"/>
依舊桃花人面紅春甕貯氷揺玊螘夜堂烘蠟綴釵蟲<lb/>
山靈共欲留人住新月隔溪煙霧濛<lb/>
　　過北固山下舊居<lb/>
池塘燕子舊人家楊柳春寒一逕斜夜讀自生書帶草<lb/>
朝饑曾對米囊花侯誰在矣山如昨今我來思鬢已華<lb/>
舍館不知何日定竹輿鳴雨又吚啞<lb/>
　　春日雜興<hi>二首</hi>
高下雲藏野老家縱横水潄竹籬斜勒將春去許多雨<lb/>
<pb n="KR4h0158_WYG_049-11a"/>
流出山來都是花白首風煙三逕草清時鼓吹一池蛙<lb/>
身閒不耐閒雙手洗甑炊香夜作茶<lb/>
南岡北嶺對忩扉看盡朝嵐與夕霏社後未曾聞燕語<lb/>
雨中誰不惜花飛山醅約莫幾時熟沙筍輪囷一尺圍<lb/>
莫怨風光損桃李荼䕷芍藥又芳菲<lb/>
　　約黄成之觀瓊花予不及從以詩代簡<lb/>
杜宇聲中鬢欲華春風將綠又天涯欠隨江夏無雙士<lb/>
共看揚州第一花想像煙雲人跨鶴淋漓詩句字栖鴉<lb/>
<pb n="KR4h0158_WYG_049-11b"/>
蹇驢不管唐衫溼醉兀歸鞍暮雨斜<lb/>
　　夏日簡王尉<lb/>
松蘿爲屋芰荷衣只與鳬鷗共釣磯雌霓横溪遮雨斷<lb/>
雄風吹霧作塵飛山林誰可閒來往世俗難論眞是非<lb/>
頗喜雪舟王逸少夜凉吾欲扣齋扉<lb/>
　　山中<lb/>
剩斸荒寒地百弓儘供弄月與吟風太平世界豐登外<lb/>
小有洞天閒適中野服染成駝樣褐山花開到雁來紅<lb/>
<pb n="KR4h0158_WYG_049-12a"/>
夕陽籬落誰呼喚盂酒蹄肩賽社翁<lb/>
　　旅思<lb/>
索米長安鬢易絲向來書劍亦奚爲無詩傳與雞林去<lb/>
有賦羞令狗監知兩戒山河饒虎落五湖煙水欠鴟夷<lb/>
喜無光範三書草此叚差彊韓退之<lb/>
　　湖上<lb/>
老藤支我歩湖漘借與晴光一欠伸楊柳得春青眼舊<lb/>
山巒留雪白頭新鐡琅璫語尋齋鉢銀鱍剌肥収釣緍<lb/>
<pb n="KR4h0158_WYG_049-12b"/>
有兩黄冠共棋局相擕便作所歡人<lb/>
　　簡李桐廬<lb/>
愧面何堪見客星移舟且莫近前汀鷗沙草長連江暗<lb/>
蟹舍潮囘帶雨腥歸去尚餘初繭栗生來能費幾笭箵<lb/>
詩腸一夜生芒角試問故人雙玊缾<lb/>
　　逢梅<hi>二首</hi>
水仙婉弱山礬冗我自視之兒女曹魯直徑令相伯仲<lb/>
至今未敢廣離騷<lb/>
<pb n="KR4h0158_WYG_049-13a"/>
人言草没孤山冡從此梅花不要詩却是未嫌吾輩在<lb/>
一枝開過竹巴籬<lb/>
　岳　珂<lb/>
　　<hi>字肅之相州人宋南渡後家江州甘棠湖考其詩所自述葢忠武裔也嘉熙戊戌官户部侍郎總餉</hi>
　　<hi>沔鄂史無傳於他傳見之言其制置當塗横斂百出非亷士也</hi>
　　將發琵琶亭<lb/>
前歲西<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>鄂今歲東入呉同一琵琶亭行客各異塗當<lb/>
時白傅恨陳跡乆榛蕪突兀眼前屋丹堊塗楶櫨廢興<lb/>
<pb n="KR4h0158_WYG_049-13b"/>
曾幾時傳舍同蘧廬已見兩折柳于此餞老夫昔持使<lb/>
者節今發追鋒車我則齊出處世自分榮枯而况天地<lb/>
間萬變同須臾我觀商婦者𤨏𤨏豈足書琵琶本常技<lb/>
何地無此徒夫販浮梁茶婦即空舟居長吏溼青衫禮<lb/>
法毋乃疎樂天子牟心一念存江湖詎關蝦蟆陵維以<lb/>
懐故都譬之澤畔吟此語非寓歟蓋嘗考遺集一事曾<lb/>
同符聞歌鸚鵡洲尋聲得幼姝倚檣泣明月清淚垂眞<lb/>
珠夫君當此時正屬典午初不應竒謗後無復思亷隅<lb/>
<pb n="KR4h0158_WYG_049-14a"/>
六義有比興觀洧傳洵訏託物皆一理實事那相須人<lb/>
情伏與妬所値分賢愚低睂終不說正恥悻悻俱初意<lb/>
秪如此膠柱何足拘子折武昌柳予宅潯陽廬二詩端<lb/>
可識一笑聊洗誣<lb/>
　　後元祐行上平章喬益公<lb/>
正月二日天氣清六符兩兩三階平閤門催班報麻案<lb/>
珂馬汀玲萬人看押麻參政拆璽封宣詞舍人來殿東<lb/>
鞠躬一聲百僚聽軍國平章喬益公天心果與人心同<lb/>
<pb n="KR4h0158_WYG_049-14b"/>
大哉聖斷天與通本朝太平說元祐五嶽三光渾未剖<lb/>
當年一日三制頒呂范堂堂分左右䖍中大老更魁傑<lb/>
申國勲名比韓富民生是時非漢唐親見至治躋羲皇<lb/>
一塵不起四陲服軌順星躔蕃五榖士皆有造百姓寧<lb/>
官僚徹底清似氷桁楊畢空戈革偃天街鏡浄無欃槍<lb/>
彼何人斯階啟厲九縣囘颷八紘沸高皇匹馬開東南<lb/>
王業中興今五世窮荒極逺何自來中原萬里吹黄埃<lb/>
數殫剝復囘否泰胚腪元氣鍾竒才耆明夀雋軼千古<lb/>
<pb n="KR4h0158_WYG_049-15a"/>
呂望鷹揚稱尚父便教旦奭居東西穆穆迓衡今再覩<lb/>
官家即日開天章貂冠玊佩遊巖廊一都一俞一吁咈<lb/>
四海春風已披拂聖賢自昔難相逢巨魚縱壑鴻遇風<lb/>
輿人觀呼争誦說元祐嘉熙莫分别君不見徂徠處士<lb/>
歌一䕫濃墨大字慶厯詩生民至今受其賜千載萬載<lb/>
生光輝　<hi>按宋史嘉熙三年喬行簡拜平章軍國重事封肅國公兹稱益公或係後來加封名號</hi>
　　赤壁<lb/>
周郎二十四年少葢世功名隨一燎親提三萬走曹瞞不<lb/>
<pb n="KR4h0158_WYG_049-15b"/>
以敵勍恨兵少豫州失匕已膽折一日目明驚二妙最<lb/>
憐黄葢不知名吏士相從倚營嘯阿奴火攻本無策破<lb/>
竹自繇人不料貪降納侮理固宜泥淖華容幾盡勦古<lb/>
來行師有絕地毌乃重詒千古笑鏃湛縱是差可忍鼎<lb/>
峙詎關謀所召二喬春鎻何足言從此天光遂分耀我<lb/>
聞漢賊乆染指奮毒揺牙噬江表八荒囊括豈復遺一<lb/>
䠞呉宫已爲沼當時乘勝下部騎考地當居楚南徼䝉<lb/>
衝逆鬭須上流揖冦那容越津要武昌霸基跬步耳肯<lb/>
<pb n="KR4h0158_WYG_049-16a"/>
使國畿紛㦸旐坡仙訪古特寓意横槊雄姿誰與弔故<lb/>
將異地眩詞賦政恐因訛啟譏誚滄浪六月卷晴雪歴<lb/>
歴江山人物𦕈嵌空亂石今幾存彷彿棲巢尚驚鳥夜<lb/>
深刁斗聲四發星斗滿空羣籟悄便須喚起紫綺裘孤<lb/>
鶴南天楚江曉<lb/>
　　長門怨<lb/>
驚風不成雨行雲去無蹤妾生三十年著籍長門宫宫<lb/>
車轆轆春雷曉明星初熒緑雲擾增成丙舍争迎鑾惟<lb/>
<pb n="KR4h0158_WYG_049-16b"/>
有長門閉花鳥黄門開玊匙畫史圖蛾眉金鋪振瓊鑰玉<lb/>
秀生銅池朝陽纔囘金屋在轉盻不堪人事改入宫已<lb/>
作鄭袖嗁出塞那知延夀賣花殘鳥語頻長門春復春<lb/>
花鳥易驚老况復門内人東風動地夜來惡萬翆千紅<lb/>
繞簾幙莫熊自有匪石心肯顧班姬秋扇薄長門勿輕<lb/>
怨視此篋中扇白華兮緑衣自古兮有之<lb/>
　　病虎行<lb/>
長風吹谷白日暗曠野人稀雲黯澹狐狸嘯舞豺狼嗥<lb/>
<pb n="KR4h0158_WYG_049-17a"/>
病虎妥尾行蓬蒿天寒泉凍山骨高皮枯髀痒霜爪搔<lb/>
紛紛晴雪爬落毛垂頭帖耳身腥臊羣鴉搓牙噪古木<lb/>
燐火半青新鬼哭走麕過前不能逐目視眈眈蹲樸樕<lb/>
毛風血雨天地肅何日跳踉看食肉天生萬物有盛時<lb/>
當年一嘯天助威坐看雲起行引兒當塗寧復論老羆<lb/>
一朝老去守巖竇落葉滿山氷雪後壯心空在筋力疲<lb/>
寂寞長饑眠白晝古來豪傑多沉淪不用爲䑕皆若人<lb/>
范雎折脅西入秦内史長歡田甲嗔可憐百獸爲披靡<lb/>
<pb n="KR4h0158_WYG_049-17b"/>
轉顧不如圈中豕男兒奮跲亦渠似肯復虛爲倚崖死<lb/>
君不見南山白額曾報恩牆頭金枕投何人<lb/>
　　三江口過舟時方四鼓<lb/>
櫂鷁収金柅釵蟲綴玊缸地隣今七澤名襲古三江岷<lb/>
漾雖分𣲖荆揚却異邦晨光猶未發早認白鷗雙<lb/>
　　荷花盛開以病旬餘不至亭上偶成<lb/>
病襟慵䇿杖天鏡恰開奩青葢迷前浦紅粧間曲櫩藻<lb/>
窺知鷺下萍破識魚潛㑹看呉公陣官蛙奏曉嚴<lb/>
<pb n="KR4h0158_WYG_049-18a"/>
　　早起<lb/>
五夜玉繩轉雙轤金井寒背人鮫作市欺夢蟈鳴官竹<lb/>
徑風初度松梢月尚團踞龜猶汗漫何許覓乘鸞<lb/>
　　午睡<lb/>
東日平明際北窗高卧時五經方坦腹百慮且伸眉蕉<lb/>
覆從疑鹿槐安更獵龜覺來還一莞七椀玊川詩<lb/>
　　綿羊<lb/>
䢆毛吹朔雪細肋卧晴沙曉牧尾揺扇春遊項引車湩<lb/>
<pb n="KR4h0158_WYG_049-18b"/>
流便逐草酪<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>正需茶日夕歸棲處因風想塞笳<lb/>
　　山中奉寄通判楊宗博<lb/>
多病山中客無人傍酒罇與猿分橡子爲鹿長禾孫白<lb/>
晝雲歸屋黄昏雨打門忽懐楊别駕煙靄隔重閽<lb/>
　　宿溪聲閣望香爐峰<lb/>
閴歴煙巖古琮琤雪澗横海潮秋八月山雨夜三更肯<lb/>
作隨流想難㤀潄石情壯懐徒激烈聊復以詩鳴<lb/>
　　庚子正月彗見于室有詔求言感作<lb/>
<pb n="KR4h0158_WYG_049-19a"/>
美芹野人意喬木世臣家尺璧諒非寳寸心元不遐誰<lb/>
知劒門棧已建鬰軍牙所恨韶鈞遠難堪聽夕笳<lb/>
　　排灣遇風對岸即彭澤舊縣<lb/>
隱約山藏霧砰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>地起雷黑風吹海立白雨過江來齊<lb/>
樂正應爾沛兒安在哉雄雌誰與辨試上楚王臺<lb/>
　　三塔寺寒光亭張于湖書詞寺柱呉毅夫命名後<lb/>
　　　軒<lb/>
竹裏逢僧院殘碑不記年鴈題三崒堵龍化兩魁躔寳<lb/>
<pb n="KR4h0158_WYG_049-19b"/>
慶號應紀元豐墨尚鮮寒光定何似誰放五湖船<lb/>
　　楊梅<lb/>
渰歴三家市梅垂萬顆酸瑶池看火樹嶁室試金丹風<lb/>
露盈籃重氷霜透齒寒它楊應不類留與子雲看<lb/>
　　張公洞<lb/>
驢跡驚初踐鷹盤若有靈石橋通便户金鑰鎻殊庭滴<lb/>
乳看成像登臺仍刻銘更憐國山寺眞欲比云亭<lb/>
　　春波堂小飲懷棠湖舊居<lb/>
<pb n="KR4h0158_WYG_049-20a"/>
平生到處西湖長眼底波光日日新圖在輞川非舊隱<lb/>
夢囘笠澤是前身一江細雨欹青菊萬里雄風起白蘋<lb/>
獨立蒼茫動歸興釣磯須理未垂綸<lb/>
　　上已約客病不及往二詩呈陳元履王因道諸君<lb/>
我是棠磯舊釣徒天教生與水雲俱蘭亭正値人修禊<lb/>
柳岸還添浪拍湖幸有丈人觀筆法可無嘉客醉兵厨<lb/>
直須去躍城東馬更與留春作後圖<lb/>
　　予癸巳在京口因郡中元夕張燈偶閲國史靖康<lb/>
<pb n="KR4h0158_WYG_049-20b"/>
　　　丙午正月十五日辛巳祐陵南廵駐蹕是郡二<lb/>
　　　月二十三日己未始還京師凡居郡三十有八<lb/>
　　　日兹聞簫鼓感舊興嘆不勝澘然因渉筆以記<lb/>
　　　大略而僧有冲希者乃擕以示韓正倫彼謂予<lb/>
　　　諷已遂架大怨迄興妄獄頼聖明察知其寃前<lb/>
　　　謾盡白因悼正倫之殁閔其左計亮其初心附<lb/>
　　　昔所作詩于後<lb/>
駕軺老子乆婆娑坐聽笙歌擁綺羅十里西凉憶如意<lb/>
<pb n="KR4h0158_WYG_049-21a"/>
百年南國比流梭吞聲有恨哀蒲柳紀節無人廢蓼莪<lb/>
寂寞丹心耿梅月挑燈頻問夜如何<lb/>
　　予歸未省松楸將以初秋望前汎湖之龍門已戒<lb/>
　　　舟而值連雨因賦天問<lb/>
小心風伯紫宫囘眼看銀蟾海上來𤣥豹又成漫谷霧<lb/>
斷虹猶作隱山雷便教雨積三時害未信雲無一日開<lb/>
待試平生補天手爲君明鏡再安臺<lb/>
　　賀李微之兼工侍<lb/>
<pb n="KR4h0158_WYG_049-21b"/>
奎章夜下九重天雍乘疇咨法從賢紀雉重開五工正<lb/>
止麟還見一經傳紫荷佩袷新簪橐青汗磨鉛舊簡編<lb/>
便合史筵尊領袖紅雲堆裏望台躔<lb/>
　　雨中觀廬山<lb/>
雨裏觀山夐不同何須九疉看屏風紫觚壇上排蒼璧<lb/>
青步障邊鋪翆茸谷錦未廻晴日照衣綃聊借淡煙籠<lb/>
祗今萬木添紅纈更倩青霜染曉楓<lb/>
　　太平興國宫<lb/>
<pb n="KR4h0158_WYG_049-22a"/>
槐影西清舞翆鸞竹宫高接五雲環職陪温洛圖書地<lb/>
名在元封卜祝間晝訪未承龍閣問晨香猶厠羽衣班<lb/>
祠官到處無公事且聽松聲老此山<lb/>
　　將遊太平宫呈趙季茂<lb/>
聖治峰前松檜寒舊遊重此解歸鞍著身泉石無心客<lb/>
主掌雲山正額官老去隱居居紫府新來襍壓壓黄冠<lb/>
門東曾有劉仙洞剝蘚攜笻試扣看<lb/>
　　聞畫眉鳥聲戲作<lb/>
<pb n="KR4h0158_WYG_049-22b"/>
木杪幽禽巧語新何時曾記得名因樣傳京兆成雙嫵<lb/>
人指漁陽開小顰儘稱如簧啼白晝未須對鏡學青春<lb/>
山中有叟嗒無語短褐龎眉更笑人<lb/>
　　以廬山所産天花蕈冬筍玊延饟趙季茂通判<lb/>
已認山家作富家與猨分栗雀分茶氣先十月地抽筍<lb/>
光現五臺天雨花幸有玊延炊夜月肯令繡谷嚥朝霞<lb/>
憑君試雋幽厓味却較閒忙定不差<lb/>
　　設醮太平宫竣事呈偕行諸君<lb/>
<pb n="KR4h0158_WYG_049-23a"/>
星壇仙簴韻瓊瑶彷彿神斿下九霄龍駕清都三境接<lb/>
蜺旌綘節百靈朝霜澄夜氣俱明徹雲澹秋容想泬寥<lb/>
耿耿寸衷天所鑒憂時惟冀五兵銷<lb/>
　　已亥明禋覃恩封鄴矦感愧有作<lb/>
布衣所願極封留佩印歸來正倦遊汗馬無功開上郡<lb/>
鑄龜有意顧中流南廵空負黄圖恨北望還興紫陌愁<lb/>
王國不煩謀主父自嘲支子亦通侯<lb/>
　　詠小園雙竹<lb/>
<pb n="KR4h0158_WYG_049-23b"/>
錦綳玊立紀雙清瑞牒千年重得名龍竹高標儼元致<lb/>
態湘素節凛皇英質同隴麥兩岐秀竒並庭柯連理榮<lb/>
却羡此君尤特立虛心直道不孤生<lb/>
　　新荷出水<lb/>
貼水初翻紫玊團忽驚矗立傍䦨干瑶池七日來青鳥<lb/>
玊鑑孤奩舞翠鸞曉露走盤珠顆瑩晚風颺盖雪衣寒<lb/>
從今十丈開花面太蕐峰頭更一看<lb/>
　　白水浦懐王建寧<lb/>
<pb n="KR4h0158_WYG_049-24a"/>
南朝舊見王忠武此地曾屯十萬兵十里荒蹊秋兔徤<lb/>
千年陳迹暮鴻征無衣空藴包胥志遺幗終留諸葛名<lb/>
落日英雄滿襟淚鳯凰倚徙正孤城<lb/>
　　問道宜興<lb/>
粹儀夾綻盛花鈿人說先朝祀玊仙罨畫有溪春不老<lb/>
煉丹無竈古空傳乞靈賸擬羞蘋藻養性何勞學汞鉛<lb/>
書閣蒼龍應不遠爲君重寫白雲篇<lb/>
　　夢尚留三橋旅邸<lb/>
<pb n="KR4h0158_WYG_049-24b"/>
天上歸來打六更夢囘搔首正瞢騰玊霜初上三橋月<lb/>
絳綵猶明九市燈聲徹銅魚催勘箭影斜金鵲在觚稜<lb/>
帝鄉東望重囘首佳氣何時到五陵<lb/>
　林希逸<lb/>
　　<hi>號鬳齋閩人端平間進士與劉克莊同年官至學士</hi>
　　冬曉<lb/>
雲樹曉層層初霞照屋稜氷池紋似鏤霜瓦氣如蒸凍<lb/>
想歌樵客閒思煨芋僧癡翁吟太早窗下有殘燈<lb/>
<pb n="KR4h0158_WYG_049-25a"/>
　　雨後溪橋看水<lb/>
緑徧東西岸田家亦喜晴溪囘急雨漲雲放半山明沙<lb/>
外看流勢橋邊聽淺聲向令平十里應與剡争名<lb/>
　　資福嶺庵前作<lb/>
嶺路松隂好歸鞭爲小停苔封石面紫藤絡樹身青庵<lb/>
古無人住蟬多過客聽少時文㑹處近裏有祠庭<lb/>
　　和後村口占<lb/>
老去田翁多狎友年來觀主換新衘緣溪竹杖時行散<lb/>
<pb n="KR4h0158_WYG_049-25b"/>
面壁蒲團漸放參休夢筆花尋硯滴祗看貝葉守燈龕<lb/>
清朝越紼修祠禮留滯何妨似史談<lb/>
　　和唐衣<lb/>
苦著唐衣落魄多人生行樂不知他可曾癡説飛霞佩<lb/>
那肯吟思疉雪羅帶眼减多癯已甚布毛吹盡意如何<lb/>
溪隣更有笭箵伴時整牛衣共緝莎<lb/>
　　春谷示榕橋精舍二十四詩和其首韻<lb/>
春谷因榕費苦吟爲憐夾道緑隂隂身藏巖澗風霜老<lb/>
<pb n="KR4h0158_WYG_049-26a"/>
名入圖經歲月深北客未知題詠少南州莫向字書尋<lb/>
鶯啼庭葉曾留句獨賞河東刺史音<lb/>
　　先母忌<hi>日丁卯</hi>
兒正癡時頼母賢如今滿鏡白于綿可堪遠日思存日<lb/>
更向衰年憶幼年嫠早獨攜三稚子世貧能有幾磽田<lb/>
書燈督課無虛夕曾解衣還束脯錢<lb/>
　　庾樓月夜<lb/>
明月今宵好曾經照庾公登樓當静夜懐古對秋風飛<lb/>
<pb n="KR4h0158_WYG_049-26b"/>
鏡緣空上危簷映水中胡牀無恙否岸幘爲誰雄老子<lb/>
今何在寒光昔亦同清談孤此景白髪向江東<lb/>
　　月<lb/>
此夜一輪滿騷情不禁秋月非人可掃人與月俱愁素<lb/>
魄憑誰問寒光爲底留擬隨風葉去遠似雪花浮竹影<lb/>
揺仍在波光散未収嫦娥如戲我移照讀書樓<lb/>
　　山村暮歸<lb/>
㸃㸃殘鴉過孤村帶落暉籬邊聞犬吠山下有人歸逺<lb/>
<pb n="KR4h0158_WYG_049-27a"/>
岫連芳塢長林遶翆微雲深認茆屋風細颺征衣樵唱<lb/>
同尋徑猿驚爲扣扉夜深燈火下兒女共依依<lb/>
　　杜鵑<lb/>
呌盡三巴月凄凉杜宇聲今人誰與語故主自呼名啼<lb/>
血嗟何意前身恨未平轉喉曾有諱弄舌似猶生姓字<lb/>
諸禽識君臣易世輕提壺無意緒醉魄謾飛鳴<lb/>
　　水碓<lb/>
機事嗟何巧空村不住舂潺湲因借力俯仰若爲容盡<lb/>
<pb n="KR4h0158_WYG_049-27b"/>
日勞雙杵疏泉隔幾峰無人長軋軋助我爲淙淙碓下<lb/>
僧長喜溪邊婦亦慵香厨炊已辦時借野雲封<lb/>
　　雁足書<lb/>
中郎沙漠外羝乳事何如頼有雲中雁能傳足上書衘<lb/>
蘆來内苑繫帛自穹廬地說荒寒極人稱老病餘史徒<lb/>
誇問犬詩莫詠烹魚青鳥仙家使吾今益信渠<lb/>
　　笛裏<lb/>
笛裏愁千緒更長憶故山今人吹古曲漢月照秦關霜<lb/>
<pb n="KR4h0158_WYG_049-28a"/>
竹和聲切匡牀倨坐閒一輪秋塞外萬嶂野雲間此夜<lb/>
聽渠弄何時招我還囘思帝城角花影映朝班<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_049-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷四十九<lb/>
</p>
<p>
</p>
  </div>
<div>
<head>宋元詩㑹卷五十</head> <lb/>
    <p>
<pb n="KR4h0158_WYG_050-1a"/>
欽定四庫全書<lb/>
　宋元詩㑹卷五十<lb/>
　　　　　　　　　　　　兵部主事陳焯編<lb/>
　高九萬<lb/>
　　<hi>號竹磵理宗時人與劉後村孫季蕃善後村寄詩云行世有千首買山無一錢其風致可想</hi>
　　卜居<lb/>
結屋離黄道開門對白沙一莊千古月三徑四時花客<lb/>
至旋沽酒身閒自煑茶相聞蟲鳥外不復聽喧嘩<lb/>
<pb n="KR4h0158_WYG_050-1b"/>
　　春日湖上<lb/>
清波門外放船時盡日輕寒戀客衣花下笑聲人共語<lb/>
柳邊檣影燕初飛曉風不定棠棃瘦夜雨相連薺麥肥<lb/>
最憶故山春正好夜來先遣夢魂歸<lb/>
　　送方秋崖出都門<lb/>
忠言歴歴未曾行盡載圖書出帝京餘子但知才可忌<lb/>
先生當以去爲榮門䦨竹石關心乆部曲溪山照眼明<lb/>
長嘯歸歟莫惆悵淛江風定自潮平<lb/>
<pb n="KR4h0158_WYG_050-2a"/>
　　江居晚詠<lb/>
家住清江江上邨江雲山影自平分幾囘晚起開門看<lb/>
不見青山見白雲<lb/>
　　過寳蓮山<hi>山下爲韓王府</hi>
拂曉官家簿錄時未曾吹徹玊參差旁人不忍聽鸚鵡<lb/>
猶向金籠喚太師　<hi>時侂胄賜死玊津園側</hi>
　　春情<lb/>
天涯海角水雲寛人在呉頭楚尾間彈徹箜篌難寄恨<lb/>
<pb n="KR4h0158_WYG_050-2b"/>
海棠深院獨憑欄<lb/>
　眞山民<lb/>
　　<hi>字山民文忠公之孫宋末隱居不仕但自稱山民諱其名氏識者服君才節謂德祐間復出一淵明</hi>
　　<hi>也</hi>
　　幽居雜興<lb/>
松桂小菟裘山扉幽更幽蜂王衙早晚燕子社春秋鬢<lb/>
秃難遮老心寛不貯愁年來把鋤手無復揖公侯<lb/>
　　光霽閣晚望<lb/>
<pb n="KR4h0158_WYG_050-3a"/>
一閣納萬象危䦨俯渺茫白沙難認月黄葉易爲霜宿<lb/>
鳥投煙嶼歸樵趂野航孤吟誰是伴漁笛起滄浪<lb/>
　　興福寺<lb/>
爲厭市喧雜攜詩來此吟鳥聲山路静花影寺門深樓<lb/>
閣莊嚴界池塘清浄心松風亦好事送客出前林<lb/>
　　修眞院訪崔道士<lb/>
竹扉蒼蘚墻林下小丹房風定香煙直月斜簾影長瀹<lb/>
茶泉味别㸃易露痕香安得棲塵外求師却老方<lb/>
<pb n="KR4h0158_WYG_050-3b"/>
　　春遊和胡叔芳韻<lb/>
春光潑眼明占勝得新亭棠醉風扶起柳眠鶯喚醒非<lb/>
無杯泛綠安得鬢皆青且事日爲樂歌聲莫暫停<lb/>
　　山亭避暑<lb/>
怕礙清風入丁寧莫下簾地皆宜避暑人自要趨炎竹<lb/>
色水千頃松聲風四簷此中有幽致多取未傷亷<lb/>
　　三山旅夜<lb/>
獨坐本無况凄凉更旅中檻低簷碍月牕破紙吟風隣<lb/>
<pb n="KR4h0158_WYG_050-4a"/>
舘笛三弄譙樓鼓二通半觴聊自適新荔擘輕紅<lb/>
　　泊白沙渡<lb/>
日暮片帆落渡頭生暝煙與鷗分渚泊邀月共船眠燈<lb/>
影漁舟外湍聲客枕邉離懐正無奈况復聽啼鵑<lb/>
　　夜話無上人房<lb/>
蒲團一榻上坐到夜將分牕月燈昏見巖猿雨歇聞茶<lb/>
甌勝飲酒禪語當論文只恐紅塵跡涴師松下雲<lb/>
　　獨坐<lb/>
<pb n="KR4h0158_WYG_050-4b"/>
寒齋淡無味孤坐思悠悠時事三緘口年光一轉頭有<lb/>
書遮老眼無藥療閒愁假使丹心在衰遲也合休<lb/>
　　曉行山間<lb/>
出門誰是伴只約瘦藤行一二里山徑兩三聲曉鶯亂<lb/>
峰相出沒初日乍隂晴僧舍在何許隔林鐘磬清<lb/>
　　山間次季芳韻<lb/>
好山多在眼塵事少關心風竹有聲畫石泉無操琴許<lb/>
猿分野果留鶴守雲林不是閒邉客誰來此地吟<lb/>
<pb n="KR4h0158_WYG_050-5a"/>
　　溪行<lb/>
春煖溪西路行吟又幾廻水清明白鷺花落失青苔雲<lb/>
過日吞吐樹揺風往來漁歌聽未了欲去又徘徊<lb/>
　　除夜約張梅境飲<lb/>
今日又除夕君能爲我來燭光紅照席酒浪緑揺杯臘<lb/>
帶吟愁去春隨笑臉囘相看俱健在莫管歲蕐催<lb/>
　　宿寳勝寺<lb/>
苦吟吟未了只向兩廊行月去塔無影風來鐸有聲禪<lb/>
<pb n="KR4h0158_WYG_050-5b"/>
心隨水浄佛眼共燈明安得雲邉住與僧分此情<lb/>
　　兵後寓舍送春<lb/>
觸景多懐舊凭欄易愴神飛花遊蕩子古木老成人世<lb/>
換山如醉田荒草自新鄉關渺何處囘首暗風塵<lb/>
　　樓居<lb/>
攜書來過此便覺少塵埃簷冷留雲宿牕明報月來閒<lb/>
愁山隔斷幽夢鳥呼囘湖海元龍氣從渠俗子猜<lb/>
　　蘭溪舟中<lb/>
<pb n="KR4h0158_WYG_050-6a"/>
一舸下中流西風兩㟁秋櫓聲揺客夢帆影挂離愁落<lb/>
日魚鰕市長煙蘆荻洲篙人夜相語明發又嚴州<lb/>
　　清明<lb/>
清明今日是原上一經過新葬塜無數未來人更多此<lb/>
生曾悟否不樂復如何莫待澆墳土樽前且醉歌<lb/>
　　臨江晚行<lb/>
茅舍亂雞聲疎林淡見星霜輕留草緑霧暗失山青蹤<lb/>
跡去來燕交遊聚散萍浮生原是客不必恨飄零<lb/>
<pb n="KR4h0158_WYG_050-6b"/>
　　寄郭月蓬<lb/>
煙波秋草外活計一漁篷淡月明寒葦新霜醉曉楓身<lb/>
雖殊出處道豈有窮通俯仰看人面何如數過鴻<lb/>
　　舟中峡口<lb/>
亂山如碧玊處處見鵑花水漲傍分港舟行倒走沙宿<lb/>
依沽酒市飯過釣魚家喜脱風波險推篷數暝鴉<lb/>
　　次韻章劒溪山居<lb/>
想無書赴隴林鶴莫驚猜曵杖雲同出開簾山自來池<lb/>
<pb n="KR4h0158_WYG_050-7a"/>
堪供洗硯籬不碍觀梅静倚長松立藤花㸃翆苔<lb/>
　　宋道士同遊白雲關<lb/>
扶攜方外友來入白雲關八九峰如畫兩三人倚欄棋<lb/>
聲敲竹外簾影落花間一曲瑶琴罷翆隂生晝寒<lb/>
　　晚春<lb/>
有恨青春老無營白晝長葉新林換緑花落地生香雨<lb/>
意一畨足人家百事忙爲儒竟成誤悔不早農桑<lb/>
　　江樓秋夕<lb/>
<pb n="KR4h0158_WYG_050-7b"/>
樓高古城遶無奈漏聲催幽夢風吹斷新吟月送來江<lb/>
長漁唱遠雲冷雁聲哀明日重陽酒黄花開未開<lb/>
　　初夏訪劉道士<lb/>
白雲隨杖屨伴我到山房暑薄疑天别林深見路長水<lb/>
芝皆道味花竹亦詩香更待荷開後來分半榻凉<lb/>
　　春行<lb/>
東風物物新花外步清晨蕉葉卷舒雨鳩聲問荅春園<lb/>
林三月景詩酒百年身試數交逰侶如今有幾人<lb/>
<pb n="KR4h0158_WYG_050-8a"/>
　　秋晚<lb/>
暮色入江郊霜風兩鬢毛笛聲吹月落詩興挾秋高謝<lb/>
絕南柯蟻留連左手螯孤燈竹牕底危坐一歌騷<lb/>
　　李修伯山居<lb/>
俗子自不到幽扉何必扄苔衣和月卧山雨雜泉聽有<lb/>
髪徒斑白無名入汗青未應閒此事尚可掃𤣥經<lb/>
　　道逢過軍投宿山寺<lb/>
窮途欲焉往薄暮此相投蟋蟀數聲雨芭蕉一寺秋鄉<lb/>
<pb n="KR4h0158_WYG_050-8b"/>
關來枕畔時事上眉頭長嘆爲僧好今逢更說愁<lb/>
　　春曉雨<lb/>
破曉簷花未放乾披衣和夢倚䦨干釀成苔暈地猶溼<lb/>
老盡鶯聲風正寒無客醉敲金鐙響有人睡怯翆衾單<lb/>
牡丹一夜成消瘦下却朱簾不忍看<lb/>
　　西湖圖<lb/>
兩袖春風一丈藜等閒踏破柳橋西雲開逺嶂碧千疉<lb/>
雨過落花紅半溪青斾有情邀我醉黄鶯無恨爲誰啼<lb/>
<pb n="KR4h0158_WYG_050-9a"/>
東城正在桃林外多少遊人逐馬蹄<lb/>
　　隱懐<lb/>
樣不趨時合便休都將往事付東流眼看浮世自今古<lb/>
迹與孤雲同去留泉石定非騎馬路功名不上釣魚舟<lb/>
有時但得句無問只與漁歌互唱酬<lb/>
　　遊鳯棲寺<lb/>
十載重遊古鳯棲連宫新遶緑楊堤欲談世事佛無語<lb/>
不管客愁禽自啼苔滑空廊妨散步塵昏老壁失留題<lb/>
<pb n="KR4h0158_WYG_050-9b"/>
僧家田地鄰家種菜甲春風緑滿畦<lb/>
　　漁浦晚秋<lb/>
西風吹夢越中遊剪剪輕寒入短裘鴈字不將鄉信冩<lb/>
蛩聲空和旅吟愁郵亭冷雨孤燈夜漁市斜陽一笛秋<lb/>
是處山川即吾土仲宣何用怯登樓<lb/>
　　泊舟嚴灘<lb/>
天色㣲茫入暝鐘嚴陵湍上繫孤篷水禽與我共明月<lb/>
蘆葉同誰吟晚風隔浦人家漁火外滿江愁思笛聲中<lb/>
<pb n="KR4h0158_WYG_050-10a"/>
雲開休望飛鴻影身即天涯一斷鴻<lb/>
　　題永嘉夢草堂<lb/>
留得斯堂萬古名江山不敢閉英靈池光曾染吟邉墨<lb/>
草色猶如夢裡青南浦詩香流未歇東家魂冷喚難醒<lb/>
當時園柳俱塵迹惟有鳴禽尚可聽<lb/>
　　連城春夜留别張建溪<lb/>
飛絮遊絲客子心連城那忍遽分襟青燈應見詩情苦<lb/>
濁酒不如交味深一榻暖風棲竹屋半䦨淡月立花隂<lb/>
<pb n="KR4h0158_WYG_050-10b"/>
離懐今夜先収拾盡付明朝馬上吟<lb/>
　　夜坐<lb/>
匹馬平生汗漫遊如今寂寞老林丘小牕半夜青燈雨<lb/>
幽樹一庭黄葉秋懶看世情寧睡去怕傷時事莫吟休<lb/>
寒蛩可是知人意未到莎根只說愁<lb/>
　　東粤廟<lb/>
頽欄斜照網蛛絲陳迹凄凉萬古悲柘水尚鳴亾國怨<lb/>
山松曾見受封時碑因苔蝕無完字城爲田侵失舊基<lb/>
<pb n="KR4h0158_WYG_050-11a"/>
當日東甌知幾戰如今贏得一荒祠<lb/>
　　歲暮<lb/>
顔不常朱鬢易斑流光難駐雨跳丸一年又是等閒過<lb/>
百歲只消如此看把酒何曾長在手種桃能得幾凭欄<lb/>
痴人醉夢不知醒日夜雙眉抵死攅<lb/>
　　三峰寺<lb/>
寂寞煙林噪亂鴉青鞋步入野僧家雲深不碍鐘聲出<lb/>
日轉還移塔影斜廊下蝸粘沿砌蘚佛前蜂戀挿瓶花<lb/>
<pb n="KR4h0158_WYG_050-11b"/>
竹牀紙帳清如水一枕松風聽煑茶<lb/>
　　江頭春日<lb/>
春暖旗亭煮酒香醉醒始悟是他鄉駕言行邁路千里<lb/>
豈不懐歸天一方春事漸消鶯語老離愁偏勝柳絲長<lb/>
無聊莫向城南宿淡月梨花正斷腸<lb/>
　　初夏<lb/>
一葉熏風帶暑囘雨天濃翠與庭槐不隨春去鶯猶在<lb/>
好競時粧榴又開剪尺旋裁新白苧杯盤聊薦舊青梅<lb/>
<pb n="KR4h0158_WYG_050-12a"/>
篋中敝扇投閒乆依舊團團入手來<lb/>
　　幽棲<lb/>
鶴䕶松扉久不開蒲團端坐思悠哉故交只向夢中見<lb/>
閒事不經心上來雙屐躡雲春採藥一笻挂月夜觀梅<lb/>
東風似見山童懶自與幽人掃徑苔<lb/>
　　讀劉元城言行録<lb/>
一掃權奸九十章七州不憚歴炎荒黄粱富貴百年短<lb/>
青史是非千載長丞相雖存心已死先生既葬骨猶香<lb/>
<pb n="KR4h0158_WYG_050-12b"/>
向令鐡漢常留在天下何緣有靖康<lb/>
　　秋夜次葉一山韻<lb/>
自笑秋來似轉蓬偶然飛落過山中一燈幽舘菊花雨<lb/>
孤枕小樓梧葉風渉世悠悠旋磨蟻懐人杳杳寄書鴻<lb/>
浮生何預光隂事抵死相催作老翁<lb/>
　　杜鵑花得紅字<lb/>
愁鎻巴雲徃事空只將遺恨寄芳叢歸心千古終難白<lb/>
啼血萬山都是紅枝帶翠烟深夜月魂飛錦水舊東風<lb/>
<pb n="KR4h0158_WYG_050-13a"/>
至今染出懐鄉恨長挂行人望眼中<lb/>
　　客中遇鄉友季芳遠歸省親<lb/>
河梁邂逅話襟期獵獵西風透裌衣酒臉未隨紅葉醉<lb/>
鄉心先逐白雲飛客中送客難爲别山上安山胡不歸<lb/>
借使家書君可寄此間無處問庭幃<lb/>
　　山人家<lb/>
片雲隔斷嶂西風三兩山花屋角紅幾畝桑麻春社後<lb/>
數家鷄犬夕陽中拾薪澗底青裠婦倚杖簷間白髪翁<lb/>
<pb n="KR4h0158_WYG_050-13b"/>
我亦願來同隱者種桃早晚趂東風<lb/>
　　朱溪澗<lb/>
路轉峰囘又一村天寒大半掩柴門雲融山脊嵐生翠<lb/>
水嚼沙洲樹出根任擁重裘風亦冷未投荒店月先昏<lb/>
今宵只傍梅花宿贏得清芬入夢魂<lb/>
　　閒中<lb/>
敢咎章縫解誤人甘於閒處着閒身腹中書在温仍熟<lb/>
夢裏詩成記不眞引鶴徐行三逕曉約梅同醉一壺春<lb/>
<pb n="KR4h0158_WYG_050-14a"/>
今朝有喜誰知得新換銜頭號散民<lb/>
　　春曉山行<lb/>
風掃連隂作快晴瘦笻伴我出山扄路從初日紅邊過<lb/>
人在野花香裏行古水殊無趨世態幽禽懶作弄春聲<lb/>
棕鞋踏遍山南北只與白雲相送迎<lb/>
　　梅仙山<hi>梅福鍊丹地</hi>
西都不知夀安用獨長年縱有丹爐在難吹漢火然<lb/>
　　螢火<lb/>
<pb n="KR4h0158_WYG_050-14b"/>
㣲踪一腐草霜重不禁秋想悟浮生短常爲秉燭遊<lb/>
　　吉水夜泊<lb/>
入夜始維舟黄蘆古渡頭眠鷗知讓客飛過蓼花洲<lb/>
　　草<lb/>
草枯根不死春到又敷榮獨有愁根在非春亦自生<lb/>
　　水墨海棠<lb/>
不將翆袖捲紗紅怪得陳𤣥奪化工想是太眞春睡足<lb/>
夢魂正在黑甜中<lb/>
<pb n="KR4h0158_WYG_050-15a"/>
　　遊春嘲年少<lb/>
錦袍朱帶玊花驄著意追歡紫陌東只道春風屬楊柳<lb/>
不知楊柳有秋風<lb/>
　　山間早春<lb/>
小桃枝上認年蕐隨分紅開一兩花將謂春風只城市<lb/>
也吹春色到山家<lb/>
　　三月晦日<lb/>
九十風光能有幾東風遽作遠行人樽前莫惜今朝醉<lb/>
<pb n="KR4h0158_WYG_050-15b"/>
明日鶯聲不是春<lb/>
　呉龍翰<lb/>
　　<hi>字君式歙人與方岳同時同里</hi>
　　牛首山觀揚子江<lb/>
巨靈擘破此山石鞭起九龍入空碧山分爲兩合不成<lb/>
夾住長江數千尺九道驚湍相擊撞雷聲怒發誰敢當<lb/>
金牛怪獸不可數徃徃殺氣侵肌凉嗚呼蜀道古來難<lb/>
燒棧能斷人徃還一夫可敵百夫勇天險惟有秦函關<lb/>
<pb n="KR4h0158_WYG_050-16a"/>
固知長江當城壁立此界限分南北東南佳氣無窮年<lb/>
此江未必成桑田君不見逆亮百萬鼔腥風海鰍出鬬<lb/>
天掃空書生不能長鎗與大劔只坐帷幄収竒功<lb/>
　　題國直先伯祖海潮賦後<lb/>
銀山突兀滄海頭夜半鼓噪萬貔貅争雄角力轉坤軸<lb/>
旋磨塵世偕浮漚朝朝暮暮自消長誰言於此隨海鰍<lb/>
鴟革裹尸已塵土未必怨怒卒不休看公立論屈前輩<lb/>
筆端有力挽萬牛孤峰絕岸氣象古亦復燦燦珊瑚鈎<lb/>
<pb n="KR4h0158_WYG_050-16b"/>
分明掘見隂陽根判斷造化之深幽𤣥機發泄天帝嗔<lb/>
此文政恐雷電収不然亦似畫鳥跡長夜鬼哭聲啾啾<lb/>
公自騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>去不返滿江明月蘆花秋<lb/>
　　西湖曲<lb/>
十里風光煙水白嵯峨帝城紫霧隔笛聲吹斷蒲葉風<lb/>
鷺飛界破青山色湖波鱗鱗織成縠翆葢紅幢機上蔟<lb/>
長安富兒美少年馬蹄踏踏香塵撲畫舫誰家窈窕娘<lb/>
半額鵞黄時樣粧玊手折花嬌無力花枝半折銀絲長<lb/>
<pb n="KR4h0158_WYG_050-17a"/>
隔花躊躇意相屬稍稍談笑聞餘香頽陽西落漢水遠<lb/>
無計問覓雙瓊璫巫山高哉但入夢安得挿翮飛其傍<lb/>
君不見呉姬采蓮自唱曲君王尚在舟中宿<lb/>
　　白紵詞<lb/>
呉宫煙水碧迢迢如鱗金屋凌琅霄北方佳人顔如花<lb/>
素衣濯濯明朝霞雲母屏風眞珠箔香銷金鴨春寒薄<lb/>
璧月流光羅綺筵白紵舞殘西月落君看月落夜潮平<lb/>
呉江濶兮越江深呉王醉去越王醒<lb/>
<pb n="KR4h0158_WYG_050-17b"/>
　　嘉禾沈園<lb/>
景物何其異虛巖人力成清池沈鳥影高樹落蟬聲花<lb/>
日樓臺麗香風簾幙輕客來堪一借莫恡百杯傾<lb/>
　　感興<lb/>
閉門逃俗客攜酒過禪關竈古茶煙斷碑殘雨蘚瘢秋<lb/>
僧行影瘦夜鶴病翎寒片月隨人到孤琴對佛彈<lb/>
　　詩境<lb/>
流水環詩境未容塵土侵步迂莎徑曲坐占草堂深秋<lb/>
<pb n="KR4h0158_WYG_050-18a"/>
句蛩分和山杯鳥勸斟好懐無客共相對一瑶琴<lb/>
　　謾題<lb/>
放曠疎林下清風吹鬢毛傍梅讀周易對酒歌離騷詩<lb/>
思秋雲淡古懐明月高五湖天地别煙水緑平篙<lb/>
　　夏日書事<lb/>
園林數間屋長掩竹笆籬亭桞拂棋局瓶花落硯池蝶<lb/>
狂如被酒蟬咽似吟詩脱㡌挂嵒石凉颸入鬢絲<lb/>
　　呉越歸秋晚<lb/>
<pb n="KR4h0158_WYG_050-18b"/>
湖海歸來晚園荒菊幾叢秋山吟骨瘦霜葉醉顔紅弔<lb/>
影寒溪上懐人落月中青燈滋味永不用哭途窮<lb/>
　　春晚郊行<lb/>
芒鞋竹杖出柴關簡㸃園林脚不閒翆幄初張花作局<lb/>
錦䙀成列筍爲班煙波鷗鷺春風外桑柘牛羊夕照間<lb/>
野興不須邀客共芳樽濁酒對黄山<lb/>
　　贈劉後村<lb/>
騎却青鸞上禁林巖巖聲價重南金花磚日轉瓊箋暖<lb/>
<pb n="KR4h0158_WYG_050-19a"/>
蓮燭星歸玊漏沉翰墨挈來三昧手絲綸畫出九重心<lb/>
春風已築沙堤路天上虛皇屬意深<lb/>
　　樂府<lb/>
妾心江岸石千古無變更郎心江上水倏忽風波生<lb/>
殘月小樓西鵑啼思欲迷妾夫在天南何不那邊啼<lb/>
　　春晚畱淮上<lb/>
淮山歴歴春雲澹淮水湯湯夜月輝此處杜鵑啼不到<lb/>
江南行客未成歸<lb/>
<pb n="KR4h0158_WYG_050-19b"/>
　　乆客買舟西還<lb/>
萬里煙波興渺然愁心繫住㶚橋邊歸裝詩少不成載<lb/>
自折梅花凑滿船<lb/>
　　水邊早梅<lb/>
數花黯淡帶寒煙漏泄春光矮屋邊㑹被清池寫疎影<lb/>
一枝分作兩枝妍<lb/>
　宋伯仁<lb/>
　　<hi>字器之湖州人南宋淳祐間爲淮南鹺官詩多清婉可誦然觀其所稱執政諸作邪正不分一以贊</hi>
<pb n="KR4h0158_WYG_050-20a"/>
　　<hi>頌爲事其所趨尚如是則發諸心聲者亦可概見矣</hi>
　　歲旦<lb/>
居閒無賀客早起但如常桃板隨人換梅花隔歲香春<lb/>
風囘笑語雲氣卜豐穰栢酒何勞勸心康夀自長<lb/>
　　乆雨<lb/>
暗數春來雨曾無兩日晴樹連山莫辨橋與水俱平閉<lb/>
户惟應懶逢人且問耕海棠花落盡顦顇幾流鶯<lb/>
　　雪後<lb/>
<pb n="KR4h0158_WYG_050-20b"/>
暖地難爲雪春天易得晴落梅狂客意啼鳥故園聲愁<lb/>
樂從他事湖山寄此生願將身與世一葉等相輕<lb/>
　　悶甚<lb/>
酴醿開已殘窗户尚輕寒徃事多因拙清尊強自寛對<lb/>
妻憐病乆顧影得心酸更展淵明集從頭一再看<lb/>
　　妙智庵<lb/>
結屋古山巓源流未有年便非眞隱者且喜得安禪石<lb/>
洞雲同卧茶鐺客到煎我來當小憇詩滿夕陽天<lb/>
<pb n="KR4h0158_WYG_050-21a"/>
　　蘇州有感<lb/>
秋意滿姑蘇扁舟憶五湖鈴聲邉報急帆影客心孤野<lb/>
港青如染遙山淡欲無千年遺跡在過眼只斯須<lb/>
　　雨中<lb/>
終日翻盆雨池亭晚更凉對琴思古意釃酒惜韶光緑<lb/>
漲便鷗懶殘花笑蝶忙高田皆可挿好與報君王<lb/>
　　春半<lb/>
春到已多時遊人替衲衣柳眠鶯喚醒花瘦雨添肥官<lb/>
<pb n="KR4h0158_WYG_050-21b"/>
事癡能了人情乆易非一貧能自守贏得掩柴扉<lb/>
　　漁父吟<lb/>
小舟如雁鶩穩穩下波心蓑笠幾風雨江山無古今清<lb/>
歌鳴短櫂紅葉滿疎林一醉不知世前村月未沉<lb/>
　　値雨<lb/>
呉陵兩月雨留連來問瓊花落砌邉市酒未銷狂客恨<lb/>
塞鴻先作嫩寒天只憂松下無三逕不管囊中欠一錢<lb/>
揚子江頭風正急未知何日買歸船<lb/>
<pb n="KR4h0158_WYG_050-22a"/>
　　題象山縣棲霞觀應眞亭簡住持張羽士<lb/>
杜鵑聲裏立東風山色應憐鬢已蓬二麥曉寒新雨後<lb/>
一年春事落花中醉斟浮蟻邀仙客笑揖飛鷗問釣翁<lb/>
簷外萬竿君子竹虛心能得幾人同<lb/>
　　村莊即事<lb/>
青旗獵獵又村莊僊景還他是故鄉叟有七旬頭未白<lb/>
山無重數葉初黄稻畦明月家家酒茆屋清歌處處霜<lb/>
晩菊一籬秋欲老客懐牢落愧重陽<lb/>
<pb n="KR4h0158_WYG_050-22b"/>
　　登海陵城<lb/>
淮楚年年一畨秋西風慣識古譙樓金湯城壁休清野<lb/>
玊帳英雄未白頭霜草萬家人泠落凍雲千疉雁綢繆<lb/>
中原無計堪修整且對屯兵說近愁<lb/>
　　出陸<lb/>
呉陵咫尺是維揚徒步方知去路長漁屋試霜蘆葉老<lb/>
酒家留坐豆花香秋光淺淡人同瘦雁影參差客共忙<lb/>
僕子莫嗟行李重擔頭強半舊詩囊<lb/>
<pb n="KR4h0158_WYG_050-23a"/>
　　邉頭老馬<lb/>
解下韁繩便欲眠絕無筋力可勝鞭霜蹄遍識淮南地<lb/>
夜草猶吞塞北煙怕逐綵旗排偃月寧思金鐙趂朝天<lb/>
華山自有安身處試問將軍更幾年<lb/>
　　夜過烏鎭<lb/>
望極糢糊古樹林彎彎溪港似難尋荻蘆花重霜初下<lb/>
桑柘隂移月未沉恨别情懐雖戀酒送衣時節怕聞砧<lb/>
夜行船上山歌意說盡還家一片心<lb/>
<pb n="KR4h0158_WYG_050-23b"/>
　　簡張寄翁秀才<lb/>
徽外琴聲局外棋此心能得幾人知縱横謾說三千字<lb/>
陶寫須吟百一詩秋到蓼花蟬噪後雨敲荷葉釣歸時<lb/>
西湖儘着張公子定把吟篷逐月移<lb/>
　　賀鶴林呉尚書赴召隆興<lb/>
鸞翔芝簡下溪堂醉夢驚囘午正凉寵報帝俞催宰相<lb/>
宜將州紱召文昌蘋花襟袖宫花近詩草簾櫳諌草香<lb/>
大化一新多吉士卷阿歴歴告成王<lb/>
<pb n="KR4h0158_WYG_050-24a"/>
　　寓西馬堘<lb/>
十畝荒林屋數間門通小艇水灣灣人行遠路多嫌僻<lb/>
我得安居却稱閒樽酒相㤀霜後菊一時難盡雨中山<lb/>
何年脫下浮名事只與田翁䞉往還<lb/>
　　呈留耕先生王侍郎<lb/>
夜雨篝燈夢未閒十年殊愧屋頭山喜聞鐺脚濤聲起<lb/>
不憚吟髭雪様斑漁釣醉歌人所願功名心事國相關<lb/>
辟書笑倒梅邉鶴盡在先生指顧間<lb/>
<pb n="KR4h0158_WYG_050-24b"/>
　　兀坐<lb/>
對坐清清一穗香悄無人語日偏長硯盤數㸃梅花片<lb/>
暗引遊蜂度粉牆<lb/>
　　湖上<lb/>
一泓寒玊浸青山粧㸃樓臺夕照間歌管滿船春未去<lb/>
惜無人伴白鷗閒<lb/>
　　紙鳶<lb/>
弄假如眞舞碧空吹噓全在一絲風惟慚尺五天將近<lb/>
<pb n="KR4h0158_WYG_050-25a"/>
猶在兒童掌握中<lb/>
　王　柏<lb/>
　　<hi>字㑹之金華人其祖師愈先受業於龜山復從考亭南軒諸公遊淵源有素柏少慕諸葛亮自號長</hi>
　　<hi>嘯年踰三十始知家學之原更以魯齋聞同邑何基從黄幹得朱熹之傳即往從之授以立志居敬</hi>
　　<hi>之㫖其學日粹於是當路聘爲麗澤上蔡兩書院師鄉之耆德皆執弟子禮其卒整衣冠端坐弗少</hi>
　　<hi>亂也國子祭酒楊文仲請於朝諡曰文獻</hi>
　　和葉聖予小桃源韻<lb/>
二仙何如人夫豈古隱士道成遡泬寥佯卧不再起鸞<lb/>
<pb n="KR4h0158_WYG_050-25b"/>
鶴舞松聲蕭騷快心耳金竈清塵生餘丹不輕委我來<lb/>
桃源遊直窮路所止飛蘿揺春煙素雪噴清泚何時架<lb/>
草堂深入此山裏翛然逃世慮鍊魄繼遐軌<lb/>
　　送希夷之江西<lb/>
小雨歛輕塵秋聲滿亭驛驅車過南浦别懐徒襞積世<lb/>
道斯陵夷爲善不自力一朝魯兩生爲人作行色誰知<lb/>
離索悲有甚萬鍾失<lb/>
　　和寛居見懐<lb/>
<pb n="KR4h0158_WYG_050-26a"/>
北望戲馬臺荆榛滿中路英氣一何多懐古渺難<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>山<lb/>
河腥日月虎豹沐雨露纍纍楚猴冠異哉天所賦豈無<lb/>
濟川才淹留秋不暮清風從何來洒洒定吾故贈我金<lb/>
琅玕鑿落雙魚素<lb/>
　　秋熱<lb/>
西風不力征老火未甘退蟬聲亂耳繁癡蚊健始最一<lb/>
雨從天來不復有故態天序自分明人心其少耐<lb/>
　　題定武蘭亭副本<lb/>
<pb n="KR4h0158_WYG_050-26b"/>
玊華末命昭陵土蘭亭神蹟埋千古率更搨本入堅珉<lb/>
<hi>闕</hi>帝歸裝投定武薛家翻刻愚貴遊舊石宣和龕御府<lb/>
邉塵横空飛渡河中原荆棘鳴鼙鼓維揚蒼茫駕南轅<lb/>
百年文物不堪補紛紛好事競新模傾欹醜俗亾遺矩<lb/>
如今薛本亦罕見髣髴典刑猶媚嫵清歡盛㑹何足傳<lb/>
右軍他帖以千數託言此筆不可再慨然陳迹興懐古<lb/>
今昔相視無已時手掩塵編對秋雨<lb/>
　　舟中和聖予<hi>二首</hi>
<pb n="KR4h0158_WYG_050-27a"/>
桐江波漸滑霽色午方開香火嚴蘭若煙霞老釣臺崖<lb/>
高微徑險水轉萬山囘欲訪先生裔相從買一杯<lb/>
江濶風帆急潮囘沙露痕寒林無剩葉茅舍各成村雁<lb/>
落煙波渺鴉歸野色昏未知孤客櫂今夜泊誰門<lb/>
　　野興<lb/>
文字飢難煮爲農策最良興來鋤曉月倦後卧斜陽秋<lb/>
稼連千頃春花醉幾場任他名利客車馬逐康莊<lb/>
　　蘭<lb/>
<pb n="KR4h0158_WYG_050-27b"/>
早受樵人貢春蘭訪舊盟謝庭誇瑞物楚澤擷芳名蒼<lb/>
玊裁圭影紫檀含露英奚奴培䕶巧苔蘚日菁菁<lb/>
　　催雨<lb/>
人世如居甑驕陽不可鉏未聞芻作狗安得夢維魚賦<lb/>
歛民生槁干戈國計虛安危關一飽雨意莫躊躇<lb/>
　鄭　起<lb/>
　　<hi>原名震字叔起號菊山閩連江人屢舉不第晚爲安定和靖書院堂長曾伏闕論史嵩之及鄭清之</hi>
　　<hi>再相起復登門大罵被縶下獄鄭罷相始免詩有清雋集</hi>
<pb n="KR4h0158_WYG_050-28a"/>
　　再登南樓<lb/>
客中重上倚層臺天濶雲収八面開鴈帶岳陽秋曉過<lb/>
浪涵巴峽影西來諸營種柳今何在老子登樓得幾囘<lb/>
自是江山雄壯處興亾不必問寒灰<lb/>
　　爛柯山<lb/>
春風萬古洞門開塵世興亾定幾囘碁局至今無處覓<lb/>
樵人于此遇仙來飛梁横跨丹虹影絶頂平鋪白玊堆<lb/>
天下紛紛無好著斜陽下嶺共徘徊<lb/>
<pb n="KR4h0158_WYG_050-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷五十<lb/>
</p>
<p>
</p>
  </div>
<div>
<head>宋元詩㑹卷五十一</head> <lb/>
    <p>
<pb n="KR4h0158_WYG_051-1a"/>
欽定四庫全書<lb/>
　宋元詩㑹卷五十一<lb/>
　　　　　　　　　　　　兵部主事陳焯編<lb/>
　文天祥<lb/>
　　<hi>字宋瑞又字履善吉水人自童子時見學宫所祠鄉先生皆諡忠即欣然慕之年二十舉進士對䇿</hi>
　　<hi>集英殿一揮萬言文不起草理宗親㧞為第一丁父憂服闋為寧海軍節度判官遷刑部郎中出守</hi>
　　<hi>瑞州改江西提刑入為尚書左司郎權直學士以草制忤賈似道罷歸遂請致仕時年三十七耳咸</hi>
　　<hi>淳九年起湖南提刑明年改知贑州德祐初結義兵勤王至臨安除知平江府元兵破常州入獨松</hi>
<pb n="KR4h0158_WYG_051-1b"/>
　　<hi>關天祥退守餘杭明年正月除知杭州府旋拜右丞相兼樞宻使如軍中講和與巴延抗論皐亭山</hi>
　　<hi>拘之使北行至鎮江天祥夜亾入眞州苖再成迎之商用兩淮兵為興復計㑹有行反間者淮帥疑</hi>
　　<hi>之其事中阻天祥乃航海達温州行在拜右丞相與陳宜中等議不合乃以同都督出江西収兵入</hi>
　　<hi>汀州再移漳州進復贑屬諸縣俄而兵潰天祥妻妾子女皆被執天祥収殘兵奔循州屯麗江㑹益</hi>
　　<hi>王殂衛王繼立天祥上表自劾乞入朝不許因加天祥少保信國公進屯潮陽元帥張𢎞範兵突至</hi>
　　<hi>執之天祥吞腦子不死𢎞範委曲誘降弗得遂遣使䕶送至燕坐臥小樓三年不屈死年四十七天</hi>
　　<hi>祥忠義動天地泣鬼神其載宋史本傳者出時宰手多失實惟考指南録庶幾得之</hi>
　　山中感興<hi>三首</hi>
<pb n="KR4h0158_WYG_051-2a"/>
載酒之東郊東郊草新緑一雨生江波洲渚失其足青<lb/>
春豈不惜行樂非所欲采芝復采芝終朝不盈掬大風<lb/>
從何來竒響振空谷我馬何𤣥黄息我西山麓<lb/>
山中有流水霜降石自出驟雨東南來消長不終日故<lb/>
人書問至爲言北風急山深人不知塞馬誰得失挑燈<lb/>
看古史感淚縱横發幸生聖明時漁樵以自適<lb/>
桃花何夭夭楊柳何依依去年白鳥集今年黄鵠飛昔<lb/>
爲江上潮今爲山中雲江上潮有聲山中雲無情一年<lb/>
<pb n="KR4h0158_WYG_051-2b"/>
足自念况復百年長但存松栢心天地眞茫茫<lb/>
　　送行中齋<hi>二首</hi>
秋氣晩正烈客衣早知寒把衣不能别更盡此日歡出<lb/>
門一萬里風沙浩漫漫豈無兒女情爲君思汍瀾百年<lb/>
有時盡千載無殊觀明明君臣義公獨爲其難寧受百<lb/>
折苦願持一寸丹㑹須撫卷人孤燈起長歎<lb/>
神龍蕩失水馴擾終未得威鳯雖在藪肎顧鷄鶩食所<lb/>
以古至人受變心不易亳鼎已遷周西山竟肌瘠豫子<lb/>
<pb n="KR4h0158_WYG_051-3a"/>
身自漆萇𢎞血成碧何嘗怨廢興而或二心跡堅白不<lb/>
在緇羔裘良自惜此義公素明俗見或未識<lb/>
　　題宣州疉嶂樓<lb/>
初日㷖高樓輕煙在疎樹峨峨遠岫出泯泯清江去簷<lb/>
隙委殘霤屋隅連宿霧薈蔚互低昂熹微分散聚城郭<lb/>
諒非昔山川儼如故童鬢已零落姝顔慰遲暮沉沉澹<lb/>
忘歸欲歸重囘顧<lb/>
　　東方有一士<lb/>
<pb n="KR4h0158_WYG_051-3b"/>
萬金結遊俠千金買歌舞丹青映第宅從者塞衢路身<lb/>
爲他人役名聲落塵土他人一何傷富貴還自苦東方<lb/>
有一士敗垣半風雨不識絲與竹飛雀滿庭户晨餐或<lb/>
不飽夜夢無驚寤此事古來多難與俗人語<lb/>
　　送劉其發入蜀<lb/>
秋風凄已寒蜀道阻且長虎狼伏原野欲濟川無梁客<lb/>
從何處來云我之西方蕭蕭驌驦鳴熠熠湛盧光昔時<lb/>
榮蕐地今爲争戰塲將軍揚天戈壯士發戎行江南有<lb/>
<pb n="KR4h0158_WYG_051-4a"/>
羈鳥悠悠懐故鄉駕言與子遊雲天何茫茫<lb/>
　　發魚臺<lb/>
晨炊發魚臺碎雨飛擊面團團四野周㝠冥萬象變疑<lb/>
是江南山煙霧昬不見豈知此中原今古經百戰英雄<lb/>
化爲土飛霜酒郊甸天寒日欲短遊子淚如霰<lb/>
　　發陵州<lb/>
中原似滄海萬頃與雲連朝暾欲東出皎月正在天逺<lb/>
樹亂如㸃桑麻鬱蒼煙一雁入高空千鴉落平田我行<lb/>
<pb n="KR4h0158_WYG_051-4b"/>
天地中如蟻磨上旋雨痕留故衣霜氣襲重氊健馬嘶<lb/>
北風潛魚樂深淵噫哉南方人囘首空自憐<lb/>
　　贈許柏溪惟一<lb/>
長風吹飛藿蜻蛚吟野草流光速代謝興懐令人老遊<lb/>
子中夜起悠悠酣且歌明月委清㷖江湖秋渉多豈無<lb/>
臨淄魚亦有邯鄲酒懐古招王孫登高重囘首<lb/>
　　正氣歌<lb/>
　余囚北庭坐一土室室廣八尺深可四尋單扉低小<lb/>
<pb n="KR4h0158_WYG_051-5a"/>
　白間短窄汙下而幽暗當此夏日諸氣萃然雨潦四<lb/>
　集浮動牀几時則爲水氣塗泥半朝蒸漚歴瀾時則<lb/>
　爲土氣乍晴㬥熱風道四塞時則爲日氣簷隂薪㸑<lb/>
　助長炎虐時則爲火氣倉腐寄頓陳陳逼人時則爲<lb/>
　米氣駢肩雜遝腥臊汙垢時則爲人氣或圊溷浮屍<lb/>
　或腐䑕雜出時則爲穢氣疉是數氣當者鮮不爲厲<lb/>
　而余以孱弱俯仰其間于兹二年矣是殆有養致然<lb/>
　爾然亦安知所飬何哉孟子曰我善養吾浩然之氣<lb/>
<pb n="KR4h0158_WYG_051-5b"/>
　彼氣有七吾氣有一以一敵七吾何患焉况浩然者<lb/>
　乃天地之正氣也作正氣歌一首<lb/>
天地有正氣雜然賦流形下則爲河嶽上則爲日星于<lb/>
人曰浩然沛乎塞蒼冥皇路當清夷含和吐明庭時窮<lb/>
節乃見一一垂丹青在齊太史簡在晉董狐筆在秦張<lb/>
良椎在漢蘇武節爲嚴將軍頭爲嵇侍中血爲張雎陽<lb/>
髯爲顔常山舌或爲遼東㡌清操厲氷雪或爲出師表<lb/>
鬼神泣壯烈或爲渡江楫慷慨吞狼穴或爲擊賊笏逆<lb/>
<pb n="KR4h0158_WYG_051-6a"/>
竪頭破裂是氣所磅薄凛烈萬古存當其貫日月死生<lb/>
安足論地維頼以立天柱頼以尊三綱寔係命道義爲<lb/>
之根嗟余遘陽九𨽻也寔不力楚囚纓其冠傳車送窮<lb/>
北鼎鑊甘如飴求之不可得隂房閴鬼火春院閟天黒<lb/>
牛驥同一皁雞栖鳯凰食一朝䝉霧露分作溝中瘠如<lb/>
此再寒暑百沴自辟易嗟哉沮洳場爲我安樂國豈有<lb/>
他繆巧隂陽不能賊顧此耿耿存仰視浮雲白悠悠我<lb/>
心悲蒼天曷有極哲人日已逺典刑在夙昔風簷展書<lb/>
<pb n="KR4h0158_WYG_051-6b"/>
讀古道照顔色<lb/>
　　贈蜀醫鍾正甫有感<lb/>
炎皇覽衆艸異種多西州爲君望岷峨使我雙淚流向<lb/>
來秦越人朝洛夕邯鄲子持鵲經來自西亦徂南江南<lb/>
有羈羽豈不懐故營何當同皇風六氣和且平<lb/>
　　有感<lb/>
石郎草草割山川一落人手三百年八州風雨暗連天<lb/>
三皇五帝如飛煙人人野祭伊水邉春秋斷爛不復傳<lb/>
<pb n="KR4h0158_WYG_051-7a"/>
白頭潦倒今魯連夜深危坐日晏眠<lb/>
　　青原寺<hi>二首</hi>
鐘魚閒日月竹樹老風煙一逕溪流滿四山天影圓無<lb/>
言都是趣有想便成緣夢破啼猿雨開元六百年<lb/>
空庭横螮蝀斷碣偃龍蛇活火叅禪筍清泉透佛茶晚<lb/>
鐘何處雨春水滿城花夜影燈前客江西七祖家<lb/>
　　翠玊樓<lb/>
昏鴉何處落野渡少人行黄葉聲在地青山影入城江<lb/>
<pb n="KR4h0158_WYG_051-7b"/>
湖行客夢風雨故鄉情試問東南信梅花三兩英<lb/>
　　皁蓋樓<lb/>
一水樓臺遶半空圖畫開蝸涎行薜荔雀影上莓苔碧<lb/>
落人千載青山酒一杯晚煙看不盡明日卻歸來<lb/>
　　長溪道中和張自山韻<lb/>
夜静呉歌咽春深蜀血流向來蘇武節今日子長遊海<lb/>
角雲爲㟁江心石作洲丈夫竟何事底用泣神州<lb/>
　　即事<lb/>
<pb n="KR4h0158_WYG_051-8a"/>
去年傷北使今日歎南馳雲溼山如動天低雨欲垂征<lb/>
夫行未已遊子去何之正好王師出崆峒麥熟時<lb/>
　　英德道中<lb/>
海近山如沃林深屋半蕪乾坤正風雨軒冕總泥途自<lb/>
歎鳶肩薄誰憐鶴影孤少年狂不醒夜夜夢伊吾<lb/>
　　建康<lb/>
金陵古㑹府南渡舊陪京山勢猶盤礴江流已變更健<lb/>
兒徙幽土新鬼哭臺城一片清溪月偏于客有情<lb/>
<pb n="KR4h0158_WYG_051-8b"/>
　　眞州驛<lb/>
山川如識我故舊更無人俯仰干戈跡往來車馬塵英<lb/>
雄遺算晚天地暗愁新北首燕山路凄凉夜向晨<lb/>
　　送曹大著知廣德軍<lb/>
暫屈瀛洲客來臨汭水民山川歸史記岳收屬詞人舘<lb/>
舍朋簪舊都門祖帳新儒林官可紀何止吏稱循<lb/>
　　題呉城山<lb/>
龍行人鬼外神在地天間彭蠡石砮出洞庭商舶還秋<lb/>
<pb n="KR4h0158_WYG_051-9a"/>
風黄鵠逺春雨白鷗閒雲際青如粟河流接海山<lb/>
　　文山即事<lb/>
宇宙風煙濶山林日月長開灘通燕尾伐石割羊腸盤<lb/>
谷堪居李廬山乆姓匡知名總閒事一醉櫂滄浪<lb/>
　　山居和韻<lb/>
白扇揮殘暑青鞋踏嫩晴花牀尋小隱石鼎引長鳴紗<lb/>
㡌有時去酒壺惟意傾山僧痴與坐閒卻瘦彌明<lb/>
　　病中<lb/>
<pb n="KR4h0158_WYG_051-9b"/>
驟雨知何處一溪秋水生苦吟肩鶴瘦多病耳蟬鳴隱<lb/>
几惟便睡挑書正倦行山深明月夜丐我半窗清<lb/>
　　别謝愛山<lb/>
君今拂衣去我獨枕書眠一片過林雨數聲當户蟬情<lb/>
長空有恨吟苦不成篇後㑹知何日西風老雁天<lb/>
　　病愈簡劉小村<lb/>
倦餘心似醉病起首如蓬黄竹斷橋雨白蘋長笛風仙<lb/>
仙鷗屢舞咄咄雁書空孤負秋來眼閒挑㸑下桐<lb/>
<pb n="KR4h0158_WYG_051-10a"/>
　　曉起<lb/>
逺寺鳴金鐸疎窗試寳熏秋聲江一片曙影月三分倦<lb/>
鶴行黄葉痴猿坐白雲道人無别事抱膝看囘文<lb/>
　　别里中諸友<lb/>
青山重囘首風雨暗啼猿楊桞溪頭釣梅花石上尊故<lb/>
人無復見烈士尚誰言長有歸來夢衣冠滿故園<lb/>
　　拜羅氏百歲母之明日主人舉酒客賦詩喜而趂<lb/>
　　　韻<lb/>
<pb n="KR4h0158_WYG_051-10b"/>
翆㣲三島近畫閣五雲横春水鷗聲滑夕陽鴉背明尊<lb/>
前持一笑花下臥餘酲曾見瑶池母不爲虛此生<lb/>
　　醉清湖上三日存叟獨不在坐即席有懐<lb/>
石鼎吟方透瑶觴醉未䦨疎林花宻綴舊壘燕新安春<lb/>
半湖山好夜深江海寒王孫隔芳草初月正相看<lb/>
　　題楚觀樓<lb/>
西風吹感慨曉氣薄登臨半壁楚雲立一川湘雨深乾<lb/>
坤横笛影江海倚樓心遺恨飛鴻外南來訪逺音<lb/>
<pb n="KR4h0158_WYG_051-11a"/>
　　余題鬱孤泉五湖翁姚濓爲之和翁官滿歸里因<lb/>
　　　韻贄别<lb/>
巢龜君住好涌翆我來遲夜雨呼三韭春風試一旗飛<lb/>
花行客夢芳草故人思何日五湖上同看浴海曦<lb/>
　　天台杜滸字貴卿號梅壑糾合四千人欲救王室<lb/>
　　　當國者不知省正月十三日見余于西湖上余<lb/>
　　　喜其有志頗奬異之十九日客贊余使北梅壑<lb/>
　　　斷斷不可客逐之去余果爲北所留後二十日<lb/>
<pb n="KR4h0158_WYG_051-11b"/>
　　　驅余北行諸客皆散梅壑憐余孤苦慨然相從<lb/>
　　　天下義士也朝㫖特改宣敎郎除禮兵架閣文<lb/>
　　　字<lb/>
仗節辭王室悠悠萬里轅諸君皆雨别一士獨星言啼<lb/>
鳥亂人意落花銷客魂東坡愛巢谷頗恨晚登門<lb/>
　　聞雞<lb/>
軍中二十日此夕始聞雞塵暗天街静沙長海路迷銅<lb/>
駞隨雨落鐡騎向風嘶曉起呼詹尹何時脫蒺藜<lb/>
<pb n="KR4h0158_WYG_051-12a"/>
　　平江府<lb/>
樓臺俯舟楫城郭滿干戈故吏歸心少遺民出涕多鳩<lb/>
居無鵲在魚網有鴻過使遂雎陽志安危今若何<lb/>
　　沈頥家<lb/>
　余囘京口北人欵之府中余不得離岸上得沈頥家<lb/>
　　坐臥北不意余爲遁計也<lb/>
孤舟霜月逈曉起入柴門斷岸行簪影荒畦落履痕江<lb/>
山渾在眼宇宙付無言昨夜三更夢春風滿故園<lb/>
<pb n="KR4h0158_WYG_051-12b"/>
　　余自皋亭山爲北所留深悔一出之誤聞故人劉<lb/>
　　　小村陳蒲塘引兵而南流涕不自堪<lb/>
只把初心看休將近事論誓爲天出力疑有鬼迷魂明<lb/>
月夜推枕春風晝閉門故人萬山外俯仰向誰言<lb/>
　　來此持論太烈北愈疑憚不得歸闕將校官屬日<lb/>
　　　有叛去者可歎<lb/>
悠悠天地濶世事與誰論清夜爲揮涕白雲空斷魂死<lb/>
生蘇子節貴賤翟公門前輩如瓶戒無言勝有言<lb/>
<pb n="KR4h0158_WYG_051-13a"/>
　　發東阿<lb/>
東原深處所時或見人煙秋雨桑麻地春風桃李天貪<lb/>
程頻問堠快馬緩加鞭多少飛檣過噫吁是北船<lb/>
　　海上<lb/>
天邊青鳥逝海上白鷗馴王濟非痴叔陶潛豈醉人得<lb/>
當須報國可隱即逃秦身世何時定挑燈看劒頻<lb/>
　　除夜<lb/>
門揜千山黑孤燈伴不眠故鄉在何處今夕是窮年住<lb/>
<pb n="KR4h0158_WYG_051-13b"/>
世眞無係爲囚已自然勞勞空歲月得死似登仙<lb/>
　　元日<lb/>
慙愧雲臺客飄零雪滿氊不圖朱鳥影猶見白蛇年宫<lb/>
殿荒烟隔門庭宿艸連乾坤自春色囘首一潸然<lb/>
　　泰和<lb/>
書生曾擁碧油幢恥與羣兒共𥪡降漢節幾囘登快閣<lb/>
楚囚今度過澄江丹心不改君臣誼清淚難忘父母邦<lb/>
莫訝鄉人知我瘦經旬絕粒坐篷窗<lb/>
<pb n="KR4h0158_WYG_051-14a"/>
　　和中齋韻<lb/>
功業飄零五丈原如今局促傍誰轅俛眉北去明妃涙<lb/>
啼血南飛望帝魂骨肉凋殘惟我在形容變盡只聲存<lb/>
江流千古英雄恨蘭作行舟柳作樊<lb/>
　　山中即事<lb/>
攜壺藉草醉斜陽白鶴飛來月下雙蘆葉西風驚别浦<lb/>
芭蕉夜雨隔疎窗千年帝子朱簾夢一曲仙人鐡笛腔<lb/>
苦問山翁還瘦否手持漁竹下寒江<lb/>
<pb n="KR4h0158_WYG_051-14b"/>
　　和韻送逸軒劉民章<lb/>
少日屠龍事已勞送人千里發江濤蓬萊地近風方細<lb/>
閶闔門開日正髙春裏看花須欵欵雨中剪韭且陶陶<lb/>
金吾已辦長安月雙鳯扶雲立海鰲<lb/>
　　送人往湖南<lb/>
雁拕寒月洞庭邊客路凄凉野菊天雲隔秋樽横北海<lb/>
風吹藜杖落西川夜深鬼火千山雪春後鵑花一樹煙<lb/>
爲我祝融峰上看朝暾白處禮蓬仙<lb/>
<pb n="KR4h0158_WYG_051-15a"/>
　　和蕭安撫平林送行韻<lb/>
得失元來付塞翁何心桃李問東風人皆有喜榮三仕<lb/>
我尚無文謝五窮秘苑固知朋可正畏途猶恐甲方𠂻<lb/>
欲酬長者殷勤祝坎止流行學四忠<lb/>
　　過萬安縣<lb/>
青山共折水天平不是南征是北征舉世更無巡逺死<lb/>
當年誰道甫申生遙知嶺外相思處不見灘頭惶恐聲<lb/>
傳語故園猿鶴好夢囘江路月凄清<lb/>
<pb n="KR4h0158_WYG_051-15b"/>
　　覺海院<lb/>
闍黎鐘後訪團蒲江色漫漫晝欲晡一笛樓邊河滿子<lb/>
千蓑蘆外筆頭奴急風吹雁還家未新雨生濤到海無<lb/>
本是白鷗隨浩蕩野田漂泊不爲孤<lb/>
　　禪關<lb/>
秋風吹日上禪關路入松花第一彎只願四時煙霧少<lb/>
滿城樓閣見青山<lb/>
　　雲端<lb/>
<pb n="KR4h0158_WYG_051-16a"/>
半空夭矯起層臺傳到劉安車馬來山上自晴山下雨<lb/>
倚欄平立看風雷<lb/>
　陳文龍<lb/>
　　<hi>興化人度宗龍飛之歲擢廷魁第一元兵至興化不屈死有與仲子訣别詩讀者悲之</hi>
　　元兵俘至合沙詩寄仲子<lb/>
斗壘孤危勢不支書生守志定難移自經溝瀆非吾事<lb/>
臣死封疆是此時須信纍囚堪釁鼓未聞烈士樹降旗<lb/>
一門百指淪胥盡惟有丹𠂻天地知<lb/>
<pb n="KR4h0158_WYG_051-16b"/>
　鄧光薦<lb/>
　　<hi>名剡以字行廬陵人宋亾避兵于廣東香山縣有題烏巖山詩又考其所居在本邑西南七十里遭</hi>
　　<hi>土㓂妻子俱焚死光薦脫走之烏巖與文天祥同舟唱和信國因序其東海集此宋史所未載者按</hi>
　　<hi>此邑又有馬南寳者宋景炎二年端宗過此以其家爲行宫南寳竭力保衛宋亾悲憤不食嘗作詩</hi>
　　<hi>有目撃厓門天地改寸心難與夜潮消之句後聞祥興尚在占城糾兵往迎遇元兵被執不屈而死</hi>
　　題烏巖山<lb/>
歲云暮矣可奈何雲愁雨溼隂風多林壑摧殘海驚波<lb/>
慘澹一色無山河哀鴻嗷嗷舊枝柯飛天不容憂虞羅<lb/>
<pb n="KR4h0158_WYG_051-17a"/>
深山短景孤鳥過㑹看明午風日和<lb/>
　　鷓鴣詞<lb/>
行不得也哥哥瘦妻弱子羸牸䭾天長地濶多網羅南<lb/>
音漸少北語多肉飛不起可奈何行不得也哥哥<lb/>
　謝枋得<lb/>
　　<hi>字君直信州弋陽人爲人豪爽觀書五行俱下一覽終身不忘少以忠義自任寳祐中舉進士對䇿</hi>
　　<hi>極攻宦官奏名乙科除撫州司户參軍即棄去明年復出試敎官中兼經科呉潛宣撫江東西辟差</hi>
　　<hi>幹辦公事團結民兵以捍饒信因試士䇿問忤賈似道謫居興國軍咸淳三年赦歸德祐元年呂文</hi>
<pb n="KR4h0158_WYG_051-17b"/>
　　<hi>煥導元兵東下枋得以提刑知信州信州不守乃變姓名入建寧已而賣卜建陽市中有求卜者惟</hi>
　　<hi>取米屨不受一錢乆之程文海以人材薦辭不起行省參政魏天祐強之而北至京師問謝太后攢</hi>
　　<hi>所及瀛國公所在再拜痛哭不食死</hi>
　　謝劉純父惠木綿布<lb/>
嘉樹種木綿天何厚八閩厥土不宜桑蠶事殊艱辛木<lb/>
綿収千株八口不憂貧江東易此種亦可致富殷奈何<lb/>
來瘴癘或者畏蒼旻吾知饒信間蠶月如岐邠兒童皆<lb/>
衣帛豈但奉老親婦女賤羅綺賣絲買金銀角齒不兼<lb/>
<pb n="KR4h0158_WYG_051-18a"/>
與天道斯平均所以木綿利不畀江東人避秦衣木葉<lb/>
矧肎羞縣鶉天下有元德孔融願卜鄰綈袍望不及共<lb/>
裘志自仁贈我以兩端物意皆可珍㓗白如雪積麗宻<lb/>
過錦純羔縫不足貴狐腋難擬倫絺纊皆作貢此物不<lb/>
薦陳豈非神禹意隱匿遺小民詩多草木名箋疏欲諄<lb/>
諄國家無楚越欲識固無因剪裁為大裘窮冬勝三春拜<lb/>
嘉重感激觸物尤酸辛吁嗟彼寒谷鄒律今不神三宫<lb/>
坐穹廬雨雪或一旬安得遣此惠飛到君王身塞上寒墮<lb/>
<pb n="KR4h0158_WYG_051-18b"/>
指挾纊誰為温人各賜兩端費銀二萬斤大軍四十萬<lb/>
談笑卻邊塵感君道義交何異骨肉親可與知者道衆<lb/>
人笑且嗔玊案未能報瓊琚情則真春秋二百年幣交<lb/>
幾君臣季札有贈好千古尚如新<lb/>
　　黄禪師華巖分供食有作<lb/>
十兆九萬拜求道心如惔毗盧頂上珠直欲一手探天<lb/>
㕑送誰饌衆腹豈敢貪君有維摩心作繭憐呉蠶八萬<lb/>
四千供只須丈室函昔我聞晨鐘今載草堂柵流年急<lb/>
<pb n="KR4h0158_WYG_051-19a"/>
如梭長歌愧仙籃勇尋趙州關何畏白髮鬖願為䕶法<lb/>
輪金甲持長錟又恐囘道人晚遇黄龍南<lb/>
　　菖蒲歌<lb/>
有石竒峭天琢成有草夭夭冬夏青人言菖蒲非一種<lb/>
上品九節通仙靈異根不帶塵埃氣孤操愛結泉石盟<lb/>
明窗净几有宿契花林草砌無交情夜深不嫌清露重<lb/>
晨光疑有白雲生嫩如秦時童女登蓬瀛手攜緑玊杖<lb/>
徐行瘦如天台山上聖賢僧休糧絕粒孤鶴形勁如五<lb/>
<pb n="KR4h0158_WYG_051-19b"/>
百義士從田横英氣凛凛摩青冥清如三千弟子立孔<lb/>
庭囘琴㸃瑟天機鳴堂前不入紅粉意席上常聽詩書聲<lb/>
怪石篠簜皆充貢此物舜廟當共登神農多智入本草<lb/>
靈均蔽賢遺騷經幽人耽翫發仙興方士服餌延脩齡<lb/>
綵鸞紫鳯琪花苑赤虬玊麟芙蓉城上界真人好清净<lb/>
見此靈苗當大驚我欲攜之朝上帝太清瑤草不敢專<lb/>
芳馨玉皇一笑留香案賜與有道者長生人間千花萬<lb/>
草儘榮艶未必敢與此草爭高名<lb/>
<pb n="KR4h0158_WYG_051-20a"/>
　　荆棘中杏花<lb/>
牆東荒蹊抱溪斜荆棘狼籍盤根芽何年丹杏此留種<lb/>
小紅濈濈争春華野人慣見漫不省獨有詩客来咨嗟<lb/>
天眞不到鉛粉筆富艶自是宫闈花曲池芳逕非宿昔<lb/>
蒼苔濁酒同天涯京師惜花如惜玊曉擔賣徹東西家<lb/>
杏花看紅不㸔白十曰忙殺遊春車誰家園裏有此樹<lb/>
鄭重已着重幃遮阿嬌新寵貯金屋明妃逺嫁愁悲笳<lb/>
落花縈簾拂牀席亦有飄泊沾泥沙天公無心物自物<lb/>
<pb n="KR4h0158_WYG_051-20b"/>
得意未用相陵誇黄昏人歸花不語惟有落月啼棲鴉<lb/>
　　崇眞院絶粒偶書付兒熙之定之并呈張蒼峯劉<lb/>
　　　洞齋華甫<lb/>
西漢有臣龔勝卒閉口不食四十日我今半月忍渴饑<lb/>
求死不死更無術精神常與天徃来不知飲食為何物<lb/>
若非功行積未成便是業債償未畢太清羣仙宴㑹多<lb/>
鳯簫龍笛鳴瑶瑟豈無道兄相提攜騎龍直上寥天一<lb/>
　　求紙衾<lb/>
<pb n="KR4h0158_WYG_051-21a"/>
避世知無地危身只信天寕持龔勝扇不着挺之綿飬<lb/>
性眞同道知心有宿縁紙衾加罣絮晴日臥雲邉<lb/>
　　送張子髙歸延平<lb/>
亂世讀書少前人教子難青燈嘗合席紅葉趂歸鞭梅<lb/>
自知春近松應耐嵗寒樓髙新月好後夜與誰看<lb/>
　　示兒<hi>二首</hi>
門户興衰豈自由樂天知命我無憂大兒安得孔文舉<lb/>
生子何如孫仲謀天上麒麟元有數人間豚犬不湏愁<lb/>
<pb n="KR4h0158_WYG_051-21b"/>
飬男失教父之過莫視詩書如㓂讐<lb/>
千古興亡我盡知一家消息又何疑古来聖哲少才子<lb/>
世亂英雄多義兒靖節少陵能自觧孔明王猛使人悲<lb/>
只虞錯改金根字焉用城南勸學詩<lb/>
　　題東觀壁<hi>二首</hi>
觀外好看船徃廻觀中㡬度見桃開常瞻紫氣青牛去<lb/>
又帯白雲黄鶴来天地無情搔短髮古今多變付殘盃<lb/>
醉中尚有醒時眼不信玉山人可推<lb/>
<pb n="KR4h0158_WYG_051-22a"/>
老樹猶能識道囬好懐長對碧天開青山緑水何人管<lb/>
明月清風要我来少日曾聞黄石教平生幾擲左慈盃<lb/>
道兄慣見人間事快抱棋枰信手推<lb/>
　　和曹東谷韻<lb/>
萬古綱常擔上肩脊梁鐵硬對皇天人生芳穢有千載<lb/>
世上榮枯無百年此日識公知有道何時與我詠遊仙<lb/>
不為蘇武即龔勝萬一同歸拜杜鵑<lb/>
　　魏参政執拘投北行有期死有日詩别妻子良友<lb/>
<pb n="KR4h0158_WYG_051-22b"/>
　　　良朋<lb/>
雪中松柏愈青青扶植綱常在此行天下久無龔勝㓗<lb/>
人間何獨伯夷清義髙便覺生堪捨禮重方知死甚輕<lb/>
南八男兒終不屈皇天上帝眼分明<lb/>
　　和道士陳天隱<lb/>
豈不逍遥自采眞世間何地可容身碧潭秋月元無物<lb/>
麗日祥風只愛春天上儘多知已友塵中安得見心人<lb/>
赤虬一躍蓬莱近又恐丹丘有宿因<lb/>
<pb n="KR4h0158_WYG_051-23a"/>
　　題龜峰<lb/>
三十二峰峯最髙脚踏髙處眞人豪近觀靈山一㟝嶁<lb/>
俯視彭蠡無波濤眼明始見滄海濶心逸卻憐人世勞<lb/>
後百千年誰獨立萬古一覽皆秋毫<hi>按靈山一名靈鷲在廣信府城西髙</hi>
<hi>七千餘丈</hi>
　　送程楚翁逺遊<lb/>
近日人傳庾嶺梅南枝盡落北枝開長安舊日元無此<lb/>
盡是江南人送来<lb/>
<pb n="KR4h0158_WYG_051-23b"/>
　　春日聞杜宇<lb/>
杜鵑日日勸人歸一片歸心誰得知望帝有神如可問<lb/>
謂余何日是歸期<lb/>
　　竹<lb/>
新篁娟娟如緑玊瀟然出塵澹無欲清風明月誰主張<lb/>
留得此君在空谷<lb/>
　　扇<lb/>
蒲葵也觧歸掌握紈素未應捐篋中莫把暗塵涴明月<lb/>
<pb n="KR4h0158_WYG_051-24a"/>
好驅大暑來清風<lb/>
　　菊<lb/>
淵明豈但隱逸人淵明素懐諸葛志清香不獨占秋天<lb/>
菊潭一滴三千嵗<lb/>
　　松<lb/>
喬松磊磊多竒節冬無霜雪夏無熱根頭更有千嵗苓<lb/>
知誰可語長生訣<lb/>
　　花影<lb/>
<pb n="KR4h0158_WYG_051-24b"/>
重重疊疊上瑶䑓㡬度呼童掃不開剛被太陽収拾去<lb/>
又教明月送將来<lb/>
　　絶粒偶書<hi>二首</hi>
丹府金童善主家百神聽命静無譁從今何必餐松柏<lb/>
但吸日精吐月華<lb/>
龜銜甘露争先到鳯吸醴泉隨後来投在太清仙酒甕<lb/>
道人日飲兩三盃<lb/>
　　瑞應宫<lb/>
<pb n="KR4h0158_WYG_051-25a"/>
眞人何代結幽棲累世奎章煥紫泥日月髙奔黄道近<lb/>
衡廬旁出玊䋲低<lb/>
　江萬里<lb/>
　　<hi>字子逺都昌人少神雋有鋒頴連舉於郷入太學有文聲理宗在潛邸嘗書其姓名於几上以舍選</hi>
　　<hi>出身教授池州累遷著作郎歴侍御史至權参知政事為賈似道所忌丐祠歸聞樊㐮失守鑿池芝</hi>
　　<hi>山扁曰止水人莫喻其意及元兵渡江萬里七十六隠草野間為遊騎所執竟赴止水死事聞贈太</hi>
　　<hi>傅益國公後諡文忠</hi>
　　龍虎山<lb/>
<pb n="KR4h0158_WYG_051-25b"/>
鑿開風月長生地占郤煙霞不老身虚靖當年仙去後<lb/>
未知丹訣付何人<lb/>
　附天地間集<lb/>
　宋末流傳此帙合十七人存詩二十首專為一集題<lb/>
　曰天地間集或取詩卷長留之意耶諸人行蹟無從<lb/>
　盡考然其篇什得附文謝與則堂先生後又經謝髙<lb/>
　士鑒定則平日風尚諒皆可觀故仍之<lb/>
　則堂家鉉翁<lb/>
<pb n="KR4h0158_WYG_051-26a"/>
　　寄江南故人<lb/>
曾向錢塘住聞鵑憶蜀鄉不知今夕夣到蜀到錢唐<lb/>
　文山文天祥<hi>再見</hi>
　　南華山<lb/>
北行近千里廻復迷西東行行望南華忽忽如夢中佛<lb/>
化知幾塵患乃與吾同有形終歸滅不滅惟真空笑看<lb/>
曹溪水門前坐春風<lb/>
　　逢有道者<lb/>
<pb n="KR4h0158_WYG_051-26b"/>
誰知真患難悟此大光明雲散天仍在風休水自清功<lb/>
名㡬滅性忠孝太勞生此意如能㑹神仙亦可成<lb/>
　本心文及翁<lb/>
　　山中夜坐<lb/>
悠悠天地間草木獻竒怪投老一蒲團山中大自在<lb/>
　疊山謝枋得<hi>再見</hi>
　　武夷山中<lb/>
十年無夢得還家獨立青峰野水涯天地寂寥山雨歇<lb/>
<pb n="KR4h0158_WYG_051-27a"/>
㡬生修得到梅花<lb/>
　南谷鄭　協<lb/>
　　溪橋晚興<lb/>
寂寞亭基野渡邊春流平岸草芊芊一川晚照人閒立<lb/>
滿袖楊花聼杜鵑<lb/>
　　錢塘晚望<lb/>
錢塘江上夜潮過秋靜寒烟白露多呉越青山明月裏<lb/>
舟人齊唱異鄉歌<lb/>
<pb n="KR4h0158_WYG_051-27b"/>
　歸田柴　望<lb/>
　　月夜溪莊訪舊<lb/>
山山明月露何處認梅花石色冷疑水溪流白是沙清<lb/>
吟幽客夢華髪故人家相見即歸去已應河漢斜<lb/>
　古為徐直方<lb/>
　　觀水<lb/>
滄江無盡水夜夜隨潮去若復作潮來滄江止不住<lb/>
　橫舟何新之<lb/>
<pb n="KR4h0158_WYG_051-28a"/>
　　秋夜泛舟<lb/>
飛星曵寒影野水淡碧空人生定何物扁舟空影中何<lb/>
年有宇宙生此木末風有力不向上難到蓬萊宫空攀<lb/>
棲鶻巢搔首如飛蓬俯仰慨今昔此懷安可窮<lb/>
　石髓王仲素<lb/>
　　歸去詞<lb/>
種松雨濯髪折筍春墮指長嘯歸去來滄江一天水<lb/>
　草堂謝鑰<lb/>
<pb n="KR4h0158_WYG_051-28b"/>
　　翫月有感<lb/>
入夜茶甌苦上眉眼花推落石牀棊舉頭却恨天邉月<lb/>
顛倒山河作樹枝<lb/>
　雲西陸壑<lb/>
　　退宫人<lb/>
破篋猶存舊賜香輕將魂夢别昭陽只知鏡裏春難駐<lb/>
誰道人間夜更長父母家貧容不得君王恩重死難忘<lb/>
東風二月垂楊柳猶解飛花入禁墻<lb/>
<pb n="KR4h0158_WYG_051-29a"/>
　菊屋何天定<lb/>
　　散䇿<lb/>
獨坐忽不樂出門聊散行溪喧亂人語樹偃碍農耕雨<lb/>
徑莓苔積陽坡草木明道逢九十老相對話承平<lb/>
　野䖏王曼之<lb/>
　　春日郊行<lb/>
出門逢桞色忽過野橋西坐石看潮長隔花聞鳥啼地<lb/>
隨芳草盡樹與夕陽齊不是桃源路行人亦自迷<lb/>
<pb n="KR4h0158_WYG_051-29b"/>
　　西窻<lb/>
西窻枕寒池池邉老松樹渇猿下偷泉見影忽驚去<lb/>
　觀山范　協<lb/>
　　年年<lb/>
年年如燕一還家又訪幽居過水涯風雨滿城春欲暮<lb/>
山中猶有碧桃花<lb/>
　東窻吳子文<lb/>
　　訪隱者不遇<lb/>
<pb n="KR4h0158_WYG_051-30a"/>
道人入山訪道人山深俗朴雞犬馴道人不見道人去<lb/>
<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶草木無邉春<lb/>
　竹坡韓某<lb/>
　　采菊<lb/>
擷我百結衣為君采東籬半日不盈掬明朝還滿枝悠<lb/>
然何處是千古正如斯<lb/>
　曉山林景怡<lb/>
　　曉起<lb/>
<pb n="KR4h0158_WYG_051-30b"/>
天雞㺯喔咿殘星在斜漢整衣出幽扉山城漏初斷㣲<lb/>
微水風生冉冉田露散此時遊葛天淡然空百羡海色<lb/>
上寒梢漸識梅花面<lb/>
　右附文謝詩十五人内家鉉翁號則堂當元師南下<lb/>
　次臯亭宋朝納降時吳堅為左相家鉉翁為叅政賈<lb/>
　餘慶劉岊為祈請使北行至北則鉉翁獨得全節拘<lb/>
　留河間至元成宗即位之初始賜衣服遣還鄉里年<lb/>
　逾八十矣又文及翁字時學號本心綿州人與文山<lb/>
<pb n="KR4h0158_WYG_051-31a"/>
　公通譜由進士守淮郡素著清名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_051-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷五十一<lb/>
</p>
<p>
</p>
  </div>
<div>
<head>宋元詩㑹卷五十二</head> <lb/>
    <p>
<pb n="KR4h0158_WYG_052-1a"/>
欽定四庫全書<lb/>
　宋元詩㑹卷五十二<lb/>
　　　　　　　　　　　　兵部主事陳焯編<lb/>
　陳　普<lb/>
　　<hi>字尚徳寕德人生宋末入元為遺民學者稱石堂先生</hi>
　　擬古<hi>二首</hi>
東方有樂國開闢先柏皇鸞鳯為鷄鶩麒麟為馬羊晨<lb/>
霞作朝食太和為酒漿土無干戈禍人夀千年長下視<lb/>
<pb n="KR4h0158_WYG_052-1b"/>
禹九州有土皆戰場白日虎狼行青天蛟龍翔我欲為<lb/>
逺遊滄海渺無梁何年夸娥氏移置天中央<lb/>
同根一味草時命嗟異遇風月芳香合兩地隔周楚爾<lb/>
生麟趾家朝夕沐玊露我在雲夢林百草相䝉妬白璧<lb/>
終不緇惸惸亦良苦<lb/>
　　壬辰日蝕<lb/>
憶昔度宗皇帝時十年十三日食之似道贔屭湖海曲<lb/>
天子宫庭耽樂嬉滿朝翕翕皆婦人禍来照鏡方畫眉北<lb/>
<pb n="KR4h0158_WYG_052-2a"/>
軍順流日食既兩國正爾争雄雌興亡豈必皆有數百<lb/>
年以来士氣衰文臣髀肉不識馬武士驚魄怕見旗<lb/>
　　凭闌<lb/>
髙豁乾坤眼山青縁雨収夕陽流水遶荒草白雲浮柳<lb/>
䕃小溪側樵歌古渡頭凭虗發清嘯安得仲宣樓<lb/>
　　徳陽林梅麓太守輓章<lb/>
殷士皆周祼南音獨楚冠寢車人更怒負爼我何安義<lb/>
合雍容就名應久逺看梅花眞鐡石耐得許多寒<lb/>
<pb n="KR4h0158_WYG_052-2b"/>
　　野燒<lb/>
雜沓平原起電紅慿陵勢欲逼青峰草茅不問新開甲<lb/>
蟄户尤憐乍啟封何暇𦙍侯分玊石稍如伯益逐蛇龍<lb/>
際天逸徳無人識獨倚髙樓到晚鐘<lb/>
　　懐古<lb/>
世事悠悠一轉頭斷雲荒草古今愁青山北去黄河隔<lb/>
白日西飛滄海流秦有金牛開劔閣楚無熊虎割鴻溝<lb/>
多情蕭寺峰前月幾夜蛩聲影半樓<lb/>
<pb n="KR4h0158_WYG_052-3a"/>
　　答友人<lb/>
雲作交遊山作賔道心為主自安貧柴門無鑰見同物<lb/>
竹帛有名終累人緑水一潭澄静性青山萬疊裹閒身<lb/>
紛紛望拜馬蹄下不見胸中萬斛塵<lb/>
　　秋日即事<hi>五首</hi>
夜牀轉輾恨明遲曉髮梳寒倚竹扉樹影紙忩風作色<lb/>
蛩聲壁罅月流輝三杯白酒窮年客滿箧紅塵隔嵗衣<lb/>
遥想白鷗江上路蓼花楓葉雨霏霏<lb/>
<pb n="KR4h0158_WYG_052-3b"/>
玊露金莖曉髪寒秋風仍作去年看蛩聲踈雨長為客<lb/>
㕍影殘蟬獨倚欄鐡硯窻櫺雲影淡丹楓溪曲水㾗乾<lb/>
西風曽與黄花約擬掇繁英貰酒餐<lb/>
二尺書檠對影居西風吹雪上吟鬚雲邉月色人千里<lb/>
竹裏秋聲酒半壺客思邇来紅葉亂雁聲南去白雲孤<lb/>
季鷹自是知幾者一念蓴鱸便到吳<lb/>
書餘飲水枕長肱四壁啼蛩訴不平月色滿忩詩骨冷<lb/>
露華方枕夢魂清西風嵗嵗長堤桞流水朝朝大海萍<lb/>
<pb n="KR4h0158_WYG_052-4a"/>
紅葉山深無雁過殘砧幾處搗秋聲<lb/>
遊絲閃閃挂虗簷翔集號寒華嶽尖白髪束来閒㸃易<lb/>
烏衣歸去寂鈎簾三千客路飛楓葉四五人家賣酒帘<lb/>
魚笛水寒江上晩荒叢荳葉雨纎纎<lb/>
　　鼓瑟<lb/>
滿樓明月調雲和五十絃中急雨過彩鳯拂衣鳴翠竹<lb/>
素鱗鼓鬛出寒波凄凉楚客新愁斷清切湘靈舊怨多<lb/>
一曲更沈人已静江頭雲挂緑嵯峨<lb/>
<pb n="KR4h0158_WYG_052-4b"/>
　　七夕<lb/>
但把凡身小品論寕湏搨額問星辰女郎戀别淚如雨<lb/>
遑取金針度與人<lb/>
　　四皓<lb/>
長樂巵前露雪眉嵒花亂笑出山時有人拍手𤓰田裏<lb/>
來徃青門總不知<lb/>
　　李廣李陵<lb/>
茂陵無奈太倉陳槐里家傳本助秦萬落千村荆杞滿<lb/>
<pb n="KR4h0158_WYG_052-5a"/>
隴西桃李亦成薪<lb/>
　　賈生<lb/>
落日長沙被鵩驚愁来強把死生輕洛陽才子多流涕<lb/>
太息沾襟過一生<lb/>
　　武帝<lb/>
商車不足筭緡來桑孔咸陽悉茂材一撮茂陵無覔處<lb/>
建章門户至今開<lb/>
　　荀彧<lb/>
<pb n="KR4h0158_WYG_052-5b"/>
亂離揀得一枝棲得道争知却是迷曹操若逢諸葛亮<lb/>
暮年當作漢征西<lb/>
　謝　翺<lb/>
　　<hi>字臯羽福之長溪人文丞相開府延平翺以布衣諮議參軍天祥卒亡匿無恒䖏嘗持酒祭嚴子陵</hi>
　　<hi>釣䑓設天祥主號哭為招魂詞以竹如意擊石歌之詳西䑓慟哭記後徃来杭睦間以肺疾終其詩</hi>
　　<hi>曰晞髮集格律蒼老直追古人</hi>
　宋鐃歌鼔吹曲<lb/>
　　太祖嘗微時歌日出其後卒平僭亂證於日為日<lb/>
<pb n="KR4h0158_WYG_052-6a"/>
　　　離海<lb/>
日離海青曈曨沃以積水涵蒼穹神光隱豹霧空氣呼<lb/>
吸為蛇龍赤雲衣紫霓從吹白衆宿歌大風天吳遁清<lb/>
海宫<lb/>
　　宋既受天命為下所推戴懲五季亂誓將整師秋<lb/>
　　　毫無所犯為天馬黄<lb/>
天馬黄産異方龍為馬白照夜氣汗雲聲嘒野偹法衣<lb/>
引宸駕騰天垠倐變化閠之餘劘以霸閲八姓瞬代謝<lb/>
<pb n="KR4h0158_WYG_052-6b"/>
驅祥靈入罟擭皇上帝監於下誓無譁出既禡市日中<lb/>
不易賈坐明堂朝諸夏賚萬方錫純嘏<lb/>
　　汴京既定李筠懐不軌據壺關以叛王師討平之<lb/>
　　　為征黎<lb/>
黎之壄彌蒼莽迤壺關屬上黨有雄矯徤曰餘宿將於<lb/>
故之思泣示厥像倚孽<hi>缺</hi>勢方張辯臣獻議勸下太行<lb/>
趨懐孟虎牢計之上爭洛邑以東鄉王師奄至扼其吭<lb/>
帝授方略中厥狀獸窮駭突死卒以焬脅從已逮孥肆<lb/>
<pb n="KR4h0158_WYG_052-7a"/>
放凱歌回皇威暢<lb/>
　　上親征李重進至廣陵臨其城㧞之為上臨墉<lb/>
上臨墉戈耀日韎韋指顧流電疾辠止其魁不及卒其<lb/>
魁則頑曰予虢自出坐於轅門斧以率歸子徃諭泣股<lb/>
栗語中其肝至畢述侍不及屏沮回遹鞠投於燎甘所<lb/>
即皇仁閔下焉止蹕貔貅徹竈歸數實獲其棘矢納世<lb/>
室<lb/>
　　湖湘亂命將拯之至江陵周保權已平賊出軍澧<lb/>
<pb n="KR4h0158_WYG_052-7b"/>
　　　南以拒卒取滅亡為軍澧南<lb/>
軍澧南潰飛鳥鷹隼北來龍蛇夭矯帝有初命奉致討<lb/>
臨於荆妖孽既掃急驅而孕雉入蒼莽以保王旅長馳<lb/>
颯振槁以仁易暴戒擊剽惟荆衡及郴士如林磔其節<lb/>
蟊春葩秋隂我有造於南式敷徳音<lb/>
　　王師拯湖湘道渚宫髙繼冲懼出迎悉以其版籍<lb/>
　　　來上為鄰之震<lb/>
鄰之震震於户戒登陴徹守御神威掩至不及拒沿楚<lb/>
<pb n="KR4h0158_WYG_052-8a"/>
以南菁茅宿莽獻於王吏奉厥土天子有詔侯西楚自<lb/>
南北東皆我疆籠旗虎莭拜降王秦戈鞏甲期韜藏玉<lb/>
几肅穆垂衣裳<lb/>
　　蜀主㫤懼隂結太原獲其諜六師征之㫤至以母<lb/>
　　　託上許歸母數日㫤卒母以酒酹地因不食亦<lb/>
　　　卒為母思悲<lb/>
母思悲母於歸母聞帝語妾歸無所妾生并土蜀壄茫<lb/>
茫奄失其疆初帝謂母子㫤來小者侯大者王有痍其<lb/>
<pb n="KR4h0158_WYG_052-8b"/>
肌載粟於倉畢有下土方歸母於鄉天不女奪朕言不<lb/>
忘<lb/>
　　劉鋹亂嶺南為象陳以拒王師象奔踶反踐俘鋹<lb/>
　　　以獻為象之奔<lb/>
象之奔斯惟迹蹶蹶魚麗駕空雲鳥潰南草浮浮順於<lb/>
貔貅焚其帑實棄厥陬皇風播平轂瞀星辰起皆北走<lb/>
唐季以來逆雛來咮嶺海肅清無留後於汴獻囚凱歌<lb/>
奏<lb/>
<pb n="KR4h0158_WYG_052-9a"/>
　　上命將平南唐誓城陷毋得輙戮一人衆咸聼命<lb/>
　　　為征誓<lb/>
帝命將臣誓師於征禡牙於庭曰無劉我人曲阿惟唐<lb/>
以及豫章孽於南國楚粤是疆我師孔武聿禽其王始<lb/>
怒頟頟將臣不懌曰如上命即起予疾弓韜於衣刃以<lb/>
不血收其石程焚其侈滛視於丁寜筈羽不飲取其鎛<lb/>
磬以獻於京於京告成垓埏既平<lb/>
　　錢氏奄有吳越朝㑹貢獻不絶於道至是以版圖<lb/>
<pb n="KR4h0158_WYG_052-9b"/>
　　　歸職方為版圖歸<lb/>
版圖歸歸職方昔服跗注偹戎行帝鍚之斾龍鳥章酧<lb/>
獻命與胥今上及秦王外臣拜稽首笑頷帝色康畢同<lb/>
軌来於梁寵靈奕奕敷重光願止劔履覲帯裳四海臣<lb/>
妾配虞唐<lb/>
　　陳洪進初𨽻南唐﨑嶇得逹於天子至是籍其國<lb/>
　　　封略来獻為附庸畢<lb/>
清源無諸邦力弱臣秣陵間道遣進表九門望日旌願<lb/>
<pb n="KR4h0158_WYG_052-10a"/>
齒鄒與郳自達天子庭四鄰彫覇業國除洗天兵皇靈<lb/>
暢遐外蜑俗邇聲明歸其所𨽻州乞身奉朝請<hi>音清</hi>帝命<lb/>
得陪祀湯沐在王城從兹附庸畢歌以頌河清<lb/>
　　宋祖征河東班師以伐功遺太宗卒成其志為上<lb/>
　　　之囘<lb/>
上之囘舞干戚鳴鑾在鑣士飽力桴鼓轟騰罕山北餘<lb/>
刃恢恢軍容肅穆王畿主辰參後服神繼聖伐功卒扼<lb/>
以偏師斷北脅矢菆鳴房蝟集的質子援絶新銜璧并<lb/>
<pb n="KR4h0158_WYG_052-10b"/>
俗嚬嚬附於化以安得其屈産歸帝閑重譯君長來稱<lb/>
藩籥節僸樂示子孫<lb/>
　騎吹曲<lb/>
　　親征<lb/>
雲屯列竈驅貔貅殿前殺馬祭蚩尤勾陳蒼蒼太白溼<lb/>
賊帳夢驚繞營日軍呼萬嵗摧太行驊騮東抹流霓光<lb/>
重華繼堯坐垂拱并土再駕無葛疆<lb/>
　廻鑾曲<lb/>
<pb n="KR4h0158_WYG_052-11a"/>
　　建隆親征回鑾<lb/>
徂暑黎陽車駕歸掃清氛翳兵更衣江都朔雲車駕出<lb/>
凱歌消氷供尚食都人引領望翠華征人一月俱還家<lb/>
　　開寳親征回鑾<lb/>
長堤夜幸士素飽孤城沈竈無飛鳥從征鹵簿拜上恩<lb/>
太常朝上回鑾表<lb/>
　　太平興國回鑾<lb/>
都人望氣歸瑶闕星掃茸頭落参伐西人冉冉留紫雲<lb/>
<pb n="KR4h0158_WYG_052-11b"/>
六飛擁日歌回軍<lb/>
　遣將曲<lb/>
　　平荆湖遣將<lb/>
天門雷動開風雲内前盡給羽林軍聖人神武授廟算<lb/>
斬將搴旗各駿奔王師所過如時雨洗濯焦枯嚮荆楚<lb/>
重宣徳意弔遺黎素服軍前釋俘部全家到闕拜上恩<lb/>
詔書為築先臣墓<lb/>
　　下劔門遣將<lb/>
<pb n="KR4h0158_WYG_052-12a"/>
神風流霆驅偃草天兵夜下西南道虎賁長㦸来鳯州<lb/>
歸峽銜枚疾如掃廟謨萬里諗諸將山川曲折圖形狀<lb/>
天同鬼授契若符坐㓕罘罳鹵供帳歸來論功授莭鎭<lb/>
鐃鼓殿前歌破陣<lb/>
　歸朝曲<lb/>
　　南平王歸朝<lb/>
荆南萬里朝天道巫女雲荒産芳草錦韉道賜帯盤鵰<lb/>
方物南來進龍腦願陪郊祀依日光供帳歸朝親奉表<lb/>
<pb n="KR4h0158_WYG_052-12b"/>
勲階邑食及𨽻人移鎭徐戎作家廟人生富貴侯與王<lb/>
四海為家皆故郷<lb/>
　　吴越王妃歸朝<lb/>
勾吴月令牽牛中<hi>妃以開寳九年五月隨王入朝</hi>翟茀乗風来閟宫隨<lb/>
王劔履朝上殿黄門夜趣長春宴昭容引班入内朝龍<lb/>
衮當中開雉扇宴罷朝辭坐局促詔賜離宫作湯沐先<lb/>
王烝嘗澤有差上恩許歌陌上花<lb/>
　　諭歸朝曲<lb/>
<pb n="KR4h0158_WYG_052-13a"/>
淮南草溼網蟲露家在先朝父尚主眞人御極四海歸<lb/>
偃蹇不朝稱節度夜持鐵劵為爾賜上恩特遣儀鑾使<lb/>
神離魄奪取族夷功臣效命錫龍旂<lb/>
　　李侍中妾歌<lb/>
李筠愛將唯儋珪羙人姓劉筠侍兒城危搶撥不得力<lb/>
雨損鉛華帳下啼擁髻前言馬有幾猶説閨中那問此<lb/>
赤龍從東乗日車火繞城門内蛇死英雄際㑹風雲奔<lb/>
婦人思報羅裳恩<lb/>
<pb n="KR4h0158_WYG_052-13b"/>
　　孟蜀李夫人詞<lb/>
春荒曲薄蠶叢土屈狄歸朝辭廟主官家呼母恩許歸<lb/>
劔閣并門無處所故衣升屋棺四繞出門哭子汴州道<lb/>
回腸酹酒三致辭巴蜀如歸化啼鳥老身不食追爾魂<lb/>
鹵簿臨門拜上恩<lb/>
　　南唐奉使曲<lb/>
孤城圍中拜右史侍書猶對重瞳子請行慷慨期緩師<lb/>
奉命日馳三百里河流遡風車北首便殿䝉恩入天袖<lb/>
<pb n="KR4h0158_WYG_052-14a"/>
臣肝有血不濺衣寸舌欲存建王後竒胷如江湧崔嵬<lb/>
慟哭不得天顔回<lb/>
　　伎女洗藍曲<lb/>
後庭朱黄作衣裏伎女帳帷青曵地碧緑夜挂寒不收<lb/>
縁此洗藍渟露水外間學染因得名不省歸朝為國氏<lb/>
他年寄生産鴟尾空憶宫中鳥銜子<lb/>
　　邸吏謁故主曲<lb/>
嶺南使鶴日教戰巫女才人謔相見南橈欲載逺遊冠<lb/>
<pb n="KR4h0158_WYG_052-14b"/>
衞士盗船去不還夢見隨俘上江邸道謁凄凉唯故吏<lb/>
自言置邸本先王方物入朝縁此至聞言含咽涕灑江<lb/>
况乃園人舊姓龎淚辭嶺南無歸處䝉恩秪向江陵住<lb/>
　　以上二十六首俱紀宋初事倣樂府另為一體不<lb/>
　　入古今詩中<lb/>
　　翠鏁亭避雨<hi>亭有魏王妃所題字尚新王嘗以皇子成徳軍莭度使鎮南故妃至其處</hi>
客有遊山衣著久如薜荔行行萬翠亭忽作風雨憇仰<lb/>
面無所覩梁間有題字問此何人書婉娩有弱氣云昔<lb/>
<pb n="KR4h0158_WYG_052-15a"/>
魏王妃學書似李衛乗雲到此山灑墨在空翠塵風吹<lb/>
土花倐忽景物異疑此夢與仙不類人間世<lb/>
　　鐵蛇嶺長耳僧<lb/>
嶺上有神僧風吹堅両耳云昔垂至肩手提忽然起遊<lb/>
方得至術来此制蛇虺衣縫獨繭絲裂縫蛇盡死至今<lb/>
山下草食之蠱可已客去勿復言海隅多幻詭<lb/>
　　九日前子善來㑹山中<lb/>
朝尋寒露枝莫摘不盈把風吹西南雲幽情誰與冩有<lb/>
<pb n="KR4h0158_WYG_052-15b"/>
客來縉州遺我古盞斚中有鴛鴦文色如銅雀瓦浮以<lb/>
鬱金蕤蒼蘚藉其下此物寧足感聊用助歌者但懐郢<lb/>
曲悲豈計所知寡<lb/>
　　九日禺中登沃州放鶴峰南望天台諸山<lb/>
鏡面小蓬島入剡脱我驂舍櫂来沃州下嶺見精藍脩<lb/>
眉浮天姥天台在其南良遊愛九日巾墮髪不<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>醉浮<lb/>
秋夕英饑食决明實逺尋竺僧迹俯仰千載陳狂呼許<lb/>
𤣥度王謝十八人彷彿川谷應草禾皆㝠㝠便欲即之<lb/>
<pb n="KR4h0158_WYG_052-16a"/>
語又疑物所馮閉目遊泰初寥廓以為隣<lb/>
　　因北遊者寄峨眉家先生先生曽宰建之浦城故<lb/>
　　　末童及之<lb/>
靈關髙縹緲縹緲出層城其上盤紫雲倐忽牛馬形交<lb/>
青不栖樹浴彼清泠泓惟有孤鸑鷟銜命此山靈迎風<lb/>
遡寥廓杳杳西北征羽毛中道折六月霜霰零囬首靈<lb/>
關雲淚下如縣纓<lb/>
　　擬古寄何大卿<hi>四首</hi>
<pb n="KR4h0158_WYG_052-16b"/>
空山産桐梓擬作膝上琴琴成不他飾種漆江之潯獨<lb/>
無徽將軫何以發商音但得獨繭蠶飼之扶桑隂烹魚<lb/>
腹有膠不患海水深<lb/>
雄雌雙碧鷄所食琪樹蘤来棲藥洞中當春怕乳子其<lb/>
雌秋别時守此唯雄耳可憐銜子歸萬里渡海水<lb/>
流来山中花紺碧三百里漪漪歙硯雲含風入秋水五<lb/>
芝與八石徃徃産其沚豈獨袐靈文亦復隱竒士不見<lb/>
施家郎詩詞獨清泚一朝控白鸞吹笙洗塵滓<lb/>
<pb n="KR4h0158_WYG_052-17a"/>
山人食木實竹實以飼鳯聞此来空煙三載脱塵鞚不<lb/>
見玉笙音唯聞溪鳥弄西臺憶故人野祭忽如夢仰視<lb/>
浮雲馳不覺哭之慟<lb/>
　　效孟郊體<hi>四首</hi>
閒庭生柏影荇藻交行路忽忽如有人起視不見處牽<lb/>
牛秋正中海白夜疑曙野風吹空巢波濤在孤樹<lb/>
落葉昔日雨地上僅可數今雨落葉處可數還在樹不<lb/>
愁繞樹飛愁有空枝垂天涯風雨心涕零無所之寒花<lb/>
<pb n="KR4h0158_WYG_052-17b"/>
飄夕暉羙人啼秋衣不染根與髪良藥空爾為<lb/>
越禽惜羽毛不向惡木棲木奴重踰淮愛爾巢其枝巢<lb/>
枝不食實中有二老棊乳子明月中夢繞東南飛<lb/>
閨中玻黎盆貯水看落月看月復看日日月從此出愛<lb/>
此日與月傾㵼入妾懐疑此一掬水中涵濟與淮淚落<lb/>
水中影見妾頭上釵<lb/>
　　逺遊篇寄府教景熙<lb/>
朝遊扶桑根不折拂日枝莫食楚萍實掬海見虹霓黄<lb/>
<pb n="KR4h0158_WYG_052-18a"/>
鵠别我影目盡漢水湄况復銜其子風露何當歸飄蕭<lb/>
入桂叢零落紫苔衣夢魂知爾處落羽在瑶池<lb/>
　　古釵嘆<lb/>
刑徒鬼火去飄忽息婦堆前殯齊發白烟淚溼樵叟来<lb/>
拾得慈獻陵中髪青長七尺光照地髪下宛轉金釵二<lb/>
持歸薫沐置髙堂包裹恐為神所將妻兒朝拜復莫拜<lb/>
冉冉臥病不得瘥省知天物厭凡庸夜送白龍潭水中<lb/>
叩頭郤顧祈免死永入幽宫伴龍子<lb/>
<pb n="KR4h0158_WYG_052-18b"/>
　　秋風海上曲<lb/>
秋風吹水龍上天龍女抱珠海底眠水花生雲起如葑<lb/>
神龍下宿藕絲孔巨鼇贔屭鼉鼓隨赤魚鱗鬛陳旍旗<lb/>
海人見此失<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>網歸對妻兒月下紡自言移家来磧中<lb/>
十載秋風潮不上老夫一人語門前見此已是開皇年<lb/>
　　陌上桑<lb/>
旭日曈曨颺拂羽落葚空條生曉霧人生顔色逐春妍<lb/>
夏葉餵蠶少絲縷蘭膏照繭未登簇露溼頭梳惟水沐<lb/>
<pb n="KR4h0158_WYG_052-19a"/>
郤憐鄰女學鍊眞藥爐七過煮桑薪縱逢蕭史上天去<lb/>
甕盆生苔愁殺人<lb/>
　　種葵蒲萄下<lb/>
戎葵花種蒲萄下年年葉長見花謝蒲萄漸宻花漸遲<lb/>
開時及見蒲萄垂㣲風揺曳架上枝隂雲凝碧行琉璃<lb/>
天人下飲蒲萄露花神夜泣向天訴謝爾蒲萄數尺隂<lb/>
不如寸草同此心<lb/>
　　古别離<lb/>
<pb n="KR4h0158_WYG_052-19b"/>
仙人别母母哭啼遺以神藥乃醉之醒来哭定記兒語<lb/>
食此庭前雙橘樹葉能禦饑病能愈豈似當時逐兒去<lb/>
鄰翁有女立我前取刀剖腹爾勿憐但爾嫁夫能治田<lb/>
生子不願生神仙<lb/>
　　書畵梅花水僊卷<lb/>
風吹韈露明㣲照芳雲弱植仙姝廟髻鬟零亂在枕函<lb/>
月裏羅浮夢中到鮫綃拂塵蟬翼隔忩霧凝寒唯影入<lb/>
曉来坐對殘空標翠翎不見額黄溼<lb/>
<pb n="KR4h0158_WYG_052-20a"/>
　　小元祐歌寄劉君鼎<lb/>
前甲子小元祐句章祲黒權臣死端平天子初改紀襲<lb/>
芳泰陵種蘭芷當秋淮甸枯草黄彎弧北向射天狼是<lb/>
年南海無波浪月溼珠胎君以降只今六十空白頭獨<lb/>
騎麒麟補春秋天回星周羙惡復人世更傳蔡州録<lb/>
　　避暑城西觀吴道子畵老君像<lb/>
溼煙挂龍天海頭角城溽暑如炎州白氛翳景失樓閣<lb/>
蓬莱縹緲不可求觧衣揮塵子城下地湧青蓮隣古社<lb/>
<pb n="KR4h0158_WYG_052-20b"/>
卷簾看畵人猶龍矯首見龍還見畵碧瞳雪髪垂過耳<lb/>
弄筆者誰吴氏子<lb/>
　　有洗舊誥綾作青色鬻者以紺繒易得之作手卷<lb/>
　　　賦小樂章求好事書其後<lb/>
吴宫輦路傷行客繭氷壓雲凝曉色門前新掃染家鄰<lb/>
借人鋪設殘衣帛官花翦綾連院號覆取翻青成一道<lb/>
織紋宛轉勅字新知是初誰六尺誥城霞失彩宫蘚病<lb/>
中與海圖上衣領改顔倖售縁所遭褪藥𤣥香洗藍影<lb/>
<pb n="KR4h0158_WYG_052-21a"/>
青綢易得淚承睫撃筑楚歌無故發歌殘求書好事人<lb/>
異代儻傳誥綾帖<lb/>
　　廣惜徃日<lb/>
　崈真院絶粒示兒宋禮部侍郎謝枋得所作也粤人<lb/>
　謝翺用其語為楚歌以節之其詞曰<lb/>
漢有臣兮龔勝卒噤不食兮四十日今忍饑兮我復渴<lb/>
道間關兮踰半月幸求死兮得死茍不得兮無術鳯笙<lb/>
兮龍笛燕羣仙兮日將夕風吹衣兮珮蕭瑟駿龍兮寥<lb/>
<pb n="KR4h0158_WYG_052-21b"/>
天行成兮緣畢<lb/>
　　瓊花引<lb/>
后土祠前車馬道天人種花無瑤草英雲蕊珠欲上天<lb/>
夜半黄門催進表酒香浮春露泥泥二十四橋色如洗<lb/>
隂風吹雪月墮地幾人不得揚州死孤貞抱一不再識<lb/>
夜歸閬風曉無蹟蒼苔染根烟雨泣嵗久遊魂化為碧<lb/>
　　賦得北府酒<lb/>
北府酒吹溼宫城桞柳枝着地春垂垂秪管人間新别離<lb/>
<pb n="KR4h0158_WYG_052-22a"/>
離情欲斷江水語女兒連臂歌白紵淮南神仙来酒坊<lb/>
甲馬獵獵羽林郎百年風物烟塵蒼老兵對月猶舉觴<lb/>
青帘淚溼女牆下曽我行軍舊司馬<lb/>
　　烏棲曲擬張司業<lb/>
吴宫草深四五月破楚門開烏啼歇羙人軍裝多在船<lb/>
歸来把弓墮弓弦越羅如粟越王獻宫中飬蠶不作線<lb/>
轆轤出屋井水淺梔樹花萎子如繭烏栖烏啼宫燭秋<lb/>
越女入宫吴女愁<lb/>
<pb n="KR4h0158_WYG_052-22b"/>
　　鴻門讌<lb/>
火雲屬地汗流宇杯影龍蛇分漢楚楚人起舞本為楚<lb/>
中有楚人為漢舞鸊鵜淬光雌不語楚國孤臣泣俘旅<lb/>
他年疽背怒發眥芒碭雲歸作風雨君看楚舞如楚何<lb/>
楚舞未終聞楚歌<lb/>
　　虞羙人草詞<lb/>
髑髏起語鴟呌嘯山精夜啼楚王廟渡淮風雨八千人<lb/>
叱咤向天成白道身輕百戰轉危亡狼藉悲歌出漢堡<lb/>
<pb n="KR4h0158_WYG_052-23a"/>
夜帳天寒抱玉泣血變草青烟曉溼他年辟仇春草生<lb/>
吴中草死無妾名自從為草生西楚得到吴中猶楚舞<lb/>
　　樊夫人上昇詞<lb/>
　四明山樊榭即漢劉綱與夫人樊氏上昇處<lb/>
石蠔粘窻秋見海山雞夜啼弄花彩王孫吹笙導夫人<lb/>
青髪凌風素霞在雨塵離地白浩浩河西種星榆樹老<lb/>
海桑童童日出歸衣溼上池洗頭草<lb/>
　　後瓊花引<lb/>
<pb n="KR4h0158_WYG_052-23b"/>
揚州城門夜塞雪揚州城中哭明月墮枝溼雲故鬼愁<lb/>
西来隂風無健鶻神鴉愁空衆芳歇一夕蒼苔變華髮<lb/>
宫花織簾塵掩襪玉華無因進吴越灕灕淮水山央央<lb/>
誰其死者李與姜<lb/>
　　冬青樹引别玉潛<lb/>
冬青樹山南陲九日靈禽居上枝知君種年星在尾根到<lb/>
九泉䕶龍髓恒星晝霣夜不見七度山南與鬼戰願君<lb/>
此心無所移此樹終有花開時山南金粟見離離白衣<lb/>
<pb n="KR4h0158_WYG_052-24a"/>
人拜樹下起靈禽啄粟枝上飛　<hi>此事詳見林景熈與唐珏詩中</hi>
　　極目<hi>二首</hi>
南雁去來盡音書不可憑應過蠻嶺瘴聞拊楚臣膺滄<lb/>
海沈秦璧愁雲起舜陵可堪夢魂在囘首舊觚稜<lb/>
月離孤嶂雨尋夢下山川野塜埋鸚鵡殘碑哭杜鵑妓<lb/>
收中使客民買内醫田到此聞鄰笛離情重惘然<lb/>
　　槿樹<lb/>
白犬吠行人西風杵臼新洗香澄宿水曝髪向秋鄰野<lb/>
<pb n="KR4h0158_WYG_052-24b"/>
草依溝盡宫花入㡌頻人家小門徑憐爾獨相親<lb/>
　　元日讀老子望瀑作<lb/>
空山無轍迹縣水下分洪醉醒聽猶在寒暄色不同異<lb/>
書天姥秘靈物乳池空祗憶殘年雨先流到海中<lb/>
　　雨中觀海棠<lb/>
風吹簾網動對爾惜芳菲蜀雨何人在呉宫祗燕歸燭<lb/>
消春粉盡淚濕野香微抱蘤殘青子鳥銜隨處飛<lb/>
　　哭所知<lb/>
<pb n="KR4h0158_WYG_052-25a"/>
總戎臨百粤花鳥瘴江村落日失滄海寒風上薊門雨<lb/>
青餘化血林黒見歸魂欲哭山陽笛隣人亦不存<lb/>
　　九日韶卿子善有約不至子静亦歸桐廬與景雲<lb/>
　　　飲瀑下<lb/>
揉藍染釣緡欲老此江濵九日寒泉水他年白髮身隣<lb/>
州曽約客别業未歸人嗅菊知吾事那能更問津<lb/>
　　呈王尚書應麟<lb/>
寒風吹鬢影客淚溼衣塵千里見積水滿城無故人船<lb/>
<pb n="KR4h0158_WYG_052-25b"/>
歌甌雪盡劔舞越花新獨憶絲綸老相從話所親<lb/>
　　山隂道中呈鄭正樸翁<lb/>
楊柳逺天色野風來水涯異郷同夢客今雨故人家越<lb/>
樹夜啼鳥禹陵冬落花悠悠江海意為爾鬢先華<lb/>
　　哭肯齋李先生<lb/>
落日夢江海呼天野水涯百年唯此死孤劔託全家血<lb/>
染楚花碧魂歸蜀日斜能令感恩者狼籍慰荒遐<lb/>
　　八詠樓<lb/>
<pb n="KR4h0158_WYG_052-26a"/>
江山此愁絶寒角夢中吹飛鳥過帆影遊塵空㦸枝水<lb/>
交明月動槎洑故州移已薄齊梁士猶吟沈約詩<lb/>
　　至日憶山中客<lb/>
山村雲物外至朔閏年愁獨客語茅屋樵人共白頭驛<lb/>
花殘楚水烽火到交州欲隠裂裳帛春来重結裘<lb/>
　　哭廣信謝公<lb/>
自爾逃名姓終䘮哭水濵海僧疑見貌山鬼舊為隣客<lb/>
死留衣物囊空出告身他年越鄉値賣卜有斯人<lb/>
<pb n="KR4h0158_WYG_052-26b"/>
　　莫春感興<lb/>
天涯芳草夢此意未應冺獨對風烟老虚為江海人漁<lb/>
樵分落日櫻筍過殘春舉世無知已他生應逐臣<lb/>
　　送道士歸赤松<lb/>
閒身可得仙諸妄覺他年夜氣浮秋井隂花冷碧田禮<lb/>
星逢鶴下咒食待人眠叩齒通𤣥觧祠堂山影邉<lb/>
　　西䑓哭所思<lb/>
殘年哭知已白日下荒䑓淚落吳江水隨潮到海廻故<lb/>
<pb n="KR4h0158_WYG_052-27a"/>
衣猶染碧后土不憐才未老山中客唯應賦八哀<lb/>
　　題翁徴君集後<lb/>
樵獵識冠裳何言志四方離秦風日冷過楚薜蘿長野<lb/>
夢違徴詔衰年枉薦章故山唐室晩應種术為糧<lb/>
　　夜坐呈韶卿<lb/>
修行吴楚間鶴去杳難攀衰世已如此愁身更入山巢<lb/>
居避太嵗藥飯救羸顔故友在江海相思不得還<lb/>
　　寄育王賢上人<lb/>
<pb n="KR4h0158_WYG_052-27b"/>
於今秪老身從昔少埃塵失蜀年為客居山石作鄰南<lb/>
遊宗竺法西語問巴人閉户藤花落多浮茗椀春<lb/>
　　海亭夜坐<lb/>
孤身滯海垠暑溽上南雲歸日喜秋近愁人畏夜分坐<lb/>
凉依井氣眠溼動星文故友在山北音書不得聞<lb/>
　　江上别友<lb/>
相看仍慟哭欲學晋諸賢戍近風鳴柝江空雨送船朔<lb/>
雲侵别色南雪憶歸年擬共鋤青术無為俗事牽<lb/>
<pb n="KR4h0158_WYG_052-28a"/>
　　憶過徐偃王祠下作<lb/>
徐王遺跡地花落舊巖阿山鬼下茅屋野雞啼苧蘿别<lb/>
祠江路見疑冡草間多寒食思家客空村記所過<lb/>
　　雨中感懐<lb/>
幽齋蒲稗裏夜色入柴荆坐久雨聲絶水深荷刺生聽<lb/>
猿思楚宿失鶴夢南征白屋青山下何年返舊耕<lb/>
　　寺南小池<lb/>
寺南疏小沼堤隱獺行踪杉影動寒水夕陽藏半峰清<lb/>
<pb n="KR4h0158_WYG_052-28b"/>
涵落鳥毳寒却病僧容聞說初開日鉢盂盛養龍<lb/>
　　巳丑除夜<lb/>
鬢絲殘雪影况復在塵埃暮色隨鐘盡年光逐水來隣<lb/>
逋燈下索鄉夢戍邉囘明日聽春雨渡江登越臺<lb/>
　　野望<lb/>
心遊太古後轉覺此生浮天外知何物山中着得愁岸<lb/>
花低草色潮水逆江流消長盈虗裏令人白盡頭<lb/>
　　商人婦<lb/>
<pb n="KR4h0158_WYG_052-29a"/>
抱兒來拜月去日爾初生已自滿三嵗無人問五行孤<lb/>
燈寒杵石殘夢逺鐘聲夜夜鄰家女吹簫到二更<lb/>
　　悼古季清<lb/>
典刑前一輩言語尚風流詩律縛不住梅花惱得愁雲<lb/>
烟今變滅老病總宜休喚醒菟裘夢嚴城山雨秋<lb/>
　　雪後湖堤歩歸<lb/>
無求如有得散策隄邊行山碧眼花亂水寒毛孔生窮<lb/>
冬疑有雨一雪却成晴勞謝天涯月相隨歩入城<lb/>
<pb n="KR4h0158_WYG_052-29b"/>
　　書文山卷後<lb/>
魂飛萬里程天地隔幽明死不從公死生如無此生丹<lb/>
心渾未化碧血已先成無處堪揮淚吾今變姓名<lb/>
　　青蒻亭<lb/>
青山何處似疑是剡溪傍採蒻無人到生莎滿徑荒水<lb/>
交難辨色花和不同香歸路逢樵子麻衣草結裳<lb/>
　　沙岸登舟<lb/>
五里兒女歩虛沙映斷笻雲支半山石帆席上溪風數<lb/>
<pb n="KR4h0158_WYG_052-30a"/>
雁憐身隻聞鵑願耳聾市橋東畔塔側影夕陽中<lb/>
　　僧房疥壁<lb/>
松樹落釵肢曉行猶見燈圓亭方井水老寺少年僧澗<lb/>
響夜疑雨雲寒春欲層山童錯相認應道我來曾<lb/>
　　叠山<lb/>
礧磈復崔嵬晴雲撥不開鐘聞上界響石自太湖來靈<lb/>
草擣為藥寒松燼作煤欲窮登覽興未到已徘徊<lb/>
　　嵗月<lb/>
<pb n="KR4h0158_WYG_052-30b"/>
嵗月記不得曾行此處村目欹眠石影樹長食藤根晩<lb/>
羡棲猿鳥春來問子孫勞生空可說不是欲㤀言<lb/>
　　送汪十<lb/>
多年隱賣漿此去結山房掃菌侵花落種松如草長老<lb/>
期秋欲至貧味水初嘗嵗晚逢樵獵音書定不㤀<lb/>
　　悼南上人<lb/>
翻經卷未終聞打寂時鐘盡說他身在惟應外國逢錫<lb/>
聲歸後夜琴意滿諸峰憶昨安禪處湖雲起白龍<lb/>
<pb n="KR4h0158_WYG_052-31a"/>
　　送毛耳翁之湘南<lb/>
湘草碧於水王孫尚此留一身行萬里雙鬢集諸愁月<lb/>
落衡雲曙龍逃海雨秋可能無事業相見竟悠悠<lb/>
　　别子静郤送之霅<lb/>
獨徃知吾事語離何所求故家無别業殘夢下扁舟積<lb/>
葉吴宫冷吟猿顧渚秋那能不相待羇旅負清遊<lb/>
　　懐峨眉家先生<lb/>
露下溼百草病思生積愁窟泉春洗屐氊雪暮過樓魂<lb/>
<pb n="KR4h0158_WYG_052-31b"/>
夢来巴峽衣冠老代州平生仗忠信心世豈相仇<lb/>
　　遊釣䑓<lb/>
古䑓臨釣渚遺像在蒼烟有客隨槎到無僧依樹禅風<lb/>
塵侵祭噐樵獵避兵船應有前朝蹟看碑數漢年<lb/>
　　早春寄嶺海流人<lb/>
短褐隨南賈衰年異壮遊龍旂虗左个鴻影别中州晚<lb/>
避髙麗使春乗百濟舟王孫與芳草相憶可能留<lb/>
　　送人還蜀<lb/>
<pb n="KR4h0158_WYG_052-32a"/>
白髪夢鄉國君歸路不迷洑槎秋見草荒棧夜聞雞月<lb/>
過秦凉北星流河漢西何因到却返吴語話分攜<lb/>
　　憶梁禮部椅<lb/>
閒庭芳桂叢相憶曙雲空文字能娱老莓苔此興同青<lb/>
山明月下家口少㣲東嵗晚西莊路柴門語自工<lb/>
　　孤山<lb/>
又冐晴絲向水涯寒雲冉冉䕶巾紗能知緑鬢幾回至<lb/>
欲作黄冠此䖏家已把掖垣等茅舍不愁封禅對梅花<lb/>
<pb n="KR4h0158_WYG_052-32b"/>
晚風吹袂過船去看鶴上天衝碧霞<lb/>
　　中秋憶山中人<lb/>
兹夕發清嘯為君楚舞終西風五陵夢凉露九霄中野<lb/>
邏煙常起溪流榜不通天隂無乳兔林盡見飛鴻溼溼<lb/>
雲垂髪芁芁樹偃弓劒歌𤣥武莫塵語白鷗空秪有淮<lb/>
南淚應沾青桂叢<lb/>
　　雨宿太白<lb/>
城中家斧氷此地絶炎蒸天食青童捧龍居白氣升暗<lb/>
<pb n="KR4h0158_WYG_052-33a"/>
燈猶宿火寢服尚𠂻繒客話從前事書傳入内僧風流<lb/>
今獨盡雲物老相仍浄榻搜凉卧危欄入醉凭雨師行<lb/>
下界鳥夢識中乗明發甬南去他山逢智𢎞<lb/>
　　採藥候潮山宿山頂精藍夜中望海<lb/>
蛟門南去鳥此地望迢迢積溼侵旛黒生寒入夢飄見<lb/>
燈歸舶夜聞偈觧衣朝土植皆為藥山枝不滿樵暗光<lb/>
珠母徙秋影石花消擬候槎回漢寕甘客老遼郤尋徐<lb/>
福島因問秦皇橋於彼看日出羽旌焉可招<lb/>
<pb n="KR4h0158_WYG_052-33b"/>
　　仙華山招隠<lb/>
軒后悲蒼劒神娥下玉簫攀髯初失夢遺蜕尚凌歊碧<lb/>
墮升棺影青分産桂苖山精依鹿竹天雨溼雞翹有約<lb/>
成孤憤無人重久要豢龍因姓氏使鶴語軒軺冉冉將<lb/>
終老冥㝠不可招無書寄青雀有恨在中條<lb/>
　　友人自杭囬建寄别<hi>三首</hi>
同來不同去離别暗銷魂閩浙若同水扁舟送到門<lb/>
潮信到嚴瀬水色過衢城寄潮不寄水潮去有回程<lb/>
<pb n="KR4h0158_WYG_052-34a"/>
水到衢城盡梅花上嶺生不如寄明月歩歩送君行<lb/>
　　過杭州故宫<hi>二首</hi>
禾黍何人為守閽落花䑓殿暗消魂朝元閣下歸来燕<lb/>
不見前頭鸚鵡言<lb/>
紫雲樓閣讌流霞今日凄凉佛子家殘照下山花霧散<lb/>
萬年枝上挂袈裟<lb/>
　　重過<hi>二首</hi>
複道垂楊草欲交武林無樹着凌霄野猿引子移来住<lb/>
<pb n="KR4h0158_WYG_052-34b"/>
覆盡花枝翡翠巢<lb/>
隔江風雨動諸陵無主園池草自春聞説就中誰最泣<lb/>
女冠猶有舊宫人<lb/>
　　春閨詞<lb/>
手觸殘紅頭懶梳香隨蝴蝶上衣裾暖風吹睡無言語<lb/>
又向牀頭看夢書<lb/>
　　四皓<lb/>
冷却秦灰鬢已翁紫芝歌罷落花風若教一出無遺恨<lb/>
<pb n="KR4h0158_WYG_052-35a"/>
莫入留侯凖儗中<lb/>
　　蠟梅<lb/>
冷艶清香受雪知雨中誰把蠟為衣蜜房做就花枝色<lb/>
留得寒蜂宿不歸<lb/>
　　題酒家壁<lb/>
緑隂深䖏問天涯黄鳥聲中覔酒家樹上老猿摘殘果<lb/>
向来纔見是春花<lb/>
　方　鳯<lb/>
<pb n="KR4h0158_WYG_052-35b"/>
　　<hi>淛人字韶卿由太學生授零州教授陳宜中當國禮下之同郡黄溍栁貫夙遊其門宋亡與謝翺吴</hi>
　　<hi>思齊同志髙蹈不問當世事思齊字子善永康人陳龍川外孫也</hi>
　　仙華山<lb/>
仙華矗萬仞我乃廬其東日夕與山對今兹踏岑巃起<lb/>
左信奔鹿當前任啼狨大嘯崖石裂一覽天宇空蒼松<lb/>
飽風雨絶壑挂老龍樵斧不得睨撫根憇吾躬邈哉軒<lb/>
轅氏問道由崆峒龍髯一以逺千載悲遺弓猶傳少女靈<lb/>
錬玉於馬宫山林重帝胄香火明民衷我来重懐古攬<lb/>
<pb n="KR4h0158_WYG_052-36a"/>
涕臨西風何當速刺飛一洗磊塊胷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_052-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷五十二<lb/>
</p>
<p>
</p>
  </div>
<div>
<head>宋元詩㑹卷五十三</head> <lb/>
    <p>
<pb n="KR4h0158_WYG_053-1a"/>
欽定四庫全書<lb/>
　宋元詩㑹卷五十三<lb/>
　　　　　　　　　　　兵部主事陳焯編<lb/>
　劉　壎<lb/>
　　<hi>南豐人號水邨宋亡有忠義集以詩補史紀殉難諸公</hi>
　　補史十忠詩<lb/>
　　知潭州湖南安撫使李公<hi>芾</hi>
三已甘退休十連起遲暮伊誰急求子流落乃不怒黑<lb/>
<pb n="KR4h0158_WYG_053-1b"/>
雲來如山殺氣震平楚恭惟君父命封疆以身䕶闔門<lb/>
義不辱呼卒汝善處飛魂隨劒光自已投火去天泣鬼<lb/>
神愁地揺山嶽仆吾非莒柱厲敢以死醜主正自常事<lb/>
耳命義逃安所冲逺誰與儔雎陽有張許<lb/>
　　池州通判權州事趙公<hi>夘發昌州人妻雍氏</hi>
若人作何狀立節乃殊偉人言此蜀珍位卑名未起坐<lb/>
分秋浦月攝此千里寄沙頭風色惡寒城凜𢎞峙吾聞<lb/>
開闗迎棄遁亦復恥兹惟城郭臣大義吾知已間道走<lb/>
<pb n="KR4h0158_WYG_053-2a"/>
帛書灑血别玉季細君絶可人雙飛同一死南八彼男<lb/>
兒此婦乃如此骨朽香不廢吾詩當青史<lb/>
　　丞相都督信國公文公<hi>天祥</hi>
時平輒棄置事廹甘前驅嗚呼忠義臣匪直科目儒江<lb/>
寒朔吹急列城同一趨豈不寄便安綱常乃當扶移檄<lb/>
倡諸鎮奮袂躬援枹川决莫我回萬險棲海隅天乎復<lb/>
不濟道窮竟成俘一死事乃了吾頭任模糊悠悠譏好<lb/>
名責人無已夫三衢有魁相投老作尚書<hi>謂畱夢炎也</hi>
<pb n="KR4h0158_WYG_053-2b"/>
　　參政行丞相事陸公<hi>秀夫</hi>
天地無託足海天同隰光明知復何為不忍隳三綱祼<lb/>
薦覬少延謳歌寧逺亡或者莒在齊聊且帝一方竭蹷<lb/>
竟委頓臣謀非不臧運去天莫畱力盡心彌强終不負<lb/>
吾主名義天地長懷璽隨龍遊舉室水中央斯人文華<lb/>
士乃爾百鍊鋼機雲儻通譜應羞朝洛陽<lb/>
　　前左丞相江文忠公<hi>萬里</hi>弟<hi>萬頃</hi>
匡廬雲錦屏鴻儒産其下風神儼如龍夭矯莫可駕卷<lb/>
<pb n="KR4h0158_WYG_053-3a"/>
懷經濟具婆娑洛中社怪事玉牀揺清晝天忽夜突騎<lb/>
從何來隂風飄屋瓦大臣義有死欲避吾不暇庭前環<lb/>
止水萬事付一捨從容友靈均朝野動悲吒愍章極哀<lb/>
榮汗簡誰記者倘有南董書季方足堪亞<lb/>
　　江西制置司都統宻公<hi>侑</hi>
臣有致身義豈計官崇卑偏將知死忠不曰天下竒漢<lb/>
節既披靡失位趨江西閫帳駐臨汝招徠樂其歸雪寒<lb/>
南浦愁羽檄蘄濟師一將奮風虎鼓行亟飈馳踰嶺疾<lb/>
<pb n="KR4h0158_WYG_053-3b"/>
戰苦裹瘡呼健兒坐縛膝不屈伏鑕甘如飴小臣禆校<lb/>
耳職也宜死綏廬州大將在白首𥪡䧏旗<lb/>
　　淮東制置使知揚州李公<hi>庭芝</hi>
淮海接風塵何乃似鐵壁臥䕶有天人十載藉福力重<lb/>
來人未老愁絶事如昔苦戰孤城危痛哭天柱拆夢遊<lb/>
三山上人倫浮海出突圍志南征吾欲重建極天弗鑒<lb/>
忠臣㝠㝠墮叢棘先軫面如生萇𢎞血化碧臣死誰復<lb/>
知臣忠終不易一將更大事嚼舌死罵敵<lb/>
<pb n="KR4h0158_WYG_053-4a"/>
　　樞宻閩廣宣撫使陳公<hi>文龍戊辰狀元</hi>
淳熙名宰孫比徳粹如玉决科魁羣英駸駸廌冠肅䫫<lb/>
田煩諫疏相嗔俄嗾逐補郡仍免歸黄流已漫陸天族<lb/>
日光薄力疾支顛覆蹉跎南冠縶道病死不辱往昔五<lb/>
峰堂傾葢語䟦燭斯人眞偉人哀哉慳厚禄長揖丙辰<lb/>
魁各天並黄鵠不有二忠存千古笑科目<lb/>
　　少傅樞宻使張公<hi>世傑</hi>
士有守節死豈以責武夫武夫尚能竒消得銀管書何<lb/>
<pb n="KR4h0158_WYG_053-4b"/>
許熊虎英鐵靣美髯鬚䕶塞乆枕戈赴難甘殞軀金山<lb/>
定活著志願嗟違初江心集羣䇿炎精回一嘘間闗障<lb/>
海嶺萬死存趙孤時也可奈何北風散檣烏漂漂竟何<lb/>
之無乃膏鯨魚渭濵多貴將反笑斯人迂<lb/>
　　四川制置使知重慶府張公<hi>珏</hi>
坤維拓提封形勝古天府血戰五十秋零落餘八柱江<lb/>
南傳箭急誰暇此回顧落日古渝城杖鉞乃甚武天東<lb/>
甑雖墮吾自强支拄渡瀘躬討逆歸來戰彌苦蕭條下<lb/>
<pb n="KR4h0158_WYG_053-5a"/>
夔門機穽伏中路咄咄快敵仇誰歟掩坏土哀哉闗西<lb/>
雄國亡猶不負同時督軍將腰金插雙虎<lb/>
　許月卿<lb/>
　　<hi>字太空婺源人㓜從考亭門人遊又受學魏鶴山勵志操行才足經世舉進士授司戸叅軍率三學</hi>
　　<hi>訟權相史嵩之不報官府學教授再上書忤執政幾蹈不測㑹執政免得畱稍遷提舉江西常平厯</hi>
　　<hi>浙西運幹召試館職又忤賈似道罷歸宋亡屏居一室閔墨不言者幾十年而卒其大節固無愧文</hi>
　　<hi>謝云</hi>
　　京城看月<lb/>
<pb n="KR4h0158_WYG_053-5b"/>
幾千萬里碧琉璃中有一圓光照之更無一物可與對<lb/>
部勒星宿光陸離憶昔看月大江頭天地中間風吹衣<lb/>
凡客無縁相賔主獨攜杯酒獨吟詩秪今千門萬户閉<lb/>
良夜京華無人知似我清快更有誰故山今宵月更竒<lb/>
明日懶人眞箇歸<lb/>
　　題明皇貴妃上馬圖<lb/>
開元天寳號太平快活三郎偏縱情帝閑天驥雲雷駛<lb/>
回首絶憐妃子醉海棠酣春睡未足扶上馬時頽山玉<lb/>
<pb n="KR4h0158_WYG_053-6a"/>
二璫兩邉扶蹋鐙羣姬爭扶不用命萬花叢玉山花花<lb/>
朝王醉牡丹共立馬前黄幡綽獻笑容顔似嘲㖸三郎<lb/>
勒馬頻回頭兩手按膝雙凝眸夾立兩旁御弓箭帶御<lb/>
器械如行殿二璫相語儼相向貴妃未至龍顔望龍顔<lb/>
不怡吾曹憂眤眤私語雙燕秋御前兩驥立仗俟御龍<lb/>
整暇聊緩轡卷中何止數十人十人眼只在一身朕能<lb/>
墜馬替妃子不忍花飛驚玉體三郎但念妃子醉豈知<lb/>
身醉誤國事無鹽為后能彊齊夙夜警戒雞鳴詩花鈿<lb/>
<pb n="KR4h0158_WYG_053-6b"/>
安得紛委地馬嵬安得有墜時<lb/>
　　雲邉<lb/>
雲邊人種麥天際客歸舟月色輕寒夜笛聲何處樓乆<lb/>
晴人渴雨倦仕我思休髙士傳閒看東籬花正幽<lb/>
　　同滕推遊朱緋堂<lb/>
當日朱緋夢荒烟化鶴城斜陽邊草色深樹裏禽聲欲<lb/>
雨路㣲濕出雲山半青神遊應故里只欠愛翁亭<lb/>
　　捧硯姬空翠<hi>二首</hi>
<pb n="KR4h0158_WYG_053-7a"/>
捧硯姬空翠隨琴鶴曉烟夕陽更山外流水自樓前芳<lb/>
草垂楊地和風麗日天戲遊看處處明媚自年年<lb/>
看山車放慢過水馬爭先須信一年景無如三月天露<lb/>
花如此好烟樹十分圓客醉不須去竹牀相對眠<lb/>
　　次韻雲嵒<lb/>
權輿於我屋渠渠久敬如君世莫如明月清風詩滿案<lb/>
好天良夜酒連車樽前逺韻輕盈菊醉後分題爛熳書<lb/>
凡此坐中人十九鈞樞玉帶客金魚<lb/>
<pb n="KR4h0158_WYG_053-7b"/>
　　追賦暮遊<lb/>
　余以庚子冬離廣陵將肄奉常試業於京師舟泊無<lb/>
　錫日已暮與王希聖微服遊南禪葢訪古也參寥題<lb/>
　名壁無恙寺記有碑碑隂結字甚偉視之蔡京也出<lb/>
　門烟樹蒼然數僧偶語而已余與希聖却立四顧曰<lb/>
　此佳景也當冩之為詩而舉子業亂其中不能就暇<lb/>
　日追想宛在其目因賦寄希聖其明年冬十一月也<lb/>
　歳月驅人又可一慨<lb/>
<pb n="KR4h0158_WYG_053-8a"/>
錫山舟泊似荒村㣲服南禪古跡存壁上姓名今已逺<lb/>
碑隂人物了能言薄遊草草月侵岫逺思悠悠風滿軒<lb/>
攜手出門烟樹宻數僧離立語黄昏<lb/>
　　滿城風雨近重陽<lb/>
滿城風雨近重陽一舸煙波入醉鄉心事已同鷗鳥白<lb/>
眼界空有雲山蒼酒安能管興亡事菊亦頗復時世粧<lb/>
何似長歌明月裏月明天濶地更長<lb/>
　　春日閒賦<lb/>
<pb n="KR4h0158_WYG_053-8b"/>
數行竹樹鳴春雨一簇人家帶曉煙省事山丹自籬落<lb/>
親人海燕並庭簷樓高思逺天無極酒罷歌闌月正圓<lb/>
新茗一甌香一篆與君清坐看風簾<lb/>
　何夢桂<lb/>
　　<hi>字巖叟淳安人咸淳乙丑第三人及第判台州軍事累遷大理寺卿移疾歸入元屢徴不起杜門學</hi>
　　<hi>易自號潛齋</hi>
　　擬古<hi>三首</hi>
生為結髪婚死為同穴鬼豈意氷上縁淪沒隔萬里半<lb/>
<pb n="KR4h0158_WYG_053-9a"/>
鏡隨塵沙嫁衣在巾笥紅絲倘未絶白首尚歸止心隨<lb/>
碣石雲淚落銅盤水雲飛㑹南來水流還北注此生不<lb/>
可期心期朂來世<lb/>
萬馬蕭蕭來萬矢的的鳴蛾眉逐羈馽淚盡眦血零偷<lb/>
生愧夫天寧死化鬼憐昭質誓不汚九死志靡徴紅玉<lb/>
隨劍光晶熒貫列星遺胔葬螻蟻冡墓高媧陵<lb/>
封狼邈萬里風雪饒隂山地荒走蛇豕俘縶去不還髙<lb/>
門誰氏子受驅牧猳貄去時紈袴敝氊毳不蔽寒夜夜<lb/>
<pb n="KR4h0158_WYG_053-9b"/>
望北斗不逐南箕旋父母生我初拊我掌股間豈意越<lb/>
在茲撫身空自憐<lb/>
　　愚石歌<lb/>
大塊初分生怪石曾與不周山作骨山崩地缺天柱摧<lb/>
片石耆姿轉竒崛媧皇煉石補天工化作五星成五色<lb/>
地下為石天上星頑質變化生神靈一朝天狼齧蝕五<lb/>
星隕隕石宋野猶有光晶熒何人夜負入海嶼錯雜昆<lb/>
吾無覓處中間塊石獨崎嶔住在錦溪溪上滸石潤可<lb/>
<pb n="KR4h0158_WYG_053-10a"/>
以硯石紋可以屏贔屭或刳鼎亷栗或劖銘不然雲母<lb/>
與紫英否則丹砂和空青爾材於用百不適空有千尺<lb/>
髙稜層暴流沒馬不加減霜降石出不加增火不焦水<lb/>
不凝刻桐扣不鳴飲羽射不驚世間至智不能化而我<lb/>
安敢逃愚名人聞愚惡聞智喜君謂我愚眞知已築室<lb/>
招子願結交更請栁溪作愚記<lb/>
　　寄王南叟寓江鄉<lb/>
歌盡驪駒落日寒相思無處問平安客愁白髪三千丈<lb/>
<pb n="KR4h0158_WYG_053-10b"/>
世路青泥百八盤夜月梅花頻入夢秋風菰米强加餐<lb/>
髙山如故絲絃在懶向旁人取次彈<lb/>
　　弔維揚瓊花<lb/>
雙鶴揚州問故家一樽后土弔瓊花人間驚破霓裳舞<lb/>
天上徴回玉女車死櫱記曾霑雨露落英誓不汚泥沙<lb/>
後庭玉樹今誰主猶得臺城葬麗華<lb/>
　　丁亥清明和昭徳姪孫韻<lb/>
風吹苦楝結輕寒乾石青精屋半間潑火雨收春樹綠<lb/>
<pb n="KR4h0158_WYG_053-11a"/>
踏青人出畫簾閒紅顔白髪悲歡事舊日新年夢覺闗<lb/>
滿地落花啼鳥急天涯遊子幾時還<lb/>
　　招隱<hi>二首</hi>
别後頻驚束帶寛相逢亦復笑蒼顔秪今歳月青牛老<lb/>
何處烟波白鳥閒千古心期寒綠綺十年世事墮黄間<lb/>
脩簧倚徧空江暮枉殺招呼費小山<lb/>
回頭五十九年非千里乘風翼倦飛門外黄塵時事改<lb/>
樽前白髪故人稀金河沙煖春鴻去朱雀橋空海燕歸<lb/>
<pb n="KR4h0158_WYG_053-11b"/>
惟有嚴陵灘下路年年潮水上漁磯<lb/>
　　李郎中有詩謝寄藤杖仍次韻答之<lb/>
海南覓得古藤枝持與詩人杜牧之紫貝斑文鞭更爛<lb/>
赤龍蒼骨蜕尤竒路無夷險終全節用有行藏一任時<lb/>
非但與君扶脚力鏦蛟剸虎要支持<lb/>
　　和酈僉事見寄韻<lb/>
詩書無用戲侏儒兩序今猶見璧圖末路弟兄知已少<lb/>
中原人物似君無曲終湘水絲繩絶書入昭陵筆硯蕪<lb/>
<pb n="KR4h0158_WYG_053-12a"/>
珍重江南春信早暗隨梅萼到西湖<lb/>
　　挽寧谷居士何公<lb/>
鼠遶枯藤齧未休得如此老死何求翁踰八十媪黄髮<lb/>
孫見曾𤣥兒白頭身世幅巾歸繭室歳時盂飯灑孤丘<lb/>
百年心事無人識分付黄花满地秋<lb/>
　　感寓<hi>二首</hi>
西風落日怕登樓倚徧闌千萬古愁衰漢竟成三國誤<lb/>
秣陵不改六朝羞江山有恨畱青史天地無情送白頭<lb/>
<pb n="KR4h0158_WYG_053-12b"/>
擊碎唾壺歌不盡荒臺殘雨夢揚州<lb/>
試向昆明問劫灰幾看麋鹿上蘇臺閒中厯日生青草<lb/>
夢裏乾坤化大槐塞雁南歸春又去江潮東下暮還來<lb/>
臨平山盡啼鵑歇可是征人喚不回<lb/>
　　挽太學正節先生徐應鑣<lb/>
國破君亡一死宜絶憐兒女死如飴龍池竟負媧皇誓<lb/>
蛙坎空遺烈士悲洗骨不汚唐六館瀝心無愧趙孤兒<lb/>
北行多少生還客休向梯雲讀墓碑<lb/>
<pb n="KR4h0158_WYG_053-13a"/>
　　題川無竭寄傲窗<lb/>
南山有路滑如苔多少人從半嶺回不是老僧空傲世<lb/>
世人自不上山來<lb/>
　　贈雲菴董道人<lb/>
一塢寒雲暝不開茅簷低壓半蒼苔近來雲出不成雨<lb/>
莫遣無心出岫來<lb/>
　汪元量<lb/>
　　<hi>字大有錢塘人以善琴事謝后王昭儀宋亡隨三宮入北庭久之請為黄冠南歸幼主與王昭儀及</hi>
<pb n="KR4h0158_WYG_053-13b"/>
　　<hi>諸降臣皆有詩餞之自是往來江湖無定跡所作詩皆紀亡國降元之事詩而兼史與所南鐵函長</hi>
　　<hi>存天壤可也元量别號水雲其詩為水雲集</hi>
　　北征<lb/>
北帥有嚴程挽我投燕京挾此萬卷書明發萬里行出<lb/>
門隔山嶽未知死與生三宫錦帆張粉陣吹鸞笙遺民<lb/>
拜路傍哭號皆失聲吳山何青青呉水何泠泠山水豈<lb/>
有極天地終無情囘首呌重華蒼梧雲正横<lb/>
　　幽州除夜醉歌<lb/>
<pb n="KR4h0158_WYG_053-14a"/>
燕姬壓酒春宵永列炬揺光拂紅影銀鴨香烘雲母屏<lb/>
綺窗繡閣流芳馨晚管聲含蘭氣嬌鳳釵拕頸烏雲飄<lb/>
錦瑟無端促絃急纎娥歛翠翻成泣雕龍啁唽雞鳴早<lb/>
一笑紅顔鏡中老<lb/>
　　夷山醉歌<hi>二首</hi>
楚狂醉歌歌正發更上梁臺望明月西風獵獵吹我衣<lb/>
絶代佳人皎如雪搥羯鼓彈箜篌烹羊宰牛坐糟丘一<lb/>
笑再笑揚清謳遥看汴水波聲小錦纜忘還事多少昨<lb/>
<pb n="KR4h0158_WYG_053-14b"/>
日金明池上來艮嶽凄凉麋鹿遶麥青青黍離離萬年<lb/>
枝上鴉亂啼二龍北狩不復返六龍南渡無還期金銅<lb/>
淚迸露盤濕畵闌桂柱酸風急鳩居鵲構蒼隼入蛇出<lb/>
燕巢白狐立東南地䧟妖氛黑雙鳳高飛海南陌呉山<lb/>
日落天沈沈母子同行向天北闗河萬里雨露深小儒<lb/>
何必悲苦辛歸來耳熱忘頭白買笑揮金莫相失呼奚<lb/>
奴吹篳篥美人縱復横今夕是何夕楚狂醉歌歌欲輟<lb/>
老猿為我啼竹裂<lb/>
<pb n="KR4h0158_WYG_053-15a"/>
嗚呼再歌兮花滿臺好月為我光徘徊人生在世不滿<lb/>
百紛華過眼皆成灰夷山青青汴水緑西北髙樓咽絲<lb/>
竹美人十指纎如玉為我行觴歌一曲含宫嚼徴當窗<lb/>
牖露脚斜飛濕楊栁就中有客話陳橋如此山河落人<lb/>
手客且住聴我語楚漢中分兩丘土七雄爭戰總塵埃<lb/>
三國鶯花浩無主咸陽宫殿不復都華清池沼温泉枯<lb/>
世間興廢奔如電滄海桑田幾回變人生得意且盡歡<lb/>
何須苦苦為髙官人生有命且行樂何必區區歎牢落<lb/>
<pb n="KR4h0158_WYG_053-15b"/>
遮莫金章與玉珂何如桐江披釣蓑遮莫貂蟬貴此身<lb/>
何如柴桑漉酒巾君不見海上看羊手持節饑來和雪<lb/>
扣氊齧又不見飯顆山頭人見嗤愁吟痛飲眞吾師美<lb/>
人勸我酒有客有客聴我歌須臾客醉美人睡我亦不<lb/>
知天與地嗚呼再歌兮無人聴月自落兮酒未醒<lb/>
　　孫殿帥從魏公出師<lb/>
我宋麒麟閣功當向上名出師休背主誓死莫偷生社<lb/>
稷逢今日英雄在此行勿為兒女態一笑欲傾城<lb/>
<pb n="KR4h0158_WYG_053-16a"/>
　　杭州<hi>二首</hi>
有客回陽九無人握髪三闗中新約法江左舊清談鐵<lb/>
騎來天北樓<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>過海南一枝巢越鳥八繭熟吳蠶<lb/>
天也今如此人乎可奈何臺邊西子去宮裏北人過玉<lb/>
樹歌方息金銅涙已多旌旗遮御路舟楫滿官河<lb/>
　　杭州雜詠和林石田<hi>十二首</hi>
石田林處士唫鏡静無塵亂後長如醉愁來不為貧飯<lb/>
蔬畱好客筆硯老斯人近法秦州體篇篇妙入神<lb/>
<pb n="KR4h0158_WYG_053-16b"/>
先生忘富貴久客幸平安髮已千莖白心猶一寸丹衣<lb/>
冠前進士家世舊郎官醉入烏程里吟登李杜壇<lb/>
蠋也吞聲哭潛行到水頭人誰包馬革子獨取羊裘北<lb/>
靣生何益南冠死則休百年如過翼撫掌笑孫劉<lb/>
一春雲幕幕三月雨淋淋魚菜不歸市鶯花空滿林人<lb/>
行官巷口兵蔟御街心老子猖狂甚猶歌梁父吟<lb/>
躡足封韓信剖心眞比干河山千古涙風雨一番寒世<lb/>
指鹿為馬人呼鳥作鸞江頭潮洶洶城脚水漫漫<lb/>
<pb n="KR4h0158_WYG_053-17a"/>
吟身春共瘦獨立望江亭越水荒荒白吳山了了青軍<lb/>
降欣解甲民喜罷抽丁拍碎欄干曲吞聲血涙零<lb/>
陵廟成焦土宫牆沒野蒿亡秦皆趙李佐漢獨蕭曹國<lb/>
子乘黄貴山人衣白髙飛埃猶黯黯逝水正滔滔<lb/>
靜看縱横士翻成買賣兒禁中驚戰鼓城上出降旗魏<lb/>
操非無漢唐高不有隋從兹更革後寧復太平期<lb/>
偶出西湖上新蒲緑未齊攜來鯿縮項買得蟹團臍問<lb/>
酒入新店喚船行舊堤亂離多殺戮水畔幾人啼<lb/>
<pb n="KR4h0158_WYG_053-17b"/>
日月往來轂乾坤生殺機江春蛟妾舞塞煖雁奴歸送<lb/>
客詩添債愁城酒破圍如何秦相國昨夜酖韓非<lb/>
世變摩訶曲時更短後衣魏庭翁仲泣唐殿子孫非樹<lb/>
秃鴉爭集梁空燕自歸斷橋春已莫無限栁花飛<lb/>
竟夕柴門掩無心接縉紳山中多樂事世上少全人諸<lb/>
呂幾亡漢商翁不仕秦柴桑深僻處亦有晉遺民<lb/>
　　太皇謝太后挽章<hi>二首</hi>
笳鼓喧呉越傷心國破時雨闌花洒涙烟苑栁顰眉事<lb/>
<pb n="KR4h0158_WYG_053-18a"/>
去千年速愁來一死遲舊臣相弔後寒月墮臙脂<lb/>
大漠隂風起羇孤血涙縣忽聞天下母已赴月中仙哀<lb/>
樂浮雲外榮枯逝水前遺書乞骸骨歸葬越山邊<lb/>
　　江陵<lb/>
月到荆江上輕帆莫逺揚水揺龍影動風送雁聲長北<lb/>
斗回秋柄南辰耿夜光徘徊舒一嘯詩興落瀟湘<lb/>
　　錢塘<lb/>
躑躅吞聲淚暗傾杖藜徐步浙江行平蕪古路人煙斷<lb/>
<pb n="KR4h0158_WYG_053-18b"/>
緑樹新墟鬼火明事去玉環沈絶域愁來金盌出佳城<lb/>
十年草木都麋爛畱得南枝照淺清<lb/>
　　酬王昭儀<lb/>
愁到濃時酒自斟挑燈看劒淚㾗深黄金臺愧少知已<lb/>
碧玉調高空好音萬葉秋風孤館夢一燈夜雨故鄉心<lb/>
庭前昨夜梧桐語勁氣蕭蕭入短襟<lb/>
　　御宴蓬萊島<lb/>
曉日重闈對冕旒内家開宴擁歌謳駝峰縷割分金盌<lb/>
<pb n="KR4h0158_WYG_053-19a"/>
馬乳時傾泛玉甌禁苑風生亭北曲寢園月轉殿西頭<lb/>
山前山後花如錦一朶紅雲侍輦遊<lb/>
　　潼闗<lb/>
蔽日烏雲撥不開昏昏勒馬度闗來綠蕪逕路人千里<lb/>
黄葉郵亭酒一杯事去空垂悲國淚愁來莫上望鄉臺<lb/>
桃林塞外愁烟起大漠天寒鬼哭哀<lb/>
　　石頭城<lb/>
石頭城上小徘徊世換僧殘寺已灰地接汴淮山北去<lb/>
<pb n="KR4h0158_WYG_053-19b"/>
江吞呉越水東來徤魚奮鬛隨蛟舞快鶻翻身獵雁回<lb/>
一片降旗千古淚前人留與後人哀<lb/>
　　揚州<lb/>
重到揚州十載餘畵橋雨過月模糊后皇廟裏花何在<lb/>
煬帝堤邉栁亦枯陂麥青青嘶亂馬城蕪冉冉落羣烏<lb/>
人生聚散愁無盡且小停鞭向酒壚<lb/>
　　長沙<lb/>
洞庭纔過浪猶髙河伯欣然止怒濤傍㟁買魚仍問米<lb/>
<pb n="KR4h0158_WYG_053-20a"/>
登樓呼酒更持螯湘汀暮雨幽蘭濕野渡寒風古樹號<lb/>
詩到巴陵吟不得屈原千古有離騷<lb/>
　　湖州歌<hi>七十四首</hi>
丙子正月十有三撾鞞伐鼓下江南皋亭山下青烟起<lb/>
宰執相㸔似醉酣<lb/>
萬馬如雲在外間玉階僊仗罷趨班三宫北靣議方定<lb/>
遣使臯亭欵伯顔<lb/>
殿上羣臣嘿不言伯顔丞相趣降箋三宫共在珠簾下<lb/>
<pb n="KR4h0158_WYG_053-20b"/>
萬騎虬鬚遶殿前<lb/>
謝了天恩出内門駕前喝道上將軍白旄黄鉞分行立<lb/>
一㸃猩紅似幼君<lb/>
一匊吳山在眼中樓臺疊疊間青紅錦帆後夜烟江上<lb/>
手抱琵琶憶故宫<lb/>
北望燕雲不盡頭大江東去水悠悠夕陽一片寒鴉外<lb/>
目斷東西四百州<lb/>
十數年來國事乖大臣無計逐時挨三宫今日燕山去<lb/>
<pb n="KR4h0158_WYG_053-21a"/>
春草凄凄上玉階<lb/>
錦帆髙揭繡簾開鼉鼓聲悲鳳管哀月子纎纎雲裏見<lb/>
呉江不盡莫潮來<lb/>
一出宫門上畫船紅紅白白艷神僊山長水逺愁無那<lb/>
又見江南月上絃<lb/>
太湖風起浪頭髙錦柁揺揺坐不牢靠著篷窗垂兩目<lb/>
船頭船尾爛弓刀<lb/>
昨夜三更淚濕腮伍胥何事夢中來三宫從此相分别<lb/>
<pb n="KR4h0158_WYG_053-21b"/>
自勒潮頭白馬迴<lb/>
受降城下草離離寒食清明只自悲漢寢秦陵何處在<lb/>
鶯花無主雨如絲<lb/>
金陵昨夜有降書更説揚州一戰輸淮北淮南清未了<lb/>
又添軍馬下東呉<lb/>
鐵甕城頭馬亂嘶金陵城下砲如飛黑風捲地鼓鼙急<lb/>
昨夜常州又受圍<lb/>
曉來宫櫂去如飛掠髮鬟雲淺畫眉風雨凄凄能自遣<lb/>
<pb n="KR4h0158_WYG_053-22a"/>
三三五五坐彈碁<lb/>
曉鬢鬅鬆懶不梳忽聴人說是南徐手中明鏡抛船上<lb/>
半揭篷窗看打魚<lb/>
京口沿河賣酒家東邊楊栁北邊花栁揺花謝人分散<lb/>
一向天涯一海涯<lb/>
一片淮山落照中開船忽遇打頭風行軍元帥傳言語<lb/>
别撥官軍下浙東<lb/>
不堪回首淚盈盈萬里淮河聴雨聲莫問萍虀併豆粥<lb/>
<pb n="KR4h0158_WYG_053-22b"/>
且餐麥飯與魚羮<lb/>
宰執連鑣向北行淮西夜夜鬼燈青雖然適意無南北<lb/>
生死難逃篩下星<lb/>
兩淮極目草芊芊野渡灰餘屋數椽兵馬渡江人走盡<lb/>
民船拘歛作官船<lb/>
宫人清夜按瑶琴不識明妃出塞心十八拍中無限恨<lb/>
轉絃又奏廣陵音<lb/>
清天澹澹月荒荒兩㟁淮田盡戰塲宫女不眠開眼坐<lb/>
<pb n="KR4h0158_WYG_053-23a"/>
更聴人唱哭襄陽<lb/>
翠鬟半嚲倦梳妝楊栁風前陣陣凉絃索懶拈縮纎手<lb/>
龍涎猶嚼口脂香<lb/>
鳳管龍笙處處吹都民歡樂太平時宫娥不識興亡事<lb/>
猶唱宣和御製詞<lb/>
丞相催人急放舟舟中兒女淚交流淮南漸逺波聲小<lb/>
猶見揚州望火樓<lb/>
一半淮江半浙江怒潮日夜自相撞揚州昨夜軍書至<lb/>
<pb n="KR4h0158_WYG_053-23b"/>
説道淮安未肯降<lb/>
曉來潮信暫相畱滿耳驚濤愁復愁月殿不知何處在<lb/>
錦帆揺曳到揚州<lb/>
九尺瓊花一夜開無雙亭曲小徘徊可憐后土空祠宇<lb/>
望斷韋郎不見來<lb/>
兩淮戰鼓不停撾萬騎精兵賽夜义破陣焚舟彈指頃<lb/>
南人猶懼夏爺爺<lb/>
官軍兩岸䕶龍舟麥飯魚羮進不休宫女垂頭空作惡<lb/>
<pb n="KR4h0158_WYG_053-24a"/>
暗抛珠淚落船頭<lb/>
太皇太后過江都遥指淮山是畫圖抛却故家風雨外<lb/>
夜來歸夢遶西湖<lb/>
蘆荻颼颼風亂吹戰塲白骨㬥沙泥淮南兵後人烟絶<lb/>
新雨燈前醉玉妃<lb/>
篷窗倚坐酒㣲酣淮水無波似蔚藍雙櫓咿啞揺不住<lb/>
望中猶自是江南<lb/>
銷金帳下忽天明夢裏無情亦有情何處亂山可堆骨<lb/>
<pb n="KR4h0158_WYG_053-24b"/>
暫時相對坐調笙<lb/>
絲雨綿雲五月寒淮堧遺老笑儒冠行軍元帥來相探<lb/>
折送駝峰炙一盤<lb/>
使臣開閘過髙郵楊栁絲絲拂去舟宫女推篷猶自笑<lb/>
閒抛金彈打沙鷗<lb/>
邵伯津頭閘未開山城鼔角不勝哀一川霞錦供行客<lb/>
且掬荷香進酒杯<lb/>
北風吹雨入篷間宫女腰肢瘦怯寒阿監隔船相借問<lb/>
<pb n="KR4h0158_WYG_053-25a"/>
計程今日到淮安<lb/>
寳應城南栁數株葭牆艾席是民居眼前境逆無詩興<lb/>
忽有小舟來賣魚<lb/>
船泊邳州古㟁傍斜風細雨送昏黄美人一一船中坐<lb/>
猶把金猊注好香<lb/>
徐州城上覓黄樓四壁詩章讀不休更欲登臺看戲馬<lb/>
州官攜酒共嬉遊<lb/>
歌風臺畔水沄沄地靣官人餽酒葷宫女上船嬉一霎<lb/>
<pb n="KR4h0158_WYG_053-25b"/>
不禁塵土汚衣裙<lb/>
新濟州來舊濟州栁門西畔兩三鷗酒邊笑謔消長日<lb/>
弄竹彈絲盡勝流<lb/>
琵琶切切更嘈嘈髙栁羣蟬逐不號一片夕陽無限好<lb/>
汶河西上酒樓高<lb/>
錦帆百幅礙斜陽遥望陵州里許長車馬爭馳迎把盞<lb/>
走來船上看花娘<lb/>
兀兀篷窗坐似禪景州城外更凄然官河宛轉無風力<lb/>
<pb n="KR4h0158_WYG_053-26a"/>
馬曵驢拖鼓子船<lb/>
船到滄州且少畱客來同上酒家樓沿河樹折棗初剥<lb/>
滿地藤枯瓜未收<lb/>
日中轉柁到河間萬里羇人强自寛此夜此歌如此酒<lb/>
臨安月色好誰看<lb/>
長蘆轉柁是通津盡是東西南北人日暮煙花簫鼔閙<lb/>
紅樓爛醉楚州春<lb/>
恰到楊邨舊馬頭北風吹雨便成秋嗚嗚鬼物敗人興<lb/>
<pb n="KR4h0158_WYG_053-26b"/>
掩却篷窗且睡休<lb/>
滿朝宰相出通州迎接三宮宴不休六十里天圍錦帳<lb/>
素車白馬月中遊<lb/>
㑹同館裏紫䝉茸蘭麝飄來陣陣風簫鼓沸天迴雁舞<lb/>
黄羅帳幔燕三宫<lb/>
皇帝初開第一筵天顔問勞意綿綿大元皇后同茶飯<lb/>
宴罷歸來月滿天<lb/>
第二筵開入九重君王把酒勸三宫駝峰割罷行酥酪<lb/>
<pb n="KR4h0158_WYG_053-27a"/>
又進椒盤剥嫩蔥<lb/>
第三筵席在蓬萊丞相行杯不放杯割馬燒羊熬解粥<lb/>
三宫宴罷謝恩迴<lb/>
第四筵開在廣寒葡萄酒釀色如丹并刀細割天雞肉<lb/>
宴罷歸來月滿鞍<lb/>
第五華筵正大宫轆轤引酒吸長虹金盤堆起綿羊肉<lb/>
樂指三千響碧空<lb/>
第六筵開在禁庭蒸麋燒鹿薦杯行三宫滿飲天顔喜<lb/>
<pb n="KR4h0158_WYG_053-27b"/>
月下笙歌入舊城<lb/>
第七筵排極整齊三宫遊處輭輿提杏奬新沃燒熊肉<lb/>
更進鵪鶉野雉雞<lb/>
第八筵開在北亭三宫豐燕已恩榮諸行百戲都呈藝<lb/>
樂局伶官呌㸃名<lb/>
第九筵開進帝妃三宫端坐受金巵須臾殿上都酣醉<lb/>
拍手髙歌舞雁兒<lb/>
第十瓊筵敞禁庭兩邊丞相把壺瓶君王自勸三宫酒<lb/>
<pb n="KR4h0158_WYG_053-28a"/>
更送天香近玉屏<lb/>
一人不殺謝乾坤萬里來來謁帝閽髙下受官隨品從<lb/>
九流藝術亦沾恩<lb/>
僧道恩榮已受封上庠儒者亦恩隆福王又拜平原郡<lb/>
幼主新封瀛國公<lb/>
金屋妝成物色新三宫日用御厨珍其餘宫女千餘箇<lb/>
分嫁幽州老斵輪<lb/>
每月支糧萬石鈞日支羊肉六千斤御厨請給葡萄酒<lb/>
<pb n="KR4h0158_WYG_053-28b"/>
别賜天鵝與野麕<lb/>
三宫寢室異香飄貂鼠氊簾錦繡標花毯褥裀三萬件<lb/>
織金鳳被八千條<lb/>
客中忽忽又重陽滿酌葡萄當菊觴謝后已叨新聖㫖<lb/>
謝家田土免輸糧<lb/>
三殿加餐强自寛内家日日問平安大元皇后來相探<lb/>
特賜絲紬二百單<lb/>
萬里脩途似夢中天家賜予意無窮昭儀别館香雲煖<lb/>
<pb n="KR4h0158_WYG_053-29a"/>
自把詩書授國公<lb/>
江南郡守列金階内裏華筵日日排文武官僚多二品<lb/>
還鄉盡帶虎頭牌<lb/>
四川昝帥尚麤豪萬馬來燕貢一遭奏授虎符三百靣<lb/>
内家更賜織金袍<lb/>
曉望燕雲正雪天閉門氊帳恣髙眠内家遺鈔三千錠<lb/>
添賜三宫日用錢<lb/>
　　越州歌<hi>十首</hi>
<pb n="KR4h0158_WYG_053-29b"/>
淮南四畔草離離萬檝千艘水上飛旗幟蔽江金鼓震<lb/>
伯顔丞相過江時<lb/>
東南半壁日昏昏萬騎臨軒趣幼君三十六宫隨輦去<lb/>
不堪囘首望呉雲<lb/>
西峰雲鎻幾時開昨夜京城戰鼓哀漁父生來載歌舞<lb/>
滿頭白髮見兵來<lb/>
魯港當年傀儡塲六軍盡笑賈平章三聲鑼響三更後<lb/>
不見人呼大魏王<lb/>
<pb n="KR4h0158_WYG_053-30a"/>
脱却黄袍心莫欺魏王事業止于斯孤舟走過揚州去<lb/>
表奏朝廷乞太師<lb/>
賈廟巍巍盡勅封秦齊兩國受恩同木綿菴下無依鬼<lb/>
合策麒麟第一功<lb/>
羣臣上疏納忠言國害分明在目前只論平章行不法<lb/>
分田之後又私田<lb/>
甲子初秋栁宿乖皇天無雨只空雷正當七月初三夜<lb/>
帝勸長星酒一杯<lb/>
<pb n="KR4h0158_WYG_053-30b"/>
月夜湖歌歌正長船來船去水茫茫上塘歌了下塘唱<lb/>
更唱呉王與越王<lb/>
苦夢呉山列御筵三千宫女燭金蓮而今莫説夢中夢<lb/>
夢裏呉山只自憐<lb/>
　　醉歌<hi>十首</hi>
呂將軍在守襄陽十載襄陽鐵脊梁望斷援兵無信息<lb/>
聲聲罵殺賈平章<lb/>
援兵不遣事堪哀食肉權臣大不才見説襄樊投拜了<lb/>
<pb n="KR4h0158_WYG_053-31a"/>
千軍萬馬過江來<lb/>
淮襄州郡盡歸降鞞鼓喧天入古杭國母已無心聴政<lb/>
書生空有淚成行<lb/>
六宫宫女淚漣漣事主誰知不盡年太后宣傳許降國<lb/>
伯顔丞相到簾前<lb/>
亂㸃連聲殺六更熒熒庭燎待天明侍臣已冩歸降表<lb/>
臣妾簽名謝道清<lb/>
衣冠不改只如先闗㑹通行滿市廛北客南人成買賣<lb/>
<pb n="KR4h0158_WYG_053-31b"/>
京城依舊使時錢<lb/>
北師要討撒花銀官府行移逼市民丞相伯顔猶有語<lb/>
學中須揀秀才人<lb/>
湧金門外雨晴初多少紅船上下趨龍管鳳笙無韻調<lb/>
却撾戰鼓下西湖<lb/>
南苑西宫棘露牙萬年枝上亂啼鴉北人環立闌干曲<lb/>
手指紅梅作杏花<lb/>
伯顔丞相吕将軍收了江南不殺人昨日太皇請茶飯<lb/>
<pb n="KR4h0158_WYG_053-32a"/>
滿朝朱紫盡降臣<lb/>
　　戎州<hi>三首</hi>
錦荔戎州第一竒大如雞子壓枝垂金刀剪下三千顆<lb/>
對客從容把酒巵<lb/>
害馬勞生事已灰長安無復使人來滿園蓊蔚千千樹<lb/>
盡是楊妃死後裁<lb/>
錦殻中間玉一團樹髙數丈實難攀瀘戎顆顆甜如宻<lb/>
夔梓纍纍味薄酸<lb/>
<pb n="KR4h0158_WYG_053-32b"/>
　　鳳州歌<lb/>
去路迢迢入兩當三千三百到華陽黄花川上黄花驛<lb/>
千百猿聲斷客腸<lb/>
　<lb/>
　<lb/>
　<lb/>
　<lb/>
　宋元詩會卷五十三<lb/>
</p>
<p>
</p>
  </div>
<div>
<head>宋元詩㑹卷五十四</head> <lb/>
    <p>
<pb n="KR4h0158_WYG_054-1a"/>
欽定四庫全書<lb/>
　宋元詩㑹卷五十四<lb/>
　　　　　　　　　　　兵部主事陳焯編<lb/>
　熊　鉌<lb/>
　　<hi>號勿軒建陽人為寧州司户參軍入元不仕老而好學所著有翰墨全書行世  按元文類中有熊</hi>
　　<hi>鉌者亦係閩人其著作多屬大徳至大間距宋亡三十餘載恐非勿軒當再考之</hi>
　　遊武夷山<lb/>
我來武夷山逺意起千古嘗疑混沌開疏鑿未經禹峽<lb/>
<pb n="KR4h0158_WYG_054-1b"/>
山猶古梁洪濤莽囘互行舟畱大壑營巢餘斷樹垠崖<lb/>
波濤痕隱隱皆可覩陶然上古民要服固深阻秦威何<lb/>
桓桓薄海猶廣土六合皆湧沸一枝豈寧處嘗言十三<lb/>
君隱隱避秦侣一日厭塵寰泠然遂髙舉上山娱賓雲<lb/>
下山滿豺虎神仙何渺茫虹橋想虛語桃源亦其類好<lb/>
事自誇詡風氣日已開蛇斷出眞主遂令閩山陬盡入<lb/>
職方宇漢志名始彰祠堂用魚脯流傳世代久琳宫粲<lb/>
衣羽至今此名山號為神仙府<lb/>
<pb n="KR4h0158_WYG_054-2a"/>
　　上致用院李同知論海舶<lb/>
易經致民用肇自羲農先耒耜既生聚市易還懋遷公<lb/>
私不交病本末無倒縣古人致主術稱物匪有偏厥初<lb/>
禹作貢不但中邦田四海自錫貢寧憚來徃邊碣石來<lb/>
冀右海岱青徐連東南並淮揚亦自江海沿夫豈寳逺<lb/>
物有道歸陶甄成周制國用半在周官編虞衡與商賈<lb/>
胡不末利捐艱難開國心什一猶欲蠲裒益固有道公<lb/>
功格皇天後儒不知學説理多虛𤣥生財昧大道民命<lb/>
<pb n="KR4h0158_WYG_054-2b"/>
日益朘管商一作俑蠧弊貽千年漁鹽尚抑末奈何誘<lb/>
開阡懷清一以築㷀獨堪哀憐封君擅半賦公私重熬<lb/>
煎寒機凍女手汗粒頳農肩織衣不上體舂粟不下咽<lb/>
傷哉力田家欲説涕淚漣何如棄之去逐末利百千矧<lb/>
此賈舶人入海如登仙逺窮象齒徼深入驪珠淵大貝<lb/>
與南琛錯落萬斛船取之人不傷用之我何愆奈何昧<lb/>
輕重屑屑窮算鞭錙銖較鷺股漏網魚吞船安得體國<lb/>
臣為天掘泉源上資國脈壽下拯民瘼瘨朝夕禹貢志<lb/>
<pb n="KR4h0158_WYG_054-3a"/>
菲食甘胝胼九載不入門千古孰與賢更想公旦心待<lb/>
旦尤乾乾世俗吝與驕曾不絲毫牽所以太和治常在<lb/>
虞周前此道久已亡利欲充垓埏豈曰治不及曾是心<lb/>
無傳名公中州傑自是天分全問學甚充厚願力還精<lb/>
堅博物功不勞無欲心湛然維此一樞軸實秉大化甄<lb/>
如天有北斗物物歸璣璇帝念南海民風化舊所宣皇<lb/>
皇風霜節炳炳奎璧躔纎㣲亦何凂闔散有大權利用<lb/>
六府修制用九府圜古人不可作得意皆蹄筌誰哉識<lb/>
<pb n="KR4h0158_WYG_054-3b"/>
治本理此南熏絃三代事寂寞念之心中㾓書生武夷<lb/>
客偶此來海堧使者採風謡詩歌寓惓惓<lb/>
　　寄趙菊東山長<hi>三首</hi>
男兒貴神交何必見顔色大江有佳士夢寐不可得忽<lb/>
來幔亭間片雲亦相識娟娟如在眼猶此一水隔<lb/>
澹然幽貞姿乃是夕英菊託根九秋杪霜露凄已肅我<lb/>
疑靈均伴只有淵明獨采采黄金花豈意在林曲<lb/>
胡為此不采却采泮水芹聖人望魯念彼黍車轔轔餘<lb/>
<pb n="KR4h0158_WYG_054-4a"/>
澤孟孫氏管商何足論新畬有陳根猶是豐芭春<lb/>
　　上嚴亷訪<hi>三首</hi>
古人重民敎禮樂用為急虞書有三官周典猶二職太<lb/>
學領奉常西都有餘責兩生既不來何參又無術<lb/>
漢興歴數世兹事竟未遑一絶不復續千載重慨慷房<lb/>
魏輔貞觀汗瀋空流漿開寳襲唐陋儀儼負義方<lb/>
南方尚秉禮文風未云衰釋奠古雅樂鄉飲舊漢儀表<lb/>
章在正學舎魯將安之願言假良遇制作逄昌時<lb/>
<pb n="KR4h0158_WYG_054-4b"/>
　　擣衣曲<lb/>
北望悠悠音信少空房念逺心常早流螢煜煜夜稍清<lb/>
塞雁嗈嗈寒已到細絲清水練方新在椸半濕日中明<lb/>
隔籬翁媪寐不熟月落尚聞砧杵聲將軍錦帳環歌舞<lb/>
百戰仍遲歸寸土老農肩米肉成瘡思婦裁衣淚如雨<lb/>
　　呈劉治中<lb/>
弱水流西河水東瞻烏爰止誰雌雄天地方閉何時通<lb/>
顚倒溷室成仙宫我羡仙人在髙空絶粒輕舉乘天風<lb/>
<pb n="KR4h0158_WYG_054-5a"/>
豢養不及真神龍人生剪羽樊籠中名尤利怨方相攻<lb/>
忽聞海上蓬萊翁却來幔亭跨長虹願畱徜徉羣仙峰<lb/>
塵寰渺渺知何窮<lb/>
　　送洛陽靳中事<lb/>
銅駝巷陌棘風凉尚記東都舊帝鄉甲馬營空雲氣遠<lb/>
杜鵑聲去洛園荒天開地闢人才出風起雲飛汗竹香<lb/>
倘得行窩容我老春風借地種姚黄<lb/>
　　聞讀書有感<lb/>
<pb n="KR4h0158_WYG_054-5b"/>
萬疊青山鎖暮隂倚欄凝竚意深深趂時士女忻秦服<lb/>
學語兒童解楚吟當日繁華逐流水何年拱把秀穹林<lb/>
遼東爼豆銅川筮認取斯人萬古心<lb/>
　　越川道中<lb/>
野田秋澗響潺潺新翠喬林繞舎環淡日凝烟横别浦<lb/>
斜風吹雨過前山柴扉初放牛羊出漁艇方攜蠏蛤還<lb/>
自笑平生愛遊覽天敎長在水雲間<lb/>
　　客夜書事<lb/>
<pb n="KR4h0158_WYG_054-6a"/>
西風凉信入虗簷絺綌微單已戒嚴鄉夢不隨秋夜永<lb/>
客愁偏向雨聲添清髙鳴雁低雲海漂泊流螢傍竹簾<lb/>
搔首寒燈樓舍悄行藏自曉不須占<lb/>
　　平江舟中不寐<lb/>
逺水瀟瀟荻葦風月明雲外呌孤鴻丹楓擁被疎蓬底<lb/>
夢斷山深野寺鐘<lb/>
　　江邊客舍<lb/>
輕寒無賴入征裘野水閒雲總是愁極目逺山横靄外<lb/>
<pb n="KR4h0158_WYG_054-6b"/>
數聲鳴櫓白蘋洲<lb/>
　王　鎡<lb/>
　　<hi>括之平昌人字介翁宋末官縣尉當祥興播遷時即解綬歸隱工於吟咏宋史載王鎡文集二十卷</hi>
　　<hi>今所傳月洞詩草特豹斑耳明閩人徐興公極稱之</hi>
　　錢塘江<lb/>
凉疎萬栁條秋滿石欄橋呉越興亡事晨昏來去潮雲<lb/>
開天日近水接海山遥望到西陵渡風帆穩自飄<lb/>
　　塞上曲<lb/>
<pb n="KR4h0158_WYG_054-7a"/>
黄雲連白草萬里有無間霜冷髑髏哭天寒甲胄閒馬<lb/>
嘶經戰地鵰認打圍山移戍腰金印將軍度玉闗<hi>馬嘶一聯</hi>
<hi>用唐異句不嫌其同</hi>
　　買舟<lb/>
赤欄橋上路幾度卜歸期流水無迴日行人有老時潮<lb/>
來江勢逆月出海門遲風順輕舟駛蒲帆盡夜吹<lb/>
　　别虞君集<lb/>
瓦瓶擔酒去送客石橋東潮過汀沙上船迴島嶼中桃<lb/>
<pb n="KR4h0158_WYG_054-7b"/>
花三月雨楊栁五更風明日思君處渡頭烟水空<lb/>
　　送黙然上人歸天台<lb/>
孤雲不定心持鉢度寒林野飯青蒲潔客程黄葉深海<lb/>
風潮水發山雨燒烟沈歸到石橋日應看瀑布吟<lb/>
　　早行<lb/>
客程因太早却費一更眠落月已歸海殘星猶在天櫓<lb/>
聲荷葉浦螢火荳花田隔㟁誰家起青燈逺樹邊<lb/>
　　别黄吟隱<lb/>
<pb n="KR4h0158_WYG_054-8a"/>
飲乾分别酒話久未移舟潮水催行客海山生逺愁蟬<lb/>
聲秋浦樹雁影夕陽樓今夜相思夢蘆花第幾洲<lb/>
　　秋深<lb/>
風露損衣裾秋深懷古廬僕方談夜夢客至得家書子<lb/>
黒石蓮老柿紅霜葉疎今年籬下菊遥憶少人鋤<lb/>
　　訪翟梅山<lb/>
諸老彫零盡江湖今有誰半生行客慣多難識君遲花<lb/>
屋春風酒梅山雪夜詩莫為名釣出世事正如棋<lb/>
<pb n="KR4h0158_WYG_054-8b"/>
　　晩春即事<lb/>
雲氣不分明天隂忽又晴喜凉溪鵲浴知雨沼蛙鳴仙<lb/>
藥黄精飯齋蔬白椹羮惜春吟未就閒踏落花行<lb/>
　　山中<lb/>
榮枯皆定數枉作送窮吟有色非真畫無絃是古琴青<lb/>
松秦世事黄菊晉人心塵外烟蘿客相尋入逺林<lb/>
　　避亂柯巖緑坡諸公以詩見寄<lb/>
柯括地西東音書乆不通山河隔今古天地老英雄局<lb/>
<pb n="KR4h0158_WYG_054-9a"/>
敗棋難著愁多酒易中花前多少恨無語寄春風<lb/>
　　感秋寄白雲趙寺丞<lb/>
囊裏不藏金相隨只破琴毎因看月夜長動故人心敗<lb/>
草闗河路秋風楚越砧愁來不成寐壞壁更蛩吟<lb/>
　　谿村<lb/>
水路隨山轉谿晴踏輭沙斜陽曬魚綱疎竹露人家行<lb/>
蠏上枯㟁飢禽銜落花老翁分石坐閒話到桑麻<lb/>
　　寄友<lb/>
<pb n="KR4h0158_WYG_054-9b"/>
髮影明寒鏡蕭蕭亦自憐故人難㑹靣行客又經年晴<lb/>
雪添崖瀑春雲雜燒烟相思有書札寫盡夜燈前<lb/>
　　宿香嚴院<lb/>
地爐煨火柏枝香借宿寒寮到上方山近白雲歸古殿<lb/>
風髙黄葉響空廊敲門僧踏梅花月入夜猿啼楓樹霜<lb/>
夢醒不知窗日上時聞清磬出松堂<lb/>
　　寄杜北山<lb/>
倦客蕭蕭兩鬢秋栁絲無力絆歸舟曉風落葉辭髙樹<lb/>
<pb n="KR4h0158_WYG_054-10a"/>
夜月行人在别州千里闗河鄉國夢一江烟浪古今愁<lb/>
雁聲過盡青天濶却憶同登望海樓<lb/>
　　古杭感事<lb/>
國事彫零佳氣衰東南豪傑竟何之雲寒廢殿排班石<lb/>
草臥前朝記事碑沙漲浙江龍去逺天寛北闕鳳歸遲<lb/>
可憐不老呉山月曾照官家寵幸時<lb/>
　　山居<lb/>
屋頭蘚樹蜕鳴蛩池上溝泉鑿石通香老蒲花春洞影<lb/>
<pb n="KR4h0158_WYG_054-10b"/>
凉生槲葉午窗風泥瓶開酒畱樵客篛笠穿雲訪藥翁<lb/>
雖是一貧清似水定無徭役到山中<lb/>
　　暮春寄仙洲舍弟<lb/>
去年妍菊醉重陽今日誰知各異鄉落葉石欄霜信早<lb/>
敗荷池屋雨聲凉人情好惡花甘苦世事榮枯草短長<lb/>
别有駿鵰雙翮徤剛風摩透入蒼茫<lb/>
　　湖山即景次尹綠坡<lb/>
湖山掩映雁潭秋今古詩人説勝遊綠栁影分騎馬路<lb/>
<pb n="KR4h0158_WYG_054-11a"/>
丹楓葉落釣魚舟前坡風起歸樵笛别墅雲藏賣酒樓<lb/>
長記尋梅氷雪裏氊靴駝㡌鷫鸘裘<lb/>
　　尹緑坡山間吟所<lb/>
苔痕分路見人家犬䕶籬根臥落花一片林塘詩境界<lb/>
四時花果隱生涯鋤山揀日春栽藥汲水和雲夜煮茶<lb/>
耕録有文須㸃看旋揺松露入硃砂<lb/>
　　寓龍虎山中示張鍊師<lb/>
蓮盂送别萬峰雲龍虎山前過小春草屨慣穿枯嶺葉<lb/>
<pb n="KR4h0158_WYG_054-11b"/>
布衣猶帶舊京塵氊寒不見遊仙夢路逺誰憐倦客貧<lb/>
東望海門歸未得北風吹雪滿唐巾<lb/>
　　病中<lb/>
鏡裏初疑看不真衰顔只恐是他人醫言㫁酒方除病<lb/>
母戒觀書亦損神臥乆不知黄葉落起來添出白髭新<lb/>
自梳頭髮斜陽下手脱隨風半秃塵<lb/>
　　春酌<lb/>
酒闌歌罷翠簾遮月栁驚啼子夜鴉多少斷雲心上事<lb/>
<pb n="KR4h0158_WYG_054-12a"/>
結成香夢是梨花<lb/>
　　西湖<lb/>
南北髙峰呌杜鵑斜陽浮翠斷橋邊畫船歸盡江湖夢<lb/>
一半樓臺楊栁烟<lb/>
　　秦望山<lb/>
祖龍癡欲望長年却遣君房渡海船枉去蓬山覓丹藥<lb/>
桃源亦自有神仙<lb/>
　　深春<hi>二首</hi>
<pb n="KR4h0158_WYG_054-12b"/>
夾泥花上燕巢邉翠箔桑空蠶又眠天氣乍晴風候别<lb/>
坐看盆藕出雙錢<lb/>
燕子來時春又休暖風吹緑上枝頭繡簾不隔荼䕷月<lb/>
香影無人自入樓<lb/>
　　訪庭植上人<lb/>
苔侵坐處石頭青滿屋春雲不用扄入定醒來香印冷<lb/>
一簾花雨濕殘經<lb/>
　　宿西上竺<lb/>
<pb n="KR4h0158_WYG_054-13a"/>
閒收石上著殘棋山月無聲鶴睡時落葉打忩霜满屋<lb/>
有僧吟得夜寒詩<lb/>
　　斷橋春望<lb/>
拾翠車閒輦路塵山南山北杜鵑春誰家庭院東風裏<lb/>
吹出桃花不見人<lb/>
　　漁父吟<lb/>
竹絲籃裏白魚肥日落江頭換酒歸只恐明朝風雪至<lb/>
老妻連夜補蓑衣<lb/>
<pb n="KR4h0158_WYG_054-13b"/>
　　夀光宫<lb/>
井氣蒸雲濕石欄虬鬚道士自燒丹開門風帶琴聲出<lb/>
一陣松花满醮壇<lb/>
　　裁衣曲<lb/>
燒罷心香午夜闌玉纎輕稔剪刀寒衣成恐不如郎意<lb/>
獨試燈前照影看<lb/>
　　花下作字付葉拓山使者<lb/>
花蘚層層潤石牀緑隂多處自生凉閒將筆染荼䕷露<lb/>
<pb n="KR4h0158_WYG_054-14a"/>
寫得春詞滿紙香<lb/>
　鄭思肖<lb/>
　　<hi>字所南别號億翁宋亡僑寓姑蘇黍離之痛一飯不忘著有心史以鐵函藏承天寺井中至明崇禎</hi>
　　<hi>間因淘井得出</hi>
　　避暑入古寺<lb/>
避暑入古寺暫爾遣騷屑心静凉於秋倐然適清悦彼<lb/>
哉誰氏子對奕氣爭傑惜其二低手彼此蔑竒著旁觀<lb/>
發冷笑連呼錯錯錯救之不可及流視入寥廓<lb/>
<pb n="KR4h0158_WYG_054-14b"/>
　　嗟汝<hi>二首</hi>
嗟汝兒女曹至蠢亦孔醜靣笑心揺揺欲進乃却走憨<lb/>
癡弄盲語捧酒祝鬼壽傷哉復傷哉醒眼頻搔首<lb/>
偶背垂衣時萬事暗蒼莽詔汝一世人父亡子焉往良<lb/>
心油然生千載垂清響與道同周流光明塞穹壤<lb/>
　　苦懷<lb/>
古人立志髙為義不為已今人所見卑獨為貧賤恥不<lb/>
義富貴生寧以餓而死遺體非不重所懼悖於理我稟<lb/>
<pb n="KR4h0158_WYG_054-15a"/>
清淑氣生而秀為士讀書三十年頗知六經㫖質之以<lb/>
人道所言皆如此奚乃滯風塵爾汝弄歡喜<lb/>
　　菊花歌<lb/>
太極之髓日之精生出天地秋風身萬木揺落百花死<lb/>
正色與秋爭光明背時獨立抱寂寞心香貞烈透寥廓<lb/>
至死不變英氣多舉頭南山髙嵯峨<lb/>
　　題多景樓<lb/>
英雄登眺處一劒獨來遊男子抱竒氣中原入逺謀江<lb/>
<pb n="KR4h0158_WYG_054-15b"/>
分淮浙土天濶楚呉秋試望斜陽外誰寛西顧憂<lb/>
　　逢陳宜之<lb/>
行李苦役役相逄古潤州千金一夜醉四海十年遊山<lb/>
静鬼行月宵凉人夢秋近聞邉事急畎畝得無憂<lb/>
　　越州飛翼樓<lb/>
飛來絶頂上流盻入無垠國土東南濶山川今古新髙<lb/>
樓臨白日平地載青春直欲蓬萊去因風問大鈞<lb/>
　　山中聞鶴<lb/>
<pb n="KR4h0158_WYG_054-16a"/>
凉夜坐嚴石飛來白鶴鳴星流銀彈過月碾玉輪行萬<lb/>
里思不極一天秋更清欣然有所得長嘯度蓬瀛<lb/>
　　聴琴<lb/>
洋洋盈耳間一派水潺潺意不隨聲盡心應與物閒宿<lb/>
雲穿竇出飛鳥御風還却喜無人識支頤看逺山<lb/>
　　别故人<lb/>
拍馬又登程餘酣尚未醒曙蟾消淡白秋漢覆空青江<lb/>
走遊龍勢山蟠睡虎形飄零母感歎天地亦浮萍<lb/>
<pb n="KR4h0158_WYG_054-16b"/>
　　詠懷<hi>三首</hi>
天命未歸莽大夫空羙新三宫猶萬里一念只孤臣淚<lb/>
盡眼中血心狂夢裏身勿云今已矣舉首即蒼旻<lb/>
未能歸趙璧我不厭干戈萬古青天在三年白骨多春<lb/>
風仍歲月世界自山河寧忍委國難飛身入薜蘿<lb/>
不信夜不曉哀哀鎻暗顰鐵城蹲敗土錦國漲飛塵草<lb/>
泣荒宫雨花羞悄地春少焉開霽色四望一時新<lb/>
　　晚晴<lb/>
<pb n="KR4h0158_WYG_054-17a"/>
落照開空霽明霞映水鮮乾文縣造化土脈潤山川白<lb/>
滿重圓月青還不翳天定鐘聲更徹通夕喜無眠<lb/>
　　即事<hi>二首</hi>
棲遲破屋下書史自徜徉道不嫌清苦人皆笑獨狂晩<lb/>
花虧雨露老樹慣風霜莫望閶門北愁雲天外長<lb/>
一説乾坤事無愁鬢亦斑心飛空濶外身墮亂離間日<lb/>
落經何國雲歸識故山憑誰扣㝠漠天道幾時還<lb/>
　　宿半塘寺<lb/>
<pb n="KR4h0158_WYG_054-17b"/>
一襟清氣足此夜豈人寰醉影松杉下吟身風露間秋<lb/>
縣當殿月雲宿近城山眀發騎鯨去飄然不可攀<lb/>
　　追奬<hi>并序</hi>
　毛惜惜髙郵軍妓也理宗朝榮全據髙郵城叛召惜<lb/>
　惜佐酒惜惜怒叱之曰汝本趙官家徤兒何敢反耶<lb/>
　吾有死耳不能為反賊行酒榮全以刃裂其口立命<lb/>
　臠之<lb/>
誰謂匪人賤猶懷事賊羞挺身持大義正語叱狂囚名<lb/>
<pb n="KR4h0158_WYG_054-18a"/>
在春逾艷骨香花不愁有靈知國事地下笑王侯<lb/>
　　辛已嵗立春作<lb/>
大辱痛於死含哀弔歲華呌雲聲草檄戀闕夢宣麻地<lb/>
走人形獸春開鬼靣花年年北去婦馬上哭琵琶<lb/>
　　夏駕湖晩歩懷古<lb/>
豈獨呉王事可憐人生回首總凄然空嗟落日猶如夢<lb/>
不記東風幾換年寳駕跡消前古地菱歌聲斷晩凉船<lb/>
如今城郭都遷變茅屋荒頽草積烟<lb/>
<pb n="KR4h0158_WYG_054-18b"/>
　　送人之行在<lb/>
歌斷陽闗奏暮笳東風吹客向京華三更舟度淞江月<lb/>
一路春連上苑花地逼星辰黄道近山環宫殿紫雲斜<lb/>
兹遊歸計須宜早莫遣相思夢遶家<lb/>
　　飄零<lb/>
飄零書劒十年呉又見西風脱盡梧萬頃秋生杯後興<lb/>
數莖雪上鏡中鬚晴天空濶浮雲盡破屋荒凉俗夢無<lb/>
惟有固窮心不改左經右史足清娯<lb/>
<pb n="KR4h0158_WYG_054-19a"/>
　　醉鄉<lb/>
誰居此域作生涯偏許劉伶畢卓家屋影空空天渺漭<lb/>
燭光閃閃地横斜春紅輭玉頽衣樹秋碧流波漾纈花<lb/>
接壤或通三島路任他苦海事如麻<lb/>
萬里和風眼底回陶陶樂土隔飛埃暖浮花思春初透<lb/>
紅漲霞紋潮正來長駐童顔驅老去不教𤣥鬢受愁催<lb/>
舉頭閶闔手能摸更欲乘風過九垓<lb/>
　　二礪<lb/>
<pb n="KR4h0158_WYG_054-19b"/>
愁裏髙歌梁父吟猶如金玉戞商音十年勾踐亡吴計<lb/>
七日包胥哭楚心秋送新鴻哀破國晝行飢虎齧空林<lb/>
胸中有誓深於海肯使神州竟陸沈<lb/>
鈞天夢冷紫宸春臣子銜哀社稷屯一縷血忱開白日<lb/>
兩篇心誓哭蒼旻渡江祖逖願興晉蹈海仲連羞帝秦<lb/>
囘首故都宫闕恨满山秋色正愁人<lb/>
　　弔揚州瓊花<hi>并序</hi>
　揚州瓊花天下惟一本后土夫人司之花之盛衰淮<lb/>
<pb n="KR4h0158_WYG_054-20a"/>
　境豐歉係焉未南渡前經兵火此花亦死今遭大故<lb/>
　丙子歳維揚䧟丁丑嵗此花又死孰謂草木無知乎<lb/>
南土新飛劫火灰瓊仙戀國暗驚猜定應攝向天宫種<lb/>
不忍䧟於秦地開花死青春禽鳥哭城埋黒氣鬼神哀<lb/>
一朝枯枿變髙樹傳得歌聲沸似雷<lb/>
　　湖上漫賦<lb/>
蘚厓蒼潤雨初乾石罅飛泉噴雪寒啼斷禽聲山更静<lb/>
青松影下倚欄干<lb/>
<pb n="KR4h0158_WYG_054-20b"/>
　　絶句<hi>二首</hi>
閶門城外水涵空雁影淒凉落照中一望秋風數千里<lb/>
不知何處是行宫<lb/>
草木恩深雨露餘公卿環列漢庭居一朝投閣千年笑<lb/>
却是揚雄不讀書<lb/>
　　小春花<lb/>
天地無情正北風飛鴻哀咽亂雲中此時縱使開千樹<lb/>
不及東皇一㸃紅<lb/>
<pb n="KR4h0158_WYG_054-21a"/>
　　春日<hi>二首</hi>
山塘遊舫接荒城縱有笙歌耳不清深憶國家無事日<lb/>
人心和氣是春聲<lb/>
曉來怕上最髙樓春盡時光只似秋草木荒寒生意澀<lb/>
風腥雨膩一天愁<lb/>
　劉麟瑞<lb/>
　　<hi>號如村亦有紀忠詩附見其里系未詳</hi>
　　忠義總管田公燧鳳守李公實<lb/>
<pb n="KR4h0158_WYG_054-21b"/>
天西戰士競銜枚乘㑹闗山路始開兩蜀金湯隨水逝<lb/>
三秦烽火照天來鳳州文武渾無愧馬嶺英靈只自哀<lb/>
後夜魂歸何處寓隴頭蕭索一枝梅<lb/>
　　天水知軍時公當可西和總管陳公瑀<lb/>
天水西和兩將强七書貯腹負剛腸魚麗陣布刀如雪<lb/>
馬革屍空骨似霜亷藺昔存秦莫敵闗張今敗蜀終亡<lb/>
輕財得士人猶惜長想英風慨智囊<lb/>
　　金州守臣和公彦威綂制楊公興福<lb/>
<pb n="KR4h0158_WYG_054-22a"/>
貔貅曾是守饒風扞拓金房未易攻十八谷開通徼外<lb/>
五千兵勁入闗中賀蘭不救雎陽敗諸葛猶存越巂功<lb/>
當日更推楊統制馬傷軍沒箭飛紅<lb/>
　　同慶知府李公冲偕死節諸公<lb/>
諸公耿耿抱精忠炎運將灰日不東北戍躐陵羣盗衂<lb/>
西陲震蕩列城空香凝燕寢家何在鼎沸魚遊計已窮<lb/>
玉石俱焚天亦泣千年誰為憶髙風<lb/>
　　援襄都統制張公貴<lb/>
<pb n="KR4h0158_WYG_054-22b"/>
忠勇堂堂貫斗牛英雄端不愧兠鍪鹿門雲合張羅網<lb/>
龍尾坡翻化髑髏雙廟有靈開正祀孤城無援屹中流<lb/>
由來死節男兒事却笑明年有客羞<lb/>
　　守襄都統制牛公富范公天順<lb/>
元戎志喜𥪡降幡偏將能知大義存頭觸危樓輕烈熖<lb/>
脰經孤館凛忠魂聲沈刁斗摧城影塵掩干將滲血痕<lb/>
世遠事殊遺老盡更無人解説襄樊<lb/>
　　沙洋堡禆將邊公居誼<lb/>
<pb n="KR4h0158_WYG_054-23a"/>
兵威破竹列城驚誰信偏禆不肯迎兩箭離弦聲霹靂<lb/>
二雄交斃氣崢嶸可憐侯服㣲臣在忍見人間大厦傾<lb/>
萬木凋零風雪裏空餘鐵樹一花明<lb/>
　　丞相江公萬里知府江公萬頃<lb/>
名重天閽侍太㣲昔年南國秉樞機人歸緑野身猶徤<lb/>
兵滿紅塵世已非止水亭前風淅淅鄱陽城外草依依<lb/>
棣華相映人間瑞節惠隆名世所稀<lb/>
　　宗室趙公崇源<lb/>
<pb n="KR4h0158_WYG_054-23b"/>
南風不競慘悲聲幙燕泥牛總是驚玉牒名香時巳逝<lb/>
金枝花悴本難榮身明六籍忠仍孝軍滿孤城死亦生<lb/>
後度推敲明月夜江村村外寄幽情<lb/>
　　端明招討使汪公立信<lb/>
如此竒才正可憐曾陳大計為安邊天存廟社施籌䇿<lb/>
地限籓籬老歳年獨眼明明尋趙地丹心耿耿向淮堧<lb/>
江南寸土聨區脱慟哭髙沙赴九泉<lb/>
　　湖南安撫知潭州李公芾<lb/>
<pb n="KR4h0158_WYG_054-24a"/>
平楚樓頭矢石驚焚香稽首别宸京盡殱妻子期全節<lb/>
寧死封疆不忍生烟燄張空頽趙壁旌旗倒影下湘城<lb/>
善刀人在同觀化名與澄江一様清<lb/>
　　江東通判趙公淮妾某氏<lb/>
石頭城昔號金湯岌岌孤墉戰馬場西日突圍逃溧水<lb/>
南冠荷校説維揚血凝漢節誇男子身寄秦淮藉女郎<lb/>
千載妾身貞更潔仰天哭向水雲鄉<lb/>
　　沙市監鎭司馬公夢求<lb/>
<pb n="KR4h0158_WYG_054-24b"/>
荆水滔滔百尺渾何來淺縮漫潺湲木城聨㟁風輪吼<lb/>
沙磧屯雲火炬燔效死小臣懷緑綬偷生天閫愧朱轓<lb/>
下官名姓君知否涑水先生七世孫<lb/>
　　參政髙公應松<lb/>
腸斷呉山錦繡叢六更聲絶海潮空千門鎻月移行在<lb/>
八駿乘風想㑹同扈蹕孤臣慙主辱征鞍萬里哭途窮<lb/>
兩宫緩緩趨朝陛回首天南獨死忠<lb/>
　　蜀帥張公珏<lb/>
<pb n="KR4h0158_WYG_054-25a"/>
玉壘雲浮五十秋闗西虓將勇無儔三呉甑堕猶堅守<lb/>
八柱唇亡不耐愁瀘水㨗收勞騕褭䕫門機伏失兠鍪<lb/>
吾君不負吾寧死遺恨誰憐快敵讐<lb/>
　　儒士王公士敏<lb/>
此行無復望生還畱取哀吟宇宙間報國有懷追蜀相<lb/>
遺民空自戀呉山明星箕尾英靈在斜日桑榆厯數慳<lb/>
寂寂圜扉終不悔忠魂莫恨左輪殷<lb/>
　　嗣秀王與檡瑞安守臣方洪<lb/>
<pb n="KR4h0158_WYG_054-25b"/>
派接天潢本近親更生忠節古無倫千軍守禦求閩嶠<lb/>
半歲勤王䕶宋民巷戰血流生不辱劒飛魂逝死能神<lb/>
風流喜遇莆城友攜手泉扄萬古春<lb/>
　　樞宻張公世傑<lb/>
曾擁貔貅奏凱歌厓山雲暝竟蹉跎地空九有棲荒服<lb/>
寨列千艘保海阿龍躍璽沈天若此鳥鳴矴絶事如何<lb/>
鯨波沃日炎光熄凛凛英魂尚枕戈<lb/>
　　江東制置使謝公枋得<lb/>
<pb n="KR4h0158_WYG_054-26a"/>
草履麻衣謾蔽形十年賣卜慣零丁願從楚地師龔勝<lb/>
蹔向遼陽友管寧采石吟成期絶粒娥碑讀罷棄餘齡<lb/>
一門盡節均無愧千載西山疉疉青<lb/>
　　美人朱氏<lb/>
給事中宫已歴年䝉恩扈從赴幽燕賢王索好縁難合<lb/>
烈婦捐生節已全日晏寢門疑鎻鑰宵長驛館泣嬋娟<lb/>
同來小婢猶堪詫一様清風兩地傳<lb/>
　梁隆吉<lb/>
<pb n="KR4h0158_WYG_054-26b"/>
　　<hi>原名棟鎮江人以字行宋末登第為小官宋亡與其弟入茅山衣道士服登武林鎮海樓題聞角詩</hi>
　　<hi>得禍幾不測然以是益為有道所稱從遊日衆為遺民三十載一夕無疾卒</hi>
　　淵明攜酒圖<lb/>
淵明無心雲纔出便歸岫東皋半頃秫所種不常有苦<lb/>
恨無酒錢閒却持盃手今朝有一壺攜之訪親友惜無<lb/>
好事人能消幾壺酒區區謀一醉豈望名不朽閒吟籬<lb/>
下菊自傳門前栁試問劉寄奴還識此人不<lb/>
　　黄葵<lb/>
<pb n="KR4h0158_WYG_054-27a"/>
乾坤有正氣間色皆為臣名葩據中央紅紫誰敢鄰傾<lb/>
日不忘君衛足恐傷身㝠然無知識忠孝出本眞林林<lb/>
天地間戴履而為人明靈秀萬物孰不尊君親嗟嗟叔<lb/>
季後利欲泯天倫邈哉望帝國産此瑞世珍九夏不趨<lb/>
炎三月不争春髙秋風露冷孤標出清塵背時還獨立<lb/>
攬芳淚沾巾<lb/>
　　久雨有感<lb/>
少年不學稼老大生理拙入山採黄精窮冬一尺雪虎<lb/>
<pb n="KR4h0158_WYG_054-27b"/>
狼正縱横原野有白骨傷心重傷心吾饑何足恤<lb/>
　　送李北山歸建康<hi>二首</hi>
人生無百年胡為在逺道遊子歸故鄉王孫怨芳草有<lb/>
田歸去來無田歸亦好<lb/>
貧賤有餓死富貴履危機東海不可漁西山采無薇四<lb/>
方已一氣我今將安歸<lb/>
　　大茅峰<lb/>
杖藜絶頂窮追尋青山世路爭嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>碧雲遮斷天外眼<lb/>
<pb n="KR4h0158_WYG_054-28a"/>
春風吹老人間心大龍上天寶劒化小龍入海明珠沈<lb/>
無人更守黄帝鼎有客欲問秦皇金顚崖誰念受辛苦<lb/>
古洞未易潛幽深神光不破黒暗腦山鬼空學離騷吟我<lb/>
來俯仰一慨慷山川良昔人民今安得長扛撑日月華<lb/>
陽世界收層隂一聲長嘯下山去草木為我畱清音<lb/>
　　四禽言<lb/>
不如歸去錦官宮殿迷烟樹天津橋上一兩聲呌破中<lb/>
原無住處不如歸去<lb/>
<pb n="KR4h0158_WYG_054-28b"/>
脫却布袴貧家能有幾尺布織盡寒機無得裁可人不<lb/>
來亷叔度脱却布袴<lb/>
行不得也哥哥湖南湖北春水多九嶷山前呌虞舜奈<lb/>
此乾坤無路何行不得也哥哥<lb/>
提葫蘆年來酒賤頻頻沽衆人皆醉我亦醉哀哉誰問<lb/>
醒三閭提葫蘆<lb/>
　　金陵廢宫<lb/>
六代俄然又一唐青山坐閲幾興亡心知江左非王業<lb/>
<pb n="KR4h0158_WYG_054-29a"/>
口説中原是帝鄉落日有時登北固春風吹夢過錢塘<lb/>
荆墳檜宅依然在畱與烏衣話短長<lb/>
　　鳳皇臺<lb/>
白髪久孤鸚鵡杯碧梧自老鳳皇臺管夷吾亦僅如許<lb/>
李謫仙今安在哉城郭是非秋雨外江山形勝暮潮來<lb/>
小畱只等中秋月且放青㝠萬里開<lb/>
　　白鷺亭<lb/>
荻花蘆葉老風烟獨上秋城思渺然白鷺不知如許事<lb/>
<pb n="KR4h0158_WYG_054-29b"/>
赤烏又隔幾何年六朝往蹟秦淮水一笛晩風江浦船<lb/>
我輩人今竟誰許只堪漁艇夕陽邊<lb/>
　　贈嘉興徐同年<lb/>
憶昔青龍在戊辰馬蹄同踏杏園春歸田令尹空書晉<lb/>
執㦸郎君盡羙新萬事不醒中酒聖一貧無奈訟錢神<lb/>
相逄莫效窮途泣薇蕨山頭要有人<lb/>
　　登鎭海樓聞角聲<lb/>
聴徹哀吟獨倚樓碧天無際思悠悠誰知盡是中原恨<lb/>
<pb n="KR4h0158_WYG_054-30a"/>
吹到東南第一州<lb/>
　唐　涇<lb/>
　　<hi>字清父道州龍山人宋亡有江南紀事詩</hi>
　　江南紀事<lb/>
吳山一髪暮雲孤愁向湘纍訊故都鳳去只餘韶樂在<lb/>
雁來還寄帛書無登壇有客陳孤注平隴何人復五銖<lb/>
歌徹黍離風雨惡南山深處呌烏烏<lb/>
　　閩亡徙東廣<lb/>
<pb n="KR4h0158_WYG_054-30b"/>
逖泉已矣又菇蕕半壁乾坤只恁休頻歳建杓移北斗<lb/>
何人持節救東甌烟蜚檣櫓風濤怒雲鎻樓臺日月愁<lb/>
南望羊城天欲暮可堪回首問神州<lb/>
　　廣亡徙海<lb/>
箕冠如櫛擁茅旌誰執騂毛㰱晉盟遵海而南闗氣數<lb/>
渡江以北少功名火旗晻靄雲藏闕水陣周遭雪壓城<lb/>
一榻不容人鼾睡那知霧島是神京<lb/>
　　厓山亡<lb/>
<pb n="KR4h0158_WYG_054-31a"/>
萬里輿圖入朔方揺揺孤注海之陽石尤風惡雲藏軫<lb/>
天駟星沈月掩房島上有人悲義士水濱無處問君王<lb/>
羲和指著烏飛路去去虞淵暮色蒼<lb/>
　　讀史懷友<lb/>
羞登廣武議英雄匣却吳鈎弢却弓幕下清談王太尉<lb/>
門前白馬褚司空一編衮斧風塵表千古綱常天壤中<lb/>
説與華隂捫虱老何曽正統在江東<lb/>
　<lb/>
<pb n="KR4h0158_WYG_054-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷五十四<lb/>
</p>
<p>
</p>
  </div>
<div>
<head>宋元詩㑹卷五十五</head> <lb/>
    <p>
<pb n="KR4h0158_WYG_055-1a"/>
欽定四庫全書<lb/>
　宋元詩㑹卷五十五<lb/>
　　　　　　　　　　　兵部主事陳焯編<lb/>
　韓信同<lb/>
　　<hi>字伯循别號古遺與石堂先生同里為及門士宋亡不復仕進為雲莊書院長</hi>
　　碁盤仙跡<lb/>
唐山絶頂碁盤石戲局流傳名自昔殷勤細問白髮翁<lb/>
云是仙人曾對奕苔封石磴不敢移竹引清風時拂拭<lb/>
<pb n="KR4h0158_WYG_055-1b"/>
箇中黒白子不畱想是仙童為收拾又不聞採樵之人<lb/>
王子質邂逅仙人執手談贏輸未决藏機宻貪看柯爛<lb/>
不知時少憇山中方七日誰識囊中日月長歸來塵世<lb/>
無相識<hi>此詩為詠石堂山中八景之一</hi>
　　岳王墓<lb/>
妖星墮地芒角赤龍劒悲吼風蕭瑟中原王氣挽不回<lb/>
將軍一死為毛擲秦家小兒眞戲劇播弄造化揺樞極<lb/>
指讐為親忠且逆隻手上遮天眼碧九重茫茫隔天日<lb/>
<pb n="KR4h0158_WYG_055-2a"/>
無由下燭臣愚直臣愚萬死不足惜國恥未湔猶憤激<lb/>
古墳埋冤血空瀝風雨年年土花蝕我恐精忠埋不得<lb/>
白日英魂土中泣請將衰骨斷苔痕獻作吾皇補天石<lb/>
　彭秋宇<lb/>
　　<hi>宋末人元師南渡有乙亥紀聞併秋興詩附見</hi>
　　秋興<lb/>
沙塵破褐客秋風落落親朋半老翁野曠有時聞嘯虎<lb/>
天寛無處寄征鴻四方玉帛燕山北萬里帆檣海水東<lb/>
<pb n="KR4h0158_WYG_055-2b"/>
囘首昇平歌舞地芳花石礎樹隂中<lb/>
　　乙亥紀聞<hi>二首</hi>
羽書朝暮漲氛埃天詔勤王起草萊塞上風髙鷹颺去<lb/>
江頭霧暗馬飛來諸賢忠愛謀安出四將英靈喚不回<lb/>
漠漠雲天秋萬里飛鳴無數雁鴻哀<lb/>
西風捲地送凄凉目斷歸帆落日黄雁過江天雲漠漠<lb/>
龍遊滄海水茫茫故人入夢三更月近事驚心兩鬢霜<lb/>
試把濁醪澆磊磈樽中猶帶蘂蘭香<lb/>
<pb n="KR4h0158_WYG_055-3a"/>
　　世事<lb/>
茫茫世事等浮萍愁緒方濃醉又醒日月雙飛天不老<lb/>
干戈百戰地常腥此時弓馬多秦戍何日箾韶備魯庭<lb/>
宇宙西風愁下盡誰家門巷草青青<lb/>
　林景熙<lb/>
　　<hi>字惪陽號霽山温州平陽人咸淳辛未太學釋褐發宋官禮部郎宋亡不仕客居㑹稽㑹嘉木揚喇勒智</hi>
　　<hi>諸陵景熙與友人唐珏潛募義士收其棄骨景熙得髙孝二函併珏所收者葬於蘭亭樹冬青以志</hi>
　　<hi>之其詩有白石樵唱六卷悲憤悽惋視謝皋羽為一致云</hi>
<pb n="KR4h0158_WYG_055-3b"/>
　　南山有孤樹<lb/>
南山有孤樹寒烏夜遶之驚秋啼𦕈𦕈風撓無寧枝託<lb/>
身未得所振羽將逝兹髙翔犯霜露卑飛觸茅茨乾坤<lb/>
豈不容顧影空自疑徘徊向殘月欲墮已復支<lb/>
　　故衣<lb/>
篋中出故衣絡緯聲四壁昔年慈母線一一手所歷眷<lb/>
眷遊子心惻惻虗堂夕逝水不返流孤雲杳無迹空令<lb/>
攬衣人一線淚一滴衣敝耐有時母恩無窮期終憐寸<lb/>
<pb n="KR4h0158_WYG_055-4a"/>
草心何以報春暉朝寒縱砭骨念此不忍披且復返所<lb/>
藏永寄霜露思<lb/>
　　九日㑹連雲樓分得落字<lb/>
冉冉海霧深荒荒山日薄登髙集華裾縱目天宇廓落<lb/>
葉悲徂年寒英照深酌心醉乃文字意行非澗壑緬懷<lb/>
斜川遊此道久寂寞胡為吹㡌人白首戀賓幕窮途謬<lb/>
行藏異代縣美惡我愛漉酒巾西風不能落<lb/>
　　訪二陸故居<lb/>
<pb n="KR4h0158_WYG_055-4b"/>
風流懷二陸才名動三呉斯人不可作千載空烟蕪當<lb/>
時騁俊筆萬象爭先驅有如明月璧美價傾鴻都世運<lb/>
有翻覆韞匵眞良圖惜哉去就乖毁此千金軀人生皆<lb/>
有死百年同須臾獨遺文字芳乃與天壤俱凄凄崑山<lb/>
寒冉冉谷水枯白鶴久已寂黄犬誰復呼荒祠挂殘陽<lb/>
扁舟入菰蒲采蓴薦秋風庶以明區區<lb/>
　　納凉過林氏居<lb/>
出郭已虗曠入門轉蕭森筠樓無六月聊以解我襟紅<lb/>
<pb n="KR4h0158_WYG_055-5a"/>
日不到地白雲時滿林坐久石根冷酒醒荷氣深飄飄<lb/>
黃冠客臨流鼔瑶琴一鼓洗我耳再鼓空我心山髙水<lb/>
復迥彷彿蓬萊音興盡拂衣去城笳吹夕隂<lb/>
　　曉意<lb/>
僧鐘覺曙鳥紛飛弄林光宿雨漸停霤人起開秋房南<lb/>
山忽入几相對各老蒼流泉送日月危石支興亡問山<lb/>
山無言啼猿起前岡<lb/>
　　妾薄命<lb/>
<pb n="KR4h0158_WYG_055-5b"/>
盈盈梁家姝奕奕晉朝使解珠不論貲得備巾櫛侍一<lb/>
笑金谷春列屋俱歛避豈知錦步温已復為愁地念主<lb/>
惠妾深縁妾為主累樓頭風雨深殘花抱春墜<lb/>
　　酬謝皋羽見寄<lb/>
入山採芝薇豺虎據我丘入海尋蓬萊鯨鯢掀我舟美<lb/>
人渺天末瑶音寄青羽自言招客星寒川釣烟雨行行<lb/>
古臺上仰天哭所思餘哀散林木此意誰能知<lb/>
　　過風門嶺<lb/>
<pb n="KR4h0158_WYG_055-6a"/>
客來自風門颼颼撼兩袖溪迥衆峰新畈絶一嶺又行<lb/>
行春日㣲怪禽啼白晝流年感花稀古道表松秀聊此<lb/>
寄小酌餘酣掬山澑<lb/>
　　新豐道中<lb/>
長飈卷炎埃澄空出秋素迢迢鐵甕城囘首隔蒼霧酒<lb/>
帘颺荒市笳鼓發深戍倚篷問舟人云是新豐路籬落<lb/>
雞欲栖野水牛半渡不見抱琴人斜陽在髙樹<lb/>
　　商婦吟<lb/>
<pb n="KR4h0158_WYG_055-6b"/>
良人滄海上孤帆渺何之十年音信隔安否不得知長<lb/>
憶相送處缺月随我歸月缺有圓夜人去無囘期回期<lb/>
倘終有白首寧怨遲寒蛩苦相弔青燈鑒孤幃妾身不<lb/>
出幃妾夢萬里馳<lb/>
　　寄周計院<lb/>
海桑變紛紛秀色見孤嶼山林華髪尊黨遂深衣古獨<lb/>
餘鈞天夢翛然在巖户翳翳桂魄灰沈沈槐夢雨江濤<lb/>
豈不深脩鱗挂網罟不知義井船秋風繫何許<lb/>
<pb n="KR4h0158_WYG_055-7a"/>
　　雜詠酬汪鎮卿<hi>名鼎平陽人二首</hi>
百感湊孤夜江樓起呼月秋蟲聲轉悲念此衆芳歇人<lb/>
生非金石青鬢忽已雪踰淮橘心移出山泉性汨猗蘭<lb/>
抱孤芳不受宿莽沒<lb/>
權臣坐偃月棄官如飄蓬及兹顚沛秋翻然挺孤忠一<lb/>
死未得所網羅挂秋鴻渡淮已不食蜕槁夷齊風何人<lb/>
續遷史表為節義雄<lb/>
　　石翁嫗<lb/>
<pb n="KR4h0158_WYG_055-7b"/>
束艾楚俗愚鑄金秦民怖何年斵雲根偶立此翁嫗千<lb/>
春衣莓苔偕老食風露世人輕結髮覆水或旦暮乃習<lb/>
無情縁永與天壤固父老向我言曾是梁朝墓衣冠化<lb/>
黄土古丘亦成路當年殉金棺兹物獨如故閲世如過<lb/>
客興亡了不悟時借牛礪角敲火戲童䜿<lb/>
　　宴德初書樓<lb/>
樓髙不二尋已作百尺想中有湖海豪開襟納萬象頗<lb/>
延素心人談笑落清響鄰花吹午香簷竹薦秋爽於中<lb/>
<pb n="KR4h0158_WYG_055-8a"/>
了行藏此外斷俯仰西樓富熏天歌鐘樂華敞荒凉風<lb/>
雨餘山䕫自來往<lb/>
　　寄四明陳楙陽<lb/>
髙人謝世氛誅茅在絶壁十年不下山舊路掩深棘出<lb/>
門復踟蹰觸歩有崩石下臨千仞淵毒鱗正紛籍腥風<lb/>
鼓洪濤石齒鳴咋咋失勢倘一落萬綆那可及不如息<lb/>
我軀猨鶴與朝夕<lb/>
　　春感<lb/>
<pb n="KR4h0158_WYG_055-8b"/>
栁花滚雪春㝠㝠溪風一夜吹爲萍萍隨風去渺流水<lb/>
人生無根亦如此故山入夢草芊芊半窗疎雨寒食天<lb/>
曉來白髮稀可數多少朱顔化黄土髙原冉冉青烟斜<lb/>
麥飯洒松能幾家子規呌殘金粟暮繭紙蘭亭已飛去<lb/>
　　贈泰霞眞士時祈雨有驗<lb/>
火旂焰焰燒坤垠蒺藜滿道風揚塵槁苖無花不作榖<lb/>
老農扶杖田頭哭哭聲不爲塡溝渠室罄何以供官輸<lb/>
檄龍唄佛寂不應<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蜴那能擅權柄泰霞真士鞭風霆<lb/>
<pb n="KR4h0158_WYG_055-9a"/>
緑章叩天天亦驚𤣥雲沛雨起膚寸㸃㸃都是盤中飯<lb/>
須臾收歛歸無聲翩然駕虬出山城我聞調元功自古<lb/>
亢爲常暘伏常雨廟堂有道司牧良坐看玉燭開金穰<lb/>
淮南捕蝗蝗更在饑蛟齧人陸成海肥羊日日供大官<lb/>
論功乃使專黄冠眞士寸田無水旱天機子夜交離坎<lb/>
　　餞盛景則敎授<lb/>
空明仙人朝帝所跨鶴凌虗墮霜羽洞中石髓流不亁<lb/>
聖泉寫入君肺腑潘江陸海一目盡自提脩綆汲千古<lb/>
<pb n="KR4h0158_WYG_055-9b"/>
碧芹水冷涵夜燈丹鳳山空鳴曉鼓有時白戰風騷場<lb/>
小巫見之縮雙股飯雖不足仁義腴牆隂老薺羮味苦<lb/>
丈夫出處各有道天地綱常要撑拄俗吏惟知騁刀筆<lb/>
腐儒亦或拘訓詁雲霧窗寒森寶書廣文袖有修月斧<lb/>
離亭酒短秋帆開鴈蕩峰前桂花雨<lb/>
　　題陸放翁詩卷後<lb/>
天寳詩人詩有史杜鵑再拜淚如水龜堂一老旗鼓雄<lb/>
勁氣往往摩其壘輕裘駿馬成都花氷甌雪椀建溪茶<lb/>
<pb n="KR4h0158_WYG_055-10a"/>
承平麾節半海㝢歸來鏡曲盟鷗沙詩墨淋漓不負酒<lb/>
但恨未飲月氐首牀頭孤劒空有聲坐看中原落人手<lb/>
青山一髮愁濛濛干戈已滿天南東來孫却見九州同<lb/>
家祭如何告乃翁<lb/>
　　冬青花<hi>元僧人名嘉木揚喇勒智官釋教總統置署於杭城盡發宋帝諸陵之在越者其骸</hi>
　　　<hi>骨棄草莽中人莫敢收景熙等痛憤不已相率爲采藥者至陵上拾而收之又購漁人網得理</hi>
　　　<hi>宗顱骨於湖水中作二函託言佛經葬越山因種冬青識之</hi>
冬青花花時一日腸九折隔江風雨清影空五月深山<lb/>
<pb n="KR4h0158_WYG_055-10b"/>
䕶㣲雪石根雲氣龍所藏尋常螻蟻不敢穴移來此種<lb/>
非人間曾識萬年觴底月蜀魂飛遶百鳥臣夜半一聲<lb/>
山竹裂<lb/>
　　附唐珏詩<lb/>
　冬青花不堪折南風吹凉積香雪遥遥擎蓋萬年枝<lb/>
　上有鳳巢下龍穴君不見犬之年羊之月霹靂一聲<lb/>
　天地裂<hi>時雷震白㙮</hi>
　　又一首<lb/>
<pb n="KR4h0158_WYG_055-11a"/>
　馬箠問髐形南靣欲起語野麏尚屯束何物敢盗取<lb/>
　餘花拾飄蕩白日哀后土六合忽怪事蜕龍挂茅宇<lb/>
　老天鑒區區千載䕶風雨<lb/>
　　送葛居士住栖碧庵<lb/>
越山巉巉越臺孤井中雙鯉曽走吳滿坡叢竹遺舊箭<lb/>
回首霸業空烟蕪詩人訪古凌絶壁危樓竟欲老深碧<lb/>
聲揺孤枕海濤壯影伴瘦笻山月白了然道者亦離塵<lb/>
一龕松下分秋雲秖今虎豹滿平陸鍊骨誰與箋青旻<lb/>
<pb n="KR4h0158_WYG_055-11b"/>
琴心劒氣兩寂寞醉墨淋漓風雨落九十九峰歸夢寒<lb/>
玉笙泠泠跨飛鶴<lb/>
　　荷珠<lb/>
霞衣蔥珮來珊珊水晶之宮緑玉盤誰與馮夷作戲劇<lb/>
貝闕驅入神瓢翻又疑罷織鮫人泣碧窪融作水銀汁<lb/>
圓或為璧方為珪寒光滉漾不可拾古來欹器戒覆傾<lb/>
眞宰之柄常惡盈季倫買笑輕百斛金谷轉首迷榛荆<lb/>
紛紛魚目爭貴惜道眼獨縣諸幻息須臾海霽山日髙<lb/>
<pb n="KR4h0158_WYG_055-12a"/>
緑雲萬柄淨如拭<lb/>
　　鄭宗仁會宿山中<hi>宗仁樸翁也號初心平陽焦下人</hi>
挑燈懷舊夢移席近春泉共話忽深夜相看非少年斗<lb/>
垂天末樹燐出雨餘田亦有茅簷下飯牛人未眠<lb/>
　　道中<lb/>
程入江鄉宿新炊飯帶沙亂山愁外笛孤驛夢中家野<lb/>
水平菰葉春風足棟花西來三兩客閒説舊京華<lb/>
　　宿台州城外<lb/>
<pb n="KR4h0158_WYG_055-12b"/>
荒驛丹丘路秋髙酒易醒霜增孤月白江截亂峰青旅<lb/>
鴈如曽識哀猿不可聴到家追此夕三十五郵亭<lb/>
　　鄭氏西莊<lb/>
不踏紅塵道結廬依水鄉逺峰開宿雨高樹表初陽犢<lb/>
卧野門寂鴈飛秋稻香午橋花竹地囘首已凄凉<lb/>
　　溪竹<lb/>
風髙餘暑盡獨策興悠然野色延幽步秋聲入暮年日<lb/>
斜禽影亂水落樹根縣回首故人逺城笳吹夕烟<lb/>
<pb n="KR4h0158_WYG_055-13a"/>
　　仙壇寺西林<lb/>
古壇仙鶴杳野鹿自成羣松氣浮清曉經聲出白雲石<lb/>
穿僧屋過水到寺門分人世無窮事山中了不聞<lb/>
　　寄鄭宗人<lb/>
城南懷舊别谷口寄春耕野鶴巢雲老林僧管瀑清養<lb/>
花疏石髓煉藥伏山精見説孤燈雨年來著易成<lb/>
　　葛嶺<hi>度宗賜賈似道新第於西湖葛嶺</hi>
不讀霍光傳炫然桃李門湖山變朝市烽火滿乾坤膽<lb/>
<pb n="KR4h0158_WYG_055-13b"/>
落氷天騎魂飛瘴雨村春花吹秀麥誤國竟何言<lb/>
　　京口月夕書懷<lb/>
山風吹酒醒秋入夜燈凉萬事已華髪百年多異鄉逺<lb/>
城江氣白髙樹月痕蒼忽憶凭樓處淮天鴈呌霜<lb/>
　　宿七里灘<lb/>
寥落空江上買魚開酒尊亂山含雪意孤艇寄楓根灘<lb/>
近不成夢鴻飛欲斷魂偶呼黄㡌語一犬吠前村<lb/>
　　鹿城晩眺<lb/>
<pb n="KR4h0158_WYG_055-14a"/>
古城仙鹿逺百感赴斜曛海氣千年聚山形九斗分神<lb/>
鴉饑啄蘚宰木蠧藏雲何處鳴鉦發春屯又易軍<lb/>
　　初夏<lb/>
春歸不知處㵎户日初長舊篋題詩扇疎簾讀易香田<lb/>
蛙占水旱海燕語興亡復恐閒愁起聴泉過石梁<lb/>
　　過陶嶺有錢王井又三里有錢王石菴<lb/>
沙井泉初試石菴苔已荒不知更宋代猶自説錢王古<lb/>
塜木根怪春山雲氣香詩成無紙筆駐馬語殘陽<lb/>
<pb n="KR4h0158_WYG_055-14b"/>
　　客意<lb/>
獨夜愁如此殊鄉老奈何故人經亂少歸夢入秋多衣<lb/>
敝鄰碪動書沈海鴈過燈前空拂劒酒薄不成歌<lb/>
　　潘山長入括<lb/>
為官轉多事行役到寒氊落日鄰州樹西風逆水船飯<lb/>
牛懷白石訪鶴入青田我欲看行卷仙峰雪瀑邊<lb/>
　　答陳景賢<lb/>
一劒挂寒壁艱危氣不衰鬢痕朝鏡覺書味夜燈知夢<lb/>
<pb n="KR4h0158_WYG_055-15a"/>
斷潮生枕愁新鴈入詩思君心欲折又負菊花期<lb/>
　　薛得之之江東寄熊西玉諸公<lb/>
乍逄還又别龍竹葛陂隂野水流春逺江雲入暮深新<lb/>
知滿湖海遺老在山林邂逅如相問憑君道素心<lb/>
　　古松<lb/>
獨占寛閒地不知揺落天山林猶古色風雪自窮年龜<lb/>
伏靈根夀禽巢絶頂仙秦封非所屑幾見海成田<lb/>
　　崑巖<lb/>
<pb n="KR4h0158_WYG_055-15b"/>
神斧何年鑿南山片石盤玉藏仙笥古翠落縣門寒老<lb/>
木天邊瘦歸雲雨外殘市塵吹不到朝夕静相看<lb/>
　　桐角<lb/>
田家無律呂聲寄始華桐碧卷春風老清吹野水空客<lb/>
心寒食後牛背夕陽中不惹林花恨年年送落紅<lb/>
　　寳林寺<lb/>
圖上追三笑詩中寄七哀孤樓非絶物多難亦成才歲<lb/>
儉米生竹春寒衣上苔不知遼海客化鶴幾時回<lb/>
<pb n="KR4h0158_WYG_055-16a"/>
　　神仙寺訪僧<lb/>
獨客無清伴髙僧住别村空山卓錫影斷石繫舟痕風<lb/>
細松生籟沙虗竹迸根小亭閒坐久落日嘯孤猿<lb/>
　　趙奥别業<lb/>
已無湖海夢漸老足閒情野杖日尋壑家書時到城開<lb/>
池納天影種竹引秋聲亦愛簞瓢樂年來世味輕<lb/>
　　夜意<lb/>
澹然無一事至樂在書牀老石棲雲定疎松過雨香砧<lb/>
<pb n="KR4h0158_WYG_055-16b"/>
清秋巷迥燈白夜堂凉此意無人㑹重城醉夢鄉<lb/>
　　天台隱者<lb/>
俗駕不曾到瘦笻時復攜肺肝清澗飲鬢髮老巖棲野<lb/>
巷猶雞犬春城自鼓鼙未應人世外别有武陵溪<lb/>
　　新昌道上<lb/>
江湖猶是客嵗月已成翁僊路重雲外人家落木中山<lb/>
痕經燒黑土脉入泉紅又得春風信孤花照驛東<lb/>
　　越中送徐君寅歸閩<lb/>
<pb n="KR4h0158_WYG_055-17a"/>
此地同爲客當秋獨送君斜陽畱薄醉逺道惜輕分老<lb/>
淚遺陵木鄉山出海雲天南有囘雁音信倘相聞<lb/>
　　故宫<lb/>
驚風吹雨過歴歷古槐蹤王氣銷南渡僧坊聚北宗烟<lb/>
深凝碧樹草沒景陽鐘愁見花甎月荒秋咽亂蛩<lb/>
　　辟雍<lb/>
冠帶百年夢昔遊今重嗟璧池春飲馬槐市暝藏鴉堂<lb/>
鼓晨昏寂廊碑風雨斜石經雖不火嵗歲長苔花<lb/>
<pb n="KR4h0158_WYG_055-17b"/>
　　孤山<lb/>
回首咸平夢清風自滿湖乾坤一士隱身世此山孤鶴<lb/>
去空秋影梅開向舊株耳孫今白髪持酒酹寒蕪<lb/>
　　舟次呉門<lb/>
懷古心猶壯臨流影自孤湖烟迷檇李城水出姑蘇草<lb/>
暗春驚鹿菰香秋試鱸青樓舊時月無復聴呉歈<lb/>
　　釣臺<lb/>
曾來天上宿夢不離寒磯宇宙雙臺迥烟波一客歸姓<lb/>
<pb n="KR4h0158_WYG_055-18a"/>
増江郡重墓隔越山㣲千古登臨意凄凉帶夕暉<lb/>
　　過北鴈蕩山下<lb/>
驛路入芙蓉秋髙見早鴻蕩雲飛作雨海日射成虹一<lb/>
水通龍穴諸峰盡佛宫如何靈運屐不到此山中<lb/>
　　禹廟<lb/>
萬國曾朝㑹羣山尚鬱盤嚴祠鎮𤣥璧故代守黄冠芝<lb/>
入雲根古梁歸雨氣寒年年送春事來拂蘚碑看<lb/>
　　荷錢<lb/>
<pb n="KR4h0158_WYG_055-18b"/>
盈盈新疉碧難借栁條穿鑄景菰蒲外買隣鷗鷺邊炎<lb/>
官初掌柄水國不書年漸長熏風價折筩供酒船<lb/>
　　訪武伯山居<lb/>
照書雙眼碧天欲壽斯文白髪前朝士青山半屋雲遲<lb/>
花春後見逺瀑夜深聞迴首重華夢荒田自鹿麕<lb/>
　　漁笛<lb/>
楚竹聲何逺蒼茫想釣舟横當半篷月吹破一江秋落<lb/>
葉紛前浦驚鴻過别洲曲終枕蓑卧無夢到凉州<lb/>
<pb n="KR4h0158_WYG_055-19a"/>
　　雪夜<lb/>
開簾殘酒醒雪意尚垂垂夜色沈奎久春容變栁遲寒<lb/>
塘鷗自散荒歲雀同饑便欲誅茅隱何山有紫芝<lb/>
　　山中早行<lb/>
短策穿幽徑山樵半掩扉月斜林影薄石盡水聲微一<lb/>
犬隔籬吠孤僧何處歸相逄松下立風露滿秋衣<lb/>
　　溪亭<lb/>
清秋有餘思日暮向溪亭髙樹月初白微風酒半醒獨<lb/>
<pb n="KR4h0158_WYG_055-19b"/>
行穿落葉閒坐數流螢何處漁歌起孤燈隔逺汀<lb/>
　　獨夜<lb/>
客鬢雙蓬老拾遺一燈明㓕酒醒時百年回首忽成夢<lb/>
萬竅有聲皆是詩殘夜月枝烏未穩故鄉水草鴈多饑<lb/>
裌衣初試新霜冷欲折黄花寄所思<lb/>
　　答周以農<hi>平陽睦源人號稼村</hi>
一燈細語煮茶香雲影霏霏滿石牀萬里夢魂形獨在<lb/>
十年詩力鬢俱蒼山空絡緯悲秋雨水落蒹葭足夜霜<lb/>
<pb n="KR4h0158_WYG_055-20a"/>
未㑹漆園觀物意酒闌猶發次公狂<lb/>
　　歸白石故廬<lb/>
四鄰井竈出荒墟獨鶴歸來認舊廬一逕蒼苔供瘦䇿<lb/>
半簪華髪伴殘書斜陽巷陌語初燕新水池塘生細魚<lb/>
小立春風憐寂寞忽吹花片入襟裾<lb/>
　　春暮<lb/>
乾坤萬事上眉端寂歴東風獨倚欄白髪餘春能幾醉<lb/>
緑隂細雨不多寒香飄苔逕花誰惜影落沙泉鶴自看<lb/>
<pb n="KR4h0158_WYG_055-20b"/>
碧眼野僧知我意素琴攜就竹西彈<lb/>
　　酬潘景玉<hi>二首</hi>
喚起離愁落木聲抱饑猶自向書耕江湖有夢追前事<lb/>
天地無根笑此生歲晏斷鴻羇客影夜深殘火故人情<lb/>
幸來相就分岑寂閒對梅花酌翠觥<lb/>
讀史雙眸夜炯然一聲江鴈落燈前馬非汗血材終下<lb/>
木或青黄性不全風月未容詩入務乾坤應許酒為年<lb/>
寒城日出無窮事老耳山中獨聴泉<lb/>
<pb n="KR4h0158_WYG_055-21a"/>
　　答柴主簿<lb/>
閒采秋荷自製衣相逄舊雨語依依學窮蝌蚪心空老<lb/>
夢跨蟾蜍肉不飛㡬唤江帆和鴈渡長歌巖户見雲歸<lb/>
何須化鶴千年後城郭人民半已非<lb/>
　　答鄭即翁<lb/>
初陽䝉霧出林遲貧病雖兼氣不衰老愛歸田追靖節<lb/>
狂思入海訪安期春風門巷楊花後舊國山河杜宇時<lb/>
一種閒愁無著處酒醒重讀寄來詩<lb/>
<pb n="KR4h0158_WYG_055-21b"/>
　　雲間懷古<lb/>
熏風短櫂水粼粼老鶴疎林寂不聞内史祠荒殘碣雨<lb/>
黄門書冷半堆雲獵場斜日分桑塢馳道深秋走鹿羣<lb/>
寥落一觴誰弔古漁鄉烟景客平分<lb/>
　　過呉門感前遊<lb/>
回首前遊夢未忘江雲漠漠樹蒼蒼客心空老鶯花月<lb/>
詩貌不肥魚稻鄉白虎氣銷遺瘦石綵虹影冷卧斜陽<lb/>
當時已歎來麋鹿後二千年更斷腸<lb/>
<pb n="KR4h0158_WYG_055-22a"/>
　　元日得家書<lb/>
爆竹聲殘事事新獨憐臨鏡尚儒巾寒窗琴册燈花曉<lb/>
衰鬢江湖栢酒春道在老天扶客健書來稚子識家貧<lb/>
舊山亦有閒風月歸與漁樵作主人<lb/>
　　次翁秀峰<lb/>
花柳湖西别此翁十年鬢雪忽重逢唐陵愁問永和帖<lb/>
楚水夢聞長樂鐘黄嬭秋燈餘舊癖素侯野服拜新封<lb/>
世情雲雨何時了千古青青太玉峰<lb/>
<pb n="KR4h0158_WYG_055-22b"/>
　　寄七星人<hi>七星山平陽州北五里鄭初心先生隠其中</hi>
十年疎鬢為誰斑天借儒冠日月閒欹枕寒生雙瀑澗<lb/>
開門春滿七星山鶴歸尚覺遼城是鵑老空聞蜀道難<lb/>
欲覓九還憑寄語青牛何日度函闗<lb/>
　　和王徳游夜感<lb/>
小池荷淨雨初晴世念消磨未到僧衣帶長江空北固<lb/>
觚稜舊月隔西興一春空負花前酒獨夜相知竹下燈<lb/>
自笑老來甘鷁退少年雲路健追鵬<lb/>
<pb n="KR4h0158_WYG_055-23a"/>
　　酬合沙徐君寅<hi>合沙福州郡稱</hi>
歸鶴悠悠渡海遲閒來野寺看僧棊鄉心荔子熏風國<lb/>
客路槐花細雨時天地一身愁自語江湖諸老淡相知<lb/>
烏絲醉後淋漓墨片月涓涓照硯池<lb/>
　　立秋日作<lb/>
苦熱如焚想雪山清商一夕破愁顔炎光斷雨殘虹外<lb/>
凉意平蕪逺樹間忙踏槐花猶入夢老催蒲扇共投閒<lb/>
城頭遥望纍纍塜遼海荒寒鶴未還<lb/>
<pb n="KR4h0158_WYG_055-23b"/>
　　王監簿南墅新樓落成<lb/>
玉珮珊珊不可招眼空塵界等秋毫山林貞白三層迥<lb/>
湖海元龍百尺髙自笑行藏關氣數肯將歌舞換風騷<lb/>
卷簾最愛南山近坐聽松聲起碧濤<lb/>
　　訪僧鄰菴次韻<lb/>
拂石題詩滿袖嵐尋僧又過竹溪南乾坤浩蕩酒鄉寄<lb/>
山水蒼寒琴意參老燕未歸同是客孤雲無住孰為菴<lb/>
寂寥午夜松風響疑是神仙接麈談<lb/>
<pb n="KR4h0158_WYG_055-24a"/>
　　新晴偶出<lb/>
琴牀茶鼎淡相依偶爲尋僧出竹扉風動松枝山鵲語<lb/>
雪消菜甲野蟲飛看花春入桄榔杖聴瀑寒生薜荔衣<lb/>
古寺無人雲漠漠溪行喚得小船歸<lb/>
　　雲門即事<lb/>
最愛林中過客稀坐分片石淡忘歸僧閒時與雲來往<lb/>
鶴老不知城是非瀟洒山光秋入畫清寒花氣曉侵衣<lb/>
一溪截斷紅塵影西有任公舊釣磯<lb/>
<pb n="KR4h0158_WYG_055-24b"/>
　　寄林編修<hi>名千之平陽人</hi>
大雅凋零尚此翁醉鄉一笑寄無功衣冠洛社浮雲散<lb/>
弓劍橋山落照空東魯有書藏古壁西湖無樹挽春風<lb/>
巾車莫過青華北城角吹笳送暮鴻<lb/>
　　喜劉邦瑞遷居采芹坊<lb/>
并鄉聚散笑悤悤歳月無情忽兩翁燈火城南聴夜雨<lb/>
桑麻社曲憶春風百花新意皆歸燕萬里離愁獨寄鴻<lb/>
重約扁舟尋禹穴夕陽疎樹亂雲東<lb/>
<pb n="KR4h0158_WYG_055-25a"/>
　　讀秦紀<lb/>
瑯琊臺上晩雲平虎視耽耽隘八紘萬里不知人半死<lb/>
三山空覺草長生兆來鬼璧沙丘近威動神鞭海石驚<lb/>
書外有書焚不盡一編紀上漢功名<lb/>
　　項羽里<lb/>
英雄葢世竟何為故里凄凉越水涯百二勢傾爭逐鹿<lb/>
八千兵散獨乘騅計疎白璧孤臣去淚落烏江後騎追<lb/>
遺廟荒林人酹酒至今春草舞虞姬<lb/>
<pb n="KR4h0158_WYG_055-25b"/>
　　陪王監簿宴廣寒遊次韻<lb/>
銀橋疑駕海天長丹粟離離照翠觴影浸山河瓊殿冷<lb/>
舞深風露羽衣香亦知廣莫元無野却笑温柔别有鄉<lb/>
手折一枝驚昨夢素娥憐老授𤣥霜<lb/>
　　漁舎觀梅<lb/>
冷雲漠漠䕶籬隂瀟灑苔枝出竹林影落寒磯和雪釣<lb/>
香浮老瓦帶春斟幾憑水驛傳芳信秖許沙鷗識素心<lb/>
回首西湖千樹逺扁舟寂寞夢中尋<lb/>
<pb n="KR4h0158_WYG_055-26a"/>
　　虎丘寺<lb/>
突兀僧房倚翠微金精幻虎霸圖非瓊田萬頃山如湧<lb/>
鐵壁千尋澗自飛堂在經聲通老石樓開塔影落秋衣<lb/>
千年幽獨嗟誰氏斷刻苔深帶夕暉<lb/>
　　鶴林寺<lb/>
流水蒼松石逕斜甕城城外梵王家仙林不返雲巢鶴<lb/>
僧鉢曾移海國花剝落苔碑秋卧草荒凉竹院午敲茶<lb/>
當時一擲乾坤手曾向山忩倚暮霞<lb/>
<pb n="KR4h0158_WYG_055-26b"/>
　　焦山寺<lb/>
山裹中流水作林寶蓮鼇背翠沈沈半空但覺烟嵐合<lb/>
三靣不知風浪深仙井浴丹開曉日海門浮玉澹秋隂<lb/>
洞深瑶草無人采瘞鶴殘碑浸碧潯<lb/>
　　寄葛秋巖<lb/>
吳地繁華半劫灰故山秋逺夢頻回琵琶亭老春風櫂<lb/>
桑落洲寒夜雨杯嵗月悠悠人幾換闗河渺渺雁空來<lb/>
酒酣欲寄登臨眼黄葉斜陽滿廢臺<lb/>
<pb n="KR4h0158_WYG_055-27a"/>
　　用韻寄陳振先同舎<lb/>
心事凄凉寄雁聲石田苔滿未妨耕西風戍角催年換<lb/>
殘夜江樓見日生煮茗敲氷貧有味看花隔霧老無情<lb/>
湖山猶憶笙歌底笑領春香綠滿觥<lb/>
　　贈天目呉君實<lb/>
詩興翩翩度雪溪巖雲半䕶舊畱題夢回殘月蒼梧曉<lb/>
家在春風秀麥西萱草堂深衣屢寄桃花觀冷酒重攜<lb/>
故山石鏡無人問空與寒猿照影啼<lb/>
<pb n="KR4h0158_WYG_055-27b"/>
　　東山渡次胡汲古韻<lb/>
客來持酒灑烟霏空想髙風意欲飛老洞藏雲安石卧<lb/>
孤舟載雪子猷歸一川白鳥自來去千古青山無是非<lb/>
欲上危亭愁逺眺廢陵殘樹隔斜暉<lb/>
　　家則堂先生生還<lb/>
瀕死孤臣雪滿顚氷氊齧盡偶生全衣冠萬里風塵老<lb/>
名節千年日月縣清唳秋荒遼海鶴古魂春老蜀山鵑<lb/>
歸來親舊驚相問禾黍離離夕照邊<lb/>
<pb n="KR4h0158_WYG_055-28a"/>
　　題陸大參秀夫廣陵牡丹詩卷後<lb/>
南海英魂呌不醒舊題重展墨香凝當時京洛花無主<lb/>
猶有春風寄廣陵<lb/>
　　歸自越避㓂海濱寒食不得祭掃<lb/>
持酒無因洒墓松禽聲花色慘東風去年此日身為客<lb/>
及到家山又客中<lb/>
　　山忩新糊有故朝封事藁閲之有感<lb/>
偶伴孤雲宿嶺東四山欲雪地爐紅何人一紙防秋疏<lb/>
<pb n="KR4h0158_WYG_055-28b"/>
却與山窗障北風<lb/>
　　蘇小小墓<hi>錢塘名倡有墓在嘉興縣西南六十步</hi>
歌扇風流憶舊家一丘落月幾啼鴉芳魂不肯為黄土<lb/>
猶幻燕支半樹花<lb/>
　　夢中作四首<hi>按景熙既造石函瘞宋諸陵骸骨於越山樹冬青識之作冬青花詩矣而</hi>
　　　<hi>復繫以絶句當時不敢明言但託為夢中作然此四首據旴江鄧元錫定為唐珏之詩考唐珏</hi>
　　　<hi>與鄭宗仁皆景熙一時同志圖兹義舉者唐既别有冬青花古體二章而絶句聲調與景熙近</hi>
　　　<hi>且又原載林集内則此詩仍當屬林恐旴江未之深考也</hi>
<pb n="KR4h0158_WYG_055-29a"/>
珠亡忽震蛟龍睡軒敝寧忘犬馬情親拾寒瓊出幽草<lb/>
四山風雨鬼神驚<lb/>
一坏自築珠丘土雙匣猶傳竺國經獨有春風知此意<lb/>
年年杜宇泣冬青<lb/>
昭陵玉匣走天涯金粟堆前幾暮鴉水到蘭亭轉嗚咽<lb/>
不知眞帖落誰家<lb/>
珠鳬玉鴈又成埃斑竹臨江首重回猶憶年時寒食祭<lb/>
天家一騎捧香來<lb/>
<pb n="KR4h0158_WYG_055-29b"/>
　　葛仙翁石牀<lb/>
鈞天夢破珊瑚枕巖壑春供翡翠屏一卷黄庭雲半席<lb/>
宵深讀與嶺猿聴<lb/>
　　館娃宫<lb/>
苧羅山女入宫新四壁黄金一笑春步輦醉歸香逕月<lb/>
隔江還有卧薪人<lb/>
　　聞蟬<hi>二首</hi>
翼綃㣲動自宫商幾曵殘聲送夕陽喚得槐柯芳夢覺<lb/>
<pb n="KR4h0158_WYG_055-30a"/>
熏風一曲換西凉<lb/>
近交紙薄雲翻手舊夢冠空雪滿顚却憶畫船曾聴處<lb/>
夕陽髙栁斷橋邊<lb/>
　　夢回<lb/>
夢回荒館月籠秋何處碪聲唤客愁深夜無風蓮葉響<lb/>
水寒更有未眠鷗<lb/>
　牟　巘<lb/>
　　<hi>字陵陽原蜀人僑居呉興父諱子才諡清忠以直道事理宗爲名臣巘官大理少卿於度宗朝即退</hi>
<pb n="KR4h0158_WYG_055-30b"/>
　　<hi>居不出其子應隆字伯成咸淳丁未進士宋亡元大臣招之不應後起為上元主簿輒致仕父子皆</hi>
　　<hi>嗜學巘妻鄧夫人李心傳外孫也</hi>
　　九日和陶<lb/>
翁媪兩白髮蕭然老江干大兒荆溪遊折腰豈為官諸<lb/>
兒走異縣亦各營一餐别多㑹靣少端復坐饑寒諸幼<lb/>
且眼前笑語開我顔勿問賢與愚懷抱俱相闗<lb/>
　　送婁伯髙遊吳<lb/>
桃花水暖清明前長隄栁色青如烟男兒年少重意氣<lb/>
<pb n="KR4h0158_WYG_055-31a"/>
春風買醉吳江船西湖三月春更好笙歌錦繡神仙島<lb/>
紫燕樓深翠黛閒碧羅天凈楊花老興亡往事置勿論<lb/>
千金不惜酬歌樽酒酣莫作後庭曲遊人思斷江南魂<lb/>
去去知君訪陳跡吳水吳山青歴歴花殘鈿碎館娃空<lb/>
春草年年為誰碧君行正樂我為愁白髪送君思舊遊<lb/>
平生漫浪無似我努力功名湏黑頭<lb/>
　　和趙君實宣慰<lb/>
平生知我一季及别後牢闗白版扉偶有客來孤鶴起<lb/>
<pb n="KR4h0158_WYG_055-31b"/>
也無人覺小舟歸從教俗子頻相惱只恐仙禽未肯飛<lb/>
莫怪近來書問絶醉眠林下兩忘機<lb/>
　方逄辰<lb/>
　　<hi>號蛟峰淛人宋亡髙隱不赴徴召與何潛齋倡和山水間其猩猩篇雞雛吟極爲潛齋所賞</hi>
　　送潘翠谷<lb/>
無屋住僧廬無菜挑野草野草風味長僧廬人跡少剝<lb/>
剝誰扣扄訪予事幽討錢塘有騷翁自號翠谷老匹馬<lb/>
遊南牆要伴松竹好遐思到山人迂尋出詩藁詩無愁<lb/>
<pb n="KR4h0158_WYG_055-32a"/>
苦吟掃退郊與島胸次鮑明逺筆下王逸少我觀隂與<lb/>
陽禪代何時了不能為魯連尚可作商皓長歌黍離篇<lb/>
酹酒問旻昊<lb/>
　　猩猩歌<lb/>
獵者圍猩猩疑其以衆抗誘曰不取小惟取大與壯衆<lb/>
猩自相仇推擠送其長以次索二三不復推已往四五<lb/>
至于十無一得釋放衆猩怒相目各悔受人誑及早同<lb/>
一心未必軀盡䘮吁嗟獸不靈相仇無足嗔胡為豪傑<lb/>
<pb n="KR4h0158_WYG_055-32b"/>
羣不能自相親秦人吞六國諸侯各附秦併力取其一<lb/>
冀不及他人智者欲合從徒自腐舌脣安得先震鄰然<lb/>
後於其身彼先噬其一其次禍亦均早知秦用術六國<lb/>
同一心<hi>按此篇與雞雛吟最為世所傳誦但雞雛之作借談良知不免近腐故刪之</hi>
　　題盧文峰十二知丞文集<lb/>
驪珠一顆千仞淵漁翁探得遭驪眠一朝吹墮千萬顆<lb/>
恐是蛟驪卧半天駢花儷葉妙天下文賦直追古班馬<lb/>
手抉河漢裂錦章寫在詩歌軋騷雅大篇赤手捕長蛇<lb/>
<pb n="KR4h0158_WYG_055-33a"/>
不須控勒騎生騧短篇任意起忽伏蒼江浩浩濤中差<lb/>
文章妙手壓塲屋到底亡羊還得鹿廬陵方買載月舟<lb/>
清談又展朝天軸軍將打門書一封呼起醉夢為醒鬆<lb/>
只怕至寳不肯畱山中雷霆風雨取去還蛟龍<lb/>
　　田父吟<lb/>
清溪渺如斗大邑萬山壁立土磽瘠百分地無一分田<lb/>
九十九分如劍脊一畆之地髙復低節節級級如横梯<lb/>
畈心一畦可一畆邊旁一畆分數畦大家有田僅百畆<lb/>
<pb n="KR4h0158_WYG_055-33b"/>
三二十畆十八九父母夫妻子婦孫一奴一婢成九口<lb/>
一口日噉米二升茗鹺醯醬菜與新共來日費二三斗<lb/>
尚有輸官七八分小民有田不滿十䥥方放手有菜色<lb/>
曹胥鄉首冬夏臨催科差役星火急年年上熟猶皺眉<lb/>
一年不熟家家饑山中風土多食糜兩兒只肯育一兒<lb/>
只縁人窮怕餓死可悲可弔又如此有司猶曰汝富民<lb/>
手執鞭敲目怒視今年淫雨天作難洶湧澎湃四五番<lb/>
浮尸蔽屋環江下迸山裂地如鯨奔半山都成水澤國<lb/>
<pb n="KR4h0158_WYG_055-34a"/>
平地皆作龍蛇窟水頭晚退早復來屋角朝出夕又沒<lb/>
巋然令丞簿尉衙下視四境無人家水平歸家無屋住<lb/>
有屋住者無生涯農氏抛家認畆隴擔砂翻石肩皆腫<lb/>
百千一畆判晚秧一丘分作兩丘種都來一畆無百千<lb/>
買秧已費半百錢眼前挿種已剜肉向後豐歉猶在天<lb/>
晚田再種未可保早田無秧為出草皂衣旦暮來搥門<lb/>
今年苖税催須早打快織機趂頭綱作急糴米輸苖倉<lb/>
更有一言牢記取斷不許人言灾荒<lb/>
<pb n="KR4h0158_WYG_055-34b"/>
　　題吳氏梅堂<lb/>
聞君家在雪邊住靠盡欄干索盡詩只怕梅花應冷笑<lb/>
清香元不要人知<lb/>
　<lb/>
　<lb/>
　<lb/>
　<lb/>
　宋元詩㑹卷五十五<lb/>
</p>
<p>
</p>
  </div>
<div>
<head>宋元詩㑹卷五十六</head> <lb/>
    <p>
<pb n="KR4h0158_WYG_056-1a"/>
欽定四庫全書<lb/>
　宋元詩㑹卷五十六<lb/>
　　　　　　　　　　　兵部主事陳焯編<lb/>
　　谷音集<lb/>
　王　澮<hi>字元佐遼東人</hi>
　　<hi>澮博學醇行博州刺史迎為師表教授弟子百餘金貞祐中就拜宣撫遼東宰相累書請澮之鎮澮</hi>
　　<hi>不應浮海遯去</hi>
　　河之坊矣<lb/>
<pb n="KR4h0158_WYG_056-1b"/>
河之坊矣截截其平豈曰不力言持其盈國慨覆矣視爾<lb/>
夢夢云胡昊天不終惠我生云胡昊天疾威堂堂輾轉翫<lb/>
日四國卒荒偃仰在位不知匪臧不顧其行有粟有粟亦<lb/>
集於缶則不敢饘抑餬余口誶曰哲矣孰秉其咎知我懮<lb/>
懮不知我疚陟彼南山石其扁矣戒爾勿傷足其趼矣<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>㖧㖧顔之靦矣倚余何言涕之泫矣民之種種具曰贅<lb/>
疣弗於爾躬曷云能瘳朂哉夫子保爾有位慎爾為猶<lb/>
　　感遇<hi>四首</hi>
<pb n="KR4h0158_WYG_056-2a"/>
迅景走北陸髙木交朔風衆情悦妖冶豈云惠其終萬<lb/>
事無不有流轉大化中古來論成敗咄咄魚為龍牛車<lb/>
竄下國勢異情則同蒲姚本狙擊桓桓湯武功彼美二<lb/>
三子一笑清酤空<lb/>
兩虎鬭中野利乃歸衡虞血肉相蹂躪鼓吹行通衢獨<lb/>
倚剛膂力箕踞傾百壺未必非禍福凡百持爾軀吾聞<lb/>
畏虎羆吹竹不枝梧<lb/>
光風蕩繁囿丹緑綴柔柯遊子去萬里空閨歛翠蛾行<lb/>
<pb n="KR4h0158_WYG_056-2b"/>
雲落江水酒盡不成歌雞飛與狗走妾命獨奈何<lb/>
槁梧䝉紱冕崢嶸化侯王<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌先百牢蘭烟浮玉房兒<lb/>
女何所見拜跪色甚莊四海正聾瞽威靈爾翕張哀哉<lb/>
杞梓材棄捐官道傍<lb/>
　　贈叚十<lb/>
相識風塵下斯文伯仲間騎驢逄聖日捫虱對秋山忠<lb/>
信偏成拙支離最得閒秦川貴公子早計失荆蠻<lb/>
　程自修<hi>字忘吾洛陽人</hi>
<pb n="KR4h0158_WYG_056-3a"/>
　　<hi>自修性孝友讀書城東門翰林元裕之上其言行除禮部郎中自修聞之棄家南去</hi>
　　獨坐<lb/>
終南在吾目秋色逺接應誰招天外翠來作忩中靚娟<lb/>
娟初畫眉盈盈獨臨鏡雲去物象空月出心源瑩我欲<lb/>
往從之有客誇㨗徑洗耳復洗耳松風入清聴<lb/>
　　歲云暮矣<lb/>
歲云暮矣百工休獨持千古供素遊丈夫磊落如天日<lb/>
促促胡為升斗謀望塵下拜乃東市山中茹芝可白頭<lb/>
<pb n="KR4h0158_WYG_056-3b"/>
嗚呼此道棄如土眼中歴歴聖賢蠧鄉里小兒紇那歌<lb/>
前輩先生八風舞欲挽東流無萬牛抱膝長吟聴更雨<lb/>
　　痛哭<lb/>
日射石虬鱗甲開草色又換青春囘精靈聚散豈拘束<lb/>
山鬼呌呼松栢哀當時沸天簫鼓動今日悲風陵上來<lb/>
悤悤今古誠傳舎人生有情淚如把乾坤誤落腐儒手<lb/>
但遣空言當汗馬西晉風流絶可愁悵望千秋共瀟灑<lb/>
　　王猛墓<lb/>
<pb n="KR4h0158_WYG_056-4a"/>
男兒有才須有識死葬荒陲眞可惜君不見渴虎不飲<lb/>
盗泉水始吾虞君今已矣<lb/>
　　歸龍門<lb/>
來往空書札行藏但布衣直為知已用可惜轉頭非歲<lb/>
月百憂集江山一笑歸禰生狂到死君子要知幾<lb/>
　　出城<lb/>
束帶供人事扶藜强病身誅求非上意盗賊本良民濕<lb/>
翠山藏雨輕黄栁帶春小兒隨白首行坐各沾巾<lb/>
<pb n="KR4h0158_WYG_056-4b"/>
　　送元吉歸河東<lb/>
獨憐風格困塵埃敢料天涯共酒杯花鳥偏于前輩好<lb/>
江山更有後人哀顔回盜跖終歸命諸葛曹丕豈論才<lb/>
正自别離愁未透更教栁色帶青來<lb/>
　冉　琇<hi>字温季瑯琊人</hi>
　　<hi>琇好縱横談業漁獵世為李氏客難且作琇累書止之不聴乃南走渡江聞璮滅東向三哭伏劍</hi>
　　遄臺<lb/>
遊目遄臺上烟色秋曖曃當時駐文輿君臣良宴㑹歌<lb/>
<pb n="KR4h0158_WYG_056-5a"/>
鐘正喧喧華纓接飛葢行樂遞未央已見顔色改爽鳩<lb/>
焉可知齊景尚何在世運如日月朝夕還相代<lb/>
　　秦吉了<lb/>
有鳥秦吉了鳴聲一何悲自言承主恩十載供提攜雕<lb/>
籠閒羽翼繫之雙華絲一朝不終惠零落投荒陲自傷<lb/>
去中土豈不懷南枝誠堪利主家生死不敢辭努力萬<lb/>
里風寄此長相思<lb/>
　　蓬萊閣<lb/>
<pb n="KR4h0158_WYG_056-5b"/>
倚闌吟不就看劍老相催鳥逐孤雲沒帆從别國囘魯<lb/>
連惟有死王粲不勝哀為問依依栁秋聲何處來<lb/>
　　海州<lb/>
波濤起天末舟檝滿城隅管晏非王佐田韓有霸圖何<lb/>
門堪趿履吾道欲乘桴倚杖春風近含愁向綠蕪<lb/>
　　宿京口<lb/>
推篷在京口山色對秋眠搔首半帆落懷人孤月縣形<lb/>
骸成獨往風物媿流年隨處逃名姓烏啼又發船<lb/>
<pb n="KR4h0158_WYG_056-6a"/>
　　獨立<lb/>
獨立春將晩周遊道正窮江山千古後形影百年中士<lb/>
論元無的人生各有終臨危負知已淚落海雲東<lb/>
　元　吉<hi>字文中河東人</hi>
　　<hi>吉太原大俠也報仇市上吏來捕更殺吏走太行谷中㑹赦歸乃絶嘗與遊者三年通左氏史記家</hi>
　　<hi>益貧入元甲子從戍開平道卒</hi>
　　自葫蘿河至居庸闗<lb/>
男兒不成名命也負羈絏投袂出門去浩蕩破邊色飛<lb/>
<pb n="KR4h0158_WYG_056-6b"/>
沙白盪胸落葉黄沒膝㣲陽割層暝山骨𦂳格格抉眼<lb/>
已崢嶸置身何突兀徤鵰勢欲落老馬志亦屈氣岸勇<lb/>
枝梧脈絡大包括物候秋冬交土風中外隔懷歸畏簡<lb/>
書欲往投鬼蜮無言答酸楚有血灑寥閴古來䘮亂中<lb/>
天地坐跼蹐形骸盡則已烈士裹馬革<lb/>
　　上黨<lb/>
怒山出老拳寒色頑贔屭城根挿沙水斗絶虎相視憶<lb/>
昔宣武兵最强合圍歩驟如搤吭那知一叱立破散誰<lb/>
<pb n="KR4h0158_WYG_056-7a"/>
道亞子口尚黄嗚呼皇天肯悔禍豈有盗賊稱天王要<lb/>
畱千古論曲直故壘依稀榆葉赤<lb/>
　　陪翟三遊平州東城<lb/>
老境逄春色平州聚徳星不堪歌勅勒并欲案丁零雪<lb/>
泥殘年白山呈太古青殊方更分手暮角若為聴<lb/>
　　早發博州<lb/>
落落空城在蕭蕭獨客歸古今殊未了心迹毎相違魏<lb/>
國山河美唐家節度非偷生慚宿鳥霜月上征衣<lb/>
<pb n="KR4h0158_WYG_056-7b"/>
　　夜坐<lb/>
森森夜氣落寒櫩閒把離騷酒正酣忽憶梅花不成語<lb/>
夢中風雪在江南<lb/>
　孟　鯁<hi>字介甫曲阜人</hi>
　　<hi>鯁沈毅雄略歲癸亥山東兵欲起刼鯁計事甲者三至鯁不肯遂遇害</hi>
　　徐州<lb/>
徐州壓城霜木赭可能回首風塵下當年縞素從西來<lb/>
仰天伏地聲嗚啞君臣大義日月白牧馬鳴條此其亞<lb/>
<pb n="KR4h0158_WYG_056-8a"/>
帝王氣象佳蔥蔥舉止却類田舎翁美人瓊玉是糞土<lb/>
四海正在水火中如龍如虎尚蹉跌况乃豎子貪天功<lb/>
　　猛虎<lb/>
猛虎被束縛皮肉不相保人生到錯迕天地亦草草古<lb/>
來割據何代無可憐百萬殉匹夫漁陽突騎如風火青<lb/>
州城門鐵作樞丈夫好在識時務座上赤龍公莫舞沙<lb/>
海荒荒魂不歸莫説青州淚如雨<lb/>
　　南京<lb/>
<pb n="KR4h0158_WYG_056-8b"/>
惜愔坊陌傍深春活活溪流雨過痕花鳥幾時充貢賦<lb/>
牛羊今日上丘原猶傳栁七工詞翰不見朱三有子孫<lb/>
我亦前生梁楚士獨持心事過夷門<lb/>
　　折花怨<lb/>
悤悤杯酒又天涯晴日牆東呌賣花可惜同生不同死<lb/>
却隨春色去誰家<lb/>
　安如山<hi>字汝止廣漢人</hi>
　　<hi>如山善擊劍左右射讀經史百氏之書端平甲午安撫曹友聞辟掌書記不起友聞戰死三泉如山</hi>
<pb n="KR4h0158_WYG_056-9a"/>
　　<hi>往收其骨藏諸其先人之側乃東下老于㑹稽</hi>
　　曹將軍<lb/>
將軍精悍姿齒齒碎鐵石在昔童稚中但聞飽經術縱<lb/>
横騁柔翰丹雘間金碧有司塞明詔敝邑屈詞伯芹香<lb/>
春水生冠玉侍重席脱略章句陋搜抉窮理窟未及文<lb/>
化成其如王土窄丈夫報主願豈必䝉清秩蒼皇請去<lb/>
位滿靣秋栗烈紏合熊虎羣旌斾揚廣陌正當摩厲間<lb/>
一鼓㧞勍敵屯兵沔水源千里斧截截浩蕩排煙旻西<lb/>
<pb n="KR4h0158_WYG_056-9b"/>
極安嵲屼奈何國無人腐儒秉旄鉞賞予入私門金湯<lb/>
授盜賊公時奮臂爭反遭獻玉刖三軍視馬首慟哭下<lb/>
天壁功成坐齟齬憤怒鬚揷㦸中宵㧞劍起肅肅整勁<lb/>
翮吐氣風雲生搴旗䧟堅列貫穿死生地蹀血天地黒<lb/>
勢雖衆寡縣形未雌雄决路窮斷首尾衆盡乃手格豈<lb/>
知龍虎逝黯淡山川色百萬尚震驚嗚呼死諸葛長城<lb/>
但自壞千古痛稠結肉食無逺謀野史有直筆酒酣歌<lb/>
節士皛皛霜日白<lb/>
<pb n="KR4h0158_WYG_056-10a"/>
　　下瞿塘<lb/>
去去如奔馬來來無盡船人心似江水日夜向呉天<lb/>
　王　翥<hi>字一飛成都人</hi>
　　<hi>翥篤學尚氣吳曦謀反來請翥翥陽病風瘖潛往安丙謀誅曦事定匿巴中爲農終身</hi>
　　灌口秋漲<lb/>
所向愁無地窮源欲上天蛟龍胡爾怒鷗鷺更誰憐萬<lb/>
里朝宗意羣兇䟦扈年生涯秋色裏獨立問漁船<lb/>
　　憶舎弟<lb/>
<pb n="KR4h0158_WYG_056-10b"/>
藥物吾仍病花時汝未歸不眠愁月落獨立看雲飛詩<lb/>
禮自持律飢寒誰解圍遥知理舟檝西望涕沾衣<lb/>
　　浮世<lb/>
浮世惟髙枕平生有敝裘江花中酒日巴雨落帆秋老<lb/>
矣英雄事愚哉盜賊謀啼猿長自在一笑下滄洲<lb/>
　　呉宣撫故宅<lb/>
社稷疲奔命乾坤服至誠扶持三蜀在出入兩朝榮豚<lb/>
犬有遺恨麒麟空復情家聲隤已盡國法用猶輕成季<lb/>
<pb n="KR4h0158_WYG_056-11a"/>
翻無後花卿浪得名門庭黄鳥語几杖緑苔生威福何<lb/>
偏重精神恐不平庶幾䝉世美凡百愼持盈<lb/>
　　送張判官歸巴州<lb/>
回首三巴曲平生萬里橋衣冠無賴客花月可憐宵<lb/>
　師　嚴<hi>字道立襄陽人</hi>
　　<hi>嚴讀書識大義善槊射自圍中㧞身走行在所上書論事不報拂衣去客死武陵</hi>
　　大閲<lb/>
長江天險設荆州國西門幕前仗斧鉞赫赫齊晉尊熊<lb/>
<pb n="KR4h0158_WYG_056-11b"/>
羆在掌握百萬不敢喧固列厓嶠立動色虹蜺翻雖云<lb/>
<hi>缺</hi>　　亦是明主恩髙秋鼓角壯慘淡傷精魂山南正<lb/>
困戹血肉連川原由來多壘辱豈不在大藩既同事王<lb/>
室於義如弟昆朂哉從簡書卹鄰古所敦<lb/>
　　藺五見訪<lb/>
漢隂美人青兕裘獨騎瘦馬尋荒丘花前下馬迎一笑<lb/>
珠玉在側形骸羞酒酣散髮箕踞坐錦帶爛熳縣呉鈎<lb/>
斷蛟刺虎好身手碧瞳如水涵清秋惜哉科目大脫略<lb/>
<pb n="KR4h0158_WYG_056-12a"/>
壯士豈為章句囚中原格鬭困不已江波木落寒悠悠<lb/>
　　渡江<lb/>
鹿門山人滄浪客灑淚已枯眼見骨風塵崢嶸萬里空<lb/>
不知何處營三窟城中性命湯火近路窮援斷無消息<lb/>
鼠竊狗偷何足憂都將十指漫天日大言濶歩好公卿<lb/>
三百年餘涵養成已聞鄭五但搔首復道龎涓豎子名<lb/>
平時肉食誇果决誰信臨危䟦疐行白頭面皺牙齒落<lb/>
萬事已矣秋風生<lb/>
<pb n="KR4h0158_WYG_056-12b"/>
　　庚午三月五日朱尚書席上醉歌<lb/>
天風浩蕩何處來荆南府中好春酒我公此日盛賓佐<lb/>
但飲無勞問升斗座中十萬無下箸烏㡌朱衣牛馬走<lb/>
妙舞清歌如有神翠爛金明各回首人生行樂須壯年<lb/>
小人再拜為主夀滿堂淚落起挽鬚臨饋三歎成鬱紆<lb/>
干戈未定郡國破亂臣賊子何代無主憂臣辱坐感激<lb/>
忍對花鳥調歡娛近聞士卒願一戰猛氣正倚風塵麄<lb/>
丈夫行事動千古快意一飽非雄圖<lb/>
<pb n="KR4h0158_WYG_056-13a"/>
　　武陵客居<lb/>
浩蕩千年調飢寒八尺身不愁逄魍魎可笑繫麒麟殘<lb/>
雪江村路空山澗水春時危終逺去道在豈全貧<lb/>
　　公安早發<lb/>
去國秦公子窮途阮歩兵别離如昨日豪俠異平生江<lb/>
月為誰好巴船何處行高秋伴揺落早發若為情<lb/>
　張　琰<hi>字汝玉廣陵人</hi>
　　<hi>琰身七尺長髯倜儻有節槩補州牙兵隨制置李庭芝潰圍南赴行在所追者及之麾下鳥獸散琰</hi>
<pb n="KR4h0158_WYG_056-13b"/>
　　<hi>獨鬭死</hi>
　　出塞曲<hi>四首</hi>
腰間揷雄劍中夜龍虎吼平明登前途萬里不回首男<lb/>
兒當野死豈為印如斗忠誠表壯節燦爛千古後<lb/>
朝發山陽去莫宿清水頭上馬左右射㨗下如獼猴先<lb/>
發服勇决手提血髑髏兵家互勝負凡百慎前籌<lb/>
驅馬飲淮水千里黄草平種榖郤流血痛哭秋風生寡<lb/>
妻出租税孤兒荷戈行武威既不足願見和親成<lb/>
<pb n="KR4h0158_WYG_056-14a"/>
軍中日奏凱鼓行遼海東當宁怡玉色千金勞成功焉<lb/>
知昨日地袒甲去如空邊人不敢語將軍益褒崇<lb/>
　　官栁<lb/>
不見橋東黄布帘樹猶如此我何堪裊裊亭亭忒無賴<lb/>
又將春色誤江南<lb/>
　汪　涯<hi>字萬頃漢陽人</hi>
　　<hi>涯家貧事母孝宣撫賈似道請為客當作露布獻㨗涯瞋目曰㗖人以利而退其師又兒弄主上似</hi>
　　<hi>道大怒撾殺之其母曰汝以直死我則不辱可以下報先君矣亦自沈</hi>
<pb n="KR4h0158_WYG_056-14b"/>
　　采石獨酌<lb/>
欲落不落月在手百年幾何持釣綸不知春色萬象表<lb/>
緑烟漠漠入江濱天翻地覆有今日酒熟詩温無可人<lb/>
向來談笑成黄土墮淚未了雞司晨<lb/>
　　江帆<lb/>
江帆去去可腸斷千古萬古越王臺掃空黄葉晩風定<lb/>
飛盡碧天晴鳥回半生無成坐筆硯萬事不理問樽罍<lb/>
年年看梅今白首已矣英雄畱七哀<lb/>
<pb n="KR4h0158_WYG_056-15a"/>
　　江行<lb/>
江陵白魚如斫玉挂席獨去風日寒封題兩甕寄白髮<lb/>
兒涯不是作魚官<lb/>
秋光蕩漾滿行色鄰舟吹笛不堪聞洞庭濯足一尊酒<lb/>
夫君不來空白雲<lb/>
　詹　本<hi>字道生建安人</hi>
　　<hi>本温言正行丞相江萬里薦為郎先致書本本方坐門前石上釣使者至問本居本不答即持竿渡</hi>
　　<hi>溪去莫知所終</hi>
<pb n="KR4h0158_WYG_056-15b"/>
　　春日攜客遊武夷<lb/>
山脚徤枝梧百里揷蒼峭粼粼石可把曙色坐逺釣風<lb/>
水眞笙竽歴落太古調衣冠帶莽蒼山鬼驚二妙雲月<lb/>
正忘年花鳥更索笑迴船翠凌亂吾道付長嘯<lb/>
　　宿天台<lb/>
風泉隔西屋獨夜寒自生開忩失山色白雲壓前楹累<lb/>
盡得瀟灑去住俱不驚鼻息叅僧鐘霜露入殘更<lb/>
　　閒中<lb/>
<pb n="KR4h0158_WYG_056-16a"/>
萬事問不知山中一樽酒埽石坐松風緑隂滿巾袖<lb/>
　皇甫明子<hi>字東生四明人</hi>
　　<hi>明子性豪宕乘小舟挂布帆載琴尊書籍釣具徃來江湖入元丙子發狂痛哭蹈海</hi>
　　海口<lb/>
窮島迷孤青颶風盪頑寒不知是海口萬里空波瀾蛟<lb/>
龍恃幽沈怒氣雄屈蟠崢嶸抉秋隂挂席潮如山熒惑<lb/>
表南紀天去何時還雲旗方慘澹腰下青琅玕誰能居<lb/>
甬東一死諒非難嗚呼朝宗意㑹見桑土乾<lb/>
<pb n="KR4h0158_WYG_056-16b"/>
　　京口行<lb/>
京口兵可用酒可飲一語參差族成血忠賊相持各凛<lb/>
凛豈知好醜隔形骸父為孔鸞子為鳩人衆天定理則<lb/>
那遺臭流芳且髙枕<lb/>
　　水國<lb/>
水國凄凉住秋宵爛熳眠歸雲猶帶雨墮月忽明船社<lb/>
稷資長算髭鬚近暮年亂離棲不定百口託浮田<lb/>
　丁　開<hi>字復見長沙人</hi>
<pb n="KR4h0158_WYG_056-17a"/>
　　<hi>開負氣敢言安撫向士璧被問開獨詣闕上疏具陳士璧功大軍府小費不宜推䆒書奏羈管揚州</hi>
　　<hi>歲餘卒</hi>
　　漂泊岳陽遇張中行因汎舟洞庭晩宿君山聯句<lb/>
元氣無根株<hi>開</hi>地脈有斷絶<hi>中/行</hi>日月互吞吐<hi>開</hi>雲霧自<lb/>
生滅<hi>中行</hi>楚妃結幽想<hi>開/</hi>巴客答清吷<hi>中行</hi>寧知莽蒼中不<lb/>
假巨鼇力勢閲南紀浮<hi>開</hi>思隨西風發形影寄孤舟<hi>中行</hi>
吾道成鴃舌笑談正凌傲<hi>開</hi>俯仰不偪側每與景物㑹<lb/>
<hi>中行</hi>未省歡娛畢疉翠晩愔愔<hi>開</hi>墮黄秋的的魚龍負贔<lb/>
<pb n="KR4h0158_WYG_056-17b"/>
屭<hi>中行</hi>獨鳥去不息曠原𦕈周抱<hi>開</hi>異境超慌惚徑度萬<lb/>
頃空<hi>中行</hi>忽得一拳碧稍稍雞犬近<hi>開</hi>依依鍾梵夕推門<lb/>
月微墮<hi>中行</hi>煮茗香初歇衣裳識霜信<hi>開</hi>瓶鉢了禪悦事<lb/>
定心源清<hi>中行</hi>夢回斗柄直周遊興欲盡<hi>開</hi>長徃計未决<lb/>
出門更回首<hi>中行</hi>沙水盪虛白美哉神禹功<hi>開</hi>已矣三苖<lb/>
國山川長不朽<hi>中行</hi>愚智俱可惜神交正㝠㝠<hi>開</hi>指㸃空<lb/>
歴歴愼勿語俗人<hi>中行</hi>桃源恐相失<hi>開</hi>
　　可惜<lb/>
<pb n="KR4h0158_WYG_056-18a"/>
日者今何及天乎有不平功髙人共嫉事定我當烹父<lb/>
老俱嗚咽天王本聖明不愁罹黨禍攜淚向孤城<lb/>
　　揚州歲暮<lb/>
萬國春回日層城晩眺餘江聲隔吳楚原色到邳徐大<lb/>
閲軍容壯狂歌客禮疎百年寒荻裏風雨憶吾廬<lb/>
　　建業<lb/>
誰遣凄凉滿眼中蘋花渺渺又秋風龍蹲虎踞江山大<lb/>
馬去牛來社稷空縱有千人惟諾諾本無百歲更悤悤<lb/>
<pb n="KR4h0158_WYG_056-18b"/>
乾坤顚倒孤舟在聊復殘生伴釣翁<lb/>
　鮑　輗<hi>字以行括蒼人</hi>
　　<hi>輗嗜酒授簡萬言教授得錢悉送酒家遇客盡飲乃去晩益傲誕衲衣髽結遊青城不返</hi>
　　天馬<lb/>
天馬抱竒相𦂳骨瞳方明出入百萬中有如一鳥輕宇<lb/>
宙莽超踏風雲慘經營獨倚雄傑態蕭蕭隨北征朝飲<lb/>
南海頭夕秣乃幽并失主坐黯淡别羣奮長鳴豈無輕<lb/>
俠兒金羈縣朱纓但感束帛義不忍負死生低頭為君<lb/>
<pb n="KR4h0158_WYG_056-19a"/>
老喑喑萬里情<lb/>
　　襄陽行<lb/>
今日何日春氣柔東城騎馬花綢繆為君停馬一呼酒<lb/>
花前倒披紫綺裘玉脂汎濫魚鳥飲歌舞倦矣蛾眉愁<lb/>
千金萬夀好賓主今我不樂歳如流豈比世上狂馳子<lb/>
一語不合行掉頭嗚呼天倫古所定非有大故寧相尤<lb/>
　　重到錢塘<hi>五首</hi>
生死雙飛正可憐若為白髮上征船未應分手江南去<lb/>
<pb n="KR4h0158_WYG_056-19b"/>
更有春光七十年<lb/>
無賴山光疉疊青玉魚金盌早飄零冷思禹穴真竒事<lb/>
千古衣冠託杳㝠<lb/>
萬家歌舞送浮生曽有涓埃答太平猿鶴沙蟲天始定<lb/>
不須辛苦怨南征<lb/>
聞道深春雪打圍誰憐身上藕絲衣莫憂白璧成塵土<lb/>
解逐南風萬里歸<lb/>
惟有寒潮不世情朝朝莫莫過空城百年車馬閶門外<lb/>
<pb n="KR4h0158_WYG_056-20a"/>
獨獨春風草又生<lb/>
　崔　璆<hi>字子玉京口人</hi>
　　<hi>璆美風儀善談論晩病狂攜大瓢貯酒行市拍掌歌笑未死十日自表石曰醉鄉伯崔璆之墓</hi>
　　攜戣鉞汎江<lb/>
酒星落江口化為崔子玉孤舟載壺觴水花紅映肉小<lb/>
兒唱銅斗大兒倒醽醁一笑不知年浩蕩天地屋慎勿<lb/>
臨竇呼人生隨轉燭嗣宗禮法仇鍾㑹被殺戮<lb/>
　　咄咄<lb/>
<pb n="KR4h0158_WYG_056-20b"/>
咄咄復咄咄小兒成老翁么微各形色追琢元化工不<lb/>
知春風去又見千緑叢主人美客懷載酒行溪東一歩<lb/>
一回首十歩尊已空靈均與太白醒醉同所終願見化<lb/>
蠛蠓生死託壺中<lb/>
　　今日一何好<lb/>
今日一何好花下醉狼籍醉中有竒事夢見生八翼浩<lb/>
蕩排虚空靈君好顔色朱衣持大篆授我醉鄉伯頓首<lb/>
玉墀下臣璆才蟣蝨封此抑何功請陳愚頑臆臣家京<lb/>
<pb n="KR4h0158_WYG_056-21a"/>
口東門前大江碧臣願駕長風吹作酒萬石萬象各千<lb/>
鍾拍拍大庭國推枕在山中紙衾霜曉月<lb/>
　魚　潛<hi>字徳昭姑孰人</hi>
　　<hi>潛敦重和易推分澹泊不忤於物所居環堵埽地焚香彈琴讀書養鵞鴨百頭以給食終八十餘</hi>
　　古意<hi>二首</hi>
青青陵上柏落落勁不催人生百年内朝夕變所懷斗<lb/>
酒命同好萬里不顧囘聞有昌國君談笑黄金臺柔言<lb/>
更長跪信是富貴媒但恐氣習移古今不同才寄言去<lb/>
<pb n="KR4h0158_WYG_056-21b"/>
國者歳晩有餘哀<lb/>
權衡豈公平天駟但伏櫪東井不救湯倉庫何時實元<lb/>
工肯假借名器其可惜如何萬萬古不行督責術<lb/>
　　楊白花<lb/>
楊白花誰敎度簾幙揺蕩春風能幾何不比無情自漂<lb/>
泊人生秪合作支離長秋鵶啼江水落<lb/>
　　送鄭祕書南歸<lb/>
垂老乃如此憑髙俱惘然空能正幾字好去作千年童<lb/>
<pb n="KR4h0158_WYG_056-22a"/>
子歌鴝鵒幽人拜杜鵑江花獨爛熳春去得誰憐<lb/>
　　聴歌<lb/>
行雲流水出名姝酒盡花前雙玉壺此曲江南都忘却<lb/>
春風轉調小單于<lb/>
　柯　芝<hi>字士先瑞陽人</hi>
　　<hi>芝早通五經善詞賦又詣行在所見章袐書求讀書省中益通諸家教授生徒著書百餘卷子茂謙</hi>
　　耳耳<lb/>
耳耳非佳語陸陸難為顔我生胡不淑多戚長鮮歡揺<lb/>
<pb n="KR4h0158_WYG_056-22b"/>
落復已綠春風滿江干曜靈起予興欲言骨肉酸園桑<lb/>
摧為薪桃李亦半殘翹蕘企晴燠九室十更寒飛錢如<lb/>
美色乃入貴者闌丘閭有糓賣窮櫩朝無饘不售信成<lb/>
隱徒手良抱歎宛轉愒餘息溝壑分寸間吾輩正不免<lb/>
遑暇卹彼瘝<lb/>
　　餘髮<lb/>
餘髮蕭蕭白垂領十年一拙門庭冷來頻沙鳥頗相識<lb/>
起晩鄰雞已三請形骸拄樹豈復好心緒如蓬不能整<lb/>
<pb n="KR4h0158_WYG_056-23a"/>
平生幾緉空馺<graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>老去一盃先酩酊俗言祗虞方鑿迕<lb/>
人事但愜幽居屏聖賢未必盡芻狗天地何堪共鼃黽<lb/>
若為苴履曾足芥幸不栁衫真欲癭一聲樵響何處來<lb/>
獨立看雲發深省<lb/>
　　横江<lb/>
横江一片碧攜鶴上漁船收綸不成下却抱釣竿眠<lb/>
　柯茂謙<hi>字退子</hi>
　　魯港<lb/>
<pb n="KR4h0158_WYG_056-23b"/>
十年回首付霑襟斷甲沈沙齒齒深可惜使船如使馬<lb/>
不聞聲鼓但聲金人歌鬼哭都堪歎木落江空正獨吟<lb/>
遺老蕭條漸無語酒旗颭颭出蘆林<lb/>
　　江行早發<lb/>
陶鐺煮孤影寒燈沸青花氷開數江樹月落失人家<lb/>
　邵　定<hi>字中立廬陵人</hi>
　　<hi>定温粹博雅通周易春秋宅邊植梅竹蘭桂蓮菊各十餘本深衣大帶婆娑其間自稱六薌老人</hi>
　　山中<lb/>
<pb n="KR4h0158_WYG_056-24a"/>
白日看雲坐清秋對雨眠眉頭無一事筆下有千年<lb/>
　　漁家<lb/>
漁家臨水住春盡無花開年年謝流水流得好花來<lb/>
　熊與和<hi>字天樂豫章人</hi>
　　<hi>與和性介澹無妻不食肉通經史百氏之書布衣草屨遨遊諸名山尤嗜彈琴草書</hi>
　　木平飼龍亭次韻方巨山<lb/>
眼見何如得耳聞山根磅礴極初分浮漚起滅自潭影<lb/>
大地晴隂空嶺雲何處老人來聴講他年少府有移文<lb/>
<pb n="KR4h0158_WYG_056-24b"/>
由來清調須吾輩幸不山王愧五君<lb/>
　　唐𤣥宗鐵像<lb/>
巍冠攅疉碧雲花坐閲山中幾歳華莫把金丹輕㸃化<lb/>
正愁生死困安家<lb/>
　晏　乂<hi>字明粲宜春人</hi>
　　<hi>乂風度秀整主趙崇澭後澭逮繫乂自請詣獄俱以瘐死</hi>
　　夢中<lb/>
春樹年年少寒雲浦浦連片帆髙浪起斗酒夕陽偏沙<lb/>
<pb n="KR4h0158_WYG_056-25a"/>
市懷司馬州城哭老邊太平冠葢盡爾敢望諸賢<lb/>
　　訪吳<lb/>
平生一語不肯吐浩然披髮行西林美人十日跨驢出<lb/>
黄葉堆門雲雪深<lb/>
　孫　璉<hi>字器之大庾人</hi>
　　<hi>璉家貧益嗜書不應選舉躬耕織屨以食終百歳</hi>
　　述懷<hi>二首</hi>
少也不諧俗老去益美閒百草生已緑春雨滿南山朝<lb/>
<pb n="KR4h0158_WYG_056-25b"/>
朝荷鋤去既夕驅牛還生長茒簷下貧賤良獨安但願<lb/>
桑麻長優游足歳年<lb/>
坐倦秋樹根攝衣歩前丘横河澹如練破月西南流獨<lb/>
持一尊酒悠悠發清謳俯仰無不足吾生焉所求<lb/>
　楊應登<hi>字幼平臨江人</hi>
　　<hi>應登寛厚長者有徳行言辭七試國子不第退就耕牧老于南塘孫雯</hi>
　　寄趙梅州<lb/>
江城雁呌天如水寒色蒼蒼草木死哀歌未斷月東出<lb/>
<pb n="KR4h0158_WYG_056-26a"/>
有才無命可流涕今我不樂思梅州束帶深衣百僚底<lb/>
天下規矩見卓絶龍章麟角諸公子白頭時節得蠻府<lb/>
歸來閉門呼不起惆悵平生狗馬病風后力牧長已矣<lb/>
為公問酒日日酤薰門富貴憂患始<lb/>
　　水宿<lb/>
水宿逄今雨春歸及故園聖朝臣巳老往事客何言乞<lb/>
米分鄰里看書到子孫蒼茫不可會一笑了清樽<lb/>
　揚　雯<hi>字天章</hi>
<pb n="KR4h0158_WYG_056-26b"/>
　　迢迢空同山<lb/>
迢迢空同山乃在西極巔玉泉䕃靈芝上有千歲仙安<lb/>
得凌風翼相從白雲間神仙本㝠漠天運仍推遷不如<lb/>
酌我酒或得成自然田父要我語飲者亦非賢願君長<lb/>
獨醒加餐足髙年<lb/>
　　宋武帝廟<lb/>
溪聲答松風巨石出老拳古樹不知名岌岌蛟龍纒夕<lb/>
隂互出沒秋華帶芳鮮蔥蔥帝王氣基宇垂千年虎賁<lb/>
<pb n="KR4h0158_WYG_056-27a"/>
秉霜㦸慘澹生雲烟宫人翠龍駕手持玉連蜷昌明坐<lb/>
慌惚精神雷在天大呼司雍間旬月無秦燕昔為萬夫<lb/>
特今受衆目憐石馬亦埋沒歲時草芊芊小臣異代士<lb/>
見之淚迸泉齊人思爽鳩蜀人哀杜鵑江東舊正朔禮<lb/>
奉敢不䖍但願君王心不忘載荻船下山又再拜白日<lb/>
當空縣<lb/>
　　宿峽市<lb/>
人烟正揺落樓笛頗清圓老樹依山驛東風上峽船江<lb/>
<pb n="KR4h0158_WYG_056-27b"/>
湖萬里外燈火十年前世路能令老吾生且醉眠<lb/>
　　早春<lb/>
不知何處碧雲鄉冉冉平生可斷腸怪底乾坤惟理在<lb/>
老來歳月更心長城頭急鼓千家夢江上殘梅一水香<lb/>
自作醉侯開醉國笑人奔走為誰狂<lb/>
　　客<lb/>
北客相催發一日舉千帆遥憐庾開府歲晩望江南<lb/>
　番陽布衣<hi>以下無名氏五人</hi>
<pb n="KR4h0158_WYG_056-28a"/>
　　<hi>有書中山驛云回首萬里歲晚何言云云</hi>
　　番陽布衣題<lb/>
回頭四十五年非無賴秋光滿客衣可惜吳中蓴菜好<lb/>
陸機張翰不同歸<lb/>
　瀟湘漁父<lb/>
　　<hi>崔璆晚泊湘江淡烟微月有客歌而過之追問居與名置其釣竿長嘯而去</hi>
髙枕形骸外空江何限情落葉不成調半夜起秋聲<lb/>
　古碑文<lb/>
<pb n="KR4h0158_WYG_056-28b"/>
　　<hi>揭大中云或漁于潭得片石字十數行率磨沒僅識得二十八字意幽人憤士之作不合於時故沈</hi>
　　<hi>之以俟知者</hi>
乾淳老人氣岳岳破冠穿履行帶索撑腸拄肚書萬卷<lb/>
臨風欲言牙齒落<lb/>
　閩清野人<lb/>
　　<hi>僧惠了行閩清谷中三日到一空舎稍憩有一人荷鋤來便向熟睡僧既尋路還他日再往已焚其</hi>
　　<hi>舎惟斫樹白而書云</hi>
偶與雲水㑹不與雲水同雲散水流去杳然天地空<lb/>
<pb n="KR4h0158_WYG_056-29a"/>
　羅浮狂客<lb/>
　　<hi>趙孟柔云柔録事惠州聞羅浮道士言咸淳中客有戴烏㡌著靴往來山中見人輒大笑反走三年</hi>
　　<hi>不言姓名他日醉歸忽取煤書壁上云云長揖渡海去</hi>
雲意不知滄海春光欲上翠微人間欲墮千刦猶探梅<lb/>
花未歸<lb/>
　　右俱宋末髙人詩採清江杜本原編合為一卷<lb/>
　<lb/>
　<lb/>
<pb n="KR4h0158_WYG_056-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷五十六<lb/>
</p>
<p>
</p>
  </div>
<div>
<head>宋元詩會卷五十七</head> <lb/>
    <p>
<pb n="KR4h0158_WYG_057-1a"/>
欽定四庫全書<lb/>
　宋元詩會卷五十七<lb/>
　　　　　　　　　　　兵部主事陳焯編<lb/>
　郭　震<lb/>
　　漁者<lb/>
江栁弄風顰翠黛山花著雨濕臙脂却收短櫂拈長笛<lb/>
一葉舠中仰面吹<lb/>
　　老兵<lb/>
<pb n="KR4h0158_WYG_057-1b"/>
老來弓劍喜離身說著沙場更愴神任使將軍全得勝<lb/>
歸時不盡去時人<lb/>
　　雲<lb/>
聚散虚空去復還野人閒處倚笻看不知身是無根物<lb/>
蔽月遮星作萬端<lb/>
　江　為<lb/>
　　江行<lb/>
越信隔年稀孤舟㡬夢歸月寒花露重江晩水烟微岸<lb/>
<pb n="KR4h0158_WYG_057-2a"/>
直㠶相望沙空鳥並飛何時洞庭上春雨滿蓑衣<lb/>
　魯　交<lb/>
　　大雪<lb/>
方象曉一色皓然天地中楚山雲母障漢殿水精宫逺<lb/>
近梅花信髙低栁絮風吟魂清不徹和月上晴空<lb/>
　錢昭度<lb/>
　　野水<lb/>
野水光如璧澄心不覺勞與天無表裏共月見分毫綠<lb/>
<pb n="KR4h0158_WYG_057-2b"/>
好磨長劍清宜汎小舠淡交今已矣惆悵越波濤<lb/>
　方中荀<lb/>
　　虎丘<lb/>
海湧起平田禪扉古木間出城先見塔入寺始登山堂<lb/>
静叅徒散巢喧乳鶴還祖龍求寳劍曽此鑿孱顔<lb/>
　楊修<lb/>
　　三山亭<lb/>
滿目江山異洛陽北人懷土淚千行不如亡國中書令<lb/>
<pb n="KR4h0158_WYG_057-3a"/>
歸老新亭是故鄉<lb/>
　　蠶室<lb/>
摘繭抽絲女在機茅簷葦箔舊堂扉年年桑柘如雲緑<lb/>
翻織誰家錦地衣<lb/>
　　齊雲觀<lb/>
上界笙歌下界聞縷金羅袖鬱金裙倚欄紅粉如花面<lb/>
不見巫山空暮雲<lb/>
　　秦淮<lb/>
<pb n="KR4h0158_WYG_057-3b"/>
一氣東南王斗牛祖龍潜為子孫憂金陵地脈何曽斷<lb/>
不覺真人已姓劉<lb/>
　　横塘<lb/>
早潮纔過晩潮來一一軒窓照水開鑑面無塵風不動<lb/>
分明倒影見樓臺<lb/>
　　青溪<lb/>
傾城傾國兩妃嬪此地聞名不見人潛想舊時紅粉面<lb/>
落花風裏步香塵<lb/>
<pb n="KR4h0158_WYG_057-4a"/>
　　北渠<lb/>
金殿分來玉砌流黑龍湖撒鳳池頭後庭花落恩波斷<lb/>
翻與南唐作御溝<lb/>
　　半陽湖<lb/>
江南龍節水為鄉水不純隂有半陽一片湖光共深淺<lb/>
兩般泉脈異温良<lb/>
　　長命洲<lb/>
梁武慈悲不鼎烹䝉恩豢養亦虚名狐狸口腹應潜飽<lb/>
<pb n="KR4h0158_WYG_057-4b"/>
就死多于日放生<lb/>
　　天闕山<lb/>
牛頭天際碧凝嵐王導無稽示妄談若以逺山爲上闕<lb/>
長安應合指終南<lb/>
　　白楊路<lb/>
殘枝敗葉幾霑春莫問栽培迹已陳細雨斜風恨無力<lb/>
蕭蕭滿路更愁人<lb/>
　　洞元觀<lb/>
<pb n="KR4h0158_WYG_057-5a"/>
葛𤣥功行滿三千白日驂鸞上碧天留得舊時壇宇在<lb/>
後人方信有神仙<lb/>
　利　登<lb/>
　　雜興<lb/>
我昔此園遊寒梅吐丹艷重來幾何間叢青倏以遍誰<lb/>
云花與葉同樹不相見<lb/>
　　青陽洞天呈主人曾少裕<lb/>
兩崖蒼蒼峭天柱停䇿崖邉喚舟渡青巾羽客打舟來<lb/>
<pb n="KR4h0158_WYG_057-5b"/>
驚起靈蛇絶溪去千年神漿不自惜萬里晴天安得雨<lb/>
但見飛泉落半空空中此水來何處嵒下猶涵太古泉<lb/>
安知上不通銀浦蒼藤半濕苔蘚昏石罅無根迸孫樹<lb/>
洞門一隙僅通人可惜鑿空開洞府先生朝昏息丹崖<lb/>
萬壑歸心心不語瑤磬一聲天壁寒白雲紫霧驚相顧<lb/>
　　野農謠<lb/>
去年陽春二月中守令出郊親勸農紅雲一道擁歸騎<lb/>
村村鏤榜粘春風行行蛇蚓字相續野農不識何由讀<lb/>
<pb n="KR4h0158_WYG_057-6a"/>
唯聞今年秋粒顆民不收上堂對妻子炊多糴少饑號<lb/>
啾下堂見官吏稅多輸少喧征求呼官視田吏視釜官<lb/>
去掉頭吏不顧内煎外迫兩無計更以饑軀受笞箠古<lb/>
來丘壠幾多人此日殘生豈難棄今年二月春重見勸<lb/>
農文我勤自鍾惰自釜何用官司勸我氓農亦不必勸<lb/>
文亦不必述但願官民通有無莫令租吏打門呌呼疾<lb/>
或言州家一年三百六十日念及我農惟此日<lb/>
　　江亭<lb/>
<pb n="KR4h0158_WYG_057-6b"/>
江亭凭望久野色暝蒼蒼古木浮寒霧空山入夕陽水<lb/>
流前夜月風作早來霜却笑垂綸者因漁亦自忙<lb/>
　　寳陀夙慕展遊願不從心有作<lb/>
寳陀十里路此日想同遊萬古不收雨四時長是秋樹<lb/>
寒煙半擁山濕霧還流我獨思歸苦無因到上頭<lb/>
　　晩步<lb/>
住在山塘深更深門前落葉與階平髙人聽鶴來相過<lb/>
野老因樵熟識名一水欲流山影去斷雲時傍燒痕生<lb/>
<pb n="KR4h0158_WYG_057-7a"/>
翛然獨步蓮峰夕十里松風秋月明<lb/>
　張　弋<lb/>
　　簡周宗聖<lb/>
曠野有芳芷近江無早鶯春詩定多少旬日又清明樹<lb/>
暗憐楊栁花開認橘橙相尋每乖阻夢裏亦愁生<lb/>
　　送宋謙父之清江因簡希亮<lb/>
吟詩夕陽裏相送上蕭灘前路逢梅處同誰倚櫂看嵗<lb/>
窮風力𦂳江濶雁聲寒持此呈蘇李人生識面難<lb/>
<pb n="KR4h0158_WYG_057-7b"/>
　　懷章别紫芝<lb/>
吟苦事俱廢拙深貧未除年來如旅鴈秋至即移居古<lb/>
道行黄葉空囊貯素書一生江海恨惟子最知余<lb/>
　　寄别顔伯竒<lb/>
情深袂怕分豈不欲辭君轉柁方乗曉思山已隔雲菊<lb/>
當前路見雁在半江聞把盞秋纔好遙憐白鷺羣<lb/>
　　禪林寺<lb/>
寺置蕭梁曽識少今朝蘚磴始經過天低日落江湖逺<lb/>
<pb n="KR4h0158_WYG_057-8a"/>
煙冷風清竹樹多蟲引翠禽行壞屋馬驚白犬吠縣蘿<lb/>
一僧九十形容古嵒下逢余忽浩歌<lb/>
　俞汝尚<lb/>
　　夏日閒居<lb/>
無人到窮巷長日守閒居宿火惟烘藥喜晴還曬書鄰<lb/>
翁伴村酒稚子課園蔬門外蒿萊地從深不用鋤<lb/>
　裴　說<lb/>
　　寄邉衣<lb/>
<pb n="KR4h0158_WYG_057-8b"/>
深閨乍冷開香篋玊筯㣲㣲濕紅頰一陣霜風殺栁條<lb/>
濃煙半夜成黄葉重重白練明如雪獨下閒堦轉凄切<lb/>
秖知抱杵搗秋砧不覺髙樓已無月時聞塞雁聲相喚<lb/>
紗窓只有燈相伴㡬展齊紈又懶裁離腸恐逐金刀斷<lb/>
細想儀形執牙尺回刀剪破澄江色愁捻金針信手縫<lb/>
惆悵無人試寛窄時時舉手勻殘淚紅箋漫有千行字<lb/>
書中不盡心中事一半殷勤託邉使<lb/>
　程子山<lb/>
<pb n="KR4h0158_WYG_057-9a"/>
　　<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>庵釣雪灘<lb/>
待月凝雲館垂竿釣雪灘虚窓堆冷翠傑閣聳髙寒籠<lb/>
養千齡鶴罏燒九轉丹不須論許事心目自清閒<lb/>
　陳必復<lb/>
　　客枕<lb/>
客枕偏饒睡春歸尚擁綿屋深燈易暈漏短夢難圓棲<lb/>
鳥警涼夜閙蛙喧雨天一聲柔櫓過何處上溪船<lb/>
　　贈張駉駉自號牧隠<lb/>
<pb n="KR4h0158_WYG_057-9b"/>
乍見語相合苦吟心更親老于琴得趣隠與牧為隣一<lb/>
夜簷花雨十年江樹春所交半湖海恨晩識斯人<lb/>
　沈　說<lb/>
　　溪樓<lb/>
心逺俗塵隔樓髙野興多稻花黄雀雨山影白鷗波灘<lb/>
澁推船上橋危挽客過日斜闌倚遍無句奈愁何<lb/>
　　縉雲道中<lb/>
去作京華客離家此月前問程恰中道數日近殘年山<lb/>
<pb n="KR4h0158_WYG_057-10a"/>
雨易成雪村雲疑是烟僕行愁不進添乞酒漿錢<lb/>
　　馮公嶺<lb/>
曉上馮公嶺艱難見客情雨和殘葉落身逐亂雲行野<lb/>
店山腰出秋泉石隙生若將世途比此路更為平<lb/>
　　别墅<lb/>
野舍清溪曲連茅接樹隂呼童隣錯應貰酒婦同斟落<lb/>
照收殘雨寒煙出寸岑江湖成夢事投老屬山林<lb/>
　黄大受<lb/>
<pb n="KR4h0158_WYG_057-10b"/>
　　晩步<lb/>
扇小葛衣輕風清草路平水聲逢石怒煙素近山明喚<lb/>
犢牛回顧驚人犬倒行耨夫方到屋月已屋頭生<lb/>
　朱繼芳<lb/>
　　客路<lb/>
閨閤空相憶那知客路艱背人前去鳥迎面逺來山夜<lb/>
泊孤燈悄晨裝片月彎猿聲不知處杳杳白雲間<lb/>
　薛　嵎<lb/>
<pb n="KR4h0158_WYG_057-11a"/>
　　天育道中<lb/>
除將吟卷引琴與鶴相隨問寺路猶逺入山僧未知鳥<lb/>
靈巢佛塔猿飲挂藤枝陵谷幾遷變道傍横古碑<lb/>
　黄幼張<lb/>
　　過臨平<lb/>
孤踪逐浪萍幾度過臨平人語水相應帆移山倒行鷺<lb/>
飛秋嶼冷虹飲晩川明不是憑詩句丹青寫不成<lb/>
　陳　深<lb/>
<pb n="KR4h0158_WYG_057-11b"/>
　　姑蘇臺晩眺分得髙字<lb/>
殘陽古城曲岌岌崇臺髙不知何年創尚爾結構牢青<lb/>
山擁危楯白水環空濠美哉此山谿慘淡悲雄豪當代<lb/>
一戰霸意氣何矜驕蛾睂坐傾城忠魂隨怒潮空餘故<lb/>
宫苑寒雀飛野蒿佳辰晤良友清眺舒煩勞夕風振叢<lb/>
薄鴻雁中天號永懷五湖客一舸凌雲濤浩歌滄浪詞<lb/>
願言從遊遨<lb/>
　李元應<lb/>
<pb n="KR4h0158_WYG_057-12a"/>
　　折楊栁<lb/>
東風來何時百花已飄零獨有堤上栁慘淡含春榮扁<lb/>
舟復何適延客江上亭顧無青玊案何以送子行攀條<lb/>
欲相贈上有雙流鶯流鶯正求友奈此離别情<lb/>
　黄　簡<lb/>
　　招荆江蕩子<lb/>
衝風逐飛雲庭葉紛墮槁蕩子久不歸佳人坐中老蕭<lb/>
蕭楚山晩湛湛江水流經從望夫石那得不回頭<lb/>
<pb n="KR4h0158_WYG_057-12b"/>
　黄文雷<lb/>
　　晩立<lb/>
獨遊得荒谿晩意與心會水聲逺終聞山色静可對鳥<lb/>
語林塘邉犬吠籬落外柴門未須關月在東峰背<lb/>
　杜　旃<lb/>
　　綠珠行<lb/>
蜀絲殷空金作谷珊瑚成林珠百斛彼姝千花萬花蔟<lb/>
明月出胎照波緑鏡中飛鸞掌中身夜月春風看不足<lb/>
<pb n="KR4h0158_WYG_057-13a"/>
悲歡倚伏儵禍福西里憐顰東市戮願將舊意奉新人<lb/>
此别它生定難卜君因妾死莫多怨妾死君前君眼見<lb/>
髙樓直下如海深碧玉一碎沙中沈平時感君愛妾貌<lb/>
今日令君知妾心<lb/>
　葉　茵<lb/>
　　漁家行<lb/>
湖濱江滸疎疎村村村漁家人子孫為魚不管風波惡<lb/>
出未天明歸黄昏得來魚可數妻兒相對語甕頭有虀<lb/>
<pb n="KR4h0158_WYG_057-13b"/>
熟鍋中無米煮昔日魚多江湖寛今日江湖半屬官釣<lb/>
筒釣車漫百尺團罟帆罟空多般盖簔臘雪楊栁岸籠<lb/>
手西風蘆荻灘嗟嗟蚱蜢千百隻盡向其中仰衣食㡬<lb/>
謀脱離江湖歸犁鉏似聞歳惡農家尤費力<lb/>
　　促織<lb/>
壁間吟不待秋時吟苦中宵動客悲勸汝不須催婦織<lb/>
家家五月賣新絲<lb/>
　　張翰<lb/>
<pb n="KR4h0158_WYG_057-14a"/>
膾鱸元不動歸思拂袖西風已見㡬江上如今來往客<lb/>
但言鱸膾不言歸<lb/>
　　去去<lb/>
去去扁舟對晩暉晴和直欲減綿衣風來一陣蘆花過<lb/>
祇道春殘栁絮飛<lb/>
　汪　莘<lb/>
　　開禧元年十二月遷居栁溪上其夜大雪葢宰來<lb/>
　　　訪<lb/>
<pb n="KR4h0158_WYG_057-14b"/>
茅屋凍將壓柴扉寒不開交朋幾竿竹兄弟數枝梅渡<lb/>
口月初出沙頭人正迴客居殊自在歳事亦相催<lb/>
　徐　作<lb/>
　　開庵<lb/>
藜莧幽人室丘園隠者居一原青嶂合萬木綠隂疎手<lb/>
把歸田賦腰縣種樹書桑麻連畛秀網罟入溪漁<lb/>
　何　偁<lb/>
　　贈王居士<hi>三首</hi>
<pb n="KR4h0158_WYG_057-15a"/>
多羨王居士心閒事事幽山從天末見江近枕邉流春<lb/>
囿千葩秀霜林百果收更能窮物理濠上看魚遊<lb/>
地占松江勝為園不種𤓰幽深清磬響髙下石欄斜花<lb/>
密蜂隨蝶林深雀啅蛇勝如摩詰畫不是季鷹家<lb/>
霜落川原淡風髙木葉丹雲垂千頃白月墮一江寒禮<lb/>
佛因成塔焚香旋築壇竹聲過小院雜珮響珊珊<lb/>
　　竒童二人<lb/>
　李獻可<lb/>
<pb n="KR4h0158_WYG_057-15b"/>
　　<hi>吉水人年數嵗孝宗召入宫中面試一詩立就帝嘉歎不已曰何不作我家兒</hi>
　　宫女午睡應制<lb/>
御手指嬋姢青春白晝眠粉勻香汗濕鬢壓翠雲偏栁<lb/>
妬睂間緑桃憎臉上鮮夢魂何處是應繞帝王邉<lb/>
　曽　澈<lb/>
　　<hi>旴江人睂目疎朗出語必援古今括蒼鮑輗遇諸江右驚問之乃逆旅主人子明年訪之死矣僅得</hi>
　　<hi>遺詩一首於家</hi>
　　九齡行<lb/>
<pb n="KR4h0158_WYG_057-16a"/>
我生九齡氣食牛喑嗚頓挫無匹儔白雲無根起天末<lb/>
一生萬事同悠悠低頭拱手事先覺談笑未了成怨讐<lb/>
一譽不足勝百毁言語起滅如浮漚聖賢可與知者道<lb/>
麟鳳豈在山中遊蘧然夢覺大槐國江花昨夜生涼秋<lb/>
　焯有孫文鑑字鹿書幼稟竒慧生三歳能辨四聲七<lb/>
　嵗為詩多警句尤工制舉義出應小試輒冠儕偶鄉<lb/>
　里呼以神童顧嗜學太勤毎置食飲几案間當抽思<lb/>
　正苦忘其寒温過時進之失度愆和釀成痞疾竟以<lb/>
<pb n="KR4h0158_WYG_057-16b"/>
　蚤夭有遺詩百首其兄弟録為小帙將授梓人偶讀<lb/>
　曽童子九齡行追憶此孫有病魔篇亦十許嵗時作<lb/>
　悲咽酸辛情事何甚相類也嗚呼才人無命豈獨子<lb/>
　安長吉留恨天壌哉附見於此用誌祝予之痛<lb/>
　　病魔篇<hi>時年十二</hi>　　　　清童子陳文鑑<lb/>
　有一病書生生長在桐邑自度非凡人無端被魔縶<lb/>
　住世㡬何年春秋纔過十太丘之耳孫行二又行一<lb/>
　名字毋勞問生死尚莫測旦暮長幽憂被魔勢方劇<lb/>
<pb n="KR4h0158_WYG_057-17a"/>
　念我毁齒初就塾延師益父指為黄童祖目為李泌<lb/>
　豈知命不猶耽思恒廢食踰時或加餐寒温非所擇<lb/>
　浸淫脾胃間久之成痞積驅痞亦何難只因魔作孽<lb/>
　兹魔幻萬狀覼縷未易悉人生五臟全榮衛本堅實<lb/>
　魔能抵其巇朅來據胸臆初發痛有期為期定酉戌<lb/>
　厥後苦纒綿不分日與夕魔形大似拳魔氣通於膝<lb/>
　髣髴物作聲衝喉半含咽行則聲呱呱坐則聲唧唧<lb/>
　七筋握漸稀痛楚百端集家君覓良醫救療意惶迫<lb/>
<pb n="KR4h0158_WYG_057-17b"/>
　但得魔驅除酬金誓勿惜醫聞接踵來指脾云痼疾<lb/>
　攻補合兼施及時不可失就之詢醫方稜术並巴㦸<lb/>
　纔餌遭魔怒奮起與藥敵㳙滴强入喉觸忤致嘔溢<lb/>
　魔似膠漆黏不受百草汁元精日銷磨刀圭徒浪擲<lb/>
　匍匐叩醫門醫言須改策藥貴力乃專葠附效什伯<lb/>
　但服更勿疑服久魔自戢㕮咀動盈把烹煎各如式<lb/>
　豈惟不中魔魔意翻自得液甘魔平分味厚魔竊吸<lb/>
　金盡藥亦殫魔肥人愈瘠撑蓆骨稜稜無風寒慄慄<lb/>
<pb n="KR4h0158_WYG_057-18a"/>
　復有後醫至相看勸勿急治此有祕傳庸師安得識<lb/>
　岐黄八法鍼其經著甲乙任督與帶維隨症按腧穴<lb/>
　投之得所宜癥瘕無不抉唯唯姑試之銀絲瑩如雪<lb/>
　手撚入肌膚初無血痕漬漸刺疼莫勝鋒攅等蠆蠍<lb/>
　洞穴非不深魔則已旁匿良久引鍼出衆患仍交作<lb/>
　薫蒸雜艾蒳用助鍼芒力鍼灸既迭加魔損未毫末<lb/>
　痛哭向魔陳君豈夙世業得非駘沈儔來宅我肝膈<lb/>
　有罪應容湔有怨亦堪釋况係他生讐忍向童稚結<lb/>
<pb n="KR4h0158_WYG_057-18b"/>
　願悉毁藥囊從君丐隂隲楮鏹千百焚牲醴三日設<lb/>
　束茅為君車裁莛為君檝求君暫捨予逍遙信所適<lb/>
　貸以一息安㝠報在萬刼灑血託青詞下書年月日<lb/>
　　羽士二人<lb/>
　黄希旦<lb/>
　　<hi>字姬仲邵武人生仁宗景祐二年幼穎拔能文章長而好道禮道士吴惟靖為師盡得其服氣還丹</hi>
　　<hi>之訣外不立異好事者喜從之遊酣詠自得人皆莫知其所以異也熈寧十年蛻去後有遇諸蜀者</hi>
　　和賈鴻舉移竹<lb/>
<pb n="KR4h0158_WYG_057-19a"/>
琳房珠館何虚寂寳砌無塵苔蘚碧仙翁倚檻静吟哦<lb/>
却憶篔簹拂巖石勁節虚心守歳寒未嘗暫變風霜色<lb/>
移來迢遞不辭勞深根訝向瑤臺植漸承春意葉青青<lb/>
時惹天香烟羃羃月籠翠影尚蕭疎露被繁枝纔滴瀝<lb/>
迎風閒夜擬龍吟結實他年期鳳食非才終約老烟霞<lb/>
此際謬當親採擇寄言紅紫莫相猜彼此無情䝉化力<lb/>
逢時剪拂任他人沈去葛陂都咫尺<lb/>
　　性慵<lb/>
<pb n="KR4h0158_WYG_057-19b"/>
性慵人事拙思向逺山居欲得是非少先宜來往疎善<lb/>
鄰惟水竹良友秖琴書冷淡生涯外逍遙一室虚<lb/>
　　春日書懷<lb/>
二月又將半閒居興若何芳菲殊未賞泥濘阻相過華<lb/>
砌饒苔蘚柴門長薛蘿韶顔須自惜隨分樂天和<lb/>
　　采藥<lb/>
采藥山中去扳躋不覺賒深源無俗迹滿地是靈芽巗<lb/>
逈隂留雪溪澄淨見沙可憐名利客應笑此生涯<lb/>
<pb n="KR4h0158_WYG_057-20a"/>
　　水心亭<lb/>
為愛方池浄危亭此構新寒光搖玊鑑晴色戲金鱗月<lb/>
上驪宫曉蓮開水府春主人能息慮四座絶風塵<lb/>
　　詠竹<lb/>
生涯何所有滿砌植琳琅瘦影碎秋月健梢横曉霜且<lb/>
從喧鳥雀終待集鸞皇吟遶都忘却誰知此興長<lb/>
　　寄贈寳幢修山主<lb/>
瑤幢真勝槩晦迹一禪翁語黙呈心印縱横振祖風晝<lb/>
<pb n="KR4h0158_WYG_057-20b"/>
閒人事外夜静月華中若問春來意松青百卉紅<lb/>
　　竹洞<lb/>
竹洞新開碧玊林徑幽疑入五華深夜篩明月一天静<lb/>
晝擁青雲四座隂剪杖佇看雷雨化迎風時聴鳯皇吟<lb/>
烟霞不用重闗閉塵俗誰能此訪尋<lb/>
　　謝人恵星冠<lb/>
學道多年尚屈蟠豈勝仙伯贈峩冠曉簮乍覺星攅頂<lb/>
夜戴偏宜月滿壇對鑑寧煩朋友正避時羞為利名彈<lb/>
<pb n="KR4h0158_WYG_057-21a"/>
預思他日雲林下輕罩紗巾鶴髪寒<lb/>
　　讀方干詩<lb/>
數篇騷雅名雖逺三拜逢迎禮過差補得唇來身已老<lb/>
灌園何苦更咨嗟<lb/>
　葛長庚<lb/>
　　<hi>字白叟福之閩清人七嵗能詩賦背誦九經父亡母改適長庚遂從陳泥丸學道號海瓊子至雷州</hi>
　　<hi>繼白氏又改姓白名玉蟾自受陳泥丸仙訣披髪佯狂徧走名山四方求詩文者户屨常滿紹興壬</hi>
　　<hi>午伏闕上書言天下事沮不得達因醉執逮京尹一宿乃釋是年十月至臨江軍飲慧月寺之江月</hi>
<pb n="KR4h0158_WYG_057-21b"/>
　　<hi>亭忽躍身江流中諸從遊者急命舟援之長庚出水面搖手揮去而沒洪都之人皆謂已水解矣未</hi>
　　<hi>幾見于融州又見于隴蜀云</hi>
　　長歌<lb/>
厥初由閥閱吾志在林泉為舜不無地希顔儘有天魚<lb/>
虫猶可佛雞犬皆登仙顧我非碌碌荷天良拳拳幼時<lb/>
氣宇壯長日文彩鮮琴劒㣲暖席江湖動經年異乎三<lb/>
子撰契彼五家禪既已出洙泗從而師偓佺肩依洪崖<lb/>
右道在靈運前所得既天祕與交又國賢可圗大藥資<lb/>
<pb n="KR4h0158_WYG_057-22a"/>
以辦買山錢東訪鼎湖浪西尋蒼梧煙一寸百煉剛半<lb/>
生雙汙纒簮紳非吾欲魚鳥從所便逸興五湖濶虚名<lb/>
四海傳飽餐青精飯細讀黄石編頃自七閩出放焉迷<lb/>
市廛紅塵刺人眼名利交相煎富貴已嘗鼎雲霄當著<lb/>
鞭蹉跎度青春遲暮即華顛光景亦儵忽物華隨變遷<lb/>
仰天時一笑顧影長自憐紫府何㝠邈青鸞何沈綿蓬<lb/>
萊雲渺渺小有月娟娟策足青霞路收功黄芽鉛飄然<lb/>
復何往此去如蛻蟬<lb/>
<pb n="KR4h0158_WYG_057-22b"/>
　　秋霄辭<hi>二首</hi>
仰觀銀河月千林散寒光佳人今何之逺在天一方秋<lb/>
聲酸我鼻秋色斷我腸夜深倚西風清淚如雨霶世有<lb/>
千里馬可憐無王良<lb/>
孤月明秋空清影跨洞門彼美嬋娟姿的是姮娥魂凄<lb/>
然到書帙惸然入酒樽不歸廣寒家夜遊天子園無人<lb/>
知此懷驚烟籠啼猿<lb/>
　　述古<hi>二首</hi>
<pb n="KR4h0158_WYG_057-23a"/>
帝子御飛龍鼎湖呌奚為玊京鬱崔嵬銀河汎渺瀰俯<lb/>
首視紅塵萬蟻紛何知乗雲遊八極手翫珊瑚枝湯武<lb/>
事干戈此事矧肯期但聞穆天子八駿會瑤池<lb/>
河水一鏡清中有驪龍舞波心呈寳圖始脈造化祖燧<lb/>
人鑚炎涼炎帝餌甘苦身披獝狨衣口服觳觫乳此時<lb/>
至尊者帝階三尺土嬴政築阿房籛鏗纔傴僂<lb/>
　　栖霞<lb/>
冷煙纒山腰暗水冽石骨欲風松先鳴未雨苔已滑洞<lb/>
<pb n="KR4h0158_WYG_057-23b"/>
前多琪花洞裏多紫霞髙人得所栖日永蒸胡麻<lb/>
　　樓前雨霽<lb/>
飛㢘驅鐵騎萬雨飛落地烟淡松自蒼風起竹似醉倚<lb/>
窓横膝琴政有作詩意白鳥忽飛來㸃破一山翠<lb/>
　　戴月遊西林<lb/>
悄然無人聲但有一杯月誰家鳴乳尨萬籟静不發蒼<lb/>
鬚指前路滿地鋪翠樾清露滴秋衾夜氣飛霰屑遙岑<lb/>
有無中烟渺天空濶劍光衝斗牛長嘯蒼崖裂山行二<lb/>
<pb n="KR4h0158_WYG_057-24a"/>
三里詩腸思酒渴冷雲曳山腰暗水洗石骨勒馬過斷<lb/>
橋枯木冷欲折枝頭驚鳥鵲草根鳴蟋蟀試問夜如何<lb/>
孤猿啼不歇柴門自推敲殘燈更明滅<lb/>
　　鶴林賞蓮<lb/>
玉洞生翠霧瑤林暎素霞天飛明月英夜浴白蓮花碧<lb/>
水香以浄松聲吹露華衆仙鸞鶴散寂寂五雲家<lb/>
　　步虚<lb/>
清都五雲天天中飛紫瓊上皆青琳府中有白玊京風<lb/>
<pb n="KR4h0158_WYG_057-24b"/>
露凄且冷蕊宫雲㝠㝠玉童折珊瑚下弄銀河星<lb/>
　　贈郭承務蘆鴈<lb/>
畫士郭熈畫之冠郭熈去後名未斷其裔復有郭萬里<lb/>
胸中丹青飽無限為誰作此蘆鴈圗傑出南齊宇文煥<lb/>
烟水瀟瀟風捲蘆沙邉鴻鴈暮相呼瀟瀟洞庭此秋景<lb/>
世間此畫知有無幻出棲鴈三四隻八九葉蘆横古磧<lb/>
欲宿未宿嘹淚聲漁舟泊岸山烟黑秋風吹落梧葉黄<lb/>
過鴈往往歸衡陽横空書字人不識飛過有影沈滄浪<lb/>
<pb n="KR4h0158_WYG_057-25a"/>
落霞浸水江村暮數隻翺翔回古渡引領舉喙啄荷花<lb/>
飛越戍樓西畔去雲寒月淡西塞秋㡬聲凄切惹人愁<lb/>
　　胡東原香錦亭<lb/>
東皇剖破勾芒腹錦心繡腸香馥郁絳都風雨僝僽春<lb/>
花魂無主自精神黄鸝初喚栁開眼海棠枝上春煙暖<lb/>
放出一㸃兩㸃紅牆頭紅腮㣲笑風東原去後花無主<lb/>
春工亦懶施機杼亭前忽遇詩酒仙花亦噴出香龍涎<lb/>
風催雨䟎花不辨滿庭芬芳生爛漫牡丹吐火花欲然<lb/>
<pb n="KR4h0158_WYG_057-25b"/>
日將錦繡鋪苔氊詩狂夢與花神飲酒醉不與花神寢<lb/>
酒闌令我憶東原花木雖在人惻然此詩終不為花作<lb/>
惆悵東原此丘壑而今賞花不見人但見蜂蝶飛閒亭<lb/>
　　問月臺蘇竹莊同賦<lb/>
千山萬山翠交鎖何處瑤臺天上墮臺前吟久忽登樓<lb/>
樓前開窓天入座留天且莫放天歸問天明月來㡬時<lb/>
青天推月上雲表使我對月自問之試問月中玉妃子<lb/>
人言羿妻無乃是夜夜清風為作媒欲把氷姿嫁誰氏<lb/>
<pb n="KR4h0158_WYG_057-26a"/>
桂子婆娑今㡬秋蘂宫珠殿何年修吴剛執斧胡不休<lb/>
玊兔銀蟾猶更留我聞明皇排空聽天樂又聞李白騎<lb/>
鯨水中捉至今天上弄銀盤依舊萬星攅碧落但見一<lb/>
輪月在天如何千江千月圎月還似水水似月千眼所<lb/>
見皆同然今方得月為詩侣月亦有情但無語延月不<lb/>
久月竟歸我欲乗風遊玉宇<lb/>
　　行路難寄紫元<lb/>
贈君以丹棘忘憂之草青棠合懽之花馬瑙遊仙之夢<lb/>
<pb n="KR4h0158_WYG_057-26b"/>
枕龍綜辟寒之寳砂天河未翻月未落夜長如年引春<lb/>
酌古人安在空城郭今夕不飲何時樂<lb/>
　　茶歌<lb/>
栁眼偷看梅花飛百花頭上東風吹壑源春到不知時<lb/>
霹靂一聲驚曉枝枝頭未敢展鎗旗吐玊綴金先獻竒<lb/>
雀舌含春不解語只有曉露晨烟知帶露和烟摘歸去<lb/>
蒸來細搗㡬千杵捏作月團三百片火候調勻文與武<lb/>
碾邉飛絮捲玊塵磨下落珠散金縷首山黄銅鑄小鐺<lb/>
<pb n="KR4h0158_WYG_057-27a"/>
活火新泉自烹煮蠏眼已没魚眼浮□□松聲送風雨<lb/>
定州紅玉琢花甆瑞雪滿甌浮白乳綠雲入口生香風<lb/>
滿口蘭芷香無窮兩腋颼颼毛竅通洗盡枯腸萬事空<lb/>
君不見孟諫議送茶驚起盧仝睡又不見白居易餽茶<lb/>
喚醒禹錫醉陸羽作茶經曺暉作茶銘文正范公對茶<lb/>
笑紗帽籠頭煎石銚素虚見雨如丹砂㸃作滿盤菖蒲<lb/>
花東坡深得煎水法酒䦨往往覓一呷趙州夢裏見南<lb/>
泉愛結焚香瀹茗縁吾儕烹茶有滋味華池神水先調<lb/>
<pb n="KR4h0158_WYG_057-27b"/>
試丹田一畆自栽培金翁姹女採歸來天爐地鼎依時<lb/>
節煉作黄芽烹白雪味如甘露勝醍醐服之頓覺沈疴<lb/>
甦身輕便欲登天衢不知天上有茶無<lb/>
　　聴趙髙士彈琴<lb/>
我尋屏跡到猿啼雲滿山前花滿溪髙峯壁立七十二<lb/>
風生兩腋天可梯煉師兩鬢東風黒紺天不流月光白<lb/>
簷牙咬雨昨已晴松幄長空夜瑟瑟興濃抱石𤣥以輕<lb/>
得意七絃横玊繩膝頭指弄響玲玲燦然奪目三十星<lb/>
<pb n="KR4h0158_WYG_057-28a"/>
初如雨滴芭蕉夜久坐梧桐猿嘯罷宛然幽澗聴鳴泉<lb/>
偶雜脩篁戛清夏先疑易水渡荆軻已轉似勸無渡河<lb/>
美人金帳别項籍壯士鐵笛吹孟婆不然雙雉兩南北<lb/>
或者婦牽蘇武服絃中何以湘妃怨指下為甚明妃哭<lb/>
又非林下感蠨蛸更匪邉笳呌晩秋自然鴈聲下遙塞<lb/>
忽覺蟬噪過南樓君休彈終我畏聴滿懷今古興亡病<lb/>
蒼梧雲愁虞舜逺鼎湖雲出軒轅冷一聲一聲復一聲<lb/>
不管世間銀髮生彈盡天涯夕陽影又向山中彈月明<lb/>
<pb n="KR4h0158_WYG_057-28b"/>
胡長卿去已久韓飛瓊無此手玊帝聞未曽人間空白<lb/>
首栁花霏霏滿江城城外海棠紅淚傾恐君餘思更未<lb/>
已為我春晝鳴晴鶯<lb/>
　　贈蓬壺丁仙人琴<lb/>
瓠巴騎鯨上天去伯牙成連亦千古淺世斷無鍾子期<lb/>
絃中妙意為誰舉春風春雨滿瀟湘人在蓬窓閉竹房<lb/>
竹裏鵑啼喉舌冷花間鶯宿夢魂香客從澧沅下衡岳<lb/>
滿懷詩愁何處著請君拂去水晶塵瀹茗一了撫然作<lb/>
<pb n="KR4h0158_WYG_057-29a"/>
道人問予若為情伊絃凄兮余莫聴一春十病九困酒<lb/>
三月都無二日晴俛首沈吟聲一曲吟狃一罷撚撥續<lb/>
初如雪泉𠻳鳴玉已轉忽如雨<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>于中亦有蟠蛸鳴<lb/>
儵忽變作冷猿聲始疑荆軻渡易水乃是湘妃夜涕零<lb/>
昔從撫斷南風了羑里幽人始能曉可嘆壇中苦杏花<lb/>
山髙水寒即聲杳道人此意非人間笑詠洞章鏘佩環<lb/>
能令舞鳯下丹漢雲裏大地垂頭看世間雞蟲互得失<lb/>
只好牧羊坐化石何為兒女謾呢呢候蛩時鳴徒戚戚<lb/>
<pb n="KR4h0158_WYG_057-29b"/>
輸君朝朝在翠㣲鶴已睡去人不知笑思古今一俯仰<lb/>
彈到千山月落時君知否梧桐枝上雙燕語盡將萬事<lb/>
等風絮琴中日月何翛閒肯使事逐孤鴻度<lb/>
　　有贈<lb/>
我見千家閙管絃金瓶玊水養春妍一朝花落空枝在<lb/>
爨下焦枯亦可憐曽聞李白之詩否以色事人㡬長乆<lb/>
斷蘂殘英尚未衰月明人立黄昏栁<lb/>
　　筆架山<lb/>
<pb n="KR4h0158_WYG_057-30a"/>
吾是瑤臺翰墨仙操觚弄槧玉皇前翻雲為墨海為硯<lb/>
一片寒空如雪殘兔毫象管用不得倒蘸崑崙醉鈎畫<lb/>
當年染罷八角芒金闕上章求放逸三峯坐斷江南天<lb/>
臨汝城頭蒼蒼然狀如筆架翠起伏與吾閣筆齁齁眠<lb/>
山靈驚呼猨鳥亂清魂復被風吹散起來呌問山前人<lb/>
㡬度松枯白石爛<lb/>
　　白雲庵<lb/>
宿霧戀喬木落花粘瘦枝鳥聲人静處山色雨來時霽<lb/>
<pb n="KR4h0158_WYG_057-30b"/>
月成相約涼風解見知僧房安一枕海氣濯氷肌<lb/>
　　順昌即事<lb/>
筆下千機錦胸中一滴金乾坤春甕濶風月夜樓深世<lb/>
絶夫君操人誰梁父吟只尋雲外路誰復聴寒砧<lb/>
　　五更解酲梅竹之間徘體<lb/>
宿鳥能傳語殘風且㸃心山情憐淡坐月色笑孤斟驚<lb/>
我梅花睡聞他竹葉吟清歸無所得得句貴如金<lb/>
　　博羅縣驛<lb/>
<pb n="KR4h0158_WYG_057-31a"/>
虎嘯月生海猿啼風撼山夢回三鼓盡身自九天還雲<lb/>
氣浮窓外泉聲入枕間問心宜富貴為復要清閒<lb/>
　　景泰晩眺<lb/>
海岸孤絶處晴沙露逺汀潮花人鬢白山色佛頭青夕<lb/>
照雌黄筆秋烟水墨屏天空杉月冷鶴夢幾回醒<lb/>
　　温學士再訪山中<lb/>
炎帝辭朱節清晨立素秋借緋皆木葉脫白滿林丘流<lb/>
水髙山興疎風冷雨愁詩人應自樂歌笑海東州<lb/>
<pb n="KR4h0158_WYG_057-31b"/>
　　紅梅<lb/>
人賦紅梅少予詩為補遺霞融姑射面酒沁夀陽肌太<lb/>
潔遭時妬獨醒為衆疑漫隨春色媚自保歳寒姿<lb/>
　　春日道中<lb/>
洞口鳥呼鳥山頭花戴花風篁蒼韻玊烟樹晩籠紗懐<lb/>
白一樽酒邀盧七椀茶春光索彈壓萬象曉排衙<lb/>
　　梅牕<lb/>
南窓屋數楹一㸃陽和生枝上雪粧瘦牆頭風作清霜<lb/>
<pb n="KR4h0158_WYG_057-32a"/>
天酒自煖夜月夢難成何處人吹笛黄昏送幾聲<lb/>
　　赤壁<lb/>
不說江山笑老權盡稱造化戲曹瞞飛烏遶樹孤回首<lb/>
斷㦸沈沙怒激湍豪傑已隨霜葉盡興亡儘付浪花翻<lb/>
畫堂莫唱坡仙賦戰骨草中吟夜寒<lb/>
　　泛舟黄橋歸廬山<lb/>
清風為我送歸船數粒青松起薄烟帆影驚飛秋水鴈<lb/>
櫓聲攪斷夕陽蟬㡬人家在溪頭㟁一片雲生水底天<lb/>
<pb n="KR4h0158_WYG_057-32b"/>
滿眼良朋無好酒此心已挂九江邉<lb/>
　　留别鐵柱宫葉法師<lb/>
不嫌來往日詩筒春興無窮我欲東一雨放行三尺水<lb/>
萬松回納半帆風且將南浦難題景寄在西山絶頂峰<lb/>
栁處酒家花處寺併留他日款遊從<lb/>
　　悠然堂<lb/>
一池寒碧浸紅鱗芍藥方花春後春烟閣曉垂天幕静<lb/>
風簾夜上月鈎新閒雲流水無窮意絳闕清都被謫身<lb/>
<pb n="KR4h0158_WYG_057-33a"/>
不向悠然堂上飲篇詩斗酒付何人<lb/>
　　題甕齋<lb/>
萬軸牙籖聚碧芸數間茅屋鎖閒雲鶯吟芍藥一歌女<lb/>
蟻遶菖蒲萬水軍香穂横窓盤瘦影茗花浮碗鬭清芬<lb/>
琴心三疉晝眠覺熟讀數篇韓栁文<lb/>
　　題平江府靈巖寺<lb/>
萬松挾嶺壯招提上有琴臺與墨池佛殿尚存今智積<lb/>
娃宫曽館古西施太湖逺水如奩鏡木瀆平田似局棋<lb/>
<pb n="KR4h0158_WYG_057-33b"/>
策杖訪回無際塔日晡聊看草書碑<lb/>
　　次韻東坡蒲澗寺<lb/>
滿山紅白福桑花蒲澗深中儘可家景泰得泉從卓錫<lb/>
安期種棗說成𤓰豈無仙化羊如石尚有書蹤壁似鵶<lb/>
一飯招提共僧語法華經裏問牛車<lb/>
　　秋日有懷<lb/>
一㸃秋光寄畫圗秋來吟鬢似楓疎晴烟染樹看何足<lb/>
缺月梳雲狀不如暑退涼生蟬有語水長天逺鴈無書<lb/>
<pb n="KR4h0158_WYG_057-34a"/>
此心直欲鵬南舉不學蜘蛛結網居<lb/>
　　栁塘送春<lb/>
急雨將雷過栁塘春因底事亦歸忙經時不放荷花葉<lb/>
昨夜盡収梔子香判斷千林成夢去安排一夏納風涼<lb/>
開睂無覓愁來處數筆晴雲盡水鄉<lb/>
　　寄桂隠<lb/>
指㸃篇書說向誰武侯之後獨公竒許瓢却大堯天小<lb/>
嚴瀨應髙漢座卑夙世已酬霖雨債我身今結水雲知<lb/>
<pb n="KR4h0158_WYG_057-34b"/>
何人桂樹中間隠莫作南陽一睡驪<lb/>
　　草亭偶書<lb/>
賦罷清都白玉樓不知何事復閻浮琴彈十二欄干月<lb/>
酒洗三千世界秋絳闕瑤臺知有路空青水碧若為求<lb/>
紫皇早晩憐孤憤背土凌虚上去休<lb/>
　　夢中作<lb/>
醉醒曳杖訪松闗正在黄昏杳靄問既去復來秋後暑<lb/>
似無還有雨中山澗邉幾葉晩花落天際一鈎明月彎<lb/>
<pb n="KR4h0158_WYG_057-35a"/>
自覺餘煙埋屐齒行行印破蘚痕斑<lb/>
　　呈沈同知<lb/>
三面俱江一面湖古今畫作水晶圗門臨車馬紅塵路<lb/>
身在氷霜碧玊壺何道兩山俱翠紫霅苕二水合清汚<lb/>
岸頭笑與黄冠語為問東林沈在無<lb/>
　　乞紙寄諸葛桂隠<lb/>
翰墨膏肓二十年纔親筆硯便垂涎東陽魚卵寒霜幅<lb/>
嵊縣溪藤妙雪牋一日禿除千兔穎霎時磨盡萬松煙<lb/>
<pb n="KR4h0158_WYG_057-35b"/>
洛陽市上今無價直欲昻頭寫碧天<lb/>
　　燕巖遊罷與巖主話别<lb/>
西風吹作此巖遊滿目松筠翠欲流玊燕不飛明月夜<lb/>
石鐘一振曉霜秋惜乎分水便南北忽爾回頭欲去留<lb/>
且向人間辦丹料却來山頂結茆休<lb/>
　　題上清法堂壁<lb/>
秋雨縣天風作寒冷煙鎖住屋頭山半巖飛鳥一聲過<lb/>
峭壁斷雲千古閒世俗不知幽静處神仙隠在有無間<lb/>
<pb n="KR4h0158_WYG_057-36a"/>
夜來小艇篙脫手醉把霜笻入翠灣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_057-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷五十七<lb/>
</p>
<p>
</p>
  </div>
<div>
<head>宋元詩會卷五十八</head> <lb/>
    <p>
<pb n="KR4h0158_WYG_058-1a"/>
欽定四庫全書<lb/>
　宋元詩會卷五十八<lb/>
　　　　　　　　　　　兵部主事陳焯編<lb/>
　　衲子四人<lb/>
　恵　崇<lb/>
　　<hi>宋初人工繪事宋子京有過其舊居追悼之作蘇黄集内題詠屢見而詩話中則云崇於詩句慣襲</hi>
　　<hi>唐人如河分岡勢春入燒痕之類是也然其佳處自不可掩</hi>
　　池上鷺用明字<lb/>
<pb n="KR4h0158_WYG_058-1b"/>
雨歇方塘溢遲回不復驚曝翎沙日暖引步島風清照<lb/>
水千尋逈棲烟一㸃明主人池上鳯見爾憶蓬瀛<lb/>
　　贈文兆<lb/>
偶依京寺住誰復得相尋獨鶴窺朝講鄰僧聴夜琴注<lb/>
瓶沙井逺鳴磬雪房深久與松蘿别空縣王屋心<lb/>
　　訪楊雲卿淮上别墅<lb/>
地近得頻到相攜向野亭河分岡勢斷春入燒痕青望<lb/>
久人收釣吟餘鶴振翎不愁歸路晩明月上前汀<lb/>
<pb n="KR4h0158_WYG_058-2a"/>
　宇昭<lb/>
　　<hi>與魏仲先同時其詩澹雅清醇亦頗得魏之風致</hi>
　　曉發山居<lb/>
蓐食小人家寒燈碎落花鷄鳴窓半曉路暗月西斜世<lb/>
故欺懷抱風霜老嵗華劇憐詩思苦悽惻向長沙<lb/>
　　贈魏野<lb/>
别業惟栽竹多閒亦好竒試泉尋寺逺買鶴到家遲藥<lb/>
就全貽母詩髙秖教兒未能終住此共有海山期<lb/>
<pb n="KR4h0158_WYG_058-2b"/>
　　塞上贈王太尉<lb/>
飛將是嫖姚行營已近遼河氷堅度馬塞雪密蔵鵰敗<lb/>
壘殘旗在全軍列帳遙傳呼更號令今夜取天驕<lb/>
　　寄題武當郡守吏隠亭<lb/>
郡亭傳吏隠閒自使君心卷幕知來客縣燈見宿禽茶<lb/>
烟逢石斷棋響入花深會逐南帆便乗秋寄此吟<lb/>
　　留題承旨宋侍郎林亭<lb/>
翰苑營嘉致到來山意深會茶多野客啼竹半沙禽雪<lb/>
<pb n="KR4h0158_WYG_058-3a"/>
溜縣危石旗燈射逺林言詩素非苦虚答侍臣心<lb/>
　　寄保暹師<lb/>
吟會失秋期荒山寄病時客髭生白早叢木落青遲渴<lb/>
狖窺莎井隂蟲占菊籬歸心何以見霜月下天涯<lb/>
　　幽居即事<lb/>
掃苔人迹外漸老喜深藏路僻閒行逺春晴晝睡長餘<lb/>
花留暮蝶幽草戀殘陽盡日空林下孤禪念石霜<lb/>
　道　潛<lb/>
<pb n="KR4h0158_WYG_058-3b"/>
　　<hi>道號參寥於潜人哲宗賜名妙縂大師蘇軾守杭日卜智果道院居之又為作參寥泉銘嘗稱其詩</hi>
　　<hi>無一㸃蔬笋氣體製類儲光羲云</hi>
　　廬山雜興<hi>六首</hi>
古帝論匡山南國之徳鎮爾來得躋攀此語始吾信雄<lb/>
雄壓九江矗矗排萬刃青天落飛瀑白日雷霆震石鏡<lb/>
俄忽開孤光舞而運異花無冬春瑤草亦芳潤逺公初<lb/>
渡江道譽藹東晉劉雷賛髙風遯世各無悶陳迹虎溪<lb/>
頭予今誰與訊<lb/>
<pb n="KR4h0158_WYG_058-4a"/>
衆峰勢連環萬疊不可窮香爐獨秀拔佳氣常蔥蔥長<lb/>
風卷遊霧曉壁開曈曨招提出其下樓觀排青紅回眸<lb/>
盼五老刻削金芙蓉宜哉謫仙子愛此巢雲松<lb/>
山南信美矣山北尤増竒春風錦繡谷紅素自相依梯<lb/>
空上絶巘雲日驚倒窺崖壁暈祥光五色成玻瓈旁通<lb/>
大林寺松竹短且欹樂天當日遊四月桃始披餘齡願<lb/>
寄此永與人世違<lb/>
龍湫亘三峽草木皆森竒禪餘得支徑别塢行逶迤上<lb/>
<pb n="KR4h0158_WYG_058-4b"/>
人吴門秀邈有方外姿芒鞵襯兩足策策欣相追秋田<lb/>
罷刈穫雲木明空陂雙雙林中禽文彩光陸離雍容事<lb/>
飲啄相顧忘驚飛鮮飈忽騰馥嵒桂飄葳蕤峰端卧落<lb/>
日眷此忘還期<lb/>
霜清玉繩曉澗谷風未號澄潭不可極俛盼驚骨毛豈<lb/>
不有神物于兹能遁逃海日射兩崖餘輝何昭昭游鱗<lb/>
出岸穴翻覆如銀刀偶來殊不惡勝事俄所遭聊為五<lb/>
字詠逺愧謝與陶<lb/>
<pb n="KR4h0158_WYG_058-5a"/>
髙巖吐竒雲儵忽千萬丈援毫欲名貌卷縮非一狀飛<lb/>
仙或遨遊隠隠出其上驚飈忽吹滅轉盼惟清嶂山中<lb/>
勝事多彼俗誰能亮<lb/>
　　秋日西園<lb/>
秋山夜來雨雲氣朝尚昏禪庭無來轍但見落葉繁石<lb/>
室暗燈火天容開霽痕耳目思逺適曠然啓層軒長謠<lb/>
緩輕策去去窮深源方塘灔清流鳬鴈静不諠時遭羲<lb/>
皇翁容與諧笑言邈然採真賞嵗晏誰與論<lb/>
<pb n="KR4h0158_WYG_058-5b"/>
　　子瞻赴守湖州<hi>少游與余同載因遊恵山覽唐處士王武陵竇羣朱宿詩追用其韻</hi>
　　　<hi>各賦三首</hi>
山煙弄滅沒山木含蔥蒼刺舟傍遙岸理策升虚堂周<lb/>
遭屬曽巘矯矯如翺翔下瞰平田流淡然浮日光青簩<lb/>
解初籜洗雨聞清香雖云迫前塗真賞豈易忘<lb/>
松門暗朝雨寂厯無行人隆曦忽穿漏卉木蔚以新堦<lb/>
泉瀨石齒照眼光磷磷使君美無度卓犖遺囂塵風標<lb/>
傲竹柏談笑凌穹旻何愧沈冥子卧霞吞結璘<lb/>
<pb n="KR4h0158_WYG_058-6a"/>
揚帆渡江來洗眼驚翠樾雲姿既容裔鳥哢更清絶凌<lb/>
梯訪前蹤琬琰亦未滅嗟我魚目光疇能綴明月狂墨<lb/>
掃琅玕風煙坐中發殊勝區中人茫茫走飛轍<lb/>
　　和龍直夫秘校細雨<hi>二首</hi>
細雨連阡陌輕雲濕不飛池寒鷗自卧巢冷燕催歸慘<lb/>
淡疑沈樹飄蕭忽近幃簷花霑已久稍欲墮人衣<lb/>
傍砌飄纔斷從風强更來斑斑泣蛛網浥浥汗江梅薄<lb/>
日光時漏層隂意未開少陵心易感詩句寫清哀<lb/>
<pb n="KR4h0158_WYG_058-6b"/>
　　次韻秦太虚夜坐<lb/>
古寺冬蕭瑟天寒色更冥捲幃延素月轉盼失流星爐<lb/>
底眠枯枿忩根立凍瓶談餘焚柏子一燧小煙清<lb/>
　　廣陵城外野步呈莘老<lb/>
林梢聒聒鳥聲繁積雪初消澗水渾老樹卧波寒影動<lb/>
野煙浮草夕陽昏風回笛響山前路犬吠人行竹外村<lb/>
杖屨不知幽興逺歸來新月在柴門<lb/>
　　次韻朱伯収主簿觀雪<lb/>
<pb n="KR4h0158_WYG_058-7a"/>
朝來密雪蔽天涯坐目丘園發素華初著敗梧驚擁腫<lb/>
久霑庭竹見欹斜水精不動垂千筯雲母無聲落萬家<lb/>
安得層穹返收拾莫教狼藉渾泥沙<lb/>
　　次韻姜伯輝朝奉宿九曲池<lb/>
當時樓闕已桑麻陳迹何須置齒牙宛轉頽城圍綠野<lb/>
嶔崟孤塔背明霞山雲度晩飛瓊葉海月生秋墮桂花<lb/>
圓嶠方壺同笑語終宵疑在水仙家<lb/>
　　次韻子瞻飯别<lb/>
<pb n="KR4h0158_WYG_058-7b"/>
鈴閣追隨半月强葵心菊腦厭甘涼身行異土老多病<lb/>
路憶故山秋易荒西去想難陪蜀芋南來應得共吴薑<lb/>
白雲出處元無定只恐從風入帝鄉<lb/>
　　夜泊淮上復寄逢原<lb/>
黄沙白草滿淮垠逆旅蕭條思不禁風約亂雲歸隴首<lb/>
角催明月出波心槎頭湧處潮初上斗柄移時夢未沈<lb/>
遙想故人投宿地畫船應在碧榆林<lb/>
　　夏日龍井<hi>二首呈辨才法師兼寄吴興蘓太守并秦少游少游時在越</hi>
<pb n="KR4h0158_WYG_058-8a"/>
翠櫪髙蘿結晝隂驕陽無地迫吾身石崖細聽紅泉落<lb/>
林果初嘗碧柰新揮麈已欣從恵逺談經終恨少遺民<lb/>
何時暫著登山屐來岸烏紗漉酒巾<lb/>
自憐多病畏炎曦長夏投蹤此冣冝青石白沙含淺瀨<lb/>
碧梧蒼竹聒涼颸雲中雞犬聴難辨谷口漁樵問不知<lb/>
斑杖芒鞵隨步逺歸來煙火認茅茨<lb/>
　　游徑山懷司馬才仲<lb/>
柔桑蔽野麥初齊布穀催耕雨一犁略彴時横溪上下<lb/>
<pb n="KR4h0158_WYG_058-8b"/>
薔薇間發水東西重尋勝處追前賞無復斯人手共攜<lb/>
回首春風増感慨綿蠻黄鳥更悲啼<lb/>
　　照閣奉陪辨才老師夜坐懷少游學士<lb/>
猨鳥投林已寂然芭蕉過雨小樓前雲依絶壁中間破<lb/>
月自遙峰缺處圓㷖坐不須紅蠟炬可人唯有蕙爐煙<lb/>
校讐御府圗書客疇昔還同此夜禪<lb/>
　　次韻東坡居士過嶺<lb/>
一時遷客盡難堪二老髙懷黙自甘造物定知還嶺北<lb/>
<pb n="KR4h0158_WYG_058-9a"/>
暮年寧許滯天南安排拄杖尋廬阜斗擻征衣洗瘴嵐<lb/>
他日相逢長夜語殘燈飛燼落毿毿<lb/>
　　寄王晉卿都尉<lb/>
主第耽耽冠北城位居侯伯固尊榮肻將踏月趨朝脚<lb/>
來伴穿雲渡水行池上紅蕖應漸老山中紫筍尚抽萌<lb/>
崧陽迤邐川原勝聞説它時卜釣耕<lb/>
　　同韓子蒼遊黄山觀約髙夀朋張公碩不至<lb/>
駝裘躍馬去翩翩一舎逡巡箭脱絃仙事未須窮傳記<lb/>
<pb n="KR4h0158_WYG_058-9b"/>
勝遊聊為好山川穿林絡石驚寒溜繚白縈青對篆煙<lb/>
惆悵能文二三子操觚安得共周旋<lb/>
　　次韻才仲山行<lb/>
幕府文書一掃空何妨行樂醉春風想聞笑語千山外<lb/>
正在烟雲萬叠中哢日鳥聲喧細碎照溪花影静玲瓏<lb/>
苦吟只恐凋肝腎夫子還冝少黜聰<lb/>
　　絶句<lb/>
髙巖有鳥不知名款語春風入户庭百舌黄鸝方用事<lb/>
<pb n="KR4h0158_WYG_058-10a"/>
汝音雖好復誰聴<lb/>
　　秋江<lb/>
赤葉楓林落酒旗白沙洲渚夕陽㣲數聲柔櫓蒼茫外<lb/>
何處江村人夜歸<lb/>
　　江上秋夜<lb/>
雨暗蒼江晩未晴井梧翻葉動秋聲樓頭夜半風吹斷<lb/>
月在浮雲淺處明<lb/>
　　春晩<lb/>
<pb n="KR4h0158_WYG_058-10b"/>
曉風池沼水瀾翻春盡淮南麥秀寒院落無人日亭午<lb/>
柳花如雪滿闌干<lb/>
　　次韻少游學士送龔深之往金陵<lb/>
虎踞龍盤亦漫雄城荒狐兔往來通可人唯有秦淮月<lb/>
出沒涓涓波浪中<lb/>
　　子瞻席上令歌舞者求詩戲以此贈<lb/>
多謝東山窈窕娘不將幽夢惱襄王禪心已作沾泥絮<lb/>
肯逐春風上下狂<lb/>
<pb n="KR4h0158_WYG_058-11a"/>
　　與元規話别<lb/>
湖水蒼茫四接天短篷孤榜自回旋想君東海東頭夢<lb/>
猶在汀洲白鳥邉<lb/>
　惠　洪<lb/>
　　<hi>字覺範江西新昌喻氏子又曰姓彭氏薙染之後以冒故牒責令還俗用張商英奏仍得為僧又以</hi>
　　<hi>郭天信之請賜號寳覺圎明禪師及張郭得罪恵洪亦坐交結竄崖州未㡬赦還建炎初示寂  按</hi>
　　<hi>宋史郭天信傳中稱僧徳洪悳與恵字畫相近其誤冝也</hi>
　　雪霽謁景醇時方築堤捍水修湖山堂和韻<lb/>
<pb n="KR4h0158_WYG_058-11b"/>
築堤盖南堂雪霰響新瓦我踏雪泥至自攜雙不借愛<lb/>
公有俊氣句法洗凡馬清婉繼彭澤寒陋笑東野願為<lb/>
西崦鄰投名入詩社餘年吾事濟過從有公者何時聞<lb/>
折竹燈火共清夜<lb/>
　　陪張廓然教授遊山分題得山字<lb/>
先生如梁鴻徳耀亦愛山湘西十日留笑語烟雲間弄<lb/>
泉石梅塢喚舟青蘋灣藉草飲松下松風當吹彈二妙<lb/>
生清妍山花挿雲鬟粲然起為夀舞袖相翩翩先生墮<lb/>
<pb n="KR4h0158_WYG_058-12a"/>
幘醉頗覺天地寛醉語忽成詩為題蒼壁顔城郭遙相<lb/>
望但見千峰寒<lb/>
　　送彦周<lb/>
彦周美少年風味映前古令人每見之不敢發鄙語推<lb/>
墜吾法中偃蹇揖佛祖死生人所怖玩之于掌股此生<lb/>
幾離别此别覺酸楚夜寒衆峰髙獨看霜月吐<lb/>
　　謁狄梁公廟<lb/>
九江浪粘天氣勢必東下萬山勒回之到此竟傾㵼如<lb/>
<pb n="KR4h0158_WYG_058-12b"/>
公廷諍時一快那顧藉君看洗日光正色甚閒暇使唐<lb/>
不敢周誰復如公者古祠蒼烟根碧草上屋瓦我來春<lb/>
雨餘瞻歎香火罷一讀范公碑煩塵看犇馬斯文如貫<lb/>
珠字字光照夜敇正帆更遲留風正不忍挂<lb/>
　　同彭淵才謁陶淵明祠讀崔鑒碑<lb/>
晉室東渡後主弱祇如寄桓温弄兵權劉裕竊神器先<lb/>
生于此時潔身良有以袖手歸去來詩眼飽山翠追還<lb/>
聖之清太虚絶塵滓長恨千載心斷絃掩流水<lb/>
<pb n="KR4h0158_WYG_058-13a"/>
　　懷慧廓然<lb/>
蕭蕭暑雨過空山成夜晴月出東南峰娟娟風露清飛<lb/>
螢自開合寒蟬亦悲鳴興來忽獨往聴此落澗聲永懷<lb/>
西湖上絶景玊壺明松際翛然姿振策自經行即欲呼<lb/>
就語忽隔千里程何時徑尋子夜航過臨平<lb/>
　　同超然無塵飯柏林寺分題得柏字<lb/>
沙村宿雨餘炊烟淡寒色山墟蠶市休野飯漁舟隔忽<lb/>
逢栁際門知有道人宅叩扉山答響童子出迎客空庭<lb/>
<pb n="KR4h0158_WYG_058-13b"/>
竟何有凍死千嵗柏鐘鳴食時至老僧揖就席香秔定<lb/>
宿舂露葵應曉摘羞饑一飯美何啻萬錢直風軒納山<lb/>
翠引手捫石壁愛此玉崔嵬歲久自崩坼下有洄渦泉<lb/>
甘涼冰齒頬勿輕一脈㣲去漲萬頃澤吾行無疾徐住<lb/>
佳去亦得欲収有聲畫絶景為摹刻興來勿復緩轉顧<lb/>
成陳迹<lb/>
　　仁老以墨梅逺景見寄作此謝之<lb/>
荒寒掃横斜稀疎開未徧烟昏雨毛空標格終㣲見呉<lb/>
<pb n="KR4h0158_WYG_058-14a"/>
姬風鬢亂睡色餘妬面誰令種性香風味極不淺道人<lb/>
三昧力幻出隨意現塞管玉纎寒無勞寫哀怨<lb/>
　　居上人自雲居來訪明日告歸作此送之<lb/>
浮雲山盡際花木迎春暉佳人殊方來見之消渴饑藉<lb/>
草坐松影粉香時落衣氣貌秀可掬出語超幽㣲巖壁<lb/>
鐘聲寂山隂花發稀去袂挽莫留又作甌峰歸<lb/>
　　送通上人遊廬山<lb/>
少年四方志一杖餘㲲巾朝來過㣲雨扁舟買南津廬<lb/>
<pb n="KR4h0158_WYG_058-14b"/>
山冠天下况復當青春遙知泊星渚雲開蒼翠新相看<lb/>
發一笑瀑布垂天紳虚漢清月上山空無四隣應懷千<lb/>
載姿坐榻空埋塵興來得好句録寄北山人<lb/>
　　奉陪王少監朝請遊南澗宿山寺步月<lb/>
單衣喜和風詩眼愛空翠野亭亦翛然散坐聊倦倚坐<lb/>
久忽聞樵相視一笑喜那知深林外曲折見流水幽光<lb/>
弄紺碧春色潑秀氣去為千頃澤隄栁相嫵媚月光方<lb/>
下徹浮空見頳尾投礫戲驚之撲摝沙禽起歸途望林<lb/>
<pb n="KR4h0158_WYG_058-15a"/>
壑烟靄隔山寺便如斜川遊嵗月亦相似<lb/>
　　觀山茶過回龍寺示邦基<lb/>
北窓賞新晴睡美正清熟竹鷄斷幽夢朦朧不能續卧<lb/>
聞故人家山茶已出屋欣然一命駕妍暖快僮僕千朶<lb/>
鶴頂紅染此叢間緑坐客例能詩秀句抵金玉攜過回<lb/>
龍寺掃壁為君録逸筆作波險欹斜不可讀坐驚殷牀<lb/>
鐘暮邑眩雙目<lb/>
　　同敦素沈宗師登鍾山酌一人泉<lb/>
<pb n="KR4h0158_WYG_058-15b"/>
鐘山對吾户春曉開烟鬟白雲峰頂泉紺碧生㣲瀾經<lb/>
年未一酌對客愧在顔兩翁亦超放瘦䇿容躋攀大千<lb/>
寄一瞬境靜情亦閒是時天慘憺佳處多遺刪立談共<lb/>
嘲謔豪氣破天慳臨川冰玉清風流繼東山孤坐巉絶<lb/>
處掉頭不肯還天風吹笑語響落千巖間歸來數清境<lb/>
但覺毛骨寒<lb/>
　　宿宣妙寺<lb/>
衝虎困頓歸投枕眠爛熳夜晴霜月苦睡美不知旦日<lb/>
<pb n="KR4h0158_WYG_058-16a"/>
髙披曉緑萬事付衰懶百年炊黍久强半得憂患起臨<lb/>
清淺流白髪不可揀此生終一壑形勝已入眼明年定<lb/>
來歸茅屋並崖瞰掩門無營為一味工寢飯<lb/>
　　次韻道林會規方外<lb/>
湘山半夜雨斷我西湖夢卧看讀書燈花作扶頭重曉<lb/>
窓晴潑眼倒挂聞么鳯起尋殿寒梅小立幽香噴栁絲<lb/>
不勝綰笋庭春脈動春色已如許樂事非一種平生所<lb/>
懷人忽此笑語共雲軒為誰停危坐山衲擁眼髙空叢<lb/>
<pb n="KR4h0158_WYG_058-16b"/>
林志大骨森聳開懷見赤心亹亹飽談誦坐客鶴腦側<lb/>
我亦快心孔袖中出新詩筆力發豪縱風日麗醇釅黄<lb/>
泥初揭甕舌根有滄海潮辯自掀湧何當横枯藤齧鏃<lb/>
追兩本吾宗欲顛覆支者例闒茸君能為我起逸足王<lb/>
良控我詩如石田疏理終無用朝來强鉏墾禿筆時呵<lb/>
凍摩挲銅鍱腹博君一笑捧<lb/>
　　贈蔡儒效<lb/>
我家與君鄰屋居君昔未生先長我君髪齊睂我總角<lb/>
<pb n="KR4h0158_WYG_058-17a"/>
竹居讀書供日課君誦盤庚如注瓶我讀孝經如轉磨<lb/>
長老竒君王佐才拭目顒顒觀長大十三環坐同賦詩<lb/>
出語已能驚怯懦風雷繞紙成千篇棄遺不惜如涕唾<lb/>
神思義表文融明清絶如珠肯受涴江左相傳紙價増<lb/>
東坡一讀無復和懷髙識逺不可屈功成回首破甑墮<lb/>
家貧口衆難自安出圗斗粟充饑餓俄聞筆陣掃萬人<lb/>
上國英雄膽先破殿前作賦聲摩空盛名四海争掀播<lb/>
華裾如蔥馬如龍九衢突若流星過我經憂患早衰㣲<lb/>
<pb n="KR4h0158_WYG_058-17b"/>
生怕虚名招實禍方衣童首住江村飽飯愛尋閒處卧<lb/>
睡餘信手摸書看會意起來行復坐林泉成趣亦題詩<lb/>
年來藁帙成堆垜仙郎開卷面發光誇我雄詞驚李賀<lb/>
相期他日同此遊先買鄰庵山數朶青松白石聞此言<lb/>
共作廬山二十箇<lb/>
　　汪履道家觀所蓄煙雨蘆雁圖<lb/>
西湖漠漠生烟雨浦浦圓沙鳬雁聚今日髙堂素壁間<lb/>
忽見西湖最西浦翩翩兩雁方欲下數隻飄然掠波去<lb/>
<pb n="KR4h0158_WYG_058-18a"/>
獨餘一隻方穩眠有夢不成亦驚顧蕭梢碧蘆秋葉赤<lb/>
青沙白石紛無數我本江湖不繫舟爾輩况亦江湖侶<lb/>
令人便欲尋睿郎呼船深入龍山塢<lb/>
　　李德修以烏蘭河石見示賦此還之<lb/>
　予友李徳修少豪逸有美才工文章一時輩流推之<lb/>
　聲譽著場屋紹聖初選于廣文至禮部好惡不合有<lb/>
　司棄去遊邉往來蘭會甚乆晩屏跡田園然視其氣<lb/>
　貌精特功名一念未置也政和七年上元前四日過<lb/>
<pb n="KR4h0158_WYG_058-18b"/>
　予袖中出美石一掬大小二十八枚有紅青碧緑色<lb/>
　細視之有旋螺紋如人指紋以誇予曰吾嘗與諸將<lb/>
　至古烏蘭大河河中有洲鄰夏國此石得於大河洲<lb/>
　中其為我賦之予為大笑曰君同時輩流皆踐清華<lb/>
　為顯仕躍馬食肉久矣獨從予山中食脫粟玩朽石<lb/>
　不亦大迂濶哉然徳修頗非予言為作詩以還其石<lb/>
烏蘭洲塞夏國口大河天來箭激溜排空但聞地喘吼<lb/>
勢撞石壁欲穿透石堅捍之不肯受攧雷濺雪喧夜書<lb/>
<pb n="KR4h0158_WYG_058-19a"/>
千年石骨亦不朽碎為青紅雜怪醜疆場久空爛甲胄<lb/>
舉觴天子千萬夀李侯横槊千騎後望雲賦詩劔礙肘<lb/>
徐涉河流馬俯齅下馬得之等瓊玖萬里來歸亦何有<lb/>
出以示我為拊手笑君兒嬉㤀白首李侯氣如春在栁<lb/>
大河西國置懷袖君徒自珍世不售敲門那能易升斗<lb/>
功名偶然夢豈久道人乃爾自薄厚此石笑汝汝慚否<lb/>
　　南昌重會汪彦章<lb/>
彦章退然才中人譏訶唾笑皆奇偉看君落筆挾風雷<lb/>
<pb n="KR4h0158_WYG_058-19b"/>
渙然行文風行水坐令前輩作九原子固精神老坡氣<lb/>
儒生寒酸不上眼此郎要是天下士嗟予生計等飛鳥<lb/>
翩翩吴頭復楚尾去年興發看京華笑傲清狂人背指<lb/>
君獨折簡坐致我迎門歡笑自契履舊聞牛鳴馬不仰<lb/>
女逐臭夫那有理今年黄花南浦岸忽然見君失聲喜<lb/>
僧房借榻營夜語燈火照人如夢寐懷中卿相且袖手<lb/>
翰墨風流聊戲耳行看上書苫塊中凜凜范公只君是<lb/>
　　福巖寺夢訪廓然於龍山路中見之<lb/>
<pb n="KR4h0158_WYG_058-20a"/>
山髙夜氣催煩暑竹風為作南軒雨夢隨柔櫓到西興<lb/>
艤舟步入龍山塢蕭蕭松下逢睿郎問信逺來亦良苦<lb/>
覺來但記談笑歡不省歡時竟何語卧看篝燈一㸃明<lb/>
嶺海茫茫隔吳楚安得却如清夢中杖履追隨長爾汝<lb/>
　　魯直弟穉川作屋峰頂名雲巢<lb/>
只今海上青石牛曽卧天子黄金屋下看朱紫如堵牆<lb/>
上前諸公遭牴觸眼髙四海鏡面空灊山歸來巾一幅<lb/>
慚愧君家小馮君自是河東真鸑鷟文章五色體自然<lb/>
<pb n="KR4h0158_WYG_058-20b"/>
秋水精神出睂目人間不識但聞名水非醴泉石非玉<lb/>
江南一峯獨髙寒時時笑語雲間宿弟兄出處兩相髙<lb/>
故作雲巢對山谷<lb/>
　　題李愬書像<lb/>
淮隂北面師廣武其氣便可吞項羽君得李祐不肯誅<lb/>
已知元濟在掌股羊公徳化行悍夫卧鼓不戰良驕吴<lb/>
公方沈鷙諸將底早笑元濟無頭顱雪中行師等兒戲<lb/>
夜取蔡州蔵袖裏逺人信宿猶未知大䫫西平撃朱泚<lb/>
<pb n="KR4h0158_WYG_058-21a"/>
　　神駒行<lb/>
沙丘牝黄馬已死俗馬千年不能嗣忽生此馬世上行<lb/>
神駿直是沙丘子紫燄爭光夾鏡眸轉顧略前批竹耳<lb/>
雪蹄卓立尾蕭梢天骨權竒生已似緑絲絡頭沫流觜<lb/>
繡帕搭鞍初結尾决驟意態欲騰驤奔逸長鳴抹千里<lb/>
　　贈許邦基<lb/>
邦基今年方十九美如濯濯春月栁龍章鳯姿絶世無<lb/>
金馬玊堂如故有酒䦨愛捉玉麈尾玉色正同批誥手<lb/>
<pb n="KR4h0158_WYG_058-21b"/>
髙燒銀燭照新妝看君落筆龍蛇走欲驅清景入秀句<lb/>
萬象奔趨不敢後人疑錦繡纒肺腸不然筆端應有口<lb/>
謫仙風流今復見况亦髣髴外塵垢但恐功名纒縛人<lb/>
未放青山挂忩牖<lb/>
　　謝安道花壇<lb/>
三月江南春不淺謝家池上開花苑層壇迸破碧瑠璃<lb/>
嫩蘂蔟成紅婉孌一枝兩枝和霧白素娥月下逢姑射<lb/>
十朶五朶照水紅仙姝並立瑤池東人生遇景須行樂<lb/>
<pb n="KR4h0158_WYG_058-22a"/>
莫使餘香散簾幕白雲難逃鬢上斑金尊且對花前酌<lb/>
時人莫以花為浼大都自是人情改若使人情長似花<lb/>
相看顔色年年在<lb/>
　　夏日西園<lb/>
晚庭一霎過暑雨髙林相應山蟬鳴南忩夢斷意索寞<lb/>
牀頭書卷空縱横蔬畦日涉已成趣起來扶杖園中行<lb/>
葵英豆莢小堪摘矮榆髙栁隂初成野禽啄果時落地<lb/>
池塘蓋水新荷平歸來西屋斜陽在原舍尚聞舂簸聲<lb/>
<pb n="KR4h0158_WYG_058-22b"/>
　　自豫章至南山月下望匡廬<lb/>
扁舟秋晩離南浦片席搖風望星渚揚瀾大浪晴泊天<lb/>
南山窈窕開蓮宇倒檣散䇿一登臨便擬掩闗深處住<lb/>
吾生飽食隨東南去亦無求住無取江山得意且題詩<lb/>
從遊况復皆真佀青燈灼灼夜忩深對窓卧聴風甌語<lb/>
隔岸廬山金碧開月明尚記曽遊處<lb/>
　　贈王敦素兼簡正平<lb/>
空山無人舟壑移坐看香燒行篆畦兄弟華軒肯過我<lb/>
<pb n="KR4h0158_WYG_058-23a"/>
墮甑敝帚生光輝著屐登山亦不惡攜被假宿良幽期<lb/>
燈前綠髪暎玉頰風流未數崔宗之夜談詞辨出神駿<lb/>
絶塵赤兎真權竒我欲置君帥河朔軍前千騎紅妝隨<lb/>
横槊吟詩氣慷慨玊帶錦袍英特姿又欲置君玊堂臥<lb/>
霧窓棐几春晝遲醉中草制驟風雨諸公堵立相嗟咨<lb/>
㣲吟擁鼻笑不語恐未免爾無多辭為君張燈掃東壁<lb/>
他日重來讀此詩<lb/>
　　浙竹<lb/>
<pb n="KR4h0158_WYG_058-23b"/>
龍孫初長浙江曲疎影蕭蕭濯寒玉平生知愛足風流<lb/>
只有山隂王子猷而今流落蒼崖頂暗換年光鄉路永<lb/>
冰敲雪壓未應衰鸞鳯不棲空故枝堅榦猶堪製長笛<lb/>
㝡合宫商勝金石為君吹動鏡湖秋驚起雙龍翼小舟<lb/>
　　郭祐之太尉試新龍團索詩<lb/>
政和官焙雨前貢蒼璧密雲盤小鳯京華誰致建溪春<lb/>
睿思分賜君恩重綠楊院落春晝永碧砌飛花深一寸<lb/>
門下賓朋還畢集碾聲驚破南忩夢髙情愛客手自試<lb/>
<pb n="KR4h0158_WYG_058-24a"/>
春霧腳縈雪花湧我有僧中富貴縁此會風流真法供<lb/>
　　山寺早秋<lb/>
千本蒼杉俱合抱夕隂相暎寒蟬噪殘僧獨歸清入畫<lb/>
秋色滿庭濃可掃霜鐘初歇月未生但覺篝燈一㸃明<lb/>
階除環珮走流水樓閣誦經童子聲<lb/>
　　讀瑜伽論<lb/>
此生已無累一席可窮年細嚼寳公飯飽叅彌勒禪懶<lb/>
修精進定愛作吉祥眠夜久山空寂唯聞繞砌泉<lb/>
<pb n="KR4h0158_WYG_058-24b"/>
　　夜坐分題得廊字<lb/>
一雨餞殘暑瘴疴蘇簟涼臥聞山果落起覺斛蘭香幌<lb/>
内水螢入堦除露葉光知誰愛清境步屧響脩廊<lb/>
　　早行<lb/>
失枕驚先起人家半夢中聞雞憑早晏占斗辨西東轡<lb/>
濕知行露衣單怯曉風秋陽弄光影忽吐半林紅<lb/>
　　湘隂馬上和季長見寄小春<lb/>
風埃九十里霧雨濕駞裘雁過回詩眼江寒聚晩愁魂<lb/>
<pb n="KR4h0158_WYG_058-25a"/>
清方怯雪句冷更含秋殘岸連孤嶼依稀似橘洲<lb/>
　　湘上閒居<lb/>
夜清暑雨過四壁草蟲鳴一枕幽人夢半窓閒月明摧<lb/>
頽𢎞法志老大住山情忽憶陳尊宿編蒲度此身<lb/>
　　西齋晝臥<lb/>
餘生已無累古寺寄閒房睡足無來客忩空又夕陽叢<lb/>
蕉髙出屋病葉忽飄廊起探風簷立飛蚊避晩涼<lb/>
　　秋夕示超然<lb/>
<pb n="KR4h0158_WYG_058-25b"/>
夜色已可掬林光翻欲流一鈎窺隙月數葉攪眠秋清<lb/>
境扶歸夢殘缸替客愁搜詩時畫席忽覺此生浮<lb/>
　　次韻真覺大師瑞香花<lb/>
淺色映華堂清寒熏夜香應持燕尾剪破此麝臍囊有<lb/>
恨成春睡無人見洗妝故山烟雨裏寂寞為誰芳<lb/>
　　清明前一日聞杜宇示清道芬<lb/>
籬外花如海閒軒小寢驚最先聞杜宇更覺近清明雲<lb/>
怒知為雨風和抝得晴阿芬甘劣我笑裏恰詩成<lb/>
<pb n="KR4h0158_WYG_058-26a"/>
　　送僧歸故廬<lb/>
投名身入社卧病偶思歸渡澗脱芒屨扶藤下翠㣲寒<lb/>
松猶帶雨瘦骨不勝衣若見空鑽紙當施百丈機<lb/>
　　重會雲叟禪師<lb/>
氣味似前輩見之長眼明閒須研法味老不减詩情草<lb/>
聖因蛇鬭禪枝解虎爭一堂聊寄傲疎快餞餘生<lb/>
　　次韻衡山道中<lb/>
嶽色墮馬首嵐光忽滿襟眼寒知意適句苦覺愁侵沃<lb/>
<pb n="KR4h0158_WYG_058-26b"/>
野獻新緑殘晴醸晩隂天涯驚去雁料理欲歸心<lb/>
　　次韻李方叔遊衡山僧舎<lb/>
道鄉見城郭世路謾升沈寺勝増佳氣壁間餘醉吟僧<lb/>
殘過客少山好為誰深寧識通泉尉獨懐經濟心<lb/>
　　題夢清軒<lb/>
小軒人不到脩竹過牆生眼倦經長掩身閒夢亦清㣲<lb/>
風吹篆縷活火潑茶鐺遙想佳眠夕蕭蕭雨葉聲<lb/>
　　燈花偶書<lb/>
<pb n="KR4h0158_WYG_058-27a"/>
岑寂一閒僧春宵清興増竹窓催夢雨蘭室對禪燈世<lb/>
事知虚幻人情剪愛憎短長都分定不恨百無能<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_058-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷五十八<lb/>
</p>
<p>
</p>
  </div>
<div>
<head>宋元詩會卷五十九</head> <lb/>
    <p>
<pb n="KR4h0158_WYG_059-1a"/>
欽定四庫全書<lb/>
　宋元詩會卷五十九<lb/>
　　　　　　　　　　　兵部主事陳焯編<lb/>
　恵　洪<hi>下</hi>
　　貲國寺春晩<lb/>
龍鄉戒曉月空斜喚起清圓響絡車燒筍餉田村窕窈<lb/>
拾薪煮繭語諠譁美欣崖蜜嘗新果香識山礬稱意花<lb/>
歸去路迷光已夕浸門春水一池蛙<lb/>
<pb n="KR4h0158_WYG_059-1b"/>
　　送瑩上人遊衡嶽<lb/>
紫盖峰頭樓閣生朱靈洞口水雲晴盤空路作驚蛇去<lb/>
落日人如凍蟻行重郭老師今健否蔵年珍木但聞名<lb/>
定應自掃巖邉石時發披雲嘯月聲<lb/>
　　訪友人<lb/>
日暮荒城倚瘦藤江南春思倍添増那知淮水黄塵路<lb/>
忽見廬山白髪僧乞食久辭烟際寺連牀今對夜深燈<lb/>
明年我亦尋君去同陟天池最上層<lb/>
<pb n="KR4h0158_WYG_059-2a"/>
　　過孜莫翁<lb/>
禹穴朝來散晩參一程隨便達雲巖南山任把浮雲蔽<lb/>
西嶺猶將落日銜幽徑野花開舊菊石牀楸子下髙杉<lb/>
投宵夜永寒無寐良憶真僧衣不蠶<lb/>
　　大風夕懷道夫敦素<lb/>
病覺春寒花信重起來散策夕陽中方收一霎挂龍雨<lb/>
忽作千秋攧鷂風淮水粘天雲泛浪呉山吐月鏡縁空<lb/>
二豪詩眼應驚絶覔句遙知與我同<lb/>
<pb n="KR4h0158_WYG_059-2b"/>
　　九日<lb/>
去嵗重陽瘴海濱病拈霜蘂嗅清晨身閒已斷思歸夢<lb/>
山好仍逢稱意人夘飯露葵欣旋摘夜窓風栗共嘗新<lb/>
妙年衲子應相笑痴鈍耽源老應真<lb/>
　　陳瑩中左司自丹丘欲家豫章至湓浦而止余自<lb/>
　　　九峯往見之<hi>二首</hi>
鴈蕩天台看不足却搬兒女寄篷忩徑來漳水謀三頃<lb/>
偶愛廬山家九江名節逼真如醉白生涯領畧類湘龎<lb/>
<pb n="KR4h0158_WYG_059-3a"/>
向來萬事都休理且聽樓鐘咽夜撞<lb/>
與公靈鷲曽聴法游戲人間知㡬生夏口甕中蔵畫像<lb/>
孤山月下認歌聲翳消已覺花無蔕礦盡今知珠自明<lb/>
逺壑夕陽殘雨後一番飛絮滿江城<lb/>
　　鞦韆<lb/>
畫架雙裁翠絡偏佳人春戲小樓前飄揚血色裙拖地<lb/>
斷送玉容人上天花板潤霑紅杏雨綵繩斜挂緑楊煙<lb/>
下來閒處從容立疑是蟾宫謫降仙<lb/>
<pb n="KR4h0158_WYG_059-3b"/>
　　謁靈源塔<lb/>
髙颿駕浪過南溟那料歸來掃此亭桃李成隂春老大<lb/>
谿山好在鬢凋零瓦燈已照宫商石卵塔分蔵服匿瓶<lb/>
春雪尚能知客意蕩除毛孔瘴烟腥<lb/>
　　次韻宿清修寺<lb/>
湘山也學廬山好落瀑聲飛繡谷風正欲來歸向兒說<lb/>
戲將收拾入詩中浪驚醉枕寒松響春滿茶鐺活火紅<lb/>
清景骨飛嗟未到故應唯許夢魂通<lb/>
<pb n="KR4h0158_WYG_059-4a"/>
　　次韻渡江有作<lb/>
棄舟植杖首重回隔岸遙聞津皷催淮上梅傳春信至<lb/>
江南山逐笑聲來行瞻瑞霧籠雙闕更看神光發五臺<lb/>
王事幸陪方外樂為君㸃筆走風雷<lb/>
　　二月大雨江漲晩晴<lb/>
投老歸來楚水濵水清聊可濯衣塵拚心樂事都還汝<lb/>
入手清閒不與人尚有笑談消白晝更無情緒管青春<lb/>
暗驚少日王城外走馬爭先看寳津<lb/>
<pb n="KR4h0158_WYG_059-4b"/>
　　題翠靄堂<lb/>
虚簷碧瓦臨無地吐月吞風六月寒簾捲煙光搖户牖<lb/>
雨餘嶽色墮䦨干侍兒自炷真龍腦座客同分小鳯團<lb/>
誰謂太平本無象規模堪入畫圗看<lb/>
　　次韻寧鄉道中<lb/>
夾道傳呼部曲犇遙知秋色動吟魂黄柑緑橘平蕪路<lb/>
剰水殘山夕照林似鏡此心清自逈如雲往事去無痕<lb/>
鐘聲有寺蔵煙翠忽見林間窈窕門<lb/>
<pb n="KR4h0158_WYG_059-5a"/>
　　十五日立春<lb/>
千年象教唐朝寺雪後新年晴復隂殘僧無事春又至<lb/>
遊客不來山自深長廊掃葉望空翠小閣卷經横水沈<lb/>
三生白業有言說一念淨心無古今<lb/>
　　晩步歸西崦<lb/>
庭除有路入深壑曳履翛然獨往還布穀風光寒日近<lb/>
摘茶時節亂山間花枝重少人甘老燕子空忙春自閒<lb/>
歸晩斷橋逢野水更能揎手弄潺湲<lb/>
<pb n="KR4h0158_WYG_059-5b"/>
　　晩秋溪行<lb/>
熟路沿溪過石橋掃除秋晩淨迢迢幽尋忽見蘭芽茁<lb/>
小立仍逢柿葉飄撲摝水飛雙去鳥<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏山響一聲樵<lb/>
歸來半掩殘經在燕寢香凝碧未消<lb/>
　　夏日偶書<lb/>
碧縷横斜試水沈紅腮甘冷嚼來禽含風廣殿聞棋響<lb/>
轉日迴廊暗栁隂强撚氷紈除睡色倦憑棐几適閒心<lb/>
攀翻涴衲黄塵事過眼雲蹤不可尋<lb/>
<pb n="KR4h0158_WYG_059-6a"/>
　　竹爐<lb/>
博山沈水覺塵埃旋斫凌雲緑玉材自拭錦䙀含淚粉<lb/>
要焚銀葉返魂梅意消未掩黄庭卷火冷空餘白雪灰<lb/>
應把熏衣閉深閣流蘓想見畫屏開<lb/>
　　石臺夜坐<lb/>
故鄉乃有此叢林下板何妨著寂音永與世遺他日志<lb/>
尚嫌山淺暮年心凍雲未放僧窓曉折竹方知夜雪深<lb/>
琢句自應清似玉更冝坡字硬黄臨<lb/>
<pb n="KR4h0158_WYG_059-6b"/>
　　秋日還廬山故人書因以為寄<lb/>
風葉鳴廊夜色晴隔雲㣲月稍分明下簾徒怯衣裳薄<lb/>
拂榻空驚枕簟清病眼得秋還少睡壯心于世尚多情<lb/>
何時却作廬山去渡水穿雲取次行<lb/>
　　送軫上人之匡山<lb/>
何處髙人雲路迷相逢忽薦目前機偶逢菜葉隨流水<lb/>
知有茅茨在翠㣲碎瑣夜談皆可聴烟霏秋嶺欲同歸<lb/>
翛然又向諸方去無數山供玉麈揮<lb/>
<pb n="KR4h0158_WYG_059-7a"/>
　　送敏上人<lb/>
殘林病葉强翻紅已覺清秋夜氣濃懶復小忩邀獨秀<lb/>
却應歸夢挂雙峰水分淮甸當縣席路遶匡山可振笻<lb/>
若見虎溪谿上月為言相憶作衰容<lb/>
　　次韻超然竹隂秋夕<lb/>
月脇雲行夜未深滿庭風露葉辭林知誰牆外千竿竹<lb/>
分我窻西一<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>隂山好已無歸國夢老閒猶有讀書心<lb/>
剩題詩句酬幽隠歳月翩翩接翅禽<lb/>
<pb n="KR4h0158_WYG_059-7b"/>
　　送宗上人歸南泉<lb/>
燈外佳眠試冷齋欲成歸夢暗驚回一軒秋色侵衣重<lb/>
半夜波聲拍枕來江國潮平人獨漉海山家在意徘徊<lb/>
倚藤明日秦淮上看子風帆十幅開<lb/>
　　上元宿百丈<lb/>
上元獨宿寒巖寺卧看篝燈暎薄紗夜久雪猿啼嶽頂<lb/>
夢回清月在梅花十分春瘦縁何事一掬歸心未到家<lb/>
却憶少年行樂處輭紅香霧噴京華<lb/>
<pb n="KR4h0158_WYG_059-8a"/>
　　宿鹿苑書松上人房<lb/>
冷齋託宿自攜衾卧聴松風度栗林黄卷青燈紙窓下<lb/>
白灰紅火地爐深夢回清響舂巖溜夜久幽香噴水沈<lb/>
慣作横刀眠下板為君令有住庵心<lb/>
　　題草衣巖<lb/>
鉏頭為枕草為氊曽與高人說任縁豈料大嫌沽世價<lb/>
未應虛費買山錢閒編木葉輕于紙細葺蘆花輭勝綿<lb/>
石室至今増壯觀可知千載得人傳<lb/>
<pb n="KR4h0158_WYG_059-8b"/>
　　至筠<lb/>
乞漿問路到筠溪天氣清和得所冝父老相逢班草坐<lb/>
風光初過採茶時摩挲禪榻營春睡想像齋厨辦晩炊<lb/>
白首不知丘壑改壁間來讀舊題詩<lb/>
　　懷李道夫<lb/>
半篙晩漲綠楊灣接翅鷗歸霧雨殘數疊吴山圍楚夢<lb/>
一番花信釀春寒别時小語依然在隔歳來書展復看<lb/>
補衮胸中五色線只今應作怒蜺蟠<lb/>
<pb n="KR4h0158_WYG_059-9a"/>
　　效李白湘中體<lb/>
夕光江搖魚尾紅何處扁舟開晩篷雁字初成春有信<lb/>
烟鬟空好雨無蹤荒寒數葦橘洲岸領略半忩湘寺鐘<lb/>
浦口行人已爭渡林下歸僧欣一逢<lb/>
　　題天王圓證大師房壁<lb/>
閉户不妨依聚落開軒隨分有山林殘經半掩世情斷<lb/>
好鳥一聲村意深籬外風筠森束玉屋頭霜橘欲垂金<lb/>
能營野飯羮紅醬渡水何辭數訪尋<lb/>
<pb n="KR4h0158_WYG_059-9b"/>
　　題胥大夫欣欣堂<lb/>
議郎和粹色無求繞屋江山秀氣浮弱柳貪眠禽喚起<lb/>
異花含笑草忘憂閉門不放青春返解榻長令佳客留<lb/>
摹冩髙情無好句謾横詩眼付㝠搜<lb/>
　　送海印奭老住東林<lb/>
湘容嶽色中秋後古寺閒房小寢餘掃徑帚粘新落葉<lb/>
開忩風掩讀殘書吹雲又作他山去種漆何時伴我居<lb/>
洞上閒名猶在世未應容易與人除<lb/>
<pb n="KR4h0158_WYG_059-10a"/>
　　宿芙蓉峰書方丈壁<lb/>
赤髭病客煙瘴面漆瞳道人氷雪容俯檻夜殘看落月<lb/>
不知脚下有千峰<lb/>
　　廬山雜興<hi>二首</hi>
幽花疎竹冷梢雲江北江南正小春但得青山常在眼<lb/>
不妨白髪暗隨人<lb/>
白水連空不見村㝠㝠細雨濕黄昏秋山咫尺無由到<lb/>
須信闗人不用門<lb/>
<pb n="KR4h0158_WYG_059-10b"/>
　　秋晩<lb/>
紫棃紅棗八九樹竹屋柴門三四家機杼聲遲秋日晩<lb/>
遶籬寒菊自開花<lb/>
　　謝人恵蘆雁圗<lb/>
道林煙雨久不到忽見橘洲蘆雁行笑裏筆端三昧力<lb/>
坐中移我過瀟湘<lb/>
　　湓江宿舟中<lb/>
琵琶亭下孤舟宿夜靜風清水四圍蝴蝶夢中江月白<lb/>
<pb n="KR4h0158_WYG_059-11a"/>
蘆花鳴笛釣船歸<lb/>
　　登鄧氏平逺樓望見小廬山作<lb/>
倚欄天際數歸帆春在滄洲數筆間我與小樓俱是書<lb/>
雨中猶復見廬山<lb/>
　　衲子二十八人<lb/>
　真　淨<lb/>
　　<hi>號雲菴善學顔平原書其手帖多名流題跋以為不減楊少師而南禪老人猶在其下也</hi>
　　寄無為居士<lb/>
<pb n="KR4h0158_WYG_059-11b"/>
世俗事無盡養髙心自閒蔬園通綠野林塢帶青山丹<lb/>
竈忘添火雲菴懶著闗别應修省術七十見朱顔<lb/>
　　送張簽判遊開先<lb/>
步入青松裏迢迢一徑通漸分華藏界深隠法王宫道<lb/>
與神仙别人非世俗同欲知西祖意庭柏老春風<lb/>
　　留題紹公寂照軒<lb/>
幽軒名寂照四海坐中閒景物有遷色主人無異顔野<lb/>
泉澄檻外香藹起簷間涼夜誰相問寥寥月滿山<lb/>
<pb n="KR4h0158_WYG_059-12a"/>
　　送人之南嶽<lb/>
境幽南嶽寺路向碧巖分逺近松相接髙低鐘共聞靈<lb/>
禽時奏樂香石日籠雲想到經行處超然趣不羣<lb/>
　仲殊<lb/>
　　<hi>與蘓子瞻為方外友殊性嗜蜜而僧思聰嗜琴故蘓詩有云招得琴聰與蜜殊</hi>
　　潤州<lb/>
北固樓前一笛風斷雲飛出建章宫江南二月多芳草<lb/>
春在濛濛細雨中<lb/>
<pb n="KR4h0158_WYG_059-12b"/>
　淨端<lb/>
　　<hi>字明表歸安丘氏子肄業吴山解空講院始見人弄獅子發明心要遂詣參翠峰月禪師得游戲三</hi>
　　<hi>昧云法孫比丘師皎刻其詩文一册行世</hi>
　　答陸䝉老<lb/>
枕上浮生過半百短髪毶毶霜様白西溪河上舊家山<lb/>
歳歳故鄉歸似客船頭漸進古松門云是呉筠讀書宅<lb/>
烟雲半嶺望層樓鼇頂崢嶸蘂宫窄有人挂衲歸盤陀<lb/>
稜稜瘦骨真維摩幾年面壁舌不動忽然拍手賡魚歌<lb/>
<pb n="KR4h0158_WYG_059-13a"/>
秋來滿船載明月俄驚雨笠仍烟蓑黄梅渡口水流急<lb/>
五湖深處任風波<lb/>
　惟　悟<lb/>
　　<hi>字仲晦與楊蟠公濟善蟠通判杭州往來多詩僧而永安天竺諸老皆一時名衲惜其詩不盡傳也</hi>
　　聞泉<lb/>
澗泉吾所好山舎寂無喧春脈生雲底夜聲來枕前風<lb/>
休不動竹月起未啼猿石上鳴逾急泠然清夢魂<lb/>
　　將訪永安東山禪師先寄<lb/>
<pb n="KR4h0158_WYG_059-13b"/>
庵在千株松桂下更無塵事到夫君髙蹤罕過呼猿澗<lb/>
靜思唯看抱石雲日暮燈龕禽影集雪晴崖罅路形分<lb/>
揚雄約我須投宿月裏禪餘怯論文<lb/>
　　奉和楊公濟宿永安方丈呈東山禪師<lb/>
道安獨繼襄陽踵詩好慵窺霅晝評竹屋數間經㡬載<lb/>
草衣三事傲平生縱陪林下收孤迹難學人間走大名<lb/>
燈火已殘談未倦曉風斜雨打窓聲<lb/>
　　酬公濟早過天竺呈明智及同遊二老<lb/>
<pb n="KR4h0158_WYG_059-14a"/>
曉過翻經臺下寺與君同謁祖師堂庭前紫桂葉頻脫<lb/>
石上紅梅花正香出洞隂雲開逺影籠松寒日漏清光<lb/>
謝公勸飯須無讓不許非時薦茗湯<lb/>
　修　睦<lb/>
　　宿岳陽開元寺<lb/>
竟日凭虚檻何當興歎頻往來人自老今古月常新風<lb/>
逆沈魚唱松疎露鶴身無眠鐘又動幾客在迷津<lb/>
　景　雲<lb/>
<pb n="KR4h0158_WYG_059-14b"/>
　　老僧<lb/>
日照西山雪老僧門始開凍瓶黏柱礎宿火陷爐灰童<lb/>
子病歸去鹿麋寒入來齋鐘知漸近枝鳥下生臺<lb/>
　子　蘭<lb/>
　　華嚴寺望樊川<lb/>
萬木葉初紅人家樹色中疎鐘搖雨脚積水浸雲容雪<lb/>
磧迴寒雁村燈促夜舂舊山歸未得生計欲何從<lb/>
　契　嵩<lb/>
<pb n="KR4h0158_WYG_059-15a"/>
　　<hi>字仲靈有鐔津集行世</hi>
　　感遇<hi>二首</hi>
山人白玉京去去何縹緲瓊樓十二層<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏汎雲表銀<lb/>
湟月為波萬頃即池沼秋來宫殿光逗落人間曉空際<lb/>
時澄明烟霞眇青鳥可望不可到所思空杳杳<lb/>
松柏地之靈草莽亦同茂願得區域中人心復純素蒼<lb/>
梧會稽隂纍纍見陵墓六合無知音青山有歸路人生<lb/>
惜朱顔賢哲長還顧昨夜露華臺誰不怨秋暮<lb/>
<pb n="KR4h0158_WYG_059-15b"/>
　　懷越中兼示山隂諸明士<lb/>
厭見人境喧清遊憶靈越東南千萬山浮青滿寥泬從<lb/>
來鑑中景形勝人間絶月湛換鵝溪雲起蔵書穴客子<lb/>
若飄蓬俄與故人别尺素未及通芳草已云歇所悲行<lb/>
路難俛仰損名節鳴雁欲東飛寄語謝明月<lb/>
　　早秋吟<lb/>
山家昨夜房櫳冷梧桐一葉飄金井長天如水淨藏雲<lb/>
明月含暉變秋景桂枝花折風飄飄誰在髙樓吹玉簫<lb/>
<pb n="KR4h0158_WYG_059-16a"/>
人間不見槎升漢天上將看鵲作橋年少征人在何處<lb/>
白露霑衣未歸去海畔今無漂母家江南誰與王孫遇<lb/>
　　浙江晩望<lb/>
暮色看無際秋空水混天片帆飛鳥外新月落潮邉隔<lb/>
越山形小吞吴地勢偏㡬人来往者早晩渡頭船<lb/>
　　題徑山寺<lb/>
翠㧞羣山外連天勢未休雲迷飛鳥道雨出濺龍湫僧<lb/>
在深雲定香和杳靄浮人間遊不到臺殿自清秋<lb/>
<pb n="KR4h0158_WYG_059-16b"/>
　　郎侍郎致仕<lb/>
平時獨髙謝道勝欲韜光白髪辭明主青山戀故鄉藥<lb/>
畦容鶴到吟徑恐雲蔵更愛禪林臥時來拂石牀<lb/>
　　汎若耶溪<lb/>
越水乗春泛船忩掩又開好山沿岸去驟雨落花來榜<lb/>
影樵人渡歌聲浣女回滄浪無限意日暮更悠哉<lb/>
　　山亭晚春<lb/>
山庭晚来靜林石自巉巉犬去吠人語花飛恣鳥銜晴<lb/>
<pb n="KR4h0158_WYG_059-17a"/>
烟熏茂草照日藹高杉更喜團圎月清光下碧嵒<lb/>
　　寄懷泐潭山月禪師<lb/>
聞道安禪處松蘿杳隔溪清猿定中發幽鳥坐邉栖雲<lb/>
影朝晡别山峯逺近齊不知誰問法雪夜立江西<lb/>
　　送客還道中作<lb/>
北郭送之子日斜還舊居路泥侵曉潤晦月逼春餘桑<lb/>
柘雨中綠人烟闗外疎依然見風俗歸興混樵漁<lb/>
　　入石壁山<lb/>
<pb n="KR4h0158_WYG_059-17b"/>
身似浮雲歳不留塵中擾攘只宜休老來已習青蘿子<lb/>
隠去應追帛道猷直入亂山寧計路俄看落葉始知秋<lb/>
他時谷口人相遇莫問裁詩謝五侯<lb/>
　　酬楊公濟早過天竺呈明智及同遊二老<lb/>
澗北夜依禪舎宿峰南今訪講師堂初行松路愛清曉<lb/>
及過石溪聞異香日色煖烘諸壑淨晴嵐翠潑幾峰光<lb/>
道標尚客何髙趣更飲吾曺柏葉湯<lb/>
　　新嵗連雨不止因寄公濟兼簡賢令强公<lb/>
<pb n="KR4h0158_WYG_059-18a"/>
寒郊纔喜嵗華新景物隂隂又一旬雲帶天低垂壓野<lb/>
雨蔵春晝暗迷人寧愁燈火妨明月卻歎詩家惜令辰<lb/>
陶令而今卧江國倚樓吟望更誰親<lb/>
　尚　顔<lb/>
　　夷陵即事<lb/>
不難饒白髪相續是灘波避世嫌身晩思家乞夢多暑<lb/>
衣經雪著凍研向陽呵豈意臨岐路還聞聖主過<lb/>
　志　詮<lb/>
<pb n="KR4h0158_WYG_059-18b"/>
　　夕歸<lb/>
落日寒蟬鳴獨歸林下寺松扉竟未掩片月隨行屨惟<lb/>
聞犬吠聲又入青蘿去<lb/>
　虚　中<lb/>
　　贈栖禪上人<lb/>
巖房髙且靜住此㡬寒暄鹿嗅安禪石猿啼乞食村朝<lb/>
陽生樹罅古路透雲根獨步閒相覓凄涼碧洞門<lb/>
　清　尚<lb/>
<pb n="KR4h0158_WYG_059-19a"/>
　　贈樊川長老<lb/>
瘦顔諸骨現滿面雪毫垂坐石鳥疑死出門人謂癡照<lb/>
身潭入楚浸影檜生隋太白曾經夏清風涼四肢<lb/>
　希　晝<lb/>
　　書恵崇師房<lb/>
詩名在四方獨此寄閒房故域寒濤濶春城夜夢長禽<lb/>
聲沈逺水花影動回廊幾為分題客殷勤掃石牀<lb/>
　　寄懷古<lb/>
<pb n="KR4h0158_WYG_059-19b"/>
見說鵬隂僻人烟半雜羌秋深邉日短風動曉笳長樹<lb/>
勢分孤壘河流出逺荒遙知林下客吟苦夜禪忘<lb/>
　　送嗣端東歸<lb/>
逺念生泉石人中事欲銷卷衣城木落尋寺海山遙帆<lb/>
影迷寒雁經聲隠暮潮後期俱未定况我鬢先凋<lb/>
　　送可倫赴廣南轉運凌使君見招<lb/>
别語畏殘漏心縣瘴海邉回期無定日去路極遙天苦<lb/>
霧沈山郭寒沙漲隰田㡬宵尋使府清話廢閒眠<lb/>
<pb n="KR4h0158_WYG_059-20a"/>
　　早春闕下寄觀公<lb/>
客心長念隠早晩得書招看月前期阻論山静會遙微<lb/>
陽生逺道殘雪下中霄坐見青門栁依依又結條<lb/>
　保　暹<lb/>
　　宿宇昭師房<lb/>
與我難忘舊多期病此房卧雲歸未得静夜話空長草<lb/>
際沈螢影杉西露月光天明共無寐南去水茫茫<lb/>
　　早秋閒寄宇公<lb/>
<pb n="KR4h0158_WYG_059-20b"/>
窓虛枕簟明微覺早涼生深院無人語長松滴雨聲詩<lb/>
來禪外得愁入靜中平逺念西林下相思合慰情<lb/>
　文　兆<lb/>
　　宿西山精舎<lb/>
西山乗興宿靜稱寂寥心一徑杉松老三更雨雪深草<lb/>
堂僧語息雲閣磬聲沈未遂長棲此雙峰曉待尋<lb/>
　　送簡長師之洛<lb/>
動静非常態超然西去心水期經洛聴雲約到嵩吟齋<lb/>
<pb n="KR4h0158_WYG_059-21a"/>
訪烟村逺禪依竹寺深秖應風雅道相府是知音<lb/>
　行　肇<lb/>
　　郊居吟<lb/>
靜室簾孤捲幽光墜露多徑寒杉影轉窓晩雪聲過茗<lb/>
味沙泉合罏香竹靄和遙懐起深夕舊寺隔滄波<lb/>
　　送文光上人西逰<lb/>
髙木墜殘霖闗河入逺心嵩遊忘楚夢華近識秦音塔<lb/>
古縣圖認碑荒背燒尋幾思興替事獨上灞陵吟<lb/>
<pb n="KR4h0158_WYG_059-21b"/>
　清　順<lb/>
　　<hi>字怡然西湖詩僧與可久號逸老者所居皆湖山勝處清順性尤約介不妄交人常致乏食處之泊</hi>
　　<hi>如也</hi>
　　書景舒菴壁<lb/>
大布君能著始知蠶口非冢間容一榻身外只三衣䕶<lb/>
戒避生草淨心觀落暉寂寥能自守今世固應稀<lb/>
　　偶題<lb/>
竹暗不通日泉聲落如雨春風自有期桃李亂深塢<lb/>
<pb n="KR4h0158_WYG_059-22a"/>
　簡　長<lb/>
　　送僧南歸<lb/>
漸老念鄉國先歸獨羨君吴山全接漢江樹半藏雲振<lb/>
錫林烟斷添缾澗月分重棲上方定孤狖雪中聞<lb/>
　　送行禪師<lb/>
南國山重疊歸心向石門寄禪依鳥道絶食過漁村楚<lb/>
雪黏缾凍江沙濺衲昏白雲深隠處枕上海濤翻<lb/>
　　贈浩律師<lb/>
<pb n="KR4h0158_WYG_059-22b"/>
浩也毘尼學精于玉帳嚴蟻酣停掃砌燕乳記鈎簾茶<lb/>
鼎敲氷煮花壺漉水添夢回池草綠忍踐綠纎纎<lb/>
　惟　鳯<lb/>
　　與行肇師宿廬山棲賢寺<lb/>
水瀑寒侵室圍爐静話長詩心全大雅祖意會諸方磬<lb/>
斷危杉月燈殘古塔霜無眠向遙夕又約去衡陽<lb/>
　　弔長禪師<lb/>
霜鐘侵漏急相弔晩悲濃海客傳遺偈林僧寫病容潄<lb/>
<pb n="KR4h0158_WYG_059-23a"/>
泉流落葉定石集鳴蛩回首雲門望殘陽下逺峰<lb/>
　懐　古<lb/>
　　寺居寄簡長<lb/>
雪苑東山寺山深少往還紅塵無夢想白日自安閒杖<lb/>
履苔痕上香燈樹影間何須更飛錫歸隠沃洲山<lb/>
　　居天柱山<lb/>
四野豁家庭柴門夜不扄水邉成半偈月下了殘經雖<lb/>
逐諸塵轉終當一念醒未知斯旨者萬役盡勞形<lb/>
<pb n="KR4h0158_WYG_059-23b"/>
　智　圎<lb/>
　　贈聞聰師<lb/>
澹然塵慮絶禪外苦風騷性覺眠雲僻名因背俗髙水<lb/>
烟蒸紙帳寒髪澀銅刀幾宿秋江寺閒吟聴夜濤<lb/>
　遵　式<lb/>
　　酬伉上人<lb/>
髙卧清閒極誰能更似君山光晴後見瀑響夜深聞拾<lb/>
句書幽石收茶踏亂雲江頭待無事終學棄人羣<lb/>
<pb n="KR4h0158_WYG_059-24a"/>
　　贈智倫弟<lb/>
溪竹擁疎簾溪雲冷不厭千巖惟虎伴一講許詩兼煮<lb/>
茗敲氷柱㸔經就雪簷有時開静户寒日下峰尖<lb/>
　元　肇<lb/>
　　<hi>淳熈中人號淮海有語録及淮海詩集行世</hi>
　　虎丘<lb/>
滄海何年湧秦傳虎踞丘池空劍光冷墳闕鬼吟愁石<lb/>
礙樓臺側烟深草木浮呉人貪勝槩春盡亦來遊<lb/>
<pb n="KR4h0158_WYG_059-24b"/>
　　徑山<lb/>
東西兩徑幽嵗晩得同逰壑霽隂猶在溪雲凍不浮鳥<lb/>
驚樵斧重猿挂樹枝柔怕有梅花發因行到水頭<lb/>
　善　珍<lb/>
　　山行晩歸<lb/>
藥徑入雲林晩晴扶杖吟照泥星復雨經朔月猶隂樹<lb/>
折憐巢覆泉清見葉沈愛閒自如此不是學灰心<lb/>
　　春寒<lb/>
<pb n="KR4h0158_WYG_059-25a"/>
松間燈夕過顧影在天涯雪暝迷歸鶴春寒誤早花艱<lb/>
難知世味貧病厭年華故國風塵外無人可問家<lb/>
　如　璧<lb/>
　　次韻答呂居仁<lb/>
向來相許濟時功大似頻伽響逺空我已定交木上座<lb/>
君猶求舊管城公文章不療百年老世事能排雙頰紅<lb/>
好貸夜窓三十刻胡牀趺坐究幡風<lb/>
　顯　萬<lb/>
<pb n="KR4h0158_WYG_059-25b"/>
　　送炭與湘山西堂恵然師<lb/>
紛紛向火乞兒多獨有君如擇乳鵝萬鍜爐中尋粲可<lb/>
一堆灰裏撥隂何雪欹敗屋閒犀柄草卧空庭任雀羅<lb/>
急送烏薪相煖熱恐隨春夢入南柯<lb/>
　可　觀<lb/>
　　入院登座其日重九<lb/>
胸中一寸灰已冷頭上千莖雪未消老步只宜平地去<lb/>
不知何事又登髙<lb/>
<pb n="KR4h0158_WYG_059-26a"/>
　恵　嚴<lb/>
　　正覺寺<lb/>
野水痕俱落挐舟日未西斷溝横略彴支徑入招提方<lb/>
廣源深似竹林境可齊徘徊未能返暝色起前溪<lb/>
　按汴宋詩僧自參寥覺範外獨以九人著稱所謂九<lb/>
　人者淮南恵崇江南宇昭金華寳暹劍南希晝南越<lb/>
　文兆天台行肇沃州簡長貴城惟鳯峩眉華台也今<lb/>
　於八僧詩各得數章獨闕華上人故附見其名焉<lb/>
<pb n="KR4h0158_WYG_059-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷五十九<lb/>
</p>
<p>
</p>
  </div>
<div>
<head>宋元詩會卷六十</head> <lb/>
    <p>
<pb n="KR4h0158_WYG_060-1a"/>
欽定四庫全書<lb/>
　宋元詩會卷六十<lb/>
　　　　　　　　　　　兵部主事陳焯編<lb/>
　　香奩二十九人<lb/>
　花蘂夫人<lb/>
　　<hi>姓費氏青城人蜀主孟昶妃也太祖平蜀俘入後宫嘗以蜀亡問費費占一詩答之頗䝉寵愛後得</hi>
　　<hi>罪賜死</hi>
　　秋宵詞<lb/>
<pb n="KR4h0158_WYG_060-1b"/>
氷肌玉骨清無汗水殿風來暗香滿繡簾一㸃月窺人<lb/>
欹枕釵横雲鬢亂起來庭户悄無聲時見疎星渡銀漢<lb/>
屈指西風來幾時不道流年暗中換<lb/>
　　口占答太祖<lb/>
君王城上竪降旗妾在深宫那得知十四萬人齊解甲<lb/>
更無一箇是男兒<lb/>
　　宫詞<hi>百首</hi>
五雲樓閣鳯城間花木長新日月閒三十六宮連内苑<lb/>
<pb n="KR4h0158_WYG_060-2a"/>
太平天子住崑山<lb/>
會真廣殿遶宫牆樓閣相扶倚太陽淨甃玉階横水㟁<lb/>
御爐香氣撲龍牀<lb/>
龍池九曲逺相通楊栁絲牽兩岸風長似江南好風景<lb/>
畫船來去碧波中<lb/>
殿名新立號重光島上亭臺盡改張但是一人行幸處<lb/>
黄金閣子鎖牙牀<lb/>
夾城門與内門通朝罷巡逰到苑中每日中官祇候處<lb/>
<pb n="KR4h0158_WYG_060-2b"/>
滿堤紅艷立春風<lb/>
厨盤進食蔟時新侍晏無非列近臣日午殿頭宣索膾<lb/>
隔花催喚打魚人<lb/>
立春日進内園花紅蘂輕輕嫰淺霞跪到玉階猶帶露<lb/>
一時宣賜與宫娃<lb/>
三面宫城盡夾牆苑中池水白茫茫一從獅子門前入<lb/>
旋見亭臺遶㟁傍<lb/>
離宫别院遶宫城金板輕敲合鳯笙夜夜月明花樹底<lb/>
<pb n="KR4h0158_WYG_060-3a"/>
傍池長有按歌聲<lb/>
旋移紅樹劚新苔宣使龍池再鑿開展得綠波寛似海<lb/>
水心樓殿勝蓬萊<lb/>
太虛髙閣凌虚殿背倚城牆面枕池諸院各分娘子位<lb/>
羊車到處不教知<lb/>
御製新翻曲子成六宫纔唱未知名盡將觱篥來抄譜<lb/>
先按君王玉笛聲<lb/>
才人出入每參隨筆硯行將遶曲池張向綵箋書大字<lb/>
<pb n="KR4h0158_WYG_060-3b"/>
忽防御製冩新詩<lb/>
六宫官職總新除宫女安排入畫圗二十四司分六局<lb/>
御前頻見錯相呼<lb/>
春風一面曉妝成偷折花枝傍水行却被内監遙覻見<lb/>
故將紅豆打黄鶯<lb/>
殿前排宴賞花開宫女侵晨探㡬回斜望苑門遙舉袖<lb/>
傳聲宣喚近臣來<lb/>
小毬塲近曲池頭宣喚勲臣試打毬先向畫樓排御幄<lb/>
<pb n="KR4h0158_WYG_060-4a"/>
管絃聲動立浮斿<lb/>
供奉頭籌不敢爭上棚等喚近臣名内人酌酒纔宣賜<lb/>
馬上齊呼萬嵗聲<lb/>
殿前宫女總纎腰初學乗騎怯又嬌上得馬來纔欲走<lb/>
幾回抛控抱鞍橋<lb/>
自教宫娥學打毬玊鞍初跨栁腰柔上棚知是官家認<lb/>
遍遍常贏第一籌<lb/>
翔鸞閣外夕陽天樹影花光逺接連望見内家來往處<lb/>
<pb n="KR4h0158_WYG_060-4b"/>
水門斜過畫樓船<lb/>
月頭支給買花錢滿殿宫人近數千遇著唱名多不語<lb/>
含羞走過御牀前<lb/>
内人追逐採蓮時驚起沙鷗兩岸飛蘭櫂把来齊拍水<lb/>
並船相鬭溼羅衣<lb/>
修儀承寵住龍池掃地焚香日午時等候大家來院裏<lb/>
看教鸚鵡念新詩<lb/>
東内斜將紫禁通龍池鳯苑夾城中曉鐘聲斷嚴妝罷<lb/>
<pb n="KR4h0158_WYG_060-5a"/>
院院紗窓海日紅<lb/>
安排諸院接行廊外檻周回十里强青錦地衣紅繡毯<lb/>
盡鋪龍腦鬰金香<lb/>
新秋女伴各相逢罨畫船飛别渚中旋折荷花半歌舞<lb/>
夕陽斜照滿衣紅<lb/>
早春楊栁引長條倚㟁沿堤一面髙稱與畫船牽錦纜<lb/>
暖風搓出綵絲縧<lb/>
内家宣賜生辰晏隔夜諸宫進御花後殿未聞公主入<lb/>
<pb n="KR4h0158_WYG_060-5b"/>
東門先報下金車<lb/>
選進仙韶第一人才勝羅綺不勝春重教按舞桃花下<lb/>
只踏殘紅作地裀<lb/>
侍女爭揮玉彈弓金丸飛入亂花中一時驚起流鶯散<lb/>
踏落殘花滿地紅<lb/>
七寳䦨干白玉除新開涼殿幸金輿一溝泛碧流春水<lb/>
四面瓊鉤搭綺疏<lb/>
東宫花燭綵樓新天上仙橋不鎖春徧出六宫歌舞奏<lb/>
<pb n="KR4h0158_WYG_060-6a"/>
嫦娥初到月虚輪<lb/>
雞人報曉纔三唱玉井金牀轉轆轤烟引御爐香繞殿<lb/>
漏籖初刻上銅壺<lb/>
宫女熏香進御衣殿前開鎖請金匙朝陽初上黄金屋<lb/>
禁掖春深晝漏遲<lb/>
鬭草深宫玉檻前春蒲如箭荇如錢不知紅藥䦨干曲<lb/>
日暮何人落翠鈿<lb/>
春心滴破花邉漏曉夢敲回禁裏鐘十二楚山何處是<lb/>
<pb n="KR4h0158_WYG_060-6b"/>
御樓曽見兩三峯<lb/>
博山夜宿沈香火帳外時聞暖鳯笙理遍從頭心上曲<lb/>
殿前龍直未交更<lb/>
春殿千官宴却歸上林鶯舌報花時宣薇旋進新裁曲<lb/>
學士爭吟應詔詩<lb/>
白藤花限白銀花閤子門當寢殿斜近被宫中知了事<lb/>
每来隨駕使煎茶<lb/>
西毬場裏打毬回御宴先于苑内開宣索教坊諸伎樂<lb/>
<pb n="KR4h0158_WYG_060-7a"/>
傍池催喚入船來<lb/>
昭儀侍宴足精神玉燭抽㸔記飲巡倚賴識書為録事<lb/>
燈前時復錯瞞人<lb/>
小雨霜㣲潤綠苔後䦨紅杏傍池開一枝揷向金瓶裏<lb/>
捧進君王殿上来<lb/>
婕妤生長帝王家常近龍顔逐翠華楊栁岸長春日暮<lb/>
傍池行困倚桃花<lb/>
繁杏夭桃燦殿傍鑾輿頻幸鬭雞場歸輿倘翫宫中月<lb/>
<pb n="KR4h0158_WYG_060-7b"/>
好把龍涎爇滿牀<lb/>
平頭船子小龍牀多少神僊立御傍旋刺篙竿令過㟁<lb/>
滿池春水蘸紅妝<lb/>
後宫阿監裹羅巾出入經過院囿頻承奉聖顔憂誤失<lb/>
就中常怕内夫人<lb/>
羅衫玉帶最風流斜插銀箆幔裹頭聞得殿前調御馬<lb/>
掉鞭横過小紅樓<lb/>
六宫一例羅冠子新様交鐫白玉花欲試淡妝兼道服<lb/>
<pb n="KR4h0158_WYG_060-8a"/>
面前宣與唾盂家<lb/>
三月櫻桃乍熟時内人相引看紅枝回頭索取黄金彈<lb/>
遶樹藏身打雀兒<lb/>
春天睡起曉妝成隨侍君王觸處行畫得自家梳洗様<lb/>
相憑女伴把來呈<lb/>
小小宫娥到内園未梳雲鬢臉如蓮自從配與夫人後<lb/>
不使尋花亂入船<lb/>
芳菲桃李似新粧兩兩黄鸝呌樹傍倚遍碧䦨㤀去住<lb/>
<pb n="KR4h0158_WYG_060-8b"/>
俄驚宫月照華堂<lb/>
舞頭皆著畫羅衣唱得新翻御製詞每日内庭聞教隊<lb/>
樂聲飛上到龍池<lb/>
春早尋花入内園競傳宣㫖欲黄昏明朝駕幸遊蠶市<lb/>
暗使氊車籠苑門<lb/>
春日龍池小宴開岸邉亭子號流杯沈檀刻作神仙女<lb/>
對捧金尊水上來<lb/>
後宫宫女無多少起得園中笑一團舞蝶落花相看著<lb/>
<pb n="KR4h0158_WYG_060-9a"/>
春風共語亦應難<lb/>
雨灑瑤階花盡開君王應是看花来靜凭雕檻渾㤀倦<lb/>
忽聴笙簧殿外回<lb/>
流鸎枝上哢聲和惹得愁人愁轉多數月宫階無輦迹<lb/>
但聞别院閙笙歌<lb/>
酒庫新修近水傍潑醅初熟五雲漿殿前供御頻宣索<lb/>
進入花間一陣香<lb/>
半夜搖船載内家水門紅蠟一行斜聖人正在宫中飲<lb/>
<pb n="KR4h0158_WYG_060-9b"/>
宣使池頭旋折花<lb/>
東宫降誕近佳辰少海星邉擁瑞雲中尉傳開三日晏<lb/>
翰林當撰洗兒文<lb/>
薄羅衫子透肌膚夏日初長板閤虚獨自凭闌無一事<lb/>
水風涼處讀文書<lb/>
沈香亭子傍池斜夏日巡遊歇翠華簾畔越盆盛淨水<lb/>
内人手裏剖銀𤓰<lb/>
苑東天子愛巡遊御岸花堤枕碧流新教内人供射鴨<lb/>
<pb n="KR4h0158_WYG_060-10a"/>
長將弓箭遶池頭<lb/>
水車踏水上宫城寢殿簷頭滴滴鳴助得聖人髙枕興<lb/>
夜涼長作逺灘聲<lb/>
三清臺近苑牆東樓檻重重暎水紅盡日綺羅人度曲<lb/>
管絃聲在半天中<lb/>
畫船花舫總新妝進入池心近島傍松柏樓窓楠木板<lb/>
暖風吹過一團香<lb/>
管絃聲急滿龍池宫女蔵鈎夜宴時好是聖人親捉得<lb/>
<pb n="KR4h0158_WYG_060-10b"/>
便將濃墨埽雙眉<lb/>
太液波清水殿涼畫船驚起宿鴛鴦翠眉不及池邉栁<lb/>
取次飛花入建章<lb/>
金作盤龍繡作麟壺氷樓閣禁中春君王避暑来遊幸<lb/>
風月横秋氣象新<lb/>
端午生衣進御牀赭黄羅帕覆金箱美人捧入南熏殿<lb/>
玉腕斜封綵縷長<lb/>
少年相逐採蓮回羅帽羅衣巧製裁每到㟁頭常拍水<lb/>
<pb n="KR4h0158_WYG_060-11a"/>
競提纎手出船来<lb/>
山樓綵鳳棲寒月晏殿金麟吐御香蜀錦地衣呈隊舞<lb/>
教頭先出拜君王<lb/>
西風吹葉撼宫梧早怯秋寒著繡襦玉宇無人雙燕去<lb/>
一彎新月上金樞<lb/>
内庭秋燕玉池東香散荷花水殿風阿監採菱牽錦纜<lb/>
月明猶在畫船中<lb/>
翠華香重御爐添雙鳯樓頭曉日暹扇掩紅鑾金殿悄<lb/>
<pb n="KR4h0158_WYG_060-11b"/>
一聲清蹕捲珠簾<lb/>
清曉自傾花上露冷侵宫殿玉蟾蜍擘開五色銷金紙<lb/>
碧鎖窓前學草書<lb/>
夜色樓臺月數層金猊煙穂繞觚稜重廊曲折連三殿<lb/>
密上真珠百寳燈<lb/>
天門晏閉九重闗樓倚銀河氣象間一㸃星毬垂絳闕<lb/>
五雲仙仗下蓬山<lb/>
安排竹栅與巴籬養得新生鵓鴿兒宣受内家專喂飼<lb/>
<pb n="KR4h0158_WYG_060-12a"/>
花毛閒看總皆知<lb/>
初年十五最風流新賜雲鬟使上頭按罷霓裳歸院裏<lb/>
畫樓雲閤總重修<lb/>
金畫香臺出露盤黄龍雕刻遶朱䦨焚修每遇三元節<lb/>
天子親簮白玉冠<lb/>
錦城上起凝烟閣擁殿遮樓一面髙認得聖顔遙望見<lb/>
碧䦨干映赭黄袍<lb/>
蕙炷香銷燭影殘御衣熏盡徹更䦨歸來困頓眠紅帳<lb/>
<pb n="KR4h0158_WYG_060-12b"/>
一枕西風夢裏寒<lb/>
密室紅泥地火爐内人冬日晩傳呼今宵駕幸池頭宿<lb/>
排比椒房得暖無<lb/>
梨園弟子簇池頭小樂攜来候燕遊旋炙銀笙先按拍<lb/>
海棠花下合梁州<lb/>
樹葉初成鳥出窠石榴花底笑聲多醉中遺却金釵子<lb/>
拾得從他要賞羅<lb/>
小殿新妝粉欲乾貴妃姊妹自来看為逢好日先移入<lb/>
<pb n="KR4h0158_WYG_060-13a"/>
續向西街索牡丹<lb/>
内人相續報花開准擬君王便看來縫著五絃琴繡袋<lb/>
宜春院裏按歌回<lb/>
黄金盒裏盛紅雪重結香羅四出花一一傍邉書勅字<lb/>
分明賜與大臣家<lb/>
宫人早起笑相呼不識堦前埽地夫乞與金錢爭借問<lb/>
外頭還似此間無<lb/>
小隨阿姊學吹笙好見君王乞與名夜埽玊牀朝把鏡<lb/>
<pb n="KR4h0158_WYG_060-13b"/>
黄金堦下不教行<lb/>
日髙殿裏有香煙萬歳聲来動九天妃子院中初降誕<lb/>
内人爭乞洗兒錢<lb/>
宫花不與外邉同正月長生一朶紅供御櫻桃看守别<lb/>
直無鴉鵲到園中<lb/>
牀頭謝賜紫羅襦不下金堦上輭輿官局總來為喜樂<lb/>
院中新拜内尚書<lb/>
舞來汗濕羅衣徹樓上人扶下玉梯歸到院中重洗面<lb/>
<pb n="KR4h0158_WYG_060-14a"/>
金盆水裏潑紅泥<lb/>
衆中愛得君王笑偷把金箱筆硯開書破紅蠻隔子上<lb/>
旋推當直内人來<lb/>
水中芹葉土中花拾得還將避衆家總待别人般數盡<lb/>
袖中拈出鬱金芽<lb/>
窓窓户户院相當總有珠簾玳瑁牀雖道君王不來宿<lb/>
帳中長是炷牙香<lb/>
　按花蘂宫詞流傳已久或云四十首或云二十八首<lb/>
<pb n="KR4h0158_WYG_060-14b"/>
　後來刻本増至百篇皆好事者附會之所為不足信<lb/>
　也今就其本集百首内譌誤最著者約舉之如銀燭<lb/>
　秋光冷畫屏輕羅小扇撲流螢此唐杜牧之絶句也<lb/>
　勅賜一窠紅躑躅謝思未了報花開此王建宫詞也<lb/>
　而王珪宫詞三十首竟移取十三章入花蘂集甚覺<lb/>
　無味如翠鈿貼靨輕如笑鎖聲金掣閤門環三月金<lb/>
　明栁絮飛内人稀見水鞦韆禁裏香濃蝶自飛釣線<lb/>
　乗波漾綵舟金井秋啼絡緯聲御案横金殿幄紅紗<lb/>
<pb n="KR4h0158_WYG_060-15a"/>
　幔薄垂金麥穂御座垂簾繡額單天外明河翻玉浪<lb/>
　夜寒金屋篆烟飛曉吹翩翩動翠旗諸什是也及遍<lb/>
　訪别刻得花蘂最初本其百首内有十五首迥乎不<lb/>
　同因悉採以易之究亦難定其是否尚賴博聞君子<lb/>
　考證焉<lb/>
　汴梁宫人<lb/>
　　宫詞<hi>四首</hi>
歳歳逢元夜金蛾閙蔟巾見人心自怯終是女兒身<lb/>
<pb n="KR4h0158_WYG_060-15b"/>
殿前輪值罷偷去賭金釵怕見黄昏月慇懃上玉階<lb/>
翠翹朱掘背小殿夜蔵鈎驀地羊車至低頭笑不休<lb/>
一向傳宣急誰知不復還來時舊鍼線記得在窓間<lb/>
　靖康宫人<lb/>
　　題驛壁<lb/>
渭平沙淺雁來時渭漲沙移雁不歸江海一身多少事<lb/>
清風明月淚沾衣<lb/>
　魏夫人<lb/>
<pb n="KR4h0158_WYG_060-16a"/>
　　虞美人草<lb/>
鴻門玉斗紛如雪十萬降兵夜流血咸陽宫殿三月紅<lb/>
霸業已隨灰燼滅剛强必死仁義王隂陵失道非天亡<lb/>
英雄本學萬人敵何用屑屑悲紅妝三軍散盡旌旗倒<lb/>
玉帳佳人坐中老香魂夜逐劍光飛青血化為原上草<lb/>
芳心寂寞倚寒枝舊曲聞來似斂眉哀怨徘徊愁不語<lb/>
恰如夜聴楚歌時滔滔逝水流今古漢楚興亾兩丘土<lb/>
當年遺事久成空慷慨尊前為誰舞<lb/>
<pb n="KR4h0158_WYG_060-16b"/>
　趙令畤妻王氏<lb/>
　　咏懐<lb/>
白藕作花風已秋不堪殘睡更回頭晩雲帶雨歸飛急<lb/>
去作西窓一枕愁<lb/>
　沈清友<lb/>
　　<hi>吴趨女子</hi>
　　絶句<lb/>
晩天移櫂泊垂虹閒倚篷窓問釣翁為底鱸魚低價賣<lb/>
<pb n="KR4h0158_WYG_060-17a"/>
年來朝市怕秋風<lb/>
　賀鑄妾某氏<lb/>
　　春日<lb/>
獨倚危䦨淚滿襟小園春色懶追尋深恩總似丁香結<lb/>
難展芭蕉一寸心<lb/>
　孟淑卿<lb/>
　　題采蓮美人圗<lb/>
綠槐蟬靜日偏長懶爇金爐百和香莫摘池中蓮子看<lb/>
<pb n="KR4h0158_WYG_060-17b"/>
箇中多半是空房<lb/>
　　春歸<lb/>
落盡棠梨水拍堤凄凄芳草望中迷無情最是枝頭鳥<lb/>
不管人愁只顧啼<lb/>
　吴安持妻王氏<lb/>
　　<hi>荆公安石長女公集中有寄女詩曰伯姬不見我於今始七齡家書無虚月豈異常歸寧盖答其憶</hi>
　　<hi>家詩也</hi>
　　呈父舒王<lb/>
<pb n="KR4h0158_WYG_060-18a"/>
西風吹入小窓紗秋氣應憐我憶家極目江山千里恨<lb/>
依然和淚看黄花<lb/>
　曹組母王氏<lb/>
　　樓上望妓行雪中<lb/>
梁王晏罷下瑤臺窄窄紅鞋步雪來恰似陽春三月暮<lb/>
楊花飛處牡丹開<lb/>
　方勉妻許氏<lb/>
　　夫犯夜禁代呈法官<lb/>
<pb n="KR4h0158_WYG_060-18b"/>
明時樂事娱詩酒帝里風光剰占春况是白衣重得侶<lb/>
不堪青旆自招人早知玉漏催三鼓肯把金貂換百巡<lb/>
大抵仁人憐氣節弗教孤客作囚身<lb/>
　莱公姬蒨桃<lb/>
　　侍晏呈萊公<hi>二首</hi>
一曲清歌一束綾美人猶自意嫌輕不知織女寒窓下<lb/>
㡬度抛梭織得成<lb/>
風動衣單手屢呵幽窓軋軋度寒梭臘天日短不盈尺<lb/>
<pb n="KR4h0158_WYG_060-19a"/>
何似妖姬一曲歌<lb/>
　徐宥女<lb/>
　　偶題<lb/>
絮如栁陌三春雨花落梨園一笛風百尺玉樓簾半捲<lb/>
夜深人在水晶宫<lb/>
　温婉<lb/>
　　寄逺<lb/>
小花静院東風起燕燕鶯鶯拂桃李斜倚紅牆卜逺人<lb/>
<pb n="KR4h0158_WYG_060-19b"/>
樓外春山㡬千里<lb/>
　譚意哥<lb/>
　　寄外<lb/>
瀟湘江上探春回消盡寒氷落盡梅願得兒夫似春色<lb/>
一年一度一歸来<lb/>
　毘陵女子<lb/>
　　題破錢<lb/>
半輪殘月掩塵埃依稀猶有開元字想得清光未破時<lb/>
<pb n="KR4h0158_WYG_060-20a"/>
買盡人間不平事<lb/>
　　彈琴<lb/>
昔年嘗笑卓文君豈信絲桐解誤身今日未彈心已亂<lb/>
此心原是不由人<lb/>
　浣花女<lb/>
　　潭畔芙蓉<lb/>
芙蓉花發滿江紅盡道芙蓉勝妾容昨日妾從堤上過<lb/>
如何不見看芙蓉<lb/>
<pb n="KR4h0158_WYG_060-20b"/>
　陸放翁妾某氏<lb/>
　　偶吟<lb/>
玉階蟋蟀閙清夜金井梧桐辭故枝一枕凄涼眠不得<lb/>
呼燈起作感秋詩<lb/>
　鄧氏<lb/>
　　寄衣戍所<lb/>
欲寄寒衣上帝都連宵裁剪眼糢糊可憐寛窄無人試<lb/>
淚逐西風灑去途<lb/>
<pb n="KR4h0158_WYG_060-21a"/>
　　題畫菊<lb/>
良工妙手恁安排筆底移來紙上栽葉綠花黄長自媚<lb/>
等閒那與蝶蜂來<lb/>
　李清照<lb/>
　　<hi>字易安趙明誠妻也以文學著稱明誠死再適非類未㡬反目作啟與綦處厚云猥以桑榆之晩景</hi>
　　<hi>配茲駔檜之下材聞者無不笑之非類者謂後夫張汝舟也</hi>
　　浯溪中興頌碑和張文潛二篇<lb/>
五十年功如電掃華清宫栁咸陽草五坊供奉鬭雞兒<lb/>
<pb n="KR4h0158_WYG_060-21b"/>
酒肉堆中不知老叛兵忽自天上來逆臣亦是奸雄才<lb/>
勤政樓前走戎馬珠翠踏盡香塵埃何為出戰輒披靡<lb/>
傳置茘枝多馬死堯功舜徳本如天安用區區紀文字<lb/>
著碑銘徳真陋哉乃令神鬼磨山崖子儀光弼不自猜<lb/>
天心悔禍人心開夏為殷鑒當深戒簡策汗青今具在<lb/>
君不見當時張說最多機雖生已被姚崇賣<lb/>
君不見驚人廢興傳天寳中興碑上今生草不知負國<lb/>
有奸雄但說成功尊國老誰令妃子天上來虢國韓國<lb/>
<pb n="KR4h0158_WYG_060-22a"/>
皆天才苑桑羯鼔玉方響春風不敢生塵埃姓名誰復<lb/>
知安史健兒猛將安眠死去天尺五抱甕峯峯頭鑿出<lb/>
開元字時移勢去真可哀奸人心醜深如崖西蜀萬里<lb/>
尚能反南内一閉何時開可憐孝徳如天大反使將軍<lb/>
稱好在嗚呼奴輩乃不能道輔國用事張后尊乃能念<lb/>
春薺長安作斤賣<lb/>
　　題八咏樓<lb/>
千古風流八咏樓江山留與後人愁水通南國三千里<lb/>
<pb n="KR4h0158_WYG_060-22b"/>
氣壓江城十四洲<lb/>
　朱淑真<lb/>
　　<hi>錢塘人幼警慧善讀書父母無識嫁與市兒淑真恨配偶非人故詩多愁怨之作集名斷腸而小詞</hi>
　　<hi>尤有風致</hi>
　　中秋<lb/>
秋来長是病不易到中秋欲賞今宵月須登昨夜樓露<lb/>
濃梧影淡風細桂香浮莫做尋常看嫦娥亦解愁<lb/>
　　墨梅<lb/>
<pb n="KR4h0158_WYG_060-23a"/>
若箇龍眠手能傳處士詩借他窓上影寫作雪中枝頃<lb/>
刻回春色輕盈動玉巵不能殷七七横笛月中吹<lb/>
　　湖上秋夕<hi>二首</hi>
戀戀西湖景山頭帶夕陽歸禽翻竹露落菓響芹塘葉<lb/>
倚風中靜魚遊水底涼半亭明月色荷氣惱人香<lb/>
極目寒郊外晩來微雨收隴頭霞散綺天際月縣鉤一<lb/>
字新鴻度千聲落葉秋倚欄堪聴處玉笛在漁舟<lb/>
　　立春<lb/>
<pb n="KR4h0158_WYG_060-23b"/>
停杯不飲待春來和氣先春動六街生菜乍挑宜捲餅<lb/>
羅幡旋剪稱聨釵休論殘臘千重恨管入新年百事諧<lb/>
從此對花并對景盡拘風月入詩懐<lb/>
　　春日<lb/>
輕寒噤瘁花期晩皺綠差鱗接逺波躍藻白魚翻玉尺<lb/>
穿林黄鳥度金梭閒將詩草臨軒讀静聴漁船隔㟁歌<lb/>
盡日倚窓情脈脈眼前無事奈春何<lb/>
　　春詞<lb/>
<pb n="KR4h0158_WYG_060-24a"/>
屈指清明數日期紛紛紅紫競芳菲池塘水暖鶼鶼並<lb/>
巷陌風輕燕燕飛栁帶萬條籠淑景游絲千尺舞晴暉<lb/>
人間何處無春色秖是西樓人未歸<lb/>
　　元夜<lb/>
月滿今宵霽色澄深沈簾幙管絃清誇毫鬭彩連仙館<lb/>
墜翠遺珠滿帝城一派笑聲連鼔吹六街燈火樂昇平<lb/>
歸來禁漏踰三四窓上梅花瘦影横<lb/>
　　燈花<hi>俗謂燈花冇財花有客花故成末句</hi>
<pb n="KR4h0158_WYG_060-24b"/>
蘭釭和氣散氤氲忽作圎珠吐穂新膏脈破芽非藉手<lb/>
敷芳成艷不闗春疑猜海角天涯事攪亂衾寒枕冷人<lb/>
我欲生憐心焰上何妨好客致清貧<lb/>
　　送人赴試禮部<lb/>
春闈報罷已三年又向西風促去鞭屢鼔莫嫌非作氣<lb/>
一飛當自卜沖天賈生少達終何遇馬援才髙老更堅<lb/>
大抵功名無早晩平津今見起菑川<lb/>
　　清晝<lb/>
<pb n="KR4h0158_WYG_060-25a"/>
竹搖清影罩幽窓兩兩時禽噪夕陽謝却海棠飛盡絮<lb/>
困人天氣日初長<lb/>
　　約遊春不去<hi>二首</hi>
鄰姬約我踏青遊强拂愁睂下小樓出户欲行還自省<lb/>
也知憔悴見人羞<lb/>
少年意思懶能酬愛好心情一向休若到舊家遊冶處<lb/>
只應滿眼是春愁<lb/>
　　元夜遇雨<lb/>
<pb n="KR4h0158_WYG_060-25b"/>
煙火笙歌是處休沈沈春雨暗皇州危樓十二闌干曲<lb/>
一曲闌干一曲愁<lb/>
　　窓西桃花盛開<lb/>
盡是劉郎手自栽劉郎去後㡬番開東君有意能相顧<lb/>
蛺蝶無情更不來<lb/>
　　新荷<lb/>
平波浮動洛妃鈿翠色嬌圓小更鮮蕩漾湖光三十頃<lb/>
未知葉底是誰蓮<lb/>
<pb n="KR4h0158_WYG_060-26a"/>
　　東馬塍<lb/>
一塍芳草碧芊芊活水穿花暗䕶田蠶事正忙農事急<lb/>
不知春色為誰妍<lb/>
　　清瘦<lb/>
春花秋月若浮漚怎得心如不繫舟肌骨大都無一把<lb/>
可憐禁駕許多愁<lb/>
　　圓子<lb/>
輕圎絶勝雞頭肉滑膩偏宜蟹眼湯縱可風流無處說<lb/>
<pb n="KR4h0158_WYG_060-26b"/>
已輸湯餅試何郎<lb/>
　　落花<lb/>
連理枝頭花正開妬花風雨便相催願教青帝長為主<lb/>
莫遣紛紛㸃翠苔<lb/>
　　長春花<lb/>
一枝纔謝一枝妍自是春工不與閒縱使牡丹稱絶艷<lb/>
到頭榮瘁片時間<lb/>
　張秦娥<lb/>
<pb n="KR4h0158_WYG_060-27a"/>
　　<hi>少以工小詩得名垂老流落闗塞詳見金進士劉昻贈詩中</hi>
　　南城<lb/>
坡頭望西山秋意已如許雲影渡江來霏霏半空雨<lb/>
　　麗澤<lb/>
長吟伐木詩停立以望子日暮飛鳥歸門前長春水<lb/>
　　采菱舟<lb/>
散策下松亭水清魚可數却上采菱舟乗風過南浦<lb/>
　　遙山<lb/>
<pb n="KR4h0158_WYG_060-27b"/>
秋水一林碧殘霞㡬㸃紅水窮霞盡處隠隠兩三峯<lb/>
　李少雲<lb/>
　　梅花<lb/>
素艷明寒雪清香任晩風可憐渾似我零落此山中<lb/>
　鮑娘<lb/>
　　題杉溪驛<lb/>
溪驛舊名杉煙光滿翠嵐須知今夜好宿處是江南<lb/>
　女郎慧姞<lb/>
<pb n="KR4h0158_WYG_060-28a"/>
　　賦情<lb/>
自憐新髻好對鏡久夷猶回首瞥見郎含羞整搔頭花<lb/>
間並郎行低說夜来話蝴蝶學嬌癡飛來傍裙帶羨殺<lb/>
葉底花色嬌香不漏安得郎如葉長將玉肌覆<lb/>
　周韶<lb/>
　　<hi>韶本良家女流落營籍性慧多蓄竒茗與蔡君謨鬭勝之當陳述古莅杭時韶泣求落籍座客曰可</hi>
　　<hi>作一詩韶應聲立成東坡極為稱賞云</hi>
　　求落籍<lb/>
<pb n="KR4h0158_WYG_060-28b"/>
隴上巢空嵗月驚忍教回首自梳翎開籠若放雪衣女<lb/>
長念觀音般若經<hi>時韶身著白衣</hi>
　盼盼<lb/>
　　惜春容<lb/>
少年看花雙鬢綠走馬章臺管絃逐而今老更惜花深<lb/>
終日看花花不足坐中美女顔如玉為我一歌金縷曲<lb/>
歸時壓得帽簷欹頭上春風紅簌簌<lb/>
　胡楚<lb/>
<pb n="KR4h0158_WYG_060-29a"/>
　　<hi>亦杭妓也有送周韶落籍詩見東坡帖中</hi>
　　芳草<lb/>
不見當時丁令威年年處處是相思若將此恨同芳草<lb/>
却恐青青有盡時<lb/>
　　送周韶落籍<lb/>
澹妝輕素鶴翎紅移入朱欄便不同應笑西園舊桃李<lb/>
强勻顔色待東風<lb/>
　龍靚<lb/>
<pb n="KR4h0158_WYG_060-29b"/>
　　<hi>靚與胡楚周韶同以才慧擅青樓名其詩併見稱於坡老</hi>
　　自嘲<lb/>
天與羣芳十樣葩獨分顔色不堪誇牡丹芍藥人題遍<lb/>
自笑身如鼓子花<lb/>
　　送周韶落籍<lb/>
桃花流水本無塵一落人間㡬度春解佩暫酬交甫意<lb/>
濯纓還遇武陵人<lb/>
　宋元詩會卷六十<lb/>
</p>
<p>
</p>
  </div>
<div>
<head>宋元詩㑹卷六十一</head> <lb/>
    <p>
<pb n="KR4h0158_WYG_061-1a"/>
欽定四庫全書<lb/>
　宋元詩㑹卷六十一<lb/>
　　　　　　　　　　　兵部主事陳焯編<lb/>
　　金詩附<lb/>
　司馬朴<hi>以下天水留金五人</hi>
　　<hi>朴字文季温公之猶子宋兵部侍郎以奉使見留居于祁陽授以官託疾不拜遨遊王公之門以壽</hi>
　　<hi>終文季工書翰有晉人筆意金主甞購其遺墨學之有雪霽同韓公度登圓福寺閣詩今略載于此</hi>
　　<hi>積雪日出杲雪飛梅已殘朋遊要及時閣鄰有遐觀乘此蕪穢平快覽天宇寛霽色濕銀界空望連</hi>
<pb n="KR4h0158_WYG_061-1b"/>
　　<hi>江干山如白毫相滉溢清揚端一氣轉浩渺萬里皆瀰漫優哉賦梁苑想像排廣寒下句俱殘缺不</hi>
　　<hi>可讀云</hi>
　　無餘居士齋壁有沈傳師遊道仙岳麓詩石刻穆<lb/>
　　　仲等和之因亦次韻<lb/>
湘西勝景豈易論羣山騰闖萬馬奔鶴泉一麓鶱鵬噣<lb/>
松風十里藏祗園當時侍御遇題寫筆力孰敢爭雄尊<lb/>
東京少年妙詞藻南陽舊族齊隂樊天心月脇出奇語<lb/>
使我展讀忘朝昏差差戈劍隱一敵落落旗鼓嚴千屯<lb/>
<pb n="KR4h0158_WYG_061-2a"/>
無餘居士厲幽志細研六藝方專門凍骭嬌兒慣腸莧<lb/>
啼饑瘦婦餘淚痕惟君德義克相愜每窮道妙角與根<lb/>
他人勸酒驚逐魂二子頻酌勤空樽醉中詩成渺江海<lb/>
風外旛影徒相翻卷藏篋笥已戢戢風生襟袖何軒軒<lb/>
嗟乎我亦有餘腐陋哉羊政囚華元<lb/>
　滕茂實<lb/>
　　<hi>字秀穎姑蘇人初名祼徽宗改賜焉以太學正兼明堂司令與樞密路允迪翰林修撰宋彥通奉使</hi>
　　<hi>割三鎮太原尋奉密詔據不下國相怒囚使人於雲中欽宗北遷秀穎謁見涕泣相從行主者不之</hi>
<pb n="KR4h0158_WYG_061-2b"/>
　　<hi>許放允迪彥通南歸茂實留雁門與兄宗正承福字伯壽淮南發運使䄎共居久之家人至自汴梁</hi>
　　<hi>秀穎往來并代之間布衣終身臨終令黃旛裹尸而葬仍大刻九字云宋使者東陽滕茂實墓士大</hi>
　　<hi>夫哀其忠為之起墳于雁門歳時致祭雁門李鍾秀挺云喪亂以來家所藏書焚蕩都盡避兵山中</hi>
　　<hi>民家偶于破箱中得秀穎詩一編紙已敗爛前序秀穎自作可辨者百餘字大畧言能安於死生之</hi>
　　<hi>分而不能忘感慨不平之氣又曰蘇屬國牧羊海上而五言之作自此始予敢援以為例後敘是筆</hi>
　　<hi>吏林泉野老彥古彦古不著姓年七十八手録三滕始末號東陽滕秀穎鳯山思逺記者詩數百首</hi>
　　<hi>可讀者十六七臨終一詩缺三五字而已非筆吏此集則秀穎之事無以見於世葢先生名節凜然</hi>
　　<hi>不媿古人其文字言語宜有神物䕶持雖埋殁之久而光明發見決有不可掩焉者歟䄎字恐悞當</hi>
<pb n="KR4h0158_WYG_061-3a"/>
　　<hi>作祹見南中高濟叔碑</hi>
　　臨終詩<hi>并序</hi>
　某奉使亡狀不復反父母之邦猶當請從主行以全<lb/>
　臣節或怒而與之死幸以所仗節旛裹其尸及有篆<lb/>
　字九為刋之石埋于臺山之下不必封樹葢昔年大<lb/>
　病夢遊清涼境界覺而失病所在恐于此有緣如死<lb/>
　窮徼則乞骸骨歸悉如前禱預作哀詞㡬于不達方<lb/>
　之淵明則不可亦庶㡬少㳺之遺風也<lb/>
<pb n="KR4h0158_WYG_061-3b"/>
虀鹽老書生謬列王都官索米了無補從事敢辭難殊<lb/>
鄰復盟好仗節來榆闗城守久不下川塗望漫漫儉輩<lb/>
果不惜一往何當還牧羊困蘇武假道拘張騫流離念<lb/>
窘束坐閲四序遷同來悉言歸我獨留塞垣形影自相<lb/>
弔國破家亦殘呼天竟不聞痛甚傷肺肝相逢老兄弟<lb/>
悼歎安得宣波瀾卷大厦一木難求安就不違我心渠<lb/>
不汗我顏昔燕破齊王羣臣望風奔王蠋猶守節燕人<lb/>
有甘言經首自絶脰感慨今昔傳未甞食齋禄徒以老<lb/>
<pb n="KR4h0158_WYG_061-4a"/>
為民况我禄數世一死何足論逺或死江海近或死朝<lb/>
昏歛我不須衣裹尸以黃旛題作宋臣墓篆字當深刋<lb/>
我室尚少女兒女皆童頑四海無置錐飄流倍悲酸誰<lb/>
當給衣食使不厄飢寒嵗時一酹我猶足慰我魂我魂<lb/>
亦悠悠異鄉寄沈寃他時風雨夜草木號空山<lb/>
　　喜雨<lb/>
旱暵雨霑渥豐穰都不疑商羊應屢舞布穀强多知龍<lb/>
見寧非數雲行自有時當年班夏令曽得近丹墀<lb/>
<pb n="KR4h0158_WYG_061-4b"/>
　　哀隆德守臣張確確浮休張舜民之弟甞為烏雅<lb/>
　　　帥幕獨不廷謁童貫作詩弔之<lb/>
雎陽萬古一張巡忠義傳家有世臣顏子服膺當入室<lb/>
潘郎望拜肯同塵圍城抱恨天猶晦仗劍臨危氣益振<lb/>
歎子鄰邦盡曹李偷生端作九泉人<lb/>
　　天寧節有感<lb/>
節臨重十慶天寧古殿焚香祝帝齡聲在北方金佛刹<lb/>
眼看南極老人星千官花覆常陪燕萬里雲遙阻在廷<lb/>
<pb n="KR4h0158_WYG_061-5a"/>
松柏滿山聊獻壽小臣孤操亦青青<hi>汴梁故老云徽宗本以五月五日生</hi>
<hi>以俗忌移之十月十日故此詩有重十之句</hi>
　　雨後蔬盤可喜偶成<lb/>
過雨盤蔬日日新從今休歎庾郎貧寒虀安取咄嗟辦<lb/>
火食不憂生死鄰野莧何施雖可鄙美芹欲獻去無因<lb/>
干戈萬里風塵晦慚愧平生肉食人<lb/>
　　五日<lb/>
節物驚心動逺思熏風又見浴蘭時空尋好句書紈扇<lb/>
<pb n="KR4h0158_WYG_061-5b"/>
無復佳人繋綵絲酒注菖蒲唯欲醉筒包菰黍不勝悲<lb/>
明年此日當何處風裏孤蓬自不知<lb/>
　　偶成<lb/>
纖雲卷盡見愁容古木交隂一掃空雪壓羣山曉來雨<lb/>
沙侵缺甃㡬畨風欲歸未得人將老屢送還來鬼亦窮<lb/>
賴得子卿佳傳在整冠時讀慰飄蓬<lb/>
　　立春<lb/>
東皇布政物皆春山色禽聲便可人滿谷和風消積雪<lb/>
<pb n="KR4h0158_WYG_061-6a"/>
半窗晴日動遊塵宮花插帽枝枝秀菜甲堆槃種種新<lb/>
拘窘經時成土俗聊從一醉適天真<lb/>
　何宏中<lb/>
　　<hi>字定逺先世居雁門叔祖青出武弁任忻州兵馬使因家焉祖行宣西遊遇仙不返行宣之子子奇</hi>
　　<hi>子霖政和中中武舉高科子奇秉義郎武州宣寧尉子霖忠翊郎守豐州安豐砦皆沒王事定逺子</hi>
　　<hi>奇子也幼倜儻儀觀秀整雅以奇節自許宣和末方賊擾江浙定逺以太學武舉進士陳破賊三䇿</hi>
　　<hi>徽宗褒諭謂非近日言事者所可比已而破賊如定逺䇿遂知名宣和元年集英殿試䇿第二調滑</hi>
　　<hi>州韋城尉汴京被圍州郡多避走獨韋不下兵退統制武漢英奏辟欽宗御札召赴軍前以路塞不</hi>
<pb n="KR4h0158_WYG_061-6b"/>
　　<hi>果因請兵真定宣撫司時副帥种師中兵已潰宣撫司檄定逺副漢英守銀冶路既而太原破西路</hi>
　　<hi>無完城定逺等提兵竝山而東將赴援京師俄漢英戰死定逺收合散亡立山栅七十四所號令所</hi>
　　<hi>及千里而逺艱食數月人不敢相食詔以為武節大夫河東河北兩路統制接應使是後金兵日盛</hi>
　　<hi>所守唯銀冶一城而已金師募人生致定逺天㑹五年二月糧盡被擒大帥扎拉憐其忠解縛授以</hi>
　　<hi>官定逺投牒于地曰我常以此物誘人出死力若輩乃欲以此嚇我耶帥嘉其不屈又問欲還鄉否</hi>
　　<hi>定逺謀南奔陽以願歸為言㑹監送使臣有先與定逺相攻刼者愬之囚西京府君廟二年帥一日</hi>
　　<hi>召之授以官又不拜使之充軍亦不從取家屬填城黃龍府益偃蹇不行帥怒禠衣欲斬之定逺忻</hi>
　　<hi>然就戮曰得死所矣擁之行已數十步帥終不忍召還問爾授官不願充軍又不行填城又不行斬</hi>
<pb n="KR4h0158_WYG_061-7a"/>
　　<hi>又不懼畢竟如何定逺徐曰生死在公奚問為帥怒解繋之西京獄得州人保任者數十族乃放歸</hi>
　　<hi>請為黃冠時神霄宮廢道士舊以徽宗為東華君將毁其像定逺為起紫微殿遷像事之年六十三</hi>
　　<hi>正隆四年病殁自號通理先生所著成真通理二集藏于家州將傳慎微㡬先贈詩云故人何定逺</hi>
　　<hi>造物不虚生骨骼稜稜瘦詩篇字字清世皆尊道義我獨見忠誠尊酒分攜後何時復共傾其餘與</hi>
　　<hi>朱少章輩唱酬甚多皆為所推重載之墓碣之隂</hi>
　　述懐<lb/>
馬革盛尸每恨遲西山餓踣更何辭姓名不到中興厯<lb/>
付與皇天后土知<lb/>
<pb n="KR4h0158_WYG_061-7b"/>
　姚孝錫<lb/>
　　<hi>字仲純豐縣人政和四年登科調代州兵曹金兵入雁門州將議以城降官屬恇怯投死無所仲純</hi>
　　<hi>投牀大鼾略不以為意金帥就註五臺簿未㡬移疾去因家五臺善治生亭榭場圃富於遊觀賓客</hi>
　　<hi>日盈其門州境嵗飢出家所藏粟萬石賑貧乏多所全濟鄉人德之中年之後以家事付諸子放浪</hi>
　　<hi>山水間詩酒自娛醉軒其自號也資稟簡重喜怒不形于色棄官時年二十九至八十三乃終名士</hi>
　　<hi>大夫為詩以弔者數十人仲純長于尺牘所著鷄肋集喪亂以來止存律詩五卷而已今略載于此</hi>
　　<hi>次冠卿韻云節物後先南北異人情冷暖古今同次趙獻之韻云紅纈退風花著子綠鍼浮水稻抽</hi>
　　<hi>秧溪野早春云久客交情諳冷暖衰年病骨識隂晴春日和德充云烟染綠絲迷别浦雨催紅糝綴</hi>
<pb n="KR4h0158_WYG_061-8a"/>
　　<hi>長條雜詩云愁邊日晷偏疑短夢裏江山未當歸盤無兼味慙留客夢厭多岐不到鄉賦雪云酒敵</hi>
　　<hi>餘威翻索莫詩含幽思倍清新雨云㟁漲魚吹沫山空石轉雷峰山寺云谷虚繁地籟境寂散天香</hi>
　　<hi>雲生古木千章秀山抱晴川一掌平懐士㑹云詩忙疎酒醆俸薄減厨烟感懐云𤣥宴暮年常抱病</hi>
　　<hi>子山終日苦思歸古詩尤有高趣恨不復見之矣</hi>
　　睡起<lb/>
睡起日侵牖開門遙見山曉風吹臘盡芳草惹春還烟<lb/>
暖鶯遷谷雲低雁渡闗衰年人事減遇酒得開顏<lb/>
　　閒居<lb/>
<pb n="KR4h0158_WYG_061-8b"/>
無客訪衰殘柴門盡日闗耽書真是癖惜酒近成慳苔<lb/>
徑行搜句茅檐臥看山却嫌明鏡裏偏照鬢毛斑<lb/>
　　次韻李相公偶成<lb/>
簾鳥呼歸夢竹風追夕涼感時空有淚却老分無方流<lb/>
水依山白孤雲帶日黃無人共尊酒散髮臥藜牀<lb/>
　　春日書懐<lb/>
雲散交情薄棋翻世態新山容猶帶臘鳥語已回春節<lb/>
物驚心遽丘園入夢頻東風如解語端笑未歸人<lb/>
<pb n="KR4h0158_WYG_061-9a"/>
　　用峰山舊韻<lb/>
春水上堤沙春晴散望賒衰年花近眼久客夢還家映<lb/>
日孤鴻沒迎風雙燕斜平生江海意蚤晚送浮槎<lb/>
　　次韻秋興<lb/>
老畏年光速愁添旅夢多西風著梧竹歸思入烟波夜<lb/>
永慿詩遣顏衰得酒和故溪千樹栁誰復曬漁蓑<lb/>
　　溪橋早春<lb/>
輕黃未染栁梢勻連日溪風捲塞塵乍暖乍寒花信晚<lb/>
<pb n="KR4h0158_WYG_061-9b"/>
相呼相喚鳥聲頻少勤謾挾經綸策老懶空餘病患身<lb/>
追憶故園桃李樹年年紅紫為誰新<lb/>
　　生涯<lb/>
生涯甘分寄耕桑山色圍門水遶牆因病久懲耽酒癖<lb/>
愛閒仍有和詩忙簷冰滴砌春猶冷野馬浮川日漸長<lb/>
舊事老年多記憶故園歸夢正悠颺<lb/>
　　栁溪别墅<lb/>
安車隨意飽甘肥晚食徐行理亦齊山市日高人未集<lb/>
<pb n="KR4h0158_WYG_061-10a"/>
柴門客至鳥先啼溪橋散望攜笻度野寺牽吟信筆題<lb/>
容膝易安聊自適甕天閒看舞醯雞<lb/>
　　次李平子登臺有感<lb/>
落日孤雲帶逺岡戍樓烟瘴舊邊場疲民卒嵗方懐土<lb/>
逺客憑高自憶鄉漢使一朝延四皓秦詩千古弔三良<lb/>
行藏此意無人解聊借青山送酒觴<lb/>
　　和成冠卿見寄<lb/>
别恨頻添鬢雪深百年懐抱鬱沈沈標名不挂金銀牓<lb/>
<pb n="KR4h0158_WYG_061-10b"/>
涉世空堅鐵石心俗物何勞供一醉殘僧正欲伴孤吟<lb/>
朱絃三㺯虛簷寂唯有清風是賞音<lb/>
　　感白髮<lb/>
彈鋏憑誰聽客歌震雷那復化魚梭梳頭白雪驚新有<lb/>
障眼𤣥花比舊多鄉問阻兵猶斷絶羇懐憑酒暫消磨<lb/>
不須更問今朝客門外元無雀可羅<lb/>
　　題佛光寺<lb/>
臧穀雖殊竟兩忘倚䦨終日念行藏已欣境寂洗塵慮<lb/>
<pb n="KR4h0158_WYG_061-11a"/>
更覺心清聞妙香孤鳥帶烟來逺樹斷雲收雨下斜陽<lb/>
人間未卜蝸牛舎逺目橫秋益自傷<lb/>
　　次韻公才對菊見懐<lb/>
髮蓬新感二毛侵尚阻清尊對菊斟久擬芝蘭同臭味<lb/>
莫疑魚鳥自高深食貧豈復甘秦炙客病空懐奏楚音<lb/>
挂席無由上牛斗漫憑流水送歸心<lb/>
　　題滕奉使祠<lb/>
本期蘇鄭共揚鑣不意芝蘭失後凋遺老祗今猶涕淚<lb/>
<pb n="KR4h0158_WYG_061-11b"/>
後生無復識風標西涇雁度霜前塞滹水樵爭日暮橋<lb/>
追想平生英偉魄凌雲一笑豈能招<lb/>
　　芭蕉<lb/>
鳯翅搖寒碧虛庭暑不侵何因有恨事常抱未舒心<lb/>
　朱　弁<lb/>
　　<hi>字少章宋吉州團練使因通問金廷見留命以官託目疾固辭猝然以錐刺之而不為瞬用是得歸</hi>
　　<hi>凡居雲朔二十年自號觀如居士有曲洧風月堂詩話行于世紹興十二年皇子生大赦宋使洪皓</hi>
　　<hi>張邵朱弁南歸</hi>
<pb n="KR4h0158_WYG_061-12a"/>
　　秋夜<lb/>
秋夜雖漸永未抵客愁長秋月雖已圓不照寸心方將<lb/>
心貯此愁真作萬斛量惟月憐此夜誰共千里光空令<lb/>
還家夢欲趂征鴻翔<lb/>
　　北人以松皮為菜予初不知味虞侍郎分餉一小<lb/>
　　　把因飯素授厨人與園蔬雜進珍美可喜因作<lb/>
　　　一詩<lb/>
吾老似出家晚悟媿根鈍滋㫖却羶葷禪悦要親近偉<lb/>
<pb n="KR4h0158_WYG_061-12b"/>
哉十八公兹道亦精進舎身奉刀几割體絶嗔恨鱗皴<lb/>
老龍皮鳴齒溢芳潤流膏為伏龜千歳未須問便堪奴<lb/>
筍蕨詎肯友芝菌跏趺得一飽萬事皆可擯侍郎文懿<lb/>
後落落衆推俊澹然世味簿内典得所信香厨留淨供<lb/>
頻食不言頓宴然黙不語草木雷音震得法於此公骨<lb/>
髓傳心印應憐持節人餉此為問訊欲將無上味為我<lb/>
洗塵坌食之不敢餘感激在方寸<lb/>
　　炕寢三十韻<lb/>
<pb n="KR4h0158_WYG_061-13a"/>
風土南北殊習尚非一躅出鄉雖仗節入國暫同俗淹<lb/>
留嵗再殘朔雪滿崖谷禦冬貂裘敝一炕且跧伏西山<lb/>
石為薪黝色驚射目方熾絶可邇將盡還自續飛飛湧<lb/>
𤣥雲燄燄積紅玉稍疑雷出地又似風薄木誰容鼠棲<lb/>
冰信是龍銜燭陽曦助喘息未害搖空腹惠氣生袴襦<lb/>
仍工展拳足豈惟脱膚鱗兼復平體粟負暄那用詫執<lb/>
熱定思沃收功在歳寒較德比時燠雖餘炙手焰寧有<lb/>
爛額酷矧當凝沍晨炎帝獨囘轂𤣥㝠真退聽祝融端<lb/>
<pb n="KR4h0158_WYG_061-13b"/>
可録嗟予亦何者萬里歌黃鵠偃仰對窗扉妍暖謝衾<lb/>
褥壯懐羞竈媚晚悟笑突曲因思堕指人暴露苦皸瘃<lb/>
頻年未解甲蹈此鋒刃毒遙知革輅中旰食安豆粥微<lb/>
臣將命來意懇誠亦篤有奇不能吐何術正南牧君心<lb/>
想更切臣罪何由贖此身雖自温此志轉煩促論武貴<lb/>
止戈天必從人欲安得四海春永作蒼生福聊擬少陵<lb/>
翁秋風賦茅屋<lb/>
　　蘇子翼送黃精酒<lb/>
<pb n="KR4h0158_WYG_061-14a"/>
仙經何物堪却老較功無如太陽草龍銜雞銜名雖異<lb/>
兔公羊公事可考蘓君真是神仙裔橘井隂功貫穹昊<lb/>
雲笈書成數萬言銀闕珠宮用心早獨知此物有奇效<lb/>
福地名山為儲寶不憚林泉新劚掘斥去杵臼謝篩擣<lb/>
况從高士論麴糜更課公田收秫稻一朝靈液浮瓮盎<lb/>
三冬浩氣生襟抱且欣輭飽得澆腸謾説逆流上補腦<lb/>
眼碧那憂散黑花髮白故應還翠葆賈傅只嫌松醥陋<lb/>
劉堕敢誇桑落好直須五斗論解酲寧待三杯乃通道<lb/>
<pb n="KR4h0158_WYG_061-14b"/>
誰知萬里落旄人亦許匏尊自傾倒為君喚迴雪窖春<lb/>
八載羇愁供一掃<lb/>
　　謝崔致君餉天花<lb/>
三年北饌飽羶葷佳蔬頗憶南州味地菜方為九夏珍<lb/>
天花忽從五臺至崔侯胸中數千巻金甌名相傳雲裔<lb/>
愛山亦如謝康樂得此攜歸豈容易應憐使館久寂寥<lb/>
分餉明明見深意堆盤初見瑤草瘦鳴齒稍覺瓊枝脆<lb/>
樹鷄濕爛慚扣門桑蛾青黃漫趨市赤城菌子立萬釘<lb/>
<pb n="KR4h0158_WYG_061-15a"/>
今日因君不知貴乖龍耳僅免一割沙門業已通三世<lb/>
偃戈息民未有術雖復加餐祗増愧雲山去此縱不逺<lb/>
口腹何容更相累報君此詩永為好捧腹一笑萬事置<lb/>
　　夜雨枕上<lb/>
淅淅風聲止凄凄雨氣涼愁工縈客思夢故遶江鄉書<lb/>
疏親朋少干戈歳月長平城弭節地可復見秋霜<lb/>
　　客懐<lb/>
兵氣常時見客懐何日開形骸病自瘦鬢髮老相催已<lb/>
<pb n="KR4h0158_WYG_061-15b"/>
負秦庭哭終期漢節囘風雷識我意一雨洗氛埃<lb/>
　　歳序<lb/>
歳序忽將晏節旄嗟未還低雲慘衆木寒雨失羣山喪<lb/>
亂闗詩思謳謠發病顏夢魂識舊隠時到碧溪灣<lb/>
　　白髮<lb/>
白髮使車前烟波思渺然霜清穫稻日風急授衣天客<lb/>
館但愁坐釣舟誰醉眠乘槎㑹有便真到斗牛邊<lb/>
　　有感<lb/>
<pb n="KR4h0158_WYG_061-16a"/>
容貌與年改鬢毛随意斑雁邊雲度塞鳥外日銜山仗<lb/>
節功奚在捐軀志未閒不知垂老眼何日覩龍顏<lb/>
　　戰伐<lb/>
戰伐何年定悲愁是處同黃雲縈晚塞白露下秋空魚<lb/>
躍深波月鳥啼落葉風誰知渡江夢一夜繞行宮<lb/>
　　丙辰中秋不見月<lb/>
中秋萬里月何處駕冰輪底事隔年㑹不憐今夕人兔<lb/>
疑停杵臼蟾豈避風塵黙識嫦娥意承平賞更新<lb/>
<pb n="KR4h0158_WYG_061-16b"/>
　　十七夜對月<lb/>
病骨怯風露愁懐厭甲兵人居絶域久月向此宵明輪<lb/>
仄初經漢光分半隱城遲遲不肯下應識異鄉情<lb/>
　　獨坐<lb/>
草凍慵抽碧桃癡懶暈紅黃雲猶漢野紫塞漫春風使<lb/>
節空留滯侯圭未㑹同堦除雪不埽獨立數歸鴻<lb/>
　　寒食<lb/>
絶域年華久衰顏淚㸃新每逢寒食節頻夢故鄉春草<lb/>
<pb n="KR4h0158_WYG_061-17a"/>
綠唯供恨花紅只笑人南軒定何日無地不風塵<lb/>
　　上已<lb/>
行行春向暮猶未見花枝晦朔中原隔風烟上已疑常<lb/>
令蘇節在莫作楚囚悲早晚鸞旗發吾歸敢恨遲<lb/>
　　客夜<lb/>
城月四更上窗風一室幽纎雲縈雁塞重霧逼貂裘兵<lb/>
革何年息乾坤此夜愁殊鄉兩行淚騷屑灑清秋<lb/>
　　攄抱<lb/>
<pb n="KR4h0158_WYG_061-17b"/>
客滯殊方久山圍絶塞深秋風入橫笛夜月傍沾襟造<lb/>
膝他時語捐軀此日心飛霜滿明鏡髮短不勝簪<lb/>
　　重九<lb/>
九日今何地寒深紫塞霜敢嫌蘆酒濁且對菊花甞歳<lb/>
月雙蓬鬢乾坤百戰場賜萸知未舉夢自識鵷行<lb/>
　　送春<lb/>
風烟節物眼中稀三月人猶戀褚衣結就客愁雲片段<lb/>
喚囘鄉夢雨霏微小桃山下花初見弱栁沙頭絮未飛<lb/>
<pb n="KR4h0158_WYG_061-18a"/>
把酒送春無别語羨君纔到便成歸<lb/>
　　次韻劉太師苦吟之什<lb/>
長城五字屹逶迤可笑偏師敢出奇句補推敲未安處<lb/>
韻更瘀絮益難時癡迷竟作禽填海辛苦真成蟻度絲<lb/>
却羨彌明攻具速劉侯謾説也能詩<lb/>
　　善長命作歳除日立春<lb/>
土牛已著勸農鞭葦索仍專捕鬼權且喜春盤兼守嵗<lb/>
莫嗟臘酒易經年東風漸入江梅夢朔雪猶迷塞栁天<lb/>
<pb n="KR4h0158_WYG_061-18b"/>
元㑹明朝定何處羇臣揮淚節旄前<lb/>
　　寒食感懐次韻呉英叔<lb/>
疾風甚雨老難禁嶺外無餳誰解吟雙鬢客塵諳世變<lb/>
兩睂鄉思儘愁侵榆錢何處迎新火杏粥頻年繋此心<lb/>
落日高城魂易斷天臨牛斗五湖深<lb/>
　　春隂<lb/>
闗河迢遞繞黃沙慘慘隂風塞栁斜花帶露寒無戲蝶<lb/>
草連雲暗有藏鴉詩窮莫寫愁如海酒薄難將夢到家<lb/>
<pb n="KR4h0158_WYG_061-19a"/>
絶域東風竟無事祗應催我鬢邊華<lb/>
　　寒食<lb/>
清明亦到客愁邊雙鬢星星只自憐兵氣尚纒巢鳯閣<lb/>
節旄已落牧羊天紙錢灰入松楸夢餳粥香随榆栁烟<lb/>
北向雁來寒霧隔音書不比上林傳<lb/>
　　李任道編録濟陽公文章與僕鄙製合為一集且<lb/>
　　　以雲館二星名之僕何人也乃使與公抗衡獨<lb/>
　　　不慮公是非者紛紛于異日乎因作詩題于集<lb/>
<pb n="KR4h0158_WYG_061-19b"/>
　　　後俾知我心者不吾過也庚申六月丙辰江東<lb/>
　　　朱弁書<lb/>
絶域山川飽所經客逢歳晚任飄零詞源未得窺三峽<lb/>
使節何容比二星蘿蔦施松慚弱質蒹葭倚玉怪殊形<lb/>
齊名李杜吾安敢千載公言有汗青<hi>濟陽公謂宇文叔通少章以死自守</hi>
<hi>恥用叔通見比故此詩以不敢齊名自託</hi>
　　天問絶句<lb/>
穴邊酣戰君臣蟻波上羣嬉婢妾魚苦樂不同同一宇<lb/>
<pb n="KR4h0158_WYG_061-20a"/>
問天此理竟何如<lb/>
　宇文虚中<hi>以下天水留金通籍者</hi>
　　<hi>字叔通成都人宋黃門侍郎以奉使見留仕為翰林學士承㫖皇統初上京諸俘人謀奉叔通為帥</hi>
　　<hi>奪兵仗南奔事覺繋詔獄諸貴先被叔通嘲笑積不平必欲殺之乃鍛錬所藏圖書為反具叔通歎</hi>
　　<hi>曰死自吾分至于圖籍南來士大夫家例有之即如高待制士談圖書尤多於我家豈亦反邪有司</hi>
　　<hi>承風㫖并寘士談極刑人至今寃之</hi>
　　和高子文秋興<lb/>
沙碧平猶漲霜紅粉已多駒年驚過隙鳬影倦随波散<lb/>
<pb n="KR4h0158_WYG_061-20b"/>
步雙扶老棲身一養和羞看使者節甘荷牧人蓑<hi>按養和几</hi>
<hi>名事見江湖散人集扶老見歸去來詞</hi>
　　和九日<lb/>
老畏年光短愁随秋色來一持旌節出五見菊花開强<lb/>
忍𤣥猿淚聊浮綠蟻杯不堪南向望故國又叢臺<lb/>
　　涇王許以酒餉龍溪老人㡬月不至以詩促之<lb/>
先生寂莫草𤣥文正要侯巴作富鄰客至但須樽有酒<lb/>
日高不怕甑生塵急催嶺外傳梅使來餉籬邊采菊人<lb/>
<pb n="KR4h0158_WYG_061-21a"/>
已掃明窗供㸃筆為君擬賦洞庭春<hi>按叔通别號龍溪</hi>
　　從人借琴<lb/>
嶧陽慣聽鳯雛鳴瀉出泠然萬籟聲已厭笙簧非雅曲<lb/>
幸從炊爨脱餘生昭文不鼓緣何意靖節無絃且寄情<lb/>
乞與南冠囚縶客為君一奏變春榮<lb/>
　呉　激<lb/>
　　<hi>字彥高宋宰臣拭之子王履道外孫而米芾元章壻也工詩能文字畫得其婦翁筆意將命帥府以</hi>
　　<hi>知名留之仕為翰林待制知深州到官三日而卒有東山集十卷并樂府行于世</hi>
<pb n="KR4h0158_WYG_061-21b"/>
　　雞林書事<lb/>
箕子朝鮮僻蓬丘弱水寛儒風通百粤舊史記三韓邑<lb/>
聚居巢慣村<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>披髮安猶存犬籩豆兼用古衣冠兔穎<lb/>
家工縛鮭腥俗嗜餐騎兵腰玉具府衞挾金丸長袖鳶<lb/>
窺肉都場狖挂竿琴中蔡氏㺯指下祝家彈主禮分庭<lb/>
抗賓筵百拜難漬橙粇釀㫖滋桂鹿脩乾潑墨松如櫛<lb/>
隤牆石似丹地偏先日出天迫衆山攢鵬翼雲帆逺羊<lb/>
腸石磴盤由來異文軌休訝變暄寒事可資談柄誰能<lb/>
<pb n="KR4h0158_WYG_061-22a"/>
記筆端聊將詩貌取歸作畫圖看<lb/>
　　歳暮江南<hi>以下補錄二首故次排律之後</hi>
呉淞潮水平月上小舟橫旋斫四腮鱠未輸千里羮擣<lb/>
虀香不厭照筯雪無聲㡬見秋風起空悲白髪生<lb/>
　　長安懐古<lb/>
佳氣猶能想鬱蔥雲間雙闕峙蒼龍春風十里灞陵樹<lb/>
曉月一聲長樂鐘小苑花開紅漠漠曲江波漲碧溶溶<lb/>
眼前疊嶂青如畫借問南山共㡬峰<lb/>
<pb n="KR4h0158_WYG_061-22b"/>
　張　斛<lb/>
　　<hi>字德容漁陽人仕宋為武陵守後乃北歸官祕書省著作郎有南遊北歸等詩行于世</hi>
　　平安闗道中<hi>二首</hi>
高林俯青㝠柯葉森若識陽光巳轉午隂嶺仍半黑崢<lb/>
嶸亂石間行子有苦色臨深地勢入涉險天宇塞四顧<lb/>
無所投足繭去未息悵然増百憂㝠冥羨歸翼<lb/>
窮冬十日隂積雪千山路晴雲開半嶺落日猶在樹悠<lb/>
悠客心速慘慘天色暮寒鳥各有依解鞍尚無處遊魚<lb/>
<pb n="KR4h0158_WYG_061-23a"/>
誤銜鉤𤣥豹終隱霧行行謝冠冕復我林壑趣<lb/>
　　高寺<lb/>
高寺鳴鐘後孤舟落雁邊已知歸徑晚故就上方眠石<lb/>
峻溜聲急月高松影圓明朝下烟靄迴首阻清川<lb/>
　　訪香林老<lb/>
風雨無時浪蹴天南浮舟楫信多艱半生夢破寒江月<lb/>
萬里春囘故國山歸客自傷青髮改高僧長共白雲閒<lb/>
誅茅借我溪西地未厭相從水石間<lb/>
<pb n="KR4h0158_WYG_061-23b"/>
　蔡松年<lb/>
　　<hi>字伯堅父靖宋季守燕山仕金為翰林學士伯堅行臺尚書省令史出身官至尚書右丞相鎮陽别</hi>
　　<hi>業有蕭閒堂自號蕭閒老人薨諡文簡百年以來樂府推伯堅與呉彥高號呉蔡體有集行于世</hi>
　　淮南道中<hi>三首</hi>
南楚二月雨淮天如漏巵畏途泥三尺車馬真鷄栖却<lb/>
思閒居樂雨具無所施高枕聽簷聲爐烟暈如絲<lb/>
三年鎮陽遊春歸綠扶疎櫻筍媚園林日長閒枕書行<lb/>
復當此時涼塵暗歸塗㑹洗酴醿雪月波浮祕壺<lb/>
<pb n="KR4h0158_WYG_061-24a"/>
鎮陽亘西南山河在圖畫花雨草烟間人家或僧舎經<lb/>
行每悵然真賞如未暇待予籃輿歸香火復蓮社<lb/>
　　庚申閏月從師還自潁上對新月獨酌<hi>二首</hi>
人言歸甚易但苦食不足必使極其求萬鍾不盈腹處<lb/>
世附所安無禍即無福却視高葢車身寵神已辱<lb/>
問舎前年秋已買潭西地高明鬼所瞰聊取風雨蔽瀕<lb/>
溪樹嘉木成隂十年計仍當作茅舎名之以今是<lb/>
　　和子文寒食北潭<lb/>
<pb n="KR4h0158_WYG_061-24b"/>
夢裏潭光翠欲流何時春水一虚舟吾廬想見扶疎樹<lb/>
宦意渾如浩蕩鷗聞道西山明酒面應無外物到睂頭<lb/>
别來誰唱驚人句十里珠簾有莫愁<lb/>
　　雪晴呈玊堂諸公<lb/>
雪晴松頂玉斕斑曉眼清于化鶴山欲立凍雲搜傑句<lb/>
却思仙客退清班氊毺帳底沈香火薝蔔花中碧霧鬟<lb/>
喚取廣寒修月手月波千丈捲春還<lb/>
　　和子文晚望<lb/>
<pb n="KR4h0158_WYG_061-25a"/>
醉眼郊原感慨生夕陽長向古今明高人法士互憎愛<lb/>
美酒空名誰重輕二頃只謀他日老五絃猶喜晚風清<lb/>
因君欲賦思歸樂安得穿雲一笛橫<lb/>
　　韓侯晁仲許送名酒渴心生塵以詩促之<lb/>
好在銀缾秋露光借君雲夢到枯腸解澆萬里客愁破<lb/>
暫吐十年黃卷香江水苦搖梁苑夢海棠新學漢宮粧<lb/>
天東四月春如許坐待白衣投醉鄉<lb/>
　高士談<lb/>
<pb n="KR4h0158_WYG_061-25b"/>
　　<hi>字子文一字季黙宋韓武昭王瓊之後宣和末任忻州户曹仕金為翰林直學士皇統初預宇文太</hi>
　　<hi>學之禍有䝉城集行于世</hi>
　　春愁曲<lb/>
壓花曉露萬珠冷金井咿啞轉纖綆寶堦寂寂苔紋深<lb/>
東風搖碎湘簾影芙蓉帳暖春眠重窗外啼鶯喚新夢<lb/>
推枕起來嬌翠顰一線沈烟困金鳯游絲飛絮俱悠颺<lb/>
慵倚繡牀春晝長郎馬不嘶芳草暗半篩急雨飛橫塘<lb/>
　　將赴平陽諸公祖席分韻作<lb/>
<pb n="KR4h0158_WYG_061-26a"/>
灞橋波似箭南浦草如裙此夜燈前淚他年日暮雲醉<lb/>
和醒一半悲與笑相分莫作陽闗疊愁多不忍聞<lb/>
　　秋晚書懐<lb/>
肅肅霜秋晚荒荒塞日斜老松經歳葉寒菊過時花天<lb/>
濶愁孤鳥江流憫斷槎有巢相喚急獨立羨歸鴉<lb/>
　　早起<lb/>
曉起先烏鵲愁多竟不眠風霜嚴塞草星月淡秋天落<lb/>
葉親攜帚垂瓶自汲泉禁門朝萬馬魂斷憶當年<lb/>
<pb n="KR4h0158_WYG_061-26b"/>
　　風雨宿江上<lb/>
風雨蕭蕭作暮寒半晴烟靄有無間殘紅一抹沈天日<lb/>
濕翠千重隔㟁山短髮不羞黃葉亂寸心常羨白鷗閒<lb/>
濤聲午夜喧孤枕夢入瀟湘落木灣<lb/>
　祝　簡<lb/>
　　<hi>字亷夫單父人宋末登科金初倅某州仕至朝奉郎太常丞兼直史館有鳴嗚集行于世其詩説有</hi>
　　<hi>云予政和丁酉任洺州教官是時括蒼鮑慎由欽止出所注杜詩説天王守太白守讀如狩于河陽</hi>
　　<hi>之狩高秋登寒山南望馬邑州馬邑州在成州界予撿唐書志寶應元年徙馬邑州于鹽井城欽止</hi>
<pb n="KR4h0158_WYG_061-27a"/>
　　<hi>為有據矣舊注馬邑屬雁門于杜子美作詩處全無闗涉後人遂謂王源叔謬于牽引不知源叔初</hi>
　　<hi>不注杜詩予識其孫彥朝彥朝不説杜詩非其大父注葢彥朝不學見流俗皆讀舊注因而認有可</hi>
　　<hi>嘆可歎元好問常以此問趙禮部趙云亷夫前輩必不妄試更考之嗣好問見吳彥高東山集有贈</hi>
　　<hi>李東美詩引云元祐間秘閣校對黃本鄧忠臣字慎思余栁氏姨之夫今世所注杜工部詩乃慎思</hi>
　　<hi>平生究竭心力而為之者鏤板家標題遂以託名王源叔翰林兩王公前後記初無一語及此注而</hi>
　　<hi>後記又言如源叔之能文止作記于後則源叔不注杜詩為可見矣舉世雷同無為辨之者宣和近</hi>
　　<hi>貴李東美有才藻善行書且喜作小楷所寫杜集精密遒麗有足嘉賞為作古詩一篇紙尾因記鄧</hi>
　　<hi>公事後人聞此其誰不疑然予少時目撃不可不識姑以告李侯非求信後人也彥高此説正與㢘</hi>
<pb n="KR4h0158_WYG_061-27b"/>
　　<hi>夫合近歳得浙本杜詩是源叔之孫祖寧所傳前有序備言其大父源叔未甞注杜詩㢘夫彥高益</hi>
　　<hi>可信矣故好問録㢘夫詩而併記之</hi>
　　舟次丹陽<lb/>
船頭東下趂晨鍾船外清霜氣暗通斷雁聲歸烟靄裏<lb/>
孤帆影落月明中隋河波浪千年急梁苑池臺一半空<lb/>
試問碧堤無限栁敗條衰葉㡬秋風<lb/>
　　下第魚臺東寺<lb/>
病眼逢花亦倦開流鶯飛去誤相猜多情却愛僧堂燕<lb/>
<pb n="KR4h0158_WYG_061-28a"/>
才得春風却再來<lb/>
　　虚極齋獨坐<lb/>
虚齋長鋏短燈檠明月當窗夜氣清却掩塵編時閉目<lb/>
胡牀獨坐聽秋聲<lb/>
　　夏雨<lb/>
電掣雷轟雨覆盆晚來枕簟頗宜人小溝一夜水盈尺<lb/>
便有蛙聲喧四鄰<lb/>
　朱之才<lb/>
<pb n="KR4h0158_WYG_061-28b"/>
　　<hi>字斯美洛西三鄉人于汴宋崇寧間登科入齊為諫官坐直言黜為泗水令尋乞閒退寓居嵫陽因</hi>
　　<hi>而家焉昆弟數人皆有文名師美自號慶霖居士有霖堂集傳于世</hi>
　　南越行<lb/>
南越太后邯鄲女皓齒明眸照蠻土珊瑚為帳象作牀<lb/>
錦繖高張撃銅鼓太液池内紅芙蓉自憐謫堕蠻烟中<lb/>
灞陵故人杳無耗深宮獨看南飛鴻随兒作帝心不願<lb/>
惟願西朝柏梁殿茂陵劉郎亦可人遣郎海角來相見<lb/>
金猊夜燎龍涎香明珠火齊爭煌煌番禺秦甸隔萬里<lb/>
<pb n="KR4h0158_WYG_061-29a"/>
今夕得遂雙鴛鴦白首相君佩銀印干戈欲起蕭牆釁<lb/>
莫言女子無雄心置酒宮中潛結陣漢家使者懦且柔<lb/>
纖手自欲操霜矛孤鸞竟落老梟手可憐空奮韓千秋<lb/>
樓船戈鋋師四起或出桂陽下灕水越郎追斬吕嘉頭<lb/>
九郡同歸漢天子尉陀墳草㡬畨青霸業猶與炎州橫<lb/>
玉璽初從真定得黃屋却為邯鄲傾五羊江連湘浦竹<lb/>
嬌魂應伴湘娥哭<lb/>
　　後薄薄酒<lb/>
<pb n="KR4h0158_WYG_061-29b"/>
薄酒可以謀醉不必霞滋玊味麤布可以禦冬不必狐<lb/>
貉䝉茸醜婦可以肥家不必楚女呉娃獨夫長夜商祚<lb/>
訖羲和湎滛紊天厯李白跌宕三百盃阮籍沈醟六十<lb/>
日眠瓮吏部寡㢘恥解貂常侍隳法律儻使飲薄酒未<lb/>
見有此失秦昭狐腋㡬喪首鄭臧鶡冠貽厥咎龍裘金<lb/>
玦豈不哀繡衣朱襮固無取皆緣麤衣惡不御賈禍招<lb/>
譏亦何有夏姬滅兩國驪姬禍五世捧心顰睂亡夫差<lb/>
堕髻啼粧敗梁冀醜婦似可惡終不至顛沛勸君飲簿<lb/>
<pb n="KR4h0158_WYG_061-30a"/>
衣麤娶醜婦此樂人間最長久<lb/>
　劉　著<lb/>
　　<hi>字鵬南舒州皖城人宋宣政末登進士第歸金預銓調碌碌州縣年六十餘始入翰林充修撰出守</hi>
　　<hi>武缺遂終于忻州刺史皖城有玊照鄉既老號玉照老人示不忘本云</hi>
　　枕上言懐<lb/>
九土將分裂中原政擾攘孰為真漢相却憶假齊王晉<lb/>
室遷神鼎梁園作戰場可憐羇客夢夜夜在家鄉<lb/>
　　次韻王子慎玉田道中一首兼呈韓公美閣老<lb/>
<pb n="KR4h0158_WYG_061-30b"/>
東晉風流屬子猷開元峭直讓韓休絲綸對掌驚三雋<lb/>
尊酒更酬失四愁古道隂隂槐樹老歸鴻杳杳荻花秋<lb/>
浩然詩思天涯逺月滿江南小謝樓<lb/>
　　至日<lb/>
亂離南國忽經年一線愁添未死前心折靈臺侯雲物<lb/>
眼看東海變桑田燕巢幕上終非計雉畜樊中政可憐<lb/>
安得絶雲行九萬却騎鯨背上青天<lb/>
　　再和彥高<lb/>
<pb n="KR4h0158_WYG_061-31a"/>
否泰由來在嵗星誰聽叩角作商聲一朝漢魏成今古<lb/>
百口燕秦隔死生雉堞僅能逃病婦雁書猶記作團兄<lb/>
雪雲埋盡遼西路有酒如淮奈此情<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_061-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹巻六十一<lb/>
</p>
<p>
</p>
  </div>
<div>
<head>宋元詩㑹卷六十二</head> <lb/>
    <p>
<pb n="KR4h0158_WYG_062-1a"/>
欽定四庫全書<lb/>
　宋元詩㑹卷六十二<lb/>
　　　　　　　　　　　兵部主事陳焯編<lb/>
　　金詩附<lb/>
　蔡　珪<lb/>
　　<hi>字正甫金丞相松年之子也七嵗賦菊詩語意驚人日授數千言天德三年進士擢第後不赴選調</hi>
　　<hi>求未見書讀之其辨博為天下第一歷澄州軍事判官三河簿正隆三年銅禁行官得三代以來鼎</hi>
　　<hi>鐘彞器無慮千數禮部官以正甫博物且識古今奇字辟為編類官丁父憂起復翰林修撰同知制</hi>
<pb n="KR4h0158_WYG_062-1b"/>
　　<hi>誥改户部員外郎太常丞北廷稽古禮文之事取其議論為多大定十四年由禮部郎中出守濰州</hi>
　　<hi>道卒</hi>
　　感寓<lb/>
九官名世人制作歸一䕫達樂不達禮漢儒言足嗤古<lb/>
人寓意耳結氂持鍜鎚俗子未易識絶藝聊相推坐令<lb/>
編簡門亦以專門奇堂堂張長史楷妙世莫知謂予言<lb/>
不信願視郎官碑<hi>奇疑作期</hi>
　　霫川道中<lb/>
<pb n="KR4h0158_WYG_062-2a"/>
扇底無殘暑西風日夕佳雲山藏客路烟樹記人家小<lb/>
渡一聲櫓斷霞千㸃鴉詩成鞍馬上不覺在天涯<lb/>
　　出居庸<lb/>
亂石妨車轂深沙困馬蹄天分斗南北人問日東西側<lb/>
腳柴荆短平頭土舎低山花兩三樹笑殺武陵溪<lb/>
　　秋日和張温中韻<lb/>
琴裏忘憂盡日彈百憂俱息夜初闌青燈把巻逢真味<lb/>
綠酒傾尊破薄寒月色半留梧影上露華應到菊花團<lb/>
<pb n="KR4h0158_WYG_062-2b"/>
在家須信貧猶好夢想人間行路難<lb/>
　馬定國<lb/>
　　<hi>字子卿荏平人唐中令馬周之裔孫少日志趣不凡宣政末題詩酒家壁有蘇黄不作文章伯童蔡</hi>
　　<hi>翻為社稷臣之句用是得罪亦用是得名阜昌初遊歴下亭以詩撼齊王豫豫召與語大悦授監察</hi>
　　<hi>御史仕至翰林學士石鼓自唐以來無定論子卿以字畫考之云是宇文周時所造作辯萬餘言出</hi>
　　<hi>入傳記引據甚明學者比蔡正甫燕王墓辯其初學詩未有入處夢父與方寸白筆從是文章大進</hi>
　　<hi>自號薺堂先生有集傳於世</hi>
　　雨晴離開化寺<lb/>
<pb n="KR4h0158_WYG_062-3a"/>
澗谷流秋水樓臺入暮寒連城遭雨積一日得泥乾利<lb/>
劍青鯊室名駒白鐵鞍囘頭棲隠地風樹響珊珊<lb/>
　　送王松年之汶上<lb/>
去去東平道飛轅不可攀地鄰邾子國天近穆陵闗問<lb/>
俗徴前事移家卜好山溪堂醉花月春興㡬時還<lb/>
　　清平道中<lb/>
棘林苦苣野花黃一馬駸駸渡漯陽别墅酒旗依古栁<lb/>
㸃溪花片落新香伏波事業空歸漢都䕶田園不記唐<lb/>
<pb n="KR4h0158_WYG_062-3b"/>
今日清明過寒食又將書劍客他鄉<lb/>
　　登歴下亭有感<lb/>
男子當為四海遊又攜書劍客東州烟橫北渚芰荷晚<lb/>
木落南山鴻雁秋富國桑麻連魯甸用兵形勢接營丘<lb/>
傷哉不見桓公業千古遶城空水流<lb/>
　　招康元質<lb/>
此生一著定如何不傍田疇即釣蓑北阜平蕪隨鳥遠<lb/>
東湖新漲與天多詩成重墨題飛葉睡起輕芒踏輭莎<lb/>
<pb n="KR4h0158_WYG_062-4a"/>
猶有客愁銷不盡風軒茶竈待君過<lb/>
　　題崇子中菴<lb/>
羨君高節似陶潛五畝園林老不添遯世人情雖淡薄<lb/>
開門秋色自清嚴案頭黃卷香終日砌下蒼苔雨一簷<lb/>
後夜中秋更應好隔窗雲木看飛蟾<lb/>
　　香嚴病中<lb/>
九州四海盡行路萬户千門非我家金彈不徒驚燕雀<lb/>
春雷終待起龍蛇<lb/>
<pb n="KR4h0158_WYG_062-4b"/>
　　郢州城西<lb/>
秋江白水浪花麤墟落人歸鳥自呼新月高城三百雉<lb/>
角聲吹徹小單于<lb/>
　　宣政末所作<hi>二首</hi>
蘇黃不作文章伯童蔡翻為社稷臣三十年來無定論<lb/>
到頭姦黨是何人<lb/>
山杏山桃取次開紅紅白白上樓臺移將海底珊瑚樹<lb/>
乞與人家也不栽<lb/>
<pb n="KR4h0158_WYG_062-5a"/>
　張子羽<lb/>
　　<hi>字叔翔東阿人馬定國薺堂集載其師友六人叔翔亦其一也定國謂叔翔于文章無所不能甞仕</hi>
　　<hi>金官洛陽云</hi>
　　壽張和滑益之<lb/>
理髮秋庭趂夕陽静中誰可共傳觴雲橫故國三年别<lb/>
水遶孤村六月涼病眼只貪書味永渴心頻夢橘奴香<lb/>
魚山早有終焉計少日應容解印章<lb/>
　朱自牧<lb/>
<pb n="KR4h0158_WYG_062-5b"/>
　　<hi>字好謙棣州厭次人於皇統年間南選宋端卿榜登科大定初以同知晉寧軍事卒官有詩云寒天</hi>
　　<hi>展碧供飛鳥落日留紅與斷霞又云水禽孤影白霜果半腮紅海氣升孤月巖姿起暝烟山雪尋崖</hi>
　　<hi>斷林烟逐樹低燈殘星在壁霜重水漫衾句法之工類如此</hi>
　　訪山寺僧<lb/>
踏破蒼苔叩竹扄晚晴夜院有餘清幡腰落日紅千颭<lb/>
簷際遙岑翠一橫種秫公田聊卒嵗栽蓮僧社擬投名<lb/>
從今興熟頻來往未信齋鐘午後鳴<lb/>
　　謝呉堡知寨安巨濟贈紙百幅<lb/>
<pb n="KR4h0158_WYG_062-6a"/>
百幅溪牋遠見羞故人佳餉若為酬幸將晚節收魚網<lb/>
未得良工起鳯樓柿葉學書差足慰芸香辟蠧㑹須求<lb/>
揮毫不見雲烟落愚賈操金愧暗投<lb/>
　　晚泊濟陽<lb/>
江北秋隂一半晴晚涼留與客襟清水邊畫角孤城暮<lb/>
雲底殘陽遠樹明旅鴈為誰來有信斷蓬如我去無程<lb/>
寥寥天地孰知已村酒悠然只獨傾<lb/>
　　郊行<lb/>
<pb n="KR4h0158_WYG_062-6b"/>
緩轡尋春水一涯最憐朝雨浥輕沙小溪烟重偏宜栁<lb/>
平野雲垂不礙花青眼步兵元好酒黑頭江令未還家<lb/>
興長不覺歸來晚過盡城頭陣陣鴉<lb/>
　劉　汲<lb/>
　　<hi>字伯深南山翁之子天德三年進士釋褐慶州軍事判官入翰林為供奉自號西巖老人有西巖集</hi>
　　<hi>傳于家</hi>
　　題西巖<lb/>
人愛名與利我愛水與山人樂紛而競我樂靜而閒所<lb/>
<pb n="KR4h0158_WYG_062-7a"/>
以西嵒地千古無人看雖看亦不愛雖賞亦不歡欣然<lb/>
㑹予心卜築於其間有峰極峭屼有泉極清寒流觴與<lb/>
祓禊終日堪盤桓此樂為我設信哉居之安<lb/>
　劉　瞻<lb/>
　　<hi>字巖老亳州人天德三年南榜登科大定初召為史館編修卒官</hi>
　　春郊<lb/>
桑芽粒粒破春青小葉迎風未展成寒食歸寧紅䄂女<lb/>
外家紙上看蠶生<lb/>
<pb n="KR4h0158_WYG_062-7b"/>
　　所見<lb/>
傾欹石片插漣漪上有蕭蕭楊栁枝藻荇半浮苔半濕<lb/>
浣紗人去不多時<lb/>
　郝　俁<lb/>
　　<hi>字子玉太原人正隆二年進士仕至河東北路轉運使子居簡字仲寛進士不第有詩名太原平陽</hi>
　　<hi>間居中字仲純樞密院令史出身嘗刺坊州人物楚楚所謂文獻不足猶超人羣者也</hi>
　　蝸室<lb/>
草草生涯付短椽身隨到處即安然功名角上無多地<lb/>
<pb n="KR4h0158_WYG_062-8a"/>
風月壺中自一天世路久諳甘縮首麴車才值便流涎<lb/>
一生笑我林鳩拙辛苦營巢二十年<lb/>
　　奉陪太守遊南湖同郭令賦<lb/>
翠幄千章䕃晚空年華心賞兩無窮雲頭欲落催詩雨<lb/>
池面微生解愠風經笥使君談似綺僊舟令尹飲如虹<lb/>
娵隅自適清池樂不信參軍是郝隆<lb/>
　　寺樓晴望<lb/>
詰曲闌干面翠微蔥蘢窗户溢清暉雨侵斜日明邊過<lb/>
<pb n="KR4h0158_WYG_062-8b"/>
雲望山前缺處歸多病過春猶止酒薄寒向晚却添衣<lb/>
宦名不負滄波願羞見陂田白鳥飛<lb/>
　任　詢<lb/>
　　<hi>字君謨易州軍市人父貴有才幹善畫喜談兵以宣政間遊江浙君謨生於處州為人慷慨多大節</hi>
　　<hi>書法為當時第一畫亦入妙品評者謂畫高于書書高于詩詩高于文然王内翰子端獨以其才具</hi>
　　<hi>許之君謨正隆二年進士歴省掾大名總幕益都都司判官北京鹽使課殿降州佐時無借力者故</hi>
　　<hi>連蹇不進六十四致仕優游鄉里家所藏法書名畫數百軸日夕展玩不知老之將至年七十卒</hi>
　　西湖<lb/>
<pb n="KR4h0158_WYG_062-9a"/>
西湖環武林澄澄大圓鏡仰看湖上寺即是鏡中影湖<lb/>
光與天色一碧千萬頃堤徑截烟來樓臺自昏暝<lb/>
　　庚辰十二月十九日雪<lb/>
馮夷剪水翻銀璣北風浩浩如兵威瓊臺玊樹壓金碧<lb/>
三十六宮明月輝五更待漏雞人唱近衞臚傳九天上<lb/>
須臾龍馭踏飛瑤萬户千門寂相向皓齒才人宮袖窄<lb/>
巧畫長睂梅半額含嚬一笑競春妍繡勒錦韉生羽翮<lb/>
城外雪深迴馬首别殿傳觴燈作晝歡聲一曲借春謠<lb/>
<pb n="KR4h0158_WYG_062-9b"/>
半夜西園滿花栁霑濡已見盈阡陌况是隆冬見三白<lb/>
帝力如天人得知今慶明年好春澤<lb/>
　馮子翼<lb/>
　　<hi>字士美大定人正隆二年進士性剛果與物多忤用是仕宦不進以同知臨海軍節度使事致仕居</hi>
　　<hi>真定有詩樂府傳于世</hi>
　　三月七日登龍尾山寺<lb/>
古寺尋龍尾山城送馬蹄花濃香腽肭泉瑩冷玻璃寒<lb/>
食春無㡬催歸日欲西春風吹病眼烟樹逺凄迷<lb/>
<pb n="KR4h0158_WYG_062-10a"/>
　　佑德觀試經<lb/>
林館清深小雪殘釀梅天氣不多寒客窗竟日無人到<lb/>
只有蕭蕭竹數竿<lb/>
　邊元鼎<lb/>
　　<hi>字德舉豐州人兄元勲元恕俱有時名號三邊德舉十歳能詩天德三年第進士以事停銓世宗即</hi>
　　<hi>位張太師浩表薦供奉翰林出為邢州幕官復坐誣累遂不復仕</hi>
　　帝城<lb/>
帝城囘想夢魂中秋月春花在處同朱雀橋邊三月草<lb/>
<pb n="KR4h0158_WYG_062-10b"/>
鳯皇樓上四更風錦囊别後吟箋少玊笛閒來酒醆空<lb/>
贏得當時舊標格九分憔悴入青銅<lb/>
　　新香<lb/>
新香終比舊香濃只是相逢久不容繡被瞥同巫峽夢<lb/>
銀鞍多負景陽鐘寶檀烟斷閒金獸玉鎖聲傳惱睡龍<lb/>
簾影漸分風又起一塘秋水落芙蓉<lb/>
　　閒題<lb/>
十年一夢到灰心歸鬢吳霜漸欲侵物外少逢稀有鳥<lb/>
<pb n="KR4h0158_WYG_062-11a"/>
冶中仍作不祥金閒雲閣雨終何事枯木因風亦自吟<lb/>
却歎淵明非達道無絃猶是未忘琴<lb/>
　　偶見<hi>二首</hi>
牛女佳期歳一過都縁迢遞隔金河可憐馬上香車畔<lb/>
只隔珠簾更不多<lb/>
輕蓮素質澹蕭蕭葉密溪深未可招雨暗蘭舟人去後<lb/>
却容白鷺逞風標<lb/>
　李晏<lb/>
<pb n="KR4h0158_WYG_062-11b"/>
　　<hi>字致美高平人唐順宗第十六子福王綰之苗裔也父森字彦實工于詩致美皇統二年經義進士</hi>
　　<hi>釋褐臨汾丞時張太師浩判河陽一見愛其才為之延譽稍遷遼陽幕官與興陵有藩邸之舊入翰</hi>
　　<hi>林為學士高文大冊號稱獨步拜御史中丞明昌初為禮部尚書分諸道府試復經義設經童科皆</hi>
　　<hi>自致美發之</hi>
　　贈燕<lb/>
王謝堂前燕秋風又送歸向人如惜别入户更低飛海<lb/>
濶迷烟島樓高近落暉不知從此去㡬日到烏衣<lb/>
　　高麗平州中和館後草亭<lb/>
<pb n="KR4h0158_WYG_062-12a"/>
藤花滿地香仍在松影拂雲寒不收山鳥似嫌遊客到<lb/>
一聲啼破小亭幽<lb/>
　王　寂<lb/>
　　<hi>字元老薊州玉田人系出三槐父礎字鎮之國初名士仕至歸德府判官元老天德三年進士興陵</hi>
　　<hi>朝以文章事業顯終于中都路轉運使壽六十七諡文肅有拙軒集北遷録傳于世</hi>
　　送張仲謀使三韓<lb/>
照海旌幢出樂浪過家上冢路生光鴨江桃葉朝迎渡<lb/>
岊嶺松花夜煮湯恩詔肅將芝檢重醉鞭低裊玉鞘長<lb/>
<pb n="KR4h0158_WYG_062-12b"/>
遺民笑指天車道酷似南陽異姓王<hi>高麗稱中原使節皆曰天車某官事</hi>
<hi>見閻子秀鴨江行記</hi>
　　奉題少保張公曲阿别墅<lb/>
鍾湖亭下水淙淙緑野平原未易雙十里藕花紅步幛<lb/>
一軒松䕃碧油幢洛中獨樂有司馬天下不名知曲江<lb/>
紙尾欲煩賢宅相雨蓑添我坐蓬窗<lb/>
　劉仲尹<lb/>
　　<hi>字致君葢州人後遷沃州正隆二年登進士第以潞州節度副使召為都水監丞卒致君家世豪侈</hi>
<pb n="KR4h0158_WYG_062-13a"/>
　　<hi>而能折節讀書詩樂府俱極藴藉有龍山集甞於其外孫欽叔處見之參涪翁而得法者也</hi>
　　秋盡<lb/>
利禄蝸涎壁年華蟻夢槐秋隨庭樹老寒逐雁聲來養<lb/>
性論三適分愁咏七哀閉門人客少書籍遶牀堆<lb/>
　　墨梅<hi>二首</hi>
瘦損昭陽鏡裏春漢家公主奉烏孫淚痕滴盡穹廬月<lb/>
誰道神香解返魂<lb/>
生憎施粉與施朱換骨𤣥都亦自殊疎影冷香題不到<lb/>
<pb n="KR4h0158_WYG_062-13b"/>
夢驚烟雨暗西湖<lb/>
　劉　迎<lb/>
　　<hi>字無黨東萊人初以䕃試部掾於大定十三年用薦書對䇿為當時第一明年登進士第除豳王府</hi>
　　<hi>記室改太子司經顯宗特親重之二十年從駕涼陘以疾卒章宗即位録舊學之勞賜其子國樞進</hi>
　　<hi>士第無黨自號無諍居士有詩文樂府號山林長語詔國學刋行</hi>
　　河防行<lb/>
南州一雨六十日所至川原皆汎溢黃河適及秋水時<lb/>
夜來決破陳河堤河神憑陵雨師借晚未及晴昏復下<lb/>
<pb n="KR4h0158_WYG_062-14a"/>
傳聞一百五十村蕩盡田園及廬舎我聞禹時播河為<lb/>
九河一河既滿還之他川平地迥勢隨弱安流是以無<lb/>
驚波秖今茫茫餘故迹未易區區議疏闢三山橋壊勢<lb/>
益南所過泥沙若山積大梁今世為陪京財賦百萬資<lb/>
甲兵高談泥古不須爾且要築堤三百里鄭為頭汴為<lb/>
尾準備他時漲河水<lb/>
　　雲中君圖<lb/>
衣若新沐蘭湯薫靈巫拜舞方迎神恍然相見帝者服<lb/>
<pb n="KR4h0158_WYG_062-14b"/>
九歌昔咏雲中君畫史亦可人妙入造化域羽衣玉麈<lb/>
美且閑此意不知何處得空明倐忽紛溟濛胡為眷眷<lb/>
臨壽宮飄然來下復遠舉想像決去隨飛龍祠空人散<lb/>
秋蕭瑟落日猿聲喚秋色湘天極目青茫茫憑高一望<lb/>
無南北<lb/>
　　梁忠信平遠山水<lb/>
憶昔西遊大梁苑玉堂門閉花隂晚壁間曽見郭熙畫<lb/>
江南秋山小平遠别來南北今十年塵埃滿目不見山<lb/>
<pb n="KR4h0158_WYG_062-15a"/>
烏靴席帽動千里只慣馬蹄車轍間明窗短幅來何處<lb/>
亂㸃依稀涴寒具煥然神明頓還我似向白玉堂中住<lb/>
濛濛烟靄樹老蒼上方樓閣山夕陽一千頃碧照秋色<lb/>
三十六峰凝曉光<lb/>
　　題十睂圖<lb/>
寶箱拂塵金<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>膝周昉丹青見真筆春風曽解賦妖嬈<lb/>
人共畫圖成十一燭奴香底花光凝錚錚鐵響聞三更<lb/>
車聲雷動不通語眼態波橫空送情蠻雲盤鶴遼天濶<lb/>
<pb n="KR4h0158_WYG_062-15b"/>
犀玉依依對書札人生何處不相逢還醉武陵溪上月<lb/>
　　沙漫漫<lb/>
沙漫漫草斑斑南山北山相對看我行乃在山之間行<lb/>
人仰不見飛鳥樹木足知邊塞少沙漫漫草斑斑我行<lb/>
欲趂西風還僕夫汝莫愁衣單我但著衣思汝寒<lb/>
　　車轣轆<lb/>
馬虺隤牛觳觫山行縈紆車轣轆路傍指㸃是官人老<lb/>
矣一翁雙鬢秃汝牛幸可耕汝馬幸可騎有此可載琴<lb/>
<pb n="KR4h0158_WYG_062-16a"/>
書歸胡為奔走東西道白髮刁騷被人笑<lb/>
　　海上<lb/>
潮蹙三山島烟橫萬里沙蜃樓春作市鼉鼓暮催衙一<lb/>
曲水僊操片帆漁父家安期定何處試問棗如𤓰<lb/>
　　秋郊<lb/>
秋水四五尺暮山三兩峰浮雲白毫相落日紫金容蓑<lb/>
笠前村笛樓臺古寺鐘殷勤小平遠圖畫憶渠儂<lb/>
　　代人憶舊<lb/>
<pb n="KR4h0158_WYG_062-16b"/>
緩步素絲障微吟紫綺裘醉便風側帽歌愛月明樓犀<lb/>
軸題春恨銅荷滴夜愁風流十年夢燈火漫揚州<lb/>
　　彥美生朝<lb/>
壯日里閭俠臂彎雙角弓繡韉紅匼匝貂袖紫䝉茸雲<lb/>
態自蒼狗玊輝猶白虹為君占壽骨綽起有清風<lb/>
　　寄題安巖起官舎北溟<lb/>
一軒高占鳳麟洲要作人間汗漫遊海國風烟自朝暮<lb/>
洞天日月㡬春秋夢魂欲拂三花樹生計聊隨一葉舟<lb/>
<pb n="KR4h0158_WYG_062-17a"/>
待我丹成訪君去閬風佳處卜菟裘<lb/>
　　和人七夕韻<lb/>
今古良宵此㑹同望穿雲物有無中人間鈿合三山隔<lb/>
天上靈槎一水通鳷鵲樓空紈扇月鴛鴦機冷苧蘿風<lb/>
不須更乞蛛絲巧久矣人生百巧窮<lb/>
　　代王簿上梁孟容副公<hi>二首</hi>
妙年椽筆賦長楊一日聲名滿四方天上風流青瑣客<lb/>
人間嘉慶綠衣郎錦囊看讀金花誥畫㦸閒凝燕寢香<lb/>
<pb n="KR4h0158_WYG_062-17b"/>
預恐政成趨急詔海沂無計駐王祥<lb/>
自笑微官馬骨高十年霜鬢雪刁騷長林豐草未適性<lb/>
尖帽短鞾安得豪名宦真同一鷄肋簿書空束兩牛腰<lb/>
故園清興湖山裏歸去經營一把茅<lb/>
　　清明前十日作<lb/>
雨餘天氣動朝寒寒食都來數日間羯鼓催開小桃李<lb/>
畫屏圍出好溪山塵埃老我真堪笑風物撩人欲破慳<lb/>
梅雪已殘春過半一樽何處與公閒<lb/>
<pb n="KR4h0158_WYG_062-18a"/>
　　㑹客普照繼呈此詩去及𤓰不數日矣<lb/>
室中呼起散花天來伴維摩到處禪百刻篆香消晝永<lb/>
一番花雨破春妍雲山真欲追聱叟風腋何妨借玉川<lb/>
他日相思共明月舊遊應説禁烟前<lb/>
　　觀古作者梅詩戲成一章<lb/>
翠袖佳人脩竹傍風姿婥約破湖光靜中慣識形神影<lb/>
妙處誰知色味香觀想有靈通水月孤音無伴挾冰霜<lb/>
故人愁絶今何許烟雨霏霏子半黃<lb/>
<pb n="KR4h0158_WYG_062-18b"/>
　　聞彦美服藥以詩問訊<lb/>
耳邊塵事且無喧聽我歸耕郭外村賤子自藏蝸殻舎<lb/>
故人誰並雀羅門書窗共作三年計樽酒相逢一笑温<lb/>
不信家山不堪隠仇池今在古銅盆<lb/>
　　次劉元直韻<hi>二首</hi>
一秋何事憶歸頻正以家無妬婦津未許桂枝招隠士<lb/>
不妨桃葉贈行人夢魂歴歴家山遠客宦悠悠五斗貧<lb/>
犀箸鸞刀許何日歸來舉案得紛綸<lb/>
<pb n="KR4h0158_WYG_062-19a"/>
半年歸夢别離間只有音書雁足還羅幕翠橫秋掩冉<lb/>
玉壺紅濕淚斕斑天明不作霧非霧月破可憐山復山<lb/>
準擬春風對眉嫵一樽相對洗愁顏<lb/>
　　和曹次仲韻因以自感<lb/>
自笑區區學道難未容香火訪名山因循憂患餘生裏<lb/>
收斂光芒窘步間白社祝公今日始丹丘容我㡬時還<lb/>
相從願結翻經㑹共過壺中日月閒<lb/>
　　陪諸友登三山亭<lb/>
<pb n="KR4h0158_WYG_062-19b"/>
半濠清淺芰荷凋落日登臨未寂寥山色逼秋渾作市<lb/>
海聲迎暮欲吞潮沙頭白鳥疑相熟木末青旗苦見招<lb/>
不似常時對官府可無閒話及漁樵<lb/>
　　題歸去來圖<lb/>
筆端奇處發天藏事逺懐人涕泗滂餘子風流追魏晉<lb/>
上人談笑自羲皇折腰五斗㡬錢直去國十年三徑荒<lb/>
安得一堂重寫照為公桂酒瀉蕉黃<lb/>
　　昌邑道中<lb/>
<pb n="KR4h0158_WYG_062-20a"/>
屋角鷄號夜向晨客牀相對話悲辛流離僅脱噲等伍<lb/>
老大空為濟上人却掃欲安無事貴累人猶説立錐貧<lb/>
故山鄰里今安否歸去同尋筍蕨春<lb/>
　　寄題孔德通東園<lb/>
花木隂隂一畆宮平生高興與誰同樽罍北海無虚日<lb/>
鄉里東家有故風先業固知衣鉢在大門應惜槖奩空<lb/>
襄陽耆舊今誰識尚喜風流見阿戎<lb/>
　　題仲山枝巢<lb/>
<pb n="KR4h0158_WYG_062-20b"/>
鏡中青鬢入霜皤歳月從交落魄過物理不容人過分<lb/>
生涯休歎我無多百年竟似蠅鑽紙萬事終同鼠飲河<lb/>
秖恐徐公宿緣在東風時夢海棠窠<lb/>
　　梅<lb/>
誰道江梅驛信遲碧琅玕裏見橫枝為尋疎影暗香處<lb/>
獨立嫩寒清曉時嚼蘂不妨浮白飲認桃休賦比紅詩<lb/>
平生東閣風流在何遜而今鬢欲絲<lb/>
　　城南菴<lb/>
<pb n="KR4h0158_WYG_062-21a"/>
故鄉歸思白雲邊缾鉢東來想浩然桑下久無三宿戀<lb/>
室中今許一燈傳夢驚城郭風塵窟興寄湖山雪月船<lb/>
老矣重遊恐難得平生四海與彌天<lb/>
　　寄題薊丘僧房<lb/>
道人休去白雲邊老矣分明懶瓚然參學誰能知許事<lb/>
退休聊得息諸緣忘形馬跡車塵外適意山光水影前<lb/>
想得松根憩寂寞壊殘雲衲半垂肩<lb/>
　　聞丘丈晚集慶壽作詩戲之<lb/>
<pb n="KR4h0158_WYG_062-21b"/>
桃李欲開風雨多花時猶得屢經過緩聽一曲玉連瑣<lb/>
滿汎十分金卷荷紅燭影紗聞喚馬翠羅承韈見凌波<lb/>
杜陵老矣孤春事奈此詩愁惱亂何<lb/>
　　河橋<lb/>
桃李香中八九家青旗高挂綠楊斜晚來風色渡頭急<lb/>
滿地蕭蕭楊白花<lb/>
　　過闗渡水圖<lb/>
短車無復駕青牛散策方來對白鷗烟水從容許君獨<lb/>
<pb n="KR4h0158_WYG_062-22a"/>
暫須分我一船秋<lb/>
　　歸來圖戲作<lb/>
雲髻春風一尺高笑攜兒女候歸橈須知一首閒情賦<lb/>
合為微官懶折腰<lb/>
　党懐英<lb/>
　　<hi>字世傑宋太尉党進之十一代孫也父純睦自馮翊來以從仕郎為泰安軍録事參軍卒官妻子不</hi>
　　<hi>能歸遂為奉符人懷英之在孕也母夫人夢道士吳筠來託宿及公生儀觀秀整如神僊然少穎悟</hi>
　　<hi>日授千餘言師亳社劉巖老濟南辛幼安其同舎生也甞試東府取解魁是後困于名場遂不以世</hi>
<pb n="KR4h0158_WYG_062-22b"/>
　　<hi>務嬰懐放浪山水間詩酒自娛簟瓢屢空宴如也夫人石氏徂徠先生之後亦能安貧守分既久鄉</hi>
　　<hi>豪傑有知公者稍料理之大定十年擢進士甲科調成陽軍事判官汝隂令入為史館編修應奉翰</hi>
　　<hi>林學士出為大定軍節度使為政寛簡不言而人化召為翰林學士承㫖大安三年九月年七十八</hi>
　　<hi>終于家諡曰文獻</hi>
　　瓊花木后土像<lb/>
皇媧化萬象賦受無奇偏胡為堕愛境亦為尤物牽煌<lb/>
煌靈祠花玊蘂冠春妍婉如傾國姝獨立江湖邊顧惜<lb/>
怨奪移含秀梁宫烟青黃竟自冦始信擁腫全珍材歸<lb/>
<pb n="KR4h0158_WYG_062-23a"/>
好事肌理緻且堅瑑刻方寸餘遺像規汾壖願言税靈<lb/>
馭要復安所憐神遊妙難詰豈以大小懸槐根開夢國<lb/>
橘實遊碁僊靜想寶龕中坐納東南天况有大者存指<lb/>
顧超八埏<lb/>
　　西湖晚菊<lb/>
重湖滙城曲佳菊被水涯高寒逼素秋無人自芳菲祥<lb/>
飈散幽馥晴露堕餘滋蹊荒綠苔合采采歎後時古缾<lb/>
貯清泚芳樽湔塵霏遠懐淵明賢獨往誰與期裵囘東<lb/>
<pb n="KR4h0158_WYG_062-23b"/>
籬月歳晏有餘悲<lb/>
　　西湖芙蓉<lb/>
林飈振危柯野露委荒蔓孤芳為誰妍一笑聊自獻明<lb/>
妝炫朝麗醉態羞晚困脈脈懐春情悄悄驚秋怨豈無<lb/>
桃李媒不嫁惜嬋媛悠哉清霜暮共抱蘭菊恨<hi>晚菊芙蓉詩未</hi>
<hi>見風致而遺山極賞併舉王子端獄中賦萱作追配栁州芍藥東坡長春毋乃過乎</hi>
　　趙飛燕寫真<lb/>
昭陽宮裏千蛾睂中有一人輕欲飛姊妹夤緣恃新寵<lb/>
<pb n="KR4h0158_WYG_062-24a"/>
六宮鉛粉無光輝春囘太液花如繡花底輕風扶翠袖<lb/>
君恩不許作飛僊襞積宮裙留淺皺君王貪宴温柔鄉<lb/>
掖門不省搖倉琅避風臺成略今古空使遺妒驚霓裳<lb/>
當年傾城復傾國誰寫餘妍入丹碧背燈擁髻一澘然<lb/>
不應尚有樊通德<lb/>
　　楚清之畫樂天小娃撐小艇偷採白蓮囘不解藏<lb/>
　　　蹤跡浮萍一道開詩因題其後<lb/>
樂天歸臥湖山邊閒買池塘娯暮年小蠻已老樊素去<lb/>
<pb n="KR4h0158_WYG_062-24b"/>
心地玲瓏如白蓮室中誰遣散花女故㸃禪衣香破禪<lb/>
鴛鴦為報竊花處題詩要戲小嬋娟紅妝秋水照明蠲<lb/>
清之粉本清且妍道人無心被花惱對畫作詩真適然<lb/>
君不見元亮投名蓮社裏不妨更賦閒情篇<lb/>
　王庭筠<lb/>
　　<hi>字子端熊岳人父名遵古字仲元以正隆五年進士仕為翰林直學士才行兼備道陵所謂昔人君</hi>
　　<hi>子者也子端早有重名大定十六年甲科文采風流照映一時歴州縣用薦得供奉翰林承安中為</hi>
　　<hi>言事者所累謫州幕府未㡬復應奉稍遷修撰卒</hi>
<pb n="KR4h0158_WYG_062-25a"/>
　　獄中賦萱<lb/>
沙麓百戰場舄鹵不敏樹况復幽圄中萬古結愁霧寸<lb/>
根不擇地于此生意具婆娑綠雲杪金鳯掣未去晚雨<lb/>
沾濡之向我泫如訴忘憂定謾説相對清淚雨<lb/>
　　舎利墖<lb/>
蒼山亭亭如覆盎佛塔東西屹相向林頭朝日射重檐<lb/>
黃金丹砂曄生光中華此塔第十五圖記所傳知不妄<lb/>
智慧薰成舎利羅夜半奇芒時一放想見當時阿育王<lb/>
<pb n="KR4h0158_WYG_062-25b"/>
麾叱神工鞭鬼匠雲車瘴海挽炎沙沙底黃腸三萬丈<lb/>
石排方面蔑石段鐵錮瘦中腰鼓樣工夫精密業長久<lb/>
位置尊嚴氣高張地皮浮水膚寸許旱溢與之俱下上<lb/>
崧山歸山夏秋雨雨潦從衡歳相盪天龍圍䕶夜叉守<lb/>
終刼不敢生波浪塔前樹秀老不死樹下水流多益壯<lb/>
再拜初甞一勺甘洗我三生煩惱障<lb/>
　　銅雀瓦歌<lb/>
　袁輔之得鄴城注雨瓦筒用以支琴予因作詩紀之<lb/>
<pb n="KR4h0158_WYG_062-26a"/>
鄴城城南青雀來五樓突兀肩三臺胡桃萬瓦凈如水<lb/>
春隂不敢生莓苔檐雨闌干三百尺多年雨齧空堦石<lb/>
繁華已逐水東流斷甓時從耕者得可憐此物得君手<lb/>
愛之不啻連城璧錫花如雪錯髮華小字興和猶可識<lb/>
晴窗拂拭支桐君上下一般蛇蚹文哀彈遽止不成㺯<lb/>
千古愁聲誰忍聞<lb/>
　　送士選山東外臺判官<lb/>
秋天寥廓使星明光動山東七十城玉署文章厭閒冷<lb/>
<pb n="KR4h0158_WYG_062-26b"/>
繡衣風采試澄清人随白鴈霜前到詩遶青山馬上成<lb/>
才力如君君未老只愁無地避功名<lb/>
　　韓陵道中<lb/>
石頭犖确兩坡間不記秋來㡬往還日暮蹇驢鞭不動<lb/>
天教仔細數前山<lb/>
　　黃華山四絶句<lb/>
帝遣名山䕶此邦千家瑟瑟嵌西窗山僧乞與山前地<lb/>
招客先開四十雙<lb/>
<pb n="KR4h0158_WYG_062-27a"/>
王母祠東古佛堂人傳檐宇自隋皇年深寺廢無僧住<lb/>
滿谷西風栗葉黃<lb/>
手拄一條青竹杖真成日挂百錢遊夕陽欲下山更好<lb/>
深林無人不可留<lb/>
挂鏡臺前挂玉龍半山飛雪舞天風寒雲直上三千尺<lb/>
人道高歡避暑宮<lb/>
　趙秉文<lb/>
　　<hi>字周臣滏陽人閒閒其自號也幼穎悟讀書若夙習大定二十五年進士應奉翰林文字坐譏訕免</hi>
<pb n="KR4h0158_WYG_062-27b"/>
　　<hi>官未㡬起為同知岢嵐軍州事轉北京路轉運司度支判官承安五年冬十月隂晦連日宰相萬公</hi>
　　<hi>入對上顧謂萬公曰卿昨言天日晦㝠亦猶人君用人邪正不分者極有理趙秉文曩以言事降授</hi>
　　<hi>聞其人有才藻工書翰又且敢言朕非棄不用以北邊軍興姑試之耳泰和二年改户部主事翰林</hi>
　　<hi>修撰出為寧邊州刺史二年改平定州治化清淨所去人思之貞祐初國中仍歳被兵公建言時事</hi>
　　<hi>可行者三一遷都二導河三封建廷議略施行之四年除翰林侍講學士明年轉侍讀興定中拜禮</hi>
　　<hi>部尚書兼侍讀同修國史知集賢院開興正月京師戒嚴時公已老日以時事為憂雖食息頃不能</hi>
　　<hi>忘每聞一事可便民一士可擢用大則拜章小則為當路者言殷勤鄭重不能自已竟用是得疾薨</hi>
　　<hi>年四十七</hi>
<pb n="KR4h0158_WYG_062-28a"/>
　　雜詠<lb/>
猗猗南山竹並生凡卉叢歳晏多霜雪見别蕭艾中我<lb/>
欲食鵷雛千嵗不一逢留之和律呂截作嶰谷筒一變<lb/>
為清商日暮來悲風清泉溉石根上有白雲封虚心抱<lb/>
靜節知音為誰容不如歸去來一竿釣清灃<lb/>
　　和陶淵明擬古<hi>四首</hi>
小智多自私大方乃無隅一毫納萬象萬象非卷舒日<lb/>
月為我牖天地為我廬曲士窘拘囚一身無容居我夢<lb/>
<pb n="KR4h0158_WYG_062-28b"/>
登日觀青天入平蕪俯視但一氣二豪彼何如<lb/>
昔日穆天子侈心窮八荒崑崙入馬蹄蘧廬視明堂王<lb/>
母為之謠白雲何茫茫憑高俯九州塊如螻蟻場歸來<lb/>
越河闗萬象壓崧邙遂令學僊者聞風為激昂漢武千<lb/>
秋露淮南八公方至今瑤池宴空為後代傷<lb/>
吾道無緇磷萬古常如兹奈何中智下謂彼不知時與<lb/>
世頗殊好譬彼澠與淄我欲質所從登高望九疑路逢<lb/>
古漁父長歌滄浪辭出門異所見退坐還自思當時固<lb/>
<pb n="KR4h0158_WYG_062-29a"/>
殊古古人不我欺翩翩出林鳥日暮將何之倚檐送歸<lb/>
盡聊欲絃吾詩<lb/>
西北有佳人樓上拊雲和一鼓别鶴操再㺯求凰歌絃<lb/>
聲㡬欲絶哀響何其多昔為掌中珍今為路傍花壯年<lb/>
不再得華落將如何<lb/>
　　和陶飲酒<hi>三首</hi>
鷙鳥閉籠中舉翮觸四隅騏驥駕鹽車跼䠞困中途雖<lb/>
然遭識拔未免為人驅傍觀信美矣自愧良有餘不如<lb/>
<pb n="KR4h0158_WYG_062-29b"/>
兩無累還我田園居<lb/>
幽居淡無事雅志了𤣥經眼花憎文字悠悠竟無成中<lb/>
夜起不寐披衣守寒更梅竹散清影素月流廣庭孤鶴<lb/>
閟逸響切切寒蟲鳴拊卷長歎息慷慨惻中情<lb/>
漢儒傳注學未為世所得秦火少完書豈免烏焉惑後<lb/>
儒補罅漏聖道少開塞俗士喜持戈又一秦相國且共<lb/>
歡一觴多言不如黙<lb/>
　　白雁<lb/>
<pb n="KR4h0158_WYG_062-30a"/>
波淨影逾白霜清鳴更哀乾坤雙鬢老風雪一聲來林<lb/>
迥隱猶見天長去復囘物情嫌太潔莫使羽毛摧<lb/>
　　寄王學士子端<lb/>
寄語雪溪王處士年來多病復何如浮雲世態紛紛變<lb/>
秋草人情日日疎李白一杯人影月鄭䖍三絶畫詩書<lb/>
情知不得文章力乞與黃華作隠居<lb/>
　　靈感寺<lb/>
徒河岸北白蓮東法鼓驚飛碣石鴻塔上風烟高鳥路<lb/>
<pb n="KR4h0158_WYG_062-30b"/>
山頭雲雨化人宮松林礙日蜂房冷石砌頽沙蟻穴空<lb/>
欲盡休公揮麈樂鬢絲羞對落花風<lb/>
　　謁北嶽<lb/>
四大坤儀一羣山太茂尊奠方荒冀宅視禮配天孫西<lb/>
送虞淵暮東瞻碣石暾寶符臨代郡鐡甕扼并門控趙<lb/>
襟形壯包燕氣象渾九河探禹跡萬里呌虞魂在昔登<lb/>
封始前驅羽衞繁千家駢部曲萬騎隘山樊卜地恒陽<lb/>
曲移祠泰始元<hi>晉移祠曲陽</hi>荒碑刓歳月飛石<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>乾坤帝秩<lb/>
<pb n="KR4h0158_WYG_062-31a"/>
加黃屋宮居象紫垣雲楣朽芝瑞雨砌裂槐根聖籙長<lb/>
桑洞僊巖張果村卜居如可近重整北山轅<lb/>
　　春遊<lb/>
無數飛花送小舟蜻蜓款立釣絲頭一溪春水闗何事<lb/>
皺作風前萬疊愁<lb/>
　　暮歸<lb/>
貪看孤鳥入重雲不覺青林雨氣昏行過斷橋沙路黑<lb/>
忽從電影得前村<lb/>
<pb n="KR4h0158_WYG_062-31b"/>
　周　昻<lb/>
　　<hi>字德卿真定人父伯禄字天錫師事𤣥真先生禇承亮大定初第進士仕至同知沁南軍節度使事</hi>
　　<hi>德卿年二十一擢第釋褐南和簿有異政遷良鄉令入拜監察御史為人所擠竟坐詩得罪謫東海</hi>
　　<hi>上十數年始入翰林言事愈切出佐三司非所好從宗室承裕軍承裕失利跳走上谷衆欲逕歸德</hi>
　　<hi>卿獨不可城䧟與其從子嗣明同死于難定按禇承亮字茂先宋宣和六年登第金兵破真  拘境</hi>
　　<hi>内進士試䇿獨承亮長揖而出帥府甚重之</hi>
　　曉望<lb/>
曉樹雲重隠春城日半隂蒼茫塵土眼恍惚嵗時心流<lb/>
<pb n="KR4h0158_WYG_062-32a"/>
落隨南北才華閲古今柴荆生事窄寧憶二疏金<lb/>
　　雨過<lb/>
雨映高檐過山開晚日明動雲方潰擁號水未休爭沙<lb/>
岸黿鼉出荒庭鶴鸛行草泥沾屐齒搘䇿有餘清<lb/>
　　晚步<lb/>
鬱鬱孤城隘飄飄絶塞遊短衣忘逺步高興㑹清秋白<lb/>
水深樵谷黃雲古戍樓居人半裘毯橫管暮生愁<lb/>
　　秋夜<lb/>
<pb n="KR4h0158_WYG_062-32b"/>
高閣鐘初殷層城月未光凈空含宇大臥斗帶星長暗<lb/>
覺巢烏動清聞露菊香誰家砧杵急應怯暮天涼<lb/>
　　宿西藍<lb/>
聞道西藍好能來定有縁青山避喬木流水信平田步<lb/>
屧迷深竹題詩惜暮烟塵心厭翻倒一室暫安禪<lb/>
　　夜步<lb/>
撃柝隣居靜開門宿鳥驚西風秋半急北斗夜深明獨<lb/>
立乾坤大徐行杖履輕遙憐漢官闕重露濕金莖<lb/>
<pb n="KR4h0158_WYG_062-33a"/>
　　望山中松<lb/>
地險蟠根古人稀小徑消雨皴開白雪風響入青霄未<lb/>
畏斧斤逼惟愁霹靂燒解鞍那避逺冷色故相招<lb/>
　　翠屏口<hi>四首</hi>
去歳翠屏下東流看湧波愁將新鬢髮還對舊闗河健<lb/>
翮翻秋隼峰高并晚駝草深饒虎跡夜黑欲誰過<lb/>
地擁河山壯營闗劍甲重馬牛來細路燈火出寒松刁<lb/>
斗方嚴夜羔裘欲禦冬可憐天設險不入漢提封<lb/>
<pb n="KR4h0158_WYG_062-33b"/>
玉帳初鳴鼓金鞍半偃弓傷心看塞水對面隔炎風山<lb/>
去何時斷雲來本自通不須驚異域曽在版圖中<lb/>
萬里來崩豁終年氣慘悽地窮青澗斷天近玉繩低勃<lb/>
窟黃沙北崑崙白雪西故園何處覓搔首意空迷<lb/>
　　新秋<lb/>
畏日經時暑清秋一夕涼真堪近燈火不復病衣裳宋<lb/>
玉悲搖落安仁愧老蒼鄙夫那及此睡美百憂忘<lb/>
　　家園<lb/>
<pb n="KR4h0158_WYG_062-34a"/>
五畆園連竹三間屋向陽氣和春浩蕩心靜日舒長花<lb/>
鳥成相識琴書付兩忘陶然一尊酒誰復記羲皇<lb/>
　　香山<lb/>
山林朝市兩茫然紅葉黃花自一川野水趂人如有約<lb/>
長松閲世不知年千篇未暇償詩債一飯聊從結淨緣<lb/>
欲問安心心已了手書誰識是生前<lb/>
　　宋文貞公廟<lb/>
開元四荒不動塵柱石中原有老臣襄土一丘松栢暗<lb/>
<pb n="KR4h0158_WYG_062-34b"/>
長安三日荔枝新<lb/>
　　讀陳後山詩<lb/>
子美神功接混茫人間無路可升堂一斑管内時時見<lb/>
賺得陳郎兩鬢蒼<lb/>
　趙　渢<lb/>
　　<hi>字文孺第進士明昌末終于禮部郎中性冲澹學道有得黄山其自號也閒閒趙公云黃山正書體</hi>
　　<hi>兼顔蘇行草備諸家體超放處又似楊凝式當在黃魯直蘇才翁伯仲間党承㫖篆陽冰以來一人</hi>
　　<hi>而已而以黃山配之至今人謂之党趙有黃山集行於世</hi>
<pb n="KR4h0158_WYG_062-35a"/>
　　澗上<lb/>
逺逕留殘照疎林出小園山川半豺虎歳月且琴尊杜<lb/>
老新雞栅龎公舊鹿門不才真忝竊人道典刑存<lb/>
　　中秋應制<lb/>
秋氣平分月正明蘂珠宮闕對蓬瀛已驅急雨消殘暑<lb/>
不遣微雲㸃太清簾外清風飄桂子夜深涼露滴金莖<lb/>
聖朝不奏霓裳曲四海謳歌即樂聲<hi>史舜元甞從文孺學詩説道陵中秋</hi>
<hi>賞月瑤光樓召文孺對御賦詩以清字為韻道陵讀至落句大加賞異手酌金鍾以賜且字之曰文孺以此鍾</hi>
<pb n="KR4h0158_WYG_062-35b"/>
<hi>賜汝作酒直士林榮之漢高祖言吾不如子房君父字呼臣下不為無故事也</hi>
　　黃山道中<lb/>
小穀城荒路屈蟠石根寒碧漲秋灣千章木秀黃公廟<lb/>
一㸃雲飛白墖山好景落誰詩句裏蹇驢駝我畫圖間<lb/>
膏肓泉石真吾事莫厭乘閒數往還<lb/>
　　晚宿山寺<lb/>
松門明月佛前燈菴在孤雲最上層犬吠一山秋意靜<lb/>
敲門時有夜歸僧<lb/>
<pb n="KR4h0158_WYG_062-36a"/>
　　過蓚縣董大夫廟<lb/>
漢朝原不用真儒豈信忠言益帝圖賈誼長沙鼂錯死<lb/>
未須獨恨老江都<lb/>
　劉　昻<lb/>
　　<hi>字之昻興州人大定十九年進士曽高而下以科名相踵者七世矣昻天資警悟律賦自成一家輕</hi>
　　<hi>便巧麗為場屋捷法作詩得晚唐體尤工絶句張秦娥者頗能小詩其賦逺山云秋水一抹碧殘霞</hi>
　　<hi>㡬縷紅水窮霞盡處隠隠兩三峰其後流落之昻贈詩云逺山句好畫難成栁眼才多總是情今日</hi>
　　<hi>衰顔人不識倚爐空聽煮茶聲又云二頃山田半欲蕪子孫零落一身孤寒窗昨夜蕭蕭雨紅日花</hi>
<pb n="KR4h0158_WYG_062-36b"/>
　　<hi>梢入夢無娥為泣下屏山外傳記之昻早得仕年三十三省掾考滿受平涼路轉運副使人謂卿相</hi>
　　<hi>可坐致矣術士有言之昻官止五品者之昻不信也俄丁母憂為當途所忌連蹇十年卜居洛陽有</hi>
　　<hi>薦其才于道陵者泰和初自司業擢左司郎中將大用矣㑹遼陽闕大中欲搖執政賈鉉為言者所</hi>
　　<hi>劾辭連之昻道陵震怒一時聞人皆譴逐之鉉尋亦罷政之昻降上京留守判官道卒竟如術者之</hi>
　　<hi>言</hi>
　　醉後<lb/>
禪僧勸讀傳燈録道士教行進火功今日興來俱破戒<lb/>
黃花籬落醉西風<lb/>
<pb n="KR4h0158_WYG_062-37a"/>
　　山中雨<lb/>
嵩高山下逢秋雨破繖遮頭過野橋此景此時誰㑹得<lb/>
清如窗下聽芭蕉<lb/>
　　即事<hi>二首</hi>
雨洗明河畫扇收胡床露冷藥闌秋牆隂未得中庭月<lb/>
一㸃螢光草際流<lb/>
山花山雨相兼落溪水溪雲一樣閒野店無人問春事<lb/>
酒旗風外鳥闗闗<lb/>
<pb n="KR4h0158_WYG_062-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷六十二<lb/>
</p>
<p>
</p>
  </div>
<div>
<head>宋元詩㑹卷六十三</head> <lb/>
    <p>
<pb n="KR4h0158_WYG_063-1a"/>
欽定四庫全書<lb/>
　宋元詩㑹卷六十三<lb/>
　　　　　　　　　　　兵部主事陳焯編<lb/>
　　金詩附<lb/>
　魏摶霄<lb/>
　　<hi>字飛卿初用䕃補以薦書從事史館明昌中宏詞中選授應奉翰林文字未㡬卒飛卿詩以富艶稱</hi>
　　<hi>如張公子席間賦嵩山筆力豪邁党承㫖許其在劉無黨之上云</hi>
　　田若虚遊龍門寶應用天隨子體賦詩因次其韻<lb/>
<pb n="KR4h0158_WYG_063-1b"/>
少室右臂禹所斷開排清伊來高寒土肉養石自古秀<lb/>
山腰流泉無時乾佛髻滴滴染深翠松風颼颼鳴驚湍<lb/>
白傅已矣不可見予誰從之投歸鞍<lb/>
　王　磵<lb/>
　　<hi>字逸賓先世原家臨洺至逸賓遂為汴梁人博學能文不就科舉孝友天至非其食不食家無儋石</hi>
　　<hi>之儲宴如也明昌中故相馬吉甫惠迪知開封舉逸賓王彥功游宗之德行才能逸賓得鹿邑主簿</hi>
　　<hi>乞致仕彥功以親老調鞏州教官宗之讓不受三人者雖出處不齊而時人皆以高士目之</hi>
　　次文逺韻<lb/>
<pb n="KR4h0158_WYG_063-2a"/>
野性唯便閴寂居蒼苔鳥跡滿庭書林花過雨紅猶重<lb/>
籬竹和烟翠亦疎已與農人成保社更令兒輩學耕鋤<lb/>
賞音只有東郊客日袖新詩到敝廬<lb/>
　　雜詩<hi>二首</hi>
晴日南溪物色饒草芽新緑凍全消金絲栁底洲沙沒<lb/>
數尺流波拍夜橋<lb/>
漢梁王苑古臺西秋思紛紛獨杖藜雲壓高城鴈飛盡<lb/>
一聲寒角夕陽低<lb/>
<pb n="KR4h0158_WYG_063-2b"/>
　劉　濤<lb/>
　　<hi>字及之夏津人明昌二年同進士用户部尚書孫鐸薦入翰苑歴太原運副汾州倅入為太子贊善</hi>
　　<hi>以彰德治中致仕尋卒沁南節度康瑭良輔葬之林慮之寶巖</hi>
　　宿平遙集福寺<lb/>
院僻和僧靜門閒與晝長燕泥朝雨淖蝶蘂晚風香野<lb/>
興煎詩思乾愁繞客腸青奴如解事供我暮窗涼<lb/>
　　送王純叔守曹州<lb/>
柏路人看御史驄年來眼落簿書叢單車乍别金鑾月<lb/>
<pb n="KR4h0158_WYG_063-3a"/>
五馬頻嘶玉勒風故國山河連小鄶舊家雞犬識新豐<lb/>
遙知别夜詩成處醉袖淋浪蜜炬紅<lb/>
　路　鐸<lb/>
　　<hi>字宣叔伯達之子與弟和叔父子俱有重名而宣叔文最奇尤長於詩精緻温潤自成一家任臺諌</hi>
　　<hi>有古直臣風貞祐初出為孟州防禦使城陷投沁水死有虚舟居士集得之鄉人劉庭幹家</hi>
　　雨中<lb/>
月翳有時吐風熏俄自清雲迴暑天影雨進夜窗聲眼<lb/>
聽參天籟神遊得化城覺來還故處饑鼠撼燈檠<lb/>
<pb n="KR4h0158_WYG_063-3b"/>
　　汴梁公廨西樓<lb/>
雲態看來變簷隂坐次移一蟬吟未了雙鳥去何之薄<lb/>
宦槐安夢浮名劍首炊安心元有法遣興可無詩<lb/>
　　七夕與信叔仲荀㑹飲晚歸有作<lb/>
秋香瀉月笑談香飲散歸來夜未央闕角星河搖淡影<lb/>
栁行燈火試新涼雄飛勲業歸時輩信美江山著漫郎<lb/>
萬事浮雲心鐵石休將梁國嚇䝉莊<lb/>
　師　拓<lb/>
<pb n="KR4h0158_WYG_063-4a"/>
　　<hi>字無忌平涼人舉進士不中明昌中有司薦其才以嗜酒不果</hi>
　　冬夜<lb/>
雲破月穿牖夜嚴風號隙客子寢不安寒燈照空壁黙<lb/>
然不平事起坐長太息書但記姓名劍本匹夫敵追奔<lb/>
慕前哲恢張濟時䇿何意造物兒重此稻粱役興酣氣<lb/>
益振孤憤逺飄激非無南山雲高臥養虚寂茹芝酌縣<lb/>
流嘯吟展胸臆聖達豈不念且有不暖席此抱與誰知<lb/>
乾坤夜寥閴<lb/>
<pb n="KR4h0158_WYG_063-4b"/>
　　遊同樂園<lb/>
晴日明華構繁隂蕩綠波蓬丘滄海遠春色上林多流<lb/>
水時雖逝遷鶯暖自歌可憐懽樂極鉦鼔散雲和<lb/>
　　郡城南郭早望<lb/>
曉立囘塘上何人逸興同栁濃天霽雨萍坼岸含風鳥<lb/>
影明蒼靄湖光倒碧空秦川何日到解髮濯清灃<lb/>
　　中元後二日<lb/>
暑謝涼生際庭虚雨過時天長雲斷續風急樹離披世<lb/>
<pb n="KR4h0158_WYG_063-5a"/>
態貧逾薄秋光老易悲燕城寒事早還與舊貂期<lb/>
　酈　權<lb/>
　　<hi>字元輿安陽人作詩有筆力父瓊金初有功仕至武寧軍節度使元輿以門資叙宦不達朝議高其</hi>
　　<hi>才明昌初以著作郎召之未㡬卒有坡軒集行於世</hi>
　　竹林寺矮松<lb/>
蒼烟靄山曲囘溪抱脩筠中藏古佛宮荒僻無四鄰靈<lb/>
松插殿角偃蹇今㡬春何年霹靂雨投石搜灊鱗謫重<lb/>
飛舉難堕此蜿蜒身聫拳縮爪股氣屈不得伸臥枝老<lb/>
<pb n="KR4h0158_WYG_063-5b"/>
無力支撐藉樵薪無風自悲吟失水固不神安論才不<lb/>
才禍福了已分南山聳千嶂直幹排風雲正以中繩墨<lb/>
中道遭斧斤豈知無用資千嵗保其身<lb/>
　　西遊<lb/>
茅店雞聲外柴車犬吠間疎星涵積水殘月墮昏山好<lb/>
夢人何在秋風我獨還梨園有名酒聊此慰間闗<lb/>
　　七夕<lb/>
縹緲針樓外天教彩羽過步雲榆送影拂月桂交柯繡<lb/>
<pb n="KR4h0158_WYG_063-6a"/>
縷縈芳袂𤓰蓮得巧梭常娥如解妒還與試斜河<lb/>
　　留仲澤<lb/>
朝初猶濕紫宸霞暫輟旌旗擁使華馳馬彎弓真將種<lb/>
載書囊筆自名家江湖萬里春囘鴈燕趙千林月滿花<lb/>
明日升沈便霄壤更留玉樹倚蒹葭<lb/>
　　寄唐州幕官劉無黨<lb/>
白髮青衫宦苦卑邊荒誰識鳯麟姿河西落魄高書記<lb/>
劍外清貧杜拾遺紫玉山高傳楚夢蠙珠淵靜照黃陂<lb/>
<pb n="KR4h0158_WYG_063-6b"/>
禁中頗牧他年事先遣江淮草木知<lb/>
　楊雲翼<lb/>
　　<hi>字之美樂平人以明昌五年登經義進士第一人詞賦亦中乙科天資穎發博通經傳至於天文律</hi>
　　<hi>厯醫卜之學無不臻極事母孝與人友款曲周密處事詳雅而能以大節自任南渡後二十年與禮</hi>
　　<hi>部閒閒公代掌文柄時人號楊趙而公以後輩自處不敢當也宣宗頻嵗南伐事勢有决不可者論</hi>
　　<hi>議之際時相多以避嫌不敢言公獨直言極諫以為兩淮生靈皆陛下赤子不能外禦北兵而取償</hi>
　　<hi>於宋以天下為度者不如是也是後再出兵時金一軍㡬為宋人所覆宣宗悔悟責主兵者曰我當</hi>
　　<hi>何面目見楊雲翼也興定末拜吏部尚書中外望其旦暮入相竟以足疾不果正大五年八月終于</hi>
<pb n="KR4h0158_WYG_063-7a"/>
　　<hi>翰林學士年五十九諡曰文獻子恕字誠之第進士</hi>
　　大秦寺<lb/>
寺廢基空在人歸地自閒緑苔昏碧瓦白墖應青山暗<lb/>
谷行雲度蒼烟獨鳥還喚囘塵土夢聊此㺯澄灣<lb/>
　　烟雨<lb/>
涼氣先秋至重隂接望迷有無山遠近濃澹樹高低鳥<lb/>
雀枝間露牛羊舎北泥支頤政愁絶風雨過前溪<lb/>
　　侯右丞雲溪<lb/>
<pb n="KR4h0158_WYG_063-7b"/>
功成何許覓菟裘天地雲溪一釣舟夢破煩襟濯明月<lb/>
詩成醉耳枕寒流西風歸興隨黃鵠皎日盟言信白鷗<lb/>
政恐蒼生未忘在草堂才得畫中遊<lb/>
　　光林寺<lb/>
烟浮霜墖閉禪闗今落先生杖履間碧水同來㺯明月<lb/>
黃塵不解汙青山因縁多自成三宿物我終同付八還<lb/>
欲識光林全體露松花落盡嶺雲閒<lb/>
　　謾興<lb/>
<pb n="KR4h0158_WYG_063-8a"/>
乍寒簾幙一燈青從吏羇情爾許情葉擁西風秋有思<lb/>
天垂北斗夜無聲吟蛩遶夢家千里過鴈連愁月四更<lb/>
寄語黃華耐岑寂好看霜蘂到歸程<lb/>
　李純甫<lb/>
　　<hi>字之純𢎞州人承安間進士仕至尚書右司都事三十嵗後徧觀佛書能悉其精微既而取道學書</hi>
　　<hi>讀之著一書合三家為一就伊川橫渠晦菴諸人所得者而商略之毫髮不相貸且恨不同時與相</hi>
　　<hi>詰難也</hi>
　　灞陵風雪<lb/>
<pb n="KR4h0158_WYG_063-8b"/>
君不見浣花老人醉歸圖熊兒捉轡驥子扶又不見玉<lb/>
川先生一絶句徤倒莓苔三四五蹇驢駝著盡詩仙短<lb/>
策長鞭似有縁政在灞陵風雪裏管是襄陽孟浩然官<lb/>
家放歌殊不惡蹇驢大勝揚州鶴莫愛東華門外輭紅<lb/>
塵席㡌烏鞾老却人<lb/>
　　怪松謠<lb/>
阿誰栽汝來㡬時輪囷擁腫蒼虬姿鱗皴百怪雄牙髭<lb/>
拏空天矯蟠枯枝疑是秘魔巖中老慵物旱火燒天鞭<lb/>
<pb n="KR4h0158_WYG_063-9a"/>
不出睡中失却照海珠差入黃泉蜕其骨石鉗沙錮汗<lb/>
且僵埋頭臥角政摧藏試與摩挲定何似怒我掁觸鬚<lb/>
髥張壯士囚縛不得住神物世間無著處隄防夜半雷<lb/>
破山尾血淋漓飛却去<lb/>
　史　肅<lb/>
　　<hi>字舜元本京兆人僑居北京之和衆幼孤養於外家天資挺特高才博學作詩精微有理尤善用事</hi>
　　<hi>古賦亦奇峭工于字畫業科舉為名進士立朝為才大夫優于政事所至有聲吏畏而安之累以亷</hi>
　　<hi>陞歴赤縣及幕官入為監察御史遷治書出刺通州大中黨獄起為所詿誤謫靜難軍節度副使大</hi>
<pb n="KR4h0158_WYG_063-9b"/>
　　<hi>安初召為中都路轉運副使超户部正郎復坐鐫降同知汾州事卒官</hi>
　　别張信夫<lb/>
破壘殘星沒寒城曉角孤天低雲錯莫野曠雪糢糊小<lb/>
市千錢米征人丈八殳邊愁故未已不敢恨長途<lb/>
　　物化<lb/>
物化能忘我天遊不用心羶香羣蟻聚樹靜一蟬吟敗<lb/>
井勞深汲荒庭闕近尋枕書聊假息夕日半牆隂<lb/>
　　北潭<lb/>
<pb n="KR4h0158_WYG_063-10a"/>
竹隂松影玉蔥蘢十里平堤一徑通碧水乍開新鏡面<lb/>
青山都是好屏風寒蟬高鳥清愁外折葦枯荷小景中<lb/>
酒力未多秋興逸夕陽聊貸半林紅<lb/>
　　早出遵化<lb/>
朝來對酒不能觴看盡西風去鳥行山好未忘三日雅<lb/>
詩窮贏得一秋忙彊顔紅葉自由舞野性黃花無賴香<lb/>
多謝殷勤暮雲影更留淡墨寫溪光<lb/>
　蕭　貢<lb/>
<pb n="KR4h0158_WYG_063-10b"/>
　　<hi>字貞卿咸陽人唐太傅寘十七代孫博學能文不減前輩蔡正甫大定二十二年進士自涇州觀察</hi>
　　<hi>判官召補省掾不四五月拜監察御史累遷右司郎中預修泰和律令歴大興同尹德州防禦使同</hi>
　　<hi>知大名府事陜西西路轉運使河東北路按察轉運使靜難軍節度事南京都轉運使御史中丞以</hi>
　　<hi>户部尚書致仕年六十六終于家諡曰文簡</hi>
　　古採蓮曲<lb/>
洋洋長江水渺渺漲平湖田田青茄荷艷艷紅芙蕖酣<lb/>
酣斜日外苒苒涼風餘蒨蒨誰家子裊裊二八初兩兩<lb/>
并輕舟笑笑相招呼悠悠波上鴛潑潑蒲中魚采采不<lb/>
<pb n="KR4h0158_WYG_063-11a"/>
盈手依依欲何如<lb/>
　　漢歌<lb/>
華隂雙璧傳山鬼報道明年祖龍死草間豪傑伺天時<lb/>
攘袖撫衿爭欲起叢祠篝火妖狐語夥渉為王張大楚<lb/>
南公舊有三户謠東井新看五星聚中原茫茫走秦鹿<lb/>
天遣沛公興白屋大蛇斬斷素靈號蚩尤祭罷朱旗矗<lb/>
朅來扶義入闗中恩結人心帝道隆秦法煩苛猶一洗<lb/>
項王慓悍何勞攻三傑相須力人紀四老仍來安太子<lb/>
<pb n="KR4h0158_WYG_063-11b"/>
已令陸賈説詩書更詔孫通制儀禮阿翁著手規摹遠<lb/>
獨恨兒孫讀城旦王純霸雜寧不知不是不知知已晚<lb/>
　　按部道中<lb/>
寒城睥睨插山隅秋半霜風塞草枯月轉譙樓天未曉<lb/>
角聲吹徹小單于<hi>馬定國郢州城西亦有此末句當是偶同</hi>
　龎　鑄<lb/>
　　<hi>字才卿大興人家世貴顯明昌五年進士風流文采為時輩所推字書亦有藴藉仕至京兆運使自</hi>
　　<hi>號黙翁</hi>
<pb n="KR4h0158_WYG_063-12a"/>
　　田器之燕子圖<lb/>
　器之自敘云明昌丙辰予從軍塞外合鹵里山野舎<lb/>
　荒涼難以狀言春末有雙燕亦巢此屋土人不之識<lb/>
　屢欲捕之予曲為全䕶此燕晝出夜歸予必開户待<lb/>
　之忽一日飛止坐隅都無驚畏巧語移時不去予始<lb/>
　悟明日秋社此鳥當歸殆留别語也因作一詩贈之<lb/>
　云㡬年塞外歴崎危誰謂烏衣亦此飛朝向蘆陂知<lb/>
　有為暮投茅舎重相依君憐我處頻迎語我憶君時<lb/>
<pb n="KR4h0158_WYG_063-12b"/>
　不掩扉明月西風悲鼓角君應先去我何歸此詩以<lb/>
　細字寫之為蠟丸繋之燕足上明年四月予受代歸<lb/>
　又八年泰和甲子任潞州觀察判官四月十二日偶<lb/>
　坐廨舎之含翠堂忽雙燕至一飛簷户間一上硯屏<lb/>
　予諦視之繋足蠟丸故在乃知此鳥葢往年贈詩者<lb/>
　也因請同年龎君才卿畫為圖求諸公賦詩器之姓<lb/>
　田名琢雲朔人明昌五年進士仕至山東路宣撫使<lb/>
田君才略燕雲客少年累有安邊策悔從筆硯取功名<lb/>
<pb n="KR4h0158_WYG_063-13a"/>
直要橫馳沙漠北塞垣春雪白皚皚東風未放𤣥隂開<lb/>
烏衣之國定何許一雙燕子能飛來三年驛舎安西道<lb/>
眼底鶯花無夢到忽見低飛入短簷此身似向邯鄲覺<lb/>
君居海東我中原相逢乃在穹廬前天涯流落俱為客<lb/>
感時念遠空澘然長安何限高高閣晝夜風閒開翠幕<lb/>
底事猜嫌不往依甘從此地風沙惡土人嗜肉無仁心<lb/>
一生弋獵誇從禽有巢幸穩勿浪出汝身未必輕千金<lb/>
朝來暮去益狎昵物我相忘情意一但怪重裘積漸添<lb/>
<pb n="KR4h0158_WYG_063-13b"/>
元是西風催社日須知音巧惟鷾鴯忽來坐隅如告辭<lb/>
我方留寓未歸得為君忍賦傷心詩詩成自述聊為戲繋<lb/>
足封之亦無意燕已歸飛我未歸刁斗聲中忽驚歳旄<lb/>
頭夜落妖氛收嫖姚獻凱歸神州玉闗早喜班超入<lb/>
北海不聞蘇武留君才經世寧終枉幕府須賢來上黨<lb/>
别後歸期兩及𤓰人間秋燕十來往沈沈官舎紅芳稀<lb/>
葛衣燕居澹忘機忽聞巧語入簷户大似相識來相依<lb/>
一飛簷外窺庭樹一上屏山驚不去解足分明得帛書<lb/>
<pb n="KR4h0158_WYG_063-14a"/>
真是當年留别句天生萬物禽最微固耶偶耶吾不知<lb/>
古道益逺交情醨朝恩暮怨雲遷移當時握手悲别離<lb/>
一旦富貴棄如遺聞予燕歌應自疑慎無示之嗔我譏<lb/>
　王良臣<lb/>
　　<hi>字大用潞人承安五年進士作詩以敏捷稱又於内典有所得入翰林與李欽叔善從軍南征欽叔</hi>
　　<hi>亦與行道中酬唱甚多有詩云蕎花冉冉蜜脾香禾穗纍纍鶻眼黃一縷晚烟吹不去為誰著意䕶</hi>
　　<hi>秋霜欽叔愛之興定初自請北行沒于軍中贈孟州防禦使</hi>
　　九月七日飲<lb/>
<pb n="KR4h0158_WYG_063-14b"/>
紫霞零落帶孤禽平楚蒼蒼秋意深月過初三半梳玉<lb/>
菊迎重九滿籬金天憐病骨商量暖雲促歸程㑹計隂<lb/>
風鴈飛來更瀟洒一枝蘆雪印波心<lb/>
　　雜詩<hi>二首</hi>
老子平生酷愛閒天教行處得禪闗粥魚敲落簷頭月<lb/>
猶在梅花醉夢間<lb/>
殘陽收拾弟兄行揀得機心不到鄉安置小奴今夜夢<lb/>
蘆花風細月如霜<lb/>
<pb n="KR4h0158_WYG_063-15a"/>
　高廷玉<lb/>
　　<hi>字獻臣恩州人大定末進士章宗衞王朝甚有時名為人豪爽尚氣節一時名士多歸之貞祐初自</hi>
　　<hi>左右司郎官出為河南治中與知府復興屢以公事相可否時都城受圍使驛阻絶復興為安撫副</hi>
　　<hi>使懼獻臣謀已乃以造逆誣之獻臣就逮龎才卿雷希顏王士衡辛敬之皆被羅織㡬有一網之禍</hi>
　　<hi>比赦至獻臣瘐死矣獻臣多作詩賦海中牛頭云鑿開混沌竅闖出神農首人多稱道之</hi>
　　天津橋同李之純待月<lb/>
驂鸞追散仙乘槎抵銀潢跳上玉龍背抱得銀蟾光素<lb/>
娥愁不歸再拜捧瑤觴問以天上事玊色儼以莊爾能<lb/>
<pb n="KR4h0158_WYG_063-15b"/>
為我歌白雪我亦為爾搗𤣥霜不然借我廣寒殿與爾<lb/>
長作無何鄉傍有謫仙人拍手笑我狂天風忽吹散人<lb/>
月兩茫茫<lb/>
　　飛山怨<lb/>
漢家自有飛將軍軍中駭嘆箭有神一朝乃與獄吏對<lb/>
惜無千金書牘背手把屬鏤口銜須號天者三我何辜<lb/>
伊吾壯志長已矣不得提攜玊龍死可憐休唱白浮鳩<lb/>
至今秦人悲杜郵<lb/>
<pb n="KR4h0158_WYG_063-16a"/>
　　道出平州寒食憶家<lb/>
栁色方濃别玉京程程又值石龜城山重水複人千里<lb/>
月苦風酸鴈一聲上國春風桃葉渡東陽寒食杏花餳<lb/>
楚魂蜀魄偏相妒兩地悠悠寄此情<lb/>
　　栁絮<lb/>
斷送春歸去紛飛不暫停和風三徑雪微雨一池萍蝶<lb/>
惹依芳草蜂沾過小庭靜宜投隙地狂欲攬青㝠得得<lb/>
穿朱户時時撲翠屏黃鶯枝上語似與訴飄零<lb/>
<pb n="KR4h0158_WYG_063-16b"/>
　李　遹<lb/>
　　<hi>字平甫欒城人明昌二年進士高才博學無所不通為人滑稽多智而不欲表表自見工畫山水得</hi>
　　<hi>前輩不傳之妙龍虎亦入妙品然皆其餘事也</hi>
　　使高麗<lb/>
去國五千里馬頭猶向東宦情蕉葉鹿世味蓼心蟲倦<lb/>
枕三更夢征衫八月風山川秋滿眼歸思寄孤鴻<lb/>
　　江村<lb/>
陸地無根客江村有髮僧兩盂殘喘粥一寸苦吟燈<lb/>
<pb n="KR4h0158_WYG_063-17a"/>
　　送窮<lb/>
昔年曽作送窮詩結栁齎糧擬退之送去還來因復語<lb/>
君家猶有讀書兒<lb/>
　馮延登<lb/>
　　<hi>字子駿吉州人承安二年進士令寧邊日適閒閒公守此州與之考論文義相得甚歡故子駿詩文</hi>
　　<hi>皆有律度正大末奉命北使見留使招鳯翔不從欲殺者久之割其鬚髥羈管豐州二年乃得還天</hi>
　　<hi>興初授禮部侍郎京城陷自投井中</hi>
　　宿三家寺<lb/>
<pb n="KR4h0158_WYG_063-17b"/>
老柏蒼蒼纒老藤招提牢落有殘僧暝禽自入藏經閣<lb/>
饑鼠時窺照佛燈未得安心如北秀却思覓法逐南能<lb/>
濛濛雨暗門前路更得雲房一曲肱<lb/>
　　寄笏青柯平<lb/>
飛雪驚沙捲屋茅清寒潑水透綈袍松風度壑江聲遠<lb/>
蘿月當軒扇影高敢對名山談世事不妨空腹貯離騷<lb/>
且將手版牢藏起政恐山人識馬曹<lb/>
　　華清故宮<lb/>
<pb n="KR4h0158_WYG_063-18a"/>
寵貴羊羔退曲江華清霧閣對雲窗層巒未了霓裳舞<lb/>
遷客俄驚羯鼓腔簷際疎星疑曉鏡天邊晴樹認高幢<lb/>
遊人尚喜風流在白石涵波皁莢雙<lb/>
　高　憲<lb/>
　　<hi>字仲常遼東人黃華之甥幼學于外家故詩筆字畫俱有舅氏之風天資穎悟博學彊記在太學中</hi>
　　<hi>諸人莫敢與抗泰和三年乙科登第自言於世味澹無所好惟生死文字間而已</hi>
　　寄李天英<lb/>
稻秸蒼蒼陂已枯西風剪剪㺯楸梧蒹葭水落魚梁迥<lb/>
<pb n="KR4h0158_WYG_063-18b"/>
蟋蟀聲高山驛孤社甕新成元亮酒并刀細落季膺鱸<lb/>
作詩遠寄霜前鴈人在海東天一隅<lb/>
　趙　元<lb/>
　　<hi>字宜之定襄人經童出身舉進士不中以年及調鞏西簿未㡬失明自少日博通書傳作詩有規矩</hi>
　　<hi>泰和以後有詩名河東李屏山為賦愚軒有落筆突兀無黃初之句愚軒宜之自號也愚軒集中無</hi>
　　<hi>甚好句因金源人甚推之勉存一二其膾炙人口者如鄰婦哭等詩意亦淺近不足録也</hi>
　　書懐<lb/>
懶退無心廩與庖願攜諸子劚山磽閒消白日醒吟醉<lb/>
<pb n="KR4h0158_WYG_063-19a"/>
猛省浮生夢幻泡窈窕雲山三兔窟漂搖風樹一鳩巢<lb/>
聮名便入村家社莫認公卿是故交<lb/>
　　早發寶應龍門道中有感<lb/>
山僧送客客行東迴首雲寮夢寐中人語吚呦村店火<lb/>
㡌簷敧側石門風伊川遠映春冰綠少頂先攙曉日紅<lb/>
為問年來㡬還往只應烏鵲識衰翁<lb/>
　密國公璹<lb/>
　　<hi>字子瑜興陵之孫越王之長子百年以來宗室中第一流人也少日學詩于朱臣觀學書于任君謨</hi>
<pb n="KR4h0158_WYG_063-19b"/>
　　<hi>遂有出藍之譽文筆亦委曲能道所欲言朝臣自閒閒公楊禮部雷御史而下皆推重之賦資雅重</hi>
　　<hi>薄于世味好賢樂善寒士有不能及者所居有樗軒又有如庵自號樗軒老人其詩號如庵小藁圍</hi>
　　<hi>城中以疾薨時年六十一</hi>
　　老境<lb/>
老境唯禪况幽居似寶坊酒盃盛硯水經卷貯詩囊懶<lb/>
甚書彌少閒多夢自長不知何處雨徑作夜來涼<lb/>
　　王生以秋騷見示謝之<lb/>
三年京國與君遊每恨知君尚未周始露雄文凌楚些<lb/>
<pb n="KR4h0158_WYG_063-20a"/>
又登長陌佩呉鉤燈殘茅店鷄催曉霜落金風鴈喚秋<lb/>
後夜文星出西洛仲宣知在水南樓<lb/>
　　思歸<lb/>
四時唯覺漏聲長㡬度吟殘蠟燼釭驚夢故人風動竹<lb/>
催春羯鼓雨敲窗新詩淡似鵞黃酒歸思濃如鴨緑江<lb/>
遙望翠雲亭下水滿陂青草鷺鷥雙<lb/>
　　秋晚出郭閒逰<lb/>
塵中俗事海漫漫暫出城闉借眼寛沙麓去邊羣牧小<lb/>
<pb n="KR4h0158_WYG_063-20b"/>
野雲平處一鵰盤殘荷露水秋光晚衰栁搖風古渡寒<lb/>
此幅大年橫景畫魯岡圖上似曽看<lb/>
　　自題寫真<lb/>
枯木寒灰久亦神因縁來現胙公身只縁酷愛東坡老<lb/>
人道前身趙德麟<hi>樗軒甞封胙國公</hi>
　　書龍德公八景亭<lb/>
刻桷朱楹墮紺紗裙腰草色趂堦斜誰知剥落亭中石<lb/>
曽聽宣和玊樹花<lb/>
<pb n="KR4h0158_WYG_063-21a"/>
　　梁園<lb/>
一十八里汴堤栁三十六橋梁苑花縱使風光都似舊<lb/>
北人見了也思家<lb/>
　王特起<lb/>
　　<hi>字正之代州崞縣人泰和三年進士調真定府錄事參軍有惠政改令沁原遷司竹監使廷議欲以</hi>
　　<hi>館職召試㑹卒特起好學善議論音樂技藝無所不能其遊華山詩最為趙閒閒所賞</hi>
　　漫作<lb/>
有時幽鳥話心事無限秋蟲誇口才北闕上書吾老矣<lb/>
<pb n="KR4h0158_WYG_063-21b"/>
東籬把菊思悠哉竹林留得巨源在蓮社招入淵明來<lb/>
不然餘子敗人意懐抱耿耿胡為開<lb/>
　　華山絶句<lb/>
三峰盤地軸一水落天紳造化無遺巧丹青總失真<lb/>
　馮　璧<lb/>
　　<hi>字叔獻别字天粹承安二年進士歴州縣召入翰林再為曹郎宣宗朝屢以使指鞫大獄權貴如歸</hi>
　　<hi>德知府宿州總帥聲勢焰焰朝廷知其跋扈而不能摧伏者叔獻以法臨之毫髮不貸也幼有重名</hi>
　　<hi>就所長論之館閣臺諫與賓客言乃其選也徒以小心奉法不畏彊禦故屢以城旦書屈之識者有</hi>
<pb n="KR4h0158_WYG_063-22a"/>
　　<hi>用違其長之嘆興陵末以同知集慶軍節度使事致仕居崧山龍潭者十餘年諸生從之遊與四方</hi>
　　<hi>問遺者不絶賦詩飲酒放浪山水間人望以為神仙焉年七十九終于家</hi>
　　雨後看竝玊所控諸峰<lb/>
竝玊如高人壁立九千仞一日不見之令人生鄙吝春<lb/>
深木葉敷秀色益濡潤結茅寄僧藍晴碧時得趂老宿<lb/>
詫孫峰隅侍到齠齔連延青一色枚數須諦認溟濛空<lb/>
翠間我亦疑未信朝來雲氣昏埋沒瑜與瑾如蒼梧政<lb/>
愁湘妃鬱思舜重隂俄解駁霮濧夕暉襯娟娟忽層出<lb/>
<pb n="KR4h0158_WYG_063-22b"/>
歴歴分遠近雲峯互吞吐千狀纔一瞬出奇如孫吳相<lb/>
降如廉藺如衆星拱辰如侯伯入覲接武如朋簪承迎<lb/>
如价儐負固如吳楚爭長如齊晉怪詭如波斯駢羅貢<lb/>
琛贐窘蹙如擒獲係纍將就釁如應龍神靈蟄臥時奮<lb/>
迅如天駟超軼坰牧税羈靷如勁敵改容失箸駭疾震<lb/>
如猛士無譁攢槊俟嚴陣獨兩峰巍然魁傑儼崇峻光<lb/>
輔岳柱天鬱為中興鎮降生申及甫周室僨復振詩傳<lb/>
配崧高百世磨不磷<lb/>
<pb n="KR4h0158_WYG_063-23a"/>
　　和希顏<lb/>
虎守天門未易通庾塵無扇障西風主人何負盗憎主<lb/>
公論不明私害公老伏固非千里驥㝠飛似是五噫鴻<lb/>
紛紛往事渠知㡬都付崧巔一笑中<lb/>
　　雒帥覓蘭作詩以寄<lb/>
雲插高牙畫㦸新春移寶檻燕堂深水南紅藥初退舎<lb/>
嵩麓紫蘭今嗣音繭足頳肩坐香累高梁華柱豈渠心<lb/>
使君有問花應語玉樹誠佳非故林<lb/>
<pb n="KR4h0158_WYG_063-23b"/>
　　明皇撃梧桐圖<lb/>
三郎耳譜趂花奴風調才情信有餘天寶錯來非一拍<lb/>
霓裳中節亦區區<lb/>
　　習池醉歸圖<lb/>
襄漢方屯十萬兵習池日往不曽醒紛紛誤晉皆渠輩<lb/>
何獨王家一寧馨<lb/>
　王若虚<lb/>
　　<hi>字從之槀城人承安三年經義進士師其舅周德卿及劉正甫得其論義為多博學彊記誦古詩至</hi>
<pb n="KR4h0158_WYG_063-24a"/>
　　<hi>萬餘首他文稱是善持論李屏山杯酒間談辯鋒起時人莫能抗從之能以三數語窒之使噤不得</hi>
　　<hi>語甚為名流所推釋褐鄜州録事歴門山令入翰林自應奉轉直學士居冷局十五年崔立之變羣</hi>
　　<hi>小獻諂為立起功德碑以都堂命召從之從之外若遜辭而實欲以死守之時議稱焉北渡後居鄉</hi>
　　<hi>里癸夘三月東遊與劉文季輩登泰山憇於黃峴峯之萃美亭談笑而化時年七十</hi>
　　贈王士衡<lb/>
王生非狂者乃以善哭稱每至欲悲時不間醉與醒音<lb/>
詞初惻愴涕泗隨縱橫問之無所言坐客笑且驚王生<lb/>
不暇䘏若出諸其誠嗟我與生友此意猶未明絲染動<lb/>
<pb n="KR4h0158_WYG_063-24b"/>
墨悲麟亡傷孔情韓哀峻嶺陟阮感窮途行涕流賈太<lb/>
傅音抗唐衢生古來哭者多其哭非無名生其偶然歟<lb/>
何苦摧形神如其果有為為爾同發聲<lb/>
　　貧士歎<lb/>
甑無塵瓶無粟北風蕭蕭吹破屋入門四顧何凄涼稚<lb/>
子低睂老妻哭世無魯子敬郭元振之真丈夫故應餓<lb/>
死填坑谷蒼天生我亦何意葢世虚名食不足爭如只<lb/>
使冗且愚大腹便便飽粱肉<lb/>
<pb n="KR4h0158_WYG_063-25a"/>
　　病中<lb/>
學道今何得謀生久不成藍衫㡬棄物綘帳亦虚名事<lb/>
拙應天意交疎即世情煩憂時自解感觸又還生<lb/>
　　題淵明歸去來圖<hi>二首</hi>
孤雲出岫暮鴻飛去住悠然兩不疑我自欲歸歸便了<lb/>
何須更説世相遺<lb/>
抛却微官百自由應無一事挂心頭銷憂更藉琴書力<lb/>
借問先生有底憂<lb/>
<pb n="KR4h0158_WYG_063-25b"/>
　　還家<hi>二首</hi>
山杏溪桃化棘榛舞臺歌榭墮灰塵春來底事堪行處<lb/>
門外流鶯枉喚人<lb/>
囘思夢裏繁華事幸及當年樂此身閒立斜陽看兒戲<lb/>
憐渠虚作太平人<lb/>
　麻九疇<lb/>
　　<hi>字知㡬莫州人三嵗識字七嵗能草書作大字有及數尺者故所至有神童之目章宗召見問汝入</hi>
　　<hi>宮殿中亦懼怯否對曰君臣父子也子寧懼父耶上大奇之興定末府試經義第一詞賦第二省試</hi>
<pb n="KR4h0158_WYG_063-26a"/>
　　<hi>亦然簾試以脱誤下第知㡬先有才名又連名甲選逺近想望風采雖牛童馬走亦能道麻九疇姓</hi>
　　<hi>名正大三年右相侯蕭公趙禮部連章薦知㡬可試館職乃賜盧亞榜第二甲第一人及第授太祝</hi>
　　<hi>權太常博士應奉翰林文字知㡬天資野逸高騫自便與人交一語不相合則逕去不返顧自度終</hi>
　　<hi>不能與世合未㡬謝病去</hi>
　　賦伯玊透光鏡<lb/>
太隂淪魄元不耀太陽分光成二曜嗚呼怪銅盜此幻<lb/>
透影在壁與背肖奩開㸌㸌光走庭劃如剸犀乍脱鞘<lb/>
泓澄秋落百丈潭疑有龍向天門跳秦娃漢婉化鴛土<lb/>
<pb n="KR4h0158_WYG_063-26b"/>
寵雨恩雲埋鳳詔當年椒塗鑑桃李身後泉臺映蓬藋<lb/>
枕簟無情草木香笙歌不暖梟狐嘯髑髏一醜不再妍<lb/>
不知持此將安照萬斛珠璣委俑人喚得偷兒成鬼剽<lb/>
借問金槌一控時何如海上青蠅弔壽如金石佳且好<lb/>
此銘此篆兩奇峭今誰子後曩誰先贏得鈿樞經蟻竅<lb/>
千古繁華一夢醒恍然入手稱神妙丹砂變紫翠羽青<lb/>
萬金難買人年少君侯新自洛陽來玊臺人物今温嶠<lb/>
相看大笑古人癡收鏡入奩還自笑<lb/>
<pb n="KR4h0158_WYG_063-27a"/>
　　竹癭冠為李道人賦<lb/>
東方有物字豐隆以鳴為職驅羣聾萬頭濈濈囚凍窟<lb/>
欲出不出愁天公迴寒作暖出一噫黒帝不敢藏昆蟲<lb/>
所以獨為六子長揮斥元氣周神功車轟鼓震頃萬里<lb/>
六甲雲風隨喚起四隂用事合收聲猶奮狂陽鳴不已<lb/>
號令非時遭物玩草木不凋花再蕾惱得司秋訴帝閽<lb/>
漏泄機緘法當死天公大怪下桎梏推落車中墮巖谷<lb/>
非程非馬亦非人化作蒼筤一枝竹勁氣剛風難遽銷<lb/>
<pb n="KR4h0158_WYG_063-27b"/>
夜聞風雨猶蕭蕭聳身直上三千尺天公又怪干雲霄<lb/>
鬼壓神縛不聽出只見白雲鎖三日雲散惟餘青屈盤<lb/>
頤隠於臍變仙質道人真是萬物盗斫取為冠就天巧<lb/>
秋霜爭敢上頭顱常與春風同醉倒此冠固奇惜未大<lb/>
有冠獨在方之外日月為藤織四時烟霞為籜綿千載<lb/>
天潢絶漢梁虚碧北斗旋衡簪沆瀣不隨脂粉侶狻猊<lb/>
不逐風霜陪獬豸一任旋乾復轉坤頭上峩峩終古在<lb/>
欲作檀那施此冠不識先生若為戴<lb/>
<pb n="KR4h0158_WYG_063-28a"/>
　　梁山宮圖<lb/>
梁山宮高高切雲秦家簫鼓空中聞宮殿作雲王作龍<lb/>
何人敢謁滈池君珠圍翠繞窮天下道上行人衣半赭<lb/>
不覺生靈血液枯化為宮上鴛鴦瓦朝盧生暮侯生師<lb/>
事二人學羨門焉知以政藏其身神仙亦死何曽神空<lb/>
能詐取六孱國不識盧生真間客種成間隙盧生去尚<lb/>
令道士作鬼語祖龍竟墮此機中以璧見欺猶未悟魚<lb/>
腥引得扛鼎來梁山火滅漢旗開何如後世丹青手一<lb/>
<pb n="KR4h0158_WYG_063-28b"/>
夫不役千樓臺梁山之圖却傳世梁山之宮安在哉<lb/>
　　陽夏何正卿作疊語四句未成章予復以疊語寄<lb/>
　　　之凡四變<lb/>
緼緼蠢蠢何等民矯矯亢亢内守貞昻昻藏藏獨異俗<lb/>
落落莫莫丕厭貧歸與歸與且餬口鳯兮鳳兮德衰久<lb/>
樂云樂云無絃琴命乎命乎一杯酒匪鱣匪鮪故為臧<lb/>
避言避世必也狂至大至剛秣吾馬爰清爰凈循我牆<lb/>
用之捨之時所係晉如摧如寧復計暖然凄然任春秋<lb/>
<pb n="KR4h0158_WYG_063-29a"/>
優哉游哉聊卒嵗<lb/>
　　秋望<lb/>
雲氣東南壯風烟正北長遠人投屋小寒草帶城荒馴<lb/>
鴨便秋潦饑牛背夕陽閒情儘堪畫未要雨浪浪<lb/>
　　手植檜印章<lb/>
梁折山摧入小成日華留得寸暉明不盈一握空蟲篆<lb/>
未喪斯文麤姓名草木西周朝有暮圖書東觀死猶生<lb/>
二千年後司封紐未信栽時出此情<lb/>
<pb n="KR4h0158_WYG_063-29b"/>
　　秋懐<lb/>
昨夜新涼御褐裘一番節物㺯清愁月縣雙杵若為夜<lb/>
人在一隅偏覺秋敗葉只能驚畫扇啼螿終不到朱樓<lb/>
還鄉夢斷寒衾曉依舊雲山是蔡州<lb/>
　　李道人家山圖<lb/>
見説高齋住太行溪山襟帶古祠堂圭桐葉落周家雨<lb/>
鐵樹根盤晉國霜烽火不堪耕夜月畫圖猶可挂殘陽<lb/>
自憐不及汾州鴈春去秋來過石梁<lb/>
<pb n="KR4h0158_WYG_063-30a"/>
　　牛歎<lb/>
誰憐宿料一生無身後仍遭金十奴惟葢却教䝉狗馬<lb/>
不知何事負農夫<lb/>
　　清明<lb/>
村村榆火碧烟新拜掃歸來第四辰城裏看家多白髮<lb/>
遊春總是少年人<lb/>
　　紅梅<lb/>
一種冰魂物已尤朱唇㸃綴更風流歳寒未許東風管<lb/>
<pb n="KR4h0158_WYG_063-30b"/>
澹抹濃粧也自由<lb/>
　劉從益<lb/>
　　<hi>字雲卿南山翁撝之曽孫大安元年進士拜監察御史坐與當路者辯曲直得罪去久之起為葉縣</hi>
　　<hi>令未㡬被召百姓詣臺乞留不聽入授應奉翰林文字踰月以疾卒時年四十四</hi>
　　過尉氏懐阮籍<lb/>
朝來國門遊暮抵蓬池宿有懐阮步兵豪氣無檢束嘯<lb/>
歌陟高臺長風振林木老眼何曽青四海無一物萬古<lb/>
留詩名九原銷醉骨居然方丈家惜也微瑕玊塗窮道<lb/>
<pb n="KR4h0158_WYG_063-31a"/>
不窮先生安用哭<lb/>
　　清和即事<lb/>
一度清明了一年温風嫋嫋雨班班㡬家繡幰尋芳去<lb/>
何處蹇驢䭾醉還宿草新墳驚世短落花流水占春閒<lb/>
曉鶯啼破松窗夢缺月東來挂屋山<lb/>
　　次韻三弟贈南菴老人<lb/>
一菴盤礴勝巢仙不入叢林恰是禪花圃蓮塘閒即景<lb/>
粥盂齋鉢老隨縁忘言已了八千偈適意更揮三兩絃<lb/>
<pb n="KR4h0158_WYG_063-31b"/>
邂逅我來推不去坐分一半好風烟<lb/>
　宋九嘉<lb/>
　　<hi>字飛卿夏津人黃裳榜進士乙科歴藍田高陵扶風三水四縣令皆有能聲入為右警巡使應奉翰</hi>
　　<hi>林文字正大中病失音廢居歿于癸巳之禍</hi>
　　留别孫俊民姚公茂<lb/>
草根殘日射離觴主席風生熱肺腸此去兜零紅照夜<lb/>
輸君吹笛傍糟牀<hi>公茂此時固已知名于金矣詩不佳因其别公茂也存之</hi>
　　酴醿菊<lb/>
<pb n="KR4h0158_WYG_063-32a"/>
酴醿風味醺人醉著莫東籬愛酒翁一夜金英全換骨<lb/>
冷香晴雪滿秋風<lb/>
　雷　淵<lb/>
　　<hi>字希顏别字季黙同知北京路轉運使事思之季子崇慶二年黃裳榜進士甲科釋褐涇州録事徐</hi>
　　<hi>州觀察判官召為荆王府文學兼記室參軍轉應奉翰林文字同知制誥兼國史院編修官拜監察</hi>
　　<hi>御史以公事免用宰相侯莘卿薦除太學博士還應奉終于翰林修撰</hi>
　　㑹善寺松<lb/>
物生自有常怪特物之病嗟嗟此老蒼磊磊生魁柄侏<lb/>
<pb n="KR4h0158_WYG_063-32b"/>
儒蹙髀股宿瘤擁腮頸蜿蜒蛟龍戲騰擲貙虎競鬚髥<lb/>
喜張磔意氣怒狂迸匠石求柍桭節目足譏評芻蕘急<lb/>
薪槱堅悍空盻瞪靜言觀倚伏未易相弔慶雖違時世<lb/>
用顧免斤斧橫陽秋莫榮悴歳月何究竟盤盤曲則全<lb/>
挺挺獨也正小草誤掃迹伏神還守性儻随天中景廣<lb/>
宇共庥映<lb/>
　　讀孔北海傳<lb/>
漢室風流絶建安老瞞父子力排山可憐魯國真男子<lb/>
<pb n="KR4h0158_WYG_063-33a"/>
也著區區七子間<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_063-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷六十三<lb/>
</p>
<p>
</p>
  </div>
<div>
<head>宋元詩㑹卷六十四</head> <lb/>
    <p>
<pb n="KR4h0158_WYG_064-1a"/>
欽定四庫全書<lb/>
　宋元詩㑹卷六十四<lb/>
　　　　　　　　　　　兵部主事陳焯編<lb/>
　　金詩附<lb/>
　李獻能<lb/>
　　<hi>字欽叔河中人年二十一以省元賜第廷試第一人宏詞優等授應奉翰林文字在翰苑凡十年出</hi>
　　<hi>為鄜州觀察判官用薦者復應奉俄遷修撰以鎮南軍節度副使充河中經歴正大八年河中陷獨</hi>
　　<hi>得一船走陜州被召以道梗不能赴就權陜府行省左右司郎中軍變遇禍</hi>
<pb n="KR4h0158_WYG_064-1b"/>
　　夜宿虚皇閣下<lb/>
倚天青壁截雲霞一水高縣界削𤓰不惜竛竮攀石磴<lb/>
要看絢爛坼雲華玊峰影裏虚皇閣鐵笛聲中祕監家<lb/>
明日川塗入塵土却應平地㡬褎斜<lb/>
　　上清宮梅同座主閒閒公賦<lb/>
厭住盧家白玊堂琳宮瀟洒占年芳光生琪樹風霜古<lb/>
影占銀潢月露涼物外根株本仙種世間紅紫避嚴粧<lb/>
遨頭詞伯今何遜一笑詩成字字香<lb/>
<pb n="KR4h0158_WYG_064-2a"/>
　　送獵口號<hi>二首</hi>
蓮燭金紗蔟蔟齊宮槐籠曉尚凄迷景陽鍾罷聽殘漏<lb/>
萬馬銜霜不敢嘶<lb/>
閶闔傳符啟九闗一聲清蹕駐南山虎賁先導三千士<lb/>
天馬初離十二閑<lb/>
　王　渥<lb/>
　　<hi>字仲澤以字行興定二年進士調管州司候不赴壽州防禦使邦獻商州防禦使國器武勝節度使</hi>
　　<hi>庭玊愛其才連辟三府經歴官在軍中凡十年舉寧陵令未赴丁母夫人憂廬墓三年服除復授寧</hi>
<pb n="KR4h0158_WYG_064-2b"/>
　　<hi>陵正大七年金國與宋議和擇可為行人者仲澤以才選凡再至揚州制司宋人愛其才有中州豪</hi>
　　<hi>士之目使還以寧陵課最遷一官入為尚書省掾三月即授太學助教充樞密院經歴官八年院廢</hi>
　　<hi>權右司郎中中牟失利不知所終</hi>
　　有寄<lb/>
十年鐵馬暗京華客子飄零處處家征雁久疎河朔信<lb/>
小梅重見汝南花棲棲活計依簷雀冉冉年光赴壑蛇<lb/>
舊雨故人應念我不來聫句夜煎茶<lb/>
　　寄京父<lb/>
<pb n="KR4h0158_WYG_064-3a"/>
憶昔相從在寢丘城南城北縱歡遊杏花聫句香隨馬<lb/>
野水添杯浪拍舟邂逅又從三月别飄零合負一春愁<lb/>
汝陽淮甸經行徧應有新詩為我留<lb/>
　　被檄再至揚州制司驛亭有題詩譏予和事不成<lb/>
　　　者云來往二年無一事青山也解笑行人因為<lb/>
　　　解嘲<lb/>
二年奔走道途間知被青山笑往還只向江南南岸老<lb/>
行人應更笑青山<lb/>
<pb n="KR4h0158_WYG_064-3b"/>
　冀禹錫<lb/>
　　<hi>字京父龍山人崇慶二年進士調沈丘簿與縣令不相能及令以贓敗疑京父發之乃賂遺權貴誣</hi>
　　<hi>京父以賓客依託之事坐廢十年正大中當路諸公極力辨其被誣乃得用常調守扶風丞召補省</hi>
　　<hi>掾不就歸德奏充知事及城被攻京父為經歴官守禦之䇿一府倚重之車駕至授左右司都事兼</hi>
　　<hi>應奉翰林文字官奴之變家人勸京父羸服免禍不從人有自外至者京父問賊入禁中否曰禁中</hi>
　　<hi>賊滿矣乃自投水中</hi>
　　僧房<lb/>
上方樓觀裌衣寒霜後川原眼界寛我是禪房未歸客<lb/>
<pb n="KR4h0158_WYG_064-4a"/>
阿師休作長官看<lb/>
　張　建<lb/>
　　<hi>字吉甫蒲城人明昌初舉才行授絳州教官召為宫教應奉翰林文字以老乞身道陵愛其淳素不</hi>
　　<hi>欲令去左右眷眷久之超同知華州防禦使事仍賜詩有從今晝錦蓮峰下三樂休誇榮啟期之句</hi>
　　<hi>士林榮之吉甫自號蘭泉老人有集行于世</hi>
　　擬古<hi>四首</hi>
客從岳頂來貽我松粉黃為言服之久身輕欲飛翔我<lb/>
甞淡無味我嗅寂無香還君三太息世好方膏粱<lb/>
<pb n="KR4h0158_WYG_064-4b"/>
枯桑依頺垣摧折生理微剝我枝間葉備君身上衣葉<lb/>
盡誰復顧棲烏亦來稀君看牡丹叢日日笙歌圍<lb/>
庭前蘭蕙窠三年種不成門外旱蒺藜一旦還自生第<lb/>
恐傷我足鋤去根與萌如何一雨後走蔓復縱橫<lb/>
有客曳長裾袖刺謁高閎低頭拜閽者始得通姓名主<lb/>
人果厚眷開宴海陸并顧必承彼顔語必順彼情不如<lb/>
茅簷下飽我藜藿羹<lb/>
　　送張子玊<lb/>
<pb n="KR4h0158_WYG_064-5a"/>
渭水玻璃碧秦山劍㦸明秋光如我瘦行色與君清蟬<lb/>
嘒西風栁鴉翻落日城歸舟幸無物且莫苦貪程<lb/>
　毛　麾<lb/>
　　<hi>字牧達平陽人大定十六年舉學行特賜進士出身授挍書郎入教官掖歴太常博士終于同知沁</hi>
　　<hi>州軍州事有平水集行于世</hi>
　　魏城馬南瑞以異香見貽且索詩為賦<lb/>
二卉真香豈復加便宜編譜入雄誇留殘一㸃薔薇水<lb/>
幻出諸天薝蔔花佩帶正垂金鈿小薫爐孤起翠雲斜<lb/>
<pb n="KR4h0158_WYG_064-5b"/>
金籠甲帳豪華事慚愧桑樞甕牖家<lb/>
　　春賞<lb/>
潤土梅天雨乍晴喚囘春意有新鶯雲霞照眼青山近<lb/>
羅綺吹香白晝明翠勺銀罌沽酒市暖風遲日賣花聲<lb/>
人人共喜華胥世何用鼇頭羨錦城<lb/>
　王　琢<lb/>
　　<hi>字器之平陽人與毛牧達同時相友善天性孝友為鄉里所稱酷嗜讀書往往手自抄寫家素貧乏</hi>
　　<hi>而能以剛介自持未甞有所丐貸時命不偶年四十五以病卒士論惜之有姑汾漫士集行于世</hi>
<pb n="KR4h0158_WYG_064-6a"/>
　　癸酉嵗大熱<lb/>
似動不動雲蒸空欲雨未雨天無風時時日腳蹴雲破<lb/>
一射萬土紅爐中纖絺挂體劇重鎧大屋僅可為樊籠<lb/>
積氷為丘坐自潰輕箑况得微涼通山林亦聞有暍死<lb/>
城市偪側宜無容雖然一氣播常令頓作駭異疑非公<lb/>
曽聞天南有祝融出入毒霧騎雙龍自從鼎去昧神怪<lb/>
無乃煽虐行心胸手搖斗柄酌炎海力逐熛怒乘離宮<lb/>
喜為鬱蒸怒為火流爍金石乾河洪熾昌自欲㺯朱夏<lb/>
<pb n="KR4h0158_WYG_064-6b"/>
驕蹇未肯官炎農烟霞灼灼燥昏曉鳥獸喘喘茫西東<lb/>
此而不制滿三伏遂恐百物隨枯蓬太白之兵攢萬峰<lb/>
銀河之浪滔無窮可洗虐焰夷姦凶我欲呼愬煩神功<lb/>
耽耽九虎天闗重<lb/>
　王元節<lb/>
　　<hi>字子元𢎞州人祖山甫遼户部侍郎父詡海陵朝左司員外郎子元壻于南山翁傳其賦學第進士</hi>
　　<hi>雅尚氣節不能從俗俯仰故仕不達既罷密州觀察判官即閒居鄉里以詩酒自娯號遯齋老人年</hi>
　　<hi>五十餘卒</hi>
<pb n="KR4h0158_WYG_064-7a"/>
　　古鎮道中<lb/>
秀拔諸峰鎮海墩海天水氣兩昏昏鷗飛翠竹白沙地<lb/>
人宿黃魚紫蟹村向背雲山行處路淺深潮浦漲來痕<lb/>
同遊幸有能詩客不倦躋攀到石門<lb/>
　　青塚<lb/>
環佩魂歸青塜月琵琶聲斷黒山秋漢家多少征西將<lb/>
泉下相逢也合羞<lb/>
　叚繼昌<lb/>
<pb n="KR4h0158_WYG_064-7b"/>
　　<hi>字子新白水人自號適安居士家甚貧而世間事皆不挂口有以錢遺之者必盡送酒家一日天苦</hi>
　　<hi>寒人有遺之酒者飲不盡而醉夜半忽驚用衣衾覆酒缸僵臥榻上人為言酒自不冰先生將不為</hi>
　　<hi>寒所病乎子新笑曰人病尚可酒病不可療也其好飲如此臨終辭鄉里託以他適明日臥于党氏</hi>
　　<hi>園亭大石上視之已逝矣</hi>
　　梨花<lb/>
一林輕素媚春光透骨濃薰百和香消得太真吹玊笛<lb/>
小庭人散月如霜<lb/>
　　春早<lb/>
<pb n="KR4h0158_WYG_064-8a"/>
斷冰銷盡荻芽尖凍壠蘇來白薺添㡬片野雲飛不去<lb/>
晚風吹作雨纎纎<lb/>
　岳行甫<lb/>
　　<hi>字仁老鄜州洛川人在闗中最有詩名泰和初有以仁老所作達之道陵者道陵大加賞異授以官</hi>
　　<hi>不就士論皆高之</hi>
　　謝人惠二小漆冠<lb/>
規製新翻出杜郎最宜閨子夜燒香不爭寶髻峩宮樣<lb/>
自與霓裳配道裝細攏翠鬟雲易滿淺銜牙櫛月難藏<lb/>
<pb n="KR4h0158_WYG_064-8b"/>
水衡雙寄非無意要買楊枝惱孟光<lb/>
　　立春日<lb/>
銀線青絲翠椀堆爭牛撃鼓欲驚雷翻風鬭巧春頭勝<lb/>
漉雪浮香臘尾杯迎暖梢梢金著栁逗寒葉葉粉飄梅<lb/>
不成一事人空老半百光隂又七迴<lb/>
　周　馳<lb/>
　　<hi>字仲才濟南人經學出于醇德先生王廣道賦學出于泰山李時亨至于党趙又其忘年友也資性</hi>
　　<hi>古雅而以襟量見稱大定中住太學屢試策論魁多士貞祐之兵濟南陷不肯降赴井死</hi>
<pb n="KR4h0158_WYG_064-9a"/>
　　㪪子<hi>私盍反支起也</hi>
勿以微才棄安危任不輕誰憐一片小能使四方平几<lb/>
案由吾正槃盂免爾傾㑹當遇夷坦沈黙更何營<hi>此詩王仲</hi>
<hi>澤所傳或以為仲澤作也因其與周仲才詩意相近姑附于此以俟更考</hi>
　　酬郭安道<hi>二首</hi>
西風吹起白蘋波半夜扁舟掠岸過不向長橋沽一醉<lb/>
滿天明月奈秋何<lb/>
江間小艇數能乘活計今如船子僧稍喜老妻能斫鱠<lb/>
<pb n="KR4h0158_WYG_064-9b"/>
欲令穉子學扳罾<lb/>
　劉　鐸<lb/>
　　<hi>字文仲冀州棗强人承安五年進士元光二年入為太常博士正大初改兵部員外郎以武昌軍節</hi>
　　<hi>度副使致仕癸巳歳病殁于京師自號栁溪先生有集傳世</hi>
　　春日<lb/>
翠微深處㡬人家風颺輕烟雨壓沙寒勒野桃開較晚<lb/>
向陽纔有兩三花<lb/>
　　讀李訓鄭注傳<lb/>
<pb n="KR4h0158_WYG_064-10a"/>
誰教閹宦作權臣肅代優游到敬文三子謀疎誰不道<lb/>
泄機也合罪劉蕡<lb/>
　劉　勲<lb/>
　　<hi>字少宣本出洛陽元魏遷洛陽二十萬家實雲中故其父祖而上為雲中人至少宣客居濟南樂其</hi>
　　<hi>風土遂占籍焉少日住太學與兄譙庭老俱有聲場屋間南渡後專于詩學往往為人所傳云</hi>
　　春日<lb/>
粉蝶耽香夢正迷黃蜂和蜜計何癡小軒無事誰如我<lb/>
臥看楊花㸃硯池<lb/>
<pb n="KR4h0158_WYG_064-10b"/>
　　秋凉<lb/>
桃笙乘勢獻微凉紈扇無功送暑光老病不嫌風露冷<lb/>
莫教添作鬢邊霜<lb/>
　秦　略<lb/>
　　<hi>字簡夫陵川人父事軻有詩名工作大字簡夫少舉進士不中即以詩為業詩尚雕刻而不欲見斧</hi>
　　<hi>鑿痕故頗有自得之趣悼亡一詩高出時輩殆荆公所謂看似尋常最奇崛成如容易却艱難者耶</hi>
　　<hi>年六十七卒臨終留詩云軀殻羈棲宅兒孫邂逅恩雲山最佳處隨意著詩魂簡夫自號西溪老人</hi>
　　<hi>有集行于世子彥容為黃冠師</hi>
<pb n="KR4h0158_WYG_064-11a"/>
　　白髮<lb/>
臨水時自照照我須與睂須睂何所似恰似純白絲從<lb/>
此一白後寧有再黒時譬如花落地不復還故枝殷勤<lb/>
語須睂聽我自解詩幼小癡讀書既壯多憂思自苦有<lb/>
冰蘗自潤無膏脂勞生到今日汝白將何辭<lb/>
　　悼亡<lb/>
自古生離足感傷爭教死别便相忘荒陂何處墳三尺<lb/>
老眼他鄉淚數行多事春風吹夢散無情寒月照更長<lb/>
<pb n="KR4h0158_WYG_064-11b"/>
還家恰是新寒節忍見堂空紙挂牆<lb/>
　馬天來<lb/>
　　<hi>字雲章人止謂之元章介休人黃裳榜經義進士博學多技能畫入神品百年以來無出其右者大</hi>
　　<hi>安初調潁州司候靈壁簿召為國史院編修官正大九年病殁于京師年六十一</hi>
　　山中<lb/>
青林寂寂鳥闗闗畫出風烟落照間脱却草鞋臨水坐<lb/>
野雲分我一邊閒<lb/>
　劉昻霄<lb/>
<pb n="KR4h0158_WYG_064-12a"/>
　　<hi>字景𤣥别字季房陵川人元裕之云泰和中予識景𤣥于太原人有言是在家讀廣記半月能背誦</hi>
　　<hi>者予未之許也戲取市人日厯鱗雜米鹽者令讀之一過目無脱遺甞用門資序調慶陽軍器庫使</hi>
　　<hi>不就諸公方薦試宏辭而景𤣥病不起矣臨終夢賦山泉云帶雲縈遠澗和月到疎林又云萬里馮</hi>
　　<hi>唐老中年賈傅歸未㡬下世年三十七</hi>
　　趙村晚望<lb/>
放眼東原上風烟接渺茫林疎出村落野迥散牛羊天<lb/>
地浮元氣山河半夕陽登高一長嘯未覺阮生狂<lb/>
　田紫芝<lb/>
<pb n="KR4h0158_WYG_064-12b"/>
　　<hi>字德秀滄州人父濟以䕃為部掾德秀少孤養于外家定襄趙氏故多居于忻年十三外祖廣寧治</hi>
　　<hi>中命賦麗華引語意驚絶人謂李長吉復生資性穎悟一覽萬言年二十讀經傳子史㡬徧為人疎</hi>
　　<hi>俊而以藴藉見稱與同郡王元卿齊名貞祐初避兵臺山倉卒為游騎所馳遇害時年二十四士論</hi>
　　<hi>惜之</hi>
　　夜雨寄元敏之昆弟<hi>時年十六</hi>
醉臥蕭森蝶翅輕一燈無語夢邊明虚檐急雨三江浪<lb/>
老木高風萬馬兵枕簟先秋失殘暑湖山徹曉看新晴<lb/>
對牀曽有詩來否為問韋家好弟兄<lb/>
<pb n="KR4h0158_WYG_064-13a"/>
　　亂後登凌雲臺<lb/>
秋思紛紛不易裁凌雲臺上獨裵徊亂鴉背著斜陽去<lb/>
寒雁帶將秋色來破屋無烟空碎瓦新墳經雨已蒼苔<lb/>
天翻地覆親曽見信得昆明有刦灰<lb/>
　　㝠鴻亭下第後作<lb/>
眼底功名一物無飛揚跋扈竟何如青雲岐路多辛苦<lb/>
賴得皇家結網疎<lb/>
　王萬鍾<lb/>
<pb n="KR4h0158_WYG_064-13b"/>
　　<hi>字元卿秀容人父甫字用之通經史淳質有儒行亦以知醫見稱兄萬石字器玊住太學有賦聲用</hi>
　　<hi>之妻死不更娶二子俱無家室井臼之事率親為之貧居陋巷中破屋蕭然不蔽風雨而絃誦之聲</hi>
　　<hi>不絶也元卿少有逸才與同郡田德秀齊名號王田初用之聞北兵入塞即以其州為不可守去之</hi>
　　<hi>太原五年不敢歸貞祐二年州破死者十餘萬人而用之亦以是日病殁于太原較其時皆三月三</hi>
　　<hi>日已時也人謂用之先見固可稱然生死定數亦自不能免云元卿父殁之後與其兄居于平晉之</hi>
　　<hi>金城里明年兵復至兄被害元卿欲収葬之時遊騎充斥親舊勸勿往元卿持不可曰兄死不収留</hi>
　　<hi>此身欲何用耶流涕而去尋亦被禍時人甚哀惜之死時年二十七</hi>
　　元氏桂軒為敏之賦<lb/>
<pb n="KR4h0158_WYG_064-14a"/>
簾捲堂前桂子凉一軒燈火夜初長月中春好元無價<lb/>
天上風來别有香常棣一家同映秀詞林百世繼餘芳<lb/>
閒花野草空無數掩盡人間獨擅場<lb/>
　　春宵<lb/>
風尖月細春猶淺酒冷燈昏夜向深人在西軒愁不寐<lb/>
十年間事總經心<lb/>
　雷　琯<lb/>
　　<hi>字伯威坊州人以薦書從事史館調入作司使博學能文時輩少有及者并州人李汾與伯威同在</hi>
<pb n="KR4h0158_WYG_064-14b"/>
　　<hi>史館以高蹇得罪伯威作詩送之頗譏翰林諸人不能少忍至與一書生相角逐使之狼狽而去有</hi>
　　<hi>郎君未足留商隱官長從教罵廣文之句又云明日春風一杯酒與君同酹信陵墳人甚稱之</hi>
　　信陵館酒間<lb/>
維昔有迂叟樹桐彼高岡殷勤為封植遂欲棲鳯皇桐<lb/>
生日已長鳯來殊未央維鳯覽德輝非時詎來翔枝幹<lb/>
枯以死志願終莫償憶在西周初飛下岐之陽裵囘不<lb/>
能去和鳴聲鏘鏘文王既已歿千載徽音亡咄爾叟何<lb/>
為而欲發其光空令枯株上日晏啼鶖鶬<lb/>
<pb n="KR4h0158_WYG_064-15a"/>
　　古意<hi>二首</hi>
綿綿兔絲草濯濯檉樹枝結根偶相值引蔓纒綿之春<lb/>
風一披拂花葉含榮滋弱質附美䕃百齡誓不違清商<lb/>
忽用事霜飈䬃已凄豈意百尺條同此寸草萎柔蔓失<lb/>
所託憔悴徒傷悲知君無嵗寒何用相因依<lb/>
賢王悲墜履賢婦念遺簪重在不忘故微物何所欽嗟<lb/>
我昔遊友雲路揚徽音詎念宿昔好棄擲各飛沈昔如<lb/>
膠投漆今如辰與參桃李雖成蹊諒無松柏心<lb/>
<pb n="KR4h0158_WYG_064-15b"/>
　　龍德宮<lb/>
紫簫吹斷綵雲歸十二樓空盡玊梯綵仗竟無金母降<lb/>
仙裾猶憶化人攜千年洛苑銅駝怨萬里坤維杜宇啼<lb/>
莫倚危欄供極目斜陽更在露盤西<lb/>
　王　賓<lb/>
　　<hi>字德卿亳社人貞祐二年進士由虹縣令入為尚書省令史壬辰遇亂反正授同知集慶軍節度使</hi>
　　<hi>明年以蔡州迎駕詔行六部尚書事為叛兵所害</hi>
　　除夜<lb/>
<pb n="KR4h0158_WYG_064-16a"/>
落拓功名挽不前圍爐兀坐夜蕭然臘殘畫角東風裏<lb/>
春到梅花小雪邊守得嵗來慵攬鏡送將窮去自裝船<lb/>
平明撿㸃人間事只有詩魔似去年<lb/>
　李　夷<lb/>
　　<hi>字子遷後改名儀宛丘人苦于作詩賦古鏡云盤盤古皇州夢斷繁華歇一鞭春事忙耕出隴頭月</hi>
　　<hi>土蝕背花昏蹄涔駭龍蹲須髥怒欲張縮手不敢捫又云壽光閲人多曽有此客否欽叔諸人甚愛</hi>
　　<hi>之</hi>
　　書淵明傳後<lb/>
<pb n="KR4h0158_WYG_064-16b"/>
南渡龍孫角秃顛不甘橫斃寄奴弦一襟義氣麾周粟<lb/>
滿簡清風削宋年雪徑低迴松落落霜籬徤羨菊鮮鮮<lb/>
時屯謐輩輕頺節顏厚吾家草木賢<lb/>
　史　學<lb/>
　　<hi>字學優延安人兄才字才長住太學有聲學優正大中省試第一人釋褐舞陽簿辟盧氏令卒官妻</hi>
　　<hi>李氏河南尹成之孫女小詩殊有思致學優甞客京師有所眷久而不歸李作詩寄之云百年風樹</hi>
　　<hi>底誰淚到君前學優得詩即日命駕</hi>
　　陪陳彥人謁筠泉榮上人<hi>以下四絶句皆其兄史才詩因學優附見</hi>
<pb n="KR4h0158_WYG_064-17a"/>
强隨禪客到西禪竹柏圍青䕃石泉一首小詩吟不就<lb/>
閒情元在落花邊<lb/>
　　宫詞<lb/>
寶帶香褠水府仙黃旂彩扇九龍船熏風十里瑤華島<lb/>
一派歌聲唱采蓮<lb/>
　　晚梅<lb/>
孤根春半恰春囘剛逐夭桃艷杏開蝶子蜂兒應有語<lb/>
東風元不為渠來<lb/>
<pb n="KR4h0158_WYG_064-17b"/>
　　七夕<lb/>
箱牛囘馭錦機閒天上悲懽亦夢間月夜並肩人不見<lb/>
蕭蕭風葉滿驪山<lb/>
　侯　册<lb/>
　　<hi>字君澤以門資仕與杜仲梁張仲經劉京叔遊用是得名甞作樂府云玊階春草傷心碧錦瑟華年</hi>
　　<hi>過眼空又云千金買斷青樓月爛醉桃花扇影風人多愛之壬辰歳病京師圍中作詞甚哀明日君</hi>
　　<hi>澤死其後京城亦丘墟矣</hi>
　　醉中<lb/>
<pb n="KR4h0158_WYG_064-18a"/>
爛醉歸來失驢腳破靴指天冠倒卓起來白眼望青山<lb/>
狂氣崢嶸無處著陶潛止酒意有在餔糟醊醨良未害<lb/>
君看謝奕對桓温得失老兵何足怪螟蛉蜾蠃待二豪<lb/>
飲中寧有山家濤平明徑訪陳驚坐相對西風把蟹螯<lb/>
　　寒食<lb/>
交遊零落葉辭柯嵗月崢嶸馬注坡燕子不來寒食過<lb/>
滿城風雨落紅多<lb/>
　　昨朝<lb/>
<pb n="KR4h0158_WYG_064-18b"/>
昨朝已作春歸辭今日還成送客詩客子春光俱不見<lb/>
落花寂寂閉門時<lb/>
　王元粹<lb/>
　　<hi>字子正初名元粹後止名粹平州人系出遼世衣冠家年十八九作詩便有高趣性習專固世事不</hi>
　　<hi>以累其業故時輩無能當之者正大末用門資叙為南陽酒官遭亂流寓襄陽襄陽破隻身北歸寄</hi>
　　<hi>食燕中遂為黃冠師有十月風霜侵病骨數家針線補殘衣之句親舊有憐其孤苦欲為之更娶者</hi>
　　<hi>子正業已高舉主太極道院竟不能自返年四十餘癸夘九月病卒詩人淄川楊叔能輓之云匹婦</hi>
　　<hi>主中饋雖貧生理存五言造平淡隻影臥黃昏謾下陳蕃榻虚沾文舉尊北平家世絶銜恨入荒原</hi>
<pb n="KR4h0158_WYG_064-19a"/>
　　<hi>從弟鬱亦攻詩方之其兄葢商周矣</hi>
　　春日<lb/>
春日何慘慘春雲何隂隂桃李都未花况乃餘寒侵久<lb/>
在城市居而無人見尋讀易了一編靜見天地心貧士<lb/>
寡徒侶古來非獨今<lb/>
　　西山避亂<lb/>
蒼山多囘互四望令人迷過午日已暖殘雪融為泥路<lb/>
滑不可進弱葛愁攀躋老幼委溝壑不如犬與鷄嗷嗷<lb/>
<pb n="KR4h0158_WYG_064-19b"/>
同行子手中各有攜汲澗為飲食架木為巖栖夜半三<lb/>
四驚翁媪禁兒啼念我長病母亂離隔東西<lb/>
　　壽李長源<lb/>
匹馬短衣看此行看君誰信是書生聽詩未覺秦川遠<lb/>
倚劍長懐晉水清一飯見哀韓信恥千金為壽魯連輕<lb/>
壯年休灑新亭淚且為江山灌巨觥<lb/>
　王　鬱<lb/>
　　<hi>字飛伯少日作樂府擬古别離有黃鶴樓高雲不飛鸚鵡州寒星已曙之句人多傳之其後入京師</hi>
<pb n="KR4h0158_WYG_064-20a"/>
　　<hi>大為李欽叔所稱用是頗自貴重云</hi>
　　傷别曲<lb/>
蘭皋飛暗塵征車紆去轍長安雖咫尺囘首繁華歇故<lb/>
人亭下酒蛾睂眼中血平生慷慨腸忽作柔絲結傳聞<lb/>
紫塞傍秋烽下危堞班超未投筆來瑱空嚼鐵誰能金<lb/>
閨中坐看娟娟月<lb/>
　　古别離<lb/>
山腰露蕙含天淚江林楓葉秋容醉夫君八月雁門行<lb/>
<pb n="KR4h0158_WYG_064-20b"/>
碎霜冷印白龍轡憶君挑妾初鳴琴琴中已有白頭吟<lb/>
朝朝暮暮當時事言之秪足傷人心君不見湘妃二女<lb/>
哭舜時烟筠青玊紅珠滋蒼梧人去百想絶忍教今日<lb/>
生離别生離别情偏重不及雙飛南浦雲落紅寂寂春<lb/>
閨夢<lb/>
　　折楊栁<lb/>
長安二月多緑楊遠信未到龍庭旁佳人中夜抱影坐<lb/>
風窗冷冷愁思長青天無雲一鏡潔萬户千門音響絶<lb/>
<pb n="KR4h0158_WYG_064-21a"/>
何人橫笛在高樓玊龍呌徹春江月<lb/>
　王　革<lb/>
　　<hi>字德新一名著臨潢人潢一作潼用䕃補官正大中以六赴廷試賜出身調宜君簿為人有藴藉善</hi>
　　<hi>談笑密國公璹與之唱酬相得甚歡年七十八終于雲中</hi>
　　寄答劉京叔<lb/>
十年相望惜睽違驚見蘭章墮客扉鄭子已聞耕有谷<lb/>
榮公誰念老無衣水浮落日流難盡山礙行雲斷不飛<lb/>
千古神州亦吾土㡬時同采北山薇<lb/>
<pb n="KR4h0158_WYG_064-21b"/>
　申萬全<lb/>
　　<hi>字百勝高平人少有聲太學貞祐二年乙科調福昌簿不赴隱居盧氏山中以讀書為業正大中召</hi>
　　<hi>為史館編修從征死于水</hi>
　　病中<lb/>
浪走天涯嵗月侵病中猶作越人吟野麋本自便豐草<lb/>
倦鳥寧堪憶故林畫像功名原有命乞墦富貴果何心<lb/>
㡬時真脱塵囂累巖岫尋居不厭深<lb/>
　杜　佺<lb/>
<pb n="KR4h0158_WYG_064-22a"/>
　　<hi>字真卿武功人宋末有詩名于闗中阜昌中登科涖官亦有聲馬嵬太眞墓過客題詩甚多道陵詔</hi>
　　<hi>録其詩得五百餘首付詞臣第之真卿詩在高等</hi>
　　馬嵬道中<lb/>
垂栁隂隂水拍堤春晴茅屋燕爭泥海棠正好東風惡<lb/>
狼藉殘紅送馬蹄<lb/>
　李之翰<lb/>
　　<hi>字周卿濟南人宣和末擢第人有勸謁童貫可以徑至館職者周卿謝絶之金兵破洺州縛見元帥</hi>
　　<hi>誘之使降語及君臣之際辭情慷慨自分一死帥憐之遂被録用後守寧州</hi>
<pb n="KR4h0158_WYG_064-22b"/>
　　書呈仲孚<lb/>
造物固難量誰能計寒餓失馬乃為福夢牛翻作禍長<lb/>
溪霜練靜脩嶺蒼龍臥魂夢吾已安不勞歌楚些<lb/>
　　嵗暮<lb/>
休怪年來白髮新天涯三載困埃塵偶離沙磧窮隂地<lb/>
收得桑榆老病身對雪莫吟秦嶺句撥醅且醉漢江春<lb/>
此生自斷無餘事何必區區問大鈞<lb/>
　三興居士<lb/>
<pb n="KR4h0158_WYG_064-23a"/>
　　<hi>三興居士阜昌中人</hi>
　　題平隂僧寺<lb/>
三呉家近水晶宮行坐紅香緑影中今日異鄉僧寺裏<lb/>
一盆荷葉戰西風<hi>原註云三興寓宋興之意三字可増作宋亦可作中也又楚以三户而興</hi>
<hi>其義廣矣葢宋人流落中州者</hi>
　楊興宗<lb/>
　　<hi>興宗高陵人宋既渡江故興宗有龍南集楊君羨嘗見之  按興宗者亦寓意與三興同</hi>
　　出劍門<lb/>
<pb n="KR4h0158_WYG_064-23b"/>
嘔啞鳴櫓下長川萬疉青峰只眼前山鷓啄殘紅杏粉<lb/>
杜鵑啼破緑楊烟夢迴蜀棧雲千片醉枕巴江月一船<lb/>
物色誰分杜陵老風騷牢落劍南天<lb/>
　元日能<lb/>
　　<hi>日能不知何許人與劉巖老同時</hi>
　　紅梅<lb/>
天上瓊兒白玊肌吳妝約畧更相宜認桃辨杏由君眼<lb/>
自有溪風山月知<hi>嵒老同賦云一㸃清香透雲雪是中那得杏花天評者謂二詩同意而日</hi>
<pb n="KR4h0158_WYG_064-24a"/>
<hi>能為工紅吳妝一作  妝</hi>
　范　墀<lb/>
　　<hi>字元渉系出潁川有詩話行于世</hi>
　　和高子初梅<lb/>
春風也自惜流光只放寒梅一樹芳玊粉更妝前夜雪<lb/>
口脂猶注昔年香江湖昨夢誰同寄詩酒風流豈易忘<lb/>
東閣何郎未全老花枝休笑鬢絲長<lb/>
　宋　楫<lb/>
<pb n="KR4h0158_WYG_064-24b"/>
　　<hi>字濟川長干人年十九天德三年擢第除著作郎母老丐歸養許之官至孟州防禦使</hi>
　　庭槐<lb/>
庭槐先人手所植再世清隂方滿臺慚愧兒孫種桃李<lb/>
花枝準擬當年開<lb/>
　高德裔<lb/>
　　<hi>字曼卿鶴野人高才博學弱冠擢第累遷登聞撿院同知太府少監平陽少尹開州刺史豐王傅卒</hi>
　　<hi>于西京路轉運使</hi>
　　坐亡女<hi>女環川張氏年十三異夢之後坐亡已四年矣贈詩者甚多</hi>
<pb n="KR4h0158_WYG_064-25a"/>
結習銷來性自圓去留元不間人天消搖自是忘形蝶<lb/>
枯寂寧同委蜕蟬無礙真空常蕩蕩若存餘息尚綿綿<lb/>
立亡坐脱皆游戲定力何甞有變遷<lb/>
　郭長倩<lb/>
　　<hi>字曼卿文登人皇統丙寅經義乙科仕至祕書少監兼禮部郎中修起居注</hi>
　　義師院叢竹<lb/>
南軒移種自西壇瘦玊亭亭十數竿得法未應輸老柏<lb/>
植根兼得近幽蘭雖無穠艶包春色自許貞心老嵗寒<lb/>
<pb n="KR4h0158_WYG_064-25b"/>
百草千花盡零落請君來向此中看<lb/>
　張　翰<lb/>
　　<hi>字林卿秀容人大定二十八年進士為人有藴藉如素宦然累遷監察御史翰林直學士貞祐初户</hi>
　　<hi>部侍郎車駕南渡出為河平軍節度使召拜户部尚書卒年五十五</hi>
　　萬寧宮朝囘<lb/>
宿雨初收變曉涼宮槐恰得㡬花黃鵲傳喜語留鞘尾<lb/>
泉打空山輥鞠場已覺雲林非俗境更從衣袖得天香<lb/>
太平朝野歡娛在不到蓮塘有底忙<lb/>
<pb n="KR4h0158_WYG_064-26a"/>
　　金郊驛<lb/>
山館蕭然爾許清二更枕簟覺秋生西窗大好吟詩處<lb/>
聽得松聲又雨聲<lb/>
　李好復<lb/>
　　<hi>字仲通安喜人明昌二年進士榆次令有能聲入為警巡使甞以事縛一䕶衞道陵有投鼠之喻出</hi>
　　<hi>為歴城令終于滑州刺史</hi>
　　雨中與客飲<lb/>
門外平橋一水分數聲漁唱隔溪聞暖風落絮飄香雪<lb/>
<pb n="KR4h0158_WYG_064-26b"/>
小雨沾花濕夢雲釀具未甘名長物詩壇聊欲張吾軍<lb/>
相逢莫惜通宵飲明日閒身不屬君<lb/>
　楊邦基<lb/>
　　<hi>字德茂大定中進士仕至祕書監禮部尚書文筆字畫有前輩風調世獨以其畫比李伯時云</hi>
　　墨梅<lb/>
粉蝶如知合斷魂啼妝先自怨黃昏花光筆底春風老<lb/>
寂寞嶺南烟雨痕<lb/>
　盧　元<lb/>
<pb n="KR4h0158_WYG_064-27a"/>
　　<hi>字子達玊田人幼而敏惠年未二十試于長安為策論魁擢第後又中策魁明昌初章廟設宏詞科</hi>
　　<hi>命公卿舉所知子達與郭黻周詢張復亨就試凡七日並中選遂入翰苑累遷至待制</hi>
　　閒詠<lb/>
天近蒼龍闕居連洗馬堂松聲得鄰舎山色出宮牆巷<lb/>
陋輪蹄少庭閒日月長九衢紅霧裏亦有白雲鄉<lb/>
　舒穆嚕世勣<lb/>
　　<hi>字晉卿承安中進士終于禮部尚書</hi>
　　紙鳶<lb/>
<pb n="KR4h0158_WYG_064-27b"/>
鴟鳶鵰鶚孰雌雄假手成形本自同果物戲人人戲物<lb/>
為風乘我我乘風扶搖漫擬層霄上高下都歸半紙中<lb/>
兒輩呶呶方佇目豈知天外有㝠鴻<lb/>
　趙思文<lb/>
　　<hi>字廷玉永平人明昌五年進士貞祐中陷歿都城間闗南渡遂為金主所知歴虢州刺史汝州防禦</hi>
　　<hi>使金安集慶兩軍節庭使召拜禮部尚書壬辰卒</hi>
　　試院中呈同官崔伯善李順之<lb/>
睡起松隂鳥雀譁忽驚霜果堕檐牙簡書迫促全疎酒<lb/>
<pb n="KR4h0158_WYG_064-28a"/>
眼力眵昏只費茶不學道人餐柏葉却隨舉子踏槐花<lb/>
提衡文字非吾事崔李風流有故家<lb/>
　劉　昻<lb/>
　　<hi>字次霄濟南人承安五年進士調鄠縣令劉光甫曽為同官稱次霄高材博學詩時有佳句云</hi>
　　讀三國志<lb/>
虎視鯨吞卒未休一時人物盡風流婦翁正得黃承彥<lb/>
兒子當如孫仲謀乳臭䝉孫真寄坐齒寒鄰國莫分憂<lb/>
阿瞞狐媚無多罪誰作桓文得到頭<lb/>
<pb n="KR4h0158_WYG_064-28b"/>
　王仲元<lb/>
　　<hi>字清卿平隂人承安中進士以能書名</hi>
　　雪中同周臣内翰賦<lb/>
天上瑞花散不收温温叶氣浹皇州橫溪月澹梅宜臘<lb/>
平野風閒麥有秋清興雅高東武㑹孤吟誰似灞陵遊<lb/>
西山玊立三千丈好句都輸趙倚樓<lb/>
　盧洵<lb/>
　　<hi>字仁甫高平人李承㫖致美見所作上梁文勉使就舉六十一嵗呂造榜登科歴河南府教授河陽</hi>
<pb n="KR4h0158_WYG_064-29a"/>
　　<hi>丞宜陽令致仕後居伊陽年八十三卒</hi>
　　白溝<lb/>
白沙清淺不容舟遼宋封疆限此溝到了山河無定主<lb/>
碧波依舊只東流<lb/>
　馮　辰<lb/>
　　<hi>字駕之臨潼人貞祐三年進士辟涇陽令九歳知作詩</hi>
　　雨後<hi>時年十三</hi>
東風花外錦鳩啼喚起西山雨一犁緑滿蔬畦人不到<lb/>
<pb n="KR4h0158_WYG_064-29b"/>
桔槔閒立夕陽低<lb/>
　李過庭<lb/>
　　<hi>字庭訓武亭人貞祐二年進士歴宜陽永寧滎陽三縣令所去見思入為右曹掾斷獄寛平當妖賊</hi>
　　<hi>李亨首坐所詿誤數百人皆從輕法正大中擢右三部司正終于昌武軍節度副使</hi>
　　讀公孫𢎞傳<lb/>
古來好客數平津我道真龍未必真一箇仲舒容不得<lb/>
不知開閤為何人<lb/>
　宋元詩㑹巻六十四<lb/>
</p>
<p>
</p>
  </div>
<div>
<head>宋元詩㑹卷六十五</head> <lb/>
    <p>
<pb n="KR4h0158_WYG_065-1a"/>
欽定四庫全書<lb/>
　宋元詩㑹卷六十五<lb/>
　　　　　　　　　　　　兵部主事陳焯編<lb/>
　　金詩附<lb/>
　張　介<lb/>
　　<hi>字介夫彭城人正大元年經義第一人歴鞏榖孰二縣令幼有賦聲為人藴藉</hi>
　　讀天寶遺書<lb/>
不但昨非今亦非上皇騎馬淚沾衣曲江死後無忠諫<lb/>
<pb n="KR4h0158_WYG_065-1b"/>
郤憶詞人秋雁飛<lb/>
　龎　漢<lb/>
　　<hi>字茂𢎞平晉人正大末年進士沈毅有志節待次内鄉北山兵亂遇害</hi>
　　終南谿<lb/>
冷雲低壓萬長楊十頃秋隂鎖北堂門外兵塵漲秦楚<lb/>
水邊烟景似湖湘荷翻山雨僧窗晚竹汎溪風客枕涼<lb/>
早晚初平遂真隠遶陂閒牧石頭羊<lb/>
　神童劉　微<lb/>
<pb n="KR4h0158_WYG_065-2a"/>
　　<hi>字伯祥益都人七嵗能文道陵召入宮賦鳯凰來儀二首稱旨賜經童出身係籍太學後登貞祐二</hi>
　　<hi>年第</hi>
　　春栁應制得城字<lb/>
翠鈿圓勻緑線輕著行排立㺯新晴更看三月春風裏<lb/>
散作飛花滿鳯城<lb/>
　王世賞<lb/>
　　<hi>字彥功汴人與尹無忌王逸賓趙文孺相周旋明昌中保舉才能德行賜出身釋褐鞏州教授終于</hi>
　　<hi>鹿邑簿有浚水老人集傳于世</hi>
<pb n="KR4h0158_WYG_065-2b"/>
　　立春後十日登樓<lb/>
今日登樓眼風烟倍覺新溪梅初破萼屋雪半融銀雁<lb/>
外天逾碧鷗邊水自春兒曹應見笑吟望獨傷神<lb/>
　　春雪<lb/>
只謂春天暖寧知雪霰飛龍蛇且深蟄花栁不勝威糝<lb/>
糝凌風細紛紛帶雨稀誰當問穹昊生殺果何機<lb/>
　桑之維<lb/>
　　<hi>字之才恩州人蔡丞相伯堅之子壻也以樂府著稱有東皐集傳于世</hi>
<pb n="KR4h0158_WYG_065-3a"/>
　　白髮<lb/>
白髮近年見十中三兩莖半因愁儹出多為病添成梳<lb/>
裏有時落鑷餘還又生老知無可避何處是功名<lb/>
　馮文叔<lb/>
　　<hi>文叔遼東人</hi>
　　客舎<lb/>
禿襟袖褐破書囊十五年來客異鄉生事穽中搖虎尾<lb/>
窮途天上轉羊腸三朝不遇馮唐老半夜悲歌甯戚狂<lb/>
<pb n="KR4h0158_WYG_065-3b"/>
獨倚牛車望遼海西風塵土鬢蒼蒼<lb/>
　宗　道<lb/>
　　<hi>字雲叟山隂人以足疾不仕有詩云家藏千卷富身得一生閒茅屋經年補柴門盡日闗其自處可</hi>
　　<hi>見</hi>
　　寶巖僧舎<lb/>
寂寂鐘魚栢滿軒午風輕颺煮茶烟西廊竟日無人到<lb/>
只許山人借榻眠<lb/>
　鮮于溥<lb/>
<pb n="KR4h0158_WYG_065-4a"/>
　　<hi>字彥仁宋文臣子駿之後高祖淳淳之子孝標標之子壽吉壽吉之子坦皆擢進士第而仕亦達彥</hi>
　　<hi>仁坦之子以門資仕終于櫟陽令濟源盤谷天壤佳處坦父子居其間飲酒賦詩翛然塵垢之外至</hi>
　　<hi>今人以高士目之</hi>
　　魯村道中<lb/>
小橋沙路已堪圖更著衰翁跨蹇驢暮靄似催寒日短<lb/>
秋容仍帶遠林疎鵬盤平野黃榆落兔走橫岡白草枯<lb/>
漸喜閒身遠朝市一年强半在村墟<lb/>
　　早發<lb/>
<pb n="KR4h0158_WYG_065-4b"/>
燈前夢斷家千里馬上詩成月一痕晨粥未烹官路遠<lb/>
隔林烟火是漁村<lb/>
　郝天挺<lb/>
　　<hi>字晉卿陵川人家世儒素伯父子颺有詩名號東軒老人晉卿少日有賦聲早衰多疾厭于名場遂</hi>
　　<hi>不復就舉貞祐之兵避于河南往來淇衞間為人有崖岸耿耿自信寧落薄而死終不一傍富兒之</hi>
　　<hi>門年五十七卒于舞陽臨終浩歌自得不以死生為意其平日自處為可見矣元好問少從晉卿學</hi>
　　<hi>舉業晉卿教之曰今賦學以速售為功六經百氏分磔綴緝外或篇題句讀之不知幸而得之不免</hi>
　　<hi>為庸人况一敗塗地者乎又曰讀書不為藝文選官不為利養唯通人能之又曰今世仕宦多用貪</hi>
<pb n="KR4h0158_WYG_065-5a"/>
　　<hi>墨敗官皆苦于饑凍弗克自堅者耳男子生世不耐饑寒則雖小事不能成子試以吾言求之其所</hi>
　　<hi>持論如此子思温字和之孫經字伯常入元為名臣</hi>
　　送門生赴省闈<lb/>
青出於藍青愈青小年場屋便馳聲未饒徐淑早求舉<lb/>
郤笑陸機遲得名嗟我早衰空毦矂喜君初筮已崢嶸<lb/>
此行占取鼇頭穩平地烟霄屬後生<lb/>
　徐好問<lb/>
　　<hi>字裕之永寧人彭汝實曰徐與遺山同名同字不以為嫌而録其詩前輩胸中廣大類此</hi>
<pb n="KR4h0158_WYG_065-5b"/>
　　龍門<lb/>
疎鑿而來道路通行人萬古翠微中南山山寺題詩滿<lb/>
一字何甞到禹功<lb/>
　邢安國<lb/>
　　<hi>字仲祥沁州武鄉人少日有賦聲四十嵗後即不應科舉以詩酒自娯避亂客泌陽十餘年後北歸</hi>
　　<hi>備極艱苦往往見於詩云</hi>
　　楊花<lb/>
細㸃輕團轉復飄隋家堤岸霸陵橋非綿非絮寒無用<lb/>
<pb n="KR4h0158_WYG_065-6a"/>
如雪如霜暖不消狂惹客衣知有恨巧尋禪榻故相撩<lb/>
陂塘囘首浮萍滿依舊春風擺翠條<lb/>
　劉　豫<lb/>
　　<hi>字彥由阜城人仕宋知濟南府事汴京下立張邦昌為大楚皇帝宋滅楚更立彦由國號齊建元阜</hi>
　　<hi>昌八年廢為蜀王遷黃龍府改封曹有集十卷行于世</hi>
　　雜詩<hi>三首</hi>
風荷柄柄弄清香輕薄沙禽落又翔紅日轉西漁艇散<lb/>
一川山影暮天涼<lb/>
<pb n="KR4h0158_WYG_065-6b"/>
古渡停驂日向沈凄涼歸思梗清吟碧山㡬㸃塞天濶<lb/>
紅葉一林秋意深<lb/>
寒林烟重暝棲鴉遠寺疎鐘送落霞無限嶺雲遮不斷<lb/>
數聲和月到山家<lb/>
　虞仲文<lb/>
　　<hi>字質夫世南之裔武州寧逺人仕為遼相歸金授樞密使平章政事封秦國公四嵗作詩賦煎餅有</hi>
　　<hi>魚目蟬聲之句人以神童目之</hi>
　　雪花<hi>四嵗作</hi>
<pb n="KR4h0158_WYG_065-7a"/>
瓊英與玊蘂片片落前池問著花來處東君也不知<lb/>
　按元裕之于金相詩内載有張丞相孝純字永錫滕<lb/>
　陽人宋宣和末知太原金兵圍城死守踰年人相食<lb/>
　㡬盡城始下金主憐其忠換以相職詩無足觀故不<lb/>
　録而初志可嘉聊記於此<lb/>
　耶律履<lb/>
　　<hi>字履道東丹王之七世孫學易通太𤣥至於隂陽厯數無不精究䕃補國史掾興陵朝累遷薊州刺</hi>
　　<hi>史入翰林為修撰歴直學士待制禮部尚書特賜孟宗獻榜進士第俄預淄王定冊功拜參知政事</hi>
<pb n="KR4h0158_WYG_065-7b"/>
　　<hi>明昌元年進右丞薨年六十一興陵甞問宋名臣孰為優履道以蘇端明軾對上曰吾聞軾與王詵</hi>
　　<hi>交甚歡至作歌曲戲及姬侍非禮之甚尚何足道耶履道進曰小説傳聞未必可信就使有之戲笑</hi>
　　<hi>之間亦何得深責世徒知軾之詩文為不可及臣觀其論天下事實經濟良才求之古人陸贄而下</hi>
　　<hi>未見其比陛下無信小説而忽賢臣之言明日録軾奏議上之詔國子監刋行自號忘言居士有集</hi>
　　<hi>傳于世三子辨才武廟署令善才工部尚書楚才中書令四孫鈞鉉鏞鑄</hi>
　　史院從事日感懐<lb/>
不學知章乞鑑湖不隨老阮醉黃壚試從麟閣諸賢問<lb/>
肯屑蘭臺小史無一戰得侯輸妄尉長身奉粟媿侏儒<lb/>
<pb n="KR4h0158_WYG_065-8a"/>
禁城鍾定燈花落坐拊塵編惜壯圖<lb/>
　賈益謙<hi>因辨海陵之誣可証金史之謬故於其原傳全録之</hi>
　　<hi>字亨甫本名守謙避哀宗諱改焉宣宗朝參知政事出知濟南移鎮河中南渡後召拜左丞尋致仕</hi>
　　<hi>居鄭州哀宗即位史官乞因宣廟實録遂及衞紹王初虎賊既弑逆乃立宣宗宣宗之人至謂衞王</hi>
　　<hi>失道天命絶之虎實無罪且于主上有推戴之功獨張信甫上章言虎賊大逆不道當用宋文帝誅</hi>
　　<hi>傅亮徐羨之故事章奏不報爾後舉朝以大安崇慶之事為諱及是謂亨甫大安中甞拜御史中丞</hi>
　　<hi>宜知衞王事乃差編修官一人就訪之亨甫知其㫖謂來者言知衞王莫如我然我聞海陵被弑而</hi>
　　<hi>世宗皇帝立大定三十年禁近能暴海陵過惡者得美仕史官修實録誣其滛毒狠鷙遺臭無窮自</hi>
<pb n="KR4h0158_WYG_065-8b"/>
　　<hi>今觀之百可一信耶衞王勤儉慎惜名器較其行事中材不能及者多矣吾知此而已設欲謂飾言</hi>
　　<hi>以加吾罪吾亦何惜餘年朝議韙之正大三年八十薨</hi>
　　贈答史院從事<lb/>
見説才名自妙年多慙政府舊妨賢物華天寶無今古<lb/>
鳯閣鸞臺孰後先鄭圃道尊何敢望濟南書在子當傳<lb/>
莫言老眼昬花滿及見風鵬上九天<lb/>
　楊　慥<lb/>
　　<hi>字叔玊代州五臺人承安五年進士歴州縣入為尚書省令史拜監察御史侍御史京西大農司丞</hi>
<pb n="KR4h0158_WYG_065-9a"/>
　　<hi>京南司農卿户部侍郎權尚書入户曹即有相望事無巨細處之皆有法至於知朝廷大體則又非</hi>
　　<hi>他人所能及也京城受兵權參知政事明年卒于河平叔玊文工于詩而人不以能文稱特未見其</hi>
　　<hi>文耳</hi>
　　過司竹監有懐王監正之<lb/>
不見崧丘跨鶴仙才名留得萬人傳春郊漬酒傷今日<lb/>
夜雨論文記昔年宰樹謾縣公子劍高山已絶伯牙絃<lb/>
故居脩竹青青在寂莫終南落照邊<lb/>
　　乾陵<lb/>
<pb n="KR4h0158_WYG_065-9b"/>
牝鷄一啄血波流天下何縁不姓周今日阿婆心力盡<lb/>
乾陵禿似老僧頭<lb/>
　孟宗獻<lb/>
　　<hi>字友之開封人大定三年鄉府省御四試皆第一供奉翰林曹王府文學兼記室參軍以疾尋醫久</hi>
　　<hi>之授同知單州軍州事丁母憂哀毁致卒</hi>
搖搖風影漾寒塘靜裏亭臺日月長不似隋家堤岸上<lb/>
亂鴉殘照管興亡<lb/>
　　蘇門花塢<lb/>
<pb n="KR4h0158_WYG_065-10a"/>
繞舍雲山熨眼新看花差後洛陽塵從君小築繁香塢<lb/>
不負長腰玊粒春<lb/>
　趙　攄<lb/>
　　<hi>字子充宛平人自號醉全道人</hi>
　　早赴北宮<lb/>
蒼龍雙闕鬱層雲湖水鱗鱗栁色新絶似江行看清曉<lb/>
不知身是趂朝人<lb/>
　趙承元<lb/>
<pb n="KR4h0158_WYG_065-10b"/>
　　<hi>字善長先世汴人兵火間旅寓河間遂占籍焉大定十三年詞賦第一人除應奉翰林學士兼曹王</hi>
　　<hi>府文學以疎俊少撿得罪王府貶廢久之遇赦量叙卒于臨洮</hi>
　　探春<lb/>
水底流泉匹練飛麴塵著栁不禁吹杖藜恰到春生處<lb/>
已有人家插酒旗<lb/>
　張　檝<lb/>
　　<hi>字巨濟其先秦川長春人有官於山隂者遂占籍焉家世貴顯巨濟明昌五年詞賦第一人仕至鎮</hi>
　　<hi>戍州刺史</hi>
<pb n="KR4h0158_WYG_065-11a"/>
　　客中<lb/>
絳脣花不語青眼栁初眠塵去尋芳馬香來載酒船歸<lb/>
期仍雁後野興已鷗邊惆悵無家客春風又一年<lb/>
　　初夏<lb/>
小園緑筍間朱櫻㸃綴年華似有情露浥葛巾晨氣潤<lb/>
風隨竹簟晚涼生閒窺黠鼠潛身處靜厭飛蚊遶鬢聲<lb/>
安得冷泉幽石畔解衣盤礴樹隂清<lb/>
　李　著<lb/>
<pb n="KR4h0158_WYG_065-11b"/>
　　<hi>字彥明真定人高才博學詩文得前人體工於字畫頗尚宮言承安二年經義第一人在翰林七年</hi>
　　<hi>出判定州召為户部員外郎坐大中黨事謫臨洮府判官量移西京路按察司判官遷彰德府治中</hi>
　　<hi>城再陷避于㙮上兵人招降大罵不從掘㙮倒而死</hi>
　　觀音院書閣<lb/>
曲巷蓬蒿一尺深小軒岑寂似山林鳥聲落枕有高下<lb/>
山色閲人無古今客裏三年侵老境牀頭一易浣塵襟<lb/>
晚涼癡坐忘言裏滿地西風白玊簪<lb/>
　王中立<lb/>
<pb n="KR4h0158_WYG_065-12a"/>
　　<hi>字湯臣岢嵐人博學强記問無不知少日治易有聲場屋間家豪于財賓客日滿門所以待之者備</hi>
　　<hi>極豐腆其自奉則日食淡湯餅而已年四十䘮妻遂不更娶亦不就舉選齋居一室枯寂如衲僧如</hi>
　　<hi>是三四年乃出時人覺其談吐高濶詩筆字畫皆超絶若有物附之者問之不言也臨終預尅死期</hi>
　　<hi>而逝州將石倫葬之忻州時年五十六</hi>
　　中秋<lb/>
素丸東溟來飛上玻璃盆聊揮五輪手撥去萬里隂印<lb/>
透山河影照開天地心人世有昏曉我未甞古今<lb/>
　　雜詩<hi>二首</hi>
<pb n="KR4h0158_WYG_065-12b"/>
華山宮殿白雲封想見當年打睡翁貪看終南山色好<lb/>
不知紅日下前峰<lb/>
雲葉粼粼皺碧空笙簫遞響入天風忽驚風浪耳邊急<lb/>
不覺形神來世中<lb/>
　王予可<lb/>
　　<hi>字南雲吉州人父本軍挍南雲亦甞隸籍年三十許大病後忽發狂久之能把筆作詩文及説世外</hi>
　　<hi>恍惚事南渡後居上蔡遂平郾城之間在郾城為最久人與之紙落紙數百言或詩或文散漫碎雜</hi>
　　<hi>無句讀無首尾多六經中語及韻學家古文奇字字或峭勁遇宋諱亦時避之人或問以故事應如</hi>
<pb n="KR4h0158_WYG_065-13a"/>
　　<hi>響諸所引書皆世所未見談説之際稍若有條貫則又以誕幻語亂之麻知㡬張伯玉與之逰最狎</hi>
　　<hi>説其所作詩以百分為率可曉者才二三耳壬辰兵亂為順天軍將領所得知其名竊議欲挈之北</hi>
　　<hi>歸館於州之瑞雲觀南雲明日見將領自言云我不能往君家瑞雲觀也不數日病卒後復有見之</hi>
　　<hi>淮上者</hi>
　　馴鶴圖<hi>張伯玊家畫慎宫人徐行以手整釵一鶴後隨謂之馴鶴圖伯玊請賦詩欽叔常苦</hi>
　　　<hi>其作詩多不用韻限以釵來苔三字</hi>
寢處粧鉛未捲釵孤雲花帶月邊來六宫簾幕金鸞冷<lb/>
露濕晨烟啄翠苔<lb/>
<pb n="KR4h0158_WYG_065-13b"/>
　王　彧<lb/>
　　<hi>字子文洺州人承安中進士資剛決不可犯為尚書省掾知管差除與郎官相可否即棄官去往來</hi>
　　<hi>登封盧氏山中改名知非字無咎自號照了居士居山中二十年布衣蔬食井臼自親時人哀苦之</hi>
　　<hi>而知非處之自若也少日為文工于四六詩亦有功和二宋落花韻四首云曽見嬌窺宋玊牆忽驚</hi>
　　<hi>遺夢到延涼聚塵非分侵凌玊流水無情𦵏送香錦韈謾抛終隔面綵灰雖吐若為腸蒼苔碧草無</hi>
　　<hi>窮恨木石癡兒亦自傷可人未厭出鄰牆囘首空殘翠幕涼好事只傳懐夢草殊鄉誰致返魂香塵</hi>
　　<hi>凝燕子慵開眼烟暗馬嵬空斷腸穠李絳桃俱異物為歌薤露寫餘傷緑影浮空只自傷賞心死著</hi>
　　<hi>未能忘瓊枝不解留春色銀燭空存照夜妝肺腑已傳蜂蜜盡肌膏仍與燕泥香情知青帝囘車日</hi>
<pb n="KR4h0158_WYG_065-14a"/>
　　<hi>合有翔風老退房繁華終竟合凋傷獻笑縈懐忍遽忘露壓不禁昏淚臉風披無奈醉愁妝芳菲頓</hi>
　　<hi>減園林趣狼藉空餘陌路香郤憶班姬浪辛苦一生都得㡬專房既學佛作決定歌禪家以為證道</hi>
　　<hi>新豐之後無有及者</hi>
　　禪頌<hi>二首</hi>
放下情懐觸處安生涯耿耿沒多般褐衣襤褸聊遮赤<lb/>
短髮鬅鬙底用冠一榻省縁資困歇二匙隨分了饑餐<lb/>
也知苦澀人人笑烈日初心不敢謾<hi>貞祐末行臺都尉南征獲武經進士</hi>
<hi>李申之于盱眙左右司郎中劉光講達卿潤文官李獻能欽叔愛其才辨欲活之以避嫌不敢也乃託以問事</hi>
<pb n="KR4h0158_WYG_065-14b"/>
<hi>機令軍中羈管之申之作詩贈主囚者云一飯感君無地報寸心許國只天知明朝定作長淮鬼馬革仍煩為</hi>
<hi>裹尸又云胷中萬古橫鍾阜一死鴻毛斷不移又獻書都尉云金國歳歳南侵計所得不能一二州而軍力折</hi>
<hi>耗殆盡今歳此舉亦曽慮人有議其後何以禦之乎為公計者不若待南軍大舉斂兵而退雖屢出無功得全</hi>
<hi>師而返猶可自救不然師老食殫困頓于堅城之下讒間一行則公受禍不久矣某軍敗而死固其所也乞于</hi>
<hi>盱眙城下責以不降之罪以一死見處使人人知之則都尉亦于名教有功書上之明日申之謀遁歸不果乃</hi>
<hi>殺之欽叔説其臨刑囘面南向欣然就戮甚嗟惜之予謂申之胷中萬古橫鍾阜與王知非烈日初心不敢謾</hi>
<hi>皆烈丈夫語故附見于此</hi>
吾身非我底為情説著塵勞特地驚五九盡時山更好<lb/>
<pb n="KR4h0158_WYG_065-15a"/>
澗泉雲鳥自春聲<lb/>
　董文甫<lb/>
　　<hi>字國華潞人承安中進士為人淳質恬于世味於心學有所得人知尊敬之而不知其所以得也子</hi>
　　<hi>安仁亦學道父子甞閒居寳豐閉户不出以習靜為業朝夕不斷宴如也國華歴金昌府判官禮部</hi>
　　<hi>員外郎昌武軍節度副使正大中以公事至杞縣佐自知死期作書與家人及同官又作詩貽杞縣令</hi>
　　<hi>詩畢擲筆于地以扇障面而逝</hi>
　　審是堂<lb/>
按劍人人駭夜光蜀鷄合道勝鸞凰飛蛾可是無分别<lb/>
<pb n="KR4h0158_WYG_065-15b"/>
直認油燈是太陽<lb/>
　　文中子續經<lb/>
紛紛述作史才雄聽得秋來百草蟲不是春雷轟蟄窟<lb/>
蚓蛇爭得化成龍<hi>元好問甞以王氏續六經為問文甫云王氏六經以權道設教雖孔子亦</hi>
<hi>然但後人不能知之耳因以此詩示之</hi>
　李俊民<lb/>
　　<hi>字用章澤州人承安中舉進士第一金亡隠居教授元世祖居潛邸以安車召之乞還山</hi>
　　明皇撃梧圖<lb/>
<pb n="KR4h0158_WYG_065-16a"/>
不使梨園子弟知太平音在鳯皇枝一朝野鹿銜花去<lb/>
長恨秋風落葉時<lb/>
　辛　愿<lb/>
　　<hi>字敬之福昌人其大父自鳳翔來居縣西南女几山下以力田為業敬之自號女几野人年二十五</hi>
　　<hi>始知讀書取白氏諷諫集自試一日便能背誦乃聚書環堵中讀之書至伊訓詩至河廣頗若有所</hi>
　　<hi>省欲罷不能因更致力焉音義有不通者搜訪百至必通而後已由是博極羣書于三傳為精至於</hi>
　　<hi>内典亦稱該洽杜詩韓筆未甞一日去其手作文有綱目不亂詩律深嚴而有自得之趣</hi>
　　亂後<lb/>
<pb n="KR4h0158_WYG_065-16b"/>
兵去人歸日花開雪霽天川原荒宿草墟落動新烟困<lb/>
鼠鳴虚壁饑烏啄廢田似聞人語亂縣吏已催錢<lb/>
　　贈劉庵主<hi>劉遼貴族</hi>
宻薄軒裳貴高尋綺皓蹤一囊閭里藥六尺水雲笻午<lb/>
枕眠芳景晴簷望遠峰柴門常不掩應得野夫從<lb/>
　　贈趙宜之<lb/>
夫子今詞伯胡為遠帝京青雲無轍迹白髮有柴荆鬼<lb/>
戲多年病人高四海名麟經方有缺無惜繼丘明<lb/>
<pb n="KR4h0158_WYG_065-17a"/>
　　同趙長水汎舟<lb/>
洛水秦山晚自澄孤洲烟樹緑相仍波搖朗月浮金鏡<lb/>
嶺隔華星斷玊繩但覺轉船驚白鳥豈煩揮箑怒青蠅<lb/>
風塵浩蕩飄蓬裏愧似林宗陪李膺<lb/>
　　題游彥明林園<lb/>
先生未老厭儒冠築屋栽籬守嵗寒經史日長常滿案<lb/>
漁蝦溪近得供盤幽花入室無多種瘦竹闗情只數竿<lb/>
瀟洒逺辭車馬跡求官何必近長安<lb/>
<pb n="KR4h0158_WYG_065-17b"/>
　　函闗<lb/>
雙峰高聳大河旁自古函闗一戰場紫氣久無傳道叟<lb/>
黃塵那有棄繻郎烟迷短草秋還緑露浥寒花晚更香<lb/>
共説河山雄百二不堪屈指筭興亡<lb/>
　　隆德故宮<lb/>
蛇分鹿死已無秦五十年來漢苑春問著流鶯無一語<lb/>
栁條依舊拂牆新<lb/>
　　山園<lb/>
<pb n="KR4h0158_WYG_065-18a"/>
嵗暮山園懶再行蘭衰菊悴頗闗情青青多少無名草<lb/>
爭向殘陽暖處生<lb/>
　李　汾<lb/>
　　<hi>字長源平晉人系出雁門曠達不羈好以奇節自許元光末用薦書得從事史館長源素高亢不可</hi>
　　<hi>一世乃今因斗食致人以府史蓄之殊不自聊未㡬忤翰長罷尋入闗明年驅數馬來京師日以馬</hi>
　　<hi>價佐歡道逢怨家則畫地大數而去又明年恒山公先在鄧之西山長源往説之署行尚書省講議</hi>
　　<hi>官既而恒山與參知政事實勒相異同頗謀自安懼長源言論欲除之遁之泌陽竟為所害</hi>
　　州北<hi>三首</hi>
<pb n="KR4h0158_WYG_065-18b"/>
州北光風艶綺羅南來扈從北人多梨園法曲懐奴舞<lb/>
月窟新聲倩女歌紫禁衣冠出金馬青樓阡陌瞰銅駝<lb/>
薄游郤憶開元日常逐春風醉兩坡<lb/>
琪樹明霞五鳳樓夷門自古帝王州衣冠繁㑹文昌府<lb/>
旌㦸森羅部曲侯美酒名謳陳廣座凝笳咽鼓送華輈<lb/>
秦川王粲何為者憔悴囂塵坐白頭<lb/>
樓外風烟隔紫垣樓頭客子動歸魂飄蕭蓬鬢驚秋色<lb/>
狼藉麻衣涴酒痕天塹波光搖落日太行山色照中原<lb/>
<pb n="KR4h0158_WYG_065-19a"/>
誰知滄海橫流意獨倚牛車哭孝孫<lb/>
　　上清宮<lb/>
蒼梧雲氣赤城霞錦絡鈞天帝子家仙掌高承九霄露<lb/>
霓旌遥駐五雲車昆明火刦驚人世瀛海風濤撼客槎<lb/>
醉裏忽逢王子晉玊笙吹上碧桃花<lb/>
　　避亂陳倉南山囘望三秦追懐淮隂侯信漫賦長<lb/>
　　　句<lb/>
憑高四顧戰塵昏鶉野山川自吐吞渭水波濤喧隴阪<lb/>
<pb n="KR4h0158_WYG_065-19b"/>
散闗形勢軋興元旌旗日落黃雲戍弓劍霜寒白草原<lb/>
一飯悠悠從漂母誰憐國士未酬恩<lb/>
　　清明<lb/>
鳴珂振轂滿重城春日綿綿老燕鶯人在碧鷄坊外住<lb/>
澹隨流水過清明<lb/>
　　蘇客卿秦<lb/>
遊説諸侯獲上卿賈人脣舌事縱橫可憐一世癡兒女<lb/>
爭羨腰間六印榮<lb/>
<pb n="KR4h0158_WYG_065-20a"/>
　　馬中令周<lb/>
腳踏長安陌上塵布衣西上欲誰親君王不省常何䇿<lb/>
憔悴新豐一旅人<lb/>
　李獻甫<lb/>
　　<hi>字欽用欽叔從弟也兄欽止欽若皆中朝名勝家故將種而同時四進士人門之秀照映一時欽用</hi>
　　<hi>博通書傳于左氏及地理之學尤精為人有幹局心思所到則絶人逺甚故時人有精神滿腹之稱</hi>
　　<hi>歴咸陽簿辟行臺掾屬正大初夏人請和金以馮子駿往議欽用預行夏使有口辯馮善人無以折</hi>
　　<hi>之往復之際至將歳幣為言欽用不能平從旁進曰夏國與敝邑和好百年今雖易君臣之名而為</hi>
<pb n="KR4h0158_WYG_065-20b"/>
　　<hi>兄弟之國使兄而輸幣寧有據耶曰兄弟且不論宋日曽與吾家二十五萬匹典故具在君獨不知</hi>
　　<hi>也金朝必欲修舊好非此例不可欽用作色曰使者尚忍言耶宋以嵗幣餌君家而賜之姓岸然以</hi>
　　<hi>君父自居夏國君臣無一悟者誠謂使者當以為諱乃今公言之使者果能主此議以從賜姓之例</hi>
　　<hi>敝邑雖嵗損五十萬某請以身任之夏使語塞和議乃定</hi>
　　别春辭<lb/>
東皇按轡來何遲人間二月才芳菲六十日春能㡬時<lb/>
不如意事常相隨一聲啼鴂花片飛把酒郤與春别離<lb/>
春緩歸聽我歌滔滔歳月如流波貴憂孰與賤樂多吾<lb/>
<pb n="KR4h0158_WYG_065-21a"/>
寧不欲列華鼎馳鳴珂香屏倚妓薦綺羅人生賦分有<lb/>
定在誰能買愁費天和長安市上酒如海跨驢徑上胭<lb/>
脂坡酒酣酣舞雙婆娑春自來去如予何<lb/>
　　興慶池書所見<lb/>
短短菰蒲刺水青翠萍開處鑑波明畫船轉過垂楊外<lb/>
水面風來聞樂聲<lb/>
　元德明<lb/>
　　<hi>字明德秀容人唐禮部侍郎次山之後自幼讀書世俗鄙事終其身不挂口為人誠實樂易洞見肺</hi>
<pb n="KR4h0158_WYG_065-21b"/>
　　<hi>腑雖童子以言欺之亦以為誠然也累舉不第放浪山水間未甞一日不飲酒賦詩春秋四十有八</hi>
　　<hi>終于家二子好古好問</hi>
　　仙鷄詩<hi>并序</hi>
　繁畤義興鎮酒家韓氏子畜一雞以善鬭雄其鄉一<lb/>
　日敵家用藥飼雞使不知痛求與韓雞對韓雞鬭久<lb/>
　果被傷口下頷不收垂死矣一賣藥道人過其門曰<lb/>
　我能活此韓欣然使療之里中諸兒隨看者一二十<lb/>
　輩皆使向壁立道人以雞置籠中探手良久若摩拊<lb/>
<pb n="KR4h0158_WYG_065-22a"/>
　然者已而取瓢水噀之置瓢籠上即出門兒曹怪其<lb/>
　久不還竊視之雞喙已復生矣道人希袍草冠腋下<lb/>
　縣青囊落魄嗜酒夜宿寺閣上韓氏子與里中人奔<lb/>
　走求之并所臥草薦不在矣是時明昌七年仲規弟<lb/>
　為此鎮酒官予亦在焉作仙雞詩以記之<lb/>
老雄徤鬭誇擅場韓郎抱歸神色傷豈知黠兒出徼倖<lb/>
毒手一發不得防毳衣散灑尚可養利嘴一哆何由張<lb/>
青囊道人何許來自言救藥吾有方垂髥噀水濯殘血<lb/>
<pb n="KR4h0158_WYG_065-22b"/>
半喙隨手生新黃筠籠乍開聞腷膊草冠已往徒驚忙<lb/>
神仙世有寧虚荒惜哉詭激不可量世人鷙勇天且劓<lb/>
况于物也恣彊梁敷榮枯枿變金石未若與世鍼膏肓<lb/>
何須變化示狡獪知君辦作淮南王蓬萊東望雲茫茫<lb/>
愛而不見心且狂刀圭不願換凡骨且欲共醉無何鄉<lb/>
　　送德温同舎赴簾試<lb/>
太常侍祠水蒼珮内相夜下金蓮燭皇家結網未曽疎<lb/>
亦有佳人在空谷一從唐賦變遼律仰視折楊猶雅曲<lb/>
<pb n="KR4h0158_WYG_065-23a"/>
雲臺勲業一青衫被髮操戈踵相屬筋疲力涸僅乃得<lb/>
墨水一升凡㡬辱英雄俛首入彀中舉世悉然非子獨<lb/>
子家口衆親又老嵗月㫖甘須寸禄薦書聞説過南宮<lb/>
冷暖人情到僮僕我初與子偕計吏人後人前隨碌碌<lb/>
不慙齊客售鼓瑟頗為荆人悲獻玊一詩今日送君行<lb/>
萬里秋風看鴻鵠<lb/>
　　室人生朝<lb/>
新酒清渾共糟牀洗盞甞平時唯欲醉此日重難忘容<lb/>
<pb n="KR4h0158_WYG_065-23b"/>
服慙王霸山林得孟光白頭翁與媪萬事聽諸郎<lb/>
　　秋暮王氏園亭<lb/>
細徑雲林底危亭澗水湄秋先殞黃葉寒未老紅葵嚼<lb/>
句幽禽答尋花晚蝶隨無人共幽興思與野僧期<lb/>
　　寒食再遊福田寺<lb/>
春山寂寂掩禪扉複嶺盤盤入翠微布韈青鞵供勝踐<lb/>
粥魚齋鼓薦𤣥機日烘幽徑綠烟煖風定曉枝紅雨稀<lb/>
曽是西堂讀書客不應啼鳥也催歸<lb/>
<pb n="KR4h0158_WYG_065-24a"/>
　劉　祁<lb/>
　　<hi>字京叔山西渾源人金之遺民著歸潛志</hi>
　　古意<hi>二首</hi>
庭前有桂樹緑葉尚離披秋風動地起飄落將安歸高<lb/>
飛入青雲下飛入汙泥貴賤既偶爾孰為喜與悲<lb/>
秋江有芙蓉顏色好鮮潔褰裳欲采折水深不可涉嚴<lb/>
風下飛霜芳艶空凋歇悵望一長嘆臨川無桂檝<lb/>
　　送雷伯威<lb/>
<pb n="KR4h0158_WYG_065-24b"/>
朔風起天末落木鳴空山冰霜正凝沍遊子百里還山<lb/>
郭送將别徘徊上高原如何暌離情對此芳歳闌壯士<lb/>
志四方不須涕汍瀾人生非山海㑹面亦不難願子崇<lb/>
明德餘功振文翰長因東南鴻惠我金玊言<lb/>
　　懐長源<lb/>
凉月夜如水秋風吹紫蘭獨居悵無聊佳人阻河山河<lb/>
山邈千里相望何時已雲橫雁影沈露下蟲聲起烽火<lb/>
照中州西南殺氣浮君居劉山下果若向時不人生有<lb/>
<pb n="KR4h0158_WYG_065-25a"/>
離别但惜知音絶匣内臥青蛇光芒射秋月汴水碧參<lb/>
差葉飛空樹枝如何相憶處還值暮秋時<lb/>
　　征夫詞<lb/>
頑雲漠漠秋天黑冷雨瀟瀟和雪滴途中騎士衣裳單<lb/>
半夜銜枚赴靈壁中州近嵗雨雪多只因戍馬窺黃河<lb/>
將軍錦帳衣千襲馬上揮鞭傳令急但令飽暖度朝夕<lb/>
一死沙場吾不惜九重日望凱歌歸安知中路行逶迤<lb/>
願將舞女纒頭錦添作征人身上衣<lb/>
<pb n="KR4h0158_WYG_065-25b"/>
　　征婦詞<lb/>
青燈熒熒照空壁綺窗月上莎雞泣良人塞北遠從軍<lb/>
獨妾深閨長太息憶初癡小嫁君時謂君早晚擁旌麾<lb/>
如何十載尚輿隸東屯西戍長奔馳秋風戎馬臨闗路<lb/>
千里持矛闗上去公家事急將令嚴兒女私情那得顧<lb/>
恨妾不為金鞞靫在君腰下隨風埃恨妾不為龍泉劍<lb/>
在君手内飛光燄慕君不得逐君行翠袖斑斕空血染<lb/>
君不見重瞳夙駕遊九疑蒼梧望斷猶不歸况今沙場<lb/>
<pb n="KR4h0158_WYG_065-26a"/>
征戰地千人同去㡬人囘君囘不囘俱未見妾心如石<lb/>
那可轉<lb/>
　　南京遇山樓<lb/>
倚天突兀聳高樓樓上家人白玊鉤落日笙歌迷汴水<lb/>
春風燈火似揚州仙人已去名空在豪客同來醉未休<lb/>
獨倚朱闌望明月鸞旌依約認重遊<lb/>
　　過陳司諫墓<lb/>
鸞坡烏府舊遊空三尺孤墳野寺中猶有憂時心不死<lb/>
<pb n="KR4h0158_WYG_065-26b"/>
墓門昨夜起秋風<lb/>
　元好古<lb/>
　　<hi>字敏之性識穎悟讀書能彊記無所不窺年二十就科舉再上不中意殊不自聊又娶婦不諧日致</hi>
　　<hi>惡語遂以得疾未㡬沒于北兵之禍年三十一</hi>
　　中秋無月<lb/>
佳辰無物慰相思先賞空吟昨夜詩莫怪更深仍坐待<lb/>
密雲或有暫開時<lb/>
　　讀裕之弟詩藁漫題<lb/>
<pb n="KR4h0158_WYG_065-27a"/>
傳家詩學在諸郎剖腹留書死敢忘<hi>先人臨終有剖腹留詩之語</hi>背<lb/>
上錦囊三箭在直須千古説穿楊<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_065-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷六十五<lb/>
</p>
<p>
</p>
  </div>
<div>
<head>宋元詩會卷六十六</head> <lb/>
    <p>
<pb n="KR4h0158_WYG_066-1a"/>
欽定四庫全書<lb/>
　宋元詩會卷六十六<lb/>
　　　　　　　　　　　兵部主事陳焯編<lb/>
　　<hi>元有天下文治蔚興累朝御製詞章史臣必編次成帙而元文類弗載一字當因内府藏本不落人</hi>
　　<hi>間也茲從野史中搜得文宗詩二首用冠簡端</hi>
元文宗<lb/>
　　<hi>上神智天畀怡情詞翰雅喜登臨居金陵潛邸時常屏從官獨造鍾山冶亭吟賞竟日曾命近臣房</hi>
　　<hi>大年畵京都萬歲山圖大年辭以未至其地上索紙運筆先作一藳授之大年驚服謂格法周匝停</hi>
<pb n="KR4h0158_WYG_066-1b"/>
　　<hi>勻雖積學專工莫能及也</hi>
　　自集慶路入正大統途中偶吟<lb/>
穿了氁衫便着鞭一鈎殘月栁梢邊二三㸃露滴如雨<lb/>
六七箇星猶在天犬吠竹籬人過語雞鳴茅店客驚眠<lb/>
須臾捧出扶桑日七十二峰都在前<lb/>
　　望九華<lb/>
昔年曾見九華圖為問江南有也無今日五溪橋上見<lb/>
畵師猶自欠工夫<lb/>
<pb n="KR4h0158_WYG_066-2a"/>
　楊　奐<lb/>
　　<hi>字煥然乾州奉天人母夢日光射其身而生識者謂文明之兆因以奐名之金末舉進士不第作萬</hi>
　　<hi>言䇿指陳時弊未及上而歸元太宗戊戌詔試諸道進士奐試東平兩中賦論第一用耶律楚材薦</hi>
　　<hi>授河南路徵收課税所長官兼亷訪使在官十年乃請老世祖總漠南驛召叅議京兆宣撫司事累</hi>
　　<hi>辭得請年七十終于家諡文憲所著書百餘卷</hi>
　　有懷梁仲經父<lb/>
美人熒熒在何處海濶天低隔烟霧珊瑚零落芙蓉空<lb/>
咫尺相望迷去路翠輦金輿雙鳳凰風吹環珮聲玎璫<lb/>
<pb n="KR4h0158_WYG_066-2b"/>
壺觴狼籍事已往一日萬里愁茫茫劉郎竟是誰家客<lb/>
歲晩霜華林葉赤美人熒熒在何處鴨緑江頭江月白<lb/>
　　宿草堂<lb/>
廢寺人蹤斷幽溪野性便魚須分浪細虎跡印沙圓馴<lb/>
雀偷僧飯饑蚊破客眠獻芹吾豈敢直欲斸山田<lb/>
　　寄商夢卿<lb/>
無窮惟永日有盡是流年白髮誰能免丹經恐妄傳㑹<lb/>
心人健否到處冡纍然滾滾風波地方思萬里船<lb/>
<pb n="KR4h0158_WYG_066-3a"/>
　　阿道村<lb/>
官路人家少邊城驛使頻季鷹終去洛王粲近歸秦天<lb/>
地羣龍鬬泥沙尺蠖伸親朋應笑我頭白傍風塵<lb/>
　　留别儒禪<lb/>
溪行魚不畏巖宿虎相隨怕客談新事逢人誦舊詩衲<lb/>
輕聊覆體米滑欲翻匙僧臘知餘幾霜髭已滿頥<lb/>
　　謝顧副言問疾<lb/>
久謝公家事時勞長者車可憐新病後未覺故人疎渭<lb/>
<pb n="KR4h0158_WYG_066-3b"/>
北偏饒夢河南近得書相忘吾豈敢欲出怯籃輿<lb/>
　　訪耿君玊隱居<lb/>
居幽穿洞府岸狹束溪流細逕隣翁熟縣崖逺客愁橋<lb/>
明山月上窗暗野雲浮世事何曾到年侵易白頭<lb/>
　　雨夜<hi>二首</hi>
闗河隔千里筆硯寄餘生老覺鄉心重閒知世念輕浮<lb/>
風搖竹影細雨簌檐聲落魄縁何事吾今不用名<lb/>
窗秋風獵獵檐夜雨頻頻蛩韻愁於我燈花笑向人此<lb/>
<pb n="KR4h0158_WYG_066-4a"/>
身猶在洛何日定歸秦不必黄粱熟真慚白髮新<lb/>
　　未歸<lb/>
渭水遙通洛函闗近隔秦百年垂老日千里未歸身夢<lb/>
寐嫌為客妻孥不諱貧一官無可戀花氣五陵春<lb/>
　　荅京叔文季昆仲<lb/>
何處音書至劉家好弟兄科名先世在詩律早年成嶺<lb/>
北饒風雪淮南困甲兵論文吾有意尊酒阻同傾<lb/>
　　飲山家<lb/>
<pb n="KR4h0158_WYG_066-4b"/>
爲愛春風好乗時把一杯百年雙眼在萬事寸心灰花<lb/>
向坐中落客從雲外來詩成無紙筆書地惜蒼苔<lb/>
　　浮生懷裕之<lb/>
漢節飛雲外秦城落照邊浮生空自老歸計定何年淚<lb/>
滿陳蕃榻心遙祖逖鞭短詩聊遣興羞向故人傳<lb/>
　　晩至青口<lb/>
長年困行役短髮易飄零世事驚春夢交親散曉星燒<lb/>
痕侵路黑栁色夾堤青落日明霞底原情動鶺鴒<lb/>
<pb n="KR4h0158_WYG_066-5a"/>
　　撫州<lb/>
北界連南界昌州又撫州月明魚泊夜霜冷䑕山秋為<lb/>
客無時了勞生有許愁殘年嬰世網吾欲謝溪鷗<lb/>
　　青峰寺哭燦然弟<lb/>
長别惟生死難忘是弟兄但吾今到處想汝昔曾行鄉<lb/>
社三年阻兵戈一夢驚青山風雨夜此去更傷情<lb/>
　　至滑州堤<lb/>
舊事悲存沒殘年厭往還孤城晴雪底雙塔暮雲間馬<lb/>
<pb n="KR4h0158_WYG_066-5b"/>
沒長津在龍歸老井閒隔林青數㸃多是濬州山<lb/>
　　出鴉谷宿北石橋<lb/>
燒火連山暗春雲出谷遲避人投野店繫馬就疎籬舊<lb/>
宇頽垣在新愁客枕知清明無幾日細與數歸期<lb/>
　　宿南石橋<lb/>
江流平入楚山勢逺連秦岸柳猶含凍溪花欲破春石<lb/>
銜車轍古沙印虎蹄新晩境長為客空山不見人<lb/>
　　承徳亨見訪<lb/>
<pb n="KR4h0158_WYG_066-6a"/>
世事元無定人生只合閒君今悲白髮我亦負青山廢<lb/>
郭官居冷荒年旅食慳最憐情義厚朝至暮方還<lb/>
　　次答正卿<hi>二首</hi>
客愁青鏡裏歸夢白鷗邊故國人何在新秋月又圓米<lb/>
鹽逢此日詩酒負殘年長羡平林鳥雙飛入暮烟<lb/>
何人依玊樹有客隱金華老覺身為累時勞夢到家且<lb/>
騎山簡馬誰識子陽蛙日暮秋風起飛塵滿画叉<lb/>
　　次荅伯直侍郎<lb/>
<pb n="KR4h0158_WYG_066-6b"/>
家貧餘四壁地勝接三鄉詞賦狂司馬形容老遂良画<lb/>
眉從爾濶舞袖為誰長生死交情在書紳示不忘<lb/>
　　冠氏留别趙帥<lb/>
主人情爛熳客子自奔忙不見猶頻夢相逢合斷腸秋<lb/>
凉抛藥裹夜雨倒壺觴回首髙城北幽燕去路長<lb/>
　　送靳才卿之平陽<lb/>
却向他州去蕭蕭雪滿簪丘園初到眼兒女總闗心汾<lb/>
水野烟白霍山寒霧深得歸歸更好吾亦愛秦音<lb/>
<pb n="KR4h0158_WYG_066-7a"/>
　　呈君美<lb/>
上陽門外路日暮獨歸時齒髮已衰謝風塵仍别離斷<lb/>
雲横紫閣急雨掠蒼陂地勝饒新句君將寄阿誰<lb/>
　　楊飛卿<lb/>
吾宗久零落之子亦中年紫邏堪髙卧𤣥經擬共傳前<lb/>
言非戲爾舊處想依然留著新詩筆教隨過海船<lb/>
　　文紀行贈之以馬<lb/>
洛水西頭路桃花夾岸香偏宜紅叱撥小試紫游韁雨<lb/>
<pb n="KR4h0158_WYG_066-7b"/>
徑沙初輭春山草正長杖藜猶過我此别莫相忘<lb/>
　　懷同祖卿<lb/>
東府倉皇别西河迤邐回元戎期坐嘯上客入行臺夢<lb/>
裏惠連句生前張翰杯龍池清似染應恨不歸來<lb/>
　　答張君美<lb/>
我無茅一把誰有橘千頭應物機仍拙憂時涕欲流謾<lb/>
違魚鳥信豈為稻粱謀老去輕三仕詩來抵四愁<lb/>
　　宿重陽宫<lb/>
<pb n="KR4h0158_WYG_066-8a"/>
村落到山盡軒窗臨水多野禽如舊識隣叟漸相過林<lb/>
靜連官竹籬疎補女蘿夜深眠不著倚杖看星河<lb/>
　　應試萬寧宫<lb/>
月澹長楊曉色清天題飛下寂無聲南山霧豹文章在<lb/>
北海雲鵬羽翼成玊檻玲瓏紅靄重金爐縹緲翠烟輕<lb/>
誰言半夜曾前席白日君王問賈生　<hi>稗史謂金章宗試貢士於萬寧</hi>
<hi>宫楊紫陽年方弱冠蓆屋稍近殿檐金主出御幄顧之問其名氏里貫而去故有君王問賈生之句然考其本</hi>
<hi>傳紫陽在金末實未有此遇也或即元太宗乎</hi>
<pb n="KR4h0158_WYG_066-8b"/>
　　長安感懷<lb/>
此心直欲作東周再到長安已白頭往事無憑空擊楫<lb/>
故人何處獨登樓月搖銀海秦陵夜露濕金莖漢殿秋<lb/>
落日酒醒雙淚眼幾時清渭向西流<lb/>
　　呈公茂<lb/>
氷雪相看十五年照人風采只依然我今自分蓬蒿底<lb/>
君獨何心道路邊渭北幾時無夢寐終南何處有林泉<lb/>
不妨便作求田計伴取揚雄草太𤣥<lb/>
<pb n="KR4h0158_WYG_066-9a"/>
　　病中趙之讓見訪<lb/>
洛陽三月不得雨君家西來常苦隂酒杯雖好怕到手<lb/>
藥裹底事猶闗心對牀幾日肯相就擁被中宵愁獨吟<lb/>
莫疑衰病便揮謝解吐新句酬知音<lb/>
　　寄商夢卿<lb/>
一望東原一惘然芸窗誰與伴髙眠秋風有意招張翰<lb/>
春草無由見惠連王母信音青鳥外溪翁心事白鷗邊<lb/>
殷勤為向侯芭道判却殘年老太𤣥<lb/>
<pb n="KR4h0158_WYG_066-9b"/>
　　讀汝南遺事<hi>二首</hi>
軹道牽羊事已非更堪行酒著青衣裹頭婢子那知此<lb/>
爭逐君王烈焰歸<lb/>
六朝江氷故依然隔斷中原又百年長笑桓温無逺略<lb/>
竟留王猛佐苻堅<lb/>
　　出郭作<lb/>
燕姬歌處囀鶯喉燕酒春來滑似油自有五陵年少在<lb/>
平明騎馬過盧溝<lb/>
<pb n="KR4h0158_WYG_066-10a"/>
　　過湯隂崇壽寺<lb/>
城荒古寺冷於氷絳帳誰燒照佛燈閒遶空堦觀石刻<lb/>
偶聞音語得鄉僧<lb/>
　　憶君美<lb/>
銅柱從君泣墮鳶䲭夷心事五湖邊頭顱如此人間事<lb/>
不得青山對暮年<lb/>
　　管寧濯足圖<lb/>
踏遍遼東未是癡藜牀欲穴只心知好留一掬黄泥水<lb/>
<pb n="KR4h0158_WYG_066-10b"/>
墁却曹公受禪碑<lb/>
　　讀涑水通鑑<lb/>
風烟慘澹駐三巴漢燼將燃蜀婦髽欲起温公問書法<lb/>
武侯入㓂㓂誰家<lb/>
　耶律楚材<lb/>
　　<hi>字晉卿遼東丹王托雲八世孫父履以學行事金世宗特見親任終尚書右丞楚材生三歲而孤母</hi>
　　<hi>楊氏教之學及長博極羣書旁通天文地理律歴術數之説下筆為文若宿搆章宗問以疑獄數事</hi>
　　<hi>所對甚優遂辟為掾後仕為開州同知宣宗遷汴完顔復興留守燕辟為左右司員外郎元太祖定</hi>
<pb n="KR4h0158_WYG_066-11a"/>
　　<hi>燕聞其名召見之日見親信嘗指楚材謂太宗曰此人天賜我家爾後軍國庻政當悉委之太宗即</hi>
　　<hi>位首請肆赦且條便宜一十八事頒天下立燕京十路徵收課税使國用充足拜中書令事無鉅細</hi>
　　<hi>皆先白之權貴屢譖不行克汴城奏活百姓百四十七萬人文治大興年五十五薨於位追封廣寧</hi>
　　<hi>王諡文正</hi>
　　九日黄華屬和<lb/>
西風殘日秋有客嗟幽獨偶爾得香醪凄然憶霜菊世<lb/>
態屢遷變人生多反復十年一夢中猶未黄粱熟<lb/>
　　酬非熊<lb/>
<pb n="KR4h0158_WYG_066-11b"/>
藹藹英聲鎮北州非熊人物本風流時逢佳客開青眼<lb/>
久領元戎尚黒頭已發豐城神劍出休嗟暗室夜光投<lb/>
驅兵經略闗中了題遍長安舊酒樓<lb/>
　　柬趙庭玉子質<lb/>
萬里龍庭白草秋時時歸夢舊漁舟酌殘白酒難成醉<lb/>
老盡黄花無限愁久識人心多厭政喜逢天下已歸劉<lb/>
而今子入中州去莫惜寒梅寄隴頭<lb/>
　元好問<lb/>
<pb n="KR4h0158_WYG_066-12a"/>
　　<hi>字裕之號遺山太原秀容人也父德明字東巖有聲塲屋累舉不第生二子長好古次好問皆以才</hi>
　　<hi>名著而好問頴悟殊絶七歲能詩長從陵川郝天挺學六年大成下太行渡大河為箕山琴臺詩閒</hi>
　　<hi>閒趙公見之謂少陵以來無此作也由是名震京師金興定五年舉進士金亡晦跡其詩益工學者</hi>
　　<hi>宗之所作金史為一代鴻筆在陜時編中州集人少見者入明初始大行於世</hi>
　　㶏亭<lb/>
春物已清美客懷自幽獨危亭一徘徊翛然若新沐宿<lb/>
雲淡野川元氣浮草木微茫盡楚尾平逺疑杜曲生平<lb/>
逺遊賦吟諷心自足朅來著世網抑抑就邊幅人生要<lb/>
<pb n="KR4h0158_WYG_066-12b"/>
適情無榮復何辱乾坤入望眼容我謝羈束一笑白鷗<lb/>
前春波動新緑<lb/>
　　龍潭<lb/>
層氷積浩蕩陵谷互吞吐窈窕轉幽壑突兀開淨宇回<lb/>
頭山水縣亦復墮塵土孤雲鐵梁北宇宙一仰俯風景<lb/>
初不殊川塗忽脩阻寒潭海眼淨黯黑自終古蟄龍何<lb/>
年卧萬國待霖雨誰能裂蒼崖雷風視掀舉<lb/>
　　黄公廟<lb/>
<pb n="KR4h0158_WYG_066-13a"/>
羇客無恒居六月走長路清風黄公祠地古欣所遇劍<lb/>
飛素靈哭龍躍雲雨赴堂堂文成君談笑取帝傅功名<lb/>
要有命隂相知何預誰謂圯上人異事驚竹素河清不<lb/>
可俟筋力疲世故袖間一編書塵埃歎遲暮<lb/>
　　别李周卿<lb/>
行路澀于棘單車望千山歌君歸雲曲清涕留餘澘六<lb/>
年河朔州動輙得謗訕惟君篤髙義日來款柴闗古交<lb/>
松栢心今交桃李顔古人去不返古道挽不還相思一<lb/>
<pb n="KR4h0158_WYG_066-13b"/>
樽酒幽恨寄山間<lb/>
　　九日讀書山中<hi>二首</hi>
行帳適南下居人跼庭户城中望青山一水不易渡今<lb/>
朝川涂靜偶得展衰歩蕩如脱囚拘廣漠開四顧半生<lb/>
無根著筋力疲世故大似丁令威歸來歎墟墓鄉閭喪<lb/>
亂久觸目異平素枌榆雖尚有歲晏多霜露<lb/>
今日復何日霜氣倐已凄登髙有佳招山中古招提翩<lb/>
翩劉公子玊田重相攜乾坤動詩興澗壑忘攀躋霍侯<lb/>
<pb n="KR4h0158_WYG_066-14a"/>
家甚貧劣有酒與雞城居厭鼙鼓移家此幽棲世網不<lb/>
易逃所向皆塵泥何以濯我纓林間有清溪<lb/>
　　少林<lb/>
雲林入清深禪房坐蕭爽澄泉潔餘習髙鳥喚長往我<lb/>
無𤣥豹姿漫有紫霞想回首山中雲靈芝日應長<lb/>
　　緱山置酒<lb/>
靈宫肅清曉細栢含古春人言王子喬鶴馭此上賔白<lb/>
雲山蒼蒼平田木欣欣登髙覽元化浩蕩融心神西望<lb/>
<pb n="KR4h0158_WYG_066-14b"/>
洛陽城大路通平津行人細如蟻擾擾爭紅塵蓬萊風<lb/>
濤深鬢毛日夜新殷勤一杯酒愧爾雲間人<lb/>
　　種松<lb/>
百錢買松羔植之我東墻汲井浣塵土插籬䕶牛羊一<lb/>
日三摩挲愛此添丁郎昨宵入我夢忽爾變昻藏昻藏<lb/>
上雲雨慘澹含風霜起來月中看細鬛錯針芒惘然一<lb/>
太息何年起明堂鄰叟向我言種木本易長不見河畔<lb/>
栁顧盻百尺强君自作逺計今日何所望<lb/>
<pb n="KR4h0158_WYG_066-15a"/>
　　飲酒<hi>三首</hi>
西郊一畆宅閉門秋草深牀頭有新釀意愜成孤斟舉<lb/>
杯謝明月蓬蓽肯相臨願將萬古色照我萬古心<lb/>
去古日已逺百偽無一真獨餘醉鄉地中有羲皇醇聖<lb/>
教難為功乃見酒力神誰能釀滄海盡醉區中民<lb/>
此飲又復醉此醉更酣適徘徊雲間月相對澹以黙三<lb/>
更風露下巾袖警微濕浩歌天壤間今夕知何夕<lb/>
　　雜詩<hi>三首</hi>
<pb n="KR4h0158_WYG_066-15b"/>
相士如相馬滅没深天機區區銅馬法徒識牝與驪人<lb/>
言當塗公惡人知其微如何許劭語受之不復疑知人<lb/>
固不易人亦未易知妍媸在水鏡鉛粉徒自欺<lb/>
崑山有璞玉外質而内美唯其不自衒故與頑石齒和<lb/>
也速於售再獻甘滅趾在玉庸何傷惜君兩足耳<lb/>
堂堂明堂柱根節幾歲寒使與蒲栁同扶厦良亦難我<lb/>
衣敝緼袍我飯苜蓿盤天公方試我劍鋏勿妄彈<lb/>
　　放言<lb/>
<pb n="KR4h0158_WYG_066-16a"/>
韓非死孤憤虞卿著窮愁長沙一湘纍郊島兩詩囚人<lb/>
生定能幾肺肝日相讐井蛙奚足論褌虱良足羞正有<lb/>
一朝樂不償百年憂古來帝王師或從赤松遊大笑人<lb/>
間世起減真浮漚曾是萬户封不博一掉頭有來且當<lb/>
避未至吾何求<lb/>
　　學東坡移居<hi>五首</hi>
廢地三畆餘十年長蒿萊瓦礫雖糞壤白骨深蒼苔孤<lb/>
客無所投即此營茅齋墾斸豈不苦寢處亦可懷辱身<lb/>
<pb n="KR4h0158_WYG_066-16b"/>
賤者事寧當惜筋骸伐木荒林中運甓古城隈辛勤八<lb/>
十日吾事乃得諧買宅必萬錢一錢不天來今晨見此<lb/>
屋一笑心顔開<lb/>
壬辰困重圍金粟論升勺明年出青城瞑目就束縛毫<lb/>
釐脱鬼手攘臂留空槖聊城千里外狼狽何所託諸公<lb/>
頗相念餘粒分鳬鶴得損不相償坏土填巨壑一冬不<lb/>
掣衣繒纊如紙薄一日僅兩食强半雜藜藿不羞蓬蔂<lb/>
行粗識瓢飲樂敵貧如敵冦自信頗亦慤兒啼飯籮空<lb/>
<pb n="KR4h0158_WYG_066-17a"/>
堅陣為屢却滄溟浮一葉渺不見止泊五窮果何神為<lb/>
戲乃爾虐<lb/>
舊隱嵩山陽筍蕨豐餽餉新齋浙江曲山水窮放浪乾<lb/>
坤兩茅含氣壓華屋上一從陵谷變歸顧無復望樵漁<lb/>
憶還往風土夢閒曠恍如悟前身姓改心不忘去年住<lb/>
佛屋盡室寄尋丈今年僦民居卧榻礙盆盎靜言尋禍<lb/>
本正坐一出妄青山不能隱俛首入羈鞅巢傾卵隨覆<lb/>
身在顔亦强空悲龍髯絶永負魚腹葬置錐良有餘終<lb/>
<pb n="KR4h0158_WYG_066-17b"/>
身志懲創<lb/>
國史經喪亂天幸有所歸但恨後十年時事無人知興<lb/>
廢屬之天事豈盡乖違傳聞入讐敵祇以興罵譏老臣<lb/>
與存亡髙賢死兵饑身死名亦滅義士為傷悲哀哀淮<lb/>
西城萬夫甘伏尸田横巨擘耳猶為談者資我作南冠<lb/>
録一語不敢私稗官雜家流國風賤婦詩成書有作者<lb/>
起本良在兹濕薪烟滿眼破硯氷生髭造物留此筆吾<lb/>
貧復何辭<lb/>
<pb n="KR4h0158_WYG_066-18a"/>
此州多寓士論年悉肩隨風波同一舟奚必骨肉為倪<lb/>
家蓮花白每釀必見貽季昌妙琴事足以相娛嬉郭侯<lb/>
家多書篇帙得徧窺趙子篤於學間以問所疑王生舊<lb/>
鄰舍窮達心不移千里訪存殁十口分寒饑獨有仲通<lb/>
甫天馬不可羈直以論詩文稍稍窺藩籬永懷王與李<lb/>
朔漠行當歸我作野史亭日與諸君期相從一笑樂來<lb/>
事無庸知書來聞吉語報我脱縶維慚非一狐腋不值<lb/>
五羖皮<lb/>
<pb n="KR4h0158_WYG_066-18b"/>
　　野史亭夜雨感興<lb/>
私録闗赴告求野或有取秋兎一寸毫盡力不易舉衰<lb/>
遲私自惜憂思當誰語展轉天未明幽窗響疎雨<lb/>
　　過晉陽故城書事<lb/>
惠逺祠前晉溪水翠葉銀花清見底水上西山如卧屏<lb/>
鬱鬱蒼蒼三百里中原北門形勢雄想見城闕雲烟中<lb/>
望川亭上閲今古但有麥浪搖春風君不見繫舟山頭<lb/>
龍角秃白塔一摧城覆沒薛王出降民不降屋瓦亂飛<lb/>
<pb n="KR4h0158_WYG_066-19a"/>
如箭鏃汾流决入大夏門府治移著唐明村只從巨屏<lb/>
失光彩河洛幾度風烟昏東闕蒼龍西玊虎金雀觚稜<lb/>
上雲雨不論民居與官府僊佛所廬餘百所鬼役天才<lb/>
千萬古爭教一炬成焦土至今父老哭向天死恨河南<lb/>
往來苦南人鬼巫好禨祥禺夫畚鍤開連岡官衙十字<lb/>
改丁字釘破并州渠亦亡幾時却到承平了重看官家<lb/>
築晉陽<lb/>
　　九月七日夢中作詩續以末後一句<lb/>
<pb n="KR4h0158_WYG_066-19b"/>
桃花紅深李花白昨日成團今日折歌聲滿耳何處來<lb/>
楊栁青旗洛陽陌拊君背握君手朝鐘暮鼓無了期世<lb/>
事于人竟何有青青鏡中髮忽忽成白首六國印何如<lb/>
負郭一頃田千載名不及即時一杯酒<lb/>
　　過劉子中新居<lb/>
鄆州城隅兩茅屋市聲喧喧自幽獨春風吹盡山杏花<lb/>
只有青青一叢竹先生愛畵如惜玉練鵲翔鸞餘百軸<lb/>
大兒踉蹡挾書歸土銼疎烟纔一粥微官枉負半生閒<lb/>
<pb n="KR4h0158_WYG_066-20a"/>
也著區區簿領間何時却與溪南老紫蓋山前共往還<lb/>
　　高門闗<lb/>
高門闗頭霜樹老細路千山萬山繞亂餘村落不見人<lb/>
霰雪霏霏暗清曉莘川百里如掌平閒田滿眼人得耕<lb/>
山中樹藝亦不惡誰遣多田知姓名許李申楊竟何得<lb/>
只今惟有石灘聲<lb/>
　　歸舟怨<lb/>
渡頭楊栁青復青閨中少婦動離情只從問得狂夫處<lb/>
<pb n="KR4h0158_WYG_066-20b"/>
夜夜夢到洛陽城城南吹櫓聲北雁鳴嚶嚶江流望不<lb/>
極相思春草生<lb/>
　　天門引<lb/>
秦王深居不得近從破衡成欲誰信白頭遊客困咸陽<lb/>
憔悴黄金百斤盡海中僊人黄鵠舉大笑人間爭腐䑕<lb/>
丈夫何意作蘇秦六印才堪警兒女古來多為虛名老<lb/>
不見阿房淨如掃千年虎豹守天門一日牛羊卧秋草<lb/>
　　蛟龍引<lb/>
<pb n="KR4h0158_WYG_066-21a"/>
古劍咸陽墓中得抉開青雲見白日蛟龍地底氣如虹<lb/>
土花千年不敢蝕洪鑪烈焰初騰精横海已覺無長鯨<lb/>
世上元無倚天手匣中誰解不平鳴割城恨不逢相如<lb/>
佐酒恨不逢朱虛尚方未入朱雲請盟槃合與毛生俱<lb/>
誰念田文坐中客只將彈鋏歎無魚<lb/>
　　荆棘中杏花<lb/>
牆東荒蹊抱村斜荆棘狼藉盤根芽何年丹杏此留種<lb/>
小紅濈濈爭春華野人慣見漫不省獨有詩客來咨嗟<lb/>
<pb n="KR4h0158_WYG_066-21b"/>
天真不到鉛粉筆富艶自是宫闈花曲池芳逕非宿昔<lb/>
蒼苔濁酒同天涯京師惜花如惜玉曉擔賣徹東西家<lb/>
杏花看紅不看白十日忙殺遊春車誰家園亭有此樹<lb/>
鄭重已著重幃遮阿嬌新寵貯金屋明妃逺嫁愁悲笳<lb/>
落花縈簾拂牀席亦有飄泊沾泥沙天公無心物自物<lb/>
得意未用相陵誇黄昏人歸花不語唯有落月啼栖鴉<lb/>
　　湘夫人咏<lb/>
木蘭芙蓉滿芳洲白雲飛來北渚遊千秋萬歲帝鄉逺<lb/>
<pb n="KR4h0158_WYG_066-22a"/>
雲來雲去空悠悠秋風秋月沅江渡波上寒烟引輕素<lb/>
九疑山髙猿夜啼竹枝無聲墮殘露<lb/>
　　後平湖曲<lb/>
越女顔如花吳兒潔於玊天教並牆居不著同被宿美<lb/>
人一笑千黄金連城不博百年心樓上牆頭無一物暮<lb/>
爨朝舂一生足秋風拂羅裳秋水照紅妝舉頭見郎至<lb/>
低頭采蓮房郎心只如菱刺短妾意未覺藕絲長與郎<lb/>
期何許眼礙同舟女春波澹澹無盡情雙星盈盈不得<lb/>
<pb n="KR4h0158_WYG_066-22b"/>
語十里平湖艇子遲岸花汀草伴人歸鴛鴦驚起東西<lb/>
去唯有蜻蜓接翅飛<lb/>
　　隋故宫行<lb/>
渭川楊栁先得春二月鶯啼百囀新長春宫中千樹錦<lb/>
暖日晴雲思煞人君王半醉唱吳歌絳僊起舞嚬翠娥<lb/>
吳兒謾説曾行樂三十六宫能幾多千秋萬古金銀闕<lb/>
海沒三山一毫髮繁華夢覺人不知留得寒蛩泣秋月<lb/>
　　寄答溪南詩老辛愿敬之<lb/>
<pb n="KR4h0158_WYG_066-23a"/>
五年不喚溪南渡日夕心馳洛西路山中今日見君詩<lb/>
惆悵良辰又相誤龍蛇大澤變風景虎豹天門鬱烟霧<lb/>
丈夫不合把鉏犁青鬢無情忽衰素平泉漫作窮愁志<lb/>
笠澤休題自憐賦長安正有五侯鯖骯髒誰能作樓䕶<lb/>
青燈老屋深蓬蒿蝙蝠掠面莎雞號劍歌夜半激悲壯<lb/>
松風萬壑翻雲濤區區墓上曹征西我知慚愧王東皋<lb/>
人生只有一杯酒螟蛉蜾蠃安能豪<lb/>
　　密公寳章小集<lb/>
<pb n="KR4h0158_WYG_066-23b"/>
天東長白太寳幢天河發源導三江有木蔽映山朝陽<lb/>
云誰巢者雛鳳凰雲間吐氣日五色百鳥不敢言文章<lb/>
名都盤盤魏大梁黄金甲第羅康莊王家書絶畵亦絶<lb/>
欲與中秘論低昻宻公書院無絲簧窗明几潔凝幽香<lb/>
元光以後門鑰費文士稍得連壺觴客來喜色浮清揚<lb/>
典衣置酒餘空箱生平俊氣不易降眼中俗物都茫茫<lb/>
淵明素琴嵇阮酒妙意所寄誰能量在昔武元握乾綱<lb/>
扶桑為弓射八荒獵取大國如驅羊民風朴魯資質彊<lb/>
<pb n="KR4h0158_WYG_066-24a"/>
文洽未及武剋剛興陵之孫越王子天以人瑞歸明昌<lb/>
十三執經侍帝傍十八健筆凌阿房撐腸文字五千卷<lb/>
靈臺架搆能鋪張髙陽苗裔襲衆芳胡不置之貢玉堂<lb/>
袖中正有活國手地下纔得修文郎悲風蕭蕭吹白楊<lb/>
丘山零落可憐傷承平故態耿猶在拂試寳墨生輝光<lb/>
恰似如庵連榻坐一甌春露淡相忘　<hi>宻公子瑜完顔宗室中第一流</hi>
<hi>人也平生所寳惟書畵家藏幾與中秘等南渡倉卒公抱持愛䕶與身存亡於他物一無所攜故竟坐窮以薨</hi>
<hi>君子傷之</hi>
<pb n="KR4h0158_WYG_066-24b"/>
　　覓神霄道士古銅爵<lb/>
雷章著土紛朱碧秋菌春蒲人不識若非儀狄墓中來<lb/>
應自杜康祠下得古人偶得酒之傳摸索飲器流饞涎<lb/>
巧偷豪奪吾何敢他日酬君九府錢<lb/>
　　贈休糧張鍊師<lb/>
金砂霧散風雨疾一㸃黄金鑄秋橘中林宴坐人不知<lb/>
野鹿銜花蜂課蜜富兒盤饌羅羶葷擾擾飛蠅復聚蚊<lb/>
見説西山好薇蕨一枝青竹願隨君<lb/>
<pb n="KR4h0158_WYG_066-25a"/>
　　題商孟卿家明皇合曲圖<lb/>
海棠一株春一國燕燕鶯鶯作寒食千古萬古開元日<lb/>
三郎搦管仰面吹天公大笑嗔不得寧王天人玉不如<lb/>
番綽樂句不可無宫腰不按羽衣譜疾舞底用牧豬奴<lb/>
風聳水聲閟清都夢中令人羡華胥何時却並宫牆聽<lb/>
不恨將身作李謩<lb/>
　　蟾池<lb/>
老蟇食月飽復吐天公一目頻年瞽下界新增養蟾户<lb/>
<pb n="KR4h0158_WYG_066-25b"/>
玉斧誰憐修月苦郡國蟾池知幾所碧玉清流水仙府<lb/>
小蟾徐行腹如鼔大蟾張頤怒于虎渠家眉間有黄乳<lb/>
膏粱大丁正須汝何人説與月復讎疾過池頭不容語<lb/>
向來屬私今屬官從今見蟇當好看爬沙即上青雲端<lb/>
　　劉逺筆<lb/>
老㕙力能舉玉杵文陣挽彊猶百鈞惜哉變化太狡獪<lb/>
嚮也褐衣今虎文宣城諸葛寂無聞前後兩劉新冊勲<lb/>
謝郎神鋒恨太雋雖然豈不超人羣三錢雞毛吐皇墳<lb/>
<pb n="KR4h0158_WYG_066-26a"/>
尖奴定能張吾軍何時酌我百壺酒為汝醉草垂天雲<lb/>
　　祖唐臣愚庵<lb/>
小智胠篋盗所羞大智移國鬼與讎浮生匹絹兩盂粥<lb/>
心計擾擾知何求青州荆州兔三窟古人今人貉一丘<lb/>
喚起羅池栁夫子與君同醉訾家洲<lb/>
　　常山妷生四十月能搦管作字筆意開廊有成人<lb/>
　　　之量喜為賦詩使洛誦之<lb/>
大兒小兒舞商羊東家西家捉迷藏牙牙作羣雁雁行<lb/>
<pb n="KR4h0158_WYG_066-26b"/>
是中乃有常山郎常山嬌嬌可憐蟲四歲未有三歲彊<lb/>
黑鷹破殻自神駿黄犢放脚須跳梁只知見紙即塗抹<lb/>
誰謂轉腕能低昻渠家兩公破天荒劉煇夢靈果專場<lb/>
榮鄉亭中詩版在岐山名字香山香此郎晚出西樞房<lb/>
虎穴虎子不可當天驚地怪見落筆便合抱送中書堂<lb/>
文星煌煌照燕南青青子衿滿恒陽教官連被鳳尾諾<lb/>
瑞物多生金粟岡兒曹變化不作難何必二十始乖張<lb/>
明年作字一丈大當有稜角垂光芒<lb/>
<pb n="KR4h0158_WYG_066-27a"/>
　　金世宗御書田不伐望月婆羅門引分得楚字韻<lb/>
瑤光樓前按歌舞桂樹秋香月三五白頭誰解記開元<lb/>
四海歡聲沸簫鼔兩都秋色皆喬木三月阿房已焦土<lb/>
天上亦有别離情可是田郎心獨苦承平舊物霓裳譜<lb/>
寳氣暉暉映千古銀橋望極竟不歸滅没燕鴻下平楚<lb/>
　　贈别孫徳謙<lb/>
津橋垂楊雪花白挽斷春衫苦留客西湖一雨春意濃<lb/>
絶似銅駝洛陽陌湖亭轟醉卧春風到手金杯不放空<lb/>
<pb n="KR4h0158_WYG_066-27b"/>
鵲山一帯傷心碧羡殺孫郎馬首東<lb/>
　　紀子正杏園燕子<lb/>
紀翁種杏城西垠千株萬株紅艷新今年寒食好天色<lb/>
曉氣鬱鬱含芳津天公自愛此花好朝熏暮染煩花神<lb/>
融霞暈雪一傾倒非烟非霧非卿雲未開何所似乳兒<lb/>
粉妝深綘唇能啼能笑癡復騃畵出百子元非真半開<lb/>
何所似里中處女東家隣陽和入骨春思動欲語不語<lb/>
時輕顰就中爛縵尤更好五家合隊虢與秦曲江江頭<lb/>
<pb n="KR4h0158_WYG_066-28a"/>
看車馬十里羅綺爭紅塵陽平一邑多詩豪主人買酒<lb/>
邀衆賓花時有成約恨少楊子張吾軍落花著衣紅繽<lb/>
紛四坐慘澹傷精魂花開花落十日耳對花不飲花應<lb/>
嗔愛花常苦得花晚爭教行樂無閒身芳苞一破不更<lb/>
合且看錦樹烘殘春<lb/>
　　汎舟大明湖<lb/>
長白山前繡江水展放荷花三十里看山水底山更佳<lb/>
一堆蒼烟收不起山從陽丘西來青一灣天公擲下半<lb/>
<pb n="KR4h0158_WYG_066-28b"/>
玉環大明湖上一盃酒昨日繡江眉睫間晩凉一櫂東<lb/>
城渡水暗荷深若無路江妃不惜水芝香狼藉秋風與<lb/>
秋露蘭襟鬱鬱散芳澤羅襪盈盈見微步晚晴一賦畵<lb/>
不成枉著風標誇白鷺我時驂鸞追散仙但見金支翠<lb/>
蕤相後先眼花耳熱不稱意髙唱吳歌叩兩舷喚取樊<lb/>
川搖醉筆風流聊與付他年<lb/>
　　賦邢州鵲山<lb/>
去時唐山道望望鵲山背今朝西北看竒秀益可愛蒼<lb/>
<pb n="KR4h0158_WYG_066-29a"/>
茫失層疊解駁見縈帯浮雲自來去盡巧寧變壞吳妝<lb/>
入小筆隱隱拂殘黛城隅靜女人不知擁髮低顰如有<lb/>
待太行横截九州半一掩一重俱有態只知天平六峰<lb/>
天下稀此山東來亦閒在烟埋雨沒今幾時殆天所藏<lb/>
予發之郭熙未足語平逺摹寫惟有韋郎詩<lb/>
　　癸卯歲杏花<lb/>
南州景氣暖杏花見紅梅讀書山前二月尾向陽杏花<lb/>
全未開待開竟不開怕寒貪睡嗔人催愛花被花惱不<lb/>
<pb n="KR4h0158_WYG_066-29b"/>
徹一日遶樹空千回牙牙嬌語山櫻破稠閙成團稀作<lb/>
顆小蕾從教絳蠟封繁枝未要晴雲裹兩月不舉酒半<lb/>
歲不作詩更教古銅瓶子無一枝緑隂青子長相思今<lb/>
年閏年好寒節花開不妨遲一月<lb/>
　<lb/>
　<lb/>
　<lb/>
　宋元詩會卷六十六<lb/>
</p>
<p>
</p>
  </div>
<div>
<head>宋元詩㑹卷六十七</head> <lb/>
    <p>
<pb n="KR4h0158_WYG_067-1a"/>
欽定四庫全書<lb/>
　宋元詩㑹卷六十七<lb/>
　　　　　　　　　　　兵部主事陳焯編<lb/>
　元好問<hi>下</hi>
　　送曹吉甫兼及通甫<lb/>
意氣羡君豪憐君屈騎曹安能事筆硯且復混弓刀風<lb/>
雪貂裘暗闗山馬骨髙南飛見鴻雁應為惜哀勞<lb/>
　　并州聞雁<lb/>
<pb n="KR4h0158_WYG_067-1b"/>
八月并州雁清汾照旅羣一聲驚晚笛數㸃入秋雲滅<lb/>
沒樓中見哀勞枕畔聞南來復北去無計得隨君<lb/>
　　甲寅十二月四日出鎮陽寄宰魯伯<lb/>
滹水曉光動灞橋詩境同衝寒騎瘦馬認影識衰翁長<lb/>
岸風聲外孤城雪意中回頭歌笑處凄絶意何窮<lb/>
　　陽翟道中<lb/>
長路伶俜裏羇懷莽蒼中千山分落照萬籟入秋風頻<lb/>
見參旗縮虛傳朔幕空故園歸未得細問北來鴻<lb/>
<pb n="KR4h0158_WYG_067-2a"/>
　　月觀追和鄧州相公席上韻<lb/>
月觀知名舊池亭發興偏露凉驚夜鶴風細咽秋蟬綠<lb/>
泛兵厨酒紅依幕府蓮無緣逐清景空羡飲中仙<lb/>
　　方城道中懷山居<lb/>
技拙違時用年饑與食謀江山貧士歎日月賈胡留楚<lb/>
客頻招隱文園故倦遊衡門有幽事還我北窗幽<lb/>
　　勝槩<lb/>
勝槩烟塵外新詩杖履間偶隨流水去澹與白雲還吾<lb/>
<pb n="KR4h0158_WYG_067-2b"/>
道三緘口時情一解顔從今便髙卧已負半生閒<lb/>
　　少室南原<lb/>
地僻人烟斷山深鳥語譁清溪鳴石齒暖日長藤芽緑<lb/>
映髙低樹紅迷逺近花林間見雞犬直擬是仙家<lb/>
　　長夀新居<lb/>
地古村墟逈川迴縣郭斜蒲池餘老節菊水引新芽卜<lb/>
築欣成趣歸耕覺有涯迎門顧兒女今日是山家<lb/>
　　寄程甥鐵安<lb/>
<pb n="KR4h0158_WYG_067-3a"/>
御史隂功在孫兒玊不如已能騎竹馬想亦愛銀魚異<lb/>
縣闗山濶衡門骨肉疎幾時隨阿舅盡讀外家書<lb/>
　　巳亥元日<lb/>
五十未全老衰容新又新漸稀頭上髮别換鏡中人野<lb/>
史纔張本山堂未買隣不成騎瘦馬還更入紅塵<lb/>
　　發濟源<lb/>
旱暵今年劇他鄉底處歸贏糧先失具涉世本無機棄<lb/>
擲烏皮几裵徊白版扉殷勤雙語燕媿汝逺相依<lb/>
<pb n="KR4h0158_WYG_067-3b"/>
　　倪莊中秋<lb/>
强飲日逾瘦裌衣秋已寒兒童謾相憶行路豈知難露<lb/>
氣入茅屋溪聲喧石灘山中夜來月到曉不曾看<lb/>
　　送田益之從周帥西上<lb/>
市近厨無肉書香蠧有蟲深居誰不樂兀坐竟何功天<lb/>
日伸眉後江山洗眼中蓬萊如可到剩借玉川風<lb/>
　　庚子三月十日作<lb/>
殘夢忘書帙餘寒殢酒杯青銅元懶照白紵更寛裁水<lb/>
<pb n="KR4h0158_WYG_067-4a"/>
際時獨往花邊知幾回殷勤雙語燕應自謝家來<lb/>
　　春日<lb/>
里社春盤巧欲爭裁紅暈碧助春情忽驚此日仍為客<lb/>
卻想當年似隔生貧裏虀鹽憐節物亂來歌吹失歡聲<lb/>
南州剩有還鄉伴戎馬何時道路清<lb/>
　　葉縣雨中<lb/>
春旱連延入麥秋今朝一雨散千憂龍公有力廻枯槁<lb/>
客子何心嘆滯留多稼即看連楚澤歸雲應亦到崧丘<lb/>
<pb n="KR4h0158_WYG_067-4b"/>
兵塵浩蕩乾坤滿未厭明河拂地流<lb/>
　　秋懷<lb/>
凉葉蕭蕭散雨聲虛堂淅淅掩霜清黄華自與西風約<lb/>
白髮先從逺客生吟似候蟲秋更苦夢和寒鵲夜頻驚<lb/>
何時石嶺闗頭路一望家山眼暫明<lb/>
　　横波亭<lb/>
孤亭突兀插飛流氣壓元龍百尺樓萬里風濤接瀛海<lb/>
千年豪傑壯山丘疎星澹月魚龍夜老木清霜鴻雁秋<lb/>
<pb n="KR4h0158_WYG_067-5a"/>
倚劍長謌一杯酒浮雲西北是神州<lb/>
　　懷益之兄<lb/>
牢落闗河雁一聲干戈滿眼若為情三年浪走空皮骨<lb/>
四海相望只弟兄黄耳定從秋後到白頭新自夜來生<lb/>
西樓日日西州道欲賦窮愁竟不成<lb/>
　　會善寺<lb/>
白塔沉沉插翠微魏家宫闕此餘基人生富貴有遺恨<lb/>
世事廢興無了期勝槩只今歸鷲嶺烟花從昔繞龍墀<lb/>
<pb n="KR4h0158_WYG_067-5b"/>
長松想是前朝物及見諸孫賦黍離<lb/>
　　西齋夜宴<lb/>
飄零無物慰天涯酒伴相逢飲倍加誤謬君當略彭澤<lb/>
回旋我亦笑長沙金釵醉嚲迎春髻銀燭光搖半夜花<lb/>
只欠東山游録事不來堅坐看紛譁<lb/>
　　送吳子英之官東橋且為解嘲<lb/>
柴車厯鹿送君東萬古書生蹭蹬中良醖暫留王績醉<lb/>
新詩無補玊川窮駒隂去我如决驟蟻蛭與誰爭長雄<lb/>
<pb n="KR4h0158_WYG_067-6a"/>
快築糟丘便歸老世間馬耳過春風<lb/>
　　京居辛卯八月六日作<lb/>
四壁秋蟲夜語低南窗孤客枕頻移野情自與軒裳隔<lb/>
旅食難堪日月遲平子歸田元有約魏舒襆被恐無期<lb/>
一莖白髮愁多少慚愧家人賦扊扅<lb/>
　　壬辰十二月即事<hi>二首</hi>
萬里荆襄入戰塵汴州門外即荆榛蛟龍豈是池中物<lb/>
蟣虱空悲地上臣喬木他年懷故國野烟何處望行人<lb/>
<pb n="KR4h0158_WYG_067-6b"/>
秋風不用吹華髮滄海横流要此身<lb/>
五雲宫闕露盤秋銀漢無聲桂樹稠複道漸看連上苑<lb/>
戈船仍擬下揚州曲中青塜傳新怨夢裏華胥失舊遊<lb/>
去去江南庾開府鳳凰樓畔莫回頭<lb/>
　　癸巳四月二十九出京<lb/>
塞外初捐宴賜金當時南牧已駸駸只知灞上真兒戲<lb/>
誰謂神州遂陸沉華表鶴來應有語銅槃人去亦何心<lb/>
興亡誰識天公意留着青城閲古今　<hi>宋亡於青城而金亦亡於此</hi>
<pb n="KR4h0158_WYG_067-7a"/>
　　喜李彦深過聊城<lb/>
圍城十月鬼為隣異縣相逢白髮新恨我不如南去雁<lb/>
羡君獨是北歸人言詩匡鼎功名薄去國虞翻骨相屯<lb/>
老眼天公只如此窮途無用説悲辛<lb/>
　　秋夕<lb/>
小簟凉多睡思清一窗風雨送秋聲頻年但覺貂裘敝<lb/>
萬古何曾馬角生寄食且依嚴尹幕附書誰往鄧州城<lb/>
澆愁欲問東家酒恨殺寒雞不肯鳴<lb/>
<pb n="KR4h0158_WYG_067-7b"/>
　　淮右<lb/>
淮右城池幾處存宋州新事不堪論輪車謾欲通呉㑹<lb/>
突騎誰當擣薊門細水浮花歸别澗斷雲含雨入孤村<lb/>
空餘韓渥傷時語留與纍臣一斷魂<lb/>
　　望王李歸程<lb/>
一褐霜寒晩思孤難中行李見歸途虞卿仲子死不朽<lb/>
石父晏嬰今豈無義士龍沙元咫尺纍臣駒隙自舒徐<lb/>
何時斗酒歡相勞驚看燕家頭白烏<lb/>
<pb n="KR4h0158_WYG_067-8a"/>
　　杏花落後分韻得歸字<lb/>
獺髓能醫病頰肥鸞膠無那片紅飛殘陽淡淡不肯下<lb/>
流水溶溶何處歸煮酒青林寒食過明妝髙燭賞心違<lb/>
寫生正有徐熙在漢苑招魂果是非<lb/>
　　送輔之仲庸還大梁<lb/>
驊騮爭道渺翩翩誰遣風塵失壯年四壁舊聞縣磬宅<lb/>
一囊今有賣書錢淋浪别酒青燈夜滅沒孤帆落照邊<lb/>
想得還家過春半故山喬木滿蒼烟<lb/>
<pb n="KR4h0158_WYG_067-8b"/>
　　繡江汎舟有懷李郭二公<lb/>
荷花如錦水如天狼籍秋香擁畵船長白風烟最瀟灑<lb/>
外臺賓主重留連勝遊每恨隔千里樂事便當論百年<lb/>
咫尺西州兩詩客不來同作飲中仙<lb/>
　　寄欽止李兄<lb/>
征車南北轉秋蓬闗塞相望兩秃翁衮衮便當隨世路<lb/>
悠悠難復倚天公銅駝荆棘千年後金馬衣冠一夢中<lb/>
尊酒雲州古城下幾時攜手哭春風<lb/>
<pb n="KR4h0158_WYG_067-9a"/>
　　望崧少<hi>二首</hi>
崧少飛來崑閬山山家茅屋翠微間雞豚鄉社相勞苦<lb/>
花木禪房時往還結習尚餘三宿戀殘年多負半生閒<lb/>
長河一葦人千里望斷西城碧玊環<lb/>
飲鶴池邊萬木稠豢龍崖上五峰秋藤垂絶壁雲添潤<lb/>
澗落哀湍雪共流田父占年驚玉斾詩仙留迹嘆崑丘<lb/>
西風落日山陽道空對紅塵憶舊遊<lb/>
　　野谷道中懷昭禪師<lb/>
<pb n="KR4h0158_WYG_067-9b"/>
行行汾沁欲分疆漸喜人聲挾兩鄉野谷青山空自繞<lb/>
金城白塔已相望湯翻豆餅銀絲滑油㸃茶心雪蘂香<lb/>
説向阿師應被笑人生生處果難忘<lb/>
　　外家南寺<hi>在至孝社予兒時讀書處也</hi>
鬱鬱秋梧動晩烟一庭風露覺秋偏眼中髙岸移深谷<lb/>
愁裏殘陽更亂蟬去國衣冠有今日外家梨栗記當年<lb/>
白頭來往人間徧依舊僧窗借榻眠<lb/>
　　追賦定襄周帥夢卿家秋日牡丹<lb/>
<pb n="KR4h0158_WYG_067-10a"/>
千古呉中富貴家秋風吹送洛陽花真妃鏡裏春難老<lb/>
玉女車邊日易斜紀瑞定誰增舊譜換根原自有靈砂<lb/>
來遲不及西堂宴猶想分香入棣華<hi>周有棣華堂</hi>
　　寄楊飛卿<lb/>
客夢悠悠信轉蓬蔾牀殷殷動晨鐘西風白髮三千丈<lb/>
故國青山一萬重沙水有情留過雁乾坤多事泣秋蟲<lb/>
三間老屋知何處慚愧雲間陸士龍<lb/>
　　雨夜<lb/>
<pb n="KR4h0158_WYG_067-10b"/>
夢裏孤蓬雨打秋茅齋元更小於舟無錢正坐詩作祟<lb/>
識字重為時所讐千里謾思黄鵠舉六年真作賈胡留<lb/>
并州北望山無數一夜砧聲人白頭<lb/>
　　哀賢詩<hi>三首</hi>
赤縣神州坐陸沉金湯無粟禍侵尋當官避事平生恥<lb/>
視死如歸社稷心文采是人知子重交朋無我與君深<lb/>
悲來不待山陽笛一憶同衾淚滿襟<hi>李欽叔</hi>
冀都事死東州禍李翰林亡陜府兵方為騷人箋楚些<lb/>
<pb n="KR4h0158_WYG_067-11a"/>
更禁書客墮秦坑石苞本不容孫楚黄祖安能貸禰衡<lb/>
同甲四人三横霣此身雖在亦堪驚<hi>李長源</hi>
太學聲華弱冠馳青雲岐路九霄飛上前論事龍顔喜<lb/>
幕下籌邊犬吠稀壯志相如頭碎柱赤心嵇紹血沾衣<lb/>
從來聖牘褒忠義誰為幽魂一發揮<hi>王仲澤</hi>
　　雪晴作<lb/>
晴光晃漾入危闌萬象都歸一色看搖筆尚堪凌浩蕩<lb/>
舉杯誰與慰荒寒化成銀界清凉近散盡氷花碧海乾<lb/>
<pb n="KR4h0158_WYG_067-11b"/>
後夜霜空月輪滿可無秦女共驂鸞<lb/>
　　過應州<lb/>
平野風埃接戍樓邊城三月似窮秋人家土屋纔容膝<lb/>
驛路㫋車不斷頭隨俗未甘嘗馬湩敵寒直欲御羊裘<lb/>
十年紫禁烟花繞此日雲山是應州<lb/>
　　華不注山<hi>濟南作</hi>
元氣遺形老更頑孤峰直上玊孱顔龍頭突出海波沸<lb/>
鰲足斷來天宇閑齊國伯圖殘照裏謫仙詩興冷雲間<lb/>
<pb n="KR4h0158_WYG_067-12a"/>
乾坤一劍無人識夜夜光芒北斗寒<lb/>
　　送周帥夢卿之闗中<lb/>
風華漠漠水迢迢長記金鞍入灞橋鬢鬢而今滿霜雪<lb/>
羽毛此日是雲霄火餘函谷青猶峙春動長陵紫未消<lb/>
射虎南山付公等可能仙掌不相招<lb/>
　　十月二十日雪中過石嶺闗<lb/>
老天黯慘入平蕪朔吹崩奔萬竅呼雪意旋粧行路景<lb/>
詩家新有入闗圖地爐圍坐慚田父絮㡌衝寒怨僕夫<lb/>
<pb n="KR4h0158_WYG_067-12b"/>
故國烟花重迴首蜀橙山麝記金壺<lb/>
　　燕府白兔<lb/>
仙穎迷離望莫攀爭教失腳下髙寒吸殘灝露瑤窗曉<lb/>
搗盡𤣥霜玉杵閒顧影乍疑雲外見寫生何似鏡中看<lb/>
褐衣擾擾皆三窟幾在<hi>闕</hi>經咳唾間<lb/>
　　出都<hi>二首</hi>
漢宫曾動伯鸞歌事去英雄可奈何但見觚稜上金爵<lb/>
豈知荆棘卧銅駝神仙不到秋風客富貴空悲春夢婆<lb/>
<pb n="KR4h0158_WYG_067-13a"/>
行過盧溝重迴首鳳城平日五雲多<lb/>
歴歴興亡敗局碁登臨疑夢復疑非斷霞落日天無盡<lb/>
老樹遺臺秋更悲滄海忽驚龍穴露廣寒猶想鳳笙歸<lb/>
從教盡剗瓊華了留在西山儘淚垂<hi>夀寜宫有瓊華島絶頂廣寒近為黄</hi>
<hi>冦輩所撒</hi>
　　過三鄉望女几村追懷溪南詩老<hi>二首</hi>
雲際虛瞻處士星案頭多負讀書螢筆端有口傳三篋<lb/>
石上無禾養百齡從昔葛陂終變㓕秖今韓嶽謾英靈<lb/>
<pb n="KR4h0158_WYG_067-13b"/>
因君重為前朝惜枉破青衫買一經<hi>女几山土人謂之韓嶽</hi>
萬山青繞一川斜好句真堪字字誇棄擲泥塗豈天意<lb/>
折除時命是才華百錢卜肆成都市萬古詩壇子美家<lb/>
欲就溪南問遺事不禁衰涕落烟霞<lb/>
　　寄劉繼先<lb/>
清霜茅屋耿無眠坐憶分攜一慨然楚客登臨動歸興<lb/>
謝公哀樂感中年凄凉古驛人烟外迤邐荒山雪意邊<lb/>
千樹春風水楊栁待君同繫晉溪船<lb/>
<pb n="KR4h0158_WYG_067-14a"/>
　　為鮮于彦魯賦十月菊<lb/>
清霜淅淅散銀沙驚見芳叢閲歲華借暖定誰留翠被<lb/>
鍊顔應自有丹砂秋香舊入騷人賦晚節今傳好事家<lb/>
不是西風苦留客衰遲久已避梅花<lb/>
　　别周卿弟<lb/>
晚歲論詩辱見收相從許久重相留苦心亦有孟東野<lb/>
真賞誰如髙蜀州萬疊寒雲度歸雁孤洲春水澹沙鷗<lb/>
荒城後日思君處風色蕭蕭人白頭<lb/>
<pb n="KR4h0158_WYG_067-14b"/>
　　追録洛中舊作<lb/>
樂府新聲緑綺裘梁州舊曲錦纒頭酒兵易壓愁城破<lb/>
花影長隨日脚流萬里青雲休自負一莖白髮儘堪羞<lb/>
人間只怨天公了未便天公得自由<lb/>
　　晉溪<lb/>
石磴雲松着色屏岸花汀草展江亭青瑤疊甃通縣甕<lb/>
白玊雙龍掣迅霆地脉何嘗間今昔尾閭真解泄滄溟<lb/>
乾坤一雨兵塵了好就川妃問乞靈<lb/>
<pb n="KR4h0158_WYG_067-15a"/>
　　七月十二日行狼牙嶺<lb/>
狼牙路滑馬伶俜老鶴迢迢欲上征一曲松風寫幽致<lb/>
九秋雲物愴離情天開員嶠方壺境澗落銀河月窟聲<lb/>
覿面青山入渠手定誰胸次玊崢嶸<lb/>
　　答定齋李兄<lb/>
小山藂桂姓名香舉世何人得雁行滄海揚塵幾今昔<lb/>
長庚配月獨凄凉虛勞裴相求白傅正倚源明識漫郎<lb/>
十載相從未言晚城南泉石有雲莊<lb/>
<pb n="KR4h0158_WYG_067-15b"/>
　　聽姨女喬夫人鼓風入松<lb/>
白雪朱絃一再行春風纎指十三星雲窗霧閣有今昔<lb/>
寳靨羅裠無此聲瀟灑寒松度虛籟悠颺飛絮攪青㝠<lb/>
胎僊不比湘靈瑟五字錢郎莫漫驚<lb/>
　　寒食<lb/>
上苑春風盛物華天津雲錦赤城霞輕舟矮馬追隨逺<lb/>
翠幕青旗笑語譁化國樓臺隔瀛海呉兒洲渚記仙家<lb/>
山齋此日腸堪斷寂寞銅鉼對杏花<lb/>
<pb n="KR4h0158_WYG_067-16a"/>
　　送樊順之<lb/>
弓刀十驛岳蓮州渭水秦山得意秋王粲從軍正年少<lb/>
庾郎入幕更風流寒鄉况味真雞肋清鏡功名屬虎頭<lb/>
寄謝溪風亭上月老夫乗興欲西遊<lb/>
　　蜀昭烈廟<lb/>
合散扶傷老益堅荒祠重過為凄然君臣灑落知無恨<lb/>
庸蜀﨑嶇亦可憐一縣山陽堯故事三年章武魏長編<lb/>
錦宫羽葆今何處半夜樓桑呌杜鵑<lb/>
<pb n="KR4h0158_WYG_067-16b"/>
　　贈王仙翁道成<lb/>
覽照休驚白髮新奕棋翻覆見來頻燕南趙北留詩卷<lb/>
王後盧前盡故人平地青雲一爐藥舊都喬木百年身<lb/>
憑君剰醉浮香酒<hi>館名</hi>梁苑而今不算春<lb/>
　　趙汲古南園<lb/>
林園近與六街隣塵漲都歸一水分魚樂定從濠上得<lb/>
荷香偏向雨中聞接籬倒着容山簡老屋髙眠稱陸雲<lb/>
尊酒相陪有今日却慚詩壘不能軍<lb/>
<pb n="KR4h0158_WYG_067-17a"/>
　　送曹幹臣<lb/>
和林音驛日懷思燕市歌歡有此時老我真成鐵爐歩<lb/>
感君時送草堂貲黄楊舊厄三年閏赤驥非無萬里姿<lb/>
平地烟霄付公等不妨閒和鳳池詩<lb/>
　　人日有懷愚齋張兄緯文<lb/>
書來聊得慰懷思清鏡平明見白髭明月髙樓燕市酒<lb/>
梅花人日草堂詩風光流轉何多態兒女青紅又一時<lb/>
澗底孤松二千尺殷勤留看歲寒枝<lb/>
<pb n="KR4h0158_WYG_067-17b"/>
　　髙少府瀍陽後庵<hi>二首</hi>
溪上弄明月風露發新警心空無一塵萬竹掃秋影<lb/>
一水隨人意蔬畦復芋溝風波河洛近莫放出山流<lb/>
　　山居雜詩<hi>四首</hi>
瘦竹藤斜挂幽花草亂生林髙風有態苔滑水無聲<lb/>
石潤雲先動橋平水漸過野隂添晚重山意向秋多<lb/>
樹合秋聲滿村荒暮景閒虹收仍白雨雲動忽青山<lb/>
川逈楓林散山深竹港幽疎烟沉去鳥落日送歸牛<lb/>
<pb n="KR4h0158_WYG_067-18a"/>
　　巨然秋山圖<lb/>
筆端游戲三昧物外平生往還為問阿師何在白雲依<lb/>
舊青山<lb/>
　　曹得一扇頭<lb/>
機中秦女仙去月底梅花晚開只見一枝疎影不知何<lb/>
處香來<lb/>
　　無題<hi>二首</hi>
七十鴛鴦五十絃酒薰花栁動春烟人間只道黄金貴<lb/>
<pb n="KR4h0158_WYG_067-18b"/>
不問天公買少年<lb/>
春風也解惜多才嫁與桃花不用媒死恨天台老劉阮<lb/>
人間何戀卻歸來<lb/>
　　俳體雪香亭雜詠<hi>九首</hi>
洛陽城闕變灰烟暮虢朝虞只眼前為向杏園雙燕道<lb/>
營巢何處過明年<lb/>
醇和坊近洞房環碧瓦參差竹木閒批奏内人輪上直<lb/>
去年名姓在窗間<lb/>
<pb n="KR4h0158_WYG_067-19a"/>
天上三郎玊不如手中白雨趂花奴御屏零落宣和筆<lb/>
留得華清按樂圖<lb/>
金縷歌詞金屈巵百年人事鬢成絲重來未必春風在<lb/>
更為梨花住少時<lb/>
琵琶心事曲中論曾笑明妃負漢恩明日天山山下路<lb/>
不須回首望都門<lb/>
羅綺深宫二十年更持桃李向誰妍人生只合梁園死<lb/>
金水河頭好墓田<lb/>
<pb n="KR4h0158_WYG_067-19b"/>
苦才多思是春風偏近騷人惆望中啼盡杜鵑枝上血<lb/>
海棠明日更應紅<lb/>
暖日晴雲錦樹新風吹雨打旋成塵宫園深閉無人到<lb/>
自在流鶯哭暮春<lb/>
暮雲樓閣古今情地老天荒恨未平白髮纍臣幾人在<lb/>
就中愁殺庾蘭成<lb/>
　　西園<lb/>
百草千花雨氣新今朝陌上有游塵皇州春色濃於酒<lb/>
<pb n="KR4h0158_WYG_067-20a"/>
醉殺西園歌舞人<lb/>
　　鴛鴦扇頭<lb/>
雙宿雙飛百自由人間無物比風流若教解語終須問<lb/>
有底愁來也白頭<lb/>
　　杏花雜詩<hi>四首</hi>
杏花牆外一枝横半靣宫妝出曉晴看盡春風不回首<lb/>
寳兒元自太憨生<lb/>
西山漠漠有無中幾日園林幾樹紅燕子銜將春色去<lb/>
<pb n="KR4h0158_WYG_067-20b"/>
錯教人恨五更風<lb/>
楚客離魂不易招野春平碧水迢迢垂楊也被多情惱<lb/>
瘦損春風十萬條<lb/>
魏紫姚黄有重名洛陽車馬閙清明吹殘桃李風纔定<lb/>
可是東君别有情<lb/>
　　感興<lb/>
好句端如緑綺琴靜中窺見古人心陽春不比黄華曲<lb/>
未要千人作賞音<lb/>
<pb n="KR4h0158_WYG_067-21a"/>
　　從希顔覓篤耨香<lb/>
緑洋竒品賽濃梅永憶薰爐試淺灰尤物也知人愛惜<lb/>
簾篩風動只縈回<lb/>
　　自題中州集後<hi>五首</hi>
鄴下曹劉氣儘豪江東諸謝韻尤髙若從華實評詩品<lb/>
未便吳儂得錦袍<lb/>
陶謝風流到百家半山老眼淨無花北人不拾江西唾<lb/>
未要曾郎借齒牙<lb/>
<pb n="KR4h0158_WYG_067-21b"/>
萬古騷人嘔肺肝乾坤清氣得來難詩家亦有長沙帖<lb/>
莫作宣和閣本看<lb/>
文章得失寸心知千古朱絃屬子期愛殺溪南辛老子<lb/>
相從何止十年遲<lb/>
平世何曾有稗官亂來史筆亦燒殘百年遺稿天留在<lb/>
抱向空山掩淚看<lb/>
　　樂天不能忘情圖<hi>二首</hi>
得便宜是落便宜木石痴兒自不知就使此情忘得了<lb/>
<pb n="KR4h0158_WYG_067-22a"/>
可能長在老頭皮<lb/>
芙蓉脂肉紫霞漿别是仙家暖老方只枉栁枝拚下得<lb/>
忘情一馬亦何妨<lb/>
　　送子微<lb/>
古來何物是經綸一片青山了此身亂後洛陽花木盡<lb/>
不妨閒作水南人<lb/>
　　從鄧州相公覓酒時在鎮平<lb/>
寒日山城雪四圍空齋孤坐意多違江洲未覺風流減<lb/>
<pb n="KR4h0158_WYG_067-22b"/>
可使陶潛望白衣<lb/>
　　雜著<hi>四首</hi>
太虛空裏一游塵造物雖工未易貧臧獲古來多鼎食<lb/>
可能夷叔是饑人<lb/>
天上河源地上流黄金浮世等閒休埋愁不着重泉底<lb/>
儘向人間種白頭<lb/>
昨日東周今日秦咸陽烟火洛陽塵百年蟻穴蜂衙裏<lb/>
笑殺崑崙頂上人<lb/>
<pb n="KR4h0158_WYG_067-23a"/>
半紙虛名百戰身轉頭髙塜卧麒麟山間曾見漁樵説<lb/>
辛苦凌烟閣上人<lb/>
　　四皓圖<lb/>
身墮安車厚幣中白頭塵土涴西風當時何不山間老<lb/>
羽翼區區有底功<lb/>
　　解嘲<lb/>
鴈後花前日日閒頗思尊酒慰愁顔憑君細數東州客<lb/>
誰在紅紅緑緑間<lb/>
<pb n="KR4h0158_WYG_067-23b"/>
　　杜生<lb/>
杜生絶藝兩絃彈穆䕶沙詞不等閒莫怪曲終雙淚落<lb/>
數聲全似古陽闗<lb/>
　　東山<lb/>
自笑平生被眼謾看山只向畵中看天公老筆無今古<lb/>
枉着千金買范寛<lb/>
　　喬夫人墨竹<lb/>
萬葉千梢下筆難一枝新緑儘髙寒不知霧閣雲窗晚<lb/>
<pb n="KR4h0158_WYG_067-24a"/>
幾就扶疎月影看<lb/>
　　銅雀臺瓦硯<lb/>
愛惜鉛華洗又看畵欄桂樹雨中寒千年不作鴛鴦去<lb/>
博得書生笑老瞞<lb/>
　郝　經<lb/>
　　<hi>字伯常其先潞州人徙澤州家世業儒祖天挺元好問嘗從之學金末父思温避地河南之魯山其</hi>
　　<hi>母匿窖中亂兵以火熏灼之死矣經用蜜和寒葅汁决母齒飲之即蘇時經九歲人皆歎異金亡徙</hi>
　　<hi>順天居五年為守帥張柔賈輔所知延為上客二家藏書皆萬卷經博覽無不貫通憲宗元年世祖</hi>
<pb n="KR4h0158_WYG_067-24b"/>
　　<hi>以皇弟開邸金蓮川召經詢以治道條上數十事遂留王府是時連兵於宋經力陳宋無敗亡之釁</hi>
　　<hi>王不宜空國而出宜修德俟時因進七道議七千餘言憲宗在蜀師久無功復勸世祖稟命行在遣</hi>
　　<hi>使喻宋示以大信許其割地納質暫與和好明年世祖即位以經為翰林侍讀學士佩金虎符充國</hi>
　　<hi>信使告即位於宋而王文統用事嫉經之能隂屬李壇潛師侵宋欲假手害經及經入境宋果疑經</hi>
　　<hi>又賈似道方以卻敵為功恐經至謀泄竟館經於真州經上表宋帝及上書宰執皆不報羈宋十六</hi>
　　<hi>年日以著述為事迨伯顔南伐問執行人之罪宋懼始以禮送經歸明年夏至闕錫燕大廷賞賚有</hi>
　　<hi>差秋七月卒年五十三諡文忠</hi>
　　巴陵女子行<lb/>
<pb n="KR4h0158_WYG_067-25a"/>
　乙丑秋九日王師渡江大帥巴圖自鄂渚以一軍覘<lb/>
　上流遂圍岳岳潰入于洞庭俘其遺民以歸節婦巴<lb/>
　陵女子誓不辱于兵書詩衣帛見意赴江而死其自<lb/>
　叙曰巴陵女盧希孟魏公五世孫歸于尚書賈公之<lb/>
　男璚岳州破被獲之明日以衣帛書詩願好事君子<lb/>
　知吾宋家有節婦者其詩悲婉激切有漢魏風如天<lb/>
　果喪中原大似裂冠衽退鷁落迅風孤鸞弔空影簪<lb/>
　堅折白玊瓶沈斷青綆妾死志不移改邑不改井我<lb/>
<pb n="KR4h0158_WYG_067-25b"/>
　本瑚璉器安能作溺皿借此清江流葬我全首領皇<lb/>
　天如有知定作血面請願魂化精衛填海使成嶺數<lb/>
　百言余既髙希孟之節且悲其志作巴陵女子行<lb/>
北來諸軍飛渡江突騎一夜滿岳陽樓頭火起入閭巷<lb/>
曹伍偶走如牛羊巴陵女子尚書婦生平不識門前路<lb/>
亂兵騎出勢倉皇夫婿翁姑在何處吞聲忍淚行且啼<lb/>
啼痕沾濕越羅衣此身忍使人再辱裂帛暗寫臨終詩<lb/>
上言社稷安危事下説投江誓天志一回宛轉一悲辛<lb/>
<pb n="KR4h0158_WYG_067-26a"/>
心折魂飛不成字詩成淚盡赴江流蛾眉蕭颯天為愁<lb/>
芙蓉零落入秋水玊骨直葬青海頭古來烈婦才一二<lb/>
誰似巴陵妙文理名與長江萬古流丞相魏公還不死<lb/>
　　蜀亡歎<hi>蜀破後有唐仲明者子西孫也被俘鬻於燕市安陸趙仁甫鳩貲贖之</hi>
子規啼缺峨眉月嘉陵江中半江血青天蜀道為坦塗<lb/>
馬蹄蹴落隂山雪芙蓉城碎朔風急虓虎磨牙綺羅穴<lb/>
不識兵戈三百年疊鼓一聲肝膽裂坡仙故里子西孫<lb/>
挺身北走來中原峨岷秋色横眉宇骯髒獨倚燕市門<lb/>
<pb n="KR4h0158_WYG_067-26b"/>
時望蘇門一迴首漠漠萬里烟塵昏古言蜀險甲天下<lb/>
一夫扞禦足成霸前劉後李王復孟虎視中原雄並駕<lb/>
于今底事谷為陵錦城萬里趨龍庭當時不與秦塞通<lb/>
一天自可延千齡吾子莫漫嗟飄零厲階權輿實五丁<lb/>
　　太平頂讀秦碑<lb/>
岱宗太平頂磨崖與天齊左勒聖后頌右刻張説辭文<lb/>
采與書法不離近代規漢封宛在周觀東秦壇夐出絶<lb/>
頂西壇前圓平值中峰突兀上有始皇碑年深雨漬百<lb/>
<pb n="KR4h0158_WYG_067-27a"/>
裂餘坼作兩峰蹲半龜靣陽數字仍可辨隙縫重銜苔<lb/>
蘚皮中間隱約見制可完好堪辨惟臣斯拳如釵股直<lb/>
如筯屈鐵碾玉秀且竒千年瘦勁益飛動迴視諸家肥<lb/>
更癡當時風雨有餘怒豈容跨石獨在兹秖應神明愛<lb/>
尤物不肯轟擊常䕶持昔年韓文公曾賦岣嶁詩字青<lb/>
石赤皆傳聞漫為咨嗟涕漣洏何如親登泰山日觀峰<lb/>
光怪特見絳氣纒金虹摩挲細讀秦相碑天門髙詠來<lb/>
清風乃知山靈不相負夜宿天邊不忍去醉倚雲窗重<lb/>
<pb n="KR4h0158_WYG_067-27b"/>
回顧<lb/>
　　前聽角行<hi>此在蜩殻菴賦贈趙仁甫</hi>
漢家有客北海北節毛落盡頭毛白聽此空令雙淚垂<lb/>
中原雁斷無消息南枝越鳥莫驚飛牢落天涯永相失<lb/>
江上舊梅花今夜落誰家樓頭有恨知何事牽住晴空<lb/>
幾縷霞<lb/>
　　後聽角行<hi>此宋咸淳癸酉被留儀真作</hi>
燕南壯士江城客孤舘無眠心已折那堪夜夜聞角聲<lb/>
<pb n="KR4h0158_WYG_067-28a"/>
怨曲悲凉更幽咽一噴牽殘楊栁風五更吹落梅花月<lb/>
霜天裂卻浮雲散雁行斷盡疎星接餘音𦕈𦕈渡江去<lb/>
依俙似向愁人説勸君且莫多嘆嗟家人恨殺生離别<lb/>
可憐辛苦為誰來凋盡朱顔頭半白萬緒千端都上心<lb/>
一寸肝腸能幾截當時聽角送南人南人吹角不送人<lb/>
不如睡着東風惡欹枕江聲總不聞<lb/>
　　奉使被留<lb/>
重圍雨久塌莓苔火舖喧呼著棘栽唯有東風難禁約<lb/>
<pb n="KR4h0158_WYG_067-28b"/>
隔牆吹過落花來<hi>坊刻誤作王立中詩蓋因郝伯常被留儀真其所吟咏皆為安豐教授王</hi>
<hi>時中藏録以傳後人遂譌王作乃時中又譌立中不可不知</hi>
　　舘人供雁<lb/>
持節江頭久食魚舘人供雁意踟蹰呼兒細看雲間足<lb/>
恐有中原問訊書<lb/>
　　放雁北還繫書於足<lb/>
零落風髙縱所如歸期迴首是春初上林天子援弓繳<lb/>
淮海纍臣有帛書<hi>按宋咸淳癸酉郝伯常充信使被賈似道羈留儀真已十五年時有以生</hi>
<pb n="KR4h0158_WYG_067-29a"/>
<hi>雁饋者伯常因作詩繫其足縱之北還是年冬巴延南伐賈似道懼甚命總管段祐送伯常歸國明年三月虞</hi>
<hi>人始獲此雁於汴梁金明池</hi>
　巴　延<lb/>
　　<hi>䝉古巴林部人自曾祖蘓嚕克圖事太祖為其部左千户祖與父皆世其官至元初入事世祖見巴</hi>
　　<hi>延儀貌大竒之預謀國事恒出廷臣右衆服曰真宰輔也十一年大舉伐宋能以不殺定江南時論</hi>
　　<hi>方之曹彬誠為不愧先是宋末童謠云江南若破百雁來過莫有喻其意者及宋亡始知為䜟藝林</hi>
　　<hi>載三詩相傳巴延下江南時所作皆健爽可誦然考元史本傳未嘗言其讀書知文字吟籍既收君</hi>
　　<hi>子存之而已</hi>
<pb n="KR4h0158_WYG_067-29b"/>
　　下江南詩<lb/>
劍指青山山欲裂馬飲長江江欲竭精兵百萬下江南<lb/>
干戈不染生靈血<lb/>
　　題馬鞭<lb/>
一節髙來一節低幾回敲鐙月中歸雖然三尺無鋒刃<lb/>
百萬英靈屬指揮<lb/>
　　過梅嶺<lb/>
馬首經從庾嶺歸王師到處悉平夷擔頭不帯江南物<lb/>
<pb n="KR4h0158_WYG_067-30a"/>
只插梅花三兩枝<lb/>
　姚　樞<lb/>
　　<hi>字公茂栁城人後遷洛陽金内翰宋九嘉識其有王佐略楊惟中乃與之偕覲太宗歲乙未南伐詔</hi>
　　<hi>樞從惟中即軍中求儒道釋醫卜者拔徳安得名儒趙復辛丑賜金符為燕京行臺郎中時伊喇沃</hi>
　　<hi>濟行臺惟事貨賂毎分及樞樞一切拒絶因棄官攜家來輝州作家廟别為室奉孔子及宋諸大儒</hi>
　　<hi>像刋六經恵學者若將終身時許衡在魏至輝就學既而盡室依樞以居世祖在潛邸遣使召樞至</hi>
　　<hi>大喜待以賔禮詢及治道樞為書數千言上之世祖竒其才動必召問世祖即位拜太子太師改大</hi>
　　<hi>司農四年拜中書左丞十年拜昭文館大學士詳定禮儀十三年轉翰林學士承旨又四年卒諡曰</hi>
<pb n="KR4h0158_WYG_067-30b"/>
　　<hi>文獻從子燧官亦至承旨卒諡曰文</hi>
　　華不注行<lb/>
崑崙山巅半峰碧海風吹落猶帯濕意氣不欲隨羣山<lb/>
獨倚青空迥然立平地拔起驚孱顔劍稜勁插青雲間<lb/>
濟南名泉七十二㑹為一水來浸山我來方作鯨川遊<lb/>
玉臺公子邀同舟君山浮嵐洞庭晚小孤滴翠清江秋<lb/>
酒酣興極烟霏昏魚龍慘澹回山根少陵不來謫仙死<lb/>
舉杯更欲招其魂魂兮不來天亦老元氣崔嵬山自好<lb/>
<pb n="KR4h0158_WYG_067-31a"/>
超超絶頂來長風注目東溟望蓬島<lb/>
　　懷來醉歌<lb/>
燕姬蟠頭靣如玊一撒青金腰線緑當門舉酒喚客嘗<lb/>
俊入雙眸聳秋鶻白雲亂卷鑌鐵文蠟香一噴紅染唇<lb/>
㨿鞍側鞚半淋鬛春風滿靣不肯嗔繫馬門前折殘栁<lb/>
玉液和林送官酒二十五絃妝百寳一片氷泉落纎手<lb/>
須臾髙歌半酡顔貂裘䕶盡不覺寒誰道雪花大如席<lb/>
舉鞭已過千銀山<lb/>
<pb n="KR4h0158_WYG_067-31b"/>
　　被顧問題張萱画明皇擊梧按樂圖<lb/>
阿萱五季名画師尤工粉墨含春姿君王遊蕩墮聲色<lb/>
不知聲色傾人國開元無逸致太平天寳奢風生五兵<lb/>
偃月堂髙幽薊逺潛謀不入芙蓉苑咸陽行色馬嵬塵<lb/>
畵筆雖工恐未真四海蒼生半魚肉歸來豈為香囊哭<lb/>
一日重開日月光黄金卻鑄郭汾陽<lb/>
　張𢎞範<lb/>
　　<hi>字仲疇張柔第九子善馬槊幼從學郝伯常能為詩歌年二十代兄攝順天總管事吏民服其明决</hi>
<pb n="KR4h0158_WYG_067-32a"/>
　　<hi>中統初授御用局總管改行軍總管從親王噶必齊討李壇於濟南出竒制勝柔聞之曰真吾子也</hi>
　　<hi>至元六年括諸道兵圍宋襄陽𢎞範佩金虎符為益都諸路行軍萬户建言取襄陽以兵千人城萬</hi>
　　<hi>山八年築一字城逼襄陽遂拔之十一年丞相巴延伐宋𢎞範為前鋒破賈似道於蕪湖長驅至建</hi>
　　<hi>康請旨進師十二年破宋將張世傑水軍於焦山改亳州萬户由海道㑹巴延進次臨安入城取宋</hi>
　　<hi>稱臣降表以聞十五年授䝉古漢軍都元帥將水陸軍二萬分道南征獲宋丞相文天祥於五坡嶺</hi>
　　<hi>天祥不屈待以賓禮獲禮部侍郎鄧光薦命子珪師事之十六年正月由潮陽港發舶入海次崖山</hi>
　　<hi>宋亡紀功而還入朝慰勞甚厚未幾以瘴疾卒年四十三諡獻武○按張柔本金國大臣世食厚禄</hi>
　　<hi>而甘心降元為士論所不齒幸𢎞範稍識理義敬禮忠良差勝其父云</hi>
<pb n="KR4h0158_WYG_067-32b"/>
　　攜妓泛舟遇雨<lb/>
醉漾扁舟去歡生儘櫂遲舞回風過處歌罷雨來時鳳<lb/>
斚傳瓊液鸞刀膾玉絲池塘烟樹外一一畵中詩<lb/>
　　逺烟<lb/>
慘蕩微風外氤氲老樹頭乍驚香霧薄遙認斷雲浮日<lb/>
落山腰暮雨晴天際秋清明藏不得一片晉家羞<lb/>
　　雛燕<lb/>
羽為香潤態含癡睡足雲兠力尚微喚母但能啾唧語<lb/>
<pb n="KR4h0158_WYG_067-33a"/>
戀巢猶倦往來飛熏風庭院簾初捲落日池臺人乍歸<lb/>
白鳳赤龍渾異事爭如隨分着烏衣<lb/>
　　燭淚<lb/>
惜别終宵話不休煌煌燈燭照離愁蠟花本是無情物<lb/>
持向人前也淚流<lb/>
　劉秉忠<lb/>
　　<hi>字仲晦因從釋氏又名子聰其先瑞州人也曾大父仕金為邢州節度副使因家焉秉忠生而秀異</hi>
　　<hi>志氣英爽不羈八歲入學日誦數百言十七為邢臺節度使府令史以養其親居常鬱鬱不樂一日</hi>
<pb n="KR4h0158_WYG_067-33b"/>
　　<hi>棄去隱武安山中久之天寧虛照禪師遣徒招致為僧以其工文詞使掌書記後遊雲中世祖在潛</hi>
　　<hi>邸海雲禪師被召過雲中聞其博學多才藝邀與俱行既入見應對稱㫖屢承顧問秉忠尤精易數</hi>
　　<hi>凡三式六壬遁甲之屬無不洞達入微論天下事如指諸掌世祖大愛之海雲南還秉忠獨留藩邸</hi>
　　<hi>癸丑從征大理明年征雲南毎贊以好生去殺故城克之日不妄戮一人及伐宋所至全活不可勝</hi>
　　<hi>計世祖即位秉忠猶不改舊服時人但以聰書記呼之至元元年帝覽翰林學士承㫖王鶚奏言即</hi>
　　<hi>日拜光禄大夫位太保參預中書省事詔以竇黙之女妻之賜第奉先坊寵任愈隆卒年五十九贈</hi>
　　<hi>太傅封趙國公諡文貞有集十卷</hi>
　　有懷<lb/>
<pb n="KR4h0158_WYG_067-34a"/>
雨過幽庭長緑苔東風時為掃塵埃無人曾見春來處<lb/>
門外桃花只自開<lb/>
　按秉忠尤工小詞其乾荷葉曲云乾荷葉色蒼蒼老<lb/>
　柄風搖蕩減了清香越添黄都因昨夜一場霜寂寞<lb/>
　秋江上又弔宋行宫云南髙峰北髙峰慘淡烟霞洞<lb/>
　宋髙宗一場空吳山依舊酒旗風兩度江南夢<lb/>
　劉秉志<lb/>
　　<hi>太保弟也亦能詩附見</hi>
<pb n="KR4h0158_WYG_067-34b"/>
　　白雲樓<lb/>
旌旗嫋嫋入隨州江漲祥烟散復收黄耳不來家信逺<lb/>
西風腸斷白雲樓<lb/>
　<lb/>
　<lb/>
　<lb/>
　<lb/>
　宋元詩會卷六十七<lb/>
</p>
<p>
</p>
  </div>
<div>
<head>宋元詩㑹卷六十八</head> <lb/>
    <p>
<pb n="KR4h0158_WYG_068-1a"/>
欽定四庫全書<lb/>
　宋元詩㑹卷六十八<lb/>
　　　　　　　　　　　兵部主事陳焯編<lb/>
　趙　復<lb/>
　　<hi>字仁甫徳安人元太宗乙未歲命太子科綽帥師伐宋徳安以嘗逆戰其民盡被俘戮時姚樞奉詔</hi>
　　<hi>即軍中求儒道釋及醫卜之士凡儒生挂俘籍者輙脱之以歸復在其中以九族俱殘不欲北樞知</hi>
　　<hi>其為竒士留帳中夜逸行及水際將投身焉樞躡挽之多方曉譬謂徒死無益身存則先祀可延隨</hi>
　　<hi>吾而北當保其無他復勉從之先是南北道絶載籍久不相通自復至燕始取所記程朱諸撰著盡</hi>
<pb n="KR4h0158_WYG_068-1b"/>
　　<hi>録付樞從復學者浸廣其教日益有聞世祖在潛邸嘗召見諮以伐宋事對曰宋吾父母國也未有</hi>
　　<hi>導他人伐吾父母者世祖義之因不彊之仕楊惟中聞復論深嗜其學與樞謀建太極書院請復講</hi>
　　<hi>授其中復作傳道圖别著伊洛發揮標其宗旨學者稱之曰江漢先生</hi>
　　覃懷春日<lb/>
江南江北半浮生踪跡居然水上萍竹雞啼罷山雨黑<lb/>
蠶子生時桑柘青　<hi>按楊元耶姚諸公皆起家中都以入元初自當為元詩眉目而是卷</hi>
<hi>首江漢容城兩先生蓋於義例各有取焉</hi>
　劉　因<lb/>
<pb n="KR4h0158_WYG_068-2a"/>
　　<hi>字夢吉保定容城人世為儒家父述年四十無子夢神人馬載一兒至其家曰善養之既覺而因生</hi>
　　<hi>乃名曰駰字夢驥後改名及字云因天資絶人三歲識書日記千百言過目不忘甫弱冠才器超邁</hi>
　　<hi>作希聖解初為經學究訓詁之説輙嘆曰聖人精義殆不止此及得周程張邵朱呂之書一見能發</hi>
　　<hi>其微曰我固謂當有是也因性不茍合家居教授師道尊嚴雖甚貧非其義一介不取公卿聞名往</hi>
　　<hi>謁因多遜避或以為傲弗惜也至元十九年以布呼宻薦擢承徳郎右贊善大夫未幾念母疾辭歸</hi>
　　<hi>明年丁内艱二十八年用集賢學士再徵以疾固辭且上書宰相詞意哀婉帝聞之曰豈古所謂不</hi>
　　<hi>召之臣歟年四十五卒贈翰林學士諡文靖所著有四書精要三十卷文集十餘卷詩五卷號丁亥</hi>
　　<hi>集</hi>
<pb n="KR4h0158_WYG_068-2b"/>
　　燕平學僊臺<lb/>
碣石際海隅西南奄全燕中有學僊臺燕平欲昇天燕<lb/>
平骨已朽遺臺猶相傳雖復生青松歲久摧為烟極目<lb/>
望海波不見三山巔三山巨鼇簪山人蟣蝨然使無不<lb/>
足論信有亦可憐大塊與洪爐金石難久堅天地㑹有<lb/>
盡何物為神僊空山無笙鶴落日下饑鳶今古非一臺<lb/>
浩歎秋風前<lb/>
　　黄金臺<lb/>
<pb n="KR4h0158_WYG_068-3a"/>
燕山不改色易水無新聲誰知數尺臺中有萬古情區<lb/>
區後世人猶愛黄金名黄金亦何物能為賢重輕徳輝<lb/>
照九仞鳳鳥才一鳴伊誰腐䑕棄坐見饑鳶爭周道日<lb/>
東漸二老皆西行養民以致賢王業自此成黄金與山<lb/>
平不救兵縱横落日下荒臺山水有餘清<lb/>
　　張燕公讀書堂<lb/>
隂壁下寒泉陽崖隱深洞想像張幽州當年此絃誦遐<lb/>
情納方寸灝露驚宵夢既有真積功豈無致時用不然<lb/>
<pb n="KR4h0158_WYG_068-3b"/>
起絶學猶當垂後統濟濟唐開元儒臣相伯仲文雖數<lb/>
燕許名不並姚宋遂令百世下烟霞抱餘痛尋幽縱步<lb/>
貪懷古清歌送緬思百鹿翁眼中見連棟兹山有道氣<lb/>
會遇或天縱聊以永今朝白雲不可種<lb/>
　　種松<lb/>
萬牛來丘山大厦髙崔嵬當年誰辛苦遺此千歲材手<lb/>
持百松子與之俱傾頽殷勤囑造物為䕶荒山隈今來<lb/>
見毫末喜溢蒼烟堆十年望根立百年排風雷自此千<lb/>
<pb n="KR4h0158_WYG_068-4a"/>
萬歲再見明堂開東家十年計戢戢千頭栽豈不早有<lb/>
望求此良悠哉<lb/>
　　和詠二疏<lb/>
委質義有歸乞骸老當去豈無戀闕心難忘首丘趣在<lb/>
禮此常典末世成髙舉漢庭多公卿圖畵兩疏傅至今<lb/>
秦中吟感嘆東門路目覩霍將軍功髙擅恩顧一朝履<lb/>
危機千載損英譽仲翁幸及年安肯嬰世務聖主賜臣<lb/>
金奉養行厥素造物佚我老餘齡今自悟田園付子孫<lb/>
<pb n="KR4h0158_WYG_068-4b"/>
身後復無慮神交㝠漠中樂境尚森著<lb/>
　　和詠三良<lb/>
江山錯如繡死與敝屣遺安用親愛人共此丘土微秦<lb/>
人多尚氣宜無兒女私乃亦如當塗區區戀衣帷因傷<lb/>
秦政惡三嘆王綱虧殉人已可誅而况收良歸坐令百<lb/>
夫特含恨與世違秖應墓前栢直幹千年希遙知作俑<lb/>
戒為感詩人悲重吟黄鳥章淚下霑人衣<lb/>
　　燕歌行<lb/>
<pb n="KR4h0158_WYG_068-5a"/>
薊門來悲風易水生寒波雲物改何色遊子唱燕歌燕<lb/>
歌在何處鬱鬱西山阿武陽燕下都歲晩獨經過青丘<lb/>
遙相連風雨墮嵯峨七十齊郡邑百二秦山河學術有<lb/>
管樂道義無丘軻蚩蚩魚肉民誰與休干戈<lb/>
　　遊雲水庵<lb/>
乗春奮幽潛觀化登丘山哀淙聞逺壑息駕思雲闗墾<lb/>
石密松桂結屋深茅菅生烟紛漠漠激流散潺潺山石<lb/>
浮夀色澗木榮歡顔覽物有真意撫節驚循環悠然千<lb/>
<pb n="KR4h0158_WYG_068-5b"/>
載情儼若盤石間眷焉欲晤語古人何當還<lb/>
　　泛舟西溪<lb/>
萬山倒滄浪一葉凌嵯峨嵯峨為飛舞翠影如婆娑輕<lb/>
隂散雨足淨緑生圓波人間碧海幻老眼青銅磨風雲<lb/>
幾千古辦此雨中蓑溪南有幽人鼓櫂前山阿烟深渺<lb/>
無處月色浮松蘿<lb/>
　　和九日閒居<lb/>
深居忘晦朔好事惟侯生偶因菊酒至喜聞佳節名香<lb/>
<pb n="KR4h0158_WYG_068-6a"/>
醪泛寥廓醉境還空明青天凛危㡌浩蕩來秋聲緬懷<lb/>
長沙孫生氣流千齡乾坤一東籬南山久亦傾回看聲<lb/>
利徒僅比秋花榮撫時感遺事可見萬古情<lb/>
　　孤雲<lb/>
孤雲生幾時冉冉何所適豈無崑華髙路逺嗟獨力徘<lb/>
徊天中央明月為顔色下有幽棲士歲晏倚青壁朝飲<lb/>
澗下泉暮拂松間石相對澹忘情倒影寒潭碧<lb/>
　　遊源泉<lb/>
<pb n="KR4h0158_WYG_068-6b"/>
叢祠鬱蒼翠萬木藏清幽冷然石上足不逐蒼波流長<lb/>
風索我御欲舉仍遲留白雲何山來相對亦悠悠<lb/>
　　玊溪精廬<lb/>
居然山四頽危檻俯晴春川氣生不極翠潤流衣巾林<lb/>
隂起薄暮酒色生微醺歌聲忽落谷驚歸欲飛雲<lb/>
　　白蓮<lb/>
氷華謝風塵素質更深靜灝露凝幽香皎月散清景誰<lb/>
並絶世姿澹然水中影青房生苦心秋風逼凉冷安得<lb/>
<pb n="KR4h0158_WYG_068-7a"/>
同愛人共此良夜永<lb/>
　　潄霞巖<lb/>
丹霞凌日觀餘津浩難收蒼凉蘇病骨醉暈浮巖幽萬<lb/>
象春意融頽然得歸休擾擾路傍子無勞歌逺遊<lb/>
　　經古城<lb/>
我行常山尾髙城下吾前按轡覽形勢依依見全燕易<lb/>
水開前襟飛狐連右肩遙想豪傑場撫已増慨然薪人<lb/>
過我傍一笑如相憐指城前問余考古今幾年沈思未<lb/>
<pb n="KR4h0158_WYG_068-7b"/>
及答行歌入蒼煙<lb/>
　　月下獨酌<lb/>
佳月靜可飲一天明水寒餘光泛不極徘徊尊爼間但<lb/>
覺凉露下不知清夜闌醉眠吾有興君當下西山<lb/>
　　飛泉亭<lb/>
崦嵫多露草秋空把飛泉胸中玊芙蓉滿意清泠淵火<lb/>
食因煩鬱下顧心茫然何當分一杯灑落齊州烟<lb/>
　　六華峰<lb/>
<pb n="KR4h0158_WYG_068-8a"/>
入山採靈芝濯足東澗濵白雲不可招丹霞有餘津長<lb/>
風忽絶頂悠哉凌翠氛舉手問浮世此子何今人<lb/>
　　蜀葵<lb/>
蜀葵落秋子已能成小叢如何同枝花隱隱纔含紅一<lb/>
氣有先後萬物誰窮通伊誰歎遲暮來此樽酒同<lb/>
　　翟節婦<lb/>
　昔金源氏之南遷也河朔土崩天理蕩然西山乃有<lb/>
　婦人翟氏年二十餘其夫從軍死於所事婦匍匐數<lb/>
<pb n="KR4h0158_WYG_068-8b"/>
　百里以其尸歸負土而葬之遂自經墓側鄰里救而<lb/>
　復蘇始終一節今年八十餘矣予為作詩<lb/>
兵塵浩然際烈士難自全婦人無九首志欲不二天燕<lb/>
山翟氏女既嫁夫防邊一朝聞死事健婦増慨然生有<lb/>
如此夫早寡非所憐求尸白刃中負土家山前事去哀<lb/>
益深義盡身可捐無兒欲何為所依惟黄泉鄉鄰救引<lb/>
决烈日丹𠂻縣誰倣節孝翁重表濉陽賢<lb/>
　　桃源行<lb/>
<pb n="KR4h0158_WYG_068-9a"/>
六王埽地阿房起桃源與秦分一水小國寡民君所憐<lb/>
賦役多慙負天子天家正朔不得知手種桃枝辨四時<lb/>
遺風百世尚不冺俗無君長人熙熙漁舟載入人間世<lb/>
却悔桃花露踪跡曾聞父老説秦彊不信而今解亡國<lb/>
畵圖曾識武陵溪飛鴻滅沒天之西但恨于今又千載<lb/>
不聞再有漁人迷<lb/>
　　明妃曲<lb/>
初聞丹青寫明眸明妃私喜六宫羞再聞北使選絶色<lb/>
<pb n="KR4h0158_WYG_068-9b"/>
六宮無慮明妃愁妾身只有愁可必萬里今從漢宫出<lb/>
悔不别君未識時免使君心憐玊質君心有愛在逺方<lb/>
寧恨妾身辭椒房飛鴻不解琵琶語秖帯離愁歸故鄉<lb/>
　　續十二辰詩<lb/>
饑鳶嚇䑕驚不起牛背髙眠有如此江山虎踞千里來<lb/>
才辦荆州兔穴爾魚龍入海浩無涯幻境等是杯中蛇<lb/>
馬耳秋風去無跡羊腸蜀道早還家何必髙門沐猴舞<lb/>
豚穽雞栖皆樂土柴門狗吠報隣翁約買神猪謝春雨<lb/>
<pb n="KR4h0158_WYG_068-10a"/>
　　清江曲<lb/>
清江芙蕖玉可憐岸花汀草自年年來鴻去燕不相識<lb/>
曉露無聲香暗泣江樓縹緲如花人望欲見之不可親<lb/>
無限晴雲錦樹新愁眉只向遙山顰遙山一千里長在<lb/>
愁眉底鏡裏繁華過眼空遙山鑄向青銅中遙山遙復<lb/>
遙芙蕖霜早凋明日愁眉為誰掃月白江清天未曉<lb/>
　　宋徽宗賜周凖人馬圖<lb/>
筆底金鞍自蕭爽誰云不博降王長汴梁門外若雲屯<lb/>
<pb n="KR4h0158_WYG_068-10b"/>
畵本相看應自賞十載青衣夢故都經營慘淡欲何如<lb/>
只除金粟呼風裊曾見昭陵鐵騎趨<lb/>
　　宋髙宗題李唐秋江圖<lb/>
秋江吞天雲拍水濤借西風挾不起斷雲分雨入江村<lb/>
回首龍沙幾千里澹菴老筆搖江聲髣髴阿唐慘淡情<lb/>
千秋萬古青山恨不見歸舟一葉横<lb/>
　　明河秋夕圖<lb/>
明河澹澹縱復横行雲悠悠度疎星鳳媒不來烏夜驚<lb/>
<pb n="KR4h0158_WYG_068-11a"/>
瓊枝玉佩遲所託畵中隱隱有機聲秋來秋去今猶古<lb/>
此恨不隨天宇青崑崙西頭風浪平辦我一舟蓮葉輕<lb/>
浩歌中流擊明月九原喚起嚴君平人間此水何時清<lb/>
　　明逺堂賞蓮醉賦<lb/>
畵堂香逺凝清秋宛如坐我南湖舟主人愛客情亦重<lb/>
謂我無語花應羞荷香繞筆詩自健滿紙已覺清江流<lb/>
平生老氣回萬牛為君傾倒元龍樓舉杯喚起謝安石<lb/>
我醉不省蒼生憂<lb/>
<pb n="KR4h0158_WYG_068-11b"/>
　　除夕<lb/>
百歲三分一初心漫慨然空囊難避節青鏡不留年靜<lb/>
閲無窮世閒觀已定天履端思後月四鼓未成眠<lb/>
　　登武陽<lb/>
朝遊樊子館晚上武陽城潮接滄溟近山從碣石生斷<lb/>
虹雲淡白返照雨疎明且莫悲吟發樵歌已愴情<lb/>
　　書堂旅夜<lb/>
淹留已半載去住意何深月色一千里愁人方寸心秋<lb/>
<pb n="KR4h0158_WYG_068-12a"/>
聲助搖落生理歎浮沈松桂清霜滿哀歌動故林<lb/>
　　秋望<lb/>
病骨秋偏早單衣露亦寒微雲生水際暝色起林端地<lb/>
迥月遲下樓髙山易殘輕風吹欲舉醉袖拂層巒<lb/>
　　重渡滹沱<lb/>
遙臨滹水岸回望土門闗秋色巉巖上川形拱抱間分<lb/>
疆人自隘設險地誰慳欲問前朝渡江鷗故意閒<lb/>
　　寒夜<lb/>
<pb n="KR4h0158_WYG_068-12b"/>
肝膽了無寐襟懷誰與同更長頭可白燭暗火逾紅硯<lb/>
滴氷生癭星流氣吐虹林鴉先我起鳴噪竟何功<lb/>
　　寄子東太守<lb/>
一夕西山客頻年往事非黄塵驚我老青眼似君稀别<lb/>
浦秋容靜離亭草色微殷勤重寄謝後㑹不應違<lb/>
　　登雄州城樓<lb/>
古戍寒雲接渺茫故鄉遊子動悲凉江山自古有佳客<lb/>
烟雨為誰留太行野色分將愁外緑物華呈出夜來霜<lb/>
<pb n="KR4h0158_WYG_068-13a"/>
海門何處秋聲急極目滄波空夕陽<lb/>
　　新晴<lb/>
小雨新晴草色蘇家園生理未全疎埋盆欲學魚千里<lb/>
試地先栽芋一區時與老農談稼穡不因閒客罷琴書<lb/>
乾坤妙處無人會卧看牆隂雀哺雛<lb/>
　　夢鎮州潭園<lb/>
昨夜分明是鎮州溪潭先子舊曾遊魂來千里太行碧<lb/>
夢覺滿庭烟水秋古淡園林無限意登臨今昔幾人愁<lb/>
<pb n="KR4h0158_WYG_068-13b"/>
當年猿鶴應無恙爭信書郎漫白頭<lb/>
　　自適<lb/>
久矣黄塵絶往還惟餘風月到柴闗清霜烈日從渠畏<lb/>
野鶴孤雲迥自閒天上銀河連碧落人間秋色對南山<lb/>
髙吟大醉堯夫老只有豪誇不易删<lb/>
　　老崖<lb/>
老崖隂隂雲樹清柴門寂寂緑苔生空明萬象隨月出<lb/>
水墨四山因雨成千古心期破茅屋百年人事短燈檠<lb/>
<pb n="KR4h0158_WYG_068-14a"/>
道民不是悲秋客聽盡疎蛩夜夜聲<lb/>
　　夏日即事<lb/>
迂疎爭笑近清狂多病筋骸可預防久乏園蔬因種藥<lb/>
不留窗紙為抄方閒從鳥雀分晴晝靜與蠜蛩共晚凉<lb/>
莫道幽人好標致陶廬原自有羲皇<lb/>
　　夜雨<lb/>
夢覺呼童問幾更未譍先作案頭鳴山深六月有秋意<lb/>
夜靜滿城惟雨聲四海虛名此身愧百年浮世寸心驚<lb/>
<pb n="KR4h0158_WYG_068-14b"/>
誰教簷溜如愁思欲斷還連直到明<lb/>
　　過徐橋<lb/>
老岸危欄曙色分只疑身是入山雲十年往事不回顧<lb/>
百里清泉如可聞人世誰教有長路坤靈終亦化塵氛<lb/>
興亡更遣陂塘在幾欲悲秋酒正醺<lb/>
　　秋郊<lb/>
行過青林徑欲還誰家茅屋在林間雲初湧出半含雨<lb/>
風漸吹開微露山世味嘗來知懶貴韶華老盡覺秋閒<lb/>
<pb n="KR4h0158_WYG_068-15a"/>
天教勝境為詩敵未許幽人穩閉闗<lb/>
　　反垂栁短吟<lb/>
偃蹇髙松雪漫飛最憐憔悴緑楊枝青絲曾識鶯聲輭<lb/>
黄葉俄驚馬足遲有分只偷春色早無心要結歲寒知<lb/>
不應再得東風力更與行人管别離<lb/>
　　遂城道中<lb/>
鐵城秋色接西垣逺客還鄉易斷魂霸業可憐燕太子<lb/>
戰樓誰弔漢公孫冷烟衰草千家塜流水斜陽一㸃村<lb/>
<pb n="KR4h0158_WYG_068-15b"/>
慰眼西風猶有物太行依舊壓中原<lb/>
　　石螺<lb/>
碧筩和露捲晴霞錦浪隨鯨落晩沙風趂歌聲來弄葉<lb/>
酒知人意要浮花胸中壁立三峰玉醉裏神遊太一家<lb/>
明日清霜看紅翠人生容易鬢成華<lb/>
　　逺山筆架得痕字<lb/>
何物能支筆萬鈞案頭依約逺山痕燈横烟影隱猶見<lb/>
秋入霜毫勢欲吞掌上三峰看太華人間一髮是中原<lb/>
<pb n="KR4h0158_WYG_068-16a"/>
秘書未免從髙閣不向林泉怨少恩<lb/>
　　秋蓮子<lb/>
瘦影亭亭不自容淡香杳杳欲誰通不堪翠減紅銷際<lb/>
更在清江冷月中擬欲青房全晚節那知白露已秋風<lb/>
盛衰老眼依然在莫放扁舟酒易空<lb/>
　　村居雜興<lb/>
鄰翁走相報隔窗呼我起數日不見山今朝翠如洗<lb/>
　　白樂天琵琶行圖<lb/>
<pb n="KR4h0158_WYG_068-16b"/>
冀馬嘶寒風逐臣念鄉國江浦聞哀絃長吟望南北<lb/>
　　臘盡<lb/>
小雪初晴臘盡時無窮梅栁怨開遲人間不覺春日早<lb/>
只有吾家布被知<lb/>
　　銅雀瓦硯<lb/>
諸侯負漢已堪憐直筆何為亦魏編却愛曹瞞臺上瓦<lb/>
至今猶屬建安年<lb/>
　　新居<lb/>
<pb n="KR4h0158_WYG_068-17a"/>
雪擁閒門儘未除小齋人道似禪居年來日厯無多事<lb/>
只有求方與借書<lb/>
　　山家<lb/>
馬蹄踏水亂明霞醉袖迎風受落花怪見溪童出門望<lb/>
鵲聲先我到山家<lb/>
　　宋理宗南樓風月横披一首<lb/>
試聽隂山勅勒歌朔風悲壯動山河南樓烟月無多景<lb/>
緩步微吟奈爾何<lb/>
<pb n="KR4h0158_WYG_068-17b"/>
　安　熙<lb/>
　　<hi>字敬仲真定藁城人祖滔父松皆以學行淑其鄉人熙既承家學及聞保定劉因之名心嚮慕焉藁</hi>
　　<hi>城距因所居不十舎因亦聞熙力於為學深許與之熙方造門而因已殁乃從因門人烏叔備聞其</hi>
　　<hi>緒論一以朱氏為宗自是益從事下學之功平實切宻簡靚和易四方來學者多所成就遭時承平</hi>
　　<hi>不屑仕進家居教授垂四十年殁後鄉人為立祠於藁城之西筦鎮其門人蘇天爵輯熙遺文而虞</hi>
　　<hi>集為序焉</hi>
　　擬古<lb/>
鬱鬱巖下栢青青水中蒲巖前有幽人壯歲常獨居獨<lb/>
<pb n="KR4h0158_WYG_068-18a"/>
居亦何為不羡春華敷十年掩闗卧門庭盡荒蕪美人<lb/>
殊不來日夕聽軒車<lb/>
人生有定分所貴能樂天自輕失所守欲進安敢前思<lb/>
君重思君此情誰與宣舉頭見明月顧影徒自憐終當<lb/>
謝塵世洗心聞澗泉<lb/>
　　書事<lb/>
野性原孤潔無朋獨嘯歌業荒聞道淺靜久閲人多靈<lb/>
鳳寧棲枳𡨕鴻本避羅南遊有髙興何處是滄波<lb/>
<pb n="KR4h0158_WYG_068-18b"/>
　　次韻答友見贈<lb/>
髙山流水趣何深萬古千秋一素琴白石清泉成雅志<lb/>
光風霽月負初心伏龍應羡雲生谷獨鶴不驚鴉滿林<lb/>
無用野夫宜揣分商家元自有甘霖<lb/>
　　杏花初開小酌<lb/>
生紅和露滴胭脂又到芳春寂寞時便擬提壺花下醉<lb/>
却愁羞殺背陽枝<lb/>
杖藜吟繞去還來收拾春光入酒杯自是風花要題品<lb/>
<pb n="KR4h0158_WYG_068-19a"/>
等閒蜂蝶莫相催<lb/>
　龍仁夫<lb/>
　　<hi>字觀復號麟洲永新人以學行稱與同郡劉詵劉岳申齊名而仁夫之文尤竒逸流麗所著周易多</hi>
　　<hi>發先儒所未及至元間用薦者授江浙儒學副提舉不就詩文多散失惟兩絶句流傳至今蓋其命</hi>
　　<hi>題託興足見髙風固非求工於詞調也</hi>
　　琵琶亭<lb/>
老大蛾眉負所天忍將離怨付哀絃江心正好看明月<lb/>
又抱琵琶過别船<lb/>
<pb n="KR4h0158_WYG_068-19b"/>
　　應小玉帯索詩<lb/>
菡蓞池邊風滿衣木樨亭下雨霏霏老夫記得坡仙語<lb/>
病體難禁玊帯圍<lb/>
　劉會孟<lb/>
　　<hi>字辰翁别號須谿廬陵人於唐宋諸大家詩皆有批㸃又評世説新語皆為士林所稱而同時張孟</hi>
　　<hi>浩贈以詩云首陽餓夫甘一死叩馬何曾罪辛巳淵明頭上漉酒巾義熙以後為全人蓋宋亡之後</hi>
　　<hi>須谿竟不出仕也</hi>
　　文姬歸漢圖<lb/>
<pb n="KR4h0158_WYG_068-20a"/>
鵲巢覆絶孔文舉錦衾裹葬楊徳祖銅雀春風歌舞長<lb/>
獨復悽然故人女故人有女勝無兒滿腹興亡身屬誰<lb/>
琴燒笛折筝灰冷閭巷草深歸鶴饑美人用事單于國<lb/>
細馬䭾金為向北曾從過雁借書看又託枯魚寄聲得<lb/>
塞笳日聴心自哀天遣前朝漢使來穹廬抱子送于野<lb/>
欲去欲住真難哉大兒牽衣小兒乳割乳分攜淚如雨<lb/>
馬駛兒啼漸不聞腸斷一如初遇<hi>闕</hi>畫圖巧盡但無聲不<lb/>
画賢王子母情踟蹰拳跼各有態未必日暮分馳能天<lb/>
<pb n="KR4h0158_WYG_068-20b"/>
長地久何終極事已不堪回首覓草無南北是青青雲<lb/>
有朝昏長羃羃琵琶恨絶妬難消海上羝兒夢豈遙入<lb/>
見玉闗天似錦歸從金馬曉當朝容儀憔悴餘雞骨記<lb/>
問荒唐存又殁衛郎去我墓何所魏史親人禮難越當<lb/>
時一女贖元身亂代流離更可聞天南地北有歸路四<lb/>
海九州無故人<lb/>
　　春晴<hi>二首</hi>
江栁長天草色齊新晴何物不芳菲無因化作千蝴蝶<lb/>
<pb n="KR4h0158_WYG_068-21a"/>
西蜀東吳款款歸<lb/>
新燕池塘緑雨肥初晴未暖日光微角巾猶帯花梢濕<lb/>
纔倚闌干見絮飛<lb/>
　李　冶<lb/>
　　<hi>字仁卿真定欒城人登金進士第辟知鈞州歲壬辰城潰冶微服北渡流落忻崞間世祖在濳邸聞</hi>
　　<hi>其賢遣使召之且曰素聞仁卿學優才贍久欲一見其勿他辭既至問河南居官者孰賢冶惟以完</hi>
　　<hi>顔仲徳對又薦魏璠王鶚李獻卿蘭光庭等七人皆有用之才及世祖詢治道則曰立法度正紀綱</hi>
　　<hi>而已上嘉納之晚家元氏買田封龍山下授徒講道及世祖即位復聘之不起至元二年再以學士</hi>
<pb n="KR4h0158_WYG_068-21b"/>
　　<hi>召引老病朞月輙去官歸卒於家年八十八所著有敬齋文集壁書藂削泛説古今難益古衍疑測</hi>
　　<hi>圓鏡海等書</hi>
　　觀主人植槐<lb/>
主人有佳樹移植庭之隅繁柯雖剪去不敢觸根株朝<lb/>
溉復夕灌乳井幾成枯諷誦角弓詩古人能起予愛樹<lb/>
尚如此愛士當何如<lb/>
　　楊白花<lb/>
帝家迷樓春晝長紫笙吹破百花香葡萄凝碧琥珀光<lb/>
<pb n="KR4h0158_WYG_068-22a"/>
燕語鶯啼空斷腸枕帷紅淚灑瀟湘玉鏡臺前添午妝<lb/>
茜羅緩帯雙鴛鴦蝴蝶趂雪上釵梁千里萬里雲茫茫<lb/>
　　姑蘇臺<lb/>
吳王宴罷歌臺晩斜日清江映欄檻臺上西施醉捧心<lb/>
江邊東越愁嘗膽鴟夷裹尸去不還麋鹿散迹遊其間<lb/>
秋深明月照髙樹驚烏啼落丹楓寒功名獨羡陶朱子<lb/>
一葉扁舟弄雲水<lb/>
　　瀟湘夜雨<lb/>
<pb n="KR4h0158_WYG_068-22b"/>
逺寺孤舟墮渺茫雨聲一夜滿瀟湘黄陵渡口風波暗<lb/>
多少征人説故鄉<lb/>
　　墨海棠<lb/>
漢宫愁絶冷臙脂一醮劉郎兩鬢絲甲帳夜寒錦燭短<lb/>
六銖雲帔獨來時<lb/>
　胡長孺<lb/>
　　<hi>字汲仲永康人家世通顯至長孺其學益大振九經諸史下逮百氏無不包羅而揆序之宋咸淳間</hi>
　　<hi>從外舅宦蜀舉蜀銓試第一名授廸功郎宋亡退棲永康至元二十五年詔下求賢有司强起之拜</hi>
<pb n="KR4h0158_WYG_068-23a"/>
　　<hi>集賢修撰改教授揚州移建昌轉寧海主簿擢兩浙都運鹽使司階將仕郎以病辭不赴隱杭之武</hi>
　　<hi>林山以終長孺初師青田余學古學古師王夢松夢松亦青田人傳龍泉葉味道之學味道則朱元</hi>
　　<hi>晦弟子也其淵源極正而涵養足以充之卒年七十五所著書有瓦缶編南昌集寧海漫抄顔樂齋</hi>
　　<hi>稿行於世</hi>
　　題段郁文雪石<lb/>
白雲飛來着石空翕霍變化生竒峰朝曦照耀舒復卷<lb/>
碧華忽擁玻璃宫秋潮初壯明于雪千雷動地呉山裂<lb/>
濤頭出海夕陽微百鍊青銅浮玉玦雲容濤勢偉且竒<lb/>
<pb n="KR4h0158_WYG_068-23b"/>
乍出乍沒須臾時乾䔍雪山白盈尺晴天萬里窺蛾眉<lb/>
似識詩翁作詩苦獨擁清妍照環堵河翻月落夜未央<lb/>
如虹光氣飛屋梁<lb/>
　許　衡<lb/>
　　<hi>字仲平懷之河内人家世為農父通避地河南以泰和九年九月生衡於新鄭縣幼有異質長嗜學</hi>
　　<hi>如饑渇家貧無書從日者家手抄書疏義繼得王輔嗣易説夜思晝誦身體而力踐之轉魯留魏人</hi>
　　<hi>見其有徳稍稍信從居三年還懷從栁城姚樞得程朱遺書益大有得居蘇門與樞及竇黙相講習</hi>
　　<hi>凡喪祭嫁娶必徵於禮以倡其鄉人學者寖盛人有所遺一毫弗義弗受也甲寅世祖出王秦中以</hi>
<pb n="KR4h0158_WYG_068-24a"/>
　　<hi>姚樞為勸農使因召衡為京兆提學中統元年世祖即位召至京師時王文統以言利進為平章政</hi>
　　<hi>事衡無意立朝授太子太保不拜改國子祭酒未幾謝病歸至元二年復召至京師命議事中書省</hi>
　　<hi>衡力陳立國規模凡數千言帝皆嘉納四年移疾歸懷五年復召還六年命與太常卿徐世隆定朝</hi>
　　<hi>儀併定官制俱稱㫖亡何阿哈瑪特為中書平章政事勢傾朝野銜衡不附已薦為中書左丞欲中以</hi>
　　<hi>法衡辭免從幸上京乃論列阿哈瑪特專權罔上諸事不報即日解機務歸後召為集賢大學士兼國</hi>
　　<hi>子祭酒領太史院事至元十八年辛年七十三諡文正</hi>
　　訓子<lb/>
干戈恣爛熳無人救時屯中原竟失鹿滄海變飛塵我<lb/>
<pb n="KR4h0158_WYG_068-24b"/>
躬揣何能僅存亂後身遺芳藉祖徳隂理出先人俯仰<lb/>
意油然此樂誰與倫家無儋石儲心有天地春况對汝<lb/>
二子豈復知吾貧願汝學古人古道淳且真勿憚攻苦<lb/>
辛當思過乃親身在畎畆間不忘君與民功名戒乘㨗<lb/>
以此書諸紳<lb/>
　　有感<hi>二首</hi>
嬌兒未成人病苦不肯退憂傷動中懷慘慘心欲碎老<lb/>
妻情更惡中夜泣相對何如早還鄉山陽墳隴在平生<lb/>
<pb n="KR4h0158_WYG_068-25a"/>
所願心展轉不得遂十年誤同遊回首只多愧病連肝<lb/>
肺深愁覺妻子累悠悠故鄉情滴滴眼中淚<lb/>
歸興不可遏歸程待何時悠悠故鄉心一夕千里馳西<lb/>
風動霄漢慘慘令人悲况我多病身天涯久棲遲交遊<lb/>
義難忘豈忍輕别離重念丘隴逺嬌兒正愚癡因循死<lb/>
異邑後世將安遺所願經營日及此未全衰樹桑牆以<lb/>
下開畦水之湄既得舒困難且可為鎡基<lb/>
　　别西山<lb/>
<pb n="KR4h0158_WYG_068-25b"/>
大山如蹲龍小山如踞虎烟嵐鬱蒼翠逺近互吞吐我<lb/>
來蘇門居遨遊成樂土䇿杖望朝雲捲簾看暮雨佳意<lb/>
豁塵腥勝槩入談麈使我鬱陶消不覺勞瘵愈生平鄙<lb/>
吝心一洗出千古回首聲利人何殊坐囹圄逺役非素<lb/>
懷况兼跋涉苦吟鞭裊春風遲遲如去魯芳菲二三月<lb/>
追遊盛桃塢歸來願無違一樽相對舉<lb/>
　　又一首<lb/>
所愛林慮山不處要路津兹焉幾千古絶彼朝市塵我<lb/>
<pb n="KR4h0158_WYG_068-26a"/>
來成素交淡淡日益親形骸兩相忘誰主誰復賔充然<lb/>
樂我饑怡然棲我神朝光連暮色佳意含餘春心境一<lb/>
融會世味殊非真奕奕草木光熈熙禽鳥馴衆物欣有<lb/>
託吾廬行亦新<lb/>
　　和吳行甫雨雹韻<lb/>
青山偃蹇與世疎只將秀色供吾徒知君如我有山癖<lb/>
深探逺討吾不如金燈峰山詩千首挂鏡臺前一杯酒<lb/>
人間萬事盡浮雲故人曾為相思否雲邊鸞鳳玊鞭鳴<lb/>
<pb n="KR4h0158_WYG_068-26b"/>
跛鼈蹣跚疊繭生天末碧雲凝逺思夕陽無語下西城<lb/>
　　北門觀漲<lb/>
雨水添新漲陂湖沒舊痕人迷堤口路船上樹頭村歲<lb/>
事知前誤秋耕未可論誰憐徭役苦天亦恡深恩<lb/>
　　不寐<lb/>
秋宵初感慨展轉不成眠老况青燈外羇愁白髮邊蹉<lb/>
跎嗟往事安穩憶歸年却起開門望霜清月滿天<lb/>
　　别友人<lb/>
<pb n="KR4h0158_WYG_068-27a"/>
良朋不易得此去復誰羣别酒無勞勸濃愁已自醺間<lb/>
闗花外鳥冷澹日邊雲莫唱陽闗徹離聲忍更聞<lb/>
　　趙氏南莊<lb/>
曉起北窗凉清談戢羽觴入簾花氣重落地燕泥香夢<lb/>
裏青山小吟邊白日長秋風載書籍相對築茅堂<lb/>
　　登東城<lb/>
步屧上東城秋風晚更清亂雲隨日下荒草過堤平野<lb/>
迥寛凝佇詩成促後生何當常似此慰我病中情<lb/>
<pb n="KR4h0158_WYG_068-27b"/>
　　遊北觀<lb/>
扶杖古城荒飄然意可傷道宫烟鎻樹農舍雨頽牆捕<lb/>
吏翻疑寇平人却笑狂長吁空仰首天際正蒼蒼<lb/>
　　喜晴<lb/>
曙色開晴望春風吹客顔緑紆東去水青起北來山魏<lb/>
府方期往共城已夢還芳菲梅塢盛留醉竹花間<lb/>
　　病中雜言<hi>二首</hi>
磊落青山萬仞髙虛崖絶險駭猿猱從誰得上巖龕住<lb/>
<pb n="KR4h0158_WYG_068-28a"/>
免我從來俗事勞曉日烟霞明澗壑霽天霏靄散林臯<lb/>
休言只好寛凝佇滿地干戈學善逃<lb/>
春來秋去客中情轉首光隂十歲經學苦煉成心下赤<lb/>
愁多消却鬢邊青眼前世事翻棋局夢裏家山憶畵屏<lb/>
何日歸同林下友笑談書史復忘形<lb/>
　　題武郎中桃溪歸隱圖<lb/>
門外鞦韆擺翠烟籬邊雞犬亦閒閒更教爛熳花千樹<lb/>
對着縈紆水一灣好景已憑摩詰畵他年重約長卿還<lb/>
<pb n="KR4h0158_WYG_068-28b"/>
尋思此世人心别又愛功名又愛山<lb/>
　　中秋不見月繼竇先生韻<lb/>
撥去塵機得暫閒秋蟾思比去年看誰知黯黯隂雲合<lb/>
故作凄凄夜色寒好友不來誰酩酊詩人徒想自闌干<lb/>
世間萬事渾難定付與無心却較安<lb/>
　　晚步西溪<lb/>
拉友西溪往步聨溪邊佳景麗秋天日回林影蒼烟外<lb/>
風轉灘聲白鳥前迅走雙輪機磨巧連安獨木小橋偏<lb/>
<pb n="KR4h0158_WYG_068-29a"/>
老年活計尋幽隱須擬為氓置一㕓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_068-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷六十八<lb/>
</p>
<p>
</p>
  </div>
<div>
<head>宋元詩會卷六十九</head> <lb/>
    <p>
<pb n="KR4h0158_WYG_069-1a"/>
欽定四庫全書<lb/>
　宋元詩會卷六十九<lb/>
　　　　　　　　　　　　兵部主事陳焯編<lb/>
　杜　瑛<lb/>
　　<hi>字文玉其先霸州信安人金將亡避地河南緱氏山中時兵後文物凋喪瑛搜訪遺書盡讀之得其</hi>
　　<hi>指趣古今得失如指諸掌間闗轉徙教授汾晋間田中書鈕祜禄珪開府于相瑛赴其聘遂家焉與良</hi>
　　<hi>千畆辭不受歲巳未世祖南伐至相召見問計瑛條對稱㫖上悦曰儒者中乃有此人乎中統初詔</hi>
　　<hi>徵瑛時王文統方用事辭不就杜門著書一不以窮通動其志年七十遺命二子處立處愿曰吾即</hi>
<pb n="KR4h0158_WYG_069-1b"/>
　　<hi>死當表吾墓曰緱山杜處士云所著春秋地里原委語孟㫄通皇極引用皇極疑事極學律吕律厯</hi>
　　<hi>禮樂雜志合文集共七十卷</hi>
　　留春曲<lb/>
絮飛冷屑龍蟠玊花隕香摧鳳銜燭批頰深林呌新緑<lb/>
倚闌人唱留春曲春光欲去如死灰明年暖風吹又來<lb/>
何如日日長相守典衣共醉花前杯殷勤留春春不住<lb/>
白日西馳水東去鏡中絲髮奈老何君當持杯我欲歌<lb/>
　　弔故宫<lb/>
<pb n="KR4h0158_WYG_069-2a"/>
月上觚稜椒壁濕饑烏啄碎琅玕石刼灰飛盡海揚塵<lb/>
廢殿荒臺土花碧洛陽書生汴梁客一夜春風頭欲白<lb/>
尊中頼有酒如泉醉倚寒窗破愁寂<lb/>
　　秋思<lb/>
壯心忽忽劇縣旌秋氣能令客子驚白雁不聞雲外過<lb/>
清霜先向鬢邊生銅駝巷陌周東土金鳳樓臺鄴北城<lb/>
千古繁華俱一夢空餘草木戰風聲<lb/>
　　征南口號<lb/>
<pb n="KR4h0158_WYG_069-2b"/>
春早雲南麥已黄瀘江蒸霧水如湯馬蹄半帯隂山雪<lb/>
變作人天六月凉<lb/>
　劉　詵<lb/>
　　<hi>字桂翁廬陵人幼失父自知樹立年十二作為科塲文有老成氣象既冠重厚醇雅以師道自居教</hi>
　　<hi>學者有法聲譽日隆江南行御史臺屢以遺逸薦不報詵為文根本六經融液今古而不露其踔厲</hi>
　　<hi>風發之狀四方求文者日至于門其集曰桂隱詵所號也年八十三卒</hi>
　　感興<hi>四首</hi>
昔在唐虞時萬象昭白日聖人垂龍衣巖殿吹鳳律朱<lb/>
<pb n="KR4h0158_WYG_069-3a"/>
草聨階生景星當戸出羣賢布天下野穀盡嘉實嗟哉<lb/>
戰國交九㝢淪戈㦸糟糠委仁義軒蓋寵權術孟軻起<lb/>
驅馳白髮颯垂軾空餘七篇書千載資歎息<lb/>
姬室逸其御天下皆兵交楚武首僭王名器從此淆仲<lb/>
父佐伯業仗義何嘐嘐正辭削其僭王綱可復昭奈何<lb/>
舍近事逺問南舟膠堂堂匡周師所得僅一茅所以魯<lb/>
仲尼加之器小嘲良㑹不再得誰能遏秦崤<lb/>
秦人燔詩書聖道散若烟宫殿干斗極東遊問神仙漢<lb/>
<pb n="KR4h0158_WYG_069-3b"/>
祖祠孔子遂為百代先大哉禮樂意所見何卓然因勢<lb/>
導其趨勇赴如决川但恨羣臣間餘習猶櫜鞬良平雖<lb/>
善慮不在三代前安得豁達資一見賈少年<lb/>
峨峨蓬萊山白玉為洞房仙人雲霧衣侍女氷雪妝丹<lb/>
霞縹緲中往來皆鳳凰借問羣仙人何者為秦皇羣仙<lb/>
顧我笑振袂凌風翔我有金鼎丹鍊之踰千霜相期息<lb/>
瑤樹歲晚何渺茫吾聞仙人家美酒如瓊漿長生所願<lb/>
求得醉亦可償<lb/>
<pb n="KR4h0158_WYG_069-4a"/>
　　春寒閒居<lb/>
西里夜圍燭東鄰朝玩山相視無羡心豐約自不闗芳<lb/>
草滿幽庭日晏人未還久隂忽微暄孤禽語花間<lb/>
　　古意<lb/>
昨日苦大燠酬以今日寒天道極必反人事盛必刓剛<lb/>
桑有迭施消長乗兩端彼美者誰子一生困辛酸日宴<lb/>
食未炊冬月衣不完著書垂白髮門草秋漫漫天道何<lb/>
由詰俯仰良自歎<lb/>
<pb n="KR4h0158_WYG_069-4b"/>
　　詩窮<lb/>
作詩能窮人誰能忍不作但見平生愁霏霏筆端落朝<lb/>
騎孤鳳凰暮駕兩黄鶴手攜王子晋吹笙上寥廓人言<lb/>
忌太髙下筆寧淺弱窮通信有命詩道未可薄<lb/>
　　天道<lb/>
種稻南山邊雨足多稻穗一朝疾風來腐折不可刈東<lb/>
家不知耕雨粟夜滿地問渠安得之飽食了無愧我欲<lb/>
廢鉏耰雨粟非可覬人事且自盡天道勿徒恃<lb/>
<pb n="KR4h0158_WYG_069-5a"/>
　　雜詩<lb/>
空山有一婦二十失所天貞心比堅石血淚迸湧泉寒<lb/>
燈役機杼拾穗裙不完婚男與嫁女辛苦雪滿顛自謂<lb/>
分當爾節義何足言城中髽孀姬潛好留少年門前立<lb/>
旌木世人何由傳<lb/>
　　古詩贈張漢臣遊金陵<lb/>
古詩出性情聲在閭巷間採之被絃歌聽者醇風還大<lb/>
音既寥濶羣喙何間闗燕碈混良璞楚菉藏崇蘭妙理<lb/>
<pb n="KR4h0158_WYG_069-5b"/>
忽有合正在不可删秋髙星河空天風吹珮環<lb/>
　　石人<lb/>
石門何年啓疑與開闢俱上有遺世人形軀略糢糊山<lb/>
空明月寒往來誰與徒吾聞晋榆石能言禎妖樞又聞<lb/>
榖城公頗窺隂符書叩之了不應無乃嗔我愚<lb/>
　　中秋故鄉南鄰楊氏招飲<lb/>
老來歸故里百事非故情惟有山間月猶作兒時明是<lb/>
時秋且半夕氣忽已清南鄰招客飲步聽危澗聲月色<lb/>
<pb n="KR4h0158_WYG_069-6a"/>
酒中亂樹影盤中横鄉曲佳節意風露白髮莖我懷豈<lb/>
在酒酒觴且徐傾<lb/>
　　芍藥<lb/>
夏早衆緑翳堦蘤始獨開窈窕專后徳深房出徘徊翠<lb/>
蕤擁帝輦手擎紫霞杯夜永宫月酣餘香散蓬萊<lb/>
　　曉行<lb/>
星明天宇迥山驛鼓初發行人稍已動露氣漫野白方<lb/>
塘浸道隅荒荒似寒月日出炊烟横雞聲隔林樾<lb/>
<pb n="KR4h0158_WYG_069-6b"/>
　　呈須溪劉先生<lb/>
仙人三山來袖有五尺琴緑尾龍門植朱絲軒轅音攜<lb/>
之曾謁舜三奏鳳舞庭風髙天路斷歸見崑崙青起視<lb/>
八極間琅琅成孤鳴緑海凝不動白日回夜明時違地<lb/>
亦失猶使天下傾但恨無子期彼直樂其名<lb/>
　　蕭孚有以左耳陶瓶對客煎茶名快媳婦坐間為<lb/>
　　　賦十六韻<lb/>
南中土埴堅妙器出陶火控摶雅以靜整削平不頗渾<lb/>
<pb n="KR4h0158_WYG_069-7a"/>
淪象𤓰團短小類橘顆粤椰實盡刳蜀芋膚未剖喙如<lb/>
柄揭西耳若栁生左油滋飾外鍜灰坌增下裹高齋奉<lb/>
煎烹湯勢疾軒簸狹束蟹眼髙薄逼車聲播俄頃潤渴<lb/>
喉巧婦愧其惰乃知轉旋工政要傾酌妥主翁嗜吟詩<lb/>
佳客時滿座呼童汲清深瀹雪澆磊砢急需既能應閒<lb/>
棄無不可東家重函鼎菌蠢腹徒果美人預為虀常恐<lb/>
遲及禍何如且小用慎勿誚么麽<lb/>
　　贈趙中山<hi>中山本舊公子于道有得蚤遊京師為諸名公所敬</hi>
<pb n="KR4h0158_WYG_069-7b"/>
先生昔佩青珊瑚錦袍白馬玊雪膚夜遊鈞天聽廣樂<lb/>
帝㫄分食瓊宫酥天風千丈吹緑髮紫鴛七十黄流蘇<lb/>
手㪺北斗酌玉女麻姑曉報滄溟枯東方烏啼白日薄<lb/>
姓名盡變騎鯨魚華池内養九芝露金房獨照千年珠<lb/>
肩摩淨名孔雀扇足躡子晋芙蓉車吹笙看月薊門市<lb/>
從者皆服貂襜褕羣真虛左願聞道親寫文字為其徒<lb/>
少年經世二十䇿海水洗盡無留餘始知古來忠孝士<lb/>
變幻不與常人俱君不見韓亡流落子房子千秋萬歲<lb/>
<pb n="KR4h0158_WYG_069-8a"/>
傳編書　<hi>讀此可知天水剰流亦多變姓名入道者彼承㫖公獨何心哉</hi>
　　兒時喜見雪<lb/>
兒時喜見雪癡待天雲黄晝觀捲箔恨暝色夜聞欖裘<lb/>
思曙光佳人踏靴映玊靨獵士鞚馬驂白凰千金髙樓<lb/>
換美酒樓外三尺酒百觴寳香繡帳春色暖俯視萬里<lb/>
成大荒便從淮城取元濟直至延海歸蘇郎邇來悔狂<lb/>
年已過閉門讀書學堅卧蒲團竹几聽蕭瑟畏寒自補<lb/>
油窗破欲論往事誰復知但見羣兒似昔時<lb/>
<pb n="KR4h0158_WYG_069-8b"/>
　　昭君曲<lb/>
漢宫美人人不識初出宫門天下惜漢宫歌舞人不傳<lb/>
琵琶馬上行人憐君王含情重悽惻只在殿前留不得<lb/>
人生豈是無知音知音已晚徒傷心天寒衰草沙似雪<lb/>
舉頭惟見漢宫月十年漢使去無蹤夢中長在明光宫<lb/>
國家和親四海樂不怨君王悲命薄君不見秋風茂陵<lb/>
英雄才萬里江都嫁沙漠<lb/>
　　前醉歌<lb/>
<pb n="KR4h0158_WYG_069-9a"/>
天青青造就萬古事不平月皓皓照盡世間人醜好人<lb/>
言天月俱無心平頗醜好皆由人我言人生無智力明<lb/>
月青天愁所集簞瓢貧士年少死相君蒸乳老無齒販<lb/>
屠市兒萬户侯著經儒生白滿頭李君晚役將軍府文<lb/>
昌碑起韓碑仆啓期九十無一兒遷哲多孫披籍知雄<lb/>
狐妓圍釵列屋朝雉悲歌夕牧犢楚和抱璞哭山中燕<lb/>
人寳石緹十重百年老樹同一幹半作犧樽半溝斷古<lb/>
來恨事何其多青天明月奈爾何我有一斗酒澆君肝<lb/>
<pb n="KR4h0158_WYG_069-9b"/>
肺之嵯峨青天明月奈爾何<lb/>
　　後醉歌<lb/>
天如輪我行與之周八垠月如璧我坐對之居一室買<lb/>
酒酹月月滿巵買酒澆天天飲之長風吹天碧萬里纎<lb/>
雲飛盡月如水黄金滿塢董將軍長安夜炬髙焚雲胡<lb/>
椒八百元相國翠珥寳釵落荆棘征南竒勲泣杜郵屬<lb/>
鏤憤入洪濤秋禹山血濺麒麟閣機雲夢遶華亭鶴波<lb/>
心詞臣溺滿衣何如讀書閉山扉斷頭博士窘乘障何<lb/>
<pb n="KR4h0158_WYG_069-10a"/>
如得句支藜杖山中老人無機權有酒只勸月與天青<lb/>
天明月俱欣然<lb/>
　　貴賤吟<hi>庚午大飢天下死者相望秋大熟榖反大賤</hi>
春大饑斗粟不易娉婷姬秋大熟三錢直買一斗粟人<lb/>
間貴賤反掌異賤未可輕貴難恃君不見土龍百拜還<lb/>
為塵病駒秣豆乗錦裀人間貴賤元無真<lb/>
　　題劉平妻殺虎圖<lb/>
君不見杞梁妻夫死但能哀聲悲又不見泰山婦虎食<lb/>
<pb n="KR4h0158_WYG_069-10b"/>
其夫哭當路人生伉儷重百年閨房無力救所天空餘<lb/>
肝腸裂千寸髙徹遙漢卑重泉何如濱州劉平妻獨勇<lb/>
殺虎奪夫曳其踵大兒三歲能助力小兒坐席癡不恐<lb/>
沙空月落山谷深妾命何輕夫命重當時視虎如兔狐<lb/>
眼中無虎惟有夫一朝義聲震百郡裴旻李廣皆庸奴<lb/>
古來君臣亦如此患難政要忠良扶何為當熊待馮媛<lb/>
何為敵來使鶴戰射猿老將世豈多搏獒車右今不見<lb/>
秋風展圖毛髮起始信人間有倫紀嗚呼河東女兒抉<lb/>
<pb n="KR4h0158_WYG_069-11a"/>
眼去其夫若見此圖當顙泚<lb/>
　　九日郊行<lb/>
九日登髙處心情歲歲同平田初穫稻曠野屢聞鴻風<lb/>
景悲塵世江山閲寓公茱萸朝雨濕愁報緑樽空<lb/>
　　酬以芳見貽<lb/>
山露沾琴潤山風到鬢寒酌多迷夢覺語久雜悲歡身<lb/>
豈如泥爪鬚難染石肝不知明月在何處是瑤壇<lb/>
　　和彭琦初見夀<lb/>
<pb n="KR4h0158_WYG_069-11b"/>
陋巷秋風處士家回思千刼筭炊沙小年曾似三眠栁<lb/>
老去羞看九日花白髮夜深燈館字蒲團日宴地爐茶<lb/>
故人賸作飛騰祝試聽漁陽一摻撾<lb/>
　　送劉巨川赴惠州海豐巡檢<hi>大博之孫</hi>
須溪孫子好才名百丈龍山繞屋春文學盡交天下士<lb/>
弓刀更治嶺南民盾頭墨潤長亭雪扇外旗麾列嶂塵<lb/>
若見羅浮花爛熳可能逺寄一枝新<lb/>
　　閒居即事<lb/>
<pb n="KR4h0158_WYG_069-12a"/>
小窗拄頰看雲過不斷東風吹鬢皤松古何知春至早<lb/>
花濃偏值雨來多已安薄相食無肉更覺衰顔酒不酡<lb/>
無力能為移粟政有愁自賦采薇歌<lb/>
　　彭琦初用坡翁紙帳韻惠建昌楮衾次韻為謝<lb/>
雪緜揉碎宻縈連清卧梅花性更便茸暖何須蠻客帳<lb/>
座寒但少廣文氊窗升紅日那知曉夢壓白雲疑近天<lb/>
但恐少陵茅屋漏雨宵沾破不成眠<lb/>
　戴表元<lb/>
<pb n="KR4h0158_WYG_069-12b"/>
　　<hi>字帥初慶元奉化人七歲學古詩文多竒語宋咸淳中入太學既而試禮部第十人登進士乙科教</hi>
　　<hi>授建寧府稍遷臨安教授行户部掌故皆不就大徳八年表元年已六十餘用薦起家拜信州教授</hi>
　　<hi>調婺州以疾辭最後翰林以修撰博士論薦而老疾不可起矣史稱其學博而肆其文清深雅潔化</hi>
　　<hi>陳腐為神竒至元大徳間為東南文章第一人惜其集不多見也門人最知名者為袁桷云</hi>
　　飛花行贈馬衢州<lb/>
山上風花山下飛花飛欲盡山翁歸歸遲亦自忘行迹<lb/>
但覺滿地紅依依餘花更惜隨溪去溪上遊人山下路<lb/>
戀家漁父斷來踪避難劉郎記前度花開花落春風前<lb/>
<pb n="KR4h0158_WYG_069-13a"/>
我昔與翁同少年祇今鶴去但華表何處烏啼悲杜鵑<lb/>
遊人自遊春日暮從翁問花花不語且當向花日日醉<lb/>
醉倒花前學花舞<lb/>
　　東離湖州七十里泊南潯佳聚落也<lb/>
張帆出東郭沽酒問南潯画屋蘆花淨紅墻栁樹深魚<lb/>
艘寒滿港橘市晝成林吾道真迂濶浮家尚越吟<lb/>
　　苕溪<lb/>
六月苕溪路人看似若耶漁罾挂棕樹酒舫出荷花碧<lb/>
<pb n="KR4h0158_WYG_069-13b"/>
水千塍共青山一道斜人間無限事不厭是桑麻<lb/>
　　送同年潘昌朝<lb/>
客路秋深又送迎狂歌爛飲慰飄零風前數髮莖莖白<lb/>
馬上看山段段青古穴無丹生洞氣髙林有鶴避潮腥<lb/>
明年更欲三茅去擬借新箋道徳經<lb/>
　　送百上人并簡善之<lb/>
聞説西湖已自憐君遊更傍早春天六橋水暖初楊栁<lb/>
三竺春深未杜鵑舊壁草生尋舊刻新巖茶熟試新泉<lb/>
<pb n="KR4h0158_WYG_069-14a"/>
城中詩友曾相識西蜀殘儒解草𤣥<lb/>
　吳　澄<lb/>
　　<hi>字幼清撫州崇仁人生三歲頴悟日發五歲勤學夜讀書至旦母憂其過勞節膏火不多與澄候寢</hi>
　　<hi>然火復誦既長貫穿經傳嘗舉進士不中至元十三年樂安鄭松招澄居布水谷乃著孝經章句校</hi>
　　<hi>定六籍御史程鉅夫奉詔求賢起澄至京師未幾以母老辭歸左丞董士選延之於家親執饋食曰</hi>
　　<hi>吳先生天下士也既入朝薦澄有道擢應奉翰林文字有司敦勸久之方至聞已有代者即日南歸</hi>
　　<hi>未幾除江西儒學副提舉以疾去官至大元年召為國子監丞陞司業立教法四條未及行一夕謝</hi>
　　<hi>去俄拜集賢直學士疾作不果行泰定元年充經筵講官修英宗實録成未上即移疾歸詔加資善</hi>
<pb n="KR4h0158_WYG_069-14b"/>
　　<hi>大夫賜鈔五千貫卒年八十五學者稱草廬先生贈左丞追封臨川郡公諡文正  按元儒先後軰</hi>
　　<hi>出于趙江漢諸公外其著者則導江張䇓蘭谿金履祥休寧陳櫟資州黄澤北海蕭㪺豫章熊朋來</hi>
　　<hi>等諸所譔述皆有功聖賢甚大惜其詩不傳故于是編莫由采入也</hi>
　　題唐隱士盧鴻十志圖<lb/>
嵩髙地中區下有隱者廬兩徵堅不起一志終不渝好<lb/>
爵等浮雲還歸對生徒官為營草堂殊恩耀山隅邇來<lb/>
數百年十境入畵圖之子服儒服浸滛老莊書翛然有<lb/>
仙意生白一室虛三宿戒凝戀十境亦可無<lb/>
<pb n="KR4h0158_WYG_069-15a"/>
　　送涂君歸淛<lb/>
昨歲抱琴來今兹抱琴去委質隨長風斷蓬與飛絮一<lb/>
家蠡湖南一住西湖東兩地各繾綣寸心漫怔忡浮雲<lb/>
豈無依倦鳥亦有棲迎門穉婦笑索果嬌兒啼歸裝春<lb/>
袖薄荒徑春花落理曲到求凰何人悲别鶴<lb/>
　　雪谷早行為張允中作<lb/>
路絶人蹤失闗隘槎枒老樹森矛介兩間寥廓淨無塵<lb/>
誰剪天花徧飛灑風絮當頭零亂舞兹遊浪説平生快<lb/>
<pb n="KR4h0158_WYG_069-15b"/>
蹇駑瘦骨真耐寒踏破鴻濛新色界豈是提兵李常侍<lb/>
夜發文城薄淮蔡又非直諫韓侍郎逺謫潮陽出秦塞<lb/>
面棃凍坼髭綴銀何事催君早行邁君不見古昔閉門<lb/>
僵卧人髙似灞橋驢背償詩債<lb/>
　　過枯河<lb/>
髙堂出郭二舎近午憩東陽安樂鎮雙堤對峙似城牆<lb/>
中坳一道如壕甽驅車下坂為溝塍低平盡處還復登<lb/>
半坳一門字斗大濵滄行鹽兩分界不知此是古黄河<lb/>
<pb n="KR4h0158_WYG_069-16a"/>
且行且顧心疑怪前詢父老為余言河北山東此處分<lb/>
古河來自白馬渡東過開州城下去遂達浮光粤魯河<lb/>
入海當年由此處<lb/>
　　壽王講師<lb/>
欲雪未雪雲黯黑不知此日神仙謫桃實今經幾度紅<lb/>
梅花仍似當年白厭向閩山食荔蕉喜來江浦訪鸞簫<lb/>
廣文客舎寒如許自有春風長藥苗<lb/>
　　次韻楊司業<lb/>
<pb n="KR4h0158_WYG_069-16b"/>
春夏華榮變衰歇穨飈刮肌山露骨騷人望秋悲泬寥<lb/>
忽見小春梅蕋發頓然喜氣排寒冬不管天令嚴鈇鉞<lb/>
古來蹈道如蹈水與泊與齊偕出沒坐中白晝對羲皇<lb/>
門外黄埃自城闕只憐郭璞註蟲魚或誤蔡謨啖蜞<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>
爭似𡨕㝠雲翼逺靜看滑滑霜蹄蹶公桑十畆邇洙泗<lb/>
我菊一區連楚越縣知真樂在曲肱到處扁舟堪散髮<lb/>
我能振袂從公遊分我南溪半風月<lb/>
　　湖口阻風登江磯山觀濤<lb/>
<pb n="KR4h0158_WYG_069-17a"/>
狂風吹人渾欲倒瑟瑟寒聲動秋草捫蘿徑上磯頭山<lb/>
萬頃江湖波浩渺怒鱗雲鬛奔騰來眩目快心千様好<lb/>
向曾觀海難為觀回首匡廬青未了𤣥雲作㡌深䝉頭<lb/>
五老藏昻元不老何時月夜水鏡淨漭蕩澄虛納蒼昊<lb/>
著我峰尖伴老人坐看海東紅日杲<lb/>
　　為舒景春賦東皋<lb/>
東皋種杏者今住杏花村收榖虎衛道銜珠蛇報恩窗<lb/>
紅開曉色草碧驗春温豈待閒舒嘯栢湖真有孫<lb/>
<pb n="KR4h0158_WYG_069-17b"/>
　　贈裴子晋<lb/>
怪子抛家去歸來非故吾閲人如水鏡知已慎江湖宿<lb/>
雨添新漲春風滿舊廬怱怱又言别聊為賦驪駒<lb/>
　　和劉尚友<lb/>
挺挺詞林秀栖栖越嶠東幾年淹此鳳何日見猶龍郊<lb/>
畤文中子談遷太史公萬金家寳在昭代定遭逢<lb/>
　　豫章貢院即事奉和雲林提舉<lb/>
客裏秋光好歸心不厭遲牆低孤塔見院靜一簾垂隔<lb/>
<pb n="KR4h0158_WYG_069-18a"/>
紙聞風怒臨堦看日移宛然似三徑未負菊花期<lb/>
　　貢院中和張仲美<lb/>
牆外浮屠壓古城案頭文字浩縱横不辭霜鬢年華老<lb/>
又辦天朝歲貢英秋隴故園迷蝶夢曉窗客枕厭雞聲<lb/>
何當孺子亭前去省想髙風浣俗情<lb/>
　　送丹陵胡道士遊京師<lb/>
逺遊誰為賦新篇來自丹陵小洞天拂日一鞭聊復爾<lb/>
御風雙袂已飄然快看鵬海三千里早證龍沙八百仙<lb/>
<pb n="KR4h0158_WYG_069-18b"/>
莫戀射熊春夢樂贈詩人在斗牛邊<lb/>
　　次韻胡器之問病<lb/>
鶯聲睍睆燕差池春到閒中日更遲偶躡清都陪淨侶<lb/>
誰知勝境即良醫屋頭月上元無夜樹杪風來似有期<lb/>
坐客屢談渾忘荅問余還職在何時<lb/>
　　次韻息窩道人<lb/>
三年隻影落天涯望極南雲眼欲花道上已驚仙枕夢<lb/>
河邊誤泛客星槎棗梨秋熟供新飯桃李春榮滿舊家<lb/>
<pb n="KR4h0158_WYG_069-19a"/>
喜得息窩消息好黄金粲粲待披沙<lb/>
　　客中即事次韻元復初郊行<lb/>
客中又過二分春聞道千紅百紫新雨到庭隅長芳草<lb/>
日窺窗隙弄游塵縣知萬里只如此孤坐一堂還可人<lb/>
不信却須凌倒景九天樓閣倚長身<lb/>
　　題閤皁山<lb/>
漢吳仙跡兩峰齊欲拾瑤華路恐迷寳殿青紅疑地湧<lb/>
林巒蒼翠接天低九重香案分雲篆八景琅函記玊題<lb/>
<pb n="KR4h0158_WYG_069-19b"/>
仙鶴翔空清似水步虛聲在朶雲西<lb/>
　　用贈李粲然韻述懷<lb/>
故里香秔滑欲流歸田計晚愧遲留縣知海上三山客<lb/>
塵視人間萬户侯南去擬尋吳市卒北來喜共李仙舟<lb/>
𤣥翁一室渾無白誰識王龔貢鮑優<lb/>
　　次别易耕雲<lb/>
别去家山經歲年乍歸又著嶺南鞭雙眸眩眊畨船載<lb/>
滿口腥鹹海物鮮胸次氷霜寧受滓世間粉黛自爭妍<lb/>
<pb n="KR4h0158_WYG_069-20a"/>
早來共此青春樂日暖風和無際邊<lb/>
　　疊葉梅<lb/>
羅浮夢斷杳無踪氷雪仙姿兩兩逢縞袂怯單寒後襲<lb/>
粉妝嫌薄曉來濃迎風一笑知顔厚臨水相看見影重<lb/>
道眼只將平等視玉環飛燕總天容<lb/>
　　夜坐<lb/>
物情自適更誰禁草際螢飛鳥宿林魯叟爾來無夢寐<lb/>
蜀莊此去只㝠沈客中又見秋風起夜半初聞木葉吟<lb/>
<pb n="KR4h0158_WYG_069-20b"/>
凉意逼人眠不得坐看孤月到天心<lb/>
　　次韻芍藥<lb/>
寒沍深冬宿異根發榮今日謝春恩淺潮半醉流霞暈<lb/>
清印初昏淡月痕花下蜂狂成勝集草間狼藉到芳樽<lb/>
紫芝興味亦如此誰信京華有綺園<lb/>
　　次韻牡丹<lb/>
誰是舊時姚魏家喜從官舎得竒葩風前月下嬌嬈態<lb/>
天上人間富貴花化魄他年鎻子骨㸃唇何處箭頭砂<lb/>
<pb n="KR4h0158_WYG_069-21a"/>
後庭玊樹閒歌曲羞殺陳宫説麗華<lb/>
　何榮祖<lb/>
　　<hi>字繼先其先太原人金亡徙家廣平榮祖狀貌魁偉額有赤文背負隆起有相者謂曰子位極人臣</hi>
　　<hi>且夀相也少以吏累遷中書省椽擢御史臺都事史始折節讀書日記數千言阿哈瑪特專權監察御</hi>
　　<hi>范方等劾奏甚力阿哈瑪特知榮祖主其謀奏為左右都事以𨽻巳未幾御史臺除治書侍御史升侍</hi>
　　<hi>御史出為山東按察而阿哈瑪特莫逞其志遷按察河南除雲南行省參知政事以母老辭又拜御史中</hi>
　　<hi>丞復出為山東東西道按察使召入為尚書參知政事時持論與僧格左以病告未幾起為尚書右</hi>
　　<hi>丞僧格敗改中書右丞奏行所定至元新格請改按察為肅政亷訪司而立監治之法尋拜昭文館</hi>
<pb n="KR4h0158_WYG_069-21b"/>
　　<hi>大學士預中書省事又加平章政事卒年七十九追封趙國公諡文憲</hi>
　　齋居雜言<lb/>
名教無窮樂真知在暮年中庸萬事畢太極一心全世<lb/>
事頻觀易人情靜看天興來時有句率爾亦飄然<lb/>
　郝天挺<lb/>
　　<hi>字繼先出都嚕别旌居安肅州凡五世父巴圖爾于憲宗之世多著武功天挺英爽有志畧幼受業</hi>
　　<hi>元好問世祖召見嘉其容止有㫖俾執文字備宿衛春宫久之除叅議雲南行尚書省事擢亷訪漢</hi>
　　<hi>中入為吏部尚書三除外任俱不赴拜中書右丞與宰相論事有不合輙靣斥之成宗崩仁宗以太</hi>
<pb n="KR4h0158_WYG_069-22a"/>
　　<hi>后命首定大難及武宗入正大統天挺與有力焉自是朝廷大事必召天挺宻議始行歴江西河南</hi>
　　<hi>二省右丞召拜御史中丞出為河南行省平章政事卒年六十七追封冀國公諡文定有註唐人鼓</hi>
　　<hi>吹集十卷</hi>
　　題麻姑壇<lb/>
路入雲闗仙境佳瓊田瑤草帯烟霞貯經洞古無遺檢<lb/>
養藥爐存失舊砂青鳥不傳金母信紫鸞應返玉皇家<lb/>
巖扉不掩春長在開盡碧桃千樹花<lb/>
　徐世隆<lb/>
<pb n="KR4h0158_WYG_069-22b"/>
　　<hi>字威卿陳州西華人弱冠登金正大四年進士辭職讀書歲壬辰奉母北渡嚴實招致東平幕府俾</hi>
　　<hi>掌書記壬子世祖召見于日月山時方征雲南以問世隆對曰孟子有言不嗜殺人者能一之世祖</hi>
　　<hi>曰誠如卿言吾事濟矣中統元年擢燕京等路宣撫使至元元年遷翰林侍講學士兼太常卿俄兼</hi>
　　<hi>户部侍郎承詔定内外官制七年擢吏部尚書九年乞補外為東昌路總管十四年以按察使提刑</hi>
　　<hi>山東明年移淮東十七年召為翰林學士以疾辭二十二年再召不起賜田十頃時年八十卒所著</hi>
　　<hi>有瀛洲集百卷</hi>
　　挽文丞相<lb/>
大元不殺文丞相君義臣忠兩得之義似漢皇封齒日<lb/>
<pb n="KR4h0158_WYG_069-23a"/>
忠於蜀將斬顔時乾坤日月華夷見海嶺風霜草木知<lb/>
只恐史書編不盡老夫和淚寫新詩　<hi>中聨一作精忠貫日勁節凌霜</hi>
　此詩通鑑與稗史俱譌為王磐作今蒐得元刻舊本<lb/>
　乃知是徐非王也按王磐仕元為翰林承㫖承㫖正<lb/>
　史官也安有史書編不到之慮乎焯於廿年前曾序<lb/>
　友人周子緼詩覼縷數百言致疑于王不當有是作<lb/>
　及覩元刻始釋此疑然前序亦不妨並存耳<lb/>
　熊朋來<lb/>
<pb n="KR4h0158_WYG_069-23b"/>
　　<hi>字與可豫章人宋進士元初徴為福建廬陵教授學者稱天慵先生</hi>
　　鐵柱詩<lb/>
九牧失貢金司空不行水蛟龍弄波濤魑魅入城市吁<lb/>
嗟清談晋萬事漫不理遂令千載人稽首旌陽子<lb/>
　趙世延<lb/>
　　<hi>字子敬其先永古特人祖安札爾幼孤鞠于外大資父卓裕勒嘉譌其音為趙家遂以趙為氏世延天</hi>
　　<hi>秀發喜讀書究心儒者之學弱冠世祖召見俾入樞宻院肄習官政至元二十一年授承事郎雲南</hi>
　　<hi>諸路提刑按察司判官二十六年擢監察御史與同列五人劾丞相僧格不法其五人皆得罪而世</hi>
<pb n="KR4h0158_WYG_069-24a"/>
　　<hi>延幸免二十九年出僉江南湖北道肅政亷訪司事踰年除山東亷訪江南行臺侍御史遷安西路</hi>
　　<hi>總管皇慶二年拜江浙行省叅知政事尋召還叅大政中書歲餘遷御史中丞劾奏權臣特們徳爾</hi>
　　<hi>罪惡有詔奪官尋陞翰林學士承旨進昭文館學士留守大都未幾乞補外拜四川行省平章政事</hi>
　　<hi>仁宗崩特們徳爾復相鋭意報復屬其黨誘世延從弟誣告世延欲置之死頼上䕶持屢繫得釋仍</hi>
　　<hi>歴官中外出入不常晩除奎章閣大學士翰林學士承旨中書平章政事魯國公卒年七十七諡文</hi>
　　<hi>忠</hi>
　　代祀南嶽登祝融峰<lb/>
天風吹我躡雲根一覽羣山蟻垤紛瀛海波翻初日上<lb/>
<pb n="KR4h0158_WYG_069-24b"/>
石壇人語半空聞炎荒作鎮荆吳逺元氣流形天地分<lb/>
何日束書煨芋室孤峰絶頂看浮雲<lb/>
　商　挺<lb/>
　　<hi>字孟卿曹州濟隂人年二十四汴京破北走依冠氏趙天錫與元好問楊奐遊日益知名世祖受京</hi>
　　<hi>兆分地聞挺名遣使徵召入對稱旨字而不名憲宗征蜀挺謂不宜輕動世祖深然之及憲宗崩世</hi>
　　<hi>祖北還挺奏當特嚴符信以防姦詐後額哷布格使至軍中執而斬之其效立見中統元年改宣撫</hi>
　　<hi>司為行中書省俾挺僉行省事進叅知政事至元六年同僉樞宻院事陞副使九年封皇子安西王</hi>
　　<hi>以挺為王相會同官趙炳死朝廷執擅殺者鞫問伏辜語連挺及其子瓛頌繫久之免死籍其家二</hi>
<pb n="KR4h0158_WYG_069-25a"/>
　　<hi>十年復樞宻副使俄以疾辭卒年八十有詩千餘首尤善𨽻書延祐間贈魯國公諡文定</hi>
　　水仙花<hi>二首</hi>
海外三山璧月明人間誰識許飛瓊秋風吹上青鸞背<lb/>
未散天香與素英<lb/>
明月珠衣翡翠裳氷肌玉骨自清凉不隨王母瑤池去<lb/>
來侍維摩病几傍<lb/>
　王　磐<lb/>
　　<hi>字文炳廣平永年人世業農饒於貲金末父禧入財佐軍興補進義副尉金人遷汴舉家避地魯山</hi>
<pb n="KR4h0158_WYG_069-25b"/>
　　<hi>磐客居貧甚年二十六擢正大四年進士授官不赴肆力問學轉徙淮襄間久之北歸楊惟中嚴實</hi>
　　<hi>後先禮聘中統元年拜益都等路宣撫副使以疾免依李璮居青州題其居曰鹿菴有終焉之意及</hi>
　　<hi>璮謀不軌磐覺之脱身入京師世祖聞之嘉其誠節撫勞甚厚事平挈妻子至東平召拜翰林為學</hi>
　　<hi>士遷太常少卿乞致仕不允江南既下朝儀官制多頼磐議以定進資徳大夫致仕年九十二卒追</hi>
　　<hi>封洛國公諡文忠</hi>
　　澤陽山<lb/>
今晨到谼谷駐馬五松邊山中富清景不暇相周旋瀑<lb/>
布落晴雪金燈開夜蓮空懷上方寺矯首浮雲巔<lb/>
<pb n="KR4h0158_WYG_069-26a"/>
　　巨源相過話舊有感<lb/>
中統三年春二月變起青齊帯吳越鯨鯢轉側海波翻<lb/>
城郭横尸野流血我時辛苦賊中來兵塵糢糊眼不開<lb/>
妻孥棄捐豺虎口飛蓬飄轉無根荄天寒日暮齊河縣<lb/>
破驛荒凉絶煙爨騎行驛馬鈍如蛙官吏散逃無處喚<lb/>
與君此地忽相逢行臺郎中氣勢雄憫我白頭遭喪亂<lb/>
壯我臨難全孤忠急呼驛吏具鞍馬使我厄路還亨通<lb/>
明晨相隨濟南去出入條侯營壘中死生契濶不相棄<lb/>
<pb n="KR4h0158_WYG_069-26b"/>
起居飲食常與同標山華注日在眼綿歴春草及秋風<lb/>
四郊斫木桑柘盡濼源飲馬波濤空兇渠腰領膏野草<lb/>
始見齊魯收烟烽巨源巨源君且坐我欲髙歌君可和<lb/>
往事回頭十五年猶想離魂招楚些身逢播越百憂纒<lb/>
生不成名空老大我依破硯竊恩榮君佐雄藩收最課<lb/>
流萍蹔聚不多時且喜相看顔一破我衰無力訪君難<lb/>
願君得暇頻相過<lb/>
　馮子振<lb/>
<pb n="KR4h0158_WYG_069-27a"/>
　　<hi>字海粟攸州人其豪俊與陳孚略同于天下之書無所不記當其為文也酒酣耳熱命侍史二三人</hi>
　　<hi>潤筆以俟子振據案疾書隨紙多寡頃刻輙盡雖事料醲郁美如簇錦律之法度未免乖刺大約工</hi>
　　<hi>于詞曲而詩文次之</hi>
　　塔燈<lb/>
擎天一柱礙雲低破暗功應日月齊半夜火龍蟠地軸<lb/>
八方星象下天梯光摇灔澦涵珠蚌影落滄溟照水犀<lb/>
文焰逼人髙萬丈倒持鐵筆向空題<lb/>
　　鶴骨笛<lb/>
<pb n="KR4h0158_WYG_069-27b"/>
胎仙脱脛寄飛瓊換羽移宫學鳳鳴噴月未醒千載夢<lb/>
徹雲猶帯九臯聲管含芝露吹香逺調引松風入髓清<lb/>
莫向江頭吹暮雪籠中媒老正闗情<lb/>
　　江梅<lb/>
若有人兮湘水濆冷香和月浸黄昏自憐不入離騷譜<lb/>
待把芳心弔楚魂<lb/>
　　溪梅<lb/>
古樹横斜澗水邊野橋村市獨暄妍玊堂路杳無心到<lb/>
<pb n="KR4h0158_WYG_069-28a"/>
甘與漁翁繫釣船<lb/>
　　野梅<lb/>
瓊林浮翠淡朦朣遙望珠仙隱見中一夜東風吹不散<lb/>
曉看渾似碧紗籠<lb/>
　　老梅<lb/>
古樹槎枒長緑苔半邊生死尚花開不須更問春深淺<lb/>
人道咸平手種來<lb/>
　　矮梅<lb/>
<pb n="KR4h0158_WYG_069-28b"/>
不放氷梢數尺長怕分春色過鄰牆大材未必難為用<lb/>
禹殿雲深鎻畵梁<lb/>
　　蠟梅<lb/>
洗却鉛華扮道妝檀心殘露紫香囊從今宫額翻新様<lb/>
變作眉間一㸃黄<lb/>
　<lb/>
　<lb/>
　宋元詩會卷六十九<lb/>
</p>
<p>
</p>
  </div>
<div>
<head>宋元詩㑹卷七十</head> <lb/>
    <p>
<pb n="KR4h0158_WYG_070-1a"/>
欽定四庫全書<lb/>
　宋元詩㑹卷七十<lb/>
　　　　　　　　　　　兵部主事陳焯編<lb/>
　盧　摰<lb/>
　　<hi>字處道號疎齋涿郡人坐右大書一天字其下細注六字云有記性不急性善詩尤工詞曲與戴表</hi>
　　<hi>元同為至元中名士厯官學士湖南亷訪</hi>
　　寄蕭徵君惟斗<lb/>
秦中幽勝地迺在終南山磬石負磊磊清泉散潺潺侃<lb/>
<pb n="KR4h0158_WYG_070-1b"/>
侃古君子亹亹泉石間圖史紛坐隅衡門晝長闗種菊<lb/>
餐落英襲芳佩秋蘭道腴徳充符怡然有餘歡鳴鶴時<lb/>
一来似愛孤雲閒孤雲不能飛鳴鶴遂空還濈濈桃李<lb/>
艶鬱鬱松柏寒羲和駛春光嵗晏霜露繁感物有深儆<lb/>
懷哉邈難攀<lb/>
　　題李伯時九歌圖<lb/>
蒼龍駟車載初陽綠天浮動開八荒連捲飛霧儼冠劎<lb/>
四三神君翼東皇桂醑盎烈蘭餚芳楹筵巫覡紛披猖<lb/>
<pb n="KR4h0158_WYG_070-2a"/>
瑶琴袗衣杳何許兩妃倚竹臨空江野烟顰翠九疑逺<lb/>
暮雨灑恨湘波凉氷夷闇投明月璣山鬼夜嘯猿猱悲<lb/>
長歌撫節懷楚纍遺音疎越知者稀築室賴有佳人期<lb/>
紫壇荷屋薜荔帷汀洲聊堪搴杜若怨公子兮悵㤀歸<lb/>
恑毫怪墨含古色虎頭癡絶公麟癡續騷未成今見畫<lb/>
忽欲輕舉超無為朝来目送秋雲飛<lb/>
　　淵明歸来圖<lb/>
留侯晚嵗遊赤松武侯早嵗稱卧龍亡秦扶漢聲隆隆<lb/>
<pb n="KR4h0158_WYG_070-2b"/>
淵明初非避俗翁兩侯大節将無同陽秋特書晉甲子<lb/>
辭鋒時露長沙雄王𢎞何幸奉吾足督郵能芥平生胸<lb/>
門前五栁春濛濛落絮不與江波東環堵蕭然吾未窮<lb/>
北窗儘有羲皇風畫圖不盡千古意詩成一笑浮生空<lb/>
　　采薇圖<lb/>
服藥求長年孰與孤竹子一食西山薇萬古猶不死<lb/>
　　茅山<hi>三首</hi>
馬上微風散薄隂玉笙吹客過花林山中宰相杳何許<lb/>
<pb n="KR4h0158_WYG_070-3a"/>
日暮碧峰雞犬音<lb/>
澗邊瑤草洞中華細水流春帶碧沙昨夜山中酒初熟<lb/>
道人不暇讀南華<lb/>
竹杪飛亭枕石泉松壇香霧散茶烟鳥聲記得夜来雨<lb/>
鹿夢驚囘别有天<lb/>
　梁　曾<lb/>
　　<hi>字貢父燕人少好學日記書數千言中統四年用王鶚薦辟中書左三部令史厯省掾至元十年授</hi>
　　<hi>雲南諸路行省都事厯廣南西宣撫司事除知南陽府十七年進兵部尚書使安南十年正月授吏</hi>
<pb n="KR4h0158_WYG_070-3b"/>
　　<hi>部尚書再使安南其國有三門中曰陽明左曰日新右曰雲㑹部臣郊迎将由日新門入曾大怒曰</hi>
　　<hi>奉詔不由中門是我辱君命也即囘館待開陽明門始入又責陳日燇親出迎詔且講新朝尚右之</hi>
　　<hi>禮以書往復者三宣布威德日燇感服三月命陪臣詣闕請罪並上萬夀頌貢方物惟謹而以金幣</hi>
　　<hi>竒物為贐曾悉拒不受八月還京師陛見帝大悦解衣賜之皇慶元年特授昭文館大學士乞致仕</hi>
　　<hi>不允再起為集賢侍講學士奉詔代祀中岳病不復職至順二年卒年八十一</hi>
　　岳陽樓<lb/>
樓前秋水健帆開樓下凉風舞袖囘萬里舟帆通鳥道<lb/>
四時雲雨䕶龍堆江山如此不一醉嵗月㡬何能再来<lb/>
<pb n="KR4h0158_WYG_070-4a"/>
欲問老髯求鐵笛月中吹上紫荆臺<lb/>
　圖克坦公履<lb/>
　　<hi>金后圖克坦之族世祖朝官翰林侍讀學士</hi>
　　春日雜詠<lb/>
東風簾幙半塵埃歌舞臺空晝不開試問雙飛新燕子<lb/>
今年社日為誰来<lb/>
　楊　果<lb/>
　　<hi>字正卿祁州蒲隂人金正大甲申進士授偃師令改滿城改陜皆以亷幹稱金亡嵗巳丑楊奐徵河</hi>
<pb n="KR4h0158_WYG_070-4b"/>
　　<hi>南課税起果為經厯未㡬史天澤經略河南用為參議世祖中統元年擢果北京宣撫使明年拜参</hi>
　　<hi>知政事至元六年出為懷孟路總管請老卒於家年七十五諡文獻果工文章尤長於樂府有西菴</hi>
　　<hi>集行世</hi>
　　羽林行<lb/>
銀鞍白馬鳴玉珂風花三月胭脂坡侍中女夫領軍子<lb/>
萬金買㫁青樓歌少年羽林出名字隨從武皇偏得意<lb/>
當時事少遊幸多御馬御衣常得賜年年春水復秋山<lb/>
風毛雨血金蓮川歸来宴賀滿宫醉山呼揺動東南天<lb/>
<pb n="KR4h0158_WYG_070-5a"/>
明昌泰和承平久北人嵗獻蒲萄酒一聲長嘯四海空<lb/>
繁華事往空囘首縣瓠月落城上牆天子死不為降王<lb/>
羽林零落秪君在白頭辛苦趨路傍腰無長劍手無槍<lb/>
欲語前事涕滿裳洛陽城下嵗華暮秋風秋氣傷金瘡<lb/>
龍門流出伊河水北望臨潢八千里蔡州新起髑髏臺<lb/>
只合當年抱君死君家父兄健如虎一旦倉皇變為鼠<lb/>
錦衣新貴見莫嗤得時失時令人悲<lb/>
　　狄仁傑墓<lb/>
<pb n="KR4h0158_WYG_070-5b"/>
牝雞聲裏紫宸寒神器都歸竊㺯間一語喚囘鸚鵡夢<lb/>
九霄奪得鳯雛還荒墳寂莫臨官道清節孤髙直泰山<lb/>
為問模稜蘓相國當年相見愧何顔<lb/>
　　洛陽懷古<lb/>
洛陽雲樹鬱崔嵬落日行人首重囘山勢忽從平野斷<lb/>
河聲偏到故宫哀五噫擬逐梁鴻去六印休驚季子来<lb/>
惆悵青槐舊時路年年無數野棠開<lb/>
　申屠致逺<lb/>
<pb n="KR4h0158_WYG_070-6a"/>
　　<hi>字大用東平壽張人世祖朝用薦為經略同知事官至翰林待制</hi>
　　靜中吟<lb/>
靜中有物即縈心物象相㤀趣轉深為報柴桑陶處士<lb/>
無絃争似更無琴<lb/>
　魏　璠<lb/>
　　<hi>字山公金貞祐三年進士國勢危迫璠用薦以翰林修撰宣諭武仙軍前令仙進兵不應金亡無所</hi>
　　<hi>歸世祖在潛邸聞璠名徵至和林詢當世之務璠陳便宜三十餘事帝嘉納多采用焉以疾卒於和</hi>
　　<hi>林年七十諡靖肅</hi>
<pb n="KR4h0158_WYG_070-6b"/>
　　西山書事<lb/>
山勢囘環西北髙彊燕自古出英豪地連雲朔偏宜馬<lb/>
人襲衣冠盡帶刀塵暗玉樓無鳯宿雲埋金水似龍韜<lb/>
可憐一片繁華地空見春風長綠蒿<lb/>
　滕　賔<lb/>
　　<hi>號玉霄睢陽人至元間以填詞名家其詩亦婉約可誦白雲平章求仙於燕京西山頂一日適出玉</hi>
　　<hi>霄訪之不值因戲題一絶於壁類髙真所為白雲公歸詰其由不得疑呂仙過之一時喧傳朝野競</hi>
　　<hi>觀輻輳戸外後知為玊霄戲筆白雲公戒以勿泄厚賂之</hi>
<pb n="KR4h0158_WYG_070-7a"/>
　　吟人<lb/>
吟人瘦倚欄干曲酒醒香消午夢殘燕子不來春社去<lb/>
一簾疎雨杏花寒<lb/>
　　紫芝道院<hi>訪白雲平章不值戲題此詩</hi>
西風短褐吹黃埃何不隨我遊蓬萊狂歌醉舞下山去<lb/>
後夜月明騎鶴來<lb/>
　宋　衜<lb/>
　　<hi>字𢎞道潞州長子人年十七避地襄陽已而北歸屏居河内者十五年趙璧經略河南聞其名禮聘</hi>
<pb n="KR4h0158_WYG_070-7b"/>
　　<hi>之中統三年擢翰林修撰六年以行省員外郎隨征髙麗復命慰勞甚優授河南總管府判官不赴</hi>
　　<hi>入為太常少卿十八年除秘書監二十年立詹事院首命衜為太子賓客二十三年卒有秬山集十</hi>
　　<hi>卷行世</hi>
　　次范葯荘韻<lb/>
家近西湖六月涼蘭舟桂醑芰荷裳海門潮上波濤壯<lb/>
天竺風來草木黃今日悲秋哦楚些他年著論辨呉亡<lb/>
君才位置聞人説宜待詩仙七寳牀<lb/>
　　巳巳春往均州<lb/>
<pb n="KR4h0158_WYG_070-8a"/>
武當卻立翠屏新碧玉溶溶漢水奔如畫江山千古在<lb/>
城闉㡬度戰塵昏<lb/>
　　觀出獵<hi>二首</hi>
金鈚染血犬銜毛倒臂蒼鷹掣錦縧紅日下山秋塞濶<lb/>
齊歌野樂陣雲髙<lb/>
平原馬首雁行齊狡兔深藏鳥不飛環立傳觴人半醉<lb/>
斜欹貂帽雪中歸<lb/>
　陳　孚<lb/>
<pb n="KR4h0158_WYG_070-8b"/>
　　<hi>字剛中台州臨海人幼穎慧絶倫讀書過目成誦至元中以布衣上大一統賦署上蔡書院山長考</hi>
　　<hi>滿謁選京師世祖命梁曽以吏部尚書使安南調孚翰林國史院編修攝禮部郎中為曽副三十年</hi>
　　<hi>正月至安南世子陳日燇以憂制不出郊迎曽與孚囘館致書詰日燇以不庭之罪且責其無禮辭</hi>
　　<hi>直氣壮皆孚筆也舉饋遺悉卻之使還授翰林待制兼國史院編修帝方欲寘之要地而廷臣嫉其</hi>
　　<hi>方正遂除建德路總管府治中再遷衢州所至多善政厯台州路總管詔遣奉使宣撫循行諸道首</hi>
　　<hi>發浙東元帥托歡徹爾不法諸事按實坐其罪孚亦以此致疾卒於家年六十四所著觀光稿行世</hi>
　　徐州<lb/>
項王熊豹姿氣欲吞天下大呼渡河來山嶽如崩瓦當<lb/>
<pb n="KR4h0158_WYG_070-9a"/>
其火秦宫血湧渭水赭嗔目叱諸侯膽落毛髪灑誰知<lb/>
隂陵路浩歌淚如瀉惟徐乃故都昔此奠宗社尚想巍<lb/>
臺上鐵槊擁萬馬酒酣笳鼔鳴旌旗蔽原野及今亦何<lb/>
有荒棘秋滿把皇天祚真主神器不可假豈有時雨師<lb/>
刈人如土苴天亡君勿悲為君奠罍斚<lb/>
　　涿州<lb/>
晨發白溝河薄暮宿范陽殘城無雉堞枯木鳴白狼囘<lb/>
首望中原日落烟茫茫天低鶻沒處彷彿見太行緬懷<lb/>
<pb n="KR4h0158_WYG_070-9b"/>
昭烈帝八尺鬚睂蒼平生漢社稷志欲為髙光惜哉不<lb/>
得就越在天一方里人亦何知牲酒奠樓桑車葢不復<lb/>
見但有秋草黄我来已千載誰復悲興亡天明登車去<lb/>
塵霧沾衣裳<lb/>
　　鄢陵<lb/>
鄢陵昔搆兵萬騎夜流血一矢忽飛来射落楚山月哀<lb/>
哉公子側戰骨當速朽胡為三日榖易此半樽酒我今<lb/>
不飲酒但飲落月光晉楚杳何處雉鳴烟茫茫<lb/>
<pb n="KR4h0158_WYG_070-10a"/>
　　鸚鵡州<lb/>
大江東南來孤洲屹枯蘚中有千載人殘骨寄偃蹇貽<lb/>
漢黨錮禍薦紳半摧殄况復啖葛奴盡使羽翼剪天乎<lb/>
鸞鳯姿乃此侶猰犬想當落筆時酒酣玉巵洗鸚鵡何<lb/>
足詠僅以雕蟲顯賢哉龎德公一犁老襄峴<lb/>
　　淮安州<lb/>
孤帆下江北千里西風輕泊舟公路浦始見南昌亭青<lb/>
天下白露亂葉淒以聲汀洲結海色冉冉孤月生<lb/>
<pb n="KR4h0158_WYG_070-10b"/>
　　秦長城<lb/>
驅車出長城飲馬長城窟朔雲黃浩浩萬里見秋鶻白<lb/>
骨𣺌何處腥風卷寒沙䝉恬劍下血化作川上花祖龍<lb/>
一何愚社稷付征杵長城土未乾秦宫已焦土千載不<lb/>
可問似聞鬼夜哭矯首武陵源紅霞滿川谷<lb/>
　　洞庭月<lb/>
月明水無㾗冷光泫清露微風一披拂金影散無數天<lb/>
地青茫茫白者獨有鷺鷺去月不搖一鏡湛如故<lb/>
<pb n="KR4h0158_WYG_070-11a"/>
　　金蓮川<lb/>
茫茫金蓮川日映山色赭天如碧油幢萬里罩平野野<lb/>
中何所有深草卧羊馬昔人建離宫今存但古瓦秋風<lb/>
吹白波猶似哀淚灑村女採金蓮芳香紅滿把豈知步<lb/>
蓮人豔骨掩泉下<lb/>
　　過鏡湖<lb/>
鏡水八百里水光如鏡明偶尋古寺坐便有清風生天<lb/>
濶雁一㸃山空猿數聲老僧作茗供笑下孤舟輕<lb/>
<pb n="KR4h0158_WYG_070-11b"/>
　　甓社湖遇大風<lb/>
天低烟㝠㝠平湖遶淮楚一帆東南来乃為風伯侮前<lb/>
如殘葉飄後如輕蝶舞驚濤湧雪山濕浪濺銀雨嘗聞<lb/>
貝宫胎夜夜靈光吐吾無盜睡心龍兮爾何怒舟師倚<lb/>
㫁桅相戒不得語亦有潛禱人拱手面如土囘視天際<lb/>
雁萬㸃落逺浦彼物何悠悠吾生浪自苦<lb/>
　　暮雪<lb/>
長空捲玉花汀洲白浩浩雁影不復見千崖暮如曉漁<lb/>
<pb n="KR4h0158_WYG_070-12a"/>
翁寒欲歸不記巴陵道坐睡船自流雲深一蓑小<lb/>
　　歸帆<lb/>
日落牛羊歸渡頭動津鼓烟昏不見人隐隐數聲櫓水<lb/>
波忽驚搖大魚亂跳舞北風一何勁帆飛過南浦<lb/>
　　洪贊井深有六七十丈者<lb/>
洪贊山岧嶤勢如舞雙鳯大井千尺深窈然見空洞野<lb/>
人驅十牛汲以五石甕滴水如寳珠一甕十室共我生<lb/>
海東頭漣漪飽清㺯嘗聞慧山泉萬里驛騎送急呼茗<lb/>
<pb n="KR4h0158_WYG_070-12b"/>
椀来試作清淨供<lb/>
　　燕子樓<lb/>
長相思久别離東風不暖殘燕支乳鴉困柔鸞悲櫻桃<lb/>
泫紅膩蘼蕪凋綠滋牙牀琥珀枕夢君君不知<lb/>
　　雄州<lb/>
燕南垂趙北際昔年巍城鐵可礪城上烽火明如彗只<lb/>
今殘堞黃雲曀老榆半枯縣薜荔市翁叱馬聲嘒嘒叩<lb/>
以瓦橋潛出涕英雄虎鬬空萬世北風吹沙秋鶴淚<lb/>
<pb n="KR4h0158_WYG_070-13a"/>
　　盧溝曉月<lb/>
長橋彎彎飲海鯨河水不濺氷崢嶸逺鷄數聲燈火杳<lb/>
殘蟾猶映長庚橫道上征車鐸聲急霜花如錢馬鬛濕<lb/>
忽驚沙際金影搖白鷗飛下黄蘆立<lb/>
　　玉泉垂虹<lb/>
雪波碧湧千崖髙落花㸃㸃浮寒瑤日斜忽有五彩氣<lb/>
飛上太空橫作橋古寺鐘殘塔鈴語囘首前村猶急雨<lb/>
輕綃欲剪一幅秋更逐西風過南浦<lb/>
<pb n="KR4h0158_WYG_070-13b"/>
　　金臺夕照<lb/>
巍坡十二青雲梯老樹偃伏猶穹圭長裾已翳星辰去<lb/>
殘陽空挂盧溝西召南六百年宗社一日黃金重天下<lb/>
精纒寳氣夜不收又見殘霞明朔野<lb/>
　　出門别親友<lb/>
停君漢水浮鴨之翠杓聽我嶧山棲鸞之綠桐男兒拂<lb/>
衣出門去龍泉三尺光如虹君不見磻溪鶴髪釣魚者<lb/>
偶擲漁竿來牧野白旄麾開炮烙烟桓圭朱芾侯青社<lb/>
<pb n="KR4h0158_WYG_070-14a"/>
又不見南陽卧龍人不識一朝佐漢坐狼石羽扇輕搖<lb/>
蛇鳥驚火精焰焰天西極旗亭四月栁如藍紫騮嘶風<lb/>
黃金驂豈無叩牛歌亦有捫蝨談天生巉嵓崒嵂骨蒿<lb/>
莱槁死誰能甘我欲登泰山扶笻欵天闗東溟弱水如<lb/>
可攀手㺯白日青雲間我欲渡黃河赤脚淩秋波水仙<lb/>
樓閣髙嵯峨徑叱海若笞蛟鼉停君翠杓聽我綠桐真<lb/>
人開天六合同風騶虞鳯凰飛舞鎬宫有線五色獻於<lb/>
重瞳補舜衣裳山龍華蟲虎豹九闗兮不可以逹吾則<lb/>
<pb n="KR4h0158_WYG_070-14b"/>
脱冠歸来兮丹丘之青峰長揖二三子目送西征鴻<lb/>
　　銅雀臺<lb/>
古臺百尺生野蒿昔誰築此當塗髙上有三千金步摇<lb/>
滿陵松柏圍鳯綃西飛燕子東伯勞塵間泉下路迢迢<lb/>
龍帳銀筝紫檀槽怨入漳河翻夜濤人生過眼草上露<lb/>
白骨何由見歌舞不念漢家長陵一抔土玉匣珠襦鎖<lb/>
秋雨<lb/>
　　三髙祠<lb/>
<pb n="KR4h0158_WYG_070-15a"/>
君不見洛陽記室雙鬢皤不忍荆棘埋銅駝西風忽念<lb/>
鱸魚鱠歸来江上眠秋波又不見甫里先生心更苦河<lb/>
朔生靈半黄土夕陽蓑笠二頃田口誦羲黃思太古二<lb/>
君隐淪豈得已一生不及鴟夷子呉宫鹿走越山髙脱<lb/>
纓徑濯滄浪水丈夫此身繋乾坤豈甘便老菰蒲根古<lb/>
今得失一巵酒我欲起酹汀鷗魂<lb/>
　　常州<lb/>
毘陵城西漁火紅家家夜香燒碧空荻花離離季子塜<lb/>
<pb n="KR4h0158_WYG_070-15b"/>
楓葉索索春申宫鷄聲人語三千里大船小船浪相倚<lb/>
鸂鶒一雙飛上天人在柁樓㺯秋水<lb/>
　　漢留侯廟<lb/>
子房王佐才其風凛氷雪天遣鶴髪翁圯上授寳訣博<lb/>
浪沙中千尺鐵祖龍未死膽已裂况此喑啞扛鼎夫不<lb/>
直秋風一劍血談笑帷幄間六合雄雌决夘金四百年<lb/>
只在三寸舌但恨漢德非姚虞不得身為古稷契雍熙<lb/>
至治如可作豈肯脱冠挂北闕留城古祠今千載碧蘚<lb/>
<pb n="KR4h0158_WYG_070-16a"/>
澑雨眠㫁碣我恐至人或不死尚有笙鶴擁玊節酌泉<lb/>
採菊往奠之囘首芒碭墮山月<lb/>
　　望泰山<lb/>
扁舟浮泗来夜宿須句國眼明忽見玉芙蓉插天亭亭<lb/>
千丈碧舟人為我言此乃七十二君之泰山天風吹落<lb/>
黃峴露氷花亂灑龜䝉間七十二君今何在寳符朝朝<lb/>
吐光彩千年老鶴巢雲松夜看白日湧東海東海青童<lb/>
仙踞龜啖蟹螯笑秦亭上攀蟠桃笑彼鞭石駕長橋天<lb/>
<pb n="KR4h0158_WYG_070-16b"/>
帝之孫奠天極鮑魚狂魄腥山色我有東封書中含萬<lb/>
古情欲奏天子甘泉殿手刻玊檢黃金繩寄聲為報牽<lb/>
狗老先向石壇種瑤草<lb/>
　　瓜洲<lb/>
烟際繋孤舟蘆花滿櫂秋江空雙雁落天濶一星流急<lb/>
鼔西津渡殘燈北固樓商人茅店下沽酒話揚州<lb/>
　　越上早行<lb/>
青鞋三十里草露惹衣斑潮落曹娥渡雲昏夏禹山秋<lb/>
<pb n="KR4h0158_WYG_070-17a"/>
聲黄葉裏天影白鷗間欲問錢塘路漁家半掩闗<lb/>
　　呉松江長橋<lb/>
松江波萬頃橋倚碧雲端白鳥穿屏小青天落鏡寒夕<lb/>
陽明佛塔秋色老漁竿無限凭䦨意何時此挂冠<lb/>
　　真州<lb/>
淮海三千里天開錦繡鄉烟濃楊栁重風淡芰荷香翠<lb/>
戸妝營妓紅橋税海商黃昏燈火閙塵麝撲衣裳<lb/>
　　邳州<lb/>
<pb n="KR4h0158_WYG_070-17b"/>
沂水碧潺潺汀沙白鳥閒林邊郯子國烟際嶧陽山茅<lb/>
屋秋先破荒村夜不闗烹魚呼濁酒一笑夕陽間<lb/>
　　黃石公廟在東阿縣榖城南<lb/>
榖城黃石廟古木白雲深黃石有存没素書無古今老<lb/>
耼三世夢孺子一生心日落祠門掩殘鴉又滿林<lb/>
　　獻州<lb/>
萬里天東北西風獨杖藜雁聲秋帶魏樹色曉浮齊野<lb/>
濶青烟淡天空白日低人家在何處隠隠野狐啼<lb/>
<pb n="KR4h0158_WYG_070-18a"/>
　　度三花嶺<lb/>
絶壁三千丈荒烟八九家黃茅青草瘴黒質白章蛇橄<lb/>
欖髙縣子芭蕉倒吐花嶺頭一囘首何處是京華<lb/>
　　感懷呈龎夷簡修撰張㓜度應奉<hi>二首</hi>
濫直承明署身閒似地仙雖無官長罵未敢酒家眠瘦<lb/>
已寛朝服貧須乞酒錢最愁親舍逺夢遶白雲邊<lb/>
五湖烟浪濶短櫂早歸休有母思臣密無人問客周闗<lb/>
河雙鬢晚風雨一燈秋去矣金鑾夢寒汀對白鷗<lb/>
<pb n="KR4h0158_WYG_070-18b"/>
　　雲州<lb/>
天險龍門峡縣崖兀老蒼千蹄天馬躍一寸地椒香夜<lb/>
雪青氊帳秋烟白土房路人遙指語十里是溫湯<lb/>
　　桓州<lb/>
躍馬長城外方知眼界寛晴天雷雨急暑夜雪霜寒鐵<lb/>
騎秋呼鶻金盤曉薦貛栁營弓劍滿容我一儒冠<lb/>
　　送修撰輔伯賢同知滑州<lb/>
又作州官去秋霜㸃鬢華風生白馬渡月冷紫薇花三<lb/>
<pb n="KR4h0158_WYG_070-19a"/>
釡娯親老雙旌放吏衙重來定何日雲路有靈槎<lb/>
　　寄揚州教授胡石塘<lb/>
昔日光明闕昂然有此翁方聞前賈傅俄見罷申公瘦<lb/>
已肩如鶴貧猶氣似虹北門端有待豈必滯儒宫<lb/>
　　邯鄲懷古<lb/>
數㸃寒峰擁翠嵐叢臺日落見漳南火枯襄子殘銅斗<lb/>
土蝕平原舊玉簪宫閉沙丘空有雀兵吞函谷已如蠶<lb/>
囘仙逆旅今存否世上黃梁夢正酣<lb/>
<pb n="KR4h0158_WYG_070-19b"/>
　　鄂渚晚眺<lb/>
黃鶴樓前木葉黃白雲飛盡岸茫茫櫓聲搖月歸巫峡<lb/>
燈影隨潮過漢陽庾令有塵汙簡冊禰生無土蓋文章<lb/>
闌干只認當年栁留與行人記武昌<lb/>
　　鳯凰臺<lb/>
鳯凰臺上野烏啼笳鼓連雲日又西天地無情潮寂寞<lb/>
英雄有恨黍髙低殘桁夜雨迷朱雀荒塜秋風怨白雞<lb/>
空有㫁碑蒼蘚裏千年畱得謫仙題<lb/>
<pb n="KR4h0158_WYG_070-20a"/>
　　交趾使還<lb/>
少年偶此請長纓命落南州一羽輕萬里上林無雁到<lb/>
三更函谷有雞鳴金戈影裏丹心苦銅鼔聲中白髪生<lb/>
已喜歸来身健在夢囘猶覺瘴魂驚<lb/>
　　與李子構讀天寳遺事<lb/>
四十乾坤拱紫宸東風只屬倚䦨人玉鳬波暖驪山曉<lb/>
金犢烟橫繡嶺春七夕有釵畱羽客千秋無鏡泣孤臣<lb/>
紅塵一騎君休笑中有漁陽萬騎塵<lb/>
<pb n="KR4h0158_WYG_070-20b"/>
　　馬平謁栁侯廟<lb/>
詞華一代日星尊茶臼村童儼尚存山左竟令驅癘鬼<lb/>
庭中已悔乞天孫善和里隔生前淚文惠祠封死後魂<lb/>
欲奠荔蕉不知處滿池榕葉擁朱門<lb/>
　　偕翰林學士劉東崖禮部侍郎李兩山登憫忠寺<lb/>
　　　閣<lb/>
天京朝萬國十二舜神州宫闕開中禁関河拱上游扶<lb/>
桑彤氣近析木紺光流劍佩千牛衛旌幢五鳯樓玉泉<lb/>
<pb n="KR4h0158_WYG_070-21a"/>
蟠地湧金塔插天浮北嶽瑤符出南溟瘴霧收人皆躋<lb/>
壽域我亦步瀛洲智不如犀首癡猶過虎頭國恩難獨<lb/>
報儒術幸同儔偶此登阿閣悠然望薊丘長庚欣識李<lb/>
太乙願依劉雪擁飛狐夜風號涿鹿秋黃花堆徑濕紅<lb/>
葉帶城幽且盡一壺酒掀髯送白鷗<lb/>
　　后土祠瓊花<lb/>
荒棘萋萋后土宫芳根已逐綵雲空男兒别有揚州淚<lb/>
不為瓊花滴曉風<lb/>
<pb n="KR4h0158_WYG_070-21b"/>
　　露筋廟<lb/>
白鳥飛空萬箭攢玊肌一夜粉痕乾殘碑何用誇筋露<lb/>
要露平生鐵肺肝<lb/>
　　陵母墓<lb/>
太傅勲名半紙殘百年人子痛如山緣何方寸非徐庶<lb/>
忍死慈親一劍間<lb/>
　　磁州<lb/>
漳水東流繞碧灣風蒲獵獵夕陽間帽簷不奈黃塵滿<lb/>
<pb n="KR4h0158_WYG_070-22a"/>
賴有磁州數㸃山<lb/>
　　博浪沙<lb/>
一撃車中膽氣髙祖龍社稷已驚搖如何十二金人外<lb/>
猶有民間鐵未銷<lb/>
　　思明州<lb/>
手捧檳榔染蛤灰峒中婦女趂墟来蓬頭赤脚無鉛粉<lb/>
只有風吹錦帶開<lb/>
鹿酒香濃大彘肥黃茅岡上紙錢飛一聲鼓絶長鎗立<lb/>
<pb n="KR4h0158_WYG_070-22b"/>
又是蠻巫祭鬼歸<lb/>
毒蟲含弩滿汀沙荒草深眠十丈蛇遙望天邊紅似火<lb/>
瘴雲飛落木棉花<lb/>
刺竹叢叢苦筍生山禽無數不知名元宵已似春深後<lb/>
龍眼花開蛤蚧鳴<lb/>
　　明安驛道中<lb/>
野鵲山頭野草黃埜狐嶺上月茫茫五更但覺天風冷<lb/>
帳頂青氊一寸霜<lb/>
<pb n="KR4h0158_WYG_070-23a"/>
　　湖上感舊<lb/>
昔日珠樓擁翠鈿女牆猶在草芊芊東風第六橋邊栁<lb/>
不見黃鸝見杜鵑<lb/>
　　范増墓<lb/>
七十衰翁兩鬢霜西来一笑火咸陽平生竒計無他事<lb/>
只勸鴻門殺漢王<lb/>
　　迴衡山縣望南嶽呈御史完顔修撰龎夷簡<lb/>
雨洗松隂綠未乾今朝山下倚欄干一天露重月華濕<lb/>
<pb n="KR4h0158_WYG_070-23b"/>
七十二峰生翠寒<lb/>
　臧夢解<lb/>
　　<hi>號魯山慶元人宋末第進士未官而國亡至元十三年從其鄉郡守将内附授奉訓大夫婺州路提</hi>
　　<hi>舉再授息州知州未行改海寜政平訟簡為諸州縣最久之除同知桂陽路總管府事三十年擢奉</hi>
　　<hi>議大夫廣西肅政亷訪副使發奸摘伏如神大徳元年改江西按總管李倜贓罪一道澄清六年遷</hi>
　　<hi>浙東九年除廣東肅政廉訪使遂請老退居杭州以亞中大夫湖南宣慰副使致仕夢解博學洽聞</hi>
　　<hi>為時名儒所著有周官考三卷春秋微一卷</hi>
　　直沽謠<lb/>
<pb n="KR4h0158_WYG_070-24a"/>
雜遝東入海歸来㡬人在紛紛道路覓亨衢笑我蓬門<lb/>
絶冠葢虎不食堂上肉狼不驚里中婦風塵出門即險<lb/>
阻何况茫茫海如許去年呉人赴燕薊南風吹人浪如<lb/>
底一時輸粟得官歸殺馬椎牛宴閭里今年呉兒求髙<lb/>
遷復禱天妃海上船北風吹魂墜黒水始知溟渤皆墓<lb/>
田勸君陸行莫㤀莱州道水行莫㤀沙門島豺狼當路<lb/>
蛟龍爭寜論他人致身早君不見賈人剖腹藏明珠後<lb/>
来無人鑒覆車明年五月南風起猶有行人問直沽<lb/>
<pb n="KR4h0158_WYG_070-24b"/>
　　劉䕶贈魯山亷訪詩附見<lb/>
　肅政光華逺清臺啓至公節移庾嶺北軺發桂江東<lb/>
　楮帳篩寒月椰杯鼓朔風瘦童空捧杖負馬不装狨<lb/>
　徼俗三年問威名百郡雄星芒垂許洛雪色照賓融<lb/>
　敷教有虞廟講經夫子宫清嚴銷獷盜易直牖倥侗<lb/>
　吏猾加笞竹官貪解印銅寃銷千白屋恩及萬黃童<lb/>
　花縵嬉冬暖弧笙吹嵗豐夷珠人有佩粤布我無筒<lb/>
　剖决心如水驅馳鬢已蓬六條方奏最四牡欲歌功<lb/>
<pb n="KR4h0158_WYG_070-25a"/>
　為有澄清志遲輸獻納忠織雲添衣繡飛霆亦乘驄<lb/>
　楚尾呉頭㑹三湘七澤通天文恢翼軫地葢接潭洪<lb/>
　牙纛聨分政旌旗列總戎鶩爭肥似雁羆搏猛於熊<lb/>
　懷璧枉無罪見金㤀有躬化源安汨汨獄市積悤悤<lb/>
　大器能繩物先聲已撃䝉道傍豺果避窟底兔成空<lb/>
　勿珥終凶筆毌彎報怨弓左饘並右粥後稑更先穜<lb/>
　采菊賦歸老愛蓮無極翁理明輕勢利語妙徹盲聾<lb/>
　顧盻山須動揄揚石可礱羽儀傾振鷺啄菢徧哀鴻<lb/>
<pb n="KR4h0158_WYG_070-25b"/>
　念昔初騰踏時方息戰攻考工崖黯黯試壘海曨曨<lb/>
　赤芾被三百素絲歌五緫穩行卑劍閣善納小雲夢<lb/>
　甲子從頭數冠紳進秩穹階蘭香浣露田玊氣嘘虹<lb/>
　世或探斯鷇吾寜牾爾犝察魚應小慧聽蟻豈真聰<lb/>
　静躁聆徽外剛柔省彀中江湖歸獨步宇宙涉丹衷<lb/>
　德驥曾思附仙丹偶未同耐寒衣故白好古佩仍蔥<lb/>
　夢枕頻鮮茘羇帆㡬落楓㑹看楊綰貴不計孟郊窮<lb/>
　溫井覘陽長明奎卜道隆摛辭寜愛助華髪尚氈氋<lb/>
<pb n="KR4h0158_WYG_070-26a"/>
　王　惲<lb/>
　　<hi>字仲謀衛州汲縣人父祖俱仕金惲幼善属文端操履與東魯王博文渤海王旭齊名時稱三王中</hi>
　　<hi>統元年左丞姚樞宣撫東平辟為詳議官時勑諸路選儒吏之能理財者一人惲以選至京師上書</hi>
　　<hi>論時政擢為中書省詳定官轉翰林修撰同知制誥兼國史院編修至元五年拜監察御史出為平</hi>
　　<hi>陽路總管府判河南北道提刑按察副使尋遷燕南河北道改山東東西道提刑副使又改閩海道</hi>
　　<hi>提刑按察使二十八年召授翰林學士進中奉大夫大悳五年乞致仕歸八年六月卒贈承㫖追封</hi>
　　<hi>太原郡公諡文定所著有相鑑五十卷并雜著詩文合為一百卷</hi>
　　義俠行<hi>有序</hi>
<pb n="KR4h0158_WYG_070-26b"/>
　予為王著作劍歌行繼更曰義俠或詢其所以因為<lb/>
　之解曰彼惡貫盈禍及天下大臣當言天吏得以顯<lb/>
　戮而著處心積慮一旦用計殺之快則快矣終非正<lb/>
　理夫以匹夫之微竊殺生之柄不謂之俠可乎然大<lb/>
　姦大惡凡民㒺不憝又按春秋法亂臣賊子人人得<lb/>
　而誅之不以義與之可乎古今游俠若是者不數人<lb/>
　如讓之止報已私軻之糜軀無成則此舉越尋常萬<lb/>
　萬也凡人臨小利害尚且顧父母念妻子慮一發不<lb/>
<pb n="KR4h0158_WYG_070-27a"/>
　中且致後患著之心孰謂不及此哉然所以略不顧<lb/>
　惜者良由義激於衷捐一身為輕為天下除害為重<lb/>
　也著字子明益都人沈毅有膽氣輕才重義不屑小<lb/>
　節嘗為吏不樂去而從軍得千夫長歸有是舉死年<lb/>
　二十九時至元十九年壬午嵗三月十七日云<lb/>
君不見悲風蕭蕭易水寒荆軻西去不復還狂圖秪與<lb/>
蝥蛛靡至今恨骨埋秦闗又不見豫讓義所激漆身吞<lb/>
炭人不識糜軀但酬一已恩三刜襄衣竟何益超今冠<lb/>
<pb n="KR4h0158_WYG_070-27b"/>
古無與儔堂堂義烈王青州午年辰月丁丑夜漢允榮<lb/>
祕通神謀春坊代作魯兩觀夘魄已褫曽夷猶袖中金<lb/>
鎚斬馬劍談笑䤋取姦臣頭九重天子為動色萬命拔<lb/>
出顛崖幽陂陀燕血濟時雨一洗六合妖氛收丈夫百<lb/>
年等一死死得其所鴻毛輶我知精誠耿不滅白虹貫<lb/>
日霜橫秋潮頭不作子胥怒地下當與龍逢遊長歌落<lb/>
筆增慨慷覺我髪監寒颼飀燈前山鬼忽悲歎鐵面御<lb/>
史君其羞<lb/>
<pb n="KR4h0158_WYG_070-28a"/>
　　輝縣卓水泉<lb/>
鏡中流水畫中山酒盡銀瓶興未䦨碧玊沼深人不見<lb/>
栁花飛渡翠琅玕<lb/>
　孟攀鱗<lb/>
　　<hi>字駕之雲内人父祖皆仕金攀鱗幼號竒童正大七年擢進士第仕至朝散大夫招討使壬辰汴京</hi>
　　<hi>下北歸居平陽世祖中統三年召授翰林待制同修國史帝嘗問宗廟郊祀儀制攀鱗據經典以對</hi>
　　<hi>因命攀鱗㑹太常議定禮儀俄以病乞歸卒年六十四贈承旨平原郡公諡文定</hi>
　　春浦帆歸圖<lb/>
<pb n="KR4h0158_WYG_070-28b"/>
涵空水色碧於苔照眼山光翠作堆疑是桃花源上客<lb/>
輕舟天外得春来<lb/>
　張　易<lb/>
　　<hi>字簡又趙州人至元間官樞密副使誤以兵授賊坐誅</hi>
　　送魯齋先生南歸<lb/>
衮衮諸公入省闈先生承詔獨南歸道逢時否貧何病<lb/>
老得身閒古亦稀行色一杯燕市酒春風三月故山薇<lb/>
到家已及蠶生日布榖催耕隴麥肥<lb/>
<pb n="KR4h0158_WYG_070-29a"/>
　周應極<lb/>
　　<hi>鄱陽人官集賢待制其所居名誠存堂</hi>
　　宿李陵臺<lb/>
野戍平蕪入曠懷征鞍小駐李陵臺闗河萬里秋風晚<lb/>
霜月一天鴻雁来持節蘓卿真壯士開邊漢武亦奇才<lb/>
千年陳跡無窮意且向郵亭酌酒盃<lb/>
　劉　致<lb/>
　　<hi>石州寜鄉人其父彦文字子章中統間官懷集令致從姚燧游燧稱致文清拔宏豔見彦文誌銘中</hi>
<pb n="KR4h0158_WYG_070-29b"/>
　　姑蘇臺<lb/>
麋鹿應知易代頻吳趨佳唱不堪聞捧心臺暗梨花月<lb/>
抉目門深薜荔雲江閲水犀歐冶劎氣騰金虎闔閭墳<lb/>
計然已死鴟夷逝寂寞五湖西日曛<lb/>
　<lb/>
　<lb/>
　<lb/>
　宋元詩㑹卷七十<lb/>
</p>
<p>
</p>
  </div>
<div>
<head>宋元詩㑹卷七十一</head> <lb/>
    <p>
<pb n="KR4h0158_WYG_071-1a"/>
欽定四庫全書<lb/>
　宋元詩㑹卷七十一<lb/>
　　　　　　　　　　　兵部主事陳焯編<lb/>
　姚　燧<lb/>
　　<hi>字端甫其世系見樞傳燧生三嵗而孤育於伯父樞年十三見許衡於蘇門十八始受學長安二十</hi>
　　<hi>四讀韓退之文欣然有得試習為之人皆謂有作者風閒就正於衡衡亦賞其詞但戒以務韜晦勿</hi>
　　<hi>為名髙也年三十八籍秦王府文學未㡬授奉議大夫提舉川陜等路學校凡三奉命使蜀皆稱職</hi>
　　<hi>至元十七年授漢中道提刑按察司副使調山南湖北道按部澧州先後以明決著聲二十四年為</hi>
<pb n="KR4h0158_WYG_071-1b"/>
　　<hi>翰林直學士又三年授大司農丞元貞元年以翰林學士召修世祖實録大徳五年授中憲大夫江</hi>
　　<hi>西亷訪使大徳九年拜江西行省參知政事至大元年召為太子賓客除承㫖學士尋拜太子少傅</hi>
　　<hi>辭不受明年授榮禄大夫翰林學士承㫖四年得告南歸明年卒年七十六諡曰文所著有牧菴文</hi>
　　<hi>集五十卷行世讌按姚牧菴有逸事可紀者當為承㫖時翰林公  歌妓羅列中有一人微操閩音</hi>
　　<hi>舉止殊衆牧菴心異之問其履歴乃建寧人真西山之後也以父賈朔方折閲賣入營籍言訖流涕</hi>
　　<hi>不已姚遂詣丞相三寶努求為落籍俾小掾黃埭娶之資遣甚厚而嘉興貝闕作詩詩無足觀因其</hi>
　　<hi>事以傳遂得附見</hi>
　　姚嗣輝南榿堂<lb/>
<pb n="KR4h0158_WYG_071-2a"/>
彼榿有土性生植惟峩岷欒欒干雲姿才與樗散隣匠<lb/>
石過不睨煬夫取蒸薪所貴故山樹寧計世莫珍一别<lb/>
十畆隂清溪俄㡬春筆名堂楣上如對故鄉親請事小<lb/>
弁詩桑梓亦惟寅盛德古自卑木惡何闗人不見樗里<lb/>
疾智囊終相秦<lb/>
　　舟達黃溪<lb/>
草木隨寒暑殊方榮悴同葦華兼露白檉葉未霜紅日<lb/>
月雙飛鳥江湖一病翁晚來沙嶼上愁坐獨書空<lb/>
<pb n="KR4h0158_WYG_071-2b"/>
　　發舟青神縣<lb/>
青神開百丈江㟁轉荒涼薜茘緣松起蒹葭並竹長深<lb/>
披豺虎徑毒犯虺蛇鄉何莫非王事牽夫可惋傷<lb/>
　　感事<lb/>
致位丞疑地䕫龍伯仲間星當朝北斗日已薄西山取<lb/>
謗因讐惡貪權失丐閒此行雖鐵甲未足比慙顔<lb/>
　　輿病高座道中<lb/>
役役乾坤逺栖栖道路頻五年三入蜀十夢九歸秦瘧<lb/>
<pb n="KR4h0158_WYG_071-3a"/>
鬼偏凌客山花定笑人母勞問前渡祇覺白頭新<lb/>
　　癸丑九日<lb/>
去歳君山孤櫂遊如今盡室石城州明年白髮桑榆日<lb/>
何地青山萸菊秋客氣已為强弩末宦情空遶大刀頭<lb/>
果成問舎求田策未讓元龍百尺樓<lb/>
　　宋陸秀夫抱衛王入海圖<lb/>
紫宸黃閣共樓船海氣昏昏日月偏平地已無行在所<lb/>
丹心猶數中興年生藏魚腹不見水死挽龍髥直上天<lb/>
<pb n="KR4h0158_WYG_071-3b"/>
板蕩純臣有如此流芳千古更無前<lb/>
　貝　闕<hi>附</hi>
　　贖難女紀事<lb/>
斷絲棄道邊何日緣長松墮羽别炎洲不復巢梧桐昔<lb/>
在至元日六合車書同玉堂盛文士燕集來雍雍金刀<lb/>
手割鮮酒給蒲萄濃坐有一枝春秀色不可雙<hi>叶</hi>娉婷<lb/>
劉碧玉婥約商玲瓏寶釧金雀釵已覺燕趙空或聞操<lb/>
南音未解歌北風上客驚且疑姓字初未通問之慚復<lb/>
<pb n="KR4h0158_WYG_071-4a"/>
泣乃起陳始終妾本建寧女逺出西山翁父母生妾時<lb/>
謂是金母童梨花鎖院落燕子窺簾櫳迢迢旅朔方貨<lb/>
盡食不充稱貸忤富人桎梧加父躬鬻女以自贖白璧<lb/>
淪泥中秋娘教歌舞屢入明光宮永為娼家婦逐屬梨<lb/>
園工京華多少年門外嘶青驄不如孟光醜猶得嫁梁<lb/>
鴻自傷妾薄命失落似秋蓬客聞為三歎天道何懵懵<lb/>
遣使白宰相削籍歸舊宗小吏十八九勿恨相如窮配<lb/>
爾執箕帚今夕看乘龍鴛鴦並玉樹鸚鵡開金籠棄汝<lb/>
<pb n="KR4h0158_WYG_071-4b"/>
桃花扇紅牙不復從提瓮自汲水絺綌自御冬時多困<lb/>
輱軻事或欣遭逢安知百尺井忽登羣玊峰借問為者<lb/>
誰内相姚文公<lb/>
　李兩山<lb/>
　　<hi>至元間官禮部侍郎見陳孚詩同登憫忠寺閣兩山其號而名不傳元音及體要二選中所稱謂彊</hi>
　　<hi>半如此非有别考亦姑仍之</hi>
　　鬻孫謡<lb/>
白頭老翁髮垂領牽孫與客摩孫頂翁年八十死無恤<lb/>
<pb n="KR4h0158_WYG_071-5a"/>
憐汝孩童困饑饉去年雖旱猶禾熟今年飛霜先殺菽<lb/>
去年饑饉猶餔糜今年饑饉無餘粟客謝老翁將孫去<lb/>
淚下如絲不能語零丁老病惟一身獨臥茅簷夜深雨<lb/>
夢囘猶自誤呼孫縣吏催租正打門<lb/>
　　信州糧謡<lb/>
信州糧糧何艱十鍾一石萬里間朝發錢王隄暮過嚴<lb/>
子灘柁尾白浪如銀山朝渡蘭谿縣暮泊龍丘灣峻如<lb/>
牽車上鬼闗督吏持檄夜如箭布帆無風河水乾去年<lb/>
<pb n="KR4h0158_WYG_071-5b"/>
糧船未及㟁今年仍運八百萬只知欲救彼地荒不知<lb/>
浙東天亦旱禾黍今年收不足浙東又移何郡粟<lb/>
　趙孟頫<lb/>
　　<hi>字子昻宋太祖子秦王徳芳之後也家湖州幼秉絶慧年十四用父䕃補官宋亡家居自力於學至</hi>
　　<hi>元二十三年行臺御史程鉅夫奉詔訪遺逸于江南得孟頫以之入見世祖顧之喜使坐右丞葉李</hi>
　　<hi>上寵任日隆將欲大用議者以宋宗室故難之授兵部郎中遷集賢直學士時丞相僧格網利害民</hi>
　　<hi>無敢言者孟頫因地震與諤爾根薩里籌弭天變所必大赦天下盡與蠲除而後可諤爾根入奏一如</hi>
　　<hi>言帝從之民始獲蘇至元二十九年出同知濟南路總管府事遷知汾州未上有㫖留書金字藏經</hi>
<pb n="KR4h0158_WYG_071-6a"/>
　　<hi>除集賢直學士提舉江浙儒學延祐元年除翰林侍講學士遷集賢三年拜翰林學士承㫖仁宗眷</hi>
　　<hi>之甚厚以字呼之六年得請南歸卒年六十九追封魏國公諡文敏</hi>
　　古風<hi>八首</hi>
詩亡春秋作仲尼益苦心空言恐難託指事著以深大<lb/>
義炳如日萬古仰照臨鳯鳥久不至楚狂乃知音愁來<lb/>
不得語起坐彈吾琴<lb/>
周衰有戰國紛紜蹈荆榛黃金聘辯士駟馬迎從人朝<lb/>
為刻骨讐莫作歃血親終然智力屈奉身俱入秦<lb/>
<pb n="KR4h0158_WYG_071-6b"/>
絶代有佳人被服綺與紈蛾睂秀聮娟吐詞馥若蘭清<lb/>
歌啟皓齒瑶琴發哀彈一彈再三歎聽者涕汍瀾借問<lb/>
誰家子為言本邯鄲<lb/>
秋風吹庭樹故葉紛以墜明月耿夜長草蟲促經緯四<lb/>
序苦不淹少壯何足貴展轉復展轉寤辟不能寐昔為<lb/>
閨中秀今作市門鄙豈無膏與沐甘心待憔悴<lb/>
山深多悲風日莫愁我心𤣥雲降寒雨松柏自哀吟人<lb/>
生百年後奄然閟重隂念此每不樂天路何由尋仙人<lb/>
<pb n="KR4h0158_WYG_071-7a"/>
偓佺輩逍遥在青岑奈何不爾思委命重黃金<lb/>
海中有奇樹粲粲珊瑚枝由來植物性無脛可推移如<lb/>
何石氏子樹之白玉墀洛陽經幾戰金谷乆荒夷空令<lb/>
千載下聞者為傷悲<lb/>
烈風號枯條落葉滿周道原野何蕭索川流亦浩浩離<lb/>
居日以逺懐思令人老功名㑹有時生世苦不早顧瞻<lb/>
靡所騁憂心惄如擣<lb/>
浮雲何方來不知竟安之飄飄隨風去汗漫以為期自<lb/>
<pb n="KR4h0158_WYG_071-7b"/>
昔功名士往往事驅馳白駒空谷中誰能加縶維皎皎<lb/>
難見容翻受世妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>虚名誠無益不見斗與箕<lb/>
　　歳莫和剛父雜詩<hi>二首</hi>
驚飈吹白日流光忽蹉跎登山采衆芳荆榛一何多迷<lb/>
途幸未逺迴車且委蛇黃鵠志四海雀鷃將如何<lb/>
肥馬黄金鞍輕裘華且鮮朅來從橫馳意氣何翩翩朝<lb/>
為人所慕夕已為世憐此道固應爾禍福非虚言生當<lb/>
稱善人死當諡為賢勿羨夸毗子狂馳終百年<lb/>
<pb n="KR4h0158_WYG_071-8a"/>
　　贈道隆上人<lb/>
辟俗無所之步尋招提遊頺垣蔽蓬艾破屋壊不修老<lb/>
僧俗念淨靜坐百不憂浮雲有逸態止水無急流乃知<lb/>
我輩人苦受世累囚朅來得此地稍覺心休休窗前㡬<lb/>
藂菊青蕊亦已稠愛之不忍采留作山房秋何當移四<lb/>
松伴汝清靄浮南岡與北領路近頗易求他年風雨夜<lb/>
來聽龍吟幽<lb/>
　　桐廬道中<lb/>
<pb n="KR4h0158_WYG_071-8b"/>
歴歴山水郡行行襟𫀆清南崖束滄江扁舟此宵征臥<lb/>
聞灘聲壯起見渚烟橫西風林木淨落日沙水明高旻<lb/>
衆星出東嶺素月生舟子櫂歌發含詞感人情人情苦<lb/>
不逺東山有遺聲豈不懐燕居簡書趣期程優游恐不<lb/>
免驅馳竟何成我生悠悠者何日遂歸耕<lb/>
　　罪出<lb/>
在山為逺志出山為小草古語已云然見事苦不早平<lb/>
生獨往願丘壑寄懐抱圖書時自娯野性期自保誰令<lb/>
<pb n="KR4h0158_WYG_071-9a"/>
墮塵網宛轉受纒繞昔為水中鷗今如籠中鳥哀鳴誰<lb/>
復顧毛羽日摧槁向非親友贈蔬食常不飽病妻抱弱<lb/>
子逺去萬里道骨肉生别離丘隴闕拜掃愁深無一語<lb/>
目斷南雲杳慟哭悲風來如何訴穹昊<lb/>
　　題歸去來圖<lb/>
生世各有時出處非偶然淵明賦歸來佳處未易言後<lb/>
人多慕之效顰惑媸妍終然不能去俛仰塵埃間斯人<lb/>
真有道名與日月懸青松卓然操黃華霜中鮮棄官亦<lb/>
<pb n="KR4h0158_WYG_071-9b"/>
易耳忍窮北窗眠撫卷常三歎世久無此賢<lb/>
　　慶壽僧舎即事<lb/>
白雨映青松蕭颯洒朱閣稍覺暑氣銷微涼度疎箔客<lb/>
居秋寺古心跡俱寂寞夕蟲鳴階砌孤螢炯叢薄展轉<lb/>
懐故鄉時聞風鳴鐸<lb/>
　　幽獨<lb/>
獨坐不自聊披草尋微逕夕陽在高林籬落有餘映依<lb/>
依増逺想歴歴生晚聽涼蟬軋鳴箏候蟲撃清磬大小<lb/>
<pb n="KR4h0158_WYG_071-10a"/>
皆有從雄雌各相應沈吟復躊躇忽覺西山暝<lb/>
　　題西溪圖贈鮮于伯㡬<lb/>
山林忽然在我眼攬袂欲遊嗟已逺長松謖謖含蒼烟<lb/>
平川茫茫際曽巘大梁繁華天下稀走馬鬬鷄夜忘歸<lb/>
君獨胡為甘寂寞坐對山水娛清暉西溪先生奇崛士<lb/>
正可著之巖石裏數間茅屋破不修中有神光發奇字<lb/>
綠蘋齊葉白芒生送君江南空復情相思萬里不可見<lb/>
時對此圖雙眼明<lb/>
<pb n="KR4h0158_WYG_071-10b"/>
　　烈婦行<lb/>
客車何焞焞夫挽婦為推問君將安去言往棗陽戍官<lb/>
事有程宿車下夜半可憐逢猛虎夫命縣虎口婦怒髮<lb/>
指天十步之内血相濺夫難再得虎可前寧與夫死母<lb/>
與虎生呼兒取刀力與爭虎死夫活心始平男兒節義<lb/>
有如許萬歳千秋事明主馮婦卞莊安足數<lb/>
　　送高仁卿還湖州<lb/>
昔年東呉望幽燕長路北走如登天捉來官府竟何𥙷<lb/>
<pb n="KR4h0158_WYG_071-11a"/>
還望故鄉心惘然江南冬暖花亂發朔方苦寒氣又偏<lb/>
木皮三寸冰六尺面額欲裂凍折弦宦遊逺客非所習<lb/>
狐貉不具綈袍穿京師宜富不宜薄青衫駿馬爭騰騫<lb/>
南鄰吹笙厭粱肉北里鼓瑟羅姝妍淒涼朝士有何意<lb/>
瘦童羸騎鷄鳴前太倉粟陳未易糴中都俸薄難裹纒<lb/>
邇來方士頗向用讀書不若燒丹鉛故人聞之應見笑<lb/>
如此不歸殊可憐長林豐草我所愛羈靮未脱無由緣<lb/>
高侯逺來肯顧我裹茗抱被來同眠青燈耿耿照土屋<lb/>
<pb n="KR4h0158_WYG_071-11b"/>
白酒薄薄無葷羶破愁為笑出輭語寄書妻孥無一錢<lb/>
江湖浩渺足春水鳬雁滅沒橫秋烟何當乞身歸故里<lb/>
圖書堆裏消殘年<lb/>
　　孔道輔撃蛇笏<lb/>
以笏撃蛇有孔公義與叚公撃賊同事之鉅細雖有異<lb/>
正氣憤激生于中偉哉孔公聖人裔豈聽妖邪亂民志<lb/>
即今槐木一尺彊氣象凛凜含風霜子孫守之慎寶藏<lb/>
絶勝象牙堆滿牀<lb/>
<pb n="KR4h0158_WYG_071-12a"/>
　　春寒<lb/>
夜雨鳴高枕春寒入敝袍時光自花栁吾意豈蓬蒿失<lb/>
色黃金盡知音白雪高山林隠未得空覺此生勞<lb/>
　　雪後同子俊遊何山<hi>四首</hi>
同是清閒客俱為放浪遊晴山依雪壯野水帶冰流風<lb/>
急松杉亂年登薺麥收生涯雖未老吾欲覓菟裘<lb/>
步履行危磴憑闌得妙峰鳥飛迷故道人去想遺蹤掩<lb/>
冉風前竹支離澗底松山僧飯不足不是忘鳴鐘<lb/>
<pb n="KR4h0158_WYG_071-12b"/>
兵革時猶動山林日就荒子真思隠遁詹尹卜行藏有<lb/>
意隨三飯無人饋五漿逺山湖外白立馬見微茫<lb/>
湍駛波翻雪風生地出雷薄醪隨意盡寒氣逼人來更<lb/>
欲明朝去何妨迫暮囘自憐非李廣醉尉勿相猜<lb/>
　　重遊弁山<lb/>
竹色迷行徑松聲洶座隅水清花自照風暖鳥相呼飲<lb/>
罷思棋局歌長缺唾壺重來瀟洒地聊足慰須臾<lb/>
　　次韻陳無逸中秋月食風雨不見<lb/>
<pb n="KR4h0158_WYG_071-13a"/>
谿月當圓夜看雲起暮愁層隂連積水伏雨暗清秋白<lb/>
璧難容玷明珠不可求每因觀節物轉覺此生浮<lb/>
　　秋興<lb/>
興逐秋風發愁隨秋夜長繋書陽鳥逺促織候蟲忙世<lb/>
已無劉表家徒有孟光故衣寒未補發篋動幽香<lb/>
　　送楊幼澄教授歸江西兼寄呉幼清<lb/>
客裏相從久愁中欲别難此行登仕版未覺負儒冠北<lb/>
度憐江總東歸憶幼安著書應滿屋妙處共誰看<lb/>
<pb n="KR4h0158_WYG_071-13b"/>
　　送李青甫由御史出按四川<lb/>
蜀道青天上繡衣驄馬行霜威御史府春色錦官城萬<lb/>
里平安報三年菽水清相逢一杯酒似為别離傾<lb/>
　　食粥<lb/>
杲杲西流日滔滔東逝波春光薊丘晚栁色上林多不<lb/>
道含香賤其如食粥何明時無小補郎署漫蹉跎<lb/>
　　和周景逺見寄<lb/>
四海多兄弟交情子獨親方將尋蚱蜢何意畫麒麟簿<lb/>
<pb n="KR4h0158_WYG_071-14a"/>
領淹豪士江湖著散人相看俱老大喜見二毛新<lb/>
　　謝日林贈湖石次其韻<lb/>
怪石曽聽法來從不二門玲瓏浮磬韻斑駁古苔痕池<lb/>
月巖邊上春雲水面屯微君能輒贈此意向誰論<lb/>
　　胡穆仲先生挽詩<lb/>
我有三益友對之如古人布衣甘陋巷書册老遺民淚<lb/>
落黔婁被神傷郭泰巾請為千字誄書刻上堅珉<lb/>
　　大都遇平江龍興寺僧話唐綦毋潛宿寺詩因次<lb/>
<pb n="KR4h0158_WYG_071-14b"/>
　　　其韻<lb/>
聞説龍興寺多年未款扉風林發松籟雨砌長苔衣殿<lb/>
古燈光定房深磬韻微秋風動歸興一錫向空飛<lb/>
　　次韻觀復表兄見簡<lb/>
寒雨何時已停雲不肯開難陪山簡醉空憶謫仙才梅<lb/>
蘂枝枝發幽禽日日來可能無過我真復要詩催<lb/>
　　和姚子敬秋懐<hi>四首</hi>
銅雀春深漢苑空邯鄲月冷照秦宮烟花樓閣西風裏<lb/>
<pb n="KR4h0158_WYG_071-15a"/>
錦繡湖山落照中河水南來非禹迹冀方北去有唐風<lb/>
溪城秋色催遲暮愁對黃雲沒斷鴻<lb/>
落日孤城動鼔鼙愁中畫角不勝吹山川蕭瑟秋雲淨<lb/>
草木凋傷暮雨悲多病馬卿聊假日數奇李廣不逢時<lb/>
卷簾白水青山外隠几無言有所思<lb/>
搔首風塵雙短鬢側身天地一儒冠中原人物思王猛<lb/>
江左功名愧謝安首蓿秋髙戎馬健江湖日短白鷗寒<lb/>
金尊緑酒無錢共安得愁中却暫歡<lb/>
<pb n="KR4h0158_WYG_071-15b"/>
呉宮烟冷水空流慘澹風雲暗九秋禾黍故基曽駐輦<lb/>
芙蓉高閣逈添愁繡楹錦柱蛟龍泣金沓瑶階鹿豕遊<lb/>
宋玊平生最蕭索欲將九辯賦離憂<lb/>
　　聞擣衣<lb/>
露下碧梧秋滿天砧聲不斷思綿綿北來風俗猶存古<lb/>
南度衣冠不及前首蓿總肥宛騕褭琵琶曽泣漢嬋娟<lb/>
人間俯仰成今古何待他年始惘然<lb/>
　　題岳王墓<lb/>
<pb n="KR4h0158_WYG_071-16a"/>
岳王墳上草離離秋色荒涼石獸危南渡君臣輕社稷<lb/>
中原父老望旌旗英雄一死嗟何及天下中分遂不支<lb/>
莫向西湖歌此曲水光山色不勝悲<lb/>
　　溪上<lb/>
溪上春風吹栁花溪頭春水淨無沙白鷗自信無機事<lb/>
𤣥鳥猶知有嵗華錦纜牙檣非昨夢鳯笙龍管是誰家<lb/>
令人苦憶東陵子擬問田園學種𤓰<lb/>
　　次韻剛父無逸遊南山作<lb/>
<pb n="KR4h0158_WYG_071-16b"/>
絶頂清秋凌翠烟登臨應費酒如川平生能著㡬兩屐<lb/>
負郭何須二頃田初日出雲光射地雙溪入湖波接天<lb/>
升髙望逺我所愛青壁有路何當緣<lb/>
　　次韻本齋先生即事<lb/>
重攬衣裘敝更寛徂年欲暮氣先寒雨中百草難為綠<lb/>
霜後黃花尚耐看千古清真耆舊傳半生辛苦腐儒冠<lb/>
便應築室山阿去嘉與斯人賦考槃<lb/>
　　次韻信仲晚興<lb/>
<pb n="KR4h0158_WYG_071-17a"/>
蕭蕭殘照晚當樓寒葉疎雲亂客愁歳月蹉跎星北指<lb/>
乾坤浩蕩水東流古來人物俱黃土少日心情在一丘<lb/>
獨立無言風滿袖青山相對共悠悠<lb/>
　　次韻王時觀<lb/>
相思呉越動經年一見情深重惘然草木變衰人易老<lb/>
江湖牢落鴈難前秦山半出青天上禹穴遥臨古道邊<lb/>
欲説舊遊渾似夢何時重上剡溪船<lb/>
　　紀舊遊<lb/>
<pb n="KR4h0158_WYG_071-17b"/>
二月江南鸎亂飛百花滿樹栁依依落紅無數迷歌扇<lb/>
嫩緑多情妬舞衣金鴨焚香川上暝畫船撾鼓月中歸<lb/>
如今寂寞東風裏把酒無言對夕暉<lb/>
　　次韻章得一同原父姪遊蘭澤<lb/>
緑樹隂隂草接天已愁春盡更聞鵑落花飛絮都成恨<lb/>
痛飲狂歌渾欲顛起舞有人如謝尚著書無意似伶𤣥<lb/>
繡筵寶瑟何時㑹割錦纒頭不計錢<lb/>
　　見章得一詩因次其韻<hi>二首</hi>
<pb n="KR4h0158_WYG_071-18a"/>
水色青漣月色黃棃花淡白栁花香即看時節催人事<lb/>
更覺春愁惱客腸無酒難供陶令飲從人皆笑酈生狂<lb/>
城南風暖遊人少自在晴絲百尺長<lb/>
片片花飛欲送春萋萋碧草正愁人黃蜂釀蜜經營急<lb/>
紫燕銜泥來去頻才似茂陵非晚遇美如曲逆不長貧<lb/>
久知求富都無益但喜論詩若有神<lb/>
　　奉和帥初雨中見贈<hi>二首</hi>
隂雨凄凄生夏寒故人望望惜清歡停雲底事能相阻<lb/>
<pb n="KR4h0158_WYG_071-18b"/>
后土何時可得乾無事甘為犀首飲切雲聊著屈平冠<lb/>
閒門客散且髙臥户外泥深沒馬鞍<lb/>
正坐清談與世違交情如子定應稀圖書跌宕心猶在<lb/>
裘馬清狂意已非黃鶴未知何日返饑烏故作傍人飛<lb/>
谿南流水清如玊終擬歸休理釣磯<lb/>
　　多景樓<lb/>
層顛官閣㡬時修遶檻長江萬古流白露已零秋草綠<lb/>
斜陽雖好暮雲稠平南籌策張華得治内人才葛亮優<lb/>
<pb n="KR4h0158_WYG_071-19a"/>
景物未窮登覽興角聲初起甕城秋<lb/>
　　東陽八詠樓<lb/>
山城秋色凈朝暉極目登臨未擬歸羽士曽聞遼鶴語<lb/>
征人又見塞鴻飛西流二水玻璃合南去千峰紫翠圍<lb/>
如此山川良不惡休文何事弗勝衣<lb/>
　　送繆秀才教授真州<lb/>
髥生别我將安適言向真州作教官但使清風生絳帳<lb/>
何妨朝日照空槃東園草木因人勝北固江山隔岸看<lb/>
<pb n="KR4h0158_WYG_071-19b"/>
才近中年已傷别可看南望送歸鞍<lb/>
　　趵突泉<lb/>
濼水發源天下無平地湧出白玊壺谷虚久恐元氣泄<lb/>
嵗旱不愁東海枯雲霧潤蒸華不注波濤聲震大明湖<lb/>
時來泉上濯塵土冰雪滿懐清興孤<lb/>
　　和鄭鵬南書懐<lb/>
豈不懐歸苦未閒宦情羇思不成歡可能治郡如龔遂<lb/>
只合臨流似幼安棋局懶從先處著醫方留取用時看<lb/>
<pb n="KR4h0158_WYG_071-20a"/>
夜來夢到苕溪上一枕清風五月寒<lb/>
　　題山堂<lb/>
手選青松一萬栽山堂留得翠屏隈推窗綠樹排簷入<lb/>
臨水紅桃對鏡開山雉雊迎朝日去野禽啼傍夕陽來<lb/>
老妻亦有幽棲意數日遲留不肯囘<lb/>
　　歳晚偶成<lb/>
致君澤物已無由夢想田園霅水頭老子難同非子傳<lb/>
齊人終困楚人咻濯纓久欲隨漁父束帶寧堪見督郵<lb/>
<pb n="KR4h0158_WYG_071-20b"/>
準擬新年棄官去百無拘繋似沙鷗<lb/>
　　送𤓰爾佳分省陜西<lb/>
憶從長楊獵于時始識公堂堂九尺幹落落萬夫雄補<lb/>
衮彌縫密能書㸃畫工勞謙延士類豈弟到兒童黃閣<lb/>
歸人望青雲有父風驅馳常扈從奏對每留中暫輟尚<lb/>
書履榮分陜右弓秦山依晝錦燕雪感秋蓬粉署趨承<lb/>
舊瀛洲忝竊同因公動鄉思飛夢過江東<lb/>
　　秋日即事<lb/>
<pb n="KR4h0158_WYG_071-21a"/>
今日秋色好天髙景不暄清飈動林薄涼意滿丘樊俗<lb/>
客無因至幽禽時自言露濃金盞側香逺玊簪繁誰辦<lb/>
東山妓空餘北海尊莫吟招隠賦桂樹可攀援<lb/>
　　題太白酒船圖<lb/>
載酒向何處稽山鏡水邊若為無賀老興盡便囘船<lb/>
　　長廊巖<lb/>
脩嵒如長廊下有流泉注山中古仙人步月自來去<lb/>
　　玊簾泉<lb/>
<pb n="KR4h0158_WYG_071-21b"/>
飛泉如玊簾直下數千尺新月橫簾鉤遥遥掛空碧<lb/>
　　一線天<lb/>
醯鷄舞甕中井蛙居坎底莫作一線看開眼九萬里<lb/>
　　題孤山放鶴圖<lb/>
西湖清且漣漪扁舟時蕩晴暉處處青山獨往翩翩白<lb/>
鶴迎歸<lb/>
　　題王子慶所藏大年墨鴈<lb/>
鴻雁栖栖遵渚黃蘆索索鳴秋羨殺承平公子筆端萬<lb/>
<pb n="KR4h0158_WYG_071-22a"/>
里滄洲<lb/>
　　清勝軒<lb/>
小草幽香動碧池暖風晴日長新荑南窗晝倚綠隂靜<lb/>
聽盡行人過馬蹄<lb/>
　　戲題僧惟堯墨梅<lb/>
瀟洒孤山半樹春素衣誰遣化緇塵何如澹月微雲夜<lb/>
照影西湖自寫真<lb/>
　　題秋胡戲妻圖<lb/>
<pb n="KR4h0158_WYG_071-22b"/>
相逢桑下説黃金料得秋胡用計深不是别來渾未識<lb/>
黃金聊試别來心<lb/>
　　絶句<lb/>
春寒惻惻掩重門金鴨香殘火尚温燕子不來花又落<lb/>
一庭風雨自黃昏<lb/>
　　簡王摶霄乞杏花<lb/>
杏花枝上紅千葉偏得春饒惱殺人早與折來供一醉<lb/>
東風如此恐成塵<lb/>
<pb n="KR4h0158_WYG_071-23a"/>
　　金山<lb/>
江水西來接太空中流突兀湧鼇宮妙髙臺上一迴首<lb/>
看盡世途風浪中<lb/>
　　題畫贈鶴皋<lb/>
翠袖盈盈不受扶天風縹緲降麻姑便應從此東呉去<lb/>
㡬見蓬萊弱水枯<lb/>
　　題孫登長嘯圖<lb/>
在澗幽人樂考槃南山白石夜漫漫空林無風萬籟寂<lb/>
<pb n="KR4h0158_WYG_071-23b"/>
長嘯一聲山月寒<lb/>
　李　材<lb/>
　　<hi>字子構京兆人年十七與趙承㫖同遊海子上即事賦詩膾炙人口客有賦十月桃者材信口云劉</hi>
　　<hi>郎再來歳云暮王母一笑天囘春衆皆輟筆亦奇句也</hi>
　　縣瓠城歌<lb/>
我經縣瓠城試作縣瓠歌殘灰五百載縣瓠失巍峩有<lb/>
唐中葉失馭將退辱進危多詆謗淮西孽雛手指天百<lb/>
萬官兵不敢傍長安市上晝殺人司隸走藏魂膽喪晉<lb/>
<pb n="KR4h0158_WYG_071-24a"/>
公一語破紛紜意斷心謀神莫抗諫書不到雙闕下詔<lb/>
撿初成九天上煌煌日月煥斧節慘慘風雲動鞬䩨殿<lb/>
前虓虎神策軍愬武通顏分玊帳夜長雪花大如璧縣<lb/>
瓠城頭血埋仗寒威方勁弓百鈞靜影不摇旗十丈已<lb/>
囚䝟貐山更沸再戮鯨鯢海無浪蔡人不識緋衣兒劍<lb/>
氣摩天大丞相方城大將拜道左犀甲金戈光炫晃兇<lb/>
嚚狡衆五十秋白日青天破昏障兒童不遣避介胄婦<lb/>
女爭來沽醁釀入朝論功功有差晉公之功無與讓英<lb/>
<pb n="KR4h0158_WYG_071-24b"/>
雄事往名器虚栗斯嚅唲競相尙外藩跋扈驕將侮中<lb/>
禁深嚴嬖臣誑山東何啻百少陽秦苑洛陽隨板蕩我<lb/>
歌縣瓠詞歌聲頗悲壯嗚呼唐之覆車将誰尤後人弔<lb/>
古徒哀愴縣瓠城下汝水流縣瓠城邊牧笛唱縣瓠歌<lb/>
歌已終君不見豐碑野火化為土悵望文公及晉公<lb/>
　　過黃陵廟<lb/>
黃陵廟前湘水緑天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清愁五十柱萬里鴻飛楓葉暮<lb/>
<pb n="KR4h0158_WYG_071-25a"/>
神鴉翻舞祠門開珠裳玊袖霑莓苔𤣥猿晝啼蘿薜影<lb/>
赤鱗夜去芙蓉冷北渚淚痕斑竹紋南風哀思蒼梧雲<lb/>
山頭古桂秋露碧山下江流豈終極荒涼揭車雜杜蘅<lb/>
靈風自吹烟霧旌輕帆晚向芳洲泊聊薦蘋羞奠蘭酌<lb/>
沅有汜兮湘有沱洞庭木落生層波裴囘獨詠騷人歌<lb/>
　　泊舟湘㟁<lb/>
長沙今在眼青草舊知名二月風檣疾三湘雪浪平藤<lb/>
深帝子廟花發定王城莫艤江南㟁啼鵑處處聲<lb/>
<pb n="KR4h0158_WYG_071-25b"/>
　　遊山寺<lb/>
行行行復止行到白雲間見客意不俗逢僧心便閒細<lb/>
泉分别澗小逕入他山擬借禪房榻追遊信宿還<lb/>
　　禁城秋夕<lb/>
絳宫星淡海無波九陌猶聞動玉珂閶闔微雲藏夕漏<lb/>
建章明月挂秋河此身天地流萍逺故國闗山落木多<lb/>
欲聽鈞天塵夢隔紫簫吹盡桂婆娑<lb/>
　　元日賀裴都事朝囘<lb/>
<pb n="KR4h0158_WYG_071-26a"/>
海上璚樓接五城人間歌吹近蓬瀛雲移豹尾旌旗動<lb/>
日射螭頭劍佩明拜舞盡隨仙仗入退歸遥認玉珂鳴<lb/>
欣欣百草含春意得傍東君暖處生<lb/>
　　和王御史春懐<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處讌瑶席舞雪誰家裁紵衣<lb/>
獨有倚闌無限思迢迢烟草暮鴻飛<lb/>
　　送省郎楊耀卿使雲南<lb/>
<pb n="KR4h0158_WYG_071-26b"/>
飄颻使節出金閨郭隗臺前暫解攜天入五溪無鴈到<lb/>
地經三峽有猿啼子雲舊里風烟在太尉家聲日月齊<lb/>
後夜客槎何處望秋河迢遞碧雲低<lb/>
　　席上賦老松怪柏圖<lb/>
仙人解衣盤礴坐造化慘澹秋毫端枝柯千仞入層漢<lb/>
笙籟萬壑鳴驚湍堂中日月不可老壁上雷雨何時乾<lb/>
我來醉臥北窗下夢跨黃鵠天風寒<lb/>
　程鉅夫<lb/>
<pb n="KR4h0158_WYG_071-27a"/>
　　<hi>名文海以字行其先徽州人叔父飛卿為宋建昌通判世祖時以城降鉅夫入為質子授管軍千户</hi>
　　<hi>每召問條對甚悉帝奇之授應奉翰林文字進修撰屢遷集賢直學士兼祕書少監至元二十九年</hi>
　　<hi>奏陳五事多采行之賜第京師加翰林集賢學士二十四年立尚書省詔為參知政事固辭俄拜侍</hi>
　　<hi>御史行御史臺事奉詔求賢於江南得二十餘人皆擢置清要二十六年入朝具疏力攻僧格㡬危</hi>
　　<hi>得免復還行臺二十九年召赴闕明年出為閩海道肅政亷訪使遷江南湖北道召拜翰林學士至</hi>
　　<hi>大四年擢翰林學士承㫖皇慶二年詔偕平章政事三月乞歸特授光禄大夫給驛南還卒年七十</hi>
　　<hi>追封楚國公諡文獻</hi>
　　緝熙殿御題紫薇花扇面壽立卿中丞<lb/>
<pb n="KR4h0158_WYG_071-27b"/>
江南十里花茫茫紫薇晝對中書堂天工㑹得無窮意<lb/>
一枝宛轉留芬芳緝熙殿裏日月長御筆落處蛟龍翔<lb/>
花前未覺風流逺扇底猶含雨露香烏府先生黃閣老<lb/>
高敞新齋坐霜昊聊題此畫託千年從今永伴中書考<lb/>
　　阿房宮<lb/>
智力有窮天不老秦帝山河迹如掃參差忽落書圖間<lb/>
白髮朝臣驚欲倒咸陽初起阿房宫六籍已焚兵已鎔<lb/>
渭水函闗萬年固終南泰華五雲中複閣重樓鬱相望<lb/>
<pb n="KR4h0158_WYG_071-28a"/>
翠幄橫鋪九天上上容萬人常有餘下建大旗知㡬丈<lb/>
霞騰霧散天日迷山童野赭民睽睽窮奢極麗猶未愜<lb/>
謂海可梁天可梯蓬萊何處樓船逺上蔡東門歎黃犬<lb/>
六國樓臺春草長千門歌舞斜陽轉遊觀未畢化埃塵<lb/>
宮樹凄涼野鹿馴至今世上丹青手留與千年作諫臣<lb/>
　　題李宗師所藏李仲實李雪菴趙子昂墨竹<lb/>
李侯遊戲竹三昧葉葉枝枝分向背却憶王猷徑造時<lb/>
一㸃清風驚百代雪菴筆力老且堅神藏氣密如枯禪<lb/>
<pb n="KR4h0158_WYG_071-28b"/>
繁霜凋林雪積野虚空宴坐方寂然最後數竿更森竦<lb/>
髙節猶含老龍種一枝欲費百金求松雪道人世所重<lb/>
二君一朝得三絶五月對之若冰雪我但從君覓竹栽<lb/>
滿植中庭貯秋月<lb/>
　　題許仲仁詩卷<lb/>
殘雪詞林退食時小窗開巻鬢如絲音傳正始誰同調<lb/>
氣逼元和稍自持文字不隨前輩盡風流却許後人知<lb/>
霜清日冷梅花瘦獨對熏爐看欲癡<lb/>
<pb n="KR4h0158_WYG_071-29a"/>
　王　結<lb/>
　　<hi>字儀伯易州定興人徙家中山年二十餘遊京師上執政書言時事聞者韙之仁宗在潛邸或薦結</hi>
　　<hi>充宿衞大悳十一年授東宮典牧大監仁宗即位遷集賢直學士出為順悳路總管遷揚州寧國又</hi>
　　<hi>改東昌路至治二年參議中書省事泰定改元廷試充讀卷官遷集賢侍讀學士除浙西㢘訪使以</hi>
　　<hi>疾還歳餘拜遼陽行省參知政事文宗即位改陕西明年拜中書參知政事被讒罷政元統初除浙</hi>
　　<hi>西㢘訪未行召拜翰林學士知制詔同修國史歴中書左丞至元元年詔復入翰林以養疾不能應</hi>
　　<hi>詔明年卒年六十二追封太原郡公諡文忠有詩文十五卷</hi>
　　泗濱堂為蓋善長賦<lb/>
<pb n="KR4h0158_WYG_071-29b"/>
乘槎<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>河源崑崙高不極揚舲浮沅湘重華阻靈覿興<lb/>
言遊汗漫千里一瞬息靈氛訢吉占嵗宴果何適遄歸<lb/>
泗水濱築堂俯晴碧優遊弦誦餘燕坐儼澄寂川流映<lb/>
天光翔泳咸自得悠悠千載心寥寥竟誰識<lb/>
　　遼陽髙節婦<lb/>
天東長白近蓬瀛縹緲仙人玉雪清鳯去紫簫聲已斷<lb/>
青鸞獨跨上瑶京<lb/>
　宋元詩㑹卷七十一<lb/>
</p>
<p>
</p>
  </div>
<div>
<head>宋元詩㑹卷七十二</head> <lb/>
    <p>
<pb n="KR4h0158_WYG_072-1a"/>
欽定四庫全書<lb/>
　宋元詩㑹卷七十二<lb/>
　　　　　　　　　　　兵部主事陳焯編<lb/>
　李　鳯<lb/>
　　<hi>字翔卿東明人幼嗜學從鄉先生孫曼慶學詩詩輒工長而究心伊洛之書至忘寒暑由廣平學正</hi>
　　<hi>除國子助教調臨胊主簿未久即去官延祐八年卒子好文</hi>
　　雎陽懐古<lb/>
雎陽城郭刼灰餘風景蕭條市井疎堤接汴梁分驛路<lb/>
<pb n="KR4h0158_WYG_072-1b"/>
地連齊魯㡬兵車張巡戰壘沙沈㦸閼伯提封草滿墟<lb/>
珍重開元遺寺在石幢猶刻魯公書<lb/>
　李　昶<lb/>
　　<hi>字士都幼穎悟過人讀書如夙習金興定二年同父世弼廷對以春秋中二甲第二父三甲第三時</hi>
　　<hi>人以比向歆正大改元授儒林郎鄭州河隂簿調漕運提舉元兵下河南奉親還鄉里行臺嚴實辟</hi>
　　<hi>授都事改行軍萬户府知事已未世祖伐宋次濮州召見問治國用兵之要條對甚悉上嘉納之及</hi>
　　<hi>即位眷遇益隆厯官翰林侍讀學士吏禮部尚書年八十七卒所著春秋左氏遺意二十卷孟子權</hi>
　　<hi>衡五卷</hi>
<pb n="KR4h0158_WYG_072-2a"/>
　　寄王總管<lb/>
華陽東下古梁州五馬旌旗擁上游腸斷寒江衣帶水<lb/>
令人空望鎮南樓<lb/>
　　過故縣垻<lb/>
憲宗皇帝射臺髙氣壓蠻江萬丈濤玉輦不歸巗樹冷<lb/>
白雲何處醉蟠桃<lb/>
　張　經<lb/>
　　<hi>至元中官監察御史歴湖北按察史</hi>
<pb n="KR4h0158_WYG_072-2b"/>
　　岳陽樓<lb/>
　巴陵形勝甲天下郡治西南有樓曰岳陽盡得巴陵<lb/>
　之勝至元丙戌余以監察御史按臨長沙道出巴陵<lb/>
　往返不暇一登甲午夏備員湖北憲司分司于辰始<lb/>
　得以酬平昔之志噫湖山如此造物者何其靳耶因<lb/>
　留數語以識歳月云<lb/>
洞庭一水七百里烟朝月夕皆經過豈知斜陽萬里更<lb/>
有一佳處君山十二盤青螺乾坤有此樓萬古髙嵯峨<lb/>
<pb n="KR4h0158_WYG_072-3a"/>
憶昨長江咫尺限南北風烟畫本一日千摩挲今朝快<lb/>
一登怳若驅沈痾生平所羨鑑湖清乃今更覺君恩多<lb/>
湘靈也似知我至時令白鳥來婆娑鐵笛紫荆曲春草<lb/>
黃陵歌江山一醉漫不省悲風落日生白波愛山愛水<lb/>
亦非癖奈此日月如飛梭彭蠡銀山堆碧海青銅磨武<lb/>
昌雲間歎黃鶴采石天外愁青娥詩家割據㡬今古元<lb/>
氣發泄天不訶扁舟歸來月一蓑僊槎已候三山阿吾<lb/>
欲乘興觀銀河<lb/>
<pb n="KR4h0158_WYG_072-3b"/>
　富珠哩翀<lb/>
　　<hi>字子翬其先隆安人祖悳從憲宗南征因家鄧之順陽以功封南陽郡侯父居謙辟掾江西以家自</hi>
　　<hi>隨生翀贑江舟中時釜鳴者三人以為異翀稍長即勤學父殁歸順陽復往江西從新喻蕭克翁學</hi>
　　<hi>克翁甞夜夢大鳥止其所居出視之沖天而去明日翀至克翁為改是名蓋翀始名思温字伯和也</hi>
　　<hi>大悳十一年用薦者授襄陽縣儒學教諭陞汴梁路儒學正㑹修世祖實録姚燧首遂薦翀至大四</hi>
　　<hi>年授翰林國史院編修官延祐二年擢河東道亷訪司經歴遷陜西行臺監察御史五年拜監察御</hi>
　　<hi>史除右司都事時相特們徳爾專事刑戮翀因避去頃之擢翰林修撰歴國子司業自是外補内召</hi>
　　<hi>皆稱其官文宗之入也翀建白近漢文故事上眷注呼子翬而不名久之亷訪漢中召僉太禧院遷</hi>
<pb n="KR4h0158_WYG_072-4a"/>
　　<hi>國子祭酒㑹命朝臣郊迎帝師翀獨平立不拜衆為慄然元統二年參知江浙行省以遷葬歸鄉里</hi>
　　<hi>再召以疾辭卒年六十追封南陽郡公諡文靖有文集六十卷</hi>
　　范墳詩<lb/>
　宋蜀郡開國公范鎮景仁諡忠文盛德偉烈光著史<lb/>
　册人固知之葬在襄城汝安鄉推賢里載東坡集中<lb/>
　甚詳襄城故隸汝州翀來訪問故老其墳儼然尚在<lb/>
　已為野夫豪農耕為禾黍之區矣范氏當金季猶有<lb/>
　居墳左者自經兵燼不知所存拊事歎閔故為作詩<lb/>
<pb n="KR4h0158_WYG_072-4b"/>
　以紀其概幸在官君子知其為先賢遺壠庶有以處<lb/>
　之<lb/>
忠文峩睂英始也跡甚微堂堂薛簡肅旟隼西南飛其<lb/>
人古亷守肯持蒟醬歸所得一偉人天下大布衣引以<lb/>
賓王家光映春官闈昭陵宋仁主前星久無輝犯諱言<lb/>
所難雷電每霽威雄哉鍊石手妙補天巍巍丞相江南<lb/>
來雲掩扶桑暉舊德陳苦辭往往阨謗譏諸賢抗章疏<lb/>
弱卒攻堅陴公力斡禹鼎正氣射黃扉荆舒憤至骨斥<lb/>
<pb n="KR4h0158_WYG_072-5a"/>
語筆自揮贈之以蕙蘭何往無芳菲時公與司馬聲諧<lb/>
玊琴徽解冠挂神武甘老西山薇九㝢日瞀瞀赤子將<lb/>
疇依兩公幸無恙起拯或庶㡬嗣君元祐初痛洗前人<lb/>
非民望屬司馬欲遯天為鞿帝命起公臥門絶車馬騑<lb/>
君實了吾事此外何所希清風溢寰海不啻嚴陵磯公<lb/>
既晚家許道德人所師襄城卜封竁汝潁皆京圻我來<lb/>
訪遺壠名姓存依稀雲仍散兵燼雨雪無留霏公名在<lb/>
天下豈逐薤露晞誰能禁耕牧盛事為德基吾力不足<lb/>
<pb n="KR4h0158_WYG_072-5b"/>
振感歎徒歔欷<lb/>
　　閲故唐宫<lb/>
錦佩走滅淮海波虬髥起操湯武戈盪民瘡痏六朝下<lb/>
天開百二秦山河我來徬徨舊宫土細麥繁花忽誰主<lb/>
終南王氣三百年僊李春風一千古春風吹夢天茫茫<lb/>
玉樓金殿春風香開元舞馬散㝠寞紇干凍雀含悲涼<lb/>
世態倉皇㡬烟霧秦漢英靈不知處崑崙河脈自西來<lb/>
湘浦雁行令北去<lb/>
<pb n="KR4h0158_WYG_072-6a"/>
　鄧文原<lb/>
　　<hi>字善之綿州人父漳徙錢塘文原年十五通春秋在宋時以流寓試浙西魁四川士至元二十七年</hi>
　　<hi>行中書省辟為杭州路儒學正大悳二年調崇悳州教授擢應奉翰林文字陞修撰謁告還江南至</hi>
　　<hi>大元年復為修撰預修成宗實録授江浙儒學提舉入為國子司業陞翰林待制出僉江浙肅政亷</hi>
　　<hi>訪斷疑獄如神至治二年召為集賢直學士明年兼國子祭酒泰定元年充經筵官以疾乞致仕召</hi>
　　<hi>拜翰林侍講學士㢘訪嶺北湖南道俱不赴卒年七十一有文集及内制集若干卷藏於家</hi>
　　雨中雜興<lb/>
窮巷積隂雨離居寡歡情安得壒埃風逍遥余上征長<lb/>
<pb n="KR4h0158_WYG_072-6b"/>
日有逝川春花無晚榮永懐山澤居好遯潛英聲於陵<lb/>
方灌園龎公不入城此意豈忘世咏歌以濯清今我夢<lb/>
江國噭噭鶗鴂鳴不憂芳草歇但恐白髮生歸休企前<lb/>
哲矢言著貞誠悠悠莫識察思子攜手行<lb/>
　　題丁氏松澗圖<lb/>
天目之峰凌紫烟下周林壑紆長川清池斗絶涵倒影<lb/>
神運直自疏鑿先彼美幽貞廬閒房曲奥辛夷荃蒼官<lb/>
手植經㡬年靈虯夭矯今參天門前朝流暮流水但聞<lb/>
<pb n="KR4h0158_WYG_072-7a"/>
激石瀉瀨鳴濺濺山人養真衡茅下有書可讀琴可絃<lb/>
意行清澗曲長嘯松風前山月出林髙溪花㺯春妍僊<lb/>
人欲來夜將半天空鶴唳山凄然飈塵大笑狂馳子口<lb/>
誦丹訣傳真𤣥我欲從之結隣屋得疏藥圃謀芝田<lb/>
　　陪髙彦敬遊南山<lb/>
不到南山又二年離離秋草映寒泉東林蕭散開蓮社<lb/>
西晉風流櫂酒船古寺雲烟終日合長松風雨半空縣<lb/>
謝公未了登臨興故向禪房借榻眠<lb/>
<pb n="KR4h0158_WYG_072-7b"/>
　　都中送元傑道士南歸<lb/>
授節僊山得過家都門津栁動春華還鄉近似千年鶴<lb/>
奉使榮於八月槎古井雲封丹竈藥舊松風掃石壇花<lb/>
道人冠劍鳴瑶珮豈必髙車晝錦誇<lb/>
　　題小薛王畫鹿<lb/>
禮樂河間雅好儒曽陪校獵奉鑾輿晝長靈囿觀遊後<lb/>
政暇嘉賓燕集餘蛺蝶圖工人去乆騶虞詩好化行初<lb/>
宗藩翰墨留珍賞慿仗相如賦子虚<lb/>
<pb n="KR4h0158_WYG_072-8a"/>
　　題謝氏通濟橋<lb/>
涔陽川上壓雲濤迥若僊山駕巨鼇甃石不愁僧路滑<lb/>
傾金寧計鬼工勞泛槎客去銀河近題柱人歸玊壘髙<lb/>
此地通津足佳興楚歌明月放輕舠<lb/>
　　送李彥謙西臺<lb/>
霜風十月長安道健鶻凌空淨羽毛地控函闗西極重<lb/>
星連執法太微髙鑄金古鼎奸先伏發刃新硎用欲韜<lb/>
雅志澄清付公等我懐江漢放漁舠<lb/>
<pb n="KR4h0158_WYG_072-8b"/>
　　送鮮于伯機之官浙東<lb/>
衣冠文獻參諸老臺閣功名負此公十載黃塵看去馬<lb/>
萬山青眼送飛鴻揮毫對客風生座載酒論詩月滿篷<lb/>
昭代需才公論定起分春雨浙江東<lb/>
　　送張綱父教官<lb/>
我友白蘋洲畔客忽凌風雪問征途南州歳晚尋髙士<lb/>
西塞烟深憶釣徒呼酒江船春水動讀書山館雨聲孤<lb/>
無錢自愧蘇司業聊賦驪駒為子娯<lb/>
<pb n="KR4h0158_WYG_072-9a"/>
　　送白君舉<lb/>
崑崙西日水東溟何處清風起獨醒逺道雲烟今古樹<lb/>
行人朝暮短長亭草鋪平野春如剪花落重門晝自扃<lb/>
不有茅茨容嘯傲終南山色為誰青<lb/>
　　正旦有感<lb/>
干戈短景去匆匆囘首南朝已夢中世事盡隨天道北<lb/>
春正依舊斗杓東一時玉燭堪調燮萬國車書想混同<lb/>
寂寞荒山老松樹看渠梅栁競春風<lb/>
<pb n="KR4h0158_WYG_072-9b"/>
　　清明省墓<lb/>
短櫂呉歌花滿川春帆愁斷蓼莪篇小溪蘋藻墦間祭<lb/>
春雨桑麻墓下田黃壤有靈終異土青山無樹半荒阡<lb/>
傷哉巴峽松楸路狐兔蒼寒六十年<lb/>
　　奉題延祐宸翰<hi>有序</hi>
　欽惟仁宗上承祖武蒐羅俊彦求治匪寧尤尊禮儒<lb/>
　臣務敦風化由是治書侍御史臣郭貫擢禮部尚書<lb/>
　凡在選者六人惟貫進秩有加親灑宸翰昭示龍光<lb/>
<pb n="KR4h0158_WYG_072-10a"/>
　忝備臣僚咸増鼔舞集賢直學士臣鄧文原謹拜手<lb/>
　稽首而作詩曰<lb/>
宵旰需賢表薦紳秩宗首選贊華勛官聮天府璇璣象<lb/>
帝闡河圖琬琰文曽聽簫韶瞻曉日仰攀弓劍泣秋雲<lb/>
小臣作頌稱仁聖湛露承恩未足云<lb/>
　　送姚利用入京<lb/>
雪晴川淨駕飛桅舟入河冰二月開壯士不緣彈鋏去<lb/>
故山曽見爛柯來上林淑氣催花栁盛代英雄擢草萊<lb/>
<pb n="KR4h0158_WYG_072-10b"/>
青眼諸賢如問訊為言衰病懶登臺<lb/>
　　子昻畫馬<lb/>
奔騰駿骨雲路長瀟灑神鬃風露涼沙場春牧草肥雨<lb/>
野徼秋嘶楓隕霜三闗戰士黃金甲五陵俠客紅絲韁<lb/>
朝羈暮絡祗腸斷華山烟樹遥蒼蒼<lb/>
　　題陶淵明像<lb/>
詩中甲子春秋筆籬下黃花雨露枝便向斜川頻載酒<lb/>
風光不似義熙時<lb/>
<pb n="KR4h0158_WYG_072-11a"/>
　尚　野<lb/>
　　<hi>字文蔚滿城人幼穎異祖母劉厚資之使就學至元十八年以處士徴為國史院編修兼興文署丞</hi>
　　<hi>出為汝州判官遷南陽縣尹改懐孟河渠副使大悳六年遷國子助教陞博士仁宗在東官野為太</hi>
　　<hi>子文學多所禆益至大元年除國子司業四年拜翰林直學士知制誥同修國史皇慶元年陞翰林</hi>
　　<hi>侍講學士延祐初改集賢侍講學士兼國子祭酒移疾歸卒年七十六追封上黨郡公諡文懿</hi>
　　淵明歸來圖<lb/>
羲皇上人鄉里兒田園將蕪非所思楚聲雖託絶怨懟<lb/>
髙情千古歸來詞歸來忽復河山移忠憤意切語益微<lb/>
<pb n="KR4h0158_WYG_072-11b"/>
白雲遥遥望不極東籬舊菊西山薇夷齊奚疑怨耶非<lb/>
况乃貌此遺世資文行圭璧照方册飄然髣髴空同時<lb/>
　盧　亘<lb/>
　　<hi>字彦威武宗朝知制誥有含雪集</hi>
　　送鄧善之提舉江淛<hi>四首</hi>
春秋嚴筆削凛若執𤣥鉞君獨抱遺經結髮飽剞劂明<lb/>
剖是非心微探義理窟下視羣兒愚爭端王正月朅來<lb/>
奮直筆浩然心思竭王功與帝德昭昭日月揭胡為厭<lb/>
<pb n="KR4h0158_WYG_072-12a"/>
詞林擬欲觀溟渤榮華若浮烟汗簡青不滅<lb/>
離離天星髙皓皓雲月光候雁過楚澤蟋蟀鳴中堂天<lb/>
時諒難測徒然多感傷念子去意逺沈憂結衷腸憶昔<lb/>
初奉歡露白春蘭芳清尊罷新製妙趣深濠梁飛景急<lb/>
西匿川流浩蕩蕩𤣥髮凄嵗晚不脱天雨霜蔓草豈容<lb/>
惜松柏在髙岡<lb/>
暘谷上寒日影射扶桑枝瞬息及中天流光迅難持人<lb/>
生百年内昻昻何所施孤鴻東南征浮雲西北馳可憐<lb/>
<pb n="KR4h0158_WYG_072-12b"/>
萬感身㑹合須臾期安得㺯明月皎皎逺憂疑折花芙<lb/>
蓉浦蕩槳江漢涯優㳺以卒嵗身名良不隳<lb/>
遊雲蒼鱗窮閶闔不可呌徒令虎豹闗日月近輝耀濛<lb/>
濛八表塵隠隠萬彚竅泯然一歸途伊誰執其要栖栖<lb/>
聖哲徒禮樂懐窈𦕈閉門忍朝饑風雨深蓬蓼今年江<lb/>
海去光景短螢爝禾黍滿故墟閭巷餘返照揮絃送飛<lb/>
鴻古今入長嘯<lb/>
　　過黃陵廟<hi>此詩已見李材集中而潘選復屬盧亘姑兩存之然李多遊湘南作則題黃陵</hi>
<pb n="KR4h0158_WYG_072-13a"/>
　　<hi>廟固其宜也</hi>
黃陵廟前湘水緑天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清愁五十柱萬里鴻飛楓葉暮<lb/>
神鴉翻舞祠門開珠裳玉袖霑莓苔𤣥猿晝啼薜蘿影<lb/>
赤鱗夜去芙蓉冷北渚淚痕斑竹紋南風哀思蒼梧雲<lb/>
山頭古桂秋露碧山下江流豈終極荒涼揭車雜杜蘅<lb/>
靈風自吹烟霧旌輕帆晚向芳洲泊聊薦蘋羞奠蘭酌<lb/>
沅有氾兮湘有沱洞庭木落生層波裴囘獨咏騷人歌<lb/>
<pb n="KR4h0158_WYG_072-13b"/>
　　和春詩<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處燕瑶席舞雪誰家裁苧衣<lb/>
獨有倚樓無限意年年烟草暮鴻飛<lb/>
　鮮于樞<lb/>
　　<hi>字伯機中歳刻苦讀書因號困學官太常以詩翰名世元史職官儒學皆不載而藝林盛傳其人甞</hi>
　　<hi>書幅云登公卿之門不見公卿之面一辱也見公卿之面不知公卿之心二辱也知公卿之心而公</hi>
　　<hi>卿不知我之心三辱也大丈夫寧甘萬死不可一辱其風致如此子必仁字去矜亦有才名</hi>
<pb n="KR4h0158_WYG_072-14a"/>
　　感寓<hi>六首</hi>
吾愛東方朔髙揖金馬門向非玩六合安肯來崑崙昻<lb/>
昻九尺身談辯黃河翻誰知上書意蛾睂非自㛰不見<lb/>
馬相如俛首狗監恩人生非桃李何故不自言<lb/>
吾愛李太白玩世如游龍自知天上謫何必人間容海<lb/>
風吹緑髮蕭蕭臥雲松我昔夢見之遺以金芙蓉清輝<lb/>
怪在眼月落峨睂峰<lb/>
春風如緑波淡蕩浴楊栁髙樓語錦瑟落花泛樽酒何<lb/>
<pb n="KR4h0158_WYG_072-14b"/>
人白鼻騧䝉茸紫貂袖一字或未識銀章縣兩肘煌煌<lb/>
貝宫珠迺落緯蕭手誰知草𤣥者窮巷閉白首<lb/>
宇宙忽空濶飲馬萬里流平生負兩眼及此行寓州天<lb/>
清健鶻運木脱饑鷹投長風吹海雨濯我紫綺裘相逢<lb/>
半遊俠把酒髥如虬慷慨説史記歴今山川秋向來衣<lb/>
帶水日短河無舟<lb/>
西風桂花落我上天台山僊子扶我手冷然蒼水環乘<lb/>
鸞者誰子飛烟渺難攀三生此遊戲㺯影銀河灣空山<lb/>
<pb n="KR4h0158_WYG_072-15a"/>
忽飛瀑四顧鳴潺湲長揖馬子微此豈非人間<lb/>
船頭書千乘船尾酒百壺酒盡書在眼落月如明珠忽<lb/>
悟八陣法縱橫如河圖惜哉經世士未肯窺唐虞季子<lb/>
相六國所見惟隂符<lb/>
　以上感寓詩潘是仁編為丁鶴年作凡六首而元音<lb/>
　僅録三首以屬鮮于樞未知孰是然近日錢氏列朝<lb/>
　選中所載元末丁髙士詩甚夥未甞及此詩一句則<lb/>
　六首皆鮮于作元音特選其三耳<lb/>
<pb n="KR4h0158_WYG_072-15b"/>
　　過桐廬漏巷灘<lb/>
驚流激長灘百折怒未已篙師與水爭退尺進纔咫技<lb/>
窮解衣下力排過乃止維時春冬交冰雪寒墮趾我時<lb/>
卧舟中起視顙有泚迂疎一何補辛苦愧舟子<lb/>
　　水荒子歌<hi>二首</hi>
水荒子日日悲歌向城市詞危調苦不忍聞妻孥散盡<lb/>
餘一身城中米貴丐者衆崎嶇一飽經千門城中昔食<lb/>
城外米城外人今食城裏耕者漸少田漸荒政恐明年<lb/>
<pb n="KR4h0158_WYG_072-16a"/>
亦如此水荒子行歌乞食良不惡猶勝㺯兵獄中死<lb/>
水荒子聽我語忍死休離故鄉土江中風浪大如山蛟<lb/>
鱷垂涎寧貰汝路傍暴客掠人賣性命由他還更苦北<lb/>
風吹霜水返壑稍稍人烟動墟落賑濟欲下逋負除此<lb/>
著當年苦為樂水荒子區區吏弊何時無及早還鄉事<lb/>
東作<lb/>
　　湖上曲<hi>淛省廣濟庫每嵗用富户司出納延祐間有富户侵用官錢莫償者府判王某素殘</hi>
　　　<hi>忍乃拘繋其妻女以小舟載之勒趂遊客于西湖收纒頭入官鮮于伯機感作是詩</hi>
<pb n="KR4h0158_WYG_072-16b"/>
湖邊蕩槳誰家女緑慘紅愁問無語低囘忍淚並人船<lb/>
貪得纒頭强歌舞玉壺美酒不消憂魚腹熊蹯棄如土<lb/>
陽臺夢短匆匆去鴛鎖生寒愁日暮安得義士擲千金<lb/>
坐令桑濮歌行露<lb/>
　　退宮人引<lb/>
駝絨繡㡌紅顴頰素髮微連細紗結出宮嫁作海商妻<lb/>
裙腰尚帶河西摺少年十五二十時中官教得行步齊<lb/>
春羅朝剪繡花帖堦前夜舞髙䕫麗寵姬當前翠衿小<lb/>
<pb n="KR4h0158_WYG_072-17a"/>
便覺中原美人少金蓮斜抱捧珠龍玉籠倒挂收香鳥<lb/>
年年宮中春日長小車銀甕蒲萄香香殿吹簫鳯皇語<lb/>
一日再宴諸侯王舞困樓蘭過三十内家别選蛾睂入<lb/>
雖名伴送半無家旋賣珠環問親戚一為商婦始自憐<lb/>
十年不見囘畨船多年不記教坊曲時時尋撥相思絃<lb/>
　　題董北苑山水<lb/>
愛山不得山中住長自空吟憶山句偶然見此虚堂間<lb/>
頓教還我滄洲趣隂厓絶壑雷雨黒蒼藤老樹蛟龍怒<lb/>
<pb n="KR4h0158_WYG_072-17b"/>
岸石犖确溪澗濶知有人家入無路一重一掩深復深<lb/>
危橋古木依雲林是中宜有避世者我欲徑去投華簪<lb/>
源也世本膏粱子胷中丘壑肯如此後來僅見僧巨然<lb/>
筆墨雖工氣難似想當解衣盤礴初意匠妙與造化俱<lb/>
官閒飽飯日無事吮墨含毫時自娯誰憐齷齪百僚底<lb/>
雙鬢塵埃對此圖<lb/>
　　建德溪行<lb/>
山截溪將斷川迴路忽通鳥飛青嶂裏人語翠微中𤣥<lb/>
<pb n="KR4h0158_WYG_072-18a"/>
圃參差是桃源想像同平生苦行役翻愛石尤風<lb/>
　　題許仁仲卷<lb/>
殘雪詞林退食時小窗開卷鬢如絲音傳正始誰同調<lb/>
氣逼元和稍自持文字不隨前輩盡風流只許後人知<lb/>
霜清月冷梅花瘦獨對熏爐看欲癡<lb/>
　　石橋山留題<lb/>
旁通日月上星辰有路遥應接玉京僊奕未終人物換<lb/>
秦鞭不到海波平當時混沌知誰鑿他日崆峒强自名<lb/>
<pb n="KR4h0158_WYG_072-18b"/>
枯樹重榮事尤異欲從樵者問長生<lb/>
　　遊智者寺<lb/>
四圍松是祗園樹三面山開舎衞城遊子心隨仙境化<lb/>
老禪詩似石根清㡬人邂逅有今日半載趦趄成此行<lb/>
安得盡抛身外事長年來此學無生<lb/>
　袁　桷<lb/>
　　<hi>字伯長慶元人為童子時詩已著聲大悳初閻復程文海王構薦為國史院簡閲官陞應奉翰林文</hi>
　　<hi>字同知制誥兼國史院編修請購求遼金宋三史遺書歴兩考遷待制拜集賢直學士移疾去官未</hi>
<pb n="KR4h0158_WYG_072-19a"/>
　　<hi>㡬復以原官召入改翰林直學士知制誥同修國史至治元年遷侍講學士泰定初辭歸桷在詞林</hi>
　　<hi>朝廷制冊多出其手所著有易説春秋説清容居士集卒年六十一贈中奉大夫追封陳留郡公諡</hi>
　　<hi>文清○按元明善為袁夫人墓誌袁四明人家世通顯桷四代以上皆宋大臣</hi>
　　飲酒雜詩<hi>五首</hi>
春至舊疾作晝眠聽禽聲總角耽六籍萬化何縱橫觀<lb/>
象太極初始悟無虧成環中秘靈根羣動一以貞吾欲<lb/>
乘彩鳯截篁吹為笙上窮崑崙渾下探渤澥清<lb/>
京師二十載酒中有深歡大雨即閉户朔風常解鞍客<lb/>
<pb n="KR4h0158_WYG_072-19b"/>
至輙笑之是豈宜居官振容筮神蓍鴻飛漸于磐百嵗<lb/>
苦世短萬鍾非我干所以東方生吏隠神益完<lb/>
陽烏乘南雲飄飄振竒翮迫此粱稻謀居移遂成客愧<lb/>
我食京塵誓墓志未獲雙峰十丈松下有千載魄當年<lb/>
侍蓬瀛香芸森寳冊髙齋集遺編朱墨猶手澤戰兢愧<lb/>
匪承永念在行役<lb/>
少欲觀滄海下取珊瑚枝穹龜負𤣥文靈鰌揚朱鬐盪<lb/>
舟不能往寶氣時紛披有客方壺來授簡雲差差一以<lb/>
<pb n="KR4h0158_WYG_072-20a"/>
參太極九以師庖犧振衣海神泣舉觴山鬼移載觀五<lb/>
嶽形五性各有殊神州養深知百靈受驅馳申申安樂<lb/>
翁定洛為中居神京屹金臺五雲玉芙蕖始知天經旋<lb/>
積氣為堪輿<lb/>
嵯峨白雲阡種松在山腰散之不盈掬離離如麥苗迎<lb/>
陽潄靈津參差拂雲霄露重碧天淨𤣥鶴時來巢俛仰<lb/>
二十年鬢齒日以凋寄聲謝𤣥鶴相期躡岧嶤<lb/>
　　次韻虞伯生夜坐<lb/>
<pb n="KR4h0158_WYG_072-20b"/>
炎晶爍草露木末望西顥靜躁誰為尸翕忽紛寸抱志<lb/>
士法天運炳燭不在老羣經固其郛積神以為寶陋彼<lb/>
多言生希名太𤣥草山林詎心違歳月付幽討擾擾徒<lb/>
為名努力在此道<lb/>
　　度淮寄養浩<lb/>
竹清寒房靜殘月在西壁悄悄燈景微尸坐棄枕席井<lb/>
華飲蟾蜍𤣥雲成五色明知非世謀精詣在六籍我行<lb/>
長淮浪凍樹挾春碧夢子白紵寛雙眸炯空激書來屢<lb/>
<pb n="KR4h0158_WYG_072-21a"/>
在手此意何的的數面不成歡逺别迺復惻歸雁臨風<lb/>
翔先之寄深臆<lb/>
　　懐伯生<lb/>
春雨消路塵春風散林纈蕩蕩長安門客子千萬轍城<lb/>
隂有一士淡食羮不啜采彼松上露煮石化晴雪沈㝠<lb/>
獲真性觴至那復説向來舌本談今作耳根熱維南有<lb/>
樛枝嵒溜滋百結在德良自防居屯詎為折念之長夜<lb/>
深寒光吐殘月<lb/>
<pb n="KR4h0158_WYG_072-21b"/>
　　史氏報春堂<lb/>
白雲在屋角凱風生樹端下有慈竹叢低昻候平安盈<lb/>
盈玉雪母光若赤瑛盤朝奉鶴禁恩暮承龜臺歡教兒<lb/>
誦經史清言消綺紈築堂深且明朱光映庭蘭寸心諒<lb/>
匪石寵辱非所干世故疾危岌奉盈身愈完願言樹明<lb/>
德朝夕應加餐<lb/>
　　煮茶圖一卷倣石窗史處州燕居故事也<lb/>
石窗山樵晉公子獨鶴蕭蕭烟竹裏月湖萬傾碧瑠璃<lb/>
<pb n="KR4h0158_WYG_072-22a"/>
髙築虚堂水中沚堂深六月如深秋萬柄風揺紅旖旎<lb/>
遵南更有山澤姿對面晴峰插天倚憶昔王門豪盛時<lb/>
甲第如雲總朱紫曉趨黃閣袖香塵俯首脂韋喪厥美<lb/>
一官逺去長安門德色欣欣對知已豈如髙懐脱榮辱<lb/>
妙出清言洗紈綺郡符一試不挂意㟁幘看雲卧林墅<lb/>
平生嗜茗苦有癖古井汲泉和石髓風囘翠碾落晴花<lb/>
湯響雲鐺滚珠蕋齒寒意冷復三咽萬事無言歸坎止<lb/>
何人丹青悟天巧落筆毫芒研妙理黃粱初炊夢未古<lb/>
<pb n="KR4h0158_WYG_072-22b"/>
舊事凄零誰復紀展圖縹緲憶遺蹤玉佩珊珊響秋水<lb/>
　　送蘇子寧赴嶺北行省郎中<hi>二首</hi>
貂帽䕶寒沙冰天閲歳華斷溪駝聽水密雪犬行車雲<lb/>
盡難尋雁春深不見花昔人竒絶處八月解乘槎<lb/>
往歳經遊地寒蕪碧燐深雲開山後陣水咽隴頭吟雪<lb/>
白氊房重天青羽檄沈重華新雨露悲喜候車音<lb/>
　　書懐寄從子瑛<lb/>
越公舊築鄞江宅風捲飛花刼火新子竟尋真餐白石<lb/>
<pb n="KR4h0158_WYG_072-23a"/>
我方修史玩青春金張螭綬元欺世王謝烏衣亦可人<lb/>
誓墓政須堅晚歳雙峰擁髻碧嶙峋<lb/>
　　次韻天童岫禪師<lb/>
太白峰髙積翠明老禪的的寄深情相思沙礫惟懐璉<lb/>
獨立鄉臺近子卿舊業久荒松露立浮名空眩槿朝榮<lb/>
定須結社修真隠寒月深燈了梵經<lb/>
　　送雪竇長老校經囘里<lb/>
翠鎖公闗疊疊髙坐看明月負金鼇已將禪板傳心印<lb/>
<pb n="KR4h0158_WYG_072-23b"/>
暫下繩牀衣毳袍聖諦無聲機獨露經筌有誤目難逃<lb/>
塵中白髮誰消得歸掩山寮聽雪濤<lb/>
　　五月二十日甘雨如注江南呼為分龍雨<lb/>
平疇龜坼禱龍君百頃青黃兩界分匝㟁已霑三尺雨<lb/>
隔溪惟見一川雲誰家襏襫涼如水此地祗禂火欲焚<lb/>
共道神功有南北老農元不廢耕耘<lb/>
　　送華山隠者<lb/>
黑髮詞官佩水蒼萬松深處響琳瑯黃柑有法能為酒<lb/>
<pb n="KR4h0158_WYG_072-24a"/>
紫术無饑可代糧招鶴舞空山月冷檄龍吹雨海風涼<lb/>
瑶池欲問長生訣碧澗研朱寫綠章<lb/>
　　次周侍御囘朝<lb/>
蛾睂班肅整皇皇匼匝松隂陋午光舞翿當軒催進酒<lb/>
册函登陛促傳香六龍捧御雲中日三象輸琛海外洋<lb/>
欲識兩宫清淨理熏風殿角漏初長<lb/>
　　碧筩飲<lb/>
甘露無聲墜玉盤中天飛影動琅玕壚頭太白塵埃熱<lb/>
<pb n="KR4h0158_WYG_072-24b"/>
石眼空青冰雪寒水泄尾閭來瀚海手扶砥柱障狂瀾<lb/>
麯生不用忙傾葢吸盡清香見肺肝<lb/>
　　寄子昻<lb/>
故國王孫佩楚蘭春雲涼月倚朱欄玉簫曲趂鶯聲囀<lb/>
金鼎香隨蝶夢殘碧沚波清堪把釣黃塵風急倦彈冠<lb/>
外家文物惟君在笑我冰姿跨曉鞍<lb/>
　　送王繼學<hi>二首</hi>
玉京髙處雪流脂連插雞冠緑鬢垂蹀躞有泥歌獨漉<lb/>
<pb n="KR4h0158_WYG_072-25a"/>
琵琶無夢説相思黑河舊樂催填譜白海名花擬進詞<lb/>
羽獵上林俱罷賦卿雲何以報明時<lb/>
淺波平疊磧漫漫拂嶺青帘罨畫看氊屋起營羊胛熟<lb/>
土房催頓馬挏乾祠宮走驛傳金椀氷正分奩貯玊盤<lb/>
莫上鄉臺望南北白雲微處是長安<lb/>
　　觀物<lb/>
黃河不信從天下濟水那知有伏流自古乾坤合神化<lb/>
空將簡牘費㝠摉張華博物身終死鄒衍談天舌竟休<lb/>
<pb n="KR4h0158_WYG_072-25b"/>
我亦從今銷綺語春風碧眼玩沙鷗<lb/>
　　寄開元奎律師<lb/>
雙塔亭亭透夕陽芭蕉深處碧窗涼江神夜聽光明偈<lb/>
天女朝分解脱香齋鉢午空烏守樹經堂雲冷鶴歸房<lb/>
平生欲結西方社似笑淵明作吏忙<lb/>
　　無題次馬伯庸韻<hi>四首</hi>
金縷歌殘月滿江玉顔曽憶侍油幢象牀雲重恩專一<lb/>
鯨錦波翻賜疊雙春淺正宜氊作幕夜凉深恨魫為窗<lb/>
<pb n="KR4h0158_WYG_072-26a"/>
浣紗可是無虚匹側足寒溪濺石淙<lb/>
翠簾匝匝䕶朱光千葉宮桃滿院香閬苑有鸞通尺素<lb/>
虚橋無鵲寄流黃上林賦罷歸巴蜀興慶詞工謫夜郎<lb/>
不是月中親度曲世人那解聽霓裳<lb/>
相期來似石城潮日望晴虹結綵橋却月睂愁歌漸逺<lb/>
凌波步近意非遥抽琴有恨迴青角疊袖無塵轉緑腰<lb/>
㺯玉最憐隨鳯去秋來誰與伴吹簫<lb/>
白髮詞臣兩耳垂華腴堆笏陋牛醫宮娥引燭催麻日<lb/>
<pb n="KR4h0158_WYG_072-26b"/>
院吏傳更寫制時蠟撚化生秋夕賜翠標疊勝歳華移<lb/>
低頭欲説唐朝舊願侍虚皇進玉巵<lb/>
　以上八首潘是仁編為貫雲石作曹選於袁貫兩存<lb/>
　之然考次伯庸無題詩在文類中久已屬袁其餘皆<lb/>
　袁作無疑矣潘編多耳食附㑹而能始亦草率如此<lb/>
　豈未讀文類耶<lb/>
　　翰林故事莫盛於唐宋聊述舊聞擬宫詞<hi>五首</hi>
禁鐘初動趣傳宣衣袖薫香到御前漸近宮門扶下馬<lb/>
<pb n="KR4h0158_WYG_072-27a"/>
内官分引導金蓮<lb/>
御筆圓封草相麻龍箋香透擁金花儀鸞敕設庭前候<lb/>
賜酪方終更進茶<lb/>
制草塗鴉未敢刪内璫宣引侍龍顔已分筆格金蟾滴<lb/>
更賜端溪紫硯山<lb/>
春帖分裁閣分多宮娥爭餽纈綃羅青絲菜餅銀盤送<lb/>
幡勝新題墨旋磨<lb/>
清馥香温玉酒巵祝文新撰報都知夜來奉㫖傳丞相<lb/>
<pb n="KR4h0158_WYG_072-27b"/>
五朶雲濃押省咨<lb/>
　　葛僊翁移居圖<lb/>
翁媪相攜入翠微轉頭猶有可憐兒丹砂不是神仙藥<lb/>
勾漏歸來鬢已絲<lb/>
　　宮女度曲圖<lb/>
望瀛法曲紫霞觴更按伊州奉玉皇翠竹涼深宮院密<lb/>
新聲那得過宮牆<lb/>
　同　恕<lb/>
<pb n="KR4h0158_WYG_072-28a"/>
　　<hi>字寛甫其先太原人後遷秦中奉元祖昇父繼先皆博學熊文恕安靜端凝羈丱如成人年十三以</hi>
　　<hi>書經魁鄉校仁宗踐阼即其家拜國子司業三召不起陜西行臺侍御史趙世延請即奉元置魯齋</hi>
　　<hi>書院中書奏恕領教事制可之延祐設科再主鄉試人服其公致和元年拜集賢侍讀學士以老疾</hi>
　　<hi>辭恕家無儋石儲而聚書數萬卷扁所居曰榘菴卒年七十八有榘菴集二十卷</hi>
　　愁<lb/>
來時容易去何遲半在胸中半在睂門掩落花春去後<lb/>
窗涵殘月酒醒時濃如野外連天草亂似空中惹地絲<lb/>
除却五侯歌舞地人間何境不相隨<lb/>
<pb n="KR4h0158_WYG_072-28b"/>
　程　文<lb/>
　　<hi>字以文徽州人平生介持以著述為事不事造請年踰六十始擢國史編修官調國子助教拜南臺</hi>
　　<hi>御史遷禮部員外郎有集三十卷</hi>
　　送文仲德之臨洮帥府經歴<lb/>
吾聞洮州緑石堪為硯能淬筆鋒如淬劍地靈天寶愁<lb/>
鬼工埋沒塵沙羞自獻羌童目悍手足鮮挂弓走馬唯<lb/>
臨邊雄藩令嚴烽燧息鼔角晝静旌旗縣幕官姓文不<lb/>
好武要使西羌化東魯詩書盈案夜生輝親寫封章上<lb/>
<pb n="KR4h0158_WYG_072-29a"/>
天府豪猪之靴青兕裘時平不願萬戸侯但得洮州緑<lb/>
硯石歸來泚筆立螭頭<lb/>
　　歳寒問答辭<hi>二首</hi>
松柏杉何槃槃毫末小排雲端不作梁柱守歳寒曽不<lb/>
如桃李花朝榮暮謝得實升金盤昻藏千百年一待鳯<lb/>
與鸞<lb/>
松柏杉何槃槃古來材大用則難君勿言時則然受命<lb/>
既獨賦性偏髙枝中梁柱小枝可以為車船材見識全<lb/>
<pb n="KR4h0158_WYG_072-29b"/>
吾天鳯鸞不巢且任百鳥喧寧同歳寒老不與春風妍<lb/>
君勿言時則然大匠一過肯棄捐<lb/>
　髙克恭<lb/>
　　<hi>字彦叔房山人官尚書善繪事</hi>
　　題道院<hi>二首</hi>
緑隂無際壓蒼苔為愛幽深手自栽風月早知煩耳目<lb/>
不教春筍過牆來<lb/>
草色琅玕逼兩楹蚤隂才過午隂清斜陽又送西軒影<lb/>
<pb n="KR4h0158_WYG_072-30a"/>
一枕移牀待月生<lb/>
　　無錫山中留題<lb/>
山深自昔無車馬道在何曽畏虎狼祗恐閒人來看竹<lb/>
淋漓醉墨汚新牆<lb/>
　　即事<lb/>
古木隂中生白烟忽從石上見流泉閒隨屈曲尋源去<lb/>
直到人家竹塢邊<lb/>
　　過弋陽<lb/>
<pb n="KR4h0158_WYG_072-30b"/>
雷聲驅雨過山西山腹雲根似削齊日暮牧兒歸不得<lb/>
料應白水漲前溪<lb/>
　　過信州<lb/>
二千里地佳山水無數海棠官道傍風送落紅攙馬過<lb/>
春光更比路人忙<lb/>
　<lb/>
　<lb/>
　宋元詩㑹卷七十二<lb/>
</p>
<p>
</p>
  </div>
<div>
<head>宋元詩㑹卷七十三</head> <lb/>
    <p>
<pb n="KR4h0158_WYG_073-1a"/>
欽定四庫全書<lb/>
　宋元詩㑹卷七十三<lb/>
　　　　　　　　　　　兵部主事陳焯編<lb/>
　許　謙<lb/>
　　<hi>字益之其先京兆人徙金華至謙方五世父觥宋淳祐七年進士仕未顯以殁謙生數歳而孤世母</hi>
　　<hi>陶氏口授孝經論語入耳輒不忘稍長肆力于學取四部書分晝夜讀之雖疾不廢既乃受業金履</hi>
　　<hi>祥盡得其所傳之奥于是随所誦讀輒有發明于四書集註則著叢説二十卷于尚書則著叢説六</hi>
　　<hi>卷于詩傳則著名物鈔八卷其觀史有治忽㡬微葢倣史家年經月緯之法起太皞氏訖宋元祐元</hi>
<pb n="KR4h0158_WYG_073-1b"/>
　　<hi>年司馬光卒之月備其世數原其興亡以為光卒則中原之治不可復興故附於獲麟之義以致意</hi>
　　<hi>焉延祐初居東陽入華山四方來學者逺而幽冀齊魯近而荆揚吳越皆不憚百舎相從先後論薦</hi>
　　<hi>于朝者章數十上鄉闈大比請司衡文皆莫能致學者視其安否為斯道之隆替焉卒年六十八世</hi>
　　<hi>稱白雲先生由何基王柏金履祥至謙而道益著故推原統系者目謙為考亭之嫡嗣焉詩調平常</hi>
　　<hi>端人正士之言正不必求諸新異也</hi>
　　遣興<hi>五首</hi>
秋日常苦短秋夜不可闌葉鳴迅風晚蟲怨零露寒月<lb/>
白天炯炯振衣起盤桓山川出浮滓翳彼明不完幽興<lb/>
<pb n="KR4h0158_WYG_073-2a"/>
中道絶百感來無端何當誅豐隆致身無羽翰清光亦<lb/>
何私不照方寸丹<lb/>
猗猗澧有蘭馥馥沅有芷獵獵石上蒲泛泛水中芰鮮<lb/>
鮮三徑菊旎旎百畮蕙采掇集衆芳粲爛成雜佩佩服<lb/>
何所從將以待君子<lb/>
蓬生衆麻中不扶能自直寒窗效蠧鑽孤陋寡聞識古<lb/>
來貴尚友萬善在熏炙古人不可見今人豈易得千載<lb/>
遥相思空使我心惻<lb/>
<pb n="KR4h0158_WYG_073-2b"/>
春風榮衆芳秋露悴百草羲和策日月急疾兩飛鳥枯<lb/>
桑號天風俛仰波浩渺氣流物隨化金石不自保人生<lb/>
寄蜉蝣時邁胡不老天地有終窮微渺何足道<lb/>
乾坤無停運清氣日夜生人居覆載間所息能不萌握<lb/>
機養天和持守如捧盈得喪固有命寵辱何足驚一身<lb/>
磐石重萬鍾浮雲輕丈夫有志願誰謂吾無成<lb/>
　　詠懐<lb/>
朔風漠沙白瘴日越荔丹出門萬里道爭似二頃田拜<lb/>
<pb n="KR4h0158_WYG_073-3a"/>
塵素所薄知命復何言鄙夫競聲利石火寒無煙清風<lb/>
桐江水捷徑終南山丈夫時用舎所貴無泚顔得喪固<lb/>
一瞬芳臭俱百年坦途有覆轍窮哭誰復憐乾坤渺無<lb/>
際我身蝨其間浩氣貫元化漸著豈不闗見可乃合道<lb/>
行險祇自殘平生作霖志詎有懐土安風雲有嘉㑹時<lb/>
至客何難君看激海鵬振翮青霄端<lb/>
　　酬潘明之<lb/>
鴻鵠凌青霄燕雀巢白屋凌霄志寥廓巢屋亦云足故<lb/>
<pb n="KR4h0158_WYG_073-3b"/>
人渺天涯嵗月如轉燭昔為交手歡今成斷腸曲嵩華<lb/>
日以髙江漢日以卑道異謀不同何用傷别離書成情<lb/>
未盡路逺夢更迷相思溪水頭猶如送君時<lb/>
　　題曹提領湘靈廟聞樂見燈詩卷<lb/>
重華陟遐方馬斃車折軸娥英失所天往殉行且哭黛<lb/>
凝衡山雲淚染湘江竹夫君不可見異穴嘆同榖廟食<lb/>
三千年境土惠徼福事久竟忘哀幻化驚耳目音響鈞<lb/>
天和光景清夜燭誰熊寫新聲如彼涓在濮<lb/>
<pb n="KR4h0158_WYG_073-4a"/>
　　贈江行父<hi>二首</hi>
有朋逺方來傾葢語已契紛紛燕雀間聽此孤鶴唳中<lb/>
扃湛淵水窺測渺無際接人氣雖和自律言頗厲為言<lb/>
君子交相與期晚嵗珠玊生光輝顧我形頗穢<lb/>
海為百川歸流派各有源清濁豈不異皆可觀其瀾威<lb/>
儀動三千意象非一端要知霄壤隔乃在毫釐間畢公<lb/>
勤小物垂訓古不刋<lb/>
　　潁川趙璉從予遊逾二載於其行書以贈之<lb/>
<pb n="KR4h0158_WYG_073-4b"/>
宵漏四十餘疾急不可駐役夫昧昏夜戍柝迷夙暮商<lb/>
頌歌悠揚未足發歸趣竹徑流疎螢蕉葉瀉清露咿咿<lb/>
逺雞鳴蠅聲無乃誤<lb/>
　　送李榮甫知事遷淮西<lb/>
淮水出桐柏浙江發東陽期㑹至滄海千里遥相望源<lb/>
澄撓不濁水德固可量願將此清泠溥施彼一方<lb/>
　　放牛圖<lb/>
木葉紅欲落野草青未枯徤犢起跳浪脱梏行江隅牧<lb/>
<pb n="KR4h0158_WYG_073-5a"/>
人善防閑為擇牧與蒭母牛徐掉尾煦嫗鳴相呼阿童<lb/>
得所託靜中樂華胥豈惟置蓑笠乾坤一籧篨茍能物<lb/>
付物拱黙湛如愚<lb/>
　　思逺樓<lb/>
𤣥樓矗城端簷影墮水涯憑闌對堤草鳴櫓飛浪花舊<lb/>
聞㑹昌湖一望十里賒藩籬孰定地相入如犬牙河間<lb/>
尋丈波僅可通行槎芙蕖已銷落寒水浮枯葭佳景不<lb/>
及逺興思重咨嗟夫人各有思所異正與邪潮汐蕩漓<lb/>
<pb n="KR4h0158_WYG_073-5b"/>
薄鄭衞生淫哇君子善發慮身通心則遐徘徊興未已<lb/>
古木啼昏鴉<lb/>
　　中州龍翔興慶寺<lb/>
孤嶼浮中川晝夜汨潮汐何年地維裂中斷洲渚失兩<lb/>
峰峙東西蔽影互朝夕浮屠據稜層梵宇絢金碧飛龍<lb/>
迫風雷曽此一憩息昔時梐枑居今作大士室了師擇<lb/>
靈地為假蛟鼉窟聚沙合舊港連亘如片石山扉夜無<lb/>
闗神物便入出亂流攜故老一一訪陳迹軒亭倚葭葦<lb/>
<pb n="KR4h0158_WYG_073-6a"/>
濤浪倚几席豫章號凄風篠蕩翳寒日憑髙慨今古天<lb/>
海相蕩激景在人已非悠悠意何極<lb/>
　　暮過東津館<lb/>
薄暮下通津灘急舟劇箭漁燈互明滅隴月時隠見清<lb/>
颸從東來涼風襲我面目送兩山青天長淨如練<lb/>
　　遊鍾山至八功德水<lb/>
悠悠鍾山雲朝夕碍我目褰衣試一往行與雲相逐驅<lb/>
馬出東門十里至山麓幽人昔已古誰能繼芳躅猿鶴<lb/>
<pb n="KR4h0158_WYG_073-6b"/>
乘古林鼪鼯嘯深木彼哉西方人胡為擅斯谷豈云事<lb/>
幽栖政爾炫華屋泓泉抱何德濁熱供一沃巖囘屐欲<lb/>
倦小憩倚脩竹涼颸自披襟佳興亦云足<lb/>
　　舟中雜興<hi>三首</hi>
冉冉江上蘆離離路傍草霜露侵衣裳何用涉逺道鴻<lb/>
雁方有序孤飛在林表豈不顧其羣長風翮難矯<lb/>
亭亭嶺上雲𤣥鶴相與飛俛啄戀故巢不得從雲歸秋<lb/>
風颺黃葉飄颻各何之籯糧事逺遊在昔聞斷機栖鳥<lb/>
<pb n="KR4h0158_WYG_073-7a"/>
辭茂林徘徊更依違悠悠兩江水共此明月輝<lb/>
嵐烟紫崔嵬波月光滉瀁星宿縣虚篷雲雨暗逸槳震<lb/>
澤商氣深雄風駕濤浪白鷗與蒼雁來往同簸蕩吳潮<lb/>
海門濶飛雪噴秋響重重越山迎汨汨溪流上舟行歴<lb/>
旬日佳景閲萬状孤征抱結思所感重悽愴安得同心<lb/>
人詠歌共清賞<lb/>
　　送胡秋白衢州學正<lb/>
東陽有佳士簪盍鍾山下摛文集風雲論事共樽斚為<lb/>
<pb n="KR4h0158_WYG_073-7b"/>
言諸孫行二妙皆作者有懐不可見情若江流瀉今此<lb/>
逢少君秋月澄霽野儒術久不振屏棄如土苴泮林雖<lb/>
儲材樲棘亂梧檟固當距詖行扶植歸大雅太末古名<lb/>
邦生才今豈寡善性水同趨範模待良冶<lb/>
　　採藥<lb/>
亭亭北山松宿靄䕃深碧蒼根走虬龍巨幹盤鐵石平<lb/>
生梁柱材不受霜雪厄兔絲得所附裊裊挂千尺流脂<lb/>
入九地千嵗化琥珀我欲掇其英俯仰費搜擿紅爐轉<lb/>
<pb n="KR4h0158_WYG_073-8a"/>
丹砂石髓變金液但恐茫昧間圖驥不可索意長時苦<lb/>
促雙鬢日夜白刀圭或可試習習在兩腋蓬萊三萬里<lb/>
詎謂弱水隔他時來山中故老應不識<lb/>
　　種松<lb/>
青松如秧針植在山之蹊豈惟娯心目嵗寒以為期未<lb/>
飽雨露恩那識廟廊姿蓬萊塞三徑埋沒誰復知秋風<lb/>
隕百草秀色不少衰雖然咫尺根已見佳種竒君看二<lb/>
十年腰大數十圍雪霜挺堅操雲漢擎髙枝時有白鶴<lb/>
<pb n="KR4h0158_WYG_073-8b"/>
來凡鳥那堪棲兔絲與凌霄冉冉相附依青松本貞固<lb/>
不逐衆物移大器固晚成何用嫌暮遲願言堅汝節黽<lb/>
勉待嵗時<lb/>
　　對竹<lb/>
主人樹脩竹近在桃李場賦性雖不同相友庸何傷陽<lb/>
春被桃李紅白爭低昻無言自成蹊相媚色與香何心<lb/>
伴幽獨徒引蝶蜂忙此君心本虚寧逐春風狂咄嗟桃<lb/>
與李開落那能常<lb/>
<pb n="KR4h0158_WYG_073-9a"/>
　　寄友人<lb/>
丹鳯止髙岡衆鳥甘戢羽昻昻九皋鶴下土得所附江<lb/>
南竹實多朝陽自軒翥延頸戛然鳴四顧失其侶豈不<lb/>
念相從天濶無處所鳯兮歸何時恥與燕雀伍<lb/>
　　秋日<lb/>
秋風撼虚林秋水揚素波緩衣踞磐石怡盼庭樹柯芳<lb/>
景良可惜去日亦已多天寒道路逺奈此兩鬢何興來<lb/>
勿引酒醉飲空悲歌丈夫有志適慷慨捫太阿<lb/>
<pb n="KR4h0158_WYG_073-9b"/>
　　酬潘明之<lb/>
華亭谷深紫烟濕老鶴唳空眼垂碧功名千嵗衣染墨<lb/>
遼陽骨換今㡬日華表時來語消息九皋胎化頂未丹<lb/>
海門雲冷髙飛難戛然長鳴飲清湍何當天風吹羽翰<lb/>
方壺圓嶠同盤桓<lb/>
　　遊龍囘寺碧雲有何無適草書<lb/>
蒼鱗作霖囘壑裏竟化長岡飛不起何年老僧飛錫來<lb/>
强架檐楹萬山㡳碧雲石梯如登天俯視竹樹行其巔<lb/>
<pb n="KR4h0158_WYG_073-10a"/>
巖巒起伏呈怪状壮若羣馬奔吾前何仙仙去不復返<lb/>
滿壁龍蛇驚醉眼可憐一半委塗泥况復阽危混苔蘚<lb/>
山翁摸搨妙入神永和繭紙且逼真勸君勿辭一日力<lb/>
為我留為百世珍君不見二王舊帖皆殘編至今不惜<lb/>
千金傳<lb/>
　　立秋日寄趙璉<lb/>
蘭皋慘碧烟萋萋徘徊不忍竟與違欲窮目力望江水<lb/>
江風故挾雙舟飛歸來復對呶呶者思才俯首西窗下<lb/>
<pb n="KR4h0158_WYG_073-10b"/>
廏中駿足逐春風執策臨之盡凡馬拂硯挑燈披竹素<lb/>
朝昏總是懐人處有時獨倚西南樓不見㝠鴻北征路<lb/>
　　送諸暨俞州判<lb/>
北風蕭蕭吹江蘆清霜載道冰在鬚奚奴束書催上車<lb/>
政成卷斾歸京都暨陽渺處天一隅里閭凋瘵煩爬梳<lb/>
負戈攘臂衆暴寡探囊胠篋爭捐軀天民秉彛同好德<lb/>
椎牛端為饑寒驅倅州寛惠别淑慝癉惡豈必連妻孥<lb/>
甘棠蔽芾有餘䕃百里寧謐無援桴存心忠孝本天性<lb/>
<pb n="KR4h0158_WYG_073-11a"/>
為政固與常人殊壽昌自樂歸河中希文隠憂居江湖<lb/>
白雲舎近畢至願青霄路迥寧躊躇<lb/>
　　馮公嶺<lb/>
層巒疊嶂危相倚亂若飄風湧秋水寒松荒草間蒼黃<lb/>
照眼崢嶸三十里初如井㡳望天門一峰巍然中獨尊<lb/>
縈囘百折至絶頂俯視衆嶺來兒孫人言此山插霄漢<lb/>
馬不容鞭僕夫嘆攀援何異蜀道難氣竭神疲背流汗<lb/>
熟視徐行路覺平心寛意適步更輕志須預定自逺到<lb/>
<pb n="KR4h0158_WYG_073-11b"/>
世事豈得終無成我來正值窮冬月倚杖巖前嚼松雪<lb/>
午店烟生野飯香陽坡日近梅花發寄語悠悠行路人<lb/>
乾坤設險君勿嗔胸中芥蔕未盡去須信坦道多荆榛<lb/>
　　題姑蘇臺<lb/>
姑蘇城上姑蘇臺青山百里蛾睂開平郊如掌思清逺<lb/>
昔人樂極曽生哀大讐未復敵不死壯志消磨侈心起<lb/>
㑹稽捷甲功自多種蠡深謀誠未已不知佳冶能傾國<lb/>
暮暮朝朝醉春色勲臣抉眼視東門越女還為越人得<lb/>
<pb n="KR4h0158_WYG_073-12a"/>
只今興廢總成空惟餘碧草揺凄風可憐千古臺前水<lb/>
不洗當年甬東恥<lb/>
　　友人招飲榴花下<lb/>
獰風惡雨消餘春春歸到處成清隂萬枝濃緑幻春色<lb/>
絳葩丹蕊俄森森祝融行部過九地誤縱炬火燒園林<lb/>
艶妝炙日色更好泠泠著雨紅尤深浩歌相對作痛飲<lb/>
有花為伴非孤斟支頤半醉不成夢恍惚錯錯供微吟<lb/>
只愁明日便揺落徘徊欲去還重臨㑹須秋風折珠實<lb/>
<pb n="KR4h0158_WYG_073-12b"/>
當載樽酒相追尋<lb/>
　　放櫂行<lb/>
安溪湖平行櫂多黃頭豎兒倚櫂歌梅花照眼送寒色<lb/>
酒暈著臉生春和炎涼世態翻覆手江水長靜風吹波<lb/>
出門一笑天萬里白鷗浩蕩如吾何<lb/>
　　暮春郊外<lb/>
行行多勝事石竇濺流泉白鳥浮雲外青山落日邊風<lb/>
平花委地野迥草連天春事成牢落人生一夢然<lb/>
<pb n="KR4h0158_WYG_073-13a"/>
　　遊智者寺<lb/>
風日景颼颼松隂繋紫騮白雲千載寺黃葉四山秋地<lb/>
勝樓臺接林深虎豹遊人生自可樂此外復何求<lb/>
　　蕭兄臨行索詩即席賦贈<lb/>
相逢嗟久别歸路復悤悤我愧今原憲君非舊阿䝉山<lb/>
風驚落木江日數飛鴻舟颺西流水明朝定向東<lb/>
　　花溪道中<hi>二首</hi>
板橋橫古渡村墅帶平林野鴨寒塘靜山禽曉樹深雨<lb/>
<pb n="KR4h0158_WYG_073-13b"/>
微風栗烈雲暗雪侵尋安道門前水清遊豈獨吟<lb/>
天寒道路逺此去復何求適意真為樂浮生㡳用憂雲<lb/>
容低野樹風力逆溪流喜見梅花笑相迎傍驛樓<lb/>
　　浦川方仲觀入城從學繼入公門今歸侍親求詩<lb/>
百里來為學違親半載餘暮雲飛故里秋露浥行車紅<lb/>
葉蟬聲老黃花雁影疎漢朝尊吏事何必業詩書<lb/>
　　秋夕<lb/>
月落窗仍暗燈殘卷未収家人催杼柚穉子數更籌冷<lb/>
<pb n="KR4h0158_WYG_073-14a"/>
露蟲摶夜凄風樹怯秋百年一瞬目萬慮㡬搔頭<lb/>
　　過太湖<lb/>
周迴萬水入逺近數州環南極疑無地西浮直際山三<lb/>
江歸漢表一徑界河間白浪秋風疾漁舟意尚閒<lb/>
　　贈王斗山<lb/>
骨肉斯文氣味投春風芹藻憶同遊故人别後無青眼<lb/>
此日相逢盡白頭匣劍光橫南斗夜鳯梧隂冷峴山秋<lb/>
惟應且試連鼇手未許江干下直鉤<lb/>
<pb n="KR4h0158_WYG_073-14b"/>
　　三月十五夜登迎華觀<lb/>
夜深來此倚欄干千里樓臺俯首看月到中天花影正<lb/>
露零平地草光寒氣清更覺山川近意逺從知宇宙寛<lb/>
長嘯一聲雲外落㡬家兒女夢初殘<lb/>
　　青田大鶴洞<lb/>
榕影扶疎路九囘仙家那復著塵埃山間田在牛終隠<lb/>
石上巢空鶴下來丹竈無灰惟白草劍鋒遺跡自蒼苔<lb/>
洞中道士今何處三扣雲闗杳莫開<lb/>
<pb n="KR4h0158_WYG_073-15a"/>
　　西山萬象寺<lb/>
亂峰盡處接浮雲東望悠悠萬事陳百里江流縈縞帶<lb/>
滿城居室比魚鱗野僧倚竹嘯留客山鳥穿林啼喚人<lb/>
落曰亭中一杯酒何年復此對晴春<lb/>
　　九月十七日登清涼寺翠微亭故址<lb/>
梵宇崢嶸枕上頭倚風極目立荒丘黃花覆地初經雨<lb/>
白雁橫雲逺帶秋城郭已非山故在江淮失險水空流<lb/>
衲僧八十仍多病収淚殷勤説故侯<lb/>
<pb n="KR4h0158_WYG_073-15b"/>
　　次韻王中齋登拱翠樓<lb/>
曽醉危樓坐石坡彈筝撃缶醉婆娑蓬飛已改流年鬢<lb/>
木老猶存舊日柯紅樹參差秋水逺碧山髙下夕陽多<lb/>
此時還縱西風眼共倚闌干起浩歌<lb/>
　　秋暮有懐<lb/>
十二欄干倚翠微露華寒重逼羅衣碧天連水思空逺<lb/>
衰草滿庭人未歸秋雨樓臺㡬寂寞春風院落自芳菲<lb/>
㝠鴻應有青霄侶為隔閒雲尚獨飛<lb/>
<pb n="KR4h0158_WYG_073-16a"/>
　　即席用蘇世賢韻送郭子昭<hi>二首</hi>
攬轡春風入駿蹄兩堤烟栁䕶晴溪黃鶯自有留人意<lb/>
相對殘紅不忍啼<lb/>
落花髙下弄菲菲多少離愁付笛吹别後故人休忘却<lb/>
與君重賦渭城詩<lb/>
　宋　无<lb/>
　　<hi>字子虚吳郡人明髙季迪評其詩澹蕩遒逸于虞楊范揭外别樹一宗葢欣賞之至也</hi>
　　公莫舞<lb/>
<pb n="KR4h0158_WYG_073-16b"/>
公莫舞公莫舞鴻門王氣歸真主何人睚眦赤龍子手<lb/>
循玉玦目相語令公莫舞公楚舞劒光射日白虹吐人<lb/>
發殺機天不與撞斗帳中唉亞父霸業明朝棄如土<lb/>
　　妾薄命<lb/>
雲母屏琢春冰鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
人妬况復君心不如故故人心尚峰九疑新妾那能無<lb/>
故時補天天不髙填海海不深不食蓮菂不知妾心<lb/>
<pb n="KR4h0158_WYG_073-17a"/>
　　烏夜啼<lb/>
露華洗天天墮水燭光燒雲半空紫西施夜醉芙蓉洲<lb/>
金絲玉簧咽清秋鼙鼓鞭月行春雷洞房花霧酣不囘<lb/>
宮中夜夜啼棲烏美人日日歌吳歈吳王國破歌聲絶<lb/>
鬼火青熒生碧血千年壤塚穴狐兔烏銜紙錢挂枯樹<lb/>
髑髏無語滿眼泥曽見呉王歌舞時烏夜啼啼為誰身<lb/>
前歡樂身後悲空留琴怨傳相思烏夜啼啼别離<lb/>
　　南峰宴坐僧<lb/>
<pb n="KR4h0158_WYG_073-17b"/>
空嵒槁木形入定掩松扄鵲供銜來果猿看誦罷經雲<lb/>
霞埋衲重苔蘚上鞋青只有樵人識曽因採茯苓<lb/>
　　銅陵五松山中<lb/>
樵聲聞逺林流水隔雲深茅屋在何處桃花無路尋身<lb/>
黃松上鼠頭白竹間禽應有仙家住避秦來至今<lb/>
　　沙上<lb/>
四望無邊際中浮一片沙人家居釣艇官賦種蘆花渚<lb/>
緑紅蒿短江清白鳥斜垂流欲東去萬里寄生涯<lb/>
<pb n="KR4h0158_WYG_073-18a"/>
　　寄題無照西園<lb/>
近地棲禪室祇園草木薰鞋香花洞雨衣潤石欄雲松<lb/>
吹和琴雜茶烟到樹分遥知道林輩來此論𤣥文<lb/>
　　建業閒居春思<lb/>
杜曲芳菲早江城店舎烟雨青榆莢地風白栁花天愁<lb/>
結丁香上酲餘禁酒前病多遊冶少春事亦留連<lb/>
　　大滌山道士<lb/>
童顔㡬寒暑編葉當衣裳琴古面如漆柏枯身有香樹<lb/>
<pb n="KR4h0158_WYG_073-18b"/>
精為老僕石髓作乾糧不語坐松下天風吹髪涼<lb/>
　　送陳衡中之越<lb/>
見説㑹稽郡風流如晉時貧惟將母去清不要人知脩<lb/>
竹王猷宅春風夏禹祠到官遊有暇好寄剡中詩<lb/>
　　金陵送倪水西之江陵<lb/>
楚江江上暮雲東萬里春波去意濃桃葉歌殘秣陵酒<lb/>
梨花夢斷景陽鐘沅湘水落瓊瑶合巴蜀山來錦繡重<lb/>
囘雁峰前見歸雁相思何處再相逢<lb/>
<pb n="KR4h0158_WYG_073-19a"/>
　　秣陵晚聎<lb/>
天塹鴻流擁積沙石城虎踞漫雄誇山林青草六朝地<lb/>
巷陌烏衣百姓家紫葢黃旗消王氣瓊枝璧月弔庭花<lb/>
孤雲更作降旛勢目斷樓船日又斜<lb/>
　　公子家<lb/>
朱門當道擁髙牙拂曉鳴騶散乳鴉紅叱撥驕金匼匝<lb/>
黑崑崙黠解琵琶姬持銀蠟燒明月犬帶金鈴臥落花<lb/>
不信銅駝荆棘裏百年前是五侯家<lb/>
<pb n="KR4h0158_WYG_073-19b"/>
　　秋日垂虹亭<lb/>
滿袖玉皇香案烟綵霓背上俯晴川紅黃霜樹珊瑚海<lb/>
黑白雲花玳瑁天京圃空離樓十二丹墀罷對字三千<lb/>
吟毫醉蘸呉江月寫與騎鯨李謫仙<lb/>
　　春日野步書田家<lb/>
翳日榿隂翠幄遮葑圍髙下奕枰斜陂塘㡬曲淺深水<lb/>
桃杏一溪紅白花頳尾自跳魚放子緑頭相並鴨眠沙<lb/>
春郊景物堪圖寫輸與烟樵雨牧家<lb/>
<pb n="KR4h0158_WYG_073-20a"/>
　　客燕雨懐<lb/>
薊門飛雨布袍泥遊子魂消㡬夢歸賦有聲華羞狗監<lb/>
淚無氣概哂牛衣客愁萬斛添杯量春瘦三分減帶圍<lb/>
不似江南烟艇小栁花如雪荻魚肥<lb/>
　　許山人宅<lb/>
桐君種藥隠衡皋竹祖生孫共養髙茶脚碧雲凝午椀<lb/>
酒聲紅雨滴春槽休糧貌古添清瘦餌术身輕長緑毛<lb/>
仙詔未頒遲拔宅家資猶戀一溪桃<lb/>
<pb n="KR4h0158_WYG_073-20b"/>
　　春日病起<lb/>
壮懷玉具劍空攜老去金門獻賦遲服藥身軀多病日<lb/>
養花天氣半隂時愁鄉塵積瑶琴嶽夢境寒生翠被池<lb/>
春事㡬何公事急劇憐蝴蝶挂蛛絲<lb/>
　　無題<lb/>
妝淺顰深凭綺疏小郎新拜執金吾絃中言語分明怨<lb/>
裀上腰肢準擬扶翠履鴛寒慵鬭草紅牙馬暖罷摴蒲<lb/>
無人商略心頭事私向花前卜紫姑<lb/>
<pb n="KR4h0158_WYG_073-21a"/>
　　毛遂<lb/>
兩國從衡倚諍臣誰為脱穎出囊珍縱饒得與銅盆歃<lb/>
十九人皆碌碌人<lb/>
　　王蠋<lb/>
全齊拱手受燕兵義士能為國重輕七十二城皆北面<lb/>
一時攄憤獨書生<lb/>
　　甘羅<lb/>
函谷闗中富列侯黃童亦僭上卿謀此時園綺猶年少<lb/>
<pb n="KR4h0158_WYG_073-21b"/>
甘隠商山到白頭<lb/>
　　通子<lb/>
但覓家中梨栗甞不拈紙筆學文章乃翁臨老投蓮社<lb/>
解舉籃輿亦自强<lb/>
　　緑珠<lb/>
紅粉捐軀為主家明珠十斛委泥沙年年金谷園中燕<lb/>
銜取香泥葬落花<lb/>
　　李三郎<lb/>
<pb n="KR4h0158_WYG_073-22a"/>
獨跨青騾棧閣間華清休憶夜鳴鸞空教萬馬盤旋舞<lb/>
不濟﨑嶇蜀道難<lb/>
　　闗盼盼<lb/>
妾未成灰鬢已霜啼紅十載唾茸窗香魂若作樓中燕<lb/>
一世孤飛不肯雙<lb/>
　　泰娘<lb/>
太守風流寵泰娘歌成樂府屬劉郎一般女子皋橋住<lb/>
底事無人詠孟光<lb/>
<pb n="KR4h0158_WYG_073-22b"/>
　　馮道<lb/>
亡國降臣固位難癡頑老子㡬朝官朝梁暮晉渾閒事<lb/>
更舎殘骸與契丹<lb/>
　　西湖<lb/>
故都日日望迴鑾錦繡湖山醉裏看戀著銷金窩子帳<lb/>
龍沙忘却兩宮寒<lb/>
　　漢宫<lb/>
武帝昇霞玉殿空金人夜泣月明中可憐嬪御無行幸<lb/>
<pb n="KR4h0158_WYG_073-23a"/>
猶費丹砂飼守宫<lb/>
　　金陵懐古<lb/>
宫甎賣盡雨崩牆苜蓿秋紅滿夕陽玊樹後庭花不見<lb/>
北人租地種茴香<lb/>
　　長信秋<lb/>
長信秋來月自圓夜香猶拜玉階前妾今不願君王寵<lb/>
惟願君王壽萬年<lb/>
　　山中僧<lb/>
<pb n="KR4h0158_WYG_073-23b"/>
雪頂霜睂齒半稀跏趺苔石看雲歸山童掃葉鶴飛起<lb/>
狼籍松花滿衲衣<lb/>
　　玉環病齒圖<lb/>
一㸃春寒入瓠犀海棠花下獨嚬睂内厨㡬日無宣喚<lb/>
不向君王索荔枝<lb/>
　　游三茅華陽諸洞<lb/>
書滿琅函閉不開雲窗霧閣鎖青苔門前白鹿將麑過<lb/>
定是避秦人引來<lb/>
<pb n="KR4h0158_WYG_073-24a"/>
　　客夜思親<lb/>
老妻病女去淮西慈母居呉鶴髮衰我獨天涯聽夜雨<lb/>
寒燈三處照相思<lb/>
　　春歸<lb/>
釀蜜筒香蜂報衙杏梁泥歇燕成家浮萍斷送春歸去<lb/>
盡向風流載落花<lb/>
　　髮白解嘲<lb/>
呉霜兩鬢早先秋聞道愁多㑹白頭谿上鷺絲渾似雪<lb/>
<pb n="KR4h0158_WYG_073-24b"/>
想應無那一身愁<lb/>
　　西湖書所見<lb/>
緑闌干䕶水鱗鱗蘇小門前栁㺯春聽得語聲嬌不見<lb/>
隔簾佯喚賣花人<lb/>
　　長卿<lb/>
一病文園渴思深祇應惆悵為鳴琴老來減盡凌雲氣<lb/>
却賦長門易酒金<lb/>
　　春風<lb/>
<pb n="KR4h0158_WYG_073-25a"/>
東風吹緑上汀洲染出江南一片愁長到春來問芳草<lb/>
不知何地可忘憂<lb/>
　　老將<lb/>
殺氣消磨暗鐵衣夜看太白劍無輝舊時麾下誰相問<lb/>
半去封侯半不歸<lb/>
　　老馬<lb/>
瘦蹄生入玉門闗病放沙場戰骨閒歸齕殘芻應有淚<lb/>
將軍頭白戍天山<lb/>
<pb n="KR4h0158_WYG_073-25b"/>
　　春愁<lb/>
金雁塵香暗鳯絃紅繩風𦂳閣秋千園林寂寞無鶯燕<lb/>
一段春愁是杜鵑<lb/>
　蘇爾約蘇哈雅<lb/>
　　<hi>字浮岑號酸齋輝和爾人阿爾哈雅孫也父名衮格根初以貫為氏酸齋生而神采秀異膂力絶人年</hi>
　　<hi>十二三時使徤兒驅數生馬疾馳已持槊立道上待馬至騰上之越一跨三運槊風生觀者辟易及</hi>
　　<hi>長折節讀書仁宗朝拜翰林學士忽興退隠之思移疾居江南賣藥錢塘市中詭姓名易衣冠人無</hi>
　　<hi>識者詩清麗尤工樂府同時有徐甜齋並以詞曲名世而酸齋淡情榮利早賦遂初其志趨尤為難</hi>
<pb n="KR4h0158_WYG_073-26a"/>
　　<hi>及</hi>
　　桃花巖<lb/>
　白兆山桃花巖太白有詩近人建長庚書院來京師<lb/>
　時中書平章白雲相其成求詩於詞林李秋谷程雪<lb/>
　樓陳北山元復初趙子昻張希孟與僕同賦<lb/>
美人一别三千年思美人兮在我前桃花染雨入白兆<lb/>
信知塵世逃神仙空山亭亭伴朝暮老樹悲啼發紅霧<lb/>
為誰化作靈奥區十丈風烟挂淮浦神遊八極栖此山<lb/>
<pb n="KR4h0158_WYG_073-26b"/>
流水杳然心自閒解劍狂歌一壺外知有洞府無人間<lb/>
　　美人篇<lb/>
仙風雕雪玲瓏温呉姬剪月纎纎昏行雲補髻翠光滑<lb/>
鳯凰呌落空山月手摘閒愁八字分春山恨重畫不伸<lb/>
肌濃汗膩朱粉勻背人揮淚妝無痕霜刃自裂石榴裙<lb/>
閉門不識諸王孫緑烟熏透藍田玊羅帶隨風換妝束<lb/>
飛鳥銜怨過長門芳菲暗綴韶華屋錦香帳冷蘭燈沈<lb/>
落花不入芙蓉衾三山路杳銀河深彩鸞髙訴愁人心<lb/>
<pb n="KR4h0158_WYG_073-27a"/>
　　君山行<lb/>
北溟魚背㡬千里負我大夢遊弱水蓬萊隔眼不盈拳<lb/>
碧落香銷吹不起茜裙女兒懐逺遊逺人不歸明月羞<lb/>
寶釵綰髻翠欲流風鬟十二照暮秋女蝸煉石補天手<lb/>
手拙石開露天醜瓊樓玉宇亦人間直指示君君見不<lb/>
斯須魚去夢亦還白雲與我遊君山<lb/>
　　别離情<lb/>
吁别離之苦兮蒼梧之野春草青黃陵廟前春水生日<lb/>
<pb n="KR4h0158_WYG_073-27b"/>
暮湘裙動輕翠玉樹亭亭染紅淚又聞垓下虞姬泣斗<lb/>
帳初驚楚歌畢佳人閣淚棄英雄劍血不銷原草碧何<lb/>
物謂之别離情肝腸剥剥如銅聲不如斫其竹翦其草<lb/>
免使人生為情老<lb/>
　　采石歌<lb/>
采石山頭石頳色采石山下江流雪行客不過水無跡<lb/>
難以斷魂招太白我亦不留白玉堂京華酒淺湘雲長<lb/>
新亭風雨夜來夢千載相思各斷腸<lb/>
<pb n="KR4h0158_WYG_073-28a"/>
　　蘆花被<lb/>
　僕過梁山泊有漁翁織蘆花為被僕尚其清欲易之<lb/>
　以紬者翁曰君尚吾清願以詩輸之遂賦果却紬<lb/>
採得蘆花不涴塵翠蓑聊復藉為裀西風刮夢秋無際<lb/>
夜月生香雪滿身毛骨已隨天地老聲名不讓古今貧<lb/>
青綾莫為鴛鴦妬欸乃聲中别有春<lb/>
　　鳯凰山<lb/>
路隔蒼苔卒未通泉花如髮玉濛濛蛟浮海近雲窗濕<lb/>
<pb n="KR4h0158_WYG_073-28b"/>
蚊怯山寒葛帳空髙枕不知秋水上開門忽見暮帆東<lb/>
物華萬態俱忘我北望惟心一寸紅<lb/>
　　秋江<lb/>
澄浄秋江一舸輕不堪蹤跡想平生西風兩鬢山河在<lb/>
落日滿船鴻雁聲村酒尚存黃閣醉短檠猶照玉闗情<lb/>
料應今夜還鄉夢殘葉蕭蕭月二更<lb/>
　　蒲劍<lb/>
三尺青青古太阿舞風吹碎一川波長橋有影蛟龍懼<lb/>
<pb n="KR4h0158_WYG_073-29a"/>
流水無聲日夜磨兩㟁帶烟生殺氣五更彈雨和漁歌<lb/>
秋來只恐金飈惡銷盡鋒稜恨轉多<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_073-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷七十三<lb/>
</p>
<p>
</p>
  </div>
<div>
<head>宋元詩㑹卷七十四</head> <lb/>
    <p>
<pb n="KR4h0158_WYG_074-1a"/>
欽定四庫全書<lb/>
　宋元詩㑹卷七十四<lb/>
　　　　　　　　　　　兵部主事陳焯編<lb/>
　虞　集<lb/>
　　<hi>字伯生宋丞相允文五世孫也宋亡父汲以黄岡尉罷職僑居臨川崇仁與吳澄為友娶國子祭酒</hi>
　　<hi>楊文仲女文仲守衡為汲禱於南嶽而生集集三歳即知讀書母楊氏口授諸經輒能闇誦及就外</hi>
　　<hi>傳則凡宜習者皆已先通大義矣左丞董士選任南行臺中丞延集家塾大德初用薦授大都路儒</hi>
　　<hi>學教授遷國子助教時吳澄為司業於學制欲有所更張集力贊之㑹有為異論者澄投劾去集亦</hi>
<pb n="KR4h0158_WYG_074-1b"/>
　　<hi>以病免未㡬除太常博士丞相拜珠從集問禮器祭義歎息久之益信儒者為有用遷集賢修撰翰</hi>
　　<hi>林待制國史院編修官仁宗甞對左右曰儒者皆用矣惟虞伯生未顯擢耳英宗即位集以丁艱南</hi>
　　<hi>歸遣使召入泰定初除國子司業秘書少監帝每幸上都命集與王結執經以從拜翰林直學士俄</hi>
　　<hi>兼國子祭酒文宗立命集仍兼經筵除奎章閣侍書學士有㫖修經世大典命集與趙世延同任總</hi>
　　<hi>裁再閲嵗乃成以目疾辭職不允馬祖常為御史中丞欲集薦其所知集拒之祖常不樂文宗崩集</hi>
　　<hi>在告謀歸弗果幼君繼崩大臣將立托歡特穆爾太子祖常使人告集曰御史有言矣遂謝病歸臨</hi>
　　<hi>川蓋文宗在上都日将立其子為太子而引托歡特穆爾乳母夫言明宗在日自言太子非其子俾</hi>
　　<hi>集書詔播告中外故御史諷集速去然順帝顧心知之侍臣有言及此者輒不懌曰此我家事豈由</hi>
<pb n="KR4h0158_WYG_074-2a"/>
　　<hi>彼書生耶至正八年卒年七十有七平生為文萬篇藁存者十僅二三甞題其書室曰邵菴故世稱</hi>
　　<hi>邵菴先生云</hi>
　　赤城館<lb/>
雷起龍門山雨灑赤城觀蕭騷山木疎浩蕩塵路斷魚<lb/>
龍喜新波燕雀集虚幔開户微風起倚杖衆雲散<lb/>
　　同閣學士賦金鴨燒香<lb/>
黃金鑄為鴨焚蘭夕殿中窈窕轉斜月逶迤動微風綺<lb/>
席列珠樹華燈連玉虹無眠待顧問不知清夜終<lb/>
<pb n="KR4h0158_WYG_074-2b"/>
　　題儋耳東坡載酒堂<lb/>
翳翳儋耳城歴歴桄榔樹百年遺故丘新堂設賓阼清<lb/>
風海上至朝陽在庭户丹山五色鳯覽德屢來下甘辛<lb/>
熟桂酒羅列雜藷蕷苻黎多子孫食飲祭先具蛟龍波<lb/>
浪深歸來風雨遽<lb/>
　　賦茅山道士雲松巢<lb/>
昔年李供奉廬山思結巢褰雲自天上和鶴止松梢道<lb/>
士潘閒逺髙居古大茅誦經門臥虎看劒石眠蛟飛步<lb/>
<pb n="KR4h0158_WYG_074-3a"/>
脱鳬舄長吟吹鳯匏九江攬秀色許爾作神交<lb/>
　　上京有感<lb/>
翰音迎日轂儀羽集雲路寂寞就書閣老大長郎署為<lb/>
山望成岑織錦待盈度我行起視夜星漢非故處<lb/>
　　寄子昻<lb/>
春風動崇蘭庭户光陸離言收竹上露石角挂練衣車<lb/>
行不擇路芣苡何楚楚遊子憺忘歸徘徊嵗云暮<lb/>
　　至治壬戌八月十五日榆林對月<lb/>
<pb n="KR4h0158_WYG_074-3b"/>
日落次榆林東望待月出大星何煜煜芒角在昴畢草<lb/>
樹風不起蛩蜩絶啁唧天髙露如霜客子衣盡白羸驂<lb/>
齕餘棧婺婦泣幽室行吟毛骨寒坐見星河沒驛人告<lb/>
晨征曈曈曉光發<lb/>
　　題商德符華山圖<lb/>
昔祠雲臺館行穿御階柏夕隂嵐氣深重碧照行客獨<lb/>
訪張超谷漸覺岩險迫冰生玉井頭日射仙掌側豈無<lb/>
鐵鎖縣翻身若飛鶻恐煩華隂令不奈昌黎伯王事况<lb/>
<pb n="KR4h0158_WYG_074-4a"/>
有程車馬何忽忽流觀終南山周覽天府國爾來十七<lb/>
年欲往不再得山河想邈悠傷殘轉蕭索摩挲商老圖<lb/>
彷彿希夷宅髙哉蓮華峰白雲澹秋色<lb/>
　　送張兵部孟功巡河分韻得屋上烏<lb/>
花發上陽春門開未央曙城柝起羣栖流光散朝羽息<lb/>
影須近檐結巢願當戸轆轤轉金井終日灌嘉樹<lb/>
　　書上京國子監壁<lb/>
神京極髙寒幽居了晨夜雷風無時發零雨每飄灑炎<lb/>
<pb n="KR4h0158_WYG_074-4b"/>
光不到地蕭爽度長夏大化漠無宰豈必事陶冶揚雄<lb/>
不曉事守道棲棲者𤣥經百無徴白髮謾盈把<lb/>
　　酬上清道士鈔隂何詩<lb/>
殘雪松上落輕冰硯裏生寫詩過半夜欹枕又天明少<lb/>
陵愛何遜太白侶隂鏗不愁勞弱翰亦足助髙情<lb/>
　　題水木清華亭<lb/>
中流汎蘭枻望彼嘉樹林落日蕩野水浮雲生夕隂魚<lb/>
游戀芳藻鳥鳴在幽岑為樂恐易老吾将脱朝簪<lb/>
<pb n="KR4h0158_WYG_074-5a"/>
　　白翎雀歌<lb/>
烏桓城下白翎雀雌雄相呼以為樂平沙無樹託營巢<lb/>
八月雪深黃草薄君不見舊時飛燕在昭陽沈沈宫殿<lb/>
鎖鴛鴦芙蓉露冷秋宵永芍藥風暄春晝長<lb/>
　　寫廬山圖上<lb/>
憶昔繫船桑落洲洲前五老當船頭風吹雲氣迷谷起<lb/>
霜隊楓葉令人愁髙人祗在第九疊太白一去三千秋<lb/>
石橋二客如有待裹茶試泉春巖幽<lb/>
<pb n="KR4h0158_WYG_074-5b"/>
　　呉郡陸友仁得白玉方印其文曰衞青臨川王順<lb/>
　　　伯定以為漢物求賦此詩<lb/>
將軍騎從公主時豈意刻玉為文章珠襦已隨黃土化<lb/>
此物還同金雁翔軍中只識長平侯西風木葉茂陵秋<lb/>
人生卑微何可忽碌碌姓名誰見収<lb/>
　　題濼陽胡氏雪溪卷<lb/>
積雪平沙山隂道射虎殘年不知老豈識船如天上坐<lb/>
翠竹為帷樹為葆昔乞鏡湖苦不早白髮如絲照清潦<lb/>
<pb n="KR4h0158_WYG_074-6a"/>
他年此地若相逢應著漁蓑脱貂帽<lb/>
　　金人出塞圖<lb/>
海風吹沙如捲濤髙為陀磧深為壕築壘其上嚴周遭<lb/>
名王專居氣振豪肉食湩飲田為遨八月草白風颼颾<lb/>
馬食草實輕骨毛扣弦試弓復置櫜今日不樂心慅慅<lb/>
什什伍伍呼其曹銀黃兔鶻明繡袍鷓鴣小管隨鳴鞉<lb/>
背孤向虚出北皋海東之鷙馴不驕錦鞲金簇紅絨絛<lb/>
按習久蓄思一超是時皛清天翳絶駕鵝東去雲帖帖<lb/>
<pb n="KR4h0158_WYG_074-6b"/>
去地萬仞只一瞥離婁屬望目力竭微如聞音鷙上掣<lb/>
束身直去不囘折遂使孤飛入片雲頃刻平蕪洒毛血<lb/>
爭誇得雋頓足悦旌旗先歸向城闕落日悲風起蕭屑<lb/>
烟塵滿城鼔微咽大戸要王具甘歠王亦欣然沃焦熱<lb/>
閼支出迎騎小鐵琵琶兩姬紅顴頰舞歌迭進醉燭滅<lb/>
穹廬斜轉氍毹月<lb/>
　　為達兼善御史題墨竹<lb/>
蜀道荒涼多古木篔簹千丈相因依少年慣見今白髮<lb/>
<pb n="KR4h0158_WYG_074-7a"/>
杜宇夜啼愁不歸老可甞作陵州守古墨蛟龍多入手<lb/>
春雷每恐破壁去神鼎空令䕫魅走丹丘越人不到蜀<lb/>
脩葉何以能縱橫内府人家爛縵寫使可見之心亦驚<lb/>
江南御史龍頭客暫别那能不相憶知君深識篆籀文<lb/>
故作寒泉溜崖石<lb/>
　　子昻墨竹<lb/>
呉興畫竹不欲工腕指所至生秋風古來篆籀法已絶<lb/>
止有木葉雕蠶蟲黃金錯刀交屈鐵大隂作雨山石裂<lb/>
<pb n="KR4h0158_WYG_074-7b"/>
蛟龍起陸真宰愁雲暗蒼梧泣湘血呉興之竹乃非竹<lb/>
吳興昔年面如玉波濤浩蕩江海空落月年年照秋屋<lb/>
　　題花鳥圖<lb/>
呉中女兒顔色好洗面看花花為悄調朱㺯粉不自施<lb/>
寫作窗間雪衣鳥緑窗沈沈春晝遲半生心事花鳥知<lb/>
花殘鳥去人不歸細雨梅酸愁畫睂<lb/>
　　畫鶴<lb/>
薛公少保昔畫鶴毛羽蕭條向寥廓通泉縣壁久微茫<lb/>
<pb n="KR4h0158_WYG_074-8a"/>
故物都非况城郭長鳴濶步貌閒暇解寫髙情亦竒作<lb/>
田中芝草日應長石上松花晚猶落赤壁江深孤月小<lb/>
白雲野迥秋霄薄羣帝相從絳節朝八公許製黃金藥<lb/>
誤嬰塵網跡易迷移召中州夢如昨借懸素壁憶真侶<lb/>
忽有微風動林壑碧虚寥寥積雪髙直過蕭臺絶栖泊<lb/>
　　林皋亭<lb/>
九月天氣肅鶴鳴在林隂使君甚好客來者總能吟紅<lb/>
樹秋山近黃華夕露深鄰翁八九十有酒即相尋<lb/>
<pb n="KR4h0158_WYG_074-8b"/>
　　送先隴二鄰僧還呉<hi>二首</hi>
蘭若背山隂松筠夾逕深門閒容虎臥湖近聽龍吟雨<lb/>
過泉添澗風飄磬出林衲衣皆舊識一一謝幽岑<lb/>
東崦憶招提幽尋日未西過山隨虎跡倚石待猿啼雲<lb/>
外催歸錫松間覓舊題卜鄰吾欲老母惜伴扶藜<lb/>
　　雪谷早行<lb/>
積雪擁柴門行人稍出村溪頭或遇虎木末不聞猿接<lb/>
棧迴山閣支橋就樹根驅車上重坂囘首見朝暾<lb/>
<pb n="KR4h0158_WYG_074-9a"/>
　　送人之劎閣倅<lb/>
往年登劎閣騎馬著春衫設險懐前賦摩崖覓舊劖鄉<lb/>
人遊雪界郡倅試冰銜歸道觀新政春江不挂帆<lb/>
　　漫興<lb/>
雨閣添衣潤風簾隠几髙白頭更事少病目向書勞南<lb/>
客傳音信東家問酒醪江邊茅屋破歸楫若為操<lb/>
　　寄丁夘進士薩天錫<lb/>
江上新詩好亦知公事閒投壺深竹裏繫馬古松間夜<lb/>
<pb n="KR4h0158_WYG_074-9b"/>
月多臨海秋風或在山玉堂蕭爽地思爾佩珊珊<lb/>
　　送長沙守<lb/>
白髪長沙守循良又好文近辭金馬去逺有玉魚分對<lb/>
竹聽湘雨開簾看嶽雲漢庭思賈誼一飯莫忘君<lb/>
　　寄莆田先生<lb/>
縣榻塵生席深居晝下帷齊睂安饋食擁髻近歌詩藥<lb/>
裹須湩乳書題憶荔支白頭吟更苦何必蜀人思<lb/>
　　鄭谷圖<lb/>
<pb n="KR4h0158_WYG_074-10a"/>
道士徐太虚生紙畫山居林壑春烟裏桑麻夜雨餘過<lb/>
橋九節杖連屋一牀書似是子真谷歸耕三月初<lb/>
　　題沈肩吾縣令贈行卷<lb/>
縣庭都禁謁祇許見諸生接壤皆興學遊民亦願耕絃<lb/>
歌居室迥山水畫圖清千載雲巖石能留令尹名<lb/>
　　戲作試問堂前石<lb/>
試問堂前石來今㡬十年衰顔空雨雪幽致自風烟微<lb/>
醉寒堪倚孤吟靜更眠舊湖春水長誰繫釣魚船<lb/>
<pb n="KR4h0158_WYG_074-10b"/>
　　送魯子翬亷使之漢中<lb/>
封上頒臺禮輕車入漢中節毛吹渭雨木葉動秦風把<lb/>
酒臺基古馳書嵗事豐朝囘倚西閣日日數歸鴻<lb/>
　　立春夜試墨<lb/>
輕雪作春花飛來入鬢斜紫貂迎曉霧絳蠟炫清霞書<lb/>
詔頻趨閣思歸即借車㡬時將稚子隨意踏江沙<lb/>
　　送王照磨之官雲南<lb/>
遺廟珍珠浦歸舟僰道溪飛鳶愁暑雨走馬畏山泥宮<lb/>
<pb n="KR4h0158_WYG_074-11a"/>
署尊丹鷲祠官勝碧雞題詩逺相送紅日五雲西<lb/>
　　八月八日有感題視草堂壁<lb/>
載筆趨芸閣探囊索緼袍坐銷秋日淨心折夜風髙識<lb/>
字頭先白謀生計轉勞文園多病渴常想賜蒲萄<lb/>
　　贈鐵菴道士<hi>二首</hi>
昔遊雲臺觀山色上衣青松花春雨落柏葉秋露零饑<lb/>
來煮白石睡起看黃庭人間忽已老莫問少微星<lb/>
海上别妻子山中求茯苓白虎戲𤣥渚蒼龍䕶緑扄燒<lb/>
<pb n="KR4h0158_WYG_074-11b"/>
香招五老行厨庖六丁從子似非逺丹霞粲華星<lb/>
　　送袁伯長扈從上京<lb/>
日色蒼涼映赭袍時巡毋乃聖躬勞天連閣道晨留輦<lb/>
星散周廬夜屬櫜白馬錦韉來窈窕紫駝銀甕出蒲萄<lb/>
從官車騎多如雨祇有揚雄賦最髙<lb/>
　　代祀西嶽至成都作<lb/>
我到成都纔十日駟馬橋下春水生渡江相送荷主意<lb/>
過家不留非我情鸕鷀輕筏下溪足鸚鵡小窗知客名<lb/>
<pb n="KR4h0158_WYG_074-12a"/>
賴得郫筒酒易醉夜深衝雨漢州城<lb/>
　　贈星上人歸湘中<lb/>
潭北湘花無影樹一花吹度海門潮天香滿室足初起<lb/>
雲氣上衣身欲飄寶月夜寒龍在鉢銀河秋近鵲成橋<lb/>
豈無半箇卭州竹與爾松根共寂寥<lb/>
　　歐陽原功待制入院後僕以兼領成均辰酉甚嚴<lb/>
　　　絶不得相見今夜當同宿齋宫賦此先寄并柬<lb/>
　　　謝敬德修撰<lb/>
<pb n="KR4h0158_WYG_074-12b"/>
學省初兼禁直稀故人同署郤相違食餘苜蓿承朝日<lb/>
坐候棠梨過夕暉預喜奉祠秋寺燭定知催襆早朝衣<lb/>
今晨瘦馬經門巷想擁青綾尚掩扉<lb/>
　　次韻張蔡國公淡菴青山寺詩<lb/>
相國觀山負夙期聖恩祗許暫相違身隨雲影留三宿<lb/>
心了泉聲絶百非開士談空依寶樹野人耕雨薦山薇<lb/>
雙龍深䕶安禪處繞坐諸天近紫微<lb/>
　　題南野亭<lb/>
<pb n="KR4h0158_WYG_074-13a"/>
門外烟塵接帝扃坐中春色自幽亭雲橫北極知天近<lb/>
日轉東華覺地靈前澗魚遊留客釣上林鶯囀把杯聽<lb/>
莫嗟韋曲花無賴留擅終南雨後青<lb/>
　　賦碭山成簡卿心逺亭<lb/>
作亭臨河河水渾草樹繞屋啼鳥聞夢囬枕上彭城雨<lb/>
目送檐間芒碭雲歸來黃菊有佳色坐老青山無垢氛<lb/>
但願樽中長得酒曲阿休問舊參軍<lb/>
　　次韻朱本初訪李溉之學士不遇<lb/>
<pb n="KR4h0158_WYG_074-13b"/>
城南城北暖塵飛伐木相求苦未歸吟到碧桃還細雨<lb/>
行尋芳草又斜暉綺窗綵筆題詩徧斗帳沈香入袖微<lb/>
共載小車馳紫陌重遊莫待曉紅稀<lb/>
　　寄題子敬平章山居<lb/>
聞道乘閒入翠微猶愁嵐氣濕人衣道傍野樹飛花盡<lb/>
溪上春雲作雨歸故舊釣絲輕在手仙人棋局靜忘機<lb/>
赤松曽許同千載擬向髙秋傍鶴飛<lb/>
　　寄來鶴亭主人<hi>二首</hi>
<pb n="KR4h0158_WYG_074-14a"/>
德清舊館何時到雨後春泉定滿池緑字久無𢎞景信<lb/>
紫苔長應少霞碑數峰烟樹天垂野千頃鷗波雨散絲<lb/>
海内交遊多老去為誰溪上放船遲<lb/>
荔子枝頭火向紅髙堂紈扇坐熏風湘筠簟冷魚波合<lb/>
海柏梁深燕雨通絡緯豈知秋袂薄扊扅長憶曉餐同<lb/>
入城來看花如錦誰道清霜解惱公<lb/>
　　冩韻軒<hi>二首</hi>
翩翩仙子藥王山明月髙樓遂不還天外脩睂塵鏡掩<lb/>
<pb n="KR4h0158_WYG_074-14b"/>
窗中遺墨夜燈闌雪深黃竹歸無所雨暗蒼梧淚更斑<lb/>
何啻浮雲相契合窅然餘迹謾人間<lb/>
仙人本自好樓居深下重簾寫韻書江上數峰千仞表<lb/>
硯中微露九秋餘下方鐘鼓塵初靜絶世文章事不虚<lb/>
最愛夜涼天闕近綺窗留得玉蟾蜍<lb/>
　　滕王閣<hi>三首</hi>
髙閣城頭户牖開江中影見碧崔嵬文章誰復三王後<lb/>
雲氣長從五老來畫角數聲南斗落白鹽萬斛北風逥<lb/>
<pb n="KR4h0158_WYG_074-15a"/>
洲頭原有蛟龍窟怪得詩成急雨催<lb/>
天寒江閣立蒼茫百尺闌干送夕陽歳久魚龍非故物<lb/>
春深蛺蝶是何王帆檣星斗通南極車葢風雲擁豫章<lb/>
燈火夜歸湖上雨隔鄰呼酒説干將<lb/>
危樓百尺倚闌干滿目青山不厭看空翠逺疑江樹小<lb/>
落霞飛送酒杯乾千年劍氣侵牛斗半夜天香下廣寒<lb/>
我欲乘鸞朝帝闕五雲深處是長安<lb/>
　　贈僧一初<lb/>
<pb n="KR4h0158_WYG_074-15b"/>
江頭説與老禪知玩水看山豈定期白髪自來無處所<lb/>
黃花更老不嫌遲爐烟遶座寒留宿缺月窺禪夜誦詩<lb/>
惟有峽中三石壑十年㡬度見遊時<lb/>
　　鐵柱宫<lb/>
老翁無意㺯新波化作鳬翁倚柱歌㸃石神方寧復得<lb/>
沈沙遺㦸不堪磨汾隂鼎鼐千年出海底珊瑚百尺過<lb/>
誰在蓬萊期刼外下騎黃鶴一摩挲<lb/>
　按此詩初出人皆未喻其㫖葢言此柱未敢必為旌<lb/>
<pb n="KR4h0158_WYG_074-16a"/>
　陽之物故詩意皆設疑詞以問之○焯見鐵柱宫題<lb/>
　詠多矣惟道園與熊與可詩超出衆作以其不泥陳<lb/>
　跡也<lb/>
　　神鳯琴<lb/>
鳴鳥人間久不聞遺絃欲託斷琴紋曽看土鼓歌朝日<lb/>
亦共陶樽醉夜分五色雲中迎太乙九疑山下望湘君<lb/>
采詩應被唐風譜早晚樓船或祀汾<lb/>
　　謝書巢送宣和瀘石硯<lb/>
<pb n="KR4h0158_WYG_074-16b"/>
巢翁新得瀘州硯拂拭塵埃送老樵毁璧復完知故物<lb/>
沈沙俄出認前朝毫翻夜雨天垂藻墨汎春冰地應潮<lb/>
恐召相如令草檄為懐諸葛渡軍遙<lb/>
　　題暖翠亭<lb/>
老去唯思臥白雲一亭萬竹喜初聞波迴曉日鴛鴦並<lb/>
沙散晴烟翡翠分把釣左泉歸衞女乘舟北渚望湘君<lb/>
誰能獨采薇盈袖却道髙寒思不羣<lb/>
　　題張希孟中丞送畢中達提㸃卷後<lb/>
<pb n="KR4h0158_WYG_074-17a"/>
十年七聘不還朝起為饑民夜駕軺嘉樹百年誰忍伐<lb/>
生芻一束不能招西州華屋交遊少北海清尊意氣消<lb/>
欲寫濟南名士傳泉聲山影晚蕭蕭<lb/>
　　寄泉南三老人<lb/>
春城連海樹扶疎中有幽人八十餘庾信流傳江左賦<lb/>
伏生零落濟南書鄰翁社舞尊多酒弟子晨炊饌有魚<lb/>
前代衣冠今絶少欲看三老載安車<lb/>
　　甲戌四月十七日至臨川沖雲寺<lb/>
<pb n="KR4h0158_WYG_074-17b"/>
郭西寺門雙石頭水檻相對林塘幽白花過雨落松暝<lb/>
黃鳥隔溪鳴麥秋衰朽虚䝉宣室問淹遲實愛小山留<lb/>
為貪佛日同僧話滿袖香烟念舊遊<lb/>
　　李伯宗録詩<lb/>
老去逢春祗謾吟敢煩彩筆為追尋玉堂天上成塵夢<lb/>
茅舎山中稱野心萬里雲霄歸鳥盡孤村風雨落花深<lb/>
文章傳世知何用空使髙情慨古今<lb/>
　　鶴<lb/>
<pb n="KR4h0158_WYG_074-18a"/>
　予家有薛少保鶴圖一大軸先尚書自蜀攜至此邑<lb/>
　以為珍玩先參政晚歳失之不知所在當時極惋歎<lb/>
　今三十餘年集妻姪浚儀趙德莊從好事家重購得<lb/>
　之欲集識其故而藏諸篋笥為賦此<lb/>
吾家舊物薛公鶴老氣崢嶸壓九皋鐵石鬬身脩足脛<lb/>
雪霜依骨淺翎毛通泉久失千年璧杜甫空吟一世豪<lb/>
老去思鄉歸未得時時借看倚秋髙<lb/>
　　費無隠丹室<lb/>
<pb n="KR4h0158_WYG_074-18b"/>
碧雲雙引樹重重除却丹經户牖空一徑緑隂三月雨<lb/>
數聲啼鳥百花風年深不記栽桃客夜静長留賣藥翁<lb/>
㡬度到來渾不語獨依秋色數歸鴻<lb/>
　　寄澄湛堂<lb/>
月中桂子落嵒阿想在林間閲貝多持足地神衣拂石<lb/>
獻珠天女襪凌波香因結願留龍受水為烹茶喚虎䭾<lb/>
寄到竹西無孔笛吹成動地太平歌<lb/>
　　賦雪洲<lb/>
<pb n="KR4h0158_WYG_074-19a"/>
江上經年憶雪多長洲化作玉坡陀舊時射虎迷蹲石<lb/>
薄暮歸漁認擁蓑河伯作宫龍獻璧湘靈遺珮鳯停梭<lb/>
鳬鷖容與江花發更待春來生水波<lb/>
　　送胡古愚<lb/>
仙館醉餘千石酒上林吟遍百花風拾遺徒步頭雖白<lb/>
供奉歸來錦更紅晚下紫薇憐病鶴春生緑水送冥鴻<lb/>
故人江上如相見為借扁舟候禿翁<lb/>
　　挽文山丞相<lb/>
<pb n="KR4h0158_WYG_074-19b"/>
徒把金戈挽落暉南冠無奈北風吹子房本為韓仇出<lb/>
諸葛寧知漢祚移雲暗鼎湖龍去逺月明華表鶴歸遲<lb/>
不須更上新亭望大不如前洒淚時<lb/>
　　贈無塵道人<lb/>
雲霧為衣月作裳天壇獨自禮虚皇龍收古劍沈秋水<lb/>
鶴識神丹起夜光金井有聲惟墜露玉階無色乍凝霜<lb/>
無端下界松風動又欲飄然上鳯凰<lb/>
　　王庶山水<lb/>
<pb n="KR4h0158_WYG_074-20a"/>
蜀人偏愛蜀江山圖畫蒼茫咫尺間駟馬橋邊車葢合<lb/>
百花潭上釣魚閒亦知杜甫貧能賦應嘆揚雄老不還<lb/>
花重錦官難得見杜鵑啼處雨班班<lb/>
　　仁壽寺僧報生瑞竹<lb/>
聞道故園生瑞竹令人歸興滿江干扁舟不畏瞿塘險<lb/>
匹馬誰云蜀道難杜甫溪頭花匼匝孔明廟裏柏闌珊<lb/>
新堂題作歸歟字定得臨江把釣竿<lb/>
　　還鄉<lb/>
<pb n="KR4h0158_WYG_074-20b"/>
還鄉思速去鄉遲王事相縻敢後期里父留看題壁字<lb/>
山僧打送捨田碑胡桃笻竹南方要盧橘枇杷上國知<lb/>
此日君親俱在望徘徊三顧欲何如<lb/>
　　正月十一日朝囘即事<lb/>
宮樹春隂合霓旌拂曙來天光臨閣道雲氣轉蓬萊晝<lb/>
漏沈沈鼓晨樽灔灔杯香霏簾底霧樂殷殿前雷祥瑞<lb/>
儀曹奏珍醇尚食催舞庭分鷺序効獻過龍媒融雪微<lb/>
生草輕風不動埃老人南極至王母上方囘玉色何多<lb/>
<pb n="KR4h0158_WYG_074-21a"/>
喜金菙得重陪裁詩賀新雨西閣待門開<lb/>
　　御溝詩次宋顯夫韻<lb/>
御溝雪融三月初鳬鷖鴻雁總來居蒲萄水緑可為酒<lb/>
楊栁條青堪貫魚逶迤天河起箕尾滉漾雲海浮青徐<lb/>
舟前花落傍飛燕隄上風來濕舞裾翠輦時留金騕褭<lb/>
錦波不著玉芙蕖臨流宋玉偏能賦莫待東都客問予<lb/>
　　宣和墨竹寒雀<lb/>
洒墨寫明玕深宫春晝閒蕭條數枝雪不似紇干山<lb/>
<pb n="KR4h0158_WYG_074-21b"/>
　　雙鴛圖<lb/>
戢翼石梁隂秋風日夜深使君莫行野江水蕩人心<lb/>
　　題敬仲雜畫<hi>三首</hi>
雨過黃陵廟蒼梧雲正愁何時倚虚幌對此滿林秋<lb/>
峽口春雲重江南夜雨多水深桃葉渡風急竹枝歌<lb/>
蒼涼初出日黃落早知秋不遇采芝客寧知叢桂幽<lb/>
　　青山白雲圖<lb/>
獨向山中訪隠君行窮千澗水沄沄仙家更在空青外<lb/>
<pb n="KR4h0158_WYG_074-22a"/>
祇許人間禮白雲<lb/>
　　竹塢沙頭鸂鶒<lb/>
蝴蝶飛來石竹叢羅襦曽試繡文重荷花啼鳥銀屏外<lb/>
臥看窗間唾碧茸<lb/>
　　題蔡端明蘇東坡墨蹟後<hi>二首</hi>
祗今誰是錢塘守頗解湖中宿畫船曉起鬭茶龍井月<lb/>
花開陌上載嬋娟<lb/>
三生石上舊精魂邂逅相逢莫重論縱有繡囊留别恨<lb/>
<pb n="KR4h0158_WYG_074-22b"/>
已無明鏡著啼痕<lb/>
　　臘日偶題<lb/>
舊時燕子尾毿毿重覓新巢冷未堪為報道人歸去也<lb/>
杏花春雨在江南<lb/>
　　題扇與周幹臣<lb/>
玉疊松花密餅香龍珠星顆露盤涼遥知環碧樓中坐<lb/>
翠竹蒼松夏日長<lb/>
　李　孟<lb/>
<pb n="KR4h0158_WYG_074-23a"/>
　　<hi>字道復潞州上黨人曽祖仕金祖父入元皆任外職因徙居漢中孟七嵗能文倜儻有大志談古今</hi>
　　<hi>治亂娓娓如親出其間至元中以事至京師中書右丞楊吉丁一見竒之薦於東宫未及用成宗立</hi>
　　<hi>又因薦者用為太子師傅大悳元年武宗撫軍北方仁宗留宮中孟日陳善言多所進益成宗崩安</hi>
　　<hi>西王謀繼大統國事㡬危孟力佐仁宗定内難以迎武宗功在社稷忽逃去不知所之至大二年仁</hi>
　　<hi>宗為皇太子侍帝同太后内宴從容述孟前事帝感其言遣使搜訪得之特授中書平章政事集賢</hi>
　　<hi>大學士同知樞密院事仁宗嗣立以舊學委任益專拜中書平章政事進階光禄大夫賜爵秦國公</hi>
　　<hi>親授印章孟辭國公印奏三上始允延祐元年進金紫上柱國改封韓國公乞解政歸里許之英宗</hi>
　　<hi>立為姦相所搆賴上保全讒不得行然猶奪其封拜前後制命至治九年卒御史累章辯誣詔復原</hi>
<pb n="KR4h0158_WYG_074-23b"/>
　　<hi>官進封魏國公諡文忠</hi>
　　進詩<lb/>
十年陪顧問一旦決安危自合成功去應慚見事遲長<lb/>
城何自壊孤注莫相疑辟穀求仙者髙明百世師<lb/>
　曹元用<lb/>
　　<hi>字子貞世居阿城徙汶上元用資稟俊爽幼嗜書一經目輒成誦夜讀每達曙父憂其成疾止之乃</hi>
　　<hi>以衣蔽牕黙觀弗輟承㫖閻復於天下士少所許可及見元用出所為文示之元用輒指其疵復大</hi>
　　<hi>竒之薦為國史院編修元用初不習吏事及辟掾御史臺見事明決吏反倚以為師轉中書省右司</hi>
<pb n="KR4h0158_WYG_074-24a"/>
　　<hi>掾除應奉翰林文字遷禮部主事建議上累朝皇后徽號自是始免稱名改尚書省右司都事轉員</hi>
　　<hi>外郎退居任城久之齊魯間從學者甚衆延祐六年授太常禮儀院經歴於祀事多所裁定㑹仁宗</hi>
　　<hi>崩英宗召禮官議太廟寢室惟元用議稱㫖授翰林待制陞直學士泰定二年授太子贊善轉禮部</hi>
　　<hi>尚書兼經筵官再拜翰林侍講學士天厯二年代祀曲阜孔子廟還俄卒賜鈔五千緡追封東平郡</hi>
　　<hi>公諡文獻有詩文四十卷號超然集</hi>
　　次韻馬伯庸<lb/>
欒水橋邊御道西酒旗閒挂暮簷低春從緑樹隂中老<lb/>
雲補青山闕處齊畫㦸遥臨青瑣闥紫騮解惜錦障泥<lb/>
<pb n="KR4h0158_WYG_074-24b"/>
鸞凰自為明時出宜傍上林髙處栖<lb/>
　　秋懐<lb/>
沙磧秋髙宛馬肥哀笳一曲塞雲飛南鄉兒女應相念<lb/>
過盡征鴻猶未歸<lb/>
　熊太古<lb/>
　　<hi>豫章人朋來之季子也兄曰承先象先而太古熊世其家學</hi>
　　送復上人遊呉<lb/>
二月鍾陵花滿烟袈裟東上木蘭船地浮彭蠡江聲轉<lb/>
<pb n="KR4h0158_WYG_074-25a"/>
山入姑蘇海氣連千里從師應未晚五湖為客謾多年<lb/>
遥知後夜相思處坐看中天好月圓<lb/>
　韓　性<lb/>
　　<hi>字明善紹興人其先居安陽宋忠獻王穉圭其八世祖也髙祖扈從南渡遂家于越性天資警敏七</hi>
　　<hi>嵗讀書數行俱下九歳通小戴禮作大義操筆立就及長博綜羣籍為詩文自成一家四方問字者</hi>
　　<hi>户屨至無所容延祐初詔用科舉取士凡以文法請益者得其心傳義理自勝輒掇巍科憲府甞舉</hi>
　　<hi>性為教官謝曰幸有先人之薄田可具饘粥讀書砥行無媿古人足矣禄仕非所願也年七十有六</hi>
　　<hi>卒所著有禮記説詩音釋書辨疑郡志及文集共二十餘卷</hi>
<pb n="KR4h0158_WYG_074-25b"/>
　　宛委山<lb/>
秦山㡬千仞翠入蓬萊城城中望山色明暗分隂晴老<lb/>
夫散䇿山前路為愛看雲不歸去仰看驚怪鷺飛來囘<lb/>
頭忽見雲生處崦中孤起如炊烟乘風騰上蒼崖巔崖<lb/>
巔宿雲喜迎接横空一幅兠羅綿天風吹散銀千縷淡<lb/>
處是烟濃是雨雲師拗怒不肯囘露出峰頭尺來許一<lb/>
雨三日溪水肥老夫欲歸不成歸雲師知我慘不樂故<lb/>
出小譎相娯嬉老夫作詩一笑領舉袖収雲散空迥倚<lb/>
<pb n="KR4h0158_WYG_074-26a"/>
松叫絶山下人仰看雲峰起山頂<lb/>
　　陽明洞<lb/>
洞天深窅行客疑飈輪碧簡誰能稽倚松長嘯巖壑動<lb/>
放懐未必今人非石氣盤空散成霧檜子無風落青雨<lb/>
草間欲問苗龍壇薜荔鱗鱗絡銅虎<lb/>
　謝　端<lb/>
　　<hi>字敬惪蜀之遂寧人宋末避兵江陵因家焉端五嵗能吟詩十嵗作賦稍長與宋本齊名時號謝宋</hi>
　　<hi>荆南宣尉史杠薦之姚樞樞與論文竒之每語人曰後二十年若謝端者豈易得哉延祐五年擢進</hi>
<pb n="KR4h0158_WYG_074-26b"/>
　　<hi>士乙科援承事郎同知湘隂州事歳滿入為國子博士遷太常博士尋除翰林修撰陞待制國子司</hi>
　　<hi>業翰林直學士至順元統以來制册多出其手預修文宗明宗寧宗三朝實録時稱其有史才年六</hi>
　　<hi>十二卒</hi>
　　題滋溪子書堂<lb/>
趙之川滹浸淶易恒<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>泜洨各異出惟滋有溪亦是匹<lb/>
或伏或見乃不容不能百里滹是從混混千里俱朝宗<lb/>
予曩涉河觀大江踔雲蕩日怒撃撞歸視子滋嶺之瀧<lb/>
是滋名揚子所始有田有廬水之涘有堂三楹庳非侈<lb/>
<pb n="KR4h0158_WYG_074-27a"/>
中經子史堂右左髙曽遺子以自課子迺善繼志不惰<lb/>
蒐今摭古抉怪竒泓涵演迤吐為詞副墨往往傳京師<lb/>
籯金青紫來亦偶滋溪有源子有後斯堂斯書可世守<lb/>
　烏雅子敬<lb/>
　　<hi>本輝和爾人僑涿郡以字行官平章雅耽詞翰有别業在山中極水木亭榭之勝見虞伯生所題詩</hi>
　　題李龍眠青宜結三馬圖<lb/>
古人畫馬形與骨今人畫馬色與肉唐有韓幹筆意髙<lb/>
宋有龍眠可相續今朝偶見西馬圖眼如圓鈴膝團麯<lb/>
<pb n="KR4h0158_WYG_074-27b"/>
短騣兩耳雙竹批風入四蹄如鐵踣宗伯老蘇亦閒雅<lb/>
贊以詩文過金玉嗚呼安得九方皋見此應須少囘矚<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷七十四<lb/>
</p>
<p>
</p>
  </div>
<div>
<head>宋元詩㑹卷七十五</head> <lb/>
    <p>
<pb n="KR4h0158_WYG_075-1a"/>
欽定四庫全書<lb/>
　宋元詩㑹卷七十五<lb/>
　　　　　　　　　　　兵部主事陳焯編<lb/>
　馬祖常<lb/>
　　<hi>字伯庸世為永古特部居靖州天山其高祖實喇濟蘓于金季任鳯翔兵馬判官子孫俱以馬為氏曽</hi>
　　<hi>祖烏呼訥從世祖征宋留汴轉餉遂家于光州祖常七嵗知學得錢即以市書既長從蜀儒張䇓受</hi>
　　<hi>業䇓甚器之延祐初鄉貢㑹試皆中第一廷試第二授應奉翰林文字拜監察御史直聲震一時㑹</hi>
　　<hi>特們徳爾専政祖常率同列劾其十罪仁宗黜之姦臣復相左遷開平縣尹將欲中傷之遂退居光</hi>
<pb n="KR4h0158_WYG_075-1b"/>
　　<hi>州姦臣死除翰林待制擢典寶少監太子左賛善尋兼翰林直學士陞禮部尚書丁祖母憂起仍原</hi>
　　<hi>官天厯初兩知貢舉一為讀卷官號稱得人厯參議中書省江南行臺中丞同知徽政院事遂拜御</hi>
　　<hi>史中丞樞宻副使辭職歸光州自是屢詔皆不起至元四年卒年六十追封魏郡公諡文貞祖常工</hi>
　　<hi>文章尤致力于詩圎宻清麗大篇短章無不可誦可傳有集行世</hi>
　　古詩<lb/>
凌晨視園蔬緑色承露英命婦自採摘終朝掬不盈持<lb/>
以充庖厨豈療饑腸鳴婆娑秋菘葉不受魚肉腥朝暾<lb/>
煦寒畦中心含素馨<lb/>
<pb n="KR4h0158_WYG_075-2a"/>
　　舟中望鄒嶧山<lb/>
魯雲偃車盖汶水流魚鱗操舟返任濟川梁號通津東<lb/>
望鄒嶧山六丁鑿嶙峋靈巖溜泉乳仙遊道霞軿石髓<lb/>
如可食吾將託茲身<lb/>
　　齋宿太社署<lb/>
朱門屹南起金水經北流繚垣外旁達周屋内廣脩圭<lb/>
玉承璅藉碧鏤飾衣篝中壇土五色夏松露浮浮改容<lb/>
事眀神豈謂茲淹留<lb/>
<pb n="KR4h0158_WYG_075-2b"/>
齊宫蔚清華前榮寫方壺右礎石芙蓉日景射銅鋪嘉<lb/>
木蔭長夏階草宜露濡兵衛限囂雜簷網縣蜘蛛署書<lb/>
督粢盛設吏視茅苴端居見博士希武循庭除<lb/>
　　度居庸關次繼學韻<lb/>
飛鞚陟雲巘決眥盡圖畫天氣吹髙寒山雨灑長夏㝠<lb/>
㝠白鳥去寂寂松子下陸行石當頭水舂泉繞舍髙與<lb/>
蜀道齊深乃盤谷亞筍輿約重來羸馬苦常跨朋從詠<lb/>
連疊酬應給閒暇得見王子喬吾將驂鶴駕<lb/>
<pb n="KR4h0158_WYG_075-3a"/>
　　西方濼<lb/>
魯郊秋已深西濼多蒲魚日暮積靄重維舟月生初露<lb/>
涼水禽宿雨晴艶芙蕖擷花結楚佩宛若湘南居<lb/>
　　苦寒<hi>二首</hi>
肅肅嵗已晏冽冽氷霰集寒雲光不流槁木鳴日夕挾<lb/>
纊處南户嚴稜坐相襲端然成離居念念穉陽復<lb/>
褰裳居重户驚飈沓書帷穴地篝石火持酒得氷澌杲<lb/>
杲日出光萬物待彼施豈無陽和節嵗序非爾私<lb/>
<pb n="KR4h0158_WYG_075-3b"/>
　　淵明東籬圖<lb/>
畫史謝文字託意在粉繪高人蹈古道終造𤣥澹㑹涉<lb/>
世情豈真採菊心若寄持酒毎自慰悠悠似相契<lb/>
　　擬古<lb/>
崇臺拂繁雲阿閣蔭廣路上有彈琴女文采被煙霧玉<lb/>
食薦翠盤渴飲瑤草露鄙薄貧士妻終嵗弄機杼<lb/>
　　送衛大隠卜者<lb/>
飲馬盧溝河水寒傷馬骨牧羊居庸闗草短餓羊腹君<lb/>
<pb n="KR4h0158_WYG_075-4a"/>
行苦悤悤我且無握粟陟岡望髙雲東南有黄鵠<lb/>
　　初日<lb/>
初日照我樹我樹日華滋檀欒緑陰合四顧無曲枝盛<lb/>
暑熾煩歊其中有涼颸成林蔭千畝棲息任所宜<lb/>
　　種桃<lb/>
種桃南山麓三嵗不得實種𤓰東郊園擷之在百日豈<lb/>
不思遲暮終焉有常食如何植瑤草千嵗始一獲<lb/>
　　端午效六朝體<lb/>
<pb n="KR4h0158_WYG_075-4b"/>
脩篁發秀林新荷疊芳池綵絲擷霧縷紗縠含風漪㽔<lb/>
賓應樂律端陽正嵗時馥馥蘭湯浴灔灔蒲酒持漢宫<lb/>
鬭草戲楚船張水嬉江心鑄龍鏡好用照湘纍<lb/>
　　留别沂州張君仲<lb/>
揚舲下彭城分颿上沂水與子作别離眷言重徙倚曩<lb/>
在京華居連室同井里出則鑣御聨入則衣袂比茲晨<lb/>
各散去相顧意未已我操田器歸子執州符仕慎勿輕<lb/>
此身期以善自止<lb/>
<pb n="KR4h0158_WYG_075-5a"/>
　　移梅<lb/>
幽屏逐魚鳥沈跡儔隠淪所欣在林藪嘉植日以親眷<lb/>
言江介品紛葩號南珍遇我好竒服移根得良因井井<lb/>
十畝園菁茅蔭澗濱縞裳被玉質宜此空山春<lb/>
　　田間<lb/>
中田蒔柔桑周垣列菀栁居然成農耕林廬頗完厚朋<lb/>
從時往來牀頭出樽酒意氣每酣適仰視北有斗豈知<lb/>
念湘纍那復嘆魯叟丈夫貴立志文字託永乆<lb/>
<pb n="KR4h0158_WYG_075-5b"/>
　　古意<lb/>
秋羅畫雙蝶涼颸透鮫綃攀紆翠襞積騰拏鳳盤翹公<lb/>
子高宴集水閣芙蓉搖來禽丹砂紅石蜜春氷消歡情<lb/>
光景洽壮意風雲飄所期國士知豈謂虞人招<lb/>
　　上京書懐<lb/>
燕子泥融蘭葉短疊疊荷錢水初滿人家時節近端陽<lb/>
繡袂羅衫雙佩光共笑江南五雜組畫鷁浮波供角黍<lb/>
沙苑射栁追風駒古來此地為名區<lb/>
<pb n="KR4h0158_WYG_075-6a"/>
　　所過<lb/>
寧王玉笛吹鳳凰桐花秋露宫晝長開元天子忽思武<lb/>
手中金箭照眼光何物羣婢出後房羽林孤兒射殺將<lb/>
坐中凛凛無漁陽<lb/>
　　李夫人<lb/>
未央天子香醺骨夫人不貯黄金屋水銅無光澀秋月<lb/>
留得當年舊蛾緑瑤臺夜佩聲闌珊沈雲呌雁沙泉寒<lb/>
二十五絃彈鳳凰玉釵小燕飛春山<lb/>
<pb n="KR4h0158_WYG_075-6b"/>
　　題織錦囘文圖<lb/>
桃葉渡江不用楫織女烏鵲填河白合歡樹下宜男草<lb/>
色色不及羅裙好織錦度曲聲亦柔黄龍塞是契丹州<lb/>
夫君戍歸定何日樂府陳娘歌第一<lb/>
　　秋意<lb/>
張良廟前流水聲歌風臺下曉雞鳴行人舟中寐復起<lb/>
此生亦欲成功名白髮可憐升斗禄持歸不足求田屋<lb/>
揮杯看劔獨長嘯萬里朝雲見晴旭<lb/>
<pb n="KR4h0158_WYG_075-7a"/>
　　湖北驛中偶成<lb/>
江田稻花露始零浦中蓮子青復青楚船祠龍來買酒<lb/>
十幅蒲帆上洞庭羅衣熏香錢滿箧身是揚州販鹽客<lb/>
明年載米入長安妻封縣君身有官<lb/>
　　李後主圖<lb/>
澤國中寒嵗年晏沙嶼潮痕明石棧風吹半樹野梅發<lb/>
天上書來問春雁江南後主丹鉛手畫盡冰絲世無有<lb/>
宫中長晝諌嚢稀嫵媚吴娃雙進酒<lb/>
<pb n="KR4h0158_WYG_075-7b"/>
　　送周南翁之官池陽<lb/>
霏㣲桂叢緑霧深集仙書殿秋沈沈九華山影墮酒醆<lb/>
便欲起挹青楓林青楓林髙霜葉赤遙遙連雲雁行急<lb/>
蜀麻吴鹽來往時閒坐城樓聴江笛<lb/>
　　題明皇端箭圖<lb/>
銀牀墮露下髙桐竹練含氷留麝籠蒲萄酒作碼碯紅<lb/>
湘娥江邉採芙蓉月華流影天漢東素商凄清颺㣲風<lb/>
草根知秋有鳴蛩<lb/>
<pb n="KR4h0158_WYG_075-8a"/>
　　過文著作家<lb/>
誰住街西屋文昌著作臣茶甌宜客静書帙覺予親栽<lb/>
竹應棲鳳操觚定獲麟青藜明夜半北極動星辰<lb/>
　　送王睂叟真人<lb/>
秋暉上寒竹白鶴立蒼苔石洞松花落雲房澗水來彈<lb/>
琴翻道曲搗藥應猿哀别浦迴船急孤山看早梅<lb/>
　　送人之陜省幕和韻<lb/>
綬帶驚沙鶴紗巾逐海鷗驪山泉未冷華岳樹先秋路<lb/>
<pb n="KR4h0158_WYG_075-8b"/>
出汾陽里衣仍晏子裘風流蓮幕美君豈歎淹留<lb/>
　　送蘇子寧赴嶺北省幕<lb/>
雞塞鳴啾哳龍沙列夜營賜衣俱魯縞給餉盡吴秔野<lb/>
井氷生夏寒天雪沒晴藩垣資賛畫幕府正知名<lb/>
　　謁告書懐<lb/>
先子桐鄉地年來憶舊遊山春花競發沙旭水閒流石<lb/>
屋青霞夜藤牀碧樹秋防身龍具在强欲問吴鈎<lb/>
　　泗州塔<lb/>
<pb n="KR4h0158_WYG_075-9a"/>
梵塔層層出雲間見象輪金光動淮水鐸語召川神負<lb/>
載坤多力荘嚴佛有因埏陶千萬億穹石刻銘新<lb/>
　　舟中<lb/>
叢薄縈雲曲岡巒引霧霪舟輕風燕疾衣薄水螢侵夜<lb/>
久江喧瀨秋清竹滿林閒情任飄泊到處欲登臨<lb/>
　　海子槗<hi>二首</hi>
朝馬秋塵急天潢晩鏡舒影圎雲度鳥波靜藻依魚石<lb/>
棧通星漢銀河落水渠無人洗寒露為我媚芙蕖<lb/>
<pb n="KR4h0158_WYG_075-9b"/>
南望蓬萊觀行人隔苑牆有時馴象浴不見狎鷗翔宫<lb/>
樹飄秋葉江船認石梁辟雍真可作擬賦獻文王<lb/>
　　送符鎮撫之官<lb/>
金符傳拜將白羽看麾軍吹角弓横月開旗馬望雲舅<lb/>
家書盡讀新府令初聞油幕風流盛吾歸詫隠君<lb/>
　　贈里人别因寄祖義祖烈<lb/>
萬里天南地逢君似到鄉欲同觀海嶼忽别上河梁楚<lb/>
樹思題葉淮僧憶借航歸時報兄弟莫遣石田荒<lb/>
<pb n="KR4h0158_WYG_075-10a"/>
　　再從浙入閩<hi>二首</hi>
江外淹留久那堪去復囘水生客星瀨日出偃王臺烓<lb/>
竈茶甌至筠籠橘顆來春雲又成雨著意落寒梅<lb/>
積雨闗河溼今朝日始晴浮船下夜瀨覓酒近春城鵞<lb/>
鴨將雛出牛羊傍母行獨憐無似客萬里又南征<lb/>
　　遊華嚴寺<lb/>
化國日遲遲招提獨往時鶴馴看梵磬猫定護齋糜貝<lb/>
葉翻經譯沙牆應制詩庭前雙樹好長夏得風吹<lb/>
<pb n="KR4h0158_WYG_075-10b"/>
　　出都<lb/>
長城懐古處身在日華東水出盧龍塞山連碣石宫沙<lb/>
鷗終自白霜樹忽然紅雲海鴻濛氣歸颿杳靄中<lb/>
　　贈楊洞天道人<lb/>
我自不入俗君今又欲仙鳥啼百花裏屋住萬山邉密<lb/>
樹雲難過空潭月易圎題詩秋卷了為説小行年<lb/>
　　次韻咏石<lb/>
老石何年有依稀滿路旁無人愁飲羽有客坐亡羊戒<lb/>
<pb n="KR4h0158_WYG_075-11a"/>
世能言晉傳書豈姓黄補天成五色何獨柱眀堂<lb/>
　　用樂天韻因效其題詠閒意<lb/>
繰絲車響雨來稀罨畫圖中住翠㣲村北村南桑扈呌<lb/>
家前家後竹雞飛青憐藤蔓春牽屋緑愛荷盤夏剪衣<lb/>
更憶江天家萬里行逢僧子借船歸<lb/>
　　夀郝大參<lb/>
退傳歸來髮尚青角巾閒對老人星鳳凰池上辭松閣<lb/>
鸚鵡洲邉買竹亭留客只談三里霧見人寧問五侯鯖<lb/>
<pb n="KR4h0158_WYG_075-11b"/>
慚無剛卯為公夀他日淮南種茯苓<lb/>
　　九日在告<lb/>
青山到屋三十里瘦馬不能閒一過欲趁重陽浮菊蘂<lb/>
翻愁落葉下巖阿南鴻帶雨秋飛急北谷來霜夜杵多<lb/>
病裏題詩遣野興何人攜手與高歌<lb/>
　　題若谷<lb/>
擊劒酣歌白日迷高情邈邈見天倪石潭藻舞魚深泳<lb/>
花嶼春明鳥自啼架上道書研宇宙箧中衣帶剪虹霓<lb/>
<pb n="KR4h0158_WYG_075-12a"/>
洞房清晝奩香轉坐聴東街馬過泥<lb/>
　　錢塘潮<lb/>
石橋西畔竹棚斜閒日浮舟閱嵗華金鑿縣崕開佛國<lb/>
玉分飛瀑過人家風杉鸛下春鳴垤雨樹猿啼暝蹋花<lb/>
欲賃茭田來此住東南更望赤城霞<lb/>
　　盖善長御史泗濱堂<lb/>
泗水千年碧似藍泗濱華屋締楩柟人從魯北耕春雨<lb/>
山自徂徠供夕嵐方印只今垂組紐長檠猶獨近書龕<lb/>
<pb n="KR4h0158_WYG_075-12b"/>
天邉倦客滄洲逺卷裏題詩興未堪<lb/>
　　治書再和復次韻<lb/>
西南春巷杏花牆索米長安漢㦸郎市裏忽聞雞吐綬<lb/>
海邉還報鳥含香月移桂樹通階石芝發銅池謝井牀<lb/>
襆直閤門休沐晩新詩刻燭賦千章<lb/>
　　鄢陵别南客<lb/>
層層林表白浮圖古鄢城高旅望孤秋雨喜沾梁土麥<lb/>
暝烟愁合楚田蕪行人北上隨沙雁歸客南還對渚鳬<lb/>
<pb n="KR4h0158_WYG_075-13a"/>
溱洧波清饒草樹百年生聚尚繩樞<lb/>
　　寄𢎞長老雲山<lb/>
曙雨初生蹛蝀槗梵山吟唄不移朝曽分禪榻春盤礴<lb/>
更想雲山夜寂寥繭紙題詩尋伴少郫筒沽酒入城遙<lb/>
佛龕千丈金銀界照世酥燈弟子燒<lb/>
　　送安慶路教王中夫<lb/>
南國煙花一萬重船浮春水正溶溶舒州城壯山偏䕶<lb/>
博士官清印自封夜誦挑燈吟蟋蟀秋行攜酒采芙蓉<lb/>
<pb n="KR4h0158_WYG_075-13b"/>
仙人李白今應在問訊時時過宿松<lb/>
　　送蘇州卜者<lb/>
幾嵗京華賃屋居得官猶苦食無魚成都誰問君平卜<lb/>
江左人知郭璞書春水浮空波緩緩秋機織字錦舒舒<lb/>
虎丘剰飲千鍾酒醉裏高歌唱闔閭<lb/>
　　奉陪薦食英宗神御殿用繼學韻<lb/>
乗石松陰偃翠虬先皇曽此駐龍輈茂陵弓劒隨天御<lb/>
原廟衣冠奉月遊藉玉已行周制度酹金那罰漢諸侯<lb/>
<pb n="KR4h0158_WYG_075-14a"/>
百馨水陸修葅醢望拜孤臣涕莫收<lb/>
　　送王參政上京奏選<hi>二首</hi>
滇池細馬踏龍沙宰相朝天路不賖峽裏琴泉春作乳<lb/>
月中珠樹夜成花三千禮樂尊儒術百二山河壯帝家<lb/>
魚上禹門無㸃額直郎宣奏日當衙<lb/>
千官吉日聴宣麻白髮文臣帝汝嘉池鳳有毛皆五色<lb/>
蘂珠無樹不三花緑綈詔底書分雨紅錦囊中字剪霞<lb/>
天路北盤三十六歸時秋月滿京華<lb/>
<pb n="KR4h0158_WYG_075-14b"/>
　　送胡震亨巡簡<lb/>
獵獵雙弓騎氣張古來逢掖試穿楊清江鑄鏡芙蓉月<lb/>
緑酒筵開玳瑁堂稻熟萬塍初下水橘垂千樹已經霜<lb/>
藍袍包裹迎丞簿莫負尚書薦鶚章<lb/>
　　送毛真人還山<lb/>
朱提仙印碧霞裳賜履承恩自尚方雨灑石壇苔錦滑<lb/>
日穿油幌竹書光葉鳬此日還滄海漢鵠當年下建章<lb/>
琪樹萬叢芝萬本江南歸路水雲鄉<lb/>
<pb n="KR4h0158_WYG_075-15a"/>
　　雜詠<hi>二首</hi>
百丈牽船泝上流清淮從古有三洲浮山堰逐降王去<lb/>
淝水波因小謝收紅樹有霜還可騎白蘋無雨更宜舟<lb/>
平生自是多行役莫信吾家馬少游<lb/>
濠梁無客更觀魚遊子行過莫問書潮落沙痕鷗泛少<lb/>
風囘雲影雁行疎歸帆夜宿山前寺從槖秋辭仗外車<lb/>
俯仰此身天地内滄洲重去帶經鋤<lb/>
　　西山<lb/>
<pb n="KR4h0158_WYG_075-15b"/>
鳳城西去玉泉頭楊栁堤長馬上遊六月熏風吹别殿<lb/>
半天飛雨灑重樓山浮樹盖連雲動露滴荷盤並水流<lb/>
艤㟁龍舟能北望翠華來日正清秋<lb/>
　　石城縣尉<lb/>
石城縣尉坐寒㕔日有新詩寫後屏官小不騎沙苑馬<lb/>
書多空識楚江萍老兵束矢除階草佐吏休衙罷閣鈴<lb/>
兄弟幾年為我友何時同舍究殘經<lb/>
　　無題<lb/>
<pb n="KR4h0158_WYG_075-16a"/>
三湘瀟灑恨無潮鳥鵲填河願有槗丹穴鳳來龍樹逺<lb/>
海門魚去蜃樓遙已知京兆誇高髻不信章華鬭細腰<lb/>
船尾横江春水急長年無事恨吹簫<lb/>
　　次韻李行齋集賢<lb/>
英聲籍甚著天門詩句年來與我論沙磧翳雲歌北塞<lb/>
稻畦分水夢東屯秋風八月推茅屋夜雨三更注酒盆<lb/>
明日桑乾須繫馬翠華過處看承恩<lb/>
　　寄姚叅政上都<lb/>
<pb n="KR4h0158_WYG_075-16b"/>
南熏清暑上京居六月涼亭正打魚雨嶺火明山芍藥<lb/>
風田金動草芙蕖甘泉曉仗臨前殿京兆秋塵待屬車<lb/>
侍從文臣行不送舊寮淹蹇意何如<lb/>
　　寄贈揚州王鍊師<lb/>
仙客吹笙踏月輪因遊淮海誤尋真松花擣月分貧士<lb/>
杮葉題詩寄逺人清水有潮留載酒春雲不雨取裁巾<lb/>
江都千樹隋宫栁曽見先生緑髮新<lb/>
　　挽何得之先生<lb/>
<pb n="KR4h0158_WYG_075-17a"/>
手織烏紗日賣錢全家移住五雲邉伏生有女書空在<lb/>
伯道無兒世共憐北市行歌花爛漫西亭坐歗月嬋姢<lb/>
少微光氣今年暗知是詩隨過海船<lb/>
　　開平事<lb/>
金馬東門畫省西千官花覆曙光低九莖芝盖雲衣合<lb/>
百石銅盤露顆齊鹿栅已營脩竹塢燕巢還補落花泥<lb/>
上林伏日金桃熟鸚鵡來時不敢棲<lb/>
　　還過龍門<lb/>
<pb n="KR4h0158_WYG_075-17b"/>
紫塞秋髙鳳輦囘龍門有客去還來蕩摩日月崑崙坼<lb/>
吐納風雲混沌開天帝有神司主宰地靈無力載崔嵬<lb/>
誰吹石瀨成飛雨不使時人汚酒杯<lb/>
　　光山縣孔宰豳風亭<lb/>
光山近在故山西樹滿岡頭稻滿畦鄰屋讀書相教授<lb/>
社祠酣酒共提攜水牛礪角嫌耕淺野繭抽絲喜價低<lb/>
春雨行田無從吏獨騎羸馬畏青泥<lb/>
　　次韻進士宋顯夫海岸春行<lb/>
<pb n="KR4h0158_WYG_075-18a"/>
靈沼春波殿影高行人苑外望蟠桃街塵曙雨沈紅霧<lb/>
宫瓦晴飛動翠濤鳥度鏡中還避彈魚跳船尾不因篙<lb/>
曲江别有新承宴笑我官曹似馬曹<lb/>
　　菊枕<lb/>
東籬采采數枝霜包裹西風入夢涼半夜歸心三徑逺<lb/>
一囊秋色四屏香牀頭未覺黄金盡鏡底難教白髮長<lb/>
幾度醉來消不得臥收清氣入詩腸<lb/>
　　登雨花臺<lb/>
<pb n="KR4h0158_WYG_075-18b"/>
積翠生層巘凝光浴巨濤吴城花覆井楚舸竹裁篙地<lb/>
近魚龍逼天空鶴鸛髙野槗皆螮蝀溪水盡蒲萄雨石<lb/>
逢芝箭風林得鳳毛臙脂兒女小罨畫鬼神饕六代都<lb/>
銜璧三山尚戴鼇故宫猶荏苒古樹漫周遭仙洞歌瑤<lb/>
草人家宴碧桃飯香非接淅酒好不篘糟緑霧春連閣<lb/>
丹霞曉映袍攀躋歡境勝跋涉憚人勞老我才還劣清<lb/>
資愧重叨采詩今有使問俗似無曹佳麗千年最聲名<lb/>
一世豪嵗時休澣日攜手足遊遨<lb/>
<pb n="KR4h0158_WYG_075-19a"/>
　　求趙伯顯畫家山圖用唐李中韻<lb/>
春雁南來後家書一紙無山花應向日陂水計通湖羸<lb/>
㹀衣資絮生蠶薄藉蘆久宜拂白石強此伏青蒲琴客<lb/>
分抄譜仙翁許借壺園紅榴火煉沼緑芡盤鋪嵐氣飄<lb/>
簷隙煙光鬱座隅呼雲横蹛蝀問月看蟾蜍倚杖心何<lb/>
逸觀魚興不孤新開竹林逕併乞寫成圖<lb/>
　　猗緑園<lb/>
殖産吾何取開林我獨能縛船嘗取竹擣紙每移藤池<lb/>
<pb n="KR4h0158_WYG_075-19b"/>
曲波濤小花繁霧雨蒸春雲同礎潤秋月共江澄鳳下<lb/>
非因食魚來不可罾寫經還道士裹飯乞行僧筍屨新<lb/>
青折荷衣舊翠凝浮甌茶有乳溢甕酒無氷香灺留文<lb/>
篆書囊剰繚綾清晨餐玉罷東坐日初升<lb/>
　　泉南孫氏園亭<lb/>
鑿石通歸汐浮梁看浴暾鴨闌萍上甃鹿栅蘚生垣薝<lb/>
蔔乗栀子篔簹長竹孫書香芸辟蠧席煖錦裁鵷交客<lb/>
登仙籍承家荷帝恩氷甌蜂蜜溜酒榼茘漿翻吹籥花<lb/>
<pb n="KR4h0158_WYG_075-20a"/>
圍屋彈琴鶴舞園海雲春有態閩雪夜無痕誰謂衣裳<lb/>
懶予今杖屨煩捋鬚歌月地翹首望天門<lb/>
　　楊妃墓<lb/>
漢廟衣冠照碧燐唐陵翁仲作黄塵馬嵬坡上棠梨樹<lb/>
猶占秦原幾日春<lb/>
　　驪山<lb/>
玉女泉邉翠藻多石池涵影媚宫娥可憐繡嶺啼春鳥<lb/>
猶似棃園弟子歌<lb/>
<pb n="KR4h0158_WYG_075-20b"/>
　　送胡古愚還越<lb/>
越江秋水得霜清夜夜天南婺女明客子布衣風又急<lb/>
世間無用是才名<lb/>
　　閩浙之交<lb/>
路入閩中盡翠微家家蕉葛作秋衣石牆遮竹松圍屋<lb/>
時有丹禽哺子歸<lb/>
　　趙氏宗室畫水石<lb/>
生平已識趙王孫竹素何年畫石根萬里南雲秋似水<lb/>
<pb n="KR4h0158_WYG_075-21a"/>
直容艇子到柴門<lb/>
　　和史參政韻<lb/>
五雲天近晝香殘紅白花枝滿藥欄一夜東風吹小雨<lb/>
殿頭持卷隔簾看<lb/>
　　流鶯<lb/>
喬木繁陰晝景舒檀桑緑色滿階除京都三月花飛盡<lb/>
纔聴流鶯一囀初<lb/>
　　蔡琰圖<lb/>
<pb n="KR4h0158_WYG_075-21b"/>
邉月還如漢月圎龍堆沙水咽哀絃文姬此夕穹廬夢<lb/>
應到春閨舊鏡前<lb/>
　　代悼亾為陳云嶠作<lb/>
燕子樓空花不開繡簾天晩月初來手痕留在紅牙板<lb/>
猶有餘香妬落梅<lb/>
　王士熈<lb/>
　　<hi>字繼學東平人任浙東肅政亷訪司厯官中丞其父構官翰林承㫖贈大司徒魯國公諡文肅</hi>
　　玉環引送伯庸北上<lb/>
<pb n="KR4h0158_WYG_075-22a"/>
崑山有美璞昆吾有寶刀堆雪漉寒氷凝此英瓊瑤團<lb/>
團月長滿晶晶白雲淺似環環無窮寥寥人意逺有美<lb/>
天山人皎潔同精神禁垣青春多大佩垂朝紳腰無大<lb/>
羽箭肘有如斗印結束上京行騮駒驟長靷不采珊瑚<lb/>
鈎海深安可求不執水蒼璧朔廷羅公侯愛此玲瓏質<lb/>
題詩贈與客百金一朝傾三年不可得不得只空行山<lb/>
泉琴峽鳴摩挲龍門石憶憶應留情天風北極髙歸途<lb/>
踏霜草不惜玉環分只願君歸早<lb/>
<pb n="KR4h0158_WYG_075-22b"/>
　　早朝行<lb/>
石城啼鳥翻曙光千門萬户開未央丞相珂馬沙堤長<lb/>
奏章催喚東曹郎燕山驛騎朝來到雨澤十分九州報<lb/>
輦金䭾帛分逺行龍沙士飽無鼓聲閣中龍牀琢白玉<lb/>
瑟瑟圍屏海波緑曲欄四月櫻桃紅舜琴日日彈熏風<lb/>
　　送蘇公赴嶺北行省郎中<lb/>
居庸闗頭亂山積李陵臺西白沙磧畫省郎官貂帽側<lb/>
飛雪皚皚馬韉濕馬蹄雪深遲遲行冷月悽雲塞垣明<lb/>
<pb n="KR4h0158_WYG_075-23a"/>
鐵甲無光烽不驚萬營角聲如水清明年四月新草生<lb/>
征人賣劍隴頭耕思君遙遙隔髙城南風城樓來雁鳴<lb/>
　　玩芳亭<lb/>
何處春來好城南尺五天地幽迷曉樹花重壓春煙上<lb/>
客抛羅袂佳人舞畫筵晩來清興熟移坐曲池邉<lb/>
　　題鮮于伯機與仇廉訪帖<lb/>
三生文采趙公子四海聲名仇使君彈琴不作廣陵散<lb/>
焚香遙駐博山雲玉署春來鶯漫語繡衣人去雁空聞<lb/>
<pb n="KR4h0158_WYG_075-23b"/>
龍蛇兩紙光如玉即是安西與右軍<hi>其帖曰魏公子眀日外過寒舍亷訪</hi>
<hi>能一來焚香彈琴亦甚佳公子子昻也</hi>
　　送巨徳新<lb/>
渭城秋水汎紅蓮白雪梁園作賦年金馬朝囘門似水<lb/>
碧雞人去路如天揚雄宅古平蕪雨諸葛祠空老樹煙<lb/>
小隊出遊春色裏滿溪花朶正姢姢<lb/>
　　夀劉邢公<lb/>
詔下金鑾第一㕔春風湛露讌趨庭嘉辰又緩蒼龍角<lb/>
<pb n="KR4h0158_WYG_075-24a"/>
仙侣同驂白鶴翎衛武髙年猶入相韋賢老日只傳經<lb/>
崆峒别有長生訣杖几凝香酒半醒<lb/>
　　送袁道士<hi>二首</hi>
五公舊譜漢庭傳之子飄飄去學仙山裏牧羊成白石<lb/>
臺間騎鶴上青天黄庭夜月吟三疊綠綺秋風度七絃<lb/>
拂袖京塵留不住别離可奈落花前<lb/>
軒轅雲裔越公家學道青山幾嵗華仙覓安期曽授棗<lb/>
詩成湘子解開花金砂擬煉長生藥銀海初囘逺使槎<lb/>
<pb n="KR4h0158_WYG_075-24b"/>
二十四巖眀月夜簫聲何處落烟霞<lb/>
　　寄上都僚友<lb/>
天上風清暑盡消尚方仙隊按雲韶白鵝海水生鷹獵<lb/>
紅藥山岡詐馬朝涼入賜衣飄細葛醉題歌扇溼輕綃<lb/>
河堤楊栁休傷别八月星槎到鵲橋<lb/>
　　題節婦<lb/>
寒窗機杼泣秋風鏡影鉛雲不汝同明月有光生夜白<lb/>
貞松無夢妒春紅羅襦舊繡天吴折緑綺離弦海鶴空<lb/>
<pb n="KR4h0158_WYG_075-25a"/>
陌上行人指華表閉門疎雨落梧桐<lb/>
　　驪山宫圖<lb/>
翠嶺餘煙曉仗催五家車騎入朝來千峰雲散歌樓合<lb/>
十月霜晴浴殿開烽火髙堂留草樹茘支長路認塵埃<lb/>
月中人去青山在始信昆明有刼灰<lb/>
　　送袁徳平歸越<lb/>
平湖如鏡靜秋波禹穴西風捲緑蘿狂客有船都載酒<lb/>
道人無字不籠鵝牀頭書笏青雲近窗下殘編白雪多<lb/>
<pb n="KR4h0158_WYG_075-25b"/>
燕市塵深拂衣去海門何處問漁蓑<lb/>
　　寄武夷思學齋<lb/>
武夷山色清於水君築髙齋第幾峰北苑鶯啼春煮茗<lb/>
西風鶴語夜巢松田家送酒芝香瀉道士留書石髓封<lb/>
聞說牙籖三萬軸欲憑南雁約相從<lb/>
　　送朱真一住西山<lb/>
官河新栁雪初融仙客歸舟背楚鴻鐵柱晝閒山似玉<lb/>
石樓人靜水如空煮茶榻畔延徐孺采藥爐邉覓葛洪<lb/>
<pb n="KR4h0158_WYG_075-26a"/>
天上雲多白鶴去子規何事怨東風<lb/>
　　上京次馬伯庸韻<lb/>
侍臣催講御階西雲靜觚稜曉色低天闢神州卑兩漢<lb/>
地連碣石轉三齊含香晝永閒青瑣視草堂幽溼紫泥<lb/>
最憶東山老松樹秋風應有鶴來棲<lb/>
　　王在中代祀秦蜀山川<lb/>
太華雲連蜀棧低栁花三月紫騮嘶香浮曉露金匳溼<lb/>
旛拂春煙絳節齊䇿牘當年登桂苑詞林後夜趣芝泥<lb/>
<pb n="KR4h0158_WYG_075-26b"/>
長安遊客應無數誰共王褒頌碧雞<lb/>
　　和馬伯庸寄袁學士<lb/>
白雪賡歌少朱絃詠歎長天池鵾獨運霧谷豹深蔵舊<lb/>
地收華㦸新田買石房閒情齊綺皓時論佇班揚瑚璉<lb/>
登周廟宗彞畫舜裳西昆分顥氣南斗避寒芒六月灤<lb/>
陽扇三秋鏡水航彈琴無俗曲辟穀有仙方玉海羞麟<lb/>
脯金莖饋露漿書空忘咄咄文障拂堂堂翰府聨芳逺<lb/>
樞庭奕葉光名山留史䇿鳥國售詩章節擬芝田鶴音<lb/>
<pb n="KR4h0158_WYG_075-27a"/>
諧律管凰寫經酬道士立塔禮空王藉草連裙碧分觥<lb/>
注酒黄竹牀吟几小紗幘鬢絲涼離别三生夢歸依一<lb/>
瓣香升堂乖笑語在野愧才良雲擁鄞山雨潮生定海<lb/>
洋何時宣室召四馬驟康莊<lb/>
　　李宫人琵琶引<hi>三首</hi>
瓊花春鳥百花香太液池邉夜色涼一曲六么天上譜<lb/>
君王為進紫霞觴<lb/>
鑾輿三月幸龍岡宣喚新詩促曉妝撥㫁氷絃秋滿眼<lb/>
<pb n="KR4h0158_WYG_075-27b"/>
塞天雲碧草茫茫<lb/>
一入湥宫嵗月長承恩曾得侍昭陽檀槽按出新翻曲<lb/>
五色雲中落鳳凰<lb/>
　宋　本<lb/>
　　<hi>字誠夫大都人幼從父禎官江陵聞王奎文眀性理之學本往質所得造詣日深善為古文詞名播</hi>
　　<hi>荆楚年四十始還燕至治元年廷試第一人及第授翰林修撰泰定元年春除監察御史糾劾權要</hi>
　　<hi>無少鯁避于地震直陳時事致災詞氣奮激衆皆聳聴移兵部員外郎轉中書左司都事遷禮部郎</hi>
　　<hi>中陞吏部侍郎改禮部文宗開奎章閣擢為學士進禮部尚書卒年五十四所著有至治集四十卷</hi>
<pb n="KR4h0158_WYG_075-28a"/>
　　<hi>行于世</hi>
　　大都雜詩<hi>四首</hi>
抛却漁竿滄海邉拂衣來看九重天畫欄九陌橋如月<lb/>
緑影千門樹似煙南國佳人王幼玉中朝才子杜樊川<lb/>
紫雲樓上如澠酒孤負春風二十年<lb/>
繡錯繁華徧九衢上林詞賦漢西都朱門細婢金條脱<lb/>
紫禁材官玉鹿盧萬里星辰開上界四朝冠盖翊皇圖<lb/>
東鄰白面生紈綺笑殺揚雄臥一區<lb/>
<pb n="KR4h0158_WYG_075-28b"/>
蘆溝曉月墮蒼煙十一門開日色鮮海上神山無弱水<lb/>
人間平地有鈞天寶幢珠珞瞿曇寺豪竹哀絲瑇瑁筵<lb/>
春雨如膏三萬里盡將嵩呼祝堯年<lb/>
形勢全燕擁地靈梯航萬國走王城狗屠已仕明天子<lb/>
牛相寧知别太平𤣥武鈎陳騰王氣白麟赤雁入新聲<lb/>
近來朝報多如雨不見河南召賈生<lb/>
　　舶上謠<hi>送伯庸以番貨事奉使閩淛十首</hi>
江華江月要才情多病堪憐馬長卿莫向都門折楊栁<lb/>
<pb n="KR4h0158_WYG_075-29a"/>
帝鄉春色不南行<lb/>
琉球真蠟接闍婆日本辰韓濊貊倭番舶去時遺矴石<lb/>
年年到處海無波<lb/>
朱張死去十年過海宼凋零海賈多南風六月到㟁酒<lb/>
花鼓篙丁奈樂何<lb/>
湧金門外是西湖隄上垂楊盡姓蘇作得吴趨阿誰唱<lb/>
小卿墳上露蘭枯<lb/>
舊時家近黒橋街三十餘年不往來憑仗使君一問訊<lb/>
<pb n="KR4h0158_WYG_075-29b"/>
楊梅銀杏幾囘開<lb/>
閩中父老白髭鬚老子風流記得無昔日郎君騎竹馬<lb/>
如今使者駕軺車<hi>伯庸之先嘗仕閩中</hi>
素馨華畔十八娘炎雲瑞露酌天漿一日供厨三百顆<lb/>
使君館券莫支羊<lb/>
薫陸胡椒腽肭齊明珠象齒駭雞犀世間莫作珍竒看<lb/>
解使英雄價盡低<lb/>
東海澄清南海涼公厨海錯照壺觴郎君鮝好江瑤脆<lb/>
<pb n="KR4h0158_WYG_075-30a"/>
水母綿明烏賊香<lb/>
明年歸路蹋陽和雕胯輕衫剪越羅春風通恵河頭路<lb/>
還與官家得寶歌<lb/>
　顧　琛<lb/>
　　<hi>字淵白嘉興人恃才傲物嘗入京獻燕都賦翰林元復初斥之日今天下一家燕乃戰國之名何足</hi>
　　<hi>稱也慚恨而歸晩年官岳陽教授</hi>
　　題錢舜舉畫漁翁牽罾圖<lb/>
苕溪道人溪上居一生只慣觀打魚吴兒打魚當耕織<lb/>
<pb n="KR4h0158_WYG_075-30b"/>
意匠别出絲綸餘緯葭縛竹直水口承以宻罟防其逋<lb/>
卒然一掣勢莫禦紫鱗躍出金芙蕖蓬窗草屋色色具<lb/>
茶瓶酒碗尋常俱船頭青山立突兀船後緑樹搖扶疎<lb/>
人間名利不可汚煙水為席天為廬西塞山前晩風急<lb/>
醉踏船舷浪花入漁翁心事道人知日暮來看倚笻立<lb/>
迴頭却捉秋兔毫寫入生綃半猶溼令人展卷心茫然<lb/>
辛苦㣲官悔何及吴松江上鱸魚肥秋風落葉滿魚磯<lb/>
何不買舟逕東歸何不買舟逕東歸<lb/>
<pb n="KR4h0158_WYG_075-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_075-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷七十五<lb/>
</p>
<p>
</p>
  </div>
<div>
<head>宋元詩㑹卷七十六</head> <lb/>
    <p>
<pb n="KR4h0158_WYG_076-1a"/>
欽定四庫全書<lb/>
　宋元詩㑹卷七十六<lb/>
　　　　　　　　　　　兵部主事陳焯編<lb/>
　楊　載<lb/>
　　<hi>字仲𢎞建之浦城人後寓杭因占籍焉載少孤博涉羣書為文有跌蕩氣年四十不仕户部賈國英</hi>
　　<hi>數薦於朝以布衣召入翰林授國史院編修調管領海船萬户府照磨延祐初仁宗設科取士載首</hi>
　　<hi>應詔遂登進士第授饒州路同知浮梁州事遷寧國路總管府推官以卒載所撰述人多傳誦之其</hi>
　　<hi>於詩尤有法嘗語學者曰詩當取材漢魏而音節則以唐為宗故同時作者得其指授為多焉</hi>
<pb n="KR4h0158_WYG_076-1b"/>
　　偶題<lb/>
叢生園中草蔚蔚媚幽姿乗時各敷榮皓色被緑枝似<lb/>
有微香發秋風輒吹之入人襟袖中亦復可憐兹詰朝<lb/>
步荒畦莖葉稍離披飄零即已矣霜露不爾私榮悴既<lb/>
有時小大何異而幸愛七尺軀天道不可誣<lb/>
　　題文丞相書梅堂<lb/>
大厦就傾覆難以一木支惟公抱忠義挺然出天姿死<lb/>
既得所處自顧乃不疑惻愴大江南名與日月垂我行<lb/>
<pb n="KR4h0158_WYG_076-2a"/>
見遺墨再拜墮涕洟名堂有深意亦惟嵗寒枝可知平<lb/>
昔心慷慨非一時峨峨著檐宇昭昭示民彞勿使風雨<lb/>
敗永慰千古思<lb/>
　　次韻袁伯長<lb/>
盤盤海底石並樹青琅玕至陽生至陰龍宫常苦寒揚<lb/>
光炫朝彩吐氣蒸微瀾根株歴千載莫測榮悴端端如<lb/>
巢居子草木皮衣冠超然去人羣取友蹄與翰日誦黄<lb/>
帝言浩歌淚䦨干奈何天下治必以雲為官佩紉黄金<lb/>
<pb n="KR4h0158_WYG_076-2b"/>
環咀丹白玉盤自聞至人徳積熱生肺肝黄塵日暮起<lb/>
對面不相看三山在何處使我師王韓聊歌紫芝曲倚<lb/>
君清夜彈<lb/>
　　靈龜篇為陳渭叟作馬尊師所畫芝龜也<lb/>
蒼龜生中山深阻絶中道不飲亦不食靈和中自抱嵗<lb/>
久凝神液巖上産芝草支干集五采相射顔色好彼遊<lb/>
江海上作計苦不早一罹豫且網性命莫能保歸遺宋<lb/>
元君天意資探討築宫修祠祭相承以為寶神者固如<lb/>
<pb n="KR4h0158_WYG_076-3a"/>
斯遺骨易枯槁吾聞䝉莊氏苦語欲相曉持為衛生經<lb/>
千載長不老<lb/>
　　次韻景逺學士立春日<hi>三首</hi>
古來有道士聲利不寘懐顧於草木微而愛松若梅茲<lb/>
辰閱庭户適逢數花開芳意未渠央是足銜吾杯<lb/>
人事重名實趨嚮盡百端丈夫負雄氣動欲追古賢於<lb/>
意少不惬自放江海邉登髙望八極雲氣生我前萬事<lb/>
何足問所須唯酒錢<lb/>
<pb n="KR4h0158_WYG_076-3b"/>
﨑嶇既山曲迢逓亦水濱幸見蓬葦士輒復忘為勤得<lb/>
之眉睫間我遇固以神所善但樓䕶豈暇從若人<lb/>
　　贈執中允上人<lb/>
南方多白雲澶漫塞崖谷中有龎眉叟寂寞臥林屋前<lb/>
門樹高松後户植幽竹梵文五千卷誦說盡精熟時時<lb/>
發清唱鏗鏘擊金玉伊余走海内一見輒歎服願言從<lb/>
之遊淡泊心自足<lb/>
　　古牆行<lb/>
<pb n="KR4h0158_WYG_076-4a"/>
建炎白馬南渡時循王以身任安危疏圃治第壯輿衞<lb/>
縮板載榦由偏裨下鍤江城但沙鹵往夷赤山取焦土<lb/>
帳前親兵力如虎一日連雲興百堵引錐試之鐵石堅<lb/>
長城在此勢屹然上功幕府分金錢讙聲如雷動地傳<lb/>
爾來瞬息踰百年高崖為谷驚推遷華堂寂寞散文礎<lb/>
喬木慘淡栖寒煙我入荒園訪遺古所見唯存丈尋許<lb/>
廢壊終嗟麋鹿遊飄零不記商羊舞王孫欲言淚如雨<lb/>
為言王孫毋自苦子孫再世隳門户英公尚及觀房杜<lb/>
<pb n="KR4h0158_WYG_076-4b"/>
如君百不一二數人生富貴當自取況有長才文甚武<lb/>
公侯之後必復初好把家聲繼其祖<lb/>
　　李伯時畫浴馬圖<lb/>
古稱難畫莫如馬近朝唯數李伯時不至天閑觀帝服<lb/>
如此骨相何由知頭類渴烏尖挿耳竟度流沙輕萬里<lb/>
圉人牽浴恒凛然復恐化龍奔入水貧居里巷無馬騎<lb/>
徒步出入多傷悲大脛薄蹄何足願退立道旁塵滿面<lb/>
　　題華岳江城圖<lb/>
<pb n="KR4h0158_WYG_076-5a"/>
華岳能詩世有名學畫丹青亦豪放此圖以寫安慶城<lb/>
雉堞樓臺儼相向北風將至江面黒千艘萬艘爭避匿<lb/>
滄溟涌溢水倒流南嶽動搖天柱側蛟龍戲落秋潭底<lb/>
素練平鋪八千里時清好作釣魚翁閒弄輕舟煙霧裏<lb/>
　　神馬歌次韻陳元之<lb/>
神馬來自崑崙西有足未始行沙泥朝趨欲出飛鳥上<lb/>
夕逝直與奔星齊緑鬃半散挿雙耳赤汗交流攅四蹄<lb/>
風神秀猛陿天地豈顧燕蔡并渠黎時時牽浴臨清溪<lb/>
<pb n="KR4h0158_WYG_076-5b"/>
對人誇殺黄鬚奚玉沙之禾中芻秣不嚙堤頭枯草稊<lb/>
與君側耳聴長嘶凡馬不聞生駃騠<lb/>
　　古劒歌為吴真人作<lb/>
閒閒真人蔵古劒敬之如神不敢忽賓客如來求一觀<lb/>
輒有悲風起倉卒人言此是金鐵精良工鍜煉久始成<lb/>
動搖天地合變化摩蕩日月含光精昔年有蛟起江中<lb/>
口吐烈焰燒長空下民昏溺上帝怒雷電往擊皆無功<lb/>
嘗持此劒斬蛟首流血滔滔浸廬阜傳記傳聞時既久<lb/>
<pb n="KR4h0158_WYG_076-6a"/>
不意世間今尚有吾過下里多惡氛魍魎魑魅能食人<lb/>
請君為我絶此怪一洗宇宙長清新<lb/>
　　次韻虞彦髙遊陽明洞<lb/>
憶昔神禹奠九州茲山㑹計功始休諸侯玉帛渺何許<lb/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀槎牙怪樹凍不死<lb/>
化作千丈蒼玉虬丹洞呀然僊掌裂翠峰巧矣蛾眉脩<lb/>
梅梁飛去鐵鎖斷往往雷雨生靈湫軒轅緱神極秘幻<lb/>
<pb n="KR4h0158_WYG_076-6b"/>
海上笙鶴時相投平生閉門讀史記子乃探穴先吾遊<lb/>
明當挾子騎汗漫題詩更在最上頭不妨山水樂吾樂<lb/>
豈有饑溺憂民憂故家喬木尚可求有子有孫百世留<lb/>
臥横玉簫汎歸舟吹散萬斛江南愁<lb/>
　　梅梁歌酬鄭集之<lb/>
大禹之功及天地廟有梅梁何足異奈何過用鐵索纒<lb/>
太祝為之欲徼利每言變化失其所去作老龍治風雨<lb/>
一聲霹靂震巖扉千尺蜿蜒辭殿户七月槁苖沾塊土<lb/>
<pb n="KR4h0158_WYG_076-7a"/>
憂殺村中老農户買羊沽酒祭梅梁祭罷祠官傳好語<lb/>
吁嗟老農無爾愚大禹有神焉可誣汝曹淫祀欲求福<lb/>
此物為妖當伏誅<lb/>
　　題秋雨長吟圖<lb/>
雨暗秋天黒如墨窮居茅屋出不得終日長吟復短吟<lb/>
吟罷令人轉凄惻饑猿抱樹屈雙肘病鶴拕泥垂兩翼<lb/>
何當䇿杖過溪頭要看南山新翠色<lb/>
　　題信州先天觀圖<lb/>
<pb n="KR4h0158_WYG_076-7b"/>
髙林褰翠氣虚谷散虹光道士多騎虎僊人自牧羊澗<lb/>
泉通地逺山嶺際天長戴子文為記流傳示不忘<lb/>
　　寄劉師魯<lb/>
想君遊宦處正值洞庭湖落日波濤壯晴天島嶼孤舟<lb/>
航通漢沔風物覽衡巫天下文章弊非君孰起予<lb/>
　　蠧簡<lb/>
往古韋編在何年始汗青蠧蟲深卜宅蝌蚪少成形泯<lb/>
滅阽秦火<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>羅出漢廷斯文天未喪不敢望全經<lb/>
<pb n="KR4h0158_WYG_076-8a"/>
　　斷碑<lb/>
摩挲不成讀上有蘚苔斑字畫鍾王輩文章漢魏間龜<lb/>
趺凋贔屭螭首落孱顔渤海神明逺今同磑石頑<lb/>
　　初陽臺望月<lb/>
彩雲相羃䍥華露笑嬋姢在水渾疑墮當空孰使縣潜<lb/>
虬精魄動宿鶴羽毛鮮寂寂丹臺夜相從訝得僊<lb/>
　　送屠存博<lb/>
君往金陵郡於予亦有聞海環平野盡山出大江分未<lb/>
<pb n="KR4h0158_WYG_076-8b"/>
召元司馬誰憐鄭廣文自今師道立章薦必紛紛<lb/>
　　渡江寄俞仲連<lb/>
舟楫大江濆中流日欲曛鹵翻沙際雪潮落渡頭雲鯨<lb/>
躍常知候鴻飛不亂羣頗思論勝槩把酒莫如君<lb/>
　　奉題伯父雙峰樵隠<hi>二首</hi>
山出雙峰秀溪流一派清土風存禮讓人事省將迎路<lb/>
逐髙低過田隨早晩耕家林有如此南望每闗情<lb/>
石樹盤根瘦沙溪激浪清竹閒看犢臥木末見人行穯<lb/>
<pb n="KR4h0158_WYG_076-9a"/>
事常分力樵歌輒和聲往來攜杖處不礙白雲生<lb/>
　　贈胡汲仲<lb/>
先生惟達道久已樂山林致聘無雙璧為家過十金身<lb/>
閒雲出岫髮短雪盈簮遯世原吾志同盟欲自今<lb/>
　　題拱北樓<lb/>
殷地鼓鞞迎日出倚天梁桷與雲浮北瞻帝闕三千里<lb/>
南控臣藩二百州江海無波沈㒺象旌旗垂野聴貔貅<lb/>
鸞囘麗榜多深意繡衮于今有魏牟<lb/>
<pb n="KR4h0158_WYG_076-9b"/>
　　題本齋王公畫像<lb/>
詩禮傳家公望隆一門三世拜三公五營帶甲軍容盛<lb/>
九府流泉國賦充房魏素懐尊主術龔黄先奏養民功<lb/>
欲將恵澤量深淺楚浸洋洋與海通<lb/>
　　錢塘懐古<hi>四首</hi>
山囘禁籞入雲長無復陳兵衞兩廂千古金鍾埋野草<lb/>
萬年珠樹落秋霜龍文不徙陽人聚鳥篆終降枳道旁<lb/>
九市塵埃來袞衮一江波浪正茫茫<lb/>
<pb n="KR4h0158_WYG_076-10a"/>
西湖清濁自天開鴻雁鳬鷗日往來黄道星辰環太乙<lb/>
紫雲宫殿擁蓬萊論文競奏王褒頌獻夀深傾阿母杯<lb/>
九域輿圖今混一百年耆舊獨興衰<lb/>
斜界鉤陳通大道中分魏闕對層巒雲生殿上金爐暗<lb/>
露下庭前玉井寒江漢飛龍俄杳杳滄溟泛鷁竟漫漫<lb/>
中天㑹合寧非數坐見蒼生枕簟安<lb/>
化人宫闕被層阿殿宇髙低若湧波翠石文章題日月<lb/>
寶珠光燄燭山河空桑說法黄龍聴貝葉翻經白馬䭾<lb/>
<pb n="KR4h0158_WYG_076-10b"/>
誰謂一無超衆有只今塵土重來過<lb/>
　　送袁伯長扈駕<lb/>
罕畢前驅盛國容黄麾僊仗衛重重星流曠野飛蒼鶻<lb/>
日麗層霄馭赤龍耀武邉陲須北狩合祛天地待東封<lb/>
論才孰可銘休烈扈蹕還宜祀岱宗<lb/>
　　送羅雲叔歸山<lb/>
黄石山原風物幽賤子往年曽一遊舊行檿柘已成徑<lb/>
新藝麻禾應滿疇馮衍能㤀白首歎謝安須為蒼生憂<lb/>
<pb n="KR4h0158_WYG_076-11a"/>
餘杭溪上明日發愁殺楊花吹客舟<lb/>
　　夀饒國公<lb/>
可樂無如父母全既賢既貴又長年金壺賜出青雲上<lb/>
玉佩朝辭白日邉楚木論春猶五百蟠桃稱夀必三千<lb/>
佀聞黄綺歸來後長向山中作隠僊<lb/>
　　贈同院諸公<lb/>
詔編國史有程期正是諸郎儤直時虎士守門宫杳杳<lb/>
雞人傳箭漏遲遲忩間夜雨銷銀燭城上春雲壓彩旗<lb/>
<pb n="KR4h0158_WYG_076-11b"/>
才大名稱天下選書成當繼古人為<lb/>
　　送吴真人<lb/>
具嚴威命領祠官歴祀名山不厭難上帝乗龍遊下土<lb/>
真人騎鶴降靈壇已刋白玉為封檢更鑄黄金作祭冠<lb/>
國夀延洪千萬嵗願祈穀熟小民安<lb/>
　　寄吏部尚書張公<lb/>
復喜清朝用大賢玉音俄對廣庭宣姚崇已託君臣契<lb/>
李泌終持將相權此日經綸須展布他時簡䇿要流傳<lb/>
<pb n="KR4h0158_WYG_076-12a"/>
淵眀有待公田米可念江湖久棄捐<lb/>
　歐陽𤣥<lb/>
　　<hi>字原功其先家廬陵與宋文忠公同所自出曽祖新始遷居瀏陽故𤣥為瀏陽人幼岐嶷母李氏親</hi>
　　<hi>授孝經論語小學諸書甫八嵗能成誦十嵗從張貫之學即知屬文稍長試庠序輒占高等延祐二</hi>
　　<hi>年登進士第授岳州路平江同知調太平路蕪湖縣尹改武岡縣尹皆著能聲召為國子博士遷監</hi>
　　<hi>丞拜翰林待制兼國史院編修官凡制詔書檄皆出其手及奎章閣啟又置藝文監𨽻焉支宗親署</hi>
　　<hi>𤣥為藝文少監改僉太常禮儀院事歴翰林直學士國子祭酒翰林學士總裁遼金宋三史書成超</hi>
　　<hi>授承㫖進階光禄大夫以病卒於官年八十五追封楚國公諡曰文有圭齋集若干卷</hi>
<pb n="KR4h0158_WYG_076-12b"/>
　　送振先宗丈歸祖庭<lb/>
歐公孫子多擘派以為四暮年歸潁陰非無首丘志乞<lb/>
洪不得請由是懈歸計攷公生平言亦頗憾先世先世<lb/>
多才賢生適逢五季幅員政分裂盡瘁于所事竟乏垂<lb/>
世名盖亦限地勢況復公少孤坎壈蜀漢裔身當混一<lb/>
秋代逢承平際擇里審所安實邇輦轂地子孫託畿内<lb/>
宦轍亦云易人情茍免爾公豈溺聲利詎知汴虡移南<lb/>
北尋暌異一枝先南邁司造有深意沙溪標徳里瀧岡<lb/>
<pb n="KR4h0158_WYG_076-13a"/>
重塋祭至今青原冡十世祀不替振先吾宗英守正恥<lb/>
骫骳誾誾保家法處約不少懟嘉樹無甹枝嘉穀無穂<lb/>
滯原本既不凡時需諒無棄矧今掄俊髦往往論根器<lb/>
老夫辭册府多病久憔悴徒懐薦士心言莫足軒輊賦<lb/>
詩當推轂自愧辭已費憧憧青雲友誰如古人誼<lb/>
　　為所性姪題小景<lb/>
林廬淡疎煙歸㠶泊沙渚披圖得空濶總是經行處寒<lb/>
屋茒簷古疎烟野樹春遙遙濟川者應是此中人<lb/>
<pb n="KR4h0158_WYG_076-13b"/>
　　和李溉之舞姬脫鞋吟<lb/>
宫袍繡蹙金花綺紅綃𦂳襯雙鸞尾盈盈漫服舞腰輕<lb/>
綵雲飛處香風起藕絲掣㫁春雲鬆瑞蓮雙結並頭紅<lb/>
夭夭曲曲玉彎卷翠鳬翔空迷近逺玉階秀茁蘭筍長<lb/>
瓊砂迸出蘆芽淺徘徊困倚東風力溼砌香雲墜無跡<lb/>
無限嬌羞不自持君王喚起扶花立<lb/>
　　題紫㣲老人大字歌<lb/>
紫㣲老人射生手挽强竟取黄金斗驃騎營中拜驍勇<lb/>
<pb n="KR4h0158_WYG_076-14a"/>
鳳凰池上稱耆舊時平腕力無所施筋骨猶能學顔栁<lb/>
縱横戎略結構體殺活兵機屈伸肘山莊劉氏得最多<lb/>
當日襜褕駐應久高樓大扁曰明逺況有愛山并尚友<lb/>
我來後公五十年主人酌我樓中酒平田野水鳬雁集<lb/>
重岡複嶺蛟龍走登高欲賦乏佳興忽覩台躔照牕牖<lb/>
家藏有此希世珍取酒當為主人夀想當洗研弢筆時<lb/>
羽筈生風劍龍吼焉知今人正傳玩名與麒麟同不朽<lb/>
　　道吳山<lb/>
<pb n="KR4h0158_WYG_076-14b"/>
道吴山頭龍自臥疊嶂重岡深紫邏靈湫瀑布千尺長<lb/>
古寺神杉十圍大崇祠坎坎風雨來樵徑丁丁鴻雁過<lb/>
郡人夜望北斗魁下有突兀青蓮座<lb/>
　　大圍山<lb/>
大圍山髙髙幾許絶頂嵯峨戴林塢石隙花開自夏春<lb/>
地爐僧擁無寒暑清流白鷴滌羽毛緑樹黄熊引筋膂<lb/>
山腰日午嬰兒啼知有雷公出行雨<lb/>
　　大明殿早朝<lb/>
<pb n="KR4h0158_WYG_076-15a"/>
扶搖萬里上青霄鳳閣龍池覲帝迢駝背負琛金絡索<lb/>
象身備駕玉逍遙衣冠俯伏傳呼嶽干羽低回看舞韶<lb/>
湖海布衣傳盛事他時田野夢天朝<lb/>
　　相臺<lb/>
負郭東南裴相臺縁溪一徑踏蒼苔此日城闉少人到<lb/>
當時公府棄官來禪牀象屋留光雨書沼蛙聲噤鞠灰<lb/>
坐待氛塵純斂淨舉頭應解識三台<lb/>
　　至正壬午十一月十三日祭初祖墓<lb/>
<pb n="KR4h0158_WYG_076-15b"/>
白髮甘泉忝從官歸來曳履上吟壇故山虎豹多文采<lb/>
白水蛟螭有屈蟠謁客及門容屨滿䞇文盈篋借燈看<lb/>
百年省墓償初志心憶先親已痛難<lb/>
　　送李宜忠之寧州教授<lb/>
廣文家住白芒原唐世忠臣閥閱存寧郡喜迎新博士<lb/>
邦人特重舊王孫楊花絳帳春雲陣苔蘚丹書暮雨痕<lb/>
向使汾陽晞曖在應慚詩禮在名門<lb/>
　　竹澗圖<lb/>
<pb n="KR4h0158_WYG_076-16a"/>
青林翠巘俯江郊谷口湍流巨石㘭戛玉萬竿鳴水樂<lb/>
垂紳雙瀑盪雲旓風漪靜浸蒼龍影月瀨光搖紫鳳巢<lb/>
歌罷商巖採芝曲兩翁翰墨定神交<lb/>
　　接花木<lb/>
園丁妙手即花神換葉移枝偽脱真刀剪豈能傷化力<lb/>
色香無復記前身春深自有鸞膠續嵗乆行看鶴膝伸<lb/>
堪笑微生亦如此任呼牛馬定誰人<lb/>
　　寄有壬許參政<lb/>
<pb n="KR4h0158_WYG_076-16b"/>
京華白髮染塵埃喜見文場閉復開自是曹參當繼相<lb/>
不然王式肯輕來上躬藻火慚無補衆論鹽梅屬有材<lb/>
素志已酬歸欲早相期濁酒坐莓苔<lb/>
　　西眀道人<lb/>
武昌堤上水雲身三十年來識道人只為漫遊相見少<lb/>
故知臨别贈言頻憧憧車馬紅塵老靡靡江山白髮新<lb/>
邂逅一回頻唱和錦囊千首未為貧<lb/>
　　昌山<lb/>
<pb n="KR4h0158_WYG_076-17a"/>
昌山峽口日西斜蘭渚維舟近酒家水潄樹根龍露爪<lb/>
石排江㟁虎交牙路迴佛寺藏深塢風動漁舟掃落花<lb/>
再拜靈均獻蘋藻月明環珮下汀沙<lb/>
　　早飲聴秋居士園池<lb/>
碧池流水緑潺潺髙下樓臺紫翠間阮籍才華勝南族<lb/>
謝安清致滿東山標名花塢鶯爭道集句桃符鹿守闗<lb/>
灑掃園丁今白髮秋翁化鶴幾時還<lb/>
　　題所貴姪梅<lb/>
<pb n="KR4h0158_WYG_076-17b"/>
老樹縱横出幾條一枝還又亞牆腰西湖湖上掀篷看<lb/>
一夜吹香滿六橋<lb/>
　　陳摶睡圖<lb/>
陳橋一夜柘袍黄天下都無鼾睡方贏得墜驢閒老子<lb/>
為君眠斷白雲鄉<lb/>
　　閒展山水手卷<lb/>
十年京國看圖畫半幅雲煙亦惱儂今日身行屏障裏<lb/>
却思移住最高峰<lb/>
<pb n="KR4h0158_WYG_076-18a"/>
　　東山春景<lb/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　范　梈<lb/>
　　<hi>字亨甫一字徳機清江人家貧早孤母熊氏守志不他適長而教之梈聰慧所誦讀輒記憶癯然清寒若</hi>
　　<hi>不勝衣於流俗中克自樹立固窮守節竭力以養親耽詩工文用力精深人罕知者年三十六始客</hi>
　　<hi>京師有聲諸公間用朝臣薦授翰林院編修官秩滿擢海南海北道廉訪司照磨遷江西湖東選充</hi>
　　<hi>翰林供奉改福建閩海道知事閩俗素汚文繡局取良家子為繡工無别尤甚梈作歌詩一篇述其</hi>
<pb n="KR4h0158_WYG_076-18b"/>
　　<hi>弊廉訪使取以上聞皆罷遣之未幾移疾歸天厯二年詔起用以養親辭是嵗嬰母喪甫朞梈亦得</hi>
　　<hi>疾卒年五十九所著詩文多行於世</hi>
　　節婦王氏<lb/>
妾年時二三始識月團圎十二學女工刺繡如鴛鸞十<lb/>
九嫁夫家事姑施衿鞶夫壻良家兒世籍為王官雖聨<lb/>
朱紫貴不習綺與紈過庭執詩禮開口若驚湍風儀在<lb/>
一時爭作玉人看天地忽降毒摧折青瓊玕囘首四十<lb/>
春景光若流丸貞心守松柏芳性軼芝蘭落月簾帷曙<lb/>
<pb n="KR4h0158_WYG_076-19a"/>
西風機杼寒沈思往昔事淚下紅闌干豪客至茅屋舉<lb/>
家竄林巒入房衛病姑身死白刃攅相向義憐釋視死<lb/>
色無難親知為歎息保社為辛酸欲與上州府為妾旌門<lb/>
闌妾實無所願唯願在所安婦人往從人阿母涕汍瀾<lb/>
送行遺之語敬順無違歡匹偶固有時寧知憂患端辛<lb/>
苦蹈物變豈羡身獨完殷勤謝舊故聞者摧肺肝<lb/>
　　贈别張清夫還吴<lb/>
新雨不作泥鉤輈樹上啼征夫懐逺路家在太湖西别<lb/>
<pb n="KR4h0158_WYG_076-19b"/>
家今幾度楊栁江邉樹念鄉車輪下漸是中年路萬事<lb/>
中年尚可期人生且莫長别離長别離向何方九河落<lb/>
花青蒲香王睢斑斑鳬乳黄南望不見三髙堂奈此遊<lb/>
子思故鄉我家朱公濟時早功成身退合天道當時未<lb/>
必知者賢挽之不回臥煙島後來閱盡虧成事始識從<lb/>
初去時好我不能赤手縛虹蜺又豈能委身同草木生<lb/>
逢有道世肯受泥塗辱昨者誤奮龍門雷蝘蜓嘲之自<lb/>
云足憂來舉觴酬白日唯有皇天照空谷張公子吴江<lb/>
<pb n="KR4h0158_WYG_076-20a"/>
生我有千載意不羨身後名為君寫作送行曲曲中鏗<lb/>
戛難為情明日買船櫂秋聲亦欲東下窺滄瀛飄然始<lb/>
去白玉京須君禹穴相逢迎相迎不見須相待客行雖<lb/>
遲心不改<lb/>
　　王氏能逺樓<lb/>
遊莫羨天池鵬歸莫問遼東鶴人生萬事須自為跬步<lb/>
江山即寥廓請君得酒勿少留為我痛酌能逺之髙樓<lb/>
醉捧句吴匣中劒斫斷千秋萬古愁滄溟朝旭射燕甸<lb/>
<pb n="KR4h0158_WYG_076-20b"/>
桑枝正搭虚忩面崑崙池上碧桃花舞盡東風千萬片<lb/>
千萬片落誰家願傾海水溢流霞寄謝尊前望鄉客底<lb/>
須惆悵惜天涯<lb/>
　　轆轤怨<lb/>
門前水揚聲似雨幽人當牕碧絃語東里征夫去不歸<lb/>
一雙蛾眉鏡中舞年年井上攀轆轤勞心只恐秋葵枯<lb/>
他年種得長生草梅花落盡青青好<lb/>
　　雲林歌為貢供奉作<lb/>
<pb n="KR4h0158_WYG_076-21a"/>
朝望宣城夕企雲林掃花釣月清我閒心城東之山倚<lb/>
天碧手捫南斗近咫尺幽人築堂面山坐絶似謝公故<lb/>
時宅謝公今何在蒼苔剪行跡調笙誦新詩流水照白<lb/>
石看水作明鏡年光靜來往夜深敬亭雨坐見南湖長<lb/>
清風被長陂鳥度菱葭響雲之林兮不可攀中有青猿<lb/>
白鶴相盤桓林之雲兮不可縛時來宿我青檐端昻藏<lb/>
老僊人抱琴臥山側憶在中華時相逢鬢未白問之不<lb/>
笑亦不言阿家中子瀛洲客却起遺我寶字書依稀攝<lb/>
<pb n="KR4h0158_WYG_076-21b"/>
精縛魂魄相期後天無極年笑爾守之合自然御氣還<lb/>
得同飛僊未登雲林堂試作雲林歌嗟我久客意衰邁<lb/>
雲林雲林奈爾何<lb/>
　　掘塜歌<lb/>
昨日舊塜掘今朝新塜成塜前兩翁仲送舊還迎新舊<lb/>
魂未出新魂入舊魂還對新魂泣舊魂丁寧語新魂好<lb/>
地不用多子孫子孫綿綿如不絶曽孫不掘𤣥孫掘我<lb/>
今掘矣良可悲不知君掘又何時<lb/>
<pb n="KR4h0158_WYG_076-22a"/>
　　贈别徐教授之欽州<lb/>
冉冉嵗月莫悠悠闗塞長歌鐘凝旅宴舞袖拂征艎到<lb/>
日梅花亂來春蕙草芳南金自昔重寄贈可能㤀<lb/>
　　和李溉之園居襍咏<hi>三首</hi>
書劍上青霄鄉闗雨雪遙年華侵水竹客思墮山苗㑹<lb/>
想商嵒綺將從鄭里僑文詞誠小技秖比俗情饒<lb/>
豈是幽棲地飛騰亦未量城根分鼠壤池面合魚梁名<lb/>
久喧郎署歌時感女桑畏卿音調苦疇復貴相㤀<lb/>
<pb n="KR4h0158_WYG_076-22b"/>
圃色依簾障天光切户庭草生連夜雨花落遍池星未<lb/>
遂翔寥廓真堪託晦㝠逢時須紫燕得意拂青萍<lb/>
　　辛酉嵗元日<lb/>
西山千仞鬱崔嵬山下樓臺紫翠開玉帛㑹同來萬國<lb/>
璣衡縣運屬三台嘗聞海客談金鼎更見祠官進玉杯<lb/>
慚愧詞臣今白首久無賦頌獻蓬萊<lb/>
　　四月十六日東華門奉迎香輿<lb/>
天香曉報出宫城已辦螭頭合樂迎黄鳥低斜衝隊過<lb/>
<pb n="KR4h0158_WYG_076-23a"/>
紫騮疎蕩著班行百王盛祀無遺典萬乗深居有至情<lb/>
最喜快傳湯沐賜禮官識姓未知名<lb/>
　　送白無咎太守之郡<lb/>
瀟灑中書舊省郎排雲曽攬舜衣裳一麾況復守名郡<lb/>
萬事不如歸故鄉馬首漸違燕闕雨雁聲欲度晉城霜<lb/>
漢廷擇相皆良吏蚤奉潘輿謁建章<lb/>
　　寄上甘肅吴右丞<hi>二首</hi>
要使明時化逺覃玉門闗下屈征驂多憂總為民心苦<lb/>
<pb n="KR4h0158_WYG_076-23b"/>
有喜唯聞郡姓甘日晩邉沙黄逸逸天晴隴樹碧毶毶<lb/>
國風不繫秦州外自此西人識召南<lb/>
塞上孤鷹白雪毛塞門風物靜蕭騷黄河西去從天下<lb/>
泰華東來拔地髙枸杞莫將如薏苡醍醐足飲勝蒲萄<lb/>
遙瞻圭袞還舟日正屬江湖心緒勞<lb/>
　　寄題集賢周司直<lb/>
番陽東下萬山圍魁閣崢嶸面翠微雲接大荒迴古色<lb/>
波涵落木動晴暉宦情靜與遊魚逝詩思長隨夕鳥飛<lb/>
<pb n="KR4h0158_WYG_076-24a"/>
久待倚䦨成獨酌癡兒了事各須歸<lb/>
　　張留公母<lb/>
山風遙引紫雲車樓閣春深阿母家更五十周重甲子<lb/>
後三千嵗一桃花綵衣故綰封留印白璧新隨使蜀槎<lb/>
見說麻姑舊行處至今源上有丹砂<lb/>
　　開嵗<lb/>
自違北極向南辰重見東皇似故人合席管絃方殿歳<lb/>
殊鄉花栁覺先春水歸楚澤魚俱化天覆周郊獸亦仁<lb/>
<pb n="KR4h0158_WYG_076-24b"/>
薄宦於時無補報且須康濟百年身<lb/>
　　草堂<lb/>
草堂不在萬山峰時有幽人步往蹤雨壓牆煙籠薜茘<lb/>
石行渠水鑑芙蓉清名豈讓陶貞白共住猶強陸士龍<lb/>
勿憶雁行天外去歸來期向粤城中<lb/>
　　送毛鍊師奉祠禮成還京<lb/>
僊官持節下青㝠海瀆嚴祠衛百靈行為治平循禹服<lb/>
禮從禋祀想虞廷東風到處隨神雨南極歸來奏夀星<lb/>
<pb n="KR4h0158_WYG_076-25a"/>
致福要當宣室問鶴書先報白雲扃<lb/>
　　送别周儀之官錢塘并柬李四秘書<lb/>
武帝龍飛第一春京華相送各沾巾詎知邂逅文身地<lb/>
同是栖遲皓首人山驛蛟眠星滿洞水鄉雁起月迷津<lb/>
若逢李謫南天竺為說前書感謝頻<lb/>
　　將赴雷陽送羅提舉之任廣東<lb/>
松滋暫泊薊門船復指番禺路幾千茉莉香深和酒露<lb/>
桄榔葉暗煮鹽煙齊人舊算無遺䇿漢史新藏有剰錢<lb/>
<pb n="KR4h0158_WYG_076-25b"/>
莫為遐荒心力怠朱崖更在海南邉<lb/>
　　以瓊扇一握奉致黄明府<lb/>
拾得炎州月一團殷勤持贈比琅玕情知已是秋風後<lb/>
留作明年九夏寒<lb/>
　　鍾陵夜宿聞鐘<lb/>
中年江海夢虚皇夜半聞鐘似上陽一百八聲猶未已<lb/>
更兼雲外雁啼霜<lb/>
　　渡端州峽<lb/>
<pb n="KR4h0158_WYG_076-26a"/>
濯郎得便泝清流忽報舟前曉霧收蠻語酬人翻自苦<lb/>
好山不敢問何州<lb/>
　　聞東鄰夜歌<lb/>
促拍繁歌沸不停月髙絃語轉明星莫令知有西鄰客<lb/>
獨坐挑燈睂六經<lb/>
　薛　漢<lb/>
　　<hi>字宗海詩名象峰集</hi>
　　擬古<hi>二首</hi>
<pb n="KR4h0158_WYG_076-26b"/>
皎皎機上絲織為遊子衣遊子蕩風塵素衣化成緇風<lb/>
塵不可避四顧将何之豈不念潔白徒重墨子悲勗哉<lb/>
加澣濯河水清且漪<lb/>
娉婷閨中女天質知自愛空懐蘋藻心日月苦行邁蹇<lb/>
修意良勤遲遲如有待未嫁庸何傷失身墜東海<lb/>
　　送牟伯厚還霅<lb/>
西風起雙鴻渺渺度萬山空林霜霰落各念飲啄難中<lb/>
途忽相失獨留諒無歡極目送㝠飛風雲逸翛翰低囘<lb/>
<pb n="KR4h0158_WYG_076-27a"/>
守羅網自顧形影單奮翅念逺舉天路浩漫漫空想五<lb/>
湖水東風漲波瀾<lb/>
　　寄余希聲<lb/>
寄語中林友相思又幾朝書雖為路阻夢不怕山遙風<lb/>
定落花慢雨深青草驕人情諒難必不似往來潮<lb/>
　　枉渚<lb/>
枉渚倚孤櫂意行隨杖藜鷗邉漁艇小牛後牧童低秋<lb/>
色多因樹寒聲半是溪何當買茅屋此地卜幽棲<lb/>
<pb n="KR4h0158_WYG_076-27b"/>
　　湖上<lb/>
一舸泛霜晴湖波寒更清平堤連野色逺市合春聲塵<lb/>
土浪終日山林負半生囘頭夕陽外煙渚白鷗輕<lb/>
　　搖落<lb/>
搖落嵗華晩蕭條門巷空黄花數㸃雨紅葉五更風挽<lb/>
鏡徒催老耽書漫得窮親朋頓乖隔幽意若為同<lb/>
　　送栁湯佐<lb/>
太行盤踞勢嚴嚴五馬初行衆具瞻他日去思應借寇<lb/>
<pb n="KR4h0158_WYG_076-28a"/>
此時來暮正歌廉七賢舊竹風流在萬善新茶嵗貢兼<lb/>
莫謂名邦天稍逺飛龍曽向此中潜<lb/>
　　送趙虚一降香至南海廬山㑹稽<lb/>
天香分下殿西頭處士今乗使者騶曽是騎麟驂北斗真<lb/>
成跨鶴過揚州山中五老應相識海上三神亦易求勾<lb/>
越東南僊柱觀神光依舊貫林丘<lb/>
　　睡起<lb/>
巻簾春色上苔衣新水相看近竹扉風動樹枝鳴宿鳥<lb/>
<pb n="KR4h0158_WYG_076-28b"/>
雲收山崦放晴暉舉杯竹葉歸愁去欹枕楊花約夢飛<lb/>
腸斷碧苔溪上路暖風斜日釣魚磯<lb/>
　　和馬中丞無題詩<hi>三首</hi>
乗槎凖擬逐秋潮却訪成都萬里橋滄海有山皆縹緲<lb/>
青雲無路不迢遙閒居潘岳驚斑鬢歸去陶潜瀨折腰<lb/>
後夜相期明月上露臺髙處弄笙簫<lb/>
驥服鹽車兩耳垂臂無九折未成醫欲尋箕潁終逃世<lb/>
苦恨章逢不入時金井蛩鳴知露冷銀橋鵲度見星移<lb/>
<pb n="KR4h0158_WYG_076-29a"/>
長貧乆客應無補擬挹滄浪塞漏巵<lb/>
良人執㦸侍明光誰與金爐共夕香妝鏡曉寒凝蝶粉<lb/>
舞衣春暖卸鶯簧渡江桃葉應憐我照水荷花宛見郎<lb/>
太息蹇脩無復理空思摻手又縫裳<lb/>
　陸景龍<lb/>
　　<hi>字徳陽請名湖峰集</hi>
　　榾柮窩<lb/>
安樂窩中興澹然靈根斫得自樵僊地爐伏火春如海<lb/>
<pb n="KR4h0158_WYG_076-29b"/>
雪屋圍風夜似年香透玉酥和芋撥脂流琥珀帶松然<lb/>
任他沈水燒金鴨吹徹參差惱醉眠<lb/>
　　紙帳<lb/>
溪藤搗雪浄無瑕素箔圍風絶可誇夢入清虚眀月照<lb/>
倦遊廣漢白雲遮繭窩春暖浮銀色鮫室宵分散玉華<lb/>
驚鶴一聲天已豁老夫詩思繞梅花<lb/>
　<lb/>
　宋元詩㑹卷七十六<lb/>
</p>
<p>
</p>
  </div>
<div>
<head>宋元詩㑹卷七十七</head> <lb/>
    <p>
<pb n="KR4h0158_WYG_077-1a"/>
欽定四庫全書<lb/>
　宋元詩㑹卷七十七<lb/>
　　　　　　　　　　　　兵部主事陳焯編<lb/>
　揭傒斯<lb/>
　　<hi>字曼碩龍興富州人父來成宋鄉貢進士傒斯幼貧讀書尤刻苦晝夜不懈繇是貫通百氏大悳間</hi>
　　<hi>游湘漢程鉅夫盧摰先後為湖南憲長咸器重之鉅夫因妻以從妹延祐間程盧列薦於朝特授翰</hi>
　　<hi>林國史院編修官時平章李孟監修國史讀其所撰功臣列傳歎曰是方可名史筆若他人直謄吏</hi>
　　<hi>牘耳陞應奉遷國子助教再入翰林天厯初開奎章閣首擢授經郎文宗時幸閣中奏對稱㫖恒呼</hi>
<pb n="KR4h0158_WYG_077-1b"/>
　　<hi>字而不名每中書奏用儒臣必問曰其材視揭曼碩何如與修經世大典授藝文監丞參簡較書籍</hi>
　　<hi>事元統初遷翰林待制集賢學士代祠北嶽還擢奎章閣供奉學士改翰林直學士陞侍講學士同</hi>
　　<hi>知經筵至正三年年七十請老不許詔修遼金宋三史以傒斯為總裁四年遼史成未幾得寒疾七</hi>
　　<hi>日卒追封豫章郡公諡文安</hi>
　　遊麻姑山雲關<lb/>
君子荷初服恩至若無榮穆穆芳雨散悠悠蒼山行危<lb/>
闗擁霧黒飛術縁雲青苔蘚滑如積松杉杳㝠㝠時逢<lb/>
負芝翁忽聞流水聲舉足向益高矯然欲遐征徒𨽻各<lb/>
<pb n="KR4h0158_WYG_077-2a"/>
㤀倦矧彼髙人情<lb/>
　　黄鶴山聴雨得清字<lb/>
𤣥扃息深構虚館含餘清瀟洒松上來瑟縮花間鳴遙<lb/>
兼夜柝警細與寒更并懐親感離别撫物愧生成土思<lb/>
浩方殷春聲耿逾明幸及朋知好達此旦暮情北展非<lb/>
窮轅南山夢歸耕何言託毫素聊與欵平生<lb/>
　　湖南憲使盧學士移病歸潁舟次武昌辱問不肖<lb/>
　　　姓名奉寄<lb/>
<pb n="KR4h0158_WYG_077-2b"/>
我本耕牧豎結廬章江涘微生屬休明世尚猶典禮驚<lb/>
飈卷飛轍寥落從此始三年江漢春萬事隨逝水既昧<lb/>
理生術復慚遊方㫖豈無青山歸亦有桑與梓何為苦<lb/>
留滯眷眷存君子君子諒不然東皋畢耘耔<lb/>
　　麻姑壇<lb/>
嵯峨仙都觀遙望丹霞天後有千嵗松前有百頃田風<lb/>
日夏颯沓煙雲晝蔥芊羣彦一時集安知非列仙持觴<lb/>
起相酬罷琴接髙言天道信悠邈人情何拘攣靈君不<lb/>
<pb n="KR4h0158_WYG_077-3a"/>
可致落景詎少延仰雖慚㝠㝠俯實憂元元主人顧坐<lb/>
客此中可㤀年<lb/>
　　正月十二日尋盧學士船至漢口留詩為别<lb/>
晴江澹微瀾曳雲在層巘參差連舫出散漫羣鷗逺始<lb/>
知遵漢廣遙睇髙斾卷懐賢每㤀賤臨流亦㤀蹇蒼茫<lb/>
景將入杳渺春猶淺新知遽相違餘悰何由展<lb/>
　　重餞李九時毅賦得南樓月<lb/>
姢姢臨古戍晃晃辭煙樹寒通雲夢深白映蒼祠暮胡<lb/>
<pb n="KR4h0158_WYG_077-3b"/>
牀看逾近楚酒愁難駐雁背欲成霜林梢初泫露故人<lb/>
明夜泊相望定何處且照東海歸行送歸舟去<lb/>
　　過江州<lb/>
遙瞻九江樹已踏西江土落日照庾樓驚風滿湓浦寒<lb/>
鷗迎櫂起逺岫依城吐悵然感羇遊澹爾成賓主白頭<lb/>
釣魚叟赤足浣紗女未識居者歡安知行者苦<lb/>
　　春日雜言<lb/>
羃䍥楊栁枝䝉茸春草齊夭夭誰家婦采桑臨路岐零<lb/>
<pb n="KR4h0158_WYG_077-4a"/>
露沾其裳蛛絲卷其衣樹髙身苦弱蠶饑行復遲辛苦<lb/>
事姑嫜宿昔减容輝見者皆歎息此心獨誰知良人日<lb/>
暮至嗔問汝何為<lb/>
　　三月三日奉陪憲使程公遊麻源第三谷宴藏書<lb/>
　　　山房白雪樓<lb/>
明公富暇豫勝日懐登臨蹀躞驄馬行窈窕幽人心縣<lb/>
崖響晴雨奔流濯春陰雲門轉絶壑畫橋貫長林拂石<lb/>
慨往運聞鐘知古音耆松有百圍突嶂踰萬尋小憩釣<lb/>
<pb n="KR4h0158_WYG_077-4b"/>
魚臺聿瞻華子岑捫蘿入縹緲側徑臨蕭森上有百尺<lb/>
樓下有孤猿吟初筵俯層巔微風蕩危襟笑語信㤀我<lb/>
觥籌浩難任豈不念永留惘然歸思深<lb/>
　　遊禪林寺喜得昌上人<lb/>
靈皋獨懐往危軒泊閒寂偶與塵事違況值禪林客深<lb/>
苔上脩玉輕霏澹凝碧驀見飛鳥還靜聞寒溜滴空明<lb/>
㑹真賞漂流得良覿常恐心跡乖無由展平昔<lb/>
　　淵明歸興圖<lb/>
<pb n="KR4h0158_WYG_077-5a"/>
家貧無酒飲聊欲試絃歌去家百餘里邈若異山河江<lb/>
上日多風浩浩水増波門前五栁樹繁蔭空婆娑秫田<lb/>
已收成歸計當如何<lb/>
　　雜詩<lb/>
青青孤生松髙出浮雲中下有嘉樹林上有萬里風俯<lb/>
視原上草秀色何丰茸自顧豈不髙獨立難為容常恐<lb/>
本根蠧委此蒿與蓬<lb/>
　　送袁先輩之盱江<lb/>
<pb n="KR4h0158_WYG_077-5b"/>
賤貧戀知已親愛畏離别雨罷江色黄扁舟此時發煙<lb/>
綿緑蕪逺杳渺孤禽沒行雲滿西原麻姑在天末<lb/>
　　送華尊師以天夀節奉詔祀武當<lb/>
靈畤嚴漢祠神峰標楚甸羽人丹丘伯承詔貤嘉薦華<lb/>
渚曜玉虹條風舞𤣥燕長淮雨中瀉喬嶽雲間獻涉甸<lb/>
厯峻址梯空答𢎞願授簡香始升揭䖍帝如眷天清翼<lb/>
軫動地肅𤣥武見飛響迥相聞竒祥靜逾絢是中有真<lb/>
侣早接諸方援胼胝負畚鍤鑿翠蓄雷電金芝産齋房<lb/>
<pb n="KR4h0158_WYG_077-6a"/>
璚雲冠巗殿祈禠無嵗年㑹節方紛衍既協時若降又<lb/>
樂明祀徧聖厯齊堪輿豐澤周㝢縣還歸報天子獨往<lb/>
奚所羨<lb/>
　　春暮閒居寄城西程漢翁十五韻<lb/>
迢迢層城阿峩峩鳳凰山下有隠淪士能為河漢言兩<lb/>
日一寓音五日一承顔每談經濟事恒及離亂間言詞<lb/>
多慷慨文字少凋殘不歎東逝川但憶南山田寧與無<lb/>
心遊不受衆目憐褰衣必峻崿散步亦名園卷舒信在<lb/>
<pb n="KR4h0158_WYG_077-6b"/>
襟蕭寂固所安經春窘疾痗撫時増懦孱羣書亂藥裹<lb/>
髙臥掩荆闗蹇予屬久要朝詣常暮還醜劣愧高情焉<lb/>
知君所觀日出衆鳥語蒼岑滿樓端申章寫深詣謭薄<lb/>
何由宣<lb/>
　　去婦詞<lb/>
　江東有一士子留都下三年適娶一貴人女為妻久<lb/>
　乃知其已有妻子矣一夕逃去因託去婦為之詩非<lb/>
　徒欲傳其事抑以示風戒云爾<lb/>
<pb n="KR4h0158_WYG_077-7a"/>
輕合鮮義終茍容希禮遇逺結萬里婚多為才名誤始<lb/>
與君結好不知君有婦有女嫁他人俱懐託遲暮青青<lb/>
牆下草生死牆下路姢姢道傍花零落無處所女子失<lb/>
其身何以保貞素既乖百年意百年誰能度對鏡空悲<lb/>
唶中心良難訴浮萍難為託一木無兩附棄舊屬新歡<lb/>
新歡漸成故寧當中路拆莫被他人去寧老阿母傍不<lb/>
受他人妬騰身出房闥兩絶無復顧豈願嫁他人甘心<lb/>
西山樹<lb/>
<pb n="KR4h0158_WYG_077-7b"/>
　　贈王郎<lb/>
王郎楚狂士意氣飛秋霜讀書盡萬卷下筆數千行富<lb/>
貴視浮雲況肯矜文章十五恥里居掉臂辭故鄉夜宿<lb/>
東海月朝買西州航瞑目王公前結客少年塲一飲或<lb/>
一石一醉或一觴寧揖屠狗人不與俗士當千金不易<lb/>
笑嵗暮單衣裳阮籍在窮途英聲連四方鸞鵠有時鎩<lb/>
反愧燕雀翔世無劇孟交不及青樓倡燕趙如花人翠<lb/>
袂黄金璫不識豪俊士空媚癡與狂王郎逺過我坐我<lb/>
<pb n="KR4h0158_WYG_077-8a"/>
枯藜牀終夕無酒飯撫髀歌慨慷平明别我去極目空<lb/>
茫茫<lb/>
　　登祝融峰贈星上人<lb/>
洞庭南桂嶺北衡山連延瀟湘黒中有祝融如髻鬟嵯峨<lb/>
七十二峰間祝融不自知千山萬山如迴環面面芙蓉粧<lb/>
儼如天仙朝紫皇千官百辟遙相望半夜每瞻東海日<lb/>
六月常飛滿樹霜龍拏鳳攫熊虎躑雲生霧滅何時極<lb/>
我來正值太平時況有山僧似疇昔憑高一覽四海空<lb/>
<pb n="KR4h0158_WYG_077-8b"/>
草間培塿安足雄盤盤羅漢臺翕翕炎帝宫復恐九天<lb/>
上視我如井中朔風日夜相騰蹙谷老崖堅松柏秃古<lb/>
來鐵瓦盡飄揚山上至今猶板屋山僧勸我歌我歌徒<lb/>
自傷天下五嶽嵩中央此山與我俱南疆我今三十始<lb/>
一見北望中原天更長<lb/>
　　送黄五舅得武陵較官還辰州寓居省侍<lb/>
寧上山頭種禾黍莫向他鄉作羇旅山田得雨尚有年<lb/>
他鄉憔悴何人憐一身千里家何在全家更在沅湘外<lb/>
<pb n="KR4h0158_WYG_077-9a"/>
獨樹雞鳴楓葉飛荒村雁落蘆花碎親在窮途望子還<lb/>
子在長途衣復單居無寸田出無僕明年作官當食禄<lb/>
　　望葛市有懐故人盧子儀<lb/>
順流無風江更急嵗暮歸人浩難縶所思只隔江上村<lb/>
亂樹參差不容入憶昨扁舟<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>雲夢觸熱千里能相送<lb/>
我來悵望竟空還一樽知是何年共樊山蒼蒼赤壁暮<lb/>
武昌對㟁黄州路連聲大笑櫓如飛回頭獨送孤雲去<lb/>
　　題邢先輩西壁山水圖<lb/>
<pb n="KR4h0158_WYG_077-9b"/>
邢家蒼蒼西屋壁萬壑千巗動寒色大江忽轉天地迴<lb/>
浮雲孤飛日月白參差樓觀照林紅松檜凄迷起朔風<lb/>
崑崙蓬萊不可到赤城白帝遙相通賤子平生尚竒偉<lb/>
南極衡湘北幽冀復從大駕上灤京始投邢君多意氣<lb/>
君昔扈從戎馬間少壯不知行路難月明飲馬長城窟<lb/>
雪深射虎祁連山萬里歸來太平日坐我江山百憂失<lb/>
平明萬騎出天門又駕官車就行役<lb/>
　　研山詩<lb/>
<pb n="KR4h0158_WYG_077-10a"/>
　山石出靈壁其大不盈尺高半之中隔絶澗前後五<lb/>
　十五峰東南有飛磴横出方平可二寸許鑿以為硯<lb/>
　號曰研山在唐已有名後歸於李後主主亾歸于宋<lb/>
　米芾元章刻其下述所由來甚詳宋之季歸于天台<lb/>
　戴運使覺民後又歸其族人宰相賈似道求之弗與<lb/>
　㩦持兵亂間寝處與俱乃獲全大都太乙崇福宫張<lb/>
　真人本戴氏子今年春貽書得之請予賦詩其詞曰<lb/>
何年靈壁一拳石五十五峰不盈尺峰峰相向如削鐵<lb/>
<pb n="KR4h0158_WYG_077-10b"/>
祝融紫盖列前後東南一泓尤可愛白晝𤣥雲生霮䨴<lb/>
在唐已著羣玉賦入宋更受元章拜天台澒洞雲海連<lb/>
戴氏蔵之餘百年䕶持不涴權貴手離亂獨與身俱全<lb/>
帝傍真人乗紫霞尺書招之若還家陰崖洞壑寒<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>
                    <graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>
宛轉細路通褒斜崑崙蓬萊與方壺坐臥相對神僊居<lb/>
硬黄從寫黄庭帖汗青或抄鴻寶書秦淮咽咽金陵道<lb/>
此物幸不隨秋草願君谷神長不老浄几明牕永相保<lb/>
　　題百丈輝長老所蔵李仲賓之孫嵗寒圖<lb/>
<pb n="KR4h0158_WYG_077-11a"/>
豫章西南百丈峰下有大竹多長松巢雲貯霧翻飛淙<lb/>
縁崕繞澗迷春冬馬駒踏人有龍象東陽老輝在百丈<lb/>
西江瀉入半甌茶臥竹眠松九天上薊丘丈人子又孫<lb/>
筆入造化春無痕清風瀟瀟上界聞夜闌疎鐘啼斷猿<lb/>
　　白楊河看月<lb/>
白楊河上看明月昔人曽照今人别茅屋數家河上村<lb/>
化作三山白銀闕波平風靜櫂歌來萬頃沖融鏡面開<lb/>
今夜江南憶遊子空瞻雲漢上昭囘茫茫萬里燕齊路<lb/>
<pb n="KR4h0158_WYG_077-11b"/>
北斗縱横泰階曙黄河東逝月西流明日南風過洪去<lb/>
　　大信晩泊呈舟中諸公<lb/>
千家楊栁江當門東梁西梁兩岸蹲連牆大艦集日昏<lb/>
摐金伐鼓海上聞小江更出采石後前人立功後人守<lb/>
大信花采石酒陌上相逢莫囘首<lb/>
　　李宫人琵琶引<lb/>
　鄠縣亢主簿言有李宫人者善琵琶至元十九年以<lb/>
　良家子入宫得幸比之王昭君至大中入事興聖宫<lb/>
<pb n="KR4h0158_WYG_077-12a"/>
　縁有足疾乃得賜歸侍母給内俸如故因亢且乞詩<lb/>
　於予為作李宫人琵琶引其詞曰<lb/>
茫茫青塜春風裏嵗嵗寒風吹不起傳得琵琶馬上聲<lb/>
古今只有王與李李氏昔在至元中少小辭家來入宫<lb/>
一見世皇稱藝絶珠歌翠舞忽如空君王豈為紅顔惜<lb/>
自是衆人彈不得玉觴未舉樂未停一曲便覺千金直<lb/>
廣寒殿裏月流輝太液池頭花發時舊曲未終新解譜<lb/>
新聲萬變縂相宜三十六年如一日長得君王賜顔色<lb/>
<pb n="KR4h0158_WYG_077-12b"/>
形容漸改病相尋獨抱琵琶空歎息興聖宫中愛更深<lb/>
承恩始得遂歸心時時尚被宫中召彊理琵琶絃上音<lb/>
琵琶調終聲轉澀堂上慈親還佇立囘看舊賜滿牀頭<lb/>
落花飛絮春風急<lb/>
　　祖生詩<lb/>
浦城孝子身姓祖自憐性命如糞土生才五嵗遭亂離<lb/>
有母更被官軍擄零丁二十八春秋母縱得生何處求<lb/>
天地茫茫明月恨江山漠漠白雲愁忽得母書驚母在<lb/>
<pb n="KR4h0158_WYG_077-13a"/>
看書未盡淚先流書云流落河南縣河南蹋遍無由見<lb/>
唐州境上忽相逢白髮蕭蕭霜滿面誰知喜極情轉悲<lb/>
傍人更問初别時千生萬死到今日始為母子東南歸<lb/>
東南迢遞闗山路入門猶記堦前樹居人傳説盡相看<lb/>
雞黍提攜竟朝暮祖生母子真可憐少壯離别老大還<lb/>
同時鄉井被兵者幾人骨肉能生全願生母子長夀考<lb/>
四海昇平永相保<lb/>
　　居庸行<lb/>
<pb n="KR4h0158_WYG_077-13b"/>
昔望居庸南今出居庸北巗巒爭吞吐風水清且激逶<lb/>
迤數千里曲折殊未息闗門兩向當天開馬如流水車<lb/>
如雷荒雞一鳴闗吏起列宿慘淡雲徘徊山盤盤石圉<lb/>
圉山如龍石如虎龍怒欲騰虎欲舞太行劒勢猶如許<lb/>
昔不容單車今馬列十伍聖人有道闗門開闗門開千<lb/>
萬古<lb/>
　　長風沙夜泊<lb/>
長風沙風沙不斷行人嗟行人嗟奈君何南風正髙北<lb/>
<pb n="KR4h0158_WYG_077-14a"/>
風起大船初灣小船喜移船更近大船頭不獨風沙夜<lb/>
可憂但祝行人好心事長江何處是安流茅舍參差數<lb/>
株栁時平尚置官軍守青裙老嫗詫鮮魚白髮殘兵賣<lb/>
私酒<lb/>
　　夏五月武昌舟中觸目<lb/>
兩髯背立鳴雙櫓短蓑開合滄江雨青山如龍入雲去<lb/>
白髮何人並沙語船頭放歌船尾和篷上雨鳴篷下坐<lb/>
推篷不省是何鄉但見雙雙白鷗過<lb/>
<pb n="KR4h0158_WYG_077-14b"/>
　　題明皇出遊圖應制<lb/>
明皇八駿爭馳道還是開元是天寶長安花發萬年枝<lb/>
不識年華醉中老奎章閣下文書靜衮衣高拱唐虞聖<lb/>
莫言此畫徒爾為千載君王作金鏡<lb/>
　　黄尊師高軒觀鵞因留宿<lb/>
開軒南嶽下世事未曽聞落葉常疑雨方池半是雲偶<lb/>
尋騎鶴侣來此看鵞羣一夜潺湲裏秋光得細分<lb/>
　　飲張氏别墅<lb/>
<pb n="KR4h0158_WYG_077-15a"/>
楚國多才俊張家好弟兄出門湖水碧留客野堂清微<lb/>
雨鳴疎竹寒烟覆古城園人隔畦語嵗暮此中行<lb/>
　　以事蹔如武昌發臨川<lb/>
江轉欲無路山迴忽似圍客程秋共逺物色晩多違稍<lb/>
稍沙鷗集悤悤野樹稀武昌今夜夢定遇故人非<lb/>
　　過南康夜泊聞廬阜鐘聲<lb/>
廬山三百寺何處叩層雲宿鳥月中起歸人湖上聞入<lb/>
空應更迥近瀑正難分遙想諸僧定香爐上夕熏<lb/>
<pb n="KR4h0158_WYG_077-15b"/>
　　喜趙順昌官滿來歸<lb/>
七載卑栖邑孤標浩蕩中去時惟自信歸日幾人同平<lb/>
世難為澤高人不計功黄河萬里道洗楫待春風<lb/>
　　寄題永豐劉氏暖翠亭<hi>二首</hi>
孤亭萬竹中危坐自生風近與山光合遙連野氣通鳥<lb/>
啼深不見泉響靜偏聰東帛休相汚先生道未窮<lb/>
雞山俯鷲溪亭子畫堂西流水茭蒲合陽林竹樹齊耕<lb/>
桑烟外集賓客雨中攜萬事俱塵土詩成手自題<lb/>
<pb n="KR4h0158_WYG_077-16a"/>
　　送陳教授赴郴州<lb/>
君向郴州去迢迢千里餘年侵别後鬢客問講殘書斷<lb/>
雁秋風外啼猿落日初興文今日意慎莫愛吾廬<lb/>
　　出三洪峽<lb/>
積水羣山裏行舟亂石間地偏疑隔世峽怒欲藏闗獨<lb/>
鳥啼深樹斜陽下急灘千憂逢一快未覺此生孱<lb/>
　　山莊晩立有懐舍姪沆督穫臨川<lb/>
䔩䔩黄桑葉蒼蒼白竹峰居人爭野碓歸客背村鐘路<lb/>
<pb n="KR4h0158_WYG_077-16b"/>
暗縁溪濕山寒著露濃阿戎收稻米辛苦缺相從<lb/>
　　望嶽<lb/>
岱宗齊魯間萬古統羣山日向夜中見雲從海外還蓄<lb/>
靈深屛翰空翠滿河闗盡日臨清霽巗巗不可攀<lb/>
　　寄題太子文學張希孟凝雲石<lb/>
聞說張文學家藏石一拳斷痕分淺黛古色亂輕煙潤<lb/>
想猶懐玉幽疑欲迸泉應從少海得宿昔滿桑田<lb/>
　　石鼓<lb/>
<pb n="KR4h0158_WYG_077-17a"/>
孔廟頽牆下周宣石鼓眠苔分敲火迹雨洗篆蝸涎野<lb/>
老偷為臼居人打賣錢有形終亦盡流落謾堪憐<lb/>
　　銅儀<hi>宋沈存中所鑄</hi>
法像坤儀重來從汴水遷飛龍纒四極黄道界中天望<lb/>
絶秋毫末循環太古前荒臺明月夜應有淚潺湲<lb/>
　　趙道士山水圖<lb/>
悄愴寒山曉凄迷野水昏長橋通古寺小艇背衡門路<lb/>
盡雙松上雲生亂石根如行南嶽暮遙見祝融尊<lb/>
<pb n="KR4h0158_WYG_077-17b"/>
　　大駕既還獨候驛傳未得和陳真人見示<lb/>
供奉闗山逺淹留日月長鄉書迷楚越鄰笛亂伊涼秋<lb/>
水流成字晴雲去作行寸心縣帳殿應似雁隨陽<lb/>
　　沈逸人東觀招飲山館<lb/>
野館青山下晴軒積雨餘招尋䝉逺客寂寞愧閒居空<lb/>
翠沾杯冷殘雲度谷虚從兹結朋好隨處問何如<lb/>
　　參禪圖<hi>圖寫洞賓黄龍東坡佛印</hi>
兩山從兩禪異代各談𤣥絶壁浮春樹空山響夜泉共<lb/>
<pb n="KR4h0158_WYG_077-18a"/>
遺行住想俱斷去來縁此日開圖畫焚香亦爽然<lb/>
　　和傅與礪<lb/>
近日何多念頻年不肯還河流無故道春色是他山棐<lb/>
几看雲凭衡門罷月關無情寒與暑偏解鑄衰顔<lb/>
　　送秦從事巗卿赴遷安令<lb/>
聲名藉藉秦著作不見郎君出宰時路入北平黄葉盡<lb/>
夢囘西掖白雲移罷氓舊塞猶耕種野老深村幾亂離<lb/>
遙想此行前未有來時嗟晩去思遲<lb/>
<pb n="KR4h0158_WYG_077-18b"/>
　　楚山秋晩<lb/>
山人何處抱琴歸遙想樓臺隔翠微老樹風生舟正泊<lb/>
空江日落雁初飛豈無賦客能招隠亦有漁翁醉息機<lb/>
一幅秋光舒復卷誰教塵土涴人衣<lb/>
　　子陵獨釣圖<lb/>
何事𤣥纁入里閭羊裘蹔脫就安居空令太史驚同寝<lb/>
猶把狂奴視報書一出聊為天子重諸公莫道故人疎<lb/>
朝廷自足中興士且放桐江著老漁<lb/>
<pb n="KR4h0158_WYG_077-19a"/>
　　石門峽<lb/>
長安峽裏子規啼峭壁蒼蒼北斗低雲氣倒連山影合<lb/>
石稜斜闞浪聲齊南風盡日迎歸櫂落月空江夢故棲<lb/>
一室十人分數郡百年幾處候晨雞<lb/>
　　夢黄鶴樓<lb/>
黄鶴樓前鸚鵡洲夢中渾似昔時遊蒼山斜入三湘路<lb/>
落日平鋪七澤流鼓角沈雄遙動地帆檣髙下亂維舟<lb/>
故人雖在多分散獨向南池看白鷗<lb/>
<pb n="KR4h0158_WYG_077-19b"/>
　　送詹尊師歸廬山<lb/>
香爐峰色紫生煙一入京華路杳然雲碓秋閒舂藥水<lb/>
雨犂春臥種芝田書憑海鶴來時寄劒自潭蛟去後縣<lb/>
忽報歸期驚倦客獨憐微禄負中年<lb/>
　　送大名安治中守沔陽<lb/>
展澨猶穿魏郡花分符忽指竟陵𤓰行瞻禹跡過三峽<lb/>
帶擁羲文望五華春雨蠶桑無曠土秋風魚稻滿貧家<lb/>
亦知王政仁為本莫厭公田飯有沙<lb/>
<pb n="KR4h0158_WYG_077-20a"/>
　　憶昨<hi>三首</hi>
宫草蔥茸禁樹稀日趨廷顥對凝輝朝迎步輦花間出<lb/>
暮送囘鑾栁下歸碧殿東浮蒼巘合金河北引玉泉肥<lb/>
幾囘𢎞慶門前路春氣濛濛欲染衣<lb/>
已巳羣倫映璧奎端陽侍燕寶慈西線分學士親臣送<lb/>
詩賜黄姑御手題注酒含春瑤露重承塵轉午錦雲低<lb/>
日斜共出西門道既醉猶能散馬蹄<lb/>
奎章分署隔窗紗不斷香風别殿花留守日頒中賜果<lb/>
<pb n="KR4h0158_WYG_077-20b"/>
宣徽月送上供茶諸生講罷仍番直學士詩成每自誇<lb/>
五載光陰如過客九疑無處望重華<lb/>
　按客有問於虞伯生曰楊仲𢎞詩如何曰如百戰健<lb/>
　兒范徳機詩如何曰如唐臨晉帖揭曼碩詩如何曰<lb/>
　如三日新婦先生詩如何笑曰集乃漢廷老吏也揭<lb/>
　聞之不悦故此首中聯有學士詩成每自誇之句伯<lb/>
　生得詩謂門人曰揭公才力竭矣因荅以詩云故人<lb/>
　不肯宿山家夜半驅車踏月華寄語旁人休大笑詩<lb/>
<pb n="KR4h0158_WYG_077-21a"/>
　成端的向誰誇併題其後云今日新婦老矣<lb/>
　　和張太一秋興<hi>二首</hi>
翩翩公子五雲中風骨雖殊意氣同道徳淵源行地逺<lb/>
神明臺觀與天通欲隨穆滿賓王母更擬軒轅相大鴻<lb/>
南國正秋憂旱暵誰驅列缺起豐隆<lb/>
蓬萊金闕赤囘闌龍虎神君禹步寛朝嚥日華當食穀<lb/>
夜迎天仗識鳴鑾露飛仙掌金莖凍月滿𤣥都玉佩寒<lb/>
遙想西齋清似水吟詩聴到漏聲殘<lb/>
<pb n="KR4h0158_WYG_077-21b"/>
　　送李掾自北囘歸省長沙因簡趙宣慰張徵士吕<lb/>
　　宗二判官<lb/>
萬里風沙斷三湘日夜流名成親白首嵗暮客扁舟黄<lb/>
鵠延歸思丹楓替别愁眼穿迴處雁心静狎餘鷗細雨<lb/>
黄陵廟殘陽杜若洲漸深桑梓敬翻畏友朋留送逺慚<lb/>
羇旅臨分憶舊遊鐘聲衡岳曙帆影洞庭秋風壤通蠻<lb/>
徼煙霞拂帝丘交歌明月市傾斾壓雲樓訪菊逢徴士<lb/>
行𤓰識故侯為言憔悴客敝盡黒貂裘<lb/>
<pb n="KR4h0158_WYG_077-22a"/>
　　曉出順城門有懐何太虚<lb/>
步出城南門悵望江南路前日風雨中故人從此去<lb/>
　　和歐陽南陽月夜思<lb/>
月出照中園鄰家猶未眠不嫌風露冷看到樹陰圓<lb/>
　　題鴈圖<lb/>
寒向江南暖饑向江南飽物物是江南不道江南好<lb/>
　何　失<lb/>
　　<hi>燕人世以織紗縠為業與張進忠製筆齊名失獨工詩為士夫所敬重揭傒斯贈詩云心事巢由上</hi>
<pb n="KR4h0158_WYG_077-22b"/>
　　<hi>文章陶阮間</hi>
　　感興<lb/>
渥洼騏驥兒自有絶塵足錦帳過都門飛采射衆目歎<lb/>
彼轅下姿亦非駑駘物世乏伯樂儔誰識千金骨所以<lb/>
荷蓑士煙水自淪沒<lb/>
　　對酒<lb/>
古人不我俟不共此酒醇此酒復易盡不能俟後人並<lb/>
世有不察異代若為親茫茫宇宙間此抱難具陳惟應<lb/>
<pb n="KR4h0158_WYG_077-23a"/>
空中月分留大江濱<lb/>
　　莫吟<lb/>
獨老朝朝出或醉莫未歸高樹挂新月山妻候柴扉飲<lb/>
伴更相送欲辟意難違感此鄉曲情淚下忽霑衣<lb/>
　　書懐<lb/>
野性長便雲水居城中有屋不如無慳時因記人來往<lb/>
多少紅塵汗白鬚<lb/>
　　燕都雜題<lb/>
<pb n="KR4h0158_WYG_077-23b"/>
一夜春陰徹曉寒玉山無奈酒杯乾青娥知有愁多少<lb/>
狼藉殘妝懶對㸔<lb/>
　雅勒呼<lb/>
　　<hi>字玉卿伊嚕勒昆人</hi>
　　唐宫題葉<lb/>
彩毫將恨付霜紅恨自綿綿水自東金屋有闗嚴虎豹<lb/>
玉書無路託鱗鴻秋期暗度驚催織春信潜通誤守宫<lb/>
莫道銀河消息杳明年錦樹又西風<lb/>
<pb n="KR4h0158_WYG_077-24a"/>
　　崔徽寫真<lb/>
舞鸞妝鏡拭鉛華毫素無聲散彩霞夜月影寒分桂魄<lb/>
春氷暈薄映桃花夢隨圖去憑青鳥愁逐書來㸃墨鴉<lb/>
未得離魂如倩女衰容先我到君家<lb/>
　　洛神<lb/>
鄴宫簷瓦似鴛飄蘭渚鳴鸞去國遙謾説君王留寶枕<lb/>
不聞仙子和瓊簫驚鴻易沒青天月沈鯉難憑碧海潮<lb/>
腸斷洛川東去水野煙汀草共蕭蕭<lb/>
<pb n="KR4h0158_WYG_077-24b"/>
　　二喬<lb/>
珊樹交加玉樹重鴛鴦難偶雪難容共思漢事隨流水<lb/>
各對吴儂蹙逺峰洛賦未成梁月墮羌笳已斷塞雲濃<lb/>
人間流落渾相似猶勝凄凉泣暮蛩<lb/>
　　寄南臺御史達兼善<hi>二首</hi>
昔年奎壁聚星圖文彩虚稱二妙俱秖有蒹葭依玉樹<lb/>
初無薏苡似明珠鳳凰臺上天光近烏鵲枝邉月影孤<lb/>
壯志未消知已在敢煩音問慰窮途<lb/>
<pb n="KR4h0158_WYG_077-25a"/>
白溝秋水帝城邉曉發河南使者船契濶山川將萬里<lb/>
飄零嵗月又三年雲間快覩㝠㝠鳳海上愁㸔跕跕鳶<lb/>
經術匡君須我輩莫將離恨染華顛<lb/>
　　送蘇伯修御史之南臺<lb/>
天上詞臣夐莫雙乗驄此日莅南邦梅花路近宜逢雪<lb/>
桃葉波平好渡江千里蒼生瞻繡斧十州使者避旌幢<lb/>
同袍知已如相問已許閒身老北窻<lb/>
　　汴梁懐古<lb/>
<pb n="KR4h0158_WYG_077-25b"/>
花石岡前麋鹿過中原秋色動闗河欲詢故國傷心事<lb/>
忍聴前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亾感慨多<lb/>
　　酬江夏友人見寄<lb/>
四海元龍眼界空平生豪習竟誰雄早知黔首成秦贅<lb/>
悔學蛾眉入漢宫曲水疎篁秋色裏小山叢桂月明中<lb/>
故人嵗晩能招隠便買扁舟向漢東<lb/>
　　送趙秉彞親迎江夏之官臨川<lb/>
<pb n="KR4h0158_WYG_077-26a"/>
婀娜新衣錦繡重美人今夕過湖東一聲鐵笛千家月<lb/>
十幅蒲帆萬里風孔雀畫屏占貴客甘棠嘉樹詠先公<lb/>
墨池光動凌雲筆春滿花封賦更雄<lb/>
　　送䝉古學教授之邛州<lb/>
玉貫珠聯我國音亂山深處變巴吟蒼虬挂屋寒筇瘦<lb/>
白鶴縣巢古棧深座冷一氊知宦況書來萬里見鄉心<lb/>
文翁課最同文盛應譯嘉謨寄上林<lb/>
　　二月梅<lb/>
<pb n="KR4h0158_WYG_077-26b"/>
去年呵筆賦寒梅又見山家二月開不是使君留客醉<lb/>
肯教仙女逐春囘梨花院落為雲夢栁絮池塘作雪猜<lb/>
東閣如今清興减羅浮誰與寄香來<lb/>
　　京師上元夜<lb/>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韉鳴玉勒内家珠箔控銀鈎<lb/>
道傍亦有揚雄宅寂寞芸忩冷似秋<lb/>
　　送袁果山經歴之潮陽<lb/>
<pb n="KR4h0158_WYG_077-27a"/>
潮陽贊府之官去猶是薇垣白髮郎天上故人縣夜榻<lb/>
海邉候吏促春装翠綃卷雨蕉花老火齊然雲茘子香<lb/>
終日韓山對簾幙只愁簡牘破詩忙<lb/>
　　留别凱烈彦卿學士<lb/>
十年帝里共鳴珂别後悲歡事幾多汗竹有編歸太史<lb/>
雨花無迹染維摩湘江夜雨生青草淮海秋風起白波<lb/>
明日扁舟又南去天涯相望意如何<lb/>
　　登越王釣龍臺<lb/>
<pb n="KR4h0158_WYG_077-27b"/>
自古甌閩國富雄南琛不與職方通江流禹畫縱横外<lb/>
山入秦封蒼莽中逐鹿師還神器定屠龍人去釣臺空<lb/>
海門望裏潮頭急何處繁華是故宫<lb/>
　段天佑<lb/>
　　<hi>字吉甫河南人官江浙提舉</hi>
　　送妓入道<lb/>
歌舞當年第一流洗妝今日别青樓便從南岳夫人去<lb/>
肯為蘇州刺史留琳館月明簫鳳下鎖牕花老鏡鸞收<lb/>
<pb n="KR4h0158_WYG_077-28a"/>
却憐愁絶潯陽婦嫁得商人已白頭<lb/>
　謝宗可<lb/>
　　<hi>金陵人為詩長於詠物其聲調效薩</hi>
　　藕花風<lb/>
舞罷紅衣起未休水雲香裏冷颼颼三更清逼銀塘曉<lb/>
六月涼生玉井秋颭浪低翻霞影亂凌波輕漾錦香浮<lb/>
莫教吹醒鴛鴦夢好送真人一葉舟<lb/>
　　曉色<lb/>
<pb n="KR4h0158_WYG_077-28b"/>
逺似煙霏近又空非明非夜雨朦朧一天清露洗難盡<lb/>
幾樹暗雲遮不窮斷角樓臺濃澹裏殘燈院落有無中<lb/>
蒼茫半逐雞聲散又被朝陽染作紅<lb/>
　　睡燕<lb/>
補巢銜得落花泥困倚東風倦翅低金屋晝閒隨蝶化<lb/>
玉堂春靜怕鶯啼魂飛漢殿人應逺夢入烏衣路欲迷<lb/>
却被捲簾人喚醒小橋流水夕陽西<lb/>
　　筆陣<lb/>
<pb n="KR4h0158_WYG_077-29a"/>
授䇿登壇拜墨卿霜毫不用鐵為兵戰酣已拔三都壘<lb/>
奏捷還攻五字城怒捲龍蛇雲霧泣長驅風雨鬼神驚<lb/>
攀蟾獨掃千軍退功奪中書第一名<lb/>
　　走馬燈<lb/>
飈輪擁轉駕炎精飛繞人間不夜城風鬛追星低弄影<lb/>
霜蹄逐電去無聲秦軍夜潰咸陽火吴炬宵馳赤壁兵<lb/>
更憶雕鞍年少客章臺踏碎月華明<lb/>
　　詩瓢<lb/>
<pb n="KR4h0158_WYG_077-29b"/>
雨蔓霜條老翠壺吟邉不是酒葫蘆剖開句裏玲瓏玉<lb/>
著盡胸中錯落珠滿貯苦心留宇宙深藏清氣付江湖<lb/>
誰家半腹能千首為問山人果在無<lb/>
　　蓮葉舟<lb/>
穏櫂紅衣汎渺茫風帆浪楫水雲鄉曉撑泰華半峰月<lb/>
夜載西湖十里香藕放雪絲應作纜荷敧翠柄若為檣<lb/>
不須更捧金仙足太乙真人夢正涼<lb/>
　　無絃琴<lb/>
<pb n="KR4h0158_WYG_077-30a"/>
獨繭長繅底用抽蛇紋空鎖鳳枝秋落星有色寒光斷<lb/>
凍瀑無聲練影收别鶴那聞風外泣孤鸞不向月中愁<lb/>
多情只有柴桑老寂寂山髙水自流<lb/>
　　紙帳<lb/>
清縣四壁剡溪霜高臥梅花月半牀繭甕有天春不老<lb/>
瑤臺無雪夜生香覺來虚白神光發睡去清閒好夢長<lb/>
一枕總無塵土氣何妨留我白雲鄉<lb/>
　　塵<lb/>
<pb n="KR4h0158_WYG_077-30b"/>
人海深藏混沌中非煙非霧逺空濛六街錦繡迷香紫<lb/>
九陌笙簫踏輭紅微步緩隨羅襪起清歌飛繞畫梁空<lb/>
南來一騎蛾睂笑又送長安荔入宫<lb/>
　　蟠梅<lb/>
縈青絆碧裂蒼苔晩嵗寒香宛轉來蛟舞凍雲氷骨瘦<lb/>
龍眠夜月玉鱗開風霜氣勢從千折鐵石心腸亦九迴<lb/>
袛為東君甘自屈不教虚占百花魁<lb/>
　　紅梅<lb/>
<pb n="KR4h0158_WYG_077-31a"/>
梨雲無夢倚黄昏薄倩朱鉛蝕淚痕宿酒破寒熏玉骨<lb/>
仙丹偷暖返氷魂茜裠影露羅衣捲霞佩香封縞袂温<lb/>
囘首孤山斜照外尋春誤入杏花村<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_077-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷七十七<lb/>
</p>
<p>
</p>
  </div>
<div>
<head>宋元詩會卷七十八</head> <lb/>
    <p>
<pb n="KR4h0158_WYG_078-1a"/>
欽定四庫全書<lb/>
　宋元詩會卷七十八<lb/>
　　　　　　　　　　　兵部主事陳焯編<lb/>
　周　權<lb/>
　　<hi>字衡之括蒼人延祐間遊京師以此山集受知於翰林袁桷桷序其詩曰意度簡逺議論雄深法蘓</hi>
　　<hi>黄之凖繩達騷選之㫖趣盖深與之</hi>
　　擬古<hi>二首</hi>
東溟躍羲和西海沈望舒迭運不遑息汲汲司晨晡人<lb/>
<pb n="KR4h0158_WYG_078-1b"/>
生百年間有如涉長途途長日苦短何以寧其軀白露<lb/>
沾我衣衆芳忽萎枯逝將躡飛霞駐景凌方壺<lb/>
山中有孤松託根在深澗磊落多節目偃蹇嵗云晏豈<lb/>
無干雲心亦有傲雪榦蕭颼起清奏可挹不可玩大雅<lb/>
久寂寥古瑟絃已斷美哉遺音存佇立為三歎<lb/>
　　讀淵明傳<lb/>
淵明任疎散出處皆逍遙悠然解縣組不折五斗腰晴<lb/>
川風日佳歸舟喜搖搖及門對妻子不覺衣囊枵居貧<lb/>
<pb n="KR4h0158_WYG_078-2a"/>
道則腴念澹迹巳超時復會田家興至不待邀種豆在<lb/>
南山種苗在東皋投閒偶成趣心逸身匪勞孤懐託素<lb/>
琴萬事付濁醪樂天以乗化内適何陶陶若人渺何許<lb/>
世逺不可招千載東籬花寒香翳叢蒿采采不盈掬佇<lb/>
立秋風高<lb/>
　　紫鳯吟<lb/>
楚客青綺裘售我紫鳳圗且言覩祥瑞與子縣座隅裴<lb/>
回感客意因以致我詞不能嗚朝陽髙翔碧梧枝惜哉<lb/>
<pb n="KR4h0158_WYG_078-2b"/>
五章備乃向縑素施我圖已在揭顛倒隨天吴殷勤謝<lb/>
客去玩目非所娯<lb/>
　　古樂府<lb/>
妾有嫁時鏡皎皎無纎滓照妾芳華年塗澤如花美郎<lb/>
行向天涯嵗月忽踰紀空閨生逺愁妾容為誰理妾容<lb/>
匪金石寧復昔時比重拂故匣看炯炯光不已人情重<lb/>
顔色反目如覆水願郎待妾心明與鏡相似<lb/>
　　原上楓<lb/>
<pb n="KR4h0158_WYG_078-3a"/>
青青原上楓春至暢柔葉雨餘似膏沐幽蔽深澗合昨<lb/>
日原上行寒林淨如削此時澗中松偃蹇睨氷雪<lb/>
　　牧童詞<lb/>
我牧不憚逺牧多良苦辛所幸牧已狎馴擾無敗羣平<lb/>
原濕春煙碧草何披紛大牛隠重坡小牛飲芳津旦出<lb/>
露未晞及歸景常曛時復叩角歌歌俚全吾真取樂田<lb/>
野間世事非所聞<lb/>
　　桃栁詞<lb/>
<pb n="KR4h0158_WYG_078-3b"/>
灼灼絳桃花裊裊黄栁絲風流少年場妖冶不自持春<lb/>
風日夜變㸃拂辭故枝飄紅惹飛絮流水同天涯美人<lb/>
麗南國蘭蕙熏柔姿青春妬娉婷笑盻生光輝素絲感<lb/>
清鏡朱粉難為施奈何桃柳質歳晏徒傷悲<lb/>
　　懐别<lb/>
青桑蔽繁隂𤣥鳥春將暮東風老松花長林翳黄霧俛<lb/>
首事鉛簡流光暗中度淮水日夜流美人邈難晤賓鴻<lb/>
盡北歸誰與達書素長歌復徘徊晴川渺煙樹<lb/>
<pb n="KR4h0158_WYG_078-4a"/>
　　暮春<lb/>
衆芳麗春輝夭冶眩紅紫紛紛兒女情圍香醉羅綺笙<lb/>
簫夜嗚嗚申旦歡未巳鶗鴂何處嗚繁華總流水誰知<lb/>
搖落時可以觀物理<lb/>
　　遊山寺<lb/>
空林淨如掃石徑穿嶺細紺廬出深樹飛湍下雲際偶<lb/>
逢赤髭侶囑我聴真諦菘肥齋鉢豐樾古佛燈翳遶檐<lb/>
棘籬短野枳香入袂夕磬兩三聲半巖花雨霽<lb/>
<pb n="KR4h0158_WYG_078-4b"/>
　　幽居<lb/>
索居簡人事與世意空投柴荆已就理嵗功念西疇落<lb/>
落雞犬墟隠隠漁樵洲嘯傲一壺綠聊復寫我憂及辰<lb/>
遇沖賞獨策還經丘向夕山景霽延矚明川流白雲息<lb/>
空谷歸鳥鳴林幽人生亦委化汲汲將焉求<lb/>
　　秋原<lb/>
晴煙淡秋原枯梢翳殘葉蘭芷徒自妍芳馨誰採掇豈<lb/>
無同心人嵗月念飄忽咏思河水深迢迢暮雲合<lb/>
<pb n="KR4h0158_WYG_078-5a"/>
　　謝僧茗餅<lb/>
僧達無生機寂念若氷冷汲來石根泉瀹以雲腴餅舌<lb/>
端味枯禪了然發深省歸念石林空清颸下松頂<lb/>
　　次韻張洞雲<lb/>
張子湖海襟乃復喜崖壑朝餐進芝髓夜誦然松節深<lb/>
雲暗幽洞仲夏欲飛雪下舂炫餘景林水互明滅款客<lb/>
垂磬室頗感十年别攜琴意已消酌茗石蘿月<lb/>
　　楮澗月<lb/>
<pb n="KR4h0158_WYG_078-5b"/>
道人澹無為懶散忘盥櫛掃石秋樹根楮澗濯殘月袖<lb/>
浥水光潤屐帶山翠滑虚闌倚雲歌清猿共孤絶<lb/>
　　湘中<lb/>
天寒楚雲淨木落湘山幽空江夜来雨水滿蘆花洲西<lb/>
風何渺渺滄波日悠悠有懐誰與言注目孤鴻秋<lb/>
　　次韻幽居<lb/>
晨興啟衡門見此溪南山山光入溪淥水底明青鬟熈<lb/>
熙自漁樵清歌時往還莞爾發永悟寘我丹青間<lb/>
<pb n="KR4h0158_WYG_078-6a"/>
　　相逢吟<lb/>
客從郢中來抗志青雲表持螯共拍浮江逺孤舟小寒<lb/>
夜潮氣白楚樹晴烏早酒闌起推篷落月在西島<lb/>
　　明妃曲<lb/>
逝水無回波去箭無反筈十載昭陽春萬里龍荒月風<lb/>
沙滿宫衣慘淡餘香歇哀絃溼絲淚淚盡絲亦絶寄語<lb/>
漢飛將此計誠太拙蛾睂豈長好不久為枯骨<lb/>
　　贈雷紫崖髙士曽築室於華山<lb/>
<pb n="KR4h0158_WYG_078-6b"/>
紫崖髙人頭欲雪神清貌古髯過膝秃蛟入硯生雲煙<lb/>
叱咤風雷鬼神泣清宵幽夢回瑤壇鼎中龍虎催九還<lb/>
飄然晞髪太華頂醉睨海浪天風寒朅來訪我蒼溪滸<lb/>
白石清泉不堪煑共譚世事兩茫然竹屋青燈夜深雨<lb/>
　　牧羝行<lb/>
朔風吹沙浩漫漫冷光射目愁雲昏茫茫大漠亘萬里<lb/>
何處有路通中原羣羝牧老草枯死倚節自誓無生還<lb/>
餐氊嚙雪氣自倍婉孌兒女懐饑寒夜長空望漢月白<lb/>
<pb n="KR4h0158_WYG_078-7a"/>
㡬度弔影憐羇單已將傲兀壓憂患獨仗大義排堅頑<lb/>
此生自信羝不乳豈意雁足傳間闗歸來屬國豈不厚<lb/>
區區一飯皆君恩<lb/>
　　紀信歎<lb/>
沛中龍奮硭碭雲咸陽楚炬三月焚兩雄角起鹿在野<lb/>
三户有楚無强秦貔貅百萬紛如雪戈矛盡染英雄血<lb/>
旗旄曉蔽大河雲兵塵夜暗中原月滎陽數載戰不休<lb/>
重圍食盡漢亦憂將軍詐帝出降楚脫帝虎口真良籌<lb/>
<pb n="KR4h0158_WYG_078-7b"/>
無何諸將已平楚事定論功裂茅土獨無旌美到將軍<lb/>
不得褒名紀盟府男兒死節志已酬瞑目地下夫何求<lb/>
吁嗟功怨俱悠悠漢庭雍齒還封侯<lb/>
　　子陵釣圗<lb/>
東都熱官手可炙吴儂面似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
過眼輕帆自朝夕人間萬古仰孤風天上有星猶是客<lb/>
<pb n="KR4h0158_WYG_078-8a"/>
　　清溪張埽雲不嗜酒肉工詩安貧所作少年行因<lb/>
　　　次其韻<lb/>
五陵年少風流客花間開晏春壺碧豹胎熊掌羅玳筵<lb/>
犀筯逡巡萬錢值綺羅吹香圍肉屏棖棖銀甲喧瑤箏<lb/>
髙燒紅蠟作長夜白日過眼如流星可憐氣岸如山阜<lb/>
雨散雲飄不能久繁華富貴總成夢昨日朱顔今白首<lb/>
爭如芝田野老衣縣鶉飲饌芝术餐芳辛新詩日富不<lb/>
厭貧少無佚樂老無戚尺澤自可潜幽鱗誰知清溪有<lb/>
<pb n="KR4h0158_WYG_078-8b"/>
鶴不可馴白雲浩蕩青林春<lb/>
　　焦山寺<lb/>
赤霞夜出扶桑東海雲捲浪凌虚空剛風浩浩吹不去<lb/>
崔嵬化作青蓮宫萬衲月寒清梵寂四面沈沈皆海色<lb/>
鐘聲不許到人間自送潮音落寒碧<lb/>
　　採蓮曲<lb/>
越溪女郎十五六翠綰香雲雙鳳蹙嫣然一笑似花妍<lb/>
艶試新妝照湖綠羅衣露浥紅芳秋少年陌上情綢繆<lb/>
<pb n="KR4h0158_WYG_078-9a"/>
蘭橈容與隔花語驚散鴛鴦生晩愁蓮花莫折莖有刺<lb/>
藕絲易斷針難度清歌一曲入湖煙空載香風滿船去<lb/>
　　甓社湖<lb/>
碧天如幕沈雲影飛亷不怒銀濤静驪龍正睡貝宫寒<lb/>
一鏡光凝青黛冷數聲玉笛來何處白鳥雙雙忽飛度<lb/>
夜深明月生孤篷人在廣寒卧風露<lb/>
　　八里莊渡淮入黄河水渾不可飲過徐入清河水<lb/>
　　　方澄潔信筆閒記<lb/>
<pb n="KR4h0158_WYG_078-9b"/>
河流汨汨如涇水濁浪崩騰疾馳駛一石中膠數斗泥<lb/>
舟客居民皆飲此黄河不復行故道下注清淮通海涘<lb/>
十人度索上一洪寸寸强弓挽難起屹然趺坐如僧禪<lb/>
日與篙師同愠喜青山一髪認邳州蕭條暮上魚豚市<lb/>
酒邉一笑我何為獨冒驚濤行萬里争如林下混漁樵<lb/>
俛仰嘯歌行復止回頭寄語北山雲征塵待向風泉洗<lb/>
　　雞鳴臺<lb/>
横空陣氣長雲黑戈鋋照耀旌旗色龍跳虎躍鬼神愁<lb/>
<pb n="KR4h0158_WYG_078-10a"/>
漢楚存亾一絲隔相持兩地皆雄據楚力疑非漢能拒<lb/>
瑞起炎圗硭碭雲悲歌霸業烏江路空餘故壘傳遺跡<lb/>
離合山河㡬勍敵戰塵吹盡水東流落日沙場春草碧<lb/>
　　謫僊樓<lb/>
大羅僊子李太白秋水疎蓮浮玉色一來金馬玉堂中<lb/>
詩酒猖狂天子客飄飄豪氣秋風起登樓曽醉東山市<lb/>
放浪形骸宮錦袍榮華富貴東流水酒酣揮灑翻河筆<lb/>
險語能令鬼神泣至今光焰照塵寰一字堪償雙白璧<lb/>
<pb n="KR4h0158_WYG_078-10b"/>
我來懐古空悽愴風月千年尚無恙何時相見崑崙丘<lb/>
汗漫從遊九天上<lb/>
　　蒲萄酒<lb/>
翠虬夭矯飛不去頷下明珠脫寒露纍纍千斛晝夜舂<lb/>
列甕滿浸秋泉紅數宵醖月清光轉穠腴芳髓蒸霞暖<lb/>
酒成快瀉宫壺香春風吹凍玻瓈光甘逾瑞露濃欺乳<lb/>
麯生風味難通譜縱教典却鷫鸘裘不將一斗博涼州<lb/>
　　長城<lb/>
<pb n="KR4h0158_WYG_078-11a"/>
長城峩峩起洮水盤踞蜿蜒九千里朔雲浩浩天茫茫<lb/>
悲笳落日腥風起猶傳鬼神風雨夕知是當時苦苛役<lb/>
征人白骨掩寒沙化作年年春草碧祖龍為謀真過計<lb/>
自成限域非天意力窮城杵怨聲沈禍起蕭牆險難恃<lb/>
豈知一朝貔虎來闗東咸陽宫殿三月紅<lb/>
　　冷泉亭<lb/>
昔人來自天竺國縹緲孤雲伴飛錫天風吹落凝不去<lb/>
化作奇峰聳空碧至今裂峡餘雲髓桂冷松香流未巳<lb/>
<pb n="KR4h0158_WYG_078-11b"/>
翠光圍住玉壺秋不放晴雷度山趾道人晏坐無生滅<lb/>
炯炯層胸照氷雪夜深出定汲清泠寒猿啼斷西嵒月<lb/>
　　曙巖上人<lb/>
巖扉人不到竹色滿僧䦨林雨添經潤窓雲入硯寒夜<lb/>
龕猫占卧晨鉢鶴分餐客至無餘事敲氷煮月團<lb/>
　　野趣<lb/>
地偏居自穩石路接平田雲合茅檐樹雨添花澗泉空<lb/>
山晴滴翠逺水綠生煙喚酒青林渡斜陽繫客船<lb/>
<pb n="KR4h0158_WYG_078-12a"/>
　　贈别<lb/>
南雁飛應盡攜書始問程别離情易惡貧賤意難明樹<lb/>
巴春城暗鐘聲曉寺清孤燈山驛酒後夜共誰傾<lb/>
　　倦遊<lb/>
萬事雙蓬鬢江山賦倦遊斷猿明月曙疎雨碧梧秋道<lb/>
路中年感琵琶後夜愁客懷無處寫離思滿滄洲<lb/>
　　郭外<lb/>
郭外人家少漁村颺酒旗江雲低壓樹沙竹細穿籬地<lb/>
<pb n="KR4h0158_WYG_078-12b"/>
暖梅花早天寒潮信遲夕陽煙景外倚杖立移時<lb/>
　　社日<lb/>
端居㤀節序物化静中觀逺岫春雲澹深村社雨寒溪<lb/>
花紅暎屋堦樹綠平䦨喧醉田間叟雞豚日暮歡<lb/>
　　客中送張歸雲<lb/>
相逢俱是客對酒感流年落日沙頭雁清風樹杪蟬山<lb/>
鐘隔林寺江火趂潮船何日茆檐下清燈話霅川<lb/>
　　次韻村居秋日<lb/>
<pb n="KR4h0158_WYG_078-13a"/>
瓜芋芃芃綠滿疇村居容易樂深幽白雲僧屋開孤嶂<lb/>
疎竹人家帶淺流半榻清燈初耿夜一聲長笛欲横秋<lb/>
何時歸把滄洲釣已㰱閒盟向白鷗<lb/>
　　村行<lb/>
風落漁歌隔浦聞前村獨樹正斜曛誰家桃李迷荒棘<lb/>
半隴牛羊卧古墳橋斷春堤多積雨溪深野碓自舂雲<lb/>
青旗搖曳疎林處剰把閒題與客分<lb/>
　　張氏新居<lb/>
<pb n="KR4h0158_WYG_078-13b"/>
小雨東風拂袖寒神仙華屋畫圗間茶香入座午煙歇<lb/>
花影壓簾春晝閒翠竹白沙泉細細朱䦨綠樹鳥闗闗<lb/>
客來一笑推棋局坐占溪南十里山<lb/>
　　秋日<lb/>
石脈泉花蘸眼明竹根沙路舊經行雲歸天際山容澹<lb/>
日落江頭雁影横梧葉庭除秋漸老豆花籬落晩初晴<lb/>
客行迢遞歸心逺煙火蒼茫起暮程<lb/>
　　次韻閒居<lb/>
<pb n="KR4h0158_WYG_078-14a"/>
鍾鼎山林有命存遊心物外已忘言希夷太華煙霞室<lb/>
處士孤山水月村齪齪可憐雞舞甕昻昻未羨鶴乘軒<lb/>
不須對客談餘事笑領琴歌竹下樽<lb/>
　　秋望<lb/>
暮鴉歸處斷霞明搔首風前萬里情烟抹山光翠屏冷<lb/>
水涵天影玉壺清蟲鳴沙逕宵初永雁落蘆汀月未生<lb/>
何事數聲江上笛吹將離恨滿孤城<lb/>
　　訪陳子髙徳星堂<lb/>
<pb n="KR4h0158_WYG_078-14b"/>
短策輕衫借晩涼偶來談笑徳星堂竹深四壁生虚籟<lb/>
山近半村無夕陽池折泉聲歸座爽松蒸雲氣溼衣香<lb/>
蕭然門巷無輪鞅隠几觀書味更長<lb/>
　　次韻孟韶卿<lb/>
知道龎公不出山因為訪鶴借山看海棠開盡雨方歇<lb/>
燕子來遲春尚寒一塢煙霞隨步屧千峰紫翠入憑䦨<lb/>
掉頭巢父成何事謾向珊瑚拂釣竿<lb/>
　　送友東歸<lb/>
<pb n="KR4h0158_WYG_078-15a"/>
東華厭逐輭紅塵一見潘郎興味真落落孤松林壑志<lb/>
昻昻野鶴水雲身闗山客夢三更月驛路梅花十里春<lb/>
誰唱渭城朝雨曲座中愁絶未歸人<lb/>
　　山齋<lb/>
娟娟萬竹照清溪約住閒雲作伴栖隣曲樵人曽結社<lb/>
樽前詩客偶分題東風一樹棠梨老落日千山謝豹啼<lb/>
閒向静中參物化人間岐路任東西<lb/>
　　毗陵<lb/>
<pb n="KR4h0158_WYG_078-15b"/>
數家煙火自成隣寂寞荒祠野水濱壊屋有基餘瓦礫<lb/>
古墳無主自荆榛暄風綠樹鶯聲老曉雨青郊虎跡新<lb/>
四月三山山下路野田猶殿菜花春<lb/>
　　次韻令尹解官歸九江<lb/>
滿眼山河落木秋逺遊時復賦登樓解官彭澤如元亮<lb/>
呼酒新豐似馬周嵗月駸尋人易老乾坤浩蕩水空流<lb/>
輸公已了公家事臥對廬山雪滿頭<lb/>
　　懶菴講主得九江餅茶鄧同知分餉其半汲泉試<lb/>
<pb n="KR4h0158_WYG_078-16a"/>
　　　之<lb/>
解組歸來萬事輕日長門巷澹無營團香小餅分僧供<lb/>
折足茶鐺對客烹色捲空雲春雪湧影沈江月夜潮生<lb/>
一甌洗却紅塵夢坐愛風前晩笛横<lb/>
　　信題<lb/>
已識浮雲似世情歳寒老硯是心朋平生不貸監河粟<lb/>
自擷香芹煮澗氷<lb/>
　　晩渡<lb/>
<pb n="KR4h0158_WYG_078-16b"/>
離離野樹綠生煙灼灼山花爛欲然沽酒人歸春渡寂<lb/>
栁根閒繫夕陽船<lb/>
　許有壬<lb/>
　　<hi>字可用湯隂人幼穎悟讀書一目五行年二十暢師文薦入翰林不報延祐二年登進士第授同知</hi>
　　<hi>遼川事為政輒有聲除山北亷訪經厯遷吏部主事轉江南行臺御史劾貪除暴部内肅然拜監察</hi>
　　<hi>御史英宗崩賊臣特克實將作亂有壬首疏其罪及特克實伏誅泰定帝自上都至復上章言特們徳爾</hi>
　　<hi>之子索諾木與聞大逆乞正典刑於䝉難諸臣俱請雪寃復職元年立詹事院選有壬為中議改中書</hi>
　　<hi>左司貟外郎陞右司郎中天厯三年擢兩淮鹽司至順二年召參議中書省事元統甲戌拜治書侍</hi>
<pb n="KR4h0158_WYG_078-17a"/>
　　<hi>御史轉奎章閣侍書學士歴中書參知政事會平章徹爾特穆爾挾私憾奏罷科目有壬力爭之不</hi>
　　<hi>得遂稱疾在告帝强起之至正改元轉中書左丞明年以浮言移疾歸屢召不赴六年誣白召為翰</hi>
　　<hi>林學士承㫖御史中丞復辭歸十三年起拜河南行省左丞遷集賢大學士中書左丞階至光祿大</hi>
　　<hi>夫卒年七十八所著有至正集諡文忠</hi>
　　神山避暑晩行田間用陶詩為韻<hi>三首</hi>
田塍晩獨策及此時雨晴東畦與西疃決決流水聲豐<lb/>
年已足歡清風復多情歸來藉草坐濁酒還自傾寧用<lb/>
澆磈磊我懐無不平<lb/>
<pb n="KR4h0158_WYG_078-17b"/>
寢迹非絶世雅志便林丘青山足一至勝處靡不遊意<lb/>
適輒忘返茲焉夏已秋遙遙目力窮青青盡田疇迷復<lb/>
幸不逺歸與無異謀<lb/>
昔人植松柏映蔚彌崇岡不為朝夕利千載當自長植<lb/>
槿非不榮我圃因之荒白髪走畏途途脩馬非良桑榆<lb/>
賴非晩此樂且無央<lb/>
　　宿臨湘贈誠之監縣<lb/>
北風櫓聲乾晩泊斷磯下雲岫浮脩蛾霜空入平野鳴<lb/>
<pb n="KR4h0158_WYG_078-18a"/>
雁無處尋落日不可畫重岡䕶巖邑百里寄民社藉甚<lb/>
賢大夫居然魯恭化豐年足粳稻沃壤盈桑柘我如無<lb/>
心雲底事勞候迓爛醉得詩歸江山非傳舎<lb/>
　　題友人所藏明妃圗<lb/>
臂香骨沁守宫虐金鎖重門怨銀鑰深宫有眼不識春<lb/>
晝長時聴雲間樂平生所見惟監宮今朝豈期見畫工<lb/>
君王知畫不知妾薄命已分如秋蓬黄沙漫漫天無極<lb/>
驚飈吹老紅芙蓉穹廬明日又何處此生遂負南歸鴻<lb/>
<pb n="KR4h0158_WYG_078-18b"/>
和親納侮號上策建議始謀婁敬責妾身雖苦免主憂<lb/>
猶勝專寵亾人國闗山寥落夢亦迷嫁雞正爾隨雞飛<lb/>
人間生女莫望貴只可近作田家妻琵琶聲斷霜天月<lb/>
青塜至今青不歇後來却有蔡文姬千古邉笳動哀拍<lb/>
　　喜逢口<lb/>
　灤陽驛東北四十里有雙塜世傳昔有久戍不歸者<lb/>
　其殳求之適相遇此山下相抱大笑喜極而死遂葬<lb/>
　于是俗因謂之喜逢口亦猶望夫之有石也雖莫究<lb/>
<pb n="KR4h0158_WYG_078-19a"/>
　其世代姓氏而其言有足感人者故作是以紀之<lb/>
兒寒解衣重撫摩兒饑推食孰忍訶長城與國負逺戈<lb/>
一去不返當如何去時云戍東北鄙直出榆闗度遼水<lb/>
白頭老翁形影俱豈憚山川千萬里天教此地適相逢<lb/>
父曰從天墮吾子笑疲樂極俱殞身誰謂情鍾遽如此<lb/>
官家開邉方未已同生又别寧同死山雲漠漠風颼颼<lb/>
山頭雙塜知㡬秋當時不忍一朝喜今日翻飛千載愁<lb/>
猶勝貞女化為石終古孤身雙不得清江寒影日悠悠<lb/>
<pb n="KR4h0158_WYG_078-19b"/>
行人一去無消息<lb/>
　　田家對雪<lb/>
野老能留客柴門便反關落梅㸃衣上飛雪墜杯間地<lb/>
僻偏宜竹窓幽更對山自憐真野逸瓶罄不知還<lb/>
　　夜至魯港<lb/>
桴鼓逺銅龍前驅列炬紅星芒寒拂地江影静浮空聴<lb/>
語漁村近連航水驛通不才慚傳食鮭菜足為供<lb/>
　　荻港早行<lb/>
<pb n="KR4h0158_WYG_078-20a"/>
水國宜秋晩羇愁感歳華清霜醉楓葉淡月隠蘆花漲<lb/>
落髙低路川平逺近沙炊煙村不斷山崦有人家<lb/>
　　神山雨<lb/>
山中日日雨松竹早知秋清響自深夜逸人無逺愁忩<lb/>
虚聞葉落林暗見螢流對景因懐杜江村事事幽<lb/>
　　登後山觀湖漲時隂雨忽霽<lb/>
世去重華逺名偕二石存溪寒清見底榕老亂垂根野<lb/>
色偏宜晩民居僅似村曲江人已矣楚些擬招魂<lb/>
<pb n="KR4h0158_WYG_078-20b"/>
　　横浦登舟<lb/>
南征殊不惡樂事總相闗馬上行思句舟中卧看山盡<lb/>
收煙景去滿載月明還何往不自得浩歌天地間<lb/>
　　白菜<lb/>
土羔新且嫩筐筥薦紛披可作青精飯仍攜玉版師清<lb/>
風牙頰響真味士夫知南俗稱秋末投簪要及時<lb/>
　　地椒<lb/>
凍雨催花紫輕風散野香刺沙尖葉細敷地亂條長楚<lb/>
<pb n="KR4h0158_WYG_078-21a"/>
客收成裹奚童擷滿筐行厨供草具調鼎爾非良<lb/>
　　尋梅<lb/>
何以慰吾衰梅花秀發時晩香傳逺樹春雪避南枝林<lb/>
静來差早溪深行獨遲與君謀一醉及此未披離<lb/>
　　九日陪闔臺諸公登石頭城<lb/>
一江環抱四山圍酬節追歡剰費詩雁影不移雲盡處<lb/>
秋光都在雨晴時當年玉樹人空歎明日黄花蝶豈知<lb/>
便駐髙軒拚醉倒絶勝無酒繞東籬<lb/>
<pb n="KR4h0158_WYG_078-21b"/>
　　神山即事<lb/>
京塵汨沒已華顛恰是山居第一年松月照窓詩入聖<lb/>
竹風吹榻夢遊僊隨人久作悠悠者處世方知綽綽然<lb/>
尚愧未能忘口腹時勞昆季致肥鮮<lb/>
　　和謝敬徳學士見寄<lb/>
平生疎懶是天姿今歳春來起亦遲好酒或如陶靖節<lb/>
杜門深愧鄭當時向來事業惟供笑如此韶光忍廢詩<lb/>
館閣真才試枚舉鵲山陪預恐難期<lb/>
<pb n="KR4h0158_WYG_078-22a"/>
　　登岳陽樓<lb/>
半空輪奐壯巴丘消得騷人一繫舟雲氣逺攜湘雨至<lb/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髪賦重遊<lb/>
　　過湘潭<lb/>
江邉楊栁翠縈洄栁外人家罨畫開一夜東風花落盡<lb/>
千年華表鶴歸來暮雲山出逺浮黛春雨水添濃潑醅<lb/>
莫艤扁舟訪陳迹白頭懐抱易生哀<lb/>
<pb n="KR4h0158_WYG_078-22b"/>
　　閒居雜詩<hi>二首</hi>
半山雲樹接脩篁鎮日無塵到草堂瓮牖風來書葉亂<lb/>
膽瓶花落硯池香壺觴自酌教㣲醉松菊猶存及未荒<lb/>
䕶果灌園常不暇誰知閒裏更多忙<lb/>
鵠山東北接郊墟郭影嵐光畫不如九十日春朝暮雨<lb/>
兩三間屋古今書庭花紅礙經行處園樹青回剪伐餘<lb/>
滿地蒼苔愁踏破年來深喜故人疎<lb/>
　　和傅汝礪寄来韻<lb/>
<pb n="KR4h0158_WYG_078-23a"/>
江水舟航日夜東故人音問得常通君才能挽千鈞力<lb/>
我老惟懐一<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>宫自古山林容小隠只今臺省有諸公<lb/>
欲知别後詩成處都在花香竹影中<lb/>
　　和康里子山韻<lb/>
洞深春早透蘭芽忩曉雲香亂海霞萬丈紅塵飛不到<lb/>
紫簫吹綻碧桃花<lb/>
　　行縣書所見<lb/>
春雨初晴漲稻畦石渠分水灌麻池醉翁社散忘歸路<lb/>
<pb n="KR4h0158_WYG_078-23b"/>
行過柴門尚不知<lb/>
　　次黎東山鳳栖别墅韻<lb/>
風漪舞翠躬耕稻雲錦紅酣手種花策杖尋君迷不得<lb/>
有書聲處是君家<lb/>
　　蘓彦良西埜堂<lb/>
蒼苔滿逕樹連村中有幽人屐齒痕此去客來宜定約<lb/>
無詩無酒不開門<lb/>
　李　洞<lb/>
<pb n="KR4h0158_WYG_078-24a"/>
　　<hi>字溉之滕州人生有異質姚燧見其少作深歎賞之薦於朝授翰林國史院編修官及考除集賢院</hi>
　　<hi>都事轉太常博士監修國史長史歴秘監著作禮儀院經歴擢奎章閣學士超遷翰林直學士泂以</hi>
　　<hi>奏對稱㫖見知文宗因著輔治篇以進帝嘉納之朝廷大議必使與聞詔同修經世大典書成謁告</hi>
　　<hi>以歸遣使召之疾不能起卒年五十九有文集四十卷</hi>
　　題漢陽郎官湖<lb/>
山翁薄暮醉酒歸杖藜迷却髙陽池清風吹花綠隂倒<lb/>
我笑謂是秋雲移還乗貫月槎夜過郎官湖峥嶸星斗<lb/>
入江漢蕩漾槎影如鯨魚九華之真人邀我倒玉壺麒<lb/>
<pb n="KR4h0158_WYG_078-24b"/>
麟擘脯供行厨依稀仙樂在空際碧山四暎寒蟾孤舉<lb/>
酒酌寒蟾明月下飲姮娥俱霓裳拂雲錦萬荷露㵼瓊<lb/>
瑤枝麾幢晻靄羅煙空乃有玉皇所授之玉童風前飄<lb/>
飄曳廣帶對立十二秋芙蓉清香九曲銀河通真人綠<lb/>
髪披春風錦袍玉雪照天地口說姓字安南公是公多<lb/>
逸氣略與古昔賢豪同時能掃月色延我石室煙蘿中<lb/>
又言昔同張謂所遊地長笑一覆丹霞鍾風吹仙樂度<lb/>
溪去我已醉卧香爐峰<lb/>
<pb n="KR4h0158_WYG_078-25a"/>
　　我本山人素志丘壑獲歸名山為願畢矣爰以四<lb/>
　　　月十一日離京師是夜抵潞陽慨然賦詩遙慰<lb/>
　　　匡廬隠者併似金門諸公為一噱云<lb/>
野馬脫羈鞅倐疑天地寛臨風一長鳴風吹散入青㝠<lb/>
間頗如魯仲連蹈海不復還又如安期生長留一舄令<lb/>
人看江南浩蕩忽如海落日照耀浮雲闗既不能低睂<lb/>
伏氣摧心顔詭遇特達驚㝠頑又不能抱書挾䇿干萬<lb/>
乗調笑日月相迴盤匡廬迢迢接仙山仙翁汎若秋雲<lb/>
<pb n="KR4h0158_WYG_078-25b"/>
間長松之隂引孤鶴望我不見空長歎采鉛天池津飲<lb/>
渌桃花灣蒼梧倒影三湘寒赤城霞氣生微瀾鯨鯢翻<lb/>
空海波赤曉色欲上扶桑難人間之樂不足恃何如歸<lb/>
卧棲嵒巒棲嵒巒兮卧雲穴夜半天風吹酒醒猶有西<lb/>
樓萬年月<lb/>
　　月夜過采石呈樵隠學士兄<lb/>
空江偃仰見明月月向天心散氷雪捫天恍惚與之語<lb/>
桂樹瓊枝紛糾結倐疑枯槎泛河漢又似山隂理歸楫<lb/>
<pb n="KR4h0158_WYG_078-26a"/>
美人不來江水深獨對風鐘正愁絶欲愁絶兮奈此懐<lb/>
征帆茫茫江上開黄蘆風起鳥聲至千里一望銀山來<lb/>
銀山嵯峨隔滄海海上羣僊復誰在巨鼇已謝三山沈<lb/>
扶桑蕭條失光彩丹砂不逐兒童歸曠懐更為秦人悲<lb/>
英雄立國彼其志想儀金罫空葳蕤笑呼白雲觴我酒<lb/>
疊翠連山作忩牖夜風吹月落西去水氣㝠㝠澹星斗<lb/>
夜深忽見峨睂亭紫鱗欲去江潮生只愁新詩幻出金<lb/>
碧龍虎文翩然收我日月元氣歸滄溟<lb/>
<pb n="KR4h0158_WYG_078-26b"/>
　　寄吴源可<lb/>
不謂相疎亦自猜空山舊雨入莓苔江湖機熟鷗忘去<lb/>
吴楚年荒雁不來豪傑何心猶用世乾坤自古少憐才<lb/>
向來共醉梅花下昨夜一枝寒自開<lb/>
　龍從雲<lb/>
　　<hi>字子高詩名魚軒集</hi>
　　明皇秋宫夜晏圖<lb/>
金莖滴露秋滿衣玉樓商葉吟參差六宫沈沈度清樂<lb/>
<pb n="KR4h0158_WYG_078-27a"/>
月在華清池上芙蓉枝虹橋錦步上龍尾十八宫娥舞<lb/>
相對玉環吹笛背銀燈百歡媚得君王醉君王醉卧倚<lb/>
龍屏羯鼓嗷嘈尚未停祿山含笑林甫喜但願君王醉<lb/>
不醒<lb/>
　　雪花曲<lb/>
苦篁漠漠吹北風黄河水流凝不通天孫手持白鸞尾<lb/>
盡埽琪花舞碧空崑山欲削瓊樓裂老龍起舞驚明月<lb/>
應是遊魂不覺寒醉吟紙帳春雲熱東家嬌娘厭桃李<lb/>
<pb n="KR4h0158_WYG_078-27b"/>
學繡宫花瑣窓裏冷把擎來欲細觀隔簾火氣催成水<lb/>
　　鶴骨笛<lb/>
九臯聲斷楚天秋玉頂丹砂一夕休枯朽挽回生死調<lb/>
凄清吹盡古今愁魂歸遼海身如寄曲破江城月滿樓<lb/>
惆悵主人三弄罷杳無消息到揚州<lb/>
　　美人紗帶<lb/>
滿眼春嬌倚繡牀玉鈎新綰藕絲長鴛鴦機上舒晴雪<lb/>
翡翠簾前蹴曉霜拾翠不知羅襪潤踏花猶隔繡鞋香<lb/>
<pb n="KR4h0158_WYG_078-28a"/>
㡬回暗憶吹簫侣背立東風咏鳳凰<lb/>
　　僊壇<lb/>
碧壇纛影䕃龍蛇騎鶴歸來棗似𤓰僊語風前飄玉屑<lb/>
道衣天上散雲霞寒潭六月猶無暑老木千年尚有花<lb/>
采藥青童來借問蒼煙起處是誰家<lb/>
　王　廓<lb/>
　　<hi>中州人字廓然官長沙不得志投劾徑歸有寥天集行世</hi>
　　小孤山<lb/>
<pb n="KR4h0158_WYG_078-28b"/>
江上青山一劍孤氣虹夜貫斗牛墟寒藤古祠神所居<lb/>
謾說彭郎迎小姑俚言不經聴者愚舉世孰與明其誣<lb/>
山下長江通蜀吴飛亷怒鎖千舳艫乾坤變色慘不舒<lb/>
竿摧纜絶愁萬夫初疑破塜遇老狐又訝伏波留賈湖<lb/>
陽侯負弩雄前驅馮夷擊鼓嚴後車六鼇掣釣軒蓬壺<lb/>
八駿鞍轡鞭龍魚神靈怪駭千萬殊縱有健筆難窮書<lb/>
一官長沙賦歸歟三年卧病南陽廬故交新貴一字無<lb/>
扁舟夢鱠松江鱸行或止之不可虞呼童取酒聊自娯<lb/>
<pb n="KR4h0158_WYG_078-29a"/>
短歌激烈驚樵漁掀鬚一笑誰和予隣商去住依祝巫<lb/>
盤餐拜祠檣上烏百錢之利衆所趨浪走不待晨雞呼<lb/>
進銳退速中乗除未要冒險爭前途江山正自不我疎<lb/>
我亦樂與江山俱安得匹素百尺餘他年寫我東遊圗<lb/>
　　黄陵曲<lb/>
黄陵磯頭煙樹簇黄陵廟前煙草綠來朝時接洞庭君<lb/>
驚浪掀空駕銀屋雨風吹散魚龍腥天空落日波㝠㝠<lb/>
君王龍馭夜臺冷雲晩蒼梧山更青月華二十五絃秋<lb/>
<pb n="KR4h0158_WYG_078-29b"/>
聲斷白蘋江自流竹花遍淒野林血地老天荒蛾黛愁<lb/>
嬪虞雙笄虞已老雲鏡芙蓉怨秋槁天子巡遊后不從<lb/>
秖益神明楚詞好千㠶萬櫓香火足古木蒼藤鴉鷺宿<lb/>
夜寒星斗滿晴川漁郎時唱湘靈曲<lb/>
　孫　轍<lb/>
　　<hi>字履常臨川人幼孤母蔡親教之即警策自勵長而學行純篤以孝聞家居教授四方問業者户屨</hi>
　　<hi>恒滿監司屢辟皆不就呉澄盛稱其文</hi>
　　擬古次楊志行韻<hi>三首</hi>
<pb n="KR4h0158_WYG_078-30a"/>
沙江采芙蓉江水何澄鮮朱華映朝旭窈窕熏風前相<lb/>
望不盈咫風波良獨艱攬之置懐袖撫玩空長歎春榮<lb/>
衆所慕泯黙無復言<lb/>
孟冬寒氣至盻彼庭中樹忽得故人書中有相思句故<lb/>
人隔異縣相望良獨苦候蟲鳴廣除落葉被衢路凄其<lb/>
對搖落登髙詎能賦白髪生鏡中荏苒流年度故人歳<lb/>
寒姿亦有濟勝具相期佩飛霞共飲金莖露<lb/>
青青河畔草春至不復腓延縁被坡陀飽彼牛羊饑荏<lb/>
<pb n="KR4h0158_WYG_078-30b"/>
苒時序遷王孫終未歸西風一蕭瑟楚客空傷悲安知<lb/>
壯士心金石乃不移隂陽無停運垂栁生金絲鳥鳴百<lb/>
花開迴首乃爾為丈夫貴自朂千載以為期<lb/>
　<lb/>
　<lb/>
　<lb/>
　<lb/>
　宋元詩會卷七十八<lb/>
</p>
<p>
</p>
  </div>
<div>
<head>宋元詩會卷七十九</head> <lb/>
    <p>
<pb n="KR4h0158_WYG_079-1a"/>
欽定四庫全書<lb/>
　宋元詩會卷七十九<lb/>
　　　　　　　　　　　兵部主事陳焯編<lb/>
　陳　旅<lb/>
　　<hi>字衆仲興化莆田人先世以儒學稱旅幼孤資稟穎異於書無所不讀稍長至温陵從傅古直游聲</hi>
　　<hi>名日著用薦為閩海儒學官適御史馬祖常使泉南一見竒之勸其遊京師既至虞集見其文慨然</hi>
　　<hi>歎曰此所謂我老將休付子斯文者矣與祖常交口延譽於諸公間中書平章趙世延又力薦之除</hi>
　　<hi>國子助教三年考滿諸生不忍其去請於朝再任焉出為江浙儒學副提舉擢應奉翰林文字遷國</hi>
<pb n="KR4h0158_WYG_079-1b"/>
　　<hi>子監丞卒年五十有六所著詩文十四卷</hi>
　　春山圖<lb/>
春山雲木暝初日映遥岑林霏醫高閣望之勞我心幽<lb/>
逕縁崖逈飛淙響磵深芳月忽已晏誰哉與登臨<lb/>
　　秋山圖<lb/>
之子託冲隠秋山樓觀深矧兹及霜晨遐矚沈氛陰翠<lb/>
巘含白雲丹楓映青林靈溪鳴石溜野屋負層岑趨喧<lb/>
事多違即曠恒愜心何哉芳月晏而我阻幽尋<lb/>
<pb n="KR4h0158_WYG_079-2a"/>
　　湖上分韻得春字<lb/>
君子佩明信相期湖水濱時欣宿雨霽畫舸送遊人輕<lb/>
鷗集蘭渚佳樹變鶯晨山逺烟容淡日出水光新美人<lb/>
含麗思艶曲歌陽春暌攜會彌歡酣適趣益真兹遊敦<lb/>
徳誼况乃及兹辰<lb/>
　　安福李氏臨溪亭<lb/>
結屋負南郭清溪流屋前端居塵事少水木自幽妍滌<lb/>
硏弄寒碧鳴瑟寫潺湲沙鳥時近人汀雲相往還烹鮮<lb/>
<pb n="KR4h0158_WYG_079-2b"/>
芼溪毛留客坐前軒逝川道體著觀物悟㣲言<lb/>
　　題楊顯民來詩卷後<lb/>
夢遊洞庭野斜月映疎星軒后來張樂伶倫吹鳯笙夢<lb/>
囘憶其音幽邈有餘清截竹學向人世人皆不聴南州<lb/>
有高士洗耳卧巖扄凉風鳴松林石磵響瑽琤何日即<lb/>
與語曠然千古情<lb/>
　　賦雲錦溪<lb/>
緑水春生渚丹花集陽林愛此雲錦好蘭舟轉溪深賀<lb/>
<pb n="KR4h0158_WYG_079-3a"/>
監謝軒冕載酒過山陰遥聞櫂歌發縹緲不可尋<lb/>
　　題米元暉溧陽溪山圖<lb/>
宿雨散層巘林麓翳烟霏遥山斷復連川上初晰㣲我<lb/>
昔困行役漂蕩秋未歸幽子喬松流邂逅啟郊扉撫景<lb/>
正若此别離嗟願違覧卷遂終日溪雲欲生衣<lb/>
　　次韻寄太乙宫上官師<hi>二首</hi>
端居感流序階樹日摵摵凉風起高城上有南飛翮揚<lb/>
雄不邀名拓落猶遠客美矣陶徴君斂裳去彭澤<lb/>
<pb n="KR4h0158_WYG_079-3b"/>
我居城東南西北有殊庭病久曠冲賞懐哉松桂青曼<lb/>
倩諒竒士夙受火珠經雲河澹秋夕泰畤明三星<lb/>
　　桃花鸂鶒圖<lb/>
婀娜絳花明連娟碧筠静金塘春水多文禽汎晴影大<lb/>
堤冩遊悰日照華服靚萬殊各有適况及芳嵗永<lb/>
　　陶淵明撫松圖<lb/>
原野凉風至草樹日蕭條杖笻還故丘青松在東皋孤<lb/>
陰近衡宇薄日映層標念其有貞操撫之以消揺<lb/>
<pb n="KR4h0158_WYG_079-4a"/>
　　明妃出塞圖<lb/>
昭君北嫁呼韓國巫山更有昭君村黄金鏤鞍玉驄馬<lb/>
分明載得巫山雲凉風吹動釵頭雁一曲琵琶冩幽怨<lb/>
沙草遥連雞塞庭野花不種鴛鸞殿内家日日選娉婷<lb/>
淚痕滿袖空多情漢廷自此恩信重美人身比鴻毛輕<lb/>
　　蘇伯修往上京王君實以高麗笠贈之且有詩伯<lb/>
　　　修屬和<lb/>
往年飲馬灤河秋灤水斜抱石城流青城丈人来水上<lb/>
<pb n="KR4h0158_WYG_079-4b"/>
揭謝蘇王皆與遊顧余濫倚橋門席斜陽半落鼇峰石<lb/>
夜凉共飲明月樽醉眠更聴高樓笛灤河九曲流濺濺<lb/>
自我不見今三年蘇郎又扈屬車去佇望弗及心茫然<lb/>
龍門峽中雲氣濕山雨定灑高麗笠别意遥憐柳色深<lb/>
歸心莫為鵑聲急不才未許收詞垣賦成何日奏甘泉<lb/>
人言凡骨難變化為我致意青城仙<lb/>
　　謝氏祖孫創澧陽橋<lb/>
涔陽極目雲氣昏衝風揚波鼉窟翻湘妃抱琴望虞舜<lb/>
<pb n="KR4h0158_WYG_079-5a"/>
日暮江竹多啼痕木蘭為舟不可度誰幻層淵作平路<lb/>
天潢夜静牛渚長海市朝晴蜃樓吐祖孫移山山可移<lb/>
昔人不信今見之千年猶有召伯埭白面聚斂嗟何為<lb/>
　　海谷<lb/>
歸虚谷在渤海東八紘之水注其中不盈不縮浩無際<lb/>
吞吐日月含空濛靈鼇於此負山出上有縹緲金銀宫<lb/>
人間相去㡬萬里弱水滿眼多迴風琴高来時踏赤鯉<lb/>
少君歸去乘白鴻秦王到老不得渡嗟我欲往將焉從<lb/>
<pb n="KR4h0158_WYG_079-5b"/>
子房有孫海谷子告我有路非難通只隨雲氣相上下<lb/>
與子共謁扶桑公<lb/>
　　宫人倦繡圖<lb/>
龍碧鮫綃剪秋水輕風吹香團扇底琵琶彈歇宫晝長<lb/>
釵落鬢邊雙燕紫二姝誰是薛靈芸繡得金塘兩鴛似<lb/>
宫奴夕殿喚更衣露濕銀牀響桐子<lb/>
　　友人記余少作因録之<lb/>
溪村積水生寒烟匡牀睡起清明天隔溪暮哭人飯鬼<lb/>
<pb n="KR4h0158_WYG_079-6a"/>
塍問燒錢野風起酒旗山前雨疎疎来禽花低飛鷓鴣<lb/>
荒墳纍纍出新草草長如人人又老東門大道青陽間<lb/>
可憐車馬無時閒<lb/>
　　次韻上官来復見寄<lb/>
琳館薄炎熱松壇深嵗年高人坐堂上疎雨落堦前潘<lb/>
岳頭空白揚雄學未𤣥定應拂塵服從子弄雲泉<lb/>
　　楊季子水北山房<lb/>
豫章楊季子語我草堂幽野徑穿雲入山泉繞舍流竹<lb/>
<pb n="KR4h0158_WYG_079-6b"/>
光書帙曉溪影釣絲秋水北真佳隠誰從節度遊<lb/>
　　方壺道士作荒山白雲圖寄豫章楊顯民<lb/>
之子讀書處亂山生白雲林花晴冉冉巖瀑暝紛紛畫<lb/>
此何為者持之以贈君謂宜作春雨舒卷只成文<lb/>
　　清漳黄氏北墅<lb/>
聞説黄家墅開門入翠嵐細岑依舍北流水出城南雨<lb/>
暖蘭抽筍霜晴樹落柑千年讀書地更莫乞羊曇<lb/>
　　題羅稚川畫卷<lb/>
<pb n="KR4h0158_WYG_079-7a"/>
雨氣通林壑江光動野航道人巖下去茅屋樹邊凉斷<lb/>
岸入秋水遠山留夕陽登臨休作賦遊子未還鄉<lb/>
　　謝徴君松巢<lb/>
昔聞徴君在天目松間結巢成久留南榮北郭井里近<lb/>
西枝東柯林谷幽蕙帳眠深翠露落石泉醸就緗花浮<lb/>
擬借丹梯向高處枳白桐乳非吾求<lb/>
　　送鄭希道杭州路知事<lb/>
㡬年讀書白鹿洞諸老遲子黄金臺豈為錢塘足清賞<lb/>
<pb n="KR4h0158_WYG_079-7b"/>
遂令幙府得英才郡中日晏文牘少湖上春晴畫舫開<lb/>
我向都門折楊栁子亦寄我孤山梅<lb/>
　　送張真人代祀武當龍虎兩山<lb/>
桂館祠官持羽節名山兩地躡丹梯共誇曼倩来金馬<lb/>
大勝王褒祀碧雞杵磵暝痕銷雨石杼巖秋影動星溪<lb/>
蕙肴椒醑登瑶席定有神光起畤畦<lb/>
　　次韻本元上人相别<lb/>
君向雷峰塔邊住詩成總在倚欄時蘇堤殘栁凝烟小<lb/>
<pb n="KR4h0158_WYG_079-8a"/>
葛塢閒雲度水遲衲子定囘花繞座高人别後草生墀<lb/>
相知不似渾忘郤誰問荘周與惠施<lb/>
　　送李盤中真人代祀江南三名山<lb/>
弱水囘風不受帆三山只在大江南使槎郤帶秋星溼<lb/>
仙掌遥分夕露廿瑄玉禮神通景氣寶香隨地結晴嵐<lb/>
泰壇建論昭靈貺老我猶能效史談<lb/>
　　題城市山林圖<lb/>
城市山林路不分畫橋騎馬是徴君樹頭粉堞連青嶂<lb/>
<pb n="KR4h0158_WYG_079-8b"/>
陌上紅塵亂白雲水巷栁深鶯喚友陽坡草暖鹿為羣<lb/>
滑稽誰似東方朔更向金門避世氛<lb/>
　　懐慶王節婦<lb/>
良人飄渺泊烟鴻窻竹寒沾雨淚紅檜楫不游淇水上<lb/>
柏舟仍見衛風中龜文屈曲秋機斷鸞影低徊曉鏡空<lb/>
贏得公名寫桓表千年光燄吐晴虹<lb/>
　　送朱運峰著書得官南歸<lb/>
城東有客過吾廬揮塵高談逸氣舒金馬豈無方朔伎<lb/>
<pb n="KR4h0158_WYG_079-9a"/>
石渠今取夏侯書沙隄老屋秋楓合海浦歸帆暮雨疎<lb/>
我亦草𤣥官拓落江南無地可耕鋤<lb/>
　　元宵懐錢塘<lb/>
武帝親祠太乙神流光洶湧動星辰行宫典禮猶存漢<lb/>
軹道山河已易秦香徑至今啼木客露盤無復泣金人<lb/>
紅燈㡬㸃東風裏猶是元宵一度春<lb/>
　　院中聞駕先還再和伯修<lb/>
甘泉宴罷雁聲寒桂樹吹香出寶闌翠輦遥臨秋海白<lb/>
<pb n="KR4h0158_WYG_079-9b"/>
霓旌高拂曙星殘氊城家拜銀麕賜棘院人爭繡虎看<lb/>
堪笑子雲能作賦獨騎瘦馬後奚官<lb/>
　　送王致道代祠北岳北海濟瀆南鎮<lb/>
皇帝齋明守鎮圭祠官奉節出金閨北尋海瀆瞻恒岳<lb/>
南涉江淮上會稽山下靈風吹桂櫂雲邊仙樹拂丹梯<lb/>
王褒空有甘泉頌投老還鄉祀碧雞<lb/>
　　送毛真人南還<lb/>
真人不似壺丘子老去都㤀杜徳機太乙象文令虎守<lb/>
<pb n="KR4h0158_WYG_079-10a"/>
尚方鳧舄背人飛巖扉暖翠侵緗帙江渚晴霞上羽衣<lb/>
遊子故園春似海客牕長日聴催歸<lb/>
　　壽虞先生道園<lb/>
衡山道士駐飛車千載儒宗出相家月下華星生五色<lb/>
人間珠樹吐三花芝田養鶴春凝乳茞石聴鶯曉颺霞<lb/>
朝退日長賔客醉翠房文火伏丹砂<hi>道園生時其外祖夢衡山道士</hi>
　　送趙子期使交趾<lb/>
曉日承恩紫殿深都門祖道馬駸駸上書不奏唐䝉策<lb/>
<pb n="KR4h0158_WYG_079-10b"/>
歸槖寜将陸賈金露入珠盤鮫室白苔生銅柱象崖陰<lb/>
為君臨水歌黄鵠天北天南萬里心<lb/>
　　天谷<lb/>
東郭先生履欲穿尋幽俄得谷中天漁人誰去縁溪岸<lb/>
山鬼能来送石泉池暖碧桃深映雨林春琪樹總含烟<lb/>
後来聞有何高士傳得終南大洞篇<lb/>
　　題雲林晴曉圖<lb/>
故人别後江波緑神女歸来峽雨乾海上日花春冉冉<lb/>
<pb n="KR4h0158_WYG_079-11a"/>
天邊雲樹曉團團滿汀芳草留孤艇度石幽泉咽下灘<lb/>
最愛東頭小亭子聴鶯何日一憑䦨<lb/>
　　為董宇定賦杏林詩<lb/>
侯官古縣多山水中有當年董奉家邑子每懐江上樹<lb/>
仙人還種日邊花珠林夜氣凝丹露貝闕晨光散綵霞<lb/>
我憶舊遊成逺别上東門外立昏鴉<lb/>
　　福州冲虚觀<lb/>
力士持兵守絳宫吹笙人去斗壇空白榆城闕秋雲上<lb/>
<pb n="KR4h0158_WYG_079-11b"/>
紅樹樓臺夕照中鴻寶昔疑丹井謬龜泉今悟玉池通<lb/>
他年不跨芝田鶴曽向清虚學御風<lb/>
　　次韻陳景思見寄<lb/>
用世已無伎高人方據梧詞林忝供奉客舍候徴呼拓<lb/>
落需㣲禄騫騰失壯圖為文下枚孺力穡後孫愉春草<lb/>
生湖曲晴雲飛屋隅論交尊有螘意别履非鳧擬汎鴟<lb/>
夷舸重遊泰伯都山泉㪺雲乳石荈瀹瓊酥作鱠溪庖<lb/>
近聴猿野磴紆松風吹緑鬢花雨落紅毹佳什勤相贈<lb/>
<pb n="KR4h0158_WYG_079-12a"/>
幽期愧獨踰煩君語宗長為我謝寅夫<lb/>
　　題畫蘭竹<lb/>
美人隔澧浦日暮倚幽篁繁霜忽已殞為我紉秋芳<lb/>
　　題水仙花圖<lb/>
莫信陳王賦洛神凌波那得更生塵水香露影空青處<lb/>
留得當年解佩人<lb/>
　　題耿氏所藏豔圖<lb/>
五月風生水殿凉緑楊深處奏鶯簧佳人偏愛臨池坐<lb/>
<pb n="KR4h0158_WYG_079-12b"/>
欲與荷花鬭晩妝<lb/>
　　為彭道士賦鶴峰<lb/>
跨鶴臺高倚翠㣲昔人城郭是耶非蘂珠宫觀秋如水<lb/>
有客吹笙月下歸<lb/>
　　題張氏風竹圖<lb/>
湘江風卷白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　貢　奎<lb/>
<pb n="KR4h0158_WYG_079-13a"/>
　　<hi>字仲章寜國宣城人以文學名家延祐至治間官京師為集賢直學士卒諡文靖  焯按元史載奎</hi>
　　<hi>於其子師泰傳中未詳履歴及别考家乗云奎幼名三郎和易端重始授池州齊山書院山長尋徴</hi>
　　<hi>赴吏部至徳六年擢太常奉禮郎遷國史院編修丁憂服除除江西儒學提舉復入翰林為待制終</hi>
　　<hi>直學士生平著作甚多俱散佚無存所傳世者僅雲林小稿而已</hi>
　　秋日陪大學士趙公憩龍山𤣥真宫<lb/>
巖巖居庸闗左挾飛仙居蒼茫四山合石徑穿盤紆人<lb/>
家稍相接林木何森敷觚稜生曉烟𤣥風凌紫虛念彼<lb/>
羽流集豈與世俗居溪流轉雲碾餘潤分園蔬鐘磬答<lb/>
<pb n="KR4h0158_WYG_079-13b"/>
空谷齋供薦芳腴穹碑紀宗傳道一教乃殊素餐貴崇<lb/>
本卒嵗事耕鋤漁父在何許空有桃林株坐慚秉文幹<lb/>
尸禄常曠迂日暮陟層巔丹霞成長裾遥睇空中雲超<lb/>
然能卷舒<lb/>
　　虎林𤣥妙觀<lb/>
琳宫古崔嵬獨據山勝絶天光垂帝座照耀金碧色脩<lb/>
廊接層崖俯日視深澤陰陰木葉暗石削蒼壁冽流泉<lb/>
出嵌空六月灑飛雪平生功名謀洗我肝肺熱同遊得<lb/>
<pb n="KR4h0158_WYG_079-14a"/>
幽人再拜摩斷碣興亡見唐漢高爽了呉越更擬窮幽<lb/>
探馳景忽西滅<lb/>
　　題董簡卿所蔵瀟湘圖<lb/>
瀟湘在何處展卷心悠然是中浮雲飛上與蒼梧連憶<lb/>
昔弄扁舟載雪清江天湘君招不来明月在我前㣲鐘<lb/>
破征夢落雁栖寒烟迴首行萬里攬衣羡孤鶱可憐楚<lb/>
人詞惟悴窮嵗年圖畫豈不好此意誰復傳已矣三歎<lb/>
嗟臨風叩商絃<lb/>
<pb n="KR4h0158_WYG_079-14b"/>
　　雪晴<lb/>
今晨持我書燕坐雪照屋閉門謝塵鞅展巻自朗讀衆<lb/>
說初若攻𡨕思意纔復旭日上團團清泉喚春緑涓涓<lb/>
晴櫩溜洗眼濺飛瀑豈不事遊觀驅馬泥及腹永懐同<lb/>
袍士嵗晩在空谷好風忽東来起翫庭下竹<lb/>
　　邳州<lb/>
古城結危構交逵裒招延朱碧遞隠見岡迴勢蜿蜒填<lb/>
車縱横遊重屋光華鮮扣門多乞食民饑逺流遷桑柘<lb/>
<pb n="KR4h0158_WYG_079-15a"/>
重藹緑鬱鬱浮蒼烟念此萬里道我舟亦已旋雲樹列<lb/>
環岫晴鳧散平川烜赫驪珠光隨風墮靈篇神清契高<lb/>
㝠性斂涵静淵出處古異途世故寜糺纒簡書誠可樂<lb/>
軒冕非自捐推篷晩逾迅凝霞助孤鶱<lb/>
　　秋懐<lb/>
瑶漢夜澄寂烈烈羣象嚴浮雲翕交互圓光尚㣲纎階<lb/>
蟲競鳴響濕螢度飛檐持志惕自警屛營以深濳驚飈<lb/>
度幽幌凝香啟方奩栩栩莊生蝶秉志能養恬雞鳴何<lb/>
<pb n="KR4h0158_WYG_079-15b"/>
孳孳憂心愧如惔<lb/>
　　答陳華仲<hi>二首</hi>
海上三神山上有學仙侣泠泠紫簫聲吹作飛鳯語迴<lb/>
飈蕩溟海散落成烟雨豈無知音者一振九苞羽持之<lb/>
獻天庭上以奉明主<lb/>
貧賤交有道富貴多異途所以古君子擇交嚴所趨霜<lb/>
劒閒寶室烈士發長吁隔世或相慕同居秦越殊寥寥<lb/>
千載間羡彼管鮑徒<lb/>
<pb n="KR4h0158_WYG_079-16a"/>
　　題淵明圖<lb/>
若士超世流高風凌飛仙倦懐經濟術嗜酒豈自然去<lb/>
之千嵗間賢才孰相先畏途轍皇皇歸歟袖翩翩日暮<lb/>
孤雲飛黄花澹秋妍坐憐王𢎞輩矯首南山巔<lb/>
　　即事<lb/>
藹藹羣樹林孤雲暮来歸紛紛飛鳥倦斂翮相因依臨<lb/>
軒方獨坐凉飈吹我衣物理固有常悠然悟其機山中<lb/>
何者樂躬耕自無饑百年事未晚寜勞歌昨非歸歟友<lb/>
<pb n="KR4h0158_WYG_079-16b"/>
田父一樽聊可揮<lb/>
　　送别劉道夫<lb/>
春晚益可愛緑陰蔽前郊念子暫時别我心已云勞浮<lb/>
雲始舒霽倐見疎雨飄暄爽驟變更豈異世俗交㣲飈<lb/>
起林杪清池樹光揺沈憂渺予心衰髪矧漸凋悵焉立<lb/>
斯須幽禽語嘐嘐<lb/>
　　雨中<lb/>
驟熱變風雨氣候一日殊緑樹擁如盖殘花落無餘閒<lb/>
<pb n="KR4h0158_WYG_079-17a"/>
居日偏永手把種藝書幽幽魚鳥適寂寂車馬疎曰父<lb/>
二三輩濁酒時来俱愁陰每思霽㣲凉意稍舒攜笻獨<lb/>
延佇層雲起遥墟<lb/>
　　送史高士謁呉閑閑<lb/>
春水武昌船帆飛敬亭雨孤城壓喧囂聴此檣燕語揮<lb/>
手謝時人開胸散煩暑煌煌闕下書曵曵雲間侣真人<lb/>
紫霞佩執簡授璇宇攬衣欲從之神交諒頃許霽雨沐<lb/>
霄容風㣲鵠初舉遊心愜高明脱屣邁行旅懐哉會何<lb/>
<pb n="KR4h0158_WYG_079-17b"/>
時酌彼盈樽醑<lb/>
　　送鄧提舉之官浙江<lb/>
白雲一觴酒離思滄溟間子行勿復居念我何當還杳<lb/>
杳飛鴻書瑟瑟清鏡顔潛機不私貸歳月忽已闌贈之<lb/>
雲錦章譬彼蒼玉環何以解塵纓幽泉弄潺潺<lb/>
　　拜醮北觀<lb/>
齋罷敞春服趿履步脩廊籠禽動新響雨餘竹風凉道<lb/>
人房更深爐烟引㣲香於焉謝塵鞅閒来日偏長<lb/>
<pb n="KR4h0158_WYG_079-18a"/>
　　登虎丘山<lb/>
吉士雅巾履具舟約芳遊朝晴出西郭午凉登虎丘松<lb/>
逕度遥嶺歴此層級脩當時呉王劒硎光裂嵒幽平甸<lb/>
眺萬頃閒瞻烟樹稠頗聞山僧賢飛錫下林陬獨遺方<lb/>
丈室於焉集清流一簟可平生豈惜半日留煮茗試泉<lb/>
冽焚香延宿篝疎雨催晩歸隨波散浮漚<lb/>
　　京城客館<lb/>
公宇日無事閲書稍怡情浩漫罔窮極静定悟始明籠<lb/>
<pb n="KR4h0158_WYG_079-18b"/>
禽動幽響庭草遂㣲生俯念節物變宴處常懼盈寜復<lb/>
辭勞苦王事驅我行雨餘夕陽照空雷殷殘聲暄爽倐<lb/>
未定雲勢方縱横訪遇當獲趣及兹煩抱嬰何時故園<lb/>
友濁酒與同傾<lb/>
　　寄示師文姪<lb/>
川明山秀草花馥氣連鬱儀迴地軸晴嵐宿靄屯氤氲<lb/>
石根飛泉迸寒玉此中縹緲仙人居樓觀金碧繞翠竹<lb/>
我来曽住纔七日迴首人間白雲速飄揺金衣鶴雙飛<lb/>
<pb n="KR4h0158_WYG_079-19a"/>
白玉童吹紫鸞曲天聲忽逺奈别何青山送人秋思多<lb/>
作詩寄汝仍自歌梅花零落雪吹盡願㭘瑶草山之阿<lb/>
　　謝李息齋惠墨竹<lb/>
湖州墨竹蘇州詩李侯二美能兼之長安塵中忽到眼<lb/>
坐我六月江南時幽人江南結林屋紫碧森森萬竿玉<lb/>
清風激昂此君語六月寒生不知暑只今見畫思故鄉<lb/>
博山日永凝清香人生萬事直適意相對悠然希坐㤀<lb/>
　　寒食掃松即事<lb/>
<pb n="KR4h0158_WYG_079-19b"/>
東風㣲㣲吹雨晴春山草暖雉飛鳴時哉物性各有適<lb/>
人生悲樂難為情客行十步九迴首寒食道旁多哭聲<lb/>
往年攜手原上頭今年酧酒原上丘相逢須識夢中夢<lb/>
有聲莫帶愁中愁<lb/>
　　送劉道夫<lb/>
西崦松篁路雪消沙水清天寒行役倦酒醒别愁生落<lb/>
日横車影長雲送雁聲梅花應未發留待照春晴<lb/>
　　秋日陪集賢學士趙敬夫憇龍山𤣥真宫<lb/>
<pb n="KR4h0158_WYG_079-20a"/>
山轉疑無地人家近隔村野田秋穫盛岡路晩行喧川<lb/>
淨雲生石溪平水到門偶尋高士隠相見遂忘言<lb/>
　　贈孔令尹<lb/>
百里光山逺三年縣令賢人皆思舊徳我欲賦新田緑<lb/>
霧桑浮野黄雲稻際天風流昔潘岳空作種花傳<lb/>
　　試院次韻答呉草廬先生<lb/>
蹔客留應喜㣲官去恨遲竹高當戸直花重向簾垂對<lb/>
酒驚人别看詩感嵗移山中足幽事猿鶴舊曾期<lb/>
<pb n="KR4h0158_WYG_079-20b"/>
　　陽墅道中<lb/>
馬上千峰列溪行不盡源野船高似屋山縣小如村路<lb/>
遶田間曲池漫雨後渾静来應最樂緑樹擁柴門<lb/>
　　即事<lb/>
小雨春寒重呉蠶上箔遲枕欹清夢覺窻掩緑陰垂喜<lb/>
聴林鴉哺閒看垤蟻移相思故人逺誰與話心期<lb/>
　　憶昔<lb/>
暗憶曾遊地遥看不盡天宿雲連野樹積雨聚溪船故<lb/>
<pb n="KR4h0158_WYG_079-21a"/>
友疎三益㣲官負十年閒居成癖性長日枕書眠<lb/>
　　遊大梵寺<hi>三首</hi>
逺客閒無計㣲官欲賦歸偶尋幽寺去頗覺俗情非涸<lb/>
澤饑鷹戀高空獨雁飛西風如有意向晩襲人衣<lb/>
清溪盤百曲虹影駕横槎春事怨行客夕陽啼亂鴉山<lb/>
明分衆木天濶散悲笳郤羨僧家勝推窻瞰水涯<lb/>
遨遊窮樂事模寫得新詩古寺看山後㣲風到竹時地<lb/>
幽塵不染人語燕歸遲向晩寒猶峭惟應客袖知<lb/>
<pb n="KR4h0158_WYG_079-21b"/>
　　居庸闗早行<lb/>
茅屋聞雞起羸驂並轡行澗深孤碓響山暗數燈明細<lb/>
憶留題處空慚不棄名客愁偏切耳斜月候蟲鳴<lb/>
　　濟州<lb/>
舊濟知何處新城久作州危橋通去驛高堰聚行舟市<lb/>
雜荆呉客河分兖泗流人烟多似簇聒耳厭喧啾<lb/>
　　郊行<lb/>
雙溪溪上路重到五年遲桑柘成陰處鶯花向老時泊<lb/>
<pb n="KR4h0158_WYG_079-22a"/>
舟隨岸曲坐石看雲移政愛沙鷗狎驚飛底見疑<lb/>
　　郊行<lb/>
馬上看山山不盡客中行路路偏長叢祠社散羣烏啄<lb/>
層漢秋高數雁翔疎雨著人絺袖濕㣲風吹面稻禾香<lb/>
迴岡偶憇幽塘上顛倒松陰百尺彊<lb/>
　　久留翰院思歸<lb/>
日日思歸未有期夢魂㡬度遶園池白雲滿地山深處<lb/>
紅日當簷雪霽時竹外板輿春歩小花間銀燭夜筵遲<lb/>
<pb n="KR4h0158_WYG_079-22b"/>
好将烏鵲頻占喜便買歸舟泛碧漪<lb/>
　　得家書<lb/>
睡起相思勞寸心捲簾無語立簷陰故人千里碧雲合<lb/>
斜日半川紅樹深江雁忽傳秋後信隴梅應待雪中尋<lb/>
天涯奔走成何事輸與寒窻抱膝吟<lb/>
　　試院秋日即事<lb/>
薄遊時覺鬢毛蒼病怯西風夜更長官冷久無金馬夢<lb/>
院深惟有木犀香歸舟欲解天如水故友難㤀客思鄉<lb/>
<pb n="KR4h0158_WYG_079-23a"/>
試問宋郎愁㡬許雁聲何處起滄浪<lb/>
　　邳州<lb/>
荒城十載路重經暫艤扁舟坐驛亭春到梅花何處白<lb/>
雪晴山色向人青驚心家逺書難寄迎面風寒酒易醒<lb/>
莫憶牽衣兒女態曉猿霜鶴笑林扄<lb/>
　　送謝明逺之官平江<lb/>
碧波千頃照姑蘇目送危檣數幅蒲古寺雲遮丘卧虎<lb/>
荒臺葉落夜啼烏黒頭清鏡来勲業緑幕深衣入畫圖<lb/>
<pb n="KR4h0158_WYG_079-23b"/>
暇日過遊新得句秋風應寄故鄉鱸<lb/>
　　送汪叔志之南安<lb/>
繞郭清溪帶路長衝寒極目送危檣水涯梅栁傳春信<lb/>
雪後樓臺照夕陽杜牧吟邊山鳥去謝公行處石苔蒼<lb/>
碧雲暮合天無際囘首相思欲斷腸<lb/>
　貢性之<lb/>
　　<hi>曹選附貢性之詩于仲章集後未嘗略著其生平按仲章子為貢師泰至正間官淛江行省參政有</hi>
　　<hi>姪貢友初亦因師泰僑寓錢塘師泰極愛之曽贈以詩有頌椒留子美戱蠟愛僧虔之句今考性之</hi>
<pb n="KR4h0158_WYG_079-24a"/>
　　<hi>詩首西湖燕集當即僑錢塘之友初也友初其字而性之其名乎</hi>
　　西湖燕集分韻得南字<lb/>
我志在丘壑野性夙所耽今晨適休暇樂此風日堪而<lb/>
我二三友濟濟皆儒簪扶擕眺西郊到處窮幽探湖光<lb/>
淨澄練山色浮晴嵐林木葉已脱梅花蘂猶緘言瞻和<lb/>
靖祠芳草埋空函載登岳王墓老樹雲相參眼明三竺<lb/>
國金碧眩精藍商歌起樵牧清梵来瞿曇方将履夷曠<lb/>
尋復躡巉巖去去不知逺落日山脚含美人具清讌畫<lb/>
<pb n="KR4h0158_WYG_079-24b"/>
舫如雲龕浮游六橋間水天遥共涵<lb/>
　　賦得蛾眉亭送胡長史粹中之楚<lb/>
雙蛾横翠黛孤亭枕江流伊人適行邁於焉拽蘭舟山<lb/>
空夕烟斂月白水光浮永懐謫仙人浩歌動清秋風景<lb/>
詎不美公程靡遲留明發指武昌千里路悠悠言從夏<lb/>
口驛遄經鸚鵡洲王國實重鎮屹然居上游皇圖永萬<lb/>
古輔翊在謀猷兹行亦已壯毋使増離憂<lb/>
　　牧牛圖<lb/>
<pb n="KR4h0158_WYG_079-25a"/>
溪童飲牛渡溪水牛遇水深行復止人知水深牛不行<lb/>
誰識囘頭顧其子桃林之野春雨晴燒痕囘緑春草青<lb/>
大守勸農當二月土膏肥暖牛可耕邯郸城頭征戰息<lb/>
寗戚徒勞吟白石一聲笛裏太平歌牛背溪童自朝夕<lb/>
　　唐馬圖<lb/>
開元天廐多良馬四十萬疋皆龍駒奚官牽出立仙杖<lb/>
箇箇五花雲錦如許教蒭粟官家給餵飼何曽敢相失<lb/>
花邊栁下恣長鳴不比駑駘甘伏櫪太平天子無戰争<lb/>
<pb n="KR4h0158_WYG_079-25b"/>
四海久矣風塵清青絲絡頭玉為轡看花不出長安城<lb/>
世間豈無千里足往往徒遭奴𨽻辱如何獨領鳯池春<lb/>
慎勿從人厭羈束<lb/>
　　宫梅圖<lb/>
璚樓夜寒銀漏澀滿地霜華月光白翠禽啼斷夢中魂<lb/>
窈窕虛窻碧紗隔千門深鎖含章宫未許人間識春色<lb/>
只愁笛裏曲聲哀零落香鈿㸃妝額<lb/>
　　林壑深秀為鄧宗經賦<lb/>
<pb n="KR4h0158_WYG_079-26a"/>
芙蓉城郭自天成長日開軒看雨情飛瀑曉翻千嶂雪<lb/>
驚濤秋湧萬松聲雙雙去鳥風中度一一遊人畫裏行<lb/>
濟世功成許歸隠肯教林壑負深盟<lb/>
　　清燕堂<lb/>
江山深處畫堂深朋宴曾聞屢盍簪奕世衣冠惟望族<lb/>
百年桑梓尚喬林珠簾捲雨聴春晝寶鴨含烟散夕陰<lb/>
我亦有懐同笑語圖書堆裏坐鳴琴<lb/>
　　送陸景宣靖州從軍<lb/>
<pb n="KR4h0158_WYG_079-26b"/>
蠻荒溪洞極邊頭仗劒從軍憶壯遊楊栁春風千聚落<lb/>
旌旗曉日萬貔貅路經彭蠡洲前過江自巴陵城下流<lb/>
早報逺人歸聖化貂蝉從古出兠鍪<lb/>
　　送戴伯貞簡校還廣西<lb/>
桂江烟水接瀟湘逐客歸来道路長卷裏謾多新製作<lb/>
篋中猶是舊衣裳逢人且說身如夢老我相看鬢已霜<lb/>
此去莫教音問隔雁飛今喜過衡陽<lb/>
　　水竹軒<lb/>
<pb n="KR4h0158_WYG_079-27a"/>
萬竹瀟瀟水遶門九街車馬自昏晨晴天波影揺窻戸<lb/>
静夜秋聲入夢魂曾為故人頻下榻每因佳客屢開樽<lb/>
百年清致今猶昔春雨深深長子孫<lb/>
　　城南耕隠<lb/>
愛爾城南隠者居春田遶屋總膏腴兒孫候暖晨驅犢<lb/>
燈火分凉夜校書入社有懐占樂嵗趨朝無夢候公車<lb/>
相逢自歎飄零久投老歸来愧不如<lb/>
　　次萍居留别韻<lb/>
<pb n="KR4h0158_WYG_079-27b"/>
且復長亭折栁枝離筵已判酒如池因思㑹面難期處<lb/>
直使銜杯到醉時檣燕留人雙上下岸花迎客半低垂<lb/>
計程明日毗陵道吟寄新詩欲倩誰<lb/>
　　有懐夏文度文表昆仲<lb/>
珍簟生凉簇浪紋寳爐香煖散晴薫葛巾白苧消三伏<lb/>
繭紙烏絲冩八分文字勇追韓吏部詩才清逼鮑參軍<lb/>
眼中年少多如許獨爾風流莫與羣<lb/>
　　題畫山水<lb/>
<pb n="KR4h0158_WYG_079-28a"/>
山水東南勝逰遨嵗月遷登高頻折屐載月屢移船鏡<lb/>
水荷花裏秦雲嶺樹邊猿偷霜果下鹿借石牀眼野趣<lb/>
間誰適詩懐静自便洞深通窈窕澗曲冩之𤣥采藥時<lb/>
逢虎看棋或遇仙僧留題竹字鶴避煮茶烟㨗徑惟増<lb/>
愧移文只浪傳種桃春萬樹别有武陵天<lb/>
　　東坡竹<lb/>
玉堂罷直獨歸遲墨瀋将秋入硯池坐到夜深清不寐<lb/>
鎖窻凉影碧參差<lb/>
<pb n="KR4h0158_WYG_079-28b"/>
　　畫馬<lb/>
天閑牽出許奚官飲罷春流未解鞍記得曾陪仙仗立<lb/>
五雲深處隔花看<lb/>
　　附郭矮梅詠炭詩<hi>此詩極為貢所賞故録之</hi>
　樵青黧面學崑崙斫月燒雲樹欲髠萬竈黒烟灰出<lb/>
　刼一星紅燄火還魂汚身若有仙翁幻報國今無義<lb/>
　士吞爭似茅齋風雪夜地爐榾柮暖温温<lb/>
　薩都拉<lb/>
<pb n="KR4h0158_WYG_079-29a"/>
　　<hi>字天錫本京口朱氏子冐囘囘姓與黄清老同年進士</hi>
　　題焦山方丈壁<lb/>
江風入霜林寒葉下疎雨蕭蕭復蕭蕭可聴不可數山<lb/>
僧亦好竒呼童掃行路到處覺秋聲肩輿入山去<lb/>
　　秋日病起池上<lb/>
顧兹林塘幽消此閒日永飄風辭萍踪落葉散魚影天<lb/>
池風露凉秋深藕花冷有懐無與言獨立心自省<lb/>
　　早發黄河即事<lb/>
<pb n="KR4h0158_WYG_079-29b"/>
晨牽大河上曙色滿船頭依依樹林出慘慘烟霧收村<lb/>
墟雜雞犬門巷出羊牛炊烟動茅屋秋稻上壠丘嘗新<lb/>
未及試官租急徴求兩河水平堤夜有盗賊憂長安里<lb/>
中兒生長不識愁朝馳五花馬暮脱千金裘鬭雞五坊<lb/>
市酣歌最高樓繡被夜中酒玉人坐更籌豈知農家子<lb/>
力穡望有秋短褐長不充糲食長不周醜婦有子女鳴<lb/>
機事耕疇上以充國賦下以祀松楸去年築河防驅夫<lb/>
如驅囚人家廢耕織嗷嗷齊東州饑餓半欲死驅之長<lb/>
<pb n="KR4h0158_WYG_079-30a"/>
河流河源天上来趨下性所由古人有善備鄙夫無良<lb/>
謀我歌兩岸曲庶逹公與侯凄風振枯稿短髪凉颼颼<lb/>
　　寄朱舜咨王伯循僧即休<hi>三首</hi>
大江湧金山穏若青蓮座山下有龍宫見水不敢唾江<lb/>
山萬古同日月片帆過把酒妙高臺狂歌醉相和<lb/>
飄飄鶴林僧布襪青鞋雙長江飛鉢度碧海魚龍幢逺<lb/>
来作偈别楚雨鳴秋窻振錫獨歸去天花飛滿江<lb/>
㣲茫揚子橋細雨濕秋色小艇載呉姬揺揺語相接風<lb/>
<pb n="KR4h0158_WYG_079-30b"/>
起布帆高一往不可得夜宿廣陵城吹簫照明月<lb/>
　　宿烏石驛<lb/>
雲起烏石峰雨洒紫溪嶺孤館如山深愁人覺宵永燈<lb/>
花剪復開風竹亂不整清晨度閩闗南斗落衣領好冩<lb/>
度闗詩㸃筆題石筍<lb/>
　　石上晩酌天章臺<lb/>
高臺在層霄肩輿上絶壁露下酒樽凉月出海門白坐<lb/>
拂衣上雲醉卧林下石西風吹鬢毛南斗在肘腋題詩<lb/>
<pb n="KR4h0158_WYG_079-31a"/>
向天閽奎光射瑶席<lb/>
　　宿臺山寺絶頂<lb/>
江白潮已来山黒月未出樹杪一燈明雲房人獨宿近<lb/>
水星動揺河漢下垂屋四月夜深寒繁露在脩竹<lb/>
　　夜興<lb/>
半峰走晴雷風力吹邊雨層雲不成陰殘缺如敗堵山<lb/>
深日易暝孤館孰賔主燈花翳復明落葉聲可數獨立<lb/>
誰與親厨人夜深語<lb/>
<pb n="KR4h0158_WYG_079-31b"/>
　　題茶陽驛飛亭<lb/>
白雲飛出山怒擘蒼峽裂幽谷響晴雷絶壁洒飛雪萬<lb/>
折入滄海龍宫水晶闕簸揚弄珠人氷簾挂寒月<lb/>
　　贈白雲<lb/>
白雲抑何閒竟日不下山時從脩竹裏相伴一僧還悠<lb/>
悠覆松頂渺渺歸岫間奔走塵俗客視君多厚顔<lb/>
　　望武夷<lb/>
溪行望武夷峭壁何斬絶赤霞亂不收大化元氣泄下<lb/>
<pb n="KR4h0158_WYG_079-32a"/>
有萬年松上有太古雪秪恐明月中鐵笛吹石裂<lb/>
　　宿武夷<lb/>
艤舟山水間借問武夷觀月挂水晶簾風吹紫霞幔雞<lb/>
犬過雲間笙樂度天半傳語武夷君酒熟幸相喚<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_079-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷七十九<lb/>
</p>
<p>
</p>
  </div>
<div>
<head>宋元詩會卷八十</head> <lb/>
    <p>
<pb n="KR4h0158_WYG_080-1a"/>
欽定四庫全書<lb/>
　宋元詩會卷八十<lb/>
　　　　　　　　　　　兵部主事陳焯編<lb/>
　薩都拉<hi>下</hi>
　　華清曲題楊妃病齒<lb/>
沈香亭北春書長海棠睡起扶殘妝清歌妙舞一時静<lb/>
燕語鶯啼空斷腸朱唇半啟榴房破脂清紅注珍珠顆<lb/>
一㸃春酸入瓠犀雪色鮫綃濕香唾九華帳裏熏蘭烟<lb/>
<pb n="KR4h0158_WYG_080-1b"/>
玉肱曲枕珊瑚偏玉釵半脱翠蛾斂龍髯天子空垂涎<lb/>
妾身雖侍君王側别有閒情向誰說斷腸塞上錦䙀兒<lb/>
萬恨千愁言不得成都遥進新荔枝金盤紫露甘如飴<lb/>
紅塵一騎不成笑病中風味心自知君不聞華清宫一<lb/>
齒作楚蔵禍癰又不聞馬嵬坡一身濺血未足多漁陽<lb/>
一日鼙鼔動始覺開元天下痛雲臺不見漢功臣三十<lb/>
六牙何足用<lb/>
　　楊花曲<lb/>
<pb n="KR4h0158_WYG_080-2a"/>
燕京女兒十六七顔如花紅眼如漆蘭香滿路馬如飛<lb/>
窄袖籠鞭嬌欲滴春風淡蕩揺春心銀筝銀燭高堂深<lb/>
繡裳不暖錦鴛夢紫烟紅霧天沈沈芳年誰惜去如水<lb/>
春困著人倦梳洗夜来小雨濕天街滿院楊花飛不起<lb/>
　　芙蓉曲兼善狀元索賦<lb/>
秋江渺渺芙蓉香秋江女兒將斷腸綘袍春淺䕶雲暖<lb/>
翠袖日暮迎風凉鯨魚風起江波白霜落洞庭飛木葉<lb/>
蕩舟何處採蓮人愛惜芙蓉悴顔色<lb/>
<pb n="KR4h0158_WYG_080-2b"/>
　　如夢曲哀燕將軍<lb/>
芙蓉花為誰好洞房昨夜將軍老將軍老去空鐵衣漆<lb/>
燈照室人不歸<lb/>
宫錦袍氊帳高将軍夜酌凉蒲萄蒲萄力重醉不醒美<lb/>
人猶在珊瑚枕<lb/>
海子頭誰家樓繡簾半捲風悠悠行人謂是將軍府將<lb/>
軍不来罷歌舞<lb/>
平村曲春水緑將軍獵囘曽此宿將軍一去成荒丘依<lb/>
<pb n="KR4h0158_WYG_080-3a"/>
舊平村春水流<lb/>
皓齒歌細腰舞緑窻朱戸將軍府將軍老去無少年為<lb/>
野草兮為荒田<lb/>
如花人櫻桃唇傍人近前丞相嗔繁華日日笙歌動世<lb/>
事悠悠總如夢<lb/>
　　鞦韆謡<lb/>
寒梅零落春雪灑蕭娘腰瘦無一把淡黄楊栁未成陰<lb/>
何人已繫青驄馬畫樓深處迎春歸鞦韆影裏紅杏肥<lb/>
<pb n="KR4h0158_WYG_080-3b"/>
濛濛花氣濕人面東風吹冷輕羅衣衣上粉珠流不歇<lb/>
暗解翠裙花下摺殷勤莫遣燕子知㑹向人間報風月<lb/>
　　過嘉興<lb/>
三山雲海㡬千里十幅蒲帆挂秋水呉中過客莫思家<lb/>
江南畫船如屋裏蘆芽短短穿碧沙船頭鯉魚吹浪花<lb/>
呉姬蕩槳入城去細雨小寒生緑紗我歌水調無人續<lb/>
江上月凉吹紫竹春風一曲鷓鴣詞花落鶯啼滿城緑<lb/>
　　江南樂<lb/>
<pb n="KR4h0158_WYG_080-4a"/>
江南樂春水虹橋滿城郭出門不用金馬絡門前花船<lb/>
如畫閣緑紗窻虚鎖春霧隔窻蛾眉秋水活翡翠冠高<lb/>
羅袖濶楚舞呉歌勸郎酌紫竹瑶絲相間作船頭栁花<lb/>
如雪落船尾彩旗風綽綽秉燭夜遊隨意足人生無如<lb/>
江南樂<lb/>
　　江南怨<lb/>
江南怨生男逺遊生女賤十三畫得蛾眉成十五新妝<lb/>
識郎面識郎一面思猶淺千金買官遊不轉郎家水田<lb/>
<pb n="KR4h0158_WYG_080-4b"/>
跨州縣大船小船過淮甸買官未得不肯歸不惜韶華<lb/>
去如箭楊花簾幕飛乳燕疎雨梧桐閉深院人生無如<lb/>
江南怨<lb/>
　　過居庸闗<hi>至順癸酉嵗</hi>
居庸闗山蒼蒼闗南暑多闗北凉天門曉開虎豹卧石<lb/>
鼔晝撃雲雷張闗門鑄鐵半空倚古来㡬度壯士死草<lb/>
根白骨棄不收冷雨陰風泣山鬼道傍老翁八十餘短<lb/>
衣白髪扶犁鋤路人立馬問前事猶能歴歴言丘墟夜<lb/>
<pb n="KR4h0158_WYG_080-5a"/>
来鋤豆得戈鐵雨蝕風吹失顔色鐵腥惟帶土花青猶<lb/>
是將軍戰時血前年人復鐵作門貔貅萬竈如雲屯生<lb/>
存有功挂玉印死者誰復招孤魂居庸闗何崢嶸上天<lb/>
胡不呼六丁驅之海外休甲兵男耕女織天下平千古<lb/>
萬古無戰争<lb/>
　　七夕後一夜樂陵臺上懐李御史公藝<lb/>
凉風吹動梧桐葉㵼下泠泠露華白樂陵臺上悄無人<lb/>
獨倚梧桐看秋月月高當午桐影直不覺衣沾露華濕<lb/>
<pb n="KR4h0158_WYG_080-5b"/>
此時却憶金陵人酒醒江樓聴吹笛<lb/>
　　偕卞敬之遊呉山駝峯紫陽洞<lb/>
天風吹我登駝峯大山小山石玲瓏赤霞日射紫瑪瑙<lb/>
白露夜滴青芙蓉飄飄雲氣穿石室石上凉風吹細竹<lb/>
挂冠何日賦歸来掃石篝燈洞中宿<lb/>
　　題壽監司所藏美人織錦圖<lb/>
卷中織錦秦川女大姬啞啞弄機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
<pb n="KR4h0158_WYG_080-6a"/>
髻雲兩耳看欲墮蛾眉八字畫不伸行人一去無消息<lb/>
氷蠶吐絲成五色柔腸九曲細如絲萬縷春愁政如織<lb/>
綺窻睡起聞早鶯西樓月落金盆傾暖霞拂地海棠曉<lb/>
香雪潑戸梨花晴日長春院機聲動梭影穿花飛小鳯<lb/>
水心驚起鴛鴦棲花底不成蝴蝶夢纎纎玉指柔且和<lb/>
香鈎小襪裁春羅滿懐心事付流水蕩目雲錦迴青波<lb/>
　　梅仙山行<lb/>
赤星落地漢祚㣲端門日日腥風吹咸陽秋色壓宫樹<lb/>
<pb n="KR4h0158_WYG_080-6b"/>
金人夜泣銅駝悲先生袖疏探虎窟漢鼎猶堪支一足<lb/>
九重烟霧似海深門外何人知慟哭賊莽白日升高臺<lb/>
玉璽墮地聲如雷周公揖譲孺子戲絳袍將軍何日来<lb/>
塵飛滄海風擲瓦白鶴身輕快如馬一聲鐵笛度閩闗<lb/>
山月溪風共瀟灑龍争虎鬭耳不聞長嘯袖拂松枝雲<lb/>
夜鐺白石煮秋雨玉佩赤錦飄霞裙先生一去㡬千載<lb/>
尚有當年遺跡在題詩絶壁寄先生頓使林巒顔色改<lb/>
藥爐寂寞秋草深丹井水落莓苔侵至今火灰化為土<lb/>
<pb n="KR4h0158_WYG_080-7a"/>
猶有丹光穿樹林<lb/>
　　過淮河<lb/>
淮水清河水黄出門偶爾同異鄉排空捲雲若飛電隨<lb/>
風逐浪庸何傷東流入海殊不惡萬里同行有清濁<lb/>
　　西樓别寄閩憲諸公<lb/>
八月八日溪上别溪上彩旗紅獵獵離情已逐渡江雲<lb/>
邊草連天翦秋色玉驄金虎諸大夫欲别不别留斯須<lb/>
沙明淺渚白鳥下酒盡落日青山孤丈夫有淚不須灑<lb/>
<pb n="KR4h0158_WYG_080-7b"/>
去客挂帆君上馬悠悠囘首各東西惟見西溪捕魚者<lb/>
閩闗一片月太行一片雲雁書逺寄隔山嶽雲飛月明<lb/>
多憶君<lb/>
　　送友人之金陵<lb/>
陳郎買舟上金陵寒江水落風浪小飛帆逺挂蔣山青<lb/>
空城畫角秦淮曉白門酒美東冶亭呉姬喚客客不行<lb/>
樓中子弟盡年少玉奴行酒吹鸞笙陳郎不聴黄金縷<lb/>
朝走東呉暮走楚半生落魄一故袍感慨長歌弔千古<lb/>
<pb n="KR4h0158_WYG_080-8a"/>
六朝遺跡生暮烟故家荒塜迷花鈿鳯凰臺上醉李白<lb/>
何人知子囊無錢<lb/>
　　為九江方七高賦<lb/>
匡廬山中有佳士讀書結屋青雲松碧窻夜影紫翠動<lb/>
落日照見香爐峯窺燈夜壁山鬼過采蘭東徑仙人逢<lb/>
危簷墮雪聴風竹古寺隔嶺聞烟鐘每思幽絶動歸興<lb/>
嵗晩落葉迷行踪扁舟何日過湖口分我半壁青芙蓉<lb/>
　　中秋月夜泛舟於金陵石頭城<lb/>
<pb n="KR4h0158_WYG_080-8b"/>
秦淮流水西復東倒涵天影磨青銅飛廉掃空出海月<lb/>
明珠飛入琉璃宫著我扁舟二三友江上雪槎泛牛斗<lb/>
笑語人間兩岸燈進君江上一尊酒醉来起舞聴浩歌<lb/>
宛如玉樹春風和世間樂事古来少天下明月今夕多<lb/>
六代江山自瀟灑潮落潮生石城下人生得意當夜遊<lb/>
此月此水年年秋<lb/>
　　雨傘<lb/>
開如輪合如束剪紙調膏䕶秋竹日中荷葉影亭亭雨<lb/>
<pb n="KR4h0158_WYG_080-9a"/>
裏芭蕉聲簌簌晴天却陰雨却晴二天之説誠分明但<lb/>
操大柄常在手覆盡東西南北行<lb/>
　　春别<lb/>
花氣壓簾愁不掃細雨粼粼長芳草玉釵燕尾剪春寒<lb/>
坐惜流年鏡中老東風吹栁人不知春嬌滿眼顰雙眉<lb/>
呉松錦字夢中得曉来月落聞烏啼南園日暖蝴蝶醉<lb/>
香霧熏人海棠睡朱門小立蹴金蓮落紅起作離人淚<lb/>
　　春遊太真觀<lb/>
<pb n="KR4h0158_WYG_080-9b"/>
東風惱人如著酒曉鶯啼斷門前栁青山忽然契我懐<lb/>
飛上𤣥都拾星斗緑雲弄雨小立久㡬片落花春在手<lb/>
遼東白鶴胡不歸松下丹鉛老霜臼<lb/>
　　過桐廬<lb/>
桐廬山水天下清洪濤拍岸山圍城桐君已乗丹鳯去<lb/>
世間草木誰知情落日揺紅魚尾赤江上潮囘沙嘴立<lb/>
三三兩兩野人家半住漁村半樵牧盡抛章甫求仙靈<lb/>
松間黄鶴喚不應阻風三日看山色平生慣識枯枝藤<lb/>
<pb n="KR4h0158_WYG_080-10a"/>
碧桃海上開多少㡬度春風長瑶草白雲滿地不歸来<lb/>
石爛松枯天地老<lb/>
　　送石民瞻呉江訪友<lb/>
老友呉江去呉江水尚高一樽散鱸膾四月過櫻桃矍<lb/>
鑠緑玉杖風流白紵袍西窻故人夜應是動揮毫<lb/>
　　和學士伯生虞先生寄韻<lb/>
白鬢眉山老玉堂清晝閒聲名滿天下翰墨落人間才<lb/>
俊賈太傳行高元魯山獨憐江海客樽酒夜䦨珊<lb/>
<pb n="KR4h0158_WYG_080-10b"/>
　　投宿龍潭道林寺<lb/>
倦遊借禪榻客意稍從容落日江船鼓孤燈野寺鐘竹<lb/>
雞啼雨過山臼帶雲舂半夜波濤作長潭起卧龍<lb/>
　　送景南上人歸江西<lb/>
登高傷逺别鴻雁㡬行飛萬木江頭落一僧船上歸故<lb/>
山秋嶂逺殘日晚鐘㣲亦有同袍者多應候竹扉<lb/>
　　偕趙逢吉避暑石頭城日暮余歸逢吉留宿山中<lb/>
　　　却寄<lb/>
<pb n="KR4h0158_WYG_080-11a"/>
竹下一僧坐城頭獨客還星河到平地風露滿空山犬<lb/>
吠松林外燈明石壁間故人借禪榻心共白雲閒<lb/>
　　夜宿昇龍觀<lb/>
舊日宸遊地朱欄䕶輦紋龍飛九天雨鶴夢一龕雲神<lb/>
火丹爐見仙音客枕聞殷勤謝道士深夜禮茅君<lb/>
　　秋日雨中登石城訪長老珪白巖不遇<lb/>
石頭城畔去紅葉雨紛紛半日不見路四山都是雲魚<lb/>
龍隨水上鐘磬隔江聞遥憶南莊叟天寒補衲裙<lb/>
<pb n="KR4h0158_WYG_080-11b"/>
　　苦雨水溢呈憲司諸公<lb/>
病客如僧懶多寒擁毳裘三山一夜雨四月滿城秋海<lb/>
瘴連雲起江湖入市流釣竿如在手便可上漁舟<lb/>
　　送李恕可隨王宗師入京<lb/>
借得茅山鶴乗風飛上天江聲近九里客路已三千禁<lb/>
闕紅雲上家鄉碧海邊待聞金馬詔復見玉堂仙<lb/>
　　送莫秀才歸番陽<lb/>
番陽秋水落白下買船還逺夢驚新雁歸帆識舊灣打<lb/>
<pb n="KR4h0158_WYG_080-12a"/>
碑過薦福携酒看芝山却憶曽遊處清溪萬栁間<lb/>
　　寄石民瞻<lb/>
京口石彭澤詩懐似鶴形蒼天容老健白髪照江清夜<lb/>
鼎薫雞舌秋袍織鳯翎醉扶緑玉杖應望石頭城<lb/>
　　題紫薇觀馮道士房<lb/>
卜築長江上囘峯晩更竒山村猿索飯竹屋鶴聴碁雲<lb/>
䕶燒丹竈泉香洗藥池道人足高興不許俗人知<lb/>
　　次崔鎮壁間韻<lb/>
<pb n="KR4h0158_WYG_080-12b"/>
木落嵗時晏黄雲欲雪天買魚河下客立馬渡頭船野<lb/>
逈風欺㡌天寒袖裹鞭夜眠三鼓後晚發五更前<lb/>
　　寄王御史<lb/>
御史傳天語飛霜到海垠浙江潮似雪閩海臘如春孤<lb/>
客見明月亂山愁逺人何時動歸興家有白頭親<lb/>
　　送管元帥南征<lb/>
楚帆風一葉此去㡬時還日暮漢江碧雨晴湘竹斑邊<lb/>
聲連草木野色動荆蠻决策平猺後歸心北固山<lb/>
<pb n="KR4h0158_WYG_080-13a"/>
　　鍾山遇風雨<lb/>
城市多驄馬清遊有㡬人山靈飛白雨朝士説紅塵雲<lb/>
起鐘樓暝桃開野寺春上人歸太晚誰主復誰賔<lb/>
　　龍潭送侍中田美中攜酒十里作<lb/>
公子青驄馬追隨十里遥風頭雲葉凍酒面雪花消惜<lb/>
别頻囘首無因見舞腰君歸金帳暖何限可憐宵<lb/>
　　送宣古木<lb/>
鐵面小將軍旌旗照海門兵機出孫武膽氣走桓温社<lb/>
<pb n="KR4h0158_WYG_080-13b"/>
稷劒三尺乾坤酒一樽茫茫雲漢内此意與誰論<lb/>
　　山中懐友<lb/>
自是麒麟種卑栖又㡬年故廬南雪下短褐北風前嵗<lb/>
暮山林瘦天高雨露偏惟應丈夫志未受故人憐<lb/>
　　送唐卿御史<lb/>
去去紅塵外秋光滿華嵩故鄉歸衣錦行路避乗驄未<lb/>
覺長安逺真成冀北空燕山一枝桂囘首正西風<lb/>
　　宿大横驛<lb/>
<pb n="KR4h0158_WYG_080-14a"/>
燈火明沙渡牛羊過水西村舂千澗落野店四山齊桂<lb/>
樹偏冝月人家盡向溪秋蟾莫相惱惟聴度闗雞<lb/>
　　遊梅仙山和唐人韻<hi>二首</hi>
城郭千峰合仙凡一水分顛崖縣鳥道亂石聚羊羣苔<lb/>
井分丹水茶爐煮白雲肩輿萬松嶺有客訪梅君<lb/>
絶頂尋仙跡寒泉照病容栖鸞多種竹愛鶴莫移松丹<lb/>
藥人来乞山稉手自舂秋深霜葉滿麋鹿日相逢<lb/>
　　次王御史<lb/>
<pb n="KR4h0158_WYG_080-14b"/>
江城連日雪騎馬欲何之老樹昏鴉集寒塘落雁遲松<lb/>
窻燈下酒竹屋夜深棋寄語王公子幽棲或可期<lb/>
　　塵鏡<lb/>
古鏡色如墨千年獨此留玉臺蟲網暗珠匣土花浮莫<lb/>
笑塵埃滿曽令鬼魅愁蟠龍今已化雲雨夢悠悠<lb/>
　　廢檠<lb/>
不解照珠翠早同文字盟何年中路棄無復向人明宿<lb/>
雨高齋夢秋吟廢館情相看㡬今夕及此慨平生<lb/>
<pb n="KR4h0158_WYG_080-15a"/>
　　斷碑<lb/>
零落秋風卧何年破廟碑圖經愁莫載耆舊説頻移野<lb/>
燒龜文失荒臺鳥跡疑遥知千載後拂拭轉堪悲<lb/>
　　卧鐘<lb/>
龍虡久摧折深埋奈爾何耕民誰睥睨野衲自摩挲雅<lb/>
奏多年歇銘文㡬字訛斜陽荆棘裏長伴舊銅駝<lb/>
　　道中謾興<lb/>
雲氣千峰暝溪流水拍橋竹溪泥滑滑榕樹雨瀟瀟曲<lb/>
<pb n="KR4h0158_WYG_080-15b"/>
棧鈎崖角垂虹挂嶺腰山家酒初熟或許借椰飄<lb/>
　　京口夜坐<lb/>
鐵甕城頭刻漏遲凉霜如雪撲簾飛雁聲墮地夢迴枕<lb/>
月色滿城人搗衣塞北将軍猶索戰江南遊子苦思歸<lb/>
呼鷹腰箭從圍獵苜蓿秋深馬正肥<lb/>
　　登金山雄跨亭<lb/>
朱欄六曲倚高秋元氣茫茫日夜浮客去客来天地老<lb/>
潮生潮落古今愁疎鐘水國前朝寺落日海門何處舟<lb/>
<pb n="KR4h0158_WYG_080-16a"/>
更擬黄昏盡餘興却從燈火望揚州<lb/>
　　寄天竺長老訴笑隠召住大龍翔集慶寺<lb/>
東南隠者人不識一日才名動九重地濕厭看天竺雨<lb/>
月明来聴景陽鐘衲衣香暖留春麝石鉢雲寒卧夜龍<lb/>
何日相從陪杖履秋風江上採芙蓉<lb/>
　　高郵城樓曉望<lb/>
城上高樓城下湖城頭畫角曉嗚嗚望中燈火明還滅<lb/>
天際星河澹欲無隔水人家種楊栁帶霜鳬雁起菰蒲<lb/>
<pb n="KR4h0158_WYG_080-16b"/>
短衣匹馬非吾事擬向烟波覔釣徒<lb/>
　　和中丞伯庸馬先生贈别<lb/>
江南驛使路遥遥逺赴龍門看海潮桂殿且留修月斧<lb/>
銀河未許渡星軺隔花立馬聴更漏帶月鳴珂趂早朝<lb/>
秪恐淮南春色動萬竿烟雨緑相招<lb/>
　　寄京口鶴林寺長老即休<lb/>
白頭不出城南寺枯坐蒲團笑客忙過暑葛衣從破碎<lb/>
逢秋竹院愈荒凉空山雲濕龍歸鉢古屋松低鶴到牀<lb/>
<pb n="KR4h0158_WYG_080-17a"/>
遥憶題詩舊遊處夜深東壁月蒼蒼<lb/>
　　次學士盧疎齋題贈句容唐别駕<lb/>
疎齋落落謫仙才句曲名山數往来晚讀茶經醫酒病<lb/>
春從隣舍覔花栽昔年奏對含雞舌今日登臨獨鳯臺<lb/>
賴有閒居唐别駕相尋猿鶴莫驚猜<lb/>
　　三衢守馬昂夫索題爛柯山石橋<lb/>
洞口龍眠紫氣多登臨聊和采芝歌爛柯仙子何年去<lb/>
鞭石神人此地過烏鵲横橋秋有影銀河垂地夜無波<lb/>
<pb n="KR4h0158_WYG_080-17b"/>
遥知題柱凌雲客天近應聞織女梭<lb/>
　　宿茅山崇禧觀南塢樓<lb/>
天際三峯横紫烟山前山後盡芝田樓臺木末疑無路<lb/>
雞犬雲中半是仙白石經年皆化玉青松鎮日秪聞泉<lb/>
曲林三館幽棲地一夜鐘樓聴雨眠<lb/>
　　登鎮陽龍興寺閣觀銅鑄梵容<lb/>
眼中樓觀見應稀鐵鳯棲簷勢欲飛天半寶花飄閣道<lb/>
月中桂子落僧衣高擎玉露仙人掌上碍銀河織女機<lb/>
<pb n="KR4h0158_WYG_080-18a"/>
全趙堂堂遺物在山川良是昔人非<lb/>
　　送僉事王君實之淮東<lb/>
使君臘月揚州去東閣梅開雪壓枝淮上有官皆避馬<lb/>
竹西無處不題詩春風楊栁平山路夜月瓊花后土祠<lb/>
從此公餘多勝覧好傳佳句逺人知<lb/>
　　元統乙亥初春除閩憲知事謝叅政許可用惠茶<lb/>
春到人間纔十日東風先過玉川家紫薇書寄斜封印<lb/>
黄閣香分上賜茶秋露有聲浮薤葉夜窻無夢到梅花<lb/>
<pb n="KR4h0158_WYG_080-18b"/>
清風兩腋歸何處直上三山看海霞<lb/>
　　阻風崔鎮有感<lb/>
逆風吹河河倒行阻風時節近清明南人北人俱上塜<lb/>
桃花杏花開滿城雖云年少慣作客但覺此日難為情<lb/>
河魚村酒亦足醉賴有同船好弟兄<lb/>
　　贈呉山紫陽庵女道士<lb/>
　武林呉山紫陽庵淛民有丁姓者棄俗為全真一日<lb/>
　忽召其妻入山書詩四句云懶散六十三妙用無人<lb/>
<pb n="KR4h0158_WYG_080-19a"/>
　識順逆兩俱㤀虚空鎮常寂坐抱一膝而逝俗謂之<lb/>
　騎鶴化其妻束髪簪冠為女道士奉其夫蛻二十年<lb/>
　不下山㡬於得道神仙渺茫姑不暇論其婦一節乃<lb/>
　可尚也婦年七十王其姓諱守素亦淛人云登覧之<lb/>
　餘因為賦詩<lb/>
不見遼東丁令威舊遊城郭昔人非鏡中春去青鸞老<lb/>
華表山空白鶴歸石竹淚乾斑雨在玉簫聲斷綵雲飛<lb/>
洞門花落無人迹獨坐蒼苔補道衣<lb/>
<pb n="KR4h0158_WYG_080-19b"/>
　　過鵞湖寺<lb/>
十里蒼松對寺門四圍翠滴露紛紛湖心水滿通銀漢<lb/>
山頂鵞飛化白雲玉井芙蓉天畔出劒池雪浪月中聞<lb/>
石牀茶竈如招隠還許閒人一半分<lb/>
　　臺山懐古<lb/>
粤王故國四圍山雲氣猶屯虎豹闗銅獸暗隨秋露泣<lb/>
海鴉多背夕陽還一時人物風塵外千古英雄草恭間<lb/>
日暮鷓鴣啼更急荒苔野竹雨斑斑<lb/>
<pb n="KR4h0158_WYG_080-20a"/>
　　層樓<lb/>
廣寒世界夜迢迢醉拍䦨干酒易消河漢入樓天不雨<lb/>
江風吹月海初潮影摇翠幙金蓮炬夢斷凉雲碧玉簫<lb/>
休唱後庭舊時曲六朝宫殿草蕭蕭<lb/>
　　題揚州驛<lb/>
銀燭高燒照不眠呼兒飲馬汲清泉寒砧萬户月如水<lb/>
塞雁一聲霜滿天金縷欵歌来枕上銀瓶索酒到亭前<lb/>
明朝走向燕山道贏得紅樓説少年<lb/>
<pb n="KR4h0158_WYG_080-20b"/>
　　次張舉韻題皖山金氏繡野亭<lb/>
南冠猶有舊風流説著舒州處處幽最喜園林動花竹<lb/>
不妨城郭帶林丘一樽濁酒青山暮三徑晚香黄菊秋<lb/>
未識孤高金處士杖藜應許約同遊<lb/>
　　贈學古澹上人<lb/>
瘦影相隨九節笻同袍無處覔行蹤逺看天目山中寺<lb/>
来聴石頭城裏鐘洗鉢泉通陳井水開窻雲度蔣陵松<lb/>
忽聞一夜猿啼月却憶飛来最上峰<lb/>
<pb n="KR4h0158_WYG_080-21a"/>
　　再遊崇禧寺<lb/>
野人再到城南寺臨水芙蓉次第開新酒瓦盆青映竹<lb/>
舊題石壁緑封苔夕陽半嶺牛羊下秋色滿天鴻雁来<lb/>
獨上新亭天地濶不湏揮淚灑蓬莱<lb/>
　　題李遵道畫竹木圖<lb/>
風流未識生前面翰墨空遺死後名鳯尾拂雲秋有影<lb/>
龍頭出水夜無聲半生清節江南夢萬里靈槎海上行<lb/>
應逐錦袍弄明月倒騎赤鯉對吹笙<lb/>
<pb n="KR4h0158_WYG_080-21b"/>
　　次韻登凌歊臺<lb/>
山勢如龍去復迴閒雲野望䕶崇臺離宫夜有月高下<lb/>
輦路日無人往来春色不隨亡國盡野花只作舊時開<lb/>
斷碑衰草荒烟裏風雨年年上緑苔<lb/>
　　訪掲㬅碩袐書<lb/>
城中車馬多如雲載酒問字無一人碧桃花開光艶艶<lb/>
硯池水暖波粼粼先生楷書白晝静家童畫紙烏絲勻<lb/>
落紅滿地送客去十年不見江南春<lb/>
<pb n="KR4h0158_WYG_080-22a"/>
　　采石懐李白<lb/>
夢斷金雞萬里天醉揮秃筆掃蠻箋錦袍日進酒一斗<lb/>
采石江空月滿船金馬重門天似海青山荒塜夜如年<lb/>
抵應風骨蛾眉妬不作天仙作水仙<lb/>
　　登石城<lb/>
登臨未惜馬蹄遥古木秋高萬葉凋廢館徒傳陳後主<lb/>
新碑猶載晉南朝年深堦路埋花徑雨壊山牆出翠翹<lb/>
六代興亡在何處石頭依舊打寒潮<lb/>
<pb n="KR4h0158_WYG_080-22b"/>
　　懐句曲外史<lb/>
霞佩翩翩出洞天當時彷彿見臞仙㡬年海上張公子<lb/>
今日山中葛稚川滄海塵飛丹已熟玉堂人去榻空縣<lb/>
林間載酒来相覔乞冩丹經與世傳<lb/>
　　次韻寄張伯雨茅山<lb/>
句曲道人門不出㡬時茫屨接殷懃春晴洗藥分泉去<lb/>
午睡烹茶隔竹聞山脚客行驚犬吠樹皮苔老結龍紋<lb/>
三層臺上月如水半夜吹簫入紫雲<lb/>
<pb n="KR4h0158_WYG_080-23a"/>
　　病中夜坐<lb/>
江樹花開午夜春緑香吹散隔簾雲吟詩思苦家人怪<lb/>
搗藥聲高隣舍聞惟有工程餐白术亦無心事對紅裙<lb/>
消愁且喜樓西畔明月一池蛙亂喧<lb/>
　　招隠首山分韻得生字<lb/>
龍飛鳯隠知何處今日空餘黄鵠名千古江山圍故國<lb/>
五更風雨入空城猿啼洞府暮雲合花落祠堂春草生<lb/>
何日結茅向青壁抱琴坐石聴泉聲<lb/>
<pb n="KR4h0158_WYG_080-23b"/>
　　酌桂芳庭<lb/>
桂枝秋露洗銀瓶醉裏題詩記答曽接竹池通丹井水<lb/>
隔松人誦蘂珠經茶香石鼎燒紅葉酒渇氷盤破紫菱<lb/>
一帶鍾山青未了碧窻雲氣䕶龍亭<lb/>
　　次韻叅政繼學王先生自海南還桂林<lb/>
空山幽響落林柯蠻犬呶呶吠碧蘿大庾嶺頭三月盡<lb/>
鬱孤臺下㡬人過㯽榔雨過鳩鳴急薜荔雲深猿嘯多<lb/>
㡬度裁詩寄相憶江南如此奈愁何<lb/>
<pb n="KR4h0158_WYG_080-24a"/>
　　九華山題石潭驛<lb/>
馬上行人看九華飄飄高旆倚天涯排空峭石生𤣥筍<lb/>
落日竒峯挂赤霞仙掌三秋擎露屑天河半夜礙星槎<lb/>
雲中五老應招手喚客来遊太乙家<lb/>
　　夢登齊山得詩二首<lb/>
登高逺望四山齊何處風流杜牧之白苧曽聴松下唱<lb/>
紫簫還向月中吹野雲雨後無行跡芳草春深有斷碑<lb/>
夢裏勝遊閒記得翠㣲亭上冩烏絲<lb/>
<pb n="KR4h0158_WYG_080-24b"/>
杖藜踏破碧崔嵬夢裏清遊樂未囘萬壑泉聲松下去<lb/>
數行秋色雁邊来文章小杜人何在風雨重陽菊自開<lb/>
山路雲深行客倦竹雞飛上獨春臺<lb/>
　　答茅山道士見寄<lb/>
道人自有愛山癖蠟屐平生㡬兩穿七竅冷雲秋噴竹<lb/>
一琴明月夜調絃山中紫府茅君宅肘後丹方許史傳<lb/>
短褐擬尋黄獨出長鑱斸雪早春前<lb/>
　　平望驛<lb/>
<pb n="KR4h0158_WYG_080-25a"/>
左帶呉松右太湖人家笑語隔菰蒲風濤不動魚龍國<lb/>
烟雨翻成水墨圖越客卧吹船上笛呉姬多倚水邊壚<lb/>
鑑湖道士如招隠一曲他年得賜無<lb/>
　　過紫薇庵訪馮道士<lb/>
道士愛幽居年来一事無盆池新過雨石上種菖蒲<lb/>
山中華盖洞石氣冷蕭蕭不見眠雲客惟逢避雨樵<lb/>
　　過高郵射陽湖雜詠<lb/>
飄蕭樹梢風淅瀝湖上雨不見打魚人菰蒲雁相語<lb/>
<pb n="KR4h0158_WYG_080-25b"/>
秋風吹白波秋雨鳴敗荷平湖三十里過客感秋多<lb/>
　　憩奉真道院<lb/>
落花風颺歩虚聲翠草𤣥芝爛熳生過客不知春早晚<lb/>
午窻晴日睡聞鶯<lb/>
　　過揚州<lb/>
買舟南浦秋聞雁呼酒西窻夜剪燈何處玉簫天似水<lb/>
瓊花一夜白如氷<lb/>
　　上京即事<hi>七首</hi>
<pb n="KR4h0158_WYG_080-26a"/>
一派簫韶起半空水晶行殿玉屛風諸王舞蹈千官賀<lb/>
齊捧蒲萄壽兩宫<lb/>
上苑棕毛百尺樓天風揺曵錦絨鈎内家宴罷無人到<lb/>
面面珠簾夜不收<lb/>
行殿参差翡翠光朱衣花㡌宴親王繡簾齊卷熏風起<lb/>
十六天魔舞袖長<lb/>
中官作隊導宫車小様紅靴踏輭沙昨夜内家清暑宴<lb/>
御羅凉㡌揷珠花<lb/>
<pb n="KR4h0158_WYG_080-26b"/>
大野連山沙作堆白沙平處見樓臺行人禁地避芳草<lb/>
盡向曲䦨斜路来<lb/>
院院翻經有呪僧垂簾白晝㸃酥燈上京六月凉如水<lb/>
酒渇天厨更賜氷<lb/>
牛羊散漫落日下野草生香乳酪酣卷地朔風沙似雪<lb/>
家家行帳下氊簾<lb/>
　　過贊善庵<lb/>
夕陽欲下行人少落葉蕭蕭路不分脩竹萬竿秋影亂<lb/>
<pb n="KR4h0158_WYG_080-27a"/>
山風吹作滿窻雲<lb/>
　　将遊茅山先寄張伯雨<lb/>
借騎白鶴訪茅君琪樹秋聲隔夜聞料得山中張外史<lb/>
開門先掃鶴巢雲<lb/>
　　春日鎮陽栁溪道院<lb/>
城外青溪出洞門道人歸去日長曛栁花滿地無人掃<lb/>
隔水遥看是白雲<lb/>
　　寄奎章學士濟南李溉之<lb/>
<pb n="KR4h0158_WYG_080-27b"/>
山東李白似劉伶投老歸来酒未醒天下三分秋月色<lb/>
二分多在水心亭<lb/>
　　黄河舟中月夜<lb/>
十丈雲帆拂斗杓星槎風急浪花飄夜深露冷銀河近<lb/>
卧聴天孫織絳綃<lb/>
　　釣臺夜興<lb/>
仙茶旋煮桐江水坐客遥分石壁燈風露滿船山月上<lb/>
夜深獨對釣臺僧<lb/>
<pb n="KR4h0158_WYG_080-28a"/>
　　早發<lb/>
山頭鐘響不聞鷄重露翻鴉滿樹啼艇子釣臺東畔發<lb/>
月輪却在釣臺西<lb/>
　　泊江家步無月同孟志學小酌<lb/>
蘭溪春水似蒲萄越女如花壓小槽今夜共君溪上醉<lb/>
直湏溪月照宫袍<lb/>
　　黄亭驛曉起<lb/>
積雨莓苔上壁青曉寒山館夢初醒鷓鴣聲裏流年度<lb/>
<pb n="KR4h0158_WYG_080-28b"/>
自是行人不願聴<lb/>
　　閩城嵗暮<lb/>
嶺南春早不見雪臘月街頭聴買花海國人家除夕近<lb/>
滿城㣲雨濕山茶<lb/>
　　彭城雜詠<hi>三首</hi>
亞父塜前春草齊楚王城上夕陽低黄鶯不解興亡事<lb/>
飛過海棠枝上啼<lb/>
城下黄河去不囘四山依舊畫屛閉無人念得登臨意<lb/>
<pb n="KR4h0158_WYG_080-29a"/>
獨上将軍戯馬臺<lb/>
何處春風燕子樓斷碑落日古城頭畫眉人逺繁華歇<lb/>
無數逺山生暮愁<lb/>
　　奎章閣感興<hi>二首</hi>
奎章三月文書静花落春深鎖閣門玉座不移天步逺<lb/>
石碑空有御書存<lb/>
花落春深似去年無人再到閣門前當時濟濟誇多士<lb/>
争進文章乞賜錢<lb/>
<pb n="KR4h0158_WYG_080-29b"/>
　　京城立春<lb/>
燕姬白馬青絲繮短衣窄袖銀鐙光御溝飲馬不囘首<lb/>
貪看栁花飛過墻<lb/>
　　雪中妃子<lb/>
梁王宴罷下瑶臺窄窄紅靴步雪来疑是陽和三月暮<lb/>
楊花飛處牡丹開<lb/>
　　醉起<lb/>
楊栁樓心月滿牀錦屏繡褥夜生香不知門外春多少<lb/>
<pb n="KR4h0158_WYG_080-30a"/>
自起移燈照海棠<lb/>
　　宫詞<lb/>
駿馬驕嘶懶著鞭晚凉騎過御樓前宫娥不識中書令<lb/>
借問誰家美少年<lb/>
　　黄河<lb/>
斗杓照水半垂天水氣漲天如白烟南北櫓聲争上下<lb/>
月中聞鼓避官船<lb/>
　<lb/>
<pb n="KR4h0158_WYG_080-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷八十<lb/>
</p>
<p>
</p>
  </div>
<div>
<head>宋元詩會卷八十一</head> <lb/>
    <p>
<pb n="KR4h0158_WYG_081-1a"/>
欽定四庫全書<lb/>
　宋元詩會卷八十一<lb/>
　　　　　　　　　　　兵部主事陳焯撰<lb/>
　黄　溍<lb/>
　　<hi>字晉卿婺州義烏人母童氏夢大星墜懐而生溍溍成童能記經書迨長以文名四方中延祐二年</hi>
　　<hi>進士授台州寜海丞遷兩浙都轉運鹽使改諸暨州判官入為應奉翰林文字同知制誥兼翰林國</hi>
　　<hi>史院編修官轉國子博士出為江浙儒學提舉年六十七不俟引年納禄徑歸未㡬詔起為翰林直</hi>
　　<hi>學士知制誥同修國史兼經筵官陞侍講學士兼官如故自将仕郎七轉至中奉大夫謝政南還優</hi>
<pb n="KR4h0158_WYG_081-1b"/>
　　<hi>游田里凡七年卒于繡湖之私第年八十一追封江夏郡公謚文獻溍學問淹博約之于至精剖析</hi>
　　<hi>經史疑難及古今制度名物多先儒所未發者文詞布置謹嚴援据確切及門受業者後多為名儒</hi>
　　<hi>所著日損齋藁三十餘卷</hi>
　　雜詩<hi>三首</hi>
晨起步南園旭日朗以清葵花衆草中粲粲敷丹榮流<lb/>
光非汝私獨爾心自傾覽物有深懐佇立方含情<lb/>
璞玉與寶劍淪落初未偶君看被煎祓各在千年後將<lb/>
身比金石誰當獨長久悠悠百代下相知復何有<lb/>
<pb n="KR4h0158_WYG_081-2a"/>
春風著萬物欣欣皆自私可憐兒女花榮悴更相持獨<lb/>
有澗底松偃蹇如不知何疑揚執㦸草𤣥鬢若絲<lb/>
　　效古<hi>三首</hi>
上山見明月下山月相隨月豈知愛我我行自見之故<lb/>
山日已逺故人不可思殷勤謝明月願爾無時虧<lb/>
落花隨風吹各自東西飛花飛既不息水流復何極同<lb/>
生不同歸能勿異顔色木生則有枝豹死則有皮悠悠<lb/>
岐路間多言亦奚為<lb/>
<pb n="KR4h0158_WYG_081-2b"/>
飲酒莫盡醉盡醉無餘歡讀書莫弔古弔古多悲酸蕭<lb/>
艾蔽中野白露摧芳蘭鳯饑不得死䲭梟食琅玕去去<lb/>
復去去采芝青雲端<lb/>
　　連雨雜詩<hi>二首</hi>
我思仇山人山川莽回互十書九不致木葉頻嵗暮頗<lb/>
聞近移居併失夢中路得無挈妻兒倒載入山去<lb/>
今日曷不樂孤倡無與酬兀坐把書卷展玩不自休借<lb/>
問誰所為其人已千秋山雨政可聴撥書置牀頭<lb/>
<pb n="KR4h0158_WYG_081-3a"/>
　　晚晴<lb/>
洩雲散積雨林木含餘清披衣有竒懐偶從林叟行新<lb/>
晴逺峰麗夕蔭孤花明曠日固所虞聊兹息營營<lb/>
　　夜歸<lb/>
空山四寥寥落日翳榛莽蜿蜒草中徑躡屩度寒雨楠<lb/>
杉窈深黒忽忽疑伏虎林窮澗水明稍聴歸人語<lb/>
　　曉行湖上<lb/>
曉行重湖上旭日青林半露霧寒未除鳬鷖静初散夤<lb/>
<pb n="KR4h0158_WYG_081-3b"/>
縁際餘景閃倐多遺玩會心乍有得撫巳還成嘆夙予<lb/>
丹霞約久兹芳洲畔獨往願易違離居嵗方換沙暄芷<lb/>
芽動春逺川華亂存期乃寂寞取適豈爛熳小隠倘見<lb/>
招漁樵共昏旦<lb/>
　　寄方子踐子發<lb/>
窮居悵無遂徂嵗聿載陰飛翹隕芳華候蟲厲哀音急<lb/>
颸扇叢薄泫露栖喬林撫景慨往古端操思繼今折蘭<lb/>
合幽佩解纓濯清潯石林窅蔥蒨佳柏鬰蕭森遺世豈<lb/>
<pb n="KR4h0158_WYG_081-4a"/>
余敢匡時非我任覧已謝高軌即事念所欽纒綿阻道<lb/>
里緬邈眺岡岑委懐竚芳訊貽好在規箴<lb/>
　　東園晚歸<lb/>
淟涊嬰近務超遥愛佳辰興言望東菑良苗藹津津鄙<lb/>
人昧時趨曠途夙所遵幸逺簪組累稍欣田圃隣兀兀<lb/>
登故畦悠悠睇城闉理穢出新竹撼枯落荆薪夕日逗<lb/>
遠川餘暉散衣巾亹亹觀物變依依念農人渠渠長者<lb/>
言惻惻非賤貧<lb/>
<pb n="KR4h0158_WYG_081-4b"/>
　　贈葉審言别<lb/>
昔人稱好士乃有黄金臺黄金亦何物顧用驕賢才葉<lb/>
君被短褐志力何雄哉北走呌閶闔紅雲拍崔嵬終然<lb/>
無茍售自保同嬰孩車服非吾榮黄金真浮埃十年今<lb/>
何官茅屋歌蒼苔豈無琅玕樹鳯飛故低佪一朝脱身<lb/>
去歘觀雲路開葉君善自愛往矣無嫌猜迷邦古所誚<lb/>
豈弟貴不囘願言吐竒胸落落排風雷尚念窮賤者衡<lb/>
門守蒿莱<lb/>
<pb n="KR4h0158_WYG_081-5a"/>
　　休日集於城南<lb/>
投耒從逺遊牽世乖明略豈不畏簡書未能置丘壑崇<lb/>
岡近盤互春物紛照灼休沐集諸彦迂趾惠前諾稍空<lb/>
林中尊復詠霞上作迢迢歴墟壠靡靡瞰城郭脩楊蔭<lb/>
晴渚野櫻散朱萼撫時悼推斥畢景顧棲託損益向子<lb/>
明才能賈生薄睠言觀嵗寒無將媿塲藿<lb/>
　　曉望<lb/>
城頭鴉鳴曙起坐理冠幘開窻寫遥望烟霧竟川澤喧<lb/>
<pb n="KR4h0158_WYG_081-5b"/>
喧市聲動漠漠井氣白如何山中人嵗暮塵埃客<lb/>
　　龍灣夜泊<lb/>
乘潮出逺浦日暮北風平高亭不可望遥遥笳鼔聲月<lb/>
明寒雁下江空夕烟生非闗川途念沈憂坐自盈<lb/>
　　秋夜觀書作<lb/>
閒居感時駛獨學難為功眷言思古人幽懐極忡忡秉<lb/>
燭起中夜攬卷来清風恭惟千載心皎潔縣無窮冺俗<lb/>
自升降道妙非汙隆後来亦奚為黒白紛相攻華芳乍<lb/>
<pb n="KR4h0158_WYG_081-6a"/>
可悦軌轍何由通吾將離言説庶以觀其同所憂名為<lb/>
累不懼蓄不豐開軒視明河白月當天中怡然掩書坐<lb/>
夜氣方鴻䝉<lb/>
　　登錢山望菰城慨然而賦<lb/>
呉興水為州諸山若浮萍况此一培塿瑣屑世未明所<lb/>
欣漁樵居乃與緇錫并種竹有萬竿結茅無十楹老僧<lb/>
解人意蹝履能相迎芳草被行逕朱藤暗巖扃蕭條空<lb/>
堦暮日照莓苔青猶嫌所歴卑未極遊眺情聳身白雲<lb/>
<pb n="KR4h0158_WYG_081-6b"/>
上始見春申城想當高會時樓觀飛青𡨕竭海薦罍勺<lb/>
窮山羞鼎鉶安知千載後寂寞無人行煌煌冠盖區壤<lb/>
壤狐兔塋歸来朱門客聴此松風聲<lb/>
　　靈源<lb/>
偶為山中遊逺過雲闗宿蒼燈閃初夜雨氣蒸深屋時<lb/>
聞清梵音窈緲松林曲<lb/>
　　草堂<lb/>
迢迢上方界水木翳清景山深不可留日暮衣裳冷凄<lb/>
<pb n="KR4h0158_WYG_081-7a"/>
其懐昔遊百嵗嗟俄頃<lb/>
　　鹿田<lb/>
披榛度空荒突兀崖寺古幽花雜紅白老屋亞雲雨前<lb/>
瞻石徑㣲咫尺不得取<lb/>
　　寶峯<lb/>
下山復上山躡屩行沮洳宿雲冐長嶺旭日暎高樹山<lb/>
僧亦何為獨向城闉去<lb/>
　　山橋<lb/>
<pb n="KR4h0158_WYG_081-7b"/>
行行指木末路逐飛雲上時登巨石憩共聴春泉響尋<lb/>
源竟莫窮即事成幽賞<lb/>
　　寶石<lb/>
暮投招提境明發首歸路舉頭望山椒遥認經行處重<lb/>
重巖壑間蒼然正烟霧<lb/>
　　赤城<lb/>
雞鳴秣吾馬晚飯山中行何以慰旅懐赤城有嘉名灘<lb/>
長石齒齒樹細風泠泠時見巖壁間粲若丹砂明温泉<lb/>
<pb n="KR4h0158_WYG_081-8a"/>
發其陽撝訶勤百靈前峰指金閣真境標殊庭白道人<lb/>
跡稀青崖雲氣生信美無少留緬焉起深情<lb/>
　　擔子窪<lb/>
自從始出闗數日走崖谷迢迢度偏嶺險盡得平陸坡<lb/>
陀皆土山高下紛起伏連天暗豐草不復見林木行人<lb/>
烟際来牛羊雨中牧颯然衣裳单咫尺異寒燠佇立方<lb/>
有懐相逢仍問俗畏途宜疾驅更傍灣河宿<lb/>
　　遊寶陀寺<lb/>
<pb n="KR4h0158_WYG_081-8b"/>
十年望滄海臨流不能渡蒼茫嵗華晚邂逅舟楫具拂<lb/>
衣乗天風挂席隨烟霧旦從蛟門發暝指翁洲住前瞻<lb/>
積水深島嶼青無數梅岑特孤絶遥見日出處寄身人<lb/>
境外矯首禅闗路粲粲金砂石離離白花樹高期愜幽<lb/>
抱歴覧増遐慕嗒然坐㤀言目送寒潮去<lb/>
　　雪竇紀遊<hi>三首</hi>
移舟泊泉口我行已信宿天寒洲渚生峰迴川途曲烟<lb/>
霞罩蘭若别墅在林麓<lb/>
<pb n="KR4h0158_WYG_081-9a"/>
高人欣相迎山門帶流水風生珠樹間月窺鏡池裏觸<lb/>
景遂成迷應接殊未巳<lb/>
興移初出山繫䌫長汀樹夜来雪已深溪風愈難度猶<lb/>
疑鐘磬音遥遥白雲處<lb/>
　　同王章甫待制校文上京八月十五夜宿龍門驛<lb/>
凉風墮黄榆萬馬皆南馳而我方北首度闗及鳴雞驛<lb/>
路更幽阻僕夫慘不怡徐驅待明發泱漭窮烟霏貂裘<lb/>
者誰子怪我縫掖衣為言霜露多遑遑獨安之我非不<lb/>
<pb n="KR4h0158_WYG_081-9b"/>
自愛簡書今有期憶昔州縣間折腰向小兒荏苒二十<lb/>
年白首初登基同袍如燕鴻去住恒相違悠然慨平生<lb/>
與世何參差暝投龍門驛高館臨迴溪青崖拱白月水<lb/>
木含餘輝秋色故瀟灑我行殊未遲相從况魁彦炯若<lb/>
珊瑚枝衰暮奚足云一觴聊共持<lb/>
　　送鄭以道<lb/>
鄭君不羈客澷仕常優游故人滿天上獨佐嶺南州嶺<lb/>
南風土異去天將萬里驛騎如流星衆手挽不止到官<lb/>
<pb n="KR4h0158_WYG_081-10a"/>
定多暇坐對梅花時溪石秀可硯泚筆成新詩詩成付<lb/>
迴雁動是春冬隔用儒行召君努力崇明徳<lb/>
　　嵗晏<lb/>
嵗晏木葉落遥見東城隅雉堞鬰岧嶤列屋何蕭疎悠<lb/>
悠西南望赫赫金張廬退朝集冠盖鳴珂沸通衢合遝<lb/>
多俊遊並轡飛華裾顧盻有光彩行者為踟蹰俯慙筋<lb/>
力㣲無從效馳驅日斜坐官舍還拂案上書緬彼川路<lb/>
長感此年運徂遲迴不能去嘆息將焉如<lb/>
<pb n="KR4h0158_WYG_081-10b"/>
　　送王鍊師歸四明<lb/>
飄飄采真侣乃在四明山霞裾朝帝所瓊館留人間忽<lb/>
聞雙鳬舄却向東南還望之若流星邈然不可攀海月<lb/>
炤堦戺天風飛佩環我何苦羇旅氷雪生朱顔<lb/>
　　陽山昱上人訪予呉門寓舍求為湘竹詩予辭以<lb/>
　　　未見竹上人不逺六十里自山中舁其竹而来<lb/>
　　　好事有如此者欣然為賦長句<lb/>
道人来自陽山麓手携舊種千竿竹小栽方斛不盈尺<lb/>
<pb n="KR4h0158_WYG_081-11a"/>
中有瀟湘江一曲未信天工能爾竒不知地脈從誰縮<lb/>
晴窻翛翛散烟霧眼底森然立羣玉豈期我乃累此君<lb/>
䝉犯風埃走塵俗故山方逺重愁絶新句未成慙廹促<lb/>
黄崗之産大中椽政用材美刳其腹願言保此終天年<lb/>
嵗暮山中伴幽獨<lb/>
　　題李氏白石山房<lb/>
名山秀出鄱江曲上有立石如立玉尚書履聲忽已逺<lb/>
隠者新居在盤谷花開鳥鳴春晝永白雲重重養喬木<lb/>
<pb n="KR4h0158_WYG_081-11b"/>
夫君亦復稱其家有書能蔵且能續露鈔雪纂久愈富<lb/>
何啻鄴侯三萬軸山靈翕霍謹呵䕶夜半虹光發深屋<lb/>
引泉天井助芳潤大勝呉儂飲山渌我欲從之不可到<lb/>
細字長書俄滿幅毫分縷析極根柢大義森然見條目<lb/>
鄙人媿莫知所對叩請安得留更僕頗聞石洞閟遺音<lb/>
龍門餘韻煩君續臨風傾詠寄綢繆衰朽終期挹膏馥<lb/>
　　題張清夫心逺堂<lb/>
吾聞古来賢逹士不擇山林與朝市百年塵甕兩醯雞<lb/>
<pb n="KR4h0158_WYG_081-12a"/>
鵬鷃逍遥俱可爾夫君平生瀟灑意俯睨軒裳猶敝屣<lb/>
翩然一舸鱸魚鄉歸来不待秋風起㤀言兀兀坐終日<lb/>
天地古今齊一指但見山高湖水深青螺蕩漾銀盃裏<lb/>
柴桑之人去我久風味何妨略相似神交㝠漠雲海長<lb/>
目送歸鴻渺千里<lb/>
　　題醉歌圖<lb/>
翰林主人天上来布帆不為鱸魚開江湖渺渺天一色<lb/>
朝光暮靄相徘徊昔賢心賞餘勝處祇有水竹無亭臺<lb/>
<pb n="KR4h0158_WYG_081-12b"/>
碑材久已沒荆棘屐齒不復留莓苔後来視今猶視昔<lb/>
今我不樂胡為哉太官馬湩逺莫致隣翁緑蟻浮新醅<lb/>
欣然一飲便終夕鼻端氣息如雲雷是間别有一天地<lb/>
不知何處為蓬萊迴觀方内海一粟醯雞塵甕何喧豗<lb/>
黄冠祕監太狂態騎鯨供奉非仙才揮毫政要真學士<lb/>
鋒車流水行相催瑶池曲宴多雨露歸歟酌彼黄金罍<lb/>
　　桃巖<lb/>
立石平如削飛雲近可梯莫窮千古勝但惜衆山低靈<lb/>
<pb n="KR4h0158_WYG_081-13a"/>
草經年長珍禽隔樹啼人言舊朝士感事有留題<lb/>
　　雨<lb/>
兀坐九十日雨聲殊未收花時翻益睡茅屋不禁愁生<lb/>
事吾何望春寒晚故留江波青滿眼萬里付雙鷗<lb/>
　　寄友人<lb/>
憐君山水意局促守柴扉故里悲秋草凉風滿褐衣滄<lb/>
洲斜日曉白社㡬人歸寂寞分遥念天寒木葉稀<lb/>
　　秋懐<hi>二首</hi>
<pb n="KR4h0158_WYG_081-13b"/>
稍稍秋河落娟娟宿露㣲天清江不息野迥樹相依囘<lb/>
首狂歌數驚心昨夢非流螢無思極巧入絳帷飛<lb/>
風雨仍揺落江山且滯留懶從生事拙閒惜壯心休弱<lb/>
蔓縈欹石空槎卧洑流興懐到㣲物世故劇悠悠<lb/>
　　憑軒<lb/>
信有儒冠誤憑軒意欲迷山深風雨惡天濶羽毛低化<lb/>
日開炎瘴連城送鼓鼙荷殳吾媿爾未敢嘆塗泥<lb/>
　　風雨<lb/>
<pb n="KR4h0158_WYG_081-14a"/>
風雨忽如此閉門方晝眠故應為計拙可復要人憐燈<lb/>
火羌村路桑麻杜曲田悠悠今視昔把卷一茫然<lb/>
　　山中懐友<lb/>
卓犖恒山秀相逢㡬抱琴五年風雨别四海弟兄心雪<lb/>
外梅花逺山中桂樹深定知嵇叔夜高興薄雲林<lb/>
　　聞子踐卧疾<lb/>
吾子乃多病何人共解顔水聲和藥臼春色閉松闗積<lb/>
雨連三月懐人劇萬山同遊况零落浩蕩可追攀<lb/>
<pb n="KR4h0158_WYG_081-14b"/>
　　八詠樓<lb/>
懐古荒碑在登樓晚望賒秋陰垂野薄江勢抱城斜天<lb/>
地悲遊子氷霜感嵗華紅塵吹短褐歸興及清笳<lb/>
　　送陳養直歸四明<lb/>
迢迢淛河水同渡不同歸執袂方成别驚帆已若飛野<lb/>
橋行處酒風雪去時衣瞻望嗟何及天長鴻雁㣲<lb/>
　　送馬伯忱教授<lb/>
卓犖青雲彦飛騰及妙年書成天禄閣座有廣文氊九<lb/>
<pb n="KR4h0158_WYG_081-15a"/>
陌車塵外千軍筆陣前白頭慚倚席臨别思茫然<lb/>
　　題石門浄勝寺<lb/>
十頃蒼陂上山迴地勢偏屋栖黄面老碑挂赤烏年葉<lb/>
葉風荷顫層層雪瀑縣青燈夜寥閴獨照一僧禅<lb/>
　　感舊<lb/>
華屋山丘不可期峴峰依舊緑參差空懐下榻延徐孺<lb/>
無復乗舟訪戴逵日暮更聞隣舍笛嵗寒惟有角弓詩<lb/>
舊遊寂寞成今古冷石秋花處處悲<lb/>
<pb n="KR4h0158_WYG_081-15b"/>
　　早起<lb/>
漠漠晴簷散薄雲獨搔華髪立清晨春風入樹無行迹<lb/>
晚月窺簾欲近人旋覺新吟隨夢寐不知清霧濕衣巾<lb/>
何人正踏長安陌想見看花拂面塵<lb/>
　　獨立<lb/>
數盡飛花一愴然壯心迢逓夕雲邊十年人事空流水<lb/>
二月風光已杜鵑過眼青春寜復得汚人黄土絶堪憐<lb/>
故園尚有平生約可使蒼苔到石田<lb/>
<pb n="KR4h0158_WYG_081-16a"/>
　　寄友人<lb/>
繫舸一别雲水鄉暮川葭菼空蒼蒼漳濵卧病他年憶<lb/>
渭北題詩春日長蕪菁作花已爛熳楊栁飛絮若顛狂<lb/>
聞道茯苓久堪劚遲子青鞋經澗岡<lb/>
　　夏日漫書<lb/>
枕上初殘柏子香鳥聲簾外已斜陽碧山過雨晴逾好<lb/>
緑樹無風晚自凉芳嵗背人成荏苒好詩和夢落蒼茫<lb/>
羊求何不来三徑門掩殘書滿石牀<lb/>
<pb n="KR4h0158_WYG_081-16b"/>
　　逢葉伯㡬<lb/>
水烟沙雨送歸航楓葉蘆花已十霜瑶曲天香春夢逺<lb/>
墨池秋草故遊荒碧峰又是新迴雁白石依然舊化羊<lb/>
一笑相逢却成别暮雲千里思茫茫<lb/>
　　答友人<lb/>
芝掌峰前一杯酒别離嵗晚逓相望野梅如雪遥入眼<lb/>
曉雁連天寒呌霜閉門窮巷燈火冷囘首蒼山雲樹長<lb/>
㡬時抱被却同宿愧爾詩筒逺送将<lb/>
<pb n="KR4h0158_WYG_081-17a"/>
　　過烏傷墓<lb/>
丹青像設始何年翁仲遺墟自古傳時有北人来下馬<lb/>
不知秦樹㡬啼鵑牧童解指看碑路野衲分耕祭墓田<lb/>
囘首長安西日外茂陵松柏正蒼烟<lb/>
　　金陵天津橋<lb/>
五雲零落渺天涯陳迹蒼茫日自斜畫角已吹邊塞曲<lb/>
紅蘭新長内園花可憐遺老埋黄壤曽倚春風望翠華<lb/>
好在北山猿與鶴依然同住舊烟霞<lb/>
<pb n="KR4h0158_WYG_081-17b"/>
　　送人歸豫章<lb/>
已覺栖遲懶曵裾可能為我强躊躇一帆秋色紅塵外<lb/>
千里江闗白雁初建業水清誰共飲潯陽潮斷定無書<lb/>
黄金未盡朱顔在莫種桃花學隠居<lb/>
　　佘山<lb/>
春雲牢落雁無聲沙㟁參差石有稜雙屐漫窮芳草逕<lb/>
一龕長愧白頭僧晴濤閃閃翻孤日山木昏昏卷翠藤<lb/>
後夜清風滿遥念夢遊空指上方燈<lb/>
<pb n="KR4h0158_WYG_081-18a"/>
　　遣興<lb/>
青雲如夢慨平生白髪驚春忽數莖漸覺交遊隨日别<lb/>
强知顔色逐人行百年松檟誰能去五畆烟霞故可耕<lb/>
妄念掃除渾欲盡少游何得尚相輕<lb/>
　　客樓雨中<lb/>
江城飄泊動經年盡日高樓閲過船睡起小窻初聴雨<lb/>
岸傍垂栁已生烟坐抛嵗月今如此每望雲山欲泫然<lb/>
尚喜遊從得諸彦時将樂事寄新篇<lb/>
<pb n="KR4h0158_WYG_081-18b"/>
　　次韻答蒋春卿<lb/>
不謂紅塵拂面時軒然談笑一舒眉晴風石鼎浮花乳<lb/>
夜雨春盤冷碧絲握手遽成三宿戀論心那覺十年遲<lb/>
酒船漁網歸無計未必山前白鷺知<lb/>
　　花信<lb/>
巳覺尋芳去較遲千林紅紫想紛披㡬經夜雨能無恙<lb/>
試問春風竟不知斜日遊蜂應有夢野亭立馬已多時<lb/>
殷勤却是江南客曽擘氷霜寄一枝<lb/>
<pb n="KR4h0158_WYG_081-19a"/>
　　送貢教授致仕歸里<lb/>
宦情鄉思兩依依獨裹寒氊去若飛嵗晏忍為千里别<lb/>
林間驚見一人歸官河逺樹迎山櫂夕日暄風颺綵衣<lb/>
漫使臨岐生悵望可容泉石借餘輝<lb/>
　　陳山晚泊<lb/>
一柱孤撑杳靄間人言此是客星山流風百世今誰嗣<lb/>
應詔諸生故未還荒塜草深迂石路高齋月滿閟松闗<lb/>
窮年漫迹滄江上及此維舟獨厚顔<lb/>
<pb n="KR4h0158_WYG_081-19b"/>
　　上巖寺訪一公<lb/>
晚色㣲茫尚帶星脩蹊犖确斷人行獨支瘦竹身猶徤<lb/>
高入重雲地忽平落月正當山缺處細泉頻作雨来聲<lb/>
上方燈火青林曲隠隠疎鐘一再鳴<lb/>
　　題東柯谷圖<lb/>
長松密竹翠交加洞府新開碧海涯石上仙人留足跡<lb/>
春深澗水出桃花流傳圖畫来千里生長兒孫只一家<lb/>
目斷飛鴻那可到舊遊空指赤城霞<lb/>
<pb n="KR4h0158_WYG_081-20a"/>
　　題雪竇妙高樓<lb/>
偶為清遊宿梵宫凌晨試上最高峰水翻雪色寒猶落<lb/>
雲掩丹光逺更重舊有一僧能跨虎近聞三洞盡蔵龍<lb/>
下方車馬應難到烟際唯聴日暮鐘<lb/>
　　送趙繼清潮州推官<lb/>
相國南遷有故居理官高選出新除承恩特與金魚袋<lb/>
訪舊爭迎駟馬車春入圜扉庭草暗天低驛路嶺梅疎<lb/>
鳯池不隔同年面歸及梅花雁影初<lb/>
<pb n="KR4h0158_WYG_081-20b"/>
　　送孔御史歸曲阜<lb/>
清流共喜聚羣賢新渥時聞下九天東觀紬書何日了<lb/>
中丞遺笏要人傳過家莫久依林廟封事先須徹御筵<lb/>
千載斯文寄来哲臨分握手重縣縣<lb/>
　　送龍南歐陽縣尹<lb/>
絲綸閣下半同袍獨上南船去莫招出宰不嫌官俸薄<lb/>
過家那覺驛程遥長溪白石晴雷轉深洞黄茅毒霧消<lb/>
想見行春有佳句坐令遐俗變風謡<lb/>
<pb n="KR4h0158_WYG_081-21a"/>
　　送尉彦誠道州經厯<lb/>
一别垂垂四十年朔風吹鬢兩蒼然寒氊久坐歸何日<lb/>
上幕初登望若仙莫使催科書下考盛談名理繼前賢<lb/>
春生馬首逢迴雁併寫相思入近篇<lb/>
　　送陳季和<lb/>
高齋燈火正蕭條忽遡天風上泬寥共喜弹冠如貢禹<lb/>
豈期投筆學班超時清桴鼔元無用嵗晚弓旌倘見招<lb/>
雪後江南春水活重来休厭驛程遥<lb/>
<pb n="KR4h0158_WYG_081-21b"/>
　　次韻蘇侍郎平村暮歸<lb/>
中臺多暇獨儀曹退食歸来路不遥扶老未須蒼玉杖<lb/>
行春聊過赤䦨橋揮毫風雨傾三峽聴履星辰接九霄<lb/>
媿我白頭方倚席敢将巴曲和仙韶<lb/>
　　題莫氏山莊圗<lb/>
旋移小隠傍南峯逺有咸平處士風山態近人猶偃蹇<lb/>
湖光無雨亦空濛行春杖履時時到臨水軒窻面面通<lb/>
别作新亭供戲劇青帘揺曵杏花中<lb/>
<pb n="KR4h0158_WYG_081-22a"/>
　　鳯凰山<lb/>
滄海桑田事渺茫行看遺老色荒凉為言故國遊麋鹿<lb/>
漫指空山號鳯凰春盡緑莎迷輦道雨多蒼蘚上宫牆<lb/>
遥知江水東流畔更有平蕪與夕陽<lb/>
　　九日登石頭城<lb/>
背郭囂塵逺高秋川岳清幽懐初曠蕩陳迹故縱横遥<lb/>
望龍盤舊長憐蟻穴爭紺園隨處闢粉堞向来傾撥草<lb/>
窺眢井看碑騐故塋門開蒼耳路亭愛翠㣲名逺樹淮<lb/>
<pb n="KR4h0158_WYG_081-22b"/>
南出滄江鳥外明人烟川浩渺風物嵗崢嶸吹㡌仍佳<lb/>
節傳觴但老兵登高未成賦覧古獨含情政復哀王粲<lb/>
何堪厭襧衡敝廬滄海曲目斷白雲生<lb/>
　　積觀賦絶句<hi>三首</hi>
芙蓉峰下南朝寺水秀山明兩絶竒更向水窮山盡處<lb/>
一庵高貯碧雲師<lb/>
山中今是太平民尚與人間隔㡬塵流水桃花三百曲<lb/>
莫教重誤武陵人<lb/>
<pb n="KR4h0158_WYG_081-23a"/>
坐愛春泉響翠㣲玉花吹濕薜蘿衣何人為擘氷壺破<lb/>
共看青天白練飛<lb/>
　　水仙圖<lb/>
翛翛翠羽映鳴璫誰遣乗風過我傍嵗晏高堂空四壁<lb/>
一簾烟雨夢瀟湘<lb/>
　　山水圖<lb/>
老樹無陰石有稜亂山高下白雲層夢中猶識江南路<lb/>
惟恨舟人唤不譍<lb/>
<pb n="KR4h0158_WYG_081-23b"/>
　栁　貫<lb/>
　　<hi>字道傳浦陽人噐局凝定嘗受性理之學于金履祥期以實踐躬行自幼至老好學不倦凡六經百</hi>
　　<hi>氏星厯術數及釋老異教之書靡所弗通作文沉鬱舂容涵肆演迤人多傳誦之始用察舉為江山</hi>
　　<hi>縣儒學教諭仕至翰林待制所著文集四十卷字系近思録廣輯金石竹帛遺文共十五卷與黄溍</hi>
　　<hi>齊名曰黄栁又合虞掲稱之曰四傑</hi>
　　度居庸闗<lb/>
居庸朔方塞始入兩崖張行行轉石角細路縈澗岡層<lb/>
壑倒天影半林漏晨光﨑嶔里四十所歴萬羊腸千轅<lb/>
<pb n="KR4h0158_WYG_081-24a"/>
絡前後兩軌通中央谷開稍夷曠在險獲康莊豈惟遂<lb/>
生聚列㕓參雁行激流或磯磑架广亦僧坊我生山水<lb/>
窟愛此不能忘是日新雨已浮嵐亂沾裳水聲與石鬭<lb/>
風飄韻清商跼轡不知高浮雲翼起驤考牒曩有聞經<lb/>
途今始詳緬惟古塞北八州猶漢疆控扼識形勢㑹同<lb/>
知樂康屬兹景運開六服連綏荒兩京備廵幸離宫岌<lb/>
相望守岳将孝制如祠匪求祥式瞻虎氣騰足徴大業<lb/>
昌逺想王會圖勿賡祈招章<lb/>
<pb n="KR4h0158_WYG_081-24b"/>
　　李老谷聞子規<lb/>
老杜聞子規近在東西川猶云感時物收淚冩幽悁今<lb/>
我行塞徼子規相後先時夏雲景晦鳥呼揺空烟響入<lb/>
樹窅窅啼垂血濺濺想知岐路難不恤軀命全千聲復<lb/>
萬聲唤我歸言遄茍非木石心豈免腸内煎江南叢薄<lb/>
間有花名杜鵑開時是鳥至相戒治春田不歸如江水<lb/>
負此今五年風土孰云異物情要有遷寄巢勿浪出祝<lb/>
爾還自憐嚴程趣行邁且復揮吾鞭<lb/>
<pb n="KR4h0158_WYG_081-25a"/>
　　和袁集賢上都雜詩<hi>八首</hi>
雨水漸衣黒雲沙際目黄烟開才黯澹日出已蒼凉徇<lb/>
俗高簷㡌清心小篆香端居萬里念蕙草惜㣲芳<lb/>
昔建寰中業初開徼外山雎城平兀兀沙水淨灣灣朱<lb/>
夏宸游正清秋武衛閒叨陪文學乗空愧鬢毛斑<lb/>
徭俗隨方異溝途隔舍迷醺人惟馬湩勸客有駝蹄殿<lb/>
角孤花靚城隅雜樹低天涯中夜舞如意昔曽攜<lb/>
天潢猶白白雲幙故青青積潦摧車軸高風墮箭翎宫<lb/>
<pb n="KR4h0158_WYG_081-25b"/>
塗丹赭堊殿戸紫金釘女樂蓬莱祕哀簫動杳㝠<lb/>
幄殿層雲障轅門積雪峰竒鷹皆戴角御馬盡飛龍瀚<lb/>
海将臨幸云亭望陟封青丘大羽獵有事待𤣥冬<lb/>
曹務唯章句官規自法程齋扉侵雨潤宴几得風清歴<lb/>
歴三刀夢行行萬里城明年遂耕隱深仗酒為名<lb/>
公子青絲轡王孫緑幰車宴酣風小定舞破日西斜手<lb/>
擲宫中果神行海上槎築郿無自厚儉徳不期奢<lb/>
水草方方善弓弧戸户便合圍連婦女從戌到曽𤣥雪<lb/>
<pb n="KR4h0158_WYG_081-26a"/>
毳千家帳氷瓢百眼泉浚稽山更北長望斗光縣<lb/>
　　觀實喇鄂爾多御宴囘<lb/>
毳幙承空枉繡楣綵繩亘地掣文霓辰旗忽動祠光下<lb/>
甲帳徐開殿影齊芍藥名花圍簇坐蒲萄法酒拆封泥<lb/>
御前賜酺千官醉思覺中天雨露低<lb/>
　　元日宴大安閣<lb/>
金殿開扉日映樞翠帷香霧動流蘇玉壺脩幹雙龍捧<lb/>
寶座重裀瑞鵲敷春色入杯初瀲灔雪光浮檻尚模糊<lb/>
<pb n="KR4h0158_WYG_081-26b"/>
天元啟運三陽正需宴欣承湛露濡<lb/>
　　還次桓州<lb/>
塞雨初乾草木霜穹廬秋色滿沙塲割鮮爼上薦黄鼠<lb/>
獵獲腰間縣白狼别部烏桓知㡬族他山穡落是何方<lb/>
長雲西北天如水想見旌旗瀚海光<lb/>
　　題齋壁<lb/>
牧馬新来秣地椒衛頭挏酒玉傾瓢羲和白日經天近<lb/>
勅勒陰山度幙遥雨過忽然思御裌風清聊復快淩歊<lb/>
<pb n="KR4h0158_WYG_081-27a"/>
他年續作灤陽夢萬里排雲遡寂寥<lb/>
　　送臨川謝有源赴閩醫提領<lb/>
一路青山荔子叢華山西望粤臺東家風蘭玉庭階上<lb/>
官事葠苓藥籠中鷁首去乗潮浪白蠣房催薦酒醅紅<lb/>
福州自是炎蒸少臘雪飛花落半空<lb/>
　張養浩<lb/>
　　<hi>字希孟濟南人年方十嵗讀書不輟父母止之則黙誦竊讀稍長肆力益勤山東按察使薦為學正</hi>
　　<hi>遊京師獻書平章布呼宻大竒之辟為令史選受棠邑縣尹多惠政召授東宫文學拜監察御史以</hi>
<pb n="KR4h0158_WYG_081-27b"/>
　　<hi>言事忤僧格變姓名遁去尚書省罷召起右司都事遷翰林直學士祕書少監歴禮部侍郎尚書至</hi>
　　<hi>參議中書省事諫止英宗張燈内廷尤人所不敢言者丁父憂屢召弗起天厯二年闗中大旱特授</hi>
　　<hi>陜西行省中丞聞命登車經華山禱雨痛哭不能起忽大雨二日到官四月以賑荒積勞得疾卒年</hi>
　　<hi>六十秦人哀之如失父母追封濵國公諡文忠</hi>
　　休日郊外<lb/>
久厭官居苦幽尋到澗阿鶴知松嵗月鷗狎海風波野<lb/>
迥㙮孤立嶺高雲半過莬裘良未暇聊此慰蹉跎<lb/>
　　山行<lb/>
<pb n="KR4h0158_WYG_081-28a"/>
一嬾将成性春遊尚爾勤花攲知雨力水皺見風文碧<lb/>
落一明月青山半白雲却愁從此去塵冗又紛紛<lb/>
　　齋居春暮<lb/>
漂泊東君底處家落紅風捲赤城霞半窻春夢子規月<lb/>
滿院客愁楊栁花世事悠悠惟欠酒棠陰宻宻欲蔵鴉<lb/>
韶光九十須㬰頃不是劉郎鬢易華<lb/>
　　趵突泉<lb/>
繞欄驚視重徘徊流水縁何自起堆三尺不消平地雪<lb/>
<pb n="KR4h0158_WYG_081-28b"/>
四時常吼半空雷深通滄海愁波盡怒撼秋風恐岸摧<lb/>
每過塵懐為瀟灑斜陽欲沒未能回<lb/>
　王執謙<lb/>
　　<hi>字六皆濟南人與張養浩李京輩稱詩家四傑</hi>
　　孟光舉案圖<lb/>
白髪梁鴻與世乖賴逢光也配其才五噫歌罷愁無奈<lb/>
不覺春從案上来<lb/>
　李　京<lb/>
<pb n="KR4h0158_WYG_081-29a"/>
　　<hi>字景山河間人與王執謙張養浩田衍唱和士林美之稱為神人</hi>
　　留别都城諸公<lb/>
蒼龍雙闕鬱岧嶤曾侍鵷鸞趂早朝往事已隨塵滚滚<lb/>
虚名贏得鬢蕭蕭長林豐草空相憶瘴雨蠻烟苦見招<lb/>
借問都門門外栁為誰留著最長條<lb/>
　<lb/>
　<lb/>
　<lb/>
<pb n="KR4h0158_WYG_081-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷八十一<lb/>
</p>
<p>
</p>
  </div>
<div>
<head>宋元詩㑹卷八十二</head> <lb/>
    <p>
<pb n="KR4h0158_WYG_082-1a"/>
欽定四庫全書<lb/>
　宋元詩㑹卷八十二<lb/>
　　　　　　　　　　　兵部主事陳焯編<lb/>
　朱徳潤<lb/>
　　<hi>字澤民睢水人工詩畫延祐間用趙孟頫薦得入仕籍宦弗稱志遂挂冠歸年七十二卒有存復齋</hi>
　　<hi>稿虞集為跋曰凙民文章典雅而理致甚明獨惜以繪事掩其所長然識者不猒其多能也二子復</hi>
　　<hi>吉中吉於明初官典籍給事家蔵有睢陽五老圖乃其九世祖兵部郎中朱㑹與杜祁公輩稱五老</hi>
　　<hi>者也</hi>
<pb n="KR4h0158_WYG_082-1b"/>
　　送馮海粟待制入京<lb/>
人生百年間會面能㡬何昔年别君去氷雪滿長河今<lb/>
嵗復送君堤栁青婆娑春塘漾輕舸曉日生微波柔櫓<lb/>
數聲動遊子行不歌夢隨征帆杳思逐春流多落花粘<lb/>
空樽錯落金巨羅聚散未足道且使朱顔酡<lb/>
　　次韻貢仲章學士題仙山圖<lb/>
浮生三十餘失志墮塵鞅南吳與北燕所歴如翻掌山<lb/>
中猿鶴期别路成榛莽瑶草霜未凋靈芝日應長久聞<lb/>
<pb n="KR4h0158_WYG_082-2a"/>
東王公御氣九霄上縹緲星霞裾虚室絶華想欲從道<lb/>
無因寫此寄清曠<lb/>
　　泛太湖訪友<lb/>
扁舟去何所渺渺太湖陰依依桑梓村拍拍枕寒潯飛<lb/>
雲入遐睇鳥道横青岑篙師戒勿渡柔櫓力不任我身<lb/>
雖骨立未肯折壯心放船當中流浩歌激清音何當被<lb/>
宫錦再作峨嵋吟<lb/>
　　和柯敬仲博士幽蘭<lb/>
<pb n="KR4h0158_WYG_082-2b"/>
陽和徧巖谷猗蘭發初芳幽姿不自媚隨風忽飄香寜<lb/>
辭雨露恩感此嵗月長願隨郎官握得上中書堂不慚<lb/>
山澤姿高貴比金張靈芝在宣室豈獨懷沅湘<lb/>
　　題唐明皇幸驪山圖<lb/>
驪山西北高萬乗東南至霓旌蒼翠中閣道丹青内憶<lb/>
昔上林遊春寒多並轡羯鼓召花奴黄門催力士霓裳<lb/>
曲未終驚動漁陽騎<lb/>
　　題張參政所藏太真上馬圖<lb/>
<pb n="KR4h0158_WYG_082-3a"/>
開元朝野時清明姚宋廟謀多輔成紫宸前殿焚錦繡<lb/>
花萼樓高延弟兄那知暇豫生淫樂慢舞霓裳羽衣薄<lb/>
龍漦流禍入宫牆野鹿銜花汙簾箔春晴並轡曲江行<lb/>
回顧阿環嬌態生繡衣珠趿如花旋秦虢椒房恩寵鮮<lb/>
宫中舁出錦棚兒兵滿漁陽人未知一朝犯順入宫闕<lb/>
咸陽煙塵迷日月翠華雜沓驚塵䝉劍閣西迴渭水中<lb/>
王臣下微同列國從此藩鎮争豪雄人生富貴真迷途<lb/>
傾城褒姒無時無漫道𤣥宗不知政試問當年無逸圖<lb/>
<pb n="KR4h0158_WYG_082-3b"/>
　　仙山圖為趙彦昭賦<lb/>
崆峒之山戴斗極疊嶂横陳開碣石翠崖丹磴互低昂<lb/>
複閣層欄轉空碧碧桃花落笙聲幽雙成吹玉彩鳯謳<lb/>
跨鳯騰雲去無迹清猿啼斷層崖秋霞光隠映山長在<lb/>
寰海茫茫隔烟靄舊遊仙侣謾招呼誤落人間㡬千載<lb/>
吳争越戰何可數束書欲問桃源路畫圖空見避秦人<lb/>
隔水漁郎不相顧<lb/>
　　送李益齋之臨洮<lb/>
<pb n="KR4h0158_WYG_082-4a"/>
緑陰滿京畿送子之臨洮臨洮何茫茫流出長城濠長<lb/>
城岸阻玉闗阨于闐蔥嶺河涼高羌氐兒郎走帶箭哀<lb/>
笳風起斗擊刁良人西征二三載寶幢車馬聲塵遥如<lb/>
今不用酒泉郡豈必坐使朱顔凋蒲萄苜蓿味雖美異<lb/>
方土俗殊鄉里避地猶當似管寜受封應得論箕子願<lb/>
從列騎擁旌旄歸来燕處華堂裏却話人情翻掌難曽<lb/>
浥征袍淚如洗<lb/>
　　讀隋書<lb/>
<pb n="KR4h0158_WYG_082-4b"/>
廣通渠邊渭水流長安猛將縣兠牟陳郎酣睡未知曉<lb/>
采石夜渡江聲秋韓擒不待賀若報呼得蠻丁作鄉導<lb/>
銅鉦一聲歌管䦨望仙閣下旌旗繞兵家兒女髪照人<lb/>
金井梧桐三墜身血痕已汙青溪草遺恨空憐高使君<lb/>
當時只道明良㑹三十年間轉頭事江都未放錦帆回<lb/>
晉陽城内驚塵起<lb/>
　　徳政碑<lb/>
徳政碑路旁立石高巍巍傳是邑中賢令尹三年秩滿<lb/>
<pb n="KR4h0158_WYG_082-5a"/>
人頌之刻石道傍紀徳政傍人見者或歔欷借問歔欷<lb/>
者誰子云是西家鐫石兒去年官差鐫此石官司督工<lb/>
限十日上户歛錢支半工每年準備遭驅責城中書生<lb/>
無學俸但得錢多好作頌豈知令尹賢不賢且喜豪民<lb/>
来饋送徳政碑磨不去勸君改作橋梁柱乞與行人濟<lb/>
不通免令觀者嗟何補<lb/>
　　水深圍<lb/>
水深圍田疇蕩蕩如湖陂圍低水深岸不立雖有木石<lb/>
<pb n="KR4h0158_WYG_082-5b"/>
将何施里中申官官不允徴糧每歳歸倉廪稻粱無種<lb/>
長菰蒲民産賠償官始准今春水澇忽無津十分災作<lb/>
五分申問渠何故作此弊府州覆熟成三分吏胥入鄉<lb/>
日旁午二分徴作賠官賦倘逢人訴熟為荒破盡家資<lb/>
猶不補因此年年怕官惱水渰水深俱不報東南民力<lb/>
日漸窮不願為農願為盗人生盗賊豈願為天生衣食<lb/>
官廹之水渰償米或時稔賠糧無奈水深圍<lb/>
　　題石崇錦障圖<lb/>
<pb n="KR4h0158_WYG_082-6a"/>
洛陽金谷園中花雕玉為欄繡作遮琉璃噐多出珍饌<lb/>
瑪瑙街長行細車椒房塗香貯歌舞曵珠珥翠籠輕紗<lb/>
珊瑚扶疎三四尺王羊貴戚爭豪奢那知花淫風雨妬<lb/>
古来山澤生龍蛇嬋娟墜樓寶珈碎月明夜半啼驚鴉<lb/>
　　除日<lb/>
日行三百六十五今夕方除嵗云暮人生憂樂百年期<lb/>
又見日除當此度養和適情宜及時古今中壽七十稀<lb/>
自非金石不可永刀圭誰保長生期彭宣老𣆀亦何之<lb/>
<pb n="KR4h0158_WYG_082-6b"/>
不須更作送窮詩客聞此詞莫傷咨樽前且醉黄金巵<lb/>
　　觀内廐洗馬<lb/>
黄雲灑雨沙場秋灘高水平凝不流曉霜襲透蒼駝裘<lb/>
圉人浴馬津水頭緑驃連錢雙驊騮日光射波脂膩浮<lb/>
青絲脱鞚黄金鈎輕爬短刷濕未收三花剪髪平且柔<lb/>
籋雲駿氣将無儔束芻斗豆豈馬羞茫茫豐草生林丘<lb/>
霜蹄胡為踏長楸振鬛一躍期天遊<lb/>
　　十四日泊安陵<lb/>
<pb n="KR4h0158_WYG_082-7a"/>
廣川六百里驛道上皇州紫極星辰近黄河日夜流村<lb/>
明湥夕火灘泊過年舟明發乘車去逢人説浪遊<lb/>
　　和龔子敬先生遊春韻<lb/>
烹茶熱㫖酒坐石得嘉賔好鳥時鳴晝幽花不放春山<lb/>
遺今古事詩著徃來人楚地龔夫子諸生數問津<lb/>
　　贈黄竹村老儒畫梅竹<lb/>
煙水旴江渺丹陽度雪寒久憐梅淡泊先問竹平安夜<lb/>
月清詩思春風彩筆端北來知巳少嵗暮欲彈冠<lb/>
<pb n="KR4h0158_WYG_082-7b"/>
　　送張景亮知州致仕<lb/>
角巾歸里舊儒冠宦轍馳驅渉萬端楊柳碧溪春晝永<lb/>
梅花白雪夜窗寒朝廷有道容辭老田野無羈得盡歡<lb/>
幸喜玉堂遺業在安居留待後人看<lb/>
　　送劉徳璋提㸃還宜興通真觀<lb/>
通真僊觀欲凌虛牝谷先生晝隱居𤣥鶴不歸<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>表柱<lb/>
白雲長䕶紫泥書桐棺已化人徒仰鐵鎖高縣孰可舒<lb/>
便欲束書陽羡路青牛春晚又迴車<lb/>
<pb n="KR4h0158_WYG_082-8a"/>
　　遊梁溪暮歸<lb/>
古樹呼風作雅音石梁溪渡景沈沈山横宿靄曉晴薄<lb/>
人倚曲欄秋思深潁水空遺黄鵠恨茂陵多感白頭吟<lb/>
栖遲莫厭歸来晚明月驚烏繞故林<lb/>
　　和王繼學治書<lb/>
駒隙流光一鏡縣虚明直與綺窻連鑿開混沌知身外<lb/>
别有山川在眼前蓬島秋深稽漢使桃源春暖避秦仙<lb/>
敬亭山色看如畫熊枕圍屏穏晝眠<lb/>
<pb n="KR4h0158_WYG_082-8b"/>
　　送趙季文任湖州録判<lb/>
萬里奉親官署近萱堂春早燕呢喃桃花紅似郎君馬<lb/>
楊栁青於從事衫苕水漁舟烟浩渺何山書舍石巉巖<lb/>
莫思杜牧尋芳晚剰有新詩寄一緘<lb/>
　　題豫章山房<lb/>
豫章林老色參天擁䕶山僧丈室前豈為法身同草木<lb/>
要驅塵慮出風烟茶甌香篆晨齋後竹几蒲團夜榻邊<lb/>
獨有瀏陽歐學士題詩遥問不空禪<lb/>
<pb n="KR4h0158_WYG_082-9a"/>
　　和虞先生題當山張真人别業<lb/>
嵐雨初晴緑樹新松蘿夾屋淨無塵洞花幽鳥時時别<lb/>
野鶴孤雲日日親紅霧半窻丹火候青山萬古百年人<lb/>
從君更覔方平宅𤣥武門前作近隣<lb/>
　　紅葉題詩<lb/>
金殿風微拾墜紅題詩聊寄玉溝東芳情有意隨流水<lb/>
細字無心學斷鴻别館乍凉霜透幕長門深夜月移宫<lb/>
才情偶爾成佳配不道周南有國風<lb/>
<pb n="KR4h0158_WYG_082-9b"/>
　　出郭<lb/>
步自東臯隔市塵青山高下欲迎人汀花有意開何晚<lb/>
野草無名亦自春<lb/>
　　陶淵明歸去来圖<lb/>
甲子題年玩物華門前栗里自桑麻從他晉史書劉宋<lb/>
别有黄花處士家<lb/>
　蘇天爵<lb/>
　　<hi>字伯修真定人父志道歴官行省稱能吏天爵以國子生試名第一釋褐授大都路薊州判官調功</hi>
<pb n="KR4h0158_WYG_082-10a"/>
　　<hi>徳使司照磨改國史院典籍陞應奉翰林文字進修撰擢江南行臺監察御史斷疑獄如神入為監</hi>
　　<hi>察御史改奎章閣授經郎復拜御史在官四月知無不言自是内遷外擢皆顯官中忤時相罷歸久</hi>
　　<hi>之上察其誣復使參知浙省大都路都總管兩浙都轉運使仍以江浙參知總兵饒信積勞得疾卒</hi>
　　<hi>於軍中年五十九天爵為學博而知要長於紀載著國朝名臣事略十五卷文類七十卷詩文稿三</hi>
　　<hi>十七卷</hi>
　　送同知任君玉西歸<lb/>
薇花曽見照青春今日都門又送君入蜀使迎新大守<lb/>
渡瀘人識舊将軍琴聲彈落巴山月馬首披開劍閣雲<lb/>
<pb n="KR4h0158_WYG_082-10b"/>
見説西州民事簡客来多誦長卿文<lb/>
　黄清老<lb/>
　　<hi>字子肅邵武人泰定中進士官翰林供奉</hi>
　　福山菴<lb/>
晨光海上来雲氣升萬壑雞鳴落花中殘鐘度城郭菴<lb/>
僧戴星出我自飯藜藿寜知天地心但有山水樂書燈<lb/>
夜揺動霧氣侵几閣開扉得新月欲掩見栖雀烟霞暫<lb/>
相違筆硯庶有託但留松間雪付與雙白鶴庭柯換故<lb/>
<pb n="KR4h0158_WYG_082-11a"/>
葉林竹脱新籜何日芝草開拿舟付前約<lb/>
　　送王君冕歸陜西<hi>四首</hi>
麥熟天乍熱開軒理瑶琴兹辰有客至一徑蒼苔深日<lb/>
出樹影倒曠坐分緑陰清談落餘花松風雜幽禽君子<lb/>
希道徳永言結同心<lb/>
狂風捲茅屋遥見溪上山人生有遇合離别何足歎黄<lb/>
鵠将西歸臨風振羽翰我有雙明珠置之青雲端朝朝<lb/>
復暮暮照君千里還<lb/>
<pb n="KR4h0158_WYG_082-11b"/>
少年處山谷壯嵗遊京師性本猿鶴羣焉能牛馬馳曩<lb/>
有採薪憂挂冠願為醫近得聖賢對讀書甘如飴習慣<lb/>
已成癖豈無君子知<lb/>
十載宦京輦田園就荒蕪茲焉得歸耕休馬南山隅舉<lb/>
酒樹色動鶯燕鳴相呼流水既悦君白雲亦邀余錦囊<lb/>
可贈還愧非明月珠<lb/>
　　送李子威代祀嵩衡淮海<hi>二首</hi>
羣生望甘澤五岳雲氣通天香落巖谷瑞靄春㝠濛海<lb/>
<pb n="KR4h0158_WYG_082-12a"/>
潮天際来金碧森萬峰劃落紫翠堆亭亭玉芙蓉古廟<lb/>
絲竹存迎神奏黄鍾空山逓餘響落花舞青童<lb/>
南海祝融宅汪洋載神州巨浸含萬有元氣何空浮蒼<lb/>
蒼島嶼間彷彿通十洲神魚在深淵甘霖何以求朝折<lb/>
若木枝夕飲桐栢流萬里竟探討豈徒司馬遊<lb/>
　　古樂府<hi>二首</hi>
君好錦繡叚妾好明月珠錦繡可為服服美令人愚不<lb/>
如珠夜光可以照讀書<lb/>
<pb n="KR4h0158_WYG_082-12b"/>
君好春芍藥妾好夏池蓮芍藥多艶色春風迷少年不<lb/>
如蓮有實可以壽君筵<lb/>
　　登平逺臺鼇頂峰<lb/>
六鼇簸蕩𤣥圃碎三島崩騰失空翠海風掣斷南山雲<lb/>
分我滄江半江水臺南巖谷青岌岌竒松怪石作人立<lb/>
山巔恐有風雨来林徑空濛落花濕水東屴崱結平緑<lb/>
積霧飛嵐坐堪掬蓬莱迢迢㡬萬里一碧天光浸寒玉<lb/>
吟翁囘首看不足緩歩䇿驢度空谷誰知咫尺山中幽<lb/>
<pb n="KR4h0158_WYG_082-13a"/>
望斷殘暉立脩竹<lb/>
　　天馬山<lb/>
溪隨天馬西北行半空忽見蓮花生雙鸞欲下却飛去<lb/>
旌旗引入丹霞城攀蘿上到猿啼處恍然曠坐消百慮<lb/>
千山無人雲氣深終日徘徊不能去虚空樓閣時自開<lb/>
異香忽起三清臺風吹笑語落天半疑是神仙跨鶴来<lb/>
百花潭上春自照白鹿呼人猿亦嘯路迷不敢輕問津<lb/>
恐有賢人隠耕釣蒼崖九折樵徑通絶頂可見西崆峒<lb/>
<pb n="KR4h0158_WYG_082-13b"/>
塵心豁然臂欲羽竦身直上凌天風<lb/>
　　尋故人<lb/>
適興一尋君君家在白雲寒花秋後見落葉夜深聞隨<lb/>
意坐苔石呼童煮澗芹不須談世事詩思正紛紛<lb/>
　　貢闈偶成呈同院諸公<lb/>
射宫圍棘斷經過閒却秋聲太液波風定碧簾聞禁漏<lb/>
夜殘銀燭見星河仙人共對青藜杖詞客孤眠白玉坡<lb/>
弱水蓬莱三萬里不知何處月明多<lb/>
<pb n="KR4h0158_WYG_082-14a"/>
　　雪夜直宿玉堂<lb/>
琪樹花生禁漏遲金莖月色近書闈白雲入水春無跡<lb/>
銀漢横空夜有輝竹静似聞蒼玉佩松寒欲傍緑荷衣<lb/>
乾坤清氣蓬莱表獨坐天風拂翠微<lb/>
　　張志道别都門<lb/>
竹寺西軒共聴琴杏花猶記紫囊吟溪山老我扁舟興<lb/>
風雨知君萬里心滄海夜潮銀漢濕蓬莱春樹碧雲深<lb/>
三年離别樽前話傾倒何時更似今<lb/>
<pb n="KR4h0158_WYG_082-14b"/>
　　庚午興聖殿進史<lb/>
瑶編初進侍明光日麗龍池晝刻長堤栁染成春水色<lb/>
宫花併入御爐香金壺洒露層堦滑玉椀分氷廣殿凉<lb/>
矇瞍似知天意喜鳯笙新奏五雲章<lb/>
　　梧桐雨<lb/>
曽将秋信報人知又與西風泣别離刻緑滴殘猶有淚<lb/>
題紅流去更無詩舊巢鳯冷朝飛逺古井金寒曉汲遲<lb/>
待得楚臺雲散後却憑琴調寄相思<lb/>
<pb n="KR4h0158_WYG_082-15a"/>
　　題平翠樓<lb/>
華樓突兀摩蒼天清吟飛上神飄然虚欄六曲飛雲起<lb/>
蓮峰千仞當樽前晴嵐帶霧結秋色脩竹過雨鳴寒泉<lb/>
東風一笑歌石鼓心期試問金鼇仙<lb/>
　　友人擬古樂府因題絶句<hi>四首</hi>
采荇歸来午花梢日轉廊緑陰凉似水不見洗紅妝<lb/>
生愛東隣女蛾眉畫不如近来機杼廢臨得右軍書<lb/>
今夜中秋月含情獨上樓辰星三兩㸃偏照玉簾鈎<lb/>
<pb n="KR4h0158_WYG_082-15b"/>
露井疎桐晚風亭碧藕秋捲簾山月上水宿見雙鷗<lb/>
　　登福山遇僧偶出<lb/>
鷲嶺雲深杖屨幽竹風松影共悠悠何人分得僧家榻<lb/>
坐看南山一片秋<lb/>
　　友人見訪不遇<lb/>
君来白鶴下青𡨕我入春山聼曉鶯可惜小樓風雨過<lb/>
無人收拾萬松聲<lb/>
　貢師泰<lb/>
<pb n="KR4h0158_WYG_082-16a"/>
　　<hi>字泰甫寜國宣城人文靖奎之子也少肄業國子泰定四年授太和州判官改歙縣丞櫂應奉翰林</hi>
　　<hi>文字出為紹興路總管府推官屢讞疑獄人稱為神再入翰林歴待制國子司業禮部郎中遷吏部</hi>
　　<hi>拜監察御史陞吏部侍郎外任浙西庸田使江西廉訪副使召為禮部尚書參知江浙行省用户部</hi>
　　<hi>尚書分部閩中再以秘書卿召行至海寜得疾卒師泰以文字知名而於政事尤長所至輒效士譽</hi>
　　<hi>翕然歸之有集行世</hi>
　　襍咏<hi>四首</hi>
看月當看缺月缺終須圓賞花莫待開花開落還先静<lb/>
觀萬物理可以全吾天東隣侈曼舞西隣沸繁絃歌燕<lb/>
<pb n="KR4h0158_WYG_082-16b"/>
猶未終飄忽如浮烟宣尼陳蔡間伯夷首陽巔斯人雖<lb/>
已矣清風萬古傳<lb/>
千金不為恩一語終感徳所以古来士慷慨重相得睠<lb/>
兹義利間誰能有真識張儀復連衡酈生空伏軾魯連<lb/>
不帝秦高論抗六國遂令千載下撫卷長歎息<lb/>
疎林收霽靄方池含宻陰坐深清晝冷餘花散鳴禽緘<lb/>
情何所寄撫我緑綺琴世無鍾子期誰能復知音<lb/>
偃息北窻下好風從南來開窻延好風懐抱忽為開人<lb/>
<pb n="KR4h0158_WYG_082-17a"/>
生如逆旅造花同嬰孩小知鬭蝸角營營真可哀是非<lb/>
何足論客至且銜杯<lb/>
　　姑蘇<lb/>
百花洲上姑蘇臺吳王宴時花正開半空畫燭西子醉<lb/>
三更鐵甲東門来吳波渺渺吳山簇不見嬌嚬倚欄曲<lb/>
丹楓落月怨啼烏碧草東風走驚鹿闔閭丘墓相連處<lb/>
應恨夫差迷不悟斷指千年血未乾遊魂夜哭臺前路<lb/>
　　章華<lb/>
<pb n="KR4h0158_WYG_082-17b"/>
靈王宗國崇臺宇按劍章華睨中土弁裳伏地走諸侯<lb/>
鐘鼔凌空震三楚騁驕不畏伍子謀落成乞與吳兵遊<lb/>
孤舟竟走江上路塊土獨占山中愁十年霸氣終蕭索<lb/>
囘首華榮歸不得饑魂漂泊啼秋烟細腰却舞新王前<lb/>
　　朝陽<lb/>
神娥縹緲高唐上楚宫樓閣森相向丹楓蒼桂涌孤闗<lb/>
白石清江簇連嶂行雲㝠㝠飛雨寒孤猿咽咽秋花間<lb/>
翠鈿龍駕杳何處斷魂殘夢愁空山微臣宋玉誇能賦<lb/>
<pb n="KR4h0158_WYG_082-18a"/>
當日襄王豈真遇千古秋風恨未平高泉飛落三巴怒<lb/>
　　黄金<lb/>
昭王鋭志移青社築土縣金奉賢者四方劍佩集强燕<lb/>
千里風塵馳駿馬郭君自舉先羣豪樂生獨步超凡曹<lb/>
酬恩一雪霸國恥建功並倚雲天高君臣意氣千年少<lb/>
落日荒凉沒秋草黄金買貴滿長安悵惆英雄布衣老<lb/>
　　戲馬<lb/>
項王戲馬從東来意氣蹴跼全秦推入闗不並沛公轡<lb/>
<pb n="KR4h0158_WYG_082-18b"/>
還鄉却上彭城臺重瞳按劍風雲靡萬疋騰空烟霧起<lb/>
凄凉垓下泣名騅零落江邊餘數騎寄奴千載心爭雄<lb/>
登高把酒臨秋風詐移晉鼎非男子君看百戰東城死<lb/>
　　銅雀<lb/>
半空高柱翔金雀玉扆繐帷塵漠漠西陵老樹暝色寒<lb/>
長安殘妓春情薄曲終紅袖辭尊前簷傾斷甓飛人間<lb/>
分香老淚恨不滅秋風吹入苔花斑漢家一片鄴城土<lb/>
肯為奸雄載歌舞銷盡曹瞞萬古魂落日漳河咽寒雨<lb/>
<pb n="KR4h0158_WYG_082-19a"/>
　　送顧仲莊之海北<lb/>
釣龍臺下與君别萬里東南何日還星斗動搖天在水<lb/>
海門空闊浪如山瓊玕寶樹来三島鸚鵡金籠出百蠻<lb/>
簫鼓船囘應北上鳳池春早佩珊珊<lb/>
　　送馬御史<lb/>
萬斛龍驤海上囘除書忽報自天来紅蓮日轉神仙幕<lb/>
翠栢霜飛御史臺已喜文章收俊譽還因綱紀得長材<lb/>
風塵滿目難為别且盡江頭酒一盃<lb/>
<pb n="KR4h0158_WYG_082-19b"/>
　　送洪元成赴静江治中<lb/>
海上東風吹鬢毛杏花開處雨蕭騷薦書舊最司徒考<lb/>
宫錦新裁别駕袍落日山城旌斾逺拍天春水柁樓高<lb/>
莫憐投老多辛苦萬里行囊有豹韜<lb/>
　　題張子固所藏鮮于墨蹟<lb/>
一自昭陵藏墨本書名誰復更超羣忽傳河朔専行草<lb/>
不讓吳興變𨽻分黄鵠夜深隨落月白鵝秋冷化孤雲<lb/>
風流頼有張公子雪繭封題比右軍<lb/>
<pb n="KR4h0158_WYG_082-20a"/>
　　題李則平憲副所藏息齋竹<lb/>
滿川風雨長篔簹吹作參差二鳯凰籜粉已翻鱗甲紫<lb/>
墨花還染羽毛蒼春寒弱幹當軒潤日暮清陰入酒凉<lb/>
便欲截筒鳴嶰谷却愁彈瑟望瀟湘<lb/>
　　巴陵女子盧希孟貞節<lb/>
尚書子婦魏王孫清白傳家節更貞諸将已捐南渡主<lb/>
孤身猶抗北来軍血書夜洒巴陵月烈氣秋横鄂渚雲<lb/>
欲弔忠魂無覔處惟應瑶席從湘君<lb/>
<pb n="KR4h0158_WYG_082-20b"/>
　　題淵明小像<lb/>
竹杖芒鞋白鹿裘山中甲子㡬春秋呼童檢㸃門前栁<lb/>
莫放花飛過石頭<lb/>
　柯九思<lb/>
　　<hi>字敬仲天台人工詩善畫際遇文宗為奎章閣鍳書博士得出入内廷後失寵退居吳下元史無柯</hi>
　　<hi>傳盖未之考也</hi>
　　題誠夫尚書垂綸亭<lb/>
尚書昔隠江漢間垂綸滄波弄白石千山桃葉起春謳<lb/>
<pb n="KR4h0158_WYG_082-21a"/>
萬頃蘆花湧秋色適興偶拂珊瑚光豈意渭濵終得璜<lb/>
未央奏策動天子四海籍籍傳文章至今亭子松陰古<lb/>
磯上蒼苔長膏雨經綸事竟尋舊遊願逐茶烟渡湘浦<lb/>
　　釣月軒<lb/>
談笑從吾樂相過罷送迎凭欄看月出倚釣待雲生蝶<lb/>
化人間夢鷗尋海上盟軒車穏適意何物更闗情<lb/>
　　送陳玉林南還<lb/>
龍去亭空思惘然道人和淚話當年珠宫錫號開三島<lb/>
<pb n="KR4h0158_WYG_082-21b"/>
金榜承恩自九天花落御牀霑宿霧苔生輦路濕蒼烟<lb/>
春来怕渡秦淮水處處青林呌杜鵑<lb/>
　　姚婁東往玉山因書以寄<lb/>
相逢何事且徘徊澤國桃花岸岸開見説衡陽南去路<lb/>
秋深無雁寄書来<lb/>
　　索陽莊瓜<lb/>
榖雨初乾可自由荷鋤原上倦還休醉迷芳草生春夢<lb/>
誰識東陵是故侯<lb/>
<pb n="KR4h0158_WYG_082-22a"/>
　　題畫白頭翁<lb/>
春濃不放小禽棲白髪衝冠向曉啼簾幙半開人未起<lb/>
樓臺風暖日猶低<lb/>
　　偶題寄玉山<lb/>
谿行處處是仙家谷口逢君日未斜隔岸雲深相借問<lb/>
青松望極有桃花<lb/>
　　偶成柬匡廬山人<lb/>
青鳥當時養得馴碧梧露下覆清晨紗窻忽見秋如許<lb/>
<pb n="KR4h0158_WYG_082-22b"/>
應有蛾眉憶逺人<lb/>
　　題李遵道畫扇<lb/>
江清地僻野人家門外橋通石徑斜不信東華塵十丈<lb/>
萬山晴雪看梨花<lb/>
　　題唐子華畫秋江才子圖<lb/>
林臯霜老紅初冷嵒畔烟虚翠欲消記得山陰曽訪隠<lb/>
一笻秋色度溪橋<lb/>
　宇文公諒<lb/>
<pb n="KR4h0158_WYG_082-23a"/>
　　<hi>字子貞其先成都人徙呉興公諒弱冠有操行館嘉興富家有夜奔者叱去之明日即辭歸不告以</hi>
　　<hi>故登至順四年進士第授徽州路同知婺源事改餘姚遷高郵府惟官除國子助教調應奉翰林文</hi>
　　<hi>字同知制誥兼國史院編修移病歸後歴國子監丞提舉江浙儒學廉訪嶺南以疾請老所著有以</hi>
　　<hi>齋詩稿玉堂漫稿若干卷</hi>
　　送復見心往定水<lb/>
定水招提鳴鶴東鑑湖歸去泛孤篷鉢衣不濕荷花露<lb/>
玉麈遥生桂子風山静祇看雲自動江澄莫訝水如空<lb/>
沃州有約尋支遁還許清談共野翁<lb/>
<pb n="KR4h0158_WYG_082-23b"/>
　　西湖竹枝詞<lb/>
斷霞灑灑魚尾紅清唱一聲湖月東阿儂只在繡簾裏<lb/>
隔着荷花無路通<lb/>
　台哈布哈<lb/>
　　<hi>字兼善本巴約特氏初名塔布哈文宗為易斯名父塔布台歴仕台州録事判官遂家於台布哈家</hi>
　　<hi>貧好讀書集賢待制周仁榮養而教之年十七領江浙鄉試第一明年賜進士及第授集賢修撰轉</hi>
　　<hi>秘監著作拜江南行臺御史擢中臺監察御史首劾托歡貪暴既抗章言文宗后加徽號及太臣列</hi>
　　<hi>土封王為非制㡬中危禍頼后悟得免自是屢任外職擢翰林侍讀學士兼修國史方國珍亂海上</hi>
<pb n="KR4h0158_WYG_082-24a"/>
　　<hi>以布哈稔知賊情遷浙東宣慰使都元帥分閫温州至則國珍冦温縱火筏焚之一夕遁去會與左</hi>
　　<hi>丞博囉約期進討博囉違約先三日出洋兵潰被執為國珍飾詞上聞布哈痛憤欲死朝廷莫由知</hi>
　　<hi>之繼遣大司農逹實等至黄巖招撫俱與布哈意見牴牾每值事㑹可圖輒縱之去更授以官國珍</hi>
　　<hi>詭降而勢益熾布哈竟力戰死所著有復古編十卷</hi>
　　賦得上林鶯送張兵曹<lb/>
春日陽闗道鶯聲滿上林来從金谷曉飛度玉樓陰栁<lb/>
嫩難分色歌停稍辨音明朝空解語人去落花深<lb/>
　　春日次宋顯夫韻<lb/>
<pb n="KR4h0158_WYG_082-24b"/>
帝城三月多春色南陌風光畫不如躑躅花深啼杜宇<lb/>
鸕鷀灘暖聚王餘玉樓似是秦宫宅金水元非鄭國渠<lb/>
處處笙歌移白日揚雄空讀五車書<lb/>
　　汴梁懐古<hi>雅勒呼集中已見此詩必有一誤</hi>
花石岡前麋鹿過中原秋色動闗河欲詢故國傷心事<lb/>
忍聴前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亡感慨多<lb/>
　　京師上元夜<lb/>
<pb n="KR4h0158_WYG_082-25a"/>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韀鳴玉勒内家珠箔控銀鈎<lb/>
道旁亦有揚雄宅寂寞芸窻冷似秋<lb/>
　　寄姚子仲<lb/>
懶趨青瑣立朝班焚却銀魚挂鐵冠琪樹有枝空集燕<lb/>
竹花無實謾栖鸞漢廷将相思王允晉代衣冠託謝安<lb/>
聖世只今多雨露上林芳草似琅玕<lb/>
　　春日宣則門書事簡虞伯生<lb/>
<pb n="KR4h0158_WYG_082-25b"/>
三月龍池栁色深碧梧烟煖日愔愔蜂粘落絮縈青幔<lb/>
燕逐飛花避緑沈仙仗曉開班玉筍雲韶春奏錫瓊林<lb/>
從臣盡獻河東賦獨有相如得賜金<lb/>
　　寄同年宋吏部<lb/>
金鏡承恩對紫薇錦韀白馬耀春暉謾隨仙仗朝天去<lb/>
不記宫花壓㡌歸海國風高秋氣早闗河雲冷雁聲稀<lb/>
嗟予已屬明時棄自整絲綸覔釣磯<lb/>
　　送趙常伯淮西憲副<lb/>
<pb n="KR4h0158_WYG_082-26a"/>
東華晨霧正霏霏使者分符向合肥封事尚留青鎖闥<lb/>
䝉恩近出紫宸闈江涵曉日明樓堞風引春雲上繡衣<lb/>
珍重故人千里别緑尊須盡莫相違<lb/>
　　鞦韆詞<lb/>
芙蓉宫額半塗黄雙送秋千出畫牆簾底燕驚花雨亂<lb/>
樹頭蜂繞襪塵香巧将新月添眉黛閒倩東風響珮璫<lb/>
歸去緑窻和困睡暫憑春夢到遼陽<lb/>
　　送瓊州萬戸入京<lb/>
<pb n="KR4h0158_WYG_082-26b"/>
海氣昏昏接蜃樓颶風吹浪蹴天浮旌旗晝捲蕉花落<lb/>
弓劍朝縣瘴雨收曽把烏號悲絶域却乗赤撥上神州<lb/>
男兒墜地四方志須及生封萬戸侯<lb/>
　　絶句<hi>二首</hi>
繡簾鈎月夜生凉花霧陰陰入畫堂吹徹玉簫人未寝<lb/>
更添新火試沈香<lb/>
金吾列侍擁旌旄五色雲深雉尾高視草詞臣方退食<lb/>
内宫傳勅賜葡萄<lb/>
<pb n="KR4h0158_WYG_082-27a"/>
　　送王奏差調福州<lb/>
春水溶溶滿鑑湖蘭舟長䕶錦屠蘇可憐走馬閩山道<lb/>
榕葉陰中聴鷓鴣<lb/>
　庫　庫<lb/>
　　<hi>字子山喀喇氏祖雅克章事世祖從征有功庫庫幼肄業國學其學問得諸許衡長襲宿衛制行清潔</hi>
　　<hi>始授集賢待制遷兵部郎中轉秘書監奉命往覈泉舶芥視珠犀不少留目改僉禮儀院拜監察御</hi>
　　<hi>史遷秘書大監外歴江南行臺御史浙西廉訪使江浙行省平章政事内歴禮部尚書奎章閣學士</hi>
　　<hi>大學士知經筵事翰林承㫖知制詔兼修國史至正五年将用為平章政事感熱疾先卒年五十一</hi>
<pb n="KR4h0158_WYG_082-27b"/>
　　<hi>生平志在匡君濟時每侍經筵必娓娓敷陳冀有感動常言宋徽宗多能惟一事不能順帝問何謂</hi>
　　<hi>一事曰獨不能為君耳聞者韙之</hi>
　　分賦清風嶺送逹兼善總管紹興<lb/>
清風嶺頭清風起佳人昔日沈江水一身義重鴻毛輕<lb/>
芳名千載清風裏會稽太守金閨英通籍當年第一名<lb/>
劇郡疲民應有望會将霖雨濟蒼生<lb/>
　<lb/>
　宋元詩㑹卷八十二<lb/>
</p>
<p>
</p>
  </div>
<div>
<head>宋元詩會巻八十三</head> <lb/>
    <p>
<pb n="KR4h0158_WYG_083-1a"/>
欽定四庫全書<lb/>
　宋元詩會巻八十三<lb/>
　　　　　　　　　　　　兵部主事陳焯編<lb/>
　吳　萊<lb/>
　　<hi>字立夫浦陽人集賢大學士直方子也天資絶人七嵗能屬文讀書目渉成誦嘗往族父家日易漢</hi>
　　<hi>書一帙以去族父廹扣之萊口誦一字不遺延祐七年以春秋舉上禮部不第退居深褭山中益窮</hi>
　　<hi>諸書奥㫖著尚書標説春秋世變圖傳授譜古職方録樂府類編一百巻唐律删要三十卷文集六</hi>
　　<hi>十卷萊於黄柳行輩稍後而二公稱許一則曰絶世之才一則曰非今世之士其推服如此用御史</hi>
<pb n="KR4h0158_WYG_083-1b"/>
　　<hi>薦調長薌書院山長未上而卒年僅四十有四君子惜之私諡淵穎先生</hi>
　　山中人<hi>二首</hi>
白日出復沒胡獨勞我生所務在卒嵗朝夕彊營營當<lb/>
春治農噐土脉亦殫盈薄言藝黍稷庶以觀其成凉風<lb/>
一披拂場圃如坻京凍戸猶畆首康衢或歌聲於兹尚<lb/>
不給野有菜色氓毋寜拾橡栗起視牀頭瓶<lb/>
貧賤素所有豈辭辛與勤清晨腰我斧往伐西山薪高<lb/>
巖屹巨壑蛇虎氣逼人衣裳既不完出入在荆榛日日<lb/>
<pb n="KR4h0158_WYG_083-2a"/>
一接淅斧甑恒生塵白石㡬時爛青烟空滿林家徒四<lb/>
立壁冬令方行春亦有偓佺子翛然為世珍<lb/>
　　和陶淵明詠貧士<hi>三首</hi>
上天無停曜日月會降婁山林少過轍二鳥鳴相酬亦<lb/>
有五采鳯飛来為岐周姬公世不作白屋多懐憂逢時<lb/>
倘一用華士非吾儔函谷空逐客傅巖乃旁求<lb/>
人生自沈静豈得意非干宜哉揚執㦸三世不徙官窮<lb/>
冬無完褐盡日止一餐美芹終不獻晨曝尚餘寒手種<lb/>
<pb n="KR4h0158_WYG_083-2b"/>
老松樹蒼然霜雪顔政爾有佳思清風吾掩闗<lb/>
舉世尚馳騖飄然風中蓬上書争衒鬻言語自稱工誰<lb/>
歟持清節乃見楚兩龔黄塵隨手拂白日與心同有榮<lb/>
方覺辱無屈豈求通誓追遼海鶴挿翅以相從<lb/>
　　皂角林觀劉錡戰處<lb/>
東都何慘澹南土劇蕭騷往往隳戰鬭於焉出英髦為<lb/>
君竟如寄立國已不高家供敵人賂嵗奉使客艘乾坤<lb/>
忽掀簸城郭皆動揺狡兎手可攖長蛇心更饕精熒金<lb/>
<pb n="KR4h0158_WYG_083-3a"/>
鎖甲翕赩橘紅袍厲矛終抉腕投鞭遽填壕云何大兵<lb/>
壓尚謂和議牢白波横天險清野捲地毛将營皂林斫<lb/>
軍艦采石鏖大星遽崩殞滄海争遁逃向非斯人在久<lb/>
矣凄烟蒿龍虎空野競狐狸遂寒嘷信史猶未著竒功<lb/>
果誰褒因之懐舊跡一弔楚江臯<lb/>
　　大食瓶<lb/>
西南有大石國自波斯傳兹人最解寶厥土善陶埏素<lb/>
瓶一二尺金碧燦相鮮晶瑩龍宫獻錯落鬼斧鐫粟紋<lb/>
<pb n="KR4h0158_WYG_083-3b"/>
起㸃綴花穟蟠蜿蜒定州譲巧薄卭邑鬭清堅脱指滑<lb/>
欲墜凝瞳冷將穿逖哉賈舶力真致鮫鰐淵常嗟古噐<lb/>
物頗為世所捐襆衫易冠衮盤盎改豆籩禮圗日以變<lb/>
戎索豈其然在時茍適用重譯悉来前寰區幸混一四<lb/>
海際幅員縣度縛繩絙娑夷<graphic n="KR3237" url="https://raw.githubusercontent.com/kanripo/KR-Gaiji/master/images/KR3237.png" mimeType="image/png"/>草船鑿空發使節隨谷<lb/>
混民編漢土堆櫝笥蕃羅塞鞍韀城池信不隔服食奈<lb/>
渠遷輪囷即上據鼎金疇能肩挿葩奪豔冶盛酪添馨<lb/>
羶當筵特見異博識無庸詮蔵之或論價裹此猶吾氊<lb/>
<pb n="KR4h0158_WYG_083-4a"/>
珊瑚尚可擊磧路徒飛烟彼既歸互市我且置桮圈角<lb/>
貒獨不出記取征西年<lb/>
　　時儺<lb/>
古人重儺疫時俗事禬禳嵗陽欲改律輿鬼寖耀鋩厲<lb/>
神乃恣肆魃蜮併猖狂侲僮幸成列巫覡陳禁方虎頭<lb/>
眩金目𤣥製寜赤裳桃弧敺菑沴豆礫斃癉剛百靈咸<lb/>
震慴六合高褰張清炳信不容動静維吾常世塗頗險<lb/>
盭人魅更跳梁狐鼠戴分幘䕫魖竊香囊煎熬到膏髓<lb/>
<pb n="KR4h0158_WYG_083-4b"/>
擊剥成疕瘍乗風作國蠧抵隙為民殃自從九鼎沒誰<lb/>
使百怪蔵瘃寒服裭帛饑窶食閒糧蘆花蔽汝體㭬粟<lb/>
饞吾腸地膚竟捲去天孽俱凋傷神荼欲呀啖蟠木蔓<lb/>
不長家倛彊顔貎枯竹無耿光聖言謂近戯五祀徒驚<lb/>
惶惜哉六典廢述此時儺章<lb/>
　　觀隋王度古鏡記後題<lb/>
王家有古鏡軒氏昔鑄成太乙来䕶冶𤣥㝠與儲精日<lb/>
月鍾璀璨龜蛇助威獰萬靈吐真水全體洞太清綵奩<lb/>
<pb n="KR4h0158_WYG_083-5a"/>
出未半氷片弄光晶寶匣収不動玉麟聞響聲有身尚<lb/>
變化無翼欲飛行恍然百世後流落汾陰城高士觀即<lb/>
賞異僧識還驚金船拭膏澤經碧穿屋楹牆垣照可撤<lb/>
臟腑燭能熒涕泣念鸚鵡悲酸逢豹生一朝忽屛迹六<lb/>
幕黯不明狐狸遞隠現魑魅莽縱横皮膚峻剖削骨髓<lb/>
窮敲榜雷風儻有作厲虐敢紛更嗟吾幸居山猨鹿與<lb/>
我争嗟吾願渡海鮫鰐恐並迎楊氏雀環在張公龍劍<lb/>
幷因兹訪洞穴得不振冠纓<lb/>
<pb n="KR4h0158_WYG_083-5b"/>
　　樓彦珍北遊京師予病不及往餞嵗晩有懐幷寄<lb/>
　　　彦昭浚常<lb/>
日晩北風起少年方逺遊徘徊上谷塞眺望黄河流峥<lb/>
嶸十月氷朔色壓九州熒煌大明殿御道接龍樓時廵<lb/>
向灤水臘雪擁薊丘前驅鸞鳯旗後乗貂鼠裘尚食豐<lb/>
宴飫教坊樂箜篌百官散城邑駝馬盡歸休自今帝王<lb/>
都想爾觀覽周却疑書傳間不謂秦漢優何家非許史<lb/>
無客不枚鄒投輪即雨集揮袂遽雲浮東航扶桑陰西<lb/>
<pb n="KR4h0158_WYG_083-6a"/>
笮崑崙陬變化指顧異芻蕘立談收文物彼洛禊土音<lb/>
吾越謳私将竊禄志勇赴隨陽謀隨陽即澤雁竊禄豈<lb/>
梁鶖美玉獻劍彘精金鏤帣韝出門亟裝束行路肯滯<lb/>
留布韋謾老耋鄉里惟田疇功名幸一遇螻螘尚公侯<lb/>
學問敢彊飾黍稷待耡耰當令竹帛上直與先逹侔毋<lb/>
使螢爝光肅然寸草秋嗟予久抱疢餞酒弗及芻念爾<lb/>
忽萬里征夢或見求宣生頗俊逸鄭子復綢繆趾高有<lb/>
㨗步胷正無昏眸早看拜家慶共許動宸旒傳車定不<lb/>
<pb n="KR4h0158_WYG_083-6b"/>
礙闗鑰便若抽杏花開如錦楊栁滿陌頭去時小兒女<lb/>
来詫真驊騮<lb/>
　　病起讀列子真經<hi>三首</hi>
世間豈有極海外猶齊州日月更出沒江河却同流夸<lb/>
娥追即死章亥步曷周蠓蚋生不久鯤鵬背吾遊神瀵<lb/>
湧滋穴巨鼇戴蓬丘想象或可到徘徊獨懐憂南方祝<lb/>
髪裸北國鞨巾裘逍遥特爾分智者善為謀<lb/>
神巫善相人壺子如濕灰扁鵲巧發藥季良病弗治一<lb/>
<pb n="KR4h0158_WYG_083-7a"/>
形茍脱落純氣固委蛇隨火出石壁泳珠沒淫隈彼或<lb/>
蜩翼得此猶漚鳥疑中心既怵殆外物盡坑谿幹殻即<lb/>
木葉皮膚類嬰孩逺矣列姑射吾為榮啟期<lb/>
此日忽過隙居人恒鮮歡毫毛悉為我體節欲求完大<lb/>
盗竊名爵小廉捨豆簟熊魚徒兩得利義肯兼安馬醫<lb/>
自不辱燕技毋容干時勢茍未至事功良獨難蕭條白<lb/>
麻履慘澹青蘚冠長嘯答鳴鶴北風江水寒<lb/>
　　夕泛海東尋梅岑山觀音大士洞遂登盤陀石處<lb/>
<pb n="KR4h0158_WYG_083-7b"/>
　　　及東霍山囘過翁浦問徐偃王舊城<hi>三首</hi>
起尋千步沙穹石塞行路怒濤所縱擊徒以頑險故卓<lb/>
哉梅子真與世良不遇上書空雪衣燒藥迴烟樹𤣥螭<lb/>
時側行縞鶴一迴顧從之招羡門滄海晝多霧<lb/>
茫茫瀛海間海外此孤絶飛泉亂垂纓險峒森削鐵天<lb/>
香固遥聞梵相俄一瞥魚龍互圍繞仙鬼驚變滅舟航<lb/>
米旅遊鐘磬聚禅悦笑撚小白花秋湖落如雪<lb/>
遥觀杳無極宛與東霍隣悲夫童男女去作魚鼈民紵<lb/>
<pb n="KR4h0158_WYG_083-8a"/>
嶼尚餘聚蓬山寜爾神古櫂苔駐跡仙枰竹袪塵短褐<lb/>
徒為拂飛槎邈難親好攜支機石去躍織女津<lb/>
　　早秋偶然作寄宋景濂<hi>四首</hi>
我病三月久問言此何時山林日揺落草木欲變衰忽<lb/>
来臨青鏡何故摘白髭千里復萬里逺哉鴻雁期<lb/>
西風吹梧桐一葉兩葉積故書翻有塵雄劍挂在壁時<lb/>
違甘窮困事到即輝赫除却雙鹿行門前少人跡<lb/>
悠悠秋夜長夢覺秋月霽有才寜及人無學敢求蜕揮<lb/>
<pb n="KR4h0158_WYG_083-8b"/>
来河水絃削作泰山礪吁嗟祁孔賔得失毫髪際<lb/>
往者東入海飄然任所如大風戕波浪飛雪灑舳艫壮<lb/>
志昔尚少狂遊今併無誓登盤陀石重望扶桑墟<lb/>
　　西域種羊皮書褥歌寄李仲羽<lb/>
　大漠迤西俗能種羊凡屠羊悉留其骨以初冬未日<lb/>
　埋地中至春陽季月上未日為吹笳咒語則子羊從<lb/>
　土中出凡埋骨一具可得子羊數隻<lb/>
波斯谷中神夜語波斯牧羊供雜<hi>闕</hi>當道剚刀羊可食<lb/>
<pb n="KR4h0158_WYG_083-9a"/>
土城留種羊脛骨四圍築垣聞杵聲羊子還從脛骨牛<lb/>
青草叢抽臍未斷馬蹄踣鐵繞垣行羊子跳踉却在草<lb/>
鼠王如拳不同老飫肉筵開塞饌肥裁皮褥作書林寳<lb/>
南州俠客遇西人昔得手褥今無倫君不見氷蠶之錦<lb/>
欲盈尺康洽年来貧不貧<hi>按釋楚石琦公嘗目見其事曰此四生胎外之化也故有</hi>
<hi>句曰自言羊可種不信繭成絲</hi>
　　杜鵑行<lb/>
南山北山啼杜鵑杜鵑花發山欲然千枝萬朶惜未得<lb/>
<pb n="KR4h0158_WYG_083-9b"/>
中有一抺巴陵烟休説銅梁幷玉壘揺蕩春光餘淚水<lb/>
五丁鑿路少人行石鏡生塵妖骨死東風青鳥来何處<lb/>
中宫移植鎖魂樹不如歸去便歸家誰其友者揚州花<lb/>
　　畫馬行<lb/>
凉秋八月霜浩浩白雁驚飛散蓬葆川原蓄牧萬馬来<lb/>
揚鬛攢蹄齕枯草漁陽突騎自有真奚官剪拭傾城闉<lb/>
素絲結轡美無價繡罽披韀驅向人當塗奮擲甚崛壮<lb/>
一旦紛騰入天仗父老東城接鬭雞邊兒内苑隨調象<lb/>
<pb n="KR4h0158_WYG_083-10a"/>
煌煌京洛鳴和鈴奔走萬里如流星筋力追風烏鵲厲<lb/>
精神噴霧蛟龍㝠往年踊躍将一跨寂寞而今空見畫<lb/>
黄金鑄式猶峥嶸多少地上騏驎行<lb/>
　　江南曲寄周公甫<lb/>
東風吹人千萬里青蘋花發前湖水江南女子木蘭舟<lb/>
却採蘋花泛流水水流花發春光好失時不採花應老<lb/>
年少吳儂歌懊惱白晳容顔半枯槁倐然来去雙彩鳬<lb/>
化作汝舄穿雲衢汝珮復解江妃珠龍宫蛟室本不隔<lb/>
<pb n="KR4h0158_WYG_083-10b"/>
相期更有瀟湘客<lb/>
　　荔枝行寄王善父<lb/>
炎雲六月光陸離人在閩南餐荔枝荔枝日餐三百顆<lb/>
紅線亞林欺衆果絳羅繫樹蠟封蔕尚食擎盤獻青瑣<lb/>
涪州嵗貢與此同意昔移根来漢宫天生尤物不用世<lb/>
沾灑蜑雨吹蠻風蠻風蜑雨振林藪西域蒲萄秋壓酒<lb/>
勸君莫近楊太真傳説驪山塵汙人<lb/>
　　明月行寄傅嘉父<lb/>
<pb n="KR4h0158_WYG_083-11a"/>
上天有明月来自滄海東蠻潮夜捲馮夷宫海門一線<lb/>
驚欲射江面樓臺聳千尺氷岸雪崖屹不動水犀組練<lb/>
皆勍敵越人善泅技巳癢明月光中吾得賞飛来白鶴<lb/>
晉清角跳出長魚漢疎網北風吹起蘆花秋笑撫錢王<lb/>
鐵箭頭襆衣枕斧此何處烏鵲無枝空繞樹<lb/>
　　二月六日雨書都城舊事<lb/>
燕南趙北吹黄塵九天宫闕生紫雲十二門開衢路直<lb/>
畫輪驄馬多行客嵗寒殿外栁纔青金水河邊氷尚白<lb/>
<pb n="KR4h0158_WYG_083-11b"/>
雞人傳漏放曉朝文石分班押百僚南陽近親最舞蹈<lb/>
京兆耆舊争歌謡教坊供奉飾玉女鐘能鐘聲鼓能鼓<lb/>
錦来西蜀被𤣥駝肉出太官餐猛虎初日扶桑稍照人<lb/>
内筵錫燕杏花春沐犢騂牲泰畤祀鸞旗翠葢驪山廵<lb/>
東風萬里飄寒雨我昔稔聞今不睹快然呼酒擊唾壺<lb/>
茂陵徐生曽上書<lb/>
　　姑蘇臺歌寄方養心<lb/>
姑蘇臺南閶闔開姑蘇臺北鴻雁来春花秋月㡬時好<lb/>
<pb n="KR4h0158_WYG_083-12a"/>
步屧尋香去如掃寃胥憤血空海潮老濞妖妝又烟草<lb/>
少年為客誰我令千里汝猶談一經黄龍挾舟夜有雨<lb/>
白虎司劍天無星山中菖蒲十二節未肯落盡青頭髪<lb/>
姑蘇臺上愁殺人身在勾吳望勾越<lb/>
　　烈婦行<lb/>
落日沈海雲壓城官軍多載婦女行大弓勁箭自山下<lb/>
顔色如灰愁上馬我生不慣生馬駒存者吾子亡吾夫<lb/>
毋寜完身吐玉雪忍使餒肉當熊貙青楓嶺頭望囘浦<lb/>
<pb n="KR4h0158_WYG_083-12b"/>
血指畫巖心獨苦老螭扣地救未及芳草迷天淚零雨<lb/>
卓哉一死可百年此事巳過永泰前黄沙野塞多降骨<lb/>
忠義傳中收不得<lb/>
　　富春新創闗将軍廟成吳子中攜卷索題<lb/>
吳生病起有怪聞夢中識得髯将軍香火乞靈自此掲<lb/>
廟門釃酒㯶櫚雲我曽久讀名将傳紫金焰眼頳玉面<lb/>
漢鼎<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>離彊分割楚鋒剽狡輕攻戰天荒地老路不通<lb/>
魂升魄降骴秋蓬神仙負劍乃兵解巫覡傳芭真鬼雄<lb/>
<pb n="KR4h0158_WYG_083-13a"/>
壯夫本合荆州死嚴祀何哉富春里只今江左四祠無<lb/>
狄公髯乎髯乎獨不恨見孫江東<lb/>
　　題錢舜舉張麗華侍女汲井圖<lb/>
景陽宫中臙脂井手出銀盤牽素綆鉛華不御面生光<lb/>
寶帳垂綃花妬影臨春結綺屹層空璧月瓊枝狎客同<lb/>
鴛鴦戯水池塘雨蛺蝶尋香殿閣風日高歡宴嬌若訴<lb/>
牀脚表章昏不寤吳兒白袍戰鼓死洛土青葢降船渡<lb/>
井泥無波井欄缺半㸃臙脂汙緋雪蕙心蘭質吹作塵<lb/>
<pb n="KR4h0158_WYG_083-13b"/>
目斷寒江鎖江鐵<lb/>
　　白髪詞寄答陳時父<lb/>
昔予頭燥髪未苗今我頭枯髪先折童心尚在顔貎改<lb/>
滿鬢蒼華㸃霜雪朝来抱鏡看未真鏡裏相逢類兩人<lb/>
東都貧孟歎孤劍西邸老康悲故茵烏髭每怕不得素<lb/>
素櫛何庸問衰暮楓林葉底變風烟藥草莖邊虛雨露<lb/>
自非神仙劉阮儔世間容有㡬春秋情知鸛鶴長朱頂<lb/>
得見鴛鴦會白頭<lb/>
<pb n="KR4h0158_WYG_083-14a"/>
　　黒海青歌<lb/>
越山山有黒海青長拳快眼健羽翎三年籠養未得飽<lb/>
萬里驍俊猶飛星黄蘆老葦日摧折白鷺文鶬看磔裂<lb/>
腥沾石磧吹逺風髓擊寒岡散輕雪伊人脱手本凡禽<lb/>
嵗晩連條到上林鉗奴素賤多侯骨騎士虚豪即俠心<lb/>
晉宫邸廢身欲死燕國雲銷草如砥嗟非鸞鳯高杳冥<lb/>
望盡狐狸衆披靡當時奉使探逺巢兩徼馳兵聞勇鏖<lb/>
南土誰知此鷙猛北州驟見争驚號天鵞薄天垂兩翼<lb/>
<pb n="KR4h0158_WYG_083-14b"/>
海青雖黑打可得太平八極無不通函谷何問闗西東<lb/>
　　嶺南宜濛子解渇水歌<lb/>
廣州園官進渇水天風夏熱宜濛子百花醖作甘露漿<lb/>
南國烹成赤龍髓棕櫚亭高内撤餐梧桐井壓滄江乾<lb/>
栢觀金莖擎未濕藍橋玉臼搗空寒小甖封出香覆錦<lb/>
古鼎貢餘聲撼寢酒客心情辟酒兵茶僧手叚侵茶品<lb/>
阿瞞口酸那得梅茂陵肺消誰賜桮液奪塞酥有氣味<lb/>
波凝海椹無塵埃向来暑殿評湯物沈水紫蘇聞第一<lb/>
<pb n="KR4h0158_WYG_083-15a"/>
　　北方巫者降神歌<lb/>
天深洞房月漆黑巫女擊鼔唱歌發高梁鐵鐙縣半空<lb/>
塞向墐户跡不通酒肉滂沱静几席筝琶疊作凄霜風<lb/>
暗中鏗然那敢觸塞外袄神唤来速隴坻水草肥馬羣<lb/>
門巷光輝燿狼纛舉家側耳聴語言出無入有凌崑崙<lb/>
妖狐聲音共呌嘯健鶻影勢同飛翻甌脱故王大獵處<lb/>
燕支廢磧黄沙樹休屠收像接秦宫于闐請騧開漢路<lb/>
古今世事一渺茫楚禨越女㡬災祥是邪非邪降靈場<lb/>
<pb n="KR4h0158_WYG_083-15b"/>
麒麟被髪跨地荒<lb/>
　　題袁子仁所蔵巴船出峽圖<lb/>
巴山一帶高崔嵬巴江萬里從天来前夫疾挽後夫摧<lb/>
黄牛白狗遽船開曉風東囘水西上灔澦堆頭伏如象<lb/>
盤旋鳥道怕張帆汨沒龍淵驚櫂漿世人性命重濤波<lb/>
吳鹽蜀麻得利多怪石急流須勇退貪夫險魄謾悲歌<lb/>
神禹釃江江更惡五丁鑿路空巖㟧舟船可坐尚髪危<lb/>
棧閣能行終淚落嗟兹舉目無不然直愁平地即山川<lb/>
<pb n="KR4h0158_WYG_083-16a"/>
至喜亭邊聊酹酒長年三老好攤錢<lb/>
　　觀淮陰龔翠巗所修古棋經<lb/>
淮陰老人古棋經廣陵大幕青油㕔一江對壘静晝日<lb/>
三楚結陣鏗流星東南賔客少馳檄白黑紋楸即彊敵<lb/>
坐穏縈迴建旌斾手談劈䃗藏矛㦸世間風雨長百變<lb/>
身佩安危知㡬戰崑河割破半藩籬漲海掃空全局面<lb/>
樂矣軍中有此娛攻城掠野類兵書宫殿寝園終草莽<lb/>
冕旒章服到鮫魚君不見驪山婦姑三十六破屋數間<lb/>
<pb n="KR4h0158_WYG_083-16b"/>
昏不燭夜来教得王積薪滿眼長安塞馬塵<lb/>
　　夜觀古樂府詞憶故友黄明逺明逺曽作樂府考<lb/>
　　　録漢魏晉宋以来樂歌古詞<lb/>
憶昔黄君美如玉老屋青燈雨間宿起翻案上竒佹詞<lb/>
前後千年樂家曲予方弱冠學謳歌去問詩騷法若何<lb/>
偉兹欲繼三百五吮盡蝦蠏此蛟鼉就中齊代及秦楚<lb/>
巾拂鞞鐸争傳譜清商雅部粲然文騎吹簫鐃雄者武<lb/>
心力涵泳到手力抄撮来口力有白醭目力無纎埃時<lb/>
<pb n="KR4h0158_WYG_083-17a"/>
時弄筆便著句花木禽魚古今趣北岸垂綸楊桞枝東<lb/>
隣著屐櫻桃樹自此相逢二十春一朝門巷閴生塵淺<lb/>
殯蓬虆凍螘嘬荒廬寂寞妖狐嚬人世本無金石夀簡<lb/>
編零落安能久藝文著録數百家一二僅存誰不朽一<lb/>
二不朽終崢嶸嵗逺寖恐山淵平嗟吾尚愛古樂府夜<lb/>
半松風知此聲<lb/>
　　客夜聞琵琶彈白翎鵲<lb/>
白翎鵲東海来十里五里何摧頽一飛飛上青霄際再<lb/>
<pb n="KR4h0158_WYG_083-17b"/>
飛飛墮黄沙堆少年臂名鷹齊出誇駿馬放鷹一馳躍<lb/>
與鵲相上下身佩木弓射必命中中疊雙<hi>叶</hi>蹀血芟毛<lb/>
天欲雪摩雲壓草地多風衝突三邊有意氣指揮八極<lb/>
無英雄白翎鵲西海去千里萬里何軒翥一飛飛上賀<lb/>
蘭山再飛飛過鐵門闗少年領彊兵乗勝即轉戰㦸頭<lb/>
吹火光旗幟舞秋練手持生鐵刀空城鳥雀盡死鏖麋<lb/>
鹿瘡痍無處避角猯躑躅向人號收拾廣輪奠郡邑肅<lb/>
清星嶽静波濤白翎鵲東海西海都驅廓太常召見日<lb/>
<pb n="KR4h0158_WYG_083-18a"/>
月山治定功成禮樂作大雅清商久寂寥鵾雞邏逤多<lb/>
弦索上林花開早浮艷榆塞葉落終迴薄一聲高一聲<lb/>
低一聲懾懦百虎豹一聲束縛千鯨鯢白頭漢士聞先<lb/>
拍青眼邊兒聴却啼君不見康崑崙羅黑黑開元絶藝<lb/>
傾一國若還覩我白翎詞二十四弦彈不得<lb/>
　　題錢君輔紫芝圖<lb/>
我聞錢子古丈夫早嵗䘮親伏墓廬血淚迸空百草枯<lb/>
神芝挺發黄土壚一莖三秀曄以敷圓釘寶葢屹相扶<lb/>
<pb n="KR4h0158_WYG_083-18b"/>
醴泉灌注含膏腴紫雲覆䕶連根株山靈地媪侈厥符<lb/>
鳥啁獸躅助號呼削杖苴經麻布襦毁容惡服絶復蘇<lb/>
孝悌有玉貫斗樞卉木榮華孝之餘里閭耉長起歎吁<lb/>
痛心疾首矧可摹夫孰無親堂上居日嚴祗敬本一軀<lb/>
夫孰非子膝下娛風樹悲撓弗待予愛生戚死自古初<lb/>
徳鉏誶帚俗易趨刳分宦奥類向隅較計絲粟遽異儲<lb/>
被薪委壑餧鳶烏酣酒嗜炙酗桮盂衰雖在身孝已渝<lb/>
天薦厥祉天亦誣信哉純孝與世殊史筆值此合特書<lb/>
<pb n="KR4h0158_WYG_083-19a"/>
素冠所刺今不無朱草有神錫爾孤琅玕玉樹豈得如<lb/>
岱衡恒華五嶽都𤣥黄赤白擁趾髗列仙山澤或療臞<lb/>
瑞不為孝徒區區天寒嵗晩霜霰疎慎終追逺在我儒<lb/>
匪丹伊青繪此圖後有過者尚式車<lb/>
　　白鼻騧<lb/>
白鼻騧白鼻騧當軒迥立噴風沙名驥留良定北土蹇<lb/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>索價猶東家青松縛柳曉安早紅錦裁韀春映草支<lb/>
遁心機愛神駿伏波骨力輕衰老去年禁馬無馬騎天<lb/>
<pb n="KR4h0158_WYG_083-19b"/>
下括馬數馬皮浮湛鄉閭萬里足笑傲品秩千金羈幸<lb/>
哉漢武重修政往矣劉聰真覆鏡立防戰備要馬稀蔵<lb/>
冨民寰須馬盛向来河隴色為羣目極川原亂若雲庶<lb/>
人徒行未足恤世間醇駟何由得<lb/>
　　偶閲昌國志賦得補陀洛迦山圖<lb/>
甬東東際控東荒蓬萊北界跨石梁天風吹来黑水國<lb/>
海雨灑過青龍洋寶陀山高此孤絶善財洞近争巉裂<lb/>
黄金沙土結香雲白玉樹花飄瘴雪扶桑島上接鯷人<lb/>
<pb n="KR4h0158_WYG_083-20a"/>
棋子灣頭望馬秦安期先生脱赤舄羲和女子扶朱輪<lb/>
晨雞鳴聲日觀立老蜃樓臺潮候急釋迦方域舶船通<lb/>
娑竭世家宫殿濕君不見海人稽首扣海磯鮫鼉不動<lb/>
䕶仙衣紫竹旃檀何處所毗陵頻伽獨飛舞<lb/>
　　五洩東源有地度可十數畆後負山前則石河如<lb/>
　　　帶幽夐深窈葢隠居學道者可築室偶賦一詩<lb/>
　　　屬陳彦正<lb/>
越中五洩古名山東源峻嶺空雲間老石崚嶒欲見骨<lb/>
<pb n="KR4h0158_WYG_083-20b"/>
天河㵼破莓苔灣蛟龍縮身似蜥蜴魑魅出沒司神姦<lb/>
雷公一聲忽下擊鳥跡不到猶重闗青華仙真舊治所<lb/>
碧落侍從登清班穴疑綵狻據一柱户想銅獸銜雙環<lb/>
鳯馭鸞鞭白羽瓘芝樓菌閣朱莖殷梯樑未絶或可值<lb/>
洞府寖逺多愁顔嚮曾褰衣得掲涉别擬鑿徑通茅菅<lb/>
寛𢎞頗占十數畆夐静粗覺非人寰澗流帶綰玉繚繞<lb/>
巒翠髻擁花斕斒截斷塵埃與世隔構成簷宇寜吾慳<lb/>
陳君尋常有道力况此跬歩臨幽潺虚室光明白不動<lb/>
<pb n="KR4h0158_WYG_083-21a"/>
寶爐温養丹将還丈夫出處我巳定馳字早寄孤飛鷴<lb/>
休拘崑崙倂漲海遇有勝處同躋攀<lb/>
　　韓蘄王花園老卒歌<lb/>
蘄王手種紅錦花十載不挂鐵錏鍜花園老卒守花樹<lb/>
睡著花磚聞曙鴉白頭白盡身無事古塞沙塵戰餘騎<lb/>
多士如雲足健兒一竒在腹終憔悴青銅萬緡滿地光<lb/>
寶函矯節賜夷王宫粧粉艷去酣酒海□珠賝歸壓檣<lb/>
王家舍兒驚吐舌御府珊瑚碎飛雪口猶乳臭却帳前<lb/>
<pb n="KR4h0158_WYG_083-21b"/>
矍鑠一翁嗟棄捐君不見天下英雄本奴魯左鼻成龍<lb/>
右鼻虎頸血淋漓思釁鼓史傳沈埋誰比數花開花落<lb/>
㡬風雨<hi>此事詳載鶴林玉露湏按其始末方得作詩之㫖</hi>
　　月出東林客窻上疑梅花影<lb/>
朔風何處寒梅發江水悠悠路超忽逢花不語疑見人<lb/>
對影非真却因月縱使無花意自同誰知有影色俱空<lb/>
囘頭不見東林樹猶勝羅浮是夢中<lb/>
　　次韻傅適道虎陂閘舟中<lb/>
<pb n="KR4h0158_WYG_083-22a"/>
少年解唱邯鄲曲惟有垂楊夾堤緑夜来誰抱焦尾琴<lb/>
彈作東風雉登木虎陂閘裏水生烟荆門山頭星照船<lb/>
争似揚州春十里一雙鸞信待君傳<lb/>
　　方養心欲遊泰山用前韻作思仙詞復和之<lb/>
浩歌起作遊仙曲黄鶴無期瑶草緑神人結屋泰山巔<lb/>
手拂浮雲攬若木一笑齊州九㸃烟天風吹斷蓬莱船<lb/>
還上高丘看逺海有書莫遣麻姑傳<lb/>
　　古祥寺<lb/>
<pb n="KR4h0158_WYG_083-22b"/>
一昔逢寒食行吟採物華風生敲檻竹雨濕墮船花曲<lb/>
塢青龍樹長灘白鷺沙囘看江上水直去到君家<lb/>
　　秋夜效梁簡文宫體<hi>二首</hi>
無奈凉夜永起登樓上頭鵲翻金殿宿螢近玉階流梧<lb/>
桐老葉恨芙蓉新蘂愁媫妤團扇上那得不驚秋<lb/>
曾是昔年寵如今誰與同秋獵長楊苑夜幸猗蘭宫瓊<lb/>
杯香泫露翠袖薄禁風将心與明月流入君帷中<lb/>
　　一笑<lb/>
<pb n="KR4h0158_WYG_083-23a"/>
一笑長竿折徒憐大海魚文章猶醬瓿塵土只鹽車白<lb/>
日燕臺劍清風禹穴書上林誰獻賦愁絶馬相如<lb/>
　　歳初喜大人囘自嶺南遂攜兒諤北行送之<lb/>
乍喜吾親返還攜穉子行風沙千里道雨露九重城舊<lb/>
汎江潮逺新過嶺瘴清長秋官屬盛去可接簪纓<lb/>
此去知何處飄然惜爾年塵飛馳馬埒雪擁讀書氊日<lb/>
觀躋攀外雲臺獻納邊文園寜久病湏奏上林篇<lb/>
　　次韻吳正傳都城寒食<lb/>
<pb n="KR4h0158_WYG_083-23b"/>
悠悠獨酌舞春衫千障黄塵客未諳鐵騎引駝沙草北<lb/>
雕弧驚雁塞雲南太平天子囘中望齊國先生稷下談<lb/>
猶有七香車㡬兩曉来風雨定誰驂<lb/>
　　滄州<lb/>
荒亭貰酒壮心違目極東州霧雨霏百里齊封滄海接<lb/>
千年禹跡濁河㣲暗塵掉馬呈金轡衰草看羊著錦衣<lb/>
猶記上元鳴鼓夜滿船燈火越歌歸<lb/>
　　觀唐沈坋續仙傳<lb/>
<pb n="KR4h0158_WYG_083-24a"/>
手展仙書向此朝起予俗病對芭蕉室間半夜雲璈動<lb/>
巖罅千年雪髓消閒説茅龍騎太白遥聞木鶴降仁嬌<lb/>
秦車漢輦窮天下望斷蓬莱倂寂寥<lb/>
　　寄吳正傳<lb/>
日晩天寒攬敝裘西南目盡瀫江流養生有論空成懶<lb/>
招隠無騷却好遊雁鵠吟風燈照几蛟龍躍雪劒鳴韝<lb/>
平生自笑飛騰暮幸矣心猶與道謀<lb/>
　　憶寄方子清時子清久留吳中<lb/>
<pb n="KR4h0158_WYG_083-24b"/>
一别嗟何處相思撫舊蹊月明施瀬北雲起蠡巗西䟦<lb/>
踄舟車動過從笈篋攜隣光因借燭道味肯吹虀好學<lb/>
螢分照論交雁擇栖丘園心薜荔海國氣鯨鯢卷帙籖<lb/>
翻蠧謳吟研發黳經筌叅老易樂府録鐃鼙治法推周<lb/>
稼淳風仰漢綈談𤣥知野馬考字守家雞土域標鞮象<lb/>
天圖辨斗奎遺文多廢墜妙契極端倪獨樹盤桓久平<lb/>
蕪眺望低霜林紅玳瑁霧雨碧玻瓈屛跡依狐兔銷愁<lb/>
對鷺鷖塵書投梵夾美餉挈童鑴槲葉時遮峒藤梢或<lb/>
<pb n="KR4h0158_WYG_083-25a"/>
罥谿龍居瞡雪瀑虎路躡霞梯出入恒聫袂追隨㡬杖<lb/>
藜竹山香嶺嶠花島繡湖隄尚義開黌始延儒振席齊<lb/>
生徒脩棗脯祭品授葅臡錦石看還數蒼松倚却題吾<lb/>
伊朝屢集渾灝夜同稽自謂菖為歜人疑榖似稊中悁<lb/>
真抑鬰外物總筌蹄嵗序空流邁波濤益慘悽故袍寒<lb/>
擘繭雄劍滑膏鵜緑映牽帆水紅黏曵屧泥娃宫釵鈿<lb/>
拾甫里筆牀齎鶴市歌喉引鱸鄉鱠手<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>吳趨誇粉黛<lb/>
越産購珠犀富業連橙圃菑霖潰稻畦占歸仍浩渺結<lb/>
<pb n="KR4h0158_WYG_083-25b"/>
客重酸嘶彼此身如寄參商夢欲迷蓬飛甘掃軌桂落<lb/>
得通閨俠眼收丹電仙襟化素霓貧期金埒騁賤許玉<lb/>
階躋病矣長憂痼閒哉敢恨暌㨵除須爾鑷磨刮更予<lb/>
箆本欲晞王貢兹猶慕阮嵇猖狂疏奏牘輭弱謝耕犂<lb/>
習静求神悟超羣畏俗擠清琴桑有鯉鉅弩蹠非鼷教<lb/>
駕傳御轡觀隅識撩枅耡芝黧受謫抱璞跀聞蹄性命<lb/>
縁窮鬼功名厄嬖奚悠悠鸞與鳯泯泯鹿将麑白谷今<lb/>
安駟青霄古執珪毋寜長隠逸辛苦等黔黎<lb/>
<pb n="KR4h0158_WYG_083-26a"/>
　吳師道<lb/>
　　<hi>字正傳婺州蘭溪人自羈丱知學即善記覧工詞章因讀宋儒眞徳秀遺書慨然有志於為己之學</hi>
　　<hi>質之同郡許謙謙復之以理一分殊繇是心志益廣造履益深登至治元年進士第授高郵縣丞調</hi>
　　<hi>寜國路録事遷池州建徳縣尹錚然有聲中書左丞吕思誠侍御史孔思立列薦之召為國子助教</hi>
　　<hi>其為教一本考亭而遵許衡之成法六館諸生咸謂得師以禮部郎中致仕終於家所著有易詩書</hi>
　　<hi>雜説春秋胡傳辯及文集若干卷</hi>
　　賦苕溪漁歌送殷尉之烏程<lb/>
苕溪多漁村渺渺連震澤歸舟聞扣舷清唱烟水隔聲<lb/>
<pb n="KR4h0158_WYG_083-26b"/>
隨晩風長響入秋山碧官曹閒無事聴之聊自適翛然<lb/>
滄浪思恨不同泛宅如逢𤣥真子應問金華客<lb/>
　　老翁行<lb/>
老翁手插標泣售官道邊自云八口家貨易支凶年婦<lb/>
人二斗粟兒子一餉錢少壯猶有歸老者當棄捐逃生<lb/>
欲他適四境同騷然流尸穢江波累骨明丘山閩中稍<lb/>
云樂瘴癘多不還逺近一死同去去勿復言春深四野<lb/>
緑流水鳴空田饑魂耿難招日莫愁凄烟聖王養四海<lb/>
<pb n="KR4h0158_WYG_083-27a"/>
菑患仍安全骨肉老不分丘墳死相連傷哉見此事慘<lb/>
怛中心酸<lb/>
　　鴻門宴<lb/>
花膺繡膊帕抺額勇士如雲森劍㦸沛公對酒顔如灰<lb/>
主人重瞳光照席重瞳座上身如寄巵酒未吞心巳醉<lb/>
醉酣不辨真天人百萬貔貅眼中睡春融玉帳香風開<lb/>
嗚嗚帳下筝琶哀目前等作萬口計軍聲四面歡如雷<lb/>
沛公唯諾非無意就中暗擊秦天地此時可想聴得異<lb/>
<pb n="KR4h0158_WYG_083-27b"/>
四面軍聲皆漢騎<hi>按吳正傳歌行有鴻門宴及姑蘇臺章華朝陽戱馬共五詩其四首巳見</hi>
<hi>之於貢泰甫集内即此一首亦莫定果為吳作否姑存之</hi>
　　柬王文學<lb/>
有客空齋歎不歸鄉心二月亂於絲杏花深巷春風夢<lb/>
茅屋荒田夜雨詩天氣未佳冝且住人生行樂竟何時<lb/>
乞君安得千壺酒爛飲狂歌慰别離<lb/>
　　再和鹿申寺吳存吾韻<lb/>
十年不到雲間寺白石清泉笑俗塵環壁詩存蒼蘚古<lb/>
<pb n="KR4h0158_WYG_083-28a"/>
空山鹿去野花春舊僧零落多歸塔刧火蕭疎近失隣<lb/>
好事主人能醸酒從今来往不辭頻<lb/>
　　衢州超化寺<lb/>
南朝老屋半傾欹尚想諸賢㑹集時閣外雲山天歴歴<lb/>
城頭風雨樹離離渡江疋馬空成夢冒雪孤鴻自足悲<lb/>
頼是同行非俗子僧寮借紙録殘碑<lb/>
　　寄題留山道館<lb/>
㡬處燒丹詫葛翁留山今復見新宫神仙自愛無人識<lb/>
<pb n="KR4h0158_WYG_083-28b"/>
樓館誰令有路通碧水帶花来洞口玉笙隨鶴度雲中<lb/>
更尋履石依稀迹轉覺幽深興未窮<lb/>
　　佳山水亭<lb/>
百年老屋半蒼苔一日佳哉舊觀囘浮世何曽改山水<lb/>
高懐聊復寄亭臺夜深漁艇簷頭宿日落僧窻竹裏開<lb/>
此去京華踏塵土時時還有夢飛来<lb/>
　　錢舜舉畫卷<lb/>
不向東風開酣霜拒秋冷紅白為誰妍自照滄浪影<lb/>
<pb n="KR4h0158_WYG_083-29a"/>
　　次韻晉卿北山紀遊<lb/>
一壑風烟自可留十年湖海漫曽遊短衣射虎真堪樂<lb/>
莫恨将軍老不侯<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_083-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷八十三<lb/>
</p>
<p>
</p>
  </div>
<div>
<head>宋元詩會卷八十四</head> <lb/>
    <p>
<pb n="KR4h0158_WYG_084-1a"/>
欽定四庫全書<lb/>
　宋元詩會卷八十四<lb/>
　　　　　　　　　　　兵部主事陳焯編<lb/>
　杜　本<lb/>
　　<hi>字伯原臨江之清江人博學善屬文江浙行省丞宗相呼喇穆爾得其所上救荒策大竒之力薦於武</hi>
　　<hi>嘗被召至京未㡬歸隠武夷山文宗在南邸時聞其名及即位以幣徴之不起至正三年右丞相托</hi>
　　<hi>克托以隠士薦召為翰林待制行至杭州復稱疾固辭所著有四經表義六書通編十原等書年七十</hi>
　　<hi>五卒學者稱為清碧先生</hi>
<pb n="KR4h0158_WYG_084-1b"/>
　　寄仲𢎞<lb/>
老来自愛黄叔度少日真期魯仲連高臥獨無田二頃<lb/>
曵裾誰有客三千浪波渺渺浮鷗鳥白日翩翩換嵗年<lb/>
却憶江東楊少尹劇談終夜不成眠<lb/>
　　用韻贈相士<lb/>
武夷九曲好清流且櫂扁舟試一遊高挽藤蘿捫翠壁<lb/>
緩穿竹樹問丹丘黄金徒貴誰求馬白石空歌自飯牛<lb/>
盛世鳯麟如要識莫耽幽討更遲留<lb/>
<pb n="KR4h0158_WYG_084-2a"/>
　　題小景<lb/>
秋雲滿地夕陽㣲黄葉蕭蕭雁正飛最是江南好天氣<lb/>
村醪初熟蠏螯肥<lb/>
　何　中<lb/>
　　<hi>字太虚撫之樂安人少以古學自任𢎞深該博諸先逹皆推服之至順間江西行省平章全岳柱聘</hi>
　　<hi>為龍興郡學師未㡬卒所著有易類象書傳補遺知非堂藁共三十九卷</hi>
　　穆山山中<lb/>
江南有丘壑我生良獨閒秋風二三友朅来遊兹山山<lb/>
<pb n="KR4h0158_WYG_084-2b"/>
深不見寺但見飛泉寒蛇行兩山掖天風鳴珮環青煙<lb/>
從何来墮我前林端未知有徑否鐘磬猶未殘長歌萬<lb/>
谷應仰見數峯攢紆徐縁澗入側步寒雲闗豁然得空<lb/>
曠聊復解破顔殿静蘚花潤松危鶴聲乾僧寶炯數珠<lb/>
相我盤礴觀大開雙白眼應接㡬青鬟<lb/>
　　烏石山天王寺<lb/>
天王小精廬山角臨城闉古稱藩服雄畢竟環相陳塔<lb/>
影六七枝瓦縫千萬鱗烟明南臺樹潮壯方山津老僧<lb/>
<pb n="KR4h0158_WYG_084-3a"/>
肯前揖似余異人人指㸃壁間畫脩廡行逡廵觀音大<lb/>
自在維摩妙悲顰蒼然古木陰寒山若可親板扉㡬尊<lb/>
者一一皆風神老僧太息言刼餘偶遺珍從今㡬年算<lb/>
此壁終成塵余笑謂老僧子意亦良勤適見俄巳失當<lb/>
悟無還真<lb/>
　　戊子十一月二十四日拜疊山先生于雙桐驛葢<lb/>
　　　先伯見山同丙辰理宗親擢也先生叙舊好言<lb/>
　　　同心焉明日中賦詩為别<lb/>
<pb n="KR4h0158_WYG_084-3b"/>
吳門白日落孤妾悲洞房徙倚無所歸朔風滿羅裳昔<lb/>
為春栁陰今作秋菊黄芳景不速盡妾心與俱長逝者<lb/>
魂魄在九京共徜徉粲粲河吐水蕭蕭天雨霜出門即<lb/>
逺道死生永相望<lb/>
　　遊芙蓉山<hi>二首</hi>
十里五里石一歩一長嗟行行山轉高悠悠日将斜縈<lb/>
折抵深谷直下十數家来往自成村桃栁映桑麻崖杉<lb/>
老絳葉石㯶垂枯花陰凝四時雪陽燄一川霞誰令余<lb/>
<pb n="KR4h0158_WYG_084-4a"/>
到此幽意浩無涯行将辦畚鍤来此耕山畬<lb/>
岧岧青芙蓉峻秀琢寒玉危流千丈飛鏗鍧石相觸幽<lb/>
閟魚龍宫荒寒霧雨蓄凄神不可留前登散遐矚參差<lb/>
雜花動香氣汎深谷日照丹霞開萬峯洗晴緑同心有<lb/>
長鑱緩尋靈藥斸葛仙早見招庶得從所欲<lb/>
　　嵗晩詠懐<lb/>
天霜不停威寒韭日以槁厲飈竟吹脱未許依叢老南<lb/>
山多白石終嵗常皜皜乃知得至静超然全所保妄盡<lb/>
<pb n="KR4h0158_WYG_084-4b"/>
無非天心寜不違道凋落奚足懐鍾山有神草<lb/>
　　松野即事<hi>二首</hi>
娛心仗老笻細數諸峯影㣲烟過前樹淡日在半嶺幽<lb/>
鳥識歸宿遑恤雲路永㝠鴻各有見日邊半行整出處<lb/>
無定期是非諒難省<lb/>
山窻一叢蕙脩葉吐紫蕤或云斷續花我亦豈敢疑楚<lb/>
澤多芳草真偽奚難知浮俗尊虛名君子傷令姿博觀<lb/>
貴自得清芬良在兹<lb/>
<pb n="KR4h0158_WYG_084-5a"/>
　　白馬篇<lb/>
㝠㝠子規林蕭蕭緑楊路白馬誰家兒揚鞭西南去去<lb/>
去知何為不辭塗濘苦陰陽速相禪乾坤㡬新故丈夫<lb/>
慎馳騖出門巳難歩悠悠獨鳥沒霧暗連村樹<lb/>
　　文江夜舟<lb/>
北斗一何渇下飲空江流南雁知何愁相喚不自休東<lb/>
浦征人歸孤燈出籬幽西淵捕魚急飛火走一舟漢皇<lb/>
極寛仁今年租税憂有生一擾擾吾道更悠悠<lb/>
<pb n="KR4h0158_WYG_084-5b"/>
　　曉發辭夫磯時李泂溉之先行<lb/>
荻暗鷄鳴村平皋下殘月參差隣舫語艣聲帶潮發露<lb/>
華望中白蓬陰散秋髪沙鳥知曙鳴海雲上空滅念我<lb/>
前行友青山巳飛越遲爾及相攜無嗟賞心歇<lb/>
　　龍潭阻風夜興<lb/>
水宿滯前期前津北風惡林寒燈影深莎雞滿籬落荒<lb/>
忽寄孤迥凄清愧離索年光星河轉夜氣衣裘覺乍駭<lb/>
勁翮翻俄驚大魚躍潮痕侵栁根移船避沙閣<lb/>
<pb n="KR4h0158_WYG_084-6a"/>
　　早發東阿午經東平晩宿汶上是日雪<lb/>
嚴裝齊地曉投館魯鄉暮天寒客心速雪下車聲遽迷<lb/>
獸出桑畦流人披野路淺靄須城山斜橋汶津樹前聖<lb/>
有遺業惝惘經行處荷蓧與耦耕何其得深趣<lb/>
　　早起<lb/>
覺来日巳升花梢衆禽語何許白浮萍池間散還聚起<lb/>
見梅花空夜来㡬更雨魚行春到水草暖香在露溪上<lb/>
人語喧樵薪滿沙路<lb/>
<pb n="KR4h0158_WYG_084-6b"/>
　　菊<lb/>
我耕不半畆黄花列千叢蕭條變衰時一夕萬里風立<lb/>
孤不作難英英異風骨君看牆東客夜寒步霜月<lb/>
　　春風如少年效程漢翁<lb/>
春風如少年狂逐無定處垂楊曲江堤細草東郊路秪<lb/>
言今似昔不悟新非故流水何時歸殘鶯數聲暮<lb/>
　　招仙觀<lb/>
逶迤溪南路窅窕招仙谷空堂兩道人殘棋映深竹一<lb/>
<pb n="KR4h0158_WYG_084-7a"/>
葉響疎籬雙鴉啼高屋出門隨歸人逺燒在山麓<lb/>
　　發新淦金水亭<lb/>
振衣上野航囘首謝山阪日淡秋水空風清片帆逺沙<lb/>
光侵岸發峯影隨人轉前渡烟火深離亭路今緬<lb/>
　　淮安道中<lb/>
鐘聲起前林悠悠向南客天垂大野高月淡行路白雞<lb/>
犬淮上村雲霞海邊色舊時塞垣地来往人馳驛<lb/>
　　漢宫春<lb/>
<pb n="KR4h0158_WYG_084-7b"/>
君不見漢宫六六多佳麗露花半染雲裾翠少翁招得<lb/>
夫人魂孤鸞夜啼月波墜趙家姊妹専風流雙蛾不識<lb/>
人生愁芙蓉並蒂欹一朶西風青鳥徒離憂飛龍翩翩<lb/>
上天去雲幕椒房土花雨墮膩埋脂恨未消香魂尚寄<lb/>
寒莖舞人間炎日焦衆芳肯隨葵藿来傾陽柔情幽怨<lb/>
透地脈烟幃寂寞强成妝誰吹舊曲緑雲切寸心婉婉<lb/>
應愁絶緑羅㡬疊御賜衣紅綃半㸃守宫血空留媚臉<lb/>
栖餘妍遥憶羊車望幸年至今一片巫山雨化為飛淚<lb/>
<pb n="KR4h0158_WYG_084-8a"/>
徒澘然故家陵苑孤雲外緑樹如雲草如海殷勤惟有<lb/>
虞美人同向牆陰弄晴靄<lb/>
　　春怨<lb/>
洛人傾國賞牡丹東家繡轂西家園黄鸝紫燕新得意<lb/>
柔雲如酥花迷魂遊人寂寂歸何處花亦年年占風雨<lb/>
江南却遇李龜年蘇州空感楊開府誰吹玉笛斷人腸<lb/>
斜橋淺淺流水香惟有千年老銅狄看盡人間㡬夕陽<lb/>
　　冲虛宫景真堂<lb/>
<pb n="KR4h0158_WYG_084-8b"/>
怡山東麓堂静深欲尋真景真難尋華鐘時發貞明韻<lb/>
秀木逓縣天監陰天風飂飂吹余髪戲綰幽藤作條脱<lb/>
騎鳯簫驚烏石雲降龍劍照鼔山月丹爐藥竈長周旋<lb/>
六時采擷三芝鮮蓬莱書札失幽約㡬度歸潮深碧烟<lb/>
　　秋夜長<lb/>
雲浪流碧虛雨花散前除西風紅葉石欄曲盡併寒聲<lb/>
歸綺疏囘文讀罷雙蛾歛城上啼烏稀漏㸃東家嬌小<lb/>
乍迎郎沈水銀篝殘晩妝燈裏鏡臺閒自照紅顔相似<lb/>
<pb n="KR4h0158_WYG_084-9a"/>
夜偏長<lb/>
　　高囦春冬歌<hi>二首</hi>
春風東来汎幽谷出門一笑人間緑新雨池塘栁帶鶯<lb/>
嫩雲洲渚沙眠犢一蓑一笠東西村天高地下斯人存<lb/>
歸来醉醒聊隨意翠樹無言花滿門<lb/>
寒鴉萬㸃落葉赤山風蕭蕭野日白池上梅花俱有情<lb/>
林間茅舍元無客人言梅花知嵗寒花亦偶然氷雪間<lb/>
向来羣芳冷欲盡蘭芽巳動春將還<lb/>
<pb n="KR4h0158_WYG_084-9b"/>
　　幽尋<lb/>
意適可幽尋天空晩氣沈鷗飛一川迥花落五雲深庾<lb/>
子江南恨瓊奴柱下吟野風吹我老鴻雁有餘音<lb/>
　　晩興<lb/>
雁背霜花落吟悲興自如天虚鱗甲動山老鬢毛疎斷<lb/>
隴暮歸客寒溪人自漁蒼茫閉籬落政爾緩驅車<lb/>
　　喜雨<lb/>
雲葉来西北風聲乍疾徐㝠㝠天下雨湛湛圃中蔬書<lb/>
<pb n="KR4h0158_WYG_084-10a"/>
傳堪經世乾坤且助鋤欲言無與領獨立看芙蕖<lb/>
　　竒石<lb/>
竒石争迎立青杉互引前泠泠兩溪水淡淡一峯烟閒<lb/>
作題巖字時逢採藥仙蒼崖忽陡絶松影一蕭然<lb/>
　　山中<lb/>
何處征徭急兹山水石竒鳥鳴新葉長磴仄斷雲移趺<lb/>
坐天正碧起行風自遲徑穿松罅去巾袂罥蛛絲<lb/>
　　南居寺<lb/>
<pb n="KR4h0158_WYG_084-10b"/>
閉户未從容出門誰適從聊隨碧溪轉忽與白鷗逢小<lb/>
雨十數㸃淡烟三四峯幽尋趣未巳山寺巳鳴鐘<lb/>
　　病中感懐<lb/>
多病他鄉外孤懐始覺愁山圍雙露曉門閉一蟬秋遇<lb/>
合馮生鋏勲名季子裘悠悠耦耕者端暇為人謀<lb/>
　　陳家源<hi>二首</hi>
恐為仙源裏山從洞口開茅簷無客到稚子怪人来塘<lb/>
緑魚迎日林清鳥啄苔欲令幽賞足石道泝縈迴<lb/>
<pb n="KR4h0158_WYG_084-11a"/>
翠霧斷崖側丹霞流水西竹從幽處宻松自古来欹落<lb/>
葉半藏路清風時滿溪仙家元不逺未許衆人知<lb/>
　　立秋夕作<lb/>
但覺焦原苦何當沛澤流夕風㣲報響古木暗蔵秋生<lb/>
事㝠難測閒心逺作愁亂山高下碧烟靄淡浮浮<lb/>
　　送人歸臨川<lb/>
金河疎栁外去櫂響流澌為客有歸日送人愁别時寒<lb/>
雲隨雁逺南雪到山遲舊隠書無恙行蔵莫豫期<lb/>
<pb n="KR4h0158_WYG_084-11b"/>
　　江中<lb/>
挂席亂驚湍曾過此渡難潮歸揚子晩山入秣陵寒聴<lb/>
語知鄉近㤀年計日寛穏行隨夜泊烟火滿江干<lb/>
　　鄱陽湖中除夕<lb/>
除夕生能㡬誰無骨肉親望鄉偏恨路在逺欲遺身湖<lb/>
雪殘波岸船燈獨夜人淹旬須一月珍重故園春<lb/>
　　辛亥元夕<lb/>
頑坐故貪黙忽行時自言寒沙梅影路㣲雪酒香村時<lb/>
<pb n="KR4h0158_WYG_084-12a"/>
序鬢髪改人家童稚喧街頭試燈候不到郭西門<lb/>
　　贈李仲元<lb/>
曾逢偏意悟顔面費追思把酒忽相語計年深自悲亂<lb/>
山蔵路逺秋水去城遲若到寒溪上教兒䕶菊籬<lb/>
　　别唐仲謙<lb/>
記名長似識相見始慚非每到極言罷却欣幽聴稀日<lb/>
明山氣改江静水痕歸添得今朝别城陰空掩扉<lb/>
　　水口夜思<lb/>
<pb n="KR4h0158_WYG_084-12b"/>
牢落不成寐荔陰寒石磯潮生灘響盡海近夜凉歸旅<lb/>
思隨時改鄉音逐逓非燕南與粤北祗足費征衣<lb/>
　　吳仲谷来喜雨<lb/>
山居難適俗到縣動經年偶出成竒事相看各粲然酒<lb/>
深孤榻外燈淡小樓偏草草荀陳夕他時尚有傳<lb/>
　　除夕<lb/>
歴歴諸除夕蘧廬是處安翻因歸路近始覺到家難浦<lb/>
隔雁聲落篷孤燈影寒家人應共説賔閣尚盤桓<lb/>
<pb n="KR4h0158_WYG_084-13a"/>
　　送李仲章逺遊<lb/>
風笛無聲笑指空出門誰碍更求通一帆千里客何逺<lb/>
王氣雄圗江自東赤壁驚烏飛夜月衡陽歸雁落秋風<lb/>
人間興廢不須問詩在江潭栁影中<lb/>
　　秋懐<lb/>
萬壑東歸晝夜流人間自是本無愁不悲白骨塌秋井<lb/>
尚恨華屋歸山丘此事直須一杯酒只今何用萬里侯<lb/>
明朝且可尋黄獨荷鍤徑往西山秋<lb/>
<pb n="KR4h0158_WYG_084-13b"/>
　　雨中<lb/>
炎夏如秋氣巳遷老天竒變亦多端山横北牖陰雲合<lb/>
人對南山暮雨寒江海窮居無米易古今隨意得詩難<lb/>
巖花落盡幽禽語坐擁千林俯碧欄<lb/>
　　八月二十八日<lb/>
黄竹哀歌世偶傳佳期應待後千年曲江宫外看蒲栁<lb/>
凝碧池邊聴管絃古往今来人化鶴天長地久帝為鵑<lb/>
蓬莱水淺應聞似徐福歸舟已失仙<lb/>
<pb n="KR4h0158_WYG_084-14a"/>
　　次韻彭希爽吳景傳約遊穆山<lb/>
穆山祗在白雲隈擘石為門任去来兩澗寒聲通法席<lb/>
數峯秋影散香臺林蔵僧梵含風逺嶺隔山樵戴月囘<lb/>
此地能令高興别中秋時近桂初開<lb/>
　　舟中<lb/>
竦立去帆波渺渺深籠寒靄樹稀稀象牙潭上風初急<lb/>
龍霧洲前雪亂飛山掩孤鐘分響到沙明叢雁逐行歸<lb/>
雕房熾炭行時令阿那痴漁擁斷磯<lb/>
<pb n="KR4h0158_WYG_084-14b"/>
　　題崔伯明詩卷<lb/>
海底珊瑚不易收俄然在手醒雙眸媧皇煉石天無縫<lb/>
織女機絲月共秋一草作花生自别三年刻楮巧堪羞<lb/>
客窻燈影誰為伴雨響空欄徹夜流<lb/>
　　酬揭曼碩贈别<lb/>
来日君還在我前歸時我獨占君先氷寒斷道鳴駝外<lb/>
雪暗空村落雁邊畫省諸公扶日月南州孤客記山川<lb/>
松聲多處黄精好舉手青霞始學仙<lb/>
<pb n="KR4h0158_WYG_084-15a"/>
　　秋夜獨立有懐<lb/>
秋老谿貧獨夜時邛枝移徧響蟲飛山城鼓疊月生海<lb/>
林屋燈寒風動扉帶雪闗河人别久隔天書札雁来稀<lb/>
㤀情每有難㤀者黄葉一庭霜滿衣<lb/>
　　偶成<lb/>
初啼山鳥篆香斜荏苒明時翫嵗華三日雨深春在水<lb/>
一林烟濕暖生花尋盟舊卷鈎簾展開禁新醅隔竹賒<lb/>
却憶去年歸漸近半篷殘雪上寒沙<lb/>
<pb n="KR4h0158_WYG_084-15b"/>
　　陳虚一尊師山房雨後<lb/>
一片閒心倚石壇千峯向背碧當軒海門雨氣縣虹影<lb/>
洞府香風粲鶴言絶艷槿花深映户生紅荔子宻圍村<lb/>
早知千里移家近久辦黄岡十畆園<lb/>
　　新淦阪步作<lb/>
松筠色潤翠成圍鵞鴨聲多水漸肥隔縣販人争野路<lb/>
迎年浣女試新衣暖烟黄栁知春到殘雪青山伴客歸<lb/>
茅屋酒旗隨處有悠悠世事儘相違<lb/>
<pb n="KR4h0158_WYG_084-16a"/>
　　閤早山<lb/>
兩崖松竹緑蕭蕭時聴巖陰響野樵鶴信蚤歸題籙客<lb/>
蜂房分綴鍊丹寮晉時月在淦源淺粤國雲通勾漏遥<lb/>
仙馭肯㤀橋鼎地鳯笙清夜落璿霄<lb/>
　　夕陽<lb/>
斜陽盡入笛聲中兩岸樵漁一水通楊栁巳疎楓漸落<lb/>
黄花渾未識秋風<lb/>
　　㣲雨<lb/>
<pb n="KR4h0158_WYG_084-16b"/>
一天㣲雨濕芳塵紅緑相依㡬處春家在海棠花下住<lb/>
傷心長是未歸人<lb/>
　洪希文<lb/>
　　<hi>仙游人其父名巖虎字徳章宋咸淳丁卯貢士工詩有軒渠集希文其仲子也希文詩學得諸家傳</hi>
　　<hi>故以續軒渠名集薊子列傳曰兒識父母軒渠笑悅希文從父匿萬山中倡和朝晩燒芋咬菜人或</hi>
　　<hi>不知無愠色也生前至元庚辰卒至正乙巳夀八十有六實與元代相終始云</hi>
　　送林景惠興化教諭<lb/>
朝遊夾漈山漈水何漣漪暮登石門山山石亦差差水<lb/>
<pb n="KR4h0158_WYG_084-17a"/>
石太古色山人去何之君今遊此山為余訪頽基多謝<lb/>
炊藜翁七略今有歸矧兹十室邑文獻猶庶㡬君子樂<lb/>
育才薪槱理不遺白袍久延佇獨立風披披煦之以惠<lb/>
風暢若春陽熈前程雖云邁来者猶可期<lb/>
　　貧甚食草具作<lb/>
赤莧赤如脂苦蕒甘如飴盤登惡草具味等薇與芝賢<lb/>
哲逝巳逺昧昧余所思伊人既㤀世此外皆若遺梁肉<lb/>
世豈乏飽死黄脗兒千金洼渥種嵗晩鳴枯萁尚餘耽<lb/>
<pb n="KR4h0158_WYG_084-17b"/>
書癖不與塵土緇此樂豈在外簟瓢猶山雌<lb/>
　　龜洋僧越浦造寜海東際橋姪清甫為求詩以壯<lb/>
　　　其事<lb/>
我昔攜二客涉此春江潯春江渺無際下有魚龍吟行<lb/>
客日巳晩夾岸菰蒲陰滄江見舟子招招勞予心我家<lb/>
山之陽我友山之岑懐哉不得往黄鳥鳴空林向㣲塵<lb/>
外人慨此將焉任欲立萬嵗功豈憚嵗月深刺手斸巨<lb/>
鼇纍址重淵涔雲濤鼓韶濩共爾澆煩襟吾鄉鄒魯鄉<lb/>
<pb n="KR4h0158_WYG_084-18a"/>
人物多華簪寥寥䜟緯語桓譚非所欽為謝金仙子氣<lb/>
化無古今逝將紀江漢相國生自<hi>闕</hi>
　　續聶夷中傷田家<lb/>
貿貿丘麥秀蝡蝡吳蠶生㣲行執懿筐亦既受厥明上<lb/>
焉給王賦下焉紓官征豈為饑寒念所念瘡痏平哀哀<lb/>
生理窄了了無餘贏惻怛夷中詩萬古田舍情<lb/>
　　題聖墩妃宫湄洲嶼<lb/>
我昔䌫舟謁江干曽覿帝子瓊華顔雲濤激射雷電集<lb/>
<pb n="KR4h0158_WYG_084-18b"/>
殿閣硉兀魚龍間此洲仙島誰所構面勢軒豁規層瀾<lb/>
壺山峙秀倒影入乾坤擺脱呈倪端粉牆丹桂輝掩映<lb/>
華表聳突過飛巒湘君小水幻靈骨虞帝跡逺何由攀<lb/>
銀樓玉閣足官府忠孝許入巫咸班帝憐遐陬雜鯨鰐<lb/>
柄授水府司人寰五雲殿䆳嚴侍衛仙衣法駕朝天闗<lb/>
危檣出火海浪破神鬼役使㤀險難靈旗毿㲚廣樂振<lb/>
長風萬里翔孔鸞平洲逺嶼天所劃古廟不獨誇黄灣<lb/>
至人何心戀桑梓如水在地行曲盤升階再拜薦脯藻<lb/>
<pb n="KR4h0158_WYG_084-19a"/>
不以菲薄羞儒酸日談書史得少暇石橋潛度凭雕欄<lb/>
詩成不覺肝膽醒松檜蓊薈鳴玦環騎鯨散髪出長嘯<lb/>
追逐縹緲乘風還<lb/>
　　春寒無炭<lb/>
古人坐客寒無氊我今為客寒無烟東風兼領𤣥㝠權<lb/>
今年春寒過去年梅子含酸實未堅薺麥雖茂胎未全<lb/>
海棠羞澀開紫綿山南山北無杜鵑詩翁縮頸聳兩肩<lb/>
元龜守殻凍不前吟成呵硯氷尚堅毛頴蹇劣非張顛<lb/>
<pb n="KR4h0158_WYG_084-19b"/>
喚起石鼎句再聫倚牆道士鼻息喧此時得酒真解仙<lb/>
博取一醉尚可憐君不見雲安斗水直萬錢杜陵雖老<lb/>
性命縣畫灰對雪思悄然忍寒披絮夜不眠牛頭何日<lb/>
雙錦纒<lb/>
　　飯牛歌<lb/>
牛吒吒蹏趵趵枯萁囓盡芳草緑自晡薄夜不滿腹擷<lb/>
菜作糜荳作粥飼饑飲渇兩巳足脫紖解銜就茅屋不<lb/>
愁饑腸當轆轆風簷獨抱牛衣宿丁男長大牛有犢明<lb/>
<pb n="KR4h0158_WYG_084-20a"/>
年添種南山曲<lb/>
　　惜春吟<lb/>
去年醉倒百花傍旁人拍手笑我狂從今花酒兩無分<lb/>
一春正坐讐書忙先生讐書未肯出詠栁題花閒度日<lb/>
朝来着步花巳空搔首東風長太息<lb/>
　　聴琴歌<lb/>
疎簾曲檻蘋風凉細腰美人藕絲裳神閒氣定丰度逺<lb/>
玉指纎纎彈履霜喬林鶯囀日卓午幽澗泉鳴夜未央<lb/>
<pb n="KR4h0158_WYG_084-20b"/>
孤鸞别鶴生暗恨毋以氷炭置我腸<lb/>
　　曉行途中書事<lb/>
㝠發昧所適東西覺惘然門敲村店酒鐘落客津船猿<lb/>
呌荒山月雞號墟里烟囘思在家日日晏尚高眠<lb/>
　　穫稻<lb/>
雲散水㣲茫千畦萬隴黄罄腰勞日少鼓腹樂時長處<lb/>
處聞雞犬家家足稻粱太平本無象新釀甕頭香<lb/>
　　夀峯翫月<lb/>
<pb n="KR4h0158_WYG_084-21a"/>
素娥准勅六丁擎下照塵寰似水晶河漢無雲天萬里<lb/>
溪山不夜月三更蓬莱弱水何曽隔玉宇瓊樓只此明<lb/>
今夜夀峯峯絶頂與君端坐細推評<lb/>
　　清明遊陳氏園亭<lb/>
村村花栁豔晴川百五時光不暫延緑暗園林尚佳節<lb/>
清明亭館自新烟喜逢熟食傳遺老怕着新衣學少年<lb/>
惆悵東欄花似雪人生底處勝樽前<lb/>
　　春晩同數客遊靈巖廣化寺書所見<lb/>
<pb n="KR4h0158_WYG_084-21b"/>
塔外青山匝四圍澗邊流水繞松扉白雲一塢僧長住<lb/>
紅杏數枝春漸稀雨足人牛耕曠野山深鳥雀哢晴暉<lb/>
長廊響屧皆明禁口自㤀言心自非<lb/>
　盧　琦<lb/>
　　<hi>字希韓惠安人至正二年進士十二年稍遷至永春縣尹賑饑減歛勸農興學其邑大治鄰境仙遊</hi>
　　<hi>盗發琦適在其縣盗遥見之羅拜曰此永春大夫也為大夫百姓者何幸之大乎吾邑長用暴毒驅</hi>
　　<hi>我故至此耳琦立馬喻以禍福衆皆拔刃請縛其酋以自新琦許之酋至械送帥府自是威惠行於</hi>
　　<hi>境外安溪賊數萬来襲永春琦召邑民喻之曰汝等能戰則與之戰不能戰則我當獨死之耳衆皆</hi>
<pb n="KR4h0158_WYG_084-22a"/>
　　<hi>感憤曰使君何言也使君父母我民赤子其忍以父母畀賊耶因踴躍争奮大破之賊遁去時列郡</hi>
　　<hi>多䧟於賊獨永春宴然十六年改調寜徳縣尹</hi>
　　題待月亭卷<lb/>
郡西古招提樓臺跨城邑小亭僅數椽日斜晩凉入君<lb/>
侯魯此遊徘徊松下立開樽待明月月来海風急俗韻<lb/>
忽巳消素光良可挹天容萬里浄露氣千松濕酒䦨賔<lb/>
客歡詩就鬼神泣蹇余塵土蹤驅馳慚靡及時来弄清<lb/>
暉每擬續佳什文園多病早浣花百憂集願言問嬋娟<lb/>
<pb n="KR4h0158_WYG_084-22b"/>
何當謝羈縶<lb/>
　　題陳允中山居<lb/>
山妍雨初暗洞窈雲常暝琤琤碧澗流落落青松影遊<lb/>
咏有高人誅茅臨複嶺開窻嵐翠香展卷白日永興来<lb/>
即吟詩客至但烹茗抱琴戒出遊蕙帳夜深冷<lb/>
　　贈白雲<lb/>
白雲亦何閒竟日不下山時從脩竹裏相伴一僧還悠<lb/>
悠覆松頂渺渺歸岫間奔走塵俗者視君何厚顔<lb/>
<pb n="KR4h0158_WYG_084-23a"/>
　　白雲精舍<lb/>
幽齋白雲裏苔徑隠林樾空堦落葉多深竹書聲歇嵐<lb/>
光翠以流爐烟暝常結凉飈拂長林猶疑絃吹發<lb/>
　　蒋阜叢林<lb/>
沈沈青蓮宇隠隠聞疎鐘桂殿荒蘚碧蘭堦落葉紅水<lb/>
聲出溪竹石瀬鳴寒松東林有佳興解綬来相從<lb/>
　　禪巖夕照<lb/>
空巖夕照沒寒棲野僧定歸鳥帶殘光連雲下蘿逕禪<lb/>
<pb n="KR4h0158_WYG_084-23b"/>
房掩暮山楓林起烟磬幽人獨去来高軒足清興<lb/>
　　鞦韆<lb/>
緑窻美人閉深院燕語鶯啼春事半畫欄睡足四無人<lb/>
空與東君説幽怨綵繩嬝嬝挂青烟羅襪纎纎翻翠袖<lb/>
紅妝高出牆頭花繡帶斜飛亭際栁香風蕩漾春誰主<lb/>
願學飛仙飛不去黄昏溪月浸梨花背立鞦韆悄無語<lb/>
　　秋蚊<lb/>
茉莉堂前月華吐飛蚊擾擾晴雷怒深閨小玉焚椒蘭<lb/>
<pb n="KR4h0158_WYG_084-24a"/>
繡幙穿簾栁花度芙蓉夜臥銀燭滅緑紗如烟罩香雪<lb/>
潛身飛入羅扇風耳畔營營宵不絶瓊肌一咂雨夢囘<lb/>
玉腕斜批守宫血屋外寒蟬自清素夜夜長吟飲花露<lb/>
　　練湖曲<lb/>
練湖七月凉雨過白水蕩蕩紅芙蓉芙蓉紅盡早霜下<lb/>
鴛鴦飛去何匆匆茜裙女兒弄虚碧鳴榔聲斷無消息<lb/>
清波小藻出銀魚落日銀山秋欲滴望湖接山雲茫茫<lb/>
鳥飛不盡青天蒼丹陽使者坐白日小吏開甕春酒香<lb/>
<pb n="KR4h0158_WYG_084-24b"/>
倚欄半醉風吹醒萬頃湖光落天影挂冠何日隠江南<lb/>
短褐綸竿上漁艇<lb/>
　　寄張子震<lb/>
南浦多芳草東風又落花相思頻入夢見説欲囘家竒<lb/>
字從人問新醅為客賒自慚羇旅者猶滯錦江涯<lb/>
　　答王經歴庭訓<lb/>
數日不相見文園病若何山城春事晩竹屋雨聲多幕<lb/>
府官如水門庭雀可羅東家有賀老杖屨肯相過<lb/>
<pb n="KR4h0158_WYG_084-25a"/>
　　遊吳廷用南荘<lb/>
公事多餘暇看山到逺村雲荘依竹見樵徑過橋分野<lb/>
水晴舂碓巖松晝掩門所欣花縣邇歸路任黄昏<lb/>
　　和韻答白明之<lb/>
君厭區區簿領勞詩人相對便揮毫幽居最喜青山色<lb/>
熟睡不知紅日高夜雨江湖談舊事秋風庭院試新袍<lb/>
笑他名利途中客一似扁舟駕海濤<lb/>
　　汀州道中<lb/>
<pb n="KR4h0158_WYG_084-25b"/>
七閩窮處古汀州萬壑千巖草樹稠嵐氣滿林晴亦雨<lb/>
溪聲近驛夜如秋雲間僧舍時聞犬兵後人家盡買牛<lb/>
但得龔黄為太守邊方從此永無憂<lb/>
　　臨河城外别丁景文<lb/>
六月騎馬奔出郭故人相送高洋橋百年古郡千峰遶<lb/>
萬頃平田十里遥客懐欲别且須酒溪月自来何待招<lb/>
後夜相思定何處羣山疊疊雨瀟瀟<lb/>
　　贈片雲上人<lb/>
<pb n="KR4h0158_WYG_084-26a"/>
曽憶相逢月臺下清談猶自帶烟霞避喧却愛山中寺<lb/>
訪舊還尋海上槎石鼎烹茶分野水紙窻敲燭看簷花<lb/>
定知歸去松蘿宻猶向雲間採藥芽<lb/>
　　依韻答歐士中<lb/>
客舍凄凉生緑蕪經年祗傍野人居樽空但買鄰家酒<lb/>
巷僻應回長者車白鳥夢殘楓樹冷黄花香老竹籬疎<lb/>
相逢且莫談離别一别如今十載餘<lb/>
　　病中懐王徳輝<lb/>
<pb n="KR4h0158_WYG_084-26b"/>
憶與故人分袂日遊魚吹浪動新荷一年又見黄花老<lb/>
兩地相思白髪多月落千峰霜滿樹雨餘溪上水生波<lb/>
知君囊底詩偏好寄與茅齋敵病魔<lb/>
　　和朱仲綱赴杭韻<lb/>
客中送子西陵渡落日寒烟滿翠㣲美玉無瑕和氏泣<lb/>
蓴鱸有興季鷹歸江城雁過秋生樹野店雞鳴月在衣<lb/>
壯嵗功名須努力只今搜士到柴扉<lb/>
　　松江道中<lb/>
<pb n="KR4h0158_WYG_084-27a"/>
兩袖西風此地過清秋八月滿烟波秔田萬頃連天逺<lb/>
茅屋千家近水多買得鱸魚供晩餉聴殘稚子唱吳歌<lb/>
年来自笑行蔵拙獨立篷窻對素娥<lb/>
　　題元符宫東秀軒又名日觀<lb/>
茅山山下種玉地道士闢為東秀軒五色彩雲開日觀<lb/>
萬株秋露濕雲根竹園筍出牛穿角松樹年深鶴長孫<lb/>
一道天河横屋過奎光垂地映堂門<lb/>
　　山行雜詠<lb/>
<pb n="KR4h0158_WYG_084-27b"/>
拂拂輕風穀雨初緑楊堤上步紆徐竹林生筍長過母<lb/>
巢燕撲蟲歸哺雛雨散溪流平㟁漲雲開巖樹倚天孤<lb/>
憑誰喚起王摩詰寫入秋毫作畫圗<lb/>
　　再遊南莊<lb/>
飛鳯山南樹色蒼疎籬野屋對蒲塘巖雲掩日收殘暑<lb/>
溪雨迴風生午凉手種晩菘盈圃嫩飯炊新稻滿厨香<lb/>
叩門休認催租吏願借竹林飛羽觴<lb/>
　　題全安莊<lb/>
<pb n="KR4h0158_WYG_084-28a"/>
野老尋真幽更幽僧知敬客喜来遊疎鐘㡬杵江山暮<lb/>
落雁一聲天地秋野鳥有情憐我去林花濺淚為誰愁<lb/>
而今惆悵滄洲别不識重來有日不<lb/>
　　寒夜懐京和韻<lb/>
帝京别久夢相通鬱蔥佳氣凌青空石麟銅雀動凉月<lb/>
玉樓珠箔来天風宫壺龍滴曉漏盡玉階馬滑春雪融<lb/>
錦衣高唱少年子銀甕索酒蒲萄宫<lb/>
　<lb/>
<pb n="KR4h0158_WYG_084-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷八十四<lb/>
</p>
<p>
</p>
  </div>
<div>
<head>宋元詩㑹卷八十五</head> <lb/>
    <p>
<pb n="KR4h0158_WYG_085-1a"/>
欽定四庫全書<lb/>
　宋元詩㑹卷八十五<lb/>
　　　　　　　　　　　兵部主事陳焯編<lb/>
　余　闕<lb/>
　　<hi>字廷心本唐古氏世居武威以父實喇藏布官合肥遂為合肥人母尹氏夢異人至生闕闕墮地時</hi>
　　<hi>髪盡白其性澹無嗜欲不知肉味惟甘六藝學若飴蜜與京兆張恒遊恒乃吳澄弟子善談文理闕</hi>
　　<hi>之學因以絶世擢元統癸酉進士第授同知泗州事治聲大著俄召入應奉翰林文字轉中書刑部</hi>
　　<hi>主事與當路議不合拂衣竟歸復召拜監察御史知無不言言多峭直無忌或勸之稍遜以避禍闕</hi>
<pb n="KR4h0158_WYG_085-1b"/>
　　<hi>弗答改中書禮部員外郎出為湖廣行省左右司往郎中時右丞實喇卜怙權自用會猺蠻反當帥師</hi>
　　<hi>討未有行意闕揚言激之始行旋奉召還翰林待制出僉浙東廉訪司事丁母憂歸隠青陽山中至</hi>
　　<hi>正壬辰天下兵動平章托和爾巴哈統戎淮南承制起闕權淮西宣慰副使分治安慶安慶距城皆</hi>
　　<hi>盗栅也闕從間道入推赤心置人腹中民翕然歸四方来依者甚衆闕知民可用乃帥之破雙港砦</hi>
　　<hi>聲威大振諸砦次第請降則益繕城浚濠修戰具力屯政賊至輒敗却之是時淮西皆䧟惟安慶巋</hi>
　　<hi>然獨存轉淮西行省參知政事尋改左丞賜二品服闕益奮勵誓死報國丁酉冬㓂大集圍城樵餉</hi>
　　<hi>路絶兵出數失利戊戌正月七日城䧟猶率衆巷戰不勝遂自刎死年五十六其妻蔣氏聞之亦率</hi>
　　<hi>其子徳臣女福童赴水死諸将卒從死者千餘人事聞贈淮南行省平章諡曰忠宣</hi>
<pb n="KR4h0158_WYG_085-2a"/>
　　擬古<hi>二首</hi>
昔在西京日縱觀質前聞皇皇九衢裏列第起朱門借<lb/>
問所居誰丞相大将軍平明事遊謁車馬若雲屯芍藥<lb/>
調羮鼎狒狖鑄酒罇頌聲美東魯逸奏出西秦迴風薄<lb/>
蘭氣十里揚清芬東家有狂生容顔若中人謬言擬宣尼<lb/>
幽思切𤣥文著書空自苦名宦乃不振悠悠千載下安<lb/>
有揚子雲<lb/>
昊天轉時律大火西南馳勁商發羣籟白露降嚴威攬<lb/>
<pb n="KR4h0158_WYG_085-2b"/>
衣起視夜明月鑒薄帷翩翩征雁翔唧唧寒蛩悲紅蘭<lb/>
委芳采柏葉亦離披喬喬千丈松孤生泰山隈凝霜裂<lb/>
其膚層氷斷其柢摧殘若傾盖蒼翠終不移草木有至<lb/>
性明哲宜戒兹<lb/>
　　白馬誰家子<lb/>
白馬誰家子緑轡縵瑚纓腰間雙寶劍璀璨雪花明甫<lb/>
出金華省還過五鳯城君王賜顔色七寶奉威聲夜入<lb/>
瓊樓飲金罇滿繡楹燕姬陳屢舞楚女奏鳴筝慷慨顧<lb/>
<pb n="KR4h0158_WYG_085-3a"/>
賔從英風四座生一朝富貴盡不如秋草榮黔婁雖貧<lb/>
賤千載有餘名<lb/>
　　天門山<hi>保寜知府楊丹作記</hi>
揚子博地志名山屢出王但言隠彌深崇冠峙嵩梁井<lb/>
絡通遥甸天經列鉅障羣峰如菡萏歴亂發金塘玉壺<lb/>
既嶇崿天門迥開張蜿蜒連紫葢飛泉濺石牀入門蔭<lb/>
脩竹中夏若寒霜靈鳥多異色中林皆妙香耀真啟幽<lb/>
室積石構瑶房萬里秘㝠奥千秋阻秩望惟應學仙侣<lb/>
<pb n="KR4h0158_WYG_085-3b"/>
結桂共相羊<lb/>
　　送劉伯温之江西廉使<lb/>
祖帳依山館車葢何繽紛使君驅駟馬衣上繡成文中<lb/>
坐陳綺席羽觴流薄薰情多酒行急意促歌吹殷况我<lb/>
鄉邦友同館復離羣初暘麗神皋遥望澄逺氛迴鑣望<lb/>
雙闕五色若卿雲蒼茫嵗年徂東西岐路分道長㑹日<lb/>
逺何以奉殷勤惟有凌霜柏天寒可贈君<lb/>
　　秋興亭<lb/>
<pb n="KR4h0158_WYG_085-4a"/>
渉江登危榭引望二川流雙城共臨水兩岸起飛樓漢<lb/>
渚深初緑江皋逈易秋金風揚素浪丹霞麗綵舟登高<lb/>
及佳日能賦命良儔御者奉㫖酒庖人供膳羞一為山<lb/>
水媚能令車騎留為語同懐者倘遊即来遊<lb/>
　　九日鄂渚登高<lb/>
南州理秋祓嘉節協乾陽爰與幕中友臨眺渉崇岡維<lb/>
時天氣肅芬菊已沾霜瑟瑟風振谷凄凄日在房高雲<lb/>
歛楚岫曜景遊川梁㣲徑出丹林列坐泛金觴佳賔未<lb/>
<pb n="KR4h0158_WYG_085-4b"/>
會合良會安可常英曹幸文雅獻酬寜計行預恐還吹<lb/>
㡌煩君戒太康<lb/>
　　先天觀<lb/>
仙客鍊金地蒼山深㡬重至今龍虎氣猶在琵琶峯峯<lb/>
前石路整金澗垂楊嶺萬壑閟阿宫千秋奉丹鼎日日<lb/>
采三秀人人吹玉笙既要王子晉復命董雙成方朔金<lb/>
門歩春来多自豫青鳥㡬時還銜書寄君去北闕懐美<lb/>
禄南山思逺遊勞心如御水東去復西流<lb/>
<pb n="KR4h0158_WYG_085-5a"/>
　　題虞邵菴送别圗<lb/>
南州山水麗中田嵗事豐時貞文物粲道合朋輩同濟<lb/>
濟衆君子班坐蔭青松迴洲環偃月丹林結綵虹翔鷗<lb/>
方矯矯鳴雁亦嗈嗈即趣情已展染翰思彌工予亦幽<lb/>
栖者纓冠朝北宫披圗誦佳詠邈爾想高風<lb/>
　　送黄紹及第歸江西<lb/>
上林花落盡東門餞别初遊絲横輦道金波溢鏤渠含<lb/>
觴不能飲躑躅此城隅念子正英妙丹泉媚緑蕖翻然<lb/>
<pb n="KR4h0158_WYG_085-5b"/>
阻山岫邈爾問離居芸閣誰同坐蒲編孰共書時應有<lb/>
詞賦為寄北飛魚<lb/>
　　送胥式南還<lb/>
孟冬寒律應原野降繁霜客子倦遊覧結笥還故鄉驅<lb/>
車出城闕旭日縣晶光綺宫上爛爛翠閣後蒼蒼豈無<lb/>
京華志晞景發清揚冨貴在榮遇貧賤有安行恒恐嵗<lb/>
年廹臯蘭凋紫芳君看沙上雁鶱翮乃隨陽<lb/>
　　題施氏西嶼書堂<lb/>
<pb n="KR4h0158_WYG_085-6a"/>
中智貴得性得性非易求羡君淠川曲松竹蔽層丘春<lb/>
秋當佳日兄弟各命儔總轡凌晨術展席面清流參差<lb/>
瓊峯出泓澄綺磧周緗荷承繡宇黄鳥響疏樓起坐玩<lb/>
芳帙為樂鮮優㳺河陽恥巧宦建春壓旅愁安得周公<lb/>
瑾為館孫仲謀<lb/>
　　蘭亭<lb/>
奉節過東鄙總轡臨越墟覽此崇山阿亭榭猶晉餘陽<lb/>
林積珍木禊館流鏤渠㣲風旋輕瀬宛委冩成書秋杪<lb/>
<pb n="KR4h0158_WYG_085-6b"/>
霜露滋清商滿縣隅紅蓮凋綺蘂㣲瀾見躍魚藉芳泛<lb/>
羽觴視聴良有娛逍遥大化内豈必三月初<lb/>
　　自集賢嶺入大龍山<lb/>
皖公標楚甸兹嶺孕竒形翠積樅江滸崇冠吕䝉城戒<lb/>
途入中林平岡駐我旌延望失来術周覽多所經峩峩<lb/>
石窻矗窅窅巖岫㝠離離雲朝隮粲粲樹敷榮闗弓射<lb/>
鳴雁羣谷振弦聲仰憐山人居俯悦洞下耕蒼龍啟春<lb/>
候金虎收光精權家既非學農用或可明願言同載者<lb/>
<pb n="KR4h0158_WYG_085-7a"/>
為爾鑄阿兵<lb/>
　　安慶郡庠後亭讌董僉事<lb/>
鯨鯢起襄漢郡邑盡燒殘兹城獨完好使者一開顔省<lb/>
風降文囿弭節遵曲干雙池夾行徑累榭在雲間天净<lb/>
羣峰出地迥蒼江環霞生射蛟臺雁沒逢龍山開樽華<lb/>
堂上命酌頫危欄主人送瑶爵但云嘉會難豈為杯酒<lb/>
歡樂此罷民安魄淵無恒彩清川有急瀾明晨起驂服<lb/>
相望阻重闗<lb/>
<pb n="KR4h0158_WYG_085-7b"/>
　　送康上人往三城<lb/>
嘗登大龍嶺横槊視四方原野何蕭條白骨紛交横維<lb/>
昔休明日兹城冠荆揚芳郊列華屋文纕被五章乘車<lb/>
衣螭繡貴擬金與張此禍誰所為念之五内傷豎儒謬<lb/>
乗障永頼天降康樅陽将解甲皖口寖開疆耕夫縁南<lb/>
畆士女各在桑念子中林士振策亦有行我聞三城美<lb/>
龍嶺在其傍連林積脩阻下有澄湖光明當洗甲兵從<lb/>
子臥石牀<lb/>
<pb n="KR4h0158_WYG_085-8a"/>
　　七哀<lb/>
殷湯誦罙阻周魯歌東征聖哲則有然我何敢留行斬<lb/>
牲祀怒特釁鼔起前旌野布魚麗陣山鳴鐃吹聲函闗<lb/>
何用塞受降行已成路逢故鄉人取書寄東京寄言東<lb/>
京友勉樹千載名一身未足惜妻子非無情<lb/>
　　八月十五日處州分司對月<lb/>
𤣥武夕始正華月生秋旻金波何穆穆緑桂滿中輪徘<lb/>
徊出西陸照耀此甌閩光流河宿隠氣隨商律振餘輝<lb/>
<pb n="KR4h0158_WYG_085-8b"/>
動軒房紫蘭含㣲津皇天降嘉嵗五政亦已陳樂哉一<lb/>
巵酒允矣同庶人<lb/>
　　安南王留宴<lb/>
将命坐藩服式禮奉國賔賢王重意氣延客列華裀肅<lb/>
肅高堂上圎方饋八珍齊優雜趙女歌曲一何新遺響<lb/>
從風發雕梁落素塵中觴每傳滿眷眷難具陳厚往已<lb/>
有愧懐報恐無因<lb/>
　　黄鶴樓<lb/>
<pb n="KR4h0158_WYG_085-9a"/>
岧嶤黄鵠嶺巋巍構楚材澄江環畫楯連城抗鉛階雕<lb/>
衡朱鳥峙淵井緑荷開隠見長沙渚想望陽雲臺晴霄<lb/>
一仰止輪奐信美哉淮南儻好道日夕化人来<lb/>
　　龍丘長吟贈程子正<lb/>
戰龍起新室羣鳥亦翩翩偉哉龍丘生抱琴歸故山仰<lb/>
視天際鴻俯弄席上絃清音發疏越逸響遺澗泉悠悠<lb/>
鳯翔漢婉婉虬媚川清風自千古何用能草𤣥<lb/>
　　待制張廷美姑阿慶詩<lb/>
<pb n="KR4h0158_WYG_085-9b"/>
葭菼啟望國灼灼詠桃夭操觚染芳藻短髪未勝翹始<lb/>
聆白雪句兼傳黄竹謡蘭萌初映砌春霜已降霄秋榛<lb/>
覆故隴驚蓬颯迴飈金罇與瑶席庶足奉嬌嬈<hi>一作仁嬌</hi>
　　詠古<hi>楊沛</hi>
楊生仕州縣謀國不謀身一朝解印綬歸来但長貧茅<lb/>
茨上穿漏頽垣翳緑榛空牀積風雨蝸牛止其巾辛苦<lb/>
豈足念殺身且成仁<lb/>
　　大别山柏樹<lb/>
<pb n="KR4h0158_WYG_085-10a"/>
竒樹如蛟蜃盤骫上虚空孤生雖異桂半死反如桐香<lb/>
帶金爐氣色映綺錢中靈從后皇服年隨天地終常瞻<lb/>
北枝翠終古鬱蔥蔥<lb/>
　　送王闗赴泗州行捕提舉<lb/>
蒼茫吳楚會縱横淮汳流春水未泮渚芳杜己生洲揚<lb/>
旌朱樓前張獵青山幽獻功效大兕亦致公子裘消揺<lb/>
足為樂何嗟晩不侯<lb/>
　　送李好古之南臺御史<lb/>
<pb n="KR4h0158_WYG_085-10b"/>
都門相送處旭日動蘭暉綺樹鶯初下金溝絮漸飛分<lb/>
驂向逺道把袂戀音徽去去江南陌應看滿路威<lb/>
　　送霍維肅令尹<lb/>
握手蘭宫外朝光滿禁塗山寒知塞近苑静覺鶯疎草<lb/>
草離樽既悠悠征輛驅還應軫時念不羡執金吾<lb/>
　　吕公亭<lb/>
鄂渚江漢會茲亭宅其幽我来窺石鏡兼得眺芳洲逺<lb/>
岫雲中沒春江雨外流何如乗白鶴吹笛過南樓<lb/>
<pb n="KR4h0158_WYG_085-11a"/>
　　宴晴江山拱北樓<lb/>
漢坻開繡閣蕭然似渚宫晴江華楯外列岫綺錢中樹<lb/>
色芳樽綠荷花粉臉紅賢王敬愛客樂宴意何終<lb/>
　　詠絶塵軒<lb/>
網軒開翠崿山水下蔥蘢江中寶牀擁樹杪雕欄紅心<lb/>
融二陣㓕境静六塵空應似青蓮葉齊開緑水中<lb/>
　　壓雪軒<lb/>
軒轅鑄鼎處仙臺成畫圗寒雲生洞渚暝色入蒼梧如<lb/>
<pb n="KR4h0158_WYG_085-11b"/>
霧飄丹閣非烟起玉爐年年漫来此無處挽龍胡<lb/>
　　竹嶼<lb/>
秋水鏡臺隍孤州入淼茫地如方丈好山接會稽長紫<lb/>
蔓林中合紅蓮葉底香何人酒船裏應是賀知章<lb/>
　　送危應奉分院上京<lb/>
峽路傳清警金輿夾綵㫋還如向姑射詎比幸甘泉逺<lb/>
樹紛成幄闗榆始委錢從臣偏寵近載筆幔城邊<lb/>
　　禎祥菊<lb/>
<pb n="KR4h0158_WYG_085-12a"/>
舊花已萎絶新花迺再芳都縁禀金氣特解傲司藏旖<lb/>
旎生殘馥葳㽔出故房應憐蕙草質戢穎委㣲霜<lb/>
　　賦得九里松送吳元振之江浙左丞<lb/>
結駟向青郊松陰九里遥言從天竺寺自度小春橋偃<lb/>
蹇成芝葢蕭森蔭蘭橈相送将何贈期君保後凋<lb/>
　　題果囉羅易之四明山水圗<lb/>
窻中望蒼翠春水起晨霏孤嶂纔盈尺長松未合圍蕭<lb/>
蕭此仙客日日候巖扉念爾空延佇王孫且未歸<lb/>
<pb n="KR4h0158_WYG_085-12b"/>
　　祝蕃逺經歴挽詩<lb/>
逸軌無還轍驚川有怨思蒼苔生舊館素簡委空帷龔<lb/>
勝誰相弔虞翻少見知惟應問道者寂寞薦江蘺<lb/>
　　題蛾眉亭<lb/>
空亭瞰牛渚高高凌紫氛澄江萬里至華崿兩眉分落<lb/>
日兼霞彩流光成綺文憑軒引蘭酌休憶謝将軍<lb/>
　　南山贈隠者<lb/>
君家南山下南山果何如開闔盡雲路向背凌空虚木<lb/>
<pb n="KR4h0158_WYG_085-13a"/>
客採薜荔怨女詠蘼蕪何當牽白犬見君巖下書<lb/>
　　賦得慈恩寺塔送李惟中赴西臺侍御<lb/>
祗園開塔廟遐瞰盡三秦琱玉裁文陛金銅結綺輪高<lb/>
標雙闕外流影灞陵津攬轡還登眺題名繼昔人<lb/>
　　寄題環秀亭<hi>在五祖寺</hi>
宗老来相報黄梅盗已平傳聞一峯下臨眺九江横象<lb/>
構誰能壊香臺積可成憑詢㡬小刦又復到昆明<lb/>
　　葛編修輓詩<hi>景老</hi>
<pb n="KR4h0158_WYG_085-13b"/>
昔别情何樂今還語向誰幽房通貝闕空館罥蕪絲未<lb/>
過徐公墓徒懐有道碑扁舟望湖曲清淚濕江蘺<lb/>
　　賦得鉅野澤送宋顯夫僉事之南山<lb/>
堤上栁沈沈春蒲汎渚禽濟田東滙濶汶水北流深落<lb/>
日依中沚浮雲積太陰㣲茫看不盡渾似醉時心<lb/>
　　夜坐和成太常<lb/>
牽衣表宫雉華星動綺錢沈沈鳷鵲觀悠悠清漏傳無<lb/>
才愧三益虚食念百㕓綿思至中旦莫繼瑶華篇<lb/>
<pb n="KR4h0158_WYG_085-14a"/>
　　送張有恒赴安慶郡經歴<lb/>
曉路通高嶂春城入大江草生垂釣浦人語讀書窻肅<lb/>
客移茶鼎行田載酒缸幕僚誰得似高歩絶紛龎<lb/>
　　宋祭酒輓歌<lb/>
文章知有數耆舊忽先零東井開圗畫西山閟爽靈司<lb/>
徒虚執饋太史早垂銘悵望平原繡時時問客星<lb/>
　　送李伯實下第還江西<lb/>
之子不得意南行無怨詞官河人杳杳客路雨絲絲古<lb/>
<pb n="KR4h0158_WYG_085-14b"/>
木淮陰市春城孺子祠悽然千里别為賦小星詩<lb/>
　　有所思<lb/>
春風起寒色春衣方重薫新装捲羅幕清唱入行雲艷<lb/>
色若流月芳澤謝蘭芬嬋姢信無度我思何在君<lb/>
　　長安陌<lb/>
浩浩長安陌瓊樓夾廣㕓鴛鴦御溝上芍藥吹樓前駿<lb/>
馬追韓嫣金尊酌鄭䖍功名有時有且得樂當年<lb/>
　　伯九徳興學詩<lb/>
<pb n="KR4h0158_WYG_085-15a"/>
上徳撫𤣥運籲俊尹神京三雍烝髦士五學訓齊氓登<lb/>
高陳羽葆鸞刀奉麗牲優游樂清化大道嘉方行<lb/>
　　送孫教授<lb/>
皇情重聲教宵裝爾載馳邊城南徼外禮殿左江陲揖<lb/>
讓陳椰噐絃歌蔭薜帷全勝宜春郭花落閉門時<lb/>
　　賦得君子泉送彭公權為黄州教授<lb/>
君子沒已久遺井郡齋中本寓思人意兼全澤物功銀<lb/>
牀駁故蘚玉甃薄寒桐㡬日趨官舍横經誦養家<lb/>
<pb n="KR4h0158_WYG_085-15b"/>
　　賦得春雁送司執中江西憲幕<lb/>
春風起蘋末旅雁尚囘翔乳鴨嬌同啑新蒲短可蔵應<lb/>
懐洞庭水非避塞垣霜客路頻懐舊題書寄帝鄉<lb/>
　　題叚吉甫助教别墅圖<lb/>
玉署挂新圗如君舊隠居峰高託霞上葉變為秋初遊<lb/>
客看常在溪聲聴却無只此同登望豈必命柴車<lb/>
　　送王其用隨州省親<lb/>
都門楊栁萬絲垂城下行人駟牡騑宫中近得三年謁<lb/>
<pb n="KR4h0158_WYG_085-16a"/>
篋裏新裁五色衣漢皋秋晩遊娼少夢渚波寒獵火㣲<lb/>
我有愁心似征雁隨君日日向南飛<lb/>
　　登太平寺次韻董憲副<lb/>
蕭寺行春望下方城中雲物變凄凉野人籬落通灊口<lb/>
賈客帆檣出漢陽多難漸平堪對酒一樽難盡更焚香<lb/>
憑将使者陽春曲消却征人鬢上霜<lb/>
　　題叚應奉山水圖<lb/>
水如剡溪水山似沃洲山想見鱸魚美扁舟常不還<lb/>
<pb n="KR4h0158_WYG_085-16b"/>
　　題溪樓<lb/>
溪水緑悠悠高樓在溪上日暮望江南舟中采菱唱<lb/>
　　别樊時中<hi>二首</hi>
桃花灼灼栁絲柔立馬看君發鄂州懊惱人生是離别<lb/>
不如江漢共東流<lb/>
光禄橋西惜解攜春星欲傍露盤低自来宫栁多離思<lb/>
更着城烏在上啼<lb/>
　　題光禄主事仲桓君海棠圗<lb/>
<pb n="KR4h0158_WYG_085-17a"/>
沈香羯鼓弄春杯席上纔看半作堆爭似君家屛障裏年<lb/>
年嵗嵗有花開<lb/>
　　題紅梅翠竹圗<lb/>
竹蘂梅花一色春盈盈翠鈿掩丹唇休言畫史無情思<lb/>
却勝宫中剪綵人<lb/>
　郭奎<lb/>
　　<hi>字子章淮南人宋濂序其望雲集曰子章曽從余廷心學治經而性尤嗜詩自黃初以降諸名家多</hi>
　　<hi>嚅嚌其芳腴故剔句鎪詞趣味雋永韻度婉㣲廷心極稱之集名望雲者志思親也遭亂離悲憤以</hi>
<pb n="KR4h0158_WYG_085-17b"/>
　　<hi>老于詩外無所表見云</hi>
　　擬古贈别<lb/>
孟冬霜露降悴彼荷與蒲青青蕙蘭芳采之将焉如贈<lb/>
君夙昔意聊以慰斯須絃歌厲清響置酒岐路隅親戚<lb/>
念逺行各言勉良圖常恐不為樂日月方其除晨風奮<lb/>
高翼北林多古榆臨岐執子手安得同車驅<lb/>
　　九日偶成<lb/>
良晨惜難再秋序倐已殫登高啟飛閣望逺俯層巒寒<lb/>
<pb n="KR4h0158_WYG_085-18a"/>
菊正盈把濁醪方共歡㣲此一日宴客懐殊可歎<lb/>
　　擬古思友<lb/>
鶡鳴嵗将晏蒹葭淒以霜思君隔山海道路悠且長睇<lb/>
彼參與辰清夜悲未央狂飈西北至一雁方南翔言念<lb/>
疇昔歡與子同衣裳安知異寒暑日月不我将天高則<lb/>
有斗川渉愁無梁憂心隠如惄出户徒彷徨<lb/>
　　送姜彦英還錢塘<lb/>
東南有高樓華月照綺楹瓊筵列海錯雜以絃歌聲疎<lb/>
<pb n="KR4h0158_WYG_085-18b"/>
簾捲晨夕迴瞰蒼江清君今利攸往我獨懐鹿鳴執手<lb/>
望長路駕言出東城嘉會常不足何况臨當行晴郊望<lb/>
樹碧緑渚春蘭生持觴意難盡相思空復情<lb/>
　　寄李彦端<lb/>
嘉樹藹夏緑清風動虛襟念君有高趣勞我徑寸心佇<lb/>
立東城曲日夕見雲岑以兹世多故㤀彼升與沈聊樂<lb/>
在書籍佩玉懐所欽華池散逸歩當戸鳴幽禽蘭生已<lb/>
覆井泉響迥出林醉将山口月彈作絃上音明月照别<lb/>
<pb n="KR4h0158_WYG_085-19a"/>
鶴遺音戞南金何當坐松石從爾聴瑶琴<lb/>
　　次錢子貢蘇門感懐<lb/>
燕支木葉落盧龍秋色来空閨有思婦清夜悲且哀錦<lb/>
書為君寄寶鏡誰人開膏沐不復容緑髪栖浮埃團團<lb/>
皎月輝照彼單于臺馳心在萬里出戸聊徘囘<lb/>
　　雜詩<lb/>
孤月江上明清光泛流水北有愁思婦南有遊蕩子蕩<lb/>
子行未歸思婦安所止姑老在高堂貧賤復如此君行<lb/>
<pb n="KR4h0158_WYG_085-19b"/>
忽逾年膏沐誰為理妾心金石堅不逐浮雲起會合良<lb/>
未期離亂何時己君當復来歸妾當效同死凌風願翺<lb/>
翔揭波詠杭葦再逐平生歡被服紈與綺<lb/>
　　紀夢<lb/>
忽忽頽芳年揺揺寄行役寝興勞形神鬢髪𤣥已白驚<lb/>
風響庭樹憂思日常積夢魂清夜歸髣髴舊鄉邑青松<lb/>
在園田桑柘蔭廬室飛鳥雲際還牛羊下来夕澄湖澹<lb/>
㣲波秋山有佳色雞犬雜比鄰墟烟靄阡陌怡怡兄弟<lb/>
<pb n="KR4h0158_WYG_085-20a"/>
情淒淒丘隴側伐木逢行歌僕夫候馬立臨流濯長纓<lb/>
挂冠坐盤石似慰生平歡覺来異疇昔百年如轉蓬萬<lb/>
物乃遺舄天命良在兹勿復云得失<lb/>
　　貧女吟<lb/>
猗猗石上蘭青青澤中蒲貧家有美女二八嬌如荼朱<lb/>
顔不自媚貞固操匪渝少為父母惜生長紅羅襦綺樓<lb/>
高且深竊恐行露濡一朝零落盡萍迹湖東隅塵沙陋<lb/>
茅屋水濺氷雪膚鴛鴦懶復織翡翠愁還梳鳴鸞在何<lb/>
<pb n="KR4h0158_WYG_085-20b"/>
處坐惜華芳徂恥作商人婦願奉君子儒妾心擬有託<lb/>
請贈雙明珠<lb/>
　　遊羅漢寺<lb/>
步出城東門褰裳涉西澨幽尋窮四郊日入未遑已逍<lb/>
遥逺塵蹤夕憩空門裏陰堦轉長廊金碧炫晴綺園池<lb/>
清且深水竹澹如洗追念疇昔歡豈謂重来此春日忽<lb/>
載陽百物含芳卉好鳥向我鳴高僧見人起閒雲石上<lb/>
生天花覆瑶几信宿方告還行行詎能止<lb/>
<pb n="KR4h0158_WYG_085-21a"/>
　　春日行<lb/>
春風爾来何無情忽然吹我華髪生淮南三月花滿城<lb/>
金尊海錯羅雕楹美人對坐彈鳴筝酒酣起奏升天行<lb/>
當年歡樂不復得白日為照心未平心未平發長嘯我<lb/>
曹豈是閭閻兒齊東魯連頗同調<lb/>
　　新豐市<lb/>
過新豐待沽酒雪華當空大如手斷橋荒店無人烟獨<lb/>
有寒梅伴疎栁憶昔江東未搆兵我亦曽經此地行東<lb/>
<pb n="KR4h0158_WYG_085-21b"/>
家槌牛出新醸西家開宴還吹笙春風步障千花錦當<lb/>
壚美人勸客飲形勢雖非漢祖為髣髴咸陽舊陵寢停<lb/>
驂慷慨懐馬周我欲濯髪臨清流斗酒不可得高興良難<lb/>
酬着鞭遥指敬亭路孤雲日暮心悠悠<lb/>
　　夜坐吟<lb/>
江風蕭蕭吹古樹闗月蒼茫海生霧北斗漸落明河傾<lb/>
城頭烏啼天欲曙客子不寐憂無衣東征三年猶未歸<lb/>
蟋蟀在戸嵗将暮洞庭霜白芙蓉稀男兒生當百戰死<lb/>
<pb n="KR4h0158_WYG_085-22a"/>
不執金吾即挾七閉門勿用長夜歌騏驥終能致千里<lb/>
　　七夕曲<lb/>
天河盈盈一水隔河東美人河西客耕雲織霧兩相望<lb/>
一嵗綢繆在今夕雙龍引車鵲作橋風迴桂渚秋葉飄<lb/>
抛梭投杼整環佩金童玉女行相要兩情相合美如舊<lb/>
復恐天雞催曉漏倚屛猶有㫁腸言東方未明少停候<lb/>
欲渡不渡河之湄君亦但恨生别離明年七夕還當期<lb/>
不見人間死離别朱顔一去難再歸<lb/>
<pb n="KR4h0158_WYG_085-22b"/>
　　從軍婦<lb/>
從軍婦良家女新梳北髻學邊語狐皮裁㡌紵絲衫馬<lb/>
上佯羞見親故黄巾盗賊亂中華去嵗燒我父母家天<lb/>
朝命将専征伐强兵爭奪顔如花顔如花命如葉此身<lb/>
一失無名節憶昔姑家納采時燈前豫綰同心結嫁夫<lb/>
誓擬齊蛾眉誰知萬里為軍妻木棉帳低風日惡五紋<lb/>
刺繡思深閨思深閨難再得人生莫願多顔色東鄰女<lb/>
伴醜且貧鄉里不出成家室<lb/>
<pb n="KR4h0158_WYG_085-23a"/>
　　寄衣曲<lb/>
華燈闇室秋夜長呉刀翦綵為衣裳欲縫不縫心惻惻<lb/>
還向姑前較寛窄燕山八月雪苦寒氊褐狐裘俱擘裂<lb/>
明朝驛使催征車白袍絮就愁冩書舅姑已老妾無子<lb/>
願君早曵玉門裾臨行封裹復致意着時莫遣沙塵穢<lb/>
　　和蔡都事見寄<lb/>
汎汎仙槎逺雲津月未沈水光明使節星采動詞林夙<lb/>
駕江亭迥前瞻浦樹深瑶華如可拾願得繼高吟<lb/>
<pb n="KR4h0158_WYG_085-23b"/>
　　次劉仲孚<lb/>
地逺孤雲白秋深一雁過淚因明月下心在故鄉多列<lb/>
郡方傳檄連城未息戈羈危萬里思江上逐馳波<lb/>
　　送孫良玉還同安<lb/>
送君江上去山路雨初晴落日平淮樹春潮帶皖城酒<lb/>
因今夕醉人是故鄉情莫説王孫怨芳洲緑草生<lb/>
　　春日遊敬亭山<lb/>
冠葢聫鑣出晴郊北路分我尋何水部誰似鮑參軍芳<lb/>
<pb n="KR4h0158_WYG_085-24a"/>
樹聞啼鳥飛泉隔亂雲題詩兼勸酒聊樂在殷勤<lb/>
　　郡齋秋日次韻<lb/>
幕府簡書静一官清自閒秋聲在東壁爽氣滿西山叢<lb/>
菊可延夀芳樽聊解顔當軒兩嘉樹好鳥暮知還<lb/>
　　出暖水向新營<lb/>
山陽暖水地舊是北軍屯一澗雲連棧千峰雪照門奉<lb/>
書觀壁壘馳驛到邊藩為卜歸人信今朝喜鵲喧<lb/>
　　留水西寺貽季潭上人<lb/>
<pb n="KR4h0158_WYG_085-24b"/>
好山吾所慕今日水西遊花雨千峰瞑松風六月秋龍<lb/>
為人聴法僧共鹿尋幽如此林泉樂榮名安足求<lb/>
　　秋興<lb/>
龍門疏鑿禹時功江漢滔滔亦滙東萬古山河今異域<lb/>
千年禮樂舊同風忽思鱸鱠慙張翰将學丹砂就葛洪<lb/>
祗恨兵戈猶在目秋来衰鬢對飛蓬<lb/>
　　答人見寄<lb/>
自傷孤雁影翩翩避弋南来折復旋塞上牧羊㡬䧟賊<lb/>
<pb n="KR4h0158_WYG_085-25a"/>
山中尋鶴託遊仙黄冠偶倩傍人正寶劍誰為烈士捐<lb/>
華髪秋来垂兩鬢江湖憔悴任吾年<lb/>
　　早秋旅夕<lb/>
初月凉風夜向䦨倚樓愁到笛聲殘天高閶闔銀河白<lb/>
露滴梧桐金井寒多病馬卿猶是客㡬時張翰也辭官<lb/>
年年怕近清秋日憶殺湖邊舊釣竿<lb/>
　　涇縣<lb/>
涇川不減若耶溪况有招提在水西四面雲山當縣合<lb/>
<pb n="KR4h0158_WYG_085-25b"/>
五更星斗落簷低挐舟競訪桓彛廟立馬空慚李白題<lb/>
但願功成身退早桃花潭上結幽棲<lb/>
　　臘日<lb/>
臘日三年為異客今年霜雪未全饒風塵暗滿淮南路<lb/>
霧雨寒生江上潮鄉夣有時逢骨肉此身何處託漁樵<lb/>
共来呉楚交兵地烽火依稀似六朝<lb/>
　　次丘太守韻<lb/>
翳翳桑榆晩正宜夕陽山色望中竒鷗盟逺渚誰争席<lb/>
<pb n="KR4h0158_WYG_085-26a"/>
鶴放長松自擇枝疏廣賜金㤀得少陶灊束帶怨歸遲<lb/>
黄花時節牽兒女爛醉籬根且賦詩<lb/>
　　開嵗臥病<lb/>
多病文園渴未消自從人日遇花朝不知楊栁将春色<lb/>
緑到淮南第㡬橋<lb/>
　　徳興山中<lb/>
路入深山忽有村隔溪烟火似桃源漁舟不喚行人渡<lb/>
洞裏春寒静掩門<lb/>
<pb n="KR4h0158_WYG_085-26b"/>
　　書所見<lb/>
黄犢飲溪芳草滿青裙挑菜碧芹肥故山好處多如此<lb/>
湖上春風憶我歸<lb/>
　劉　汶<lb/>
　　<hi>字魯源天厯至順間以能詩名好遊山水而探竒會稽往来尤數郭奎嘗稱其所作故次諸望雲集</hi>
　　<hi>以見焉</hi>
　　贈劉禹玉<lb/>
劉郎方朔徒遊戯紫泥海千年華表非唯有寸心在向<lb/>
<pb n="KR4h0158_WYG_085-27a"/>
来逝河西雄辯吞虹蜺手携九節杖東入蓬莱栖我時<lb/>
探禹穴同看山陰雪千人萬人中怪子獨超越朝騎白<lb/>
鼻騧暮逐油壁車得錢即付酒攜妓顔如花踏翻豪俠<lb/>
窟醉狎山人家或嘲狂處士或誚報恩子從渠立名多<lb/>
詎識子竒偉一朝去鄉國北上争吹嘘家無十金産袖<lb/>
有萬言書所陳果何事為國非自計寜遭丞相嗔肯負<lb/>
丈夫志蹉跎十數秋甘與黄冠儔善蔵倚天劍未暇摩<lb/>
斗牛幡然走山東隠跡隨壺公還尋岱宗去絶壑凌天<lb/>
<pb n="KR4h0158_WYG_085-27b"/>
風鷄鳴上日觀眼亂扶桑紅窺臨事未己逸氣横萬里<lb/>
行歌齊魯間興為廬山起廬山秀可餐怡此氷雪顔揮<lb/>
毫灑瀑布五老開雲闗逺公拍手笑喜見遺民還乃知<lb/>
士不偶正可遊名山去年臥衡岳聊憩四海脚厭垂君<lb/>
平簾懶賣伯休藥却呼魏夫人共把流霞酌今年與山<lb/>
辭下走湘水湄臨風弔賈傅酧月招湘纍文章本疏蕩<lb/>
强忍終技癢光怪不可收倐忽又千丈有時遇知音朗<lb/>
咏山中吟復恐兒輩覺不得容山林兹晨忽聚首慰我<lb/>
<pb n="KR4h0158_WYG_085-28a"/>
别来久辛勤四十霜所獲竟何有却懐居東時勇以功<lb/>
名期焉知尚漂泊筋力供路岐舉杯置往念此去安所<lb/>
之南窺古雲陽更了山川竒山川固娛目慎勿過幽獨<lb/>
奈何白雲歌再送劉十六乾坤助蒼茫迴首眷空谷我<lb/>
将秣其駒乃不受羈束願子無遐心歸哉返初服<lb/>
　　汪主簿清明不出見寄<lb/>
人情雨中花客情松上烟茍非薛卞門何以歸龍泉附<lb/>
驥知自逺慕羊徒得羶君看長舌人早晩無乾涎所以<lb/>
<pb n="KR4h0158_WYG_085-28b"/>
汲太守穏作淮陽眠昨日出東郭風榆吹緑錢流光一<lb/>
何情去我如郵傳道逢誰家子饌奠號新阡感此不能<lb/>
己戌笳吹晩天<lb/>
　　癸酉除夕<lb/>
此夕何多感明朝過六旬乾坤又元統人物少咸淳酒<lb/>
厭山杯渌楊傷水國春燈前曽戯綵馬首一沾巾<lb/>
　　早春述懐<lb/>
春與年年别窮隨日日增眼明貪夜讀事少㤀晨興倦<lb/>
<pb n="KR4h0158_WYG_085-29a"/>
鳥猶還木潛魚己渉氷栖遲唯故轍無夢到飛騰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_085-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷八十五<lb/>
</p>
<p>
</p>
  </div>
<div>
<head>宋元詩會卷八十六</head> <lb/>
    <p>
<pb n="KR4h0158_WYG_086-1a"/>
欽定四庫全書<lb/>
　宋元詩會卷八十六<lb/>
　　　　　　　　　　　兵部主事陳焯編<lb/>
　成廷珪<lb/>
　　<hi>字原常廣陵人元統至正間隠居不仕四方士之過淮東者必主其家所與遊多至尊顯以廷珪性</hi>
　　<hi>甘隠退亦遂無薦用之者生平讀書好古尤工於詩臨川危素序其居竹軒集云凌雲霞入霄漢糠</hi>
　　<hi>粃萬物之興發乎至情非所有勉强而為之也同時詩人又有成禮執者曹學佺謂即廷珪别字因</hi>
　　<hi>合其所作為一編焉</hi>
<pb n="KR4h0158_WYG_086-1b"/>
　　送李子威代祀嵩衡淮海<lb/>
羣生望甘澤五岳雲氣通天香落嵒谷瑞靄春㝠濛海<lb/>
潮天際来金碧森萬峰劃落紫翠堆亭亭玉芙蓉古廟<lb/>
絲竹存迎神奏黄鍾空山逓餘響落花舞青童<lb/>
　　春夜曲<lb/>
芙蓉樓前拜新月寶鴨㣲薰透銀葉吳山楚水送逺遊<lb/>
不管閨中照離别誰家玉鈎飛上天一似連環舊時缺<lb/>
缺多圎少将奈何方寸愁腸萬里結為郎白苧裁春衣<lb/>
<pb n="KR4h0158_WYG_086-2a"/>
又恐月圎郎未歸<lb/>
　　戚戚行<lb/>
戚戚復戚戚白頭殘兵向人泣短衣破綻露兩肘自説<lb/>
行年今七十軍装費盡無一錢舊嵗官糧猶未得朝堂<lb/>
羽書昨日下帥府然燈㸃軍籍大男荷鍤北開河中男<lb/>
買刀南討賊官中法令有程期笳鼔發行星火急阿婆<lb/>
送子婦送夫行者觀之猶嘆息老身今夕當守城猶自<lb/>
知更月中立<lb/>
<pb n="KR4h0158_WYG_086-2b"/>
　　射鴨謡<lb/>
阿儂手挽竹枝弓射鴨緑楊湖水東三三五五似學武<lb/>
一箭誤中雙飛鴻前船唱歌後船哭月黒湖中夜潛伏<lb/>
東海健兒不敢過人命㡬如几上肉老翁入縣前致詞<lb/>
夜夜全家猶野宿丁寜門戸且勿開明朝又怕官軍来<lb/>
　　聞中原河决盗起有感<lb/>
中原九月黄河水平陸魚龍吹浪起飛霜肅肅鴻雁来<lb/>
禾黍漂流桑棗死大風怒號揚飛塵白晝剽掠如無人<lb/>
<pb n="KR4h0158_WYG_086-3a"/>
官軍不誅海東賊縣吏乃殺西村民夜聞羽書起丁力<lb/>
老稚嗷嗷向誰泣我當六十将奈何扶杖淮南望淮北<lb/>
　　送天長教諭孫允誠任滿歸金陵<lb/>
憶昔君方少年日文帝潛宫曽一識龍飛上天不可攀<lb/>
圗畫空餘兩竒石閉户讀書三十秋出門為官才領職<lb/>
天長令尹莫我知苜蓿朝盤勝肉食三年官滿来揚州<lb/>
僦屋正近横江樓門前車馬日如市談經講易皆公侯<lb/>
公侯滿座即沽酒典却篋内青鼯裘鄉心苦憶長千里<lb/>
<pb n="KR4h0158_WYG_086-3b"/>
明日君當渡烟水中山李桓文中雄乃是君之渭陽氏<lb/>
深衣再拜如母存故宅重歸令客喜豈無舊業問松筠<lb/>
亦有清輝照桑梓青雲熟路君何如白髪滄江吾老矣<lb/>
　　丁千五歌<lb/>
丁千五一百徤兒如猛虎㡬年横行青海頭牛皮作衫<lb/>
桑作弩射陽湖上水賊来白晝殺人何可數将軍宵遁<lb/>
旌旗空倭甲蠻刀賊為主西村月黒妻哭夫東塢山深<lb/>
母尋女屋廬燒盡将奈何往往移家入城府不是丁家<lb/>
<pb n="KR4h0158_WYG_086-4a"/>
諸徤兒仗劍誰能剪狐鼠樓頭釃酒齊唱歌争剖賊心<lb/>
歸釁鼔官中無文立賞功還向山東販鹽去<lb/>
　　辛夘秋旱八月晦日天大雷雨<lb/>
八月晦日雷怒號大雨如注風蕭騷㨗如神鬼撼山岳<lb/>
湧若江海翻波濤屋茅重捲一重去河水忽漲三尺高<lb/>
驚鴻翅濕飛不起散亂中澤呼其曹雲龍有意洗兵甲<lb/>
下與蒼生舒鬱陶浮雲收歛赤日見天宇廓逺無纎毫<lb/>
嵗年不逢亦偶爾吾将種麥耕東臯<lb/>
<pb n="KR4h0158_WYG_086-4b"/>
　　雪舟歌為王子中賦<lb/>
王郎不知何許人一舟横在江之濵風清月霽未肯出<lb/>
滄州獨與天為隣洞庭烟水兩寂寞十年不見君山春<lb/>
北風三日雪大作挂席張帆以為樂手中鐵笛吹紫鳯<lb/>
身上氅衣如白鶴拍浮滿載百壺酒企足篷窻供獨酌<lb/>
剡中隠者毋相疑乃與戴老同襟期更䦨酒盡雪未止<lb/>
趣櫂欲返猶遲遲今夕何夕此乗興千載未必無人知<lb/>
　　悲徐州<lb/>
<pb n="KR4h0158_WYG_086-5a"/>
彭城八月風塵起數郡義兵多戰死良家子女復何辜<lb/>
盡作黄河水中鬼髑髏填海㡬時歸千古沈寃無處洗<lb/>
王師一日天上来賊船夜斫浮橋開守橋将軍不敢敵<lb/>
狂瀾倒㵼聲如雷三山囘望平如掌野曠猶聞金鼓響<lb/>
軍中少年當封侯争入轅門請功賞江邊老翁死即休<lb/>
血淚沾襟空白頭<lb/>
　　題畫史王夢麟卷<lb/>
老翁窮居廣陵市四壁蕭然祗圗史題詩不博一文錢<lb/>
<pb n="KR4h0158_WYG_086-5b"/>
古瓦磨穿空費紙不如鄉里諸妙年翰墨游戯王公前<lb/>
解衣盤礴作山水一幅寜惜千金捐何人最得滄洲趣<lb/>
麟也于今稱獨步狂吟寄興肯相過畫我東橋竹居處<lb/>
　　槎山歌為胡雲夫作<lb/>
淮水源出桐栢山東流入海何時還胡君引水種秋秫<lb/>
築室正在槎山間槎山清空白日静胡君意與雲俱閒<lb/>
漢東一夕風塵起雲亦高飛㡬千里山間有家不得歸<lb/>
却過揚州飲淮水飲之為洗氷雪腸今我不樂思故鄉<lb/>
<pb n="KR4h0158_WYG_086-6a"/>
驅車明發度逺道廣海乂在天一方思親恨不歸来早<lb/>
夢中祗説槎山好他年歸隠奉親歡白頭同向槎山老<lb/>
　　送周草窻尊師歸廬山太平宫<lb/>
匡廬之山仙所居銀河倒蘸青芙蕖三十里路昔一往<lb/>
十八社友今何如向来匡君結廬處至今海月縣高樹<lb/>
水流花落春復春洞府蒼茫隔烟霧西風蕭蕭吹短衣<lb/>
賣藥修琴不歸去潯陽潮落海欲枯㡬時再得麻姑書<lb/>
御風不跨林下虎囘首肯顧盤中魚幸留神物守丹鼎<lb/>
<pb n="KR4h0158_WYG_086-6b"/>
喜近弟子迎飈車世間信有揚州鶴看汝乗之上寥廓<lb/>
晴窻須理白雪絃爽氣仍開紫霞閣袖中寶劍且蔵鋒<lb/>
彭蠡小龍方睡着<lb/>
　　送郭仲安貢察院<lb/>
捧檄上京華清才素共誇封章不起草徤筆自生花燕<lb/>
市千金馬天河八月槎看君冠獬豸好為觸姦邪<lb/>
　　曉出錢塘門<lb/>
出門聊適意草樹碧紛紛一雨破清曉四山生白雲僧<lb/>
<pb n="KR4h0158_WYG_086-7a"/>
樓縁嶺出樵逕過橋分明日重攜酒来澆和靖墳<lb/>
　　齋居<lb/>
曉起坐終日無人扣竹扉柿因風落早菊為雨開遲稚<lb/>
子能賒酒隣翁許借詩白頭無别計空負聖明時<lb/>
　　登望江樓<lb/>
長江不可極岸幘獨登臨潮信自朝暮山光無古今碑<lb/>
亭流水涸輦路積苔深欲冩興亡恨西風萬葉吟<lb/>
　　寄寅甫<lb/>
<pb n="KR4h0158_WYG_086-7b"/>
山館殘花歇江樓暮雨餘長歌留客和短札倩人書露<lb/>
葉縣青蔓風簾隠碧梧夫君隔河漢凉夜月生初<lb/>
　　寄慈溪普天澤監縣<lb/>
聞説慈溪縣官閒地更偏兩潮来海錯六月刈山田曉<lb/>
塔天童寺春帆日本船何時瓊樹底花夕醉嬋姢<lb/>
　　秋夜雜詠<lb/>
平居在城市無夢傍江湖世事有今日生平猶故吾抽<lb/>
書逢越絶引曲感吳趨隣叟邀皆醉歸来不用扶<lb/>
<pb n="KR4h0158_WYG_086-8a"/>
　　賦林泉民<lb/>
羣居傍城郭獨汝向林泉亂世知誰在荒村只自憐白<lb/>
雲棲晩樹流水界秋田亦有催租吏敲門横索錢<lb/>
　　和謝雪波東阡道中作<lb/>
淮楚紛紛際誰憐老逸民一為吳郡客三見洞庭春世<lb/>
路間闗久侯門接納頻麻衣猶似雪不敢涴緇塵<lb/>
　　龎山湖泛舟過寗伯譲荘所<lb/>
湖上足清晝雨餘生緑陰扁舟到城近曲港入村深野<lb/>
<pb n="KR4h0158_WYG_086-8b"/>
叟頻相問郎君不可尋西庵肯分席吾亦老山林<lb/>
　　寄愚隠智東堂<lb/>
落日太湖上歸舟此磧沙百年同是客兩寺即為家殘<lb/>
竹仍多筍枯藤也自花何時結茅屋相伴老烟霞<lb/>
　　題慶雲東竹水居<lb/>
水光當戸白竹色照衣青風露涵虚室江潮入浄瓶林<lb/>
梢間挂錫月影静翻經上觀何聞見秋聲出杳冥<lb/>
　　秋日遊虎丘逢徑山元上人<lb/>
<pb n="KR4h0158_WYG_086-9a"/>
攀葉樹層層兹遊記得曾到山疑是夢出寺忽逢僧短<lb/>
簿荒祠酒生公舊塔燈留詩駭浮俗山鬼也多能<lb/>
　　送李斯立<lb/>
南國風塵滿西江道路難鄉人問家信津吏識儒冠短<lb/>
髪何由黒孤心只自丹放歌聊縱酒努力且加餐<lb/>
　　雪<lb/>
閉門三日雪竹外轉蕭然夜色侵書幌春寒壓篆烟詩<lb/>
題名彦後酒譲老夫光獨臥袁高士清風㡬百年<lb/>
<pb n="KR4h0158_WYG_086-9b"/>
　　夜過吳江聖夀寺宿復中行方丈<lb/>
深夜扣禪扄天寒月在庭鳥驚栖後樹僧掩讀殘經蔓<lb/>
草風吹白枇杷雪洗青對牀聴説法方寸愈惺惺<lb/>
　　登靈巖山<lb/>
木杪見浮圖盤盤一徑迂倚巖留客坐過嶺倩人扶野<lb/>
色平如削湖光淡若無殘碑不可讀春草沒龜趺<lb/>
　　送澄上人遊浙東<lb/>
浙水東邊寺禪房處處家千崖無虎豹二月已鶯花曉<lb/>
<pb n="KR4h0158_WYG_086-10a"/>
飯天童筍春泉雪竇茶煩詢夢堂叟面壁㡬年華<lb/>
　　憶遊龍井過南天竺登二老亭曾賦一詩<lb/>
二老題詩處風流不再逢客歸黄葉雨僧住白蓮峰誰<lb/>
謂山無鳯人傳井有龍白頭江海上今夕寄行蹤<lb/>
　　三月二十五日過上洋徐居士柯莊<lb/>
趂潮深入港風急水西流沙潤輕沾屐橋低欲碍舟孤<lb/>
花餘晩艷芳草亂春愁鷗鷺應相笑衰年尚逺遊<lb/>
　　吳中五日追念故友李時中李欽嗣有感而作<lb/>
<pb n="KR4h0158_WYG_086-10b"/>
夢繞南岡北嶺雲一杯無計灑松筠世間我豈長貧者<lb/>
地下君為不死人夜雨自荒張祐宅秋風誰障庾公塵<lb/>
于今道友俱凋䘮落日江湖淚滿巾<lb/>
　　八月十六日送張仲舉至秦郵驛是夕邵文卿置<lb/>
　　　酒雲峰臺望月<lb/>
水驛官船晩未開月明乗興且登臺揚州鶴怨山人去<lb/>
甓社珠迎國士来千里何時重命駕百年今夕此銜杯<lb/>
同君盡醉交遊地為問秦郎安在哉<lb/>
<pb n="KR4h0158_WYG_086-11a"/>
　　送陳景川歸盱眙<lb/>
第一山中風物殊我欲買田来卜居風林把酒聴黄鳥<lb/>
雪港挂罾分白魚富貴不求吾老矣漁樵有約子何如<lb/>
可能久作終焉計北海方修薦鶚書<lb/>
　　虎溪三笑圖<lb/>
三老風流笑口開山中猿鶴亦驚猜攢眉入社謾多事<lb/>
送客過溪能㡬迴僧影欲隨秋水去虎聲偏傍石橋来<lb/>
東林絶響今千載撫卷題詩愧乏才<lb/>
<pb n="KR4h0158_WYG_086-11b"/>
　　寄巴克實尚書<lb/>
憶陪冠葢集通津下士無由拜後塵曽和淮南招隠曲<lb/>
得從天上謫仙人鵷鸞在列誰堪並鴻鵠高飛不可馴<lb/>
遥想退朝香滿袖題詩還記竹軒春<lb/>
　　寄烏克遜幹卿參議<lb/>
紫宸奏對出班行畫省論思晝漏長三月不知燒筍味<lb/>
一春還憶煮茶香㡬人白髪黄花酒何處青山緑野堂<lb/>
扶植皇綱在今日中原草木仰輝光<lb/>
<pb n="KR4h0158_WYG_086-12a"/>
　　夜思<lb/>
斗帳方牀一布衾睡餘推枕復長吟青燈細雨三更夢<lb/>
白首殘編萬古心天上不知何嵗月城中誰信有山林<lb/>
哀歌坐待東方白短髪刁騷不滿簪<lb/>
　　環碧齋<lb/>
面面溪光䕶石苔軒墀無復有塵埃月涵虚白浮秋去<lb/>
水泛空青入座来漁釣兒孫多質朴嘯歌鷗鷺不驚猜<lb/>
我家亦住滄江曲千箇篔簹繞舍栽<lb/>
<pb n="KR4h0158_WYG_086-12b"/>
　　蕭萬戸野鶴卷子<lb/>
肯著邊塵涴縞衣當時城郭是耶非自離碧海三山去<lb/>
直過青城萬里飛老去揚州空逸興何人沙苑脱危機<lb/>
丈夫功在麒麟閣莫説仙家有令威<lb/>
　　送謝芝甫赴山南憲<lb/>
謝庭子弟多佳士荆國山川總勝遊萬里捧書催入幕<lb/>
一朝撾鼔發行舟𤣥猿啼處巴江夜白雁來時楚甸秋<lb/>
襄漢風流千古意為君長憶仲宣樓<lb/>
<pb n="KR4h0158_WYG_086-13a"/>
　　柬勾曲外史張伯雨<lb/>
霞珮翩翩出洞天當時彷彿見癯仙㡬年南國張公子<lb/>
今日西湖葛稚川滄海塵飛丹㡬熟玉堂人去榻空縣<lb/>
林間載酒来相覔乞冩山經與世傳<lb/>
　　送幹克莊僉憲調淮西道<lb/>
繡斧煌煌擁使軺才名籍籍在中朝甘泉詞客河東賦<lb/>
蓬島仙人海上樵風振紫山迎驛騎雲開金斗見秋鵰<lb/>
澄清事業須公等桂樹淮南未易招<lb/>
<pb n="KR4h0158_WYG_086-13b"/>
　　廣陵岳宫醮夜觀王澹洲高士蕆事自登瀛橋迎<lb/>
　　　師入黄籙壇<lb/>
濛濛雲氣濕霓旌小隊紅綃鳯蠟明鸞鶴舞随行道影<lb/>
魚龍出聴步虚聲淮南高士青毛節勾曲仙人碧玉笙<lb/>
一路天風吹不斷此身今夕在蓬瀛<lb/>
　　送楊士先歸長安<lb/>
落魄麻衣不受塵黄金釋盡只清貧新豐市上酒濯足<lb/>
韋曲城南花惱人豪傑謾嗤秦逐客漁樵能話漢功臣<lb/>
<pb n="KR4h0158_WYG_086-14a"/>
清時未老丹心在姑把長竿釣渭濵<lb/>
　　阮子華所蔵桃源圖<lb/>
桃花流水似天台彷彿三生到此来玉杵𤣥霜無處覔<lb/>
金堂祕室為誰開滄州一夜生芳草陰洞千年長緑苔<lb/>
何必誑人秦甲子漁郎祗見兩三迴<lb/>
　　嶽宫登瀛橋<lb/>
疊石為橋跨兩涯只如平地入烟霞銀河夜擲仙人杖<lb/>
碧海秋横奉使槎浴水先迎三島日隔䦨遥見十洲花<lb/>
<pb n="KR4h0158_WYG_086-14b"/>
月中時有簫聲過多是山頭聖母家<lb/>
　　題山居圖<lb/>
石子坡頭松兩株水光嵐氣䕶幽居山翁被酒愛騎馬<lb/>
溪友放船来捕魚秋色自隨黄葉老野懐常共白雲舒<lb/>
何時卜築如圖畫竹下開軒更讀書<lb/>
　　瑞雪為劉芝田賦<lb/>
風捲寒溪漾碧沙曉林驚見玉横斜人間風日不到處<lb/>
天上神仙解種花九地暖迴龍有穴三山雲静鶴無家<lb/>
<pb n="KR4h0158_WYG_086-15a"/>
泛舟来覔芝田叟留作山陰勝事誇<lb/>
　　寄謝方方壺冩寄遥山古木<lb/>
鬼谷陰陰苔蘚班只除猿鶴伴高閒丹光或在藤蘿外<lb/>
劍氣常留水竹間每讀内篇消永日還将生紙冩遥山<lb/>
衰翁可是非仙骨不得相從共往還<lb/>
　　送孫從義憲史貢部<lb/>
貢名書到拆封開正爾諸曹議選才侍史閤中簾影動<lb/>
尚書天上履聲来階墀伏謁人皆喜符牒鋪張手自裁<lb/>
<pb n="KR4h0158_WYG_086-15b"/>
不有雄聲驚畫省可無清論逹烏臺<lb/>
　　送余廷心翰林應奉<lb/>
楓葉蕭蕭江已秋吳船三日住揚州靛花深染青綾被<lb/>
雲葉新裁紫綺裘征驛馬嘶風滿樹别筵人散月當樓<lb/>
明年春雁将書去人在蓬瀛第㡬洲<lb/>
　　畫魚<lb/>
生平蹤跡侣魚蝦浦月山風滿客槎曽向春盤登北鮪<lb/>
更從丙穴薦南嘉賞花釣得留詩友折栁穿来覔酒家<lb/>
<pb n="KR4h0158_WYG_086-16a"/>
萬里江湖清夢逺于今空對畫中誇<lb/>
　　送李唐臣調山南憲幕<lb/>
潮落寒汀水欲氷酌君何惜酒如澠人憐狗監知司馬<lb/>
我喜龍門識李膺爽氣九秋横楚澤先聲一日到江陵<lb/>
君行自勵青雲志赤鷃終慙九萬鵬<lb/>
　　夜泊青蒲村<lb/>
黄葉飄飄秋滿天數家茅屋更翛然村中老人不識字<lb/>
溪上小兒能駕船薺菜登盤甘似蜜蘆花紉被暖如綿<lb/>
<pb n="KR4h0158_WYG_086-16b"/>
此中長得無宵警春雨扶犁學種田<lb/>
　　春日遊上方寺因過别業<lb/>
今日雨晴山亦佳散行聊復冩幽懐田翁入郭買春酒<lb/>
野衲下堂留午齋老去任添新白髪平生能著㡬青鞋<lb/>
醉中天地為衾枕却笑劉伶死便埋<lb/>
　　次李希顔述懐韻<lb/>
八月邊聲草木寒愁来短髪不勝冠諸公莫誚王夷甫<lb/>
我輩終慙管幼安酒劵如山空好客田毛何日再輸官<lb/>
<pb n="KR4h0158_WYG_086-17a"/>
蘭陵溝上松無恙還有孤猿夜夜看<lb/>
　　登狼山醉題僧壁<lb/>
白狼山頭僧卓庵我躡飛屐窮幽探麻姑又見海深淺<lb/>
女媧不補天東南危枝如龍固矯矯怪石似虎猶眈眈<lb/>
興来捉筆冩狂語此身只合棲雲龕<lb/>
　　題朱伯禮西村草堂<lb/>
愛汝西村之草堂囂塵不到堂中央夕陽欲下山更好<lb/>
大火未流宵已凉隻屨也能来戸外小舟剛遣繫籬傍<lb/>
<pb n="KR4h0158_WYG_086-17b"/>
豈無百榼揚州酒與子同醉歌滄浪<lb/>
　　寄崔宗文<lb/>
白髪無家七十翁笻枝漫指任西東不因避地来吳下<lb/>
正愛看山入剡中臺閣故人書信少江湖狂客酒船空<lb/>
老懐無限平生意清話何時一夕同<lb/>
　　寄蔡彦文掾史<lb/>
鳯凰池上神仙吏却是中郎㡬葉孫幕下豈無竒計出<lb/>
牀頭猶有異書存防秋列寨山如㦸蒸土為城鐵作門<lb/>
<pb n="KR4h0158_WYG_086-18a"/>
何限民間可憂事老懐那得與君論<lb/>
　　送陳性之崑山從事<lb/>
只将從事冩前銜省檄風来自拆緘六案更須勞綵筆<lb/>
一官猶未換青衫風生海市朝持酒日落江城暮卸驂<lb/>
我未識君空悵望恍如烟水隔仙凡<lb/>
　　重遊虎丘寺<lb/>
海湧峯頭行徑㣲芒鞋欲趂孤雲飛風高木客作人語<lb/>
月出天王騎虎歸傑閣重樓逓隠見寒泉古木相因依<lb/>
<pb n="KR4h0158_WYG_086-18b"/>
荒丘王氣豈消歇干将莫耶千載稀<lb/>
　　題何徳深溪南小隠<lb/>
宰相官之不受招碧梧林巷自逍遥溪頭二月花先發<lb/>
洞裏千年雪未消朝士過門時載酒仙人飛佩夜吹簫<lb/>
社圖誰冩耆英會還肯中間著老樵<lb/>
　　寒食日松江有懐廣陵<lb/>
老来偏欲惜年華春正濃時不在家江上苦遭寒食雨<lb/>
夢中猶見廣陵花書蔵舊篋應無恙酒憶新樓不用賒<lb/>
<pb n="KR4h0158_WYG_086-19a"/>
日暮荒城聞鬼泣東風吹浪滿天涯<lb/>
　　送秀巖上人歸日本<lb/>
廿年中國遊方遍看水看山念念非海眼枯時千刦壊<lb/>
日頭翻處一僧歸黄梅雨打袈裟濕白蜃雲隨錫杖飛<lb/>
富士巖前留語在庭松西長舊禪扉<lb/>
　　同張仲舉夜宿寒橋<lb/>
柔櫓聲乾破寂寥青山磯下宿寒橋乾坤萬事雙蓬鬢<lb/>
風雨孤舟半夜潮丹鳯不来秋已老玉人何處水空遥<lb/>
<pb n="KR4h0158_WYG_086-19b"/>
㡬時重醉秦淮酒細聴漁樵話六朝<lb/>
　　李子英心逺亭<lb/>
門外黄塵掃不開何由吹得到靈臺閒看倦鳥投林去<lb/>
静愛孤雲出岫来彭澤高人多逸興峩眉仙客有天才<lb/>
祗今誰到悠然處同采秋香共一杯<lb/>
　　送袁季文赴帥幕<lb/>
少年書劍學從軍幕府于今氣不羣白髪元戎多好武<lb/>
青衫從事最能文帳前草檄花如雨江上維舟水似雲<lb/>
<pb n="KR4h0158_WYG_086-20a"/>
把酒高歌成逺别不知何處又逢君<lb/>
　　南城暮春<lb/>
南城雨盡午風和二客相從步屧過流水陂塘春事減<lb/>
落花門巷晩愁多銀瓶自㵼沙頭酒寶瑟誰調陌上歌<lb/>
莫冩江南斷腸句賀郎憔悴髪空皤<lb/>
　　周平叔夜宿崇明寺海雲樓偕羅成之隠君文長<lb/>
　　　老盧隠君以沙頭雙瓶為韻<lb/>
天台老衲兩眉龎自起高樓枕石杠煮茗别開留客處<lb/>
<pb n="KR4h0158_WYG_086-20b"/>
論文多近坐禪窻㝠鴻散去猶相逐獨鶴飛来不作雙<lb/>
明發仙舟上霄漢定傳詩話滿滄江<lb/>
　　丘克莊敞雲樓<lb/>
君家樓外雲如海五色輪囷掃不開毎就月明簷下宿<lb/>
更隨秋色座中来瓊臺夜鶴迷蹤跡玉女春衣費剪裁<lb/>
看爾騎鯨朝帝所舉頭西北是蓬莱<lb/>
　　題玉巖溪山野趣圖<lb/>
流水淙淙石路迂滿庭雲氣欲模糊白鷗溪上秋多少<lb/>
<pb n="KR4h0158_WYG_086-21a"/>
黄葉山中徑有無十月雨深漁屋破三江風急野航孤<lb/>
年来難覔幽居處空向晴窻看畫圗<lb/>
　　送馬令尹任滿<lb/>
長洲赤子窮無告正頼郎官為撫摩兵後人家猶耒耜<lb/>
日長官社有絃歌越来溪上波聲小魯望祠前月色多<lb/>
自古長才須大用薦書元不待常何<lb/>
　　送羅成之移居崇明其子季通亦之本州教官<lb/>
先生八月乗烟霧妻子同隨海上槎太守賔筵先肅客<lb/>
<pb n="KR4h0158_WYG_086-21b"/>
廣文官舍即為家波濤浩蕩蔵陰火島嶼㣲茫接太霞<lb/>
聞説三洲多藥草可能無意到丹砂<lb/>
　　寄静逸處士顧仲庸<lb/>
環堵蕭然一室寛只除詩酒寄清歡瓶中有粟分寒士<lb/>
袖裏無書上逹官揚子暮年空識字龎公早嵗已遺安<lb/>
先生獨臥風塵表吾欲相從接羽翰<lb/>
　　欲卜居海上未有定止先作寄紫歩劉子彬<lb/>
滿目風塵祗自憐輕裝已辦有行纒也知避亂依城郭<lb/>
<pb n="KR4h0158_WYG_086-22a"/>
更欲移家傍渚田紫步于今無士馬滄溟何處有神仙<lb/>
桃源只在人間世還許漁郎放釣船<lb/>
　　送傅徳潤陪将作同知武昌買馬囘京<lb/>
維揚館裏送軺車却算分攜八載餘天使出求沙苑馬<lb/>
星郎厭食武昌魚數鞭已報充華廐上冡無㤀過舊廬<lb/>
老我平生無駿骨應從郭隗借吹嘘<lb/>
　　送盛克明辟掾浙東移家吳興<lb/>
十年三送滄江别此日分攜又不同辟掾逺趨青瑣闥<lb/>
<pb n="KR4h0158_WYG_086-22b"/>
移家喜近水晶宫勿論後會知何地且念離羣獨老翁<lb/>
幕府郎官應問訊為言憔悴坐詩窮<lb/>
　　寄噩禪師四十年前在天寜方丈曽有求賦毛女<lb/>
　　　者<lb/>
短杖輕包歸去来水雲多處少塵埃一春海鳥依簷宿<lb/>
五月溪蓮繞舍開雲外送僧歸日本月中携客過天台<lb/>
衰翁不得瞻圓相猶望新詩託雁囘<lb/>
　　送清淮叟上人遊五臺<lb/>
<pb n="KR4h0158_WYG_086-23a"/>
雁門西畔是靈山山作青螺五髻鬟春日花開殘雪裏<lb/>
僧房人在白雲間善財參問何時遍文暢嬉遊㡬日還<lb/>
淮海清公更瀟灑早将聞見動禪闗<lb/>
　　和李克約東皋雜興<hi>二首</hi>
一春開遍雨中花㡬向東園管物華老去始知身是客<lb/>
愁来空擬醉為家江樓簾箔霏香霧野寨旌旗絢采霞<lb/>
曵杖歸来還自笑夕陽原上數殘鴉<lb/>
芍藥花開江雨晴㡬時重作看花行松間携妓從教俗<lb/>
<pb n="KR4h0158_WYG_086-23b"/>
竹下留賔也自清一夜春愁無處著三分月色為誰明<lb/>
貧家亦有琴堪典好把平生意氣傾<lb/>
　　甲午除夜有懐孟景章<lb/>
夜窻兒女笑燈前亂世安居又一年鄰甕且分婪尾酒<lb/>
客囊從換折腰錢凍消屋角篔簹雪寒壓爐頭榾柮烟<lb/>
安得重陪孟東海劇談終夜不成眠<lb/>
　　六月書所見<lb/>
干戈滿地起風塵民物凋零府蔵貧黄犢烏犍烹作食<lb/>
<pb n="KR4h0158_WYG_086-24a"/>
雕梁畫柱折為薪江淮經理須賢俊草澤誅求到隠淪<lb/>
謾道寛心應是酒老夫三日未沾唇<lb/>
　　九月十日自夀<lb/>
余生堪嘆復堪憐喜際明時老市㕓把菊已從前一日<lb/>
種桃猶待後千年但令有子親書帙莫怪無人送酒錢<lb/>
寡欲清心今得矣煉丹何用學神仙<lb/>
　　時㓂未平感時傷事寄張仲舉<lb/>
邊報紛紛日轉頻彭城猶未息風塵中原白骨多新鬼<lb/>
<pb n="KR4h0158_WYG_086-24b"/>
浮世黄金少故人阮籍一生惟縱酒季鷹今日定思蓴<lb/>
河東鶴叟應相憶落日悲笳淚滿巾<lb/>
　　宿鶴沙張氏草堂<lb/>
草堂借我作行窩杖屨頻煩太史過滿地白雲清晝永<lb/>
隔溪黄鳥緑陰多銀瓶自㵼山中酒鐵笛誰翻小海歌<lb/>
今日逢君須盡醉西家亭館奈愁何<lb/>
　　寄周平叔先生就求蒼耳子<lb/>
周侯久不通書問夜夜滄江入夢頻五月採来蒼耳子<lb/>
<pb n="KR4h0158_WYG_086-25a"/>
㡬時分送白頭人沙頭酒熟田毛足港口船過海錯新<lb/>
南北相望千百里老来幽獨倍傷神<lb/>
　　送智隠住水月禪寺<lb/>
放船直到栖禪處萬頃湖心一鏡開緑樹鳥驚風落果<lb/>
碧潭龍去水生苔西巖尊宿傳燈在東海高僧杖錫来<lb/>
今夜月明清似水大空無地着纎埃<lb/>
　　王御史繡榮堂<lb/>
色絲不染胭脂井銀漢繅成五色紋織女機中翻海水<lb/>
<pb n="KR4h0158_WYG_086-25b"/>
諫官衣上繡春雲清嚴地位人誰到錯落天章手自分<lb/>
他日錦歸當白晝江花江草亦欣欣<lb/>
　　澹香亭<lb/>
幽芳不自媚白日淨依依風露已如此山中人未歸<lb/>
　　徽廟御畫梔子白頭翁<lb/>
梔子紅時人正愁故宫衰草不勝秋西風吹落青城月<lb/>
啼得山禽也白頭<lb/>
　　唐明皇吹簫圖<lb/>
<pb n="KR4h0158_WYG_086-26a"/>
寢殿春深晝漏遲榻前侍女立多時玉簫自按霓裳曲<lb/>
賜與梨園弟子吹<lb/>
　納　延<lb/>
　　<hi>字易之官翰林有前岡詩集</hi>
　　送邵元道<hi>四首</hi>
仲連匡世才揮手却秦軍掩袂停白日登車抗浮雲射<lb/>
書誠草草孤城死生分辭榮敦薄俗矯矯離其羣<lb/>
虞卿舌轉丸揣事洞㣲茫事危見交態窮愁名益彰黄<lb/>
<pb n="KR4h0158_WYG_086-26b"/>
金散逝水白璧凝飛霜丈夫有定志得失非預防<lb/>
梅生一尉㣲喋喋正天紀洗心洞𤣥化削跡無妻子龍<lb/>
變誰為馴蟬蛻乃真止松迴風泠泠水落石齒齒<lb/>
襄陽孟浩然拂衣歸故山放浪巖壑深流咏遺人間舉<lb/>
袖林花落擊檝江鷗還羊公何墮淚水聲日潺潺<lb/>
　　次韻元復初春思<hi>三首</hi>
叢薄回青陽羇禽競新哢喧喧人語浮稍稍春事動澄<lb/>
心待芳華小睡足幽夢夢覺天宇新朝光破簷凍<lb/>
<pb n="KR4h0158_WYG_086-27a"/>
游塵逐平泉秀色翳榛莽彤雲互東西飛霙仍變雨昭<lb/>
蘇在𤣥功步屧復延佇何當上青冥振翮窮委羽<lb/>
逺客芳草思湛湛天外舟坐令親知濶低徊此淹留古<lb/>
樹擢竒石清流滙芳洲素心諒有在胡不為兹遊<lb/>
　　李老谷<lb/>
高秋逺行邁入谷雲氣暝稍稍㣲雨来漸怯衣裳冷縈<lb/>
紆青崦窄香篠烟林迥峰迴復開豁夕陽散㣲影霜葉<lb/>
落清澗寒花媚秋嶺途窮見土屋人烟帶虛井平生愛<lb/>
<pb n="KR4h0158_WYG_086-27b"/>
山癖朅来愜幽静月落聞子規懐歸心耿耿<lb/>
　　新月行<lb/>
江南小兒不識愁新月指作白玉鈎家人見月更歡喜<lb/>
捲簾唤我登高樓三年留滯京華裏衮衮黄塵馬頭起<lb/>
一番見月一畨愁歸心夜逐東流水在家不厭賤與貧<lb/>
出門滿眼多故人誰念天涯逺遊客只有新月仍相親<lb/>
　　予有山水圖留倪仲愷太史所久未得題一日危<lb/>
　　　太樸謂予曰昔人曽以酒解酲子曷作詩趣之<lb/>
<pb n="KR4h0158_WYG_086-28a"/>
　　　亦此意也爰成是章<lb/>
野人築室青山底緑篠姢姢映秋水天涯作客想江南<lb/>
乞君題詩畫圖裏畫圖叠嶂雲鈎聨汀花碧草春依然<lb/>
對此令人動歸興却思把釣清溪邊一束殘書挂牛角<lb/>
大笑青天看日落窻下孤燈夜雨聲人間萬事秋雲薄<lb/>
明年我亦去山陰君歸泛雪須相尋草堂下榻看圖畫<lb/>
為君釃酒聴君琴<lb/>
　　賣鹽婦<hi>又有新鄉媪一首與此詩同意刪之</hi>
<pb n="KR4h0158_WYG_086-28b"/>
賣鹽婦百結青裙走風雨雨花灑鹽鹽作滷背負空筐<lb/>
淚如縷三日破鐺無粟煮老姑饑寒更愁苦道旁行人<lb/>
因問之拭淚吞聲為君語妾身家本住山東夫家名在<lb/>
兵籍中荷戈﨑嶇戍吳越妾亦萬里来相從年来海上<lb/>
風塵起樓船百戰秋濤裏良人賈勇身先死白骨誰知<lb/>
填海水前年大兒征徐州徐州未復軍尚留去年小兒<lb/>
攻高郵可憐血作淮河流中原封裝音信絶官倉不開<lb/>
口糧缺空營木落烟火稀夜雨殘燈泣嗚咽東隣西舍<lb/>
<pb n="KR4h0158_WYG_086-29a"/>
夫不歸今年嫁作商人妻繡羅裁衣春日低落花飛絮<lb/>
娛深閨妾心如水甘貧賤辛苦賣鹽終不怨得錢糴米<lb/>
供老姑泉下無慚見夫面君不見繡衣使者淛河東采<lb/>
詩想欲觀民風莫棄吾儂賣鹽婦歸朝試奏明光宫<lb/>
　　二真廟詩<lb/>
　東陽杜氏二女子早䘮父母鬻餅市中厨人挑之二<lb/>
　女憤殺厨人走匿仙居之孟溪夜雨水漲皆溺死其<lb/>
　屍閣巨木上蒼藤纒束若殯宫然乃隋大業間也唐<lb/>
<pb n="KR4h0158_WYG_086-29b"/>
　仙居宰令狐某封其遺骨為塑像建廟溪上自爾水<lb/>
　旱之禱輒有竒徴宋令陳㐮碑之今使君東陽陳君<lb/>
　元祥督漕入京上其事於中書命太常議封貞惠貞<lb/>
　淑二真仙詩以紀之<lb/>
君不見瀟湘江上斑斑竹雨灑疎林淚痕緑又不見金<lb/>
谿縣裏兩嬋娟身化白金金賤復<hi>考金谿邑志未載此事且字句疑譌</hi>至<lb/>
今九疑山下大江西窅窕祠堂依古木仙居更有杜貞<lb/>
娥千古清風凛相續貞娥鬻餅東陽市厨人相挑憤切<lb/>
<pb n="KR4h0158_WYG_086-30a"/>
齒提刀夜斷賊奴頭勇烈真同丈夫子脫身竄匿来孟<lb/>
溪木食澗飲幽厓棲㷀㷀姊妹自相保天寒愁聴哀猿<lb/>
啼夜雨奔流溢山趾月黒溪深黯無底嗚呼雙娥同溺<lb/>
死玉骨藤纒高樹裏開元賢令銜餘哀築祠却傍蒼崖<lb/>
開悲風蕭蕭落山葉精靈日暮猶歸来陳侯自是古靈<lb/>
後来宰仙居事非偶瓣香赤脚禱龍湫秋沛甘霖起枯<lb/>
朽去年飛章徹九門紫綾裁詔褒貞魂鸞車孔葢蔽白<lb/>
日髣髴趨謝朝家恩男兒堂堂軀七尺忍垢含羞汚簡<lb/>
<pb n="KR4h0158_WYG_086-30b"/>
册何如貞惠貞淑兩真仙雙坐神皋長廟食<lb/>
　　行路難<hi>至正已丑夏右相多爾濟拜國王就國遼東左相賀公亦左遷感而有作</hi>
行路難難行路黄榆蕭蕭白楊暮槍竿嶺上積雪高龍<lb/>
門峽裏秋濤怒斑斑虎豹當天闗蒼崖壁立登天難千<lb/>
車朝從赤日發萬馬夜向西風還鑑湖海船苦不早遼<lb/>
東白鶴歸華表夜雨空堦碧草深落花滿院行人少世<lb/>
情翻覆如秋雲誓天㰱血徒紛紛洛陽争迎蘇季子淮<lb/>
陰誰識韓将軍行路難難行路白頭總被功名誤高樓<lb/>
<pb n="KR4h0158_WYG_086-31a"/>
昨宵歌舞人丹旐曉出東門去子午谷終南山青松茅<lb/>
屋相對閒拂衣高歌上絶頂請看人間行路難<lb/>
　　送楊待制出守閬州兼寄家兄<lb/>
簪筆三年侍禁林分符還向蜀江潯暮雲盡處峨眉出<lb/>
春雪消時灌口深鈴閣雕盤香冉冉臺門畫㦸晝森森<lb/>
錦屛山下多遺蹟好覔城南老杜吟<lb/>
　　會稽代祀歸<lb/>
白頭萬里喜来歸小院深深過客稀睡起無題閒錦槖<lb/>
<pb n="KR4h0158_WYG_086-31b"/>
春来多病怯羅衣流鶯亂蹴殘紅溜乳燕連穿散絮飛<lb/>
莫道山房渾寂寞臥聴小女學鳴機<lb/>
　　春日次王元章韻<lb/>
翠幰金車錦駱駝芙蓉繡褥載雙娥雨晴輦路塵沙少<lb/>
風起春城栁絮多秉燭且留清夜飲倚䦨猶聴隔牆歌<lb/>
山翁此日心如水夢斷江南雨一蓑<lb/>
　　次韻叚吉甫助教春日懐江南<lb/>
花底開樽待月圓羅衫半裛酒痕鮮一年湖上春如夢<lb/>
<pb n="KR4h0158_WYG_086-32a"/>
二月江南水似天修禊每懐王逸少聴歌却憶李龜年<lb/>
卜隣擬住吳山下楊栁橋邊艤畫船<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_086-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷八十六<lb/>
</p>
<p>
</p>
  </div>
<div>
<head>宋元詩㑹卷八十七</head> <lb/>
    <p>
<pb n="KR4h0158_WYG_087-1a"/>
欽定四庫全書<lb/>
　宋元詩㑹卷八十七<lb/>
　　　　　　　　　　　　兵部主事陳焯編<lb/>
　傅若金<lb/>
　　<hi>字與礪任廣州教授順帝元統三年出使安南其宿天使館二詩最傳於世有玉樓集若金妻孫惠</hi>
　　<hi>蘭亦能詩早卒見閨閤中</hi>
　　歌風臺<lb/>
黔首厭秦暴龍徳奮炎劉英雄乗天誅拔劍起相仇天<lb/>
<pb n="KR4h0158_WYG_087-1b"/>
風墮陵谷飛雲揚九州天下事既定懐土未遑休置酒<lb/>
宴高臺中厨進庶羞悲歌落林木父老皆涕流功臣日<lb/>
葅醢壯士復何求至今豐沛間長顧使人愁故鄉帝所<lb/>
愛零落遺舊丘大運各有終賢聖誰能留焉知萬嵗後<lb/>
魂魄復来遊<lb/>
　　題宜春鍾清卿清露軒<lb/>
秋氣集太虚夕光團高樹時聞陰液墮暗識商飈度旎<lb/>
旎星動林英英月霏霧凉扄息塵想幽琴寄𤣥悟寂歴<lb/>
<pb n="KR4h0158_WYG_087-2a"/>
松上聲逍遙丘中趣鈞天澹斜景銀河曖㣲素古調今<lb/>
所稀大音誰能喻仙人飲沆瀣夀命金石固千嵗不可<lb/>
期空歌徒延慕<lb/>
　　少年行<lb/>
長衢若平川輕車馳流波上有都人子明肌艷朝霞芳<lb/>
塵揚逺風白日耀舞羅少年輕薄兒調笑相經過狎坐<lb/>
酌美酒日暮酣且歌千金罄一笑豪右焉能加時俗誇<lb/>
朱顔美女恱春華春華豈不好遲暮當如何<lb/>
<pb n="KR4h0158_WYG_087-2b"/>
　　雜詩<hi>四首</hi>
植蘭彌九畹踵菊被三徑幽芳乃殊姿馨徳良可並搴<lb/>
蘭以為美餐菊以資命睠言理蕪穢恒使枝葉浄蕪穢<lb/>
苦易侵枝葉苦不盛豈無桃與李貴此諧野性<lb/>
閒夜坐中庭素月流我懐鳴琴發逺思俗音難與諧㣲<lb/>
颸經前楹徐響正裴囘欲歌南風曲聴者良以希願言<lb/>
薦清廟復感鳯来儀<lb/>
異人言種石可以致雙璧千金受𤣥秘辛苦乃有獲温<lb/>
<pb n="KR4h0158_WYG_087-3a"/>
其比君子韞櫝良愛惜青蠅易為汙恒恐傷厥徳連城<lb/>
不願售思以置君側終嵗無與言持之將安適<lb/>
皎皎素明月娟娟含令姿浮雲遽起滅圓影遂㕘差山<lb/>
川莽囘互天地亦相疑焉知冥昧中明潔終不移弦望<lb/>
有恒運清光寜久虧<lb/>
　　題淵明漉酒圖<lb/>
淵明性嗜飲所遇適其真漉酒東籬下邈若旁無人捐<lb/>
綬非所吝焉愛頭上巾田園日成趣松竹相與親百年<lb/>
<pb n="KR4h0158_WYG_087-3b"/>
何為爾酩酊及茲辰陶然至和内混沌以為鄰<lb/>
　　羣雁圖<lb/>
㣲茫洞庭野隠約瀟湘㟁鴻雁将栖息飛鳴求其伴先<lb/>
集良未安後至凄欲斷使我懐弟兄因之中腸亂留連<lb/>
江海逺慘淡秋暉晏常恐隨天風高飛入雲漢<lb/>
　　題墨梅<lb/>
老樹亞晴空疎花帶寒野風流不自惜澹泊從人冩嵗<lb/>
晏孰相娯空山少来者<lb/>
<pb n="KR4h0158_WYG_087-4a"/>
　　題衛知事廣衍倉西軒墨竹歌<lb/>
吾聞渭川竹如簀太倉欲致那可得開眼晴烟落戸牖<lb/>
透裳氷雪在胸臆愛之借問作者誰毋乃與竹同標格<lb/>
自是君懐足清致故須好事留真迹陰森雨氣發中林<lb/>
颯爽秋聲赴前席㣲坡直具百畆意老榦真憑萬鈞力<lb/>
𤣥豹猶含隠霧章蒼龍已奮千霄翼火雲六月思遠避<lb/>
安得坐我林間石待實誰憐彩鳯饑釣鰲未試長竿直<lb/>
為君歌罷久嘆息羣玉蕭蕭動高壁<lb/>
<pb n="KR4h0158_WYG_087-4b"/>
　　邯鄲行<lb/>
邯鄲城頭下白日邯鄲市上風蕭瑟故壘空餘鳥雀悲<lb/>
荒垣只見狐狸出何主墳墓對山阿尚憶諸侯争戰多<lb/>
趙客歸来重毛遂秦軍老去畏廉頗黄塵白草宫前道<lb/>
鬼火如燈夜相照公子秋来不見歌美人月下那聞笑<lb/>
當時冠葢激浮雲撾鐘考鼓宴青春只今惟有郵亭樹<lb/>
還送年年行路人<lb/>
　　八十里山行<lb/>
<pb n="KR4h0158_WYG_087-5a"/>
桂林之區猺賊雜處南有八十里之高山絶天綿延開<lb/>
險阻賊人倚之作巢砦刼掠經年勢還大官軍收捕費<lb/>
供給主将逡廵竟何待居民近山晝夜愁四下行人皆<lb/>
白頭况聞良家半為賊官府貪横仍誅求安得大聚邊<lb/>
頭兵甲鑄田噐盡鋤高山作平地高山平猺賊斃<lb/>
　　銅爵硯歌<lb/>
鄴中文磚天下竒流傳為硯亦堪悲月砌寒傾古臺暮<lb/>
雨犂耕出斷釵時荒凉火燒狐兎窟金棺别葬奸雄骨<lb/>
<pb n="KR4h0158_WYG_087-5b"/>
石麟暗刻魏春秋銅爵空題漢年月可憐此硯依浮世<lb/>
曽見高筵美人醉行迹猶霑舊襪塵啼痕已滅新妝淚<lb/>
向来登踐日紛紛即今磨洗見竒文題詩為弔西陵樹<lb/>
㡬片殘霞入雁羣<lb/>
　　牧牛去題袁慶逺經歴所蔵畫<lb/>
牧牛去千山復萬山上山日出愁起晩下山日入苦行<lb/>
難手中鴝鵒牛伴侣養来多日能人語縱牛不牽繩自<lb/>
垂聴他行食毋苦之欲歸尚憂牛不飽更近前溪多水<lb/>
<pb n="KR4h0158_WYG_087-6a"/>
草但願年年牛盡肥主翁足食身足衣農家養牛國所<lb/>
頼惡少城中殺牛賣<lb/>
　　送楊元成奉㫖之徽州過家錢塘<lb/>
緑槐五月高雲冷行人辭闕歸鄉井奎璧秋迴帝座深<lb/>
斗牛夜隔天河永君今御命出江闗却到新安㡬日還<lb/>
天上應須朝絳節湖邊何得愛青山<lb/>
　　江州社日阻風<lb/>
社日長為客行人總念羣湓江春過雨廬阜晩生雲緑<lb/>
<pb n="KR4h0158_WYG_087-6b"/>
酒洽歡飲清絃送别聞風檣未得動堅坐且論文<lb/>
　　下邳懐留侯<lb/>
豪傑闗休運乾坤屬逺猷自須成漢業豈獨報韓仇黄<lb/>
石嗟長往青山感昔遊同時多草莽事定覔王侯<lb/>
　　七夕<lb/>
耿耿玉京夜迢迢銀漢流影斜烏鵲樹光隠鳯凰樓雲<lb/>
錦虚張月星房冷閉秋遥憐天帝子辛苦㑹牽牛<lb/>
　　賦得天際舟送兵部張孟功治河<lb/>
<pb n="KR4h0158_WYG_087-7a"/>
日下行人發春晨去鷁催纜侵斜月解帆向斷雲開愛<lb/>
鳥窺詩卷垂虹映酒盃尋源不可盡奉使㡬時回<lb/>
　　送金華王琴士還山<lb/>
年少金華客囊琴暫出山忽聞春水滿徑逐暮雲還三<lb/>
洞飄𤣥鶴雙溪下白鷴應尋牧羊子時過緑蘿闗<lb/>
　　寄題余泰亨隠居<lb/>
聞説幽棲處遥連郁水天徑開移竹地渠引灌花泉坐<lb/>
客留傾醸隣人訪草𤣥京華逺遊子那得共盤旋<lb/>
<pb n="KR4h0158_WYG_087-7b"/>
　　别龍州蕭從事韶<hi>二首</hi>
北極絲綸下南陲政化通靈槎浮度斗瘴艸偃隨風殊<lb/>
俗難為别清談喜屢同馳驅不可住心切大明宫<lb/>
使節明金虎腰弓偃畫蛇蠻方趨號令原隰見光華邊<lb/>
樹猶含緑江梅久放花憶君依幕府何日定還家<lb/>
　　梧州嘉魚亭<lb/>
舟楫囘沙驛旌旗駐郡亭江通五管白天落九疑青此<lb/>
日瞻雲氣誰家見客星軍需晝夜急㓂盗㡬時寜<lb/>
<pb n="KR4h0158_WYG_087-8a"/>
　　别静江文學諸公<lb/>
乍見先愁去将行未忍分字期歸後寄歌畏别時聞驛<lb/>
樹過春雨江船隔夜雲馳驅念吾弟羽翼待諸君<lb/>
　　金陵晩眺<lb/>
金陵古形勝晩望思迢遥白日餘孤塔青山見六朝燕<lb/>
迷花底巷鴉散栁陰橋城下秦淮水年年自落潮<lb/>
　　京師守嵗<lb/>
日月催時序乾坤隔晦明殘年萬里夢今夕㡬人情久<lb/>
<pb n="KR4h0158_WYG_087-8b"/>
客煩朋友雙親倚弟兄深慚須薄禄不得謝浮名<lb/>
　　韓淮陰廟<lb/>
淮陰千古英雄恨楚樹荒荒夕照殘水夾廢城春草合<lb/>
雲昏迷廟野花寒封齊安用真王印興漢空遺大將壇<lb/>
高帝旌旗俱寂寞斷碑零落後人看<lb/>
　　送唐子華赴嘉興<lb/>
聞君秋思滿南湖行李今晨發帝都幙府初乘從事馬<lb/>
江城還憶步兵鱸樹浮白日山侵越潮蹴青天海入吳<lb/>
<pb n="KR4h0158_WYG_087-9a"/>
閒暇憑高動詩興須成一醉掃新圖<lb/>
　　和危山曜寄弟<lb/>
故園兄弟總相思久客懐歸屢失期司馬却慚題柱早<lb/>
東方翻恨上書遲都門栁暗愁中見鄉國花殘别後知<lb/>
昨日南橋放春水望雲囘首獨多時<lb/>
　　題畫船入蜀圖送䕫州教黄尚質<lb/>
楚客之官泛蜀船畫圗盈尺見山川九江樹色瀟湘外<lb/>
三峽猿聲灧澦前方譯漸通巴俗語國書新得漢人傳<lb/>
<pb n="KR4h0158_WYG_087-9b"/>
豈無好事能攜酒問字時時集講筵<lb/>
　　王氏相師山莊<lb/>
相師之山雲杳冥千巖萬壑倚空青上方雷雨蔵天井<lb/>
南極風烟落洞庭溪客去迷花藹藹野人居愛竹泠泠<lb/>
何時遂買登山屐乗興還来扣石扄<lb/>
　　過故妻墓<lb/>
湘皋烟草緑紛紛洒淚東風憶細君毎恨嫦娥工入月<lb/>
虗疑神女解為雲花陰午坐閒金剪竹裏春愁冷翠帬<lb/>
<pb n="KR4h0158_WYG_087-10a"/>
留得舊時殘錦在傷心不忍讀囘文<hi>按若金妻孫氏惠蘭性慧過人工五</hi>
<hi>言近體年二十三歸傅五月而卒寓殯湘中其詩二首見香奩集</hi>
　　汴梁<lb/>
汴上荒城繞故宫山頭危石墮秋風夷門市起聞嘶馬<lb/>
梁苑樵歸見斷鴻鬭草尚餘殘後碧進花無復盛時紅<lb/>
欲登高處腸先斷滿目閒愁賦未工<lb/>
　　送姚子㣲<lb/>
雙闕除書下玉階三湘囘櫂拂氷崖天垂銅柱南低海<lb/>
<pb n="KR4h0158_WYG_087-10b"/>
城入金陵北近淮江國雁来秋肅肅驛樓雞動曉喈喈<lb/>
大家定有東征賦鮭菜隨船慰老懐<lb/>
　　送盧茂實之廣東憲幕<lb/>
仙城近接衆山迴憲府遥臨百粤開海上喜通持節使<lb/>
幕中兼得濟時才鮫宫織罷魚龍出蜑戸珠還蚌蛤来<lb/>
預想到官多暇日清詩題徧嶺頭梅<lb/>
　　徐州<lb/>
斷山數里見浮屠水樹㣲茫映日疎舟楫徧經危石過<lb/>
<pb n="KR4h0158_WYG_087-11a"/>
人烟稍近白雲居朱陳縣逺思遺俗楚漢臺荒想故墟<lb/>
萬古風帆自来往新詩吟罷獨躊躇<lb/>
　　雪中次元茂才<lb/>
北闕今晨雪滿墀腐儒憂國畏人知月寒弱水迷三島<lb/>
雲暗蒼梧失九疑瑞木細飄天上葉梅花潛發嶺南杖<lb/>
山陰那得乗佳興起遶前軒自詠詩<lb/>
　　出郭<lb/>
晴光縹緲汎青春逺色氤氲動紫塵出郭自因芳意早<lb/>
<pb n="KR4h0158_WYG_087-11b"/>
尋溪兼得野情新花邊古寺翔金爵樹底高墳臥石麟<lb/>
却倚層丘望城闕上方雲氣繞龍鱗<lb/>
　　寄河間趙運使<lb/>
雪盡官河春水生移家還出鳯凰城竹間退食占靈鵲<lb/>
花外題詩聴蚤鶯益井青烟晨縹緲漕溝素月夜分明<lb/>
京華久客遥相憶欲託音書不稱情<lb/>
　　候友人不至戲作<lb/>
儀真城下菖蒲節晴日江頭錦繡文旗影送船侵樹過<lb/>
<pb n="KR4h0158_WYG_087-12a"/>
笛聲催鼓隔花聞雙龍鏡化閒風雨五馬歌沈暗水雲<lb/>
日暮故人期未至誰家看舞石榴裠<lb/>
　　送趙仲禮御史兼呈王侍郎<hi>二首</hi>
建業城頭烏亂啼知君感古夜聞雞淮揚貢賦元趨冀<lb/>
晉宋文章漸入齊草疏或依松影坐哦詩應就竹陰題<lb/>
書来肯憶京華客日日長衢聴馬嘶<lb/>
賜書南粤初歸日駐楫秦淮欲暮天嘯詠偶經梁舊寺<lb/>
登臨猶憶晉諸賢謝安别墅蟲鳴裏王導新亭鳥去前<lb/>
<pb n="KR4h0158_WYG_087-12b"/>
多謝府中賢侍御别時能作送行篇<lb/>
　　荅何如禮<lb/>
鳯凰城中花若烟客遊多是感流年春生江漢思南國<lb/>
雪盡幽幷見北邊逺使豈貪歸有槖㣲官仍苦坐無氊<lb/>
相逢未恨今晨别滿把驪珠慰目前<lb/>
　　同孔學敏遊仙遊觀<lb/>
鳯音亭下草如熏誰見仙娥倚翠裙環珮忽疑遊處得<lb/>
笙簫猶想去時聞湘江竹暗連春雨衡岳花開隔暮雲<lb/>
<pb n="KR4h0158_WYG_087-13a"/>
千古遊人自来往登高囘首思紛紛<lb/>
　　寄方君恕<lb/>
聞君臥疾近如何閉户時應賦短歌安石或能攜妓出<lb/>
子猷常擬櫂船過㣲風倚檻宜脩竹落日臨池愛緑荷<lb/>
也念湖邊未歸客秋山囘首白雲多<lb/>
　　送湘中李從事赴郴幕<lb/>
長沙上游山水窟郴陽自古説名邦天圍翠岳連三楚<lb/>
地合清湘赴九江歸去收書經石室坐来拄版對雲窻<lb/>
<pb n="KR4h0158_WYG_087-13b"/>
西風慘淡都門别莫愛青樓倒玉缸<lb/>
　　過興安縣<lb/>
亂峰如劍不知名篁竹蕭蕭送驛程轉粟未休濰水役<lb/>
負戈猶發夜郎兵百蠻日落朱旗暗五嶺風来畫角清<lb/>
空使腐儒多感慨西南羣盗㡬時平<lb/>
　　題安南天使館<lb/>
元統三年頒正朔詔書還到極南開使旌入館青雲動<lb/>
仙蓋臨江白日迴諭蜀豈勞司馬檄朝周終見越裳来<lb/>
<pb n="KR4h0158_WYG_087-14a"/>
北歸耆舊仍相問文化如今徧九垓<lb/>
　　却侍姬<lb/>
夜宿安南天使館主人供帳爛相輝寶香烟起風過席<lb/>
銀燭花偏月照幃王母謾勞青鳥至文簫先放綵鸞歸<lb/>
書生自是心如鐵莫遣行雲亂濕衣<lb/>
　陳　高<lb/>
　　<hi>字子上平陽人官淮陽值亂離多感時思鄉之句其詩集名存藁</hi>
　　南有山思友生也<lb/>
<pb n="KR4h0158_WYG_087-14b"/>
南有山高維虚矣其上伊石不可以輿兮念子之逺莫<lb/>
我愉兮南有水清維流矣其泮伊陸不可以舟兮念子<lb/>
之逺莫我儔兮<lb/>
　　漢水贈别也<lb/>
瞻彼漢水其流潺湲之子于邁言采其蘭嚶嚶好鳥集<lb/>
于林問娟娟美人可以晤言我思美人在漢之涘秉心<lb/>
允臧威儀楚楚聿求厥徳将子是與慎爾優游成爾譽<lb/>
處南山有玉琢以為琚北山有梓規以為輿君子好修<lb/>
<pb n="KR4h0158_WYG_087-15a"/>
始終弗渝<lb/>
　　發嵊縣<lb/>
行役苦晝熱戒程當夜䦨睡覺呼僕夫出門路漫漫明<lb/>
月照人影疎星掛樹間流螢㸃衣袂零露濕巾冠潮逺<lb/>
剡溪水俄入新昌山屬兹干戈際愈覺行路難愧無經<lb/>
世資何以濟時艱悒悒抱逺思綿綿起憂端東方忽己<lb/>
白林鳥鳴間闗前瞻石嶺峻喟然發長嘆<lb/>
　　容春軒<lb/>
<pb n="KR4h0158_WYG_087-15b"/>
層軒結搆幽當窻蒔花木簷雲棲夕陰庭鳥鳴晨旭四<lb/>
時景物佳早晩風氣淑主人頗解事灑掃置書軸攜琴<lb/>
来佳賔開樽瀉<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁㣲酣有餘歡諧笑春意足寜知城<lb/>
南居秋風滿茅屋<lb/>
　　對菊分韻得須字<lb/>
佳菊性所愛金英霜後敷見之開旅懐移植向庭隅豈<lb/>
無杯中物幽賞與誰俱今晨好友過花下共歡娛西舍<lb/>
新醪熟足以供所須<lb/>
<pb n="KR4h0158_WYG_087-16a"/>
　　惜别分韻得與字<lb/>
江山無行人天寒况風雨出門辭友生情深别良苦褰<lb/>
衣感繾綣豈不念留處高堂想歸期嵗月不我與停舟<lb/>
且勿廹傾樽出清酤酒短意更長含凄我無語<lb/>
　　泊館頭步<lb/>
朝發芳林嶺夜依館頭泊厭兹䟦涉勞懐哉田園樂生<lb/>
理苦艱難歸耕歎悠邈貧窶何足憂甘㫖焉所託栖栖<lb/>
道路中素心負丘壑行年三十餘齒牙半摇落良由筋<lb/>
<pb n="KR4h0158_WYG_087-16b"/>
骨疲豈但質衰弱憂思耿不寐起觀衆星白羣雞鳴江<lb/>
皋已復戒行客<lb/>
　　晩歸<lb/>
西崦日初沒逺樹生夕陰晩步草露濕獨歸松徑深入<lb/>
室載言笑稚子牽衣襟樽中有濁醪可以酌復斟坐来<lb/>
窻牖白佳月出東林幽情寄觴詠適意㤀華簪自得閒<lb/>
居理寜憂外患侵<lb/>
　　同蒋伯威朱徳常遊育王山得冷字<lb/>
<pb n="KR4h0158_WYG_087-17a"/>
春晴烟霧開地勝林泉迥杖策隨諸彦尋僧訪幽景古<lb/>
逕人影稀落日松陰冷徜徉谷鳥散臨憩山房静𤣥賞<lb/>
誰能㤀塵慮從兹屛<lb/>
　　山居<lb/>
避喧林下居抱病山中臥家貧酒屢空性懶詩慵課禽<lb/>
聲隔樹啼雲影當窻過獨有采樵人時来慰衰惰<lb/>
　　晩步<lb/>
雨霽野色浄杖䇿步殘陽度橋尋幽徑沿溪遶西荘隴<lb/>
<pb n="KR4h0158_WYG_087-17b"/>
麥生㣲秀籬菊散清香行吟来復往零露勿沾裳<lb/>
　　落梅曲<lb/>
梅花開滿枝無奈曉風吹風吹花落盡争似未開時花<lb/>
開終有落非闗曉風惡愁殺愛花人城頭復吹角<lb/>
　　題山居圖<lb/>
層巒積翠色中有嘉樹林幽人此避世結屋山之陰攜<lb/>
琴出山去獨懐千古心知音不可見歸路白雲深<lb/>
　　懐友<lb/>
<pb n="KR4h0158_WYG_087-18a"/>
作客黄山下思君漢水濵愁牽清夜夢吟瘦老夫身漂<lb/>
泊誰知我交遊獨此人春来尋小艇江上問通津<lb/>
　　寒食寓興次黄宗魯<hi>二首</hi>
浩蕩乾坤大羈棲嵗月深他鄉對寒食愁思滿淮陰詩<lb/>
句慚孤詠春花孰共尋相逢同郡子時復一論心<lb/>
去嵗清明節天台看杏花凄凉今日事漂泊野人家淮<lb/>
楚風塵暗鄉山道路賒倚門親白髪反哺愧林鴉<lb/>
　　獨客<lb/>
<pb n="KR4h0158_WYG_087-18b"/>
獨客悲秋夜高秋託異鄉月侵窻影白風度角聲長野<lb/>
戰生新鬼邊烽照近疆歸耕吾計决不必問行蔵<lb/>
　　贈章以元昆仲<lb/>
相見談經史江樓坐夜闌風聲吹屋響燈影照人寒俗<lb/>
薄交遊盡時危出處難衰年逢二妙亦得悶懐寛<lb/>
　　送胡希元歸江西<lb/>
落日烏紗㡌西風白布裘吏才兼翰墨羇旅亦風流聴<lb/>
雨留僧寺看雲憶故丘他鄉同泛梗那忍送歸舟<lb/>
<pb n="KR4h0158_WYG_087-19a"/>
　　四月十六寓玉環喜家童来住至<lb/>
數月思家信今朝喜汝来妻兒憐我逺懐抱向誰開山<lb/>
谷多烽燧田園半草莱大軍消息近故里尚堪回<lb/>
　　病中遣懐<lb/>
臥病𤣥冬半羈栖碧海邊風塵方滿野戎馬已經年下<lb/>
邑供軍食何時發漕船薄才無寸補自合賦歸田<lb/>
久臥思登聎扶衰謾倚樓山紅斜日映江白晩烟浮行<lb/>
直書空雁帆敧入浦舟病身慚食禄長羡五湖遊<lb/>
<pb n="KR4h0158_WYG_087-19b"/>
　　懶拙<lb/>
懶拙從人棄行蔵與世違陶潛辭米去張翰憶蓴歸垂<lb/>
釣貪春水看花愛夕暉便須開竹逕還製芰荷衣<lb/>
　　入山<lb/>
入山驚道險山嶺覺天低日礙危峰過雲依翠壁棲幽<lb/>
花如血染怪鳥學兒啼避世須来此桃源路已迷<lb/>
　　過李家坑<lb/>
鳥道高千丈雲山入萬重汗流愁赤日力倦倚青松羣<lb/>
<pb n="KR4h0158_WYG_087-20a"/>
僕頻相失行人竟不逢田家何處有僧寺隔前峰<lb/>
　　遊雅山寺<lb/>
上方殊勝地長者給孤園挂壁袈裟静生階秀草繁樓<lb/>
光凝晩照樹色映前村法食干戈際真知象教尊<lb/>
　　送别<lb/>
平生㡬兩屐丘壑每窮探訪鶴青田曲穿雲雁蕩南老<lb/>
成羣輩服姓氏衆人談相見復相别題詩興不堪<lb/>
　　橋上<lb/>
<pb n="KR4h0158_WYG_087-20b"/>
落日清溪上凉風梓樹秋北来船竟泊南去水空流宇<lb/>
宙終無極干戈未肯休野人無意緒獨立數歸鷗<lb/>
　　元日<lb/>
元日風兼雨蕭條野外村過門車轍逺記節酒杯存戰<lb/>
伐看今嵗棲遲且故園兵戈如未息身世豈須論<lb/>
　　重登近山樓<lb/>
羇旅歸来日危樓得再登山如前嵗好雲向小窻凝種<lb/>
木看今長蔵書比舊増題詩成感慨老我愧何能<lb/>
<pb n="KR4h0158_WYG_087-21a"/>
　　題中峰樓<lb/>
中峰之樓風景幽山花滿屋翠雲流海天日出蓬莱近<lb/>
月夜烟清沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>浮溪上松陰歸晩鶴簷前花樹語春鳩<lb/>
齊川渺渺黄塵裏此日登臨是勝遊<lb/>
　　獨望<lb/>
獨望東南日向晡風高雪盡雁行孤青山天際連於越<lb/>
白水秋来滿太湖海内干戈猶爛熳舍西園圃近荒蕪<lb/>
文章未必能經世深愧飄蓬嵗月徂<lb/>
<pb n="KR4h0158_WYG_087-21b"/>
　　自明回温留寓郡城不得遂歸田之願述懐有作<lb/>
西風落葉送清秋力疾凭欄寄逺愁正慕陶潛歸栗里<lb/>
翻為王粲客荆州山峯近郭東西起江水通潮日夜流<lb/>
景物年年只依舊獨憐華髪鬢邊稠<lb/>
　　客南塘作<lb/>
江頭無計問歸舟抱病羈栖古寺幽風雨鶯花成寂寞<lb/>
干戈詩酒廢賡酬衰年白日愁邊度故國青山夢裏遊<lb/>
見説王師向淮甸早須傳檄定南州<lb/>
<pb n="KR4h0158_WYG_087-22a"/>
　　題花竹翎毛<lb/>
棠梨三月吐花齊布榖飛来樹上啼想見小園㣲雨過<lb/>
春光都在石欄西<lb/>
　　子昂畫<lb/>
風動秋山日已晡舊時林苑盡荒蕪王孫去國猶無恙<lb/>
解冩江南烟樹圖<lb/>
　　盧溝曉月圖<lb/>
盧溝橋西車馬多山頭白日照清波氊廬亦有江南婦<lb/>
<pb n="KR4h0158_WYG_087-22b"/>
愁聴金人出塞歌<lb/>
　岑安卿<lb/>
　　<hi>字静能平陽人與李五峯孝光同時其詩為栲栳集</hi>
　　偶讀戴帥初先生夀陳太博詩二首依韻感賦<lb/>
貪夫富且夀吉人饑復寒什襲寶燕石白璧泥塗間老<lb/>
成愧茍得童孺羞無官如何羊裘翁不念歸来難<lb/>
謗讟我自致勿怨生不辰蒺藜非所據石卜䧟厥身始<lb/>
知膠漆心千載雷與陳蠅矢任黒白頽然自天真<lb/>
<pb n="KR4h0158_WYG_087-23a"/>
　　百雁圖<lb/>
雝雝鴻雁羣渺渺水雲國白雪剡川藤𤣥香牧溪迹形<lb/>
真具生意彷彿二百翼四海兄弟情於兹見叙秩前鳴<lb/>
後如應高下低復逆隨陽足稻粱直夜防機弋水寒蘆<lb/>
葉黄霜清葦花白羣遊得所止一氣同悦懌哀哉淮南<lb/>
謡布粟歌斗尺東阿賦豆萁才高終擯斥觀圖適念此<lb/>
翻為古人戚今人猶古人毋為後人惜<lb/>
　　食新筍<lb/>
<pb n="KR4h0158_WYG_087-23b"/>
黄虀甕已竭枯繡筐亦空老芥長芒刺食久咽為痛山<lb/>
雨折竹胎未入春盤供畦丁適踵門致我親戚送脱綳<lb/>
錦紋散切玉霜刀弄新香歕湯鼎饞涎迸齒縫未倩摉<lb/>
詩腸已破食肉夢參禪誠滑稽煮簀宜笑閧贊寜譜亦<lb/>
佳涪翁句堪誦僻居東海偏斯味時一中山僧應厭餐<lb/>
飽食聴春哢<lb/>
　　和濟天岸法師約李五峯同遊韻<lb/>
我不識往古誰復知来今彼哉牛山淚祗濕當時襟節<lb/>
<pb n="KR4h0158_WYG_087-24a"/>
序倐代謝秋風生樹林暑氣日已薄凉氣日已深酌我<lb/>
新熟酒鳴我素蓄琴陶然一今古萬事從無心<lb/>
　　和李宰韻<lb/>
春風吹繁花秋露浄孤月壮年嗜好新對此每傾悦年<lb/>
来百念灰搔首惟短髪流光不我與苔生古人骨常懐<lb/>
却世紛宴坐學龜息從渠鵬去留不問馬得失李侯宦<lb/>
遊蹤来僦海上宅庭蘭茁春芽笑語落霏雪詩文嘗我<lb/>
過老晦資啟發窮思獨善身自獻殊未屑對酒還當歌<lb/>
<pb n="KR4h0158_WYG_087-24b"/>
甘㫖共朝夕君心與我懐相對交歎息<lb/>
　　寄興示諸子<lb/>
田園日蕪穢衰邁不自治童僕肆疎懶子孫習娛嬉良<lb/>
苗雜稂莠瓜瓞纒蒺藜草深狐兔聚水積蛙蚓滋念兹<lb/>
每獨往邈焉起遐思世事亦如此重令我心悲<lb/>
　　咏范氏池亭<lb/>
虚亭巧結構有此觀魚境碧沼風生紋高林月留影花<lb/>
竹列我前松杉瘦而頴山環翡翠屛水瑩琉璃井書生<lb/>
<pb n="KR4h0158_WYG_087-25a"/>
東海来山水頗深省喜有鄭家湖詩文毎相警<lb/>
　　題太真春睡圖<lb/>
東風吹香蕩晴晝長安宫苑花如繡海棠一夜折輕紅<lb/>
淑氣薫蒸困醇酎太真徙倚沈香亭宿酲未解春冥冥<lb/>
眉峰歛翠翳秋水侍兒夾擁花娉婷玉牀膩滑芙蓉展<lb/>
水沈烟裊金屛煖丹腮融潤珊瑚温寶釵斜鬌烏雲綰<lb/>
上皇玉笛那敢吹地衣紅皺靴輕移傳令别殿罷歌管<lb/>
流鶯不語游絲垂漁陽鼙鼓邊塵動臺閣無言卿士懵<lb/>
<pb n="KR4h0158_WYG_087-25b"/>
婦人一睡四海昏主䦣臣諛總如夢翠華西狩九廟隳<lb/>
禍胎未剪三軍疑馬嵬夢醒生死訣一時悔禍人心歸<lb/>
驪山舉燧供歡笑戎馬蹴踏周原草丹青誰冩春睡圗<lb/>
後世不須箴大寶<lb/>
　　和王子英醉後歌<lb/>
至人超六合造物期同逰飄飄無根蓬蕩蕩不繫舟江<lb/>
河罔知返日夕唯東流鳲鳩爾何為戸牖思綢繆人生<lb/>
底用愁如織朝看朱顔暮無色何如生死兩㤀懐日月<lb/>
<pb n="KR4h0158_WYG_087-26a"/>
梭飛任交擲君不見秦皇入海求方瞳包括區宇摧羣<lb/>
雄沙丘輼輬鮑魚臭一世萬世今何功又不見班生投<lb/>
筆踰流沙封侯萬里威逺加玉闗東望不可入上書祈<lb/>
請心咨嗟我生於人何所為死當身外亦誰悲鳥鳶螻<lb/>
蟻苦分别珠襦玉柙徒光輝不如生前賦詩飲酒放浪<lb/>
山水間死與造物黙黙還同歸<lb/>
　　姑蘇臺<lb/>
吳宫築土山為趾俯視水雲三百里臺中歌舞萃華麗<lb/>
<pb n="KR4h0158_WYG_087-26b"/>
金碧巑岏眩珠翠江花泛泛浮鴟夷㑹稽思霸甘卑辭<lb/>
千金不買西子笑一舸能逐陶朱歸丹砌草深麋鹿臥<lb/>
凄凄棘露沾人衣闔廬丘墓虎為衛至今鐘磬聞餘悲<lb/>
遊人不悟國傾亡松間援筆題真娘<lb/>
　　朝陽臺<lb/>
巫峯十二青參差石形儼現仙娥姿蒼藤翠木怯凄冷<lb/>
精誠夜感襄王思仙衣縹緲仙裙濕雲影飄颻雨聲急<lb/>
陽臺朝暮不勝情高唐想像愁無極夢中竒遇事杳冥<lb/>
<pb n="KR4h0158_WYG_087-27a"/>
公子雕詞亦胸臆荒凉古廟屹江干臺空不見行雲跡<lb/>
遊人悵望尚徘徊古碑寂寞荒莓苔<lb/>
　　戲馬臺<lb/>
彭城負劍河為障南屹崇臺勢雄壯重瞳奮跡入秦囘<lb/>
諸侯攬轡皆東向酒酣蹙馬升崔嵬鬉翻鬛振雲烟開<lb/>
倚鞭四顧示無敵指揮貔虎心雄哉黄金間行亞父去<lb/>
帳下茫然失謀主楚歌聲合潰重圍昔日名騅空故歩<lb/>
千年積恨氣未消繞臺泗水撞飛濤<lb/>
<pb n="KR4h0158_WYG_087-27b"/>
　　望思臺<lb/>
金莖擎露空崔嵬湖臺築恨心猶哀剖桐殯土事曖昧<lb/>
禍機元自長生来夀踰大耋世已稀越國憸人心險巇<lb/>
盜兵誅佞兩非是屈氂督戰猶驚疑銜寃竟隕鳩泉里<lb/>
壺闗三老言非遲向無少卿䕶病已上林僵栁何縁起<lb/>
空餘老淚滴紋甃斑斑相間苔花紫<lb/>
　　逢秋<lb/>
高梧脱葉金井寒璧月夜挂朱䦨干銀河萬里浸虚白<lb/>
<pb n="KR4h0158_WYG_087-28a"/>
凌風欲訪乗槎仙金壺箭水聲第一畫角梅花聴悽惻<lb/>
三山樓閣碧海凉老鶴不眠清露滴<lb/>
　　謝季仲容見贈<lb/>
海風立水天空濛瘴雲晝掩蓬莱宫仙人跨鶴天姥東<lb/>
歸来樓閣昏無蹤九仙山高玉為戸廣寒夜訪乗鸞女<lb/>
桂香滴露夢不成看徹霓裳羽衣舞宫袍舞錦花翩翩<lb/>
詩成毛骨生清寒飛章贈我歸剡川推篷月在梅花邊<lb/>
　　次王敬助見寄韻<hi>二首</hi>
<pb n="KR4h0158_WYG_087-28b"/>
琴書曽逺訪訪我海東濵對酒不成醉看花惟惜春青<lb/>
燈書有味白眼世無人儘有耕桑趣翛然一幸民<lb/>
袐圗留滯日鄉思己凄凄黄卷挑燈閲紅妝掩鏡啼交<lb/>
新情僶俛感舊恨低迷語及深知處應憐獨鶴棲<lb/>
　　九月三日晩與鄭元秉對坐至日暮小雨後歸宿<lb/>
　　　偶成<lb/>
歸人歸未得天際復生陰小雨濕官道清砧傷客心蕭<lb/>
肥蘭蕙瘦雀語鳯鸞瘖坐對榮陽老空懐正始音<lb/>
<pb n="KR4h0158_WYG_087-29a"/>
　　和来竺西見寄<lb/>
嵗暮重峰寺詩文喜共論暝雲昏疊嶂寒雨滯孤村别<lb/>
後病翻劇書来身幸存藤枝肯扶老終扣月中門<lb/>
　　寄易禮弟<lb/>
越客半年住閩溪千里遊山高不礙夢日暮易為愁兄<lb/>
弟終相憶鄉閭非所憂何當先壠側同理釣漁舟<lb/>
　　送易直縣尹兄赴松溪<lb/>
武夷山水最清佳路轉三衢未覺賒百里絃歌初作宰<lb/>
<pb n="KR4h0158_WYG_087-29b"/>
一官琴鶴早辭家夜凉燈影連書屋溪近松聲雜吏衙<lb/>
遥想政成閒暇日錦牋試墨品春茶<lb/>
　　次鄭元秉陪劉同知謁子陵祠韻<lb/>
畫舫秋江集縉紳公餘来弔故人魂子陵名節千年墓<lb/>
文叔雲仍百世孫高閣清風生玉麈空山凉月墮金尊<lb/>
獨慙老朽無由到只有新詩可共論<lb/>
　　遊東山寺贈蔚東岡<lb/>
東山景物吾州稀蓮宫璀璨浮春輝過湖人騎白雲馬<lb/>
<pb n="KR4h0158_WYG_087-30a"/>
待客僧立青苔磯花邊舉杯酒一斗石上解衣松十圍<lb/>
最愛東岡老禪伯夜窻為我話禪機<lb/>
　　遣興<lb/>
去年不死今年活直語半生人不禁老去謗書從滿篋<lb/>
春来樂事總闗心觀魚濯足滄浪水聴鳥支笻楊栁陰<lb/>
我已無心呌閶闔玉皇高拱紫雲深<lb/>
　　重峯寺祈雨後柬李元善<lb/>
麈尾高揮演大乗火雲不散愈崚嶒謾同三島吟詩客<lb/>
<pb n="KR4h0158_WYG_087-30b"/>
閒訪重峰醉酒僧翠竹陰移凉夢逺碧蓮香散暮雲凝<lb/>
歸途未即添瓢注猶有長風解鬱蒸<lb/>
　　送杜洲殷山長歸天台<lb/>
殷肇土茫茫詩歌𤣥鳥祥建邦思得姓易代復賔王徳<lb/>
澤流千古雲仍徧四方深源還輔晉鄖國亦興唐奕奕<lb/>
家聲逺綿綿世胄長天台存舊譜地望著清光教育文<lb/>
詞贍漸摩道義彰移官杜洲曲開講楙山傍曉日皋比<lb/>
煖薫風絳帳凉青衿諸俊彦綵服兩兒郎弟子堪榱桷<lb/>
<pb n="KR4h0158_WYG_087-31a"/>
先生實棟梁羣飛迷蓊鬱駿足識康莊嵗月圖書滿風<lb/>
雲際㑹良伏龍終偃蹇鳴鶴自翺翔執友陳共帳攜家<lb/>
上小航錦囊詩匼匝蒼玉佩鏗鏘壯志期高翥歸心馳<lb/>
故鄉赤城霞粲粲秀嶺日蒼蒼巾子峰頭月瓊臺石上<lb/>
霜暫伸懐土樂爰整好遊裝下捧薇垣檄遥沾楓陛香<lb/>
公車應薦剡耆徳動交章不日看除目何時舉賀觴佳<lb/>
音如我寄魚雁在滄浪<lb/>
　<lb/>
<pb n="KR4h0158_WYG_087-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷八十七<lb/>
</p>
<p>
</p>
  </div>
<div>
<head>宋元詩㑹卷八十八</head> <lb/>
    <p>
<pb n="KR4h0158_WYG_088-1a"/>
欽定四庫全書<lb/>
　宋元詩㑹卷八十八<lb/>
　　　　　　　　　　　　兵部主事陳焯編<lb/>
　張　翥<lb/>
　　<hi>字仲舉晉寧人翥少時負其才雋豪放不羈好音樂喜蹴踘不問家業其父憂之翥一旦翻然改曰</hi>
　　<hi>大人勿憂今請易業矣乃謝客閉户讀書晝夜不輟遂以詩文知名一時至正初用薦者召為國子</hi>
　　<hi>助教分教上都生尋退居淮南㑹修遼金宋三史起為國史院編修官書成歴應奉修撰遷太常博</hi>
　　<hi>士禮儀院判官再入翰林為直學士侍講學士乃以侍讀兼祭酒除集賢學士授階榮禄大夫翰林</hi>
<pb n="KR4h0158_WYG_088-1b"/>
　　<hi>承㫖致仕給全俸終其身卒年八十二翥長于詩其文不逮詩而每以文自負常語人曰吾于文巳</hi>
　　<hi>化矣他日翰林學士實喇卜示以所為文求改易數句翥苦思良乆終不就實喇卜曰先生于文豈</hi>
　　<hi>猶未化耶何思之苦也因相視大笑平生詩文最多遭世亂散亡所存律詩樂府僅三卷</hi>
　　送黄中玉之慶元畨舶<lb/>
昔我遊四明壯觀溟海波褰裳空山頂曙色寒嵯峨月<lb/>
輪鎔生金涌出萬丈渦雲氣忽破碎朱光相盪摩決眥<lb/>
蓬萊宫攜手扶桑柯羣仙迎我笑佩羽紛傞傞颶風歘<lb/>
驚潮騰擲鱷與鼉浮槎徑可擥從此超天河精神洞百<lb/>
<pb n="KR4h0158_WYG_088-2a"/>
靈上下煩撝訶歸來已十載逺夢時一過君家賢父兄<lb/>
儒術傳世科薄言捧省檄舶署聊婆娑是邦控島夷走<lb/>
集聚商舸珠香雜犀象税入何其多權衡較低昻心計<lb/>
寜有訛資閲須歴試壯圖詎蹉跎維君官事隙為訪嵒<lb/>
之阿縣應仙者徒往往嘯且歌遐征渺不見空響遙相<lb/>
和<lb/>
　　題陳孝傳後<lb/>
　昌化陳南仲幼失其生母王氏尋之六年後得之永<lb/>
<pb n="KR4h0158_WYG_088-2b"/>
　　豐縣<lb/>
百丈山前妾辭主禮賢鎮中子逢母三十餘年一日同<lb/>
白髪相看淚如雨阿㜷去時未斷乳兒壯但知心獨苦<lb/>
清湖老嫗天所留逆旅主人神使語歸來桑竹溪之滸<lb/>
婦前持觴孫起舞雙瓜生祥表秋圃豈待旌書動官府<lb/>
呉人買妾紛莫數嵗滿母歸遺子女巷南巷北不相覓<lb/>
况復山川兩脩阻嗚呼千秋復萬古孝子之名在寰宇<lb/>
世上滔滔忘母人不愧唐昌一坏土<lb/>
<pb n="KR4h0158_WYG_088-3a"/>
　　螢苑曲<lb/>
楊花吹春一千里獸艦如雲錦帆起咸洛山河真帝都<lb/>
君王自愛揚州死軍裝小隊皆美人畫龍韉汗金麒麟<lb/>
香風搖蕩夜遊處二十四橋珠翠塵騎行不用燒紅燭<lb/>
萬㸃飛螢炫川谷金釵歌度苑中來寳帳香迷樓上宿<lb/>
醉魂貪作花月荒肯信㦸劍生宫牆斕斑六合洗秋露<lb/>
尚疑怨血凝晶光至今落日行人路鬼火狐鳴隔煙樹<lb/>
腐草無情亦有情年年為照雷塘墓<lb/>
<pb n="KR4h0158_WYG_088-3b"/>
　　重賦明山歌送胥式有儀還武昌<hi>式從其師曽堅子白讀書明山</hi>
旴母城南隠居者一生耕鑿旴南野何年移入明山來<lb/>
築樓山顛雲在下環山小塢三十六中有清池䕃桑竹<lb/>
日高塢口煙霧消稍見行人出深谷池頭古井穿石空<lb/>
絶底暗與江流通井中鯉魚長尺半人不敢取疑蛟龍<lb/>
隠居何人曽子白誰其從者胥生式先生喜與山為徒<lb/>
意不在仙在樓居胥也來讀山中書清泉煮酒不用酤<lb/>
興酣題詩滿青壁墨痕入石青模糊䔢葢浮丘石門麻<lb/>
<pb n="KR4h0158_WYG_088-4a"/>
姑鄰峰丘壑可遊衍山中之樂遄吾軀生今掉頭不肯<lb/>
住京塵茫茫嵗云莫豈知卬亦愛山人未辦山貲得歸<lb/>
去曽先生幾時把袂明山行灑掃樓上聴松聲黄精飽<lb/>
啖一千日飛上丹梯朝玉京<lb/>
　　息齋竹石古木為㑹稽韓季博士題<hi>上有歐陽原功書</hi>
老竹葉稀多秃枝新竹碧潤含幽姿籜中龍子振春蟄<lb/>
突出雷雨頭㕘差傍蹲怪石石罅裂裂處恍惚疑龍穴<lb/>
山中有樹皆十圍活幹撑青死槎折霜皮食盡乾蘚文<lb/>
<pb n="KR4h0158_WYG_088-4b"/>
半頂斬立雙椏分最後一株身出羣垂枝倒走隂崖雲<lb/>
李侯標致不可得小字親題别塗黒縱横不在摩詰下<lb/>
蕭爽直與洋州敵玉堂學士欣見之濃墨大書真崛奇<lb/>
森然一片鐵石筆妙甚七字瓊瑰詞此詩此畫今兩絶<lb/>
把玩㣲風動毛髪只應真宰泣琱鎪一夜山窓冷秋月<lb/>
　　伍牧<hi>宋將尹玉援常州戰死于此</hi>
苦戰勤王事精魂泣鬼雄壞城兵氣黒遺鏃血花紅故<lb/>
老談亡國明時録死忠長吟一搔首落日鳥呼風<lb/>
<pb n="KR4h0158_WYG_088-5a"/>
　　題楊太史山居圖<lb/>
湖上山居好奎題壓翠㣲煙霞改舊色林壑發清暉松<lb/>
晚看書罷荷凉坐釣歸圖中有真趣須此挂朝衣<lb/>
　　陪東泉學士汎湖<lb/>
山靄忽空無春暉正滿湖船頭載家樂花裏駐行厨樂<lb/>
任喧呼動歸從酩酊扶使君留客意更為倒金壺<lb/>
　　登金山吞海亭了公請賦<lb/>
危亭突兀戴鰲頭俯視滄溟一勺浮龍伯衣冠藏下府<lb/>
<pb n="KR4h0158_WYG_088-5b"/>
梵王臺殿起中流扶桑夜色三山日灧澦江聲萬里秋<lb/>
老我惜無吞海句但磨崖石記曾遊<lb/>
　　寄成居竹隠君<lb/>
青袍朝士困京華此老蕭閒竹滿家山壓窮愁詩强項<lb/>
海枯渴肺酒槎牙商巖未採芝如草彭澤將歸菊有花<lb/>
孤負江頭理漁事短篷春雨夢漚沙<lb/>
　　題唐子華畫王師魯尚書石田山房<lb/>
秋水橋邊紅葉林數家茅屋傍青岑岡頭種玉朝煙暖<lb/>
<pb n="KR4h0158_WYG_088-6a"/>
壠上鋤雲宿雨深摩詰輞川宜入畫少陵韋曲自成吟<lb/>
束薪嵗晩來同煮應許山中道士尋<lb/>
　　賦中書左曹小瀛洲<lb/>
東曹地逈集名郎宛是仙家紫翠房閶闔上通天咫尺<lb/>
蓬萊移出海中央金波日暖浮鳷鵲玉樹春濃下鳯凰<lb/>
幾度夢囘清夜直此身如在五雲鄉<lb/>
　　登六和塔<lb/>
江上浮圖快一登望中煙㟁是西興日生滄海横流外<lb/>
<pb n="KR4h0158_WYG_088-6b"/>
人立青㝠最上層潮落逺沙羣下雁樹敧髙壁獨巢鷹<lb/>
百年等是豪華盡怕聴興亡嬾問僧<lb/>
　　三月望日遊虎丘寺題小呉軒<lb/>
海涌峯前雲樹盤佛宫飛閣出巑岏虎來古塜金精白<lb/>
龍卧秋池劍影寒禪老説空留壞石鬼仙題雨下虚壇<lb/>
憑髙不盡登臨興更借西山晚翠看<lb/>
　　題述律存道元帥平師宗三州卷後<lb/>
不用牙璋逺出師將軍憑軾定邊陲僰人爭㰱金盤血<lb/>
<pb n="KR4h0158_WYG_088-7a"/>
漢使髙縣玉帳旗司馬文章傳太史武侯威略震南離<lb/>
只今老父蘭滄上擬刻寧蠻第一碑<lb/>
　　次韻存道元帥師宗感時及陡遡山竢刀寨入貢<lb/>
　　　詩因送歸闗戍<lb/>
徼外頻驚羽檄飛將軍三起著戎衣空山狐兔無藏穴<lb/>
平陸龍蛇有殺機已見趙佗知漢徳更令孟獲識天威<lb/>
此行整頓蠻荒了箐雨瀘煙好賦歸<lb/>
　　二月朔日登憫忠寺閣<lb/>
<pb n="KR4h0158_WYG_088-7b"/>
百級危梯遡碧空憑䦨浩浩納長風金銀宫闕諸天上<lb/>
錦繡山川一氣中事往前朝僧自老魂來滄海鬼猶雄<lb/>
只憐春色城南苑寂寞餘花發舊紅<lb/>
　　奉答新仲銘禪師<lb/>
呉楓初冷雁連天夢在江南野水邊詞客欲歸嗟老大<lb/>
美人不嫁惜嬋娟豺狼正爾當官道龍象於今䕶法筵<lb/>
我識新公老禪衲一燈蒲坐是真傳<lb/>
　　題金陵<lb/>
<pb n="KR4h0158_WYG_088-8a"/>
運盡黄旗晉祚開天星俄復坼三台方驚掘地雙鵝起<lb/>
即見浮江五馬來草暗離宫碑卧土雨殘戰地骨生苔<lb/>
當時一掬新亭淚誰信清談自有才<lb/>
　　王繼學自海南召還翰林再除南臺侍御<lb/>
天上歸來錦作袍幾陪春色醉宫桃銀河有路惟飛鵲<lb/>
碧海無山不戴鼇卿月又臨仙掌動客星偏傍釣臺高<lb/>
廣陵路接金陵近擬拂塵衣望節旄<lb/>
　　呉江<lb/>
<pb n="KR4h0158_WYG_088-8b"/>
坐倚風檣看太湖波濤澒洞半三呉寒通上界咸池氣<lb/>
窈入中流水伯都雲暗蛟龍應起立雪深鴻雁自驚呼<lb/>
望亭有酒宵堪醉買得漁家一尺鱸<lb/>
　　寄題杜原父懷友軒<lb/>
尺五城南近世紛移家來並武夷君他年功業誰青史<lb/>
此日山林自白雲石氣曉侵書幌濕溪聲時雜櫂歌聞<lb/>
故人巳有同棲約杖䇿行穿虎豹羣<lb/>
　　贈馬易之<lb/>
<pb n="KR4h0158_WYG_088-9a"/>
萬里征帆渡越江兹遊奇觀世無雙海中蓬島金銀闕<lb/>
天上玉堂雲霧窓吾道政須求柱石詩壇從此避旌幢<lb/>
青林白谷歸休地懷抱因君得暫降<lb/>
　　中秋對月時張外史有約以醉不赴<lb/>
明月中天雲霧消酒醒凉思正飄飄星河不動秋空濶<lb/>
鐘鼔無聲夜寂寥露下逺山皆落木風來滄海欲生潮<lb/>
仙家玩事無縁到虚負璚樓聴玉簫<lb/>
　　鳯山<lb/>
<pb n="KR4h0158_WYG_088-9b"/>
衰草寒煙老木風南朝佳氣落秋空璧來山鬼遮秦使<lb/>
盤泣銅仙别漢宫壞埒尚傳祠乙鳥荒池曽見射飛鴻<lb/>
騷人自古多遐思長在登臨感慨中<lb/>
　　氷蟾為金齊賢賦<lb/>
老蟾素魄禀金精千嵗玻瓈幻結成明水夜零隂燧凍<lb/>
丹書秋滿肉芝生腹凝寒露藏虚白影入銀河浴太清<lb/>
擬向嫦娥乞靈藥與君騎向廣庭行<lb/>
　　題上清張道士壺洲<lb/>
<pb n="KR4h0158_WYG_088-10a"/>
錦水東頭觀闕青仙家元不隔滄溟鳯麟洲渚寒凝碧<lb/>
雲霧衣冠夜降靈金醴浸花留客醉玉簫吹月使龍吟<lb/>
看君福地容蕭爽長與曽孫宴㡢亭<lb/>
　　見雁<lb/>
雁行新自雁門來逺度平沙陣勢開光禄塞空霜氣冽<lb/>
受降城廢水聲哀烏孫公主歌誰和猿臂將軍射未回<lb/>
今日客中腸易斷不須更上最髙臺<lb/>
　　送式無外歸髙麗<lb/>
<pb n="KR4h0158_WYG_088-10b"/>
三韓山水有靈暉秀出斯人了佛機嶽寺禪餘留偈别<lb/>
王城齋罷戴經歸瓶收滄海降龍入錫度秋空近鶴飛<lb/>
只恐故林雲卧後一燈秋老木綿衣<lb/>
　　送俞伯疇還浙東<lb/>
四明遊客住京都旅舍青燈照影孤家信幾年黄耳犬<lb/>
鄉心一夜白頭烏却携長鋏辭金水直挂輕帆過鑑湖<lb/>
為問蠡吾王太守别來安穏有書無<lb/>
　　鐵笛為孟天暐作<lb/>
<pb n="KR4h0158_WYG_088-11a"/>
愛此輕圓鐵鑄成何須楚竹選孤生年多化作青蛇色<lb/>
夜静吹如彩鳯聲繡出碧花凝錯落冷涵金氣發鏗清<lb/>
最宜携向君山去一聴仙翁奏月明<lb/>
　仇　逺<lb/>
　　<hi>一名仁逺字近仁杭州人張仲舉從之學詩</hi>
　　潮<lb/>
一㾗初見海門生頃刻長驅作怒聲萬馬突圍天鼔碎<lb/>
六鼇翻背雪山傾逺朝魏闕心猶壯直到嚴灘勢始平<lb/>
<pb n="KR4h0158_WYG_088-11b"/>
寄語呉兒休踏浪天呉罔象正縱横<lb/>
　　梅<lb/>
為怕緇塵着素衣凍痕封蘂放香遲月來忽送欄干影<lb/>
春到不分南北枝喚夢翠禽依樹宿銷魂玉笛隔花吹<lb/>
從他萬片隨風去須有青青葉底時<lb/>
　　卜居白龜池作<lb/>
一琴一鶴小生涯陋巷深居幾嵗華為愛西湖來卜隠<lb/>
却憐春埜又移家荒城雨滑難騎馬近市天明巳賣花<lb/>
<pb n="KR4h0158_WYG_088-12a"/>
阿母抱孫閒指㸃疎林盡處是栖霞<lb/>
　黄鎮成<lb/>
　　<hi>字元鎮昭武人後至元間居金原山放情詩酒所著有秋聲集</hi>
　　道山亭晚憩<lb/>
平池雨初晴日暮春水深殘霞墮空濶規月光巳沈驚<lb/>
波躍潛魚過影窺翔禽芰荷緑參差嘉木縣清隂但起<lb/>
垂綸想逺生江海心小大固有殊放歌無古今<lb/>
　　南田耕舍<lb/>
<pb n="KR4h0158_WYG_088-12b"/>
離離南山田采采山下緑兹晨凉風發秋氣巳可掬美<lb/>
人平生親零落在空谷顔色不可見何由踵髙躅我耕<lb/>
南山田我結南山屋下山擷桑麻上山友麋鹿還肯過<lb/>
鄰家鄰家酒應熟<lb/>
　　江仲謙恒徳堂<lb/>
江君世令族家在君山陽君山四千仞上有白玉牀雲<lb/>
氣出隂壑靈苗産陽岡仙人時往來石室留禁方江君<lb/>
往得之歸為恒徳堂九轉空青砂沃以神樓湯散入刀<lb/>
<pb n="KR4h0158_WYG_088-13a"/>
圭匕冬炎夏清凉夭閼一以合吾心乃夷康四海患痿<lb/>
痺齊民生痏瘡國醫敢束手忍視同膏肓大山多靈藥<lb/>
食之可年長安得往從君吹笙住葯房<lb/>
　　贈秋厓上人<lb/>
開士黄金刹齋房白雲外尋師天台山柿葉寫經唄凌<lb/>
晨餐正陽玉屑和沆瀣飛錫到城市刀圭起沈瘵逃名<lb/>
師伯林隠顯謝流輩有時棲石室宴坐真空界行藥度<lb/>
幽澗秋雲溼霞佩我欲往從之髙蹈塵宇隘他年嵩少<lb/>
<pb n="KR4h0158_WYG_088-13b"/>
間揮麈一投芥<lb/>
　　劉伯熈清溪圖<lb/>
蹔脱塵鞅繫結此清溪居偶從農圃鄰時讀種樹書聴<lb/>
瀑掃松石眠雲依草廬韜琴自無絃直鈎不在魚未知<lb/>
穹壤間寵辱當何如<lb/>
　　贈何萬里<lb/>
瀧流繞郡山如㦸黄茅峒深秋霧黒幽篁蔽空鼪鬼嘯<lb/>
絶磵下水沙蟲射生猺持刀跣雙足出入如飛踐荆棘<lb/>
<pb n="KR4h0158_WYG_088-14a"/>
官軍相持不敢殺年年出峒來為賊何侯挺身諭厥渠<lb/>
深入不用一卒驅椎牛釃酒拜縣令叱散部伍從降書<lb/>
君不見伏波將軍征五溪瘴雨溼衣歸櫂遲又不見令<lb/>
公單騎褫敵魄萬馬不嘶邊月白古來豪士立奇功何<lb/>
侯身老心力雄上尊襲衣拜賜畢歸釣白雲清渭中<lb/>
　　李將軍歌<lb/>
李將軍少年意氣輕浮雲青絲絡馬黄金勒寳劍錯鏤<lb/>
交龍文十二髙樓連廣道千金結客大梁門昨日彎弓<lb/>
<pb n="KR4h0158_WYG_088-14b"/>
連白羽射殺南山白額虎歸來饗士酒千鍾自向青樓<lb/>
按歌舞前年起兵從義旗斬將䧟陣身如飛上功幕府<lb/>
乆未報有酒不樂當何為<lb/>
　　莫猺行<lb/>
莫猺射生蠻峒谷窄袴短衣雙赤足前年應募作官軍<lb/>
惡少如雲學裝束干村一過如蝗落婦滿軍中金滿槖<lb/>
豸冠撃碎且勿嗔鄰冦不虞吾所託<lb/>
　　分題送黄汝楫<lb/>
<pb n="KR4h0158_WYG_088-15a"/>
冉冉孤生竹生在崑崙之嶰谷直節離離出地深寒梢<lb/>
蔚蔚㕘天緑竹髙不受霜雪侵願君同此嵗寒心竹管<lb/>
可作簫韶聲願君吹作鳯凰鳴鳯凰鳴致時雍九奏方<lb/>
知孤竹功<lb/>
　　春日山行雜興<hi>二首</hi>
山郭晴光逺臨髙逸興賒路經棲鶴地春入種桃家石<lb/>
頂尋雲母松根飲雪花故人留宿處朝飯有胡麻<lb/>
山翁留客住自説樂餘年日養分男舍春耕税主田雨<lb/>
<pb n="KR4h0158_WYG_088-15b"/>
泥朝過鹿山木夜啼鵑雞黍煩相勞桃花出釣船<lb/>
　　春雨南田書事<hi>二首</hi>
流水三椽舍桑隂五畆田飯香分野碓茶熟候山泉石<lb/>
榻看雲坐谿窓聴雨眠桃花川上路應有釣魚船<lb/>
𤓰圃通鄰巷柴門接野蹊賣薪歸早市行餉汲寒溪野<lb/>
鷺山前落林鶯雨外啼客來渾不答孤絶正幽棲<lb/>
　　鉛山早行<lb/>
早起辭林館鄰鷄巳再嘷月弦當户直斗柄挿山髙細<lb/>
<pb n="KR4h0158_WYG_088-16a"/>
溼侵藜杖輕寒襲布袍前趨東日表五色動雲濤<lb/>
　　三華呉宜甫桃谿雜詠<lb/>
樓閣依山外髙居白日長樹隂浮石潤雲影入江凉宴<lb/>
坐涵千古遐觀納八荒此時天籟寂虚白自生光<lb/>
　　登南山蘭若<lb/>
開基臨絶頂居與鹿為羣一逕落紅葉萬山生白雲石<lb/>
梁秋蘚合茶竈午泉分此地多苓术長應侣隠君<lb/>
　　題紫雲山居<hi>二首</hi>
<pb n="KR4h0158_WYG_088-16b"/>
樹老秋仍露山空晚更蟬雨添舂藥水雲溼種𤓰田對<lb/>
榻僧長坐聞鐘客未眠自應麋鹿性疎散愛林泉<lb/>
伏日不知暑泉流山四圍竹風渾却扇松雨欲添衣逸<lb/>
老為家好逃喧過客稀虚亭無户牖冉冉白雲歸<lb/>
　　題朱澤民畫山水<lb/>
與客浮湘水琴書共一舟雲間雙樹曉天外數峰秋指<lb/>
顧銷塵慮棲遲發櫂謳未知身是畫明月滿滄洲<lb/>
　　麻姑山<lb/>
<pb n="KR4h0158_WYG_088-17a"/>
絶谷寒聲淺隂堂翠色交搨書摩蘚石炊黍拾煙梢瀑<lb/>
落投龍洞雲歸養鶴巢未能招我隠何用解人嘲<lb/>
　　東陽道中<lb/>
出谷蒼煙薄穿林白日斜㟁崩迂客路木落見人家野<lb/>
碓喧春水山橋枕淺沙前村烏桕熟疑是早梅花<lb/>
　　寄雷隠上人<lb/>
最憶髙人住翠㣲萬嵒千岫雪消時林階月在行香早<lb/>
石屋雲多出定遲棲樹有僧留聴法看泉無客和題詩<lb/>
<pb n="KR4h0158_WYG_088-17b"/>
松闗不鎻容相扣定覓春山食紫芝<lb/>
　　春日郊行<lb/>
青郊冉冉散晴暉芳樹頻聞一鳥啼山驛水流花落盡<lb/>
石田雲暖麥抽齊禪房鑿路當嵒半釣屋維舟近竹西<lb/>
行過野橋人語近尋源應到武陵溪<lb/>
　　題秋江把釣圖<lb/>
獨載輕舠過碧川一輪牽動楚江天蘆邊有月還吹笛<lb/>
栁外無風不繋船留火夜然湘竹㟁得魚朝送酒家錢<lb/>
<pb n="KR4h0158_WYG_088-18a"/>
十年湖海真如畫亦欲狂歌一扣舷<lb/>
　　舟過石門梁安峽<lb/>
書畫船頭載酒迴滄洲斜日隔風埃一雙白鳥背人去<lb/>
無數青山似馬來天際雨帆梁峽出水心雲寺石門開<lb/>
同遊有客如髙李授簡惟慚賦峴臺<lb/>
　　送憲幕陳時中分題得平章河<lb/>
海國猶傳利澤功滄溟縹緲百蠻通潮來估客船歸市<lb/>
月上人家水浸空析木星辰三島外摶桑宫殿五雲東<lb/>
<pb n="KR4h0158_WYG_088-18b"/>
河梁此日重攜手目送靈槎萬里風<lb/>
　　金原先壟之側得湧泉甘潔<lb/>
山下流泉冷沁氷渫荒開甃貯甘澄穴通海眼魚龍沸<lb/>
波溢田膏雨霧蒸茶鼎夜寒分石乳藥鑱春暖洗雲層<lb/>
尋幽有約煙霞伴萬壑千巖擬共登<lb/>
　　章袁嶺<lb/>
三華西上章袁嶺鳥道凌空最阻脩從龍雲氣皆在下<lb/>
旋蟻天文如上浮花竹一家巢絶頂煙塵九㸃認齊州<lb/>
<pb n="KR4h0158_WYG_088-19a"/>
欲尋王子營丹處玉宇髙寒不可留<lb/>
　　題定武蘭亭<lb/>
繭紙香隨玉匣遺寳書天上世難知狼烽幾墮昆明刼<lb/>
蟬翼猶傳定武碑曉雨苔花侵搗石秋山柿葉費臨池<lb/>
東都已往誰能繼神物終煩謹䕶持<lb/>
　　三山九日示鐵克剛<lb/>
九日南州尚滯留髙風寒雁獨登樓自憐白髪難為客<lb/>
欲買黄花只負秋南國美人鸚鵡賦北庭公子驌驦裘<lb/>
<pb n="KR4h0158_WYG_088-19b"/>
不愁大地風霜苦更擬吹笙過十洲<lb/>
　　鼓山靈源洞<lb/>
屴崱峰頭萬丈梯上方髙與白雲齊青山盡處海門濶<lb/>
紅日上來天宇低喝水無人空宴坐摩厓有客謾留題<lb/>
飄然欲御長風去一笑何煩過虎溪<lb/>
　　乙亥閏十二月重改仍至元<lb/>
玉殿垂衣儷典墳矞雲承澤浹乾坤歸餘不數秦終閏<lb/>
紀厯重瞻漢後元萬里耕桑環海域一溪漁釣老煙村<lb/>
<pb n="KR4h0158_WYG_088-20a"/>
願聞龔魯為州邑亦欲承風造羨門<lb/>
　　秋風<lb/>
秋風淅淅生庭柯蕭蕭木落洞庭波紅樹夕陽蟬噪急<lb/>
白蘋秋水雁來多王孫不歸怨芳草山鬼欲啼牽女蘿<lb/>
蒹葭蒼蒼白露下望美人兮將奈何<lb/>
　　錢塘<lb/>
雨過髙風發屋聲呉中暑退即寒生晴光入眼園林薄<lb/>
夜氣侵人枕簟輕寺鐸呼風宵自語鄰機織月曉猶鳴<lb/>
<pb n="KR4h0158_WYG_088-20b"/>
江湖處處悲秋客起束歸裝不待明<lb/>
　　贈葉山人<lb/>
仙巖溪上葉山人手佩青囊太古文北極地從林邑下<lb/>
南條山到蜀江分尋源屢識蛟龍宅探穴長隨虎豹羣<lb/>
更約秋風清霽日與君髙踏萬重雲<lb/>
　　贈曽鍊師<lb/>
聞説𤣥都曽鍊師曽從海上識安期遊山採藥辭家早<lb/>
掃石看雲出洞遲醮罷每棲雙鶴樹丹成時浴九罷池<lb/>
<pb n="KR4h0158_WYG_088-21a"/>
長年别有壺中樂消得仙人幾局棊<lb/>
　　送伍元如赴烏䝉右文教授<lb/>
西去烏䝉幾驛程平生江海壯遊輕牂牁水入蠻雲暖<lb/>
越巂山連楚樹晴已載國書通累譯更推王道淑諸生<lb/>
他年聴説殊方事綠鬢相看晝錦榮<lb/>
　　用鷲峰師韻送澗泉上人遊三首<lb/>
天台山上綵虹橋山下桃花帶露飄仙客雲霞迷舊路<lb/>
化人宫殿現層霄穿林夜氣香為葢冠嶺晨光錦作標<lb/>
<pb n="KR4h0158_WYG_088-21b"/>
若到上方應駐錫遙聞法鼓動春潮<hi>右天台</hi>
潮音海洞石盤陀送子東遊奈别何日上扶桑天不逺<lb/>
雲連析木地無多水王獻寳開丹穴星使通槎泛白波<lb/>
見説蓬萊清淺處便從鵬翼起秋河<hi>右盤陀</hi>
去禮文殊寳刹開倚空蠻岫鬱崔嵬金函奉㫖傳香至<lb/>
白㲲圖形載法來心鏡象縣天外月教筵獅吼地中雷<lb/>
還將拂子閒拈起更上繙經第一臺<hi>右五臺</hi>
　　谷口<lb/>
<pb n="KR4h0158_WYG_088-22a"/>
谷口橋邊日未斜先尋宿處近梅花分明聴得吹長笛<lb/>
秖隔紅欄第一家<lb/>
　　南田夜雨<lb/>
四簷春雨夜浪浪記得吹笙近竹房三十五年江海夢<lb/>
又隨歸雁過瀟湘<lb/>
　　樵陽雜詠<hi>二首</hi>
歌櫂曽窮九曲源精廬迢逓隠屏前閒尋五曲樵谿上<lb/>
三十六峰秋滿船<lb/>
<pb n="KR4h0158_WYG_088-22b"/>
羽客丹成去此臺猶聞笙鶴夜歸來幾回欲問臺邊月<lb/>
晴雪梅花泠自開<lb/>
　呉景奎<lb/>
　　<hi>字文可婺之蘭溪人其姿雄逸其識通明好學苦吟于前輩大家詩格無不摹擬當其得意往往似</hi>
　　<hi>之金華宋景濓為序葯房樵唱所言如此子名履亦能詩有父風</hi>
　　喻鳩<lb/>
東村五畆園荒穢乆不治荷鋤種豆苗愛此膏土肥森<lb/>
然巳甲拆保之若嬰兒羣鳩競拂羽俛啄思無遺傍麾<lb/>
<pb n="KR4h0158_WYG_088-23a"/>
雖稍却投間復在兹一啄不汝惜再啄苗已稀剜我心<lb/>
上肉充汝腸中飢汝飢誠可憐繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>那忍施桑林正沃<lb/>
若桑椹方垂垂椹熟可醉飽林深無危機恩怨從兹釋<lb/>
斯園勿重窺鳩鳴對以臆羣然亦髙飛<lb/>
　　采菊<lb/>
爽氣浮西山風煙澹原隰悠然出衡門佳節逢九日衆<lb/>
草萋以青黄菊正秋色采之不盈把妙意良自得謂能<lb/>
制頽齡可泛忘憂物驩言命壺觴萬事付酣適永懷東<lb/>
<pb n="KR4h0158_WYG_088-23b"/>
籬人俛仰已陳迹<lb/>
　　四時詞<lb/>
青皇宫中花鳥使㳫翠霏紅教鶯語移春檻小度芳華<lb/>
金犢車輕載歌舞曲房夢斷章臺月東風不解丁香結<lb/>
鑰魚夜守蒼琅根海棠飛落臙脂雪<lb/>
輕紅流煙香雨足新槐影轉勾欄曲水晶簾箔度熏風<lb/>
黄吻烏衣語華屋掠簪墮髪初破睡粉㾗淺䕶脩蛾緑<lb/>
並禽不受雕籠宿背人飛向荷隂浴<lb/>
<pb n="KR4h0158_WYG_088-24a"/>
鳯皇枝頭一葉飛碧疏朱紱生凉颸素紈團團恩愛衰<lb/>
含宫嚼羽吹參差瑤階露華霑履綦星橋月帳愁别離<lb/>
粉筵歡笑占蛛絲<lb/>
八姨手折摶樹枝海天凍合青玻瓈瓊樓仙人喚滕六<lb/>
夜入銀潢剪瑛琭沈香火煖錦承塵回羅羔酒生春粼<lb/>
宫溝不寄題紅怨日映五紋添弱線<lb/>
　　旅夜<hi>二首</hi>
逆旅頻看鏡秋來白髪生孤雲渺何許遊子獨闗情野<lb/>
<pb n="KR4h0158_WYG_088-24b"/>
逈雞三唱霜寒雁一聲此時愁絶處歸夢度江城<lb/>
秋宵不成寐缺月向人斜更漏傳三鼔寒燈落一花窮<lb/>
愁長伴客幽夢只還家烽火何時息吾生未有涯<lb/>
　　風雨赤城旅夜書懷<lb/>
吾兒為客在黄山我向丹丘嵗又䦨干里鄉闗家信逺<lb/>
一燈風雨客氊寒衣鈎石角難行路船趂潮頭易上灘<lb/>
須信故園歸去好梅花相伴竹平安<lb/>
　　桐灘月夜舟中聞琵琶<lb/>
<pb n="KR4h0158_WYG_088-25a"/>
湛湛長江上有楓予懷渺渺水雲空未誇湓浦逢商婦<lb/>
賸喜桐灘有釣翁敧枕醉眠秋渚月挂帆争趂夜潮風<lb/>
曉寒難結思歸夢一尺清霜壓短篷<lb/>
　　寓錢塘寄呈元禮叔父<lb/>
遊子辭家負薜蘿故園春物近如何他山杜宇客懷惡<lb/>
清夜竹林歸夢多荃蕙化茅成楚怨牛衣扣角起商歌<lb/>
遙知病後無情思莫遣愁添兩鬢皤<lb/>
　　和韻春日<hi>二首</hi>
<pb n="KR4h0158_WYG_088-25b"/>
雨香雲淡燕泥融珂馬如行罨畫中江上數峰浮暖翠<lb/>
日邊繁杏倚春紅鶯花世界惟消酒水榭簾櫳易受風<lb/>
陌上遊人皆倒載寧須拍手笑山公<lb/>
遊絲舞蝶共徘徊野馬空濛拂面來風雨偶然成晚霽<lb/>
園林何處不花開江横羅帶銀鷗起雲想衣裳玉女裁<lb/>
賸喜麻姑能送酒只愁門外索空罍<lb/>
　　姑蘇臺<lb/>
烏喙難忘石室囚苧蘿西子入長洲鴟夷若裹姦臣去<lb/>
<pb n="KR4h0158_WYG_088-26a"/>
麋鹿安能此地遊落月當門縣目恨逺山顰黛捧心愁<lb/>
後人俛仰悲陳迹獨倚欄干對虎丘<lb/>
　　葺山中故廬有感<lb/>
溪上先人有敝廬昔年經始最勤劬弟兄已作辭家燕<lb/>
林木誰瞻愛屋烏牆角蓬蒿迷町疃檐牙風雨老枝梧<lb/>
百年堂構真吾事未讓揚雄宅一區<lb/>
　　紫巖寺<lb/>
古木迴巖障緑隂此中知有小叢林縣崖置屋依空曲<lb/>
<pb n="KR4h0158_WYG_088-26b"/>
繞澗穿雲入窈深薝蔔香來清鼻觀蓮花色浄悟禪心<lb/>
寳坊亦有差徭及從此應無布地金<lb/>
　　次韻過表忠觀<lb/>
龍鳯山前一逕長錢王宰木鬱蒼蒼英雄何用作疑塜<lb/>
富貴不如歸故鄉錦繡湖山猶髣髴麒麟荆棘已荒凉<lb/>
表忠觀裏豐碑在異代文章尚耿光<lb/>
　嚴士貞<lb/>
　　<hi>崇陽人字正卿别號寄菴生平貫穿經史旁通仙釋之書其于詩能自暢所欲言痛懲蹈襲之陋所</hi>
<pb n="KR4h0158_WYG_088-27a"/>
　　<hi>著桃溪百詠當時争傳誦之</hi>
　　香霧亭<lb/>
香霧遺基尚宛然春來惟見草芊芊一庭花影留禽語<lb/>
半畆松隂借鶴眠鬱鬱新篁呈曉露依依髙栁拂晴煙<lb/>
尋芳誰記前朝事謾想風光似昔年<lb/>
　　遺文堂<lb/>
支笻訪古入祇園静看先賢筆法𤣥迅若怒猊馳抉石<lb/>
雄如老驥渴奔泉山藏宿雨蒼碑潤僧打遺文妙墨鮮<lb/>
<pb n="KR4h0158_WYG_088-27b"/>
文字性空忘結習却來重了住山縁<lb/>
　　劈箭橋<lb/>
山際飛梁似跨鼇漚麻池湧帶奔濤林間虎嘯風初起<lb/>
洞口猿啼月正髙未把機鋒酬劈箭閒拈落葉泛輕舠<lb/>
朝來獨向溪頭立添得桃花浪半篙<lb/>
　　羅漢巖<lb/>
谷邃山深雲作堆水源窮處梵宫開隈巖石藏何年轉<lb/>
飛錫髙僧近日回翠竹黄花皆佛事斷橋流水小天台<lb/>
<pb n="KR4h0158_WYG_088-28a"/>
超然步出松闗外塵世紛紛付劫灰<lb/>
　　白羊洞<lb/>
絶頂髙寒境界幽倚笻舒嘯豁吟眸遶林筍蕨香初動<lb/>
夾道松杉翠欲流赤豹啼時山月曉白羊眠處洞雲秋<lb/>
鄉民嵗乞靈泉水一滴天瓢徧九州<lb/>
　　廣仁院<lb/>
幾度尋幽到此山城根清溜響潺潺僧遊南岳經年别<lb/>
門對西溪盡日閒水氣引凉生竹榻禽棲帶暝入松闗<lb/>
<pb n="KR4h0158_WYG_088-28b"/>
要知自性元無二何用楞嚴辯八還<lb/>
　　棲真院<lb/>
梵音杳杳隔溪聞金刹晴嵐午未分荒蘚沿階留淺暈<lb/>
殘花墜水起圓紋蒼鯨吼破千山月白鳥衝開半嶺雲<lb/>
却羨老僧忘世慮結趺相對倚爐熏<lb/>
　　寳林院<lb/>
斷香浮月暮鐘㣲石徑生苔屐齒稀犬吠白雲知客至<lb/>
猿升青嶂翫僧歸空山振錫金環響深夜譚禪玉塵揮<lb/>
<pb n="KR4h0158_WYG_088-29a"/>
一自心心相繼後宗門誰更説傳衣<lb/>
　　廣徳觀<lb/>
瑤臺瓊館古朱砂知是神仙第一家不向山中餐柏實<lb/>
却來溪上看桃花玉壺春暖融丹液金鼎朝寒䕶碧霞<lb/>
須待三千功行滿御風同駕五雲車<lb/>
　　望僊觀<lb/>
樓閣崢嶸接斷阡旌陽曽歴舊山川飛神謁帝三清所<lb/>
拔宅凌空八百年夜醉人皆迷炭婦晝眠余獨愛茶仙<lb/>
<pb n="KR4h0158_WYG_088-29b"/>
翛然獨倚䦨干乆如在西山煙雨邊<lb/>
　朱名世<lb/>
　　<hi>字晞顔呉人出身武胄而喜言詩嘗泛海作鯨背吟俱七言絶句専紀大海風景每首之末綴以成</hi>
　　<hi>言蓋滑稽也</hi>
　　東洋<lb/>
東溟雲氣接蓬萊徐福樓船此際開應是秦皇望消息<lb/>
采芝何處未歸來<lb/>
　　乳島<lb/>
<pb n="KR4h0158_WYG_088-30a"/>
逺望渾如兩乳同近前方信兩髙峰端知不似雞頭肉<lb/>
莫遣三郎解抹胸<lb/>
　　沙門島<lb/>
積沙成島浸蒼空古祀龍妃石崦東亦有遊人記曽到<lb/>
去年今日此門中<lb/>
　　萊州洋<lb/>
萊州洋内浪頻髙矴鐵千尋繫不牢傳與海神休恣意<lb/>
二三升水作波濤<lb/>
<pb n="KR4h0158_WYG_088-30b"/>
　　尋䑸<lb/>
萬艦同䑸在海心一時相雜不知音夜來欲問平安信<lb/>
明月蘆花何處尋<lb/>
　　落篷<lb/>
潮信篷留風力慳落蓬少歇浪中間殷勤為向梢人道<lb/>
又得浮生半日閒<lb/>
　　遼陽<lb/>
遼陽别是个乾坤東望瀰漫逺浪奔問道錦州何處是<lb/>
<pb n="KR4h0158_WYG_088-31a"/>
牧童遙指杏花村<lb/>
　　分䑸<lb/>
髙句遼陽各問津半洋分路可傷神風帆相别東西去<lb/>
君向瀟湘我向秦<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_088-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷八十八<lb/>
</p>
<p>
</p>
  </div>
<div>
<head>宋元詩㑹卷八十九</head> <lb/>
    <p>
<pb n="KR4h0158_WYG_089-1a"/>
欽定四庫全書<lb/>
　宋元詩㑹卷八十九<lb/>
　　　　　　　　　　　　兵部主事陳焯編<lb/>
　陳　樵<lb/>
　　<hi>字君采婺之東陽人别號鹿皮子世為淛東巨族其父名取青宋末進士嘗抗章詆賈似道誤國及</hi>
　　<hi>宋亡元丞相巴延見其章欲用之辭不就樵幼承家學又受易詩書春秋大義於李直方凡古今之</hi>
　　<hi>書無不讀讀無不解學成而隠邈然不與世接著書數十種而易象數新説洪範傳經解左經新說</hi>
　　　<hi>太極圖通書解聖賢大意性理大明石室新語淳熙糾繆尤見稱於學者卒年八十有八為至正乙</hi>
<pb n="KR4h0158_WYG_089-1b"/>
　　<hi>已年詳見宋景濓所撰墓誌</hi>
　　清隠亭<lb/>
白日照陽春九陌揚逺塵往來酣蟻戰誰是投閒人人<lb/>
生茍知足政復貴隠淪萬事等大夢汨沒徒艱辛所以<lb/>
賢達士不肯勞其神結亭林泉間歸來養清真窓虛野<lb/>
鳥狎樹密山猿馴草色上階秀花枝倚檻新俛仰有佳<lb/>
趣樽酒時相親終焉逺塵俗不愧無懷民<lb/>
　　送吉夫北上<lb/>
<pb n="KR4h0158_WYG_089-2a"/>
之子氷雪姿㝠心學仙真官卑且勿念況復憂其貧邇<lb/>
來太白山山勢凌秋旻雲盡月照夜花開鳥鳴晨閒居<lb/>
少公事猿鶴為比隣採芝過林麓釣魚游水濱七年不<lb/>
得調幽興如逸民通塞任物理聊用安此身憶昔始相<lb/>
識交情日以親問君煉藥方祕之不肯陳金液且莫採<lb/>
何以製水銀豈伊蓬萊中無分追後塵君今别我去九<lb/>
闗朝帝宸功名信可就慎勿煩精神閬風青峩峩海波<lb/>
白粼粼他年重㑹面笑盼桃華春<lb/>
<pb n="KR4h0158_WYG_089-2b"/>
　　答李齊賢言别<lb/>
古來青雲士論徳不論年及時揚意氣車服耀且鮮譬<lb/>
彼桃李花逢春各争妍胡能學蘭菊遲暮秋風前羨子<lb/>
富年華文思如湧泉詞場早騰譽海内推英賢而我竟<lb/>
何為著鞭苦不先賦命有遲速行止任自然吾觀鴻鵠<lb/>
飛低迴未須憐㑹當振六翮高舉摩青天<lb/>
　　嵗寒亭<lb/>
夕隕悲蕣華秋零悼蒲栁急景不可留髙風邈難乆風<lb/>
<pb n="KR4h0158_WYG_089-3a"/>
霜十二月松竹凋獨後還與嶺上梅結為嵗寒友草木<lb/>
本無情猶能同嵗寒奈何市井交輕薄不足觀<lb/>
　　把酒<lb/>
把酒勸白日日車邈難攀朝來出東海薄暮沈西山東<lb/>
西若循環來去無時閒何如延光景令人駐朱顔<lb/>
　　送兄游姑蘇<lb/>
浮雲渺天末隨風恣悠揚遊子四方志去去道路長手<lb/>
中二尺琴朱絃汎宫商但恐和者寡使我心増傷<lb/>
<pb n="KR4h0158_WYG_089-3b"/>
　　晚香逕<lb/>
秋菊有佳色幽香知為誰蔚為霜中傑肯向露下衰獨<lb/>
賞心悠然酒至觴淋漓永懷陶靖節高風邈難追<lb/>
　　東飛伯勞西飛燕題飛花亭<lb/>
東飛伯勞西飛燕花光絮影從風轉蜂黄蝶粉照靈葩<lb/>
不散明珠祇散花霑衣墮袂花如雨羽人化蝶隨花去<lb/>
羽人下顧笑春紅春閨一夕生秋容骨齊熊耳君知否<lb/>
花艷春暉不經乆羽衣一瞬千萬春蔫花墮蕊齊崐崘<lb/>
<pb n="KR4h0158_WYG_089-4a"/>
　　夜闌曲<lb/>
碧宇星回夜漫漫靈蕪煙暖重熏薦冷翠香銷青桂枝<lb/>
氷荷葢光光遶帷纎腰艷舞金萎㽔呉羮蜀酒精瓊糜<lb/>
酒闌半解龍綃衣春朝曲渚聞鵾雞<lb/>
　　海人謠<lb/>
海南蠻丁髪垂耳朝朝采寳丹崖裏夜光盈尺出飛魚<lb/>
栢葉收珠寒蕊起幽箔連錢生緑花切玉蠻刀如切水<lb/>
九譯來朝萬里天北風不動明玕死<lb/>
<pb n="KR4h0158_WYG_089-4b"/>
　　行路難<lb/>
褰帷取流蘇流蘇不解連環解離情别思出君懷教人<lb/>
枉結流蘇帶作書報天孫河翻浪動七香軺折伊蘭兮<lb/>
捐艾蕭伊蘭化作榛中草美盼何須比目魚六翮安用<lb/>
頻伽鳥文鴛宛頸柰枝連不如見月生羽翰<lb/>
　　七夕宫詞<lb/>
内人拜月金鋪戸鳳宿梧枝秋葉舞露華入袂玉階寒<lb/>
織署錦工催祭杼月下金鈿照骨明同心絲鱠紅生縷<lb/>
<pb n="KR4h0158_WYG_089-5a"/>
素𤓰碧寳上華樓夜闌飈馭下銀州<lb/>
　　送厲生之天台<lb/>
劉郎洞前藥草肥年年送春春不歸劉郎採藥路不迷<lb/>
路迷却是還家時人間藥盡採者稀醫師採藥歸來遲<lb/>
終南捷徑莫西去正在劉郎路迷處<lb/>
　　代嘲舊人<lb/>
呉王臺前天地老羊家吹笛煙花繞羊郎到老不識顰<lb/>
昨日西施顰更好妾行自綰春風髻姊送出門車在道<lb/>
<pb n="KR4h0158_WYG_089-5b"/>
塗金兩袖石麒麟姊唾乾時碧如草唾花一夜滿妾身<lb/>
云是背後淖夫人<lb/>
　　代玉山子答<lb/>
建中老父吹蘆管背花吹盡風花片雪中花老花未知<lb/>
我起開簾納江燕夏姬引鏡春争妍房老不出金谷園<lb/>
花奴鼓急人人顧砑光帽滑花難住<lb/>
　　題海棠<lb/>
東風吹墮緗雲影别院春遲宫漏永繡幃寳帶綰流蘓<lb/>
<pb n="KR4h0158_WYG_089-6a"/>
夢入瑤臺呼不醒熒熒銀燭花蕊多城頭烏啼奈曉何<lb/>
　　題騎牛讀書圖<lb/>
朝看書騎牛出去日上初暮看書騎牛歸來日欲晡朝<lb/>
朝暮暮看書卷還慮牛飢無牧芻家貧本分辛勤過平<lb/>
時敢望閒工夫人生衣食皆有餘棄之不學將何如<lb/>
　　中秋月<lb/>
銀漢西流烏接翼回首人間化為碧瑤臺貝闕可避居<lb/>
三郎錯路歸魚鳧霓裳月裏親偷得却怪李謩偷壓笛<lb/>
<pb n="KR4h0158_WYG_089-6b"/>
　　投外憲□職<lb/>
浙右饒名宦天潢異衆流星華婺女分印蘚越城秋長<lb/>
吏多佳政流人反故丘諸郎復為郡外憲此優游<lb/>
　　銀谷澗山房<lb/>
樓臺依水石石樹帶疎篁洞口有靈藥水西無夕陽天<lb/>
花空處沒春草定中長芳桂已飛盡有時聞妙香<lb/>
　　次周剛善僧房牡丹韻<lb/>
不擬維摩室春風步障開欲分清露浥故近白雲栽色<lb/>
<pb n="KR4h0158_WYG_089-7a"/>
奪人間艷香從天上來韶華正繁富啼鴂莫相催<lb/>
　　春日<hi>二首</hi>
處處春風滿東皇信不偏蘼蕪窮逺㟁梅栁共新年白<lb/>
水暖浮日碧山晴吐煙清時多樂事敢擬卜居篇<lb/>
細雨花隂重輕煙草色勻驚禽長避客嬌燕却依人絃<lb/>
管紅樓酒輪蹄紫陌塵東風競游賞因想杏園春<lb/>
　　送張仲舉歸晉陽舉進士<lb/>
挂帆謝公浦把酒闔閭城江栁不忍折春風當别行闗<lb/>
<pb n="KR4h0158_WYG_089-7b"/>
雲連楚暗隴月向呉生葉落長安道思君北問程<lb/>
　　黄晉卿見過却歸烏傷<lb/>
江雨間行人江干雨又新今朝下垂榻幾日望行塵氷<lb/>
雪鶯遷樹江湖雁得春非君被軒鑒懷抱欲何伸<lb/>
　　太霞洞<lb/>
石林深處飯胡麻幾度登臨送日車雪到峰頭猶是雨<lb/>
雲生石上半成霞相看露下朝華草不放春歸冷艷花<lb/>
魏紫姚黄風捲盡人間蜂蝶到山家<lb/>
<pb n="KR4h0158_WYG_089-8a"/>
　　越觀<lb/>
呉根越角兩茫茫石傘峰頭俯大荒鳥道北來通禹㑹<lb/>
雁程南去盡衡陽雲移暫覺天河没月暗不知松影長<lb/>
天姥若耶他日事明朝采蕺下山梁<lb/>
　　溪亭<lb/>
百尺層崖接翠㣲潭空石影曉離離雲隨白鶴翔千仞<lb/>
月與青猿共一枝不信水深騎赤鯉曾因夢裏殺黄鸝<lb/>
芳洲翠羽無人拾自補山中白接䍦<lb/>
<pb n="KR4h0158_WYG_089-8b"/>
　　翻經臺<lb/>
石函朱几曙雲中雲散臺高萬象空枝重有時來白鳥<lb/>
雨殘無處著晴虹血書貝葉三年碧秋入蘿衣半袂紅<lb/>
幾度山人同聴法翠㣲深處石池龍<lb/>
　　少霞洞山居<hi>二首</hi>
輕霞洞口採金芝千嵗山南聴竹雞煮石鼎中饒緑薤<lb/>
封書燕外有丹泥度闗僧寄婆羅樹入寺人傳木客詩<lb/>
又抱瑤琴向隂壑青禽啄碎碧梧枝<hi>木客詩見江西圖經</hi>
<pb n="KR4h0158_WYG_089-9a"/>
煙霧霏霏溼麝媒文生緑硯硯生苔天風拂地鳳笙下<lb/>
楚雨入呉龍女回石壁水花泉湧出海棠春色鳥銜來<lb/>
洞天只在風塵裏門外游塵埽不開<lb/>
　　招隠巖<lb/>
何年積葢與山齊樹轉峰回草逕微野火裂為方解石<lb/>
秋風不到寄生枝誰來樹下看雲坐半入人間作燕飛<lb/>
箬笠巖前今浄社寧須更草北山移<lb/>
　　紫微巖<lb/>
<pb n="KR4h0158_WYG_089-9b"/>
手種巖花對北峰花間無葉紫茸茸人行鳬雁不到處<lb/>
家在鶯花第幾重緑水值隂還又碧青春著樹却成紅<lb/>
紫霞漫入絲綸閣且伴山中白髪翁<lb/>
　　飛花亭<lb/>
昨日朝華照夕曛我看夕秀比朝菌松高猿見古時月<lb/>
花晚鶯添幾日春盛露囊中封臘藥無塵袖裏裹呉雲<lb/>
人間何用春長在只愛飛紅日日新<lb/>
　　水亭<lb/>
<pb n="KR4h0158_WYG_089-10a"/>
小鳳穿花照水明水禽衝浪動軒楹雲從薜茘衣中起<lb/>
雨向玕琪樹上生曲水傍人流白羽嬌花無語答黄鶯<lb/>
澗中日與山中日同上晴忩各自行<lb/>
　　南軒<lb/>
澗底菖蒲緑滿樷雲根水竹傍梧桐人來逺地見山碧<lb/>
月未冷時如日紅春水有聲通北澗晚花無信誤東風<lb/>
人間不是高寒地那得芳菲入夏中<lb/>
　　臨花亭<lb/>
<pb n="KR4h0158_WYG_089-10b"/>
芳草生煙葯在房鞓紅衣紫共芬芳丘園風雨三家市<lb/>
草木文章萬丈光花正欲言還寂黙春無自性不堅良<lb/>
晚來只有鵝紅在莫放香絲取次黄<lb/>
　　西峴峰<lb/>
聴盡熙寧水樂聲斷碑無字倚荒庭雲歸僧舍樹皆濕<lb/>
犬吠獵園山誤譍覆屋松隂遮日黑隔林春色著雲青<lb/>
故侯轍迹無尋處丞相題詩擬峴亭<lb/>
　　上虞魏氏湖上精舍圗<lb/>
<pb n="KR4h0158_WYG_089-11a"/>
湖上蘭舟水上亭有時水漲與堦平亭前古樹經春發<lb/>
門外孤洲昨夜生海氣遙連育王塔蜃樓斜入㑹稽城<lb/>
山隂道士攜琴至冩盡風聲到水聲<lb/>
　　霜巖石室<lb/>
洞天無暑亦無寒淑氣芳風不出山掃葉僧歸雲未濕<lb/>
賣花人去蝶先還滿庭脩竹下黄葉千嵗古松生緑煙<lb/>
盡道雪中依裸壤虚疑夏室是氷天<lb/>
　　石磴<lb/>
<pb n="KR4h0158_WYG_089-11b"/>
磴平如席草茸香盛夏宜人石氣涼杜宇血銷添碧燐<lb/>
山雞食罷化餘糧赤松有約吾將老白髪無愁不解長<lb/>
醉則潄流眠枕此看雲不復據胡牀<lb/>
　　菊庵<lb/>
秋深紅紫滿秋籬穠蒂纎莖緑照扉猿飲澗中甘菊水<lb/>
雲粘石上舊蓑衣月知人境來相覓花有心情死不飛<lb/>
桃李自開還自落却疑晚卉未㤀機<lb/>
　　山房<lb/>
<pb n="KR4h0158_WYG_089-12a"/>
冷雲堆裏散人家鹿幘羊裘不衣麻門外樹身無嵗月<lb/>
山中人語帶煙霞雲侵壊衲長生菌風斷游絲半度花<lb/>
采蕺林深人不見連筒引水自煎茶<lb/>
　　麞谷澗<lb/>
清流拂石下巖隈澗底菖蒲曳緑苔野鹿避人縣樹宿<lb/>
溪魚乗水上山來翠連春草誰能拾風觸石崖彊半迴<lb/>
自入夏來涼意定更移脩竹澗邊栽<lb/>
　　伏蟾山<lb/>
<pb n="KR4h0158_WYG_089-12b"/>
山上飛雲去不留山中蟾兔又經秋斗臨河曲侵鶉尾<lb/>
露上莎根到草頭緑桂花中歌白苧碧梧影裏飯青牛<lb/>
有時竹掃蟾蜍下滿腹丹書溼欲流<lb/>
　　山館<lb/>
石甗峰前緑草肥兔絲挾雨上梧枝天台道士投龍去<lb/>
少白山人相鶴歸苜蓿帶茸初映日雕胡落釜半成糜<lb/>
石楠花落無人掃誰臥水隂歌采薇<lb/>
　　春日閨思<lb/>
<pb n="KR4h0158_WYG_089-13a"/>
白玉堂前雙燕飛堂中思婦怨殘暉臂環寄逺青蕪合<lb/>
瓊字題乾白雁歸醉倚合昏驚葉暗愁尋荳蔻妬花肥<lb/>
忩間昨日同心錦染罷香絲不上機<lb/>
　　園<lb/>
築園却欲留方士一室圜中度嵗年有客持雲坐盤石<lb/>
無人伴月出蘿煙晴晞白髪三千丈寒折朱絲五十絃<lb/>
𤣥圃方壺君莫問人間回首即神仙<lb/>
　　玉雪亭<hi>二首</hi>
<pb n="KR4h0158_WYG_089-13b"/>
花遶亭臺水遶門壺中别是一乾坤銀蟾飛去秋無色<lb/>
白石長來雲有根樹印虬枝翻畫譜僧調獺髓補詩痕<lb/>
相如健筆誰堪繼好騁詞華賦兔園<lb/>
羽仙飛步駕青鸞仙袂臨風響佩環琪樹移根來月裏<lb/>
瓊花無夢落人間春回隴首梅先覺舟入山隂客未還<lb/>
我亦玉堂揮翰手他年鵷鷺造朝班<lb/>
　　送蔡竹澗江山教諭<lb/>
仙霞嶺與落霞齊乗興吟游日未西簾影到池元是水<lb/>
<pb n="KR4h0158_WYG_089-14a"/>
縠紋浮雨却成溪煙清院竹鸞窺客日暖宮芹燕拾泥<lb/>
莫道廣文官况冷忩前生意草萋萋<lb/>
　　咏蘆雁宿<lb/>
沙汀栖處穏夜漏有奴看月暗蘆花白一身秋夢寒<lb/>
　　山水<lb/>
青山如䯻樹如麻茅屋青帘認酒家侵曉一番飛雨過<lb/>
滿川流出碧桃花<lb/>
　李孝光<lb/>
<pb n="KR4h0158_WYG_089-14b"/>
　　<hi>字季和温州樂清人少博學雅志復古隠居雁蕩師峰下四方之士逺來受學名日益著台哈布哈以</hi>
　　<hi>事之至正七年詔徴隠士用秘書監著作郎召赴京師見上於宣文閣進孝經上大悦賜上尊明年</hi>
　　<hi>陞秘書監丞卒于官年五十三有文集二十卷</hi>
　　大星<lb/>
大星在天小星落城頭嗚嗚吹畫角津吏擊鼓河上船<lb/>
行人草草居人憐男兒墮地弧矢願南北東西君莫怨<lb/>
　　北風寄陳輔賢<hi>别本少前五句</hi>
蕭蕭北風吹客船月未出海天蒼然客子放歌脚扣舷<lb/>
<pb n="KR4h0158_WYG_089-15a"/>
蕭臺東頭天裹海蕭臺西頭山刺天君行西過釣臺口<lb/>
寄謝江邊老病叟坐看雲臺落人手丈夫豈敢愛㣲軀<lb/>
奈此黄花一尊酒<lb/>
　　茅山謠<lb/>
道人兩鬢青如蓮大醉上山捫青天青天蕩蕩玉盤出<lb/>
引手舉盤天上縣銀海傾倒桂樹影長風吹香落丹井<lb/>
地上小兒沾玉馥白兔急搗𤣥霜熟愔愔仙家十二樓<lb/>
夜半起拂踆烏浴手招茅君呌列仙帶劍上立紅雲前<lb/>
<pb n="KR4h0158_WYG_089-15b"/>
茅君騎虎上天去道人乞我明霞篇<lb/>
　　送方叔高賦得長安道<lb/>
灞陵橋上秋風早行人曉出長安道長安城頭烏正啼<lb/>
長安陌上聞朝雞征車遙遙行復止征馬蕭蕭鳴不已<lb/>
將軍年少美且都黄金箭鏃雕玉弧未央前殿進書罷<lb/>
諸生拜官辭石渠將軍歸去亦草草長安道邉人羨好<lb/>
莫憐賈誼謫長沙不見馮唐禁中老<lb/>
　　妾薄命<lb/>
<pb n="KR4h0158_WYG_089-16a"/>
妾薄命當語誰身年二八為嬌兒阿母嵗嵗不嫁女二<lb/>
十三十顔色衰天公兩手搏日月下燭萬物無偏私奈<lb/>
何醜女得好匹一生常在黄金閨美女如花不嫁人父<lb/>
母既沒諸兄癡寄書東家小姑道得嫁莫擇夫壻好他<lb/>
人好惡那得知失時不嫁令人老<lb/>
　　越上<lb/>
賀家湖上又秋風放翁宅前東復東兩行雲樹忽逺近<lb/>
十里荷花能白紅游人濯足銀潢上越女梳頭青鏡中<lb/>
<pb n="KR4h0158_WYG_089-16b"/>
我欲張帆上南斗扶桑碧海與天通<lb/>
　　宿巢縣<lb/>
旅食荆呉改嵗年春風行路思綿綿青山故遶周瑜墓<lb/>
明月猶窺亞父泉楚縣城荒餘畫角巢湖日落有歸船<lb/>
天涯芳草萋萋緑漫為登樓憶仲宣<lb/>
　　送陳杏林赴潮州醫學教授<lb/>
三千驛路上灘船九品醫官半百年藥市得錢添月俸<lb/>
杏林收榖當公田北書漸覺江鴻逺南食初嘗海蛤鮮<lb/>
<pb n="KR4h0158_WYG_089-17a"/>
不用越巫驅瘴癘家家傳取衛生篇<lb/>
　　古長信秋詞<hi>二首</hi>
缺月流光入綺疏金壺傳箭夢回初秦臺彩鳳無消息<lb/>
桂影空閒十二除<lb/>
輦路青苔雨後深銅魚雙鑰晝沈沈詞臣還有相如在<lb/>
不得當時買賦金　<hi>李五峰擬古樂府與楊㢘夫齋名今集内不傳一字當為拙目妄刪</hi>
<hi>也</hi>
　　吳王納涼圖<lb/>
<pb n="KR4h0158_WYG_089-17b"/>
六月長洲水殿涼酒酣揮袖倚新妝芙蕖露冷秋雲薄<lb/>
回首西風響屧廊<lb/>
　　游艮嶽<lb/>
一沼何堪役萬民一峰將使九州貧江山假設方成就<lb/>
真箇江山已屬人<lb/>
　　寄朱希顔<lb/>
江邊鴻雁下年年客子何由兩鬢𤣥七十二灘秋月白<lb/>
荻花風落釣魚船<lb/>
<pb n="KR4h0158_WYG_089-18a"/>
　張　昱<lb/>
　　<hi>字光弼廬陵人早遊湖海為虞集張翥所知楊左丞鎮江淛辟参謀軍府事遷杭省左右司員外郎</hi>
　　<hi>行樞宻院判官天下用兵藩府官多侵官怙勢光弼詩酒自娛超然物表左丞死棄官不出張氏欲</hi>
　　<hi>禮致不應䇿其必敗題蕉葉寓意焉居西湖夀安坊今之花市也貧無以庀廬凌彦翀為疏募金繕</hi>
　　<hi>葺之明初被徴至京閔其老厚賜放歸年八十三卒</hi>
　　白鴒雀歌<lb/>
烏桓城下白鴒雀雄鳴雌隨求飲啄有時決起天上飛<lb/>
告訴生來毛羽弱西河伶人火倪赤能以絲聲代禽臆<lb/>
<pb n="KR4h0158_WYG_089-18b"/>
象牙指撥十三絃宛轉繁音哀且急玉真處子舞進觴<lb/>
團衫鞶帶分兩傍玉纎羅袖柘枝體要與雀聲相頡頏<lb/>
朝弹暮彈白鴒雀貴人聴之以為樂變化春光指顧間<lb/>
萬蕊千花動絃索只今蕭條河水邊宫庭毁盡沙依然<lb/>
傷哉不聞白鴒雀但見落日生寒烟<hi>賦白鴒雀者多矣覽此可得作歌之</hi>
<hi>由</hi>
　　歌風臺<lb/>
世間快意寧有此亭長還鄊作天子沛宮不樂復何為<lb/>
<pb n="KR4h0158_WYG_089-19a"/>
諸母父兄知舊事酒酣起舞和兒歌眼中盡是漢山河<lb/>
韓彭受誅黥布戮且喜壯士今無多縱酒極歡留十日<lb/>
慷慨傷懐淚沾臆萬乗旌旗不自尊魂魄猶為故鄊惜<lb/>
由來極樂易生哀泗水東流不再回萬嵗千秋誰不念<lb/>
古之帝王安在哉莓苔石刻今如許幾度西風灞陵雨<lb/>
漢家社稷四百年荒臺猶是開基處<lb/>
　　陪宴相府得芍藥花有感<lb/>
醉吐車茵愧不材馬前蝴蝶趂花回玉缾盛露扶春起<lb/>
<pb n="KR4h0158_WYG_089-19b"/>
錦帳圍燈照夜開垂白敢思溱洧贈歌紅還是廟廊裁<lb/>
揚州何遜空才思惟對高寒詠閤梅<lb/>
　　惆悵<hi>三首</hi>
三山夢斷綵雲空幾把長箋賦惱公畫閣小杯鸚鵡緑<lb/>
玉盤纎手茘枝紅春衫汗裛薔薇露夜帳香回茉莉風<lb/>
惆悵近來江海上却將鞍馬學從戎<lb/>
畫船湖上載春行日日花香扇底生蘓小樓前看洗馬<lb/>
水仙祠畔坐聞鶯碧桃紅杏渾相識紫燕黄蜂俱有情<lb/>
<pb n="KR4h0158_WYG_089-20a"/>
惆悵繁華同逝水盡歸江海作潮聲<lb/>
惆悵當年使酒來娼樓紅粉夜相催可憐明月二分在<lb/>
不見璚花半朶開誰復醉翁堂下栁更堪從事閣中梅<lb/>
揚州一片青青草誰信春來無雁回<lb/>
　　湖上漫興<lb/>
湖上新泥雪漸融門前溝水暗相通裙欺萱草輕盈緑<lb/>
粉學櫻桃淺淡紅暮雨欲來銀燭上春寒猶在酒樽空<lb/>
青綾被薄不成夢又是一番花信風<lb/>
<pb n="KR4h0158_WYG_089-20b"/>
　　秋興<lb/>
一夜涼風便覺秋楚人多感易生愁金盤露水何曾見<lb/>
紈扇恩情未肯休零落梧桐宮井上稀疏楊栁御街頭<lb/>
近來收得麻姑信説道蓬萊更可憂<lb/>
　　感事<lb/>
雨逼湖樓作晚寒此心時暫酒邊寛杞人惟恐青天墜<lb/>
精衛難期碧海乾鴻雁信從雲裏過山河影在月中看<lb/>
洛陽橋上聞鵑處誰識當時獨倚闌<lb/>
<pb n="KR4h0158_WYG_089-21a"/>
　　贈沈生還江州<lb/>
鄊心正爾怯高樓况復樓中賦逺遊客裏登臨俱是感<lb/>
人間送别不宜秋風前落葉隨車滿日下浮雲共水流<lb/>
知女琵琶亭畔去白頭司馬憶江州<lb/>
　　演法師惠紙帳<lb/>
銀燈照夜白紛紛四面光搖白縠文隔枕不聞巫峽雨<lb/>
繞牀惟走剡溪雲風和栁絮何因到月與梅花竟莫分<lb/>
塞北江南風景别却思氊帳舊從軍<lb/>
<pb n="KR4h0158_WYG_089-21b"/>
　　幕中呈楊左丞<lb/>
免胄日趨丞相府解鞍夜宿五侯家玉盃行酒聴春雨<lb/>
銀燭照天生晚霞世亂且從軍旅事功成須挿御筵花<lb/>
漢王未可輕韓信尚要生擒李左車<lb/>
　　峽川<lb/>
石與青天近溪雲向客低自然堪下淚不是有猿啼<lb/>
　　水殿納涼圖<lb/>
别殿紅綃女無風亦自涼欄邊是湖水夜夜宿鴛鴦<lb/>
<pb n="KR4h0158_WYG_089-22a"/>
　　别劉博士<lb/>
秖為情如雨從教醉似泥免看楊栁色相送出城西<lb/>
　　栁花詞<lb/>
滿院長條散緑隂誰家門戶碧沈沈地衣不許重簾隔<lb/>
雪白花鋪一寸深<lb/>
　　婆留井<hi>錢王初生時將棄井宗婆奮留之故乳名婆留既貴以鏐代留字</hi>
舊日婆留井未堙石闌苔蘚上龍鱗而今率土俱臣妾<lb/>
莫願皇天産異人<lb/>
<pb n="KR4h0158_WYG_089-22b"/>
　　題呉綵鸞寫韻圖<lb/>
小㸃紅鸞欲下遲逺山渾似畫來睂如何一念人間事<lb/>
上界仙曹便得知<lb/>
　　春日<lb/>
一陣東風一陣寒芭蕉長過石闌干只消幾箇懵騰醉<lb/>
看得春光到牡丹<hi>瞿宗吉云此詩刺淮張用事諸人也</hi>
　　輦下曲<lb/>
守内番僧日念吽御廚酒肉按時供組鈴扇鼓諸天樂<lb/>
<pb n="KR4h0158_WYG_089-23a"/>
知在龍宫第幾重<lb/>
似嫌皎日破愚昏白晝尋常一釣軒男女傾城求受戒<lb/>
法中祕密不能言<lb/>
　劉　躍<lb/>
　　<hi>字宗起萁先南唐駙馬之後徙居廬陵其地名中洲故自號中洲釣者躍性警敏讀書過目成誦鈎</hi>
　　<hi>𤣥摭粹以大肆力于文章徴聘鼎來念禄不逮親概辭之作樓曰海雲延四方之士講學其中樂而</hi>
　　<hi>㤀老詩集若干卷禾川呉孟勤題為淵泉集葢易中洲釣唱以是名美之嘉其學之有本也</hi>
　　園樂為國賓先生賦<lb/>
<pb n="KR4h0158_WYG_089-23b"/>
君不見金谷平泉恣歡謔異石奇花成海嶽寕知富貴<lb/>
生百憂一旦荆榛總寥落灉江先生隠者流數畆荒園<lb/>
即為樂𤓰畦新雨長更鉏橘井青天甘自鑿生意隨時<lb/>
灌野芳餘香暇日收仙藥倦來佳句獨長吟醉裏濁醪<lb/>
還更酌不讓習家兼有池絶似温公乍居洛前年丹詔<lb/>
急賢良高臥白雲辭好爵東鄰公子帶横金北里老翁<lb/>
田負郭從渠五鼎厭珍饌自分杯羮飽藜藿世路風波<lb/>
不暫停柴門烟月應如昨我亦江湖垂釣徒直鈎兼恨<lb/>
<pb n="KR4h0158_WYG_089-24a"/>
多蛟鱷明當抱瓮託幽棲尺書先寄東飛鶴<lb/>
　　梅村歌為金溪王用霖賦<lb/>
王先生有高趣家在梅村最深處清溪一派遶孤村種<lb/>
得寒梅千萬樹年年凍雪封林園羣木生意俱斬然忽<lb/>
驚一蕊破香玉直與天下春争先繁花爛熳相高下彷<lb/>
彿枯梢晴雪亞光涵氷樹不勝秋影入瓊林欲無夜先<lb/>
生巾屨獨行吟看花繞樹窮幽深奚奴不覺錦囊重發<lb/>
興兼有龍蜃吟笑殺西風明月冷負却暗香與疎影絶<lb/>
<pb n="KR4h0158_WYG_089-24b"/>
似羅浮仙者流妙處無言心自領<lb/>
　　讀書樓為姪以安賦<lb/>
阿咸新起讀書樓十二欄干五月秋萬卷烟雲香墨潤<lb/>
一燈風露碧忩幽新題華扁迴鸞鳳高捲朱簾近斗牛<lb/>
不用金籯遺孫子好傳鴻寳繼前修<lb/>
　　和送石維高之泉江<lb/>
愛君吟思浩無邊眼底交逰最少年開口已誇成玉唾<lb/>
論心偏得醉金船鳳凰瑞世鳴初日鴻雁排雲上逺天<lb/>
<pb n="KR4h0158_WYG_089-25a"/>
此别但應勞夢想高標梧竹浄姢娟<lb/>
　　沙渚盟鷗<lb/>
平沙白石渚初晴好共羣鷗訂舊盟斜日荒涼雲影落<lb/>
清風浩蕩雪衣輕海翁坐對應相狎山客行隨亦不驚<lb/>
却笑當筵賦鸚鵡疎慵乆已謝浮名<lb/>
　　良月宴于棲遁處賦殘菊<lb/>
菊殘猶有最高枝棲遁齋前獨自怡深夜雪霜金瑣碎<lb/>
清晨風雨玉離披魏公不負題詩好陶令空嫌送酒遲<lb/>
<pb n="KR4h0158_WYG_089-25b"/>
憐爾秋香渾未減餐英囘首更何之<lb/>
　　竒石為黄大賦<lb/>
相對憐孤石由來出四溟一峯支瘦骨千穴見竒形空<lb/>
洞含天趣巉巖毓地靈鰲移愁負重龍擘帶餘腥巧斵<lb/>
慚羣匠神鞭謝六丁晴雲時吐白隂蘚間書青花木恢<lb/>
餘地琴書列廣庭願言題琬琰珍重列圖經<lb/>
　張伯逺<lb/>
　　<hi>字可久號小山善製詞曲評者謂其清而且麗<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>而不豔若披仙風招海月當以九方皋之眼相之</hi>
<pb n="KR4h0158_WYG_089-26a"/>
　　餞祝直清<lb/>
朝餐狙林橡夕飲虎窟泉幽棲豈不逸于道為未全是<lb/>
以少微星含輝麗中天雲蘿謝招隠冠帶趨興賢魯生<lb/>
贊制作商老安疑然董子述徴騐賈誼明經權盛徳有<lb/>
遭逢志士無棄捐長貧若忘世一出垂千年折梅楚山<lb/>
阿賦詩江水邊寂寞思古人中懐為君宣<lb/>
　周　宻<lb/>
　　<hi>號草忩以樂府知名其出處籍里弗著惟成廷珪集中有送周草忩尊師歸廬山太平宫葢元末詞</hi>
<pb n="KR4h0158_WYG_089-26b"/>
　　<hi>人晩而學道者也然難直定為黄冠故不附張雨之後</hi>
　　有懐袁季源<lb/>
江樓深夜倚涼入鬢蕭蕭人隔東西浙心隨早晩潮風<lb/>
高孤月暈河澹萬星搖欲寄今宵意新鴻或可招<lb/>
　　南園<lb/>
清芳堂下千株桂猶是韓家舊賜園白髮老翁和淚説<lb/>
百年中見兩平原<lb/>
　呉　當<lb/>
<pb n="KR4h0158_WYG_089-27a"/>
　　<hi>字伯尚澄之孫也當㓜承祖訓以穎悟篤實稱長通經史百家言侍其祖至京補國子生至正五年</hi>
　　<hi>以䕃授萬億四庫照磨未上用薦者改國子助教預修遼金宋三史書成除翰林修撰遷國子博士</hi>
　　<hi>歴監丞司業祭酒待制翰林改禮部員外拜監察御史轉禮部郎中再入翰林為直學士時江南兵</hi>
　　<hi>起大臣有薦當才可任政事者特授江西肅政廉訪使偕江西行省㕘政和尼齊兵部尚書黄昭招</hi>
　　<hi>捕江西諸郡當召募民兵所至克㨗連定建昌撫州二郡為總兵托多所忌構蜚語謂當與賊通而</hi>
　　<hi>和尼齊者雅不善當亦力掩其平賊功狀於是當與黄昭皆左遷後誣白詔拜當江西行省㕘知政</hi>
　　<hi>事命未下而陳友諒已䧟江西當杜門著書友諒遣人辟之以死拒不屈終隠廬陵逾年病卒年六</hi>
　　<hi>十五所著有周禮纂言及學言稿</hi>
<pb n="KR4h0158_WYG_089-27b"/>
　　潯陽舟中<lb/>
百年頭上著烏紗一日江邊踏釣槎病似相如空有賦<lb/>
貧于杜甫更無家漁歌楚楚蒹葭月樵笛村村躑躅花<lb/>
事業已隨兵燹盡青門惟守邵平𤓰<lb/>
　<lb/>
　<lb/>
　<lb/>
　宋元詩㑹卷八十九<lb/>
</p>
<p>
</p>
  </div>
<div>
<head>宋元詩㑹卷九十</head> <lb/>
    <p>
<pb n="KR4h0158_WYG_090-1a"/>
欽定四庫全書<lb/>
　宋元詩㑹卷九十<lb/>
　　　　　　　　　　　兵部主事陳焯編<lb/>
　倪　瓚<lb/>
　　<hi>字元鎮無錫人本大家子元季知天下將亂盡散其貲材逍遙吟諷兼寓意畫圖遂稱名手所居有</hi>
　　<hi>清閟閣雲林堂而清閟尤勝古墨妙彛器悉藏其中晩年避亂來徃江湖多寓琳宮梵刹明洪武甲</hi>
　　<hi>寅年六十八始歸鄉里時已無家寄居鄒氏而卒</hi>
　　春日雲林齋居<lb/>
<pb n="KR4h0158_WYG_090-1b"/>
池泉春漲㴱逕苔夕隂滿諷咏紫霞篇馳情<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>陽館晴<lb/>
嵐拂書幌飛花浮茗盌階下松粉黄窗間雲氣暖石梁<lb/>
蘿蔦垂翳翳行踪斷非與世相違㝠栖久忘返<lb/>
　　𤣥文館讀書<lb/>
真館何沈沈寥廓神明居陽庭肅宏敞丹林鬱扶疎睠<lb/>
言兹遊息脱屣榮利區檐榱初日麗池臺涼雨餘焚香<lb/>
破幽寐飲水聊舒徐潛心觀道妙諷咏古人書懐澄神<lb/>
自怡意愜理無遺誰云黄虞逺泊然天地初迴首撫八<lb/>
<pb n="KR4h0158_WYG_090-2a"/>
荒紛攘蚍蜉如願從逍遙遊何許崑崙墟<lb/>
　　蕭閒道館聴袁南宮彈琴是日風雨蕭然有感而<lb/>
　　　作<lb/>
玉琴轉清亮風雨更飄颻疎桐䕃高館朱槿耀芳條生<lb/>
物曷可遏撫事發長謠弱齡陪清讌櫛髮想垂髫相見<lb/>
日已老離居夢且遙秋江渺雲水去鶴影搖搖<lb/>
　　夜泊芙蓉洲走筆寄鍊師<lb/>
芙蓉猶滿渚疎桐已殞霜泊舟菰蒲中吳山隠㣲陽因<lb/>
<pb n="KR4h0158_WYG_090-2b"/>
懐靜默士竹林閟𤣥房煮茗汲寒澗燒丹生夜光憶與<lb/>
鄭郯輩閒詠步脩廓時予有所思顧瞻重徜徉庭下生<lb/>
苔蘚牖間繙詩章奕勢鄭老勝酒榼郯生將雅歌雜詼<lb/>
諧列坐飛羽觴子歸日已晩棗栗亦傾筐<hi>别本止此</hi>揮手輒<lb/>
謝别暮宿荒城傍遲明趨所期待子鄭公堂晨往遂至<lb/>
昏企望徒倀倀乃嗟仙真馭固非世所望惻惻理歸櫂<lb/>
泛泛秋浦長還尋甫里陸㪅醉山隂王素冠斯馳贈喜<lb/>
知終未忘余兹將逺適旅泊猶彷徨㣲風動虚碧初月<lb/>
<pb n="KR4h0158_WYG_090-3a"/>
照石梁曠望對清景賦詩託陳郎茯苓思同煮夜雨共<lb/>
匡牀<lb/>
　　和答呉寅夫對雨見懐<lb/>
溽雲變隂晦零雨隨風濤的皪集蓮池飄颻洒蘭皋朱<lb/>
絲緩瑤瑟綠錢生寳刀撫事増慨慷端居倦遊遨處世<lb/>
每慚柳懐人徒咏陶脆質愛靈藥閒情宣弱毫<lb/>
　　述懐<lb/>
讀書衡茅下秋深黄葉多原上見逺山被褐起行歌依<lb/>
<pb n="KR4h0158_WYG_090-3b"/>
依墟里間農叟荷蓧過華林散清月寒水淡無波遐哉<lb/>
栖遁情身外豈有他人生行樂耳富貴將如何<lb/>
　　早春對雨寄懐張外史<lb/>
林外苦泥雨憂來不可絶掀帷望天際春風吹木末飛<lb/>
蘿散成霧細草緑如髮念子獨高世南山修隠訣撫弄<lb/>
無絃琴招邀青天月神安形不凋跡髙行自潔思之不<lb/>
可見饑渴何由歇願為鸞鵠翔南遊拂松雪<lb/>
　　走筆次陶蓬韻送葉參謀歸金華<lb/>
<pb n="KR4h0158_WYG_090-4a"/>
手把玉芙蓉青天騎白龍出入人間世飛鴻踏雪踪瑤<lb/>
草粲可拾羣峰森玉立璧月挂天南離離星斗濕君昔<lb/>
在山時玉韞山有輝因同白雲出更與白雲歸白雲無<lb/>
定處詎只山中住河漢共縈紆經天復東注金華牧羊<lb/>
人遊戯不生嗔笑拂巖前石行看海底塵手調白羽箭<lb/>
陋彼磨銅硯一語不投機歸歟寧再見用士始郭隗全<lb/>
趙終相如項王疑亞父竟爾龍為魚擾擾何時已百年<lb/>
聊寄耳良也報仇歸言從赤松子去山今幾年還山大<lb/>
<pb n="KR4h0158_WYG_090-4b"/>
學仙天台司馬宅雲氣近相連<lb/>
　　戊寅十二月丹丘柯博士過林下賦詩次韻以答<lb/>
積雪被長坂卧疴守中林山川雖云阻舟楫肯見尋傾<lb/>
葢何必舊相知亦已深驚風飄枯條清池冒重隂聨翩<lb/>
雙黄鵠飛鳴緑水潯顧望思鬱紆徘徊發悲吟願言齊<lb/>
羽翮金石固其心歡樂何由替黄髮期滿簪<lb/>
　　古詩送友仁賢良之京師<lb/>
吳山朝靄外闔門春雨餘超忽孤帆逺天末浮雲舒君<lb/>
<pb n="KR4h0158_WYG_090-5a"/>
今北闕遊我栖南山廬荷鋤事耕作閉户詠詩書髙林<lb/>
鳴禽曙青苔行迹疎還期茅簷下一枉故人車<lb/>
　　贈惟寅<hi>陳汝秩髙士</hi>
隠几方熟睡故人來扣扉一笑無言説清坐澹忘機衣<lb/>
上松蘿雨袖中南澗薇知爾山中來山中無是非三十<lb/>
不娶妻四十不出仕消搖岩岫間翳名以自肆何曽問<lb/>
理亂豈復陳美刺高懐如漢隂終老無機事<lb/>
　　送惟寅<lb/>
<pb n="KR4h0158_WYG_090-5b"/>
春江煙靄緑逺樹明清旭歸雁影斜斜鳴聲斷復續陳<lb/>
君挂帆去似與雁相逐水際白雲度山中甘雨足安得<lb/>
從耦耕柴門蓺松菊去去且入城懐抱向誰傾姚公有<lb/>
古道希夷多逺情俾爾遂髙隠狂歌樂幽貞<lb/>
　　聴錢文則彈琴<lb/>
牛鳴野窌中雞登山木上黄鍾雜姑洗舂容以清亮别<lb/>
鵠暮鳴飛流水春演漾愛爾絃手㤀令我形神暢憶昔<lb/>
擅能事宋袁余所向錢君生獨後超軼絶塵鞅操琴晩<lb/>
<pb n="KR4h0158_WYG_090-6a"/>
聞道月斧揮天匠杳如清廟瑟朱絃聴歎唱古道乆寂<lb/>
寥古音亦淪喪促軫淚沾纓歌詩重悲悵<lb/>
　　為張來儀賦匡山讀書處<lb/>
廬山鬱岧嶤上有香爐峰影落碧天外翠玉琢芙蓉牽<lb/>
蘿讀書處雲磴無行踪猶遺石巖苔花開紫丰茸愁心<lb/>
飛春雪寳劔沈雙龍應化蘇耽鶴歸栖千嵗松仙嵒採<lb/>
芝叟乆别倘相逢<lb/>
　　題驪山圖<lb/>
<pb n="KR4h0158_WYG_090-6b"/>
校獵上林苑洗馬昆明池霜威肅笳鼓雲氣画車旗馬<lb/>
班陳賦咏衛霍綏蠻夷王風既未逺文明方在兹逶迤<lb/>
霄漢上鳳凰尚來儀<lb/>
　　送馬生<lb/>
送子淮南行繫舟江㟁栁翠影舞晴煙落我盃中酒舉<lb/>
盃向落日春水浮天碧時見白鷗飛雪光翻綺席應笑<lb/>
披羊裘獨釣溪邉石<lb/>
　　黄本中書齋為寫寄傲忩圖<lb/>
<pb n="KR4h0158_WYG_090-7a"/>
庭樹緑交䕃時鳥語清綿春竹羅逕筍夏花敷沼蓮慨<lb/>
然三季後契彼羲農前古井汲脩綆空齋絙素絃長歌<lb/>
歸去來悟彼陶公賢終尋桃源崦息景竆幽𤣥<lb/>
　　為徐有常画葉湖别墅<lb/>
葉湖水淪漪松陵在其西望見呉門山波上翠睂低白<lb/>
蘋晚風起寒煙逺樹齊水蕉籠筆格露栁罩金堤居貞<lb/>
寧汲汲旅泊自栖栖屏處觀魚鳥風雨夜烏啼<lb/>
　　煑石山房<lb/>
<pb n="KR4h0158_WYG_090-7b"/>
汲澗煑白石雲栖南澗隈敲石發新火荆薪藉餘灰坐<lb/>
候升降理靜觀寒燠媒遂㤀石鼎沸乍疑山雨來丹成<lb/>
同此術鶴化詎能猜我亦餐金液清淺笑蓬萊<lb/>
　　九日過彦行用韻一首<lb/>
蕩舟煙景晩舉杯當素秋黄花忽在眼白髪仍滿頭臨<lb/>
流發悲悼援琴歌楚調罷席更淹留明月波間照何事<lb/>
鹿皮翁逃名隠屠釣<lb/>
　　題趙若巖龍山精舍<lb/>
<pb n="KR4h0158_WYG_090-8a"/>
我生倦馳騖無機如漢隂重遊古蘭若對山開我襟風<lb/>
流李謫仙賞静諧夙心琅然哦新詩如聞大雅音回首<lb/>
石林晩白雲花雨深<lb/>
　　蕭閒館夜坐<lb/>
隠几忽不寐竹露丁泠泠青燈淡斜月薄帷張寒㕔躁<lb/>
煩息中動希静無外聆杳然𤣥虚際詎知有身形<lb/>
　　雙蛾精舍新秋追和戎昱長安秋夕<lb/>
秋暑晩差涼茗餘眠獨早清風振庭柯寒蛩吟露草晨<lb/>
<pb n="KR4h0158_WYG_090-8b"/>
興面流水西望呉門道不知人事劇但見青山好<lb/>
　　偶成<lb/>
積雪不肯休蕭條使人愁哀吟四壁静病卧百蟲秋開<lb/>
門望原野江湖漭交流誰能載美酒為我散煩憂<lb/>
　　送章鍊師并寄鄭有道<lb/>
良覿忽云阻桐花今亦繁落日滿洲渚揚舲念孤鶱因<lb/>
懐息機叟藴真從灌園晨掃石上雲佇子接清言<lb/>
　　冬日忩上水影<lb/>
<pb n="KR4h0158_WYG_090-9a"/>
日池浮湛淡霞牖上縈迴敷腴三素雲照耀青蓮臺高<lb/>
流輝自下含漪斂復開尸坐以默觀静極自春囘<lb/>
　　雲泉為王光大賦<lb/>
高齋面絶壁林宻徑難尋風落松上雪零亂幽磵隂皓<lb/>
潔映鶴氅清圓和瑤琴閒咏以自樂聊用㤀華簪<lb/>
　　懐寄强行之常州學官<lb/>
君在西溪上年年楊柳春提壺坐栁下邀我見情真青<lb/>
葉已垂帶白花還覆蘋别來今見柳思爾采芳芹<lb/>
<pb n="KR4h0158_WYG_090-9b"/>
　　已卯正月十八日與申屠彦徳遊虎丘得客字<lb/>
余適偶入城本是山中客舟經二王宅弔古覽陳迹松<lb/>
隂如亭午嵐氣忽斂夕欲去仍徘徊題詩滿苔石<lb/>
　　杜真人聴松軒<lb/>
計籌白石頂聞有丹丘生和玉飲晨露搴林餐絳英止<lb/>
鶴眠松警螢火照書明為善得仙道翛然不近名<lb/>
　　泊舟<lb/>
泊舟嘉樹下開牖碧江潯慨然念黄落景憩惜清隂多<lb/>
<pb n="KR4h0158_WYG_090-10a"/>
暇觀魚鳥容與一登臨蜕迹塵喧乆欲寡天機深<lb/>
　　貞松白雪軒分韻<lb/>
境静塵慮清雨餘山光變池館閟虛閒琴樽申繾綣蔚<lb/>
哉春木榮憩我飛翮倦石間有題字苔蝕已難辨<lb/>
　　寄楊廉夫<lb/>
吳松江水春汀洲多緑蘋彈琴吹鐵篴中有古衣巾我<lb/>
欲載美酒長歌東問津漁舟狎鷗鳥花下訪秦人<lb/>
　　寄李隠者<lb/>
<pb n="KR4h0158_WYG_090-10b"/>
南洲新月色照見水中蘋便欲乗清影沿源訪隠淪君<lb/>
住鈿山湖緑酒松花春夢披寒雪去疑是剡溪濵<lb/>
　　寄韓介石<lb/>
江上雨雲歇夕陽歌吹濛朱絃彈緑綺令我終韓憶魚<lb/>
戱弱藻下鳥飛明鏡中夢乘清浦月直過霅溪東<lb/>
　　贈友生<lb/>
春林積雨晴江渚煙波緑谷鳥語綿蠻澗泉聲斷續蘿<lb/>
逕無來踪空山聞伐木時援清琴坐還同白雲宿<lb/>
<pb n="KR4h0158_WYG_090-11a"/>
　　龍門茶屋圖<lb/>
龍門秋月影茶屋白雲泉不與世人賞瑤草自年年上<lb/>
有天池水松風舞淪漣何當躡飛鳬去采池中蓮<lb/>
　　尋友人不遇<lb/>
洲渚多落英<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>流尋逺山輕舟載美酒搖蕩緑波間俯<lb/>
詠拾瑤草遐思隘塵寰夤縁忽失遇悵望遂空還<lb/>
　　次張仲舉韻<lb/>
秧疇蒔已遍午饁休中林忽聞軺車至攬衣欣慨深遂<lb/>
<pb n="KR4h0158_WYG_090-11b"/>
尋脩竹下共憩西澗隂汲泉以煮茗遐哉遺世心<lb/>
　　池蓮詠<lb/>
迴翔波間風的歴葉上露清池結素彩華月映微步雲<lb/>
隂花房斂雨歇芳氣度欲去拾明璫踟蹰惜遲暮<lb/>
　　徐氏南園對雨<lb/>
櫻桃花欲落風雨暮凄迷忽憶郊園日竹林通澗西弱<lb/>
蔓滋野援蘭葉長芳畦念我當時犮蒿萊没舊蹊<lb/>
　　與張貞居雲林堂宴集分韻得春字<lb/>
<pb n="KR4h0158_WYG_090-12a"/>
青苔網庭除曠然無俗塵依㣲樵逕接曲宻農圃鄰鳴<lb/>
禽忽變夏疎花尚駐春坐對盈樽酒欣從心所親<lb/>
　　奉謝張天民先生<lb/>
鳴雁將北歸裴囘舊棲處江湖春水多欲去仍囘顧稻<lb/>
粱豈予謀繒繳非所慮猶為氣機使暄冷逐來去寥寥<lb/>
天宇寛彼此同一寓風萍無定踪易散聊為聚君看網<lb/>
中魚在疚猶相煦<lb/>
　　丙子嵗十月八日夜泊閶門將還溪上有懐友仁<lb/>
<pb n="KR4h0158_WYG_090-12b"/>
　　　陸徴君<lb/>
明發辭吳㑹移舟夜淹泊空宇垂繁星微雲暝前郭沈<lb/>
沈抱沖素悄悄傷離索歸掃松逕苔遲君踐幽約<lb/>
　　雨中寄孟集<lb/>
英英西山雲翳翳終日雨清池散圓文空林絶行屨野<lb/>
性夙所賦好懐誰共語燒香對長松相與成賔主<lb/>
　　次韻姑蘇錢塘懐古<hi>二首</hi>
釀酒劔池水玉壺清若無揮盃送落月山鬼共歌呼松<lb/>
<pb n="KR4h0158_WYG_090-13a"/>
間燈如漆白骨漫寒蕪<lb/>
江山國破後弔古一經行輦路苔花碧御溝菰葉生古<lb/>
跡今寧有新城江上横<lb/>
　　題王元用秋水軒<lb/>
秋水如玉涵緑蒲玉壺美酒清若無佳人倚忩調錦瑟<lb/>
文君勸酒坐當壚昔年種柳遶漢南樹今搖落人何堪<lb/>
惟有年年秋水至翠煙石黛漾晴嵐開軒清映臨秋水<lb/>
斜日荷花淡相倚凌波㣲步襪生塵交甫凝情珮還委<lb/>
<pb n="KR4h0158_WYG_090-13b"/>
　　餘不溪詞<lb/>
　開𤣥館在餘不溪濵距溪無百步上清王真人所立<lb/>
　溪流冬夏盈演玉光澄映與他水特異故為名焉庚<lb/>
　午嵗春因市藥過浙江趨便道將歸梅里俯斯水而<lb/>
　悦之沂流閒詠盥濯平津顧瞻壇宇近在東麓遂舍<lb/>
　舟造其下真人為出酒脯燕嘯巖洞竟日乃返悠悠<lb/>
　徂嵗忽已十有七寒暑矣余既為農畎畆身依稼穡<lb/>
　復爾政繁奔走州里欲為昔遊其可得乎鍊師下鶱<lb/>
<pb n="KR4h0158_WYG_090-14a"/>
　物表閒情夷朗周覽宇宙將還真館余因仿像疇昔<lb/>
　之所覩極道山之清婉追賦短章以餞斯别<lb/>
餘不溪水緑生薲放舟演漾當青春舟隨鶴影忽行逺<lb/>
洞口桃花飛接人雲松蔽虧煙蘿席儼在溪東之石壁<lb/>
羽人垂衣坐鼔簧饋我晨餐芝菌香從兹更發洞庭渚<lb/>
濯髮咸池臨故鄉<lb/>
　　嵗已酉八月十四日寓甫里之野人居劉君元暉<lb/>
　　　邀余酌酒快雪齋中對月理咏因賦長句<lb/>
<pb n="KR4h0158_WYG_090-14b"/>
涼月紛紛疑積雪凝暉散彩白于銀此時獨酌開軒坐<lb/>
便欲剡溪尋隠淪爾營茅齋名快雪我醉行吟踏秋月<lb/>
河漢無聲風露寒心境泠然一髙潔<lb/>
　　送潭州魯總管<lb/>
翽翽文鵷飛渡淮葳蕤五采下天階西疇昨夜雨初徧<lb/>
田父謳歌有好懐湘潭山色隨輕轂談笑來為此州牧<lb/>
隔岸桐林散綺霞三月洞庭春水緑<lb/>
　　趙千里扇上冩山用鄭山人韻題<lb/>
<pb n="KR4h0158_WYG_090-15a"/>
誰見解衣作盤礴卷懐雲煙歸掌握春雨㝠㝠江水波<lb/>
竹間日暮衣裳薄零落王孫翰墨餘越王臺殿久荒蕪<lb/>
要知人好画亦好愛比當年屋上烏<lb/>
　　送徐君玉<lb/>
閩江之水清漣漪隔江名園多茘枝閩中女兒天下白<lb/>
越波飛槳逐鳬鷖櫂歌清綿洲渚濶蕩槳落日令人悲<lb/>
蠻煙怪雨忽㝠宻蔣芽蒲葉相參差此中勝事不為少<lb/>
徐郎逺遊牽我思<lb/>
<pb n="KR4h0158_WYG_090-15b"/>
　　醉歌行次韻酬李徴君春日過草堂<lb/>
昔聞杜陵之茅屋汀花㝠㝠汀樹緑舊題新詠荅年華<lb/>
種木行椒繞山麓石牀丹竈青琅玕春渠流水夜潺湲<lb/>
當年寳劔淪黄土空餘山月照波間今我不樂懐往古<lb/>
短世紛紛誰比數花下欣逢李白來汀鳥溪童亦歌舞<lb/>
酒酣長嘯五情熱軒冕何榮築巖説邈然抗節餓首陽<lb/>
何異佯狂抱貞潔君歌已竟歌我詩賢愚榮悴百年期<lb/>
少文豈愛壁間画老疾俱來難命駕仰視翕忽浮雲馳<lb/>
<pb n="KR4h0158_WYG_090-16a"/>
安得乘螭與雲化楊花縈夢滿晴天迸壑春雷驚醉眠<lb/>
李侯神清色不動手敲茶雪落輕煙相逢為樂誠草草<lb/>
竟欲攜君卧烟島城郭秋風白鶴飛海上餐霞不知老<lb/>
　　至正十三年三月四日同章鍊師過張先生山齋<lb/>
　　　壁間見柯敬仲墨竹因懐其人其詩文書畵鑒<lb/>
　　　賞古跡皆自許為當代所少狂逸有高海岳之<lb/>
　　　風但目力稍恕耳今日乃可得耶<lb/>
柯公鑑書奎章閣吟詩作画亦不惡圖書寳玉尊鼎觶<lb/>
<pb n="KR4h0158_WYG_090-16b"/>
文彩珊瑚光錯落自許才名今獨步身後遺名將誰託<lb/>
蕭蕭烟雨一枝寒呼爾同遊如可作<lb/>
　　贈顧定之<lb/>
輕薄紛紛新少年論詩作賦如湧泉為雲為雨手翻覆<lb/>
背面傾擠當面憐阿翁七十仍踰四與我同心生並世<lb/>
高卧白雲餐絳霞草堂門對靈巖寺<lb/>
　　贈陶得和製墨<lb/>
麋膠萬杵搗𤣥霜螺製初成龍井莊悟得廷珪張遇法<lb/>
<pb n="KR4h0158_WYG_090-17a"/>
古松烟細色蒼蒼桐花烟出潘衡後依舊井龍栁枝瘦<lb/>
請看陶法妙非常一㸃濃雲瓊楮透<lb/>
　　送呂養浩之紹興<lb/>
賀監宅前路荷花今亦無空餘湖上月照見水中蒲送<lb/>
爾作官幽絶處錢塘江頭飛柳絮聴事臨堤滿夕嵐時<lb/>
有沙鷗自來去<lb/>
　　題張氏叢竹軒<lb/>
高軒自虚曠幽竹亦叢生苔石寒依玉風泉夜炙笙治<lb/>
<pb n="KR4h0158_WYG_090-17b"/>
冠輕可着醖酒緑因名好折青鸞尾仙壇掃月明<lb/>
　　秋日贈張茂實<lb/>
乆客東海上秋風吹練裠放言愛莊叟笑癖如陸雲采<lb/>
藥清晨出哦詩靜夜聞滄浪可濯足吾與爾為羣<lb/>
　　為文舉画泖山圖因題<lb/>
華亭西畔路來訪舊時踪月浸半江水蓮開九朶峰酒<lb/>
杯時可把林叟或相從興盡泠然去雲濤起壑松<lb/>
　　次韻酬彛齋見詒<lb/>
<pb n="KR4h0158_WYG_090-18a"/>
荆溪丘壑逺暇日得躋攀野客時相過高人意自閒敲<lb/>
門看脩竹卜宅近青山勝事今寧有幽吟一解顔<lb/>
　　送僧<lb/>
聞説四明道山川似若耶去依阿育塔還宿梵王家野<lb/>
井封殘雪江船聚晩沙光公强健否持底作生涯<lb/>
　　寄徐仲清<lb/>
巖谷採靈藥蕭條栖遁情白雲簷下宿海鶴階前鳴燕<lb/>
俎登春菌晨餐脯竹萌時凴五泄水好過蘭陵城<lb/>
<pb n="KR4h0158_WYG_090-18b"/>
　　画竹贈王光大<lb/>
荆溪王隠士相見每從容借地仍栽竹巢雲獨傍松青<lb/>
苔盤石浄嘉樹緑隂重約我同栖遁嵩髙第幾峰<lb/>
　　題漁樵友卷<lb/>
釣渚復樵山逃名宇宙間一篙春水浄半畆落花閒鷗<lb/>
鳥時親狎松雲共往還厭聞塵世事緬邈不相關<lb/>
　　題元朴上人壁<lb/>
蕭條江上寺迢逓白雲横坐待高僧乆時聞落葉聲䲭<lb/>
<pb n="KR4h0158_WYG_090-19a"/>
夷懐往事張翰有餘情獨櫂扁舟去門前潮未生<lb/>
　　寄王叔明<lb/>
能詩何水部愛石米南宮允矣英才最居然外祖風釣<lb/>
絲烟霧外船影畵圖中他日千金積陶朱術偶同<hi>外祖謂子昻也</hi>
　　悼項山清上人<lb/>
幽曠山中樂飄颻物外踪梵餘閒憩石定起獨哦松花<lb/>
落春衣静雲垂澗户重依依種蓮處林暝只聞鐘<lb/>
　　高進道水竹居<lb/>
<pb n="KR4h0158_WYG_090-19b"/>
我愛髙隠士移居水竹邉白雲行鏡裏翠雨落階前獨<lb/>
坐敷書席相過趂釣船何當重來此為醉酒如川<lb/>
　　賦雪篷<lb/>
手把玉麈尾身披素綺裘梨花縈夜月柳絮入虚舟不<lb/>
作饑鳶咏其如載酒遊因懐剡溪興烟水暮悠悠<lb/>
　　甫里<lb/>
甫里林居靜江湖逺浸山漁舟衝雨出巢鶴帶雲還漉<lb/>
酒松肪滑敷茵楮雪閒春風一來過似泊武陵灣<lb/>
<pb n="KR4h0158_WYG_090-20a"/>
　　荒村<lb/>
踽踽荒村客悠悠逺遁情竹梧秋雨碧荷芰晩波明穴<lb/>
䑕能人拱池鵞類鶴鳴蕭條阮遙集幾屐了餘生<lb/>
　　寄虞子賢<lb/>
天濶海漫漫崑山望眼寛桃源迷晉世松樹受秦官雨<lb/>
蘚鹿迒遍霜梧鸞影寒封題數行字聊問竹平安<lb/>
　　酬彛齋<lb/>
秋氣入幽居堦前樹影疎筋骸渾懶慢服食轉清虚薄<lb/>
<pb n="KR4h0158_WYG_090-20b"/>
晩魚潛渚新晴溜繞除茯苓期共煮悵望苦吟餘<lb/>
　　聴雨<lb/>
樓上看春雨玉笙悲逺天辛夷紅蘸水楊柳緑搖烟冉<lb/>
冉侵書幌㝠㝠溼釣船新愁嫌㸃滴自不到鷗邊<lb/>
　　題丘氏壁<lb/>
我愛丘君宅蕭然隠者風石邊䝉細篠井上植髙桐墨<lb/>
沼鵞羣白雲忩藥蕋紅咏歌當上巳修禊樂融融<lb/>
　　貽文舉<lb/>
<pb n="KR4h0158_WYG_090-21a"/>
波光浮翠閣苔色上春衣楊柳鶯啼䆳櫻桃鳥啄稀榮<lb/>
名非所慕登覽意忘歸泖水宜修禊重來坐釣磯<lb/>
　　賦得機徴君荆南精舍圖<lb/>
結廬溪水南勝處足幽探夏果落山雨春衣染夕嵐石<lb/>
攲招鶴磴門俯射蛟潭日日縈歸夢蕭條雪滿簪<lb/>
　　寄王叔明<lb/>
幾夢山隂王右軍筆精墨妙最能文每將竹影摹秋月<lb/>
更愛山居冩白雲秘笈封題饒古跡雅懐蕭散逸人羣<lb/>
<pb n="KR4h0158_WYG_090-21b"/>
今年七夕聞多事曝畵繙書到夕曛<lb/>
　　八月三日與劉道益連牀夜話風雨凄然五日開<lb/>
　　　霽道益賦詩見貽次韻<lb/>
扁舟小泊菰蒲雨𤣥論郤消身意塵空寂室中無侍者<lb/>
蕭條雲外不羈人酒杯畏病寧復舉燈火新涼差可親<lb/>
嫋嫋秋風振庭樹緑波芳草似初春<lb/>
　　春日送别余秀才<lb/>
翼翼髙帆開逺天緑波芳草隨煙綿春林風雨集憂思<lb/>
<pb n="KR4h0158_WYG_090-22a"/>
茅屋琴書移晝眠文采由來庾信少草聖近誇張旭顛<lb/>
百年聚散如落葉行客居人誰可憐<lb/>
　　春日試筆<lb/>
喜看新酒似鵞黄已有春風拂草堂二月江南初破栁<lb/>
扁舟晩下獨鳴榔苔生不碍山人屐花發應連野老牆<lb/>
㺯酒已拚千日醉莫將時事攪愁腸<lb/>
　　用王叔明韻題畫<lb/>
王郎筆力追前輩海岳新圖入卧遊獨鶴眠松猶警露<lb/>
<pb n="KR4h0158_WYG_090-22b"/>
孤猿挂樹忽驚秋陶潛宅畔五株柳范蠡湖中一葉舟<lb/>
同煮茯苓期嵗暮殘生此外更何求<lb/>
　　居竹軒<lb/>
翠竹如雲江水春結茅依竹住江濵階前迸筍從侵逕<lb/>
雨後垂隂欲覆鄰映葉黄鸝還自語傍人白鶴自能馴<lb/>
遙知靜者㤀聲色滿屋清風未覺貧<lb/>
　　送杭州謝總管<lb/>
南省迢遙阻北京張公開府任豪英守臣視爵等侯伯<lb/>
<pb n="KR4h0158_WYG_090-23a"/>
僕射親民如父兄錢廟有碑刓夜雨岳墳無樹着秋聲<lb/>
好將飲食濡饑渴何待三年報政成<lb/>
　　寄熈本明<lb/>
白首遥知得道餘不聞詩思近何如高齋夜雪同誰話<lb/>
古木寒山獨自居夢裏只尋行去路愁時聊讀寄來書<lb/>
夕陽溪上多飛鳥若箇能看影是虚<lb/>
　　送徐子素<lb/>
山館留君才一月梅花無數倚霜晴垂簾幽閣團雲影<lb/>
<pb n="KR4h0158_WYG_090-23b"/>
貯火茶爐作雨聲深竹每容馴鹿卧青山時與道人行<lb/>
歸舟載得梁溪雪惆悵鄰鷄月四更<lb/>
　　三月一日自松陵過華亭<lb/>
竹西鶯語太丁寧斜日山光澹翠屏春與繁花俱欲謝<lb/>
人如中酒不能醒鷗明野水孤帆影鶻没長天逺樹青<lb/>
舟楫何堪更留滯待竆幽賞過華亭<lb/>
　　顧仲䞇來聞徐生病差<lb/>
室裏維摩病已瘳竹爐藥鼎雨聲秋一畦杞菊為供具<lb/>
<pb n="KR4h0158_WYG_090-24a"/>
滿壁江山入卧遊舟外鷗波情浩蕩忩間蝶夢思綢繆<lb/>
虎頭癡絶從談謔煮茗聊為半日留<lb/>
　　西野對雨有懐明本諸公<lb/>
怪雨顛風裂芰荷鷗飛歴亂水驚波便須掃地焚香坐<lb/>
豈有髙人載酒過笠澤至今能養鴨山隂何處更籠鵞<lb/>
重隂忽霽猶斜日惆悵思君奈老何<lb/>
　　奉和虞學士寄張外史<lb/>
華陽上館誰曽到知有高人避世深當户春雲團紫葢<lb/>
<pb n="KR4h0158_WYG_090-24b"/>
洗空花雨散青林丹臺篆迹龍蛇動經閣松聲鸞鶴吟<lb/>
念子離居消息逺幾將書札寄遙岑<lb/>
　　杭人有傳余死者貞居聞之愴然因賦此以寄<lb/>
果園橘熟誰分餉茅屋詩成嬾寄將衰謝皆傳余已死<lb/>
迂疎真與世相㤀夜分風雨鷄鳴急天濶江湖雁影長<lb/>
寥落百年能幾面論文猶及重銜觴<lb/>
　　次張伯雨潘子素酬唱韻<lb/>
團團桂樹覆巖阿茅屋歸來雪一窩髙卧丘園竒氣在<lb/>
<pb n="KR4h0158_WYG_090-25a"/>
倦遊江海故人多楚山白雁遵寒渚練水長魚出素波<lb/>
去去南州書問少寂寥誰和紫芝歌<lb/>
　　寄張徳常<lb/>
身世蕭蕭一羽輕白螺盃裏酌滄瀛逍遙自足忘鵬鷃<lb/>
漫浪何須記姓名石鼎煮雲聴澗雨玉笙吹月和松聲<lb/>
凴君為問張公子曽到良常夢亦清<lb/>
　　上巳日感懐<lb/>
石梁破屋路攲斜僻似華陽道士家漠漠春雲飛别鶴<lb/>
<pb n="KR4h0158_WYG_090-25b"/>
潺潺夜雨雜鳴蛙閒看稚子飜書葉時有鄰翁汲井花<lb/>
日暮傷心江水緑共舟人已躡飛霞<lb/>
　　三月廿二日雨懐荆溪勝遊寄原道<lb/>
我昔繋舟尋杜牧荆溪流水落川光春茶已放仙人掌<lb/>
露蘚渾侵玉女牀酒䦨更踏花間月舞罷猶彈陌上桑<lb/>
此日狂遊㤀旦暮十年囘首意茫茫<lb/>
　　謝伯理東還訪之不遇<lb/>
謝朓宅前山黛濃山雲飛墮墨池中攜家又作它鄉夢<lb/>
<pb n="KR4h0158_WYG_090-26a"/>
歸櫂還隨落葉風鶴入暝烟愁浩渺鷗浮逺水思清空<lb/>
尋君不遇成惆悵江草青青岸蓼紅<lb/>
　　東林隠所寄陸徵士<lb/>
侵扉桃李晝隂隂耕鑿居人有逺心一夜池塘春草緑<lb/>
孤村風雨落花深不嗔野老羣爭席時有遊魚出聴琴<lb/>
白髮多情陸徴士松間石上續幽吟<lb/>
　　送僧遊天台用張外史韻<lb/>
四明山水名天下師去那知客路遥雪霽驚麕騰宿莽<lb/>
<pb n="KR4h0158_WYG_090-26b"/>
月明寒鵲集疎條坐尋雲頂千峰石歸趂江頭八月潮<lb/>
説與住山光老子送賔也合過溪橋<lb/>
　　過許生茅屋看竹<lb/>
舟過山西已夕曛許生茅屋逺人羣鑿池數尺通野水<lb/>
開牖一規留白雲煮藥烟輕衝竈出碓茶聲逺隔溪聞<lb/>
可憐亦有王猷興堦下新移見此君<lb/>
　　失鶴<lb/>
啄粟巢松泰華峰直將天地作樊籠不聞丁令歸華表<lb/>
<pb n="KR4h0158_WYG_090-27a"/>
應馭王喬入太空行迹縱横苔石上寒棲依舊竹林中<lb/>
清齋我亦厭腥腐長歎思乘萬里風<lb/>
　　中秋脾疾不飲有感<lb/>
經旬卧病掩山扉巖穴潛神似伏龜身世浮雲度流水<lb/>
生涯煮豆㸑枯萁紅螺捲碧應無分白髮悲秋不自支<lb/>
莫負尊前今夜月長吟桂影一伸眉<lb/>
　　北里<lb/>
舍北舍南來往少自無人覓野夫家鳩鳴桑上還催種<lb/>
<pb n="KR4h0158_WYG_090-27b"/>
人語烟中始焙茶池水雲籠芳草氣井牀露净碧桐花<lb/>
練衣挂石生幽夢睡起行吟到日斜<lb/>
　　山園<lb/>
春水鳬鷖野外堂山園細落橘花香栖栖身世畫盈篋<lb/>
漠漠風烟酒一觴豈為任真無禮法也須從俗着冠裳<lb/>
不營産業人應笑竹本桃栽已就行<lb/>
　　林下遣興<lb/>
眼見藤梢已過牆手拈書卷復堆牀閒臨水檻親魚鳥<lb/>
<pb n="KR4h0158_WYG_090-28a"/>
欲出柴門畏虎狼冠製不嫌龜殻小衣裾新剪鶴翎長<lb/>
從來任拙唯疎懶一月秋隂不下堂<lb/>
　　二月十日𤣥文館聴雨<lb/>
卧聴夜雨鳴高屋忽憶陂塘春水生何意逺林饑獨鶴<lb/>
若為幽谷滯流鶯成叢枸杞還堪采滿樹櫻桃空復情<lb/>
二月江頭風浪急無機鷗鳥亦頻驚<lb/>
　　雪後過陳子貞隠居<lb/>
陶公卜宅南村裏快雪初晴思一遊樹辨㣲茫來獨鶴<lb/>
<pb n="KR4h0158_WYG_090-28b"/>
櫓搖攲側散輕鷗墨池繞溜春氷滿塵榻繙書夕照収<lb/>
相見惘然如有失掉頭吟咏出林丘<lb/>
　　贈别益以道書記<lb/>
一笑相逢豈有期因懐西崦話移時李公祠畔空餘月<lb/>
陸子泉頭舊有詩旅思悽悽非中酒人情落落似殘棋<lb/>
雲濤眼底三生夢鷗影秋汀又逺離<lb/>
　　寄張貞居<lb/>
不但入城踪跡少南鄰野老見猶稀狂歌衰鳯聊自慰<lb/>
<pb n="KR4h0158_WYG_090-29a"/>
舊學屠龍良已非蒼蘚渾封麋鹿逕白雲新補薜蘿衣<lb/>
羊君筆札誰能繼欲讀靈文一扣扉<lb/>
　　題孫氏雪林小隠圖<lb/>
天地飄摇一短篷小忩虚白地爐紅翛然忽起梨雲夢<lb/>
不定仍因柳絮風鶴影䙰褷簷上下鹿迒散漫屋西東<lb/>
杜門我自無干請閒冩芭蕉入畫中<lb/>
　　思歸<lb/>
乆客懐歸思惘然松間茅屋女蘿牽三杯桃李春風酒<lb/>
<pb n="KR4h0158_WYG_090-29b"/>
一榻菰蒲夜雨船鴻迹偶曽留雪渚鶴情原只在芝田<lb/>
他鄉未若還家樂緑樹年年呌杜鵑<lb/>
　　夜作古木怪石因題<lb/>
夜遊西園渚初月光炯炯徙倚巖石下愛此林中影<lb/>
　　題秋亭曉色圖<lb/>
園林夏雨歇旭日照蒼苔誰見竹亭裏孤坐興悠哉<lb/>
　　題良常草堂圖<lb/>
結屋正臨流水開門巧對長松為待神芝三秀移居華<lb/>
<pb n="KR4h0158_WYG_090-30a"/>
蓋西峯<lb/>
　　田舍<lb/>
山鳥下窺忩牖春風時拂蓬蒿避世何須鄭谷作書已<lb/>
絶山濤<lb/>
　　雲溪佳處<lb/>
誰覔雲溪佳處渚花汀竹迷藏去鶴原邊倚杖浮鷗波<lb/>
上鳴榔<lb/>
　　謾題<lb/>
<pb n="KR4h0158_WYG_090-30b"/>
田父聊同爾汝狂夫從問如何昔日揮金豪俠今朝苦<lb/>
行頭陀<lb/>
　　水仙花<lb/>
曉夢盈盈湘水春翠虬白鳯照江濵香魂莫逐冷風散<lb/>
儗學黄初賦洛神<lb/>
　　追和戎昱寄鍊師<lb/>
雲霧軒忩倚半空少霞銘處識新宫遙看一片秋山色<lb/>
鶴影徘徊明月中<lb/>
<pb n="KR4h0158_WYG_090-31a"/>
　　雙井院前小立<lb/>
山色㣲茫好放船秋蕖野水夕陽邊西風更洒菰蒲雨<lb/>
羨爾沙鷗自在眠<lb/>
　　次韻曹都水<lb/>
夜寒館裏挑燈宿山罽重敷六尺牀隠几蕭條聴塢雨<lb/>
竹林煙幕煮茶香<lb/>
　　次韻春雨<lb/>
黯黯春雲映户輕緑蕪斜日忽開晴依㣲野徑泉侵盡<lb/>
<pb n="KR4h0158_WYG_090-31b"/>
風落桐花逺思生<lb/>
　　絶句<lb/>
醉喚吳姬舞踏筵風欄花陣亦囘旋愁生細雨寒煙外<lb/>
詩在青蘋白鳥邊<lb/>
　　别潘先輩<lb/>
君來煙草正凄迷君去溪頭柳葉齊挂席中流竟東上<lb/>
莫重囘首向荆溪<lb/>
　　寄友<lb/>
<pb n="KR4h0158_WYG_090-32a"/>
二月江水清接天楊栁隔江搖緑煙一夜愁心似春雪<lb/>
隨風舞影落君前<lb/>
　　竹枝詞<lb/>
春愁如雪不能消又見清明賣栁條傷心玉照堂前月<lb/>
空照錢塘夜夜潮<lb/>
　　題畫<lb/>
樓閣參差霞綺開峰巒重複水縈迴赤欄橋外垂楊下<lb/>
步月吹笙向此來<lb/>
<pb n="KR4h0158_WYG_090-32b"/>
　　六月五日偶成<lb/>
坐看青苔欲上衣一池春水靄餘暉荒村盡日無車馬<lb/>
時有殘雲伴鶴歸<lb/>
　　二月十五日雨作<lb/>
風軒紅杏散餘霞堤草青青桃欲花寒食清明看又近<lb/>
滿川煙雨亂鳴蛙<lb/>
　　題畫贈崔子文<lb/>
性癖居幽每起遲一來溪口意凄迷林亭曉色蒼茫裏<lb/>
<pb n="KR4h0158_WYG_090-33a"/>
目送風帆過水西<lb/>
　　贈曹徳昭<lb/>
谷口桐林落綘霞仙帆初泊野人家蕭閒館裏青苔合<lb/>
看到階前芍藥花<lb/>
　　客舍詠牽牛花<lb/>
小盤承露淨鉛華玉顆依稀染碧霞弱質幽姿娛我老<lb/>
傍人籬落蔓秋花<lb/>
　　清明後題<lb/>
<pb n="KR4h0158_WYG_090-33b"/>
野棠花落又清明楊柳青青人耦耕春物䦨珊成底事<lb/>
半江疎雨暮潮平<lb/>
　　追和蘇文忠墨蹟卷中詩韻<lb/>
奎章閣下掌絲綸清淺蓬萊又幾春三十六宮秋寂寂<lb/>
金盤冷露泣仙人<lb/>
　　聞竹枝歌因效其聲<lb/>
鈿山湖影接松江橘葉青青柿葉黄要冩新詩寄音信<lb/>
西風斷雁不成行<lb/>
<pb n="KR4h0158_WYG_090-34a"/>
　　看花士女圖<lb/>
畫圖常識春風面雲霧衣裳楚楚裁為問人間春幾許<lb/>
石欄西畔牡丹開<lb/>
　　剖𤓰士女圖<lb/>
月彎分破翠團團六月人間風露寒誰覓東陵故侯去<lb/>
但知華屋薦金盤<lb/>
　　煙雨<lb/>
煙雨空濛逺樹齊人家樹底自成蹊只應二月吳松尾<lb/>
<pb n="KR4h0158_WYG_090-34b"/>
渚際維舟聴竹雞<lb/>
　　蘇臺懐古<lb/>
望中煙草古長洲不見當年糜鹿游滿目越來溪上水<lb/>
流將春夢過杭州<lb/>
　<lb/>
　<lb/>
　<lb/>
　宋元詩㑹卷九十<lb/>
</p>
<p>
</p>
  </div>
<div>
<head>宋元詩㑹卷九十一</head> <lb/>
    <p>
<pb n="KR4h0158_WYG_091-1a"/>
欽定四庫全書<lb/>
　宋元詩㑹卷九十一<lb/>
　　　　　　　　　　　兵部主事陳焯編<lb/>
　楊維楨<lb/>
　　<hi>字亷夫㑹稽人泰定丁卯進士署天台尹改錢清塲鹽司狷直寡諧十年不調後遷江西儒學提舉</hi>
　　<hi>未上值兵亂避地富春山徙錢塘張士誠屢招不往又忤達實丞相自蘇徙松江主盟詞壇東南鴻</hi>
　　<hi>雅造訪其廬户屨恒滿喜戴華陽巾披鶴氅吹鐵笛作梅花㺯因號鐵崖慕之者以為神仙中人也</hi>
　　<hi>明初徴詣闕廷咨考禮文兼定元史即以白衣乞骸骨歸抵家而卒年七十五所著書數百卷其擬</hi>
<pb n="KR4h0158_WYG_091-1b"/>
　　<hi>古樂府尤為擅塲</hi>
　　赤堇篇<lb/>
呉鈎父悖子楚邪臣逆君曷比赤堇精新鑄雙龍文作<lb/>
世無價寳三鄉何足論倚天落旄頭仰日裂飛雲一怒<lb/>
安天下持以奉至尊<lb/>
　　海客行<lb/>
海客朱雀航下有五鳯房三月發長干六月下淮揚清<lb/>
絲牽白日羅幕西風凉大姬勸金露小姬彈空桑中姬<lb/>
<pb n="KR4h0158_WYG_091-2a"/>
執藥饌調氷浣肝腸海客睡不起明晏賽神羊<lb/>
　　驪山曲<lb/>
驪山鬱崔嵬宫闕金銀開月生鳷鵲觀雲遶鳯凰臺宫<lb/>
中紅妝子調笑春風媒青鳥銜巾去乳鹿送花來天王<lb/>
太白次地皇金粟堆石馬動秋色羌笛連暮哀只今瑤<lb/>
池水八駿渴生埃<lb/>
　　要離塜<lb/>
金昌亭下路春草沒荒丘云是要離塜令人生古愁侏<lb/>
<pb n="KR4h0158_WYG_091-2b"/>
兒三尺幹不佩雙呉鈎中包猛士膽白日照髙秋忍死<lb/>
屠骨肉視身若蜉蝣荆軻不了恨慶忌成身謀如何五<lb/>
噫客死與爾同仇<lb/>
　　香山篇<hi>太湖西濵西施種香之所</hi>
放舟脂塘曲盤遊湖上雷雷鳴湖雨作還泊香山隈美<lb/>
人鬭香草上有九畹栽美人在何所搴芳招歸來露下<lb/>
荆棘草鹿上姑蘇臺<lb/>
　　紈扇辭<lb/>
<pb n="KR4h0158_WYG_091-3a"/>
團團合歡扇似此月嬋娟嬋娟有時缺我扇豈長圓秋<lb/>
風落桐葉我扇同棄捐不得如秋葉吹墜在君前<lb/>
　　虎丘篇<lb/>
路出女墳湖警蹕霸王驅靈池飛霹靂枯塜走於莵老<lb/>
禪猶㸃石仙鬼只疑狐祖龍來發閟銀海翩飛鳬<lb/>
　　詠古<lb/>
騷雅去已乆宫體争哇淫洛陽風一變枳性隨人心鄉<lb/>
闗思蕭瑟作賦哀江南調入金釵臂亡國有餘音<lb/>
<pb n="KR4h0158_WYG_091-3b"/>
　　采菱曲<lb/>
箬下清塘好清塘勝若耶鴛鴦飛鏡浦鸂鶒睡銀沙兩<lb/>
槳夾螳臂雙榔交犬牙照波還自惜艷色似荷花袖惹<lb/>
紅萍溼裙牽翠蔓斜大堤東過客背面在蒹葭日落江<lb/>
風起清歌雜笑哇<lb/>
　　道旁騎<lb/>
春風扇官道官栁黄金條道旁百金騎俠氣争春饒竹<lb/>
間小桃花嫣如董嬌嬈下馬隔花語疑是花中妖<lb/>
<pb n="KR4h0158_WYG_091-4a"/>
　　梁父吟<lb/>
步出齊城門上陟獨樂峰梁父昻雉堞蕩隂夷鬛封齊<lb/>
相殺三士杵臼不能雄所以梁父吟感歎長嘯翁吁嗟<lb/>
長嘯翁相漢起伏龍闗張比彊冶將相俱和同上帝弃<lb/>
炎祚將星墮營中抱膝和梁父梁父生悲風<lb/>
　　送客洞庭西<lb/>
送客洞庭西雷堆青兩兩陳殿出空明呉城連蒼莽春<lb/>
隨湖水深風將潮聲長楊栁讀書堂芙蓉采蓮槳懷人<lb/>
<pb n="KR4h0158_WYG_091-4b"/>
故未休望望欲成往<lb/>
　　夏駕石鼓詞<hi>在夏駕山髙一丈徑三尺下有盤石為足諺云石鼓鳴三呉兵</hi>
周家十圜鼔散落陳倉野猶有夏駕石盤盤駕之下秦<lb/>
鞭血山骨呉獵焦火野夏鼔建不拔石鳴知者寡父老<lb/>
愳䜟言山空石長啞<lb/>
　　陳祖檜<lb/>
　在長興大雄寺檜中空裂為四支垂䕃半庭堅如金<lb/>
　石相傳陳髙祖於梁天監年手植於此大雄寺即髙<lb/>
<pb n="KR4h0158_WYG_091-5a"/>
　祖之故宅也<lb/>
陳皇有遺宅迺在烏山中當時手所植花木羅青紅獨<lb/>
有左紐樹閲世如龜龍懷哉手植人不見三閣崇後庭<lb/>
種玉樹金井凋秋風<lb/>
　　勸農篇<lb/>
今日當假我縣守初出郭出郭到誰家田父有新約桑<lb/>
隂抽扊扅石碕度略彴田父喜我來釃酒出杯杓招徠<lb/>
道上氓賣刀買黄犢水南駕魚梁水北築穡屋十分麥<lb/>
<pb n="KR4h0158_WYG_091-5b"/>
上塲兩番蠶上箔丞願吏不妖重願嵗不惡呼婦殺黄<lb/>
雞重話田間樂<lb/>
　　家仕歎<lb/>
小仕時為農古有當㑹稽豈皆食其官以官養旄倪千<lb/>
金買作郡萬金收滿車三年逓郵傳誰以民為家<lb/>
　　覽古<hi>十二首</hi>
單父七絃琴為治務感興十金南門木立令務必行單<lb/>
父有成言夜漁若嚴刑南門能徙木不能徙民情以此<lb/>
<pb n="KR4h0158_WYG_091-6a"/>
知巧信不如拙而誠<lb/>
恭儉漢天子取士忌少年未應絳灌徒庭中肯妨賢徒<lb/>
為宣室召復有長沙遷不見馮都尉<hi>唐</hi>龎眉竟誰憐<lb/>
郭解本大俠睚眦殺人威當其出邑屋獨不殺倨夷屬<lb/>
吏脱踐更卒感肉袒來此事實近道可以俠少之<lb/>
出闗棄繻子南征笑狂生左右無黄髪淫夫挾之行戮<lb/>
殺漢使者君臣起大兵尉佗羈漢綬何曽請長纓<lb/>
子陵江海客本非沮溺倫仁義立奇論豈果忘吾民狂<lb/>
<pb n="KR4h0158_WYG_091-6b"/>
奴作故態飄然歸富春客星犯帝座太史奏天文故人<lb/>
信符䜟三公等浮雲<lb/>
董卓劫慈明<hi>荀爽</hi>次以及伯喈<hi>蔡/邕</hi>子龍獨何人<hi>申屠蟠</hi>談笑<lb/>
卻啀啀髙視梁碭上片雲卷而懷古來髙世士塵埃豈<lb/>
能埋<lb/>
襄陽有髙士生産不曽治何以遺妻子鹿門有深期籍<lb/>
籍齒牙論龍鳯名諸兒諸葛拜牀下可是圯橋師<lb/>
汝南許文休喪亂一駑士敢當諸葛拜合受蜀主鄙士<lb/>
<pb n="KR4h0158_WYG_091-7a"/>
論推指南無乃失臧否乃知郡公曹排擯有公是<lb/>
洛陽輕薄子挾彈走春嬉結交金谷友謟事賈午兒蔑<lb/>
棄慈母訓乾沒不知幾感已賦閒居猶以拙自悲<lb/>
我愛王懷祖面壁售人罵不比少掾時瞋目答米價褊<lb/>
中頓有容坦之詎能過桓桓大將軍漢業在出跨<lb/>
韓信卜母地旁置萬人廬郭公卜鄰水長洲偶成墟千<lb/>
秋揚子窆投棄同江魚裸髪何為者厭魅開羣愚孰借<lb/>
神丁火焚郤青囊書<lb/>
<pb n="KR4h0158_WYG_091-7b"/>
鄭州跛男子<hi>婁師徳</hi>識者惟客師<hi>袁客師</hi>深沈有容量不為<lb/>
同列知唾面戒其弟俛世一何卑君看白水澗沫額宣<lb/>
駑資<lb/>
　按楊鐵崖詩集别本於西湖竹枝詞之尾附見和章<lb/>
　十數家而女子薛蘭英乃最後一人也蘭英所和止<lb/>
　於絶句而已其後接排覽古諸作仍係鐵崖集内詩<lb/>
　近見坊選竟以屬之蘭英此大誤也觀者辨之<lb/>
　　篳篥吟<lb/>
<pb n="KR4h0158_WYG_091-8a"/>
張猩猩嗜酒復嗜音春雲小宫鸚鵡吟猩猩帳底軋胡<lb/>
琴一雙銀絲紫龍口㵼下驪珠三萬斗劃然大豆爆絶<lb/>
絃尚覺鶯聲在楊栁神絃夢入鬼工秋湘山搖江江倒<lb/>
流玉兎為爾停月臼飛魚為爾躍神舟西來大官坐栲<lb/>
栳羌絲啁啁聴者惱張猩一曲獨當筵乞與五花金線<lb/>
襖春風殘絲二十年江南相見落花天道人春夢飛蝴<lb/>
蝶手弄金瓢合簧葉張猩猩淚如雨面如霞勸爾更盡<lb/>
雙叵羅白頭呉娥年少歌金釭悲啼奈樂何<lb/>
<pb n="KR4h0158_WYG_091-8b"/>
　　内人阮琴圖<hi>為顧瑛作</hi>
花㸃呉鹽春欲老翡翠飛來翥芳草美人睡起春思深<lb/>
彈絲拊木冩同心茘枝五絃調急緩阮家月琴軸初綰<lb/>
須㬰鈞天雙合樂南熏殿中風動幕棃園樂官樂不鳴<lb/>
宫中之音和且平<lb/>
　　内人吹篴詞<lb/>
天寳年來教春坊紫雲製曲吹寧王美人何處竊九漏<lb/>
耳譜亦解傳伊凉鵾絃轉斷黄金軸獨據胡牀弄横玊<lb/>
<pb n="KR4h0158_WYG_091-9a"/>
冶情忽逐野鶯飛十指紅蠶迷起伏御溝水暖浴鵁鶄<lb/>
天地乆無征戰聲芙蓉楊栁自搖落豈識黄雲邊塞情<lb/>
西樓今夜月色午内人思仙望河鼓白日蕭條鳯不來<lb/>
井梧風動神烏語<lb/>
　　内人剖𤓰詞<lb/>
轆轤索褪垂金井水殿風來晩花浄美人睡起袒蟬紗<lb/>
照見臂釵紅肉影茘子漿酸搖左車阿母新進朱陵𤓰<lb/>
侍奴手浴井花冷水冰金盆擎掌窊鸞刀未破圓玉斗<lb/>
<pb n="KR4h0158_WYG_091-9b"/>
斗破紅氷驚落手玊郎渴甚索相嘲可忍食殘團月凹<lb/>
　　屏風謠<lb/>
瑠璃怯寒翡翠熱芍藥芙蓉四時絶深堂氣候異冬春<lb/>
門外酸風箭入骨匡牀毾㲪踏香雪紅姬扶醉醉眼纈<lb/>
金缸燄燄照羅襪阿瞞嬌郎慎輕劣隙光射人如白日<lb/>
　　西溪曲<lb/>
西溪溪口東岡道楊栁隂隂春欲老花間繫馬我曽來<lb/>
紅雨傷春迹如掃美人勸我金巵漿玉臺贈以盤龍寳<lb/>
<pb n="KR4h0158_WYG_091-10a"/>
願作西溪一水魚趂爾音顔為予好城南將軍同醉倒<lb/>
殯宫今已生春草<lb/>
　　湖中女<lb/>
湖中水滑如脂湖中女芙蓉姿湖中小槳蕩蓮葉唱得<lb/>
呉王白雪詞輕裾利屣踏雁足為客髙歌射明目生年<lb/>
不作人家婦東人西人喚恩主主家薄倖恩不終歸來<lb/>
抱瑟彈孤鴻<lb/>
　　琵琶怨<lb/>
<pb n="KR4h0158_WYG_091-10b"/>
蜀絲鴛鴦織錦縚邏檀鳯凰斷金槽絃抽甕繭五色毫<lb/>
雙成十指聲嘈嘈冡頭青草天山雪眼中紅氷嵬下血<lb/>
哀絃悽斷感精烈池上蕤賔躍方鐵<lb/>
　　周郎玉笙謠<lb/>
　絲竹之器貫古今而聲不可以變者惟笙也潘安仁<lb/>
　謂笙總衆清之林衛無所措其邪鄭無所容其淫者<lb/>
　是以樂記曰竹聲濫濫以立㑹若笙又立㑹之要<lb/>
　者故䕫以儀鳯鳥接浮丘之仙也於虖下俚哇沸笙<lb/>
<pb n="KR4h0158_WYG_091-11a"/>
　師之教幾歇矣金華周郎琦獨聰于此余嘗靈巖虎<lb/>
　阜間聞其奇哢令人飄飄然有伊洛間意時坐客句<lb/>
　曲張真居東海倪元鎮崑丘顧仲瑛雲丘張仲簡呉<lb/>
　興郯九成咸名能詩者也余為賦玉笙謠一首且率<lb/>
　諸君子同賦余又為引之如此<lb/>
周郎學仙吹玉笙玉笙吹得丹山七十二鳯之和鳴曽<lb/>
侍瑤池阿母讌坐中調笑董雙成謫向人間赤松洞洞<lb/>
口桃花苦迎送南尋二女湘水頭十三哀絃不成哢西<lb/>
<pb n="KR4h0158_WYG_091-11b"/>
洞庭東洞庭相逢鐵笛銅龍精從我吹春玉臺上叢霄<lb/>
不許謝𤣥卿<lb/>
　　毛女<lb/>
沙丘腥風吹腐龍華隂毛竹藏雙魚<hi>叶農</hi>宫中雨露不可<lb/>
食啖松啖柏留春容桃花流水迷紅霧十二峰頭度朝<lb/>
暮自是嬋娟有仙骨入海徐郎豈知故衣沐雨鬟櫛風<lb/>
槲葉楚楚山花紅秦樓舊鏡掩明月咸陽目送雙飛鴻<lb/>
　　羅浮美人<lb/>
<pb n="KR4h0158_WYG_091-12a"/>
海南天空月皜皜三山如拳海如沼緑衣歌舞不動塵<lb/>
海仙騎魚波嫋嫋翩然而來坐芳草皎如白月升林杪<lb/>
洗粧不受瘴烟昏縞袂初逢鴻欲矯手持君山老人笛<lb/>
黄鶴新腔知者少江南吹斷桃葉腸雨聲夜落巫山曉<lb/>
　　昭君曲<lb/>
塞雁向南飛明妃西嫁幾時歸塞酥入饌損漢食朔風<lb/>
中人裂漢衣朔音不通言語譯分死薄命穹盧域君不<lb/>
見越中美人嫁姑蘇敵國既破還陶朱嗟嗟孤塜緑草<lb/>
<pb n="KR4h0158_WYG_091-12b"/>
碧祇博呼名雙白璧<lb/>
　　篳篥吟<lb/>
春風吹船下揚州夜聴篴聲江月流故宫搖落楊栁衰<lb/>
客子於邑山陽愁明朝此聲不可求乃知朔客杜寛者<lb/>
手持悲篥尋南遊邊笳拍中愁未休龜兹角筦親編收<lb/>
王門歴盡及五侯翩然鴻飛不可留篴材既訪柯椽鎪<lb/>
更協鳯鳴崑崙丘卷蘆易地鳴隴頭城南思婦歌牽牛<lb/>
欲絶未絶一縷抽劃然石裂千丈湫呌噪鵝鸛飛蛟虬<lb/>
<pb n="KR4h0158_WYG_091-13a"/>
洞庭之水天東浮杜寛杜寛藝絶優藝隠豈比閔張儔<lb/>
為君貰美酒不惜千金裘和我君山鏌邪笛與爾同登<lb/>
黄鶴樓<lb/>
　　李夫人<lb/>
絶代一佳人美色如洛妃春月為作眉上彀秋水為作<lb/>
眼中陂歌瓊㽔舞玉枝君王有情不自持玊枝一夜摧<lb/>
瓊蕤一朝落君王之心何以樂若有人兮有若無來遲<lb/>
遲兮去促促芙蓉葉上清露結晴光倒射金虹滅山為<lb/>
<pb n="KR4h0158_WYG_091-13b"/>
雲海為雨何得分明夢中語素娥影沒百子池靈風吹<lb/>
散綵霞姿<lb/>
　　虎威將<lb/>
虎威將何鋒稜曽斬故人雙涕零不隨漢水死樊城歸<lb/>
國欲為秦孟明虎威將謁髙陵不如白馬將先軫賜䇿<lb/>
圖丹青<lb/>
　　的盧馬<lb/>
大耳主呼阿盧阿盧努力託我千金軀檀溪水深不見<lb/>
<pb n="KR4h0158_WYG_091-14a"/>
底阿盧一躍三丈餘君不見當陽橋沔水渡一雙羽翼<lb/>
真都䕶豈知阿盧論功不在闗張下<lb/>
　　亂宫奴<lb/>
亂宫奴錦襜褕淫如秦嫪毐驕如馮子都春風永巷花<lb/>
龍駒内家官爵賤如土昨夜宫奴官上柱葦衣篾帶血<lb/>
魂啼石子岡頭天嘯雨桓桓虎將吞熊貔燕席豈受宫<lb/>
奴欺虎將死作椎鬼夢中撃奴奴不起<lb/>
　　老馬戀棧豆<lb/>
<pb n="KR4h0158_WYG_091-14b"/>
　曹<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>以桓範鄉里老宿特禮之及懿起兵召範範以<lb/>
　車駕在外乃南出懿謂蔣濟曰知囊往矣濟曰範則<lb/>
　智矣駑馬戀棧豆爾<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>必不能用也範勸<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>計皆不<lb/>
　從<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>乃投刀于地曰我亦不失作富家翁範笑曰曹<lb/>
　子丹佳人生汝兄弟㹠犢耳何圖今日坐汝族㓕曹<lb/>
　真五子皆封侯真字子丹懿圍爽第四角起髙樓令<lb/>
　人在上察動静<lb/>
老馬戀棧豆棧豆不多時老駑老待死豈復千里馳哀<lb/>
<pb n="KR4h0158_WYG_091-15a"/>
哀㹠犢子身隨六龍飛老駑空獻䇿㹠犢復何為㹠犢<lb/>
子窟室方聚麀五侯宅前起髙樓智囊乃是都鄉侯<lb/>
　　夕陽亭<lb/>
夕陽亭馬超超車驅驅問髙貴今何如夕陽亭行且止<lb/>
白沙一信南風起千載髑髏夜生齒項成大府攝鬼豪<lb/>
論功闕剪當塗髙竹書小兒既有罪夕陽老魅誅何逃<lb/>
於乎桐宫空斃金屑斚鴛鴦榼中牛繼馬<lb/>
　　鳩酒來悲煬帝也<lb/>
<pb n="KR4h0158_WYG_091-15b"/>
鳩酒來酒不來永巷閣門門已開十二小兒衣濺血咫<lb/>
尺抽戈猜阿孩破木衝錦纜斷播郎不到流珠堂蕭娘<lb/>
已逐行春館練帶巾髹榻板七寳焚衣孰長短<lb/>
　　大健兒<lb/>
　唐太宗常曰當今名將惟李勣道宗萬徹而已勣道<lb/>
　宗雖不能大勝亦不大敗至萬徹非大勝即大敗徹<lb/>
　自建成敗後嘗隠于終南山晩節再出乃為房氏不<lb/>
　肖子所䧟君子惜之<lb/>
<pb n="KR4h0158_WYG_091-16a"/>
燉煌有力士自稱大健兒氣吞黄狼纛義扶白鵲旗李<lb/>
家春宫子去逐春宫起海池敵虬髯不識真天子天子<lb/>
親評三大將鴨緑歸來肆驕宕快刀不斫兩牝妖躄足<lb/>
甘為羣䑕葬老荆盜弄金烏丸手持血日夢中還何如<lb/>
短衣疋馬射猛虎老死不出終南山<lb/>
　　石婦操<hi>并引</hi>
　石婦即望夫石也在處有之詩人悲其志與精衛同<lb/>
　不必問其主名也予為詞補入琴操云<lb/>
<pb n="KR4h0158_WYG_091-16b"/>
峩峩孤竹岡上有石魯魯山夫折山華嵗嵗山頭歌石<lb/>
婦行人幾時歸東海山頭有時聚行人歸啼石柱石婦<lb/>
岑岑化黄土<lb/>
　　大數謠<lb/>
梁朝老檜昨夜死海聲已入西門市草中張伯懷璧子<lb/>
丹缾有書誰識此小夫争爵幾時休二十四老前無儔<lb/>
黄金無方鑄髑髏樓船夢過西流洲更生靈香那得偷<lb/>
大樹夜聴聲如牛<lb/>
<pb n="KR4h0158_WYG_091-17a"/>
　　公無渡河<lb/>
公無渡河河水清兮不見泥公身非水犀狂風黑浪欲<lb/>
何濟公不能濟横帆在河西青頭少婦泣血啼有年不<lb/>
死將誰齊公死河靈伯妾死河靈妻<lb/>
　　烏夜啼<hi>并引</hi>
　古樂府烏夜啼者宋王義慶妓妾報赦之詞予為補<lb/>
　之而少見規誡之義云<lb/>
蘢蔥髙樹青門西夜夜栖烏來上啼報君凶報君喜願<lb/>
<pb n="KR4h0158_WYG_091-17b"/>
君髙樹成連理啼夜夜八九子莫使君家髙樹移烏生<lb/>
八九烏散飛<lb/>
　　眉嫵詞<lb/>
朝畫眉夕畫眉畫眉日日生春姿長安已知京兆嫵有<lb/>
司直奏君王知君王毛舉人間事不咎人間夫婦私<lb/>
　　胭脂井<lb/>
井無水荒龍椅不得如巴馬子仰天夜見黄姑星水底<lb/>
嘍嘍話紅鬼井中之人不殉死宫人斜在雷塘趾<lb/>
<pb n="KR4h0158_WYG_091-18a"/>
　　平原君<lb/>
平原君起朱樓美人盈盈樓上居槃跚跛波彼何叟美<lb/>
人一笑槃跚愁門下士引去不可留美人髙價千金直<lb/>
千金不惜美人頭君不見帷中婦女觀跛者一笑五國<lb/>
生戈矛<lb/>
　　馮家女<hi>幷引</hi>
　漢司𨽻馮方之女也避亂揚州袁術見而悦之遂納<lb/>
　焉甚愛幸諸婦思害其寵語之曰將軍貴人也有志<lb/>
<pb n="KR4h0158_WYG_091-18b"/>
　節當時時涕泣憂愁以長見欽重馮氏從之後諸婦<lb/>
　因共絞殺繫之厠術誠以為不得志而死也<lb/>
馮家女緑髪盤雙鴉離亂棄鄉土聘入將軍家將軍愛<lb/>
幸諸婦妬顔色粹美無疵瑕掩鼻襲餘衍淚眼啼春華<lb/>
馮家女昨日堂上人今朝厠中鬼將軍不為疑司𨽻不<lb/>
為理道傍古冡生棘榛千年古憤何由伸嗚呼古憤何<lb/>
由伸<lb/>
　　金臺篇<lb/>
<pb n="KR4h0158_WYG_091-19a"/>
金臺起朔方金色照天光上有七十二鳯凰金居玊食<lb/>
髙頡頏王不居心獨苦拜師禮士心逾下羣賢起南西<lb/>
東國恥一洗黄金空十年燕雌今日雄君不見姑胥何<lb/>
用黄金屋野鹿穿花豕銜蓐<lb/>
　　大難日<lb/>
來日大難君不知焦心敝力欲何為早知大難學安期<lb/>
煉煮丹石服靈芝大藥誤死世所嗤不如美酒千日可<lb/>
辟饑美酒不獲暢中腸千嵗而死名為殤<lb/>
<pb n="KR4h0158_WYG_091-19b"/>
　　白雪詞<lb/>
癡雲蔦日日為黄白光半夜漏東方廣寒兎老玊髪蜕<lb/>
一剪剛風落人世錦宫肉屏香汗溶酒如春江飲如虹<lb/>
彩鸞簾額不受捲酒面洗作梨花風階下獅子積不壞<lb/>
十日璚田換塵界金鉦取挂扶桑曉照見璚田出寒莩<lb/>
　　柏谷詞<lb/>
柏谷險君勿趨君一趨龍為魚槳長豈識真龍軀賴爾<lb/>
老婦能挽夫論報不賜誅槳長本無辜舉之羽林郎大<lb/>
<pb n="KR4h0158_WYG_091-20a"/>
將軍可奴<lb/>
　　蹋踘篇<hi>二首</hi>
江南女兒花娟娟五花繡出葵花圓蹋花上下雙文鴛<lb/>
雙文鴛玊連瑣髻斜斜馬初墮<lb/>
金鞭齊停馬上郎落花旋風掃毬場繡輪擲過東家牆<lb/>
東家牆噪雙燕平頭奴握便面<lb/>
　　邯鄲弄<hi>二首</hi>
邯鄲市上美人家美人小襪青月牙繡靴對著平頭鴉<lb/>
<pb n="KR4h0158_WYG_091-20b"/>
平頭鴉塌場下包銀壺䭾細馬<lb/>
裠翻栁腳垂青空水風吹亂秋芙蓉須㬰氣喘如渴虹<lb/>
如渴虹索銀癭轉轆轤飲金井<lb/>
　　雉朝飛<lb/>
　琴操有雉朝飛多指牧犢子作據揚雄所記則曰雉<lb/>
　朝飛者衛女傅母之所作也衛女嫁齊太子中道太<lb/>
　子死問傅母曰且往當喪喪畢女不肯歸終之以死<lb/>
　傅母悔之取女所自操琴於塜上鼔之忽有雉出墓<lb/>
<pb n="KR4h0158_WYG_091-21a"/>
　中傅母撫雉曰女果為雉也言未畢雉飛而起故其<lb/>
　操曰雉朝飛予以牧犢子之歎不如衛女之善死有<lb/>
　闗世教也故賦以補舊樂府之缺云<lb/>
雉朝飛一雄挾一雌雄死雌誓黄泥歸衛女嫁齊子未<lb/>
及夫與妻青縭綰素結一死與夫齊人言衛女蕩且離<lb/>
焉得塜中有雉飛琴聲鼓之聞者悲<lb/>
　　貿絲詞<lb/>
鳴鳩毋止棘止棘為摧薪女子母貿絲貿絲為棄人相<lb/>
<pb n="KR4h0158_WYG_091-21b"/>
逢誓作同穴親六禮一失結髮不終身外為狂夫暴内<lb/>
為兄弟哂<hi>叶平</hi>寄語貿絲女卜語不可信况乃卜非真<lb/>
　　獨漉篇<lb/>
　古樂府獨漉篇為父報仇之作也太白擬之轉為雪<lb/>
　國恥之詞予在呉中見有父仇不報而與之同室處<lb/>
　者人理之滅甚矣為賦此詞<lb/>
獨漉獨漉惡木濁<hi>叶逐</hi>仇家當族孝子免汙辱孝子軀幹<lb/>
小勇氣滿九州拔刀鞘中睨父仇父仇未報何面上父<lb/>
<pb n="KR4h0158_WYG_091-22a"/>
丘漆仇頭為飲器臠仇肉為食嘬頭上之天纔可戴<lb/>
　　桓山禽<lb/>
　古樂府有上留田行上留之地有父死而兄不字其<lb/>
　弟者鄰人為弟作悲歌以風其兄南俗兄違父命而<lb/>
　虐其庻弟於父死之後者往往有焉故賦桓山鳥以<lb/>
　繼上留云<lb/>
桓山鳥鳴聲一何悲嚴父戒二子分財無嫡支父死未<lb/>
葬命已違兩枝荆花摧一枝嗚呼桓山鳥鳴聲實堪悲<lb/>
<pb n="KR4h0158_WYG_091-22b"/>
死隔别生流離百鳥聞之為嗟咨<lb/>
　　結襪子<lb/>
　古樂府有結襪子大抵言感恩重而以命相許也太<lb/>
　白擬之亦然予以結襪子屬張釋之張釋之天下稱<lb/>
　賢故為是詞<lb/>
漢家九陛飛秋霜公卿聚㑹立朝堂王生何人談老黄<lb/>
廷辱廷尉理不當廷尉跪結襪有如壯夫出跨下面無<lb/>
慚色神洋洋君不見黄石公進張良夏侯章低孟嘗長<lb/>
<pb n="KR4h0158_WYG_091-23a"/>
者之名從此敭<lb/>
　　鍾離<lb/>
鍾離女臼頭深目凹鼻唇皮膚若煙面如塵手有五色<lb/>
之綵線為君補衮成天文漸臺之君荒且悖明朝夷臺<lb/>
作平地太子擇日正儲位鍾離在宫齊國治<lb/>
　　梁家守藏奴<lb/>
將軍椒房親跋扈闞如虎嗟嗟孫家兒豈識鳶肩主有<lb/>
司夜捕拏藏婢及人母紫金與白珠沒入將軍府吁嗟<lb/>
<pb n="KR4h0158_WYG_091-23b"/>
乎梁家婢何太苦不知將軍妻秦宫婦三主六宫七貴<lb/>
人明曰飛花亂紅雨<lb/>
　　大唐公主逺嫁行<lb/>
朔方聴鏑忘劬勞外家未必亡飛髇如何異族待同胞<lb/>
丹鳯下與梟為巢君不見大唐公主親嫁辱終唐老鶻<lb/>
來相鈔渡河歸來話涕泣後人猶以昏為交<lb/>
　　城西美人歌<lb/>
　丙戌花朝後一日與客遊長城之靈山宴于城東老<lb/>
<pb n="KR4h0158_WYG_091-24a"/>
　人所時偕遊者城西美人靈山秀也酒酣作城西美<lb/>
　人歌<lb/>
長城嬉春春半强杏花滿城散餘香城西美人戀春陽<lb/>
引客五馬青絲韁美人有似真珠漿和氣能消氷炭腸<lb/>
前朝丞相靈山堂雙雙石郎立道旁當時門前走犬馬<lb/>
今日丘壟登牛羊美人兮美人舞燕燕歌鸎鸎蜻蜓蛺<lb/>
蝶争飛揚城東老人為我開錦障金柈薦我生梹榔美<lb/>
人兮美人吹玊篴彈紅桑為我再進黄金觴舊時美人<lb/>
<pb n="KR4h0158_WYG_091-24b"/>
已黄土莫惜秉燭添紅妝<lb/>
　　修月匠歌<lb/>
　按酉陽雜俎太和中有王秀才遊嵩山迷道見一人<lb/>
　枕幞而卧曰君知月乃七寳合成乎月勢如丸其影<lb/>
　則日爍其凸處也常有八萬二千户修之予即一數<lb/>
　因作修月匠歌<lb/>
天公弄丸七寳鈿脃如琉璃折如線月宫匠人八萬户<lb/>
勅賜僊㕑瓊屑飯什什伍伍入杳㝠妙手持天輕欲旋<lb/>
<pb n="KR4h0158_WYG_091-25a"/>
千斤寳斧運化鈞混沌皮開精魄見羿家奔娥太輕脱<lb/>
須㬰踏破蓮花瓣十二山河影碎中輪郭重完氷一片<lb/>
縹緲長縣玊臼飛堅牢永絶妖蟇患封詞何用蟣蝨臣<lb/>
功成萬古䝉天眷一歸蘭路不知年兎子花開三萬遍<lb/>
　　廬山瀑布謠<lb/>
　甲申秋八月十六夜予夢與酸齋遊廬山各賦詩酸<lb/>
　齋賦彭郎詞予賦瀑布謠<lb/>
銀河忽如瓠子決瀉諸五老之峰前我疑天孫織素練<lb/>
<pb n="KR4h0158_WYG_091-25b"/>
素練脱軸垂青天便欲手把并刀翦翦取一幅玻璃煙<lb/>
相逢雲石子有似捉月僊酒喉無耐夜渴甚騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>吸海<lb/>
枯桑田居然化作十萬丈玊虹倒挂清冷淵<lb/>
　　三男辭<lb/>
　塗山鐵冶家張氏婦一産三男人以為奇事予獨稽<lb/>
　諸史傳而有唐檀子之隠憂焉<lb/>
君不見羌人之妻産龍鷲駱家之婦生虎狸造物或好<lb/>
怪癡兒以為奇塗村鐵婦不畫眉健手能運千斤椎懷<lb/>
<pb n="KR4h0158_WYG_091-26a"/>
姙弗知十月期一誕三子如母豨鄰舍來賀子公相出<lb/>
茆茨親戚來賀子車葢生光輝里胥馳走聞有司三豎<lb/>
内有麒麟兒隂陽者流來布推張家瑞鳯三聮枝我聞<lb/>
其言信且疑歴扣古牒如元龜硤石三生未言瑞南昌<lb/>
四孕徒招非有條給乳本句踐五羊十帛胡多儀他日<lb/>
唐檀驗後事不如介葛聞三犧<lb/>
　　題楊妃春睡圖<lb/>
沈香亭前燕來後三郎鼓中放花栁西宫困人春最先<lb/>
<pb n="KR4h0158_WYG_091-26b"/>
華清溶溶煖如酒雪肢欲透紅薔薇錦襠卸盡流蘇幃<lb/>
小蓮敧擁扶不起翠被卷作梨雲飛蟠龍髻重未勝綰<lb/>
燕釵半落犀梳偃晩漏壺中水聲逺簾外日斜花影轉<lb/>
琵琶未受呼喚促睡重梨腰春正熟不知小䙀思塞酥<lb/>
夢中化作銜花鹿<lb/>
　　盲老公<lb/>
　刺拜珠臺長也戊戌十月二十三日黨海冦用壯士<lb/>
　椎殺之穆爾古蘓將黄中禽拜珠盡戮其家<lb/>
<pb n="KR4h0158_WYG_091-27a"/>
盲老公侍御史崇臺半面呼天子白米紅鹽十萬家鳯<lb/>
笙龍管三千指門前養客皆天驕一客解散千黄苗太<lb/>
阿之枋忽倒擲搥殺義鶻招羣梟一客死百客辱萬夫<lb/>
怒一夫獨生縛老盲來作俘百口賤良一日戮獨遣小<lb/>
娥年十五腰金買身潛出户䭾作倡家馬<lb/>
　　銅將軍<lb/>
　刺偽相張士信丁未六月六日為龍井砲撃死<lb/>
銅將軍無目視有凖無耳聴有神髙紗紅㡌鐵篙子南<lb/>
<pb n="KR4h0158_WYG_091-27b"/>
來開府稱藩臣兵强國富結四鄰上禀正朔天王尊阿<lb/>
弟柱國秉國鈞僣逼大兄稱孤君案前大勢十妖嬖後<lb/>
宫春艷千花嬪水犀萬弩填震澤河丁萬鍾輸茅津神<lb/>
愁鬼憤哭萬民銅將軍天假手疾雷一撃粉碎千金身<lb/>
斬妖蔓拔禍根烈火三日燒碧雲鐵篙子面縛西向為<lb/>
呉賔<lb/>
　　周鐵星<lb/>
　張氏亡國亡于其弟士信趣亡於毒斂臣周侲侲山<lb/>
<pb n="KR4h0158_WYG_091-28a"/>
　陽鐵冶子以聚斂功至上卿伏誅日曰錢榖鹽鐵籍<lb/>
　皆在我汝國欲富當勿殺我主者怒曰亡國賊不知<lb/>
　死罪尚敢言是耶速殺之呉人快之或手額謝天曰<lb/>
　今日天開眼也<lb/>
周鐵星國上卿談申韓為法經釘箠杖為刑千倉萬庫<lb/>
内外盈十有三賦争科名周鐵星鞭算箕斂無時停開<lb/>
血河築血城血戰艦血軍營刮民膏吸民髓六郡赤骨<lb/>
填芻靈齊雲倚天一日傾鐵星亡國法當烹尚將六郡<lb/>
<pb n="KR4h0158_WYG_091-28b"/>
金谷數死丐萬一充虞衡嗚呼周鐵星十抽一椎百萬<lb/>
釘誓刳爾髏作溺罌鐵星碎地啓瞶天開顭<hi>音盲</hi>
　　蔡葉行<lb/>
　刺倖佞臣蔡彦文葉徳新張氏亡國由大弟致此實<lb/>
　由二佞丁未春二佞伏誅於臺城風乾其尸于秤刑<lb/>
　者一月<lb/>
君不見偽呉兄弟四六七十年强兵富金榖大兄垂旒<lb/>
不下堂小弟秉鈞獨當國山隂蔡藥師雲陽葉星卜朝<lb/>
<pb n="KR4h0158_WYG_091-29a"/>
坐白玊堂暮宿黄金屋文不談周召武不論頗牧機務<lb/>
託腹心邊䇿憑耳目弄臣什什引膝前骨鯁孤孤納囚<lb/>
牿去年東臺殺普化今年南垣殺鐵木鳯陵剖棺取含<lb/>
珠鯨海刮商劫沈玊鬻官隨地進妖艷籠貨無時滿坑<lb/>
谷西風捲地來六郡下披竹朽索不御六馬奔腐木那<lb/>
支五樓覆大越先罪魁餘殃盡拏戮寄謝悠悠佞倖兒<lb/>
福不盈眦禍連族何如呉門市賣藥賣卜死亦足<hi>張按  士</hi>
<hi>誠委政於弟士信士信惟務酒色専用黄敬夫及蔡葉三人時民間有十七字謠曰丞相做事業専用黄菜葉</hi>
<pb n="KR4h0158_WYG_091-29b"/>
<hi>一朝西風來乾鱉</hi>
　　二月十二日玊山人買百花船泊山塘橋下呼瓊<lb/>
　　　花翠屏二姬招予與張渥叔厚于立彦成遊虎<lb/>
　　　阜俄而雪霰交作未果此行先以此詩寫寄就<lb/>
　　　要諸公各和<lb/>
百華樓船髙八柱主人春遊約春渚山塘橋下風兼雨<lb/>
正值灌壇西海婦桃花衖口小蠻孃腰身楊栁隨風揚<lb/>
翡翠屏深未肯出蹋歌直待踏春陽喜聞晴語聲谷谷<lb/>
<pb n="KR4h0158_WYG_091-30a"/>
明朝豫作花遊曲小蠻約伴合吹笙解調江南有于鵠<lb/>
　　謝吕敬夫紅牙管歌<lb/>
　吕云度廟老宫人所傳物也滄江泰娘葢敬夫席上<lb/>
　善倚以和余天忽雷者故詩中及之<lb/>
鐵心道人吹鐵笛大雷怒裂龍門石滄江一夜風雨湍<lb/>
水族干頭嘯悲激樓頭阿泰聚雙蛾手持紫檀不敢歌<lb/>
吕家律吕慘不和換以紅牙尺八之氷柯五絲同心結<lb/>
龍首曽把昭陽玊人手只今流落已百年不省愁中折<lb/>
<pb n="KR4h0158_WYG_091-30b"/>
楊栁道人吹春哀北征宫人斜上草青青呉兒木石悍<lb/>
不驚泰娘苦獨多春情為君清淚滴紅永<lb/>
　　題伏生受書圖<lb/>
𤓰丘崩科斗藏典墳孰求楚左相金絲未壞孔子堂濟<lb/>
南老生教齊魯綿蕝禮官何足伍挾書嚴禁禁未開盤<lb/>
詰誰能禁齊語百年禮樂當有興天子好文開太平百<lb/>
篇大義喜有託十三女口傳嚘嚶太常掌故親往受百<lb/>
篇僅遺二十九河内女兒還可疑老人屋中有科斗建<lb/>
<pb n="KR4h0158_WYG_091-31a"/>
元博士孔襄孫五十九篇為訓文嘉唐悼桀空有詔孔<lb/>
氏全經誰與論倪家書生能受學一篇薦上元非樸賞<lb/>
官得列中大夫帝軌皇塗未恢擴漢家小康黄老餘烏<lb/>
用司空城旦書葢<hi>音闔</hi>師言治在何處後世徒走陳農車<lb/>
<hi>陳農車漢成帝時人</hi>
　　明皇按樂圖<lb/>
大唐天子梨園師金湯重付軋犖兒何人端坐閲樂籍<lb/>
三萬纒頭不足支龜年檀板阿蠻舞花奴手中花如雨<lb/>
<pb n="KR4h0158_WYG_091-31b"/>
鈞天供奉真天人上亦親撾汝陽鼓玊奴檀槽倦無力<lb/>
忽竊寧哥手中笛邊風吹入新貢簫銅池夜夢雙飛翼<lb/>
閤門邊奏塞黈聰耳譜更訪明月宫漁陽一震萬竅聾<lb/>
梨園弟子散如雨惟有舞馬傷春風<lb/>
　　冬青塜篇<lb/>
老羝夜射錢塘潮天山兩乳王氣消秃妖尚壓龍虎怪<lb/>
浮圖十丈髙岧嶤文山老客智且勇夜舟拔山山不<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>
江南石馬乆不嘶塜上冬青今已拱百年父老憤填胸<lb/>
<pb n="KR4h0158_WYG_091-32a"/>
不知巧手奪天工冬青之木鬱蔥蔥六檟更樹蒲門東<lb/>
　　鴻門㑹<lb/>
天迷闗地迷户東龍白日西龍雨撞鐘飲酒愁海翻碧<lb/>
火吹巢雙猰㺄<hi>暗言范増項莊</hi>照天萬古無二烏殘星破月開<lb/>
天餘座中有客天子氣左肱七十二子連明珠軍聲十<lb/>
萬振屋瓦拔劍當人面如赭軍將下馬力排山石破青<lb/>
天撞玊斚<lb/>
　　警枕詞<lb/>
<pb n="KR4h0158_WYG_091-32b"/>
　呉越王錢鏐自少在軍中夜來嘗寐倦極則就圓木<lb/>
　小枕或枕大鈴寐熟輙攲而寤名曰警枕置粉盤于<lb/>
　卧内有所記則書盤中比老不倦或寢方酣外有白<lb/>
　事者令侍女振鈴即寤時彈銅丸于樓牆之外以警<lb/>
　直更者嘗微行夜叩北門吏不肯啓闗曰雖大王來<lb/>
　亦不啓乃自他門入明日召北門吏厚賜之<lb/>
不睡龍醒復醒珊瑚圓木搖金鈴五花寳簟芙蓉屏銅<lb/>
盤雪粉香淺清樓牆銅彈飛霹靂夜半更奴起辟易圓<lb/>
<pb n="KR4h0158_WYG_091-33a"/>
木功無與敵呉越封疆平地闢四世三王安袵席<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_091-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷九十一<lb/>
</p>
<p>
</p>
  </div>
<div>
<head>宋元詩㑹卷九十二</head> <lb/>
    <p>
<pb n="KR4h0158_WYG_092-1a"/>
欽定四庫全書<lb/>
　宋元詩㑹卷九十二<lb/>
　　　　　　　　　　　　兵部主事陳焯編<lb/>
　楊維禎下<lb/>
　　寄韓李二御史同年<lb/>
揚子十年官不調豈無詞賦列時髦青㝠逺隔新持斧<lb/>
雨露猶同舊賜袍共喜諸公當北道却容獨客卧東皋<lb/>
斗牛清夜能回首一道豐城劍氣髙<lb/>
<pb n="KR4h0158_WYG_092-1b"/>
　　翡翠巢<lb/>
羅浮花使先春到來傍玊樓深處巢舞雪艷翻楊栁絮<lb/>
歌雲輕壓海棠梢屏開時露鴉頭襪絃斷應銜鳯觜膠<lb/>
却笑雪衣娘太劣雕籠深鎖未全教<lb/>
　　多景樓<lb/>
極目心情獨倚樓荻花楓葉滿江秋地雄呉楚東南㑹<lb/>
水接荆揚上下流鐵甕百年春雨夢銅駝萬里夕陽愁<lb/>
西風歴歴來征雁又帶邊聲過石頭<lb/>
<pb n="KR4h0158_WYG_092-2a"/>
　　至正二十三年四月淮南王左相微行淞江步謁<lb/>
　　　草𤣥閣夜移酒船宴閣所<lb/>
微行誰識王丞相草履過門如野人太史遙遙瞻紫氣<lb/>
老夫急急裹烏巾子陵故友終辭漢張禄先生又入秦<lb/>
休説五湖天様濶扁舟何處不容身<lb/>
　　送貢尚書入閩<lb/>
繡衣經略南來後漕運尚書又入閩萬里銅鹽開越嶠<lb/>
千艘升斗買蕃人香薫茉莉春酲重葉撰梹榔曉饌頻<lb/>
<pb n="KR4h0158_WYG_092-2b"/>
海道東歸閒未得法冠重戴髪如銀<lb/>
　　和盧養元書事<lb/>
中原煙火半丘墟樓櫓相望白下孤蕃厮夜歌銅鈷䥈<lb/>
蠻姬春醉錦廜㢝北征解賦盧才子西事時談劇霸都<lb/>
莫上姓名丞相府老夫著論學潛夫<lb/>
　　嬉春體<hi>五首</hi>　<hi>錢塘湖上作</hi>
今朝立春好天氣况是太平朝野時走向南鄰覓酒伴<lb/>
還從西墅買花枝陶令乆辭彭澤縣山公祇愛習家池<lb/>
<pb n="KR4h0158_WYG_092-3a"/>
宜春帖子題贈爾日日春遊日日宜<lb/>
西子湖頭春色濃望湖樓下水連空栁條千樹僧眼碧<lb/>
桃花一株人面紅天氣渾如曲江節野客正是杜陵翁<lb/>
得錢沽酒勿復較如此好懷誰與同<lb/>
何處被花惱不徹嬉春最好是湖邊不須東家借騎馬<lb/>
自可西津買蹋船燕子繞林紅雨亂鳬雛衝岸浪花圓<lb/>
叚家橋頭猩色酒重典春衣沽十千<hi>今人呼叚橋為斷橋可知其非矣</hi>
入山十里清凉國三百樓臺迤邐開岳王墳前弔東渡<lb/>
<pb n="KR4h0158_WYG_092-3b"/>
隠君寺裏話西來接果黄猿呼一箇探花白鹿走千迴<lb/>
風流文采湖山主坡白應須屬有才<lb/>
楊子休官日日閒桐江新櫂酒船還叮嚀舊客兼新客<lb/>
漫浪南山與北山好懷急就一斗飲佳人能作五絃彈<lb/>
君看此地經遊輩彷彿春風夢未殘<lb/>
　　又湖州作<hi>三首</hi>
三月三日雨新晴相邀春伴冶西城即倩山妻紗㡌辦<lb/>
更煩小將犢車輕好語啼春秦吉了僊姿當酒董雙成<lb/>
<pb n="KR4h0158_WYG_092-4a"/>
憑君多唱嬉春曲老子江南最有情<lb/>
五十狂夫心尚孩未受俗物相嗔豗興來自控玊蹄馬<lb/>
醉後不辭金當杯海燕來時芹葉小野鶯啼處菜花開<lb/>
春衫已備紅油葢豈怕城南小雨催<lb/>
長城小姬如可憐紅絲新上琵琶絃可人座上三珠樹<lb/>
美酒沙頭雙玊船小洞桃花落香屑大堤楊栁掃晴煙<lb/>
明朝紗㡌青藜杖更訪東林十八僊<lb/>
　　無題效商隠體<hi>二首</hi>
<pb n="KR4h0158_WYG_092-4b"/>
二月皇都花滿城美人多病苦多情一雙孔雀銜青綬<lb/>
十二飛鴻上錦筝酒掬珍珠傳玊掌羮分甘露倒銀罌<lb/>
不堪容易少年事争遣狂夫作後生<hi>一作不堪容易潘郎老争遣施朱作</hi>
<hi>後生</hi>
天街如水夜初凉照室銅盤璧月光别院三千紅芍藥<lb/>
洞房七十紫鴛鴦繡靴蹋踘誇新技羅帕垂彎鬭艷妝<lb/>
願爾康强好眠食百年歡樂未渠央<lb/>
　　寄小蓬萊主者聞梅磵并簡沈元方宇文仲美賢<lb/>
<pb n="KR4h0158_WYG_092-5a"/>
　　　主賔<lb/>
羅浮主者是僊才東老諸孫亦俊哉風雨春城花落盡<lb/>
江山故國燕歸來酒盟自有烏巾在笑口應隨皓齒開<lb/>
十八僊人重㑹處劫灰不到小蓬萊<lb/>
　　次韻奉答倪元鎮<lb/>
坐斷深林事不聞西窓風日愛餘曛舊經髙赤尋三傳<lb/>
新咏山王削五君翠篠侵牀落蒼雪石池洗硯動𤣥雲<lb/>
東鄰書屋最相憶莫遣草堂移浪文<lb/>
<pb n="KR4h0158_WYG_092-5b"/>
　　富春夜泊寄張伯雨<lb/>
春江大汛潮水長布帆一日上桐廬客星門巷赤松底<lb/>
野市江郊浄雪初柱宿雞籠山頂鶴斗量鮆網壩<hi>一作沙</hi>
頭魚來青小閣在林表故人張燈修夜書<lb/>
　　懷家<lb/>
揚雄有宅鄭里莊閒丘野水舊耕桑碧山學士銀魚棄<lb/>
錦里先生烏角藏自是秦人齊指鹿未能楚客廢屠羊<lb/>
王侯螘穴一夢覺歸作槐隂審雨堂<lb/>
<pb n="KR4h0158_WYG_092-6a"/>
　　遊開元寺憇緑隂堂<lb/>
韋郎句中尋晝寂劫灰不盡緑層層鴻文重記青城客<lb/>
内典新傳瀑布僧石佛浮江輕似葉神珠照鉢隠如燈<lb/>
桫欏樹子風前落吹傍恩公舊㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>
                    <hi>音榻登西域毛席大牀前小榻以上</hi>
<hi>香者</hi>
　　咏白塔<lb/>
天山乳鳯飛來小東渡衣冠又六朝劫火不焚楊璉塔<lb/>
箭鋒猶抵伍胥潮燐光夜附山精出龍氣春隨海霧消<lb/>
<pb n="KR4h0158_WYG_092-6b"/>
獨有宫人斜畔月多情猶自照吹簫<lb/>
　　丹鳯樓<lb/>
十二危樓百尺梯飛飛丹鳯五雲齊天垂翠葢東皇近<lb/>
地拂銀河北斗低花靨秋空戎馬静神燈夜燭海雞啼<lb/>
僊童與報麻姑㑹應説蓬萊水叉西<lb/>
　　夜坐<lb/>
雨過虚亭生夜凉朦朧素月照芳塘螢穿溼竹流星暗<lb/>
魚動輕荷墜露香起舞劉琨肝膽在驚秋潘岳鬢毛蒼<lb/>
<pb n="KR4h0158_WYG_092-7a"/>
候蟲先報砧聲近不待蓴鱸憶故鄉<lb/>
　　闗山月<lb/>
長城飲馬窟欽馬馬還驚寧知嗚咽水猶作寳刀鳴<lb/>
　　聞雁篇<lb/>
樓頭聞過雁隻影不成雙一夜狂夫夢相隨到九江<lb/>
　　歸客誤<lb/>
夜聞歸客騎玊轡鳴匼啑喚婦開西窓秋風響桐葉<lb/>
　　自君之出矣<lb/>
<pb n="KR4h0158_WYG_092-7b"/>
秋風吹羅幃玊郎思寄衣多情雙絡緯啼近妾寒機<lb/>
　　燕子詞<hi>二首</hi>
燕子將雛春又深不堪春思似秋心東郊春入車前草<lb/>
蕩子馬蹄何處尋<lb/>
燕子來時春雨香燕子去時秋雨凉鴛鴦一生不作客<lb/>
夜夜不離雙井塘<lb/>
　　小遊僊<hi>二首</hi>
麻姑今夜過青丘玉醴催斟白玊舟莫向外人矜指爪<lb/>
<pb n="KR4h0158_WYG_092-8a"/>
酒酣為我擘箜篌<lb/>
蓮葉舟髙河漢垂黄姑玊女會佳期玊清乆入衙城洞<lb/>
莫遣成都賣卜知<lb/>
　　班婕妤<lb/>
長門不用買多才紈扇炎凉善自裁五鬼一言能寤主<lb/>
秋飌愁殺望思臺<lb/>
　　趙昭儀<lb/>
通僊門裏春晝長侍兒新擁試蘭湯君王空散黄金餅<lb/>
<pb n="KR4h0158_WYG_092-8b"/>
不見宫中赤鳯凰<lb/>
　　馮小憐<lb/>
前山校獵御同車一笑平陽等戰蝸換得侯衣纔上馬<lb/>
琵琶已屬代王家<lb/>
　　盼盼<lb/>
塜上白楊今十年樓頭燕子尚流連銅臺多少叮寧恨<lb/>
誰向西陵望墓田<lb/>
　　西湖竹枝詞<hi>四首</hi>
<pb n="KR4h0158_WYG_092-9a"/>
家住西湖新婦磯勸郎不唱縷金衣琵琶原是韓憑木<lb/>
彈出鴛鴦一處飛<lb/>
勸郎莫上南髙峰勸郎莫上北髙峰南髙峰雲北峰雨<lb/>
雲雨相催愁殺儂<lb/>
石新户下水連空飛來峰前山萬重不辭妾作望夫石<lb/>
望郎或似飛來峰<lb/>
望郎一朝又一朝信郎信似浙江潮浙江潮候有時失<lb/>
臂上守宫無日消<lb/>
<pb n="KR4h0158_WYG_092-9b"/>
　　呉詠<hi>五首</hi>
曽侍虚皇第二筵鐵僊輕脱故依然江州坐上初相見<lb/>
還識人中孟萬年<lb/>
杜牧尋君苦未遲水晶宫裏舊題詩小鬟莫詠腰如束<lb/>
善唱白家楊栁枝<lb/>
淮南八月雁初過奉使槎迴烏鵲河十里揚州花底散<lb/>
五陵年少已無多<lb/>
江上梅花鐵石心江南腸斷越人吟南垣閣老多情甚<lb/>
<pb n="KR4h0158_WYG_092-10a"/>
才見花開便抱琴<lb/>
黄菊初華客未歸登髙自試苧羅衣真娘墓下好紅葉<lb/>
伍伯祠前多翠微<lb/>
　　宫詞<hi>十二首</hi>
　　　宫詞詩家之大香奩也不許村學究語為本朝<lb/>
　　　宫詞者多矣或拘於用典故又或拘於用國語<lb/>
　　　皆損詩體天厯間余同年薩天錫善為宫詞且<lb/>
　　　索余和什通和二十章今存十二章<lb/>
<pb n="KR4h0158_WYG_092-10b"/>
雞人報曉五門開鹵簿千官泊帝臺天上駕鵝先有信<lb/>
九重鸞駕上都迴<hi>每嵗此禽先駕往迈</hi>
開國遺音樂府傳白翎飛下十三絃大金優諫闗卿在<lb/>
伊尹扶湯進劇編<lb/>
海内車書混一時奎章御筆寫烏絲朝來中貴傳宣急<lb/>
南國宫娥拱鳯池<lb/>
薫風殿閣日初長南貢新來茘子香西邸阿環方病齒<lb/>
金籠分賜雪衣娘<lb/>
<pb n="KR4h0158_WYG_092-11a"/>
宫錦裁衣錫聖恩朝來金榜揭天門老娥元是南州女<lb/>
私喜南人擢殿元<lb/>
北幸和林幄殿寛句麗女侍婕妤官君王自賦昭君曲<lb/>
敕賜琵琶馬上彈<lb/>
后土璚僊屬内家揚州從此絶名花君王題品容誰並<lb/>
萼緑宫中萼緑<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>
十二璚樓浸月<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>桐花移影上窓紗檐前不挿鹽枝竹<lb/>
卧聴金羊引小車<lb/>
<pb n="KR4h0158_WYG_092-11b"/>
金屋秋深露氣凉宫監乆不到西廂丁寧莫竊寧哥笛<lb/>
鸚姆無情説短長<lb/>
露氣夜生鳷鵲樓井梧葉葉已知秋君王只禁宫中蠱<lb/>
不禁流紅出御溝<lb/>
十三宫中善詞章長立君王玊几傍阿婉有才還有累<lb/>
宫中鸚鵡啄條桑<lb/>
蛾眉矉處不勝秋長帶芙蓉小苑秋肯為君王通一笑<lb/>
羽書烽火誤諸侯<lb/>
<pb n="KR4h0158_WYG_092-12a"/>
　　冶春口號<hi>二首</hi>
今年臘底無殘雪却是年前十日春騎馬行春橋上路<lb/>
寒梅花發更撩人<lb/>
呉下逢春春思濃不堪花發館娃宫呉山青青呉水白<lb/>
愁殺江南盛小叢<lb/>
　　書扇寄玊嵒在瑤芳所書是日食金桃<lb/>
昨日追隨阿母遊錦袍人在紫雲樓譜傳玊笛俄相許<lb/>
果出金桃不外求<hi>先生以洪武庚戌夏五月辛丑卒此詩其絶筆也</hi>
<pb n="KR4h0158_WYG_092-12b"/>
　張　憲<lb/>
　　<hi>字思亷㑹稽人自號玊笥山人因名其集曰玊笥明成化間全椒黄<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>特為鏤版所作序言儗諸李</hi>
　　<hi>杜復出詞雖溢美而詩清新典雅實有可觀</hi>
　　荆卿歎<lb/>
白虹貫赤日易水生凄風燕人盡悲憤相送冀城中筑<lb/>
聲何慘慽歌意哀無窮豈不念即往立揕嬴政胸徘徊<lb/>
有所待匪畏秦帝雄自恨劍術疎未易了君事秣馬膏<lb/>
吾車我客乆不至奈何遽相促苦未知人意丈夫重然<lb/>
<pb n="KR4h0158_WYG_092-13a"/>
諾斷臂死不辭但憐樊將軍九泉終見疑咄彼死灰兒<lb/>
曷足同等夷<lb/>
　　巫蠱使<lb/>
禪襹步搖冠曲裾紗縠衣偉哉燕趙士借問此為誰謁<lb/>
帝登犬臺利口興禍階能令親父子恩愛一朝乖血濺<lb/>
長安城屍横泉鳩里雖族佞臣家不益儲君死望思思<lb/>
不歸至今天下悲請聴三老議兒罪只當笞<lb/>
　　銅雀妓<lb/>
<pb n="KR4h0158_WYG_092-13b"/>
陵樹曰沈西秋風石馬嘶芳樽傾繐帳詎意溼黄泥慘<lb/>
慘笙歌合遙遙望眼迷玊人脆如草能得幾回啼<lb/>
　　薄命妾<lb/>
少長深閨裏面不識風吹自為薄情婦懶塗紅玊脂花<lb/>
軒背春睡月樹惱秋思不嫁張京兆敢煩郎畫眉<lb/>
　　胡姬年十五擬劉越石<lb/>
胡姬年十五芍藥正含葩何處相逢好并州賣酒家面<lb/>
開春月滿眉抹逺山斜一笑既相許何須羅扇遮<lb/>
<pb n="KR4h0158_WYG_092-14a"/>
　　緑水謠<lb/>
今宵何處月南浦木蘭船半夜凉風起荷花如錦鮮莫<lb/>
剪莖上葉水珠有時圓且留泥下藕要使根株連鴛鴦<lb/>
不並翅好事琉璃脆解佩擲真珠少酬交甫意<lb/>
　　賣卜翁<lb/>
三月長安道雨過街樹緑下有賣卜翁危坐營握粟舉<lb/>
口講仁義旋式推禍福不學賈大夫憂來方賦鵩<lb/>
　　雙廟詞<lb/>
<pb n="KR4h0158_WYG_092-14b"/>
睢陽戰敗血漂杵力屈猶思為厲鬼𤣥元祠前哭一聲<lb/>
朝食愛姬暮羅䑕唐家宫殿秋草生二十一陵如掌平<lb/>
獨遺雙廟門前石日有行人來繋牲<lb/>
　　唐五王撃毬圖<lb/>
興慶宫前春正熱緑楊夾道花如雪毬門風起日西斜<lb/>
五馬歸來汗成血潞州别駕醉眼纈雙袖傾攲擁岐薛<lb/>
申王按鞚宋王馳杖撲毬囊手親挈草平如掌馬力均<lb/>
玊鞭十里不動塵黄門扶入五花帳大衾長枕姁家人<lb/>
<pb n="KR4h0158_WYG_092-15a"/>
花萼相輝雨氣寒樓中歌管漸䦨殘紫騮不踏毬場路<lb/>
萬里青騾蜀道難<lb/>
　　中秋碧雲師送蟹<lb/>
天風吹綻黄金粟檐前老兎飛寒玊客窓不記是中秋<lb/>
但覺鄰家酒漿熟泖田秋霽稲未鎌葦箔竹籪収團尖<lb/>
紅膏溢齒嫩乳滑脆美簇簇橙絲甜無腸公子誇钁鑠<lb/>
兩㦸前驅終受縛靨心晝煖白玊臍䕫牟夜泣紅銅殻<lb/>
麯生風度亦可憐且對霜娥供大嚼酒後髙歌繞碧雲<lb/>
<pb n="KR4h0158_WYG_092-15b"/>
九峰一夜霜華落<lb/>
　　青山白雲圖<lb/>
青山青青白雲白一尺小溪千里隔扁舟艤㟁不見人<lb/>
雞聲何處秦人宅桃花流水春粼粼不識人間有戰塵<lb/>
待得紫芝如掌大歸來甘作太平民<lb/>
　　李嵩宋宫觀潮圖<lb/>
磁州夜走泥馬駒卧牛城中生緑蕪炎精炯炯照呉㑹<lb/>
大築錢塘作汴都玊殿珠樓連翠閣七寳簾櫳敞雲幙<lb/>
<pb n="KR4h0158_WYG_092-16a"/>
生移艮岳過江南不數東京舊時樂茂樹盤盤迷緑雲<lb/>
龍飛鳯舞峰巒奔玊牀下壓大江小海水正入東華門<lb/>
木樨花開秋可數紞紞靈鼉振天鼔海門一線截江來<lb/>
雪壁銀城晝飛舞呉商楚估千萬艘黄龍戰船頭尾髙<lb/>
豈無海道走中土長驅逐北乗風濤煙霧蒼蒼繞城郭<lb/>
屋瓦魚鱗互參錯百萬驕民事醉醺坐使中原盡剗削<lb/>
因循六帝不復讐西風八月凭江樓攢宫人飲白骨恨<lb/>
洪波不洗青衣羞邦基削盡師臣逐軹道人降子嬰哭<lb/>
<pb n="KR4h0158_WYG_092-16b"/>
繡胸文頸踏浪兒反首誰能報君辱廟子沙頭卓大旗<lb/>
天呉縮頸不敢馳行人指塔話楊璉三十六宫秋草飛<lb/>
　　棲鶴峰<lb/>
遼東失却丁令威赤壁夢裏横江飛明河洲頭槎已爛<lb/>
千嵗去家今始歸晴峰歴歴入雲小獨立秋空望華表<lb/>
華陽真逸上清來鐵笛一聲山月曉<lb/>
　　蘜潭為顧子順賦<lb/>
盤龍塘下潭如井百尺甘泉氷雪冷瓊英一勺露生香<lb/>
<pb n="KR4h0158_WYG_092-17a"/>
能黒華顛駐光景九月十月天雨霜七十二種分秋芳<lb/>
粼粼曉碧卓倒景白者白玊黄金黄咀蘜之英飲潭緑<lb/>
不數南陽舊甘谷童子開門濯帽紗報道新醅夜來熟<lb/>
　　周昉横笛圖<lb/>
一婦跨鐙如習騎一婦鵠立類勇士一婦横笛坐胡牀<lb/>
容貌衣裳略相似蓬鬆雲髻作懶妝了鬟手擎紅錦囊<lb/>
人言天寳宫中女我意梨園舊樂倡憶昔承平生内荒<lb/>
宫中消息漸難藏昨宵一曲寧哥笛明日新聲滿教坊<lb/>
<pb n="KR4h0158_WYG_092-17b"/>
春嬌滿眼情脉脉喚起紅桃親按拍不將三弄作伊凉<lb/>
潛把閒情訴秦虢聲悽調低承索索<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然有聲如裂帛<lb/>
月落長安天四更六宫一夜梨雲白<lb/>
　　太真明皇並笛圖<lb/>
黒奴絃索花奴鼔譂奴撫掌閹奴舞阿環自品玊玲瓏<lb/>
御手夷猶親按譜風生龍爪玊星香露溼櫻唇金縷長<lb/>
莫倚花深人不見李謩側足傍宫牆<lb/>
　　鴻門㑹<lb/>
<pb n="KR4h0158_WYG_092-18a"/>
雲成龍氣成虎椎鼔撞鐘宴真主披帷壯士髪指冠側<lb/>
盾當筵請公舞白髪老臣心獨苦玊玦三看君不語五<lb/>
星東井夜聮珠天狗欃槍落如雨鴻溝咫尺接鴻門千<lb/>
里神騅一夜奔君不見龍泉影裏重瞳瞽玉斗聲中五<lb/>
體分<lb/>
　　朱虚侯行酒歌<lb/>
長樂宫中女天子盛設賔筵懽戚里百官侍坐莫敢違<lb/>
諸吕諠闐笑聲起御史中丞不紏儀叔孫制作成虚禮<lb/>
<pb n="KR4h0158_WYG_092-18b"/>
朱虚奉勅起行觴手提三尺昆吾鋼田歌聲振野雞伏<lb/>
頸血光寒漢道昌<lb/>
　　玩鞭亭<lb/>
畸烏壓營營作聲紅光紫電圍金鉦黄鬚小龍馬上笑<lb/>
白首饑豺夢裏驚老奴怒擲珊瑚枕追兵起合琉璃井<lb/>
巴馬東歸疾似風道傍遺糞如氷冷健兒空玩七寳鞭<lb/>
荆臺老姥功誰傳<lb/>
　　胭脂井<lb/>
<pb n="KR4h0158_WYG_092-19a"/>
胭脂井馮瑙甃琉璃欄黄金轆轤銀綆寒桃花小波下<lb/>
無底雌龍吞怨沈紅水妖姬不作井中鬼玉樹飛花落<lb/>
如雨<lb/>
　　送鐵崖先生歸錢塘<lb/>
團花染累呉蠶繭五色文綾出金剪海風吹度滕王宫<lb/>
南浦西山畫簾捲天狗夜吠聲如雷東奎西壁昏煤炲<lb/>
上洲自可駕黄犢鐵箸何用畫寒灰牛酥煼花春未老<lb/>
湖上同誰剪芳草真珠酒瀉紫蒲萄金錯刀鐫紅瑪瑙<lb/>
<pb n="KR4h0158_WYG_092-19b"/>
六橋楊栁香霧深呉娃一笑千黄金莫邪不作老龍舞<lb/>
鐵管自成丹鳯吟輭輿就别湖源道江花照人日杲杲<lb/>
長風吹送書畫船先生眼空方醉眠<lb/>
　　岳鄂王歌<lb/>
君不見南熏門鐵爐歩神矛八丈舞長蛇雙練銀光如<lb/>
雨注又不見鐵浮屠拐子馬斫踁鋼刀飛白霜貫陣背<lb/>
嵬紛解瓦義旗所指人不驚王師到處壺漿迎兩河忠<lb/>
義望風附襄鄧荆湖唾手寧朱僊鎮上馬如虎百戰經<lb/>
<pb n="KR4h0158_WYG_092-20a"/>
營心獨苦賜環竟壞迴天功捲旆歸來卧樞府錢塘宫<lb/>
殿春風輕嬌兒安宴醉未醒徒令功臣三十六舞女歌<lb/>
兒樂太平虎頭將軍面如鐵義膽忠肝向誰説只將和<lb/>
議兩封書往拭先皇目中血將軍將軍通軍術君命不<lb/>
受未為失大夫出疆事從權鐵馬長驅功可必功成解<lb/>
甲面赤墀拜表謝罪死不遲惜哉忠義重山岳智不及<lb/>
此良可悲嗚呼肆讒言加毒手申王心循王口蘄王湖<lb/>
上乘驢走五國城頭帝鬼啼金人相酌平安酒<lb/>
<pb n="KR4h0158_WYG_092-20b"/>
　　瑤池曲<lb/>
曼倩啼饑桃未熟綺窓珠樹層隂緑上清童子晝臨闗<lb/>
鸞尾掃雲方種玉芙蓉畫䦨春晝長簫韶一𣲖起回廊<lb/>
八龍未暇送周穆三鳥遽能迎漢皇風雨蒼蒼隔𤣥圃<lb/>
不勞西望祠王母贈君桃核大如杯歸植茂陵陵上土<lb/>
　　玉帶生歌<lb/>
　玉帶生端人也事文丞相為文墨賔與同館謝先生<lb/>
　翺友善宋革丞相殉國死訃聞生與翺哭於西臺之<lb/>
<pb n="KR4h0158_WYG_092-21a"/>
　下復憫宋諸陵暴露私相蓋覆識以冬青木而去後<lb/>
　翺道卒生今歸於㑹稽抱遺老人與秋聲子輩為寮<lb/>
　中七客初宋上皇以丞相恩賜生紫衣玊帶今不改<lb/>
　其舊稱云<lb/>
鸞刀夜割墨龍尾碾作端溪蒼玉砥花鑌鐵面一尺方<lb/>
紫霧文光上書几銀絲雙纒玉腰圍翡翠青斑繡紫衣<lb/>
金星鴝眼不敢現案上墨花皆倒飛景炎丞相魁龍榜<lb/>
撫玩不殊珠在掌背銘刻骨四十四血録至今猶可想<lb/>
<pb n="KR4h0158_WYG_092-21b"/>
謝公古文今所師西臺一慟神血垂獨持老瓦出門去<lb/>
冬青樹邊書憤詞天翻地覆神鬼怒九廟成灰陵暴露<lb/>
廬陵忠魄上騎箕流落端生何所寓抱遺老人生計拙<lb/>
愛把文章寫忠烈霜臺一夜電光飛不必矮桑重鑄鐵<lb/>
　　寄天香師<lb/>
圓帽頂紅毳方袍搭絳紗海龍邀早飯山鹿進秋花試<lb/>
墨探倭紙尋泉鬭建茶時抛紅豆粒竹下喚頻伽<lb/>
　　贈西僧<lb/>
<pb n="KR4h0158_WYG_092-22a"/>
西離五印度東渡獨繩橋海若擎雙足天花上七條番<lb/>
經函貝葉飯鉢繋椰瓢回首流沙路程途十萬遙<lb/>
　　燈下有懷<lb/>
憶昔童婆店髙屯生夕曛樹聲呼出月石角礙回雲野<lb/>
雉穿花見清猿隔澗聞馬頭三四子曾縛故將軍<lb/>
　　取青樓夜飲戲葉子肅<lb/>
酒令傳觴急燈花囓燭低山人清似水老子醉如泥天<lb/>
黒月墮地水寒星在溪猶吹赤蹄紙照道畫樓西<lb/>
<pb n="KR4h0158_WYG_092-22b"/>
　　顧野王讀書堆<lb/>
昔聞野王宅今上讀書堆篁竹最深處菊花時自開天<lb/>
風響鐘磬海氣結樓臺回首梁陳事悲歌付一杯<lb/>
　　寄中山隠講師<lb/>
問訊山中隠中山第幾重風廊巡夜虎雲鉢聴經龍流<lb/>
水千溪月寒巖一樹松無因淨塵滓來共上堂鐘<lb/>
　　柬顧明府<lb/>
水國差徭重江城廬舍稀曉星縣印出春雨勸農歸官<lb/>
<pb n="KR4h0158_WYG_092-23a"/>
馬哦新月公庭散夕暉欲知通守瘦但視野人肥<lb/>
　　立仗馬<lb/>
照夜玉狻猊霜毛鐵鑿蹄春風金絡腦小雨錦障泥御<lb/>
駕馳天上軍封受海西日供三品料緘口不聞嘶<lb/>
　　春登永安寺<lb/>
宿雨忽開霧凭髙散旅愁野煙啼翠鳥庭草卧青牛怪<lb/>
石尖於劍長杉髙過樓尚懷登絶頂東北望杭州<lb/>
　　天寳詞<lb/>
<pb n="KR4h0158_WYG_092-23b"/>
林甫當朝日韓休罷相時新臺初納婦興慶又生兒玉<lb/>
柵籠鸚鵡金盤進茘枝内前車馬棘無地避諸姨<lb/>
　　井西丹房<lb/>
葛井西頭更向西丹房髙與白雲齊鉛田虎下飛紅電<lb/>
汞海龍沈結紫泥山鬼俯欄窺火候爐神伏地乞刀圭<lb/>
飲餘一醆中黄酒坐聴鵑聲樹上啼<lb/>
　　席上得搖字<lb/>
翠館行厨雪乍消牆頭新栁又垂條珊瑚枕煖人初醉<lb/>
<pb n="KR4h0158_WYG_092-24a"/>
鸚鵡籠寒舌未調座上綵鸞珠挿鬢掌中飛燕玉圍腰<lb/>
海棠一夜東風輭落盡雲邊金步搖<lb/>
　　柬衛處士<lb/>
傍山依水作幽居未減南陽諸葛廬卓行自成髙士傳<lb/>
浮滎不用辟書除烏絲小楷春題畫青簡長編夜著書<lb/>
愧我紅塵走官馬計偕空詣漢公車<lb/>
　　贈軒轅道士<lb/>
子是彌明幾代孫姓名方使世人聞坐驚星斗生雷劍<lb/>
<pb n="KR4h0158_WYG_092-24b"/>
動使煙霞繞練裙月裏白鸞招子晉山前青虎借茅君<lb/>
長春酒熟朝朝醉髙枕瑤琴卧碧雲<lb/>
　　留别賽景初<lb/>
暖雲將雨驟隂晴四月羅衣尚未成萬㸃愁心飛絮影<lb/>
五更殘夢賣花聲方空越白承恩厚繡袦諸<hi>缺</hi>照道明<lb/>
自笑窮途不歸去空懷漫刺闔閭城<lb/>
　　良宵<lb/>
良宵情緒不堪題立遍䦨千意欲迷鐵撥頓敲壺口破<lb/>
<pb n="KR4h0158_WYG_092-25a"/>
金刀頻剪燭心齊綠分楊栁湘簾細紅壓櫻桃斗帳低<lb/>
彷彿第三橋畔宿月明珠樹夜烏啼<lb/>
　　次韻江鍊師<lb/>
道人容貌似嬰孩手抉天罡步斗魁拄杖神遊却月觀<lb/>
乘風夜上鍊丹臺劍横秋水蒼龍化衣染春雲玉女裁<lb/>
聞道蓬萊隔東海芙蓉三朶翠成堆<lb/>
　　投贈周元帥十韻<lb/>
玊帳臨江近金城鎮海遙鼔聲秋動地劍氣夜衝霄露<lb/>
<pb n="KR4h0158_WYG_092-25b"/>
下星河白風髙草木凋山寒旗獵獵沙淨馬蕭蕭左廣<lb/>
初傳駕西船已畏燒五離纔散䑕六博又成梟豪傑乘<lb/>
時奮賢材早見招紫樞虚上座黄闥待清朝㑹見擒奸<lb/>
操歸來醉小喬恩波門外栁長拂富春潮<lb/>
　　林塘幽十四韻<lb/>
勝境愜幽尋芳塘漾茂林浸天驚滉漾拔地見蕭森隔<lb/>
水時聞磬穿花或聴琴青浮鰲弁小黒直蜃宫深躍藻<lb/>
翻珍鯉争枝墜野禽風回微作籟雲去尚留隂鶴起如<lb/>
<pb n="KR4h0158_WYG_092-26a"/>
迎客龍歸若獻琛蘿房依䕃芘寳筏渡迷沈春雨移舟<lb/>
坐秋霜倚杖吟興惟便枕簟懶欲棄冠簪住乆將忘世<lb/>
觀來已悟心埃塵猶不到榮辱豈能侵天樂朝朝下神<lb/>
燈夜夜臨閻浮那有此大士現潮音<lb/>
　　佘山道中<lb/>
老樹排雲石逕斜炊煙起處有人家一聲啼鳥春成夏<lb/>
新緑滿汀浮栁花<lb/>
　　題集賢枯木竹石<lb/>
<pb n="KR4h0158_WYG_092-26b"/>
槎牙老樹響天風寂歴幽篁泣露叢惆悵玉堂舊公子<lb/>
故家陵廟月明中<lb/>
　王　翰<lb/>
　　<hi>字用文仕元為總管至正末隠閩之永福縣觀獵山聞大明一統詔至自縊死因改呼官烈其子檢</hi>
　　<hi>討王偁字孟敭亦隠於此有讀書堂在龍泉山小雄澗後父子俱葬此山</hi>
　　題潮州郡學東亭<lb/>
虚亭倚危磯蒼莽澹無跡幽人時往還濯足坐苔石芰<lb/>
荷露涓涓浦葦風淅淅物性機盡忘上下皆自適遙峰<lb/>
<pb n="KR4h0158_WYG_092-27a"/>
敞空翠落日洞深碧悠然一舒嘯造化亘今昔聖門竟<lb/>
淵邃世路何偪仄遐哉古人心日暮坐相憶<lb/>
　　送銷子堅北上<lb/>
亂象既無已中心恒不夷翩翩南林鳥厲翮無所依念<lb/>
子將焉如慷慨與我辭西北有名將世秉仁義麾壯哉<lb/>
國士心嘉㑹良在兹江漢有舟檝梁楚多旌旗時焉不<lb/>
我與言念渴與饑明良際昌運允稱平生期<lb/>
　　題菊<lb/>
<pb n="KR4h0158_WYG_092-27b"/>
我憶故園時遶籬種佳菊交葉長青蔥餘英吐芳馥别<lb/>
來二十載粲粲抱幽獨豈無桃李顔嵗晩同草木及兹<lb/>
覩餘芳使我淚盈掬離披已欲摧瀟灑猶在目雨露豈<lb/>
所偏嵗月不可復歸去來南山粲英坐空谷<lb/>
　　秋懷<lb/>
縣門扶桑弧丈夫四方績奈何中險艱零落苦相失凉<lb/>
風天際來庭草凄以碧嗷嗷雙飛鴻宵征度寥閴物性<lb/>
既如此予兹念何適寒聲在衣巾心煩百憂集美人隔<lb/>
<pb n="KR4h0158_WYG_092-28a"/>
天涯佳期阻良夕鼎湖詎可招巫咸已難即孤憤不自<lb/>
聊長歌振巖石<lb/>
　　送别劉子中<lb/>
執手寒江濵慷慨難為别豈無楊栁枝零亂不堪折鴻<lb/>
雁西北來嗷嗷唳晴雪陽和忽已暮旅况轉凄切誰憐<lb/>
蘇子卿天涯持漢節<lb/>
　　與和仲古心飲分得詩字<lb/>
淵明歸去時不作兒女悲視世如浮雲出處得所宜有<lb/>
<pb n="KR4h0158_WYG_092-28b"/>
酒但歡飲戚戚欲奚為斯人不可見載歌停雲詩<lb/>
　　題棘石圖<lb/>
烈風號中林極目盡荆棘離離寒月秋莽莽古原夕㝠<lb/>
鴻振髙翮鷦鷯翳深跡奈此貞固姿蒼茫更秋色<lb/>
　　寫望雲圖寄温陵劉子中<lb/>
開窓見停雲美人别經載以兹一時意聊寄千里佩曖<lb/>
曖春復深悠悠嵗云邁遲爾浩蕩心空山日相待<lb/>
　　月夜坐悠然軒有懷<lb/>
<pb n="KR4h0158_WYG_092-29a"/>
明月照我懷開窓共幽賞泠泠萬籟秋静夜發清響山<lb/>
川日脩阻之子獨云往長歌耿不寐相思發遐想<lb/>
　　自决<lb/>
昔在潮陽我欲死宗嗣如絲我無子彼時我死作忠臣<lb/>
覆祀絶宗良可恥今年辟書親到門丁男屋下三人存<lb/>
寸刀在手顧不惜一死了却君親恩<lb/>
　　送陳同僉<lb/>
馬首出城東將軍膽氣雄旌旗明慘雪笳鼔動悲風早<lb/>
<pb n="KR4h0158_WYG_092-29b"/>
釋三邊恨寧誇百戰功相期春草色處處凱歌同<lb/>
　　送張子方之江西掾吏<lb/>
自脱京華服知君歎索居海隅清宦在天上故人疎挂<lb/>
壁空長劍探囊得素書更陪驄馬去西望復何如<lb/>
　　遊枕煙寺<lb/>
石磴招提古松蘿暝不分排雲雙樹轉隔水一鐘聞林<lb/>
影疑殘雨山光倚夕曛醉來歸路逺秋思正紛紛<lb/>
　　夜宿洪塘舟中次劉子中韻<lb/>
<pb n="KR4h0158_WYG_092-30a"/>
勝地標孤塔遙津集百船㟁回孤嶼火風度隔村煙樹<lb/>
色迷芳渚漁歌起暮天客愁無處寫相對未成眠<lb/>
　　山房秋夜寄魯客<lb/>
寂寞山居悄相思望轉迷江空寒鴈落樹盡暮雲低生<lb/>
事悲秋草交情憶剡溪西齋愁不寐風雨共凄凄<lb/>
　　題畫小景<lb/>
萬籟秋聲近雙峰宿靄收江涵林影碎野接曙光浮蘿<lb/>
薜連書幌鶯花避釣舟由來揚子宅寂寞閉丹丘<lb/>
<pb n="KR4h0158_WYG_092-30b"/>
　　龍湖夜泊<lb/>
小舟眠不得起坐待潮生漏淺壺觴盡江澄巾屨清沿<lb/>
沙除鳥跡隔水逓鐘聲悄似金山夜相看月正明<lb/>
　　晩眺次林公偉韻<lb/>
偶信東山屐尋幽到翠微白雲空野樹紅葉戀斜暉㟁<lb/>
落潮初滿天寒鴈未歸風塵江海徧不上野人衣<lb/>
　　靈源洞<lb/>
旭日照髙岑天風振逺林不分滄海色那識白雲心瑤<lb/>
<pb n="KR4h0158_WYG_092-31a"/>
樹空香滿珠林積翠深坐來明月上何處起潮音<lb/>
　　春日雨中即事<lb/>
京洛繁華事已違懷人竟曰掩空扉望迷楚岫聞啼鴂<lb/>
思入秦川怨落暉野館蕭條芳草合寒江寂寞暮雲飛<lb/>
落花片片隨流水惆悵闗河淚滿衣<lb/>
　　鴈湖<lb/>
鴈去湖空野水深秋風吹客上遙岑丹楓盡逐孤臣淚<lb/>
黄菊空憐處士心雨後諸峰浮夕靄霜前一葉送寒音<lb/>
<pb n="KR4h0158_WYG_092-31b"/>
停車欲問當年事尺素何由到上林<lb/>
　王　偁<hi>附</hi>
　　官烈山<lb/>
晨光照墟里屋下春泉鳴驅牛出東阡且作農事耕不<lb/>
惜筋力劬但願禾黍成遐哉鹿門意千古斯能并<lb/>
　　遊小雄澗<lb/>
隂島變殘雪新流吐溶溶偶尋一徑徹獨與采樵同兩<lb/>
崖溼花霧泉竅吟天風雲根濯苔髪亂篠相㝠濛盤巖<lb/>
<pb n="KR4h0158_WYG_092-32a"/>
折磴道似覺㝠摉窮石門忽中斷曠望開煙叢蘿雨澤<lb/>
巾屨松桂清心胸了然青川霞照此龍潭空始知人境<lb/>
外别有僊路通<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_092-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷九十二<lb/>
</p>
<p>
</p>
  </div>
<div>
<head>宋元詩㑹卷九十三</head> <lb/>
    <p>
<pb n="KR4h0158_WYG_093-1a"/>
欽定四庫全書<lb/>
　宋元詩㑹卷九十三<lb/>
　　　　　　　　　　　　兵部主事陳焯編<lb/>
　丁　復<lb/>
　　<hi>字仲容天台人徙居金陵之城北其地深僻有園亭之勝左右列植古檜蒼茂若雲客至款坐亭上</hi>
　　<hi>翛然以為樂仲容學博才敏為詩精麗竒偉格超而趣逺非時流所及集名檜亭稿其壻饒介之所</hi>
　　<hi>編而序之者中山李桓也</hi>
　　有鳥<lb/>
<pb n="KR4h0158_WYG_093-1b"/>
有鳥有鳥鳴聲嘐嘐自東有居則西于巢有翩者翼載<lb/>
戢載翹曷往曷否中心揺揺有鳥有鳥鳴聲孔悲生此<lb/>
東隅息彼西枝有翩者翼逝將奮飛我行遲遲莫知所<lb/>
依維東有山嶺路其岐維西有江湍流其枝伊此之懐<lb/>
復彼之思莫知所之我心孔哀昔我来思狐裘披披今<lb/>
我何為絺綌有淒譬彼行驥有縶其馳言提其玦載泣<lb/>
歔欷相彼鳴琴匪絃伊絲哀於塗人宜莫我知聖或弗<lb/>
濟伊命也而命也如兹我行其隨<lb/>
<pb n="KR4h0158_WYG_093-2a"/>
　　送劉士幹知事赴湖廣省掾<lb/>
衆羽之差差彼翰而鴟衆趾之離離我獨于䕫夫乘而<lb/>
往我徒于追波濤洶洶則匪于江彼陸康莊則舍而杭<lb/>
我聞瞶瞶我視于盲爾牽于驅爰馽其駒爾行徐徐於<lb/>
余焉居我有㫖酒聊樂與娛<lb/>
　　送章子端調淛東奏差<lb/>
維山其砠維水沮洳孰来予蘇使君之車岨則有阪使<lb/>
車無反沮洳有衍伊澤斯逺維澤伊何孔碩洋洋我攸<lb/>
<pb n="KR4h0158_WYG_093-2b"/>
樂康使車彭彭維驂在隅弗疾其驅彼華紆徐維章子<lb/>
之裾維山斯岵維水有滸章裾楚楚實獲我所楚楚者<lb/>
衣肅肅者儀亦永其依我逸以敖娭<lb/>
　　甘雨昨日足<lb/>
甘雨昨日足今日豈不逰文漪散清沼綠樹未驚秋步<lb/>
出西郭門浩浩江漢流危檣隘川浦乃有逺人舟江租<lb/>
赴海漕驚沙無定漚號呼走羣吏肉食懷鄙謀及時不<lb/>
歸耕卒歲何用周悄悄綠髪子還家多白頭為農極凋<lb/>
<pb n="KR4h0158_WYG_093-3a"/>
瘁猶用苦誅求<lb/>
　　送趙有章教諭滿還郎浦<lb/>
昔在秋浦還我行淩浩𣺌尋君郎川宅相逢武林道君<lb/>
顔日方滋我髪初未皓及兹陵陽見顔髪非昔好故心<lb/>
無淺交論詩有深造兩意正云云逺别何草草長恐重<lb/>
見日復此同衰老相知在久要良用豁懷抱<lb/>
　　竹山<lb/>
離離鳯食幹緜互亘脩巒君子懷静儀虗貞媚蒼寒靈<lb/>
<pb n="KR4h0158_WYG_093-3b"/>
厓發潛穎崇苞閟幽盤筮鄰從蔣詡永結求羊歡<lb/>
　　同縣尹張志道徵士黄觀復隂秀才燕集六縣校<lb/>
　　　官葉仲庸池上分韻<hi>二首</hi>
江水秋未清林暉午能碧相忘散亂坐幸老談笑劇以<lb/>
君久寒氊且爾暫暖席同心勿辭飲況有陶彭澤<lb/>
王<hi>闕</hi>不注官從天得長假年衰豈能髙老坐不許下新<lb/>
秋席為展欲夕尊未罷誰揮魯陽戈請駐義和駕<lb/>
　　次韻鄭復初録事秋夜<lb/>
<pb n="KR4h0158_WYG_093-4a"/>
凉凉秋夜深時露沾重衣志士不在飽詎復懷饉饑啼<lb/>
蛄怨衰叢煥景淒已微屈父從遺則宋玉有餘悲馴致<lb/>
諒以道爾亦安爾為<lb/>
寥寥秋夜髙時物得其心榮華無終玩衰悴遞相尋微<lb/>
月流西極東溟足幽隂客為哀商奏絃促憂思深揮置<lb/>
各就寐已亡人與琴<lb/>
　　快翁上人還吳中<lb/>
秋江夕雨霽微凉生綌衣雲滅青宇空北鴻衆已飛鴻<lb/>
<pb n="KR4h0158_WYG_093-4b"/>
飛向南去而我獨不歸我歸復何所長蛟臥寒浦將擾<lb/>
東海龍且騎南山虎南山虎白額具區濤可驀題詩悼<lb/>
夫差具禮謁泰伯麋鹿猶故臺草青霜未白亦知舊鄉<lb/>
好奈何懷逺道佛國烟霞深錢塘早晚到靈鷲天竺來<lb/>
虗閣乘飛嶠白猿宅幽深秪許湖僧呌憑君唁許由搘<lb/>
䇿北峰頭月中下桂子脚底天香浮忽望凌霄道餘杭<lb/>
第幾橋<lb/>
　　題句容趙氏松磵堂<lb/>
<pb n="KR4h0158_WYG_093-5a"/>
愛客趙公子春登松磵堂展席翳長䕃臨流進餘觴陽<lb/>
漪動五色天聲散幽篁無謂山笛詠此樂殊未央<lb/>
　　題秋江晩渡圖<lb/>
白雲在青山紅葉爛無數亦有冬青枝長松共如故茅<lb/>
堂當樹間江光澹凝素扁舟不可呼誰令汝来暮<lb/>
　　題昭君圖<lb/>
曲逆老失計婁敬因自侯深宫如花人逺嫁龍沙頭龍<lb/>
沙萬里逺逺嫁不復返長思漢宫中淚痕日在眼淚眼<lb/>
<pb n="KR4h0158_WYG_093-5b"/>
不可止嬌姿看轉美琵琶寄深怨繁聲紛在指<lb/>
　　題画馬為方逺上人賦<lb/>
上人超世資脱然了無為猶有愛馬癖或比道林支天<lb/>
馬由来出天池西大宛國乃有之房星寫神孕龍漦雄<lb/>
志倜儻精權竒飛行滅沒電莫追空塵留煙不得窺月<lb/>
氐之子那敢騎漢武逺慕穆天子欲隮崐崘遊具茨遣<lb/>
使先開玉闗道鳯頸虎翼初就羈王良造父死已久當<lb/>
時不知馭者誰唐人為馬置馬監奚官果是何物兒況<lb/>
<pb n="KR4h0158_WYG_093-6a"/>
復教之作馬舞跪拜起伏取笑娭伏仗能鳴輒引去俛<lb/>
首低摧青絡絲欲從駑駘服轅下局促動遭箠䇿施非<lb/>
徒喪志失天性病骨瘦柴如宛錐所以韓幹為画肉不<lb/>
忍神駿成凋羸大漠茫茫天作屋饑齕飽臥驕且馳蒲<lb/>
梢蕭颯輕風度苜蓿參差新雨滋胡為束縛對厮養長<lb/>
嘶無聲情内悲<lb/>
　　送孟久夫遷内臺掾<lb/>
陽烏本是日中物下来古柏棲冰霜南枝不如北枝好<lb/>
<pb n="KR4h0158_WYG_093-6b"/>
北枝近日揚清光揚清光散朝彩鳴鳳髙岡久相待天<lb/>
涯亦有鴻鵠羣莫使㝠飛向雲海<lb/>
　　寶鴨曲<lb/>
銅池織風翠波躍睡足暖煙饑不唼重簾未厭雲水姿<lb/>
華屋清深寄閒絶生硃剝花紅錦翅枯咽半溼薔薇水<lb/>
寶燈夜縣琉璃光恍若淡在滄浪裏方筵慢舞得嬌嬈<lb/>
指痕膩染羅紋細就中恐有絶纓人誤識韓郎衣上氣<lb/>
古聞舄化之言豈虚語願學飛仙作雙去<lb/>
<pb n="KR4h0158_WYG_093-7a"/>
　　題劉堯輔觀瀑圖<lb/>
劉侯校書天祿罷向人輒作山水画長巒老樹翠蓋攲<lb/>
轉瀑崩巖練花瀉𤣥冠白袍問子誰濠梁漆園忘世者<lb/>
京都塵起碧於雲炎洲瘴来疾如射揮毫定憶龍河上<lb/>
挾颿久睨匡廬下<lb/>
　　王將軍歌送瑞卿之荔浦廵簡<lb/>
青天白日散五雲酒酣起别王將軍嶺右湘原五千里<lb/>
君恩如天無逺邇百丈牽船上湘水蒼梧九疑雲旖旖<lb/>
<pb n="KR4h0158_WYG_093-7b"/>
荔浦更在雲南頭砦中小官君莫愁生猺亦是天所産<lb/>
賦予五性為人儔渠豈不知官好惡怒則猖狂喜還樂<lb/>
近日大官虎噉之骨肉可羮髓可酪我官我强民爾弱<lb/>
是乃不堪兇性作前年道州殺人去太守萬户走無路<lb/>
賊去官歸歡聚醑彼亦那知有其故將軍舊是廣東使<lb/>
屬州被患往相視此迹彼情知久矣今官況是猺之方<lb/>
山巖迫小官無房未足展仁化但用謹備防出入買賣<lb/>
無相妨往来見之等尋常殷勤趨庭使下拜喻以天子<lb/>
<pb n="KR4h0158_WYG_093-8a"/>
仁聖臣忠良<lb/>
　　送黄學録歸番陽<lb/>
有番之山嵯峨而嶔㟢連峰結絡如旛旗或為菡萏芙<lb/>
蓉枝或似長人善鬚睂髙冠大服佩委蛇或似蒼虬奮<lb/>
角鬐下赴巨浸長雲披九江彭蠡繞其側波濤盪撃而<lb/>
緜彌蒼蒼斷嶼如落星㸃綴碧落影倒垂行人裹糧備<lb/>
㸑炊片時竟月不可期山中美茹多紫芝山中之人歌<lb/>
自怡<lb/>
<pb n="KR4h0158_WYG_093-8b"/>
　　題稚川山水<lb/>
江光如空山在天好風佳日散晴煙綠隂成蓋崖樹連<lb/>
野橋楊柳亦娟娟擔簦之子何促速況有荷杖當我前<lb/>
茅堂獨坐豈待客或者傲兀忘流年又疑浣花溪上叟<lb/>
索句未得掩兩肘對樹不語胡為然將非得詩不得酒<lb/>
耐可有酒無詩篇荷鍤歸向南山田陶公種秫五十畆<lb/>
往往為酒愁無錢<lb/>
　　送秦元之赴太禧同僉<lb/>
<pb n="KR4h0158_WYG_093-9a"/>
君家好兄弟聖主自知之周爵推秦仲虞官舉伯夷萬<lb/>
方天浩蕩五彩鳯威㽔宣室虚前席蒼生屬論思<lb/>
　　金陵送人還武昌<lb/>
相送白鷺洲因思黄鶴樓遥觀鄂王蹟重起禰生愁西<lb/>
上不可得東闗曾獨留江邊趙佗石歲月但空流<lb/>
　　題程先生西行集後<lb/>
峽束水如箭巴行船上天亂離藁塟後衰老秭歸邊手<lb/>
把西行集心追北上年東風故山淚落日灑江煙<lb/>
<pb n="KR4h0158_WYG_093-9b"/>
　　登髙分得疊嶂<lb/>
逺近不可數淡濃渾自成人煙諸崦隔鳥道半空横日<lb/>
夕黄微映江寒碧倒生憑髙共臨眺憶得在宣城<lb/>
　　送李御史<lb/>
南臺鐵冠舊西府繡衣新吏部氷霜曉皇家雨露春三<lb/>
苗蠻作俗八桂嶺為鄰虞帝猶遺廟殷勤薦渚蘋<lb/>
　　送賈西伯<lb/>
西風苜蓿花南客又移家此道寧無用吾生未有涯峰<lb/>
<pb n="KR4h0158_WYG_093-10a"/>
青宜霽日潮白逆江沙猶憶南樓夜吹簫度歲華<lb/>
　　送張克讓<lb/>
秋花白露芹鄉郡萬山雲官冷難為滿囊空政喜聞灘<lb/>
船牽月上嶺路入閩分有客來書辟青霄記雁羣<lb/>
　　送王伯庸赴石埭板官<lb/>
先生官已冷縣僻冷於官坐席嵐歸潤琴堂月過寒竒<lb/>
峰花作朶幽瀨玉為湍所喜無迎送髙吟寄碧瀾<lb/>
　　送客<lb/>
<pb n="KR4h0158_WYG_093-10b"/>
馬帳朋方集麟經講未殘幡然懷故里誰此障狂瀾黄<lb/>
卷秋檠短青氊夜榻寒好將池草句題與惠連看<lb/>
　　送人省親<lb/>
子仕親亦喜子歸親更歡江湖片帆逺風雨一氊寒沙<lb/>
鳥行秋渚江豚拜午湍莫看松桂色容易厭時官<lb/>
　　送翟彦敬陞中臺察院掾<lb/>
名彦登烏府清門可雀羅辟書催北上行李及南訛天<lb/>
濶凉雲積江明暑雨過東門羣掾集更起續離歌<lb/>
<pb n="KR4h0158_WYG_093-11a"/>
　　新寺和張仲舉兼次韻<lb/>
天宫兜率下崔嵬結綺交疏面面開地勢周圍龍虎國<lb/>
鐘聲疎應鳯凰臺鼎湖仙去秋遺劒笠澤僧歸夜渡杯<lb/>
千騎廵街羣樂動五雲深處御香來<lb/>
　　雁門送楊仲𢎞姪士耕歸龍泉<lb/>
江迴彭蠡天逾碧路入臨川山復蒼令尹先為武進縣<lb/>
絃歌况逢君子鄉黄禽雙啼白日静綠草自動春風香<lb/>
巾車數問虞夫子未慙元亮在柴桑<lb/>
<pb n="KR4h0158_WYG_093-11b"/>
　　越州景德寺鏡清方丈題醉仙岳麓圖<lb/>
鏡清方丈見岳麓堂虗咫尺行江潭樹木連霄巖影濕<lb/>
樓臺隔日水聲酣皇英雙騎龍上下蒼梧九㸃天東南<lb/>
道人得我千古意復遣老夢登雲龕<lb/>
　　送美上人歸臨川<lb/>
白雲不生華蓋峰青天淨倚碧芙蓉上船不記日多少<lb/>
到寺更行山幾重木客試人騎出虎淵靈求法脱為龍<lb/>
莫貪石室跏趺穏偏長松門薜茘封<lb/>
<pb n="KR4h0158_WYG_093-12a"/>
　　次韻荅惠長老<lb/>
棄為狂士幸相容敢向明時歎不逢皎月近人閒傍水<lb/>
白雲邀客更登峰百年耳厭咸陽犬千載神交劒浦龍<lb/>
車馬滿街門映燭夢魂初熟蔣陵鐘<lb/>
　　九月一日遊昭亭<lb/>
山色汀光帶近郊道傍楊栁舞寒條半生九日黄花酒<lb/>
多在西風白下橋千里客遊仍暮景異鄉人事又今朝<lb/>
老来未遣登臨懶盡醉東家綠玉瓢<lb/>
<pb n="KR4h0158_WYG_093-12b"/>
　　寄謝子木<lb/>
秦贅誰徴夢午年漢官倉氏豈淹賢荒凉秋浦時時酒<lb/>
彷彿番江夜夜船湖海客身皆暮齒家山兒蕨等春拳<lb/>
何時與和歸來賦白石黄沙未有田<lb/>
　　寄題道吾山聞禪師竹院<lb/>
道吾竹院芙蓉下老子藤牀翡翠深過雨雷霆龍捧闥<lb/>
滿天風露鶴當林此君静對了不厭諸老清談亦許尋<lb/>
他山祭酒聞還出何人載歌金玉音<lb/>
<pb n="KR4h0158_WYG_093-13a"/>
　　送僧遊廬山<hi>二首</hi>
十八社人五老邊香爐紫煙誰為然山光水影江行日<lb/>
風静浪平船在天故里今逢霞外客孤篷曾坐月中禪<lb/>
清吟一為浣塵土宛對三梁看瀑泉<lb/>
廬山東南山水多石梁顚倒挂銀河仙燈夜半天人落<lb/>
佛屋春深海客過五老芙蓉還好在陶公楊桞定如何<lb/>
布帆又起江湖興應道西風動薜蘿<lb/>
　　寄題金鵝泉石軒<lb/>
<pb n="KR4h0158_WYG_093-13b"/>
金鵝泉石有深趣黄鶴仙人曾獨來巖雨溜雲青玉瀉<lb/>
海天澄日碧蓮開山翁宴坐秋簾静野客倦遊溪櫂迴<lb/>
幽徑依然生藥草他年從此入天台<lb/>
　　題王元章梅<lb/>
三年不見王徵士一見梅花如見人風致山隂頻夢夜<lb/>
雪晴江上又逢春毫端只作尋常冩意度真同造化神<lb/>
聞道耶溪新買宅想栽千樹作比鄰<lb/>
　　送清涼寺友上人歸永嘉<lb/>
<pb n="KR4h0158_WYG_093-14a"/>
江心舊作野客宿石頭今逢開士歸半夜落潮隨櫂發<lb/>
十年殘夢逐雲飛相看接手話鄉里獨老忍淚沾裳衣<lb/>
新春亦有還家願會過石室推煙扉<lb/>
　　次韻具菴送湛淵上人永喜省師<lb/>
早年為客曾遊處今日題詩郤送僧珠箔濺巖看雪瀑<lb/>
寶窗縁塔見天燈金仙爛熳開銀界玉女嬋娟倚翠層<lb/>
禮罷阿師窮勝討諸峰歴歴漸攀登<lb/>
　　題李息齋枯木竹圖<lb/>
<pb n="KR4h0158_WYG_093-14b"/>
霜柯洞庭寒露葉渭川冷幽人美清夜獨寫秋燈影<lb/>
　　賦山上松送常上人<lb/>
松生在山上垂柯䕃其下人生苦别離念此歲寒者<lb/>
　　元宵雨雪<lb/>
銀燭春光玉雪霄翠簾歌管思寥寥羅浮洞裏花如織<lb/>
誰立寒香背小橋<lb/>
　　馬德昭席上賦<lb/>
江上重逢鄒大娘桃花紅嫩染纎裳蔓青溪上曾相見<lb/>
<pb n="KR4h0158_WYG_093-15a"/>
猶記胡麻飯顆香<lb/>
　　賦蕙花次韻岳上人<lb/>
香滿松房夜月虗紫蕤縣露泣方諸湘魂故惱維摩定<lb/>
起和離騷掃壁書<lb/>
　　酒間贈賈西白<lb/>
思入東風白雨邊暮雲春樹兩茫然不因絳灌輕新進<lb/>
未必長沙識少年<lb/>
　王　冕<lb/>
<pb n="KR4h0158_WYG_093-15b"/>
　　<hi>字元章諸暨人本田家子長七尺餘儀觀甚偉通春秋諸傳試進士舉不第即焚所為文讀古兵法</hi>
　　<hi>衣履舉止詭異自放見者目為怪民嘗遊燕京台骨哈布哈薦以館職笑謝之工於画梅用臙脂作沒</hi>
　　<hi>體貴游争購之因題梅作絶句幾罹詩禍逃歸隱於九里山明初幕府平浙得冕將授以參軍一夕</hi>
　　<hi>卒</hi>
　　水仙圖<lb/>
寒風蕭蕭月入户渺渺雲飛水仙府仙人一去不知所<lb/>
池館荒凉似無主江城歲晩路途阻邂逅相看顔色古<lb/>
環□無聲翠裳舞欲語不語情悽楚十二樓前問鸚鵡<lb/>
<pb n="KR4h0158_WYG_093-16a"/>
滄海桑田眯塵土王孫不歸望湘浦芳草連天愁夜雨<lb/>
　　對景吟<lb/>
濕雲不飛山雪滿越王城頭鼓聲短曉來溪上看梅花<lb/>
虎跡新移大如椀老烏縮項如凍鷖呼羣强作嬰兒啼<lb/>
紅桃翠栁眼欲迷舊時紈袴今塗泥淮北千里無煙火<lb/>
淮南近日多軍馬寸薪粒粟不論錢行客相看淚盈把<lb/>
如何五陵年少郎賣田去買青樓娼吳歌楚舞不知夜<lb/>
歸来也學山翁狂明朝酒醒入官府方知不是城南杜<lb/>
<pb n="KR4h0158_WYG_093-16b"/>
落花風急雨瀟瀟索寞無言面如土<lb/>
　　痛哭行<lb/>
雨淋日炙四海窮經綸可是眞英雄岐豐禾黍泣寒露<lb/>
咸陽草木來悲風京邦大官飫酒肉村落飢民無粒粟<lb/>
東魯儒生徒步歸南州野老吞聲哭紛紛紅紫已亂朱<lb/>
古時妾婦今丈夫有耳何曾聽韶武有舌不喜論詩書<lb/>
昨夜虚雷槌布鼓中天月破無人補休説城南有韋杜<lb/>
白璧黄金天尺五<lb/>
<pb n="KR4h0158_WYG_093-17a"/>
　　送无咎遊金陵兼柬丁仲容隱居<lb/>
長松撼空風怒號前門大水推斷橋山中坐雨六十日<lb/>
不知野草如人髙今晨出門天氣好貶眼忽驚春事老<lb/>
楊花散作雪滿溪送客俄然動懷抱金陵六朝古帝都<lb/>
古時風景今何如珊瑚無根土花碧露團玉樹生流珠<lb/>
江上無人隔塵土丹鳯不來孤燕語上人脱灑無滯留<lb/>
底用登臨重懷古世人往往乘險機老我白髪無能為<lb/>
道甫問訊丁令威有鳥有鳥何時歸<lb/>
<pb n="KR4h0158_WYG_093-17b"/>
　　猛虎行<lb/>
去年江北多飛蟊今年江南多猛虎白日咆哮作隊行<lb/>
人家不敢開門户長林大谷風颼颼四郊食盡耕田牛<lb/>
殘膏賸骨委丘壑髑髏嘯雨無人收老烏銜腸上枯樹<lb/>
仰天烏烏為誰訴逋逃茫茫不見歸歸來又苦無家住<lb/>
老翁老婦相對哭布被多年不成幅天明起火無粒粟<lb/>
那更打門苛政酷折髀敗肘無全民我欲具陳難具陳<lb/>
縱使移家向㕓市破獍猰㺄喧成羣<lb/>
<pb n="KR4h0158_WYG_093-18a"/>
　　勁草行<lb/>
中原地古多勁草節如箭竹花如稻白露灑葉珠離離<lb/>
十月霜風吹不到萋萋不到王孫門青青不蓋讒佞墳<lb/>
游根直下土百尺枯榮暗抱忠臣魂我問忠臣為何死<lb/>
元是漢家不降士白骨沈埋戰血深翠光瀲灔腥風起<lb/>
山南雨晴蝴蝶飛山北雨冷麒麟悲寸心揺揺為誰道<lb/>
道傍可許愁人知昨夜東風鳴羯鼓髑髏起作揺頭舞<lb/>
寸田尺宅且勿論金馬銅駝淚如雨<lb/>
<pb n="KR4h0158_WYG_093-18b"/>
　　蝦蟆山<lb/>
春風吹船着牛軛<hi>牛軛潭在蝦蟆山下</hi>扶藜直上山之脊山上老<lb/>
石怪且頑皮膚皴皵苔花碧我來不知石有名拊摩怪<lb/>
狀心亦驚野人指㸃為我説此物迺是蝦蟆精古昔曾<lb/>
偷太倉粟三百餘年耗中國天官燭其隂有毒敕丁破<lb/>
口劙其足至今突兀留山丘雨淋日炙無人收樹根穿<lb/>
尻蛇入肚老鴉啄背狐糞頭牧童時時放野火耕夫怒<lb/>
撃樵夫刴自從殘墮不能行見者唾之聞者罵蝦蟆蝦<lb/>
<pb n="KR4h0158_WYG_093-19a"/>
蟆非令僕無功那竊天之祿如今蝦蟆處處有天官何<lb/>
不夷其族致令驕氣吹風腥干霄上食天眼睛百蟲啗<lb/>
盡心未已假作鼓吹怡人情三月江南春水漲紆青拕<lb/>
紫争跳浪漁父持竿不敢言獵犬布弩空惆悵黄童白<lb/>
叟相引悲田中更有科斗兒<lb/>
　　村居<lb/>
避世忘時勢茅廬傍小溪灌畦晴抱甕接樹濕封泥乳<lb/>
鹿依花臥幽禽過竹啼新詩隨處得不用别求題<lb/>
<pb n="KR4h0158_WYG_093-19b"/>
　　寫懷<lb/>
世情多曲折客况自堪憐聽雨愁如海懷人夜似年草<lb/>
肥燕地馬花老蜀山鵑冷澹無歸計蒼苔滿石田<lb/>
　　晩眺<lb/>
宻樹連江暗殘陽隔浦明不知秦塞逺殊覺楚天明故<lb/>
國人何在荒城鳥亂鳴徘徊吟未已搔首忽傷情<lb/>
　　次韻答王敬助<lb/>
西圃餘薑蔗東皋足稻粱今年誠有望吾計未全荒倚<lb/>
<pb n="KR4h0158_WYG_093-20a"/>
仗停吟久看雲引興長鄰家新釀熟同醉菊花旁<lb/>
　　泊𤓰洲<lb/>
落日大江秋淒涼覺底愁逆潮攻敗壘荒樹入沙洲險<lb/>
固空餘迹清平且壯遊不須腰十萬明日上揚州<lb/>
　　黄牛山<lb/>
招提萬山底古屋蔽煙霞宻竹先秋意長藤過夏花繁<lb/>
隂沈雨脚清響潄雲牙老衲睂如雪相逢話作家<lb/>
　　齷齪<lb/>
<pb n="KR4h0158_WYG_093-20b"/>
齷齪寧堪處卑汙奈此逢看人騎白馬喚狗作烏龍濯<lb/>
濯河邊栁青青澗底松待看天氣好應得露華濃<lb/>
　　漫興<hi>四首</hi>
草木何揺撼工商已破家饒州沈白器勾漏伏丹砂吳<lb/>
下難移粟江西不運茶朝廷政寛大應笑井中蛙<lb/>
壬辰天意别春夏雨㝠㝠雲氣何時斂江聲未得停書<lb/>
生憐白髪壮士喜青萍昨夜登西閣悲笳不忍聽<lb/>
處處言離亂紛紛覓隱居山林增氣象城郭轉空虗俠<lb/>
<pb n="KR4h0158_WYG_093-21a"/>
客思騎虎溪翁只釣魚諸生已星散那得論詩書<lb/>
干戈猶未定鼙鼓豈堪聞憂國心如醉還家夢似雲闗<lb/>
山千里逺吳楚一江分朋舊俱零落空嗟白鳥羣<lb/>
　　偶成<lb/>
四月八日風雨歇放翁宅前湖水髙典衣沽酒亦足醉<lb/>
騎馬看花徒爾勞海國尚聞歌蔓草山陵誰與薦櫻桃<lb/>
元龍本是無能者後世謾稱湖海豪<lb/>
　　歸來<lb/>
<pb n="KR4h0158_WYG_093-21b"/>
頭白歸來驚面生東家西家知我名友朋投老漸凋落<lb/>
兒女向年俱長成野梅開花尚古色山風吹雨墮寒聲<lb/>
最喜溪翁㑹眞率濁酒過牆香滿罌<lb/>
　　寄徐中幾<lb/>
僦得城樓枕臥龍儲無儋石是英雄吟詩不媿杜工部<lb/>
乞米或如顔魯公蘭省異於霄漢上草堂却在画圖中<lb/>
故人相見無多論笑指松花落晚風<lb/>
　　山中答客問<lb/>
<pb n="KR4h0158_WYG_093-22a"/>
人間塵土苦歊煩林下清風六月寒夜半酒醒方脱屐<lb/>
日髙眠起不簪冠坐看遊蟻巡危磴静聽閒花落古壇<lb/>
老我自無軒冕意尋常豈是傲時官<lb/>
　　題金陵<lb/>
賞心亭前春草花賞心亭下栁生芽收功謾説韓擒虎<lb/>
亡國豈由張麗華江山萬古足登覽豪傑幾人來歎嗟<lb/>
野老相逢閒指㸃六朝宫闕盡桑麻<lb/>
　　送欽上人<lb/>
<pb n="KR4h0158_WYG_093-22b"/>
石頭城下五更秋髙挂雲帆得順流鐵甕縁江即東府<lb/>
璚花隔岸是揚州作家相見本無語在客别離殊有愁<lb/>
後夜相思好明月老夫乘興獨登樓<lb/>
　　閒題至元舊事<lb/>
樓臺矗矗帶山河金玉重重是帝家雲合紫駝開虎帳<lb/>
天連青草入龍沙春風小殿看飛燕夜雨重城散落花<lb/>
甲乙流蘇仙夢好莫教方士問丹砂<lb/>
　　金陵懷古避亂作<lb/>
<pb n="KR4h0158_WYG_093-23a"/>
壞牆幽徑草青青何處園林是舊京海氣或生山背雨<lb/>
江潮不到石頭城英雄消歇無人語形勢周遭夕照明<lb/>
回首長干思無限水風楊栁作秋聲<lb/>
　　謾興<hi>三首</hi>
隱几看山與世違當門種竹亦無機五更驟雨隨風過<lb/>
滿眼落花如雪飛每為註書消夜燭亦常沽酒典春衣<lb/>
今朝急報任公子昨日蒼苔滿釣磯<lb/>
闗中險固馮三輔隴右勾連接四川簇簇樓臺縣日月<lb/>
<pb n="KR4h0158_WYG_093-23b"/>
盈盈花草爛雲煙飈回海上沙飛雪雨足江南水拍天<lb/>
可笑華山陳處士風流文彩却貪眠<lb/>
青山隱隱帶灤河金碧光中望馺娑五糓不生牛馬盛<lb/>
二儀殊候雪霜多打圍陣合穹廬轉警蹕聲傳御駕過<lb/>
漠漠黄沙天萬里壯心未解説風波<lb/>
　　悼止齋王先生<lb/>
三月燕山聽子規追思令我淚垂垂雖然事業能經世<lb/>
可惜衣冠在此時霜慘晴窗琴獨冷月明秋水劒雙悲<lb/>
<pb n="KR4h0158_WYG_093-24a"/>
山河萬里人情别回首春風説向誰<lb/>
　　異鄉<lb/>
東山西山生白雲異鄉那忍見殘春野蒿得雨長過樹<lb/>
海燕隔花輕笑人毎是閉門疎世事何曾惜酒惱比鄰<lb/>
過從時有相嗔怪不解潛夫意思真<lb/>
　　雨中<lb/>
江南江北水滔天羇客相逢亦可憐坐覺青山沈席底<lb/>
行驚白浪上窗前鵓鳩銜草栖危塔鸂鶒翻飛浴敗船<lb/>
<pb n="KR4h0158_WYG_093-24b"/>
轉首蠻村寥落甚絶無茅屋起炊煙<lb/>
　　秋興<lb/>
鼙鼓嘈嘈夜撼山霓裳歌舞出人間雲圍環珮沈斜谷<lb/>
風斂旌旗入劒關躩鑠野翁掀雉尾跳踃山鬼覿龍顔<lb/>
書生豪放成何事徒步歸來供奉班<lb/>
　　金水河春興<hi>二首</hi>
方州何處見繁華儘好當時富貴家慷慨喚來黄字酒<lb/>
丁寧將出紫簾車春風嫋嫋穿楊栁小雨冥冥度杏花<lb/>
<pb n="KR4h0158_WYG_093-25a"/>
沈醉歸來不知夜又傳清響按琵琶<lb/>
金水河邊栁色新玉山館外少沙塵琵琶未必能愁客<lb/>
鸚鵡如何錯喚人翠袖錦襜䭾白馬落花飛絮閧朱輪<lb/>
人間天上無多路只隔紅門别是春<lb/>
　　梅花<hi>十首</hi>
五雲縹緲隔蓬萊仙子吹簫月下回轉眼不知春幾許<lb/>
霜花如雪滿瑶臺<lb/>
羅浮月白海無塵玉樹瓊林處處春半夜禹陵風雨作<lb/>
<pb n="KR4h0158_WYG_093-25b"/>
屋梁飛動欲生鱗<lb/>
玉雪玲瓏瘦影重不同桃李媚春風十分清致無人解<lb/>
猶在舊家池館中<lb/>
月明海底夜無煙恰似西湖雪後天清氣逼人禁不得<lb/>
玉簫吹上大樓船<lb/>
獨鶴髙飛雪氣濃梅烟清淺月朦朧一聲簫管歸何處<lb/>
人在瓊樓玉宇中<lb/>
春風一笑玉無根雲散空窗見月痕半夜鶴歸詩思好<lb/>
<pb n="KR4h0158_WYG_093-26a"/>
清香吹滿水南軒<lb/>
吹徹瑶笙鶴未還小橋流水碧潺潺夜深夢醒推窗看<lb/>
白月無痕雪滿山<lb/>
溪谷氷霜春到遲老夫長夜只吟詩憑誰説與中朝士<lb/>
此是江南第一枝<lb/>
海雲初破月團圓獨鶴歸來夜未闌一片笙簫湖水上<lb/>
玉妃無語下欄干<lb/>
和靖門前雪作堆多年積得滿身苔疎花箇箇團氷雪<lb/>
<pb n="KR4h0158_WYG_093-26b"/>
羌笛吹他不下來<hi>王元章在燕門賦此詩有目之為刺時者將捕之以逃免</hi>
　　墨梅<hi>二首</hi>
老仙醉吸墨數斗吐出梅花箇箇真相見莫嫌顔色異<lb/>
山林别是一般春<lb/>
我家洗硯池邊樹朶朶花開淡墨痕不要人誇好顔色<lb/>
只留清氣滿乾坤<lb/>
　　紅梅<hi>七首</hi>
顔色雖殊心不異謾隨時俗混繁華清香吹散乾坤外<lb/>
<pb n="KR4h0158_WYG_093-27a"/>
不是尋常桃杏花<lb/>
白日遲遲照窗户深院不知春幾許紫簫聲轉香風回<lb/>
隔簾踏動臙脂雨<lb/>
洞天窅窅無人到白日丹光出樹林仙子竟忘餐玉法<lb/>
笑迎春色綠雲隂<lb/>
彩鳳穿花啄石苔玉窗瓊户紫烟開山人不説羅浮夢<lb/>
郤憶𤣥都觀裏來<lb/>
玉妃步月影毿毿燕罷瑶池酒正酣半夜不知香露冷<lb/>
<pb n="KR4h0158_WYG_093-27b"/>
春風吹夢過江南<lb/>
仙子雲中駕鶴歸翩翩霧佩曉風吹玉肌輕染胭脂色<lb/>
恰似羅浮夜醉時<lb/>
玉骨清癯怯素妝春風一醉九霞觴綠房午夜嬌雲暖<lb/>
不夢梨花夢海棠<lb/>
　　應教題梅<lb/>
刺刺北風吹倒人乾坤無處不沙塵如何凍死長城下<lb/>
誰信江南别有春<hi>下二句一作清髙只有老梅樹照水開花箇箇真</hi>
<pb n="KR4h0158_WYG_093-28a"/>
　劉　炳<lb/>
　　<hi>字彦昺鄱陽人其父名斗鳳用虞掲諸公薦為翰林應奉未上而卒彦昺雅志汲古所著詩集則危</hi>
　　<hi>素宋濂序之以為有謝康樂韋應物之風而楊維楨亦稱其能兼諸體云</hi>
　　憶園廬<lb/>
種園在東皋草荒𤓰蔓長日落秋樹凉褰衣獨還往時<lb/>
逢野老憩自足田園賞沿溪暝忘歸古寺煙鐘響<lb/>
　　行路難<lb/>
奉君五綵鳳凰之綺幄七寶鴛鴦之錦牀博山氤氲之<lb/>
<pb n="KR4h0158_WYG_093-28b"/>
氷屑金盤沆瀣之瓊漿春風無情不相待朱顔綠鬢年<lb/>
年改姑蘇臺上鼓如雷四時歌舞百花開當年意氣今<lb/>
安在鬼火如燈秋似海<lb/>
　　燕子樓同周伯寧賦<lb/>
寶瑟凝歌繞珠箔流蘇結帶黄金索翠紅香裏宿鴛鴦<lb/>
春風人間無此樂杏梁塵暗麝蘭篝黛瑣睂峰掩画樓<lb/>
燈殘枕冷梨雲斷秋雨人間無此愁<lb/>
　　寒夜怨<lb/>
<pb n="KR4h0158_WYG_093-29a"/>
月來愁亦來心憐月去愁應改樓髙月轉遲停筝坐倚<lb/>
熏籠待月落郤成眠誰知枕冷愁仍在<lb/>
　　烏夜啼練髙同賦<lb/>
城頭烏啼風瑟瑟露滴銀牀秋月白錦屛金屋醉西施<lb/>
歌長漏短銅壺窄回首繁華散似雲姑蘇臺上鹿成羣<lb/>
令人卻憶烏啼月此月還應照後人<lb/>
　　河中之水歌寄劉子雍程伯羽<lb/>
河之水向東北洛陽女兒好顔色八歲画娥睂九歲自<lb/>
<pb n="KR4h0158_WYG_093-29b"/>
裁衣十歲學識字十一抛梭攀錦機十二刺繡紋十三<lb/>
能睹棋十四彈箜篌十五纔上頭鬢偏斜戴金團鳳臂<lb/>
弱不勝珠絡韝羅幃睡起傷春瘦画閣妝成對日羞十<lb/>
六妖嬈解歌舞容色比花花不語扶持生怕下堦行三<lb/>
寸春嬌雲一縷行媒將聘嫁周郎桂柱蘭堂錦作房比<lb/>
翼鏡奩妝玳瑁合歡裙帶繡鴛鴦茱萸露濕珊瑚枕蘇<lb/>
合香薰翡翠牀生憎啼鳥催春去不忿啼烏怨夜長杯<lb/>
成連理生何幸釵合同心死不忘眼前節物年年度只<lb/>
<pb n="KR4h0158_WYG_093-30a"/>
恐芳華不相顧南陌芙蓉午夜霜東園桃李三春雨君<lb/>
當為妾秉燭遊東海為缸糟作丘妾當為君金縷謳春<lb/>
風莫遣人間愁<lb/>
　　來日苦短黄子邕同賦<lb/>
來日苦短去日苦長人生如朝露不如笑歌置酒臨髙<lb/>
堂春風不到九泉下盛年一去難再芳老行及之徒悲<lb/>
傷<lb/>
　　鬼妾行<lb/>
<pb n="KR4h0158_WYG_093-30b"/>
閨中女兒白如雪縣官娶作專房妾黄金翠羽繡羅襦<lb/>
枕邊誓死心不渝豈意榮華草頭露好似青藤倚枯樹<lb/>
一朝樹倒藤無依垂垂哀哭牽腸肚依稀無復半年春<lb/>
新官到任遣媒人鴛鴦錦帳重還整鸞鳳金釵依舊新<lb/>
洞房更結叮嚀語却説新情多勝故自忿飛花逐水流<lb/>
為憐嬌蝶無鶯妬傷心認作主衣裳窗前臨鏡照新妝<lb/>
青銅欲待銷磨盡幾度春風幾斷腸<lb/>
　　邯鄲行<lb/>
<pb n="KR4h0158_WYG_093-31a"/>
白日下叢臺野曠秋風早不聞歌吹聲空遺往來道傷<lb/>
心卻憶平原君墓上牛羊蹋荒草<lb/>
　　寒食客秦淮憶舊<lb/>
去年寒食長途客桃花落盡梨花白今年寒食客秦淮<lb/>
杏花李花無數開東風凋殘白羽箭落日獨倚黄金臺<lb/>
緇塵蕭騷吹病目破㡌烏靴泥漉漉藜杖東山弔謝安<lb/>
悵望飛雲仰天哭凄凉心事更誰憐綠綺可以調絲絃<lb/>
子期已矣伯牙死髙山流水空荒烟王孫不歸芳草暮<lb/>
<pb n="KR4h0158_WYG_093-31b"/>
解衣沽酒驅愁去誰言一醉可消愁酒入吾腸肝膽露<lb/>
便擬揚帆析木津仍期挂劍扶桑樹志士長歌溝壑憂<lb/>
功名百歲等浮漚雨晴浪暖沙豚上載酒滄江弄釣舟<lb/>
　　寄徐宗周兼柬楊奐文阮宗泰<lb/>
李家池頭去年别大風揚沙天欲雪贈我鯉魚三十腮<lb/>
楊栁穿來帶寒血今年八月芝山樓我欲少住君不留<lb/>
蹇驢落日冒秋暑鬢絲汗溢黄塵流近過阮公茅屋底<lb/>
説君沈痾幾不起九月十月方離牀强健近來差可喜<lb/>
<pb n="KR4h0158_WYG_093-32a"/>
相望片雲老石山來往每嫌消息艱斯文凋謝少知巳<lb/>
恨不連牆相往還卻憶少年從義日聞雞不眠追祖逖<lb/>
殺敵風吹寶劍腥打圍雪壓雕鞍濕諸葛曾懷漢室憂<lb/>
包胥亦有秦庭泣投老相看四海清夙昔患難同離情<lb/>
歸來廬井有桑梓拜掃丘墓除榛荆傳家書在晩還讀<lb/>
負郭田深春自耕愛君窗前脩竹大聽雨何時對牀臥<lb/>
郤扶藜杖過楊兄使酒怕渠將罵坐氣概頗與常人殊<lb/>
天經地軌談隂符黄岡溪頭懶垂釣未央殿前思上書<lb/>
<pb n="KR4h0158_WYG_093-32b"/>
功名定有國士報肝膽好將民瘼蘓黄金臺髙一千尺<lb/>
白日横飛虎生翼吕望八十方致身五十富家朱買臣<lb/>
時來勲業自有待豈得甘作漁樵人<lb/>
　　題吕氏園草堂朱雀橋<lb/>
何處銷殘暑城南茅屋幽晩煙將墅色春樹帶江流愛<lb/>
竹呼兒種耽杯與婦謀生涯成老圃不是故時侯<lb/>
　　郊居雜興柬陳遂良<lb/>
風雨行人少柴門午尚扄土花沿砌碧山果墜枝青病<lb/>
<pb n="KR4h0158_WYG_093-33a"/>
眼耽書癖衰顔託酒星經邦方上武寂寞抱遺經<lb/>
　　早春呈吳待制<lb/>
上林春早陌塵香紫禁觚稜射日光新綠御河揺栁黛<lb/>
小紅宫樹試桃粧山連曉氣蟠龍虎臺枕東風憶鳳凰<lb/>
心折故園幽興獨尋僧看竹過鄰牆<lb/>
　　寄許永明公冕昆弟得夫先生<lb/>
少年曾共請長纓雲壓旄頭劍氣腥諸葛有心扶漢室<lb/>
包胥無淚哭秦廷九鰲夜徙龍沙黑八駿秋迷鳥道青<lb/>
<pb n="KR4h0158_WYG_093-33b"/>
一别闗河俱白首斷腸煙樹滿長汀<lb/>
　　燕城懷古<lb/>
廣寒宫殿玉為樓萬歲鰲峰壓九州番國梵僧青䑕帽<lb/>
天魔宫女綵龍舟鈎陳蒼闕山南拱太液紅橋海北流<lb/>
唯有盧溝溝上月年年鴻雁不勝秋<lb/>
　　次秋日韻奉汝弼叔<hi>二首</hi>
墨池秋浄水痕澄曲几焚香袖手憑霜煞栁條清栗里<lb/>
雨荒𤓰蔓覆東陵戰餘趙壁車還列説下齊城軾獨凭<lb/>
<pb n="KR4h0158_WYG_093-34a"/>
因憶少年隨驃騎西風笳鼓醉呼鷹<lb/>
三徑歸來菊未荒半凋楊栁弄春凉銀屏紈扇題秋句<lb/>
金鴨羅衣換夕香老憶風雲趨北闕夢無花月待東牆<lb/>
狂遊尚記秦樓别翠袖紅緜拭淚行<lb/>
　　秋夜對月寄汪宗彛<hi>三首</hi>
宫樹凉生絳闕玉階影轉銀河曾侍梨園供奉夢魂猶<lb/>
託笙歌<lb/>
辯舌曾歸白璧酬恩盡散黄金范叔綈袍誰念悲歌自<lb/>
<pb n="KR4h0158_WYG_093-34b"/>
㸑瑶琴<lb/>
薄枝寧為鷄口雄心每借魚腸敝矣布袍雙袖御爐猶<lb/>
帶天香<lb/>
　<lb/>
　<lb/>
　<lb/>
　<lb/>
　宋元詩會卷九十三<lb/>
</p>
<p>
</p>
  </div>
<div>
<head>宋元詩會卷九十四</head> <lb/>
    <p>
<pb n="KR4h0158_WYG_094-1a"/>
欽定四庫全書<lb/>
　宋元詩會卷九十四<lb/>
　　　　　　　　　　　兵部主事陳焯編<lb/>
　丁鶴年<lb/>
　　<hi>字鶴年回回人穆爾丹官武昌因家焉鶴年遂以克丹丁為姓其長兄吉雅摩迪音字元徳次兄鄂拉實</hi>
　　<hi>字允中至正間並舉進士鶴年詩典麗清醇天姿既髙而學力足以副之一時詞彦罕有出其右者</hi>
　　風泉清聽<hi>為文禪師賦</hi>
幽棲空谷中石室如懸磬坐閲造化機動静互相勝風<lb/>
<pb n="KR4h0158_WYG_094-1b"/>
生萬籟隨雨過百泉應蕭蕭亂疎鐘泠泠隱清磬虎嘯<lb/>
山月昏龍吟海波静上人謝聲塵悠然入深定喧寂兩<lb/>
俱忘是乃名真聽<lb/>
　　歲晏<hi>二首</hi>
歲晏百憂集獨坐彈鳴琴琴聲久不諧何以怡我心拂<lb/>
衣出門去荆棘當道深還歸茅屋底抱膝梁父吟<lb/>
歲晏百憂集撃節發商歌商歌未終調淚下如縣河故<lb/>
鄉渺何許北斗南嵯峨有家不可歸無家將奈何<lb/>
<pb n="KR4h0158_WYG_094-2a"/>
　　感寓<hi>三首</hi>
宇宙忽空濶飲馬萬里流平生負兩眼及此行寓州天<lb/>
清健鶻運木脱饑鷹投長風吹海雨濯我紫綺裘相逢<lb/>
半遊俠把酒髯如虬慷慨説史記歴今山川秋向來衣<lb/>
帶水目短河無舟<lb/>
西風桂花落我上天台山仙子扶我手冷然蒼水環乘<lb/>
鸞者誰子飛烟渺難攀三生此遊戲弄影銀河灣空山<lb/>
忽飛瀑四顧鳴潺湲長揖馬子微此豈非人間<lb/>
<pb n="KR4h0158_WYG_094-2b"/>
船頭書千乘船尾酒百壺酒盡書在眼落月如明珠忽<lb/>
悟八陣法縱横如河圖惜哉經世士未有窺唐虞季子<lb/>
相六國所見惟隂符<lb/>
　　胡節婦<lb/>
一自失良人年年不見春常時折花處青苔滿行路即<lb/>
今垂老百事非篋中惟有嫁時衣姑終養子能成立望<lb/>
夫差勝山頭石<lb/>
　　登北固山多景樓<lb/>
<pb n="KR4h0158_WYG_094-3a"/>
風月無邊地乾坤有此樓城隨山北固潮蹴海西流眼<lb/>
界寛三島胸襟隘九州階前遺恨石誰復話安劉<lb/>
　　幽期<lb/>
何處赴幽期青林白谷陲谷虚秋氣早林茂曙光遲談<lb/>
罷風生麈歌闌月在巵謀身良自足何補國安危<lb/>
　　春日海村<lb/>
門巷絶輪蹄春深綠草齊風光不相負泉石且幽棲捲<lb/>
幔通花氣移牀避燕泥時時得佳句自向竹間題<lb/>
<pb n="KR4h0158_WYG_094-3b"/>
　　涵清軒<hi>為慈谿懋上人作</hi>
止水纔盈掬涵空有底寛玉壺秋影浄金鏡曉光寒落<lb/>
月斜沈白流霞淺浴丹上人方宴坐應向静中看<lb/>
　　贈李仙姑<lb/>
何年萼綠華來降地仙家花擁青鸞節香隨白鹿車清<lb/>
輝迴雪月𤣥想結雲霞不赴瑶池宴桃開幾度花<lb/>
　　送定海許縣丞<lb/>
蛟門佐邑滿南去候庭闈雨露隨花綬雲霞避綵衣賢<lb/>
<pb n="KR4h0158_WYG_094-4a"/>
聲今已著色養舊無違萬里滄溟月清秋作伴歸<lb/>
　　慈谿歸隐<hi>為馮子木大尹作</hi>
舊隱慈谿上歸休足自怡水翻琴上曲山送画中詩叢<lb/>
菊秋容淡孤松晝景遲依然對猿鶴無愧北山移<lb/>
　　題筠軒<hi>為定海胡處士賦</hi>
種竹遶前楹年深勁節成薄雲通雨氣清夜動秋聲魚<lb/>
豕空遺簡鸞皇合度笙往來三逕熟不負歲寒盟<lb/>
　　病衰<lb/>
<pb n="KR4h0158_WYG_094-4b"/>
病骨秋增痛衰容日减華臉霞憐竹葉鬢雪妬菱花往<lb/>
事嗟何及歸程望轉賒少年歌舞地此日屬誰家<lb/>
　　故宫人<lb/>
粉愁香怨不勝情强整殘妝對老兵别殿金蓮餘故步<lb/>
後庭玉樹變新聲眼穿雁字雲連塞夢斷羊車月滿城<lb/>
天上桃花王母去世人誰識許飛瓊<lb/>
　　雪後泛東湖<lb/>
雪後湖山玉作圍小舟乘興弄清輝貪看月裏鸞回舞<lb/>
<pb n="KR4h0158_WYG_094-5a"/>
不覺風前鷁退飛雲母屛空春閴寂水晶宫冷晩霏微<lb/>
仙家一笑乾坤老誰馭瑶池八駿歸<lb/>
　　梧竹軒<hi>為鳳浦方氏作</hi>
鳳鳥曾聞此地過至今梧竹滿丘阿政懷剪葉書周史<lb/>
卻恨翻枝入楚歌金井月明秋影薄石壇風細晩凉多<lb/>
中郎去後知音少共負竒材奈老何<hi>存齋詩話云時作者已滿卷矣此詩</hi>
<hi>一出皆為歛袵</hi>
　　九靈山房圖<hi>為戴先生賦</hi>
<pb n="KR4h0158_WYG_094-5b"/>
九靈别業何年到聊作新圖寄所思幽谷白雲晴窈窕<lb/>
髙簷翠樹曉參差輞川已入王維画韋曲仍傳杜甫詩<lb/>
咫尺相望成萬里臥遊心事許誰知<lb/>
　　二靈寺守歲<lb/>
守歲山房迥絶緣燈光香灺共蕭然無人更獻椒花頌<lb/>
有客同㕘柏子禪已悟化城非樂事不知今日是何年<lb/>
憂心悄悄渾忘寐坐待扶桑日麗天<lb/>
　　暮春感懷<lb/>
<pb n="KR4h0158_WYG_094-6a"/>
杜宇聲聲喚客愁故園何處此登樓落花飛絮成春夢<lb/>
剩水殘山異昔遊歌扇多情明月在舞衣無跡綵雲收<lb/>
東皇去後韶華盡老圃寒香别作秋<hi>一作别有秋</hi>
　　奉寄九靈先生<lb/>
花栁村村接海濱攜家隨處避風塵衣冠栗里猶存晉<lb/>
雞犬桃源久絶秦坐對青山渾不厭忘機白鳥自相親<lb/>
也知出處闗時運豈但逃名效隱淪<lb/>
　　寄定海故將軍邵公輔<lb/>
<pb n="KR4h0158_WYG_094-6b"/>
往事浮雲杳莫攀壯懷未展鬢先斑不聞奉使通銀漢<lb/>
空見將軍老玉闗故壘荒涼千騎盡滄溟浩蕩一鷗閒<lb/>
風塵隨處嚴訶止愁殺田間野獵還<lb/>
　　贈李全真<lb/>
𤣥元孫子𤣥都客汗漫長遊宇宙間黄鶴白雲迷鄂渚<lb/>
青牛紫氣滿函闗袖中寶劒雌雄合鼎内金丹大小還<lb/>
不見吹笙王子晉秋來幾度駐緱山<lb/>
　　兵後還武昌<lb/>
<pb n="KR4h0158_WYG_094-7a"/>
避亂移家大海隈楚雲湘月首頻回歸期實誤王孫草<lb/>
逺信虚憑驛使梅天地無情時屢改江山有待我重來<lb/>
白頭哀怨知多少欲賦慚無庾信才<lb/>
　　題昌國普陀寺<hi>寺在寧波東南海島間即昌國州之故墟也</hi>
神鼇屹立戴崔嵬俯瞰滄溟水一杯積翠自天開罨画<lb/>
布金隨地起樓臺祈靈漢使乘槎到傳法番僧折葦來<lb/>
若使祖龍知勝概豈應驅石訪蓬萊<hi>按錢本此題原二首其次作警句云</hi>
<hi>三更日浴咸池水八月潮吞渤海天</hi>
<pb n="KR4h0158_WYG_094-7b"/>
　　知歸菴<hi>為四明董氏作</hi>
衮衮紅塵未息機斯人何事獨知歸青山不辨將來計<lb/>
白髪徒嗟既往非谷口雲霞隨葛屨沙頭魚鳥識荷衣<lb/>
自慚潦倒江湖表猶對旄丘賦式微<lb/>
　　樊口隱居<hi>為武昌李均玉作</hi>
萬里雲霄斂翼回挂冠髙臥大江隈春深門巷先生栁<lb/>
雪後園林處士梅翠擁樊山邀杖屨綠浮湘水映樽罍<lb/>
誰能領取坡仙鶴月下吹簫共往來<lb/>
<pb n="KR4h0158_WYG_094-8a"/>
　　戲贈劉雲翁<lb/>
千金不惜買新聲贏得風流老更成銀甕葡萄浮臘蟻<lb/>
金屏窈窕囀春鶯香凝宴寢頻開席花暗閒房合度笙<lb/>
夜燕未終賓客醉莫將明燭照華纓<lb/>
　　錢塘懷古<lb/>
錢塘佳麗冠南州故國繁華逐水流龍虎已消王霸氣<lb/>
江山空鎖古今愁吳臣廟冷潮喧夜宋主陵荒塔倚秋<lb/>
最是西湖歌舞地數聲魚笛散鳬鷗<lb/>
<pb n="KR4h0158_WYG_094-8b"/>
　　武餘清樂為致仕尹將軍賦<lb/>
汗馬功成即引年登山臨水小遊仙印紋久秘微生綠<lb/>
字韻新成盡入𤣥深造煙霞靈運屐浩歌風月鄂君船<lb/>
貽謀尚有孫吳略膝下時時課一篇<lb/>
　　勉戴𤣥學<lb/>
才名籍甚冠時髦愛爾青年氣獨豪千里共誇騏驥足<lb/>
九苞争覩鳳皇毛月中把桂雲生履天上看花日映袍<lb/>
宦達每由稽古力夜深燈火莫辭勞<lb/>
<pb n="KR4h0158_WYG_094-9a"/>
　　避地<lb/>
避地長年大海東蕭條生事野人同春深耒耜孤村雨<lb/>
日落帆檣逺浦風那得文章偕隱豹聊將音問託歸鴻<lb/>
平生自恨無仙骨五色蓬萊咫尺中<lb/>
　　卜居<lb/>
木石為交不背盟卜居應得愜幽情雨苔蘸水溪魚上<lb/>
風葉墜階山犬鳴習懶已成忘盥櫛避喧漸逺絶逢迎<lb/>
義肥百戰收全勝特為耽詩太瘦生<lb/>
<pb n="KR4h0158_WYG_094-9b"/>
　　題東湖青山寺古鼎銘長老鍾秀閣<lb/>
手開樓閣貯羣經面對湖山衛百靈玉鏡夜寒通沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>
翠屏秋浄倒空青避煙鶴起簷間樹行雨龍歸几上缾<lb/>
我亦逃禪雲水客便應蕭散共松扄<lb/>
　　清勝軒<hi>為姑蘇潤上人作</hi>
繞屋松杉手自栽重隂長日䕶蒼苔一溪窈窕花間入<lb/>
三徑參差竹下開夜半霜鐘寧假莛秋深月鏡本無臺<lb/>
主人定起焚香坐何處扁舟櫂雪來<lb/>
<pb n="KR4h0158_WYG_094-10a"/>
　　悼湖心寺文上人<lb/>
祗林一葉隕秋霜回首滄洲淚兩行几上殘經塵已暗<lb/>
篋中遺稿墨猶香雲迷圓澤三生石月冷維摩十笏房<lb/>
想像清容何處記寒梅幾㸃竹蒼蒼<lb/>
　　逃禪室與蘇伊舉話舊有感<lb/>
不學揚䧺事草𤣥且隨蘇晉暫逃禪無錐可卓香嚴地<lb/>
有柱難擎杞國天謾託丹霞燒木佛誰憐玉露泣銅仙<lb/>
茫茫東海皆魚鱉何處堪容魯仲連<lb/>
<pb n="KR4h0158_WYG_094-10b"/>
　　夢得先妣墓<lb/>
窮冬風雪正交馳獨扣泉扄訪母慈極浦空江泥滑滑<lb/>
荒岡舊隴塜纍纍那知恍惚魂歸夜正是呼號淚盡時<lb/>
孝格皇天吾豈敢聊同烏鳥報恩私<lb/>
　　寄西湖林一貞先生<lb/>
錦繡湖山世絶稀東風不放賞心違芙蓉楊栁臨清淺<lb/>
佛刹仙宫繞翠微画舫載春天上坐紫騮䭾醉月中歸<lb/>
髙情獨有林和靖門掩晴空看鶴飛<lb/>
<pb n="KR4h0158_WYG_094-11a"/>
　　自詠<hi>五首</hi>
一夜西風到海濱樓船東出海揚塵生慚黄歇三千客<lb/>
死慕田横五百人紀歲自應書甲子朝元誰共守庚申<lb/>
悲歌撫罷龍泉劒獨立蒼溟望北辰<lb/>
堂堂至正最多材萬國同文壽域開漠北諸生登第去<lb/>
越南計吏進賢來鳳韶九奏黄金殿鶴駕三朝白玉臺<lb/>
回首黄塵揚碧海五雲無處覓蓬萊<lb/>
千官何處扈宸遊回首風塵偏九州黄竹雪深迷玉輦<lb/>
<pb n="KR4h0158_WYG_094-11b"/>
蒼梧雲斷見珠丘令威不盡去家怨精衛豈勝填海愁<lb/>
大禹胼胝天所眷肯教綸邑久淹留<lb/>
六軍遥駐墨河濆故國丘墟詎忍聞露冷金銅應獨泣<lb/>
火炎玉石竟俱焚虞淵日暮無還景禹穴秋深有斷雲<lb/>
草澤遺民今白髪憑髙無奈思紛紛<lb/>
九鼎神州竟陸沈偷生江海復山林頻繁誰在隆中顧<lb/>
憔悴惟餘澤畔吟齧雪心危天日逺看雲淚盡歲時深<lb/>
百年家國無窮事可得忘機老漢隂<lb/>
<pb n="KR4h0158_WYG_094-12a"/>
　　奉寄王宣慰兼呈九靈先生<lb/>
别館新成足宴遊珊珊環珮總名流獨推南國為髙士<lb/>
共識東陵是故侯天上鸎花三月夢人間春雨五更愁<lb/>
行藏盡付浮雲外爛醉豐年稌黍秋<lb/>
　　山居<lb/>
懶散形骸不自持黄冠聊束鬢邊絲頻來猨鶴渾相識<lb/>
久混龍蛇竟不知養拙最宜情澹泊全生深藉德支離<lb/>
看雲本自忘饑渴况有氷泉與石芝<lb/>
<pb n="KR4h0158_WYG_094-12b"/>
　　逃禪室解嘲<lb/>
久慕陶公臥北窗還從馬祖吸西江掃愁那用千金帚<lb/>
折慢惟瞻七寶幢日晏捲簾延疊嶂雨晴攲枕聽流淙<lb/>
周妻何肉俱無累秪有詩魔老未降<lb/>
　　兵後還武昌<lb/>
亂定還家兩鬢蒼物情人事總堪傷西風古塜遊狐兔<lb/>
落日荒郊臥虎狼五栁久非彭澤令百花今豈杜陵莊<lb/>
舊遊回首都成夢獨數殘更坐夜長<lb/>
<pb n="KR4h0158_WYG_094-13a"/>
　　過九江追悼李子威太守<lb/>
瓣香遥拜九江城太守精神日月明叔姪並歸忠義傳<lb/>
江山不盡古今情潮回湓浦聲猶怒雲起爐峰氣未平<lb/>
生死總魁天下士丈夫端不負科名<lb/>
　　次小孤山<lb/>
峽束千雷怒撃撞危峰屹立壓驚瀧山聨廬霍朝三楚<lb/>
水落荆揚限九江鎮海重闗當第一擎天孤柱故無雙<lb/>
珮環月夜知何處露濕蓬萊玉女窗<lb/>
<pb n="KR4h0158_WYG_094-13b"/>
　　題西圃卷<hi>為蕪湖辛順中作</hi>
坐閲桑田變歸為菽水謀聊從西圃隱少慰北堂憂汲<lb/>
月滄江曉鋤雲沃野秋新蔬和雨摘碩果帶霜收嘉樹<lb/>
巢烏鳥閒庭下白鷗管寧金不顧季路米應求千載誰<lb/>
同調東陵有故侯<lb/>
　　過安慶追悼余文貞公<lb/>
將軍匹馬入舒城撃賊頻煩訓義兵孝以保家忠徇國<lb/>
聚而出戰散歸耕圍侔月暈全無隙捷振天威大有聲<lb/>
<pb n="KR4h0158_WYG_094-14a"/>
遊説飛書徒間諜輸誠仗節愈堅貞雲梯屢郤妖氛豁<lb/>
露布交馳殺氣平千里荆揚憑保障七年淮海賴澄清<lb/>
山深猰㺄殱還出江濶鯨鯢斬更横外援内儲俱斷絶<lb/>
裹瘡飲血獨支撑天昏苦霧埋營壘日落隂風卷旆旌<lb/>
甘與張廵為癘鬼肯同王衍誤蒼生三千將士皆同死<lb/>
百二山河亦繼傾静對風霆思號令遥從箕尾識精誠<lb/>
頌碑不愧詞臣色哀詔偏傷聖主情願為執鞭生不遂<lb/>
臨風三酹重沾纓<lb/>
<pb n="KR4h0158_WYG_094-14b"/>
　　上明州太守茶子俊<hi>還武昌遷葬告牒而作</hi>
漢江東抱楚江流先壠猶餘土一坏廟冷桐鄉耆舊逝<lb/>
田荒栗里子孫愁兵戈隔夢三千里霜露傷心二十秋<lb/>
荒隧天寒烏鳥下空林日落白狐遊碑焚斷石經時變<lb/>
盌出遺金有夜偷過客尚知來下馬僊翁誰復指眠牛<lb/>
擬從樊口遷京口遥别沙頭下石頭髙士束芻思致奠<lb/>
故人惠麥久維舟已知多病垂垂老敢為常貧故故留<lb/>
為政幸逢宗正恕申情當念子平憂劬勞罔報生何益<lb/>
<pb n="KR4h0158_WYG_094-15a"/>
存殁沾恩死必酬願及清明三月節一盂麥飯洒松楸<lb/>
　　採蓮曲<hi>二首</hi>
採蓮復採蓮下有孤鴛鴦秋花不結實夜夜守空房<lb/>
朝採並蒂蓮暮綰同心結不學綠楊枝含嚬送離别<lb/>
　　迎大年椿上人不值暮歸偶成<lb/>
東歸聞道已浮杯力疾逢迎日幾迴何處晩來成誤認<lb/>
風簾竹影月窗梅<lb/>
　　竹枝詞<lb/>
<pb n="KR4h0158_WYG_094-15b"/>
竹雞啼處一聲聲山雨來時郎欲行蜀天恰似離人眼<lb/>
十日都無一日晴<lb/>
　<hi>附</hi>吉雅摩迪音<hi>鶴年長兄</hi>
　　　貽鶴年紙帳<lb/>
誰搗霜藤萬杵勻製成鶴帳逺塵氛香生蘆絮秋將老<lb/>
夢熟梅花夜未分枕上不迷巫峽雨牀頭常對剡溪雲<lb/>
竹爐松火茶煙暖一叚餘清總屬君<lb/>
　　鄂拉實克丹<hi>鶴年次兄</hi>
<pb n="KR4h0158_WYG_094-16a"/>
　　　題九靈山房圖<lb/>
夢裏家山十載違丹青咫尺是耶非墨池新水春還滿<lb/>
書閣浮雲晩更飛張翰見機先引去管寧避亂久忘歸<lb/>
人生若解幽棲意處處林丘有蕨薇<lb/>
　王　逢<lb/>
　　<hi>字原吉江隂人至正中作河清頌臺臣薦之稱疾辭避亂於松之青龍江復徙上海烏涇自號最閒</hi>
　　<hi>園丁藩鎮交辟不就明初録用亦堅辭年七十卒有梧溪集七卷行世</hi>
　　遊崑山懷舊<lb/>
<pb n="KR4h0158_WYG_094-16b"/>
丈夫貴善後事或失謀始桓桓張楚國挺生海陵鄙一<lb/>
門蓄大志羣雄適蜂起𤣥珠探甓社白馬飲浙水三年<lb/>
車轍南北向復同軌量容甘公説情厚穆生醴誓撃祖<lb/>
逖楫竟折孫䇿箠天王詔褒贈守將躬歲祀翼然東昆<lb/>
丘蘭橑映疏綺青蘩春薦豆翠柏寒動棨乾坤宥孤臣<lb/>
風雨猖五鬼銅駝使有覺洊懼臥荆杞<hi>張士誠降元元追封士徳為楚</hi>
<hi>國公廟祀昆山楊廉夫詩所謂先封楚國碑也</hi>
　　過楊員外别業<hi>公名乘字文載濟南人至正十六年不受淮張之辟遂引决焉</hi>
<pb n="KR4h0158_WYG_094-17a"/>
翠羽無深巢麝香無隱穴由來老蚌珠淚泣滄海月於<lb/>
乎楊員外竟類膏自爇憶昨佐南省四境正騷屑朝廷<lb/>
忌朔人軍事莫敢説遂罹池魚禍遄被栁惠黜寄身傍<lb/>
江潭乃心在王室星躔錯吳分氣候乖鄒律天風揺青<lb/>
薲徒步空短髪譙𤣥初謝遣龔勝終守節譬如百鍊鋼<lb/>
不撓從寸折又如合抱松豈藉澗底蘖我時浮扁舟鷗<lb/>
外候朝日荒郊無留景别業自深鬱時清議勸忠公寃<lb/>
果昭晰大名流天地當與河水竭結交卣卓間遺言見<lb/>
<pb n="KR4h0158_WYG_094-17b"/>
餘烈<lb/>
　　往敭名開化二鄉掩骼<lb/>
分藩多賢勞不敏忝賓客雖無官守拘亦復與言責二<lb/>
鄉䖍劉禍慘凄長平厄先王制禮經孟春當掩骼僕夫<lb/>
有難色欵叚纔任䇿駸駸度岡坂𣺌𣺌循藪澤稍稍煙<lb/>
微青歴歴野四白游魂行草上遺老候道側我豈物役<lb/>
徒兹來出心臆皇天久下憫赤子非寇敵鴟鳥何不仁<lb/>
銜啄血更瀝因歌戰城南風悲淚狼籍<lb/>
<pb n="KR4h0158_WYG_094-18a"/>
　　天門行<lb/>
天門髙髙俯四極寸田尺地登版籍澤梁無禁漁者多<lb/>
潮海干戈恣充斥去年官饟私敓攘今年私醝官價償<lb/>
屠燒縣邑誠細事大將<hi>謂博囉特穆爾左丞</hi>不死鯨鯢鄉烹羊椎<lb/>
牛醉以酒腰纒白帶紅帕首定盟㰱血許自新禦寇征<lb/>
蠻復何有國家承平歲月久念女紛紛廹餬口羽林堅<lb/>
銳莫汝攖慎勿輕誇好身手春風栁黄開陣雲號令始<lb/>
見真將軍<hi>博囉特穆爾討方谷真兵敗被執為求招安至正辛卯歲也</hi>
<pb n="KR4h0158_WYG_094-18b"/>
　　宋制置彭大雅瑪瑙酒椀歌周伯温大參徴賦有<lb/>
　　　序<lb/>
　今大尉開藩之三月命部將王左丞晟書使踵海上<lb/>
　招至吳中以予無錫避地説晟勸張楚公歸元擢淮<lb/>
　省都事辭時江浙㕘政周公適涖分省延飲齋閣懽<lb/>
　甚出瑪瑙酒椀曰此彭大雅燕饗舊物子才器足當<lb/>
　之遂引滿酌之再氣酣思湧率爾走筆紀清賞非求<lb/>
　知他人焉歌曰<lb/>
<pb n="KR4h0158_WYG_094-19a"/>
淮藩開吳豪俠滿歌鐘地屬姑蘇館相儒獨為緩頰生<lb/>
笑出彭公瑪瑙椀血乾智伯髏不腥黄玉瑩錯紅水精<lb/>
妖蟆蝕月魄半死虹光霞氣歕且盈隱若陣偃邊將營<lb/>
彭公彭公古烈士重慶孤城亦勞止天忘西顧二十年<lb/>
畆盡東來數千里武侯祝文何乃偉敗由宋祚民今祀<lb/>
太湖底寧魚米豐官廨喜與閒門同酒波盌面動峽影<lb/>
想見師犒飄風中再酌庶沃磥磊胸君不見漢家將軍<lb/>
五郡封班彪天與世史功詩狂昭諫客吳越存心唐室<lb/>
<pb n="KR4h0158_WYG_094-19b"/>
人憐忠嗚呼尚友予豈敢醉墨慘澹雲飛鴻<lb/>
　　七月聞河南平章凶問<lb/>
六月妖星芒角白幾夜徘徊天市側尋聞盗殺李上公<lb/>
窮旅孤臣淚沾臆當時寛猛制萑澤安得受降反受敵<lb/>
上公忠名垂竹帛書生奚為費褘惜東南風動旗黄色<lb/>
蒲稍天馬長依北<hi>壬寅六月田豐王士誠刺殺李忠襄于濟南城下先是庚申君見星變歎</hi>
<hi>曰當損大將馳使戒諭忠襄正此詩所謂妖星芒角也</hi>
　　劉夫人<lb/>
<pb n="KR4h0158_WYG_094-20a"/>
劉夫人至正太尉吳王嬪笄珈車服置弗御澹煙常鎖<lb/>
雙睂春中州援逺敵在目叔貴日驕彊日蹙背城借一<lb/>
王本心狐埋狐搰將軍欲夫人勇决烈女義百口樓居<lb/>
親舉燧片時隂慘萬世生月明風清珮音至君不見男<lb/>
兒成敗古有之孰以楚霸輕虞姬蘇民安得夫人祠烏<lb/>
栖白鳬庶少衰<lb/>
　　寄桃浦諸故知即事<hi>五首</hi>
素癡得名侯君房自享大案焦征羌莫嫌衛旌不舉筯<lb/>
<pb n="KR4h0158_WYG_094-20b"/>
口簡授使多嚴光世間堪鄙是何物糞土之英褌中虱<lb/>
後園石壁倚秋林醉有髫孫旁執筆<lb/>
山牀折足琴暗徽種菊不種西山薇願從漢士碑有道<lb/>
夢逢秦鬼歌無衣閒園不入烟火境巨浸盡漂桃土梗<lb/>
老伴惟餘臥隴雲抱晦含光體常静<lb/>
有章擲還太尉閣有版不受丞相垣南朝天子許謝病<lb/>
竊長木石儀鸞園平生氣節詩千首才非元亞<hi>元遺山</hi>甘<lb/>
劉後<hi>劉静修</hi>素聞魯廟鑄金人晩學程門坐泥偶雙平原<lb/>
<pb n="KR4h0158_WYG_094-21a"/>
裏<hi>新得原名</hi>庶全歸他日壙銘辭大手<lb/>
貴不難得富可嗟二事亦到園丁家雷王藥吏錦襠袴<lb/>
野藤絡樹金銀花園丁横笻坐梧下竊愧長年釋耕者<lb/>
身膏草野身土苴語孫耰耡莫輕把<lb/>
東坡楚頌存虚名止烏作亭<hi>烏涇新作</hi>殊有情枇杷換葉何<lb/>
青青雪中開花來逺馨多仁多核知爾少柏樹根添鄭<lb/>
𤣥草慧海禪師識侯景華容兒女哭劉表如何太白謫<lb/>
仙人竟坐夜郎唐絶徼裁詩寄語多才郎塵間寵辱要<lb/>
<pb n="KR4h0158_WYG_094-21b"/>
相忘霸橋吟興驢背上月盎冰壺虀味長<hi>此原吉戊辰歲即事冩懷</hi>
<hi>寄故知之作蓋絶筆也</hi>
　　小匕首歌<lb/>
水晶生苗月牙直彗芒披雲電流隙蟄蛇斷尾短草間<lb/>
海鶻褪翎霜雪色宋斤魯削讓陗刻金錯錐刀豈其敵<lb/>
吳鴻扈稽飛著體不曾為主開邊鄙嗟兹神物久泥滓<lb/>
用之可以報國士簷氷卓筯日黯空稍玩股掌生雄風<lb/>
鮫魚室臥縞帶影長鈹辟易萬雉墉古昔客揕秦王胸<lb/>
<pb n="KR4h0158_WYG_094-22a"/>
幾仆翠鳳咸陽宫由來意氣泰山重命甘燎毛不旋踵<lb/>
誰隳古制鑄小之佩稱衣冠加珌琫我歌三歎淚滿裾<lb/>
曹鱄豫聶無時無<lb/>
　　夜過蒼墩江隱居<lb/>
白茅蕭蕭風色昏歸人自語烟際村我騎蹇驢童抱尊<lb/>
記得君家忘卻門徑穿竹入背江路傍是梁朝敬宗墓<lb/>
月中對鶴吹洞簫露水琤然落髙樹<lb/>
　　常州江隂再失無錫告警病中自鴻山將遷海上<lb/>
<pb n="KR4h0158_WYG_094-22b"/>
病就山中隱烽催海上舟連城新鬼哭深壁大臣羞赤<lb/>
𤯝纒金火炎風汗馬牛遥占女兄弟先已下長洲<lb/>
　　聞畿甸消息<lb/>
白草生畿甸黄沙走塞庭直憂星入斗兼畏雨淋鈴殿<lb/>
閣餘龍氣衣冠自鵠形吳粳斷供餉隴麥向人青<lb/>
　　得兒掖書時戊申歲<lb/>
客夢躬耕隴兒書報過家月明山怨鶴天黑道横蛇寶<lb/>
氣空遺水春程不見花衰容愧耆舊猶語玉人車<hi>此詩記戊</hi>
<pb n="KR4h0158_WYG_094-23a"/>
<hi>申歲正月洪武改元之年也</hi>
　　宫中行樂詞<hi>二首</hi>
羽獵罷長楊宸遊入未央鸞開雙画扇鶴舞百霓裳玉<lb/>
盞瓊花露金盤紫蔗霜長門誰閉月流影在滄浪<lb/>
芍藥為離草鴛鴦是匹禽君無神女夢妾有楚王心日<lb/>
短黄金屋宵長綠綺琴相將戒霜露拜月繡簾隂<lb/>
　　近故<hi>二首</hi>
近故儒林老於予起歎嗟清秋書柿葉落日賦桃花碑<lb/>
<pb n="KR4h0158_WYG_094-23b"/>
碣留吳滿雲山向越賒多情楚宫月來照未栖鴉<lb/>
近故維揚老威儀本漢官才髙三禮賦心折一泥丸露<lb/>
氣金盤濕簫聲碧落寒空餘茂苑樹鵑血幾時乾<hi>成廷珪寓</hi>
<hi>於維揚卒於至正末年此二詩為成而作</hi>
　　錢塘春感<hi>四首</hi>
紫罽軿車從六龍盡隨仙曲度青空蒼山樓闕旃林裏<lb/>
赤羽旌麾野廟中百姓未忘周大賚成都元有漢遺風<lb/>
流鶯不管傷春恨衝落桃花滿樹紅<lb/>
<pb n="KR4h0158_WYG_094-24a"/>
玉氣凌虚散曉霞虎闈麟閣静烟花中天日月迂黄道<lb/>
滄海風雲冷翠華望帝神遊䕫子國烏衣夢隔野人家<lb/>
當時舉目山河異豈但紅顔泣塞笳<lb/>
周南風俗古衣冠五色雲中憶駐鑾瓔珞檜髙藏白獸<lb/>
蘂珠花發降文鸞河通織女機絲濕雨歇巫娥翠黛寒<lb/>
滿地吳山誰灑淚一江春水獨凭䦨<lb/>
日華初動衮衣明劒佩千官隱繡楹五色黼函開玉座<lb/>
九重湯藥下銀罌書題鳳尾仙曹喜恩浹螭坳學士榮<lb/>
<pb n="KR4h0158_WYG_094-24b"/>
文化有餘戎事略銅駝草露不勝情<lb/>
　　秋感<hi>二首</hi>
紛紛攘攘厭黄巾妖血徒膏草野塵馬化一龍猶王晉<lb/>
楚存三户未亡秦颶風天静浮青海朔漠山髙直紫宸<lb/>
莫為鬼方勞外伐檿弧箕服最愁人<lb/>
南越東吳帶楚皋頻年醉眼送飛毛滄洲露白蒹葭滿<lb/>
甲第秋聲蟋蟀髙九日天涯桑落酒三軍城上柘黄袍<lb/>
試觀漢後詩人作獨覺遺風屬阮陶<lb/>
<pb n="KR4h0158_WYG_094-25a"/>
　　聞鐘<lb/>
苜蓿胡桃霜露濃衣冠文物歎塵容皇天老去非無姓<lb/>
衆水東朝自有宗荆楚舊煩殷奮伐越陀新拜漢官封<lb/>
狂夫待旦夕良苦喜聽寒山半夜鐘<lb/>
　　聞吳門消息<lb/>
百尺齊雲半壁開陪臣猶進九霞杯蓬星氣白干天棓<lb/>
苕水烽青入露臺盡擬田單收故土不期髙幹損雄材<lb/>
淮魚斷信燕鴻隔吳樹蕭蕭葉下來<lb/>
<pb n="KR4h0158_WYG_094-25b"/>
　　無題<hi>五首</hi>
五緯南行秋氣髙大河諸將走兒曹投鞍尚得齊熊耳<lb/>
卷甲何堪棄虎牢汧隴馬肥青苜蓿甘凉酒壓紫蒲萄<lb/>
神州比似仙山固誰料長風掣巨鰲<hi>無題前後十首皆感悼明師入燕庚</hi>
<hi>申北狩之事</hi>
天槍幾夜直鈎陳車駕髙秋重北廵總謂羽林無猛士<lb/>
不縁金屋有佳人廣寒霓仗閒華月太液龍舟動白蘋<lb/>
雪滿上京勞大饗西封華嶽弔秦民<lb/>
<pb n="KR4h0158_WYG_094-26a"/>
白衣<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>渡吳兵赤羽旌旗奪趙營灤水天迴龍虎氣<lb/>
榆林風逐馬駝聲靚妝宫女愁啼竹白髪祠官憶薦櫻<lb/>
猶有燕鷹神不王鴐鵝髙去塞雲平<lb/>
五城月落静朝雞萬竈烟消入水犀椒闥珮琚遺白草<lb/>
木天圖籍冷青藜北臣舊説齊王肅南仕新聞漢日磾<lb/>
天意人心竟何在虎林還控雁門西<lb/>
十載羣雄百戰疲金城萬雉自湯池地分玉冊盟俱在<lb/>
露仄銅盤影不支中夜馬羣風北向當年車轍日南馳<lb/>
<pb n="KR4h0158_WYG_094-26b"/>
獨憐石鼓眠秋草猶是宣王頌美詞<lb/>
　　書無題後凡三首偶感燕太子丹事<lb/>
火流南斗紫垣虚芳草王孫思愴如淮潦浸天魚有帛<lb/>
塞庭連雪雁無書不同趙朔藏文褓終異秦嬰袒素車<lb/>
漆女中心漫於邑杞民西望幾踟蹰<lb/>
塞空霜木抱猿雌草暗江南罷射麛秦地舊歸燕質子<lb/>
瀛封曾畀宋孤児愁邊返照窺墻榻夢裏驚塵䘮韘觽<lb/>
莫䜟白翎終曲語蛟龍雲雨發無時<hi>元世祖聽彈白翎雀曰何其曲終有</hi>
<pb n="KR4h0158_WYG_094-27a"/>
<hi>凄怨之聲乎</hi>
幾年薪膽泣孤嬰一夕南風馬角生似見流星離斗分<lb/>
謬傳靈武直咸京九苞雛鳳冲霄翼三匝慈烏落月情<lb/>
縱少當時趙雲將臥龍終始漢臣名<hi>洪武七年遣瑪勒岱巴柆北歸此詩</hi>
<hi>記其事故有舊歸質子及南風馬角之句明祖封瑪勒岱巴拉為崇禮侯故曰瀛封曾畀宋孤兒也</hi>
　　寄錢泰窩陳雪軒二遺叟<lb/>
天轉雲東上六符有懐無寢枕同孤紫芝隱曲歌商皓<lb/>
烈火殘經補漢儒私地春先梅老發盛隂雷疾草狂蘇<lb/>
<pb n="KR4h0158_WYG_094-27b"/>
祖生遲旦疎殊甚不計中流少一壺<lb/>
　　甲子冬偶書<lb/>
雲東亂定少新知江左書來有跛兒才盡能為文自祭<lb/>
醒狂寧要鍤相隨天家青女催衣急漏水金人上箭遲<lb/>
郤喜故鄉原上樹十年羇羽託深枝<lb/>
　　西厦<lb/>
牀頭鴟臥久空金壁上蝸行尚有琴儒子成名狂阮籍<lb/>
霸才無主老陳琳虹霓氣冠登萊市蝙蝠羣飛顧陸林<lb/>
<pb n="KR4h0158_WYG_094-28a"/>
環海烟沙翻萬鍤連村霜月抱孤衾<lb/>
　　送于子實辟淮閫掾<lb/>
淮海風髙急鼓鼙潁州烽火照淮西餱糧幾道通流馬<lb/>
樓櫓重城望火離星入夜寒芒角動地連秋暝瘴氛低<lb/>
君今掉鞅元戎幙肎慰流亡父老啼<lb/>
　　秋詞<lb/>
香散天街静玉珂露臺風殿夜如何星從河漢澹中落<lb/>
秋在梧桐疎處多鸞影不曾離寶鑑蛛絲先已綴金梭<lb/>
<pb n="KR4h0158_WYG_094-28b"/>
君王繭館詢遺事郤擬鑾車共載過<lb/>
　　贈别浙省和和左丞國寶自常州移鎮徽州三十<lb/>
　　　韻時歲癸巳<lb/>
武德興元運文恬近百年一隅初難作四境遂兵連斧<lb/>
扆朝元早彤弓授命專馮岑材並濟李郭駕争先路入<lb/>
延陵邑星分左轄躔著名黄閣上虚位紫宫前汗血駒<lb/>
千匹跿跔士兩甄帳寒龍守劒城曙虎飛旃跡掃齊門<lb/>
瑟身親楚醴筵慧山屏列野震澤鏡涵天刁斗軍中堠<lb/>
<pb n="KR4h0158_WYG_094-29a"/>
鉏犁亂後田白無遺朽骨青有續炊烟揷羽書閒署封<lb/>
泥詔撫邊陣容催画鼔蠭氣動樓船舊政猶霜肅新安<lb/>
素地偏蜄精嘗感夢帝子或逢仙漆葉雲羞宻茶花雪<lb/>
妬妍誦絃家櫛比冠蓋里班聨鄒魯流風洽甌蠻習俗<lb/>
遷比來疲賦斂况復值戈鋋餼廩官曹待謳歌父老傳<lb/>
挽屯吳幼節總制漢文淵裴度歸休近羊公臥治便鼎<lb/>
彛今燀赫韋布數周旋小閣牛行炙長楸鶻試拳王彛<lb/>
五雜組孫武十三篇區服殘河汴神州巋薊燕殄除纔<lb/>
<pb n="KR4h0158_WYG_094-29b"/>
蚋蠓睥睨滿鯨鱣狂斐言姑及髙明義莫捐憂君尚有<lb/>
疏儻寄麥光牋<lb/>
　　奉寄趙伯器參政尹時中員外<lb/>
詔立淮南省符張閫外兵風雷朝煥發牛斗夜精明參<lb/>
政材超偉元僚器老成武林多樹政禁籞舊蜚英鳳暖<lb/>
文章蔚鯤秋羽翼横天池今並奮嶰管後和鳴地要尤<lb/>
膏沃時危必戰争輔車依海岱衣帶限蠻荆玉葉開王<lb/>
邸烟花匝子城萬艘鹽雪積千里稻雲平織貝殊珍粲<lb/>
<pb n="KR4h0158_WYG_094-30a"/>
紅樓艶曲縈夤縁胥狡黠貨殖駔驕盈汝䘲初萌起河<lb/>
流寖妄行鎮綏增屏翰贊画授權衡愛稼須除螣憐牛<lb/>
貴搏蝱式蛙曾霸主斬馬乃書生青汗三千牘丹心一<lb/>
寸誠相臣連萬騎郡邑望雙旌甓社湖移蚌繰絲井露<lb/>
鯨里無安堵樂野有望塵驚潟鹵烟侵燧孤嫠胆碎鉦<lb/>
五賢迷古轍六詠歇新賡瓦礫皆王土逋逃本爾氓長<lb/>
驅勞組練盡掃愧欃槍喻擬相如檄降懲白起坑䟦胡<lb/>
狼曷備毒尾蠆難攖濟猛收神略疏恩渙寇情佇聞鹿<lb/>
<pb n="KR4h0158_WYG_094-30b"/>
柵下莫作鬼方征回鶻卑唐室天驕撓漢營乾坤一羽<lb/>
扇社稷幾羊羮枤杜交加影芙蓉䮍娜莖超然延爽笏<lb/>
肅若衛寒更慮念真如是功勲孰與京誓清懐晉逖虚<lb/>
左慕齊嬰好定龍蟠價毋登狗盗名石洪重𦙍辟韓愈<lb/>
建封迎故典何其盛斯文與有榮中州襟陜隴上國掖<lb/>
幽并麟閣將來繪雞壇宿昔盟芻蕘言慎擇葵藿義同<lb/>
傾<lb/>
　　和戍婦陳聞雁有感<lb/>
<pb n="KR4h0158_WYG_094-31a"/>
介胄多年蟣蝨生客窗今夜落邊聲螭頭釵子鴛鴦股<lb/>
獨自挑燈萬里情<lb/>
　　雜題<hi>二首</hi>
洄塘昨夜綠波增偶䇿交州鬼面藤一雨百花香洗盡<lb/>
流春矼上立魚鷹<lb/>
紫桐生乳竹含胎草細花幽石徑回獨自去來人不覺<lb/>
茶烟風颺過池臺<lb/>
　<lb/>
<pb n="KR4h0158_WYG_094-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷九十四<lb/>
</p>
<p>
</p>
  </div>
<div>
<head>宋元詩會卷九十五</head> <lb/>
    <p>
<pb n="KR4h0158_WYG_095-1a"/>
欽定四庫全書<lb/>
　宋元詩會卷九十五<lb/>
　　　　　　　　　　　　兵部主事陳焯編<lb/>
　李　祁<lb/>
　　<hi>字一初茶陵人元統元年進士應奉翰林文字歴官江淛提舉丁母憂解職隱居永新山中年七十</hi>
　　<hi>餘卒有雲陽先生集</hi>
　　送非空晦之二上人歸青原<lb/>
青原山氣鬱盤紆去郭連村十里餘洗鉢水香晨粥後<lb/>
<pb n="KR4h0158_WYG_095-1b"/>
讀書燈燼曉鐘初晴天小閣收摩衲暖日輕雲䕶苾芻<lb/>
願得明年筋力健徑尋溪路訪深居<lb/>
　　和鍾德恭見寄<lb/>
江湖風浪日蕭蕭鰍蠏魚蝦亂躑跳諸葛有才終復漢<lb/>
管寧無計謾依遼烟消故國川原浄秋入空山草木凋<lb/>
猶恨歸來相見晩暮雲春樹碧天遥<lb/>
　　和咏海棠韻<lb/>
名花初發愛輕隂翠袖紅妝漸滿林步入錦帷香徑小<lb/>
<pb n="KR4h0158_WYG_095-2a"/>
醉扶銀燭画堂深妖嬈喜識春風面零落愁關夜雨心<lb/>
多幸鳳皇池上客為抽勞思寫清吟<lb/>
　顧德輝<lb/>
　　<hi>字仲瑛一名阿英崑山人輕財結客年三十始折節讀書築别業於茜涇西曰玉山佳處其亭館三</hi>
　　<hi>十六備極瀟灑記必名宿詩必勝流即篆𨽻二三字亦必選當代名筆風流豪賞著稱東南後來罕</hi>
　　<hi>有能繼者</hi>
　　金粟冡中秋日燕集<lb/>
綽山古佳城左股接昆丘水作青龍來九派盤遭週道<lb/>
<pb n="KR4h0158_WYG_095-2b"/>
人金粟冡在彼山之幽團團青桂樹枝葉相蜷樛石削<lb/>
華表立碑刻金窠鎪人身無百年胡乃三彭仇四大偶<lb/>
一失丸丹不能瘳肉血潰臭腐不朽唯髑髏棄之道路<lb/>
傍行者得溺溲狐狸與蠅蚋食嘬紛相讐欲貽後之人<lb/>
以掩面目羞烏兔互出没急行不入郵縱有萬丈繩誰<lb/>
能繫之留暖穴競螻螘凉風滅蜉蝣榮名乃何物汲汲<lb/>
將奚求金谷珊瑚樹天網一夕收美人化黄壤燕子巢<lb/>
空樓大印佩六國散金馳八騶一朝不得志車裂徇九<lb/>
<pb n="KR4h0158_WYG_095-3a"/>
州秦皇與漢武靈藥採仙洲玉棺葬地底金鳬出海陬<lb/>
梨花自寒食夜雨鬼啾啾飛錢化蝴蝶走燐驚鵂鶹混<lb/>
沌鑿不死倐忽何能休丈夫不解事老大傷白頭何如<lb/>
種秫米壓酒日日篘今夕三五夕我已為君謀長缾置<lb/>
十斛百結青絲兜截江取紫蠏攀樹摘紅榴周垣設茵<lb/>
席矮几陳脯脩步登白雲屏待月豁醉眸劃然白蝦蟇<lb/>
抱出黄金毬又若摩尼珠躍出驪龍湫吐吞大地影晃<lb/>
漾東南浮老兔玉杵臼搗作人間秋寶城三千里縮景<lb/>
<pb n="KR4h0158_WYG_095-3b"/>
歸遐摉宫殿魚鱗鶱林木秋雲稠素娥騎彩鸞舞雪翻<lb/>
霓裘手折瓊樹花競拂金精流化為五素芒落我白瑶<lb/>
甌持滿向君語借箸請為籌十載苦國難豪傑紛戈矛<lb/>
鴻門碎玉斗桃園宰烏牛戰血濺野草餓莩填荒溝我<lb/>
時挈妻孥夜汎苕霅舟有兒握兵符承乏萬户侯三年<lb/>
效忠歸身作抱官囚平生萬卷書怒焚遭鬱攸廬墓讀<lb/>
内典守節事清修親友散如雪雲樹空悠悠獨爾數君<lb/>
子艱棘見何由今聞王師出卒伍皆兜鍪弄刀走官馬<lb/>
<pb n="KR4h0158_WYG_095-4a"/>
千里風颼颼桓桓李將軍大旗画蚩尤去秋奪汴城今<lb/>
復追大酋屯兵泗水上添竈扼賊喉東南貢米粟連綱<lb/>
起歌謳我曹幸無恙坐見恢皇猷酒旗指南斗今兹會<lb/>
綢繆請起各稱壽我亦相勸酬羣才盡敏捷用作釣詩<lb/>
鈎青山忽大笑此意君知否呼童酌大白酹此土一坏<lb/>
他時蓋棺了神隨和氣遊申挿空中華撒手鞭蒼蚪東<lb/>
海招若士西池訪阿緱共看麻姑爪當座劈箜篌不必<lb/>
兒女淚暗灑窀穸愁達哉司空圖吾今乃其儔大書勒<lb/>
<pb n="KR4h0158_WYG_095-4b"/>
崖壁永絶生前遊<lb/>
　　次周履道韻<lb/>
夜泊石湖湖水傍芙蓉露白蒹葭蒼画船酒行飛急觴<lb/>
美人羅袖隨風揚長檠翠幙髙髙張浩歌起坐秋夜凉<lb/>
明月已在天中央大星小星光煜煌酒酣不記過船去<lb/>
但聽秋聲響疎雨夢中化作蝴蝶飛飛入花間向春語<lb/>
鄰雞喔喔東方曙船尾浪花風起舞為君起和夢中詩<lb/>
水氣如煙度秋渚<lb/>
<pb n="KR4h0158_WYG_095-5a"/>
　　天寶宫詞寓感<hi>四首</hi>
蓮花池畔暑風凉玉竹迴文寶簟光貪倚画屏調翡翠<lb/>
誤開金鎖放鴛鴦輕綃披霧誇新浴墮髻攲雲衒晩妝<lb/>
笑指女牛私語處長生殿下月中央<lb/>
虢國來朝不動塵障泥一色繡麒麟朱衣小隊髙呵道<lb/>
粉筆新圖徧寫真寶雀玉蟬簪翠髻銀鵝金鳳踏文茵<lb/>
一從羯鼓催春後不信司花别有神<lb/>
五王馬上打毬歸贏得宫花獻貴妃樂起閤門邊奏少<lb/>
<pb n="KR4h0158_WYG_095-5b"/>
禍因臺寺諫書稀侍兒隨幸皆頒紫骰子䝉恩亦賜緋<lb/>
姊妹相從習歌舞何人能製柘黄衣<lb/>
宫衣窄窄小黄門躑躅初開賜縹盆夜月不窺鸚鵡冡<lb/>
春風每憶鳳凰園愛收花露消心渴怕解金荷見爪痕<lb/>
只有椒房老宫監白頭一一話開元<lb/>
　　夜宿三塔<lb/>
水落南湖不露沙又牽舫子到僧家春浮大斗娟娟酒<lb/>
寒隔虚櫺薄薄紗半夜檐鈴傳梵語一林江月照梅花<lb/>
<pb n="KR4h0158_WYG_095-6a"/>
坐來詩句生枯吻指㸃銀缾索煮茶<lb/>
　　自贊<lb/>
儒衣僧帽道人鞋到處青山骨可埋還憶少年豪俠興<lb/>
五陵裘馬洛陽街<lb/>
　　夜坐金粟池上得凉字<lb/>
翠沼新秋浴夜光画闌芳樹發天香西風陣陣廉纎雨<lb/>
荷葉荷花不奈凉<lb/>
　　往鳳陽次虎丘<lb/>
<pb n="KR4h0158_WYG_095-6b"/>
栁條折盡尚東風杼軸人家户户空秪有虎丘山色好<lb/>
不堪又在客愁中<lb/>
　黄公望<lb/>
　　<hi>字子久自號大癡常熟人徙富春天姿孤髙少有大志試吏弗遂乃隱西湖筲箕泉歸富春年八十</hi>
　　<hi>六而終子久博通今古詩傚晩唐而画直接武闗仝焉</hi>
　　和鐡厓竹枝詞<lb/>
水僊祠前湖水深岳王墳上有猿吟湖船女子唱歌去<lb/>
月落滄波無處尋<lb/>
<pb n="KR4h0158_WYG_095-7a"/>
　　和竹所詩奉柬顧仲瑛<hi>二首</hi>
花檻香來風入座雕籠影轉月穿櫺鉤軒平野連天碧<lb/>
排闥遥山隔水青<lb/>
竹裏行厨常准備濁醪不用惱比鄰文章尊俎朝朝醉<lb/>
花果園林處處春<lb/>
　王　䝉<lb/>
　　<hi>字叔明吳興人趙松雪之甥画山水師巨然得外氏法為文章不尚矩度揺筆數千言可立成隱於</hi>
　　<hi>黄鶴山自號黄鶴山樵人亦以此稱之元末官理問入明為泰安州知州坐黨禍而死</hi>
<pb n="KR4h0158_WYG_095-7b"/>
　　登泰山<hi>有引</hi>
　余過奉髙謁嶽祠見郝伯常三詩刻於廡下明日登<lb/>
　日觀峰下瞰滄海塵世蒼茫青徐在袵席間耳因成<lb/>
　此詩以補郝公之所未道者云<lb/>
飛仙挾我遊天門足躡萬壑雲雷奔凌虚直上數千尺<lb/>
適見混沌分乾坤鉅鼇左折蓬萊股鯨波東注扶桑根<lb/>
地髙俯瞰滄海日天近仰叩清都閽古帝何年闢下土<lb/>
九㸃青煙散寰宇翠旍孔蓋此登封盛徳神功照今古<lb/>
<pb n="KR4h0158_WYG_095-8a"/>
人間瞬息三萬年七十二君何茫然秦皇漢武踵遺躅<lb/>
鏤玉坎瘞山之巔金宫翠陛苦不樂遣使碧海求神仙<lb/>
羲和龍轡不稍貸豈料海水成桑田試向封中一回首<lb/>
六合坱莽空雲煙千秋誰識當時事五松大夫知此意<lb/>
巖前長揖大夫松數子胡廼干秦封髙標直下魯連節<lb/>
避世不及商山翁雪髯霜幹如屈鐵濤聲瑟瑟吟悲風<lb/>
松本無心偶然耳人情好惡多彌縫欲傾箕潁一瓢水<lb/>
為汝浄洗羞慚容為君解嘲君勿怒萬事轉首成虚空<lb/>
<pb n="KR4h0158_WYG_095-8b"/>
帝子絳節朝丹穹神靈婀娜羣仙從嘘呵紫燄開芙蓉<lb/>
光景上屬超鴻濛玉女夜降騎青龍鸞匏鳳笙聲嗈嗈<lb/>
霓裳舞袖飄長虹瓊音間作鳴絲桐白露清謡曲未終<lb/>
冷風命駕歸崆峒千峰萬峰浸明月恍惚身在瑶池宫<lb/>
明朝稽首下山去翠幙突兀青霞中<lb/>
　　客中感懷<lb/>
十年踪跡厭紅塵功業無成白髪新夢裡不知身是客<lb/>
覺來惟有影隨身夕陽衰草梁園暮細雨閒花楚水春<lb/>
<pb n="KR4h0158_WYG_095-9a"/>
馬足經行今幾度溪山應笑未歸人<lb/>
　　閒適<lb/>
綠楊堪繫五湖舟袖拂東風上小樓晴樹逺浮青嶂出<lb/>
春江曉帶白雲流古今我愛陶元亮鄉里人稱馬少游<lb/>
不負平生一杯酒相逢花下醉時休<lb/>
　　宫詞<lb/>
南風吹斷採蓮歌夜雨新添太液波水殿雲廊三十六<lb/>
不知何處月明多<hi>仁和俞友仁見此詩歎賞曰此唐人得意句也遂以其妹妻之</hi>
<pb n="KR4h0158_WYG_095-9b"/>
　　過姑蘇<lb/>
山圍平野綠煙中江葦蕭蕭兩㟁風誰種闔閭門外栁<lb/>
年年飛絮入吳宫<hi>門一作域</hi>
　潘　純<lb/>
　　<hi>字子素廬州人少有俊才遊京師一時文學貴介争延致之毎宴集輒云潘君不在令人無歡至正</hi>
　　<hi>間御史大夫納琳開行臺於紹興其子昻阿紿執同知圖沁子素實為畫計乃未幾子素亦罹害焉</hi>
　　送杭州經歴李銓代歸<lb/>
東家老人語且悲衰年却憶垂髫時王師百萬若過客<lb/>
<pb n="KR4h0158_WYG_095-10a"/>
青蓋夜出民不知巷南巷北癡兒女把臂牽衣學人語<lb/>
髙樓急管酒旗風小院新聲杏花雨北來官長能相憐<lb/>
民間蛺蝶飛青錢黄金白璧䭾西馬明珠紫貝輸南船<lb/>
繁華消歇如翻掌官中賦斂年年長里巷蕭條去不歸<lb/>
華屋重門結蛛網語終嗚咽不欲聞道傍狼虎方紛紜<lb/>
麒麟鳯皇那復得使我益重髯參軍參軍在官近一考<lb/>
素髪蕭蕭坐成老上官掣肘下吏罵賴有閭閻獨稱好<lb/>
杭州公事天下繁大才處决無留難參軍累官日益貴<lb/>
<pb n="KR4h0158_WYG_095-10b"/>
何術可使斯民安<lb/>
　　岳王墓<lb/>
湖水春來自綠波空林人迹少經過夜寒石馬嘶風雨<lb/>
日落山精笑薜蘿江左長城真自壞鄴中明月竟誰歌<lb/>
惟餘滿地萇𢎞血芳草年深碧更多<lb/>
　　錢塘懷古<lb/>
海門寒日淡無輝偃月堂深玉漏稀萬竈貔貅江上老<lb/>
兩宫環珮月中歸内園羯鼓催花發小院珠簾看雪飛<lb/>
<pb n="KR4h0158_WYG_095-11a"/>
遺恨至今猶未了至尊行酒着青衣<lb/>
　　館娃宫故址<lb/>
苧蘿雲物媚修容玉燕金鸞送入宫吳下諫臣終受戮<lb/>
越中國史不言功烏啼月落霜初曉鹿走春風草亦空<lb/>
香徑屧廊隨世換倚巖惟有寺樓紅<lb/>
　　送金谿道士南歸<lb/>
南州髙士芰荷衣賣藥都門盡不知手種谿頭千樹杏<lb/>
花開正是到家時<lb/>
<pb n="KR4h0158_WYG_095-11b"/>
　　和鐵厓竹枝詞<lb/>
雲髻髙梳鬢不分埽除虚室事元君新糊白紙屏風上<lb/>
盡画蓬萊五色雲<lb/>
　　題宋髙宗劉妃圖<lb/>
秋風落盡故宫槐江上芙蓉並蔕開留得君王不歸去<lb/>
鳳凰山下起樓臺<lb/>
　　題趙子固画蘭<lb/>
江上青山日欲晡幽花小紙墨模糊華清宫殿生秋草<lb/>
<pb n="KR4h0158_WYG_095-12a"/>
零落滕王蛺蝶圖<lb/>
　陳　基<lb/>
　　<hi>字敬初臨海人少與其兄褧受業於黄溍遊京師授經筵檢討因為人草諫章得罪引避歸里值南</hi>
　　<hi>州用兵起為樞宻府都事轉江淛行省郎中以本職參張士信軍事遷學士院學士明初召入預修</hi>
　　<hi>元史賜金而還</hi>
　　秋懷<hi>二首</hi>
梧桐墮金井寒螿栖露叢離居在萬里一夕生秋風秋<lb/>
風忽已暮離居邈何處獨寐在重幃相從乃中路<lb/>
<pb n="KR4h0158_WYG_095-12b"/>
秋水不可涉美人安得從眷彼芙蓉花盈盈秋水中非<lb/>
無舟與楫所畏蛟與龍臨流不能采零落委芳叢<lb/>
　　寄姚子章<lb/>
聞君又作錢塘客多在青樓少泉石佳人姓蘇名小小<lb/>
占斷西湖好春色沙棠為舟桂為槳驚起鴛鴦飛兩兩<lb/>
有時醉倒百花間不記六橋新月上行樂須當少壯時<lb/>
英雄自古皆堪悲歸來莫負張京兆鸚鵡窗間喚画睂<lb/>
　　羣珠碎傷吳帥潘元紹衆妾作<hi>潘七妾皆青年絶色善纂組歌詞因</hi>
<pb n="KR4h0158_WYG_095-13a"/>
　　　<hi>潘出軍恐致疑皆自經</hi>
繡紋刺綺春纎長蘭膏鬌鬢瓊肌香芳年艷質媚花月<lb/>
三三兩兩紅鴛鴦翠靴踏雲雲帖妥海棠露濕胭脂朶<lb/>
冶情紛作蝶戀春新曲從翻玉連瑣画堂銀燭天沈沈<lb/>
揚睂一笑輕千金明珠買得綠珠心欲揮魚腸掃妖彗<lb/>
主君勿疑心似醉一宵痛撃羣珠碎門前鐵騎嘶寒風<lb/>
竒勲解使歸元戎<lb/>
　　謝從義㕘軍自京還言危中書見問且訝無書因<lb/>
<pb n="KR4h0158_WYG_095-13b"/>
　　　寄謝<lb/>
參軍過我夷白菴為言廊廟髙巖巖故人誰為國柱石<lb/>
臨川先生危大參猥䝉問及且見訝十載尺書無一緘<lb/>
憶昔相從客燕趙削去崖岸無猜嫌辱陪五更佐三老<lb/>
勸講六經陳二南御史不容丞相忌司𨽻側目宫臣讒<lb/>
脱身黨籍走吳楚託跡丘園求孔𣆀孰令展禽三見黜<lb/>
自分嵇康七不堪平生不解帶刀劍晩歲强使嫺韜鈐<lb/>
髀消怕騎將軍馬面皺羞着從事衫折衝師旅非夙習<lb/>
<pb n="KR4h0158_WYG_095-14a"/>
奔走戎行真可慚危言重畏速官謗微祿不逮供親甘<lb/>
慰情屢抱鞶絲女與國未辦添丁男胡為長年在道路<lb/>
席不暇暖突不黔幾回乞身向藩省未許曝背歸茅檐<lb/>
終當投劾謝寮友徑去結屋依山嵐鄙夫出處蓋如此<lb/>
為報先生聊口占先生事業則異是論道經邦民具瞻<lb/>
早令四海偃兵甲盡遣百姓趨農蠶時和歲豐我所願<lb/>
功成身退公當諳他年若訪赤松子一笑相逢掀紫髯<lb/>
　　新郭<lb/>
<pb n="KR4h0158_WYG_095-14b"/>
扁舟夜泊新郭市石湖水深清且泚長笑一聲天地秋<lb/>
萬壑驚風泣山鬼匡廬生玉山子意氣相傾誓終始呼<lb/>
童沽酒烹錦鯉醉入蘆花月如水周郎放歌踏船尾我<lb/>
亦和之聲亹亹明月照我心秋水洗我耳富貴亦何為<lb/>
人生行樂爾城中黄塵眼為眯安得置我丘壑裏<lb/>
　　送庸田司寶惟善經歴<lb/>
籍甚中朝彦翩然萬里情禮從蓮幕重詩到水曹清未<lb/>
雪辭吳會先春入薊城殷勤黄閣老能不問蒼生<lb/>
<pb n="KR4h0158_WYG_095-15a"/>
　　闞鄉驛用故翰林宋顯夫韻<lb/>
為問西來使長安去幾何檄書飛僰道征戍動交河鸚<lb/>
鵡承恩舊葡萄入貢多平生二鳥賦感慨未能磨<lb/>
　　寄玉山人兼柬匡廬外史<lb/>
美人不見已三月日日相思賦角弓興發頗疑詩有助<lb/>
憂來翻訝酒無功未須結客遊樊上却儗移家住瀼東<lb/>
與報匡廬于外史新醅宜壓茘枝紅<lb/>
　　笠澤有懷<lb/>
<pb n="KR4h0158_WYG_095-15b"/>
碧梧翠竹鬱參差艾納流薰繡幕垂瓊管隔花聞度曲<lb/>
画屏燒燭看圍碁坐延太乙青藜杖倒著山公白接䍦<lb/>
何日綵舟還蕩槳為判痛飲習家池<lb/>
　　别後聞入杭賦寄<lb/>
栁洲寺下絲竹繁蘇小墓邊風日暄天開十里水如鏡<lb/>
雨過六橋花欲言画船夜聽孤山鶴鐵笛曉驚西竺猿<lb/>
歸來相遲桃源上為唱竹枝傾綠尊<lb/>
　　偶成<hi>二首</hi>
<pb n="KR4h0158_WYG_095-16a"/>
武陵溪水碧灣灣窈窕幽期不可攀戴勝桑間飛自得<lb/>
王睢洲上語相闗歌成桃葉臨流和采得蘋花帶月還<lb/>
見説茘枝漿已熟不分涓滴到人間<lb/>
南州五月尚兼衣白苧窗間未脫機青李來禽書不至<lb/>
茘枝盧橘賦多違水晶簾箔圍晴晝艾納罏薰逗夕霏<lb/>
為問上都城裏客菖蒲花發幾時歸<lb/>
　　賦楊花<lb/>
巷南巷北晝㝠㝠揺蕩春風未肯停薄命不禁巫峽雨<lb/>
<pb n="KR4h0158_WYG_095-16b"/>
前身曾化楚江萍已於謝女詩中見更向劉郎曲裏聽<lb/>
腸斷不堪回首處並人飛過短長亭<lb/>
　　次錢伯行韻<lb/>
五月東林水竹凉新荷葉小栁絲長且臨大令鵝羣帖<lb/>
不戀尚書雞舌香楚客謾誇千樹橘杜陵共愛百花莊<lb/>
滿天風露枇杷熟歸奉慈親取次嘗<lb/>
　　次韻答秦文仲郭羲仲聨句見寄<lb/>
客路尋常江海上春光强半雨聲中習池無酒醉山簡<lb/>
<pb n="KR4h0158_WYG_095-17a"/>
蓮社有心期逺公香燼旋温婆律火茶煙輕颺石楠風<lb/>
不因二仲聨詩至安得從容一笑同<lb/>
　　春日邵氏園池<lb/>
寂寞園林帶夕暉昔年曾此戀芳菲桞塘水暖鴛鴦浴<lb/>
花徑風酣蛺蝶飛蔓草拂衣人不剪画梁無主燕空歸<lb/>
洛陽池館闗興廢我欲春山賦采薇<lb/>
　　寄沈仲説<lb/>
野人籬落並江濆竹裏流泉竹外雲好學槖駝惟種樹<lb/>
<pb n="KR4h0158_WYG_095-17b"/>
莫誇司馬最能文小橋斜接漁樵路落日争呼雁鶩羣<lb/>
獨憶咏歸亭上客久留城府思紛紛<lb/>
　　淮隂雜興<hi>二首</hi>
千里相逢淮海濱一枝誰寄嶺梅春老來易感山陽笛<lb/>
年少休輕跨下人失侣雁如秦逐客畏寒花似楚遺民<lb/>
每過百戰瘡痍地立馬西風為損神<lb/>
落木蕭蕭雁度河西風嫋嫋水增波甘羅營裏秋聲急<lb/>
韓信城頭月色多淮市有魚聊可食楚山無桂不須歌<lb/>
<pb n="KR4h0158_WYG_095-18a"/>
古今無限闗心事付與當年春夢婆<lb/>
　　二十九日至淮安城南十五里述懐<lb/>
欲向江湖覓釣磯此心長與事相違添丁未辦盧仝計<lb/>
算老空知伯玉非淮甸草肥宛地馬楚州人着漢宫衣<lb/>
將軍奏罷平西捷還許山翁倒載歸<lb/>
　　分省諸公邀遊西湖宴樂<lb/>
湖上相逢宴屢開紫薇花下釣舟來水光釀綠凝歌袖<lb/>
山色分青入酒杯蛺蝶影隨羅扇動琵琶聲逐画船回<lb/>
<pb n="KR4h0158_WYG_095-18b"/>
獨憐英骨埋芳草南拱枝頭蜀鳥哀<lb/>
　　綠波亭<lb/>
眼明忽見此亭新公子詩成思入神坐愛澄波千頃綠<lb/>
夢回芳草一池春每煩鸚鵡留佳客欲採芙蓉寄逺人<lb/>
燕子不來秋巳暮倚欄無語獨逡巡<lb/>
　　秋日雜興<lb/>
一夜西風木葉飛画梁落月淡餘輝銀燈夜照還家夢<lb/>
金剪秋裁寄遠衣霜信早隨新雁去素書深訝故人稀<lb/>
<pb n="KR4h0158_WYG_095-19a"/>
無因為謝東曹掾鱸熟蓴香莫便歸<lb/>
　　八月十三夜泛姚江城<lb/>
画船撾鼓唱回波皓齒青娥不用歌好月愛看輪未滿<lb/>
清秋莫問夜何如明將織女機絲動寒恐嫦娥白髪多<lb/>
天上清光應更足羽衣安得共婆娑<lb/>
　劉永之<lb/>
　　<hi>字仲修臨江人幼從父宦遊四方即以嗜學聞長益孳孳汲古與同郡楊伯謙彭聲之諸賢互相鏃</hi>
　　<hi>礪其文有唐宋大家之風宋景濂雅愛其人與文見諸所贈詩中嗣子劉奉獲罪縣官竟籍其家以</hi>
<pb n="KR4h0158_WYG_095-19b"/>
　　<hi>富累身視唐陳子昂得禍相同為可歎也</hi>
　　茅屋讀書圖<lb/>
峨峨蒼山白雲冒之靈液湥漉瀉為清漪帶我林薄環<lb/>
我蓬茨春日載陽卉木華滋呦呦鳴鹿泛泛浮鷖樂此<lb/>
幽獨理我琴冊嗟彼聖賢遺我令則顧瞻周道零露在<lb/>
草駕言從旃中心懆懆澗有蘭茝山有蕨薇逍遥卒歲<lb/>
皓首為期<lb/>
　　秋懷<lb/>
<pb n="KR4h0158_WYG_095-20a"/>
白日行西陸氣候慘以悽沈沈夜未旦皎皎明月輝寒<lb/>
蛩響隂砌羇鳥鳴髙枝耿耿不能寐攬衣起徘徊天道<lb/>
諒幽逺人理固多違念彼西方人喟然傷我懷翩翩梁<lb/>
間燕矯矯雲中雁南翔復北逝時序倐已換駕言出西<lb/>
郊登髙縱遊觀原野何蕭條流潦方漫漫萇楚有餘悲<lb/>
下泉興永歎安得攜美酒聊以娛今旦幽幽澗裏蘭娟<lb/>
娟常自好秋風厲嚴威零落隨百草芬菲豈不美衰榮<lb/>
順天道嗟我平生友離居心懆懆坐令鬢成素為歡當<lb/>
<pb n="KR4h0158_WYG_095-20b"/>
及早晝夜相代更誰能置懷抱凉飈振庭樹浮雲結重<lb/>
隂中情忽不樂拂几彈鳴琴泠泠多苦調零涙沾衣衿<lb/>
逺懐東都士登彼北邙岑悵然望京洛五噫發哀吟悠<lb/>
悠千載下誰識古人心<lb/>
　　門有車馬客<lb/>
門有車馬客駕言發西京備諳興廢事具識治亂情天<lb/>
子既神武儲君復神明鐘鳴啟雙闕王侯方雁行要途<lb/>
無貴戚宻地有寒英懐柔建六典戡强用五兵西伐踰<lb/>
<pb n="KR4h0158_WYG_095-21a"/>
蔥嶺東征際滄溟北盼讋沙漠南顧定儋瓊金圖啟天<lb/>
秘銀甕發地靈八表既蕩一九有悉來庭鄙人值陽九<lb/>
嗟與厄運并慷慨攜客歎矯首晞太平<lb/>
　　翠屏山房為羅伯綱賦<lb/>
結構依茂林開軒面青嶂浮嵐變朝采宿雨經池上春<lb/>
陽正和煦生意日條暢徑草綠已繁臯蘭葉初放脩翰<lb/>
摩煙霄游鱗泳清漲動息皆自然至理妙無象遺紛便<lb/>
静觀寂寞諧所尚偃仰丘壑間中情無得䘮<lb/>
<pb n="KR4h0158_WYG_095-21b"/>
　　題匡山石室<lb/>
羣山争盤紆衆壑盡奔放中峰最竒絶直立數千丈危<lb/>
構倚石壁面勢極𢎞敞心神坐超忽雲雨接惝怳山色<lb/>
晩更佳泉聲静逾響猶言最絶頂臨眺極所往欲窮千<lb/>
里目更試九節杖<lb/>
　　楊𢎞中藥室<lb/>
秉志慕冲澹息迹在丘園閒庭徧芳草髙窗見逺山采<lb/>
苓陟松逕煮术散榆煙董生垂往躅嵇子有遺編神宇<lb/>
<pb n="KR4h0158_WYG_095-22a"/>
謝氛濁天倪諒斯全惟當振塵服與子共清言<lb/>
　　野老看雲圖<lb/>
文湍激幽澗白雲流逺山偃仰長松下延眺一怡顔清<lb/>
風拂素服瑶花落樹間拾薪青煙際煮苓供晩餐耽此<lb/>
丘中賞竟日未言還<lb/>
　　秋林讀書圖為章光逺賦<lb/>
疏雨稍侵竹輕颸已滿林山窗敞虚寂席户映深沈蠨<lb/>
蛸或陊几蝸牛時觸琴酌酒磐石上把卷髙梧隂披覽<lb/>
<pb n="KR4h0158_WYG_095-22b"/>
未終帙繁思浩盈衿羲皇倐已逺叔季逓荒淫懐哉魯<lb/>
連子輕世有遐心願保金玉體遺以瑶華音行當拂塵<lb/>
服就子碧山岑<lb/>
　　題煙雲臺<lb/>
祠宫儼肅穆靈貺赫然敷藻井垂珠實素壁繪金圖澗<lb/>
長三花樹林栖九子烏遥峰隱殘照丹霞晩漸舒渺然<lb/>
登雲駕誰謂古今殊<lb/>
　　山亭宴坐懷西峰諸友<lb/>
<pb n="KR4h0158_WYG_095-23a"/>
荒溪無來軌山亭迥且深清風左右至夏木靄繁隂飛<lb/>
飛雙珍禽喈喈流好音懐君青霞珮歴亂朱絃琴惟應<lb/>
西峰月可以喻同心<lb/>
　　方壺画軒岐論道圖為道士何仲旭賦<lb/>
彩筆發神祕僊山開画圖靈文隱玉笈石扇啟金樞寤<lb/>
寐軒岐術結交蘇董徒羽服繋蘿帶笻杖縣藥壺行當<lb/>
謝塵服從子崑崙墟<lb/>
　　雪峰詩為蜀人賦<lb/>
<pb n="KR4h0158_WYG_095-23b"/>
岷峨鎮坤維上有太古雪寒光萬壑連皓采千峰列石<lb/>
竇玉泉生琪樹瑶華結拄笏面嶙峋中懐共髙結<lb/>
　　山澗讀易軒<lb/>
環環碧澗連靡靡蒼山屬初日照林端春餘鳴布榖松<lb/>
深有去雲苔静無來躅獨把一編書時向窗間讀<lb/>
　　海屋為蕭君賦<lb/>
結屋青海上弄影蒼江涯手持翡翠竿誤拂珊瑚枝龍<lb/>
嘘春霧合鶴度曉雲垂弱流幾清淺為書報安期<lb/>
<pb n="KR4h0158_WYG_095-24a"/>
　　題枯林蘭<lb/>
猗蘭生逺壑葳㽔粲玉芳白露漙夕景光風轉朝陽吹<lb/>
簫望澧浦鼓枻向沅湘何以貽逺者徘徊雙鳴璫<lb/>
　　同劉伯髙分韻得羽字<lb/>
僧居謝煩燠蕭條對疎雨碧甃躍金鱗石梁散文羽水<lb/>
氣暗浮窗林煙細縈樹忽憶掉觥船牽荷弄秋渚<lb/>
　　贈友人之章貢<lb/>
秋雨正㝠㝠秋風何淅淅對酒送行人憂思坐填積黄<lb/>
<pb n="KR4h0158_WYG_095-24b"/>
鵠不可馴飛蓬易相識幾日對崆峒滄洲渺難極<lb/>
　　黄士一為余作墨梅效隂何體<lb/>
朝陽耀白雪微月照寒泉玉環承佩結明珠綴組連不<lb/>
愁歌吹闋已向画圖傳詎是揚州郭偏䝉何遜憐<lb/>
　　為潘仲翬題定使君所贈馬郎中画鶴<lb/>
郎中画鶴稱第一江海十年多見之蘭皋明月照獨舞<lb/>
雪影參差風倒吹滄洲𤣥圃三山上琪樹金芝日應長<lb/>
萬里懐歸惜羽毛中宵怨别流孤響通泉素壁久漂零<lb/>
<pb n="KR4h0158_WYG_095-25a"/>
忽見新圖百感并華亭舊歎傷心切赤壁扁舟入夢驚<lb/>
綠錦池邊飼秋雨驃騎多情每同賦相思欲報故人知<lb/>
為傳一札東飛去<lb/>
　　田園幽隱圖<lb/>
我家清江縣城北竹梁花埭環深宅鄰屋分燈夜讀書<lb/>
仙山借鹿春耕石蹤跡年來逐轉蓬萬事驚心舊業空<lb/>
無錢買山惟愛画坐對新圖如夢中柴門茂樹雅相向<lb/>
野水山橋接空曠雨足沙田野犢閒風回茅屋荒雞唱<lb/>
<pb n="KR4h0158_WYG_095-25b"/>
隔林炊黍起新煙接竹穿籬引澗泉傍隄楊栁皆新種<lb/>
近舍松枝不記年<lb/>
　　題傅商翁觀松瀑圖<lb/>
山風蕭蕭晝寂歴長松落落倚絶壁紫煙乍留青葢中<lb/>
瀑布迸落蒼厓石山中之人形骨清幅巾藜杖時獨行<lb/>
溪迴陡絶去無路坐撫瑶琴摹澗聲我亦平生慕真賞<lb/>
十年誤落江湖上故山蕭條久不歸夜雨秋衾夢長往<lb/>
人生適意無是非雲林久與幽人期九節預裁青竹杖<lb/>
<pb n="KR4h0158_WYG_095-26a"/>
明朝試拂薜蘿衣<lb/>
　　送羅與敬歸西昌<lb/>
石龍磯畔多芳草遊子憶家春已老水北楊花撲地飛<lb/>
旁人謾道飛花好愛子不忍别送子到水濆青天孤影<lb/>
飛黄鵠落日長風吹斷雲朝發銅塘津暮宿青泥渡帆<lb/>
過孝通祠漸是西昌路金魚洲逺樹青青三顧浮煙生<lb/>
杳㝠石扶壊道通髙閣水齧危沙見古城君家正在一<lb/>
方住獨有園廬俯江渚昨夜深閨夢逺人相思定倚櫻<lb/>
<pb n="KR4h0158_WYG_095-26b"/>
桃樹<lb/>
　　行路難<lb/>
涉水多蛟龍䟦山多猛虎荒城荆棘上參天大澤脩蛇<lb/>
横草莽百里慘黯無人烟驅車暝行陷泥滓前車軸折<lb/>
後車來行人不覺旁人哀眼前道路已如此何况太行<lb/>
髙崔嵬為君歌路難請君試一聽位髙金多豈足貴擊<lb/>
鐘鼎食未是榮東溝水流西溝涸昨日花開今日落世<lb/>
事榮枯反覆手七尺之軀安所託古來賢達人與時同<lb/>
<pb n="KR4h0158_WYG_095-27a"/>
卷舒龎公鹿門隱馬生鄉曲居款叚聊乘下澤車何用<lb/>
終朝出畏途<lb/>
　　畦樂園<lb/>
郭南抱甕者久與世情疎砌長龍鬚草林開燕尾渠轆<lb/>
轤花下轉萵苣雨中鋤蔗熟能相寄酬君薤葉書<lb/>
　　王若水山水<lb/>
谷口寒潮上厓隂宿霧開石橋通窈窕金棧寄崔嵬樹<lb/>
暗茅堂閉波明桂楫回山中花落盡為報豫章臺<lb/>
<pb n="KR4h0158_WYG_095-27b"/>
　　溪山漁艇圖<lb/>
夕陽延暮景秋色逺㝠㝠流水雙溪綠寒山九疊青石<lb/>
樓依古木草逕接遥汀釣叟長年在何人問客星<lb/>
　　和楊伯謙韻<lb/>
酌酒長松下垂蘿拂酒杯異禽窺藥鼎乳鹿臥書臺澗<lb/>
水穿林去山雲帶雨回相期同結屋不厭野人來<lb/>
　　贈傅元賓兼謝梁徵士<lb/>
百里訪柴荆秋原獨自行屐沾山雨滑衣染澗雲輕賣<lb/>
<pb n="KR4h0158_WYG_095-28a"/>
卜應潛姓工詩不趂名故人枉書札煩為謝髙情<lb/>
　　玉峽潭陂山莊<lb/>
歲杪涉風烟連村熟芋田路危楓葉斷石險柱根縣鹿<lb/>
柵成山壘漁梁阻澗泉争心逐時化耕鑿喜安然<lb/>
　　經湖口縣<lb/>
古縣開湖口髙檣集㟁隈山從廬阜起江向武昌來近<lb/>
水皆楊栁荒城半草萊客心原自速更遣曉風催<lb/>
　　題方方壺画仁智圖為道士王黙淵賦<lb/>
<pb n="KR4h0158_WYG_095-28b"/>
玉簡神仙記瓊臺羽士家軒窗明日月冠佩剪雲霞白<lb/>
鶴窺殘奕青童掃落花憶曾訪丹術楓逕駐輕車<lb/>
　　周所立江村草堂<lb/>
將軍舊日曾分祿為結茅堂草覆檐過橋栁暗鳥争樹<lb/>
當户花開燕入簾醉書江石嫌雲冷晩飯山苗帶露甜<lb/>
之子多才空白首獨將詞賦擬江淹<lb/>
　　雲臥山房為了上人賦<lb/>
空山雲臥杳難尋惟許人間禮磬音龍起鉢中生片影<lb/>
<pb n="KR4h0158_WYG_095-29a"/>
鶴歸山頂結輕隂化為法雨沾衣濕散作天花遶座深<lb/>
去住了然無定着祇應猛虎識禪心<lb/>
　　仙溪書院為何能舉賦<lb/>
江海歸來兩鬢霜仙源深處築茅堂參差樹映春山逺<lb/>
窈窕橋通碧澗長金櫃蔵書遺鳥跡石田栽玉起虹光<lb/>
只愁來往迷花嶼預擬藤隂問釣航<lb/>
　　山居圖<lb/>
世傳隐處祗空聞草斷行踪路不分鬼谷樹深衣濕翠<lb/>
<pb n="KR4h0158_WYG_095-29b"/>
鳳林芝煖石生雲寒泉叠響清琴調白雪飛花逐劍文<lb/>
已約八公攜手去青岑從此謝囂氛<lb/>
　　淵明入社圖<lb/>
空山樓觀逺蒼蒼路出深深石磴長近瀑飛雲經樹濕<lb/>
穿花流水過橋香髙僧喜識桄榔杖稚子歡迎薜茘裳<lb/>
入社幾時還出社松隂十里到柴桑<lb/>
　　北澗春日<hi>二首</hi>
青松遶舍間幽篁白板扉髙薜茘牆窗曉禽聲荅人語<lb/>
<pb n="KR4h0158_WYG_095-30a"/>
山春蘭氣襍梅香家留渝曲幽居僻草滿臨城舊業荒<lb/>
坐憶交親半淪没不因鳴笛自沾裳<lb/>
喔喔野雞鳴逺樹瑶琴揮罷思愔愔寒凌山色難生態<lb/>
春入溪雲易合隂畬隴夜燒諳土俗州城晝掩識邊心<lb/>
芳皋杜若相將綠偏覺騷人幽怨深<lb/>
　　寄淦川友人<lb/>
廢郭浮烟見綠蕪茅茨星散縣樓孤江連戈舫鳴春鸛<lb/>
樹對寒燈起夜烏古硯自磨銅雀瓦坐氊還叠罽賔毺<lb/>
<pb n="KR4h0158_WYG_095-30b"/>
市南美酒梨花白最憶青絲繋玉壺<lb/>
　　送鎖子堅之袁城<lb/>
雪色征袍拂曙飈宜陽西去思飄飄千峰静對芙蓉幙<lb/>
三峽遥連螮蝀橋櫂得雀舟衝雨緩借來驄馬向春驕<lb/>
青年書記相知久共按秦筝和玉簫<lb/>
　　和楊允恭金明橋晩眺韻<lb/>
楊炯多才愛碧流金明橋上對汀洲日沈水屋蒹葭晩<lb/>
凉入山衣薜茘秋草色淺深行處合嵐光明滅望中浮<lb/>
<pb n="KR4h0158_WYG_095-31a"/>
魚鳬零亂扁舟集渾似東湖釣石頭<lb/>
　　題鄒惟中西樓<lb/>
西樓逺對鼎山斜野客來尋駕鹿車竹嶼暝烟浮翠黛<lb/>
石田秋雨潤銀沙清樽未酌心先醉往事重論鬢欲華<lb/>
肯借溪南三畝宅從君學種邵平𤓰<lb/>
　　題宋能敏青壁軒<lb/>
沓嶂層巒翠幾重神光動處有竒逢霧生深谷蔵𤣥豹<lb/>
泉落隂厓化玉龍丹篆曉書朱露濕碧窗晴對白雲封<lb/>
<pb n="KR4h0158_WYG_095-31b"/>
何時攜我青藜杖結屋來依五粒松<lb/>
　　舟行膠淺晩泊小橋期至豫章而别則咫尺矣即<lb/>
　　　事書懐簡何平子<lb/>
偶遇乘槎侣因辭下澤車客程兼旦暮川路滯風沙石<lb/>
碎愁鵝子汀長怯犬牙急湍騰雪馬淺溜蹙霜花聚舫<lb/>
時連鷁攅篙若鬭蛇去留因地利漂泊任天涯洲指黄<lb/>
牛近山瞻白鶴遐潭烟迷浦溆㟁火識人家繋纜安樁<lb/>
杙偎篷宿葦葭中宵漁響歇向曉雁聲譁忽憶别期促<lb/>
<pb n="KR4h0158_WYG_095-32a"/>
還憐光景賒劍愁分紫氣酒喜酌彤霞坎壈身如寄蹉<lb/>
跎鬢欲華相期何處好勾漏問丹砂<lb/>
　　池閣獨坐懷周伯寜諸公<lb/>
香閣林光合氷簾水霧銷虚池含碧鑑古甃叠青瑶境<lb/>
託祇園迥泉分别圃遥雙桐隂覆地疏竹幹凌霄珍鳥<lb/>
銜珠果金魚䕃翠苕輕颸吹白絮凉露濕紅綃鸚鵡懐<lb/>
深酌箜篌想緩調含情託柔翰幽賞憶清杓<lb/>
　　綠錦池為定侯賦<lb/>
<pb n="KR4h0158_WYG_095-32b"/>
官沼湛芳泉紅櫳照綺錢藻絲翻玉鯉栁葉曳金蟬日<lb/>
䕶瑰文麗雲迴碧甃圓凌波乘洛佩向月映湘弦樹影<lb/>
浮觴近花隂列籍連鑑湖賓客在共賦綠荷篇<lb/>
　　新歲有感寄柬席煥章胡居敬<lb/>
積雪蒼茫裏寒山慘淡中艱難經日别漂泊此時同筋<lb/>
力年非壯詩書道未通狼烟春戍火禽語夜溪風心似<lb/>
西橋水滔滔日向東<lb/>
　　望香爐峰讀孟浩然詩因述<lb/>
<pb n="KR4h0158_WYG_095-33a"/>
移櫂望廬阜香爐舊識名鳥飛千嶂碧日静片雲青垂<lb/>
瀑長虹下深溪猛虎行松門通佛宇蘿逕遶檐楹業愛<lb/>
逺公白詩欣孟子清余方謝羈束幸此共芳聲<lb/>
　　酬别宋贊善大夫景濂<lb/>
諸老風流邈不聞誰攜健筆記清芬南宫新賜郎官佩<lb/>
東觀長留太史文<lb/>
　　聽琴圖為周易題<lb/>
韋帶筠冠白<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>衣龍唇鶴足軫文犀試看十指風前遶<lb/>
<pb n="KR4h0158_WYG_095-33b"/>
曲裏時聞烏夜啼<lb/>
　　題郭熙春山<lb/>
紫霧春山綠樹齊水流花嶼亂鶯啼蹇驢烏帽歸來晩<lb/>
恰似成都濯錦溪<lb/>
　　偶題<hi>二首</hi>
烏絲細寫蠶頭篆白紵新裁燕尾衫雨過西軒苔色浄<lb/>
澗中雲影似江帆<lb/>
五粒松交九節蒲銅缾分水浸珊瑚小窗閒度遊仙曲<lb/>
<pb n="KR4h0158_WYG_095-34a"/>
吹徧參差白玉竽<lb/>
　　北澗夏日<lb/>
酒傾蘭勺石泉香衣剪荷盤露氣凉誰料十年江海興<lb/>
閉門疎雨對横塘<lb/>
　　夜宴定侯宅醉中口占<lb/>
麾羽堂中画燭明將軍夜醉水西營青樓小婦新承寵<lb/>
彈得凉州第一聲<lb/>
　<lb/>
<pb n="KR4h0158_WYG_095-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷九十五<lb/>
</p>
<p>
</p>
  </div>
<div>
<head>宋元詩會卷九十六</head> <lb/>
    <p>
<pb n="KR4h0158_WYG_096-1a"/>
欽定四庫全書<lb/>
　宋元詩會卷九十六<lb/>
　　　　　　　　　　　兵部主事陳焯編<lb/>
　戴　良<lb/>
　　<hi>字叔能浦江人少學文於黄栁及余忠宣皆得其指授至正辛丑以薦授江淮等處行中書省儒學</hi>
　　<hi>提舉遭亂避地吳中晩乃挈家泛海訪求豪傑欲有所為卒無所遇明初召至京師將官之以老病</hi>
　　<hi>辭卒於寓舍</hi>
　　山有杞<lb/>
<pb n="KR4h0158_WYG_096-1b"/>
山有杞于吳之里君子至止可以宴喜水有魚于吳之<lb/>
墟君子止居可以宴胥於山於水有軒膴膴何斯違斯<lb/>
莫或遑處于水于山有亭閒閒何斯違斯莫或遑安安<lb/>
其可懐耄將至矣今也不樂嵗月逝矣爰作斯圖式歌<lb/>
且謡願言公退惟以逍遥其樂也哉<lb/>
　　感懷<hi>四首</hi>
杪歲屬揺落青蒲忽青青萌達未幾日大火已南明天<lb/>
運一如是廢興安得停商郊遷夏鼎殷士裸周京冀方<lb/>
<pb n="KR4h0158_WYG_096-2a"/>
既已没亳社亦云平務光直達道敝屣薄時榮<lb/>
𤣥圃有丹木八幹何亭亭光同白玉潤液比碧瑶清不<lb/>
知何年代産此至陽精仙經所嘗言服之可千齡吾將<lb/>
具舟檝涉海掇其英<lb/>
良辰豈長遇隂晦在須臾今日弗為樂明旦恐不如都<lb/>
門多佳麗清囀當座隅促席道平素况有髙士俱列俎<lb/>
過三鼎傾酒盡百壺揮金娛心意慷慨不留儲達人每<lb/>
滔蕩俗士恒自拘白頭懐轗軻撫已一長吁<lb/>
<pb n="KR4h0158_WYG_096-2b"/>
家藏兩寶劍已合雌與雄潛鋒在金匣謂當長相從何<lb/>
言風雨夕化作雙蛟龍一遊吳水西一落豐城東相去<lb/>
邈千里時時氣上衝神物終不隔歲晏會當逢<lb/>
　　贈别汪定海<lb/>
前舟已云發後舟更誰待春事動江皋客愁滿山海别<lb/>
晷只須臾會期知何在亦既違素心安得顔不改<lb/>
　　和淵明連雨獨飲<lb/>
陶翁固貧士異患猶不干公田足種秫亦且居一官我<lb/>
<pb n="KR4h0158_WYG_096-3a"/>
無半畝宅三旬纔九餐况多身外憂有甚饑與寒委懷<lb/>
窮櫩下何以開此顔清風颯然至髙歌吾掩關<lb/>
　　寄宋潛溪<lb/>
孤鴻失儔侣連翩洲渚湄自知羽翮短不與同奮飛寄<lb/>
聲奮飛者當慎子所之烟波渺無從雲路迥難依雲路<lb/>
多鷹隼烟波有虞機<lb/>
　　田居<lb/>
我生非匏𤓰於世可無食躬耕實所慕戮力歸稼穡當<lb/>
<pb n="KR4h0158_WYG_096-3b"/>
春土脉動農事滿阡陌晨興負耒去日入弗遑息我苗<lb/>
今已長我耕有餘隙斗酒勞近隣隻雞餉過客人生但<lb/>
如是亦足慰平昔此意誰復知千載惟沮溺<lb/>
　　節婦操為賈妻作<lb/>
父母嫁妾時遺妾雙鴛綺雙鴛既同生亦復與同死當<lb/>
知妾有夫結言亦如此妾夫今在逺妾身今獨止恐為<lb/>
行露侵莫與雙鴛齒飲恨赴長川川竭恨乃已<lb/>
　　立秋日言懐<lb/>
<pb n="KR4h0158_WYG_096-4a"/>
六龍不可頓四序忽復移氣變感人心愴然已秋時池<lb/>
荷挺素質園葵吐芳㽔豈無一日好不久還當衰覽物<lb/>
惜年邁撫景傷志違日暮坐空堂此懷當告誰<lb/>
　　中秋無酒<lb/>
彼節忽已易吾年信難留含情及𤣥夜逝將秉燭遊皎<lb/>
皎明月光照我城南樓常時猶足賞矧乃當素秋東鄰<lb/>
有美酒飲之袪百憂客途無由得虛使時運流未知明<lb/>
年月還如此夜不既虚行樂志空歎將誰尤<lb/>
<pb n="KR4h0158_WYG_096-4b"/>
　　别宋潛溪<lb/>
昨宵郡齋宿今旦赴行舟官程不敢違可使須臾留掩<lb/>
泣别故交强顔逐前儔未嘗去鄉邑詎能千里遊金陵<lb/>
古帝鄉雄跨東南州至今列甲第奕奕居公侯冠盖若<lb/>
雲擁車馬如川流厚祿不虚授髙才將見收如何獨多<lb/>
念去去懐百憂<lb/>
　　送劉彦英東還<lb/>
轉蓬無定在飄颻將何之未遽離本根賴有回飈吹在<lb/>
<pb n="KR4h0158_WYG_096-5a"/>
昔從一官整駕來南陲何意十載留竟負三年期上有<lb/>
垂白親下有初長兒平生已艱瘁况復當亂離及兹神<lb/>
武師拓地如拾遺遂令客行士秋晏薄言歸慈母既生<lb/>
還弱子亦抱持歌舞入故都志願幸無違鴻鵠遊四海<lb/>
鷦鷯守一枝寧守卑棲分不隨鴻鵠飛<lb/>
　　詠懷<lb/>
少小秉微尚游心在六經苒苒歲年遲乃與塵事㝠入<lb/>
秋多佳日何以陶我情園蔬青可摘新榖亦既升命室<lb/>
<pb n="KR4h0158_WYG_096-5b"/>
釀美酒一壺聊復傾兒女在我側親戚還合并終觴無<lb/>
雜言但説歲功成至樂固如此是外徒營營<lb/>
　　和沈休文雙溪八詠<hi>二首</hi>
秋至愍衰草衰草遍平陸方晨露染黄入夜風銷綠别<lb/>
葉有歸聲故蕊無留馥勁莖忽自摧寒叢竦如束彼物<lb/>
既如斯我年寧不促已失早生榮敢冀晩凋福何當即<lb/>
去兹縱浪從所欲<lb/>
晨征聽曉鴻鴻飛何處所隨陽弱水岸違寒長沙渚冥<lb/>
<pb n="KR4h0158_WYG_096-6a"/>
㝠憶霜羣邕邕呌雲侣固將聨匹儔豈惟念羇旅視夜<lb/>
已昭晳度聲尚悽楚以之頻感觸將何慰艱阻帛書望<lb/>
不來誰知我心苦<lb/>
　　還舊居<lb/>
自我逺行遊故廬今始歸如何廿載間舊事都已非曳<lb/>
杖過比鄰相呼尋故知不見垂白翁但見初長兒我園<lb/>
既稍葺我田亦就治種秫釀美酒拾薪煮豆糜一笑集<lb/>
親朋相從説暌離以之感疇昔俛仰多所悲人生一世<lb/>
<pb n="KR4h0158_WYG_096-6b"/>
中所憂渴與饑力耕給其用此外更何思便當息吾駕<lb/>
皓首以為期<lb/>
　　答李寧之<lb/>
涸鱗思赴海倦翮念歸山如何逺遊客歲久不知還世<lb/>
塗方擾擾豺虎尚為患久嫌軍務勞翻羡為客閒夜雨<lb/>
滴愁夢晨風颯頽年丈夫雖耿介亦或多苦顔而我承<lb/>
結鄰獨喜相追攀未堅金石交已枉瑶華篇時時感嘉<lb/>
貺相視兩悽酸豈不欲為答情深諒難宣<lb/>
<pb n="KR4h0158_WYG_096-7a"/>
　　寄王子充<lb/>
燕燕何從來其羽已差池飛入華堂内意在巢君帷君<lb/>
帷豈不好傷哉非故知引去方未能欲留復迴疑噭噭<lb/>
徒曉風翾翾空暮闈<lb/>
　　城東會飲送王天錫<lb/>
隂崖斂暝霏霜陸耀晴晛蕭蕭落木多綿綿衰草遍開<lb/>
冬感徂物列飲會羣彦美醑溢流霞妍談粲餘絢時髦<lb/>
非我匹清尊豈余戀行矣送將歸悵焉罷歡宴引領阻<lb/>
<pb n="KR4h0158_WYG_096-7b"/>
雲從搔首歎蓬轉<lb/>
　　贈别祝彦明<lb/>
悵望臨荒蹊驅馳騁遐步江紆練月初山標綵霞暮天<lb/>
長路易迷水深舟難渡征人去不息倦僕立相顧此時<lb/>
悲送君安能髪不素<lb/>
　　徐叔度遺紈扇<lb/>
團團七華扇名在制久缺感君裂紈素與䝉卻煩暍入<lb/>
手訝如珪映容疑學月玩之炎氣消握之微風發郤願<lb/>
<pb n="KR4h0158_WYG_096-8a"/>
暑長在無使情暫歇<lb/>
　　治圃<hi>二首</hi>
三春豐雨澤晨興觀我畦嘉蔬有餘滋草盛相與齊戮<lb/>
力治亂穢指景光已西好月因時來歸路杳然迷暮鳥<lb/>
尋舊林晩獸遵故蹊我亦息微勞去去安吾棲<lb/>
長夏罕人事齋居有餘閒北窗多悴物且遂灌吾園攅<lb/>
根既舒達積葉亦蔥芊𤓰瓞繞畦長新葵應節鮮抱甕<lb/>
一回視生意盈化先在我豈不勞即境多所歡悠悠千<lb/>
<pb n="KR4h0158_WYG_096-8b"/>
載間樊生信為賢<lb/>
　　次場口<lb/>
久宦迷故都故都在何處驅車向鄰壤白頭不知路長<lb/>
林日夕行曠野東西顧方逺歎途阻逾近覆心懼豈無<lb/>
入林翮莫與歸飈遇<lb/>
　　望九靈山<lb/>
九靈邈何許連峰髙不極依俙接逺霧仿像起寒色我<lb/>
家是山下别來歲頻易屋廬閒鳥聲冢墓遺獸跡可望<lb/>
<pb n="KR4h0158_WYG_096-9a"/>
不可至空多故鄉憶<lb/>
　　泛海<lb/>
仲夏發會稽乍秋别勾章擬杭黑水海首渡青龍洋南<lb/>
條山已斷北界水何長逺近浪為國周圍天作疆川后<lb/>
偶安恬天吳亦屏藏蕩槳乘月疾挂席逐風揚零露拂<lb/>
蟠木旭日耀扶桑我行無休隙此去何渺茫東海蹈仲<lb/>
連西溟遁伯陽輕名冀道勝重已企時康孰謂情可陳<lb/>
旅念坐自傷<lb/>
<pb n="KR4h0158_WYG_096-9b"/>
　　望大牢山<lb/>
稍入東膠界即見大牢山峰攅侔劒㦸嶂叠類雲烟稜<lb/>
稜挿巨海渺渺漾中川波濤共突兀天日相澄鮮氓居<lb/>
接島嶼觀宇連術阡既館茹芝士亦巢遁世賢客行積<lb/>
昏旦水宿倦舟船兹山思獨往結茅徵願言柁師不我<lb/>
從太息歸中原<lb/>
　　抵膠州<lb/>
舟行無休期晨夜涉風水蹈越歴吳鄉乘楚造齊鄙逼<lb/>
<pb n="KR4h0158_WYG_096-10a"/>
浦波尚險即陸路纔砥依俙見州郭倉皇問官邸土牆<lb/>
訝已頽草屋驚全圯所幸民俗淳稍使客情喜北來既<lb/>
旬月西去尚幾里嚴程謂已近危途方始此沮洳浩茫<lb/>
茫菅茅復靡靡幽燕去斷魂伊洛望心死日暮坐空牀<lb/>
浩然念枌梓<lb/>
　　永樂寺觀先師栁公三大篆及諸石刻泫然賦此<lb/>
舍舟遵微行振衣遊浄域誰知登眺初已動存沒憶大<lb/>
篆揭巍堂古句刻貞石詞翰固留今身世悉成昔筠綠<lb/>
<pb n="KR4h0158_WYG_096-10b"/>
雨新霽山寒窗易夕方懐露電悲何有林泉適<lb/>
　　龜毛廬<lb/>
倦游去朝市委懷在田園既悟執㦸疲益知荷蓧賢夙<lb/>
晨飯牛出夕曛負耒還春作固云力秋斂未盈㕓求贏<lb/>
豈其願拙業乃所安不見龜上毛成氊亦良難<lb/>
　　和陶雜詩<hi>三首</hi>
大鈞播萬類飄忽如風塵為物在世中倐焉成我身弟<lb/>
兄與妻子於前定何親生同屋室處死與丘山鄰彼蒼<lb/>
<pb n="KR4h0158_WYG_096-11a"/>
無私力宵盡已復晨獨有路旁堠長閲往來人<lb/>
羲馭不肯遲榮悴詎可量舉頭望穹昊日月已宿房隕<lb/>
霜凋衆類慘慘未渠央李梅忽冬實又復值愆陽物化<lb/>
茍如此秪亂我中腸<lb/>
朝耕谷口田暮採陌上桑歲晩望有收嗟哉成粃糠白<lb/>
頭去逐食所謀惟稻粱嗷嗷天海際何異雁隨陽昨宵<lb/>
得竒夢可喜復可傷為言東海上卻粒有其方早晩西<lb/>
王母酌以瑶池觴<lb/>
<pb n="KR4h0158_WYG_096-11b"/>
　　和陶擬古<hi>三首</hi>
白日忽已晩流光薄西隅老人閉闗坐慘慘意不舒日<lb/>
月我戸牖天地吾室廬自非奪元化此中寧久居今夕<lb/>
復何夕凉月滿平蕪悠悠望去途歎息將焉如<hi>陶詩何如之如</hi>
<hi>訓作似焉如之如訓作往今人用焉如代何如者皆謬也</hi>
我昔年少時髙視隘八荒惟思涉險道誰能戒垂堂南<lb/>
轅與北軌所歴何杳茫一旦十年後盡化争戰塲豈無<lb/>
英雄士幾人歸北邙撫此重長歎壯志失軒昂斂退就<lb/>
<pb n="KR4h0158_WYG_096-12a"/>
衡宇蹙蹙守一方往事且棄置身在亦奚傷<lb/>
勸君勿沈憂沈憂損天和尊中有美酒胡不飲且歌我<lb/>
觀此身世變幻一何多無相亦無壊信若空中花戚戚<lb/>
以終老君今其奈何<lb/>
　　和陶飲酒<hi>六首</hi>
今晨風日美吾行欲何之平生慕陶公得似斜川時此<lb/>
身已如寄無為待來兹况多載酒人任意復奚疑山顛<lb/>
與水裔一觴歡共持<lb/>
<pb n="KR4h0158_WYG_096-12b"/>
昔出非好榮今處非避喧中行有前訓恐遂墮一偏商<lb/>
於四老人遺之在西山朝歌紫芝去暮逐白雲還當其<lb/>
扶漢儲亦復吐一言<lb/>
三春布陽德萬物發華滋凌霄直微類近亦附喬枝低<lb/>
迷衆無覩髙出乃見竒煌煌九霄中榮夸遽爾為我道<lb/>
似不爾一笑縣吾羈<lb/>
我如北塞駒困此東南道有力不獲騁長鳴至于老冉<lb/>
冉隂陽移萬物遞榮槁既無騰化術此身豈長好一朝<lb/>
<pb n="KR4h0158_WYG_096-13a"/>
委運往恐遂失吾寶何當攜麯君縱浪遊八表<lb/>
靡靡歲云暮此已非吾時浮居執蕩志逝將與世辭破<lb/>
屋交悲風得處正在兹握粟者誰子無煩决所疑道䘮<lb/>
士失已節義久吾欺於心茍不愧窮達一任之<lb/>
我老愛窮居蓬蒿荒繞宅與世罕所同車馬絶來迹寓<lb/>
形天壤内幾人年滿百顧獨守區區保此堅與白若復<lb/>
不酣飲此生端足惜<lb/>
　　題㢲上人游息軒<lb/>
<pb n="KR4h0158_WYG_096-13b"/>
名山鬱岧嶤飛軒起𢎞敞覺花墮檻明忍草縁堦長日<lb/>
落萬壑冷風振百泉響掃庭驅虎出倚欄延月上雲影<lb/>
共棲息山光同偃仰晩磬度筠清夕牕含澗爽良遊雖<lb/>
暫適多累詎長往所以俗中人昏昏在天壤<lb/>
　　艾如張<lb/>
翠為衿錦為衣朝朝暮暮澤水飛澤中青草深且茂莫<lb/>
聽爾媒登壟雊壟頭西接桃李塲蓬藋艾盡有羅張羅<lb/>
雖可避機莫測爾誤觸之恐身傷請看舊日張羅處祥<lb/>
<pb n="KR4h0158_WYG_096-14a"/>
鳳冥鴻不肯顧<lb/>
　　朱鷺<lb/>
朱鷺何從止去啄金堤飲玉水朝隨赤雁暮碧鷄蕩漾<lb/>
驚波不得棲有時挾子上林去網絲紛紛復難避不如<lb/>
斂翅江海湄逺卻幽并游俠兒<lb/>
　　白頭吟<lb/>
莫把白頭吟來調綠綺琴蜀客當年聘私室兩情總向<lb/>
琴中得誰信黄金買賦時已是青蛾辭寵日兔絲春來<lb/>
<pb n="KR4h0158_WYG_096-14b"/>
託女蘿雪霜未至尚纒柯若箇人心如草木不到白頭<lb/>
妾遭逐妾有嫁時綠玉簪時時挿髻悦君心一朝墜地<lb/>
雙股折恰似君心中道絶我簪縱折猶共藏君心一絶<lb/>
去他鄉<lb/>
　　白紵歌<lb/>
闔廬宫中夜檛鼓宫樹烏啼月未午玉缸提來酒如乳<lb/>
白紵衣成向君舞美人醉起行歩難腰間珂珮聲珊珊<lb/>
肯緣嬌愛减君歡寶釵墮地不敢言宫中門户多無數<lb/>
<pb n="KR4h0158_WYG_096-15a"/>
君恩反覆日幾度明朝重著舞時衣心中已道不相宜<lb/>
　　短歌行<lb/>
青天上有無根日馳光暫明還復黑晝夜相催老卻人<lb/>
忽忽吾年四十七偶看舊鏡鏡為羞昔髭未生今白頭<lb/>
朱顔丹藥已難覓青史功名行且休富貴不來老還至<lb/>
病妻對之怨且詈妻年比我雖稍卑近亦催頽如我衰<lb/>
一生仳離殆居半此世歡娛能幾時<lb/>
　　湖州行送人作郡<lb/>
<pb n="KR4h0158_WYG_096-15b"/>
湖州歲歲修城堡敵騎時燒城外草城外居民如野鹿<lb/>
目睽睽兮尾促促去輸官税輸不足半在軍中半在獄<lb/>
獨留新婦餉姑前也執吳綃供稅錢吳綃已盡歸未得<lb/>
復到官家候消息我相聞之憂爾湖命選賢侯此剖符<lb/>
賢侯若為湖作主便須罷却徵求苦留得湖民障兹土<lb/>
　　題顧氏長江圖<lb/>
天下幾人画山水虎頭子孫世莫比何年冩此長江圖<lb/>
多少江山歸筆底巴陵三峽天所開逺勢似向岷峨來<lb/>
<pb n="KR4h0158_WYG_096-16a"/>
洞庭瀟洒僅毫末楚客湘君安在哉江上一朝風雨急<lb/>
老我曾來踏舟立鼓枻既聞潭畔吟抱琴復聽竹間泣<lb/>
别來幾日世已非忽此披圖憶曩時早知避地多處所<lb/>
肯逐紅塵千里歸<lb/>
　　訪止公於文溪<lb/>
杖錫遊兹地過從動隔年已無離别想那有去來縁心<lb/>
事青山外禪機白石前偶來非道意敢借慧燈然<lb/>
　　投王郡守<lb/>
<pb n="KR4h0158_WYG_096-16b"/>
已落時人後誰能説姓名惟應馬南郡偏重鄭康成賓<lb/>
館縣牀待公庭罷吏迎為居門下久童僕亦多情<lb/>
　　投同僉公<lb/>
投鉞幾専征分藩復此行身為漢飛將家若魯諸生秘<lb/>
畧三邊服妖氛一劒横已多門下客持筆待功成<lb/>
　　送歸安丞<lb/>
之子官何處湖流一舸通汀洲蘋影濶城郭水光中夜<lb/>
泛苕溪月春吟若下風若逢陳太守為報各衰翁<lb/>
<pb n="KR4h0158_WYG_096-17a"/>
　　自定州入海<lb/>
乍離東海郡又上北溟船紅見波中日青窺水際天鄉<lb/>
闗千里隔身世一帆縣鄉信何從達歸鴻落照前<lb/>
　　至膠州<lb/>
自入東膠路鄉邦此地賒人悲西候日帆亂北溟霞民<lb/>
俗農為業州城土作家驛樓何處是庭樹暮棲鴉<lb/>
　　宿髙宻<lb/>
客路信悠悠荒城許暫投黄塵齊地晩紅葉海邦秋燈<lb/>
<pb n="KR4h0158_WYG_096-17b"/>
影明官驛鐘聲度縣樓去家今幾許猶自夢東州<lb/>
　　寓昌樂<lb/>
淮海來時路東西幾日程一年行萬里數口託孤城邯<lb/>
水方馳箭崤函未罷兵餘年已無幾坐此欲何成<lb/>
　　次益都<lb/>
使傳來遥甸估車馳近坰茅廬城外市楊樹驛邊亭淄<lb/>
水穿原綠牛山入郡青西遊應未遂又復渡滄溟<lb/>
　　經金繩廢寺<lb/>
<pb n="KR4h0158_WYG_096-18a"/>
寂寞唐朝寺頻年客到稀空山孤殿在荒逕一僧歸苔<lb/>
色驕秋雨松聲振夕暉驚烏初有託近亦出林飛<lb/>
　　歲暮<lb/>
移家東海上汨沒度危時草市腥江鮑民居雜島夷衣<lb/>
冠隨俗變姓字畏人知保已無深計翻言命可疑<lb/>
　　辛亥除夕<lb/>
湖海風雲暗道途霜雪清如何一年盡翻使百愁生俗<lb/>
薄乖留計時危緩去程家人團坐夜應悉旅中情<lb/>
<pb n="KR4h0158_WYG_096-18b"/>
　　渡海<lb/>
結屋雲林度半生老來翻向海中行驚看水色連天色<lb/>
厭聽風聲雜浪聲舟子夜喧疑島近估人曉卜騐潮平<lb/>
時危歸國渾無路敢憚波濤萬里程<lb/>
　　黒水洋<lb/>
涉海纔經五日期深洋一望黑淋漓波揺月夜人先見<lb/>
船過雨天龍未知險勝吕梁漂鷁處悲同巫峽泣猿時<lb/>
平生自有乘桴志莫為微軀到此疑<lb/>
<pb n="KR4h0158_WYG_096-19a"/>
　　寄鶴年<lb/>
衡門之下可棲遲且抱遺經住海涯東漢已編髙士傳<lb/>
西方仍誦美人詩衰年避地方蓬轉故國傷心忽黍離<lb/>
天末秋風正蕭瑟一鴻聲徹暮雲悲<lb/>
　　有懐淬用剛賦此以寄<lb/>
何處名山擅地靈雨微峰下樹青青九天石落疑星化<lb/>
一夜龍歸挾霧腥禪窟已鐫新賜翰法函惟啟舊蔵經<lb/>
道人猶恨居山淺杖錫時時入杳㝠<lb/>
<pb n="KR4h0158_WYG_096-19b"/>
　　承君衡叔幹逺送賦此以别<lb/>
長風吹度海東邊慣聽潮聲已十年往事免成塵撲面<lb/>
新愁惟有雪盈顛半生望眼迷遼鶴一夜歸心到蜀鵑<lb/>
逺賦驪駒慚二妙縱歌安得酒如川<lb/>
　　寄俞伯熊兼柬李仲彬<lb/>
東郭先生最老成天才久已負時名能詩不减唐工部<lb/>
解飲渾如晉步兵塞上征鴻髙避弋海東歸鶴暗聞聲<lb/>
比鄰喜有知心客一夜彈碁直到明<lb/>
<pb n="KR4h0158_WYG_096-20a"/>
　　懐滑攖寧<lb/>
海日蒼凉兩鬢絲異鄉飄泊已多時欲為散木居官道<lb/>
故託長桑説上池蜀客著書人豈識韓公賣藥世偏知<lb/>
道途同是傷心者只合相從賦黍離<lb/>
　　咏懷古迹<lb/>
客來慎勿説姑蘇弔古令人百感俱已訝當年嘗越膽<lb/>
更堪此日聽吳趨荒臺鹿下江聲咽古木烏啼月影孤<lb/>
欲問闔閭埋葬地五湖東畔已荒蕪<lb/>
<pb n="KR4h0158_WYG_096-20b"/>
　　憶汪遯齋<lb/>
四明羇客近如何别去今纔一月過記得小齋多野思<lb/>
豆花隂裏唱離歌<lb/>
　周伯琦<lb/>
　　<hi>字伯温饒州人父應極事武宗仁宗為翰林待制伯琦自幼從宦京師入國學為上舍生以䕃授南</hi>
　　<hi>海縣主簿三轉為翰林修撰至正元年改奎章閣為宣文閣藝文監為崇文監伯琦官授經郎於宣</hi>
　　<hi>文閣帝愛其工書法眷遇日隆常呼伯温而不名命僉廉訪司事於廣東復召入翰林以待制陞直</hi>
　　<hi>學士十二年命南士皆得居省臺伯琦與貢師泰同擢監察御史會御史大夫額哷特穆爾將大軍</hi>
<pb n="KR4h0158_WYG_096-21a"/>
　　<hi>南討失律䘮師臺臣劉希曾等具疏糾之伯琦反劾希曾等越分干譽遂由是不為公論所與屢除</hi>
　　<hi>江夏浙西肅政廉訪江南行臺監察御史多被人言十七年以參知政事招諭張士誠於平江士誠</hi>
　　<hi>既降伯琦前誣漸白因留平江十餘年士誠滅伯琦始歸鄱陽尋卒有詩文稿行世</hi>
　　入居庸關<lb/>
出闗復入闗五見月上弦草木雖未霜寒風已凄然厓<lb/>
路何紆縈叠嶂横中天上有太古石下有無底泉幽致<lb/>
良足嘉萬雷奈喧闐馴象寶轡鳴紫駝錦幪鮮鐵騎簇<lb/>
雲隊黄屋循星纒時廵謐風俗執法恭後先達官國同<lb/>
<pb n="KR4h0158_WYG_096-21b"/>
休㧞宅如登仙細民終歲勞輸轉百舌煎苦樂殊雲泥<lb/>
使我中心悁偶經巖谷勝復憶江湖壖升髙望白雲楚<lb/>
天浩無邊王師未休息敢賦歸來篇<lb/>
　　題南陽諸葛廟<lb/>
劒江流水綠沄沄五丈原頭日又曛舊業未能歸後主<lb/>
大星先已落前軍南陽祠廟荒秋草西蜀闗山隔暮雲<lb/>
正統不慚傳萬古莫將成敗論三分<lb/>
　　答復見心長老見寄<hi>二首</hi>
<pb n="KR4h0158_WYG_096-22a"/>
浙水東頭佛舍連蒲菴上士坐忘年五雲古衲層瀾湧<lb/>
百寶浮圖列宿躔牀上貝書多譯梵門前海舶直通燕<lb/>
比丘喜得階蘭秀應種菩提滿法田<lb/>
九載違離得逺書窗更歲厯斗旋樞華星秋月超元白<lb/>
峻嶺重江限越吳柏子樹隂浮碧砌蓮花漏水響銅壺<lb/>
老夫素有林泉癖一曲何當乞鑑湖<lb/>
　郯　韶<hi>字九成吳興人</hi>
　　哀楊節婦吳氏<lb/>
<pb n="KR4h0158_WYG_096-22b"/>
丞相師昏長夜酒司徒援絶憑城守七萬兵分諸將屯<lb/>
坐視霜風折蓉栁氷肌月貌忍泥滓錦棚觽佩同歸水<lb/>
九泉無愧先人面終身不作他鄉鬼君不見琱戈白馬<lb/>
氣如雲昨日烈丈夫今日降將軍於乎楊婦吳氏何可<lb/>
羣<lb/>
　　次韻玉山晩泊<lb/>
長林夕露下一雁過秋天月照風燈外星沈夜水前美<lb/>
人隔烟渚清夢落江船孤坐聞城漏迢迢夜不眠<lb/>
<pb n="KR4h0158_WYG_096-23a"/>
　　題漁家壁<lb/>
漫郎家在黄泗浦閒看飛花坐北窗渡口青山髙似屋<lb/>
門前湖水直通江垂楊繋艇已千尺春鯉上盤纔一雙<lb/>
野老相過無一事白頭喜對酒盈缸<lb/>
　　和報復元秋興<lb/>
大星出海芒角稀新月隔林光景微空山無眠雞犬<lb/>
獨樹忽驚烏鵲飛已喜中朝下優詔側聞南國尚戎衣<lb/>
釣竿早晩落吾手日日放船來水扉<lb/>
<pb n="KR4h0158_WYG_096-23b"/>
　　用楊鐵厓書画船亭韻與玉山同賦<hi>二首</hi>
越來溪上暮潮過飲馬橋頭春水波出郭喜知塵事少<lb/>
吹簫無奈月明多花飛斷岸衝歸燕栁䕃長溝汎白鵝<lb/>
擬送一甌臨水榭扣絃同奏竹枝歌<lb/>
卜築喜過揚子宅城居曲曲抱溪流夕陽在波人影亂<lb/>
秋水上簾竹色幽載酒到門從問字據牀吹篴不驚鷗<lb/>
月明後夜稽山雪乘興還能具小舟<lb/>
　　寄范叔豹<lb/>
<pb n="KR4h0158_WYG_096-24a"/>
江路霜寒木葉凋憶君何處思迢迢長年旅食同秋雁<lb/>
故里風烟隔暮潮甚欲寄書酬逺别絶憐把燭待清宵<lb/>
雙溪月色凉如水誰採瓊芳慰寂寥<lb/>
　　次韻楊子壽同浦太守遊顧園<lb/>
辟疆園裏好花開路隔仙源一水隈春暖鳬鷖當檻浴<lb/>
草青蝴蝶上衣來柘枝屢舞團團扇竹葉深傾灧灧杯<lb/>
何事綠波生浩蕩画橋風急彩舟廻<lb/>
　　奉寄玉山<lb/>
<pb n="KR4h0158_WYG_096-24b"/>
仙人愛向桃源住曲曲雲林勝輞川秋水到門船似屋<lb/>
青山當檻樹如烟常時待月溪邊立最愛梳頭竹裏眠<lb/>
我有好懷清夢逺題詩還到草堂前<lb/>
　　虞山道中有懷仲瑛<lb/>
言偃宅前湖水東千門楊栁綠揺風一篷山色斜陽外<lb/>
半夜雨聲春夢中獨客年年如旅雁行人草草似驚鴻<lb/>
芳洲杜若憑誰采心逐寒潮處處同<lb/>
　　吳中覽古<lb/>
<pb n="KR4h0158_WYG_096-25a"/>
赤欄橋下記停橈細雨菰蒲響暮潮説與行人莫回首<lb/>
故宫烟栁正蕭蕭<lb/>
　　過漁浦<lb/>
江水飛花作雪輕月明似入剡溪行可堪一夜天涯雨<lb/>
臥聽春潮送櫓聲<lb/>
　　曉發商溪戲柬金粟道人<lb/>
商水西頭花滿烟画船銀燭理絲絃翠屏何處驚殘夢<lb/>
臥看青天春月圓<lb/>
<pb n="KR4h0158_WYG_096-25b"/>
　　題魏明鉉<lb/>
老翁住在浣花村日日哦詩醉瓦盆怪底横江見船尾<lb/>
不知春水到柴門<lb/>
　　和西湖竹枝詞<hi>二首</hi>
十五女兒羅髻垂照水學画雙蛾眉長橋橋下彎彎月<lb/>
偏向儂家照别離<lb/>
妾家西湖住横塘門前楊栁萬條長願郎醉後休輕折<lb/>
留待重來繋馬韁<lb/>
<pb n="KR4h0158_WYG_096-26a"/>
　周　砥<lb/>
　　<hi>字履道吳人</hi>
　　擬古<hi>二首</hi>
迢迢逺别離相去幾萬里月照衡陽闗風吹漢江水宵<lb/>
夢不可託路迷復中止登山還有屐涉水亦有舟我心<lb/>
如縣旌揺揺獨無休常恐瑶華落春風不能留豈君弗<lb/>
識察故此長悠悠安得似鸚鵡銜書東海頭<lb/>
翡翠栖蘭苕鴛鴦上錦機物固各有類寸心獨何依春<lb/>
<pb n="KR4h0158_WYG_096-26b"/>
色來幾日海燕忽雙飛迎風不須入塵滿青樓扉<lb/>
　　對新栁<lb/>
纔弄新春色已有縈愁意欲倚不成眠待扶還似醉疎<lb/>
雨飄枝濕暮雀銜花墜脉脉獨含情故園那得至<lb/>
　　夜坐懷孝常<lb/>
待月下石壁罷琴竹間亭坐絶百蟲響旅懷纔夜寧天<lb/>
髙玉露㵼草木流晶熒四山湛秋色萬物無隐形風蟬<lb/>
抱葉落雪鵠迎雲停此時西澗人柴門久已扄誰同展<lb/>
<pb n="KR4h0158_WYG_096-27a"/>
清會念此風泠泠世難避空谷憂思同醉醒偶適不為<lb/>
貴人生易漂零茫茫河漢流熒惑光衆星干戈未衰息<lb/>
前途杳㝠㝠歲晏有結託東去浮滄溟<lb/>
　　讀書<lb/>
讀書易為感時節已徂秋行遊固可適歲月懼不留髙<lb/>
齋曠而寂人務罕相酬千載事了了寧不慕前修道在<lb/>
無今古天運每周流萬理由我具消揺極㝠捜為樂不<lb/>
在兹況復儲怨尤予本楚狂士意氣邁九州偶然似有<lb/>
<pb n="KR4h0158_WYG_096-27b"/>
契持身寓林丘萬鍾非所辭一毫非所求<lb/>
　　晩晴送禪師<lb/>
浮雲暮褰霽空宇湛然清復念還山客遲遲南澗行新<lb/>
禽響叢木殘照入孤城即此閒來往方紆塵外情<lb/>
　　元日試墨<lb/>
金鴨香猶吐風簾影自飄輕冰生墨沼餘雪綴寒條茅<lb/>
屋行當買山雲坐可招且無軒冕意隨分樂漁樵<lb/>
　　五月廿日雨中飲南樓<lb/>
<pb n="KR4h0158_WYG_096-28a"/>
何許開尊散旅愁疎簾氷簟水南樓天邊逺岫一黄鵠<lb/>
雨裏垂楊雙白鷗閒對故人思故國不堪歸夢阻歸舟<lb/>
東行未見烟塵静腸斷髙堂鶴髪秋<lb/>
　　雨後<lb/>
竹堂東偏芝草亭澗水繞榻風泠泠碧梧鶯語嬌似醉<lb/>
玉缾荷花愁欲醒可憐光景易流轉無奈踪跡尚漂零<lb/>
瑶琴一彈為君掩日暮髙山雲杳㝠<lb/>
　　夏日同强二秀才過鑑公山房遊仁壽精舍<lb/>
<pb n="KR4h0158_WYG_096-28b"/>
尋僧直到梵王家便汲山泉為煮茶阮藉從來無禮法<lb/>
湯休何用着袈裟醉眠石閣聽風樹歩入松雲掃磵花<lb/>
與子歸時仍並轡蕭條墓道夕陽斜<lb/>
　　寄楊文可<lb/>
屋廬星散當山郭門前小溪相與通橘子壓樹千頭綠<lb/>
鯉魚跳波雙尾紅空梁寒月拱夜䑕傍壁燈火鳴秋蟲<lb/>
故人亦在他鄉住此時作客情思同<lb/>
　　因泉公歸簡王二秀才<lb/>
<pb n="KR4h0158_WYG_096-29a"/>
千巖春静一僧歸相送空林夕景微茶具等閒抛石閣<lb/>
釣竿行已臥苔磯草生南浦牽詩夢漚下輕波識道機<lb/>
若見王喬因借問雙鳬何日向南飛<lb/>
　　漁莊<lb/>
秋月團團照藥闌水邊簾幕晩多寒素娥不上青鸞去<lb/>
借得銀筝花裏彈<lb/>
　鄭元祐<lb/>
　　<hi>字明徳遂昌人元末來往玉山甚數</hi>
<pb n="KR4h0158_WYG_096-29b"/>
　　送友還鄉<lb/>
墮地作男兒有用須及早當年縣弧意焉得鄉曲老青<lb/>
雲一蹉跎鬢髪日已皓常恐歸去遲心焉惄如搗我家<lb/>
東吳城翠竹森若葆力耕輸王稅妻子亦温飽詩成每<lb/>
獨詠觴至或共倒富貴將焉如歲晏聊自保蕭蕭風前<lb/>
栁貿貿霜下草有官固當歸無官歸亦好<lb/>
　　出塞<lb/>
已踰烏盩山未涉白狼水饑羸形骸黑枕戈待明起將<lb/>
<pb n="KR4h0158_WYG_096-30a"/>
軍方蹋踘天地入馬箠吾儕亦何人一死等螻蟻<lb/>
　　姑蘇臺<lb/>
城西髙臺髙百尺傳是吳王舊遊迹百花正開西子醉<lb/>
明月芳洲照清夕嬌顔如花醉王側城上烏啼曉星白<lb/>
歌鼓聲消醉未消越王已將兵來朝鏦金撾鼓殷天地<lb/>
兵敗可復棲夫椒吳人遺恨化潮汐暮往朝來箭涇直<lb/>
不然亦可君甬東何用蕭蕭馬嘶驛<lb/>
　　東坡赤壁圖<lb/>
<pb n="KR4h0158_WYG_096-30b"/>
奎星墮地不化石化作盤天老胸臆清禁森嚴著不得<lb/>
半夜吹簫過赤壁百萬蛟龍不敢聽萬古東流月華白<lb/>
　　春日湖上有感<lb/>
潮落空城誰重過猶餘里耳聽鳴珂襄陽耆舊知誰在<lb/>
江左風流不厭多自見石麟眠枳棘長聞蜀魄呌松蘿<lb/>
野梅開盡西湖雪萬斛春愁奈爾何<lb/>
　　元宵懷錢塘<lb/>
武帝親迎太乙神流光絢煜動星辰行宫典禮猶存漢<lb/>
<pb n="KR4h0158_WYG_096-31a"/>
軹道山河已易秦香逕至今啼木客露盤無淚泣金人<lb/>
紅燈幾㸃東風裏猶是元宵一度春<lb/>
　　楊鐵崖新亭<lb/>
草𤣥心苦思如何艤㟁舟輕不動波聽雨夜篷燒燭短<lb/>
截雲湘竹弄愁多賦成猶夢横江鶴書罷應籠汎渚鵝<lb/>
想見後堂凉月白彭宣腸斷雪兒歌<lb/>
　　贈張景亮仕回<lb/>
投老何曾畏簡書青山原不負吾廬魚須久疊牀頭笏<lb/>
<pb n="KR4h0158_WYG_096-31b"/>
馬軏新縣屋角車翠被春寒聽雨睡白頭日午趂風梳<lb/>
好官付與諸郎做千古封留意有餘<lb/>
　　次韻劉憲副春日湖望<lb/>
湖水荒荒寒食天相逢猶話國初年江樓夜唱花間集<lb/>
翠管春吹月下船𤣥圃自應留富麗湘雲誰為惜清妍<lb/>
可憐頭白歸來日井邑凄凉生野烟<lb/>
　　陶靖節像<lb/>
袖裏慚無博浪搥酒醒空賦稚桑詩悲凉一曲山陽笛<lb/>
<pb n="KR4h0158_WYG_096-32a"/>
滿眼山河是義熙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_096-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩會卷九十六<lb/>
</p>
<p>
</p>
  </div>
<div>
<head>宋元詩㑹卷九十七</head> <lb/>
    <p>
<pb n="KR4h0158_WYG_097-1a"/>
欽定四庫全書<lb/>
　宋元詩㑹卷九十七<lb/>
　　　　　　　　　　　　兵部主事陳焯編<lb/>
　錢惟善<lb/>
　　<hi>字思復錢塘人至正辛巳鄉試出羅刹江賦鎻院三千人皆不知錢塘江為曲江惟善援据舊聞鋪</hi>
　　<hi>叙詳核因此得名官至副提舉張氏據呉遂不仕退居呉江之筒川</hi>
　　篆冢歌<hi>有序</hi>
　雲間善篆以所書瘞之細林山中題曰篆冢爰來徵<lb/>
<pb n="KR4h0158_WYG_097-1b"/>
　詩遂賦長句以寄<hi>雲間者朱芾孟辨也又見董佐才詩</hi>
包羲卦畫龜龍出頡俑造書鬼夜泣俯觀鳥獸迒蹏跡<lb/>
依類象形文字立以迄五代咸東封改易殊體靡有同<lb/>
周官保氏敎國子六書大義開羣蒙太史籀文古少異<lb/>
小篆從省由秦始倉頡爰歴博學篇三家著述初傳世<lb/>
秦燔經籍訟獄熾乃當𨽻書趨約易古文雖絶漢章行<lb/>
尉律學童仍課試東閣祭酒太岳孫夙嘗受業賈氏門<lb/>
憫悼俗圖昧所向博采籀古加討論揭示上下明指事<lb/>
<pb n="KR4h0158_WYG_097-2a"/>
轉注假借形聲意立一為端亥畢終分别部居不雜厠<lb/>
亘千萬古知字原昭若列星麗躔次中興斯學曰陽氷<lb/>
入室操戈何背戾二徐訓釋浩江河仲也祛妄言不頗<lb/>
<hi>徐楚金著祛妄辨李陽氷之誤</hi>呉興張有爾傑出復古正俗訂舛訛布<lb/>
衣道士錢塘住玩世端如郭忠恕三十六舉僅成篇蟬<lb/>
蜕遺蹤不知處席中如帶惡安西鼓皮離禹良可吁漢<lb/>
家去古尚未遠成皋印文猶重摹雲間苦嗜古手校科<lb/>
蟲辨魚魯明窗靜几風日佳臨模一掃千番楮商彝周<lb/>
<pb n="KR4h0158_WYG_097-2b"/>
鼓眞吾師<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>匾沈著沙畫錐鸞廻鳳翥龍夭矯長戈短<lb/>
劍相交馳書草日積充屋楣保愛何啻璧與珪細林山<lb/>
中一坏土緗笈緘縢重閉之於乎禊帖藏玉匣終致溫<lb/>
韜舉耒挿亦恐虹光夜燭天定有竊開窺筆法冢頭草<lb/>
鳴寒蛩薶文瘞筆同高風後三千年見白日好事應營<lb/>
馬鬛封<lb/>
　　送逵公之京<lb/>
龍飛天子中興年使者弓旌集俊賢閶闔早朝班玉筍<lb/>
<pb n="KR4h0158_WYG_097-3a"/>
瀛洲夜直賜金蓮五經同異須劉向三絶才名數鄭䖍<lb/>
黼黻當年遺老在長歌黃鵠送樓船<lb/>
　　題清逸齋<lb/>
神仙官府曾為吏一日乘風即掉頭太白豈惟凌鮑謝<lb/>
元卿只合友羊求門前種樹雲連屋湖上聽潮月滿樓<lb/>
遙憶五經名隱地峨睂高聳蜀天秋<lb/>
　　送賈元英之照潭<lb/>
照潭遙望九華山弓馬蕭蕭日暮還夢裏無題惟寄内<lb/>
<pb n="KR4h0158_WYG_097-3b"/>
胸中有䇿欲平蠻落花閉戸眠黃犬明月開籠放白鷴<lb/>
絳灌何曾輕賈誼早隨鵷鷺入朝班<lb/>
　　故宮春望次平禹成韻<lb/>
登臨休賦黍離章千里江流接大荒劍鎖血華空楚舞<lb/>
鏡埋香骨失秦妝薜蘿山鬼啼螢苑荆棘銅駝卧鹿塲<lb/>
寂寞萬年枝上月夜深猶照舊宮牆<lb/>
　　喜白髮為陳師復賦<lb/>
勲業無成散似樗青銅欣見二毛初中郎興動秋風起<lb/>
<pb n="KR4h0158_WYG_097-4a"/>
太傅詩成壯嵗餘皎皎易汙時一沐星星難染漫千梳<lb/>
等閒得此無情物自有忘憂滿架書<lb/>
　張天英<lb/>
　　<hi>字楠渠温州人徵為國子助敎再調皆不就遊西湖多居呉下</hi>
　　武陵春曉曲書於玉山佳處<lb/>
武陵春曉花㝠㝠漁歌蘭枻搖殘星溪涵山氣綠如酒<lb/>
幽禽啼破松煙青天上時聞鳳皇曲金門飛夢人初醒<lb/>
長嘯銀臺月將落空翠着衣香霧薄忽見安期蓬海東<lb/>
<pb n="KR4h0158_WYG_097-4b"/>
佩劍從風降𤣥鶴陽烏銜火縣扶桑袖卷紅雲朝帝旁<lb/>
手攬龍車覩天光下視蟻國空千霜<lb/>
　　金陵行<lb/>
金陵城頭生紫煙金陵水立東風前神山蜿蜒行入海<lb/>
白日化龍飛上天十年不見吹簫侶丹鳳深巢惜毛羽<lb/>
仙子天端騎鳳來衣上斑璘碧桃雨碧桃如霞浮夀觴<lb/>
秦淮之鯉數尺長林鳥囘翔集庭樹華峰特立天中央<lb/>
君行出門無百里中道嗷嗷塞人耳霜風洒筆山岳搖<lb/>
<pb n="KR4h0158_WYG_097-5a"/>
夜半飛章奏天子<lb/>
　　前有尊酒行送朱秀方之慈溪<lb/>
晴窗一夜梅花開天風拂拂從東來僊人乘風忽相遇<lb/>
飄然便欲歸蓬萊且盡花前一樽酒玉簫瑤瑟重相催<lb/>
與君俱為異鄉客請君當歌共銜杯共銜杯惜君别明<lb/>
日西陵浪如雪<lb/>
　　思陵石詩<lb/>
黃帝騎龍去不還玉笙鶴上北風寒孤臣獨有心如鐵<lb/>
<pb n="KR4h0158_WYG_097-5b"/>
斷石鐫詩泣露盤<lb/>
　　夏日寄玉山<lb/>
赤日行天氣欲焚樹根羣蟻正紛紛道人心在羲皇上<lb/>
睡殺青松一枕雲<lb/>
　于　立<lb/>
　　<hi>字彦威南康之匡廬人學道㑹稽山中得石室藏書放浪自喜常館顧阿瑛家</hi>
　　釣月軒<lb/>
夕息西軒陰頗愜濠上景持此月明鈎投竿釣清影流<lb/>
<pb n="KR4h0158_WYG_097-6a"/>
螢飛暗度幽鳥栖還警遊鱗亦復來露下芙蓉冷<lb/>
　　至元戊寅四月十九日風雨大作邨民以為龍王<lb/>
　　　嫁女予作詩以紀之<lb/>
西方龍君嫁龍女雷車彭彭載風雨神奸夜邀髑髏語<lb/>
碧草無光愁露渚鮫人獻綃珠淚泣鸞裾行煙翠痕溼<lb/>
阿鬟嬌小不成妝帝與桑田湯沐邑臙脂紫土吹海腥<lb/>
陽侯擊浪玻璃聲湖邉地皮薄如紙長堤捲作長河水<lb/>
　　夜夢陳敬初與家兄<lb/>
<pb n="KR4h0158_WYG_097-6b"/>
我來與君同作客前年共住江邉宅君騎快馬事遠遊<lb/>
我亦流離去鄉國君家慈親猶未老眼前骨肉仍相保<lb/>
三人兄弟何人强之子文章最稱好我家老兄浙水濵<lb/>
老兄比弟家尤貧五載零落不可見迢迢歸夢還相親<lb/>
人聞夢中相爾汝旁人不知夢中語起來明月滿虛庭<lb/>
丹楓墮影天霜雨秋風江上生白波秋江蕭蕭鴻雁多<lb/>
遲君不來知奈何<lb/>
　　擁翠堂詩巻<lb/>
<pb n="KR4h0158_WYG_097-7a"/>
幽人結屋江邉住俗聲不到題詩處門前惟有樹扶疎<lb/>
檐間只許雲來去落花如雨東風狂綠陰滿地春茫茫<lb/>
一聲啼鳥驚夢破翠屏淺印煙峰長海綃輕薄煙霏暝<lb/>
空碧無痕湛清影天風吹落竽籟寒嵐光溼透衣裳冷<lb/>
我生已有遺世心便欲長往窮幽尋微茫樓觀不可到<lb/>
雲林㝠㝠苔碧㴱<lb/>
　　秋夕得雨字<lb/>
七月凉颸初破暑秋聲蕭蕭在庭戶清新故人忽見過<lb/>
<pb n="KR4h0158_WYG_097-7b"/>
契濶有懷何足數西夏郎官好詞翰中州美人妙歌舞<lb/>
縣知野衲解談天况有仙人能噀雨金刀削翠藕絲長<lb/>
綠房破繭蓮心苦詩成脫穎或有神酒令分曹聊可賭<lb/>
慇懃素手累行觴瀟洒清談藉揮麈紛紛市上聚蚊兒<lb/>
昌黎先生歎如土<lb/>
　　漁莊<lb/>
二月春水生三月春波濶東風楊桺花江上魚吹沬放<lb/>
船直入雲水鄉蘆荻弩芽如指長船頭濯足歌滄浪蘭<lb/>
<pb n="KR4h0158_WYG_097-8a"/>
杜吹作春風香得魚歸來三尺强有酒在壺琴在牀長<lb/>
安市上人如蟻十丈紅塵埋馬耳漁莊之人百不理醉<lb/>
歌長在漁莊底<lb/>
　　次韻玉山<lb/>
過雨收殘暑西來水似天秋風生柁尾明月落尊前慘<lb/>
淡依山寺欹斜下瀨船清歌不成調思爾枕書眠<lb/>
　　次韻泊閶門<lb/>
淥水秋風蕩槳船白蘋洲上月初弦清光半入紅窗裏<lb/>
<pb n="KR4h0158_WYG_097-8b"/>
照見羇人夜不眠<lb/>
　　題墨雁<lb/>
黃沙衰草雪毶毶八月天山冷不堪昨夜朔風吹過影<lb/>
盡將秋色到江南<lb/>
　　題振轡馬<lb/>
渥注龍馬進來時奮迅長鳴不受羈詔與從官調得好<lb/>
只敎隨仗不敎騎<lb/>
　　題墨竹<lb/>
<pb n="KR4h0158_WYG_097-9a"/>
先生舊隱鑑湖曲無數琅玕繞屋生蕭蕭六月動秋思<lb/>
不是風聲即雨聲<lb/>
　巴延子中<lb/>
　　<hi>原西域人以祖父任江西遂家於進賢縣判官辛好禮為築宅北山之嘯臺子中官吏部侍郎元亡</hi>
　　<hi>濳居故山明洪武初以禮徵之作七哀詩飲藥而卒</hi>
　　過故居<lb/>
白頭歸故里荒草沒柴門鄉舊仍相見兒童誰復存忠<lb/>
清千古事骨肉一家魂痛哭松楸下雲愁日欲昏<lb/>
<pb n="KR4h0158_WYG_097-9b"/>
　　春日絶句<lb/>
幾片殘紅㸃客衣小溪流水鱖魚肥畫橋盡日無人過<lb/>
楊柳青青燕子飛<lb/>
　袁　華<lb/>
　　<hi>字子英崑山人</hi>
　　拜石壇詩<lb/>
　仲瑛嘗于東城菴假山廢基得一石上有蘇子瞻題<lb/>
　識石理瑩潤類璧雖左旁缺損然尚竒甚博士柯敬<lb/>
<pb n="KR4h0158_WYG_097-10a"/>
　仲見而竒之再拜題名而去字曰拜石御史伯頁達<lb/>
　兼善為作古篆書之後仲瑛偶得子瞻答維揚王忠<lb/>
　玉提刑飲快哉亭帖與石上題識相合仲瑛謂此石<lb/>
　即忠玉家快哉亭物也特不知何以至此仲瑛遂為<lb/>
　記其事倩朱伯盛刻之他石而與河南陸仁汝南袁<lb/>
　華各為詩咏之<lb/>
睂山三蘇宋儒宗長公矯矯人中龍南遷儋耳西赤壁<lb/>
文章光燄超洪濛快哉之亭雪初霽領客登覽山川雄<lb/>
<pb n="KR4h0158_WYG_097-10b"/>
自云平生不解飲胡乃一舉觥船空和詩寛限見眞率<lb/>
鑿崖題石摩蒼穹功名富貴一丘土斷碑殘素傳無窮<lb/>
吁嗟異物神所衛玉山合璧俄相逢奎章博士丹丘翁<lb/>
江南放逐驚秋風見之即下米芾拜二顚癡絶將無同<lb/>
築壇山中加愛䕶樹以松桂連椅桐雨窗雲戸溼寒翠<lb/>
朝闌暮楹開青紅白野御史龍頭客青年獻賦蓬萊宮<lb/>
戲將秃頴寫<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>匾斷釵折股流星虹只今風塵暗河嶽<lb/>
王侯第宅皆蒿蓬牙籖玉軸映紫素好事獨傳呉顧雍<lb/>
<pb n="KR4h0158_WYG_097-11a"/>
婁東朱珪鐵作畫字字玉屈蟠蝌蟲嗟哉昔人今已矣<lb/>
慘淡故國風煙中如何二子復嗜古䇿勲儒墨收竒功<lb/>
　呉　訥<lb/>
　　<hi>字克敏休寧人少學兵法習騎射從其父總管呉禮官靖江收復蠻洞至正末用薦授建德路判官</hi>
　　<hi>兼義兵萬戸屯淛西扎溪源禦明兵戰敗不屈而死時年二十有七遺詩五巻為呉萬戶集</hi>
　　破紅巾<lb/>
君不見蘄黃兒紛紛白馬張紅旗去年䧟湖北今年䧟<lb/>
淮西遂令深山之民皆帶甲四海澒洞含瘡痍堆金積<lb/>
<pb n="KR4h0158_WYG_097-11b"/>
玉亦何有略地攻城徒爾為又不見黃連寨左帶溪山<lb/>
右淮海天兵如日照雪霜百萬紅巾一朝敗親王按劍<lb/>
定中原丞相分兵救呉㑹邉人不識韓將軍極口爭誇<lb/>
鐵元帥八座東開昱嶺闗羣偷欲度愁躋攀竒兵間道<lb/>
絶歸路可憐白骨高如山桂林老臣再徵起坐鎭西垣<lb/>
幾千里昨聞餘黨犯其鋒血作龍沙半江水南方猺獠<lb/>
勇莫當自謂效義收蘄黃賊徒一見驚䘮膽堅壁不出<lb/>
知天亡諸君力盡在此舉巢穴不平鼠為虎相期麟閣<lb/>
<pb n="KR4h0158_WYG_097-12a"/>
畵丹青却憶虞廷舞干羽<hi>楊鐡厓曰克敏謁予出其所為詩予竒其人適垣府相臣</hi>
<hi>招致名士講及三闗之事克敏慨然有擊楫中流之思未幾遂統士㑹諸軍於昱闗予聞而益竒之其才勇忠</hi>
<hi>義實得於天性則知嚮所為詩皆筆牘之餘耳</hi>
　　戰昱嶺闗<lb/>
鼓角聲雄隊伍齊揚兵曉戰昱闗西黃金匣動雙龍出<lb/>
赤羽旗開萬馬嘶露布不煩諸將草詩篇還效古人題<lb/>
沙溪春酒甜如蜜醉卧花隂聽鳥啼<lb/>
　張　簡<lb/>
<pb n="KR4h0158_WYG_097-12b"/>
　　<hi>字仲簡呉人初師張伯雨為黃冠隱居鴻山元季兵亂以母老歸養仍返儒服顧仲瑛稱其詩簡澹</hi>
　　<hi>能得陶韋之神</hi>
　　送王子充歸金華<lb/>
春入長洲苑東風已及時苑中垂楊樹吹作黃金絲送<lb/>
君出春城艤舟折柔枝以此聊贈遠相别仍相期君歸<lb/>
金華山當逢牧羊兒母因入山去遂爾來遲遲楊桺飛<lb/>
花日待君同賦詩<lb/>
　　次韻田秀才見寄<lb/>
<pb n="KR4h0158_WYG_097-13a"/>
樹杪青蟲晴颺絲春城風物似年時貧餘許邁餐金法<lb/>
閒有陶濳飲酒詩芳草青青連野濶征鴻歴歴度江遲<lb/>
長洲故苑煙花外千里懷人入夢思<lb/>
　饒　介<lb/>
　　<hi>字介之臨川人自翰林應奉出僉江淛亷訪司事張氏入呉杜門不出士誠慕其名自往造請承制</hi>
　　<hi>以為淮南行省參政家采蓮涇上日以觴咏為事呉亡俘至京師死焉</hi>
　　送秦文仲博士還三沙<lb/>
東望大瀛海影落扶桑弓三洲直如矢正射三山中三<lb/>
<pb n="KR4h0158_WYG_097-13b"/>
山負曉日曉日波浪紅仙人不騎鶴所適多御風秦君<lb/>
家三洲長與仙人通即之不可見忽爾能相面翩翩頭<lb/>
上巾舉舉塵中扇高談清溽暑知子不貧賤閒居寡良<lb/>
儔有酒不自薦此日亦足醉况得邦之彦小醉須解酲<lb/>
大醉不用醒平生愼許可秪有一劉伶太湖三萬頃七<lb/>
十二峰青頗怡山水秀閉門修酒經白雲生硯石疎雨<lb/>
洒窗櫺子上三洲去手杯猶未停<lb/>
　　病中對梅花一株欣然有作錄似西塾孟載季廸<lb/>
<pb n="KR4h0158_WYG_097-14a"/>
　　　兩先生一笑<lb/>
病中雅量豈堪論澄水能清撓即渾除却妙香無長物<lb/>
秪應靜坐洗煩言幾叢晚菊今耆舊一樹寒梅老弟昆<lb/>
曾住鍾山安石墅旁人猶恐我爭墩<lb/>
　　夜坐<lb/>
學黙三年漫不譍流光一去意無徵緣如髪白因循染<lb/>
道似山青自在凝猶有形骸生影迹却將文字寄名稱<lb/>
一川月色多于水更著秋霜見底澄<lb/>
<pb n="KR4h0158_WYG_097-14b"/>
　陳秀民<lb/>
　　<hi>字庶子溫州人博學善書至正中為武岡城歩巡檢知常熟州張氏時為江浙行中書省參知政事</hi>
　　<hi>翰林學士後莫知所終</hi>
　　送强彦栗歸呉<lb/>
薊門秋月白城頭夜啼烏城中良家子半是南征夫或<lb/>
從張都䕶或屬李輕車道傍别妻子泣下如迸珠自非<lb/>
英雄具孰使禍亂除戎馬暗中國遊子將何趨君歸慰<lb/>
父母繄我獨何如<lb/>
<pb n="KR4h0158_WYG_097-15a"/>
　　燕京客舎送友歸天台<lb/>
雁鳴沙漠風秋入燕陵樹客子衣裳單寧不畏霜露驅<lb/>
車國東門迢迢懷往路尺璧横道周誰能一囘顧登山<lb/>
豺虎雄入海鯨鯢怒天台隔三江丹霞夾𤣥霧黃精或<lb/>
可尋胡麻庶當遇明時有遺佚歸哉保貞素我馬病已<lb/>
久東西厭馳騖逸駕如可攀吾將執其御<lb/>
　　送逺曲<lb/>
誰令車有輪去年載客西入秦誰令馬有蹄今年載客<lb/>
<pb n="KR4h0158_WYG_097-15b"/>
過遼西車輪雙馬蹄四念君獨行無近侍婦人由來不<lb/>
下堂側身西望涕沾裳恨不化為雙玉璫終日和鳴在<lb/>
君旁<lb/>
　　至岳州宿岳陽樓<lb/>
蕩槳<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>流光登樓望八荒江山出圖畵天地入舟航夜<lb/>
靜星文動秋高月色凉題詩懷李白搔首鬢滄浪<lb/>
　　山居雜咏<lb/>
好山看不盡遊罷更須登石屋晴猶雨天池夏亦氷尋<lb/>
<pb n="KR4h0158_WYG_097-16a"/>
仙碧霞裏飛歩白雲層松花飄滿地歸路喜逢僧<lb/>
　　邳州<lb/>
青山一髪見邳州落日雲迷故國愁父老空傳黃石在<lb/>
仙人已伴赤松遊乾坤不信無清氣河水胡為尚濁流<lb/>
野樹昏鴉栖未定數聲哀角起高樓<lb/>
　　寄紹興呂左丞<lb/>
後來江左英賢傳又是淮西保相家見説錦袍酣戰罷<lb/>
不驚越女采荷花<hi>輟耕錄云張氏據有平江部將呂珍守越參軍陳庶子饒介之在左右一</hi>
<pb n="KR4h0158_WYG_097-16b"/>
<hi>日陳賦此詩饒染翰題扇以寄呂詞翰雙絶呂倩人誦罷大怒曰我為主人血戰守封疆豈愛一女子不忍驚</hi>
<hi>乎見則必殺之</hi>
　劉仁本<lb/>
　　<hi>字徳𤣥天台人以進士業中乙科歴官江浙省左右司郎中至正庚子仁本治師餘姚作雩咏亭集</hi>
　　<hi>名士四十二人修禊賦詩髣髴蘭亭稱一時盛事</hi>
　　戍婦吟<hi>二首</hi>
夫君在邉戍妾身守孤幃欲往備紉櫛不如頻寄衣衣<lb/>
到恐遲遲不到妾不知欲知衣到未明年鴻雁歸<lb/>
<pb n="KR4h0158_WYG_097-17a"/>
將軍功未成持牛勞軍士將軍豈無家為妾語夫主勿<lb/>
為賤妾生寧為將軍死賤妾欲從之軍中無女子<lb/>
　　蕨萁行<lb/>
東山有蕨萁南山有蕨萁西山有蕨萁北山有蕨萁采<lb/>
采蕨萁晨露未晞荆棘離披筐筥攜持長鑱㴱入土短<lb/>
褐寒風吹采采蕨萁可以療饑以簸以炊為餳為飴食<lb/>
少不下嚥食多傷人脾去年嵗歉食無糜橡栗拾盡民<lb/>
流離今年嵗歉田無稗蕨萁食盡將安之美食大官饌<lb/>
<pb n="KR4h0158_WYG_097-17b"/>
仁心寧汝悲但見昨日奏麥兩岐今日進五色芝呈祥<lb/>
獻瑞無休時載膏載脂驛騎驅馳蕨萁蕨萁官獨不汝<lb/>
知已而已而嵗云暮矣<lb/>
　方　行<lb/>
　　<hi>字明敏黃巖人官參知政事於江浙行省或以為方谷真子未知是否其詩名東軒集</hi>
　　贈虛中上人<lb/>
一室安禪久三生結願頻傳經來帝子送食下天神水<lb/>
月虛空相山雲自在身慈航如可渡應許姓龎人<lb/>
<pb n="KR4h0158_WYG_097-18a"/>
　　登秦住山<lb/>
此地曾經駐蹕來秦皇遺跡尚崔嵬採窮滄海無靈藥<lb/>
歸到驪宮有劫灰萬里黑風迷鬼國一杯弱水隔蓬萊<lb/>
詩人弔古應多思落日高丘首重囘<lb/>
　　送賈彦德訓導霍山<lb/>
中都㑹面得從容兩載同聽長樂鐘天近君門嚴虎豹<lb/>
地寛人海混魚龍承恩自合歸宣室論道安能老辟雍<lb/>
江桺春花增别恨白頭何日更相逢<lb/>
<pb n="KR4h0158_WYG_097-18b"/>
　趙善瑛<lb/>
　　<hi>字廷璋成都人八嵗能詩長而潛心六籍教授鄉里至正癸卯明氏據蜀隱居樂績山中迨蜀境内</hi>
　　<hi>附後徙家錦江卒年七十有八</hi>
　　錦里卜築詩<lb/>
錦里幽栖處悠然逺俗囂地偏車馬少山近市城遙松<lb/>
竹連蹊徑藤蘿掩屋茅閉門窮典籍修業問蒭蕘見小<lb/>
悲蛙窞忘機夢鹿蕉白頭宜此樂青眼莫相嘲種菊開<lb/>
三徑橫琴咏九皋黃葵舒永日紫芋待終朝守道居顔<lb/>
<pb n="KR4h0158_WYG_097-19a"/>
巷嫌喧棄許瓢薄田多種秫平阜廣栽蕎鵝鴨遊㴱沼<lb/>
牛羊牧近郊芝蘭香滿砌枸杞翠連㘭採藥攜輕筥觀<lb/>
蓮從小舠考槃時諷誦得句自推敲丘壑從茲穩弓旌<lb/>
謾逺招茗甌供伏臘土簠薦溪毛牧子吹羗笛仙童品<lb/>
玉簫南山曾採蕨左手慣持螯麋鹿為新侶松筠是故<lb/>
交煙霞情浩浩詩酒樂陶陶寵辱都忘却功名盡已抛<lb/>
唐虞今在宥許我學由巢<lb/>
　呉志淳<lb/>
<pb n="KR4h0158_WYG_097-19b"/>
　　<hi>字主一無為州人以父廕歴官靖安都昌二縣簿濠泗兵起徙家豫章又遷居鄞之東湖奏除待制</hi>
　　<hi>入明初遂不仕以終</hi>
　　兒牧牛<lb/>
兒牧牛豐林清潤縱爾遊長鞭短策莫輕舉從渠飲嚙<lb/>
飽即休老㓜年年仰衣食耕種田園藉牛力早夜單衣<lb/>
自飯之秪恐春來或牛瘠日日丁寧語牧兒老翁餉爾<lb/>
當及時籠禽吹笛任相學愼勿將牛常苦笞牛不耕田<lb/>
廪無粟淮上三年食人肉<lb/>
<pb n="KR4h0158_WYG_097-20a"/>
　　夏日園中清暑<lb/>
青山地僻車馬稀一載倦游歌式微傍溪卜築面流水<lb/>
拂石展簟消炎暉老翁過從就蔬食㓜女補綴成絺衣<lb/>
西亭去家苦不逺日暮共逐漁樵歸<lb/>
　陸居仁<lb/>
　　<hi>字宅之華亭人以詩經中泰定丙寅鄉試隱居敎授自號雲松野褐與楊亷夫錢思復遊殁同葬于</hi>
　　<hi>山東麓號三高士墓</hi>
　　楚人弓<lb/>
<pb n="KR4h0158_WYG_097-20b"/>
楚人弓縣兩石五十萬矢䧟疆敵絳人弓箭三隻長歌<lb/>
入闗成偉績多箭不如少箭力制敵若在弓矢間鳴條<lb/>
牧野高於山<lb/>
　　國馬足<lb/>
國馬足吉行五十轡如沃天馬足一日千里更神速國<lb/>
馬天閑飽芻粟太行鹽車天馬哭<lb/>
　張　樞<lb/>
　　<hi>字夢辰陳留人徙家華亭築室曰讀書莊與諸弟唱和為樂兼工行楷陶南村贈詩云幅巾短杖林</hi>
<pb n="KR4h0158_WYG_097-21a"/>
　　<hi>和靖斗酒長篇李謫仙又云讐書竹簡拈蘚碧臨帖箋藤冩硬黃可想見其風致也貝瓊作傳云夢</hi>
　　<hi>辰居華亭之城東門日與子弟數十人講春秋或勸之仕不應人是以高之曰林泉民年八十餘乃</hi>
　　<hi>終</hi>
　　送友之戎幕<lb/>
金吾上將開東閣白髮參軍起曲阿嚴武故人唯杜甫<lb/>
馬周知已獨常何龍蛇久鬭纒兵甲鴻雁高飛避網羅<lb/>
慷慨平生兩行涙哀時更比别離多<lb/>
　　秋興<lb/>
<pb n="KR4h0158_WYG_097-21b"/>
百戰闗河血未消將軍誰是霍嫖姚中原版蕩悲周室<lb/>
西楚紛披屬漢朝甲帳珠簾非昨日玉樓金屋麗層霄<lb/>
兵麾滿眼歸無處愁絶秋風桺萬條<lb/>
　葉　杞<lb/>
　　<hi>字南有京口人讀書負才智初建徳守以掾辟不赴兵興後進士及第㑹李國鳳經略南土密陳時</hi>
　　<hi>事十條李嘉納所言遙授丹徒縣主簿將别有委任而事權不復自由矣築别墅於呉淞以老焉</hi>
　　感𠂻二十四韻<lb/>
貢賦通重譯耕桑被九垓歘驚氛祲滿不謂嵗時催丞<lb/>
<pb n="KR4h0158_WYG_097-22a"/>
相興師出綸音降使開紫泥封五采黃道繞三台奕奕<lb/>
宣光業桓桓李郭才陣雲連朔野廟略定風埃香糯江<lb/>
南餉葡萄隴右醅馬羣金匝匼毳帳雪毰毸劒動彭城<lb/>
潰珠還甓社來長驅危破竹密令疾銜枚王者征無戰<lb/>
羣雄勢欲摧忽聞君命召竟勒將旗囘中夏捐雞肋丕<lb/>
基隱鴆媒義聲從此逝銳氣一時灰天迥威弧弛城孤<lb/>
畵角哀火狐翻嘯聚海鱷復喧豗欵附眞遺患除封實<lb/>
戲孩民情猶耿惻天討尚徘徊河漢明如洗崑崙豈易<lb/>
<pb n="KR4h0158_WYG_097-22b"/>
頽孰矜黃鵠志羞上野鷹臺微效寧無念篇詩信漫裁<lb/>
霜清野空濶獨立望蓬萊<lb/>
　王　澤<lb/>
　　<hi>字叔潤號青霞天台人僑居山隂嘗為縣丞於華亭葢平凉之屬邑也</hi>
　　寄友人<lb/>
我本東海人家住東海頭自從丱角時便向西州遊邇<lb/>
來西遊十九載夜夜思歸夢東海此身厭逐戎馬間落<lb/>
魄唯存壯心在今年始欲向東還便將歸老天台山相<lb/>
<pb n="KR4h0158_WYG_097-23a"/>
隨仙人養雞犬笑弄緑水桃花間况聞溪上桃已熟仙<lb/>
女嬋娟面如玉春風綰結綠雙鬟舞腰解按山薌曲去<lb/>
年羣仙遥見招謂予自是王子喬山中何嘗識酒禁日<lb/>
日爛醉吹瓊簫昨日纔經四明道故人相見驚絶倒間<lb/>
闗萬死得生還顔色還同舊時好忽聞天呉落海隅到<lb/>
海要拾明月珠大風三日撼天黑海底吹折紅珊瑚洪<lb/>
濤如山老蛟怒白日江皋塞煙霧仙山咫尺不得歸目<lb/>
送㝠㝠鳥飛去櫂舟惆悵却西囘側望仙山心欲摧空<lb/>
<pb n="KR4h0158_WYG_097-23b"/>
懷帝子芙蓉闕遙望中天兩玉臺愁來昏昏枕書睡呼<lb/>
酒狂歌不成醉丈夫出處眞可憐往往長遭不如意作<lb/>
詩為謝丹霞仙金堂石室無清緣有心未罷歸來約更<lb/>
待秋風海月圓<hi>是時方谷眞據温台叔潤阻兵不得歸故作此詩</hi>
　　徽宗畵瓶中桂花<lb/>
玉色官瓶出内家天香誰貯月中花六宮只愛新凉好<lb/>
不道金風捲翠華<lb/>
　　小遊仙<lb/>
<pb n="KR4h0158_WYG_097-24a"/>
中山千日酒初醒却愛𤣥都夜景清起坐天門吹玉笛<lb/>
月中珠樹起秋聲<lb/>
　董佐才<lb/>
　　<hi>字良用曾膺徵辟負才名其居顔曰釋耕所王逄有題詠見詩集中</hi>
　　題華亭朱孟辨篆冢詩巻<lb/>
古初無毫楮羲畫何繇傳孰知文字理已具河圖前神<lb/>
農洎蒼頡俯仰極人天穗書與鳥書剏制分後先龜麟<lb/>
錫禹時盤銘著湯年岐陽紀石鼓史籀獨稱賢矯若蛟<lb/>
<pb n="KR4h0158_WYG_097-24b"/>
龍蟠鬱若鎻鈕聨科斗聿行漆形體因自然一從孔壁<lb/>
廢重為經籍憐秦相約籀古撰次蒼頡篇小篆遂名家<lb/>
勁健含姿妍登封及詛神金石紛雕鐫下逮隸八分變<lb/>
化如雲煙漢經煨燼餘文教仍敷宣保氏存六書學僮<lb/>
纔九千揚雄纂竒字杜林解探研繼蹟非無人意象莫<lb/>
不全偉哉許祭酒蒐羅歸簡編墜緒頼復舉後學知相<lb/>
沿陽氷克逺紹鉉鍇造其𤣥近代郚與周筆勢囘奔川<lb/>
華亭朱茂才好古喜欲顚一掃世俗書習篆忘食眠秦<lb/>
<pb n="KR4h0158_WYG_097-25a"/>
望幷之罘碧落兼新泉小者案間列大者屋壁縣生平<lb/>
囊槖貲多充買碑錢功㴱學既精齒壯志亦堅池魚染<lb/>
皆黑鐵硯磨將穿摹搨累萬番期差古人肩師法正在<lb/>
茲什襲比蹄筌孫樵文自祭智永筆忍捐前修不我欺<lb/>
我癖尤難痊嵯峨細林山上與浮雲連譬彼汲冢書函<lb/>
之瘞其巓聚土封若堂劖石表為阡其陽碧樹交其隂<lb/>
書帶緣山靈謹訶䕶有名如有仙揮洒人間者顯晦名<lb/>
非偏寳劍蕃賈發玉柙蔓草纒何如篆冢光夜夜暎星<lb/>
<pb n="KR4h0158_WYG_097-25b"/>
躔<hi>錢維善篆冢歌叙云雲閒善篆俞允文撰崑山雜咏疑其為陸友仁今据董詩乃知為朱孟辨也</hi>
　高　明<lb/>
　　<hi>字則誠永嘉平陽人至正五年中第授處州錄事辟丞相掾値浙省亂作解官寓鄞之櫟社入明初</hi>
　　<hi>召用以老辭卒於家</hi>
　　題支離叟<lb/>
錢塘門裏支離叟短髮蕭疎色黧垢雪霜嵗晩結輪囷<lb/>
風雨年㴱增老醜挫葴糊繲總無能欲與㝠靈齊上夀<lb/>
天公怒此怪且孏勑遣神官下捜取勾婁吉利忽飛來<lb/>
<pb n="KR4h0158_WYG_097-26a"/>
虎倒龍顚盡灰朽女蘿飄騰白鶴去琥珀迸裂青羊走<lb/>
繁隂已逐謝仙車枯幹徒存韋偃手邇來好事猶痛惜<lb/>
嘆息形模無復有寧知百年皆夢幻靜㸔萬變互紛揉<lb/>
榮枯相尋無已時成壞有數元非偶南山誰信梓化特<lb/>
昆侖俄驚桺生肘朝菌何曾閱晦朔棫樸那知避薪槱<lb/>
全軀孰似櫟杜樹絜之百圍今在否人生根蒂不可牢<lb/>
况為草木計近久野客空嘆倚江柟老奴謾泣瑯琊桺<lb/>
寒煙落日西湖邉衰草荒廬園數畝不見當時鐵門限<lb/>
<pb n="KR4h0158_WYG_097-26b"/>
春蚓秋蛇徒蚴蟉𤣥雲飛盡墨池空直寄亭前誰酹酒<lb/>
　陳　安<lb/>
　　<hi>字鳬盟呉人詩句清逸好遊江湖名流楊顧輩皆稱之</hi>
　　高大使呉淞歸興圖<lb/>
楓落呉江白雁飛天涯遊子正思歸香消夜月青綾被<lb/>
凉入秋風白紵衣江浦蒹葭含宿雨驛亭楊桺帶斜暉<lb/>
分明記得西湖上載酒蘭舟近翠微<lb/>
　　題高理瞻所藏小景圖<lb/>
<pb n="KR4h0158_WYG_097-27a"/>
昔年為客楚江邉雨霽江南二月天楊桺畵橋㴱淺水<lb/>
桃花春㟁往來船新篘白酒浮杯釅旋買青魚出網鮮<lb/>
因見此圖驚舊夢東風吹面鬢蕭然<lb/>
　鄭　昻<lb/>
　　<hi>字處抑永嘉人</hi>
　　次復齋登華葢山<lb/>
野老憂時淚不乾海天低燕麥風寒秦闗土蝕銅牙弩<lb/>
漢殿月明金井闌共喜冦恂重借潁自慚李愿未歸盤<lb/>
<pb n="KR4h0158_WYG_097-27b"/>
江山如畵人如玉破帽空悲管㓜安<lb/>
　　林處士幽居<lb/>
山籬短短逕斜斜屋子三間竹半遮嵗饉無僧供菜把<lb/>
天寒有鶴守梅花武陵流水非秦世姑孰青山落謝家<lb/>
共約春暄草芽動杖藜㩦酒踏晴沙<lb/>
　李　存<lb/>
　　<hi>字明遠一字仲公安仁人通敏淹洽見賞於公卿三舉高蹈丘園皆不起其詩文傳世者曰竢菴集</hi>
　　題王氏笑閒亭<lb/>
<pb n="KR4h0158_WYG_097-28a"/>
笑者不必閒閒者不必笑能笑又身閒渉世何爾妙利<lb/>
名浩於海好惡險成徼躋攀有亡命憤鬱或大呌癡如<lb/>
蟻旋磨饕若魚上釣不知嵗月往已死復誰誚之子素<lb/>
相聞磊落年尚少構亭頗軒豁勝槪得其要幽花淡無<lb/>
媚新葉光相照倚欄皆可樂百事弗前料嗟我玩陳篇<lb/>
兀兀老蓬藋雙睂久不展有臂莫能掉山根晚雲薄誓<lb/>
欲隨荷蓧倘子不疵瑕拂衣共登眺<lb/>
　　美葛子熙<lb/>
<pb n="KR4h0158_WYG_097-28b"/>
臨川葛生朴且文負擔有力能辛勤家貧妻死母又老<lb/>
短窗挾策長云云忽思句讀送日月曷若江湖勞骨筋<lb/>
高碑大碣處處有篆楷草行兼八分晝長院靜手自打<lb/>
襟袂染煤常若熏旁搜遠取到川陜况乃閩淛江之濆<lb/>
通都大邑逄好事羅列古雅踰璣纁相酬金帛不論直<lb/>
豈比市井爭鈞斤收藏圖書家若府下者秦漢高華勛<lb/>
春初過我因細論絶勝待食如牢豶四方達士一時見<lb/>
野店濁醪常半醺顧余髪齒久希豁脫簡尚閱徒逢芸<lb/>
<pb n="KR4h0158_WYG_097-29a"/>
何當一竹兩芒屩共逐溪山秋半雲<lb/>
　　早起<lb/>
短髪梳殘月輕裳試曉風無言渾似道多病欲成翁竹<lb/>
簡聊千載藜羮亦萬鍾昻昻非自異𤨏𤨏得無同<lb/>
　甘　復<lb/>
　　<hi>字克敬餘干人至正間從張仲舉遊㴱為所推重入明初高蹈不出同里趙琥刻其集以傳</hi>
　　宿山家<lb/>
木落秋滿山牕虗夜凉集風吹海月生露洗苔衣溼野<lb/>
<pb n="KR4h0158_WYG_097-29b"/>
客愛清泠長瓢暝中汲<lb/>
　　曉出西園由谷中歸<lb/>
披褐渉西園煩襟散清曉微風動高樹零露下芳沼始<lb/>
行幽谷中忽出青林杪流水漂餘花脩筠度啼鳥身緣<lb/>
翠石廻思逐白雲杳負杖孤賞懷春闌綠陰悄<lb/>
　華㓜武<lb/>
　　<hi>字彦清無錫人家素饒於財師事陳方子貞為詩戲題華稿曰黄楊謂其愛吟事而牽於家務如黃</hi>
　　<hi>楊之厄閏而不長也彦清即用黃楊自命其集不以為戲焉</hi>
<pb n="KR4h0158_WYG_097-30a"/>
　　寄趙易牕高士慶雲岡上人<lb/>
昨宵風雨釀春寒曉色開晴露未乾棊局定須尋李遠<lb/>
杖藜還肯過蘇端繙經坐榻呼龍守㸃易虛窗倩鶴㸔<lb/>
蹔假飛鳬挽飛錫樵蘇不㸑罄交懽<lb/>
　　秋夜有感<lb/>
澤國秋來夜氣凉飄零猶自未還鄉蟪蛄泣露梧桐井<lb/>
絡緯繅風薜荔墻咫尺故園千里夢亂離華髪十年霜<lb/>
仲宣樓上長廻首烽火連山欲斷腸<lb/>
<pb n="KR4h0158_WYG_097-30b"/>
　陶宗儀<lb/>
　　<hi>字九成原黃巖人徙居松江别號南村﨑嶇亂離每以筆墨自隨晚嵗躬耕作勞之餘時時休於樹</hi>
　　<hi>下有聞見摘葉書之貯一破盎滿則埋之樹根累盎十數一日發之編為若干巻曰輟耕錄</hi>
　　南邨雜賦<hi>六首</hi>
屋小長林束邨㴱四水通睡因閒處熟愁向醉時空鵝<lb/>
鴨春波綠牛羊晚照紅嵗輸公賦足泚筆紀田功<lb/>
路直華亭谷林藏處士家葵菘浮雨甲秔秫吐晴葩塒<lb/>
羽肥堪縛谿鱗巨易义客來畱共酌濁酒不須賒<lb/>
<pb n="KR4h0158_WYG_097-31a"/>
甲第多荒址茅茨獨老翁杖藜山逺近舟楫泖西東暮<lb/>
色蒹葭外秋聲絡緯中郊居端不惡此趣許誰同<lb/>
槿樹成籬落松脂化茯苓閒開籠鶴栅時過狎鷗亭汗<lb/>
簡修書史持杯閱酒經塵纓終不縛何愧草堂靈<lb/>
江海謀生拙園田引興長徑分黃菊本池種白魚秧瘞<lb/>
筆營山竁橫琴坐石牀俗氛飛不到一曲水雲鄉<lb/>
草徑牛羊熟雲林鳥雀馴九峰三可覽一室四無鄰世<lb/>
治方為樂身安豈厭貧凉風北牕下未讓葛天民<lb/>
<pb n="KR4h0158_WYG_097-31b"/>
　　西湖紀興<lb/>
浩浩春波濶㝠㝠夜雨縣笙歌傳别館燈火隔疎煙作<lb/>
客頻遷次傷時更可憐明朝晴未卜還是醉湖船<lb/>
　　次韻夏士良戸侯<lb/>
竹裏茅茨白板扉興來隨意卧牛衣天籠平野前山逺<lb/>
水拍危橋過客稀釣罷得魚沽酒去雨餘種荳荷鋤歸<lb/>
故人却在城南住日日清觴四座飛<lb/>
　　曉起<lb/>
<pb n="KR4h0158_WYG_097-32a"/>
豆苖引蔓上疎籬桐樹吹花落釣磯老我田園閒處好<lb/>
故人書疏近來稀挂巾蘿薜㸔雲起沐髪滄浪待日晞<lb/>
只怪平生詩癖在形骸消瘦不勝衣<lb/>
　　樂靜草堂為衛叔靜賦<lb/>
屋繞芙蓉九疊屛日長客去掩閒庭巗花煖傍疎簾落<lb/>
階草晴分汗簡青温火試香删舊譜汲泉煮茗續遺經<lb/>
江南定有徵賢詔太史方占處士星<lb/>
　　次韻答楊廉夫先生<lb/>
<pb n="KR4h0158_WYG_097-32b"/>
移家正在小斜川新買黃牛學種田奏賦不騎沙苑馬<lb/>
懷歸常夢浙江船牕浮爽氣青山近書染凉陰綠樹圓<lb/>
樂嵗未教缾有粟全資芋栗應賓筵<lb/>
　　夜坐<lb/>
披衣散髪坐南榮漏㸃遲遲欲二更風約沼萍雲影淡<lb/>
月栖徑竹露華明石牀凉意浮珍簟寶鼎沈煙噴玉笙<lb/>
世慮不闗心似洗此身只覺在蓬瀛<lb/>
　　宮詞題王叔明士女<lb/>
<pb n="KR4h0158_WYG_097-33a"/>
大家妝著鬭時宜等候君王㸔月嬉三十六宮清夜永<lb/>
幽情不許外人知<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_097-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹巻九十七<lb/>
</p>
<p>
</p>
  </div>
<div>
<head>宋元詩㑹卷九十八</head> <lb/>
    <p>
<pb n="KR4h0158_WYG_098-1a"/>
欽定四庫全書<lb/>
　宋元詩㑹卷九十八<lb/>
　　　　　　　　　　　兵部主事陳焯編<lb/>
　萬石德躬<lb/>
　　題陳希夷像<lb/>
花項君王瓦棺冷柴家陵上西風𦂳殿前㸃檢不知名<lb/>
醉眼摩挲睨周鼎白晝龍虎行天階紫微小星何僭哉<lb/>
先生大笑出門去明日華山歸去來山色還如舊時好<lb/>
<pb n="KR4h0158_WYG_098-1b"/>
流水小橋散芳草千載誰知驢背心芒碭雲㴱入孤島<lb/>
汴城峩峩汴水流江南江北數百州秦王未巳晉王起<lb/>
人間萬嵗更千秋<lb/>
　　棄婦吟<hi>萬君有退宮人引一首曹選誤屬鮮于樞當移置此</hi>
上堂拜姑姑不語門外上車别鄰里命輕不敢怨他人<lb/>
囘頭却㸔房中女女子勿啼汝父賢必不嫁汝狂少邉<lb/>
丈夫有心只如此蕩子情多無十年風吹桺花春日暮<lb/>
鄰姬送上來時路父母俱亡門戶衰未到先愁兄嫂怒<lb/>
<pb n="KR4h0158_WYG_098-2a"/>
歸來明鏡半無光繡帶雙紅空斷腸今夜無人㸔夫壻<lb/>
雨打寒窗歸夢長<lb/>
　辛文房<lb/>
　　蘇蘇小歌<lb/>
東流水底西飛魚銜得錢塘紋錦書幾囘錯認青驄馬<lb/>
著處閒乘油壁車鸚鵡杯殘春樹暗蒲萄衾冷夜窗虛<lb/>
蓮子種成南北㟁苦心相望欲何如<lb/>
　　清明日遊太傅林亭<lb/>
<pb n="KR4h0158_WYG_098-2b"/>
隔水園林丞相宅路人猶記種花時可憐總被風吹盡<lb/>
不許遊人折一枝<lb/>
　楊子承<lb/>
　　獨不見<lb/>
窈窕一佳人鉛華淨如練臨風弄錦瑟其音哀且怨南<lb/>
鄰去乘鸞北里效飛燕小院落花㴱閒庭芳草徧日暮<lb/>
掩朱扉如何獨不見<lb/>
　甘茂實<lb/>
<pb n="KR4h0158_WYG_098-3a"/>
　　秋懷<lb/>
秋雨種白髪一滴生一莖半為作詩苦半為憂天傾天<lb/>
傾或可補詩苦終無成朝來覽青鏡何時再復生不如<lb/>
原上草秋死春仍榮<lb/>
　馬臻志道<lb/>
　　春日寫望<lb/>
逺波重疉限空明淡拂生綃絶㸃塵半舸夕陽喧酒客<lb/>
一樓寒色倚詩人早鶯懷舊隨時至芳草無情著處新<lb/>
<pb n="KR4h0158_WYG_098-3b"/>
却憶城中有貧者杏花開盡不知春<lb/>
　　山居<lb/>
人事喧喧任奕棋青山數畝是歸期分將藥草鋤雲種<lb/>
買得松杉趂雨移老去故人多入夢愁來閒事總成詩<lb/>
芒鞵布襪身猶健十里沙堤信杖藜<lb/>
　　野外<lb/>
野外蕭條景更佳牧童將犢臥晴沙白鷗長遶分魚市<lb/>
紅杏㴱藏賣酒家倦向客程添懊惱老㸔春事厭紛譁<lb/>
<pb n="KR4h0158_WYG_098-4a"/>
田翁也學青門隱料理荒畦自種𤓰<lb/>
　　秋日閒咏<lb/>
西湖晴雨畵圖間坐倚闌干自解顔無酒誰供千日醉<lb/>
有錢難買一生閒草衰春色來時路鶴宿秋聲起處山<lb/>
橫笛吹殘天又晩釣船燈火入蘆灣<lb/>
　徐天倪<lb/>
　　擬古<hi>三首</hi>
皎皎機上絲織為遊子衣遊子蕩風塵素衣化成緇風<lb/>
<pb n="KR4h0158_WYG_098-4b"/>
塵不可避四顧將何之豈不念潔白徒重翟子悲朂哉<lb/>
加澣濯河水清且漪<lb/>
娉婷閨中女天質知自愛空懷蘋藻心日月苦行邁蹇<lb/>
修意良勤遲遲如有待未嫁庸何傷失身將重悔<lb/>
婉娩自結髪伉儷情誼㴱夫征日易久魚雁成消沈自<lb/>
憐鏡中貌衰白將駸駸有衣為誰薰有花為誰簪顧影<lb/>
雖無儔秉心猶斷金青天縣明月照影不照人<lb/>
　黃伯暘<lb/>
<pb n="KR4h0158_WYG_098-5a"/>
　　香奩曲<lb/>
下階拜新月空庭夜如水相思隔千里未有團圓意<lb/>
　張　淳<lb/>
　　玉簪<lb/>
開軒俯瞰碧雲衢白筆含香半吐鬚帶露折來何處可<lb/>
膽瓶秋水淡如無<lb/>
　鮑仲華<lb/>
　　過郝參政墓<lb/>
<pb n="KR4h0158_WYG_098-5b"/>
茂林喬梓上干雲葉葉曾沾雨露恩萬古西山青不斷<lb/>
鳥啼花落幾黃昏<lb/>
　顧　濟<lb/>
　　淵明畵像<lb/>
無錢猶愛菊有酒即橫琴萬石醉不了一名閒到今徑<lb/>
松存老節門桺積秋隂人畵歸來像誰傳歸去心<lb/>
　施　釣<lb/>
　　武昌南樓<lb/>
<pb n="KR4h0158_WYG_098-6a"/>
鸚鵡洲邉艤客舟憲君邀我上南樓胡牀老子三更月<lb/>
鐡笛僊人一曲秋流水白雲呉夏口西風黃鶴晉磯頭<lb/>
如今盡屬王孫草添得江南幾許愁<lb/>
　　送人歸天台<lb/>
君去丹山伴赤霞忍分書劍各天涯交情十載共為客<lb/>
歸夢幾番同到家一路暖雲蒸藥氣半溪流水引桃花<lb/>
黄庭好問長生訣莫待秋風兩鬢華<lb/>
　　送金華史學錄囘永嘉雁蕩<lb/>
<pb n="KR4h0158_WYG_098-6b"/>
青山洗盡泮宮塵三載琴書又問津海濶正憐鷗去逺<lb/>
山㴱須遣雁來頻沈郎風月詩俱瘦謝老池塘草自春<lb/>
莫笑廣文官獨冷長安一日㸔花人<lb/>
　陳　觀<lb/>
　　題甄氏訪山亭<lb/>
水流花落日生雲日靜風喧草欲薰老去風流猶未減<lb/>
一丘一壑要平分<lb/>
　李仲淵<lb/>
<pb n="KR4h0158_WYG_098-7a"/>
　　送鎦宗道奉使日南<lb/>
一介强于十萬兵秋風持節使麟泠可容贊普窺唐壤<lb/>
要遣莎車拜漢廷蜃吐瘴煙黎洞暗鯨掀巨浪海雲腥<lb/>
元戎已辦安邉策萬古千秋汗簡青<lb/>
　張孔孫<lb/>
　　風雨廻舟<lb/>
風雨來時撥櫂歸濟川心事有誰知停舟且做江湖夢<lb/>
浪靜風恬未是遲<lb/>
<pb n="KR4h0158_WYG_098-7b"/>
　盛景年<lb/>
　　送胡正辭<lb/>
春水淡無姿垂楊雨方綠送人南浦㟁飛下雙鸜鵒鸜<lb/>
鵒羽衣短只過溪南宿征帆順風去萬里隨鴻鵠趍名<lb/>
莫憚勞既榮還慮辱賓階有富人清論俱成俗東呉開<lb/>
漕府郎吏明如玉時艱海亦枯莫盡杯中醁<lb/>
　　萬頃雲亭<lb/>
浮雲海上來西橫太湖過散彩涵秋汀垂隂入虛坐日<lb/>
<pb n="KR4h0158_WYG_098-8a"/>
照天影移風吹浪紋破開窗綠樹間何人讀書卧<lb/>
　　白鶴觀<lb/>
幽逕松竹㴱人行隂露滴獨犬下階眠一嫗當山績旌<lb/>
幢高殿閉鐘磬虛堂寂道士不相逄蛛絲縣素壁<lb/>
　　遊鳳林飲周子順宅<lb/>
芙蓉隔秋水水㴱不堪採小階凉氣生空牆竹隂在杯<lb/>
行日暮頻人情醉中改忽驚潮水來門前有東海<lb/>
　毛直方<lb/>
<pb n="KR4h0158_WYG_098-8b"/>
　　擬古<lb/>
高堂列綺席賓御何委蛇粲粲金芙蓉春葩照蛾睂檀<lb/>
槽起清籟鐵撥絃鵾鷄秖聞筵中曲不聞曲中詞蕭蕭<lb/>
青塚魂化作秋雁歸玉闗去時淚㸃㸃溼朱絲豈知哀<lb/>
怨情及此懽笑期彈者錦纒頭聽者金屈巵但令今人<lb/>
樂不惜古人悲<lb/>
　　妾薄命<lb/>
妾肌如玉顔如花長睂窈窈青山斜㴱閨學成新婦禮<lb/>
<pb n="KR4h0158_WYG_098-9a"/>
鏡鸞不與畱年華昨朝東鄰裁嫁衣今朝西鄰催結褵<lb/>
自憐孤燈照春夢年年風雨梨花時不怨父母貧不恨<lb/>
蹇修拙妾生賦命自坎壈底用閒情寫紅葉千絲萬絲<lb/>
霜練光與誰織作雲錦裳千針萬針兩黼黻與誰佩服<lb/>
朝明堂吁嗟妾薄命薄命可奈何失時還自羞失身羞<lb/>
更多妾寧失時無失身平生分定月下繩但把貞心守<lb/>
貞色肯信嬋娟解誤人<lb/>
　　秋感<lb/>
<pb n="KR4h0158_WYG_098-9b"/>
宇宙百年身江湖萬里心世情高枕逺詩味閉門㴱白<lb/>
髪銷窮達青山傲古今情知秋亦客何事感秋吟<lb/>
　　漁父辭<hi>二首</hi>
呼兒買米得新粳漁邨且喜見秋成今朝嘗新莫草草<lb/>
好釣鱸魚來煮羮<lb/>
谿橋竹邉有酒沽攜魚換酒滿葫蘆篷頭月上不覺醉<lb/>
自卷蘆葉吹嗚嗚<lb/>
　龎　隆<lb/>
<pb n="KR4h0158_WYG_098-10a"/>
　　余構山莊於苕溪棲賢山其前軒顔曰卧雲時旴<lb/>
　　　江羅君緯以山長來涖安定書院云其家亦有<lb/>
　　　卧雲軒在麻源索余作卧雲歌<lb/>
白雲悠悠徧空谷野人掃雲結茅屋茅屋門㴱嵗月長<lb/>
獨向此中睡正熟洞門沈沈春滿牀去來只在白雲鄉<lb/>
睡甜不怕衣裳冷夢覺空餘枕簟凉須臾雲去無畱跡<lb/>
門外落花紅覆石野人起來著雙屐孤鶴一聲四山碧<lb/>
　趙茂元<lb/>
<pb n="KR4h0158_WYG_098-10b"/>
　　秋宵吟<lb/>
平林薄暮風淅瀝黃金滿地秋狼藉新月出嶺光欲流<lb/>
萬籟無聲夜寥閴誰家美人吹鳳簫彩鸞對舞摩青霄<lb/>
欄干縹緲碧雲逺天風入骨凉蕭蕭銅壺氷寒銀箭澀<lb/>
玉露滴空衣袂溼紅花落盡爐煙收幽懷耿耿生新愁<lb/>
寒螿啼碎人間秋<lb/>
　　老牛歎<lb/>
老牛帶月原上耕耕兒怒呵嗔不行瘢瘡滿背股流血<lb/>
<pb n="KR4h0158_WYG_098-11a"/>
力乏不勝空哀鳴日暮歸家羸欲倒水冷萁枯荳顆少<lb/>
半夜風霜徹骨寒夢魂尚遶桃林道服箱曾作千金犍<lb/>
負重致逺人所憐而今棄擲非故主飽食不如盗倉鼠<lb/>
　徐秋雲<lb/>
　　漢武帝<lb/>
萬戶千門禁漏遲建章花發錦成幃瑤池有信青鸞至<lb/>
金屋無人白燕飛風起輪臺春寂寂露零僊掌月輝輝<lb/>
樓前簫鼓繁華夢汾上年年只雁歸<lb/>
<pb n="KR4h0158_WYG_098-11b"/>
　　唐明皇<lb/>
太平風月屬三郎羯鼓聲中思轉長天子錦纒娯虢國<lb/>
貴妃音律敎寧王人歸巫峽山空在花落温泉水更香<lb/>
誰信蓬萊青鳥使囘來無語怨漁陽<lb/>
　楊𢎞道<lb/>
　　空邨謠<lb/>
凄風羊角轉曠野埃塵腥膏血夜為火望際光青熒頽<lb/>
垣俯積灰破屋仰見星蓬蒿塞前路瓦礫堆中庭殺戮<lb/>
<pb n="KR4h0158_WYG_098-12a"/>
餘稚老疲羸行欲倒問汝居空邨何以供朝昏氣息僅<lb/>
相屬致詞難遽言往時百餘家今日數人存頃筐長鑱<lb/>
隨日出樹木有皮草有根舂磨沃饑火水土仍君恩但<lb/>
恨誅求盡地底官吏有時猶到門<lb/>
　李道坦<lb/>
　　春日行<lb/>
東風入樹吹流鶯曉窗睡熟花㝠㝠美人窗間動曉思<lb/>
鶯聲枕上提春情坐中日出花滿城城南春㴱楊桺青<lb/>
<pb n="KR4h0158_WYG_098-12b"/>
王孫不歸消息斷㴱閨無人春草生草生猶有時王孫<lb/>
何日歸斜陽照流水萬里長相思東園三月花爛開西<lb/>
園蝴蝶雙飛來明朝蝶去春無主閉門花落愁如雨<lb/>
　　山中苦寒歌<lb/>
㴱山苦寒弗可居門前積雪三尺餘隂厓一夜石脫骨<lb/>
寒澑萬瓦氷垂鬚道人凍卧山之麓暮爇松脂煮溪綠<lb/>
山隂孤櫂期不來夢入幽崖聞折竹征西將軍持短兵<lb/>
馳馬夜渡黃河氷闗東諸將面欲裂嚴光獨釣桐江側<lb/>
<pb n="KR4h0158_WYG_098-13a"/>
　呉　嵩<lb/>
　　古釵歎<lb/>
何年美人寶釵失㴱井沈泥汙玓瓅一朝拾得再揩磨<lb/>
三囘五囘㸔歎息雙鸞匹鳳兩股勻終然汙色難為新<lb/>
當時光瑩照頭上有似桃李搖青春今人不識古儀狀<lb/>
寶釵雖好非時様為君插罷擁髻悲物無貴賤皆隨時<lb/>
　　車遙遙<lb/>
車遙遙舟迢迢斷送行人幾暮朝車馳道路不停軌舟<lb/>
<pb n="KR4h0158_WYG_098-13b"/>
挾風波難住橈家中雖貧常在目毎恨舟車苦相促但<lb/>
行一日兩日程死生與君非骨肉瞿唐水㴱蜀山高檣<lb/>
傾轅折不憚勞何當萬里隨君去得似篙師與車馭<lb/>
　金德啟<lb/>
　　紅梅<lb/>
醉卧西湖處士家夢囘惟見赤城霞總然冷艷隨春變<lb/>
依舊疎枝映日斜姑射氷姿凝絳蠟羅浮雪骨換丹砂<lb/>
北人慣在江南住猶説前邨有杏花<lb/>
<pb n="KR4h0158_WYG_098-14a"/>
　楊鵬翼<lb/>
　　鞦韆<lb/>
日轉華檐樹影偏謝家庭院簇神僊綵繩斜擘纎纎筍<lb/>
畵板輕承歩歩蓮弄玉未升霄漢上綠珠先墮綵樓前<lb/>
不知小逕殘紅裏明日何人拾翠細<lb/>
　李仲南<lb/>
　　夜夜曲<lb/>
玉窗結怨歌幽獨絃絶鸞膠幾時續銅龍漏促春夜長<lb/>
<pb n="KR4h0158_WYG_098-14b"/>
冷雨酸風亂心曲閒薰翠被鬱金香拂拭繡枕屏山綠<lb/>
飛飛乳燕歸復遲寂莫流蘇帳前燭<lb/>
　梁彦中<lb/>
　　春晝<lb/>
溪水搖光動綵牆雲山倒影蘸霞觴一庭芳樹清隂薄<lb/>
千尺遊絲白日長風細桺塘鶯語滑泥融花徑燕飛忙<lb/>
乾坤俯仰窺難盡花桺無私種種香<lb/>
　張　澄<lb/>
<pb n="KR4h0158_WYG_098-15a"/>
　　春思<lb/>
一春長作客連日苦多風野樹凄迷綠檐花黯淡紅愁<lb/>
隨詩卷積囊與酒樽空巢燕如相識頻來草舎中<lb/>
　高思恭<lb/>
　　岳陽樓待渡<lb/>
楚水凝千里湘雲隔萬層城高秋浦月星雜夜船燈旅<lb/>
况天誰管年光雁可憑殷勤淡山色相送過巴陵<lb/>
　方　瀾<lb/>
<pb n="KR4h0158_WYG_098-15b"/>
　　石門曉行<lb/>
風高木葉脫從此曉寒新積雨見初日遠山如故人煙<lb/>
邨一葦渡野寺數家鄰獨念行藏異沙鷗未我馴<lb/>
　　秋夕有感<lb/>
搖落秋漸晚露香籬下花疎鐘出煙寺新月入人家蛩<lb/>
語日夜急雁飛天漢斜蹇余不能去塵世事如麻<lb/>
　　過呉江<lb/>
離離逺邨落晴不見炊煙秋水漲無㟁野舟撐入田天<lb/>
<pb n="KR4h0158_WYG_098-16a"/>
畱新稼穡人戀舊山川不待鴻飛定西風已肅然<lb/>
　黃誠性<lb/>
　　讀文山集<lb/>
三百餘年樂育恩晚從科目得斯人﨑嶇嶺海期年國<lb/>
零落氊毛萬死身諸葛未亡猶有漢包胥欲泣更無秦<lb/>
挑燈慷慨歌梁甫鬢髪蕭森愴鬼神<lb/>
　譚　復<lb/>
　　寄玉筍劉師服道士<lb/>
<pb n="KR4h0158_WYG_098-16b"/>
玉筍峰頭玉作人梅花壇下讀丹經曉分露水洗明月<lb/>
夜掃雲洲拾落星海舄近傳鳬逕度泉琴誤許鶴同聽<lb/>
何當謝却塵中鞅共倚松根劚茯苓<lb/>
　達德越士<lb/>
　　雨花臺<lb/>
漠漠平蕪碧蕭蕭亂葉紅褰衣上危石欹㡌立西風日<lb/>
月奔馳外江山感慨中他鄉對零落那放酒杯空<lb/>
　　送欽上人遊錢塘<lb/>
<pb n="KR4h0158_WYG_098-17a"/>
淮南來往熟惟我最相知年少堅持律心空不廢詩春<lb/>
泉閒聽處野寺獨歸時遙想猿啼夜縣燈話所思<lb/>
　桂　<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>
　　八禽言<lb/>
姑惡姑惡姑不錯姑惡何如小姑惡小姑譖妾生間言<lb/>
遂令婦姑情分薄朝嗔暮逐去不辭珍鮭誰供膾誰斫<lb/>
但願小姑他日嫁兒夫還遇惡姑如小姑<lb/>
提壺提壺復提壺提壺沽酒何處沽彭澤公田誰種秫<lb/>
<pb n="KR4h0158_WYG_098-17b"/>
臨卭女子羞當壚客來煮茶度寒夜杖頭不用縣青蚨<lb/>
提壺提壺勸爾即緘口覆人居巢辟人首<lb/>
婆餅焦婆餅焦阿婆製餅婦為爐爐紅火烈餅成炭婆<lb/>
怒逐婦歸蓬蒿化為異物身羽毛至今銜怨語聲高婆<lb/>
餅焦婦休逐少待來年新麥熟<lb/>
脱布袴脱布袴人情好新皆厭故古來聞有韓昭侯此<lb/>
日那逄廉叔度千需萬索杼軸空今年新衣在何處脱<lb/>
布袴風雨寒脱衣容易換衣難<lb/>
<pb n="KR4h0158_WYG_098-18a"/>
三箇半布積絲累寸盈尺度下機先製老姑衣忍使天<lb/>
寒披故絮篋中止有半匹存征人書來索襦袴布已盡<lb/>
秋又風妾身依然單過冬<lb/>
不如歸不如歸山川良是人民非風波途路多險巇車<lb/>
摧舟覆將安之榖城黃石待已久上蔡蒼鷹悔却遲不<lb/>
如歸歸及早白雲滿地無人掃<lb/>
泥滑滑暮雨瀟瀟暝雲結苦竹岡頭虎跡新黃蒿城外<lb/>
人踪絶僕夫股栗歩莫前瘦馬凌兢愁仆蹶泥滑滑何<lb/>
<pb n="KR4h0158_WYG_098-18b"/>
時乾出門咫尺行路難<lb/>
行不得也哥哥千呼萬呼奈余何黃陵花落暗春雨湘<lb/>
江水㴱生素波奮衣出門天地窄仗劍欲往旌旗多行<lb/>
不得早歸來只今誰掃黃金臺<lb/>
　歐陽伯恭<lb/>
　　題蘇武李陵泣别圖<lb/>
祈連山前箭如雨渤海海邉羝不乳同是肝腸十九年<lb/>
白髪君歸朝故主臣心有血一斗許亦欲隨君歸釁鼓<lb/>
<pb n="KR4h0158_WYG_098-19a"/>
五千健兒五千母臣若獨歸魂魄苦空將老淚寄君歸<lb/>
歸拜茂陵墳上土<lb/>
　于　石<hi>號介翁</hi>
　　感古引<lb/>
建安天下如潰𤓰一榻之外非吾家黃屋飄颻定何許<lb/>
魚為龍兮鼠為虎老瞞詐力敢欺天朶頥羊鼎方垂涎<lb/>
紫髥將軍一攘臂控荆引越三千里慷慨山東大耳兒<lb/>
南飛烏鵲栖無枝草廬一語君臣契目中久矣無呉魏<lb/>
<pb n="KR4h0158_WYG_098-19b"/>
堂堂大義凜不磨靈闗劒閣爭嵯峨昨夜西南一星落<lb/>
六尺之孤竟誰託渭水旌旗歸故都江上空存八陣圖<lb/>
抱膝長歌出師表古栢蒼蒼為誰老<lb/>
　史紫薇<lb/>
　　江南曲<lb/>
風凄露冷江南㟁瑟瑟寒波秋練練采蓮歌斷紅雲空<lb/>
蘋葉蘆花結新怨鴛鴦鸂鶒俱可憐相呼相倚沙觜眠<lb/>
白頭漁父搖蒼煙一雙飛上枯樹巓<lb/>
<pb n="KR4h0158_WYG_098-20a"/>
　杜　元<lb/>
　　和王守之斷腸曲<lb/>
桃花夾堤春水滑櫂歌三疉行舟發行舟去去東復西<lb/>
幾度桃花二三月花前一别一囘老相思日多歡樂少<lb/>
君重黃金輕别離黃金難買少年時<lb/>
　張鳴善<lb/>
　　送人遊廬山<lb/>
曽到匡廬境巉巒際碧空萬松無路入一水與天通白<lb/>
<pb n="KR4h0158_WYG_098-20b"/>
鹿眠清晝晴猿嘯晩風洪厓如可約吾亦訪雲中<lb/>
　阮魯瞻<lb/>
　　江橋樹<lb/>
江橋樹荏苒年華暮迎得行人來送得行人去落葉成<lb/>
秋風秋風在何處<lb/>
　劉　珍<lb/>
　　寄友人<lb/>
相别豈不易相見良獨難迢迢白雲城渺渺羊角山夢<lb/>
<pb n="KR4h0158_WYG_098-21a"/>
長覺道遠迹滯愁春殘知音况何許取琴為誰彈<lb/>
　連百正<lb/>
　　釣絲風<lb/>
短髪冷颼颼倚欄初下鈎閒來片水外輕弄一痕秋淺<lb/>
拂蘆花亂低分桺影浮煙波清夢遠吹不到公侯<lb/>
　鄧彧之<lb/>
　　落葉<lb/>
秋庭晝無人落葉自滿地端居觀物化人生亦如寄朝<lb/>
<pb n="KR4h0158_WYG_098-21b"/>
聞鳴蟬悲夕已見其蜕嵗晏共蕭條臨風發長喟<lb/>
　　江橋樹<lb/>
江橋樹日日斜陽暮春風吹落花半隨流水去花落有<lb/>
盡時流水無盡處<lb/>
　甘　立<lb/>
　　賦得城上烏送客<lb/>
月落城上樓烏啼樓上頭一啼海色動再啼朝景浮馬<lb/>
鳴黃金勒霜滿翠羽裘烏啼在故處人生多去畱<lb/>
<pb n="KR4h0158_WYG_098-22a"/>
　　古長信秋詞<lb/>
輦路青苔雨後㴱銅魚雙鑰晝沈沈詞臣還有相如在<lb/>
不得當時買賦金<lb/>
　　呉王納凉圖<lb/>
六月長洲水殿凉酒酣揮袖倚新妝芙蓉露冷秋雲薄<lb/>
囘首西風響屧廊<lb/>
　唐　棣<lb/>
　　溪上秋居<lb/>
<pb n="KR4h0158_WYG_098-22b"/>
白蘋洲上白鷗飛欲學嚴光築釣磯鴻雁無多秋水濶<lb/>
溪山雖好故人稀懶鞭羸馬侵星出且放孤舟入浪歸<lb/>
老去毎懷鄉里樂凉風吹滿芰荷衣<lb/>
　　春波小隱<lb/>
鴛鴦湖上春水生呉姬蕩槳春波平碧山隔樹遠莫見<lb/>
白鳥近人渾不驚倚檻鈎簾閒把釣停杯度曲醉吹笙<lb/>
舊時王謝風流在却笑窮途阮歩兵<lb/>
　　苕溪述懷<lb/>
<pb n="KR4h0158_WYG_098-23a"/>
康莊道上謝輪蹄只合歸來向此棲白鳥影邉漁艇小<lb/>
青山堆裏酒樓低簾開野樹雲當戶檐蘸春波屋枕溪<lb/>
今日水晶宮裏住詩成不媿使君題<lb/>
　　寄題謝子翼晚翠亭<lb/>
洞庭咫尺少經過嵐翠霏霏晚更多風作雨聲鳴墜葉<lb/>
雲垂秋影落滄波楓林賽社聞邨鼓橘㟁開船發櫂歌<lb/>
欲泛空明三萬頃恨無題咏到隂何<lb/>
　陳　嚴<lb/>
<pb n="KR4h0158_WYG_098-23b"/>
　　錢選畵花<lb/>
霅翁夙號老詞客亂後却工花寫生寓意豈求顔色似<lb/>
錢塘風物記昇平<lb/>
　茍宗道<lb/>
　　蔚州元氏怡齋<lb/>
八元乃八龍嶷若瓊樹林難兄復難弟感激恩義㴱室<lb/>
家宛相好如鼓瑟與琴翩翩鴻雁行鏘鏘鸞鳳音二王<lb/>
一品題價重雙南金終當仕虞廷藹然列華簪要在風<lb/>
<pb n="KR4h0158_WYG_098-24a"/>
俗淳不異古與今他人有兄弟聚散如飛禽䦧墻不相<lb/>
能干戈日相尋尺布斗粟謠行路為傷心棠棣廢已久<lb/>
角弓義湮沈因書怡齋詩以為友于箴<lb/>
　王思廉<lb/>
　　夀陽妝圖<lb/>
一聲白雁渡江潮便覺金陵王氣銷畵史不知亡國恨<lb/>
猶將鉛粉記前朝<lb/>
　　昭君出塞圖<lb/>
<pb n="KR4h0158_WYG_098-24b"/>
黃沙堆雪暗龍庭馬上琵琶掩淚聽禦敵分明無上䇿<lb/>
錯教紅粉怨丹青<lb/>
　張　礎<lb/>
　　汾亭古意圖<lb/>
漢家宮闕白雲秋魏國川原過雁愁萬古松風一茅舎<lb/>
不隨華屋變山丘<lb/>
　　闗山風雨圖<lb/>
山氣凝寒雨不開江濤拍㟁雪成堆漁翁慣識風波惡<lb/>
<pb n="KR4h0158_WYG_098-25a"/>
天際孤舟已早廻<lb/>
　黃君瑞<lb/>
　　雙燕吟<lb/>
雙燕雙雙飛更復雙雙栖穿花探水雙銜泥檐前葺壘<lb/>
雙哺兒春風一雙至秋風一雙歸念爾失其雌故巢寧<lb/>
獨依莫學里中輕薄夫暮亡其妻朝納姬<lb/>
　孫元實<lb/>
　　池中白蓮<lb/>
<pb n="KR4h0158_WYG_098-25b"/>
蘂宮夜凉張暑宴僊姝散花水晶殿霞綃中單雲錦緣<lb/>
黃金為房玉為鈿翠旌導前寶葢殿霓裳中序按未徧<lb/>
一人素衣持羽扇頎然中立白玉弁羣姝被酒酡發面<lb/>
冠佩頽然醉相盼彼峩弁者色不變以口承露不肯嚥<lb/>
終然貞白難為薦獨向西風抱清怨<lb/>
　黃　庚<lb/>
　　鶴林僊壇寺<lb/>
古壇歸鶴杳野鹿自成羣嵐氣浮清曉鐘聲出白雲樹<lb/>
<pb n="KR4h0158_WYG_098-26a"/>
穿僧屋老水到寺門分人世無窮事山中了不聞<lb/>
　　夜坐即事<lb/>
對景坐清夜蕭然鬢已華詩慳難就藁燈暗不成花易<lb/>
醉愁邉酒頻歸夢裏家何時鋤舊圃學種邵平𤓰<lb/>
　　秋夕和呂講師韻<lb/>
誰彈招隠操雲外伴清幽午夜山林月一花天地秋經<lb/>
臺凉影淡禪榻古香浮不作蟾宮夢凄然憶舊遊<lb/>
　　偶書<lb/>
<pb n="KR4h0158_WYG_098-26b"/>
豪氣消磨盡攜書客海濵文章難遇主天地不憐貧家<lb/>
室依劉表妻兒笑買臣彼蒼還可問吾道幾時春<lb/>
　　夜坐<lb/>
世事等輕雲蘧廬寄此身青燈少年夢白髪異鄉人按<lb/>
劍驚山鬼吞舟養谷神黃庭重讀罷吾得葆吾眞<lb/>
　　白州即事<lb/>
一雨洗空碧江城獨倚樓山吞殘日沒水挾斷雲流燈<lb/>
影㴱邨夜鐘聲古寺秋西州舊遊地十載此淹畱<lb/>
<pb n="KR4h0158_WYG_098-27a"/>
　　採菊<lb/>
籬東閒採菊三逕碧苔㴱曉露冷雙屐秋風香一襟餐<lb/>
英供小酌嗅蕋伴清吟㑹得悠然處方知靖節心<lb/>
　　脩竹東園宴客<lb/>
二月韶光潑眼濃攜樽宴客小亭東酒當半醉半醒處<lb/>
春在輕寒輕暖中拂檻桺添吟鬢綠壓闌花妬舞衣紅<lb/>
晩來聽唱梁州曲聲繞呉姬扇底風<lb/>
　　小酌<lb/>
<pb n="KR4h0158_WYG_098-27b"/>
小酌園林酒半醺落紅影裏惜餘春挿花歸去蜂隨㡌<lb/>
傍桺行來鶯避人白髪尚為千里客黃金難鑄百年身<lb/>
何時歸賦滄浪水浣我征衣萬斛塵<lb/>
　　月夜登樓<lb/>
玉宇澄清暮藹收吟邉怕倚仲宣樓寒蟾千里夜如晝<lb/>
新雁一聲天欲秋湖海誰青豪傑眼風霜易白少年頭<lb/>
更殘忽聽荒城角吹老梅花總是愁<lb/>
　　春陰芍藥<lb/>
<pb n="KR4h0158_WYG_098-28a"/>
㸃滴檐聲溼徑雲翻階紅藥帶啼痕可憐花片都零落<lb/>
雨露雖多不是恩<lb/>
　　聞角<lb/>
誰送寒聲入夢中遙知人在戍樓東明朝梅嶺花飛雪<lb/>
未必都因昨夜風<lb/>
　　一春<lb/>
新綠園林雨過時黃鸝無語恨春歸楊花怕逐東風去<lb/>
搭住闌干不肯飛<lb/>
<pb n="KR4h0158_WYG_098-28b"/>
　　池荷<lb/>
紅藕花多映碧欄秋風纔起易凋殘池塘一叚榮枯事<lb/>
却被沙鷗冷眼㸔<lb/>
　　客懷<lb/>
年年春暮客天涯愁見東風颺桺花自歎身如梁上燕<lb/>
營巢長傍别人家<lb/>
　　見雁有懷<lb/>
滿眼西風憶故廬親朋音問久相疎年年江上無情雁<lb/>
<pb n="KR4h0158_WYG_098-29a"/>
只帶秋來不帶書<lb/>
　　江邨<lb/>
極目江天一望賒寒煙漠漠日西斜十分秋色無人管<lb/>
半屬蘆花半蓼花<lb/>
　　閨情效香奩作<lb/>
金鴨煙銷一字香滿懷春恨强梳妝㸔花又怕東風惡<lb/>
偷隔紗窗㸔海棠<lb/>
　　江邨即事<lb/>
<pb n="KR4h0158_WYG_098-29b"/>
江邨暝色漸凄迷數㸃殘鴉雜雁飛雁宿蘆花鴉宿樹<lb/>
各分一半夕陽歸<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷九十八<lb/>
</p>
<p>
</p>
  </div>
<div>
<head>宋元詩㑹卷九十九</head> <lb/>
    <p>
<pb n="KR4h0158_WYG_099-1a"/>
欽定四庫全書<lb/>
　宋元詩㑹卷九十九<lb/>
　　　　　　　　　　　　兵部主事陳焯編<lb/>
　熊磵谷<lb/>
　　木綿歌<lb/>
秋陽收盡枝頭露烘綻青囊翻白絮田婦攜筐採得歸<lb/>
渾家指作機中布大兒來覓襦小兒來覓袴半擬償私<lb/>
債半擬輸官府竹籠旋著活火熏蠧蟲母子走紛紛尺<lb/>
<pb n="KR4h0158_WYG_099-1b"/>
鐡碾出瑤空雪一弓彈破秋江雲中虛外縱搓成索晝<lb/>
夜踏車聲落落車聲纔冷催上機知作誰人身上衣小<lb/>
女背面臨風泣憶曾隨母園中拾<lb/>
　劉時中<lb/>
　　采蓮曲<lb/>
長安女兒淑且濃日日采蓮溪水中笑挿荷花照溪水<lb/>
韶容欲與花爭紅溪中荷花㴱幾許溪上時時聞笑語<lb/>
紅酣綠縟不見人應在荷花更㴱處歸來夜凉溪水清<lb/>
<pb n="KR4h0158_WYG_099-2a"/>
扣舷踏歌蕩槳行荷葉葢頭花壓鬢溪上月明潮已平<lb/>
　胡尊生<lb/>
　　聞官伐松<lb/>
大夫去作屋梁材無復清隂䕶綠苔只恐江頭明月夜<lb/>
誤他千里鶴歸來<lb/>
　黃　玠<lb/>
　　碧瀾妾歌<lb/>
感之以誠感必㴱應之以眞應必捷眞情一合了弗離<lb/>
<pb n="KR4h0158_WYG_099-2b"/>
聽我長歌碧瀾妾碧瀾亦是諸王孫世殊事異老且貧<lb/>
少陵尚愛燕玉暖况是當時眞貴人春衣典盡春寒悄<lb/>
二妾朱顔正姝好忍將羅帶折同心懊恨浮生頭白早<lb/>
珠鈿翠靨幸僅存此時猶及嫁夫君十二樓頭燕子去<lb/>
揮手不可畱僊裙去妾相悲兩相約既去猶煩送殽酌<lb/>
主君詎忍覆棄之見此翻令心緒惡一心事天天得知<lb/>
忍著主衣還事誰遂攜衾襆與俱至後君死者當為尼<lb/>
碧瀾堂下雙溪水使客徃來豈知此不願新歡戀舊恩<lb/>
<pb n="KR4h0158_WYG_099-3a"/>
千萬人中兩人耳<lb/>
　蕭應元<lb/>
　　初夏<lb/>
半清半和白晝長似無似有綠隂香兒童刻竹記新筍<lb/>
一夜風吹一尺强<lb/>
　劉宗逺<lb/>
　　山中夢母<lb/>
霜月照屋壁霜風湧江波終夕不能寐展轉思懷多忽<lb/>
<pb n="KR4h0158_WYG_099-3b"/>
夢吾母來宛然度山阿但問兒衣薄語短不及他兒寒<lb/>
尚可忍地下知如何<lb/>
　徐　甫<lb/>
　　寓言<lb/>
苦樂有㝠定結髪與君婚中道棄我去白馬駕華軒燕<lb/>
趙足佳麗呉楚多嬋媛妾自守空房蠨蛸網妾門妾身<lb/>
當自愛敢謂君少恩<lb/>
　彭　炳<lb/>
<pb n="KR4h0158_WYG_099-4a"/>
　　明簮<lb/>
明簮倚脩筠撫擥自清絶明河夜無聲茅亭四檐月露<lb/>
寒鶴夢醒山花落香雪白雲雖無心今宵倘怡悦持杯<lb/>
欲問之忘言楚天碧渺然思美人芙蓉似顔色乘鸞明<lb/>
月中青霞擁鸞翼苒苒别離時吹簫苦幽咽<lb/>
　　長絲曲<lb/>
青池秋高霜露繁蘆葉浸水長闌干風吹枯荷雙白鷺<lb/>
池上木落雲漫漫蕭蕭馬鳴燕草殘小窗清砧山夜寒<lb/>
<pb n="KR4h0158_WYG_099-4b"/>
乾坤如繭繰未了古今長絲千萬盤<lb/>
　　濁酒<lb/>
濁酒歌明月清吟不解愁此心無險薄何處有恩讐春<lb/>
水洄青澗桃花繞白鷗乾坤如小艇罷釣足優游<lb/>
　　武夷宮<lb/>
僊人緲縹踏春鴻月落青峰第幾重琪樹雪中巢一鶴<lb/>
石壇秋後蟄雙龍古時有冢埋黃帝今日無人見赤松<lb/>
獨愧曾孫幔亭上翠華同醉玉芙蓉<lb/>
<pb n="KR4h0158_WYG_099-5a"/>
　　懷闗中故人<lb/>
長安三月酒如酥花落平隄水滿初楊桺簇門齊下馬<lb/>
九龍池上㸔文魚<lb/>
　　小橋<lb/>
落花如雪馬蹄香幾樹黃鸝欲斷腸行到小橋春影碧<lb/>
一溝晴水浸垂楊<lb/>
　　楚雲曲<lb/>
花梢澑雨溼春泥花底縈愁兩燕低小院玉箏檀柱冷<lb/>
<pb n="KR4h0158_WYG_099-5b"/>
楚雲凝夢上安西<lb/>
　劉叔遠<lb/>
　　寄黃士謙<lb/>
放歌出東邨思弄山上雪清風吹湖波驚散波上月美<lb/>
人載美酒舉櫂搖秋霜把酒勸青天青天忽盈觴揚帆<lb/>
挂白雲鷗鷺同飛揚歌罷一長嘯忽然江水長懷君不<lb/>
可見流恨滿瀟湘<lb/>
　江　垕<lb/>
<pb n="KR4h0158_WYG_099-6a"/>
　　李陵泣别圖<lb/>
黃雲黯將暮白日寒無暉送客度河梁惆悵難别離胡<lb/>
馬雖善行按轡姑遲遲初心孰予察後罪甘誅夷君老<lb/>
既堪去我乃無家歸陽春滿皇都長負平生期<lb/>
　呉　炳<lb/>
　　古鏡<lb/>
雁去悲銀海螭蟠泣鬼工黃腸迷漢柏野火上秦蓬濃<lb/>
翠疑螺黛鮮硃潰守宮漆添燈暈黑文滅繡奩紅一旦<lb/>
<pb n="KR4h0158_WYG_099-6b"/>
珠還浦千年劍出酆霧餘空黯淡雲在月朦朧伏獸銜<lb/>
絲結䝉絺畵羽蟲粉綿施宛轉臺玉刻玲瓏匪茹曾申<lb/>
誡惟明可保躬他時錫盤鑑來照夢中熊<lb/>
　趙半閒<lb/>
　　止言<lb/>
蘇張舌如㦸危人亦危身期期周御史千載稱直臣清<lb/>
談每敗事諧謔良損神田翁有斗酒招呼聚比鄰所言<lb/>
惟桑麻語語不失眞<lb/>
<pb n="KR4h0158_WYG_099-7a"/>
　張　輿<lb/>
　　西泠橋<lb/>
紅藕花深逸興饒一雙鸂鶒避鳴橈曉風凉入桃花扇<lb/>
臘酒香分椰子瓢狂客醉欹明月上美人歌斷綠雲消<lb/>
數聲漁笛知何處疑在西泠第一橋<lb/>
　白仁夀<lb/>
　　書事<lb/>
大羮元無味大章本希音音繁入人耳味美適人心是<lb/>
<pb n="KR4h0158_WYG_099-7b"/>
以保身難惴惴如臨㴱百戰茍一失勇氣未足欽今若<lb/>
不學古後何法于今<lb/>
　陳廷言<lb/>
　　錢塘懷古<lb/>
越水呉山共寂寥已無遺老話前朝海門三日潮聲歇<lb/>
天目千年王氣消夜月烏啼龍井樹春風花落海鮮橋<lb/>
威儀文物今何在囘首浮屠倚碧霄<lb/>
　孫　唐<lb/>
<pb n="KR4h0158_WYG_099-8a"/>
　　題定海七墖<lb/>
墖影參差倚殿庭好山晴湧屋頭青土龍刳目潭波息<lb/>
藥草成金佛藏靈白鳥破煙江樹曉黑鼉吹雨海雲腥<lb/>
禪房似隔人間世一榻松風晝掩扄<lb/>
　王　東<lb/>
　　同鎭陽李先輩登臨川擬峴臺<lb/>
楚塞蕭條客復來已無秋渚藕花開西風曠野孤城出<lb/>
落日空江白浪廻山似襄陽非故國地連呉㑹有高臺<lb/>
<pb n="KR4h0158_WYG_099-8b"/>
南遊萬里頻廻首潦倒徒傷賈傅才<lb/>
　趙春洲<lb/>
　　感事<lb/>
美人休唱渭城歌芳草依依自碧波可與共言今則少<lb/>
不如意事古來多青天浩月元無礙白日黃塵欲奈何<lb/>
却笑江湖釣鰲手十年畱滯負漁蓑<lb/>
　李源道<lb/>
　　燕中懷古<lb/>
<pb n="KR4h0158_WYG_099-9a"/>
荆卿墓上草離離郭隗臺邉對落暉戰國山川秋氣壯<lb/>
中原豪傑曉星稀乾坤納納無人識南北年年有雁飛<lb/>
説似盧溝橋畔桺安排青眼送將歸<lb/>
　李　隼<lb/>
　　僊遊山道士余岫雲為虞公于華葢山作黃茆岡<lb/>
　　　隱居喜而有賦承命次韻<lb/>
曾謁朱衣拱帝闗故辭黃閣老人間鼎湖夢斷龍髥逺<lb/>
遼海歸來鶴羽閒教種芝田經雨過㸔鋤藥圃帶雲還<lb/>
<pb n="KR4h0158_WYG_099-9b"/>
絶憐此日都忘世渾似當年未出山<lb/>
名山自昔伏龍岡勝地今為卧鹿塲無復僊人飛羽駕<lb/>
還聞學士結茆堂晴嵐蔽日雲當戶陰瀑吟風雪滿牀<lb/>
已喜閒居親紫葢不妨幽夢隔奎章<lb/>
　　送危太朴還京<lb/>
九重閶闔啟朱扉宮樹隂陰晝漏稀東觀日華浮象闕<lb/>
上方雲氣動龍旂平明玉殿傳宣入薄暮金門待詔歸<lb/>
最説相如才調逸賦成三署有光輝<lb/>
<pb n="KR4h0158_WYG_099-10a"/>
　　宴秦公子宅贈女樂崔供奉<lb/>
曾緣玉貎侍君王供奉金門一一行歌動綵雲飛閣道<lb/>
舞囘花月度宮牆城頭夜咽銅龍水帳裏春銷寶鴨香<lb/>
今日還聞天上曲休辭爛醉紫霞觴<lb/>
　　送鏡上人往廬山<lb/>
雲滿袈裟月滿船匡廬何處定安禪屏風九疊啼猿裏<lb/>
瀑布千尋度鳥邉林下繙經依寶樹花間洗鉢踏金蓮<lb/>
虎溪若見陶居士不説高僧惠逺賢<lb/>
<pb n="KR4h0158_WYG_099-10b"/>
　　同王元徵宴陸仲開宅<lb/>
呉中花月為誰濃醉殺松江陸士龍綵檻春風圍芍藥<lb/>
畵簾秋水對芙蓉歸時粉黛佳人擁行處軒車上客從<lb/>
不惜千金將宴樂華堂日暮起歌鐘<lb/>
　卞宜之<lb/>
　　鐵篴詩寄楊廉夫<lb/>
一叚清氷百鍊剛曾翻宮徵侍虗皇裂開黃鶴磯頭石<lb/>
驚落青鸞鏡裏霜仙子佩環新樂府翰林風月舊文章<lb/>
<pb n="KR4h0158_WYG_099-11a"/>
道人清節磨礲久却笑桓伊獨據牀<lb/>
　　國王一人<lb/>
　陳益稷<lb/>
　　<hi>元史至元中安南王陳益稷來朝仁宗皇慶中加恩制詞曰委質為臣既去逆而効順以爵馭貴宜</hi>
　　<hi>崇德而報功銀青榮祿大夫安南國王遙授湖廣等處行中書省平章政事陳益稷知畏天者事大</hi>
　　<hi>期保境以全民慕帝王自有眞能見幾而蚤作懼祖宗之不祀特自㧞以來歸拯溺救焚從王師凡</hi>
　　<hi>一再舉授粲適館畱湖右幾三十年身歴事於四朝志不渝夫初節是用加新秩以示恩仍舊封而</hi>
　　<hi>授職可加金紫光祿大夫安南國王依前遥授湖廣等處行中書省平章政事按益稷本閩人其祖</hi>
<pb n="KR4h0158_WYG_099-11b"/>
　　<hi>奪安南王李氏國則宋嘉定乙酉間事也</hi>
　　大明殿侍宴<lb/>
班陪玉筍侍紅雲日表熙熙瑞氣温萬𣲖朝宗滄海濶<lb/>
衆星環拱紫宸尊雍容湛露歌詩什彷彿鈞天入夢魂<lb/>
孤孽秋毫皆帝力願殫忠赤報㴱恩<lb/>
　　輓河南王<lb/>
美人萎矣柱梁傾囘首西風涕淚零三世功名今古史<lb/>
百年過客短長亭手扶紅日名猶在身就黃粱夢不醒<lb/>
<pb n="KR4h0158_WYG_099-12a"/>
記取汾陽舊勲業紫薇畱種繼芳馨<lb/>
　　駕畋桺林隨侍<lb/>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂韝翻山霧薄黄龍旗拂桺風斜<lb/>
太平氣象同民樂南北梯航共一家<lb/>
　　送元復初<lb/>
江流脉脉草離離黃鶴磯頭酒一巵報國寸心憐我老<lb/>
論交半面識君遲正當重鼎調梅日又是長亭折桺時<lb/>
<pb n="KR4h0158_WYG_099-12b"/>
滿載詩書歸路逺鳳城依約更相期<lb/>
　　秋曉睡覺<lb/>
海水盈盈漏轉籌霜風吹角出譙樓夢囘淡月五更曉<lb/>
心遠孤雲萬里秋玉帛幾年賓上國詩書半世老中州<lb/>
平生事業渾如昨無奈青燈照白頭<lb/>
　　萬嵗山侍宴<lb/>
碧落鳴鸞隔世塵玉京開宴㑹星辰舞囘鼇背三山雪<lb/>
酒上龍顔萬國春物被仁風榮御苑水涵聖澤溢天津<lb/>
<pb n="KR4h0158_WYG_099-13a"/>
越南羇旅陪賓列咫尺光瞻日月新<lb/>
　　謝青宮賜酒<lb/>
黃封星使控麒麟騰踏高風拂路塵仙醴釀成天上露<lb/>
宮壺分賜臘前春恩沾南紀波濤濶氣轉東皇草木新<lb/>
拜徹雍容歌既醉遙瞻鶴禁喜津津<lb/>
　　巴陵雨中<lb/>
鴉拂平林雁陣空黃花行李老秋風如何一夜江南夢<lb/>
盡在巴陵細雨中<lb/>
<pb n="KR4h0158_WYG_099-13b"/>
　　羽士二人<lb/>
　呉全節<lb/>
　　<hi>别號閒閒居燕都從江南移植梅花䕶以帷帳扁曰潄芳嘯咏自得時稱為閒閒宗師</hi>
　　六月六日早朝寄山中諸友<lb/>
五年四覩六龍飛又領羣仙覲紫薇金殿煙霞浮黼扆<lb/>
瑤階日月麗旌旂羣臣奉璽勤三䕶國母臨朝重萬幾<lb/>
遙食蟠桃知幾次客星還照釣魚磯<lb/>
　　送原功大監南歸<lb/>
<pb n="KR4h0158_WYG_099-14a"/>
漸覺文星闕下稀奎章兩見送行詩渭城朝雨歌三疊<lb/>
湘水秋風賦九疑國典紬金藏鳳闕詞臣歩玉即龍墀<lb/>
帝前時有蒼生問可向江南久别離<lb/>
　　送虞伯生使蜀<lb/>
送别應思舊所經秦川花桺短長亭三峰高拊仙人掌<lb/>
萬里先占使者星錦水東流江月白潼闗西去蜀山青<lb/>
當年不盡登臨意待爾重鐫劒閣銘<lb/>
　　獲玉印<lb/>
<pb n="KR4h0158_WYG_099-14b"/>
　三茆山道童遇白兔入穴掘之得一玉印乃九老仙<lb/>
　都君印宋宣和時物也<lb/>
瑶璚篆刻鎭華陽猶帶宣和雨露香玉兔有靈開地藏<lb/>
金童無意得天章九重臺上增春色萬里書中耿定光<lb/>
喜遇明時薦神瑞三君珍重䕶宏綱<lb/>
　張　雨<lb/>
　　<hi>字伯雨錢塘黄冠師宋張九成之裔也别號眞居後入華陽洞又號句曲外史以其能詩也故從遊</hi>
　　<hi>皆一時名士</hi>
<pb n="KR4h0158_WYG_099-15a"/>
　　題墨蘭贈别于一山之京師<lb/>
三月愁送客春寒雨如霰㝠㝠返塞鴻悄悄栖梁燕揚<lb/>
帆五十日蓬萊望中見欲持猗蘭操一奏南熏殿<lb/>
　　雪齋<lb/>
騎驢吟雪詩煮茶煎雪水何如掃一室置身虗白裏君<lb/>
家有故事高卧殊未已<lb/>
　　張師䕫畵謝家池塘<lb/>
春風颯然至幽人午夢醒遙見池塘綠不知春草生如<lb/>
<pb n="KR4h0158_WYG_099-15b"/>
何騎馬客亦向夢中行<lb/>
　　蘭雪齋為金壇王敬賦<lb/>
謫仙有妙語清風洒蘭雪高懷千載下子獨慕芳㓗春<lb/>
氷斷瑞花晨露滋奕葉端居味道腴光景庶不滅<lb/>
　　再賦天池<lb/>
巃嵸古墩丘泓潭浸其股金碧爭蕩磨穿穴稍旁午斬<lb/>
松羅石榻𤣥芝錯神滸遙應玉女盆潤及黄精圃<lb/>
　　濱洲雲巢圖<hi>張彦輔畵</hi>
<pb n="KR4h0158_WYG_099-16a"/>
蒼山不受寒裹以白兠羅借雲以為暖我意不在多小<lb/>
營丹鶴巢高栖翠雲柯飛仙度鸞笙老人卧雞窠誰能<lb/>
江海去風雨一漁蓑<lb/>
　　十月十八夜震澤風大作明日大雪異常又明日<lb/>
　　　甲子日出大寒<lb/>
弱齡逃世網一勇以求志折旋四十載竟日坐有累大<lb/>
拙使為巧小樸使為器用是役於人夫豈足言智飄風<lb/>
鼓具區如我長噫氣追惟年運往通夕遂忘寐聖人罕<lb/>
<pb n="KR4h0158_WYG_099-16b"/>
言命天道殊難致委順待未來餘日敢終棄<lb/>
　　次韻晉卿翰林贈陳秉彛<lb/>
金華黃太史出為儒臺冠詩文齊六經竒古誰敢傳如<lb/>
掇明月珠妙在九曲穿而子工筆札狗監非所薦挈之<lb/>
登龍門果獲尾時彦孜孜勤執經奕奕形染翰敏手不<lb/>
暇給精華且屢換憐才吾輩事子乃羞自獻由茲數來<lb/>
往無事輒相見湖嶺錯縈紆煙霞爭變幻一夕快雨餘<lb/>
春物已消半言歸天台奥俄頃語離散此手不易執明<lb/>
<pb n="KR4h0158_WYG_099-17a"/>
日柁樓飯迢迢望白雲瀑布聲湍悍赤城跨滄海朝霞<lb/>
以為㟁倘遇仙者徒勿易樵牧賤予衰志求道千載猶<lb/>
暮旦老經三百家一一理殘卷霜毫犯冠籜墨汁滓衣<lb/>
汗何功使願果盡力輪老腕子書能瘦硬捩眼秋隼健<lb/>
唯餘篋中字照我目光爛送子望崕返囘目窮海甸春<lb/>
夕豈不短反側移漏箭纔夢金庭遊還逐濤江亂洊知<lb/>
家庭樂旭日陰始泮身扶老人杖衣憶慈母線還期當<lb/>
及時遲子秋水觀栖栖寡儔侶孤坐至日晏追歩太史<lb/>
<pb n="KR4h0158_WYG_099-17b"/>
作用以申繾綣<lb/>
　　春山晴靄圖<lb/>
危亭面縣瀑㴱塢著茅堂羣木相掩薄風披如有香避<lb/>
世眞樂土欲往川無梁隱淪倘見招嵗暮從徜徉<lb/>
　　天池石壁<lb/>
嘗讀枕中記華山閟中呉神泉發其巓青壁繚其隅春<lb/>
風四山來羣綠互紛扶羽觴曲折行浮花與之俱採珠<lb/>
搴薜荔洗玉弄芙蕖漫叟頗好名石壁作魚湖鴻乙志<lb/>
<pb n="KR4h0158_WYG_099-18a"/>
草堂桃煙遂成圖而此滌煩機閱世如摴蒱發興雲林<lb/>
子隻手與我摹居然縮地法挈入壺公壺<lb/>
　　晉彦博士以詩索和甚媿卒然<lb/>
鑿澗盛春雨新流遶舎前何當畱太白相與學思𤣥碧<lb/>
洞無人掃丹梯有路緣催詩古云廹莫笑竦鳶肩<lb/>
　　輔成觀張上卿墓廬<lb/>
青牛謝車御白鶴嘆人民閣有凌煙像橋無進履身平<lb/>
生玉櫑具此地石麒麟蕩蕩傳宗業中朝倚外臣<lb/>
<pb n="KR4h0158_WYG_099-18b"/>
　　風雪中得金陵諸公書<lb/>
雪作衆禽驚窗幽亂霰鳴愕然身濩落莫矣嵗崢嶸松<lb/>
竹聊娯拙乾坤苦忌名故人不相貸書札到柴荆<lb/>
　　天谷菴<hi>宣和金壇郎郭高士之居也</hi>
十三科取士救世豈無方倐送孤鴻舉難追八駿驤金<lb/>
壇猶著號碧落舊為郎劒化丹鑪在山寒井水香<lb/>
　　碧玉菴<hi>四明袁氏</hi>
廿四嵒前客能忘賀監居乖龍嗔草檄古象泣遺書把<lb/>
<pb n="KR4h0158_WYG_099-19a"/>
袂風塵表近公氷雪如時來青瑣闥晩節要蘧廬<lb/>
　　湖寺擁碧軒<lb/>
喧寂一塵隔湖濵出寶坊荷陰分補衲水氣襍燒香書<lb/>
勘烏皮几茵敷白㲲牀從來已公屋詩客許徜徉<lb/>
　　萬致柔還省親舍僕往候之道中得此<lb/>
數里平岡路仙山迹漸分柴荆來鵲語村落去人羣粉<lb/>
陣松崩雪濤頭日濯雲不緣停僕御直以候夫君<lb/>
　　寄洞庭王子正<lb/>
<pb n="KR4h0158_WYG_099-19b"/>
洞庭山簇簇銀闕翠芙蓉安得滄浪子同尋縹緲峰魚<lb/>
龍隨水落橘柚待霜濃未必桃源似雲帆躡去蹤<lb/>
　　孤山晚歩寄中庸子<lb/>
瑪瑙坡前立荒陂接葑田試從樵子徑往覔僕夫泉衆<lb/>
草寒猶短羣峰晚更妍誰歟結眞隱共老太平年<lb/>
　　十二月三日雪<lb/>
快雪眞無價豐年定有期臘前才一白至後已多時玉<lb/>
展琳琅歩花團蛺蝶枝春風在天上飄入萬年池<lb/>
<pb n="KR4h0158_WYG_099-20a"/>
　　煮石窩<lb/>
仙人白石子服食受竒方王烈猶餐髓初平枉叱羊砂<lb/>
牀收箭鏃玉屑僃糇糧借爾彌明鼎行窩到處將<lb/>
　　良常草堂圖<lb/>
鄰近方隅洞良常别有天草堂朝㸔雨藥圃夜舂泉邈<lb/>
矣盧鴻乙竒哉魯仲連君㸔遺世者若箇是神仙<lb/>
　　齋居偶興<lb/>
絶澗多靈石中開小洞房醉醒依竹素晴雨㸔梅黃樹<lb/>
<pb n="KR4h0158_WYG_099-20b"/>
暗鶯聲澁巗虛水韻長未能超賈馬自足上羲皇<lb/>
　　午日柬楊廉夫<lb/>
客有擁琴至吾寧折簡招足音垂谷口雨氣截山腰酒<lb/>
倩紅泉㵼花為綘節朝不嫌泥濘極一舸叚家橋<hi>今人呼叚</hi>
<hi>橋為斷橋者誤也</hi>
　　磵北梅三月始華<lb/>
陰磵殘梅枿臨流一向攲但存孤注在敢恨一生遲凍<lb/>
雨如相照春寒不受吹後時翻見獨宰物遂成私<lb/>
<pb n="KR4h0158_WYG_099-21a"/>
　　積雨<lb/>
飽聽三峰雨閒題七月詩水㴱荷意怯田冷稻心遲蛙<lb/>
黽隂爭盛蛟龍勢亦隨蒼茫不可問身外付雲移<lb/>
　　早秋<lb/>
每嫌新酒少尚喜故交稠籬落三家墅梧桐十日秋月<lb/>
生微顧兔星淡沒牽牛亦欲觀多稼江湖雨未周<lb/>
　　乙亥元日試筆<hi>四日得春</hi>
自古三朝節子今一笑㸔問年書亥字獻嵗出辛盤黔<lb/>
<pb n="KR4h0158_WYG_099-21b"/>
突多蒸术紅氷賸浴丹行行追勝事歩歩掃春寒<lb/>
　　碧筒飲<lb/>
採綠誰持作羽觴使君亭上晚樽凉玉莖沁露心微苦<lb/>
翠葢擎雲手亦香飲水龜藏蓮葉小吸川鯨恨藕絲長<lb/>
傾壺誤展琳琅袖笑絶耶溪窈窕娘<lb/>
　　上京賜宴王睂叟有詩次韻<lb/>
從事何緣過草堂行都遣賜玉壺方逺勞使者紅塵騎<lb/>
爛煮仙家白石羊中聖敢辭千日醉承恩獨許四明狂<lb/>
<pb n="KR4h0158_WYG_099-22a"/>
金莖賸有三清露潤及葵心向太陽<lb/>
　　天師素華閣<lb/>
仙家樓觀風塵表更築凌空月榭高虚白豈知存夜氣<lb/>
太清還許隔秋毫溪光澹澹氷塡壑松響離離雪舞濤<lb/>
此去銀橋通咫尺神山直下有靈鰲<lb/>
　　自遣<lb/>
一一花栽繞屋廬半春多雨意何如緣詩太瘦終無補<lb/>
與酒全交漸要疎硯席畱香非長物齋庖得筍是佳蔬<lb/>
<pb n="KR4h0158_WYG_099-22b"/>
鶴羣催喚同來飲新淥濺濺已滿渠<lb/>
　　元日雪霽早朝和辛良史廿二韻<lb/>
纔設中庭燎俄㸔密霰飄嵗開環甲紀星動指寅杓鳳<lb/>
集天門榜珂鳴月殿橋卿雲同四表和氣集三朝陛級<lb/>
肪初截雲層玉旋雕勾陳分彩隊歩輦簇青腰積屑承<lb/>
盤重吹花到笏消逶迤光黼座凌亂綴珠翹樂奏罏煙<lb/>
合班隨翠袖招閬風遊廣漢玉局道逍遙北戲魚龍舞<lb/>
中巗虎豹調旌旗攢贔屭冠劒掠招搖穆滿曾觴母洪<lb/>
<pb n="KR4h0158_WYG_099-23a"/>
崕及見堯萬年臨紫極一白慶璇霄朝㑹儀如此騫騰<lb/>
意頗饒身唯參寂寞世豈絀紛囂姑射消疵癘蓬萊倚<lb/>
泬寥瑶華攙戴勝珠樹引囘鑣有術探鴻寳何人識㸑<lb/>
焦竟須窮海岱直擬並松喬書就神牀寫香從别室燒<lb/>
憐君守華省琢句廢春宵<lb/>
　　書懷二十韻呈虞集賢<lb/>
昭代千齡運斯文一柱功初當延祐日晚識廣陵公朝<lb/>
士因推轂先生猥擊蒙睽乖遺廿載寤寐接孤風太史<lb/>
<pb n="KR4h0158_WYG_099-23b"/>
山川彦仙儒館閣崇置身清切上用志杳㝠中句法黃<lb/>
初過才名冀北空朔南馳使節江漢借歸篷酒問餘杭<lb/>
姥泉尋六一翁境非秋水觀寺即紫微宮侍坐要王遠<lb/>
移家近葛洪於焉承咳唾足以振罷癃卓爾身為貴胡<lb/>
然老見攻戰肥終道勝德重豈途窮玉趾閒迂歩麻衣<lb/>
病鞠躬茶煙窗冉惹墨沼樹玲瓏饑甚無瑶草招來有<lb/>
桂叢論心何落落把袂輒匆匆易進乘軒鶴難追戲海<lb/>
鴻明朝去呉㑹長笑為誰雄<lb/>
<pb n="KR4h0158_WYG_099-24a"/>
　　東漢高士詠<lb/>
　　　封君達<lb/>
入山服黃連還鄉騎青牛借得<hi>一作問</hi>五嶽圖一去三千<lb/>
秋<lb/>
　　　左慈<lb/>
老瞞實雄猜乃忌仙者徒鱸魚既可鱠蜀薑不可無<lb/>
　　　向長<lb/>
貴誠不如賤富誠不如貧自無子平易孰悟損益因<lb/>
<pb n="KR4h0158_WYG_099-24b"/>
　　　范丹<lb/>
破甑久生塵短衣不掩骭還渠一斛麥所拾已襍半<lb/>
　　　龎徳公<lb/>
卧龍拜牀下劉表安能屈照見採藥踪猶遣鹿門月<lb/>
　　　薊子訓<lb/>
欲追薊先生白雲迷其方驢鞭不可執<hi>一作振</hi>夀與銅狄<lb/>
長<lb/>
　　　韓康<lb/>
<pb n="KR4h0158_WYG_099-25a"/>
公是伯休耶賣藥價不二却問奪牛翁徵君當過未<lb/>
　　　法真<lb/>
逃名名我隨避名名我追去去南北山與世從此辭<lb/>
　　奚官洗馬圖<lb/>
曾侍赤墀東天池㸔浴龍晚凉湖上夢猶立桺陰中<lb/>
　　明皇按樂圖<lb/>
髯伶識樂句我信曲有誤月白商聲多塵起漁陽戍<lb/>
　　夜思<lb/>
<pb n="KR4h0158_WYG_099-25b"/>
空山嘈夜雨幽人坐惆悵今夕楚磵泉明日秦淮浪<lb/>
　　煙梅睡雀墨戲<lb/>
珍偶偏憐瓊樹寒香漠漠紛紛誰見羅浮月黑一枝同<lb/>
夢梨雲<lb/>
　　妝鏡<lb/>
璧月朝朝瓊樹明星處處阿房不似千秋鏡裏與人能<lb/>
鍳興亡<lb/>
　　元統元年十一月句曲外史菌山巢居成詩以自<lb/>
<pb n="KR4h0158_WYG_099-26a"/>
　　　見<hi>三首</hi>
望見飛檐松杪花下盤隂洞石聱牙老樵迷路疑<hi>一作驚</hi>
相問若箇江東道士家<lb/>
縹緲洞庭連白雲綠橘黃柑能見分昨日扁舟尋好事<lb/>
明年處士比封君<lb/>
谷中僅有一菴住壇上纍纍白石陳杖隨流水過鄰舍<lb/>
席與長松分主賓<lb/>
　　松下淵明圖為鄭明徳作<lb/>
<pb n="KR4h0158_WYG_099-26b"/>
歸來不為督郵輕自愛松根長茯苓博浪金椎拈不起<lb/>
倚鉏却讀相牛經<lb/>
　　寄題陳生華山圖<hi>二首</hi>
西祀曾尋箭筈天雲臺石室故依然雪驢嗅地鞭不起<lb/>
一笑太平三百年<lb/>
華嶽秋高不受寒虎頭粉墨意蕭閒赤城别有思仙夢<lb/>
長在明星玉女間<lb/>
　　海粟松雪酸齋雜書一卷戲題于左<lb/>
<pb n="KR4h0158_WYG_099-27a"/>
長沙老筆混狂瀾<hi>一作戲波瀾</hi>刮耳鷗波㸃素紈<hi>一作松雪慿誰染素</hi>
<hi>紈</hi>翰墨風流作三笑最憐白紵一生寒<lb/>
　　凌波仙<lb/>
春雲如水碧粼粼誰見凌波襪上塵洛浦湘皋都是夢<lb/>
手中花是卷中人<lb/>
　　呉興墨蘭<lb/>
墨君石友是同㕘幾葉光風染碧嵐悵望王孫杳何許<lb/>
年年芳草滿江南<hi>曩讀葉靜齊草木子中一條云趙仲穆者子昻學士之子宋秀王之後裔</hi>
<pb n="KR4h0158_WYG_099-27b"/>
<hi>也能作蘭木竹石有道士張伯雨題其墨蘭詩曰滋蘭九畹空多種何似墨池三兩花近日國香零落盡王孫</hi>
<hi>芳草遍天涯仲穆見而媿之遂不復作所記與此詩意正合而集中無之因附見于此</hi>
　　爛柯圖<lb/>
一局棋殘爛斧柯山中日月竟如何歸來記得神仙著<lb/>
不比人閒局面多<lb/>
　　讀臨川集<lb/>
班馬文章老琢磨皋䕫心跡半彫訛執鞭願作鍾山吏<lb/>
一袱字書隨白騾<lb/>
<pb n="KR4h0158_WYG_099-28a"/>
　　東坡書蔡君謨夢中絶句二放營妓絶句三虞伯<lb/>
　　　生題四絶于後眞迹藏義興王子明家要予次<lb/>
　　　韻<hi>五首</hi>
日將公事湖中了醉入重城列炬明自古大藩財賦地<lb/>
古人偏得賦閒情<lb/>
謝女嬌吟雪比鹽北臺馬耳見雙尖衲衣政索歌姬笑<lb/>
不道春寒繡被添<lb/>
寫韻軒中塵不驚與誰同躡鳳凰翎綵鸞可惜情緣重<lb/>
<pb n="KR4h0158_WYG_099-28b"/>
只合清齋寫道經<lb/>
釵頭新綠荔枝紅那與江桃色味同聞道端明新進譜<lb/>
一時殿閣起熏風<lb/>
香辟春寒玉辟塵流蘇斗帳醉和春一雙明月都無價<lb/>
寂寞人間第二人<lb/>
　　山中<lb/>
一枝石瘦如麐角六出花開似麝臍隨意莓苔一杯酒<lb/>
也勝騎馬聽朝鷄<lb/>
<pb n="KR4h0158_WYG_099-29a"/>
　　李仲賓雪竹<lb/>
斷縑黯淡何人墨四十年前老薊丘向使戴家多種竹<lb/>
雪中那肯便囘舟<lb/>
　　子昻墨寫萱草<lb/>
碧浪湖頭翰墨香山蜂遊趂午陰凉戲拈小筆塗幽草<lb/>
正自無憂得可忘<hi>亦有諷意</hi>
　　臺掾薩天錫求識予面而之燕南八月十四夜風<lb/>
　　　雨宿菌閣明日追寄此詩<hi>四首</hi>
<pb n="KR4h0158_WYG_099-29b"/>
李公求識少陵面未聞草堂三日畱㸔君用意古人上<lb/>
却愧無言與獻酬<lb/>
鶴臺道民掩柴扄雁門才子宿寒㕔恰有金華一樽酒<lb/>
且置茅家雙玉瓶<lb/>
巡官畏虎盛前呵驚動燕山薩照磨剪燭對牀詩未穩<lb/>
從渠醉尉問誰何<lb/>
走送蒲衣菴外路歸時望見赤山湖林子求㸔換鵝帖<lb/>
胡郎傳送捕魚圖<lb/>
<pb n="KR4h0158_WYG_099-30a"/>
　　緝熙殿御製墨梅詩帖<lb/>
宣和妙賞緇衣句傳在夷門作勝談行殿春風四十載<lb/>
玉妃終老向江南<lb/>
　　葛嶺襍書<lb/>
小娃小艇無蹤跡只有荷花雨濺裙淨洗一方天水碧<lb/>
不教歌板汚遊雲<lb/>
　　避暑圖<lb/>
雪藕氷盤斫鱠厨波光簾影帶風蒲蒼生病渴無人問<lb/>
<pb n="KR4h0158_WYG_099-30b"/>
赤日黃埃盡畏途<lb/>
　　白無咎黃蜀葵<lb/>
金銅仙人雨中立鉛淚恰如辭漢時傾心脉脉何所待<lb/>
願見白日光陸離<lb/>
　<lb/>
　<lb/>
　<lb/>
　宋元詩㑹卷九十九<lb/>
</p>
<p>
</p>
  </div>
<div>
<head>宋元詩㑹卷一百</head> <lb/>
    <p>
<pb n="KR4h0158_WYG_100-1a"/>
欽定四庫全書<lb/>
　宋元詩㑹卷一百<lb/>
　　　　　　　　　　　兵部主事陳焯編<lb/>
　　衲子十二人<lb/>
　中峰本<lb/>
　　<hi>法名明本講席之盛為東南第一住天目山中峰趙孟頫歸依甚䖍以師禮事之</hi>
　　咏葫蘆<lb/>
秀結團圞帶晩秋偏從根本易綢繆牆頭恍忽懸明月<lb/>
<pb n="KR4h0158_WYG_100-1b"/>
架上依稀綴碧旒密貯神僊三島藥穩乘羅漢五湖遊<lb/>
他年剖破成雙器半贈顔囘半許由<lb/>
　　疎梅<lb/>
依稀殘雪浸寒波桃李漫山奈俗何瀟灑最宜三二㸃<lb/>
好花清影不須多<lb/>
　　苔梅<lb/>
古貌蒼然鶴膝枝吐花生暈䕶春機玉堂試㸔青袍客<lb/>
莫忘江南有白衣<lb/>
<pb n="KR4h0158_WYG_100-2a"/>
　　憶梅<lb/>
十分明月是揚州尚有春風在樹頭莫怪當年何水部<lb/>
歲寒心事與誰愁<lb/>
　　評梅<lb/>
月旦花前豈乏人風霜齒頰帶陽春江南野史餘芳論<lb/>
絶世清如古逸民<lb/>
　　惜梅<lb/>
香銷泥汙意徘徊掠地迴風玉作堆愁絶黃昏無一語<lb/>
<pb n="KR4h0158_WYG_100-2b"/>
怕㸔孤月上窓來<lb/>
　　茅舎梅<lb/>
數椽草屋延清客竹作疎籬䕶玉葩不是玉堂無分到<lb/>
且和明月到山家<lb/>
　　風梅<lb/>
花間少女剪春寒粲粲霓裳舞隊仙月夜遙㸔環佩冷<lb/>
莫教吹落玉花鈿<lb/>
　　煙梅<lb/>
<pb n="KR4h0158_WYG_100-3a"/>
夢隔梨雲逗曉天苔枝浮翠逗春寒不嫌玉質籠輕素<lb/>
留與詩人冷淡㸔<lb/>
　恕　中<lb/>
　　贈道士凌雲峰<lb/>
坐夏不出戶塵緣淨于掃羽客苕溪來訪我無生道無<lb/>
生不可學可學成繳擾有物天地先㝠㝠還杳杳仙凡<lb/>
本一致明悟當及早蹠蹻豈永年顔冉未曾天南薰破<lb/>
炎熱濃綠鶯聲老與子兩忘言塵寰即蓬島<lb/>
<pb n="KR4h0158_WYG_100-3b"/>
　　不歸篇<lb/>
昨日又不歸今日又不歸竟自無歸日勞我長歔欷歔<lb/>
欷為何事憐此忘家子棄卻祖翁業向外圖經紀嵗月<lb/>
苦無多悠悠水上波心源未昭廓奈此生死何<lb/>
　　歸來篇<lb/>
歸來兮歸來歸來免攀陪山泉甘露味草座黃金臺人<lb/>
生當自足自足真天禄寧為擊壤歌莫作窮途哭一法<lb/>
不留情青山四時青折松拂石坐白雲林外行<lb/>
<pb n="KR4h0158_WYG_100-4a"/>
　　無言歌為真如本長老作<lb/>
無言歌無言之道言難傳機頭領略猶鈍漢句後解㑹<lb/>
知徒然我本有口且無舌興來不妨歌一闋七金山外<lb/>
覓知音引得虚空笑聲咽君不見空生寂寂巖頭坐匝<lb/>
地天華亂飄墮又不見毘耶病夫施一黙潦倒文殊歎<lb/>
無及兩處牢闗盡掣開白日青天轟霹靂<lb/>
　　箴仲䂓扁所居為清白居<lb/>
道人宴坐清白居身心不動長如如月窟深藏雪獅子氷<lb/>
<pb n="KR4h0158_WYG_100-4b"/>
壺靜貯銀蟾蜍絶色純真妙難測中下焉能造其域不修<lb/>
梵行事空王豈守邪禪作家賊縱横廓落含十虚三尺丈六<lb/>
攜手歸徹骨風流秖者是六門日夜揚光輝靈利師僧近來<lb/>
少徃徃多從外邊討本無階級坦然平到此定應先踏倒<lb/>
　　一笑軒為宗旨南州賦<lb/>
一笑軒中行復坐青山白雲不可唾六戶虚凝絶㸃塵<lb/>
經案銅缾安一箇靈山對衆拈花時百萬龍象徒蚩蚩<lb/>
金色頭陀獨解事囅然微笑揚雙眉笑邊真旨憑誰委<lb/>
<pb n="KR4h0158_WYG_100-5a"/>
木强楊岐未相許客來不必更躊躇便應識取軒中主<lb/>
　　寄宗聖西堂<lb/>
宿有扶宗志辛勤四十年句清堪供佛業白可箋天燕<lb/>
坐畦衣薄經行雪頂圓長庚光欲滅内院一燈傳<lb/>
　　熱<lb/>
大地爍金石禪心只宴如幽閒無濁慮鬱勃自清虛坐<lb/>
石頻揮塵臨流㸔躍魚優游三界内寒暑不闗渠<lb/>
　　謝靜中過訪<lb/>
<pb n="KR4h0158_WYG_100-5b"/>
掃跡千巖裏柴門久不開正逢新雨足忽見故人來燒<lb/>
筍供茶椀烹薇薦粥杯欲畱君共住分石坐堆堆<lb/>
　　題王山人草齋<lb/>
築室島溪上松門日夜開家貧無雀入山好有僧來雨<lb/>
漏重苫草年㴱旋積苔繞檐梨與栗祗為子孫栽<lb/>
　元叟端<lb/>
　　擬寒山子詩<hi>四首</hi>
木落湫水寒千峰正岑寂惟聞虎嘯聲不見人行跡霜<lb/>
<pb n="KR4h0158_WYG_100-6a"/>
露溼巖莎月輪挂空碧此時觀此心獨坐盤陀石<lb/>
名利是何物人心不自灰榮來終有辱樂去可無哀富<lb/>
塚草還出貧門花亦開耕桑枉辛苦鬚白鬢毛衰<lb/>
山中高且寒人罕來登陟松搖雪珊珊蘿罥烟羃羃巖<lb/>
華春不開潭氷夏方釋住此夫何為心源湛而寂<lb/>
我住在峰頂白雲常不開窗扉沿薜荔門徑疊莓苔山<lb/>
菓猿偷去巖花鹿獻來長年無一事石上坐堆堆<lb/>
　　山居<hi>二首</hi>
<pb n="KR4h0158_WYG_100-6b"/>
山木交柯莎滿庭馬蹄且不汚巖扄篝燈對雪坐吟偈<lb/>
擁裓繞泉行課經睡少毎知茶有驗病多常怪藥無靈<lb/>
金園一嵗一牢落誰似孤松長自青<lb/>
小榻新營巖瀑西白雲無路草萋萋月明扄戶野猿嘯<lb/>
日晏擁衾山鳥啼積世詩書空簡蠧累朝墳墓半鋤犁<lb/>
邯鄲枕畔一炊黍堪笑古今人自迷<lb/>
　　題古鴈圖<lb/>
年去年來又一年帛書曾達茂陵前影連薊北月横塞<lb/>
<pb n="KR4h0158_WYG_100-7a"/>
聲斷衡陽霜滿天雨暗荻花愁晩渚露香菰米落秋田<lb/>
平生千里復萬里塵世網羅空自縣<lb/>
　按趙子昻家居有以飛鳴宿食四鴈圖求跋者時詞<lb/>
　客滿座而端叟老禪亦預焉子昻屬客賦詩端公援<lb/>
　筆立成合座歎異乃潘訒叔以此詩入薩天錫集葢<lb/>
　未之考也<lb/>
　　山房自述<lb/>
故園歸路隔天涯絶頂閒房且寄家繙罷貝多山月上<lb/>
<pb n="KR4h0158_WYG_100-7b"/>
一簾華影漾袈裟<lb/>
　　雪樵<lb/>
珠霰飄飄柴在肩且謀燒火過殘年庭前此際無人立<lb/>
爐内憑誰續斷烟<lb/>
　　天上<lb/>
天上日没月又出山中葉落花還開黄泉只見有人去<lb/>
不見一人曾得囘<lb/>
　　題羅漢圖<lb/>
<pb n="KR4h0158_WYG_100-8a"/>
諸諦空來世所無神通百變絶名模不知何處畱蹤跡<lb/>
却被人傳作畵圖<lb/>
　楚石琦<lb/>
　　<hi>名梵琦小字曇曜族姓朱氏母夢日墮懷中而生九嵗時趙子昻見而異之為鬻僧牒得度傳法於</hi>
　　<hi>徑山元叟端和尚帝師錫號曰佛日普照慧辯禪師</hi>
　　送的藏主歸里<lb/>
日本師僧皆可喜不憚鯨波千萬里捐軀為法到南方<lb/>
如此出家今有幾苦參的是禪家流密證濳符更竒偉<lb/>
<pb n="KR4h0158_WYG_100-8b"/>
從來佛祖是生寃肯認山河為自已五千餘卷紙上語<lb/>
却笑癡蠅攢未巳自家寶藏無一物盡大地人提不起<lb/>
年窮臘盡歸去來東風入律梅花開<lb/>
　　送天寧謐藏主囘淨光<lb/>
永嘉老子錯行腳被人呼為一宿覺曹溪只是箇樵夫<lb/>
佛法何曾解參學三千威儀八萬行一霎清風頓銷鑠<lb/>
偶然撰得文字成盲子喚作眞丹經泥中洗土不唧𠺕<lb/>
畵蛇添足空丁寧㸔渠兩着渾未是學者焉能出生死<lb/>
<pb n="KR4h0158_WYG_100-9a"/>
如來藏裏本無珠萬古虛名挂唇齒為我殷勤問淨光<lb/>
永嘉老人應著忙説與如今甚時節莫戀松風與江月<lb/>
　　送興藏主遊金陵<lb/>
春山青春水綠一枝兩枝梅花開十里五里村路曲石<lb/>
城雲影聚復散草店雞聲斷仍續莫言描畵心手拙此<lb/>
景當前本竒絶誰能一字施品評簡盡五千四十八道<lb/>
人笑我虛開口矢上加尖成漏透背却法堂穿草鞋井<lb/>
㴱綆短終難搆<lb/>
<pb n="KR4h0158_WYG_100-9b"/>
　　送徑山一藏主<lb/>
一大藏敎閑葛藤盡大地人跳不出夢菴本是竒衲子<lb/>
夜半扶桑吐紅日拈起凌霄峰頂茶却是洞庭湖上橘<lb/>
三千世界菴摩勒放開揑聚誰能詰松風澗水自談𤣥<lb/>
却笑區區論權實<lb/>
　　送可禪人<lb/>
即心是佛無心道不覺全身入荒草語拙今人笑古人<lb/>
古人却笑今人巧後生晚長忘聰明且要低頭學老成<lb/>
<pb n="KR4h0158_WYG_100-10a"/>
却憶南泉好言語囑渠癡鈍過平生<lb/>
　　海屋<lb/>
普門道人索我歌未免平地生風波屋為海耶海為屋<lb/>
海屋之義當如何百千瀛渤從此起起亦不離涓滴水<lb/>
沃日滔天也大竒卷舒只在軒窗裏<lb/>
　　海東青行<lb/>
海東青高麗獻之天子庭萬人見之不敢睨玉爪金眸<lb/>
鐵作翎心在寒空韝在手一生自獵知無偶孤飛直出<lb/>
<pb n="KR4h0158_WYG_100-10b"/>
大鵬前猛志豈落駕鵝後是日霜風何凜冽長楊刷羽<lb/>
㸔騰瞥奔雲突霧入紫霄狡兔妖蟇灑丹血束身歸來<lb/>
如木雞衆鶻欲並功難齊爾輩無才空碌碌不應但費<lb/>
官厨肉<lb/>
　　上都<lb/>
避暑宜來此逢冬可住不地高天一握河雜水長流赤<lb/>
日不知夏清霜常似秋向來氷雪窟今作帝王州<lb/>
　　開平書事<hi>二首</hi>
<pb n="KR4h0158_WYG_100-11a"/>
地勢斜臨北河流穩向東龍庭行萬里虎路達三嵕邉<lb/>
女裁皮服材官控角弓長吟對落景獨坐感飛蓬<lb/>
夜雪沙陀部春風勅勒川生涯惟釀黍樂事在彈弦不<lb/>
用臨城將何須負郭田雙鵰來海外一箭落天邉<lb/>
　　漠北懷古<lb/>
北向無城郭遙遙接大荒舊來聞漢土前去是河湟野<lb/>
蒜根含水沙蔥葉帶霜何人吹觱篥南客淚沾裳<lb/>
曠野多遺骨前朝數用兵烽連都䕶府柵遶可敦城健<lb/>
<pb n="KR4h0158_WYG_100-11b"/>
鶻雲間落妖狐塞下鳴却因班定遠牽動故鄉情<lb/>
　石屋珙<lb/>
　　<hi>本名温清珙卜居霅溪之西地曰天湖所著詩偈甚富惟擇其雅者存之</hi>
　　天湖卜居<hi>五首</hi>
林木長新葉遶屋清陰多㴱草沒塵跡隔山聽樵歌自<lb/>
耕復自種側笠披青蓑好雨及時來活我新栽禾遊目<lb/>
周宇宙物物皆消磨既善解空理不樂還如何<lb/>
月來照我門風來吹我襟勸君石上坐聽我山中吟𤣥<lb/>
<pb n="KR4h0158_WYG_100-12a"/>
鬚化為雪朝光成夕隂萬事草頭露豈得長如今<lb/>
種豆兩三畦離離覆原上不知陽和功惟言土力壯老<lb/>
兎伏崖根心心欲希望果能息汝貧吾寧不食醬<lb/>
山中一雨滋原上百物好手種三畆薯亦可延昏曉咄<lb/>
哉世間人名利常闗抱頭上雪紛紛胸中塵浩浩<lb/>
結屋霞峰頭耕鉏供日課山田六七丘道人三兩箇開<lb/>
池放月來賣柴糴米過老子少機闗家私都説破<lb/>
　　登霞峯<lb/>
<pb n="KR4h0158_WYG_100-12b"/>
晴明無事登霞峯伸睂望極開心胸太湖萬頃白㶑灔<lb/>
洞庭兩㸃青蒙茸初疑仙子始綰角碧紗作㡌參差籠<lb/>
又疑天女獻花至玉盤捧出雙芙蓉明知此境俱幻妄<lb/>
對此悠然心未終徘徊不忍便歸去夕陽又轉山頭松<lb/>
　　閒居<hi>二首</hi>
道人緣慮盡觸目是心光何處碧桃謝滿溪流水香草<lb/>
㴱蛇性悦日暖蝶心狂曾見樵翁説雲邉霅晝房<lb/>
巖臺舒野望依約見松門唐代高僧寺宋朝丞相墳溪<lb/>
<pb n="KR4h0158_WYG_100-13a"/>
光晴㵼逺野色晚來昏山路歌聲絶樵歸烟火村<lb/>
　　雜詠<hi>四首</hi>
滿頭白髪瘦稜層日用生涯事事能木臼秋分舂白术<lb/>
竹筐春半曬朱藤黃精就買山前客紫菜長需海外僧<lb/>
誰道新年七十七開池尚欲種茭菱<lb/>
自入山來萬慮澄平懷一種任騰騰庭前樹色秋㴱減<lb/>
檻外泉聲雨後增挑薺煮茶延野客買盆移菊送鄰僧<lb/>
錦衣玉食公卿子不及山僧有此情<lb/>
<pb n="KR4h0158_WYG_100-13b"/>
茅屋青山綠水邉徃來年久自相便數株紅白桃李樹<lb/>
一片青黃菜麥田竹榻夜移聽雨坐紙窗晴啓㸔雲眠<lb/>
人生無出清閒好到得清閒豈偶然<lb/>
法道寥寥不可模一菴㴱隠是良圖門前養竹高遮屋<lb/>
石上分泉直到厨猿抱子來崖菓熟鶴移巢去磵松枯<lb/>
禪邉大有閒情緒收拾乾柴向地爐<lb/>
　　絶句<hi>二首</hi>
茅屋低低三兩間團團環繞盡青山竹牀不許閒雲宿<lb/>
<pb n="KR4h0158_WYG_100-14a"/>
日未斜時便掩闗<lb/>
離衆多年無坐具入山長久沒袈裟單單有箇鐵鐺子<lb/>
畱待人來煮瀑花<lb/>
　天　如<lb/>
　　示友人<lb/>
塵網苦多累暫閒如脱羈胡為塵外迹而乃東西馳聚<lb/>
談毎倉卒既遠翻多思眼前失眞宰身外何求知百骸<lb/>
如僕馬勢合聊相隨氣運忽遷謝一散無重期來日不<lb/>
<pb n="KR4h0158_WYG_100-14b"/>
可待去日不可追靜緣當自保世故方無涯<lb/>
　　夜坐聞蛩<lb/>
山人坐樹陰樹轉月當午江市夜猶喧笙歌雜砧杵寒<lb/>
蛩亦何情唧唧如共語前聲稍悲悽後聲轉哀苦人心<lb/>
汝莫知汝語人莫取萬類各有私悲歡豈同趣茫茫元<lb/>
化中同一風氣使何如悟天眞隨分樂生死<lb/>
　　篳篥引<lb/>
　西瑛懶雲窩距余禪室半里許時相過從吹篳篥以<lb/>
<pb n="KR4h0158_WYG_100-15a"/>
　為供復于余言有所需乃賦長歌以贈<lb/>
西瑛為我吹篳篥發我十年夢相憶錢塘月夜鳳凰山<lb/>
曾聽酸齋吹鐵笛初吹一曲江風生餘響入樹秋嗚咽<lb/>
再吹一曲江潮驚愁雲忽低霜月黑坐中聽者六七人<lb/>
半是江湖未歸客歡者狂歌繞樹行悲者垂頭淚沾膝<lb/>
我時靜對同學人斂襟共坐松根石脱畧悲歡萬念消<lb/>
悟聲無性聞無跡<lb/>
　　遊三相臺示甘楊諸友臺乃姚崇牛僧孺劉沆讀<lb/>
<pb n="KR4h0158_WYG_100-15b"/>
　　書處也<lb/>
我登三相臺南望雙㢲峰俯視下界如凌空開元老樹<lb/>
可百丈斷崕盡日呼顚風甘郎攀菓學猿掛楊子枕石<lb/>
飛泉中垂藤離地坐我穩袒跣長嘯如乘龍嗚呼昔人<lb/>
不再得臺上土花幾秋色前身不與後身期白雲豈識<lb/>
羅衣客<lb/>
　　贈奕士高顯卿<lb/>
對客將為顯卿歌顯卿去兮吾奈何商山莫招象山暮<lb/>
<pb n="KR4h0158_WYG_100-16a"/>
當代如卿亦難遇不須殺活談兵圍我以氣色觀神機<lb/>
秋鷹失兎草莽動斷道夜雪行人稀丹還金鼎㑹龍虎<lb/>
海國破浪孤篷歸太初一黑盪摩裏萬化白戰搏空起<lb/>
何曾一路無死生觀者紛紛少知此西來訪古崑崙丘<lb/>
㧞劒夜舞呼蒼虬登白鶴兮問王屋汗漫長歌紫芝曲<lb/>
相逢安得聞此歌共笑人間殘局多<lb/>
　　上海舟中即事<lb/>
烏溪出閘催雙櫓急趂囘潮下黃浦午前期到上洋城<lb/>
<pb n="KR4h0158_WYG_100-16b"/>
生怕潮來近亭午夜潮已落㟁痕高風卷浪花翻雪滷<lb/>
渡頭趂度人如雞水行泥行亦良苦西㟁衝波逺入村<lb/>
東㟁湧沙作林圃㟁上居民無定蹤頗怪潮行無定所<lb/>
吾年五十遊上洋今嵗重來五十五豈無玉雪美少年<lb/>
向來一揖成千古亦有鴟張萬石家勢去一朝無寸土<lb/>
噫吁嘻人生幻化若浮雲陵谷變遷何足數<lb/>
　　眞州送别悦希雲<lb/>
欲别不别重相攜别思已逐寒雲飛飛雲一去不可得<lb/>
<pb n="KR4h0158_WYG_100-17a"/>
千村萬落明斜暉囘首望呉山滿目青依依亦如送我<lb/>
望我去立盡風烟未忍歸<lb/>
　　送時無擇維那歸閩<lb/>
百計歸難禁生緣樂未窮聽鐘椰葉雨欹枕荔花風客<lb/>
久閩音化交㴱楚俗通片帆明日逺雲斷海天空<lb/>
　　重登秋月樓<lb/>
病力甦新雨登樓㸔夕陽㟁移江市逺州接柘園長村<lb/>
晚烟催暝水陰雲送凉客中情味熟隨地得相忘<lb/>
<pb n="KR4h0158_WYG_100-17b"/>
　　遊茅山雲林清遠之館<lb/>
華陽有客似重來新見雲林别館開寒日半巖松鶴起<lb/>
腥風萬壑雨龍囘琴牀流露滋瑤草丹鼎飛春上玉梅<lb/>
居者未知清且逺人間咫尺望蓬萊<lb/>
　　次韻送古潛縣宰<lb/>
解印遄歸意若何山人長憶舊相過詞鋒稍見禪機熟<lb/>
案牘不如吟卷多花雨聽鶯春滿酒柳風廻馬月搖波<lb/>
賞心樂事皆勲業畱與溪翁溪女歌<lb/>
<pb n="KR4h0158_WYG_100-18a"/>
　　登茅山天市壇<hi>二首</hi>
白雲剪作瑤壇雪寒旭蒸開玉洞花山北山南㸔更好<lb/>
炊烟朶朶是仙家<lb/>
郭仙清夜扣舷時萬籟秋笙月一池千載誰傳靈鳳曲<lb/>
羽童吟作歩虚詞<lb/>
　　師子林即景<lb/>
半簷落日晒寒衣一鉢香羮野蕨肥春雨春烟二三子<lb/>
水西原上種松歸<lb/>
<pb n="KR4h0158_WYG_100-18b"/>
卧雲冷室睡魔醒殘漏聲聲促五更一夢又如過一世<lb/>
東方日出是來生<lb/>
　天　隱<lb/>
　　即事<lb/>
春路晴猶滑山亭晚更長竹枯湘淚盡花發楚魂香<lb/>
　　西湖<lb/>
水光山色四無人清曉誰㸔第一春紅日漸高絃管動<lb/>
半湖烟霧是遊塵<lb/>
<pb n="KR4h0158_WYG_100-19a"/>
　　寒食<lb/>
月暗花明揜竹房輕寒脉脉透衣裳清明院落無燈火<lb/>
獨繞迴廊禮夜香<lb/>
　愚菴及<lb/>
　　<hi>名智及字以中呉縣顧氏子入海雲院為沙彌見廣智訢公於建業與諸名流以詩句和同參訂之</hi>
　　<hi>歸海雲見秋葉墜庭豁然有省後侍端叟居徑山嗣其法席屢主大刹宋景濂為序四㑹詩錄極稱</hi>
　　<hi>之</hi>
　　荅東皋伯逺法師<lb/>
<pb n="KR4h0158_WYG_100-19b"/>
東皋尊者隠郊壚小小屠㢝睹史居切栢代香朝演法<lb/>
卷簾進月夜抽書村園菓熟秋霜後花徑苔生宿雨餘<lb/>
心境兩忘諸幻滅更從何處覓眞如<lb/>
　　題師祖善權元翁小影<lb/>
為愛團圞十畆園紅芳消後綠陰連杖藜日渉眞成趣<lb/>
野菜時挑不費錢臨濟栽松親钁地仰山種粟自燒田<lb/>
祖翁活計誰能㑹獨立南榮為惘然<lb/>
　全室泐<lb/>
<pb n="KR4h0158_WYG_100-20a"/>
　　<hi>字季潭臨海人族姓周氏八嵗從天竺笑隱學佛二十受具居然有禪伯之稱寓意詞章尤精𨽻古</hi>
　　<hi>虞伯生黃晉卿軰皆引為方外交所著詩文有全室外集</hi>
　　望河源<lb/>
　河源出自茂巴爾楚巴山西人呼黃河為瑪納斯氂牛<lb/>
　河為必里楚楚巴者分界也其山西南所出之水則<lb/>
　流入氂牛河東北之水是為河源予西還宿山中嘗<lb/>
　飲其水彼國人戲相語曰漢人今飲漢水矣其源東<lb/>
　抵崑崙可七八百里今涉處尚三百餘里下與崑崙<lb/>
<pb n="KR4h0158_WYG_100-20b"/>
　之水合流中國相傳以為源自崑崙非也崑崙實黙<lb/>
　札拉其山最高大四時常雪有神居之<lb/>
積雪覆崇崗冬夏常一色羣峯讓獨椎神君所栖宅傳<lb/>
聞嶰谷簧造律諧金石草木尚不生竹産疑非的漢使<lb/>
窮河源要領殊未得遂令西陲子千古笑中國老客此<lb/>
經過望之長太息立馬北風寒囘首孤雲白<lb/>
　　登高丘而望逺海<lb/>
登高丘望東溟溟水方蕩激中有怒吼鯨聳沓類峰嶽<lb/>
<pb n="KR4h0158_WYG_100-21a"/>
鼓浪如雷霆嘘煙噴沬雲霧㝠揚鬐掉尾三山傾腹吞<lb/>
巨舟者百十蝦蟹不足饑腸撐奈何驕悍當海横官漕<lb/>
賈船不敢行鮫人織綃機杼停神仙跼踳逃蓬瀛天呉<lb/>
既辟易龍伯亦震驚徒為蟲族長空有水神名制御一<lb/>
顚倒含羞乞尋盟吁嗟彼鯨爾何獰恃其險惡雄勢成<lb/>
若失此海水何以藏其形使居陸阜間轉眼遭剝烹海<lb/>
濱壯士雙目瞪㧞劍欲徃心縣旌何不訴之於上帝天<lb/>
威下殛無遺生立見海水清且平海光不動青瑤瓊<hi>此詩</hi>
<pb n="KR4h0158_WYG_100-21b"/>
<hi>為方谷真而作</hi>
　見心復<lb/>
　　<hi>名來復字見心號蒲菴豐城人族姓黃氏禮南悦楚公為師早有詩名遊燕京與虞歐諸君子交甚</hi>
　　<hi>善元末亂作航海至鄞止於定水寺明初被召極承褒美後坐胡黨伏誅按稗史稱見心本姓明名</hi>
　　<hi>天淵曾官至正間翰林學士削髪為僧不知何據</hi>
　　送丁鶴年兵後還武昌<lb/>
冦亂移家去鄂城白頭重到影竛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>田歸東里新編甲<lb/>
墓指西人舊姓丁樵牧不侵經世變松楸無祭泣山靈<lb/>
<pb n="KR4h0158_WYG_100-22a"/>
野棠花落啼鵑急一酹椒漿老淚零<lb/>
　　奉柬周伯溫左丞<lb/>
學士風流玉雪標早陪鳳輦聽仙韶光分蓮炬從天下<lb/>
香帶爐烟近日飄書擬漢秦誇二篆史修南北見三朝<lb/>
承恩曽記東來後繡斧光華擁使軺<lb/>
　　山謳<lb/>
閒占雲霞作近鄰芋田雖薄不嫌貧五風十雨清平世<lb/>
萬壑千巖澹泊身南嶽馬駒應有䜟西湖獅子總無人<lb/>
<pb n="KR4h0158_WYG_100-22b"/>
金襴漫笑藏雞足傳到龍華是幾經<lb/>
　守　仁<lb/>
　　<hi>字一初稗史載與錢塘僧徳祥皆在明初被召未幾俱罹禍想為智聰所株連乎</hi>
　　石蟹泉<lb/>
神鰲馳水到禪家清出龍泓味更佳晴帶浦雲穿曉籪<lb/>
暗隨山雨走寒沙玉臍圓暎波心月瓊沫香浮沼面花<lb/>
擬待春風招社客焚香來試九溪茶<lb/>
　　和虞邵菴見訪福勝寺<lb/>
<pb n="KR4h0158_WYG_100-23a"/>
老却黃花客未知囘舟旬日漫相期龍江話月銜杯乆<lb/>
獺逕㸔雲歩屧遲天地長縣司馬記山川有待杜陵詩<lb/>
錦囊收拾同誰讀側耳蛩聲入思時<lb/>
　德　祥<lb/>
　　<hi>錢塘人見一初傳</hi>
　　過湖州<lb/>
平生只想住湖州僻性迂情可自由一片水聲中倚杖<lb/>
數重山色裹行舟東林書卷貧猶買西塞綸竿老未收<lb/>
<pb n="KR4h0158_WYG_100-23b"/>
緩得歸程近寒食杏花春雨聽鳴鳩<lb/>
　　香奩十人<lb/>
　盧希孟<lb/>
　　<hi>巴陵人賈瓊妻盧魏公五世孫也元兵破岳州希孟誓不辱冩詩於衣帛自沈大江而死詳見郝經</hi>
　　<hi>巴陵女子行</hi>
　　自沈詩<lb/>
退鷁落迅風孤鸞弔空影簪堅折白玉瓶沈斷青綆妾<lb/>
死志不移改邑不改井我本瑚璉器安能作溺皿借此<lb/>
<pb n="KR4h0158_WYG_100-24a"/>
清江流葬我全首領皇天如有知定作血面請願魂化<lb/>
精衛填海使成嶺<lb/>
　　又裙帶中詩<lb/>
我質本瑚璉宗廟供蘋蘩一朝嬰禍難失身戎馬間寧<lb/>
當血刃死不作衽席完漢上有王猛江南無謝安長號<lb/>
赴洪流激烈摧心肝<lb/>
　管道昇<lb/>
　　<hi>字仲姬翰林承㫖趙孟頫妻生稟絶慧詩詞書法及繪事無所不通長子雍字仲穆婿王國器號筠</hi>
<pb n="KR4h0158_WYG_100-24b"/>
　　<hi>菴則王叔明之父也</hi>
　　奉中宮命題所畵梅<lb/>
雪後瓊枝嫩霜中玉蘂寒前村畱不得移入月宮㸔<hi>仁宗</hi>
　　<hi>命夫人書千文勅玉工磨玉軸送祕書監裝潢收藏因又命子昻書六體為六卷雍亦書一卷且曰</hi>
　　<hi>令後世知我朝有善書婦人且一家皆能書亦竒事也</hi>
　　附漁父詞<lb/>
人生貴極是王侯浮利浮名不自由爭得似一扁舟弄<lb/>
月吟風歸去休<lb/>
<pb n="KR4h0158_WYG_100-25a"/>
　孫蕙蘭<lb/>
　　<hi>傅若金妻性慧工詩年二十二歸若金五月而卒</hi>
　　綠窗吟<lb/>
窗裏人初起忩前柳正嬌捲簾衝落絮開鏡見垂條坐<lb/>
對分金線行防拂翠翹流鶯空巧語倦聽不須調<lb/>
小閣烹香茗疎簾下玉鈎燈光翻出鼎釵影倒沈甌婢<lb/>
捧消春困親嘗散暮愁吟詩因坐久月轉晩妝樓<lb/>
　　偶成<lb/>
<pb n="KR4h0158_WYG_100-25b"/>
小窗今日繡鍼閒坐對銀蟾整翠鬟凡世何曾到天上<lb/>
月宮依舊似人間<lb/>
　叚僧奴<lb/>
　　<hi>大理總管叚功之女也其父有功於梁王博囉博囉妻以女曰阿結主又復忌叚功而殺之僧奴㓜</hi>
　　<hi>知父寃時懷報仇之志將適夫家出手刺繡旗以與弟寶因作二詩示之葢孝女而兼智勇者也</hi>
　　志復父仇示弟寶<lb/>
珊瑚勾我出香閨滿目潸然淚溼衣氷鑑銀臺前長大<lb/>
金枝玉葉下芳菲烏飛兎走頻來徃桂秀梅馨不暫移<lb/>
<pb n="KR4h0158_WYG_100-26a"/>
惆悵同胞未忍别應知含恨㸃蒼低<lb/>
何彼穠穠花自紅歸車獨别洱江東鴻臺燕苑難經目<lb/>
風刺霜刀易塞胸雲舊山高連水逺月新春疊與秋重<lb/>
淚珠恰似通宵雨千里闗河幾處逢<lb/>
　曹妙清<lb/>
　　<hi>字比玉自號雪齋錢塘人善鼓琴工詩行書㸃畫皆有法度三十不嫁風操可尚嘗寫詩寄鐵崖鐵</hi>
　　<hi>崖答之云紅牙管蒂紫狸毫雪水初融玉帶袍寫得薛濤萱草帖西湖紙價可能高曹事母孝謹玉</hi>
　　<hi>帶袍其家硯名</hi>
<pb n="KR4h0158_WYG_100-26b"/>
　　和西湖竹枝詞<lb/>
美人絶似董嬌饒家住南山第一橋不肯隨人過湖去<lb/>
月明夜夜自吹簫<lb/>
　張妙淨<lb/>
　　<hi>字惠蓮錢塘人善詩章曉音律晩居姑蘇之春夢樓號自然道人</hi>
　　聖湖曲<lb/>
憶把明珠買妾時妾起梳頭郎畵睂郎今何處妾獨在<lb/>
怕見花間雙蝶飛<lb/>
<pb n="KR4h0158_WYG_100-27a"/>
　薛蘭英<lb/>
　　<hi>呉郡人與其姝蕙英皆聰明秀麗能賦詩建一樓以處曰蘭蕙聨芳有詩數百首顔曰聨芳集楊廉</hi>
　　<hi>夫製西湖竹枝詞和者百餘家薛見之笑曰西湖有竹枝曲東呉獨無竹枝曲乎乃傚其體作蘇臺</hi>
　　<hi>竹枝詞十章大為鐡崖所賞自是名播逺近目以班婕好蔡文姬復出云</hi>
　　蘇臺竹枝詞<lb/>
姑蘇臺上月團團姑蘇臺下水潺潺月落西邉有時出<lb/>
水流東去幾時還<lb/>
館娃宮中麋鹿遊西施去泛五湖舟香魂玉骨歸何處<lb/>
<pb n="KR4h0158_WYG_100-27b"/>
不及眞娘葬虎丘<lb/>
虎丘山上塔層層靜夜分明見佛燈約伴燒香寺中去<lb/>
自將釵釧施山僧<lb/>
門泊東呉萬里船烏啼月落水如煙寒山寺裏鐘聲早<lb/>
漁火江楓惱客眠<lb/>
洞庭餘柑三寸黃笠澤銀魚一寸長東南佳味人知少<lb/>
玉食無由進上方<lb/>
荻芽抽筍楝花開不見河豚石首來早起腥風滿城市<lb/>
<pb n="KR4h0158_WYG_100-28a"/>
郎從海口販鮮囘<lb/>
楊柳青青楊柳黃青黃變色過年光妾似柳枝易憔悴<lb/>
郎如柳絮太顚狂<lb/>
翡翠雙飛不待呼鴛鴦並宿幾曾孤生憎寶帶橋頭水<lb/>
半入呉江半太湖<lb/>
一窩鳳髻綠如雲八字牙梳白似銀斜倚朱門翹首立<lb/>
徃來多少斷腸人<lb/>
百尺樓臺倚碧天欄干曲曲畵屏連儂家自有蘇臺曲<lb/>
<pb n="KR4h0158_WYG_100-28b"/>
不去西湖唱採蓮<lb/>
　鄭奎妻<lb/>
　　春詞<lb/>
春風吹花落紅雪楊柳隂濃啼百舌東家蝴蝶西家飛<lb/>
前嵗蟠桃今嵗結鞦韆蹴罷鬢鬖髿粉汗凝香沁綠紗<lb/>
侍女亦知心内事銀瓶汲水煮新茶<lb/>
　　夏詞<lb/>
芭蕉葉展青鸞尾萱草花含金鳳觜一雙乳燕出雕梁<lb/>
<pb n="KR4h0158_WYG_100-29a"/>
數㸃新荷浮綠水困人天氣日長時針線慵拈午漏遲<lb/>
起向石橊陰畔立戲將梅子打鶯兒<lb/>
　　秋詞<lb/>
鐵馬聲喧風力𦂳雪窗夢破鴛鴦枕玉爐燒麝有餘香<lb/>
羅扇撲螢無定影洞簫一曲是誰家河漢西流月半斜<lb/>
要染纎纎紅指甲金盆夜搗鳳仙花<lb/>
　　冬詞<lb/>
山茶半開梅半吐風動簾旌雪花舞金盤冒冷塑狻猊<lb/>
<pb n="KR4h0158_WYG_100-29b"/>
繡幙圍春䕶鸚鵡倩人呵筆畵雙睂脂水凝寒上臉遲<lb/>
妝罷扶頭重照鏡鳳釵斜壓瑞香枝<lb/>
　　惜花春起早<lb/>
胭脂曉破湘桃萼露重荼蘼香雪落媚紫濃遮刺繡窗<lb/>
嬌紅斜映鞦韆索轆轤驚夢急起來梳雲未暇臨妝臺<lb/>
笑呼侍女秉明燭先照海棠開未開<lb/>
　　愛月夜眠遲<lb/>
香肌半嚲金釵卸寂寂重門鎖深夜素魄初離碧海端<lb/>
<pb n="KR4h0158_WYG_100-30a"/>
清光已透珠簾罅徘徊不語倚欄干參橫斗轉風露寒<lb/>
小娃低語喚歸寢猶過薔薇架後㸔<lb/>
　　掬水月在手<lb/>
銀塘水滿蟾光吐嫦娥夜夜馮夷府蕩漾明珠若可捫<lb/>
分明兎頴如堪數美人自挹濯春蔥忽訝氷輪在掌中<lb/>
女伴臨流笑相語指尖擎出廣寒宮<lb/>
　　弄花香滿衣<lb/>
鵑聲響處東風急紅紫叢邉久凝立素手攀條恐刺傷<lb/>
<pb n="KR4h0158_WYG_100-30b"/>
金蓮移歩嫌苔溼幽芳擷罷掩蘭堂馥郁餘香滿繡牀<lb/>
蜂蝶紛紛入窗戶飛來飛去繞衣裳<lb/>
　鄭氏允端<lb/>
　　紀夢<lb/>
麻姑古仙人夜夢忽焉覩面生㸔漸熟儼然一處女年<lb/>
可十七八指爪長有咫高髻青霞衣餘髪散如縷自云<lb/>
接侍來三變桑田水近過蓬萊山弱水亦清泚招我西<lb/>
池遊池頭遇董許余笑而不言飄飄自高舉<lb/>
<pb n="KR4h0158_WYG_100-31a"/>
　　望夫石<lb/>
良人有行役逺在天一方自期三年歸一去凡幾霜登<lb/>
山臨絶巘引領望歸航歸航望不及躑躅空傍徨化作<lb/>
山頭石兀立倚穹蒼至今心不轉日夜遙相望石堅有<lb/>
時爛海枯成田桑石爛與海枯行人歸故鄉<lb/>
　　聽琴<lb/>
夜㴱衆籟寂天空缺月明幽人據槁梧逸響發清聲一<lb/>
韻再三彈中含太古情坐㴱聽未久山水有餘清子期<lb/>
<pb n="KR4h0158_WYG_100-31b"/>
既物化賞心誰與并感慨意不已天地空崢嶸<lb/>
　　憶妹<lb/>
有妹隨夫婿之官在匡廬到今一年久音問絶來書近<lb/>
聞羣盗起總在大江西所至剽城邑殺人血成渠不知<lb/>
患難中生死竟何如懷哉鶺鴒原獨坐渺愁予<lb/>
　　秋胡妻<lb/>
婉彼魯姬姜出採林下桑逺人何處來下馬古道傍黃<lb/>
金致微言少年為貴郎婦人秉素心鐵石塡衷腸豈為<lb/>
<pb n="KR4h0158_WYG_100-32a"/>
物所移古井波瀾揚為謝道旁子請歌行露章<lb/>
　　耕牧圖<lb/>
幽人薄世味耕牧山之隂自抱樸野姿常懷畎畆心行<lb/>
行南山歌落落梁甫吟挂書牛角上揮鋤瓦中金飽飯<lb/>
黃昏後力田春雨㴱四體勤樹藝三生語浮沈巢父世<lb/>
高尚德公人所欽伊人去已遠高風邈難尋撫卷空歎<lb/>
息俯仰成古今<lb/>
　　山水障歌<lb/>
<pb n="KR4h0158_WYG_100-32b"/>
我有一疋好素絹畵出江南無數山筆法豈但李營丘<lb/>
直擬遠過楊契丹良工好手不能遇此畵森然能布置<lb/>
層巒疊嶂擁復開恠石長松儼相對板橋茅屋林之隈<lb/>
瀑流激石聲如雷恍然坐我匡廬下便覺胸次無凡埃<lb/>
此身但向閨中老自恨無由致蓬島布襪青鞋負此生<lb/>
長對畵圖空懊惱<lb/>
　　呉人嫁女辭<lb/>
種花莫種官路傍嫁女莫嫁諸侯王種花官道人爭取<lb/>
<pb n="KR4h0158_WYG_100-33a"/>
嫁女侯王不久長花落色衰人易變離鸞鏡破終成怨<lb/>
不如嫁與田舎郎白首相㸔不下堂<lb/>
　　搗衣曲<lb/>
男兒遠向交河道鐵馬金戈事征討邉城八月風霜寒<lb/>
欲寄戎衣須及早急杵清砧搗夜㴱玉纎銅斗熨貼平<lb/>
裁縫製就衣襖裙千鍼萬線始得成封裹重重寄邉使<lb/>
為語夫君奮忠義好將勲業立邉陲要使聲名垂史記<lb/>
　　題畵<lb/>
<pb n="KR4h0158_WYG_100-33b"/>
誰冩江南景風烟萬里寛金銀開佛寺紫翠出林巒逺<lb/>
客馳行役幽人賦考槃蒼茫無限意撫卷為盤桓<lb/>
　　題明皇並轡圖<lb/>
三郎沈醉後上馬玉環隨如何西幸日不見並鞍時<lb/>
　　題村景<lb/>
㸃㸃青山翠欲流短蓑漁子坐扁舟荒村五月凉如水<lb/>
茅屋扶疎草樹秋<lb/>
　　咏橘<lb/>
<pb n="KR4h0158_WYG_100-34a"/>
滿林霜落洞庭西橘柚青黃照眼齊念我已無慈母奉<lb/>
故人書後不須題<lb/>
　　秋窗書懷<lb/>
詩骨從來不受肥那堪衰病弗勝衣朝來試把羅裙整<lb/>
瘦比今春又半圍<lb/>
　　水檻<lb/>
近水人家小結廬軒窗瀟灑勝幽居憑欄忽聽漁榔響<lb/>
知有小船來賣魚<lb/>
<pb n="KR4h0158_WYG_100-34b"/>
　宮人程一寧<lb/>
　　<hi>元順帝時</hi>
　　登翠鷲樓<lb/>
淡月清寒透碧紗小窗和夢聽啼鴉春風不管愁㴱淺<lb/>
夜夜開門掃落花<lb/>
　附見梅花尼<lb/>
　　咏梅花<lb/>
終日尋春不見春芒鞋踏破嶺頭雲歸來笑撚梅花嗅<lb/>
<pb n="KR4h0158_WYG_100-35a"/>
春在枝頭已十分<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0158_WYG_100-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋元詩㑹卷一百<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_030-1a"/>
眉山唐先生文集卷三十<lb/>
　　　　　　　　眉山　唐庚　子西<lb/>
　䇿題<lb/>
　　爲已<lb/>
問爲已之甚而至于絶物者此楊朱之制<lb/>
行也孟子以爲不義兼爱之甚而至于丧<lb/>
我者此墨翟之制行也孟子以爲不仁外<lb/>
不至于絶物内不至于丧我䖏乎二者之<lb/>
間確然守之而不移者此子莫之制行也<lb/>
<pb n="KR4d0130_SBCK_030-1b"/>
孟子以爲害道夫士之擇術盖亦可謂难<lb/>
矣兼爱者謂之不仁爲已者謂之不義處<lb/>
乎二者之間自以爲淂之矣而又謂之害<lb/>
道然則如之何而可乎必外此三者而後<lb/>
可以爲道乎抑所以謂之道者亦不離于<lb/>
此乎<lb/>
　　道德仁義<lb/>
問楊子曰老子之言道德吾有取焉耳及<lb/>
搥提仁義絶㓕礼楽吾無取焉耳夫道德<lb/>
<pb n="KR4d0130_SBCK_030-2a"/>
仁義一也道在天則為隂陽在地則為剛<lb/>
柔在人則為仁義仁則三德所謂柔克義<lb/>
則三德所謂剛克仁義相濟則三德所謂<lb/>
正直者也故善言道德者未尝不通于仁<lb/>
義善言仁義者未尝不本于道德知道德<lb/>
而不知仁義是果足以為知道德者乎取<lb/>
其言道徳而不取其賤仁義此有司所以<lb/>
不䏻無疑而貭之于諸君也<lb/>
　　史官<lb/>
<pb n="KR4d0130_SBCK_030-2b"/>
問動則左史書之言則右史書之三代而<lb/>
上王者莫不知此然六官之属三百有六<lb/>
十獨不聞有所謂左右史者以為闕而不<lb/>
置耶則古之諸矦莫不有史晋之乗楚之<lb/>
檮杌是也而况於王者乎以為置而不録<lb/>
耶則羅春鳥除鳥鳶去鼉黾除水虫之類<lb/>
至纎至悉無所不載而况于書言動者乎<lb/>
意者左右之職非六卿之属耶抑周之建<lb/>
官不䏻盡見于六篇之書乎諸君其試陳<lb/>
<pb n="KR4d0130_SBCK_030-3a"/>
之焉<lb/>
　　兵制<lb/>
問兵法有言有制之兵無䏻之将不可敗<lb/>
也無制之兵有能之将不可勝也李廣之<lb/>
為将也居則無部曲出則無行伍幕府無<lb/>
簿書之煩屯合無刁斗之衛務為簡易士<lb/>
卒楽之程不識之為将也居則正部曲出<lb/>
則正行伍晝治簿書夜擊刁斗近乎煩優<lb/>
士卒苦之夫以兵法觀之不識之将近乎<lb/>
<pb n="KR4d0130_SBCK_030-3b"/>
有制之兵而李廣之事盖不可以為法于<lb/>
後世者也前史是廣而非不識何㦲二者<lb/>
皆古之良将也諸公将安䖏乎<lb/>
　　六韜<lb/>
問兵家之有六韜猶儒之有六經也其取<lb/>
名必有義其序事必有法自文師以下治<lb/>
内謂之文自發啟以下治外謂之武此斈<lb/>
者之所共知而無𣸪有可疑者焉自王翼<lb/>
至于農器而謂之龍自軍畧至于壘虚而<lb/>
<pb n="KR4d0130_SBCK_030-4a"/>
謂之虎自林戦至于公險而謂之豹自分<lb/>
合至于武騎士而謂之犬其取名之義其<lb/>
序事之法亦可淂而聞乎<lb/>
　　道体<lb/>
問指不足以喻指也非指者䏻喻之有不<lb/>
足以治有也無有者䏻治之父子之仁君<lb/>
臣之義夫婦之别長㓜之序朋友之信是<lb/>
皆未離乎流者也權量以為平城池以為<lb/>
固車服以為勸斧鉞以為威符莭以為信<lb/>
<pb n="KR4d0130_SBCK_030-4b"/>
是皆未離乎形者也既渉于有則不免于<lb/>
累而自古天下未甞敢廢者何㢤盖穴土<lb/>
而淂空鑿牗而得無則所謂有者乃無之<lb/>
所資故也夫無相者既不䏻以自行有物<lb/>
者不免于有累然則将安䖏乎以有為体<lb/>
以無為用雖涉于有而免其累焉此必有<lb/>
道矣<lb/>
　　治道<lb/>
問以道治天下者其事畧以事治天下者<lb/>
<pb n="KR4d0130_SBCK_030-5a"/>
其事詳是故曆以歩其数象以占其象以<lb/>
道在日星者如此而已事則有璣衡以齊<lb/>
之平使當其分秩使當其序以道在四時<lb/>
者如此而已事則有廵守以考之或析或<lb/>
因或夷或隩以道在民者如此而已事則<lb/>
有典刑以示之孳尾希革毛毨氄毛以道<lb/>
在物者如此而已事則有官職以掌之覌<lb/>
尭舜之書則所謂道與事盖可見矣以道<lb/>
治天下則無為者也以事治天下則有為<lb/>
<pb n="KR4d0130_SBCK_030-5b"/>
者也尭典以道治天下而舜謂之無為者<lb/>
何㢤無為者天也有為者人也舜既以無<lb/>
為為治而堯獨謂之法天者何㢤<lb/>
　　治法明天<lb/>
問為治之序始于明天次以道德次以仁<lb/>
義五変而刑名可舉九変而賞罰可言古<lb/>
之圣人未有不循于此者也諸子言治道<lb/>
多矣大抵皆失其序其所當務者不過于<lb/>
分守刑名因任之術原省是非賞罰之事<lb/>
<pb n="KR4d0130_SBCK_030-6a"/>
方是時䏻以仁義道德為意者盖寡矣而<lb/>
况䏻明天乎天不䏻明則道德裂㓕道德<lb/>
不明則仁義消壊道德仁義既以㓕裂消<lb/>
壊則其所謂分守刑名因任之術原省是<lb/>
非賞罰之事可以為天下用而不足以用<lb/>
天下矣此漢唐之治所以終不及于古欤<lb/>
然則明天者治法之本也此學者之所冝知<lb/>
也<lb/>
　　同俗<lb/>
<pb n="KR4d0130_SBCK_030-6b"/>
問廣谷大川異制人生其間異俗将因其<lb/>
俗而治之耶則人自爲礼無所統一家自<lb/>
爲法無所視傚殆非先王所以教民之意<lb/>
也抑将易其俗而同之耶或抑其所䏻而<lb/>
强其所不䏻奪其所欲而與其所不欲殆<lb/>
非先王所以覌民之意也古人有言一道<lb/>
德同風俗又曰齊其政不易其冝修其敎<lb/>
不易其俗二說乃相反且如此其可以相<lb/>
爲用乎<lb/>
<pb n="KR4d0130_SBCK_030-7a"/>
　　征歛<lb/>
問周之𥘉王業始基四方諸矦未盡賓貢<lb/>
九州之賦未盡輸入征討戦伐之亊未尽<lb/>
休息倉廪府庫未至于有餘方是之時冝<lb/>
乎多取然而関市未有征也澤梁未有禁<lb/>
也園囿之利猶與民共之山薮林麓從可<lb/>
知也天下旣平物衆地大四方諸侯皆已<lb/>
賓貢九州之賦皆已輸入征討戦伐之亊<lb/>
皆已休息倉廪府庫之積不患乎不足當<lb/>
<pb n="KR4d0130_SBCK_030-7b"/>
是之時冝乎寡取然関市始有征矣澤梁<lb/>
始有禁矣山薮林麓猶設官以守之園囿<lb/>
從可知也豈先後之勢有不淂不然者欤<lb/>
抑先王之立法𥘉不為有餘不足計歟諸<lb/>
君其深考而偹陳之<lb/>
　　耕讀<lb/>
問先王之時其所謂师儒者乃六卿之吏<lb/>
而其所謂士者乃六卿之民故為士者未<lb/>
尝不耕而為農者未甞不斈周官以九職<lb/>
<pb n="KR4d0130_SBCK_030-8a"/>
任萬民而士不與焉盖以士寓其間故也<lb/>
周道衰𬋩仲始以新意変三代之法定四<lb/>
民之居而士農之判盖自此始而孔子孟<lb/>
子之教以耕稼為小人之事非士君子之<lb/>
所當為而從斈之徒一言及此則深詆而<lb/>
力排之者何也舜不耕于歴山禹稷不躬<lb/>
稼而有天下伊尹不耕於有莘之野乎何<lb/>
害其為聖且賢而孔子孟子之論如此必<lb/>
自有㫖也有司願與聞之<lb/>
<pb n="KR4d0130_SBCK_030-8b"/>
　　學易<lb/>
問孟子習孔子者也楊子習孟子者也傳<lb/>
称孔子晚而喜易序彖繋象説卦文言讀<lb/>
之韋編三絶曰加我数年五十以斈易可<lb/>
以無大過矣其篤志如此孟子之書大抵<lb/>
皆淂于經其傳称詩書礼楽盖無所不有<lb/>
而獨未尝言易豈孔子好易而孟子独不<lb/>
好欤楊子之斈雖無所不通而考其所淂<lb/>
尤在于易其言天下休咎既已詳于易之<lb/>
<pb n="KR4d0130_SBCK_030-9a"/>
道而推本隂陽律曆又明于易之数豈楊<lb/>
子知易而孟子獨不知欤豈聖賢之嗜好<lb/>
果有不同者欤抑所謂知者果不在于言<lb/>
與不言之間欤<lb/>
　　老荘<lb/>
問傳稱荘子之學無所不闚而其要本于<lb/>
老子著書十餘萬言大抵以明老子之術<lb/>
而荘之自言則又異于此以為道術既裂<lb/>
各得其一而不䏻以相通如耳目鼻口各<lb/>
<pb n="KR4d0130_SBCK_030-9b"/>
有所明如百家技巧各有所用有老𣆀聞<lb/>
而説之者有荘周聞而説之者審如所言<lb/>
則荘子之斈其原不出于老子明矣而傳<lb/>
之所言如此者何㢤老荘之斈諸君深淂<lb/>
之矣其試辨之<lb/>
　　程材<lb/>
問昔者七十子之徒従夫子于洙泗之間<lb/>
其志未嘗不欲附驥尾而名益彰夫子之<lb/>
心亦未甞不欲成其名于後世而卒能以<lb/>
<pb n="KR4d0130_SBCK_030-10a"/>
其所長淂與于四科之列者十人而已此<lb/>
夫子所以愍其成材之难而有不及門之<lb/>
嘆也然以曽子之賢而不與德行赤也束<lb/>
帶立朝可使與賓客言而不與于言語子<lb/>
賤之治至於民不忍欺而不與于政事子<lb/>
張有聖人之一体與㳺夏䓁矣而不與于<lb/>
文學夫成材之难夫子常嘆之矣幸而有<lb/>
焉又棄而不録圣人果何心㢤其去取冝<lb/>
自有理也<lb/>
<pb n="KR4d0130_SBCK_030-10b"/>
　　言信<lb/>
問天以五生物地以五成之故萬物盈於<lb/>
天地之間而其要必帰于五在天為五行<lb/>
在人為五事在物則為五味五声五色而<lb/>
吾性之所有者則為五常此天地萬物自<lb/>
然之数匹夫之所共知而圣人不䏻有所<lb/>
加損也今言仁義礼智而信不與焉是犹<lb/>
五行之無土五事之無思至于五味五声<lb/>
五色皆闕其一謂尽物之理可乎而孟子<lb/>
<pb n="KR4d0130_SBCK_030-11a"/>
之説如此斈者所冝深考其意也<lb/>
　　人物<lb/>
問由漢以来著書立言純合于經而不雑<lb/>
以諸子百家之説者楊子一人而已至論<lb/>
人物則猶有可疑者焉夫荘子者古之所<lb/>
謂隐居放言者也而以申韓配之荘子豈<lb/>
申韓之流也㢤顔子之于聖人一間耳而<lb/>
以黔娄四皓配之猶若有理焉至以韋成<lb/>
配之不亦甚乎伯夷聖之清栁下恵聖之<lb/>
<pb n="KR4d0130_SBCK_030-11b"/>
和　而　以仲元　配　之　仲元雖賢然亦豈　至是<lb/>
㢤楊子必不妄　也　有司求之未至　爾　諸君<lb/>
其　以告　之<lb/>
四庫提要云唐庚與蘇軾皆眉州人又先後謫居恵州宜扵鄉先輩多所<lb/>
稱述而集中聞東坡眨恵州詩深著微詞今讀其詩似有所諷至謂集<lb/>
內除前詩及送王觀復序内稱從蘇子扵湘南一句外餘無一字及軾則不<lb/>
然今攷集内雜文書朱尚書集後及茅三卷近體詩乙未正月　云云七<lb/>
律一首均曾及坡語提要盖未深攷之也壬中秋九月校诵一過并題<lb/>
　　　　　　　　　　　　　　　　　　　　　禮逸<lb/>
眉山　唐先生文集三十卷終<lb/>
<pb n="KR4d0130_SBCK_030-12a"/>
眉山唐先生文集卷三十目<lb/>
　　　　　　　　　　　　唐庚　子西<lb/>
　　䇿題<lb/>
　　　爲已<lb/>
　　　道徳仁義<lb/>
　　　史官<lb/>
　　　兵制<lb/>
　　　六韜<lb/>
　　　道体<lb/>
<pb n="KR4d0130_SBCK_030-12b"/>
　　　治道<lb/>
　　　治法明天<lb/>
　　　同俗<lb/>
　　　征歛<lb/>
　　　耕讀<lb/>
　　　斈易<lb/>
　　　老荘<lb/>
　　　程材<lb/>
　　　言信<lb/>
　　　人物<lb/>
</p>
<p>
</p>
  </div>
</body>
</text>
</TEI>
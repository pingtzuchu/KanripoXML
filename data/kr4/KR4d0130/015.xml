<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_015-1a"/>
眉山唐先生文集卷十五<lb/>
　　　　　　　　眉山　唐庚　子西<lb/>
　雜文<lb/>
　　書三謝詩後<lb/>
江左諸謝詩文見文選者六人希逸無詩<lb/>
宣逺叔源有詩不工今取灵運惠連元暉<lb/>
詩合六十四篇為三謝詩是三人者詩至<lb/>
元暉語益工然蕭散自得之趣亦復少减<lb/>
漸有唐風矣于此可以観世変也唐子西<lb/>
<pb n="KR4d0130_SBCK_015-1b"/>
書<lb/>
　　生日設醮文<lb/>
切以有生之衆所欲不同貧者願乎多財<lb/>
冨者期于不死賤者志求乎顯逹貴者思<lb/>
保其乆長人既無厭神亦难應臣雖無似<lb/>
志寔不然雖亦有禱于三清惟乞無灾之<lb/>
二字但以私門多故歴歲不寕歯髪变于<lb/>
艱危精神耗于憂慮爰因生日䖍叩上蒼<lb/>
庶㡬天髙而聴卑所謂物窮則反本使身<lb/>
<pb n="KR4d0130_SBCK_015-2a"/>
心安稳尚復何求眠食康寕便為至足其<lb/>
他外物一付自然既所請之甚㣲冝必従<lb/>
于所禱下情懇仰伏望照<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>臣無任瞻天<lb/>
望聖激切屏营之至<lb/>
　　生日青詞<lb/>
上界髙髙非人間世衆生優優如海中沙<lb/>
以如此之至㣲求自通于至逺亡何得達<lb/>
惟有至誠臣禀生雖愚奉道有素謹因生<lb/>
日特啓醮筵雖濁世溷淆豈降<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>之敢望<lb/>
<pb n="KR4d0130_SBCK_015-2b"/>
而至心齋㓗庶慈憫以来歆止于禳灾非<lb/>
敢求福臣無任<lb/>
　　焚黄祭文<lb/>
嗣子承議郎厶敢昭告于皇考承事先生<lb/>
皇妣孺人五十二娘之靈通籍于朝逮今<lb/>
十年遇大禮者数矣而負罪流落乆隔贈<lb/>
典乃者蒙恩復歯朝著始贈皇考承事皇<lb/>
妣孺人盖自孤苦垂三十年然後䏻取一<lb/>
命以追荣父母而少伸人子之心其不孝<lb/>
<pb n="KR4d0130_SBCK_015-3a"/>
不敏之罪無所迯矣雖善文其過者莫䏻<lb/>
為之詞也區區之心考妣其鍳之尚享<lb/>
　　祭家氏文<lb/>
敢昭告于前母家氏孺人之灵國家恩德<lb/>
厚矣士人列于朝者非獨荣其父母又并<lb/>
其前母而封之上以極其父子之恩傍以<lb/>
廣其兄弟之義皆聖世之彌文前代之闕<lb/>
典也然非平日為善之報亦何能致之㢤<lb/>
尚享<lb/>
<pb n="KR4d0130_SBCK_015-3b"/>
　　代内醮文<lb/>
頃歲以来多难相継今兹遇疾猶異常時<lb/>
雖生死之有期兾神明之可禱㕠親皓首<lb/>
殊未報于生成稚子弱齢尚未離于乳哺<lb/>
仰祈洪造少假餘年得畢此心外無所望<lb/>
也<lb/>
　墓誌銘<hi>行状附</hi>
　　淮隂賢婦墓誌銘<lb/>
賢婦亡姓名淮隂下郷人盖老矣貧無自<lb/>
<pb n="KR4d0130_SBCK_015-4a"/>
資以洴澼絖為業属秦末乱離民不親耒<lb/>
耜者累年矣天下飢饉婦方坐沙上以水<lb/>
撃絮望見城下有客長大帯刀劍彷徨水<lb/>
濵婦私獨怪之遂就與語則壮士也而有<lb/>
飢色婦哀其困館而食至数十日欣然無<lb/>
倦意客感嘆曰異日必重報母是時天下<lb/>
兵動関東豪傑並起婦視客非庸人終能<lb/>
有所就遂佯怒以語激之曰丈夫不能自<lb/>
食吾哀王孫而進之食寕望報乎㑹楚兵<lb/>
<pb n="KR4d0130_SBCK_015-4b"/>
過淮客仗劍楚君麾下楚不能用客亡命<lb/>
帰漢得大将従漢王定三秦與楚人戦京<lb/>
索間有功二年八月始以涉西河破魏豹<lb/>
九月破代十二月破趙明年十二月遂破<lb/>
齊盖自北出至是歲餘而卷天下之半<lb/>
明年二月漢遣使立客齊王明年引兵㑹<lb/>
漢垓下破楚天下大定漢客徙王楚都下<lb/>
邳盖自寄食五年裂地数千里南面称孤<lb/>
于是下令求婦報千金天下不多客之賢<lb/>
<pb n="KR4d0130_SBCK_015-5a"/>
而多婦之長者有知識客韓信也婦䘚葬<lb/>
泗口南岸銘曰<lb/>
　項王喑嗚　亜父謨謀　信来不呼<lb/>
　信去不拘　坐視信逋　反噬其<graphic n="KR2399" url="https://raw.githubusercontent.com/kanripo/KR-Gaiji/master/images/KR2399.png" mimeType="image/png"/>
　匹婦區區　而知信乎　吁<lb/>
　　徐夫人墓志銘<lb/>
夫人徐氏其先京兆人唐末避地遂家于<lb/>
眉州丹<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>自考以前蜀人惮逺仕進者尚<lb/>
少故曽祖<hi>某</hi>祖<hi>某</hi>考<hi>某</hi>三世無食禄者夫<lb/>
<pb n="KR4d0130_SBCK_015-5b"/>
人㓜穎悟年十二丧所恃己䏻順適継母<lb/>
無毫髪不滿意考為人嚴重左右莫敢仰<lb/>
視独夫人侍側輙怡然為之觧顔家人因<lb/>
以白亊年二十帰劉氏舅姑得之喜即委<lb/>
以家政方是時劉氏累世好施生事䔥然<lb/>
夫人既專内亊雖細務必親之規畫處置<lb/>
悉有法度可守未㡬刘氏𣸪振舅姑既没<lb/>
父母春秋髙嗣子早丧夫人奉飬丧祭能<lb/>
盡其道姪有少孤従其母嫁者夫人取置<lb/>
<pb n="KR4d0130_SBCK_015-6a"/>
諸子間摩頂撫育無有輕重厚薄至爲婚<lb/>
媾䏻自立乃巳課二子讀書甚力既而二<lb/>
子以次取進士第元符三年長子汲爲合<lb/>
州司理参軍奉夫人以行是歲六月二十<lb/>
四日卒年五十二少子湜登科時夫人没<lb/>
五年矣惜乎不及見也汲今以宣德郎知<lb/>
鄢陵縣湜以通仕郎行蜀州晋原尉女適<lb/>
楊厶孫若于尚㓜大覌四年十一月日葬<lb/>
于厶郷之原其将葬也鄢陵以行状請銘<lb/>
<pb n="KR4d0130_SBCK_015-6b"/>
于予予交鄢陵二十餘年朋友之情既不<lb/>
可違而夫人之善又不可廢其事父母舅<lb/>
姑也如此其治家立門户也又如此收卹<lb/>
孤露而成之又如此教其子問學連年取<lb/>
科第流声號于時又如此是烏淂不銘也<lb/>
㢤銘曰<lb/>
　大児来㱕　里門下車　小児来帰<lb/>
　擁版以趋　宦孝成矣　繋而母且<lb/>
　而母不留　可悲也夫<lb/>
<pb n="KR4d0130_SBCK_015-7a"/>
　　史子深墓誌銘<lb/>
君諱通字子深姓史氏世為眉之青神人<lb/>
少與其兄珣皆以文學知名于郷年十七<lb/>
以貢㪯不中遂退居于楠溪之上杜門著<lb/>
書絶人事者数年淂易蓍若干卷乹坤别<lb/>
觧三卷礼記義一卷詳説四卷律吕氣数<lb/>
十二卷書義八卷詩義若干卷論語孟子<lb/>
觧各若干卷子史論若干卷其書既出斈<lb/>
者翕然稱之或曰是知古矣其于時亊未<lb/>
<pb n="KR4d0130_SBCK_015-7b"/>
必知也己而君至京師進世要机務十卷<lb/>
芻蕘䇿二十卷其言當世便利非草茅布<lb/>
衣之士所䏻言之至于論兵則雖謀臣宿<lb/>
将練習边亊者不䏻易也或曰是能言矣<lb/>
其于行事未必能也己而君起家尉通州<lb/>
遂䏻使人畏己遇事輙断號為强明至作<lb/>
磐石今則又專務寛厚和易撫字劝課如<lb/>
古循吏所為盖二邑之俗不同故君所以<lb/>
應之者亦異名声大著諸公交章荐之而<lb/>
<pb n="KR4d0130_SBCK_015-8a"/>
君巳卒縣人哭泣悲思至今父老猶喜道<lb/>
當時亊吾尝謂斈者所貴乎知經者以其<lb/>
能知道所貴乎知道者以其能應物白首<lb/>
窮經而不能應物又何以經為㢤悲夫君<lb/>
斈足以知經道足以應世而晚得一命年<lb/>
止五十七不得以充其志官止于一縣令<lb/>
不得以盡其才故其應物者止于如此此<lb/>
吾黨之士所以嗟惋嘆惜為之請銘以葬<lb/>
而吾亦不得而辞也史氏糸出鲁國後徙<lb/>
<pb n="KR4d0130_SBCK_015-8b"/>
杜陵唐末入蜀遂家于眉曽祖祖考皆不<lb/>
仕君中元祐三年進士第歴逹州通州尉<lb/>
資州盤石令年月日卒于官舎先娶侯氏<lb/>
再娶程氏男二人曰紀曰彦時女五人長<lb/>
適厶次適厶孫男二人女一人皆㓜以大<lb/>
観三年三月日葬于厶山之原銘曰<lb/>
　子深之書　學者多有　雖不銘之<lb/>
　自足以乆　既足以乆　而又銘之<lb/>
　子深之傳　愈乆不疑<lb/>
<pb n="KR4d0130_SBCK_015-9a"/>
　　史夫人墓誌銘<lb/>
夹江縣孫公諱厶之夫人姓史氏眉州青<lb/>
神人故任嘉州軍事推官諱著明之曽孫<lb/>
故贈大理寺丞諱昭吉之孫余外祖諱及<lb/>
之季女也余少時尝至其家矣公長不逾<lb/>
中人語音如鐘喜談前言徃行亹亹可聴<lb/>
盖尝約家亊勿復相関悉聴夫人夫人明<lb/>
敏觧事而入情其䂓矩措置有絶人者孫<lb/>
氏歲入不貲用度亦廣矣而夫人治之皆<lb/>
<pb n="KR4d0130_SBCK_015-9b"/>
有法内外親戚姻婭之間冠婚殯祭慶吊<lb/>
之事殆無虚日而夫人䖏之皆有体公三<lb/>
娶男女九人而夫人待之皆如己之所出<lb/>
余固尝隂以察之矣未尝見其有毫髪䡖<lb/>
重厚薄也方是之時長子昌齡時年四十<lb/>
餘歲而喜従予㳺㓜子昌裔時年十五六<lb/>
晝出従师受書及抵暮夜方帰甫帰夫人<lb/>
必親自以敎之使無倦惰之容及垂首誦<lb/>
讀至夜分之時然後乃己女有適羅厶者<lb/>
<pb n="KR4d0130_SBCK_015-10a"/>
有適王厶者有適于魏厶而早䘚者有適<lb/>
于張厶者又有適于宋厶者有未笄者及<lb/>
有絶㓜者是歲乃紹聖之元年甲戌也今<lb/>
二十五年矣公先卒既葬夫人又卒今及<lb/>
葬矣而子昌齢又卒矣有孫七人曽孫則<lb/>
三人也昌裔今又改名衍亦有孫七人矣<lb/>
向之云未笄者今則嫁承議郎鮮于厶而<lb/>
有封號矣向所云絶㓜者今則為厶人之<lb/>
妻而且亦有子矣流光如過隙耳而欲無<lb/>
<pb n="KR4d0130_SBCK_015-10b"/>
老得乎詩云未㡬見兮突而弁兮是以有<lb/>
徳者所行所為身雖没而音容不隔儀型<lb/>
常著而常新百年之間若旦暮也夫人貌<lb/>
類先妣孺人倘卒然間遇之㡬有不䏻辨<lb/>
之者先妣既没時余以畫者失真恐無以<lb/>
示後人因取夫人傳神以<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>焉見之者無<lb/>
不隕涕其兄弟之間盖如此斯亦竒矣然<lb/>
然則銘其墓者非余而又誰任之㢤夫人<lb/>
享年七十有一其卒也以政和四年十一<lb/>
<pb n="KR4d0130_SBCK_015-11a"/>
月五日其葬也以八年十一月一日乃銘<lb/>
之曰<lb/>
　豊泉之原封若斧祔而合之盖從魯其<lb/>
　甥銘之固其所<lb/>
眉山唐先生文集卷十五<lb/>
<pb n="KR4d0130_SBCK_015-11b"/>
<pb n="KR4d0130_SBCK_015-11b"/>
<pb n="KR4d0130_SBCK_015-12a"/>
眉山唐先生文集卷十五目<lb/>
　　　　　　　　　　　　　唐庚　子西<lb/>
　　雜文<lb/>
　　　　書三謝詩後<lb/>
　　　　生日設醮文<lb/>
　　　　生日青詞<lb/>
　　　　焚黄祭文<lb/>
　　　　祭家氏文<lb/>
　　　　代内醮文<lb/>
<pb n="KR4d0130_SBCK_015-12b"/>
　　　墓誌銘<lb/>
　　　　淮隂賢婦墓誌銘<lb/>
　　　　徐夫人墓誌銘<lb/>
　　　　史子深墓誌銘<lb/>
　　　　史夫人墓誌銘<lb/>
</p>
<p>
</p>
  </div>
</body>
</text>
</TEI>
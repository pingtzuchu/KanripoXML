<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_023-1a"/>
眉山唐先生文集卷二十三<lb/>
　　　　　　　　眉山　唐庚　子西<lb/>
　記<lb/>
　　顔魯公祠堂記<lb/>
上元中顔魯公為蓬州長史過新政作離<lb/>
堆記四百餘言書而刻之石壁上字徑三<lb/>
寸雖崩壊剥裂之餘而典刑具在使人見<lb/>
之凛然也元符三年余友馬强叔来尹是<lb/>
邑始為公作祠堂于其側而求文以為記<lb/>
<pb n="KR4d0130_SBCK_023-1b"/>
余謂仁之勝不仁乆矣然有時乎不勝而<lb/>
反為所䧟焉者命也史臣論公晚莭偃蹇<lb/>
為奸臣所擠見隕賊手是未必然公孫丞<lb/>
相以仲舒相膠西梁冀以張綱守廣陵李<lb/>
逄吉以韓愈使鎮州而盧杞以公使希烈<lb/>
其用意正相類尔然于𢾗君子者終不䏻<lb/>
有所傷而公獨不免于虎口由是覌之士<lb/>
之成敗存亡豈不有命耶而小人軒然自<lb/>
以為得計不亦謬乎且吾聞古之尚友者<lb/>
<pb n="KR4d0130_SBCK_023-2a"/>
以友天下之善士為未足又尚論古之人<lb/>
誦其詩讀其書思見其人而不可得則方<lb/>
且欲招屈子於江濵起士㑹于九原盖其<lb/>
志之所願則超然相慕于数千百載之後<lb/>
而况于公乎公之功名事業既以絶人而<lb/>
文字之妙亦不可及因其心畫之所在而<lb/>
祠之此亦昔人尚友之意也甞試與强叔<lb/>
登離堆探石堂觀其遺迹而味其平生則<lb/>
公之精神文采猶或可以想見也夫年月<lb/>
<pb n="KR4d0130_SBCK_023-2b"/>
日記<lb/>
　　新修敕書楼記<lb/>
始余未至閬中聞其為劇邑也意其官府<lb/>
制度諸事有体稱古子男之邦既至入門<lb/>
見其所謂敕書楼者<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>屋𢾗楹椽腐瓦踈<lb/>
将過其下者則必却盖俛首鞭馬疾駈凛<lb/>
然惟恐其欲壓頋而疑之以為縣治于此<lb/>
不知㡬何年今之徔者亦不可勝数楼在<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>亊之前非思慮之所不及然皆更相因<lb/>
<pb n="KR4d0130_SBCK_023-3a"/>
仍無改作者何也旣而䆒之乃不足怪者<lb/>
始宣德郎孫君襲既新所堂尝議及矣未<lb/>
果作而受代去奉議郎李君觀継修庫獄<lb/>
𣸪有意于是矣以饑而寢其事至余號為<lb/>
愚惷無知銳然直前而不頋利害者也然<lb/>
猶尺寸積累二年而後有作親董其役数<lb/>
月而後有成盖自二君以迄于今更閲二<lb/>
閠然後得以一変其舊嗚呼何其难㢤而<lb/>
况興利除害立亊建功規為指置有大于<lb/>
<pb n="KR4d0130_SBCK_023-3b"/>
此者不又难哉以余成之之难有以知二<lb/>
君欲為之难以二君欲為之难有以知前<lb/>
人更相因仍歴年滋乆而無所改作者彼<lb/>
非安于如此也盖势不足以使人力不足<lb/>
以行意舉手動作左窒右碍終日憂畏而<lb/>
不得以遂其所欲為此人之為吏所以無<lb/>
功天下之亊所以不立而有志者所以永<lb/>
嘆也何獨此哉何足怪哉楼屋上下十間<lb/>
餘材為吏舎十有七間始于元年之六月<lb/>
<pb n="KR4d0130_SBCK_023-4a"/>
成於十二月而余去以二年之七月云崇<lb/>
寕二年正月十五日記<lb/>
　書<lb/>
　　上蔡司空書<lb/>
司空相公閣下十五年前吕丞相用亊當<lb/>
此之時厶布衣為諸生吕丞相罷章丞相<lb/>
用事當此之時厶為利州治獄掾章丞相<lb/>
罷韓丞相用亊當此之時厶為閬中令韓<lb/>
丞相罷曽丞相用亊當此之時厶為督郵<lb/>
<pb n="KR4d0130_SBCK_023-4b"/>
曽丞相罷而閣下當軸厶自常調蒙<lb/>
朝廷記録脱之于刀筆之間而處之于師<lb/>
儒之任自念徃時閣下鎮蜀厶逰太學閣<lb/>
下還朝而厶已帰蜀一迹不渉于門舘一<lb/>
字不通于几格流落西南四千里外平生<lb/>
交友皆不在要路不知誰荐而得聞于左<lb/>
右也當此之時其感㤙為何如而其責豈<lb/>
易塞哉昨自到任已来日夜黾勉聀亊庻<lb/>
㡬有以𥙷報萬一而才調斈術止于如此<lb/>
<pb n="KR4d0130_SBCK_023-5a"/>
所作講義率皆敷衍前軰所說無一言一<lb/>
句䏻自立門户亦尝推䆒學校利病意欲<lb/>
有所建明而敕令格式周悉具偹乃至無<lb/>
有毫髪未盡可以籍口獨有一亊今試言<lb/>
之閣下少加意焉迩来士大夫崇尚經術<lb/>
以義理相髙而忽畧文章不以爲意夫崇<lb/>
尚經術是矣文章于道有離有合不可一<lb/>
槩忽也唐世韓退之栁子厚近世歐陽永<lb/>
叔尹師魯王深父軰皆有文在人間其辞<lb/>
<pb n="KR4d0130_SBCK_023-5b"/>
何尝不合于經其旨何尝不入于道行之<lb/>
于世豈得無𥙷而可以忽畧都不加意乎<lb/>
窃觀閣下輔政既以經術取士又使習律<lb/>
習射而医筭書画悉皆置博士此其用意<lb/>
豈独遺文章乎而自頃以来此道㡬廢埸<lb/>
屋之間人自為体立意造語无𣸪法度冝<lb/>
詔有司取士以古文為法所謂古文雖不<lb/>
用偶洒而散語之中暗有声調其歩驟馳<lb/>
騁亦皆有莭奏非但如今日苟然而已今<lb/>
<pb n="KR4d0130_SBCK_023-6a"/>
士大夫間亦有知此道者而時所不尚皆<lb/>
相率遁去不䏻自見于世冝稍稍收聚而<lb/>
進用之使學者知所趋向不過数年文体<lb/>
自変使後世論宋朝古文復㒷自閣下始<lb/>
此亦閣下之所願也厶乆不談世事感閣<lb/>
下屡記厶姓名敢𣸪一言或行或否惟閣<lb/>
下裁之<lb/>
　　上鄧左丞書<lb/>
尚書左丞閣下厶學術空虚不䏻盡知前<lb/>
<pb n="KR4d0130_SBCK_023-6b"/>
世亊自建隆以来数之蜀之先進仕至両<lb/>
府者衆矣其行藏出䖏是非長短非後進<lb/>
小子所得輕議然大抵畏避形跡不敢援<lb/>
引蜀人盖起逺方孤立無與過于慮患不<lb/>
得不爾天聖中閬人陳鴻漸以文章知名<lb/>
于世制䇿入䓁以季父當軸不得召試擯<lb/>
棄流落飲恨至死引嫌之風其由来乆矣<lb/>
自閣下執政不𣸪沿襲前亊每見蜀人未<lb/>
尝不訪問人物雖不以天下名器私于蜀<lb/>
<pb n="KR4d0130_SBCK_023-7a"/>
人而蜀人之善未有棄而不録者老成宿<lb/>
徳後生晚學隨冝録用各當其理至于甚<lb/>
愚無知如厶䓁軰猶得偹員學校閣下既<lb/>
不自疑而天下之人亦不以爲私何其自<lb/>
任之重自信之篤也厶紹聖元年自太斈<lb/>
帰従亊州縣三仕于此勤苦于簿書獄訟<lb/>
而不以爲劳奔走于車塵馬足而不以爲<lb/>
卑十年之間遂無一字入國門者意謂古<lb/>
之爲貧而仕正當如此既無以取知于人<lb/>
<pb n="KR4d0130_SBCK_023-7b"/>
遂不敢求于人知而人亦無有知者不知<lb/>
閣下得之於誰遽有荐引得非過于採聽<lb/>
而好事者遂有以欺左右乎不然何縁記<lb/>
憶也厶自到此忽忽歲餘亊稍閒不廢讀<lb/>
書俸入差厚足以為飬比之流軰最為僥<lb/>
倖所不滿者勢有不便耳風土氣候非所<lb/>
冝而飲食醫薬多不如意此其所以戚戚<lb/>
思蜀而輙布腹心于受㤙之地也古語有<lb/>
之為浮屠者必合其尖此言雖小亦自有<lb/>
<pb n="KR4d0130_SBCK_023-8a"/>
理惟閣下留意焉<lb/>
　　上席侍郎書<lb/>
知府侍郎閣下厶偹員學校三載于此在<lb/>
軰流中年齒最為老大詞氣學術最為淺<lb/>
陋教養訓導之方最為踈拙所以未即逐<lb/>
去正頼主人以為重今閣下還朝旦夕大<lb/>
用為執政為宰相為公為師此誠門下小<lb/>
子之所願聞然孤宦小官遽奪所依此其<lb/>
胸中不䏻無介然者日夜思慮求所以𥙷<lb/>
<pb n="KR4d0130_SBCK_023-8b"/>
報萬一而書生門户無有他技因効其所<lb/>
得于古人者惟閣下裁擇厶𥘉讀書時未<lb/>
習時亊意謂古之聖賢例湏建立功名其<lb/>
後渉世益深更亊益多考論前代經史益<lb/>
見首尾乃知古人之心本不如此舟遇險<lb/>
則有功燭遇夜則有功薬遇病則有功桔<lb/>
橰遇旱則有功戈弩劍㦸臨衝兠鍪遇<lb/>
戦閗則有功凢物有功悉非得已龍蛇雑<lb/>
處而禹有功草木障塞而益有功民不粒<lb/>
<pb n="KR4d0130_SBCK_023-9a"/>
食而稷有功天理人倫顛倒失次而契有<lb/>
功夷蛮賊冦干紀亂治而咎繇有功自此<lb/>
以降不可勝舉然皆因時立功非圣賢本<lb/>
意伊陟臣扈巫咸相太戊無他竒功以格<lb/>
上帝乂王家為功巫賢甘<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>傳說相祖乙<lb/>
武丁不聞有功以保乂有啇為功君陳相<lb/>
成王畢公相康王不自立功以循周公之<lb/>
業為功後世知有功之為功而不知無功<lb/>
之為功其去道已逺至謂圣賢有心于功<lb/>
<pb n="KR4d0130_SBCK_023-9b"/>
名其探圣賢亦淺矣天下承平日乆綱紀<lb/>
文章纎毫具偹無有毫髪未盡未便一部<lb/>
周礼舉行畧遍但不姓姬尔窃謂今日正<lb/>
當持循法度不冝𣸪有増廣建置歌呼于<lb/>
吏舎者勿問醉吐于車<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>者勿逐客至欲有<lb/>
所関說者飲以醇酒勿聽擇士惟取通大<lb/>
体知古誼者用之雖不立功功在其中矣<lb/>
厶之所得于古人者如此不知其當否也<lb/>
倘閣下以為然若帰見何丞相時亦以此<lb/>
<pb n="KR4d0130_SBCK_023-10a"/>
說告之<lb/>
　　上監司書<lb/>
厶聞𬋩氏相齊奪伯氏駢邑三百而沒齒<lb/>
無怨言諸葛孔明相蜀廢廖立爲民至死<lb/>
不敢恨古之人以德服人者盖如此厶誠<lb/>
不肖蒙諸公誤知過有論荐遂得循資作<lb/>
邑于此其人雖微其位雖卑其中雖空虚<lb/>
無有然有民有社亦一邑之長也到官二<lb/>
年前日治一豪右而不勝其忿狂怒詆誖<lb/>
<pb n="KR4d0130_SBCK_023-10b"/>
移文紛然逮今未已今之人誠不及古人<lb/>
逺矣頼執亊聪明不以為過在于㣲賤無<lb/>
復可言者然念朝廷責成于監司監司責<lb/>
成于郡縣郡縣乃朝廷亊也今奸人大姓<lb/>
敗群乱法刺史縣令不敢迕視稍䋲以法<lb/>
便起異論或責其量力度德犯五不韙或<lb/>
賞其奉公嫉悪不屈于勢噫此特聀所當<lb/>
為不得不然尔責之賞之皆過也使今世<lb/>
人親見漢時何益董宣軰行亊當作何䓁<lb/>
<pb n="KR4d0130_SBCK_023-11a"/>
駭恠耶厶固不才何足議此然切思比来<lb/>
州縣削弱紀綱廢瓌上下習熟恬不爲怪<lb/>
穎昌寄屋彭傑歐縣尉張讀新繁百姓歐<lb/>
縣令李注環州監押潘演歐知州种師中<lb/>
殆非治世所當聞見兹盖法度陵遲漬染<lb/>
至此厶所以言之于左右者誠望執亊入<lb/>
爲侍從首當論此尔非独爲今日設也區<lb/>
區之心執事察之<lb/>
眉山唐先生文集卷二十三<lb/>
<pb n="KR4d0130_SBCK_023-11b"/>
<pb n="KR4d0130_SBCK_023-12a"/>
眉山唐先生文集卷二十三目<lb/>
　　　　　　　　　　　唐庚　子西<lb/>
　　記<lb/>
　　　顔魯公祠堂記<lb/>
　　　　新修勅書楼記<lb/>
　　書<lb/>
　　　上蔡司空書<lb/>
　　　上鄧左丞書<lb/>
　　　上席侍郎書<lb/>
<pb n="KR4d0130_SBCK_023-12b"/>
　　　上監司書<lb/>
</p>
<p>
</p>
  </div>
</body>
</text>
</TEI>
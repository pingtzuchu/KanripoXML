<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_006-1a"/>
眉山唐先生文集卷六<lb/>
　　　　　　　眉山　唐庚　子西<lb/>
　論<lb/>
　　名治論<lb/>
古者一代之㒷則有一代之治故曰夏后<lb/>
氏尚忠啇人尚貭周人尚文雖聖人之道<lb/>
不可以名言而施之政事必有称號可指<lb/>
非但王者如此而一國之治亦然故曰周<lb/>
公治鲁尚歯而親親太公治齊尚賢而尊<lb/>
<pb n="KR4d0130_SBCK_006-1b"/>
尊自是以来謀謨之臣議論之士亦未有<lb/>
不明當世之治体而識其面目者故漢世<lb/>
每以雜伯自名而晋人亦云以道勝寛和<lb/>
為本今<lb/>
宋之為政乆矣其所尚者何也士之通經<lb/>
術知古誼者不為不衆日夜講䆒治道以<lb/>
逰于世者亦不為不熟其所称引動以宗<lb/>
周為言而問以當代治体則茫然不知所<lb/>
以名之惟其無淂于此是以有慕于彼愚<lb/>
<pb n="KR4d0130_SBCK_006-2a"/>
誠不自揆盖嘗妄論之矣屨不必同要之<lb/>
適足治不必同要之適時故成周之治任<lb/>
人而<lb/>
國朝之治任法任人者非不用法也以人<lb/>
為本而輔之以法任法者非不用人也以<lb/>
法為本而行之以人自古法無全是亦無<lb/>
全非而人之忠侫智愚賢不肖至為遼絶<lb/>
故任法之世無甚利亦無甚害而任人之<lb/>
世非大治則大乱矣周時公卿不過数族<lb/>
<pb n="KR4d0130_SBCK_006-2b"/>
周召毛原執政至数百載不絶今之大臣<lb/>
更出迭入遠者十餘年極矣近者朞月而<lb/>
已雖無累世輔弼之利亦無妨賢專恣之<lb/>
害矣周之諸矦既錫以上宇則刑賞生殺<lb/>
之柄悉㪯以委之今郡縣之权不過鞭朴<lb/>
尔過此以徃則相頋而議法矣雖無藩屏<lb/>
形势之利亦無戦争侵奪之害矣周時任<lb/>
官必考論人物謂之量才度徳今不然矣<lb/>
以資歴為髙下以注籍為先後揭闕子道<lb/>
<pb n="KR4d0130_SBCK_006-3a"/>
應法者淂之雖無為官擇人之利亦無好<lb/>
悪狥私之害矣周時取士使之自相推擇<lb/>
謂之郷㪯里選今又異于此矣盖自<lb/>
國𥘉以来三易取士之法然要之不離文<lb/>
字晦名易書暗考而明取之雖無出長入<lb/>
治之利亦無毁譽比周之害矣其人畧如<lb/>
此故周之極熾至刑措不用四十餘年典<lb/>
章文物之盛信有以絶人而晚莭祸敗亦<lb/>
足以称此<lb/>
<pb n="KR4d0130_SBCK_006-3b"/>
國朝受命百五六十年間海内晏然如一<lb/>
日者此任人任法之効也昔者李勣為将<lb/>
無大勝亦無大敗薛萬徹非大勝即大敗<lb/>
而近世論将未尝不以英衛為先然則今<lb/>
之忻淂多于成周亦眀矣而士方歉然不<lb/>
足争說人主以成康之隆而不知<lb/>
國朝規摹䖏置所以成就天下之势者固<lb/>
己如此非独不知<lb/>
國朝亦𣸪不知成康矣何則人有情而法<lb/>
<pb n="KR4d0130_SBCK_006-4a"/>
無心情之所在恩怨以之其無心者漠然<lb/>
而已今者欲成康乎則必脫畧文法而一<lb/>
切任人夫以天下之大利而索之于䋲墨<lb/>
之内是猶以李勣之莭制而求萬徹之竒<lb/>
勝終不可兾然與其蹈萬徹之險孰若李<lb/>
勣之持重足任也㢤<lb/>
　　存舊論<lb/>
漢時儀注大抵率意制造不應古誼者十<lb/>
至八九其文采法度畧矣然而天下之人<lb/>
<pb n="KR4d0130_SBCK_006-4b"/>
見即喜不見即悲中更王氏之乱廢弃不<lb/>
用者十餘年光武入洛東都之民始見司<lb/>
隷僚属欢喜踊躍父老或至垂泣曰不圖<lb/>
今日𣸪見漢官威儀自是天下翕然帰之<lb/>
相與出力鋤去祸难以成中㒷之業而𣸪<lb/>
其宗庙社稷盖又二百餘年雖漢之所以<lb/>
𣸪㒷者不專在是然亦不可謂無助也且<lb/>
漢官威儀非若三代之盛叔孫所謂非有<lb/>
周公之斈術智識也雜以秦制非𣸪圣人<lb/>
<pb n="KR4d0130_SBCK_006-5a"/>
之法也而遺民見之如盲者𣸪視廢者𣸪<lb/>
起如流浪積歲而返其故郷見其父子兄<lb/>
弟感慨之極至于咨嗟流涕其得民心如<lb/>
此此何理耶方是之時以三代車服示之<lb/>
吾知其民不𣸪泣矣何者漢之為漢十世<lb/>
於此矣民知有刘氏而已夫救天下于戦<lb/>
國秦項水火之中而措之于安全逸樂之<lb/>
地不𢾗十年海内無事斯民得以飬生得<lb/>
以送死得以事其父母而長育其子孫者<lb/>
<pb n="KR4d0130_SBCK_006-5b"/>
漢之力也三代逺矣何有于我㢤由是覌<lb/>
之古者帝王之㒷其正朔服色自為一王<lb/>
法而不慕前朝異姓之陳迹其用意深矣<lb/>
由是覌之國家舊物冝使斯民常見而熟<lb/>
習之以馴其耳目而繋其心自非不淂已<lb/>
者不宜䡖有改易変置以自绝于民也亦<lb/>
灼然矣向使今日変其一明日変其二祖<lb/>
宗餘澤日益就盡不在目前不幸而奸人<lb/>
撼之則人心摇而天下去矣古者公卿大<lb/>
<pb n="KR4d0130_SBCK_006-6a"/>
夫猶知守其家法至𢾗十世不易其衣冠<lb/>
閥閱豈無隆替而囯人信服终莫之敢抗<lb/>
謂之名家舊族而况𢾗百年為天下國家<lb/>
者㢤<lb/>
　　辨同論<lb/>
道至于聖人極矣豈客𣸪有異乎然禹之<lb/>
措置如此湯之措置則如此文武周公之<lb/>
措置則又如此使𢾗人者比肩而事主交<lb/>
臂而共政則論事之際吾意其必有同異<lb/>
<pb n="KR4d0130_SBCK_006-6b"/>
者矣寕䏻盡合乎是猶有辞焉曰時不同<lb/>
也若諸子論性豈𣸪繋于時㦲而孟子之<lb/>
說如此荀子楊子之說則如此韓子之說<lb/>
則又如此使数人者比肩而事主交臂而<lb/>
共政則論事之際吾知其必有同異者矣<lb/>
寕能盡合乎是亦有辞焉曰師友不同也<lb/>
若子夏子游曾子子張之徒則又将安所<lb/>
諉㢤皆出于周末不得謂之異師請業請<lb/>
益周旋出䖏奔走憂患盖無適而不同者<lb/>
<pb n="KR4d0130_SBCK_006-7a"/>
凢𢾗十年不淂謂之異友而論交論斈如<lb/>
黒白之相反方圓水火之不相入也此𣸪<lb/>
何㢤說者以為孔子没斈者無所统一使<lb/>
夫子在斈者冝不至此然吾聞孔子行年<lb/>
六十而六十化始之所是卒而非之曰言<lb/>
豈一端而已夫當有所合也此一人尔而<lb/>
有所謂昔日之言者有所謂今日之言者<lb/>
而况于衆口乎是以先王知群言之不可<lb/>
一也因使人人淂極其說而不以同異為<lb/>
<pb n="KR4d0130_SBCK_006-7b"/>
誅賞公卿大夫之出于斯時者亦人人各<lb/>
荐其所聞而不以同異為喜愠何者閨門<lb/>
之内父子兄弟相與言而有可有不可筮<lb/>
人布䇲卜師引亀而参之一從一不從<lb/>
故曰物之不斉物之情也寕可罪㢤今為<lb/>
申啇之斈者則不然以謂同心同德者周<lb/>
人所以㒷離心離徳者商人所以亡刑賞<lb/>
生殺足以整齊天下而不能塞異議之口<lb/>
則非所以一道徳而同風俗噫古之所謂<lb/>
<pb n="KR4d0130_SBCK_006-8a"/>
同心同徳者果謂此耶吾不忍聞是說矣<lb/>
周公之時朝廷之士為不少矣而東征之<lb/>
議書称十夫予翌則同者寡而不同者衆<lb/>
矣豈皆小人耶豈皆誅之耶夫以周公之<lb/>
权而十人者助之其势足以誅鋤議臣之<lb/>
異己者為有餘矣鼻息所向天下其孰敢<lb/>
違然近于人情通于物理忠于王室而推<lb/>
至公于天下者终不肯為此何則駕馭群<lb/>
臣正恐其雷同耳奴婢同則家道危臣下<lb/>
<pb n="KR4d0130_SBCK_006-8b"/>
同則人主孤人主孤而天下之祸可勝講<lb/>
㦲古之人所以貴和而賤同者慮正在此<lb/>
也<lb/>
　　祸福論<lb/>
昔之談祸福者固常帰之善悪矣然其効<lb/>
可睹也其始曰為善者必淂福為悪者必<lb/>
淂祸取报于天如探左契于是天下之人<lb/>
悚然而畏然為善者果得福乎為悪者果<lb/>
得祸乎是特未可知也言既不効則遷就<lb/>
<pb n="KR4d0130_SBCK_006-9a"/>
其說曰為善者非遽有福也要乆而後吉<lb/>
為悪者非遽有祸也要乆而後凶譬之果<lb/>
榖要待其熟于是天下之人憮然而疑今<lb/>
君子長者子孫苗裔不為少矣而果吉乎<lb/>
妬民害物專門為悪者古亦衆矣而果凶<lb/>
乎是亦未可知也既又不効則復遷就其<lb/>
說曰為善者淂福常多不幸而抵祸者或<lb/>
寡矣為悪者大㮣淂禍幸而免者亦時時<lb/>
有之于是天下之人唖然而笑今所謂常<lb/>
<pb n="KR4d0130_SBCK_006-9b"/>
得者果多乎所謂幸不幸者果少乎是亦<lb/>
未可知也自始至此三易其說而言輙不<lb/>
効則民益觧体而矯激之論生焉曰為善<lb/>
者及淂祸為悪者及淂福自漢以来尝有<lb/>
是說然蹈道者豈盡淂祸乎奸侫險賊不<lb/>
忠不孝者豈盡淂福乎其效亦可覩矣吾<lb/>
意以謂祸福出于天善悪出于人二者不<lb/>
相為謀如五星散行而有时乎相值人見<lb/>
其適相值也而遂引以為常此不可謂合<lb/>
<pb n="KR4d0130_SBCK_006-10a"/>
于理矣今世或為善而祸或為善而福或<lb/>
為善而漠然無有祸福其為悪也亦如之<lb/>
不為善不為悪者亦如之要之不可測善<lb/>
乎楊子之言曰修其善者為善人修其悪<lb/>
者為悪人善悪之报惟是為有証易称積<lb/>
善餘慶詩言自求多福書言福善祸滛孟<lb/>
子言祸福自己求之彼非有失也有為而<lb/>
然也<lb/>
眉山唐先生文集卷六<lb/>
<pb n="KR4d0130_SBCK_006-10b"/>
<pb n="KR4d0130_SBCK_006-11a"/>
眉山唐先生文集卷六目<lb/>
　　　　　　　　　　　　　唐庚　子西<lb/>
　　論<lb/>
　　　　名治論<lb/>
　　　　存舊論<lb/>
　　　　辨同論<lb/>
　　　　祸福論<lb/>
<pb n="KR4d0130_SBCK_006-11b"/>
</p>
<p>
</p>
  </div>
</body>
</text>
</TEI>
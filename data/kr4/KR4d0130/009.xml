<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_009-1a"/>
眉山唐先生文集卷九<lb/>
　　　　　　　　眉山　唐庚　子西<lb/>
　記<lb/>
　　射象記<lb/>
政和三年三月乙夘有象逸于惠州之北<lb/>
門惠人相與攻之操戈㦸弓弩火炬者至<lb/>
数百人而空手旁観鼓噪以助勇者亦以<lb/>
千計既至皆逡廵不進有監税蒙順國者<lb/>
邕州边人以趫㨗自矜短衣踊躍挟数十<lb/>
<pb n="KR4d0130_SBCK_009-1b"/>
矢射之中項皆如蝟毛象龎然不動徐以<lb/>
鼻卷去最後中左耳流血被面象怒馳之<lb/>
順國棄弓反走未𢾗走象以鼻鈎其膝盤<lb/>
之于地蹂踐之衆潰走散象亦緩緩引去<lb/>
少焉走卒就視則順國已碎首折脅䧟胸<lb/>
流膓死矣吾時方食聞之投箸嘆息嗟夫<lb/>
使象得入城則鼻之所觸歯之所拂足之<lb/>
所蹴豈𣸪有邑屋居民聚落也㢤為万人<lb/>
排难而以一身死之此吾所以嘆也然吾<lb/>
<pb n="KR4d0130_SBCK_009-2a"/>
聞交趾捕象必用机穽未有直决者吾常<lb/>
識其形矣其立如屋其卧如堤其行如舟<lb/>
是豈可與力競也㢤若人者可謂愚矣此<lb/>
吾所以又嘆也然向使百数人者叶心戮<lb/>
力斉奮而共擊之亦未必不勝脱令不勝<lb/>
犹当不至于此此吾所以又歎也雖然古<lb/>
之不量事力奮區區之忠以排难救人為<lb/>
己任而困扵無助以至碎首折脅䧟胸流<lb/>
腸而死者亦安可勝数凢有志而無成者<lb/>
<pb n="KR4d0130_SBCK_009-2b"/>
皆是也何独此㢤此吾所以又歎也作射<lb/>
象記<lb/>
　　李氏山園記<lb/>
伯陽甫續史記後三百年而老聃伯陽為<lb/>
柱下史後世因以伯陽甫為伯陽則二人<lb/>
為一人矣范武子晋士㑹也而古今人表<lb/>
置士㑹于中上列危武子于上中則一人<lb/>
為二人矣豈惟人㦲龍目一名益智而益<lb/>
智非龍目龍目岀海南山各間味甘益智<lb/>
<pb n="KR4d0130_SBCK_009-3a"/>
出西域味辛而廣雅曰益智龍目也則二<lb/>
物為一物矣枇杷盧橘一也而上林賦曰<lb/>
盧橘夏<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>黄柑橙榛枇杷橪柿亭柰厚朴<lb/>
則一物為二物矣夫父祖之事子孫有不<lb/>
及知州里之物耆舊有不遍睹而况述千<lb/>
載之上𢾗千萬里之外者乎亦何能無失<lb/>
耶吾南迁惠州寓居城南李氏之山園園<lb/>
高下𢾗十畆草木華寔無所不有而龍目<lb/>
盧橘為特盛吾兄弟甥舅無日不徃来逍<lb/>
<pb n="KR4d0130_SBCK_009-3b"/>
遥于其下而笑舊説之謬盖常以比伯陽<lb/>
甫范武子之事而為之嘆息因書其事使<lb/>
後世知有是園又知吾常逰戯于此又知<lb/>
著述不可以不慎而斈諸子百家之言者<lb/>
亦知其有淂有失而審所取云<lb/>
　　水東庙記<lb/>
庙中神像二其一介胃按劒而坐者曰㒷<lb/>
祚王其一烏巾紫襴端笏而坐者曰泰民<lb/>
王覌㒷祚之名疑南漢時所封而不畝遂<lb/>
<pb n="KR4d0130_SBCK_009-4a"/>
以為然者盖無所考也吾始至惠州屏居<lb/>
于南山之上北望西江之東林木之間夜<lb/>
夜有灯煜然里人曰此水東㚑庙也吾聞<lb/>
之悚然檮焉自是感于精神彂于梦寐者<lb/>
非一以其事近怪故不復悉書而要之灵<lb/>
應卓然有不可不信者然吾尝聞之易矣<lb/>
凢天道之所虧益地道之所流受鬼神之<lb/>
所祸福與人之好悪大抵相似吾今以無<lb/>
状不肖獲罪于世至于中原之大無所容<lb/>
<pb n="KR4d0130_SBCK_009-4b"/>
其軀而竄伏于五嶺之南羅浮之東披黄<lb/>
茅而居者五年後而帰則其見悪于人也<lb/>
可謂極矣方是之時雖吾之心亦復自悪<lb/>
而神独眷眷如此意者鬼神之中亦有異<lb/>
好者乎抑亦捨其迹而求其心憐其穷厄<lb/>
而忘其罪戾亦如吾君所以寛而不誅已<lb/>
弃而復收之意乎不然何其與易相反神<lb/>
之威徳始于神江被于瀕流𢾗百里之間<lb/>
故神江鉄歩水東皆有庙而水東庙為特<lb/>
<pb n="KR4d0130_SBCK_009-5a"/>
盛然皆不在祀典故或者以為疑夫以祀<lb/>
典而論鬼神犹以閥閲而論人物也便謂<lb/>
之盡可乎此亦無足疑者政和五年六月<lb/>
二十四日眉山唐厶記<lb/>
　　易庵記<lb/>
客問陶隐居吾欲注周易本草孰先隐居<lb/>
曰易冝先客曰何也隠居曰注易誤犹不<lb/>
至殺人注本草誤則有不得其死者矣世<lb/>
以隐居為知言與吾之説大異盖六经者<lb/>
<pb n="KR4d0130_SBCK_009-5b"/>
致治之本草也漢時决疑獄断國論悉引<lb/>
经術兹豈細故而易言㢤本草所以辨物<lb/>
六經所以辨道道者物之所以生物者人<lb/>
之所以資為生一物之誤犹不及其餘道<lb/>
術一誤則無復孑遺矣前世儒臣引經悮<lb/>
國其祸至于伏屍百萬流血千里本草之<lb/>
悮豈至是㢤注本草悮其祸疾而小注六<lb/>
經悮其祸遲而大隱居注本草矣故知本<lb/>
草之為难而未尝注經故不知經之為尤<lb/>
<pb n="KR4d0130_SBCK_009-6a"/>
难而不可率易如此世以不服藥為中醫<lb/>
此言雖小可以喻大吾用易不審陥祸㡬<lb/>
死今幸閒廢方且㩀庵熟讀而深思之復<lb/>
書此記二本其一以自警其一以示二子<lb/>
焉年月日記<lb/>
　　書大鍳碑隂記<lb/>
曹溪大鍳禅师碑元和中栁栁州文紹圣<lb/>
中蘇定武書前長老辨公立石至崇寕初<lb/>
此碑坐累毁去今長老和公更書而刻之<lb/>
<pb n="KR4d0130_SBCK_009-6b"/>
唐子曰大鍳之道不以文而重輕栁州之<lb/>
文不以字而隐顕辨公以大鍳之道栁州<lb/>
之文定武之書三法和合以成此碑使喜<lb/>
書者因字以求文好文者因詞以求道其<lb/>
意以為更相彂明而不知其適足以相累<lb/>
何則志于字者見字而不見文志于文者<lb/>
見文而不見道安在其為更相發眀纔去<lb/>
其一而二者皆病此和合之患也今子𣸪<lb/>
以栁州之文配大鍳之道雖無前日字畫<lb/>
<pb n="KR4d0130_SBCK_009-7a"/>
之累亦安䏻免于所謂和合者㢤雖然是<lb/>
間盖有理焉文寄于字是字而非文道寓<lb/>
于文是文而非道三法雖和合体相各差<lb/>
别眼色合為見色雖去而視存耳声合為<lb/>
聞声雖亡而聴自若也既不能相為用矣<lb/>
又烏能相為累㦲和喜曰然請書子言吾<lb/>
刻之碑隂<lb/>
傳<lb/>
　資政韓公家傳<lb/>
<pb n="KR4d0130_SBCK_009-7b"/>
韓公諱粹彦字师質相州安陽人魏忠献<lb/>
王之子故丞相儀公之弟也春秋之世韓<lb/>
献子大有功于趙故宋有天下而韓氏爲<lb/>
特盛忠献有勲劳于天下先朝著令世選<lb/>
韓氏子孫一人官相州故公弱冠以選監<lb/>
相州酒税秩滿復監相州倉稍迁國子監<lb/>
光禄寺主簿衛尉寺丞提夆京東常平䓁<lb/>
事尚書司勲貟外郎接伴北朝賀天寕莭<lb/>
使充北朝正旦國信使<lb/>
<pb n="KR4d0130_SBCK_009-8a"/>
主上即位仪公改左僕射公避親改少府<lb/>
少監迁吏部員外郎丐外𥙷淂陳州儀公<lb/>
罷相公亦罷郡主𬋩嵩山崇礼宫五年許<lb/>
自便主𬋩西京留司御史䑓駕幸㒷徳禅<lb/>
院有感詔韓氏子孫在吏議者悉除之未<lb/>
㡬主𬋩南京鴻慶宫丁毋憂服除拜光禄<lb/>
少郷上享原庙攝太常卿接伴北朝賀天<lb/>
寕節大使使还賜岀身拜祕書監二年以<lb/>
徽猷閣待制知㒷仁府俄擢定州路安撫<lb/>
<pb n="KR4d0130_SBCK_009-8b"/>
馬歩軍都縂𬋩知定武軍府事還朝拜吏<lb/>
部侍郎主𬋩右選求外𥙷拜龍圖閣斈士<lb/>
復知定州年五十四薨于中山公名重北<lb/>
方而聞于契丹故聘使徃还公未尝不在<lb/>
其間而北道謀帥公未常不為選首其使<lb/>
契丹也王师方西征虜意不自安公既入<lb/>
境皆交口問　事公对以使事有指不敢<lb/>
及其他公既慎重其事不敢縦言而虜亦<lb/>
順適其意不敢復問而雲中舘送擡箱事<lb/>
<pb n="KR4d0130_SBCK_009-9a"/>
例客省使不肯拜受香藥酒皆反覆論难<lb/>
卒正其礼淂其所守而还公始授舘虜主<lb/>
戒館中勿生事公射于館中虜主乗小車<lb/>
與其孫覌焉因觧驂以侑射且命畫工皃<lb/>
之以帰其為逺人所慕如此公為侍郎者<lb/>
再而吏部之政為最勤其殿大邦者三而<lb/>
定武之政為最逸盖吏部分四選而侍郎<lb/>
右選至為雜冗公承積弊之後釐正簿書<lb/>
遣决滯務増損廢置五萬四千一百余事<lb/>
<pb n="KR4d0130_SBCK_009-9b"/>
髪為㡬白然後怨詈謗讟化為驩謡<lb/>
上聞而嘉之公進秩一䓁官吏賞有差所<lb/>
謂最勤者如此中山魏王儀公舊治也遺<lb/>
民故老猶有存者聞公作世済堂固已感<lb/>
悅而公之撫軍治民悉遵先世規摹故雍<lb/>
容談笑无他施為而軍府粛然所謂最逸<lb/>
者如此余尝讀公奏议以考其為心大抵<lb/>
以爱民為本始公知陳州作護城堤自是<lb/>
無復水患人至今便之然至定武時议者<lb/>
<pb n="KR4d0130_SBCK_009-10a"/>
欲决滹沱河水注塘濼中而界保州永寕<lb/>
之間作限水堤則公極論其不可始公在<lb/>
武定時詔訪以俻边之計公畫四䇿以儲<lb/>
蓄為先務然河朔均糴則公復有所不從<lb/>
所謂以爱民為本者如此余讀公奏議十<lb/>
卷至論致仕官𣸪起免追所淂恩典以勵<lb/>
風莭喟然嘆曰大㦲言乎有忠献之風矣<lb/>
始公貌類其父世人以為忠献𣸪岀而號<lb/>
小魏公<lb/>
<pb n="KR4d0130_SBCK_009-10b"/>
神宗<lb/>
哲宗亦以是深器之然终不至大用故余<lb/>
所書止于如此世以忠献比周公旦召公<lb/>
奭太公望今考史記世家周公之子伯禽<lb/>
太公之子吕伋皆齷齪庸人無事可書而<lb/>
召公之後九世無聞至燕惠侯然後稍見<lb/>
于史則余今所書如此公可謂不忝其世<lb/>
矣<lb/>
　　賛曰公子保之謂余言先公在武定<lb/>
<pb n="KR4d0130_SBCK_009-11a"/>
　　時有説先公取幽燕者先公折之曰<lb/>
　　國家奄有四海寕少此弹丸土耶北<lb/>
　　方無亊百有餘年両朝之民淂以奍<lb/>
　　生淂以送死得以亊其父母而飬育<lb/>
　　其子孫始之者冦凖而成之者公也<lb/>
　　傳曰仁人之言其利溥㢤今所谓仁<lb/>
　　者果誰欤非公孰能當之<lb/>
眉山唐先生文集卷九<lb/>
<pb n="KR4d0130_SBCK_009-11b"/>
<pb n="KR4d0130_SBCK_009-12a"/>
眉山唐先生文集卷九目<lb/>
　　　　　　　　　　　　　唐庚　子西<lb/>
　　記<lb/>
　　　　射象記<lb/>
　　　　李氏山園記<lb/>
　　　　水東庙記<lb/>
　　　　易庵記<lb/>
　　　　書大鍳碑隂記<lb/>
　　傳<lb/>
<pb n="KR4d0130_SBCK_009-12b"/>
　　　　資政韓公家傳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0130_SBCK_008-1a"/>
眉山唐先生文集卷八<lb/>
　　　　　　　眉山　唐<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>　子西<lb/>
記<lb/>
　　逰越王䑓記<lb/>
政和元年春吾南迁惠州道出畨禺明日<lb/>
與客逰越王䑓䑓㩀北山其髙数百尋南<lb/>
<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>小海而潢溪横浦䍧牱之水輻輳于其<lb/>
下左右瞻頋則越中諸山不召而自至却<lb/>
立延望則海外諸國盖可彷彿于冥濛杳<lb/>
<pb n="KR4d0130_SBCK_008-1b"/>
靄之間吾逰天下多矣登<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>之勝未有先<lb/>
于此者此其所以巋然千載雖廢而不毁<lb/>
也欤世言此䑓㒷于漢初廢于元䁀之時<lb/>
以吾覌之不然昔樗里子之葬渭南也曰<lb/>
後百年當有天子宫夹吾墓至漢㒷長樂<lb/>
宮在其東未央宫在其西按史记秦昭王<lb/>
七年歲在辛酉樗里子卒漢髙帝七年長<lb/>
樂宫成八年营未央宫是歲癸夘上距辛<lb/>
酉寔一百有三年世知二宫作于髙帝之<lb/>
<pb n="KR4d0130_SBCK_008-2a"/>
時而不知百年之前樗里子廼已言之于<lb/>
秦𣅿王之世矣古称得道至人能知城邑<lb/>
宫殿從何福業生此非虚語也凢物成就<lb/>
本非一時之所能爲至其变㓕亦非一時<lb/>
之䏻廢業凝而成既泮而敗其所由来逺<lb/>
矣世无至人故莫識其所從也若樗里子<lb/>
者豈足名得道㢤彼不過以数知之耳盖<lb/>
萬物本于道故道能知之不外于𢾗故𢾗<lb/>
亦能知之戦國之士大抵皆深于𢾗故知<lb/>
<pb n="KR4d0130_SBCK_008-2b"/>
来事如此至詰其所從来彼亦不能言也<lb/>
噫物之廢㒷妙矣吾何足以知之然于廢<lb/>
㒷之理則吾常論之熟矣豈偶然㢤至如<lb/>
士之所以成敗得丧彼亦有自来矣豈云<lb/>
云者所能权之㢤正月初五日記<lb/>
　　卓錫泉記<lb/>
人之精神亦何所不至㢤揮戈可以退日<lb/>
搏<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>可以隕霜悲泣可以頺城浩嘆可以<lb/>
决石而况于淂道者乎諸妄既除表裏皆<lb/>
<pb n="KR4d0130_SBCK_008-3a"/>
空一真之外无復餘物則其精神之運又<lb/>
何如㦲吾逰羅浮至宝積寺飲泉而甘寺<lb/>
僧曰此卓錫泉也昔梁景泰禅師始居此<lb/>
山其徒以無水难之師笑而不荅已而庵<lb/>
成師卓錫于地泉湧𢾗尺自是得井山中<lb/>
迄今頼之知水者以爲甲扵嶠南而自梁<lb/>
以来未有記其事者夫師之爲人誠不可<lb/>
得知然吾聞世間萬有皆心想所生古之<lb/>
斈道来有不用定慧得者定則深全慧則<lb/>
<pb n="KR4d0130_SBCK_008-3b"/>
流通以深全流通之精神而致吾心想中<lb/>
物如父之使子君之使臣有必得之势其<lb/>
見于此者特未足多也或曰前世之士如<lb/>
李廣利耿恭之徒皆功名進取之人以成<lb/>
敗得丧爲心其精神之冨不踰常人而喑<lb/>
唖叱咤飛泉爲之湧溢與師無異此何理<lb/>
也曰二人者皆一時貴臣左氏所謂用物<lb/>
精多至于神明方其困于绝域之中感奮<lb/>
激彂于万死一生之時其用意至到與精<lb/>
<pb n="KR4d0130_SBCK_008-4a"/>
進一体唯其岀于一切之誠而無定慧之<lb/>
素以故得之艰勤非若师之頥指目使既<lb/>
㨗而且逸也嗟乎事之不立也我知之矣<lb/>
志意耗于思慮聪明流于視聴則精神所<lb/>
感不行于父子兄弟之間而尚何有于物<lb/>
苟䏻全吾之神則雖山石之堅水泉之柔<lb/>
雍容談笑之間堅者可使闢柔者可使激<lb/>
而躍也而独不得之于人乎吾是以知天<lb/>
下之事凢物盡有然者矣而亦無不可立<lb/>
<pb n="KR4d0130_SBCK_008-4b"/>
也年月日記<lb/>
　　游湯泉記<lb/>
過水北十餘里得白水山山行一里所淂<lb/>
佛跡院院中湧二泉其東所謂湯泉其西<lb/>
雪如也二泉相去歩武間而東泉热甚殆<lb/>
不可觸指以西泉觧之然後調適可浴意<lb/>
山之出二泉專為浴者計㢤或説炎州地<lb/>
性酷烈故山谷多湯泉或説水出硫黄地<lb/>
中即温𥘉不問南北今<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>潼湯泉乃在正<lb/>
<pb n="KR4d0130_SBCK_008-5a"/>
西而炎州餘水未必皆热則地性之説固<lb/>
已夫之然以硫黄置水中水不䏻温則硫<lb/>
黄之論亦未為淂吾意湯泉在天地間自<lb/>
為一類受性本然不必有待然後温也凡<lb/>
物各求其類而水性尤耿介得其類則雖<lb/>
数千萬里而伏流相通非其類則横绝徑<lb/>
过十字旁午而不相入故二泉之間不能<lb/>
容尋常而炎凉特異如此盖亦無足怪者<lb/>
吹氣為寒呵氣為温而同岀于一口此其<lb/>
<pb n="KR4d0130_SBCK_008-5b"/>
証也<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>潼之水在開元天宝最為知名恩<lb/>
幸寵遇震動一時然自是以来是非口語<lb/>
亦紛紛矣此泉岀東南萬里外非山僧野<lb/>
叟之所逰嬉則騷人迁客之所嘨詠而徘<lb/>
徊也寵辱何自而至㢤為泉計者其肯以<lb/>
此而易彼乎同逰者三人<lb/>
　　佛迹記<lb/>
巨人迹若于長三肘量濶称之在湯泉之<lb/>
東瀑布之西散印于岩石之上深者二寸<lb/>
<pb n="KR4d0130_SBCK_008-6a"/>
許前此未有称者近時山中寔始見之自<lb/>
是稍傳于人而或者以為佛迹噫此真可<lb/>
謂異矣與漢武帝時東莱緱氏所見可同<lb/>
日語㢤是時天子求神人為長生不死之<lb/>
計厚㗖方士唯其所欲為李廣結髮戦匃<lb/>
奴三十年不能取封邑而五利為樂通侯<lb/>
汲黯晚莭願為中郎出入禁闥不可得而<lb/>
公孫卿為中大夫邸第玉帛金錢車服之<lb/>
盛莫知纪極而賜之隆如此甚者乃至尚<lb/>
<pb n="KR4d0130_SBCK_008-6b"/>
主夫利之所在奸偽従之故当世所谓昼<lb/>
法宝䁀仙人迹之属大抵皆詐今此迹岀<lb/>
于炎海之濱晦昧于黄茅白葦之中以故<lb/>
不為世俗所知雖知亦莫之貴此其所以<lb/>
為異何則凡物求而淂之則容有偽焉不<lb/>
求而獲者乃真耳谓之佛迹雖若無所考<lb/>
然姜嫄之事诗人指為帝武彼亦安所考<lb/>
㢤不过以理知之今夹五嶺之南瘴癘之<lb/>
郷民生于其間者既已薄福而放逐居此<lb/>
<pb n="KR4d0130_SBCK_008-7a"/>
者又皆罪戻之餘故諸圣出此以警悟而<lb/>
調伏之此理亦無足疑者羅浮比年徃徃<lb/>
有異迹其栂至数寸而栖禅寺亦時時見<lb/>
之得非疾者愈劇而救者不淂不力欤不<lb/>
然何其多且𢾗也<lb/>
　　寄傲齋記<lb/>
吾謫居惠州掃一室于所居之南號寄傲<lb/>
斋客指而笑曰此非取渊明之語乎子居<lb/>
京师時何尝念渊眀能念渊朋當不至斥<lb/>
<pb n="KR4d0130_SBCK_008-7b"/>
逐今既至此然後區區掇寄傲之语以名<lb/>
其所居而見意焉晚矣無及也吾愧谢曰<lb/>
子責我是矣然豈知吾之心㢤吾官閬中<lb/>
時尝考論晋宋人物至渊明傳慨然有感<lb/>
于吾心時年三十便有帰欤之㒷求田问<lb/>
舎親友皆怪之自是以来俛仰十年雖未<lb/>
即去然田園之樂未常一日不係于心而<lb/>
帰去来辞未尝一日不諷于口頃任愽士<lb/>
自以岀䖏既不與隆替对而迂愚拙直又<lb/>
<pb n="KR4d0130_SBCK_008-8a"/>
不能從英俊逰𢾗懇丞相求西南一官以<lb/>
帰盖将老焉会竒禍作以故不果嗟乎吾<lb/>
志不就類皆如此今雖云云谁復信者信<lb/>
與不信此復何有願惟鬼神知吾此心尔<lb/>
雖然吾今適四十尔夭死吾于此乎復何<lb/>
言哉設不吾死淂脱谪藉以帰則吾将以<lb/>
三十年之身窮渊明之樂圃吾名之以日<lb/>
涉之園門吾名之以常関之扉林吾名之<lb/>
以欣欣之林谷吾名之以涓涓之谷壑吾<lb/>
<pb n="KR4d0130_SBCK_008-8b"/>
名之以窃窕之壑丘吾名之以﨑嶇之丘<lb/>
豈特取寄傲之語名一室而已㢤惟诗不<lb/>
近渊明雖近亦不敢作独淂其讀書飲酒<lb/>
之趣亦足以了一生矣牧之桑榆猶足以<lb/>
𥙷東隅之失也傳不云乎人之所欲天必<lb/>
從之古人豈欺我㦲年月日記<lb/>
　　闘茶記<lb/>
政和二年三月壬戌二三君子相與闘茶<lb/>
于寄傲斋予爲取龍塘水烹之而苐其品<lb/>
<pb n="KR4d0130_SBCK_008-9a"/>
以某為上某次之某閩人其所賫冝尤髙<lb/>
而又次之然大較皆精绝盖尝以為天下<lb/>
之物有冝淂而不淂不冝淂而淂之者冨<lb/>
貴有力之人或有所不能致而貧賤穷厄<lb/>
流離遷徙之中或偶然獲焉所谓尺有所<lb/>
短寸有所長良不虚也唐相李衛公好飲<lb/>
惠山泉置驛傳送而不逺𢾗千里近世歐<lb/>
陽少师作龍茶録序称嘉祐七年親享明<lb/>
堂致斋之夕始以小團分賜二府人給一<lb/>
<pb n="KR4d0130_SBCK_008-9b"/>
餅不敢碾試至今藏之時熈寕元年也吾<lb/>
聞茶不問團銙要之貴新水不問江井要<lb/>
之貴活千里致水真偽固不可知就令識<lb/>
真已非活水自嘉祐七年壬寅至熈寕元<lb/>
年戊申首尾七年更閱三朝而賜茶犹在<lb/>
此豈𣸪有茶也㢤今吾提瓶走龍塘無𢾗<lb/>
十歩此水冝茶昔人以為不减清逺峽而<lb/>
海道趋建安不数日可至故每歲新茶不<lb/>
過三月至矣罪戾之餘上寛不誅淂與諸<lb/>
<pb n="KR4d0130_SBCK_008-10a"/>
公從客談笑于此汲泉煮茗取一時之適<lb/>
雖在田野孰與烹𢾗千里之泉澆七年之<lb/>
賜茗也㢤此非吾君之力欤夫耕鑿食息<lb/>
终日䝉福而不知為之者直愚民尔豈我<lb/>
軰谓耶是冝有所纪𫐠以無忘在上者之<lb/>
澤云<lb/>
眉山唐先生文集卷八<lb/>
<pb n="KR4d0130_SBCK_008-10b"/>
<pb n="KR4d0130_SBCK_008-11a"/>
眉山唐先生文集卷八目<lb/>
　　　　　　　　　　　　　　唐庚　子西<lb/>
　　　記<lb/>
　　　　逰越王䑓記<lb/>
　　　　卓錫泉記<lb/>
　　　　逰湯泉記<lb/>
　　　　佛迹記<lb/>
　　　　寄傲齋記<lb/>
　　　　闘茶記<lb/>
<pb n="KR4d0130_SBCK_008-11b"/>
</p>
<p>
</p>
  </div>
</body>
</text>
</TEI>
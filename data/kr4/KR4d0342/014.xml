<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻十四</head>
    <p>
<pb n="KR4d0342_WYG_014-1a"/>
欽定四庫全書<lb/>
　澗泉集巻十四　　　　　　宋　韓淲　撰<lb/>
　　七言律詩<lb/>
　　　至日夜坐懐伯臯<lb/>
故人何在在乾封想見書燈焰吐虹節物正隨雲物轉<lb/>
君心應與我心同梅花未有水邊蘃楓葉已無山外叢<lb/>
何日持杯相勞苦夜長霜重聴鳴鴻<lb/>
　　　有懐尹賢良玉山舊居<lb/>
<pb n="KR4d0342_WYG_014-1b"/>
方齋元在玉山深六月都無暑氣侵一縣閒人都不見<lb/>
四方賢者始來尋煙嵐處處多真意鐘磬時時起梵音<lb/>
既出城南過朝露雲仍留得是書琴<lb/>
　　　有懐昌甫兄弟<lb/>
籬雨簷風落井梧山幽時復見樵蘇近秋依約能鳴鴈<lb/>
長夏無過暫止烏新麪已多猶可餅舊醅將少欲何酤<lb/>
章泉二老瑞峯逺悵仰空成耳熱呼<lb/>
　　　因趙十有懐正字兄弟<lb/>
<pb n="KR4d0342_WYG_014-2a"/>
餘杭嶽麓春還夏只這心情各自知衮衮官居隨俗日<lb/>
遥遥田里獨醒時州麾事業終何說使節光華任有為<lb/>
我老玉溪溪上住醉迷風絮一吟之<lb/>
　　　有懐<lb/>
相從樵𨼆對秋風雲氣遥連滄海東浮世從前多去馬<lb/>
空山依舊少來鴻水生處處雨初足稻熟家家飯不窮<lb/>
我亦醉翁門下士閒中惟覺句難工<lb/>
　　　感興<lb/>
<pb n="KR4d0342_WYG_014-2b"/>
天時人事兩相催雨浥薫風上緑槐憂樂易從忙裏過<lb/>
榮枯空自老邊來尋枝帶葉終無得放浪隨波豈有才<lb/>
信道吾廬吾亦愛溪山繚繞照崔嵬<lb/>
　　　秋日感興<lb/>
江湖吹鴈一聲秋便合如人酒拍浮南渡百年無舊事<lb/>
中原積代有前修競傳家國恢疆土必定公卿運䇿謀<lb/>
野處何嘗知理亂談邊遮莫話邊愁<lb/>
　　　嵗晩感興<lb/>
<pb n="KR4d0342_WYG_014-3a"/>
歲晩天寒山水鄉團蒲曲几在書房竹爐旋撥松花火<lb/>
石鼎閒拈栢子香吟就有時聞夜雪睡餘乗早負朝陽<lb/>
呼兒瓶粟今多少且典青衫沽酒漿<lb/>
　　　危坐<lb/>
行藏何事老相侵流水髙山自古今强把詩書連夜讀<lb/>
喚囘燈火十年心人間富貴非難有聖處工夫索愈深<lb/>
不覺雨聲吹入耳秋風牕下一沉吟<lb/>
　　　偶興<hi>案詩四首其二首見五言古一首見五律</hi>
<pb n="KR4d0342_WYG_014-3b"/>
緑樹啼鶯春已闌杜䳌聲裏最綿蠻繁陰有路歸幽處<lb/>
長日無人到俗間茶信為僧時過水詩魔因客又登山<lb/>
薄衣輕體風吹面神觀初明氣自還<lb/>
　　　述意<lb/>
不學神仙不問禪此心收處亦安然春風桃李閒行樂<lb/>
夜月林泉常未眠有客杯盤猶草草無人杖履更翩翩<lb/>
門前地僻紅塵逺贏得虛閒近簡編<lb/>
　　　斥歸<lb/>
<pb n="KR4d0342_WYG_014-4a"/>
一斥歸來上野航老無覊絆試斟量詩囊縱在那能賦<lb/>
酒盞何嫌且細嘗㸃檢丘園理花草咨詢里社見蠶桑<lb/>
玉為山底氷溪水魚鳥飛潛意更長<lb/>
　　　雨中睡起稍晏<lb/>
睡貪凉雨失窻明坐起蕭然笑我生故舊幾何論歲晩<lb/>
僮奴只待得秋晴蹊間井臼草多没岸底溝池水易盈<lb/>
閒不厭多寕厭病卧時誰復更關情<lb/>
　　　春思<hi>案此詩六首其五首見七言絶</hi>
<pb n="KR4d0342_WYG_014-4b"/>
春向深時花未多栁濃桃淡欲如何籬根山雪風猶力<lb/>
屋角林霜日欠和徒有愛閑常自惜豈無好事略相過<lb/>
得朋便若開心眼芳緑韶紅兩蕩摩<lb/>
　　　春懐<lb/>
寂寂春風送落花芉綿芳草徧天涯數聲飛鳥閒亭館<lb/>
幾箇輕鷗泊浪沙望斷小谿流不盡步尋幽谷路還賖<lb/>
一巾華髪吾何賦肯與浮榮定等差<lb/>
　　　秋懐<lb/>
<pb n="KR4d0342_WYG_014-5a"/>
漠漠輕隂樓上頭老來心緒不關秋相看鴻影簷前過<lb/>
轉覺蛩吟砌下幽儘以詩囊供冩興少將酒盞與澆愁<lb/>
急風又墮蕭蕭葉天淡水雲無數浮<lb/>
　　　偶成<lb/>
老身何計可飛騰收歛精神過此生耿耿自温誠自遣<lb/>
栖栖無乃類無成湖山放浪慙真𨼆朝市低回亦强榮<lb/>
隨分官曹了飢渇小樓聴雨晩風清<lb/>
　　　勿向<lb/>
<pb n="KR4d0342_WYG_014-5b"/>
勿向閒中懶却身自家志意要精明書來眼下休麄看<lb/>
事過手時多錯行血氣易令人喜懼功名徒使我衰榮<lb/>
青山緑水雖瀟洒莫被清虛誤一生<lb/>
　　　雜詩<lb/>
富貴榮華總未經此身雖老意何驚日梳白髪憑軒笑<lb/>
時照蒼顔傍水行局束一家兒女態凋零四海友朋情<lb/>
燭搖醉眼梅花白香動夜窻吹雨聲<lb/>
　　　孫期牧豕<lb/>
<pb n="KR4d0342_WYG_014-6a"/>
祝雞牧豕其非誤逐鹿屠龍也是閒用破心時無活路<lb/>
得全身處有名山洪纎髙下皆徼幸終始乗除毎好還<lb/>
一任鳯歌仍豹隠多應蟻夢與蝸蠻<lb/>
　　　趙推寄朱氏楚辭<lb/>
迴鴈峯前寄楚辭古時人語已如斯少翔幕下寕天定<lb/>
近入臺中信己知連帥朱今當共學故侯劉昔尚誰思<lb/>
春來草滿南池水何日薫兮又屈巵<lb/>
　　　坡翁<lb/>
<pb n="KR4d0342_WYG_014-6b"/>
鷄豚社酒屬東坡秋到黄州奈若何主聖自應無所損<lb/>
時清到了不能磨後來海上歸猶在今則文忠謚孰過<lb/>
三嘆志林真不朽兒童楚語任吳歌<lb/>
　　　讀徐湖雪句<lb/>
坐看何如更步行草低葉滑小橋平沾泥不作凡心濁<lb/>
積水渾疑仙骨輕雲逼曉園幾欲雨煙開晩寺却嫌晴<lb/>
一溪遶我山前去未信溪山有我情<lb/>
　　　今年數日雪連年所少也<lb/>
<pb n="KR4d0342_WYG_014-7a"/>
兩年無雪今年雪山積溪浮壠復横消盡塵埃猶畏俗<lb/>
釀成雅潔僅能清煙綿細麥添生意風颭枯梅更有情<lb/>
蔌蔌聲中見疏宻近多昏暗逺如明<lb/>
　　　劉克莊潜夫詩編<lb/>
等閑温李相游戱有底應劉獨怒嗔雅調縱教勝俗調<lb/>
古人疑不似今人時閒作吏元非逹官滿歸鄉必是貧<lb/>
既徃巖居惟野處由来澤畔則江濱<lb/>
　　　宋提刑少卿詩藁喜自其曾孫傳冩<lb/>
<pb n="KR4d0342_WYG_014-7b"/>
分明山隠是詩家零落殘編乆易賖忽見子孫能繕錄<lb/>
敢言人士得誰誇衣冠祖業多流品文雅儒風有等差<lb/>
細讀一篇尋一句餘芳寜不擅詞華<lb/>
　　　周子静示詩巻<lb/>
湖山風雨煙霏處蓮葉翻翻百頃寛我己塵埃無可冩<lb/>
誰將詩巻對之看蓬萊地近初摶翮閶闔門開更整冠<lb/>
此段情懐乆寥闊沉吟猶為洗悲酸<lb/>
陸羽泉頭忻考徳林逋湖面得敦詩交情未覺非前日<lb/>
<pb n="KR4d0342_WYG_014-8a"/>
雅道那知乂一時逼塞古今空上下凄凉人物易推移<lb/>
申言保社吾何敢但惜中含屈宋姿<lb/>
　　　趙推官詩巻昌甫數稱許之<lb/>
句句芳華字字香章泉巨擘意深長為渠力挽抉雲漢<lb/>
與衆争光掃粃糠每以成章能膾炙孰於行巻敢權量<lb/>
南池自是風流地波撼水村荷氣凉<lb/>
　　　題橋南書院圖巻<lb/>
幾年來徃柯山下合到橋南書院中邂逅立談知地勝<lb/>
<pb n="KR4d0342_WYG_014-8b"/>
從容抵掌見詩窮心情信自一㕓足眼力從他萬馬空<lb/>
煑茗燒香了吾事試聴灘瀨落秋鴻<lb/>
　　　楊袐監江東集<lb/>
江東集裏好清詩未看争知看便知句句多般都有格<lb/>
篇篇出衆不趨時包藏許大氷霜骨撘帶些兒錦繡皮<lb/>
却被鐡錢趕歸去誠齋老子也便宜<lb/>
　　　題昌甫所得陸待制手書次韻昌甫之題句<lb/>
放翁遺墨幾何年雲遶秋山月滿川摸索空驚乆零落<lb/>
<pb n="KR4d0342_WYG_014-9a"/>
追思猶恨少留連貞元人事誠如夢正始文風信若仙<lb/>
江海凄凉易陳迹山隂茅宇賀家船<lb/>
　　　題魚計編後<lb/>
積水閒題魚計名一亭元自野而清㡬年來徃疑無謂<lb/>
舉世行蔵定不驚鄭圃賦留南渡乆瓢泉曲到老來平<lb/>
詩編多少臨淵興徒得旁觀句眼明<lb/>
　　　昔先公欲刋白蘋集今教授刋之<lb/>
吳興好在白蘋洲先友云亡不那愁空對遺編想容止<lb/>
<pb n="KR4d0342_WYG_014-9b"/>
休論徃事記從遊吾翁甚欲流傳逺賤子常疑埋沒休<lb/>
贏得虛名付殘斷風流終古藉西疇<lb/>
　　　來子儀監廟見假詩藁<lb/>
伏波老氣肯消除磊塊撑膓萬巻書憤世疾邪吟諷裏<lb/>
傷心思古笑談餘一軒漫占琳宫静四壁空懸客舍虛<lb/>
𨼆𨼆龍光射牛斗東湖煙浪遶吾廬<lb/>
　　　從王仲可求近詩<lb/>
推門喜見王摩詰種樹栽花興寄中一旦青衫遽如許<lb/>
<pb n="KR4d0342_WYG_014-10a"/>
幾年黄巻亦書功人間文物驚無有天與詩名定不同<lb/>
乞取成編山裏去坐堆殘葉讀清風<lb/>
　　　永嘉林氏集雲庵索詩<lb/>
太半交清曾著句獨餘師道更銘碑海山磅礴知何處<lb/>
人物聨翩信一時以似詩書端可尚允懐今古不堪悲<lb/>
百年所種皆先徳宰木雲庵過者思<lb/>
　　　豔歌行<lb/>
翠幕朱簾蘇小家濃熏蘭麝競奢華繁絃度曲柱爭雁<lb/>
<pb n="KR4d0342_WYG_014-10b"/>
媚臉持盃眉拂鴉錦帳春餘情未極寳釵分處夢無涯<lb/>
紅樓何在香塵合恨不都將命乞花<lb/>
　　　昌甫寄近詩一巻<lb/>
詩情閒雅筆舒明吟到平時字亦成老不厭山懐玉秀<lb/>
静宜流水章泉聲殷勤題寄情何過展轉看來眼自驚<lb/>
一任人間無此作近聞鞏至得同盟<lb/>
　　　詩逢<lb/>
詩逢惡境無一字酒為可人須百盃醉眼却愁天地窄<lb/>
<pb n="KR4d0342_WYG_014-11a"/>
頽齡肯受歲華催秋生逺樹吹紅葉雨過空庭滿緑苔<lb/>
飲罷從教黄鵠舉吟邊宜看白鷗來<lb/>
　　　玉成叟書來索詩<lb/>
贑上書來寄近詩經行已得蔡邕碑老年文力能如此<lb/>
壯日交遊定可知賈馬以前須有作應劉而下復推誰<lb/>
氷霜滿眼梅開未想見翛然句益奇<lb/>
　　　風雨中誦潘邠老詩<lb/>
滿城風雨近重陽獨上吳山看大江老眼昏花忘逺近<lb/>
<pb n="KR4d0342_WYG_014-11b"/>
壯心軒豁任行藏從來野色供吟興是處秋光合斷膓<lb/>
今古騷人乃如許暮潮聲捲入蒼茫<lb/>
　　　江湖集錢塘刋近人詩<lb/>
才華未若一杯酒行業尚貪千首詩今貴幾何名得志<lb/>
古貧最底謂知時雕殘沈謝陶居首披剥韋陳杜不卑<lb/>
誰把中興後收拾自應江左乆參差<lb/>
　　　黄子功示近詩一巻因思昔年湖上同林徳乆<lb/>
　　　訪銛朴翁之適石城明月鴈聲中劉武子詩也<lb/>
<pb n="KR4d0342_WYG_014-12a"/>
　　　子功詩有和武子句<lb/>
西湖南畔訪詩僧小艇浮遊酒屢傾猶是三人同眷眷<lb/>
豈知一别各營營有懐舊約空如夢忽見新編復暢情<lb/>
依約小山醻唱處石城明月鴈聲清<lb/>
　　　伯臯丈届七十寄詩慶之<lb/>
老來誰不惜光隂世態消磨鶴髪深化道喜經蘧瑗嵗<lb/>
遇文應動太公心極思吟嘯知如舊且願豐登得似今<lb/>
聞道田園足强徤雲山深處好書琴<lb/>
<pb n="KR4d0342_WYG_014-12b"/>
　　　上饒登科八人所識者四<lb/>
鄉邦為作四賢詩所識還知盛一時髙質静専還朴厚<lb/>
熈心堅正却平夷新尤膽略無回曲适且才華不詭時<lb/>
他日要當為國器喜看虎榜大名垂<lb/>
　　　昌甫生日<lb/>
南枝今己十分開天夀髙人玉雪梅不問氷霜驚嵗晩<lb/>
要看風月喚春來鎮常兄弟遊山杖間或交親奉酒盃<lb/>
忽到牕前花更好暗香吹夢竹軒苔<lb/>
<pb n="KR4d0342_WYG_014-13a"/>
　　　趙十將入山避生日<hi>先約之煑餅</hi>
己御祥琴又一年忍因初度醉賓筵為君煑餅邀朋舊<lb/>
容我尋詩話古先信義自應如皎日功名誰不上凌煙<lb/>
宗盟祖業非他比長夏相期玉水邊<lb/>
　　　看士人應舉<lb/>
六年不到秋場屋懶㪚低回强自寛本謂有縁居上第<lb/>
可令無分作觕官小來勇徃癡心在老去羞將冷眼看<lb/>
笑殺杜陵紈袴句只知多誤是儒冠<lb/>
<pb n="KR4d0342_WYG_014-13b"/>
　　　訪耿運幹不值<lb/>
束結新樓挾帶湖月臺凌厲雪晴初主人不見望猶美<lb/>
客子空歸興亦舒支徑草黄飛野鳥露洲莎緑下舂鉏<lb/>
梅梢過臘花争𤼵城裏分明物外居<lb/>
　　　二十一日治園成季過<lb/>
滿地霜風吹曉色荒寒猶有菊枝香不知籬外輿籃入<lb/>
正爾亭前掃葉忙急取繩牀坐夫宻旋尋酒琖引而長<lb/>
老懐老眼老誰語閒處閒人閒自傷<lb/>
<pb n="KR4d0342_WYG_014-14a"/>
　　　昌甫約過施仲益<lb/>
章泉常為誦清詩今日山行又見之新闢軒窻知雅玩<lb/>
更拈書帖𤼵佳思杯深㫖酒留連夜爐撥寒灰領畧時<lb/>
信道人間好甥舅不妨酷似有襟期<lb/>
　　　鞏仲至到浙江急徃見之繼而以詩來乞次韻<lb/>
相從我自慰無聊物換星囘又斗杓近市少霜梅欲動<lb/>
長溝無雨水全消幾年冠蓋東南㑹逐日舟㠶上下潮<lb/>
見説公來便尋覔老懐何更得詩邀<lb/>
<pb n="KR4d0342_WYG_014-14b"/>
　　　過常山魏寺丞<lb/>
瀟灑薫風佚老堂溪山圍遶水雲鄉髙懐不與凡情雜<lb/>
勝槩全無時世忙須信貞元朝士在應憐元祐故家荒<lb/>
餘生來徃奉談麈商略吟邊飲最長<lb/>
　　　燈夕頗盛郡中相招不能徃也<lb/>
滿城歌舞事元宵溪外蒼山雪乍銷紅日漸遲花信動<lb/>
銀蟾初上燭光搖幽人自笑居空谷遊子從教徃麗譙<lb/>
一盞青燈對編簡舊歡如夢壯心凋<lb/>
<pb n="KR4d0342_WYG_014-15a"/>
　　　過傅驥院竹間<lb/>
竹深留客南山下只許幽閒話晚凉酒盡更須拚酩酊<lb/>
詩來猶可共徜徉無端薄俗從它轉有㡳浮華不自忙<lb/>
意氣如君天地在牀頭書大且韜藏<lb/>
　　　欲過履道庵不果因以詩送餅餌<lb/>
乗晴欲過雨巖去草木空疎霜後寒老苦瘡瘍行又止<lb/>
閒將餅餌問平安夜爐挾册應三復曉徑舂禾可一餐<lb/>
蕙帳藜牀同夢寐試囘頭作去年看<lb/>
<pb n="KR4d0342_WYG_014-15b"/>
　　　十九日過耿運幹<lb/>
春風池館水溶溶杏淺梅深栁意濃拄杖横臯穿麥壠<lb/>
傾壺中沚見雲峰有來好事能同適儘把閒吟不自供<lb/>
莫道澗湖相去逺要驚心賞毎難逢<lb/>
　　　寄耿運幹<lb/>
霍廟湖深淛水邊雪村來徃定翛然薫風六月上塘路<lb/>
得雨九秋東壩田酒政應縁因禄仕詩家拔俗在吟篇<lb/>
翩翩銀筆經年别巖壑風流想後先<lb/>
<pb n="KR4d0342_WYG_014-16a"/>
　　　送耿運幹當湖酒所<lb/>
一自西風散芰荷殷勤風雪更婆娑經年誰謂酒邊少<lb/>
此日我云林下多才俊榮親當折桂時清禄仕且嘉禾<lb/>
論交論契無餘語收入離筵入短歌<lb/>
　　　聞孟使君到子顔𨼆廬次韻余安叔所賦<lb/>
祝家山映一荒途霜滿晴空樹色虛太守去尋髙士宅<lb/>
比隣只道野人居朱輪不礙簷前橘白屋惟堆案上書<lb/>
想見猿驚鶴飛走袁安卧雪畫堪如<lb/>
<pb n="KR4d0342_WYG_014-16b"/>
　　　王寺簿過山園<lb/>
小園纔放一枝梅便有傳呼别駕來領略風光歸草木<lb/>
經行野路踏莓苔人間襟韻須吟筆花底風流入酒杯<lb/>
公亦暫時相賞識詔囘天上肯重陪<lb/>
　　　昌甫約諸人茶山病不能徃次韻其所賦<lb/>
幽人何許不懐賢忍把清詩與世傳可惜吕曾祠宇地<lb/>
獨留香火寺僧縁入林去踏山頭月裹茗來烹井㡳泉<lb/>
病著偶辜城北約尚吟餘意得同焉<lb/>
<pb n="KR4d0342_WYG_014-17a"/>
　　　山中上巳宋六成甫見過留飲<lb/>
風光流轉景常新且樂林泉自在身曲水流觴知上已<lb/>
落花啼鳥近殘春快傾座上一壺酒莫染人間半㸃塵<lb/>
兀兀籃輿好歸去路平㣲雨草如茵<lb/>
　　　鉛山徐子融茅齋留飲次其韻<lb/>
茅山從此占西湖須信髙人徳不孤臨水未能忘汝潁<lb/>
愛山還肯羡匡廬眼前孤勁竹尊者世上浮名松大夫<lb/>
浩氣己充真樂地寧論實相與虛無<lb/>
<pb n="KR4d0342_WYG_014-17b"/>
　　　尹一留飲次其韻<lb/>
冬來何意酒盃寛舊話新愁轉轉難落葉滿城吹薄暮<lb/>
浮波夾岸𧺫清寒方齋留客情無己上郭歸人興若䦨<lb/>
天地之間是襟誼淋浪贏得洗悲酸<lb/>
　　　曾廣漕見過<lb/>
舟車亦過水村來猿鳥無驚自不猜化雨江西貴先覺<lb/>
宣風廣右屬行臺詩書𤼵冢人千里桃李成蹊酒一杯<lb/>
雪岸艤蓬春動處尋詩野老亦清哉<lb/>
<pb n="KR4d0342_WYG_014-18a"/>
　　　次韻仲至至日相過<lb/>
㣲官誰復肯來過名勝凋零己不多忍為故人疎酒盞<lb/>
漫將佳節付詩歌閑情只道山林好老態其如嵗月何<lb/>
静夜小樓相對乆盈編新語但摩挲<lb/>
　　　譚南恩見過<lb/>
正在山前㸔木犀兒童驚報故人來急扶藜杖過橋去<lb/>
喜見朱轓作牧回嶺外山川多瘴癘江南朝市有塵埃<lb/>
經行又泥冰溪水且折清香荐一杯<lb/>
<pb n="KR4d0342_WYG_014-18b"/>
　　　斯逺入吳就春官試因相過偶成<lb/>
春風閒日小樓居門外歡迎長者車道舊秪如前日事<lb/>
别來不覺近年餘烟花帝里冝同酔杖屨湖山可自如<lb/>
趂取好懐尋好句人生何必愛吾廬<lb/>
　　　八月六日伯臯見過<lb/>
華髪秋來忽滿梳故人相見意何如强親杯酒歡無幾<lb/>
尚覺篇章興有餘世事紛然隨野馬吾生老矣信籧廬<lb/>
林間己下蕭蕭葉雨過空山木影疎<lb/>
<pb n="KR4d0342_WYG_014-19a"/>
　　　昌甫攜渭南詩見過<lb/>
長笛殘星趙倚樓吟邊供斷一生愁渭南作尉誠微宦<lb/>
江上逢人憶逺遊風景不因今古異琴樽寜與是非休<lb/>
章泉傳到澗泉上凉意滿天河影秋<lb/>
　　　張以道見過<lb/>
霜簷明日曉晴天忽有騷人到眼邊煑餅漫留尋舊話<lb/>
烹茶還得冩新篇旅懐但且官天地世道全憑酒聖賢<lb/>
囘首山鳴鐘暮起水浮橋外耿墟烟<lb/>
<pb n="KR4d0342_WYG_014-19b"/>
　　　十二月初九日雪尹子潜來<lb/>
九峯庵上雪中眠夜半寒枝落枕前虛曠益知身老大<lb/>
静深惟覺夢清圓山圍漠漠無通路田缺幽幽有暗泉<lb/>
雅志能來得同榻雨嵓人必為吟傳<lb/>
　　　弋陽徐宰見過<lb/>
幽深終日冷清清誰肯乗春過水行雜踏軒車雖逹宦<lb/>
從容杯酒信豪英静看聲利身何絆閒惜芳華意轉傾<lb/>
相對弦歌有餘咏苦遭風雨也冝晴<lb/>
<pb n="KR4d0342_WYG_014-20a"/>
　　　送趙餘干宰允中<lb/>
夢寐湖山同雅集溪篷還送宰餘干蒼忙冩句求詩律<lb/>
邂逅持醪得笑歡花事纎濃春又過麥天清淡雨初乾<lb/>
琵琶洲畔絃歌地一上乗風眼更寛<lb/>
　　　潘徳久置酒栁洲小樓<lb/>
幾年九日西湖酒此際從公把菊花酬唱不知留客舍<lb/>
登臨無奈得詩家水舟又掠空潭浪山屐經行兩岸沙<lb/>
白髪清尊乃如許數株楊栁傍樓斜<lb/>
<pb n="KR4d0342_WYG_014-20b"/>
　　　初六日民瞻古梅下留飲<lb/>
眼到梅花便有詩園居支逕入踈籬崔嵬自與人髙古<lb/>
爛漫誰知我笑嬉煙濕逺荒吟不盡雨收幽𨼆醉為冝<lb/>
新年陡覺新愁少坐對南枝更北枝<lb/>
　　　過楊解元看古梅<lb/>
春風晴日草𤣥家城北坡陁一徑斜逺以雲山供境界<lb/>
静惟書籍是生涯敲門忽有醉吟客隔屋初無桃李花<lb/>
天矯龍蛇饒古意孤芳真足對年華<lb/>
<pb n="KR4d0342_WYG_014-21a"/>
　　　亨中送梨棗<lb/>
年年梨棗寄西風近喜豅嵓一笑同坐石弄笻泉汩沒<lb/>
望雲搜句月朦朧經時話著猶疑畫盡日來思又若空<lb/>
珎重交情兩相望鹿門深處見龎公<lb/>
　　　雪後昌甫將歸章泉斯逺諸兄偕來留飲因詠<lb/>
　　　林逋詩約同賦<lb/>
風煙溪觜轉山腰起覺清寒坐擁貂林薄曉光吹蔌蔌<lb/>
水流暮色下瀟瀟相期勝士來推户更想歸人逺度橋<lb/>
<pb n="KR4d0342_WYG_014-21b"/>
㑹取試尋詩句寫還鳴髙樹許由瓢<lb/>
年來閒得傲山林肯怪連天雪作陰蘇武不眠身自健<lb/>
袁安髙卧興何深嬾穿東郭先生履細和西湖處士吟<lb/>
無限目前今古意嵗華如許老駸駸<lb/>
竹邊松外最清新煙斂風迴净辟塵江濶逺分垂釣叟<lb/>
山空時過採樵人摩挲望眼尋幽徑抖擻閑身訪近隣<lb/>
三白㑹須能一飽茗盂聊且寄吾真<lb/>
　　　詩謝文顯兄弟載酒并簡子暢二首<lb/>
<pb n="KR4d0342_WYG_014-22a"/>
幾椽牢落依僧住二妙慇勤載酒來名節似君真有道<lb/>
交游著我定憐才譚髙屢激清風起歸近何嫌落日催<lb/>
苦憶平生溧陽尉驅車政爾犯黄埃<hi>子暢出迓客</hi>
柱杖敲門借竹看歩隨紓曲轉林端架邊緑蔓陰成幄<lb/>
橋下清流春有湍君作屋廬嫌近俗我因巖谷遂深盤<lb/>
儻思出郭少塵事或命巾車初不難<hi>文顯頗樂山居之勝故云</hi>
　　　余計院父子以我乏酒連以一壺為餉<lb/>
冷坐樓窻欲雪天空掻華髪泥塵編不嫌酒盡西湖上<lb/>
<pb n="KR4d0342_WYG_014-22b"/>
安得詩如南澗邊剥啄故人還餉我開甞餘味信能賢<lb/>
公家父子何多事今日碧香猶卓然<lb/>
　　　酒盡<lb/>
連宵風月頗堪看酒盡端憐賞詠難豈但街頭沽苦貴<lb/>
更縁秫早釀多酸蕭蕭陶徑栁將落𣺌𣺌吳江楓欲丹<lb/>
安得酒船數百斛拍浮長遣一生歡<lb/>
　　　訪吳推官津亭因喚船小酌而歸<lb/>
㳂洄艤泊更躋攀好事來尋小艇閒却憶武昌遊赤壁<lb/>
<pb n="KR4d0342_WYG_014-23a"/>
可憐姑熟醉青山岸凉崦靄知空谷水逺汀沙見淺灣<lb/>
惜别且同幽興熟鱣魚潑潑鳥關關<lb/>
　　　昌甫分寄瓢泉繼而辛卿遺一壺來以詩為謝<lb/>
章泉分餉瓢泉酒己洗牢愁萬馬空重拜書題如夏日<lb/>
便開甕盎㵼春風時聞水石雲山主世數文章翰墨功<lb/>
且道嵗寒梅雪好僧窻閒有幾人同<lb/>
　　　飲横碧軒<lb/>
僧舍頺簷屋一間呂曽南渡此看山風光流轉人雖逺<lb/>
<pb n="KR4d0342_WYG_014-23b"/>
詩句磨鐫景自閒好事肯同携酒至青春又見隔年還<lb/>
坐中野老醺然醉指㸃梅花亦可攀<lb/>
　　　謝户曹載酒見訪<lb/>
閉閤燒香正寂寥忽看結客過衡茅溪山有味真㻣樂<lb/>
松竹無心肯絶交老樹枕流傾社甕凉風吹月上山殽<lb/>
浮梁飲散各歸去夜静水明搖栁梢<lb/>
　　　喻伯經推官約施翔甫父子載酒澗上<lb/>
麗澤同窻不一人是時文物動簮紳年來此話誰能問<lb/>
<pb n="KR4d0342_WYG_014-24a"/>
老去知君我獨親天下傳聞難見道世間來徃易知津<lb/>
持醪野路江梅底後㑹相逢意轉真<hi>贈喻</hi>
嵗晩尋梅又一年南山巖下澗溪邊雪殘古路初何似<lb/>
詩到前村更𨼆然邂逅襟期元拔俗從容宦逹自登僊<lb/>
奉親携㓜人之樂贏得朋來棹酒船<hi>贈施</hi>
　　　留客煑餅因過山寺煎茶<lb/>
旋掃荒凉喜客來胡牀隨處坐徘徊野亭湯餅談方透<lb/>
山寺茶香望轉開風近凜秋多落葉雨收殘照少飛埃<lb/>
<pb n="KR4d0342_WYG_014-24b"/>
大都識賞非難事莫被旁人富貴催<lb/>
　　　方齋子潜留瀹茗<hi>案此詩四首其一見五言古其一見七言絶句</hi>
東吳南楚江湖外城郭方齋尚得朋意象古人無索寞<lb/>
譚鋒爾汝有憑陵花開簷蔔疑非俗林擁旃檀祗欠僧<lb/>
梅雨未收吾欲醉山橋歸路髪鬅鬙<lb/>
蕙畝分青長復低菊梅連緑宻仍稀牆陰未午風聲急<lb/>
窻外從朝雨力微坐待酒盃來肅肅案翻書册净暉暉<lb/>
幾年來徃徒多感今是那知較昨非<lb/>
<pb n="KR4d0342_WYG_014-25a"/>
　　　葉侍郎寄烏石茶昌甫詩謝之次韻同賦<lb/>
瓶茶逺自水心寄緘詩又謝章泉分揀芽為贈信靈物<lb/>
囘味有功非世勲降伏睡魔庶永日不居酒聖須乘雲<lb/>
何時幽討共仰止烏石岡頭煮此云<lb/>
　　　奕棊<lb/>
水竹光中戯奕棊棊中妙處有誰知對人不到一盤滿<lb/>
信手拈來幾著奇活法要須能自悟危機何用苦尋思<lb/>
此心虛静元無物莫使顛冥勝負時<lb/>
<pb n="KR4d0342_WYG_014-25b"/>
　　　新火<lb/>
香浮椽燭散新煙閶闔沉沉輦路邊寳蠟分擎初拜賜<lb/>
錦衣飛步競傳宣栁陰未曉明粧鏡花氣籠晴趂巻簾<lb/>
莫怪荒凉問榆火午炊猶待死灰然<lb/>
　　　蕨菜<lb/>
春華滿眼倦尋詩蕨菜纔來又賦之雷雨動山應偪塞<lb/>
風雲垂地正奔馳僧盤何苦分葷素鼎食那能問瘠肥<lb/>
珍重方齋家送似為加餐飯亦何其<lb/>
<pb n="KR4d0342_WYG_014-26a"/>
　　　謝人遺藷<lb/>
風起爐寒鬻未成兒驚門底有人聲乃㩦藷藥來相饋<lb/>
尚帶泥沙便可烹夷以采薇清易足屈於飱菊恨難平<lb/>
老身得此渾無事捧腹摩挲且莫鳴<lb/>
　　　喜見蓴絲<lb/>
一杯濁酒下蓴絲不負東吳薄宦期安得林逋同𨼆約<lb/>
尚憑張翰寫心思人間美惡吾能㑹物外清閒世莫知<lb/>
更待西風小搖落鱸羙鹽豉轉相宜<lb/>
<pb n="KR4d0342_WYG_014-26b"/>
　　　送爆竹潘舍人<lb/>
使者歸來守嵗除嘉殽應笑去年無錦嚢自是詩無敵<lb/>
寳帶還看騎甚都想見頌花方列炬故將爆竹伴屠蘇<lb/>
祝公茂介春祺去明日朝元拱御爐<lb/>
　　　潘舍人重打帶<lb/>
使囘揮槖試從容詩在腰圍瘦减中金重内分知帶赤<lb/>
花明殿後映鞓紅聞呼巧匠重陶冩好稱朝章荅化工<lb/>
更待<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韀印如斗轉庵元是有家風<lb/>
<pb n="KR4d0342_WYG_014-27a"/>
　　　吳澧州兵部挽詩<lb/>
桂籍傳芳兩弟兄才華奕奕盡専城獨躋郎省享髙夀<lb/>
復處祠庭全令名遺愛梁山初趣召承恩澧浦晩増榮<lb/>
如今仁義鄉前路忍送靈車薤露聲<lb/>
　　　黄壺𨼆挽詩<lb/>
國朝人物盛江西歐晏曽王世所知䞉喜年來說壺隱<lb/>
還看身後紀豐碑路遥莫致生芻奠心折聊成薤露詞<lb/>
髙蹈如斯天必假彬彬子舍見孫枝<lb/>
<pb n="KR4d0342_WYG_014-27b"/>
　　　周南仲正字挽詩<lb/>
姑蘇臺下同盃酒一旦相從情轉親才屈自應無近用<lb/>
時升誰不有通津避名苦節乾坤大務道圓機嵗月新<lb/>
我亦推藏山澗曲細思餘論忍沾巾<lb/>
　　　葉和劑挽詩<lb/>
守道安恬譽翕然晩登朝路合騰鶱身勞援溺嘗貽疾<lb/>
夢兆囹空信不寃傾盖方欣同藥藏挂冠謂可樂丘園<lb/>
愁聞薤露閩山逺餘慶他年屬後昆<lb/>
<pb n="KR4d0342_WYG_014-28a"/>
　　　挽余伯玉藥局詩<lb/>
抵掌從容慨且悲晩年風度喜論詩賢關皷篋文尤擅<lb/>
徳里垂車志豈違築室髙門如昨日開筵投轄已前時<lb/>
夀登八秩流芳裔松栢佳城畫翣吹<lb/>
　　　黄靖州挽詩<lb/>
兩把州符身已老壯年崛起計偕時藏書漫與詩千首<lb/>
種秫閒尋酒一巵北客到今真可數南人視彼尚何知<lb/>
鶴山父子成丘隴泪灑谿風讀壙碑<lb/>
<pb n="KR4d0342_WYG_014-28b"/>
　　　黄子耕監丞挽詩<lb/>
籍籍夷陵郭白雲紫陽猶足重斯文當年臭味傳天壤<lb/>
絶代聲華隔世氛邂逅月邊蘭槳駐從容日下竹符分<lb/>
傷哉逝矣空遺藁雙井風髙信不羣<lb/>
　　　哭徐子融<lb/>
膽氣麤而硬脊梁茅齋寂寞未云荒自知友道無同異<lb/>
共仰師門有在亡遣世尚能生卜地安時應許老耕桑<lb/>
一琴一劒山楓外雲影吹空白月光<lb/>
<pb n="KR4d0342_WYG_014-29a"/>
　　　哭徐大彦章<lb/>
翻閲前言力著書暮年尤惜日之餘倦從科第於榮宦<lb/>
靜養聲明只燕居落落谿山空爾許悠悠天地復何如<lb/>
傷嗟平昔琴尊地常似親承教載初<lb/>
</p>
<p>
</p>
  </div>
</body>
</text>
</TEI>
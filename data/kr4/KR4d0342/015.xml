<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集卷十五</head>
    <p>
<pb n="KR4d0342_WYG_015-1a"/>
欽定四庫全書<lb/>
　澗泉集卷十五　　　　　　宋　韓淲　撰<lb/>
　　五言絶句<lb/>
　　　明皇攬鏡而言吾雖瘠天下肥矣<lb/>
引鏡吾雖瘠韓休諌疏多君心在天下歡樂竟如何<lb/>
　　　髙祖令李宻迎見秦王李宻不敢仰視<lb/>
甲馬幽州路英雄不自量凱歌迎勞處方識小秦王<lb/>
　　　霍光夜召符璽郎<lb/>
<pb n="KR4d0342_WYG_015-1b"/>
擁昭初輔政漢室大将軍符璽郎能爾丹青見不羣<lb/>
　　　王景畧對桓温捫蝨而談當世之務<lb/>
本謂温猶好而能北伐功自從捫蝨後絶意過江東<lb/>
　　　馮媛當熊<lb/>
檻外當熊立人情見亦驚翩翩後宫女馮媛獨馳聲<lb/>
　　　楊妃剪髪<lb/>
剪髪能留寵君王不自持當年無入奏寧到馬嵬時<lb/>
　　　南山<lb/>
<pb n="KR4d0342_WYG_015-2a"/>
霏霏南山來此意足怡悦昏旦氣候間櫺疎互明㓕<lb/>
　　　思潁堂<lb/>
鄉廬暗邊塵時移而事變結屋漫逍遥可想不可見<lb/>
　　　情話堂<lb/>
趙記發舊觀俞孫新作堂是豈無他人親戚意差長<lb/>
　　　有竹堂<lb/>
坡翁一轉語不但為竹設俗子塵汚人夏簟落蒼雪<lb/>
　　　跨鶴臺<hi>案詩二首其一見七言律</hi>
<pb n="KR4d0342_WYG_015-2b"/>
道人白鶴庵絶頂似仙家尋幽得臺城杳杳入青霞<lb/>
　　　南臺<hi>案此詩二首其一見七言絶句</hi>
木老地平静直北萬家城小立興懐處憑髙眼更明<lb/>
　　　禪月臺<lb/>
此臺已蕪没禪月彼一時得句僧忩下空留洗耳思<lb/>
　　　題朱直學竹軒<lb/>
裂石作翠竹秋風生晚凉政須人嘯詠應記我行蔵<lb/>
　　　横碧軒<lb/>
<pb n="KR4d0342_WYG_015-3a"/>
文清來此地留下横碧軒寂寂今無主空山起夕煙<lb/>
　　　題貫時軒<lb/>
柯葉貫四時不為寒暑變理事俱到處因之亦可見<lb/>
　　　無盡蔵<lb/>
善繼人之志肯堂思其艱此意自無盡風月敬亭山<lb/>
　　　小集清暉閣因喚渡把酒昌甫倐至<lb/>
小醉清暉閣横江更一杯逺山寒日晚詩老忽然來<lb/>
　　　樗亭<lb/>
<pb n="KR4d0342_WYG_015-3b"/>
築亭以樗名平生無宦情寥寥千載人感慨聞風聲<lb/>
　　　如庵<lb/>
静深堂奥間真如公所庵誰謂平生心可以禪境㕘<lb/>
　　　山簡習池遊詩<lb/>
拍手兒童笑山公倒接䍦舉鞭無限意今古少人知<lb/>
　　　題華嚴境<lb/>
游目貝葉書究竟華嚴境當年寓名心觀者要深省<lb/>
　　　桃源山道者小庵<hi>案此詩二首其一見七絶</hi>
<pb n="KR4d0342_WYG_015-4a"/>
天寒山氣黄日暮竹色碧住庵人勿驚此景有此客<lb/>
　　　葛溪<lb/>
流傳葛仙翁此溪嘗化龍抱朴今何在閒來問古蹤<lb/>
　　　南坡<lb/>
空青老仙伯有子愛溪山誰信南坡路依依泉石間<lb/>
　　　䝉泉<lb/>
一泓泉水古依舊浸巖邉太史晁鷄肋遺吟尚可傳<lb/>
　　　舟入靈巖山下訪古<lb/>
<pb n="KR4d0342_WYG_015-4b"/>
燕麥摇晴日青山兩岸横吳其為沼矣傾酒任船行<lb/>
　　　十七日過潭守聴松<hi>案詩二首其一見七言絶</hi>
推牕萬松林雜沓且修整何須撫盤桓姑以集幽聴<lb/>
　　　四月二日<lb/>
簷淺侵林緑忩虛賸蘂紅試茶催鼎實縱酒失盃空<lb/>
易覺春風老偏知夏日長四山新笋出一澗野花香<lb/>
晝永卷書困時閒挈杖清草蟲空躑躅巢燕費經營<lb/>
間或僧人到閒常羽客過啟𤣥疑恍惚談妙欲云何<lb/>
<pb n="KR4d0342_WYG_015-5a"/>
樵斧通深宻漁竿接混茫風波非地險荆棘乃天荒<lb/>
　　　爆竹<lb/>
爆竹燒殘嵗家家把一盃西湖元自好只是欠徘徊<lb/>
　　　倚瑟<lb/>
倚瑟從嬪御人生實少歡南山空斮絮此道是邯鄲<lb/>
　　　夜坐<lb/>
連牕風撼山引酒燈照坐逍遥入莊吟憔悴失楚些<lb/>
　　　王丞留飲<lb/>
<pb n="KR4d0342_WYG_015-5b"/>
尋梅閑喚酒邀友漫題詩酒美君方醉詩成我未竒<lb/>
鐘聲來逺寺暝色起前溪霜夜斷鴻急風庭落葉知<lb/>
　　　訪滕賢良邂逅周察推同飲池上<lb/>
春風雜花池賔主兩相視落日忽已晴洗盞可無醉<lb/>
　　　招余子任過成季家<lb/>
只道沙坑近招之阿那邉不知風雨夕能過小溪船<lb/>
　　　次韻周倅送郡醖<lb/>
聞道菖蒲節龍舟一一修雨凉雖少憇郡圃不妨遊<lb/>
<pb n="KR4d0342_WYG_015-6a"/>
坐有嚴陵守新持使節長真成三學士意象好持觴<lb/>
　　　題隆中圖<lb/>
何意求聞逹偶逢劉豫州隆中三顧處抱膝也風流<lb/>
　　　次韻潘舍人畫軸<lb/>
風霜歸老榦嵗月長枝柯矗矗荒村外人人占落坡<lb/>
尋詩小醉時不許老農知葉葉泛輕舠試渡野水陂<lb/>
突兀是茅屋摇兀是土橋㸔山㸔水去忘饑付木瓢<lb/>
荒虛成莽蕩幽逺似模糊便做山中客能題一字無<lb/>
<pb n="KR4d0342_WYG_015-6b"/>
　　　次韻子顔<lb/>
樂道匪時趨山間得自如老來情味别冬日且閑居<lb/>
冬日且閑居誰停五馬車從容見真意鉏盡世驕虛<lb/>
鉏盡世驕虛宜乎愛隠廬髙風照千古此道巻還舒<lb/>
　　　次韻徳久丈<lb/>
經旬無客至今日得公來園栁緑巳宻渚蓮紅始開<lb/>
談諧意方接蕭散詩自生冩成澹泊句洗盡滛哇聲<lb/>
雲驅風浩浩日永雨垂垂狡兎笑三窟鷦鷯思一枝<lb/>
<pb n="KR4d0342_WYG_015-7a"/>
　　　白日偶無客青山長對門<hi>案原本無題以此十字為韻</hi>
雲低樹頭青風急葉背白一塢無來人鳥語鬬格磔<lb/>
枕流飯脱粟長夏以終日曵屣行歌商風軒時弄筆<lb/>
身心既巳閑吟風興亦偶山東打茶聲睡思忽抖擻<lb/>
人生等戯劇衮衮徒區區老身其囬頭今有古非無<lb/>
朝市無遺音丘園有絶迹蓬茅晏不開才開待迎客<lb/>
澗淺山四合冷泠浸青青畧彴度前林更有泉上亭<lb/>
不見屋外溪但見屋上山雲月復風雨展轉朝暮間<lb/>
<pb n="KR4d0342_WYG_015-7b"/>
崦靄得廣茂虛明失深長一曲冬月暖數家夏日凉<lb/>
何由芰製衣豈必蘭為佩一笠一簔輕田漁且相對<lb/>
牽牛槿花底欹拄破籬門旋買深村酒因傾老瓦盆<lb/>
　　　十三日誦水生桃菜渚煙濕落梅村之句成詩<lb/>
　　　十首<lb/>
夜來㣲雨過澗谷生春水土脉肥薺苗煙㾗帶梅蘂<lb/>
元宵天氣好梅謝薺還生野水浮煙雨孤村帶鳥聲<lb/>
柱杖牆隂潤閑尋薺菜桃不禁芳草外初日下梅梢<lb/>
<pb n="KR4d0342_WYG_015-8a"/>
踏青何處去春事歸野菜便覺與時新閒身尤可愛<lb/>
水國春巳生㣲波漾洲渚時見挑菜人臨風自凝佇<lb/>
晴村多暖靄花處是輕煙梅片紛紛下迎人到酒邊<lb/>
婀娜煙中梅花飛有底急蜂觸香車來煙凝為誰濕<lb/>
雨後乍晴時春意滿村落香處是梅花青煙動林薄<lb/>
一年春好處都在水邊梅似雪因風起和煙帶月來<lb/>
潦倒春無藉山深不出門籬根尋野菜花外見煙村<lb/>
　　　絶句<lb/>
<pb n="KR4d0342_WYG_015-8b"/>
一年春好處東望是皇州栁色梅花外數聲羗笛浮<lb/>
　　　送昌甫至十里分韻得四首<lb/>
霜重花未多風囬香自若荒店野水深枯枝墮寒雀<lb/>
相送五年前把酒常在兹夾路梅花開嵗晏将何為<lb/>
老懶問花事尚與梅相㸔蒼然暮色至只恐空吹殘<lb/>
瑞峯髙入雲又見君歸去坐輿無怱忙逄梅見容與<lb/>
　　　十一日道林同譚元輔賀州奕棊<lb/>
山林欣晚對細和一篇詩欲醉那因酒妄言却為棊<lb/>
<pb n="KR4d0342_WYG_015-9a"/>
　　　題汪玉山送仲上人遊六祖㙮詩次韻<lb/>
玉山四句偈㸔了百千囬不是為送僧不是為尋梅<lb/>
　　六言詩<lb/>
　　　六言<lb/>
弈棋聊醒午醉煑餅更逭夕餐一任長年三老扁舟載<lb/>
我江干<lb/>
　　　寒泉亭午暑喜雨<lb/>
風箭急吹疎雨雲峰時轉輕雷修竹小亭山下乘凉猶<lb/>
<pb n="KR4d0342_WYG_015-9b"/>
記初囬<lb/>
　　　夜凉雷電<lb/>
明電夜凉催雨不知氷水為秋滌研酒酣尋句賸拚蟻<lb/>
夣扶頭<lb/>
　　　雪中見山松曉起澗橋見霜尤竒<lb/>
梅雪何嫌松雪橋霜未抵林霜睡起樵蘇欲斷竹爐尋<lb/>
火裝香<lb/>
　　　次韻昌甫<lb/>
<pb n="KR4d0342_WYG_015-10a"/>
㶚橋何苦乃爾剡溪似是欺予任彼梁園所賦但此孫<lb/>
牕之書<lb/>
梅可空百榼酒雪不待一筆詩天地與人太好山林有<lb/>
我亦竒<lb/>
　　　晩步野趣<lb/>
竹樹西風庭院溪山落日人家掻首從他華髮角巾欹<lb/>
我烏紗<lb/>
　　　踏雪登前山<lb/>
<pb n="KR4d0342_WYG_015-10b"/>
躡屐穿林歸寺持香裹茗尋僧磴道巳三尺雪巖居惟<lb/>
一枝藤<lb/>
　　　題扇<lb/>
山近不嫌暖靄溪囬更帶寒泉水淨沙頭有此嵐縈水<lb/>
末疑然<lb/>
　　　二十日趙園<hi>案詩二首其一首見七言絶句</hi>
緑樹秋千紅索白雲春靜青山人醉忽焉兀兀鳥啼何<lb/>
以闗闗<lb/>
<pb n="KR4d0342_WYG_015-11a"/>
　　　横山堂小酌<lb/>
酒澆磈礧不下詩用陶冩亦難折取荼䕷芍藥醉於緑<lb/>
水青山<lb/>
　　　連日暖甚<hi>案此詩五首其一首見七律</hi>
日暖甚宜蠶月夏寒還是麥秋冷漠蜜蜂蝴蝶喧闐乳<lb/>
燕鳴鳩<lb/>
不道夏衣是輕且云春服既成乍雨乍晴時候宜閑宜<lb/>
睡心情<lb/>
<pb n="KR4d0342_WYG_015-11b"/>
只覺寒來暑往何知隂長陽消膠膠莊生擾擾申申孔<lb/>
氏天天<lb/>
苦苦安心見性勞勞息氣養神向後有些斵䘮依前無<lb/>
限沉淪<lb/>
　　　聞喧然縱龍舟<lb/>
旋自山間殢酒更誰溪外划船過眼殊非偶爾放情均<lb/>
是陶然<lb/>
　　　次韻景瑜<lb/>
<pb n="KR4d0342_WYG_015-12a"/>
梅花既黄而白梅蕚仍緑且紅與其凌霜駕雪争如避<lb/>
日藏風<lb/>
兀坐本縁習懶苦吟終是乾忙老去宜抛筆硯興䦨徒<lb/>
近杯觴<lb/>
　　　慶元庚申二月藥局書滿七月還澗上嘉泰元<lb/>
　　　年秋入吳試罷冬暮得闕而歸今五年矣<lb/>
歸哉忽爾五年江空鷗鷺翩翩有詩多且漫興有酒無<lb/>
過醉眠<lb/>
<pb n="KR4d0342_WYG_015-12b"/>
田事旱乾薄飯嵗計不給何求春園葉落窮冬夏畦菜<lb/>
盡澟秋<lb/>
翻經諷咏釋種齊物試㸔莊生功名到底餘事儒者説<lb/>
性説誠<lb/>
日日公侯衮衮年年人士紛紛伊尹周公孔子殷勤留<lb/>
得斯文<lb/>
貪生不憂老至徇名却忘行卑一日又復一日遑遑自<lb/>
欲何之<lb/>
<pb n="KR4d0342_WYG_015-13a"/>
兒女長須婚嫁朋友來須應酬應酬重費青眼婚嫁未<lb/>
了白頭<lb/>
平心好處平世深居合在深山山林荒園一畝世事敝<lb/>
廬數間<lb/>
　　　戯贈成季<hi>案詩二首其一首見七律</hi>
拂拂溪煙横暮絲絲小雨吹凉酒盡更呼載酒一觴一<lb/>
咏行藏<lb/>
　　　與成季奕棊<hi>按此詩二首其一見七言絶句</hi>
<pb n="KR4d0342_WYG_015-13b"/>
明月水聲湍激涼風山氣髙華棊罷不知時世酒行無<lb/>
奈詩家<lb/>
　　　題竹<lb/>
有酒不妨醉倚有詩不妨自題聲以清風何逺影於殘<lb/>
月都迷<lb/>
　　　山水小壁<lb/>
㸃出雲山千里冩成霜樹半坡眼前非筆墨少興來覺<lb/>
風景多<lb/>
<pb n="KR4d0342_WYG_015-14a"/>
　　　書閣<lb/>
仙人樓居何處青豅黄嵓之間風囬山氣巃嵸月明水<lb/>
聲潺湲收斂平生出處倚欄贏取清閑<lb/>
　　　崙溪和昌甫韻<lb/>
崙溪玉水之上閒身何負一歸眼耳鼻舌無恙鷄豚狗<lb/>
彘是依得酒飲不必果有吟詩不可譏人事大抵如此<lb/>
今日是明日非<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻七</head>
    <p>
<pb n="KR4d0342_WYG_007-1a"/>
欽定四庫全書<lb/>
　澗泉集巻七　　　　　　　宋　韓淲　撰<lb/>
　　五言律詩<lb/>
　　　慈福太后生辰聖駕同中宫過北内上夀至暁<lb/>
　　　鑾仗方囬觀者無不仰賛慶禮四朝之尊也<hi>案此</hi>
　　　<hi>詩二首其一見七絶</hi>
盛典行長樂秋光溢夀樽后儀崇太姒帝服見曽孫遥<lb/>
想重闈集咸推六殿恩歡聲開九秩誕節照乾坤<lb/>
<pb n="KR4d0342_WYG_007-1b"/>
　　　春日<lb/>
院落無人到遊絲自短長細風添霽色斜日轉流光栁<lb/>
入鶯邊嫩花飛燕外香一杯春晝永試與問年芳<lb/>
　　　次韻元夕<lb/>
煙月收㣲靄春歸栁色深落梅還滿眼啼鳥獨驚心醉<lb/>
熟醒何益愁多夢亦侵銀花元夜句猶記昔人吟<lb/>
輦路元宵盛樓臺煙火深異鄊今日意樂事去年心溪<lb/>
濶斜陽下林空細雨侵扶輿且蕭散尋勝一閒吟<lb/>
<pb n="KR4d0342_WYG_007-2a"/>
　　　人日<lb/>
去年苦無雪今雨又多風人日平頭過元宵轉眼中野<lb/>
梅香更白文杏色㣲紅籬落春隂外樓臺暁霧空<lb/>
　　　正月十一日<lb/>
春前三日雪今則倐霜晴澗谷氷凘滿溪山風物清梅<lb/>
梢已飄灑蘭穗始敷榮宿約多神賽君來酒重傾<lb/>
　　　三月一日<lb/>
海棠花上雪憔悴却如人曉覺春光淡時占天氣新燕<lb/>
<pb n="KR4d0342_WYG_007-2b"/>
脂纔糁糁翡翠正勻勻睡足寒猶力宜多酒入唇<lb/>
　　　雨中上已<lb/>
風作連宵雨山寒復晝冥酴醿花白白楊栁葉青青令<lb/>
節空輕過芳時惜易經清真王逸少修禊冩蘭亭<lb/>
　　　次韻昌甫寒食<lb/>
南北已分壠後來那得知侵尋空嵗月流落漫歌詩宿<lb/>
草露殊濕白楊風更悲江村暗寒食老大故園思<lb/>
　　　十四日<lb/>
<pb n="KR4d0342_WYG_007-3a"/>
淡淡春晴晚忩前燕子飛酒盃誰共飲詩茟自孤揮上<lb/>
冢家山逺下湖仙苑稀空多冶遊者扶醉趕門歸<lb/>
風花郭店路靈井隔雲溪渡水魚争出隨山鶯亂啼只<lb/>
疑身未老不信夢還迷今日逢寒食西湖春草萋<lb/>
　　　二十五日<lb/>
山徑瀕溪轉林亭亞谷斜老詩無住著徤酒有湏賖急<lb/>
雨催楊栁㣲隂養杏花重簾新燕子隨處覔生涯<lb/>
　　　晚春<lb/>
<pb n="KR4d0342_WYG_007-3b"/>
細雨收㣲暖輕雲起薄隂舟横蓮葉淺人度栁花深佛<lb/>
屋多支徑旂亭亦逺林一春思放浪盡日喜登臨<lb/>
　　　初七日<lb/>
晚來臺上坐猶自説春歸可惜園林裏都無花片飛榜<lb/>
人勞載酒鷗鳥定忘機笑摘青梅子停杯㸔雨肥<lb/>
　　　七月<lb/>
水石雲山裏歸來已九秋隔城如淺近鄰寺始深幽慧<lb/>
逺逢修静文淵説少游徑荒殊不掃風葉上牽牛<lb/>
<pb n="KR4d0342_WYG_007-4a"/>
　　　九日<lb/>
客裏逢重九路經鵝嶺頭物華元自好意緒不禁愁霜<lb/>
重曉猶積烟低寒不收營營本何事吹笛下滄洲<lb/>
　　　趙運幹秩滿經由寄懐任舍人直院九日<lb/>
季月黄花酒今還過玉溪野僧談衆妙林叟祗孤暌滕<lb/>
閣有前境胥山無别蹊㑹湏直學士霄漢記閒栖<lb/>
　　　十一月晦<lb/>
沙鴈徒髙下荒雞任喔咿連山雲日過夾澗雪霜吹葉<lb/>
<pb n="KR4d0342_WYG_007-4b"/>
逕濕仍滑柴扉久易欹不知詩在否詩亦費心思<lb/>
　　　十二月旦<lb/>
雪後寒簷滴青燈夜㸔詩人情雖已甚物色又何其永<lb/>
永孤城漏垂垂老境時瑠璃剪木葉今嵗是氷枝<lb/>
　　　嵗晚<lb/>
嵗晩家何在氷溪懐玉山雪梅香汎汎霜樹色斑斑村<lb/>
酒相招喚田歌自往還白頭掻更懶今識市朝間<lb/>
　　　十六日<lb/>
<pb n="KR4d0342_WYG_007-5a"/>
不恨常踈隔何疑欠討論同心惟設飰盡興亦空罇日<lb/>
與樵争席時㸔子候門山場風莽廣溪港雨沉昏<lb/>
寒水浮沙急昏煙擁樹深茅茨得幽隱藜杖失荒尋地<lb/>
暖疎梅𤼵籬虛敗葉侵終風驚達夜未雪苦多隂<lb/>
　　　忩日<lb/>
飯已南牕暖依違睡思生息虛神即固氣定體殊輕霜<lb/>
熟日初上簷疎紙透明欠伸詢早暮一唱午雞聲<lb/>
　　　乍暖<lb/>
<pb n="KR4d0342_WYG_007-5b"/>
乍暖人多困晝長春已深殘花紅糝糝新葉綠隂隂山<lb/>
寺依巖曲湖船過水心鈎簾醒午睡閒覺去來吟<lb/>
　　　晚晴<lb/>
雨闊雲難斂髙樓忽晚晴地卑雖帶潤天近自増明蚊<lb/>
動初成勢鴉翻過宿聲牆根有孤樹清坐見凉生<lb/>
　　　乍冷洒然<lb/>
不可更禁當伏隂多夏凉體中時作惡鼻觀日焚香照<lb/>
眼驚雙鬢支頥待一觴詩來相勞苦邊事敢籌量<lb/>
<pb n="KR4d0342_WYG_007-6a"/>
　　　初十日<lb/>
沉沉三日雨衮衮四山風潢潦從浮汎羣隂漫長雄深<lb/>
居何藉屐矮屋且遮篷急歛身心住徐㸔鼻息通<lb/>
　　　二十一日<lb/>
向來愁見客今去莫吟詩自是才情減何勞朋舊為一<lb/>
身元屬我百事縂因誰溪路多鰕菜呼童問早炊<lb/>
　　　曉冷<lb/>
暁霧知猶冷初陽覺更和午風吹不㫁夜氣暑還多簾<lb/>
<pb n="KR4d0342_WYG_007-6b"/>
檻翻黄蝶燈牕撲白蛾晚春初夏際蠶麥復如何<lb/>
　　　風落<lb/>
風落摇牕牖煙垂暗屋簷漫空時衮衮灑逈復纎纎着<lb/>
栁真堪折迷花自可粘春前一尺雪農事不須占<lb/>
　　　明月<lb/>
明月度牕櫺荷香逼酒醒水聲鳴澗壑風影散林坰暑<lb/>
雨收㣲眇晴雲動杳㝠小軒清坐久髙下數飛螢<lb/>
　　　夜月<lb/>
<pb n="KR4d0342_WYG_007-7a"/>
月近中秋好人寕不用情那知雲欲暮遽作雨連明圓<lb/>
缺閒皆見隂晴老自驚夜凉山葉響燈火短長檠<lb/>
　　　聞雨凉意可掬<lb/>
秋聲連夜起雨過雨來時睡覺風生屋凉知水到池交<lb/>
游稀自好出入嬾方宜只被章泉誤書題又寄詩<lb/>
　　　雨多極凉冷<lb/>
焉知三伏雨已作九秋風木葉凉應脱禾苖潤必豐地<lb/>
偏山吐月橋斷水浮空雞犬鄰家外魚蝦小市中<lb/>
<pb n="KR4d0342_WYG_007-7b"/>
　　　晚雨可愛<lb/>
燈火凉秋夜空山雨到簷吹聲初甚少落勢近頻添籬<lb/>
菊叢叢潤畦蔬種種霑沈思仍静聴香鼎伴書籖<lb/>
　　　初三日急雨湖山雲氣初霽樓居佳甚<lb/>
雨後見雲山家林恨未還人生何自苦身老定誰閒溶<lb/>
洩平輸處縱横羅列間幽幽清潤氣樓逈自怡顔<lb/>
　　　夜坐聞雨<lb/>
夜静時聞雨山深逺聴更疎林聲轉永孤戍景何清方<lb/>
<pb n="KR4d0342_WYG_007-8a"/>
册舒還巻殘紅暗復明脱巾掻首坐曵履欠身行<lb/>
　　　又<lb/>
寒夜空山雨聲從逺樹來老懐渾木塞癡坐只灰堆抖<lb/>
擻閒題句團欒試把杯崢嶸嵗云暮春在臘前梅<lb/>
　　　雨處<lb/>
雨處茫茫白晴邊隱隱青林間田舍屋水際酒家亭野<lb/>
逈驚初見村深惜未經隂沉思得月歴落喜瞻星<lb/>
　　　煙雨<lb/>
<pb n="KR4d0342_WYG_007-8b"/>
汀洲生玉水煙雨對靈山翠碧迷千嶂清泠㵼一灣尋<lb/>
春因共載落日不知還便是名人畵無能冩此閒<lb/>
　　　煖雨<lb/>
土煖鳴嘘蚓山昏聚宿鴉㳂流多佛屋隔縣少詩家怕<lb/>
醉休温酒狂吟待飲茶花天晴自喜麥地雨誰家<lb/>
　　　雨中<lb/>
幽林逺朝市太息古來今四月麥秋後江南梅雨臨庭<lb/>
前三徑在路口一溪深車馬有時到定多閒淡心<lb/>
<pb n="KR4d0342_WYG_007-9a"/>
花浥垂垂細林摇㸃㸃稀緑繁枝困裊紅淡蘂鮮肥髙<lb/>
下海棠起淺深山栁圍雲梳煙未止風急雨争飛<lb/>
雨葉凄凄晚風花肅肅春乍㸔渾入意久坐恐傷神城<lb/>
郭三家市山林一病身幽偏無客到疎嬾寄吾真<lb/>
　　　雨後<lb/>
魚沼成吹沫蛛簷落斷絲盆花半開合堦草盡離披風<lb/>
靜凉猶在雲低暁更遲懶能尋枕簟好去把鉏犂<lb/>
　　　二十二日雨<lb/>
<pb n="KR4d0342_WYG_007-9b"/>
整衾和枕簟振席見燈檠欲讀書休讀難成夢也成四<lb/>
山連屋靜一葉隔牕鳴總不闗吾事無非是物情<lb/>
澗水應添潤山雲定不虛夜光離復合朝氣慘而舒履<lb/>
𤱔禾須穫窺園菜可鉏稀疎遍籬落㣲宻上堦除<lb/>
　　　四月二十三日渴雨<lb/>
霧下疑成雨簷低暗復明田家思一稔王國慮多晴天<lb/>
豈預人事世應容我耕憑軒歸計定只得待雷聲<lb/>
　　　丁寺丞靈山閣同國正小集是日得雨次韻仁<lb/>
<pb n="KR4d0342_WYG_007-10a"/>
　　　甫五字<lb/>
野寺乗凉雨宜從志喜論橋分一水隔城列萬家屯樂<lb/>
寓東山妓賢歸北海樽年登農滿望客醉我忘言<lb/>
　　　五六日大雨<lb/>
海角地蒸雨江南天要梅晚春知望久中夏得愁開鬱<lb/>
鬱隂隂過綿綿浩浩來已傳増米價只道損苗栽<lb/>
　　　夏雨<lb/>
轉輸三伏雨探借九秋風沾灑蓮猶碧飄摇葉未紅荒<lb/>
<pb n="KR4d0342_WYG_007-10b"/>
凉甘退縮清潤擬從容在野農人喜仍年禾黍豐<lb/>
　　　東流值雨<lb/>
客恨何時了蕭蕭雨未晴異鄉無伴處荒縣少人行樹<lb/>
色巡簷碧江聲遶枕清且憑閒景物陶冩小詩成<lb/>
　　　雪後㣲雨<lb/>
烟重雨尤寒風銷日未乾江湖浮緑淨巖岫列青攅嬾<lb/>
出空穿履宜歸且釣竿凄凉兩都舊洛下卧袁安<lb/>
　　　苦雨<lb/>
<pb n="KR4d0342_WYG_007-11a"/>
開嵗晴非少經旬雨是多澗寒人跡斷山暖鳥聲和試<lb/>
手應如畵囬身易擲梭無聊宜已矣有興竟云何<lb/>
　　　五月八日喜雨<lb/>
洒洒如人意明明助嵗功夜䦨愁有月暁起喜無風坡<lb/>
老記為美宣王詩最工朝家一祈禱田里得和豐<lb/>
　　　十一日同處晦蒼筤喜雨<lb/>
清坐㸔凉雨山林静有聲交遊因共話衰老欲何營風<lb/>
急初疑斂雲低又苦傾爽然神觀定籬逕不知塵<lb/>
<pb n="KR4d0342_WYG_007-11b"/>
　　　凉雨<lb/>
黙坐㸔凉雨山林有正聲冥濛元廣大㸃滴半虛明雲<lb/>
葉才羣起風枝又一傾信知塵易遣徒亂雅難平<lb/>
陂池浮月影橋閘㵼風聲逺雨收還施行雲翳忽明襟<lb/>
期㸔我醉譚笑待君傾凉夜玉溪曲行歌詠太平<lb/>
　　　雨凉<lb/>
暑雨常憂缺秋霖莫厭多夜雷聲復厲朝霧氣方和積<lb/>
潤花嵓桂横流穗畆禾酒閒吟解穢茶熟困驅魔<lb/>
<pb n="KR4d0342_WYG_007-12a"/>
　　　雪<lb/>
山外黄雲晚溪頭白雪深不知嵐氣重但覺水痕侵老<lb/>
眼轉愁坐孤懐聊醉吟樵聲隨逺近釣影任浮沉<lb/>
　　　雪後霜結未釋<lb/>
苦雨翻明雪酸風結暗霜晚煙留積冷暁日度㣲陽茶<lb/>
竈薪難拾詩箋筆易僵麄官對窮臘何事不謀長<lb/>
　　　春雪再作凍甚<lb/>
春雪不可賞草樹方萌芽從渠滅萬徑徒自負千花兀<lb/>
<pb n="KR4d0342_WYG_007-12b"/>
坐地爐側困眠山枕斜渾忘瓶粟盡吟復厭浮誇<lb/>
　　　雪後如春<lb/>
雪消春意動樓外已東風蘭珮新輸緑梅瓶久薦紅人<lb/>
生雖向老嵗事豈終窮青瑣黄扉地西湖一望中<lb/>
　　　對雪<lb/>
有霧光殊慘無風勢轉豪形欹天已近氣積地還髙上<lb/>
下何其别周迴任所遭虛縁詩悄悄幻滅酒陶陶<lb/>
　　　雪望<lb/>
<pb n="KR4d0342_WYG_007-13a"/>
山黯荒荒霧溪凝惻惻風乍明收髣髴欲暮起曚曨岸<lb/>
窄叢梅發樓髙老樹空歸來煖杯酒爐火夜深紅<lb/>
　　　風雪見山林佳絶<lb/>
煙濃山漸白風急樹還青鶻落飛鳶逕鷗浮宿鴈汀周<lb/>
遮迷疊嶂疾㵼快中泠敝褐輿籃兀村醪飲易醒<lb/>
　　　雨雪<lb/>
雨雪春將半山寒澗溢時誰題五字句我得一篇詩淡<lb/>
泊情何逺綢繆味愈遲閒中且陶冩治國有安危<lb/>
<pb n="KR4d0342_WYG_007-13b"/>
　　　雪天<lb/>
寒色摇牕紙瓶梅靜吐香小樓深坐穩矮屋欠伸長雪<lb/>
意垂垂白雲容淡淡黄西湖林處士侑食水仙王<lb/>
　　　春分後一日雪<lb/>
尚覺梅花發元知栁絮飛舞迴風蕩激灑急雨霏㣲解<lb/>
凍羣芳盛餘寒百卉稀小牕還附火買酒典春衣<lb/>
　　　初八日雪<lb/>
江國春來淺新年雪未䦨雨霏初急急霰集復漫漫固<lb/>
<pb n="KR4d0342_WYG_007-14a"/>
喜成三白寧憂已十寒㣲吟牕色晚清聴落聲乾<lb/>
　　　連日大雪<lb/>
年後猶仍臘時閒即便春飛花殊惱我惹絮却隨人天<lb/>
地多竒觀江湖獨老身瓦溝填已遍彈壓萬紅塵<lb/>
　　　雪作<lb/>
臘裏春前雪江南瘴癘清隔林應得趣一壑豈忘情已<lb/>
喜疎梅發遥知細麥生易疎何易宻積厚轉無聲<lb/>
開明三景凈幻化十方清此日扁舟景古人髙卧情不<lb/>
<pb n="KR4d0342_WYG_007-14b"/>
知朝氣重但覺夜寒生漫漫疑無色綿綿如有聲<lb/>
　　　東山<lb/>
指㸃東山路松林一望中芙蓉争弄日楊栁半凋風我<lb/>
到吟何比人閒興偶同只宜携妓飲名宦付諸公<lb/>
　　　黄巡檢攝官八房埸聞西巖有龍湫光怪<lb/>
秋好西巖勝閒身惜未遊桂花香亂石楓葉暗長流蠟<lb/>
屐輸君適錦囊牽我愁定知風雨夕龍電震深湫<lb/>
　　　鷺鷥林<lb/>
<pb n="KR4d0342_WYG_007-15a"/>
一叚寒煙上雲行斷復低明中山映樹暗處水平溪村<lb/>
落籬門短人家草屋齊風囬聴幽絶鳴午有荒鷄<lb/>
　　　坎石渡<lb/>
春風送春雨細細濕輿籃過水航寒渌横山觸暁嵐草<lb/>
芽時簇簇梅片未毿毿問友於何處田礲坎石南<lb/>
　　　灘頭<lb/>
溪頭灘背狹髙下兩三家風葉山䘖日煙莎路濕沙傍<lb/>
船初落鴈隔屋已棲鴉何處吹崖蜜滿園蕎麥花<lb/>
<pb n="KR4d0342_WYG_007-15b"/>
　　　月巖<lb/>
本意遊雲洞因行過月巖西風低細竹初日上長杉塵<lb/>
外多僊隱人間易謗䜛逍遥且黄㡌憔悴付青衫<lb/>
　　　桐影澗流<lb/>
籬落梧桐月情人語夜深露華垂近葉煙翳失前林茶<lb/>
果隨冝設琴尊不用尋山虛鳴絡緯幽澗亦流音<lb/>
　　　禪月臺<lb/>
𣺌𣺌凉風起木犀相次開舉家空自住過客有誰來已<lb/>
<pb n="KR4d0342_WYG_007-16a"/>
是氷溪棹更尋禪月臺欝乎湖海氣鷗鳥莫驚猜<lb/>
　　　又<lb/>
僧清知野逸禪月有髙臺自是登山去誰非入寺來孤<lb/>
花明宻葉落絮起荒苔香篆茶甌久昏鐘我未囬<lb/>
　　　桃花䑓<hi>案詩二首其一見七言律</hi>
聳壑連天碧危臺照水紅何年仙子宅今日梵王宫勾<lb/>
漏人雖逺凌雲話亦空徘徊羡真隱吟冩分詩窮<lb/>
　　　趙排官求久齋詩項平甫有句<lb/>
<pb n="KR4d0342_WYG_007-16b"/>
萬好庵中主今誰記此人久齋詩固在晏叟意尤新已<lb/>
逸决科步要持為學身尚賢而尚徳餘事了通津<lb/>
　　　次韻斯逺過風月齋<lb/>
老去親朋少相過夜達晨百年俱逆旅千載欠閒人經<lb/>
隔情雖舊綢繆意轉新板橋籬竹凈不着世紅塵<lb/>
地偏心愈逺彼自物争妍屋宇山圍匝池塘水接連持<lb/>
醪留野飯推食有溪鮮風月齋曽宿施村阿那邊<lb/>
　　　趙主簿闢書室因喜三世兩中科舉<lb/>
<pb n="KR4d0342_WYG_007-17a"/>
喜闢書忩好髙垂鴈塔名孫謀端有自祖業信能宏山<lb/>
木鬱争秀簷花香最清太霞仙袂逺老眼為雙明<lb/>
　　　山林堂<lb/>
山林堂揔好六十有餘年轉變人常爾興亡事亦然僧<lb/>
廬雖一坐道院尚相連彈指三家住蒼茫起白煙<lb/>
山林君已得邱壑我猶居地在名徒換年深景自如舍<lb/>
人詩可玩丞相事堪書領畧無輕負交遊本未疎<lb/>
　　　芙蓉堂和嚴丈韻<lb/>
<pb n="KR4d0342_WYG_007-17b"/>
緑遍小池頭胡牀一日幽乍晴人意愜欲暮鳥聲流只<lb/>
道躭閒趣那知接勝游紅塵飛不到城府亦山丘<lb/>
　　　西山嶽祠<lb/>
西山橋外路傍水去穿林石柱岧嶤起溪流宛轉深清<lb/>
音成小立爽氣入孤斟晻靄叢祠處歸塗月已侵<lb/>
　　　凈居院<lb/>
薄晚經禪悅深更宿淨居急灘鳴斷岸絶磴下荒墟茗<lb/>
椀僧同把詩篇我謾書快歟聞梵唄解榻見鐘魚<lb/>
<pb n="KR4d0342_WYG_007-18a"/>
　　　花庵次君實韻<lb/>
居山仍在澗生事本無多老圃初收芋窮檐待補蘿逃<lb/>
虛惟獨往入俗也相過語黙行藏外衰榮奈汝何<lb/>
　　　崇福庵<lb/>
蓊鬱千山曲周遊一徑斜老身多嵗月閑地少風沙度<lb/>
宻來尤逈憑髙望更賖小庵含法界不待野僧茶<lb/>
　　　白蓮庵分韻<lb/>
好客不常遭登臨眼自髙湖山起煙霧江海暗風濤酒<lb/>
<pb n="KR4d0342_WYG_007-18b"/>
美情尤暢詩清氣本豪相從真可樂左手記持螯<lb/>
　　　大明寺<lb/>
小泊大明寺傷懐復歎誰黄花風未折赤葉露空垂已<lb/>
往更何説相望只有詩城南人亦客數日夢行期<lb/>
　　　尹山寺<lb/>
風淨緑隂合山明清晝長鉢單浮野潤龕座閟幽香鳥<lb/>
哢集初夏鶴飛迎夕陽離人何用飲有客又成章<lb/>
　　　朱卿約余倅澗上招昌甫次䪨昌甫<lb/>
<pb n="KR4d0342_WYG_007-19a"/>
春雨得晴明山扉澗道清朋來何以報雅集偶然成栁<lb/>
暗枝枝重花疎片片輕經年不相見好事滿壺傾<lb/>
　　　市逺<lb/>
市逺塵埃少村虛煙雨多極知九日近無奈一秋何掃<lb/>
徑尋僧話闗門待友過巖香送籬艷儘可伴婆娑<lb/>
　　　稻田<lb/>
秋深耕稼熟緑浪起黄雲縱却牛羊踐難驅鵝鴨羣斷<lb/>
乾根易撥催壓穟頻分烟露未全冷村村晴氣曛<lb/>
<pb n="KR4d0342_WYG_007-19b"/>
　　　颺糠<lb/>
颺糠新出米打榖旋推禾健婦行茶椀癡兒守飯籮一<lb/>
秋能飽未終嵗得閒麽農事無終極人生可奈何<lb/>
　　　種樹<lb/>
種樹擁牆隙伐茅開地偏老衰常問禄貧窘失求田晴<lb/>
熱山前日隂凉澗底泉賢哉陶五栁只愛北牕眠<lb/>
　　　和韻紫芝留句寄之<lb/>
一柱觀能好臞仙須討尋從渠有丘壑何處没山林乍<lb/>
<pb n="KR4d0342_WYG_007-20a"/>
惜靈舒試或矜莊可吟颯然秋氣冷清夢水之心<lb/>
　　　蘇堤芙蓉<hi>案此詩二首其一見五古</hi>
爛漫芙蓉𤼵霜前城北花因君話書室使我出山家風<lb/>
雨三杯後烟雲一望賒石丁餘興在相與醉生涯<lb/>
　　　觀栁見桃<lb/>
栁已㸔看暖桃仍恰恰開葉間驚甚雨花外合輕雷不<lb/>
分青春半其如素髪催官閒惟可句心醉也尋杯<lb/>
　　　竹外荷花<lb/>
<pb n="KR4d0342_WYG_007-20b"/>
雨竹翻山翠風荷漾水香我行三步逺人飲一杯長不<lb/>
以扶頭去其如掃迹蔵栁花纔露白梅子又傳黄<lb/>
　　　次韻昌父梅花<lb/>
山水孤根畔行吟不盡情花為天下白人比聖之清冬<lb/>
日真無對春風合主盟可憐香浩蕩嵗嵗落還生<lb/>
　　　梅<lb/>
霜風小摇落梅已到南枝要識人間事須從物理推虛<lb/>
縁看影動昭徹待香吹此後唯愁酒從來未欠詩<lb/>
<pb n="KR4d0342_WYG_007-21a"/>
　　　野趣軒見梅花<lb/>
相逢暗香底又見一年梅枝既爾許瘦花猶如此開橋<lb/>
横紅葉逕山晚白雲堆凍雨時吹灑人閒寒事催<lb/>
　　　梅逕<lb/>
掃葉去宿草園空起碧苔晚烟收未了初日又還來老<lb/>
樹幸無恙新花應有開年年到寒月全望數枝梅<lb/>
　　　西軒<lb/>
聞道西軒整登臨識自今溪山雖郭外樓殿接池隂舊<lb/>
<pb n="KR4d0342_WYG_007-21b"/>
觀趙岐發新詩尹喜深水南如此勝吾老復闗心<lb/>
　　　題水鵲<lb/>
水鵲衝衝過山鴉撲撲飛澗深應得趣樹宻自能歸古<lb/>
路人行少家寒客到稀世途多轗軻隣里且相依<lb/>
　　　山鳥<lb/>
春晚雨時晴隔簷山鳥鳴留連因共話拓落又閒行不<lb/>
選呢喃語從教格磔聲酒來誰可飲吾亦小詩成<lb/>
　　　鴈度<lb/>
<pb n="KR4d0342_WYG_007-22a"/>
鴈度南樓雪寒聲裂紙牕身雖囬五嶺影亦落千江抱<lb/>
膝吟諸葛全家隱老龎冥冥避矰繳一往信難雙<lb/>
　　　髙鴈<lb/>
髙鴈承雲薄參差去復齊水村連落岸山寺迫浮溪風<lb/>
定轉宜逺日斜元未棲一聲歸兩眼不負拄枯藜<lb/>
</p>
<p>
</p>
  </div>
</body>
</text>
</TEI>
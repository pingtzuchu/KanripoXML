<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻五</head>
    <p>
<pb n="KR4d0342_WYG_005-1a"/>
欽定四庫全書<lb/>
　澗泉集巻五　　　　　　　宋　韓淲　撰<lb/>
　　五言古詩<lb/>
　　　玉山村民斵石為硯仲至以詩來索次韻<lb/>
誰歟賦竒詩索我玉山研産石斵未乆所落荒野縣如<lb/>
公筆陣髙豈足供法戰聊堪用鷄毛滴水共貧賤市價<lb/>
亦不争百錢可營繕包提偶到呉取誚畏俗諺胡為而<lb/>
好此感歎殊戀戀徒咏絶妙詞舊事記黄絹<lb/>
<pb n="KR4d0342_WYG_005-1b"/>
　　　次韻喻學士<lb/>
世味日以陋莫能商古今伐異或黨同嘈襍非正音我<lb/>
生逄百罹倍覺空苦心堂堂玉泉家源委非蹄涔君尤<lb/>
挺特操氣宇清且深相逄清河橋萬感成清斟𤼵揮所<lb/>
興寄傾倒所譯尋誰謂南渡久而聞正始吟黄華明露<lb/>
髙風迴雨垂隂白髪生巳多只合同投簪<lb/>
　　　次韻斯逺雨中<lb/>
尋幽我良乆歩歩生白雲㳂潭轉長畆剥啄楓下門人<lb/>
<pb n="KR4d0342_WYG_005-2a"/>
勝地逾佳語到聲成文紛乎彼城市有耳胡用聞夜雨<lb/>
𤼵竒觀簷溜迷幽芬我爾本何事今昔奚所分擁爐挹<lb/>
名酒撫几矚偉文耿耿嵗欲晩姑從野梅論<lb/>
　　　次韻鄭御帶苦熱<lb/>
家山玉谿頭薫風水流烟小亭午夢餘清耳晩樹蟬本<lb/>
擬老林下蕭散無窮年豈知一左計薄宦能幾錢塵埃<lb/>
京載底僦舍萬井連值此長夏熱愈覺歸為賢故人忽<lb/>
念我樂共湖山緣昨夜復大雨乗凉吟欲顛<lb/>
<pb n="KR4d0342_WYG_005-2b"/>
　　　次韻昌甫<lb/>
人物本如雲八俊更三君山風吹夏籜蒼雪落紛紛専<lb/>
壑紫苔古掩闗青竹深據髙梧而瞑新蟬助長吟斸土<lb/>
燒萌茁懲羮且一餐竹新明眼句持荅愧琅玕千嵗支<lb/>
牀龜團蒲紙帳為髪梳晨粥後梅有隔窻枝未臘靈山<lb/>
白溪南只獨看章泉兩峰雪應更地爐寒<lb/>
　　　次韻昌甫<lb/>
澗冷浮氷澌深居坐堆灰紛然自積雪懐哉復懐哉<hi>澌音</hi>
<pb n="KR4d0342_WYG_005-3a"/>
斯兒女强觧事走蹈風雪裏那知病骨酸常日懶起止<lb/>
幽憂底窮盡抖擻時一撥鴻飛聲㝠㝠本是淡生活山<lb/>
深已辟塵雪中清人心飛鳥絶尚可空花翳隂隂寒更<lb/>
數歴然其如雪夜何長言與短調瑞峰清氣多<lb/>
　　　十日上饒次韻<lb/>
菊開即重陽蝶愁何必論今朝縣齋冷松竹照清樽雅<lb/>
致信無極世俗慚不根為醻夜來吟請從陶令言<lb/>
　　　次韻斯逺見懐<lb/>
<pb n="KR4d0342_WYG_005-3b"/>
一樹梅花𤼵窻前耿寒宵我舞影零亂哦詩江動摇田<lb/>
收粗可飯嵗暮豈無謡山中烟霧合水濶雪霜消<lb/>
　　　次韻施仲益<lb/>
飯了尋茗事一啜興未䦨更作建焙春湯熟沉燎間僧<lb/>
窻對詩人與我溪澗閒要是有餘味雲輕鳥飛還<lb/>
　　　次韻<lb/>
交道棄如土利害俱成風士夫無宿業反不𩔖賤工平<lb/>
陸𣺌成江千載生傑雄阮籍未云逹黔婁安知窮<lb/>
<pb n="KR4d0342_WYG_005-4a"/>
　　　十五日將入章泉上饒有句次韻<lb/>
上郭綿綿山夾路悠悠水尋春問詩翁興寄豈有已持<lb/>
觴得茂宰抵掌笑行止坐中呼烏烏酒酣徒熱耳<lb/>
　　　次韻景瑜<lb/>
巳是山中人只問山中友水仙官梅花霜濃盛開否靈<lb/>
山閣之前溪山堂之後竹裏春山亭冬深幾詩酒<lb/>
從昔秋風起騷人感興同霞收滕閣外雲落楚臺中寂<lb/>
寂無言説紛紛有事功漂流水南住相望屋西東<lb/>
<pb n="KR4d0342_WYG_005-4b"/>
　　　十三日次韻春伯<lb/>
忍浣城郭塵來訪南豅友留連既聴雨放浪亦市酒誰<lb/>
知桂滿門自覺香在手秋思今如何閑吟為之乆<lb/>
　　　施教授以詩送藥餌次韻謝之<lb/>
窮居寡所諧懶顧形與影誰歟藥石我冉冉驚老景開<lb/>
奩𤼵珎劑更以珠玉並三歎得効方因之倍脩省<lb/>
　　　次韻昌甫所寄因荅施仲益且寄斯逺<lb/>
平生所交友豈曰不數人但恐莫我知可踈不可親人<lb/>
<pb n="KR4d0342_WYG_005-5a"/>
如李仲元人如鄭子真相望無百里猶得奉清塵<lb/>
三子者之撰孰辯主與賔富貴非所惡古道多賤貧要<lb/>
是一世士必有千載人淵乎章泉水髙㑹聚荀陳<lb/>
嘗㸔晉宋語無忌酷似舅焉如施與徐共學乃師友固<lb/>
應在同聲亦何苦遺臭我獨乏雅正蓬心亂苖莠<lb/>
　　　次韻<lb/>
人梅兩相得雪雲隂復開此時對自足朝夕為誰催逄<lb/>
花既攀折尋香試徘徊山意動詩興優哉而悠哉<lb/>
<pb n="KR4d0342_WYG_005-5b"/>
　　　次韻<lb/>
㽞詩鍊字穏讀者無此識共㸔庭前桂不改舊時碧洗<lb/>
盞取酒來飲盡莫留滴醉後氣易平長哦對泉石<lb/>
　　　次韻成季道中<lb/>
蒼然山抱溪遊子意何主雪殘崖下日風落泉上雨嚴<lb/>
陵固莫及𤣥英亦堪數嵐静白雲深扁舟過汀渚<lb/>
乘流下東呉耳目眩灘水篷欹舟蕩兀柁正䌫迤邐曉<lb/>
離林薄傍晚着沙石裏縮頭鵝鴈眠時時忽驚起<lb/>
<pb n="KR4d0342_WYG_005-6a"/>
　　　二十七日置酒餞昌甫雪作次張上饒韻<lb/>
朅來固意愜倐去誠願違敢云一語是未省百事非春<lb/>
雪遽落落春花亦菲菲舉手酬座人酒美翁不歸<lb/>
　　　次韻呉推官獨逰南巖寺<lb/>
獨遊有妙理拓落空自知丘壑始晴日澗溪輕暑時胡<lb/>
牀㸔題字佛屋思詠詩宜非車馬喧得以同襟期<lb/>
叢深集幽鳥荒翳無來人崖上滴乳泉崖外棲緇塵在<lb/>
此本如舊相彼徒争新應當學金僊永斷貪癡嗔<lb/>
<pb n="KR4d0342_WYG_005-6b"/>
　　　辛卿有言雨則清潤晴則清和昌甫因為五字<lb/>
　　　次韻呈之<lb/>
雅俗豈殊調今古信一時晴雨草木長摸索皆我詩善<lb/>
來子趙子身世忽若遺顧瞻絶代人乘閑有幽期和潤<lb/>
見名理處處清氣随坐卧泉亂鳴孟夏凉侵肌睡餘供<lb/>
茗事禪榻鬢成絲進退出處間何心玩易羲<lb/>
　　　再賦呈斯逺<lb/>
鵬鷃各相命誰非逍遥逰何足控摶處馮生一虛舟老<lb/>
<pb n="KR4d0342_WYG_005-7a"/>
身縛微官是氣空横秋嵗月如斯夫對君那得愁嘯歌<lb/>
遡流光更上大堤頭好風從東來孤懐𦕈難收<lb/>
　　　伯臯自永豐見過次韻<lb/>
薫風入家林共坐滿窻緑交逰情致深景物嵗月速傷<lb/>
哉利名者冰炭恣寒燠既已随頹波一失不可復較其<lb/>
心迹微能異幾禽犢吾儕事幽討得興萬慮足相羊山<lb/>
水間處處堪恱目君來叩蓬户離羣乆居獨道故驚變<lb/>
遷憂時見翻覆且聴歌聲長前村正樵牧<lb/>
<pb n="KR4d0342_WYG_005-7b"/>
　　　次韻斯逺夜歸<lb/>
㸔梅集池舘風雨中夜歸當君扶輿際是我尋夢時山<lb/>
氣既巃嵸晨光且熹微倐來五字工亟讀起披衣<lb/>
　　　劉簿之壻游以詩來見且持昌甫書和韻荅之<lb/>
空山落黄葉天寒鴻雁鳴敲門袖詩來一見喜且驚清<lb/>
揚固不凡雅意方流行如天兩曜奔如水百瀆傾是中<lb/>
有妙寄氷翁必能名<lb/>
　　　次昌甫韻<lb/>
<pb n="KR4d0342_WYG_005-8a"/>
人物曽幾何嵗月良不待秋深動金石夜乆生竽籟凉<lb/>
知神觀回静勝語嘿對悠悠苔竹軒語短莫能載<lb/>
　　　次韻林教授見別<hi>二月二十一日𤼵家山</hi>
老我成漫仕世事馬牛風投身逐毫末益愧多田翁乗<lb/>
春欲東遊肯問行李窮溪干富桃李花光眩晴空停橈<lb/>
一舉首壮氣猶如虹靈山正崔嵬半在返照中行藏豈<lb/>
人定忠誠本天通但顧行未實奚論報必豐君詩多雋<lb/>
永三年幾相從山亭酌别酒舟車復西東餘情尚酬句<lb/>
<pb n="KR4d0342_WYG_005-8b"/>
嵗月雙鬢蓬黄髪愛玉體書來置郵筒<lb/>
　　　次韻林教授<lb/>
終朝雨清潤坐嘯青林中戍樓千鼓傳殷殷聞鼕鼕敢<lb/>
為城市逺猶喜聲迹通詩成賦幽憤志豈終困窮興言<lb/>
古逹者鹿門有龎翁此話世莫知因公恱心胸<lb/>
　　　次韻昌甫仲春讀謫仙詩<lb/>
年年最佳處韶豔三春光顧我憔悴人豈不能自强拂<lb/>
拭整春服行歌𤼵清商山頭山花開花底還舉觴歡來<lb/>
<pb n="KR4d0342_WYG_005-9a"/>
為之醉身世忽若忘笑指深林中崇蘭有國香<lb/>
花嫩得雨開花老得雨落開落須臾期人生任相謔紅<lb/>
花春融融白花春漠漠春色正可娯逄花快盃酌<lb/>
苔竹雨浪浪章泉水涓涓是中春晴時瑞峰生紫烟幽<lb/>
人更真率語客醉欲眠既已外此身庸知有愚賢<lb/>
　　　正月五日讀東坡和斜川詩於霞山<lb/>
有酒勿憚飲觸事醉則休風物既閑美何為不來遊斜<lb/>
川𦕈千載淵明豈常流疏年記時日依湍對魴鷗偶然<lb/>
<pb n="KR4d0342_WYG_005-9b"/>
值隣曲﨑嶇想經丘吾生亦老矣懐古誰與儔但笑勿<lb/>
悲鳴百句無一酬兹辰過霞山又可絶口不却恠和陶<lb/>
者儋崖聖同憂遥遥二子心妙處未易求<lb/>
　　　邵司法索詩<lb/>
榜巷曰陋巷作齋為茅齋何愧安樂窩其志安在哉有<lb/>
子醉六經有眼照九垓應羡常山水長從城下來<lb/>
　　　偶成<lb/>
閑多乏交逰生晚欠知友棲遲强逄迎汩沒憚趍走幾<lb/>
<pb n="KR4d0342_WYG_005-10a"/>
年荒野外已覺安井臼一旦朝市間時亦泥盃酒紛紛<lb/>
夸毗兒落落窮獨叟由來事簞瓢豈是厭升斗湖波風<lb/>
泛蓮野岸日移栁為問呉山頭何如楚溪口<lb/>
　　　昌甫寄苦錐次韻<lb/>
回味有苦益充腸宜苦錐其實雖地出其雅則天資因<lb/>
思夏畦𤼵又見霜林吹頼彼庶可食此外何所為羶薌<lb/>
易爽口鼎豆徒觧頥朝市安能羡山林端足師悠然自<lb/>
公詠殷勤還我貽咀嚼豈不樂吟哦信非癡<lb/>
<pb n="KR4d0342_WYG_005-10b"/>
　　　次韻趙監倉<lb/>
是中能娯人豈為杯酒留不知我何求當復醉扶頭翩<lb/>
翩佳公子臨風仲宣樓月滿乃如此對君可言愁<lb/>
　　　鄒道郷送糿安赴澶倉<lb/>
人生本逆旅行止良悠悠試㸔康荘上轍跡多成溝公<lb/>
子分閉戸時來亦何由載書曉遄邁春令方如秋河濵<lb/>
古城府税鞅聊優游青雲㨗徑在坻庾非君優臧孫故<lb/>
有後嶄嶄承風流胡為重作惡日暮猶登樓<lb/>
<pb n="KR4d0342_WYG_005-11a"/>
　　　次韻王教授<lb/>
悠悠城下水又與日平西漫移脚步髙忘却所歴低奔<lb/>
忙小聚邑乃有一大溪欄干莫浪拍事物乆難齊望舒<lb/>
生絶巘我醉馬未嘶停驂且莫上狹路多塗泥<lb/>
　　　月夜小集次韻鄭教授<lb/>
溪山有佳月可以永今夕驚心總悠悠過眼紛籍籍何<lb/>
為秋向深甚是老已逼長謡陶一觴懐抱所共席披衣<lb/>
步良夜奈此佳月何太虛澹以濶青景轉覺多風微泛<lb/>
<pb n="KR4d0342_WYG_005-11b"/>
家山露湛明庭樹烏鵲無停棲稀星片雲度光冷秋氣<lb/>
肅感時唯自驚徘徊亦已乆不知更漏深嫦娥在髙髙<lb/>
傳聞殊恍惚雙鶴快飛來駕我探月窟<lb/>
　　　有懐斯逺及施仲益次章丘韻<lb/>
後湖有徐舅永豐有施甥英英懐玉山方來孰争衡世<lb/>
豈無甥舅人豈無友生二士真可人得之於我榮跖夀<lb/>
回也短司命如不平已乎係時數感焉涕泗并<lb/>
　　　次韻載叔<lb/>
<pb n="KR4d0342_WYG_005-12a"/>
南風吹歸船便欲老林下塵埃坐呉㑹衮衮失晝夜因<lb/>
行山寺髙忽見此粲者長夏得襟期樓居静如畵他年<lb/>
共回首一叚好佳話誰知予懐深萬事口不掛<lb/>
　　　次韻成季<lb/>
凉天有佳月何須問盈虧彼美黄金花亦自滿東籬我<lb/>
歸南山秋從此當樂之開園整舊蹊世事真若遺迤邐<lb/>
得閑趣欵曲知情怡鷗鷺或時下可使機心疑向來宦<lb/>
江海自縳曽誰鞿客來相勞苦一觴聊共持休去便當<lb/>
<pb n="KR4d0342_WYG_005-12b"/>
已宜佩淵明詩<lb/>
挈枤過前麓凉風動吾巾指㸃昔所翫示我同心人徘<lb/>
徊路將夕猶能望城闉平沙映廻岸黄葉迷青蘋石逕<lb/>
亦可上老眼俱為新危亭望更逺左右還多筠不覺夜<lb/>
氣合沾灑雨脚勻興盡篝火歸𨼆約溪𥻘𥻘是中着佳<lb/>
士與俗隔幾塵<lb/>
　　　次韻嚴丈併呈孟使君<lb/>
山城芳樹深明月啼杜宇客懐為摇蕩詩語亦覼縷朅<lb/>
<pb n="KR4d0342_WYG_005-13a"/>
來新安江頗覺民物古故人作太守善政尤可數塵榻<lb/>
為我下更復多軟語飄零曽幾何乃此一杯醑坐中嚴<lb/>
夫子意氣欲掀舞晤對心事閒信矣良工苦<lb/>
　　　次韻抱朴君同紫芝見過<lb/>
春來得新語勝食齋房芝舌本乆已强便覺此意随三<lb/>
嚥元和津髣髴疑管窺是事夫如何今古誠一時起掻<lb/>
種種髪抖擻酬酢之樓西萬山横其中真吾詩試斷取<lb/>
一二慘慘天四垂誰云泌之水而可以樂饑但願且喫<lb/>
<pb n="KR4d0342_WYG_005-13b"/>
飯底用談所知彼哉長物爾徒敗人佳思<lb/>
　　　嚴丈泰伯見貽古句次韻為荅<lb/>
意行無東西偶成一段竒尋山得幽伴遂爾相娯嬉水<lb/>
渉漁梁窄山循鳥道危毎慙衣上塵素染巳如淄新安<lb/>
山水邦寺屋多斷碑摩挲青莓苔往往識嵗時所貴眼<lb/>
界濶豈畏足力疲榜舟或扶輿上下適其宜弔古踐陳迹<lb/>
懐賢理前規吕侯讀書堂<hi>水西寺乃化光之父侍郎所居</hi>遺祀留丰姿<lb/>
恨生異代深遐躅無由随寂寥付短篇酩酊持屈巵是<lb/>
<pb n="KR4d0342_WYG_005-14a"/>
日頗欵曲有時還切偲雖云各笑語卒復度禮儀英英<lb/>
釣瀬仙其學夙素知譬彼巨淵藪蟠伏豹與螭一旦奮<lb/>
迅去誰復維縶之觀乎律調雅益悼餘子卑示我千百<lb/>
年匪特用自怡傳玩入鈴齋使君亦伸眉由來絶俗士<lb/>
定有驚人詩激烈薄層穹豁逹開晴曦况同陟山顛又<lb/>
已還水涯物色既甚富身世真若遺昨非興寄清曷浣<lb/>
窮陋悲白雪本寡和載𢋫思尤遲<hi>渭為中書舍人禮部侍郎生四子温恭儉</hi>
<hi>譲</hi>
<pb n="KR4d0342_WYG_005-14b"/>
　　　次韻趙十<lb/>
風誼益零落烏能論前修百年之江南聲利日夜流履<lb/>
道兄弟賢幾時已交逰東里大父行宿昔契分投偉乎<lb/>
竹𨼆髙俗但言句求可不拜其廬何以記綢繆我衰尚<lb/>
三歎微吟如殷憂傳聞擔簦趨梅黄雨初收一襟清微<lb/>
風歩歩紫翠浮輿籃試息肩茅店板橋頭村酒勿浪醉<lb/>
回驂當熟籌所觀書研真所奉窻几幽豈比城府間語<lb/>
嘿勞應酬肥遯理事長故家文獻優林宻山更深尋壑<lb/>
<pb n="KR4d0342_WYG_005-15a"/>
好經丘履道果再來胥㑹誠良謀<lb/>
　　　俞伯輝主簿同徐必大判院見過澗上納涼約<lb/>
　　　鮑南仲教授小酌次韻南仲所賦兼懐林徳乆<lb/>
　　　國録陳敬甫學士<lb/>
嘉禾古名郡機雲信竒士流風千載下誰復數餘子近<lb/>
年西疇仙<hi>徳乆</hi>游戱在朝市文章陳仲弓合著蓬萊裏俱<lb/>
嘗白鷗盟恨别隔秋水君侯乃其朋訪我靈山底一見<lb/>
欲傾盖青眼照牕几大抵交情深不待早知己學殖豈<lb/>
<pb n="KR4d0342_WYG_005-15b"/>
枝葉詞林務根柢堂堂郡賔客千里為之喜顧言老塲<lb/>
屋眄焉毎甚愧衡門度長夏風日忽清羙懐賢思晤言<lb/>
泉石滿幽耳固多長者轍愛閑諒無幾傳豅金閨路<hi>伯輝</hi>
剥啄快人意雙谿南宫秀<hi>必大</hi>留連今何似要是同襟期<lb/>
此道亦難爾歡然君肯來棋酒不能已詰朝得新篇誦<lb/>
歎有真味載念平生親髣髴夢中記<lb/>
　　　次韻昌甫同酌宋知軍家釀<lb/>
雅俗豈殊調城郭山林分知君心事寛一笑鷄鶴羣邂<lb/>
<pb n="KR4d0342_WYG_005-16a"/>
逅多<hi>原本缺</hi>客酒亦為之醺庾信哀江南李白日暮雲白<lb/>
頭幾青眼吾人尚可云夜闌擁鼻吟天香桂紛紛<lb/>
　　　次韻斯逺弄琴<lb/>
開門有詩來殷若金石聲虛堂坐以咏澹與秋氣清豈<lb/>
無如此句豈有如此情懐哉我所尚求田乃歸耕時乎<lb/>
𤼵鳴彈浩浩非營營大音知者希既和應且平楓林月<lb/>
在户寒影膝上横想當三歎後却手復起行華髪老相<lb/>
㸔百事皆已經<lb/>
<pb n="KR4d0342_WYG_005-16b"/>
　　　次韻信卿<lb/>
伊人學有源疏汝𨗳瀍澗相羊辟雍水他年定名宦談<lb/>
髙如已仙筆妙疑善幻池龍駕車輦天馬脱鞍襻平生<lb/>
諸公間抵掌肯譏訕顧我方卑飛藩籬趂尺鷃相逢山<lb/>
水縣不覺逼嵗晏時評道精麄萬折歸一貫更及羲文<lb/>
易後世明憂患行藏思鼎鐘舒巻付藜莧飄零朋舊交<lb/>
俛仰親故昐因知昔能賢此趣亦俱慣茫茫造化廣局<lb/>
局天壌間溪山偶登臨古寺履危棧老來身本閒懶去<lb/>
<pb n="KR4d0342_WYG_005-17a"/>
情轉慢詞場足金章决科信須綰霜天忍分手惻愴涕<lb/>
空澘夜坐把離杯寒聲度鴻鴈<lb/>
　　　雨中次韻黄守見貽<lb/>
新語忽堕前曠然銷我憂引紙為荅賦摇毫與㝠捜貧<lb/>
病雨未止荒凉水常流鼓琴誰裹飯能記子桑不<lb/>
　　　春伯邸樓次韻十哥所題<lb/>
樓隂入清湖南風渡歌皷旅夢不自持悠揚定何許醒<lb/>
來疎雨過兩目隘泥土慮澹地亦偏桐花映窻戸<lb/>
<pb n="KR4d0342_WYG_005-17b"/>
　　　徳乆寄所與文叔酬唱因次韻<lb/>
紅雲島上茶一葉開槍旗到今清夢飛正焙水芽時世<lb/>
無桑苧翁泉井空日滋當年游其間停鞭嘗午炊想像<lb/>
修貢珍清風可忘饑故人持英蕩豈不一賦之應笑拾<lb/>
澗薪白石煑作糜臺髙有揖客更和别駕詩<lb/>
　　　致道注船場闕有詩次韻<lb/>
思老問形影憂饑累身口人生誠可嗟所食能幾糗不<lb/>
過一飽爾自苦較先後争馳分寸地旁觀真欲嘔如君<lb/>
<pb n="KR4d0342_WYG_005-18a"/>
賦觧嘲里耳果聴否吾方卧窮巷静對小窻牖應笑我<lb/>
所無請視渠所有<lb/>
　　　次韻斯逺併柬成季<lb/>
茫茫大塊中返照孰真實閑乗此老身到處輒止息餘<lb/>
凉披拂間露重葉已赤人其謂我何嗜彼烟火食蓬萊<lb/>
幾清淺底用弱水力排雲斥剛風塵世便可出<lb/>
午夜露氣冷明月忽已低推窻此何時蛩螀互悲凄乃<lb/>
知南豅山更有南豅溪樵歌起老叟牧笛吹童兒百年<lb/>
<pb n="KR4d0342_WYG_005-18b"/>
漫戚欣千載勞是非口心忽相語不閑尚奚為磊磊千<lb/>
枝松洋洋萬頃陂偃蹇衡茅下匪懼寒與饑<lb/>
　　　次韻昌甫<lb/>
論交與誰語勿厭來者衆山林恨不深萬事祗一閧秋<lb/>
風吹衣裳憀慄薄寒中幽憂誦離騷此意千載共世豈<lb/>
無升沉人自有輕重匪惟物所移即以𫝑之動吁嗟奈<lb/>
若何得句且吟諷吾儕聚集地絶倒頗閑縱雖作三日<lb/>
留尚覺歸倥偬長歌固云哀慟哭未為痛遷書並屈賈<lb/>
<pb n="KR4d0342_WYG_005-19a"/>
班史傳王貢甚矣孔仲尼不復周公夢<lb/>
　　　次韻呉推官<lb/>
水南見靈山但可著兩眸孰知九州外自有大九州放<lb/>
浪此身心是事同浮漚樂哉我重九風雨簷溜收<lb/>
　　　次韻<lb/>
宴坐寂不動筆硯亦當屏空虛四壁懸况此夏方永世<lb/>
塗緣業多荆棘萬蓬梗痛掃終未除中抱絶清冏老身<lb/>
伸縮餘妙處頗能領時舒腰脚頑那復弔形影日長掩<lb/>
<pb n="KR4d0342_WYG_005-19b"/>
闗卧睡熟呼弗醒客來曽幾何間亦乏酒茗富貴今金<lb/>
張功名更鄧耿有味是桑麻肥遯義尤逈朋從趙與尹<lb/>
堂齊偶鄰並歡言修敏家俱可話閑静此趣人勿驚吾<lb/>
詩聊自省<lb/>
　　　分韻得晚字<lb/>
三年西湖邉薄宦良衮衮春風我欲歸龍井不憚逺結<lb/>
客試幽尋山深恨來晚<lb/>
　　　初五日孔野雲同酌樓下取琴作白雲曲因和<lb/>
<pb n="KR4d0342_WYG_005-20a"/>
　　　周倅所贈韻<lb/>
野雲彈白雲聲寄徽外微胎仙舞三疊生飛上華池徽<lb/>
弄瞬息間是豈筝阮資孤桐本貞髙緩節調勿催天心<lb/>
古樂見畫出彌明師志士不可聴俗士不可窺落佩倒<lb/>
冠者因之得希夷靈仙福地南春風百草齊<lb/>
　　　荘賢良有園在境上作詩相示因和韻<lb/>
賀家池上園自足了一世是中風味佳恨我未能至縱<lb/>
横十畆寛想見去荒穢葯苖與菜本嵗乆必多置人生<lb/>
<pb n="KR4d0342_WYG_005-20b"/>
閑最樂奚苦事名第軒裳果可得不過多僕婢争如老<lb/>
山林庶足逺朝市能吟無自悲逄酒便須醉因公𤼵長<lb/>
謡休去轉覺易<lb/>
　　　小酌餞耿運幹趙推官分韻復和韻<hi>時坐人以葉潤林塘</hi>
　　　<hi>宻為韻分賦皆次其韻案此詩五首其二首見五律</hi>
山林閑放身幽意苦不愜因來我壺觴且送爾官牒池<lb/>
蓮紅未葩園笋緑已葉去住豈願違人寰付塵刼<lb/>
痼疾已烟霞藥石從美疢誰憐名宦遲我覺幻化迅興<lb/>
<pb n="KR4d0342_WYG_005-21a"/>
與山孤髙語帶澗深潤去去上下塘應勞青眼瞬<lb/>
勿云杯酒䦨且認語笑宻婆娑真一老跌宕忻六逸交<lb/>
逰貴忘年志意當惜日舒而有鼎彛巻而有篇帙<lb/>
　　　半塘寺法華童子塔和石刻韻<lb/>
生公曽坐講童子本來明寂寂春光晚半塘流水清身<lb/>
心為浄土千古話風鈴禮塔四方静巡簷一片聲<lb/>
　　　太守茶山周治中作大字分韻<lb/>
漫興詩酒裏茶山復何為使君領客來逹尊亦嘻嘻别<lb/>
<pb n="KR4d0342_WYG_005-21b"/>
駕真不凡咳唾墨淋漓中間章泉叟勝事徒自知寄語<lb/>
桑苧茶今是春早時<lb/>
　　　九日周國正席間分韻<lb/>
我家南山陲九日空自知抱病起登䑓茱菊随所宜主<lb/>
稱時序嘉領客相娯嬉烟雲開逺村城郭横近溪當年<lb/>
漉巾陶何事獨遶籬醒醉一笑爾千古無庸悲秋風緩<lb/>
摇落揮杯且題詩<lb/>
　　　夜醉處晦山臺明日和韻<lb/>
<pb n="KR4d0342_WYG_005-22a"/>
髙䑓梅先開老意為興起何知寒事營櫪驥志不已下<lb/>
視城郭居萊蕪欠耘鋤嘈雜復嘈雜百年狐兎墟惄焉<lb/>
如調飢山阿休采薇怨耶其非邪且問竹外枝仲尼杖<lb/>
何感能叩原壌脛今我其息黥舉身都是病方來二三<lb/>
友少敢話肝腸縱云千日花難著一夜霜南渡誠草草<lb/>
流落那忍道吾人能幾家向來有諸老<lb/>
　　　和韻趙十<lb/>
能為博山逰想度丁公嶺風乎兩嵓幽泉石景逾静人<lb/>
<pb n="KR4d0342_WYG_005-22b"/>
誰無雅識毎毎痼俗境書傳所興起更復史集訂於其<lb/>
逰息間趣味必雋永如君英妙年宦逹在俄頃因問知<lb/>
好修何事不加省里居得往還時亦具菓茗詩來予和<lb/>
女老意轉甦醒<lb/>
　　　和韻<lb/>
一笑過浮梁留連度隙光君當思大耐我已老蒼筤只<lb/>
恐心情短須教興寄長酒從詩自好分韻記禪房<lb/>
酒亦闗何事片片流仙霞用之滌肺肝相與成詩家一<lb/>
<pb n="KR4d0342_WYG_005-23a"/>
酌且濡唇再酌深到花持杯兩相笑吟哦入幽遐筆落<lb/>
豈知醉何者是生涯<lb/>
人生本無情掩苒受風竹徒親筆硯勞造作漫盈軸賔<lb/>
親偶成集禪榻不待速清歡雖與同極則豈見獨坐中<lb/>
憎㸃頭任彼屐滿屋<lb/>
　　　和净字<lb/>
悠悠俱幻境起滅要人認相從一轉語老嬾且求静禽<lb/>
鳥亦何情草木有本性底用詩自鳴幽禪了真净<lb/>
<pb n="KR4d0342_WYG_005-23b"/>
　　　和宇字<lb/>
人家翠微深林空響機杼烟收片月出霜氣襲衡宇追<lb/>
随頼陶寫領畧道情素尋我澗谷中更入春山去<lb/>
　　　和天字<lb/>
嵗晩營寒事峥嶸窮臘前雲山一敗裘百種不敢先逰<lb/>
於物之初更尚我所賢彼哉野馬塵從渠舞甕天<lb/>
　　　和清字<lb/>
心親相往來豈計酒濁清水南有茅屋橋北是山城煙<lb/>
<pb n="KR4d0342_WYG_005-24a"/>
霜忽雨晴雲風催雪明撫觥既已醉回薄萬古情<lb/>
　　　和仲至贈蹈中韻<lb/>
人非不知我知之欲何求錢塘一都㑹江湖水悠悠豈<lb/>
無美少年亦有杖白頭吾儕出入地汎乎不繫舟急謀<lb/>
斗升爾顔靣那用羞憶昔南渡來衣冠幾春秋世道逓<lb/>
升降人物稀復稠紆朱懐金者信足樂輩儔細思黏魚<lb/>
竿家山本田疇朔風吹眼眵觸事風馬牛且如詩中仙<lb/>
可以追逐不<lb/>
<pb n="KR4d0342_WYG_005-24b"/>
　　　和昌甫<lb/>
相望隔異縣但願加餐飯悠悠雞唱晨寂寂鐘鳴晚是<lb/>
中或欣佳聊以寄頹嬾有時得片言經旬荅寸簡㑹當<lb/>
固窮齋汲井為洗琖<lb/>
　　　和校官<lb/>
識賞調固佳詠嘆心愈轉載吟復載嘯我亦為之衍至<lb/>
味寄和平浮辭謝雕篆因思交斷金是必徳勝璉方來<lb/>
二三友往往錢萬選主人好事者託興毎不淺坐令浣<lb/>
<pb n="KR4d0342_WYG_005-25a"/>
花翁索酒望雲巘淋漓顛倒間感舊或未免薫風吹壺<lb/>
觴落日照盤饌溝流水聲逺慮淡物自遣<lb/>
　　　和伯輝去嵗所寄兼懐曽君錫左司<lb/>
山扄竹林居神情為之凝泉仙墨妙揮特令人眼明是<lb/>
豈有心哉亦匪不平鳴其仙今如何帝所振金聲枕麯<lb/>
劉伯倫潄石孫子荆既言委陸沉頗謂乃峥嶸放身嘗<lb/>
一逰靣𫝑既經營極知天下士不但同年生襟期兩嘉<lb/>
尚嵗月有餘情我亦老賔客祗欲身中清槁項秃髪矣<lb/>
<pb n="KR4d0342_WYG_005-25b"/>
空吟澤畔行<lb/>
　　　和元立使君起字<lb/>
敢為蚍蜉憾謾作蒹葭倚荒唐北溟魚怪誕南柯蟻朗<lb/>
吟韻已分更酌盞可洗揮手問黄山夜半笙鶴起<lb/>
　　　和尹一韻<lb/>
何處尋吾詩梅横修竹色掻頭入混茫揮手謝偪側陶<lb/>
然漫飲趣卓矣要筆力氷溪最髙地不可不造極<lb/>
　　　古鬲次韻成季<lb/>
<pb n="KR4d0342_WYG_005-26a"/>
俗物敗人意淺陋欲曷澣吾行半天下綿邈嵗月嬾空<lb/>
空持一身貿貿着兩眼心知瑚璉珍黄流在中瓚良玉<lb/>
豈易逄金鑄得亦罕孰謂山之幽因仍對茶盌彼鬲乃<lb/>
爾竒奚待識者斷蕩掃盆盎空儼雅古風滿文篆異代<lb/>
逺姑以耳目限天大寰海波窺測笑蠡管傳觀用燎沉<lb/>
留連為之欵<lb/>
　　　子任處晦子潜各分韻於杰上人房<lb/>
雲房見山僧心中與之然朋來二三子亦與同醉眠是<lb/>
<pb n="KR4d0342_WYG_005-26b"/>
事夫如何未許醒者傳<lb/>
　　　休上人寄鮑侍郎誦之因借其韻<lb/>
傳芭兮擷英隕葉兮槁莖美人天一方失𫝑名不榮暑<lb/>
風自南至凉月向西生良圖彌用勵意氣人命傾<lb/>
　　　為寺僧分韻得禪字<lb/>
車馬何方來花溪響林泉晏叟送遺民自然吟其天顧<lb/>
我粥飯僧豈了文字禪且為作餅供晴軒少回旋<lb/>
　　　正月廿七日和林祕書賀雪日所賦<lb/>
<pb n="KR4d0342_WYG_005-27a"/>
麤官居隘巷聴雪補蒲團坐乆吻悲鳴俄而想天闗其<lb/>
誰劍佩履正爾於清班飄飄蓬萊仙地位尤髙寒表瑞<lb/>
祈豐登盖為稼穡艱歩趋䕫龍後心寄陶栁間塵凡如<lb/>
我儂尚許窺一斑人和則氣和穹昊初匪慳<lb/>
　　　分韻得屏字<lb/>
雨聲心自醒山色眼中青雌霓殷殘照雄風寫疎星捉<lb/>
筆賦磊磈行盃笑零丁坐乆屢更僕一任僵觸屏<lb/>
　　　同昌甫坐雪觀㸔權巽中詩因和其雪句<lb/>
<pb n="KR4d0342_WYG_005-27b"/>
雪中來雪觀談妙非波旬山僧亦攝衣兩手揖座人似<lb/>
以眼諭心謂言在兹辰况復章泉翁蒼華岸烏巾知我<lb/>
所居近喜我與寺隣共翻瘦權詩一條綺麗塵是事夫<lb/>
如何嵗寒梅自春<lb/>
　　　趙倅古匀見寄和荅<lb/>
出門非有礙何地着老身幸哉倚樓仙乃不嫌我真時<lb/>
時寫興來憂道不憂貧較彼肉食鄙未知隔幾塵浩蕩<lb/>
如白鷗信矣誰能馴餘干相國家世代常有人上饒監<lb/>
<pb n="KR4d0342_WYG_005-28a"/>
郡尊尚許閒者親更語春山君扶藜整紗巾詩情復如<lb/>
何柰此寂寞濵<lb/>
　　　微禄弟有微禄養閒静之嘲因足成篇<lb/>
微禄養閒静冉冉驚老境誰知嵗月速復此霜露冷齒<lb/>
髪堕江湖家世本箕頴無効彭澤翁茫然弔形影<lb/>
　　　和江文通擬休上人詩韻<lb/>
日夕北風起叩角何悲哉所思不可見只有飛雪來林<lb/>
聲方凄冽溪光正徘徊短衣挽莫前匣鏡那忍開空對<lb/>
<pb n="KR4d0342_WYG_005-28b"/>
翠屏晩寒雲遶南䑓茶竈煴宿火禪龕拂新埃江東憶<lb/>
李白今古同此懐<lb/>
　　　乙上人郡請住鵝湖不往<lb/>
為人不為人衆聖已推出稻麻竹葦蔗處處祗教律偉<lb/>
哉棒喝邊宻中之秘宻拈花既成菓如雲而見日鵝湖<lb/>
大義禪法身尚嵓室喚回鐘鼓醒都在一楖栗我今非<lb/>
勸請亦豈弄吟筆稽首大徳尊身口意無逸<lb/>
　　　净慈西堂簡敬叟<lb/>
<pb n="KR4d0342_WYG_005-29a"/>
西菩無道潜西林無義銛兩山錢塘湖魚鳥空毫纎咄<lb/>
哉簡敬叟老醜復何有火燄裏翻身冷地裏合口誰謂<lb/>
天地大而今嵗月淹冬寒倍冽冽夏暑常炎炎衆生難<lb/>
化度少病少魔否引領而望汝平荷䕃堤栁<lb/>
　　　諸葛解元家分韻<lb/>
溪横葛陂水上有稚川宅歡言一壺酒未覺千嵗隔詩<lb/>
經茱菊節人語風雨夕雅俗調本殊奚止相什百<lb/>
　　　有懐連長老和韻劉推官<lb/>
<pb n="KR4d0342_WYG_005-29b"/>
周賔既已往舊話三十年清哉卓庵地龕燈照雲泉故<lb/>
友獨此翁老大窮當堅一身鹿覆蕉百計蟻磨旋詩來<lb/>
起我思山澤龎眉僊<lb/>
</p>
<p>
</p>
  </div>
</body>
</text>
</TEI>
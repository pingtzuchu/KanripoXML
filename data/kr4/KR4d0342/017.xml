<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻十七</head>
    <p>
<pb n="KR4d0342_WYG_017-1a"/>
欽定四庫全書<lb/>
　澗泉集巻十七　　　　　　宋　韓淲　撰<lb/>
　　七言絶句<lb/>
　　　慈福太后生辰聖駕同中宮過北内上壽至晚<lb/>
　　　鑾仗方囘觀者無不仰贊慶禮四朝之尊也<hi>按此</hi>
　　　<hi>詩二首其一見五律</hi>
南渡衣冠近百年四朝安穩在呉天斯民何幸歸仁壽<lb/>
咸戴慈儀五福全<lb/>
<pb n="KR4d0342_WYG_017-1b"/>
　　　次趙將春日韻<lb/>
立盡花隂把一枝風流元自不如癡錦箋欲寫相思字<lb/>
誰記傷春病酒時<lb/>
樓倚斜陽十二欄重重煙水更關山舊家心事渾如夢<lb/>
千尺遊絲燕外閑<lb/>
楊栁溪頭綠萬條碧雲相對是衡皐春風但欲隨波面<lb/>
檜楫松舟不用篙<lb/>
淺白殷紅發嫩葩一年春事一番花幾囘帶露和煙看<lb/>
<pb n="KR4d0342_WYG_017-2a"/>
不信詩情未有涯<lb/>
　　　和周次公韻<lb/>
老於流俗尚何顔歡喜新凉得此閒政自可人詩更好<lb/>
毎逢觴酌不知還<lb/>
武夷仙客話尊前轉覺相忘失醉眠詩眼文心既如許<lb/>
古今才調豈徒然<lb/>
　　　和黄子功壁間伯皐次公韻<lb/>
天地一息大鵬風未信逍遙尺鷃同彼此衰榮無定在<lb/>
<pb n="KR4d0342_WYG_017-2b"/>
人生元自不匆匆<lb/>
轉覺心情事事疎題詩常是懶能書相將又見西風起<lb/>
尚喜攜琴到處居<lb/>
　　　和趙路分<lb/>
雪雲寒事正多風詩與山隂興頗同萬境縱陳渾不理<lb/>
老身只是願時豐<lb/>
　　　又和趙路分韻<lb/>
萱芽争出栁眉舒積雪霜凝未盡除一陣暖風殊著莫<lb/>
<pb n="KR4d0342_WYG_017-3a"/>
傍人啼鳥亦忻如<lb/>
小橋晴步正徐徐誰把詩箋滿意書且讀且思歸且歎<lb/>
山林邱壑我隣居<lb/>
　　　昌甫寄二絶和韻答之<lb/>
只宜樹蕙與滋蘭二月顚風作社寒岸栁豈無舒葉者<lb/>
山梅空有落花看<lb/>
雨絶遙遙何許吟一封得得乃斯尋直教宛轉生新意<lb/>
徒益凄凉老舊心<lb/>
<pb n="KR4d0342_WYG_017-3b"/>
　　　和韻<lb/>
珍重騷人和言句玉缸眞若映瓷甖海棠紅㸃春風裏<lb/>
更約相從酒數行<lb/>
春來常苦少晴陽縱有幽花未肯芳不是騷人催喚醒<lb/>
煖風遲日也無香<lb/>
　　　和昌甫<lb/>
水南上郭荒凉甚猶有西軒兩首詩沙草犢鷗眠動處<lb/>
當時識賞孰能追<hi>草黄眠失犢石白動知鷗尹大諫西軒詩</hi>
<pb n="KR4d0342_WYG_017-4a"/>
澗曲山隈借竹軒軒雖非舊有前言斷碑零落猶能打<lb/>
此意微茫僅復存<hi>尹諫議有借竹軒記</hi>
人言君方君但方呂詩尤足照僧房只今尹記疇能問<lb/>
我輩懷賢未可忘<hi>呂居仁舍人為尹諫議作方齋詩尹自為記</hi>
才見雲游人打包何時月下把門敲相思白髪空千丈<lb/>
坐對煙林滴露梢<lb/>
行欲方而智欲圓河東車說已居前先方之喻斯為美<lb/>
只恐圓成又不便<hi>先方之喻尹記方齋語也</hi>
<pb n="KR4d0342_WYG_017-4b"/>
　　　魯解元以坡語空山無人水流花開為詩和韻<lb/>
溪山淡淡復溶溶老覺身閒百念空誰把清詩相觸撥<lb/>
又隨吟嘯醉春風<lb/>
人之老去須甘老天以閒來莫厭閒滿樹梅開和玉雪<lb/>
門前流水響空山<lb/>
横斜清淺暗香動時把心情百様摹忽憶西湖林處士<lb/>
此風應笑古來無<lb/>
車塵不到世氛逺野水閒花景最新汎汎空明知我獨<lb/>
<pb n="KR4d0342_WYG_017-5a"/>
故將流影巧隨人<lb/>
不須更著前村裏且傍衡門看流水無人塗路横古今<lb/>
吹盡梅花又梅子<lb/>
閒収神觀與天游坐斷空山百不留只許梅花恣開落<lb/>
春歸幽澗水風流<lb/>
水流活活水橋斜清浸梅梢岸底花自與空門了孤絶<lb/>
肯隨游冶入芳華<lb/>
歲寒草木競黄落春到空山梅自開一任門無車馬到<lb/>
<pb n="KR4d0342_WYG_017-5b"/>
香飛流水澗中來<lb/>
　　　和昌甫<lb/>
行盡田家與酒家書窻薝蔔見新花風流一老來何處<lb/>
不許閒人作話夸<lb/>
雲遶蹊間水滿豅豅中來徃少能同溪頭繫得扁舟在<lb/>
更約乗流載短篷<lb/>
　　　和昌甫竹句<lb/>
竹隱泠泠屋數椽做成清尚得如然山村底處無叢薄<lb/>
<pb n="KR4d0342_WYG_017-6a"/>
我獨因人以賦焉<lb/>
章泉兄弟舊新廬子舍高低不逺歟籬槿池蓮映林竹<lb/>
欵門猶是可容余<lb/>
城郭雖多總不如瑞峰山凈竹應舒紛挐肉食紅塵熱<lb/>
緩步那言可當車<lb/>
僧寺本來能脫俗水南逼市漫成竿臺喧地汚要除掃<lb/>
禪月當年眞可安<lb/>
絶岸㳂流翠碧洲煙枝露葉落還抽輸他荒闊無人管<lb/>
<pb n="KR4d0342_WYG_017-6b"/>
擬待煩君一筆収<lb/>
山囿遙遙合世官事嗟成徃尚何觀新知益比故知少<lb/>
縱有竹林無復歡<lb/>
蒼筤亭種千竿竹三十年前此地家野水縱横舊時澗<lb/>
客來猶得共瓜茶<lb/>
　　　次韻繆教授<lb/>
山花忍作壽陽粧且著臙脂入艷陽細雨春風誰㑹得<lb/>
溪橋空自落幽香<lb/>
<pb n="KR4d0342_WYG_017-7a"/>
若無交友可忘年餽歲何由得酒泉不是騷人太多事<lb/>
定無家釀與吟篇<lb/>
　　　和教授詩<lb/>
邊韶經笥任嘲眠底用囘瀾障百川繫馬堂階官獨冷<lb/>
秋來應喜雨公田<lb/>
暑天常欲踏層氷未雨低垂氣不勝田里三農那可旱<lb/>
閭閻萬竈信如烹<lb/>
詩筒剝啄入幽扉到手令人喜欲飛多謝清騷滌塵慮<lb/>
<pb n="KR4d0342_WYG_017-7b"/>
不惟高澤救時饑<lb/>
三曾三孔乆凄凉百世空聞書傳香人物江西初未逺<lb/>
定尋墜緒接茫茫<lb/>
學海波翻筆底寛逢辰當不負巍冠只今得句因時雨<lb/>
才思何妨若湧湍<lb/>
　　　示可然叟<lb/>
水聲流出白雲洞正是楚天秋雨時應過嚴陵灘下去<lb/>
清風波面一絲知<lb/>
<pb n="KR4d0342_WYG_017-8a"/>
徃來常愛白龍洞困借僧窻竹榻眠幾許客塵煩惱病<lb/>
為渠泉石弄風煙<lb/>
　　　和韻<lb/>
不是傷春著句遲似醒猶困欲晴時從他野草閒花見<lb/>
已自雄蜂雌蝶知<lb/>
酴醿一架煖争開投老看花得幾囘興以芳時尋醉去<lb/>
詩從永日送香來<lb/>
　　　昌甫詩以楊朴契𤣥斷送頭皮語說病亦昌甫<lb/>
<pb n="KR4d0342_WYG_017-8b"/>
　　　鄭州鄉里人也次韻朴自號東里遺民<lb/>
契𤣥東里一遺民落拓顚狂混俗人自是本朝全盛際<lb/>
至今拈起話常新<lb/>
示疾炎凉合問之頭皮老去記誰詩楊妻有句留千古<lb/>
笑倒黄州舉此時<lb/>
　　　昌甫以詩送香任尚書任和答且辱見及次韻<lb/>
　　　昌甫不必寄尚書也<lb/>
夏衣輕體凉絺綌忘却禦冬尋敝襦且玩章泉香與句<lb/>
<pb n="KR4d0342_WYG_017-9a"/>
閒來服用更何須<lb/>
交情到老終難已此味平生畢竟濃逺近行藏兩相望<lb/>
湖山應自白雲封<lb/>
　　　次韻潘德久舍人七月廿一夜喜雨五絶<lb/>
錢湖苦熱人不眠下塘水澁流㳙㳙雲奔雨驟忽到曉<lb/>
便有小舟來閘邊<lb/>
雨雲低水夜微明隱隱臨平山上青荷花菱葉不自已<lb/>
搖動濕風時亂螢<lb/>
<pb n="KR4d0342_WYG_017-9b"/>
客中倚樓秋思覺人靜石罅促織鳴未知我詩能吟否<lb/>
三更起坐牀不平<lb/>
補陁淨聖有許事用作霖雨談笑中天竺山高湖水滿<lb/>
去來何地不圓通<lb/>
轉庵老子又多能意氣少年誇五陵自到玉皇香案側<lb/>
退朝猶不廢吟燈<lb/>
　　　贈余之任<lb/>
記得青巖載酒時僧窻吹雨夜簷低如今共踏南豅路<lb/>
<pb n="KR4d0342_WYG_017-10a"/>
却說青巖看木犀<lb/>
　　　贈杰宿之<lb/>
山林春雪未花開生日何情近酒杯似醉似醒方鶻突<lb/>
上人剝啄帶茶來<lb/>
　　　贈向親<lb/>
大耐人家舊相門共嗟北路尚堪論載披留别知已叙<lb/>
此意寥寥屬耳孫<hi>文簡公有留别知已叙</hi>
　　　次韻子功贈王玉山<lb/>
<pb n="KR4d0342_WYG_017-10b"/>
要知爵服人人别不信弦歌箇箇同指㸃苕溪歸棹逺<lb/>
西風吹夢藕花中<lb/>
翻雲覆雨功名事到底誰稱一世雄邂逅酒杯還小醉<lb/>
強酬詩句苦難工<lb/>
　　　贈呉子似<lb/>
喜君常誦介庵詩此老流風百世知摸索期思長短句<lb/>
象山如在更沙隨<lb/>
漸老方知欠徃還等閒蕭寺得同盤呂曾舊事今如夢<lb/>
<pb n="KR4d0342_WYG_017-11a"/>
且上南山横碧看<lb/>
　　　除夕次韻鄭司理<lb/>
飛騰暮景惜流光至後年前日漸長遶屋雨聲無藉在<lb/>
海山尤帶北風凉<lb/>
家林何在夢魂飛閉閣焚香醉似泥火冷燈青推枕坐<lb/>
幽懷無處覔詩題<lb/>
年年以酒澆殘臘日日為詩作好春澗水漸生梅正發<lb/>
鳥啼人語亦清新<lb/>
<pb n="KR4d0342_WYG_017-11b"/>
里巷歡呼争爆竹田廬圍坐亦然萁寒更不覺雞三唱<lb/>
可惜心情不賦詩<lb/>
流傳風俗豈無因栢葉椒花意已馴騃女痴兒何所試<lb/>
牽衣踏地只争春<lb/>
夜窻松月舊家風宦海飄流鞅掌中但覺年年添一歲<lb/>
不知齒豁與頭童<lb/>
　　　次韻山水便面紹之所作<lb/>
春風綠徧林間木想見晴嵐撲閒屋山人琴劍未歸來<lb/>
<pb n="KR4d0342_WYG_017-12a"/>
知誰把我殘書讀<lb/>
　　　次韻成季道中<lb/>
逺如無際近紛然一棹呉波入楚天水面如塵開又合<lb/>
晩來寒日見山煙<lb/>
　　　九日次韻次公<lb/>
水南著我登高處風急山籬帶薄雲從昔騷人愛重九<lb/>
㝠鴻天際有遺音<lb/>
紛紛下視三家市人物悲歡逐年歲吾儕秃髪帽簷斜<lb/>
<pb n="KR4d0342_WYG_017-12b"/>
不見黄花也須醉<lb/>
　　　昌甫詩來言九日是悼亡之日因答和及紫芝<lb/>
　　　是日過城下<lb/>
玉山何許兩峰高不特雲藏霧亦韜可惜敝廬城郭淺<lb/>
心蓬徒使目還蒿<lb/>
紫芝九日上杭都溪館經從說大蘇摇落風霜為搔首<lb/>
病餘眞是我非夫<lb/>
佳辰人物本難俱事事雖非景不殊君既悼亡應感舊<lb/>
<pb n="KR4d0342_WYG_017-13a"/>
細看那復嗅茱萸<lb/>
黄落山川亦變衰平生高李吹臺詩秋來季月谿南路<lb/>
獨徃空歌宋玉悲<lb/>
　　　九日范伯升惠詩連伯玉丈有和句皆道先公<lb/>
　　　平昔登高事感而次韻<lb/>
詩來增我思親念愁對秋山氣象高糝糝黄花驚節物<lb/>
東籬徒有鬢蕭騷<lb/>
塵土裝懷不可論傷心夏清與冬溫西風南澗蕭蕭竹<lb/>
<pb n="KR4d0342_WYG_017-13b"/>
猶有范翁時到門<lb/>
　　　次韻昌甫所賦癩可瘦權且言去歲到白鹿洞<lb/>
踏雪尋僧已是詩更將書冊試同披名高直隱江西社<lb/>
五字非君孰和斯<lb/>
當年權可氣横秋此日匡山亦雪不莫恨禪牀人寂寂<lb/>
可論書院鹿呦呦<lb/>
　　　李季章叅政寄近作絶句次韻答之<lb/>
誰家綠展窻前葉何物清成池上花嘆息陶斯為模寫<lb/>
<pb n="KR4d0342_WYG_017-14a"/>
要須隨興寄無涯<lb/>
華髪差差從滿顚形神纔釋自蹁躚角巾東路渾常事<lb/>
便駕柴車亦可憐<lb/>
秋深剰有十分凉好理平生書傳香見說江西多勝士<lb/>
吟成風雨近重陽<lb/>
得將膠擾一身藏呉是他鄉蜀故鄉從昔衰榮無定在<lb/>
山林鐘鼎兩俱長<lb/>
襌門底用金仙偈道室空多玉笈書知我者希斯我貴<lb/>
<pb n="KR4d0342_WYG_017-14b"/>
身心如此可踟躇<lb/>
家食何如祿萬鍾夢囘珂轡響玲瓏書生習氣初無恙<lb/>
只怕勲名不貸公<lb/>
　　　次韻張令郊行<lb/>
連朝晴日破層隂下澤翩翩興愈深水際風翻沽酒斾<lb/>
靜看飛鳥過平林<lb/>
不須萬里羨侯封且把千詩一撫松野步何人知此意<lb/>
仙家寒露濕芙蓉<lb/>
<pb n="KR4d0342_WYG_017-15a"/>
尋詩得酒坐閒亭秋到騷人獨用情猶有黄花看著眼<lb/>
悠然風味憶淵明<lb/>
鬢絲禪榻紙窻西栢子煙中落景遲莫問少年塗抹事<lb/>
病餘那復解題詩<lb/>
薄寒侵曉露華明不信人間有許清行遍西郊草堂外<lb/>
老懷渾不負秋晴<lb/>
　　　元立留詩二首因次韻<lb/>
少下歸帆上石梯高風雖在後人迷倦懷冷坐客星閣<lb/>
<pb n="KR4d0342_WYG_017-15b"/>
煙雨漫山覔舊題<lb/>
孟郊有句㪚愁端墨妙猶能待我看試問新秋能幾日<lb/>
欄干一葉已吹寒<lb/>
　　　文叔樓居次韻戲之<lb/>
行藏知在倚樓間雨際煙巒接九關著脚既高心自逺<lb/>
問言何似嶽前山<hi>文叔嘗隱衡岳</hi>
　　　樓外新綠成隂片月已上<lb/>
隔簾花過葉初青一段清和倚畫屏已是春風生晝寂<lb/>
<pb n="KR4d0342_WYG_017-16a"/>
小樓新月更亭亭<lb/>
　　　次韻郭中<lb/>
常恐塵埃滿面顔水邊門戸喜常關蒼筤亭上南屏下<lb/>
天遣幽人入座前<lb/>
　　　次韻<lb/>
菊花開處即重陽常憶蘇仙共酒觴霜後擷香尤可玩<lb/>
喚囘佳致有篇章<lb/>
　　　次韻<lb/>
<pb n="KR4d0342_WYG_017-16b"/>
秋到黄花強自寛琴堂猶得徃來閒世情原與詩情背<lb/>
只許閒人老眼看<lb/>
道愛堂深風滿林一由華髪半欺簪主人記取從容意<lb/>
三客無他只苦吟<lb/>
　　　次韻周次公五日<lb/>
溪頭拍浪鼓喧天驚動山翁一覺眠且喜和番征戰息<lb/>
兒郎贏得鬬龍船<lb/>
　　　次韻周次公<lb/>
<pb n="KR4d0342_WYG_017-17a"/>
高隱春山意頗濃眼明四海有無中慿誰喚取為時用<lb/>
横帶東華醉軟紅<lb/>
自覺頽然已白頭塵塵何地不周流從渠膠擾蝸牛角<lb/>
連雨清寒正麥秋<lb/>
　　　次韻<lb/>
山田喜雨厭晴霞想見汙邪欲滿車客裏從今無貴米<lb/>
飰餘贏得去煎茶<lb/>
十日山頭有雨雲小樓凉意滿紗巾清湖一帶水常綠<lb/>
<pb n="KR4d0342_WYG_017-17b"/>
空映徃來行路人<lb/>
青山常對我軒窻更有澄江作小堂今日塵埃無自奈<lb/>
且乗凉雨卧行牀<lb/>
　　　次韻昌甫<lb/>
雲白天青懷玉山森如束筍杳難攀章泉章丘不百里<lb/>
是二士者居其間<lb/>
雲白天青懷玉山應眞留影與僧閒安得務農息戰鬬<lb/>
老身長子從鬢斑<lb/>
<pb n="KR4d0342_WYG_017-18a"/>
　　　二十二日次韻徐子融所寄<lb/>
近年交友已相安只要山林保歲寒珍重茅齋徐處士<lb/>
有詩猶許寄來看<lb/>
　　　次韻劉解元<lb/>
天寒歲晩山黄落只擬西湖可探梅霜重雪深渾不管<lb/>
一枝青淺為誰開<lb/>
　　　和推官<lb/>
雨餘千里得安眠凉翼條苗綠滿川郡幕有賢時自熟<lb/>
<pb n="KR4d0342_WYG_017-18b"/>
不勞水利問農田<lb/>
文字工夫勝鏤氷眼邊猶信耳邊聲暗中摸索曹劉在<lb/>
嘗鼎酸鹹不待烹<lb/>
乗凉一雨過城扉促膝應看玉屑飛名下無虛眞雅士<lb/>
清談可飽弗憂饑<lb/>
雲連山色晚青蒼雨激平疇土氣香清入斷畦纔汩没<lb/>
黄流别港又瀰茫<lb/>
得詩得雨百憂寛散髪林間乆不冠讀盡名章轉搔首<lb/>
<pb n="KR4d0342_WYG_017-19a"/>
靜看簷溜落驚湍<lb/>
　　　次韻呉推官<lb/>
樟下臨岐樹色分風沙吹日暗車塵尋思何地無幽興<lb/>
不在山林只在人<lb/>
投老寛閒寂寞濱將身隱兮又何文暫時相商相徴逐<lb/>
留與江東日暮雲<lb/>
一片溪流一片山世氛元自不相關松溪直上山頭洞<lb/>
僧亦何能識我閒<lb/>
<pb n="KR4d0342_WYG_017-19b"/>
因酒從容意已仙白沙翠竹記同船停杯更在斜陽外<lb/>
此話他年儘可傳<lb/>
十日之間我欲囘仍於眞隱一尊開東游西泛多情致<lb/>
應喜其間得句來<lb/>
　　　次韻昌甫併帖斯逺五首<lb/>
一亭寒美老彌明閒裏經春自喜晴拄杖披衣隨處歇<lb/>
有時應覺意和平<lb/>
求田問舍可成家擁鼻東山又有涯今古經營幾人物<lb/>
<pb n="KR4d0342_WYG_017-20a"/>
輞川圖畫玉川茶<lb/>
經年歸住水南山滿眼高林猿鳥攀盡日無人開竹牗<lb/>
有時呼僕掃松關<lb/>
遯於荒野乃閒人膠擾其誰不染塵乗興相過事幽討<lb/>
從來高㑹祗荀陳<lb/>
煖翠浮嵐不可摹畫師徒自費區區吟邊若解収拾得<lb/>
始信丹青一筆無<lb/>
　　　次韻蹈中見寄<lb/>
<pb n="KR4d0342_WYG_017-20b"/>
山中石澗正氷冷愁絶江梅滿樹花王節隨晴尚能句<lb/>
幽懷無復怨年華<lb/>
　　　次韻施仲益<lb/>
風月齋前嵓桂開細吹流影兩優哉主人定自相料理<lb/>
那有工夫問客來<lb/>
盡以清才一筆収是中宜夏復宜秋章泉水老唱和汝<lb/>
長望我心生許愁<lb/>
空齋秋淨尚何須夢草池塘句欲敷風雨對牀元不惡<lb/>
<pb n="KR4d0342_WYG_017-21a"/>
更看春霽畫江圖<lb/>
　　　次韻仲至<lb/>
怕向帝城尋子公官餘且自策閒功若論杜集黄陳事<lb/>
我愛東平鞏睡翁<lb/>
　　　仲至早入局有詩次韻因亦自述併謝外日留<lb/>
　　　酌<lb/>
馳道人行響動雷五更推枕重徘徊歸家細咏朝陽句<lb/>
不記曾經省宿來<lb/>
<pb n="KR4d0342_WYG_017-21b"/>
持蟹重傾酒一杯晩鐘寒色共徘徊近年得此於人少<lb/>
公不招呼我亦來<lb/>
　　　次韻管尉見贈<lb/>
相逢一笑淛江濱朝市誰云喜脫身指㸃鄉關有滋味<lb/>
詩來尤足洗緇塵<lb/>
　　　次韻<lb/>
詩可尋時酒可呼幽閒何事却關渠更煩一枕邯鄲夢<lb/>
若輩營營未必如<lb/>
<pb n="KR4d0342_WYG_017-22a"/>
幽討荒尋本不艱強生支節在其間請君認取朋從意<lb/>
風雨何如做澁慳<lb/>
　　　次韻斯逺五首<lb/>
人生煙滅等飛灰滿眼吹香總是梅不道詩來能解此<lb/>
得徘徊處且徘徊<lb/>
遥遥山囿井泉傍花氣蜂翻蝶作狂一陣晩風相著莫<lb/>
剰題幽句未全亡<lb/>
老梅如對古衣冠一㸃浮華了不干横隔片煙宜畫取<lb/>
<pb n="KR4d0342_WYG_017-22b"/>
蕭蕭休待雨聲寒<lb/>
澗邊亦有樹空明盡日吟哦狀不成忽得好詩天外至<lb/>
扶摇如跨九霄程<lb/>
開恍如斯落更新尋香逐色轉精神直須一夜風吹盡<lb/>
到底孤標不負人<lb/>
　　　十五日將入章泉上饒有句次韻<lb/>
諸賢送我入章泉問訊泉頭不老仙更把一盃同醉倒<lb/>
閒忙出處本忻然<lb/>
<pb n="KR4d0342_WYG_017-23a"/>
　　　次韻昌甫達夫斯逺子功<lb/>
日月推遷事轉新百年同盡草棲塵紛紛遮莫相欺得<lb/>
一首閒詩且送春<lb/>
青山好處杜鵑知芳草離離正綠滋我已顚狂無藉在<lb/>
又隨名勝學題詩<lb/>
南池風物儘可翫常記春時踏雨行一自花飛栁葉暗<lb/>
不知貼貼蓮荷生<lb/>
　　　次韻<lb/>
<pb n="KR4d0342_WYG_017-23b"/>
常笑空山草木繁蕭蕭栢偃與松蟠有來領畧東風裏<lb/>
便覺鷗盟轉不寒<lb/>
自是伊人得寳書興酣聊顧我閒軀世間臭味初何似<lb/>
玉雪胸懷咳唾珠<lb/>
東望水心生海雲誰云孔氏是知津其為名世元多少<lb/>
到處非干欠士民<lb/>
小軒何物伴吾幽老眼粗官畏得秋片段白雲吹作雨<lb/>
又看新葉上牽牛<lb/>
<pb n="KR4d0342_WYG_017-24a"/>
　　　次韻昌甫所寄<lb/>
南礲山裏寄梅詩誰信寒花野外遲幽處折來我無愛<lb/>
春風已是隔年期<lb/>
經行宛轉動吟腸想見箯輿自擷芳芳亦於斯知句好<lb/>
人應藉彼發花香<lb/>
奴人滿把和詩到城市林園未放時分餉治中君得句<lb/>
載酬泉上我非詩<lb/>
　　　次韻孫耿詩三絶併寄謝<lb/>
<pb n="KR4d0342_WYG_017-24b"/>
錢塘都會正明春和氣祥風動八垠當殿牙牌報班到<lb/>
玉階方寸引賢人<lb/>
江浙都來得幾程風潮聲裏是樟亭春膏又動一犂雨<lb/>
華髪相看眼自青<lb/>
雞籠隱隱富春山猶有孫郎作許閒失喜流傳和三絶<lb/>
暗中摸索得窺斑<lb/>
　　　十二日次韻昌甫<lb/>
苦覺今春雨易晴蠶忙頗早麥垂成周遭兩縣相望地<lb/>
<pb n="KR4d0342_WYG_017-25a"/>
不但歸田望歲情<lb/>
紛紛寺觀占溪南不是瞿曇即老𣆀何有閒人更周孔<lb/>
况兼巷語鬬街談<lb/>
　　　次韻潘德乆<lb/>
晩風湖面看漁鈎盡日相歡得勝遊題罷新詩倚蘭棹<lb/>
一天斜照總宜樓<lb/>
　　　次韻董景先<lb/>
氷玉胷懷隔幾塵下帷猶復擅詩聲人間是處堪娯意<lb/>
<pb n="KR4d0342_WYG_017-25b"/>
南北兩山湖水清<lb/>
漠漠春從沙際歸野梅官栁杜陵知風和弄影生香處<lb/>
常記幽閒小醉時<lb/>
心情雖在語皆非強寫春風不似詩一雨小樓煙淡淡<lb/>
滿山斜日樹離離<lb/>
　　　次韻周次公<lb/>
老懷風雪徃來時山與溪皆合賦詩又是梅花苦無緒<lb/>
喜聞七字滿篇竒<lb/>
<pb n="KR4d0342_WYG_017-26a"/>
　　　次韻景瑜<lb/>
春山歲晚成良集不但盃中酒聖賢一局棋聲轉歌扇<lb/>
醉和歸夢入梅邊<lb/>
放身滄海畏人知除却梅花未欠詩醉固渾涵醒更爽<lb/>
我生何特不兒嬉<lb/>
幽深挈杖信偏宜更酌新詞翡翠巵帶郭路隨寒水斷<lb/>
雪松雲竹見藩籬<lb/>
　　　次韻<lb/>
<pb n="KR4d0342_WYG_017-26b"/>
風竹雪花建簷瓴只道愁霖耳畔鳴破曉起來林影動<lb/>
一山禽鳥已春聲<lb/>
紙窻平旦欲熹微數挽顚之任短衣只恐有詩無落句<lb/>
雪車氷柱古來稀<lb/>
北邙新舊只纍纍何惜心懷不醉歸是處人家作寒食<lb/>
海棠初發杏花飛<lb/>
破曉鳴鉦催彩舫近昏吹笛認旗亭詩人也作聫翩去<lb/>
只此遊人眼覺醒<lb/>
<pb n="KR4d0342_WYG_017-27a"/>
太湖𣺌𣺌浸蘇臺雲白天青萬里開莫道呉中非樂土<lb/>
南人多是北人來<lb/>
　　　次韻仲至臘梅水仙<lb/>
吾家同出鄆州梁冷落江南各一房梅下水仙京洛種<lb/>
吟成應話故園香<hi>元唱謂水仙種於梅下乃京洛舊根</hi>
　　　次韻紹之<lb/>
風送潮囘沙地乾船頭山色自相看鳯城囘首三年夢<lb/>
一笑新秋轉薄寒<lb/>
<pb n="KR4d0342_WYG_017-27b"/>
　　　次韻彦章三首<lb/>
三篇懷友賦新詩渾是經書有德辭須信胷中本涇渭<lb/>
交遊不為俗推移<lb/>
展轉尋思讀此詩情文俱盡見於辭為公行坐沈吟乆<lb/>
不覺牀間日影移<lb/>
恨無佳句答情詩搔首如何措一辭知道春風動歸思<lb/>
籃輿山路想頻移<lb/>
　　　次韻昌父十首<lb/>
<pb n="KR4d0342_WYG_017-28a"/>
休論玉蘂發唐昌入眼何能易比量曉露未収寒露下<lb/>
無風亦自有幽香<lb/>
風前月底儘幽通影落香濡杖履中幾度吟來吟不盡<lb/>
但知老樹更穹窿<lb/>
未開宜雨落宜煙只占山巖已自賢白石中間寫泉水<lb/>
何須物外覔花仙<lb/>
能與幽芳作主人西風吹凈世間塵接䍦欹倒尋詩處<lb/>
應在章泉泉水濱<lb/>
<pb n="KR4d0342_WYG_017-28b"/>
城中有客占林園應據枯桐入夢魂秋日肯忘東里趙<lb/>
年時曾醉永嘉潘<lb/>
彫零四海幾人存一一皆為我所尊物色依然賦叢桂<lb/>
誰知潘鬢老兒孫<lb/>
山迴溪淨氣尤清落水聲中反獨榮日照月移俱可翫<lb/>
株株根畔古苔生<lb/>
去歲西林湖寺中野僧曾與咏晴風一時潘蓋姜同飲<lb/>
今日相望我秃翁<lb/>
<pb n="KR4d0342_WYG_017-29a"/>
吟盡清詩花自開中秋宜共月徘徊京塵抖擻嵐生潤<lb/>
忘却年光過眼催<lb/>
待以繁英薦夕餐分明書室是芝蘭從來正色黄尤羨<lb/>
俗眼從他強愛丹<lb/>
　　　次韻伯皐<lb/>
流轉風光恨不遲傷風病酒只花知海棠紅外梨稍白<lb/>
人倚欄干憶舊期<lb/>
著意酬春得句遲閒愁未必故人知五更滿院吹風雨<lb/>
<pb n="KR4d0342_WYG_017-29b"/>
急起成章與子期<lb/>
　　　次韻成季<lb/>
夜如荒逺吠何頻不覺京華旅食貧試擁殘書對燈火<lb/>
門前應有徃來人<lb/>
短橋平水樹清深樹外雲生漠漠隂衣帶冠緌半塵土<lb/>
少憑書几到詩情<lb/>
　　　有懷斯逺及施仲益次章丘韻<lb/>
其後凄然忍寄詩寄之誰復讀於斯章丘木落風月冷<lb/>
<pb n="KR4d0342_WYG_017-30a"/>
手澤應須留與兒<hi>斯逺號章丘子仲益有風月軒</hi>
　　　次韻二首<lb/>
從前常怪復然灰入手清詩且剪裁擬待高樓同問月<lb/>
一關新禁莫能來<lb/>
有懷佳伴毎忻然歲晩相看不待言應笑老身山澗曲<lb/>
年年炙背只晴暄<lb/>
　　　次韻昌甫<lb/>
未成雪片漁簔句空對梅花鐵石腸窮巷蕭條人獨卧<lb/>
<pb n="KR4d0342_WYG_017-30b"/>
暮雲零落鴈分行<lb/>
　　　二十五日昌甫齋中徐倅送酒因次韻共答<lb/>
山中正苦風雨夕送酒白衣何處來洗盞開嘗醒復醉<lb/>
翠微堂上若人哉<lb/>
東遊西汎秋凉後深宻正尋苔竹家一段風流誰逺餉<lb/>
詩清應為煮芽茶<lb/>
　　　次韻<lb/>
指㸃蒼茫句欲成山中滋味水邊情須臾數㸃黄昏雨<lb/>
<pb n="KR4d0342_WYG_017-31a"/>
更看弄雲微月生<lb/>
晴靄分明是畫成淡容輕態最關情鳥聲不盡蟬聲起<lb/>
花影纔収竹影生<lb/>
雨熟西疇萬寳成新凉歌吹見人情田家老瓦盆應在<lb/>
打榖歸來酒興生<lb/>
青入靈山玉削成羣峰羅列有心情眼明忽巻孤城雨<lb/>
風定白雲濃淡生<lb/>
桂樹團團翠簇成凉天佳月九秋情根濡宿雨枝頭潤<lb/>
<pb n="KR4d0342_WYG_017-31b"/>
細蘂傳芳分外生<lb/>
　　　正月十八日雲林用舊韻<lb/>
竹枝梅蘂映松林不是年年著意深君有清尊可無醉<lb/>
春晴贏得看花隂<lb/>
　　　次韻醮筵所書<lb/>
造物於人大有功昭昭在上是𤣥穹洞章定奏長生籙<lb/>
勿藥誠從一念通<lb/>
　　　徐和卿小樓<lb/>
<pb n="KR4d0342_WYG_017-32a"/>
滿窻風葉送新凉人在紅塵巷裏藏午坐岸巾初睡足<lb/>
更呼茶椀淨燒香<lb/>
　　　次韻昌甫論菊之結盤者無眞意<lb/>
叢生閑得把檀欒豈待修治結束看笑倒街頭誇賣者<lb/>
陶家眞意已摧殘<lb/>
秋來何物伴吾眞藥菊甘香最可珍見說繚潭人不老<lb/>
肯隨雜色鬬時新<lb/>
　　　題丁使君浮香亭嘗招飲繼有三絶次韻謝之<lb/>
<pb n="KR4d0342_WYG_017-32b"/>
報政氷溪歲晩時清心餘韻忽横枝仙壇觀上陵陽子<lb/>
化鶴千年華表詞<lb/>
雪後園林春已來亭前花為醉翁開暗香一陣知多少<lb/>
徐步凌風索笑盃<lb/>
名高二相雖陳迹猶是官梅玉雪風吟到金華侍臣語<lb/>
不妨包括錦囊中<lb/>
　　　次韻王寺簿所和昌甫句<lb/>
常恨春濃不賦詩詩成却怪得春遲春風漫躡登山屐<lb/>
<pb n="KR4d0342_WYG_017-33a"/>
興入青春若素期<lb/>
君侯錦繡作肝腸句到江梅韻更芳自要逢花試陶寫<lb/>
從教弄影與吹香<lb/>
雅志東山事事宜愛閒幽討過橋時世間兒女那能識<lb/>
一段風流總是詩<lb/>
　　　次韻宋倅所和<lb/>
經年來徃誦公詩眼底虛名莫問遲既見梅開且哦句<lb/>
歲寒風度與心期<lb/>
<pb n="KR4d0342_WYG_017-33b"/>
清愁花惱苦無觴澗谷空吟野樹芳不分水流煙濕處<lb/>
臘前年後撲人香<lb/>
雨収風外起晴絲滿地飄零積雪時知道傳呼有旌斾<lb/>
行春無處著清詩<lb/>
　　　蕙斛贈趙倅次韻謝其所賦<lb/>
層華旖旎正關春正苦無詩與寫眞持送平分風月手<lb/>
果題香草屬幽人<lb/>
光風轉處影摇春寂寂茅簷自養眞痛飲讀騷纕且紉<lb/>
<pb n="KR4d0342_WYG_017-34a"/>
應言憔悴昔何人<lb/>
　　　趙倅又和一絶許予過當再以前韻呈之<lb/>
健筆幽葩總是春非公高韻孰全眞要知草野多凡卉<lb/>
不過桐門無此人<lb/>
　　　和李倅<lb/>
菊花雖已過重陽猶有餘英可薦觴黄白淺深知幾種<lb/>
要聞高論試平章<lb/>
　　　將到章泉水趙成甫寄三絶來<lb/>
<pb n="KR4d0342_WYG_017-34b"/>
共宿施村一夜霜曉扶輿去路猶長如今又到章泉水<lb/>
凖擬詩家舊債償<lb/>
襄陽耆舊今誰記秖有龎公在鹿門白髪江南兩兄弟<lb/>
瑞峰山翠鎖深村<lb/>
新居曾寫碑千字更覺閒情入老嚴珍重主人留食炙<lb/>
摩挲貞石我何亷<lb/>
　　　戲柬德乆<lb/>
天與詩人月一輪樓高偏照鏡中塵夜凉翠袖翩翩處<lb/>
<pb n="KR4d0342_WYG_017-35a"/>
應問行藏獨倚身<lb/>
　　　余伯皐過南劍兼寄鄭伯明<lb/>
南劍溪頭黯淡灘山城五月水聲寒凝香應更解懸榻<lb/>
席上鄭䖍同此懽<lb/>
徃來塗路武夷邊無復人尋九曲船我老君囘向何許<lb/>
故情前夢只依然<lb/>
　　　器逺寄近詩季章兄弟唱和蟇頥江梅術皆其<lb/>
　　　所也因題二絶寄答蓋曹李同榜<lb/>
<pb n="KR4d0342_WYG_017-35b"/>
蟇頥江水小羅浮梅術花時踏雪游五字七吟天一角<lb/>
東南何處是皇州<lb/>
三人唱第記曾看徃事流雲話亦難蜀道有詩猶寄我<lb/>
才情何不溺儒冠<lb/>
　　　用昌甫寄晁於潛詩韻寄之<lb/>
相望於潛信宿中為吟趙句憶坡翁如今文物依然在<lb/>
賸欲褰裳一笑同<lb/>
麈尾緣塵已一年北關門外夜行船蕭蕭秃髪深秋影<lb/>
<pb n="KR4d0342_WYG_017-36a"/>
心徃形留只慨然<lb/>
新凉吹到數行書香入巖花麝不如知我京華老無力<lb/>
滿壺清酒載勤渠<lb/>
　　　寄文叔<lb/>
繁隂清影下黄鸝想見虛堂晝寂時試撥吏文危膝坐<lb/>
篆香無與細風吹<lb/>
新闢書幃定自如眼前紛列不關渠陶公楮大從容處<lb/>
酒薄囊慳還飯蔬<lb/>
<pb n="KR4d0342_WYG_017-36b"/>
雨㪚風生澗水鳴倦扶藜杖看山行故人正在乾封邑<lb/>
何日喚之來耦耕<lb/>
　　　二十二日東阜寄南團聞待兩夕而囘<lb/>
南團知道過乾封得得村來語笑同急雨顚風慚宿約<lb/>
能留兩夕見清風<lb/>
相望春時又兩年深居山舍想幽便故人生死驚零落<lb/>
排遣尋歌付酒邊<hi>臨歸從邑借妓一飯而行</hi>
　　　寄呉子似<lb/>
<pb n="KR4d0342_WYG_017-37a"/>
雲錦溪頭玉石村白蘋風起浪花痕何時載酒尋詩去<lb/>
醉弄扁舟倚樹根<lb/>
　　　書寄牛孫<lb/>
含笑花開寄一枝要來山裏伴清詩兒曹識取香濃處<lb/>
全似人家酒熟時<lb/>
　　　寄抱樸君<lb/>
曾約西林看木犀望窮雲外只空歸十年又見秋風好<lb/>
未覺幽芳一夢非<lb/>
<pb n="KR4d0342_WYG_017-37b"/>
姜蓋潘同看木犀故交零落竟何之如今花滿西林樹<lb/>
猶有無懷可寄詩<hi>堯章希之德乆</hi>
厯厯西林舊木犀何如萍際素秋時小樓曲角瓶簪處<lb/>
花惱香魂只自知<lb/>
　　　珪山主送蘭笋尋十年前舊詩韻用以寄之<lb/>
幽蘭新笋為誰來想見山居一一栽春日遲遲風淡淡<lb/>
幾番成竹幾枝開<lb/>
十年作别信多時失喜尋思得舊詩和韻且尋人寄與<lb/>
<pb n="KR4d0342_WYG_017-38a"/>
不同香味兩相知<lb/>
　　　二月十七日寄樸翁<lb/>
葛嶺人家抱樸翁鶯啼燕語正東風帝城只在湖邊畔<lb/>
都付傷春病酒中<lb/>
南屏山下小園東便做遷居也不同昨日晴和今日雨<lb/>
幽懷何地不春風<lb/>
　　　走筆答上饒<lb/>
閒花羞對去年叢君正青春我秃翁夜來一陣催花雨<lb/>
<pb n="KR4d0342_WYG_017-38b"/>
二十四番花信風<lb/>
　　　答賦趙路分<lb/>
麥氣初生露氣清晩風吹得杜䳌聲山深儘自可蕭散<lb/>
道是無情如有情<lb/>
　　　昌甫夢中有句和韻答寄<lb/>
靈府清寒夢境開渾涵萬狀入詩來章泉此老閒拈出<lb/>
忽到窻前疑是梅<lb/>
人是梅花梅是人似談如見景常新花香直入人肌骨<lb/>
<pb n="KR4d0342_WYG_017-39a"/>
寤寐成香孰比倫<lb/>
　　　次韻留飲翼日詩來因次韻為答<lb/>
熟醉春山許著身夜何其後轉逡巡縱翻舊話拈新話<lb/>
未歎今人笑古人<lb/>
　　　姊丈攜諸甥送至十里寺戲題壁間<lb/>
薰風小寺駐征鞍不問人間行路難酒力漸添詩力徤<lb/>
芙蓉空自疊高寒<lb/>
　　　送客<lb/>
<pb n="KR4d0342_WYG_017-39b"/>
吟到西湖詩更清路經嚴瀨想舟行春風細雨潮囘處<lb/>
好泊徐村入帝城<lb/>
榮宦重來十數年管絃深處百花天雲飛咫尺璇霄去<lb/>
給札西清聽奏篇<lb/>
延陵有客正同僚千里相望意已消功業文章付盃酒<lb/>
孤山東畔問漁樵<lb/>
　　　送昌甫蓋前晩獨立澗上看桃花初開意思正<lb/>
　　　適時見昌甫來也<lb/>
<pb n="KR4d0342_WYG_017-40a"/>
澗頭薄暮看桃花忽見高人來過家一酌扶藜村塢去<lb/>
夜清燈火思無涯<lb/>
恨不追隨到玉山笋輿吚軋可怡顔詩情酒興復幾許<lb/>
春在花光草色間<lb/>
春來閒談竟誰同啼鳥漫山弄暖風章泉水生野花發<lb/>
老眼古意唯此翁<lb/>
　　　送耿宣贊<lb/>
西湖水月兩峰高呉會東臨日夜潮鳷鵲未央仙仗裏<lb/>
<pb n="KR4d0342_WYG_017-40b"/>
眼明入閣上雲霄<lb/>
數年來徃於南鹿酒到詩成情轉親鵬翼喜君才得路<lb/>
春風更不話離情<lb/>
　　　停舟步月訪春伯<lb/>
一溪明月汎清深醉泊灘頭篠徑隂靜夜蛙聲鳴又歇<lb/>
砌蛩秋近已微吟<lb/>
　　　二十九日過樸翁<lb/>
蘇堤東畔南屏北忽有詩人横小樓楊栁已疎蒲稗晚<lb/>
<pb n="KR4d0342_WYG_017-41a"/>
旋酤尋蟹洗牢愁<lb/>
　　　過王伯是乃岐公孫也<lb/>
小窻聽雨看梅花人在江南舊相家不是歲闌情味别<lb/>
舊囘歸路板橋斜<lb/>
　　　過鄰家<lb/>
飯餘來訪水東家竹樹蕭森蓼著花絶口不談閒俗事<lb/>
只尋棋具看煎茶<lb/>
　　　過野趣<lb/>
<pb n="KR4d0342_WYG_017-41b"/>
晚窻持酒對梅花山色吹寒入歲華氷水溪南南澗曲<lb/>
行吟閒過兩三家<lb/>
　　　過余學正家<lb/>
綠葉扶疎雨未花芙蓉窻院晚山斜清秋東郭門前路<lb/>
可醉可吟能幾家<lb/>
　　　見成季昆仲<lb/>
歲前三日到君家溪霧連山雨兩涯香汎茶甘擁爐坐<lb/>
紙窻瓶水浸梅花<lb/>
<pb n="KR4d0342_WYG_017-42a"/>
　　　道中訪何貢士<lb/>
野路尋詩立馬時騷人閑淡少人知霜華滿地吹黄葉<lb/>
應有早梅開一枝<lb/>
　　　十九日囘塗與鄭一矯首不能去<lb/>
叢祠寒靄舞神鵶歸路禾場日未斜囘望幽人在深隱<lb/>
山明紅葉水明沙<lb/>
離城過縣訪深幽不許凡人識路頭暫得相看易相逺<lb/>
煙横雲遶謂何求<lb/>
<pb n="KR4d0342_WYG_017-42b"/>
行吟應更笑劉伶醉裏雲山傳逸心華髪蕭蕭天廣大<lb/>
歲寒碧色是松林<lb/>
　　　鄭一送其母舅就祿臨江因徃長沙<lb/>
玉笥仙壇葛稚川古人何在豈徒然君行但作遊山想<lb/>
不就丹砂也自賢<lb/>
道林四絶初無恙何必騷詞抵死吟我識輶車曾著記<lb/>
瀟湘流盡碧波心<lb/>
　　　送成季<hi>案此詩五首其二見七言律</hi>
<pb n="KR4d0342_WYG_017-43a"/>
纔見西來又見歸子陵臺下水煙霏停橈應為一囘首<lb/>
笑殺京塵滿客衣<lb/>
開歲春風我亦歸雪雲猶帶雨霏霏不須别酒添鄉思<lb/>
待上靈山同振衣<lb/>
想見庭闈日望歸好催帆影度山霏團欒共頌椒花處<lb/>
眞樂人間是綵衣<lb/>
　　　聞少衛有行役<lb/>
見說扁舟下彭蠡九江日落照廬山弟兄情話對牀夜<lb/>
<pb n="KR4d0342_WYG_017-43b"/>
應笑氷谿人更閒<lb/>
官梅何似野梅好一任有詩能細論牧笛樵歌茶竈外<lb/>
幾多北海只空樽<lb/>
　　　溪路邂逅傅騏驥之在所沽酒話别<hi>案詩四首其一見七言古</hi>
濯錦江頭山四圍遊人愛山自忘歸山光不為人轉改<lb/>
冉冉綠霧黄葉飛<lb/>
濯錦江頭織錦家幾多花草鬬矜夸無人識得他機杼<lb/>
佇立視之徒嘆嗟<lb/>
<pb n="KR4d0342_WYG_017-44a"/>
濯錦江頭冬日晴水光山色傍人清我身偶閒來㪚步<lb/>
適有溪山能動情<lb/>
　　　勞去姬<lb/>
香溫寳鴨枕痕収眉黛空攅一㸃愁春盡絮飛留不住<lb/>
樂天猶自說風流<lb/>
　　　送野雲孔鍊師囘永嘉<lb/>
野雲飛過玉溪雲枉把清氛入世氛五十三參善知識<lb/>
偉哉猶說象山君<lb/>
<pb n="KR4d0342_WYG_017-44b"/>
開元觀近水心寺丹嶠濛鴻第幾峰夜半醮壇星月冷<lb/>
珠藏學海睡驪龍<lb/>
　　　大滌洞贈朱道士<hi>十八日</hi>
玉室金堂世有人龍眠龜息鶴精神暑風吹起塵三丈<lb/>
城市出來閒采眞<lb/>
　　　贈楊相士<lb/>
賢愚貴賤不相關風鑒如何著眼看三百年來舊宗社<lb/>
公卿將相滿朝端<lb/>
<pb n="KR4d0342_WYG_017-45a"/>
　　　錢相士邂逅靈山閣<lb/>
玉溪深處靈山閣一片孤雲飛野鶴從人索相問窮通<lb/>
照破髑髏錯不錯<lb/>
古來雲海本茫茫見素譚𤣥總自藏揮手出門何處去<lb/>
華陽且道是仙鄉<lb/>
　　　訪杰師不値<lb/>
老于交徃喜尋僧磵道微寒水未氷盡日應身何處供<lb/>
夜鐘誰上佛前燈<lb/>
<pb n="KR4d0342_WYG_017-45b"/>
　　　雨晴過杰上人<lb/>
閑身初不管隂晴雨即關門聽瓦聲今日溪邊山霧捲<lb/>
僧坊贏得放身行<lb/>
　　　九日湖上寄銛師<lb/>
湖上游船撥不開芙蓉十里錦新裁夜深風露非塵世<lb/>
惆悵無人月下來<lb/>
　　　寄杰上人<lb/>
葡萄架葉雨蒼涼經巻禪牀自一窻便做山僧休歇去<lb/>
<pb n="KR4d0342_WYG_017-46a"/>
也聞簷溜響淙淙<lb/>
　　　琴僧見過<lb/>
孤山從昔有琴聰不但尋聲指甲中一似少游聞復語<lb/>
幾曾著眼送飛鴻<lb/>
澗上秋深黄葉多素琴終日奏雲和上人過我還休去<lb/>
一段風光可奈何<lb/>
　　　五月二十二日尋僧<lb/>
踏熱歸來睡澗泉更尋雪觀碧雲篇崎嶇小徑通僧路<lb/>
<pb n="KR4d0342_WYG_017-46b"/>
不管田乾五月天<lb/>
行徧靈巖與虎丘洞霄雙徑也閑遊錢塘潮送釣臺上<lb/>
投老心情却自由<lb/>
旋汲清泠注石盆葡萄隂落砌苔痕道人坐乆茶尤好<lb/>
香净不繁縈小軒<lb/>
　　　次韻銛師壁間句四首<lb/>
老僧有句逼隂何一字流傳興已多秋日湖山載尊酒<lb/>
試邀我輩與相過<lb/>
<pb n="KR4d0342_WYG_017-47a"/>
簷外扶疎秋竹竿冷清清地碧團團四人話到離騷地<lb/>
却怪從前有箇般<lb/>
繫船湖畔作山行物是人非幾變更川畔何須問圓澤<lb/>
世間禪指即三生<lb/>
禪家法眼本高寒不用機緣出世間一首清詩一盂飯<lb/>
靜看南北兩雲山<lb/>
</p>
<p>
</p>
  </div>
</body>
</text>
</TEI>
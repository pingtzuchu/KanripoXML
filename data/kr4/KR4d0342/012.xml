<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻十二</head>
    <p>
<pb n="KR4d0342_WYG_012-1a"/>
欽定四庫全書<lb/>
　澗泉集巻十二　　　　　　宋　韓淲　撰<lb/>
　　七言律詩<lb/>
　　　寄趙農丞<lb/>
祝融紫盖瀟湘水已是離騷更著秋仕宦有時還潦倒<lb/>
人生何地不周游久持庾節身長徤纔乏奚囊意必遒<lb/>
我老重加交舊少望餘風葉冷啾啾<lb/>
　　　趙簿留飲望城裏海棠因思履道且寄民瞻<lb/>
<pb n="KR4d0342_WYG_012-1b"/>
相望海棠思故人最髙䑓是北城闉看來先自花饒笑<lb/>
興到從他酒入唇語燕既歸驚作社盟鷗何在且行春<lb/>
妙年秀發如君少桃李紛紛只世塵<lb/>
　　　再寄吴推官<lb/>
中秋天氣桂花𤼵正爾商量一首詩忽喜得書開復看<lb/>
相思如夢見還疑偶然冩句封題去何用成篇和答為<lb/>
佳處因君又重賦月明葉落滿庭垂<lb/>
　　　寄彦升九日前一日飲其家<lb/>
<pb n="KR4d0342_WYG_012-2a"/>
稻田陂水菊花天新築軒窗醉酒邊情味故人如昨日<lb/>
襟期閒客又今年沉思節序俱同夢賸賞風光甚欲仙<lb/>
屋上青山展圖畫鴈翻秋影下平川<lb/>
　　　趙履常湖北倉經過因話昔惘然久之<lb/>
俛仰之間又一年舊遊新話兩茫然驚心㑹聚初何所<lb/>
滿意飛騰不在邊眇眇桃宫聊記取峩峩芸閣久迴旋<lb/>
嵗寒玉雪清氷地纔著纎塵是市㕓<lb/>
　　　寄周正字<lb/>
<pb n="KR4d0342_WYG_012-2b"/>
長洲茂苑關門睡忘却蓬山夢裏遊爾雅一生無濁見<lb/>
離騷千古有清愁澇田檢放難終嵗寒事經營易得秋<lb/>
欲寄潛鱗尋過翼望窮雲海復悠悠<lb/>
　　　時子其泊城外姚寺因問訊之<lb/>
隔河城裏撲京塵占得僧窗景自新酒泛椒花知逼嵗<lb/>
瓶簪梅蘂欲爭春乾坤可是無閒客湖海元非有旅人<lb/>
老去壯心空不已雪花垂地雨尤真<lb/>
　　　寄張饒縣<lb/>
<pb n="KR4d0342_WYG_012-3a"/>
漣漪清浸碧崔嵬玉水靈山夕照開陶令風流非偶爾<lb/>
孟嘉嘲笑亦何哉偶因别乗閑吹㡌想復同僚正舉盃<lb/>
去歲相從最為樂黄花明日又徘徊<lb/>
　　　二十三日宿舒料院家因以寄料院<lb/>
書林猿鶴依然好風月飛翔正嘯啼下榻留連又家塾<lb/>
輿籃來徃幾芳蹊但知舊隠依清樾想見新班照紫泥<lb/>
小醉㣲吟因一寄斯民夀域待公躋<lb/>
　　　寄林祕書<lb/>
<pb n="KR4d0342_WYG_012-3b"/>
甕篘初熟二螯肥空水生寒脫葉稀北闕既嘗縻爵服<lb/>
西疇但且理牛衣由來意氣多㤀老到底功名却欠歸<lb/>
氷玉故人真耐久湖山相望翠烟霏<lb/>
　　　駿仲小三哥調選言還併寄巽伯上舍<lb/>
麗澤之風又一傳可堪諸老久沉泉逢人盡道能尊事<lb/>
逐物那知不變遷邦邑祠堂應自若朝家䘏典為誰然<lb/>
相思相見還相别難弟難兄更着鞭<lb/>
　　　次韻仲至雪句兼寄樸翁<lb/>
<pb n="KR4d0342_WYG_012-4a"/>
長安一片雪冬深勝士騷人只苦吟可是頓㤀它日志<lb/>
也非深惜此時心細看北闕吴山下暗想西湖葛嶺隂<lb/>
捜到詩家難到處掉頭應不管寒侵<lb/>
　　　寄趙十監試<hi>案此詩二首其一見五律</hi>
夜凉月裏話東征傾耳呼猿洞水聲玉室金堂元避世<lb/>
鱸魚蓴莱豈懲羮舉闈箇箇三年試雲路家家萬里程<lb/>
在我能為古之制裕陵圖治重宗盟<lb/>
　　　寄趙成父鄱陽就飬<lb/>
<pb n="KR4d0342_WYG_012-4b"/>
薦福碑前水滿湖芝山携酒看來無老閒就飬身湏逸<lb/>
嵗晩逢時興不辜岸幘以來誰在座課經而后自開爐<lb/>
春稍迤邐梅湏好安得相從一笑呼<lb/>
　　　寄趙正字秀倅員外置<lb/>
僅得相從又隔州梅邊花信尚悠悠蒼茫有句雖能寄<lb/>
黯淡無觴可奈捜湏信山林愁不宻豈云江海要潢流<lb/>
邴丹仕宦應聊爾嵗月空催人白頭<lb/>
　　　寄劉小山武子老丈<lb/>
<pb n="KR4d0342_WYG_012-5a"/>
秦淮東畔得詩人踏盡前朝陌上塵寺外殘陽見光宅<lb/>
苑迷芳草憶臨春空餘王氣金陵古猶帶歌聲玉樹新<lb/>
羸馬倦童應獨徃舊時明月恐傷神<lb/>
翠㣲秋影浪吟時一片才情杜牧之不望上天容此老<lb/>
只憂無地着群児嵗華荏苒踈音信人事凄凉有别離<lb/>
日暮江東雲合處小山叢桂是吾師<lb/>
　　　寄鞏仲至<lb/>
清言猶可誦君詩落在人間一任之霜後錢塘寒自覺<lb/>
<pb n="KR4d0342_WYG_012-5b"/>
臘前閩粤煖還宜坐掻秃髮甦殘困俯援長毫冩舊思<lb/>
二雅以還情義短隴梅欲寄未開枝<lb/>
　　　寄斯逺<lb/>
夜深踏月過章邱樹影吹凉滿地流不覺身從城市到<lb/>
以為人共廣寒逰數家小屋全然静一㸃浮雲也自收<lb/>
天下中秋誰有比歸來清夢尚悠悠<lb/>
　　　寄永嘉葉丈以昌甫韻<lb/>
誰云遣興莫過詩詩到清愁只自知老去山林能㡬許<lb/>
<pb n="KR4d0342_WYG_012-6a"/>
近來香火復奚為隨身作務何湏較脱手成文不費辭<lb/>
宿覺庵髙飛夢到一春花桞更無私<lb/>
　　　次韻趙路分寄昌甫<lb/>
金仙寺下章泉水幽討荒尋夢亦清半世奉祠非禄隐<lb/>
窮年稽古只書生深居肯以它人重嬾出應於外物輕<lb/>
好是二徐來問學更欣同姓得詩聲<lb/>
　　　寄昌甫斯逺<lb/>
重陽未見黄花發滿眼青山如故人且把長言索佳句<lb/>
<pb n="KR4d0342_WYG_012-6b"/>
應掻短髮任閒身籬邊千載陶元亮谷口今時鄭子真<lb/>
屈指交逰久零落勿云情異與心親<lb/>
　　　寄李半村商叟老丈<lb/>
不到前村五六年春帆便合上溪船桃花浪暖魚初出<lb/>
燕子風輕桞欲眠海内知名今有幾古來是事總如然<lb/>
茶山衣鉢分明在相望閒吟寄謫仙<lb/>
　　　寄王幹<lb/>
閩粤榕青蕉子紅年光當付酒盃中推愁顧此歡無䇿<lb/>
<pb n="KR4d0342_WYG_012-7a"/>
作興從渠醉有功犴獄賛䑓居上幕藩方連帥近元戎<lb/>
雨嵓風雪應回首我老窮山更憶公<lb/>
　　　數年不與李商叟書忽書來一詩寄之<lb/>
正始之風固寂寥茶山猶有半村髙静觀世變慵招隐<lb/>
閑賦詩章定廣騷深信老懐能自適遙知好事不常遭<lb/>
秋來醉擁殘書卧鼻鼾吹紅氣轉豪<lb/>
　　　寄昌甫<lb/>
章丘死矣章泉老經月何為不寄詩世事易敎閑裏過<lb/>
<pb n="KR4d0342_WYG_012-7b"/>
古心難以衆人知莫因開徑思來往只合深居歎别離<lb/>
矗矗靈山終不變蕪城吹角暮雲垂<lb/>
　　　寄謝耕道<lb/>
白蓮庵下犁春屋正是吴山大隐坊一任車塵飛不到<lb/>
半生詩巻獨難㤀眼明貴近清樽富心折交逰秃鬢凉<lb/>
十里芰荷湖水外海濤秋浪更茫洋<lb/>
　　　寄錢丈季卿<lb/>
儘有溪山儘可閒竹符英節幾年間竟歸問舍應㳺泳<lb/>
<pb n="KR4d0342_WYG_012-8a"/>
將老擇鄉誰往還獨笑闊踈誠易久皆云髙逺愈難攀<lb/>
東風又綠天涯草百事何勞一破顔<lb/>
　　　寄葉正則丈<lb/>
宿覺庵髙何處山松風江月幾人閒可曾着眼力耕外<lb/>
也且游心研滴間春冷種花開較少年饑求飽食猶艱<lb/>
淛東渾是江南爾一崦一重還一灣<lb/>
　　　寄昌甫<lb/>
梅花開盡冬亦盡雪後春來猶苦寒年事其誰無老境<lb/>
<pb n="KR4d0342_WYG_012-8b"/>
時情徒自有儒冠林虗磴道歸深谷塘決溝流起素湍<lb/>
鷹掠晩風鴉泊霧一軒苔竹且加餐<lb/>
　　　初二日寄昌甫<lb/>
病餘無緒可從容健羡人能下上同秋冷芙蓉才㺯日<lb/>
晴烘嵓桂又吹風枯榮車馬留還去喧寂壺觴散復空<lb/>
老意苦心徒漫興玉溪雲薄有來鴻<lb/>
　　　寄趙帳官<lb/>
滿架葡萄遶屋蓮久齋深静想依然地無鷄犬身逾逸<lb/>
<pb n="KR4d0342_WYG_012-9a"/>
池有龜魚意自便客不來時風雨過我無營處水浮煙<lb/>
短籬之外皆城市那許飛塵到簡編<lb/>
　　　寄廣南敖運管<lb/>
且把閒詩寄故人嶺梅冬近一枝新望窮海外應身健<lb/>
心折江東入夢頻我道詞章非醉墨誰思勲業是知津<lb/>
因風逺訊弦歌客好對孤芳説隐淪<lb/>
　　　向親回自宣城出示十二姪送行詩次韻寄之<lb/>
歸來誰作送行詩山疊昭亭水宛溪蠟屐定湏同探賞<lb/>
<pb n="KR4d0342_WYG_012-9b"/>
錦嚢贏得是提携索居野外薫風起回望天涯落日低<lb/>
往事舊遊空太息老身今巳分扶犁<lb/>
　　　寄丁䕫州<lb/>
䕫子遙遙古信州向來懐玉得賢侯江湖烟樹開方靣<lb/>
巴峽樓臺占上頭掌握機權因世故心思隐膜為民憂<lb/>
儒家共仰丁寛易老手官還侍冕旒<lb/>
　　　寄耕道謝犁春<lb/>
宦塵偷眼望孤山幾箇吟人得徃還徳乆堯章前次是<lb/>
<pb n="KR4d0342_WYG_012-10a"/>
晉仙銛樸後來間大都夀夭元無定只這衰榮甚等閒<lb/>
説與一犁春雨謝離憂江上巳蒼顔<lb/>
　　　寄徐丈和卿<lb/>
逍遙閣上老彌明不染京華只自清脚底湖山難間隔<lb/>
眼前朝市易紛争巽巖耆舊交逰契麗澤淵源正大情<lb/>
白髪長身無恙不冷泉天竺聼秋聲<lb/>
　　　贈任行甫<lb/>
一自春風龍井遊遁庵僧寺最清幽山行步穏同飛盖<lb/>
<pb n="KR4d0342_WYG_012-10b"/>
水際望窮時渡舟但覺眼前多逸興豈知别後有深愁<lb/>
霜天邂逅武夷路黄葉滿川空白頭<lb/>
　　　贈葉監元宻<lb/>
児時聞説卞山翁宗主文章翰墨功今日園林應自好<lb/>
當年冠盖定誰同獨驚再世登門舊共喜重孫有祖風<lb/>
收拾世科歸相業老懐何幸復相從<lb/>
　　　贈劉信卿<lb/>
從來人物數江西地占廬陵盛一時細説交游皆我敬<lb/>
<pb n="KR4d0342_WYG_012-11a"/>
豈期邂逅得君知金堂玉室欣同集鴈塔龍頭合共期<lb/>
文采珊瑚才器逺老懐風味為哦詩<lb/>
　　　二月二日贈杜晦之<lb/>
雨收晴色㺯雲隂昨日鵞湖山下行四世交游嗟舊好<lb/>
兩人相與締新盟閒身終嵗悠悠過華髮經春種種生<lb/>
矯首武夷山六曲安仁有酒定同傾<lb/>
　　　贈鄭處晦<lb/>
人間臭味易相尋誰復詩騷着意深自古髙吟唯洛下<lb/>
<pb n="KR4d0342_WYG_012-11b"/>
一時勝事説山隂閒看禪月臺前水笑倚靈山閣外林<lb/>
安得朱絃與䟽越與君三歎有遺音<lb/>
　　　贈季倫伯臯叔姪<lb/>
兩龔二阮古來希古月之家喜得之邂逅數年成契闊<lb/>
因仍幾日復追隨有詩有酒湏人勝無命無才亦我宜<lb/>
華髮蒼顔勝强徤霜清山影鴈參差<lb/>
　　　贈孫叔晦解元澈<lb/>
春風花下一杯酒瀟灑玉溪溪上頭醉裏只知傾意氣<lb/>
<pb n="KR4d0342_WYG_012-12a"/>
别來誰識訴憂愁覇王城畔看遺跡歸鴈亭邊憶勝遊<lb/>
他日相逢更何許夜深燈火記綢繆<lb/>
　　　贈蔡八<lb/>
休論南渡恐傷神歲月推遷少此人已觧捐軀言國事<lb/>
可能㤀命掃邊塵賈生痛哭初何意壯士長歌豈隐淪<lb/>
我在玉溪徒自老杜門今度幾秋春<lb/>
　　　十一日再贈器之<lb/>
浮家泛宅玉溪邊小泊茶樓又過年山郡野花共酒盞<lb/>
<pb n="KR4d0342_WYG_012-12b"/>
天街官桞望吟篇平吞餘子價何待傾倒諸公譽正延<lb/>
日復故疆湏老手步歸青鎖伴金蟬<lb/>
　　　戯贈成季<hi>案此詩二首其一見六言絶句</hi>
尋常盡月無人問邂逅今朝有客留酒到醉深纔得味<lb/>
詩因吟好却生愁夕陽倒射亂雲合淺水未乾飄葉浮<lb/>
揮手薫風只如此角聲孤起在城樓<lb/>
　　　贈鄭尉<lb/>
玉溪夜飲十年時月底群山翠作圍盡吸煙霞歸酒盞<lb/>
<pb n="KR4d0342_WYG_012-13a"/>
但知風露着人衣飄零如我空攀桂邂逅從公合采薇<lb/>
南北兩峯元自好長安城裏暗塵飛<lb/>
　　　贈晁大令尹<lb/>
少回餘刃到琴歌便覺民生政以和撫字自然成訟簡<lb/>
豐登元不為苖多溪山有暇乗軒出僚友常時載酒過<lb/>
我亦乆為踈散客與君吟嘯欲如何<lb/>
　　　贈王理曹<lb/>
行遍山巔與水涯南遊何地説中華故人又見君三世<lb/>
<pb n="KR4d0342_WYG_012-13b"/>
薄宦休論我一家邂逅薫香因把酒從容附火試煎茶<lb/>
典刑文顯誰能信掻首踈梅看雪花<lb/>
　　　贈俞司户<lb/>
春風苑路百花枝猶記青袍上第時喜事為君嘗把酒<lb/>
交情雖我亦哦詩傳礲梅畔看新築鷲嶺松間覔舊題<lb/>
别後相逢乃如此人生難得是襟期<lb/>
　　　送孫司戸<lb/>
再世論交意已親㑹逢還在葛谿濵同流要是涇隨渭<lb/>
<pb n="KR4d0342_WYG_012-14a"/>
絶俗何殊玉與珉落珮倒冠誰避地垂紳搢笏自知津<lb/>
下言只有長相憶乳燕鳴鳩又晩春<lb/>
　　　柬鄭一<lb/>
夕陽門外是南齋望斷山顛與水涯曉去挾書雖雅放<lb/>
晏歸不飲也談諧新池喜種蓮當戸舊逕慵鋤草没堦<lb/>
約綽郊居遂初賦只消黄㡌與青鞵<lb/>
　　　柬周次公<lb/>
風花煙草滿春山五載相望各掩關奮迅詞場君未艾<lb/>
<pb n="KR4d0342_WYG_012-14b"/>
棲遲田里我長閒升沉交舊今多少中外親知昔往還<lb/>
隨俗何如絶流俗幾回吟醉睡其間<lb/>
　　　呈李權郡<lb/>
澗谷春前巳見梅愛閑能有幾人來香收冷蘂依篁竹<lb/>
影落孤根瑣翠苔吟動敢因呈和句酒䦨猶記得隣杯<lb/>
謫仙今在黄堂裏還許尋芳使醉陪<lb/>
　　　薛農寺連月不相見雪中思其所居對湖山之<lb/>
　　　勝一詩呈之<lb/>
<pb n="KR4d0342_WYG_012-15a"/>
牕外湘山雪正竒不知曽費幾篇詩我窮正墮京城日<lb/>
公逹宜居䑓省時春近定湏歸栁葉臘殘應弗問梅枝<lb/>
他年拂袖岷峨去好話江東有客思<lb/>
　　　朱卿入雨嵓本約同遊一詩呈之<lb/>
雨嵓只在博山隈往往能令俗駕回挈杖失從賢者去<lb/>
住庵應喜謫仙來中林卧壑先藏野盤石鳴泉上有梅<lb/>
蚤夕金華鹿田寺斯遊重省又遐哉<lb/>
　　　丁使君和昌父詩朱卿亦有句次韻呈之<lb/>
<pb n="KR4d0342_WYG_012-15b"/>
節物推遷還獻嵗紛紛如看霧中花春盤又見莱纎手<lb/>
臘酒巳傾餳膠牙山野寄吟寧漫興禁林有和實驚嗟<lb/>
韋蘇州集多酬唱亦有州民釣客家<lb/>
　　　呈趙清江<lb/>
曾得清詩和吾句江山吴楚每相望垂頭白髮蕭蕭短<lb/>
到眼青春苒苒長萬里御風游汗漫一歌此日對滄浪<lb/>
不湏更把論文酒今是前非枉斷腸<lb/>
　　　呈仲至<lb/>
<pb n="KR4d0342_WYG_012-16a"/>
雪片纔飛冬巳深詩家何在索沉吟軒裳縱好從他意<lb/>
筆硯雖荒尚此心細撥爐灰空自處緩㢠溪棹合相尋<lb/>
臘前年後梅多少愁絶孤山處士林<hi>三年之詩强半山中之詩也處朝市</hi>
<hi>而作此言謂之不安可乎要是詩非可以强吟者也老矣尚有擇哉謾記</hi>
　　　呈王十二丈<lb/>
三畏堂中一老人青編黄巻飬精神孜孜為善學時習<lb/>
兀兀窮年徳日新常以路遙難請益且於坐下得親仁<lb/>
淵哉和靖相傳處多少聲名聳搢紳<lb/>
<pb n="KR4d0342_WYG_012-16b"/>
　　　呈昌甫<lb/>
白髮垂垂訪故人從渠今昔話頭新留連樽酒空掻首<lb/>
㸃定書文且放身見説得泉尋窈窕每經來路喜嶙峋<lb/>
誰知赤葉青林外又見梅花是小春<lb/>
　　　呈晁元黙<lb/>
九年不見新詩句聞過名山得勝遊步轉髙寒灊岳聳<lb/>
眼明横絶大江流留連朔雪僧牕夜邂逅西風客舍秋<lb/>
當使胷襟更陶冩乗時談笑上瀛洲<lb/>
<pb n="KR4d0342_WYG_012-17a"/>
　　　呈朱卿<lb/>
謫仙曾昔冠詞塲一笑巖花滿意芳月裏直攀蟾桂種<lb/>
風前常惹御爐香從他凢艷傾城色本自髙名觀國光<lb/>
少為清秋試題品五雲歸路鶴天長<lb/>
弭節髙溪又一年功名終古畫凌煙經筵星拱雲霄上<lb/>
言路風行雨露邊早逹未應真勇退晩成當不負臚傳<lb/>
叢生桂處秋光好磅礴閒心且醉眠<lb/>
　　　又<lb/>
<pb n="KR4d0342_WYG_012-17b"/>
乗流遇坎過饒陽不見長安且惜芳酒到此時瓶欲罄<lb/>
詩來明月韻偏彊無端醉裏乾坤大有底吟邊嵗月忙<lb/>
一笑漁樵與争席春風何事不彷徉<lb/>
　　　三衢史敎授留館<lb/>
一再相逢把酒杯老年懐抱為君開溪山有味還飛雪<lb/>
草木何心欲放梅共喜醉言方繾綣又愁别後巳徘徊<lb/>
且論訪戴成竒事莫失扁舟我徃來<lb/>
　　　簡施敎授<lb/>
<pb n="KR4d0342_WYG_012-18a"/>
梅花時節大闗情可若山村水舘生取樂未應湏酒飲<lb/>
㤀言終不欠詩成合汚尺寸多翻覆廢道毫芒即重輕<lb/>
季攷月書開榜後思君官滿又將行<lb/>
　　　王禹偁贈吕通祕楚州監倉<lb/>
聞君公事苦喧卑紅粟堆邊獨斂眉已有朝行翻掌庾<lb/>
未知畿尉且吟詩<hi>君前仕畿縣</hi>堰頭笑傲同張祐市裏優游<lb/>
比路隨唯有才名藏不得山陽留滯肯多時<lb/>
　　　王敎授<lb/>
<pb n="KR4d0342_WYG_012-18b"/>
赤城霞抱玉麒麟祖業傳芳信有人占得倫魁到名第<lb/>
㑹將經濟取通津我歸邂逅情如舊君去相思話更新<lb/>
燕麥風搖梅熟雨為吟初度紀佳辰<lb/>
　　　徐倅<hi>稚山侍郎之子</hi>
二年清節照氷溪一笑屏星興懶題五月誕辰宜熟醉<lb/>
九闗雲路豈難躋家傳學行元無恙世濟聲華信可稽<lb/>
邂逅從容何以祝寸田尺宅理刀圭<lb/>
　　　示大兒峽州簽書判官<lb/>
<pb n="KR4d0342_WYG_012-19a"/>
看児遙宦離吾身吏在廉平穏問津積世衣冠當報國<lb/>
隨時祿秩莫憂貧周旋同列防猜忌出入其間節怒嗔<lb/>
滿眼江湖是三峽堂堂祖業有偏親<lb/>
　　　贈日者入浙<lb/>
信城居士揚今古老大馳聲更不群只是隂陽與流轉<lb/>
便能貴賤合知聞功名要以時難得賢哲惟夫命亦分<lb/>
好事勞君過山澤因行為我看風雲<lb/>
　　　贈南屏潜講主<lb/>
<pb n="KR4d0342_WYG_012-19b"/>
小樓經巻雜琴書落架蒲桃影碧踈施主去來多佛事<lb/>
堂僧分散各清居戯臨米帖行吟后困理茶鐺出觀初<lb/>
門外滿堤沽酒市誰看金鯽舊池魚<lb/>
　　　茶山贈逺老<lb/>
一榻雲居十七年茶山香火了閑緣隨身竿木初無地<lb/>
到手鈐槌亦信天唤起兩賢誰種竹來尋北郭我烹泉<lb/>
塵塵刹刹衆生濁消得禪宗建法筵<lb/>
　　　寄淮聖僧元肇<lb/>
<pb n="KR4d0342_WYG_012-20a"/>
風霜江浙又窮冬瓶錫飄然寺寺鐘爵服豈能三事衲<lb/>
軒車多欠一枝笻君先靈運當成佛我比樊遲願學農<lb/>
想得禪家人不到山門惟有白雲封<lb/>
　　　送趙户部迎侍回朝<lb/>
朝回日日曉鶯邊寳帶春風蹙繡韀過眼任題紅葉句<lb/>
放懐應㸃白雲篇沉香亭北寧無地群玉山頭别有天<lb/>
更向紫㣲垣内去衣冠文物是真仙<lb/>
幾年髙隠占南池得路榮觀此一時持莭把麾今已了<lb/>
<pb n="KR4d0342_WYG_012-20b"/>
握蘭簮筆未為遲暫來舊里歡迎侍便立新班好論思<lb/>
莫論山人在空谷為公猿鶴伴參差<lb/>
　　　送戴少望知軍入朝<lb/>
二年人説戴江隂五馬常存萬古心肯以清朝為得路<lb/>
豈開黄巻始知音見聞雜陋由來乆音㫖親承請自今<lb/>
時世適然多出處逹觀鐘鼎等山林<lb/>
　　　送許鼓院入朝<lb/>
九華風物想依然一隔星霜近十年方喜因依二天庇<lb/>
<pb n="KR4d0342_WYG_012-21a"/>
又看歸覲五雲邊蹌蹌朝士推賢業穆穆虛皇待奏篇<lb/>
收取功名上䑓閣人間誰不羡登仙<lb/>
　　　送潘舍人䕶客<lb/>
往來試與䕶氈裘淮水湯湯江水流霜雪馬頭應北望<lb/>
風烟舟尾且南逰皇華使節名方起天寵廉車爵更優<lb/>
翰墨場中真矍鑠壯懐能賦亦封侯<lb/>
　　　重送潘舍人<lb/>
雪裏春風使者舟萬釘横帶紫綺裘王人自占諸侯上<lb/>
<pb n="KR4d0342_WYG_012-21b"/>
漢使何妨絶塞遊鐵甕城頭過京口金山江外是揚州<lb/>
宫桃御桞開時候黄道歸來拜冕旒<lb/>
　　　送富陽曽丞<lb/>
冨春山下好哦詩訪古懐賢亦自竒孫祖墓荒猶巃嵸<lb/>
嚴陵䑓在更淪漪鯉庭徯次真為樂鳯闕趨朝信有期<lb/>
一棹潮風觧袢暑石橋秋近足歸思<lb/>
　　　送施寺丞筠州<lb/>
江西道院少廻旋蚤晩依然省部遷敎子既同分竹虎<lb/>
<pb n="KR4d0342_WYG_012-22a"/>
傳家元自冠金蟬向來朝闕看飛珮此去名藩好着鞭<lb/>
八百洞開應一笑遊閒更與問黄僊<hi>李八百洞黄仙觀皆在城市</hi>
　　　送何學諭赴江西陳漕之招<lb/>
籬邊無菊可清尊又見行人别我門隨意一杯非暢飲<lb/>
徒知九日欲何言寒煙淮塞干戈滿野路江村鳥雀喧<lb/>
滕閣迥臨雲雨上好依英簜說丘園<lb/>
　　　子夀從金陵之招<lb/>
白下長干亦舊逰十年重到喜依劉幕中籌䇿無非事<lb/>
<pb n="KR4d0342_WYG_012-22b"/>
江左衣冠有勝流滿路梅花春信動一篙波影頌聲浮<lb/>
從來知巳何難易贏得榮名尚黒頭<lb/>
　　　送推官攝邑鉛山<lb/>
凖擬新凉共酒巵溪山到處少清詩何年結社得如此<lb/>
比日登樓已可知製邑且分蓮幕去鳴琴應負錦囊隨<lb/>
鵞湖石井青楓峽又近淵明把菊時<lb/>
　　　吴推官權永豐<lb/>
乾封搖落西風起忽憶故人何處詩白髮居頭空自笑<lb/>
<pb n="KR4d0342_WYG_012-23a"/>
青山到眼望都疑尋常蓮幕知難近邂逅絃歌豈易為<lb/>
若見趙舒煩問訊晩禾方得雨垂垂<lb/>
　　　徐和卿潘文叔溪樓夜飲因送之永豐<lb/>
良天佳月共中秋綠水青山一倚樓今古情懐只如此<lb/>
幾多杯酒可銷愁得隨撰杖平生願又向乾封數日留<lb/>
湖海交遊難定凖眼明烟鳥下滄州<lb/>
　　　送八姪赴調借仲和兄所贈詩韻<lb/>
莫㤀前人食息間好將祿養奉親歡愧予行淺無堪法<lb/>
<pb n="KR4d0342_WYG_012-23b"/>
幸子時亨能効官經緯家聲元自好棟梁門戸各相看<lb/>
西風喜送吴中去年少加鞭信不難<lb/>
　　　送伯輝之官徳興<lb/>
愛惜吾民為國憂錙銖尺寸本征求勿輕朱墨勾稽日<lb/>
當重金繒講解秋奮起儒科多意氣飬成人物轉風流<lb/>
竹林囬首琴書地猿嘯鶴鳴山翠浮<lb/>
　　　送吴主簿之官<lb/>
上饒有路逹松陽江淛隣封只異鄉幾載玉峯超霧重<lb/>
<pb n="KR4d0342_WYG_012-24a"/>
一朝蒼嶺惠雲長决科意氣能相過隨世功名合自彊<lb/>
髙士不為何太甚且稽絲粟恐民傷<lb/>
　　　送孟元立之官行都酒所<lb/>
行色西風入帝城新凉吹稲雨開晴月明茅店五更夢<lb/>
潮上溪船千里程老覺依依人去住閑思一一我經行<lb/>
功名意氣雲霄路冠劍鏘然佩玉聲<lb/>
　　　送成季<hi>案此詩五首其三首見七言絶句</hi>
經月紅塵共小樓西風吹夣遶湖流文場兩地還趨走<lb/>
<pb n="KR4d0342_WYG_012-24b"/>
客路他鄉有去留壯日功名看輦路老年心緒喜滄州<lb/>
北闗門外一杯酒潮水廟山灘上舟<lb/>
秋日烘林嵓桂花笋輿應過野人家青山路口望烏石<lb/>
綠水渡頭行白沙里社遊從情最樂弟兄團聚興無涯<lb/>
重陽天氣君歸去賸醉芳尊詠物華<lb/>
　　　送莊賢良自鍾山歸鏡山<lb/>
邂逅薫風醉酒壺秋聲俄巳到菰蒲扁舟西笑遊鍾阜<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>載東還入鏡湖尚友更思狂客不愛閑時過放翁無<lb/>
<pb n="KR4d0342_WYG_012-25a"/>
壯心老矣詩情在滿眼雲山道轉孤<lb/>
　　　送曽鴻甫著作還朝<lb/>
進退非闗我重輕鄉來何屢乞青城西風又上蓬山去<lb/>
指日須為政地行衛霍功名思滅敵成康時世欲持平<lb/>
西湖之上煙波濶回首能令眼倍明<lb/>
　　　送耿宰屬浙漕秋試<lb/>
傾壺玉澗金波委天地中間惜九秋跬步往來空躑躅<lb/>
何心出處試綢繆柯山風葉無樵斧湍石煙簔有釣舟<lb/>
<pb n="KR4d0342_WYG_012-25b"/>
鴻鴈初飛吴越冷震風堆雪巻潮頭<lb/>
　　　送仲至罷歸<lb/>
纔得公來又見歸淛江瀰眇越山㣲岸花汀草依然是<lb/>
官桞宫槐頓爾非朝路往還從舊少詩家識賞至今稀<lb/>
西興渡口斜暉裏儘好風㠶漿棹飛<lb/>
　　　送温尉赴調<lb/>
冨春山下賞花時夜半潮生醉不知人事變遷驚易老<lb/>
嵗華荏苒歎多竒風聲野樹吹殘葉雪意江梅𤼵好枝<lb/>
<pb n="KR4d0342_WYG_012-26a"/>
且喜彈冠天上去舊登臨處為題詩<lb/>
　　　送章撫幹兼寄皇甫襄陽<lb/>
薫風幕府上隆中想見旌旗照日烽絶塞江山元自若<lb/>
故都京洛豈難通古今只有時艱阻賢否寧無志不同<lb/>
羊陸規模亦深逺因言為我寄元戎<lb/>
　　　折南豅早梅送周國正<lb/>
送客逢花小棹飛折來誰與嵗寒期老身不忍看千樹<lb/>
明眼湏容薦一枝意象春融知玩索咏歌物妙想舒遲<lb/>
<pb n="KR4d0342_WYG_012-26b"/>
孤髙比玉人之徳公豈尋香逐色思<lb/>
　　　送伯臯入書院<lb/>
江湖契闊四年别澗谷經行五日留撲撲落梅啼鳥換<lb/>
離離荒草昔人愁餘寒漫自青山老稍霽當同綠水遊<lb/>
不羡章泉能薦禰却忻半隠得依劉<lb/>
　　　送施知院洪帥<lb/>
便好槐庭聼報麻少遲江右建髙牙使華仕路應爭羡<lb/>
晝繡鄉閭合共誇別院笙歌開祖席滿城桃李正飛花<lb/>
<pb n="KR4d0342_WYG_012-27a"/>
不知誰下陳蕃榻且看兒童竹馬遮<lb/>
　　　送辛帥三山<lb/>
暫着鵷行却建牙此身何地不為家閩山又作年時夢<lb/>
吴㑹分明眼底花舒巻壯懐公自笑往來行李士爭誇<lb/>
棠隂應有邦人望笳鼔西風擁帥華<lb/>
　　　送余解元再往吴中<lb/>
西湖浙右多佳士為我春風各寄聲睡閣有閒當領略<lb/>
癯庵因過試經行終年離索非人事它日相思不世情<lb/>
<pb n="KR4d0342_WYG_012-27b"/>
更是吴王舊池館桃紅李白草初生<lb/>
　　　送陳同甫丈赴省<hi>癸丑正月十六日</hi>
平生四海幾過從晩向閩山訪海翁又見稼軒趨召節<lb/>
却隨舉子赴南宫風雲變態髙情表嵗月侵尋醉眼中<lb/>
可是龍川便真隐乗時勲業尚須公<lb/>
　　　送徐仙遊赴省<lb/>
得雋春風有世科西湖花桞奈君何㑹逢舊治經行乆<lb/>
相與陳人笑語多快睹揮毫明禮樂不湏製錦更弦歌<lb/>
<pb n="KR4d0342_WYG_012-28a"/>
開禧正以才經濟䑓閣中間要講磨<lb/>
　　　送耿師幹得閤門<lb/>
羽儀上閤拱清班天近紅雲咫尺間禮集㑹朝馳北闕<lb/>
祥開夀節頌南山龍鸞鞭扇隨分合鵷鷺衣冠得往還<lb/>
休沐定從湖寺去人生誰不有忙閒<lb/>
　　　送余運管入浙<lb/>
日邊䕶漕建䑓深榮路長才入壯心正是規恢要多士<lb/>
湏知汲引有知音向來除夜嘗同賦此别何時復盍簮<lb/>
<pb n="KR4d0342_WYG_012-28b"/>
好上鴛行參劍佩為言風雪老山林<lb/>
　　　送上饒韓宰官滿歸東陽<lb/>
三年製錦見能賢秩滿歸來寳婺邊族闊是非無不爾<lb/>
位髙翻覆有如然莫因别派妨隨牒且念前聞稳着鞭<lb/>
北客相家今幾許堂堂忠獻自凌煙<lb/>
　　　光庭得節同彦章置酒江亭作别<lb/>
青山吴越晩潮天領客登臨合醉眠且抱風流尋酒盞<lb/>
更移襟度入詩編鴈行未許歸舟速鳳闕猶看使節旋<lb/>
<pb n="KR4d0342_WYG_012-29a"/>
處士一星人物表往來書劍本超然<lb/>
　　　送沅陵宋令之官<lb/>
雪殘沙軟草芽肥梅蕚翻簷桞拂堤山色翠連盤瓠石<lb/>
水聲清接武陵溪要看撫字歸談笑且與經行試品題<lb/>
我亦錢塘江上去書林猿鶴共凄凄<lb/>
　　　送䨇井三哥<lb/>
清暑錢塘舶趠風潮隨帆影度空濛不妨放浪江山外<lb/>
應笑驅馳朝市中年少綠衣宜飬志時平黄巻合書功<lb/>
<pb n="KR4d0342_WYG_012-29b"/>
南來桐樹彫零甚喜子清揚趣不同<lb/>
　　　送趙清江<lb/>
少勞吟筆賦催科撫字心存政自和莫道折楊無俗韻<lb/>
要思于蒍有竒歌時秋凉冷遽如許客子宦遊將奈何<lb/>
看即䨇鳬候飛舄清江江上一婆娑<lb/>
　　　送孟五六哥<lb/>
惜别經年事巳非悔於塗炭坐朝衣放身滄海未為失<lb/>
滿目青山胡不歸零落交遊難聚集凄凉族緒易因依<lb/>
<pb n="KR4d0342_WYG_012-30a"/>
有來少住為佳爾老我逃虛甘息機<lb/>
　　　送芮玉山<lb/>
苕溪秋碧卞峰濃蓴莱鱸魚興味中製錦歸來應自適<lb/>
角巾行往與誰同才華便合為時用士論湏知得譽隆<lb/>
留取棠隂在嵓邑為公頻到詠仁風<lb/>
　　　送王寺簿倅秩滿回蘄<lb/>
澗頭連雨水還平岸草縱横日日生過眼空林惟鳥影<lb/>
驚心匝地轉蛙聲病多止酒慵尋句老矣焚香喜誦經<lb/>
<pb n="KR4d0342_WYG_012-30b"/>
見説玉溪王别駕二年官滿又將行<lb/>
百年駐蹕在東南薄宦浮生士所諳進退何心空自了<lb/>
别離滿眼我難堪救時事業終湏做隨世功名亦喜談<lb/>
命也奈何天咫尺鸞䑓鳯閣本潭潭<lb/>
淮山何處是蘄春想見家林猿鶴新合上烟霄輸壯志<lb/>
却分風月又閑身極知歸去無多日細數交游有幾人<lb/>
江左夷吾誰得似急乘温詔起經綸<lb/>
　　　盖稀之作烏程縣<lb/>
<pb n="KR4d0342_WYG_012-31a"/>
十年重入長安市常把西林倒載人少為弦歌看撫字<lb/>
莫湏盃酒話酸辛三賢乆覺兩無有千首何如一已真<lb/>
秃髮顧予皆老矣朝家更化孰知津<hi>巳未秋潘徳乆盖希之姜堯章同往</hi>
<hi>西林看木犀潘姜巳下世三年矣</hi>
　　　鄭中卿池陽倅貳<lb/>
九華秀出明秋浦暑雨吹凉樹色新彈壓江山非俗軰<lb/>
平分風月有詩人經行古寺心情别放步空村語笑親<lb/>
安得酒邊看近作白頭青眼話鱸蓴<lb/>
<pb n="KR4d0342_WYG_012-31b"/>
　　　錢宗卿得當塗守<lb/>
垂上甘泉玉笋班又看均逸賀朱幡當塗自是號名郡<lb/>
近北還知出異恩西望雪堂應坐嘯東連鍾阜要蕃宣<lb/>
名卿所至人皆仰青鏡從渠霜鬢繁<lb/>
　　　朱敬之監簿求泉南添差倅去泊靈芝<lb/>
經筵雖舊事猶新似續中朝入薦紳便賦泉山六百石<lb/>
重光唐石八千春從來力量非他意到了工夫只此身<lb/>
六月靈芝湖上寺風凉相與洗車塵<lb/>
<pb n="KR4d0342_WYG_012-32a"/>
　　　何學諭隨黄守靖州<lb/>
雨凉吹動木犀天莫遣清愁棹酒船獨擁琴書去何處<lb/>
又隨符竹到窮邊區區事業皆身外往往情懐只眼前<lb/>
指㸃瀟湘在圖畫有詩無負好風煙<lb/>
　　　成外歸秣陵<lb/>
看了三山白鷺洲歸來難老更何愁弟兄舊隠家風在<lb/>
子侄世科官業脩魚計亭深雲塢口青氊堂逈水塘頭<lb/>
何時容我陪情話華髮清樽事事幽<lb/>
<pb n="KR4d0342_WYG_012-32b"/>
　　　趙七哥歸併呈乃翁<lb/>
前時秋熟不能留愧此常生間闊愁見說長翁㳺隔郡<lb/>
欣從重客到吾州阿咸唁戚因迂步諸友適來如合謀<lb/>
居士聞斯須大笑閒中離合等浮漚<lb/>
　　　石尉歸杭<lb/>
吴越青山日日潮魚龍出没浪花驕乾坤莽蕩盤今古<lb/>
賢否交馳廹市朝我有詩書心自得人無風月意難消<lb/>
三年尉滿歸天路桞色争春梅未飄<lb/>
<pb n="KR4d0342_WYG_012-33a"/>
孤山梅與玉溪梅溪上山根嵗嵗開歸到鄉闗湏領畧<lb/>
相逢官路且裴□無非共醉窮冬景其奈他吟處士來<lb/>
籬落園林浮動處定應囬首我塵埃<lb/>
　　　文叔解官東歸<lb/>
一帆風雨轉吴頭家在稽山事事幽小試鳴琴還滿去<lb/>
等閑結綬亦何求政聲贏得多推美學力湏知轉好脩<lb/>
我與君心似相宻别離無計可消愁<lb/>
　　　送鍾親昆仲回四明<lb/>
<pb n="KR4d0342_WYG_012-33b"/>
一棹拖篷過甬東潮平波面夕陽紅極知我軰焚舟舉<lb/>
更喜君家製錦功楓葉未殘秋淡蕩桂花猶共月朦朧<lb/>
相逢莫恨相離别連璧應摶九萬風<lb/>
浮生車馬易西東邂逅相看醉頰紅失喜却愁詩作祟<lb/>
推愁猶喜酒書功秋老水風吹浩蕩夜深山月照朦朧<lb/>
年來墨客驚無幾四座當回正始風<lb/>
　　　文叔赴部班引復回建康<lb/>
俯循常調到行都薄宦猶煩五薦書乆厯男邦雖不較<lb/>
<pb n="KR4d0342_WYG_012-34a"/>
更臨郡縣待何如春風吹鬢秦淮老夏日移家越嶺居<lb/>
且以酒澆君磊塊相逢誰道故人踈<lb/>
　　　劉簿<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>自安仁回泊天寧<lb/>
王石村前捧<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>來氷溪蘭若小徘徊因僧定可了禪悦<lb/>
與俗何能辜雅懐秋到山林風未脱凉生絺綌雨湏催<lb/>
遙知有句曽吟不想象章泉更樂哉<lb/>
　　　二十六日昌甫歸章泉水<lb/>
城郭山林每相望獨醒那忍共春酲眼前人事忙如戯<lb/>
<pb n="KR4d0342_WYG_012-34b"/>
脚底花時過若驚從宦索居良易與新知故態豈難評<lb/>
朅來數日還歸去隠地應多怨鶴迎<lb/>
　　　仲至除帑轄後移居<lb/>
駸駸得路又遷居廣厦夷塗不奈渠賈島并州雖客舍<lb/>
陶潜栗里祗吾廬推敲終乆誠無恙㨂擇湏臾便有餘<lb/>
但願朝回飽喫飯時能唐突過黄初<lb/>
　　　送合州青陽道人<lb/>
靈元一㸃結胎胞識取隂陽氣象交具體無過乾六畫<lb/>
<pb n="KR4d0342_WYG_012-35a"/>
施功全自震初爻玉池金室歸真境紫府丹䑓近樂郊<lb/>
更有些兒𤣥牝物青城山頂約誅茅<lb/>
　　　同遊山前道院訪晉陵道士<lb/>
閒思羽客約詩人覔徧幽窻到竹隂天近地嚴扄寳笈<lb/>
道通僊隐得清琴因成行去凴虛望不見歸來何許尋<lb/>
珎重同逰先冩句薫風城市有山林<lb/>
　　　别靈耀寺同舍<lb/>
分明共學要工夫欲話離情一句無肯把閑愁消日月<lb/>
<pb n="KR4d0342_WYG_012-35b"/>
從敎身世老江湖晴雲野岫明霜樹寒日平川濕露蕪<lb/>
去去杜門思益友只今掻首更踟蹰<lb/>
　　　别子似<lb/>
眼底年華此一時相逢意氣得追隨清風朗月閒傾酒<lb/>
流水髙山漫賦詩我巳衰遲君莫問君宜光大我深知<lb/>
人間萬事邯鄲夢海内交遊不記誰<lb/>
　　　别許叔開胡彦道併呈曽正中<lb/>
連天風雪滯行舟更為親朋一日留捜索新詩供大笑<lb/>
<pb n="KR4d0342_WYG_012-36a"/>
旋沽濁酒洗離愁江横水館漁村靜山鎻僧房茅舍幽<lb/>
抖擻三年塵土夢片帆西上玉溪頭<lb/>
　　　伯臯過筠陽甚惜其行<lb/>
知君又爾去筠陽山路窮冬正雪霜華髪相看俱老大<lb/>
清言誰復共平章梅花破暖開何處楓葉凋寒落異鄉<lb/>
雁影翩翩鷗烱烱惜無餘地問行藏<lb/>
</p>
<p>
</p>
  </div>
</body>
</text>
</TEI>
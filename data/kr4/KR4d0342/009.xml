<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻九</head>
    <p>
<pb n="KR4d0342_WYG_009-1a"/>
欽定四庫全書<lb/>
　澗泉集巻九　　　　　　宋　韓淲　撰<lb/>
　　五言律詩<lb/>
　　　過沙坑留遺余子任<lb/>
約我沙坑外南豅共説詩山林已黄葉籬菊尚青枝良<lb/>
晤真難事相期若舊知翩翩乗果下想像入城時<lb/>
　　　次韻斯逺喜予見過<lb/>
無地尋明月因人且出遊猖狂疑有謂拓落信何求山<lb/>
<pb n="KR4d0342_WYG_009-1b"/>
水知囘薄杯觴得獻酬秋情吾卜夜垂老未為羞<lb/>
望望公超市烟雲滿眼過經時不相見此地復如何物<lb/>
色真難識情懐敢自多喜君詩在手吟諷亦婆娑<lb/>
　　　同鄭處晦尹子潛過趙十<lb/>
老去吟何味分明水一杯目前輕過節身外待尋梅尚<lb/>
以同盟至寜云不速來此時心寸折猶幸小徘徊<lb/>
　　　十一日過景瑜<lb/>
下郭山盤屋軒亭景晏如淺斟留把酒細字見抄書河<lb/>
<pb n="KR4d0342_WYG_009-2a"/>
洛無由返江湖已定居子孫皆土着魚米我還疎<lb/>
　　　子似見過<lb/>
門外梅枝曉人來乃是君衝風迎臘日欲雪動寒雲禹<lb/>
穴山隂道西湖處士墳我懐何用寄搔鬢白紛紛<lb/>
　　　邢大聲廣聲于去非携酒約解元衡畢叔文及<lb/>
　　　蕃過陳叔尹值叔尹之出成四十字<lb/>
松竹連花樹田園帶隱廬青衫寜累我黄巻不孤渠載<lb/>
酒期問字經邱逄命車龎公雖浪出且慰故人疎<hi>蕃留此兩</hi>
<pb n="KR4d0342_WYG_009-2b"/>
<hi>月矣才與去非把酒于此</hi>
　　　添倅至因謁之來訪乃故相郡侯之子也<lb/>
相國推前輩通家復勝游人知新别駕我嘆舊州侯世<lb/>
數推遷逺時情展轉休衡山雲冉冉玉水日悠悠<lb/>
　　　過王仲如林隱<lb/>
莫把閑情醉空留野老詩雷聲梅雨過日影竹風吹林<lb/>
隱訪前話華陽非近知相過二三友比客更邀誰<lb/>
　　　昌甫携兒姪載酒來送分韻得房字<lb/>
<pb n="KR4d0342_WYG_009-3a"/>
春寺不尋芳詩翁作醉鄉花香空夾徑草細恰通房僧<lb/>
固枯禪寂人非好句忙出城惟怕晚冉冉趂斜陽<lb/>
　　　二十七日周七載酒且懷春伯<lb/>
十載梅陂酒青巖始共游香傳髙樹晚涼映小塘秋飲<lb/>
亦何勞醉吟成苦未休補陀山下客能為此回頭<lb/>
　　　黄仁卿見過留之而無酒因要宋衡携酒以至<lb/>
　　　得以欵語已又酌仁卿携行之茶成四十字<lb/>
雨重烏臼樹風微萱草花重携萬安酒再瀹建州茶邂<lb/>
<pb n="KR4d0342_WYG_009-3b"/>
逅年何晚情親日自加兩君真玉立而我愧無瑕<lb/>
　　　施重益留夜飲<lb/>
秋閒得幽討竹澗欵門時絶壑通流水横橋壅斷陂嵓<lb/>
花已芬郁山木未凋披靜夜持杯酒人清更説詩<lb/>
　　　蹈中見過山間<lb/>
貴賤曾何在悲歡孰使然如君真絶足奈我已華顛勲<lb/>
業誰彞鼎文章自簡編中原有前輩吾憶范忠宣<lb/>
三月多風雨門前澗水侵岸花無一片園栁忽成隂有<lb/>
<pb n="KR4d0342_WYG_009-4a"/>
客因留飲呼兒取次斟橋南春郭外珍重肯幽尋<lb/>
　　　小飲春山<lb/>
細雨初冬夜溪山書院燈閑來四五輩留飲雨三升久<lb/>
坐形神定髙談意氣増我歸眠蕙帳誰信在家僧<lb/>
　　　初十日黄仲明見過留飯却同至野趣飲茶<lb/>
風力催雲雪比鄰徃復還穿林踏黄葉沿澗看青山共<lb/>
飯因而欵煎茶益以閒嵗寒如此過他事肯相關<lb/>
山空吹雪意草樹晚天寒烟抹忽收起風行時坐看鷄<lb/>
<pb n="KR4d0342_WYG_009-4b"/>
聲村店逺雁落市橋寛儘道閑多病老身還自安<lb/>
　　　同昌甫陪朱虞卿約尹鄭二士飲食艮堂<lb/>
到處逄春酌閑吟過此生落花亭上飲芳草岸邊行我<lb/>
亦非無興人應不負情風光共流轉樓外逺山明<lb/>
　　　朱虞卿以詩送家釀和韻<lb/>
絶嘆交遊落何論比與周座開今日酒門欵昔年秋濯<lb/>
錦江頭杜元都觀裏劉相望風雅在天地一虛舟<lb/>
　　　王校以詩送筍及一壺<lb/>
<pb n="KR4d0342_WYG_009-5a"/>
磵道迷蓬藿山空且熟眠雨多從蔽日風横任吹烟歡<lb/>
喜收牋翰提携到酒泉更逢初斸筍急急和新篇<lb/>
　　　坐客競置殽核因賦示尹子潛<lb/>
魚蟹人人饌柑橙盞盞詩醪芳隣所借情分客能知城<lb/>
外溪山在門前巷陌卑寒雖欺木葉春已報梅枝<lb/>
　　　雪寒錢<lb/>
加賜雪寒錢歡聲禁旅傳妻孥應盻盻兒女定躚躚醉<lb/>
熟千家酒炊香萬竈烟何須談挾纊王道本通天<lb/>
<pb n="KR4d0342_WYG_009-5b"/>
　　　次韻昌甫分遺烏石茶<lb/>
茶經空爛讀讀罷出溪頭竹杖雖流憇藜牀復倦投尋<lb/>
思煎以喫展轉卧而遊烏石瓶能好甌犧底用憂<lb/>
　　　昌甫送艾葉餅<lb/>
我愛郊居者春芽艾葉長雲舂和豆實霧摘帶麻香杞<lb/>
菊天隨舊蓬蒿仲蔚常近來關膈病且得煖枯腸<lb/>
　　　十三日至草衣院因上靈山閣<lb/>
塔院横塘草階梯大谷林風聲迷近渚兩氣暗遥岑索<lb/>
<pb n="KR4d0342_WYG_009-6a"/>
麵僧回鉢持醪客屢斟依歸從早出靜寄得幽尋<lb/>
　　　謝乙翁上人<lb/>
雨後晚窻日方盃燎竹爐二茶勞見餉一記又能摹看<lb/>
了信何有啜來昏更無阿師莫作劇我悔不逃儒<lb/>
　　　訪杰上人<lb/>
澗道濕凍雨林扉藏斷雲寒聲肅肅起暝色杳杳分齋<lb/>
餘隨動息禪外失知聞坐久催煎茗爐深亦炷熏<lb/>
　　　初二日大雪訪杰上人<lb/>
<pb n="KR4d0342_WYG_009-6b"/>
山中知我老雪裏見僧清物色添幽意年華近俗情樹<lb/>
遥風共晚岸窄水初生一榻茶烟熟更聞寒雀聲<lb/>
　　　王通叟自温之贛過門因得五字<lb/>
菴髙一宿覺不是二乗禪露柱燈籠裡貍奴白牯邊前<lb/>
資欽戒臘參學待機縁吸盡西江水從將此話傳<lb/>
　　　建陽連周賔幼入佛學近祝髪江東真運副請<lb/>
　　　住信鵝湖不出<lb/>
不住鵝湖寺惟甘小隱堂老來纔祝髪靜處久燒香妙<lb/>
<pb n="KR4d0342_WYG_009-7a"/>
喜機縁峻竹源滋味長建陽橋下水夢見亦清涼<lb/>
　　　寄天目僧文禮滅翁<lb/>
生怕人饒舌詩吟不着題飄零驚已晚依約夢還迷但<lb/>
願乗風去何言立雪齊萬縁誰百計谷隱自巖棲<lb/>
　　　柬宿之藏主<lb/>
雪觀碧雲合簷花帶女蘿磬清收梵唄香淨入禪那粥<lb/>
飯門房少經齋城市多幽人隣近住取次一相過<lb/>
　　　乙上人來過<lb/>
<pb n="KR4d0342_WYG_009-7b"/>
恰自山嵓轉又逢瓶錫過風軒灑飛雨雲壑漾迴波且<lb/>
喫廬山飯休論擊壤歌塵勞空恁麽禪悦竟如何<lb/>
　　　雨中過春山<lb/>
溪南上下郭得得過春山自嘆欲何徃相從非等閑波<lb/>
深魚潑潑竹靜鳥關關若箇漁舟晩延縁見葦間<lb/>
　　　十六日過萬頃新田<lb/>
别墅能懐謝開軒既有雲大田還築室小醉話知聞葉<lb/>
縣仙非俗蘭亭字不羣吾儕今老矣隨意度朝曛<lb/>
<pb n="KR4d0342_WYG_009-8a"/>
　　　山崦<lb/>
山崦昬濛雨溪流冷落風隔城須㑹友閉户獨衰翁交<lb/>
氣遊譚外存神燕息中可容諸念起應與此心同<lb/>
　　　晩步東庵<lb/>
薄晩登山屐霜林脫葉飛中間看月上低處覺姻霏鷄<lb/>
犬近相接人家逺獨稀故園應好在凝望客思歸<lb/>
　　　二十一日晴過山園<lb/>
飯了小園間乗晴享此閑因行掃黄葉隨意看青山取<lb/>
<pb n="KR4d0342_WYG_009-8b"/>
逕嫌林宻為基惜地慳繩牀坐來久一飲又徐還<lb/>
飲亦㣲㣲醉歸來睡思濃身形方放脚鼻息自填胸熟<lb/>
美可嫌老輕安只益慵分明醒復寢不覺到昏鐘<lb/>
　　　幽豔<lb/>
幽豔人誰識孤標我豈堪水烟春淡淡山日晩酣酣縱<lb/>
以詩隨看其如把酒參子游清興𤼵半道記輿籃<lb/>
　　　十二月入城因步城東<lb/>
霧暖南溪路日斜東郭門老身愁近俗閑步喜前村訪<lb/>
<pb n="KR4d0342_WYG_009-9a"/>
舊尋詩話同來取酒尊幾多山樹外梅動影黄昏<lb/>
　　　二十日雪中入城<lb/>
不須深巷卧懶學剡溪回破轎身閑出衡門手亟開山<lb/>
林遽如許人物豈他哉橋過城東宅朋從三兩來<lb/>
　　　一曲<lb/>
一曲寒城外青山四五家庭空鳴敗葉樓逈起清笳市<lb/>
逺興逾逸人來話亦佳夜深殘月澹還有未棲鴉<lb/>
　　　靈溪道中<lb/>
<pb n="KR4d0342_WYG_009-9b"/>
但覺村深好青山分外多連延俄聳拔回復又坡陁風<lb/>
冷平沙鴈天空上水鵝晩時見魚艇吾欲借其簔<lb/>
　　　靈鷲道中<hi>案詩二首其一見五言古</hi>
歴歴山川舊輿籃我為遲偶同三友去又作一篇詩懷<lb/>
德樟丘逺閶門玉片思僧窻欹夢枕休問夜何其<lb/>
　　　過吴淞<hi>按此詩二首其一見五古</hi>
敢有懐君意人生任所從千山纔越楚一水又吳淞白<lb/>
髮居頭亂青春入眼濃乾坤隨處好詩酒自能供<lb/>
<pb n="KR4d0342_WYG_009-10a"/>
　　　震澤<lb/>
春風吹震澤欲雪未多晴轉柁何忙去停篙且緩行柳<lb/>
摇田漠漠草軟岸平平四十年前夢心驚熱眼生<lb/>
　　　秋閑因小舟上南豅<lb/>
老自轉便靜閑誰不奈貧山林無長物天地有忙人玉<lb/>
水時時急靈山日日新涼風吹四壁吾憶坐忘真<lb/>
野意不堪老秋懐無用悲更容書作祟猶藉酒能醫去<lb/>
去孤雲片垂垂小雨絲人生偶然爾天地也如斯<lb/>
<pb n="KR4d0342_WYG_009-10b"/>
暑退涼生處新秋月滿軒僧坊從解夏符籙競中元桂<lb/>
菊花將動禾苖穟正繁世間多俗節投老且清言<lb/>
澗谷慙真隱溪山欲浪遊流長宜逸槳灘淺可移舟秋<lb/>
淨雲初薄時豐雨未休短篷吾自喜知識有浮鷗<lb/>
　　　除夕前一日溪岸晩步<lb/>
春動髙溪水交遊獨有君人情雖澹澹物色已欣欣香<lb/>
轉梅梢日光分嶺外雲林亭同眺久竟把一杯醺<lb/>
午步溪邊路誰家小築幽敲門問亭榭迎我具觥籌意<lb/>
<pb n="KR4d0342_WYG_009-11a"/>
適春光動晴曛野色浮一株梅更好香艷𤼵梢頭<lb/>
小醉歸來處陶然度夕陽一溪波汎汎半嶺樹蒼蒼嵗<lb/>
晩身何用春新意欲狂只宜同判斷柳外百花光<lb/>
　　　雪晴南圃放步<lb/>
臘閏春為早梅花處處多不知千樹暗無奈一枝何雪<lb/>
後風初峭霜前日已和老人山澗曲不飲亦婆娑<lb/>
　　　過野趣<lb/>
春澗涓涓水山雲放晚晴捧身推戸出夷步過橋行細<lb/>
<pb n="KR4d0342_WYG_009-11b"/>
草梅英嫩崇桃柳線輕人忻得芳事禽鳥亦飛鳴<lb/>
　　　晚步溪山堂下<lb/>
曉園經雨潤飲罷過溪邊燈火三家市檣竿獨客船傍<lb/>
崖支徑去設席得茶煎寄語同來者兹游亦自便<lb/>
　　　香積寺閑步<lb/>
瀹茗幽窻下圍棋小檻旁同來一尋勝散坐共追涼水<lb/>
竹元深茂巖花已再香長安塵土裏城外喜行藏<lb/>
　　　十三日自趙十家同諸友步至浮梁<lb/>
<pb n="KR4d0342_WYG_009-12a"/>
渌淨偏浮月清虛正得秋半酣元有興投老却無愁露<lb/>
氣逺猶見煙光泠不收孤城對蕭寺新鴈便滄洲<lb/>
　　　同黄靖州閑步<lb/>
秋淨晴原日因行過屋東歸來三載後猶得五人同問<lb/>
訊荒園外周遊並舍中留連一盃酒還我舊家風<lb/>
　　　夜同處晦霞山<hi>案詩三首一見七律一見七言絶句</hi>
燈影山窻淡盃寒道院深世塵心力弱時俗鬢毛侵煙<lb/>
莽開幽逕霜枝墮逺林地偏愁獨徃鄰近喜相尋<lb/>
<pb n="KR4d0342_WYG_009-12b"/>
　　　晚過靈室<lb/>
溪淺寒光合山横夜氣深擁爐詩觸撥舉白醉侵尋話<lb/>
久銷塵慮情忘見道心斷霞明别渚霏霧鎖遥岑<lb/>
　　　報昌甫青嵒之遊<lb/>
秋到青嵒寺山深眼為新尋思曽宿客笑我再來人欲<lb/>
住苦違俗便歸愁染塵爭如兩峯底苔竹養吾真<lb/>
　　　黄仲明同看池上菊一酌因出溪橋久之<lb/>
飲菊明山日行林挟岸風近霜雖落木得雨自成叢小<lb/>
<pb n="KR4d0342_WYG_009-13a"/>
醉情懐外㣲吟步武中幽閑有如我邂逅復心同<lb/>
　　　雨倅約過南臺<lb/>
别乗偷閒裏南臺避暑初招邀到班邴宦達付嚴徐賢<lb/>
相規尤逺靈山畫不如荆淮多戰鼓煑餅少躊躇<lb/>
　　　聞昌甫斯逺成季下瓦窯灘又與伯臯囘塗小<lb/>
　　　集成季書院<lb/>
八月南豅夜遥知聚德星航溪不用楫解榻卧長瓶上<lb/>
下知何徃違離憶屢經前簷撲山翠梅葉映窻櫺<lb/>
<pb n="KR4d0342_WYG_009-13b"/>
　　　六月二日晨起<lb/>
雨足風尤潤嵐深日未開一山涼有樹四壁淨無埃雞<lb/>
唱逺仍宻鳥飛低復回寜憂身已老尚喜客能來<lb/>
　　　曉起<lb/>
曉起百無營山空一澗清林霜知爽甚簷日覺寒輕靜<lb/>
整遺編讀閑循古道行囂塵不到眼禽鳥亦忘情<lb/>
　　　聽琴<lb/>
以彼𤼵此意因此知彼聲山川既閑逺天地亦清寜獨<lb/>
<pb n="KR4d0342_WYG_009-14a"/>
撫曲空奏相宣調易成何由俗子愛宜是老夫驚<lb/>
　　　靈芝寺清坐聽潘德久弄琴久之小酌而散<lb/>
秋晩靈芝寺隂雲闔復開荷枯半倚草栢老徧生苔興<lb/>
到容吾賦閑知與客來琴邊更三叠莫放酒船囘<lb/>
　　　晝困<lb/>
困來四壁雨睡覺一窻晴頃刻寒猶煖移時暗復明揚<lb/>
揚柳絮起矗矗竹萌生芳檻鳥啼濕小池魚隊平<lb/>
　　　南窻日午困坐<lb/>
<pb n="KR4d0342_WYG_009-14b"/>
困頓南窻日衰頽畏隙風酒因寒得䇿茶與睡書功不<lb/>
比馮唐老渾如阮籍窮驚心還嗣嵗隨意過殘冬<lb/>
　　　雪中圍棊<lb/>
樓外千山雪年年只欠詩盃停常欲速棊負不容遲玉<lb/>
振光回合氷清氣𦕈彌咸言聊自惜世路易磷淄<lb/>
　　　夜坐<lb/>
冷夜灰堆坐尋詩細撥燈心懐為宛轉語句得慿凌嵗<lb/>
晩愁多飲冬來煖未氷俄聽荒犬吠村靜逺相仍<lb/>
<pb n="KR4d0342_WYG_009-15a"/>
　　　鄰家夜坐<lb/>
燈影摇初夜寒聲落近山酒隨人意淺詩寫我身閒莫<lb/>
忿流年速空搔短髪斑然而醒復醉盖謂往仍還<lb/>
　　　好仁齋夜雨與子似對牀<lb/>
湖上歸來晚空齋夜雨聲對牀驚昨夢隱几話平生燈<lb/>
淨書還讀香銷句忽成他年相望處吾亦用吾情<lb/>
　　　杰上人房午睡<lb/>
喧卑無睡處猶得到僧牀凉潤新蒲雨清熏老栢香不<lb/>
<pb n="KR4d0342_WYG_009-15b"/>
嫌茶作祟何待醉為鄉事事俱離眼其功接混茫<lb/>
　　　次公招飲余子壽同坐<lb/>
老覺過從少斯文恐不然參天兩玉樹忽墮一杯前意<lb/>
象心非石談鋒思湧泉氷霜凍梅蘂滿眼是新年<lb/>
　　　縱酒<lb/>
縱酒非能飲長言未是詩年華除夜逼心事故人為君<lb/>
欲醉須醉我還歸便歸南豅到南澗官栁野梅知<lb/>
　　　示病<lb/>
<pb n="KR4d0342_WYG_009-16a"/>
示病原非病愛閑方始閑水邊寜欠水山外更多山我<lb/>
豈要人拙人應嫌我頑臘窮春又立梅雪共斑斑<lb/>
　　　感風𤼵汗卧病數日推枕翛然叙事為十詩<lb/>
病起窻前坐哦詩一解顔人生祗恁麽世事未如閑朝<lb/>
路誰知舊田廬自徃還從今無别計風月老溪山<lb/>
病起香初炷蓬蓬噴玉煙絲頭方過眼穗脚忽成拳垢<lb/>
盡心無染塵銷意欲僊吾生太癡絶臭味乃如然<lb/>
病起思新茗催煎蠏眼湯分來香細膩啜處味偏長日<lb/>
<pb n="KR4d0342_WYG_009-16b"/>
永門庭靜風輕院宇涼更尋雙井試甌面乳如霜<lb/>
病起支頤久形神稍稍安豈堪誇壯健只怕已衰殘希<lb/>
聖心無倦求官意漸闌不為君子棄何恨對瓢簞<lb/>
病起水邊行風回柳弄晴岸虛㣲坼土澗淺細無聲寂<lb/>
寂心逾靜飄飄神轉清衣襟帶波影掻首又詩成<lb/>
病起呼童語門前客不來無人理花草為我掃莓苔只<lb/>
欲尋書帙何心泥酒杯樹隂横澗水鷗下莫相猜<lb/>
病起尋藜杖閑情孰可論騰身上危徑着眼已髙軒城<lb/>
<pb n="KR4d0342_WYG_009-17a"/>
堞看州宅沙汀識逺村幸無衰老相逸興且丘園<lb/>
病起加餐飯隨宜且菜蔬何須尊有酒豈歎食無魚絶<lb/>
不關人事多慙得自如從他志温飽我愧腹空虛<lb/>
病起看兒戲階庭閙不休覔錢何所用得果更無求轉<lb/>
覺童心好翻令老態羞年光正如電愁入鬢邊秋<lb/>
病起何思慮空齋讀易時沉潛三畫象研究六爻詞孔<lb/>
繫誠難識揚𤣥恐易知乾乾且修業學處在觀頤<lb/>
　　　中嵗<lb/>
<pb n="KR4d0342_WYG_009-17b"/>
中嵗百事懶頗覺山林深體適解巾屨情安弄書琴流<lb/>
年度寒暑盡日看晴隂窮達茍不委何以全素襟<lb/>
　　　白髭一莖欣然為賦<lb/>
髮已經年白今朝又到鬚形容真易改心事合全無曉<lb/>
室開青鏡晴窻據槁梧門前誰送酒不恨老東吳<lb/>
　　　燈火<lb/>
燈火水邊城閭閻月始明舊年行樂事新嵗合歡聲雪<lb/>
後猶含凍風前未喜晴崇朝雨如㵼溝澮又皆盈<lb/>
<pb n="KR4d0342_WYG_009-18a"/>
　　　寒燈<lb/>
撥剔寒燈燄消停煖酒杯醉從愁畔過夢自覺中迴幽<lb/>
興故為熟衰顔底用催小園荒草外山意數枝梅<lb/>
　　　短吟<lb/>
髙看復下看長吟時短吟人寜常適意世或盡知音靈<lb/>
運穿髙屐淵明理素琴海隅風𣺌𣺌山窟雪森森<lb/>
　　　即事<lb/>
蒲葉亂隂雨藤花開煖風澗流欹岸逺山逼小亭空躍<lb/>
<pb n="KR4d0342_WYG_009-18b"/>
黽疎叢外啼鶯宻樹中望隨橋上下行過屋西東<lb/>
　　　春情<lb/>
結綺尋芳去春光處處多鶯花遲日麗燕麥惠風和翠<lb/>
滴烟林石紅摇晴浪波餘情約重醉歸路聽行歌<lb/>
　　　偶懐<lb/>
已過中秋月木犀猶少開固嘗同客飲終是欠朋來烈<lb/>
士志何在幽人喚不回淒風亂紅葉零雨濕荒苔<lb/>
　　　偶成<lb/>
<pb n="KR4d0342_WYG_009-19a"/>
酒亦逢人飲詩須任我吟短長徒有興醒醉蓋無心爛<lb/>
漫歡中趣幽㣲得處尋佳時思共賞良夜忍孤斟<lb/>
惜氣思仙伎因心理佛書心安何所覺氣積本乗虛造<lb/>
化融成後神明主宰初縱疑摩詰贅未信洞賔疎<lb/>
出處升沉地中年付短歌世情時轉變人事日銷磨盪<lb/>
冦聲雖在平戎意尚多山空流水急啼鳥下烟蘿<lb/>
　　　偶興<hi>按此詩四首其一見七律其二見五言古</hi>
老喜交親熟貧嫌故舊真山林無長物天地有垂綸胡<lb/>
<pb n="KR4d0342_WYG_009-19b"/>
蝶身中葉銅駞世上塵江南要梅雨耕稼一畨新<lb/>
　　　轉覺<lb/>
轉覺親知少旁觀事緒多百年從汩没一句待吟哦小<lb/>
雨催新桂連隂養晚禾山深秋澗水清溜亦盤渦<lb/>
　　　隱遯禪參<lb/>
索隱安肥遯安禪豈飽參有縁皆可到無悶悉能甘野<lb/>
飯耕而美村酤醉以酣因思前後際不與話三三<lb/>
　　　三月下旬藥局書滿<lb/>
<pb n="KR4d0342_WYG_009-20a"/>
賣藥居吳市人猶識姓名自驚無遯志誰信有浮榮野<lb/>
逈林須宻泉深水更清春帆送歸棹天地一身輕<lb/>
　　　初五日聞遣戍<lb/>
摇落秋風急蕭條易水寒悲歌誰激烈宵雅自平寛本<lb/>
道尊中國何庸伐可汗山居聞備塞莫厭腐儒餐<lb/>
　　　游宦<lb/>
遊宦家何似兒啼婢僕寒敝衣無服飾薄飯少杯盤原<lb/>
憲貧非病龐公遺以安江山冬自好梅已𤼵林端<lb/>
<pb n="KR4d0342_WYG_009-20b"/>
　　　歛膝<lb/>
歛膝貪窻日抽身避隙風深藏破屋底困處小樓中舊<lb/>
雪積猶在新霜凍未空壺漿無剰緑爐炭尚㣲紅<lb/>
　　　書懐<lb/>
古來憎命達今亦歎才難我自厭時暑人誰耐嵗寒升<lb/>
沉空早計中外試徐看莫為多窮困而懐常晏安<lb/>
　　　有懐<lb/>
晏齋風雨夜門掩是深山絶俗詩編淨懐人書尺閑兒<lb/>
<pb n="KR4d0342_WYG_009-21a"/>
孫今滿眼鷄犬久怡顔萬籟定俱寂髙標不可攀<lb/>
獨行風雨夜家事復身謀推枕茅簷起停驂麥隴收親<lb/>
情離聚矣故舊徃還不撫著時文笑榮塗遍九州<lb/>
山臺風雨夜一㸃是青燈獨把麟經究誰知驥志慿隔<lb/>
溪常過客近寺不聞僧梅夏清清裏翻愁易鬱蒸<lb/>
山庵風雨夜莫惜細論文友直惟家學僧清豈世氛隨<lb/>
宜粥飯好奚止搢紳云磬歇香燈上詞場自䇿勳<lb/>
山居風雨夜吾亦老侵尋掻屑蕭蕭髮收平耿耿心更<lb/>
<pb n="KR4d0342_WYG_009-21b"/>
初殊不寐人靜尚孤斟盡屏閑書帙猶餘一破琴<lb/>
泠齋風雨夜兄弟笑言温燈火萊衣戲文書馬帳尊更<lb/>
聲傳杳杳簷溜落紛紛茶果團欒坐都無官舍喧<lb/>
　　　宋監倉挽詞<hi>吕居仁作其祖志先人作其父志有三子兩人通詩春秋</hi>
祖禰碑銘在階庭經術長宦塗欽撫字祠館歎行藏北<lb/>
客多先契中原隔故鄉交遊真破夢哀挽不成章<lb/>
　　　太尉武泰節度夀昌侯挽詞<lb/>
漢數當時盛唐知餘慶家至今猶相衮從昔建髙牙隂<lb/>
<pb n="KR4d0342_WYG_009-22a"/>
鄧何勞擬崔盧亦漫誇南來方再世閥閲本京華<lb/>
乾道風雲際公持繡斧初既為澄獄户常憶使穹廬主<lb/>
聖元無隱官邪可痛鋤閩山江浙水屈指事堪書<lb/>
晩節齋壇拜勳名已四朝開邊屢銅虎告弟僅金貂壯<lb/>
志自難已英魂孰得招中原諸老盡江海聽吹簫<lb/>
　　　江西趙漕送丞相行狀索挽詩<lb/>
歎息經邦志恢洪發大魁兩宫傳眷賞諸老競招徠雨<lb/>
露銓衡際風雲史館開宗英圖一相盛事却生哀<lb/>
<pb n="KR4d0342_WYG_009-22b"/>
全蜀欽隆委閩山兩帥華中權收節制入告罄忠嘉宣<lb/>
輦猶持柄垂簾竟報麻奮身扶日手國爾信忘家<lb/>
任道崇儒素虛謙不近名門庭規以睦塗路畏夫清世<lb/>
固推源委人今孰統盟皇明酬䘏典四表亦歡聲<lb/>
　　　李信州挽詩<lb/>
一自南臺酒公今成古人方期千載事豈料百年身從<lb/>
俗心良苦安時志欲伸稽山歸旐颭我淚亦沾巾<lb/>
家世既如此為邦可謂賢亷名前後少儉德始終全時<lb/>
<pb n="KR4d0342_WYG_009-23a"/>
喜政平矣吏嫌民晏然下車雖未久遺愛玉溪邊<lb/>
　　　吳雷州挽詩<lb/>
睦信推潛德饒封代有成海康開郡紱淮甸入廷評進<lb/>
劄誠良遇蠲輸惜重征誠齋廉茂薦尤足動簪纓<lb/>
氷壺時泛玉水宿更雲莊捐館嗟何憾移庵得所藏開<lb/>
田期族衆濬港見流長普濟名陂意南中保衛方<lb/>
　　　耿和州挽詩<lb/>
歎息餘光舊吾翁識此公後來持帥閫勇退有髙風示<lb/>
<pb n="KR4d0342_WYG_009-23b"/>
疾帶湖上真祠崇道中傷心華山路松栢窆幽宫<lb/>
右學騰髙第掄才閤䇿尊一心依日月無力正乾坤挿<lb/>
帶環宫陛蕃宣復塞垣遺芳餘慶在猶記笑言温<lb/>
　　　何信州挽詩<lb/>
憶昔絃歌盛臨歸送以詩恰如前日事又作百年悲蒼<lb/>
嶺新阡逺靈溪舊治思悼亡猶未殯丹旐忍參差<hi>内子猶未</hi>
<hi>卒哭</hi>
家族開王社婣親滿帝京紫樞推玉友青瑣本氷清勳<lb/>
<pb n="KR4d0342_WYG_009-24a"/>
業持荷近才名折桂榮從兹纔得路胡獨止專城<lb/>
　　　趙吏部挽詩<hi>餘干丞相子李敬子作行狀</hi>
克保家聲大脩明國論難退閑聊激懦辭召豈圖安入<lb/>
館纔郎省髙科合世官同門名士筆留狀後人看<lb/>
　　　潘太博端叔挽詩<lb/>
歎息詞場舊凄其三十年訓言猶在耳輩行敢隨肩師<lb/>
友真凋落交親僅接聨何因置芻束東望只澘然<lb/>
　　　竹院晁學士挽詩<lb/>
<pb n="KR4d0342_WYG_009-24b"/>
主客文風在家仍竹院名有孫宜世禄廼父今公卿事<lb/>
至不如意人應為失聲傷哉蒿里去書劔竟何成<lb/>
歎息通家舊姻連豈異鄉江南流寓久濟北老成亡健<lb/>
筆餘牋翰髙歌付酒觴鵝湖玉溪路無復見徜徉<lb/>
　　　挽呉九伯豐縣丞詩<lb/>
徃者靈溪路君嘗過我廬相期千載事竟欠一行書論<lb/>
定終何有生平合自如九原不可作宰木夜臺虛<lb/>
養志年方盛持身德已明一官雖未達百嵗豈銷聲師<lb/>
<pb n="KR4d0342_WYG_009-25a"/>
友嗟零落賔親自送迎翩翩丹旐逺老泪亦須傾<lb/>
　　　挽江浦縣丞鄭公詩<lb/>
寂寞同州守衣冠葬玉山國家遭禍變臣子不生還異<lb/>
域城應在中原路尚艱有孫纔九品本擬上朝班<lb/>
䘏典勸天下諸公譽更多傷心立門戸遺恨滿山阿猶<lb/>
記交情舊時將詩句哦浮生如意少薤露忍成歌<lb/>
　　　魏知府挽詩<hi>邦建侍郎之子</hi>
先正聲猷在諸賢競挽推蚤年知振厲中道惜裴回論<lb/>
<pb n="KR4d0342_WYG_009-25b"/>
建何老識文詞豈小才近來耆舊盡徒與士生哀<lb/>
歴歴親言話長懐逸老堂典刑杯酒外氣象簡編旁有<lb/>
子真源委何人更𤼵揚宣風覺庵地霜露鬱乎蒼<lb/>
　　　都漕陳侍郎挽詩<hi>思誠</hi>
赫赫相門舊龜峯照玉溪豈云名宦達殆欲古人齊文<lb/>
物禁林上光華使節西黄金横帶處新築乃幽棲<lb/>
尊酒游行地凄凉僅隔年傳聞當勿藥却報卜新阡哀<lb/>
挽嗟無及忠言孰為宣彼何兵弗戢去國記翻然<lb/>
<pb n="KR4d0342_WYG_009-26a"/>
　　　吳德夫侍郎挽詩<lb/>
葵軒鑪韛大成鑄幾英才絶歎長沙久常欽蜀道回豸<lb/>
冠千仗聳鳬舄九關開持漕西江日深慙過我來<lb/>
不為盆盎淺直欲挽狂瀾下士謙何假崇師歉未安只<lb/>
今那復有從昔信為難見説清閑甚無錢可蓋棺<lb/>
　　　徐文子侍郎挽詩<lb/>
分教隨為大公能過我廬縉雲嘗和句湓浦近收書天<lb/>
府人間仰甘泉帝所除無髙情復見官路竟何如<lb/>
<pb n="KR4d0342_WYG_009-26b"/>
承華推舊學鴻翼本髙飛次對恩空在還官事已違雙<lb/>
元今孰並髙士古猶稀應有交朋老泉溪泪濕衣<lb/>
　　　挽胡團王先生詩<lb/>
在昔從諸老于今失此翁貌莊知德性身退仰髙風制<lb/>
宅規何逺藏書意轉隆雖非官可貴自與道無窮<lb/>
著述欽成説叮嚀憶緒言不期捐几杖無復賁邱園行<lb/>
旐村前路豐碑屋外原形容慙識淺相挽只聲吞<lb/>
　　　舒彦升監簿挽詩<lb/>
<pb n="KR4d0342_WYG_009-27a"/>
不作驕浮態還同謹厚為决科將顯大脱選復逶遲漕<lb/>
幕雖論薦朝班僅取知相看豸冠聳忽聽薤歌悲<lb/>
起家榮宦路紀墓重鄉閭忍見交親語應求耆彦書成<lb/>
名常自美遺範久何如東阜田園在西山縣郭虛<lb/>
　　　陳宣撫待制挽詩<lb/>
百尺樓髙卧宜乎造物遊衞青開幕府李廣不封侯世<lb/>
界乾坤在邦家嵗月流遥知水心老歴歴志諸幽<lb/>
到眼交朋少前頭師友多膠庠一騰達臺閣合婆娑混<lb/>
<pb n="KR4d0342_WYG_009-27b"/>
迹談諧爾成名字畫何隆興乾道舊零落幾山阿<lb/>
　　　李正之丈提刑挽詞<lb/>
猶記登龍日分明捉月仙精神超物表才術本天然符<lb/>
節多遺愛璽書行九遷豈期歸蜀道乃爾閟重泉<lb/>
耆舊今零落風流近所無歌詩到元白字畫逼歐虞為<lb/>
約言猶在收書德不孤階庭知有子慶澤自相符<hi>公作墳約</hi>
<hi>先公跋之公在蜀收書將為義學</hi>
　　　余寺丞挽詩<lb/>
<pb n="KR4d0342_WYG_009-28a"/>
仁宅居郊秀儒科載世清致君纔列寺教子亦專城寵<lb/>
數垂車佚恩封進秩榮逢辰俱動色厚夜失吞聲<lb/>
恪素安時論謙洪陟宦塗飛鳬應縹緲峩豸乃踟蹰玉<lb/>
水流深𣲖靈山擁壯圖豐碑看隴首大隧錫龜趺<lb/>
　　　俞麻溪挽詩<lb/>
哀挽麻溪上人皆説此翁平生多義事終古盛儒風湍<lb/>
石推名族清湖想舊功瑞雲松桂滿寒露濕碑豐<lb/>
　　　黄都幹挽詩<lb/>
<pb n="KR4d0342_WYG_009-28b"/>
歎息凋零舊江城北客稀宦塗誰衮衮里社獨依依曽<lb/>
決文闈勝纔從將幕歸清霜吹夾路老涕亦須揮<lb/>
　　　東陽郭德誼挽詞<hi>吕祖儉志朱熹銘徐元德述狀</hi>
赫奕汾陽後才華冠里中一官難未偶五福合無窮賔<lb/>
接師儒意興揚禮義風不亡知有子嘉譽發諸公<lb/>
閭里應哀挽佳城閟九泉素車行靡靡丹旐去翩翩腸<lb/>
斷西沉日淚流東逝川空餘書劔在石洞貯風煙<lb/>
　　　哭趙子夷縣丞二首<lb/>
<pb n="KR4d0342_WYG_009-29a"/>
海内宗盟盛振振乃好修傷心終契濶回首近從遊才<lb/>
學年方壯聲猷志未休人琴遽如許歌罷玉溪流<lb/>
病阻躬臨穴慇懃寄此哀嚴霜著松栢寒日轉蒿萊千<lb/>
雨應俱集一詩慙匪才致芻徐趙在<hi>彦章昌甫</hi>亦足慰泉臺<lb/>
　　　宋和仲挽詩<lb/>
舊話無人説南遊事益暌田園落吳楚鄉社失青齊道<lb/>
院松風在佳城薤露悽衣冠典刑地遺恨滿霅溪<lb/>
　　　宋柳州挽詩<lb/>
<pb n="KR4d0342_WYG_009-29b"/>
清德鄉閭冠嘗思宋柳州故家猶有後季子更無求世<lb/>
業終能守生涯僅足收傷心徃來地翩旐土岡頭<lb/>
　　　余四一隱君挽詩<hi>伯□之父伯臯云已求文叙於葉正則侍郎</hi>
委蜕竟觀化忘機豈馮生閑亭非故步佳叙是修名有<lb/>
子庶緜逺無官底重輕遥憐小水寺松路鬱深清<lb/>
　　　哭方伯謨<hi>士繇</hi>
平昔意翛然閑吟肯自賢貧應聞苦節學亦得心傳路<lb/>
滑籍溪上草深雲谷前何時奠鷄酒為滴到重泉<lb/>
<pb n="KR4d0342_WYG_009-30a"/>
　　　哭潘恭叔宣幹<lb/>
憐我山之澗髙軒昔再過人生倐長徃天意竟如何德<lb/>
學知能紹儒言信不磨春風青宿草宰上想坡陀<lb/>
　　　哭吕三<lb/>
東南駐驆地近嵗少狂言誰謂長江上又招遷客魂歸<lb/>
由徐穉舍葬附阮孚墦寒日松風起妻兒獨泪㾗<hi>喪從洪井</hi>
<hi>歸墳在明招山阮孚墓側</hi>
　　　哭斯逺<lb/>
<pb n="KR4d0342_WYG_009-30b"/>
彤庭將賜第疾病已纒之藥裹自無及朝衣誰為披識<lb/>
髙空宛轉意廣竟參差只有章泉叟與渠收舊詩<lb/>
　　　南豐宋郎中夫人曽氏挽詩<lb/>
奕奕南豐氏新碑見母儀相夫郎省日從子法曹時懿<lb/>
美人皆仰隆恩世所推流芳當益大雙鳳印纍纍<lb/>
　　　俞夫人楊氏挽詩<lb/>
徃嵗登門日庭闈見淑稱從夫期鼎貴有子定登瀛鸞<lb/>
誥恩榮在魚軒夢幻驚誰歌蒿里挽寒雨和松聲<lb/>
<pb n="KR4d0342_WYG_009-31a"/>
　　　江尉挽詩<lb/>
有子承家美能書已薦賢葛塘成别墅嚴瀨亦同川意<lb/>
本功名逺身猶爵命遷臨終言不亂雲繞寳華天<lb/>
　　　陳太平挽詩<lb/>
相業冰溪望明公實妙年方看回舊觀乃復閟新阡才<lb/>
學時爭美聲華士更傳發揚文正諡尤動九重天<lb/>
歌酒追隨地名園記昔游升沉嗟潦倒哀挽為悲愁自<lb/>
出推王社友于纔郡侯聨翩期禁近何意遽浮休<lb/>
<pb n="KR4d0342_WYG_009-31b"/>
　　　徳源訪乳泉問吕紫薇墓<lb/>
我記乳泉路古橋歸徳源寺何知雅俗僧僅可寒溫砌<lb/>
斷蘚痕澁崖枯塵迹昬紫薇青嶂合秋樹葉初翻<lb/>
　　　監倉趙十忠訓挽詩<lb/>
先契俄三世新交僅七年於中雖斷落方始要周旋志<lb/>
勇科名換身勞疾病纏壽藏留石窆耆彦定銘鐫<lb/>
經史閒常説詩文喜或編見賢知尚友憂國問籌邊宗<lb/>
室多名世莊家喜有年崇公元盛大郡從已騰騫<lb/>
<pb n="KR4d0342_WYG_009-32a"/>
　　五言長律<lb/>
　　　尋詩按酒<lb/>
抜卒尋詩將同朋按酒兵巢由空自洗沮溺向誰耕城<lb/>
市時來往鄉村日送迎任之多論秀分矣只編甿上郭<lb/>
如拳大南溪指掌平醉隨吟力去歸𨼆紫雲生<lb/>
　　　贈趙倅<lb/>
老去懐𤣥英冠塵已滿纓宦遊雖降志棲遯實留情幸<lb/>
以此身在何由得眼明相家逢别駕仕路合專城敢謂<lb/>
<pb n="KR4d0342_WYG_009-32b"/>
融尊滿而同孔蓋傾不嫌林竹逈却愛石泉清舉扇風<lb/>
襟豁停杯月面輕銀潢㵼天𣲖詩就玉繩横<lb/>
　　　送鄭盱眙<lb/>
羊陸規模逺龔黄政事多剖符欣委寄視篆欲如何秋<lb/>
入江湖道寒生淮泗波提封新保障對境舊山河吏蠧<lb/>
應銓擇民窮藉撫摩蕃宣歸爼豆盟好戢干戈才大知<lb/>
誰識詩成想自哦風雲嘗負劒雨露憶鳴珂緩帶從簪<lb/>
履凝香接綺羅雅懷今鄭谷壯畧古亷頗<hi>按此下疑有闕文</hi>
<pb n="KR4d0342_WYG_009-33a"/>
　　　張禮書帥隆興<lb/>
國是古難定公胡亦帥藩勞懷雖禁路雅志已邱園在<lb/>
昔從諸老于今盛一門便藩方異渥勇退復明恩家學<lb/>
資經緯儒科得本原等閒為出處何必較騰騫致主丹<lb/>
心在憂時素髪繁紛紜誠蟣虱變化任鵬鵾華閣猶前<lb/>
席洪都漫左轓建牙儀甚偉分屏望還尊持槖嘉謀略<lb/>
横經妙討論皂嚢懐直節青瑣務忠言紬史知無隱明<lb/>
刑信不寃治纔和上下力可正乾坤收斂當侯閫迢遥<lb/>
<pb n="KR4d0342_WYG_009-33b"/>
逺帝閽九遷由簡抜三入匪趨奔落落終難合悠悠實<lb/>
易昏歸應思賀監到日記陳蕃自歎驅馳困誰能顧盻<lb/>
溫春風動行李只有夢隨軒<lb/>
</p>
<p>
</p>
  </div>
</body>
</text>
</TEI>
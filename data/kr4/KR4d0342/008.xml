<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻八</head>
    <p>
<pb n="KR4d0342_WYG_008-1a"/>
欽定四庫全書<lb/>
　澗泉集巻八　　　　　　　宋　韓㴲　撰<lb/>
　　五言律詩<lb/>
　　　仲至看杜詩分古語妙語老語甚精微<lb/>
刺骨分三語刳心就一編古來雖簡短妙處實綿延飛<lb/>
動徐陳外淋漓劉栁邊泉溪有底急老乃更精研<lb/>
　　　和張祐孤山寺詩<lb/>
嵐光湧翠岑寺影照波心風月明春曉雲霞起夕隂兩<lb/>
<pb n="KR4d0342_WYG_008-1b"/>
山幽草合中道緑楊深誰與尋詩句空懐處士林<lb/>
　　　緑筠軒觀坡翁詩刻<lb/>
野寺餘詩石誰移榜縣齋閒來得尋句小立為興懐人<lb/>
俗真難療言髙不可埋忩前有踈竹大嚼對吾儕<lb/>
　　　讀魏仲先處士詩有感偶成二首<lb/>
顧影自婆娑食貧如我何不嫌知已少常畏識人多過<lb/>
澗耿獨立看山行自歌衡茅濕餘雪風葉亂煙波<lb/>
澗泉韓仲止生計聊復爾無錢向誰嗟有酒徒自喜盡<lb/>
<pb n="KR4d0342_WYG_008-2a"/>
日覽形容流年驚髮齒夜夜猶早眠寒來更慵起<lb/>
　　　晁家觀葉少蘊朱希真詩帖尹家諸賢書尺<lb/>
摩挱石林帖太息巖壑詩竹院茶話久方齋酒行遲南<lb/>
遊耆舊盡北客子孫知聚集麥秋日飄流槐夏時<lb/>
　　　昌甫以平生詩藁俾趙家浄錄因見題後<lb/>
藁不隨時廢詩須以藁傳老身猶在澗舊話只章泉籜<lb/>
笋看成竹藕荷將出蓮居然閒摸索久矣奉周旋<lb/>
　　　閒居圖<lb/>
<pb n="KR4d0342_WYG_008-2b"/>
閒居本在我山林皆畫圖百世有新舊一朝非巻舒薰<lb/>
風入窻牖晚雨過庭除小醉同杯者幽偏得自如<lb/>
　　　䕫一翁靈溪古松<lb/>
邂逅靈溪水東風二月辰其誰留象駕為我出龍鱗等<lb/>
是人間幻聊分物外真知心莫彈指笑殺箇中人<lb/>
　　　金焦二山雪望圖<lb/>
京口酒可飲江山開畫圖幻成清落索要識雪糢糊不<lb/>
用袁安臥只消漁父居幾囘煙浪逺落木墮寒蘆<lb/>
<pb n="KR4d0342_WYG_008-3a"/>
　　　題江南<lb/>
邂逅江南景蕭蕭小桂叢不知春已過常得晚能同冉<lb/>
冉塵寰偪勞勞色界空飛潛與幽顯同是一樊籠<lb/>
　　　次韻胡教授送行詩<lb/>
小作髙溪泛灘光又滿眸新春纔兩日殘嵗忽扁舟契<lb/>
濶思良覿吟哦合共遊掀蓬聞送句一片雨初收<lb/>
　　　上饒送畨江酒次韻謝之<lb/>
薦福湖邊酒能來為一中傃庵知祖道鄱郡見家風治<lb/>
<pb n="KR4d0342_WYG_008-3b"/>
縣聊綏撫詩壇更長雄名章敢醻唱雨後夕陽紅<lb/>
　　　送黄寺丞商伯浙倉罷歸南康<lb/>
邂逅登臨勝從容杯酒閒脱身方甫里滿眼已廬山此<lb/>
道天能㑹端人世所慳丹心空磊磊緑鬢只斑斑<lb/>
問學無窮事功名有定期古今誠可見治否老尤知袖<lb/>
手尋幽𨼆存心付嶮巇一時還别去何日更追隨<lb/>
　　　八月四日仁甫行<lb/>
投老不堪别莫云師友情當時建陽聚何日上饒行舊<lb/>
<pb n="KR4d0342_WYG_008-4a"/>
事消除盡新愁積漸生酒杯無浪與醉醒是秋聲<lb/>
　　　施教授考校他州<lb/>
陶冶于文舉才賢定靡遺三年欽掌教一旦慶衡持過<lb/>
慮同官雜焉知監試誰無為我先達不念士人時<lb/>
　　　鄭一浙運使<lb/>
好在春秋學宜乗筆力初邦畿緣伯討王道付儒書超<lb/>
乗亦人爾焚舟其我歟兩年嘉尚意東上赴傳臚<lb/>
　　　黄靖州子孫江西漕試<lb/>
<pb n="KR4d0342_WYG_008-4b"/>
淬礪酬先志家傳合奏功子孫當決勝詞賦况同風南<lb/>
浦聫名處西江一戰中郷閭飛榜到丹桂滿芳叢<lb/>
　　　送趙五哥秋試<lb/>
才俊毋輕敵精神急護持寓郷能取友官路必修為胄<lb/>
監秋髙日禮闈春盛時龍蛇飛健步好好對丹墀<lb/>
　　　送葉卿湖南轉運判官<lb/>
野路荷花發薰風使者車老懐諳萬事雅俗問三閭嶽<lb/>
麓只如此湘江應可居時平閒護漕厯覽且舒徐<lb/>
<pb n="KR4d0342_WYG_008-5a"/>
自恨登門久飄零嵗月深近知無復舊後定不如今聲<lb/>
迹嗟貧病形容入醉吟經行纔頃刻何日奉書琴<lb/>
　　　送顧丞㳂檄徽饒<lb/>
栁暗煙霏緑花殘雨潤紅夢思今夜逺别恨一枝同杖<lb/>
舄經行處江山興寄中紛紛鶯蝶閙得意正東風<lb/>
　　　送顧丞赴張軍師辟書<lb/>
細雨春帆外江波漫漫流人情雖忍别風景可言愁時<lb/>
命豈大繆功名寧罷休倚天長劍在談笑即公侯<lb/>
<pb n="KR4d0342_WYG_008-5b"/>
　　　送俞司户<lb/>
喜見魁郷士薰風唱第歸豈惟榮里社亦足慶庭闈仕<lb/>
路當亨奮儒家要發揮一杯餞行色靈鷲想煙霏<lb/>
　　　送施仲益何文蔚余子任及蔣吳二友赴省<lb/>
㑹適章丘役寒梅滿路生逢花百餘韻顧我不勝情相<lb/>
送尋言句相期豈利營南宮三數子能賦復經明<lb/>
　　　送履常中州買漁艇歸半溪二三友放溜來迎<lb/>
送客中州外乗流只自看日斜孤棹晚月上一溪寒離<lb/>
<pb n="KR4d0342_WYG_008-6a"/>
合原非易行蔵似不難歸來理幽伴莫負酒盃寛<lb/>
　　　送榘恭囘貴池<lb/>
乃祖朱轓地銅章又若翁江山應似舊郡邑本來同浙<lb/>
右還圍棘湖邊又艤篷思常游宦處為子送秋風<lb/>
　　　十五日玉山道中見文蔚買酒送之<lb/>
雪嶺吹寒霧行田過逺村班荆得佳士促席置清尊官<lb/>
業從兹始離懐不用論洋洋晁董對指日上金門<lb/>
　　　錢塘送元立<lb/>
<pb n="KR4d0342_WYG_008-6b"/>
鳳闕追隨外龍山判别中怒濤翻夕照逺樹起秋風我<lb/>
亦情何限君應興與同舉杯淩浩渺挂席看空濛<lb/>
　　　别徳久丈<lb/>
四海轉庵老清詩晚更傳幾囘看㸃筆頃刻誦成篇顧<lb/>
我直瞠若别公還惘然放懐琴酒地不覺已三年<lb/>
　　　别陳平甫<lb/>
清暑蓮堂上何心詠别詩敢云歸計早常恨結交遲林<lb/>
舘主人勝江山客子宜相看在霄漢折取桂髙枝<lb/>
<pb n="KR4d0342_WYG_008-7a"/>
　　　别鄭盱眙<lb/>
谷口從遊久流光恰六年湖山常盡日樽酒或談天世<lb/>
豈無他士公應自昔賢有閒應念我歸去白雲邊<lb/>
　　　别希之<lb/>
雪裏江亭醉何時復賦詩豈無閒地飲那有主人竒忍<lb/>
别君言論徒勞我夢思尺書頻寄取莫負此襟期<lb/>
　　　子功過别<lb/>
細酌林亭久風煙起近鐘蒼蒼雖暮色淅淅是秋容老<lb/>
<pb n="KR4d0342_WYG_008-7b"/>
眼渾相對幽懐不易逢人生幾兩屐小榼尚能供<lb/>
　　　客樓南牕晴日中與坐客論别<lb/>
樓舘南牕暖追隨欲别時青衫空自老白髪未相知研<lb/>
墨因成事爐煙静入詩家山有泉澗休問我歸遲<lb/>
　　　寄章泉<lb/>
苔竹軒前笋薫風已布隂清詩誰可和白酒自成斟顧<lb/>
我塵埃迹思君泉石心一貧驅就禄不覺二毛侵<lb/>
　　　寄斯逺<lb/>
<pb n="KR4d0342_WYG_008-8a"/>
不識後田路林廬近石阿卜居誰晤語屏跡自婆娑木<lb/>
落靈山出風凉玉水波明年當共醉盡日為長哦<lb/>
　　　寄周景瑜<lb/>
春山風物美秋半復如何巖桂香仍發芙蓉花更多績<lb/>
文應委曲獵徳且婆娑間僻離羣久新凉入短歌<lb/>
　　　寄章丘<lb/>
揚雄一區宅今乃在章丘老樹葉叢茂小溪灘亂流雞<lb/>
豚為嵗計穀米望秋收曉暮襟懐裏攜琴得句不<lb/>
<pb n="KR4d0342_WYG_008-8b"/>
　　　寄楊伯升<lb/>
趂虛雞犬雜清有草𤣥家支逕開山觜長橋過水涯嵗<lb/>
寒梅弄蘂春到栁舒芽城裏歸時晚年華與物華<lb/>
　　　寄亨中<lb/>
冬至後踰月風霜欠雪霏團源新市井髙𨼆舊書幃薪<lb/>
水誰為給山園自不歸嵗前春事動佚老是忘機<lb/>
　　　鞏仲至和張少卿韻約同寄一首<lb/>
歎息南湖老詩禪只自深雨花歸宴坐風葉對孤斟城<lb/>
<pb n="KR4d0342_WYG_008-9a"/>
郭舟車㑹齋房翰墨林遥知定中起吟嘯也如瘖<lb/>
　　　次韻王教授同寄昌甫器逺無為臨漳<lb/>
長哦招𨼆句待月坐黄曛望望前村雨行行别渚雲敢<lb/>
期千里共常恨一橋分鬢影吹凉處樓髙孰與論<lb/>
月到章泉白㝠濛入杳茫四邊山影亂一路水聲長促<lb/>
織吟方動流螢起復蔵夢思飛羽翼已墮晏齋傍<lb/>
清時朝蹟後休道不知津城市誰多客山林自少人儘<lb/>
常開老眼應甚惜閒身愛月聞吳詠無嫌更薦紳<lb/>
<pb n="KR4d0342_WYG_008-9b"/>
濡須誰築塢玉兔正迷離兩嵗能為守五言應報詩息<lb/>
峯延月夜稔稻得秋時湖海驚零落無癡了事兒<lb/>
甌閩何處是絶嶺更危谿乗障消蠻虺望洋蒐水犀庾<lb/>
公情不淺朱老世思齊乗月胡牀坐角巾隨意低<lb/>
　　　昌甫囘自大明見過别後二詩寄之<lb/>
褏遺大明菓編因徐照題騷吟歸是正香味得非迷鄰<lb/>
邑十方轉到城還重攜新霜林路滑山逺羡髙棲<lb/>
早鬻翁歸去牕寒自撥灰算程明日到失記去年來雨<lb/>
<pb n="KR4d0342_WYG_008-10a"/>
葉頻仍墮雪梅相次開吾生亦華髮易怕惹塵埃<lb/>
　　　寄鄭一<lb/>
禪月臺髙冷溪虛城背山人烟知井絡鳥雀見灣澴竹<lb/>
裏繁霜後梅邊欲雪間讀書有幽子嵗晚更怡顔<lb/>
　　　寄履道<lb/>
宰上廬深逈將書定苦心夜聲寒栢慘晴色古苔侵徑<lb/>
側牛羊履山空鴈鶩臨明燈撥殘火幽夢理寒衾<lb/>
　　　寄尹一<lb/>
<pb n="KR4d0342_WYG_008-10b"/>
尋丈方齋地移居城市東燈牕唯刻苦編集入磨礲北<lb/>
客家能爾南遊事不同常思文獻大祖道古人風<lb/>
　　　寄王二萬頃<lb/>
一曲清江上君能静結廬年豐時釀黍身老更收書家<lb/>
世遺風在閭閻是事踈只宜沮溺地著我伴耕鋤<lb/>
　　　二十九日歸寄鄭一<lb/>
野外青嵓寺城邊禪月臺收功行藥後排悶坐輿來宿<lb/>
雨苖當熟新凉桂已開誰知老丘壑自不奈塵埃<lb/>
<pb n="KR4d0342_WYG_008-11a"/>
　　　浙運寄聲子任子恕<lb/>
淛水文塲好成才屬少年龍遊看過鎖漁浦發潮船才<lb/>
地當强仕朝廷正選賢㑹逢余與趙為報各揚鞭<lb/>
　　　寄敖器之<lb/>
絶代敖夫子春來定若何新豐逆旅市叩角飯牛歌漢<lb/>
相延東閣成周在泰和彚征調玉燭小用亦金坡<lb/>
　　　寄仁<hi>原本缺</hi>
分外僧家好如今更住山都無城市閙只有水雲閒打<lb/>
<pb n="KR4d0342_WYG_008-11b"/>
供隨緣後罷㕘開浄間紛紛底榮宦何事復相關<lb/>
　　　趙寺丞之子來代書寄<lb/>
只有心情在都無言語吟子官忻見面翁節苦為心霜<lb/>
雪嵗云暮風雷冬已深老身相望處徒益鬢華侵<lb/>
　　　柬周五哥<lb/>
我欲春山去呼兒取杖藜弄晴方見日吹雨又生泥悵<lb/>
望還歸舍懐思未隔溪㑹當舒此興花草步芳蹊<lb/>
　　　寄趙十監試<hi>案此詩二首其一見七律</hi>
<pb n="KR4d0342_WYG_008-12a"/>
先朝重詞賦人道小賢良善記推才博雕章騐識長宗<lb/>
英龍首盛名字鴈行香王舍城中試月華仙桂芳<lb/>
　　　贈趙十<lb/>
泉石何關爾多應潔我塵試揩雙泪眼徒惜一吟身選<lb/>
甚年年别須當物物親相遭雖澹泊秋得雨方新<lb/>
薄夢驚秋曉窮原喜夕隂只知閒迤邐不覺老侵尋鳥<lb/>
翼應知倦蟬聲亦和吟酒闌詩更逸巖寺記同臨<lb/>
　　　贈成季子任<lb/>
<pb n="KR4d0342_WYG_008-12b"/>
心跡能閒淡何勞數面親沙坑元似故坎石更常新陶<lb/>
寫非流俗尋思隔幾塵清溪舟楫句乃復在兹辰<lb/>
　　　贈懃老<lb/>
客路何曾好禪林一味清鐘聲囘短夢梵唄入幽情綺<lb/>
語多生債塵勞宿念輕詩邊懐抱嬾聊復為君傾<lb/>
　　　贈趙成父<lb/>
教得兒登第儒科一素風故家欣未艾吾黨不應窮拭<lb/>
目行都裏興懐寓里中如君老兄弟好去一尊同<lb/>
<pb n="KR4d0342_WYG_008-13a"/>
　　　贈子任<lb/>
每恨沙坑逺十年纔兩過閒人身則爾君子意如何古<lb/>
井無驚浪喬林不改柯留連因繾綣躑躅為婆娑<lb/>
　　　贈曾承務<lb/>
紹興人物志贑上盛諸曾積厚培應固流長續更興四<lb/>
明愁獨㪚二浙喜相承再緝文盟日吾儕豈面朋<lb/>
　　　初六日呈仲至兄聞告假欲還婺<lb/>
已是多疎隔更言當暫歸嵗新雲未觧風轉雪還飛曉<lb/>
<pb n="KR4d0342_WYG_008-13b"/>
岸蒼山古春江白浪肥過家無宿留急此醉芳菲<lb/>
　　　呈坐客<lb/>
酒在詩情外詩成酒量中氣清吟奥妙神受醉朦朧到<lb/>
手千鍾在囘身一笑空故家人有幾我輩興無窮<lb/>
　　　愛客<lb/>
婆餅焦何急飛鳴小竹間雨多溪漲水雲厚日蔵山景<lb/>
物固無恙人情終等閒老來惟愛客茶果或相關<hi>山中九年</hi>
<hi>矣見於詩者如此欣戚亦人之常也集而錄之可警可省</hi>
<pb n="KR4d0342_WYG_008-14a"/>
　　　王有道詩刋成謝林教授<lb/>
七巻靈溪集有誰能為傳既勞親校勘便得與雕鐫從<lb/>
昔詩雖在因兹名可全摩挲新叙引羡爾廣文賢<lb/>
　　　十月十九日頭昏痛忽教授過别<lb/>
臥病空山裏公來忽語離風行殘葉日霜浄早梅時湖<lb/>
上探龍井天邊入鳳池西疇富魚蟹能復寄清詩<lb/>
　　　次韻胡教授<lb/>
猶記到階除虛懐不自居從容姑借酒厭飫愜於書物<lb/>
<pb n="KR4d0342_WYG_008-14b"/>
物徒娛客人人足勝予年來數相過此道定誰如<lb/>
　　　用處晦韻送蘄州趙教授有懐寺簿王聖<lb/>
　　　俞丈<lb/>
得官居上第掌教喜青春斆學須相長仁賢必可親舉<lb/>
文元不易斯道本常親若理中州話應逢舊徳人<lb/>
　　　和孟五十六韻<lb/>
沙浄水争流輿籃呼渡幽酒行因繾綣詩到得夷猶盛<lb/>
日騰髙步飛雲裂醉眸江山無盡蔵楚尾又吳頭<lb/>
<pb n="KR4d0342_WYG_008-15a"/>
　　　和昌甫夢中見寄<lb/>
髙人山枕曉何必問鈞天自覺無他夢誰言有此篇交<lb/>
遊疑是熟時序亦非便寒食蘧蘧裏清江憶釣鯿<lb/>
　　　昌甫題徐仙民詩集因和韻兩篇<lb/>
斷自晚唐後人人盡做詩生前由我集名後得誰碑眇<lb/>
眇三靈見蕭蕭一葉知<hi>三靈靈芝靈淵靈舒一葉水心也</hi>塔山林覆土<lb/>
若奠替芳巵<lb/>
東南蟠海嶠天也斵閒民嵗月髙儕侶江湖競比倫楊<lb/>
<pb n="KR4d0342_WYG_008-15b"/>
劉萬代手溫李再生身雪跨水懸處遊魂不見人<lb/>
　　　和子仁<lb/>
古達多從𨼆巢由復卞隨既拚身似葉何藉命如絲世<lb/>
道無庸憾人生有不為深山窮谷裏莫負酒盈巵<lb/>
　　　周七有詩續至和韻<lb/>
浄坊成野約樂地可清論士以世何貴佛於人轉尊茫<lb/>
茫空逺志厯厯任驚魂連日巖花發佳哉月下門<lb/>
　　　和履道出㑹宗伯囘訪趙晏叟<lb/>
<pb n="KR4d0342_WYG_008-16a"/>
山行仍野次零落數家村積雨浮秧把隨風護笋根去<lb/>
來應自喜將送與誰論寢飯朝昏處翛然付五言<lb/>
江山迎世父芒種夏將深家道修遺事人生懷好音衰<lb/>
榮元自古雅俗况居今歸興尋幽隱柴門月色侵<lb/>
　　　昌甫有詩和韻<lb/>
寒食家家酒誰人不賦詩久隂忻霽日餘潤入花時此<lb/>
老非三畧今朝欲四維落紅供醉臥松底著殘棋<lb/>
　　　昌甫入城席上和韻<lb/>
<pb n="KR4d0342_WYG_008-16b"/>
因人雖暫賞分韻偶然成不道觥慵舉那知僕屢更老<lb/>
成關世道交舊豈時情簷雨林逾静橋風境過清<lb/>
　　　二十四日囘泊東阜和舊題醻唱十九年矣<lb/>
海棠枝上日依舊照窻明文㑹驚猶在重來詠轉清林<lb/>
廬記經始花逕已栽成良友仙山去空留百世名<lb/>
　　　初六日過尹家再和西軒韻贈子文<lb/>
制宅思前緒軒名到處幽不須論夢蝶只是合盟鷗北<lb/>
望劉琨嘯南遊庾信愁百年五字在吾豈為詩謀<lb/>
<pb n="KR4d0342_WYG_008-17a"/>
家學流風懿成才世自豪出羣能秀發何獨𩔖賢髦紬<lb/>
繹遺編富規模古訓髙青青秋桂子餘事等毫毛<lb/>
　　　鄭一病中見寄和韻答之<lb/>
愛酒阮宣杖倦行陶令輿閒投本無意垂老亦何居萬<lb/>
事付杯水一貧唯飯蔬秋懐苦相望幽寺挾殘書<lb/>
　　　元立復和伯臯送行詩次韻併答之<lb/>
倒載臨離日搜吟出餞時老身猶藉酒親意不徒詩山<lb/>
水東西去園池上下隨凝香兵衛㦸應復野人思<lb/>
<pb n="KR4d0342_WYG_008-17b"/>
半隠平生句年來果謂何軻雄墻已及李杜壘終摩籍<lb/>
籍須傳逺紛紛何足多斯文千古事自笑得如麽<lb/>
　　　次韻所東因有感答之<lb/>
籌邉須善策是古肯非今名士自江左丈人誰漢隂敝<lb/>
廬清晝永幽磴白雲深可在唱酬句豈多陶寫心<lb/>
　　　和卿贈别次韻答之<lb/>
兩岸春風暖山花水噴泉歸期雖較晚行樂肯輸先來<lb/>
燕知猶未賔鴻信欲遄故人詩送我吟思滿江天<lb/>
<pb n="KR4d0342_WYG_008-18a"/>
　　　次韻趙理丞<lb/>
相去如霄壤寒吟只短歌春前知嵗早臘裏見時和待<lb/>
把閒情賦空將老眼摩年年願强健江海有披蓑<lb/>
　　　次韻昌甫九峯留詩<lb/>
逺峙山常峻幽泉水自泠幾囘靈井曲如入九峯屏雅<lb/>
以平生舊空懐萬古靈詩成霜露濕原上草青青<lb/>
每恨居山淺扶輿過九峯幾年無恃怙常此痛音容風<lb/>
雨寒垂㸃雲煙晚復重市㕓多汩沒忽爾脱塵蹤<lb/>
<pb n="KR4d0342_WYG_008-18b"/>
每恨居山淺扶輿過九峯溪清通亂石路暗失長松鬚<lb/>
鬢時時換身心事事慵雨寒樵牧斷朝暮聴鳴鐘<lb/>
每恨居山淺扶輿過九峯塵銷草色淡嵐染木隂濃瓢<lb/>
飲真堪羡盤飱粗得供一庵飢渴外何事入心胷<lb/>
　　　次韻吳推官<lb/>
楚雨黄梅熟卑枝易積隂山園三逕少澗水一溝深蕭<lb/>
颯寒猶起低囘老亦侵尋詩為君和絶唱有遺音<lb/>
　　　次韻趙景伯南巖<lb/>
<pb n="KR4d0342_WYG_008-19a"/>
披藿南巖寺無僧林蕩虛崖懸徒可望泉滴又何居時<lb/>
世悠悠轉心情落落疎山行有吟嘯佳處莫躊躇<lb/>
　　　昌甫自衢送客入城得其詩次韻呈之<lb/>
霜風㪚焦暵霧日照寒凉影迹連山白聲華落木黄俗<lb/>
情難以澹幽事不關忙我覺年逾邁君吟詩益昌<lb/>
三見木樨開香傳好客來龎公𨼆能出杜老句欣陪市<lb/>
近心終逺交親語易諧柯山玉溪水人道謂何哉<lb/>
蓬户為君開荒園少舊栽猶存小籬落不比一軒苔前<lb/>
<pb n="KR4d0342_WYG_008-19b"/>
月訪彼矣今朝同此哉人間花草地終古嵗寒梅<lb/>
　　　次韻昌甫見寄<lb/>
相逢雖數數共話祇匆匆不覺中秋過還當九日中登<lb/>
臺嗟往事覔句憶髙風人物方彫謝吾儕孰與同<lb/>
　　　次韻昌甫見詒<lb/>
屏跡丘園矣秋來事亦忙開林朝斧鈍鑽紙夜燈煌一<lb/>
潦屋殊損屢空饑易忘俄而對時菊種種髮能長<lb/>
　　　次韻昌甫歸後所寄<lb/>
<pb n="KR4d0342_WYG_008-20a"/>
祇怪深居簡徒希逸駕攀風清玉田路雲白瑞峯山心<lb/>
事吟章外情文作帖間相望初若逺一出本非艱<lb/>
　　　二十日入章泉次韻昌甫所贈<lb/>
老夢困其獨微吟愜所同閒中徒著句髙處盡歸翁一<lb/>
代文章志諸方風俗通息交惟士賤尚友則師隆<lb/>
　　　次韻昌甫别後所寄<lb/>
居山更入山百事不相關只有猿狙外更無鷄犬間淵<lb/>
泉得㳂濯巖岫要躋攀最是髙人語時容見一斑<lb/>
<pb n="KR4d0342_WYG_008-20b"/>
　　　徐仁甫建陽一别忽已二十五六年見過惘然<lb/>
　　　次韻道院池上所作<lb/>
逃暑身何寄池荷竹院間交朋如玉潔名字飲冰閒吹<lb/>
雨餘毫髮鳴泉落珮環長年葑村路往日考亭山<lb/>
　　　次韻成季病中見寄<lb/>
閒意忽不愜秋聲隔市門千林空白晝一葉下黄昏歸<lb/>
馬正修睦捕蝗俄討論願豐穰慮歉相望數家村<lb/>
　　　次韻仲至<lb/>
<pb n="KR4d0342_WYG_008-21a"/>
能道意中事詩來看復嗟春風殊作惡春雪固能佳引<lb/>
玉下梅蕚輸金上柳芽睡翁山水縣隔竹定敲茶<lb/>
　　　次韻黄崇道<lb/>
長夏得閒趣無過里社中往來三逕日舒寫一襟風幸<lb/>
與陶潛醉從渠阮籍窮人家鶯燕裏猶記淡烟籠<lb/>
　　　馬莊甫經過畱五字次韻<lb/>
老却溪山眼荒寒不見人草深多爛舊梅淺易尖新嵗<lb/>
事誰嗟晚年齡自惜春相逢既相識聊借酒精神<lb/>
<pb n="KR4d0342_WYG_008-21b"/>
　　　盧教授約周縣丞來訪次周丞韻<lb/>
今古山隂道誰吟雪下船久將隨俗好便擬作春妍朝<lb/>
市無閒日山林有瀑泉薰風吹兩鬢蠶事欲三眠<lb/>
　　　次韻仲至<lb/>
臘向殘年去春從元日迴急搔雙鬢髮渾染幾塵埃詩<lb/>
話驚頻改杯停喜更催椒盤隨綵勝金栁帶瓊梅<lb/>
　　　次韻趙將<lb/>
箯輿來澗谷話久不知還自是無人到誰能有我閒緑<lb/>
<pb n="KR4d0342_WYG_008-22a"/>
隂晴樹外清馥野花間客去鷄鳴午呼兒又掩闗<lb/>
　　　次韻徳久<lb/>
澄浄清秋夜詩成兩眼明佳人千古意濁酒一杯情湖<lb/>
水魚龍舞天風鴻鴈鳴菊花九日近便合上峥嶸<lb/>
　　　次韻劉召虎<lb/>
論交貴知已相與可忘年久旱為霖日餘凉畏暑天浮<lb/>
沉非識治用舍不因賢只有青山好分明阿那邊<lb/>
　　　昌甫念某生朝寄詩來次韻謝之<lb/>
<pb n="KR4d0342_WYG_008-22b"/>
俾壽情何重醻吟報恐遲拜嘉誠自喜友誼尚誰為醑<lb/>
我遥相命思翁不獨詩晚生頭已秃敬長眼空窺<lb/>
　　　次韻昌甫<lb/>
相知新固樂人物易如林遊愛郭同許衰思范與吟放<lb/>
歌能共和㑹約待重斟還我晏齋隠何嘗枉尺尋<lb/>
相送思前日同吟憶此時情親五字句意妙一篇詩長<lb/>
夏看榴火薰風入鬢絲西湖渺何許終愧北山移<lb/>
古道定誰成莊周與浄名勞哉秦外趣甚矣潁陽清並<lb/>
<pb n="KR4d0342_WYG_008-23a"/>
舍披衣去行橋拄杖聲遥知園列樹新好看初榮<lb/>
别後忽逢雪嵗寒殊惘然自憐疎酒盞誰識寄詩編老<lb/>
矣思離闊遐哉漫屬聯金仙玉田路來往記今年<lb/>
章泉泉上屋茅補定牽蘿意象時間少心思古處多暑<lb/>
風今夏矣凉雨奈秋何顧我顛毛白門閒亦養疴<lb/>
老嘆交情少閒知友道難何堪武夷曲更近子陵灘絶<lb/>
口談龍肉從渠食馬肝敢云棲擇木隨世一枝安<lb/>
秋風過秋雨眇眇正愁予望斷嗟何寄吟成懶自書齒<lb/>
<pb n="KR4d0342_WYG_008-23b"/>
摇誠有數鬢秃恐無餘幾載章泉水山深只晏如<lb/>
　　　次韻景瑜<lb/>
盡道今年煖冬來十月中更無霜共雪時有雨隨風薄<lb/>
宦其如拙浮生乃奈窮衰顔負清鏡猶借酒能紅<lb/>
　　　同周次公步尋起雲舊基次韻<lb/>
起雲亭不見立盡水邊人滿眼髙情少驚心得句頻龜<lb/>
毛真兔角鳳翼漫龍鱗山澤行吟久淵明漉酒巾<lb/>
　　　次韻見詒<lb/>
<pb n="KR4d0342_WYG_008-24a"/>
倦作京華夢秋霖失旱乾故人相見後不覺話悲酸酒<lb/>
琖還更酌詩盟復肇端如翁真老大莫數鄭都官<lb/>
　　　次韻蓋友<lb/>
林外山平逺衰顔落筆難風聲催日晚雲物轉霜寒京<lb/>
邑九衢盛江湖千里寛交遊盡詩社名譽得蘇端<lb/>
　　　次韻潘文<lb/>
小試登山屐因閒見野僧談禪還静憩望逺得虛憑分<lb/>
韻吟心適歸來醉夢騰酒醒深夜起推枕只寒燈<lb/>
<pb n="KR4d0342_WYG_008-24b"/>
　　　次韻伯臯<lb/>
易别難相聚傾懐語未終敝廬纔郭外髙隠逺郷中天<lb/>
地常年在溪山觸處同營營非我事有句欲乗風<lb/>
　　　次韻斯逺見贈<lb/>
剥啄君家去同為兩縣來趙施元保社徐鄭亦尊罍便<lb/>
做壯心已須饒老眼開交遊容易别十日重徘徊<lb/>
　　　次韻希之<lb/>
山逺飛晴靄春江景有餘推窻風浩蕩憑几日徐舒何<lb/>
<pb n="KR4d0342_WYG_008-25a"/>
計用休沐忘懐得燕居從容話千載隨飯只盤蔬<lb/>
　　　次韻石魯瞻<lb/>
髣髴徂徠老因詩只遡風胡為猶爾健應恠懶能工此<lb/>
道今皆棄髙情自不同和成千里夢題寄欲歸鴻<lb/>
　　　次韻昌甫鐫歙硯<lb/>
圓澤三生石陳登百尺樓硯因銘共永詩與字俱鎪此<lb/>
老非徒耳閒人更㸃頭魏銅那敢擬朱錫盍為侔<lb/>
　　　次韻叔向<lb/>
<pb n="KR4d0342_WYG_008-25b"/>
君在南湖住我同東郭遊陳蕃無下榻王粲有登樓吟<lb/>
苦詩陶寫酣沉酒拍浮徳輝天外鳳機静水邊鷗<lb/>
　　　次韻趙清江<lb/>
煙禁憑誰㑹杯寒只自斟幾多原上恨猶記少年心領<lb/>
畧因初見經行或重臨攀花問楊柳絲竹也清音<lb/>
　　　次韻上饒<lb/>
有句閒中得應知百慮休麥天連澗冷梅月夾山稠喚<lb/>
起陶潛醉能消庾信秋朝端富鵷鷺邊瑣少貔貅<lb/>
<pb n="KR4d0342_WYG_008-26a"/>
官事人人衮誰憐寂寞鄉卑髙多貴賤寒暑易炎凉歎<lb/>
息絃歌美殷勤篇翰長閒民為興起交道得其詳<lb/>
　　　次韻成季<lb/>
短短長長栁紅紅白白梅溪浮何處棹山對别時盃春<lb/>
事還應爾人情有是哉却因嘉樹底渾見好花開<lb/>
畎畝秋來雨村村不厭多暑應無熱惱凉可起沉疴花<lb/>
動門中桂葉浮池上荷南豅詩到手想像與同哦<lb/>
　　　次韻周五哥<lb/>
<pb n="KR4d0342_WYG_008-26b"/>
莫道春猶逺連隂初未曦振衣行復阻岸幘坐成癡芳<lb/>
事誠須酒交情豈為詩清明翻手是常記舊相隨<lb/>
　　　次韻子任<lb/>
城郭秋風晚人來自逺山荒荒行硌确淺淺渡潺湲虎<lb/>
尾休論履龍鱗且願攀過從因煑餅惜取片時閒<lb/>
　　　小酌餘耿幹運趙推官分韻復和韻<hi>時坐人以葉潤林塘</hi>
　　　<hi>宻為韻分賦皆次其韻案此詩五首其三首見五言古</hi>
潛魚空浪藻倦翼漫風林邂逅留連飲從容取次吟名<lb/>
<pb n="KR4d0342_WYG_008-27a"/>
言驚思苦離話惜情深昔爾那知此他還未必今<lb/>
雨歇收朝潤風迴起夕凉君今過澧浦客有到錢塘落<lb/>
澗髙槐影浮簷細竹光尋思須浪賦雜伯更談王<lb/>
　　　二十四日昌甫斯逺子功集雪觀次韻斯逺<lb/>
閒將詩句和凉自雨中來可是不相聚那能得此囘香<lb/>
爐連筆格茶椀更山罍一架蒲隂緑殘陽晚又開<lb/>
　　　示棐榘茶<lb/>
乃祖文名在羣兒好讀書愁深我將去恨不汝同居風<lb/>
<pb n="KR4d0342_WYG_008-27b"/>
俗隨時薄人情莫自疎傳家詩禮學勤若要三餘<lb/>
　　　亨中之孫求詩<lb/>
團源古君子老去孰追隨𨼆約孫能奉髙深我却知家<lb/>
傳無自畫郷薦有誰為成立須勤苦清哉是祖師<lb/>
　　　柬乙翁上人<lb/>
草樹隨時長城春雨易蒸閒人來入市官舍却逢僧覿<lb/>
面非竿木何心是葛藤喫茶看洗鉢忘却老昏瞢<lb/>
山玉冰溪地常年衲子過杖挑明月重笠戴白雲多洞<lb/>
<pb n="KR4d0342_WYG_008-28a"/>
逺今無鷲湖髙舊見鵞與君三歎息佛法付天魔<lb/>
　　　九月四日黄子功林徳久自栁州共汎訪銛師<lb/>
閒得琴尊勝尋詩約俊遊欲窮山下寺旋買水邊舟誰<lb/>
悟牽黄犬自應盟白鷗野晴秋意思渾付碧雲休<lb/>
　　　寄乙上人<lb/>
盂蘭盆㑹日元自目犍連攝化應無量追修亦有縁荒<lb/>
荒誰正令的的漫單傳業報衆生苦三塗對四禪<lb/>
</p>
<p>
</p>
  </div>
</body>
</text>
</TEI>
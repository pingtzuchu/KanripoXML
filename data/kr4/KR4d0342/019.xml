<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻十九</head>
    <p>
<pb n="KR4d0342_WYG_019-1a"/>
欽定四庫全書<lb/>
　澗泉集巻十九　　　　　　宋　韓淲　撰<lb/>
　　七言絶句<lb/>
　　　山中<lb/>
屋前流水水邊山山水中間十載閒一旦塵埃撲雙鬢<lb/>
薫風吹雨鳥關關<lb/>
　　　廟山竚舟閒賦<lb/>
烟雨錢塘江上山客懐舟楫徃來間誰云朝市無清致<lb/>
<pb n="KR4d0342_WYG_019-1b"/>
除却利名渾可閒<lb/>
　　　南豅步入北豅<lb/>
一塘春水野花閒田缺溝流轉草間正是冷煙寒食後<lb/>
蝶飛飛去鳥關關<lb/>
　　　春山<lb/>
春風今已到春山花動春林縹緲間畫出詩篇在其表<lb/>
惜春心事幾分閒<lb/>
　　　初二日南豅<lb/>
<pb n="KR4d0342_WYG_019-2a"/>
八年趂得梅花發忽到窻前把一杯歳晚心情吾醉矣<lb/>
人應問我數能來<lb/>
　　　書南豅壁間<lb/>
晴日顛風落早霜雲隨嵐影暮蒼蒼梅梢吹下滿庭蘂<lb/>
安得一花横處香<lb/>
　　　三巖<lb/>
渡水尋山到碧巖不知身尚在人間霜天晴日青松下<lb/>
借問誰能伴我閒<lb/>
<pb n="KR4d0342_WYG_019-2b"/>
　　　青巖<lb/>
山儘深時氣儘清雨雲收晚做秋晴荒尋有寺通前境<lb/>
分外身輕放脚行<lb/>
　　　紫巖<lb/>
年年醉倒春風前一片花光雜管絃今日經行亂山裏<lb/>
且尋僧話看茶煙<lb/>
　　　西巖<lb/>
石逕却思烏石寺寺巖不數赭亭山一望逺村霜日白<lb/>
<pb n="KR4d0342_WYG_019-3a"/>
酒隨吟句入髙寒<lb/>
　　　望廬山<lb/>
雲谷依然十二峯遯翁曽在此山中滿川風月今誰主<lb/>
猿鶴哀鳴蕙帳空<lb/>
一坐廬山近十年經行空對此峯前古書讀罷古心足<lb/>
想見當年到聖賢<lb/>
　　　望雲峯<lb/>
白雲堆裏見靈山秋竹竿頭雨未乾老眼不知閒景色<lb/>
<pb n="KR4d0342_WYG_019-3b"/>
只疑人把畫圖看<lb/>
　　　樓西逺山數疊如屏障<lb/>
寒煙淡木逼晴空山外之山又不窮倚遍髙樓坐而立<lb/>
心隨眼力付盃中<lb/>
　　　西牕望北髙峯清甚<lb/>
破曉輕寒忽滿樓髙峯雲亦未能收蕭蕭便有風前葉<lb/>
湖海谿山日夜流<lb/>
　　　去年間在北髙峯下邂逅示我竹枝歌<hi>案此所云示竹</hi>
<pb n="KR4d0342_WYG_019-4a"/>
　　　<hi>枝者不知為誰題上當有脱誤今無可考</hi>
方家谷裏劉家寺書記忽云寧少耘呉人莫唱楚人曲<lb/>
膓斷竹枝誰忍聞<lb/>
　　　謝昌甫到九峯<lb/>
二父知翁二十年莫論上世徃來賢寓邦更到村庵逺<lb/>
不信翁心不黯然<lb/>
靈井曽煩翁記文至今流水對荒墳孤児自掃松間祭<lb/>
人隔九泉聞不聞<lb/>
<pb n="KR4d0342_WYG_019-4b"/>
　　　二十日徃九峯<lb/>
九峯庵上懶翁泉鑿井已經三十年猶記翁來自扶杖<lb/>
草根撥剔見涓涓<lb/>
翁已仙去十七年樹林水鳥鳴風煙此泉以翁得名字<lb/>
山蒼蒼而翁依然<lb/>
泉上樹皆翁手種泉下池皆翁所遷遶池倚樹看泉水<lb/>
泉邊池影樹清圓<lb/>
　　　雨中過春山<lb/>
<pb n="KR4d0342_WYG_019-5a"/>
春風春雨滿春山桃李梨花草樹間時有片煙收不起<lb/>
淡隨飛鳥去而還<lb/>
　　　教授推官把酒篬筤同登横碧<lb/>
不待他年說舊遊相逄杯酒懶囘頭夜來脚踏溪橋路<lb/>
正是山林一片秋<lb/>
人已知予苦愛閒更邀遺佚對南山尋常城市官忙者<lb/>
肯有心情到此間<lb/>
　　　夜同處晦霞山<hi>案此詩三首其一首見五律一見七律</hi>
<pb n="KR4d0342_WYG_019-5b"/>
道家山頂中秋月照我溪南野外心莫把蕭閒作兒戲<lb/>
為君清汎酒盃深<lb/>
　　　囘步五嶺<lb/>
五嶺經行敢憚勞從前此邑産賢豪幾年始見新香火<lb/>
占得青天白日髙<lb/>
　　　過祝老南山<lb/>
章泉佳處試徘徊日照松根石上苔見說南山有幽隱<lb/>
詩翁邀我過山來<lb/>
<pb n="KR4d0342_WYG_019-6a"/>
　　　登税亭賦江天<lb/>
推窻閒為冩江天水色浮晴澹薄煙嗟我與君皆老矣<lb/>
櫓聲㠶影眼茫然<lb/>
　　　春江<lb/>
半隂天氣近清明柳色花光畫不成行到逺村山盡處<lb/>
一江春水縠紋平<lb/>
　　　春浦<hi>正月二日</hi>
日曛晴色斂霜華路入踈籬北客家一笑春情付杯酒<lb/>
<pb n="KR4d0342_WYG_019-6b"/>
亂香飄蕩落梅花<lb/>
緑葉隂隂啼杜䳌人家春浦野泉邊東風不忍羣芳歇<lb/>
猶有殘紅墮酒船<lb/>
　　　山頭望江上<lb/>
山外漲沙江氣黄天低雲日半浮光閒來已是多歸思<lb/>
更見江蒲過逺檣<lb/>
　　　潮落<lb/>
萬疊流波一箭風幾多人在蕩摇中頃刻過來無别水<lb/>
<pb n="KR4d0342_WYG_019-7a"/>
依前平地閤船蓬<lb/>
　　　初二日午後乗潮而上<lb/>
一㠶風已過桐江鷗鷺飛來不作雙囘首長安在何許<lb/>
亂雲吹雨滿蓬牕<lb/>
　　　水際<lb/>
浪連風影浸垂雲冷氣吹林樹色分正是山中春夏接<lb/>
老身時看白鷗羣<lb/>
榴葉深青花驟紅踈踈籬上小亭東微蟲忽化飛蝴蝶<lb/>
<pb n="KR4d0342_WYG_019-7b"/>
時鬬朝陽復趂風<lb/>
青林收雨乍鳴蟬流水聲隨燕語<hi>原缺</hi>寂寂浮橋尚堆纜<lb/>
蕪城横處繫篷船<lb/>
鷓翼斑紅雜亂飛雲吹雨脚樹枝低開軒未午無風日<lb/>
淡薄陰中理硯池<lb/>
收巻殘書拂案塵花瓶初浸玉梔新呼童問我煎茶椀<lb/>
飯了人來一具陳<lb/>
　　　雪溪<lb/>
<pb n="KR4d0342_WYG_019-8a"/>
馮凌泉石負春山更着清灘下一灣喚作雪溪殊不惡<lb/>
只愁興盡我空還<lb/>
　　　南泉<lb/>
白雲洞邊流水聲春風桃李鳥和鳴客來掃塔無餘事<lb/>
一宿僧房詩思生<lb/>
　　　瓢泉<lb/>
鑿石為瓢意若何泉聲流出又風波我來石上弄泉水<lb/>
祗道希顔情味多<lb/>
<pb n="KR4d0342_WYG_019-8b"/>
　　　寺中石下泉池可掬<lb/>
碧嶂清泉占上方小留連乆更相羊市聲只隔門前水<lb/>
付與烏飛帶夕陽<lb/>
　　　雨後池上<lb/>
屋外山圍逼晚蒼步隨閒意老身凉雨收猶自吹殘㸃<lb/>
濕起池荷一陣香<lb/>
　　　澗上<lb/>
乆晴何地不塵沙崦靄清深只數家横著短橋籬落外<lb/>
<pb n="KR4d0342_WYG_019-9a"/>
一溝秋水浸槐花<lb/>
新凉吹得鬢斑斑老去身誰似我閒盡日微吟吟忽斷<lb/>
但隨秋水看秋山<lb/>
雨後蟬聲占夕陽樹踈林隙見雲光棲遲轉覺秋來好<lb/>
山裏西風分外凉<lb/>
　　　晨起歩過澗左<lb/>
微酲未解凌晨起木影澗流風差差新蟬數聲過短壑<lb/>
鄰家浄軒坐移時<lb/>
<pb n="KR4d0342_WYG_019-9b"/>
　　　小立澗上<lb/>
上郭山前野路長一溝流漾入蒼茫春風細雨踈籬晩<lb/>
近眼梅花傍水香<lb/>
　　　望南髙峯竒甚龍井正在其處<lb/>
雲收寒日兩髙峯窣堵波連翠崦重南北之間有龍井<lb/>
十年前事一枝笻<lb/>
　　　龍井<lb/>
龍井寒深碧水流辯才詩已在山丘蕭蕭石上風篁嶺<lb/>
<pb n="KR4d0342_WYG_019-10a"/>
曽遇蘇仙秦少游<lb/>
　　　石井<lb/>
碧山嵓底水長流要與騷人勝士遊霜氣吹寒浮落葉<lb/>
為扶藜杖看清幽<lb/>
　　　白龍洞<lb/>
西湖浪宕我能知却賦龍巖老古錐便做詩家元不惡<lb/>
華亭舉棹是因誰<lb/>
　　　飛泉洞<lb/>
<pb n="KR4d0342_WYG_019-10b"/>
飛泉洞邊人意閒白雲流影山空寒角巾野服曳笻杖<lb/>
誰着此身天地間<lb/>
　　　斷橋<lb/>
湖山春靜子規啼草滿汀州樹葉低一陣暖風吹絮亂<lb/>
又扶輿度柳橋西<lb/>
　　　梅陂<lb/>
疏剔灘沙水面陂四邊山木雨絲絲既非朝市非城市<lb/>
更著交朋來和詩<lb/>
<pb n="KR4d0342_WYG_019-11a"/>
　　　㳂澗觀流<lb/>
積潦奔湍響澗隂風囘隱隱更沉沉如今又識臨流樂<lb/>
未信濠梁有是心<lb/>
　　　扁舟放流而下<lb/>
小舟囘柁下彎碕煙草雲山風雨時莫夜歸來全似夢<lb/>
石橋燈火見踈籬<lb/>
　　　山橋看水<lb/>
破碧㳂青翻紫苔浪聲風約去還來老身兩耳多塵土<lb/>
<pb n="KR4d0342_WYG_019-11b"/>
立盡山橋不忍囘<lb/>
　　　陪昌甫成甫尋泉看鶴而歸<lb/>
魚計亭前放鶴歸晩風吹葉正飛飛策扶老徤徐行後<lb/>
傍水穿雲入翠微<lb/>
　　　曽甥同遊溪園<lb/>
亂峯髙下抹晴雲眼力都無逺近分緑葉亭臯新竹外<lb/>
一巾華髪更斜曛<lb/>
笑花香裏緑荷風暑氣初囬日未中老去酒杯隨處好<lb/>
<pb n="KR4d0342_WYG_019-12a"/>
戎葵尤占水邊紅<lb/>
　　　月下泊石湖橋<lb/>
月明深夜越來溪撑得船囘泊短堤一片柳隂隨水緑<lb/>
山風吹起杜鵑啼<hi>來音離</hi>
　　　十月十六日同噐逺晩歩童遊橋<lb/>
濯錦江頭水自清行人多少望橋行橋中不識橋邊景<lb/>
橋下莫知橋上情<lb/>
濯錦江頭小佛廬二三良友亦同居僧敲暮皷朝鐘處<lb/>
<pb n="KR4d0342_WYG_019-12b"/>
舒卷一編賢聖書<lb/>
　　　過呉市<lb/>
一尉西都梅子真歸來豈是總忘身棲棲呉市門前卒<lb/>
便道神仙乃若人<lb/>
　　　十一日自湖團歸<lb/>
冬日雷鳴雨又多田間流水最奔波民無稻食甚閒事<lb/>
遲納苗時將奈何<lb/>
　　　二十六日過新田<lb/>
<pb n="KR4d0342_WYG_019-13a"/>
春風吹我過新田徃者從容已數年歴歴幽花伴芳草<lb/>
故交情味倍依然<lb/>
　　　瑞雲堂<lb/>
堆逕殘花落豔陽通幽何處覔禪房留連盡日南溪上<lb/>
熱惱都忘眼界凉<lb/>
昏昏煙暖帶蕪城畫出僧坊一岸清誰過橋來共幽討<lb/>
碧羅紋裏小溪平<lb/>
禪月臺邊洗墨池春晴風裏看詩碑同來不是紅塵客<lb/>
<pb n="KR4d0342_WYG_019-13b"/>
香拂茶煙兩鬢吹<lb/>
　　　碧梧堂<lb/>
枝榦亭亭葉葉踈午隂收後晩凉初客懷茗酒從容地<lb/>
一色侵簷眼更虛<lb/>
　　　兩峯堂<lb/>
兩峯堂上兩峯寒不許他人俗眼看我覺秋晴林路穏<lb/>
歩囬幽處葉聲乾<lb/>
　　　徳生堂為趙侍郎題<lb/>
<pb n="KR4d0342_WYG_019-14a"/>
長夏湖邊何處凉相君親冩徳生堂幾多魚鳥升沉去<lb/>
留得風蓮十里香<lb/>
　　　泊舟碧瀾堂即白蘋洲也<lb/>
碧瀾堂下白蘋洲鳥影翩翩魚陣遊想見太湖湖更好<lb/>
西風吹浪一天秋<lb/>
　　　題向子山耐軒<lb/>
相臣名徳聖君稱子子孫孫合敬承百世衣冠如一日<lb/>
堂堂心事待傳燈<lb/>
<pb n="KR4d0342_WYG_019-14b"/>
　　　同成季過余應卿竹軒<lb/>
水源沙地日穿籬破午清風動蕩之不是輕隂過樽酒<lb/>
故敎行色到吾詩<lb/>
　　　晚過野趣軒<lb/>
老來情緒惜春華常在隂隂雨脚斜鶗鴂聲中三月暮<lb/>
園林何處覔殘花<lb/>
判斷風光與物華淋漓筆墨字横斜草分支逕通幽沼<lb/>
竹外人閒度柳花<lb/>
<pb n="KR4d0342_WYG_019-15a"/>
　　　夜過野趣軒小酌<lb/>
十年燈火醉秋窻君過閩山我淛江今日持盃聽凉雨<lb/>
依然簷溜夜淙淙<lb/>
好山佳月近中秋不信風光在小樓倚盡危欄臨靜夜<lb/>
一杯消得許多愁<lb/>
　　　小軒<lb/>
春正濃時花已開啼禽飛過緑隂來小軒不是多情思<lb/>
華髪尋芳懶獨囬<lb/>
<pb n="KR4d0342_WYG_019-15b"/>
　　　題尹諫議西軒<lb/>
此軒勝事有誰論霜夜相從共一樽歎息摩挲舊詩句<lb/>
只今猶喜有曽孫<lb/>
　　　題趙鈐轄水閣<lb/>
東南都㑹水晶宫髣髴西湖醉眼中楚尾寓㕓同一笑<lb/>
蒲萄新漲藕花風<lb/>
　　　濯纓閣<lb/>
平生詩思弗浪與一旦園池來寄題得名當復主人勝<lb/>
<pb n="KR4d0342_WYG_019-16a"/>
孺子之歌疇不知<lb/>
風生微瀾湛蘋芷欲潔吾纓應為此吾纓已潔可奈何<lb/>
只恐塵埃汚斯水<lb/>
　　　聞溪上喧然<lb/>
半隂半雨半晴天老覺身閒盡願眠見説軍民做端午<lb/>
競沽官酒鬬村船<lb/>
　　　題有山亭<lb/>
胷中丘壑本無塵眼底青山意愈真亭占林園最髙許<lb/>
<pb n="KR4d0342_WYG_019-16b"/>
一杯風味景長新<lb/>
　　　又題浮丘亭<lb/>
凌風髙挹浮丘袂城郭山川正晚春不為小亭清坐乆<lb/>
老來隨處著閒身<lb/>
　　　文叔移築瑞石山上亭子<lb/>
海氣漫漫江上風潮聲時度越山中且看移得新亭好<lb/>
一任知名誰勇功<lb/>
塵埃無地可乘風更落都城隘屋中天以江山振衣袂<lb/>
<pb n="KR4d0342_WYG_019-17a"/>
小亭休沐見新功<lb/>
　　　歸鴈亭觀東坡詩<lb/>
歸鴈亭前坐乆之晴雲吹散碧參差江湖秋水已如許<lb/>
慚愧仇池徙倚時<lb/>
　　　江祖石太白釣臺<lb/>
平歩飄然上玉堂也來江祖釣滄浪一生不得文章力<lb/>
猶有虛名萬古光<lb/>
　　　南臺<hi>案此詩二首其一見五言絶句</hi>
<pb n="KR4d0342_WYG_019-17b"/>
春登臺處溪山好煖靄時吹淡淡風試以閒身供酒琖<lb/>
也知人與我能同<lb/>
　　　九日登南臺<lb/>
臺髙戱馬風吹㡌笑口開時揷菊歸却憶東山擕妓飲<lb/>
試呼紅袖著仙衣<lb/>
殷勤餉酒山中客獨酌遥知懶獨登一片閒雲如可愛<lb/>
清時誰曰味無能<lb/>
　　　禪月臺<lb/>
<pb n="KR4d0342_WYG_019-18a"/>
貫休一去二百載猶得靈山照玉溪不是臺髙可留客<lb/>
秋來人要覔詩題<lb/>
尋得殘僧上月臺雨雲清薄未全開茶甌坐乆酒盃舉<lb/>
桂樹落香黄菊來<lb/>
凉風吹雨過城頭不近重陽不是秋斷送清樽欺老病<lb/>
吹臺供得幾多愁<lb/>
蛩動一臺秋氣深酒浮燈影喚微吟不禁騷雅多悲興<lb/>
且與枯禪話息心<lb/>
<pb n="KR4d0342_WYG_019-18b"/>
齋餘洗鉢施生臺此路閒通一線開笑殺淵明沽酒逺<lb/>
推將誰去挽誰來<lb/>
　　　致虛齋有葉少藴曽公衮曽吉甫題句<lb/>
我作髙齋老石林題詩無復舊知音空青何在茶山逺<lb/>
滿徑秋風生夕隂<lb/>
　　　重午溪廬<lb/>
不能角黍泛菖蒲且攝閒心自讀書誰信騷經未終巻<lb/>
又行山外到溪廬<lb/>
<pb n="KR4d0342_WYG_019-19a"/>
懷人何處章泉水更復可憐潘永豐仕路屈身還政拙<lb/>
山林養志得詩窮<lb/>
　　　臞庵<lb/>
呉淞煙水是臞庵從昔行人入美談小艇延縁葦間過<lb/>
市聲依舊隔橋南<lb/>
　　　珪瑩中借庵<lb/>
水明山月更閒身筆底風塵事事新賔主歴然應絶倒<lb/>
鎮常輸與住庵人<lb/>
<pb n="KR4d0342_WYG_019-19b"/>
　　　山居<lb/>
絶愛青山恨隔城每登樓處動吟情老身一出京城後<lb/>
却被山迷句不成<lb/>
　　　餘杭訪趙蹈中郊居<hi>九月二十八日</hi>
新霜晴日見郊居草樹如斯亦有餘聞道又從湖外去<lb/>
峯前囘鴈記傳書<lb/>
　　　史徳脩所泊湖園正對嘯臺坐乆荷香四起凉<lb/>
　　　甚<lb/>
<pb n="KR4d0342_WYG_019-20a"/>
菱葉荷枝貼水香誰知五月此追涼一簾之外孤山寺<lb/>
身在他鄉若故鄉<lb/>
　　　武林旅中小樓<lb/>
西風蕭索雨聲愁長夜漫漫人倚樓莫上竹簾空悵望<lb/>
緑楊煙暝水中流<lb/>
　　　二十日趙園<hi>案詩二首一見六言</hi>
水南下郭是南齋春雨閒情喚客來梅片柳條無藉在<lb/>
晚香晴色醉深盃<lb/>
<pb n="KR4d0342_WYG_019-20b"/>
　　　十四日下郭趙園<lb/>
老圃堂前看晚晴近溪時聴鬬船聲不知逺境干戈意<lb/>
但覺慿軒筆硯情<lb/>
　　　永豐燈市<lb/>
不分春晴雪乍銷等閒騎馬看元宵人言山縣無燈火<lb/>
試與籠街過市橋<lb/>
　　　竹林七賢<lb/>
西普風流付竹林山王嵇阮本何心便饒江左夷吾在<lb/>
<pb n="KR4d0342_WYG_019-21a"/>
囘首紅塵河洛深<lb/>
　　　桐君祠用壁間韻<lb/>
雨洗風梳萬木蒼山容水色灔晴光清明寒食春將晚<lb/>
為覔桐君竚野航<lb/>
春隂寂寂萬花中花外聲傳古寺鐘幾度潮生見潮落<lb/>
尚餘情思在雲峯<lb/>
　　　臨安縣觀錢氏廟<lb/>
浙水東西擁數州錦衣玉食是王侯如今石鏡荒荒白<lb/>
<pb n="KR4d0342_WYG_019-21b"/>
廟屋欹斜草沒頭<lb/>
衣錦軍前上冢時當年意氣懾呉兒中原休問今何主<lb/>
隨分笙歌燕樂嬉<lb/>
五帝三王只為民幾曽欲貴自家身英雄𫝑去死即已<lb/>
尚肯貪生事别人<lb/>
王伯規模有事功偏方乘間得爭雄彼時應笑人成敗<lb/>
覆轍爭知箇箇同<lb/>
故宫渾不管興亡雜遝青山萬木蒼人逺何從追徃事<lb/>
<pb n="KR4d0342_WYG_019-22a"/>
呉歌聲斷下牛羊<lb/>
麒麟石笋尚縱横配食諸臣不得名辛苦覇圖無别䇿<lb/>
倉皇進奉怕天兵<lb/>
霜入溪風過大橋寺前來徃逺迢迢幾多二百年前事<lb/>
只有蕭條樹葉飄<lb/>
我是承平汝潁家南來呉越在天涯錢王故里驚如此<lb/>
不忍思鄉老眼華<lb/>
　　　桃源山道者小庵<hi>案此詩二首其一見五絶</hi>
<pb n="KR4d0342_WYG_019-22b"/>
空山落葉響流泉窈窕﨑嶇一徑邊借問桃花今在否<lb/>
秦人元不愛山川<lb/>
　　　晚過無為寺寺前溪有鵝脾石<lb/>
幾年欲到無為寺今日春風試一行啼鳥數聲花裏老<lb/>
鵞脾波上夕陽明<lb/>
　　　崇福庵<lb/>
一㑹靈山本宛然因師又見别逢禪吾庵鐘鼓原無恙<lb/>
共看爐前一炷煙<lb/>
<pb n="KR4d0342_WYG_019-23a"/>
崇福庵邊安靜泉徃來漸次四十年道人只在山深處<lb/>
手種青松已拂天<lb/>
秋晴行到水晶山山近嵐光起滅間應有幽禪在其寺<lb/>
避人甘占一生閒<lb/>
翠寒雲鎻雨聲虛眼力無多意有餘忽過淺村横落港<lb/>
秋來惟恐負樵漁<lb/>
夜長風雨撼空山老意幽懐儘自閒更是一庵人不到<lb/>
紙屏藤枕竹爐間<lb/>
<pb n="KR4d0342_WYG_019-23b"/>
雁聲初掠晚山秋一片煙寒雨未収水落空江楓葉墮<lb/>
岸明沙磧見虛舟<lb/>
　　　百法庵次載叔韻<lb/>
雲落山根蔽逺江漸迷髙樹到幽窻須臾細雨風收處<lb/>
畫出蒼洲白鳥雙<lb/>
日遲無處着詩狂寄傲僧窻小小房一陣楊花風澹蕩<lb/>
試囘清夢到池塘<lb/>
春晩楊花撩亂開推窻情味興裴裒風生但覺堂堂去<lb/>
<pb n="KR4d0342_WYG_019-24a"/>
日照還看欵欵來<lb/>
脚底樓臺盡管絃長安人物信駢闐夜深秖有踈更在<lb/>
滿地月明光皎然<lb/>
城都花賣已逢梅不覺光隂日夜來淺白深紅知幾許<lb/>
薫風又見渚蓮開<lb/>
從昔韶華不負人軟紅塵裏帝城春平髙一望多楊柳<lb/>
殢雨霑風處處新<lb/>
潮上錢塘海舶行片帆欹側度空明顛風駭浪時常事<lb/>
<pb n="KR4d0342_WYG_019-24b"/>
三老長年未必驚<lb/>
翠潑春窻山數重囘坡複領更髙叢一聲啼鳥破幽夢<lb/>
撫檻露華清曉中<lb/>
地占髙明因指顧萬人如蟻正卑喧江聲忽起晩風急<lb/>
一片斜陽過眼前<lb/>
日中為市晝昏昏萬代交馳不但今江浙之南數呉㑹<lb/>
九天宫殿五雲深<lb/>
夜凉河漢粲熒熒燈火天街更不停十里珠簾真昨夢<lb/>
<pb n="KR4d0342_WYG_019-25a"/>
杜郎霜鬢已如星<lb/>
　　　登虎丘西庵<lb/>
來訪西庵三畏堂山林草樹只青蒼劔池不洗行人恨<lb/>
石上春風白日長<lb/>
　　　遊超果寺<lb/>
春風山路散晴光柳欲青青梅正香試上籃輿載壺酒<lb/>
也敎人道去尋芳<lb/>
　　　岝㠋山寺<lb/>
<pb n="KR4d0342_WYG_019-25b"/>
振衣岝㠋山頭寺煙抹平林眼欲迷我老不知身到此<lb/>
依依渾似武陵谿<lb/>
　　　古城寺<lb/>
柳隂花氣弄晴絲村北村南總見之人意不驚春動蕩<lb/>
小來山寺一篇詩<lb/>
　　　應僊寺<lb/>
山田渴雨民艱食國重農功遣吏來要使輕徭仍薄斂<lb/>
坐令寒谷得春囘<lb/>
<pb n="KR4d0342_WYG_019-26a"/>
　　　覺安寺<lb/>
寒夜蕭蕭一枕清小窻夢破竹風聲不知身在紅塵裏<lb/>
何處知今有宦情<lb/>
　　　過徳清石壁故居二首<lb/>
經行修竹小牕軒閉户看書記昔年薄宦縈人塵眯目<lb/>
空餘棲遁此心堅<lb/>
世事身心水一杯是非膠擾付□雷吾生只合閒蕭散<lb/>
多少年光節物摧<lb/>
<pb n="KR4d0342_WYG_019-26b"/>
　　　元要以半屋名來索句<lb/>
西湖隨寓數椽下又與閒人作小詩便做心情嫌廣厦<lb/>
我生如此儘相宜<lb/>
　　　青山寺<lb/>
擾擾紛紛滿眼塵可憐光景逐時新數聲啼鳥亂雲暮<lb/>
竹外一枝梅小春<lb/>
　　　常安寺<lb/>
乍暖隂隂欲雨天滿陂春水浸山田蛙聲一夜無人管<lb/>
<pb n="KR4d0342_WYG_019-27a"/>
斷送閒愁到枕邊<lb/>
　　　廣平寺午炊<lb/>
嵗熟行田禾稻香斷陂截港轉平崗荒鷄逺近聲鳴午<lb/>
踈雨微雲山短長<lb/>
　　　午炊祖敎寺<lb/>
青田白水挿秧時行盡山坡路轉低初日漏雲時漲潤<lb/>
踏歌聲裏子規啼<lb/>
　　　過草衣寺<lb/>
<pb n="KR4d0342_WYG_019-27b"/>
莫聽秋堦促織兒吟風嘲雨也如嬉尋思老睡何曽熟<lb/>
祗合凄凉為作詩<lb/>
覆雨翻雲轉手間隂晴都付與秋山老年心緒偏宜醉<lb/>
長日工夫只為閒<lb/>
　　　過金仙寺<lb/>
陟逕㳂岡上玉田穿墟渉港遇金仙黄雲割盡桑重緑<lb/>
風撼輿籃但兀然<lb/>
　　　鵞湖僧房<lb/>
<pb n="KR4d0342_WYG_019-28a"/>
青筍初成宿雨晴並簷啼鳥兩三聲鵞湖峰下僧牕晩<lb/>
一枕誰知夢亦清<lb/>
　　　僧房<lb/>
炷香小閣聽山雨木葉風摇萬壑聲更與野僧供茗事<lb/>
是知身外有閒僧<lb/>
僧牀午睡夢初成展轉輕安分外清掻首起來神觀定<lb/>
一牕山影正虛明<lb/>
　　　辯才塔院次致道韻<lb/>
<pb n="KR4d0342_WYG_019-28b"/>
蘇趙從前説辯才後人塵土不須猜風篁嶺下青春晚<lb/>
寂寂應知我獨來<lb/>
　　　子陵墓<lb/>
閒來信脚到乾封千古清名一夢中却憶桐江客星閣<lb/>
可憐田壠對秋風<lb/>
　　　觀李參政墓<lb/>
石壁雲泉四十秋兒時來徃見風流可堪松栢衣冠地<lb/>
世事深沉懶轉頭<lb/>
<pb n="KR4d0342_WYG_019-29a"/>
　　　謁尹諫議墓<lb/>
髣髴兒時拜徳容中州江左事難同髙泉宰木隂隂緑<lb/>
白髪人來酹曉風<lb/>
　　　拜王處士墓<lb/>
不見先生已六年湖團只是舊山川我擕茗酒奠荒草<lb/>
寒雨吹風淚濕煙<lb/>
　　　拜吕舍人墓<lb/>
生晚常嗟南北分故家文獻少知聞襄陽耆舊無龎老<lb/>
<pb n="KR4d0342_WYG_019-29b"/>
獨對髙墳看白雲<lb/>
　　　過南豅有懐成季之亡<lb/>
西風原上脊令寒零落交遊我獨難不信人間有生死<lb/>
菊花還作去年看<lb/>
紛紛人物古猶今夭夀衰榮共此生秋冷南豅半溝水<lb/>
翛然唯見二難兄<lb/>
紅葉初翻秋已深暮雲凝亂薄寒侵排空忽斷飛鴻影<lb/>
誰識江湖萬里心<lb/>
<pb n="KR4d0342_WYG_019-30a"/>
　　　徐子顔挽章<lb/>
信城多士固多才鄉老凋零安在哉自哭湖團王處士<lb/>
每逢人逝有餘哀<lb/>
被褐紗巾醉後歌尋常還徃記婆娑遯翁九日同登處<lb/>
殘照吹紅玉水波<lb/>
堅坐山頭十數年後來卜築轉蕭然古梅風折籬傾倒<lb/>
朱橘空垂屋角邊<lb/>
門外曽聽刺史車也令鄉國重貧儒傷心又賵君之葬<lb/>
<pb n="KR4d0342_WYG_019-30b"/>
此事應須近日無<hi>去冬孟守訪之今冬賵之甚至</hi>
人營家室因妻子二者何能一一賢到底伶俜反無累<lb/>
反乎真宅總如然<lb/>
霜風漠漠葉闌斑積水陂池映淺山氣盡斂形隂野土<lb/>
一生心事白雲閒<lb/>
覆雨翻雲以利名漢庭無日不公卿試言行志今誰是<lb/>
却羡長貧過此生<lb/>
宗人相送入山阿誰挽誰扶誰作歌既老無家且無子<lb/>
<pb n="KR4d0342_WYG_019-31a"/>
不知君者謂如何<hi>學録徐大有送終甚勞</hi>
常與交朋奉杖藜放懐擕手動移時蒼茫溪北溪南路<lb/>
忍對交朋只自知<lb/>
談天談佛共談仙靜裏光隂不計年幾度過家扶醉去<lb/>
豈知今日見沉泉<lb/>
</p>
<p>
</p>
  </div>
</body>
</text>
</TEI>
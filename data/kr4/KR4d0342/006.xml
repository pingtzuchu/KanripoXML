<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻六</head>
    <p>
<pb n="KR4d0342_WYG_006-1a"/>
欽定四庫全書<lb/>
　澗泉集巻六　　　　　　　宋　韓淲　撰<lb/>
　　七言古詩<lb/>
　　　元黙書來作溪翁亭成且索詩因寄四章<lb/>
潛山之水兮流幽幽溪翁何在兮流不休昔之隱於此<lb/>
地兮將何求後世之人兮因築亭以遨遊<lb/>
潛山之水兮聲潺潺溪翁何在兮聲可觀昔之隱於此<lb/>
地兮應甚安後世之人兮因名亭以考槃<lb/>
<pb n="KR4d0342_WYG_006-1b"/>
潛山之水兮波渙渙溪翁何在兮波可玩昔之隱於此<lb/>
地兮信無患後世之人兮因登亭以蕭散<lb/>
潛山之水兮源逺逺溪翁何在兮源不見昔之隱於此<lb/>
地兮自無怨後世之人兮因兹亭以繾綣<lb/>
　　　春風歌<lb/>
歌春風柳條㣲緑杏花紅小園曲逕草茸茸蝴蝶髙下<lb/>
飛遊蜂澗邊流水鳴琤琮斜日正在林影中遊人醉倒<lb/>
歡意融夢魂飛入東華宫<lb/>
<pb n="KR4d0342_WYG_006-2a"/>
　　　太白襄陽歌圖<lb/>
謫仙非詩畫非畫山簡襄陽别有話空令江左作圖看<lb/>
竹院留藏我悲咤傳聞邊頭腥甲兵峴首依前漢水清<lb/>
隻輪不返邊塵掃莫負當年力士鐺<lb/>
　　　詠陶宏景詩<lb/>
山中宰相陶隱居所注本草將何如更題真誥作神遇<lb/>
佳夢是實寧非虛人生形神為幹軀心欲造設氣乗除<lb/>
瞬息變幻爭奪途入山何難可躊躇玉波流煙照林廬<lb/>
<pb n="KR4d0342_WYG_006-2b"/>
嵐影爽氣歸衣袪晏起早卧食息餘三景九道囘八區<lb/>
一再傳其坐忘歟俛仰今昔多憂虞榮名中人天機淺<lb/>
言與不言養恬愉<lb/>
　　　昌甫題西洛遺民詩巻并所書杜句<lb/>
東里感興西洛詩其年憂國初南來後人玩之可忘疲<lb/>
甚矣世變非吾衰長言短句筆墨古顛倒妙處誰能窺<lb/>
雨涼梅熟樽酒地舊人家藏欣見之其間亦錄杜陵老<lb/>
牋闊軸大何爾為要知真識未易見我乃徴逐於兹時<lb/>
<pb n="KR4d0342_WYG_006-3a"/>
瀟湘莫結遺民悲信誠空歎晏叟癡<lb/>
　　　書姜白石昔遊詩後<lb/>
平生未踏洞庭野亦不曽登南嶽峯因君談舊遊恍如<lb/>
常相從江淮厯㦄轉湘浦裘馬意氣傳邊烽吾嘗汎大<lb/>
江秖見匡廬松乘風醉卧帆影底高浪直濺嵐光濃日<lb/>
暮泊船時是時方嚴冬雪花壓船船背重纜摇舵鼓聲<lb/>
如鐘當年意淺語不到無句可寫波濤舂君詩乃如許<lb/>
景物不易供盡歸一毫端狀出三飛龍<hi>其詩言山陽人見三龍</hi>人<lb/>
<pb n="KR4d0342_WYG_006-3b"/>
間勝處貴着眼雖有此興無由逢錢唐山水亦自好奈<lb/>
何薄宦難從容南高北高一千丈潮頭日夜鳴靈蹤應<lb/>
有隱者為識賞青鞵布韈扶杖笻君無詫彼我愧此急<lb/>
還詩巻心徒忪<lb/>
　　　陸丈劍南詩斯逺約各賦一首<lb/>
鏡湖湖上涼風起楓葉蘆花照牕几筆牀茶竈連酒壺<lb/>
烱然目光動秋水平生北固與西江贏得蚍蜉事訾毁<lb/>
青城山觜散闗頭豈是甘心放豪侈歸來玉階僅方寸<lb/>
<pb n="KR4d0342_WYG_006-4a"/>
兩路又出將使指幾囘詔節去徘徊愠色何曾為三已<lb/>
桐廬瀟灑非小壘更向南宫擅詞羙軒渠肯受塵鞅羈<lb/>
漢庭公卿未知已我閒訪友於溪居三嘆共讀公之書<lb/>
清詩句句律有餘愛而不見今何如<lb/>
　　　趙將示及吳推官詩<lb/>
玉溪蓮幕哦詩聲聲和水南松竹清眼中孰不有言句<lb/>
句到極則何能聽衡茅吹寒日惆悵倚樓公子猶相訪<lb/>
袖裏新篇乃若人春風翡翠蘭苕上<lb/>
<pb n="KR4d0342_WYG_006-4b"/>
　　　元夕夜坐觀黃庭經<lb/>
虛簷湧月垂小窻屋外有山流澗江夜氣少定百念降<lb/>
膝席引手挑油缸静取黃庭誦琅琅爐煙噴結栢子香<lb/>
上元仙官朝紫皇九闗洞開鳯鸞翔清輝影導胎禽雙<lb/>
前昻後低幡節幢塵間如帑正紛厖𦕈然駢羅萬家邦<lb/>
形軀已經幾星霜囘思淡薄天人糧卻滅百邪致欣昌<lb/>
收聲蔵神味差長<lb/>
　　　上饒出示仲至遺畫<lb/>
<pb n="KR4d0342_WYG_006-5a"/>
我識睡翁尤更早翁今死矣我已老寥寥故家鄆東平<lb/>
麗澤淵源有深抱睡翁又號曰粟齋餘事書帖亦可懐<lb/>
摩挲展轉心眼開此道於人何有哉<lb/>
　　　張果老小刻<lb/>
張果老驢兒開元天寳時三郎非仙才此老戲之如小<lb/>
兒異代想像空好竒莫解莫説且莫知<lb/>
　　　寫捕魚雪圖軸<lb/>
前村後村雪糢糊漁家敗屋臨江湖綸收網結閉門坐<lb/>
<pb n="KR4d0342_WYG_006-5b"/>
樹籬草岸炊煙孤波停水凍魚不食平者為沙高者石<lb/>
可惜都無一句吟筆幻生綃定誰識<lb/>
　　　馬圖云韓幹筆<lb/>
韓幹畫肉不畫骨騣尾蕭騷倐超忽世間凡馬徒區區<lb/>
筆底丹青色尤勃風塵澒洞心力短世代推遷辭氣訥<lb/>
鷹鶩相呼可奈何金粟堆前龍蕩窟<lb/>
　　　成趣園<lb/>
徐子筆端竗天下成趣園成記如畫丹青冩就未必工<lb/>
<pb n="KR4d0342_WYG_006-6a"/>
裝㸃鋪模誠可詫試問園中今幾春主人種花花正新<lb/>
高帝子孫氣象偉等閒卜築氷溪濵道南推託借誰住<lb/>
只為記中多好句幾囘相與酒盃空梅月栁風吹杏雨<lb/>
淵明此趣非偶然請君醉中知其天我閑杖屨猶翩翩<lb/>
莫教俗事來眼前<lb/>
　　　二日陳主簿山園<lb/>
芳尋梅山上春浦夾道繁花何用許晴風暮日藹㣲宇<lb/>
佳處留連因語語夫君易學誠可數盤折崛峍非媚嫵<lb/>
<pb n="KR4d0342_WYG_006-6b"/>
呌閽歸來心獨苦酒飲我時無道古<lb/>
　　　松棚<lb/>
去年一旱暍欲死猶幸春來能忍飢長夏因仍作涼計<lb/>
中庭始架青松枝門前催租急非緩國中遺誥安若危<lb/>
貧無輸官尚自可忠欲輸君今已遲風來蕭蕭悲益甚<lb/>
日逺茫茫愁不知誰謂身閒得放逸家國一體人弗思<lb/>
雲開空山久闕雨蟬噪古木還迎㬢松枝松枝緑差差<lb/>
吾忍坐卧來樂斯<lb/>
<pb n="KR4d0342_WYG_006-7a"/>
　　　登曬簔臺<lb/>
半村臺上看曬簔風日清美奈翁何山空無雲江不波<lb/>
老來漁釣閒婆娑門前車馬誰經過取濁酒飲健句哦<lb/>
我雖不言興已多卻因此翁思老坡<lb/>
　　　題潘舍人小月巖<lb/>
山石漠漠明寒煙望中一見心凄然平生玉斧修未圓<lb/>
幾年只在靈溪邊長安人家雜塵土驚怪轉庵能斷取<lb/>
知君詩眼留萬古不待四更看月吐<lb/>
<pb n="KR4d0342_WYG_006-7b"/>
　　　寒緑張堯臣以道之居<lb/>
雪窗有第名寒緑墜緒旁搜善能續人間此味甘如飴<lb/>
采擷行吟應自足肯羡西湖多厦屋只為南湖生把菊<lb/>
春風閒煑折脚鐺不信從前秪蘇陸<lb/>
　　　伯皋索題真益齋語葢以後山詩為名<lb/>
彭城居士意甚逺彼自丹青金石苑平生心力漫收斂<lb/>
眼所到處聊排遣伯臯伯皋真有益此語令我長太息<lb/>
南渡草草今百年笑倒米家書畫船<lb/>
<pb n="KR4d0342_WYG_006-8a"/>
　　　銅官富覽亭<lb/>
暮天不盡山明滅文物從容兩竒絶射江返照魚舸輕<lb/>
隔岸人家炊煙𤼵依依栁色草青青一曲風前韻清越<lb/>
醉歸飛夢遶庭臯樂處十年待君說<lb/>
　　　山翁亭<lb/>
東山高處山翁亭羣峰巉絶環障屏逺者紫翠近者青<lb/>
天淡淡兮風泠泠人間紛如凡骨腥我欲飛仙跨雲軿<lb/>
問翁何在遊帝庭寒氣倐然驚酒醒<lb/>
<pb n="KR4d0342_WYG_006-8b"/>
　　　走筆戲詠散庵<lb/>
結庵名散將何為心散意散空自知等閒收拾到窗户<lb/>
草木亦覺風披披浮世徒爾相拘束達人大觀嵗月速<lb/>
有時散蕩吟一詩詩與此庵無盡期<lb/>
　　　題野翁亭<lb/>
岝㠋峰前野翁亭溪聲常在山常清我來尚想坡仙靈<lb/>
刁令遺事猶芳馨寒煙濃淡晩雨零主人醉客客未醒<lb/>
他時此地誰重經俛仰今昔俱忘形<lb/>
<pb n="KR4d0342_WYG_006-9a"/>
　　　招真嵓<lb/>
蒼崖松聲風泠泠心高太虛望青冥幽尋王君集山靈<lb/>
古井方池誰招真金沙嶺頭淨無塵呼吸風光聚精神<lb/>
開合隂陽三尸驚逍遥吟哦黄庭經青蕊琳琅潛𤣥英<lb/>
扶摇三光駕雲駢羽衣翩蹮上圓清我輩豈是區中人<lb/>
　　　草堂<lb/>
杜陵柟樹草堂前至今物色歸吟邊玉溪清泚太霞仙<lb/>
我亦見之誰謂然書窗明明有公子坐對新詩𤼵瓊蘂<lb/>
<pb n="KR4d0342_WYG_006-9b"/>
春雲靄空風過耳為作匾名識其羙<lb/>
　　　赭亭山白雲寺<hi>案詩二首其一見七言絶句</hi>
風霜高潔天意寒捫蘿石壁不作難躋攀古寺地陡寛<lb/>
中有定僧𤨏𤣥闗静聽鳥聲人意閑六塵掃除法觀還<lb/>
驀地整履還下山世縁禪機無兩般<lb/>
　　　海南思南豅正花欲過趙閣亦倦<lb/>
春遊花時海棠醉夾道排空轉佳麗燕支豐頰嬌未醒<lb/>
翡翠輕鬟愁欲墜牡丹風裏晩煙明薔薇露邊初日媚<lb/>
<pb n="KR4d0342_WYG_006-10a"/>
山豅深靜自成家池閣幽閑誰近市是中人物多情致<lb/>
賸擬芳尋為出計路塵獨怯過城闍逺水孤舟那得至<lb/>
芳菲易歇興終䦨識賞難同吟且寄蹊間桃李豈無言<lb/>
草木何知吾亦戲<lb/>
　　　魚莊午睡<lb/>
魚莊借榻眠春風湖吹晩煙波拍空是中祗可飲醇酎<lb/>
摩挲醉眼花能紅兩峯高高浴鳬亂杜若汀前楊柳岸<lb/>
相逢君嬾我更閑不用長歌白石爛<lb/>
<pb n="KR4d0342_WYG_006-10b"/>
　　　歸舟過東流丘簿清足軒<lb/>
倚船江頭看修竹誰家有軒號清足敲門應喜故人來<lb/>
一飯從容可無肉春風桃李徒紛紛獨抱勁節惟此君<lb/>
自公退食且嘯咏他日得時能拂雲<lb/>
　　　曉步<lb/>
家在溪南山下住清曉西風生杖屨鄰翁相見笑相呼<lb/>
春雪滿甌香似霧屋頭種竹池養蓮林深古井多寒泉<lb/>
坐談不覺天已暮秋入斷霞孤鶩邊<lb/>
<pb n="KR4d0342_WYG_006-11a"/>
　　　曉起<lb/>
煙雲未收天未明眼頭依依帶疎星行人道路貪起程<lb/>
戍樓<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>殺五更青山漸出一溪綠溪面横舟山有屋<lb/>
紅光扶日升暘谷且聽吾歌紫芝曲<lb/>
　　　北窗夜卧納涼<lb/>
暮煙和角帶疎鐘修竹軒窗一枕風月淡天高雲弄影<lb/>
紗㡡如水半曛中夜深便覺涼無暑庭户惟聞草蟲語<lb/>
參横斗轉已三更露氣襲人欲輕舉<lb/>
<pb n="KR4d0342_WYG_006-11b"/>
　　　同周兄南仲遊滄浪<lb/>
滄浪之居蘇子美滄浪之水僅清泚闔廬城中今何年<lb/>
宛轉依稀無乃是石鑿鑿兮岸靡靡紫荇浮煙復雲委林<lb/>
空鳴禽時感耳我亦為渠聊歩屣千古萬古一長史非<lb/>
網打盡那得爾清風明月誰匪閑同遊之者子周子青<lb/>
春已深炫桃李寒食清明數日裏滄浪之水不可比滄<lb/>
浪之歌不可擬<hi>滄浪後為章子厚家又為韓世忠靳王家水皆填而為園亭矣十餘三四耳</hi>
　　　文叔折柬誇其夜宿湖心午登南屏石洞納涼<lb/>
<pb n="KR4d0342_WYG_006-12a"/>
落殘明月照湖心小艇揚波荷氣深誰能一枕華胥夢<lb/>
占得其清無暑侵長飈撼石應真洞淨慈高絶南山隂<lb/>
齋盂茗椀復宴坐了義不必開禪林老身執熱困塵屋<lb/>
偪塞嘈雜蹏足音櫟庵受用乃如此斫額望之聊自吟<lb/>
　　　趙十同飲<lb/>
君家兄弟非他人與爾同寓氷溪濵醉吟浪宕只這是<lb/>
天地混沌疑非真琢得一句兩句出未必魂魄無精神<lb/>
知我罪我春秋經王覇隆替俱埃塵<lb/>
<pb n="KR4d0342_WYG_006-12b"/>
　　　昨日過沈兄無隱<hi>鑑</hi>邂逅楊溥子<hi>孟博</hi>亦來溥子<lb/>
　　　攜酒就無隱飲余酒行頗虐病不勝焉席間先<lb/>
　　　逸作詩道謝意<lb/>
落葉紛委山路榛飯餘試作捫腹行人家有竹不可欵<lb/>
負郭乃得席作門座中邂逅執㦸孫攜尊更約重論文<lb/>
青橙紫蠏亦俱設愧謝子意因余勤諸公飲量江海吞<lb/>
我病忽苦頭岑岑不如淵明醉遣客乃效灌夫觴貴人<lb/>
懸知事急起排闥君更追路仍挽襟吾曹相從貴真率<lb/>
<pb n="KR4d0342_WYG_006-13a"/>
如此可畏還可欽扶牀走筆道不敏祗恐匹馬來三軍<lb/>
　　　入城晁尹二家少留<lb/>
我扶敗輿過溪北城郭雖喧有書屋霜雲忽暗疑雪天<lb/>
坐穩瓶梅蠟香撲何許心情説餞嵗漫冩詩吟驚易俗<lb/>
百年王謝幾人家目斷蒼茫聽爆竹<lb/>
　　　春浦門外㸔梅因飲宋氏小軒<lb/>
春晴晩步春浦門小飲醉入梅花村繁香吹雪數十樹<lb/>
青山逺近疎籬園誰家水竹明窗軒老我清坐俱忘言<lb/>
<pb n="KR4d0342_WYG_006-13b"/>
須㬰煙月光吐吞歸哉樓角横黃昏<lb/>
　　　山間南圃海棠花開<lb/>
舍前舍後海棠紅碧軒宛宛連霞宫浮光弄景雖帶雨<lb/>
睡思醉貌空臨風雷輕霧暗時過前無處告訴杜老顛<lb/>
溪山深宻春晝寂花撲一澗飛來泉<lb/>
　　　梅枝<lb/>
今年未見梅花好竹外溪頭春自早滿瓶夭嬌送香來<lb/>
照坐淋漓拚醉倒瓊林飛出蒼精龍朔雪未下風滿空<lb/>
<pb n="KR4d0342_WYG_006-14a"/>
笑指蓬萊清淺水連雲𤨏斷最高峯<lb/>
　　　謝昌甫茶且囑同徃來諸友飲之<lb/>
山翁包題抵書信盥掌剥封乃茶茗更㸔健句團筆陣<lb/>
得之足以忘食寢清風兩腋何敢辜常日諸人當聚飲<lb/>
陸子泉頭活火煎一啜湏令各蘇醒<lb/>
　　　昌甫寄酒蛤辣螺新蠏皆山味所久無<lb/>
蛤蜊因酒得天全踞無龜殻吾非仙六跪二螯猶囬旋<lb/>
左手急持思拍船螺之辣者真海鮮每或酌侑能醒然<lb/>
<pb n="KR4d0342_WYG_006-14b"/>
竹隱君其詩中權知我托落醉欲眠走送三物寸簡傳<lb/>
青燈山牖瓶梅邊食之既矣吟一篇比耶興耶今何年<lb/>
　　　昌甫寄栗<lb/>
整整斜斜一書尺磊磊落落滿包栗霜風朝來吹我急<lb/>
且向葉爐煨煑喫高人知我老無力跧伏寒溪少出入<lb/>
慇勤題裹墨猶濕兩峯高哉翠雲滴<lb/>
　　　謝黄子耕惠紙被時在錢塘乍冷無衾窘甚<lb/>
西江寒籐濯清氷擣成楮衾起霜稜朱門鼎食笑弗顧<lb/>
<pb n="KR4d0342_WYG_006-15a"/>
只有蕙帳眠山僧精緻不數氊毯厚潔淨未必綾錦能<lb/>
禦冬氣清神煜煜煖老體輕夢騰騰幽人玩之喜欲舞<lb/>
可與飲水同曲肱江夏無雙知此意又見寒來祇布被<lb/>
吳山客舍久窮愁帝城貴家誰顧視急呼大兒開篋箱<lb/>
取以贈吾真雅遺拂拭牀間時自思展轉枕邊誠有愧<lb/>
當如此衾堅且白身外輕肥皆棄置<lb/>
　　　尹子潛送蕨<lb/>
老來為腹不為目薄飯盤蔬亦云足成年凖擬薇蕨甜<lb/>
<pb n="KR4d0342_WYG_006-15b"/>
那計人間有粱肉二月三月春已深靈山土肥皆去尋<lb/>
長莖短束挂蘿檐出市不直三數金随流揚波淨挼洗<lb/>
芼以薑鹽付鐺耳生柴帶葉旋抽添糟莩曠沈時染指<lb/>
晨光破甑炊浮浮稻香菜軟吾何憂人可以食鮮知味<lb/>
請聽以氣專致柔<lb/>
　　　送十瓜十梅易十竹於鄭一<lb/>
十𤓰十梅得十竹君應笑我喜可掬芳華春育豈凡同<lb/>
苦節冬藏惟勁獨取才要記自高臺著實能忘本深谷<lb/>
<pb n="KR4d0342_WYG_006-16a"/>
寄謝悠悠莫驚嗤草木無情山澗綠<lb/>
　　　昌甫送松溪茶葢云得之晁丈<lb/>
章泉寄我松溪茶北苑雙井未足誇葢以人勝茶亦勝<lb/>
况復二老文章家松溪主人未識面每鄉徃之而咨嗟<lb/>
想見讀書坐清晝薫風兩鬢生霜華趙晁婣睦久同志<lb/>
近知往詣情愈嘉慇懃包褁得此茗歸來奚忍自啜耶<lb/>
憐我於晁頗臭味一旦拜此忻無涯亟呼童奴取活水<lb/>
烹煎試起瓊玉花不但愛此瓊玉花茶因人勝無以加<lb/>
<pb n="KR4d0342_WYG_006-16b"/>
　　　人身<lb/>
人身一飽百不憂行住坐卧本何求冷煖大冬與大夏<lb/>
盛衰三春及三秋蒼蒼雲山緩曵杖茫茫煙水輕拏舟<lb/>
喜怒哀樂在中節生兮若浮死若休<lb/>
　　　初九日夜坐<lb/>
去冬十月已飛雪於潛滿縣層氷結空齋老樹號朔風<lb/>
客枕欲僵衾楮裂主人猶有酒澆愁旦起相呼相煖熱<lb/>
坐中劉郎氣最高抵掌歌詩雜言説流光不覺小至近<lb/>
<pb n="KR4d0342_WYG_006-17a"/>
澗路摧頽門半閉兩年心事夜如何牕撼山林聲又别<lb/>
牀頭兒啼衣尚單竈下婢苦柴未爇麤官寸禄闕既逺<lb/>
故舊尺書音更絶薄田舂米雨不來欲釀一杯無麯糵<lb/>
蕭然黙數長短更惟恐寒氣吹燈滅明當一水㵼清泠<lb/>
㑹見四山高嵽嵲重隂定自六出花悵望同雲記捫舌<lb/>
　　　重午<lb/>
鬢花臂絲盤艾虎佳人競云作重午菖蒲細縷來泛巵<lb/>
快意酒行何用數忽憶當年楚三閭他愁我樂意何如<lb/>
<pb n="KR4d0342_WYG_006-17b"/>
不識好惡類如此世間俗物爭奈渠<lb/>
　　　五日<lb/>
去年沙坑作重午城下今年着船鼓過溪㳂澗逢交遊<lb/>
挈榼留杯失賔主宣和曾帶御書符荆楚誰言長命縷<lb/>
老因唐律為沉吟山隱輕雷催晩雨<lb/>
　　　十二月十二日雪<lb/>
欲雪既雪復未雪短衣數挽從百結横溪過澗起輕氷<lb/>
舉首長歌時呌絶莽莽嵗寒殘臘月梅花前村後村𤼵<lb/>
<pb n="KR4d0342_WYG_006-18a"/>
橋頭獨釣任漁翁千山萬徑不可滅<lb/>
　　　二十九日大雨<lb/>
錢塘禱雨上天竺大士往來燒寳香支郡神祠亦照答<lb/>
自鳴山出氣蒼茫風投襟袖帶衣寛短髪重掻為整冠<lb/>
待得成霖三日後出門㳂澗㸔清湍<lb/>
　　　風雨<lb/>
風雨如晦雞既鳴茅茨疎濕迷山楹披衣不知所如往<lb/>
爐存宿煴猶熒熒水流花謝青春深前村解橋隔孤城<lb/>
<pb n="KR4d0342_WYG_006-18b"/>
庾郎鮭菜當用情瓶粟更付折脚鐺<lb/>
　　　十九日<lb/>
吹鼓打笛農禱雨都道小禾遲者乾高邙之田已如此<lb/>
低窪晩稻難更看官司只怕放苖頭田里豈但餬口憂<lb/>
政在飬民舜之政損下益上非所求<lb/>
　　　霜寒<lb/>
沍寒日日霜如雪地土縮高磚石裂板橋積厚滑難乾<lb/>
林葉有同裝玉屑朝來負暄殊不暖過午欲晡氷更結<lb/>
<pb n="KR4d0342_WYG_006-19a"/>
無風亦覺氣酸然只是水邊梅影别一冬既雷仍既雨<lb/>
僅可得晴霜未絶家貧無人去拾柴白屋何由生煖熱<lb/>
且擁敗絮莫出門欲賦江梅詩轉拙細思雨霜豈常霜<lb/>
湏見陽和變時節待他春色到人間定自忘之都弗説<lb/>
　　　七日大雪浙江亭訪希之<lb/>
江波沄沄山雪盛寒霧不收潮風勁詩人與我把一杯<lb/>
信道東南此為勝隔望遥知是剡中坐㸔飄洒歸空濛<lb/>
囘首紛華車馬外西湖雖好此無雄<lb/>
<pb n="KR4d0342_WYG_006-19b"/>
　　　十五日夜月蝕聞差中舍正言監測清臺<lb/>
慶元三年中元日是夜更餘驚月蝕須知穢巷亦喧呼<lb/>
見説清臺正推測昏昏已作赤朱紅閃閃猶成墨漆黒<lb/>
磨刀急斬蝦蟇精天眼光明無變色<lb/>
　　　月溪清汎<lb/>
不奈江渾復林熱長夏逃虛徒散髪扁舟何許可追涼<lb/>
安得佳人弄明月尋常浪飲苦匆匆邂逅一遊多汩汩<lb/>
日復日矣心轉癡牽强而來終勃窣琴堂有仙真好竒<lb/>
<pb n="KR4d0342_WYG_006-20a"/>
簿書堆裏清興發我雖老倦亦軒然相與聽歌忘病暍<lb/>
中流滉瀁已蒼茫下瀨囘㳂應蕩淈山高影翻棲鶻巢<lb/>
潭澄光射鳴鼉窟須㬰斗柄挿銀潢常娥俯濯淩波襪<lb/>
快呼天風駕雲濤弱水三萬倐超忽<lb/>
　　　和壁間林文節公韻<lb/>
浴溪橋上山岝㠋直下流波寒未涸只宜墨客寄幽閒<lb/>
不許行人動離索草木黃落已變衰晩風吹霜白雲歸<lb/>
清暉如斯耿獨立何處翩翩鷗鷺飛<lb/>
<pb n="KR4d0342_WYG_006-20b"/>
　　　和周次公<lb/>
坐卧一榻殊執熱到手清言解煩結是誰所作疑彈丸<lb/>
定自不凡如玉潔昨夕之夕飲固多今日之日調則别<lb/>
山園空𤨏楚臺風水路猶思剡溪雪須知野老本憂深<lb/>
何事騷人更愁絶題輿倒載真世賢伯仁可與智者説<lb/>
　　　二十一日同昌甫鎮頭和森桂時齋之句<lb/>
齋樓之名㪚菴立時哉時哉貴翔集訓行處仁要領㑹<lb/>
徳成勝非由所習眼高四海逺者逺知效一官急者急<lb/>
<pb n="KR4d0342_WYG_006-21a"/>
工夫當思寸隂競淵源不可短綆汲<lb/>
　　　昌甫以詩謝履常見過因和韻<lb/>
萬事新傳燈落燼底許深長并淺近山空嵗暮風雪振<lb/>
縱得過從渾莫省符銅節蕩元整整東上西來晨復暝<lb/>
章泉之居儘虛静世既相忘心孰競失喜故人來問訊<lb/>
且擁寒爐話吾勝留連雞黍夜初定清旦重言意無盡<lb/>
意無盡矣我何知歎者歎而哂者哂<lb/>
　　　王幹以詩寄和答<lb/>
<pb n="KR4d0342_WYG_006-21b"/>
福唐荔子冬生花青榕深深多釋家海山㑹府亦繁富<lb/>
官自貨鹽常造茶民以不冤刑獄折無嵗無人無一節<lb/>
同僚鬬牛應暖熱中酒過㕔不可説<lb/>
　　　次韻徐斯逺曉梁㸔日出<lb/>
曉山亂眼青如濕夜氣猶存煙四羃不知炎熱着何許<lb/>
但起隂風催日出含暉倒影殊蒼涼翻手塵埃復俱失<lb/>
高丘望女歌正長展轉歌之肯倉卒<lb/>
　　　次韻昌甫仲春讀謫仙詩<lb/>
<pb n="KR4d0342_WYG_006-22a"/>
淵明太事多汲汲泥詩酒子雲良自苦載醪竟何有芭<lb/>
尊太𤣥八十一統集飲酒二十首我貴知我希卻掃且<lb/>
緘口<lb/>
　　　次韻<lb/>
不須酒畔狂吟裏夢破寒亭自驚起一梢孤月帶霜華<lb/>
靈山漫澈氷溪水塵勞空度幾星霜畫手猶能眼界香<lb/>
午夜城頭吹畫角綠毛么鳳墮其旁不怕花前不我知<lb/>
只愁花後少人思如今紙上閒言語未抵依稀落墨時<lb/>
<pb n="KR4d0342_WYG_006-22b"/>
　　　趙履道同宿南豅梅大放次其韻<lb/>
老身居山復入山随山夾路溪彌漫南豅深處作幽夢<lb/>
我輩白鷗盟勿寒梅花乘春既宜飲緑毛么鳳非人寰<lb/>
坐中長少偶然集白雲清氣生簷間醉酣低摘仍高攀<lb/>
興來物㑹殊未䦨悠悠不但惜此爾要留佳話他年看<lb/>
　　　次韻希之<lb/>
滄溟吐吞江水地風塵萬里一危亭自憐雪裏心眼在<lb/>
憑軒盡日空詩成波流不鳴雲不斷冷氣暗逼黃熒熒<lb/>
<pb n="KR4d0342_WYG_006-23a"/>
銷凝還如未開鑿渾沌無際天難名相從共飲豈易適<lb/>
太息嵗晩初何營尺梭已覺魚尾健數字更喜鴻翼輕<lb/>
吾儕天窮且天放酒肆人間誰長卿<lb/>
　　　次韻建倅徳久林秘書寄貢餘<lb/>
鐵獅峰前鳳山陽泉甘土肥靈草香丁蔡好事作土貢<lb/>
到今題褁歸朝綱宻雲夀圭脫寳胯鎻鑰銀白羅帕黃<lb/>
春風玉食睿思殿嵗嵗屬望天一方恩沾臣鄰講讀處<lb/>
賜啜更覺昭囘光龍鳯大團小團耳且如頭茶安得甞<lb/>
<pb n="KR4d0342_WYG_006-23b"/>
餘珍踵例及守漕屬幙亦得酬官忙平分風月石渠老<lb/>
分餉乃欲顛倒捜我腸<lb/>
　　　㳂檄澗上將囘呈元立<lb/>
一夜西風入南澗便作秋聲無畔岸蕭蕭涼氣夢初囘<lb/>
不奈離愁送遊宦人生義命當樂天倒睨鍾鼎初悠然<lb/>
明𤼵分手莫惆悵他年㸔我棲林泉<lb/>
　　　次韻昌甫斯逺落花行<lb/>
風力作狂無所止花片摇空當未已諦視深尋孰與比<lb/>
<pb n="KR4d0342_WYG_006-24a"/>
梅葉梨梢孕青子春紅正復可憐爾三分前塵一分水<lb/>
相將柔桑著筐篚寒食北邙泣新鬼繁隂匝地人醉起<lb/>
哀江南兮臨結綺底用留情來賦此夏衣飄飄欲輕體<lb/>
　　　斯逺作冷語甚佳以其富貴神仙中致非畸人<lb/>
　　　山澤所宜戲次韻柬之<lb/>
飛流作枕山作屏采薇散髪神氣寧巖扉無人晝長扄<lb/>
幾囘午夢驚獨醒水邊石上草自馨嵐光近散逺以凝<lb/>
長颷撼樹時靜聽灑然塵銷天籟清幽禽刷羽飛來輕<lb/>
<pb n="KR4d0342_WYG_006-24b"/>
泉源舞荇聲泠泠殷雷收暑甘雨零碧落乍空鸛且鳴<lb/>
閑身無用心太平試琢新語朱絃聲世俗所為吾不應<lb/>
因君詩來如飲氷<lb/>
　　　次韻斯逺月夜<lb/>
懐哉望望山囿中月來老樹高玲瓏起行久之坐嘆息<lb/>
祗合輕舉隨飛龍露華滴葉相下上河影摇空更清亮<lb/>
長庚如晝夜何其寒氣襲人不可向<lb/>
　　　寄葉解元<lb/>
<pb n="KR4d0342_WYG_006-25a"/>
醉中曽冩雪色壁非此主人無此客夜寒煙雨池閣深<lb/>
秉燭㸔梅忘墮幘春來相望鵝湖邊桃花滿地松拂天<lb/>
抱琴挾書過飄泉想君風度尤翩翩<lb/>
　　　贈劉解元<lb/>
潮落潮生一水通崑山縣前桃花紅劉改之者忽相逢<lb/>
桃花正在煙雨中面須如㦸頭已童君雖不言我亦窮<lb/>
一杯竟醉立下風江西人物舊所宗<lb/>
　　　溪路邂逅傅騏驥之在所沽酒話别<hi>案詩四首其三首見七絶</hi>
<pb n="KR4d0342_WYG_006-25b"/>
涼風吹溪雨吹蓬故人意氣俄相逢停驂為我一小飲<lb/>
西湖東望兩高峯人間萬事俱華髪雨歇風清有佳月<lb/>
不須千里苦相思得酒陶然已兀兀<lb/>
　　　送吳判官<lb/>
儒家辰告當訏謨紛紛莫厭形勢塗甲兵調度應敵爾<lb/>
君行鄱水聊載驅有文與詩錦機織夾道雲山正堆積<lb/>
癡兒固有了官事歸日奚嚢觀筆力别酒無用鯨吸川<lb/>
芝山杖藜湖接天使君自是江海客有來矍鑠當歡然<lb/>
<pb n="KR4d0342_WYG_006-26a"/>
如今百事皆撑柱寛得一分猶復古蕭條野老為賡吟<lb/>
此話不同知底數<lb/>
　　　二十六日贈鄭一有懐趙十閩嶠之役<lb/>
遊者未囘居者藏老我去各天一方目前聚集自落拓<lb/>
背後往還誰論量連連氷雪葉已脱皎皎風霜梅更芳<lb/>
燭明照坐更漏長高溪里社靈山陽<lb/>
　　　戯柬胡教授<lb/>
去冬曽與十客遊今夏還約幾人至橋南花處數枝梅<lb/>
<pb n="KR4d0342_WYG_006-26b"/>
青子林園尚堪醉行者居者復不來相賞相違何有哉<lb/>
古栝蒼山照流水我亦僅能知此爾<lb/>
　　　寄昌甫<lb/>
深林蟬聲咽殘雨又爾㣲炎起亭午章泉幽流雨風寒<lb/>
安得從之臂不羽江南田薄多旱苦㝠鴻孤髙畏羅罟<lb/>
洪河東傾一砥柱雲霏霏兮澹承宇<lb/>
　　　懷昌甫<lb/>
君頭短髪種種長營營寒事驚流光手翻手覆謂可常<lb/>
<pb n="KR4d0342_WYG_006-27a"/>
幽意祇覺來無方今冬風雪多氷霜靜夜不寐猶吟螿<lb/>
竹隱我獨矯首望詩寄尚喜筆健彊<lb/>
　　　趙十生日作醮事<lb/>
清颷吹塵玉溪煙龍舟未收菖蒲天城東寳香祈永年<lb/>
振振公子陳醮筵雨零霞外來羣仙徳我夀我明自然<lb/>
宣簡流芳正綿延華裾織翠金丹圓<lb/>
　　　次韻耿運幹<lb/>
青鞵黄㡌非左計消得水涯與山顛吟邊憂世聽者哂<lb/>
<pb n="KR4d0342_WYG_006-27b"/>
只宜尋醉陶陶然貴人責重閒人輕春風日高放脚眠<lb/>
帶湖拂波綠楊柳吾儕靜勝可忘年<lb/>
　　　聞民瞻久歸一詩寄之<lb/>
我居溪南望城北最高園臺竹樹碧眼前帶湖歌舞空<lb/>
耳畔茶山陸子宅知君纔自天竺歸那得緇塵染客衣<lb/>
日攜研席過阿連怡神散髪思采薇<lb/>
　　　聞趙十有詩上饒生朝後兩日次韻寄之<lb/>
文章精金真美玉交往徒勞分雅俗偶然邂逅一言詩<lb/>
<pb n="KR4d0342_WYG_006-28a"/>
清秋付與陶潛菊弦歌之聲譽甚休田里民其無歎愁<lb/>
誰將茗酒夀弧矢長篇短句相唱酬是中佳處有深趣<lb/>
如龍翔雲豹起霧力探樂取到古人天地江山供指顧<lb/>
從他駒隙嵗月馳我自舒徐蕭散之罏香莫着鼻觀淨<lb/>
喚醒伯牙鍾子期<lb/>
　　　昌甫有詩學長句次韻以柬處晦且當應舉<lb/>
章泉老子之詩學筆自崢嶸心自泊暮春靜把一杯㸔<lb/>
縱有世情無處著三傳且莫束高閣待子龍津名一躍<lb/>
<pb n="KR4d0342_WYG_006-28b"/>
收囘舊話再商量沈謝應劉都掃卻蠶葉人家採摘忙<lb/>
麥將秋矣水浮秧平田冷漠吹朝雨側徑深㣲過夕陽<lb/>
殘酒餘香愁夢枕斷篇遺簡苦吟嚢鶯啼燕語春歸也<lb/>
不道高齋口自芳<lb/>
　　　斯逺訪昌甫同作音字詩因又一首<lb/>
故人湖海誰知音章泉病翁卧山林我思不見夜長寂<lb/>
君往與同秋正隂修筠亂石一徑靜風雨滿窗清且深<lb/>
安得相從日上下騷雅共傾陶冩心<lb/>
<pb n="KR4d0342_WYG_006-29a"/>
　　　次韻吳推官二首<lb/>
紫菊紅萸仍酒美萬里秋雲接天水登髙能賦我何堪<lb/>
㑹逢其適聊爾耳蒼山小亭㸔奕碁不有此客無此詩<lb/>
古往今來吹破㡌河梁歸路月明知<lb/>
坡云今日我重九自古騷人無此手一從陶令歸去來<lb/>
誰有閒中能漉酒籬邊采采黄花歌不盈襟袖還幾多<lb/>
滿城風雨固應爾欲制頽齡如老何怪來清氣侵毛髪<lb/>
忽得新篇有風骨溪亭應記見南山玉水波寒步㣲月<lb/>
<pb n="KR4d0342_WYG_006-29b"/>
　　　讀東溪可正平詩<lb/>
氷霜落澗嵗云暮寂寂逺岫松風囘村深古寺作鐘磬<lb/>
車馬路斷樵者來叅差一抹起宿雁清淺數枝横小梅<lb/>
日昃翠寒雲屋逈竹爐煨火盡餘杯<lb/>
　　　陳君舉舍人集新刋三山因讀其詩有感<lb/>
陳止齋詩不草草約貌前頭諸舊老大章短句可思議<lb/>
妙意餘情愁絶倒生薑門有水心道赤水亭占龍窟好<lb/>
伯牙無絃驥伏皁摹搨賸殘人或葆<lb/>
<pb n="KR4d0342_WYG_006-30a"/>
　　　吳判官野閣詩述先公甚勤次韻謝之<lb/>
我登野閣思過庭吻角欲語徒悲鳴麗譙西池水木秀<lb/>
當年手種年年生五六十春幾交印幕畫英遊應接軔<lb/>
由來感舊誰𤼵揮龍光斗牛知令問詩來喚醒醉夢中<lb/>
一日好事傳江東吳公治行天下美隱然葢本西漢風<lb/>
大抵軒窗數間屋雅俗升沈堪躑躅光前絶後得名章<lb/>
便覺流芳爭誦讀夕陽淡月色朦朧想公退食書自工<lb/>
黃巻之間欠伸處催煎茶椀呼家童妙聲直啟重𤣥鑰<lb/>
<pb n="KR4d0342_WYG_006-30b"/>
惠徼先君寧茍作其孤衰㣲但下拜猶向霜天辱杯酌<lb/>
　　　錄王昌齡詩<lb/>
千古萬古琉璃堂中有一人萬丈光長篇短篇任摸索<lb/>
小句大句宜忖量風花雪月初非逺城郭山林各是忙<lb/>
惆悵無因見范蠡空留佳話説南唐<lb/>
　　　題紫溪春晚圖畫<lb/>
東風滿地吹瑶草水煖雙流山四抱叅差樓觀倚晴空<lb/>
林靄乍收初日杲杏桃婀娜開花早蝶遶鶯遷魚在藻<lb/>
<pb n="KR4d0342_WYG_006-31a"/>
人家籬落動耕桑溪女往來翁喚媪務頭臘酒賤仍好<lb/>
麥熟官清農晏保岝㠋峰高多醉遊天目潭深無旱禱<lb/>
誰把丹青能一掃㸃綴毫芒殊可攷分明融蕩紫溪春<lb/>
路入煙霞是仙島<lb/>
　　　偶成<lb/>
蠻歌俚耳吾不愁江南五月疑涼秋漸離荆卿易水流<lb/>
圖窮匕首非覇謀吳頭楚尾龍虎幽擊筑乃爾聽市謳<lb/>
調苦節促如逺遊安得酒船同拍浮衮衮切切終悠悠<lb/>
<pb n="KR4d0342_WYG_006-31b"/>
　　　雜賦二首<lb/>
今年臘盡春風起凌曉撑船度溪水去年九日菊花開<lb/>
相與周遊二三子山深泉井一鄉村地僻章丘數家市<lb/>
酒飲詩成可奈何坐想斯人消吝鄙<lb/>
　　　贈天台鄭道士<lb/>
霞杯為奏阮咸曲悵望十年湖水煙聞過東嘉㸔雁蕩<lb/>
野雲留宿話翛然譚詩忽見蔣雲出今去洞庭衡岳前<lb/>
能説鍊師神不老識全元是赤城仙<lb/>
</p>
<p>
</p>
  </div>
</body>
</text>
</TEI>
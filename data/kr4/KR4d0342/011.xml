<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澗泉集巻十一</head>
    <p>
<pb n="KR4d0342_WYG_011-1a"/>
欽定四庫全書<lb/>
　澗泉集巻十一　　　　　　宋　韓淲　撰<lb/>
　　七言律詩<lb/>
　　　徑山<hi>二十一日比年寺火獨遺國一和尚塔院及明月池耳他皆再建者</hi>
明月池頭國一禪殘僧依舊占三椽薰風正緑門前樹<lb/>
積水都清澗下川坐斷千峯因底事身輕百刼本何縁箯<lb/>
輿有客登臨久齋罷茗盂香散烟<lb/>
　　　平山<lb/>
<pb n="KR4d0342_WYG_011-1b"/>
章泉粥罷上松關野逕田塍直復彎迫晩詩翁來欵曲<lb/>
同時坐客亦躋攀誰云身外無窮事自是人間有許閑<lb/>
夢兀箯輿忘逺近午風晴日已平山<lb/>
　　　山静<lb/>
山靜不嫌雞犬聲閒身隨意了隂晴柴扉終日其誰問<lb/>
梅逕有時還自行一曲澗流雖淺澹數株花蘂甚分明<lb/>
牀頭周易初無恙酒困茶醒底用情<lb/>
　　　山林<lb/>
<pb n="KR4d0342_WYG_011-2a"/>
山林終日掩柴門近聼風聲逺對雲粗有稻粱供伏臘<lb/>
尚憑雞犬報朝曛氣非身外無存想書在眼前多見聞<lb/>
客至不勞閑酒食一甌茶炷一爐熏<lb/>
　　　葛洪川<lb/>
葛洪川畔試尋詩圓澤精魂世孰知但見野僧相指㸃<lb/>
獨憐游子轉傷悲湍流澗水侵苔蘚磊落山嵓拂樹枝<lb/>
我亦賞吟風月爾人間今古信如斯<lb/>
　　　二十八日宋家泉頭<lb/>
<pb n="KR4d0342_WYG_011-2b"/>
每逢泉石必從容閒過吾廬絶澗東簸弄泓澄看硌确<lb/>
盤旋窈窕喜䝉籠近村欲雨無斜日逺岫歸雲有陣風<lb/>
白酒釀成誰酌我濯纓洗耳不湏同<lb/>
　　　春泉<lb/>
幽伴無人話采樵老身何處可逍遥閒當曉徑誰争席<lb/>
間或春泉自一瓢煖靄欲銷遲日在輕風徐起亂雲飃<lb/>
才情今古能多少未必巢由不見堯<lb/>
　　　山行<lb/>
<pb n="KR4d0342_WYG_011-3a"/>
家住踈踈短短籬並山支徑自登躋寒雲四垂天慘慘<lb/>
老木環鎻風凄凄身從荒園叩古寺眼暗孤城帶清溪<lb/>
尋僧與客少談勝興罷歸來烏夜啼<lb/>
　　　初八日登前山獨坐乆之<lb/>
隂隂秋與白雲浮山近林深上上頭千里纔成萬家邑<lb/>
百川分繞一方州其間雞犬㣲茫處此外鵾鵬莽曠遊<lb/>
明日黄花是重九更尋橋月看溪流<lb/>
　　　夜同處晦霞山<hi>案詩三首一見五律一見七言絶句</hi>
<pb n="KR4d0342_WYG_011-3b"/>
春來不道梅花好古觀荒林並晩晴一一枝間見生意<lb/>
重重影外落寒聲酒因人勝舒徐飲詩待客吟蕭散成<lb/>
扶盡墟煙横野水暗涵深緑起踈明<lb/>
　　　次韻晁仲二同倉使遊靈巖<lb/>
使華春入梵王宫仿彿工顰在眼中邂逅五湖應自適<lb/>
縱横七國漫爭雄一時賔從歡無極千古興亡恨莫窮<lb/>
空鎖靈巖舊蹤跡畫船贏得滿篙風<lb/>
　　　同昌甫遊瑞應峯一宿次韻<lb/>
<pb n="KR4d0342_WYG_011-4a"/>
十載嘗同望此山雅懐幽意頗相關豈期苔竹隨公去<lb/>
應笑錢塘見我還洗夢唐人詩句裏驚霄前哲石碑間<lb/>
秋風古寺一盃酒老覺心情只欲閒<lb/>
　　　過南豅<lb/>
艤舟溪岸入山居步穏秋原木影踈盡日極知無市井<lb/>
此身終是樂樵漁鳥聲自占庭前樹嵐氣時侵案上書<lb/>
尊酒故人情味别留連應喜到門初<lb/>
　　　自永豐玉山囘宿南豅<lb/>
<pb n="KR4d0342_WYG_011-4b"/>
章泉風日來時路烟雨南豅歸去時已過重陽猶菊蘂<lb/>
又將十月忽梅枝周遊放浪家家酒展轉流連處處詩<lb/>
信道山間深更好儘閒尤與老相宜<lb/>
　　　初六日歸汎南豅已三皷矣<lb/>
乍凉天氣翠煙霏多少林花露未晞十里幽香秋醉去<lb/>
一溪新月夜吟歸豈無僧舍居髙逺定有人家在𨼆㣲<lb/>
夜半鶴鳴猿嘯冷灘聲嗚遶釣魚磯<lb/>
　　　二十六日送曾守遇伯輝於南豅<lb/>
<pb n="KR4d0342_WYG_011-5a"/>
周瑜𨼆地春曾住秋以為期玉斗遊只道參差無此適<lb/>
要知拓落有何謀經行二姓忽相聚輾轉一身終自由<lb/>
四樹木樨花正𤼵幽香隨䖏且忘憂<lb/>
　　　晦日衝雨過同官趙大小樓眺望江山<lb/>
一樓煙雨更横江吳越蒼山入混茫霽色未分無逺樹<lb/>
潮聲初過有歸艎檐楹髙處閒登眺市井中間任廹忙<lb/>
日日癡兒了官事暫時相賞試持觴<lb/>
　　　登一杯亭<lb/>
<pb n="KR4d0342_WYG_011-5b"/>
當年丞相一登臨酒畔峥嶸萬古心重整乾坤歸廟社<lb/>
却留嵗月在山林荒尋野閣甘棠蔽名占高臺峴首深<lb/>
見説治中新築就肯堂三歎有遺音<lb/>
旄麾誰不典方州何事邦人記昔遊時令縱非名轉盛<lb/>
靈山如畫水西流吾儕只得詩模倣爾輩焉知酒拍浮<lb/>
却憶環滁最佳處醉翁亭子至今留<lb/>
　　　飯後乗日過東家<lb/>
霜晴已是探梅時野趣軒茶更合詩才出門來唯獨往<lb/>
<pb n="KR4d0342_WYG_011-6a"/>
不看山去亦何知試聽石瀬無塵滓如覺林梢有好枝<lb/>
心與眼明知興熟朗吟惟老轉相宜<lb/>
　　　十三夜擕杯浮橋㸔月<lb/>
一輪秋月到天心此夜全無雲片侵雅静每於閒後見<lb/>
孤高難向閙中尋漸圓漸好形神正愈大愈明精氣深<lb/>
最是溪間波影裡金光摇動玉沉沉<lb/>
　　　十一日郡守飯靈山閣夜坐新浮橋月中<lb/>
使君襟抱中秋月閒飲賓僚醉野人倒載去尋高閣古<lb/>
<pb n="KR4d0342_WYG_011-6b"/>
落成未試一橋新山城明嵗當回首雲路兹時好𤼵身<lb/>
喚起嫦娥駕輪玉不知何處著纎塵<lb/>
　　　十三日方齋<lb/>
麥秋蠶月雨收晴城郭山林到處行不是惜春尋小醉<lb/>
忍教投老轉多情啼鵑𣺌𣺌翻梁燕夢蝶蘧蘧出谷鶯<lb/>
記取招邀一杯酒與君宜戲也宜驚<lb/>
捉得春風住三日明年依舊百花香酒盃滿後同誰飲<lb/>
詩句成時只自狂金縷聲銷非幻景玉華煙散任仙鄉<lb/>
<pb n="KR4d0342_WYG_011-7a"/>
靈山翠滳氷溪水只這閒情話更長<lb/>
　　　上乘寺<lb/>
禾黍登場秋已深暮天寒日起層隂不論世路有夷險<lb/>
但覺此心無古今黄帽青鞵聊自適髙山流水付知音<lb/>
解鞍野寺黄昏後犬吠踈籬鴉滿林<lb/>
　　　上富春灘<lb/>
喚得扁舟一葉輕釣臺波上夕陽明固宜煙鳥知人意<lb/>
只為雲山識我情篷日午前雖較熱帆風晩後却尤清<lb/>
<pb n="KR4d0342_WYG_011-7b"/>
吾廬更在楚溪口歸卧北窻聼竹聲<lb/>
　　　十六日至章泉水<lb/>
山愈深時地愈髙春尋積李散崇桃林廬但覺無塵話<lb/>
田里那知有載醪華髪蒼顔俱老大清泉白石更周遭<lb/>
常年每厭居城郭時復從翁敢憚勞<lb/>
　　　溪行<lb/>
突兀荒荒漫挈瓶泓澄窈窈且揚舲隔山鷄犬三家聚<lb/>
近水魚蝦一岸腥説夢休誇巫峽賦移文何愧草堂靈<lb/>
<pb n="KR4d0342_WYG_011-8a"/>
交遊少得親相識臨眺多為舊所經<lb/>
　　　擕秉垓千散歩<lb/>
濕雲收動碧山空松葉桐花日影中開盡一軒無曲折<lb/>
掃除三徑有幽通耘耔不厭農田雨流憇居多野水風<lb/>
解斷浮航塵跡少葦間何地覔漁翁<lb/>
　　　月夜間自東樓溪遊甚適寄吳推趙將<lb/>
滿船載得髙溪月吹落東樓萬里風岸上未收燈火處<lb/>
城頭初動角聲中撫懐定自閒相覔抵掌還知醉亦同<lb/>
<pb n="KR4d0342_WYG_011-8b"/>
三百年來無此作謫仙飛過水晶宫<lb/>
　　　過冠秋<lb/>
來年要作冠秋詩今日花時合自知我覺為吟真老醜<lb/>
人疑取酒若兒嬉收香宿雨初浮蘂弄色晴風定滿枝<lb/>
莫道空山漫遺句傳家垂後有深規<lb/>
　　　同世昌尋春<lb/>
春風清曉尚㣲霜近午寒收日漸長步穏路平山滌靄<lb/>
眼明溪淨水生光珍禽啼鳥猶能樂野草閑花亦自香<lb/>
<pb n="KR4d0342_WYG_011-9a"/>
囘首紅塵是城市林間詩酒試平章<lb/>
　　　晩寒散步澗上<lb/>
支吾老態懶成言勃窣蹣跚試出門脚底路回籬外屋<lb/>
眼前梅𤼵澗邊村雪霜欲下天回互煙霧不收山吐吞<lb/>
歸到寒窻巻書坐地爐深火過黄昏<lb/>
　　　晩立澗旁<lb/>
水邊獨立㸔黄昏梅蘂能銷客子魂淡靄清鐘知隔寺<lb/>
㣲風幽笛是前村牛羊徑路生寒色鵝鴨陂池裂凍痕<lb/>
<pb n="KR4d0342_WYG_011-9b"/>
一種清懐幾多景鴉棲宻木更翩翻<lb/>
　　　溪上行至傳庵蹊間崩石險澁幾踣<lb/>
無酒無詩只意行水邊林下偶然晴緩移野歩㣲欹側<lb/>
細比凡心儘曠平白髪去來同遯跡青春交往定蜚英<lb/>
小庵供佛安禪地只合僧家一味清<lb/>
　　　納凉濠上<lb/>
夕陽偏占緑荷風夏氣浮凉酒滿鍾人勝不譏吾拓落<lb/>
身閒何恨爾從容喚回今古風騷體消得乾坤運化功<lb/>
<pb n="KR4d0342_WYG_011-10a"/>
只是靈山照氷水莫教憂樂係窮通<lb/>
　　　同吳永伯行田宿小寺<lb/>
冉冉春煙山半昏逺林荒草際斜曛人家幾㸃望中見<lb/>
雞犬數聲何處聞不奈客愁驚晩嵗空餘詩思入行雲<lb/>
青松影下歸來路野寺對牀還醉醺<lb/>
　　　昌甫同汎舟歸宿澗房<lb/>
山隂溪曲古何年今日南豅棹復旋夾岸暖風吹麥秀<lb/>
釣竿清浪出魚鮮諸兒挈飲能迎勞耆舊談圍信解懸<lb/>
<pb n="KR4d0342_WYG_011-10b"/>
放溜歸來月初夜林間應獨與翁便<lb/>
　　　九日登跨鶴臺有懐<lb/>
山頭跨鶴舊登臺今日那知我獨來憶昨儒先追杖屨<lb/>
因嘗鄉老共尊罍呼兒且伴閑身徤好客何由笑口開<lb/>
落魄使君王道甫幾回和月醉崔嵬<lb/>
西風吹我上危臺鶴駕仙人跨海來雖少菊花猶破㡌<lb/>
既多楓落合傾罍玉溪争瀉秋容淡靈岫森羅夕照開<lb/>
老去悲傷易如許人心何若自崔嵬<lb/>
<pb n="KR4d0342_WYG_011-11a"/>
　　　倚樓<lb/>
湖山咫尺懶追遊獨倚危樓已白頭初夏風光還荏苒<lb/>
乍晴雲物正飛浮長吟自可千篇在小醉誰能萬事休<lb/>
轂擊肩摩争輦路不知虛度幾春秋<lb/>
　　　鋤治山椒可置胡牀逺覧<lb/>
荒穢誅鋤山徑開更於髙爽敞平臺眼明庶以閑登眺<lb/>
步穏因之數往來載斸坡陁曽樹蕙縁通茂密待移梅<lb/>
城南自是多幽處一曲今藏古澗隈<lb/>
<pb n="KR4d0342_WYG_011-11b"/>
　　　小泊橋南書院<hi>時入吳就試注官</hi>
欲浮一舸過東吳小泊橋南興有餘盡道乆懸髙士榻<lb/>
豈知重見故人車詩家情味從來别書院言談分外舒<lb/>
蓮實藕花秋露滴坐多題句轉清虛<lb/>
　　　新闢小室自適<lb/>
掃除閑室置書琴偃仰之間萬古心飯了欠伸因小憇<lb/>
睡餘消散得孤斟輝輝白日回初暑拂拂清風動晩隂<lb/>
門巷喜無車馬至傍簷時自聼鳴禽<lb/>
<pb n="KR4d0342_WYG_011-12a"/>
　　　暑中思澗上之適<lb/>
野趣池頭蓮正香潩泉亭上水生凉有時並舍閑題句<lb/>
盡日荒園浪舉觴隘巷泥塗誰下榻一樓風雨自移牀<lb/>
青衫白髪今何事苦戀明時在帝鄉<hi>張乖崖與傅逸人詩當年失脚下漁</hi>
<hi>磯苦戀明時未得歸</hi>
　　　玉田道中得詩二句因足之<lb/>
秋晩晴原上玉田水邊林下過金仙寺鐘欲動黄昏月<lb/>
野鳥時横碧落天萸糝人家皆取醉菊花籬檻亦争妍<lb/>
<pb n="KR4d0342_WYG_011-12b"/>
三义路入孤村去九日閒投物外縁<lb/>
　　　何山有蘇滄浪蘇玉局詩乃唐何楷書堂也<lb/>
亭上清詩得兩蘇空留精舍作僧廬地因人勝合題句<lb/>
山以姓知縁讀書一徑虛明連别嶼小溪清淺過平湖<lb/>
笋輿少憇烹茶去轉覺秋來興有餘<lb/>
　　　龜峯<lb/>
繫船散策到龜峯人意從容景不窮㸃檢形容多變態<lb/>
縱觀面勢更穹崇並邊幽草叢叢碧絶頂殘楓樹樹紅<lb/>
<pb n="KR4d0342_WYG_011-13a"/>
山翠着人寒更早嵐光明滅鳥聲中<lb/>
　　　悠然堂<lb/>
公堂柱笏文書省日月青山在眼前吟到有詩端自肯<lb/>
醉中因酒亦天全霜髙逺樹參差外風落孤鴻滅沒邊<lb/>
却笑柴桑窮處士籬根把菊始知然<lb/>
　　　趙十重整山堂南北蒼翠在望<lb/>
水南常只見靈山城市誰曾顧此間空占巃嵸成晻靄<lb/>
安能嵽嵲盡廻環髙堂知整軒牕静曲徑應多草木閒<lb/>
<pb n="KR4d0342_WYG_011-13b"/>
眼界一親心更逺屬聨佳句不當慳<lb/>
　　　同孟守出溪亭視漲和嚴觧元韻<lb/>
滚滚溪亭雨未休偶陪小隊得來遊蠶桑時候將何望<lb/>
燕麥風前信隠憂民力已殫誠易與天心非逺不難籌<lb/>
果然香火開晴色從此年登定有秋<lb/>
　　　周倅以詩來索翠㣲堂題因周韻為末後句<lb/>
翠㣲分得閒風月再葺斯堂若畫圖舊觀豈專希白有<lb/>
新題還擬汗青無隔林聞杼情何寄與客携壺景不殊<lb/>
<pb n="KR4d0342_WYG_011-14a"/>
山上羣仙司下土蓬萊歸路莫踟蹰<lb/>
　　　草堂為柴丈參議題<lb/>
衝風衝雨傍孤城旋借籃輿上岸行零落交遊難屈指<lb/>
崢嶸耆舊可尋盟共披莊列心何妙更話曹劉眼倍明<lb/>
但願先生博長徤笑看犬吠與鷄鳴<lb/>
　　　桃花臺<hi>案此詩二首其一見五律</hi>
倚棹捫蘿歩古堤井邊池上訪招提荒荒草滿平原外<lb/>
寂寂洲横流水西一葉小舟漁自樂數行髙樹鳥頻啼<lb/>
<pb n="KR4d0342_WYG_011-14b"/>
人間俯仰仙凡隔丹竈空留占葛溪<lb/>
　　　禪月臺<lb/>
山路難嫌脚力登儘髙髙處又憑陵豈無道院燒仙藥<lb/>
定有僧龕供佛燈一任薦紳多習熟都縁書册易因仍<lb/>
屋頭巷尾誰連壁涼冷秋來老莫勝<lb/>
　　　跨鶴臺<hi>按詩二首其一見五言絶句</hi>
臺占溪南最上峯政成民樂得從容彼時髙李情如許<lb/>
此地蘇丁事偶逢可是吾身羨輕舉肯令人眼溷塵蹤<lb/>
<pb n="KR4d0342_WYG_011-15a"/>
昂昂紫府飛來處一片笙簫酒滿鍾<lb/>
　　　次韻邱簿對碧軒<lb/>
淡烟晴景鳥關關香淨茶甘宴坐間竹碧便冝終日對<lb/>
僧清輸與一生閑此時薄宦經行地萬里思鄉夢處山<lb/>
心寄飛鴻在雲𦕈數聲零落下滄灣<lb/>
　　　題笑軒<lb/>
伸眉為作笑軒詩胡廣中庸天下知展轉此身俱老矣<lb/>
紛拏何事不兒嬉從教流俗千般巧莫受榮華一㸃欺<lb/>
<pb n="KR4d0342_WYG_011-15b"/>
幾度歸來撫空案清風明月緫相宜<lb/>
　　　貧樂軒<lb/>
林深自愛玉溪濵肯問嚢空甑有塵但掃軒窻置書册<lb/>
時將樽爼醉詩人幽尋靈運登山屐靜寄淵明漉酒巾<lb/>
南渡百年青社逺如君終不負閒身<lb/>
　　　題司馬寺丞約汪倅趙倅携酒相過澗亭<lb/>
溪山前後簇雙旌暇日城南取次行因到小園尋勝事<lb/>
更於野寺暢幽情聨翩别乘同歌吹落拓閒民亦兕觥<lb/>
<pb n="KR4d0342_WYG_011-16a"/>
元祐相家文物在喚回洛社舊昇平<lb/>
　　　茅齋<lb/>
鷺鷥林下得周旋回首凄凉十五年豈謂交遊尋舊約<lb/>
不堪朋友話新編翠連山色髙還聳緑滿湖波散復圓<lb/>
小酌更多今古意薰風吹樹聼鳴蟬<lb/>
　　　題山光亭<lb/>
晩春天氣緑園林小上危亭酒未深紫燕歸來知倦翼<lb/>
黄鸝飛去有清音水煙望望山明滅風雨時時景晦隂<lb/>
<pb n="KR4d0342_WYG_011-16b"/>
莫問癡兒了官事尊前容我短長吟<lb/>
　　　抗雲亭<lb/>
淡煙晴日近重陽整屐荒山野路長世事是非同膠擾<lb/>
人生今古一悲凉望窮千里乾坤外清絶小園松菊香<lb/>
此日此時真可惜西風催釀滿林霜<lb/>
　　　成趣小𨼆<lb/>
今年春色在山家到處尋梅㸔落花成趣園中乘日往<lb/>
最髙臺上受風斜棋聲與我詩無盡酒力因君興未涯<lb/>
<pb n="KR4d0342_WYG_011-17a"/>
拓落不知天蚤暮更呼急管度芳華<lb/>
　　　成趣<lb/>
春到名園花下門畫梁迎燕落泥芹海棠徑暖紅爭艷<lb/>
魚藻波肥緑颭文興逸自憐真野老醉歸誰問故將軍<lb/>
一時觴咏留連處更得清酬信不羣<lb/>
　　　寄題鄧噐先北窻<lb/>
古寺虛廊石壁隂幽人髙卧一窻深絶勝移病聽朝鼓<lb/>
大似歸田理素琴棋酒定知交有味軒裳得路可無心<lb/>
<pb n="KR4d0342_WYG_011-17b"/>
何時下榻容吾語共挹清風抵萬金<lb/>
　　　題溪堂栢閣<lb/>
循除㶁㶁水長鳴栢閣溪堂静處深出處清朝為得路<lb/>
巻舒黄巻足知音雞豚里社髙人酒風月山林野客吟<lb/>
好在秋殘一樽後直湏懐玉伴幽尋<lb/>
　　　徐和卿所居潘閬巷<lb/>
知道逍遥巷裏居彼時此地復何如豈無草木稀人跡<lb/>
那有塵埃汚我書將鶴清狂應望海騎驢顛倒想臨湖<lb/>
<pb n="KR4d0342_WYG_011-18a"/>
他年好事流傳去又說徐公舊隠廬<hi>王元之贈潘詩將鶴賣藥嘗將鶴倒</hi>
<hi>騎驢舊有華山圖借湖字</hi>
　　　池上<lb/>
池上松龍長子孫池東佳氣抱天逥争髙蟻垤峻不已<lb/>
强聒蚊雷去復來白笈囊空嫌薏苡碧雲舊路足蒼苔<lb/>
清溪無限春桃種豈是劉即一手栽<lb/>
　　　題新居<lb/>
泉石堂前四十秋青山横北水西流蕭蕭木葉下髙樹<lb/>
<pb n="KR4d0342_WYG_011-18b"/>
寂寂河梁浮小舟喜有詩人尋勝跡可無閒客共清遊<lb/>
翛然更占南屏曲應待我來盟白鷗<lb/>
　　　寄題廬陵曽氏新居<lb/>
孝哉有子作斯堂孺慕終身信不忘橘熟可能懐陸績<lb/>
枕凉無復扇黄香庭闈深處空萱盛門户髙時合桂芳<lb/>
退傳之詩人所敬從今名字表江鄉<lb/>
　　　次韻鄭盱眙郊居<lb/>
年来有味是琴書喜見新園更結廬萬事從教無造物<lb/>
<pb n="KR4d0342_WYG_011-19a"/>
一身終是在寰區賢愚衮衮多前古富貴紛紛滿後車<lb/>
倒着接䍦扶杖去從公秋水看清渠<lb/>
一邱一壑本同然老去心情嬾問禪野外江山天轉大<lb/>
秋深風露月還圓栽花種栁無餘日問舍求田有盡年<lb/>
只恐功名相逼逐未容着意到閒邊<lb/>
　　　晁十□舊居新闢種竹<lb/>
舊家庭院新栽竹却憶本閑南渡初生聚百年推甲族<lb/>
流傳四世尚同居清風不負堂前燕長日猶堆案上書<lb/>
<pb n="KR4d0342_WYG_011-19b"/>
根本既深枝葉在時時培土莫輕鋤<lb/>
　　　寄題玉真髙隠<lb/>
楚山突兀起危亭消得登臨醉復醒雲錦地連無俗客<lb/>
玉真天與集仙靈煙霞明滅心逾逺松竹回環眼自青<lb/>
何日主人同勝賞小舟波上待重經<lb/>
　　　瑞竹寺<lb/>
白雲夜伴巖扉宿虛籟幽幽意自春回首驅馳因薄宦<lb/>
平生蕭散本閒人風摧老木嵐光静霜逼早梅天氣新<lb/>
<pb n="KR4d0342_WYG_011-20a"/>
眼底明朝更清絶便成西去也逡巡<lb/>
　　　秋晚同徳乆湖寺晩望<lb/>
雲薄湖山入暮天近㸔容淡逺蒼然秋生曠暮時藏日<lb/>
野外荒寒更起烟栁下不知多少屋葦間惟聼往來船<lb/>
今年情味詩全减只合靈虛唤水仙<lb/>
　　　宿廣教寺<lb/>
平生蕭散喜登臨秋入溪山處處清訪古人傳裴相國<lb/>
尋詩我憶謝宣城風回萬木新霜净雲薄長空夕照明<lb/>
<pb n="KR4d0342_WYG_011-20b"/>
更向僧窻閒徙倚一樽談笑為君傾<lb/>
　　　廣修寺<lb/>
石磴隂隂長薜蘿斷崖飛練瀉鳴波雨收林麓翠光合<lb/>
雲净峰巒爽氣多萬事身心毋固必此時詩句欲如何<lb/>
蕭然便合歸林去已辨犁鉏著釣簔<lb/>
　　　舜山寺<lb/>
風沙䟦馬度平原眼底光隂幾换年霜氣挾寒涵落日<lb/>
雲容薄暮帶孤烟經行野寺尋詩和邂逅殘僧把茗煎<lb/>
<pb n="KR4d0342_WYG_011-21a"/>
束縛一官真自笑可無清興解鞍眠<lb/>
　　　水西寺<lb/>
水西佳處為停車不待丹青冩作圖髙下是山非甚逺<lb/>
回還隨路未嫌迂留連把盞歡纔洽迤邐支卭句不無<lb/>
天地之間是閒客也湏容我醉歌呼<lb/>
　　　訪古寺<lb/>
一代文鳴能幾人要湏終古景長新我來磐礴古洲晚<lb/>
君亦為開三徑春山逺地平知得句林踈花近有閒身<lb/>
<pb n="KR4d0342_WYG_011-21b"/>
兹遊頗快生雙眼相賞暫時情轉親<lb/>
　　　四月旦小池新荷<lb/>
輕圓初泛水池荷承露翻風不厭多平旦氣清舞蝶葉<lb/>
午天人静戱魚波采蓮他日當尋曲夢草前時亦可歌<lb/>
安得鏡湖三百里酒船回棹謫仙過<lb/>
　　　鄭一長塘摘蓮<lb/>
驅驢拽馬趂初凉棹了南齊上近莊稚子偶携寧有謂<lb/>
經生相謔最難量酒因蓮藕醉言㵼鷄配黄秈饁彼忙<lb/>
<pb n="KR4d0342_WYG_011-22a"/>
多少壯心收不起又撑小艇入長塘<lb/>
　　　巖桂盛開因游歩乆之<lb/>
行到東家巖桂鄉花房濃宻樹身長風行黄落留雲影<lb/>
雨出青空漏日光已分角巾欹處折未饒藜杖靜中忙<lb/>
山林寂寂歸髙隠水石迢迢出逺荒<lb/>
　　　咏海棠<lb/>
撩亂䝉籠黯淡中海棠收葉尚藏紅燕支肯負勻粧淺<lb/>
翡翠何貪剪刻工酒病未甦還懊惱春愁纔解易怔仲<lb/>
<pb n="KR4d0342_WYG_011-22b"/>
流芳催得年華老又見啼鶯轉小叢<lb/>
　　　春山㸔紅梅<lb/>
年年常得醉君家今日紅梅正㸔花㸃注初非桃有艷<lb/>
横斜寧與李争華依然竹外居林下况復山顛與水涯<lb/>
歩遶孤根香更在髙懐無惜共流霞<lb/>
　　　次韻紅梅<lb/>
暗香踈影入深杯人怪新粧不是梅祇恐氷清驚俗眼<lb/>
故移酒暈入花腮蘭生林處元同臭杏滿園時肯亂陪<lb/>
<pb n="KR4d0342_WYG_011-23a"/>
遲日艷陽天氣裏有歡贏得倒金罍<lb/>
　　　澗東臨水飲梅花尚未全放一樹獨佳<lb/>
殘雪餘寒二月來澗東猶是欲開梅夕陽影澹初尋句<lb/>
流水聲清更把杯取友喚鄰相領略破荒擇勝獨徘徊<lb/>
誰能折向南枝醉一陣繁香撲麝煤<lb/>
　　　梅下<lb/>
雖只霜濃春自濃野梅無處不為容半依古渡迷芳草<lb/>
獨與荒山對老松綽約花房宜戲蝶崔嵬枝幹若游龍<lb/>
<pb n="KR4d0342_WYG_011-23b"/>
角巾一幅支笻乆不覺烟中有寺鐘<lb/>
　　　梅<lb/>
雨邊烟際縂凄凄已對靈山更玉溪盡日凝情臨野渡<lb/>
幾回乘興步荒蹊㸃紅嫩蘂休攀折帶白新花費品題<lb/>
多少嵗寒孤絶處空齋終夜聽猿啼<lb/>
今年全未作梅詩與向花邊浪品題不分雪霜摧剥盡<lb/>
尚湏天日照臨之静看冷蘂無人㑹閒遶孤根只自知<lb/>
猶有幽禽解鳴舞為予酬酢殆移時<lb/>
<pb n="KR4d0342_WYG_011-24a"/>
肯同桃李强攙春自占空山野水濵老氣却因髙樹得<lb/>
清姿不待數花新本來澹泊難從俗縱入紛華亦絶塵<lb/>
最愛夜深霜重處冷風吹起月精神<lb/>
山間梅已十分開只欠襟懐與酒杯細玩芳條珠錯落<lb/>
逺迷髙樹雪培堆喧迎曉日艷争發寒度晩風香自來<lb/>
安得幽人同一醉長吟花底重徘徊<lb/>
繁花髙樹最宜晴細雨横枝亦奈隂色薄半開都有態<lb/>
香濃初謝轉傷情水邊却恨無多子山觜尤憐太瘦生<lb/>
<pb n="KR4d0342_WYG_011-24b"/>
驛使折來春信早單于吹罷角聲清<lb/>
臘後春歸草木初誰知芳樹遶吾廬風前有恨香仍逺<lb/>
月下無人影自虛可是酒杯能慰藉尚湏詩句與消除<lb/>
西湖東閣今何似愁絶飛花過眼踈<lb/>
　　　有懐山中梅花<lb/>
踏雪尋梅淺淺山酒醺詩惱肯從還推敲忽在人煙外<lb/>
酬酢更逢籬落間廹晩昬寒乘野逸愛香凌亂任寛閒<lb/>
素衣塵土今如許花底空窺豹一斑<lb/>
<pb n="KR4d0342_WYG_011-25a"/>
　　　㸔梅<lb/>
小園春早喜梅開煙斂風回月色來香細静知宜竹樹<lb/>
影孤清與散莓苔幽幽山觜踈鐘韻耿耿樓頭畫角哀<lb/>
自笑年年被花惱十分情味為䘖盃<lb/>
　　　雨中看梅一二家小酌<lb/>
春雨梅花濕小園斷橋流影動黄昏人家節近多留話<lb/>
故舊閒中或置樽落落鴈飛知隔浦荒荒犬吠是前村<lb/>
市㕓只在煙林外但恐溪添野水渾<lb/>
<pb n="KR4d0342_WYG_011-25b"/>
　　　二十七日朱上饒招看梅王幹吳推不至<lb/>
澗谷閒人與探梅小樓紅蘂萬枝開臨風便合尋吟筆<lb/>
盡夜翻勞置酒杯郡將倅車將欲至治臺蓮幕不能來<lb/>
官忙自是無窮事且對弦歌言偃哉<lb/>
　　　禪月臺看梅<lb/>
晴日禪臺一樹梅似愁非怨向人開地銷臘雪扶踈起<lb/>
天近春雲婀娜來立盡竹根空浩蕩坐移山頂更徘徊<lb/>
凌風却月詩何在全藉清香發酒盃<lb/>
<pb n="KR4d0342_WYG_011-26a"/>
　　　探梅<lb/>
探梅山路一盃亭日澹風㣲逺靄生莫問古來尋古話<lb/>
只知春近賞春情幾枝冷蘃吟方見一㸃踈花畵不成<lb/>
我挾兩兒同二友老年酒外更何營<lb/>
㸃檢山前梅蘃痕花雖未放已銷魂縱饒老幹摧幽谷<lb/>
也勝繁華倚市門冷落不成欺嵗晩陽和且可待春温<lb/>
清香一噴紅梢滿却月凌風未易論<lb/>
　　　探梅天氣極思山中之時也<lb/>
<pb n="KR4d0342_WYG_011-26b"/>
霜餘晴後探梅天村岸山蹊接野田時見樵夫能指㸃<lb/>
旋尋僧子或留連所携酒榼無多爾其就詩篇亦偶然<lb/>
一兩枝横三四蘃最風情處帶輕煙<lb/>
　　　澗上蠟梅香甚<lb/>
照眼花枝是蠟梅香傳小樹為誰開弄隂欲雪山長暝<lb/>
破曉終風水漫洄鳥語春聲喧復静鴻飛寒影去還來<lb/>
數間敗屋浮橋外何故無吟不舉杯<lb/>
　　　木樨有懐趙十<lb/>
<pb n="KR4d0342_WYG_011-27a"/>
桂樹叢生花𤼵時雨垂風約更相宜休將睡眼尋常看<lb/>
漫説吟情未易知我豈東西思領㑹君應彼此較襟期<lb/>
冠秋軒與山堂近紅玉香消翡翠巵<lb/>
　　　野趣軒夜坐煑茶栗瓶中木樨香甚<lb/>
窻靜明燈㸔木樨秋聲吹雨欲凄凄餘凉倍覺花撩亂<lb/>
盡夜尤宜葉整齊瓶浸冷香書案小座圍幽艷屋山低<lb/>
從容茶果歸來處橋踏澗雲迷斷蹊<lb/>
　　　二十八日野趣軒<lb/>
<pb n="KR4d0342_WYG_011-27b"/>
雨濕芙蓉緑映紅池塘秋净晩濛濛水痕已下歸蘋淺<lb/>
嵐氣初寒入樹空僧寺半依山路外人家多在郡城中<lb/>
一橋隔斷溪南景天以閑窻付秃翁<lb/>
　　　瑞香<lb/>
花如素馨㣲較密葉似楊梅團且長石竹染成魚尾色<lb/>
辛夷吹得麝臍香移根雅入芝蘭室得種逈非桃李塲<lb/>
小檻平林暗芳草一軒輕露濕朝陽<lb/>
　　　冬日玉色木芍藥<lb/>
<pb n="KR4d0342_WYG_011-28a"/>
便覺風和滿縣新一枝欺雪長精神東皇不肯羣芳謝<lb/>
南國先囬百里春簷外早梅猶隠約籬邊殘菊已紛綸<lb/>
河陽善政催花𤼵如見霓裳舞太真<lb/>
　　　舒彦升運管以詩送來禽次韻<lb/>
老眼相望肯作踈来禽仍與好詩俱清新更覺珠璣滿<lb/>
甘脆還知草木區此道在公誰復有一官希世我如無<lb/>
兩峰趙叟尤堪笑絶曰輕肥只自癯<lb/>
　　　金來禽<hi>案此詩二首其一見七言絶句</hi>
<pb n="KR4d0342_WYG_011-28b"/>
手種來禽已可嘉紛然凡木正芳華人間那有黄金蘂<lb/>
天上生成紅玉花却怪風流迷野路也如富貴在山家<lb/>
病餘杯酒渾無緒空撚吟髭到日斜<lb/>
　　　竹院摘橘<lb/>
郴陽猶記蘓耽井書後空題應物詩屋角數枝垂熟日<lb/>
人家同飲過來時清霜尤羙還經眼噀霧㣲酸不上眉<lb/>
竹院未饒仙老勝洞庭何似玉溪湄<lb/>
　　　笋出可愛<lb/>
<pb n="KR4d0342_WYG_011-29a"/>
雨收餘潤散晴臯岸曲籬前首重掻不恨孤花春後少<lb/>
最憐踈筍夜來髙市聲隔水銷塵滓鳥影空山落羽毛<lb/>
物外幽人元未减自量閒品頗清豪<lb/>
　　　雪天窻前寒鴉<lb/>
寒窻曙色聼鳴鴉簷外梅梢苦未花冉冉青山風落木<lb/>
凄凄碧澗水流沙相逢客子兩三輩指㸃比鄰四五家<lb/>
自是幽棲有餘味又憑濁酒興無涯<lb/>
</p>
<p>
</p>
  </div>
</body>
</text>
</TEI>
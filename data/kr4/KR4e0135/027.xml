<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻二十七</head> <lb/>
    <p>
<pb n="KR4e0135_WYG_027-1a"/>
欽定四庫全書<lb/>
　見素集巻二十七<lb/>
　　　　　　　　　　　　　明　林俊　撰<lb/>
　　祭文<lb/>
　　　祭始祖邵州刺史祝文<lb/>
維正徳八年嵗在癸酉九月丙寅朔越十有七日壬午<lb/>
二十二世孫都察院右都御史俊承祖父先都御史宗<lb/>
先都御史朝之志搆我始祖唐忠臣卲州刺史十九府<lb/>
<pb n="KR4e0135_WYG_027-1b"/>
君之祠中祀公配我始祖妣何氏祔以二評事六宣義<lb/>
十四奉議二十七評事四府君昭穆之位系我五六居<lb/>
士而下四房宗先官序名配以萃涣棲靈是日謹具牲<lb/>
帛酒饌奉安神主曰公起人文連爽破荒稜稜義聲運<lb/>
斡綱常群翳衆啾星鳯快覩世始君臣閩始鄒魯儒林<lb/>
事述首録特書鳯崗千仞生氣凜如讓舎軍庠祠亦並<lb/>
去墨食孔艱俎豆何處逝波嵗月心久力難景光流射<lb/>
星斗夜寒奕奕新廟神用吉告應㑹舉曠畢情祖考新<lb/>
<pb n="KR4e0135_WYG_027-2a"/>
廟既落奉安公神式時瞻對于祀于禋既多受祉祗續<lb/>
維似維徳維文維公孫子尚饗<lb/>
　　　遣祭從征指揮王英<lb/>
落落難合孰晦而章之溷溷為同孰怯而勇之野宿乆<lb/>
次孰神而歸之師捷身死孰速而奪之伏枕啓衾孰藥<lb/>
而殯之旅襯孤魂孰檄而返之生念汝勞死惠汝酒食<lb/>
汝受而歆之尚饗<lb/>
　　　祭始祖唐忠臣卲州刺史祝文<lb/>
<pb n="KR4e0135_WYG_027-2b"/>
惟公文炳日星忠貫金石鄒魯東南開先永式祀有鄉<lb/>
賢傳有國史重此雲仍敢稽報事兹惟冬至謹以牲爵<lb/>
庶羞庸申祗薦以二評事六宣義十四奉議二十七評<lb/>
事暨林氏宗先祔食尚饗<lb/>
　　　祭豫齋中丞<lb/>
粤在京師二黄三林兩姓兄弟五友一心公在班行儀<lb/>
觀都偉尺寸殿庭萬目騤騤秀朗清發玉色金聲温恭<lb/>
慎宻徳宇天成虎口餘生魚頭舊直受知累朝進陟雄<lb/>
<pb n="KR4e0135_WYG_027-3a"/>
職三省經略胸中甲兵綏撫鎮定居然長城䋲墨糾違<lb/>
賢聲章播方引入近而以病告悼念昔遊晨星落落猶<lb/>
陪杖屨風泉雲壑收靈川嶽人琴俱亡拊膺割裂世道<lb/>
伊傷公同卲州院䘖並峙堅壮先淪朽裂何恃楚楚蘭<lb/>
玉先後嗣芳公世之短公澤之長紫峰練辰轊紖云發<lb/>
觴酒冩勤以告長訣嗚呼哀哉尚饗<lb/>
　　　祭儲殖庵少宰<lb/>
嗚呼元醇應㑹竒碩命世譬之麟凰有不一二嗟嗟殖<lb/>
<pb n="KR4e0135_WYG_027-3b"/>
庵粹徳完名述作備體斯文典刑公始自玉視我它山<lb/>
不浹旬月駕不可攀葩藻天成一機萬有細入毫毛匠<lb/>
哲䄂手光怪騰發猶驚鬼神前驅韋桞賈馬後塵情話<lb/>
綢繆我心我腹意往形忘不隔膋膜凉雨疎燈栁灣抵<lb/>
足言願孟韓雲龍相逐嶽嶽士望為瞻兩京由公屈伸<lb/>
人卜太平二十七年中間一面别易㑹難光景流電日<lb/>
者横禍士夫載罹孰謂狡童吾汝亦知三尺神明人理<lb/>
可信公老尤竒壁立萬仭海隅天上言念衰殘風雨酸<lb/>
<pb n="KR4e0135_WYG_027-4a"/>
切廢寢輟餐小大俱年物歸于盡木折山頽文昌夜隕<lb/>
南来凶問不有月日且哭且疑謂虚謂實嗚呼殖庵其<lb/>
已矣夫一短兮萬長具完兮獨缺後盖壤兮常留不物<lb/>
腐兮烟滅杳杳兮夢尋絶四海兮誰知音素車白馬兮<lb/>
山遙水深寄一樽與萬恨兮月黒晝沉風凄冷兮泪盈<lb/>
襟嗚呼殖庵言長而意未盡如吾友何哉嗚呼哀哉尚<lb/>
饗<lb/>
　　　祭鄭元美郡丞<lb/>
<pb n="KR4e0135_WYG_027-4b"/>
曰昔先公及公不鄙數世室比分投姻連友契讐經軌<lb/>
物若有符違論難開解與道為歸敝帚千金楚和缺遇<lb/>
鋭鈍易酬我乃非據丞㕘三郡有鴻厥聲孰宣其滯而<lb/>
沮其成訪落起廢曰有後命出雲無心柴桑再請深山<lb/>
窮谷霞赤雨斑有要仙流烟水之間公病踰載不渉床<lb/>
褥危論豪談抵掌頓足日者存問頗覺衰羸留情藥物<lb/>
以杖自随天地一寄生滅彈指物始必終彭喬何恃龜<lb/>
傳組襲有子有孫斯懐永割脫垢離氛有訣斯文聲吞<lb/>
<pb n="KR4e0135_WYG_027-5a"/>
淚漬觴豆馨冽以飲以食嗚呼哀哉尚饗<lb/>
　　　祭困庵<lb/>
嗚呼困庵子之學可逺至才可大施而器可以顯受其<lb/>
皆不然意者將優之以山水之福收桑榆而夀金石其<lb/>
又不然吾不知其指也子一門父子兄弟伯姪駢首青<lb/>
緋中丞大顯其後仍襲中外又顯地美者力分水支折<lb/>
多而流弗盡駛物理人事意者其然歟予與子兄弟自<lb/>
同筆硯及今五十年道相師而意獨至中丞世早猶子<lb/>
<pb n="KR4e0135_WYG_027-5b"/>
足恃予簡出嵗不數東東必及子之門子来南亦復過<lb/>
我遴幽搜勝遡高寒而臨逺碧非子不樂也雲庒寄傲<lb/>
子多以疾辭弗赴予謂子自愛太殷然體果重行歩果<lb/>
難年後予而先老予戯曰子熟矣盖箴之也嗚呼孰謂<lb/>
其止是耶子始病弗及知有告者曰誠病誠病予亟視<lb/>
則証已亟又視又亟至竟弗治嗚呼子嫁娶俱畢孫亦<lb/>
長子無欠事予懸寄兩㓜子猶未抱孫予之所短子之<lb/>
所長子目可以瞑可以無悲矣為子之故廢寢輟餐泪<lb/>
<pb n="KR4e0135_WYG_027-6a"/>
油油落枕上子兄弟俱去予其益孤矣竟之何哉一樽<lb/>
子别飲不飲未可知而臂不可把言笑不可聞所見者<lb/>
僅帋上之容兒孫之踊之哭之哀而已嗚呼痛矣尚饗<lb/>
　　　祭抱獨郭先生<lb/>
嗚呼渾朴既散佻巧奚觀吁嗟先生削偽反刓文成在<lb/>
中𤣥璧紫貝獨月晴峰蕭散物外知白守黒近不偪同<lb/>
舞雩觴詠有㸃之風詞譜藝林㣲言雅調意觸神迎㑹<lb/>
𤣥領要散殊有象肢臂猶身百蠺一葉官乆而貧棲鳥<lb/>
<pb n="KR4e0135_WYG_027-6b"/>
舊林搜竒選勝星霜十移一疾以盡亭育禪代委心奚<lb/>
疑老成之逝世道之悲吁嗟先生鄉國輕重白日晝𡨕<lb/>
鬼驕狐縱某賤兄弟少及師門以督以教開䝉指昏浮<lb/>
窳翔酬不龜澼絖及尾師還叨陪几杖雅俗獨鎮猶㕘<lb/>
典刑白首相失仰天失聲嗚呼紙上兮丰神夢中兮言<lb/>
笑長暮兮何晨猿霜號兮鶴夜叫嗚呼哀哉尚饗<lb/>
　　　祭黄大㕘伯望<lb/>
嗚呼士貴乎真學貴識臨事貴斷才貴實用而操之有<lb/>
<pb n="KR4e0135_WYG_027-7a"/>
常世道胥賴焉子重厚少文沉永内定脂詞蠟貌無有<lb/>
也精警識治絶浮瑣論難徐折一言肯綮開脱臨人出<lb/>
政守軌則以終身如善藥然利去病堅木優於任載自<lb/>
計曹及守及㕘大政華問播流肇盜區也至則歛戢承<lb/>
其後無及焉武昌數月茂著㢘平所見無及焉廣藩風<lb/>
宣惠溢所間又無及焉右轄累推固將有大受僅以往<lb/>
者之形吠猶騰厥聲白日青天其誰則信之而决䇿東<lb/>
邁以從我雲庄子之道則然也孰謂抵潮而病以卒耶<lb/>
<pb n="KR4e0135_WYG_027-7b"/>
嗚呼子之力可當大事可一面可許友以死鄉國予畏<lb/>
三數人間耳其竟是耶薄田僅足口食老屋低短風雨<lb/>
未足庇吾流物品容盖棺定耶皤皤猶童翕翕猶賤子<lb/>
自有至者亦奚賴彼哉嗚呼易庵予無復子一臂矣孰<lb/>
重予之哀之甚也世道慟而已矣白日兮晝沉仰天兮<lb/>
失聲靈風先驅兮凍雨灑塵魂来兮母驚對兩孤兮餘<lb/>
情嗚呼哀哉尚饗<lb/>
　　　祭楊石齋乃尊<lb/>
<pb n="KR4e0135_WYG_027-8a"/>
嗚呼川嶽完醇有厚有清有與其一亦足自名如閬四<lb/>
陳如井四李如眉三蘓鄉國並峙文聲道望曠視無前<lb/>
公舉赤幟凝然中堅公起甲科子已先第狀首解魁嗣<lb/>
無虚嵗伯氏元弼仲氏上卿謝蘭竇桂階戺前盈少師<lb/>
太師麟袍玉帶錦水榆鄉陶然物外顯允石齋作時阿<lb/>
衡運猶開徳佐理太平帝念師臣是父是子内法大官<lb/>
几杖之賜自公之疾疏輙論思帝曰第行朕以醫随自<lb/>
公訃聞當宁悼惜曰惟舊學朕不汝釋血誠披瀝竟動<lb/>
<pb n="KR4e0135_WYG_027-8b"/>
宸𠂻弼亮孝理而以奔從卿䕶其行朝速其訃存沒有<lb/>
耀殊恩異數關西載徳有業有年以植以溉蔚焉㕘天<lb/>
嗚呼公之責償造物其厚其清其固如是哉某辱橋梓連宷<lb/>
並登通家情義豈曰友朋于役西川言念傾寫臂未及<lb/>
交酬我青野㑹合斯難萍水餘臆設位緘詞斯夕何夕<lb/>
嗚呼哀哉尚饗<lb/>
　　　祭東所<lb/>
嗚呼東所命也夫孰安其處孰異其行胡赴胡謝以止<lb/>
<pb n="KR4e0135_WYG_027-9a"/>
以鳴荅搜尤於殊遇副遂初之素盟還菊松於陶徑曽<lb/>
染指於鄭羮兩楹之夢竟訣斯生嗚呼公壯而武公亮<lb/>
而清學惟自得性乃天成稜稜直氣炯炯元精寧還區<lb/>
而窘歩甘邱壑以陶情嗣音一老樹幟群英方將侣鵞<lb/>
湖而訪嶽麓招栗里而吊屈平分嚴陵之席而抗堯夫<lb/>
之衡彼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翼螳臂䖟聲萤爝曷足繫其重輕而死生之<lb/>
際乃若宿計而預營名無虚士信矣夫俊幸及公未交<lb/>
一臂感一氣之相投辱尺書於數致詩篇和荅千里郵<lb/>
<pb n="KR4e0135_WYG_027-9b"/>
置不腆之文又辱公序假嵗月於星纒合㕘辰於一兾<lb/>
嗚呼伐木絶響白頭如新孤懐逺韻乃復吾珍忽来凶<lb/>
問月乆乃真山頺木折物脆人陳嘅屋梁於落月寄一<lb/>
想於丰神窮天之翰截海之鱗附文一奠有涕盈巾嗚<lb/>
呼東所竟不及見矣其何情嗚呼哀哉尚饗<lb/>
　　　祭太師涯翁李文正公<lb/>
正徳丙子冬之月吾師涯翁丈正公李先生訃至俊為<lb/>
位雲庒以哭訃再至又連哭附小奠我師先生之靈曰<lb/>
<pb n="KR4e0135_WYG_027-10a"/>
嗚呼我國家河洛効靈人文啓聖鉅儒宿學高詞大䇿<lb/>
歩典墳而追風雅固已岡連峰出矣巍然而特起者洪<lb/>
武時則潜溪翁永樂而後則楊文貞公成化及今文之<lb/>
盛又極矣吾師文正公又特起其時渾厚紆徐無刻深<lb/>
峭絶之態而油然其光蒼然其色抑揚正變如廻風立<lb/>
海倐焉砥平良將勍敵優㳺而暇豫又如長江大河滀<lb/>
之不盈支之千百𣲖無見其縮先生於文盖深矣書兼<lb/>
六體真行草篆㸃畫韻致宗秦晉而㕘以獨得之妙先<lb/>
<pb n="KR4e0135_WYG_027-10b"/>
生之於藝亦精以習矣粹𠂻完質離垢而絶瑕含洪䆳<lb/>
永居以益晦歛焉其若無先生於道徳盖亦純以備矣<lb/>
少以神童宣入宫荷有殊錫弱冠第甲科不出館職者<lb/>
五十年在宥宻者二十餘年陟元樞預顧命既致其政<lb/>
猶給禄終其身嵗時勞問訃上輟視朝卹恩加于數等<lb/>
先生之遇竒且極哀榮且至矣仁焉春義焉秋生生落<lb/>
落而莫知誰之為經猷注措顔之所謂大勇者也俊承<lb/>
誤收迹疏心往僅侍先生者數四丙辰入覲先生曰見<lb/>
<pb n="KR4e0135_WYG_027-11a"/>
素太迂吾師生何嫌脩一刺門下以去先生時遺俊書<lb/>
無敢荅解元柄詩来我雲庒謹和付達子来上先生語<lb/>
哽揮泪者一再始及成禮嗣是和篇往還達還先生出<lb/>
詩三十首命和和上先生病且甚猶命扶強讀泪油油<lb/>
曰平生見素知己詩其永訣矣嗚呼謂俊之倨簡荷先<lb/>
生知愛之深如是耶其忍聞其忍言一尊附奠涕與神<lb/>
来心長語塞其惡足寄耶嗚呼其已矣尚饗<lb/>
　　　祭大司馬劉東山<lb/>
<pb n="KR4e0135_WYG_027-11b"/>
曰聖作物覩雲風景從憲廟出震我公是逢首讀中秘<lb/>
載署司馬物品一時有風斯下同升意屬懇以驟辭出<lb/>
㕘大政乃正藩司懿懿中丞經紀河决奔流為馴宣防<lb/>
爽烈司徒陟佐引疾祈哀孝廟遂公箕潁初懐鷗石猶<lb/>
凉薦書聮絡帝曰汝行殿我南服三邉震蕩特付本兵<lb/>
温國入内人卜泰平孝廟勵精圗惟化理寄任老成朝<lb/>
多君子魚水之㑹一日三宣股肱心腹禮絶随肩孝廟<lb/>
升遐公慟幾殞力乞遺骸東山待盡蟲妖鬼燐水簸岡<lb/>
<pb n="KR4e0135_WYG_027-12a"/>
燔烟熖漲黒白晝為昏坎止流行徐值其定翳收日明<lb/>
天子仁聖公既西下我亦東還過從一宿别泪斑斑青<lb/>
野回翔交情滿帋床褥何時竟乃罷市繄人無禄喪我<lb/>
宗臣謂誠可贖言百其身一日公存一日元氣木折山<lb/>
頽世風委地嗚呼木落兮山秋悵跡孤兮誰留蛇蟠兮<lb/>
鳥叫下夕陽兮江悠悠嗚呼哀哉尚饗<lb/>
　　　祭陳如賔孝廉<lb/>
正徳丙子臘月之望之既見素子林俊之友陳孝亷如<lb/>
<pb n="KR4e0135_WYG_027-12b"/>
賔卒哭之哀而過焉積五日始強成文具酒饌率弟姪<lb/>
若子哭而奠之曰嗚呼昔賢命世未嘗不推之於天吾<lb/>
於如賔即未謂河嶽完靈要亦東南元氣至清之㑹矣<lb/>
造養深純持行嚴苦斗室危坐以静見天地之心古聖<lb/>
賢之氣象而澄若止水重若喬嶽盎若春陽若氷雪之<lb/>
芳潔孤風逺操為世道甚賴昔伊川門人竟無能傳其<lb/>
學子逰白沙旬日爾爾矣而酷信不移其敏若不逮其<lb/>
堅苦又殆若過之不規規文字述作以濫附四儒之傳<lb/>
<pb n="KR4e0135_WYG_027-13a"/>
然使生夫子時得夫子為之依歸當列冉閔之次其尊<lb/>
徳性其子静下耶棄官為養一十有三年母疾亦疾逝<lb/>
而亦竟以逝其純孝矣夫無他兄弟一弱息不假五十<lb/>
八竟終斯子之至完獨欠至厚而亦以薄斯天也易簀<lb/>
無一新衣官為具棺予為之具殮疏戚賤良逺邇下及<lb/>
穉弱與其女婦識不識無不為之酸痛天日為慘黒子<lb/>
之道足信矣子謬兄事我毎過我群疑開解宿疾頓脱<lb/>
以去子其我蓍蔡我藥石矣餘日末路由今其復有子<lb/>
<pb n="KR4e0135_WYG_027-13b"/>
耶叔風盡漓猶幸子立赤幟指揮群迷抗頽流之一柱<lb/>
由今其不復可支矣嗚呼吾世道慟也哭吾私而已哉<lb/>
尚饗<lb/>
　　　祭困齋<lb/>
嗚呼先生方格䆳猶峻聲鏗韻上風長征九宇一瞬决<lb/>
起榻翅竟落誰收雲居水眠天脱籠囚閒福伊穰脩景<lb/>
奄促賫是長餘優其後贖輼車晨啓並玊香山𤣥堂漫<lb/>
漫大化公還嗚呼哀哉尚饗<lb/>
<pb n="KR4e0135_WYG_027-14a"/>
　　　祭楊志仁少司㓂<lb/>
惟公儲祥越水載徳關西三書並起二使與齊掀掲高<lb/>
竒早收遇晩言階落郡一斥誰挽拔尤宣滯連亞上卿<lb/>
基有後命乃虧其成昔在同官吾汝方格其間猷為不<lb/>
爽一墨嗚呼公已矣夫文懿在天公侍而逰下土茫茫<lb/>
木斷山秋嗚呼哀哉尚饗<lb/>
　　　祭周翠渠<lb/>
維公卓識偉才人豪天挺孰取記聞曰有要領資深輔<lb/>
<pb n="KR4e0135_WYG_027-14b"/>
博蠧簡陳編静思瞑索以日以年畜乆而泓出有餘用<lb/>
海立星回文得機綜若昔前聞艾軒後村超契終詣有<lb/>
本有文兩翁桓桓勇絶誰繼公皷而前振汛揚厲支詞<lb/>
詭説由意折𠂻竒正互出壯夫之雄鳥倦雲還脱屣一<lb/>
面猶取校讐皓首筆硯白雲誰和誤引同聲相逐雲龍<lb/>
四方以征昨嵗之夕歸休有夢豈曰其然斯文之痛兹<lb/>
夏之孟壺山其頽鄉國共疑繄公其歸嗚呼公可謂全<lb/>
矣謂命維八謂夀維九謂學有後承委盡胡有嗚呼哀<lb/>
<pb n="KR4e0135_WYG_027-15a"/>
哉尚饗<lb/>
　　　祭澹軒弟<lb/>
正徳戊寅八月十九吾弟澹軒待學既晩食頃而卒中<lb/>
證甚竒及亥氣絶嗚呼痛裂矣前一日約汝雲庄自随<lb/>
辭夜四鼓報至亟回比中道得訃嗚呼痛裂矣六十年<lb/>
兄弟幽明俄頃入門浴櫛易衣矣嗚呼痛裂矣前六月<lb/>
待受死今汝又死二兄一弟能乆存耶嗚呼痛裂矣汝<lb/>
未有子猶幸有遺腹意天之意也予立遴為汝後以主<lb/>
<pb n="KR4e0135_WYG_027-15b"/>
汝喪汝子生與遴兄弟相依以立忍淚為文與三兄五<lb/>
弟諸姪設奠與汝長别嗚呼已矣夫痛裂矣汝有至性<lb/>
順事吾父兄家之蠱皆汝獨任義之舉皆汝相成焉出<lb/>
入深林長谷觸突猛噬無苦也渾永鄭定遇事若宿搆<lb/>
徐出一言而决斷不失和處疎戚賤良有恩意樸約寡<lb/>
與成有家公府無汝之面人不知吾弟也要門子姓無<lb/>
復賢汝者惟嗣事循襲未即如教有此倉卒然汝兄在<lb/>
可瞑目矣嗚呼痛裂矣我望汝送我顧送汝耶意長言<lb/>
<pb n="KR4e0135_WYG_027-16a"/>
短心腸如割不可以書矣嗚呼是訣矣痛裂矣饗之哉<lb/>
　　　祭山齋母林太安人<lb/>
維靈柔嘉維則幾頴内含言歸蒲坂于水之南儷徳食<lb/>
貧城是三徙力不遺餘健夫是似二雛孕淑叔也麟皇<lb/>
門户有赫不顯其光郎䘖使秩封章詔命望九真還目<lb/>
酬心應某忝令子徐郭心期生芻一奠黒風辛悲嗚呼<lb/>
哀哉尚饗<lb/>
　　　祭張羅峰都憲<lb/>
<pb n="KR4e0135_WYG_027-16b"/>
惟公渾完内植晶彩外彰蚤收甲第遂試星郎隠發機<lb/>
投事若宿搆崇城言言邑險誰右豸衣象簡攬轡澄清<lb/>
提封千里于我温陵尹寺移權解綬東去木髙風揺既<lb/>
乃終遇明州載守聲烈無前大㕘斯擢中丞繼遷南征<lb/>
壯猷召虎是似奏膚三錫天子之賜東南財賦經度自<lb/>
公利孔搜剔乃陳乃紅帝曰勞臣若金汝礪宸注垂勤<lb/>
一疾短世交逰氣義千里如期設位緘辭倍昔以悲嗚<lb/>
呼哀哉尚饗<lb/>
<pb n="KR4e0135_WYG_027-17a"/>
　　　祭方與義<lb/>
老友見素林謹因族子有禄郡丞之便附祭于故友瓊<lb/>
郡郡伯桐城方公之靈曰嗚呼維公神清鬯朗頴厚所<lb/>
鍾柔彼金石角其蛟龍釁起言階黨人斯籍帝諒貞臣<lb/>
竟薄其責尋尹劇邑載刺大州聲先實副風宣惠流帝<lb/>
曰珠崖汝其予守小决大聞無取牽揉氷寒玉潔晨夜<lb/>
在公擾馴訓敕仁及兒童乃服誰舍乃舂斯輟陸絶水<lb/>
斷斯月何月素車繫戀言赴無期一尊既奠老泪交頥<lb/>
<pb n="KR4e0135_WYG_027-17b"/>
嗚呼哀哉尚饗<lb/>
　　　祭泉山翁<lb/>
惟公道槩裕穆機神淵穎一落其芒不有畦畛詞林養<lb/>
望粹質完聲青宫柄受司成二卿乃長銓衡乃司留鑰<lb/>
豈曰北門自陕之托四星踰次貝錦聿興于樊于榛于<lb/>
彼青蠅天開日明言諒忠愫峻秩其還𡨕飛奚慕瀼濵<lb/>
風月杜曲桑麻皓首述作其書滿家笋出蘭立甲科四<lb/>
世青緋繞環膝無餘地貞松古栢秋水精神考徳問政<lb/>
<pb n="KR4e0135_WYG_027-18a"/>
晝乏停賔複席繼燭言歌擊缶聨絡緘題猶筆無茍川<lb/>
岳淑厚繄公其專穹階上夀福極無前山立依然斗瞻<lb/>
非故惻雨鬱雲素車往路臨文飲泣迸涕交頥夷清惠<lb/>
和世風則醨嗚呼哀哉尚饗<lb/>
　　　祭楊都憲母<lb/>
惟靈玉雪其質金石之精柔儀正色體素含貞梅實未<lb/>
仁鸞影孤照遺娠茫茫形影相吊凱風寒泉有美共姜<lb/>
于彼柏舟于建之陽惟時艱貞神理所右任咸之妻永<lb/>
<pb n="KR4e0135_WYG_027-18b"/>
叔之母天夀竒節篤生大夫纉戎元弼嶽降之符晉國<lb/>
出總贛君徴入母殯在堂斯夕何夕曰有命典曰有卹<lb/>
章兩璧斯合𤣥扄世長子烏啞啞寒猿幽咽青霜長松<lb/>
千古斯烈嗚呼哀哉尚饗<lb/>
　　　祭鄭直甫<lb/>
正徳庚辰四月乙丑歸司徒主敬姻友鄭君方湖之襯<lb/>
予走吊已遡㳺仙溪矣不及撫棺以哭憐視其未晬㓜<lb/>
孤悵然自失亦悲以疾矣八日癸酉乃強成文遣子適<lb/>
<pb n="KR4e0135_WYG_027-19a"/>
詣几筵職其奠事告之曰嗚呼屏山在仙寔惟崑崙乗<lb/>
時應㑹乃生東園維岳其神維帝其祉為漢上卿為周<lb/>
内史隆遇躋極方湖載光是父是子于興破荒亮質闓<lb/>
性霽儀豁度鵰鶚風塵驊騮道路材高晩售首白猶郎<lb/>
盤錯開解發硎干將物化循環完福斯忌田荆一萎競<lb/>
爽二恵介也又弱慘懔奚堪日斜鵩舍輼車載南山有<lb/>
遺鍾善有遺積後之嵗年梧竹森立走吊相失老泪如<lb/>
傾一尊遣奠特百常情嗚呼哀哉尚饗<lb/>
<pb n="KR4e0135_WYG_027-19b"/>
　　　祭章楓山<lb/>
嘉靖紀年二月又十日丁酉見素子過我老友楓山翁<lb/>
先生之門哭而告曰嗚呼道有界畛時有機綜鳯衰麟<lb/>
踣飛走啽弄居醇守樸吾道不孤柴桑方格易洞門徒<lb/>
一代完人兩間正氣立懦亷頑大雅風味白首時化彷<lb/>
徨艱貞言屬世責<hi>當奸人搆亂公對人□許某可時寄聲焉</hi>幸遇聖明存問<lb/>
疊稠斯生斯日既老既病收焉以寂嵗隂殘燭弱子拜<lb/>
前寒落可念悠悠蒼天昔也何来今也如夢一老不憗<lb/>
<pb n="KR4e0135_WYG_027-20a"/>
遺典刑之慟<lb/>
　　　祭孫徳成宗伯<lb/>
正徳巳夘六月寧庶人叛江西都御史孫公一川死之<lb/>
七月寧擒又明年新天子嘉靖更元贈資徳大夫正治<lb/>
上卿禮部尚書賜𦵏祭録其二子祀之洪城友人見素<lb/>
子林俊道杭具香帛酒饌遥祭焉嗚呼自古亂賊之雄<lb/>
盜竊神器必隂嫉所不可制之人故始為緩謀中為種<lb/>
禍而終則甘心焉意恃此以風驅雷迅鼓之而無前曽<lb/>
<pb n="KR4e0135_WYG_027-20b"/>
不知鬼禍其盈天助者順徒足激忠憤壯剛志使我衆<lb/>
如虎彼賊如䑕䘮首敓氣滅其無日矣賊既賊公容知<lb/>
擒賊以償公者固公鄉人耶斯天意也公神不死萬古<lb/>
一公而賊灰逗揚使販兒弱子唾轞車而甘賊肉者所<lb/>
至如市一再嵗正典刑焉死顧公榮敗亦無賊之辱矣<lb/>
方是時飫賊之餌右賊以遏公奏緩賊之討以貿易神<lb/>
器者生如公死耶聖人出世公烈益彰所以贈公𦵏公<lb/>
祭公祀公而録公之後者薦及嗣至諡亦尋舉焉俊氣<lb/>
<pb n="KR4e0135_WYG_027-21a"/>
義公同首觸賊怒天幸卒不死而公死焉斯所以義公<lb/>
慟公言切意詳嵗月遷改于斯斯奠其有待矣嗚呼哀<lb/>
矣哉尚饗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_027-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十七<lb/>
</p>
<p>
</p>
  </div>
</body>
</text>
</TEI>
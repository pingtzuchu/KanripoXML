<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素集巻二十二<lb/>
                </head>
    <p>
<pb n="KR4e0135_WYG_022-1a"/>
欽定四庫全書巻<lb/>
　見素集巻二十二<lb/>
　　　　　　　　　　　　　明　林俊　撰<lb/>
　　書<lb/>
　　　復王曰良憲長<lb/>
承惠教及致二泉書仰知執事逺有源緒樹亷汰濁使<lb/>
吏墨一洗公之蠧無所宿萬目炯炯焉閩長臬自貴藩<lb/>
来者馬鈞陽髙鍾秀亦次之執事尋温舊學具二泉之<lb/>
<pb n="KR4e0135_WYG_022-1b"/>
體以大發二公之施勲聲所及殆踵二公且立乎其右<lb/>
位遇之小小未足言也人囘謹此附賀餘惟寳愛萬萬<lb/>
　　　答姚東泉方伯<lb/>
前楊都閫舍人囘附書想逹日来聞伍公入覲未審出<lb/>
本懐抑未然執事任之望實兼隆行且擔荷天下事凡<lb/>
便利必縮已先人匪但先之且一付之大艱阻患害必<lb/>
引歸之我無難死之而無悔庶大賢以上作用以力挽<lb/>
古風固不在泛泛炫才猷取位遇而已也區區平生守<lb/>
<pb n="KR4e0135_WYG_022-2a"/>
此以定川中軍前功則歸人過則歸已道義交親眼中<lb/>
執事者敢吝告耶先大夫墓碑松厓嘗屬舊寅未見消<lb/>
息昨守仁舍姪轉托衢守任甚力繼寄聲謂由大關亦<lb/>
難致恐惑江令推詞抑誠重也由鄞覔温船由海較易<lb/>
執事無憚為力或假胡振之先生或相知為力祈在必<lb/>
致區區逭不孝之罪僅此也餘惟保愛萬萬<lb/>
　　　復黄都運<lb/>
承翰教意懇而詞工及近覩集中數序日進老蒼而健<lb/>
<pb n="KR4e0135_WYG_022-2b"/>
雄雋永古名家奚異前者讓地今甘下低頭之拜矣執<lb/>
事質素美年力富强而加以信好之篤又惡不至哉政<lb/>
聲亷問東来甚韙有體有用有文此全品也世道幸賴<lb/>
焉加愛加愛承諭葉郡伯光大亷整素聞深企而慕之<lb/>
第不欲數數通書以林居格例未由輕易也㑹中幸致<lb/>
是意區區近銷削徳不加進而文思衰落益重二賢之<lb/>
好而時邁之慚也陳時周尚未舉子近患目幾盲天於<lb/>
大賢困薄之若此不具<lb/>
<pb n="KR4e0135_WYG_022-3a"/>
　　　復王曰良<lb/>
承過奨借及推衣綣勤一臂未由膺腑相信執事知已<lb/>
吾二泉宜及屋烏之愛也感感僭有私論莆一掌平田<lb/>
餘皆山斜鱗次用力加而收効少自辛未失收徵租致<lb/>
變及是連荒六年今尤甚間至並村無種鄉農啼怨謂<lb/>
望食于田反為田而食也方收濕糓石錢二百晩禾多<lb/>
死間蘇者復出杖子不作穗故今嵗之荒並以前數嵗<lb/>
而然也此亦莆澆薄之召然囘天活人尚賴當道為力<lb/>
<pb n="KR4e0135_WYG_022-3b"/>
其通融填補之法往年延建米𣲖納于莆者為市民所<lb/>
攬價多至一兩今第責納七錢則石省三錢納價者利<lb/>
也給軍多祗四錢半見關米浥臭不直三錢今與五錢<lb/>
則給價者利也以其積餘作正每十石可長四石則公<lb/>
之補額又利也莆米價六錢五分亦常事今如其數每<lb/>
十石亦長三石抵莆嵗𣲖之數扣補額外尚可增萬四<lb/>
千則公私俱利且以杜攬納之牟取惟倉官難為意使<lb/>
見數支放亦稍利之民所深望者奏免不得已則多𣲖<lb/>
<pb n="KR4e0135_WYG_022-4a"/>
折色勘災恐軍食之難不敢作八分荒數幸偕二司諸<lb/>
公告大巡議行損上益下道在是矧民貧已極幸留之<lb/>
意至祝<lb/>
　　　遷定啓<lb/>
久挹芬菁未由一瞻光霽茲者為弱子遷擇所宜相姓<lb/>
曰楊宜徳曰令仲愛宜卜如于鳳之飛曰吉請命于見<lb/>
素兄曰嘗聞之型冶諒自有異弟其以媒通焉承報命<lb/>
曰諾無任慰浣謹㳙昕納采而脩其定事俗其敢有冀<lb/>
<pb n="KR4e0135_WYG_022-4b"/>
乎所私幸者玉之倚松之附所懸注而待者桃之夭氷<lb/>
之未泮所自意以厚望者葛之覃螽斯之羽以基有麟<lb/>
趾振振之盛林前正嗣徽焉菲幣鑒入即辰金氣布清<lb/>
惟自玉以膺休祉萬萬<lb/>
　　　復胡士寧<lb/>
先輩李忠定公文集承表揚入梓節義文章甚幸甚幸<lb/>
序文謬委朱晦翁陳正獻公二序齊七政而㕘兩儀爝<lb/>
火醯鷄爭明擬大無過歟然徽烈曠舉義當大書尚容<lb/>
<pb n="KR4e0135_WYG_022-5a"/>
呈槀原本先僭校奉納更屬賢者複校古所謂校書如<lb/>
掃落葉傳示萬古未易也字大恐費紙亦須如忠定行<lb/>
狀大書刻者須擇人庶不虚是集也莆旱極榖二百四<lb/>
十錢四錢銀矣看數日登場何如漳賊聞四五百刼永<lb/>
徳已近仙界仙巨家已移入莆適聞北敵又横奈何奈<lb/>
何折糧似不可已時周尊堂是月十九謝世時周右目<lb/>
似不可愈又加瘧子消息茫然斗大之屋箭風之地識<lb/>
者皆謂不可居渠力無能易而心切自信目雖起於憂<lb/>
<pb n="KR4e0135_WYG_022-5b"/>
時憂母憂子之故亦矮屋熱不可堪而然天於大賢君<lb/>
子大是無意也賜米决辭則喪葬家食何自濟意前奏<lb/>
政章其亷貧非專為養親也謹告不次適又聞永春覆<lb/>
鼎復重被燒刼徳化承澤黄廷魁文學家亦被刼且近<lb/>
鄭司徒家矣莆涵頭懲往年之禍亦来城問房幸檄府<lb/>
衞集兵操守及往仙遥振軍威并備長鎗弓弩砲石守<lb/>
城池<lb/>
　　　答胡侍御<lb/>
<pb n="KR4e0135_WYG_022-6a"/>
嚮承尊翰厚懐滿紙三復愧慰憲節北指不及走送豈<lb/>
勝遥勤執事方重為繩糾之翕張其馴鄒賊䇿無遺運<lb/>
逺邇有餘快崇風素右亷節經紀忠定之遺文惠安之<lb/>
遺葉時周之遺骸謂今而有是盛歛畏歛畏似聞區區<lb/>
亦在念中固未敢謂誠然誠然重區區之愧也涼薄世<lb/>
韻寡諧世味素亦淡方四十五已歛而寂矣五召僅二<lb/>
以赴以火篩孔棘君相不安于席平藍義在金革且閹<lb/>
竪恣毒時也然猶足是日西辭疏是日以北繼是念許<lb/>
<pb n="KR4e0135_WYG_022-6b"/>
月六七陳懇方幸骸骨為雲莊之雲消滅耳矣今加六<lb/>
十有六去謝事僅四年即有所付筋力何由支衰鈍之<lb/>
老尾壯盛英穎之行白洲翁無前監耶且鄉論猶有偽<lb/>
君子之譏海内謬以賤姓名上者或留中或取忤不惟<lb/>
不能出亦不可出矣明於壮而昧於老又忍蹈龜山跡<lb/>
耶未上幸亟中止又聞承致委曲于牌坊之間斯固表<lb/>
律大端前輩循以無改者也區區敢故立異私意有無<lb/>
害無亦無害故三數大巡惠念賤朽與賤子逹者皆力<lb/>
<pb n="KR4e0135_WYG_022-7a"/>
奉辭以今之受異前之辭義無敢以尤厚獨處也飲徳<lb/>
則已過矣謹附衷曲望速行罷若謂已致不可反汗微<lb/>
聞張令親逹子之惠尚輸郡藏中併以易粟人周一石<lb/>
可四百許實惠與賤父子受惠均也幸垂台照時周今<lb/>
併其乃尊墓為砌石及俟奏立表約須六十之數親知<lb/>
賵儀亦足矣無煩别處附代一謝餘惟吾道寳愛萬萬<lb/>
　　　復馮郡伯<lb/>
承諭龍蟹之辯破惑千古直以壺山為郡之望躬走禱<lb/>
<pb n="KR4e0135_WYG_022-7b"/>
其下為民之心近道者之舉古出禱山川靡神不舉近<lb/>
遣大臣出祀五嶽是意也但京師去五嶽逺此歴歴在<lb/>
望既聚諸神於壇則境内山川皆屬仰叩晨夕有事義<lb/>
有主者輟一日之往固無害遣官代往亦無害莆山主<lb/>
紫㡌與九華壺公皆雲出雨候為常作三告文香燭帛<lb/>
菓酒遣三學官分告輕車褁糧潔䖍将事使誠上通而<lb/>
下無所與為擾執事主禱于壇而誠聯屬之一取應法<lb/>
也請擇請擇是時遲且急矣傳君至一甘雨也為執事<lb/>
<pb n="KR4e0135_WYG_022-8a"/>
得寅賀為民得賢理官賀不具<lb/>
　　　復陳峰湖<lb/>
别来無任懸注每取道西湖則扣門㸔竹浮青澄碧囘<lb/>
翔而後去固欲速主人歸駕以共命煙霞然具諸體者<lb/>
未大施而食諸家者亦未見其誠裕固未宜數數然以<lb/>
引去為髙也知愛僣論廷佩方伯用世才也區區病其<lb/>
太淹聞有以江津事容安宇立劾議之江津殺一憲官<lb/>
縳一憲官内地俱揺而川之勁兵調征藍以盡此時非<lb/>
<pb n="KR4e0135_WYG_022-8b"/>
此權處可以無蜀不録其功而媒蘖以成其過後日為<lb/>
國家任事者誰人哉甚矣求人之太深也當其時所慰<lb/>
意者一廷佩自它髙飛逺舉廷佩循故格且後焉以與<lb/>
無為而立安寧者比其然乎庭荆晩意方屬翁方伯附<lb/>
勤不謂遽此惠致錫重百朋具見交愛感慰無任人囘<lb/>
書謝餘惟自玉為世道光重不宣<lb/>
　　　復王陽明<lb/>
廷言大㕘囘承致書惠兼審憲紀霜肅道況玉潤漳冦<lb/>
<pb n="KR4e0135_WYG_022-9a"/>
畢功尋轉而經畧贑之新闗儒為世道賴固然而值今<lb/>
一遇有餘嘅焉執事中立時行運醇鎮躁以大收儒効<lb/>
少違枘鑿将欲委唾殘棄之其不誠知輕重大丈夫哉<lb/>
夫假通以行志猶欲强尺枉以望尋之直直不得分而<lb/>
枉不可反汗孰肯立一恕以庇吾瑕哉腹心之言同道<lb/>
僣論以嘆世也逹子承論及渠材猶可教區區甚難渠<lb/>
舉之若易惜不立堅苦志玩日愒月竟之無所似適子<lb/>
文亦異常局學較博然亦欠堅苦負美材執事幸竝下<lb/>
<pb n="KR4e0135_WYG_022-9b"/>
嚴督之教收之弟子之末道風吹鼓不在門墻間也至<lb/>
惠至惠餘惟吾道多愛不宣<lb/>
　　　與張廣漢<lb/>
承致教翰兼審畿輔肅清優力有湖州經略之寄望實<lb/>
擇付固然也抑此頑獷之常意同之蘇世浩為類蘇擇<lb/>
官一撫而自縛以出矧執事之素諒已上畢師之㨗矣<lb/>
近時可慮當不止此擔荷大事海内羣屬非交私䛕言<lb/>
也自愛自愛時周承逺賻感感曹憲副時中定菴華亭<lb/>
<pb n="KR4e0135_WYG_022-10a"/>
人子良粹永物品時敏公之上文學尤過之今年八十<lb/>
四細楷草書精絶區區眼中尤與者南臺嘗舉自代撫<lb/>
臨幸訪其廬逺則延致表異張憲副芝廷毓歙人端靜<lb/>
好學在大理已有清苦名與如賓東所相類為楊月湖<lb/>
獨與聞久未克葬恐亦撫下一事歆發廉退須此流人<lb/>
否則将不可為俗矣蘇州文璧不但學與藝髙聞甚有<lb/>
行實秪奔乃尊太守之喪盡郤祭賻亦人所難區區意<lb/>
潘南屏惟此生可繼不知然否逹廷宣幸嚴督教餘惟<lb/>
<pb n="KR4e0135_WYG_022-10b"/>
多愛不具<lb/>
　　　答程侍御<lb/>
酷熱歴民隠求之昨天旱地震亡命者戢戢然相聚羣<lb/>
欲肆奪食以執事之方落其魁也自阻是行盖首賴焉<lb/>
欲為下郡謝且道愛私以例不入臺附在楮使且具複<lb/>
瀆表坊不蒙遂已深荷悃顧夫以一事而拜列執事三<lb/>
數之辱名甚正意甚勤古賢君子受之矣辭誠若過第<lb/>
前辭後受誠不欲異處也昔鬬子文之朝不及夕也每<lb/>
<pb n="KR4e0135_WYG_022-11a"/>
朝王為設脯糗設則逃已則復入謂不欲勤民以自封<lb/>
也今列執事處某無與勤民而某之自處若涉自封故<lb/>
屢以辭請非誠有矯惟諒而許之與拜賜均也地震多<lb/>
且異恐有兵荒之變幸先事為易之圖王道長天宇風<lb/>
采甚佳希道傾注餘惟為道保愛萬萬<lb/>
　　　答楊邃庵<lb/>
李亞㕘林廷元来兩辱書惠兼審獨樂緑野與造化為<lb/>
朋徒任降位極之勞别一神仙人界區區受用此幾二<lb/>
<pb n="KR4e0135_WYG_022-11b"/>
十年間飯時方起私意仙亦未然疏食水飲無事分樂<lb/>
天一日當二日尚亞者第未得偕丁夘雲庄之席以話<lb/>
疇昔缺陷世界也廷元道巾服猶未脱笥謹附見素巾<lb/>
小深衣奉上所少者小冠與絛此易辦也適子記誦筆<lb/>
下似優其兄然不下著實功夫古文詩亦懶作幸為我<lb/>
痛斥之阿翁言不足渠信也族弟典有問學有古行三<lb/>
十五六年官借路費而来此與陳時周頗相類保無變<lb/>
也欠一進士人不知不具<lb/>
<pb n="KR4e0135_WYG_022-12a"/>
　　　答鄭少谷<lb/>
友聲相逐雲龍下上於山連水截之間何幸餘年吾與<lb/>
也仰間价至長書雅調讀且快且媿焉不謂誤愛如許<lb/>
勿更道勿更道譜敘受役有愛哉儲殖庵乃尊夀篇三<lb/>
十年不落筆何椒丘碑文抑縮十五年以久繩引梓人<lb/>
之前與所謂畏蜀如虎者非歟執事尤所畏也然當强<lb/>
副舊譜本附在淵友至覆視不敢落也不敢落也㑹城<lb/>
孟郡丞乃祖銘先世與子若孫名諱官糸欠詳幸屬并<lb/>
<pb n="KR4e0135_WYG_022-12b"/>
示克相豈城中同輩獨少閩亦無之若天假館職決平<lb/>
視篁墩圭峰而過幸道堅定適子承念感感瘡未全脱<lb/>
去學亦落固精神不逮亦無志逺大然也寳惠反璧拙<lb/>
詩近山齋選數篇執事幸敘為重朔日城中水敗數百<lb/>
家區區心力盡始祖邵州公忠烈祠去且半懐抱欠清<lb/>
河魚坐苦書欠備情照<lb/>
　　　寄楊月湖<lb/>
久不奉教言吾人例去形迹林居無害自晦執事亦爾<lb/>
<pb n="KR4e0135_WYG_022-13a"/>
疎㫁似未宜逹子書常道愛念亦豈懶筆研然耶近聞<lb/>
甚異伏枕嗚邑對妻子不能言亦不敢言固知悟徃易<lb/>
若轉丸及自有黙相顯䕶之妙然亦憂墜之所過計也<lb/>
執事士夫之觀慎重逹子幸教之窮理盡性養靜力行<lb/>
鎮雅而視官如無守義而視身如棄通圓巧宦吾道之<lb/>
所無取也百年流瞬養士收用庶在此餘惟保愛萬萬<lb/>
　　　答王天宇<lb/>
月之下旬二日一野人傳致執事書者問之茫不能對<lb/>
<pb n="KR4e0135_WYG_022-13b"/>
啓緘知發自崇安歸驂諒已決矣東巡臺望聳聴而服<lb/>
深嫉嚇腐之梟鴟遡髙翔之鴻鵠持是而往而荷重而<lb/>
歛之寂如鳥鳴春雷鳴夏䖝鳴秋冬而以風鳴無入不<lb/>
自得矣和杜心聲兼到近毛汝礪寄至數十首亦良是<lb/>
来賢誠可畏矣古者任天下之重心為之主而學以副<lb/>
之區區竊是心者而學則不逮則固委吾分所當以畢<lb/>
吾志来諭謂不能忘世而亦不必用世此懐仁揆智大<lb/>
人君子之事非區區之所得當亦欲執事之所終副也<lb/>
<pb n="KR4e0135_WYG_022-14a"/>
事固有可為有不易為者自愛自愛母讓母讓時周荷<lb/>
勤綣吾道盛舉然渠地所非人所居無獨一草屋短陋<lb/>
已也力不能遷士夫羣强之且議助之卒不可竟之宗<lb/>
祊弗嗣後之者孤孱一脉再一誤則若敖氏之鬼不食<lb/>
豈不哀哉僣為之處書附伍方伯想到矣即未然當附<lb/>
奉見吾人是心執事即發閩亦或有所終惠也楊李二<lb/>
司空白齋幸致意楊司冦未及致奠幸唁其子餘惟吾<lb/>
道多愛萬萬<lb/>
<pb n="KR4e0135_WYG_022-14b"/>
　　　啓泉山翁<lb/>
嚮嵗碧卿近徳卿希韶三姻契囘疊承詩帊異魚及利<lb/>
瞻登科録盛惠兼審令孫炫亦省祖而至一門樂事誰<lb/>
及之首春道况清佳夫以望九之年應泛周旋禮意勤<lb/>
懇至簡答題封亦自手出天厚元老精神福祉超絶一<lb/>
世黄職方鞏又一時周鄉國後賢可畏也學步數詩具<lb/>
别柬小帊為春官新還之賀餘惟頤養天和為後學型<lb/>
冶是望<lb/>
<pb n="KR4e0135_WYG_022-15a"/>
　　　答劉徳夫提學<lb/>
陳石峰乃弟玉光来承轉致戴長夀白齋書且謂執事<lb/>
若有疑書問之簡者區區山中人也在位率無書要地<lb/>
尤斬斬以絶間一致執事趣尚同也格當如此執事書<lb/>
来山中何嫌白齋傳稿附上教正渠書幸屬的當人寄<lb/>
上視到恐遺落也得囘書尤幸呉匏庵集羅圭峰全集<lb/>
有重本幸惠從學族弟與其姪守仁皆吾道中人可與<lb/>
者餘不具<lb/>
<pb n="KR4e0135_WYG_022-15b"/>
　　　答二泉<lb/>
忠烈碑銘已登石惜莆僻一隅無善書者刻者摹印者<lb/>
奉呈增愧容春堂集盡讀快幸今而後知作家有人惜<lb/>
衰頽無鞭䇿處耳如命作序殊見卑弱覆瓿耳矣山齋<lb/>
所選拙詩逹子奉呈未未呈令鄭文學為取上痛去而<lb/>
十一存之浦友来賢可畏愛藉聲意勤次小江贈蒲屨<lb/>
二詩奉笑不一一<lb/>
　　　寄毛汝礪<lb/>
<pb n="KR4e0135_WYG_022-16a"/>
承大作瀰巻既又累長<graphic n="KR1114" url="https://raw.githubusercontent.com/kanripo/KR-Gaiji/master/images/KR1114.png" mimeType="image/png"/>逹子聯舟備道養充學進風<lb/>
操愈以白憲節方重山立不移持是以往信暮靄朝嵐<lb/>
銷滅之世觀惠賴例不作書賢者禮宜殊謹此布謝并<lb/>
附數詩陳時周已古人繼之者黄伯固林汝敦林孚可<lb/>
皆一流人恐欲知餘惟多愛不具<lb/>
　　　與蔡我齋<lb/>
久不相見執事古道自處人急我緩人取我卻固可窺<lb/>
其隠矣茲者拳拳舊典之復孰敢有非者然事壊易而<lb/>
<pb n="KR4e0135_WYG_022-16b"/>
救難革之道當革也必已日乃孚革而信又革而當其<lb/>
悔乃亡其固未易爾矣執事先求之我使上下相安俟<lb/>
時而革固相期以此運天下非獨一學校禮節間也朔<lb/>
日決須一出馮公頗吾人氣味居今求人以全難容面<lb/>
既不具<lb/>
　　　答孫徳成<lb/>
承惠何文肅公碑書刻與材精絶加以亭使文肅自辦<lb/>
計無逮此一事而大可該也幽明有餘慰矣喜幸連日<lb/>
<pb n="KR4e0135_WYG_022-17a"/>
感感謝謝惜謭劣無足以發如盲繪天文肅無已之榮<lb/>
俊無已之愧也諡始得之乃孫之書今篆入碑首倘未<lb/>
具依此補之已具祗於空處細刻畧云公尋諡文肅碑<lb/>
巳製書闋謹補數語如何題名之委江藩多巡視後始<lb/>
專巡撫故僣易題額幸尊裁并拙文竄定碑石信州稍<lb/>
可然材與書與刻俱不逮蘇刻完幸同文肅公碑致數<lb/>
本至祝<lb/>
　　　與馮行健<lb/>
<pb n="KR4e0135_WYG_022-17b"/>
數進士来訪謂執事慨然復坐講甚善惟跪謂近時通<lb/>
行若在分名不在跪不跪重輕間也區區出學久廢坐<lb/>
講增府揖增跪禮均不知出何時數進士謂故不見跪<lb/>
禮方思源離學纔二年則起自余為近白齋處學校過<lb/>
和不應起跪禮則有所求為近當其時僚友爭之諸生<lb/>
賤惡之則可復為近執事古道自將誠不在跪不跪恐<lb/>
未有以余事告者未了了也且蔡郡博一泥古不通士<lb/>
然避要任散亦世所難是惟容之為上光武處一大以<lb/>
<pb n="KR4e0135_WYG_022-18a"/>
遂子陵之髙越石父請絶晏嬰禮為上客范宣子讓其<lb/>
下皆讓成人固成已也謹用奉告幸示厚處萬萬<lb/>
　　　與席方伯<lb/>
蔡宗兖樂道甘貧外物無足介其意璞玉渾金祥風瑞<lb/>
日将慕程伯子之和以藏叔子之介自閨門以至酬物<lb/>
無一不足人師莆士無福為異已所中當道誤聴輕處<lb/>
之義在必去誰復能留其所以調斡遲滯使托校文為<lb/>
臺察地也又深文繩之過矣過矣賢者為我而去已大<lb/>
<pb n="KR4e0135_WYG_022-18b"/>
不幸而前後所歴五月之俸僅支一月齋夫僅支四兩<lb/>
諸生㕘補節儀分毫無干此在吾輩均之未能且家貧<lb/>
何恃能去而和粹從容有問即引過無纎毫尤人及不<lb/>
豫之色此非素養純深其能至此哉以故人心益服敬<lb/>
之慕之得其題跋數字為榮村落小夫求識面以去例<lb/>
以一郡而天下後世之公可推歸獄将有在矣聞疑士<lb/>
夫右之夫附要同情孰肯羣然右去位之一教且諸生<lb/>
屬嵗監臨獨無思及此與執事名古意又首二司幸力<lb/>
<pb n="KR4e0135_WYG_022-19a"/>
調斡勿使惜今日如惜偽學時也區區首在疑列猶刺<lb/>
刺無避斯文扶衰不吾人誰耶且當道有世講氣定之<lb/>
悔将終身予徳不然将自幸與黨籍之榮盖齒資俱長<lb/>
諸士先屬将何謝耶列位同此山中無書缺不别具<lb/>
　　　與馮郡伯<lb/>
今年痘疹甚慘豕禍亦大作臈月迅雷已乃雪春正月<lb/>
至十一月後多陰晦恒雨恒雷水溢田麥菜無望髙者<lb/>
亦甚欠熟雷二月發聲臈月正月為失時為陽氣不固<lb/>
<pb n="KR4e0135_WYG_022-19b"/>
恒為政治不一之象且雷陽也雪陰也既雷則不當雪<lb/>
皆失節之故恒雨為狂之罰與陰晦不解皆為陰盛侮<lb/>
陽下謀上餘亂未解之証夫人心天地之心怒則震雷<lb/>
甚雨喜則和風麗日執事亷剛果㫁是為陽明之象僚<lb/>
屬亦無甚疵政不謂之陰豈咎不在此在彼歟然不幸<lb/>
此地見之竊意行屬修省以祈晴朗及間有如致旱隕<lb/>
霜之漸亦運斡其間人心悦則天意順倘謙讓無力幸<lb/>
托今大巡公救解則今日所運用之一郡者固一面之<lb/>
<pb n="KR4e0135_WYG_022-20a"/>
寄臺省之峻烈也㑹中容面不具<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_022-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十二<lb/>
</p>
<p>
</p>
  </div>
</body>
</text>
</TEI>
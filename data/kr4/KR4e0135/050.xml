<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集</head> <lb/>
    <p>
<pb n="KR4e0135_WYG_050-1a"/>
欽定四庫全書<lb/>
　見素集<lb/>
　　附録上<lb/>
　　　編年紀畧<lb/>
雲莊公諱俊字待用號見素晩號雲莊父諱朝字元旭<lb/>
以字行號菊莊晩號聨桂逸老林之先自殷少師賜姓<lb/>
迨唐邵州刺史諡忠烈藴公爲始祖傳至宋宗正寺簿<lb/>
公應成與子知縣棟同登咸淳進士棟生瑞安知州登<lb/>
<pb n="KR4e0135_WYG_050-1b"/>
延祐進士諱岡孫岡孫子師説仙遊縣尉公五世祖也<lb/>
高祖諱圭號三復明經寧國教諭爲名師儒六典文衡<lb/>
三脩國史曽祖諱豫隠徳弗仕祖諱宗登正統甲子賢<lb/>
書授蘄陽學正陞揚州教授亦名師儒以母老䟽乞致<lb/>
養是生菊莊公孝友端慎配黄氏夢三神人凌空飛繞<lb/>
中一人手一巻授之而姙公以景泰壬申年二月十一<lb/>
日乙亥午時生於聨桂里喜雀集鳴祥光騰耀公生秀<lb/>
朗玉潤頴敏異常甫離襁褓即知孝敬年五歲随母歸<lb/>
<pb n="KR4e0135_WYG_050-2a"/>
寧食外祖母有乳餅圎如月客試曰恰似吞皓月對曰<lb/>
何不掛青天識者竒之讀書里塾九歲作聨字對十三<lb/>
歲即善屬文詞成化二年丙戌公年十五郡守岳蒙泉<lb/>
異之謂大父教授公曰是孫不作先生官矣四年戊子<lb/>
公年十七祖敬齋病亟大母欲爲之娶辭明年大母又<lb/>
病亟强之娶公以祖喪未大祥固辭不肯六年戊寅補<lb/>
郡庠生七年辛夘公年二十娶方夫人知府鯉曽孫十<lb/>
三年丁酉公年二十六福建鄉試中式二十三名明年<lb/>
<pb n="KR4e0135_WYG_050-2b"/>
戊戌會試中式三十一名殿試第二甲二十七名賜進<lb/>
士出身觀刑部政己亥二月選刑部陕西清吏司主事<lb/>
治獄平恕十月伯子逹生十八年壬寅正月秩滿三載<lb/>
敕進階承徳郎封父菊莊公如其官母黄配方俱安人<lb/>
與白沙陳獻章講明理學獻章取至京師乆未有所處<lb/>
公薦之尹冡宰旻旻爲具題尋有檢討之命二十年甲<lb/>
辰公年三十二六月陞本部四川司署貟外郎事主事<lb/>
太監梁方引妖僧繼曉以秘術得幸爲蓋大鎮國永昌<lb/>
<pb n="KR4e0135_WYG_050-3a"/>
寺九月二十日上扶植國本䟽請斬繼曉并方言今内<lb/>
而大臣次而百官以及閭巷小夫亦皆欲食梁方繼曉<lb/>
之肉卒之不敢以此言進於陛下所惜者官所畏者死<lb/>
臣誠不畏死惟陛下留神聽覽熟計而必行之䟽入憲<lb/>
廟大怒詔下錦衣獄翼日宣加刑後府經歴張黻䟽救<lb/>
並下獄十月初二日有㫖不必擬罪打三十送吏部調<lb/>
邊方州判官去初三日降除姚安軍民府姚州判官人<lb/>
擬之鳴鳳朝陽繪圖列贊鬻於都門三原王端毅公恕<lb/>
<pb n="KR4e0135_WYG_050-3b"/>
䟽救二十一年乙巳元日星變上悟命復舊職南京管<lb/>
事添注南京刑部貴州司十一月至南京計日分程率<lb/>
以數刻理刑名數刻温舊業總博羣書深極造詣下至<lb/>
稗官小說靡不總貫條析二十三年丁未憲宗崩孝宗<lb/>
嗣位學士楊守陳太學士劉吉進士李文祥等䟽薦明<lb/>
年戊申改元𢎞治正月注雲南提刑按察司副使十一<lb/>
月至雲南聞御史姜綰等與守備内監蔣琮訐奏上全<lb/>
大體以召太和疏己酉又上親下師古舉賢明義脩文存體<lb/>
<pb n="KR4e0135_WYG_050-4a"/>
養恥興讓立信議禮正法實録宥過十四事爲不相知<lb/>
者停罷分廵金滄道𤣥化有活佛歲時逺近男女會集<lb/>
爭以金泥其靣盗因以起命焚之笵其金并大珠觧京<lb/>
毁各屬滛祠三百六十餘區城趙州作下關橋後一十<lb/>
許年民立生祠尚書劉信以按察使薦都御史童軒以<lb/>
都御史薦監雲南鄉試孟密曩罕弄凌其主木邦侵地<lb/>
不已干厓刁帕愈奪其姪印公撫孟密且行曰撫干厓<lb/>
以先聲動之愈果送印出罕曩弄納欵諸夷咸服立隴<lb/>
<pb n="KR4e0135_WYG_050-4b"/>
川州學三年庚戌推湖廣按察使督府經歴周廣榮薦<lb/>
不宜乆淹外任四年幸亥公年四十陞本司按察使明<lb/>
年朝覲京師道改湖廣按察使以前察使不任繁劇更<lb/>
賢用公未幾推揄林都御史七年甲寅湖廣河南大雨<lb/>
雪公上封事言由政刑失中外戚驕恣小人禍君子營<lb/>
造王府制度過侈所致十二月次子適生八年乙夘秋<lb/>
監湖廣鄉試十二月朝覲京師九年丙辰公年四十五<lb/>
推江西右布政使陜西左布政使七月䟽致按察使事<lb/>
<pb n="KR4e0135_WYG_050-5a"/>
不待報而行撫按䟽請得㫖准暫回原籍養病不爲例<lb/>
過蘄州謁祖敬齋公祠九月抵家野服見客塟伯父静<lb/>
守公營菊莊公夀藏十年丁巳公年四十六正月寓垕<lb/>
墩七月寓城東草堂廵按御史朱文主事潘府教諭周<lb/>
成南北科道叢蘭等交薦十一年戊午公年四十七尋<lb/>
祖宗簿知縣縣尉公墓於常泰里修之給事中叢蘭等<lb/>
以星變㑹薦有㫖病痊起用陞廣東右布政使辭十二<lb/>
年己未莆大旱公率衆為禱爲畫荒政鄉人頼焉十三<lb/>
<pb n="KR4e0135_WYG_050-5b"/>
年庚申年四十九起南京都察院右僉都御史奉敕提<lb/>
督廵江兼管操江時火篩犯邉公乃强起十一月至南京<lb/>
號令嚴肅營務一新而正身率物與張簡肅公敷華林<lb/>
文安公瀚楊䆳菴公一清並名清約稱四君子十四年<lb/>
辛酉公年五十兩乞致仕不許推户部侍郎又推南京<lb/>
刑部侍郎陜西地震水涌歴考古災變之應與時政之<lb/>
失以上末及華封之祝后妃之徳時儲嗣未廣内戚專<lb/>
擅故䟽及云評事張芝薦公與謝鐸楊一清宜居輔導<lb/>
<pb n="KR4e0135_WYG_050-6a"/>
壬戌推禮戸二部侍郎聞東宫少出閣讀書上録正人<lb/>
以端國本䟽薦侍郎謝鐸少卿儲瓘楊亷副使曹時中<lb/>
可居宫僚處士劉閔可布衣入侍七月大風㧞木揚沙<lb/>
上災變䟽上薦賢自代懇乞致仕申乞致仕凡三䟽不<lb/>
允十月江西盗起會推風力大臣廵視降勅云朕以爾<lb/>
素有風力才望不畏彊禦特命廵視事聽便宜處置十<lb/>
二月到江西十六年癸亥公年五十一會處地方興革<lb/>
事宜行社長社正法示阜俗三義曰義倉義學義塜廵<lb/>
<pb n="KR4e0135_WYG_050-6b"/>
瑞州賊首王武率其徒聽撫令扶輿行萬山中衆遂向<lb/>
化罷知府王塘李復貞吳叙副使李澄以病告擬調廵<lb/>
撫都御史韓邦問朝命遂以公代辭避不允寧藩禄米<lb/>
納直病民䟽平其直寧庶人濳蓄異志請府第易琉璃<lb/>
䟽酌大義以全賢孝謂毋渉吳王几杖之賜叔叚京鄙<lb/>
之求後竟叛人服先見改立徳安縣學脩劉西澗黄山<lb/>
谷墓周濓溪狄梁公陶靖節陸象山九峰虞文靖吳文<lb/>
正曽南豐祠作九江濓溪書院奏改寧縣爲州録罪囚<lb/>
<pb n="KR4e0135_WYG_050-7a"/>
廣廵歴别賢否定均徭物料定收糧則例毁滛祠萬三<lb/>
千餘區䟽請尚書何喬新法應諡文并易尚書彭韶舊<lb/>
謚䟽備糴本以復常平五月季子週生七月奔母黄夫<lb/>
人喪乞免關孝字勘合十二月塟黄夫人居喪情文兼<lb/>
至男女爲位之祭莆乆不行公肇舉之十七年甲子公<lb/>
年五十三脩九牧墓割田以祭立書倉新居方方伯守<lb/>
劉孝子閔家貧言之官人給田二十畆御史宗彛曽大<lb/>
有張津薦起用十八年乙丑公年五十四寓雲莊推都<lb/>
<pb n="KR4e0135_WYG_050-7b"/>
察院右僉都御史上用王璟御史饒榶劾璟薦公孝宗<lb/>
皇帝升遐武宗嗣位御史聶賢給事中王承裕檢討劉<lb/>
瑞等以名望薦有㫖取来京用會推兩直𨽻廵撫南北<lb/>
兵刑侍郎正徳元年丙寅公年五十五江西士民羣訴<lb/>
之朝乞公廵撫八月擢右副都御史廵撫江西公辭職<lb/>
名廵撫二年丁卯父菊莊公卒次年塟菊莊公五年庚<lb/>
午公年五十九四川盗起驛召公爲右副都御史特勅<lb/>
專征三月至䕫州選擇文武賢能調發流土精兵嚴號<lb/>
<pb n="KR4e0135_WYG_050-8a"/>
令給榜曉諭使自聽撫黜公孫述祠移武侯廟四月視師<lb/>
逹縣遣吏何定入營招撫廵通江入巴縣五月五日至<lb/>
華山猝與賊遇單車直抵其巢示以禍福賊頓首伏地<lb/>
公曰撫汝示以日羅拜而去六月公駐得漢城連旬隂<lb/>
雨賊違期疑沮廖惠一支擬據保寧公出師搗之戰於<lb/>
門鎮子斬獲三千三百騾馬鎧仗山積降敕奬勵七月<lb/>
藍鄢奔突漢中衆號四十萬公發兵蹵之播州宣撫楊<lb/>
友謀復官職衙門公駁以亂階不可輕啟公家居聞劉<lb/>
<pb n="KR4e0135_WYG_050-8b"/>
瑾亂政草急除大逆以已大亂䟽未上而有四川之行<lb/>
以根本之賊甚於藍鄢又増續所聞擬藍鄢捷上隨上<lb/>
此䟽會瑾敗復上慶幸討賊永綏福祚䟽繳進前䟽請<lb/>
上還内宫擇宗室之賢養之别宫收用舊臣修復舊政<lb/>
指斥新用事者䟽入用事者擬詔獄李文正公東陽曰<lb/>
無某則無蜀乃止九月追藍鄢於鷄公灘綉鷄嶺大捷<lb/>
斬獲三千三百收回被擄六百騾馬八千萬户府印水<lb/>
晶印大銃大刀各一衣械無算㨗上乞致仕不允十月<lb/>
<pb n="KR4e0135_WYG_050-9a"/>
江津告急公趨江津十二月所遣領兵副使曹祥李恕<lb/>
吏何定追藍鄢於渠縣斬獲千二百人二十八日公至<lb/>
江津以酉陽天全播州諸師並進六年辛未正月元日<lb/>
破黨么兒等四營十二日三更蓐食銜枚扼其營圍而<lb/>
燒之斬獲一千六百燒死九百收回被擄七百㨗上降<lb/>
敕奬勵十七日何定追藍鄢於石登文殊斬首七百三<lb/>
月綽領寺刺麻雪郎王出反平之四月上皇太后徽號<lb/>
詔進公階贈祖教授公父菊莊公如公官祖母母俱淑<lb/>
<pb n="KR4e0135_WYG_050-9b"/>
人配封淑人六月公遣藍廷瑞母并子與母之弟招之<lb/>
十六日廷瑞率其首四十八人自投金寳寺令安宇何<lb/>
定批解聽撫總制都御史洪鐘誘而執之公曰信自我<lb/>
失何以示後爭之不能得㨗上晉右都御史賞銀三十<lb/>
兩紵絲二表裡公以殺降非本意䟽辭八月江津方四<lb/>
復盛又趨江津九月十四日戰於鷂鷹石二十一日戰<lb/>
大埡高峒斬獲一萬二百而餘捷上遂乞致仕忌者謂<lb/>
賊勢己衰准致仕朝論大駭科道奏留不報正月十五<lb/>
<pb n="KR4e0135_WYG_050-10a"/>
日報至即日徑歸蜀人號哭追送皆失聲未幾兩川大<lb/>
閧人益思公三月抵家在蜀軍祭祈禱并諸應酬文字<lb/>
重慶人刻之曰西征集奏議文移十五巻楊公亷叙藏<lb/>
於家四月以江津再捷奉敕奬勵賜白金三十兩紵絲<lb/>
二表裡公以建邵州忠烈祠十二月推南北都察院掌<lb/>
印都御史兵部尚書八年癸酉子逹鄉試中式明年第<lb/>
進士授兵部武選司主事科道薦起用推兵部尚書脩<lb/>
九牧父澄渚墓前後塟親族不能塟者三十餘喪婚娶<lb/>
<pb n="KR4e0135_WYG_050-10b"/>
倍之又别貯穀四十餘石以歲承姻族之匱乙亥子逹<lb/>
乞便養南京十一月孫及南生十一年丙子公年六十<lb/>
五修祖邕公墓經紀陳孝亷茂烈喪同安蘇世浩聚衆<lb/>
爲亂與當道議撫平之十二年丁丑七月水圮開先祠<lb/>
公脩之見素詩選集成十三年戊寅御史王應鵬程昌<lb/>
脩考亭書院致幣求記公以屬大尹邵豳買田以供書<lb/>
院祭祀御史楊必進胡文静俞珊薦起用十一月子逹<lb/>
初考進公階資政大夫配方封夫人十四年己夘推南<lb/>
<pb n="KR4e0135_WYG_050-11a"/>
禮部尚書六月寧庶人叛三書速王陽明公守仁討賊製<lb/>
佛朗機銃遣二僕間道以與陽明公有書佛朗機遺事議<lb/>
借南日水軍勤王御史葉忠給事中孫懋都御史劉玉薦<lb/>
總江南之師十六年幸巳孫及人生四月今上皇帝御極<lb/>
敕召爲工部尚書云朝廷更化之初方將圖任舊臣輔成<lb/>
新政特兹起用可即日馳驛来京以副簡用至意兩䟽辭<lb/>
免㫖云卿老成舊徳譽望素隆新政之初特兹召用宜照<lb/>
箭㫖亟来供職以副眷注至意吏部還差官催促啟行又<lb/>
<pb n="KR4e0135_WYG_050-11b"/>
云卿名徳舊臣專使召用義當亟起宜即就道以副眷懐<lb/>
慎勿固辭九月推吏部尚書嘉靖元年壬午公年七十一正<lb/>
月四日公始赴召舟次鎮江聞大禮未定上輯成論以備<lb/>
議禮䟽四千餘言次沛縣上致仕第三䟽四月改刑部尚<lb/>
書辭不允次天津上親大臣䟽五月六日至京朝見上賜<lb/>
酒饌注視入班中外交慶初九日視部事翼日命侍經筵<lb/>
上經筵聼講䟽崇節儉䟽闢左道以正人心䟽舉大禮以<lb/>
成大孝䟽録名徳以重士風䟽時經筵會暑傳罷及大婚<lb/>
<pb n="KR4e0135_WYG_050-12a"/>
費鉅齋醮漸盛安陸主祀未舉祭酒魯鐸許養病公皆<lb/>
隨事納忠上亦時有覽奏具見卿忠愛至意褒㫖七月<lb/>
進公階祖父尚書祖母母封配夫人八月二十三日䟽<lb/>
乞致仕上曰卿才行老成譽望素著職司邦禁竭盡公<lb/>
勤新政之初方切委任豈可引年求去宜照舊用心供<lb/>
職以副朕意二十六日再乞上又曰朕念卿先朝舊徳<lb/>
新政之初特先召用近引年求去已有㫖慰留如何又<lb/>
有此奏宜亟出供職以副眷遇至意與石齋楊公廷和<lb/>
<pb n="KR4e0135_WYG_050-12b"/>
白嵓喬公宇九峰孫公交幸菴彭公澤皆以先朝耆碩<lb/>
同心一徳共理太平紀綱風俗爲之改觀二年癸未公<lb/>
年七十二正月上致仕第三䟽二月又連上第四第五<lb/>
䟽上懇留曰卿操履正直譽望素隆經國逺猷咨詢方<lb/>
切曰卿清忠大節著在先朝每有論奏朕多嘉納偶有<lb/>
微疾善加調理亟出供職贊成新政曰卿老成名徳朝<lb/>
著表儀應召来京善類相慶未及一年累䟽稱疾求去<lb/>
似非大臣體國之義宜亟出供職以副眷留三月䇿試<lb/>
<pb n="KR4e0135_WYG_050-13a"/>
天下貢士命充讀巻官四月太監崔文寵擅一時其私<lb/>
人李陽鳳等犯法御史按其事併劾文下刑部文取内<lb/>
降改付詔獄公執奏不遣有㫖仍付詔獄公又執奏言<lb/>
奉詔則廢法守法則違詔臣寧違詔不敢廢法上怒責<lb/>
以違㫖回話公舉祖宗故事以對上亦尋悟不深究公<lb/>
再起救正甚多此舉士論尤快五月䟽辭印信俸給不<lb/>
允六月初八日上致仕第六䟽温㫖眷留次日又遣鴻<lb/>
臚寺少卿胡侍諭留二十一日上致仕第七䟽上曰卿<lb/>
<pb n="KR4e0135_WYG_050-13b"/>
累朝耆舊新政之初特先召起典司邦禁隨事納忠多<lb/>
所匡救朝廷方切委任乃引疾引年屢求休致似非大<lb/>
臣體國之義宜亟起供職以副眷懐愼勿再辭又曰耆<lb/>
舊在朝新政有光屢䟽乞休已節有㫖慰留又遣禮官<lb/>
宣諭宜亟出供職以副眷遇至意七月十七日上致仕<lb/>
第八䟽情益廹切上重違公志從之加太子太保寫敕<lb/>
馳驛還鄉月給食米三石歲撥人夫四名有司歲時以<lb/>
禮存問八月初十日萬夀聖節近公曰吾老臣也不可<lb/>
<pb n="KR4e0135_WYG_050-14a"/>
不以禮爲進退乃留入賀次日陛辭賜酒饌寳鏹大夫<lb/>
士祖餞都門至傾朝省立朝僅十四閱月自以暮年遭<lb/>
際知遇誓竭忠勤以裨新政事無鉅細無不極言如雪<lb/>
李夣陽王元凱之寃按張龍劉暉廖鎧與宸濠逆黨之<lb/>
獄止内監奏補人匠陵戸投託免役畨貨内批給主内<lb/>
臣犯法宜付法司皇親倚勢受獻凡事干權貴近聨戚<lb/>
畹屹不可犯左右敬憚焉十一月朔日抵家十二月二<lb/>
十八日有司行存問禮三年甲申公年七十三正月望<lb/>
<pb n="KR4e0135_WYG_050-14b"/>
日祭告壺山三月有司行存問禮是後以四孟月上旬<lb/>
行禮爲常四月公得末疾九月聞大禮持論紛然草霽<lb/>
天威養聖徳䟽既具聞詔頒而止十月流賊入永春公<lb/>
畫鄉邦守禦事宜賊乃退刻見素文集成凢若干巻續<lb/>
集又二十巻十二月孫及祖生四年乙酉公年七十四<lb/>
上陳愚悃以附餘忠䟽預辭卹典且及時政薦名臣數<lb/>
人以助輔徳三月公疾向愈蜀人思公立石頌徳范時儆<lb/>
記之江津諸處凢公所撫臨人飲食必祭五年丙戌公<lb/>
<pb n="KR4e0135_WYG_050-15a"/>
年七十五莆大旱公畫荒政書告秦司徒請蠲民租六<lb/>
年丁亥公年七十六二月初七日星墜公居里十五日<lb/>
鴟鳴大成殿三日公曰吾殆弗興詣雲莊先墓告辭二<lb/>
十日得疾二十二日命子逹草効遺直以畢餘忠䟽勸<lb/>
上勤學親賢任人圖政保養聖躬蕃衍皇儲及再辭䘏<lb/>
典四月初五夜公疾亟居之後義井霧氣如龍下上俄<lb/>
而飛騰雨下如注五鼓呼逹曰吾𦵏雲莊所費不過四<lb/>
五十金毋煩官府垂絶猶强作聲曰聖躬曰太子命遷<lb/>
<pb n="KR4e0135_WYG_050-15b"/>
正寢戌時而逝二十日逹等遵遺命以遺表上十二月<lb/>
啟雲莊不吉七年戊子六月初一日明倫大典書成有<lb/>
云廷和心亦不安因寓書致仕都御史林俊與决之俊<lb/>
成廷和意奏曰孔子謂觀過知仁陛下情衷過厚大禮<lb/>
未恊過於孝故也夫有不可易之禮亦有不能已之情<lb/>
子之於父母服三年無貴賤一也若爲人後則服移所<lb/>
後之父母所生降期焉不二斬也至於所得封贈盡隆<lb/>
所後而不及所生豈恝然忘情哉制於禮也其致所生<lb/>
<pb n="KR4e0135_WYG_050-16a"/>
之情無過候問供億之勤與伯叔父母異爾故司馬光<lb/>
謂秦漢而下自旁支入承大統或推尊所生父母爲帝<lb/>
爲后皆取譏當時貽笑後世俊子逹爲南京郎中復同<lb/>
主事范時儆䟽入由是南官附和者遂蠭起矣初三日<lb/>
詔革生前職銜十二月十一日塟公衣冠雲莊十七日<lb/>
甲申以士禮塟尊賢里大觀山少師石淙楊公題曰見<lb/>
素先生公嚴重莊整矩度尺寸不踰平居手不釋巻足<lb/>
不入公府鄉後學及四方執業而至者無不忘分推誠<lb/>
<pb n="KR4e0135_WYG_050-16b"/>
見若饑渇其所成就多成大名在仕途屢起屢乞雅<lb/>
志林壑不繫心得喪其歸也人徯其起其起也人又恐<lb/>
其亟歸仕止進退以身爲中外表望者垂五十年官一<lb/>
生不取堂例官紙不取封私書服䟽茹淡蕭然若寒士<lb/>
作文遡先秦追歐韓本之六經理趣精純非聖之書絶<lb/>
口不談蓋其踐履之學得自家宗簿知縣諸祖以上遡<lb/>
𤓰山復齋逺有端緒故道倡鄉邦而風聞天下詩宗唐<lb/>
杜晩或出入黄山谷陳無已間碑板流播遍四方子即<lb/>
<pb n="KR4e0135_WYG_050-17a"/>
逹適週孫及南及人及祖及士及觀少司馬山齋鄭公<lb/>
岳曰公孝仁端亮以清約勵躬以至誠動物以文章命<lb/>
世以直言敢諫結主知寢逆藩之謀平西蜀之難望重<lb/>
四朝名聞中外謙撝自下歛然若無世以爲闢邪如韓<lb/>
昌黎先憂如范文正忠純如司馬君實廓清如張忠定<lb/>
而好賢樂善之誠難進易退之節雖歐陽文忠錢宣靖<lb/>
不是過石淙公銘公之墓亦曰文如昌黎忠如方平任<lb/>
如希文敬輿蓋實録云恒痛念先公之塟適當削奪諸<lb/>
<pb n="KR4e0135_WYG_050-17b"/>
弗克偹又明年逹亦以久病弗叙懼即死先公平生血<lb/>
誠骨鯁以遂遏佚不傳乃按譜傳少加叙次以紀歲月<lb/>
俾有考焉而筆力苦短荒迷踈漏不自知其情之益悲<lb/>
也孤逹泣血謹著<lb/>
　<lb/>
　<lb/>
　<lb/>
　見素集附録上<lb/>
</p>
<p>
</p>
  </div>
</body>
</text>
</TEI>
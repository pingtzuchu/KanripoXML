<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素續集巻十<lb/>
                </head>
    <p>
<pb n="KR4e0135_WYG_047-1a"/>
欽定四庫全書巻<lb/>
　見素續集巻十<lb/>
　　　　　　　　　　　　　明　林俊　撰<lb/>
　　碑碣表銘<lb/>
　　　明贈通議大夫都察院右副都御史樂軒姚公<lb/>
　　　　神道碑<lb/>
嘉靖紀元贈禮部主事姚公樂軒以尊號恩再贈都察<lb/>
院右副都御史於是子工部侍郎君謨謂俊曰先大夫<lb/>
<pb n="KR4e0135_WYG_047-1b"/>
邑東尚原之𦵏二十有八年承諾顯幽亦十年於此矣<lb/>
意者其皆有待也著令秩三品得立神道之碑請易如<lb/>
令姚於斯考世焉公諱墅字彦常别號樂軒姚故慈谿<lb/>
望姓趙宋時正子九歳應鄉科竟之取解首以逝遺文<lb/>
不數數見見其賀黄文潔一啟與文潔譔正子誌銘徐<lb/>
肩吾謂尊信周程朱子之説正學剛志明白愈偉亦時<lb/>
之傑矣公去正子㡬世祖處士公仕經父贈都憲菊軒<lb/>
公悌仍世為隠母范氏贈淑人柔慈有慧子不舉女舉<lb/>
<pb n="KR4e0135_WYG_047-2a"/>
焉貢士圩暨公舉自徐氏視周而過曰兩膝在是公清<lb/>
姿髙格隠然山澤之癯而宏放開朗興寄孤脫又煙波<lb/>
釣徒之風概故廬低短庭戺鮮潔㕔屏無疾呼叫怒之<lb/>
聲視膳視祭耆流之社㑹致腆貧而周致副外若有裕<lb/>
家間無宿儲逋之積其不可了也道行偶得遺金伺其<lb/>
覺還之遺者欲半曰君失君得何半先世有麥舟圖時<lb/>
出以見已志有戯者曰有圖無麥曰有圖終有麥意侍<lb/>
郎也侍郎秀特悟頴書過目記之終身落筆馳騁上下<lb/>
<pb n="KR4e0135_WYG_047-2b"/>
而卒歸於正公異之曰吾姚世徳厚神童之學未施子<lb/>
姓仕未有顯起而大是兒也言之羣衆人無避或易其<lb/>
言曰十年外取左証比舉於鄉遺以豸衣曰汝服此服<lb/>
𢎞治癸丑二月以疾終於家夀竟六十有五踰月侍郎<lb/>
進士報至公不及聞後之至皆不及見其不誠可悲矣<lb/>
夫公和而介言笑真率屬事無敢於茍讀書了其大義<lb/>
小學繙閱字昏者數四曰禔身應事道盡在此以自致<lb/>
菊軒范淑人自盡貢士授意侍郎率本諸此也侍郎文<lb/>
<pb n="KR4e0135_WYG_047-3a"/>
武出等夷董學政節鉞西陲以樹有勲蹟竟服此服俸<lb/>
之餘鄉族待舉火以竟酬有麥之志三世錫命三都憲<lb/>
四淑人又孰意孫淶起状頭職國史邁迹連美有今哉<lb/>
配胡淑人凝重簡逺輔蠺織以不為家之落慈而有教<lb/>
姚之起均頼焉而稽諸事㑹譬諸河源其濫觴固在行<lb/>
而川宿而澤諸水並注播而九合而一姚有固然者斯<lb/>
所以慰也銘曰<lb/>
姚始諸馮因墟命氏有察中起神童是似不須其實宰<lb/>
<pb n="KR4e0135_WYG_047-3b"/>
物留餘公迹云巻公行其書昏旦親側承顔恱志養豈<lb/>
不匱芳新時致匍匐襄事負土而墳形柴足繭指血毛<lb/>
<graphic n="KR2487" url="https://raw.githubusercontent.com/kanripo/KR-Gaiji/master/images/KR2487.png" mimeType="image/png"/>有卜其昌落門掀赫於前斯苗於後斯穫<lb/>
　　　明贈朝列大夫南京大理寺右少卿後峯黄君<lb/>
　　　　墓碑<lb/>
黄君伯固諱鞏號後峯嘉靖聖天子入繼起除名為南<lb/>
京大理寺丞明年當入賀㣲疾犯暑以行至京師疾再<lb/>
作余偕鄭大理山齋夏文選良勝陳祠祭九川諸賢為<lb/>
<pb n="KR4e0135_WYG_047-4a"/>
延醫視藥時寓大理外直疾革宜移余曰移無生理與<lb/>
山齋為治具息絶之永光寺殯焉士夫羣在吊者皆失<lb/>
聲武流禁旅下及輿皂市賈者流皆曰黄忠臣亡黄忠<lb/>
臣亡劉給諫世揚黄侍御國用疏於上特贈大理右少<lb/>
卿與祭命有司助其塟事䘏其家士夫厚賻余屬子逹<lb/>
族子汝儀為買田嵗得二百斛食生頼焉嗚呼君何以<lb/>
得此於上於士夫人人哉方廵宣大廵榆林也國勢如<lb/>
一髪舉千鈞君方以母憂在疚忠憤自激有褁屍馬革<lb/>
<pb n="KR4e0135_WYG_047-4b"/>
之志服闋補武選郎中適南廵命下正墮宸濠反計君<lb/>
亟疏六事曰崇正學開言路正名號戒逰幸去小人建<lb/>
儲貳大畧言近者之遊為動之過願延故老以進聖學<lb/>
廣忠益以開壅蔽建儲嗣以植國本削去無謂名稱以<lb/>
昭大分而前者北廵西廵竭財毒衆至夫婦不相保兹<lb/>
復南廵恐奸雄伺釁變生於内則欲歸無路變生於外<lb/>
則望救無及願罷南廵撤行宫散邉軍盡斥不御之女<lb/>
隂發宸濠錢寧劉朗叛謀又言江彬簸㺯無人臣禮而<lb/>
<pb n="KR4e0135_WYG_047-5a"/>
賜以國姓封以伯爵付以提督京營外挾邉卒内擁兵<lb/>
權不亂不止忠憤所激有舉朝不敢言者自分必死具<lb/>
三書遺所知并布肇二弟属其後事而收拾其遺文時<lb/>
陸駕部震見其疏切連名以進朝士響和疏者餘二百<lb/>
人上大怒下之詔獄備極慘酷死挺下與除名左遷罰<lb/>
俸各如干人震亦尋死君屢絶復甦彬猶欲甘心變服<lb/>
由間道至濟寧問舟南下諸賢既得罪南廵之志遂阻<lb/>
未㡬宸濠叛錢寧江彬反跡俱露而君之忠憤益彰上<lb/>
<pb n="KR4e0135_WYG_047-5b"/>
知之故有是起君亦力取自副疏稽古正學敬天勤民<lb/>
法堯舜保全君子大禮當明所後之義昔齊景公樂遊<lb/>
海上下令言歸者死顔燭進諫君樂游海上儻有治國<lb/>
安得樂此海也遂歸果有謀不納者胡銓論秦檜和議<lb/>
之非詞嚴誼正朱晦翁謂與日月爭光君之疏殆過之<lb/>
可謂難矣黄出刺史岸之後君素有竒志家貧力學既<lb/>
進士節推徳安主事刑部更兵部轉員外郎郎中亷不<lb/>
近名法謹而心近厚父大理丞公燦世蚤所至迎母鄭<lb/>
<pb n="KR4e0135_WYG_047-6a"/>
宜人就養成其二弟讓先業歸之性善記異書收録之<lb/>
盡文類歐詩類唐有後峯集若干巻讀書録山居筆記<lb/>
未成書鄉國來賢余尤時周與君屬意嘗許君亡子孫<lb/>
女今皆不嗣然亦並以有聞假以年誰禦哉抑有不相<lb/>
易者配林氏封宜人與二副子不舉宜人一女舉焉適<lb/>
郡庠生李某後君布子某也年四十三嘉靖壬午九月<lb/>
九日以卒又某年某月某日某山以塟嗚呼余老以病<lb/>
尚任銘耶抑非余無足慰後峯之幽文役焉銘曰<lb/>
<pb n="KR4e0135_WYG_047-6b"/>
九峯昂昻其下有鄉有發厥靈為龍為光星精嶽祥粤<lb/>
古誰似邃徳壮猷式有文武貞方失位弱水在東孰是<lb/>
不回振其剛風烈膽健氣山移海立醜類蛇蟠族焉以<lb/>
赤大物載奠真主龍興汛滌叢菀基理太平首拔忠賢<lb/>
清我王路臣軌伊存物焉以故天日昏黒世短心長輤<lb/>
紖發晨式者斯傷<lb/>
　　　明琴川陳母譚太孺人墓碣<lb/>
譚太孺人歸於陳贈御史復清公也舅氏木已拱姑猶<lb/>
<pb n="KR4e0135_WYG_047-7a"/>
虞淵之日復清好書史不事事太孺人獨手婦政復清<lb/>
不禄又獨手母政以教成二子察臺憲寰國史太孺人<lb/>
被有封命嘉靖壬午壽七十六而終祔復清虞山塟云<lb/>
銘曰<lb/>
粤有令淑正方蹈醇奚作佳對内職是親門户尋立遭<lb/>
家弗造首白為期於焉世蚤聲絶泪涸兩孤目前過庭<lb/>
誰詰積書誰傳學舍甫移伯仲聯起法從詞垣鳴珂有<lb/>
里載中門令惟孝惟忠礪學砥行君子攸同浮態夕霞<lb/>
<pb n="KR4e0135_WYG_047-7b"/>
榮景朝露燁彼章服安此裙布從班載召並影聫飛不<lb/>
朞以浹凶問斯罹鯨鱷河流豺虎峽路疾濟哀奔惟母<lb/>
之故虞山蒼蒼虞水瀜瀜有𤣥斯宫有樂融融<lb/>
　　　明中憲大夫貴州按察司副使龍坡林公遜齋<lb/>
　　　　墓表<lb/>
宣徳丙辰貴州按察副使遜齋林公歿去之今正徳辛<lb/>
巳八十有六載矣公外孫子某始追表其墓曰貞臣之<lb/>
墓夫振肅綱維扶掖名教狷狹自是則政是弗經解弛<lb/>
<pb n="KR4e0135_WYG_047-8a"/>
無羈則人罔時畏夫以亷頑立懦之風非砥節礪行之<lb/>
士鮮有副者公違凡運古秉義立方不涴自潔亷白稱<lb/>
焉不淬自剛彊明著焉崇尚禮則稽校墳典家薰其徳<lb/>
而鄉範其學起永樂乙未進士為按察僉事署之陜西<lb/>
憲駕臺符歴荒州而臨逺鎮時維貞吏亦乃勞臣無敢<lb/>
干叛不可改燭直於枉而人絶寃稱舉易於布而邉免<lb/>
輸粟洮鞏之庾先發荒嵗為之無饑兵衞之胄並収武<lb/>
流為之興學正色允在喜愠不形氣剛詞寡畏愛有加<lb/>
<pb n="KR4e0135_WYG_047-8b"/>
焉最績聞天子特與誥遂憲副貴臬凛冰蘖之素以時<lb/>
發金石之貞聲先恵流威行徼外犬羊馴擾豺虎避蔵<lb/>
焉而禀命不融英氣斯戢夀僅五十四僚吏傷感苖獠<lb/>
興嘆骸骨㡬不能歸妻子㡬不能為衣食數椽之古屋<lb/>
撑拄可念黄氏外祖母公長女也嘗語某曰吾父在陜<lb/>
憐吾貧助以二帕手書尚在前輩風韻固然者同時臺<lb/>
憲公獨振響矣續郡志者以宦業例公殆未詳也公與<lb/>
某同源分流金紫光禄大夫恱公公後也諱時字學敏<lb/>
<pb n="KR4e0135_WYG_047-9a"/>
父贈奉政大夫按察僉事諱憲母佘配宋繼王皆宜人<lb/>
子孫蟄蟄邑博純仲子邑尹世明曽孫也天不厭亷重<lb/>
有顯者某敢假昭潜之筆以續有道之碑<lb/>
　　　明中大夫左㕘政姜公墓表<lb/>
見素子曰風其不還矣夫夫樂圓醜方附同畔異文勝<lb/>
而質木乎㣲斯朴畧所以絶觀斯人不被有醇厚之澤<lb/>
姜公其猶行古之道也公諱昻恒頫字也上世扈南渡<lb/>
由汲入杭居蘇之崇明海上徙崑山既析太倉州為其<lb/>
<pb n="KR4e0135_WYG_047-9b"/>
州人恵安其居里也髙祖諱仲和海運千户三傳至公<lb/>
父贈監察御史諱顒世蚤公頼母曹太孺人以鞠以教<lb/>
厭俗浮靡沉晦以収之於寂學主造詣不騖取章句第<lb/>
進士出知棗强入為監察御史自北乞南知河南郡又<lb/>
乞寧波皆以母老故竟去終其養服闋薦起福建左㕘<lb/>
政以疾辭竟卒公義利界畛不納餽亦不修餽婣舊過<lb/>
客澹若無情試禮部承費之乏至婦家猶力為郤子弟<lb/>
上書不用官紙在臺諫劾李孜省邪術忤憲廟㫖杖之<lb/>
<pb n="KR4e0135_WYG_047-10a"/>
於朝清理八閩戎政梳櫛蔽隐為守令立綱要以不牽<lb/>
小行寅宷預落華飾吏易故臣家毋干官常兩爭師聼<lb/>
徐折以一言而定親藩監舶無假日本夷之使為之歛<lb/>
屈殆有以動之於先者矣居常専志民隠瀍之石梁四<lb/>
明溪之堰起其敗以馴其勢嵗儲例郡而斂省而散出<lb/>
時不當所入公請斂散皆由郡兵民稱以為平視事甫<lb/>
已即閉闗閱書草生於庭鳩巢於樑雀集於案而飲其<lb/>
硯水夫治絲無棼烹鮮無擾綏則安動之則苦人情也<lb/>
<pb n="KR4e0135_WYG_047-10b"/>
簡以臨教以化斯循吏所難公優舉之而賦命弗永望<lb/>
耆而逝謂之何哉嗚呼求公於人觀於身求公於官觀<lb/>
於家郡志稱仁孝恬退一介不茍取與家計索然有古<lb/>
君子之風可謂實録公與余並時臺省公北余北公南<lb/>
余南中各有所寄而幽明不負可謂良友公配淑人某<lb/>
氏二子龍某孫某某曽孫某某龍為雲南按察副使請<lb/>
表郡城官山之墓噫交遊落落非余表誰耶表曰明古<lb/>
君子中大夫左㕘政姜公恒頫之墓<lb/>
<pb n="KR4e0135_WYG_047-11a"/>
　　　明封順天府推官林公遲菴墓表<lb/>
公諱耀字彌宣以字行以遲於遇也遲名其菴方孩<g n="孑*_焉-正+?">]□</g>
大耳秀眉睛漆若肌理瑩然玉雪里人曰林有異人兹<lb/>
其復出矣父潜夫翁意謂然母王氏意亦謂然比長修<lb/>
榦豐頰聲應節如諧絃禮度坦坦不崖角防畛以居於<lb/>
異與之處乆而真量若兼容而其中要不可犯與洪安<lb/>
人相敬如賔洪名善相理内紀其政第精糲豐儉之節<lb/>
以食其尊嫜暨其儕行以下逮其臧獲公輸私祀慶吊<lb/>
<pb n="KR4e0135_WYG_047-11b"/>
有常儀公得以専志於學曰坐環翠樓左右圖史吾伊<lb/>
無絶聲父與王異之王卒繼母龔又異之公亦母事無<lb/>
間龔疾當灼艾身試灼以薄其痛龔感心動疾為之愈<lb/>
龔所生弟業已分請易其業公許易業洪無難色子垠<lb/>
塾孫富書課公舉其大屬洪稽其細洪稽無漏正訛警<lb/>
惰居然女師故學皆有成而公邅廻郡序嵗以乆僅以<lb/>
貢為廣之清逺訓導居五年以龔訃歸無復有仕進之<lb/>
意精力一盡於學温裕之業以官而貧倫輩屬望重有<lb/>
<pb n="KR4e0135_WYG_047-12a"/>
所不滿公心神怡曠未嘗有湮鬱邑幽之懐情事一付<lb/>
於酒與伯兄寺丞翁嵗時相酬酢羣子姓侍側公豪飲<lb/>
大醉瞪視良熟曰吾塾也可又謂垠曰汝富也可吾學<lb/>
吾兄汝垠學汝伯瀝酒在地為笑寺丞堪太僕時所封<lb/>
公封順天推官與垠之封大理評事也同日命人以為<lb/>
難同時一門三封官三郎署七贈封安人孺人人又以<lb/>
為難九牧端州為盛入皇明進士十一人及第二人公<lb/>
祖孫四進士祖終儋州同知諱洪堪曲靖知府塾富同<lb/>
<pb n="KR4e0135_WYG_047-12b"/>
年進士塾南京考功郎中富寧波知府位望並振發公<lb/>
仁慈泛愛與洪故相將為厚貿易亷取浮酬有所求無<lb/>
計贏縮强以應於家時無長物所友陳伯同歸女借洪<lb/>
珠環直可百金既為壻家所執力不得償公竟不責償<lb/>
洪亦無有私憾其宅心處事類如此故疾必禱哭必哀<lb/>
盡頌遺徳者過時而悲公與洪生同宣徳壬子正徳丙<lb/>
寅年七十五以卒洪卒成化丙午先二十年云孫曽與<lb/>
𤣥宓宏萬仞萬里繼祖四明金蘭茁玉立可知其世石<lb/>
<pb n="KR4e0135_WYG_047-13a"/>
泉之藏宫傅屠元勲誌之矣某族後行友一門善惡可<lb/>
無表嗚呼物不可以終速故受以遲大所由以基也天<lb/>
之報施弗爽而亦甚遼緩要不在其身者衆矣褊夫狹<lb/>
子寸功薄善報預施先噫祗見其小也樹榖者責一年<lb/>
樹林木者責十年之後徳則百年焉遲菴及身見之<lb/>
　　　明贈文林郎監察御史崑山周公明軒墓表<lb/>
贈監察御史周公諱煚字應南别號明軒金塘収宇圩<lb/>
之塟三十有二年配贈孺人李氏之祔亦故矣子浙江<lb/>
<pb n="KR4e0135_WYG_047-13b"/>
按察僉事君震請表其墓崑山之周自湖州來徙夀誼<lb/>
翁百一十有六嵗太祖髙皇帝徴入顧問賜綿帛肴醴䕶<lb/>
歸其鄉魏㕘政杞知蘓州鄉飲大賔禮致即次乞言王<lb/>
太史彞紀其盛傳諱勝諱顯諱岐襲隠俱夀余紀世夀<lb/>
傳公從沈空同周草庭業士有能詩聲授徒里塾病口<lb/>
食弗繼行市中見權量物估徃徃用裕曰彼固利而為<lb/>
吾士而舉義無害輟其業業焉臆計懸合富商巨賈必<lb/>
估乃厭取固約酬其利之當則泛李孺人又善銖累乆<lb/>
<pb n="KR4e0135_WYG_047-14a"/>
之事育給賔祀副三族知舊間資其布粟藥餌之繼棺<lb/>
槥之給厚者至數金尤厚一人鎰金尤厚一人倍鎰尤<lb/>
厚一甥納之室而謀其立公既裕謝所易業又士乎歸<lb/>
謂震曰吾居貧廢士汝其承之震受命惟謹以决取進<lb/>
士為名御史公與李被有後命震之婦髙亦封孺人公<lb/>
三子三女五孫四孫女其卒𢎞治壬子夀五十九李卒<lb/>
丁巳夀六十六嗚呼四民之業士先焉商致抑末之㣲<lb/>
然三事八政正徳厚生乎等太公立國張安世立家用<lb/>
<pb n="KR4e0135_WYG_047-14b"/>
此也子貢學夫子之道而好廢然則士與商通歟曰士<lb/>
以明道禄殆非所求食貨交相為用末業貧者資也商<lb/>
之利厚於農工而居中應㑹估不二價非士莫之能舉<lb/>
也公積能散業能謝士未盡然者抑計然陶朱之術非<lb/>
歟表曰贈文林郎監察御史崑山周公明軒之墓<lb/>
　　　明琴川處士陳清隠公墓表<lb/>
琴川處士虞山祝家峯之塟六十有九年孫察既為監<lb/>
察御史請表其墓前二十年察方以進士節推南昌余<lb/>
<pb n="KR4e0135_WYG_047-15a"/>
擇賢署州副焉為御史方貞敢言動引古義相悉以為<lb/>
知己表祖懿為宜陳故海虞望家上世伯暘至繼芳四<lb/>
世傳處士處士傳贈御史復清仍襲仁厚稱長者處士<lb/>
沉黙簡亮甫冠承父區賦公無負租戸稱其平新廟學<lb/>
起梁道力先公匱而不計其償姻黨周恤至棺槥為預<lb/>
處士凃遺骼為収瘞所居邑治之陽一筠簾自隔羣喧<lb/>
為寂又厭夫藏之未深行一徑若幽谷然轉而樓以出<lb/>
風氣臨雲水閱古書而主之於静為佳子弟良父兄晩<lb/>
<pb n="KR4e0135_WYG_047-15b"/>
嵗鄉望隆重為太平逸民邑大夫鄉飲大賔必禮致曲<lb/>
直請質片詞開解負者唯唯避去垂絶之訓曰善必可<lb/>
為登諸誌石者如此諱璇字叔維市南清隠心逺地偏<lb/>
之寓見志也玉藴石珠而藏諸淵光怪殆不可冺處士<lb/>
之素尤氏諧徳之輔道有相成者而詩之螽斯頗戾既<lb/>
古稀子榖乎喪㡬若敖氏之鬼而枯楊生稊戴氏尋舉<lb/>
稷為宗祊之慰稷復清翁也景泰甲子處士七十九而<lb/>
終復清時方九齡就木猶有遺寄容知有察寰二孫鸞<lb/>
<pb n="KR4e0135_WYG_047-16a"/>
鵠停峙起進士以聫綴從班善道文周二曽孫子梧稚<lb/>
竹中棟羣蜂之瑞殆兆諸斯蜂芳音為近蜂有君臣禮<lb/>
棟廟堂象也蜂而垂殆垂方之應棟而㑹又殆亨㑹之<lb/>
祥處士太丘之陳其未可知二方無得優劣獨嘅夫處<lb/>
士之前太丘或斳而太丘之後抑諸孫之所未儗表以<lb/>
並告云<lb/>
　　　明贈文林郎監察御史鄭公竹泉墓表<lb/>
生才以出其用秘不自施以食於其子於鄭見竹泉公<lb/>
<pb n="KR4e0135_WYG_047-16b"/>
焉諱胄字思䕫鄭自露倡學南湖四世兵曹阜成桑梓<lb/>
龍坡仕籍聫世自堅及忠獨襲為隠興宗官終教授公<lb/>
髙曽祖也父諱克脩母方氏教授濬源公女公九嵗稱<lb/>
孤慧頴天出方矢志督教以無煩塾師比長脩鬚偉貌<lb/>
類北人人厚待之公亦竒傑自許旁涉詩畵不局局一<lb/>
詩既獨守家政猶名士相麗澤曰山林自我廊廟自公<lb/>
後雖地異而友誼如故配方孺人訓導璿女門閥似而<lb/>
性習不殊相安儉質相力劑和尊事下育纎巨隨應周<lb/>
<pb n="KR4e0135_WYG_047-17a"/>
視其洪氏寡姉終身間承宰里斂則而供常先質枉直<lb/>
迎刃而决子光瑛學成甚蚤孺人曰終鮮兄弟請納江<lb/>
舉光璵光琬𢎞治壬子公哭方過毁竟卒孺人哭公亦<lb/>
毁亦卒公夀五十九孺人加其二焉仁山既塟光琬薦<lb/>
遂収積官監察御史公贈如其官方與江皆贈孺人余<lb/>
素愛光瑛又愛其子天夀並器之光瑛竟弗収天夀収<lb/>
以復落又與光璵俱弗夀豈鍾諸侍御者獨隆今進奉<lb/>
議大夫湖南按察僉事賢問特起子某天夀子某某孫<lb/>
<pb n="KR4e0135_WYG_047-17b"/>
曽蘭立公衍盛未艾表以待云爾<lb/>
　　　明贈承徳郎刑部主事質□王君墓表<lb/>
君諱琯字玉和王姓質庵其號咸通間兵部侍郎漢固<lb/>
始入閩居芝山假令新縣今長樂也九傳宣教玘徙莆<lb/>
之國清塘下又九傳發隨母呉避地錦園遂襲呉姓三<lb/>
傳處士文傑傳贈太常博士諱禮君大父父也母林封<lb/>
太孺人博士世蚤太孺人鞠有諸孤家為落謂伯氏玉<lb/>
伯曰汝商仲玉榮曰汝士君及季玉某治蠱伯俠遊湖<lb/>
<pb n="KR4e0135_WYG_047-18a"/>
南君求之三年乃共歸時仲學未成君外償伯負内給<lb/>
仲學暇則為録竒書夜相疾讀少懈曰家待仲立何懈<lb/>
仲竟取進士為南京太常博士監察御史太孺人老令<lb/>
分異君獨無所私乆之凡澆欲腴狹欲廣弗協欲協皆<lb/>
曲為之副伯氏屏子育私第怒釋引而還延師教羣子<lb/>
弟樂賢泛愛里稱善人生正統壬戌去正徳巳己夀六<lb/>
十八配定庄林氏有婦行生同年𢎞治辛酉夀六十先<lb/>
卒子男七鳯翔澤鳯儀佐偁儼鳯靈孫大受大勲一貫<lb/>
<pb n="KR4e0135_WYG_047-18b"/>
女二與澤皆林出餘副戴出正徳丙子鳯儀鳯靈同舉<lb/>
於鄉明年鳯靈第進士授刑部主事疏復王姓歸塟君<lb/>
與林後山之和公室若宿預云又三年鳯儀授亳州學<lb/>
正澤聼選官嘉靖尊號恩君贈如鳯靈階承徳郎刑部<lb/>
主事林贈安人戴封太安人鳯靈才猷宣茂歴員外郎<lb/>
郎中年始仕為襄陽知府可占其至以受愛厚於余請<lb/>
表墓道之石嗚呼相猶扇禍禮遜之風以㣲故族舊門<lb/>
行義孝友亦多失其故質庵後錦園而起者表曰是為<lb/>
<pb n="KR4e0135_WYG_047-19a"/>
贈刑部主事王君質庵之墓<lb/>
　　　明贈太子少保進資徳大夫正治上卿致南京<lb/>
　　　　工部尚書事林公竹田墓誌銘<lb/>
閩之林類出晉安郡王禄入莆始祖也竹田公長樂之<lb/>
林元季莆寧真始徙族益親成化丁酉公同省薦㑹益<lb/>
密墓銘生故有屬及是孤玉汝靖請卒銘為副嗚呼其<lb/>
可已乎公諱廷選字舜舉竹田其號五世祖萬原子昊<lb/>
贅築堤之樊生光榮傳岩耕諱汶祖也梅隠諱宗理父<lb/>
<pb n="KR4e0135_WYG_047-19b"/>
也皆從樊姓至公為御史奏復為林累贈祖并父資政<lb/>
大夫都察院右副都御史祖妣<hi>缺</hi>妣鄭配陳皆夫人公神<lb/>
采充蔚而體格㣲短喪父蚤圖母乎養乙科安之為部<lb/>
史堂稿所遺登正又遺鄒宗伯曰賢自大器公亦黙悟<lb/>
辛丑第進士節推蘇州蘇多訟又當南北要衝貴客舟<lb/>
銜尾而至公綽有餘辦陸士能者婦誤殺人以當士能<lb/>
繋乆之一夕夢有告曰林尚書來乃白公來遂白意樊<lb/>
為近不知竟林乎復也屬邑鄧珙終訟連逮數百人訊<lb/>
<pb n="KR4e0135_WYG_047-20a"/>
乆不服公訊輒服時王端毅公為廵撫賞歎文人桒恱<lb/>
賦青天謡以誦𢎞治戊申部以才堪風憲取公有母之<lb/>
喪服闋授監察御史廵按廣西冦犯永安府江道梗公<lb/>
相畫㕘謀預奏竒㨗有俸級金幣之賜為僉事為副使<lb/>
浙江憲政優舉温處鑛徒聼歸農無問賢能時旌以特<lb/>
當南䑓㑹薦自是歴深望隆按察使廣東左右布政使<lb/>
江浙大理卿南京右都御史兩廣不數嵗薦陟大僚身<lb/>
軍務廵撫重寄公沉毅闓朗不盡察不炫能不忌才不<lb/>
<pb n="KR4e0135_WYG_047-20b"/>
事紛更而籌量懸合大政處以暇豫尤善逺禍無啟釁<lb/>
廣方敝誅求盜賊充斥公一意招撫梗令方授以征猶<lb/>
申戒濫殺前後擒斬二萬三千有竒璽書八奨勵四厚<lb/>
賜公連五疏乞休俱荷慰留有多効勤勞才望素著之<lb/>
褒公前考御史受勅兹受誥台石之封甘露瀼瀼公有<lb/>
南京工部尚書之轉引疾卧家又疏三乞武廟始俞允<lb/>
璽書褒異有嵗夫月米之錫是時年六十五㑹城三尚<lb/>
書二都憲續耆英之㑹今上更元進資徳大夫正治上<lb/>
<pb n="KR4e0135_WYG_047-21a"/>
卿公既卜魁輔猶建築堤祖祠祭田以承時祀義田以<lb/>
周族屬始營妙峯夀邱陳夫人先卒祔焉男長玉汝恩<lb/>
生婦王司空女與三女皆夫人出次玉潜中殤副任出<lb/>
季女王出壻皆宦家孫宜杭孫女二公卒嘉靖丙戌二<lb/>
月七日夀七十七良賤悲感逺邇具文以祭廵按監察<lb/>
御史楊君某以聞上特贈太子少保賜塟祭噫榮矣公<lb/>
好賢念故而心常近厚同年陳主事義舟過廣陵夫婦<lb/>
俱歿為經紀其棺謀其塟之事鄭少司馬山齋為逆濠<lb/>
<pb n="KR4e0135_WYG_047-21b"/>
構禍紆道營救攜挈其妻子以還嗚呼是無急義遺意<lb/>
指天日出肺肝利害若不相識何人哉公塟某月某日<lb/>
遺懿状神道碑詳焉銘曰<lb/>
閩越和㑹降兹偉人秘以弗有儲精萃神口碑流聞時<lb/>
維宣靖布公開誠雪寃平政臺綱有肅外朗中開盤錯<lb/>
迎解有倍其才一嵗累遷授鉞其柄帝曰南夷汝徃以<lb/>
静犬羊要束畫土而氓有弗用靈我師以征大捷屢登<lb/>
骸骨連請勞臣伊念邕桂猶警司空引疾三疏載聞綸<lb/>
<pb n="KR4e0135_WYG_047-22a"/>
書報可海嶼沙村依依水雲涉世㣲倦䘏恩縟稠肹蠁<lb/>
斯見坤靈洞燭有閟𤣥堂公徳在人公裔之昌<lb/>
　　　明封太淑人邵母過氏墓誌銘<lb/>
邵先生二泉寳文與行皆脱凡格就平粹以獨居範型<lb/>
為世儒碩余意屈心徃又以知太淑人之賢有父道焉<lb/>
太淑人過姓宋宗室徐王郡馬孟玉之後邵過世隠門<lb/>
邵容春叔安望實自副友倪元鎮王孟端名名士傳存<lb/>
一翁又傳三益純和二翁並贈通議大夫副都御史純<lb/>
<pb n="KR4e0135_WYG_047-22b"/>
和諱溥二泉父也淑人為時明翁季女年十九歸純和<lb/>
五年純和卒存一又卒二泉始三嵗未㡬楊氏太姑又<lb/>
卒淑人鞠於多難援曽從太姑以保孤幼邵之遺獨書<lb/>
乎在<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>為之留二泉既就學一燈共命既納顧淑人産<lb/>
盡而簮珥亦去薦京闈取進士知許州歴有都憲淑人<lb/>
養官所者二十有七年公無與聞而義取黙賛雨之禱<lb/>
二泉齋淑人亦齋前牧母之喪括嵗俸以酬秘具猶匱<lb/>
將承貳僚淑人曰吾為汝節孝廟詔毁淫祠與老佛之<lb/>
<pb n="KR4e0135_WYG_047-23a"/>
居二泉奉惟謹間求淑人為右無右江臬淑人誕之旦<lb/>
女賔請賀曰母賀華氏孫壻迎婦請舉樂曰母舉樂曰<lb/>
遣小𨽻市一肉一菜是外門禁肅然淮陽二泉忤逆瑾<lb/>
意勒致仕尋起貴州道轉戸侍淑人倦於偕二泉終養<lb/>
乎乞入京又乞來寧又乞許焉尚書禮部而南淑人己<lb/>
未疾二泉終養又乞上入趣視事二泉辭又乞詔有司<lb/>
以禮存問以詔異數嘉靖壬午夀八十一二泉謝未舉<lb/>
子淑人曰一𤣥也後告祠堂而乳焉自是時致膝間曰<lb/>
<pb n="KR4e0135_WYG_047-23b"/>
吾邵脈也昌其是兒疾劇命出故篋以分遺諸孫又劇<lb/>
屬二泉無毁屬顧一𤣥乎視臈月十二日也後事顧預<lb/>
有相約家衆第吊客以無煩二泉復冉涇也顧尤力焉<lb/>
尊號恩淑人例進尚書太夫人命誥塟祭例䘏典二泉<lb/>
皆引自避君子謂亷晦可風抑有授以然墓在恵山繡<lb/>
嶺去純和百步者三義重遷製棺衣而合焉癸未十月<lb/>
丁酉塟得日走狀屬銘嗚呼節與慈女婦之極邵所謂<lb/>
大也瀧岡阡表之諭毋殆然二泉固六一似也淑人一<lb/>
<pb n="KR4e0135_WYG_047-24a"/>
女二孫俱殤一𤣥命後者也三孫女義階華珉學籍呉<lb/>
汝憲秦汶其壻嗚呼物忌於完尚書固錫類為慰者也<lb/>
銘曰<lb/>
維邵之息不流以堙脈而出之儲精發神維邵之遺於<lb/>
敓以有維孤也恃維命之守維昔罔諒有落舊門綸書<lb/>
玉語盎焉春温司㑹孔棘有収若寂言賦閒居偕雛晨<lb/>
夕得焉弗居造物留餘有新也後神駒赤雛㝠黙斯定<lb/>
善積維逺韋蚌䨇遺其出也晩柔規懿式申國是同繡<lb/>
<pb n="KR4e0135_WYG_047-24b"/>
嶺藴窿有玉在中<lb/>
　　　明封承徳郎南太僕丞同四品服虛菴林公暨<lb/>
　　　　配張安人墓誌銘<lb/>
渾樸散量長較大至販鬻松檟猶門第矜髙吾族虛菴<lb/>
公獨出凡格九牧世裔公大父儋州公國朝進士最先<lb/>
大母鄭安人累貲㝡厚至公退若編氓念父潜夫翁乆<lb/>
痿不竟垂成之學積嬴承匱以先義凡公私立有羣弟<lb/>
為母王繼龔之慰孝友名遂孚家族宗廵按彞訪隠行<lb/>
<pb n="KR4e0135_WYG_047-25a"/>
書旌善亭為勸子曲靖知府堪姪浙藩㕘議塾姪孫廣<lb/>
藩布政富先後取進士公以曲靖先恩封承徳郎南京<lb/>
太僕寺丞配張封安人再加同四品服仲氏司訓彌宣<lb/>
公封順天京推其子垠封大理評事同日封拜與公凡<lb/>
三封官一郡守兩朝衘六命婦公獨歸慶前人申撝謙<lb/>
後人之戒城府不見其跡者二十餘年嵗時家燕子姓<lb/>
㡬百人人進一觴為盡京推醉曰弟醉赴飲蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>而還<lb/>
曰弟又醉扶以入服龔之喪耆猶致毁馮棺半舍以塟<lb/>
<pb n="KR4e0135_WYG_047-25b"/>
諱焜字彌實虛菴號也安人横塘遵信翁女柔順無専<lb/>
睦召肥祭必備物分家衆下上衣食以自取効至老猶<lb/>
績無厭曰兒官貧兒官貧居常對子姓道洪熙宣徳時<lb/>
事歴歴如掌曰後日求老人言不可得孫應聰喪母以<lb/>
鞠以教以繼取進士為主事及見曲靖之温㫖存問應<lb/>
聰婦黄安人之封典以髙年再膺肉帛之賜皆世所稀<lb/>
先正徳丁卯公夀八十一終塟景祥前山之原繼是安<lb/>
人終嘉靖癸未夀九十九與曲靖望八之孝子尤世曠<lb/>
<pb n="KR4e0135_WYG_047-26a"/>
見子即曲靖中憲大夫知府娶朱贈恭人培義官娶鄭<lb/>
女適廖竒逢劉本光黄紹禹孫貴瀛應聰應濟應武玉<lb/>
曽孫琥昌亘杲昻曉孫女曽孫女凡八公之塟某嘗任<lb/>
銘及是以安人合併誌焉銘曰<lb/>
維行獨於彼空谷維徳門振振子孫維夀百有翁斯敵<lb/>
維佳城景山與京<lb/>
　　　明國子生華君名配張孺人墓誌銘<lb/>
癸未秋之仲無錫華時禎有妻之喪先是吾友邵尚書<lb/>
<pb n="KR4e0135_WYG_047-26b"/>
泉翁喪母太夫人余過錫吊焉翁以從子璣及二壻來<lb/>
謝因致時禎求銘之意余曰翁冡刻遍海内顧屬於我<lb/>
三生曰翁制中例謝張孺人父中順福州公時敏辱舊<lb/>
於公其哀雲又辱考功乎舊通家乞靈假翁致重爾矣<lb/>
時雲柴瘠靣墨杖而致状聲嗚嗚不續余悲之孺人以<lb/>
哭母王宜人致毁竟逝余又憐之翁之意其焉可負也<lb/>
辭其幣誌焉華貲髙好禮自曽祖而下諱荃以孝友聞<lb/>
諱本盛善施稱長者坦菴諱棟試有司九弗利貢而謝<lb/>
<pb n="KR4e0135_WYG_047-27a"/>
為隠人以為髙坦菴與福州髫稚同筆硯謔言締好而<lb/>
時禎孺人物同比長坦菴請婦福州曰吾挈家之官呉<lb/>
外母老無托請甥乎館遂館孺人娟朗静秀賔敬自將<lb/>
挽拽以共居於約數嵗華裕益増張之嗇為起弟珤陳<lb/>
氏婦之逆盛氏妹之歸呉存歿賴焉珤豪交而泛曰父<lb/>
官也貧語陳婦為節而相焉時禎雖館於張猶意若有<lb/>
繫孺人曰無舅姑之思請構石涇迎致焉於是孺人之<lb/>
父母得安於官時禎之父母亦安子婦之在其側也福<lb/>
<pb n="KR4e0135_WYG_047-27b"/>
州既過家故業新拓籍記了了謹奉以還而自請歸華<lb/>
福州不可孺人曰舅姑乎在割以田留需為祭奉二親<lb/>
鐵岸之第以自盡子婦始終之情杜斯干相猶之罅請<lb/>
時禎立二副室以圖孠昌愛雲而教無靳遂文事知名<lb/>
與父後先畢業南雍待選選部以須有逺至福州喪既<lb/>
期猶哀曰贅殆室等吾從其厚福州之後為落時請繼<lb/>
孺人曰汝請汝父及是王宜人之喪重以致殞勢亟屬<lb/>
雲學屬楊氏婦内政屬時禎與雲二女之念曰秦壻疾<lb/>
<pb n="KR4e0135_WYG_047-28a"/>
子殤呉則庶庶亦女也一居之厚舉手訣時禎訣雲遂<lb/>
瞑嘉靖癸未八月二十一日也以上去天順甲申夀週<lb/>
一甲子明年某月某日時禎營某山某位以塟嗚呼孺<lb/>
人殆丈夫而女於張蠱之初六承考於華家人之六二<lb/>
順以巽終吉貞吉者也母喪傷毁禮未稽孝足念也銘<lb/>
曰<lb/>
矯矯翔雁言顧其雌亦有飛燕並羽差池胡獨弗似遺<lb/>
情酸悲昔行其野耨饁在下案舉無期熟炊有化虛幌<lb/>
<pb n="KR4e0135_WYG_047-28b"/>
宵寂復真神遊同歸以盡有賁斯邱<lb/>
　　　明贈奉議大夫光禄寺少卿水南馬君翠峰墓<lb/>
　　　　誌銘<lb/>
正徳己卯六月十有三日宸濠反江西都御史孫公燧<lb/>
按察副使許君逵死之吾鄉南京戸部主事馬君思聰<lb/>
以督餉至被執不食六日死㕘議黄君宏亦死江西士<lb/>
民殯之僧寺八月十有六日濠平六日二子明竒自莆<lb/>
至明衡自南太常至啓殯易衣冠以殮又得所奉勅於<lb/>
<pb n="KR4e0135_WYG_047-29a"/>
行部承塵秘處事聞有贈有祭馬君贈奉議大夫光禄<lb/>
少卿並祀忠節祠廵按監察御史唐君龍疏於朝又立<lb/>
四忠碑以紀嗚呼守臣死封疆固也使臣不幸而入其<lb/>
執死亦固也君義不為子陵為子卿亦不可得也夫死<lb/>
非難處死為難龍逄比干夷齊死一也而餓尤從容君<lb/>
子於四公之死無異論者君字懋聞翠峰其號馬迤北<lb/>
衛州人仕宋為帳前撥發南渡秦州之馬鄉司巷居焉<lb/>
七傳為昭二子並官判院顒東馬裕西馬裕三傳良成<lb/>
<pb n="KR4e0135_WYG_047-29b"/>
為莆縣尉因居水南又三傳為亹亹生洪源君祖父父<lb/>
也妣方氏君清頴蚤慧學知向趨事父母盡孝讀冦萊<lb/>
公六悔足曰親在不知孝兄在不知敬悔作心圖言志<lb/>
詩自見家貧納室之期已晩而祖父母喪未塟請先塟<lb/>
慕劉孝子閔方格時從觀禮𢎞治乙丑第進士歴知象<lb/>
山平鄉究心民隠求病利而罷施之旱澇虎患為禱民<lb/>
知有應亦知有令之誠其最大復柄要所侵河渠辯逆<lb/>
瑾偽校寘之法流賊熾畫地分民環堵並築浹旬而城<lb/>
<pb n="KR4e0135_WYG_047-30a"/>
告成誓與民守賊無敢犯屬之民與鄰邑逃難之民頼<lb/>
若更生竟以擅役左判海州用陶廵撫薦復知諸暨政<lb/>
不易常而縳其鎮守狐倚私人為民戾者既入為主事<lb/>
以有今之死夷坦有讓吾不知其勇也在諸生開館授<lb/>
徒逺邇畢聚嘗曰讀書能沉潜咀嚼胸中自一部全書<lb/>
材成黄少廷尉鞏周憲使宣黄郡伯希英周㑹魁大謨<lb/>
尤知名又謂明衡曰人心本是活物常令存存不怠如<lb/>
化工生物何事不可為明衡果留意孤尚從吾友新建<lb/>
<pb n="KR4e0135_WYG_047-30b"/>
伯陽明公遊取進士為南京太常博士選監察御史未<lb/>
踰月與朱御史淛以言落民士論韙之嗚呼君素先定<lb/>
而道又行於子矣生天順壬午二月夀五十八配涵江<lb/>
鄭氏封安人女一藍信其壻孫知立知譲孫女三俱幼<lb/>
某山之墓既卜二子以少廷尉状請銘予徃還京師奪<lb/>
於冗於老以病文例辭翠峰之死余重明衡余愛也銘<lb/>
曰<lb/>
成之易有開則先遇之晩有兒則傳毅状剛態於彼金<lb/>
<pb n="KR4e0135_WYG_047-31a"/>
鐵吁嗟翠峰之死為烈<lb/>
　　　明旌義三山郭公恪齋墓誌銘<lb/>
正徳丁丑進士例歸省吾閩郭澄卿歸省偕同志左授<lb/>
諸賢為社詩致我雲荘嗣是㑹若宿契比使及門則澄<lb/>
卿致事狀請銘尊府恪齋之墓噫榕城寓次神宇充蔚<lb/>
銘耶公終嘉靖丙戌六月三日夀六十九諱軒字瞻夫<lb/>
郭自元宣義貴江右入閩一再居南街教諭崇傳福福<lb/>
傳嶽仕績隠行聫世有聞嶽尤負雜博善施與焚逋劵<lb/>
<pb n="KR4e0135_WYG_047-31b"/>
徳在人為多生戸部公珙恪齋父也母呉氏公貌古性<lb/>
夷絶稚習戸部異之授以易禮知㫖要史子獵涉道古<lb/>
今事可聼戸部既進士尹㑹稽尹嘉禾入為主事所至<lb/>
挈公自隨而自盡父之孝官之亷黙輔焉承考用譽陳<lb/>
孺人又善為肥家尋舉有戸部安人之喪飾後事散遺<lb/>
財獨襄大事三易壌不以相猶成從父弟轔尹有竒跡<lb/>
教波嗣響家學與越坡平嵩榕江稱才子第進士長長<lb/>
川迎公就養屬無及見其靣一饌之新必問所從悼二<lb/>
<pb n="KR4e0135_WYG_047-32a"/>
親弗逮筯為廢波治有殊績猶以剛為戒竟之為民求<lb/>
節觸璫忿欲椎之民羣䕶以脫時水部王事命已下猶<lb/>
坐攗摭下詔獄責幕江藩風望大振公虞禍書速就官<lb/>
乆之承委校書得拜床下公宿疾為間間復亟波以藥<lb/>
進舉目曰命也遂絶公冲晦有逺量學既中輟猶文事<lb/>
自娯祀先飭躬課子流恵鄉族動多可書而賜服僅酬<lb/>
錫章未逮後之收理然也公兩配俱陳男二澄卿即波<lb/>
婦余湖郡庠生婦謝先陳出繼出二女陳儼王䕫伯其<lb/>
<pb n="KR4e0135_WYG_047-32b"/>
壻墓在某山之原某向某月某甲子窆公於左虛石預<lb/>
繼先陳祔姑呉保新墓云銘曰<lb/>
世之綿維徳先引以大曰有年栢松刺地㸔㕘天維郭<lb/>
初仕與隠卑彌尊戢以謹善積慶餘文誰領震之武慶<lb/>
之風前作後述將無同道路不語時乃翁<lb/>
　　　明朝列大夫浙江布政使司右㕘議石泉林君<lb/>
　　　　墓誌銘<lb/>
𢎞治壬戌族翠庭石泉省吾凡三第進士皆亷實才望<lb/>
<pb n="KR4e0135_WYG_047-33a"/>
為時令人翠庭為察使石泉為藩少㕘省吾為大㕘穹<lb/>
階屬之矣石泉年五十四顧疾以卒貧無棺僚長何道<lb/>
亨為具棺無為歛為之具歛邵提學思抑為之狀而以<lb/>
余誌銘石泉有㓜慧植志甚勇父遲菴公彌宣司教清<lb/>
逺歸以落也責起落良勤石泉省吾既並起石泉封遲<lb/>
菴如京推省吾封槐庭如廷評父子祖孫同日封拜盛<lb/>
矣順天應天柄右充斥殽以五方民不可爬理石泉兩<lb/>
推京政風令稜稜疏重根本固事納忠治理尤精切考<lb/>
<pb n="KR4e0135_WYG_047-33b"/>
功南署有所殿最虛不容物隠然衡石之重其視浙藩<lb/>
也盟神外復有所告刻錢戒布之學宫分守别出新格<lb/>
不吏隨不勤館人日市一菜把羮於是豆亦於是人稱<lb/>
菜林袍服手記獄案公移手稿手批答以明示無它取<lb/>
畏信於下上立孤取忌其亦焉可齊也其卒正徳己卯<lb/>
六月十又三日諱塾字從學號秋旦葬遲菴也夣石泉<lb/>
符更號石泉母洪氏贈安人配方氏封安人方為通判<lb/>
東軒公孫順謹善相以共歴艱難數歲而免於瘠以上<lb/>
<pb n="KR4e0135_WYG_047-34a"/>
致滫瀡繼酒漿時其裘葛以無難石泉購書之費遲菴<lb/>
曰賢洪曰賢石泉藉手内政榮境甫適而傷徃至年僅<lb/>
四十一繼張僅二十七子宓娶陳女張出也尚㓜孫繼<lb/>
祖所著石泉稿林氏族譜蔵於家續名臣録革除録刻<lb/>
焉嗚呼士有遺用者盖亦多矣獨石泉然哉余固哀其<lb/>
志也石泉獨乎哉昔裴俠守河北食惟菜鹽稱獨立使<lb/>
吾家中允守鬰林也稱青菜林古固有然抑有所授也<lb/>
石門白冲位壬向丙者墓正徳辛巳臈月六日石泉乎<lb/>
<pb n="KR4e0135_WYG_047-34b"/>
塟方乎祔安之也張塟石泉潭坑位申而寅向銘曰<lb/>
奔流絶防弱水弗東為獨為同有樹其風稽天一力矯<lb/>
亦奚失鬰州允式嗣廼斯日有閟𤣥堂築於吉岡旦復<lb/>
旦也於夜之長<lb/>
　<lb/>
　<lb/>
　<lb/>
　見素續集巻十<lb/>
</p>
<p>
</p>
  </div>
</body>
</text>
</TEI>
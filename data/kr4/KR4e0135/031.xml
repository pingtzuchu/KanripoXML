<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集奏議卷三</head> <lb/>
    <p>
<pb n="KR4e0135_WYG_031-1a"/>
欽定四庫全書<lb/>
　見素集奏議卷三<lb/>
　　　　　　　　　　　　　明　林俊　撰<lb/>
　奏議七篇<lb/>
　　西征稿<lb/>
　　　預處地方容令致仕疏<lb/>
欽差巡撫四川等處地方都察院右副都御史臣林俊<lb/>
謹奏為乞恩選任風力預處地方容令照舊致仕事正<lb/>
<pb n="KR4e0135_WYG_031-1b"/>
德五年二月初一日節該欽奉敇近來四川地方盜賊<lb/>
縱横今特命爾巡撫兼理松潘安綿建昌等處邉備撫<lb/>
安兵民如遇寇盜量調官兵民快相機勦捕陜西漢中<lb/>
湖廣荆襄等處交界地方流賊出沒遇有警急亦宜發<lb/>
兵應援星馳前去以紓朕西顧之憂欽此欽遵本月初<lb/>
四日又節該欽奉敇四川流賊劉烈等四出搶掠侵入<lb/>
陜西漢中西鄉縣等處地方殺人刼財僣稱王號勢漸<lb/>
猖獗誠恐愈難撲滅今特命爾親詣䕫州一帶選委謀<lb/>
<pb n="KR4e0135_WYG_031-2a"/>
勇官員統領官軍民快相機截殺或搗其巢穴或離其<lb/>
黨與或出竒制勝黏蹤追襲鄰境交界之處或有警急<lb/>
互相策應一應錢糧軍馬等項便宜區處務期克獲以<lb/>
收全功欽此欽遵聞命怖惶感深有泣仰天自誓義不<lb/>
與此賊俱生謹遵吏部題准五日嚴程於本月初五日<lb/>
輿疾上道兼程前去外切念臣先在雲南感患風濕在<lb/>
湖廣轉加沈重自此因疾累疏乞休正德元年十二月<lb/>
奏奉聖㫖林俊屢引疾乞休情詞懇切准致仕欽此欽<lb/>
<pb n="KR4e0135_WYG_031-2b"/>
遵臣畎畆餘年皆陛下之賜也近因父憂致毁風氣日<lb/>
深衆疾交作無十日不病無十日不藥耳重目昏脚痿<lb/>
齒脱精神耄耗臨事健忘許國朴忠抱素心於葵藿嬰<lb/>
身宿疾逼暮景於桑榆竊恐計乏萬全術疎三畧辜負<lb/>
任使致誤地方未免煩聖朝西顧之慮伏望皇上天地<lb/>
之量日月之明為地方至計特敇吏部另推精力才智<lb/>
官員簡命前來代臣巡撫遵照分定地方相機策應撫<lb/>
捕盜賊容臣照舊回籍致仕以終殘喘不勝感懼求憐<lb/>
<pb n="KR4e0135_WYG_031-3a"/>
之至謹具奏聞奉聖㫖吏部便看了來説欽此該本部<lb/>
題稱本官素負重名年力正堪委用且聞命就道日兼<lb/>
數程大臣器度濟急才識即此可徴所據陳乞致仕難<lb/>
以准理等因奉聖㫖是<lb/>
　　　通江捷音疏<lb/>
題為捷音事伏以苗民弗靈虞帝陳兩階之舞玁狁孔<lb/>
熾周宣興六月之師自古聖君賢辟德柔威斂同功而<lb/>
異用也皇上出震嚮離握乾撫泰重華丕冒於六合羣<lb/>
<pb n="KR4e0135_WYG_031-3b"/>
醜偶縱於三巴流賊藍廷瑞鄢本恕等烏合數萬盜竊<lb/>
名器紅巾扇熖赤地為墟皇上宅以至仁包之大度而<lb/>
彼頑弗率愈沸愈騰皇上軫念民恫兵不可已命總兵<lb/>
官毛倫視荆南都御史黄寳視關南太監羅籥視川之<lb/>
東北廟算周悉比臣起廢視師則羅籥與御史陳鍾左<lb/>
㕘政曹祥僉事李恕已奏川東之捷羅籥又與御史俞<lb/>
緇布按二司左布政使髙崇熙按察使丁養浩等經紀<lb/>
兵餉御史胡玥方德懋陳祥叶賛成事曹祥李恕守東<lb/>
<pb n="KR4e0135_WYG_031-4a"/>
達以斷走寧之路都指揮僉事徐繼僉事郝綰知府邵<lb/>
蕡守廣利以斷投番之路左㕘議黄瓉僉事錢朝鳳署<lb/>
都指揮僉事陸震駐兵通江大小關隘把扼無遺分畫<lb/>
已定而尚書洪鍾近有總制之命藍璋近代黄寳毛倫<lb/>
近有水寇之捷軍聲益振臣巽懦迂生深勤撫議而賊<lb/>
跡豺斂賊心狐疑毒熱薫蒸疫痢大作病死逾萬食盡<lb/>
勢窮脅從日以解散賊老人四十八營舊黨聚哭分為<lb/>
二支藍廷瑞與最惡廖惠等一支擬據保寧鄢本恕巴<lb/>
<pb n="KR4e0135_WYG_031-4b"/>
州李老人等一支擬據漢中攻鄖陽由荆襄而下正德<lb/>
五年六月通江孤城山水衝塌臣亟促修砌兵火之地<lb/>
雇募無人預虞有變連發四支之兵本月二十日一支<lb/>
先到本月二十一日廖惠等果來刼縣倉卒輕敵致入<lb/>
破城錢朝鳳陸震指揮郭敦知縣魏應時等隨即逃走<lb/>
賊殺人放火當有公差官兵回縣賊疑救兵相率回營<lb/>
縣治學舍倉庫分司未動賊被兵夫在陣殺死六名髙<lb/>
橋紅崖等處分路射死七十三名生擒二名逐趕淹死<lb/>
<pb n="KR4e0135_WYG_031-5a"/>
五十四名奪獲騾馬一十頭匹賊殺兵快一十五名市<lb/>
民四十六名口本日接管分守左參議公勉仁帶同二<lb/>
支之兵將至通江聞變退回又遇三支四支之兵又行<lb/>
退回屯駐右埡臣復發儸回石砫等兵節督公勉仁前<lb/>
進㑹同錢朝鳳犒新兵收散卒勵以忠義示以必死儸<lb/>
回石砫激發先赴本月二十四日公勉仁方離右埡本<lb/>
月二十五日諜報賊至錢朝鳳驚跌水溝陸震驚失心<lb/>
俱尋走計鄉夫抗聲大義錢朝鳳愧止本月二十六日<lb/>
<pb n="KR4e0135_WYG_031-5b"/>
辰時賊併力謀據通江坐食倉糧不意我兵已振錢朝<lb/>
鳳烟燉一陣儸回箭無虚發賊總甲王三等九名應弦<lb/>
而死兵夫乗勝敵斬一十五名跳崖跌死一名餘賊敗<lb/>
衂本日午時公勉仁之兵復從廟埡子架梁連鬬數陣<lb/>
射殺八名擒賊老人廖光子賊總甲髙保兒等五名本<lb/>
月二十七日錢朝鳳又遣儸回石砫鄉夫助陣龍灘河<lb/>
偶漲賊賣蹤過灘機正可乗公勉仁擁兵不追儸回鄉<lb/>
夫奮勇追趕殺死賊總甲王法林王月林王月聰王四<lb/>
<pb n="KR4e0135_WYG_031-6a"/>
王五等並生擒跳崖跌死淹死自本月二十一日起至<lb/>
本月止共計擒斬八百四名口跌死五百九十四名口<lb/>
淹死五百五十七名口沈水漂流不計其數奪獲騾馬<lb/>
七十五頭匹續調儸回摽手又到又發知府張敏何珊<lb/>
統領同指揮曹昱王英知縣李相率同鄉夫前追本月<lb/>
二十九日張敏追至門鎮子直扼其前兵僅千餘賊幾<lb/>
二萬連戰二陣本年七月初一日又戰二陣俱捷賊探<lb/>
兵少商量要包我兵赤身散坐石砫三千餘兵背䭾後<lb/>
<pb n="KR4e0135_WYG_031-6b"/>
至誤入其營被賊圍殺石砫殺賊一十一名賊殺石砫<lb/>
八名傷九名石砫走出復入張敏營内賊方來鬬何珊<lb/>
等兵㑹鄉夫林集各賊畏懼藍廷瑞一萬餘人賣蹤先<lb/>
奔紅口廖惠等七千餘人殿後拒鬬張敏兵分為三横<lb/>
衝賊陣何珊等兵為後應各賊披靡乗勝追逐殺死人<lb/>
馬重疊落崖三條溪溝俱滿大溪十里流水俱紅錢朝<lb/>
鳳兵亦尋㑹殺死賊老人廖麻子麻六兒饒老人李老<lb/>
人冷老人並藍廷瑞廖惠妻及搜山擒斬自縊自六月<lb/>
<pb n="KR4e0135_WYG_031-7a"/>
二十九日起至本月止共計擒斬八百七十一名口走<lb/>
回被擄男婦六百餘名口殺落溪溝張敏等追賊不及<lb/>
查數老人馮進英等報約有三千餘人本月初二等日<lb/>
鄉夫陳大俊典史陳浩等生擒廖惠並小老人王仲甫<lb/>
小甲張彪徐珠等及斬首共計三百五十一名口陸續<lb/>
奪獲騾馬一千餘頭匹及腦包賊衣等件審據廖惠口<lb/>
供手下約有七千在陣擒斬殺跌身死走脱不及七八<lb/>
十人與進英所報相近除廖惠王仲甫監問解京餘審<lb/>
<pb n="KR4e0135_WYG_031-7b"/>
真賊軍前斬首與賊級梟掛被虜脇從情重量發充軍<lb/>
情輕給親賊妻給配騾馬衣服財物給賞有功兵夫器<lb/>
械給軍銅印旗號入官張敏何珊等仍領官兵追過陜<lb/>
西西鄉縣務在掃平另報功次行勘的實及錢朝鳳公<lb/>
勉仁陸震等另㕘外臣竊觀賊勢本盛彌月之間病死<lb/>
逾萬散亦數千一偶也賊營故逺竟之授首縣門頗省<lb/>
供饋二偶也雲隂下垂我營不暴河水忽漲彼渡多淹<lb/>
三偶也賊首廖惠廖麻子麻六兒最惡不聽招撫俱先<lb/>
<pb n="KR4e0135_WYG_031-8a"/>
擒戮四偶也原調酉陽各處精兵未集遽收全勝五偶<lb/>
也茲盖仰賴祖宗之靈朝廷之福皇上神威聖武至誠<lb/>
格天之致然賊本良民所司不善拊馭致失其始臣又<lb/>
不善招徠致失其終昔宋臣曹彬下江南不殺一人臣<lb/>
化賊弗效雖則因人就緒有餘愧焉第鋒刃之下善惡<lb/>
豈能盡分而首虜弗尚全活亦為稍衆斯臣所藉手報<lb/>
答者也無任隕越愧懼之至緣係捷音事理謹具題知<lb/>
　　　㕘駁楊友謀復官職衙門疏節畧<lb/>
<pb n="KR4e0135_WYG_031-8b"/>
題為乞恩俯順夷情請給印信保復衙門承襲官職撫<lb/>
理地方等事據分巡川東道僉事李恕呈據委官重慶<lb/>
衛指揮聶霆重慶府檢校郭勝呈㑹同貴州平越衛指<lb/>
揮髙貴審勘楊友男楊𢎞承襲緣由到臣緣在先臣處<lb/>
無行近節准兵部咨該播州宣慰使司所屬黄平安撫<lb/>
司被殺土官楊才義男楊政賢奏稱楊友買借湖廣臻<lb/>
洞長官劉暹苗兵八百餘衆驀進重安城詐傳朝廷釋<lb/>
放將土官張鋭馮經等追趕出城勘官四川左㕘議黄<lb/>
<pb n="KR4e0135_WYG_031-9a"/>
瓉僉事陳暐圍逼奏印等情又為陳情分豁事為陳情<lb/>
懇乞天恩優憐殘喘以安邉夷事該保寧羈管革職土<lb/>
官楊友奏要還職承襲等因又為苗人聚衆挾讐捉殺<lb/>
土官等事該巡按貴州監察御史吳棋奏楊友與黄平<lb/>
安撫司土官楊才挾讐節要捉殺正德四年閏九月十<lb/>
二日忽有夭苗萬餘到城將楊才私宅燒燬家人六名<lb/>
並楊才殺死割頭去訖及黄平夭苗夭志等告黄平所<lb/>
曹指揮聚集殘賊燒死各寨夷民三十六名虜去男婦<lb/>
<pb n="KR4e0135_WYG_031-9b"/>
四十八名牛馬牲畜三百七十頭匹並箱籠銀兩衣服<lb/>
等情各奏行兵部節查為異省貪官主令故縱糾拽苗<lb/>
人趕殺土民燒燬房屋惑動苗夷刼虜家財奪占衙門<lb/>
擾亂地方急救生靈等事該播州重安長官司土官張<lb/>
鋭奏又為建言地方事該監生吳卿為保固地方事該<lb/>
貴州麻哈州知州嚴傑等各奏要將安寧宣撫司再設<lb/>
革任楊友宥罪降印令其撫安夷民等因該部行准巡<lb/>
撫四川劉都御史咨稱勘得成化十一年已故宣慰楊<lb/>
<pb n="KR4e0135_WYG_031-10a"/>
輝將庶長楊友奏保設立安寧宣撫司分管寨分楊輝<lb/>
故後楊友與楊愛互相訐奏差刑部左侍郎何喬新錦<lb/>
衣衛指揮劉綱親臨㑹勘將楊友並宣撫司革罷經今<lb/>
二十餘年地方頗寧若要設立誠恐有蹈前失及該部<lb/>
節㕘楊友係先年安置保寧閒住人數今乃擅歸舊治<lb/>
意欲復管苗衆及楊政賢所奏楊友謀同殺害楊才事<lb/>
理非輕合無仍行湖廣川貴三省鎮巡等官從公㑹勘<lb/>
查處等因節該題奉欽依是著鎮巡等官上𦂳㑹勘明<lb/>
<pb n="KR4e0135_WYG_031-10b"/>
白奏來定奪著各該鎮巡等官上𦂳從公㑹勘奏告事<lb/>
情議處停當奏來定奪毋致再詞欽此欽遵備咨到臣<lb/>
㕘看流土承襲祖職法有定規舍餘奏添衙門名為召<lb/>
亂楊友連年兄弟讐殺㑹勘奏革積禍始消且兄弟尚<lb/>
爾為讐夷民何因感德縱使得衆徒長亂階乃敢擅離<lb/>
遷所巧駕誣詞財買吳卿嚴傑之奏保奸弊昭然節經<lb/>
巡撫兵部之查㕘是非明甚况楊友見今殺逐宣慰避<lb/>
逃何名息怨挾留守巡奏印重肆兇頑固首惡之貫盈<lb/>
<pb n="KR4e0135_WYG_031-11a"/>
亦羣邪之唆扇各宜追究大正典刑但係夷苗及原奏<lb/>
本院無行今奏俱應議處已行布按二司轉行分巡㑹<lb/>
勘去後續據按察司呈同都布按三司掌印官都指揮<lb/>
僉事徐繼左布政使潘楷按察使丁養浩議得播州宣<lb/>
慰使司凱離夭苖為害始於革職楊友之奸謀成於異<lb/>
省劉暹之叶助糾絏苖夷動以千計既逐重安等司之<lb/>
長官遂據其城又殺黄平司之同知並縶其父人民為<lb/>
其攻刼田土被其占耕計其所為惡貫已極因此該司<lb/>
<pb n="KR4e0135_WYG_031-11b"/>
並各被害官司人民合詞奏訴及照楊友先年犯罪法<lb/>
所當誅荷國厚恩羈管閒住日積月累奸計漸生植黨<lb/>
據巢要挾官職雖云自相讐殺實則自速刑誅據此而<lb/>
言均為有罪但宣慰司累次告鳴情詞懇切官雖徒設<lb/>
民則何辜又夭壩等苗夷衆口一詞願復舊治楊友雖<lb/>
在擯棄楊𢎞尚可收録一則救民於水火之中一則定<lb/>
亂於搶攘之際合無委官親詣從公集議只今重復開<lb/>
設是否於地方有益人民無害應否改屬等因到臣看<lb/>
<pb n="KR4e0135_WYG_031-12a"/>
得楊友逃避山林不服拘喚節次結搆苗夷侵疆越界<lb/>
殺官刼財擾亂地方或殺千三百餘人或虜萬二千餘<lb/>
口或全殺數户或全虜數家楊友應正謀叛斬絞凌遲<lb/>
之刑其子楊𢎞應坐給付功臣之家為奴之典各官㑹<lb/>
議明稱楊友貫惡已極卻又朦朧議稱楊友雖左擯棄<lb/>
楊𢎞尚可收録定處重復開設衙門前後情詞自相矛<lb/>
盾臣又查㕘楊友逋囚扇禍虎吞諸夷罪惡貫盈但念<lb/>
治夷宜畧未即行誅奚至復長亂階重議衙門建置地<lb/>
<pb n="KR4e0135_WYG_031-12b"/>
方禍患責將誰歸扶綱常申大義議處通呈定奪未報<lb/>
續又據播州宣慰使司節申楊友邀引外夷越境爭謀<lb/>
地方等因該臣訪得楊斌取盡錙銖剥連肌髓大失苖<lb/>
心楊友犬羊故性狼虎元兇大興亂首土官奢爵下寨<lb/>
長任唐等黨邪害正傷類敗羣大乖隣好亦由罔識禮<lb/>
度罔知綱常罔接正人罔聞正論合行開諭楊斌楊友<lb/>
奢爵並任唐等俱要洗心滌慮守分安常楊斌易濁為<lb/>
亷收苖夷既失之心楊友易逆為順消家族已危之禍<lb/>
<pb n="KR4e0135_WYG_031-13a"/>
奢爵任唐等易野為靖結隣境親睦之情况楊友搆兵<lb/>
結怨奪地殺官延禍邉陲身為倡亂之首已遲謀叛之<lb/>
誅誰敢為之保勘奏立衙門官職是非利害甚明宜囘<lb/>
保寧安家樂業永享太平如再違抝楊友並助亂自當<lb/>
奏調官兵勦滅噍類無遺楊斌奢爵亦當奏革祖職設<lb/>
立流官以為叛逆助惡及不恤苖夷之戒行令遵依去<lb/>
後續據永寧宣撫司申楊友結黨讐殺刼掠已經呈禀<lb/>
上司撫勘未結隨准兵部咨該播州赤水里土官頭目<lb/>
<pb n="KR4e0135_WYG_031-13b"/>
袁瑚奏楊友聚衆黨惡流刼等情奏奉欽依都察院行<lb/>
勘務見明白授状坐視不行的一併㕘了來説備咨到<lb/>
臣案候奏人未到隨據播州宣慰使司差長官劉彬齎<lb/>
繳造完被害夷民文册到臣備審劉彬供稱成化年間<lb/>
楊輝溺愛楊友被長官張淵頭目何清徐泰馮瞰左道<lb/>
蠱惑指倚臨邉天壩千山苖讐忿將重安舊管熟苖凱<lb/>
離等五十二寨並容山舊管崖門等二十五寨概住隨<lb/>
風反叛具奏興師挾撫被徐泰等扶同扇誘苖人掜稱<lb/>
<pb n="KR4e0135_WYG_031-14a"/>
投認楊友管束為詞誆哄本官強奪前寨奏設安寧宣<lb/>
撫司並懐逺宣化二長官司修築城池起盖衙門役調<lb/>
數多衆苗怨恨成化十五年聚衆攻燒懐逺長官司靖<lb/>
南堡殺死守備土官男婦百十餘人後楊輝病故楊友<lb/>
通同張淵謀害嫡弟宣慰楊愛奏差三司何侍郎等㑹<lb/>
同鎮巡親臨勘處將張淵張深問犵獠造妖言謀害人<lb/>
命重罪處決㕘照楊輝不合溺愛庶妾之子濫設無益<lb/>
衙門引惹邉釁及開設衙門之時楊友年方一十三嵗<lb/>
<pb n="KR4e0135_WYG_031-14b"/>
本以騃童冒功受職與楊愛搆怨同處一州必致互相<lb/>
殺戮將楊友連家小遷發保寧府羈管閒住革罷宣撫<lb/>
等司衙門印信奏繳將重安長官司遷入安寧城内居<lb/>
住迄今二十餘年邉釁頓息近年以來被楊友希圖復<lb/>
任賄結隣境貴州所屬鎮逺施秉卭水等縣無藉軍生<lb/>
吳卿等假以建言為名朦朧代奏䝉行川貴撫按勘議<lb/>
不必添設備由囘咨兵部查奏立案不行正德三年忽<lb/>
被楊友令家人石長子等潜結劉暹借兵驀進重安城<lb/>
<pb n="KR4e0135_WYG_031-15a"/>
内大張聲勢奪占城池節申上司未䝉㑹處以致楊友<lb/>
窺伺本年九月内棄脱保寧逃囘重安大肆逞威僣封<lb/>
夭苖都把事名色分投糾拽隣境各處山苖萬衆突入<lb/>
黄平草塘二安撫司白泥容山等長官司地方張打旗<lb/>
號殺降官民詐稱敇㫖以烏江為界黄平等五司地方<lb/>
撥與管束敢有不順斬草除根各司安撫長官挈家奔<lb/>
投鑚逺避難止有同知楊才固守楊友節次差人逼勒<lb/>
宣慰父子保復其官給還印信如有不從定統苖兵過<lb/>
<pb n="KR4e0135_WYG_031-15b"/>
江攻殺一人不留只得曲保楊友又差家人監同去京<lb/>
具奏正德四年六月䝉分守川東道按臨撫勘先給告<lb/>
示發屬曉諭各苖革化歸附原管官司驀被楊友奸計<lb/>
輒請二司進興隆衛約㑹貴州該道議處乗機聚衆困<lb/>
逼二司挾要出與再設衙門降印保官其子文書遂為<lb/>
得計統領衆苖突攻黄平守禦所城捉虜楊才碎刴身<lb/>
屍砍頭去訖本年十月起至今正德五年二月以來驀<lb/>
被奢爵管下任唐阿曉等先後聚領犵獠兇蠻四萬餘<lb/>
<pb n="KR4e0135_WYG_031-16a"/>
衆分投各路攻刼播州所屬各苖打話去年以來楊友<lb/>
刻木送書與奢主人借軍助殺你播州言斷許我殺到<lb/>
何處占到何處節申鎮巡三司議處未䝉發兵救援致<lb/>
被得肆本年三四月以來復聚苖入境流刼其勢尤甚<lb/>
生靈肝腦塗地等因又據重慶府綦江縣申為苖賊出<lb/>
境事被藺州等處苖賊前來梁村等處流刼王旻等五<lb/>
百餘家虜去男婦十餘口殺死王伸等八名客商不計<lb/>
其數又將安穏里野茶坎髙羡宗等家盡行刼殺聲言<lb/>
<pb n="KR4e0135_WYG_031-16b"/>
要徃扶歡三溪等處各苖口稱前來借路徃保寧府刼<lb/>
取楊友家眷回還等因除行該府將楊友家人婢妾存<lb/>
留看守家財房屋妻子宻切差官䕶送按察司收候防<lb/>
守外臣㕘看土官地界多至一月程途安寧去播州僅<lb/>
六餘日何名别開衙門土官軍功不過厚加金幣楊友<lb/>
征山苖僅十餘嵗何功應保官職而楊輝之溺愛欺罔<lb/>
自明安寧設立衙門官職夷亂如彼革罷衙門官職夷<lb/>
靖如此今楊友謀復之奸始萌奪殺之禍大熾而衙門<lb/>
<pb n="KR4e0135_WYG_031-17a"/>
之建置利害又明易曰天澤履君子以辯上下定民志<lb/>
昔唐徇行伍置主帥任藩鎮邀朝命姑息成風禍亂莫<lb/>
救今楊友逋播小夷搆黨跋扈殺官奪寨大唘亂階若<lb/>
非明正典刑誠恐效尤難制但四川見征藍五又征楊<lb/>
友不無勞人伏望聖明力止亂源特敇該部查議將楊<lb/>
友助兵代奏流土羣黨行湖廣四川撫巡各按所屬查<lb/>
提官武職降二級總旗降軍與軍各調邉衛帶俸著役<lb/>
文職與土民監生各發口外為民土官奢爵王鳳儀革<lb/>
<pb n="KR4e0135_WYG_031-17b"/>
冠帶楊斌降宣慰使嚴限文書到日為始三月之内捕<lb/>
挐楊友楊𢎞石長子王小童並各苖惡首夭保川等同<lb/>
劉暹金洪楊春楊璽楊淳等各解官查審各該勘官有<lb/>
無賄囑亦就查提依律問罪情輕先行摘發情重奏請<lb/>
發落殺虜人口財物燒燬房屋一依土俗陪償撫處停<lb/>
當奢爵王鳳儀方復冠帶楊斌方復官職違限不獲及<lb/>
各苖仍復為惡奢爵王鳳儀革職楊斌再降二級若仍<lb/>
回䕶致勞我師將土官通行革去另設流官庶法令嚴<lb/>
<pb n="KR4e0135_WYG_031-18a"/>
明兵糧不費朋邪知懼而邉方可寧緣係禁治羣黨議<lb/>
處叛夷查提職官事理具本謹題請㫖<lb/>
　　　致仕疏<lb/>
題為懇乞天恩俯容致仕保全殘喘事臣氣體羸薄多<lb/>
疚早衰又因父老且病累乞休致荷䝉俞允私心感幸<lb/>
父子相守畢殘年酬素分陛下造化曲成之賜也不謂<lb/>
罪積緣淺臣父竟見背口血猶紅時月斯邁是日服闋<lb/>
是日有征𠞰川賊之差義不可辭而精力不可耐謹束<lb/>
<pb n="KR4e0135_WYG_031-18b"/>
斂衣自隨越四日而離家越月有五日而到䕫日兼數<lb/>
程衝泥沾濕顛墜日常數四既至軍務叢委臣才短愈<lb/>
見勞憊每發兵則終夜不睡痢疾尋痊痰𠻳繼作時發<lb/>
潮熱停刻無容休養即今風濕日深聽日重視日瞶心<lb/>
日健忘血氣日虚胃日弱粥食日以少進譬如老馬力<lb/>
盡策之而弗前腐根之木非雨濡露沐所能液潤之也<lb/>
恐即死無足副上意伏賴神謨渠魁日漸授首餘亦釡<lb/>
中之魚劉臬非死即逃杳無聲迹似亦未足深憂而安<lb/>
<pb n="KR4e0135_WYG_031-19a"/>
寧楊友之亂諸畨之警郡縣盜賊之竊發尚厪聖懐然<lb/>
巡撫得人禍患亦弭臣實老加病力難強支雖上恩浩<lb/>
蕩若在優容而下屬觀瞻自知非雅况臣一應錢糧出<lb/>
納俱付亷謹委官自不經手别無違礙伏望聖明憫臣<lb/>
衰老之甚特敇吏部查照養病都御史髙明征閩事例<lb/>
容臣班師順囘致仕使唘衾骸骨得遂故山又陛下造<lb/>
化曲成之賜也奄奄斷息愧伸一報以無期耿耿幽魂<lb/>
特先百神而助順無任懇切求憐之至正德五年十月<lb/>
<pb n="KR4e0135_WYG_031-19b"/>
二十日奏奉聖㫖林俊才行素著多効功勤方切委用<lb/>
宜用心𠞰捕賊寇撫安地方所辭不允吏部知道<lb/>
　　　奪獲流賊印刀疏<lb/>
題為殺敗流賊奪獲印刀事據領兵川東道左㕘政曹<lb/>
祥僉事李恕川北道知府張敏何珊呈正德五年六等<lb/>
月䝉巡撫行委各領漢土官兵截殺大夥流賊藍廷瑞<lb/>
鄢本恕等各兵節勝賊節敗追過陜西大巴山西鄉石<lb/>
泉金州地方㑹合陜兵截殺獲功節報開奏外本年八<lb/>
<pb n="KR4e0135_WYG_031-20a"/>
月二十三日賊圍陜兵川兵儸回等救出又發酉陽冉<lb/>
舜臣兵遶從賊後衝殺斬獲兩耳小功五十四副各賊<lb/>
計窮渡任河不得將被虜婦女騾馬砍死分作二夥藍<lb/>
廷瑞一夥從小石河黄𤓰溪要衝金州鄢本恕一夥從<lb/>
三十六盤要衝二州埡康總兵統領湖兵萬餘在金州<lb/>
梁山雲陽奉節義官徐敬之等統民快弩手三千六百<lb/>
在二州埡各守把川陜㑹同康總兵許領湖兵黄𤓰溪<lb/>
夾攻不曽前來曹祥李恕領冉舜臣並石砫馬徽等兵<lb/>
<pb n="KR4e0135_WYG_031-20b"/>
為前哨張敏何珊領羅回大渡河摽手達新等兵為後<lb/>
哨分路追殺本月二十七日藍廷瑞訪知金州有兵陜<lb/>
西三十六盤無兵又合鄢本恕從雞鳴坡黄𤓰溪將虜<lb/>
去男婦二百餘人放散砍木搭橋越過本盤因見陟峻<lb/>
沿途並崖下跌死人馬數百本月二十八日到麻栁壩<lb/>
藍廷瑞見二州埡有兵難衝議要聽撫最惡老人王三<lb/>
兒怪説你起的事我殺了母親祭旗跟你如何退悔先<lb/>
殺了你藍廷瑞懼怕王三兒領賊當前衝關被徐敬之<lb/>
<pb n="KR4e0135_WYG_031-21a"/>
等敵鬬掀放攂石打死王三兒並各賊不計其數生擒<lb/>
四名本年九月初一日賊願丢騾馬金銀買路徐敬之<lb/>
不從又與敵陣斬獲長脚王老人等五十餘級奪獲腦<lb/>
包五十箇並絮被衣服等件追至小關子賊走過河淹<lb/>
死三百餘人生擒鄢本恕男鄢紞發解賊八十餘騎跟<lb/>
奪只得砍死本月初二日賊分夥前來自夘至酉連鬬<lb/>
七陣俱敗藍廷瑞因見官兵追近向賊聲説如今再無<lb/>
别路衝不過便死在此詐來打話你不放我過關拜你<lb/>
<pb n="KR4e0135_WYG_031-21b"/>
四拜退去陜西莫要追趕各兵輕信怠緩彼力猛衝將<lb/>
徐敬之胥旺殺死餘兵鑚林被賊尋殺五六十人奪燒<lb/>
米四十餘石醫官張錦自刎身死陜兵就麻栁壩駐劄<lb/>
川兵追過土埡雞公灘本月初八日冉舜臣兵斬獲耳<lb/>
功七十二副生擒四名馬徽冉鵬兵斬獲耳功一十一<lb/>
副生擒六名本月初九日追至雞公嶺冉舜臣兵敵斬<lb/>
掠陣徐老人等耳功三十六副生擒二名馬徽冉輔兵<lb/>
斬獲六副生擒三名汪林丁祥楊鎮何仁各一副張漢<lb/>
<pb n="KR4e0135_WYG_031-22a"/>
向銀生擒二口本月十一日賊奔湖陜城口山界川兵<lb/>
追襲本月十四日至巴河口賊二起九人探風被冉舜<lb/>
臣兵斬獲耳功八副鄉夫龎襲宗殺一人不割報功軍<lb/>
人謝受等擒獲二口本月二十二日追至繡雞嶺吏何<lb/>
定同達縣勇手奮勇過河賊多兵少齊趕到河何定赤<lb/>
身水中執弓對射賊方退隔江架梁遇冉舜臣馬徽魯<lb/>
忠田金並旗牌官王來譚宣督兵俱到何定率同過河<lb/>
衝破賊陣追敵二十餘里落水淹死不計其數斬獲耳<lb/>
<pb n="KR4e0135_WYG_031-22b"/>
功二百三十九副生擒二十四名至風扇埡藍廷瑞設<lb/>
酒請鄢本恕議降鄢本恕又怪要殺嗔説再看如何大<lb/>
寧分開一兩人逃走亦易賊老營極髙架梁冉舜臣兵<lb/>
呐喊徑衝上梁各賊大敗走上髙觀山官兵在陜口各<lb/>
劄營本月二十四日早賊分前後左三支衝營馬聰先<lb/>
期發兵架梁酉陽石砫儸囘等漢土兵亦分三支迎擊<lb/>
賊又大敗乗勝追至髙觀寺敵鬬何定領兵要衝老營<lb/>
尋無路道本月二十五日馬徽兵奮勇衝營賊來追赶<lb/>
<pb n="KR4e0135_WYG_031-23a"/>
張敏何珊儸回將賊射退譚宣等兵又㑹藍廷瑞鄢本<lb/>
恕見得馬徽兵近疑是賊勝回還歡喜問信被馬徽等<lb/>
兵赶殺官兵從後放銃呐喊西風甚急聲震如崩賊又<lb/>
大敗登山架梁冉舜臣兵追赶賊攂石打傷二兵各兵<lb/>
奮勇直衝上梁賊丢下男女五六百人騾馬八千餘匹<lb/>
阻塞路道領兵官督令各土兵將騾馬砍死直赶過山<lb/>
斬獲耳功二百三十三副衝鋒老人蕭伯瓊奪獲藍廷<lb/>
瑞偽號順天王管軍萬户府偽印一顆何定奪獲關公<lb/>
<pb n="KR4e0135_WYG_031-23b"/>
大刀一把未刻字偽稱玉印即水晶印一顆周畿奪獲<lb/>
景泰元年天威一千一百二十四號頒降不知何衙門<lb/>
碗口大銅銃一口重一十一斤藍廷瑞隨身金銀三䭾<lb/>
被兵溷搶一䭾藍廷瑞荒張賊衆六人扶伊逃走餘賊<lb/>
追赶下崖跌死男婦騾馬不計其數三溝俱滿土兵鄉<lb/>
夫四人下崖砍殺未盡強賊内有少婦二口壓在馬下<lb/>
叫説藍鄢老人妻小俱在溝底帶有金銀一十八斤你<lb/>
來救我各兵拖扯不動見有強賊身騎白馬前來天色<lb/>
<pb n="KR4e0135_WYG_031-24a"/>
亦晩只得俱退收拾未盡騾馬尚六千為因追賊地逺<lb/>
糧夫難到日久缺食將馬亂殺割肉充饑尚約騾馬二<lb/>
千餘匹土兵分收男女審有籍貫給票照囘訖各兵囘<lb/>
營當夜賊將跌溝人馬通燒未盡藍廷瑞鄢本恕就彼<lb/>
痛哭與妻燒紙因見事迫山險男女累重騾馬難行不<lb/>
忿丢與官兵自行砍死十五嵗十六嵗男子味溪一處<lb/>
四十餘人宻柴河魚洞子二處各三十餘人沿途婦女<lb/>
騾馬數百土兵尚收遺下騾馬四十餘匹藍廷瑞將銀<lb/>
<pb n="KR4e0135_WYG_031-24b"/>
二䭾通行散與手下心腹四十餘賊令各走散至小坎<lb/>
山百丈懸崖前無路道轉彎倒樹一根傍生茅草賊疑<lb/>
木橋向上奔走跌落身死六七百人餘賊男婦尚約二<lb/>
三千人鑚林奔走搜山斬獲耳功一百零九副生擒男<lb/>
婦二十九名口前後奪獲賊旗二十七面賊印銅木共<lb/>
五顆賊批一十五張賊夘簿二扇鐡銃二把賊神八座<lb/>
腦包賊衣䕶心鎗刀箭袋共二百七十一件其餘鎗牌<lb/>
鞍轡數千路險難搬丢棄山澗各賊奔走松家山馬邉<lb/>
<pb n="KR4e0135_WYG_031-25a"/>
河分為三夥一夥走湖廣房竹脚跡稍多林密山險無<lb/>
路進兵一夥走陜西平利脚跡頗少一夥走大寧脚跡<lb/>
亦多發兵把截回路行文湖陜就彼發兵截殺大寧選<lb/>
精兵三千追赶餘兵轉蹴其前夾攻等因又據鄉夫范<lb/>
金積捉獲賊老人秦景榮總甲吳全捉獲賊總甲徐么<lb/>
子并虜去為妻古么女賊從王子賢王伯祥並總旗打<lb/>
手地方楊鎮張鸞王海隆周伸方王大宗王金典史涂<lb/>
仁捉獲賊男婦劉聰王章廖大益小端公張奉山謝萬<lb/>
<pb n="KR4e0135_WYG_031-25b"/>
明鄢本聰等及李明通認獲投營王相等共二十一名<lb/>
口斬獲耳功四副除跌崖落水等項身死及各土兵收<lb/>
留隱匿未報不論外通計耳功八百二十七副生擒九<lb/>
十八名口各到臣審據秦景榮等執稱藍廷瑞管軍萬<lb/>
户府印係眉州古樹中檢得不係自造大刀名關王刀<lb/>
不知何處得來對賊聲言天賜我印刀佐天大王草寇<lb/>
三年因此各賊歸附鄢本恕在小坎山跌死俱難慿信<lb/>
二州埡差人數至河下死屍三百四十四軀地方執稱<lb/>
<pb n="KR4e0135_WYG_031-26a"/>
賊殺兵快約有百人餘俱賊屍其騾馬照依兵法充賞<lb/>
土兵子女待兵囘官與贖取並解到人贓給發問決釋<lb/>
放外切照大巴山星子山三十六盤修立山髙眉山黄<lb/>
墩望信松家山等處危峻無比秋多積雪皆緣藤接索<lb/>
釣崖下上又有陡壁千丈下臨不測之淵荒路一線時<lb/>
復中斷獨木引過賊行多墜逆料我兵決不能追不想<lb/>
曹祥李恕張敏何珊魚貫猿攀率兵偕進步數里之深<lb/>
叢渡踰胷之深水至經絶險慰安前行露宿風餐少壯<lb/>
<pb n="KR4e0135_WYG_031-26b"/>
成老因此賊敗但最後追奔房竹平利二夥因險中輒<lb/>
分屬湖陜之兵亦似一欠臣再督擒勦務期盡絶外㕘<lb/>
㸔各賊慘酷兇狂天醜其惡屢致消滅雖惡首未即就<lb/>
擒然騾馬垂盡長技已去羣心亦解勢難復盛仰賴皇<lb/>
上勇智天錫添設總制督師及將士用命之致臣提兵<lb/>
三月尚漏元兇老師費糧深負罪愧除秦景榮監候藍<lb/>
廷瑞鄢本恕等各獲問報前後有功漢土官兵通行紀<lb/>
功覆實具奏定奪伏望特敇該部查議將領兵曹祥李<lb/>
<pb n="KR4e0135_WYG_031-27a"/>
恕張敏何珊先量具奏旌擢以勵勞臣緣係殺敗流賊<lb/>
奪獲印刀及旌擢勞臣事理謹題請㫖<lb/>
　　　災異處置地方疏<lb/>
題為災異事據保寧府通江縣申正德五年六月初十<lb/>
日辰時分本縣對面隔河壁山無故山崩石墜聲如震<lb/>
雷本年九月二十四日申酉時分縣西新築城垣城門<lb/>
内外無故地裂土縫縱横文如劈斧思當流賊擾攘之<lb/>
際值二異常之變民心驚惶誠恐有關時運人事到臣<lb/>
<pb n="KR4e0135_WYG_031-27b"/>
案照先據成都府威州申本年七月十五日己時分本<lb/>
州地震如雷自西而起向東而去茂州申本日同時地<lb/>
震有聲自東而起向西而去潼川州樂至縣申本年九<lb/>
月十九日寅時分地震街市房屋俱動䕫州府申本年<lb/>
六月二十日午時大竈民謝得安家火起延燒居民房<lb/>
屋一千餘家重慶府酆都縣申本年七月二十六日夜<lb/>
一更時分天墜火星蘇么老屋上隨即火起惡風大發<lb/>
將本家並街坊三百二十餘家並本縣儒學公廨泮宫<lb/>
<pb n="KR4e0135_WYG_031-28a"/>
坊牌酆陵驛城樓城門鼓樓板房等項俱各延燒重慶<lb/>
府申本年十一月二十一日天色隂晦當夜戌時迅雷<lb/>
大震閃電交作人民驚駭等因前來及查本年三月初<lb/>
二日午時分䕫州府並雲陽縣同日地震本年四月二<lb/>
十六日己時分通江縣鸚哥鋪營頭星墜大如斗尾長<lb/>
丈餘碎星附其尾等因已經具題外今該前因臣㕘看<lb/>
天宜順而熒惑營頭為祟雷電作於冬月至不順也地<lb/>
宜静而山崩地裂地震至不静也是皆政急兵起土崩<lb/>
<pb n="KR4e0135_WYG_031-28b"/>
之兆夫天道人事常相孚四川古稱多盜亂必居先平<lb/>
必居後在漢有公孫述在宋有孟昶在國朝有明昇皆<lb/>
最後服其他王小波板楯張𢎞白馬胡瀘州夷與近時<lb/>
劉千斤趙鐸野王剛石和尚羅端公楊亨小楊兒党廷<lb/>
方藍四之徒不可枚舉然皆無如今日之甚訪問故老<lb/>
委因賊臣劉瑾故亂天下以資逆謀革巡撫兵備撫民<lb/>
巡捕統理專理俱無其官守巡巡歴難週強盜乗時生<lb/>
發此盜之所由起也荒旱連嵗不容奏災盜賊四起不<lb/>
<pb n="KR4e0135_WYG_031-29a"/>
容奏聞此盜之所由盛也慘毒兇狼拏官罰米緝事取<lb/>
禽鳥等物騙索無厭賊瑾取之官官取之民手下差遣<lb/>
又因為利剥民至骨盡離其心此盜之所由縱也興師<lb/>
動衆居送行齎不勝楚毒貧民重困視官如仇至越名<lb/>
分輕公法刼縣殺官擒戮方面而無畏夫賊瑾所致䕫<lb/>
保強賊五七餘萬三省夾攻勢已大挫僅二三千人軍<lb/>
兵從後急追尚能收拾散盜敵殺一方面一典史攻刼<lb/>
三縣治今雖添兵㑹勦豈能遽絶賊瑾所黨楊友激出<lb/>
<pb n="KR4e0135_WYG_031-29b"/>
南川之盜數不至千亦能殺一方面一府官二廵檢掠<lb/>
執一方面攻殺二縣治今雖集兵擒勦豈能遽盡而播<lb/>
州之患又重且大近在旦夕四川倉庫匱竭見今兵餉<lb/>
日苦不給而松潘各邉月告無糧調運不休他變必作<lb/>
臣恐首亂者致亂而救亂者亦生亂况臣出入賊區巡<lb/>
撫政務無暇經理自念分甘一壑迹久付於雲泉詔起<lb/>
兩川命重懸於鋒刃然鞠躬盡瘁繼之以死臣所能也<lb/>
至於成敗利鈍非臣所能逆覩伏望聖明垂念地方亂<lb/>
<pb n="KR4e0135_WYG_031-30a"/>
之甚易而救之甚難將賊瑾贓銀量發數萬差官前來<lb/>
賑濟以收川民既離之心敇户部從宜區處各布政司<lb/>
兩直𨽻那借官銀共二十萬兩以實川邉及軍儲等用<lb/>
稍輕舊則限定生員入監知印承差吏典㕘充各名數<lb/>
行令自願納銀以足補為限四川生員入監亦定名數<lb/>
並知印承差吏典義官各納銀以髙厚城垣修蓋被賊<lb/>
燒燬公廨舗舍等項及増實各倉預備之穀以足用為<lb/>
限擇委有司督理守巡督查俱出雇買不科役民一財<lb/>
<pb n="KR4e0135_WYG_031-30b"/>
一力其清軍監察御史政務頗暇專令督察毋容貪濁<lb/>
乗機迫納及科索起送公堂紙劄並尅落重派虚費等<lb/>
弊敇兵部㑹府部大臣議處楊友衙門官職應否與復<lb/>
明白奏請毋仍展轉行勘致誤地方若不應復乞降榜<lb/>
文曉諭川貴湖廣附近播州流土衙門不許暗助楊友<lb/>
為亂其楊友果能革心悔罪宥以一家死罪回居保寧<lb/>
安享太平應得田産此賣彼置兩斷徃來永杜後禍如<lb/>
再叛違決行征勦黨惡助亂法在不赦以絶楊友妄覬<lb/>
<pb n="KR4e0135_WYG_031-31a"/>
之念楊斌謀陞按察司官職亦行革去手下助惡科斂<lb/>
家人管事並楊友助惡殺害家人苖頭撫到官如法究<lb/>
治以釋苖民剝削戕戮之忿敇吏部專任才名風力司<lb/>
府等官及㑹推公謹忠亮精力大臣簡命一員前來巡<lb/>
撫臣專討藍賊天幸成功得貸萬死容歸骸骨庶官使<lb/>
得人民困可蘇盜賊可息邉患可消而天變可回緣係<lb/>
災異及處置地方等項事理謹題請㫖<lb/>
　　　江津捷音疏<lb/>
<pb n="KR4e0135_WYG_031-31b"/>
題為捷音事節據領兵副使何珊呈正德五年十等月<lb/>
蒙巡撫委同守備大壩以都指揮體統行事指揮李䕃<lb/>
帶同舍人韓恩等領兵征勦攻打縣治執戮方面流賊<lb/>
曹甫等除節獲首級四十三顆副生擒一十一名口殺<lb/>
死一百七十八名馬四十七匹開報具題外本年十二<lb/>
月賊移黄<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>驛聲言要攻瀘州曹甫曹濬黨么兒稱總<lb/>
兵設夘簿揀選殺手四百六十九名編立旗甲餘外投<lb/>
營被虜男婦約二千人架梁發哨擅打報帖僣稱順秦<lb/>
<pb n="KR4e0135_WYG_031-32a"/>
王明正元年統兵來瀘州仰掌印官多備糧草伺候及<lb/>
逼州城聲言官備銀三千兩城内鄉官大户湊銀二擔<lb/>
買免攻城該續委分巡副使蔡鍊同何珊李䕃嚴加守<lb/>
把巡撫節行撫諭本月初九日曹甫等對州沙灣詐願<lb/>
聽撫蔡鍊等令韓恩同伊弟韓懋乗船江中撫講韓懋<lb/>
尋復登岸面㑹曹甫陽順隂違蔡鍊等又拘曹甫户長<lb/>
曹永金等招撫曹甫將綠段旗一面上書青帝旗帶見<lb/>
蔡鍊説稱本月十二日二百餘人赴州聽撫要備酒席<lb/>
<pb n="KR4e0135_WYG_031-32b"/>
當早曹甫又不願撫同己殺弟曹琯領賊流刼小市廂<lb/>
李䕃同韓恩領儸回等兵過江敵鬬斬獲曹琯等首級<lb/>
一十八顆生擒四名奪獲馬二十六匹腦包弓鎗賊衣<lb/>
共一十八件本月二十三日李䕃追至史壩驛敵鬬一<lb/>
十二陣斬獲首級並兩耳小功共四顆副生擒四名殺<lb/>
死未砍首級八名射傷十名射傷馬一十餘匹奪獲腦<lb/>
包弓鎗賊衣一十一件本月二十五日各賊仍移江津<lb/>
馬鞍山幸家壩胡玉璽等家分劄七營聲言要攻重慶<lb/>
<pb n="KR4e0135_WYG_031-33a"/>
巡撫議令蔡鍊同㕘議錢朝鳳固守瀘敘催兵督餉何<lb/>
珊李䕃追賊江津正德六年正月初一日巡撫親督酉<lb/>
陽播州土兵前來江津通發李䕃添領本月初二日寅<lb/>
時攻破黨么兒等四營斬獲首級一百九十一顆兩耳<lb/>
小功一副生擒賊婦二口奪獲腦包一十二箇騾馬三<lb/>
十一頭匹另外砍死騾馬三十頭匹餘賊敗入人家土<lb/>
兵圍守放火燒死三十餘人李䕃同從征重慶衛指揮<lb/>
汪洋張勇將功驗訖酉陽土兵乗勝再搗老營曹甫等<lb/>
<pb n="KR4e0135_WYG_031-33b"/>
設伏死戰土兵稍卻殺死汪洋並兵夫四十餘人執去<lb/>
瀘州衛百户胡經播州長官王塤江津義官江都賊知<lb/>
大挫併入胡玉璽家大營令方四張孫兒汪鵬同趙金<lb/>
紞對面方山劄二小營逼令王塤依冩願撫呈文與胡<lb/>
經等送回巡撫又差生員傅禮入營撫諭曹甫執要銀<lb/>
二千兩贖取王塤及與重慶住食不肯分散巡撫令李<lb/>
䕃統領土兵四千六百餘名並鄉夫等兵進合山坪與<lb/>
賊相隔一十五里劄營軍令先射馬次射人又恐溷殺<lb/>
<pb n="KR4e0135_WYG_031-34a"/>
老幼令傅禮進營挾撫曹甫等愈加生抝大言我俱是<lb/>
老殺手隨他土兵總是不怕傅禮回報本月十二日五<lb/>
更時分曹甫探知精兵在營江津守兵輭脆議發一支<lb/>
拒敵兵營另發一支勇漢二百騎徑衝江津三十騎先<lb/>
鋒出哨不意巡撫督催李䕃兵三支先進至佛子崖與<lb/>
賊相遇摽手將穿紅突陣賊首白馬摽倒儸回等奮勇<lb/>
敵斬一十五級餘賊追逐不及回報我兵圍住老營賊<lb/>
方知覺倉卒閉門備馬出戰被王塤誆説兵多不好出<lb/>
<pb n="KR4e0135_WYG_031-34b"/>
巡撫實要招撫我與你退兵乗機走出指㸃土兵一齊<lb/>
放火及上房敵鬬巡撫又委書吏軍牢並楊瑋韓恩等<lb/>
催兵各殊死戰斬獲各首曹甫曹濬曹弼曹珣曹玉何<lb/>
裁縫張端公張外郎曹永興周黒子李寨長王長生曹<lb/>
珠汪鵬但廷秀等首級並兩耳小功共五百一顆副殺<lb/>
死未割首級不准功二百九十名生擒賊從並曹甫妾<lb/>
陳氏曹濬妾楊氏曹珠妻張氏曹玉妻党氏曹琯妻任<lb/>
氏張外郎妻王氏但廷秀妻張氏周四妻徐氏等三十<lb/>
<pb n="KR4e0135_WYG_031-35a"/>
五名收回被虜老幼男婦七百二十名口燒死九百餘<lb/>
名口奪獲騾馬八百餘頭匹斬獲騾馬四十二尾腦包<lb/>
八十箇賊夘簿三扇我兵全勝功級生擒巡撫軍前驗<lb/>
發何珊責令賊婦供認賊首各級俱在止有曹甫汪鵬<lb/>
但廷秀親見殺死認無首級恐供不實未決存亡惟方<lb/>
四等方山二小營走脱簿查正賊方四下僅六十六名<lb/>
汪鵬下僅九名張孫兒趙金紞下各僅十名又多在陣<lb/>
殺死及鄉夫陸續擒斬共七十九名顆在逃正賊似不<lb/>
<pb n="KR4e0135_WYG_031-35b"/>
及三五十人並被虜老幼男婦不及百餘發兵發牌四<lb/>
處搜捉想難漏脱李䕃楊瑋親驗胡玉璽家住房九十<lb/>
餘間燒死賊屍枕藉數重三日未盡楊氏雖係虜來為<lb/>
妾催兵上陣殺人尤狼等因到臣除楊氏及真賊照奉<lb/>
欽依軍前斬首首級分發梟掛賊属問發被虜給主騾<lb/>
馬充賞腦包鎗刀馬尾貯庫未獲方四等仍發土兵追<lb/>
勦及嚴督各隘俟挐有功官兵另行造册具奏外臣㑹<lb/>
同四川鎮守太監韋興巡按監察御史俞緇議照賊首<lb/>
<pb n="KR4e0135_WYG_031-36a"/>
曹甫曹濬等逋誅宿寇大肆猖狂虎鬬邁于魁酋梟雄<lb/>
挾其絶技蹂躪我數縣睥睨我大州甚至執戮風憲僣<lb/>
書名號而無忌兇獷效尤逺近俱震師貞而吉狡三窟<lb/>
以徒營天禍其盈收一網而俱盡斯固朝廷之福川蜀<lb/>
之幸成此大創者也然臣仰窺聖意以愛人為德而臣<lb/>
顧以殺人為功不勝罪愧首末領兵李䕃尤為屢危不<lb/>
恧及前征東鄉有功今仍擇委征藍合無將本官量陞<lb/>
都指揮僉事職銜以便行事緣係捷音及陞任官員事<lb/>
<pb n="KR4e0135_WYG_031-36b"/>
理謹題請㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集奏議卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻十</head> <lb/>
    <p>
<pb n="KR4e0135_WYG_010-1a"/>
欽定四庫全書<lb/>
　見素集巻十<lb/>
　　　　　　　　　　　　　明　林俊　撰<lb/>
　　記<lb/>
　　　竹田記<lb/>
君子合冷要而無忘林壑之思張若儻來歛焉其如故<lb/>
故常有餘外物至無足以扞芥其中族丈御史大夫竹<lb/>
田公其固寄之意也公始莆之九牧林氏福唐之長樂<lb/>
<pb n="KR4e0135_WYG_010-1b"/>
居焉星溪竹田其地也竹公所自况宦寓四方其無忘<lb/>
竹田也書語俊曰君子無玩物之累亦不能無故土之<lb/>
思好而不溺好之道也忘己於物忘物以居於道竹惡<lb/>
乎溺哉夫蓮色香而不乆清不可誣也夫梅任獨以自<lb/>
芳韻不可廢也夫菊敖霜以晩妍香不可泯也松之貞<lb/>
過於磥砢檜之古過於屈蟠桐婀娜以多脆桂離披而<lb/>
傷密若殷紅艶紫嫵媚之華又烏乎録之竹虛心勁節<lb/>
遠韻而孤標不剛不柔疎不嫉俗亭直而不倚歴雪霜<lb/>
<pb n="KR4e0135_WYG_010-2a"/>
不以少變君子比德焉吾奉身周旋遊走中外者歷三<lb/>
餘紀受三朝眷知開府兩藩叨生殺征伐之寄以臨制<lb/>
百蠻稍當東南一靣逭棟撓以副羣望藉手見郷三數<lb/>
大夫與我見素亦幸矣然而兕防猰制秋高水涸之期<lb/>
長風送腥刁斗夜急孰與科頭箕踞清飈徐來玉聲淙<lb/>
淙然之快吾耳也蒼雪夏寒黒炎奪熖烟霏浮碧賔朋<lb/>
退而禽鳥來棲移合㪚孰與狼烟野骼俘馘軍門戰卒<lb/>
褁瘡之厭吾目也材而弓矢貫七札而走萬夫孰若汗<lb/>
<pb n="KR4e0135_WYG_010-2b"/>
而簡編對聖賢了餘日之適也啓緘疾讀讀且喜喜而<lb/>
又懼曰斯所謂公也功成身退天之道寵利而居有明<lb/>
監焉公之歸意竹田先得之矣夫竹歷嵗三而材成則<lb/>
收功以待夫來者之長公旣有年矣引身賢路之避與<lb/>
竹而始終焉記曰禮人之田也然則竹公之田歟仁植<lb/>
義制愽漑而廉收昔則君之今則田之竹之遭有是抑<lb/>
大始是田也而駿發于公公終恵之近時伐叛之師幾<lb/>
遍區内廣素巖怗怗然無警賈餘勇以汛掃江之西閩<lb/>
<pb n="KR4e0135_WYG_010-3a"/>
之南如遺垢然運用無迹而元陽開舒羣隂退聴廣命<lb/>
脉公也申甫嶽䧏竹田殆自公為烈矣象成簫韶之奏<lb/>
朝堂虛位望公者乆公無困哉徐為竹田主人宜未晩<lb/>
也正徳癸酉六月上澣族年弟莆見素子林俊記于雲<lb/>
庄青野<lb/>
　　　城古田記<lb/>
古田古候官地劉林巨姓世居之亦世田之故曰古田<lb/>
又玉之所嘗産也故又曰玉田開元時始析縣滙雙溪<lb/>
<pb n="KR4e0135_WYG_010-3b"/>
倚翠屏南揖仙亭立文峰五華于左右以囿羣山也田<lb/>
矗矗鱗次走坡斜以聮山之極民僅田故醇隂箐䆳壑<lb/>
逋亡依阻故易閧正統間鄧㓂長驅入縣民廬舍為墟<lb/>
藏蓄鈔掠以盡天順間訛言陳㓂至縣數數驚民望城<lb/>
為命吏以為非我乆於處也置弗聞月隂雨寒鳥驚而<lb/>
鹿駭家無帖席之夜予友大方伯羅君蘖山郎署時<lb/>
也與故老謀曰古盗衝也城之存乎今天子留意城<lb/>
諸縣古獨無舉焉夫無大順之希文朔方之南仲奚<lb/>
<pb n="KR4e0135_WYG_010-4a"/>
城無西川之仗義延州之青澗奚恃能守盍圖諸遂連<lb/>
疏諸朝下之部蘖山言之部再下之御史蘖山言之御<lb/>
史則巡按陸君偁任焉専縣之力而相以郡租之羡授<lb/>
能于永福令姚禎程物略基量功而命日申憲令以痛<lb/>
城梗姚去而代如姚三越禩功以成告凡縱尺度之石<lb/>
而址者三甓而堵者十甓而雉者四合之十有七横如<lb/>
縱損其七焉凡周丈度之千三百有畸凡費兩度之萬<lb/>
八千有畸岳立雲連如防遏潰柵以隔猛噬風雨而大<lb/>
<pb n="KR4e0135_WYG_010-4b"/>
厦之庇也辛酉㓂至庚午冦又至人恃城無恐因頌陸<lb/>
君之功徳蘖山遺故土世世之安之恵也請記於予嘗<lb/>
聞之畧先事之防者必有臨事之悔陳倉城孔明以無<lb/>
利引去莒城不備子重克其三都城國之備也抑發端<lb/>
引㑹固有司其間者古歷三千二百五十年而後縣縣<lb/>
七百五十四年而後城而蘖山適起其間顯相黙運其<lb/>
或然而已耶山川靈氣至是完以密矣是固今日一靣<lb/>
之占亦他日係國安危之地古因以名矣恵荅山川其<lb/>
<pb n="KR4e0135_WYG_010-5a"/>
固小小哉抑古者以民心為城城吏于土者責也可觀<lb/>
政矣正徳癸酉六月望日莆見素子林俊記于雲庄青<lb/>
野<lb/>
　　　明建安滕氏雙阡記<lb/>
予友滕公介石吉甫為監察御史風裁稜稜聲獨出儕<lb/>
軰上旣謝病閒雲野水歛焉以若無晩嵗畢至先隴自<lb/>
五世祖公高祖公曾祖公處之藏加詳密焉滕世以孝<lb/>
慎累徳基惠州公貳守于淞而専守于惠也以亷謹得<lb/>
<pb n="KR4e0135_WYG_010-5b"/>
二郡心乆之猶有遺愛焉楊恭人無愧公妻節齋無愧<lb/>
公子楊氏蘇氏無愧公冡婦家法莊整建有今先滕氏<lb/>
天順丁丑公委盡其化卜地東溪抵溪口有告者曰五<lb/>
里墖金盤山吉視之果然殘甓㫁礎紫茜茸茸滿其上<lb/>
先是物色營壽邱者伐于盗棄去節齋得之懼其氣之<lb/>
洩也厚培之别左以葬惠州楊合焉成化丙申節齋化<lb/>
去則地已二紀氣當完遂葬節齋楊與蘇合焉左昭右<lb/>
穆禮序而神以安鬼福所及孫七人曾孫十有二人𤣥<lb/>
<pb n="KR4e0135_WYG_010-6a"/>
孫幾人一人第進士業進士者七人䝉養家塾指不盡<lb/>
數焉嗚呼地同也坎而穴又同禍福若是乎異所謂力<lb/>
小圖大吉地待吉人者非歟隂陽禁忌司馬公舉葬大<lb/>
尉公授意葬師事以明其不足信卜其宅兆伊川先生<lb/>
謂擇其土色草木之美則神靈安子孫亦安滕固世徳<lb/>
之符亦或是道也及是闢萊蕪而一新之甃以堅甓固<lb/>
以灰石周其垣而繚之立饗堂以居祭者扁曰惠州知<lb/>
府滕公兩世墓道割腴田各五十畝以續嵗祭之費盖<lb/>
<pb n="KR4e0135_WYG_010-6b"/>
自𢎞治某甲子至某甲子始周事倡之者介石相成之<lb/>
者季父松伯兄祜也心良勤矣介石對予語梗曰不及<lb/>
生之圖役役然其後抑末矣滕世有祐之心乎墓之修<lb/>
與田之存否未可知也見素其不薄吾念幸記以惠吾<lb/>
滕嗚呼孝子順孫起於義以致其心之至者也古者墓<lb/>
不墳吾夫子于防崇四尺墓不修朱晦翁修西澗之墓<lb/>
而高其垣墓不祭陳太邱上塜古之人皆用之鬻檟落<lb/>
門致孝思<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>焉滕之力足以自付剪荒翳而文頽剥<lb/>
<pb n="KR4e0135_WYG_010-7a"/>
儉致其盈所貴為子孫者如此纍纍廢邱其惡忍視哉<lb/>
族逺日亡昧鏡考而涸先澤元氏清河阡表預告也望<lb/>
滕氏以世不然不有介石之心與劣老子之記正徳癸<lb/>
酉秋八月望莆見素子記于雲庄青野<lb/>
　　　福清四城門記<lb/>
福清四城門成者民羣相率來雲庄請記按縣本長樂<lb/>
割地名長安名福唐又名永昌福清今名也吻海背岡<lb/>
風潮簸嚙山秃赭乏林木石離離骨竪人鍾之忠特竒<lb/>
<pb n="KR4e0135_WYG_010-7b"/>
峭其次亦凝重自立最下則鬬狠以梗官政故俗然也<lb/>
縣舊無城郭賈胡之舟東泊則狼顧鹿駭䑕以竄當道<lb/>
者憂之且城之材鉅而力詘也且門之須而城舉焉而<lb/>
令政弗肅役者玩正徳壬申上虞朱侯朝章以左官來<lb/>
知是縣負刑曹之刑名内臺之激揚張翕牛刀鷄割風<lb/>
疾而草以靡燭照之而隂無所伏弊孔呈現費復而門<lb/>
程工垣屬為固崇其樓采章之納逺景而騁遙矚有戒<lb/>
棲禦兵焉因地命名其東曰文興西曰雙旌南曰龍江<lb/>
<pb n="KR4e0135_WYG_010-8a"/>
北曰玉屏嶽立雲連觀政者以為知務夫國無小大善<lb/>
守者全易設險取坎重門取諸豫而艮為節慎出入門<lb/>
闕垂先事之防者如此汴之東西水門昌黎子以閈冦<lb/>
偷固風氣宣布君上之文武歸隴西公之功侯之四門<lb/>
其不深可紀耶抑善治者以得民心為本畫地而守金<lb/>
湯無足為固民之心皆城也一或携貳雖鐵扇石樞嚴<lb/>
門重閉將折樊而入無難者故曰在徳不在險侯才望<lb/>
特絶外至而來固日月寓于福猶畢志縣人垂無拔之<lb/>
<pb n="KR4e0135_WYG_010-8b"/>
厚惠嗣侯者其尚侯是心哉崇土而城結民心而城將<lb/>
並以舉矣正徳癸酉秋九月下浣莆見素子林俊記<lb/>
　　　槎村范氏祠堂記<lb/>
范春秋時晉士㑹采于范遂因為姓至履氷相唐以顯<lb/>
其後居嘉州則文正忠宣文肅居長安則忠文石湖尤<lb/>
顯者居豐城自平始履氷六世孫也子姓繁衍㪚居殷<lb/>
墟上郊槎村固庄富銅赤塘聨緋疊紫至清敏為盛槎<lb/>
村𣲖也入國朝州守衷察使鏞大叅鍈父子第進士修<lb/>
<pb n="KR4e0135_WYG_010-9a"/>
譜建祠衷志也譜屬鏞鏞成之祠屬鍈力未逮也鍈之<lb/>
子貢士珪又成之助以祭之租百石計族之田盈畝十<lb/>
其升出之以供祠費董以族之材者七人正徳戊辰祠<lb/>
成奉平主于中始祖也先祖則各虛其主祭之日題紙<lb/>
祔之畢則燬懼僣也始祖祀以冬至大宗主之先祖祀<lb/>
以立春各小宗主之祭畢舉族燕數百年曠禮續之今<lb/>
盛事也不可無記珪旣令吾仙則請於予禮天子七廟<lb/>
諸侯五大夫三唐制一品二品四廟三品三廟五品二<lb/>
<pb n="KR4e0135_WYG_010-9b"/>
廟適士一庶人祭於寢宋王堯封議平章事以下四廟<lb/>
副相政府至東宫少保三廟餘皆祭於寢廟惟襲爵嫡<lb/>
子得祭子孫官微不得祭事竟不行夫五服貴賤同之<lb/>
限于廟則大夫不得祭高祖士庶人不得祭其祖伊川<lb/>
謂有服皆可祭一廟寢廟無害祭高祖晦翁以為得祭<lb/>
祀本意伊川冬至祭始祖立春祭先祖晦翁亦據行之<lb/>
後疑近禘祫而廢議者謂伊川以義起重本也晦翁以<lb/>
疑廢明分也然禮從宜從伊川也記大傳士大夫大事<lb/>
<pb n="KR4e0135_WYG_010-10a"/>
祫及高祖則未嘗無祫也先代始為飲食亦祭而始生<lb/>
不祭非人情似未害為禘也夫物品之豐殺貴賤自分<lb/>
因心孝敬其未始異也惜宋已無定論伊川謂無可考<lb/>
予惡敢臆説哉然近世高祖之祭家行之合族非祭無<lb/>
以致其聚故始祖先祖之祭族行之所謂無可柰何之<lb/>
法也而易廟名祠同堂而異室則亦不失祭寢遺意而<lb/>
范叅以專主暫主名分尤嚴蓋又合程朱而折衷者可<lb/>
謂族祀式矣然有屬者渙則萃萃則觀將無多行可法<lb/>
<pb n="KR4e0135_WYG_010-10b"/>
與己不自愧而人愧之者乎與斯祠者欲均此而無彼<lb/>
也載徳象賢又將無私淑文正忠宣忠文為烈者乎若<lb/>
石湖間有餘喙則斯祠也崇對越聨䟽戚廣孝愛寓規<lb/>
箴可無敬乎可無畏乎范嗣兹益有聞矣<lb/>
　　　西水竒遇記<lb/>
由柄之移政之細搖民和以召民亂上悟奮神武誅之<lb/>
四征弗順㓂以平饒旣燼復燃犯撫及廣及衢及徽所<lb/>
至如刈菅蒯燬巨聚墟之主事胡勉之之父封君汝忠<lb/>
<pb n="KR4e0135_WYG_010-11a"/>
度賊必至曰吾婺無足恃家可墟眷聚不可汚渫金陵<lb/>
兒官寓也吾其行矣携安人眷聚與偕垢靣首蓬膚粟<lb/>
而足繭與豺虎爭迹魑魅魍魎相叫呶其至其否其未<lb/>
可知也勉之督輸閩淛抵嘉禾惡報喧遝家無望七旬<lb/>
之二老屬之幼壯燹入鋒出鳥㪚而魚驚其離其合保<lb/>
與否未可知也解飛之分遣徃返旬月心愈急而鄉問<lb/>
愈以遲驚憂成疾親亦亟圖兒見詎意嘉禾行曹適兒<lb/>
之使節西水旅泊適親之舟航噫竒矣封君聞勉之在<lb/>
<pb n="KR4e0135_WYG_010-11b"/>
喜以悲信以復疑勉之猝得報喜以悲信以復疑其然<lb/>
耶非耶夢耶非夢耶傳者報者誤耶走迓果然其天落<lb/>
其地出翼飛而至者耶渾家托幸更生殆不覺疾之去<lb/>
體噫天於胡若是厚也昔張吉三入涪父方許歸可謂<lb/>
難矣杜羔得母於潞獄之訊亦偶然事謂憂離孤迹歷<lb/>
險艱分百死公次忽逢者耶遇之竒有是天佑善固無<lb/>
爽也其積也有素其續也有原其感召也又有幾胡由<lb/>
唐歷宋歷元以今基仁世世封君續之旣長主事之一<lb/>
<pb n="KR4e0135_WYG_010-12a"/>
念誠孝又旣至天道人事斯足徴也長壽戴主事錦者<lb/>
邑䧟于盗獲錦謝釋錦獲眷屬又謝釋眷屬䕶其廬獨<lb/>
完書帙衣被毛芥無所取噫謂彼人亦人心耶或曰封<lb/>
君曷以不學戴曰避者常也感者修之素亦或然事也<lb/>
君子用其常正徳癸酉十月下澣莆見素子林俊記<lb/>
　　　保和堂記<lb/>
器也者卑承而虚以受其命數固然也如累棊然高則<lb/>
危欹器注水滿則覆求其多且併其故去之矣易所忌<lb/>
<pb n="KR4e0135_WYG_010-12b"/>
者盈所利者其謙也書弗畏入畏老氏子曰寵辱若驚<lb/>
居寵利者其明戒率若此而况於王乎王者之尊視天<lb/>
子下一等耳其地親親則易嫌其位禁禁則易偪其禄<lb/>
世以厚則易凌徳而濟美為尤難非所以保富貴守國<lb/>
無疆者也唐在周時為申伯故封我太宗朝以封先王<lb/>
四世矣讀書秉禮甲在諸藩今殿下尤賢名鏡前美而<lb/>
輪徃覆淵懿惠和清寧樂善之可悦與自賢速戾之可<lb/>
指加創勸焉致齋之次曰保和取孝經諸侯之孝義也<lb/>
<pb n="KR4e0135_WYG_010-13a"/>
古者爵公姓以侯以藩屏王室自秦天子稱皇帝遂王<lb/>
其封其所謹固侯度也周封叔虞於唐見諸傳記僅桐<lb/>
葉得禾數事然以康叔誥命之詞考之無越敬徳和民<lb/>
助其君以宅天命而以敬典終之蓋敬徳之聚也主一<lb/>
無適整齊嚴肅敬也齊明盛服非禮勿動所以居敬也<lb/>
王之道穆穆焉耳矣藏明於晦守智於愚持盈於虚歛<lb/>
百動而俱寂之為而弗有功成而弗恃盖無時而不如<lb/>
齋者况齋耶孔子之所慎也其為言曰三日齋一日用<lb/>
<pb n="KR4e0135_WYG_010-13b"/>
之猶恐不敬則齋者敬之地也凝神定慮使躁心消侈<lb/>
心息不齊者以齊則在我者重物者輕穹爵懸勢跡忘<lb/>
之心亦忘之已忘之人亦殆若忘之如喬嶽具瞻坤輿<lb/>
優於負載功者冺席其惠者無與及知焉夫然後保社<lb/>
稷和人民安享和平之福以茂衍仙源與封民相安千<lb/>
百世無異國家咸休無窮焉周公穆穆迓衡意不外此<lb/>
俊朽衰下質意外賤姓名聞于王謂長史瓘曰保和堂<lb/>
旣飾其屬見素為記予心所欲也瓘承命亟書遣价五<lb/>
<pb n="KR4e0135_WYG_010-14a"/>
千里致睿勤于俊焚盥拜讀雲莊重有光色謹受命卒<lb/>
業為忠於王蕪謭之文無足以發靈宛穣川嶽以負王<lb/>
教罪若愧加焉嵗正徳九年甲戍春正月榖旦又二日<lb/>
雲庄㪚民見素子林俊謹記<lb/>
　　　陳先生石齋祠堂記<lb/>
白沙陳先生石齋之崛起南粤也不偕一命甘韋布以<lb/>
老薦書連絡迫部檄不得已起起而又去憲皇帝知其<lb/>
賢特授翰林檢討先生受不辭又去竟未嘗一日立于<lb/>
<pb n="KR4e0135_WYG_010-14b"/>
朝無得于言無所施于其政以收有尺寸之功然而孤<lb/>
風遠韻上溢旁流盡一世而仰服之身領者神䧏聞風<lb/>
者意徃賢者式不賢者愧以阻且化椎埋胠篋脂貌漆<lb/>
中之流聴下風而馴素節黜浮鎮雅名儒高士後先焉<lb/>
先生於名教可謂雨澤枯水熄熖風奪炎其盛矣乎先<lb/>
生殁一十有四年内江高君大和以名御史來按部惻<lb/>
然曰大賢君子身之所生政之所臨與凡過化之鄉莫<lb/>
不有祠表先民崇道化也先生白沙之祠顧獨無立非<lb/>
<pb n="KR4e0135_WYG_010-15a"/>
曠典抑非吾人責歟謀之大叅黄君伯望僉憲王君為<lb/>
立祠堂又求先生故嘉㑹樓而修葺之義風奮激逺邇<lb/>
騰歡舊門下士為市田合若干畝以充祀匱侍御君以<lb/>
俊辱先生知書來屬記嗚呼元氣㑹而名世生在我南<lb/>
服楚舂陵閩建安嘗載當其盛而黄雲紫水亦宇宙川<lb/>
嶽于今矣氣之㑹意者其時先生蓋當之也先生身長<lb/>
八尺右臉有七黒子開頴絶人舉于鄉棄而從康齋呉<lb/>
先生學康齋之有先生猶挺之之有康節先生始求之<lb/>
<pb n="KR4e0135_WYG_010-15b"/>
愽乆之曰雜矣又求之靜乆之曰偏矣雜佛老而超佛<lb/>
老張朱二夫子先迷而後獲也遂以宋大儒為依歸其<lb/>
立志甚專嚮道甚勇涵養甚熟徳氣粹完脫落清洒以<lb/>
獨超造物牢籠之外寓言寄興于風烟水月之間與天<lb/>
地同流擊壤同其自得舞雩相始終焉先生之隱與措<lb/>
施之大致于是具矣用世之志阻于鄉爭名而晦處無<lb/>
間其窮其逹其亦固有命耶夫麟之出為時瑞者也容<lb/>
有不知麟龍之在田在淵其方所容模量耶時也者聖<lb/>
<pb n="KR4e0135_WYG_010-16a"/>
賢不能易也君子收諸已者厚而外取諸名者廉居之<lb/>
安而獨成其我之是未定之一鄉一人而終定之天下<lb/>
後世彼倡朋黨攻偽學其人安在哉侍御君首及是舉<lb/>
其風神意氣有相感孚而欲寄素衷于瞻趨景行之外<lb/>
獨表厲然哉二君相成亦具知其趣矣正徳甲戌春仲<lb/>
莆晩學見素子林俊記于雲庄青野<lb/>
　　　毖齋記<lb/>
查君原愽在童孺時也獨檢押不狎戯尊府主事翁一<lb/>
<pb n="KR4e0135_WYG_010-16b"/>
愚擇所宜諸子授之遣從祝郎中惟貞遊祝君逺大器<lb/>
之學成取進士為主事吏部上其績天子褒嘉之尚加<lb/>
毖懋見之制詞者如此而一愚翁之義方祝君之心授<lb/>
率無易于此焉君取毖以名其齋以上本三事之訓以<lb/>
持循而致重也視臬吾閩謁予雲庄求記君樸訥沉永<lb/>
剛中而柔畜實過於華有毖道焉按毖慎也以侈對則<lb/>
約以怠對則敬滿對則謙疎對則密夫約則鮮失敬則<lb/>
吉謙則受益密則不至害成蔽以一言畏而已慎所以<lb/>
<pb n="KR4e0135_WYG_010-17a"/>
繼畏也易震之象曰洊雷震君子以恐懼修省恐懼畏<lb/>
也修省其慎也君子有所驚懼修正其身思省其過咎<lb/>
而改之有周身之防有克治之勇有制事决幾之豫有<lb/>
所畏有所慎也無所畏惡不至哉自夫淫醟飢飽勞逸<lb/>
之無節病入之然後實腠理固元陽始不慎而終慎也<lb/>
抗懸流爭怒峽曲折以濟如砥之川而舟溺焉險則慎<lb/>
慎則濟夷則不慎不慎則不能以濟戒慎之功其容斯<lb/>
須離耶治身如治疾防欲如防盗臨事如蹈虎渉氷如<lb/>
<pb n="KR4e0135_WYG_010-17b"/>
張機審括無敢有茍焉耳夫然後存省功宻日改月化<lb/>
優入賢君子而無難若處若顯委時命而聴之無容心<lb/>
焉樹竒節還古風發彪炳之文以茂𢎞光偉之盛誰禦<lb/>
哉君曰謹受教正徳甲戌夏四月旣望莆雲庄㪚人林<lb/>
俊記<lb/>
　　　竹亭記<lb/>
予友胡先生竹亭性嗜竹始𣙜商荆南也因行署之竹<lb/>
結亭對之號因以立矣歷秋官大郡大藩至于今左轄<lb/>
<pb n="KR4e0135_WYG_010-18a"/>
或仍其有或承其匱或地無可致心固與之則固竹亭<lb/>
也湛翰林甘泉序備矣夫竹無情者人則有情人之美<lb/>
不自見寄之竹以見固有有而似無而愧與自賊其美<lb/>
而慚者矣有假以自文因以自放以貽竹之辱者矣俛<lb/>
仰今昔愛蓮愛菊愛梅者何限獨濓溪柴桑孤山以名<lb/>
物之美亦有以人見焉者矣竹自武公之後自見者誰<lb/>
歟七賢二仲吾懼夫竹之不吾與也夫道隂陽剛柔而<lb/>
已凡植之族木少陽故剛草少隂故柔而各類為清濁<lb/>
<pb n="KR4e0135_WYG_010-18b"/>
松竹剛之清蕙蘭柔之清故君子儗貞於松竹儗芳於<lb/>
蕙蘭樗栲蕭艾其無謂取之剛柔失位而得氣濁也先<lb/>
生安定名𣲖又居鄱湖多竹之地亦旣傾而與之矣痩<lb/>
勁清逺温乎其如玉而不倚不隨絶凡格以獨超埃壒<lb/>
之上自諸生與予友四十年始見之如巨區新竹解籜<lb/>
而出林繼則緑葉翠莖洒清飈而擎素雪繼則玉質金<lb/>
聲實堅以好材而取宣和合信紀要而纂𤣥隨器使無<lb/>
不如意彌綸㕘賛召儀鳯而書獲麟妙用神化其將有<lb/>
<pb n="KR4e0135_WYG_010-19a"/>
屬矣先生循竹之性以移竹之情而顯收夫竹之用珍<lb/>
實懿望與竹相始終予不揆欲私附武公不知予容否<lb/>
也正徳甲戌秋九月下浣莆田見素子林俊記于雲庄<lb/>
青野<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_010-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻十<lb/>
</p>
<p>
</p>
  </div>
</body>
</text>
</TEI>
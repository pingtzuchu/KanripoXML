<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素續集巻一<lb/>
                </head>
    <p>
<pb n="KR4e0135_WYG_038-1a"/>
欽定四庫全書巻<lb/>
　見素續集巻一<lb/>
　　　　　　　　　　　　　明　林俊　撰<lb/>
　　五言古<lb/>
　　　孔林次呉文定公韻<lb/>
魯阜宿隂翳孔陵多景光乃知泰嶽下中有元氣蔵不<lb/>
容道何病世代餘褒章滄桑互變滅若斧居一方玊書<lb/>
䕶林木樵採誰敢傷兒孫麗千億宿壘聮近喪譬如天<lb/>
<pb n="KR4e0135_WYG_038-1b"/>
之樞衆星拱其傍精神感㑹聚嗣述俱質良磬折禮讓<lb/>
素金絲誰家堂我生百代後瞻奉兹始償悲谷日己夕<lb/>
執役心逾長麟泣動宿感大雅傷詩亡<lb/>
　　　手植檜災次吳文定公韻<lb/>
物理有代謝人事多故新皇王與帝霸在眼今誰存兩<lb/>
楹久夢奠手植猶廟門紀年繫衰周歴刼經暴秦九泉<lb/>
絶根曲松桂非其羣李趙盛兩見鬱爾蒼雲屯由蘖百<lb/>
年内左紐還舊文黙運自元化一體氣焉分鬱攸適為<lb/>
<pb n="KR4e0135_WYG_038-2a"/>
虐此酷能前聞枝葉化灰燼禍比林木均猶餘根與榦<lb/>
周視環百巡蘇枯諒斯在脈理闗天人剛貞候芽茁怒<lb/>
長相嶙峋<lb/>
　　　桐湖逸墅<lb/>
壮嵗事行役吏牒相拘牽桐湖入殘夢魚鳥三十年九<lb/>
峰故寒碧即事徒華顛地髙世責望在眼餘憎憐背山<lb/>
構蘿屋數畆桑麻田歸来抱黄犢青磴聊夤縁葢眠襏<lb/>
襫破覔勝繩鞋穿江天四寒雪獨釣歸湖船嵗熟易得<lb/>
<pb n="KR4e0135_WYG_038-2b"/>
酒人閒真似仙細覔種樹訣載理逍遥篇<lb/>
　　　約菴為周都憲子庚題<lb/>
氣機互流轉萬有存一心操之失其要縦浪翻陸沈三<lb/>
省有明訓四勿垂規箴孔聖固可學奚必回與參翠積<lb/>
禍先賈鱗潛不厭深元公故遥裔結屋青松林芳泉引<lb/>
自潔紛華寧見侵境偏人事靜佔畢疑書淫微言探賾<lb/>
外遺緒猶未尋開境集百感鬢雪紛盈簮樸質道所貴<lb/>
約守良獨任金貂付銷滅布被留至今豐亨鮮常在轉<lb/>
<pb n="KR4e0135_WYG_038-3a"/>
瞬回晴陰<lb/>
　　　送方思源尹丹陽<lb/>
物色收来異聲名重不虚初程付淹速大造有乗除輔<lb/>
邑征先耗疲民税㡬舒悉心勞撫字平野課耕鋤旱劇<lb/>
苗如寄渠成水可居村農儲盡粟公府食無魚型冶還<lb/>
陶士冠裳足起余化行馴雉外刃利割鷄餘尤拔鈞衡<lb/>
在循良且大書<lb/>
　　　送柴季常憲副滇南<lb/>
<pb n="KR4e0135_WYG_038-3b"/>
脈脈客意長灑灑秋候涼川涂物色異去住何迴徨公<lb/>
程歴江縣霞氣薫衣裳入門長大慰稚弱含輝光更燭<lb/>
夜苦短拂曙星低横陽烏出海樹来鴈遥雙翔獨驂向<lb/>
南紀夷獠曽氊鄉百年絃頌外禮則馴陸梁觀風足餘<lb/>
寄一一堆中腸<lb/>
　　　送潘憲副方塘用漢韻<lb/>
三川阻且長巒勢相附屬離堆鑿神秀陸海開平緑庶<lb/>
富甲西南時化亦云速逆閹事紛更絃柱傷太促括削<lb/>
<pb n="KR4e0135_WYG_038-4a"/>
盡肌髓細政等濕束繆起靖黄巾岡火能石玊祗今枯<lb/>
骨寒隱抱彌衷曲君行職持憲雅尚無狭促吾儒作用<lb/>
間元公有前躅試省舊戰場荒墟㡬茅屋<lb/>
　　　悼陳原習母譚孺人<lb/>
夕景重苦短風燈良易滅入門慰强健周嵗非長别詎<lb/>
知心内言於此成永訣西風遞惡報口淚俱殘血依依<lb/>
堂背花柔情抱中絶<lb/>
夙嵗在懷抱百心餘寒温比長提耳言往往資見聞督<lb/>
<pb n="KR4e0135_WYG_038-4b"/>
過數在口手線兹猶存抱憂不能寐號哭連朝昏巫山<lb/>
風雨夕地逺深斷魂<lb/>
　　　哀陳氏姪婦<lb/>
　　　　姪近婦二十三而寡矢志甚堅詩以哀之<lb/>
索居重懶出白日為之長嫠啼慘前拜骨肉能不傷憶<lb/>
昔弟姪行大小紛雙翔零落己可念弱草横秋霜脩保<lb/>
諒有數少壮深中腸嗟哉幼婦節百苦甘自嘗織燈照<lb/>
孤影淚洒衫與裳素琴蛛絲積斷簡遺篇章結托信地<lb/>
<pb n="KR4e0135_WYG_038-5a"/>
所菉水雙鴛鴦豈知分命薄轉息餘空牀衣新人世隔<lb/>
永訖誰祻殃斷炊屢廢食匣櫛慵晨妝蛩聲訴寒月仰<lb/>
視天茫茫<lb/>
　　　懷喬白巖太宰<lb/>
憶别始再聚竟嵗還分離悠悠太行下望望閩海涯南<lb/>
北一萬里音耗那得知商飇轉林薄故葉餘空枝索居<lb/>
亦云遠貯結良未緩雲晴諒自閒去鴈應時返西窻㡬<lb/>
叢竹月色共誰晩相思復相思腸盤未能飯<lb/>
<pb n="KR4e0135_WYG_038-5b"/>
　　　寄題逋吏巢用棠陵復寒谷韻<lb/>
囂諠覔小靜盈縮觀物化氣機晨夜馳兩曜居曽暇飛<lb/>
飛江上雲中曲時羂挂棠陵賦歸来猿鳥相候迓芬菲<lb/>
隱若浮要局此輕罷辭榮重逃責幽巢儗僧夏輕軒奉<lb/>
嚴遊意長日不下農談易吏參水石長光價有美難竟<lb/>
蔵屢枉㧞尤駕<lb/>
　　　雲寄<lb/>
悠悠洞前雲磊磊山上石石幽雲亦閒相與備行宅無<lb/>
<pb n="KR4e0135_WYG_038-6a"/>
心隨舒巻来去本何迹所憂荒棘叢數往不可索昨我<lb/>
二三友腰鎌事芟擇仰觀景象新俯入局面窄稜層幻<lb/>
光怪巨靈手親擘其外萬松林允矣人世隔晦蔵不厭<lb/>
深雲我叨半席嗟哉葢壤間羣有均過客<lb/>
　　　次何少宰燕泉和陶六詩<lb/>
　　　　還讀次讀山海經韻<lb/>
艤舟候南發朋故良已疎居留人事簡吏散闗吾廬展<lb/>
巻倐易忘所得信手書青編備讎校往往推盈車廨次<lb/>
<pb n="KR4e0135_WYG_038-6b"/>
簷聲宻夜雨行新蔬開園動真悟脈脈濛化俱新知發<lb/>
𤣥秘河洛㡬此圖川流太微渺到海終焉如<lb/>
抱負良獨往諧世術竟疎出門值岐路決志歸田廬力<lb/>
耕足年計几案還吾書林雨虎豹跡薄暮闗紫車老妻<lb/>
念涼寂具酒烹園蔬愧乏同心人引盃明月俱隨化終<lb/>
歸盡結束知安如<lb/>
　　　　真想次終曲阿韻<lb/>
村莊絶遥想結志惟讀書窮年枉尋覔大道渾塞如茅<lb/>
<pb n="KR4e0135_WYG_038-7a"/>
茨日就剪坦坦成通衢天真宛然在直以人事疎靜觀<lb/>
恍自行俗徑翻縈紆浮榮枕前夢食飽良棄餘慨兹世<lb/>
縁淺酷愛山林居桑麻話儔昔臨水觀逰魚班荆信散<lb/>
坐行次奚重拘所忻百代下墨守還故廬<lb/>
　　　　遥情次逰斜川韻<lb/>
青陽開泰運𤣥㝠勢己休凍消物候平適意斜川逰曽<lb/>
城香荒忽人世真如流遥峰送晴碧野水雙浮鷗莎行<lb/>
薄自念童冠偕兹邱浴沂頗情况汗漫非所儔山花動<lb/>
<pb n="KR4e0135_WYG_038-7b"/>
春酌林叟相和酬乾坤竟如寄神仙能在不景短心故<lb/>
長無事増百憂商芝有餘業足此寧何求<lb/>
　　　　宿好次行塗口韻<lb/>
長風振林木摋羽辭髙㝠委身失所托惴己曾人情清<lb/>
階歴形要殘夢多南荆义魚句尚續来燕泉又生一春<lb/>
晴雨節故老談盛明互歌責難外倍見台階平玊帛走<lb/>
萬國土宇無師征安眠起常宴竹杖時課耕幸無幻化<lb/>
術廢舉非素縈相期慎遲暮造物憎完名<lb/>
<pb n="KR4e0135_WYG_038-8a"/>
　　　　餘閒次歸田園韻<lb/>
幽絃故同調何山亦吾山我秃君亦蒼兩山自年年鴻<lb/>
鵠有孤尚魚蔵不厭淵性偏鮮諧俗幸有先人田寄跡<lb/>
混樵牧養寂城市間赤日長林下一枕黄虞前隣村半<lb/>
涼落蔀屋時無烟心多枉繫念於此成華顛西隴麥就<lb/>
熟雨足農亦閒時平征調簡井里居晏然<lb/>
　　　去嵗大旱及春雨又霪述憂用漢酈炎韻<lb/>
嵗律居以窮𤣥㝠駕當促長燈守達曙准辨看新局昨<lb/>
<pb n="KR4e0135_WYG_038-8b"/>
者太無年十家九不足東西市門間老少紛相逐祗今<lb/>
雲物紅溝渠斷還濁道途㡬人色閭巷多鬼録值春雨<lb/>
又霪二麥渾未卜免租下殊典賑貸連鄉曲災眚孰致<lb/>
之斯民自無禄長跪祝聖人如川又如嶽遺榮草頭露<lb/>
老去如逝波長林結稠緑斤斧無完柯閒身寄霞外蘿<lb/>
屋山之阿開池畜流水蓮實魚亦嘉腴田差嵗計習静<lb/>
看南華家兒不解事浪費泥與沙瓶空轉局蹙况此乖<lb/>
天和蠲租值漢詔邑里無催科<lb/>
<pb n="KR4e0135_WYG_038-9a"/>
　　七言古<lb/>
　　　蓉溪為御史大夫金公題次邃翁韻<lb/>
蓉溪錦溪相並清益綿二美元齊名涪江東来始滙派<lb/>
花月下暎雙溪明溪邉合有幽人住潁水箕山不同處<lb/>
大鵬飛歇尋上征子鳯文城㑹飛去平分書屋真卧廬<lb/>
萬巻亦有李嶠書小坐芙蓉問秋水花意人意溪與俱<lb/>
千樹亭亭青玊立殷紅艶紫紛然集碧桃夭杏聖得知<lb/>
就中别有陽和入君不見露下秋髙金氣嚴零落相對<lb/>
<pb n="KR4e0135_WYG_038-9b"/>
還相妍萬卉平林少顔色皮剥葉老空自憐雪榦霜柯<lb/>
僅誰識大松嵗久龍蛇跡小松直上不作難咫強後手<lb/>
看親植<lb/>
　　　公孫同節為張大參東軒作<lb/>
大江東来直龍蓋緑平迥野乾坤大倚江茅屋徧人家<lb/>
走壑迴流相映帶邇時楚望誰開園嫩紅淺碧如桃源<lb/>
主人慰老懷未惬别有翠竹連江村一夜雷聲春雨入<lb/>
大兒小兒青邱立豈知兒大復生孫嵗月翁同更同日<lb/>
<pb n="KR4e0135_WYG_038-10a"/>
眼裏週星六十来華堂夀酒開深盃九鶴庭心感前夢<lb/>
此竹此笋真竒哉同物乾坤㡬能再鄭家二夘張三亥<lb/>
揷架圖書重有承堆牀袍笏渾相待君不見東家種竹<lb/>
竹不長連畦接町如堵牆又不見西家種竹竹枯槁後<lb/>
笋未生竹先老孰如君家之竹凌風煙碧枝菉葉青霜<lb/>
前玊立長身百君子要與松檜爭孤妍曲江曲江負神<lb/>
秀後行四笋髙於舊騰蛟起鳯不作難看取清隂彌宇<lb/>
宙<lb/>
<pb n="KR4e0135_WYG_038-10b"/>
　　　贈梧岡臧都憲總制宣大<lb/>
梧岡老子真不孤紫髯渠帥看如無博帶寛衣拜天子<lb/>
備邉再出軍飛狐朔方健兒名慣戰此老胸中元十萬<lb/>
帳前猛将膽通身不道天山定三箭凍解風輕二月来<lb/>
長城四望無氛埃細草晴川斷南牧日日祗見陽春回<lb/>
君不見正德年間本安堵開邉市勇渾相誤肌推髓剥<lb/>
盡行宫宣大祗今尚無土<lb/>
　　　夀董頥齋郡伯宫諭中峰之叔<lb/>
<pb n="KR4e0135_WYG_038-11a"/>
憶昔伯仲稱通家朝回臺馬催公衙馳道相隨各醒眼<lb/>
洒洒意氣凌青霞别後分符各南服民恫吏蠧時更僕<lb/>
才名留滯翁若慳膝下天酬清勝玊齠年詩格驚入神<lb/>
丹籙己註黄扉人拂拭塵衣賦歸去看起虞鳯逰周麟<lb/>
小江江前東山下水石烟花重無價鏡湖白老不待乞<lb/>
蠟屐謝公許相惜薔薇洞裏開隙光文史亦作閒中忙<lb/>
辟穀赤松問年紀種菊五栁空醉鄉八旬己過領殊福<lb/>
草堂更致南飛鶴當年鑒識翁得知要共中峰開獨樂<lb/>
<pb n="KR4e0135_WYG_038-11b"/>
　　　蓉川用唐子西韻<lb/>
赫炎露下方解嚴一席何處謀清酣皖城春色屬名派<lb/>
錦江杜老留前談過時花開花更好冶容艶迹靜於掃<lb/>
開落休嗔物候遲栽培己納乾坤老川上風光故不窮<lb/>
紫蘭幽桂芳菊叢書屋畨畨䕶雲錦海日夜見江潮紅<lb/>
　　　蟠桃歌次李文正公韻夀邵二泉母<lb/>
海山屈蟠樹如織寳甕金莖露猶滴一度春風一度花<lb/>
如此風光那㑹得武陵天台雲錦堆禹糧堯韭同蒼苔<lb/>
<pb n="KR4e0135_WYG_038-12a"/>
伐毛洗髓即年嵗對花食實能㡬回神仙中物世空羨<lb/>
方朔三偷眼曽見春卿春色天上来夀堂夀酒當花面<lb/>
遠覽近周不作難却看八座隨清歡晉國詔書下存問<lb/>
許並張家福夀看<lb/>
　　　喜雪次郡推可亭韻<lb/>
紙帳微融春入坐耳根忽忽寒聲墮火盤零亂撒不銷<lb/>
錯落牙簷珠萬顆碧蒼嶽色留年年適與一見驚華顛<lb/>
望八之老能依然疎短兩鬢聊相研六一禁體容盡捐<lb/>
<pb n="KR4e0135_WYG_038-12b"/>
埋名隱几樽半眠聚星細續大蘇篇<lb/>
　　　雪壺次郡大夫三峰韻<lb/>
燭裡簷聲失前疾陂塘宿水㸔還溢𤣥冥為化波晶丸<lb/>
大門小户爭承餐人言曠瑞天上落太守見之喜還愕<lb/>
窮臘不住雨頻春始幻雪村莊互驚怪青壺灑玊屑瞥<lb/>
来飄散趾到顛磽阻盡變桑麻田園丁卜嵗此宜麥催<lb/>
租無吏石㠙前熈春臺白梅再花踏晴野老談清嘉事<lb/>
育無愁公稅足廨舎悄寂如僧衙雪壺雪壺隱微浪含<lb/>
<pb n="KR4e0135_WYG_038-13a"/>
星射日光盪颺躭茶學士聖得知三白銀缸出仙釀吟<lb/>
脾獨意野情深飛絲走泡同銷沈雪山亦似雪壺好古<lb/>
人不淺今人心<lb/>
　　　次杏岡李少司馬<lb/>
太白山人聲價髙傑才敏思如涌濤水怪山精入馴擾<lb/>
魚龍攫立熊羆號劔佩玊階三尺地白首風塵還作吏<lb/>
陣前老将舊衙官堦下諸兒還廟器丹成九返瞳微方<lb/>
赤松辟穀逰所将百藥耆英最髙夀老泉父子尤文章<lb/>
<pb n="KR4e0135_WYG_038-13b"/>
江北江南一浮梗半月東鄰天借幸乞来骸骨竟何如<lb/>
夢魂己過梨闗嶺<lb/>
　　　五鶴行<lb/>
露涼水白金氣清子夜合有聞天鳴鳯翼鸞膺入竒相<lb/>
恍恍素質含星精千仞懸流慕髙潔細毛滌淨明於雪<lb/>
乗興聮翩八極逰萬里長空共晴月忽逢招引入瑶池<lb/>
雙松結侶風披披始信生身有前分不與燕雀同喧卑<lb/>
凌晨佇立璇池下太白文章重光價揚音振翮勢昻蔵<lb/>
<pb n="KR4e0135_WYG_038-14a"/>
羽族看来品盡下朝朝日日聖人前重瞳一顧一回憐<lb/>
丹砂養成丰格壮錫以大鎮超群仙一琴相伴殿閩服<lb/>
要與龜疇臻五福八郡蒼生夀域中玊清詔許蓬莱宿<lb/>
　　　學士白菴豐先生論大禮謫漳南贈篇<lb/>
君不見園中花風摧雨折明又葩又不見原上草雪虐<lb/>
霜彫明又好榮枯有前分信詘亦至理茫然一寘之憂<lb/>
樂淡於水漳南始識中丞孫詞峯落楮横陣雲云是清<lb/>
華舊學士筆談程紀徒紛紛今日閩海頭明日金鑾殿<lb/>
<pb n="KR4e0135_WYG_038-14b"/>
請君匣劔看星文後此相思不相見<lb/>
　　　正郎黄柏窻論大禮謫惠陽<lb/>
君不見樓前鴈決起雲中又江漢又不見堂上燕巢成<lb/>
子長誰復見聖心如轉丸神理事可必君車且勿東去<lb/>
日還来日白頭老母夢相憶夢相憶心自寛棃花酒熟<lb/>
承滋歡<lb/>
　　　寄少司馬山齋<lb/>
我今㡬意山雲宿右半偏枯守牀褥異書經眼意茫如<lb/>
<pb n="KR4e0135_WYG_038-15a"/>
神衰祗見年華促故林殘葉霜己黄閒庭細草烟還緑<lb/>
往時意氣此安在海内交逰多鬼録憶昨新朝特起時<lb/>
耇老仙班共華躅獨公風力倍强壮偉抱雄材心更屬<lb/>
廷尉應推戴胄前本兵直擬姚崇續醴酒不設良自知<lb/>
江上分飛兩鴻鵠公今水石開緑野我亦桑棗依杜曲<lb/>
乞天强健荅昇平飽飯著書了完局<lb/>
　　　四思憶韓宫保<lb/>
有所思兮在長安欲往従之風雪寒引領北望投所歡<lb/>
<pb n="KR4e0135_WYG_038-15b"/>
美人贈我藥玉船何以報之鏤金鞭路遠莫致心神懸<lb/>
胡為清音寄煩絃<lb/>
有所思兮在滇陽欲往従之水陸長引領西望涕沾裳<lb/>
美人贈我紅麟脯何以報之紫駝峯路遠莫致情所鍾<lb/>
胡為戚戚消煩悰<lb/>
有所思兮在鄂城欲往従之風浪驚引領南望難為情<lb/>
美人贈我緑玊杖何以報之紫瓊琴路遠莫致回鴈沈<lb/>
胡為老淚沾煩襟<lb/>
<pb n="KR4e0135_WYG_038-16a"/>
有所思兮在平陽欲往従之車無梁引領東望白雲鄉<lb/>
美人贈我金尺刀我欲報之宮錦袍路逺莫致風怒號<lb/>
胡為延佇深煩勞<lb/>
　　七言排律<lb/>
　　　夀宫諭叙菴李先生母邉夫人<lb/>
慈夀堂前啐酒巵八旬三見抱曽時荘椿舊喜連枝盛<lb/>
仙桂垂憐結子竒張氏齊賢推老母李家元直擅佳兒<lb/>
甜餘蔗境都人識貴有藜腸里嫗知野繭車聲銀細細<lb/>
<pb n="KR4e0135_WYG_038-16b"/>
木棉弓影玊差差五紋刺繡衣教補百衲勾連絮命披<lb/>
畫寝翟幃光爛漫禁庭象笏步委蛇蘋蘩共致如生薦<lb/>
樛葛兼垂逮下詩少伯嵗支恩故厚大官日給寵仍私<lb/>
累朝誥軸年勞賜奕葉科名善慶遺循例母封同鄧國<lb/>
紀言女憲續班姬月輪㡬望光長滿曦馭瀕秋晷轉遲<lb/>
青鳥使傳占福履紫鸞笙引祝期頥瑟琴早藉宜家力<lb/>
俎豆終開作聖基欲和南飛酬世講䦱門半面覿坤儀<lb/>
　見素續集巻一<lb/>
</p>
<p>
</p>
  </div>
</body>
</text>
</TEI>
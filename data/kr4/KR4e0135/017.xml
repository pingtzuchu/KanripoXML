<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻十七</head> <lb/>
    <p>
<pb n="KR4e0135_WYG_017-1a"/>
欽定四庫全書<lb/>
　見素集巻十七<lb/>
　　　　　　　　　　　　　明　林俊　撰<lb/>
　　墓誌銘<lb/>
　　　明進中順大夫致左長史事抱獨郭先生墓誌<lb/>
　　　　銘<lb/>
嗚呼汲汲於名者猶汲汲於利也離形去智君子與其<lb/>
晦而病其矯道有真也而居之有易俊得吾抱獨郭先<lb/>
<pb n="KR4e0135_WYG_017-1b"/>
生焉先生襟度夷坦軌物柄世未見其不能今也藏至<lb/>
介于休休之容措施大致抑尤今以少也郭出汾陽之<lb/>
孫嵩之後徙郭坑徙大蜚又徙郭滄歴㕘軍義重承務<lb/>
道卿教授廷煒三以孝被旌命紹興至正之間宣教季<lb/>
孫廷煒弟也徙呉埭歴存良生長史宴又徙玉井生先<lb/>
生徙東關以讓諸弟卜耕濱居焉諱紹字思緒號思軒<lb/>
抱獨别諸俊昭令潜也長史名長者治旗尾之田以食<lb/>
其私公為鹽筴虧輸之償力時匱先生承以學子之金<lb/>
<pb n="KR4e0135_WYG_017-2a"/>
并脱其内人簮珥以盡室常懸磬長史與楊宜人未嘗<lb/>
掛一念不足之憂既入官豐養二親厚其葬諸弟婚娶<lb/>
生齒日繁公私費日以大教諭紀分敎纓之庠序服物<lb/>
皆出先生匱則任舉責又任其代其友舉責至為代償<lb/>
積逋餘五百金先生宦槖一洗又盡棄其旗尾之田心<lb/>
力俱困諸弟未嘗掛一事不足之憂久之知先生力無<lb/>
足庇已也謝不能弟請分猶東走連州授學徒入其金<lb/>
分給之官之俸又給之百蠶一葉竟之其子不盡支先<lb/>
<pb n="KR4e0135_WYG_017-2b"/>
生歸私語俊曰猶貧俊曰先生無愧官力又未憊奚不<lb/>
藉數嵗之俸先生曰吾年已踰六骸骨故鄉有大于是<lb/>
者未再嵗先生果不支而野飲社㑹欵洽諧笑歌聲嗚<lb/>
呼然出金石若忘其貧與其身之既老也嗚呼其可謂<lb/>
逹矣一官竒貨燃箕而䦧墻者聞先生風何如先生經<lb/>
學尤精詩文嚴永有思致為李翰林敬所林郡博元深<lb/>
二門髙弟林僉憲長深林都憲秉仁一時齊名二公第<lb/>
甲科先生獨第乙科竟之宦業相頡頑義利嚴立界畛<lb/>
<pb n="KR4e0135_WYG_017-3a"/>
貧而濟曠墜而舉顧無所於靳在金谿構射亭垣射圃<lb/>
植松栢于學之主山在滑拓文廟正之皆由俸酬直以<lb/>
歆感其令教法莊整旁庠數百里方方然来在太學生<lb/>
徒尤相結太宰林泉山為司成尤取禮信晉世子居攝<lb/>
先生日進格言以忠藎受知莊先王薦進左長史加四<lb/>
品服色又進中順大夫父奉政大夫母與配林皆宜人<lb/>
受有誥命故事封册婚嫁禄米有常儀先生既主司柄<lb/>
一意謝絶令行無擇冗要嬖臣弄舞竟正以法世子薨<lb/>
<pb n="KR4e0135_WYG_017-3b"/>
世孫已先逝世曾孫沖幼有宻謀攝府事者先生曰然<lb/>
則處世曾孫何地約束浮費諫止供佛翊導四世有鎮<lb/>
定扶正之功焉先生既不可留宴餞殊數等以示優異<lb/>
平生公府不入有附為重以自濟者先生曰是何與于<lb/>
我呉久殁無子家病疫先生日視無苦同年黄以禮病<lb/>
疫先生視藥舟中比死倡賻財為歛為歸其棺以葬老<lb/>
僕朝禄樸謹病聾先生為立妾生子以副室蔣所養女<lb/>
為配文賦赤龍夀藏成為别營附焉嗚呼先生於一厚<lb/>
<pb n="KR4e0135_WYG_017-4a"/>
要之終身倫紀故無瑕纇俊與呉都憲世忠通判弟侃<lb/>
族敎諭弟哲甫僉事弟典皆屬陶成方易簀来俊曰凡<lb/>
以屬汝嗚呼其何能副先生耶正徳甲戌以上去正綂<lb/>
庚申閲世者七十有五年噫亦夀矣夫子景雲娶趙又<lb/>
娶林景行邑庠生娶王景龍醫學訓科娶呉女嫁蘇善<lb/>
卿孫秉元秉䖍秉鈞秉哲女五人呉已附于姑景雲奉<lb/>
先生與林同穴則乙亥也纓狀事行詳俊録其大如此<lb/>
銘曰兩以竒分均氣範形歧而異之奚有弟兄我通其<lb/>
<pb n="KR4e0135_WYG_017-4b"/>
宜連荆是似孰是刑于暨厥婦子繄先生道訓薄弗諒<lb/>
厥官諒厥族載視厥姻暨友若僕繄先生行斯卓<lb/>
　　　明進中奉大夫江西按察使耻庵周公墓誌銘<lb/>
正徳甲戌元日之又四日耻庵公病且革命出歛服飾<lb/>
棺授遺範既畢日就申端坐而逝乙亥將葬其孤儉以<lb/>
諸孫宣之狀請銘公諱軫字公載世為清江上廊周氏<lb/>
周故裕家自香山處士樂施與傳累葉以基有来慶公<lb/>
季父鶴洲知府諸兄轍主事宣復為御史郡乗文學者<lb/>
<pb n="KR4e0135_WYG_017-5a"/>
數人族父翠渠布政其子大謨進士鄉聚文物一時周<lb/>
先焉公嗣祖則川不禄父諱越亦不克年祖妣鄭妣王<lb/>
皆樹婦節鄭被有旌典公植立孤㷀中自異起鄉薦入<lb/>
國學以學行為司成特知名遂重六館取㑹魁第進士<lb/>
為户部主事得所想像屹不可攀及被延接直訥鮮文<lb/>
而刓型老格樸根骾性靜範情儉訓俗於古而近之矣<lb/>
庇民經國運若無竒而弊隠以去成化乙巳元日京師<lb/>
星隕有聲公上言誅元惡以快人心減内臣以干朝政<lb/>
<pb n="KR4e0135_WYG_017-5b"/>
正朝廷以正百官罷進書以頥養聖躬親儒臣以論道<lb/>
經邦重科道以糾劾官邪杜僥倖以振作士氣量進鮮<lb/>
以差撥船隻同時言者多取忤左官公獨以質厚受容<lb/>
猶留滯滿秩始進郎中時西北遞饑延及荆蜀而南濟<lb/>
之無其䇿公合羣僚白之長疏借藩府奏乞塲蕩聴民<lb/>
取一年間有陳辯公執之堅纂修憲宗實録以文學被<lb/>
選采輯在户部者以進京師大水南京大風雷詔詢時<lb/>
政闕失時侍郎劉公璋視篆收采羣議公言天子藏富<lb/>
<pb n="KR4e0135_WYG_017-6a"/>
於民皇亦有莊顧示以小非稱宜與民否亦宜革管庄<lb/>
如例畝限三分責民入租有司解部以進劉公以為然<lb/>
疏入留中公有山東運使之擢鹺鹵易漏與渫公循源<lb/>
塞孔定為格嵗旱奏蠲其半寧海塲鹵縮奏損其引增<lb/>
永利塲足之政成譽起賢能之旌屢上進階與誥贈其<lb/>
祖若父皆大中大夫山東運使祖妣皆淑人配陳封淑<lb/>
人公方以老成負物望而年已踰六兩致其仕不報㑹<lb/>
致仕加職例行再請始進嘉議大夫江西按察使今上<lb/>
<pb n="KR4e0135_WYG_017-6b"/>
嗣位又進中奉大夫在林下者十有七年自持耿特終<lb/>
其身搆族祠增祭田校定手著濫竿存稿為若干巻典<lb/>
則莊永不隨俗氣格屏山為周葬所公葬淑人因營夀<lb/>
丘立歸全菴遊息焉晩年體益重閉門養靜斷迹城府<lb/>
姻鄰殆莫窺其面予歸自蜀公特為予周旋語窮日未<lb/>
休記西曹以言及禍公與林公大猷廖公用中屨獨吾<lb/>
門及疏誅元惡與予指相和應平居道義之與澹如也<lb/>
非謂不為翕翕之態勢異有望者耶公夀八十一二子<lb/>
<pb n="KR4e0135_WYG_017-7a"/>
一女七孫三曾孫碑詳焉嗚呼化局新淳源愈異吾又<lb/>
幸夫璞之未剖木之未灾于耻菴及識焉銘曰磅礴兮<lb/>
蜿蜒青松兮誰宅祔祖考兮𤣥堂繄形骸兮斯索海㠘<lb/>
兮沙村滙一水兮誰門與䰟兮偕来幔亭兮子孫月陰<lb/>
兮為期我庄兮伊邇䰟經兮来遊樹鱗鱗兮石齒齒下<lb/>
上兮四方雨雲兮相從離氛兮釋垢化雙鶴兮雲之中<lb/>
　　　明榖城林母封太安人姚氏墓誌銘<lb/>
鄉抱真守特可歛畏者數人其一汝敦汝敦名典予族<lb/>
<pb n="KR4e0135_WYG_017-7b"/>
也同趣尚以今五十年歴六官在有竒績家落落猶常<lb/>
其固君子哉其喪太安人也輟廣西按察僉事来奔前<lb/>
數月過家為夀太安人出其半面觀者謂福夀為宜筮<lb/>
日奉慎齋公贈京判黄贈安人與太安人封命告祠下<lb/>
太安人冠帔即次觀者又謂福夀為宜既禮成汝敦戀<lb/>
戀未置太安人强以行巡右江方起有風望問亦尋至<lb/>
噫其如何乙亥附慎齋以葬慎齋予銘也茲復以請太<lb/>
安人中沁姚氏中沁之姚與榖城之林竝名家林世以<lb/>
<pb n="KR4e0135_WYG_017-8a"/>
盛姚坐陳公繼之累謫戍克忠死於戍太安人父也太<lb/>
安人逮事慎齋秀水分敎之行郡丞公彀與柯宜人已<lb/>
老安人請身留侍請太安人以從舉典舉册舉二女慎<lb/>
齋師儒表律太安人柔儀有格以無難刑于之化引情<lb/>
體義以意為凖量戚疎賤良酬施皆合無替敬亦無替<lb/>
愛盡婦盡母以食子之成生有封殁有贈族里有耀楊<lb/>
山草樹隠隠然光氣太安人病若無苦一日屬冡婦閲<lb/>
歛衣遺珥剰服散而盡人以為早竟奄奄如夢正徳甲<lb/>
<pb n="KR4e0135_WYG_017-8b"/>
戌九月十七日也去宣徳乙夘夀八十孫應祥應祺應<lb/>
文曾孫永通永迪永謨孫女曾孫女七嗚呼方慎齋世<lb/>
短孤幼滿前身後事如漆容知有典今日耶飲美者宗<lb/>
其原晉長沙公侃恭勤忠順台人林侍郎鶚亷慎好禮<lb/>
湛程二母之敎不誣抑有感夫成虧之數者矣絡秀屈<lb/>
節于周生顗李落門以興姚同時坐累其可勝指耶黄<lb/>
敦信當殁入外弟方郡伯鯉匿其二女以竝適林氏伯<lb/>
為中丞元甫公母贈淑人叔為郡丞思承公配封宜人<lb/>
<pb n="KR4e0135_WYG_017-9a"/>
子茂逹復為憲副黄亦因以起以予及見太安人三焉<lb/>
命物之成固無得例已之也銘曰孰通其源孰塞其支<lb/>
脉而出之𤣥津滭而海枯陸沉温户斯落作潤徳門蘭<lb/>
階有馥安貞終慶應地無疆一真斯藏月耿夜長<lb/>
　　　明亞中大夫廣東左㕘政烏門黄君易庵墓誌<lb/>
　　　　銘<lb/>
易庵諱顒字伯望龍坡烏門黄氏上世見予記其祖敎<lb/>
諭公韺廣元生祠父封員外郎公綱墓誌君沉毅内植<lb/>
<pb n="KR4e0135_WYG_017-9b"/>
外美無足動人起進士為户部主事機神開朗疑難徐<lb/>
折一言而定同事目為老斷留心政理繙閲部牘㕘格<lb/>
例以備知國計委輸京儲而𣙜舟臨清也部為之一重<lb/>
戚畹賜第復造君疏止曰臣為祖宗惜法為朝廷惜財<lb/>
為某家惜福孝廟陰納而中其疏周公經為户部尚書<lb/>
擇賢自助得今侍郎邵公寳與君掌章奏同心在公奏<lb/>
駁無擇柄要部事改觀周用以不安于位君内艱服除<lb/>
復為其部員外郎轉郎中與長異意出為肇慶知府治<lb/>
<pb n="KR4e0135_WYG_017-10a"/>
以廉平恤孤㷀抑豪右行平糴為民當怨繩蕉布官市<lb/>
之擾溝黄桐圩橋之水不害稼號黄公溝時廣盜幾徧<lb/>
而肇尤盗區獻計者欲屠而盡君曰吾玉石分之諭諸<lb/>
落無為盗襲故者羣械之肇人神城隍神令誓無仇方<lb/>
師聽之無枉方當以法繫以待讞三數年間獄死數百<lb/>
人肇得以不煩大師以帖安其雞犬人稱快鎮巡屢最<lb/>
其績以旌袁仕者入衞帥某之賂欲代官養子君持不<lb/>
可㑹外艱去摭君治盗坐以酷屬所私諭意賂免時賊<lb/>
<pb n="KR4e0135_WYG_017-10b"/>
瑾羅織禍動連身家知舊强君曲處無能為副仕竟聞<lb/>
君業伸辯自度無能攜懵懵然如夢至杭而返就獄甘<lb/>
心焉一日忽出君復其職則知御史劉君祥劾仕受賕<lb/>
數十事首及君寃君白而仕逮繫補武昌未數月擢廣<lb/>
東左㕘政連推右轄竟以仕吠滕其聲部不獲已更其<lb/>
任至潮病以弗起正徳乙亥二月二十九日也年五十<lb/>
三嗚呼士固有弗終者矣方仕媒孽時如墮湯火容玩<lb/>
視耶蓋棺事定數百年短屋嵗食僅裕可欺耶君治肇<lb/>
<pb n="KR4e0135_WYG_017-11a"/>
無繼者治武昌無前者治廣無為竝者斯名士夫私論<lb/>
與下屬萬口而同者也仕固足信哉君介特有識崇尚<lb/>
風教包孝肅陳白沙皆為立祠陳君茂烈苦行兩許其<lb/>
子以女割田周其族皆所謂難者予許君可任大事今<lb/>
已矣失君者獨人然哉配鄭氏封宜人有婦行僅生二<lb/>
女子應軫與三女出唐應庚出張後君十月不舉丙子<lb/>
臈月甲子祔先員外廣化右臂以葬鄭君岳君趣味者<lb/>
狀甚詳予獨悉仕事告失君者銘曰嗚呼易庵羣和獨<lb/>
<pb n="KR4e0135_WYG_017-11b"/>
指吾無容喙為子之所廣屋一漏厥庇孔多吹毛刮垢<lb/>
亦如子何青蠅加㸃其然其然合抱寸朽吾無子之寃<lb/>
其日其天<lb/>
　　　少子迂壙誌<lb/>
正徳庚午見素甫年五十九起征藍是嵗九月迂生報<lb/>
至驚喜甫三子未孫老子亦良慰也歸見之眉目秀異<lb/>
膚玉色聲音洪亮清逺四嵗隨塾兒讀孝經大學一日<lb/>
食菓戲索之意靳甫曰不孝迂應聲曰罪莫大於不孝<lb/>
<pb n="KR4e0135_WYG_017-12a"/>
驚異之試摘一二字叩之凡所經讀與所聞羣兒讀能<lb/>
一一援引無漏客試為常自是慧性日開容止日老成<lb/>
道見者必問誰家蘭玉甫諸子獨慰意私恠其母蠢且<lb/>
陋無應是兒甫福已踰分亦無應是兒又惟吾林積<lb/>
徳之厚甫雖無合于時亦或孚于天故有是報乙亥冬<lb/>
盡痘作夜惟長嘘其母問之曰迂苦姐又曰迂謝姐姐<lb/>
何所歸與奶求阿兄為子如是種種皆自訣之詞但不<lb/>
明言死耳痘八日不發以夭丙子正月五日也嗚呼自<lb/>
<pb n="KR4e0135_WYG_017-12b"/>
謂相償豈知相戲劇耶行猶多未慊征藍之行殺人多<lb/>
累汝耶汝雖短不謂非世吾家起息汝其一占矣不謂<lb/>
徒鍾情也葬汝公媽墓右自撫汝我死祔公媽以葬亦<lb/>
撫汝汝母自能為地汝可無憂惟朝夕無見汝嬉笑者<lb/>
前自意汝盡讀吾書無望矣雖自割能已耶噫其何情<lb/>
父見素甫忍泪誌<lb/>
　　　明通議大夫都察院右副都御史林公豫齋神<lb/>
　　　　道碑<lb/>
<pb n="KR4e0135_WYG_017-13a"/>
吾家都憲豫齋公之巡撫雲南也以末疾請老者三上<lb/>
難之與驛權就醫于家在牀褥者三年正徳戊辰年六<lb/>
十四以終時逆瑾擅柄大臣卒無敢以聞瑾誅始聞賜<lb/>
祭賜葬季子有孚輒監察御史来相葬事葬之紫帽山<lb/>
配陳合焉公成化乙未進士選工科給事中充占城册<lb/>
封正使以言罷遣同列蕭顯等言事臣姓名屏間一日<lb/>
付吏部與外公以母憂先去獨免既之代正使者死海<lb/>
上副使論死責戍識者有以知造物之曲為公地服闋<lb/>
<pb n="KR4e0135_WYG_017-13b"/>
吏部亦為之所注南京禮科給事中父憂又去服闋𢎞<lb/>
治時也復禮科給事中陞禮科都給事中論列時出畫<lb/>
可定國本攬朝綱謹好尚節公費黜不職言甚切當而<lb/>
阻汪直王越之謀進土魯畨之貢甚力擢山東布政司<lb/>
左㕘政畢情民隠而舉其荒政時議税額石增五升備<lb/>
荒公曰此箕歛遺意利緩而病切在民竟無歛王妃葬<lb/>
大治塋域公以制自執比付他官民素田遂為塋有于<lb/>
是怨有歸而公之風力愈重撫巡交薦之擢雲南右布<lb/>
<pb n="KR4e0135_WYG_017-14a"/>
政使轉左陜西火篩孔棘區畫兵饟忘為勞而調發飛<lb/>
輓民不為毒撫巡又交薦之擢都察院右副都御史巡<lb/>
撫四川屬川冦發一麾平之有金幣之賜番夷殺守路<lb/>
官公獲兼倍而其首僅遺言者劾總兵輕事而謂公緩<lb/>
賊與貴州易撫代者至欲炫已功授意兵備市夷兒斷<lb/>
首抵賊為功為言者所彈始明公之不欺孝宗悟移撫<lb/>
雲南将收而入之而以疾告諱普長以字元甫行更字<lb/>
秉仁林出九牧而同予邵州公系昭度之世秀眉豐頰<lb/>
<pb n="KR4e0135_WYG_017-14b"/>
美髭鬚軀幹脩偉山立而玉潤在班行無過者立心務<lb/>
厚而居以渾晦謀預事先聲與惠流所薦引所白僚友<lb/>
之誣無知者在平原建董仲舒書院在蜀祀趙清獻公<lb/>
與文翁李氷張忠定並祠尹恭簡王端毅稱逺器韓司<lb/>
徒文力汲引時吾閩諸老皆在南而年頗近迫予任直<lb/>
取忤位遇詣極私以屬公鄭司徒紀曰容色大麗嗚呼<lb/>
謂非相非與公晩益完粹予起征蜀公遺徳在人雲貴<lb/>
之聲往往能道者居家儀則来進所歆發弟哲甫教諭<lb/>
<pb n="KR4e0135_WYG_017-15a"/>
子有恒都察院都事有章尚義階有孚與從子有年並<lb/>
為御史有年疏止取佛謫丞有禄郡同知孫大吕大選<lb/>
郡庠生與大道大嚴大旦蘭立笋出孝義載振鄉賢列<lb/>
祀父良弼初封工科給事中妣黄配陳封孺人再贈父<lb/>
並祖宏泰皆通議大夫都察院右副都御史祖妣李與<lb/>
妣與配皆淑人繼配孔封淑人記京師公與黄公文器<lb/>
林公長深黄公汝亨及予道義相許與最後獨予二人<lb/>
年夀相匹公又殁耶銘曰十徳九刺邵州奕奕開先忠<lb/>
<pb n="KR4e0135_WYG_017-15b"/>
儒孝弟永錫有煌厥似而美斯觀如嶽之重如玉之寒<lb/>
昔在諌垣諤諤暨暨于宣于旬于是倚毗乃都中臺乃<lb/>
殿西服士有詩書農有絲榖三藩嘉靖帝念勞臣程脩<lb/>
步跼委運還真膴膴仙原爰有䘏章為龍為光日星發<lb/>
祥<lb/>
　　　明京闈進士雲霄呉子玉墓誌銘<lb/>
雲霄呉子玉之卒子尚幼及是始舉葬事吾莆黄郎中<lb/>
伯固為具事狀陳御史時周為之請銘子玉父侍郎公<lb/>
<pb n="KR4e0135_WYG_017-16a"/>
道本齒予兄行而仕頗同時公舉子玉頗晩有竒兆名<lb/>
之夢麒子玉頗幼慧五嵗誦書八嵗工對偶九嵗作思<lb/>
鄉題壁二詩十嵗授以時文而自及古文録賈誼治安<lb/>
䇿讀之熟公異之一任縱觀經史百子擇之師師為之<lb/>
屈既之師吾友戴主事伯絅伯絅曰竒才竒才最後又<lb/>
師吾師少師西涯翁翁之子徵伯名才名子玉直欲頡<lb/>
頏無畏而友其髙弟子何少卿子元趙編脩爾錫許給<lb/>
事啓衷在太學又友謝僉事邦用與吾時周髙視倫輩<lb/>
<pb n="KR4e0135_WYG_017-16b"/>
決擇名流于千古之上厭松雪軟媚并其人少之而病<lb/>
遺山膚近太白意若麗靡詩之學遂歸唐音祖少陵㕘<lb/>
以邵庵文主東坡又主老泉其學凡三變變輒檢其稿<lb/>
曰梨栗閒稿曰棄餘録曰南還雜稿焚之殆盡斷自戍<lb/>
申以後為杜庵𢎞治集七巻與端一齋總録五行前用<lb/>
稿以留子玉好收録遺書朱墨㸃校敝敝窮日力意若<lb/>
直任文事無疑而性尚孝謹治公之喪凖禮而哀至賜<lb/>
葬成遂廬其側調事母林淑人所生母林俱得懽心廣<lb/>
<pb n="KR4e0135_WYG_017-17a"/>
義莊立義塜建義塾先急匿瑕因力以施厚利鄉井席<lb/>
其庇盗亦間為之感竟賫志以逝正徳辛未嵗也年僅<lb/>
三十九嗚呼快劒吹毛僅收京闈之一利自况賈誼殆<lb/>
未然者昔元賓猶舉進士得太子校書子玉無遇殆過<lb/>
之僅與子安昇之之敏才短札為類夫香楠文梓皆棟<lb/>
材也而或夭斤斧踣勁風得收夫材者殊幸獨子玉然<lb/>
哉斯愛才之益悲也伯固之狀可傳予不復論次而特<lb/>
哀其死以洩予悲子玉曾祖某祖某皆贈户部侍郎四<lb/>
<pb n="KR4e0135_WYG_017-17b"/>
子承忠承孝承文承武承忠今為國子生墓在某山某<lb/>
向其葬丙子十月銘曰孰挈而精為日為星孰抉而英<lb/>
為風與霆忽御鯨以孤往繄驂虬而上征槐南昔夢芙<lb/>
蓉故城子懐兮激烈昭遺兮堅貞<lb/>
　　　明中議大夫賛治尹致廬州知府事孟公墓誌<lb/>
　　　　銘<lb/>
國家武戡文治蕃育休息垂百年理極亂始於是乎有<lb/>
土木之難孟主事玘首受刃矢貫其臂墮叢屍中瀕數<lb/>
<pb n="KR4e0135_WYG_017-18a"/>
死不死公起正綂己未進士歴户禮主事有風力名戊<lb/>
辰鄧茂七冦沙尤蹂閩之下上屠戮如割草菅我師失<lb/>
利勢益張公陳攻守至計集三省之兵屯新城屯潮陽<lb/>
屯江山大兵出鉛山蹴延平諸路並應笱魚罝免誰則<lb/>
逃之朝㕘用其議命將出師己巳六月神機之兵扼順<lb/>
昌俘茂七以獻沙冦平上杭銀冶疲人釁盗嵗輸率不<lb/>
當嵗費公言當塞竟塞易儲之議章郎中綸鍾御史同<lb/>
爭尤力同杖死綸死復蘇幽之獄公繼有言自分茅焦<lb/>
<pb n="KR4e0135_WYG_017-18b"/>
之滿人數而禍偶無竒隠悟固然耶抑蒺䔧徒慘無足<lb/>
忠義伏也英皇帝南内三年羣臣無得一朝謁公因旱<lb/>
極言忤㫖知莱州又知廬州治本古意滯宣化流而郡<lb/>
幾無事因得授所學學子民則有守學者得其師而竟<lb/>
守急流之退歛竒嬴子姓晟鼎暠鐄鐸鎮邦傑三世鄉<lb/>
進士七人公述作為盛山房類稿其什一存者字廷振<lb/>
號靜齋孟出臨淮徙鉛山元砲奕百户者曾祖萬户者<lb/>
伯祖皆失其名諱再世没于陣祖徳浙東金牌元帥歸<lb/>
<pb n="KR4e0135_WYG_017-19a"/>
附我太祖立戰功既守閩城之太平坊家焉父文叔封<lb/>
户部主事母葉封安人配張亦封安人陳其繼公生永<lb/>
樂壬辰正月十有八日卒成化丁亥九月二日子晅㫤<lb/>
邑庠生俱卒次曅季即暠公卒後始生陳抱節撫敎今<lb/>
同知臨江香岩五十年既拱之木勒有新銘顧暠也女<lb/>
適沈縉孫希韶希文希介俱庠生與鍵鈇而五曾孫淮<lb/>
瀛與邦傑洛潜演而六𤣥孫暠屬鄭少谷善夫請銘少<lb/>
谷故予畏臨江予弟南雄夀州舊義宜銘惜嵗久亡闕<lb/>
<pb n="KR4e0135_WYG_017-19b"/>
猶幸其大者未冺遺直遺愛人口猶熟也善完者不責<lb/>
取造物之忌天之定殆有以必之於先者矣蔽牛無所<lb/>
用薫天之熖轉瞬灰寒公則異於是銘曰宅之固夜之<lb/>
長雲車風馬䰟所鄉往以復伸之始玉精發祥動松梓<lb/>
　　　明中奉大夫浙江布政使司右布政使三渠陳<lb/>
　　　　公墓誌銘<lb/>
陳公子居諱仁三渠因其有自號也錦墩揖壺山為勝<lb/>
猶歴孟庸允徳贈郎中舜衡甫以鍾發于公一時羣從<lb/>
<pb n="KR4e0135_WYG_017-20a"/>
第進士成化戊戌庶吉士邦瑞公始之丁未公繼之己<lb/>
未今憲副邦器公又繼之初公在諸生與陳大㕘寒月<lb/>
稱二陳寒月得之敏公矯惰為勤資深而輔之博為任<lb/>
提學獨賞果發解首寒月名第二為進士為户部主事<lb/>
採輯實録東廣督軍餉淮南兩以郎中呉宜人憂讀禮<lb/>
廬次引渠鑿池與鄉族同其利示巽定以為習先再為<lb/>
主事為員外郎郎中畢力問學作古文詞自副而國計<lb/>
明習不腐不漏不喑嘿自容隨俗養交取巧化大僚大<lb/>
<pb n="KR4e0135_WYG_017-20b"/>
章奏多出其手闕里災公疏重脩省闢異端抑奔競禁<lb/>
奢侈振士風收人心端敎化正風俗禮部災疏早朝勤<lb/>
政審决章奏訓養東宫進君子退小人節齋醮嚴備邊<lb/>
又疏雪寃獄紓忠憤罷江南織造復御史彭程官給事<lb/>
中林廷玉補外勿遣又疏致仕布政使林同蔣雲漢方<lb/>
守知府潘琴冝優異妖僧領占竹夤縁内降冝勿取陜<lb/>
西守臣進古璽又疏其偽且謂果秦璽亦亡國廢物宜<lb/>
毁勿留皆關切時諱朝紳為動容孝廟多所嘉納今上<lb/>
<pb n="KR4e0135_WYG_017-21a"/>
初司徒韓公文倡伏闕請誅嬖閹鼓怒逆瑾中之力文<lb/>
致公公誤落三官并落韓以去公同知鈞州再知汝州<lb/>
轉南京兵部員外郎掌其武學方是時政如束濕諸司<lb/>
易守為全身逺害之計公委而任之以無失故常瑾誅<lb/>
起浙江提學按察副使權量精審公案手自披閲不付<lb/>
吏積勞成損轉為其藩㕘政疾已作尋起尋復既之哭<lb/>
内氏李宜人又復疏乞休致吏部録賢勞擬進其藩右<lb/>
布政使致仕命下公卒已彌月正徳甲戌三月十七日<lb/>
<pb n="KR4e0135_WYG_017-21b"/>
也上去甲戌夀六十一李先二年生亦先一年以卒十<lb/>
月二十二日也公謹質沉永事郎中呉宜人甚孝於物<lb/>
無競而分義時嚴不欲涉事累以分所學齊家衆督耕<lb/>
傭節縮諸費以倍取殷裕皆屬之李成子懋鄉進士嫁<lb/>
其翁憲卿方員二女抱育大夏大序大節三孫與四孫<lb/>
女李與為力予重愛士每臨文歆異與聞論列之大致<lb/>
心與之牙頰吹鼔忘其跡之疏員胄監還省父方伯公<lb/>
于蜀取道于浙也具書屬意偕謝良勤公炳炳然世責<lb/>
<pb n="KR4e0135_WYG_017-22a"/>
萦念景仁不起君實終于位仕處殆有然者懋治瀨溪<lb/>
塋成以丁丑某月某日奉二柩以葬以鄭君山齋狀請<lb/>
銘讀之終篇又得三渠稿天津志閲之盡同聲落落有<lb/>
餘嘅焉銘曰昔在孝皇于闢四聰公起版曹允茲素忠<lb/>
竒請匪極巵漏胡繼弗善為同時乃邦計有學有仕有<lb/>
騰厥聲睠時来賢抑邦之楨黨禁于嚴决茲首領弗震<lb/>
弗揺徐觀厥定靈淑百祀繄公其完遽挈而還瘞玉雙<lb/>
阡碧峰峩峩鳴和並舉言集于梧庸告孫子<lb/>
<pb n="KR4e0135_WYG_017-22b"/>
　　　明奉政大夫南京户部郎中致仕自庵王公墓<lb/>
　　　　誌銘<lb/>
成化戊戌進士三百五十人莆十人故事責占年狀王<lb/>
公自庵直署曰年四十或諭自隱則笑曰自此至致仕<lb/>
三十年足矣尚忍欺同時循資躐次取美官公一尹五<lb/>
年始召召則以父喪歸服除念母老留終其養服又除<lb/>
年六十矣猶强為親贈命起南京刑部主事三載贈父<lb/>
廷粲公如其官階承徳郎母陳安人尋進南京户部員<lb/>
<pb n="KR4e0135_WYG_017-23a"/>
外郎郎中同時在仕籍者無幾南都僅劉公忠江公瀾<lb/>
韓公重李公善胡公富皆長僚皆賢公無能為地正徳<lb/>
戊辰年七十致其政莆同時壯者物化少者老以謝公<lb/>
倒蔗榆景以保有完名掃軌養重于松深竹野之間間<lb/>
苴屨觀稼莫知為官人亦不欲取村叟異也始從兄夫<lb/>
林司訓授經百遍僅僅成誦誦則無忘而意義了了文<lb/>
字亦典則李翰編敬所許其成果成遂安始上三日囚<lb/>
穴獄出公曰是不相諒過在予民則無罪囚蒲伏自歸<lb/>
<pb n="KR4e0135_WYG_017-23b"/>
治本愛恕徵輸有常期訟曲直積誠開譬如恐或傷尹<lb/>
上宰稱為慈良刑户之推讞出納淮之𣙜舟如是而謹<lb/>
加至焉平生同色而言擇足而後動心近厚迹近晦取<lb/>
名近亷家素饒卧不重褥食不二羮胾雞鳴盥洗正巾<lb/>
衣端坐可謂敦篤君子矣諱瑄字朝器以字行更字大<lb/>
器王出瑯琊之後自長慶入閩居南安徙九峰又徙鳬<lb/>
山家焉端平乙未特科第一人公八世祖也諱聲叔曾<lb/>
祖諱伯履祖諱原逺與主事公世有潜徳公生正綂己<lb/>
<pb n="KR4e0135_WYG_017-24a"/>
未九月乙亥卒正徳甲戌十一月己未年七十六配陳<lb/>
贈安人繼陳封安人女六子特晩踰五副室魯始舉鈍<lb/>
林舉鏴舉錘猶及見觀睍覯三孫與二孫女遲而收殆<lb/>
然也前旬日過予約相夀丘業往而訃至驚愕悲楚生<lb/>
其足恃耶赴弔而卜赤泥之原位申而寅面尤於居近<lb/>
為宜公窆中陳窆左繼與副以位為預其葬丁丑某月<lb/>
某日林世正林有章陳桂呉文博林應期林清其壻銘<lb/>
曰外槁内腴矩步繩趨晳而長軀山澤之臞負天絶雲<lb/>
<pb n="KR4e0135_WYG_017-24b"/>
棲棘奚慕長風上征已乃末路何老謂郎躩哉是翁有<lb/>
晩于材匠石是逢退讓芚芚神理所右惟拙之收亦遲<lb/>
之有<lb/>
　　　明尚義官梅峰曾君墓誌銘<lb/>
古者宣氣阜物以為天下利四其業通之于是乎智運<lb/>
猷材効事以其業名若今曾君朴軒又殆出于是之外<lb/>
少孤家落年十六走閩走粤走二京及遼時逐無巧貨<lb/>
舉息輒倍不數嵗家族並因以起事育婚嫁有餘給先<lb/>
<pb n="KR4e0135_WYG_017-25a"/>
祠禮有餘舉嵗之祀有餘承義塾型治才子弟為多因<lb/>
能以授之事聯綴州縣仕籍外之施賴舉火數十家預<lb/>
祕器副人急殆數百人公修擇委僕僕無倦厭出已以<lb/>
盈官縮與公租之代納殆二百金免息省息貸無酬殆<lb/>
千金其最盛五百金市田兩庠以優士餼龍江貨入甲<lb/>
者評直乙者繼以至翔五百金攙之竟與甲饒之賈王<lb/>
䥔劉騰邂逅質三百金不留劵待選魚墨偽劵請質竟<lb/>
為之隠亦竟感其酬然猶無足副泛以間取訾短其不<lb/>
<pb n="KR4e0135_WYG_017-25b"/>
齊情也夫嬴孅之所積猗頓盬鹽丙氏鑄冶烏氏之蓄<lb/>
牧君孰多循例散官與販脂洒削領縣而鼎食良異然<lb/>
能散率無逮君紆憲駕表宅里登之郡乗其取重固宜<lb/>
君諱徳字崇賢系朱宣靖公之後由晉丞安仙遊徙莆<lb/>
而族曾祖徳本祖麟父囘妣黄配康康子良寳尚義官<lb/>
娶陳女鄭大廷其壻劉生良中郡庠生蚤卒娶陳良弼<lb/>
亦郡庠生娶林琚治士業聘陳皆宦家其季璜始生屬<lb/>
撫視于陳又屬敎成于兄既二日正徳丙子八月七日<lb/>
<pb n="KR4e0135_WYG_017-26a"/>
君卒赴吊悲楚蓋至是定矣墓在常泰里仙螺溪之雞<lb/>
籠山位辛揖乙四竁君中左康自華岩遷而合左右為<lb/>
劉許夀藏丁丑月日以葬以康郡倅恭之狀請銘傳宋<lb/>
清者謂清望報逺不害為富究其施無逮君逺甚為報<lb/>
殆未必然噫可觀世矣銘曰筲斗自萦鍾休漏寂孰當<lb/>
其炎舍焉以息儒名市行廢箸執籌不市之道允也其<lb/>
儔公有助傭士有餘粟孰脱烏鳶承乃桂玉有紓其急<lb/>
而釋其懸孰是心存命士則然錫有院章紆有藩轍彰<lb/>
<pb n="KR4e0135_WYG_017-26b"/>
義特書日星綽楔仙螺胡有有澗有岡有曄若光扶桑<lb/>
發祥<lb/>
　<lb/>
　<lb/>
　<lb/>
　<lb/>
　<lb/>
　見素集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻二十四</head> <lb/>
    <p>
<pb n="KR4e0135_WYG_024-1a"/>
欽定四庫全書<lb/>
　見素集巻二十四<lb/>
　　　　　　　　　　　　　明　林俊　撰<lb/>
　　説<lb/>
　　　䆳庵説<lb/>
豹隠霧而成文龍藏于淵以神變化雨下土夫資之弗<lb/>
深無以為致逺之地而息煩鎮躁要非淺之能為也故<lb/>
深居而晦處捐塵絶俗百物之交弗至則無諠聴無流<lb/>
<pb n="KR4e0135_WYG_024-1b"/>
視左圖右書前箴後儆助我者有餘地矣石淙楊公應<lb/>
寧藏脩之居擇最深處為之名曰䆳庵其取諸此其制<lb/>
乎外以脩乎内足乎内以無分乎其外者矣夫馳情繚<lb/>
意於無何有之鄉身在此而心已在彼欲一時之靜不<lb/>
可復得也則庵外也圖書箴儆猶外也公潜乎其内也<lb/>
寄庵之䆳以成其心之䆳其業專專則志一其居靜靜<lb/>
則神清則視無形聴無聲心有師氣有帥欲有坊道有<lb/>
奥聖賢有域探微造妙以綂百靈搜羅萬有孰得而淺<lb/>
<pb n="KR4e0135_WYG_024-2a"/>
狹之公起神童第進士方方物出謀之始固已累有上<lb/>
卿完名修志朝士莫肩視以班顧自貶抑深造弗懈及<lb/>
門指授斐然成章其亦波餘于楊氏矣蔚人文澤寰宇<lb/>
前瞻却顧庸非公而誰䆳之功于斯為盛<lb/>
　　　因吾字説<lb/>
予與劉君時讓舉進士同觀政刑部同步行履數日輒<lb/>
穿駐足抖沙相視失笑其後同南京時教方易齒有敏<lb/>
名再見則驚視之矣今已博雅可諗以吾時讓之命問<lb/>
<pb n="KR4e0135_WYG_024-2b"/>
字於予字之曰因吾説曰道根於性性根於天之所命<lb/>
人與聖人亦類也聖人脩道為教不過因吾所固有者<lb/>
裁之否将憚而弗信矣弗信民弗從聖人亦曲勞而無<lb/>
功矣夫不勢而尊不威而畏不賞而自勸不令而人樂<lb/>
而習之非通以至易不可聖人有待焉使人自有而自<lb/>
為之又将通之曰人倫日用之常吾之道盡於是而已<lb/>
耳則人将曰固是之易邪則均可能也吾将勉而為而<lb/>
不為去聖人逺矣聖人又待焉有可入之機可進之地<lb/>
<pb n="KR4e0135_WYG_024-3a"/>
又将通之曰道徳性命之藴吾之道盡於是而已耳則<lb/>
人又将曰固是之未已耶吾将勉而為而不為前功棄<lb/>
矣有可入之幾可進之地又将通之曰有天地民物之<lb/>
責紀綱造化之妙焉吾之道盡於是而已耳則人又将<lb/>
曰固是之無紀極耶吾将勉而為而不為則前功棄矣<lb/>
揆事就中探微而入妙吾斯之未能先得我心者可就<lb/>
而叩也吾聖人師焉聖人不恒存存於書吾書師焉卦<lb/>
畫於龍馬範演於神龜火鑚於辰心歴於天運輪於轉<lb/>
<pb n="KR4e0135_WYG_024-3b"/>
蓬律於鳳鳳書於蟲鳥造化之藴聖人心術之迹也聖<lb/>
人之迹師焉吾心者可㑹而兼領則盡乎吾矣非吾者<lb/>
烟雪飄散蠛蠓氛埃之過前又惡得因吾固無而規其<lb/>
必有耶此學法也持而不已吾於因吾觀矣彼謂聖人<lb/>
不足師與不能師均妄也<lb/>
　　　族子伯隆字徳符<lb/>
吾友林公長深同予出邵州刺史後徙福唐之甘蔗州<lb/>
又從尺籍于莆樹潜徳數世矣竟符于吾友以刑部主<lb/>
<pb n="KR4e0135_WYG_024-4a"/>
事求養母而南又求養母棄按察僉事教授常州忍貧<lb/>
自節養妹氏百餘指是所謂難者常言術者言吾當無<lb/>
子既而得伯隆竟出于數之外徳之符至矣伯隆懐抱<lb/>
尚未煖指掌翫弄尚未能作嬉笑聲吾友背而去之矣<lb/>
是豈待予言而悟哉伯隆鞠子二寡母冷熱失調兩心<lb/>
俱碎是豈待予言而悟哉寡婦之門不入予以伯隆故<lb/>
每過呼出拊視頭巨而軀幹小不稱人意予危之久之<lb/>
駸異既又異今則偉偉然長身可夀可立可為吾友慰<lb/>
<pb n="KR4e0135_WYG_024-4b"/>
矣人孰無子有如吾友得伯隆之難背之早隕息有餘<lb/>
念二寡母特百常情於鞠育之間者哉天與人恒相符<lb/>
徳有後恒理也伯隆孝友所立慈與節鞠而抵于成者<lb/>
其常人子之心哉字伯隆無徳符可念之哉由而上什<lb/>
百其身一伯隆焉由而下什百其身一伯隆焉念之哉<lb/>
　　　鄭氏三子説<lb/>
師徳君三子予表甥也秀穎澄潤治士業居若有所成<lb/>
可大鄭氏因予廣命名與字之始終告之軒偉勁特離<lb/>
<pb n="KR4e0135_WYG_024-5a"/>
風塵凌絶霄漢摧羣而懾類以操有彈擊之柄為鶚凡<lb/>
羽族之剛無過焉傳曰衆鳥累百不如一鶚一鶚其九<lb/>
霄乎負青穹絶雲氣背若泰山其翼若垂天之雲為鵬<lb/>
凡羽族之大無過焉傳曰鵬徙南溟摶扶揺而上者九<lb/>
萬里一鵬其九萬乎長榦疎節脩勁而素翎氣應金聲<lb/>
音中律吕為鶴凡羽族之清無過焉傳曰鶴鳴于九臯<lb/>
聲聞于天一鶴其九臯乎鶚至秋而疾鵬六月息者也<lb/>
露八月瀼瀼則鶴聲清逺君子值其時以神其用剛其<lb/>
<pb n="KR4e0135_WYG_024-5b"/>
鶚之職吾懼汝之嚇及鵷鶵也大其鵬之體吾懼汝之<lb/>
笑貽蜩鷽也清其鶴之性吾懼汝之食爭鷄羣也其各<lb/>
思所從事哉君子陽類一為少九為老老變而少不變<lb/>
一汝者所以名端養䝉之始也九汝者所以要其變化<lb/>
以成其徳器之歸也汝兄弟念之極其髙九霄可也極<lb/>
其至九萬可也極其清且逺九臯以聞于天亦可也三<lb/>
子曰唯<lb/>
　　　彭良佐字序<lb/>
<pb n="KR4e0135_WYG_024-6a"/>
從吾彭惠安公請老僅孤弱一孫舉止無味有餘虞焉<lb/>
公殁輔四嵗予獨深公後為念時時屬其家撫視擇之<lb/>
師教之而慎其所與遊每視輔肥瘠學進否以為戚欣<lb/>
不知輔思副其祖何如也又惟吾時周篤行甘貧力古<lb/>
道可為輔依以立為求女婦輔許焉今輔将備三加成<lb/>
六禮字無予宜也昔魏攸識李徳林公輔器字徳林公<lb/>
輔予未敢遽識輔識公當復始于輔也字輔以良佐序<lb/>
皆公説也公由幼無穉習存省言論古聖賢自期一入<lb/>
<pb n="KR4e0135_WYG_024-6b"/>
官即古名臣程法刑部屬則何盱江齊名王三原為巡<lb/>
撫並擅忠稱𢎞治初朝賢為盛然風力節㮣問學皆無<lb/>
能右公𢎞治之政視成康而文景貞觀不逮仰窺我孝<lb/>
宗之神聖而諸賢佐理公有力焉所謂國蓍龜鄉典刑<lb/>
良佐無踰公者在天下猶仰之况鄉耶在鄉猶仰之况<lb/>
輔邪予嘗觀謝靈運王子安文字自豪然不為康樂文<lb/>
中粗幸仲弓之羣季和之彧若謂有孫而<hi>缺</hi>　忘漢君<lb/>
子憾之惟東京之楊襲忠繼白四世公相彭缺　固楊<lb/>
<pb n="KR4e0135_WYG_024-7a"/>
氏後果不及邪良佐為之而已<lb/>
　　　夀州六子字説<lb/>
夀州弟待受年踰四六子四已冠其亦盛矣夫吾併字<lb/>
而告之夫名生而别之也冠而字敬其名也徳而表由<lb/>
賓也徳而勵由吾也弟子猶子吾有愛乎哉君子之仕<lb/>
仕道也非仕仕也投魚水而運彌綸泰否安危斯繋焉<lb/>
遇汝志孚所貴佳子弟以纂承往烈者也紹聞衣徳興<lb/>
衰絶續斯繫焉遹汝志孝懐竒應㑹禆化而經猷謀治<lb/>
<pb n="KR4e0135_WYG_024-7b"/>
者擇焉燕石鞭賈其足重也哉遴汝志賢君子陽類日<lb/>
升其道以明昌也而善處乎明又莫如晦暹汝志晦君<lb/>
子終日乾乾自强不息半途而廢遵道者之所無與也<lb/>
逵汝志健道中焉而已過不及均耳騖前而躐進者最<lb/>
害道君子弗由也逾汝志中夫起落通塞有數焉存心<lb/>
養性盡之我以事天也八元八凱八士虞周之際意今<lb/>
其時矣五桂三鳳八龍一家之際意今其時矣十徳九<lb/>
牧聯桂吾家之際意亦今其時矣六子者其追似之作<lb/>
<pb n="KR4e0135_WYG_024-8a"/>
吾林之氣以仰符國家之盛望六子者如此<lb/>
　　　字黄應軫君夀説<lb/>
故人子應軫来告冠期予為之私慰且感焉賓之役筋<lb/>
力有弗逮也字而告之曰南方七宿合而為鳳赤鳳謂<lb/>
之鶉井鶉首鬼鶉目栁鶉喙星鶉鵛張鶉嗉翼鶉翮至<lb/>
軫謂之尾軫四星中一星者長沙明則人夀夀人所同<lb/>
願尤以願軫也夫神完則實實則明日月者陰陽之宗<lb/>
精之所積也欲淨則虚虚則亦明水鑑之靈照也軫何惜<lb/>
<pb n="KR4e0135_WYG_024-8b"/>
一身之慎致其實一心之慎致其虚乎夀地也夀無獨<lb/>
為軫願之軫無他兄弟母氏依為命夀軫夀母也吾易<lb/>
菴一脉寄焉夀軫夀易菴也象賢累盛以上承于先夀<lb/>
黄氏千百祀軫始也軫獨曜也聯列宿以上佐天明徳<lb/>
其不孤矣中世孤㷀特起之士如軫者不少韓退之范<lb/>
希文歐陽永叔植立之盛河漢昭囘乾坤並照其所謂<lb/>
夀殆出予語軫之外軫之徳不孤矣毋自恕哉作君夀<lb/>
説<lb/>
<pb n="KR4e0135_WYG_024-9a"/>
　　　鴞説<lb/>
洪之山多灌林鳥之所依也其下有昻而壠夷而疇藪<lb/>
而區者焉黍菽稌麰魴鱅鮪鱧黿鼉百物之鍾也羣鳥<lb/>
利焉居人病耗已思逐之執彈若臨之鳥色舉以去有<lb/>
鴞焉攫腐鼷以食彈臨之觸樹有聲鴞且去彈復臨之<lb/>
中翼如癢鴞曰嚇止是耶食且宿如故觀者曰鴞誠亡<lb/>
慧哉寥廓蒼黄䆳谷盤岡孰非若之所顧決百死于死<lb/>
樹腐鼷哉居人曰是固形巨而處髙視吾弦特綿黠将<lb/>
<pb n="KR4e0135_WYG_024-9b"/>
量已也且獨不聞鴞之詳乎醜形詭状附陰妬陽取卵破<lb/>
巢戕衊倫類覩者悸其形聞者愕其聲以虞弗祥楚畏<lb/>
其留呉憂其徙朝之人欲羮分其肉以盡亦奚意彼哉<lb/>
益厭而益彈之鴞習焉磔其丸以戲居人恣不能久之<lb/>
獵者過焉引以勁弦絶膺而斃<lb/>
　　傳<lb/>
　　　丁補齋先生傳<lb/>
先生諱璣字玉夫丁姓潤州人宋㕘知政事觀文殿學<lb/>
<pb n="KR4e0135_WYG_024-10a"/>
士文簡公之後大府卿總轄華七世祖也祖寧棄建寧<lb/>
右衞經歴隠于鄉自號友陶是生先中書舍人元吉學<lb/>
行髙古學者稱易洞先生先生服習庭訓凝永早悟慨<lb/>
然求道之志十嵗屬文有趣尚十八抗顔師席是嵗領<lb/>
鄉薦又四年成化戊戍第進士乞假歸潤迎婦張氏明<lb/>
年還授中書舍人與同官烏傷王君汶並名古意王年<lb/>
長踰倍尊為益友呉文定公原博費侍郎公廷言皆丈<lb/>
人行禮若平交陳石齋公甫至京師先生日接道論久<lb/>
<pb n="KR4e0135_WYG_024-10b"/>
而歎曰石齋克已功到其所學大類象山吾儒須内外<lb/>
動靜交養互發甲辰嵗除星夜殞乙已元日星晝殞俱<lb/>
有聲先生應詔上封事極論治道本末時政得失反覆<lb/>
數千言大要以正心為根本教東宫振紀綱正風俗慎<lb/>
用人重名器蘇民困理財用飭兵備為急務末言方士<lb/>
釋老宜加痛絶疏入留中羣姦切齒伺之無分毫失久<lb/>
之以同官公過連逮出判普安公委北上次辰州聞憲<lb/>
廟訃三日不食孝廟嗣位起三原王公介庵為上宰公<lb/>
<pb n="KR4e0135_WYG_024-11a"/>
功業自効聞先生至邀坐後堂咨訪竟日明日再邀不<lb/>
赴具言今日大本無急正君然非一人一日之力宜早<lb/>
堅主上嚮道之志開進賢之路庶本正源清制治保邦<lb/>
可次第而舉言甚切直介庵受之欲引吏部屬為忌者<lb/>
所沮僅判廣信未三年凡再上提學不果先生以易洞<lb/>
去位服闋即家授興國知州居八月以錢孺人憂去位<lb/>
服闋倪文毅公當軸收拾名士即家起致仕僉事章公<lb/>
懋為南京國子祭酒先生為南京儀制郎中未四月遷<lb/>
<pb n="KR4e0135_WYG_024-11b"/>
廣東按察司副使奉勅提督學校嵗餘入賀道清逺山<lb/>
水暴漲舟且覆先生衣冠祝天度不免闔窓端坐與繼<lb/>
室陳氏二女丁氏伯子咸叔子尚季氏啟一家十一人<lb/>
俱殁惟仲子同與一僕以他舟僅存嗚呼酷矣𢎞治癸<lb/>
酉三月十五日也生天順丁丑五月十有九日先生徳<lb/>
器充完涵養深粹圓運方晦含顯靜待動長不踰中人<lb/>
而信古任道有萬鈞之力崇正闢邪有萬夫之勇至於<lb/>
羣吠衆譟不震不揺則又有百鍊之剛焉誠孝天至伯<lb/>
<pb n="KR4e0135_WYG_024-12a"/>
叔無異財親喪骨立儀禮襲用無遺至身無完衣子女<lb/>
踰期無力為嫁娶噫亦難矣位署清局無事樞無言柄<lb/>
将欲一身任世青之重而盡還淳樸之風愛君憂國性<lb/>
真然也教人必先心身四方從學屨恒滿户外先生必<lb/>
正容端坐澄心定氣使燥慮消息方與開講辯析疑義<lb/>
細入毫芒而文字正大不涉荒怪故門下之士成大名<lb/>
掄大魁青緋中外楚楚焉嶺南教法以厚倫為本格物<lb/>
窮理為務脩身而逹之天下為期假之數年文教可知<lb/>
<pb n="KR4e0135_WYG_024-12b"/>
也先生為政以風化為先而誠動之普安夷酋有贄禮<lb/>
将先飲以示無毒先生曰何不相信如是飲其酒却其<lb/>
贄夷酋感畏遵約束終先生在不專殺一人時輸納絶<lb/>
火葬歐冶所授科目於是乎有人信有兄弟爭訟者先<lb/>
生久不決曰将使自感悔耳既而果然薌溪義勇以私<lb/>
隙誣隣民為盗㫁其舌而汙鬻其妻女隣斃獄中先生<lb/>
宿驛舍夢若聲寃狀詰旦果得訴者一訊而服永豐銀<lb/>
冶羣盗時竊發先生巡視解散同寅坐事先生為曲處<lb/>
<pb n="KR4e0135_WYG_024-13a"/>
乞印易牒獨執不從曰某平生惟辦此一片心事君果<lb/>
誰欺耶其人久自悔服遇事詳緩慎縝不用為沽釣士<lb/>
君子恒信知者姓名時見薦剡王介庵對人必曰佳士<lb/>
佳士予長先生五嵗始識之同年稠衆中委蛇暇豫徳<lb/>
輝動人自是屬心焉先生亦誤與可左官姚安無復敢<lb/>
送者獨先生與楊公䆳庵數君子致詩先生復徒步十<lb/>
許里為別則知己鬻馬為論列計矣予既復官先生亦<lb/>
就謫所龍闗邂逅因得拜易洞舟次益信先生所得之<lb/>
<pb n="KR4e0135_WYG_024-13b"/>
深又數年過潤則先生之廬不庇風雨予括囊僅助二<lb/>
金嶺南之行僅助一公服又數年又過潤則先生之廬<lb/>
幾不可入矣或問先生儒而迀何至一第不治曰有之<lb/>
簞瓢陋巷顔子則然何至女子二十六不嫁曰有之程<lb/>
氏孝女明道則然在士夫亦有異議者曰有之閲道不<lb/>
識濓溪則然先生其猶幸于今之世無考亭之難處者<lb/>
抑儒運之衰一至此極而天亦有所陰佑於不獲已之<lb/>
間為承祧之地者先生號補齋所著有補齋集若干巻<lb/>
<pb n="KR4e0135_WYG_024-14a"/>
大學疑義一巻洪範正誤一巻四禮儀註若干巻中庸<lb/>
語孟易説未脱稿又欲繼朱子之志以儀禮為經禮記<lb/>
及諸經有及於禮者為傳而補以注疏未成書云贊曰<lb/>
儒學不傳得其門者或寡補齋盖将有意焉冲澹渾融<lb/>
窮探力賾而志之所向不息不岐觀其行已事君誨人<lb/>
著論大略可見已使得幸而及程朱之門淵源之續其<lb/>
殆庶幾焉倉卒水禍一信始得屍而衣冠端整殆所謂<lb/>
俟命之至確乎其不亂者斯補齋之終也<lb/>
<pb n="KR4e0135_WYG_024-14b"/>
　　　雙松先生傳<lb/>
雙松先生諱㙱字世調世為枕峰林氏宋神童科進士<lb/>
禹臣子津龍為常平幹辦公事稱常幹林遷塔林稼翁<lb/>
也四傳為封户部員外郎公樵樵四子伯雙松與仲子<lb/>
壂季子垐尤傑特伯仲先長遊吾莆從編修李先生士<lb/>
英授經攻苦忍淡夜讀盡四皷啓明見復讀成化辛夘<lb/>
伯仲領鄉薦壬辰戊戍先後第進士伯户部仲工部皆<lb/>
主事員外郎郎中其後雙松為宰臣所知拔勲部壂復<lb/>
<pb n="KR4e0135_WYG_024-15a"/>
除祠部皆有宦業雙松尤開朗有犯委委謝過不屑辯<lb/>
枉直淺中狹量䜛嫉險刻之流見之風消權閹柄将陰<lb/>
易故武以無甚民厲嘗監内廏蒭粟官坐守支死妻子<lb/>
不得歸為處得歸太倉視事絶齟齬寅入酉出比歸過<lb/>
午門率漏下十四刻寂無人聲猶局步歛容疾風甚雨<lb/>
無異為寧徳林荘敏吾莆翁司徒所知父喪服除不欲<lb/>
安要局復求户部復户部尋擢以為湖藩㕘政分守荆<lb/>
南嵗餘視藩篆藩務故叢委加以三藩府之建三親王<lb/>
<pb n="KR4e0135_WYG_024-15b"/>
之之國十數巨璫之奉使嵗之賓興供億紛拏爬梳有<lb/>
餘直餉軍都勻預文綺之賜𢎞治丁巳陞中奉大夫廣<lb/>
東布政司右布政使省公徭澄吏弊抑柄臣進香之擾<lb/>
時議縮師生膳費雙松曰為國育材奚費窮治驛遞私<lb/>
廪曰法去太去甚下官禄薄未易責之深夫網宻則姦<lb/>
起破觚斵琱蒸蒸而俗阜秦漢往事鏡戒也疑獄多從<lb/>
末減貢院增闢為新已未轉左廣西大夫階通奉兩藩<lb/>
連壤雙松念母葉宜人老獨身迀道兼程數千里而至<lb/>
<pb n="KR4e0135_WYG_024-16a"/>
至前一夕母病卧床褥顧叔子址曰思見而兄址曲意<lb/>
慰懐曰且至翌日果至慰問悲喜踰六日母逝視藥視<lb/>
歛因得以自盡其情凡三過家壂率以公便偕至㝡後<lb/>
壂為貴藩㕘議兄弟金緋垐亦領鄉薦隣曲聚觀為榮<lb/>
既喪母無意仕進玩易攻詩泛涉數學與二三耆英為<lb/>
秋江泛月之遊望六猶未舉子涉秋園亭前西𤓰突出<lb/>
一本垐謹護之祝曰𤓰結兄當子果結是嵗錫福果孕<lb/>
戊辰冬季雙松病不起目錫福念之属意于垐沐浴衣<lb/>
<pb n="KR4e0135_WYG_024-16b"/>
冠而逝二十九日也年六十五枕峰夀丘之原雙松蟠<lb/>
鬱愛之號雙松運剛於柔括顯於晦售直於坦植亷於<lb/>
同而處之一以仁裕自視若無官親舊衰落之門衣食<lb/>
婚喪人為之地藩之長入覲行費皆出區畫比入賀長<lb/>
一無所謀公有所預亦靳無與長去贐復厚有詰曰同<lb/>
僚如弟兄何相猶耶人服其量愛弟誠至腴田一意為<lb/>
讓所居竟舊廬囊無贏貲或疑其詐曰不可欺者天耳<lb/>
所著有愧蘧集贊曰易包荒得尚于中行書有容乃大<lb/>
<pb n="KR4e0135_WYG_024-17a"/>
韓魏公之博大程伯子之春風王文正公之引咎不辯<lb/>
富文忠之不問詬者溝澮河海之不同量信然哉福唐<lb/>
泉山誠齋雙松同時稱三林誠齋恂恂退讓泉山雙松<lb/>
無可無不可和不同温潤而栗所謂君子者二公躋要<lb/>
詣極雙松資望已偪竟不復起以左轄終為世遺材有<lb/>
辛不幸者<lb/>
　　　謝都憲約庵傳<lb/>
謝約庵諱士元字仲仁世為長樂僑姓童孺時嘗獨卧<lb/>
<pb n="KR4e0135_WYG_024-17b"/>
僧樓祖母夢大星起樓上異之諸孫方治經即不局局<lb/>
舉子一事第進士為主事分視京儲論時政與中貴異<lb/>
求之無可過王忠肅崔荘敏知之薦為建昌知府始視<lb/>
事訟者懐詐牒滿郡庭公立發數奸其一方出劵公遥<lb/>
叱曰何偽乃爾訟者愧屈人驚以為神其察事舊而劵<lb/>
新也為治先化後政骨肉之訟先教之悔南城民皷妖<lb/>
石佛䝉腐䑕棲之屋以集羣鴉公碎之魯巫托神妖言<lb/>
禍福公至托畏公去無敢復妖郡衞並置武流入私餌<lb/>
<pb n="KR4e0135_WYG_024-18a"/>
庇盗竊無虚夕公怵以法盜歛新學宫聚書萬餘巻禮<lb/>
器樂器以備暇則臨視督課按射禮習行之士賴有造<lb/>
川嶽之氣亦於是乎還状首則張宗伯昇三魁則羅少<lb/>
宰玘甲科禪續斯為盛祠李泰伯墓表孝節門梓行敦<lb/>
化表忠勸學圖詩以流布村市嵗再饑再發粟既盡繼<lb/>
之以俸以歆感延糴建恃為命夏巡視時正旌其能進<lb/>
階與誥封其父磐中憲大夫知府母陳配陳皆恭人秩<lb/>
滿民乞再借憲皇帝進其俸命蒞三年以憂去郡補廣<lb/>
<pb n="KR4e0135_WYG_024-18b"/>
信聲先人習瀕代處山民盗鑛擾永豐猶自引責耀兵<lb/>
靈鷲為諜者所誤入其伏筅中左股公褁瘡督戰大譟<lb/>
殺入賊大敗俘其首塞穴而還分守東川䕫之東鄉連<lb/>
三劫公立城戍擒捕數百賊建始土人豪奪相讐殺奏<lb/>
訴殆無虚月事干湖川往往怯深入違期㑹停案養頑<lb/>
公徑往繩數魁直之土人大戒韓司徒文時在同事服<lb/>
其有勇吐蕃二姓擾邊公往經略聴宣諭而去弊孔搜<lb/>
剔邊儲核隠石計者十三萬而畸䘏故官鬻蜀之流餓<lb/>
<pb n="KR4e0135_WYG_024-19a"/>
衞之還鄉而收瘞其道死自㕘大政右布政使右副都<lb/>
御史在蜀者八年蜀之人益恃為命性疾惡呉㕘議英<lb/>
者輕狡善暗計必無利于公摭數事奏之按無驗英坐<lb/>
誣愧死公召還病乞骸骨而歸歸四年年七十以卒公<lb/>
天性孝友出視官入則色物為養終其身兄弟無異財<lb/>
俸之入弟主之嫁具姪必子均食口多自粥以先家衆<lb/>
族之貧生而舉火死而藏賴之沉實善任所至必欲流<lb/>
盡恵屬人故始而愛繼而思建人搆生祠樹遺愛碑其<lb/>
<pb n="KR4e0135_WYG_024-19b"/>
再經于建也民空巷走迎豚肩法醖效殷勤者肩而入<lb/>
欷嘘泣下公為之酸楚慰遣而去嗚呼政之得民有是<lb/>
公之學尤發於詩所著有約庵集詠史集行于世子廷<lb/>
柱廷棐廷最廷柱今為湖南按察僉事見素子曰民命<lb/>
于君而司之守也漢宣帝有言與我共理者良二千石<lb/>
黄次公劉祖榮冦子翌在漢之理有足稱者成化間郡<lb/>
多良守盛延平顒楊嘉興繼宗公建昌尤名治行皆躋<lb/>
位中丞公以民願三年留不按選格咈時宰意既去建<lb/>
<pb n="KR4e0135_WYG_024-20a"/>
猶補信州未滿四十日又補永平一守留滯㡬二十載<lb/>
自信而違俗難翕張如是斯循吏之所獨少也<lb/>
　　行狀<lb/>
　　　贈文林郎監察御史陳公行狀<lb/>
浮山義士陳彦貞甫豐頰長身少年學雙舞劒棄就伴<lb/>
讀某學經有司强辟通掾猶用儒進取久不第遂就掾<lb/>
試得七品秩待次銓曹大宗伯胡公榮重甫風格延致<lb/>
西賓屢欲論薦甫辭謝不可歸省親于家正綂已巳敵<lb/>
<pb n="KR4e0135_WYG_024-20b"/>
冦我北鄙英宗睿皇帝親提六師正其罪權奸擅柄乗<lb/>
輿播越甫應募為千夫長綂三十六州縣兵與敵戰鴈<lb/>
門躍馬突陣出入如飛敵應弦斃錯愕走逐北數十里<lb/>
關賴以完巡撫朱公鑑深加奬勞録在功首庚午戰代<lb/>
州陣于北門敵衆多吾兵少圍繞數重矢下如雨甫出<lb/>
殊力死戰虜震却甫奮擊潰圍多所殺傷時盛暑甫憤<lb/>
國辱痛心疾首日夜不解甲血汗沾背力竭病渇數日<lb/>
死七月三日也葬天壇山之原得年三十有六諱福贈<lb/>
<pb n="KR4e0135_WYG_024-21a"/>
監察御史陳之先大原人元季兵亂徙居浮之北王村<lb/>
曾祖信卿祖敬父俊皆隠徳弗耀母唐氏配楊氏年三<lb/>
十二先卒贈孺人繼范氏封孺人楊孺人二子長政南<lb/>
漳典史次孜湖廣按察副使字勉學居靜任煩能持亷<lb/>
名宦業方未量孫男七人大經國子生大綱邑庠生大<lb/>
紀大韶大武大夏其一大綸早世孫女六人皆適字士<lb/>
族曾孫男一人應奎曾孫女二人范孺人歸甫不數嵗<lb/>
而孀年方望立已無遺血能矢不二天教撫前人子以<lb/>
<pb n="KR4e0135_WYG_024-21b"/>
偕于有成裕厥来昆君子謂能節而愛也年七十二𢎞<lb/>
治癸丑五月五日亦卒訃至勉學棄官服喪謹詣俊曰<lb/>
孜七嵗喪吾母十二嵗喪吾父㷀㷀罔知墓石未刻今<lb/>
将祔繼母于封将求有道者銘行實之狀将以累子遂<lb/>
受為之狀以俟採擇焉<lb/>
　　　吾母安人黄氏事行<lb/>
吾母安人黄姓東里人唐御史滔宋狀元公度之後父<lb/>
諱滋青田訓導母林氏陜西按察副使時之女嫓賢儷<lb/>
<pb n="KR4e0135_WYG_024-22a"/>
徳吾母既性且習及歸吾父主事菊庄翁吾髙祖教諭<lb/>
三復先生規範整完吾曾祖處士徳齋公曾祖妣方孺<lb/>
人為子婦賢吾祖教授敬齋公為諸孫又賢當是時家<lb/>
法稱吾家方孺人俊及見焉吾祖官在外吾祖妣趙妣<lb/>
皆先世奉事太姑諸孫婦任責焉方五皷序立床下問<lb/>
安否一應對失節門啓閉有聲即叱去黎明梳洗坐堂<lb/>
上諸孫婦東西行授事曰髻弗整倉皇後至行步身動<lb/>
揺又叱去日較所讀書園圃所治之業烹調紡組之職<lb/>
<pb n="KR4e0135_WYG_024-22b"/>
一不可則又叱去無免者獨吾母能得歡心方食少善<lb/>
飢吾母日進六七食稀稠酸澹黙符其意善感能調冷<lb/>
熱之候氣善滯能摩熨以居流暢善魘則伺其睡熟扶<lb/>
俠側卧移其手不使覆胸既安適徐出織麻課俊兄弟<lb/>
書欲卧則曰俟盡此麻或啖以時菓以起勤事頃復往<lb/>
候方魘則微呼或爪其足跟出息以接其氣既甦誘與<lb/>
語既睡方就寢及覺又已在旁問安如是者夜五六起<lb/>
盖衣不解帶者二十餘年稍疾則徹明不交一睫彌數<lb/>
<pb n="KR4e0135_WYG_024-23a"/>
月不厭藥不俟試如其分有新物百方致之方有姚氏<lb/>
甥鞠于家吾母百心撫視以悦方意方嘗曰吾無是婦<lb/>
前死十年矣又曰汝必有厚報又曰汝俊娶婦吾目瞑<lb/>
矣方殁年八十有六手二簮與俊曰吾不見汝婦盖久<lb/>
辦也吾母曲為逆婦時俊年十八跪言曰㓜習未定又<lb/>
祖未大祥不可方曰言是吾祖亦吾母是賢在楊州命<lb/>
侍官次吾母曰太姑在不可以行遂促吾父攜少母楊<lb/>
以從楊與吾母處四十年疎簡多病吾母躬調美食致<lb/>
<pb n="KR4e0135_WYG_024-23b"/>
之楊或不食候强之子同仁均視人莫知其嫡庶家雖<lb/>
無多積然賓祀曲致厚潔有求曲畀之至自落其衣珥姪<lb/>
婦求履材無可與者時方作呉氏妺嫁被彼戲曰是可<lb/>
剪矣即剪付之既之被不成人以為笑三族加割惠吾<lb/>
伯父母外祖父母吾舅喪葬族祖師禹師堅師通娶皆<lb/>
力相成事劉氏表妺藉庇尤多陳氏姨三子璲國子學<lb/>
正琬瑯舉子業皆有聲一嵗俱死成落門吾母令吾睢<lb/>
州弟侃與傅各許一女聘其孤平生無深坐無疾言無<lb/>
<pb n="KR4e0135_WYG_024-24a"/>
見喜愠方與女賓坐報者曰二郎鄉舉俱中謂侃及崇<lb/>
明弟僖也吾母不答又報頷之略無動容盥浴食飲客<lb/>
至索茶酒未嘗一呼侍婢雖俊輩竟不能知其音吐大<lb/>
小其所徐答則其所未愜意者也俊兄弟少學罵人禽<lb/>
獸則曰村俗何異遂不敢罵人疾走則曰無急事俊言<lb/>
直得子有竒夢以語所知吾母曰驗末盖刺躁也呉氏<lb/>
妹死殯之壻疑歸其資盡笈笥出之母指一簮曰是借<lb/>
之某者餘留新婦宋氏妺欲為其壻求進身於俊以屬<lb/>
<pb n="KR4e0135_WYG_024-24b"/>
吾父父曰屬汝母吾母日三至軒中亟去故無是也疑<lb/>
為覔遺物不荅久然後知其重於言吾妻性頗急請裁<lb/>
之吾父曰汝母能是耶吾兒倦於學請教督之第曰當<lb/>
學素少病嘗一卧床褥吾父嗚咽不自勝顧謂俊曰吾<lb/>
得後死供香膳三年報之足矣汝母之善有非人所及<lb/>
者問之曰是豈可兒輩道耶盖吾母年四十即自居老<lb/>
成有隠徳焉至老紡績不倦夜率盡二皷俊懼其勞笑<lb/>
奪之坐少頃徐取将事又奪微笑曰毋妨也足不出閨<lb/>
<pb n="KR4e0135_WYG_024-25a"/>
門雖孫壻輩少見其面見亦不交一言或曰家俱平安<lb/>
則異事也俊方伯命下有司勸駕焉俊辭焉姻族議不<lb/>
可吾母曰任為之中丞命下有司勸駕焉俊辭焉姻族<lb/>
議不可吾母曰君命再辱毋辭第早歸耳嗚呼不孝違<lb/>
吾母之教矣其如何其如何嗚呼吾母幽閑貞䆳恭順<lb/>
慈孝侯唐未足多也俊豈敢誣吾母俊出餘二年六疏<lb/>
求歸皆不得報今承乏巡撫晝夜勞役期盡厯諸道以<lb/>
報上恩遂自劾擅離之罪徑歸不謂吾母訃聞矣𢎞治<lb/>
<pb n="KR4e0135_WYG_024-25b"/>
癸亥七月廿又八日丑時也生宣徳戊申十月十九日<lb/>
時其造申酉戍亥或曰徳之異稟之純也男女八人俊<lb/>
侃傅僖呉氏妺吾母出佐方氏妺宋氏妺楊出呉方二<lb/>
妹早世孫男十人逹遇遹遴適逺近暹逵週女九人曾<lb/>
孫女三人墓在雲庄勝塘十二月二十一日其葬期也<lb/>
俊嘗欲傳吾母事行以為家訓因循有今凶疚荒迷纉<lb/>
述弗次舉一而百漏不孝何加焉惟大君子評隲以藉<lb/>
手求言史氏不勝殞越願幸之至<lb/>
<pb n="KR4e0135_WYG_024-26a"/>
　　　明文懿公楓山章先生行狀<lb/>
楓山章先生諱懋字徳懋號闇然翁瀔濱遺老其晩年<lb/>
别號也蘭溪純孝鄉人上世自建之浦城来族代有令<lb/>
人國初起人才不就為叔良甫公祖也質厚有鑒識贈<lb/>
朝議大夫南京國子祭酒為申甫甫公父也無擅遂無<lb/>
獨成贈恭人為呉母也公生正綂丙辰壬午魁于鄉丙<lb/>
戍試禮部為㑹元入翰林為庶吉士為劉文安柯竹嵓<lb/>
獨與不涉芟潤劉云然詩本諸志而文本諸道柯固云<lb/>
<pb n="KR4e0135_WYG_024-26b"/>
爾也編脩甫四十日偕同官黄未軒荘定山論上元烟<lb/>
火非是謫先是羅一峰論首相不當奪情亦謫時稱翰<lb/>
林四諌為榜得人毛給諫𢎞論救改南京大理評事由<lb/>
儒飾吏不腐不深南俸入視北乎縮例益以堂𨽻雇直<lb/>
之贏公獨無益遷福建按察僉事體仁藏用與道弛張<lb/>
沙龍泰寧閩漳山海之冦皆有以俘其魁離其黨以黙<lb/>
囿完醇之故而蕢桴土鼓非世觀之習也三年疏致仕<lb/>
以去尹荘簡固留不可三詰而終不變時年四十一人<lb/>
<pb n="KR4e0135_WYG_024-27a"/>
以為難既歸甘貧守道奉親外閉關讀書畢心體認之<lb/>
學而言必根志志必宣用用必副功楓山授受提挈綱<lb/>
要以自得悟領之精盖至是公之得益深士之風為之<lb/>
一變學子至不能容白沙一峰定山皆極推與朝論時<lb/>
有所薦張荘簡儲殖庵潘南山尤道味同也孝宗朝南<lb/>
北缺祭酒倪文毅起謝方石于北公于南時未終制詔<lb/>
虚位以待既就官開示近裏南士意若無竒比論理道<lb/>
探索幽隠論天下古今事若生其時履其地處分其虧<lb/>
<pb n="KR4e0135_WYG_024-27b"/>
成五經論難若寸莛撞鍾迎手而應然後知書無不讀<lb/>
理若事無不㑹學政時政有疏勤聖學重詔令謹天戒<lb/>
隆繼述謹大婚疏武宗朝如此前後兩乞致仕温㫖勉<lb/>
留有老成端謹聞望素著宜師表之褒既三年三疏請<lb/>
老而自問醫東下南京太常卿辭禮部侍郎又辭既致<lb/>
仕憸壬皷奸綱常易故縉紳罹毒在宗社亦為之揺公<lb/>
明炳㡬先而憂同在位者盖怲怲焉江之冦陷浙公移<lb/>
縣城矮屋三間左寢右㸑門垣不能備侍御鮮君冕張<lb/>
<pb n="KR4e0135_WYG_024-28a"/>
君縉給諌徐君文博守劉君菃時疏舊學耆徳表以風<lb/>
詔加存問上入正大綂再用言者薦加南京禮部尚書<lb/>
致仕有學行老成名實相稱之褒報至公已床褥曰噫<lb/>
無以報為也疾亟與林守有年論古今事與姪贄論君<lb/>
大夫保天下國家之本取士㑹父子庶㡬未旦故居之前<lb/>
星隕申及化辛巳除夕夕也夀八十六善類相吊皆曰<lb/>
章先生亡章先生亡公仕籍㡬六十年官僅三考立朝<lb/>
僅四十日城府不見其跡者四十餘年義利界軫表坊<lb/>
<pb n="KR4e0135_WYG_024-28b"/>
立第辭之甚峻易深而善於用健取乾定取履順取巽<lb/>
固取恒粹中貞格真足以歆動一世表律天下之士夫<lb/>
不知古君子何如配郭恭人善共艱難先卒子振擴㨗<lb/>
孫訢曾孫衢試皆夭殁誥不慧少子接八十二始生今<lb/>
始五嵗天固章氏念也壬午三月癸酉姪方伯君拯奉<lb/>
遺命長山祖塋以附以與郭乎合以不煩有司既畢事<lb/>
檢其笥文幣數端二婦榖五十石妾尚無遺完名始終<lb/>
其偶然之故哉璽書存問之使及門已不待賜葬賜祭<lb/>
<pb n="KR4e0135_WYG_024-29a"/>
贈太子少保諡文懿皆身後之遭事行門人董遵記為<lb/>
詳所著有楓山集婺鄉賢誌蘭溪誌所輯有諸儒粹語<lb/>
宋史刋誤未成書俊臭味偶似出處大致亦殆有同者<lb/>
楓山還往拜里門而㕘几杖抵足前席時若有所寄是<lb/>
日何日忍登公之堂哉景仁之傳後死者之役也捫泪<lb/>
評隲俟立言大君子碑有道者<lb/>
　<lb/>
　<lb/>
<pb n="KR4e0135_WYG_024-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十四<lb/>
</p>
<p>
</p>
  </div>
</body>
</text>
</TEI>
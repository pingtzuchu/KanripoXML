<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集</head> <lb/>
    <p>
<pb n="KR4e0135_WYG_051-1a"/>
欽定四庫全書<lb/>
　見素集<lb/>
　　附録下<lb/>
　　　墓誌銘　　　　　　　　　楊一清撰<lb/>
今皇帝嗣位之初敕召致仕都察院右都御史見素林<lb/>
公爲工部尚書於其家公具䟽辭温詔褒答不允又與<lb/>
推吏部尚書不果嘉靖壬午春正月公强起就道既而<lb/>
改刑部尚書途間又上䟽辭再荷温㫖不允且趣其来<lb/>
<pb n="KR4e0135_WYG_051-1b"/>
以五月四日入京陛見上注視乆之朝紳皆動色相慶<lb/>
曰見素先生来矣立朝僅十四閱月屢䟽乞歸輙荷慰<lb/>
留且遣鴻臚諭意特免朝㕘在部治事公甫出又辭䟽<lb/>
凢八上情益廹上重違其志從之加太子太保賜璽書<lb/>
俾乗傳以歸有司月給公廪三石歲給人夫四名供役<lb/>
使命有司歲時存問公以聖恩過重又上䟽辭不允癸<lb/>
未七月二十六日甲午也時萬夀聖節且近公曰吾老<lb/>
臣也不可不以禮爲進退丁未同諸臣入賀庚戌陛辭<lb/>
<pb n="KR4e0135_WYG_051-2a"/>
賜酒饌寳鏹以行大夫士留之不得設祖餞之都門外至<lb/>
傾朝省相顧慨然曰見素先生歸矣家居踰年得末疾具<lb/>
䟽預辭身後䘏典且及時政薦名臣數人以助輔徳士大<lb/>
夫每遇莆人輙問公眠食起居卜其安否爲世重輕越三<lb/>
年丁亥疾且革草遺奏勸上勤學親賢任人圖政保養聖<lb/>
躬蕃衍皇儲及再辭䘏典遣其仲子適上之比屬纊呼伯<lb/>
子逹授遺言曰吾塟雲莊所費不過四五十金毋煩官府<lb/>
垂絶猶强作聲曰聖躬曰皇儲不及他事遂卒是年四月<lb/>
<pb n="KR4e0135_WYG_051-2b"/>
六日也訃聞於朝縉紳交相悼惜曰見素先生亡矣達以<lb/>
書授適告哀於予曰先子海内之交今惟我公一人身後之<lb/>
託匪公曷頼予因憶𢎞治壬戌與公同官留都嘗謂予曰<lb/>
我二人後死者當爲銘誌言無食予謹識之嗚呼孰知果<lb/>
踐斯言於二十六年之後哉公俊名待用字見素其號世<lb/>
爲莆人出唐九牧郡邵州刺史藴後代有聞人至宋宗正寺<lb/>
簿諱應成與子知縣棟同登咸淳進士逮事晦翁得其門<lb/>
人潘𤓰山陳復齋之傳棟子岡孫元進士瑞安州知州知<lb/>
<pb n="KR4e0135_WYG_051-3a"/>
州子師說仙遊縣尉公五世祖也家學世承入國朝有爲<lb/>
寧國教諭者諱圭稱耆儒公髙祖也曽祖諱豫祖諱宗號<lb/>
敬齋爲揚州教授亦名師儒父諱元旭號鞠莊母黄氏以<lb/>
公貴祖若父俱累贈工部尚書祖母母俱累贈夫人公生<lb/>
秀朗比就外傅頴敏異常兒年十六即善屬詞岳蒙泉先<lb/>
生時爲莆守甚加賞識年十七祖病劇祖母欲爲之娶辭<lb/>
弗肯明年祖母病復强之娶以祖未大祥固辭不肯君子<lb/>
已知其志向之不凢矣補郡庠生游心理學業專尚書而他<lb/>
<pb n="KR4e0135_WYG_051-3b"/>
經亦多誦習學古文辭科舉業若不屑爲意成化丁酉舉<lb/>
於鄉戊戌連第進士西涯李文正公見其所著作語人曰<lb/>
是他日當以文名世者授刑部主事遷署員外郎明習刑<lb/>
書執法不苛而卒歸於平恕陳白沙先生以薦至京公日<lb/>
與講學大有所得時妖僧繼曉挾近倖梁方以秘術進得<lb/>
被殊眷發内帑銀數十萬兩營建大鎮國永昌寺公上䟽<lb/>
極論之請斬繼曉而黜方言甚激烈憲廟怒不可測公自<lb/>
分必死料理家事待罪於闕下尋下詔獄加刑對益厲後<lb/>
<pb n="KR4e0135_WYG_051-4a"/>
府經歴張黻上䟽論救併下獄謪逺方公得姚州判官黻<lb/>
施宗州知州時言路乆塞臺諫噤不敢作一語由是公二<lb/>
人直聲振海内人比之鳳鳴朝陽云三原王端毅公在留都<lb/>
䟽乞還之以勵忠㑹元日星變憲廟感悟叙復南部丁未<lb/>
孝宗踐祚廷臣交薦之擢雲南按察副使俗崇釋信鬼鶴<lb/>
慶𤣥化寺稱有活佛歲時士女會集動數萬争以金泥其<lb/>
靣公按鶴慶命焚之父老言犯之能致雹損稼公與約積<lb/>
薪伺之果雹即止已而無驗遂焚之得金數百鎰悉輸之<lb/>
<pb n="KR4e0135_WYG_051-4b"/>
官代民償逋負毁邊方諸滛祠三百六十餘區所在學宫敝<lb/>
撤其材新之城趙州以所得盗礦銀四千餘兩爲工作費城<lb/>
完民不擾暴客遂戢民爲立生祠事之土官奪印相讐殺<lb/>
公開誠諭之多感懼送印出不煩兵逺近諸夷憚其威信<lb/>
莫敢不服𢎞治辛亥用薦擢按察使調湖廣風儀整肅屬<lb/>
吏歛不敢犯禁止私餽有忌之者乆弗調吏部擬爲延綏<lb/>
廵撫江西陜西左右布政皆不報公素以錢若水韓見素<lb/>
自期至是引疾乞休不待報徑歸得㫖准暫養病異數也<lb/>
<pb n="KR4e0135_WYG_051-5a"/>
時年四十五已而言官交章論薦起爲廣東右布政使辭不<lb/>
赴庚申起拜南京都察院右僉都御史提督廵江兼理操<lb/>
江至南京再䟽乞歸不許時江防頗弛公悉心經畫多所<lb/>
釐正正身率物與張簡肅公並名清約都人化之有唐楊<lb/>
綰之風焉陜西地震水湧公䟽援古今徵應指斥時忌又<lb/>
䟽乞録正人以端國本時武廟在東宫謂宜預教因薦謝<lb/>
方石儲静夫楊方震諸賢堪任輔𨗳廷議屢推户禮二部<lb/>
侍郎皆不果壬戌江西盗起言者以守臣不職敕遣公往<lb/>
<pb n="KR4e0135_WYG_051-5b"/>
廵視至榜示盗許自新抵新昌親入賊巢渠首王武率衆<lb/>
出迎擒四十餘賊自効凢有名賊首出片紙指示巨姓悉擒<lb/>
之餘孽解散改廵撫更定要約處稅糧均徭役庶務一新<lb/>
又建義倉義學義塜以阜俗減寧藩禄糧價値以裕民論<lb/>
府殿易琉璃瓦之非至引莊公叔叚吳王几杖爲言時寧<lb/>
濠雖横未有逆萌公每裁抑之或疑其過卒乃服遍歴所<lb/>
至問民疾苦修治周元公狄梁公二陸及曽南豐諸祠墓<lb/>
丁母黄夫人憂歸守制武宗嗣位兩京言官交章論薦得<lb/>
<pb n="KR4e0135_WYG_051-6a"/>
㫖起用吏部屢奏爲右都御史南北直𨽻廵撫南北兵<lb/>
刑二部侍郎皆報罷江西士夫羣䟽於朝乞還公乃擢<lb/>
右副都御史廵撫公䟽力辭俄丁鞠莊公憂瑾竊柄蓄<lb/>
逆縉紳多被竒禍公憂之忽有召命尋改廵撫湖廣又<lb/>
改四川時藍鄢之㓂方劇公陳師鞠旅頒軍令數事將<lb/>
致賊而撫之忽報賊將攻保巴縣即取道救之猝遇賊<lb/>
於華壠單輿直抵其巢宣朝廷徳意示以禍福賊頓首<lb/>
伏地公曰吾撫汝賊羅拜而謝約日請降既而滛雨溪<lb/>
<pb n="KR4e0135_WYG_051-6b"/>
溢賊失期疑阻遂分黨將謀據州縣要害川兵脆不能<lb/>
支公取將領某某等命斬以狥既而貸之諸軍股栗皆<lb/>
願立功自贖於是何定者先發諸軍併力擒斬盡之自<lb/>
是連戰皆捷賊衆披靡人畜死者枕藉溪溝渠魁多授<lb/>
首㨗聞降敕奬勵時兩川所在皆賊衆四十餘萬公督<lb/>
兵追勦凡戰皆㨗擒斬動數千級俘獲無筭已而江津<lb/>
賊曹甫復起公聞報馳赴辛未元日乗賊醉無偹乃夜<lb/>
半蓐食啣枚而往圍而燒之遂斬曹賊前後所得賊級<lb/>
<pb n="KR4e0135_WYG_051-7a"/>
又千數百人藍鄢餘㓂復熾公督兵追勦賊勢窮促悉<lb/>
心聽撫與其黨偕来總制尚書洪公誘其渠魁四十八<lb/>
人執之㨗聞降敕奬勵晉公右都御史賜白金文幣公<lb/>
辭陞賞不允江津餘㓂方四等收合數萬人来攻江津<lb/>
公追逐大敗之擒斬萬餘㨗聞復被銀幣之賜初播州<lb/>
土官楊友與其兄愛争襲已奏革其宣撫職既乃以萬<lb/>
金賂瑾求復公言亂階不可啓宣撫不宜復大忤瑾意<lb/>
會瑾誅乃得無事公又奏瑾雖誅權猶在近倖安知後<lb/>
<pb n="KR4e0135_WYG_051-7b"/>
無復瑾者乃請朝廷擇取宗室育之宫中召用先朝舊<lb/>
臣劉健謝遷林瀚王鏊韓文以脩復舊政指斥新用事<lb/>
者屬公請致仕忌者謂盗已衰易與耳即可其請命下<lb/>
朝論大駭科道乞留不果公歸蜀人號哭追送之未幾<lb/>
而兩川之㓂復作矣癸酉甲戌予在吏部奏起公連薦<lb/>
南北掌院事及兵部尚書皆不果己卯寧庶人反科道<lb/>
又交薦公未用辛巳公年七十上在藩邸乆知其名故<lb/>
首被召用未入覲上䟽乞親近儒臣與相可否以臻至<lb/>
<pb n="KR4e0135_WYG_051-8a"/>
治且言自古人君未有不親君子而能成治者又言新<lb/>
詔之革所謂壊極而不得不革者也然貴近之臣或稱<lb/>
不便圖有變更不知一革變則諸革盡變未冝壊天下<lb/>
公議時近倖寖有用事者故䟽及之既莅任命侍經筵<lb/>
會暑罷講公䟽言學貴緝熈禹惜分隂且平旦未與物<lb/>
接其氣清明善念易開正言易入不宜輙罷是時寺觀<lb/>
齋醮漸廣䟽闢異端省不經之費畿輔役多民困富室<lb/>
盡投陵户免役公奏處陵户以定事體近倖家人私貿<lb/>
<pb n="KR4e0135_WYG_051-8b"/>
畨貨勘未報忽内批貨給主公請究請託及營救者得<lb/>
㫖仍没官内監奏補匠役公謂啓釁階亂不可從皆人<lb/>
所難言者内侍某寵擅一時其私人某犯法御史併劾<lb/>
某事下刑部夤縁内降取付詔獄公執奏不遣有㫖仍<lb/>
付詔獄公言奉詔則廢法守法則違詔臣寧違詔不敢<lb/>
廢法上尋悟不深究公立朝捄正甚多而此舉士論尤<lb/>
快之在仕途屢起屢罷雅志林壑不繫心得喪官皆不<lb/>
及滿考閑居不忘憂國聞朝廷進一善人行一善事則<lb/>
<pb n="KR4e0135_WYG_051-9a"/>
喜否則蹙然不樂遇歲旱率先請禱發廩蠲賦消弭㓂<lb/>
患皆指授所司爲之或不便於民輙以直告鄉人有曲<lb/>
直不能平者得其一言無不媿感去性儉約在官一介<lb/>
不茍取茹淡服䟽蕭然若寒士深厭末俗侈靡欲以身<lb/>
爲鄉邦表率至義所當舉又畧無靳惜鄉隣貧不能存<lb/>
者歲給以粟喪助之棺衾婚嫁助之財率以爲常而期<lb/>
功之親尤篤御家嚴整事父母曲盡孝誠治喪與祭一<lb/>
循家禮鞠莊所遺推與諸弟一弟無子家獨裕公不與<lb/>
<pb n="KR4e0135_WYG_051-9b"/>
子以姪後之人以爲難葺上世墳墓而九牧之墓資費<lb/>
尢多擇地重建邵州忠烈祠割田以供族祀爲鄉先賢<lb/>
修祠立後而尤好接引海内名流後進之士極力奬與<lb/>
多成大名平居手不釋巻身無惰容書非正不讀作文<lb/>
遡先秦追韓歐遺範而本之六經詩宗唐杜晩乃出入<lb/>
黄山谷陳無已間初視之若有隠澁語乆而咀嚼悠然<lb/>
有餘味焉碑板流播遍四方求者日踵於門有見素詩<lb/>
集文集各若干巻梓行於世配方氏累封夫人子三長<lb/>
<pb n="KR4e0135_WYG_051-10a"/>
即逹起進士累官南京吏部郎中志行克肖人比諸范<lb/>
純仁云次適次週郡庠生皆文而向正不忝父風女一<lb/>
孫男及南及人及祖及士及觀女十人公之生景泰壬<lb/>
申二月十一日得夀七十有六墓在尊賢里大觀山子<lb/>
山午向其塟以明年戊子十二月十又七日甲申事狀<lb/>
出致仕兵部侍郎山齋鄭君岳詳且核摭而書之如此<lb/>
所未及者著之銘銘曰<lb/>
何物浮屠蠧我民彛禍水浸滛孰障而支廬居火書公<lb/>
<pb n="KR4e0135_WYG_051-10b"/>
唐退之川人恃險習亂成性招莫我馴兵之不靖活我<lb/>
廸我公宋忠定剴切百奏丹青炳如一夫不獲罪實在<lb/>
予宋范希文唐陸敬輿不茍爲同不矯爲異無人無我<lb/>
惟求其是忠信所孚斯人諒只反澆而淳植懦以起後<lb/>
死有託謂我知己大書特書國有信史<lb/>
　<lb/>
　<lb/>
　見素集附録下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻二十</head> <lb/>
    <p>
<pb n="KR4e0135_WYG_020-1a"/>
欽定四庫全書<lb/>
　見素集巻二十<lb/>
　　　　　　　　　　　　　明　林俊　撰<lb/>
　　碑　墓表<lb/>
　　　重修岳武穆王精忠廟碑<lb/>
乾坤復位孰從而棼之河漢為東孰從而潰之嗚呼覆<lb/>
水不收長城自壊人事歟天事歟昔三叔流言天動威<lb/>
以彰周公之德郊迎以歸後主委國事孔明而聴之規<lb/>
<pb n="KR4e0135_WYG_020-1b"/>
有混一將星夜殞興姬絶劉天之意異也岳鄂武穆王<lb/>
之禍天意從可知矣嘅自紹述說行羣邪蠱扇善流布<lb/>
滿嶺海貽有靖康金人之難二帝北狩中原失守康王<lb/>
即位於南京當是時將相無足繫天下之重絶意恢復<lb/>
專主和議王文武忠孝聲春秋討賊大義于羣喑獨倡<lb/>
之時謀預機先變隨敵運用能手平劇冦志殪强敵前<lb/>
後數百戰無不竒㨗走烏珠朱仙鎮破之金人沮喪號<lb/>
令不行燕之南金將密受旗榜烏珠懼欲北遁兩河忠<lb/>
<pb n="KR4e0135_WYG_020-2a"/>
義嚮風焉復中原清朔漠迎還二帝一渡河間爾而速<lb/>
詔班師竟出書生之所料使垂成之功墜於一旦故地<lb/>
復為金有檜奸志猶未伸也重丼心王父子以死弱宋<lb/>
右金挾國讐以自固也彼張俊者和之宋亦和之獨何<lb/>
哉嗚呼此宋之所以竟南為厓山兆也厯考名將無王<lb/>
之烈亦無王之寃者古今一大憤也王相之湯隂人殁<lb/>
二十有二年當孝宗立首復故爵頒封諡塟之杭州國<lb/>
朝與在配享而杭相專祀付在有司其賜額相曰精忠<lb/>
<pb n="KR4e0135_WYG_020-2b"/>
杭曰忠烈祀宇内者不可勝載王之伸在為之不足而<lb/>
賊檜之奸筆誅口罵與王之褒頌同其無窮好事者至<lb/>
樹檜剖心鑄奸像鞭之殆刓噫檜之奸未料此也邪害<lb/>
正奚利哉總鎮崔公居與王鄰昭明風烈飾廟貎新之<lb/>
礪堅貞属紀王績追誦疇昔有餘嘅焉辭曰於赫武穆<lb/>
文豪武雄矢心湼背報國盡忠百戰艱危經營十稔誓<lb/>
復山河還軫二聖天不北宋鬼臆豺聲金牌十二煅煉<lb/>
獄成地黑天昏日星載覩祀有牲醪錫有茅土奕奕新<lb/>
<pb n="KR4e0135_WYG_020-3a"/>
廟風旛雲軿於昭厥神率土乞靈<lb/>
　　　惠新立文公朱先生祠碑<lb/>
泉之惠安故未有文公朱先生祠常熟陳侯逅以進士<lb/>
來令請部使因靈女宫立焉不費而功告成亦善變爾<lb/>
矣夫道正與邪也正難悟而邪顧易以惑故邪常勝正<lb/>
鬼道盛而人道衰心為之不正矣君子有獨知之智獨<lb/>
斷之任以自執開悟歆發之機靈女何神頋使世血食<lb/>
兹土為吾民厲哉然非立其本以勝之庸知不為後之<lb/>
<pb n="KR4e0135_WYG_020-3b"/>
復羅池立廟在子厚人猶倡為之矧靈女鼓奸羣愚崇<lb/>
奉復固其所耶本自吾道始道至夫子而盛至朱子又<lb/>
盛窮造化之原達聖賢之藴固孔氏心法也身綱常之<lb/>
重以獨收繼往開來之功固孔氏家法也道大難容豐<lb/>
其有以嗇其遇直俟夫來者之尊信家有其書人宗其<lb/>
學以經綸大經衡量大政樹道聲儒烈於天下然後朱<lb/>
子之範型無易故自婺建之鄉與夫宦寓旅寄莫不有<lb/>
祠而一判同安再視漳郡往來講道於莆者屢屢惠均<lb/>
<pb n="KR4e0135_WYG_020-4a"/>
過化之地而祠獨無舉其非誠闕歟斯侯之仍力承匱<lb/>
塞弊絶萌植本崇儒開迷警寤以昭示民極使朱子之<lb/>
道如日中天水行地曉然知所由興起焉則趣尚齊薰<lb/>
蒸一相須為禮樂教化之歸雖有曲畦邪徑挽之而不<lb/>
能入遡武夷匯洙泗人文昌㑹世風載還殆徵諸此歟<lb/>
昔李繁刺䖏州先新夫子廟侯先斯祠自餘悉升宜祀<lb/>
黜非典政首及化古今人固相逺哉深為惠幸之乃作<lb/>
迎神送神之詩曰紫氣兮融融有煒兮新宫㠑峞兮朱<lb/>
<pb n="KR4e0135_WYG_020-4b"/>
碧峙乾坤兮耀星日神遊兮無方儼公像兮堂堂嚴祀<lb/>
兮有奕樂在懸兮几在室牲肥兮酒香神來格兮洋洋<lb/>
道幟兮雲集文旟兮颷舉𤣥之間兮化之所孔步兮顏<lb/>
趨集成兮四儒宣靈兮發響朝上征兮夕孤往<lb/>
　　　嘉義大夫南京兵部右侍郎王公墓表<lb/>
𢎞治辛亥九月六日南京兵部右侍郎趙州王公卒事<lb/>
聞上賜塟祭閣老李公賔之為神道碑少宗伯傅公曰<lb/>
川為誌銘都憲史公天瑞為行狀公子壻水部主事宋<lb/>
<pb n="KR4e0135_WYG_020-5a"/>
君鳳属俊墓表嗚呼古人重知已知俊寧踰公耶勢相<lb/>
忘道相下疑相商略以行一酒之㫖偕乃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>板橋論别<lb/>
目俊曰憲副憲副遂咽不復視黙然含涕書考吹譽過<lb/>
情嗚呼俊何以得是於公知已寧踰公耶公修偉異人<lb/>
人重遲不戱曹文忠公物色異之妻以女治禮經領景<lb/>
泰癸酉京薦甲申第進士授工科給事中充蒲藩册封<lb/>
副使遷都給事中累拜湖廣布政司右㕘政右布政使<lb/>
貴州左布政使進都察院右副都御史巡撫雲南兵部<lb/>
<pb n="KR4e0135_WYG_020-5b"/>
之命語俊曰日者推吾良驗吾數且窮行歸故謝疏有<lb/>
明農期得請之語用見已意道得微疾方禮上假寐閤<lb/>
中夢張尚書為具奠砉然曰夢與數符其殆弗興遂付<lb/>
所侍孫慶家事付所属檢囊具棺授以殮法不禱不藥<lb/>
不亂志沐浴衣冠俟盡生宣徳戊申五月五日享年六<lb/>
十有四諱詔字文振别號慎齋曾祖思義祖理絳州判<lb/>
官父昻封工科給事中晉寧徙趙始此妣張贈孺人子<lb/>
縉義官經州庠生孫即慶㑹孫儀偉墓在郡故城之南<lb/>
<pb n="KR4e0135_WYG_020-6a"/>
原公樸直純整無偽行衣敝如新坐不仄作止有常伺<lb/>
之恒不爽一武居喪不事浮屠法趨向甚正植已甚廉<lb/>
䖏族黨甚恩待寮吏甚公以恕藏疾匿瑕樂進人善多<lb/>
識書史不專發為文慈懿皇太后服成適孟秋享太廟<lb/>
公言新喪從吉非宜乃引古攝祭暨遺詔毋廢祀之文<lb/>
上請裁可六科論事過直憲廟御文華官校手杖臨之<lb/>
甚威衆護膚膽落公守不可神色自如抗言曰臣愚觸<lb/>
忌諱犬馬之誠實惟為國上壯之怒解杖竟無害同年<lb/>
<pb n="KR4e0135_WYG_020-6b"/>
于守正謫官同寅高文著病死贈賻甚至都憲原公傑<lb/>
經畧荆襄舉公將事増置行都司鄖陽府縣具適機宜<lb/>
璽書褒嘉遇荒先事存恤天旱禱雨時應慮囚多平反<lb/>
要囚間可生道俊異其文公閲問故曰將使矜從戍減<lb/>
公喜揖謝土官奴怙勢搏人死托言馬踐公主疑頗力<lb/>
俊曰馬入屋勢殺豈得踐死弗從公弗懌乆之得罪貫<lb/>
狀亟謝曰前者執是老夫慮不及其虛懐類若此孟密<lb/>
諭成悉更前政土官競襲折以禮不涉近苞苴諸夷帖<lb/>
<pb n="KR4e0135_WYG_020-7a"/>
息安南為之寢謀鎮守利入裁損十七八巨掾假威福<lb/>
都閫折腰弗禮公寘之法責戍桂南兩府官從褫魄歛<lb/>
弗肆左璫為金寳玩具將進卒公疏明主不貴異物宜<lb/>
付所司抉其寳範為金備用毋令上供滇故官不能歸<lb/>
妻子多就戎募鬻為良家奴公諭諸道資以道里費得<lb/>
歸甚多尚書吳公雲死節乆且泯公白其事得諡忠節<lb/>
與王文忠並祠昆明改額二忠公行實誌弗載公子孫<lb/>
弗及知俊間知者嗚呼爭名風熾讟媢競起在敵已然<lb/>
<pb n="KR4e0135_WYG_020-7b"/>
用上下下厥尤艱哉休休我公徳音不忘式表公墓顯<lb/>
示無疆<lb/>
　　　奉政大夫廣東按察司提學僉事宋君立齋墓<lb/>
　　　　表<lb/>
立齋諱端儀字孔時宋姓李唐間居後埭徙晉江又居<lb/>
後埭漳州推官銑也四傳至知漣水軍邦光又十一傳<lb/>
為沐陽訓導諱勸生國子助教贈禮部主事公汝勤君<lb/>
主事子主事學正安州君侍安州屈其學人在郡學黄<lb/>
<pb n="KR4e0135_WYG_020-8a"/>
司副汝亨鄭郎中仲璧以文自雄然考究皆不及君孫<lb/>
少卿志同甯同知永貞太學有名君與齊名鄉試第七<lb/>
人廷試六人歴禮部精膳祠祭主事主客員外郎奉政<lb/>
大夫廣東按察司提學僉事君仁柔恭謹色温而氣和<lb/>
善開譬於法不借而事就功緒人無怨言出納禮部公<lb/>
廪上之至要下之則至雜易怒善謗君處之靜胡畨之<lb/>
使倚朝貢為干請叫讙搪突不可折柔君處之又靜長<lb/>
貳倚信之獨不為邱瓊臺所知提學之薦出氣力遏之<lb/>
<pb n="KR4e0135_WYG_020-8b"/>
瓊臺死君得提學璽書行事時方募民兵求善脫者爭<lb/>
謀學籍龍門新寧設學求速化者爭謀致廩貢謀倖鄉<lb/>
人謀教書溷人事襲往而有君處之又靜凖墨内寘而<lb/>
外居若愚通慇懃述勞績於大吏與稠人廣衆爭是非<lb/>
訥如也辯析疑義論人物賢否天下古今事得失如倒<lb/>
囊出物事主事吳安人至孝侍疾持喪情禮懇盡尤注<lb/>
意儒先割提學公費修濓溪祠進廖公子晦配享進吕<lb/>
公大臨道學傳真公徳秀李公道傳何公基葉公士龍<lb/>
<pb n="KR4e0135_WYG_020-9a"/>
考亭淵源皆獨見也君諸生時對鄉賢䇿已為潘知府<lb/>
舜絃所賞既釋褐位署益清畢力淹貫彭惠安公續莆<lb/>
誌㕘訂為多所著成書考亭淵源錄莆陽遺事莆陽舊<lb/>
事偶錄莆陽科名志鄉賢考高科考宋氏族譜立齋閑<lb/>
錄未成書宋行朝錄廣東通誌畧人物備志天不假年<lb/>
五十五而終𢎞治辛酉七月也又明年塟柯宅山嗚呼<lb/>
立齋不可見矣墓之銘郡新志之傳黄未軒兩著之詳<lb/>
矣子元翰解元復請表墓之石嗚呼固交遊事也嘗聞<lb/>
<pb n="KR4e0135_WYG_020-9b"/>
之狐温百腋雞飫千蹠書求多聞易大畜君子以多識<lb/>
綜博然乎哉文囿事區宣閎而含讔記述之難也鍾期<lb/>
死伯牙絶絃匠石感<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人之亡輟斤而不運知已之不<lb/>
可再也立齋盖屢遇焉世自有不死立齋何悲<lb/>
　　　明尚義官山沁陳公止庵墓表<lb/>
山沁之陳自寳謨閣待制公次升宣義公次顔兄弟起<lb/>
元祐間危論直槩為時名臣慶基既啓𦙍祚世以昌襲<lb/>
儉似賢率不墜名家風素居以厚贏入國朝四鄉腴田<lb/>
<pb n="KR4e0135_WYG_020-10a"/>
半焉大役興財力之征重戸槩不可支家無脫丁荒業<lb/>
遍平埜陳於是中微宣義葉孫承事郎公公逋山積縲<lb/>
囚幽繫鮒涸而蝸枯身世重若籠鳥晩嵗始舉止庵公<lb/>
當鍾愛之際頺落摧沮之餘望成立奚有哉止庵銳往<lb/>
超悟拊髀思奮不數嵗逋告完田之荒漸以治失漸復<lb/>
而有焉正統間我英宗念民罹冦復其租三年陳復獨<lb/>
多擅有完利止庵相承事公於外配林氏相姑於内拮<lb/>
据節縮勞瘁窮日力於是荒盡治而失亦以盡復嵗别<lb/>
<pb n="KR4e0135_WYG_020-10b"/>
頃畆為常郡之富遂顓陳氏迺新祠宇營居室取完與<lb/>
固不施鏤藻又因饑為輸粟先承事次及身次及其子<lb/>
又備貸本千石於鄉時其散斂中易如常平最後續以<lb/>
田四百畆之入則所謂義倉義庄者橋道之修重費不<lb/>
吝請棺請藥衣米婚嫁之求亦往往而副時同里大姓<lb/>
鄭必謙並以行義重鄉評止庵尤韜晦濡迹樸鈍不欲<lb/>
一厓異上人身無綺衣口不言財叩之笑不答譽則不<lb/>
居有犯則唯唯然退對客危坐無大語質曲直一言而<lb/>
<pb n="KR4e0135_WYG_020-11a"/>
定無不服者諸子頗飾池館非欵客不復賞視或疑不<lb/>
識清致止庵曰汝祖更不識盖訓儉也諱儼字徳威曾<lb/>
祖嗣祖恕父即承事公諱卿母張氏子國子生景賢尚<lb/>
義官景星隂陽訓術景福景山景員孫在芹在橋在舉<lb/>
生正統癸亥九月卒𢎞治辛酉正月墓卜大蜚山既塟<lb/>
景賢以侍御陳君希周之狀請表墓道之石嗚呼成立<lb/>
之難登天然高門落以復起又難也止庵若誠易盆盎<lb/>
盈溢止庵若虛焉廉施自許借一官頋為民厲止庵僅<lb/>
<pb n="KR4e0135_WYG_020-11b"/>
處士有逮人之澤焉史稱太丘在鄉閭平心率物行成<lb/>
於身而道訓天下宗風淵軌其殆然乎太丘二方承則<lb/>
羣仕魏為司空止庵諸子有劣視二方諸孫有絶羣而<lb/>
上者乎其無蹈慚卿慚長之議矣嗚呼古今似續難矣<lb/>
哉表出之以并告在後<lb/>
　　　眀進亞中大夫致四川按察司副使事東山黄<lb/>
　　　　公易齋阡表<lb/>
易齋黄公熒敦實既營樂邱自誌之又属意其友林俊<lb/>
<pb n="KR4e0135_WYG_020-12a"/>
表焉嗚呼是俗所深諱而不欲言者況豫之耶夫生寄<lb/>
死歸達者所易視而諱者未之竟免也死生亦大矣任<lb/>
情死生於仕止得喪何如耶公初以成化壬辰進士尹<lb/>
玉山起為南京監察御史傴僂抑抑巽下予意新臺官<lb/>
過矯屈為是何也公先丁御史南澗憂服除改北臺三<lb/>
奉璽書巡長蘆鹺司迤北漕道四川雲南貴州戎政酬<lb/>
接閒都周詳商略無徑斷語私服充養之素官六察殆<lb/>
非宜然也既之偽者奪燥者息隂賊慘狠而激訐者消<lb/>
<pb n="KR4e0135_WYG_020-12b"/>
沮聲迹泯然事緩急竒辦固有以孚而移之前後論列<lb/>
事為多官賢否治得失十餘事尤荷我孝宗敬皇帝嘉<lb/>
納公固不察察人細過固持其大也在雲南有趙都司<lb/>
晟者驁悍不可馴獨帖帖憚公巨璫遺財當事者避餘<lb/>
烈公從容一語覈其數非剛而善用能之乎夫竪目張<lb/>
聲嚼齒大罵凛然若生風臨小利害輒隠忍循黙猶自<lb/>
謂老成得重厚體然乎哉予親見公南臺及雲貴時事<lb/>
道玉山又得公之流澤故政嗚呼今之官如傳舎謂一<lb/>
<pb n="KR4e0135_WYG_020-13a"/>
令三十年猶有存記如許耶公為四川按察副使能望<lb/>
隆起顯叙方有階入賀過家拜母林太孺人眠食無異<lb/>
然已八十而九公曰自惡而致其情哉遂疏致其事所<lb/>
以致恱太孺人者纎巨曲至又四年太孺人年九十二<lb/>
方終公擗踊欲絶是日鳥百數遶屋悲鳴不謂事適爾<lb/>
如是公善事前母兄友于二弟教子琳瑯琛孫某某曾<lb/>
孫某皆士業琳詔誥皆郡庠生念顧孺人同丼苦既卒<lb/>
竟不復娶惟側室栢氏自隨今遷顧以合預祔栢之位<lb/>
<pb n="KR4e0135_WYG_020-13b"/>
其兆因南澗之東址所謂高士岡者初正統庚申太孺<lb/>
人夢虛空中紫衣人呼授以物以衣承之得鶴雛是嵗<lb/>
臘月十有八日生公鑒形者謂之鶴相冠帶衣履書畫<lb/>
百物精緻䖍潔居宇絶一塵既老樂五松號五松居士<lb/>
人謂得鶴之性摶空聞天大槩近之而躋高詣極鶴之<lb/>
類率不能齊獨公乎哉表曰百羽品流鶴居鳳凰之次<lb/>
聖人在位鶴與鳳凰翔於甸盖清也而亦時也羣鳥宜<lb/>
無及焉易齋明心藻質舒斂自由不黕㸃於羣汚以超<lb/>
<pb n="KR4e0135_WYG_020-14a"/>
乎羣物之上嗚呼觀夫動則賢可知矣<lb/>
　　　明中奉大夫廣西右布政使拙菴伍公墓表<lb/>
正徳辛未卒廣藩右轄拙菴公也子符亦右轄湖南留<lb/>
侍未赴得自盡於公碑銘二筆得吾師少師西涯翁吾<lb/>
友少宰圭峰翁二翁名宗工良副矣左轄吾閩又屬俊<lb/>
表其墓嗚呼其無已是心乎公諱希淵字孟賢伍出安<lb/>
成顯姓安成擅春秋伍尤正傳公在諸生與羣從僉憲<lb/>
君希閔號雙璧天順癸未公㑹試禮部名第四程式之文<lb/>
<pb n="KR4e0135_WYG_020-14b"/>
無涉芟潤名一日震京師傳置之天下為竒歴刑部属<lb/>
予辱尾公後繙閲舊牘法比精練公獨先輩人英抱直<lb/>
槩同官能道者部之大獄兩畿之大獄浙之慮囚皆擇<lb/>
能授公公當輒平為司冦諸老鑒賞薦臺憲薦廷尉丞<lb/>
坐與審錄貴臣爭是非陽雖公屈而竟行其中同知廣<lb/>
州清戎多襲具文公搜摘弊隠二十事中其肯綮御史<lb/>
行其式為式郡事属公寃伸滯流費省而諠以寂有無<lb/>
公不成府之謡分捕山後劇賊謀預機先與陶察使魯<lb/>
<pb n="KR4e0135_WYG_020-15a"/>
功為埒部知廣之宜公也擢為其府知府臨人出政預<lb/>
有以塞其利孔清其弊源布行其寛大以基教化宜其<lb/>
下以孚乎其上之人官能連旌憲使藩㕘連薦廣士民<lb/>
在京師者羣然譁所欲留部知廣之果宜公也擢為其<lb/>
藩㕘政令行於百越嶺海之間人人指為鉅人長徳左<lb/>
官放臣恃若地主若疾得醫風雨得大厦以庇姻族鄉<lb/>
聚之施亦然立弟之孤祿之入至委而盡獨不事媕娿<lb/>
規規然校禮柄人觸忌諱既遷廣西右布政使念父員<lb/>
<pb n="KR4e0135_WYG_020-15b"/>
外翁春秋高紆道省牀下因得以視藥視斂視塟以自<lb/>
盡於翁及其劉氏繼母喪既除遂無四方之志而符亦<lb/>
進士累如公官鄉以為難公亦為之私慰嗚呼外藩之<lb/>
重至方伯而極矣昔栁公綽與子仲郢並節度使公同<lb/>
也公綽善事繼母又同栁取進士四人伍八人公及符<lb/>
及正郎全祖孫三世栁其或少也仲郢及玭之到將無<lb/>
同乎伍自御史翁冕貟外翁體祥徳厚開先公世引之<lb/>
栁根葉之論殆然至謂孝友敬忠食之醯醬伍無一日<lb/>
<pb n="KR4e0135_WYG_020-16a"/>
無墓田雲物固有席津潤而被龍光者矣表以并俟之<lb/>
　　　明上林處士梅竹墓表<lb/>
自予始識事及見鄉先生長老退讓樸醇禮益恭言呐<lb/>
呐若不出諸其口運猷凖物迂緩若難副而竟揆諸理<lb/>
以合族祖學士贈侍郎公澹軒尤渾晦學者稱上林先<lb/>
生子處士贈知縣公軒居然風素予謁侍郎公道遇知<lb/>
縣公退未嘗不發愧也嗣是風漸異上林子姓猶善循<lb/>
襲梅竹公又尤也予還往群從中比見公退又未嘗不<lb/>
<pb n="KR4e0135_WYG_020-16b"/>
發愧也方知縣公侍翰林公獨身留家髮未總已善酬<lb/>
酢内外事事祖母淑人劉淑人鄒敬順無違友其弟錦<lb/>
衣經厯釗相和應掖導成學以掇取鄉科侍郎公既請<lb/>
老知縣齒亦就衰妣達孺人亦喪明公日任兩公之勞<lb/>
偕配李孺人相達之作止却疾扶衰檢方而伺脈岐黄<lb/>
之學為精姻舊屈致與窶賤而授方餌良効雖無屑自<lb/>
見惠在人多兩公與達先後厭世治喪一如禮營鳳凰<lb/>
岡之賜塟安田洋之塟勤悴連三數年季弟鍠幼孤擇<lb/>
<pb n="KR4e0135_WYG_020-17a"/>
之師周視其成惰今與伯子潛齊聲郡庠仲子渠錦衣<lb/>
子希範同取鄉科為州守郡倅渠今後叔弟鉉孫丼棠<lb/>
常棣喬木有梅前後輝映家學世範數百年公猶視若<lb/>
單族抑抑斂畏學取繕性以護養淳源睦周親而薰晉<lb/>
鄙詩祖唐書祖晉篆隸祖秦而皆有所似粹謹之譽無<lb/>
間戚疎為郡伯蔣公雲漢王公弼獨賞蔣既方伯猶紆<lb/>
藩駕巡按宗公彛列篤行五人公第二其循尚義其殆<lb/>
非其志也故猶曰處士處士諱鑰字與慎吾林九牧端<lb/>
<pb n="KR4e0135_WYG_020-17b"/>
州二十一世孫於予為族父行素清羸在相法宜不為<lb/>
壽猶歴正徳庚午年六十七以終潛既治藏知縣之右<lb/>
以舅氏大理寺丞李公長源之狀請表固有道碑也文<lb/>
曰戢采斂曜含虛若無器車山隠名劭迹孤復命於完<lb/>
世機消息伊梓伊橋𤣥堂對寂繄仁者夀粤作非相<lb/>
靈慶伊緜玉枝雲上<lb/>
　　　明文林郎錦衣經厯四雨林公墓表<lb/>
侍郎澹軒公之再起林氏也以敏特取大科以純永收<lb/>
<pb n="KR4e0135_WYG_020-18a"/>
物望被簡知而涉華要經緯一機章采無易贈知縣拙<lb/>
菴公猶澹軒也梅竹四雨之伯仲猶則拙菴也四雨秀<lb/>
眉玉色神鑒整朗動人年二十一上第於鄉蹶禮部之<lb/>
收者數四始就吏部試知縣金華日綜民政導人以禮<lb/>
祠何王金許四先生處其祀事賢問宣流用被有旌命<lb/>
拙菴如其官毋達配郭配黄皆孺人公尋有錦衣經歴<lb/>
之授緩苦澤燥利導其媿沮柄要徳助已為多力勉為<lb/>
之受怙席有所殺其故然猶坐是滯留𢎞治乙丑夀五<lb/>
<pb n="KR4e0135_WYG_020-18b"/>
十八以卒後之乙亥黄六十五亦卒公居常善晦有曲<lb/>
處無薄施禮卑言擇恐恐然墮素風干清議以汚前似<lb/>
其固有畏也昔范蜀公之孫祖禹著唐鑑王獻之之書<lb/>
得右軍筆法公四雨集通鑑餘錄頗視澹軒而書格酷<lb/>
與拙菴為類型冶世觀之下崛起殆有間者郭世早黄<lb/>
似郭而賢二子郡判希範又賢希教達而敏孫曾梧竹<lb/>
九牧端州之世將復始於兹矣作室家者基固而築之<lb/>
密時其葺治世世存可也奚賴崇巨觀而隘前式抑乆<lb/>
<pb n="KR4e0135_WYG_020-19a"/>
而後大物理有固然者澹軒諱文拙菴諱軒公釗諱汝<lb/>
度其字其墓先諭徳左次表曰瀨故卜石龜食繄四雨<lb/>
嗣雙璧呼曽孫並𤣥宅神光離離斗千尺<lb/>
　　　故中順大夫桂林知府方公墓表<lb/>
三峯之陽省菴墓在焉公從子給事向請表墓道之石<lb/>
給事賢者狀可信無疑也序其要曰公明伏氏經正統<lb/>
丁夘領鄉薦後十年登進士拜監察御史河間盜殺縣<lb/>
主簿公設竒縳之羣盜散按陕尋按浙耨奸剔穢聰察<lb/>
<pb n="KR4e0135_WYG_020-19b"/>
若神明鹺司牢盆之利盡歸公府請者無分寸得啣之<lb/>
甲申按廣西苗窺桂林城守告急公用虞詡計悉兵民出<lb/>
南門入東門貿甲易械旋轉數周苗錯愕走公身授機<lb/>
畧且撫且捕因陳弭盜數事奏謫巡撫一人方面而下<lb/>
罰有差丙戍代還邉二人坐虜逸歸邏者得之主將倖<lb/>
功文致死獄中貴人視行刑公廉其寃業已上奏因與<lb/>
為異同貴人怒訴公陵侮不奉詔㑹銜者柄用因為竒<lb/>
請遂知攸縣至輒求生人利害廢置所宜令出輒稱便<lb/>
<pb n="KR4e0135_WYG_020-20a"/>
道歌十竒巡撫累章薦顯用銜者率格不行比六年始<lb/>
擢桂林知府盖舊經按地隂置之也在郡而理八閲月<lb/>
移病歸歸十二年癸夘年六十六乃卒公勤儉孝友孤<lb/>
厲而貞方鄉薦時已永感慟念劬勞忽自失墮馬下緦<lb/>
功同爨無間言官費時家取給不榮幸進不辱義退信<lb/>
道直前迎刄而解故所嚮騰聲或謂有閲道之㢘孟博<lb/>
之介稚子之神元亮之高其伏其起其歸也朝士属人<lb/>
咸慕頌焉其沒也其吊者咸哀焉諱佑字廷輔方連世<lb/>
<pb n="KR4e0135_WYG_020-20b"/>
有人桐城自廣信四徙徳益五傳至斷事諱法公祖也<lb/>
父諱懋贈監察御史母許配吳皆孺人吳後八年亦卒<lb/>
祔公封兄弟五人長隂陽訓術次文林郎次公次給事<lb/>
父也封工科給事中季鄉貢進士子隆娶姚女適錢鸞<lb/>
吳希徳孫男淑溆詞曰憲憲元老惟周卿士授鉞秉旄<lb/>
式允文武有美來葉耀休於同洵美且仁夙亢其宗於<lb/>
赫省菴山立淵靚措枉釋回臺章載整攸介萬山盜紛<lb/>
若麻豪虬其結吏齘其牙自公來止乃滌乃汰威之庸<lb/>
<pb n="KR4e0135_WYG_020-21a"/>
之金範瓦解爰有饔錢月省百千衆曰紆哉惟太守賢<lb/>
喧囂脱遺柴桑攸宅靈修孔承奚爽奚獲奕奕三峯其<lb/>
下𤣥堂名壽無疆公曷云亡<lb/>
　　　明閩三山袁節婦林氏墓表<lb/>
闗雎興淑女栢舟以興貞婦夫命物不齊得意失意永<lb/>
畢永訖道有相成者而身以是始亦以是終靡他之矢<lb/>
其不可易也夫然後天下之為女婦者定剛節厲操與<lb/>
貞士同其義烈並書礪世也三山袁節婦林氏諱秂在<lb/>
<pb n="KR4e0135_WYG_020-21b"/>
諸女羣瑄獨寂女事無教而能父處士某曰靜母陳曰<lb/>
慧固女質女性哉歸于袁茂才臻則夫也有所承無所<lb/>
專應對升降姑劉之所茂才曰順劉曰習固婦徳婦儀<lb/>
哉而繅車葛莒職其常事舅處士澤曰劬劬固婦功哉<lb/>
天順辛巳茂才疾亟節婦始二十七歳乳下英未易齒<lb/>
黄氏女甫晬茂才意若有属節婦曰無憂有若此日遂<lb/>
瞑自是謝去膏沐食老而字幼哭聲時不忍聞隣嫗微<lb/>
挑厲叱諸父㕘政公迪曰姪志堅堅婦節哉既四年姑<lb/>
<pb n="KR4e0135_WYG_020-22a"/>
卒又八年舅卒又幾年歸英婦余氏生貞生達余又卒<lb/>
鞠二孤孫乎長為歸貞于曾納達婦鄭於袁凡喪塟門<lb/>
戸乎支虛茂才某山某位之右以從節婦法得旌有司<lb/>
請旌節婦曰旌費兒辭節婦雖愛達必教與俱遂領正<lb/>
徳癸酉鄉薦甲戍第一科教諭青田方業有後舉拔尹<lb/>
貴溪時壻黄氏用亦倅連州黄氏女偕達請迎節婦曰<lb/>
從達既至稽校廉惠以必樹聲稱而慰意超起二曾孫<lb/>
二曾孫女良勤正徳庚辰壽八十六以卒英哭曰母辭<lb/>
<pb n="KR4e0135_WYG_020-22b"/>
旌以袁貧也自何致所不朽言已大哭哭致毁達哭亦<lb/>
致毁於是丐黄編修初傳費少保閣老公誌銘属表於<lb/>
我雲庄嗚呼貞風弗嗣易志以移所天獨女婦然哉而<lb/>
綫脈復續右門落以復起不有節婦能袁耶不有節婦<lb/>
能世耶表曰三山袁節婦之墓<lb/>
　　　明贈戸部主事羅菊泉墓表<lb/>
儒與醫同仁而異用然計其所始迂緩殆不若迅速之<lb/>
副人意成化間羅菊泉翁士亨與其子伯氏典儀正練<lb/>
<pb n="KR4e0135_WYG_020-23a"/>
以醫名起江夏間凡縉紳韋布名啇巨賈下逮耕夫之<lb/>
賤鄰邑之望家世姓疾必致翁父子翁父子治往往効<lb/>
翁主正練間出之以竒𢎞治更元鄂饑大疫巡撫都憲<lb/>
梁公物翁名致之施藥給粥存活甚多酬以利辭以訓<lb/>
科薦又辭予在湖臬翁是時公府属之練而自應逺近<lb/>
之求酬無所較而益居於贏日率酬十許金證竒酬至<lb/>
再倍家遂起子孫振振然盛翁曰家僅少儒致經師諸<lb/>
子教之稽其勤惰擇之友以資其兊澤數嵗仲氏采國<lb/>
<pb n="KR4e0135_WYG_020-23b"/>
子生叔氏鏜鄉進士季氏英進士為戸部主事員外郎<lb/>
中贈翁戸部主事配陳封太安人孫賢世其醫雲鄉進<lb/>
士霶靇霆霑皆士業技不醫廢而竟儒以並來効如執<lb/>
左券以徑索茫昧者之酬善之利滋以博矣翁諱本通<lb/>
士亨字菊泉别號也先三河人祖冕隠於毉父顯祖起<lb/>
太毉吏目使楚以老以占籍江夏翁儒醫並治而竟醫<lb/>
乎精孝於家睦於鄉不為蠟言脂貎以取愛信郡鄕飲<lb/>
行禮致大賔正徳丙寅夀七十二以卒明年塟夜泊山<lb/>
<pb n="KR4e0135_WYG_020-24a"/>
之陽陳邑處士瑄之女少翁十嵗能共勤儉起有家治<lb/>
内肅若公府家人有嚴君焉戊寅夀七十六亦卒祔翁<lb/>
以合嗚呼醫仁術也禮三世服其藥慎也羅之醫三世<lb/>
而大行於翁之父子醫行仁亦行也市不為市之道醫<lb/>
不擇報殆所謂取利逺故大者而儒該之醫之澤重逺<lb/>
以大所謂醫國者又殆然乎儒之用道猶醫之用術辨<lb/>
脈審證惟恐藥弗中以為術累嗚呼今之儒有醫之心<lb/>
乎予為翁子孫願之事有微而著隠而章木始於芽蘖<lb/>
<pb n="KR4e0135_WYG_020-24b"/>
而終於繁蔚致之者根也羅嗣植哉表曰是為明贈戸<lb/>
部主事羅菊泉翁之墓<lb/>
　　　明長樂知縣黄公廷美墓表<lb/>
黄長樂公龍岡之塟及是二十有七年孫太史君請表<lb/>
其墓曰先府君痛先祖之絀令也自淹學籍以老若意<lb/>
属於佐曰念之終汝祖之志墓未表也曰念之終予之<lb/>
志佐謹從事以假靈於公予老不受役太史君予畏也<lb/>
慨陽徳弗剛士趨日下烈男子幾人公方中直槩無取<lb/>
<pb n="KR4e0135_WYG_020-25a"/>
夫近局之似曰我道當云云景泰丙子舉於鄉再就禮<lb/>
部試弗偶居太學上正身正家六事語涉佞倖忤英廟<lb/>
㫖賴王忠肅公黙護和者同聲公亦力取自副薛司徒<lb/>
遣子就學試吏部與御史選也不色喜中以落也亦不<lb/>
色愠知縣長樂曰吾鄉人莅鄉人先化而後進之兄弟<lb/>
有訟諭之讓盧公林劇盜諭之從良而皆有所信招徠<lb/>
流人洗刷寃滯修樹羣廢而亟其廟學之遷輔公廩焉<lb/>
吳守繹思属鄰邑之訟當輒平以取愛信公益令責自<lb/>
<pb n="KR4e0135_WYG_020-25b"/>
效鄉之豪殺人匿其屍訊不詞服當道欲從疑釋公請<lb/>
自訊忽螽斯折左股斃研池中公曰汝折其左股斃黑<lb/>
水池新驚服得屍水中猶為終訟連及新棄市公能益<lb/>
章部使者業有所薦亟引而還曰吾倔强可終制耶羣<lb/>
留之不可立其生祠道黄土嶺公林親肩公輿過嶺剛<lb/>
則能感子産惠人非歟配大欖李氏懿而烈嘗偕公舟<lb/>
江水暴至亟走岸岸不可攀舟子手為援曰吾溺也可<lb/>
劑量時公乎承伯叔之居之讓仁孤姪力焉公卒𢎞治<lb/>
<pb n="KR4e0135_WYG_020-26a"/>
丁已夀七十二後十年李卒夀七十五合附聚龍岡以<lb/>
塟黄出宋度支員外郎漢卿之裔元宣慰使從簡自筠<lb/>
州來徙南海西濠傳教傳温徳香山徙也傳泗傳公㑹<lb/>
城徙也諱瑜字廷美英頴嗜學居閒述作體重有所似<lb/>
趙僉憲叙之集子曰畿曰廣公之學授畿弗售授太史<lb/>
君輒售淹速有時然者抑絀乆而伸足信天於是乎定<lb/>
君子盡我以善事天也表曰是謂黄長樂公廷美之墓<lb/>
　<lb/>
<pb n="KR4e0135_WYG_020-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十<lb/>
</p>
<p>
</p>
  </div>
</body>
</text>
</TEI>
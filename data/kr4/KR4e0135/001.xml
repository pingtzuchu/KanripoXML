<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻一</head> <lb/>
    <p>
<pb n="KR4e0135_WYG_001-1a"/>
欽定四庫全書<lb/>
　見素集巻一<lb/>
　　　　　　　　　　　　　明　林俊　撰<lb/>
　　序<lb/>
　　　瑞竹詩序<lb/>
丁未盜起贛州介閩之間蟻聚而蜂屯郡用大擾今上<lb/>
嗣大厯服若曰今惟民弗靖其撫之來與之維新人用<lb/>
去罪死齒平民有以自効惟茲渠黨猶干天罰迺拜王<lb/>
<pb n="KR4e0135_WYG_001-1b"/>
公述之為都御史其徃循之聲威所被脅從解散渠首<lb/>
俘而還郡告康乂公歸自汀過王臺之左有竹一本葉<lb/>
白而莖菉異常竹然根植寄於浮壒風露分於凡草容<lb/>
顔枯悴負抱鬱結如鹽車之驥在林之鶴欲自見而未<lb/>
能者公心異之剗其荒穢溉以泠泉輕飈徐來柯葉踈<lb/>
理意態欣恱瞻盼乆之顧而思曰竹遇知幸矣舎是而<lb/>
徃穢可使毋滋泉可使毋涸逵陸之衝樵蘇遝至其又<lb/>
可使毋伐耶于是移之于是植之憲臺之右灌溉䕶持<lb/>
<pb n="KR4e0135_WYG_001-2a"/>
昕夕坐對若羅致而抗禮者因紀以詩聞者屬而和之<lb/>
巻成太守陳君宗器屬俊為序俊熟公聲望于士夫間<lb/>
植竹其將以自况也凡物常于同瑞于異閩南竹箭之<lb/>
美布滿山麓而是竹挺生不樂為伍雖出於荒榛宿莽<lb/>
之中其所謂瑞而自見者恒未冺也又况置之深嚴沃<lb/>
壤之地以全其孤虚勁節之性其拂清風凌霄漢旁致<lb/>
同流垂䕃宇内亦孰能禦之耶俊不敏將為竹以謝公知<lb/>
又因公以感竹之遇也夫事即類以推餘竹失其所猶將<lb/>
<pb n="KR4e0135_WYG_001-2b"/>
植之况靈於竹者乎竹之瑞猶愛之則瑞于竹者又可<lb/>
知矣俊又以知公之心將無乎不用其至也公事明天<lb/>
子為大臣時有可為位有可致才若力又足以充竹若<lb/>
有知將剉身青簡以紀公之休烈于無窮所不辭也<lb/>
　　　送郭子聲入賀詩序<lb/>
七月三日上萬夀節臣工胥慶萬國方來雲南地最逺<lb/>
駿奔走最先同寅僉事郭先生子聲奉臬表當行先生<lb/>
闓朗軒豁嗜義如飲食由進士選兵科給事中抗節敢<lb/>
<pb n="KR4e0135_WYG_001-3a"/>
言憲廟郊甘露降大臣議當賀先生疏不當賀可之遂<lb/>
為輿論所歸晉都給事中通政參議僉都御史巡撫宣<lb/>
府大同遼東坐同事失律不欲自直落六官出知射洪<lb/>
用大臣薦陞今職敭歴中外幾三十年義槩汪度足以<lb/>
勝之故處上處下在榮在辱無施而不宜予嘗私評先<lb/>
生之量盖所謂澄之不清溷之不濁者也夫觀人者不<lb/>
於其大於其小不於其順於其所逆亞夫之忠勇長卿<lb/>
子厚之文章一失所志懣悶悲憤卒至夫不堪惟元城檻<lb/>
<pb n="KR4e0135_WYG_001-3b"/>
車之徴神色自若文忠以為鐡漢然則先生其不賢於<lb/>
人逺矣乎士君子惟義為可從命為可安聖賢為可法<lb/>
否徒赫赫無取而偃蹇敗踣顧為士大夫之所推愛况<lb/>
夫起而仆仆而復起而又卒無愧詞者乎或疑應州之<lb/>
戰為先生病者夫乾時之敗春秋榮之姜維伐魏累舉<lb/>
不克綱目書而不貶討賊之義不可一日忘也己巳而<lb/>
降敵勢寖張今年冦雲中明年冦鴈門渫擾我邊徼創<lb/>
毒我邉氓未聞有冒其風而震懾之先生鼓義深入獨<lb/>
<pb n="KR4e0135_WYG_001-4a"/>
挫其銳即不幸不樹有竒功而敵人亦自膽落數嵗之<lb/>
間少入為冦然則先生之志之舉豈誠無得也耶春秋<lb/>
綱目固未得而深貶之也予故為討賊大義詳之若夫<lb/>
兹入也華封之祝金鑑之獻忠貞之篤則先生之所自<lb/>
盡予之私杞梓之收瑶環之賜股肱之付託則聖君賢<lb/>
相之所必盡而亦予之私贈行詩成予僣序諸首<lb/>
　　　贈郁長史序<lb/>
魯盡儒服哀公使人號諸國曰無是道而是服者辜及<lb/>
<pb n="KR4e0135_WYG_001-4b"/>
身服者悉變既之獨一存詢以國事無失莊生曰以魯<lb/>
而儒一人焉夫魯多君子孔子嘗云然固哀公時人也<lb/>
莊生豈寓言耶將以儒為訕耶國朝以人文化成天下<lb/>
養之鄉校收之科目曰儒生分教郡縣陞之太學曰儒<lb/>
師職館閣列侍從曰儒臣以至外服内服皆儒取之他<lb/>
之科不與焉豈非儒可貴而然耶今之儒固多也服是<lb/>
服而有是道徧天下非徒如孔子所稱而已也江浦郁<lb/>
君以禮經薦京闈儒生也三歴學官再教國子儒師也<lb/>
<pb n="KR4e0135_WYG_001-5a"/>
雖未登館閣為從臣然今職長史為親王首相儒臣也<lb/>
以儒臣輔親王君徳之修否國政之弛張風俗之隆汚<lb/>
皆係焉君將幸儒之用而不收儒之實乎盡忠以事上<lb/>
正已以率下主徳顯而身名章邦國安而福禄隨之使<lb/>
國人稱願曰儒哉儒哉君之立其不既偉乎昔董仲舒<lb/>
相膠西王王聞其大儒厚禮敬之夫膠西驕王也猶知<lb/>
敬儒今之魯非昔之魯也守禮秉義世有令王儒如君<lb/>
其有不敬者乎吾又知君之道必行於魯無疑也儒之<lb/>
<pb n="KR4e0135_WYG_001-5b"/>
效不白於世乆矣君幸勉之庻幾如吾孔子所稱而毋<lb/>
為莊生所訕也濵行監丞陳君正初偕諸僚采請曰必<lb/>
有以贈郁君俊因與論儒然耶否耶必能與魯諸君子<lb/>
評之<lb/>
　　　贈張希白序<lb/>
閩邑張君希白性沈毅力讀書組織文字成化甲午以<lb/>
麟經魁八閩薦明年登進士又明年拜南京大理評事<lb/>
歴寺正副凡七年擢拜淛按察僉事筮日戒行秋官林<lb/>
<pb n="KR4e0135_WYG_001-6a"/>
君廷珍以贈言委昔長安圩鏝計功而食栁子舉受直<lb/>
怠事為入官之戒古今宗為名言希白起布衣數禩而<lb/>
膺一面雖危巒下石桅颿之飽順風取疾無踰是者然<lb/>
食不可素而直在必償世厄于飢者致哀而與一飯則<lb/>
誓死論報至階一官被一命其章服足以文其身其禄<lb/>
入足以仁其三族故舊朋友顧視之當然恬不為徳及<lb/>
期未調於邑徬徨鬱勃如不能生叩所職不什二三乎<lb/>
舉質之由曰某若某非不知不可問也事立而謗興法<lb/>
<pb n="KR4e0135_WYG_001-6b"/>
脩而屈辱至嗚呼不能事者不受直食食者必功曲藝<lb/>
則然謂士而不逮是其可不可耶彼不知者不明也知<lb/>
不為者無勇也忘恩者昧也圖進而不止怠事而不以<lb/>
告以稱諸能者貪以惑也嗟夫渾樸既㪚澆風日鼓以<lb/>
吉而不案掾吏勸相慎重取大官以普而簠簋弗飭以<lb/>
眞卿而不知退他又可知矣則士之病于是又不但今<lb/>
為然也然則其孰能反而正之奮發思勵以自方圩鏝<lb/>
之論無愧栁子之云耶希白方實敦雅重内而簡文不<lb/>
<pb n="KR4e0135_WYG_001-7a"/>
為威富異法窮獨無告咸依以生曰公廷尉吾屬其平<lb/>
其固知而必為如此浙首諸藩其司之長貳又多仁賢<lb/>
君子希白其將暨乃僚矢心膂叶恭將事償値而計功<lb/>
以能其官綏齊民風示天下無負所委任無惑也廷珍<lb/>
曰子之言然書為贈希白序<lb/>
　　　送陳監丞詩序<lb/>
國子監丞陳公正初滿三考以老乞骸骨休於家六館<lb/>
師生㽞者十餘人狀數十上大宗伯少宰而下以及科<lb/>
<pb n="KR4e0135_WYG_001-7b"/>
道郎署之士夫井野行道之人咸謂大學繩糾之任非<lb/>
公不可或者謂公例晉秩翰林未宜以是官去公毅然<lb/>
曰壯而仕老而休人情也吾年且七十氣之盛者日益<lb/>
衰聰明之昔有者日益耗且故園就荒計歸故已晩矣<lb/>
秩之崇庳則尤非吾志也竟之不欲㽞俊聞之是諸人<lb/>
而斂容于公盖公歴官垂四十年始終如一日持行純<lb/>
白眞可以亷貪立懦與古之楊闗西趙清獻者侔而師<lb/>
道之尊教法之嚴則楊次公胡安定其庻幾矣引身知<lb/>
<pb n="KR4e0135_WYG_001-8a"/>
退末路不迷則又與疏太傅楊少尹奚異然㽞公者公<lb/>
論也決去者自處也或者固無論矣車未及膏厚公者<lb/>
預以詩言别私淑景慕而得諸人心之同者無問識不<lb/>
識亦有詩獻積如束笋然俊交公素厚未忍噤無言乃<lb/>
偕院判周君原巳郎中鄒君宗道陳君時安員外郎林<lb/>
君長深馮君朋玉宋君惟寅主事王君廷光婁君元善<lb/>
龔君元之儲君靜夫凡十一人摘支遇各百韻䦰為聫<lb/>
句以贈公行李贈别之作故無是也俊來官南都觀諸<lb/>
<pb n="KR4e0135_WYG_001-8b"/>
老引身之榮頌歌餞送之盛惟大司馬三原王公介庵<lb/>
冢宰吾邑陳公愚庵大理卿乾陽宋公克敬及公盖四<lb/>
見焉三公者躋位通顯澤易流而聲問易以被公一教<lb/>
秩顧出而與之並則又知清脩獨行無處不可固不以<lb/>
位散要拘也俊故掲而大書之與有志之士胥勉焉<lb/>
　　　送馮時用衡永兵備序<lb/>
兵備以文可乎曰可兵以文為種以武為植審利害察<lb/>
安危文也犯强敵力攻守武也相為用而不可以相無<lb/>
<pb n="KR4e0135_WYG_001-9a"/>
故曰文與武左右也先王經國以邦政付司馬而徴帥<lb/>
布令冡宰實專之無燔屋垣無取畜牧無傷老幼不加<lb/>
䘮不因凶不窮不能明仁也成列而鼓明信也利不争<lb/>
明義也降不殺明勇也審事幾全制勝明智也謂非文<lb/>
能之乎專之武則反是批亢而𢷬虚賈勇而售力襲其<lb/>
無備攻其不意赭其人民灰其室廬撒其窖廪盡利其<lb/>
所有故文而兵禦亂也武而兵為亂也專之武而將之<lb/>
兵縱亂也國家深監于此全師付總兵都御史叅之偏<lb/>
<pb n="KR4e0135_WYG_001-9b"/>
師付叅將兵備又叅之百餘年來民不識兵兵不識戰<lb/>
其有由然哉𢎞治壬子衡永兵備缺員四明馮君時用<lb/>
以按察副使授璽書董其事君文獻得於鄉詩禮得於<lb/>
家切偲得於師友刑名得於官序盖文之尤者也僉臬<lb/>
湖南甚乆利害之機安危之勢險易虗實之形固心存<lb/>
而目熟之矣移而治兵於武乎何有然請終其説焉聖<lb/>
人制棺也不欲使人用制醫也不欲使人求制兵其得<lb/>
已耶漸以仁摩以義節以禮和以樂不得已則刑焉有<lb/>
<pb n="KR4e0135_WYG_001-10a"/>
輕典有中典有重典而又不得已則兵焉兵其得已耶<lb/>
有虞不賞不罰夏賞而不罰殷罰而不賞成周有賞有<lb/>
罰則今固賞罰之時也其可毋兵乎然兵備以文又以<lb/>
按察任之可仰窺君相之意矣曰仁義禮樂兵刑奚居<lb/>
曰毋亦仁義耳禮樂耳刑耳然則曷為而言兵曰備耳<lb/>
　　　送憲副戚時望貴州兵備序<lb/>
兵備邊之重寄也捍外侮綏内附置人國於乂安不搖<lb/>
實藉於此國朝文德覃被海宇寧謐尤擇老宿憲臣膺<lb/>
<pb n="KR4e0135_WYG_001-10b"/>
兵備以填撫邉陲致治保邦之慮精且密矣貴州都匀<lb/>
生苖冦邉鄙者四十年上度不可撫乃命將征之王靈<lb/>
所振脅從風靡渠首俘而還于時兵備以戰功遷秩去<lb/>
銓司惟凋瘵之餘撫循控御非其人不可乃以永寧授<lb/>
金華戚君時望都匀授西安周君鳴岐皆以僉憲晉副<lb/>
使授璽書蒞其事上聞制曰可俊舊蒞滇陽鳴岐同官<lb/>
也來湖南時望同官也二君皆時偉人膺簡以去無亦<lb/>
公為得人賀私為得友賀耶戚君將行同寅周君文化<lb/>
<pb n="KR4e0135_WYG_001-11a"/>
賦詩為别諸君子咸和之以序属俊夫制治易致治難<lb/>
致治易保治難方苖之始也同仁垂育則苗被吾化惡<lb/>
不得而萌既萌矣申畫郊圻則苗知吾守惡不得而漸<lb/>
既漸矣來則擊去則勿追則苗懾吾威惡不得而熾既<lb/>
熾矣兵又可已耶則格鬭之苦輸輓之勤驛書之旁午<lb/>
功雖告成其為勞亦甚矣曷若制其初之為愈乎戚君<lb/>
兹行或謂可髙枕無事者然飢者思食勞者思息瘡痍<lb/>
顛沛者思以蘇穴居露處者思以覆盖而衣被内治之<lb/>
<pb n="KR4e0135_WYG_001-11b"/>
責其亦繁且難矣况苗犬羊之性難安易搖徃之大埧<lb/>
嘗征矣謂無大埧也西堡繼之又謂無西堡也都匀繼<lb/>
之永之羿子烏合鴟張殺越人于貨又都匀之漸也<lb/>
其誅之抑思以處之耶曰樹風聲旌别可為也賣刀劒<lb/>
力田可舉也置博士學校可興也分南顧之憂廣一視<lb/>
之仁以潜消其獷悍之性保其治於無虞實不外此戚<lb/>
君粹雅而靚深其籌是亦素矣㑹周君幸共㩁之<lb/>
　　　送别序<lb/>
<pb n="KR4e0135_WYG_001-12a"/>
古稱詩窮人文章憎命達宰物者固不若是靳也人有<lb/>
欲則争名之於朝猶利之於肆又欲之尤也欲必争争<lb/>
則必怒而變以求勝宰物者亦容得而深庇力禦之哉<lb/>
後而千百世獨耀聞焉則宰物者之終惠而争者迄莫<lb/>
置一喙其間周公孔子大聖人也流言於管蔡毁於叔<lb/>
孫武叔而其道益明下而司馬子長班孟堅李太白杜<lb/>
子美韓退之栁子厚歐陽永叔蘇子瞻諸賢率以德業<lb/>
詩文名名天下楷模後世與三代而上幾頡頏然皆邅<lb/>
<pb n="KR4e0135_WYG_001-12b"/>
迴躓踣時遭貶竄容或滯一官夫蹇其時嗇其位咈其<lb/>
志故德業益盛而詩文益以昌宣溪王先生世賞其然<lb/>
乎先生大司冦恭毅公佳𦙍童丱舉進士官翰林益讀<lb/>
中秘書發為詩文英爽典麗如大賈之肆益索以有同<lb/>
時名輩莫敢攖其鋒甘北面者亦徃徃有之今上在春<lb/>
宫先生日侍講筵時見眷遇坐争者隂中竟官留都然<lb/>
先生詘不乆窮不極又將進而都顯秩佐明天子藻㑹<lb/>
人文宣昭鴻化以比良班馬兼麗李杜集韓栁歐蘇之<lb/>
<pb n="KR4e0135_WYG_001-13a"/>
大成則宰物者玉成之心抑亦先生之責之慮也争者<lb/>
寧得終掩之哉先生使岐藩道武昌偕沈思古諸君子<lb/>
倡和聨句凡若干首俊裒為巻序其所以争者以贈行<lb/>
李以公天下後世之人心為愛才者地也傳曰良賈深<lb/>
藏若虚君子盛德容貌若愚惟虚惟愚則人不争先生<lb/>
盖熟此矣<lb/>
　　　永感序<lb/>
黄門胡君聲之尊甫封君卒黄門哭甚痛柴瘠殆不能<lb/>
<pb n="KR4e0135_WYG_001-13b"/>
生俊徃弔焉曰曷以禮自將黄門復聲嗚嗚曰生其云<lb/>
何比閱月再弔焉黄門曰金夙嵗喪吾母客嵗喪如母<lb/>
而今復喪吾父徃而不可返者親也誨言在耳手澤俱<lb/>
存而音容不可復即木欲静風弗停吾奚生為遂哭幾<lb/>
絕一日黄門出永感詩屬予為序以系其思嗚呼黄門<lb/>
之思其親其亦可謂至矣昔子路既貴思負米而不可<lb/>
得毛義親終而隠曾子曰吾初為吏禄不及釡欣欣而<lb/>
喜樂逮親也既沒之後南遊於楚得尊官焉堂高數仞<lb/>
<pb n="KR4e0135_WYG_001-14a"/>
傳嘗百乘猶北面而泣不逮親也故椎牛而𦵏不如雞<lb/>
豚之逮存居處笑語之思於悽愴奉祭之時視承歡膝<lb/>
下何若也然脩短有命不可必而致則有幸不幸其間<lb/>
者有具慶有偏侍有永感具則樂偏則感永感則尤難<lb/>
乎為情者滄海可填白石可爛而此恨不可窮盖壤間<lb/>
迄無人子地者其感寧有既耶吾聞君子付不可能於<lb/>
天責可能於己子報其親百為之而不過盖還以施非<lb/>
增益以與之也人禀氣於天賦形於地而孕育於父母<lb/>
<pb n="KR4e0135_WYG_001-14b"/>
舎父母蔑以為心者體曰遺體何膚髮之敢慢德曰世<lb/>
德何言行之敢違學曰家學何記誦之敢廢運諸心思<lb/>
著諸論列措諸事為本諸身刑諸家達諸國天下無一<lb/>
而不致其至德立而道尊譽揚而親益顯其於地下庶<lb/>
乎慰矣否則墓木徒號泪徒枯五内徒崩裂如遠且大<lb/>
何哉是為之序<lb/>
　　　两漢書疏序<lb/>
文章與世道相軒輊六經魯論渾噩簡野孟氏雄以肆<lb/>
<pb n="KR4e0135_WYG_001-15a"/>
至戰國而極矣中間老耼左丘明韓非荀卿列禦冦莊<lb/>
周之文閎深奇詭並列名家西漢公孫𢎞晁錯賈誼董<lb/>
仲舒司馬遷劉向諸人樸直峻整壯麗而辨博庶幾古<lb/>
作者漢而東楊震孔融班固輩流習尚對偶氣駸卑弱<lb/>
夫世日降風日漓文體日趣以薄其勢然也然亦豈三<lb/>
國兩晉例論哉唐宋文章名家韓退之學史記栁子厚<lb/>
學西漢㑹子固學劉向蘇子瞻學戰國亦剖其藩升其<lb/>
堂者矣夫文不難於華難於質不難於煩難於簡不難<lb/>
<pb n="KR4e0135_WYG_001-15b"/>
於奇曲難於拙直嘉祐間歐陽永叔務黜險恠崇平澹<lb/>
格始一變予嘗私評作古文字須削去近格專志六經<lb/>
魯論翼以孟氏書參之榖梁國語離騷史記以集文章<lb/>
之大成以盡其妙以追古作者為徒盖竊有志而未能<lb/>
也同年縉雲周君文化副憲湖南間出尊府封監察御<lb/>
史怡菊公手抄兩漢書疏見示授而閱之再旬迺嘆曰<lb/>
參苓薑桂藥籠中物有志學古文者此書可少乎哉疏<lb/>
中所載曰正心以正朝廷正朝廷以正百官曰太子在<lb/>
<pb n="KR4e0135_WYG_001-16a"/>
早諭教選左右曰正臣進者治之表曰舜正二女以崇<lb/>
至徳曰天徳無私親順之和起逆之害生要之皆為至<lb/>
言迺若婉而諷頌而規特立而道不渝盡言而主不怒<lb/>
則又古三代君臣忠厚遺意可風示後世無疑者殆將<lb/>
不直古文之師而已因正其訛謬别為巻凡十六謀諸<lb/>
同宷刻梓以傳廣公用心云耳公名珍字廷璋先教是<lb/>
職剛實莊整讀書老不厭所著有應酬稿觀書類記皆<lb/>
可傳也<lb/>
<pb n="KR4e0135_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻一<lb/>
</p>
<p>
</p>
  </div>
</body>
</text>
</TEI>
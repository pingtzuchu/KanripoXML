<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻五</head> <lb/>
    <p>
<pb n="KR4e0135_WYG_005-1a"/>
欽定四庫全書<lb/>
　見素集巻五<lb/>
　　　　　　　　　　　　　明　林俊　撰<lb/>
　　序<lb/>
　　　彭惠安公文集序<lb/>
語人以其盛其所能盖自見矣魯公之忠節温國之行<lb/>
烈書法史材未之有掩也矧文章特儒者事吾郡從吾<lb/>
彭惠安公殆其然者公自刑部屬以氣節行烈自効及<lb/>
<pb n="KR4e0135_WYG_005-1b"/>
外而藩臬内而中丞少宰以至司冦際我英宗憲宗大<lb/>
際我孝宗知遇之盛方是時世道允升士氣丕振公得<lb/>
以翺翔展布其間伸其志達其道以大行其所學晩而<lb/>
與王端毅何文肅張莊簡數君子同心輔政天下稱大<lb/>
老公葆養性靈探索道奥繙閱經史百子毎作述評校<lb/>
物品衡量治勢命詞運意根理道而繫續綱常如蓍蔡<lb/>
前知嘉榖輕縑之濟實用夫文實之隠寓焉休文文冶<lb/>
靈運文傲鮑昭文怨庾信文誕識者有以知其人若公<lb/>
<pb n="KR4e0135_WYG_005-2a"/>
者其無謂君子歟嘗記公記鐵漢樓張東海稱一代作<lb/>
家托之草書流布海内私欲與元城與公並稱三絶予<lb/>
未敢僣論然莆前輩心學有林艾軒公無愧焉氣節有<lb/>
方寳謨行業有陳正獻公欲私與匹休若劉後村之詩<lb/>
陳衆仲之文公則未嘗多讓川岳靈秀為天下生公也<lb/>
僅一莆而已哉予少公二十有二年非分晩流累偕<lb/>
薦剡酸冽之味將不謂無同也甚恨者仕同時十七年<lb/>
宦迹出入僅一再㑹弗獲幸卒教于公而公遽病以歸<lb/>
<pb n="KR4e0135_WYG_005-2b"/>
歸以弗起矣山頽之嘆致吾私為士夫為天下慟也嗚<lb/>
呼公其不可以起矣平生所著滯稿為巻凡若干侍御<lb/>
陳君時周輯其要得若干巻吾閩提學憲副姚公英之<lb/>
鋟梓以傳序公之文予來進責也嘅惟老成風逝聲望<lb/>
所及長養成就功為多所謂典刑者為信公功在天地<lb/>
名在華夷太史氏書之矣得是集備考之深自見矣<lb/>
　　　夀戴孺人七十序<lb/>
族子士實求予文為母戴孺人壽且曰冬十一月某日<lb/>
<pb n="KR4e0135_WYG_005-3a"/>
母壽之辰徴文姻族之意母既不得謝謹命云然前三<lb/>
十年族父徳華處士與予居連壁處士質木無華治家<lb/>
勤儉身不識紈綺非賔祭不一御魚肉無奴僕以供炊<lb/>
爨舂浣箕帚樵牧之用毎旦起與族母蓬首垢面短衣<lb/>
敝裳偕造化宛然村落翁嫗而布盈于笥粟米陳紅于<lb/>
倉庾畜牧蕃息宗黨無及焉人曰其無已固乎曰然吾<lb/>
莆風且異吾知其必去而為後之奢也夫俗侈則力不<lb/>
繼力不繼則貧者先竭富者日以削賢者忍不賢者縱<lb/>
<pb n="KR4e0135_WYG_005-3b"/>
而從之亂堦其可已乎吾示吾子孫守吾業也處士既<lb/>
化去莆風果異既又大異其子時敬兄獨守訓無違時<lb/>
敬兄不禄孺人又守訓無違絶薰澤勤紃組矢志婦節<lb/>
以葆育幼孤時祖居洳濕不為居人利徙而新之餘故<lb/>
物悉完生有養死有塟祠墓有祭公征慶吊有給材丈<lb/>
夫無及也今已男室女家内外孫林立孺人亦踰有七<lb/>
十之壽矣夫以七十之年中間聽於父母舅姑夫子之<lb/>
所裁三十年耳四十年獨制家政目中所見起者落落<lb/>
<pb n="KR4e0135_WYG_005-4a"/>
者以盡甲族化而清門指不盡數林獨居然以完處士<lb/>
前者之固容知其為後者之通耶杜不可久之漸以為<lb/>
必可乆之貽其家法固在孺人不移所天守而不變其<lb/>
不為烈與夫立之難守之又難寡婦人尤難也孺人之<lb/>
壽以上承舅姑中承夫子下衍子姓為林氏壽也自古<lb/>
有國家者未嘗不以勤儉興逸欲奢靡而失周人葛覃<lb/>
之詩見其貴能勤富能儉成内治之化以開隆長之基<lb/>
婦人者國家之所由興替者也昔莫侯陳氏有采蘩之<lb/>
<pb n="KR4e0135_WYG_005-4b"/>
徳以相我睦州實開九牧孺人儷徳莫侯而其境尤有<lb/>
異者食報之厚固將濟邵州之美以大吾林如桓少君<lb/>
之鮑辛憲英之羊其獨壽而已耶書以待且以訓林之<lb/>
為婦為母為子孫者<lb/>
　　　方忠惠公文集序<lb/>
宋自晦翁朱夫子起建安以上集四儒之成四方學士<lb/>
師宗之閩為盛莆又宗之方為盛履齋若水伯謨尤著<lb/>
者也殆尚書忠惠公祖尚真源沾溉醇馥于西山鶴山<lb/>
<pb n="KR4e0135_WYG_005-5a"/>
二大老而追慕元城公為烈鐵庵之號見志也公弱冠<lb/>
擢南宫詞賦第三人不祈速化沈鬱下僚餘三十年亦<lb/>
遺材矣端平初鄭性之當國搜進名士拔致諫垣危言<lb/>
正論選親賢逺聲色杜佞幸以襄之失蜀之敗為恥荆<lb/>
淮之擾為懼及繳駁數事尤忠戇所難言公無諱焉申<lb/>
大義以雪濟邸之寃追罪奸相之彌逺屢言之臨安火<lb/>
又言之為其黨蔣峴所中予祠鴻禧噫是無遺直者歟<lb/>
公終寳章學士廣東安撫使為治尚風化崇正學表先<lb/>
<pb n="KR4e0135_WYG_005-5b"/>
賢薄官征䘏民隠參行晦翁家禮社倉諸法利闗人國<lb/>
為之力無阻以故生有祠殁致薦享舉扶揷竹以奠請<lb/>
贈諡而梓行其遺文皆廣人徳公之報也噫是無遺愛<lb/>
者與公殁淳祐丁未至是二百六十有七年公族孫良<lb/>
節嗣響家學大參廣藩因舊本輯之為若干巻復梓以<lb/>
傳盛舉也公後村同時人平生著述甚謹尺楮片翰刋<lb/>
落陳言辨博雖間不及後村而粹縝過之命詞運意以<lb/>
心術為根柢氣節為枝榦義理為華實名賢為標格澄<lb/>
<pb n="KR4e0135_WYG_005-6a"/>
潤豐潔如寒江素月碧落之峙青峰雖無幻恠獻豔應<lb/>
接之勞而丰神自適争先覩之為快亦名作矣太常諡<lb/>
議謂公源流晦翁徐驗之晦翁及公仕籍俱餘四十年<lb/>
晦翁在朝不滿四十日公亦僅一年幾半其出處概自<lb/>
相類莆先正自端明蔡公謚忠惠繼之亦僅公一人而<lb/>
已端明慶厯四諫温陵海橋之聲蹟天壤俱敝可也而<lb/>
𦙍嗣涼落遺文晦蝕逮之今無幾公舊本無恙兹復煥<lb/>
然以新梓行又適在廣是固徳門子姓錫類之賢文獻<lb/>
<pb n="KR4e0135_WYG_005-6b"/>
足賴抑公之精神在廣與故民相糾結不渙散以黙運<lb/>
之今耶不能不為名徳幸也俊鄉閈晩出前哲景行序<lb/>
文大參之請抑亦俊之責也公諱大琮字徳潤累贈銀<lb/>
青光禄大夫<lb/>
　　　二忠録序<lb/>
士君子在治在亂曰鳯夫逢時遇主翊賛鴻猷不幸而<lb/>
亂則抗節以死若龍逢比干者至于今猶烈也宋亷恥<lb/>
養士三百年希文永叔子方數君子載倡忠義士夫氣<lb/>
<pb n="KR4e0135_WYG_005-7a"/>
節相高靖康之難勤王死事相屬焉寳慶徳祐之際元<lb/>
兵日南帝顯全太后北狩益王稱制于福州尋入廣于<lb/>
時陳公文龍以參知政事歸于家特起而當國難開閫<lb/>
興化軍撫叛命平亂兵斬諭降以激忠義然江之南北<lb/>
已混一于元全閩又為元有獨興化在耳林華陳淵曹<lb/>
澄孫開門賣降公與母夫人被執臨難慷慨指腹自示<lb/>
曰此節義文章也可相迫耶械至臨安哭武穆廟不食<lb/>
以死母亦不食死福州景炎丙子十二月也公從父瓉<lb/>
<pb n="KR4e0135_WYG_005-7b"/>
起布衣為國發憤括家財航海助張世傑兵于邵武迨<lb/>
元兵登城興化不守猶巷戰終日被執大罵至車裂以<lb/>
徇明年丁丑九月也事聞文龍諡忠肅廟號昭忠瓉贈<lb/>
兵部侍郎諡忠武二公死則閩盡廣亦去而宋亡矣噫<lb/>
痛矣迨今𢎞治乙丑二百三十年鄉人徐評事元稔始<lb/>
疏于朝詔有司立廟春秋具物以祭公族孫貢士河彚<lb/>
為録示予竊惟綱常之在士夫猶命脈然不可一時息<lb/>
也故治則良臣大勲建焉亂則忠臣大節以立焉嘅自<lb/>
<pb n="KR4e0135_WYG_005-8a"/>
宋足一南亡已先兆李綱之䇿首沮於汪黄岳飛之功<lb/>
再墮於秦檜侂胄彌逺似道繼續任政而汝愚徳秀了<lb/>
翁迹如棄梗不待三閩四廣事可知矣會元滅金規恢<lb/>
挑釁海宇盡入北朝甘心臣僕則楊大淵降吕文煥師<lb/>
䕫等又降抗義不屈則曹友聞死趙夘發李芾等又死<lb/>
忠肅故相也忠武又故相之子孫且民也若可自逭而<lb/>
感激赴義視死如歸誠以天若祚宋主翁之一脈猶存<lb/>
天祥世傑秀夫諸賢之恢復可兾也孤城獨守猶足做<lb/>
<pb n="KR4e0135_WYG_005-8b"/>
平原牽拽之幾大之成一旅中興之業次之亦不失鼎<lb/>
足偏安之勢二者不一遂則城亡與亡答世恩而殿名<lb/>
教與杲日争光秋霜争烈與近而故相江萬里故民熊<lb/>
飛争頡頏逺而龍逢比干逰于地下使事仇者生無立<lb/>
地後世懐二心者視有餘愧焉二忠可謂得其死求仁<lb/>
得仁者也敬序之以發吾黨之氣<lb/>
　　　竹江劉氏族譜序<lb/>
氣為萬物之祖與形相附麗者也其始也化諸氣氣類<lb/>
<pb n="KR4e0135_WYG_005-9a"/>
為形同之人皆族也其漸也化諸形形原諸氣同之氣<lb/>
則族也氣之初也其又盛則同生而别之姓如黄帝二<lb/>
十五子為十二姓又一初也初生繼繼生析析生疏末<lb/>
異而本則同王公貴人馬走牛醫之賤其無能易也巡<lb/>
撫湖南兼督軍務右副都御史安成劉公文煥某齋竹<lb/>
江之系出沛公沛公出御龍氏累累出陶唐因宷為氏<lb/>
沛公傳漢景景封其子發為定王國之長沙安成故其<lb/>
封内以侯禮也比失侯猶為庶故地故邑多劉殆不相<lb/>
<pb n="KR4e0135_WYG_005-9b"/>
系屬其出長沙不出長沙未可知也竹江之劉出長沙<lb/>
不出長沙未可知也然上世遺集動曰沛郡沛郡其出<lb/>
沛無疑竹江某齋始遷之祖五宣教紹賢竹溪公也再<lb/>
世則十九宣議節四世仲英仲英生謀章又生謀卿懐<lb/>
古謀章泒也南窻西窻謀卿派也懐古奥學卓識戢采<lb/>
宋季為須溪文字之友四傳為英入國朝用季子實恩<lb/>
贈順天治中實謂敬齋也舉進士選翰林庶吉士官終<lb/>
南雄知府生斆謂學古也與伯子壬皆舉鄉貢士公積<lb/>
<pb n="KR4e0135_WYG_005-10a"/>
翰林孔目再封為監察御史壬為某縣知縣叔子即某<lb/>
齋亦舉進士選庶吉士累今官物望屬焉竹溪迨今亦<lb/>
十七世二謀衍派蟄蟄千餘指生娶卒塟足徴也古者<lb/>
姓有苑官有譜氏族有志以酌流品商姻婭以致嚴也<lb/>
若歐蘓譜則參杜陶之法為一家之譜以系尊降聮疎<lb/>
戚以致睦也故士夫宗之今劉之譜歐法也不附長沙<lb/>
猶蘓法不附味道同義其系逺故畧也抑大夫不敢祖<lb/>
諸侯禮以防其僣也録所受誥勅以及表志諸文與仕<lb/>
<pb n="KR4e0135_WYG_005-10b"/>
隱之行業勲跡致重也亦致勸也譜成某齋走介之莆<lb/>
請序噫逺矣道同也亦致專也夫一氣之運萬殊分焉<lb/>
其㪚也不能不異其合也未嘗不同貴者賤者才者能<lb/>
者愚不肖者猶老木然必有悴枝謂氣之不齊則可謂<lb/>
岐而二可乎哉劉於陶本也沛榦也長沙安城竹江皆<lb/>
枝也竹江一枝其碩蔚以蕃敬齋名在國史在名臣録<lb/>
為世亷吏學古官久猶貧某齋又久且要也又貧清固<lb/>
有本矣襲禪特介不涉為時趨三世無墜翰苑之業無<lb/>
<pb n="KR4e0135_WYG_005-11a"/>
本然乎哉儗諸劉敬齋其平視榮祖學古其流亞静修<lb/>
安世風烈某齋將并峙焉後視之今猶今之視之昔也<lb/>
樹木者順其天以致其性爾矣故碩以易蕃劉自樹如<lb/>
樹木樹族人亦如樹木竹江之枝將愈見其碩蔚以蕃<lb/>
其未已也斯作譜之意亦似續之責<lb/>
　　　入賀詩序<lb/>
郡臣置酒上壽古者頌禱之儀有為得鼎壽者為宫成<lb/>
壽者為荒夷朝黄鵠下武功成郅支誅壽者聖節上壽<lb/>
<pb n="KR4e0135_WYG_005-11b"/>
自唐𤣥宗垂拱始以誕帝之辰上萬歲壽著甲令為常<lb/>
嗣是曰天成地平節者肅宗九月三日也曰天興節者<lb/>
代宗十月十三日也慶陽節者武宗六月十一日也壽<lb/>
昌節者宣宗六月二十二日也延慶節者懿宗十一月<lb/>
十四日也又有應天嘉惠天夀天清乾明承天乾元壽<lb/>
聖諸節月日歴歴可攷我朝例以萬壽聖節為文祥光<lb/>
照室之旦四方萬國皆奉表為壽我太祖九月二十一<lb/>
日也我太宗四月十七日也我憲宗十一月二十一日<lb/>
<pb n="KR4e0135_WYG_005-12a"/>
我孝宗七月三日皇上流虹毓聖則九月二十四日也<lb/>
是嵗癸酉吾閩少方伯鄭君立之當奉表入賀故事贈<lb/>
有詩詩有序以屬之予夫君猶天也事君猶事天也隂<lb/>
陽天之吏不失其職則化功成而天安於位臣工君之<lb/>
吏也臣工不失其職則治功亦成而君得安享於無為<lb/>
然元氣不運天不能為天於隂陽何有哉悠久而不息<lb/>
者常也於穆不已天之常天之壽也隂陽之所欲也然<lb/>
則君之壽容非臣工之所欲哉夫皇皇憂墜孰若快覩<lb/>
<pb n="KR4e0135_WYG_005-12b"/>
穆穆以常臨故百祝千祝而萬祝之欲如天之不已焉<lb/>
爾是無他受恩者至惠也宣力者淺勞也寸償而尺負<lb/>
一羽而較千金其不侔亦至矣懐慚思惕區區報謝之<lb/>
私無過壽祝之㣲勤故詩曰虎拜稽首天子萬年祝君<lb/>
猶祝天也然豈徒祝而已哉曰明明天子令聞不已曰<lb/>
矢其文徳洽此四國欲君進令聞而不極意於武功祝<lb/>
以規忠愛之至意也召穆公承王命平淮夷方寄武功<lb/>
之任而寵異告成壽祝報謝所以勸其君者如此今君<lb/>
<pb n="KR4e0135_WYG_005-13a"/>
亦承旬宣之任殪武平之冦報成錫寵將與召穆圭田<lb/>
命服之賜無異而入賀闕廷萬年之祝又將無異於召<lb/>
穆公勸修文徳而不極意於武功其又將無同乎嘗疑<lb/>
周宣志存撥亂而側身修行固其所自圖抑召穆公有<lb/>
以啓之今羣盜悉平聖天子專志文徳之脩周宣無足<lb/>
言者然召穆公祝規之詞抑君所未宜少也是詩將無<lb/>
江漢並傳者乎<lb/>
　　　送周虚谷尹慈利序<lb/>
<pb n="KR4e0135_WYG_005-13b"/>
夫今者其視古為的也的而弗中其去的弗逺矣安定<lb/>
之教師儒之的也潁川太丘之政理又民師帥者之的也<lb/>
國朝内而六館外而四庠專用儒儒而効郡貳邑長升<lb/>
焉參互布列究體用之全以收復醇古之盛為儒道世<lb/>
道計至矣天台周君時謙以凝重之資脩整之行精敏<lb/>
之問學博士吾莆庠也方不忤物和不尚同交擇而不<lb/>
泛不為勢怵不為利餌教規學則雖未盡安定要之亦<lb/>
今時表表者吏部薦為慈利邑令莆博士未代而遷僅<lb/>
<pb n="KR4e0135_WYG_005-14a"/>
典也君屢以賢能獲褒旌例得為御史人論猶若未平<lb/>
夫物欲其大先小之進之將以漸也歴而熟之也令寄<lb/>
百里之命其不謂小矣有父母之道焉民所好惡而好<lb/>
惡之望衣望食望療治積弗平以望直于我副之後期<lb/>
處之失其當將蓄怨于生育我者之身况分之似而非<lb/>
誠然者耶撫則親虐之則疾視如讐心誹背詆而幸其<lb/>
亟去恱其心宜有道矣夫施不能盡施也惟利而無取<lb/>
則亷亷所以為惠也愛而不能盡愛也惟刑而無頗則<lb/>
<pb n="KR4e0135_WYG_005-14b"/>
公公所以為仁也不能無法令之彌縫租庸之徴調惟<lb/>
静而無擾均而省以無偏則安而無怨責已者厚人者<lb/>
輕已者嚴人者恕則上可事也下可使也近可恱而逺<lb/>
可來也已瘠而人肥巳勞而人用逸君之治將不于是<lb/>
求之躡黄陳之蹤以立今人牧之右者哉臨灃囊山帶<lb/>
江與永順容美桑植相襟帶捍以永定九谿大庸安福<lb/>
數鎮之兵虎旅難調鳥言夷面獸心之苗夷尤不可以<lb/>
人理𨗳説甘辛和劑若是其難也君盤錯以自見與䇿<lb/>
<pb n="KR4e0135_WYG_005-15a"/>
慈利之勲以大收師儒之効將自君始矣夫君子患舉<lb/>
職之難泡滅而澌盡者可恥也大丘之名自足長世位<lb/>
極之潁川顧以致損力可有餘而事任不可以過重絶<lb/>
脈覆餗有明戒焉謙之九三曰勞謙君子萬民服也升<lb/>
之六五曰貞吉升階大得志也夫勞而能謙正固而自<lb/>
守人之所與天之所畀也其升固易易者君曰謹如教<lb/>
庸書以復二庠之請<lb/>
　　　白齋詩集序<lb/>
<pb n="KR4e0135_WYG_005-15b"/>
夫詩存諸心者也感諸物而聲發焉包舉八紘牖納萬<lb/>
彚通幽㣲之故而執造化屈伸之幾其妙用也動天地<lb/>
而感鬼神著其教者如此然而成名立方亦若是其未<lb/>
易也夫意深者詞躓局下者詞拘輕淺者詞浮曠達者<lb/>
詞放蕩者詞滛苦者詞滯恇以怯者詞卑弱若乃觸而<lb/>
形㑹而遂通天趣悠洋充乎其自得吾得吾白齋張先<lb/>
生焉澄澹簡逺情慮俱忘羣脾競騖於先生奚有哉獨<lb/>
於詩若飲食然無少壯與老而異夫好則樂樂則專含<lb/>
<pb n="KR4e0135_WYG_005-16a"/>
吐性靈紓冩物故博以收約而廣以辯方刓精竭神窺<lb/>
高而獵要於是乎其不遺餘力矣先生古詩祖漢晉律<lb/>
詩祖盛唐而參以趙宋諸家之體氣格疎爽詞采精麗<lb/>
音調孤絶聽之灑然咀嚼之雋永而有餘味莊而整如<lb/>
營巡大將静而寂如龕棲老禪如詞臣鵠立雍容閒肅<lb/>
可諗仙子踏氣馭雲飄翩而風舉聮后山之武以駸駸<lb/>
上接少陵之席與陶謝潘左參輩行使人拈弄篇章拾<lb/>
殘楮㫁墨以自快近時中傑作也古稱詩窮人先生用<lb/>
<pb n="KR4e0135_WYG_005-16b"/>
是亦孤蚤遇世無盡知者知不知要之非先生病也評<lb/>
者謂陸機體裁出陳思王仲宣實出李陵先生雖雜備<lb/>
衆體而收功實由山谷寧川一派今流明州矣予雲庄<lb/>
縱浪海内士不相接者餘二十年先生來視吾郡始拜<lb/>
篇章之辱斂袵終讀作而嘆曰世自有士奚意之今見<lb/>
郜鼎敦彞老耳而聽采齊肆夏之音也夫詩可以觀志<lb/>
以得其為人推是詩也脫凡近而絶之俗垂之百千載<lb/>
可具見矣先生文字開闔正變老氣光炯動人要不在<lb/>
<pb n="KR4e0135_WYG_005-17a"/>
是集也請論詩與知者評焉<lb/>
　　　庭荆意晩序<lb/>
予既蜀歸也待育南雄歸待受壽州歸昔韓獻肅歸許<lb/>
二弟尋請謝予焉取妄附要有同者及是又六年予壽<lb/>
六十有六待育夀六十四待學壽五十九待弼壽五十<lb/>
六待受亦五十而壽此令有裕獨不見二親登堂上壽<lb/>
時也噫其已矣夫記傳衣侍食昨日事予皤然諸弟頭<lb/>
顱蒼短斯時斯境殆亦人世難得其不可常也於荆竊<lb/>
<pb n="KR4e0135_WYG_005-17b"/>
有感焉脆而叢誰形之韡而華誰色之歸根復命又誰<lb/>
而割制之殆有數存焉樹植溉潤完其天毋伐其性於<lb/>
是乎有賛化之功而枌榆之景撝䕶尤難吾五人者不<lb/>
于荆私幸哉晦翁之詩曰臨深履薄諒無幾且將餘日<lb/>
了殘編固晩暮結束時也君子自强不息其惡有已哉<lb/>
世兄弟吾五人而過五人壽而過其亦豈少其重其否<lb/>
其未可知也吾五人乗時應㑹皇極敷錫受之君積善<lb/>
流慶受之先而忠實樸謹局諸拙以然豈有它自異者<lb/>
<pb n="KR4e0135_WYG_005-18a"/>
哉待育杜門謝客其寂若處女非謁祠無見者待學麄<lb/>
衣敝屨曹郡丞戲曰都憲弟不作是庄家傳以為笑待<lb/>
弼酒數盂飯一甌蔬畦捧腹公府無其面予嘗目為散<lb/>
仙待受末疾專課諸子吾家襲韋布為常嗚呼固若是<lb/>
基也有基無壊必常有是意則間有是日凡身皆寄也<lb/>
而同歸於無又安得强所無而有之盈虚消息天不人<lb/>
私也亦非巧者能移噫畏哉<lb/>
　<lb/>
<pb n="KR4e0135_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻五<lb/>
</p>
<p>
</p>
  </div>
</body>
</text>
</TEI>
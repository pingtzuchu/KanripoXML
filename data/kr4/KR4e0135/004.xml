<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻四</head> <lb/>
    <p>
<pb n="KR4e0135_WYG_004-1a"/>
欽定四庫全書<lb/>
　見素集巻四<lb/>
　　　　　　　　　　　　　　明　林俊　撰<lb/>
　　序<lb/>
　　　贈徐羅源奏績序<lb/>
前十年開化徐侯良璧以唐邑學諭來主吾閩文柄公<lb/>
明稱焉其後閲保定郡志知侯有序述之勤閱中丞髙公<lb/>
薦章又知侯有禔身律人之竒績侯名應御史選有沮<lb/>
<pb n="KR4e0135_WYG_004-1b"/>
者僅令羅源便其僻且簡也仁施而義以濟治理静專守<lb/>
以堅定有疑獄必公諸人有時疫責已以求消弭司郡<lb/>
之政有為民病者必力争乃已盖分若君臣恩有父子<lb/>
之道焉文廟祭有器鄉賢祀有田生徒之業有課儒學<lb/>
孔道舊由南徑抵溪旣紆且濘行者言開東西二道便<lb/>
而令者匪才財者縮地之人安土不易遷侯優舉無懟<lb/>
部使者連奬賢勞更之繁晉江事聞中止隣邑福安民<lb/>
私之欲奪以去羅争於當道竟以還羅治羅且六年以<lb/>
<pb n="KR4e0135_WYG_004-2a"/>
能名被殊委不得去今年始上初考之績邑師生潘司<lb/>
教廣因周時謙之舊屬予贈言予邑侯周以仁亦交侯<lb/>
兄弟以熟言可信也噫亦異矣古者官以徳建授事之<lb/>
大小以才而甄收之權量人物者道固當是也而身所<lb/>
自處亦惟意所適而已侯家庭之學可甲科剸事之才<lb/>
可御史可劇邑可郡大吏而皆不然者無有數在耶然<lb/>
侯無膠杯覆餗受直怠事之譏在唐時絃誦詩書仕無<lb/>
異乎學在羅時峰巒複疊晴嵐霏翠遶其署吏無異乎<lb/>
<pb n="KR4e0135_WYG_004-2b"/>
為隠志未盡伸竣事之才未盡發而人聞其聲家食其<lb/>
澤同時賢令未能盡儗也侯固將分之甘而亦深乎意<lb/>
之適位浮于侯有深欲而未能于是者多矣古之吏長<lb/>
子孫今率為三數年遷去然遷未遷非侯意所系也<lb/>
　　　湖南道學淵源題辭<lb/>
廬陵陳先生文鳴總學政湖南也崇右正學心律身度<lb/>
而課程詞語督招之又蒐采元公二程考亭胡文定張<lb/>
南軒六先生事行成是録以標的諸子其立義首元公<lb/>
<pb n="KR4e0135_WYG_004-3a"/>
不曰舂陵曰湖南亦猶紀吾夫子孕聖之地舎曲阜而<lb/>
稱東魯遺意嘅之後羣聖而生吾夫子實集大成後諸<lb/>
儒而生吾朱子實集大成夫子祖三皇宗五帝父三王<lb/>
故叙皇帝三王道統之傳以及夫子本而盛之也元公<lb/>
子二程孫朱子故敘元公二程道學之傳以及朱子推<lb/>
而盛之也胡張則元公旁泒亦猶帝之有稷契王之有<lb/>
伊尹萊朱云爾然則收程朱而遺横渠収張胡而遺廣<lb/>
平上蔡勉齋九峯可乎哉曰序備之矣生於是學於是<lb/>
<pb n="KR4e0135_WYG_004-3b"/>
遊於是是斯録矣横渠關中人未嘗至湖南㳺謝黄蔡<lb/>
伊洛考亭之淵源固系之湖南固未得泛該之也嗚呼<lb/>
夫子而後有孟子濓洛關閩衍迤繼盛道未嘗絶也元<lb/>
之儒静脩予畏也一二先正時有致私憾其間者剥乆<lb/>
而復宜亦有繼之者繼必自湖南始元公開道之先是<lb/>
録又吾道之托之地也考時揆世諸士子崛起而承之<lb/>
斯總學盛心亦予小子俊願士之意<lb/>
　　　雪堂叙隠<lb/>
<pb n="KR4e0135_WYG_004-4a"/>
見素居雪堂聞叩門則汪君孟哲過焉慰問失喜則君<lb/>
以良灤州牧擢少伯温陵矣記京師時君侍尊甫都憲<lb/>
公官邸青裘白馬眉目清整閒適如畫予寒畯君獨繆<lb/>
予通好寒暄數數焉計今别二十有餘年予皤然老翁<lb/>
君亦頭顱蒼短不能無嬰情邂逅少壯離合之感也坐<lb/>
既定予入語治具延君不知君尚記閩語也三豆例設<lb/>
君曰適属意殊勤其止是耶相與為笑後數日君温陵<lb/>
之聲來方用為慰君則歸意滿腹過予言曰吾今而後<lb/>
<pb n="KR4e0135_WYG_004-4b"/>
知被繡之犧牛不如草間之良便飼籠之鳥不如青林<lb/>
碧落之優游夫以五斗紅腐置身於畏途深穽之中吾<lb/>
之志其不可以行矣事非吾事吾其容故吾耶碧山不<lb/>
負吾將謝浮榮返初服擁肩抱膝盤礴於懸崖倒樹綴<lb/>
丹叢翠之間嘯長風而弄寒月以紓洩其突兀磥砢不<lb/>
平之氣予念之固亦未謂誠然也繼辱君書前意復滿<lb/>
紙一日温陵人言曰汪公去不可留矣老穉攀送聨綴<lb/>
數十里公温存慰遣無幾㣲見於顔面無誠丈夫哉日<lb/>
<pb n="KR4e0135_WYG_004-5a"/>
且夕君來别予解衣班坐燭數更曰能忘是别吾懼兄<lb/>
薄吾之淺也其果吾情哉夫漆園掉尾彭澤恥折腰申<lb/>
屠蟠絶迹梁碭自同傭人私慕之亦私論之乃今知其<lb/>
機之圓而識之早商山之歌曰燁燁紫芝可以療飢富<lb/>
貴之畏人不如貧賤之肆志吾不欲愚溪寓懐北山獻<lb/>
笑宰夫斷犀而釋謗詹尹拂龜以決疑不然吾豈安灤<lb/>
州而薄温陵者哉予曰善哉君之去也夫不易者道也<lb/>
不忍易者心也不得不易者政與化也徐邈一也由前<lb/>
<pb n="KR4e0135_WYG_004-5b"/>
則為通由後則為介藺相如大勇小怯其固誠然哉君<lb/>
子不能必道之果行心之果盡况能必政化之果合哉<lb/>
亦自盡而已矣乃歌曰鳥白兮江清水渺渺兮雲㝠㝠<lb/>
杜蘅兮薜芷桂樹離披兮厓石齒齒酒香兮蠏肥山人<lb/>
去兮歸不歸猿驚兮鶴怨菊將霜兮歲將晏君不來兮<lb/>
何時秋社燕兮春候鴈涉園兮經丘弄雲水兮招巢由<lb/>
下叢薄兮山之幽香風發發氿水瀏瀏細葛兮輕舠村<lb/>
醅兮野笛終吾生兮徜徉與造物兮消息<lb/>
<pb n="KR4e0135_WYG_004-6a"/>
　　　邇言序<lb/>
凡學所以明道而仕所以行其學者也窮無所用於今<lb/>
思欲以信諸來世而托之言至孔孟而書出焉孔孟窮<lb/>
者也屈原放而離騷作左丘失明而國語著司馬遷之<lb/>
史記揚子雲之法言錢神定命逐貧之論憎王孫之文<lb/>
要皆發洩其胷中偃蹇拂鬱不平之氣以寄其弗售之<lb/>
懐書謂無著乎哉夫貌美者生嫉行高者招毁盜嫂無<lb/>
兄撾婦翁者娶孤女直不疑償金劉寛歸牛在易之困<lb/>
<pb n="KR4e0135_WYG_004-6b"/>
曰有言不信尚口乃窮也事固有不待辯不欲辯不易<lb/>
辯者長壽戴公伯絅高古沖晦立特而行完以慷慨數<lb/>
言事柄臣者中之窘蹷窮悴流寓徐淮間授徒自給後<lb/>
數年始得自歸公之窮亦至矣鎖户無聊稽較舊事而<lb/>
參以新意間復托之楚聲詞調舂容不激不怒而意趣<lb/>
所極私欲古人者為歸名之曰邇言嗚呼公之志固大<lb/>
而其所自寓者固小也公固自韜匿海内士少知者鄉<lb/>
人士亦少知之惟儲柴墟静夫暨予惜焉竟亦如之何<lb/>
<pb n="KR4e0135_WYG_004-7a"/>
哉嗚呼元人鉅夫之不遇盖有之未有如公者公之窮<lb/>
斯至矣然公雖詘於人而自信於已雖詘於今而未必<lb/>
不由是書以終信於後也書必窮而後工前輩論著書<lb/>
俟五六十為之未晩其時矣夫博如荀專如楊昌黎子<lb/>
猶病焉書果易著耶立言以明道也道不明言不純則<lb/>
不足以垂訓而貽㸃書果易著耶邇言其知免矣<lb/>
　　　贈方松厓序<lb/>
五行具而五性分酸甘辛鹹各一其味而各相入也故<lb/>
<pb n="KR4e0135_WYG_004-7b"/>
皆易和惟苦獨無和酸甘辛鹹各有好惟苦獨無好翰<lb/>
之蓴亮之薤元脩之菜槎頭之鯿通印之子魚岷山之<lb/>
蕷邕之薑蜀之椒桂解之鹽調而和之其皆相入也均<lb/>
之為𤓰不削者必苦均之為李不摘者必苦均之為笋<lb/>
獨成竹者亦必其不甘于味不相為入者也古之人行<lb/>
之苦有喻矣蘗是也政之苦有喻矣荼是也苦之不可<lb/>
近如此宜其好之者獨也抑聞之直木先伐井甘者必<lb/>
先竭又患夫生于材者之為已累也苦無適用之材而<lb/>
<pb n="KR4e0135_WYG_004-8a"/>
亦善收有自夀之利其未可少也予弦直石介泥古而<lb/>
病為通譬之於味所謂苦也落落無合動觸世機好鹹<lb/>
者之所棄酸者所色喜而心遺者也無適用之材而又<lb/>
不收有自壽之利予之苦尤乎其不相入也然亦有聞<lb/>
其風而起抗衆詆而不奪者其固何謂耶予取友於天<lb/>
下與其一鄉有未及一面而自謂知己有肝肺相示久<lb/>
之而益見其親若松厓君者其是也夫善化者運獨為<lb/>
同予僅安于獨者也然私計之苓連梔蘗味之至苦者<lb/>
<pb n="KR4e0135_WYG_004-8b"/>
也自相為類而自忘其獨故雖盧扁不廢夫調益元氣<lb/>
雖不敢與參苓同功然燥極脈脫氣促而神昏以絶一<lb/>
轉息間熄薪止沸苦亦奏有㣲功矣夫神完氣足腠理<lb/>
彌密内體固則外邪不能干置一苦於無用之地醫之<lb/>
至也松厓其無思置予無用之地者乎松厓有學識操<lb/>
養以不涉媕阿忤逆璫意退伏林下及是起憲副監軍<lb/>
川東而復囘湖南也予亦欲東者因敘所贈處者如此<lb/>
　　　續近思録序<lb/>
<pb n="KR4e0135_WYG_004-9a"/>
天地之間無適非道有而非無也實而非虚也至常而<lb/>
非恠至近而非高逺而難行也惟其忽之近易而騖其<lb/>
高且難故無求之虚求之恠又求之淪于拘溺于蔽流<lb/>
于誕而亡檢去人倫外事物立愈異而害道愈深非達<lb/>
道矣今夫天無二日月無二晝夜則無二隂陽又安有<lb/>
所謂二道者哉道非各立門户物也塞天地貫古今初<lb/>
不越乎日用事物當然之理無窈幻詭奇詫眎駭聽之<lb/>
事故曰堯舜之道孝弟亦豈逺乎哉近思者以類而推<lb/>
<pb n="KR4e0135_WYG_004-9b"/>
進道之科級也學而至於聖賢其端在此此考亭朱夫<lb/>
子近思録所為作也録止濓溪周子河南二程夫子横<lb/>
渠張子盖考亭録也考亭集四子而大成之語類尤多<lb/>
要非初學便覽此劉君維深續近思録所為作也立例<lb/>
編類亦巻一十有四考亭謂四子之書六經階梯近思<lb/>
録四子階梯考亭階梯其無在于是耶維深之心固勤<lb/>
其夙尚亦自見矣夫著書多晩年積久歴深擇精而語<lb/>
以醇故其為書傳永永無弊韓子謂俟五六十為之未<lb/>
<pb n="KR4e0135_WYG_004-10a"/>
晩吾夫子年六十八始用著書吕成公史記詳節成於<lb/>
早年故芟輯闊疎文中子續經尤屬僣妄或疑維深亦<lb/>
太早計者抑不知采摘要語為始學啓扄亦信古傳述<lb/>
遺意故無作也曰續騷如何曰是非晩學容喙然前編<lb/>
猶牽合大事記猶斷例折𠂻是録故無作也曰近時潘<lb/>
南山顔子何如曰顔子魯論已傳無作可也西事孔棘<lb/>
寢食忘味草閱是編謬序數言請從仲父東川先生質<lb/>
之<lb/>
<pb n="KR4e0135_WYG_004-10b"/>
　　　東白集序<lb/>
宣于心而飾以成章者文也而其隱盖自見焉夫水之<lb/>
流滀其源自見木之條枝華實其根自見不待較而知<lb/>
者也王風渾融而雅博霸習激壯以縱横禹皋之謨不<lb/>
可尚矣伊周之訓誥王也賈誼司馬遷劉向班固未失<lb/>
為王者也管韓戰國䇿霸也相如枚叔張衡未離乎霸<lb/>
者也世風逓降文體漸以澆漓隠而晦之玉璞金渾宣<lb/>
而昭之龍翔虎變其可復殫耶昌黎子歐陽子文起歴<lb/>
<pb n="KR4e0135_WYG_004-11a"/>
代之衰以擅鳴唐宋之盛求其深去秦漢逺矣國朝文<lb/>
運隆復前古當時作者如濳溪宋公義烏王公括蒼劉<lb/>
公並步二子之蹤至東里楊公又學歐而近嗣是學步<lb/>
徒跼致逺則泥而徐疾周折殊乖故武東白張先生起<lb/>
自洪城軒翔醖藉出語豪宕自童幼時已然旣入翰林<lb/>
讀中秘書文字簡嚴必欲造賈馬劉班之門深其堂奥<lb/>
居常經濟氣節自命綱常治道多論列英廟實録成故<lb/>
事當晉秩先生論元臣不當謬加孔子號以文廢立復<lb/>
<pb n="KR4e0135_WYG_004-11b"/>
起之姦不合徑去家居垂三十年善流委心有忠義恬<lb/>
退學際天人之薦深源蒼生固有餘望焉起修憲廟實<lb/>
録受知孝宗累被殊遇特設講筵前席治道稱上意勸<lb/>
講太極圖書上索觀慰懌有天生斯人開朕之惑進吏<lb/>
部左侍郎兼翰林院學士食從二品俸極意大用不幸<lb/>
宫車晏駕先生為實録副總裁感泣竒注黽勉素業以<lb/>
摹寫聖神日月之光而事猝齟齬連疏乞休上温㫖懇<lb/>
留先生意不自釋竟疾弗起嗚呼是無入宫見妬嶢嶢<lb/>
<pb n="KR4e0135_WYG_004-12a"/>
然易缺者耶何其收之家而損之於朝也先生仕籍四<lb/>
十有七年在朝不滿九年儗之持禄無過耶先生其無<lb/>
猶人者乎容容厚饗終其身未嘗一日去其官者何限<lb/>
何詳此而畧彼也無害為同又何害先生為獨耶嗚呼<lb/>
古之道其信乎不可行於今矣先生詩文不自收拾其<lb/>
徒賴生丕索存稿與遺落人間者得若干巻徒步之莆<lb/>
謁我雲庒謂予故人宜序嗚呼先生之隠集可具見矣<lb/>
癸亥太常之起予方視江右僣及行止為先生謀先生<lb/>
<pb n="KR4e0135_WYG_004-12b"/>
曰學有體用某將行所學以自副避言避色其容竟一<lb/>
日留耶嗚呼斯先生志也序以付丕以屬其甥衛侯徐<lb/>
琪鋟梓以傳嗚呼後將有論世先生者矣正徳壬申夏<lb/>
六月上澣莆田見素林俊書於木蘭烟水<lb/>
　　　贈羅福之序<lb/>
壬申上在位之八年也故事誕節有賀臬貳羅君福之<lb/>
以次當行長僚與鄉之士夫賦詩為贈属序于予按華<lb/>
封人祝聖人壽自堯時有也江漢天子萬年未央置酒<lb/>
<pb n="KR4e0135_WYG_004-13a"/>
羣臣皆稱萬嵗周及漢又有也唐明皇以降始用誕日<lb/>
為例所謂天長天申瑞慶者是禮也夫臣子愛君亦何<lb/>
所不至哉壽一人所以壽天下也人君為天下民物之<lb/>
主其心天地之心其氣天地之氣休咎之徴自我發之<lb/>
民物所寄命在此也易曰首出庶物萬國咸寧書曰一<lb/>
人有慶兆民賴之君宅中以基其命者也課樹藝節土<lb/>
木則無飢死勞死毓神風布文揆則無刑死兵死崇樸<lb/>
政察神姦調燮氛祲至候則無窘死夭死横死至乃致<lb/>
<pb n="KR4e0135_WYG_004-13b"/>
極中和寅亮天地則乾清坤夷坎止艮静飛走潜泳庶<lb/>
植之各遂其性所謂夏先后懋徳罔天災山川鬼神以<lb/>
寧鳥獸魚鱉咸若者也夫以天下民物之壽繫之一人<lb/>
其為繫亦重矣而人壽所至率百嵗為期黄帝堯舜過<lb/>
之黄帝百一十嵗舜亦百一十嵗堯百一十八嵗帝嚳<lb/>
禹湯皆及百嵗故壽百嵗者稱上壽祝以上壽亦至矣<lb/>
而又千又萬以至萬萬宜壽所必無而祝欲其必有斯<lb/>
無已之心也幸一人所以幸天下也吾人者其孰無斯<lb/>
<pb n="KR4e0135_WYG_004-14a"/>
世民物之心夀之祝而豈徒哉夀非可以倖致也祝百<lb/>
千萬年之夀必將符之以百千萬年之徳而舉斯世民<lb/>
物囿之於百千萬年仁夀之中以偕之於無窮其不然<lb/>
上傾下蕩崩騰搖扤膏血塗草野生齒化而泥沙飛走<lb/>
濳泳庶植之不得其所可勝道哉君臣情義綱常之不<lb/>
容已者也獨怪夫執玉而朝萬國捧觴嵩祝無越頌禱<lb/>
之彌文惟張曲江金鑑之録謂之得體君采風為職者<lb/>
也瞻拜闕庭前席有問凡治属所臨道路所經見民隠<lb/>
<pb n="KR4e0135_WYG_004-14b"/>
吏治與繁落之風景其有可言者乎前十年予在南臺<lb/>
君來為御史老成慎重出輩流刑名之試介庵張公以<lb/>
鄉嫌自沮予特拔寘第一嗣是果副所知方士夫駢首<lb/>
罹禍君獨以沖晦竟免巧宦多速化君獨以貞静竟淹<lb/>
夫時詘而詘亦時信而信出處之道不當如是耶然閩<lb/>
欲借君君亦幸無暫鄙予閩當道者固亦有以處君矣<lb/>
　　　筍峰紀年綱目序<lb/>
元氣以母萬物草木其尤定者也方陽復而泰勾出萌<lb/>
<pb n="KR4e0135_WYG_004-15a"/>
達怒長於巽柔液潤之間無以甚異也殆繁霜夜零旦<lb/>
日視之如戰敗之卒巻旗棄甲裹瘡而疾馳面無人色<lb/>
惟松栢挺然凡植之中藏其貞以材其用所謂疾風勁<lb/>
草臨利害而守可見也膚使筍峰劉公第顯科躋膴仕<lb/>
荐歴亨嘉無松栢之混衆植者乎而一折權璫一抗强<lb/>
藩肉視悍虎氷顧鼎鑊以隂益其有日進其所未能無<lb/>
松栢之歴繁霜以材其用者乎嗚呼藥之毒期於傷人<lb/>
而顧資以去病中公者容知所以玉成公哉勢之所在<lb/>
<pb n="KR4e0135_WYG_004-15b"/>
其亦可畏矣蕭望之帝者之傅建白涉恭顯竟死于獄<lb/>
晁錯以御史大夫請削吳朝衣棄市况疎逺臣耶公所<lb/>
指斥殆望之而過所裁抑在敵已有所弗堪使主者一<lb/>
揺禍竒不可測我孝宗天縱神聖燭至隠布至公謫薄<lb/>
尋起右忠鯁以作敢言任事之氣當時朝著言之我孝<lb/>
宗受之都俞吁咈再見焉公賢子貢士教紀公事行名<lb/>
曰紀年綱目夫編年古史也司馬遷始為記傳温國公<lb/>
又為通鑑子朱子綱目因焉教本編年綱目之例為一<lb/>
<pb n="KR4e0135_WYG_004-16a"/>
家一人之史以傳公為信也紀止丁巳教不年而筆絶<lb/>
也泉山大老序其事予備觀焉噫子道也臣道也又君<lb/>
道也大中間孫樵得遺報恨不生太平時及覩開元中<lb/>
事是編也將無得覩為快者耶<lb/>
　　　贈黄君參政廣東序<lb/>
夫友聲應氣求以道相師下者也予取友于天下凡十<lb/>
數人未交一臂而自謂知己三數人焉張君東所其一<lb/>
者也於一鄉亦十數人一見相忘而自謂知己三數人<lb/>
<pb n="KR4e0135_WYG_004-16b"/>
焉黄君易庵又其一者也夫静觀其養動觀其識隠觀<lb/>
其誠而變觀其定質木觀其近古既已得其大端矣而<lb/>
慎重不渝相觀而善惴惴然惟恐貽知者之愧數公者<lb/>
吾何疑焉易庵有參知大政之拜陳君如賔属予贈言<lb/>
先數年君守肇慶勞積孚於上下及是守武昌裁數月<lb/>
亷問騰播予由蜀而閩所見僅一慰心而君遽尤拔以<lb/>
起君不自負當道者亦曷嘗負君哉藩若郡大若小不<lb/>
相侔要之在守土均耳宣上恩而布民急藩政亦郡政<lb/>
<pb n="KR4e0135_WYG_004-17a"/>
也肇廣一𨽻郡列郡民俗大概然也君固不待問而知<lb/>
不待試而効先聲所及民固不待施而感不待怒而後<lb/>
威者抑俗革本諸政治道去泰去甚自賊閹擅柄掊尅<lb/>
襲以成風民顛敝不可支率轉徙而為盜今日征西川<lb/>
明日征河南又明日征東征北横屍蔽草野民版變而<lb/>
盜籍是豈民之自為哉吏驅之化而盜耳民化而盜又<lb/>
豈不欲化而民哉夫改邑不改井故是民也泉浚則冽<lb/>
而濁化為清井為甘井今墨吏腐垢也鼃與鮒食于官<lb/>
<pb n="KR4e0135_WYG_004-17b"/>
之胥史卒徒也腐垢去則鼃鮒無所宿是為寒泉食可<lb/>
用汲王明並受其福民驅之而盜亦不為矣夫以民視<lb/>
民奚啻秦越之不相繫以身視民其疾痛豈容一日留<lb/>
于身而不謀亟去之乎抑親賢遜志君子所以逺其到<lb/>
以有成也古者鄉先生考徳問政送入仕曰在講學東<lb/>
所廣人也君無憚求之亦必無憚告之行於君亦行於<lb/>
東所也予亦與有幸焉<lb/>
　見素集巻西<lb/>
</p>
<p>
</p>
  </div>
</body>
</text>
</TEI>
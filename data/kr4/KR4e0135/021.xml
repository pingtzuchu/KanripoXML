<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻二十一</head> <lb/>
    <p>
<pb n="KR4e0135_WYG_021-1a"/>
欽定四庫全書<lb/>
　見素集巻二十一<lb/>
　　　　　　　　　　　　　明　林俊　撰<lb/>
　　書<lb/>
　　　荅韓貫道侍郎<lb/>
辱賜存問且責以病告之非捧誦倍増感愧今之海内<lb/>
知己如先生虛懐忘勢休休樂善如先生可多得耶浚<lb/>
恒之戒俊亦熟知然遇大君子亦思一盡焉見素立號<lb/>
<pb n="KR4e0135_WYG_021-1b"/>
在滇已奉告湖南獻論亦屢矣想荷存憶則固非一蚊<lb/>
虻之故為仕止輕重也夫覆水堂坳之上芥為之舟置<lb/>
杯焉則膠俊堂坳水也高官大爵杯也則亦奚勝任哉<lb/>
自惟無似行已許國恒竊企古人若是非毁譽無一介<lb/>
於中則風斯下昔朱紫陽累辭召命立朝不滿四十日<lb/>
尚招讟譛不自聊賴猥如俊者又可知矣志荒學淺實<lb/>
小而名過浮左覆右掩貪造化之福免時俗之憎亦愧<lb/>
且勞矣家食頗衆草堂乏力親隣别墅時得共娛飬親<lb/>
<pb n="KR4e0135_WYG_021-2a"/>
教子人間大樂事敦俗禆化大凡也伏祈成就使尾遺<lb/>
逸之塵不蹈滿覆之戒則惠俊大矣東山不敢作書乞<lb/>
道下臆<lb/>
　　　奉謝木齋國老<lb/>
俊無類辱三書惠又聞時錄賤名字具數中得告温㫖<lb/>
實荷調斡非誠狂惑喪心之人又惡為是黙黙也俊嚮<lb/>
往名賢出其性今之賢有過閣下者乎樂道盡已不責<lb/>
知報有過閣下者乎然不修謝有由矣賦禀狷狹敵已<lb/>
<pb n="KR4e0135_WYG_021-2b"/>
以下自謂無嫌則通懐接納至於尊要之賢惟恐交私<lb/>
以玷完徳故門下無其跡笈笥無其書然而頌願之私<lb/>
要非翕翕所及者則又敢獨破宿戒以上汚大君子於<lb/>
今則不得不然者士夫行止終身大莭非閣下孰裁而<lb/>
聴之俊徳非素養性多健忘學故荒而才誠不適時用<lb/>
徒以直突誤竊虚聲取物忌亦不為少矣忌若不勝誤<lb/>
知之衆然誤知之泛卒不勝忌者之毒以專厥亦無甚<lb/>
可畏歟平生以韓見素出處自期竟阻家寒瀕辱乃請<lb/>
<pb n="KR4e0135_WYG_021-3a"/>
固酬宿志尤欲以供養二親也今復違親以出胡為者<lb/>
耶鍾南之㨗人非何謝違親已非孝又何取以移以仰<lb/>
報吾聖天子眷遇之恩副宰執士夫之知之望哉謹疏<lb/>
上請伏垂憐右得遂下懐使免再舉取矯激之譏則生<lb/>
死肉骨恩何有極無任勤懇<lb/>
　　　寄韓侍郎<lb/>
俊迂僻才不用宜而事頗咈人意收身岩穴丼木石為<lb/>
徒辱牋教以所不可復今有是差付亦何誤知之深而<lb/>
<pb n="KR4e0135_WYG_021-3b"/>
不忘疎賤之至也市帚可憎得馬不為福家居卧一小<lb/>
園不與人賀問慰弔城府之迹曠以乆豈復有較纎末<lb/>
同異於鄉者哉忌者猶騰其口受徳者猶下之石間相<lb/>
親慕則羣沮而咻之其所置涇渭玞璞其間者率皆細<lb/>
氓末位言不足上聞聲望不足重當世則雖多奚補哉<lb/>
由是而推之由是而度之則某之不足齒顯仕之途亦<lb/>
故矣固非樂是幽獨以丼自棄外明時也邉候聞警固<lb/>
非卧貼席之時也攜二小僕就道事妥方敢言私隆寒<lb/>
<pb n="KR4e0135_WYG_021-4a"/>
惟為道保重不具<lb/>
　　　寄馬少傅<lb/>
俊不幸有疎直名時觸憎忌顧獨被愛私位穹勢懸不<lb/>
敢通謝水軍之委涯分豈堪然邉候方警義當一行要<lb/>
不乆於其職者不於此為閣下告懼無其日矣今所謂<lb/>
名徳耆臣繫國家安危華夷輕重者有不曰少傅司馬<lb/>
公者乎孰嗣公有不難其人者乎今檄書旁午大同至<lb/>
延綏至使宣府偏頭諸處又至將無可倚而財日不給<lb/>
<pb n="KR4e0135_WYG_021-4b"/>
於用閣下為聖天子獨當其憂旁觀郤視宜有可詗者<lb/>
俊竊觀之閣下之精忠卓識自有餘力寅僚又表表可<lb/>
諉付然自古謀國固不以材多為嫌也昔成子薦子夏<lb/>
子方蕭何薦韓信師徳薦仁傑仁傑亦薦柬之皆能底<lb/>
治平樹有丕烈管子不親薦賢桓之業衰竊見劉東山<lb/>
謹潔粹敏蚤出職方熟閑邉略閣下誠開共濟之深懐<lb/>
舉同升之故事引之近地並位司馬以㕘畫機宜張主<lb/>
國是夫然後擇所大議論與天子商可否而繼以去就<lb/>
<pb n="KR4e0135_WYG_021-5a"/>
爭之則閣下之徳業韓范數君子下風矣夫惟閤下可<lb/>
以聞此言惟俊可以此言進謹譔詩四章附致下忱無<lb/>
任隕越俊再拜<lb/>
　　　復李仲易<lb/>
承手翰及山齋書教辭㫖甚忠波流風靡之中又得足<lb/>
下數君子以出深用自慶亦深為吾莆一喜也朋友相<lb/>
規道喪乆矣又安望身見之今哉感感慰慰然所謂歸<lb/>
省者傳或未真而責以言者則又或過也僕非能大臣<lb/>
<pb n="KR4e0135_WYG_021-5b"/>
者即大臣因事納忠則有之必摘所難能之事逆耳不<lb/>
可聴之言立竒命恠以釣取聲稱知理道者似未當是<lb/>
也夫不在多言不得已而有言不在必去亦必有詞而<lb/>
後去今天變如此敵情如此十金之産之家尚以單傳<lb/>
為懼況官家耶則大可思者又如此二親年踰七旬曉<lb/>
露晨星夢寐驚悚則所私抑又如此語黙去就大機軸<lb/>
也今之士夫方石東山亦至矣聖天子隆遇亦加數等<lb/>
矣近所論列所推薦人亦云云豈人論難諧抑亦有責<lb/>
<pb n="KR4e0135_WYG_021-6a"/>
以如僕者故倉卒成事耶二公如是僕又可知矣其出<lb/>
以部檄速就道辭起右轄辭今中丞又辭則若過者況<lb/>
其秩顧卑若涉不屑邉陲方警若渉不自安詔㫖臨門<lb/>
又若涉不可不起古之人所以累辭徵聘則山林道徳<lb/>
髙行之士非僕溷溷委質者可同也則其欲歸之意固<lb/>
在夫起之先矣慮囚方困俟不乆面論古人心事吾契<lb/>
勉之固非所甚難而亦未易視為至也嗣是有聞毋惜<lb/>
惠告僕亦當足下屢盡焉不一一<lb/>
<pb n="KR4e0135_WYG_021-6b"/>
　　　寄韓少宰<lb/>
逺䝉致書附以西帕眷意甚厚日來諒道體冲和某在<lb/>
此缺遣第既返故棲復就新命或未免假退求進之嫌<lb/>
既辭右轄又就中丞又未免輕外重内之議況二親年<lb/>
老情自難堪而生之處世又公素知其初志亦公素悉<lb/>
也朱紫陽謂使世亦知有不好官爵之人生雖不敢嗣<lb/>
末響然宿性疎率視是亦輕而蚤歳不學亦將是少償<lb/>
也本期邉候停妥言私而越職妄言事義當並舉伏望<lb/>
<pb n="KR4e0135_WYG_021-7a"/>
全成則所以惠某者多矣不具<lb/>
　　　柬楊碧川<lb/>
昨與二生族與韶故人子相論坐監之窮二生言鈞有<lb/>
陳偉者抄文鬻米子拾野菜和為粥渾家日二飡或至<lb/>
斷烟火仰天長噓對人無可憐之色盖正獻後故往來<lb/>
二生云固亦未之識也愀然問以處之則廂房無苦差<lb/>
之及猶優耳遂用奉告不湏使其人知也昨柬議奏事<lb/>
條何如此正闗局毋勞辭謝拙稿希塗抹不具<lb/>
<pb n="KR4e0135_WYG_021-7b"/>
　　　答林太宰先生<lb/>
承諭訪盧錦蜀人鮮有知者又属李侍御旁求得之要<lb/>
亦恐入山不深安時命不茍求聞達者不然其直聲寃<lb/>
狀同年同鄉可了也是亦可窺其素者矣錦在京師惟<lb/>
讀書靜坐所交惟貞伯靜夫廷章數人亦不見其密也<lb/>
與為三原王公所重為進士為主事皆有論列明指台<lb/>
鉉左鐺故以公杖特免才不深知其簡靜醇古論中諸<lb/>
賢不及也碧川固未知耳謹告<lb/>
<pb n="KR4e0135_WYG_021-8a"/>
　　　柬楊碧川<lb/>
昨㑹議題奏竊意近時旗竿出火火光如斗燒人畜軍<lb/>
器天皷長鳴俱須増入取宸聴又謂是固可憂而豫緩<lb/>
亡畏尤可憂方剴切事條内増伯常司徒廷璧世隆都<lb/>
憲當起用楊茂元同知曹璘御史可三邉兩廣兵備知<lb/>
府用為民盧錦主事劉槩知州可國子博士用庶此奏<lb/>
不孤而此輩人亦須此大舉望收錄耳希與太宰先生<lb/>
商議勿置嫌迹至望<lb/>
<pb n="KR4e0135_WYG_021-8b"/>
　　　寄何少司冦廷秀<lb/>
不奉趨走者三年閣下職尊而地禁徬徨荷罪之人不<lb/>
敢輕率通姓名以㸃汙完徳感仰之私則固心藏而日<lb/>
識之矣近涼寅惟道況休裕碩人禎幹而居乆未調物<lb/>
論益歸俊無謂甞自幸獲事大夫之賢以沾溉膏馥萬<lb/>
一不意復自棄外庸劣益増誠不敢以蹈引自高容容<lb/>
尸竊失足險途則將無及矣此惟敢為高明告也南失<lb/>
刑已極阮上黨至始大更張政體已駸駸乎北矣公質<lb/>
<pb n="KR4e0135_WYG_021-9a"/>
直而行夷心公而氣壯連抱之材恐非斗室可奄若晉<lb/>
其秩仍其事其豈小補哉生復有薦焉職方正郎李應<lb/>
禎植志精純問學該博作述書法時無為比而進取益<lb/>
澹副郎十二年在官不滿四歳擢署正郎不欲隨例乞<lb/>
真年垂六十未有子無廬以居馬以乗坦坦不掛念慮<lb/>
宛然古人風素而與世齟齬吏事雖舉非其長竊惟有<lb/>
道之世如斯之人豈可使老死郎署而已耶今南之尚<lb/>
寶鴻臚俗號冷職他途者尚得以居若用斯人不度越<lb/>
<pb n="KR4e0135_WYG_021-9b"/>
尋常萬萬耶閣下崇重人材赤心在國故敢僣及倘蒙<lb/>
薦引亦盛徳中事也未及而言無任惶惑俟罪之至<lb/>
　　　寄陳志學太守<lb/>
坊牌過䝉紆念感當何如然甞陳訴鄙愚乞惠停免想<lb/>
已奉徹視司矣近傳移寒家聨桂坊故址為之令人骨<lb/>
疎賤兄弟不能體悉不欲立坊之意又不能奉白古坊<lb/>
創建之由致䝉誤愛特恩而垂察未暇也古坊宋元間<lb/>
九世八世七世宗薄與子知縣二祖親事復齋𤓰山傳<lb/>
<pb n="KR4e0135_WYG_021-10a"/>
考亭之學其後父子同登進士第知州祖與同知叔祖<lb/>
亦以氣莭文行耀聞聫登進士第當時韙之為樹此坊<lb/>
盖三百年故物城中僅此也規制簡野不列姓名具見<lb/>
作者之心而相仍修飾甚㢘以易晨啓夜閉賊盜不敢<lb/>
窺甚利也寒門姻㜕之帖市易之券交親通問之柬紀<lb/>
墓之碑必曰聫桂聫桂是與鳴珂冠盖君子通徳何異<lb/>
今以無謂之故崇新觀泯舊迹使列祖數百年之洪名<lb/>
顯徳因生而殞義萬不可而心亦萬不自安也況棲止<lb/>
<pb n="KR4e0135_WYG_021-10b"/>
無地顧先辦此亦大非常次矣伏望俯順下懐止於未<lb/>
事即業已乞力正之復舊坊以存林之故移新坊以為<lb/>
作興進士之用則兩得矣義激情至罔知衝突無任俟<lb/>
罪<lb/>
　　　寄馬鈞陽<lb/>
耆碩元僚進專銓鏡列聖所貽聖天子所授以掄輸官<lb/>
材殿邦治而創理太平者也毛玠山濤人流領袖系表<lb/>
率者誠多而所望於收拾者亦不為少矣俊未甞侍門<lb/>
<pb n="KR4e0135_WYG_021-11a"/>
下顧荷誤知不才姓名乆處夹袋未越半歳薦稿三登<lb/>
釋耒彈冠是其日也顧求去若數數然誠耶偽耶激耶<lb/>
疏亦可以觀矣俊愚不自料嘗思古人於今人明公固<lb/>
其一也昔淵明學諸葛亮晩更字元亮夫亮一心漢室<lb/>
竭忠悴殞星乃已淵明八十日縣令即解印綬歸柴桑<lb/>
其出處大不相類其學亮斷不自疑後世亦無以為非<lb/>
而恠焉然則容知俊之去非誠學公者耶乞山十二律<lb/>
重見底裏錄納洪洞公取閲自可憐念俊去意非一日<lb/>
<pb n="KR4e0135_WYG_021-11b"/>
所以百心君相者欲遂此志以無害為陶無害學公無<lb/>
負天下耳非黙致所求於公心口相異假退而求之進<lb/>
者也鹽車之驥仰知已而鳴是容泛泛告耶望憫其誠<lb/>
不疑其偽且激以成俊之志終公之恵使山林廊廟均<lb/>
為有人無亦美耶洛陽公少宰二公倘復見沮乞及此<lb/>
决不宣<lb/>
　　　與大司徒吕先生<lb/>
日者猥撰二疏曲荷扶攜江西之民怙冒聖天子大徳<lb/>
<pb n="KR4e0135_WYG_021-12a"/>
亦豈敢忘被服尊公之功哉瑞撫諸盜多罷吏乆書里<lb/>
老教學温戸養子之流與他地率迫貧寒不類仰伏皇<lb/>
威衰止且半歳又不知嗣是何如也春夏間饑民羣起<lb/>
尤可畏大荒必不可撲遏思所處之無過常平公為國<lb/>
預處則江湖之間盡䝉公之食矣伏熱惟為道保嗇茂<lb/>
膺繁寵不具<lb/>
　　　與松厓戴都憲<lb/>
風紀叢沓之餘不謝勞勩不忘批荅不以晩生末進異<lb/>
<pb n="KR4e0135_WYG_021-12b"/>
地加畧裕才雅徳誰則如之慰戀慰戀辭疏未䝉允文<lb/>
物大藩誠非生所堪折足覆餗易有明戒生其毋過量<lb/>
慮耶奉㫖推勘事増一難題然惟至公以仰報君父威<lb/>
福惟辟聴之命而已事有乖梗萬勿吝教固百志於公<lb/>
也明且發撫州毒熱重不可耐然事不可了將如之何<lb/>
不一一<lb/>
　　　與謝方石先生<lb/>
承示大篇不揆和荅我先生之峻節貞風望朝廷歆視<lb/>
<pb n="KR4e0135_WYG_021-13a"/>
夷夏而竦聞於世世詩固其餘者耳㤗山喬嶽自爾巨<lb/>
瞻而俊特部婁其下古栢長松風爭雨鬬抗冰雪而烟<lb/>
靄以伍老態逸韻飄脱天至而某以弱蘿穉蔦㕘附其<lb/>
間無亦大不自量耶然山宜無憎於部婁而摩空之木<lb/>
亦蘿蔦之所樂附也兀兀以老文字重不識為歸甞觀<lb/>
名世立言心為之體氣為之佐盡讀天下書窮古今理<lb/>
低昻事物之變以豐所藴而大肆厥詞𤣥機獨運衆皺<lb/>
前陳某萬無一焉詩不過押韻文僅僅掇拾成篇章而<lb/>
<pb n="KR4e0135_WYG_021-13b"/>
已近廢於憂舊殖益落重若不可舉筆前者之稿雖五<lb/>
十許巻亦僅醬瓿上物謬記潜溪於歐陽承㫖為晩輩<lb/>
而王烏傷亦後潜溪序潜溪實出承㫖而烏傷之文潜<lb/>
溪實序之某非敢妄意前輩先生則承㫖潜溪為儔某<lb/>
私欲聴教下風不知可得不也鄉居未暇稽校又無力<lb/>
錄呈然先生之知某又不待於此得序或題數語某雖<lb/>
老將循以自進焉<lb/>
　　　寄徐大㕘廣賢<lb/>
<pb n="KR4e0135_WYG_021-14a"/>
仄聞榮轉石鼓景鐘重可鎮國售之市無顧者是可知<lb/>
寳賀矣人便書致吾道一快不具<lb/>
　　　荅黄都運<lb/>
承示二大作桑樞蘿屋而粉垣朱閥繡栱而文橑以借<lb/>
重於外坊意有探其中以失笑者感愧感愧執事才名<lb/>
二十年年盛而志愈專固宜是製泉山翁老梓人也踰<lb/>
八之壽又居車馬輻輳之區左迎右接盛夏衣不及解<lb/>
帶餘情副此而雄氣不衰鏗永而有餘韻豈金精出世<lb/>
<pb n="KR4e0135_WYG_021-14b"/>
而然求之古盖不可一二指屈也何可當何可當幸代<lb/>
致再四謝意不具<lb/>
　　　荅文徵明<lb/>
先大夫先淑人碑銘承不鄙書篆近又拜夀文之辱因<lb/>
親以及親之與吾契之微也感慰感慰自辭令先郡伯<lb/>
之賻曰叔世有是王戎固為之矣古文字之高曰書生<lb/>
有是元賔固為之矣書畫之美曰餘力有是蘓文忠趙<lb/>
文敏固為之矣僖弟偹道峻節孤風使人傾懐注臆有<lb/>
<pb n="KR4e0135_WYG_021-15a"/>
不可及之嘆私恠經義䇿士徒求之繩墨寸寸之間不<lb/>
足致磊落竒偉之材而吾契之宛珠傅璣又非循常肉<lb/>
眼之所易識吳文定公亦坐是乆之而竟大遇刖足連城<lb/>
均是物也然以相告淺矣矧相待耶吾人盡在我至舉<lb/>
世無知後世亦無知吾之道無損益也自愛自愛人便<lb/>
謹此申謝臆且附私懐不具<lb/>
　　　荅彭美中<lb/>
道莆承以氣味涉似傾寫如故識取正求益是何相信<lb/>
<pb n="KR4e0135_WYG_021-15b"/>
之過而自貶之深也先大夫碑石又承遥致兼惠土物<lb/>
銘感何可忘拙詩選未畢稿魯魚未讐校俟遲録奉也<lb/>
閩地震頗異恐兵荒作耗收人心而固結之賢者之先<lb/>
豫尤世臣家宜圖者餘惟保愛萬萬<lb/>
　　　荅方松厓<lb/>
承問禮杖不杖之異古者父服三年母期今制皆三年<lb/>
以齊衰為殺耳問喪父在則母不敢杖尊者在故也杖<lb/>
輔病也喪服四制婦人童子不杖不能病也又雜記童<lb/>
<pb n="KR4e0135_WYG_021-16a"/>
子不杖夫為妻父母在不杖不稽顙母在不稽顙今制<lb/>
亦父母在不杖喪服小記婦之喪虞卒哭夫若子主之<lb/>
祔則舅主之令郎宜期而不杖不稽顙禮不以婦賢加<lb/>
也喪亦令郎主之至祔則執事主之似與禮合草率奉<lb/>
荅幸再詳吾人於禮鄉國之所共觀也不具<lb/>
　　　寄陳大㕘唐憲副<lb/>
恭喜元獷就馴於節鉞之下兵革不試財不費而事妥<lb/>
人安泉無岡玉之焚莆亦與有席貼之庇運猷布䇿二<lb/>
<pb n="KR4e0135_WYG_021-16b"/>
先生誰及哉慰喜欲躍宸顔動色將有懋酬元功者矣<lb/>
私幸漳亦如此胡公有謀勇幹濟兵聞乆候春深恐霧<lb/>
雨難舉事嚮道要得人要擇戰地防設伏戒退縮輕進<lb/>
戒妄殺寓至仁於至義之中斯王者之師天之所相也<lb/>
大才自有處恭俟佳報人回先此奉賀不具<lb/>
　　　荅費東湖閣老<lb/>
某齒衰學廢惟雲水一念未忘常思飲武夷自潤兾公<lb/>
得偕繼亦有迹禁之悔下教果然匏繫阻越兩地心愫<lb/>
<pb n="KR4e0135_WYG_021-17a"/>
也紳簮何物既謝猶拘忌若此十四年契濶無復一把<lb/>
臂時矣去歳達子業候拜以藩府事嫌取道江山令人<lb/>
短氣自今惟夢中聚晤爾矣至樂樓委記寳井發祥恐<lb/>
土丹無分而正一火居故謔諒尚存記聞客使甚多仙<lb/>
鄉實瀕孔道風而來者以道範卜世無恠其然泉山翁<lb/>
㑹城尤苦某未能盡省去然鷦巢量身尊客少留留不<lb/>
出五常豆熟者三豆間以二菜易續也价回草草奉荅<lb/>
惟為道寳愛不具<lb/>
<pb n="KR4e0135_WYG_021-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集奏議巻六</head> <lb/>
    <p>
<pb n="KR4e0135_WYG_034-1a"/>
欽定四庫全書<lb/>
　見素集奏議巻六<lb/>
　　　　　　　　　　　　　明　林俊　撰<lb/>
　奏議十四篇<lb/>
　　秋臺稿<lb/>
　　　請勤學疏<lb/>
刑部尚書臣林俊謹奏為勤聖學以隆聖政事嘉靖元<lb/>
年五月二十二日該司禮監傳奉聖㫖即今天氣炎熱<lb/>
<pb n="KR4e0135_WYG_034-1b"/>
經筵日講都免了到八月内來説欽此欽遵臣始而疑<lb/>
繼而知此故事也然學緝熈于光明日新則日進不日<lb/>
新則日退故曰莫止於畫莫病於自足君子有無已之<lb/>
功焉禹惜寸隂傅説告髙宗念終始典于學君所自學<lb/>
臣所論學要皆如是也唐太宗延文學之士更畨直宿<lb/>
討論文籍夜分乃寢宋太宗年老猶喜讀書仁宗邇英<lb/>
講讀未嘗少廢此故事也我太祖有觀心之亭禮賢之<lb/>
館掲大學衍義於兩廡掲洪範於座右朝夕省覽太宗<lb/>
<pb n="KR4e0135_WYG_034-2a"/>
視朝之暇輒御便殿閲書史召儒臣講論仁宗專意文<lb/>
事留心讀書宣宗謂楊士竒等曰朕寒暑不廢書册對<lb/>
曰帝皇勤學問宗社生民有賴英宗時楊榮等建議經<lb/>
筵降勅勉諭曰朕即位以來弗遑夙夜永惟厥道必學<lb/>
乃明爾翰林春坊儒臣分直侍講憲宗孝宗循行無改<lb/>
我國家列聖勤學故事在爾孔子曰吾十有五而志于<lb/>
學陛下正志學之年何可輟耶古者之教春秋以禮樂<lb/>
冬夏以詩書冬夏正讀書之時何可輟耶且經筵之聴<lb/>
<pb n="KR4e0135_WYG_034-2b"/>
講頗不謂勞文華之清燕亦不謂熱而平旦未與物接<lb/>
其氣清明善念易開正言易入又為進學之㑹夫天下<lb/>
之治不治在人君之聖不聖人君之聖不聖在人君之<lb/>
學不學太祖嘗言人君一心治化之本存諸中無堯舜<lb/>
之心欲施於政有堯舜之治決不可得也陛下天稟穎<lb/>
異聖性精純誠於此時日親儒臣以講求古先聖王之<lb/>
大經大本以開發聰明成就德性使神有所領意有所<lb/>
㑹則立道有體致道有用設心措念有所持循臨人出<lb/>
<pb n="KR4e0135_WYG_034-3a"/>
政有所據守自不出型範之外是謂有堯舜之心斯有<lb/>
堯舜之政民無患乎不被堯舜之澤矣臣竊意經筵日<lb/>
講俱不可輟或盛暑隆冬暫輟經筵而不廢日講留神<lb/>
無間之實功以為終身受用之實地其間有衰老之臣<lb/>
不堪久立則師臣有坐論故事尤屬謙沖近臣若暫免<lb/>
自隨亦見體悉臣林野日長言猶近腐然忠愛一念實<lb/>
切由衷無任勤懇願望之至謹具奏聞嘉靖元年六月<lb/>
初三日奉聖㫖經筵日講朝廷急務覽奏具悉卿忠愛<lb/>
<pb n="KR4e0135_WYG_034-3b"/>
至意該衙門知道<lb/>
　　　止司禮監奏補應役人匠疏<lb/>
奏為立剛德以杜亂原事臣聞君人者信道不篤則守<lb/>
善或移析理不精則多聽易惑天下之事革之難而壞<lb/>
之所以易也陛下嗣綂之初回斡大亂易若轉丸而數<lb/>
月之間政令似若矛盾旁門曲徑若有所私售其間臣<lb/>
莫測其然意者剛未至爾夫君德象乾易剛健中正純<lb/>
粹精也執是臨人孰敢有妨我之政以害我之治者哉<lb/>
<pb n="KR4e0135_WYG_034-4a"/>
臣近聞司禮監缺人應役陛下為下其奏兵部議處臣<lb/>
謂此壞革之端司禮既乞諸監局容有不乞司禮既復<lb/>
諸監局容有不復者哉則不特一匠役為然凡冐濫之<lb/>
官旗軍勇人匠以及淨身者流無有不復者矣陛下垂<lb/>
情釐革以慰悦天心光昭祖烈而歆動天下者將謂徒<lb/>
名無實而大臣言官之協力一心為國當怨以贊掖釐<lb/>
革者亦將謂徒勞無功矣是固壞革之端階亂之始大<lb/>
法大體固未暇論不知今日中外之府庫何以繼財中<lb/>
<pb n="KR4e0135_WYG_034-4b"/>
外之倉廩何以繼粟近者軍士之殺撫臣辱巡使犯有<lb/>
司大槩見矣司禮讀書識事為諸監局之首而開端啟<lb/>
釁顧為諸監局之先是何燭幾之暗見事之左而謀國<lb/>
之疎均失之矣臣謂乞補供應決不可從惟體剛於乾<lb/>
致孚於革執固於恒以不為禍始臣不勝至願謹具奏<lb/>
聞嘉靖元年六月二十日奉聖㫖該部知道<lb/>
　　　正違禁番貨夤緣給主疏<lb/>
題為正大法以杜大奸事貴州清吏司案呈奉本部送<lb/>
<pb n="KR4e0135_WYG_034-5a"/>
刑科抄出南京刑部尚書趙鑑等奏為議處賍罰事該<lb/>
貴州司追問犯人蔣義山等浙江司追問犯人黄麒等<lb/>
違禁私販番貨例該入官蘇木共三十九萬九千五百<lb/>
八十九斤胡椒一萬一千七百四十五斤可值銀三萬<lb/>
餘兩奏要不候年終先解内府收貯公用等因該本部<lb/>
覆題奉聖㫖這販賣商貨已有㫖給主了欽此欽遵抄<lb/>
出到部送司案查未見奉到給主明㫖祇該南京刑部<lb/>
先題為分理事内開問得犯人李惠招稱廣東市舶司<lb/>
<pb n="KR4e0135_WYG_034-5b"/>
太監牛榮與家人蔣義山等探聴暹羅占城等海船番<lb/>
貨到岸私下收買蘇木胡椒并乳香白蠟等貨裝至南<lb/>
京匿税致被盤出問罪及㕘牛榮趙文魁濮鉞違法等<lb/>
因題奉聖㫖提了問欽此又查該都察院題該南京刑<lb/>
部貴州清吏司見監犯人蔣義山奏為乞恩辯明分豁<lb/>
陷害事義山等於廣東各備資本收買土紅木并香料<lb/>
等貨告給批票到於南京被高賓陳玖計謀掜告問擬<lb/>
重罪貨物入官等因奉聖㫖都察院㸔了來説欽此該<lb/>
<pb n="KR4e0135_WYG_034-6a"/>
刑科㕘出蔣義山倚仗官勢貨賣土紅木乳香等物被<lb/>
人告訐將前貨没官必係不法或来歴不明飾詞奏辯<lb/>
事屬違㒺等因通抄到道具呈該院㸔得蔣義山等倚<lb/>
官市利欺公玩法被人告發貨已入官罪何能免明有<lb/>
買嘱通同牽撦掩飾誠如該科所㕘欲將奏詞立案不<lb/>
行等因題奉聖㫖還著南京刑部查勘應否給還来説<lb/>
欽此欽遵移咨南京刑部未見查報及查無欽准給主<lb/>
縁由在巻案呈到部臣私憂過計方嘉靖之初元即有<lb/>
<pb n="KR4e0135_WYG_034-6b"/>
此不意專擅之事欺公罔上納賄養奸其流將有不可<lb/>
禦者萬一播諸天下傳諸四方為初政之累不細查得<lb/>
見行條例通畨下海買賣刼掠有正犯處死全家邊衛<lb/>
充軍之條收買蘇木胡椒千斤以上有邊衛充軍貨物<lb/>
入官之條所以嚴中外之辨謹禍亂之萌今義山等倚<lb/>
仗威權多買畨貨途次騷擾不言可知天幸匿税事發<lb/>
治其罪而没其賍將牛榮等㕘奏提問陛下方俞正法<lb/>
之請尋啟用倖之端忽又於議處賍罰本内有販賣商<lb/>
<pb n="KR4e0135_WYG_034-7a"/>
貨已有㫖給主之批夫以勘報之奏未来處分之㫖何<lb/>
出將謂徑批犯人之奏尤非正大之體所宜且該科不<lb/>
知部院無至是㫖從何出哉無惑乎人人私駭而謀國<lb/>
永憂也昔燕昭侯命藏敝袴侍者惑焉侯曰明主愛一<lb/>
嚬一笑敝袴豈特嚬笑吾以待有功者今三萬餘兩之<lb/>
物果一敝袴比給還罪人果賜有功比皆臣之所未喻<lb/>
也况今府庫匱竭是賍既足破蟠結之奸亦足承供具<lb/>
之乏而畀之匪人棄若餘水其不深可惜哉中間必有<lb/>
<pb n="KR4e0135_WYG_034-7b"/>
售術之人伏望陛下大奮乾剛立斷是獄將代為營救<lb/>
并請託之人下之法司明正其罪賍物照舊入官使讒<lb/>
間不行矯偽無託仍望自今以始凡百章奏斷自宸衷<lb/>
㕘之内閣之議令司禮一二文學老成親謄務從擬票<lb/>
毋涉輕改庶詞㫖簡嚴政令純一聖化協于人心王言<lb/>
震于人聽為世世頌美幸甚無任激切願望之至謹題<lb/>
請㫖嘉靖元年六月二十五日奉聖㫖你每既這等説<lb/>
賍物照舊入官<lb/>
<pb n="KR4e0135_WYG_034-8a"/>
　　　舉大禮以成大孝疏<lb/>
奏為舉大禮以成大孝事臣聞人子於親生事塟祭致<lb/>
無己之情以自盡如存之敬故曰自始至終一於禮而<lb/>
不茍其尊親也至矣先王制禮生有事死有思初喪即<lb/>
立喪主以成其為喪既塟即立祭主以成其為祭漢成<lb/>
帝立定陶王為皇太子即封楚孝王孫景為定陶王以<lb/>
奉共王之祀宋英宗以濮安懿王長子繼體仁宗亦立<lb/>
濮安懿王次子宗懿以主濮王之祀陛下光起親藩入<lb/>
<pb n="KR4e0135_WYG_034-8b"/>
繼大統尊崇大禮已舉行無遺矣惟興獻帝之後未立<lb/>
主祀久虛尤禮不可緩者宜准先朝故事擇興獻親弟<lb/>
之子倫序所當立者襲封興王繼興獻後以主祀事則<lb/>
義正心安情禮兼備本生之報益曲盡無遺矣所以遲<lb/>
久而未決者或謂欲待前星輝祥螽斯衍盛然後分封<lb/>
為興國後臣以為不然陛下之子則興獻諸孫行也以<lb/>
孫繼祖是禰其祖而名實紊非禮也天子之子長則帝<lb/>
次則王雖百斯男皆有封土何待一興國耶或謂宜封<lb/>
<pb n="KR4e0135_WYG_034-9a"/>
親王次子嗣王暫主興獻之祀俟皇子稍長襲封真王<lb/>
主其常祭暫主之王别封之以大國臣又以為不然夫<lb/>
禮為人後者為之子既主其祀即為之後不容復易且<lb/>
陛下大婚未舉儲貳有待興獻主祀容一日無耶雖曰<lb/>
遣祭然既父正統之孝宗義不得又父本生之興獻歳<lb/>
時遣官相望道路乃天子命祭而非祭之主也槩以人<lb/>
後之説則精意未必感孚㝠漠未必顧饗非惟失禮之<lb/>
正亦莫識鬼神之情狀矣或謂親王亦有不立後者而<lb/>
<pb n="KR4e0135_WYG_034-9b"/>
無長立次繼伯以姪率用為常濮王宗懿之立立次者<lb/>
也共王景之立繼伯者也興獻茂毓聖明入繼大宗顧<lb/>
不得世食小宗之祀如在之神殆若有未安者或又謂<lb/>
安陸龍興之地容有形似之嫌臣又以為不然昔周文<lb/>
武以德厚長世豐沛出漢髙未聞復有漢髙惑無謂之<lb/>
小見廢必舉之大禮以絶本生之祀謂陛下為之乎或<lb/>
又謂興獻立國已久土賦甲於他藩臣又謂此閭巷鄙<lb/>
俗之論天子天下為家不宜過自封殖王禄歳既有常<lb/>
<pb n="KR4e0135_WYG_034-10a"/>
數矣土田僅宜十分為率錫之二分割其八分以給無<lb/>
田之民則親親仁民並舉不悖是為堯舜之仁政道無<lb/>
先於此者臣既老既耄難以强立治朝恐臣身一南議<lb/>
者互異或緩以失時或雜以愆禮或利以害義貽聖朝<lb/>
萬分一之悔故不避煩瀆懇懇言之竊謂乘未大婚之<lb/>
先舉此主祀之典亦禮之序孝無大於此者伏望特勅<lb/>
輔臣禮官主持正義㕘以臣言急速立後以慰興獻遺<lb/>
靈副中外人心之望臣無任願幸之至謹具奏聞嘉靖<lb/>
<pb n="KR4e0135_WYG_034-10b"/>
元年八月十九日奉聖㫖禮部知道<lb/>
　　　奏乞致仕第一疏<lb/>
奏為年老不任事寄乞容照舊致仕事臣學術素下體<lb/>
質亦薄新詔之起辭至再而登途至四而後入京預草<lb/>
三疏意面覿天顔堅辭不就職而退又恐聖衷未諒衰<lb/>
邁而勉强就列實非臣所堪也嗣是天申有期思厠嵩<lb/>
呼以仰祝聖壽慶禮既舉猶未敢陳第念衰謝之年精<lb/>
神倦怠步履艱難常恐拜起蹉跌為班行齒笑而刑書<lb/>
<pb n="KR4e0135_WYG_034-11a"/>
繙閱隨過隨忘朝列周旋如醉如夢昨以陪祀地壇尤覺<lb/>
撑支無力追思孔子吾衰之歎正及七十之年今臣七<lb/>
十有一衰既有加禮致仕之期則又過之學不加新而<lb/>
識不逮舊筋力亦重有不堪者矣如蒙伏望皇上憐臣<lb/>
老朽放令致仕桑榆景暮固屬於本懷而葵藿心長敢<lb/>
殊於在位無任激切求憐之至謹具奏聞嘉靖元年八<lb/>
月二十三日奉聖㫖卿才行老成譽望素著職司邦禁<lb/>
竭盡公勤新政之初方切委任豈可引年求去宜照舊<lb/>
<pb n="KR4e0135_WYG_034-11b"/>
用心供職以副朕意所辭不允吏部知道<lb/>
　　　奏乞致仕第二疏<lb/>
奏為再乞天恩矜憐衰朽容令致仕事臣年過致仕節<lb/>
該奉聖㫖卿才行老成譽望素著職司邦禁竭盡公勤<lb/>
新政之初方切委任豈可引年求去宜照舊用心供職<lb/>
以副朕意所辭不允欽此臣受恩深厚揣分無能屬景<lb/>
衰遲捫心如失竊惟禮七十而致仕孔戣年及而請范<lb/>
鎮呂誨年未及而請司馬光年五十引去前輩後輩之<lb/>
<pb n="KR4e0135_WYG_034-12a"/>
所視為準者也臣四十五引去五十五而致仕六十而<lb/>
又致仕今已踰七之年力既不能禮又不可易退之懷<lb/>
殆與初異矣所以七千里而決来三月而又求去人臣<lb/>
委曲事君道或如是爾夫仕貴夫時者也臣此時不仕<lb/>
無其時此日不仕亦無其日矣其容不熟計耶出無寸<lb/>
補老馬徒敝於末途退得少休倦鳥終安於暮木伏望<lb/>
皇上容臣照舊致仕使天下後世知嘉靖多君子之朝<lb/>
亦有委心明分之輩進退亦兩尊矣兹幸陛下日勤聖<lb/>
<pb n="KR4e0135_WYG_034-12b"/>
學日親聖政自是而不已焉以法天之純行天之健立<lb/>
公大之體以防未然之欲則聖德齊天聖政合天而聖<lb/>
壽亦與天無極斯忠愛之素心也無任祝願祈憐之至<lb/>
謹具奏聞伏候勅㫖嘉靖元年八月二十六日奉聖㫖<lb/>
朕念卿先朝舊德新政之初特先召用近引年求去已<lb/>
有㫖慰留如何又有此奏宜亟出供職以副眷遇至意<lb/>
不允所辭吏部知道<lb/>
　　　節財用以謹天戒疏<lb/>
<pb n="KR4e0135_WYG_034-13a"/>
奏為節財用以謹天戒事邇者南京雷電異常風雨暴<lb/>
至拔木發屋陵廟震驚湖廣江西鎮江崇明之間江海<lb/>
泛溢涯居島聚之民淪胥以沒者不可勝計父老相傳<lb/>
皆謂百餘年來無此災異皇上撤樂避殿祇懼靡寧勅<lb/>
諭羣臣交相警戒臣仰體聖懷日夜思過求其端而未<lb/>
可得也姑以今日最急者言之昔人謂財貨譬如雨澤<lb/>
天地之間僅有此數我國家聖聖相承躬行節儉天下<lb/>
休息百四十年武宗承之固豐豫時也而盜國之徒乃<lb/>
<pb n="KR4e0135_WYG_034-13b"/>
盡取而濫費之帑藏匱竭海内虚耗陛下承之則蠱極<lb/>
而困時也雖恭儉性成足以風示天下而積習流俗尚<lb/>
有未盡然者方今四疆多事水旱之報日聞軍旅之需<lb/>
日急民窮無所於斂所恃以應之者内帑之餘耳然私<lb/>
計所蓄不過三邊數月之儲而嗷嗷待哺之民尚無足<lb/>
以副之且嵗供之費幾十倍於昔譬之治桑向一蠺而<lb/>
百葉今一葉而百蠺其可不思所以為繼哉兹者大婚<lb/>
有期六禮之儀固有不可易者但先朝故事内外賞犒<lb/>
<pb n="KR4e0135_WYG_034-14a"/>
為費尤多若於此時一一而强舉之是謂時詘舉贏斷<lb/>
不可也夫禮備而已爾物可節也賞尤可節也昔漢文<lb/>
帝綈衣革履後宮不御珍飾以示朴為天下先臣願陛<lb/>
下力取則焉使逺近見聞皆知朝廷訓儉而抑奢貴禮<lb/>
而賤物則自王公以及士庶畿輔以及荒陲浮靡之風<lb/>
翕然一變民生阜厚國用充羨而和氣亦臻臣一得迂<lb/>
愚輒思自獻無任恐懼悚息之至縁係節財用以謹天<lb/>
戒事理謹具奏聞伏候勅㫖嘉靖元年九月初七日奉<lb/>
<pb n="KR4e0135_WYG_034-14b"/>
聖㫖覽奏具見卿忠愛至意朝廷自有處置該衙門知道<lb/>
　　　論御史楊百之隂右張儀疏<lb/>
奏為乞罷黜以全大體事臣素性昏愚年老龍鍾加以<lb/>
久處山林事體少習近者御史楊百之追論江西之事<lb/>
謂張鋭張儀隂主蕭淮告變不知宸濠之反非鋭無以<lb/>
自固非儀無以自通其後隂主有無固未可知然亦不<lb/>
過量事必敗又為脱禍之計此奸人之巧豈真有忠愛<lb/>
之心者哉楊百之追論遺功及之非私則黯朝論大駭<lb/>
<pb n="KR4e0135_WYG_034-15a"/>
而左給事中安磐劾之本出於公而楊百之之辯却涉<lb/>
羅織陛下特下法司併議時本部左侍郎顔頥壽偶疾<lb/>
不出臣獨采人言持正論因吏部之議而推言之盖已<lb/>
明致是非輕重其間自宜伏請聖裁而智慮不及復議<lb/>
法司㑹問本發即悔追回無及竊念陛下即位以來未<lb/>
嘗輕逮言官如臣所奏未免失之狷急誠恐言路阻抑<lb/>
咎自臣始實為聖政深累猶幸未奉明㫖伏望皇上憐<lb/>
臣耄昏特賜罷黜放歸田里量處楊百之寛處安磐將<lb/>
<pb n="KR4e0135_WYG_034-15b"/>
情重張儀如法提問庶國體猶全公法不紊臣不勝愧<lb/>
幸之至謹具奏聞伏候勅㫖嘉靖元年十二月初六日<lb/>
進初八日奉聖㫖這事朝廷自有處置覽奏具見卿奉<lb/>
公守法忠誠不欺至意宜照舊安心辦事不允所辭該<lb/>
衙門知道<lb/>
　　　闢異端疏<lb/>
奏為闢左道以正人心以扶世教事臣惟聖人之道一<lb/>
而已矣非聖人之道以為道者左道也如佛老是也上<lb/>
<pb n="KR4e0135_WYG_034-16a"/>
古聖神以道治天下如黄帝堯舜皆久於其位運祚靈<lb/>
長百姓壽富休祥荐臻時未有佛老也老始聞於周末<lb/>
佛後漢始入我中國自是求不死之藥於海上求佛經<lb/>
四十二章於天竺捨身同泰師事靈素可謂事佛之謹<lb/>
奉老之勤者矣然秦皇短祚漢明國亦不永梁武餓臺<lb/>
城宋徽辱漠北福利不聞得禍常慘佛老之不足信亦<lb/>
已驗矣臣又舉其近者言之劉瑾錢寧相先崇尚瑾作<lb/>
𤣥明宮寧作石經廟皆窮極壯麗尊祀酷信莫盛此時<lb/>
<pb n="KR4e0135_WYG_034-16b"/>
卒之身磔于市財籍于官而族為之赤𤣥明石經諸神<lb/>
安在盖畧不聞也皇上入正大統昭德塞違今日毁𤣥<lb/>
明宮明日毁石經廟又明日毁無名寺觀裁抑僧道可<lb/>
禮部齋醮之禁此時天人交應風雨順節山川鬼神亦<lb/>
莫不寧豈非敦崇正道疎斥異教乃更得福之驗與邇<lb/>
者拜佛之禮漸勤齋醮之費滋盛前日所革從而興之<lb/>
矣前日所闢又從而信之矣而海溢地震風雨卒暴拔<lb/>
木發屋漂溺之慘固在此時也其槩殆可見矣孟子曰<lb/>
<pb n="KR4e0135_WYG_034-17a"/>
楊墨之道不熄孔子之道不著佛老之害甚於楊墨者<lb/>
也恐此風一開將至邪説暴行肆行而莫之救人心世<lb/>
教其固小小哉頃者經筵進講攻乎異端發明孔子之<lb/>
言與我聖祖之立論可謂曉然明白陛下舍祖宗孔子<lb/>
之法誰法耶昔人有言示人以正猶恐不正况示以不<lb/>
正乎國家建立學校以教民秀諸不在孔子之術者不<lb/>
與焉間得孔子之似以輔世長人者無幾僧道類皆庸<lb/>
流㝠頑無識縱有佛老之法亦非此輩能學况其法本<lb/>
<pb n="KR4e0135_WYG_034-17b"/>
無耶方今内外公私俱匱京師米價騰涌而貴臣富室<lb/>
齋醮聯絡豈非上有好而下有甚者耶夫豐財之道去<lb/>
其所以害財者爾齋醮所謂害財者也而歳費不貲貴<lb/>
臣富室民庶之費又不知其幾其不深可惜與伏望聖<lb/>
明痛絶二教一遵我聖人之道因齋醮之費為兵民之<lb/>
供庶人心正世教昌而國用亦足當此萬國來朝之㑹<lb/>
為此大聖人希闊闢邪之舉華夷頌德八表同風所謂<lb/>
德流行速置郵而傳命其不信夫惟聖明留意臣不勝<lb/>
<pb n="KR4e0135_WYG_034-18a"/>
至願謹具奏聞嘉靖元年十二月二十二日進二十五<lb/>
日奉聖㫖該衙門知道<lb/>
　　　録名德以重士風疏<lb/>
奏為録名德以重士風事臣近見起養病祭酒魯鐸復<lb/>
為祭酒士夫相慶既之鐸以疾辭不允再辭允之屬有<lb/>
司俟其病痊具奏起用陛下知鐸處鐸士風増重其知<lb/>
勸爾矣臣惟治道教化為先學校教化之所由出而太<lb/>
學又收學校之成功明教化成人才贊天子以出治道<lb/>
<pb n="KR4e0135_WYG_034-18b"/>
者也祭酒師儒之本型範非良則器非良器故曰經師<lb/>
易得人師難得上世多取德器醇厚儒學優長之臣周<lb/>
成王時彤伯為祭酒漢而下皆劉向韓愈劉毅呂公著<lb/>
楊時輩人為國儲賢以致用成化非細故也魯鐸約質<lb/>
渾晦志尚清純道足以鎮雅黜浮學足以訂頑立懦方<lb/>
今釐革庶弊正育賢成德振作士風之時况魯鐸與𢎞<lb/>
治間謝鐸人品為類謝鐸以祭酒養病孝宗用吏部薦<lb/>
進禮部侍郎掌祭酒事起之於家遣官以速其行重道<lb/>
<pb n="KR4e0135_WYG_034-19a"/>
尊師頌美有作陛下今日處魯鐸如謝鐸則今日頌美<lb/>
陛下將亦同孝宗矣夫薦賢所以為國祭酒尤賢才盛<lb/>
衰所關伏望斷自宸衷㕘以内閣吏部果如臣舉亟賜<lb/>
施行臣不勝幸甚謹具奏聞奉聖㫖該衙門知道<lb/>
　　　杜私嫌以公大法疏<lb/>
奏為杜私嫌以公大法事臣寄住本部朝房與錦衣衛<lb/>
朝房相近嘉靖二年四月十四日晩臣退部回還見錦<lb/>
衣衛朝房觀者如堵意必考訊强盜今早入朝始聞有<lb/>
<pb n="KR4e0135_WYG_034-19b"/>
戸部主事羅洪載為因放粮責打錦衣衛百户校尉被<lb/>
奏送鎮撫司究問羣校摧挫陵辱百端人言未必盡信<lb/>
但臣私度主事責打錦衣官校固為過當而錦衣奏發<lb/>
錦衣鞫問事體非宜恐有手下乘機報復之事况當聖<lb/>
明之世又修德以銷天變之時如此舉措負陛下多矣<lb/>
伏望俯聽臣言將羅洪載别下都察院究問庶法得其<lb/>
平人無私議縁係杜私嫌以公大法事理謹具奏聞嘉<lb/>
靖二年四月十五日進十六日奉聖㫖該衙門知道<lb/>
<pb n="KR4e0135_WYG_034-20a"/>
　　　乞寢内降以正法守疏<lb/>
奏為正法守懲不職以杜厲階事四川清吏司案呈嘉<lb/>
靖二年閏四月十六日該校尉陳賢齎捧駕帖該太監<lb/>
崔文題為分豁妄掜虚詞陷害良善代伸私忿事奉欽<lb/>
依是陳泰曹浩宋鈺張奉宋鐸李陽鳯梁方小陶兒錦<lb/>
衣衛都拏送鎮撫司打著問的明白来説欽此欽遵案<lb/>
查先為漏網餘黨挾讐撥置内臣毆打公差人役事奉<lb/>
本部送准工部咨據作頭宋鈺告稱差委城垣工所跟<lb/>
<pb n="KR4e0135_WYG_034-20b"/>
隨委官陸員外看工計料有管工崔太監名下被革投<lb/>
充軍匠李陽鳯梁方時常向鈺言説要科斂舖戸人等<lb/>
財物不遂計稟崔太監差寫字小陶兒督領軍牢捉至<lb/>
工所喝令重責二十五棍以致内損傷重吐血不止等<lb/>
情告送到部咨送到司已經行提李陽鳯梁方等到官<lb/>
小陶兒張奉未到續為修濬城壕等事准工部都水清<lb/>
吏司手本黏送刑科抄出巡視南城監察御史劉黼題<lb/>
據牌兒頭陳泰等呈稱自嘉靖元年五月十一日至今<lb/>
<pb n="KR4e0135_WYG_034-21a"/>
年閏四月每日撥夫十名毎夫貼好錢五十文交與夫<lb/>
頭曹浩隨拘曹浩供稱崔太監分付五城每日撥夫十<lb/>
名毎夫辦錢五十文打㸃管家及掌案李陽鳯梁方等<lb/>
用等因題奉聖㫖該衙門知道欽此欽遵抄出黏送到<lb/>
司查提問今奉前因見得前項人犯未經審問有碍職<lb/>
守呈乞施行等因通查案呈到部㸔得該司呈稱作頭<lb/>
宋鈺所告及巡城御史劉黼所㕘李陽鳯等撥置科斂<lb/>
等情事亦頗小忽聞奉㫖取付鎮撫司打問臣等不勝<lb/>
<pb n="KR4e0135_WYG_034-21b"/>
驚駭切惟祖宗設立刑部都察院大理寺謂之法司凡<lb/>
大小罪犯無不由之錦衣衛謂之親軍所以偵伺機密<lb/>
察奸細鎮撫鞫訊大盜妖言洪武二十年我太祖以鎮<lb/>
撫司非法陵虐燒其刑具以所繫囚送刑部洪武二十<lb/>
六年申明鞫刑之禁凡罪囚俱送法司永樂以後任遇<lb/>
漸加而職事仍舊見之大明㑹典者如此列聖相承恪<lb/>
遵無易正德年間劉瑾錢寧等相繼擅權凡意中愛惡<lb/>
輒奪付鎮撫文致成獄以遂其奸而祖宗之法大壞劇<lb/>
<pb n="KR4e0135_WYG_034-22a"/>
盜四起巨逆繼作皆陛下所習聞而痛惡者天啓我皇<lb/>
入正大綂撥亂世而反之正先朝之牢奸錮弊一舉而<lb/>
剪除之天下方仰中興之治不意忽有此未思之舉豈<lb/>
崔文有所膚愬或手假以濟其私夫法本大公罪必居<lb/>
一使宋鈺所告崔文等涉虚自有反坐之律所告崔文<lb/>
等果實亦有必當之條此祖宗成法在陛下亦有所不<lb/>
得私者况臣等微末之臣耶今不待法司問結而輒付<lb/>
鎮撫是固臣等奉職無狀祇可治臣等之罪而未可廢<lb/>
<pb n="KR4e0135_WYG_034-22b"/>
祖宗之法况今風霾雨土赤日無光夫土下物也土而<lb/>
上之此下蒙上之徵日君象也日而掩之此臣蔽君之<lb/>
應天災之示戒甚明正上下内外省身修德之日今此<lb/>
小事尚爾有拂于天萬一有大於是將何如耶誠恐將<lb/>
来之變有不可測者伏願皇上念祖宗之法畏上天之<lb/>
戒收回成命仍將李陽鳯等付法司從公究問歸結將<lb/>
臣等禠職罷歸民畆以為法官失職之戒縁係正法守<lb/>
懲不職以杜厲階事理謹具奏聞閏四月十六日進本<lb/>
<pb n="KR4e0135_WYG_034-23a"/>
月十九日奉聖㫖宋鈺李陽鳯等還送鎮撫司問<lb/>
　　　再乞寢内降以正法守疏<lb/>
奏為正法守懲不職以杜厲階事該本部奏<hi>云云</hi>奉聖<lb/>
㫖宋鈺李陽鳯等還送鎮撫司問臣等聞命惶惑罔知<lb/>
適從奉詔則廢法守法則違詔懸命利刃無復存身之<lb/>
地然伏而思法者祖宗所以布大信於天下而詔㫖者<lb/>
陛下一時之權宜也奉詔少緩罪止臣等一身若守法<lb/>
少移則負祖宗負朝廷得罪于天下後世矣是故臣等<lb/>
<pb n="KR4e0135_WYG_034-23b"/>
寧冐違詔之誅不敢廢祖宗之法以從陛下之命抑君<lb/>
曰辟臣曰勿辟君曰宥臣曰勿宥古固有行者矣漢張<lb/>
釋之為廷尉渭橋犯蹕奏當罰金文帝怒曰此人親驚<lb/>
吾馬廷尉乃當之罰金釋之曰法者天下公共也而重<lb/>
之是法不信於民民安所措手足乎帝曰廷尉當是也<lb/>
唐戴胄為大理少卿選人詐冒資䕃太宗令論死胄據<lb/>
法論流太宗怒曰卿欲守法而使朕失信耶對曰陛下<lb/>
忿選人之多詐故欲殺之既而知之不可復斷之以法<lb/>
<pb n="KR4e0135_WYG_034-24a"/>
此乃忍小忿而存大信也太宗曰汝能守法朕復何憂<lb/>
夫釋之戴胄能執法不阿文帝太宗能從善不咈故漢<lb/>
廷無寃民而貞觀之治幾致刑措國史載為美事陛下<lb/>
勵精圖治方比隆堯舜舎已從人之盛而咈心之受豈<lb/>
顧出文帝太宗下耶爰自正德以来權姦扇惑獄以賂<lb/>
興雖元惡大懟一欲出入即奪諸法司下之詔獄比周<lb/>
為姦祖宗成法為之大壊人怨天怒宗社幾危非陛下<lb/>
立乾斷以綱紀於上輔臣出死力以擔荷於下豈有今<lb/>
<pb n="KR4e0135_WYG_034-24b"/>
日者哉不意又有奪取刑部見問之囚付之鎮撫司以<lb/>
為解脱之計恐此途一開後有重大獄情皆將扳求内<lb/>
降以圖幸免誤陛下事不細而亂階再作重自臣始矣<lb/>
伏願陛下恪守成法收回成命將李陽鳯等仍付本部<lb/>
或都察院從公問結將臣等罷歸田里以為奉法不謹<lb/>
者之戒縁係正法守懲不職以杜厲階事理謹具奏聞<lb/>
嘉靖二年閏四月十九日進二十一日奉聖㫖宋鈺等只<lb/>
照前㫖挐送鎮撫司問林俊等顯是違㫖著回將話來<lb/>
<pb n="KR4e0135_WYG_034-25a"/>
　　　回話疏<lb/>
奏為乞恩回話認罪事該校尉陳賢齎捧駕帖<hi>云云</hi>臣<lb/>
等看得<hi>云云</hi>據法執奏奉聖㫖宋鈺李陽鳯等還送鎮<lb/>
撫司問欽此欽遵隨該校尉陳賢又齎駕帖前来臣等<lb/>
又看得<hi>云云</hi>又據法執奏奉聖㫖宋鈺等只照前㫖拏<lb/>
送鎮撫司問林俊等顯是違㫖著回將話來欽此欽遵<lb/>
臣等聞命錯愕無地措躬竊惟我祖宗分建諸司各有<lb/>
職統刑獄歸之法司罪無大小無不由之鎮撫司緝獲<lb/>
<pb n="KR4e0135_WYG_034-25b"/>
大盜姦細訊鞫既得其情擬罪必付法司未有奪取法<lb/>
司未問之囚而付之推問者此我祖宗百五十餘年成<lb/>
法也一旦崔文以脫罪之私敢干内降駕帖取自刑部<lb/>
而付之鎮撫綱紀大紊臣等伏思人臣以奉公守法為<lb/>
職以犯顔敢諫為忠唐德宗相裴延齡陽城欲取白麻<lb/>
毁之唐文宗詔左藏史盜度支縑帛經赦勿治狄兼謨<lb/>
繳還詞頭自古人臣忠愛其君者徃徃如是臣等竊慕<lb/>
古人思報國恩誠不忍見漏姦之崔文蠱惑希寵嫁左<lb/>
<pb n="KR4e0135_WYG_034-26a"/>
道以興齋醮蕩上心耗内財扇邪俗濁亂我嘉靖清明<lb/>
之治言官交劾玩視若無顧敢沮滅成法此途一開禍<lb/>
亂何極臣等深為此懼申論祖宗大法之不可廢而人<lb/>
愚言突力欲回天跡若違㫖罪當萬死伏望聖明將臣<lb/>
等罷歸田里該司主事熊宇為因郎中員外俱差無官<lb/>
署印暫令列名無預可否乞賜寛宥其李陽鳯等似宜<lb/>
改付都察院究問以正事體公聖政臣等無任恐懼感<lb/>
泣願幸之至縁係乞恩回話認罪事理謹具奏聞伏候<lb/>
<pb n="KR4e0135_WYG_034-26b"/>
勅㫖嘉靖二年閏四月二十二日進二十五日奉聖㫖<lb/>
李陽鳯等只著鎮撫司從公究問林俊等都饒這遭欽<lb/>
此<lb/>
　<lb/>
　<lb/>
　<lb/>
　<lb/>
　見素集奏議巻六<lb/>
</p>
<p>
</p>
  </div>
</body>
</text>
</TEI>
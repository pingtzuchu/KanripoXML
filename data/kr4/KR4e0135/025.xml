<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻二十五</head> <lb/>
    <p>
<pb n="KR4e0135_WYG_025-1a"/>
欽定四庫全書<lb/>
　見素集巻二十五<lb/>
　　　　　　　　　　　　　明　林俊　撰<lb/>
　　賛<lb/>
　　　南京禮部左侍郎樂清章恭毅公忠在朝廷名<lb/>
　　　在天地紀述在史官典刑重在後進俊辱公子<lb/>
　　　給事順徳交獲覽事狀豔慕公益深謹作贊曰<lb/>
為而難時而又難奚覬而安楚而毒鍜而又毒奚仰而<lb/>
<pb n="KR4e0135_WYG_025-1b"/>
告胡以見剛公也斯償胡以見直公也時式疇曰匪天<lb/>
公死載完疇曰史亡公世載光天錫公祉公糓而齒天<lb/>
錫公祉公令有孫子<lb/>
　　　族祖伯安公贊<lb/>
完樸道散百途競新公樂其獨自序齊民縁達任曠駢<lb/>
首進趨公違塵枉辭辟中書孤逰逺蹈體素含真知白<lb/>
守黒執謙如盈述作從志歿弗終否吁嗟先生叅軍之<lb/>
父宗伯之子<lb/>
<pb n="KR4e0135_WYG_025-2a"/>
　　　方水庒像<lb/>
此吾友水庒之像其行樂時也意度閒逺不問可知為<lb/>
君軀榦脩偉繪事化之要其妙不在此也東坡自規其<lb/>
貌於燈影之間把玩形似謔浪諧笑朱墨之工亦末矣<lb/>
毓晦丘樊無求聞達公車不登而鄉曲有令問鹿門谷<lb/>
口居然風致种放董英之議無及焉是為冩君之像<lb/>
　　　題達小像<lb/>
盛年何自多病達多病又未有丈夫子學成否未得逆<lb/>
<pb n="KR4e0135_WYG_025-2b"/>
知也皆所宜為念者命作小像進之曰達吾語汝父母<lb/>
惟疾之憂夫子所慎在此也念之哉子承父後汝為長<lb/>
宗祊汝属也念之哉形天地間靈而秀於物者人汝形<lb/>
貌人也亦具所為人者乎靈而秀於人者士汝巾汝衣<lb/>
則士也亦具所以為士者乎汝懐抱之隠道風行業之<lb/>
顯然吾不得而知也吾欲汝為子瞻汝弟適子由吾不<lb/>
能老泉欲汝為純仁適純禮吾不能希文欲汝為伯子<lb/>
適叔子吾不能大中獨汝愧乎哉吾老矣所不能為汝<lb/>
<pb n="KR4e0135_WYG_025-3a"/>
兄弟及為之念之哉謂子賢愚不足掛懐抱任達語也<lb/>
孰不愛其子教之聖與賢教之的也元亮責子天道茍<lb/>
如此且進杯中物堯夫亦謂望子大賢不知天意從否<lb/>
二賢距拔頴脱流俗外於諸子特未忘情為善由已聖<lb/>
賢可學而至無與於天也借天而言責之子者至矣父<lb/>
見素言<lb/>
　　　題長城林氏始祖沙公贊有序<lb/>
公諱沙字用淘林氏入閩黄門侍郎十九世始祖也居<lb/>
<pb n="KR4e0135_WYG_025-3b"/>
長城惠寛翁父也公起省元為台州知州再為宣州同<lb/>
知三子伯氏通判昌徙榖城季氏節推旻徙梨嶺仲氏<lb/>
提舉寳仍居長城孕祉毓靈駢發逓盛生中允夀夀生<lb/>
評事從楷生太常卿上柱國誕曰三世青雲者誕之子<lb/>
金紫光禄大夫文忠公英英子太常卿定定子鴻臚卿<lb/>
思明也曰五太常者誕英定思明英之弟秦之子太常<lb/>
少卿惟亮也户部郎中堂者惟亮九世孫縣丞玉者堂<lb/>
之孫至玉子而家始落長城一𣲖亦易舊觀玉之孫謙<lb/>
<pb n="KR4e0135_WYG_025-4a"/>
徳甫僑寓隙宇中雖自溷編氓而拳柯磥節居然古意<lb/>
嵗時祀事懸金服紫真影列滿家予群兒時從隣壁伺<lb/>
之吾祖教授府君語曰是故吾族壁間者皆其祖也一<lb/>
孫弗立遂以有今汝曹戒之公矦復始是後宜有興者<lb/>
固未宜渠易也故甫過吾家吾祖必引與亢禮是後甫<lb/>
之子啓善氏兄弟頗植有家諸孫頗儒業公之後又將<lb/>
蟄蟄然起復始行騐矣嗚呼弓箕世業也遺書手澤存<lb/>
焉耳今夫舊家故族得先世之告身墨蹟十襲傳寳如<lb/>
<pb n="KR4e0135_WYG_025-4b"/>
𢎞璧天球矧始祖千百年遺像瞻對有奕者乎宜啓善<lb/>
氏之珍愛也展玩慰浣敬作贊詞詞曰古貌長身氣清<lb/>
以神索而内之可詳公真襲紫承緋道業允紹窮而逺<lb/>
之可觀公世大物屢改公系公支大數屢刼公像公遺<lb/>
孰謂鬼神而不執其幾開必先晉安數百年之武貽若<lb/>
後長城數十世之傳孰謂天道而斯乃偶然同源分流<lb/>
眷言疇昔式告來仍永思無斁<lb/>
　　　方體安贊<lb/>
<pb n="KR4e0135_WYG_025-5a"/>
流不易東繪不易素從事中更服儒故歩殷敦夏彞古<lb/>
物存焉周行蹊徑時命屯焉朝霞夕烟軒冕儻焉宜崇<lb/>
而卑㑹計當焉孰速其歸來鳥飛則倦焉委分食貧全<lb/>
真佚老鄉邦則勸焉<lb/>
　　　五馬行春贊有序<lb/>
此圗吾友黄文大化州時也勞農勸民守之常職而化<lb/>
乗數亂之後人無定心四逺逃難之民與迯死之盜叅<lb/>
伍走界上求受㕓而民先是時非誅則逐耳公開釋兼<lb/>
<pb n="KR4e0135_WYG_025-5b"/>
受而民處之故俗耻為盜而盜亦盡化為民菜闢我壤<lb/>
地實我民版而化成完州公之行春如此贊曰有賢化<lb/>
州政是優㳺無擇奸良並蓄而收毋紐習常干我官紀<lb/>
誨諭諄勤家人父子維昔化人沸粥紛麻自公來只始<lb/>
室而家維昔逋流骸骨暴露自公来只溢我編户時勞<lb/>
時循于化之鄉我公戾止樹如甘棠愠有惠風旱有時<lb/>
雨民是飽嬉歌有召父公施不有在貴而貧推而放之<lb/>
三族為春翌翌歸鴻叢桂招隠種秫開園徳星東井<lb/>
<pb n="KR4e0135_WYG_025-6a"/>
　　　王石泉贊<lb/>
維實維畜有舒自履動維雷行静乃山峙載馳載奔道<lb/>
允黙存以偃以息賁彼之園于謙有鳴聲搜影跡謂聨<lb/>
其翔乃滯其翮莫我有知弗容奚病無成與虧松栢命<lb/>
正<lb/>
　　　鄭嵒山贊<lb/>
韻脱神灑風宣氣融有煜標表黄裳在中𡨕棘𤣥鈎心<lb/>
迎意㑹有黄鼎耳文成彪外流電一瞬勁颷八紘目無<lb/>
<pb n="KR4e0135_WYG_025-6b"/>
寥廓飛走疇争曰止曰時含章于晦柴立厥中與天日<lb/>
對<lb/>
　　　竹亭夀意贊<lb/>
匪附匪岐有虚斯直有美斯亭净焉如拭逺韻孤標于<lb/>
淇允式霜清玉寒作我金石<lb/>
　　　山齋行樂贊<lb/>
掞耀含精指呼五城有翔厥酬以皇厥聲紫氣斗間神<lb/>
物化冶有秘其芒一函天假立厓痩竹真風送恬舒弗<lb/>
<pb n="KR4e0135_WYG_025-7a"/>
竟懐伊世之占<lb/>
　　　黄后峰野服像贊<lb/>
后峰非時人其小影巾服也殆野之人吾不知吾不知<lb/>
心則獨畏也贊曰太始易位售贗瞀真孰與其還我思<lb/>
古人維髙易揺維白易黒歛以若無安此晦黙學由正<lb/>
基亦以虚受𡨕搜廣裒以畜其有絶瑕去纇玉潔氷寒<lb/>
野中山服曷有其官獨峰亭亭鄉國予眼有宣厥靈締<lb/>
是歸晩<lb/>
<pb n="KR4e0135_WYG_025-7b"/>
　　　睦州公贊<lb/>
公諱披字茂彦挺特充實年十五手抄六經子史千餘<lb/>
巻天寳十一年年二十擢第為將樂令遷潭州刺史澧<lb/>
州司馬康州刺史貶臨汀郡曹掾改臨汀令地多山鬼<lb/>
作無鬼論鬼竟不妖奏授臨汀别駕知州事風流人化<lb/>
治聲聞闕下御史李栖筠奏授太子詹事蘓州别駕賜<lb/>
紫金魚袋上柱國解綬四十年志尚髙潔寵辱不驚廣<lb/>
帥薛景公奏授都督不受故相國常衮曰林公出處猶<lb/>
<pb n="KR4e0135_WYG_025-8a"/>
龍所居有青蛇白雀之異子九人為刺史寳慶元年以<lb/>
藴恩贈睦州刺史事見唐書贊曰天夀忠烈因生錫氏<lb/>
玉鈕金繩鸞停鵠峙温陵十六我公愈偉氣直道完論<lb/>
著無鬼出處猶龍徳星萃止休符顯祚嗣九刺史<lb/>
　　　端州公贊<lb/>
公諱葦小名曽奴睦州長子初朝散大夫奏授西平太<lb/>
守終端州刺史贊曰林顯肇周百葉彌盛自固徙閩寔<lb/>
首鉅姓瀛高睦祖三葉從政篤生大宗𤣥黙允敬作刺<lb/>
<pb n="KR4e0135_WYG_025-8b"/>
上州弗憲有令九侯並列錫類衍慶<lb/>
　　　江陵公贊<lb/>
公諱藻字緯乾睦州次子兄弟業文度梨嶺誓曰彼鵠<lb/>
彼鵠睨在目堅取乃速二三子無替省試合浦還珠賦<lb/>
假寐夢神人語曰何不叙珠去來比悟修曰珠之去也<lb/>
山無色兮氛霧𡨕𡨕海無光兮空水浩浩珠之來也川<lb/>
有媚兮祥風習習地有潤兮生物振振果中第主司杜<lb/>
黄裳曰叙珠去來有神助貞元七年擢進士為閩破荒<lb/>
<pb n="KR4e0135_WYG_025-9a"/>
弟藴亦明經及第歸復題曰昔向嶺頭題姓字不穿楊<lb/>
葉不言歸而今各折一枝桂同向嶺頭聨影飛初容州<lb/>
支使殿中侍御史内供奉嶺南節度副使終江陵府使<lb/>
郡守陳偉祠于學事見唐書贊曰華夷軫懐遐農負耻<lb/>
相先業儒彼鵠自矢賦成神助破荒伊始並影于飛穿<lb/>
楊符喜容州江陵四仕首尾廟食垂慶<hi>叶平</hi>光有前史<lb/>
　　　横州公贊<lb/>
公諱著小名友直睦州第三子貞元六年明經及第初<lb/>
<pb n="KR4e0135_WYG_025-9b"/>
歸州巴東令次邕州經略推官終横州刺史贊曰薛鳯<lb/>
騫騰荀龍夭矯三仁系殷十徳聞趙烏齋宣靈白雀明<lb/>
兆及第聨芳前良聿紹符竹横州俗是馴擾逺操孤風<lb/>
寓懐物表<lb/>
　　　韶州公贊<lb/>
公諱薦睦州第四子貞元十二年侍郎陸贄下明經及<lb/>
第初衢州文學守郊社令厯北陽終韶州刺史贊曰鬱<lb/>
鬱北螺窿窿澄渚人物一時芝蘭玉樹懿懿韶陽舂容<lb/>
<pb n="KR4e0135_WYG_025-10a"/>
矩矱芥拾大魁文學掌故載令載刺亨衢傑歩沿秩賜<lb/>
緋位隆道素<lb/>
　　　通州公贊<lb/>
公諱曄舊名思睦州第五子奏授滄景司馬賜緋魚袋<lb/>
除通州刺史贊曰烈烈通州松栢受命緋衣銀魚穆莊<lb/>
有敬為民作常執維申令由晉入閩纓簮輝映五百逾<lb/>
期於斯焉盛胥成而堅旋軫歸慶<lb/>
　　　卲州公贊<lb/>
<pb n="KR4e0135_WYG_025-10b"/>
公諱藴字夢復睦州第六子與兄藻歐陽詹讀書泉山<lb/>
貞元四年明經及第復舉賢良有天不厭直復生㣲臣<lb/>
之對辟蜀推官劉闢反公切諌闢怒欲殺之公曰危邦<lb/>
不入亂邦不居得死為幸闢隂戒儈人以刀磨其頸脅<lb/>
使屈公叱曰死即死我頸豈爾礪石耶貶攝唐昌尉闢<lb/>
敗還京説滄帥程權歸闕除水部貟外郎拜卲州刺史<lb/>
知洪州唐書有傳贊曰明明我祖精忠卓識結志藏脩<lb/>
奎纒有奕賢良落對式是亭直抗義陳詞秋霜杲日載<lb/>
<pb n="KR4e0135_WYG_025-11a"/>
罹虎口刺史攸職幾若成仁智不可及傳紀儒林百祀<lb/>
廟食<lb/>
　　　循州公贊<lb/>
公諱䝉舊名芃睦州第七子奏授孟陵主簿累遷金吾<lb/>
衛長史桐州刺史終循州刺史贊曰肅肅諸祖不競不<lb/>
絿勾稽匪懈樂是輯柔乃執金吾乃殿循州襲芳序迹<lb/>
良冶作求横行獨歩並有九侯東堂陵谷世逺名流<lb/>
　　　雷州公贊<lb/>
<pb n="KR4e0135_WYG_025-11b"/>
公諱邁舊名□睦州第八子明經及第初調循州興寧<lb/>
縣主簿累遷商州雷州刺史贊曰洵美我公執徳弗回<lb/>
席庥承祚出頴掄魁興寧伊始嗣有商雷靖恭𤣥黙以<lb/>
封以培政是靡忒萃渙激隤波餘後萌遺像興哀<lb/>
　　　福唐公贊<lb/>
公諱蔇睦州第九子睦州夫人鄭氏生端州江陵横州<lb/>
韶州通州朝廷以莫侯陳氏有采蘩之徳主繼睦州封<lb/>
南安縣太君生卲州循州同州最後朱氏生公自號四<lb/>
<pb n="KR4e0135_WYG_025-12a"/>
明處士初調京兆㕘軍春秋博士累遷福唐刺史贊曰<lb/>
衍衍四明纉授潜業囿其醇源雲居有燁奬恬起落㕘<lb/>
軍以徴博士嗣遷刺史是承謂難其八又終其九父子<lb/>
弟兄十烈並韙虎皮羊質畫脂鏤氷允揚其休式告來<lb/>
仍<lb/>
　　　福唐尉公贊<lb/>
公諱攅字㑹通尊之子睦州之諸孫為福唐縣尉聞母<lb/>
病奔還母沒埏磚甓開坎室有白烏甘露之祥徳宗詔<lb/>
<pb n="KR4e0135_WYG_025-12b"/>
褒嘉立雙闕祀鄉賢祠唐書有傳贊曰謝故蘭玉𤣥復<lb/>
其尤許國諸子夷簡維優憲憲九牧忠則卲州公公從<lb/>
子純孝作求荒廬口血木斷山秋白烏啞啞甘露油油<lb/>
事聞旌命有燁斯邱滄桑物改䨇闕時留<lb/>
　　　宗正寺簿公贊<lb/>
公諱應成字汝大號矩軒宋兩請進士得之公之子嚴<lb/>
重平粹時復齋𤓰山師事朱文公獨不懼師事二公公<lb/>
師事二公師友獨不懼又友其子四如循仰止規約續<lb/>
<pb n="KR4e0135_WYG_025-13a"/>
講東湖得文公淵源之懿䆳見卓識為一時道學推宗<lb/>
與子棟同登宋咸淳辛未張鎮孫榜進士攝官寧徳以<lb/>
理裁事法折勢入臺幕獲上信友宋衰以宗正寺簿宣<lb/>
撫司機宜安退講道東湖之上一時名士多宗焉贊曰<lb/>
莆興道學艾軒始之復齋繼之復齋𤓰山偕事文公公<lb/>
事二公獲聞文公咸淳之間父子進士不利于施乃見<lb/>
其志東湖講道戢景逃虚一時相推則有四如文公過<lb/>
吾家題曰門對小壺山樓接尊經閣四時趣興清萬代<lb/>
<pb n="KR4e0135_WYG_025-13b"/>
詩書樂斷墨猶存相傳公逮事焉今考文公卒慶元庚<lb/>
申去公咸淳辛未登第尚六十年豈題述在公祖貢元<lb/>
父兩請時耶<lb/>
　　　同安公贊<lb/>
公諱棟字用可號松湖矩軒公長子父子師事潘𤓰山<lb/>
陳復齋講道東湖最後公又事黄獨不懼友四如與父<lb/>
同登咸淳辛未進士厯知同安縣事有亷直髙古之聲<lb/>
慨宋社云屋托興迷途尋焦光舊隠之處講明道學以<lb/>
<pb n="KR4e0135_WYG_025-14a"/>
淑諸人文公之澤注東湖而演迤以盛公父子達之也<lb/>
贊曰公事陳潘又事于黄父子師友金玉其章建水有<lb/>
泚日逺彌長瀦之東湖臨視泱泱孰利于渉公也其航<lb/>
載遡之源載潄之芳有開道先永裔之慶<lb/>
　　　知州公贊<lb/>
公字于髙號慎齋松湖公仲子俊六世祖也文公講道<lb/>
東湖復齋𤓰山傳其學公祖若父逮事焉四如與祖續<lb/>
東湖之講公偕伯兄教授于野又逮事焉傳介父弟山<lb/>
<pb n="KR4e0135_WYG_025-14b"/>
長子泉同知子木父子兄弟四進士退而益脩文公之<lb/>
學型冶所就世林門文章世林筆位遇雖不逮關西而<lb/>
物品殆類公終瑞安州知州事狀遺失所附見與子木<lb/>
並亷名贊曰漢有荀陳宋有胡蔡建陽大成儒宗允賴<lb/>
紫氣停熖脉焉如帶孰引而長以滀以大業維經承巧<lb/>
乃瞑㑹三葉弗辰爰有遺愛緑槐誰庭乆而未艾星流<lb/>
日翔碑板光怪<lb/>
　　　同知公贊<lb/>
<pb n="KR4e0135_WYG_025-15a"/>
公諱以順字子木曲陶郡伯公仲子與伯氏玉井相師<lb/>
友以究心艾軒踐履之學續矩軒東湖仰止之傳以至<lb/>
治辛酉進士授海寧丞慶元浦江尹台州推官蔡蓬頭<lb/>
㓂海上主者議招公争不從棄其官去方國珎之熖遂<lb/>
不可已提舉江西時州郡多陷富州已危公署其篆以<lb/>
安既代州遂沒厯福清知州致同知福州總管府事授<lb/>
徒終身公忠誠不欺方謹奉其職官四十年故居不易<lb/>
一瓦衣麤食糲擇口然後言晩望靈光巋然于諸老凋<lb/>
<pb n="KR4e0135_WYG_025-15b"/>
落之後過者考徳陳有定欲清三路求贊畫于公辭以<lb/>
老以脱興兵禍洪武甲寅夀八十一而終祠在鄉賢孫<lb/>
曽起進士為廣東按察僉事卒不能棺世其㢘云贊曰<lb/>
衍衍我公聨世其美考亭城山重規疊軌果徳正行不<lb/>
我有已任獨于同為仆為起危以公存轉足失恃遺直<lb/>
髙陽維坊及里清白維遺厥孫是似<lb/>
　　　縣尉公贊<lb/>
公諱師傳復諱師説學脩字以父慎齋公䕃授將樂尉<lb/>
<pb n="KR4e0135_WYG_025-16a"/>
改甌寧有平冦功再授仙逰進義副尉以沒鄉人方徳<lb/>
至銘其墓曰禄不掩其徳位不逮其才意其藴厥美以<lb/>
昌後來其所以上承于世世者盖未論也配方公嶠孫<lb/>
女孝而能慈力教子以承公志誌今闕附于譜與方誌<lb/>
者如此贊曰脩以世長用以時詘于後于前于作以述<lb/>
　　　三復公贊<lb/>
公諱璹又諱圭信玉其字號信齋又號三復學者稱三<lb/>
復先生父諱師説進義副尉公篤自信講學窮理以上<lb/>
<pb n="KR4e0135_WYG_025-16b"/>
續矩軒松湖慎齋子木東湖之傳薦明經為莆邑訓導<lb/>
轉寧國以教不及績復教莆郡寧國尋有薦者召問知<lb/>
出自公復教其邑以教諭應脩書召請老得賜冠帶致<lb/>
仕天性孝友元季兵亂活尊㓜支門户時堂從婚嫁而<lb/>
葬其父族七喪妻族四喪脩其祖祠與髙曽而下祖墓<lb/>
從父家大疫藥疾殯死無忌畏路遇疾者挈共載或偕<lb/>
舎館而食一布袍四十年歸僅七金妻子每食粥二器<lb/>
乳子婦加半器正學道風為時推首凡六典文衡所指<lb/>
<pb n="KR4e0135_WYG_025-17a"/>
授狀元環探花賜庶吉士慈郎中孟喬數十名軰皆其<lb/>
弟子有三世門下者慈既解首問所取浙解陳璲公曰<lb/>
渠宻于汝㑹首果為璲得部使而下與往来莆者必候<lb/>
問起居以得一文為重廵視楊侍郎寧隅坐執弟子禮<lb/>
聽講中庸起拜曰某所未聞時年已望九所求文一夕<lb/>
而就猶燈下細書楊以為難夀九十祀在寧國與郡之<lb/>
鄉賢事具一綂閩莆諸志所著三復集幾百巻十不存<lb/>
一悲夫贊曰龍起淮甸雲風景從卓彼鴻碩為世儒宗<lb/>
<pb n="KR4e0135_WYG_025-17b"/>
藏聲處下一教始終完中粹行式其章縫維道其南維<lb/>
易其東徂徕明復我公是逢<lb/>
　　　處士公贊<lb/>
公諱豫字崇徳號徳齋三復公叔子學于公退而質諸<lb/>
伯氏郡博與族人邑博克廣相䴡澤以病疴不應辟命<lb/>
三復官雖乆無力為遺公偕配方孺人盡易釵珥營斗<lb/>
室薄田以奉父母母喪明敕具美食時僅都憲一子方<lb/>
分及之怒曰吾母日短兒方稚食有時方媿謝喪葬禮<lb/>
<pb n="KR4e0135_WYG_025-18a"/>
盡而哀恒過醇静畏謹處家教子事事循矩度都憲偶<lb/>
觀棊斥不容見者累日貧而能仁稍餘即及族里鄉以<lb/>
為鉅人長徳郡賔必致致必辭事問有質婉有所對一<lb/>
日别邑博聨桂坊宰里一少年前揖公問何往紿曰府<lb/>
僉民兵即然亦三復郡博固在公茫如也家僅一飾酒<lb/>
器亟取賂免人以為笑抑吾家今日亦是基也墓在鳯<lb/>
凰西麓夢所授處贊曰懿懿處士守墨含章善用其拙<lb/>
晦焉自藏曰時幽憂方治靡遑物戕于明亦刓于方居<lb/>
<pb n="KR4e0135_WYG_025-18b"/>
以弗有言夀厥祥神告吉壤奕葉其光<lb/>
　　　敬齋公贊<lb/>
公諱宗字存敬號敬齋徳齋公子林自矩軒松湖于野<lb/>
慎齋玉井子木三復世以道學名公莊重古意而尤名<lb/>
經學逺邇及門往往䇿顯仕天官卿尹公旻尤顯者嘗<lb/>
發解首為忌者所落委以命不復試髙督學超強之遂<lb/>
㨗鄉科魁乙榜授寧海學正改蘄州致揚州教授以養<lb/>
老母以俊貴贈通議大夫都察院右副都御史正身率<lb/>
<pb n="KR4e0135_WYG_025-19a"/>
物督士有常程材成風為之盛蘄祠之學主考山東王<lb/>
察使越尚浮藻公務以理勝榜稱得人親老無它兄弟<lb/>
二子一侍家一侍官率嵗終一代其蒞官也寧海之歸<lb/>
無力北上揚歸始葺先祠故宇量周其三族晩得末疾<lb/>
孝敬不衰日數數省母母間不樂拳跽請過悦然後起<lb/>
祠墓之祭扶拜匍匐淚油油下岳閣老䝉泉為郡守亷<lb/>
其貧助以河南關之地辭助棺酬以直為相夀邱祭之<lb/>
文有未老即歸事育罔遂徴此知學之與藩臬胡公榮<lb/>
<pb n="KR4e0135_WYG_025-19b"/>
程公廷拱守王公弼累請祀鄉賢俊辭起征蜀也督學<lb/>
楊公子器姚公鏌檄郡與黄求我黄未軒宋立齋並祀<lb/>
鄉賢俊又書辭公意也亦矯雜也贊曰于泮之脊于鳯<lb/>
之趾一脉東湖言世孫子經學垂聞猶取淵委師嚴道<lb/>
尊名無虛士維禄逮親厥有繩軌歸罹轍涸言活升水<lb/>
為周為辭義適彼已後償于天考祥視履<lb/>
　　　菊庒公贊<lb/>
公號菊庒朝諱以字元旭行教授贈都憲公仲子善誦<lb/>
<pb n="KR4e0135_WYG_025-20a"/>
強記偉特而能厚敬齋宦于外家有方氏大母與伯氏<lb/>
嵗一更侍以弗竟垂成之學而責之于子夜分就息鷄<lb/>
再鳴起偕之所讀經書信口導誦不錯一字一句教諸<lb/>
孫亦然手抄時義論䇿殆干數篇性至孝與黄淑人事<lb/>
方共其常事間出新意以務投所懽方違和衣不解帶<lb/>
者累月事敬齋五鼔具盥櫛諸具導之升堂退復候之<lb/>
門為解衣帶視膳視文事視藥視寢非事事不離親側<lb/>
執喪盡哀處分遺曲致讓而厚于所後叔氏嵗需之繼<lb/>
<pb n="KR4e0135_WYG_025-20b"/>
聨姻族續家譜脩先祠與瀛州而下十餘墓増其祭田<lb/>
卲州祠力未逮以属俊創焉青緋三十年再贈右副都<lb/>
御史夀望八以卒五子俊都臺右轄侃郡乗僖州守傳<lb/>
佐以義授階孫十四人達員外郎遇遹遴適郡庠生贊<lb/>
曰維性習定粤有源本伊孝伊慈厥類有纉蓼莪繫念<lb/>
愳日斯短既腆既䖍節是凉暖居貞處順厥履坦坦退<lb/>
焉若藏執道日損收之簡穰言告持滿<lb/>
　　　陳永聲贊<lb/>
<pb n="KR4e0135_WYG_025-21a"/>
無混而同無獨而異率惟化初守乃先遺逆容順遣贏<lb/>
取儉致進躐徒巧緩行曷躓役四體以長勤領一秋於<lb/>
間兾水雲孤尚道焉隆而與隆墳典故心時乎至而亦<lb/>
至<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_025-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻七</head> <lb/>
    <p>
<pb n="KR4e0135_WYG_007-1a"/>
欽定四庫全書<lb/>
　見素集巻七<lb/>
　　　　　　　　　　　　　明　林俊　撰<lb/>
　　序<lb/>
　　　贈姚督學報政序<lb/>
宣風猷而藻繪元化文章聖賢之道術神用也嗣前徽<lb/>
而流逺響其惡從事哉矯華就雅入之實以收載道之<lb/>
文曰經義云爾經義以訓繹微言探心源而揆治範而<lb/>
<pb n="KR4e0135_WYG_007-1b"/>
曰時文時文無亦陳韶奏缶宗鳥迹而行草為工者歟<lb/>
夫視今為時則視古為古古與今一道又惡二文哉茍<lb/>
且一間架以為媒名取科甲之資所教所學所考成者<lb/>
率無越是宜文體之卑以弱也易曰觀乎人文以化成<lb/>
天下夫繁星麗天寒芒色正衆流宗海派别而同歸人<lb/>
之文固天地似也岐而二可乎哉句章姚先生英之視<lb/>
學吾閩身起而釐正之立文幟以指麾羣迷鼓翼多士<lb/>
之氣囿博澤枯而别罏鞴之固已奮迅人殊風趨而日<lb/>
<pb n="KR4e0135_WYG_007-2a"/>
以化矣而凖量中審虚明内照連篇累牘流電一睒即<lb/>
付外號目吏填姓名以進據案嘉奬摘瑕類而斥正之<lb/>
隨人覆誦連數十語不落人驚為神安其公服其精鑒<lb/>
深以愧屈焉長養成就文體於是乎改觀夫文章與時<lb/>
高下者也氣化人事相沿文體不得不因而異興衰振<lb/>
落固有執其機者胡瑗教授蘇湖士知有體用之學高<lb/>
鍇歐陽脩知貢舉文體為之一變意者其時也前成化<lb/>
間邃翁在中書士爭出其門無問可知為楊公弟子及<lb/>
<pb n="KR4e0135_WYG_007-2b"/>
視學河北而再視關西也西北人材由楊公為盛近𢎞<lb/>
治間先生在禮部亦踵楊公為烈視學廣右而再視閩<lb/>
南也東南人材亦由先生為盛二公之大致同也而精<lb/>
敏識治亦幾頡頏無愧邃翁之今日先生之來日也抑<lb/>
當時僅邃翁今海内士不知有與先生齊名與否代先<lb/>
生者果亦值是人耶又烏得不為閩士慮耶嵗之九月<lb/>
先生報政行博士弟子者曰吾閩文宗由今一良遇姚<lb/>
先生其不可借矣予二三子其疇依太息而去予退而<lb/>
<pb n="KR4e0135_WYG_007-3a"/>
私喜曰澤之感人有是序以寘先生行李以竝告嗣先<lb/>
生者<lb/>
　　　烏石壽篇<lb/>
莆東瀕海環三面皆山也鍾發靈秀山為盛然而無與<lb/>
郡城三山者比三山梅山鳳山烏石山也然梅鳳之秀<lb/>
公宇學舍當之矣惟烏石甲姓所專元夫林立聮壽雋<lb/>
以盛山之麓族諸兄菊逸公居焉是為少伯靜齋公之<lb/>
子侍御翠庭之兄既壽七十配孺人張亦壽六十有九<lb/>
<pb n="KR4e0135_WYG_007-3b"/>
翠庭偕鄭氏壻别駕希悅各詩若文為壽諸姻友復屬<lb/>
烏石壽篇詩所謂如岡如陵意也夫山或焦而童或伐<lb/>
而赭或僅而蓁莽之林若灌木雲連其地力物産宜有<lb/>
異者又况密邇闤闠有長松古茘屯擁是山者哉毓之<lb/>
人可徵之物也公鄰竝郡博鄭順菴壽八十八處士陳<lb/>
恥軒壽八十三林乾齋壽八十五方厚庵壽八十一而<lb/>
方郡博哲齋之母壽九十九林侍御時獻之母壽九十<lb/>
二烏石固壽鄉也公高祖高齋公壽九十一配壽九十<lb/>
<pb n="KR4e0135_WYG_007-4a"/>
少伯公壽七十九配壽八十六林固壽種也又况累葉<lb/>
載德培夫壽者有基化日舒長躋夫壽者又有域而生<lb/>
以九月九日菊候也非所謂晩榮者耶菊而逸非隠自<lb/>
居餐英飲水非取夫壽以自况者耶昔純佑以不違文<lb/>
正左右不應辟舉其擇將帥城大順得鈎摘捍衛功為<lb/>
多故稱純佑賢子晉叔向垂聲邁烈兄銅鞮伯華匿德<lb/>
為隠故稱羊舌氏進退兩尊今公之裕蠱少伯也無亦<lb/>
純佑之孝聨輝侍御也又無亦伯華之高其猶夫人之<lb/>
<pb n="KR4e0135_WYG_007-4b"/>
子若兄者可例論耶予又愛高齋壽圖予高祖邑博三<lb/>
復公寔秉是筆洪武壬申嵗也迨今厯兩壬申予又秉<lb/>
壽篇之筆是固水木足念而通家宿好亦足徵矣抑二<lb/>
高齊壽者也二𤣥是似造物者可借壽篇屢役予弗腆<lb/>
無得謝焉<lb/>
　　　雲莊敘懷<lb/>
今年春張使君白齋先生將請老於朝致莆郡事以去<lb/>
以予特道義厚也過予雲莊叙懷予曰先生故長者務<lb/>
<pb n="KR4e0135_WYG_007-5a"/>
寛大休養生息吾郡人安焉老於年亦老於事以充養<lb/>
完就其德器張聲矯行先生奚有焉其幸終惠吾人先<lb/>
生曰非是也前大理時一疾甚奇每大作目暈面發赤<lb/>
首重殆不可舉以猶力之差强寺之政易以治也茲間<lb/>
時月發發則無復可忍將日昃之離也猶役役簿書病<lb/>
且勞勞且復病為吾計不既左乎人不吾舍吾其如人<lb/>
何哉且地有所宜而性有好不好林區川浸禽魚之地<lb/>
亦禽魚之樂也易其地則不可强矣昌黎子曰人各有<lb/>
<pb n="KR4e0135_WYG_007-5b"/>
能有不能與强能之竝以戾矣方予之結志藏脩也將<lb/>
謂鼓之無前而久僅一遇又將謂掉筆詞垣發鏗鏘而<lb/>
文金石而吏局僅淹重勞以郡縣之事我其既俗矣造<lb/>
物者之不吾謀有是夫繪二牛感倦鳥東臯子托風自<lb/>
逃其固無謂哉吾將對碧山怡悅白雲匪石之心其不<lb/>
可轉也疏既上涉秋猶未得報則報政有期先生曰吾<lb/>
去而俟命於道未得請將面疏天子祈哀焉予曰賢哉<lb/>
先生其志高以決矣世嘗患古今人不相及先生與二<lb/>
<pb n="KR4e0135_WYG_007-6a"/>
疏異耶先生襟度夷洒詩力老不衰子美介甫䕫州鍾<lb/>
山時也予解兵東還力盡沮怍其不能軍矣先生每出<lb/>
挑予則閉壁奪氣茲去而果得請也主盟雲物於二百<lb/>
八十峰之上與川魚林鳥同其樂氣當自倍視棄繻生<lb/>
而少之將有甘受巾幗者矣二庠師生謀留行予曰報<lb/>
政自故事予惡能用情哉抑先生志也書以為贈<lb/>
　　　王南郭詩集序<lb/>
詩抒性靈而補裨風教者也感遇可以觀化諷諭可以<lb/>
<pb n="KR4e0135_WYG_007-6b"/>
觀情托興可以觀物關雎鵲巢見王化之盛其衰也黍<lb/>
離揚之水作焉旄丘斥其臣北門歸諸天詩人忠厚如<lb/>
此而樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>杕杜鴇羽驈皇草木鳥獸之名其可勝道耶<lb/>
然其始也多出里巷之歌謠要其歸非賢人君子莫能<lb/>
作也虞夏而降漢魏騰聲蘇李顔謝按音節而諧風雅<lb/>
迨沈宋律體盛而詩一大變李唐時也朱夫子欲集漢<lb/>
魏與景純元亮為一編真西山詩選不及唐律可謂樹<lb/>
古詩之赤幟然亦未之有改焉爾國朝叅集諸體作者<lb/>
<pb n="KR4e0135_WYG_007-7a"/>
益盛成化間刑部屬稱小翰林王南郭存敬尤號奇崛<lb/>
逸才横發壯思雄飛泉地出而星空流主盟雲物以盡<lb/>
洩桃源山川之氣陳思之風骨少陵之體裁出入韋栁<lb/>
蘇黄宋筋唐響通其正變意所詣極將欲自附名家者<lb/>
流而未見其止也公於是乎有遺音矣吏事精絶自起<lb/>
進士宰溧陽聿發清敏之聲由郎署出守吾莆褫奸剔<lb/>
蠧宴然以靖赤子父母之病為禱殁葬其衣冠尸祝之<lb/>
公於是乎有遺澤矣夫詩名吏望嘗相掩者也公獨不<lb/>
<pb n="KR4e0135_WYG_007-7b"/>
然文與行恒騖違者也公又不然柄授方屬中身而委<lb/>
其化斯公之不能為造物獨爭者也然由莆之績前無<lb/>
其始亦無後以躡其蹤豐碑峩峩名宦血食重以詩篇<lb/>
之流布天壤俱敝可也其得終詘之哉公族人僉憲朝<lb/>
器梓其粹以行方石翁為題其畧予披讀揮涕序交遊<lb/>
事也書語其子進士坊予意著穢佛首既愧既怯及是<lb/>
逾十年病以老矣前諾義在終酬遂飲痛書之以慰公<lb/>
㝠㝠之屬噫文乎哉<lb/>
<pb n="KR4e0135_WYG_007-8a"/>
　　　畏齋存稿序<lb/>
文章自秦漢而下作者益衆唐人詩至六百餘家然渾<lb/>
金粹玉無越徐鉉吕祖謙楊士𢎞高棅諸家之所選定<lb/>
至正宗軌範精義會編益以密矣初若病其太隘及得<lb/>
全集觀之似亦無甚漏遺他篇無作可也甚矣著述之<lb/>
難也非發靈宣秘走金石而震撼鬼神以泣效顰鉛槧<lb/>
秖見其繁也抑存乎人爾矣宋廣平張曲江之詩范文<lb/>
正司馬溫國之文無害為少若無多而使人惜之其又<lb/>
<pb n="KR4e0135_WYG_007-8b"/>
何如耶今觀畏齋公之稿遺落殆若可念然惡在以多<lb/>
為耶詩文知公亦淺矣公之先同吾林氏由莆陽徙福<lb/>
唐又徙黄巖居之泉溪今太平人襲和累祉蓄所未發<lb/>
與發而未盡盡萃於公所謂麟趾麟定者為信先侍郎<lb/>
公義育之所薰蒸藍青朱赤重以卵翼之素如丹穴之<lb/>
雛燦乎九苞之先具方是時陳翰林逸菴以純深雅博<lb/>
名當世公親及其門度尺之璞付之良工脂肪蒸栗有<lb/>
不以玉德擅名者乎公孝根天性禮由天衷而學周國<lb/>
<pb n="KR4e0135_WYG_007-9a"/>
家用莊肅邃永意之所至將力斡世道而坐回綱常行<lb/>
高辭寡屹乎萬夫之望起於鄉人曰麟為時出矣為御<lb/>
史人聽岡鳳之鳴長於畿郡於大臬於大藩以貳司冦<lb/>
羣幸冠玉之售薄秦割而輕楚封事烈明偉高可視鶴<lb/>
山次之亦不失閱道輩人嗚呼孰使公逢時而生生而<lb/>
用而弗究耶公之問學絺章繪句云乎哉稿之存不存<lb/>
奚在憾不憾耶抑嗣述之難朱夫子嘗為陳荀氏惜之<lb/>
矣公之子薇同知壽州予弟僖實偕官寀有觀道焉廉<lb/>
<pb n="KR4e0135_WYG_007-9b"/>
白家法薇守之以無愧厥父僖守之以無愧厥兄人將<lb/>
曰林氏佳子弟關西之楊其無足多矣斯公泉臺之慰<lb/>
亦予之藉手雲莊者也稿之存不存奚在憾不憾耶至<lb/>
寶終出後之二百年有歐陽子將有得韓集於李氏敝<lb/>
筐者矣公鶚名詳見明名臣傳<lb/>
　　　孝廉優奬序<lb/>
元氣會而瑞符生景星卿雲醴泉芝草麟鳳龜龍神馬<lb/>
希世之奇其可勝道哉然可快其有而亦無害乎其無<lb/>
<pb n="KR4e0135_WYG_007-10a"/>
惟卓行之君子為人之瑞可有而不可無者也扶天常<lb/>
立人極表律歆動之機固有不待令而從不待痛而後<lb/>
威與居軸同其運化而冺乎聲跡之臨鄉有是鄉之光<lb/>
國有是國之光表異尊崇君人固因為重世道之光不<lb/>
少也近事言之處吾如賔其不謂是也君溫之瑞安望<lb/>
家尺籍吾興挺立傑出自孤幼已然𢎞治戊申予過家<lb/>
數貢士來謁既去予曰最後毋有道者予弟待育笑曰<lb/>
何神陳時周也鄉以為古數日過焉土屋低短氣蒸蒸<lb/>
<pb n="KR4e0135_WYG_007-10b"/>
如甑院一栁獨隂君坐予栁下入告其母太孺人兒所<lb/>
慕先生來太孺人促具茗君出與予語久意以合昔周<lb/>
黨孤潔自謂不及閔貢誠是言哉君為推官為御史益<lb/>
卓絶母老疏終養問安視膳外危坐斗室窮理居敬清<lb/>
其心研究性命之源服器敝匱斤篲時自執勞一蒼頭<lb/>
應客不知有官容知有意外之營忘於貧猶若過乎其<lb/>
分之適粹衷完行動天地質鬼神堅苦不淪古之人或<lb/>
後焉吏部重其廉憂其不足備養奏食晉江學禄君辭<lb/>
<pb n="KR4e0135_WYG_007-11a"/>
又以陳方伯珂舒侍御晟交薦奏引殊格優重上特嘉<lb/>
清苦月給米三石君又辭上若曰朝廷以孝治天下給<lb/>
米資養其毋辭異舉流聞遐邇懽快善流生氣羣濁冒<lb/>
之風為之愧沮嗚呼海内脩謹之士如君復有幾人哉<lb/>
固不獨為莆幸也皇上䖍拳特複之恩斯其謂至矣東<lb/>
漢汝南黄憲言論風㫖無所傳聞史稱其隤然處順淵<lb/>
乎似道莫能臻其分而議其方荀淑以為國有顔子夫<lb/>
顔子豈易儗人者屢空不改其樂夫子以為近道不遷<lb/>
<pb n="KR4e0135_WYG_007-11b"/>
怒貳過請事無違夫子以為不愚而好學有若無實若<lb/>
虚犯不校程子以為大勇然則君及孔氏之門殆將近<lb/>
道者不愚者好學者大勇者荀淑及見殆將許憲者許<lb/>
君熟養而須後効之收際主翊運道風事烈將匹休前<lb/>
聞人漢高士無足班者揮使徐成卿欲專為其衛光重<lb/>
求序於予予曰如賔人之瑞世所共榮莆不得獨專也<lb/>
况衛耶書以為有志清脩者式激聲聞而先鏡鑑莆風<lb/>
動自茲始矣<lb/>
<pb n="KR4e0135_WYG_007-12a"/>
　　　送湯新之總憲江西序<lb/>
巡省風俗之使始於直指於觀風於按察觀察察訪於<lb/>
提㸃刑獄提刑按察司國朝因之總司視御史臺道視<lb/>
十三道中外並峙以提振憲度整齊百司坊民欲而平<lb/>
事枉非隆實峻望無足副者於是吾閩憲副湯君新之<lb/>
有江西察使之擢君始令崇德也有廉聲予起視留臺<lb/>
過焉優以坐君謝不可予曰奬廉也既别予曰自愛自<lb/>
是君賢名予心口以熟君為御史以風力聞方逆豎之<lb/>
<pb n="KR4e0135_WYG_007-12b"/>
中禍士夫也位為蹇力為困剥為及膚君搖撼顛墜瀕<lb/>
坎陷而無悔逆豎既正法君連起有今用益究而剛不<lb/>
渝穹階固有屬矣夫事任分者易為責總者難乎為委<lb/>
察使總司者也震撼之鎮定甘辛燥濕之調劑果盡服<lb/>
其心乎故處同僚難下者難見而上者易觀也一病利<lb/>
之置施廉墨之舉刺果盡服其心乎故莅百司難深情<lb/>
厚貌張虚而駕浮發摘奸隠燭幽隂而皂白一二之果<lb/>
盡服其心乎故刑獄之訊鞫又難一明獨運而羣蒙以<lb/>
<pb n="KR4e0135_WYG_007-13a"/>
昏一誠自將而羣售以詐故馭吏又難通者身之便非<lb/>
勑法之宜公者政之平非媒私巧請者之便故處柄要<lb/>
又難其亦故有道矣夫仁以宅心義以臨政寛以養量<lb/>
而明以秉幾裒多益寡謙其可循也明慎用刑旅其可<lb/>
象也立電照之體以施有雷震之威使美惡無遁情而<lb/>
威富無得以干吾法噬嗑又可用也夫然後素也誰汚<lb/>
之完也誰缺之自愛之言為君重屬致成終焉是亦計<lb/>
世道者之意正德甲戌夏四月莆田林俊書<lb/>
<pb n="KR4e0135_WYG_007-13b"/>
　　　贈張白齋報政序<lb/>
吾郡郡伯白齋張先生再以老請於朝不得命至是上<lb/>
初考之績天官卿業已不可强留其寅貳張君仲懷鍾<lb/>
君理夫以贈言來告予受役多意不欲數數然二君曰<lb/>
先生之欲也前二年解兵東歸拜先生公署獲覩屛間<lb/>
聨句有所謂鶴踏春晴者予為之驚詫曰思之精有是<lb/>
既又得先生見遺數詩最後得所著白齋淨稿盡讀之<lb/>
疎宕孤絶如峻峰激流景出象外平生齪齪坌垢之腸<lb/>
<pb n="KR4e0135_WYG_007-14a"/>
為之一盥每拘局堙鬱偃蹇沈滯取先生詩枕肱疾讀<lb/>
則風融氣流神爽為之飛越古所謂誦子美詩已瘧讀<lb/>
陳琳之檄愈頭風有幽憂之疾受孫道滋琴數引不覺<lb/>
疾之在體者庶幾焉方故人落落壇荒社散之餘藏聲<lb/>
巻迹韜其芒以自老孰謂海隅天角天遺一嗣音以主<lb/>
盟風月於我雲莊之上相長益不落莫如許耶亦深幸<lb/>
以快矣先生沖澹簡逺充養完至洒洒然出凡格吏事<lb/>
諳委是是而非非物無遁情而售奇運察要非心之所<lb/>
<pb n="KR4e0135_WYG_007-14b"/>
樂也夫立體所以成化長孺之重卧治子賤之盡日鳴<lb/>
琴亦治何武無赫赫之名而去常見思吾人道殆將如<lb/>
是也先生請老不得去茲託之報政以行為幾固微而<lb/>
為意亦深以決矣今君相搜進羣髦商畧文治而咏歌<lb/>
太平固不欲勞老成以筋力之事安車蒲輪在山林尚<lb/>
欲迎致又况對揚清光之下叅檢閱而備籌量者哉處<lb/>
先生固有地矣<lb/>
　　　遙壽元老韓洪洞公序<lb/>
<pb n="KR4e0135_WYG_007-15a"/>
士君子有大同必有大異露揚佻淺可以卜其中之所<lb/>
存而旋天扼海要非綿軟之所能任也我洪洞韓公質<lb/>
庵諫垣時也不立厓異於物無所於爭而論事侃侃籌<lb/>
諸心體量諸事為理當否物勢便戾政因革所宜蓋有<lb/>
人不能言獨言之者矣歴大藩以至中丞少宰司馬司<lb/>
徒廓大邃永莊簡而凝重休休然其容抑抑貶損親賢<lb/>
而下善以詢咨逺猷根求彞憲黙化潛運冺乎其無形<lb/>
而天下隂受其賜蓋有人不能行獨行之者矣當其時<lb/>
<pb n="KR4e0135_WYG_007-15b"/>
與司馬劉公東山都憲張公介庵稱𢎞治大君子既又<lb/>
與二三元老大小文武臣伏閣論事賴宗社神靈皇上<lb/>
仁聖名德始終以完優游然桑柘之境伯子士聰輟州<lb/>
守來侍仲子士奇叔子士賢官部郡江南水陸之甘時<lb/>
一走致公頤養天和弄孫子結盟野老之社明年乙亥<lb/>
年七十又五矣洪去莆八千里而遠問遺往來如東西<lb/>
家意索形求不知日之午月之夕予入公幾夢風雨寥<lb/>
泬公亦懸予幾臆也又不知夷吾鮑叔居易微之景仁<lb/>
<pb n="KR4e0135_WYG_007-16a"/>
君實當其時有是事抑未然也莆人善傳真予欲圖吾<lb/>
二人真於短壑蒼松之下寓壯衰綣懷與意似而合貽<lb/>
兩家孫子世好之厚公不予為迂謂然否也公平生絶<lb/>
媵婢自夫人先世獨處者三十年及是形神堅壯面沃<lb/>
若有光蓋所完者固一身之元氣亦士風世道之元氣<lb/>
也老成耆德士類倚為元氣覘國者問安否知吾國有<lb/>
人世運汚隆身卜焉公之壽與予之所以遙壽公者其<lb/>
循常壽豈規規疇昔朋故之私云然哉公誕賢之旦去<lb/>
<pb n="KR4e0135_WYG_007-16b"/>
菊日十有七日餐英據圖固簡飲諒亦為予亦醉<lb/>
　　　贈王石泉山東右轄序<lb/>
吾閩幸王公石泉總吾臬也右良植弱濁冒斂戢豪食<lb/>
風為之沮未半嵗公有山東右轄之命民羣言之當道<lb/>
請留非不知其不可而愬愬然以幸聞於上以終還而<lb/>
畀之閩斯人心也公初為御史有名巡湖南湖南人稱<lb/>
真御史必曰公曰公及知廣陵廣陵人安而服習之歴<lb/>
兩遷始總湖臬而再總吾閩也人以為滯公邃學精識<lb/>
<pb n="KR4e0135_WYG_007-17a"/>
材優激揚而宿望足以鎮之如銛斤運風駿足之騁熟<lb/>
路由今之見以符於昔者之聞公之席宜於南未煖而<lb/>
奪之東也夫勞極天下惟獄然霜清冰寒有畏而無愛<lb/>
故職曰雄職政稱肅政而司刑謂之秋伯亦既優而舉<lb/>
之矣方伯旬宣之重有逸而無勞布德和令陽春襲物<lb/>
煦煦然流澤之所優於臬宜優於藩也公之席又將不<lb/>
煖於東由中而奪之矣嘗私攷之風俗之論謂齊經術<lb/>
魯學問由太公周公之教然以齊魯論治與夫子變俗<lb/>
<pb n="KR4e0135_WYG_007-17b"/>
之漸觀之魯遺風尤在周禮猶在魯也夫子大聖魯人<lb/>
也孟子大賢鄒人也承文武周公之道以垂教萬世而<lb/>
鄒魯之重有今閩海濵猶儗之况誠其地者耶王道先<lb/>
庶富而後教化近者流冦蹂躪民壯穉枕藉死殆不可<lb/>
謂庶矣十年生聚省其役以蕃息之者竟何道青之田<lb/>
上下兖之田中下近容有不耕之田禹定土賦兖作十<lb/>
有三載乃同今不知何時得與他州齒何術以竟省其<lb/>
賦固未易能也况教化之施以盡還鄒魯之俗者乎則<lb/>
<pb n="KR4e0135_WYG_007-18a"/>
東亦未謂無勞也得人而久任之東之所也而滯收尤<lb/>
拔以授柄於内者日常乏材賢如公容獨責嵗月之效<lb/>
以霈東之澤哉予不能為東謀也又焉能為閩求畀哉<lb/>
　　　贈龔蒲川湖藩左轄序<lb/>
成化間予與李少卿范庵儲少宰殖庵夏通政梅所今<lb/>
大方伯龔公蒲川十許人同在留曹頗自貴重為一流<lb/>
人其後歴中外皆有迹予獨落落無奇負餘愧焉𢎞治<lb/>
壬戌天下諸司朝京師孝宗敬皇帝旌治理尤顯驗者<lb/>
<pb n="KR4e0135_WYG_007-18b"/>
數臣賜宴服以風在位蒲川在數臣中方須有殊用蒲<lb/>
川以大叅病告言者數疏起用上可之迨正德甲戌始<lb/>
以右轄起視吾閩方是時藩臬多君子公與左轄胡公<lb/>
竹亭介特清簡如一罏鞴閩則何幸二公也居數月蒲<lb/>
川假行部之便過予敘懷悲哽歡快孰謂露稀星滅天<lb/>
遺吾二人良晤如是耶明日約遊我雲莊詰旦竟阻以<lb/>
事促還雲物盻盻然觖望猶時寄聲遊期方俟之公有<lb/>
湖南左轄之轉書來道别竹亭亦來屬贈篇矣予義不<lb/>
<pb n="KR4e0135_WYG_007-19a"/>
及送後之會無復期雲莊之遊者夢也公素履特定歸<lb/>
特早復與人世一責則斯出夢也公仕牒幾四十年由<lb/>
昔誠遲由今若誠速遲與速則亦夢也而乘除弗爽物<lb/>
價終酬失東隅而收桑榆者如此夢而非真夢也吾道<lb/>
之行為吾人一大願耳奚足留一意區區離合間哉抑<lb/>
均之遲暮感耳晩節末路尤吾人所深留意無容有茍<lb/>
焉者彌綸應會顧所自處以旋轉開合副天下之望者<lb/>
何如夫迹寄者易纇名者爭之器君子有其名未若無<lb/>
<pb n="KR4e0135_WYG_007-19b"/>
其名而顯秩要樞敝敝終日夕以獨膺叢寄孰若處閒<lb/>
任散對樵牧語為適哉湖南旬宣行也不言旬宣語所<lb/>
大者如此夫無智名無勇功而天下隂受其賜如狄梁<lb/>
公如司馬文正身殉社稷可也如吕正獻如文潞公平<lb/>
章軍國重事可也如疏太博辭位而去如崔清獻未嘗<lb/>
造朝亦可也公籌於斯數者<lb/>
　　　程氏姓源序<lb/>
系牒至周為詳漢而下有世譜官譜百家譜氏族志姓<lb/>
<pb n="KR4e0135_WYG_007-20a"/>
氏録官有世胄而譜有世官名大姓者過江則王謝袁<lb/>
蕭東南則朱程顧陸山東關中則王崔盧李韋栁裴薛<lb/>
其餘邑各有望衢在開化則程在常山則江程起程伯<lb/>
周宣王時人也其後嬰存趙封君黑從漢滅秦普從破<lb/>
曹操皆封侯元譚為新安太守侯景之亂靈洗起鄉兵<lb/>
保有州郡封忠壯公嗣是富起鄉兵定六州追封昭烈<lb/>
侯宗楚討黄巢戰殁贈司徒其子金紫勲孫御史大夫<lb/>
彦光曾孫克柔三世守德興以捍饒衢信之地澐守東<lb/>
<pb n="KR4e0135_WYG_007-20b"/>
密淘與其子旭捍開化皆廟食龍山賜額顯佑傳其從<lb/>
子杭從孫淮沅皆居開化故程之族始新安傳饒衢為<lb/>
盛開化上湖之程蓋淘始也江出𤣥仲封江其後居陳<lb/>
留至源始居開化景房徙桂巖基徙番陽泰徙常山故<lb/>
江之族始陳留亦傳饒衢為盛常山雙溪之間蓋景房<lb/>
始也二姓仍世有連紹興間元初自程來後於江遂附<lb/>
江姓按江氏譜稱彪未有子擇於程而子元初其後彪<lb/>
生元鼎元復仍子元初則元初殆李氏之存孝傳者謂<lb/>
<pb n="KR4e0135_WYG_007-21a"/>
元初隨母適彪故冒江姓又殆朱氏之范仲淹居今世<lb/>
已七傳而姓猶未復噫其亦晩矣夫元初之後嵗時所<lb/>
祀與所拜者江之祠江之墓則江祖也程則何祖哉昔<lb/>
狄青一武人猶不附梁公程儒衣冠肩武駢接容無青<lb/>
為烈者耶識者恥崇韜拜令公之墓固同姓也矧姓而<lb/>
異者耶揆之春秋之義程固滅江而亦自滅也然循襲<lb/>
既逺食指實繁非元人鉅公為之領袖誰從而復之吾<lb/>
郡分教君鋌用之以義起禮特譜由程其復姓之大幾<lb/>
<pb n="KR4e0135_WYG_007-21b"/>
與予故攷程所自出與入開之始為鋌立赤幟以指麾<lb/>
族人嗚呼水木源本之論程者祖而江者非祖也世無<lb/>
無祖之身復程之疏朝具而夕以聞無不可者與仲氏<lb/>
司憲兄綏商校焉求真譜而詳系之則程之世既蝕復<lb/>
完而予之臆揣為可逭因僭更為程氏姓源而序之如<lb/>
此<lb/>
　　　贈丁繼卿得代序<lb/>
令甲世官惟武臣為然勞其身以優答其子孫責以宣<lb/>
<pb n="KR4e0135_WYG_007-22a"/>
力排難亦世如乃祖乃父之時其優之固賴之也傳序<lb/>
既久殊失前意甚至謂文事不足習而國章人言有不<lb/>
足恤嗚呼開國靖難之臣其亦幾完舊物哉總鎮丁侯<lb/>
繼卿世以武功進明威將軍守興化習尚文雅慎庵退<lb/>
然儒生介軒樹而為宏偉光大之烈薦都閫以體統行<lb/>
其事侯襲官甚少紈綺無餘習才猷宣茂韜畧多講求<lb/>
應猝整暇而公慎副之同類自謂不及吾流中間有愧<lb/>
者為東山司馬及臺使所知屢引屢旌而屢薦之兵部<lb/>
<pb n="KR4e0135_WYG_007-22b"/>
上為都閫者三官三十有餘年無日不膺柄任瀕海五<lb/>
鎮權同副叅衛使貳官雖尊猶韔弓房矢戎服聽帥令<lb/>
臺下侯推總四鎮二十有餘年南日建在中幇為四幇<lb/>
仰視隠然又一大鎮擇而慎以付侯侯再莅值嵗連飢<lb/>
漳泉盜連起侯飽士練兵修戰艦嚴斥堠申令遣諜優<lb/>
有以待之至則就擒引而去帥令間肅冗兵俠校醉詈<lb/>
而豪奪者無敢跡故武村市宴然人惟侯安也憂其期<lb/>
日代去去復弊海鄉父老謀所以再借於侯侯聞之曰<lb/>
<pb n="KR4e0135_WYG_007-23a"/>
負父老甚吾不故吾矣方欲角巾野服以藉手遊鄉先<lb/>
生故物猶厭容靦顔大鎮然哉强之又不可因予姻丈<lb/>
莫君廷昭以求重於予予曰侯不渠借也河漘之間傭<lb/>
車而酬直者廣原如砥日馳數十舍車人安之秋水時<lb/>
至河決殆若峻坂續絶濘淖而車不得馳不得馳則不<lb/>
虚取直矣物化固有夷而險易而難者君子與道消息<lb/>
能智能愚能勇能怯徐邈人以為通而又以為介其固<lb/>
始為同終為異耶父老曰侯不終借矣乞言於予刺之<lb/>
<pb n="KR4e0135_WYG_007-23b"/>
綺以為侯贈<lb/>
　　　榕城别言<lb/>
府尹牧畿内之民古三輔之職近時楊公月湖始莅李<lb/>
公仕脩繼莅未至代以竹亭三君子一時道望公禔身<lb/>
砥行内完而外晦起曹郎厯大郡大藩在有勞績及是<lb/>
命人皆曰聲先實副挈而與之矣數日公書來雲莊曰<lb/>
吾斂四方之志為一壑之雲力亦有弗逮也順天人稠<lb/>
物雜其化物已久爬櫛澄汰反之正難且勢以地異遠<lb/>
<pb n="KR4e0135_WYG_007-24a"/>
則專專則其志可行故吾也近則分分則動有牽制不<lb/>
故吾也吾胡取一纇哉投鼠忌器熏狐者顧其城有不<lb/>
可問者矣為雞謀菽狸伏而掩之為羊謀草狼恣而噬<lb/>
之有不得制者矣薙棘燎蔓惟恐夫蕙蘭林木之傷有<lb/>
不容擇者矣以剛則敵而徒以速悔以柔則隨依違附<lb/>
和委弛而不自振辱殆甚焉吾焉折衷哉予答書曰斯<lb/>
所謂循良公也公繼月湖者也月湖鎮雅黜浮居然古<lb/>
意樹奇運察於公奚有哉嘗觀夫醫矣補益元氣無責<lb/>
<pb n="KR4e0135_WYG_007-24b"/>
夫嵗月為功而攻熨速效知醫之所無取周人東郊之<lb/>
治歴三紀而風始移慎始周公也和中君陳也成終畢<lb/>
公也政不同而心同也俗因俗革奚局哉故曰三后協<lb/>
心同厎于道繼月湖之政豈在規規守勿失間哉吾夫<lb/>
子論政以寛而許舉政者以猛子朱子亦主用嚴之說<lb/>
剛柔相濟殆其然乎公自念哉有子人之大政有潔已<lb/>
之大幾造物無足吾人屈久矣僭公謀焉藩伯姚公東<lb/>
泉陳公蓉湖鄭公巖山喜曰是可為贈<lb/>
<pb n="KR4e0135_WYG_007-25a"/>
　　　贈王石泉大㕘湖藩序<lb/>
翼城王公石泉在進士齒特少候朝之次退然寂坐羣<lb/>
喧中予時在刑部屬私異之曰慎重有如此者起貳閩<lb/>
臬顧我雲莊中間契闊者餘三十年公鬢毛蒼短德器<lb/>
益以渾成冠服仗衛皆數十年陳物歴階登席一起居<lb/>
外無復話言茶畢請而退私異之曰樸簡有如此者公<lb/>
衙非致胙致餕食惟菜豆臨視下屬厓角俱化而區别<lb/>
畛域無爽使人無少涉蹊曲之萌詞降而心愧屈焉又<lb/>
<pb n="KR4e0135_WYG_007-25b"/>
私異之曰廉永有如此者予所宿與名下士李公士脩<lb/>
黄公公獻意者公品流長短補截意者或右焉一日龔<lb/>
蒲川道公在諸生為沈思古獨賞儗之吳下奇士在留<lb/>
司視獄外不釋手書巻有博洽名為員外郎移病歸養<lb/>
老母既又疏終養疏致其政家居二十有餘年逆豎誅<lb/>
例以清流起用不養交不循俗速化同時人俱盡無知<lb/>
者而載淹以久中實外晦冺一定於紛翔競騖之時士<lb/>
居今有是哉乙亥公始有湖南大㕘之轉寅寀稍稍為<lb/>
<pb n="KR4e0135_WYG_007-26a"/>
洩所弗平而重致弗滿為公之地公自若也予於是求<lb/>
公於古人要所謂有道之士非歟始公引疾包孝肅親<lb/>
老侍養之本懷乎繼致其政北宫子衣褐之終身乎繼<lb/>
而起越石父敝冠反裘而負芻乎繼而又淹太史公周<lb/>
南之留滯乎夫為親自為竟而未免人役迫於勢也不<lb/>
見知而不終悔命與義也求公以諧世不逮人亦逺矣<lb/>
求以集事猶夫人也雍容廟堂標表來進翊雅而愧浮<lb/>
歆發感動與防範而刼制扶掖之機有前此而後彼者<lb/>
<pb n="KR4e0135_WYG_007-26b"/>
總臬周公公儀偕寮寀三數公以序為役予僭為顯幽<lb/>
之論使識治有聞私失士自創而箕穎初懷歸意滿腹<lb/>
不置此么麽也<lb/>
　　　榮壽圖詩序<lb/>
國家崇右風教優異臣工内七品秩而上三載初論稱<lb/>
得封父若母以旌年勞敦孝理於天下户部主事龍坡<lb/>
黄君伯望用是例封尊府廷立先生如厥官母方封安<lb/>
人士大夫作榮壽圖并詩為壽而俊實濫首簡惟子之<lb/>
<pb n="KR4e0135_WYG_007-27a"/>
愛其親亦猶親之愛其子愛其親欲其榮壽猶愛其子<lb/>
而欲其才且賢也其性至真而其情為甚切然才賢者<lb/>
可自盡榮慶者莫之致而至故洪範五福不及乎貴孟<lb/>
氏書著一樂釋者謂繫之天物固有造化不能齊者先<lb/>
生年七袠太安人七袠有三冠翟交輝椿萱偕老亦榮<lb/>
且壽矣莫致者可致不能齊者顧得而齊亦何以得此<lb/>
於天耶先生夙承尊府廣元教諭公庭訓授主事君以<lb/>
世儒業教諭為父主事為子其作述者恒無憂閭井撝<lb/>
<pb n="KR4e0135_WYG_007-27b"/>
謙林泉毓晦其盛麗者恒無縈詩書衍澤孝友睦家安<lb/>
人和懿艾安閨壼雍肅其俯仰者亦恒無愧得之天者<lb/>
宜夐異矣今夫水澄之則愈清木培之則愈茂而謂人<lb/>
不然愚如俊不信也先生蔗境清夷齊眉荷寵主事君<lb/>
凝重服官樹有風節究所自盡以迓續休命於天良亦<lb/>
深致助愛云耳身親枝也不重於身亦重於親輕其身<lb/>
而能重其親者蓋或未之前聞也則所以守己者烏得<lb/>
不至為學者惡得不堅莅事者惡得以不慎且勤身重<lb/>
<pb n="KR4e0135_WYG_007-28a"/>
則德尊德尊則業久業久則名彰而親之心以樂心樂<lb/>
則致壽積久可以累榮得之天者則又宜夐異矣俊庸<lb/>
序之以發始事之端為後日愈壽愈榮地云<lb/>
　　　黄鶴樓贈别詩序<lb/>
黄鶴樓名天下山延袤數百里趣鄂城距大江名曰黄<lb/>
鶴山山盡處石窿然崛起石之上樓也傑棟崢嶸層甍<lb/>
飛舞偉然湖南一奇觀岳陽滕王不及也予嘗評斯樓<lb/>
有君子道焉屹立天南下瞰八極俯岷峨倚星漢而不<lb/>
<pb n="KR4e0135_WYG_007-28b"/>
知其高納洞庭吞雲夢而不知其大洪濤弗驚疾風無<lb/>
靡寒期暑候與時偕行隂慘陽舒憂樂同態喧而能寂<lb/>
特立而不隘斯其大凡也登斯樓者其亦將無取乎有<lb/>
是江山有是樓無是人其不孤乎登斯樓者其將能無<lb/>
負乎進士金沙馮君時濟朴直沈晦好問學善記古今<lb/>
事頽然儒者奉使岐藩道經武昌憲副沈先生思古暨<lb/>
諸君子飲餞之黄鶴樓繪圖賦詩為别俊序其勝與其<lb/>
所以登者如此君固取斯樓哉樓不孤哉君固能無負<lb/>
<pb n="KR4e0135_WYG_007-29a"/>
哉異時翹楚士夫洸爀閭井振耀古與今如斯樓擅名<lb/>
湖南等而上之其必君也若曰凭高眺遠把酒臨風旅<lb/>
烟霞親魚鳥樂斯樂矣殆非諸君子之意亦非所以贈<lb/>
君子也<lb/>
　　　少宰何公燕泉贈篇<lb/>
命物之不齊氣也少慧乏逺至之期而晩達亦孤蚤遇<lb/>
之適德優者才局質厚者寡文氣之鍾有如是爾燕泉<lb/>
何公上世再以易學取進士樹英稱迨公而清發穎異<lb/>
<pb n="KR4e0135_WYG_007-29b"/>
昌黎子謂南諸山獨衡為宗而郴當中州清淑之氣竟<lb/>
歸之老氏者流予常薄其輕妄公有得當者嗣學於家<lb/>
成學於李文正公之門也怒長迅發謂慧也少未冠掄<lb/>
鄉魁第進士謂遇也蚤而腴中瘠外退然若無能盤錯<lb/>
開解恢恢然有餘用矣仕而無忘力學㑹博領要尚論<lb/>
古人高詞巨䇿作者相頡頏無愧其在司馬曹也勞望<lb/>
積以逾久始大政山藩長卿太僕君子謂淹副都憲巡<lb/>
撫滇南也君子謂允方是時羣奸柄政私門溪壑之欲<lb/>
<pb n="KR4e0135_WYG_007-30a"/>
倍於常供民搖扤不可靜公懸法杜横守貞而運恒奸<lb/>
豪敓氣臺憲生風焉迤東夷引類連羣干我王度公曰<lb/>
養之過也吾芟艾之算授而功告成君子謂智且勇新<lb/>
天子更元嘉靖拔用正人進公少司馬南京方俟代又<lb/>
入以為少宰夫本兵固所習閑而銓鏡之重又非公不<lb/>
可於時白巖喬公石潭汪公暨公皆極三銓之望輔成<lb/>
新政羣心具屬焉夫治道在風俗風俗在人材吏潔於<lb/>
上則風清於下表儀歆發重有執其機者拔真斥偽本<lb/>
<pb n="KR4e0135_WYG_007-30b"/>
衡量之公而柴車藿食亦本樸儉之化正身率物固節<lb/>
用愛人地也亦渾龎敦大王化顯行之大關綱領五曹<lb/>
訓齊百職以上贊皇猷其非細故也滇去閩萬里藩臬<lb/>
方陳諸君子專价屬言意若有所授拜公辱焉不揣忠<lb/>
告為斯人翕張抑亦自攷云爾<lb/>
　　　大禮奏議序<lb/>
嘉靖釐革可謂前無古人後無今人聖君賢相其若是<lb/>
盛也方大老石齋公服憂解柄先皇帝專使强起於家<lb/>
<pb n="KR4e0135_WYG_007-31a"/>
禫畢敦迫以來不溷俗化不養交不草南巡制勑爭國<lb/>
璽不以隨固已窺見其獨一旦翊真主以運斡泰平元<lb/>
猷祕䇿如陽春播物萬象改觀挾日以升遐隠畢照然<lb/>
後知老成謀國晦須以章天地祖宗其固有以待之也<lb/>
尊號之議首尾數十疏義正詞嚴上煩聖天子委曲引<lb/>
諭如家人父子不以卒變一時偕事侔德協心至封還<lb/>
内降決從違為去就臣直君仁一時之極矣議濮溫公<lb/>
蜀公王吕諸君子固在無赧詞魏公六一地下猶有餘<lb/>
<pb n="KR4e0135_WYG_007-31b"/>
愧也公身當國怨揭家族以博中興古社稷臣也譬諸<lb/>
舉鼎百鈞盡氣再絶臏方知舉千鈞者之難舟百斛盡<lb/>
量再胥以溺然後知萬斛之舟長風駭浪如輕舸穏流<lb/>
之不可及也公有摯旦之烈以不居無右之功峻階穹<lb/>
爵懇辭若凂焉是謂勞謙有終俊無似願祝公卒佐聖<lb/>
天子聖天子卒用公公卒用天下之賢中外順則囿毓<lb/>
太和以造民福為皇明卜世俊雲莊一席其有餘帖矣<lb/>
　　　金田王氏族譜序<lb/>
<pb n="KR4e0135_WYG_007-32a"/>
留臺右轄王金谿公之族出撫之金谿至安成金田為<lb/>
盛又二十有一世為公猶號金谿寓無忘也夫萬有一<lb/>
氣有所始爾矣諸山紛錯而皆本崑崙葉令王所由始<lb/>
金谿之崑崙也吉守德載翁王載遷之始金田之崑崙<lb/>
也其間昻伏續斷脊而岡阜而陵夷而陸者何限至公<lb/>
巋然喬嶽為雄鎮具瞻蓋相承者世所以相承者心也<lb/>
世貴於傳傳在人人貴於傳傳在心則道有足恃而氣<lb/>
機突發叢巒複嶂有例視為常者鳳無百鳥之羣蓁棘<lb/>
<pb n="KR4e0135_WYG_007-32b"/>
之茂芝蘭伏焉王金田之譜修自公諸父翁國禎父贈<lb/>
都憲翁光表而載修於公其取諸人其取諸心其求諸<lb/>
道之獨尚其氣機之突發為常者王子姓當自得之離<lb/>
而合逺而自近譜乎始倡而先和化而齊亦譜乎始子<lb/>
文之治楚也君子謀其後光逺自他有耀所以卜敬仲<lb/>
之收而忘世之賢無能為父一貫其不深可慮耶公方<lb/>
格勁氣折不能柔孑立羣邪之間無取自溷幾先逺禍<lb/>
退勇林棲者以久寧濠叛公不共戴天相陽明公以立<lb/>
<pb n="KR4e0135_WYG_007-33a"/>
收擒王偉績奠安國勢息搖扤之人心聖天子居潛熟<lb/>
知而義與之應天承敘公一年四轉官猶若未副答功<lb/>
以慰滿人意斯人論之公亦欲王氏道也詳見公敘<lb/>
　　　辭謝録序<lb/>
元人者必有以貞其志浩其氣俟時以發其光明雋偉<lb/>
之烈大明當天羣隂退伏其非細故也大老石齋楊公<lb/>
起異童收蚤遇以有今師垣歉若嗇退焉其若怯吾不<lb/>
知其勇其晦之深也方正德間壬辟煽處公無私同出<lb/>
<pb n="KR4e0135_WYG_007-33b"/>
貳司徙留部春宫舊德殆非其所也未數月先皇帝念<lb/>
之晉司徒又念之召入以為内閣公辭不可老以請又<lb/>
不可殿學孤卿荐恩異數公辭不可歸省少師翁又不<lb/>
可服憂存慰勤複未卒制使相屬於道亟以還公人者<lb/>
曰公胡為起也巡幸爭不草制載空勑符璽以行强之<lb/>
又不可公之危亦至矣忠誠所感竟有以諒其衷而强<lb/>
委重焉以竟收受遺定策之功健將驕兵元兇宿蠧夷<lb/>
劉翕戢之聲色俱冺之間鼎革之會也狄梁公為唐司<lb/>
<pb n="KR4e0135_WYG_007-34a"/>
馬公之為宋以期還我祖宗之舊功高弗有而力辭世<lb/>
封焉公無南無去無怫心之任非所以為公南而入去<lb/>
而遄求怫而要諸道猷裕圖終𢎞濟艱難其弗遺餘力<lb/>
矣君子在治在亂若鳳潛升貞利龍之所以亨道消息<lb/>
爾矣公前後五十餘疏某竊觀危孫之機今天子明聖<lb/>
遐隠畢宣危言亢志百世一時也某以徵之天下士而<lb/>
集思廣益則願之於公公無讓哉公戊戌進士前輩稱<lb/>
榜中得人一公可也晨星落落同時亦僅某故以某序<lb/>
<pb n="KR4e0135_WYG_007-34b"/>
　　　竟陵孫氏族譜序<lb/>
族譜本始之書兩儀始太極萬有始兩儀萬有辨類祖<lb/>
人之始也始則羣而姓别之别而至於紛不可辨譜所<lb/>
以原其始也寓目尺楮之間尊幼戚疏於是乎在而豈<lb/>
徒者哉自冠履易寘舊物改觀高華望閥賣燭而鬻檟<lb/>
者何限故譜其有存者耶大司徒安陸孫公九峰之族<lb/>
之譜其得而盡觀之衛康叔之後武公之孫曾耳為衛<lb/>
上卿姓始也自廬而常而沔而郢中為今安陸族始也<lb/>
<pb n="KR4e0135_WYG_007-35a"/>
自興二而重而銘而虎而毅而盛而忠世始也自公而<lb/>
上遡之忠則父盛則祖又上則曾則高我太祖龍飛淮<lb/>
甸銘六兄弟迎自采石定太平入建康死忠者半功者<lb/>
半銘千户侯淮達百户侯注安陸一衛使相聚也出聖<lb/>
諭云爾既之飾樓楯復宇廨為安陸舊觀而淮移鞏昌<lb/>
達移忠州比卒皆還葬安陸生離死合誓固云然也既<lb/>
之虎讓世官於仲氏信而自占民版安陸孝友之行孫<lb/>
世承焉既之信䕶衛西安而大宗之後由公而祖而父<lb/>
<pb n="KR4e0135_WYG_007-35b"/>
皆贈資政大夫南京吏部尚書子元為御史又為編修<lb/>
重緋疊紫三房之世官無及甚矣讓之為德謙君子有<lb/>
終信夫世常言鳳麟無種貞元會而儲精發祥出飛走<lb/>
而類者也公純德遠猷孤忠正色由上宰入為司徒歸<lb/>
隠九峰受知今天子潛邸起耆宿再入為司徒以輔成<lb/>
新政為國當怨必欲杜利孔清利源還虚耗殷阜之舊<lb/>
國命民命身任不疑功朝廷而望中外為今鳳麟編修<lb/>
君亦鳳雛麟趾為類孫上卿始盛千兵兄弟再盛至公<lb/>
<pb n="KR4e0135_WYG_007-36a"/>
之橋梓而極矣抑環復乗除之候有不得常者獨不孫<lb/>
氏念耶春秋生落草嵗計松栢千計金石以天地為春<lb/>
秋公肖質引類小之為松栢大之為金石於孫氏盛卜<lb/>
焉公交名志同其字後學尊而不名稱九峰翁某五十<lb/>
年道義厚敘斯譜孫告亦林告也<lb/>
　<lb/>
　<lb/>
　<lb/>
<pb n="KR4e0135_WYG_007-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素續集卷九<lb/>
                </head>
    <p>
<pb n="KR4e0135_WYG_046-1a"/>
欽定四庫全書巻<lb/>
　見素續集卷九<lb/>
　　　　　　　　　　　　　明　林俊　撰<lb/>
　　記<lb/>
　　　文塲脩建記<lb/>
國家造育人才招徠髦儁五教虞始三物周始而比士<lb/>
之法周詳焉貢院專設禮部開元始諸省崇寧政和始<lb/>
閩則元祐時也凡四徙三皇廟值焉時闢時飾載革載<lb/>
<pb n="KR4e0135_WYG_046-1b"/>
因明逺樓猶循其舊而道徑紆隘由者病正德庚辰樓<lb/>
燬辛巳大巡汪公嗣按慨然念曰貢院選士明逺樓無<lb/>
謂然哉樓災容有示之意者道徑紆隘何以示士趨哉<lb/>
珊則任之諸司響和以載新斯樓厚其直闢道直而廣<lb/>
之石而垣木而橋材因祠舊而悉化之新不良費而功<lb/>
告成憲使沙公鵬大參宋公冕督學胡公鐸屬記夫進<lb/>
賢上賞王下賢書之拜古先帝王為世道重者重士爾<lb/>
矣齊桓之内政漢武之詔書猶申五罪三黜為蔽賢深<lb/>
<pb n="KR4e0135_WYG_046-2a"/>
儆方是時士則猶重也易書糊名限簾圜棘士自是輕<lb/>
矣然元臣貞士恢復版宇奠正宗祏而佐理太平皆是<lb/>
乎在宋太祖白衣之論是意也夫士自待者正有司待<lb/>
士者公上得真材而士鮮遺用風所以復古也近殆有<lb/>
未然者災所以告也而士趨之示大巡諸君子意先之<lb/>
夫燬者新隘者闢紆者直兼致其勤為賓興之預而告<lb/>
成伊始適值聖明新天子求人更化釐革庶弊之期百<lb/>
司帖帖然恐干吏議諸士奮迅崇正之學重有修諸内<lb/>
<pb n="KR4e0135_WYG_046-2b"/>
者士之重一機也夫得若分失若命得則行失則斂而<lb/>
寂如莘野弛張孔門之所授受士之至也蓋有不必於<lb/>
行必於傳者矣噫無士也非無遇也廣大巡之意為閩<lb/>
士申之是役與事藩為公書公㫤公錫公繼文公棨臬<lb/>
為公昭公珊公珍公禮公昂都閫公欽公翺郡公鐸暨<lb/>
朴暨令若某在焉<lb/>
　　　立齋記<lb/>
自余去京師四十年始得遡濟寧取道闕里夫子廟㕘<lb/>
<pb n="KR4e0135_WYG_046-3a"/>
謁焉時衍聖公成菴侍上幸太學季氏翰林五經博士<lb/>
立齋知節主余良勤禮恭而意乎至余曰信夫子後也<lb/>
既別屬記立齋余拾餘潤夫子記謂宜初聖公偕先生<lb/>
名出先聖公南溪翁自命其命字與號皆出西涯李文<lb/>
正公説以告皆夫子語也余焉敢外夫子為告哉禮有<lb/>
本有文立焉所以自固而中正莊敬檢外坊内無辭費<lb/>
無色慢無愆於儀直而行曲而殺經而等以理七情明<lb/>
十義修睦崇讓以備禮也故曰立曰無以立夫子蓋申<lb/>
<pb n="KR4e0135_WYG_046-3b"/>
言之以明示教戒而交神宿戒又禮之所有事成菴既<lb/>
以世嫡襲公主祀夫子立齋亦以世介襲官主述聖公<lb/>
書院之祀其所以求諸隂求諸陽其在彼其在此亦安<lb/>
得不自立存事之誠洞洞其敬勿勿其欲饗祖祀六十<lb/>
世如生之日耶抑立天立地立人之道曰隂與陽剛與<lb/>
柔仁與義皆夫子所謂立而德功言之立雖雜出老子<lb/>
而無畔於夫子立齋不自尚其世不自大其身居約處<lb/>
厚劬書若學子然吾見其崇德致用修辭而立誠極其<lb/>
<pb n="KR4e0135_WYG_046-4a"/>
至參三才而兩斯立之成孔庭訓家法也作立齋記<lb/>
　　　他石記<lb/>
玉與石族同而質異有居於至美有居於至惡性不相<lb/>
近則勢不相能而其實足以相濟君子貴玉賤䂥玉非<lb/>
石類也然亦有待於石夫二美相攻難為力而以石攻<lb/>
玉顧以易效其硬性麤質殆非玉之能堪也而日礲月<lb/>
錯求之既深而責之務以完琢磨砥礪無所不至夫然<lb/>
後瑕疵盡去本真自如而玉為成玉其苦之固愛而忠<lb/>
<pb n="KR4e0135_WYG_046-4b"/>
之也詩曰他山之石可以攻玉石玉之幸也族子時獻<lb/>
問別號於余時獻余博士兄贈侍御公季子名與字皆<lb/>
玉義時獻其再字也為號他石他石在諸子尤為博士<lb/>
公慰意為鄉族所寄重始教博士公而終教於我也殆<lb/>
所謂玉攻玉者然亦亞鄉魁第有進士其後為郡推為<lb/>
御史物情人態日棼吾前其硬性難調麤質之不可犯<lb/>
深求備責蓋重有所不堪焉者而琢磨砥礪動心忍性<lb/>
以有兹器完潤而澤縝密而粟固不為所值幸耶抑為<lb/>
<pb n="KR4e0135_WYG_046-5a"/>
玉嘅之均之玉也而刖足而連城為遇固多其不遇亦<lb/>
不為少矣玉誠安之藏璞藴石方幸伏匿於崇山邃谷<lb/>
之中與天壤俱存遇非玉好也君子懷美不售獨他石<lb/>
然哉獨他石然哉予獨為失玉唁爾作他石記<lb/>
　　　水竹記<lb/>
松水國也松江之西白龍洞之右若滙而前顧戀而不<lb/>
忍去以環繞是丘又見夫二雲北峙九峯南揖以得山<lb/>
之勝焉朱君朝和水竹之居遺山而取水水近也取諸<lb/>
<pb n="KR4e0135_WYG_046-5b"/>
竹因所有也近則名有則又名無謂取乎哉水清也竹<lb/>
亦清也有相湏之益焉其流也喻道其止也喻心易風<lb/>
行水上渙以喻文也而蘇枯澤涸又可喻政折而必東<lb/>
也可以喻勇於水取焉爾君子於竹擬德其根固固以<lb/>
立本其榦直直以居貞其節堅堅以明志中虛也可以<lb/>
語量文武兼濟也可以語材一軒養靜於風疎雨碧之<lb/>
左圖右書闤闠謝絶星光月彩布散於水天之下上而<lb/>
時花候鳥効職其前心與天遊景與神㑹逺峯斷靄歘<lb/>
<pb n="KR4e0135_WYG_046-6a"/>
有而歘無者吾惡乎寄之而水竹固在吾寄不孤澤當<lb/>
時憲來世麗澤擬德之所成就豈必親賢友益然後為<lb/>
至哉抑取諸人大也君子用其大<lb/>
　　　愛日堂記<lb/>
臨江領邑喻為最喻諸山䝉秀特為最循其麓一望平<lb/>
衍水紆徐磬折其間有稻田麥畦桑野之利步溪也黎<lb/>
世居之勤力嗇施故族多厚贏以與瑞接也瑞藪盗步<lb/>
溪易誨盗固沃壤非安壤也正德庚午今憲伯乾德念<lb/>
<pb n="KR4e0135_WYG_046-6b"/>
齋相城之西隅負章山臨巨浸漆桐松檟薉翳蒙密猶<lb/>
蒙山也菱芡茭蒲參荷葦而盛猶則步溪也而絃誦紳<lb/>
冕文物具觀壤固安尤里仁之澤也考極攻位而堂於<lb/>
其中以奉母太孺人愛日所以寄也方太孺人棄御史<lb/>
翁念齋稱孤甚少太孺人柏舟自矢以鞠以教有前日<lb/>
斯其有今日也愛日其猶前太孺人之心乎夫均之日<lb/>
也有兾其長有虞乎其短情與境異爾愛子之日其朏<lb/>
明其旦明其隅中其正中乎是之謂長及時而進須時<lb/>
<pb n="KR4e0135_WYG_046-7a"/>
焉以出一愛也愛親其小還其大還其髙舂其下舂之<lb/>
日乎是之謂短年日以髙則其衰日以近是謂日昃之<lb/>
離其惡得而乆之斯一愛也人子之心其有窮乎哉念<lb/>
齋起進士為名御史太孺人膺有封命有今日由其有<lb/>
前日也及是念齋有廣臬之赴取道寧母官之養其不<lb/>
可迎也衝衝然不以自定記愛日取志養禄養解之夫<lb/>
致其樂又致其榮雖不日親側視敝敝荒瘠取菽水兒<lb/>
啼烏弄顔膝間蓋亦末矣抑古者寸隂是競懼來日之<lb/>
<pb n="KR4e0135_WYG_046-7b"/>
無多而日之積也不厚則其負巨任也無力而象賢濟<lb/>
美又嘅夫黎之來日之不今日也則均斯堂之惠黎世<lb/>
訓可也<lb/>
　　　刑部陜西司題名記<lb/>
刑部尚書周秋官卿也漢而下曰三公曹三公都官秋<lb/>
官尚書大司寇大常伯唐制尚書一人正三品上侍郎<lb/>
一人正四品上其屬曰憲部比部都官部司門部部郎<lb/>
中一人從五品上下大夫也員外郎一人或二人從六<lb/>
<pb n="KR4e0135_WYG_046-8a"/>
品上上士也主事二人或四人從九品開元陞為八品<lb/>
宋尚書掌刑獄之政而分治於侍郎郎中員外郎元分<lb/>
掌於令史而長於尚書國朝中書省既革陞尚書品正<lb/>
二左右侍郎品正三改四屬為十二部又為十二清吏<lb/>
司司郎中一人正五品員外郎一人從五品主事或三<lb/>
人四人正六品永樂改北平司為北京司北京司革增<lb/>
雲南貴州交阯三司交阯司革定為今十三司析府部<lb/>
諸司兼理之循憲比都官之任而司門屬之司馬其始<lb/>
<pb n="KR4e0135_WYG_046-8b"/>
惜薪司權置謂之行在既定鼎南加南京而北去行在<lb/>
今部正統辛酉建也屬既專官以各程其職無情失無<lb/>
獄留無奸容無怨斂體仁質義而三事修之五疵去之<lb/>
以敬刑端範坊違而軌物副清吏司以贊司寇以質成<lb/>
於天子而又相資仕學部稱小翰林若何文肅彭惠安<lb/>
張莊簡孫忠烈今彭幸菴諸公文行兼茂剛貞並偉者<lb/>
也陜西司文物和㑹成化間劉德輝王民望楊志仁栁<lb/>
拱之暨予一時寅協張應奎劉承華崔應宿董萬英舒<lb/>
<pb n="KR4e0135_WYG_046-9a"/>
楚瞻陳禹學後先並起若曹時中純行陳一䕫詩名又<lb/>
不在位遇間題名卜從大任記輟以有今蔣原學柴季<lb/>
常始歸記於予轉瞬四十年人移物換予安恃乆存題<lb/>
名古多壁記今以石石不朽予安恃自恕諸君子商焉<lb/>
　　　科續題名記<lb/>
古公署崇階末秩皆有紀以表年系名連遷代而極於<lb/>
㕔事曰㕔壁記石曰題名記義一也刑部長貳十三屬<lb/>
以典司邦禁慎重民命弼教期治質獄成於天子章奏<lb/>
<pb n="KR4e0135_WYG_046-9b"/>
之煩視他部乎倍夫元戎書記出自辟以俟命於上刑<lb/>
惟長自擇主事之負文章習典故端慎者為之或二人<lb/>
或三人遷則代謂之本科長貳恃若肘臂正若副腹心<lb/>
焉在是選者惴惴然涉深涉濫涉縱涉疎漏干吏議為<lb/>
部若司之辱以取自副然自十數公而後容未盡然者<lb/>
甚矣人才之難也抑擇固有類亦有所循習以然可以<lb/>
知人可以知長可以知世孔氏春秋義例也科題名石<lb/>
己盈續石周於岐戴時亮葛仁甫諸賢請記<lb/>
<pb n="KR4e0135_WYG_046-10a"/>
　　　氷檗軒記<lb/>
寓懷山石雲鳥花竹之勝固有留於物者矣物留則心<lb/>
去心去則物不能以終留君子省克之功其玩適已邪<lb/>
取諸類以自益爾安成自衡山臂支昻之為武功延亘<lb/>
百餘里至瀘江而縮謂之䝉岡王大姓世居山下勲部<lb/>
正郎一卿尊甫封主政本茂翁立軒其間枕逺蒼而臨<lb/>
横碧凡彞銘鼎勒山鑱冡刻巖藏壁貯之書無不備致<lb/>
以畢志藏修積於躬以授於其子凡軒之前皆可寄獨<lb/>
<pb n="KR4e0135_WYG_046-10b"/>
取氷檗不以物留也不物留則心留焉求諸己而已矣<lb/>
夫氷出於水而寒於水寒故堅堅則清不能易檗苦寒<lb/>
無適口之味然而已熱鎮燥置甘温於無所用苦寒用<lb/>
焉君子負人國之大任必立有人國之大本清苦殆所<lb/>
先事飫之嚼之以適道而明志也世固有熱與甘失者<lb/>
未聞寒與苦失者矣抑皆卿公貴人為然山藪韋布無<lb/>
事樞無民責殆若可委道無往不在也蟬蜕埃溘以孤<lb/>
脱區寰苦味冷性風軌有足懷者用以自潔劉道原之<lb/>
<pb n="KR4e0135_WYG_046-11a"/>
不受寒具也用以潔人汪信民教人常咬莱根也用以<lb/>
垂世楊伯起清白為遺累葉載德也翁自潔者潔人者<lb/>
垂世者一卿既循以自潔矣又以潔人又以垂世以充<lb/>
其所大軒世存可也<lb/>
　　　泰寧廟學遷記<lb/>
國家人文成化建學立廟以斂才毓賢焉棲之學程之<lb/>
經輔以史子擇師友而礲錯之亦專且習矣又廟吾夫<lb/>
子使瞻拜於下意有所嚮精神命脈有所領㑹以為要<lb/>
<pb n="KR4e0135_WYG_046-11b"/>
歸夫子終身之師也退而觀所從祀皆學夫子而幾與<lb/>
得其傳及其門私淑而起者世既相後考心蹟於俎豆<lb/>
之間諸子終身之友也可以端尚可以明趣可以正心<lb/>
修身而運之家國天下以施夫子之所欲為次之亦不<lb/>
失諸子所至廟學之設其豈徒者哉夫學之建自上古<lb/>
已然至周而備秦而廢漢興禮文尚闕武帝時始罷黜<lb/>
百氏表章六經置學官弟子員至唐開元宋慶厯而又<lb/>
大備邵武泰寧之學趙時館所建寧宗慶元時也迄宋<lb/>
<pb n="KR4e0135_WYG_046-12a"/>
迄元逮今風氣銷縮人文未副有司者常之常故廢邵<lb/>
守潘侯旦既修邵三學郡丞武以泰寧廢告侯往觀曰<lb/>
獨廢然哉爐峰非學所也偕戴尹冔循而西驀湖一址<lb/>
舊屬於左氏者岡夷水環峯秀連疊若天造而地設則<lb/>
皆曰是為吾道者留夷之鬼焉得當當之者夫子也夷<lb/>
之類焉得居居之者夫子之徒也今天子崇正闢邪諸<lb/>
不在夫子之道者祠毁材可因址可市以承役之小可<lb/>
大闕可完腐可壯晦可飾而顯焉請於大巡徐君州曰<lb/>
<pb n="KR4e0135_WYG_046-12b"/>
可董學邵君鋭曰可付之冔綱之丞珏簿珏紀之文學<lb/>
傑士賢相之既成大巡簡君霄始按邵侯白之喜屬礪<lb/>
石購文方是時侯有浙副按使之命具書幣邑博鋌以<lb/>
二生來予老歸良憊新宫有作抑欲為來賢告也夫不<lb/>
易者道必易者數君子不謂數而道固在我求之師友<lb/>
已第一義又况昏惰意氣自安寡陋以冀靈山川偶值<lb/>
之符為計蓋已左矣遷學有司一時之惠而夫子百世<lb/>
之師探性命之源囿詩書之羣深造自得以主張國是<lb/>
<pb n="KR4e0135_WYG_046-13a"/>
維繫民極步諸子而不畔於夫子斯來賢者事亦遷學<lb/>
者至意若徒茍糜學廩玩愒以攘取一階甚至假巾服<lb/>
以雄視其鄉為士窳蠧彼緇者流且將曰是果外形骸<lb/>
以理自勝如吾大顚謹潔不私學博才敏如吾慧禮何<lb/>
崇彼而抑此也為來賢商所以對抑師者責焉<lb/>
　　　東昌郡城重修記<lb/>
先王疆理區内夷而居險而守盛民衛國城無復易也<lb/>
廣信軍顓頊始平陽堯始汾隂湯始皆帝者都周而後<lb/>
<pb n="KR4e0135_WYG_046-13b"/>
有王城方城長城郡縣之城皆阻山帶河為固東昌間<lb/>
齊趙魏之間一望平衍無髙阻可因土為城淳化始甓<lb/>
而城洪武始髙三十有五尺廣視髙而殺週則七里而<lb/>
奇池深二丈廣加其一焉門者樓者鋪者堞者釣橋者<lb/>
水門暗門潛洞雲連星布川防而谷以隱流寇連越東<lb/>
郡無敢入城人誦陳侯鏞造始之功繼而修無紀無紀<lb/>
故無誦亦其理然正德乙亥城連湮於水守李侯珏修<lb/>
之嘉靖壬午守葉侯天球承之議因贖金為費練卒為<lb/>
<pb n="KR4e0135_WYG_046-14a"/>
役而輔以挽夫之羡議上撫巡報可許庸申令刻日並<lb/>
修凡費金百者五役者若干而城以完告夫道安不忘<lb/>
危治不忘亂謹先事之防以無遺臨事之悔大順城而<lb/>
環慶無寇衝三受降修突厥不敢踰山而牧馬築與修<lb/>
皆先事者而鄂土善敗易以陶歲無修費後世傳舍視<lb/>
官焉望引而長如此哉而公不涉費民不涉擾東之人<lb/>
可永永頼蓋亦韙矣抑城可觀政政民心也得其心斯<lb/>
得其力金湯不足為固今之政與民相糾結急義効死<lb/>
<pb n="KR4e0135_WYG_046-14b"/>
幾人哉城之修不可緩者斯役所以記也主是役者侯<lb/>
董則范琪相則向正周璚田良皆郡僚謀則武僚吕英<lb/>
鄭昌胡清與焉<lb/>
　　　雪齋記<lb/>
鄭正郎成昭雪齋自號欲得大書予取雪浪齋贈之蓋<lb/>
坡翁書也翁愛孫知微畫活水極其變態為之銘書雪<lb/>
浪齋其上刻在輔郡而傳之四方雪齋取義要不在此<lb/>
書之妙殆無出於此也夫雪白之至雪而浪又文之至<lb/>
<pb n="KR4e0135_WYG_046-15a"/>
成昭坐一室雲意䕶暖寒聲啓嚴始乃淅淅然脉脉然<lb/>
既乃雰雰然盈盈然大空鳥盡四境俱白隱然置身於<lb/>
氷玉之上亦清而極矣而噫氣時發微飈載揚玉屑飄<lb/>
浮縞紋細縐亦奇而極矣物采不留真機自動其純如<lb/>
皦如者如此雪齋白以明志寄素文於飛閃流晃之間<lb/>
誰得而緇又誰得而閟之夫孫康氏之暎資夫雪者也<lb/>
游楊氏之立忘夫雪者也子卿氏之不易節邵公氏之<lb/>
不干人又安夫雪者也而灞橋寄興兎園授簡胡為者<lb/>
<pb n="KR4e0135_WYG_046-15b"/>
邪抑靜有動之機雪寒之為雨之化也故與雨同功然<lb/>
時則瑞過則災猶之雨然時則霖過則沴雪齋時而出<lb/>
之為民物造歲黄竹負薪其感固已淺矣<lb/>
　　　上杭縣廟學遷建記<lb/>
澤官之制古者擇國中勝地築宫陂水為居業行禮之<lb/>
處掌以三老故士知自重相師成德相觀成性相勵成<lb/>
之學望一鄉而名天下天下望治焉故曰學校賢士所<lb/>
關教化本源後世殆有茍焉爾茍則因因則士弛毅然<lb/>
<pb n="KR4e0135_WYG_046-16a"/>
自振者幾人哉汀之上杭廟學宋乾道始建縣東也嘉<lb/>
定再建又東嗣是修建徒勞訖無寧歲地卑而水禍數<lb/>
也嘉靖癸未憲伯王君俊民主遷偕侍御丘君道隆相<lb/>
鎮龍吉址擇才授事尹謝侯思木復侵地拓新基尹王<lb/>
侯世熈職其遷事禦丞簿文學相焉董以郡乗楊侯太<lb/>
古而議可於簡君霄徐君州大巡也贊以邵君鋭督學<lb/>
也僦工慮材盡淫祠之故與市址之有隱若驅淫鬼以<lb/>
與吾從事未足補以贏位序顯嚴景象麗壯崇正而闢<lb/>
<pb n="KR4e0135_WYG_046-16b"/>
邪寓焉既成屬丁文學冕請記夫士之於學猶農之於<lb/>
田農終歲勤動不若士安且習也而稽其所至士之得<lb/>
道殆不若農之得歲蓋彼為一家計而此為天下計私<lb/>
與公異爾私則專公則泛故雖舍焉與俱逰焉與習仰<lb/>
止焉有堂瞻依焉有廟玩愒歲月往往有之農有是謂<lb/>
之荒業豈學聖人之道者哉昔者莘耕巖築起而為帝<lb/>
者師教訓作興遺才商學造士而子方干木呉起禽滑<lb/>
釐之徒相繼而起再傳弟子無背師説有能道者學將安<lb/>
<pb n="KR4e0135_WYG_046-17a"/>
折衷乎學也者道也廟與學也者器也舍道而求諸器<lb/>
末矣然歆發感動之機有神而化之之道閩蜀鄒魯歸<lb/>
美興學潮士文行悉皆本於擇師斯憲伯所為杭士倡<lb/>
也抑新學而不新士則猶弗學也發聖儒之響以茂樹<lb/>
伊傅為烈予海内士均望杭先告焉<lb/>
　　　三南記<lb/>
少傅楊公邃菴起神童𢎞抱絶識窮極𤣥奥為四方學<lb/>
者宗師望薦紳而名夷夏公厚予幾五十年常曰知己<lb/>
<pb n="KR4e0135_WYG_046-17b"/>
惟西涯已乃見素嗚呼予敢當公之辱哉卯橋倡和謂<lb/>
予曰三南為我記焉公世家寧川滇南也僑寓東陵湖<lb/>
南也奠居京口又江南也故曰三南夫崑崙為天下山<lb/>
川之祖南條江漢北條大河山水盡之矣而導江於岷<lb/>
導漢於嶓冡滇梁屬隴梁界滇太華諸山昆明諸水相<lb/>
引以入於江而漢之兩源自合州漢陽與江乎合滇得<lb/>
其上矣滙而洞庭楚得其大矣趨而孟瀆入於海呉得<lb/>
其歸宿之處矣得其上得其大又得其歸宿之處南條<lb/>
<pb n="KR4e0135_WYG_046-18a"/>
之境收拾無餘矣而宦迹所至殆北條而盡昔子長山<lb/>
水之助徒寄文字之間子美忠不自見三髙徒紀窮落<lb/>
之寓夫體用偏勝君子不謂學而體道於物流止盈縮<lb/>
是之取爾矣山行水以馴水也髙則竭滇池通海㱔海<lb/>
皆穴洩以留水也卑則疾灔澦滄洲君山孤山金焦皆<lb/>
柱截以節水也斯造物之巧以前民用公㑹其巧宣其<lb/>
用元猷秘策儒効相業以髙視一世上追前古宜然者<lb/>
二子又惡得例論哉<lb/>
<pb n="KR4e0135_WYG_046-18b"/>
　　　沂山曾氏祠堂記<lb/>
廟也者亡以致存也主以棲神廟以棲主備物以薦生<lb/>
之也祫有族食之象焉廟有制後世易以祠堂然祭及<lb/>
髙祖則始祖先祖皆無祭子孫服盡如同路人故世姓<lb/>
有始祖之祀以聯族之合謂之族祠然傳敘俱祀而禮<lb/>
制踰宗子不立而宗法亂予於世祠禮不足稽而義不<lb/>
足以起皆不記沂山曽氏之祠禮與義近焉曽自團練<lb/>
使延世固始入閩居龍潯桐城東里傳十四世少師從<lb/>
<pb n="KR4e0135_WYG_046-19a"/>
龍弟用虎知興化軍人德之留其子承務敬仲於莆居<lb/>
之沂山傳四世而大宗絶鍾壺居士繼禰宗也五子時<lb/>
稱五龍聯珠伯龍西湖為許白雲髙弟尤眉白方業世<lb/>
其嗣姻家陳繼之禍作四龍之後連及伯龍子矩齋幸<lb/>
脱於難時祠以就燬祀田亦已就質遂因居為祠贖質<lb/>
田復之生太一太二太三以載蕃曽氏正德癸酉太二<lb/>
𤣥孫烜燧當歲祀乎承痛先祠乆弊謀割金儲粟以為<lb/>
祠倡族之長佐房之長植杜羣而和之屬綱紀於燧燧<lb/>
<pb n="KR4e0135_WYG_046-19b"/>
遂割五金族共割八金累息二十金而奇積粟百十石<lb/>
而奇經始於丁丑之春比戊寅祠以成告一堂三室中<lb/>
鍾壺始祖也左矩齋先祖也右太一大宗祖也別其旁<lb/>
二室左太二右太三小宗祖也五其主專之子姓則名<lb/>
系於室之版不主不祀懼僭也小宗禮別祠別室別祠<lb/>
意也力固儉無害神之依也冬至祭始祖先祖附大宗<lb/>
小宗亦附寓有祫之意始祖固專祠矣立春祭先祖始<lb/>
祖櫝小宗櫝大宗附寓重宗及昭穆之意先祖大宗殆<lb/>
<pb n="KR4e0135_WYG_046-20a"/>
專祠矣小宗自祭其祖則諸主櫝寓各始其祖之意服<lb/>
雖盡而不遷小宗始專祠矣餘各祭於寢則祠有定祖<lb/>
祖有定祭族屬合而孝敬興禮曰傷哉貧也禮之權亦<lb/>
法之巧以各伸其情無嫌而義自見祀必宗子宗孫禮<lb/>
之經不可易也是所謂近近可記也然行以立本學以<lb/>
宣用無棄人無惰業章前光而垂來慶則固一定之經<lb/>
權無與焉曽共勉之<lb/>
　　　三峯記<lb/>
<pb n="KR4e0135_WYG_046-20b"/>
岳鎮祀以侯國而望於天子郊與焉然相都畫邑考位<lb/>
以崇體勢亦取髙且重以獨制羣有自他鋭而秀峭而<lb/>
莊髙流亦取自寄若九峰五峯雙峯者上虞朱君朝章<lb/>
是類也三峯自天姥擘支魁特端整虞諸峯無敢抗君<lb/>
若時有所授開朗神秀以獨當三峯亭而對之僑寓於<lb/>
杭杭亦有三峯又亭對之金焦北固疏河轄地又三峯<lb/>
又亭對之皆命名三峯移床孤坐雲物發祥表名引類<lb/>
搜奇撿勝盡收之神移意㑹夢覔之間亦勞矣然鼎立<lb/>
<pb n="KR4e0135_WYG_046-21a"/>
孤青流聞四逺山之靈不謂無德而寤寐乞靈亦不謂<lb/>
無感也三峯訪武夷遡九曲瞻拜晦翁之精舍夕景下<lb/>
墜迴憩真館三峯迨失焉凌晨孤往竟得諸隱屏右介<lb/>
拱立流矚隱若為翁獨有始兀兀自訟悔不偕九峯五<lb/>
峯雙峯接道論續緒聞為三峯前欠而以處髙㑹博神<lb/>
交氣往容知不示我以約數公者三峯又一三峯矣記<lb/>
以俟<lb/>
　　　棠陵記<lb/>
<pb n="KR4e0135_WYG_046-21b"/>
開化姑屬邑勢最昻峯岫雲矗土而阜阜而陵青陽應<lb/>
候海棠盛花故曰棠陵夫棠花之盛麗者或儗神仙或<lb/>
第十友好事常入題詠然惟名圃常有而丘陵不常有<lb/>
志有亦志盛也憲伯方君思道祖靖惠父坦菴物之卜<lb/>
新第焉羣山面内諸水環嚮雲物發祥凝逺丹而暎晴<lb/>
碧陵之勝於是乎最思道因取號焉陵其不既遭矣乎<lb/>
夫鍾淑天地囿毓人物山與水㑹者也髙明之為德行<lb/>
秀異之為問學尼丘啓聖三蘇出而眉山枯舂陵紫陽<lb/>
<pb n="KR4e0135_WYG_046-22a"/>
九峯栗里説者以為得江山之勝思道假重棠陵棠陵<lb/>
亦假重思道僻一鄉而耀聞海内殆非偶然者思道出<lb/>
口成章伸紙落筆成文字不架搆而體裁渾成天趣逸<lb/>
發君子謂敏流暢澄潤善善而賢賢德聲播聞逺邇和<lb/>
應友盡天下之名士君子謂逹視官如寄不飾讓不鼓<lb/>
勢不謀聲名白雲在望灑灑然脱印綬去自稱逋吏君<lb/>
子謂孝且髙奇哉思道容有計升落利鈍其間者哉棠<lb/>
陵觀物殆有見夫開落禪代之固然者抑棠不自彰待<lb/>
<pb n="KR4e0135_WYG_046-22b"/>
思道而彰思道之藴有非棠陵之所能發者記自盡畢<lb/>
功焉<lb/>
　　　蒲坂鄭祠増建記<lb/>
鄭自三先生倡學南湖其後散處福唐潯陽鞏橋前後<lb/>
二埭露四世孫肇始徙桃源開寶間肇孫瑄率福清州<lb/>
萬戸内附授都統帥血食其地六傳冲逺徙蒲坂族焉<lb/>
族有祠歲乆祠圮十三世孫泰一以所居東㕔事質為<lb/>
祠祀冲逺始遷也祔以八世副使九世朝奉十世處士<lb/>
<pb n="KR4e0135_WYG_046-23a"/>
取族重置祀田也坂去壺公木蘭伊邇有水田竹木乎<lb/>
利生業裕則文事疎退然諸鄭後居殆然也十五世孫<lb/>
贈大理卿公城念之城徙而少司馬山齋岳生靈秘發<lb/>
祥以獨鄭乎冠予忘年讓地焉既進士懸結是祠嘉靖<lb/>
乙酉以直道謝本兵遂盡撒舊祠益私地深八尋廣五<lb/>
尋寢以妥神堂以序族門屏綽楔位寘有嚴族居棋置<lb/>
而祠峙其中若大鎮之臨從衞壺山南拱沙溝新鑿之<lb/>
水環帶而前坂別一形勝稽諸物足占矣是役也費出<lb/>
<pb n="KR4e0135_WYG_046-23b"/>
於公伯氏尚義嵎偕涵偕泓乎佐力族胥助焉始事於<lb/>
嘉靖丙戌正月三閲月工以成告屬記於予夫欲營居<lb/>
室先立祠堂禮也而世室屋壞春秋譏之唐制三品三<lb/>
廟公獨先於祠以敦本而合族也敦本致孝也合族以<lb/>
致愛也有觀道焉氣節文章後先有耀㝠㝠莫不致享<lb/>
而羣從子姓相慕悦以聯美後觀蒲坂將昔日之南湖<lb/>
兹祠始矣<lb/>
　　　永春縣廟學新建記<lb/>
<pb n="KR4e0135_WYG_046-24a"/>
國家設學以居羣秀以拔賢斂才焉學學孔子也孔子<lb/>
曰我學不厭誨不倦其教博文約禮强志而篤行蓋升<lb/>
堂入室者七十人其最賢顔子之陋巷閔子之不仕季<lb/>
氏近世規規學舍之移以兾靈山川非孔子意永春温<lb/>
陵𨽻邑殆南宋人文肇開繼以晦翁北山之指授先後<lb/>
尤拔者亦七十人留公正莊公夏其最顯者迨元頗失<lb/>
舊觀廟學亦例視為圮士民請遷令臨海柴侯鑣以時<lb/>
警也待之嘉靖甲申又警大巡簡君霄檄諸道兵平之<lb/>
<pb n="KR4e0135_WYG_046-24b"/>
侯上賞士民復請遷侯曰學宫獻功之所武息文興時<lb/>
哉白督學邵君鋭分巡曽君鵬暨守畫可擇地白馬山<lb/>
侯意若有所授既之師生同耆民同卜筮亦同左廟右<lb/>
學廡齋廨舍凡卑者髙狹者廣闕者以完度能授事徐<lb/>
文學衡監之侯揔之材若傭出舉義間輔以公之贏起<lb/>
乙酉厯歲週功以成告位序顯嚴見者胥悦師生具書<lb/>
圖假吾族英希元以劉生興來莆請記予老謝文事然<lb/>
蓋福碧坑祖蜕具在族固永民也人文之興其有愛乎<lb/>
<pb n="KR4e0135_WYG_046-25a"/>
哉永之學四徙矣興衰迭運數或有然者僖公泮學之<lb/>
修魯人頌禱之詞曰在泮飲酒永錫難老繼之以敬明<lb/>
德慎威儀廣德心化多士服淮夷永之頌禱無以復易<lb/>
也抑學新也尤在夫人之新士先志志先道道先學以<lb/>
必求聖者賢者為歸澡身浴德自新而新民致類成化<lb/>
以收有得士之用世道幸賴焉亦孔子徒也識之<lb/>
　<lb/>
　<lb/>
<pb n="KR4e0135_WYG_046-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素續集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素續集巻六</head> <lb/>
    <p>
<pb n="KR4e0135_WYG_043-1a"/>
欽定四庫全書<lb/>
　見素續集巻六<lb/>
　　　　　　　　　　　　　明　林俊　撰<lb/>
　　奏議<lb/>
　　　陳愚悃以附餘忠疏<lb/>
太子太保刑部尚書致仕臣林俊謹奏為陳愚悃以附<lb/>
餘忠事臣待盡海濱去京師六千餘里廷議大禮始微<lb/>
有聞謹具一疏為乞霽天威以培養聖徳事未進而詔<lb/>
<pb n="KR4e0135_WYG_043-1b"/>
㫖已頒臣尋中風疾手足不仁口眼失位遂就醫藥備<lb/>
後事繼聞有西北之報漕輓供億恐煩聖憂臣受知四<lb/>
朝敘復起廢者屢屢竟無能久於位以宣有微勞陛下<lb/>
新政之召臣衰以老矣又無能久于其位力乞休致顧<lb/>
䝉賜勑給役給廩歳時存問臣疏辭未允強顔登受臣<lb/>
今氣息奄奄安望久居人世者哉臣自按察使乞歸已<lb/>
無起望附壙臣父墓之傍備納蛻焉前項致仕恩典及<lb/>
身後塟祭通乞停免以為臣存殁之安臣又倣古人遺<lb/>
<pb n="KR4e0135_WYG_043-2a"/>
直遺表之義僣有獻焉夫議禮如訟見各不同包而容<lb/>
之徳之大也若粉墨太辨恐未足以服其心臣伏讀明<lb/>
詔仰見天地之大日月之明於斯有悔焉存䘏敘復日<lb/>
候而久未聞也昔成湯改過不吝陛下儷徳堯舜於湯<lb/>
何有哉伏望早降温㫖以荅幽明慰人望臣又惟古者<lb/>
撻人於朝與衆辱之而已非必欲壞爛其體膚而致之<lb/>
死也亦非所以待士夫也成化時臣及見廷撻三五臣<lb/>
容厚綿底衣夾以重氊疊帕猶床褥數月淤血始消正<lb/>
<pb n="KR4e0135_WYG_043-2b"/>
徳時逆瑾用事始啓去衣之端重非國體所宜釀有末<lb/>
年諌止南巡撻死之慘幸遇新詔收䘏士氣始回不謂<lb/>
又偶有此臣又見成化𢎞治間詔獄諸㫖惟叛逆妖言<lb/>
強盜好生打著問喇虎殺人打著問其餘常犯送錦衣<lb/>
衞鎮撫司問鎮撫奏送法司議罪中間情重始有來説<lb/>
之㫖部寺覆奏始有降調之㫖今一槩打問無復低昻<lb/>
恐舊典失查非祖宗仁厚之意即此二事似宜循舊臣<lb/>
又見去歳以來舊臣謝遣殆盡朝著為空近聞石珤又<lb/>
<pb n="KR4e0135_WYG_043-3a"/>
欲休致伏乞聖明留念既去者禮致未去者慰留與數<lb/>
三大臣時加延接又有碩望如羅欽順王守仁吕柟魯<lb/>
鐸輩人乞引自近以裨聖徳圖聖政臣舌梗意長授書<lb/>
難盡無任懸結愛願之至<lb/>
　　　附録霽天威養聖徳疏<lb/>
臣衰老乞歸勞痩大作形容變盡殘息僅存常思古大<lb/>
臣致仕憂同在位富弼家居朝廷大利害知無不言趙<lb/>
槩集諌林百餘巻以進臣心慕焉思有以報之陛下也<lb/>
<pb n="KR4e0135_WYG_043-3b"/>
近聞廷議大禮異同上干宸怒恐包荒之下舉措涉輕<lb/>
為容納一欠臣安得謂在家不知乎謹昧死上言易渙<lb/>
汗其大號言號令如汗之出不可反也今大禮數反汗<lb/>
矣興獻大王初議也興獻帝再議也本生㳟穆獻皇帝<lb/>
三議也皇考恭穆獻皇帝殆四議也魏元帝本生父燕<lb/>
王賀表稱臣帝欲尊不稱臣有司議聽如舊式惟中詔<lb/>
所施曰皇帝敬問大王宋英宗服所後喪三年畢始議<lb/>
本生濮安懿王典禮繼以集議不同報罷祗封安懿王<lb/>
<pb n="KR4e0135_WYG_043-4a"/>
長子宗懿為和國公神宗時追封舒王天下後世俱未<lb/>
嘗非之今三年四議矣陛下大孝無已之情可對天地<lb/>
質鬼神無愧然有禮焉以節情也禮人子有終身之喪<lb/>
忌日之謂也夫㒺極之恩終身服斬無過也然終身服<lb/>
斬世㡬無吉服人矣故聖人定為三年之服服終釋吉<lb/>
節其情也忌日哀戀終其孝也今四議者臣反覆思之<lb/>
未得其説求之天道臣不能知也然災祥之應孰多孰<lb/>
寡寡足思也求之人言臣不能知也然從違之論孰寡<lb/>
<pb n="KR4e0135_WYG_043-4b"/>
孰多多足思也求之祖宗臣不能知也然㝠㝠必有所<lb/>
屬意在今議議是也萬一在於初議再議三議則尊祖<lb/>
之孝足思也求之恭穆帝臣不能知也然㝠㝠必有所<lb/>
屬意在今議議是也萬一在於初議再議三議則順親<lb/>
之孝足思也又求之事亡如存之義孝宗恭穆帝假幸<lb/>
俱在孝宗倦勤傳位武宗自稱太上皇武宗崩傳序陛<lb/>
下恭穆帝亦自稱太上皇兩太竝居大内歳時聚㑹果<lb/>
平等禮抑别禮一位大内一位故封嵗時慶賀果平等<lb/>
<pb n="KR4e0135_WYG_043-5a"/>
禮抑别禮則如存之孝足思也又求之喪服之制人後<lb/>
之義父則斬伯則期庶民受所後民業稱父服斬致所<lb/>
專也帝受所後帝業若稱皇伯則與常伯叔乎等孝宗<lb/>
意欲稱皇伯不欲稱皇伯臣不能知也古天子七廟三<lb/>
昭三穆與太祖之廟而七一太祖二不祧四髙曽祖考<lb/>
無皇伯之廟則嗣統之孝又足思也王天下有三重議<lb/>
禮其尤重者中庸謂本諸身有其徳也徵諸庶民驗其<lb/>
所信從也又考諸三王建諸天地質諸鬼神百世以俟<lb/>
<pb n="KR4e0135_WYG_043-5b"/>
聖人無一不合然後動為世則彼無惡此無射蚤有譽<lb/>
於天下其慎也如此武王聖人也老方受命周公始成<lb/>
文武之徳制禮作樂追王太王王季其緩也又如此伏<lb/>
望聖明再加周慎遲以歳月俟閣下禮官諸臣議定孝<lb/>
既足伸禮亦盡合舉之未晩臣又惟人君以寛仁為徳<lb/>
剛正為威保宗社安人民為孝方孝隆本生推心以𢎞<lb/>
孝理之際而威懾羣議恐人命涉脆傳播四方未免聖<lb/>
徳之累悔無及矣乞霽天威養聖徳公大政使至治上<lb/>
<pb n="KR4e0135_WYG_043-6a"/>
達馨香發聞上悦天心下副人意幽而祖考咸格聖孝<lb/>
之大無出於此臣垂絶之言無任懇切効愚之至<lb/>
　　　効遺直以畢餘忠疏<lb/>
臣至愚極陋無他行能徒以朴忠自結列聖陛下龍飛<lb/>
之初首以舊臣召輔新政深慚衰朽不任驅馳八疏乞<lb/>
歸荷䝉眷注既乃諒臣誠懇勑允致仕恩禮繁縟實踰<lb/>
素分臣歸未㡬末疾遽作屬者勢轉危迫命懸旦夕翹<lb/>
首闕庭無階上荅然既死餘心尤望陛下懋志聖學留<lb/>
<pb n="KR4e0135_WYG_043-6b"/>
心孝理信任忠賢廣開言路持端拱之初心收嘉靖之<lb/>
盛治尤願陛下保養聖躬調和元氣使前星有耀皇儲<lb/>
以蕃臣生已無期徒存涕戀死若有知猶荷太平臣又<lb/>
惟我國家顧念舊臣葬祭有恩向已具疏辭免身後恐<lb/>
或誤䝉賜及伏乞通行停止以為臣心之安此又臣垂<lb/>
終之所惓惓也<lb/>
　<lb/>
　見素續集巻六<lb/>
</p>
<p>
</p>
  </div>
</body>
</text>
</TEI>
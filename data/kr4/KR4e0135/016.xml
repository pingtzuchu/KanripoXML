<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻十六</head> <lb/>
    <p>
<pb n="KR4e0135_WYG_016-1a"/>
欽定四庫全書<lb/>
　見素集巻十六<lb/>
　　　　　　　　　　　　　明　林俊　撰<lb/>
　　墓誌銘<lb/>
　　　明將仕郎南京武學教授黄抑齋墓誌銘<lb/>
抑齋黄君骨清神竒肌理玉色瞳漆若祖山藩㕘議常<lb/>
公慰意是孫抱而撫之命名開顔屬其父麟母呉氏與<lb/>
所生母曹氏謹視之公年八十六垂絶盻盻尤在是孫<lb/>
<pb n="KR4e0135_WYG_016-1b"/>
九齡君稱孤又數嵗頎然長家塾席不一煖即入臥内<lb/>
否亦二母呼而入之矣日約以時而計僅二在外勸之<lb/>
勤唯唯叩之書善講解所攻課善辦私恠之亦私深惜<lb/>
之意必將漫漶孤質美無成者不知其晦而靜為養之<lb/>
深也後十餘年戊申予過家君儒巾衣来謁已籍籍時<lb/>
名己酉省闈已巍然上第丙辰始授蜀之合州學正凡<lb/>
蜀之士夫與仕蜀而至者皆推君為賢部使者以學行<lb/>
異等堪風憲聞且用之屬南京武學缺教授遂以屬君<lb/>
<pb n="KR4e0135_WYG_016-2a"/>
凡京之士夫與仕其地者又推君為賢成國公朱公大<lb/>
司馬韓公且疏用之𢎞治乙丒五月君疽發背弗治寔<lb/>
生天順戊寅三月字公悦唐桂州刺史岸公之後由涵<lb/>
江来居桃源世稱長厚君曾祖贈工部員外郎震公始<lb/>
徙義井㕘議公生桃源老義井君生義井今烏山之下<lb/>
居焉温永有局量出言有章不少厲詞色加人人訾睨<lb/>
善受之事二母以婉順聞念身早孤父事諸父盡已業<lb/>
為了官責而别傭隙宇以棲其妻子無戚戚容㕘議公<lb/>
<pb n="KR4e0135_WYG_016-2b"/>
墓草三十餘春秋君始買石丏彭惠安公銘其墓而父<lb/>
母銘述均致名家未解褐時也嘗落第羣輩養羞君與<lb/>
陳侍御時周獨坦遊長安以觀榜出居官口不言利教<lb/>
法先本後文誠動而詳處之所至材成勲貴子亦束無<lb/>
肆同僚慰懌安處于其下郡大夫敬信劉憲副時讓初<lb/>
署合州服有養郡乗屬筆竟傳為信性樂竒花竹官寓<lb/>
時致自娯所翕翕顧澹無取吾聞君子不自大其事自<lb/>
卑而人敬尊之君其毋然乎畀之夀文敎可知也隆受<lb/>
<pb n="KR4e0135_WYG_016-3a"/>
穹付通方而成務又可知也研景斵思搜要而纂𤣥㕘<lb/>
諸家而儀来雋又可知也今皆重違焉一子未孫蓄而<lb/>
遲且昌以大㝠㝠者可信也丁夘某月某日窆君于墓<lb/>
虚三樂丘配林氏子河清婦陳氏將合且祔焉銘曰鳳<lb/>
皇左擘亭峽東四神八國萃隠窿曾祖考叔世在中戍<lb/>
乾吉土新幽宫匯塘夾澗靈竒鍾鬼福孕祉荀八龍<lb/>
　　　明奉政大夫浙江按察司僉事柯山柯公塞軒<lb/>
　　　　墓誌銘<lb/>
<pb n="KR4e0135_WYG_016-3b"/>
塞軒諱燉字在亨柯氏上世晉江人石晉時大理評事<lb/>
寳始入于莆居武盛六世念又居金橋七世舉又居柯<lb/>
山舉由咸淳乙亥貢士為管勾官是時族屬衣纓甚富<lb/>
入胡元無仕者國朝景泰辛未贈禮部侍郎公竹巖崛<lb/>
起大魁成化丙戌公再起進士時年二十五以氣自豪<lb/>
羣輩録録無足當其意竹巖弟之鈞冶簸扇無遺餘力<lb/>
不踰年公詩大進竒警處頗類竹巖既為大理評事為<lb/>
寺副刑名練歴為卿貳所賞奉㫖按邢侍郎等獄兩廣<lb/>
<pb n="KR4e0135_WYG_016-4a"/>
慮囚靖江府勘事奏當無不稱上㫖遂擢河南按察僉<lb/>
事未上丁先評事文甫公憂起廣東又丁繼母陳孺人<lb/>
憂又起淛江綜煩剸劇事任有餘力提督銀冶易汙公<lb/>
無汙易誨盜公至亦無盜兼攝學政所甄録士多時名<lb/>
有大魁者才髙任己不善為韜晦以招尤忌飄然南歸<lb/>
賦詩所謂浮雲飛盡見青山者志也亭名拱北示不忘君<lb/>
也公雖久于官田廬僅取自足於時既不合乃一寄於<lb/>
酒樹幄草茵盤礴野飲大醉則把筆賦詩睨青天盼望<lb/>
<pb n="KR4e0135_WYG_016-4b"/>
海雲豪吟大叫若不可為繩束而居常訓儉整暇條理<lb/>
聯疎戚賙孤婺延引後進迨老無少衰先世遺文若舉<lb/>
公夢語欽公採薇集皆鋟梓以行己亥修都㕔辛丒續<lb/>
家譜𢎞治甲子又構祠堂落成飲懽疾作弗治臈月念<lb/>
三日也生正綂辛酉三月六日曾祖伯益祖守衍父即<lb/>
評事公母林氏繼即陳氏配李氏繼廖氏贈封皆孺人<lb/>
子代娶李繼娶林女三孫女二丁夘臈月壬申葬公海<lb/>
印山評事公之左百步公窆中李祔左之左廖虚左代<lb/>
<pb n="KR4e0135_WYG_016-5a"/>
虚右林虚右之右先事代以狀丏銘記大理時予備員<lb/>
刑部晨夕聯馬公以詩自負一日戲予曰毋欲爭我頭<lb/>
地吾狀元本也撫掌大笑方語合則有河南命矣公用<lb/>
雖不究于時而溪山雲鳥自足寄遐蹤而抒情愫香山<lb/>
之社俊亦足侍几杖而偕之遊今不可作矣吾聞負髙<lb/>
世之志者顛頓一遇詩工者能窮人公其坐是與所著<lb/>
有塞軒集若干巻録囚奏藁若干巻太平㑹一巻一椿<lb/>
更號云銘曰物以明累亦以晦完退步樂法名爭必先<lb/>
<pb n="KR4e0135_WYG_016-5b"/>
飛不盡翰趨不盡趾徑荒途迷林慚澗恥有琴有書亦<lb/>
有杯斚白石事樞閒雲性冶拱樹齊化孰<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>孰涼孰是<lb/>
通塞泉扄夜長<lb/>
　　　龍坡林母謝孺人墓誌銘<lb/>
龍坡之林其遷由孝義又由澄渚則邵州之後昭度之<lb/>
𣲖凡二十有四傳而至贈都憲公良弼弟從弼公死配<lb/>
李氏忍貧育孤以立擇孺人婦焉是為尚實君孺人龍<lb/>
井謝氏安陸學正遜之女嫁具既已廉薄而林兀兀僅<lb/>
<pb n="KR4e0135_WYG_016-6a"/>
老屋無宿舂之糧孺人身專振落之任夜紡晝織車梭<lb/>
無絶音以林素儒家子有年竒穎可就也節縮學資遣<lb/>
之訓督而哀既稱未亡人姑老病子女連次以長陳氏<lb/>
婦入門二女嬪于王世節黄大經之家畢力挽拽幾若<lb/>
不可濟則有年登省録就乙科領有蕭山教事婦姑相<lb/>
慶偕就養官所每具一文衣水陸芳鮮之食孺人曰汝<lb/>
祖汝父寧識此耶則汪汪淚下有年亦淚下以不忘貧<lb/>
賤之教也安分職為常孺人再就養東莞子母相對弄<lb/>
<pb n="KR4e0135_WYG_016-6b"/>
大造大閑二孫甚樂既之有年請從東所張先生游許<lb/>
之脱凡領要趣尚日加尤為莞父老諸生推重及代猶<lb/>
言之當道請留孺人執不可抵家閲月病革正徳丁夘<lb/>
七月九日也十二月葬龜紋山啓尚實君右藏祔焉生<lb/>
正綂乙丑二月二十二日享年六十有三有年既得日<lb/>
来言曰有年以族諸孫荷知愛吾叔銘無妄可恃以傳<lb/>
杖而敢請嗚呼孟陶程吕所以成其子之名者母之功<lb/>
母之境有孺人之難者乎固不得不深念也孝子錫類<lb/>
<pb n="KR4e0135_WYG_016-7a"/>
從弼之不幸昭度同也李無翁之烈有年之立與嗣先<lb/>
嗣宗之立無異由今視昔有餘嘅焉噫斯林所為立也<lb/>
銘曰甔罄貫殘左泣右號孰是拮据母氏劬勞穎出鋒<lb/>
銷規循矩蹈孰是淬磨惟母之教郤鮓勵清丸膽勵勤<lb/>
孰是母子亦偕於聞嗟嗟孺人無古是似我作銘詩亦<lb/>
告人子<lb/>
　　　明横山處士林覔隠墓誌銘<lb/>
龍泉東走而山以地異中擘一枝而西轉而北南面以<lb/>
<pb n="KR4e0135_WYG_016-7b"/>
臨于壺古荔丹實香風聞數里所謂横山也吾家處士<lb/>
在焉處士非隠者也諸生時從吾祖教授授經同門之<lb/>
士連陟鈞要次之亦不失師儒官處士竟蹶一遇得一<lb/>
廪亦為有力奪去久之解學籍侍母覔隠所以志也横<lb/>
山自斷事公潧之弟潁通来居居而生處士龎阜秀特<lb/>
其將有鍾先世主客祕監刪定茶幹四忠義一門所以<lb/>
基林氏者甚厚司農卿父子榮遇宋元之間朱紫賜第<lb/>
奎畫昭囘處士早孤善奮嗣其後若有當者力足以濟<lb/>
<pb n="KR4e0135_WYG_016-8a"/>
時艱而僅完故業脩上世祠墓數事行足以移官理而<lb/>
僅收養母之孝立弱弟妹以成智僅解鄉聚之棼而被<lb/>
物之惠僅周族姻其最大僅董永豐五官二橋大役而<lb/>
已夫遇險而舟擅其任遇病而藥奏其功遇旱而桔橰<lb/>
受其巧遇寒而纊挾其執大盜勍敵而刀弩戈㦸始收<lb/>
其利其不遇則無因自見焉處士是也既覔隠其友黄<lb/>
方伯汝器為輸義易冠服處士笑曰無苦縶縳患我强<lb/>
之加則從去則易去治命從處士服以正其終嗚呼賢<lb/>
<pb n="KR4e0135_WYG_016-8b"/>
矣諱琛字宏璧行慶五生永樂甲辰十月年七十八配<lb/>
徐氏宋狀元鐸之後知縣資用之女先二年生後六年<lb/>
以卒嫓賢俱夀人稱其難子伯曰景叔曰裕俱早世仲<lb/>
氏祐克嗣書香敎三子嘉懋嘉惠嘉慰士業鍾靈衍盛<lb/>
庶其在此正徳戊辰合窆卓靈社之雞山因誌于石使<lb/>
納以俟焉銘曰林系晉安載起侍史通議有嚴孫子濟<lb/>
美主客再世死義四人祕閣宣撫亦時勞臣公篤著存<lb/>
思皇祖考業精行成尤收若左公有宅居介是箕穎雲<lb/>
<pb n="KR4e0135_WYG_016-9a"/>
物悠然我以歌咏有美中饋舉案眉齊榮公之母北郭<lb/>
之妻徳星夜沈鄉閈有慟来㑹萬人太丘之葬有石樹<lb/>
笏雞峰之西雙玉在中名永山齊<lb/>
　　　明儒林曹母孫氏墓誌銘<lb/>
呉之儒林封主事公曹珵母王氏以産本殁産中時珍<lb/>
方三嵗珵再嵗本未月姻黨呉繼無子求乳本以子父<lb/>
瓛諾焉猶日夜哭慎所以母二哀者曾祖菊庄士遜祖<lb/>
裕軒瑾念之曰無如孫也可孫孫女而曹甥閒順之性<lb/>
<pb n="KR4e0135_WYG_016-9b"/>
習之孫且成之曹也孫繼王而母果慈二哀迨舉㺬而<lb/>
慈無異年二十八喪所天畢心和敬用慰浣其舅姑以<lb/>
紓其喪子於鬱之懐衣食其三子必均序必先珍次珵<lb/>
而後及㺬或疑其矯曰分固當是且珍珵無母子吾子<lb/>
不得與偕珍中殤哭之慟㺬且長巨姓錢公器請贅為<lb/>
家壻舅姑有難色孫曰本且人後妾子無足獨留且錢<lb/>
曹偕里閈㺬雖贅如不出其家若既受錢産珵受全産<lb/>
于曹立易易大人許焉從之主事既歸李安人孫昕夕<lb/>
<pb n="KR4e0135_WYG_016-10a"/>
盻盻尤在是婦而摩弄其鏷鎔二孫錢氏婦在錢愛若<lb/>
後焉治舅姑喪葬事祭先祠督教孫子臨蒞其婢僕下<lb/>
人皆有恒法貞芳之節比老弗渝有司欲舉以旌孫不<lb/>
可曰蘭立諸孫無一光大門户直須吾婦人耶主事為<lb/>
請止既之鏷果第進士為翰林庶吉士刑部主事員外<lb/>
郎主事安人皆被有恩封人服其識𢎞治癸丑八月謝<lb/>
去己巳正月葬東騰從夫封也生永樂癸夘十月夀七<lb/>
十鏷既郡丞吾莆奉主事命丏銘于俊嗚呼愛惡發諸<lb/>
<pb n="KR4e0135_WYG_016-10b"/>
情而根諸心者也吾子則慈前人子則不慈情以心異<lb/>
耳完財故業前者在吾者不可以獨據而有也夫私生<lb/>
忌忌生妬而易慈仇視而陷者百心焉孝己之事是矣<lb/>
故曾子不復娶顔氏述繼妻之慘以為門户之禍夫無<lb/>
憎則幸矣況望其同仁耶望其贅其子而付前人子全<lb/>
業如是耶是尤難者是可以風世矣孫先世伋翁在宋<lb/>
為迪功郎族望浲溪而大觀者壻曹子真氏生良玉孫<lb/>
良玉女諱端貞云孫女嫁黄堂曾孫曰某曰某曾孫女<lb/>
<pb n="KR4e0135_WYG_016-11a"/>
某銘曰兒寒異衣兒飢異食兒操履霜母心匪石古翟<lb/>
耀聞曹乃孫氏夙違所天之死靡二均氣同父孰後孰<lb/>
先孰忍厥生以惠于前維烈維賢孫允女士糸實掩幽<lb/>
木蘭逸史<lb/>
　　　明平海衞左所副千户鄭西莊墓誌銘<lb/>
西莊諱端字秉直漢中南鄭鄭氏祖茂以武功授寛河<lb/>
衞副千户父春襲副千户調平海之左所從征沙尤冦<lb/>
以殁君例歸寛河孤且稚也聽平海而家既襲官追訟<lb/>
<pb n="KR4e0135_WYG_016-11b"/>
廢學從蔡行人元美授史質經義于士夫久之熟七書<lb/>
辯識四聲竒字旁通天文地理醫卜星相諸術按本草<lb/>
識藥物性味投單方疾往往愈日亭午坐予草堂風拔<lb/>
木發屋甚怒君曰風以申止果止念恒信病亟君燭曰<lb/>
鼻凖黄色不死史崇明駁之君曰公旬日死或以為戲<lb/>
君曰不戲果旬日死林元佐過予值君辭去君曰毋林<lb/>
主事耶不二年無嗣死顧文儀繼至君曰公家頓落落<lb/>
且死事後良騐所品藻林都憲秉仁林僉憲長深黄翰<lb/>
<pb n="KR4e0135_WYG_016-12a"/>
編子敬數十人俱應性警慧揣發幽秘明炳幾先畫事<lb/>
纂言時出新意惟不屑其類人文士屬心而同輩妬嫉<lb/>
如仇兵㐲例出堂委選能薦君中之也君挈家来莆寓<lb/>
官局朝督夕課盡色物綜理器精名立公暇走縉紳商<lb/>
較文事趣詣有加劉東山異之曰鄭某居三邊取㕘副<lb/>
如拾楮既辭繁委一刋落官累魚扈𤓰田陶然野意縱<lb/>
浪于西莊水月之間買地石獅山以葬祖父父母既末<lb/>
疾趺坐矮屋窮日書蠧簾内無人聲既落莫仰屋嘆曰<lb/>
<pb n="KR4e0135_WYG_016-12b"/>
交遊相念惟見素一人嗚呼君其知我矣君武而文仕<lb/>
而亟為隠寓脩飾于縱俠解弛者流以自立夫例觀之<lb/>
異盡其用宜有足觀斯特傑所扼腕也夀壬戌歴𢎞治<lb/>
辛酉一甲子君固謂然既果然母韓氏配張氏王氏子<lb/>
士烈娶廖士勲娶魏齊聲衞庠士烈例襲官疏于朝以<lb/>
假其弟今士熈襲焉亦君志也娶尹女嫁衞鎮撫胡玘<lb/>
恩生林有恒千户段銘户部主事宋卿其一未行孫男<lb/>
𢎞基女二正徳戊辰十二月奉窆祖瑩中左之竁先事<lb/>
<pb n="KR4e0135_WYG_016-13a"/>
士烈狀事行丏銘銘曰居而同奚擇而異術而精奚授<lb/>
奚試有咈于伸則匪屬人有衍若後奚必若身惟殁以<lb/>
永存考觀斯文<lb/>
　　　明瓢湖居士鄭朴軒墓誌銘<lb/>
朴軒諱世興字孟隆行元一鄭姓陳隋時南湖三先生<lb/>
開先莆學功為大宋溪東湘鄉溪西夾漈二先生繼之<lb/>
為莆文字著述之祖莊後也溪西由唐殿中丞上騎都<lb/>
尉方遷公析居迨夾漈裔孫慶始居瓢湖六傳而至元<lb/>
<pb n="KR4e0135_WYG_016-13b"/>
偉生球領永樂丁酉鄉薦官臨海敎諭以卒球生勤娶<lb/>
方氏正綂辛酉生朴軒𢎞茂蕳逺父母竒愛之為擇佳<lb/>
婦久之得劉氏實少八嵗而夙性老成遇事了了百勞<lb/>
有餘任家帖安之朴軒年三十三死劉年方二十六子<lb/>
湩四嵗女六嵗二夫弟仲資季英俱稚兩世四孤劉獨<lb/>
身門户嚼牙結頂粗衣大笠冒風雨攖觸虎豹出深林<lb/>
以循溪陂指授田作無虚日征税之輸吏無能隠為嬴<lb/>
孤少長遣就外傅山迴水斷草屨六十里入城非嵗序<lb/>
<pb n="KR4e0135_WYG_016-14a"/>
不容一歸既授室量能付業仲資湩補弟子員季英補<lb/>
從事徳門爽佑不數嵗連夭湩之婦方方二十九嵗孫<lb/>
聞喜方三嵗聞詩方數月一門伯叔非寡少婦則孤弱<lb/>
之子女劉能礪以守以再樹諸孤難矣哉己未嵗儉無<lb/>
賴羣集將傾其倉庾以去劉温言飲食之期旦日授粟<lb/>
夜遣佃夫召近鄉凌晨畢至徐諭之曰逺来良苦粟視<lb/>
城估損十之二騐直責酬衆䄂手去乃約以螺為驗一<lb/>
螺鳴則諸鄉螺俱應負鎗弩疾出後有罰是嵗竟無盜<lb/>
<pb n="KR4e0135_WYG_016-14b"/>
或謂有洗夫人之烈智且勇矣嗚呼孰謂亦五十三卒<lb/>
耶官政弗肅旌典行而家為落天下之遺節多矣劉是<lb/>
也予與湩連襟故知劉特詳湩字孔鎮温永得子道其<lb/>
卒𢎞治丙辰年二十七正徳丁夘聞喜年十四始受成<lb/>
于方坎株林之原午向又明年始克葬三喪女嫁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山<lb/>
蕭琚銘曰孰謂質脆望零秋先有拔其株松栢弗年孰<lb/>
謂質堅以鼓以鑄百鍊之鋼誠臣貞女維橋及梓載生<lb/>
弗辰閲世俱促以隕斯身劉如烈夫以勇以健任寄疊<lb/>
<pb n="KR4e0135_WYG_016-15a"/>
稠古今罕見有危如縷有冷如灰悠悠昊天特百茲懐<lb/>
節芳而完以勵以淑祕發𤣥堂貞霜皦日<lb/>
　　　明尚書鄭東園元配淑人黄氏墓誌銘<lb/>
仙之南溪黄顯姓黄之畊㕘幕蠆州水陸道萬里觸突<lb/>
蛟龍尾獅象豺虎而交其跡毒風瘴霧健兒不可往淑<lb/>
人穉弱女請侍以偕慧與年進母某曰異哉州幕曰然<lb/>
無諾凡壻尚書東園公起屏山軒特秀穎書過目意以<lb/>
㑹文字瀾立星囘晶采弸發先侍郎松庵翁曰鄭故聞<lb/>
<pb n="KR4e0135_WYG_016-15b"/>
人兒其復出矣先淑人呉曰然無諾凡婦鄭簡斥數婦<lb/>
黄亦睥睨數壻久之方通名松庵曰宜卜曰吉州幕曰<lb/>
宜卜曰吉淑人歸于我公柔儀有肅無擅遂無獨成驗<lb/>
然後言㕘知焉然後動移所事州幕者事松庵母事呉<lb/>
昆弟其妯娌有裕朝日祭日賓嘉之日視星數起公曰<lb/>
早淑人曰早早有優辦縮伸歛散紓劇而棼以理周急<lb/>
應泛無㵕漉以居於嬴公榮名極位出入中外餘四十<lb/>
年淑人偕官所者十僅一承以副室九焉封孺人恭人<lb/>
<pb n="KR4e0135_WYG_016-16a"/>
又封淑人名夫人韋布相安若罔知物采為異子罔知<lb/>
有嫡庶恩施義束内外多成名公翰林在告聯屬疎戚<lb/>
節約幼賤千指食無間言隠然義門規則流聲逺近皆<lb/>
服深輯睦而以相理善淑人公致南京户部事歸屏山<lb/>
階有榮禄淑人竝收榆境公戲曰夫人由身貴要亦由<lb/>
身冷熱以異即死先老夫果先正徳戊辰公卒淑人前<lb/>
丁夘也上距宣徳甲寅歴七十四甲子朝夕奠同几筵<lb/>
賜藏同穴同舉轝以窆與享錫命之祭齎送之盛填滿<lb/>
<pb n="KR4e0135_WYG_016-16b"/>
城之西仙人及與為榮子主一國子生娶嚴主敬進士<lb/>
觀大理寺政娶傅又娶林季主忠湯出由蔭待選猶治<lb/>
進士業娶呉女適周禮李銓陳華皆宦家季李出議吾<lb/>
子週華第進士與禮主一俱卒二女一婦與主一舉子<lb/>
之黄以節聞竝著周被有旌命孫即登瀛邑庠生娶陳<lb/>
其一未睟孫女適張某楊某其一議林某癸酉之冬之<lb/>
仲葬得日主敬以御史李君鼐之狀請銘嗚呼妃匹風<lb/>
化之始樛木美逮下之仁以基螽斯麟趾之盛而鵲巢<lb/>
<pb n="KR4e0135_WYG_016-17a"/>
女子蘋藻之夫人專靜嚴敬歆感之化刑于有賴焉銘<lb/>
以訓世固宜銘曰坤主於受順承天施不牝于晨職婦<lb/>
是宜懿懿淑人惠和敬止素絲羔羊翊贊君子柔順安<lb/>
貞寡笑與顰祗將内事無巧鑿真薫和毓祥式昌厥似<lb/>
少君之妻申國之母<lb/>
　　　族兄淳翁墓碣<lb/>
烏山淳翁兄𤣥堂成銘其碣曰世顯懿㕘中司食故大<lb/>
惠永遺珠之原夜雙玉預兩季光有沃桂樹離離芝縟<lb/>
<pb n="KR4e0135_WYG_016-17b"/>
縟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻十六<lb/>
</p>
<p>
</p>
  </div>
</body>
</text>
</TEI>
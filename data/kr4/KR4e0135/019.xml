<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻十九</head> <lb/>
    <p>
<pb n="KR4e0135_WYG_019-1a"/>
欽定四庫全書<lb/>
　見素集巻十九<lb/>
　　　　　　　　　　　　　眀　林俊　撰<lb/>
　　墓誌銘<lb/>
　　　明尚義官洋城林公質庵墓誌銘<lb/>
予兒時林公質庵以察使子入郡庠買屋吾聫桂以居<lb/>
與先都憲相友善若親弟晜配黄孺人與先淑人亦通<lb/>
慇勤若娣姒然盖同出於林亦同出於黄也公常寘予<lb/>
<pb n="KR4e0135_WYG_019-1b"/>
膝間孺人菓食之後數年公解學籍尚義冠帶遂還洋<lb/>
城城府跡甚簡至則先都憲為供具道孠事為色憂為<lb/>
謀宜子之妾最後陳果生公澦薛生女嫁李穆者公是<lb/>
時年踰五望六先都憲具書語予喜甚予辭右轄居於<lb/>
家公以公澦來見禮為三加賔字之景行娶方大㕘璘<lb/>
女連舉文昻文樲二孫人曰公善人天其果定矣𢎞治<lb/>
癸亥二月公遽有公澦之哭痛不可忍病數月以終十<lb/>
二月初九日也生宣徳己酉四月一日年七十六公澦<lb/>
<pb n="KR4e0135_WYG_019-2a"/>
僅一十有九方氏婦年方二十有一矢志婦節以鞠育<lb/>
二孤立林氏茹荼集棘剛男子殆弗能堪方視無苦正<lb/>
徳己巳啓深瀆之藏塟公及黄及公澦及公無子之妾<lb/>
王氏癸酉又乞其父大㕘狀事行属其兄太學生員以<lb/>
二孤來乞銘則稍稍長知讀書識禮度矣員曰妹氏不<lb/>
為慈廢教督之甚嚴予摩撫哽咽幸且深悲之嗚呼公<lb/>
懸注公澦乆目存心寄恃以自解者何限而竟失之其<lb/>
如何二孤呱呱寡弱婦又出紈綺之女身後事殆不可<lb/>
<pb n="KR4e0135_WYG_019-2b"/>
慿庸知方如是烈耶天終祐善門竒其遭以張其節如<lb/>
此公孝子闕下之後銀青光祿大夫枅之子應始遷洋<lb/>
城十有六世為月月生榮以察使初恩贈按察僉事察<lb/>
使諱坦母鄭氏贈宜人繼朱氏封宜人兄弟九人公序<lb/>
第三蕭母出也諱銅字尚逺長身鶴立口訥不能言體<lb/>
不勝衣擇足而後動服御樸素積厚而藏以深非婣賔<lb/>
旬日不出戸限見者不知為富貴公子尤盡孝敬道處<lb/>
兄弟利不先窺身獨勞無怨姻黨之貸不責息必酬族<lb/>
<pb n="KR4e0135_WYG_019-3a"/>
之貧衣食教導之仁厚㳟謹之譽播於族以流於鄉邦<lb/>
以達於其邑若郡倚信之授以事數數謝弗堪洋城斗<lb/>
門圮且瀕公居則出當其任財節事妥郡守王公弼禮<lb/>
勞之延致鄉飲賔席嗚呼公藏才於晦非迂左者醇源<lb/>
伊鑿猶幸若而人在羲皇世謂無懐者非歟銘曰粤在大<lb/>
初溟涬未牙二五紛錯物彚乃加智鑿巧刓原本非故<lb/>
公壽渾樸不文以素恬養韜黙而以義肥百動攸寂拙<lb/>
巧同歸一崔業傳來遲去速猶綫脈存宗祊斯屬烈烈<lb/>
<pb n="KR4e0135_WYG_019-3b"/>
新婦栢舟死矢畢力二雛不我有已勒銘幽貞亦載竒<lb/>
蹟後千斯年永視兹石<lb/>
　　　眀資善大夫太子少保刑部尚書彭惠安公神<lb/>
　　　　道碑<lb/>
𢎞治乙夘資善大夫刑部尚書致仕彭公從吾終於家<lb/>
正月十一日也訃聞孝宗敬皇帝哀悼贈太子少保諡<lb/>
惠安遣官諭祭而經紀其塟之事塟之新亭丙辰臈月<lb/>
十七日也某既誌其略於壙又序公之文以傳矣及是<lb/>
<pb n="KR4e0135_WYG_019-4a"/>
正徳癸酉公冡孫郡庠生輔請文於石公諱韶鳯儀其<lb/>
字其先自戍公五世居涵口而益積於體正於思孝二<lb/>
公則公祖父父也皆贈通議大夫都察院右副都御史<lb/>
祖妣陳妣林皆贈淑人公父故儒者代門生陳燮名舉<lb/>
責竟代償五百金産幾於盡父殁妣負口食之虞公從<lb/>
容開譬授徒以續其匱景泰丙子舉鄉薦明年第進士<lb/>
為刑部主事員外郎郎中憲廟朝疏言張䕫不當為僉<lb/>
都御史宜用王紘李秉葉盛副人意言周遵不當以貴<lb/>
<pb n="KR4e0135_WYG_019-4b"/>
戚奪民田傷國本宜還民再下詔獄賴言官論救得釋<lb/>
為四川按察副使疏言藩府塟祭差中官勞擾行藩司<lb/>
便為廣東左布政使疏起陳獻章為翰林檢討疏總鎮顧<lb/>
恒取方物監舶韋眷請均徭六十戸充私貢非宜俱見<lb/>
停減最後言梁芳弟千戸採禽鳥花木擾民忤㫖調貴<lb/>
州居九月擢為都察院右副都御史巡撫應天蘓松等<lb/>
處入為大理卿坐論星變過直道改舊職廵撫順天整<lb/>
飭薊州等處軍務值天象示變疏言時政及糧運數事<lb/>
<pb n="KR4e0135_WYG_019-5a"/>
孝廟初臣僚交薦王端毅公及公數老人望當顯用端<lb/>
毅起為吏部尚書公為刑部右侍郎奉詔巡視浙西劾<lb/>
罷守臣一人尋兼右僉都御史整理兩浙鹺政疏言浙<lb/>
西鹽利倍浙東而浙東亭戸抑配尤甚宜定折價之輕<lb/>
重及減温處課額事竣還朝倣鄭侠流民圖圖竈戸窮苦<lb/>
狀以進進吏部左侍郎與端毅莊凝重靜人不敢干以<lb/>
私庚戌彗星見天津疏言正近侍慎官爵厚根本減役<lb/>
錢其正近侍謂内臣言輕重能為禍福今利源盡出其手<lb/>
<pb n="KR4e0135_WYG_019-5b"/>
分例相沿虛名實支誰能詰之凡章奏允而後下無復<lb/>
論奏是失政體也有犯多從寛免有毆人死不問有論<lb/>
死尋原是失刑柄也第宅服用踰制盖祠請地非分之<lb/>
求曲允無禁死而塟至與銀八千兩望折其氣以服其<lb/>
心職務終於所司威福必求已出末言午朝祖宗勤政之<lb/>
典乞師其意惟議經邦急務如有大陞除有大災異有<lb/>
大邉報工程囚犯於御前評議可否不惟國是定事體<lb/>
熟而羣臣邪正優劣自辨孝廟嘉納為刑部尚書安逺<lb/>
<pb n="KR4e0135_WYG_019-6a"/>
侯栁景總兵兩廣贓累鉅萬為都御史秦紘所發公抵<lb/>
以法景挾戚畹千内降擠紘公執如初竟不能奪㑹旱<lb/>
求言疏言㑹議荆庻人奏及他奏間踰旬日方得上㫖<lb/>
恐涉少斷内使王萌苗通高永犯死得充淨軍恐殺人<lb/>
不死無復畏憚乞勤政守法宮中府中為一體昌國公<lb/>
墳茔宜量減工程陵戸勇校等役宜量限優戸權璫憚<lb/>
厭之連摘曹属細過怵公公不為動以疾在告既連喪<lb/>
濬瀚二子密定憲三孫衰以漸累疏乞休上勉留再四<lb/>
<pb n="KR4e0135_WYG_019-6b"/>
命近臣以醫來視既之椒邱去端毅又去公益孤去意<lb/>
益决甲寅六月復疏者三上憫公懇誠特賜允命乗傅<lb/>
以歸有司月給米二石歳給人夫四名為國愛賢者猶<lb/>
望公卒佐明天子興太平之治御史宗彜等復羣薦之<lb/>
朝然公亦疾以老不復能當世責矣生宣徳庚戌九月<lb/>
二十二日享年六十有六元配繼配皆黄氏贈封皆淑<lb/>
人以卒濬鄉貢士婦陳知縣裕女瀚奏授嘉興縣丞婦<lb/>
楊僉事琅女再婦卓察使天錫女女嫁余主事徵子楠<lb/>
<pb n="KR4e0135_WYG_019-7a"/>
輔濬之子婦陳御史茂烈女實則瀚後也公間氣收之<lb/>
吾閩而闗之國家豐亨之運學以儒者為宗省察性情<lb/>
清其心以求聖賢氣象澄潤淵永人莫窺其際方不忤<lb/>
物廉不近名容禮若甚温而嚴冷自不可犯弱冠出已<lb/>
意作長義攻舉業者宗之鄉薦學故有贐金諸生輸納<lb/>
良苦公始郤遂為故事鄉國物品在人在刑部属屈儕<lb/>
輩直出其上四川樹植風紀燭伏稱神明開邑劉者與<lb/>
其族爭里役隂嗾安岳扈氏焚滅其家男女二十有一<lb/>
<pb n="KR4e0135_WYG_019-7b"/>
人死府乆不决公訊而服定逺曾者乗其從兄避盜掠<lb/>
家財以去比覺聚羣小夜殪之盡其家一十有二人死<lb/>
陽訴於公公訊又服淫祠多見焚毁司有五顯廟碎其<lb/>
像易以清獻趙公神主寅寀相觀濁風為之一變在廣<lb/>
東廉問疾苦而罷行無倦挺身當怨必欲事事不涉厲<lb/>
民補吏以書工拙才遲敏為属大小事劇易之差竒請<lb/>
杜絶公堂宿垢滌以盡貴則又然巡撫一居鎮靜吏不<lb/>
敢欺士民相安其愷悌凡厯四省兩直隸人愛若親父<lb/>
<pb n="KR4e0135_WYG_019-8a"/>
母巡歴願先入為快留則樂去則憂别則走送泣下惟<lb/>
不利於貂璫及為眉州宜興二柄要不樂宜興至死猶<lb/>
追憾予巡視江西適椒邱物故為疏請諡并致不平於<lb/>
公畧曰臣聞彭韶何喬新在刑部属並負時名積官俱<lb/>
至尚書韶忠亮懿醇喬新貞方恭慎又各儒術精究吏<lb/>
事熟諳得古人之深以同任天下之重當時言完名純<lb/>
徳文學政事節槩属心焉韶殁有贈有諡具悉聖天子<lb/>
優異名徳盛心然韶文有也忠與正與肅與獻則又有<lb/>
<pb n="KR4e0135_WYG_019-8b"/>
也不知議諡之時何取惠安之義率不類其為人無足<lb/>
服中外之心以取後世之信欲下廷議易諡與椒邱兼<lb/>
畀以文事雖不行士論稱為快嗚呼公則固遇矣道大<lb/>
行矣然非究其至也端毅椒邱我公𢎞治初年三大老<lb/>
盡矣由今視昔其有餘慨焉公所著有從吾滯稿若干<lb/>
巻奏議一巻名臣錄賛三巻政訓一巻天曹日錄秋臺<lb/>
録北岳代行錄各若干巻續修莆陽誌十巻成都誌二<lb/>
十五巻某生後迹疎風味同也銘其容已耶銘曰皇明<lb/>
<pb n="KR4e0135_WYG_019-9a"/>
撫運世有文武元貞氣完嶽降申甫烈烈惠安遇我英<lb/>
宗又我憲宗又我孝宗純誠允諒忠藎始終邃學壯猷<lb/>
茂揚中外人有鳯麟國有蓍蔡𢎞治大老端毅椒邱公㕘<lb/>
其間千一其流基有唐虞翊有堯舜爰及都俞天子之<lb/>
聖帝念遺徳曰予易名曰予贈祭曰予經營言則惠安<lb/>
兩峯峩峩萬目之觀<lb/>
　　　明進榮禄大夫太子少保工部尚書劉公神道<lb/>
　　　　碑<lb/>
<pb n="KR4e0135_WYG_019-9b"/>
𢎞治丙辰資徳大夫正治上卿工部尚書劉公梅坡三<lb/>
上章致其仕情懇而詞益哀孝皇帝憐之加太子少保<lb/>
還之延平途給驛家給廩月為石者三給役歳為名者<lb/>
四所以優念者勤複上即位就家進榮祿大夫優㳺鄊<lb/>
梓者一十有六年正徳辛未以上距宣徳已酉壽八十<lb/>
三以逝訃聞上賜祭者二啓萬夫人鳳山賜藏合焉公<lb/>
諱璋廷信其字幼孤萬夫人安節忍貧育教之遂知奮<lb/>
勵砥行劬書闤闠一室閴如也天順丁丑第進士為戸<lb/>
<pb n="KR4e0135_WYG_019-10a"/>
部主事郎中佐㑹綜棼吏無得胠箧以窺微利稍暇繙<lb/>
閲書史以開廣聰明暢文辭而精之隠然公輔之望不<lb/>
涉速化乆之㕘大政山東東人饑道殣相望薰蒸成大<lb/>
疫同官五人染其三以死公視無怯水爭蛟龍陸走埃<lb/>
氛窮僻邑以至倒庾勸分藥病而掩骼心力俱盡民全<lb/>
活為多遷浙江右布政使尋轉左浙歳儉米二十有二<lb/>
萬而畸軍食告匱幾為變公徑支積餘二萬五千兩給<lb/>
軍方請後聞之罪時王端毅公為巡撫賢而容之公復<lb/>
<pb n="KR4e0135_WYG_019-10b"/>
經理為後繼者疏存留鹽鈔易以米而稽其屯之額以<lb/>
為定支窮見至隠利孔塞吏奸抉於是用給猶餘藩之<lb/>
政為之一清擢總督江淮漕運兼巡撫右副都御史時<lb/>
河洛饑南京主事張倫疏割漕米八十萬石由黄河入<lb/>
汴以濟憲廟可之命公運其七倫運其一宋漕規江不<lb/>
入淮淮不入汴河性悍急非江淮之舟能濟倫未考也<lb/>
公募巨艘與習河勢者並運而前覆者溺者核其實無<lb/>
問河洛得濟民全活又多明年江淮饑公先事䖏分倣<lb/>
<pb n="KR4e0135_WYG_019-11a"/>
范文正富文忠拯濟諸法舉而行之蠲其租罷其歳輸<lb/>
供應民全活又多鄖襄蝗大作公又巡鄖襄有夢者曰<lb/>
巡撫至蝗滅公至大雨蝗水死以盡又巡四川令民輸<lb/>
粟補吏稽司属贖刑入粟之多寡以驗廉墨積以石計<lb/>
者百萬而餘人疑其迂比再歳連饑深賴為濟不足猶<lb/>
取粟於荆溯游而上始服老成計事之蚤民全活又多<lb/>
其他復竈丁之輸銀解部以准除鹽課種馬限年責駒<lb/>
以二嵗始以二十嵗止為常解偹用馬匹不責地産定<lb/>
<pb n="KR4e0135_WYG_019-11b"/>
為直匹一十有二兩解部與寺給軍自買而㑹驗其直<lb/>
之當印馬改差御史代武臣以杜漁利運軍京衛外衛<lb/>
一體支米在淮南時也刁農鵞兒鵓鴿烏都雞公五寨<lb/>
夷負險絶粮道公宿兵二路示夾攻以智將提勁兵入<lb/>
問其罪夷懼誅降播州宣尉楊輝溺愛其庶子友賄其<lb/>
鄉當軸為立安寧宣撫而官之友遂謀奪嫡誣其弟宣<lb/>
慰愛友反謀下刑部侍郎何公喬新偕公案驗發其奸<lb/>
除其司割平越一所官兵守之友裭職銷印置之保寧<lb/>
<pb n="KR4e0135_WYG_019-12a"/>
周防慎密部下帖帖以靖在蜀時也入為工部侍郎遷<lb/>
南京禮部尚書又入為工部尚書營建節省與彭公從<lb/>
吾張公時敏同時稱古意公不治生産既歸敝屋猶故<lb/>
戸之税不盈一石童僕鬻販自給裕如也謹潔宣整無<lb/>
躁動無疾言舉武不差尺寸三事標表有東郭順子之<lb/>
廉子産之惠一念人國庚午予再起征藍深惟進止之<lb/>
盭則以問公公曰事闗安危在老夫即日起是時公八<lb/>
十餘矣老成憂國杜祁公是心也劉有厚徳祖彦高考<lb/>
<pb n="KR4e0135_WYG_019-12b"/>
通俱錦衣衛正千戸累贈資政大夫工部尚書祖妣鍾<lb/>
與妣累贈夫人配累封夫人子三男皆不舉一女嫁為<lb/>
蔡指揮貴妻亦卒為公後者從孫華親賢擇也嗚呼謂<lb/>
有公嗇一後若是耶天之道何如𢎞治初詔大臣各舉<lb/>
堪為藩臬長僚者公舉俊時與公未相識也古者辟薦<lb/>
不謝至死則赴弔公非俊知已墓道之文容非俊責耶<lb/>
公所著有梅坡集清永成一家言賢聲偉績義得易銜<lb/>
名董狐之公宜不為身後冷熱異態意有待耶詞曰光<lb/>
<pb n="KR4e0135_WYG_019-13a"/>
嶽精英鍾為鉅人生此王國為鳯為麟天佑皇明七葉<lb/>
神聖作周於禎不顯以盛明良四代公起其間靖共慎<lb/>
密有重如山不競不絿於惠且直士以範型民以衣食<lb/>
敭厯中外肅肅在公帝曰勞臣作朕司空有譽有年禮<lb/>
不筋力寄懐故棲艮坎丹碧言歸言旋於狎巣許松桂<lb/>
盤桓海鶴儔侣物忌於完白傅弗嗣士㑹亦新御龍孫<lb/>
子<lb/>
　　　明封文林郎大理評事林公槐庭墓誌銘<lb/>
<pb n="KR4e0135_WYG_019-13b"/>
封評事槐庭公之卒也子知府富由寧波來奔塟石門<lb/>
奉公從父弟按察副使孚可所具狀請銘其墓公林姓九<lb/>
牧端州之裔予族諸兄也英爽美姿儀鋭心問學從世<lb/>
父兄曲靖知府舜卿公治經既夜午猶書聲琅琅予為<lb/>
之私愧曲靖公既進士意必及公乆之知厭舉子業以<lb/>
詩自鳴羣體雜出往往有竒思率直善飲飲人飲於人<lb/>
無不盡量防畛不設而不流為同公私事無一遺落事<lb/>
尊府封順天推官公彌宣妣贈安人友其弟考功郎中<lb/>
<pb n="KR4e0135_WYG_019-14a"/>
塾黄氏方氏妹盡子道兄道塾富教均而嚴遂同第進<lb/>
士京推與公同日官封富忤逆璫落評事為丞潮陽尋<lb/>
又勒致仕猶惡報紛沓公憂憤欝結一付於酒家常苦無<lb/>
繼曰恨不為東臯子待詔門下日給酒一斗彭澤令公<lb/>
田盡種秫李翰林裘馬易醉嘗酬賀客按五香法造酒<lb/>
二石自飲其七客僅飲其三逆璫既正法時事就清富<lb/>
起郡丞尋轉守公斷飲自制而疾已弗治正徳癸酉六<lb/>
月念又三日也生景泰辛未六月二日年六十三娶鄭<lb/>
<pb n="KR4e0135_WYG_019-14b"/>
教授遷善公女繼方教諭和叔公女封孺人子即富女<lb/>
嫁郭汝華朱道明黄於深鄭以調孫萬仞一陽四明孫<lb/>
女二曾孫曰金墓在公曾祖同知洪公左壠與祖潛夫<lb/>
公面相望塟公從右次則方壽藏富之婦張婦翁二孺<lb/>
人左而祔焉嗚呼公學不事進取聲色俱澹而行無可<lb/>
疵獨未忘情於酒其達耶托而逃耶抑心固無醉與流<lb/>
俗之溺異矣富趣尚甚勇不竒曲以直安罏鞴行理有<lb/>
聲可謂有子矣銘曰仙籙謫真下為逸人隘視物表九<lb/>
<pb n="KR4e0135_WYG_019-15a"/>
宇一塵雅調傑詞陶情阮思有戢其華寓醒於醉有作<lb/>
有述衆凑羣和神理忌完蘭摧玉破穉梧新桂有蔚斯<lb/>
阡有騰晶英有葉有年<lb/>
　　　眀承徳郎致饒州府通判事林公古廉墓誌銘<lb/>
饒州兄源庵公之疾某視之日再至比卒哭而深悲之<lb/>
士夫耆人援私諡於某曰貞曜貞晦者例也私諡源庵<lb/>
無古亷宜二庠生復言之提學姚公英之與在鄉賢祀<lb/>
典公孫夫方方伯夀卿為謀掩幽之石陳氏甥提學玉<lb/>
<pb n="KR4e0135_WYG_019-15b"/>
疇為具事狀子璧孫乾芳奉以請嗚呼是銘也無所謂<lb/>
伯夷傳郭公有道之碑者歟公志尚高古視世齪齪無<lb/>
足當其意所生父監元公時樂母吳孺人也愛之專所<lb/>
後父邑博公時望母吳孺人也愛之又専邑博之遺女<lb/>
兄弟曰與則與曰優則又優自薦丙子凡五試禮部竟<lb/>
就吏部試通判饒州自安澹苦粗綿大葛食一菜公出<lb/>
食亦一菜間以細鮮廩餘責之供者以去人稱菜林當<lb/>
事直前無忌避輪蹄軋軋遍湖之東西風宣滯流人得<lb/>
<pb n="KR4e0135_WYG_019-16a"/>
安事分豪食風為阻鄱陽珠湖藩府專為利永豐湖田<lb/>
要人亦專為利公盡奪還民上供陶器主者為居竒公<lb/>
疏其擾徳者廣以泛柄要之忤獨積以專吏部課在優<lb/>
等一日傳落本有名侯察使嚼齒㦸髯抗聲白其屈曰<lb/>
江右官皆可去渶不可去部為慚怍然竟無敢抗以解<lb/>
朝論大譁江之西又大譁饒又大譁留之既不可送之<lb/>
境上羣號泣為别别既盻盻自失子良㢘毅羣繫戀有<lb/>
今焉嗚呼其亦可偽為耶公挺身當怨心嘗在民不涉<lb/>
<pb n="KR4e0135_WYG_019-16b"/>
為妻子私地督運京儲途費以代民輸俸餘以築公路<lb/>
官九年囊僅百金猶幸先人遺業配王安人銖累粒計<lb/>
百意為挽拽饒仕閩者為立其子故食宿給衣無至褸<lb/>
裂晩年祿養於子以裕身為物觀義必先倡俚兒舉事<lb/>
惟恐及公知為短於是乎有型範焉卒正徳壬申八月二<lb/>
十二日年八十三子珙璵先卒璧驛丞汝明典史孫八<lb/>
人曾孫六人女孫女十六人雲洞祖塋右股公遺蛻在<lb/>
焉嗚呼吾林仍襲清白僉事公曾歿無棺中允公長懋<lb/>
<pb n="KR4e0135_WYG_019-17a"/>
名菜林員外公長清敝袍自適孤風逺韻鄉族烱烱然<lb/>
至於今光氣廉濁立懦公嗣有餘烈矣公諱渶字曰景<lb/>
源銘曰叔風襲流物惡其上競附羣趍芳潔誰諒鶴琴<lb/>
世逺落落無同一錢盃水先生之風<lb/>
　　　明贈承德郎戸部主事前埭鄭君敬軒墓誌銘<lb/>
鄭名大姓倡莆學以振初響湖南三先生也三先生露<lb/>
為盛居前埭者四世孫評事臯始與林鱗次仍世有㜕<lb/>
二祠翬接毎旦日林詣鄭鄭亦詣林交拜祠下成禮而<lb/>
<pb n="KR4e0135_WYG_019-17b"/>
後去龜組承襲二姓相頡頏青烏家附㑹之有前埭一<lb/>
青龍之䜟乆之鄭仕籍稍稍異猶儒官肩立予年友瑗<lb/>
猶舉進士為儀制郎中有名啟學源清之父子雖雌伏<lb/>
林下猶隠隠然儒紳風素農末作恥之家竟落傳敬軒<lb/>
殆不可為支柱猶强挽拽續口食時弟妹之昏嫁其執<lb/>
役海上也主帥廉其畏謹引入幕其所主畫往往符法<lb/>
意有過政掖護開解徳者多以無怨成化丁未以上去<lb/>
乙亥裁三十有三年忽疾轉亟人曰邦禮子玉方九齡<lb/>
<pb n="KR4e0135_WYG_019-18a"/>
璁呱呱然在襁褓家如懸磬何恃死謀為醫禱弗效方<lb/>
是時玉無昌黎氏之兄嫂孤疢無瘳附皇甫氏之外家<lb/>
其有異范公文正之境者乎而堅忍自割若無其貧固<lb/>
知鄭氏有後也稍長眉目清發其美如冠玉録竒書輒<lb/>
心記為高南窓鑒識延教家塾黄藩㕘仲子瑞普異之<lb/>
妻以女玉領鄉薦上春官留教浙浙閫帥崔君𦙍之子<lb/>
衛帥某又異之又妻以妹辛未玉第進士為戸部主事<lb/>
以年勞贈君承德郎戸部主事玉配贈封皆安人物色<lb/>
<pb n="KR4e0135_WYG_019-18b"/>
者之望其副耳矣清門落姓所恃者澤未斬耳譬之古<lb/>
木枯悴重若可憐而孤根未撥由蘖漸長拂青烟而凌<lb/>
層漢固有待也鄭之起亦埶然者重以玉之自振耶予<lb/>
名好奬士玉與王秋官時行始發解以予一日長來詣<lb/>
雲庄深器許之二君果善植立孤蹇中以自標異遂為<lb/>
來賢私慶幸名家之有後而玉得勉伸情事以銘予請<lb/>
嗚呼是固起墜之觀世風者之責玉之志可哀而王君<lb/>
之狀其足信也其容辭其容辭君諱楹邦禮者其字碧<lb/>
<pb n="KR4e0135_WYG_019-19a"/>
瀨之山鄭之祖知府郎中公之藏之左祖之藏卜焉祔<lb/>
祖者君正徳乙亥正月庚午者塟日也銘曰有厯亦年<lb/>
有施亦仕有要終竟曷齊曷否有美而貧衰莫心死視<lb/>
履考祥有粤賢子龍光離離岡樹騰紫<lb/>
　　　光祿大夫太子太保兵部尚書劉忠宣公神道<lb/>
　　　　碑銘<lb/>
國家仁育區内元氣毓和名人間出以茂賛鴻猷弼成<lb/>
𢎞治之治若東山公殆非偶然者公諱大夏字時雍上<lb/>
<pb n="KR4e0135_WYG_019-19b"/>
世東平劉氏宋都統制寳從岳武穆平湖南隠華容之<lb/>
東山十三傳為公未名楊文定公為之名未冠黎文僖<lb/>
公成之學發解首為進士為庶吉士與李文正公同讀<lb/>
書中祕主事職方郎中車駕而復為職方也名逾起中<lb/>
貴人獻取交南䇿索故籍匿其籍朝鮮貢道由鴉骨闗<lb/>
迂迴數大鎮達京師奏由鴨綠江便公曰祖宗微意孟<lb/>
密賂立安撫為滇夷患固有以阻之於先者矣敵犯雲<lb/>
中師失律檄書告急倉劇有餘辨權璫大異属意薦少<lb/>
<pb n="KR4e0135_WYG_019-20a"/>
司馬亟求㕘知閩藩進兩轄尋進副都御史有事河决<lb/>
自上流孫家渡疏三十里四府營疏十里聫長隄以分<lb/>
大名山東水勢而别河張秋之南以行運舟河就馴璽<lb/>
書褒賞入為戸部侍郎宣大便就糴為勢家利公别儲<lb/>
募商民寛士飽乞告起左都御史總督兩廣軍務兩鎮<lb/>
出私卒十三村藪盜為之衰止入為兵部尚書召問所<lb/>
辭故曰民貧恐生變本兵重地臣無敢來數日再問徵<lb/>
有常制曰近恐不止常制問兵曰與民等貧舉鐸木香<lb/>
<pb n="KR4e0135_WYG_019-20b"/>
材無藝之征與轉漕畨操了責私役諸苦上曰豈知至<lb/>
是詔諸司條弊政與分外之徵疏聞淮南思變為寢問<lb/>
嵗儲不給財何在曰廣闔省嵗廩與中鎮歳索猶不相當<lb/>
上諦思乆曰求如鄧原麥秀者用無寧已盖廉璫也又<lb/>
問安得泰平如帝王時曰求治亦難太急但如近日與<lb/>
臺閣議當而行乆之自治苗逵乗敵報欲刼營上語公<lb/>
因及永樂時破敵之意公曰當時邱福兵俱陷近河套<lb/>
亦幸免且今兵力不逮未若戰守為計時戴莊簡公在<lb/>
<pb n="KR4e0135_WYG_019-21a"/>
側賛是言上曰微二臣言㡬為所誤丼肅副將魯麟恃<lb/>
部落要大將不遂棄歸願撫其衆奏至上問公公曰第<lb/>
叙其先世歸附之勞從其奏兵權去無能為麟果怏怏<lb/>
死是時上慨然君臣相與之盛凡召公偕莊簡為多名<lb/>
而不官至幄前左右却立大政事大封拜大釐革密議<lb/>
移時間及左右未對曰畏之乎曰猶疑朕聴寺人言乎<lb/>
語乆起踉蹌行上老之令扶以出不受私贄與金請老<lb/>
命温㫖為諭留有間密語之備忌公無獨異流然者薊<lb/>
<pb n="KR4e0135_WYG_019-21b"/>
州密雲保定繕城増戍奏還其畨閲萬兵隱然京師兩<lb/>
腋有造飛語宫門者上曰是豈外人可到有不得私役<lb/>
是軍者至是上眷益深公之任益重知無不為世方改<lb/>
視而孝廟升遐公亦致其仕去柄移逆瑾縉紳羅致以<lb/>
盡尤丼心於公芳宇替之逮致詔獄得屠公滽救解猶<lb/>
戍丼肅瑾誅釋還道復光禄大夫太子太保兵部尚書<lb/>
歸六年丙子五月晦日雷電風雨大作已公歿夀八十<lb/>
一高祖光祖曾祖必𢎞至祖御史公行簡父察副公仁<lb/>
<pb n="KR4e0135_WYG_019-22a"/>
宅並贈兵部尚書妣配並贈夫人公開朗平粹休休然<lb/>
樂善貴不忘貧與人言忠孝教士亷謹教子孫士農不<lb/>
乞䕃預卜夀藏所居西五里僅記其履歴大都乆之追<lb/>
賜塟祭諡忠宣錄其一孫國學俊忘年味似虞公夢公<lb/>
率寓詩於隠公亦為予私念更燭情事無復山東聴雨<lb/>
時矣神道之文祖修之請抑公之欲也公清約如知白<lb/>
先憂如希文公望如彦國能䖏大事如子明忠結主知<lb/>
望實孚於中外問安否於裔夷其仕其止其世可知也<lb/>
<pb n="KR4e0135_WYG_019-22b"/>
銘曰粤古在昔嶽降星精邃猷方格坐廟以行黄髮詢<lb/>
兹底裏孚契如水如魚於斯允儷良臣惟聖商實維賢<lb/>
於是獻替一日三宣風時海馴遺弓斯泣悠悠蒼天斯<lb/>
日何日泰陵昻昻岳俯一方公化在東公神在旁<lb/>
　　　明奉政大夫山東按察僉事中江劉公墓誌銘<lb/>
五清劉先生尊甫奉政公之歿去今四十有八年有狀<lb/>
有表傳者四而銘闕焉以属於俊曰瑞無有茍爾矣嗚<lb/>
呼俊惡足當先生之辱哉友其子以銘其父宜公諱時<lb/>
<pb n="KR4e0135_WYG_019-23a"/>
斆字用行别號素庵曾祖得賢元季避地自平江徙内<lb/>
江之中江居焉傳友義傳鑑是為公父封承徳郎刑部<lb/>
主事母曽封安人劉世徳隠承徳公尤孝讓以載植有<lb/>
家六子伯氏仲氏有仕偕意尤獨公乎異責所必成公<lb/>
亦力取自副年二十五魁於鄉又四年甲申第進士為<lb/>
刑部主事轉員外郎又轉山東按察僉事分按東兖兖<lb/>
終訟積數百事逮數千人就繫動數三歳公裁决浹月<lb/>
而盡訟為之衰濟南北旱先期民禱蠲租平糴藥疾食<lb/>
<pb n="KR4e0135_WYG_019-23b"/>
瘠招流而瘞殍力且匱獻計巡撫以亟請於上得發米<lb/>
二十萬石銀四萬五千兩錢五百五十餘萬民賴全活<lb/>
東人安公公亦不東乎薄也甲午巡淄川疾作猶强厯<lb/>
數縣至長清輿還越七日不起二月二日也年三十九<lb/>
察使王君琳提學楊君琅檢其笥敝袍數襲俸遺無十<lb/>
金問其僕泣曰官人祿致二親故業讓伯仲而盡無獨<lb/>
無歛存亦無生為也偕僚貳悲之時五清穉弱田太宜<lb/>
人慟哭五清亦慟哭哭絶復蘓蘓復慟哭聲不忍聞又<lb/>
<pb n="KR4e0135_WYG_019-24a"/>
悲之相與為歛言之巡撫為護歸其喪於是丁酉乎塟<lb/>
公高亢勁直法用仁施仕不學廢視天下事若不足為<lb/>
權璫有事於東蹐先避青守假力求薦考竟下庻僚甄<lb/>
别銖兩不渝覈邉儲議兵食風裁駿發臺察無過者著<lb/>
述思親有説自警有箴教子有記凡詩文有集在同年<lb/>
友李文正公郎署友彭恵安公張莊簡公意皆有所到<lb/>
公獨不謂然然有子五清文重詞垣忠讜動於朝著以<lb/>
有兹貳卿公進奉政大夫田進太宜人後之償未艾三<lb/>
<pb n="KR4e0135_WYG_019-24b"/>
公或未然者五清即瑞娶汪封孺人孫<hi>缺</hi>孫女<hi>缺</hi>墓太平先<lb/>
茔左次銘曰楚時蜀居此維與宅松茂竹苞爰續維百<lb/>
儲祥啓淑篤生臺臣四時屈蟠世舊而信庭絶寃稱巷<lb/>
有頌語賑食奚從天子之所人肥我瘠厥疾用罹於賻<lb/>
乃殮黑風辛悲家乏寸遺目有餘瞑言嗣徽音厥終有<lb/>
令<lb/>
　　　眀進資善大夫四川右布政使致仕例進一階<lb/>
　　　　翠渠周公墓誌銘<lb/>
<pb n="KR4e0135_WYG_019-25a"/>
昔者壺山崩或測所應於予予意必翠渠翁一夕夢登<lb/>
公堂空一機書歸休二字其上覺而測曰噫歸死也謂<lb/>
息為之休空一機世機乎息矣行其庭不見其人公殆<lb/>
爾矣時夀八十九未數月果病移席中堂子大謨鎮海<lb/>
掃松乎至遂逝正徳戊寅七月八目也嗚呼其不可作<lb/>
矣周出清江上廊仕族公諱瑛字梁石號蒙中子白賁<lb/>
道人翠渠其最後號也父諱舉贈奉直大夫知州尺籍<lb/>
鎮海公生鎮海長於莆神鑒<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>古博學善文往往有竒<lb/>
<pb n="KR4e0135_WYG_019-25b"/>
悟景泰癸酉為主司聶大年所知置魁亞又與陳公公<lb/>
甫賀公克恭友善危論高氣間取夫名者之忌第進士<lb/>
出知廣徳州賢旌授誥然猶厯九載始南京儀部正郎<lb/>
又三年守撫州又五年移簡鎮逺夫以清華論思之選<lb/>
臺省之属曾無公一席之地必州外之乆淹之南冷之<lb/>
撫困之至居夷而極矣王端毅公為上宰進公四川大<lb/>
㕘尋右轄端毅去公亦服憂潘太宜人既望七之年無<lb/>
用世志矣言者薦公可用孝廟意有所属而公以老請<lb/>
<pb n="KR4e0135_WYG_019-26a"/>
遂進資善大夫致仕尊號例進一階公政用寛繼用嚴<lb/>
繼復靜暇舉之教民有禮課士有程不舉女有禁祠山<lb/>
有辯陂水利著政本第輸納著政均立保甲著政原鎮<lb/>
不鄙夷其民文教之修亦發端於此矣藩政别立老格<lb/>
猶以古見迂世之求人者盖亦詳矣公廣徳有祠有志<lb/>
蜀有志今吏能固少也性不視生産禄入娶三婦嫁其<lb/>
七女急義期功之承凡出費無問大謨出亦無問家竟<lb/>
落雷尹應龍助以金於是白雲乎塟配先宜人陳繼宜<lb/>
<pb n="KR4e0135_WYG_019-26b"/>
人吳吳今壽八十四子大櫟先夭大謨取兩魁為進士<lb/>
亦夭南鳳南鵬南鶚三孫傑立後之起足信所著有翠<lb/>
渠集經世管鑰律吕管鑰字學纂要詞學筌蹄地理蓍<lb/>
龜周易㕘同契本義漁仲潛夫力取嗣響予上之學亦<lb/>
深有意焉予族孫僉事近龍公子壻也狀事行請銘予<lb/>
敢操是筆告夫公者前輩舊學抑予銘信也銘曰藏聲<lb/>
巻迹魚水是逢不有偶也齊瑟徒工蒼珮彤班天顔咫<lb/>
尺不有偶也朝不一日弗副其長以須其左牧其疲人<lb/>
<pb n="KR4e0135_WYG_019-27a"/>
天子命我退而有作尚白誰𤣥粤有揚子我公其傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_019-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻十九<lb/>
</p>
<p>
</p>
  </div>
</body>
</text>
</TEI>
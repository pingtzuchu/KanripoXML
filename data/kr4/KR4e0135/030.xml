<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集奏議卷二</head> <lb/>
    <p>
<pb n="KR4e0135_WYG_030-1a"/>
欽定四庫全書<lb/>
　見素集奏議卷二<lb/>
　　　　　　　　　　　　　明　林俊　撰<lb/>
　奏議十七篇<lb/>
　　西巡稿<lb/>
　　　撫處王武等疏<lb/>
題為修政本以弭大盜事節該欽奉敇江西賊情重大<lb/>
兹特命爾前去巡視彼處地方爾至彼廣詢博訪深究<lb/>
<pb n="KR4e0135_WYG_030-1b"/>
事情嚴督所司設法撫捕務令盡絶凡有興利除害弭<lb/>
盜安民良法悉聽爾便宜處置欽此欽遵行據江西布<lb/>
政司呈准分守南昌道右㕘政王綸咨抄䝉巡視案驗<lb/>
即將王武等親自省諭本分農業毋再懐疑執拗搆黨<lb/>
召禍弟姪手下嚴加禁約不許指以捕盜妄拏平人報<lb/>
復讐怨誆擄財物姦騙婦女燒燬房屋非對賊陣務在<lb/>
生擒不許斬首且王武等名不在官性猶近野羣居互<lb/>
長則禍釁易生私食盡公則人情難久陽訶隂䕶黙奪<lb/>
<pb n="KR4e0135_WYG_030-2a"/>
潛消必有可乗之機善處之術㑹議通呈等因㑹同南<lb/>
昌道分廵僉事王純親自省諭王武等本分耕種不許<lb/>
多集無賴生事擾人招尤唘釁外議得王武已故房兄<lb/>
王再瑛始雖為盜尋亦革心自首助官擒拏首惡致被<lb/>
逋誅餘黨讐殺七命後王武率先兵便效順竭勞前後<lb/>
斬獲一百四十餘人今又聽撫求哀宜加善處合行瑞<lb/>
州府知府周津通判甘文紹将王武弟姪手下一名名<lb/>
研審真的年貌籍貫異省者資給衣糧查發附近者省<lb/>
<pb n="KR4e0135_WYG_030-2b"/>
令農業生理但王武住居與吳城相近孤懸賊壘肆衝<lb/>
賊路而吳城又當髙安上髙新昌奉新交界之處合無<lb/>
吳城築立官堡髙安輪撥機兵一百名同上髙新昌各<lb/>
縣捕盜主簿輪差一員住彼提督各給行糧常川操守<lb/>
一季一換王武地方再立民哨止許招募五十人王武<lb/>
為哨甲弟姪王昌王宏并手下姚惟髙五人為哨手每<lb/>
手管九人一人為非九人同哨甲覺舉違者連坐俱聽<lb/>
官堡鉗束無事幹家有警聽調朔日赴該府望日赴該<lb/>
<pb n="KR4e0135_WYG_030-3a"/>
縣呈逓甘結聽候發放其工雇之資每年哨甲六兩哨<lb/>
手四兩哨丁三兩將已決並監故賊首鄧遲八李昌三<lb/>
周申三等舊遺田産查勘明白近者撥種逺者兑換名<lb/>
為哨田止納正糧之外不編别差量其嵗收以足前數<lb/>
倘有不敷或支官錢増置或僉均徭津貼仍自髙安直<lb/>
抵新昌每二十里立一鋪舍編僉司兵修理路道使文<lb/>
移絡繹公私經行府縣按月查㸃上司不時巡歴或寓<lb/>
宿官堡就近行事擾習既久性度自馴易荒阻為通衢<lb/>
<pb n="KR4e0135_WYG_030-3b"/>
薰兇梗為善俗聲迹相倚彼無内顧之憂動静易聞我<lb/>
獲永終之吉等因到臣隨據按察司呈同前事案照先<lb/>
據周津甘文紹稟稱便手王武王昌並手下二十餘人<lb/>
出官聽撫已經宣示恩威嚴加省諭及行道府犒賞議<lb/>
處去後今呈前因臣看得王武年始二十一嵗兵僅數<lb/>
十餘人徒以粗勇為賊憚怯自知府劉璣撫恤之厚周<lb/>
津甘文紹羈督之勤重以鎮巡震懾之威該道守巡王<lb/>
綸王純繼事同功讋服之至節嘗為官獲賊思免罪尤<lb/>
<pb n="KR4e0135_WYG_030-4a"/>
秖陷宿讐浮詞挾訴心懐驚沮迹類桀驁急緩兩圖均<lb/>
若可諗功過兼使宜若可為矧瑞賊乍違乍順人無定<lb/>
心亦司府欲撫欲擒官無定信今王武等既出就撫待<lb/>
之當誠久若重違取之亦易使𨽻名于籍寄食于官非<lb/>
惟須其實用抑且杜其他謀議為有見除照奉欽依便<lb/>
宜處置事理案行各該衙門依擬施行外緣係撫處兵<lb/>
便安戢地方並修政本以弭大盜事理謹具題知<lb/>
　　　正事體以别嫌疑疏<lb/>
<pb n="KR4e0135_WYG_030-4b"/>
奏為正事體以别嫌疑事臣近䝉聖恩改都察院右僉<lb/>
都御史巡撫江西者俟命怖惶俯躬跼蹐竊念臣二親<lb/>
老邁百志衰頽供職兩年乞歸五疏未䝉俞允又有江<lb/>
西巡視之差私心揣量此老馬末程也接喘交汗以盡<lb/>
報顧復深恩尋脱馽羈未為失計不謂僅踰兩月重荷<lb/>
差除臣敢不知幸而知報哉但念巡撫都御史韓邦問<lb/>
出臣訪奏同㫖批代似涉嫌疑情義未安昔宋臣朱熹<lb/>
劾提刑唐仲友尋奪其命授熹熹不拜包拯劾三司使<lb/>
<pb n="KR4e0135_WYG_030-5a"/>
宋祁尋解其職授拯拯不辭為歐陽修所彈謂蹊田奪<lb/>
牛豈得無過整冠納履當避可疑其於朝廷所損不細<lb/>
臣事迹實類此臣敢不以熹為法拯為戒者哉且江西<lb/>
事劇非他省比邦問才識非臣比邦問巡撫不稱更繁<lb/>
用臣所謂一蟹不如一蟹者也臣徃以更繁代張撫後<lb/>
效竟不及撫今又代邦問後效豈及邦問臣豈敢竊虚<lb/>
美邀實累哉伏望聖明曲垂憐處另擇才賢巡撫江西<lb/>
停臣别叙惟復容臣照舊巡視完日歸老庶事體正辭<lb/>
<pb n="KR4e0135_WYG_030-5b"/>
受明無形迹之嫌有肢骸之所不勝至幸緣係正事體<lb/>
以别嫌疑事理謹具奏聞奉聖㫖林俊不准辭著用心<lb/>
巡撫地方吏部知道欽此<lb/>
　　　災患疏<lb/>
題為災患事據江西布政司呈南安府申大庾縣老人<lb/>
甘文瑞等呈本縣城市鄉村軍民男婦自𢎞治十六年<lb/>
正月中旬以來多感喉風腫毒急證辰病午死或即時<lb/>
死或在市買賣入門即死一家三五口者有之六七口<lb/>
<pb n="KR4e0135_WYG_030-6a"/>
者有之男女痘疹死者不可勝數家家遍染前災上猶<lb/>
縣老人李清秀等呈自𢎞治十五年十二月以來本縣<lb/>
坊廂龍下童子等里耕牛猪畜沾患時氣俱已災死今<lb/>
年正月初旬市井村團軍民多感風痰咽喉急證朝病<lb/>
暮死全家遍染湯藥無人𦵏無虚日悽愴驚惶呈乞急<lb/>
救等因備申轉呈前來查得先據該府申前事已經行<lb/>
令發粟拯濟官備藥餌多方醫治貧無棺木量為措置<lb/>
去後今呈前因臣看得江西司衛府縣庫乏存積銀兩<lb/>
<pb n="KR4e0135_WYG_030-6b"/>
倉少預備稻穀俸糧嵗欠八萬四千餘石物料嵗欠三<lb/>
萬二千餘兩瑞州之強盜稍息南康之饑民又起左按<lb/>
右遏東出西没今南安災眚盛行老稚卒中或一家俱<lb/>
病或數口俱死下至牛畜俱各被災是皆及身之切禍<lb/>
非垂象之隱然雖令乗時發粟施藥給棺終為無財所<lb/>
窘况南安又與韶州惠州汀州郴州等處相連萬一流<lb/>
賊乗虚為患非細臣技窮當局憂切涉冰除再行守巡<lb/>
兵備等官嚴加提備及督屬辦藥措棺處置牛具賑恤<lb/>
<pb n="KR4e0135_WYG_030-7a"/>
修省外緣係災患事理謹具題知<lb/>
　　　查報擒獲盜賊為各官開俸疏<lb/>
題為地方賊情事據江西布政司呈准本司分守南昌<lb/>
道右㕘政王綸咨自𢎞治十五年正月起至𢎞治十六<lb/>
年三月十二日止督據南昌道所屬瑞州等府捕盜通<lb/>
判等官甘文紹等陸續獲過各起強盜並窩主賊屬共<lb/>
六百四十四名口瑞州府獲過強盜四百八十三名窩<lb/>
主五名賊屬一口南昌府獲過強盜一百五十名窩主<lb/>
<pb n="KR4e0135_WYG_030-7b"/>
一名賊屬四口并原帶管湖西道所屬吉安臨江袁州<lb/>
等府共獲過強盜一百零四名等因到臣行間又據江<lb/>
西按察司呈准本司分巡南昌道僉事王純關同前事<lb/>
查為地方𦂳急賊情事該鎮巡等衙門㑹案備奉勅内<lb/>
事理查各衛所府縣掌印巡捕及三司守巡等官戴罪<lb/>
挐賊賊未盡絶不許支俸又為修政本以弭大盜事臣<lb/>
案行守巡等官督屬將未獲賊犯設法挨挐務令盡絶<lb/>
去後今據前因臣看得江西各府盜賊瑞州為多自奉<lb/>
<pb n="KR4e0135_WYG_030-8a"/>
勅切責之後鎮巡官牌催案督寢不敢寧守巡官王綸<lb/>
王純守併坐臨勞不敢息知府劉璣周津捕盜通判甘<lb/>
文紹㕘籌授算智取力攻及掌縣事通判施堯臣知縣<lb/>
童旭謝樞巡捕主簿劉銘潘棠典史胡冕等亦各畏威<lb/>
供事以致惡魁兇黨次第成擒是皆陛下神威聖武諸<lb/>
司効命之攸致也臣至之時賊已衰謝及今似乎少康<lb/>
雖狐遊䑕出迹難盡除而蟻聚蜂屯勢難遽盛除將各<lb/>
犯先己問結及後獲行審無寃問報未獲仍行緝捕務<lb/>
<pb n="KR4e0135_WYG_030-8b"/>
期盡絶以靖地方外所據各官并賊少地方官員俸糧<lb/>
似合暫容一體關支以作其勤若各賊再縱另行區處<lb/>
緣係暫容支俸及地方賊情事理謹題請㫖<lb/>
　　　更調官員疏<lb/>
題為修政本以弭大盜事據江西南昌府申本府所屬<lb/>
奉新寧縣俗野民頑訟繁事劇奉新縣知縣徐南懈弛<lb/>
遜愞寧縣知縣董夀駑鈍迂徐以致糧料嵗逋盜賊日<lb/>
縱吉安府申所屬永新縣刁豪旁午強竊陸梁知縣羅<lb/>
<pb n="KR4e0135_WYG_030-9a"/>
煥性頗近遲才非任劇南康府申所屬建昌縣知縣石<lb/>
瑽邑事欠修民心多玩局才具位養盜殃人俱合奏調<lb/>
事簡縣分别選賢能以舉縣政等因到臣看得徐南董<lb/>
夀羅煥石瑽操存無害施置委疎矧丁紛結之期尤宜<lb/>
解紓之急及訪吉安府安福縣知縣李如圭廣信府弋<lb/>
陽縣知縣王誥俱各年少性剛疾惡太甚跡孤怨結預<lb/>
合保全如䝉准題乞勅吏部㕘詳臣奏果有可采將徐<lb/>
南董夀羅煥石瑽議事簡縣分李如圭調建昌王誥調<lb/>
<pb n="KR4e0135_WYG_030-9b"/>
奉新其寧縣永新安福弋陽四縣别選闓敏練歴亷剛<lb/>
有威進士銓註奏取聖裁給慿嚴限赴任庶官使得人<lb/>
政平訟理而盜賊自息緣係更調官員及修政本以弭<lb/>
大盜事理謹題請㫖<lb/>
　　　復州治疏<lb/>
題為復州治以制強禦事據江西布按二司守巡南昌<lb/>
道右㕘政王綸僉事王純呈據南昌府寧縣儒學廩増<lb/>
生員戴邦哲等該縣里老陳淮等各連名具呈本縣上<lb/>
<pb n="KR4e0135_WYG_030-10a"/>
接湖廣瀏陽下連武寧奉新靖安荒僻阻險人民豪横<lb/>
或招納強僕或養交俠客百十為羣㰱盟自結辯者搆<lb/>
訟諜勇者習拳棒争雄角勝執杖持兵植黨聚徒奪牛<lb/>
搶穀倚人命則屋舍為墟誣賊情則雞犬殆盡奏告連<lb/>
年身不出官糧里終嵗足不到縣匿卷案關已者百不<lb/>
一存邀公文提人者十無一到鄉民被其吞食官長遭<lb/>
其謾罵近年以來尤為尾大不掉滋蔓難圖是固地險<lb/>
之足慿抑亦職輕之易侮緣本縣舊為寧州國初改寧<lb/>
<pb n="KR4e0135_WYG_030-10b"/>
縣乞復州治以制強禦等因備呈到臣案查先據知府<lb/>
祝瀚呈前事臣拘滯成格止將該縣知縣董夀才力不<lb/>
及緣由題行吏部議調未報今又各呈前因臣公同守<lb/>
巡知府等官親臨訪處縣在萬山之中陸多峻崖水多<lb/>
惡灘舟車艱虞上司不到喜争好亂誌録舊風陷吏抗<lb/>
官鄉襲常態委的民極頑梗縣難鉗束臣雖稍裁惡首<lb/>
未能終絶禍根如䝉乞勅吏部㕘詳臣奏將寧縣奏復<lb/>
為州官改别用另選風力知州等官管理庶職重易臨<lb/>
<pb n="KR4e0135_WYG_030-11a"/>
民刁可制緣係復州治以制強禦事理謹題請㫖<lb/>
　　　論寧府用琉璃瓦疏<lb/>
題為酌大義以全賢孝事臣日者審寧殿下累乞琉璃<lb/>
瓦重荷聖俞於引錢内支二萬兩給換者臣有以仰窺<lb/>
陛下聖仁廣大惇叙九族盛心而寧王據禮守經不為<lb/>
無見然觀鎮巡議奏欲俟年豐定奪是巽言不當與也<lb/>
工部覆奏謂規制雖相應事體實可止又恐重累地方<lb/>
作例各府是正言不當與也迨寧王又奏工部又執奏<lb/>
<pb n="KR4e0135_WYG_030-11b"/>
是申言決不當與也陛下先可部議是明示不當與後<lb/>
從其半是婉示不欲與也士夫及耆壯公論謂寧府多<lb/>
此一舉是中外人心皆謂不當與也寧王讀書明理聰<lb/>
察識事斷不為此必勝以損賢名偶未之思耳夫事有<lb/>
可為有不可為有可已有不可已江西公私匱竭人民<lb/>
滋困盜賊未息此何時也意者引錢無預於民不知存<lb/>
積僅二萬七千餘兩益府宫殿蟻蠧益殿下見移東寢<lb/>
萬分驚虞責將誰任修盖之費約三萬餘兩此不可已<lb/>
<pb n="KR4e0135_WYG_030-12a"/>
者也淮府造墳順昌王崇安王鎮國將軍起第已支五<lb/>
千三百餘兩後來未計此不可已者也所在儒學文廟<lb/>
傾頽問其故謂科罰例嚴所司顧忌不修之致此不可<lb/>
已者也各處預備倉穀數少問其故謂罰贖解部所司<lb/>
計無自出之致此不可已者也官軍俸糧通融節縮嵗<lb/>
支尚少四萬四千餘石此不可已者也臣嘗見楚府殿<lb/>
燬久未盖荆府多敝漏淮府同一江西頽垣朽柱東拄<lb/>
西撑飄瓦斷椽脱落大半居然廢址在民庶尚不堪居<lb/>
<pb n="KR4e0135_WYG_030-12b"/>
惟寧府完美堅緻金碧燦煌夫大義不可已有可為割<lb/>
財内帑為之未過也有可已無可為又何必為此等事<lb/>
哉古者采椽不斵茅茨不剪土階賛堯卑宫賛禹儒服<lb/>
紀河間樂善紀東平湘州之約儉鎮西之輕財聖帝明<lb/>
王所以揚盛休垂後美者端亦在是寧府移封之初親<lb/>
至親也已不用琉璃再造之㑹國至富也又不用琉璃<lb/>
豈亦慕采椽茅茨之盛崇古獨質示樸以垂憲如此如<lb/>
此哉今歴百年傳數世一旦無故而遽改之孝子順孫<lb/>
<pb n="KR4e0135_WYG_030-13a"/>
所以順祖考者義不當是夫前之失後人尚諱之前之<lb/>
善後人忍改之耶改則盡殁之矣殁之非孝子殁之非<lb/>
順孫謂賢王忍為之耶臣所謂偶未之思者也况性習<lb/>
難静易動難儉易奢操之猶懼或放縱之何徃不流賢<lb/>
王春秋方盛德業方始求之身心自有專務而規規循<lb/>
常文具之間以毁衊前人法則臣未知其可臣數侍賢<lb/>
王言論多師法古又誤被禮愛獨至臣服深感切私亦<lb/>
當厚顧若無右於賢王臣罪死罪死臣徃年疏府第之<lb/>
<pb n="KR4e0135_WYG_030-13b"/>
制以不用琉璃美寧先王義不當以用琉璃䛕今王且<lb/>
小人先合後忤君子和不尚同臣欲愛德市義完賢名<lb/>
不欲貢䛕順㫖虧至孝孟軻曰齊人莫如我敬王臣拘<lb/>
儒不識通變但知報王道當如此竭忠盡愚事陛下道<lb/>
當如此寧王静思幡悟必有創於臣言伏望聖明篤懿<lb/>
親斷大義垂善處使賢王徳如純璧名若完甌毋涉吳<lb/>
王几杖之賜叔段京鄙之求正大明白恩不掩義為世<lb/>
世頌美幸甚臣無任隕越俟罪之至緣係酌大義以全<lb/>
<pb n="KR4e0135_WYG_030-14a"/>
賢孝事理謹題請㫖<lb/>
　　　巡撫謝恩疏<lb/>
奏為謝恩事臣先官南京都察院欽命巡視江西尋䝉<lb/>
聖恩改官巡撫衷嫌引避睿注莫回申命式臨踧躬無<lb/>
措竊念臣性愚且戇超厠清銜跡孤以危早投閑局意<lb/>
深銜木倦還轉負於初期病切思槽專策顧申乎末路<lb/>
臣敢不仰酬知遇懋罄謭庸審方今震撼之原修近古<lb/>
懐柔之政庶使江西之民頌周風之仁厚樂舜治之雍<lb/>
<pb n="KR4e0135_WYG_030-14b"/>
熙臣無任感激天恩之至除望闕謝恩外謹具奏聞<lb/>
　　　進繳巡視敇書關防疏<lb/>
奏為進繳敇書關防事節該欽奉敇江西各府盜賊近<lb/>
來尤甚特命爾巡撫彼處欽此臣先任南京都察院右<lb/>
僉都御史奉敇提督巡江兼管操江續奉敇巡視江西<lb/>
欽遵將提督巡江關防並操江文卷咨送該院右都御<lb/>
史張敷華暫管臣離任前來𢎞治十五年十二月十三<lb/>
日到江西二十六日巡瑞州又巡上髙巡新昌又巡瑞<lb/>
<pb n="KR4e0135_WYG_030-15a"/>
州𢎞治十六年正月十七日回省本年二月初四日巡<lb/>
進賢欲巡撫州聞南康饑民羣起搶穀遂巡餘干巡饒<lb/>
州巡都昌巡南康地方已靖又巡湖口巡彭澤巡九江<lb/>
巡瑞昌巡德安巡建昌巡武寧巡寧縣巡奉新巡静安<lb/>
又回奉新巡瑞州饒州饑民又搶穀臣又欲巡饒州五<lb/>
月初六日經省城奉敇命臣㑹勘董讓王哲事情留候<lb/>
給事中等官湯禮敬等到同行<hi>闕</hi>事催督守巡俱至饒<lb/>
州嚴加禁治一面賑濟地方又靖其餘府縣未及巡歴<lb/>
<pb n="KR4e0135_WYG_030-15b"/>
荷䝉聖恩改官巡撫除欽遵施行及將編定均徭里長<lb/>
税糧等項造册另繳外今將原奉提督巡江兼管操江<lb/>
並巡視江西敇二道原領巡視關防一顆具本差人齎<lb/>
捧謹具唘奏聞計繳敇二道關防一顆<lb/>
　　　水患疏<lb/>
題為水患等事據江西布政司呈准本司左布政使林<lb/>
泮咨准本司咨據贛州府瑞金縣申據里老鍾永聲等<lb/>
呈稱𢎞治十六年五月十四日以來霪雨不止十八日<lb/>
<pb n="KR4e0135_WYG_030-16a"/>
早大雨如注已時分江水洶湧汎漲滿城田園推成沙<lb/>
壩道路陷成深坑東門城樓城門俱各衝倒預備倉穀<lb/>
儒學倉米淹浸一尺有餘週圍内外城垣坍塌百十餘<lb/>
丈近河民房財物牲口漂流罄空故老相傳自昔罕見<lb/>
又本年二月以來各鄉虎狼縱横人被傷亡不可枚舉<lb/>
至今人絶徃來似此災異相繼民不聊生等因備申到<lb/>
司又據本府龍南縣申本年五月初二日起霪雨連綿<lb/>
山溪水漲至本月十七十八日連被上䝉裏營西河三<lb/>
<pb n="KR4e0135_WYG_030-16b"/>
江洪水齊到又添大雨城内水溢官民房屋儒學衙門<lb/>
有浸至屋簷有浸至四尺預備儒學等倉街民房屋多<lb/>
被淹倒本縣監房儒學公廨城垣衙門牆壁俱各倒塌<lb/>
至本月十九日方止丈量得外城倒裂二十五丈二尺<lb/>
内城倒裂九丈四尺及據本縣坊五圖里老張崇等呈<lb/>
稱陡被洪水將大小陂圳各民所種晩田有水衝成湖<lb/>
有沙積成堆人民愁嘆等因又據本府㑹昌縣申本年<lb/>
五月初旬以來霪雨淋漓本月十三日起至十八日止<lb/>
<pb n="KR4e0135_WYG_030-17a"/>
晝夜驟雨洪水汎漲田禾多被衝淹城垣多致倒塌近<lb/>
河軍民房屋崩倒四十餘家况又連日北風寒如九月<lb/>
以致禾苗不秀等因各申到司案查先為地方事據南<lb/>
昌府申據南昌縣申𢎞治十六年三月初七日民人涂<lb/>
寛家母豬生下小豬一十二隻内有一隻未分隂陽一<lb/>
頭二身八足緣係怪異呈轉到司備咨到職㑹同江西<lb/>
按察司掌印副使沈鋭議得贛州府所屬瑞金龍南㑹<lb/>
昌三縣俱於本年五月内被大水衝塌城垣淹浸倉糧<lb/>
<pb n="KR4e0135_WYG_030-17b"/>
損壊官民房屋推壓早晩田禾係干邉城民患合行修<lb/>
理賑䘏其瑞金縣傷人虎狼合行募捕南昌縣豕産怪<lb/>
異合行瘞埋將議處過緣由㑹案轉呈定奪等因到臣<lb/>
㑹同鎮守太監董讓巡按監察御史姜實議得江西地<lb/>
方盜賊稍息未絶人心粗定易搖其南安贛州二府俱<lb/>
係本省邉境重地先是南安屬縣已有喉病暴死之災<lb/>
近來贛州屬縣又有大水漂沒之患况虎患作於邉縣<lb/>
豕禍見於省城考之漢臣蔡邕曰政有苛暴則虎狼食<lb/>
<pb n="KR4e0135_WYG_030-18a"/>
人文獻通考曰豕生八足下不一也凡此災異皆由臣<lb/>
等與有司不職之致臣等待罪鎮巡曷勝驚懼竊惟變<lb/>
不虚生事宜先慮除南安府災患先已具題及案仰都<lb/>
布按三司各行所屬衛府所縣等衙門並臣等痛加修<lb/>
省仍行嶺北道守巡親詣贛州府分投查勘三縣前項<lb/>
水患是實將城垣倒裂者作急修理倉糧浸瀾者搬晒<lb/>
賤糶其漂流房屋缺食軍民應安揷者安揷應賑濟者<lb/>
賑濟水衝沙壓田畆堪改耕者再種應申災者勘報衙<lb/>
<pb n="KR4e0135_WYG_030-18b"/>
門公廨牆垣傾頽損壊者斟酌財力漸次修葺仍督瑞<lb/>
金縣招募捕户將傷人虎狼多方捕打務使軍民安業<lb/>
地方無虞緣係水患等項事理謹具題知<lb/>
　　　請復常平疏<lb/>
題為備糴本以復常平事臣聞古無常豐之嵗而民不<lb/>
患於不給無他積之有豫也夫民司命者官而恃以為<lb/>
命者穀穀不積民有衣寳玉而死者矣故預備之計於<lb/>
民最急今江西所屬預備倉穀湖口縣不及一千石彭<lb/>
<pb n="KR4e0135_WYG_030-19a"/>
澤縣不及六百石石城縣僅二千有竒泰和大縣亦僅<lb/>
八千有竒其餘積蓄俱少臣竊憂之夫凶則散豐則斂<lb/>
官府常規散則樂斂則怨人情大致詭名冒領適長市<lb/>
道之奸扺斗追還竟諧里老之計公催稍急則交扇互<lb/>
搖巧呈哀訴只得停止以致數縮于官有出而無入約<lb/>
爽于民有借而無還出非原泉運非神鬼伊何能繼今<lb/>
欲公私兩便惟有常平可復而已查得近例一里約積<lb/>
穀一千五百石江西衛所姑未概論試以有司言之六<lb/>
<pb n="KR4e0135_WYG_030-19b"/>
十九縣總計一萬一百四十五里穀以一里千石計之<lb/>
尚該一千一十四萬五千石見在所積十未及一約少<lb/>
九百萬石每穀五石作銀一兩該銀一百八十萬兩盡<lb/>
括司府庫藏不盡一十萬兩糴本羞澀力難求濟是外<lb/>
非重罰罪囚則勒勸大户取彼與此仁者不為况今法<lb/>
日以弊難開勸罰之門義日以衰難求輸助之户若棄<lb/>
是不務則今年直小荒耳待哺嗷嗷聚羣搶穀南康起<lb/>
九江起饒州又起熄之復炎痛之而無畏萬一大荒其<lb/>
<pb n="KR4e0135_WYG_030-20a"/>
無尤甚者乎是正謀國所當預處者也宋仁宗時嘗出<lb/>
内庫百萬緡以助糴本今日内庫臣未敢知若承差吏<lb/>
典納銀之例又妨政體彼善之法冠帶尚義猶可行耳<lb/>
伏望聖明軫念江西為控扼楚蜀閩廣擁䕶金陵要地<lb/>
人民凋瘵之餘垂仁加䘏特敇該部計議奏行布政司<lb/>
招納義民官一千名除問革官吏外不拘本省别省客<lb/>
商軍民舍餘老疾監生廩増附學吏典及子孫追榮父<lb/>
祖各聽納銀七十兩者授正七品五十兩者正八品四<lb/>
<pb n="KR4e0135_WYG_030-20b"/>
十兩者正九品各散官二十兩者冠帶榮身監生減十<lb/>
之三廩膳減十之二陸續填給收完銀兩分俵各縣以<lb/>
資糴本各該冠帶雖不免其差徭亦用加之禮貌毋妄<lb/>
㸃罰毋輕差遣使絶陵轢樂於順從其不願冠帶願立<lb/>
表義牌坊者若出穀二百石亦容盖豎不限不停以補<lb/>
官乏臣又見凡問口外為民邉逺充軍罪囚或逃而不<lb/>
去或去而即逃徒名治奸無益事實乞敇法司計議除<lb/>
情重外如扛幇誣告強盜人命不實誣告十人以上因<lb/>
<pb n="KR4e0135_WYG_030-21a"/>
事忿争執操兇器誤傷傍人勢豪不納錢糧原情稍輕<lb/>
不係巨惡㕘審得過之家願納穀一千石或七八百五<lb/>
六百石容其自贖免擬發遣其誣吿負累平人致死律<lb/>
雖不摘情實猶重並窩藏强盜資引逃走抗拒官府不<lb/>
服拘捕本罪之外量其家道勸穀自五百石至一百石<lb/>
以警刁豪俱由撫巡㕘詳無容司屬專濫臣仍與巡按<lb/>
督併二司專責守令於囚犯紙米並應追贓罰工價逐<lb/>
旋存積務取數足為期不容分外科罰如縣一十里則<lb/>
<pb n="KR4e0135_WYG_030-21b"/>
積一萬石二十里則積二萬石糴本精選該縣行檢富<lb/>
户量力領買上上六百石次四百石次三百石又次二<lb/>
百石不許市民公役冒領侵費專厫收受名曰常平如<lb/>
秋成穀賤六石糴入春夏穀貴五石四斗糶出秋成五<lb/>
石糴入春夏四石五斗糶出每石明扣一斗以備折耗<lb/>
存積俱令社長社正開報貧民每丁止買二錢以杜兼<lb/>
利前項銀兩當令前該富户給領秋成照價糴入穀貴<lb/>
依前糶出循環如常若穀賤年分不必發糶仍别查𢎞<lb/>
<pb n="KR4e0135_WYG_030-22a"/>
治十四十五十六三年放過饑民稻穀量追一半如借<lb/>
一石者追五斗另厫收受審實極貧倍加賤糶如時一<lb/>
錢四斗則與六斗果甚孤獨無歸委難自糴方與賑濟<lb/>
不必追還若得過冒領問罪之外每穀一石罰穀十石<lb/>
衛所常平亦依此法衛一萬石所二千石為則各該掌<lb/>
印有司考滿㕘定殿最軍職管事酌取去留所貴上下<lb/>
相資人法並任同心逺大之圗用復常平之政臣再勸<lb/>
社民各立義倉與義學義塚例置名曰阜俗三義盡一<lb/>
<pb n="KR4e0135_WYG_030-22b"/>
義者書一義之門二義三義稱是義倉之畧社中富民<lb/>
任其出穀六百石或四百石别處一倉極貧利一分次<lb/>
貧利二分春借秋還轉相賙助民樂表異似亦有從若<lb/>
常平既復社倉又行則饑饉有備而地方可保無虞此<lb/>
預備至計子民至急而江西今日尤為急者伏惟聖明<lb/>
留意臣不勝大願緣係備糴本以復常平事理謹題請<lb/>
㫖<lb/>
　　　均平税糧鹽鈔疏<lb/>
<pb n="KR4e0135_WYG_030-23a"/>
題為修政本以弭大盜事據江西布政司呈准本司左<lb/>
布政使等官林泮等咨抄奉巡視案驗照得弔查坐派<lb/>
糧册頗屬均平但地險逺者利輕齎地近便者利本色<lb/>
尚疎適事之宜私其民者曲申請私其鄉者妄奏豁未<lb/>
杜搖言之惑折色改通派尚庇專利之家五斗撥存留<lb/>
顧長洒糧之弊嵗用不足須别通融嵗納愆期須申則<lb/>
限况免淮南祿存折名項數多鄉民難於備曉糧里易<lb/>
得藏奸又户口食鹽錢鈔起解有定額徴收無定丁尤<lb/>
<pb n="KR4e0135_WYG_030-23b"/>
便縮伸影射之謀欲燭幽㣲須立簡易看得左布政使<lb/>
林泮管糧左參議黄皥慎宻老成合委編派仰抄行各<lb/>
官即將所屬税糧從公定派何處便本色何處便輕齎<lb/>
何處無害重難何處須加輕省寓足用之法定徴納之<lb/>
期除官米照舊折色外民米不拘官户民户米多米寡<lb/>
通行扣算起運項下免軍南淮折銀折布存留項下親<lb/>
王郡王祿米軍衛有司學校俸糧俱以一石為率細扣<lb/>
某項正耗各該銀米各若干㑹總若干每石總扣各該<lb/>
<pb n="KR4e0135_WYG_030-24a"/>
銀米各若干止作二項填寫由帖使人户據總而出糧<lb/>
里分類而納應自運者仍自運應糧里者仍糧里俯從<lb/>
民便仰給公輸食鹽錢鈔除老幼殘疾免徴外實在丁<lb/>
口選的當府官或風力知縣通查某縣某圖某户丁口<lb/>
若干通該若干寫定花名數目將該縣額解錢鈔通扣<lb/>
該用若干丁口可足若有餘剰孤貧及下下户量與省<lb/>
免毋容市民大户用幸造定徴册照丁催徴五年一次<lb/>
改造寓消耗於省口𨽻歸一於限年庶官存原額民感<lb/>
<pb n="KR4e0135_WYG_030-24b"/>
寛征補物料之重以紓民力之困其徴收解户將見年<lb/>
里長丁糧最上之家開具大縣八名中縣六名小縣四<lb/>
名各註畧節行檢申布政司於内㸃僉大縣四名中縣<lb/>
三名小縣二名候下年管收不許勢豪私嘱公役隂圖<lb/>
市民幸保完日通解布政司類解中間若有未盡宜從<lb/>
徑自㕘處使一弊不留官民兩便等因備抄移咨到職<lb/>
案查節准本司咨奉巡視案驗批呈俱為坐派税糧等<lb/>
事已經遵奉查派造成草册繳報今准前因㑹同將南<lb/>
<pb n="KR4e0135_WYG_030-25a"/>
昌等一十三府南昌等六十九縣税糧除官米照舊徴<lb/>
收折銀外其餘民米不分官户民户糧多糧少俱照各<lb/>
色則例一體均派若縣分富庶及舟楫可通量撥重難<lb/>
縣分貧難及舟楫不通量加輕省其銀米加耗及車船<lb/>
雇脚盤剥搬運等用廣咨詳處條折類合逐一扣編由<lb/>
帖具式行註俵散使人户據是而出糧里據是而徴官<lb/>
司據是而考其欠納過徴之弊其各縣户口食鹽錢鈔<lb/>
徴收事則亦就各該税糧册後備開明白令其遵照今<lb/>
<pb n="KR4e0135_WYG_030-25b"/>
將𢎞治十六年並𢎞治十七年以後年分派徴税糧文<lb/>
册造完咨繳等因備咨轉呈到臣案照前事該臣巡視<lb/>
江西節該欽奉敇江西盜賊之起委由賦役不均官司<lb/>
坐派税糧等項徃徃徇情畏勢隂佑巨室貽累小民以<lb/>
致窮困無聊相率為盜爾須悉心訪察痛革弊端務在<lb/>
平徭均賦以甦小民困苦欽此欽遵已經行委各官㑹<lb/>
查編派均徭去後今據前因㑹同巡按御史姜實議得<lb/>
立法救弊莫貴乎始之詳詳則節目易見又莫貴乎終<lb/>
<pb n="KR4e0135_WYG_030-26a"/>
之簡簡則綱領易知今各官林泮黄皥㑹處前項税糧<lb/>
鹽鈔本折例派既以杜飛洒之奸存起地方又以適險<lb/>
夷之便以正數兼耗費以一石例升斗總收類納條理<lb/>
可尋上賦下供毫粒無爽而由帖分散家喻户曉糧一<lb/>
石者即知該納米幾斗銀幾錢糧一斗者即知該納米<lb/>
幾升銀幾分出過其數則為糧里多徴不及其數則為<lb/>
人户欠納存留兼派本折積嵗餘以補嵗用之缺子粒<lb/>
先儘衛所核嵗實以杜嵗納之虧至於鹽鈔扣足額則<lb/>
<pb n="KR4e0135_WYG_030-26b"/>
虚冒莫售其奸丁口審量免則困窮重䝉其惠數具成<lb/>
册用革濫徴解選良民潜消侵嘱他如起運輸納之期<lb/>
里運自納之便因事立則摘隱發幽若刻實寛若繁實<lb/>
簡誠為官民兩便其周防剷抉不過奸汙官吏糧里私<lb/>
蠧而已持而循之人户所省一年約銀五六十萬但壊<lb/>
於貪冗則盡廢毁於異同則中更又非今日所能預料<lb/>
合無准照編定均徭里甲事則行布政司將前册謄發<lb/>
南昌府支給官錢雇募翻刋印刷送司鈐記每府縣掌<lb/>
<pb n="KR4e0135_WYG_030-27a"/>
印管糧各發一本仍令各府自備紙劄將凡例並該屬<lb/>
縣分税糧鹽鈔則例刷印回府鈐記發各糧長一本俱<lb/>
相承收照其人户願自印者聽從其便使則例廣傳上<lb/>
下通曉而宿弊一清其𢎞治十六年税糧坐派已遲合<lb/>
暫行屬依派其𢎞治十七年以後俱候奏請定奪再照<lb/>
江西左布政使林泮清而苦勞而謙晦宻慎勤超絶倫<lb/>
類左㕘議黄皥謹實明亮克稱才猷其編派税糧鹽鈔<lb/>
可謂竭盡心思而推算筆削之勞皥尤任之故臣得藉<lb/>
<pb n="KR4e0135_WYG_030-27b"/>
手塞責伏望聖明特敇該部詳議具覆乞賜裁處頒下<lb/>
遵行使小民均惠而臣等任怨亦為不孤若行之年久<lb/>
又有應正事宜務經撫巡議奏以杜吏奸林泮黄皥量<lb/>
加旌擢以勵官能緣係巡視節該奉欽依務在平徭均<lb/>
賦以甦小民困苦及修政本以弭大盜並勵官能事理<lb/>
未敢擅便除行江西布政司備造奏唘文册徑自奏繳<lb/>
青册呈送户部查照及將平徭役另本具題外為此㑹<lb/>
本謹題請㫖<lb/>
<pb n="KR4e0135_WYG_030-28a"/>
　　　均平丁糧徭役疏<lb/>
題為修政本以弭大盜事據江西布政司呈准本司右<lb/>
布政使栁應辰咨准本司咨奉巡視案驗據本職並江<lb/>
西按察司副使沈鋭呈送定處過均徭里甲草册到院<lb/>
看得凡例簡嚴條議周悉但編派均徭丁糧處置里甲<lb/>
銀兩雖云濫設加汰而省若未多缺額盡填而徴猶過<lb/>
重民難慮始法在圖終欲垂永久更在精詳仰抄案回<lb/>
司即行原委官員將發去草册再行查議改過各項總<lb/>
<pb n="KR4e0135_WYG_030-28b"/>
數條件再行查算編補均徭銀兩再行酌處廩給庫子<lb/>
弓兵名數先賢忠臣等祭祀查明増損其餘可革可因<lb/>
從宜審處作急完報等因備咨到職案照前事咨奉巡<lb/>
視案驗行據南昌等一十三府掌印知府等官祝瀚各<lb/>
親齎查過縣屬丁糧里甲均徭揭帖前來查審差有銀<lb/>
力而均徭混編里有大小而煎銷概出田不論等利倍<lb/>
而同科户不論則富懸而例派况大縣四五百里小縣<lb/>
五六七里大者差逓増而猶輕小者差逓減而猶重不<lb/>
<pb n="KR4e0135_WYG_030-29a"/>
差五斗以優下户顧起洒糧之奸第免雜差以優仕籍<lb/>
顧藏寄籍之託必欲一清宿弊須在深計熟籌除量加<lb/>
去取省令各官執帖前來外看得布政司右布政使栁<lb/>
應辰按察司副使沈鋭精練老成擬合選委仰各抄案<lb/>
回司即行各官别擇寛静去處令祝瀚等㑹聚交謀同<lb/>
仁均視合各縣以通融盡一方之絜矩所損所益務當<lb/>
務均議定回府各官逐旋㑹查某府某縣嵗派里甲原<lb/>
額若干不論里大小家貧富止慿丁糧定派人一丁若<lb/>
<pb n="KR4e0135_WYG_030-29b"/>
干糧一石若干使如原額扣定額派弓箭弦條並祭祀<lb/>
鄉飲孤老等留縣支用其餘盡數解府類解布政司編<lb/>
附流水號簿將嵗派黄白蠟皮張等項一應物料並户<lb/>
禮工三部近年加派通約可勾若干尚欠若干應於均<lb/>
徭編補又將某縣嵗編均徭解户柴薪皂𨽻弓兵巡攔<lb/>
斗級門子庫子館夫馬夫渡夫防夫鋪司鋪兵等項銀<lb/>
力各幾差力差折估與銀差通該若干又將進表須知<lb/>
科貢盤纒牌坊匀派通該若干一縣一府一省分計總<lb/>
<pb n="KR4e0135_WYG_030-30a"/>
計並補物料共該若干方將各府丁糧除事例應免之<lb/>
外糧不分升合並假託寄莊俱田分三等髙者重出低<lb/>
者輕出丁兼論事産並同籍異門俱丁分九則上上重<lb/>
差下下免差又如九江南康等小府星子瑞金等小縣<lb/>
力差尚難銀差應為别派吉安饒州等大府豐城鄱陽<lb/>
等大縣銀差尚輕物料應令編補撫糧輕而田濶派多<lb/>
不過袁糧重而田狹派寡非偏府縣正佐柴薪馬夫别<lb/>
派以别官嫌司屬大小力差近編以從民便撙量三年<lb/>
<pb n="KR4e0135_WYG_030-30b"/>
五年一編之處黙符十年一編之差先以凡例次以額<lb/>
數又次以編審徴解存留編補使鑿鑿可考永逺可行<lb/>
務盡逐年之丁糧僅勾逐年之差使毋編餘剰以便侵<lb/>
漁此外别有相應宜從徑自増損等因備咨到職已經<lb/>
㑹同於永寧寺寛靜處所督同知府祝瀚等查議均當<lb/>
就令回府各職仍於本寺逐一遵照案驗事理將均徭<lb/>
丁糧通融編派里甲銀兩酌量查處類造草册繳報去<lb/>
後今准前因催據南昌等府將各驛廩給庫子巡司弓<lb/>
<pb n="KR4e0135_WYG_030-31a"/>
兵等項可増可減名數並先賢忠臣等祠祭祀名項各<lb/>
開報前來㑹同按察司副使沈鋭再將發回草册逐一<lb/>
查議除遵照改定編處外其濫設重徴未盡汰者汰之<lb/>
未盡減者減之並他可増可損可因可革逐一酌處惟<lb/>
求省費兼取便民今將定處事宜類分條例其類有五<lb/>
一曰編派查處凡例計五十<hi>闕</hi>條備載沿革及查處編<lb/>
立革弊則例二曰編派均徭條格計<hi>闕</hi>　條備載差役<lb/>
總類欵目及編派優免則例三曰編派均徭定額計六<lb/>
<pb n="KR4e0135_WYG_030-31b"/>
十九縣總為一條各分其目備載差役名項及丁糧派<lb/>
銀編差編補料價定數四曰查處里甲銀數計<hi>闕</hi>
條備載各縣額派弓箭弦條祭祀鄉飲孤貧布疋有無<lb/>
勾欠及酌派足用定數五曰預計坐派料價計<hi>闕</hi>
條總查均徭里甲派撥編補以備坐派物料定數夫條<lb/>
格所以揭定額之綱定額所以著條格之目查處所以<lb/>
立預計之體預計所以實查處之用條格定額皆為均<lb/>
徭而設查處預計皆為里甲而設凡例則總括四類而<lb/>
<pb n="KR4e0135_WYG_030-32a"/>
領袖貫通其間者也均徭里甲立則大要如此若奉行<lb/>
得人則徭役不累偏差里甲不憂重派乞為詳擇發屬<lb/>
遵行使有司守畫一之規小民解用三之困等因造册<lb/>
咨繳到臣案照先為前事該臣巡視江西節該欽奉敇<lb/>
江西盜賊之起委由賦役不均官司坐派税糧等項徃<lb/>
徃徇情畏勢隂佑巨室貽累小民以致窮困無聊相率<lb/>
為盜爾須悉心訪察痛革弊端務在平徭均賦以甦小<lb/>
民困苦欽此欽遵已經行委各官編派續據呈繳草册<lb/>
<pb n="KR4e0135_WYG_030-32b"/>
前來又經案行再加詳處去後今呈前因㑹同巡按監<lb/>
察御史姜實議照官有庶役國有常供勢不可缺而取<lb/>
必在民然非有以均節之於力必困財必窮而人心必<lb/>
失今日江西之盜熾非由此者耶幸逢聖明量包天地<lb/>
怒震雷霆醜類革心渠魁授首耄孺蘇息欣際少康然<lb/>
悠久之計根本之論則平徭均賦毋復餘矣臣等仰宣<lb/>
德意慎付官能除税糧鹽鈔别委幹理外而均徭里甲<lb/>
既合各府之長復重二司之託惟欲經畫國計解紓民<lb/>
<pb n="KR4e0135_WYG_030-33a"/>
隱今栁應辰沈鋭處編造繳寸量銖較縷析毫分盡一<lb/>
年之丁糧定一年之差使㕘之户則田則定以銀差力<lb/>
差杜飛洒則見糧有差杜餘剰則補料有數杜妄費則<lb/>
進表須知科貢盤纒牌坊有定額縣有大小而輕重黙<lb/>
符年有疎宻而勞逸黙運格目具而混淆以清額數定<lb/>
而名銀可考以縣視縣而一府均以府視府而一省均<lb/>
固不涉違道以虧公亦不專庇貧而抑富一年而論差<lb/>
約減二千四百餘差銀約減四萬七千餘兩其量除丁<lb/>
<pb n="KR4e0135_WYG_030-33b"/>
糧優免官吏生員等家並貧難極下人户丁計八萬一<lb/>
千餘丁糧計四萬九千餘石則又不在編差之限而均<lb/>
徭比舊輕矣里甲均見年丁糧而出則里無大小人得<lb/>
其平按舊額出辦而徴則銀無増損官持其要先儘額<lb/>
派軍需物料祭祀鄉飲孤貧則存留定數易查其餘辦<lb/>
料並均徭補料銀兩類解使司流水附簿則起解定數<lb/>
易考人民難於拖欠官吏難於侵没物料分類齊解上<lb/>
得實用事整而不見其勞解户因類總僉下無重擾事<lb/>
<pb n="KR4e0135_WYG_030-34a"/>
約而不涉於濫在官所減雖無定數可稽在民所省約<lb/>
以數萬為計則里甲比舊輕矣至於各項罷行之法概<lb/>
可揭查通融殫乎心力因革契乎事宜詳而可見簡而<lb/>
易知其澄弊大致在杜絶官吏恣濫僉存餘剰多徴盜<lb/>
費而已但任法不如任人固難保奉行之皆至如皂𨽻<lb/>
馬夫自私者或不利於調派牌坊盤費要譽者或輒擬<lb/>
於加増則法必更而民必加病至他異同亦非今日所<lb/>
能逆覩者也合行布政司將前册謄發南昌府支給官<lb/>
<pb n="KR4e0135_WYG_030-34b"/>
錢雇募翻刋印刷送司鈐記分送鎮巡按察司並守巡<lb/>
各道及分發府縣各一本相承存照各府自備紙劄將<lb/>
凡例並該屬縣差額等項印回鈐記逓年轉發編審均<lb/>
徭里甲官員查照人民願自印者聽從其便使則例廣<lb/>
傳上下通曉宿弊一清其𢎞治十七年均徭里甲編派<lb/>
已遲合暫行屬依派其𢎞治十八年以後俱候奏請明<lb/>
文定奪再照江西布政司右布政使栁應辰亷慎公勤<lb/>
政事精練按察司副使沈鋭謹宻沈敏刑名深歴其編<lb/>
<pb n="KR4e0135_WYG_030-35a"/>
派均徭里甲可謂細入毫毛而比類分條之勤應辰尤<lb/>
任之故臣得以因人成事伏望特敇該部詳議具覆凡<lb/>
定過一應差徭調解補料不許一役濫僉一事改派一<lb/>
丁一合餘剰一兩加添其盤纒牌坊名目兩數之外牌<lb/>
坊除官府壮觀損壊修理外其餘俱係一時作興不許<lb/>
再作人情修理違者官作不謹罷免受者坐贓治罪庶<lb/>
政例嚴一風清弊絶而為國為民任怨亦為不孤其栁<lb/>
應辰沈鋭伏乞量加旌擢以勵官能緣係巡視節該奉<lb/>
<pb n="KR4e0135_WYG_030-35b"/>
欽依務在平徭均賦以甦小民困苦及修政本以弭大<lb/>
盜並勵官能事理未敢擅便除行江西布政司備造奏<lb/>
唘文册徑自奏繳青册呈送户部查照及將均糧賦一<lb/>
事另本具題外為此㑹本謹題請㫖<lb/>
　　　守制乞免關勘合疏<lb/>
奏為乞恩守制等事臣罪舋盈積禍延臣母今年七月<lb/>
二十八日在家病故八月十五日訃聞五内分崩攀號<lb/>
慟絶臣出二年乞歸五疏亦預虞在此也今臣母不可<lb/>
<pb n="KR4e0135_WYG_030-36a"/>
作矣臣父今年七十有四久患風疾重罹哀感事切可<lb/>
虞臣質弱服勞遭此凶變疾疢轉亟血氣乾枯手足風<lb/>
痺神魂散失要亦旦夕間人即欲匍匐就道關領勘合<lb/>
緣已不能動止誠恐客死於外臣既誤臣母不無又誤<lb/>
臣父雖切報國之心将亦與身俱滅伏望聖恩矜憫乞<lb/>
敇該部查臣前後奏疏容臣住關勘合回還守制兼侍<lb/>
父湯藥臣倘前病不痊服滿容臣致仕臣死生不勝感<lb/>
戴天恩之至謹具奏聞𢎞治十六年十一月二十一日<lb/>
<pb n="KR4e0135_WYG_030-36b"/>
少師兼太子太師吏部尚書馬文升題奉聖㫖林俊著<lb/>
照例守制欽此<lb/>
　　　回話疏<lb/>
奏為乞恩認罪回話事臣准刑部咨備該部題為欺慢<lb/>
朝廷失誤慶賀事該寧王奏𢎞治十六年七月初三日<lb/>
恭遇萬夀聖節慶賀官員數少㸃得指揮等官吳漢等<lb/>
三十六員生耆吏典張璽等五百一十七名不到㕘奏<lb/>
提問及㕘臣不應先於本年六月二十七日出巡乞降<lb/>
<pb n="KR4e0135_WYG_030-37a"/>
敇戒諭等因奏行該部擬查臣果有無故迂避情由徑<lb/>
自奏請具題節該奉聖㫖王所奏林俊事情著他從實<lb/>
回將話來欽此欽遵備咨到臣天威下臨魂魄飛散方<lb/>
裂肝而灑血尤叫天以望憐疎妄罪浮輸情敢隱臣聞<lb/>
各省凡遇慶賀惟三司掌印官㑹城行禮鎮巡守巡公<lb/>
差等官隨在行禮非不欲俱集省城或事勢不可緩或<lb/>
地方不可離徃返旬月為誤非細又别省巡撫或可安<lb/>
坐遙制江西適當多事臣節該欽奉敇江西賊情重大<lb/>
<pb n="KR4e0135_WYG_030-37b"/>
爾至彼設法撫捕務令盡絶江西各府地方盜賊成羣<lb/>
肆行刼掠毒害善良近來尤甚特命爾巡撫各該府縣<lb/>
時常徃來巡視欽此欽遵臣感激思奮為國分憂期盡<lb/>
歴郡縣盡掃兇賊以紓民急以仰答上恩瑞州最急則<lb/>
巡瑞州撫州次急又巡撫州取道建昌朝益王殿下發<lb/>
進賢遇南康九江饑民搶穀報至遂由饒州趨南康九<lb/>
江順巡南昌屬縣又巡瑞州聞饒州搶穀又起撫州賊<lb/>
又作臣又趨饒州道省城欽奉敇勘事督催守巡先赴<lb/>
<pb n="KR4e0135_WYG_030-38a"/>
又督府所掌印巡捕立限緝挐又委知府指揮協撫㑹<lb/>
捕臣留督挐奉新越獄南昌豐城建昌刼財殺人等强<lb/>
盜條災異預備等章奏均徭里甲税糧鹽鈔等事宜屯<lb/>
田等案驗發粟以賑民饑賤糴以平米價接審訟獄舉<lb/>
行社約禁導風俗政務甫隙即同清理屯田給事中湯<lb/>
禮敬監察御史張津員外郎趙履祥俱於本年六月二<lb/>
十七日出巡臣在撫州行慶賀禮又由建昌朝益王殿<lb/>
下盡歴屬縣又踏勘長寧縣治又由饒州巡浮梁忘寢<lb/>
<pb n="KR4e0135_WYG_030-38b"/>
食觸虎豹犯波濤假晝夜之驅馳易日力以理事甫八<lb/>
閲月巡八郡三十七縣賊多之地或再至或三至或住<lb/>
七八日或十餘日險僻山縣自來不見巡撫守巡罕至<lb/>
臣皆親蒞吳城毛竹山𢎞山等處賊巢臣慿仗皇靈單<lb/>
車深入宣示威德或草宿荒舍或五鼓抵城積苦服勞<lb/>
鬢髮盡白猶以不能安地方副陛下任使為懼臣豈容<lb/>
頃刻圖安即粗迹之瘁勤驗素懐之忠愛恭遇聖節實<lb/>
切懽欣齊三祝於嵩呼稱九如於天保臣豈敢無故迂<lb/>
<pb n="KR4e0135_WYG_030-39a"/>
避又隨在行禮故事具存湯禮敬等三人是日同出似<lb/>
亦有據但寧殿下素負賢名好古下士臣未至江西荷<lb/>
䝉吹譽既至荷䝉優待加常臣感激受知亟圖愛助而<lb/>
自安率直竟渉猜嫌猶䝉寛假僅請戒諭陛下憐臣螻<lb/>
蟻未即行誅容臣自實臣悔罪服辜實當萬死不勝戰<lb/>
慄怖恐之至緣係乞恩認罪及節該奉欽依從實回將<lb/>
話來事理謹具奏聞<lb/>
　　　申明處置地方疏<lb/>
<pb n="KR4e0135_WYG_030-39b"/>
奏為申明處置地方事臣聞地有逺近故治有詳畧以<lb/>
天下言中國近而外域逺也故治詳中國而畧外夷以<lb/>
一方言内地近而邉域逺也故治詳内地而畧邉域盖<lb/>
詳可以制畧而畧斷不可以制詳治之勢亦治之體也<lb/>
江西原無專設巡撫後因南贛二府與湖廣福建廣東<lb/>
三邉相連流賊搆患議設都御史贛州居住控制三邉<lb/>
其職專在督捕盜賊填安疆陲非若巡撫軍衛有司錢<lb/>
穀兵馬刑名徭役學校農桑吏奸民隱皆其職也前于<lb/>
<pb n="KR4e0135_WYG_030-40a"/>
此江西之沿革韓雍閔珪均有可觀則巡撫之驗也後<lb/>
乎此贛州之處分金澤亦有可觀則提督之驗也其後<lb/>
金澤改江西巡撫仍督三邉便見疎越韓邦問繼之又<lb/>
見疎越積忤召尤竟為言者所劾此畧不可制詳之明<lb/>
鑒也三邉流賊出没無時刼縣攻城乃其常態既控三<lb/>
邉勢不得不住于贛隔江西千百餘里聲息徃返動經<lb/>
半月臆度遙處豈能倅中事㑹顧彼失此勢難兩兼更<lb/>
欲旁州僻邑嵗時週歴宣上恩汰官弊親問民所疾苦<lb/>
<pb n="KR4e0135_WYG_030-40b"/>
又甚難者臣觀湖廣之鄖陽控河陜諸邉故湖廣之巡<lb/>
撫鄖陽之撫治毋害並置而山陜之榆林寧夏大同宣<lb/>
府各有巡撫提督均是意也以臣愚見都御史不預巡<lb/>
撫專令提督三邉贛州居住江西嵗差南京侍郎或都<lb/>
御史一員更代巡視務在遍歴宣示恩德察覽風俗興<lb/>
革利弊事妥奏停使詳畧相宜各便行事如䝉准題乞<lb/>
勅該部覆議可否奏取聖裁緣係陳言處置地方事理<lb/>
謹具奏聞<lb/>
<pb n="KR4e0135_WYG_030-41a"/>
　　　辭免再起江西巡撫疏<lb/>
都察院右僉都御史臣林俊謹奏為乞恩辭職致仕事<lb/>
臣准公移荷䝉聖恩陞都察院右副都御史巡撫江西<lb/>
及臣前疏辭免行取乞容致仕又不䝉允者自天有命<lb/>
無地措躬伏念臣起自諸生誤承驅使清階數轉感恩<lb/>
遇之已踰小力重煩念身衰之獨早自為按察使即已<lb/>
嬰心骸骨委分林泉矣幸際聖明垂仁棄物我孝宗屢<lb/>
有起廢之命我皇上又有收召之恩今又有此遷除兼<lb/>
<pb n="KR4e0135_WYG_030-41b"/>
趣視事臣非木石豈不深加感激而思效涓埃哉緣臣<lb/>
始末本懐屢亦具見辭疏臣父近尤耄耗臣近尤衰頽<lb/>
風濕轉深痎瘧間作視昏聽重體弱神疲在情事既如<lb/>
彼在精力又如此加以江西地方即今多事尤非病廢<lb/>
可支徒深假退求進之嫌無切循名責實之望臣揣㣲<lb/>
分難冒顯融如䝉伏望聖慈俯察哀懇追回右副都御<lb/>
史成命容臣舊職致仕以養臣父終餘年特敇吏部别<lb/>
推賢能奏充巡撫臣無任感激求憐之至具本該通政<lb/>
<pb n="KR4e0135_WYG_030-42a"/>
使司官奏奉聖㫖林俊屢引疾乞休情詞懇切准致仕<lb/>
吏部知道欽此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_030-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集奏議卷二<lb/>
</p>
<p>
</p>
  </div>
</body>
</text>
</TEI>
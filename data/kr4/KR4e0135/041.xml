<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素續集巻四</head> <lb/>
    <p>
<pb n="KR4e0135_WYG_041-1a"/>
欽定四庫全書<lb/>
　見素續集巻四<lb/>
　　　　　　　　　　　　　明　林俊　撰<lb/>
　　七言律<lb/>
　　　留别諸老<lb/>
遂歸成喜亦成悲貯結真同在位時白壑青邱憐獨往<lb/>
碧霄涼月夢常疑趨陪定記心中話契濶聊哦醉裏詩<lb/>
萬國嵩呼齊玉帛兩班簉迹重臯夔<lb/>
<pb n="KR4e0135_WYG_041-1b"/>
鶴袍元不戀漁蓑精力曽如老去何混迹巢由皆自許<lb/>
諸公堯舜望應多直從聖學開天縦薄與斯民乞歳和<lb/>
海上山靈驚往别閒身還属素雲窩<lb/>
　　　留别内閣四老<lb/>
曉鐘涼月動冠紳仗外仙班拱帝宸九服輿圖商令主<lb/>
四朝軍國宋師臣壯猷紫殿傳宣亟舊學黄扉顧問頻<lb/>
老愛太平還物象許從雲水乞閒身<lb/>
手完大物謝無功開徳宣符志慮同鄂郢孕和深王氣<lb/>
<pb n="KR4e0135_WYG_041-2a"/>
雲雷成象苦良工中興帝業風斯下通道王臣水盡東<lb/>
一體天休平格在末由心迹寄㝠鴻<lb/>
　　　留别少司寇顧梅田翁并諸賢<lb/>
暮年此出重何功相悉寅僚意許同黙有生全培帝徳<lb/>
薄存仁厚賛周風麗天星斗心懸北浹月官河路轉東<lb/>
没首平反餘繫念不禁衰颯對秋蓬<lb/>
待罪公曹夢許驚率先時共賛無刑繩違如例施操縱<lb/>
衝決何情易重輕三典敢忘天地徳一心真欲鬼神盟<lb/>
<pb n="KR4e0135_WYG_041-2b"/>
爽鳩千古慿誰嗣直到蘇公始姓名<lb/>
　　　留别鄉諸賢<lb/>
帝城南去是歸裝翹首雲天思轉長吏冗少神隨事忘<lb/>
病魔催老到家忙人心未必能三代道化先須盡一鄉<lb/>
麥飯魚羮酬舊隱水煙山月夢溪堂<lb/>
襪材終短重何禆衰颯偏於老作期霖雨巳孤憂旱望<lb/>
卿雲空見出山時天南候鴈隨將去客裏周星感又移<lb/>
話别來賢心更切棘林鳩夢未安枝<lb/>
<pb n="KR4e0135_WYG_041-3a"/>
　　　秋卿外直别話<lb/>
解衣盤礴試新醪過鳥秋清下羽毛巳愛道人論心曲<lb/>
不知僧舎是公曹暮年去住情難割後夜交遊夢轉勞<lb/>
月色江聲寥寂外坐深槐露濕征袍<lb/>
　　　贈江藩伯景熙同年宫保東川公子<lb/>
文物東藩喜近臨故人為别意還深名家型範平看副<lb/>
裕國源流信許尋安得三錢長米價秪知一粒自民心<lb/>
常平舊格今誰問老愛雲莊是好音<lb/>
<pb n="KR4e0135_WYG_041-3b"/>
　　　次白巖燕泉贈篇<lb/>
南歸應得共秋鴻小借江帆兩月風收到枌榆還暮景<lb/>
抱回畎畝是餘忠大家未信藩籬隔少室真憐臭味同<lb/>
舊話老農深帝力閒身雲白雨青中<lb/>
分淺遭逢巳後時餘年空與病相隨地天共喜雲龍㑹<lb/>
邱壑真憐野鶴姿起賛中興曽㡬策遂歸長别可無詩<lb/>
舊行假跡嵩呼下縈結心多是此辭<lb/>
　　　次呉白樓巻中韻<lb/>
<pb n="KR4e0135_WYG_041-4a"/>
文㑹雞鳴記往年秋山回首四朝前典刑數老今誰在<lb/>
風雨重陽句尚傳禮祀放晴中夜月齋壇分碧北陵烟<lb/>
直廬奎聚翻成感舊臆新悰一闇然<lb/>
　　　東郭草堂話别次白巖南塢燕泉惕菴聨句韻<lb/>
文華飲徳共依光野莧山薇自别腸擊轂大疏勞出祖<lb/>
爨桐中散望升堂例隨芰製修初服春與花枝漏一陽<lb/>
皓首薪歌無患福夜闌清夢屢江鄉<lb/>
内廷辭叩重加難忍盡柔腸泪暗乾立近御爐香細細<lb/>
<pb n="KR4e0135_WYG_041-4b"/>
歸隨輦路珮珊珊年踰祗覺行艱蹇才小難禁事錯盤<lb/>
祖席載移公不淺山容野色助悲歡<lb/>
山衣野屐四朝臣老竊班行荷縉紳午谷逃虚東海上<lb/>
卯橋訪舊大江濱歳深老樹垂斑癭風細平湖積素鱗<lb/>
歸去吏書無却事偃松髙桂識吾真<lb/>
首白交遊重數公祖筵别後復移東出門少海天容淡<lb/>
分袂西山夕照紅老去肝腸餘繫戀邇之精力失豪雄<lb/>
草堂不為疑猿鶴上徳朋情積疊中<lb/>
<pb n="KR4e0135_WYG_041-5a"/>
　　　寓直話别次白巖南塢燕泉聨句韻<lb/>
匏繫何情出屢希調孤俗尚故應違閲來滄海應三變<lb/>
數盡長鴻是四歸草野生成天地徳玉關離合鬼神幾<lb/>
雙溪雲水經年别細葦新蒲暗舊磯<lb/>
浹日追陪不憚勞放懷時為秃霜毫文昌夜燭三台上<lb/>
風望晴看兩嶽髙巳辦壯猷當世責未酬繪句入詩豪<lb/>
秋殘斷飲渾無味空有黄花對蠏螯<lb/>
　　　聞自齊至楚早荒用韻志感<lb/>
<pb n="KR4e0135_WYG_041-5b"/>
轉移無力愧愚公杼軸何情見兩東竟歳山農空事育<lb/>
太倉官粟㡬陳紅抱愁不問身眠虎赴急真思力當熊<lb/>
大統入承瞻聖制在天七廟慰臨中<lb/>
　　　白浦悼章<lb/>
元氣栽培語不虚二童一馬化行餘邇之静海忽凶報<lb/>
昨者天津是薦書李郭交遊傾葢晩彭殤修短賦形初<lb/>
倔強造物相降㑹長訣心多尚属余<lb/>
燭前老泪落班班太息吾流竟此還正氣直抛存殁外<lb/>
<pb n="KR4e0135_WYG_041-6a"/>
要官時置有無間輯來諫草堪垂世堆到遺書莫買山<lb/>
寄取諸孤勤護植徳門天道是循環<lb/>
　　　約九日飲䆳翁信宿方到紀懷<lb/>
菊花端為主人開悔後重陽一日來依舊兩山同對酒<lb/>
及衰雙脚強登臺天空鴈影將雲過風亟江潮帶海回<lb/>
莫謾交遊論老别物情銷盡㡬寒灰<lb/>
　　　贈王履約履吉二生<lb/>
水月相忘坐此清緇衣空竊好賢名吳中詞伯還雙陸<lb/>
<pb n="KR4e0135_WYG_041-6b"/>
洛下儒宗亦二程㡬信宫墻無路入極知水火有人爭<lb/>
傳心好亦當年事三絶韋編付短檠<lb/>
　　　悼樊清簡公<lb/>
水水山山道路長故遊一瓣僅誰香食腸皓首平生蘖<lb/>
塟骨青岡舊咏棠宿草西風懸老泪華星東閣繫幽光<lb/>
却憐石馬經行外閲盡人間有許忙<lb/>
　　　臨濟雨至衢尚未晴感事<lb/>
村舎飄來僅㡬椽竈沈何處復青烟雨餘藥褁兒曹累<lb/>
<pb n="KR4e0135_WYG_041-7a"/>
晝寂官齋老思懸一霽過闗宜有數四窮倚命恐無年<lb/>
燮調陽徳方亨㑹人事天心一懜然<lb/>
　　　偕祝遙緒訪武夷述懷<lb/>
石林破影上漁磯九曲聨舟訪翠微白鶴不隨仙子去<lb/>
青峰偏約主人歸剥來田蔗供新笋收得溪籐補綻衣<lb/>
大隱山前繫長戀紫檀香火䕶巖扉<lb/>
綸竿何物此危磯作者當年意亦微起落世闗閒較量<lb/>
行藏吾道信依歸學工幾試屠龍技性懶真酬卧犢衣<lb/>
<pb n="KR4e0135_WYG_041-7b"/>
老向仙靈話情曲碧霄清夢尚黄扉<lb/>
　　　楊大正陶園用天遊韻<lb/>
眼於山立寄峩峩少壯年華鳥一過再世兒孫盛梧竹<lb/>
小山猿鶴共松蘿泉分藥圃頻催灌酒熟林翁不廢哦<lb/>
却向柴桑話疇昔邇時花似晉時多<lb/>
碧雲為幙草為䄄謀老應還自在身畎畆不忘心内事<lb/>
神仙元是世間人攅眉社約雲猶懶捧腹農談日許親<lb/>
最喜和陶無却事床移天外晩山頻<lb/>
<pb n="KR4e0135_WYG_041-8a"/>
驥隙光陰秪自勞貂裘曽改木綿袍癖深泉石百方少<lb/>
懶過山林一著髙異景每慿天作幄激流偏與石爭篙<lb/>
亦知桑棗成陰地别有人間不姓陶<lb/>
　　　舟至建溪諸公走价候迎附荅<lb/>
日華野色動歸旌江上仙風有使迎白葛載成方外製<lb/>
素琴先寄曲中聲縱懷文字飲三日寓目家山路四程<lb/>
老得謝還明主賜跡孤元不為媒名<lb/>
　　　四休述懷<lb/>
<pb n="KR4e0135_WYG_041-8b"/>
老去官書可自由百年吾道信滄洲本無異術勞三往<lb/>
竊有閒名辦四休紅雨滿江楓葉暮青霜孤徑菊花秋<lb/>
抄來種樹堪長日靈草從多莫漫求<lb/>
野坐山行適性真古松晴雨帶丰神雲雷本出經綸地<lb/>
烟水重酬縱浪身夢熟茶聲風細細調傳琴意水鱗鱗<lb/>
載回白鶴非忘世引領長天十二辰<lb/>
　　　鰲峯閩佳處近輔益之境益竒賦此<lb/>
荒荒人世一微塵四極坤元老化身混沌當年良未死<lb/>
<pb n="KR4e0135_WYG_041-9a"/>
參寥從此重翻新雲天漏下日三足雪浪吹來海萬鱗<lb/>
莫漫仙流訪蓬島紀綱物象鎮全閩<lb/>
　　　夀彭幸菴孫九峯<lb/>
詢謀黄髪詔應同公自西來我自東一代才猷幾司馬<lb/>
兩人心迹舊㝠鴻頭顱未負移山力精血慿酬補石功<lb/>
最有居閒圖報地挽回約質賛堯風<lb/>
乞山積疊荷温存青社閒行亦主恩日繞蘭陂騰海蜃<lb/>
雪消葱嶺夢河源辛盤細割犛心膾乳釀時傾癭木尊<lb/>
<pb n="KR4e0135_WYG_041-9b"/>
聞説官髙還負責老於獨樂未開園<lb/>
　　　梅與茶並開<lb/>
小堂歳裏賀春來茶花梅花相應開萬木變衰寒欲盡<lb/>
三陽乗候暗將催並經風雪名偏亞獨倚闌干首重回<lb/>
委分東皇看繫落要門璿樹幾蒿萊<lb/>
　　　舟過雲莊<lb/>
木蘭有約遡回溪酒熟村莊許自擕雨住峯慿雲出没<lb/>
舟行天與樹髙低寒餘野蕨生還短淺落江魚見復迷<lb/>
<pb n="KR4e0135_WYG_041-10a"/>
便老一閒身却病草堂空著瀼東西<lb/>
　　　贈潘憲副希周督海道浙西<lb/>
山匣青萍價舊髙外臺風紀属時髦未言地接巖廊近<lb/>
且得身離郡縣勞化及炎州消瘴癘威行渤海肅風濤<lb/>
龍山石浦無傳箭不信書生擅六韜<lb/>
　　　哀宫保九峯翁<lb/>
暮年相見本無期起落新朝兩舊知悔却班行催老大<lb/>
轉於床褥話分離昔懷有泪金曽鑄逺訃無音鶴尚疑<lb/>
<pb n="KR4e0135_WYG_041-10b"/>
一老典刑中外望䘏恩非為郢人私<lb/>
倦客平陵賦繭窩到門黄紙重如何勉隨星使瞻雲日<lb/>
却憶山人就薜蘿夢易巳慿占數盡啓衾真自覺心多<lb/>
景仁君實肝腸話老泪溪頭洒逝波<lb/>
　　　山庄<lb/>
萬松深處結茅堂雞犬相聞亦我庄巳儗鄉名還属鄭<lb/>
未縁墩姓不隨王住山城府元無跡守業桑麻舊有塲<lb/>
披豁荔林坐忘久角巾時帶野雲香<lb/>
<pb n="KR4e0135_WYG_041-11a"/>
　　　初晴<lb/>
沈㝠書巻歴陰霏忽起山堂望翠微風日隔簾花裊裊<lb/>
曉嵐别樹鳥飛飛滑深泥磴脚無力緑浄沙畦蘂正肥<lb/>
帶得紫笻閑傍險素屏髙處步晴暉<lb/>
　　　偶興用杜崔評事韻<lb/>
習静雲庄絶送迎緑陰濃處漏微明敢論素洞無餘寄<lb/>
只為青山不到城幾月交親渾信斷百年吾道未身輕<lb/>
檢方修藥周方外閒傍山陂引犢行<lb/>
<pb n="KR4e0135_WYG_041-11b"/>
　　　夢侍經筵寫懷<lb/>
老愛雲庄畢素縁覺來天上夢常懸垂衣聖主顔如舜<lb/>
應籙山人骨巳仙日繞法筵宫扇引風回輦路御罏煙<lb/>
夢隨賜食文華後細檢周書無逸篇<lb/>
　　　賀楊宗伯月湖致仕<lb/>
長鴻天外信誰留珍重山人故倦遊作雨已收雲滿洞<lb/>
感秋應放雪盈頭四儒正學加尊信二傅髙情遂老休<lb/>
得謝尚書還給俸轉於何處覔巢由<lb/>
<pb n="KR4e0135_WYG_041-12a"/>
　　　素臺所見<lb/>
蔦織蛇蟠徑路迷古松深處結幽棲鶴從縹緲歸來疾<lb/>
天入蒼茫看轉低怯老不隨山屐盡懶眠真約野雲齊<lb/>
邇時西澗花還發風景依然似浣溪<lb/>
　　　夀太保九峯翁用夀幸菴韻<lb/>
訪落新朝詔命同兩心江漢共朝東故人别社先春燕<lb/>
舊客長天感暮鴻緑野開園重有約白衣給俸獨何功<lb/>
典刑一老青峯下蘿屋蕭然領世風<lb/>
<pb n="KR4e0135_WYG_041-12b"/>
憶昨論心古意存老酬完徳荷殊恩紀綱六職行機總<lb/>
咀嚼羣經入本源輔徳盛傳新政異拜官應帶舊銜尊<lb/>
陽春一曲相望地風景依稀似午園<lb/>
　　　寄顔司寇梅田翁<lb/>
野客重來最厚顔釡鳴時置左縣間文於老去如逃責<lb/>
身為行難轉怕山桑影扶疎朝日上鶴音縹緲暮雲還<lb/>
丹青未穩官衙席天上神仙属押班<lb/>
　　　溪堂偶成<lb/>
<pb n="KR4e0135_WYG_041-13a"/>
最陰森處一溪堂天與山人住小庄風挾潮聲來逺嶼<lb/>
雨移雲氣上晴岡桑田隱約經三變野鶴遨遊領八荒<lb/>
進履青壺參妙訣洞中日月此教長<lb/>
　　　錫宴次韻<lb/>
　　　　太老石翁楊先生少師四考加太傅力辭勅<lb/>
　　　　書褒諭錫宴禮部適公誕之晨九列俱陪公<lb/>
　　　　紀二詩傳至雲莊次韻<lb/>
秬鬯明禋宛舊儀大烹傳賜出前墀南宫讓席承偏重<lb/>
<pb n="KR4e0135_WYG_041-13b"/>
中使分庖散轉遲獸舞鳳儀呈雅樂天申嶽䧏㑹昌期<lb/>
榮陪媿少耆英後飽徳同歌既醉詩<lb/>
平章禮絶星辰上燮理心懸夙夜時曠典特從昭異盛<lb/>
縟恩兼為誕彌私經綸嵗久四朝属版宇功深九廟知<lb/>
最是保恩平格在謝歸客放赤松師<lb/>
　　　荅周八厓謝閩果二詩用其韻<lb/>
晦老題名石尚新故枝猶識宋時春席陰未覺年年盛<lb/>
摘實翻憐顆顆勻風味僅隨秋白品市聲空鬭早紅塵<lb/>
<pb n="KR4e0135_WYG_041-14a"/>
繡林延夀應無數合是溪橋一本真<lb/>
誰家名果惠山堂分致應傳属大方吏部朱櫻容續譜<lb/>
右軍青李未隨行玊枝裊裊臨風摘金汁油油帶露嘗<lb/>
夙歳京華曽識此天留竒種遍崖傍<lb/>
　　　贈太老石齋翁致仕<lb/>
禮絶官僚識羽儀九重動色注東墀手扶日月中天上<lb/>
志在雲雷下直遲大老忍堅違雅尚太平深切望來期<lb/>
錦江烟水行藏外潞國人傳有賜詩<lb/>
<pb n="KR4e0135_WYG_041-14b"/>
位極功髙謝亦宜眼中曽復見同時鄭公人國心偏重<lb/>
吕相兒孫福自私憶賜黄扉麟㡬易得來青社燕先知<lb/>
三楊相業圖形在共指凌烟識帝師<lb/>
　　　茗川為徐子明題<lb/>
憶卜城中已歳年故園雲物尚依然神清不斷愛茶癖<lb/>
官痩真無食肉縁龍焙禁前收紫笋玉塵銷盡見清烟<lb/>
葛溪一水來天地自在中流陸羽船<lb/>
　　　食延夀紅金桃再次八厓<lb/>
<pb n="KR4e0135_WYG_041-15a"/>
歳歳年年話食新歴來五百尚餘春珊瑚珠綴油幢滑<lb/>
孔雀錢開寳扇勻子小離家曽錫類肉香擲地不沾塵<lb/>
近來市井攘名姓風味從嘗恐未真<lb/>
小園覔果旋開堂天上傳來和露方嘉惠夜煩青鳥使<lb/>
素香春伴美人行分甘侯圃瓜時熟飽徳賓筵黍後嘗<lb/>
最是品髙防預竊悔非苦笋遍山傍<lb/>
　　　贈太老蔣敬所致仕<lb/>
一柱頽流勢盡東碧天寥闊見飛鴻名於星斗歸耆徳<lb/>
<pb n="KR4e0135_WYG_041-15b"/>
功在朝廷倚愫忠國史特書唐上相鄉人初識漢三公<lb/>
官舟泊晩龍闗下猶記南征涕泪中<lb/>
歴盡艱危宇縣新漢家柱石舊元臣翼龍雷電擎天手<lb/>
刑馬山河相國身道在必行功豈計老於決去疏還陳<lb/>
麟袍博取漁蓑月蕉鹿曽論夢與真<lb/>
　　　雲莊菊日起巖必東諸賢過訪<lb/>
有約臨滄訪翠微踏晴林鶴故相依小山叢桂花初宻<lb/>
佳節重陽菊尚稀月轉半岡催送酒風回别樹笑傳衣<lb/>
<pb n="KR4e0135_WYG_041-16a"/>
不禁短榻孤眠外猶起髙情數啓扉<lb/>
老愛登臨足力微少林桃竹轉深依重陽物候今能減<lb/>
四妙風流眼似稀把菊近隣還送酒對床有客感留衣<lb/>
最憐薄晩青山色獨對床前白板扉<lb/>
　　　遊鳳山<lb/>
野水橋邊竹正蕃據床有客話寒暄白雲滿地僧開逕<lb/>
芳草無人鹿到門海氣隔林峯突兀鐘聲催月寺黄昏<lb/>
菊花況及重陽候細酒溪魚出近村<lb/>
<pb n="KR4e0135_WYG_041-16b"/>
　　　宫人入道次韋蘇州韻<lb/>
落盡桃花色巳衰内家紅緑遍前墀繙經㡬意能成道<lb/>
覽鏡當年悔畫眉紫府疎鐘人静夜珠庭香几夢醒時<lb/>
雲和不信人間曲青鳥翩翩髪正垂<lb/>
　　　喜雨<lb/>
属耳雷聲勢轉狂雲霓望望正江鄉鸛知天道團雙井<lb/>
雀入田家住滿梁屏翳化來衣漸白爀炎消盡氣初涼<lb/>
瓦盆近報村酤熟沾濕相過也未妨<lb/>
<pb n="KR4e0135_WYG_041-17a"/>
　　　贈次峯次陽明韻<lb/>
假寐官齋作晩晴雷陽何意動先鳴眼間世事秪如夢<lb/>
海上風濤故未驚沃壤不殊忘在客好山無數重兹行<lb/>
聖皇孝理崇堯舜驛使傳來是吉聲<lb/>
如面人心豈盡齊危微精一属㕘稽四儒殁後留遺響<lb/>
七聖途窮待指迷海邑言游今禮樂越裳職貢舊航梯<lb/>
桃源此去無多路老愛相從是建溪<lb/>
　　　和韓太保洪洞相憶韻<lb/>
<pb n="KR4e0135_WYG_041-17b"/>
桑海門前信閲三故人山北又山南四朝蓍蔡心俱属<lb/>
一壑風煙老自堪水岸碧桃花短短月庭青桂影毿毿<lb/>
極知天意垂仁夀寛與耆英作盛談<lb/>
　　　再次重陽韻荅汪石潭<lb/>
白氣横空暑力微海鄉黄樹正依依子安詞賦今能幾<lb/>
元亮風流世亦稀慰老秋容應晩局感時寒具且新衣<lb/>
龍山得酒還乗興看菊西鄰一扣扉<lb/>
　　　癱廢床褥一夜不能寐感懷<lb/>
<pb n="KR4e0135_WYG_041-18a"/>
問野居然見異同此心江漢共朝東上天下履經維外<lb/>
死别生離感慨中已悉華夷知大孝幸垂日月照諸忠<lb/>
湛恩豈靳輪臺詔寛與孤嫠泪息紅<lb/>
　　　甲申冬右手足忽廢彌月始復書懷<lb/>
柴瘠筋骸巳自知却分右半與偷兒恐書絶筆獲麟㑹<lb/>
尚想張罝獵兎時人面每憐夔一足山堂空憶樹連枝<lb/>
適來藥物功尋奏約伴雲莊重有期<lb/>
　　　病中憶石潭昆季<lb/>
<pb n="KR4e0135_WYG_041-18b"/>
為纒末疾歳將窮過盡紛華與化工細草煙村懸抱犢<lb/>
碧江秋水見歸鴻吟邉野色雲晴外竹裏棋聲午夢中<lb/>
濩洛素懷深耿耿倚松無語對西風<lb/>
　　　偶述<lb/>
散盡輕寒與木綿踏晴隨意歴風煙新桃得酒銷春帳<lb/>
老屋臨滄結素縁食荔每憐天一借服松真許訣相傳<lb/>
何當石枕雲莊下讀遍南華内外篇<lb/>
　　　甲申冬地震晝黒紀事<lb/>
<pb n="KR4e0135_WYG_041-19a"/>
自冬積雨春仍似地震晝昏殊可憐南下奏書方幾捷<lb/>
北來消息又三邉乞山不斷憂時感脱屣終抛住世縁<lb/>
最苦斯生無酒量末由長醉謝焦煎<lb/>
　　　望壺<lb/>
老足蹣跚出轉慵故懷長寄最髙峯不妨發歳巳春草<lb/>
落盡斜陽未暮鐘碧井流泉雜環珮紫霄雙劍削芙蓉<lb/>
雲莊只尺移情在不及南隣地幾弓<lb/>
　　　感春<lb/>
<pb n="KR4e0135_WYG_041-19b"/>
老猶不斷是凡情枕上殘書結死生郭外好山頻入夢<lb/>
庭前芳草絶經行風飛素雪消青髩春盡寒煙鎖畫屏<lb/>
西北甲兵何日洗勉扶林野賀升平<lb/>
　<lb/>
　<lb/>
　<lb/>
　<lb/>
　見素續集巻四<lb/>
</p>
<p>
</p>
  </div>
</body>
</text>
</TEI>
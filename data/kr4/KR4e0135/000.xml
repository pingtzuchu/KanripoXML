<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素集</head>
    <p>
<pb n="KR4e0135_WYG_000-1a"/>
欽定四庫全書　　　　　集部六<lb/>
　見素集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案見素集二十八巻奏議七巻續集<lb/>
　　　　十二巻明林俊撰俊字待用號見素莆田人<lb/>
　　　　成化戊戍進士厯官刑部尚書贈少保諡貞<lb/>
　　　　肅事蹟具明史本傳俊始以疏劾權璫逺謫<lb/>
　　　　及撫江右則抗逆藩撫西蜀則平巨冦為孝<lb/>
<pb n="KR4e0135_WYG_000-1b"/>
　　　　宗時名臣所著詩文張詡序謂俊手編成集<lb/>
　　　　者五十餘巻尚在致仕之時今此集文二十<lb/>
　　　　八巻奏議七巻續集詩文十二巻兼及起廢<lb/>
　　　　以後所作而遺疏四首亦附焉則已出後人<lb/>
　　　　重輯非俊自編原本故巻數與序不符也俊<lb/>
　　　　為文體裁不一大都竒崛博奥刻意自為其<lb/>
　　　　詩源出江西而于黄庭堅陳師道兩家尤所<lb/>
　　　　摹仿故頗多隠澁之詞然大抵氣味孤髙終<lb/>
<pb n="KR4e0135_WYG_000-2a"/>
　　　　能逺俗奏議分西曹外臺内臺西征起輔新<lb/>
　　　　政秋臺六稿無不委曲詳盡通逹事機亦足<lb/>
　　　　見其設施有本非徒托之空言又案王鳯靈<lb/>
　　　　續集序稱俊原有詩集十四巻而此本無之<lb/>
　　　　朱彛尊輯明詩綜稱俊有西征集為選録四<lb/>
　　　　首而亦不言見其全集觀其孫及祖跋稱重<lb/>
　　　　梓是書而詩集尚闕是當時本未同刋故流<lb/>
　　　　傳頗尠今仍其原第著之録云乾隆四十二<lb/>
<pb n="KR4e0135_WYG_000-2b"/>
　　　　年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0135_WYG_000-3a"/>
見素集原序<lb/>
文章以救時為貴中古来文若韓退之之佛骨表歐陽<lb/>
永叔之朋黨論胡澹菴之乞斬秦檜疏詩若杜少陵之<lb/>
八哀石守道之慶厯聖徳之作之類排異端崇正道斥<lb/>
奸諛百世之下讀之猶使人毛髮森悚恨不生竝時而<lb/>
願為之執鞭也下此則鬬富誇巧雖極其工緻第取悦<lb/>
人耳目而於綱常世道無所闗係焉亦奚貴於文章而<lb/>
必以是傳世為哉始予計偕至京師於士友家獲覩莆<lb/>
<pb n="KR4e0135_WYG_000-3b"/>
田見素先生林公為秋官員外郎時抗憲宗皇帝疏草<lb/>
三復流涕見其劾匪人糾權倖凜然鈇鉞之嚴而血誠<lb/>
骨鯁溢乎言表殆掲日星而聳山嶽也公雖坐是逺謫<lb/>
而一時國是士氣賴之議者謂與澹菴一疏相伯仲文<lb/>
章若是豈非所謂救時者邪未㡬還公留都荐厯外臺<lb/>
長一旦拂衣去朝抗章夕就道未始待報也越數載先<lb/>
帝以言者起方伯不赴再起為僉都御史持風裁於大<lb/>
江之左右貪墨吏多望風解印綬去雖當路左璫素號<lb/>
<pb n="KR4e0135_WYG_000-4a"/>
桀黠者亦為之歛跡潜避公出而救時其事功之偉又<lb/>
在在如是盖不啻見諸文章而已也使公在朝廷則必<lb/>
有以寢淮南之謀在邉陲則必有以寒西人之膽而在<lb/>
山林則又必有以一絲而重漢九鼎者矣盖公精神心<lb/>
術之所寓有未易以尋常窺測者故發而為文為詩或<lb/>
贈送或酬答或寄託雖體裁異制風格殊指要之其歸<lb/>
與曩疏救時之意異者幾希矣然則公之文章雖欲靳<lb/>
不傳於世不可得已而公方退然以為此特醬瓿上意<lb/>
<pb n="KR4e0135_WYG_000-4b"/>
思耳夫豈以是為自足者哉間手編成集凡五十餘巻<lb/>
而以其别號見素者名焉不逺數千里緘書遺予曰子<lb/>
其為我叙之得書時薄暮矣亟篝燈快讀次日即促笔<lb/>
于以見予仰公之至方以託名是集為幸遽忘其<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>陋<lb/>
且讓云正徳改元丙寅冬十一月上澣南海病夫張詡<lb/>
廷實序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素續集巻五</head> <lb/>
    <p>
<pb n="KR4e0135_WYG_042-1a"/>
欽定四庫全書<lb/>
　見素續集巻五<lb/>
　　　　　　　　　　　　　明　林俊　撰<lb/>
　　七言律<lb/>
　　　東滙感事<lb/>
病坊雌伏轉闗情東滙扶行景亦清立鷺野田明素雪<lb/>
亂蛙塘水荅新晴人家幾待桑麻熟海賈空傳米穀平<lb/>
聞説村村曽舉火出門割愛重吞聲<lb/>
<pb n="KR4e0135_WYG_042-1b"/>
　　　夀從子仁卿<lb/>
子梧穉竹上青煙轉瞬風光六十年服賈食家儒固在<lb/>
主盟睦族義仍先車船五鬼無窮送魚笋千心有孝傳<lb/>
子姓行中吾獨許勉將情事對皇天<lb/>
　　　病嘆<lb/>
藥力何神造化爭雨深足重轉難行老於忘事宋華子<lb/>
壯不如人鄭燭生逭責乾坤良自信息縁晝夜本無情<lb/>
雲莊一席棲𤣥地風起濤來蜕亦驚<lb/>
<pb n="KR4e0135_WYG_042-2a"/>
　　　賤糴志喜<lb/>
積旬風雨作春寒是處平流瀉激湍南野煙花愁外望<lb/>
小庭月桂病中看照瘢轉見催租急舉火翻憐度日難<lb/>
晨起忽聞開賤糴老懷重為放情寛<lb/>
　　　世夀堂次韻<lb/>
倚江巾幅拜狐南掩暎神光此盡涵夀種素風傳老大<lb/>
法筵黄醥酌芳甘下來海屋籌應滿歴到乾坤玉已三<lb/>
欲向周家看淳質青城路斷幾容參<lb/>
<pb n="KR4e0135_WYG_042-2b"/>
　　　次喬白巖謝寄山巾<lb/>
山人石屋帶雲開舊雨時時夢往來分去葛巾籠日月<lb/>
配之蒲萐謝風埃獨行栗里名偏盛小製伊川式許猜<lb/>
脱盡寰區與煙水不煩宿留向東萊<lb/>
　　　次汪少宰咸齋用䆳翁見懷韻<lb/>
竝枝花萼暎東樓夜夜神光燭上頭二陸文章當代盛<lb/>
兩蘇情事古人憂夢回碧落聞孤唱清入滄浪有釣舟<lb/>
泊醉葛溪秋色裏不知山月出還不<lb/>
<pb n="KR4e0135_WYG_042-3a"/>
　　　病中用前韻自解<lb/>
異方誰與授神樓坐久飜疑膝過頭三尺腰圍驚太痩<lb/>
百心藥褁動深憂悔孤雲寄登山屐幸理風回到岸舟<lb/>
最是淵冰餘日在手編曽記了殘不<lb/>
　　　次張方伯兩山登丹霞<lb/>
洞門有客試荷衣忽報修琴野衲歸風挾泉聲過子院<lb/>
日移霞氣上禪扉仙龕一種書還異靈谷千年韭尚肥<lb/>
静裏乾坤真自得𤣥談誰了俗塵非<lb/>
<pb n="KR4e0135_WYG_042-3b"/>
　　　登麻姑山<lb/>
老於歳月去如飛與客隨縁叩板扉汲取玉泉淘野飯<lb/>
製來絲葛試仙衣辭榮忽覩擎天柱搜勝誰貽放鶴磯<lb/>
隔斷塵區酬舊隱渚風沙月未相違<lb/>
　　　所見<lb/>
誰以無涯混有涯百年吾道大方家力難自可安巢拙<lb/>
陂斗何須較轍斜筭老每憐餘景迫策羸真覺去程賖<lb/>
雲中鷄犬今何處莫漫尋真嚼紫霞<lb/>
<pb n="KR4e0135_WYG_042-4a"/>
　　　雲寄紀懷<lb/>
短藜扶醉冒林霏線路登登轉翠微覔静頗煩神獨往<lb/>
慰懷真愜老相依移來松桂生還宻羈住山雲出便歸<lb/>
假寐石牀動村鼓夢回猶覺世情非<lb/>
　　　送汪可亭節推報政<lb/>
嘉石衡量法許平海鄉隨處絶寃聲饋鮮偶值懸魚在<lb/>
入覲真憐鬻馬行九石潭邉度棃嶺獨峯江上見桐城<lb/>
名公行烈來賢事碧落秋髙老氣横<lb/>
<pb n="KR4e0135_WYG_042-4b"/>
　　　過訪雲莊<lb/>
次第長林起曙煙跛羸扶上木蘭船水紋細皺魚常躍<lb/>
野色荒涼月尚懸百丈分流入南浦千尋積翠起中天<lb/>
莊前荔樹生來合叢桂花開總自憐<lb/>
　　　寄金蓉溪司馬<lb/>
鵠立仙班識羽儀孤忠端荷四朝知曉臨楓陛旁看壯<lb/>
秋入蓉溪舊有期西夏安攘經國計内廷獻納藎臣私<lb/>
浮雲野水寛閑外沙塞無塵屬逺思<lb/>
<pb n="KR4e0135_WYG_042-5a"/>
　　　書懷<lb/>
壯遊三辦乞閒身詔起翻於老出貧食力㡬還干筆研<lb/>
竭愚猶擬荅㳙塵兩間獨復求真我一席公參對野人<lb/>
雨節風時闗泰運八荒同幸泰平民<lb/>
　　　二泉問無書和荅<lb/>
病坊啼鳥各煙蘿相憶時時夢一過月裏仙舟誰李郭<lb/>
花前詩句自陰何海門風起連魚斷秋日詩來對句歌<lb/>
藥力不酬身轉痩過橋巾影落晴波<lb/>
<pb n="KR4e0135_WYG_042-5b"/>
倚秋髙閣上松蘿載酒時聞有客過風月幾人似陶謝<lb/>
春秋有筆罪王何年催景莫愁曽結病起詩難強為歌<lb/>
十二行窩遊樂遍釣徒還擬歴煙波<lb/>
　　　曉日遙憶<lb/>
九逵夜色尚濛濛多少衣冠禁漏中鴈影星河天漸曙<lb/>
鷄聲瀛海日初紅金貂次第傳中詔玉珮從容引上公<lb/>
一徳君臣千載合老還猶擬附餘衷<lb/>
　　　七十五書懷<lb/>
<pb n="KR4e0135_WYG_042-6a"/>
過鳥光陰可自由稀年五度又春秋淹纒世久心多厭<lb/>
樹植功疎意獨留遙望每憐平野緑得歸還記小山幽<lb/>
蒼苔碧石髙閒外無據神仙莫漫求<lb/>
　　　次韻荅李敘菴<lb/>
風時雨節海平漫深有餘忠卜治安系出西平原屬李<lb/>
名於北斗共推韓清朝世運交還泰夀母心期老更寛<lb/>
愛日堂深強健在板輿花底副遊盤<lb/>
　　　次韻荅喬白巖<lb/>
<pb n="KR4e0135_WYG_042-6b"/>
結托青林老巳衰孤卿南北擅真才舊人特首新朝索<lb/>
别夢從先故國回鐵石素心良自副菊松荒徑待親栽<lb/>
最憐妙覺當年㑹巾舄無因竊後陪<lb/>
　　　寄白巖少保<lb/>
隨處開花又落花石巖未老結煙霞天卿舊沐四朝寵<lb/>
柱國仍傳八制麻自信行藏應有分極知歸去尚無家<lb/>
晉公緑野經行外痩鶴時尋一徑斜<lb/>
　　　寄幸菴少保<lb/>
<pb n="KR4e0135_WYG_042-7a"/>
薄有桑麻莫種𤓰月輸半俸似公衙舊傳蓬島神仙宅<lb/>
重是蘭山保傅家架上軸多書尚積牀頭金盡酒還賖<lb/>
先零䆳老經猷後物論煩公更建牙<lb/>
　　　望雲莊有懷<lb/>
江上青林識舊村亦知竟歳斷來轅短笻細路春來合<lb/>
絶壁寒泉雨不渾移樹有鸎尋伴侣過家無鶴訪兒孫<lb/>
夕堂老憶陪隨地芳草難招聚窟魂<lb/>
　　　笑遣<lb/>
<pb n="KR4e0135_WYG_042-7b"/>
老歸猶是舊林居隱几青峰一笑餘蜀漢出師元有表<lb/>
茂陵封禪故無書遺榮短景從消滅素節真鋼忍破除<lb/>
自是遊魂招未帖忽傳風馬與雲車<lb/>
　　　不雨述憂<lb/>
吹盡髙雲别一天驕陽舞禍故無前人間始信雨成玉<lb/>
門外真看海化田闔郡生存懸此日幾家事育應明年<lb/>
江湖老去知何用一夜西風雪滿顛<lb/>
　　　和鐵橋都憲夢余過郭西韻<lb/>
<pb n="KR4e0135_WYG_042-8a"/>
千仞峩峩覽徳輝地分閩粤重相違故知水斷無魚到<lb/>
却望秋髙有鴈歸調絶㡬容尋杜句菊香還擬著陶衣<lb/>
龍山薄與青雲近竹杖人扶力尚微<lb/>
　　　次宫保質翁哭如賓韻<lb/>
東閩川嶽㑹神竒及冠操存俗巳移張陸忘年君與我<lb/>
孟韓知己世還誰道真自信貧能樂物候翻憐老易萎<lb/>
過盡城更寒轉寂月斜孤影鴈垂垂<lb/>
赤日相從一問竒短床時傍栁陰移譽流海宇今猶在<lb/>
<pb n="KR4e0135_WYG_042-8b"/>
行貫神明眼復誰榆景鬢疎兒㡬抱萱庭秋重母先萎<lb/>
閉門尚記征西日舉武無從老泪垂<lb/>
　　　贈族弟世崇<lb/>
世錫瓊林又子同廣文上考僅從東鷄聲曉度梅花月<lb/>
鴈影秋隨蘆荻風驛路易聞京國信講堂偏識布袍窮<lb/>
眼間通塞居前分造化無言屬至公<lb/>
　　　祝篁溪鳴和惠詩次韻和荅<lb/>
人世浮名紙一張覺來深戢與雲藏詎知歳儉雨如玉<lb/>
<pb n="KR4e0135_WYG_042-9a"/>
到得秋收粟幾房膚使隨行懷静切老人藴結夢仍長<lb/>
衾裯斗米曽論價坰野霜清子鴈翔<lb/>
　　　再次篁溪韻<lb/>
風望稜稜屬弛張滿前豺虎盡消藏斗間紫氣劍三尺<lb/>
仗外虹光書滿房執憲每推周舉右作詩還坐景猷長<lb/>
清時一第收來蚤聞説諸生價巳翔<lb/>
相隨白鹿戀分張知有神仙是處藏古洞頳霞騰羽葢<lb/>
絺簾初日照芝房閲來風景頻年換看到兒孫似我長<lb/>
<pb n="KR4e0135_WYG_042-9b"/>
石枕孤眠晝無事海天髙鶴任翺翔<lb/>
　　　教二子<lb/>
一脉真源世不孤亦知混迹未迷途機圓翻信巧成拙<lb/>
墨守終期智破愚㡬辨義田隨二范别尋文𣲖附三蘇<lb/>
相仍仰止瞻依地留與諸孫作畫圖<lb/>
　　　即景<lb/>
十二芙蓉江上峯夕林秋影坐來慵雨昏素幔妨歸燕<lb/>
雲起澄潭有卧龍漁父欲尋桃洞入野情不博酒泉封<lb/>
<pb n="KR4e0135_WYG_042-10a"/>
一行鉅老裨新政却愧青邱是故農<lb/>
　　　夀左司馬山齋六十用翁自韻<lb/>
辟穀歸來值歳週夀筵春餅嚼新柔山前雲物歸青野<lb/>
杖外花枝對白頭臺省望髙行再召枌榆景好足相酬<lb/>
流行坎止吾儒分盤谷何勞問某邱<lb/>
拄杖青邱分已踰畏途何處是停車斂浮巳付雲歸洞<lb/>
習定真成水到渠忽報卿垣纒象魏秪疑仙子住樓居<lb/>
董狐若問收遺稿猶喜都無封禪書<lb/>
<pb n="KR4e0135_WYG_042-10b"/>
　　　梅初豆<lb/>
野寺行來春已遲隔牆青子重新枝老於摘實渾無味<lb/>
興在和羮屬有期東閣簷垂香外雪西湖譜續畫中詩<lb/>
覔音忽感花神惠月落星横起夢思<lb/>
　　五言排律<lb/>
　　　雲莊紀物三十一韻<lb/>
老深酬懶癖幽勝屬莊家走院溪籐暗縁邱塢竹斜野<lb/>
苹時卧鹿塪井亂鳴蛙陰壑蒲初笋陂陀蕨正芽韲行<lb/>
<pb n="KR4e0135_WYG_042-11a"/>
令公韮盤剥故侯瓜山柿辭殘蒂崕梅落故了砂精霜<lb/>
候橘粟細雨前茶壁檜懸絲紐岡桃散錦葩藥苗䦨錯<lb/>
種石乳穴粗爬海濶潮雙信蜂喧日兩衙褰幃過林鳥<lb/>
拄杖落巖花鄰里鷄豚盛晨昏鸛鵲譁三陽時轉泰一<lb/>
熟歳仍加事育差年計輪迴宛物華士風存梗概人語<lb/>
隔煙霞兎狡何曽得魚馴漸可义抱寛餘垢納持少斷<lb/>
汙邪豪興閒還覔頽齡促任賖蒼精化猿鶴緑骨幻龜<lb/>
蛇末路看如砥浮生似有涯詩材衰愈退飲量晩微加<lb/>
<pb n="KR4e0135_WYG_042-11b"/>
禮讓聞鄒魯懷柔憶漢巴歴危欺足繭乗醉岸巾紗風<lb/>
掣垂天翼星回貫月楂無錢具鮭米與客且桑麻齋集<lb/>
僧魚供膰分社鼓羓至音傳要妙大雅㑹亨嘉鬼鑿仙<lb/>
龕細柴聨棧道遐規規投索莫頗頗謝紛拏學竊董生<lb/>
苦詞疑左氏誇帝臨收暮局一著敢容差<lb/>
　　　余仲栗約中赴海南道别<lb/>
珠崖開粤鎮兵衞壯殊方鳥䑕馴諸洞蛟螭避七洋梯<lb/>
航周道路卉服漢冠裳廨宇花梨柱人家牡蠣墻陶型<lb/>
<pb n="KR4e0135_WYG_042-12a"/>
居士品繩引重官常蕷葉分黎飯椰盆咋蔗漿浦珠聯<lb/>
象郡夷馬凑牛塲羅宻駢村市檳榔並舎嘗菓坊人面<lb/>
白酒榼樹頭香業往容仙分閒貽且國章颿檣經應港<lb/>
祝帛祀靈岡白浦通潮閣芳泉泂酌堂曠懷忘在客多<lb/>
景勝吾鄉守静宜低屋填飢尚太倉鷄蟲曽得失鴻燕<lb/>
自行藏筆勢江山助圖經水陸長長公便老住伯紀惜<lb/>
歸忙天路夢千里朝恩字幾行不應船上鶴又伴北還<lb/>
裝<lb/>
<pb n="KR4e0135_WYG_042-12b"/>
　　　夀白巖用山齋韻<lb/>
地紀臨西晉天官近北辰四朝文與武三事甫兼申龜<lb/>
組英名盛麟袍峻節新腹松符昔梦海鶴讓丰神冀俗<lb/>
清還淡堯風質更淳兩儀歸燮理百辟待陶鈞大雅垂<lb/>
臣鑒精忠動帝宸逆鱗排内降削稿疏南巡瑞日桃分<lb/>
露春煙燭晃銀仙班誰第一資聖繪中人<lb/>
　　六言排律<lb/>
　　　賞菊次胡支湖韻<lb/>
<pb n="KR4e0135_WYG_042-13a"/>
江雨畫篷水戯夕陽蔦徑樵聲寒猿素壁長挂老鶴青<lb/>
枝不鳴野客抱琴果俗秋花得句還清太無人管閒興<lb/>
蕙帶荷衣道情<lb/>
　　　送草忩鄭司教森<lb/>
薄技繆投鼯䑕顓䝉繼祝螟蛉伯仲常眉最白交遊籍<lb/>
眼殊青孤燭寒光並舎髙槐緑蔭連屏千里誤騰快足<lb/>
九霄專養修翎調熟曲翻别引鼓多刃發新鉶遲回蒼<lb/>
璧酬價展轉丹砂乞靈獨對可陳董策晩收尚負梁經<lb/>
<pb n="KR4e0135_WYG_042-13b"/>
歳儉陶瓶屢罄徳馨顔巷初銘荏苒年翁漸迫吾伊夜<lb/>
子曽停極否終丁泰運後凋不博秋零芸閣香浮書帶<lb/>
風雩響泛鐸鈴騎鶴㡬纒萬貫解龜續換雙瓶紫氣腰<lb/>
間劍室黄雲馬首旗亭咨目送迎例斷遙心帶鶴前汀<lb/>
　　五言絶<lb/>
　　　題釣臺<lb/>
地盤一股出山擘兩厓開鼓枻隨漁父乾坤此釣臺<lb/>
　　　題扇次兊齋<lb/>
<pb n="KR4e0135_WYG_042-14a"/>
獨客迷莎徑雙松直野亭巖泉虚更落别調不堪聽<lb/>
　　　題孫九峯扇次石潭<lb/>
海日髙低影風舟逺近程利名剛兩字雲水一虚亭<lb/>
　　　紅梅<lb/>
紫霞欺素影紅玉帶青煙風雪濛濛夜金丹化鶴年<lb/>
　　七言絶<lb/>
　　　李文正公割内醖為二泉太夫人夀次韻<lb/>
傳賜金莖第八天黄封分致夀堂前啐回玉液通仙露<lb/>
<pb n="KR4e0135_WYG_042-14b"/>
莫漫人間有酒泉<lb/>
玉厨金甕出黄封傳道師臣錫内供不為循常割恩賜<lb/>
異香清帶子情濃<lb/>
　　　讀東坡李白辯<lb/>
吾道綱常有二天虚名催逼漫樓船潯陽合是江潭水<lb/>
魚腹還應有墓田<lb/>
口頰勞勞枉亂真謫仙曽道不從璘仙才俠格知何繫<lb/>
空有詩流浪漫人<lb/>
<pb n="KR4e0135_WYG_042-15a"/>
　　　題扇次兊齋<lb/>
新籜剥鱗參玊笋小糟分螘過茅柴溪橋隔斷非人世<lb/>
猶有山翁拄杖來<lb/>
　　　口占寄王金谿<lb/>
没膝泥平屬漏天尚難一刺直公前㡬驚離合闗情地<lb/>
又是東華送别筵<lb/>
　　　九峯扇次李文正公韻<lb/>
荔帶荷裳小籜冠玉樓時聳兩峯寒白沙痩竹移情在<lb/>
<pb n="KR4e0135_WYG_042-15b"/>
一曲將歸石上彈<lb/>
　　　有所思口占寄楊月湖<lb/>
入定僧髙元犯俗出門人老未歸山碧天抱膝空庭坐<lb/>
羞見㝠鴻海上還<lb/>
七二春秋幾故吾一燈長伴兩身孤最憐雨雪寒鷄候<lb/>
不夢蘭陂夢月湖<lb/>
　　　題畫<lb/>
鬢髪滄浪老病翁小山時對桂花叢白沙翠竹逃名外<lb/>
<pb n="KR4e0135_WYG_042-16a"/>
一棹江煙水月中<lb/>
　　　時苗留犢次三江韻<lb/>
長育明分水草餘駕回元是赴時車帶非故物留何謝<lb/>
瘞鹿懸魚此例書<lb/>
行李蕭蕭得代餘夀人猶識舊牛車寄來一脉明心事<lb/>
杲日亭亭副大書<lb/>
　　　題仙<lb/>
渡海天風跨鶴還漫酬老癖與溪山綱常一種吾儒分<lb/>
<pb n="KR4e0135_WYG_042-16b"/>
不放人間有許閒<lb/>
地床茶竈隱晴煙洞口桃花不記年後老乾坤成底用<lb/>
名家别自有神仙<lb/>
　　　口占寄君俊<lb/>
徳星移照入南離物色當年已自知大冶鈞陶荷明聖<lb/>
太平無處不相宜<lb/>
　　　簡方西樵<lb/>
真主分明舜與堯追崇詔下復誰搖悔深鑄錯行藏外<lb/>
<pb n="KR4e0135_WYG_042-17a"/>
秪合西山老聽樵<lb/>
　　　題姚氏園亭<lb/>
野晴山雀亂庭柯門巷春深長薜蘿候葉時花㡬年紀<lb/>
風煙猶識卧林窩<lb/>
畫欄草碧與花香隔斷煩聲日許長如此風光藏老大<lb/>
平泉空愛睫前莊<lb/>
　　　與何燕泉伯子和文正公韻<lb/>
望家深有典刑存奕葉相仍子又孫稽古源流今得信<lb/>
<pb n="KR4e0135_WYG_042-17b"/>
下方仕牒上皇恩<lb/>
父學師承更祖風駒龍雛鳳自竒童宗臣未説何曽事<lb/>
久在涯翁鑒識中<lb/>
　　　題馬<lb/>
歳經牝牡與驪黄龍脊真能隘八荒石粟心多還自信<lb/>
直將汗血報君王<lb/>
　　　題鴈<lb/>
春去秋來蹟許忙夜清涼月夢江鄉魚蝦即少差年計<lb/>
<pb n="KR4e0135_WYG_042-18a"/>
留與人間薄稻粱<lb/>
　　　題四皓<lb/>
一夜仙風吹紫芝道人同是出山時從今莫道安劉事<lb/>
主聖臣賢正作期<lb/>
　　　友古<lb/>
學行焉敢望前人物化傳來局局新麗澤此心還自計<lb/>
欲將河洛代雷陳<lb/>
　　　酬朱孔年惠菊<lb/>
<pb n="KR4e0135_WYG_042-18b"/>
畫船江雨帶風斜過盡重陽未到家憶昨龍山曽送酒<lb/>
葑門今日是黄花<lb/>
柴桑歸愛一身輕中路黄花到眼明不見芙蓉見秋水<lb/>
最難摹索是風情<lb/>
　　　和少陵六絶<lb/>
畫虎心多愧未成老來空有氣從衡松根一枕羲皇夢<lb/>
如蓋山雲石上生<lb/>
四愁漢調猶平子嗣響酈炎格已休閲盡盆渠都是水<lb/>
<pb n="KR4e0135_WYG_042-19a"/>
何曽日夜大江流<lb/>
虞歌有派傳風雅漢選何名續楚騷嵇阮嗣音副人意<lb/>
也難驀地拜劉曹<lb/>
漢魏名家幾世人調孤無力附芳鄰殘編斷楮誰收拾<lb/>
已化荒荒架上塵<lb/>
九首枚生信復疑格中何必問吾誰正聲變盡愁無拙<lb/>
前軰終為後軰師<lb/>
陶謝風流秪兩公後來韋栁亦相雄極知作者闗名教<lb/>
<pb n="KR4e0135_WYG_042-19b"/>
不混王楊譾薄中<lb/>
　　　雲寄失足幾堕<lb/>
老難筋力出應稀蒙宻青岡取徑微石洞雲閒喜人跡<lb/>
故教藤刺強留衣<lb/>
雲寄登登續往盟蒼苔路滑㡬危坑山人老分天還鑄<lb/>
起傍獨髙峯處行<lb/>
　<lb/>
　見素續集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素續集卷八<lb/>
                </head>
    <p>
<pb n="KR4e0135_WYG_045-1a"/>
欽定四庫全書巻<lb/>
　見素續集卷八<lb/>
　　　　　　　　　　　　　明　林俊　撰<lb/>
　　序<lb/>
　　　贈朱三峯興化郡伯序<lb/>
夫聚方分類川精嶽氣殆有所主持其間嘗觀夫越臨<lb/>
觀之美甲天下閩山澤通氣以鍾之於人方格重有異<lb/>
者而封連壤接閩與越交事樞前政之翕張舊德之薰<lb/>
<pb n="KR4e0135_WYG_045-1b"/>
習副目觀而酬心寄若東西家然率未有見夫純一其<lb/>
趨以㑹歸其至然則化而齊其皆虛語歟嘉靖癸未莆<lb/>
之守擢去朱君朝章代之君瓌衷藻質明習法比時方<lb/>
以憲部正郎為卿長慎擇奉天子命慮囚於蜀同官者<lb/>
曰朝章宣皇仁為寃人寄命輟而莆孰若聽畢事於蜀<lb/>
惠深且廣哉君進士乆敭厯中外綽有聲稱滯以牧將<lb/>
殊而大之也僅之郡乎承譬諸作室斵連抱而小之非<lb/>
材宜余曰朝章其不薄守也方千里而郡寄之民父母<lb/>
<pb n="KR4e0135_WYG_045-2a"/>
之有惠施之政有威肅之令手提乳保謀其所愛惡而<lb/>
舍施之使官無頗政邑無冒吏而鄉無暴民人人乎士<lb/>
君子之行斯之謂民之父母否將疾而仇視之是固民<lb/>
之無良亦豈守之利哉郡藩臬之寄藩臬臺省之寄朝<lb/>
章清才卓識其誰不與之鬱而使伸宰物者大其至也<lb/>
夫郡有所事有所使有所專亦有所不得徑遂者事樞<lb/>
政理物情人態以日棼吾前拂其心以平其氣落之華<lb/>
以收之於實相濟非相病也涉川者貴有待行千里者<lb/>
<pb n="KR4e0135_WYG_045-2b"/>
遲亦至徒取快疾然哉抑仕有學道焉取以自益亦取<lb/>
為人之益通宏厰之性以無情幽澹凉寂之情莆君之<lb/>
所也莆前守績學功事赫赫動人耳目有岳公季方潘<lb/>
公舜絃王公存敬繼之者或弗似張公時峻視莆復之<lb/>
未乆謝去嗣是或因或復口碑尚存君力副焉莆將賀<lb/>
得君君亦自賀得莆蒙泉俎豆之門有公席焉淹速鈍<lb/>
利知道理者之所無計也<lb/>
　　　楓山先生遺文序<lb/>
<pb n="KR4e0135_WYG_045-3a"/>
文本諸心而根之於道主張人文鋪敘皇極感人心而<lb/>
禆治化後世抉奇搜博以繢藻雕飾為工文云文云乎<lb/>
哉太子太保尚書章文懿公楓山先生自魁禮部系仕<lb/>
籍幾六十年實厯不滿三載甘貧守道崇尚廉退其忠<lb/>
實之操質約渾古之風固已髙出人流望在海之内外<lb/>
經世大略大可用天下小可用於天下而石蘊淵藏僅<lb/>
取司成之一遇棄之壯盛而收之衰憊之餘斯有志所<lb/>
扼腕也然士有山斗國有蓍龜以繋獨天下之重尊信<lb/>
<pb n="KR4e0135_WYG_045-3b"/>
大同焉及請老勤複武廟重違其意加其官竟許之上<lb/>
在舊邸熟先生名作而即位思有以致之先生已望九<lb/>
之年縟典殊恩其不能拜矣余愧屈數老於先生尤注<lb/>
嚮先生亦謬余與時屬有所寄遺老之召方幸過里門<lb/>
接道論而先生又殁矣老泪遺容幽明相對余之無能<lb/>
已先生猶先生之無能已於余也既狀事行與立祠門<lb/>
人董遵以遺文属序先生全集諸子都憲君拯以梓行<lb/>
矣是集得意作也先生專志六經附博史子意所詣極<lb/>
<pb n="KR4e0135_WYG_045-4a"/>
將欲起婺學數百年後㑹北山魯齋仁山白雲之派以<lb/>
上接晦菴東萊之傳次之亦力追道傳晉卿景濂仲申<lb/>
數大家之逸響其㫖深深可寓道其詞正正可寓心其<lb/>
筆勢平典文理簡潔卒澤於道德仁義粹如若湖海平<lb/>
流風激水湧以備盡文章變態文云文云乎哉<lb/>
　　　端本策敘<lb/>
贈宫保尚書李公秀實司教漢中上端本十六策仁廟<lb/>
讀之喜將用之驛召而至上上賓宣廟試之効授以司<lb/>
<pb n="KR4e0135_WYG_045-4b"/>
諫尋轉左又將用之公卒年三十七有遺寄焉昔東坡<lb/>
上皇帝書柔行巽入識者謂其得告君之體夫諫有正<lb/>
有諷籌義理量事勢直言讜議是之謂正而巧發潛運<lb/>
是之謂諷孔子論五諫曰吾其從諷諫乎意非孔子之<lb/>
言也人臣事君盡其在我聽不聽天也正焉有不利者<lb/>
哉夫法語正也巽言婉而導不出乎正者也王斗正諫<lb/>
齊宣舉士鮑叔直對齊桓不敢鑄鐘以昭名茅焦解衣<lb/>
伏質而始皇母子如初諷微出乎正而終歸乎正者也<lb/>
<pb n="KR4e0135_WYG_045-5a"/>
東方朔名善諷諌時進直言武帝猶俳優畜之所謂勸<lb/>
百風一君子有弗取焉爾公之䇿非所謂正諫者乎余<lb/>
獨慕二聖之善處公也唐太宗謂髙宗曰汝於李勣無<lb/>
恩我今出之汝立以為僕射宋太祖得齊賢不欲爵以<lb/>
官隂属太宗異時用為相夫為子擇人義不當如是孰<lb/>
若仁廟知公收之勤宣廟試公用之異誠孚意感正大<lb/>
明白為聖子神孫法程使守以無失將䕫龍滿朝都俞<lb/>
世世堯舜之治引之於無窮不難矣追惜者公有時無<lb/>
<pb n="KR4e0135_WYG_045-5b"/>
命策不盡見於行然繼之有孫充嗣君忠亮典則位宫<lb/>
保長夏卿㕘留務為聖心倚注宗社根本委重位遇所<lb/>
極公之行在此矣<lb/>
　　　林文安公文集敘<lb/>
文根諸理發諸氣而昌之以詞賁飾從施真質猶故迨<lb/>
從横之習勝而渾重澹雅之體衰至搥提仁義而絶滅<lb/>
之貞元啓㑹大音載完起息興衰道隆替與焉漢之盛<lb/>
司馬子長以豪健鳴唐之盛昌黎退之以雄深鳴宋之<lb/>
<pb n="KR4e0135_WYG_045-6a"/>
盛歐陽永叔以雅潔鳴同時班栁蘇王聯聲逓響名名<lb/>
家嗣是作者日衆詞徒長而氣以弱理亦為之晦甚至<lb/>
驅駕才華搜奇捕怪樸以采紛雅以俗亂藻製瓌調未<lb/>
必不足譁世而賈名而稽諸典謨訓誥逺矣國朝承元<lb/>
代之舊力挽古風潛溪倡之東里和之作者之盛要亦<lb/>
不讓前觀太子太保文安公泉山先生生宣德甲寅去<lb/>
醇樸未逺又居川嶽形要之㑹漸涵撫州尚書公之名<lb/>
訓起進士入翰林積官吏兵尚書㕘其留務中有餘養<lb/>
<pb n="KR4e0135_WYG_045-6b"/>
而出有餘用藏明於晦戢介於柔恢恢然有容而陽秋<lb/>
内寘不可卒近完名盛福多孫子壽八十六以終諸大<lb/>
老無及焉評者謂有韓范之遇萬石陽城族里之化文<lb/>
富洛社之風雅殆然者先生文平氣順而一根於理謹<lb/>
質學子固澄練學仲伸而氣度暇整動應繩墨如輕縑<lb/>
便體嘉穀之濟實用逮其變也如立峯壯雲平流之隱<lb/>
細浪可以觀人可以觀世某姻族後行先生嘗曰迂老<lb/>
之文吾見素敘之抑縮以乆仲子藩伯君利瞻將鋟梓<lb/>
<pb n="KR4e0135_WYG_045-7a"/>
以傳以書來速叔風弗似鋭欲參几杖以式餘年先生<lb/>
不可起某亦頽然老以病方槩盛節可慕而不可學也<lb/>
謹附名集酬宿命云爾<lb/>
　　　莆陽文獻序<lb/>
莆文物起於隋興於唐而尤盛宋海濱鄒魯至今焉而<lb/>
紀述遺闕紹熈時始有軍志洪武時始有事述郡志𢎞<lb/>
治時也文獻之修尚闕千百年光嶽之氣彚鍾於元人<lb/>
者為道德為節槩為勲烈為文章為四儒道學以茂贊<lb/>
<pb n="KR4e0135_WYG_045-7b"/>
皇猷輝發聖藴如景星卿雲轉瞬而消滅以盡其不深<lb/>
可慨歟然有甚難者夫記誦弗博則搜校漏遺升落無<lb/>
章亦準量决擇有未至重以參愛惡其間與欲借隻詞<lb/>
而不遂者則吠聲嘵嘵市虎三告故退之不作史子瞻<lb/>
病文選無法而文鑑去取亦未慊於晦翁事述郡志同<lb/>
撰自相詆訾文獻之筆其未易操也乃以累吾鄭公山<lb/>
齋取立齋手録參以諸家遺文并述志而類萃之人取<lb/>
其尤事取其覈詩文取其純整無叛道后峯間商校必<lb/>
<pb n="KR4e0135_WYG_045-8a"/>
東士逺間刪削焉閲數歲始克就編屬余為序余未見<lb/>
成書要自公出賢者也三君子又賢者也書固足信矣<lb/>
第不知有借隻詞不遂否乎吠聲之屬其不謂終無也<lb/>
道也者求諸我爾矣盡不盡吾知之信不信又胡從而<lb/>
知之司馬遷史記雄向稱良史才子由兄弟獨疎淺病<lb/>
焉抑無害遷也纂輯定監戒昭為莆立赤幟今之視宋<lb/>
猶宋人之視唐人也人文之盛有大書特書不一書者<lb/>
矣<lb/>
<pb n="KR4e0135_WYG_045-8b"/>
　　　西湖楊氏族譜敘<lb/>
造化以物群有類諸形族也形分而氣別之類諸氣族<lb/>
也氣引之而無窮則世疏而不可理族之譜可無作乎<lb/>
夫封諡爵官姓始也系長譜始也姓苑譜諸官氏族譜<lb/>
諸家然以官則略以家則失之附而不可據族之譜可<lb/>
易作乎楊自唐叔虞之後伯僑封楊因楊姓而韋栁楊<lb/>
杜郡姓稱焉東京楊袁並顯而清白家法楊世有人太<lb/>
子中允沙村先生固安西湖之楊出上都興州右姓國<lb/>
<pb n="KR4e0135_WYG_045-9a"/>
朝從善翁内徙西湖居焉二子曰興曰貴興幾傳而和<lb/>
第京闈官終代藩左長史贈奉政大夫三家徽嗣家學<lb/>
伯維傑仲維聰先後進士及第伯編修仲修撰晉今秩<lb/>
植節砥行文字不刻意雕篆為工即沙村也季維誠亦<lb/>
業嗣響貴即樹有戰功世為朔州千户奉政譜從善為<lb/>
始遷之祖繼以太宗興而下凡幾世遷而上闕焉沙村<lb/>
又續別子朔州貴而下凡幾世以系於譜裒輯誥勅銘<lb/>
誌遺文而并附之儒術武勲傳敘有韙楊即不出東京<lb/>
<pb n="KR4e0135_WYG_045-9b"/>
未後東京也沙村屬余為敘夫譜所可知譜法也歐陽<lb/>
之譜自萬八世其上失詳焉蘇氏之譜自沂五世其上<lb/>
失詳焉系所可詳無敢有茍爾矣六一老泉殆有矯夫<lb/>
冒妄之混真抑自知其立足為是譜重者夫以一人之<lb/>
身分而為千百人之身又合而為一人之心固有特出<lb/>
倫類主持綱常為世族型範累葉載德奉政沙村百心<lb/>
焉而譜系絶續亦以寓時化之微世責之所留念也<lb/>
　　　城左鄭氏族譜敘<lb/>
<pb n="KR4e0135_WYG_045-10a"/>
化與道常相因者也身不易道則政不易化世風人紀<lb/>
恒必由之故族視家家視身潔齊聯屬政通化流如三<lb/>
元布氣百靈効於其職而其盛可常其不常其培植滋<lb/>
長要之乆以定之天如梧檟然率取材於百數十年近<lb/>
者亦數十年雖天時氣數遲速早晩爾殊而堅貞槩特<lb/>
固獨存焉鄭自露公兄弟倡學南湖子姓擇地成桑梓<lb/>
露四世刺史肇徙楓領五世倉曹楨徙桃源至提舉朝<lb/>
又徙郡學之傍衣冠聯數葉以盛當是時意氣何壯也<lb/>
<pb n="KR4e0135_WYG_045-10b"/>
子司訓子靜三傳而為思益又徙府前傳廷輔傳祥官<lb/>
教諭傳洛書起進士為監察御史是為大宗府前房也<lb/>
二支方盛大宗雖晦晦藏戢含毓咇楙而遺經故在型<lb/>
冶隱存閲再世教諭以文行名嶺南監察以治行名呉<lb/>
淞獨立敢言名朝堂橋梓敷榮如芝蘭耀日梧竹之拂<lb/>
晴烟二支之子姓後焉夫道恒也政化易而道無易仁<lb/>
居義由勤植儉守執其恒通其變以致道也故順故亨<lb/>
故乆盈虛消長造化者不能違焉故裕以治蠱蠱日深<lb/>
<pb n="KR4e0135_WYG_045-11a"/>
大有而受以謙泰亦有城復於隍之戒記兒時拜司訓<lb/>
容公牀下得思益公容止甚真蓋善處夫冲晦之間謙<lb/>
亨有終君子美能受是宜其有後也序是譜並序其世<lb/>
　　　壽左司馬山齋鄭公六十詩序<lb/>
余名好士故而密新而投逺而諧協備正聲而不流俗<lb/>
調如賓陳公山齋鄭公尤余副如賓純孝苦行竟以母<lb/>
老歸母終亦終而孝㢘有旌鄉賢有祀潛幽有誄飽育<lb/>
其妻子有餼固如在如賓也山齋孤格壯猷立方養尚<lb/>
<pb n="KR4e0135_WYG_045-11b"/>
博識而善文如喬嶽具瞻樓船優於負載天下事身任<lb/>
不疑左轄江藩坐忤逆濠意晦處林壑今天子更元嘉<lb/>
靖言者言其忠遂連起中丞廷尉再進左司馬莊而永<lb/>
毅而斷賢問秩秩倫輩上其正位本兵總制西夏中外<lb/>
之人心預屬識治亦以為允公期副上知竭盡忠愫以<lb/>
翼正國是而持論不回羣陰搆煽遂連疏引避貞臣道<lb/>
阻業公留則已山中野服莆野水間矣夫君子去留皆<lb/>
有所甚繫朝著鄉國其彀率均也慶厯聖德之頌曰惟<lb/>
<pb n="KR4e0135_WYG_045-12a"/>
仲淹弼一䕫一契天下不以為過司馬君實退居於洛<lb/>
邵堯夫謝聘命相從重厚之風聞於天下今天子經理<lb/>
堯舜䕫契滿朝余二人起亦起歸亦歸則道大致同也<lb/>
空中樓閣余安敢附堯夫而足履實地公無力君實自<lb/>
副哉表律歆發以還莆鄒魯公之後又自有公昔文潞<lb/>
公起平章壽八十一公壽週一甲子聖天子寤寐耆賢<lb/>
用潞公故事起公於家則朝廷又復有公而范公江湖<lb/>
負憂富公居家言大利害公無力二公終副哉壽之日<lb/>
<pb n="KR4e0135_WYG_045-12b"/>
冡嗣泓為致賔公紀四詩余和之賓又和之余序之<lb/>
　　　留餘存稿序<lb/>
予友陳君留餘蚤以春秋魁天下士宦迹所至有聲世<lb/>
責將頼焉領覺非之悟行急流之退之勇於艾服官政<lb/>
之年髙君者惜其用之弗究為計太以早矣夫二疏之<lb/>
去君子以為燭幾君㝠鴻孤引以預脱士夫駢首之禍<lb/>
一作一止而亦豈徒哉近得君留餘存稿讀之為之大<lb/>
快夫富貴勞人孰若貧賤之輕世肆志超物表寄霞外<lb/>
<pb n="KR4e0135_WYG_045-13a"/>
與濫巾竊吹誘松桂而欺猿鶴何如也抑際遇時也績<lb/>
効之建立與有命焉委分行志由之人乎哉組織文字<lb/>
雄情逸思以盡發胸中之奇合溪山雲鳥而指令之與<lb/>
造化爭巧日星爭麗逸流名派爭激昻要亦自有遇者<lb/>
宣力應㑹間得而破裂之以未必盡如吾意如述作然<lb/>
積於今為烈君熟於斯二者自我制命用弗究而具則<lb/>
餘功未酬而言則以立留餘其居是矣然竊計之投散<lb/>
謝榮激清而鎮躁叔世奇事終懼夫斯人之溺而無一<lb/>
<pb n="KR4e0135_WYG_045-13b"/>
引手援也予同年相好出處跡相類顧若欠恕於君夫<lb/>
道分與義爾矣無害我之止亦無害為君之行義江鷗<lb/>
石之盟遲之今可也請追論之<lb/>
　　　敘三江翁毛先生別<lb/>
太子太傅三江毛公以疾疏致禮部尚書以去上留之<lb/>
又疏強之又疏意懇而詞求哀焉上勞問頻復卒允而<lb/>
秩數加焉見素子曰君子之於天下也無介不立易之<lb/>
豫其六二曰介於石不終日貞吉夫介如石靜而堅矣<lb/>
<pb n="KR4e0135_WYG_045-14a"/>
動而無撓吉何如矣無貞不恒易之乾其文言曰貞者<lb/>
事之幹也貞可依焉正而固矣立不易方吝何自矣無<lb/>
節則嗟節之象其辭曰安節之亨承上道也節不逾焉<lb/>
順而正矣柔之得中厲無門矣毛公蓋兼有焉夫正德<lb/>
之際豪猾鼓焰時也趄趄噓嘘附之有光公既不亢亦<lb/>
又不羣不掘其泥不揚其波豪猾畏而敬之今上即位<lb/>
剷劘淄穢公獨不染介於石公之謂乎翕翕泚泚縮者<lb/>
盡怵公既不激亦又不阿不慴其威不同其和豪猾敬<lb/>
<pb n="KR4e0135_WYG_045-14b"/>
而逺之今上更化搜刷垢瑕公獨不與正而固公之本<lb/>
乎國統中輟親藩入繼建議昌言奉迎䕶蹕天子嘉焉<lb/>
崇爵顯秩若罔聞識涎垂競赴公若凂焉承上有道公<lb/>
其節哉夫處易移之時有足移之勢而三善不違一德<lb/>
純備予安能無不豫其間者邪夫宗伯者典常之司也<lb/>
典常者教化之源也故三禮之典非夷弗申五教之敷<lb/>
非契不命至治之馨惟宗伯之慶嘉靖中興更張百度<lb/>
惟宗伯是顧以翼以為一臂股乎失予又不能無不豫<lb/>
<pb n="KR4e0135_WYG_045-15a"/>
其間夫公之去疾去也近醫藥節思慮以扶衰起羸師<lb/>
垣之席虚以待公去猶留日也成王之頌曰佛時仔肩<lb/>
示我顯德行斯皇上訪落戀故之心公念哉<lb/>
　　　志喜短序<lb/>
林棲谷隱閨藏屏伏其潛行難章其内美尤不易見一<lb/>
旦熟姓名天子龍章下錫播士夫歌詠而幽舉之昭前<lb/>
輝揚後懿門不易故而新族里山川居然生色君子徵<lb/>
諸其世開之方秋官思道自取進士樹有宦績分恩父<lb/>
<pb n="KR4e0135_WYG_045-15b"/>
坦菴翁母潘氏配蔣氏皆被有命服方門户一新族里<lb/>
山川生色焉是孰為之思道也孰先為之翁與先世也<lb/>
譬諸木然其植本固如泉然其蓄源逺頎然其長浩然<lb/>
其流其參天其至海誰遏之思道天才迅發海内士幾於<lb/>
無雙述作百年予畏也抑名大者爭亦大容有破我所<lb/>
有而媒孽我以其無直先伐甘先竭古固有之君子知<lb/>
微用晦慎引之其參天其至海何有<lb/>
　見素續集巻八<lb/>
</p>
<p>
</p>
  </div>
</body>
</text>
</TEI>
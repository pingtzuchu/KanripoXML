<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集奏議卷一</head> <lb/>
    <p>
<pb n="KR4e0135_WYG_029-1a"/>
欽定四庫全書<lb/>
　見素集奏議卷一<lb/>
　　　　　　　　　　　　　明　林俊　撰<lb/>
　奏議二十一篇<lb/>
　　西曹稿<lb/>
　　　扶植國本疏<lb/>
刑部四川清吏司員外郎臣林俊謹奏為扶植國本事<lb/>
臣節該伏覩大明律凡軍民利病一切興利除害之事<lb/>
<pb n="KR4e0135_WYG_029-1b"/>
許直言無隠欽此欽遵臣惟君人之德莫大於聽納臣<lb/>
子之罪莫加於欺罔今年以來災異迭興兩京地震陵<lb/>
寢摇動日月繼食野熊入城鑒戒之昭莫此為甚而敵<lb/>
人陸梁犯我北鄙邊氓騷擾戍卒咨怨誠不可不為之<lb/>
慮也臣愚謂此尚手足之疾耳陜西山西河南連年飢<lb/>
荒陜西尤甚人民流徙别郡及荆襄等處日數萬計甚<lb/>
者闔縣無人可者十去七八倉廩懸磬拯救無法樹皮<lb/>
草根食取已竭餓殍填路惡氣薫天道路聞之莫不流<lb/>
<pb n="KR4e0135_WYG_029-2a"/>
涕而巡撫巡按三司等官肉食彼土既知荒旱自合奏<lb/>
取聖裁顧乃茫然無知恝不加意勢至若此尚猶顧盼<lb/>
徘徊專事蒙蔽視民飢饉而不恤輕國重地而不言夫<lb/>
物極則變草澤之中禍深難測此誠腹心危急之疾治<lb/>
之當如救焚拯溺不可少緩者也乃者大學士萬安等<lb/>
具言將生員人等納米是固救荒之一策然此等欲事<lb/>
輕齎則彼地空乏買米無從欲他方轉運則困於刼掠<lb/>
道里難進臣恐緩不及事為今之計宜下寛恤之詔重<lb/>
<pb n="KR4e0135_WYG_029-2b"/>
欺㒺之罪以收人心即遣才力大臣并科道部屬亷能<lb/>
等官分齎内帑之財星馳前徃臨清等處聽其地里近<lb/>
便有運到官糧或鄰封積蓄官為雇車裝運兼程以行<lb/>
隨在賑濟則未死之餘民猶或可及然臣又有說焉孟<lb/>
軻有言死我所惡所惡有甚於死者故患有所不避也<lb/>
臣說一行則可洩天地神人之憤快聖祖神宗之心彰<lb/>
陛下為聖明聽納之主奠宗社萬億年無疆之休萬一<lb/>
忤旨禍止臣一身耳臣何惜一身之禍不為陛下陳之<lb/>
<pb n="KR4e0135_WYG_029-3a"/>
臣聞脩養之說怪誕無徴佛氏之教幻妄無取故其事<lb/>
不見於堯舜禹湯之世其誣每見於唐宋儒先之論史<lb/>
冊所稽不可泯也謹按僧繼曉本一憸險小人市井無<lb/>
賴曩者猥指邪術欺誑楚府及至事敗挨拿却乃竄身<lb/>
逃罪不圖自新益加縱誕潜住京師多方夤縁誤蒙聖<lb/>
眷疉賜異恩五尺兒童切齒唾罵敢復肆無忌憚惑亂<lb/>
聖聰發内庫銀數十萬兩蓋大鎮國永昌寺臣細思之<lb/>
陛下聰明齊聖斷不為此是必繼曉小人倡為誕說謂<lb/>
<pb n="KR4e0135_WYG_029-3b"/>
此寺一建則聖壽益綿國祚益昌民命益永邊境益寧<lb/>
以此啗陛下耳曾不知以有用之財供無益之費國計<lb/>
且日削矣以陛下超三邁五之資蹈唐憲梁武之轍聖<lb/>
譽且日損矣下人師師爭先事佛聖政且日壞矣居民<lb/>
重遷工役不息人怨且日興矣縦如繼曉之言先王之<lb/>
政斷不為此况萬無是理顧有大害者哉昔衞懿公好<lb/>
鶴鶴有乘軒者將戰國人受甲者皆曰使鶴鶴實有禄<lb/>
位余焉能戰夫鶴之好似若未害其失人心尚如此伏望<lb/>
<pb n="KR4e0135_WYG_029-4a"/>
陛下以類推之臣謂不斬繼曉異日之禍未可言也然縱<lb/>
之者梁芳也梁芳傾覆隂狠引用邪佞排斥忠良輔之<lb/>
者驟得美官觸之者動遭竄逐欺罔如趙高奢侈如石<lb/>
崇數年之間假以進貢買辦為名盜祖宗百餘年之府<lb/>
藏殆盡家貲山積尚銘不足多所在風擾汪直莫能過<lb/>
乃復薦進繼曉隂求蓋寺虛耗内財飛語外人謂其極<lb/>
意不肯為是被陛下逼脅只得屈從是畏天下議已欲<lb/>
陛下專擅謗耳夫臣善則稱君過則歸已今梁芳欲文<lb/>
<pb n="KR4e0135_WYG_029-4b"/>
已奸而以過歸陛下即此一事已不容於誅矣且天下<lb/>
猶身也賢才元氣財骨肉小人疾病也梁芳耗元氣削<lb/>
骨肉而引之以疾病臣竊為身危之臣斷謂粉梁芳之<lb/>
身不足償其罪之萬一耳臣德不足信職非言官熟知<lb/>
自黙可以固位顧乃不自揣量與此二權奸臣抗可否<lb/>
是猶蝸觸山蛾赴火已不可言智矣然臣惟牛而耕犬<lb/>
而守走獸之㣲亦以勞而食也臣食於陛下且七年矣<lb/>
近以年勞復䝉増秩感愧無地中夜以思涕淚交流謂<lb/>
<pb n="KR4e0135_WYG_029-5a"/>
人主深居九重利害豈能盡知而祖宗在天之靈亦望<lb/>
臣等以言進於陛下也今内而大臣次而百官以及閭<lb/>
井之徒亦皆痛心飢民之死欲食梁芳繼曉之肉卒之<lb/>
不敢以此言進於陛下者所惜者官所畏者死耳使臣<lb/>
復不言則陛下終不寤祖宗在天謂臣等何如人天下<lb/>
後世謂臣等何如人秉筆史官必譏笑臣等恐將及陛<lb/>
下矣昔魏任座答文侯何如主之問以直觸怒及問翟<lb/>
璜璜曰仁君也君仁則臣直向者任座之言直文侯悅<lb/>
<pb n="KR4e0135_WYG_029-5b"/>
使璜召座迎為上客臣不敢過望此然亦豈忍懷不直<lb/>
之言為陛下仁聖之累耶臣誠不畏死惟陛下留神聽<lb/>
覽熟計而必行之則祖宗之光社稷之福臣民萬世之<lb/>
幸如臣言非是甘受顯戮以昭欺罔臣不勝激切具本<lb/>
親齎謹具奏聞成化甲辰八月進疏留中傳旨下錦衣<lb/>
獄責三十降姚州判官乙巳正月元日星變上悟傳旨<lb/>
林俊張黻復原職南京用<hi>黻論救者</hi>
　　外臺稿<lb/>
<pb n="KR4e0135_WYG_029-6a"/>
　　　全大體以召大和疏<lb/>
雲南等處提刑按察司副使臣林俊謹奏為全大體以<lb/>
召大和事臣處逺官不備詳國家事近聞京城内外多<lb/>
奏災異及南京監察御史姜綰繆樛孫紘等與守備太<lb/>
監蔣琮劾奏多得左遷者臣聞和氣致祥子思子謂致<lb/>
中和天地位萬物育今中和之致孰有過吾陛下者而<lb/>
災異乃爾意者庶官不和之所致耳臣聞有虞之世穆<lb/>
穆明明故俞不為諂吁不為戅咨者舉者流放竄殛者<lb/>
<pb n="KR4e0135_WYG_029-6b"/>
不為德且怨今綰等以小事相搆結若此其宅心縱是<lb/>
處事亦疎臣徃見綰等聞琮言事切直極口歎賞今見<lb/>
琮行事急迫遂列彈文搆大獄煩聖聰臣雖至愚亦私<lb/>
議而竊少之矣然臣聞此事亦關大體夫人孰無過顧<lb/>
大小何如耳琮之過小未足盡言其他豈無有大於是<lb/>
者乎使皆曰彼言而獲罪吾何敢言則無復有言者矣<lb/>
臣又聞兩京六部大臣王恕等及科道皆有論救不蒙<lb/>
采納者臣亦未悉其詳然臣聞綰等事小未足深救其<lb/>
<pb n="KR4e0135_WYG_029-7a"/>
他豈無有大於是者乎使皆曰大臣科道及素所受知<lb/>
者不能救吾何敢救則無復有救者矣耳目之司不聞<lb/>
謇諤股肱之任不見可否事何由正陛下何由知在大<lb/>
體又何由全也臣望庶官以和者竊以内外迹殊易生<lb/>
嫌隙嫌隙一生則將來之患恐不可已又恐不知者謂<lb/>
綰等不以罪去而以言去則陛下之心不顯白於天下<lb/>
此二大體尤陛下所深計而力圖者也如蒙伏望皇上<lb/>
斷自宸衷為言官惜為衆論惜為國家大體惜納恕等<lb/>
<pb n="KR4e0135_WYG_029-7b"/>
之言宥綰等之罪如天之必覆海之必涵丸之必轉霜<lb/>
雪摧折之必見陽春或論復其官或改任司寺京職則<lb/>
綰之事息琮之心亦安朝野臣民之心自慰沴氣潜消<lb/>
太和宣暢朝廷和庶官和萬民和天地之氣亦和而綰<lb/>
等困心觸罪之餘感恩思過之不暇其成就報稱必有<lb/>
大過人者此天地父母覆載之恩聖明一大美事臣偶<lb/>
有見不敢不言伏惟垂納無任欣幸之至下都察院㕘<lb/>
稱本官素以直言見稱於時今萬里天涯特論及於事<lb/>
<pb n="KR4e0135_WYG_029-8a"/>
言最切直伏乞聖明量為區處奉聖旨姜綰等已發落<lb/>
了罷欽此<lb/>
　　　陳言疏<hi>此疏進至京為張東白停止</hi>
奏為陳言事臣荷國恩叨擢前職喜懼交并罔知報稱<lb/>
經厯之方與官吏軍民父老人等宣說陛下仁孝納諫<lb/>
任人惕厲憂勤古徃無比聞者莫不欣戴或感激涕下<lb/>
然奉德宣譽固臣之心而補過納忠亦臣之職臣讀史<lb/>
見前代之君初政莫不精明其後漸自不及蓋人非己<lb/>
<pb n="KR4e0135_WYG_029-8b"/>
用事非己行又在春宫熟聞利弊譬如棋局正在旁觀<lb/>
時矣一即大位遂決罷行及其漸也用人自己行事自<lb/>
己即如當局則迷時矣故私心或勝文過或深言官論<lb/>
列鮮有能聽而必改者故始則明終則否始則治終則<lb/>
不治臣觀至此為之惻然伏惟陛下天啟神聖英武聰<lb/>
明堯舜之君誠不是過安肯蹈此然勤始怠終亦臣愚<lb/>
之一慮也且陛下堯舜也臣敢不以堯舜之事為陳陛<lb/>
下以言用臣也臣又敢不以言自效謹採古書及士論<lb/>
<pb n="KR4e0135_WYG_029-9a"/>
所同治道所急者撰成一十四事用塵睿鑒事若小而<lb/>
實大言若迂而實可行伏望特出宸斷毅然舉行若下<lb/>
廷議恐有顧忌沮抑之處弊端從此不可復矣臣識不<lb/>
逮人官已踰分竊以身決後日利弊之機萬一少補聖<lb/>
時死亦無悔為此具本順差謹具奏聞<lb/>
　計開<lb/>
　　一親下臣惟上下交則德業成故乾下坤上為泰<lb/>
　　　乾上坤下為否言交與不交之驗也竊見陛下<lb/>
<pb n="KR4e0135_WYG_029-9b"/>
　　　即位以來百廢具興惟於臣下不聞引見都俞<lb/>
　　　未作上下未交堯舜之治恐不當若此竊意今後<lb/>
　　　文武大臣及翰林科道部屬等官日召數人便<lb/>
　　　殿接見或賜坐賜茶論學論政或論古人盛衰<lb/>
　　　治亂之由務使情洽意孚然後命退引見之際<lb/>
　　　仍令科道翰林在旁糾詰奸佞來朝方面知府<lb/>
　　　亦或賜問不惟可以養德性通民情感人心聖<lb/>
　　　躬精神自爽血脈自通而壽年於萬矣<lb/>
<pb n="KR4e0135_WYG_029-10a"/>
　　一師古臣惟圖治莫先於為學為學莫要於師古<lb/>
　　　古人之書於治道要且切者莫如說命旅獒無<lb/>
　　　逸數篇乞命中書謄寫置之便殿時加省覽覩<lb/>
　　　說命則知君臣相與之難覩旅獒則思不役耳<lb/>
　　　目之好覩無逸則謹憂勤逸樂之辨常接乎目<lb/>
　　　每警乎心則心益正身益脩而治道洽矣<lb/>
　　一納言臣惟國家之安危係言路之通塞然宜通<lb/>
　　　而卒不通者蓋言路通則人君不得縱其欲内<lb/>
<pb n="KR4e0135_WYG_029-10b"/>
　　　臣不得肆其志大臣不得竊其位小臣不得行<lb/>
　　　其私是君忌之内臣忌之大小臣又忌之勢益<lb/>
　　　孤身益危居者非得已而設者為國家也向非<lb/>
　　　君上知為國家而設而傾心求之霽威待之加<lb/>
　　　意全之則言官傷言官傷則聰明蔽聰明蔽則<lb/>
　　　百弊起臣不敢逺舉竊以近日觀之自言官受<lb/>
　　　撻正士投荒權奸遂縱方術横流天下幾於風<lb/>
　　　擾府庫為之一空使非先帝悔之早陛下去之<lb/>
<pb n="KR4e0135_WYG_029-11a"/>
　　　決延蔓數年豈可復救伏望聖明永開言路勿<lb/>
　　　疑其矯情勿厭其逆耳廣以聽之審以行之優<lb/>
　　　以處之讒間不移始終如一則言路通而國本<lb/>
　　　固矣<lb/>
　　一舉賢臣惟帝王之世禮聘異才漢唐之君亦多<lb/>
　　　徴辟裨治化敦澆風振耀華夷垂光國史非細<lb/>
　　　事也切見檢討陳獻章㕘議賀欽僉事章懋志<lb/>
　　　尚古人行高時輩王恕彭韶等流亦不多讓乞<lb/>
<pb n="KR4e0135_WYG_029-11b"/>
　　　起獻章為學士欽為僉都御史懋為大理寺丞<lb/>
　　　盛典一舉海内嚮風羣賢用而治化增盛德崇<lb/>
　　　而大業廣矣<lb/>
　　一明義臣惟内臣供事闕庭不宜監軍鎮守近因<lb/>
　　　言者無識徒痛指其害人以故不蒙採納夫人<lb/>
　　　品雖殊降衷同得論小善則内臣豈無指害人<lb/>
　　　則外臣難免然軍校雖便不直掖庭婦女雖强<lb/>
　　　不㕘戎伍義不當也故夙沙衛帥師春秋惡之<lb/>
<pb n="KR4e0135_WYG_029-12a"/>
　　　楊思朂平亂綱目議之誠以内臣與政國為無<lb/>
　　　人辱莫甚焉不然殿師平亂國之美功聖賢豈<lb/>
　　　有偏惡而反遏之者哉伏乞按春秋綱目之旨<lb/>
　　　取回鎮守監鎗内臣以杜後議則大義彰而宿<lb/>
　　　弊革矣<lb/>
　　一脩文臣惟詔勅文誥所以昭人文動觀聽闗係<lb/>
　　　非輕唐制悉由中書後以萬樞委積時有滯遺<lb/>
　　　更置翰林別掌詔勅國朝總之内閣即古中書<lb/>
<pb n="KR4e0135_WYG_029-12b"/>
　　　之意滯遺之失或不能無竊意亦倣唐時故事<lb/>
　　　機密重務内閣草制其餘誥勅詔諭令侍講以<lb/>
　　　下入直分草别選詞藝儒臣如吴寛李東陽數<lb/>
　　　輩詳加脩飾方送内閣校正發寫仍將各草工<lb/>
　　　拙以為殿最使之盡心則人文盛而制作純矣<lb/>
　　一存體臣惟大臣國之股肱進退宜存大體近者<lb/>
　　　言官論列極言無諱竊恐議者將謂國家無人<lb/>
　　　貽笑後世取輕四夷非美事也臣意今後彈劾<lb/>
<pb n="KR4e0135_WYG_029-13a"/>
　　　止槩言其才力弗堪或内多慙德仍下其奏部<lb/>
　　　屬許科道科道許部属計議可否可則勸留否<lb/>
　　　則勸免陛下親與大臣商確善為進退勿事姑<lb/>
　　　息則大體存而公論得矣<lb/>
　　一養恥臣聞禮義㢘恥國之四維况在士夫尤宜<lb/>
　　　䕶惜近者臣下㣲過輒撻之廷或下鎮撫遂使<lb/>
　　　權奸之徒夤縁為虐撻言官有因致死入鎮撫<lb/>
　　　槩受拘攣恐非待臣養恥之道臣意今後臣下<lb/>
<pb n="KR4e0135_WYG_029-13b"/>
　　　有過量其重輕或罰俸或送法司問罪仍乞降<lb/>
　　　旨永為定例若喜怒不常偶有前旨即效古人<lb/>
　　　封還詞頭之意許承旨官封還伏候别旨毋事<lb/>
　　　阿從則㢘恥全而士氣勵矣<lb/>
　　一興讓臣竊見帝王之世百僚師師羣后德讓近<lb/>
　　　者奔競日熾士習益漓皆由遜讓之風不行故<lb/>
　　　也臣意今後舉用大臣及方面知府俱令推讓<lb/>
　　　才行勝已一人吏部案留别用或才優數等奏<lb/>
<pb n="KR4e0135_WYG_029-14a"/>
　　　許讓官其庶吉士亦令同榜進士互相推讓年<lb/>
　　　少學優敦厚清古者四十餘人送内閣考選讀<lb/>
　　　書又令各部辦事三月已滿進士通赴吏部推<lb/>
　　　讓學行氣節優長百名列為等第呈部詳察遇<lb/>
　　　科道員缺拔其尤者選補爭求者許該部記名<lb/>
　　　外選蓋大臣尊而難知同類親而易見舉行此<lb/>
　　　法庶得實才則遜讓興而風俗厚矣<lb/>
　　一立信臣節該伏覩詔書各處詞訟除謀逆并盜<lb/>
<pb n="KR4e0135_WYG_029-14b"/>
　　　賊攻陷地方重情外其餘一應輕重事情類行<lb/>
　　　原籍官司巡按巡撫問理不許輒便擬奏差官<lb/>
　　　提勘攪擾軍民欽此欽遵臣竊有以見陛下洞<lb/>
　　　燭此弊故及之耳逺近相傳莫不欣忭近聞又<lb/>
　　　差錦衣衛官徃南京體勘人命提取犯人臣恐<lb/>
　　　失此信於天下又恐竊弄之機或伏於此伏乞<lb/>
　　　今後仍依詔書除謀逆并攻陷地方重情外其<lb/>
　　　餘一應輕重事情類行本處官司并巡按巡撫<lb/>
<pb n="KR4e0135_WYG_029-15a"/>
　　　問理不許輒擬差官違者許科道彈劾則大信<lb/>
　　　立而民不擾矣<lb/>
　　一議禮臣竊惟宣聖帝王之師祀典宜在尊崇但<lb/>
　　　宋欲追帝廷臣請罷禮不可也我朝祭用王禮<lb/>
　　　近加天子禮樂夫國學朝廷遣祭用之可也郡<lb/>
　　　縣祭出有司豈宜僣用且舞具而樂不全豆加<lb/>
　　　而牢不設名在實亡神靈豈享臣意今後國學<lb/>
　　　如今禮其餘悉令如舊則大禮正而義例明矣<lb/>
<pb n="KR4e0135_WYG_029-15b"/>
　　一正法臣惟祖宗律例内官與文官有為贓私貪<lb/>
　　　酷一體科斷為民充軍成化年間刑官附權變<lb/>
　　　亂成法朦朧奏允内官不分贓私等情俱擬還<lb/>
　　　職奏請及至得旨多坐貶斥遂使恩出刑官怨<lb/>
　　　歸朝廷且知禮者固不為移玩法者因而無忌<lb/>
　　　是私之實害之也臣惟陛下動法祖宗必首正<lb/>
　　　此而兩京言事無一能及伏乞今後内官為事<lb/>
　　　仍與文官一體科斷則舊法正而刑罰均矣<lb/>
<pb n="KR4e0135_WYG_029-16a"/>
　　一實録臣惟祖宗時纂脩實錄翰林降調者多得<lb/>
　　　取回恭惟憲宗純皇帝在位二十四年盛德隆<lb/>
　　　功際天極地止令現在儒臣纂脩恐或漏遺切<lb/>
　　　照侍講謝鐸前太子洗馬羅璟編脩黄仲昭檢<lb/>
　　　討莊昶或以憂去位或以譛改官以言調職行<lb/>
　　　高學富史筆優長伏乞起復鐸等原職或陞其<lb/>
　　　官其已陞官者或依今官支俸與脩實錄則先<lb/>
　　　烈揚而紀載實矣<lb/>
<pb n="KR4e0135_WYG_029-16b"/>
　　一宥過臣惟尊嚴之下舉措實艱意外之虞周防<lb/>
　　　難悉故傳稱赦小過又曰宥過無大臣意今後<lb/>
　　　官員失儀題奏遺落差别字様若出無心俱乞<lb/>
　　　原免則聖度宏而人心悦矣<lb/>
　　　災異陳言疏<lb/>
湖廣等處提刑按察司按察使臣林俊謹奏為陳言脩<lb/>
省以回天變事臣竊見湖廣槩属自𢎞治六年十一月<lb/>
十四日以來連大雨雪二十九日夜至十二月初四日<lb/>
<pb n="KR4e0135_WYG_029-17a"/>
夜連大雷電風雨卒暴雹霰交作霏霧晝晦雨木成氷<lb/>
膠結纒綴拆裂震野摧墮遍山谷簷氷盈丈瓦雪數尺<lb/>
鷹飢附人虎窮入市其他禽獸手可攫取頭畜凍死殆<lb/>
盡有養百牛不存一隻者有販萬羊僅存數隻者草十<lb/>
束可易一牛草一束可易一羊死者升斗米豆可買柴<lb/>
薪涌貴軍民多凍死地方災變誠若非常者鎮巡三司<lb/>
寧復逭其責哉然刑尤易於召災提刑者按察也總司<lb/>
者按察使也臣蠢僻昏庸奉職無狀召此災變心切怖<lb/>
<pb n="KR4e0135_WYG_029-17b"/>
惶雖萬剉其軀不足以償其罪之萬一爾然臣又疑他<lb/>
或有致之者貴州借調官軍措運糧餉軍苦戰鬭民疲<lb/>
輓輸都勻之征勢或不得已者斯臣之所未喻也德安<lb/>
安陸創造興岐王府工役浩繁財費鉅萬民命良以不<lb/>
堪吉府復增修蓋夫土階三尺古天子尚然矣今之府<lb/>
第何若耶夫第大則心侈侈則驕驕則踰分徃轍可鑒<lb/>
也淺而論之第大則難於創蓋而亦難於修葺所居人<lb/>
少則屋宇寂寞易生疾疢臣恐興岐二府宜小而不宜<lb/>
<pb n="KR4e0135_WYG_029-18a"/>
大吉府宜修而不宜蓋又宜循寧襄德府故事用銅瓦<lb/>
不用琉璃及白石雕刻䦨干采集輿論定為著令詔諭<lb/>
親王咸悉意指則陛下内不失親親之恩外不失愛民<lb/>
之仁財可節役可省事可繼業可久民怨可消而天意<lb/>
可回矣然臣又聞直隸河南山陜江浙川貴皆大雪臣<lb/>
又疑焉夫雨隂也雪雨之隂也雹亦隂也大雪連月且<lb/>
廣又雹隂縱也雷電不應冬而有不應雪而有不應諸<lb/>
郡同有隂脇陽急且甚也木少陽也隂脇則氷是皆隂<lb/>
<pb n="KR4e0135_WYG_029-18b"/>
盛之象恒寒之罰也夫陽為君為德為内為君子為中<lb/>
華隂為臣為刑為外為小人為夷狄考之桓公八年元<lb/>
狩元年建昭二年陽朔四年赤烏四年大同十年武定<lb/>
四年河清二年武平三年皆大雪成公十六年黄初六<lb/>
年大元十四年武平七年皆木氷說者謂臣用柄刑失<lb/>
中外戚驕恣小人禍君子外域窺中華之應方今聖明<lb/>
之世夫豈有此而上天垂戒尤臣之所未喻也陛下憲<lb/>
天法祖約已惠人太和薰蒸嘉瑞宜集而災變顧爾容<lb/>
<pb n="KR4e0135_WYG_029-19a"/>
或有由伏望陛下黙而思之博而考之熟而計之采諸<lb/>
臺閣科道及閭閻草野之言以深究夫致災之原弭災<lb/>
之實果在臣身則放歸田里以謝天譴在府第則思以<lb/>
節在臣則思以馭在刑則思以省在外戚則思以保全<lb/>
在小人則思以放逺在夷狄則思以遥制拔本塞源防<lb/>
㣲杜漸以制治於未亂保邦於未危則乾剛自奮陽道<lb/>
自長災異將化為禎祥而天心仁愛庸於是乎在矣惟<lb/>
留神省覽社稷幸甚天下幸甚臣無任瞻仰感激俟罪<lb/>
<pb n="KR4e0135_WYG_029-19b"/>
之至<lb/>
　　　養病疏<lb/>
奏為乞恩放回養病事准本司按察使林俊闗照得本<lb/>
職見年四十五嵗福建興化府莆田縣人由進士厯任<lb/>
刑部主事署員外郎事主事姚州判官南京刑部署員<lb/>
外郎事主事員外郎雲南按察司副使按察使更任前<lb/>
職綿力孱軀由少多病加以叢委簿書血氣虚惙中年<lb/>
髮白齒疎眼昏耳重左手足不便為縮伸迺者朝覲南<lb/>
<pb n="KR4e0135_WYG_029-20a"/>
還隨在就醫四月終始力疾視事倥偬健忘舉止艱滯<lb/>
每閲刑書操判筆輒就座鼾睡病勢日增藥力罔效自<lb/>
惟愚戅偶竊虛名遂為餘論誤收崇階荐陟夙夜兢惕<lb/>
恒期寡過以仰荅眷遇萬分詎謂疾疢轉罹皇恩莫報<lb/>
興言及此愧汗交并合闗煩為奏乞放回致仕或閑住<lb/>
養疴林泉退避賢路天幸少延餘息謹守素力田行歌<lb/>
擊壤祝聖人壽而艾而昌等因到司隨令醫生馬敬胗<lb/>
驗疾已深痼急難醫療具結在巻縁係乞恩放回養病事<lb/>
<pb n="KR4e0135_WYG_029-20b"/>
理未敢擅便謹具奏聞奉聖旨吏部知道欽此本上即<lb/>
託就醫而還鎮巡固留不可吏部移文追復原任又不<lb/>
可撫按㑹題本官端謹正大𢎞治九年九月二十日奉<lb/>
聖旨林俊准暫回原籍養病不為例欽此<lb/>
　　　辭免就任疏<hi>𢎞治巳未二月</hi>
奏為乞恩辭免就任事臣福建興化府莆田縣人欽蒙<lb/>
聖恩陞臣廣東等處承宣布政使司右布政使者仰荷<lb/>
鴻慈伏深感涕竊念臣畎畆朴忠入深到骨而霜露宿<lb/>
<pb n="KR4e0135_WYG_029-21a"/>
疾未盡脫身又兼學術行能本無足取豈敢罔循涯分<lb/>
濫冒寵榮况臣父見年七十臣母見年七十有二桑榆<lb/>
之景日見衰頽臣之私心亦甚難捨伏望皇上俯察愚<lb/>
衷容臣照舊在家調治奉養二親别錄賢能用副任使<lb/>
臣林下閒日歌康衢祝華封與父老道宣聖明德政盡<lb/>
報荅萬分不勝至願等因奉聖旨吏部知道欽此本部<lb/>
㕘稱情詞懇切合無仍舊在家養病痊可之日另行具<lb/>
奏起用奉聖旨是欽此<lb/>
<pb n="KR4e0135_WYG_029-21b"/>
　　内臺稿<lb/>
　　　謝恩疏<lb/>
欽差提督巡江兼管操江南京都察院右僉都御史臣<lb/>
林俊謹奏為謝恩事臣前厯湖廣按察使廣東右布政<lb/>
使卧病居家伏蒙聖恩授臣南京都察院右僉都御史<lb/>
節該欽奉勅兼管操江者竊念臣才謏力綿迹孤性蹇<lb/>
自惟違分謝譴養疴不謂丘樊荐承霈渥負山知重涉<lb/>
海增憂帝命俯臨敢直滄洲之便親年踰邁終深烏鳥<lb/>
<pb n="KR4e0135_WYG_029-22a"/>
之私進止佪惶罔知決擇除扶疾上道於𢎞治十三年<lb/>
十二月初四日望闕拜叩到任管事外縁係謝恩事理<lb/>
謹具奏聞<lb/>
　　　侍養疏<lb/>
奏為乞恩侍養事臣在憲宗朝以刑部屬謫倅姚州尋<lb/>
蒙敘復陛下嗣位以來累被收用自惟猥碌荷二聖曲<lb/>
成深恩盡以至矣勉圖鞭策誓報涓塵臣之心亦臣之<lb/>
分况邊堠方警如此耶第念臣父母俱年踰七旬氣衰<lb/>
<pb n="KR4e0135_WYG_029-22b"/>
多病日短深憂諸弟又以祖居少容分移近住朝暮叵<lb/>
測急仗實難且臣疾疢中罹神力早憊稍留吏事重覺<lb/>
不支發生濫竊於宸恩淺薄罔裨於人世憂先涕集感<lb/>
與愧并伏望聖慈俯垂憐宥放回侍親兼理自疾則臣<lb/>
父臣母臣身茍延一日均陛下之賜臣尚當率先父老<lb/>
蹈舞大猷彌堅愛國之忠仰聽平邊之頌無任感激勤<lb/>
綣之至<lb/>
　　　再乞侍養疏<lb/>
<pb n="KR4e0135_WYG_029-23a"/>
奏為懇乞侍養事臣近日疏乞侍親兼理自疾事下吏<lb/>
部例格不行臣靜思之是固未察臣親之誠老身之誠<lb/>
病才若力誠駑下不足勝重而逺至也夫知父母莫如<lb/>
子衰與否臣有不知者乎人壽命未能盡百嵗今皆踰<lb/>
七之年來日恐亦有限不於此時伸㣲分必貽終身厚<lb/>
悔臣稟受孱弱調養無節無月不病亦無月不藥其又<lb/>
甚則前年瘧幾死去年患目幾盲今年齒疼痛面無故<lb/>
風腫右脚痿疾時發神昏健忘事一過即不曉記臣任<lb/>
<pb n="KR4e0135_WYG_029-23b"/>
直寡儔素乏充養無包荒之量燭伏之幾舂容粹雅之<lb/>
節厓角顯露徒成粗迹報國素心誓輕於九死而還家<lb/>
私念顧切於三宜敢冒虛風真成棄物伏望聖慈曲垂<lb/>
憫宥特賜溫旨放臣致仕養二親理自疾循宜處之分<lb/>
仰戴恩德山不足高海不足深天地不足儗其形容而<lb/>
臣未死㣲衷尤望陛下動法堯舜動遵祖宗運初心宣<lb/>
古意使㢘恥重而始風流恭儉興而末俗革臣躍舞林<lb/>
屋有餘榮矣無任感激俟命之至<lb/>
<pb n="KR4e0135_WYG_029-24a"/>
　　　災異陳言疏<lb/>
奏為災異陳言事臣聞雲南等處地震山崩災變異常<lb/>
今年正月初一日陜西延安朝邑等二十餘處同時地<lb/>
震揺倒官民房屋五十餘間壓死人民頭畜甚衆地裂<lb/>
水涌災變尤異夫正當西北有事之際人心危疑災變<lb/>
屢作臣竊憂焉夫地震異也水涌尤異也同日異也元<lb/>
日尤異也朝邑特甚則尤異也變不虛生必有其應况<lb/>
至異如此者哉臣謂決非泛泛循省可以消此大變者<lb/>
<pb n="KR4e0135_WYG_029-24b"/>
也考之前古地震水涌皆未有如是之異亦未有元日<lb/>
者若状類相近漢和帝永元二年則宫闈之應安帝建<lb/>
康元年則内侍之應晉元帝大興元年則柄臣之應今<lb/>
宜皆無是也惟兵禍之應光武時則武谿蠻反成帝時<lb/>
則蘇峻亂仁宗時則元昊不庭方今北虜陸梁久聚河<lb/>
套兵禍之結已兆於斯萬一制勝無常可憂非細而草<lb/>
澤之間又保必無相煽而起者乎臣觀近時用費日奢<lb/>
科差日重人民日貧頗無固志如荆州瑞州九江等處<lb/>
<pb n="KR4e0135_WYG_029-25a"/>
烏合强徒輕竊名號敵殺官兵况内地人民之苦有加<lb/>
數倍者乎則不但北敵可憂逺壤内地均可憂也漢宣<lb/>
帝本始年間地震詔問經學賢良方正之士無敢端言<lb/>
其所以然宋儒胡氏謂地妻道也臣道也著見如此若<lb/>
有敢言使宣帝戒懼有以善處則霍家之禍無由成矣<lb/>
夫宣帝賢君也霍光有輔遺之功有房闥之親小心恭<lb/>
慎賢臣也謂帝而不念光家謂光之家容有禍耶事不<lb/>
可料政亦類此則所謂宫闈内侍柄臣者臣望陛下靜<lb/>
<pb n="KR4e0135_WYG_029-25b"/>
思而善處之未有謹而太過者也他如齋醮之設䙝天<lb/>
黷神不惟無福實足召災南京蘇州織造花様太巧丈<lb/>
尺太長松江大紅布太倉洗白布太細古人謂之服妖<lb/>
費財勞人災或由此至於占役當清冗食當汰工作當<lb/>
止供應當省賞賜當節儉德當謹逸欲當戒佞幸當逺<lb/>
賢士君子當親皆陛下所宜留情盡已以脩人事回天<lb/>
變者也臣又聞華封人祝聖人曰多男子詩歌文王之<lb/>
德因及后妃之美曰則百斯男今中外人心日願陛下<lb/>
<pb n="KR4e0135_WYG_029-26a"/>
振振子孫昌有支庶而難於言臣亦展轉久之既謂臣<lb/>
歸之後雖有忠謀無由自進則終負陛下負祖宗負中<lb/>
外之望謹昧死僣言伏望密訪臺閣獨斷宸衷如元氣<lb/>
運行妙於無迹則宗社幸甚臣不勝戰慄俟罪之至謹<lb/>
具奏聞<lb/>
　　　録正人以端國本疏<lb/>
奏為録正人以端國本事臣竊見皇太子殿下聰明仁<lb/>
孝德器夙成我祖宗聖聖相承立國仁厚天錫𦙍祚固<lb/>
<pb n="KR4e0135_WYG_029-26b"/>
其所也昔殷武丁為太子父小乙使居民間與小民出<lb/>
入同事殷祖甲漢宣帝亦居民間其他或涉艱虞拂意<lb/>
之境故能側身脩行周悉民情裕後光前為守成令主<lb/>
蓋處境太順驕惰易生未必為福今農畆細民家無十<lb/>
金猶慎教子以守先業况太子國之基本天地祖宗華<lb/>
夷之所付託者耶周文王為世子朝於王季日三武王<lb/>
帥而行之周公抗世子法於伯禽成王有過則撻伯禽<lb/>
示成王世子之道也古者世子自為赤子固已教矣太<lb/>
<pb n="KR4e0135_WYG_029-27a"/>
傅在前少傅在後入有保出有師皆選端人與同起居<lb/>
出入使日見正事聞正言行正道左右前後皆正人也<lb/>
春誦夏絃秋習冬讀入東學上親而貴仁入南學上齒<lb/>
而貴信入西學上賢而貴德入北學上貴而尊爵則親<lb/>
疎有序長幼有差聖知在位貴賤有等入大學承師問<lb/>
道退習而考於太傅太傅罰其不則而匡其不及則德<lb/>
知長而治道得矣身為儲君與國人齒讓執醬以餽明<lb/>
有孝也步行中樂明有度也逺烹宰明有仁也皇太子<lb/>
<pb n="KR4e0135_WYG_029-27b"/>
年踰幼學趨向大幾正決於此而多處宫中少就外傅<lb/>
古人之教恐未宜然夫教所以愛之擇正人所以教之<lb/>
也正人古意存焉耳得古意則可行古道成古渾樸之<lb/>
俗今東宫講讀侍從諸臣皆陛下所登簡廷臣所論薦<lb/>
必多正人有古意可委重然百司庶府山林隠逸不可<lb/>
謂無其人臣所略知則禮部右侍郎謝鐸太僕少卿儲<lb/>
瓘南京光禄少卿楊亷其庶矣乎其資序不合實行可<lb/>
取有二人焉致仕按察副使曹時中渾厚澄瑩粹然春<lb/>
<pb n="KR4e0135_WYG_029-28a"/>
風人無賢不肖皆服其為人華亭人也華亭張恱清慎<lb/>
人謂時中過之張弼善草書人謂又過之今年七十一<lb/>
嵗尚作蠅頭細字其精爽可推也處士劉閔恭慎醇粹<lb/>
孝行高古日無二粥身無完布而處之裕如臣莆田人<lb/>
臣每見媿畏不暇劉大夏徐貫等每拜其門知府王弼<lb/>
齋所必迎致曰對劉君鄙吝自去詞藻雖不逮其為人<lb/>
而德宇道風人自難及臣謂禮致時中為宫臣閔仍布<lb/>
衣入侍更勅内閣吏部翰林院科道精訪純德雅望之<lb/>
<pb n="KR4e0135_WYG_029-28b"/>
人使同起居必能涵煦薫陶有所裨益異日成就當大可<lb/>
觀且天下後世仰知大聖人所為出尋常萬萬此臣所以<lb/>
獨出意見不自為迂者也臣又惟聖躬立教之本夫不邇<lb/>
聲色不事遊畋勤問學納諫諍親君子退小人畏天威重<lb/>
民命誠孚九廟孝徹兩宫身教至矣然古先帝王暨我<lb/>
祖宗雞鳴視朝與羣臣終日接見詢民情講治道在深<lb/>
宫極少不黷神不佞佛不作無益飲食服用至朴而無<lb/>
華誅罰爵賞至公而無私故無纇德無疵政無倖位無<lb/>
<pb n="KR4e0135_WYG_029-29a"/>
遊食無遺賢用節而國富化洽而俗阜成此陛下所夙<lb/>
勉以作式東宫者也臣愚且病二親衰老日望還山常<lb/>
思古人江湖廊廟有餘心焉不揆煩瀆少盡忠益區區<lb/>
未已之心尤望陛下留念嗣息未多及以西北邊事為<lb/>
意其大小臣工有以率直積忤而才猶可用物論猶歸<lb/>
如周經許進楊茂元輩人乞亟収録蓋棄之於彼無損<lb/>
用之祇益聖德耳是亦教皇太子𢎞雅量容直言一端<lb/>
也臣無任勤懇戰慄之至謹具奏聞<lb/>
<pb n="KR4e0135_WYG_029-29b"/>
　　　薦賢自代疏<lb/>
奏為薦賢自代懇乞休致事臣拙劣蠢庸過蒙收敘力<lb/>
綿任重能謏位踰常思蹀血塞垣陳尸闤市報天地大<lb/>
德萬分而意長分短疾病交攻抱尸素之深慙憂死亡<lb/>
之無日仰惟人君用人隨才器使而人才效用亦顧所自<lb/>
處何如耳可禆人國則竭忠效勤終于位可也其未然<lb/>
則委分明志引而歸亦可也故仕盡致逺之材而歸亦<lb/>
不失知止之義臺閣丘樊各止其所而德讓之風成矣<lb/>
<pb n="KR4e0135_WYG_029-30a"/>
方今聖人在位君子滿朝猥如臣流奚足比數爰自視<lb/>
臬已乞卧家固非邀前譽冀後收也承命勉起良事君<lb/>
之小心引疾決歸亦行已之大分若猶顧盼徘徊竊恐<lb/>
孤恩玷節士夫失氣廉退道渝臣雖索莫飢頽諒不忍<lb/>
心如此也伏見河南按察司副使陳壮浙江按察司按<lb/>
察使朱欽及臣前所論致仕副使曹時中謹潔懿醇亮<lb/>
直高古風猷滋茂道宇夙𢎞臣誠逺立下風非徒追步<lb/>
後塵舉以代臣詞義允當如蒙乞敇吏部㕘詳議奏簡<lb/>
<pb n="KR4e0135_WYG_029-30b"/>
命一貟代臣前職賜臣致仕歸還田里則陛下之德上<lb/>
同於天而臣以人事君之責亦少副矣林莽餘息當日<lb/>
歌天保祝聖人壽無疆此臣拳拳無已之情愫也無任<lb/>
激切俟命之至奉聖旨吏部知道節該本部題稱本官<lb/>
才行俱優衆望所歸方當嚮用之時而屢陳休致恬退<lb/>
之志固為可嘉但起用未久等因𢎞治十五年四月初<lb/>
九日少傅兼太子太傅本部尚書馬文升等具題奉聖<lb/>
旨林俊不准休致欽此<lb/>
<pb n="KR4e0135_WYG_029-31a"/>
　　　災異疏<hi>𢎞治十五年七月</hi>
題為災異事據南京新江口操江把總指揮張彪等呈<lb/>
𢎞治十五年七月初三日暴風猛雨江潮湧漲將在港<lb/>
灣泊戰巡船隻吹擺顛頓矛移纜斷致將軍人劉牛兒<lb/>
淹死㸔浮橋官常昱飄流撈獲其餘自救不遑原額戰<lb/>
巡等船三百四十隻内除一百四十隻沉溺浮水原不<lb/>
堪用四十八隻南京龍江提舉司聽造俱不開外堪用<lb/>
操演數内八十六隻磕損一十一隻吹打過江纔方尋<lb/>
<pb n="KR4e0135_WYG_029-31b"/>
獲篷板什物多半損失僅存五十隻什物亦多不全見<lb/>
今水操在邇不勾撑駕并教場將臺一座崩損神鎗牌<lb/>
垜二座演武等官㕔廂房共三十一間插鎗房官軍窩<lb/>
舖共一百七十五間内外牆垣三百六十七丈四尺俱<lb/>
各倒塌厨竈門隔屋瓦亦多損傷大小樹木三百六十<lb/>
八株倒折等因到臣又據南京西城兵馬指揮司呈開<lb/>
前項月日被狂風將新江口近年官栽柳樹吹倒九百<lb/>
餘株縁由前來案照前事已經節查去後今呈前因除<lb/>
<pb n="KR4e0135_WYG_029-32a"/>
㑹議各題外查得近該禮部題備天下災異縁由咨行<lb/>
臣等照奉欽依内事理欽遵脩省臣伏見𢎞治十四年<lb/>
南北慘寒殊異南京本年十二月二十八日雨雪交下<lb/>
雷電中震𢎞治十五年夏雷聲迅猛二次狠擊不下五<lb/>
六十聲轟天喊地雞犬鳴號人馬顛仆間有震死者五<lb/>
月二十九日半夜雷電大作疾雨翻江垂及黎明平地<lb/>
水深數尺牆垣淋倒幾半至六月初十日始消七月初<lb/>
三日怒風怪雨變勢尤異房屋揺撼瓦石為飛或云風<lb/>
<pb n="KR4e0135_WYG_029-32b"/>
力正暴地亦同震彼時魂奪魄散真的莫辨然房屋牆<lb/>
垣誠多欹倒舟船人畜誠多覆沒江潮誠沸溢樹株誠<lb/>
根拔稻苗蔬果誠損傷人心誠憂惶災之所被上太平<lb/>
下鎮江可駭可愕而南京尤甚若有為而然者損壞房<lb/>
屋不計其數樹株根拔奚止數萬而壇廟陵寢傳聞亦<lb/>
有數千餘株臣目擊心計此地何地此日何日此災變<lb/>
何災變天心仁愛祖命諄複意者屋之震其疆宇之鎮<lb/>
定外攘之先告歟木之拔其根本之滋培内脩之黙啓<lb/>
<pb n="KR4e0135_WYG_029-33a"/>
歟是非臣所能臆說也臣病廢餘息一日官使義當自<lb/>
實新江口控扼江淮重地而水軍實我太祖高皇帝開<lb/>
基制勝之師軍聲遥震國勢深闗奈晝操夜守特甚艱<lb/>
難而計脫倖更多存羸弱貳粥尚窘於支持五兵難責<lb/>
其鮮利且水操江平方及出港風靜方敢開船一嵗率<lb/>
無幾日交鋒不越數銃身命浮寄何水勢之習<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>武藝<lb/>
生疎何兵威之猛烈况今船隻房屋損壞數多操守乏<lb/>
備道路寒心如蒙乞敇南京工部將前項船隻房屋一<lb/>
<pb n="KR4e0135_WYG_029-33b"/>
面勘奏一面造脩仍將揀選送補改差撥跟在逃等項<lb/>
官軍專責南京兵部科道驗差官清理毋容衛所紛更<lb/>
每班仍輪流一員親詣㸃閘一次務使弊革令行兵精<lb/>
額足每季具㸃過見操送補改差跟隨在逃數目題知<lb/>
及轉行守備并臣等查照庶事有專責緩急有仗縁係<lb/>
風雨損壞戰巡船隻官軍房屋及處置操軍災異事理<lb/>
謹題請旨<lb/>
　　　懇乞休致疏<lb/>
<pb n="KR4e0135_WYG_029-34a"/>
奏為陳情懇乞休致事臣素薄行能重罹衰疾累乞休<lb/>
致荷蒙聖恩未即賜允者退自省循益深媿恐誠前驅<lb/>
之可冀安後策以何辭捫心循牆由暮達旦陳瀆則近<lb/>
激隠忍則重欺然臣事君猶子事父情不自盡仰愬而<lb/>
哀鳴無但已也今日明時也陛下聖主也僉都御史又<lb/>
雄職也逢時遇主而領雄職必賢則榮不賢則重以為<lb/>
辱臣固有以自知矣臣外貌雖未甚羸一身無處非病<lb/>
耳目欠清齒牙常痛腸胃燥結手足麻木其最苦則精<lb/>
<pb n="KR4e0135_WYG_029-34b"/>
神惛憒臨事健忘元氣久虛寒邪易入藥不離口病益<lb/>
切身是以心雖欲前力已罔逮况臣性局誠下恩遇己<lb/>
踰充位赧顔豈終逃於厚議陳詞委分容少激於頽風<lb/>
此臣所以展轉深籌必欲以去為報者也伏望聖恩哀<lb/>
臣勤悃特敇吏部放臣致仕以畢殘年安恒分不勝至<lb/>
願縁係陳情自實懇乞休致事理謹具奏聞𢎞治十五<lb/>
年九月十四日奏十一月初一日該本部題奉聖旨是<lb/>
林俊不准休致着上𦂳前去巡視地方欽此<lb/>
<pb n="KR4e0135_WYG_029-35a"/>
　　　申乞休致疏<hi>𢎞治十五年九月二十四日進</hi>
奏為陳情申乞休致事臣是月十四日自陳無狀懇乞<lb/>
退休實封登途悸不自定忍負生成之素自安跅弛之<lb/>
歸臣五心勞熱臟腑袐結血氣枯浮内感每作於虛煩<lb/>
末疾特艱於行步㕘觀弱症懼迫盡期所以夙夜憂惶<lb/>
力求丘首不自知詞激可憎者也臣官無劇務禄足逮<lb/>
親人論間容國章稽逮有服在位亦胡不可縁臣才故<lb/>
如彼病今如此歸既有詞出竟亡補臣之道進不如退<lb/>
<pb n="KR4e0135_WYG_029-35b"/>
我陛下曲成臣之恩與臣進不若與臣退臣所以披瀝<lb/>
胃腸冒干宸聽必求得請不自知詞瀆當罪者也臣蒲<lb/>
栁脆質首怯風霜而葵藿素誠特加畎畆惟望隆嗣述<lb/>
廣延接以上纉祖宗垂不可易家法以消弊始則非特<lb/>
歸日之心亦既死之願伏望俯納蕘言覽臣前後二疏<lb/>
特敇吏部放臣致仕以養疴殘日埋骨故山不勝感幸<lb/>
謹具奏聞<lb/>
　　西巡稿<lb/>
<pb n="KR4e0135_WYG_029-36a"/>
　　　勘都御史韓邦問疏<lb/>
欽差巡視江西等處地方南京都察院右僉都御史臣<lb/>
林俊謹題為脩政本以弭大盜事節該欽奉勅江西賊<lb/>
情重大兹特命爾前去巡視彼處地方爾至彼廣詢愽<lb/>
訪深究事情先將都御史韓邦問有無誤事不職情由<lb/>
從實奏來欽此欽遵臣訪得巡撫江西都察院右副都<lb/>
御史韓邦問性度寛洪儀宇閑肅官能粗効政體具諳<lb/>
事偶缺於闗防初曾生謗慮難周於假托久亦自明雖<lb/>
<pb n="KR4e0135_WYG_029-36b"/>
瑞撫諸賊重欠袪除而南贛數年却多停妥祇因立心<lb/>
多畏行事尚同風望少頽臺綱未振在俶擾之地似或<lb/>
未宜若清簡之方誠猶可用臣又惟今日江西之事急<lb/>
若潰瀾而巡撫之官艱於拯溺非得震撼不回通敏無<lb/>
滯者鮮克有濟伏乞聖明俯垂裁處縁係地方事情及<lb/>
韓邦問係節該奉欽依從實奏來事理謹題請旨𢎞治<lb/>
十六年二月初四日少傅兼太子太傅吏部尚書馬文<lb/>
升等題奉聖旨是韓邦問待有相應地方調用林俊改<lb/>
<pb n="KR4e0135_WYG_029-37a"/>
都察院右僉都御史著巡撫江西地方換敇與他欽此<lb/>
　　　　勘知府王瑭李復貞疏<lb/>
題為脩政本以弭大盜事節該欽奉敇江西賊情重大<lb/>
兹特命爾前去巡視彼處地方爾至彼廣詢博訪深究<lb/>
事情先將都御史韓邦問有無誤事不職情由及知府<lb/>
李復貞王瑭有無貪酷害民實跡從實奏來欽此欽遵<lb/>
除韓邦問另本具題外臣訪得江西所属饒州府知府<lb/>
李復貞性局寛縱廣信府知府王瑭性局慈祥俱不為<lb/>
<pb n="KR4e0135_WYG_029-37b"/>
酷但李復貞溺愛少子恣其出入自由外多浮議偏信<lb/>
吏人任其縱横無忌下曾歸怨綱維欠整節目亦疎其<lb/>
審編均徭派徴物料罰脩公廨等項頗有分頭侵尅之<lb/>
疑雖人言難信贓跡未明然委少㢘白之聲自昧公平<lb/>
之體王瑭防範不嚴被盜官庫彌縫自免重失人心公<lb/>
罰假脩蓋之便多費奉承民訟持可否之瑞每懷猶豫自<lb/>
涉嫌跡委斂怨言所據各官似難重膺郡寄再履仕途<lb/>
中間人品等差則王瑭尚有休致之告亦有保留之詞<lb/>
<pb n="KR4e0135_WYG_029-38a"/>
衆心之情偽難知一身之進退可錄臣又訪原任臨江<lb/>
府今調廣東肇慶府知府吴敘行事刻深律身解弛繆<lb/>
張威福之勢虐焰薰人詭立德政之碑怨聲載路人命<lb/>
每興於訟牒姓名重列於彈文衆怒羣咻至今未息采<lb/>
諸公論呉敘欠謹之名尚居二人之右伏乞聖明裁處<lb/>
縁吴敘係更調官李復貞王瑭係節該奉欽依從實奏<lb/>
來事理謹題請旨<lb/>
　　　定禄米疏<lb/>
<pb n="KR4e0135_WYG_029-38b"/>
題為定禄米以蘇民困事據江西布政司呈奉巡視衙<lb/>
門批老人徐本潤等呈照得坐派江西各親王禄米每<lb/>
石納該銀壹兩陸錢郡王府禄米每石納該銀壹兩叄<lb/>
錢思得本處米價每石止該銀肆錢伍分實難辦納近<lb/>
例親王禄米守巡官督同長史兩平收受郡王禄米有<lb/>
司倉收受本便反難情願親王禄米折銀壹兩郡王將<lb/>
軍禄米折銀捌錢布政司交納轉解等因奉批布政司<lb/>
議處查得江西各王府禄米先該巡撫題定則例每年<lb/>
<pb n="KR4e0135_WYG_029-39a"/>
有收徴銀壹兩薄收徴銀壹兩貳錢又該户部題據耆<lb/>
老王清奏稱陽曲等府禄米每石要銀叄兩題行各處<lb/>
俱收本色親王原有官攅者布按三司親督長史官攅<lb/>
兩平收受郡王禄米無官攅者照舊於所在有司倉另<lb/>
厫收受又該户部題該巡按河南監察御史題稱伊王<lb/>
奏討光陽王禄米於本府倉收管索財害人該部題行<lb/>
仍舊河南府倉收貯及申明通行禁約又問刑條例王<lb/>
府禄米本府官員内使旗校管荘人等干預撥置折收<lb/>
<pb n="KR4e0135_WYG_029-39b"/>
銀兩多收米麥索要財物者旗校人等杖罪以上發邊<lb/>
逺充軍官員内使監候奏請發落輔導官及布按二司<lb/>
守巡官縱容不舉并府州縣聽從俱㕘問奏請降調俱<lb/>
經題准通行欽遵外續該監察御史周進隆題稱江西<lb/>
各王府收受禄米每石用銀壹兩陸㭍錢小民困苦要<lb/>
行禁治該部查㕘節次題准事例立法非不周詳垂戒<lb/>
非不明切但王府地方司府等官既畏懼而不能阻違<lb/>
巡撫巡按亦推避而不肯究治官校肆其侵害無所懲<lb/>
<pb n="KR4e0135_WYG_029-40a"/>
戒小民受其困虐無所控愬又經申明前例題行嚴加<lb/>
禁約及行巡撫巡按體念民苦用心訪察㕘挐問發務<lb/>
臻實效等因題准備行欽遵未久今奉前因議得王府<lb/>
禄米已有前項節次題行事例深為嚴切但納米本輕<lb/>
民稱不便納銀加重民稱願納必有牽滯難納之處又<lb/>
查郡王將軍禄米每石見今折銀壹兩委属過重呈乞<lb/>
定處等因到臣案照前事已行議處去後今呈前因㕘<lb/>
看得各該禄米見例應收本色據呈却稱每石收銀壹<lb/>
<pb n="KR4e0135_WYG_029-40b"/>
兩陸錢或壹兩叄錢見米時價止銀肆錢伍分據呈却<lb/>
稱每石願納銀壹兩及捌錢以壹兩陸錢而論正米壹<lb/>
石該用米叄石伍斗伍升五合五勺有零是親王禄米<lb/>
嵗額壹萬石嵗支叄萬伍千伍百伍拾石有零以壹兩<lb/>
叄錢而論正米壹石該用米貳石捌斗捌升捌合捌勺<lb/>
有零是郡王將軍禄米嵗額壹千石嵗支貳千捌百捌<lb/>
拾捌石捌斗有零誠為太過民何以堪恐事例雖行奸<lb/>
弊未革其江西各郡王將軍性量臣不能知淮寧益三<lb/>
<pb n="KR4e0135_WYG_029-41a"/>
府殿下委各寛大賢明豈不上體聖懷下恤人隠但王<lb/>
府位嚴地禁難伸控訴之門官校器忌迹嫌難施彈擊<lb/>
之力以故小民欲逃刑而免累甘就重而捨輕度以事<lb/>
情豈真得已其欲由布政司轉解正欲杜索害之源臣<lb/>
又聞親王用費重大委與郡王將軍不同伏望聖明篤<lb/>
念親情俯隨民意特敇府部從長計議將淮寧益三府<lb/>
禄米并郡王將軍禄米酌量等第定銀上取聖裁著為<lb/>
常則備行江西布政司遞年徴收足色銀兩寄庫或每<lb/>
<pb n="KR4e0135_WYG_029-41b"/>
季或每月長史司給印信領状差官前來領進各府官<lb/>
攅量為選撥别用名缺暫且停補庶事無掣肘民得簡<lb/>
便若必拘本色恐似虚文再令送收恐仍前弊縁係定<lb/>
禄米以蘇民困事理未敢擅便謹題請旨<lb/>
　　　處置缺少糧料疏<hi>𢎞治十五年十二月二十六日</hi>
題為處置缺少糧料事據江西布政司呈照得本司所<lb/>
属每年額糧共米二百七十三萬一千六十五石有零<lb/>
除起運兌軍南淮倉折銀折布等項共米二百二十五<lb/>
<pb n="KR4e0135_WYG_029-42a"/>
萬四千石外存留數少嵗收比與嵗支禄俸月粮之數<lb/>
尚欠米一萬七千九百餘石而奉例减免九萬五千四<lb/>
百石及口糧等項支用尚不在内以致官軍俸糧僅勾<lb/>
八個月其餘月分無從接支又本司所属每年明出里<lb/>
甲銀兩共銀五萬九千七百九十六兩年例派辦黄白<lb/>
蠟牲口皮張等項一應物料并鄉飲祭祀科貢孤老等<lb/>
項一應公使俱各在内扣支各項物料天順六等年派<lb/>
該銀二萬五六千兩成化十七等年派該三萬七八千<lb/>
<pb n="KR4e0135_WYG_029-42b"/>
兩𢎞治十二年泒該六萬七八千兩𢎞治十四年派該<lb/>
九萬二千餘兩嵗出比與嵗用尚欠三萬二千二百餘<lb/>
兩遞年拖欠并鄉飲祭祀等項支使尚不在内那東補<lb/>
西借甲填乙事窮計促莫可支持近又户部奏差郎中<lb/>
前來守催遞年拖欠折銀共四十三萬三百六十二兩<lb/>
四錢有零小民賣男鬻女不勝痛切今本司庫收貯僅<lb/>
該七萬七千三百八十六兩有零而益府又要修蓋非<lb/>
神運而鬼輸勢須加賦己民窮而盜起言可寒心况養<lb/>
<pb n="KR4e0135_WYG_029-43a"/>
兵弭盜之時尤省斂惠民之日前項缺少糧料本司無<lb/>
從區處合呈定奪等因備呈到臣㸔得江西數年為因<lb/>
賦役重繁致民為盜殺人放火流刼鄉村挺刃操戈拒<lb/>
敵兵快告捕更遭其荼毒剪除復肆其陸梁以故被害<lb/>
鄉民含忍不告所属官司畏罪不言履霜豈漸蹈虎可<lb/>
憂夫息盜在安民安民在輕賦而月支欠米嵗辦欠財<lb/>
委無區畫矧欲起愚民感動之幾尤當昭聖明寛恤之<lb/>
典查得嵗運淮安米一十七萬石每石正耗雜用共該<lb/>
<pb n="KR4e0135_WYG_029-43b"/>
米一石七斗南京倉米四十七萬石每石正耗雜用共<lb/>
該米一石九斗遭風剥淺搬運實難先該𢎞治七年𢎞<lb/>
治十一年俱因地方災傷奏行户部㕘稱南京米每石<lb/>
本色止值四五錢脚耗使用却倍節經題准每石折銀<lb/>
四錢解南京户部收折官軍月粮又𢎞治十年該漕運<lb/>
等衙門題准𢎞治十一年江西兌軍米四萬石淮安米<lb/>
六萬石每石連正耗雜用折收銀六錢免運太倉官民稱<lb/>
便今江西饑窘比之各年相同而盜賊猖獗倉庫空虛<lb/>
<pb n="KR4e0135_WYG_029-44a"/>
糧料缺乏比之各年尤甚委無别法利在通融但四錢<lb/>
恐至虧軍彼此須求兩便伏望聖明憐念地方特敇户<lb/>
部從長計議暫將𢎞治十六年十七年十八年三年南<lb/>
淮糧米每石正耗雜用共徴銀六錢淮安照數解太倉<lb/>
南京倉每石作四錢七分解南京户部各收折官軍月<lb/>
糧扣出餘銀一錢三分存留布政司作數每銀四錢准<lb/>
米一石補支本處官軍俸糧并凑辦各年各項物料再<lb/>
有不敷另行議處南淮糧米三年之後照舊派運本色<lb/>
<pb n="KR4e0135_WYG_029-44b"/>
則徴收省於常時而民輕便折支過於本色而軍樂從<lb/>
運軍免漕輓之勞糧長無解納之費俸糧有應月之備<lb/>
物料無積嵗之逋蓄積不殊公私如故賦雖不加用可<lb/>
暫給其經久之計尤望陛下軫念邦本節縮財源一應<lb/>
派辦務守祖宗舊額凡百用費務循祖宗故事則財賦<lb/>
自無不足若根本弗究省此加彼均為失人過取倍徴<lb/>
尤非得策民窮財盡患將有不可言者矣縁係地方事<lb/>
情及處置缺少糧料事理謹題請旨<lb/>
<pb n="KR4e0135_WYG_029-45a"/>
　　　地方災異疏<lb/>
題為災異陳言以裨政治事據江西按察司呈准本司<lb/>
按察使周南闗准總司闗抄奉鎮巡等衙門㑹案前事<lb/>
移闗㑹同都指揮僉事戴賢左布政使林泮議得瑞州<lb/>
府地方近年以來盜賊蠭起隨捕隨發合無按察司每<lb/>
年選委僉事一貟分巡南昌道徑帶家小前去專在該<lb/>
府分司居住兼理兵備督捕盜賊請敇一道不註職名<lb/>
以便更替合用隄備官軍於南昌前左并袁州三衛所<lb/>
<pb n="KR4e0135_WYG_029-45b"/>
千百户内選委二員帶領旗軍一百名給與行糧機快<lb/>
於上高新昌二縣分撥二百名與同官軍及高安縣機<lb/>
快常川操練遇有盜賊生發合力擒捕一年滿日將行<lb/>
過事蹟獲過盜賊起數造冊繳報與前項官軍俱照例<lb/>
更替其湖廣長沙府瀏陽縣醴陵縣與新昌接境盜賊<lb/>
事發徃徃逃彼潜住因無統属難以責成合無前項府<lb/>
縣賊情一事聽南昌道分巡官節制調度其餘事情悉<lb/>
照舊規庶便行事等因具呈到臣隨吊原行文卷查得<lb/>
<pb n="KR4e0135_WYG_029-46a"/>
先該兵部題該監察御史周進隆奏内一件專巡守以<lb/>
安地方事欲照福建汀州建寧事體於僉事内專設一<lb/>
員住居瑞州𦂳要去處分巡兵備而分守官員一般挈<lb/>
家小與分巡分住新昌靖安等縣專理盜賊錢糧等項<lb/>
一年滿日更替等因該部查題咨行鎮巡等官㑹行議<lb/>
處縁由在卷臣親到該府㸔得所属高安上高新昌等<lb/>
縣南接湖廣長沙府瀏陽醴陵二縣北連南昌府奉新<lb/>
靖安二縣溪深山峻俗惡民頑强盜委多以故監察御<lb/>
<pb n="KR4e0135_WYG_029-46b"/>
史周進隆所奏各官所議將南昌道分巡官請敇一道<lb/>
不註職名輪流齎捧帶同家小前去瑞州府居住時常<lb/>
上高新昌等縣巡厯整理兵備督捕盜賊其湖廣長沙<lb/>
府瀏陽醴陵二縣賊情一事許其督理若有故違聽其<lb/>
提問委属停當其布政司分守官貟數少常兼别道難<lb/>
以分住亦合量其一年之内半年在上高新昌奉新等<lb/>
處徃來行事則豪惡知警錢糧易完而奸盜自息但欲<lb/>
量撥南昌前左并袁州三衛千百户二員軍旗一百名<lb/>
<pb n="KR4e0135_WYG_029-47a"/>
給與行糧輪班跟隨操練一節臣博詢該道該府各縣<lb/>
官貟并父老人等俱稱官軍數少遇急既難濟事平時<lb/>
徒增騷擾虚費行糧深為無益查得該府三縣原定機<lb/>
兵共一千六十名俱該通判甘文紹督領輪流操習巡<lb/>
捕及隣境袁州府萬載縣臨江府清江縣南昌府奉新<lb/>
靖安武寧豐城新建等縣俱有機兵并瑞州所属各鄉<lb/>
村原該編有大户鄉民壯丁佃户家人等項名數在官<lb/>
平時團聚本村防䕶有警隨同官兵策應自可制賊保<lb/>
<pb n="KR4e0135_WYG_029-47b"/>
無他虞所據官軍似不須撥伏乞聖明裁處縁係處置<lb/>
地方及災異陳言以裨政治事理謹題請旨<lb/>
　　　褒異舊臣疏<lb/>
題為乞恩褒異舊臣事江西建昌府申據廣昌縣報𢎞<lb/>
治十五年十二月二十二日本縣致仕刑部尚書何喬<lb/>
新病故看得本官敭厯中外完節始終致仕十有餘年<lb/>
足跡不入城府聲色貨利素不嬰心著書立言老尤造<lb/>
妙誠為中朝耆望名世碩臣縁本官與刑部尚書彭韶<lb/>
<pb n="KR4e0135_WYG_029-48a"/>
吏部侍郎葉盛人望相同合申乞照彭韶贈太子少保<lb/>
葉盛諡文莊事例奏請贈諡及賜葬祭以快人心等因到<lb/>
臣行間又據江西布政司呈同前事查得何喬新妻夫<lb/>
人呉氏先於本年二月病故已經奏差進士林魁督造<lb/>
墳塋本官丁憂回家守制行委該府同知沈景督造外<lb/>
臣聞何喬新與彭韶先為刑部属官並負盛名積官俱<lb/>
至刑部尚書彭韶忠亮懿醇何喬新貞方恭慎又各儒<lb/>
術精究吏事熟諳得古人之深以同任天下之重當時<lb/>
<pb n="KR4e0135_WYG_029-48b"/>
言完德純名文學政事節槩皆属心焉及位序已極請<lb/>
老歸榮識者猶以不盡用為歉疏起者再四彭韶沒有<lb/>
贈有諡仰悉我聖天子優異名德盛心然彭韶學有經<lb/>
緯道適中和危言峻行㢘問貞風文有也正有也忠與<lb/>
節與恪與清與憲則又有也其視葉盛學行同而事功<lb/>
過之葉盛得諡文彭韶宜無所靳况追贈都察院右副<lb/>
都御史吴訥諡文恪南京吏部尚書魏驥諡文靖彭韶<lb/>
實足並美嗣休又宋臣歐陽脩諡文忠范仲淹諡文正<lb/>
<pb n="KR4e0135_WYG_029-49a"/>
論者謂彭韶正色立朝先憂為國生今之世無愧古人<lb/>
歿而易名宜亦近之不知定議之時何取惠安之義舎<lb/>
大録細不類其人不足服中外之心為後世史書之信<lb/>
今何喬新之死該府兼舉彭韶官階葉盛文荘事例為<lb/>
言似亦有未慊於彭韶之諡而欲求畀何喬新以文者<lb/>
或疑彭韶何喬新非出翰禁不得諡文不知諡以責名<lb/>
實公是非聖君賢相所以右人文昭信史而風動士夫<lb/>
者端亦藉是况吴訥魏驥葉盛近事甚明而李時勉先<lb/>
<pb n="KR4e0135_WYG_029-49b"/>
諡文毅曹鼐諡文襄文安後各改諡文忠著例厯厯可<lb/>
舉者哉此臣所以不揆狂昧特為申請伏望陛下褒崇<lb/>
舊德特隆何喬新贈祭開壙之典仍敇翰林院㕘詳臣<lb/>
奏揆以公義將彭韶再議與何喬新果合文正忠獻貞<lb/>
宣恭肅憲恪諡法具議上請聖裁易去彭韶惠安舊諡<lb/>
庶名實允符臣工胥勸縁係褒異舊臣及改諡事理謹<lb/>
題請旨<lb/>
　見素集奏議巻一<lb/>
</p>
<p>
</p>
  </div>
</body>
</text>
</TEI>
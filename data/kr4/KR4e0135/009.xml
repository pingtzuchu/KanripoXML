<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>見素集巻九</head> <lb/>
    <p>
<pb n="KR4e0135_WYG_009-1a"/>
欽定四庫全書<lb/>
　見素集巻九<lb/>
　　　　　　　　　　　　　明　林俊　撰<lb/>
　　記<lb/>
　　　醒翁亭記<lb/>
昭武羣山之囿而登高最高清拔秀整升其巔以瞰城<lb/>
郭則公宇雲連人居鱗次溪山環合斗折于其下舟航<lb/>
下上於走雷吹雪削丹叢翠之間轉息萬態海日蒼凉<lb/>
<pb n="KR4e0135_WYG_009-1b"/>
桑影直射郡之勝曰熈春朝陽者是山也山近下頗夷<lb/>
水旱時禱焉故守得時至其地而肅神静慮憩息無所<lb/>
吾友夏公育才先守延劔裒然亷直之聲載移是郡則<lb/>
旣鼓而付之矣又孚之以實惠乆之人以安公公亦樂<lb/>
而安于守也結亭夷處與僚宷㕘公政而覽民俗因是<lb/>
亭以嘉惠是郡亦屢矣間携酒約客公固不廢飲亦不<lb/>
流飲飲無醉醉亦無亂嵗且得代而亭無令名客曰亭<lb/>
名以醒翁無可乎僉曰可則走書請記予笑曰是醉翁<lb/>
<pb n="KR4e0135_WYG_009-2a"/>
變例耶六一鄉邦先逹之賢公仰止亦素矣六一不在<lb/>
酒而以醉名寄山水而醉也公不廢酒而以醒名無亦<lb/>
寄山水而醒耶盖善為同者無迹之滯耳矣魯男子無<lb/>
害同栁下恵元亮無害同諸葛孔明公之醒亦奚害同<lb/>
六一之醉耶夫酣酗勢利酒亦醉不酒亦醉抑衆人同<lb/>
也故曰皆醉惟醒者獨異于是陶然自適將不知天為<lb/>
大古徃今來為乆死生為一旦暮則雖處醉鄉狎飲徒<lb/>
猶兀兀然以醒奚暇與世齪齪一滯留之淺之介于意<lb/>
<pb n="KR4e0135_WYG_009-2b"/>
者山水無情而無累於物者也人之情寓焉樂而情酣<lb/>
焉無害為醉對而情適焉無害為醒二名無不可者客<lb/>
善名而公之自况亦大矣六一謫滁時以直道寡合乆<lb/>
之竟起樞密㕘大政毅然任天下之重公之道無然乎<lb/>
醉翁滁繫思之地郡所以致其愛者醒翁也甘棠勿剪<lb/>
二翁竝峙於滁邵之間二州山水均有托矣正徳丙寅<lb/>
夏仲莆見素子林俊記<lb/>
　　　杏隱記<lb/>
<pb n="KR4e0135_WYG_009-3a"/>
樵木屠釣傭卜皆可托自隱然莫如醫醫之學肇於岐<lb/>
黄而載於周典其學有自而其施用有經在百家固仁<lb/>
術也故懐濟人恵物之具者不利于施則徃徃托于醫<lb/>
自見蓋所以為道一也龍坡方君子建少從宋恒逺氏<lb/>
學醫恒逺傳文謨文謨之學實宗用晦二先生以素問<lb/>
靈樞難經為宗㕘以仲景叔和潔古明之仲脩之論而<lb/>
濟以吾儒之道術故收效特完莆之醫推方氏君再世<lb/>
其業旣乆而精凡莆之士夫細人郡邑之長貳疾必迎<lb/>
<pb n="KR4e0135_WYG_009-3b"/>
君藩臬大吏之疾亦迎君君治多竒効効多厚酬不能<lb/>
酬者無較也或謂有董奉之風名醫屢薦先事輒引避<lb/>
長軀豐頰瀕老一布衣韓伯休流亞也僉憲黄未軒曰<lb/>
子建醫而隱宜號杏隱曹郡丞良金為繪圖而予記焉<lb/>
皆徳君者尚論其世君之隠其殆有終乎前四十年予<lb/>
業儒君業醫濟人恵物為心皆同也亦旣皆有遇矣予<lb/>
用輒心違君按方審証攻截補㵼投劑而奏功無不如<lb/>
願君顧有大行其間與埋光鏟采獨善其身者又異矣<lb/>
<pb n="KR4e0135_WYG_009-4a"/>
追憶孝宗敬皇帝龍馭上賔論者歸之薦匪人而藥進<lb/>
之誤有如君者數人通院籍任專寄容有此耶嗚呼斯<lb/>
謀國蓄材之疎臣子殞裂之至痛也謹備是記使後之<lb/>
觀者警焉正徳戊辰仲夏鳯山林俊記<lb/>
　　　上坵山記<lb/>
　　　邕公墓在山之西北山九起伏墓在其中盡處<lb/>
　　　靣三山山外海海外又山吾家子孫衣冠視長<lb/>
　　　房端州而他房不及意然乎此乆聞之族前輩<lb/>
<pb n="KR4e0135_WYG_009-4b"/>
　　　廷用公公死方念之一野老無意道及其處云<lb/>
　　　前四十年棲隱僧尚有祭此天幸也因厚賞之<lb/>
　　　是墓皆邵州續慶圖後事墓又不知其幾紅窻<lb/>
　　　蓋七墓云方者名文二今絶矣<lb/>
上坵林山也在尊賢里梁志東林塘西陳墻南公路北<lb/>
大山山至中一山也云林庄墅林墓埔子孫八代不離<lb/>
此墓田二十四墓八丁向者成化末方者冒市它姓立<lb/>
五墓俊侃贖山復之墓不遷存厚也正徳戊辰謹志<lb/>
<pb n="KR4e0135_WYG_009-5a"/>
　　　夢紀<lb/>
已己嵗之二月十三日也夜夢東山移公署寢所寓予<lb/>
且曰吾𤓰食之不盡則位置皆𤓰意所知者之恵示一<lb/>
帙若密件功狀然者又索予詩疾讀予曰多為公作公<lb/>
曰某亦有懐公詩欲誦而忘又曰可無贈予曰未論風<lb/>
沙無嵗月亦知道路有春秋拾㫁楮書曰望㫁狼山火<lb/>
不紅亦知一范在軍中射穿同輩老無力算敵先朝䇿<lb/>
舊工心折正如東下水書成難寄北歸鴻祝天眠食隂<lb/>
<pb n="KR4e0135_WYG_009-5b"/>
晴外是處青山欲葬公公䄂而去噫異矣予别二十有<lb/>
五年中間僅一㑹徃來書問甚簡迹甚疎而嚮徃徒切<lb/>
不知公亦置予一懷抱何如也而神交有是生耶否耶<lb/>
示我禍耶福耶乆絶貉首之懷無為代𤓰之夢若完歸<lb/>
公兆或吉占也索燈備録對之淚下<lb/>
　　　木蘭烟水記<lb/>
蒲石花竹書畫皆予好然惟書獨留餘無蓄焉有遺者<lb/>
徃徃為好事取去若棄唾無問毎興至就觀蓄有之家<lb/>
<pb n="KR4e0135_WYG_009-6a"/>
無酬直之勞樹植封䕶布置之勤而寓目常新騖收裒<lb/>
取擲百金而不靳無我之見又無我之多以辦如是也<lb/>
亦善好矣𢎞治丙辰予謝事歸于家家隘無所容寓厚<lb/>
墩又寓東園青野瀰漫木蘭在其望趨海之路其一經<lb/>
吾門烟霏上浮紺碧在其下罾者立網者遊釣者分榕<lb/>
根而坐歡笑諧謔其意要不專在魚也夜向静負販之<lb/>
舟拏音清逺合韶頀之奏田車咿軋如訴如怒又如軍<lb/>
中之樂簫聲隱隱如鳯喈鳴仙子凌虛而馭風又如嫠<lb/>
<pb n="KR4e0135_WYG_009-6b"/>
恨閨愁喑嗚哽咽使人有杪秋荒落之感江湖心事未<lb/>
來之嵗月已盡付烟水間矣例不與燕㑹故舊間欲致<lb/>
予拉以登舟舟必遡木蘭性意閒適人世事要未易此<lb/>
也誤荷先皇帝今上知遇召命屢辱予屢辭揣分固然<lb/>
亦不欲烟水獻笑也留臺時呉小仙偉以畫名倨視尊<lb/>
要獨致勤于予予薄其使酒任俠跡其所工又非予之<lb/>
所好也不納乆之予弟一素知其然潜致偉偉忻然來<lb/>
濡墨揮素頃之成大幅宛若身與木蘭遊而細模吾真<lb/>
<pb n="KR4e0135_WYG_009-7a"/>
于雲泉風壑之下豈其心誠巧與得之夙窺而然耶一<lb/>
素為軸奉予予曰吾自有真奚俟假耶予嘗立溪橋雲<lb/>
物幻變於卒談疾指之間是固真元黙運妙用顯行鬼<lb/>
神不能測其深彼數寸之管數尺之綃又惡能盡耶偉<lb/>
得木蘭之粗疑亦未盡予之藴也且私諸家者未盡同<lb/>
之人有諸身者未必不失之子孫木蘭天造地設以㫁<lb/>
送吾老吾樂也公之人無徳傳之吾子孫决不為有力<lb/>
豪奪而不吾守仁且智矣弟奚取以混吾真移吾情哉<lb/>
<pb n="KR4e0135_WYG_009-7b"/>
一素起曰命矣記而併歸之正徳己巳夏兄見素記<lb/>
　　　晦庵朱先生燕居記<lb/>
正徳辛未侍御賀君志同之按治吾閩也道建陽謁吾<lb/>
晦翁文公朱先生考亭之居明倫堂之左吾夫子燕居<lb/>
之祠在焉先生毎晨起拜先聖意者是祠也侍御君病<lb/>
其隘檄所司拓而大之堂之右亦搆一祠為先生燕居<lb/>
之所旣妥神位郡守羅君柔請記其成嗚呼先生從祀<lb/>
廟學由京師逹之天下皆然也専祠建有之劔有之婺<lb/>
<pb n="KR4e0135_WYG_009-8a"/>
又有之與凡過化之鄉亦莫不然燕居之祠淳祐間漕<lb/>
使史季温立之矣斯則侍御君欲隆先生之道以竝峙<lb/>
夫子名教之地政其至也先生力任斯道研精經典常<lb/>
至夜分未嘗以疾病廢宦迹所至憫天命悲人窮宛然<lb/>
孔氏家法乞祠與告専志著書終一生容有餘力者耶<lb/>
所謂燕居則儼然端坐存此心於端莊静一之中窮造<lb/>
化之原探聖賢之藴萬殊一貫析之合之極其精而盡<lb/>
其大慊慊然不知得之深而老之將至也由是而論夫<lb/>
<pb n="KR4e0135_WYG_009-8b"/>
子之申申夭夭甚逸先生甚勞焉地殊而力異也夫子<lb/>
集羣聖之大成以獨當道統之任卒之先生亦集諸儒<lb/>
之大成以獨當道學之任上接夫子無愧焉抑大聖大<lb/>
儒乗運而生者也大聖關萬世之元氣大儒關一代之<lb/>
元氣扶翊世道則未始不同也聖盛於堯舜當唐虞時<lb/>
也周旣東而夫子生道不勝否而卒老不用然刪述六<lb/>
經使世得為世夫子之功也迨六籍焚而秦亡後世竊<lb/>
半部於論語猶足佐宋儒盛於濓洛當仁神時也宋旣<lb/>
<pb n="KR4e0135_WYG_009-9a"/>
南而先生生道不扶衰而雖用不顯然傳註六經使世<lb/>
得為世先生之功也迨偽學禁而宋亡後世稍究心於<lb/>
道學亦足扶元聖功儒効天地古今之不可一日少焉<lb/>
者也皇明人文天啓五百符運數考之其時矣不能無<lb/>
斯道之責望也求先生於動者先於靜得先生之所以<lb/>
勞然後望夫子之所以逸是祠其興衰復泰學聖賢之<lb/>
大機歟侍御莊整有風裁得之尊府憲副澤民公亷謹<lb/>
之訓為多斯舉亦具知其趣矣<lb/>
<pb n="KR4e0135_WYG_009-9b"/>
　　　孝友祠重增祭田記<lb/>
吾林福唐尉公以孝聞于朝詔立雙闕旌之蠲其傜加<lb/>
爵餼焉唐貞元時也歐陽助教公詹有述黄校書公璞<lb/>
有傳宋嘉祐而下凡五修之吕秘閣公夏卿王梅溪公<lb/>
十朋有碑陳正獻公俊卿真文忠公徳秀有記入國朝<lb/>
郡守岳䝉泉公正由城之外遷之内今烏山也丘文莊<lb/>
公濬族祖侍郎公文有記嗣是分守大㕘熊公禄又脩<lb/>
之公<hi>缺</hi>世孫員外郎䕫助焉𢎞治丁巳嵗也惟祀事之田<lb/>
<pb n="KR4e0135_WYG_009-10a"/>
畝計者僅七餘而分者僅五嵗入之租恒乏夫祭疏則<lb/>
怠怠則忘具物比時以厚報也井田未廢卿而下有圭<lb/>
田近世士夫家祭田之立以致豫也斯孝子之志也林<lb/>
之力則顧有所弗逮正徳辛未督學憲副楊公子器謁<lb/>
公祠而少之割以公贖之金兩計者五而畸楊公擢去<lb/>
憲副姚公鏌代之割以公贖之金兩計者六而畸檄郡<lb/>
守張公琦經理其間因足以祠之菓利與城居之子孫<lb/>
縮祭之費市田七畝以先承其匱以俟夫來者之贖是<lb/>
<pb n="KR4e0135_WYG_009-10b"/>
固人心好徳之同公之孝生能格于天感于君歿能致<lb/>
歆動人人至于今未冺也嘅自道學失傳佛老氏以邪<lb/>
説聾瞽天下琳宫梵刹金碧燦煌勝地腴田施入若棄<lb/>
梗獨未聞支一木割抔土為徃哲地者是無他彼能私<lb/>
以禍福驚動人人亦私以幸福脱禍之心應之吾道公<lb/>
人心以立大防者也君子以厚小人以薄君子同是心<lb/>
而追慕其道是人精神感孚於百世之上欲起之於百<lb/>
世之下以薫道俗則所以為公地者其奥可知矣二公<lb/>
<pb n="KR4e0135_WYG_009-11a"/>
亷而明方直而靜䆳學宏識負時名意之今若不足留<lb/>
宜於古而獨信也又况柄王風俗道化先焉歐陽子謂<lb/>
立其本以勝之名教之地勝邪之一幾也記以傳盛事<lb/>
諗子姓世守焉正徳壬申仲冬邵州二十二世孫俊記<lb/>
　　　三功祠記<lb/>
正徳庚午予起征藍道䕫之下關所謂白帝城者問其<lb/>
祠公孫述也予曰越矣哉非鬼之祭也古者慎祭祀以<lb/>
為國典無謂加典為非宜况賊而神祀之倒持綱常衊<lb/>
<pb n="KR4e0135_WYG_009-11b"/>
名教乃爾可嘅也夫方述起成都以輔漢為名乗亂稱<lb/>
帝馬伏波見而少之曰子陽井底蛙耳故不受偽命專<lb/>
意東方用能佐世祖立功異域為中興名臣而述竟漢<lb/>
賊以死述可祀則漢莾可祀晉敦可祀他日藍䣕亦可<lb/>
祀亂賊之臣亦何憚而自沮耶嗚呼世道大關也政而<lb/>
系之教焉淫祠之當毁有先于是者乎嘗怪述生盗名<lb/>
器旣誅死猶土偶南靣繆竊血食者千數百年少陵東<lb/>
坡徒寄春秋之筆而諸葛武侯張忠定范忠宣事任是<lb/>
<pb n="KR4e0135_WYG_009-12a"/>
方猶未及是正意者將有待于今耶固世道者之責也<lb/>
旣命毁其像易其額為正所宜祀者土神江神而伏波<lb/>
亦與焉昔共工氏之伯有九有也其子后土氏能平九<lb/>
土故祀以為社書曰宜于冢土下關雖一里之社土之<lb/>
人其世依以生也川澤以出財用而祝融𤣥㝠河伯江<lb/>
瀆具在祀典潞公所脩益州江瀆之祠故在也書曰望<lb/>
于山川關又江之襟喉民寄命至要也皆䝉被功徳所<lb/>
宜報而祀而以告以祈又胥聚于此焉若乃炎精中微<lb/>
<pb n="KR4e0135_WYG_009-12b"/>
奸偽移柄當是時述能如援擇漢胄自依則述將與賈<lb/>
鄧等伍望蜀之萌何自而起蜀之赤子何名為從賊浮<lb/>
橋覆溺入北之慘亦何因而至哉述名教罪人貽蜀人<lb/>
之禍至于今為烈也故毁述而進伏波與順也亦祀典<lb/>
也嗚呼君臣天地之大經也亂臣賊子人人得而誅無<lb/>
赦者况予叨討賊之權者乎植人心扶世教毁賊述之<lb/>
祀以聲討藍之端道之大關若此無謂然乎哉是秋仲<lb/>
月莆田見素子林俊記<lb/>
<pb n="KR4e0135_WYG_009-13a"/>
　　　南平關記<lb/>
南平佛圖舊關也申其險以自固也無謂乎佛圖故更<lb/>
之南平因郡名之舊也正月曹平六月藍平十有一月<lb/>
方平志喜也亦志備也主是役者巡撫高公崇熈巡按<lb/>
王君綸予與焉分守邵君蕡兵備何君珊與郡之守劉<lb/>
思賢判張曰善令張憲相是役者是嵗正徳辛未見素<lb/>
子林俊記<lb/>
　　　槐庭記<lb/>
<pb n="KR4e0135_WYG_009-13b"/>
族諸兄廷評槐庭烏山之下居也地衍迤以就夷東西<lb/>
家鱗次風氣藴蓄萬象俱寂無覩也寸碧隱隱出屋上<lb/>
則西南數峰出沒明晦無足寄遐矚而騁逸懷必樓焉<lb/>
則鉅野砥平山縈海截聚落星布萬井湊簇而雲連草<lb/>
樹綿絡如簀禽魚上下可數也夫不貴其見貴無見而<lb/>
寓有於見取諸近則然也庭有槐烟霏棲㪚雨青而雲<lb/>
碧晴旭東上葉沃若有光日之入晴月影布連碎而疎<lb/>
稠隂隨庭轉據床以憩則赫曦奪炎蒼雪下墮繁樾帡<lb/>
<pb n="KR4e0135_WYG_009-14a"/>
庇風徐徐然來毛髪蕭爽花糝糝撲人靣祛煩澄慮不<lb/>
出户而值林野歛熇喧而退之寂也吾逺求乎哉記省<lb/>
事直今棲息盻戀是槐矣始若尋尺然液嫩焉耳矣繼<lb/>
若拱把然穉枝出簷葉夭夭鮮淨暢敷焉耳矣今則强<lb/>
本修榦上摩空青柔枝厚葉結團隂而擁高蓋蓋至是<lb/>
而槐得具觀焉獨恠夫堅中膩理材不後楩楠而不居<lb/>
梁棟味足愈風熱而已咯䘐不㕘參蓍為伍色可以染<lb/>
而鮮麗不竝乎丹青予之道殆然乎殆非然乎夫童而<lb/>
<pb n="KR4e0135_WYG_009-14b"/>
至於冠日則有待也而壯心勁氣其莫猶人也強而壯<lb/>
猶是焉旣衰且老則歛翮戢采以縱浪野情夫人者長<lb/>
風上征如在天上靜言思之其莫猶我也夫均之玉也<lb/>
而易連城而取刖足而投鵲而韜匱而得其形佀以濫<lb/>
夫十襲之珍遇不遇耳矣豈有宰物者限其間哉吾舍<lb/>
槐奚適哉絜短而較長尺刓星漫秪見其小也昔景叔<lb/>
以百口保符彦卿槐植于庭以自志也其亦小焉耳其<lb/>
符也其幸也其不符如槐何哉噫斯所謂俟命者也景<lb/>
<pb n="KR4e0135_WYG_009-15a"/>
叔有言公則無言又無心焉以身之不足諒其如后代<lb/>
何哉然事者其固有合也景叔子懿旦孫素皆第進士<lb/>
懿知袁州旦至宰相素亦為尚書吾林起家忠孝九牧<lb/>
始之貳州繼之公伯父馬丞公父京推公與公則又繼<lb/>
之視王氏無减也兩郡守伯兄公舜卿子富季弟正郎<lb/>
君塾皆第進士舜卿公懿同塾富方隆宦業其將來容<lb/>
不為旦為素者哉公諸弟奎墰又舉于鄉有民寄有士<lb/>
責容不為雍為靖者哉馬丞京推兄弟竝官封而公之<lb/>
<pb n="KR4e0135_WYG_009-15b"/>
封廷評也與京推同日命又世所無亦王氏所少也夫<lb/>
公無言也人得而言之無心也天容得而無心哉記庭<lb/>
槐併其佀及之正徳癸酉春三月望族諸弟見素子林<lb/>
俊記于雲庄青野<lb/>
　　　<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>漳政紀<lb/>
漳平始龍巖尾閩㑹而頰輔于潮成化辛卯始析縣理<lb/>
者弗恪効罔臻正徳戊辰武昌汪侯宗程來為令方是<lb/>
時賊璫盛啓賄門吏緩禍速化恣之為漁獵取百至民<lb/>
<pb n="KR4e0135_WYG_009-16a"/>
力匱以轉流侯渙收棼釋之慎示畏約示省嚴以痛梗<lb/>
右仁弱而撫摩之豪食為歛流為復者數十姓無名委<lb/>
輸數數然上瘠民疲為懇懇且爭有損上益下之道焉<lb/>
百廢籌緩急舉之大成廟修櫺星門修社稷城隍又脩<lb/>
明倫堂建棲神重道則然也庠生有課塾生有師繼其<lb/>
乏奬其修而登其可進興學則然也樹縣柵塲鄉兵簡<lb/>
閱之禦盗則又然也皆節縮取辦惟常平難為之所則<lb/>
倣𣙜鹽議白之當道間一行之得榖八千餘斛比足白<lb/>
<pb n="KR4e0135_WYG_009-16b"/>
止曰毋吾厲階業備荒之豫而毋啓濫觴之征人以為<lb/>
宜侯狷而剛故擔荷力而常私在民不養交為己私便<lb/>
錦衣楊者賊璫黨也勢方炎侯繫其家人之專利者藩<lb/>
司吏怙勢挾賕侯發之部使者禠其役民則有謠鄉有<lb/>
虎侯誠禱而尋殪之民又有謡武平㓂逼邑且入侯持<lb/>
弓躍馬先鄉兵蹴之擒斬數十冦遁去朝㑹故事公役<lb/>
侯私募為給龍巖乏尹羣言之當道必侯攝侯攝茂著<lb/>
遺聲遂載被殊奬二邑稱為快侯書績天官父老狀治<lb/>
<pb n="KR4e0135_WYG_009-17a"/>
蹟請記刻之石以系侯思侯予監臨所取士旣知矣政<lb/>
隱約未詳漳逺也徐覈之始之自邑來者曰侯果良為<lb/>
六邑最繼之邑之人言仝郡之人言同士夫言又同郡<lb/>
之守陳君宗禹來書曰聞有詢于淳淳守者也果良者<lb/>
也治六邑最方始為得人賀曾生元清林生汝復來言<lb/>
曰侯果良也文漳人之心且勵嗣政非侯佞也予曰旣<lb/>
知矣抑不見夫負百里者乎始則矍鑠然繼則蹣跚然<lb/>
吾懼夫末路之難也侯可乆乎曰可然則南之軫不可<lb/>
<pb n="KR4e0135_WYG_009-17b"/>
期漳不能侯乆也昔秦人之鼎一千鈞一百鈞一十鈞<lb/>
令曰舉者與有差烏獲過之舉十鈞又舉百鈞又舉千<lb/>
鈞然則漳十鈞之鼎也侯將舉其重者二生惘然予曰<lb/>
人心也記之<lb/>
　　　性善書院記<lb/>
見以聖賢而定獨至之論孟子所以擴前聖黜衆説而<lb/>
的示來學為歸者也聖凡亦絶矣比而齊莊周所畏也<lb/>
而孟與世子固言之嫁異説以愚人人抑非心所宿存<lb/>
<pb n="KR4e0135_WYG_009-18a"/>
也滕文國也大徳間建性善書院中敓比丘尼𢎞治丁<lb/>
巳漢陽馬君文盛以進士來尹宜厥官偕教諭黄君文<lb/>
雍謀曰是可緩無問庸甚吾道之辱廼承巡撫何公鑑<lb/>
提學邵公賢檄正之魏千戸某義益所介地院遂聫學<lb/>
宫户侯丞簿尉胥相成緒黝堊顯麗嵬然一巨觀前祀<lb/>
孟子後祀滕文公别以樂萬畢然為配廡為藏修之所<lb/>
神而附之教焉介予友貟外郎黄君顒請紀貞石嗚呼<lb/>
論性告子蓋屢變矣筍曰惡楊曰混韓曰三品杜曰惡<lb/>
<pb n="KR4e0135_WYG_009-18b"/>
之端氣也舉其末而遺其本者也后稷文王叔魚越椒<lb/>
揚食我之生異者氣也氣異如靣固未盡四子所云而<lb/>
已易曰一隂一陽之謂道繼之者善成之者性性仁義<lb/>
禮智是也性之善之謂道本謂之命自然謂之天動而<lb/>
四端謂之情天者至純命者至公情者至真也聖與凡<lb/>
容有異乎今夫木本同而榮悴異者氣也以過本則惑<lb/>
矣培而逹可榮也人性一本也聖凡一枝也始同而竟<lb/>
異擴而充又同也謂之善宜無不可嗚呼定論也事在<lb/>
<pb n="KR4e0135_WYG_009-19a"/>
强力而已強而為奚已而非聖強而為奚人而非已強<lb/>
而為奚天下而非人書院不紀之滕之天下可也請先<lb/>
之滕人士將羣趨而至焉以風天下又可也<lb/>
　　　廣元教諭黄先生祠堂記<lb/>
鄉先生黄公之教諭廣元也法嚴而信教専而勤道立<lb/>
而人化之又戴之又思之則又尸之學祀之寓無已之<lb/>
托見先生之功之末由忘也方是時先生去廣元乆故<lb/>
山坏壤棲㫁烟翳荒棘閱有四十春秋講堂黌舍已易<lb/>
<pb n="KR4e0135_WYG_009-19b"/>
舊址先生不可作先生故祠有司略弗舉經生學子熟<lb/>
陶冶以出少者嗣學藉無復舊時門下然第相師承取<lb/>
青紫無能外先生以為明式則先生之功末由忘戴且<lb/>
思末之能已也廼因當道詣學而羣訴之于是㕘議喬<lb/>
君縉為立祠御史曾君禄為立石布政使周君瑛為之<lb/>
記其又未之能已也則又羣訴之于是御史俞君諌為<lb/>
立石僉事陳君時憲為求記於予刻之嗚呼物之成廢<lb/>
弛復無可得而知人心者無可得而強也有可為之勢<lb/>
<pb n="KR4e0135_WYG_009-20a"/>
而無所可恃之實則離宫章華飛廉桂觀竟化為殘甍<lb/>
㫁礎埃壒莾蒼之墟况以盈丈之祠乆就淪落欲厚望<lb/>
其復之今無難耶前是主教席與後是代至者予不知<lb/>
幾人無聞于位與旣去而忘爵里姓名者宜多矣有謀<lb/>
所以祠與記之之複如此耶是可見先生之澤系屬人<lb/>
心如是深以固也昔蜀未知學文翁化之故蜀人祀文<lb/>
翁至今胡安定教授蘇湖敦尚實學太學取其法為法<lb/>
故亦祀于湖不廢然則廣元之祀先生殆將斯學相始<lb/>
<pb n="KR4e0135_WYG_009-20b"/>
終無窮也先生名韺字聲叔行實具載周君記今户部<lb/>
貟外郎顒有風望克世家學先生孫云<lb/>
　　　雪筠記<lb/>
予初識方松厓雪筠諸生時深畏愛且敬焉因為忘年<lb/>
交旣而二君名益起松厓今為按察僉事雪筠為知府<lb/>
别號皆取名與字為義松厓已屬予記矣雪筠又以記<lb/>
屬予二君者抑誤為知己也記南都時宿雪新霽雪筠<lb/>
邀予飲僧舍長松數十株夾紆徑南轉至方丈梅與桂<lb/>
<pb n="KR4e0135_WYG_009-21a"/>
間植環墻外以下闞墻内庭院蕭然僅二竹亭立碧蘚<lb/>
間殘雪在其上予視熟忘之客問梅曰古矣桂曰幽矣<lb/>
竹曰君子哉清不俗矣客謂有私夫竹者有頃風觸而<lb/>
鏗然聲雨洒而蒼然色烟拂而隱然形月浮而光炯四<lb/>
燭清影在窻户始信梅桂不能獨當而又有感夫竹之<lb/>
雪之遇焉夫竹風宜雨宜烟宜月宜而未若夫雪之宜<lb/>
輕盈瑩潔清而最易見者而加之蕭疎清曠之上離塵<lb/>
絶俗有加焉造物者又將以彰其介然者以自見耳由<lb/>
<pb n="KR4e0135_WYG_009-21b"/>
是而論完名竒節不在百圍之大與附枝連蔓之多竹<lb/>
優為之矣雪筠其深有取焉夫好必得所以好烹茶徑<lb/>
造雪蓬筠軒迹耳蘇長公遺蝗入地無竹不俗之句意<lb/>
語造妙然僅得其粗衛武公蘇子卿蓋真得者淇澳之<lb/>
興不及雪自與雪㑹荒徼之竹不生子卿固有焉雪筠<lb/>
誠素慕二公者又惡得不二公為告哉或曰松亦雪宜<lb/>
掦剛風樹勁節青天白日之下將賢昆弟駐觀焉名成<lb/>
開徑予將披敝氅着穿履棹雪夜之舟坐松根眠竹屋<lb/>
<pb n="KR4e0135_WYG_009-22a"/>
東南更互兩主人二君笑曰然則何携而徃<lb/>
　　　虚谷記<lb/>
霞城周君時謙謂予曰近世立號紀其地若太泛寄其<lb/>
興若曠而甚適與己無與夫何徃非道亦何徃非學哉<lb/>
吾將實求之因吾字以求畢吾志吾號無虚谷宜予戯<lb/>
曰君求實而虚之奚實為君曰是所謂虛而實之之義<lb/>
也昌黎子記燕喜亭其石谷曰謙受之谷谷言徳也夫<lb/>
泉山出而流注于坎坎虚也虚則受易曰地道變盈而<lb/>
<pb n="KR4e0135_WYG_009-22b"/>
流謙受益之義易所謂天道仲虺所謂自得師者顔子<lb/>
亞夫子而聖䆒所從事惟若愚若無若虚焉耳夫子暮<lb/>
年預計商賜之損益豈故無謂為抑揚者哉商能虚而<lb/>
賜重不能虚不能虚則不能受無虚心靜慮渟滀之功<lb/>
如陡厓斜徑非急則高水不能宿魚龍不能家雖百泉<lb/>
其無以受也無以受無以實也嘗試呼夫山之椒水之<lb/>
湄至谷則應虚而靈也又嘗試觀夫勁風之鼓濤吹浪<lb/>
萬水俱渾惟谷則不渾虚而靜以清也涵星浴日雲容<lb/>
<pb n="KR4e0135_WYG_009-23a"/>
天影花植禽鳥之蔽虧合㪚萬象下垂毛尠可辨惟谷<lb/>
水獨宜清極而明異也夫溝澮雨則盈不雨則涸谷受<lb/>
源于泉者也盈不驟溝澮而涸顧以後時非深焦極暵<lb/>
水泉竭而谷常津津然潤潏潏然以流沃漑之澤收數<lb/>
井不當其利君子觀物而㑹諸心登山知道觀瀾而知<lb/>
源川上秋水之嘆其各有寓也老氏子曰知其白守其<lb/>
黒為天下谷今夫磽磽皦皦爆盆沼之盈其隱可知也<lb/>
省方觀象循吾谷以自進庻其免矣若乃滙而溪溪亦<lb/>
<pb n="KR4e0135_WYG_009-23b"/>
谷也滙而江河江河亦谷也又滙而歸諸大海大海又<lb/>
一大谷也聖人者與天地並又以天地為谷予之谷小<lb/>
也小有所受亦小有所趨有至有不能至予不能知也<lb/>
谷宜有至而予終不能至予知也予重為谷之辱敢累<lb/>
谷以自附而萬虚一實亦妄有是冀耳矣予曰善君將<lb/>
有其實矣夫谷不至海决不壅而行之山君循次而入<lb/>
又奚憂旁躐却限以安于凡處于畫而已耶百川學海<lb/>
之喻其固自信也君起進士乙科長教事吾莆禔身淑<lb/>
<pb n="KR4e0135_WYG_009-24a"/>
人不稍稍堕落凡格虚谷固所之矣而其至又可以涯<lb/>
量哉<lb/>
　　　頥晦記<lb/>
族子汝儀西湖之居陽數弓曠焉因泉為池疊石成山<lb/>
環松竹花草雜寘之行尺徑斗折其間丈而亭弓而臺<lb/>
尋而夾室入而甕如處而洞如升而廓如邇致遐幽致<lb/>
其厰以靜收林麓川藪之適化工不言羣有效職以各<lb/>
奏其成功而吾讀孔氏書日事事文事少以壯且老矣<lb/>
<pb n="KR4e0135_WYG_009-24b"/>
譬之松然蟠結徒勢而無望㕘天魚活斛水以無逰江<lb/>
淮河海之大然而㸑薪宰割其殆免矣夫因號頥晦夫<lb/>
震下艮上内實外虚頥之象養之義也養之時義大矣<lb/>
莫切於養徳養身慎言語節飲食所以致其養也反汗<lb/>
朶頥頥晦有是哉其養蓋旣熟矣惟明亦冝有而必養<lb/>
之晦殆有見夫魚不厭深明之為松累者矣夫淺則招<lb/>
狹則妬吾惡杜吾之招而取外之無妬者哉君子黄裳<lb/>
尚絅固有居夫明者矣屏山先生作晦翁字訓曰木晦<lb/>
<pb n="KR4e0135_WYG_009-25a"/>
於根春容曄敷人晦於身神明内腴而以顔如愚致深<lb/>
屬焉乾之初九曰濳龍勿用陽濳藏也坤之六三曰含<lb/>
章可貞以時發也君子自安於潜俟時而發然無容心<lb/>
焉潜爾矣<lb/>
　　　靜齋記<lb/>
予友憲使泰和陳先生文鳴闢所居之東之室名靜齋<lb/>
因自號焉具書請記于予夫藏修之居與玩適異玩適<lb/>
爽為宜粤藏修之所冝所也惟齋與居近容溷俗氛所<lb/>
<pb n="KR4e0135_WYG_009-25b"/>
謂心逺地偏者其然歟古者盤有銘几杖有戒盂之方<lb/>
圓水從之矣君子取象于物有制外養中之道焉夫動<lb/>
靜隂陽之分也陽王動隂主靜對言之也其實隂陽各<lb/>
具一動靜乾陽也其靜也專其動也直是以大生焉坤<lb/>
隂也其靜也翕其動也闢是以廣生焉故曰易之廣大<lb/>
配天地人之心具天地而凖之易者也動見天地之心<lb/>
靜亦見天地之心無不有也無思無為寂然不動易之<lb/>
靜以藏夫感者如此君子體易之功亦自靜求焉抑易<lb/>
<pb n="KR4e0135_WYG_009-26a"/>
無心者而有心則人也以有而凖其無靜之功有未易<lb/>
者於是有涵養本原者焉有洗心退藏於密者焉有齋<lb/>
戒神明其徳者焉戒懼慎獨養之至靜而遏之將萌者<lb/>
焉有主一無適整齊嚴肅内外夾持而交致其敬者焉<lb/>
蓋靜體也而用基焉靜無也而有具焉主靜君子所以<lb/>
立本而用易也靜則虚虚則靈研其㡬者至神也靜則<lb/>
定定則堅防其欲者至健也靜則專専則一養諸心者<lb/>
至純也靜則直直則方充諸氣者至正也靜則習習則<lb/>
<pb n="KR4e0135_WYG_009-26b"/>
精體諸道者至熟也靜則公公則明蒞諸事者至㫁也<lb/>
靜則恒恒則乆誠諸身以為學者至不息也範圍天地<lb/>
極其賾曲成萬物極其變而顯用行焉萬百出焉廣大<lb/>
備焉盛徳大業配天地而與易凖君子主靜之功如是<lb/>
夫學則皆道也俗者歧之竒衺者畔而去之名吾道學<lb/>
幸其偽相訾詆耳吾人者間入其幸以成彼之訾獨彼<lb/>
人之過歟近時士夫以道學名楊月湖特副人意旣晩<lb/>
復幸得吾靜齋夫以一臂未交而相信自謂知己蓋古<lb/>
<pb n="KR4e0135_WYG_009-27a"/>
有而今僅見亦難甚矣記靜齋不于予誰屬哉惜予負<lb/>
意長時邁之慚受役斯文不能不自創也靜齋雋永有<lb/>
竒志息煩專慮嚮道甚早日舉趾以望濓洛諸先正之<lb/>
堂而跂其室幸毋分而自畫焉噫可量耶亦可禦耶<lb/>
　<lb/>
　<lb/>
　<lb/>
　<lb/>
<pb n="KR4e0135_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　見素集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素續集巻二<lb/>
                </head>
    <p>
<pb n="KR4e0135_WYG_039-1a"/>
欽定四庫全書巻<lb/>
　見素續集巻二<lb/>
　　　　　　　　　　　　　明　林俊　撰<lb/>
　　五言律<lb/>
　　　皆翠亭<lb/>
大雅春常住髙情酒未回午隂雙樹合晴色四山開補<lb/>
竹延新徑尋芝破舊苔冠紳行樂外客去鳥還来<lb/>
　　　釋鬱亭<lb/>
<pb n="KR4e0135_WYG_039-1b"/>
宿留有蓬莱幽懷盡一開花香浮几席海氣上樓臺别<lb/>
調歌還放迴闌月未来緑蕉行小徑約略記親栽<lb/>
　　　贈族子以永<lb/>
大冶陶型外名家况味存孤忠韓愈疏直氣邵州孫詔<lb/>
起冠裳郡人歸禮讓門經心清獻墓殘照下烟村<lb/>
　　　題畫<lb/>
山崦雲猶瞑江天雨欲晴院深芳草合日落野舟横古<lb/>
路曽人跡青林但鳥聲春風期載酒相對話班荆<lb/>
<pb n="KR4e0135_WYG_039-2a"/>
　　　竹澗為雲從作次翠渠韻<lb/>
選勝無多曲蔵身亦㡬竿秒秋猶舊瘦溽暑有餘寒世<lb/>
局時来静風情老去寛潄流經洗耳肉食記長安<lb/>
　　　宏路感事<lb/>
石竺盤青磴重岡入紫雲神仙㡬人世雞犬亦江村井<lb/>
野魚鱗次溪流燕尾分十年前盛麗斷蔀數家存<lb/>
　　　武夷精舎<lb/>
雲水十年卧闗山復此行迯名曽老子何面謁先生獨<lb/>
<pb n="KR4e0135_WYG_039-2b"/>
手慚經濟諸公業泰平中興元有象龍起大河清<lb/>
　　　夀日<lb/>
　　　　嘉靖紀元二月十日宿武夷明日夀之旦余<lb/>
　　　　壬申七十一云<lb/>
生申良此日更始重元年離合悲歡外妻兒考妣前幔<lb/>
亭飛一鶴玗洞拜諸仙鐵笛虹橋下風光也自憐<lb/>
　　　屏山草舎<lb/>
隱几醒殘夢披雲坐素屏鳥聲千嶂暝人語一峰青古<lb/>
<pb n="KR4e0135_WYG_039-3a"/>
壁行秦篆黄庭寫道經非闗城郭懶皓首北山靈<lb/>
　　　過紫溪<lb/>
雨樹行青嶂晴霞覆紫溪橋分平野斷人與此山齊瘦<lb/>
馬漫知道㝠鴻故不迷仙風酬素分吾老一支藜<lb/>
　　　寄東湖吳少司空用邃翁韻<lb/>
纓冕斷羈束江山作繫留時逢端分淺局狭姓名浮事<lb/>
有回天力公如逆水舟眼看無着處一壺正中流<lb/>
　　　又自韻<lb/>
<pb n="KR4e0135_WYG_039-3b"/>
應㑹年垂半遷喬寵值三大鵬髙又下候鴈北還南銅<lb/>
雀来青雨鍾陵度遠嵐地清無瑣事低小結茅庵<lb/>
　　　多景樓次米南宫韻<lb/>
江漢従東下乾坤盡北開遠山連又斷候鴈去還来石<lb/>
隱回瀾柱僧傳度海杯分明樓上睫飛過越王臺<lb/>
　　　謁孔廟次壁間韻<lb/>
即此䖍分席依光惬下堂道風行有截教思入無疆繫<lb/>
易連三聖為邦備一王晩酬天獨借數仞見宫牆<lb/>
<pb n="KR4e0135_WYG_039-4a"/>
　　　題族子汝桓畫<lb/>
雨葉秋将勁晴蕪此亦家浮生付雲水食口託魚蝦業<lb/>
薄還官債山深自嵗華最憐霜候菊猶是去年花<lb/>
　　　題九峰翁扇<lb/>
掃軌籬門靜蔵舟夜壑勞漢江三澨近雲夢九峰髙寫<lb/>
易松分露蒸茶鼎作濤故逰今㡬在首白一同袍<lb/>
　　　贈王南渠<lb/>
虹衍諸祥㑹天申啟聖辰一函修職貢萬國走王臣譜<lb/>
<pb n="KR4e0135_WYG_039-4b"/>
按神仙曲風迴帝里春泰平今有象西壤淨邉塵<lb/>
　　　經筵賜宴<lb/>
經幄儒臣侍文華帝命申九霄懸日月諸老下星辰飲<lb/>
德嘗新酒稽謀綴舊人無刑心故在首白愧冠紳<lb/>
　　　地震書感<lb/>
揺扤疑風至倉皇畏陸沈枕孤横老淚力乏負初心失<lb/>
得人為監禨祥帝若臨斷鼇居故事倦鳥日疎林<lb/>
　　　夀宫保韓質菴翁<lb/>
<pb n="KR4e0135_WYG_039-5a"/>
義激申三疏時危寄一身暮齡逢聖主異寵錫純臣素<lb/>
鶴精神爽青邱禮數頻誥章聮四代孫子遍冠紳<lb/>
雲水逢亨際褒書領聖情四朝余一老三事汝孤卿牢<lb/>
醴由天下山莊有使迎頻仍真異數魚鳥見還驚<lb/>
　　　東軒<lb/>
夜半見海日軒深不動塵簡編前得曉花草易為春戚<lb/>
屬時天寵仙家自世人交逰驚老大松鶴倍精神<lb/>
地禁春来早風柔不作寒星華當面出桑影上簾看玊<lb/>
<pb n="KR4e0135_WYG_039-5b"/>
樹傳仙種金吾拜主官朱櫻承内賜擎出紫瑛盤<lb/>
　　　臘月下旬值雪<lb/>
一冬懷屢結三白夢長懸野色同雲外寒聲落照前赭<lb/>
山容盡換凍海腹逾堅瘞璧璇壇淨明書大有年<lb/>
　　　癸未元日志感<lb/>
老及何能壮心多可自由感時成小出揣分合真休底<lb/>
裏年華識行蔵藥褁謀一機環復外魚水夢滄洲<lb/>
主少名何謝臣衰意自憐立當三代上遇晩十年前禮<lb/>
<pb n="KR4e0135_WYG_039-6a"/>
樂従朝論刑書愧俸錢弼諧諸老在拄杖對青天<lb/>
　　　元日書事<lb/>
銀燭散青烟椒花落綺筵草堂應舊雨客舎是新年未<lb/>
帖宜春勝猶傳守嵗篇西齋話涼月剛後兩回圓<lb/>
　　　書感呈少師石翁<lb/>
厯服靈長㑹艱虞鎮定身天休當此日國是屬何人大<lb/>
手彌綸地洪鈞發育辰金鷄傳詔下枯槁遍為春<lb/>
主聖開昌運臣勞効匪躬功髙元不賞道大亦難容鍾<lb/>
<pb n="KR4e0135_WYG_039-6b"/>
鼎完名外衣冠老淚中慰留天地德殘夢逐東風<lb/>
　　　芝草<lb/>
紫玊阿房種青霞洞府英孕祥峰五癸觀象日三庚長<lb/>
養元陽護孤芳弱肉爭漢庭書上瑞深谷漫蔵名<lb/>
　　　教週<lb/>
　　　　週子性涉醇可幸也柔懦不立殆所謂末如<lb/>
　　　　之何者吾家子弟僅此耶書激之<lb/>
詩禮甄陶下居然土木人㡬縁通汝慧僅未失吾真學<lb/>
<pb n="KR4e0135_WYG_039-7a"/>
苦終能變心專自有神愚柔功百倍力久待知新<lb/>
氣質元庸下詩書况若仇滿盈吾故懼巽懦汝終憂及<lb/>
遠期前步終迷怪下流玊成在貧賤莫漫貴家羞<lb/>
　　　哭三江宫傅<lb/>
　　　　三江太傅翁和余詩甫成溘焉長息孤希原<lb/>
　　　　緘稿来訃噫絶筆也哭四章仍元韻云<lb/>
循牆深歛戢岣嶁類寒微位極公還命名完世獨歸竟<lb/>
陵傳大玊台斗賦緇衣笠澤隂晴外平蕪帶逺磯<lb/>
<pb n="KR4e0135_WYG_039-7b"/>
匪石心還壮如虹氣漸微别来黄鵠伴賦得紫芝歸鳯<lb/>
閣傳遺表麟袍感故衣祝天酬百順烟水欠魚磯<lb/>
化及形神異心多氣力微鳯銜中詔下鶴伴旅魂歸巖<lb/>
菊空修譜江荷枉製衣鱸鄉還往日鷗鷺暗前磯<lb/>
亡琴憐旅息絶筆寄公微脩短元前定哀榮此大歸易<lb/>
名題處額就木賜時衣秋水呉蓴約湖風冷故磯<lb/>
　　　送蒋子雲守南陽<lb/>
節概西曹彦文章太守臨樸忠元故俗風雅自遺音探<lb/>
<pb n="KR4e0135_WYG_039-8a"/>
虎時看壮懸魚跡許尋五朝稽德在如玊又如金<lb/>
　　　贈王應時<lb/>
窮愁收蚤遇艱大寄孤生行誼傳京國詞華動海城旅<lb/>
魂天正黒枯淚夜曽明回鴈西風急含凄數驛程<lb/>
北極懸深戀東行感至尊自憐臣計迫不道吏書繁力<lb/>
盡還傷往心多更食存百蠶能一葉人紀信須敦<lb/>
　　　送祝虚齋子師謨令南豐<lb/>
接席縁終欠傳心學許同龍飛符上瑞鷄割寄南豐樸<lb/>
<pb n="KR4e0135_WYG_039-8b"/>
質名家訓敦龎太古風不禁兵燹地百意念民窮<lb/>
　　　贈閻泉川<lb/>
事激言逾壮居夷性轉諳日将辭闕下天與看滇南卑<lb/>
散蔵深地沖虚悟徃菴曲成闗造物兹意重誰談<lb/>
　　　溪閣寫懷<lb/>
溪閣閒烟水樵漁答是鄉諸峰㑹平野老樹納初陽魚<lb/>
鳥風雲氣林邱海岳腸迴瀾寛買榜松桂亦吾莊<lb/>
雨嗇麥猶短春寒薺始青過牆梅似豆應候草如蓂嵗<lb/>
<pb n="KR4e0135_WYG_039-9a"/>
積瓶中記官征火處聽俯流心自領無語答川靈<lb/>
　　　雲莊偶懷<lb/>
石屋忘年紀霜松記十圍壮容驚變盡迂叟是真歸局<lb/>
小一莊足名逃百世希山盤開野水新雨蕨芽肥<lb/>
風雨睡曽着幽明重百心龍歸先有洞鹿觸故成林遺<lb/>
蛻憂時遇孤廬怳夜臨更闌銷燭短涼淚落衣襟<lb/>
野寂含幽意神衰著飽眠丹成淹日月樹老怯風烟里<lb/>
耳聲華異山人禮數偏世坌期謝絶無路屬夤縁<lb/>
<pb n="KR4e0135_WYG_039-9b"/>
立海風濤壮漫山草木稠厓虚雲一寄洞古徑通幽事<lb/>
適仙翁左身隨野鹿逰仰髙名故在吾老意悠悠<lb/>
　　　農夫苦<lb/>
草露耕常早鷄聲曙起東星流天過白日出海翻紅櫛<lb/>
髮催牛飯編籬放鴨籠一區酬事分辛苦不言功<lb/>
戴星憑出入獨力强支持正苦催租急翻懸散種遲地<lb/>
磽收轉薄嵗熟喜還悲稠粥猥情事来嘗未有期<lb/>
　　　三慰篇<lb/>
<pb n="KR4e0135_WYG_039-10a"/>
　　　　吾鄉必東子莘入臺即論事吾家汝桓救之<lb/>
　　　　二君除名汝桓丞逺邑紀是篇<lb/>
窮年淹散宦甫月侍清班野曠雲平出林孤鳥共還買<lb/>
山曽有具涉世本無官寫易青峰下樵流識故顔<lb/>
御風来海郡解珮下仙班上德乾坤大時賢旦暮還覔<lb/>
音二仲徑過嶺大蘇官終局吾流分名髙不愧顔<lb/>
　　　雲莊漫語<lb/>
景竒山獨占吾道不終窮𤣥鶴心千里青牛地幾弓迴<lb/>
<pb n="KR4e0135_WYG_039-10b"/>
瀾芳渚月歸袖舞雩風三影塘前見依然似瀼東<lb/>
雲寄誰留在山深不記年樹根行暗壁石隙逗晴烟碧<lb/>
雨松為蓋滄洲海化田時平慰遲暮餘日理陳編<lb/>
　　　過真館<lb/>
少華幽棲處青霞㡬靜功松脂傳辟穀羽服舞迴風小<lb/>
有仙都觀清虚紫極宮五芝前道路荒棘桂花叢<lb/>
少室秘青烟空流了道𤣥玊書方外檢鴻寳枕中篇吐<lb/>
納曽留訣神仙祗謾傳晩晴看逝水篝火夢三川<lb/>
<pb n="KR4e0135_WYG_039-11a"/>
　　　素洞偶成<lb/>
突兀層雲上青梯百丈餘幽隂疑穴處亢爽勝樓居薄<lb/>
有蒼精氣猶存古篆書質風鎪鑿外渾沌副逃虚<lb/>
　　　雲莊感事<lb/>
咄嗟成感遇深窈謝人寰宿鳥餘殘夢歸雲已故山衣<lb/>
冠今寂寞嶺海路間闗憑藉乾坤力同時許賜環<lb/>
待盡嗟何及居閒意獨申如神昭聖武無事擾庸人禮<lb/>
樂都俞㑹肝腸報荅身綱常終定在虚己聽重陳<lb/>
<pb n="KR4e0135_WYG_039-11b"/>
　　　寄何燕泉少宰<lb/>
来盈占候燕失愛問前魚世有千金璧公猶萬巻書仙<lb/>
蹤移舊國廨宇類幽居樹影閒庭月晴光滿太虚<lb/>
帝宸方發曙卿月下層霄野色髙低樹江聲来去潮碧<lb/>
山容露冕瘦鶴認風標相憶迴瀾夜漁歌第㡬橋<lb/>
　　　再寄燕泉<lb/>
老至食無味人間夢未清數更成夜寂来鴈帶秋聲海<lb/>
國書難寄山堂月轉晴美人江上路伐鼓看潮生<lb/>
<pb n="KR4e0135_WYG_039-12a"/>
交逰心轉結離别夢相牽南嶽應千仞東華僅隔年星<lb/>
辰違聽履風景類登仙讀罷希文記髙樓思渺然<lb/>
　　　招白菴豐太史口占<lb/>
逈野行梧竹従天降鳯凰世誰三昧手客有四明狂後<lb/>
學還蓍蔡中朝自紀綱海峰重繫戀春色又歸航<lb/>
世縁深擺脫道味故相親馭鶴来仙侶烹葵預主人碧<lb/>
霞尋野寺青雨濕山巾北極肝腸共清霄入夢頻<lb/>
　　　雨亟溪流百丈頳山為市者失千金偶成<lb/>
<pb n="KR4e0135_WYG_039-12b"/>
雷雨分霄亟溪流四望交熊應蛟並穴鶩與鵲爭巢沒<lb/>
舎留殘脊沈洲見斷茅江心愁外寺虚閣且僧庖<lb/>
雨積疑天漏溪髙詫陸沈頳山勞竟嵗袖手失千金豺<lb/>
虎深時見風濤亂敢尋楚弓還楚得子母漫經心<lb/>
　　　迴瀾<lb/>
迴瀾放晴夜虚敞足清逰野曠月臨水天低星近樓村<lb/>
醅隔蘿徑樵笛下谿舟挂席髙寒外心多可自由<lb/>
　　　宿山<lb/>
<pb n="KR4e0135_WYG_039-13a"/>
洞壑通幽徑香蒲養静菴㡬傳修白業一宿悟𤣥談老<lb/>
坐瓦完愧時懷舎退慚曲闌春未暮花日尚紅酣<lb/>
　　　和寄豐太史原韻<lb/>
直院隨金馬清班綴赤凰忽先懷疏入竟蹈引裾狂孝<lb/>
理闗名教王猷翊世綱河神風己北轉息送歸航<lb/>
雷霆身獨犯風鳥夢相親似有仙留訣時傳語動人大<lb/>
官黄醥酒少室白綸巾俎豆閒兵略雄心拭劔頻<lb/>
　　　久雨次雪齋<lb/>
<pb n="KR4e0135_WYG_039-13b"/>
阻絶㡬曽出艱虞念遠村衾裯空夜市桂玊斷晨飱如<lb/>
馬風濤壮鳴蛙野水渾一晴酬嵗望脈脈重誰論<lb/>
床褥動彌月簷聲不斷流何時見山色於我若雲逰瓶<lb/>
粟盡窮日窠雛委漩漚不因炎德㑹風雨暗行秋<lb/>
　　　次張方伯兩山登麻姑山<lb/>
踏雲看直上萬象入搜羅鶴馭昔曽到仙闗近若何蓬<lb/>
莱行復淺瑶草拾還多五老峰前社時時夢一過<lb/>
　　　郭侍御世重以言落職兼程慰其母安人<lb/>
<pb n="KR4e0135_WYG_039-14a"/>
瀝血匡時疏回腸慰母情江山連故郡昏曉戒兼程升<lb/>
落等殘夢艱危剰此生精忠良柱史暫爾聖人氓<lb/>
　　　春候<lb/>
九十隂晴半丹青畫作殊發生良自異造化本無拘野<lb/>
水梅初豆僧厨笋正酥葛巾閒載鶴獨楫老江湖<lb/>
　　　秋候<lb/>
萸菊感物候星河自古今最憐清欲絶重覺夢相尋范<lb/>
老先憂記元公太極心虧成渾事外吾意在吾琴<lb/>
<pb n="KR4e0135_WYG_039-14b"/>
　　　有懷<lb/>
嵗局臨青野星台切紫墀傳心嚴虎豹辨色引旌旗主<lb/>
聖臣貞㑹河清海晏時大廷興禮樂接武重臯䕫<lb/>
　　　丹桂<lb/>
涼入金風利香浮玊樹幽月移天上種名動世間秋炎<lb/>
德文昌盛丹砂火候柔賞心慚酒分晴倚水西樓<lb/>
　　　夜起<lb/>
長夜睡曽著行庭思轉清城烏臨逺曙樓鴈過髙晴客<lb/>
<pb n="KR4e0135_WYG_039-15a"/>
子木綿敝居人水火爭時平盛禾黍一飽答西成<lb/>
　　　二泉秋月相憶并及無書次答<lb/>
露重夜如沐秋髙意轉深江湖千里月吾汝兩翁心影<lb/>
落巖前桂情移海上琴附書元不薄末疾故相尋<lb/>
離合天為限交逰思許深秋聲行木秒月色到庭心老<lb/>
大消殘局虧成托素琴小山叢桂在咫尺絶幽尋<lb/>
　　　有感<lb/>
野水歸雲薄林花應候新松枝留海日衣袖落京塵社<lb/>
<pb n="KR4e0135_WYG_039-15b"/>
㑹聞村鼓仙班拱帝宸一邱謀老地耕鑿太平民<lb/>
　　　贈周諫議兩山<lb/>
少室留雲在方壺日到初地爐燒野笋麥飯薦溪魚澹<lb/>
老傳封事班生得例書巻舒吾道在烟水話樵漁<lb/>
野梅香正結素洞暖初開掃徑閒雲識從天舊雨来棘<lb/>
籬催過酒沙鶴引登臺人意仙靈㑹披衣坐紫苔<lb/>
　　　蕭侍御兩湖紆道雲荘短章為别<lb/>
薜茘巢居小青驄柱史臨懷虚貪得士調絶副知音風<lb/>
<pb n="KR4e0135_WYG_039-16a"/>
雅酬前話雲泥結素心酸醎浮跡外紆道故相尋<lb/>
白筆簪逾勁青萍價舊髙分行八巡使特枉四程勞雞<lb/>
黍延山月魚龍壮海濤乾坤無限在吾老分林臯<lb/>
　　　再用前韻答周兩山<lb/>
逸才追白後近作勝黄初殷篆存辛枕周篇别亥魚諫<lb/>
垣時有疏政府故無書剜肉醫瘡㑹猶容竭澤漁<lb/>
别况久逾積孤懷重一開梅傳疎白後山送逺青来審<lb/>
像凌烟閣披衣步月臺杜門深簡出階老緑莓苔<lb/>
<pb n="KR4e0135_WYG_039-16b"/>
　　　修省志喜<lb/>
宣室求言詔虞廷獻納篇遇災容有此責己重無前國<lb/>
步風神壮途謡雅頌傳漏聲朝百辟蠟炬引經筵<lb/>
　　　除夕次山齋韻<lb/>
更始三元盛窮宵一例除寓形空老大閱嵗屬孤虚海<lb/>
郡傳新厯桃符易舊書浪仙勞酒脯詩草謝芟鋤<lb/>
盆火沈将斷村田調正和嵗歸成局促春望未蹉跎氣<lb/>
轉庭先緑年頽鬢易皤小来催大往伸縮竟誰多<lb/>
<pb n="KR4e0135_WYG_039-17a"/>
　　　野出<lb/>
激石溪流壮漫山草樹稠青蘿結茅屋白羽步沙洲松<lb/>
子霜前落鳬翁藻面浮閒身酬勿藥土壤答真休<lb/>
　　　舟過溪閣次山齋韻<lb/>
小艇道仙閣逥風轉蕙蘭晴光江上月涼意竹邉壇掃<lb/>
石雲常漏留詩鶴借看来麰經嵗熟一飽答清安<lb/>
　　　雲莊先墓有感<lb/>
枕壺開異勝揖華擁諸峯了寂生前分還真夢裡容荒<lb/>
<pb n="KR4e0135_WYG_039-17b"/>
陂朝野水新塜覆髙松細響微風入神逰自有蹤<lb/>
　　　偶憶<lb/>
水石三逰洞風烟百戰塲羽書時道路戎馬暗江鄉射<lb/>
虎弦聲疾衝牛劍氣長虧成自人事杲日照歸腸<lb/>
　　　述懷<lb/>
綿薄何能受衰頽轉見親身多為國瘦家頗好賢貧山<lb/>
斗瞻依近羮牆夢寐真陶型心故在末俗㡬還淳<lb/>
　　　送陳春官惟濬謫漳南<lb/>
<pb n="KR4e0135_WYG_039-18a"/>
發生期老大飄落任浮沈到海十年夢思家一夜心小<lb/>
車問字酒獨屋褁眠衾剛折還臣罪穹蒼屬監臨<lb/>
　　　喜諸孫問安<lb/>
展轉席曽帖起看星又闌詩篇隨老退藥物輔衰殘叔<lb/>
世能完局孩孫足大歡黎明索梳洗仄枕問平安<lb/>
　　　挽韓忠定公<lb/>
純質先朝舊皇家一鏡亡海天懸涕泪星日照肝腸百<lb/>
辟宣遺表重瞳下卹章續音雛鳯盛梧竹遍鳴陽<lb/>
<pb n="KR4e0135_WYG_039-18b"/>
大老安危繫幽明竟此分易名彦國諡錫塟穉圭墳特<lb/>
進三公品重頒九祭文素車前道路孤淚落寒雲<lb/>
仕處聲華重交親氣味同日嚴虞六德位極漢三公經<lb/>
濟匡時㑹艱危伏闕中啓衾猶宿戀華渚祝流虹<lb/>
寳瑟元同調山爐此瓣香時尋參分野遥望晉平陽老<lb/>
淚迴瀾月悲風緑野堂臯村吊遺跡何處是公鄉<lb/>
　　　贈泮西<lb/>
　　　　陳泮西夀徵塞淵周慎工數種書嘉靖改元余<lb/>
<pb n="KR4e0135_WYG_039-19a"/>
　　　　起落致與偕行及是十閱月余五辭不遂君以母<lb/>
　　　　老子少辭去義不可强而情不可割詩致余意<lb/>
隱帙上藜烟濃書洒墨筵聲名多此地物色重當年桃<lb/>
李春風面江河秋水篇右軍心畫外妙領看清圓<lb/>
新桃開暖烟細栁繫離筵客久餘殘夢心髙寄老年大<lb/>
方求益地短日逺逰篇相憶雲荘下叢生桂許圓<lb/>
　　　篁溪為祝鳴和題<lb/>
春盡笋平出溪紆徑轉長衛風㡬淇澳呉楚自江鄉葉<lb/>
<pb n="KR4e0135_WYG_039-19b"/>
細含烟潤枝髙帶月涼直虚明素抱吾汝愛文章<lb/>
　　　又次邵端峰韻<lb/>
夢遶碧羅帶神移翠玊宮此君留壮節而我讓孤風比<lb/>
德名偏重知音調許同世氛蔵伏外即始自占終<lb/>
　　　篁溪野芳亭<lb/>
幽意杳無際餘香襲故書祗便公事簡端愛世縁疎淺<lb/>
飽炊晨飯新肥摘露蔬草亭閒隱几習靜似林居<lb/>
　　　題楊乾叔西嶼<lb/>
<pb n="KR4e0135_WYG_039-20a"/>
逈野雲猶暝平津日又紅南征疑化鶴西嶼寄㝠鴻飄<lb/>
梗時名外青衫老袖中摧殘憶羣醉吹度一畨風<lb/>
　　　屋舟夀邱<lb/>
老至神猶健心多迹若浮復真懸故宅觀化卜遐邱兆<lb/>
得中軍勝潜終太史收碧山還載酒梧桂自春秋<lb/>
　　　夢雨為汪淮寧題<lb/>
人意憂虞外天心感兆間孤燈尋短夢一雨重前山坰<lb/>
野水将浸江天雲未還斗州元命脈豐儉正相闗<lb/>
<pb n="KR4e0135_WYG_039-20b"/>
　　　贈陳侍御中川<lb/>
羽儀應憲節文藻重儒紳山立風還勁雷行令一新草<lb/>
回秦地緑馬帶帝城春萬里同仁外柔馴正逺人<lb/>
　　　嘉靖丙戌自五月不雨至於七月述憂<lb/>
赤焰熬焦久蒼生涕泪重黒峰曽起電渴海不蔵龍雲<lb/>
漢心徒切江河帝自封發生銷落外禾黍更傷農<lb/>
　<lb/>
　見素續集巻二<lb/>
</p>
<p>
</p>
  </div>
</body>
</text>
</TEI>
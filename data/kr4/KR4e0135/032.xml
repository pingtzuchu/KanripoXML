<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>見素集奏議巻四<lb/>
                </head>
    <p>
<pb n="KR4e0135_WYG_032-1a"/>
欽定四庫全書巻<lb/>
　見素集奏議巻四<lb/>
　　　　　　　　　　　　　明　林俊　撰<lb/>
　奏議八篇<lb/>
　　西征稿<lb/>
　　　急除大逆以禦大亂疏<lb/>
奏為急除大逆以禦大亂事臣惟人臣進言非盡死不足<lb/>
以為忠夫死豈人心所欲哉言而人主不聼又從而怒之<lb/>
<pb n="KR4e0135_WYG_032-1b"/>
則不幸死耳言而人主聴之聴而又行之則宗社危而復<lb/>
安人心失而復得世道亂而復治朝廷之福何加焉故忠<lb/>
憤愛國之臣常試一身之禍以斡回朝廷之福昔元政不<lb/>
綱奸臣擅柄羣雄並起我太祖奮民間百戰而得天下至<lb/>
難也我太宗仁宗宣宗英宗憲宗孝宗世累憂勤以保天<lb/>
下至難也不幸孝宗上賔以至完天下付我陛下當時顧<lb/>
命之言審記之矣必不欲盡逐其舊人而獨任一内臣劉<lb/>
瑾也陛下有二帝三王之資劉瑾不欲陛下為二帝三王<lb/>
<pb n="KR4e0135_WYG_032-2a"/>
之聖又不欲天下享二帝三王之治陛下倚任劉瑾如伊<lb/>
尹如周公劉瑾不欲陛下為太甲為成王面欺腹誹而目<lb/>
侮無所不至陛下未察也干紀奪柄自古奸邪弑逆之賊<lb/>
如趙髙如石顯如李輔國程元振魚朝恩如陳𢎞志劉克<lb/>
明如宗愛如蘇佐如王守澄田令孜楊復恭如劉季述如<lb/>
韓全誨有一大惡可危人主而破敗人國者劉瑾皆備之<lb/>
劉瑾古今惡魁也今近而京師逺而天下皆曰兩皇帝朱<lb/>
皇帝劉皇帝又曰坐皇帝立皇帝謂陛下居皇帝之位而<lb/>
<pb n="KR4e0135_WYG_032-2b"/>
劉瑾實秉皇帝之權陛下朱姓朱皇帝劉瑾劉姓謂劉皇<lb/>
帝也陛下時不視朝劉瑾西南向倨立鴻臚寺唱各官叩<lb/>
頭而題奏下某部與某勅某酒飯皆其言語各官起身鴻<lb/>
臚唱向東作揖故謂陛下坐皇帝劉瑾立皇帝也夫髙卑<lb/>
以陳貴賤位矣惟名與器不可以假人君作福臣無有<lb/>
作福君作威臣無有作威偪則僣僣則亂臣弑其君子<lb/>
弑其父非一朝一夕之故也今夫天至尊也帝雖為天<lb/>
所立不得並稱天故曰天子帝至尊也天子為帝之副<lb/>
<pb n="KR4e0135_WYG_032-3a"/>
雖帝所立不得並稱帝故曰帝子豈有給事之内臣得<lb/>
並稱皇帝哉朝著之間得受諸臣朝見之揖哉春秋無<lb/>
將將則必誅劉瑾固不特謂之將矣國家成法制於太<lb/>
祖遵守於太宗至精密也劉瑾盡取而紛更之陛下尊<lb/>
為天子容制於一權宦不能庇祖宗耶大臣擇於孝宗<lb/>
至當也劉瑾盡誣而擯斥之劉大夏最賢禍最大劉健<lb/>
謝遷馬文升韓文楊一清許進馬中錫又賢禍又大張<lb/>
敷華亦以憂死僅一林瀚俟命獨存是明不足我孝宗<lb/>
<pb n="KR4e0135_WYG_032-3b"/>
故與孝宗抗也陛下尊為天子容制於一權宦不能庇<lb/>
其父耶太皇太后皇太后時被離間使純懿之主母忍<lb/>
下家奴之色受其挟取陛下尊為天子容制於一權宦<lb/>
不能庇祖母母耶故事皇太子未舉舉未立親王一位不<lb/>
之國為根本慮至深逺也劉瑾䜛間榮王徑遣之國致<lb/>
陛下於孤立中外人心無不為陛下私危者陛下未知<lb/>
也劉瑾又傲視榮王挟取其物無所畏忌陛下尊為天<lb/>
子容制於一權宦不能庇其身與其叔耶藩王金枝玉<lb/>
<pb n="KR4e0135_WYG_032-4a"/>
葉陛下同潢𣲖者也劉瑾吹毛刮垢日恣索害陛下尊<lb/>
為天子容制於一權宦不能庇其族耶劉瑾安受皇親<lb/>
夏儒之跪拜呼呵叱咤無異市兒重索其金陛下尊為<lb/>
天子容制於一權宦不能庇外家耶公侯駙馬伯非勲<lb/>
則親與都督等官皆朝廷之腹心𤓰牙同休戚者也劉<lb/>
瑾唾罵騙索任情中傷今日繩其弟兄明日繩其子姪<lb/>
又明日勒囘話勒閒住勒半俸又甚則不顧鐵劵之誓<lb/>
平江伯陳熊身發充軍手下人發梟首致陛下盡失勲<lb/>
<pb n="KR4e0135_WYG_032-4b"/>
戚之心内閣九卿非賢則舊與科道等官皆朝廷之股<lb/>
肱耳目致太平者也劉瑾誅求陵侮極力嫁禍今日杖<lb/>
某死明日枷某死又明日發某為民充軍又甚則已死<lb/>
之都御史錢鉞忍心種禍抄沒其家出差之都給事中<lb/>
許天錫尋事嚇財逼令自殺致陛下盡失文臣之心二<lb/>
十四監或歴事累朝或守禮識事陛下之侍御左右與<lb/>
劉瑾同軰行者也劉瑾敗羣傷類廢置由心今日易鎮<lb/>
守明日易掌印又明日易管事又甚則王岳之賜死蕭<lb/>
<pb n="KR4e0135_WYG_032-5a"/>
敬鄧原麥秀扶安邱聚之閒廢罷黜致陛下盡失近臣<lb/>
之心指揮千百户或起艱難或由勲績劉瑾故阻其替<lb/>
襲難其比試今日調某衞明日降某官又明日充某軍<lb/>
致陛下盡失武臣之心屯田將無而作有税粮既免而<lb/>
重徴法令煩苛搖手犯禁官校連絡觸眼無分如龍舟<lb/>
競渡楚習俗也則張大其事竟籍其家服器過侈呉習<lb/>
俗也則張大其事又籍其家使富者不自保貧者無以<lb/>
自存致陛下盡失天下軍民之心且一家之用為財易<lb/>
<pb n="KR4e0135_WYG_032-5b"/>
足也劉瑾括盡天下之財富於内庫非欲為逆暗邀人<lb/>
心何聚財之多如是耶一家之居為屋易足也劉瑾盖<lb/>
盡關坊之屋多於内府非欲為逆屯駐兵馬何聚屋之<lb/>
多如是耶一家之乘為馬易足也劉瑾畜盡西北之名<lb/>
馬非欲為逆給發騎兵何聚馬之多如是耶中外傳聞<lb/>
劉瑾議將京軍邊軍更畨上操為張永所阻奏將京軍<lb/>
官校隨回祭掃為張永所阻信有之是劉瑾之叛逆不<lb/>
特京師知之天下知之至同類亦知之矣獨陛下未知<lb/>
<pb n="KR4e0135_WYG_032-6a"/>
也臣聞京師盗賊之起曰由劉瑾之致兩直𨽻山東河<lb/>
南盗賊之起曰由劉瑾之致臣未詳也廣東廣西福建<lb/>
盗賊之起曰由劉瑾指差查盤剥削匱竭之致臣則詳<lb/>
知之江西盗賊之起由劉瑾指差勘事剥削匱竭之致<lb/>
湖廣盗賊之起由劉瑾兩差計處備荒索銀十數萬兩<lb/>
剥削匱竭之致則臣親詢之今四川䕫保藍五等盗賊<lb/>
之起由劉瑾之革撫民播州安寧夭苖等蠻賊之起由<lb/>
劉瑾之庇楊友及剥削匱竭之致臣則親審之又聞雲<lb/>
<pb n="KR4e0135_WYG_032-6b"/>
南貴州土夷縱横盗賊充斥亦由劉瑾多方誅求剥削<lb/>
匱竭之致而前日官軍亂遼東今日官軍亂寜夏賊殺<lb/>
守臣僣立安化明以劉瑾專權自恣動搖中外所當共<lb/>
誅為言是劉瑾即未自反逼天下人已盡反矣夫世道<lb/>
治亂係綱紀係人才係風俗今紀綱大壞人才大壞風<lb/>
俗又大壞猶敢矯誣謗毁謂亂起孝宗至頒之詔㫖謂<lb/>
欲振起綱維剗革姦弊曾不思孝宗之聖仁寛大堯舜<lb/>
禹湯文武之君殷中宗周成王宋仁宗不能及也謂孝<lb/>
<pb n="KR4e0135_WYG_032-7a"/>
宗手致之治不及劉瑾手輔之治何前之大治而今之<lb/>
大亂也臣子為君者諱孝宗誠不及猶當曲諱况誠聖<lb/>
治敢誣而毁之耶且劉瑾淫毒慘酷羅織害人如邊粮<lb/>
虧折鹽課拖欠自有官攅竈户今却追巡撫巡鹽枉道<lb/>
回家僣宿驛舎自有杖罪正律今却發為民枷號死罪<lb/>
罰贖之米不過五十石今公罪免科却罰一千石五百<lb/>
石是免科之杖反加贖死二十等一十等耶公罪罰及<lb/>
身死贓物追及子孫古有之耶濁官取受不能盡無然<lb/>
<pb n="KR4e0135_WYG_032-7b"/>
一二十兩三五十兩至一百兩亦極矣劉瑾取受始即<lb/>
三五百兩繼即一二千兩繼即一二萬兩又甚至十餘<lb/>
萬兩少違其意應手及禍以致鎮守司府等官盡平生<lb/>
而易節竭阿奉以逃刑貪者如餓虎亷者如乞兒至於<lb/>
取受之廣無貴賤貧富大小無不被其害劉瑾處事率<lb/>
多類此臣乆處林下未能盡知陛下試許廷臣直言無<lb/>
隠自有數其惡者臣疎逺之言未足深信伏望陛下少<lb/>
霽顔色將臣奏面請兩宫面質皇親府部文武大臣各<lb/>
<pb n="KR4e0135_WYG_032-8a"/>
監老成内臣各科道部屬郎署等臣各守衞團營官兵<lb/>
各坊市細民一不如臣所言臣甘欺罔重罪臣與劉瑾<lb/>
素不相識無讐怨劉瑾斥逐正人朝野為空獨臣一人<lb/>
幸免前年投無名奏内廷之時明對諸臣許臣忠義及<lb/>
今又有巡撫之起臣宜以知己為報顧若操戈而入室<lb/>
者臣受三朝厚恩誠不忍坐視天下將亂宗社將危而<lb/>
不之救昔崔洪薦郄詵詵奏洪王鳯薦王章章劾鳯安<lb/>
禄山薦顔杲卿杲卿討禄山臣敢以一德之私廢天下<lb/>
<pb n="KR4e0135_WYG_032-8b"/>
公論忘宗社至計哉伏望陛下獨奮乾剛大義割愛公<lb/>
處劉瑾以謝天地謝祖宗謝天下重處臣以謝劉瑾則<lb/>
大逆以去大亂可平臣死有餘辜無任隕越俟罪之至<lb/>
縁係急除大逆以禦大亂事理謹具奏聞<lb/>
　　　慶幸討賊永綏福祚疏<lb/>
奏為慶幸討賊永綏福祚事臣在得漢軍中聞賊臣劉<lb/>
瑾謀逆事覺陛下特正典刑以大洩天地祖宗臣民之<lb/>
憤為我明萬萬年至計臣驚喜慶幸祖宗在天之靈陛<lb/>
<pb n="KR4e0135_WYG_032-9a"/>
下嗣大歴服之光其有是盛舉矣初賊瑾無故駕朋黨<lb/>
之説以戕賊大臣挫殺言官陵衊同類摧剥羅織天下<lb/>
之人臣謂此奸臣弄權之故智然由古無是甚也比聞<lb/>
遣榮王之國修行宫致陛下外寢臣撫心出涕謂此賊<lb/>
必反無疑故事太子未舉舉未立立未長親王一位不<lb/>
之國宋仁宗髙宗未有子聴司馬光婁寅亮諸臣之言<lb/>
求宗室之賢養之宫中所以杜亂源為國家深計夫庶<lb/>
民忠奴猶慮主人之孤立况陛下為華夷民物之主賊<lb/>
<pb n="KR4e0135_WYG_032-9b"/>
瑾容置之孤立耶即榮王己之國賊瑾當循司馬光婁<lb/>
寅亮故事輔陛下如仁宗如髙宗擇宗室一二位十餘<lb/>
歲之賢養之别宫在國家謂之杜亂在時俗謂之益子<lb/>
俟皇太子誕生生而立立而長遣之歸國未晩也孝宗<lb/>
時陛下為皇太子已長尚未遣榮王之國今皇太子未<lb/>
生賊瑾容徑遣榮王之國耶其隂謀逆計謂必置人主<lb/>
孤立孤立則易圖噫聞亦寒心况賊瑾舉此等事耶自<lb/>
古君門九重所以嚴人君之衞非觀美也庶民之家髙<lb/>
<pb n="KR4e0135_WYG_032-10a"/>
垣重戸夫婦夜同寢處以防冦偷我太祖夜起竊聽四<lb/>
外無人聲方就安寢著之祖訓非過慮也夫物貴者誨<lb/>
盗况天位至貴者耶人間腹心惟夫婦最為可恃帝王<lb/>
之家容庶民之家比耶陛下所恃腹心僅三宫豈容離<lb/>
深宫就外寢寄命他人措身於孤危之地者哉其隂謀<lb/>
逆計謂必置人主淺便淺便則易圖噫聞亦寒心况賊<lb/>
瑾舉此等事耶臣驚憂勃鬱終夜不得睡起草一疏為急<lb/>
除大逆以禦大亂事既與御史陳茂烈私議無一人可<lb/>
<pb n="KR4e0135_WYG_032-10b"/>
託齎進無一人可託寫本相對飲泣及起四川稍續所<lb/>
聞令教諭范府謄浄臣自分必死家分必滅無疑惟念川<lb/>
民乆罹賊禍方厪宸憂擬俟平賊隨上此奏又不知其<lb/>
私造御寳御袍官牌牙牌火藥軍器反形逆跡若是其<lb/>
狂悖也天幸假手張永先發其奸陛下神武英斷立决<lb/>
此獄為國家大幸然徐思之為危亦至矣固不得不自<lb/>
寒心預防而早辨也昔夙沙衞殿國楊思朂平亂春秋<lb/>
綱目書之謂功出閹寺國為無人今賊瑾謀逆國勢如<lb/>
<pb n="KR4e0135_WYG_032-11a"/>
千鈞垂一髪舉朝文武無一人言之獨幸内臣一永也<lb/>
幸一永傷文武之無人也傷文武之無人亦以見陛下<lb/>
信文武之臣之不如永也信文武之臣之如永容不有<lb/>
早發其奸致板蕩土崩若是之危廹耶此春秋綱目之<lb/>
深意也臣僻逺不知永請討瑾之後曾請陛下如仁宗<lb/>
如髙宗擇宗室一二位十餘歲之賢養之别宫曾請陛<lb/>
下撤行宫囘内宫倚三宫為腹心夜同寢處使禍患消<lb/>
弭福履蕃盛其未然是永尚未知杜亂之源也抑永固<lb/>
<pb n="KR4e0135_WYG_032-11b"/>
未學宜未喻也文武之臣無一人言之無過耶臣聞近<lb/>
文武大臣有缺與二三内臣會推誠有是豈不以前是<lb/>
之腹心専託一瑾故致亂今是而兼託諸人以杜亂耶<lb/>
不知前是之腹心専託瑾而致亂顧今是之兼託容保<lb/>
無瑾者乎今是之兼託保無瑾繼是之兼託容保無瑾<lb/>
者乎臣不敢逺引竊就本朝論之王振之後保無有振<lb/>
也而有吉祥吉祥之後保無有吉祥也而有劉瑾夫得<lb/>
隴望蜀窺竊富貴有何紀限人心者可盡信乎周官六<lb/>
<pb n="KR4e0135_WYG_032-12a"/>
卿分職而百官統於冢宰九伐掌於司馬今吏兵二部<lb/>
是也使内臣應預周制之矣我太祖稽古建官又制之<lb/>
矣其未然宜皆有説弊之端其未可自我始也夫隂陽<lb/>
日月寒暑各有分職而同成歲功侵則災而不成歲人<lb/>
君體天其未可改也臣又聞吏部取楊一清當矣其他<lb/>
或失舉正賊瑾之黨當矣宥二黨魁猶失刑夫為户部<lb/>
莫如韓文許進為内閣莫如劉健林瀚謝遷王鏊春秋<lb/>
舉讐舉親方撥亂反正之始而不引忠亮端謹不可屈<lb/>
<pb n="KR4e0135_WYG_032-12b"/>
之人徒取圓熟治未可望也黨魁弗正亂何時用弭乎<lb/>
累朝大臣不忍加罪累朝厚恩獨忍忘耶身任舊臣甘<lb/>
心新主狡狠囘遹賛逆賊以亂人國睨神器孰不可忍<lb/>
耶春秋誅奸諛於既徃生未宜失賊也誰為陛下畫數<lb/>
䇿者非誠無識則有所私方是時猶言官不言文武大<lb/>
臣不言輔臣不言噫可畏矣觀治者未可以息憂矣伏<lb/>
望陛下法古憂畏慮逺而慎微時時以専任賊瑾之誤<lb/>
為戒循用孝宗舊人脩復孝宗舊治正二黨魁與吞舟<lb/>
<pb n="KR4e0135_WYG_032-13a"/>
而網漏者則聖德日允聖政日清天位日固人心日安<lb/>
祖宗造明之盛業永以昌茂臣雖死猶生之年謹録前<lb/>
奏藁隨本上進非欲衒事後之贅詞亦欲天下後世知<lb/>
忠憤之激雖乆閒老病疎逺之臣猶不能已制治保邦<lb/>
之主所以信文武之臣者不得不専杜塞禍亂者不得<lb/>
不早賊臣逆子尚知憚而易意矣無任慶幸愛助之至<lb/>
縁係慶幸討賊永綏福祚事理謹具奏聞<lb/>
　　　回話疏<lb/>
<pb n="KR4e0135_WYG_032-13b"/>
奏為乞恩認罪囘話事正德六年二月十六日准都察<lb/>
院行到咨該禮部咨該臣奏為急除大逆以禦大亂事<lb/>
奉聖㫖林俊先因四川地方有事起廢復用遷延日乆<lb/>
未見成功乃敢出位妄言沽名要譽况劉瑾罪惡已明<lb/>
正典刑廢黜官員已陸續起用先朝舊政已漸次修復<lb/>
蕭敬等已有處置劉大夏已有恩典了如何又掇拾奏<lb/>
擾事多不實中間離間兩宫挾取親王財物又將錢鉞<lb/>
發屍斬首等語尤無根據亦有非人臣所當言者又自<lb/>
<pb n="KR4e0135_WYG_032-14a"/>
稱本藁乆已寫成當劉瑾亂政之時未及進呈顯是懷<lb/>
奸畏罪本當究問但流賊尚未盡絶且著用心勦殺便<lb/>
從實囘將話來該衙門知道欽此咨臣欽遵囘話者雷<lb/>
霆震擊魂魄為飛天日照臨肝腸敢隠方備收於馬勃<lb/>
重觸諱於龍鱗咋指噬臍斯臣自取誅殛者也臣識闇<lb/>
且愚年衰近耄雖欲勉萬分之報而計事實疎夫禍患<lb/>
之來天所以開至聖也皇上智明庶物慮周萬機其於<lb/>
劉瑾事情固已張弛殆盡矣而臣乆伏林下近又僻處<lb/>
<pb n="KR4e0135_WYG_032-14b"/>
軍中無據風聞冒干宸聽斯無異夫曝背之老處井之<lb/>
鼃有識之所羣嗤而賤笑者也皇上量同天地未即加<lb/>
誅容臣自實囘話臣委的不知事體出位妄言誤渉忌<lb/>
諱罪當萬死况臣纒綿末疾乆痼煙霞生長南方不閑<lb/>
鞍馬繆承兵寄師老費財伏望聖明藏垢納汙哀臣之<lb/>
志而畧其詞憫臣蠢愚而憐其衰朽赦臣罪死使骸骨<lb/>
得被恩私泉壤尚含悔愧臣無任怖懼感泣求憐之至<lb/>
縁係節奉欽依從實囘話及乞恩認罪事理謹具奏聞<lb/>
<pb n="KR4e0135_WYG_032-15a"/>
　　　藍鄢等捷音疏<lb/>
題為捷音事竊惟有苗弗率虞廷興伐罪之師蠻荆為<lb/>
讐周室整南征之旅成湯誓衆庶以致天罰武王興一<lb/>
怒以安天下此自古帝王之世未嘗無師旅之興蓋所<lb/>
以代天理物而為民立極也廼者四川大夥流賊藍廷<lb/>
瑞鄢本恕等本皆小醜輒逞元兇倡亂歲更二三烏合<lb/>
人餘十萬私造軍器而建五方旌旗偽授職官而鑄萬<lb/>
户府印干紀僣號始啓釁於兩川攻城殺官遂流毒於<lb/>
<pb n="KR4e0135_WYG_032-15b"/>
三省殺人難以數計劫財無有紀極軍民妻女為其奸<lb/>
擄鄉市房屋為之燒燬所過屠戮厥罪貫盈致厪聖慮<lb/>
命官興師該總制尚書洪鍾會臣等仰體皇上欽䘏好<lb/>
生之德神武不殺之心屢給榜文招撫有能自首及自<lb/>
相擒斬者免罪詎意各賊執迷不悟陽則節稱聴撫以<lb/>
計緩我師隂則益肆刼殺以戕害人命先該四川在於<lb/>
門枕城峽等處後該湖廣在於鎮坪茅壩地方勦殺大<lb/>
敗逃㪚不多但以首惡未擒遂致復聚為患攻燒營山<lb/>
<pb n="KR4e0135_WYG_032-16a"/>
縣治殺死僉事王源陸續添虜又至萬餘總制咨臣整<lb/>
兵征勦又咨陜西都御史藍章行副總兵閻綱等統兵<lb/>
副使來球監軍候原委湖廣紀功御史何棐分守左叅<lb/>
議方璘分投監督都指揮李玉樊煜所統辰九等衞并<lb/>
永保等司漢土官兵一路西由漢中約同陜西一路東<lb/>
由大寧直趨通巴俱會同四川守巡等官左叅政曹祥<lb/>
僉事李恕今陞按察使公勉仁右叅議錢朝鳯等督領<lb/>
軍兵鄉勇人等屢次擒斬功級及先後調河南都指揮<lb/>
<pb n="KR4e0135_WYG_032-16b"/>
徐節鮑威統領軍兵三千前來金州恊力戰守令該監<lb/>
軍紀功御史何棐叅議方璘呈該中哨領兵都指揮李<lb/>
玉報稱統督永順等漢土官兵於本年四月二十八日<lb/>
追至陜西石泉縣熨斗壩地方賊見官兵追急及因無<lb/>
得搶虜叫願聴撫彼欲不聽但各哨官兵追赶未齊只<lb/>
得用計撫令到於四川東鄉縣地方金寳寺聴撫及引<lb/>
賊差小老人何坤等三名并保靖宣慰彭翰亦引小老<lb/>
人李萬良一名執旗吏何定馬湖土舎安宇并鮮永金<lb/>
<pb n="KR4e0135_WYG_032-17a"/>
等亦引小老人譚文章楊相馮軫劉宗四名俱來告撫<lb/>
於本年五月初八日蒙總制會臣給與牌榜責限六月<lb/>
初八日齊到金寳寺十二日前赴逹縣軍門投見若有<lb/>
變詐違限就不准撫即便會兵𠞰殺遵奉節次差人催<lb/>
促前來及各哨湖廣保靖宣慰彭翰茅岡峝長覃良佐<lb/>
四川領兵署都指揮李䕃酉陽土舎冉震等先後各到<lb/>
圍隨安宇何定通判第五德𦂳隨賊後陜西巡撫都御<lb/>
史藍章亦督發副使來球監督副總兵閻綱領兵在於<lb/>
<pb n="KR4e0135_WYG_032-17b"/>
延昌關守把都指揮金冕領兵二千圍隨賊營賊到川<lb/>
境竹峪關等處自知罪惡深重賊首不宥意圖隨路延<lb/>
至交秋田野稻熟得以搶食乘隙逃走十日不見前來<lb/>
致違前限纔於十四日方到浪洋寺相離金寳寺相逺<lb/>
又不肯來在彼依山分營駐劄使人到哨會説要將伊<lb/>
等人衆撥與營山縣或臨江市地方一處安揷方去聽<lb/>
撫彼時明知賊計變詐只得含糊應答令其來哨會話<lb/>
又不肯来投見勒要旗牌官員質當方令鄢本恕先來<lb/>
<pb n="KR4e0135_WYG_032-18a"/>
見過囘營然後藍廷瑞來見呈文仍稱平司衙門字様<lb/>
俱送軍門看實又在松木埡刼虜姓袁人家將男婦二<lb/>
人割耳及割去腦皮詐已顯露但因圍隨兵衆不能脱<lb/>
走訪得自十一日起餘黨乘夜走散數多恐被賊首脱<lb/>
逃只得設計擒拏間十五日藍廷瑞又將擄得幼女一<lb/>
口詐係伊女藍么女送與彭世麟為妾意要央伊和縱<lb/>
彭世麟暫且收下設計要請各賊首到哨會親會話何<lb/>
定安宇令藍廷瑞母舅族屬鮮永金等設計引誘出官<lb/>
<pb n="KR4e0135_WYG_032-18b"/>
有藍廷瑞鄢本恕并大小賊老人總甲王金珠李尚鑾<lb/>
冷玉珍王守忠陳凱李忠相潘秀山謝金舟張萬友趙<lb/>
永清余春李彪馮宣何伯陽馮軫胡總劉俸任文輝宋<lb/>
金邦劉漢陽茍永清曹玘李萬良陳珊劉渭何坤等二<lb/>
十八人俱於十六日齊到本哨遂被伏兵盡皆生擒攘<lb/>
閙間餘黨聞知散亂奔逃隨發官兵追殺本哨官兵永<lb/>
順宣慰彭明輔下土舎彭世麟等當時生擒賊首藍廷<lb/>
瑞鄢本恕并賊老人王守忠趙永清等及追擒賊黨男<lb/>
<pb n="KR4e0135_WYG_032-19a"/>
婦共五十三名口斬獲首級耳功三十八顆副奪獲騾<lb/>
馬六十頭匹與賊器等件賊黨因被追𦂳到於馬板灘<lb/>
河水泛漲約有四五百人投河溺死彼時水急止撈得<lb/>
長鎗二百三十二根見在餘賊除各哨追襲擒斬呈報<lb/>
等因并左哨領兵都指揮宋英亦報統督保靖領兵宣<lb/>
慰彭翰督兵本日生擒賊首李尚鑾及茅岡峝長覃良<lb/>
佐擒獲賊老人冷玉珍何伯陽并指揮童昶等各漢土<lb/>
官兵擒獲賊老人李忠相胡總即張大等及賊共一十<lb/>
<pb n="KR4e0135_WYG_032-19b"/>
八名斬獲首級四十三顆奪獲騾馬四十頭匹各呈報<lb/>
轉呈及據四川守巡兵備等官左叅政曹祥副使張敏<lb/>
等各呈據酉陽領兵土舎冉震本日生擒賊首王金珠<lb/>
并領兵吏何定土舎安宇鎮守太監叅隨千戸温欽冠<lb/>
帶舎人韋璋各報斬獲賊老人譚文章等首級并耳功<lb/>
共三十七顆副擒獲賊黨男婦共四十五名口通判第<lb/>
五德亦報斬獲耳功四十副擒獲賊黨男婦共二十七<lb/>
名口又該領兵都指揮吴宏并據建昌衞所指揮張琥<lb/>
<pb n="KR4e0135_WYG_032-20a"/>
等各報斬獲耳功一十五副擒獲賊男婦一十九名口<lb/>
通共奪獲騾馬二十四頭匹又馬尾十尾并旗印賊衣等<lb/>
件等因總計各哨官兵擒斬賊級耳功共三百三十九<lb/>
名口顆副騾馬一百四十二頭匹各開呈到臣及查先<lb/>
該守巡川東川北二道左㕘政曹祥右參議錢朝鳯按<lb/>
察使公勉仁僉事李恕節呈正德六年三月初三日千<lb/>
戸張倫劉瑞朱勲百戸許忠本曹張麟所鎮撫喬遷舎<lb/>
人龔勲昌傑小旗小李昌盛吏劉渭鄧盛章老人鄧剛<lb/>
<pb n="KR4e0135_WYG_032-20b"/>
追至劍州馬耳山等處敵斬兩耳小功一十六副生擒<lb/>
朱五楊六兒二名本月初六日張倫與吏何士昻軍人<lb/>
吕伏八等追至墳亭子等處敵斬兩耳小功七十二副<lb/>
生擒男婦永安四兒見生楊貴端樊仲良梅子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兒桂<lb/>
兒大姐么女十名口本月初七日千户梁輔小旗王安<lb/>
等敵斬兩耳小功二十副何定等生擒婦女馬氏蔡氏<lb/>
侯氏唐氏楊氏王氏六口本月十二日判官孟仁吏夏<lb/>
垣等追至小尖山夏垣生擒賊老人劉么審得王僉事<lb/>
<pb n="KR4e0135_WYG_032-21a"/>
係伊殺死并追赶跌崖身死賊一十七人本月十三日<lb/>
渠縣巡捕老人蕭伯瑀追至漏佛頂敵斬首級并兩耳<lb/>
小功共一十五顆副生擒妙勤小李兒鄧良安秀李智<lb/>
陳國用戴廷瑞王長兒八名口本月十五日第五德何<lb/>
定何士昻夏垣追至牌樓舗敵斬兩耳小功二十六副<lb/>
生擒張澄聞氏張氏三名口本月十六日又追至長夀<lb/>
里敵斬兩耳小功五副生擒男婦何金志何應清黎本<lb/>
洪下么兒等七名口殺死一名本月十七日各賊欲攻<lb/>
<pb n="KR4e0135_WYG_032-21b"/>
新寧縣治義官張進倜敵斬首級六顆生擒男婦五名<lb/>
口射傷六賊各賊敗走本月二十四日李䕃冉震追至<lb/>
清溪堡敵斬兩耳小功七十四副生擒賊老人敖清婦<lb/>
女二口追赶過河淹死四十餘人吏鄧盛章家丁鄧盛<lb/>
珠石盤舗擒獲劉正春霍瑀二名本月二十六日省祭<lb/>
官陳定追至土溪井敵斬小功一副本年四月初八日<lb/>
李䕃督同酉陽石砫等兵追至十二渡水敵斬賊首趙<lb/>
老人等兩耳小功四十五副生擒婦女一口東鄉縣訓<lb/>
<pb n="KR4e0135_WYG_032-22a"/>
導李貴擒獲王太祖蒲嘉生陳氏三名口本月十三日<lb/>
第五德何士昻追至髙歇子敵鬬一十二陣儸囘夷滿<lb/>
剛衝鋒連箭射死四賊老人二名賊方退敗官兵乘勝<lb/>
斬獲兩耳小功一十一副生擒王杲張氏唐氏三名口<lb/>
本月十四日總甲張志端等在於金竹坪等處擒獲王<lb/>
保兒趙才周伯森李金良四名通判王斐督併鄉勇向<lb/>
孟春等敵鬭生擒賊首大老人張良總甲傅萬山及被<lb/>
虜王伏隆李朝甫朱萬聰楊雄吳金方王慶甫何熊彭<lb/>
<pb n="KR4e0135_WYG_032-22b"/>
春王保兒馮繼洪王氏范氏共一十二名口及據營渠<lb/>
逹新東開通巴等縣鄉勇梁政幸鳯等各陸續擒獲任<lb/>
和甫楊貴喻萬林馮李香傅什孫王秀鍾萬山王璽羅<lb/>
遜王成呉憲楊么老徐九兒舒永爵楊時春楊寛彭成<lb/>
孜楊金張萬欽宋孟新顧廷新岳應春陳友禮廖吉李<lb/>
應甫陳氏向貴鄭萬明趙東蠻李兎兒度守定楊丑蠻<lb/>
陳萬龍蔡馬兒張友張朝貴楊渭李俸李永俸李應甫<lb/>
李景太李萬銀汪孝兒馮氏香兒陳氏王子堅陳萬貫<lb/>
<pb n="KR4e0135_WYG_032-23a"/>
張明嚴估李坤甫馮伯魁李元相孫伯俸周太陽方自<lb/>
友孫鸞韓氏王氏張氏彭崇厚陶氏李儀張瓦兒張么<lb/>
兒六十五名口斬首六顆義官李松擒獲王應一名楊<lb/>
相擒獲李森一名孫伯碧擒獲牟欽彭道成二名隂陽<lb/>
官王世安等擒獲何本政徐奉金李狗狗張氏四名口<lb/>
除射殺身死不曾割功并淹死不筭外通計共擒斬四<lb/>
百四十名口顆副奪獲騾馬六十七頭匹賊衣六十一<lb/>
件腦包一十一箇旗五面鎗刀一十四根把銅鑼一面<lb/>
<pb n="KR4e0135_WYG_032-23b"/>
神像一尊角帶三條道印一顆銀四十三兩四錢八分<lb/>
布三十疋斬獲馬尾七尾砍死騾馬九十餘頭匹并稱<lb/>
各賊告願聽撫臣又差藍廷瑞母鮮氏母舅鮮永金戸<lb/>
内藍相藍永金姨夫吏何鸞節次入營招撫節囘聽撫<lb/>
縁由前來縁前項流賊日乆計猾不來迎敵惟務速逃<lb/>
疲我官兵追逐乘隙遂肆刼掠已經總制會臣議行清<lb/>
野之法示令居民近者搬移入城逺者擇立山寨將人<lb/>
口騾馬粮食盡行收保賊來則堅壁拒守賊過則趂時<lb/>
<pb n="KR4e0135_WYG_032-24a"/>
耕種賊果艱於搶食虜騎逃過陜西彼亦如斯因是勢<lb/>
窮力屈又被官兵追𦂳意欲再假聽撫延緩至秋田野<lb/>
稻熟豈意官兵湊集圍隨深厚只得跟隨前來探知臣<lb/>
等先已分布湖廣都指揮宋英等一哨於金寳寺正東<lb/>
十餘里螺拐山住劄施州衞指揮童昶等一哨於本寺<lb/>
東南十里方斗栁枝坪都指揮李玉等一哨於本寺正<lb/>
南十里瓦窯壩四川石砫土兵人等於本寺西南八里<lb/>
羅花溪都指揮李䕃等一哨於本寺正西十里崖城坪<lb/>
<pb n="KR4e0135_WYG_032-24b"/>
都指揮呉宏等一哨於本寺西北十里多羅坪執旗吏<lb/>
何定一哨於本寺正北將十里寳興寺通判第五德一<lb/>
哨於本寺東北十餘里十二灣界刹寺各住劄及行見<lb/>
在軍前湖廣監軍御史何棐㕘議方璘四川按察使公<lb/>
勉仁㕘政曹祥副使張敏馮傑并原取軍前賛畫致仕<lb/>
知府王嘉慶等各去分投督調臨時那近相機撫𠞰及<lb/>
四川鎮守太監韋興巡按御史俞緇督發兵餉前来協<lb/>
助賊心疑懼遲延違限止到浪洋寺依山分營散住不<lb/>
<pb n="KR4e0135_WYG_032-25a"/>
肯前來投見致被永順土舎彭世麟并各哨亦各有人<lb/>
何定安宇等又令鮮永金何鸞等在内設計將各賊首<lb/>
誘出盡數擒獲止有小老人廖麻子一名逃走未知存<lb/>
亡餘黨𠞰散除已獲外其餘鑚林散逃者又行嚴督各<lb/>
哨官兵四散分投追𠞰及嚴令領兵等官并各處地方<lb/>
守隘人員遍搜山箐務期盡絶若㪚走十人以下者俱<lb/>
要生擒解審二三十人以上執有兵器拒敵者方准首<lb/>
級耳功以杜妄殺總制又會臣出給告示發去各該州<lb/>
<pb n="KR4e0135_WYG_032-25b"/>
縣鄉村地方張掛曉諭但有逃散賊黨或三五人或十<lb/>
數人為一夥躱在山林避命者俱許照奉勅諭内除首<lb/>
惡不宥其脅從之人有能自首免罪事理俱赴所在官<lb/>
司自首與免本罪審發囘籍復業優䘏不許官兵把隘<lb/>
人等阻挐報功如此則散賊可以盡滅地方可以保安<lb/>
靖矣臣等議照藍廷瑞鄢本恕首倡為亂王金珠李尚<lb/>
鑾冷玉珍等同惡相濟始稱順天括地掃地三王一十<lb/>
八總旗上偽書貧王天子後改八大老人總管四十八<lb/>
<pb n="KR4e0135_WYG_032-26a"/>
營小老人藍廷瑞仍稱總兵官收掌萬户府偽印遇有<lb/>
更換老人總甲等項印給批帖追獲見在似此罪惡貫<lb/>
盈神人憤怒是以天奪其魄即今首惡盡擒餘黨勦㪚<lb/>
軍民胥慶地方已安此蓋仰賴祖宗在天之靈皇上無<lb/>
疆之福聖謨神武施及遐方總制洪鍾籌畫周詳與鎮<lb/>
守等官叶心贊理是以将士用命成此武功臣愚陋無<lb/>
能不勝欣躍慶幸之至除将首惡藍廷瑞等俱發湖川<lb/>
二省三司等官會問取招通行解京及散逃餘黨追捕<lb/>
<pb n="KR4e0135_WYG_032-26b"/>
盡絕并將見獲功次發與紀功御史等官何棐等紀驗<lb/>
外縁係捷音事理謹具題知奉聖㫖林俊恊謀進勦功<lb/>
勞可嘉寫勅奬勵差來承差賞紵絲衣服一套新鈔一<lb/>
千貫免他辦事着吏部照本等資格除授該衙門知道<lb/>
欽此續該兵部題前事正德六年八月初三日奉聖㫖<lb/>
是洪鍾加太子太保賞銀五十兩紵絲四表裏韋興歲<lb/>
加禄米十二石賞銀四十兩紵絲三表裏林俊陞本院<lb/>
右都御史藍章右副都御史各賞銀三十兩紵絲二表<lb/>
<pb n="KR4e0135_WYG_032-27a"/>
裏有功陣亡等項官軍人等着上𦂳查勘并副㕘紀功<lb/>
巡按守巡等官一併來説生擒首惡藍廷瑞鄢本恕等<lb/>
二十八名不必解京錦衣衞便差的當千户二員馳驛<lb/>
前去齎文與洪鍾就彼或在途隨處押赴附近省府會<lb/>
同巡撫巡按等官監看都凌遲三日梟首去被害地方<lb/>
示衆欽此<lb/>
　　　辭免陞賞賊平曲容致仕疏<lb/>
奏為乞恩辭免陞賞賊平曲容照舊致仕事正德六年<lb/>
<pb n="KR4e0135_WYG_032-27b"/>
九月二十日據陜西漢中府差舎人楊連齎到兵部咨<lb/>
為捷音事該總制尚書洪鍾會臣題擒獲藍廷瑞鄢本<lb/>
恕等荷蒙聖恩陞臣都察院右都御史賞銀三十兩紵<lb/>
絲二表裏者負山知重集木若驚竊念臣章句腐儒未<lb/>
閑兵旅虛名起廢才短深憂每恨功成之不早而罪至<lb/>
之莫逃孤上知以重貽大方之笑不謂意外濫此寵榮<lb/>
夫官賞所以酬勞臣由前之擒勦廖惠廖肨子等與奪<lb/>
獲印刀則將士之功由今之擒執藍廷瑞鄢本恕等則<lb/>
<pb n="KR4e0135_WYG_032-28a"/>
主將之謀與藍廷瑞之母及其母舅諸弟入營招誘之<lb/>
致與臣無與况臣前起廣東右布政使後起巡撫江西<lb/>
右副都御史俱因疾辭職不赴今起力疾即赴誠以兩<lb/>
川弗靖臣身雖農畝義當竭㣲分以上報國恩非幸復<lb/>
用規規然圖此過望之典也又兼時務少諳福氣素薄<lb/>
桑榆已暮尤深骸骨之懷烽火尚紅轉切閭閻之念以<lb/>
此羈留未敢求去迹同繫戀心實耻之伏望皇上憫臣<lb/>
至情收囘成命容守舊職征勦䕫保殘賊麻六兒等江<lb/>
<pb n="KR4e0135_WYG_032-28b"/>
津殘賊方四等各平日查照宋臣葉夢鼎元臣許衡成<lb/>
化間都御史髙明事例許臣順囘照舊致仕則始終生<lb/>
全之恩皆陛下聖德如天之賜臣不勝感激願幸之至<lb/>
縁係乞恩辭免陞賞賊平曲容照舊致仕事理謹具奏<lb/>
聞奉聖㫖軍前陞賞已有成命不允所辭但卿既累陳<lb/>
疾病情詞懇切准囘原籍致仕該部知道欽此<lb/>
　　　大埡捷音疏<lb/>
題為捷音事竊惟克平西蜀崇文正劉闢之誅載靖東<lb/>
<pb n="KR4e0135_WYG_032-29a"/>
川張詠收李順之黨王均討而漢州定呉曦執而興州<lb/>
平師貴有名蜀本難治皇上德符七聖化洽八紘在陶<lb/>
冶自無亂民奈覆育尚餘驕子正德六年正月江津殺<lb/>
敗賊首曹甫餘黨方四等綦江奔命網漏無多崖井聚<lb/>
羣烏合又盛既又流入思南流入石阡收虜號稱數萬<lb/>
方四偽稱總兵已殺任麻子偽稱御史與小賊首周鳯<lb/>
周統王一千張孫兒孫長官李萬千周黑子王長生廖<lb/>
光周廣趙金紞劉漢增藍么楊興張萬頃鄒彦甫等俱<lb/>
<pb n="KR4e0135_WYG_032-29b"/>
偽稱評事總小旗名色頭戴極厚腦包身穿絮被鎗箭<lb/>
難入又專虜善走騾馬出入如飛刼掠財物燒燬鄉村<lb/>
姦汙婦女攻奪城寨屠戮人民不可勝計皇上命興三<lb/>
省之師六月貴州兵敗之於思南等處擒斬一千有餘<lb/>
播州兵敗之於三跳等處擒斬二千有餘俱具題外各<lb/>
賊隨殺隨虜不日又盛四川鎮守太監韋興巡視今改<lb/>
松潘巡撫都御史髙崇熈預知賊必來江津報讐議處<lb/>
韋興駐會城髙崇熈駐重慶内外操兵遥振督同三司<lb/>
<pb n="KR4e0135_WYG_032-30a"/>
等官布政使劉丙洪逺副使王時中署都司事僉事盧<lb/>
翊催調官兵整備粮賞軍器總兵官楊宏專勦保利麻<lb/>
六兒殘賊添設南川綦江江津瀘州各關隘官兵守把<lb/>
添調威茂酉陽石砫馬湖天全各流土官兵征進臣分<lb/>
發調征流土兵快前來恊助本年七月髙崇熈改松潘<lb/>
巡撫南川縣申方四等移近南川臣因松潘地方頗寧<lb/>
會同總制尚書洪鍾議留髙崇熈暫駐重慶調度兵粮<lb/>
具題訖本年八月初一等日方四等來攻南川所屬墳<lb/>
<pb n="KR4e0135_WYG_032-30b"/>
頭馬頸雀子岡等闗守把官兵敵斬一十九顆攂石打<lb/>
死一百一十五名射傷三十四名生擒四十八名口本<lb/>
月二十四等日方四等攻綦江所屬東鄉永澄漕等處<lb/>
儸囘摽手等兵敵斬二十一顆殺死師婆一口射傷一<lb/>
十三名俘獲男婦五名口賊衆兇狠殺死百户栁方義<lb/>
官曹騰并兵快未查的數官兵走敗賊衝過關進入南<lb/>
川綦江二縣聲言欲取江津重慶瀘州敘州攻打會城<lb/>
聲勢張大逺近驚駭臣在䕫州府聞報會同髙崇熈韋<lb/>
<pb n="KR4e0135_WYG_032-31a"/>
興各添調各屬漢土兵快及會總制尚書洪鍾添調施<lb/>
州土兵又臨重慶會處韋興仍駐會城髙崇熈駐瀘州<lb/>
臣駐江津又因重慶人心驚疑議留巡按監察御史王<lb/>
綸駐重慶加厚賞軍會委副使何珊都指揮鄒慶領兵<lb/>
從合江進副使李鉞知府曹恕領兵從江津進相機夾<lb/>
攻右叅政邵蕡等同知府劉思賢整備一應粮賞本年<lb/>
九月十四等日會撥石砫宣撫馬徽土舎馬龍兵到江<lb/>
津賊從該縣後山鷂鷹石前來攻縣各兵力戰賊勢大<lb/>
<pb n="KR4e0135_WYG_032-31b"/>
敗追至合山坪攻破四營斬獲首級耳功七十七顆副<lb/>
生擒男婦九名口本月十七日臣趨江津中途探賊十<lb/>
八日再來攻縣催兵夤夜過江當日辰時賊馬歩共約<lb/>
八千餘人扛擡梯架執鋤背草分路前來哨馬七十餘<lb/>
騎先到縣後教場壩當發酉陽播州石砫建始等兵分<lb/>
作三支迎敵李鉞曹恕督戰斬獲首級共一百二十七<lb/>
顆副生擒男婦三十名口被搶耳功不全不准功二十<lb/>
八副本月十九日二十一等日李鉞兵追至白沙等處<lb/>
<pb n="KR4e0135_WYG_032-32a"/>
敵斬首級耳功三十七顆副生擒賊首李萬千并男婦<lb/>
九十七名口本月二十二日追至髙觀山敵斬首級耳<lb/>
功五百餘顆副生擒男婦二百餘名口土兵乘勝直衝<lb/>
老營賊望見兵少齊力包圍兵快走敗催兵書吏何士<lb/>
昻隨同酉陽播州建始儸囘等兵䇿應賊徑追李鉞被<lb/>
何士昻射傷二賊方行退走各兵首級丢棄生擒走脫<lb/>
外實驗見存耳功二百三十二副生擒男婦二十四名<lb/>
口臣入哨犒軍敗卒復聚分定四哨仍令李鉞曹恕督<lb/>
<pb n="KR4e0135_WYG_032-32b"/>
進千坵塝髙峒河對山劄營本月二十九日賊隔河告<lb/>
願招撫李鉞發牌入營令將方四等各首惡綁縛來獻<lb/>
餘黨免罪給票寧家賊暗分三支來包我兵前哨石砫<lb/>
左哨酉陽右哨播州儸囘等兵迎敵殺死穿大紅織金<lb/>
不知名賊首一名餘黨殺死二百三十餘名賊勢方敗<lb/>
犵獠直衝過河賊據髙攂石各兵退散功級俱不及割<lb/>
賊又徑衝中軍聲言只要殺官吏何定何士昻𦂳䕶李<lb/>
鉞賊不敢近實驗生擒男婦九名口臣因賊兇狠行令<lb/>
<pb n="KR4e0135_WYG_032-33a"/>
收兵養銳與同韋興髙崇熈楊宏差人催調新兵加賞<lb/>
調度又同王綸添委通判李相涪州添集鄉兵增修城<lb/>
垣守把關隘以防來攻涪州武隆之路本年十月初一<lb/>
等日賊移白土壩要攻合江何珊與同續委僉事馬昊<lb/>
分督指揮盛鸞土舎文仲金等儸囘摽手等兵敵斬首<lb/>
級一十二顆射死未取首級八十餘名射傷方四任鬚<lb/>
子等二百二十餘人生擒男婦約有八十餘名口賊又<lb/>
添人馬包圍我兵文仲金等奮勇力戰何珊馬昻督兵<lb/>
<pb n="KR4e0135_WYG_032-33b"/>
䇿應賊方退走功級丢棄生擒脫走實驗見存首級八<lb/>
顆生擒二十二名續該楊宏分發都指揮王泰帶領茂<lb/>
州等兵前來助陣本月初六等日賊因累敗移劄大小<lb/>
水漕欲奔播州哨知各關守把嚴禁及路道掘斷人馬<lb/>
難行復囘猫兒嘴臣復委推官呉文逺統領涪州等兵<lb/>
恊把綦江改委馬昊王泰領酉陽播州等兵一支由合<lb/>
山坪進何珊鄒慶領儸囘摽手等兵一支由白沙進李<lb/>
鉞催督指揮童昶領施州臘惹火田忠峒忠建散毛等<lb/>
<pb n="KR4e0135_WYG_032-34a"/>
兵并吏何定民快一支由綦江進又發火牌令生擒賊<lb/>
徒周大富入營招撫本月十三日方四等令李廷茂出<lb/>
官告願聴撫當發火牌令李廷茂周大富快手張守然<lb/>
羅曉入營約限本月十七日方四等頭目二十人親赴<lb/>
軍門投見與伊奏乞饒死充軍脅從給票囘籍各賊故<lb/>
違止令張守然羅曉囘哨説稱要在一處立衞充軍不<lb/>
肯分散又移李市鎮欲走綦江髙崇熈訪得方四任鬍<lb/>
子周俸等俱仁夀縣人行取各家族屬方廷祖方海等<lb/>
<pb n="KR4e0135_WYG_032-34b"/>
到官會臣發牌入營招撫約與四日來囘姑不進兵方<lb/>
四等惱怒將方海任大鎬任萬眼周永立并鄉導樊清<lb/>
殺死方廷祖放出囘報不肯聴撫任意自散本月二十<lb/>
一日李鉞督領童昶何定將兵分為六哨從大埡小埡<lb/>
月埡關口等路並進賊疑鄉兵前來迎敵矢石如雨各<lb/>
兵直衝髙梁六面俱合衝破老營斬獲大賊首任鬍子<lb/>
張孫兒各賊大敗追殺二三十里跌路髙崖并十丈餘<lb/>
月沱直至筍溪等河三四餘里人馬重疊河道俱滿擒<lb/>
<pb n="KR4e0135_WYG_032-35a"/>
斬首級耳功生擒方四妻妾已驗過一千八百六十二<lb/>
顆副名口俘獲幼男婦女三千四百一十七名口方四<lb/>
㸃子馬并各驢馬四千五百四十四頭匹俱收在哨其<lb/>
餘為因天晩功級未及割驗童昶何定戒諭土兵待約<lb/>
三哨刻期夾攻土兵夷性生野恃勝貪功本月二十二<lb/>
日三更時分食不及飽俱各前去何定力阻不從童昶<lb/>
用刀背攔斫不止與賊交鋒敵斬耳功二十三副殺死<lb/>
未取首級二百餘名戰至未時各兵饑餓被賊直衝中<lb/>
<pb n="KR4e0135_WYG_032-35b"/>
軍殺死千戸田宣冉廷質并土兵二十餘人前獲功級<lb/>
燒燬丢棄生擒方四妻妾并男婦脱走騾馬仍復搶囘<lb/>
實驗見存止有耳功二十三副生擒男婦七十九名口<lb/>
及各兵搶騎現在㸃子馬并騾馬九百餘頭匹兵囘百<lb/>
節驛臣又入犒軍收拾散兵整搠兵器發令入哨探得<lb/>
賊走南川武隆與重慶相近瀘州江津可保無虞臣同<lb/>
髙崇熈又囘重慶計處調度何珊馬昊督兵經過紅崖<lb/>
筍溪二處差千户趙亷賈杲收拾丢下在彼功級尚有<lb/>
<pb n="KR4e0135_WYG_032-36a"/>
三百二十顆副殺死未割功男子九十二軀撈起浮水<lb/>
男婦四百七十六軀死馬一十七匹臣又委千户曹楫<lb/>
百户楊杲等親詣殺場及大埡月埡紅崖關口等處查<lb/>
訪地方莫日中等衆稱月沱至笱溪牛渡等洞長三四<lb/>
里寛二十餘丈深十餘丈彼時人馬填滿及各崖箐人<lb/>
馬跌死數層約八九千餘隨同親數除連日大水漂流<lb/>
及燒燬功級并深箐無路可入難數外查驗已割功男<lb/>
子一千五百五十七軀跌崖落水未割功大小男子八<lb/>
<pb n="KR4e0135_WYG_032-36b"/>
百六十二軀老㓜婦女七百五十軀本月二十三等日<lb/>
何珊馬昊兵追至板橋河虎頭山筍溪等處敵斬首級<lb/>
耳功七顆副生擒男婦一百一十三名口本月二十八<lb/>
日賊逃綦江永澄漕本月二十九日何珊馬昊將前兵<lb/>
令夷滿剛周邦李禄楊渡率領同何定續領施南土兵<lb/>
分哨並進敵斬首級耳功二百六十四顆副一耳小功<lb/>
六副無耳不准功小功二副殺死未取首級一百餘名<lb/>
生擒男婦四百二十六名口本年十一月初一日賊在<lb/>
<pb n="KR4e0135_WYG_032-37a"/>
東坎關架梁迎敵我兵又勝追至東鄉埴等處敵斬首<lb/>
級耳功四百五十二顆副一耳小功三十一副無耳不<lb/>
准功小功一十六副生擒男婦四十六名口各賊敗走<lb/>
跌落天生孔一百餘名本日并初二日賊勢窮蹙沿途<lb/>
將行走不動老㓜砍死約三百餘人又將被擄男婦放<lb/>
囘約七百餘人砍死騾馬并竄草男婦不計其數本月<lb/>
初五日何珊馬昊兵追至長灘沙嵌子本月初十日追<lb/>
至搖櫓箐敵斬不知名穿織金段衣花様腦包賊首一<lb/>
<pb n="KR4e0135_WYG_032-37b"/>
名并耳功一百三十三副一耳小功四副無耳小功不<lb/>
准功四副生擒男婦七十六名口乘勝追至搖櫓關萬<lb/>
丈懸崖中僅小路賊自擠跌死不計其數騾馬跌死砍<lb/>
死五百餘頭匹牛二百隻丢下被土兵收獲男婦六百<lb/>
餘名口騾馬八百餘頭匹對山叫説曉得手段了望對<lb/>
各老爹告訴容我去真州播州思安各散莫來趕我土<lb/>
兵收獲人口騾馬執要充賞不肯報官及各隘鄉兵陸<lb/>
續敵斬首級一十二顆生擒男婦二百四十三名口審<lb/>
<pb n="KR4e0135_WYG_032-38a"/>
據各賊執稱曹甫先在刁家壩殺傷未死今又改名陳<lb/>
二投入方四營内及稱賊營殺手南川江津等處被官<lb/>
兵殺死約五六百人大埡被施兵殺死約二千有餘頭<lb/>
目任鬍子張孫兒殺死見埋在彼各賊逃散數多在營<lb/>
男女共約二千餘人男子不及千人殺手不及二百人<lb/>
私議到思南再集有人明年再來等情通查迷失丢棄<lb/>
漂流燒燬及深箐難數功級身屍外數驗不准功項下<lb/>
跌死淹死殺破身死放囘被虜老㓜男婦并耳功不全<lb/>
<pb n="KR4e0135_WYG_032-38b"/>
共約四千二百四十五名口軀副殺死跌死騾馬牛隻<lb/>
共計二千七百餘頭匹數驗量准功項下殺死未及取<lb/>
首級并已割功男子及收囘丢棄功級共約一千九百<lb/>
六十九身軀顆副見驗實在報功項下功級一千四百<lb/>
五十三顆副生擒并土兵俘獲男婦一千八百二十七<lb/>
名口奪獲騾馬二百三十一頭匹斬馬尾九十二條腦<lb/>
包賊衣氊衫二百九十三箇件鎗三千四百餘根弓刀<lb/>
鈀頭共五十六把銅印三顆叅將等旗五靣賊夘簿一<lb/>
<pb n="KR4e0135_WYG_032-39a"/>
扇批一張紗㡌一頂銀簮一根金環一雙銅鑼二靣鈴<lb/>
一串牙笏一把前後擒斬跌殺等項約萬餘人除見在<lb/>
功級收候紀功御史汪景芳紀驗賊屍省令地方掩<lb/>
埋報官生擒并土兵執收男婦量與贖囘查審事理輕<lb/>
重斬首充軍釋放賊㓜男聽候取用被虜無歸㓜男婦<lb/>
女配軍招人收養馬匹給賞缺用兵快無依男女并入<lb/>
官殺傷兵快已到給與湯藥一十四名未到及陣亡官<lb/>
兵約有一百餘名查實優䘏被賊人户招撫復業量給<lb/>
<pb n="KR4e0135_WYG_032-39b"/>
賑濟仍催各哨分兵夾攻務獲首惡克平餘黨以靖地<lb/>
方外臣會同鎮守太監韋興巡撫右副都御史髙崇熈<lb/>
總兵官署都督僉事楊宏巡按監察御史王綸議照方<lb/>
四任鬍子等漏殄强徒招納亡命恃兇獷之性挾騎射<lb/>
之精臨敵雖百挫而不囘殺人至一家而俱盡盗竊名<lb/>
器脇虜稱四萬人蹂踐鄉村焚掠㡬數千處大言無忌<lb/>
累撫不從初起思南石阡即欲取雲貴而下辰常再入<lb/>
南川綦江又欲攻重瀘而窺成敘幽明共怒覆載不容<lb/>
<pb n="KR4e0135_WYG_032-40a"/>
以故天迷其𠂻我師連捷見今逃㪚奔命賊勢大衰地<lb/>
方頗寧茲蓋上天純佑列聖神靈陛下聖武布昭廟堂<lb/>
授成將士用命之致中間領兵何珊李鉞馬昊託志忠<lb/>
勤力任討賊何珊督征藍五曹甫方四三大盗備歴險<lb/>
艱勞效㝡著陞賞未被李鉞兩危不挫與馬昊曹恕慷<lb/>
慨當前王泰童昶恊力督戰童昶又能嚴戢蠻兵稍遵<lb/>
紀律大埡之捷尤樹竒功何定領征保十餘城立㡬千<lb/>
功尤為各賊畏憚藍鄢之執亦與有力以功昭忌積勞<lb/>
<pb n="KR4e0135_WYG_032-40b"/>
成疾及再叅謀又成連捷似宜録用并何士昻周邦夷<lb/>
滿剛李禄楊渡累肯當鋒何士昻兩脫李鉞之難功各<lb/>
可録總制洪鍾會調施兵韋興髙崇熈始終經畫楊宏<lb/>
王綸汪景芳并三司等官協力運謀臣因人成事然崑岡<lb/>
烈熖未免玉石之俱焚漢土雜兵難保閭閻之無擾至<lb/>
於屠戮之慘公私之費非臣之所忍言也無任隕越俟<lb/>
罪之至謹具題知奉聖㫖是這地方用兵日乆鎮巡等<lb/>
官盡心調度三司等官備歴艱危今次擒斬追殺等項<lb/>
<pb n="KR4e0135_WYG_032-41a"/>
賊級一萬有餘功勞可嘉韋興歲加禄米十二石林俊<lb/>
已致仕賞銀二十兩紵絲二表裏髙崇熈王綸各陞俸<lb/>
一級何珊李鉞馬昊王泰也各寫勅奬勵還各賞銀十<lb/>
兩紵絲一表裏曹恕童昶各銀五兩紵絲一表裏何定<lb/>
并何士昻着鎮巡官分别等第重加賞勞待勘報功至<lb/>
日另行陞賞陣亡官兵都依給與棺歛銀兩欽䘏其家<lb/>
其餘有功陣亡人員着紀功御史上緊查勘明白來説<lb/>
欽此<lb/>
<pb n="KR4e0135_WYG_032-41b"/>
　　　更賢討賊疏<lb/>
奏為懇乞天恩更賢討賊哀憐衰疾放囘照舊致仕事<lb/>
臣舊患風疾乆乞致仕正德五年二月誤䝉有四川征<lb/>
勦流賊之起臣前疾未痊精神不逮又書生委不知兵<lb/>
受命慚怍顧臣子大義不容辭者故四日出門决䇿西<lb/>
邁所恨衰年多蹇警報聨絡方藍廷瑞等少靖於虁保<lb/>
而曹濬等又突起於江津及曹濬克平藍廷瑞等又盛<lb/>
藍廷瑞就擒而方四等又盛方四等僅衰而麻六兒等<lb/>
<pb n="KR4e0135_WYG_032-42a"/>
又横臣左隄右遏應接不暇近該兵部題准方四一支<lb/>
行都御史髙崇熈征勦麻六兒一支行臣會總制洪鍾<lb/>
征勦雖各有分任然臣龍鍾轉甚目昏耳重事過輒忘<lb/>
風疾舊患止左手左足今又連及右足身體潮熱頭眩<lb/>
腰痛痰壅下血惡證屢添朝不保夕竊計臣之出為討<lb/>
賊出也賊未盡平而遽求去臣心豈安臣病委不支技<lb/>
亦僅止此耳自實而付之能猶為可諉若至大壞雖韲<lb/>
粉臣身亦復何救斯臣所書夜憂惶悔懼不能自已者<lb/>
<pb n="KR4e0135_WYG_032-42b"/>
也伏望聖明特勅吏部會推風力知兵大臣上請簡命<lb/>
代臣巡撫討平殘賊早靖地方憐臣病勢危廹衰老無<lb/>
能放囘照舊致仕使三川之民再安田里臣再遂骸骨<lb/>
之私皆陛下天地大德造化曲成之恩之賜無任感泣<lb/>
悲鳴願幸之至縁係懇乞天恩更賢討賊哀憐衰疾放<lb/>
回照舊致仕事理謹具奏聞<lb/>
　　　再辭陞賞疏<lb/>
欽差巡撫四川等處地方都察院右副都御史臣髙崇<lb/>
<pb n="KR4e0135_WYG_032-43a"/>
熈謹題為再乞天恩俯從辭免陞賞事准巡撫四川今<lb/>
致仕右都御史林俊咨正德七年正月十五日准吏部<lb/>
咨該本職奏為乞恩辭免陞賞曲容照舊致仕等事奉<lb/>
聖㫖軍前陞賞已有成命不允所辭但卿既累陳疾病<lb/>
情詞懇切准囘原籍致仕該部知道欽此移咨到職欽<lb/>
遵望闕謝恩即日致仕回還訖竊念聖明造化曲成之<lb/>
恩既遂私圖又優前渥天髙地厚覆載難名自幸生逢<lb/>
神聖之君得䝉仁厚之澤豈勝感慰然私計之先年之<lb/>
<pb n="KR4e0135_WYG_032-43b"/>
乞歸以有疾歸也近年之再出以撫勦流賊出也今疾<lb/>
愈亟不得已而乞歸皇上俯從所請恩甚盛矣至於流<lb/>
賊一事職勦既欠䇿撫又欠終深乏戡定之長乆抱推<lb/>
誠之愧顧䝉欽進右職然既休致未敢僣論若欽賜白<lb/>
金正承晩景之乏欽賜大紅織金豸衣及裏製為山間<lb/>
歲時祝延聖夀之服足以榮鄉梓而侈上賜豈不深願<lb/>
然賞所以酬有功也無功受賞義竊未安理在當辭非<lb/>
敢飾讓縁職已致仕難再差人齎奏而原賞金帛封寄<lb/>
<pb n="KR4e0135_WYG_032-44a"/>
重慶收候見在未敢拜領合行移咨煩為具奏定奪俯<lb/>
容辭免使理得心安等因移咨到臣看得致仕都御史<lb/>
林俊自來四川征勦藍廷瑞等將及二年近又征勦方<lb/>
四等與臣同處將及數月每以賊未即平負陛下除害<lb/>
救民盛心為懼語輒流涕每見鄉民刼殺之慘及聞州<lb/>
縣焚掠之報放聲大哭又每言受賞實非素懷况功未<lb/>
成尤切不安今本官臨囘又咨前因但謙讓雖其本意<lb/>
而錫予出自朝廷伏乞聖明裁處等因具本奏奉聖㫖<lb/>
<pb n="KR4e0135_WYG_032-44b"/>
林俊所辭銀兩表裏已有㫖不允着髙崇熈就彼差人<lb/>
齎送與他該衙門知道欽此<lb/>
　<lb/>
　<lb/>
　<lb/>
　<lb/>
　<lb/>
　見素集奏議巻四<lb/>
</p>
<p>
</p>
  </div>
</body>
</text>
</TEI>
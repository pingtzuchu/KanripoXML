<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十四</head>
    <p>
<pb n="KR4e0090_WYG_052-1a"/>
欽定四庫全書<lb/>
　東里續集巻二十四　　　明　楊士竒　撰<lb/>
　　神道碑<lb/>
　　　贈資善大夫太子太傅兼謹身殿大學士楊公<lb/>
　　　神道碑銘<lb/>
洪熈元年正月朝廷推恩羣臣封贈其祖父母父母如<lb/>
制而始自貴近是時太子少傅工部尚書兼謹身殿大<lb/>
學士楊榮蒙恩贈其祖逹卿父伯成皆為資善大夫太<lb/>
<pb n="KR4e0090_WYG_052-1b"/>
子少傅謹身殿大學士祖母謝氏阮氏母劉氏皆為夫<lb/>
人尚書將樹碑其祖之墓而命其子恭來謁文刻石士<lb/>
竒與尚書公同宗且同官二十餘年知契甚厚嘗銘其<lb/>
祖之藏矣今公圖昭寵命於無窮也故不得以複出辭<lb/>
乃序而為銘楊氏系出關西唐末有仕閩者留家浦城<lb/>
自是子孫居止必依先墓後析居建陽崇安之後益盛<lb/>
遂以氏名所居鄉至諱萬大遇黄冠師指示塟親處曰<lb/>
塟此後必貴顯如所言塟之而號其地曰楊墩又徙建<lb/>
<pb n="KR4e0090_WYG_052-2a"/>
安之龍津里數世至文德文德生伯遜咸務善施義伯<lb/>
遜四子長即逹卿諱福興逹卿其字生而秀頴異常兒<lb/>
稍長渉書史明古今通大義一志為善家故饒貲樂施<lb/>
濟宗族貧不能自給皆給之病為共醫藥喪為備歛塟<lb/>
塟而薦祭之皆以禮有遺孤男女取而教育之長則為<lb/>
之婚嫁推而行諸閭里鄉黨亦厚里人有盜發其先墓<lb/>
者訴於有司吏納盜賕事尼不行公力言於當道卒治<lb/>
盜罪自是環其鄉無盜發墓者有貧不得已為盜者公<lb/>
<pb n="KR4e0090_WYG_052-2b"/>
雖知未嘗言恒賙之而教之治生夜有盜踰垣入公室<lb/>
家人覺之盜驚走而急不得踰垣公啓戸鑰出之有李<lb/>
必延者貸閭右錢貧久不償索貸者急計無出將鬻妻<lb/>
以償有以告公即如所貸代償之李夫婦得完然益窘<lb/>
自給遂依公時元季四方兵亂充斥一旦李辭去後二<lb/>
歲有冦攻圍建寧城且四出刼掠有稱總管者詣公門<lb/>
謁拜且謝舊恩則必延也邀公挈家人與俱去曰不去<lb/>
兵且至生死不可測公曰今不幸共罹世難惟能生人<lb/>
<pb n="KR4e0090_WYG_052-3a"/>
可以動神明致福澤利後嗣子誠有志生人所處地顧<lb/>
不易施耶且生吾一家孰若生吾一郡以及吾宗族鄉<lb/>
黨之為博哉况兵勝負未可逆計今城中守備固敢勇<lb/>
士非少有如奮挺一出以决寧獨若等之利耶必延叩<lb/>
首曰公福德人必延不敢違教請言之吾帥遂辭出明<lb/>
日寇解城下圍及召四出刼掠者悉去時行省左丞阮<lb/>
德柔分治建寧聞公名禮致于家問公素所行對曰治<lb/>
稼穡共庶民之職而已德柔曰卿大夫與庶人道均宜<lb/>
<pb n="KR4e0090_WYG_052-3b"/>
有助益我者對曰不敢夫庶人者保其身卿大夫保其<lb/>
民惟君侯念之德柔嘆曰言簡而理至益加敬禮命諸<lb/>
子旦夕侍公公從容導以持謙約去驕溢保貴富之道<lb/>
其子化焉他日言於德柔曰今賦役煩苛連城困弊而<lb/>
逢掖之士鰥寡之民尤可矜惻德柔遽下令減罷時行<lb/>
省承制得除官德柔强公仕力辭乃止自是歸歛迹不<lb/>
出家雖家居於濟物益勤置二機舂於鄉廪儲所得直<lb/>
歲歉發以賑貧嘗大饑出粟募民樹木於山計所樹多<lb/>
<pb n="KR4e0090_WYG_052-4a"/>
寡給粟民喜得粟争趨事數歲木盛茂中材民之貧無<lb/>
居室沒無塟具津渉闕舟梁及為學宫為釋老之宫者<lb/>
咸給之又指山木戒子孫世率行之母以給私用鄉有<lb/>
津渡舟人必得錢乃濟無錢至有厲渉溺死者公歲計<lb/>
傭直予舟人戒勿取行道一錢往來頼焉里俗重巫故<lb/>
業醫者鮮公命少子伯安從學良醫師傳其精要而家<lb/>
廣蓄善藥㑹大疫里病者相連属公命伯安户與藥病<lb/>
悉起巫無所施技焉鄉耕牛病於疫公遣人賫貲走傍<lb/>
<pb n="KR4e0090_WYG_052-4b"/>
縣多市牛以給貧者適秋大稔貧者悉獲耕利其及人<lb/>
如此平居一物之微不忍傷之近居有澗産魚鰕甚富<lb/>
水深多石漁者不可罟取則投毒草殺而取之公閔焉<lb/>
渡澗所産凖直與漁者而戒勿殺童子有探雀卵為嬉<lb/>
戱者必與錢贖之而復其故處耕民春至焚山林糞田<lb/>
疇公念長育之月傷生意每預為酒食㑹鄉䣊戒止之<lb/>
即不率有罰至于今鄉人遵承不違其於及物又如此<lb/>
自奉澹素無所外慕燕私不忘自檢嘗掲范益謙座右<lb/>
<pb n="KR4e0090_WYG_052-5a"/>
銘於所居朝夕覽省作㑹宗堂歲時祀先禮畢聚族宴<lb/>
飲其中長少以序恩義咸備處鄉黨恂恂無智愚老稚<lb/>
咸得其心其或有競争不平公一言折𠂻之皆帖帖禮<lb/>
致師儒教子孫而躬勵於内國朝初定天下知治運將<lb/>
復曰吾子孫必有仕者日以忠孝訓飭之曰非是不足<lb/>
致逺大又曰茍得志毋忽宗族屢舉范文正公義田事<lb/>
曰此賢人君子所為重祖宗者也其平生一言一行率<lb/>
皆仁人長者其容儀魁梧偉然年踰七十頳顔白髮康<lb/>
<pb n="KR4e0090_WYG_052-5b"/>
徤和豫幅巾雲林泉石之間蕭散自得鄉之人不名字<lb/>
之號曰壽翁沒於洪武戊午十一月二十三日春秋七<lb/>
十有四其塟在邑東光禄坊白鸐山之麓初配謝繼阮<lb/>
皆有賢德子男五伯正伯祥伯起伯成伯安女三長適<lb/>
李次適范次適劉孫男廿有四曾孫男若干其子孫之<lb/>
仕者伯祥留守衛知事榮起家進士以文學才行受知<lb/>
三聖自翰林編脩十轉陞太子少傅工部尚書謹身殿<lb/>
大學士賛宥宻者今二十有六年任託之專寵待之隆<lb/>
<pb n="KR4e0090_WYG_052-6a"/>
愈久愈盛為天下之所歆豔仰望盖曠世希有也禮吏<lb/>
部稽勲清吏司主事純掲陽縣丞其未仕者好學務善<lb/>
尚多嗚呼公之所以遺後天之所以報公可為厚矣銘<lb/>
曰<lb/>
㴑楊攸初肇于華隂厯漢沿唐聿徙來南閩之昉來自<lb/>
阡億仕有家浦城式繁孫子既繁以析崇安建陽居環<lb/>
于墓氏專其鄉懿萬大甫貞居澹㳺武夷之陽與仙者<lb/>
逑謂萬大甫汝存孔良畀汝吉塋來世莫京欝欝楊墩<lb/>
<pb n="KR4e0090_WYG_052-6b"/>
龍津再徙翹翹華英禆續振起累葉載德逮于壽翁壽<lb/>
翁志仁恵被鰥痌萬物同體施愛由邇始篤于家爰及<lb/>
州里相彼鞠窮而我康居我獨何心而罔惻慈肖形兩<lb/>
間孰非吾與有其戕之寧不予憷興言赴之勤夕與朝<lb/>
圖寧予心遑知瘁勞持恒弗已德善累積譬諸菑畬播<lb/>
種必穫際代清明乃壽考終敷遺後昆作其龎鴻傳子<lb/>
暨孫再世逾大振振詞華熈帝之載事皇祖考祗于始<lb/>
終謀猷有資禄位式崇迨今聖明曰汝予輔汝予股肱<lb/>
<pb n="KR4e0090_WYG_052-7a"/>
汝予心膂君臣之孚魚水之契聲光四海遭逢千歲即<lb/>
流考源有開必先寵褒崇秩天章煥焉惟仁有後惟善<lb/>
有慶德人斯藏來者是敬<lb/>
　　　永寧衛指揮僉事追封隆平侯張公神道碑銘<lb/>
太宗皇帝既起兵於北平諸王大臣共推戴上正大統<lb/>
主宰天下遂大封功臣賜之鐵劵傳爵子孫推恩祖考<lb/>
於時臨淮張公信自北平都指揮僉事先㡬效誠特見<lb/>
信用車駕所嚮出督諸將入議帷幄咸侍左右遂以功<lb/>
<pb n="KR4e0090_WYG_052-7b"/>
封隆平侯暨上巡狩北京命公輔仁宗皇帝監國仁廟<lb/>
嗣統加公少師公春秋八十有餘念朝廷之寵恩考妣<lb/>
之德善皆當永示後之人俾勿忘於是属士竒書之神<lb/>
道麗牲之石士竒與公同朝三十有餘年又嘗同輔監<lb/>
國誼不得辭遂摭公所狀世出事行敘而銘之敘曰張<lb/>
氏世家鳳陽之臨淮宋季有仕為都統領諱宗逺者公<lb/>
髙祖也曾祖諱禮正祖諱彬善考永寧衛指揮僉事諱<lb/>
興三代皆以公貴封隆平侯曾祖妣夏祖妣朱皆追封<lb/>
<pb n="KR4e0090_WYG_052-8a"/>
隆平侯夫人母詹封隆平侯太夫人永寧公字彦文性<lb/>
剛毅力超乘蚤喪怙恃已頟頟卓立鄉人有貧乏者率<lb/>
推其餘濟之而負大志不為小㢘曲謹以要時譽丁元<lb/>
季之亂嘗曰丈夫當康屯濟人以建功名寧能𤨏𤨏乾<lb/>
沒畎畝間哉㑹太祖皇帝龍興徒歩歸附遂從渡江授<lb/>
廣陵翼元帥從攻徽婺等州生擒偽萬戸張十一偽鎮<lb/>
撫李勝等盡得其衆時更定官制改錢唐衛管軍正千<lb/>
戸階武德將軍自是征伐咸與從行其所受制詞有云<lb/>
<pb n="KR4e0090_WYG_052-8b"/>
弱冠從軍氣剛力壯爰佐上將撫定徽郡克取星源耀<lb/>
兵武林長驅於越及苗獠背德叛臣貳邊又能固守諸<lb/>
暨力援東陽比大舉平江浙臨安欵附姑蘇削平繼有<lb/>
温台閩海之師皆與有功盖具録其勣後從大將軍北<lb/>
征至開平克應昌馬邑既而獨遇元將布哈平章軍其<lb/>
衆且盛所率僅千五百人與之鏖戰薄暮未决明旦復<lb/>
戰遂敗布哈軍斬首百餘級獲其駝馬輜重主將上其<lb/>
功特賜金繒陞濠梁衛指揮僉事階明威將軍居無㡬<lb/>
<pb n="KR4e0090_WYG_052-9a"/>
調永寧衛以威信服强獷以寛惠撫士卒以紀律肅部<lb/>
伍持躬㢘正蒞事勤慎威懷並著焉洪武壬戌十一月<lb/>
六日沒於官享年五十初塟臨淮其配太夫人詹氏諱<lb/>
慎因元贈禮部尚書上輕車都尉追封河間郡侯諱某<lb/>
之孫贈叅知政事䕶軍追封河間郡公諱旺之子静專<lb/>
誠一克相克訓以儀閨閫永樂甲午五月十三日沒於<lb/>
南京享年七十有八得吉卜於江寧縣英山之原少師<lb/>
公遂啓其考之藏合太夫人塟焉子男三長即少師公<lb/>
<pb n="KR4e0090_WYG_052-9b"/>
自普定衛指揮僉事積功至奉天靖難推誠宣力武臣<lb/>
特進榮禄大夫柱國少師隆平侯次毅都指揮僉事守<lb/>
定州次<hi>闕</hi>江隂衛指揮僉事毅忠俱先卒女二長適程<lb/>
寳次適祝惟學孫男十四鏞大興左衛指揮僉事鏜江<lb/>
隂衛指揮僉事鉦銘鋋鍴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鉉鑑鑌鋼鏻鏞鈺鉦鋋俱<lb/>
先卒女九長適平越衛千戸劉勝次適都指揮僉事呉<lb/>
浩次適都指揮僉事馮楷次適前軍都督僉事李得次<lb/>
適指揮僉事柴昶次適錦衣衛指揮僉事徐景璜次適<lb/>
<pb n="KR4e0090_WYG_052-10a"/>
王普次適指揮僉事繆義次適指揮僉事朱榮曾孫男<lb/>
六淳大興左衛指揮僉事湧泰虎長生仙童女八長適<lb/>
通州守衛千戸陳瑄次適指揮僉事楊勇次適指揮僉<lb/>
事李山次適指揮僉事王忠次適劉某其三尚幼𤣥孫<lb/>
男二福祐女三銘曰<lb/>
天啓皇明龍興于淮魁勇傑智如雲偕來桓桓張公孔<lb/>
材且武徒歩來歸始屬麾下攄厥謀猷遂見簡知以弔<lb/>
以伐靡行弗隨鐵馬金戈蹂呉蹸粤南土率靖長驅北<lb/>
<pb n="KR4e0090_WYG_052-10b"/>
伐以寡遘多益奮而彊斬馘生縶厥功用彰寵章煌煌<lb/>
進秩崇祿何惠弗懷何威弗服肅肅紀律巗巗操持相<lb/>
古名帥奚以加兹厥行實繁未稱者報報弗逮躬有赫<lb/>
在後殫勞竭誠起輔中興玉帶金貂顒昻在廷功載天<lb/>
府澤被來裔泝嘉本源寵光三世伉儷合藏麗牲有碑<lb/>
發潜幽光太史有辭<lb/>
　　　贈驃騎將軍左軍都督府都督僉事王公神道<lb/>
　　　碑銘<lb/>
<pb n="KR4e0090_WYG_052-11a"/>
宣德十年加贈左軍都督府都督僉事王瑜之祖彦逹<lb/>
考銘皆驃騎將軍左軍都督僉事祖妣黄妣成皆夫人<lb/>
封其繼母茹太夫人於是瑜求余文勒碑其考之墓用<lb/>
昭上恩於永逺按王氏初出太原宋諱源者為滄州學<lb/>
官因家焉其子曰福綿自滄徙泗州娶房氏一子即逹<lb/>
又徙山陽三子銘其仲也字銘甫洪武初從征伐以功<lb/>
長五十夫暨老而瑜代之瑜謂余曰先考天性質實尚<lb/>
德務仁蹈履率正而篤於教子恒言忠孝人道之大端<lb/>
<pb n="KR4e0090_WYG_052-11b"/>
人而昧此不可以立於天地之間瑜不敢違惰瑜非承<lb/>
藉先公之德不有今日幸執事之惠畀之也余與瑜同<lb/>
朝久盖素知之始瑜既代父選𨽻趙簡王䕶衛時留京<lb/>
師一日其䕶衛指揮孟賢等十數輩潜結造邪謀簒奪<lb/>
布置巳定簡王實不聞也瑜親戚有與謀者瑜竊聞之<lb/>
力諫止不聽遂奏發之詔捕賢等悉獲之得其偽詔書<lb/>
及邪謀本末賢等皆伏誅陞瑜遼海衛正千戸遂進錦<lb/>
衣衛指揮同知推恩二代贈其祖若考皆懷逺將軍指<lb/>
<pb n="KR4e0090_WYG_052-12a"/>
揮同知祖妣妣皆淑人封其繼母太淑人後陞瑜都指<lb/>
揮僉事署左軍都督僉事佩漕運印充左副總兵董江<lb/>
南饟運其遇事勤敏持操㢘潔秋毫無取於下夙夜顓<lb/>
顓志在奉國遂實授都督僉事瑜之能子要之本於銘<lb/>
甫之能父也自瑜效忠十餘年致位二品膺受重寄榮<lb/>
及祖考天之所以報施厚矣凡人之善患無諸已誠有<lb/>
之天道未嘗爽其報也銘甫之顯庸雖不在其躬而必<lb/>
在其子榮命雖不見諸生前而必徵於身後天之道豈<lb/>
<pb n="KR4e0090_WYG_052-12b"/>
不信哉銘甫四子長琳次琮次瑜次瑄八孫堂堅璽賢<lb/>
真頔顯賔銘甫生元至正辛丑五月十日沒於永樂壬<lb/>
寅十二月八日春秋六十有二塟海州城北沙村之原<lb/>
銘曰<lb/>
南山之植根本深厚挺發為材凌切雲表宜柱宜梁廟<lb/>
堂之需宜艦宜舟濟海與湖王氏之宗善仁代有有沿<lb/>
襲焉厯祖暨考篤鍾于嗣秉志桓桓維忠維誠以事大<lb/>
君發擿兇憝爰清氛曀帝錫寵嘉曰旌汝義崇秩豐禄<lb/>
<pb n="KR4e0090_WYG_052-13a"/>
式賁厥躬泝厥祖考申顯褒封厥考維良允蹈于德教<lb/>
成于家致時赫奕巋焉佳城其藏在此春秋來拜振振<lb/>
孫子<lb/>
　　　封榮禄大夫少保戸部尚書兼武英殿大學士<lb/>
　　　黄公神道碑銘<lb/>
黄嬴姓顓頊之後以國為氏勳業文行代有聞者永嘉<lb/>
之黄自宋御史檢法衮以科第起家令緒有傳世篤儒<lb/>
業檢法孫脩職郎諱適道生元明正書院山長諱南一<lb/>
<pb n="KR4e0090_WYG_052-13b"/>
山長生松陽縣學教諭諱應發教諭生諱通娶屠氏生<lb/>
公諱性字思恭自幼頴悟不凡蚤喪父祖母劉躬自撫<lb/>
育遣從學明師時已卓然有立志讀書必尋究大義十<lb/>
五鄉老長試所業命賦新竹大見賞異而操行清潔元<lb/>
季兵亂方國珍竊據温台署官属蟻附之徒率勢燄赫<lb/>
赫動閭里或勸公仕正色叱之遂裹足不出属歲大侵<lb/>
家益落躬儉約以率下而養親必豐國家既定宇内家<lb/>
始復振推其餘以濟親戚鄉黨者率視為分内事内弟<lb/>
<pb n="KR4e0090_WYG_052-14a"/>
王時中孤窶依公公資遣之學後升太學生公皆輟已<lb/>
資之時中既授官坐事當沒其家有司以同籍併沒公<lb/>
家公叩有司求得先祠神主及先世傳文以付其親戚<lb/>
曰保藏之如黄氏先德未泯吾當還則此不可失也而<lb/>
求檢法所受告身或言燬矣大慟㡬絶既至京白其情<lb/>
於朝得釋歸而告身實未燬亦復則又大喜曰復此萬<lb/>
金不足重也公於學自幼至老不倦閒居潜心載籍喜<lb/>
為詩不事雕琢務以理勝遇名人制作有㑹意者手自<lb/>
<pb n="KR4e0090_WYG_052-14b"/>
抄錄晚亦喜譚道學嘗書邵子安樂窩吟置齋壁時諷<lb/>
詠以自適永樂十年以子淮貴封奉政大夫右春坊大<lb/>
學士時淮侍仁宗皇帝監國屢問公安否嘗賜瓊玉膏<lb/>
一噐洪熈初進封榮禄大夫少保戸部尚書兼武英殿<lb/>
大學士淮奏請分少保祿給於鄉以供養從之天下聞<lb/>
而榮豔焉於是公年以九十須髮半白而齒落復生雖<lb/>
重聽而目益明歩履强徤前二十年嘗預作壽藏是旦<lb/>
甘露降其前之松柏識者以為公之壽徵至是而驗公<lb/>
<pb n="KR4e0090_WYG_052-15a"/>
雖貴益惇謙謹雖五尺童子接之以禮温裕有容犯未<lb/>
嘗校隣惡少嘗侵公蔬地公弗校而侵不止有譏公愞<lb/>
者公若罔聞惡少後侵官地有司將治之而詢諸其隣<lb/>
之老公為䟽其實而薄其罪人皆服公之量公已進封<lb/>
一品其友之子有官于朝而秩卑者過家焚黄數於㑹<lb/>
而位公上里人交誚之而公怡然不一毫在意閩陳興<lb/>
祖清尚士也與公厚善客死永嘉公歛塟之盡禮而繪<lb/>
像時展對焉其交篤誼類此性簡澹無他嗜好所畜惟<lb/>
<pb n="KR4e0090_WYG_052-15b"/>
經籍法書名畫及古噐物有就鬻者倒囊不靳不嗜酒<lb/>
而喜賔客有過者必傾寫盡懽淮謝病歸日侍甘㫖公<lb/>
益樂時擕賔客載小舟嬉遊山水之間翛然物表也所<lb/>
作詩文有静菴集八巻藏于家一日得疾手書數事付<lb/>
淮大要以報君上為重遺命喪塟循朱氏禮而屏斥浮<lb/>
屠老子法語訖而逝宣德六年十一月五日也享年九<lb/>
十有三訃聞上遣官賜祭命有司治塟廷臣自師傅六<lb/>
卿以下皆致祭配王氏里儒家貞淑秉禮既歸黄氏蚤<lb/>
<pb n="KR4e0090_WYG_052-16a"/>
夜躬勤女事佐裕其家凡所制財用之宜井井有條理<lb/>
尤謹先祀睦族姻而愛其庶出之子孫踰於已出永樂<lb/>
壬寅十一月十三日卒享年八十有六初封宜人後贈<lb/>
夫人其卒也朝廷遣官賜祭命有司營塟子二男一女<lb/>
長男濟庶出次即淮及女皆王夫人出淮洪武中舉進<lb/>
士由中書舍人累陞右春坊大學士通政使少保戸部<lb/>
尚書武英殿大學士立朝有侃侃之節厯事列聖皆為<lb/>
上所信任今以疾歸第女適王士昌士昌蚤卒無子誓<lb/>
<pb n="KR4e0090_WYG_052-16b"/>
守節不更嫁孫男五樂先卒棻棐采槃女三葉璣王宜<lb/>
嘉其婿也一未行曾孫男四旭暉珣瑜公與夫人合塟<lb/>
邑大羅山之原於是淮具書以前翰林檢討潘畿所述<lb/>
事狀使來京師求書墓道之石士竒與淮同官三十年<lb/>
辱公知有素不敢辭敬次第書之而系以詩曰<lb/>
滄海之堧清浙之東奕奕永嘉為文獻邦出者奮庸處<lb/>
者求志仕止之義代有聞世邦之黄氏其來逾逺當宋<lb/>
紹興臺幕有衮秉德執義不附權姦卒用裕後而今桓<lb/>
<pb n="KR4e0090_WYG_052-17a"/>
桓公其世嫡曷潜在下抱貞含和允續乃祖紛其饕詖<lb/>
公獨引恬紛其矜髙公獨履謙五采翽翽翺翺雲漢帝<lb/>
嘉所生龍光輝煥崇秩重禄玉帶朱衣雍容丘園逍遥<lb/>
期頥邦有壽俊平世之瑞亦有賢淑德人之配青山欝<lb/>
磐雙璧合藏毓祥垂祉百福其昌<lb/>
　　　贈資善大夫都察院右都御史熊公神道碑銘<lb/>
西澗先生熊公其所學究聖賢之藴通性命之要所存<lb/>
必欲及諸人人所行必欲聞諸後世盖正直明慤君子<lb/>
<pb n="KR4e0090_WYG_052-17b"/>
人也年五十有九未嘗一試以卒非其命歟先生諱直<lb/>
字敬方西澗者其所居之地學者因以稱之熊氏世家<lb/>
豐城先生幼孤隨母適古田尹吉水胡時中遂家吉水<lb/>
嘗冐胡氏而後復焉自幼端重好學不懈晝誦夜思日<lb/>
從老師碩儒講說盖於書無不讀而四書五經周程張<lb/>
朱之說力探深究不暢不已既壯充然有得邑人争聘<lb/>
之為塾師旁邑之大夫交致書幣請為學訓導先生不<lb/>
忍去其親乃辭而求入吉水學充弟子貟冀得朝夕侍<lb/>
<pb n="KR4e0090_WYG_052-18a"/>
養其學之師不以弟子視先生反數從質所疑同門生<lb/>
率執所業求益而逺近之從學者益衆矣先生以為正<lb/>
綱常明世教者莫嚴於春秋故來學者皆受之春秋歲<lb/>
大比縣輙以先生薦就試輙不中後充貢入太學於是<lb/>
其名聞京師久矣祭酒司業以下皆重之六館諸生從<lb/>
之者如向之在吉水學也永樂十二年舉應天府鄉試<lb/>
遂為春秋之冠是時先生之子及其學者多擢髙科列<lb/>
要職而先生年已五十有七明年㑹試復不中每榜出<lb/>
<pb n="KR4e0090_WYG_052-18b"/>
士争問先生名列第㡬及知其不預而所受教者多預<lb/>
莫不益貴其學而嘆其命十三年歸省學者越數百里<lb/>
從之者益衆無㡬以疾卒于家十四年九月二十七也<lb/>
先生内莊外和孝友忠義出乎天性與人交盡誠閒居<lb/>
潜心玩㣲時出意見評古人是非為衆所服文章温雅<lb/>
豐贍所著有春秋提綱西澗槀鍾陵槀金陵槀又有詩<lb/>
賦雜錄若干篇盖自壯至老未嘗一日忘用世之心亦<lb/>
未嘗一動心於外之得失嗚呼士不志於古久矣古者<lb/>
<pb n="KR4e0090_WYG_052-19a"/>
學之必在於行然命有得焉否焉安其命而不違者君<lb/>
子之道也如先生者其㡬之矣卒之十有五年為宣德<lb/>
五年朝廷推恩廷臣賜誥命贈先生父某及先生皆資<lb/>
善大夫都察院右都御史母楊夫人而封先生之配郭<lb/>
太夫人子男四槩永樂辛卯進士監察御史陞廣西按<lb/>
察使改廣東入為大理寺卿進都察院右都御史有盛<lb/>
名於時棐槃棨皆志於學女一嫁徐彦襄孫男若干於<lb/>
是槩使棐來言於士竒曰先公之沒也胡文穆公銘其<lb/>
<pb n="KR4e0090_WYG_052-19b"/>
墓矣今承制命之榮於法得立神道之碑非先生知先<lb/>
公之深莫宜為文嗚呼西澗先生吾友也其何以辭乃<lb/>
敘而銘之銘曰<lb/>
士之於學以明道焉道之行歟厥有命存脩已俟命時<lb/>
曰君子曰行曰止曾何與已嗟熊先生實有諸躬志將<lb/>
行之屢閼不通不戚不愠其中休休賦命則然吾何有<lb/>
尤澤物之仁志篤弗替施不在躬式遺厥嗣嗣興桓桓<lb/>
遭逢聖明豸冠犀鞶白簡在廷薅莠薙稂以育嘉稷先<lb/>
<pb n="KR4e0090_WYG_052-20a"/>
生之志是蹈是力帝嘉所生龍光自天崇秩厚褒垂輝<lb/>
九原述其初終繫銘貞石雲仍繩繩敬恭無斁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_052-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十四<lb/>
</p>
<p>
</p>
  </div>
</body>
</text>
</TEI>
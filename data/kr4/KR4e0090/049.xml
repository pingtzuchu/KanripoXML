<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十一</head>
    <p>
<pb n="KR4e0090_WYG_049-1a"/>
欽定四庫全書<lb/>
　東里續集巻二十一　　　明　楊士竒　撰<lb/>
　　跋<lb/>
　　　絳帖題與昇姪<lb/>
此絳帖總五本山西叅政楊鼎所惠鼎嘗從事翰林在<lb/>
山西有賢稱但此帖裝表者失倫次非一也<lb/>
　　　歐陽法帖寄姪孫奕奐<lb/>
汝兄弟自幼喪父頼祖訓育今祖父喪矣當夙夜勤學<lb/>
<pb n="KR4e0090_WYG_049-1b"/>
立身以圖不忝祖父不可自暴棄也知汝皆已婚度未<lb/>
有字今字奕曰崇規字奐曰崇矩盖奕奐皆有大義然<lb/>
非循蹈規矩不能大也先儒所謂大噐猶規矩凖繩先<lb/>
自治而後治人是也汝兄弟勉之勉之併寄歐陽率更<lb/>
法帖與汝習書習書與為人同道書一㸃一畫皆循法<lb/>
度久之而熟則下筆可觀矣人一言一動皆遵禮法久<lb/>
之而熟則德行可稱矣勉之勉之<lb/>
　　　沂州普照禪寺興造記<lb/>
<pb n="KR4e0090_WYG_049-2a"/>
右沂州普照禪寺興造記建於金熈宗皇統四年僧汝<lb/>
尚文集唐栁誠懸書庶㡬得栁之彷彿者<lb/>
　　　北京諸帖<lb/>
右黄庭經樂毅論皆趙文敏公所臨蘭亭序無氏名顔<lb/>
魯公座位帖逸其半或云皆公所臨未知是否金丹四<lb/>
百字亦公所書石刻皆在北京永樂七年車駕巡幸扈<lb/>
從之臣多得之而紙墨之佳如此甚少余得之太常少<lb/>
卿朱焯者也<lb/>
<pb n="KR4e0090_WYG_049-2b"/>
　　　七觀帖三帖<hi>三首</hi>
右七觀帖元袁文清公所作以贈程文憲公致仕南歸<lb/>
而趙文敏公之所書也余家有公小楷帖如黄庭樂毅<lb/>
皆臨古人書獨此帖出公自然之趣惜紙墨未甚佳耳<lb/>
此刻今在四明余得之陳孟顒秀才<lb/>
余多得七觀帖獨此本紙墨差勝彭百鍊浙東還所惠<lb/>
者<lb/>
程文憲之歸袁文清之文趙文敏之書皆所謂得意者<lb/>
<pb n="KR4e0090_WYG_049-3a"/>
也而具於斯盛哉所惜當時刻手不及耳余所得者獨<lb/>
此本差明白盖鄞士呉友麟所惠者<lb/>
　　　楊仲𢎞墓志<lb/>
右楊仲𢎞墓志黄晉卿撰庫庫書仲𢎞晉卿皆先待制<lb/>
同年進士余嘗録此文附置題名碑隂又得此於王汝<lb/>
玉賛善汝玉以為佳物贈余惜其紙墨頗劣也<lb/>
　　　賀捷表臨本<lb/>
鍾繇賀捷表歐陽文忠公集古録論之悉矣石刻今不<lb/>
<pb n="KR4e0090_WYG_049-3b"/>
存吾嘗見數本字大小皆不同獨友人陸伯暘所藏者<lb/>
為得中筆意兼勝陸沒後文籍散失不知此帖流落何<lb/>
在惜哉此紙陸少時所臨以遺余者每一展翫興念亡<lb/>
友為之愴然<lb/>
　　　聖教序<lb/>
右唐太宗作聖教序及髙宗作三藏聖記又各有與僧<lb/>
𤣥奘手書附其後後又有𤣥奘所譯心經皆僧懷仁集<lb/>
羲之之書而于志寧來濟許敬宗李義府之徒為之潤<lb/>
<pb n="KR4e0090_WYG_049-4a"/>
色咸亨二年勒石今在西安府學今世學行書者蘭亭<lb/>
序之下則資於此余得此本於江夏宋惟憲紙墨頗佳<lb/>
　　　北庭草書<lb/>
右北庭草書宋治平丁未宋孝孫刻之資中余忘所自<lb/>
得無書人氏名孝孫定為懷素書觀其筆勢飛動超越<lb/>
真非素不能惜乎此本紙墨未佳也<lb/>
　　　陜西座位帖二帖<hi>二首</hi>
右顔魯公座位帖藁石刻在西安府學此本骨氣清勁<lb/>
<pb n="KR4e0090_WYG_049-4b"/>
飛動視後來臨本盖懸絶矣余得之周恂如貟外吾郡<lb/>
胡忠簡公書法實出魯公其大節亦相似故以所上髙<lb/>
宗封事親筆藁附此帖之後<lb/>
右長安所刻顔魯公座位帖藁觀顔書者必觀於行乃<lb/>
盡其妙處<lb/>
　　　題顔魯公書<lb/>
此巻顔楷書中興頌第一東方賛次之題名帖又次之<lb/>
而題名最明白<lb/>
<pb n="KR4e0090_WYG_049-5a"/>
　　　北京座位帖<lb/>
北京顔魯公座位帖本四幅永樂七年扈從之臣多得<lb/>
之止二幅盖失其半久矣十一年民有治圃得之者楊<lb/>
學士亟以二紙見遺余併取舊所得於沈民望脩譔者<lb/>
通表之遂為完物譬如延平之劒神物終當復合也<lb/>
　　　詹孟舉書<lb/>
國朝大書詹舍人第一其小字亦精但世不多有余獨<lb/>
於祕府屢見之詹初得書法於巙巙子山盖兼虞歐顔<lb/>
<pb n="KR4e0090_WYG_049-5b"/>
栁之體而有冠冕佩玉之風者也<lb/>
　　　孔子廟學記<lb/>
右魏孔子學記曹植撰梁鵠書書法特妙此碑在孔林<lb/>
余得之衍聖公彦縉者也<lb/>
　　　漢脩孔子廟噐碑<lb/>
右漢韓勅脩孔子廟噐碑盖靈帝永壽二年也此碑即<lb/>
六一公所譏霜月皇極之語者吾特愛其書耳<lb/>
　　　漢魯相晨孔子廟碑<lb/>
<pb n="KR4e0090_WYG_049-6a"/>
右漢魯相晨孔子廟碑晨無姓趙明誠金石録云史晨<lb/>
也碑在曲阜建寧三年所立詳見歐陽文忠公集古録<lb/>
余得此於陳思孝思孝平生廣求厚積有重複者徃徃<lb/>
以惠朋友不但惠余也<lb/>
　　　孔子廟堂碑<lb/>
右唐孔子廟堂碑虞世南撰并書石刻在西安府學亦<lb/>
得之胡給事嘗在内府見舊刻本與此逈異盖歲久碑<lb/>
刻剥蝕失其真也歐陽文忠公童子時得此碑刻畫完<lb/>
<pb n="KR4e0090_WYG_049-6b"/>
好後廿年復得之則已殘缺况今又後三四百年哉<lb/>
　　　夫子廟堂記<lb/>
右夫子廟堂記唐駕部郎中程浩撰宋宣義太師夢英<lb/>
書世多喜誦此文而夢英書法一本栁誠懸然骨氣意<lb/>
度皆弱不能及也<lb/>
　　　米南宫二帖<lb/>
右米南宫二帖舊得之吾友陸伯暘陸論書法於唐主<lb/>
褚河南於宋主米余聞米最善臨晉觀後一帖則其用<lb/>
<pb n="KR4e0090_WYG_049-7a"/>
意於晉者可見已<lb/>
　　　筆陣圖<lb/>
右羲之筆陣圖非羲之自書盖近代人所書而羲之筆<lb/>
法因之以傳耳石刻在西安府學此閔僉事所惠者<lb/>
　　　子昻千文<lb/>
右松雪翁行書千文盖有智永遺意學書者易於見效<lb/>
此刻藏松江海濵僧舍時人鮮有知者監生王寧奉命<lb/>
巡鹽場過而得之以見惠由是稍聞於士大夫矣<lb/>
<pb n="KR4e0090_WYG_049-7b"/>
　　　淳化帖三帖<hi>三首</hi>
此本吾故人朱吉季寧家物朱洪武末為湖廣僉憲坐<lb/>
累被逮盡賣文籍為行費此帖落江夏沈氏今歲仲舉<lb/>
展省還江夏時沈氏落甚其子亦盡賣文籍仲舉因購<lb/>
此見惠簽題猶朱手筆覽之増感此帖盖摹刻皆下獨<lb/>
二王有數帖庶㡬然甚不多也<lb/>
右淳化帖四本泉州刻也余友陸伯暘家故物洪武甲<lb/>
戌冬余自武昌歸陸以贈别簽題皆陸手筆圖書具存<lb/>
<pb n="KR4e0090_WYG_049-8a"/>
獨念故人不作久矣而此刻今歸内府亦不可得也<lb/>
右淳化帖五本泉州所刻者永樂乙未春余得之兵部<lb/>
尚書四明金世忠余家舊得於陸氏者與此頗各有缺<lb/>
畧及錯簡遂得互相叅考而宋米芾嘗辨其間偽書及<lb/>
黄伯思法帖刋誤所論皆見余之别録<lb/>
　　　右軍書<lb/>
此出曹氏星鳳樓帖中不完所存者皆右軍書行書十<lb/>
餘帖草書四帖州民奉橘臨墓田丙舍官奴虞治書裹<lb/>
<pb n="KR4e0090_WYG_049-8b"/>
鮓皆在楷書有樂毅海字本又有全本有東方畫賛無<lb/>
蘭亭序而有宋人題跋數首永樂庚子冬余過臨淮訪<lb/>
族兄𢎞璧而得之者也<lb/>
　　　黄帝祠宇<lb/>
右黄帝祠宇四字唐李陽氷篆刻在縉雲字衡一尺有<lb/>
半縮倍之吾家陽氷篆書此最大者聞縉雲仙都山有<lb/>
鼎湖世傳黄帝上昇處陽氷嘗篆鼎湖二字今尚在余<lb/>
未之得也<lb/>
<pb n="KR4e0090_WYG_049-9a"/>
　　　忘歸臺銘<lb/>
右忘歸臺銘李陽氷書刻在處州陽氷嘗為處之縉雲<lb/>
令故其書在處州獨多聞有孔子廟碑吏隠山留題詩<lb/>
文皆佳余未得也<lb/>
　　　長安繹山碑<lb/>
右繹山碑盖宋淳化四年鄭文質以徐鉉所授故繹山<lb/>
摹本刋置長安學中者文質鉉之徒也今泰山有秦刻<lb/>
李斯真蹟尚在但磨滅多矣間於鄒侍講家見摹本止<lb/>
<pb n="KR4e0090_WYG_049-9b"/>
廿九字其去此甚逺也<lb/>
　　　青社繹山碑<lb/>
右繹山碑青社本斷裂多矣余得之習禮檢討嘗見陳<lb/>
思孝論繹山翻本次第云長安第一紹興第二浦江鄭<lb/>
氏第三應天府學第四青社第五蜀中第六鄒縣第七<lb/>
然余於蜀中本未之見也<lb/>
　　　東明精舍繹山碑<lb/>
陳思孝自北京寄惠此帖盖浦江鄭氏東明精舍所刻<lb/>
<pb n="KR4e0090_WYG_049-10a"/>
本也宋景濂謂此用長安本翻刻然以余觀之亦出紹<lb/>
興本未知果如何當求識者辨之<lb/>
　　　鄒縣繹山碑<lb/>
右繹山碑字畫視諸本特小得之行儉云出於山東而<lb/>
未詳其處聞鄒縣有繹山翻刻本此豈是耶當求識者<lb/>
質之<lb/>
　　　篆書偏旁字源<lb/>
右篆書偏旁字源宋宣義大師夢英書此碑咸平二年<lb/>
<pb n="KR4e0090_WYG_049-10b"/>
立於長安學中後有英自題又附載郭忠恕所答書<lb/>
　　　彼岸寺碑<lb/>
右彼岸寺碑在汝寧上蔡縣余得於監察御史尹崇髙<lb/>
盖宋真宗時建此碑今剥落多矣不知撰書人姓名中<lb/>
書舍人陳登思孝以篆書擅名於今數稱此碑之善余<lb/>
則未能通也姑存之<lb/>
　　　五箴後<lb/>
右唐韓文公五箴宋仁宗時狄道宋寂作篆體書之後<lb/>
<pb n="KR4e0090_WYG_049-11a"/>
其子摹刻于石宣和六年也<lb/>
　　　党懷英書<lb/>
右党懷英篆書竹溪四絶句金章宗明昌六年刻石濟<lb/>
州普照寺今在州學中<lb/>
　　　大學經<lb/>
右大學經一章作鍾鼎篆書而忘所自得亦不記石刻<lb/>
何在聞西安府學有漢𨽻尚書魯詩儀禮春秋公羊傳<lb/>
論語魏三體書左傳遺字余皆未得也<lb/>
<pb n="KR4e0090_WYG_049-11b"/>
　　　題王氏父子書<lb/>
右殘帖皆王氏父子書首右軍蘭亭荷華長者鶻等斷<lb/>
石蘭亭起大字至向字凡五十三字薛稷臨蘭亭六帖<lb/>
次徽之二帖次撡之二帖次涣之一帖次獻之洛神一<lb/>
帖皆出曹氏刻其刻石已不存余故重而表之時有惠<lb/>
懷仁集右軍書者并附其隂<lb/>
　　　漢圉令趙君碑<lb/>
右漢圉令趙君碑初平元年立盖獻帝嗣位初年也碑<lb/>
<pb n="KR4e0090_WYG_049-12a"/>
在今鄧州南陽縣學中文字磨滅不可見者將半矣余<lb/>
得於陳舍人思孝<lb/>
　　　漢北海相景君碑<lb/>
右漢益州太守北海相景君碑景君卒於漢安二年碑<lb/>
今在濟寧州雖完而字畫漫滅不可讀者多也<lb/>
　　　漢碑隂<lb/>
右漢碑隂題名余得之思孝不知其為何人碑隂其所<lb/>
載皆門下書佐及故吏之類而字畫頗佳<lb/>
<pb n="KR4e0090_WYG_049-12b"/>
　　　魏受禪尊號二碑<lb/>
右魏受禪表尊號二碑世或以為梁鵠書或以為鍾繇<lb/>
不可必而雄麗古雅後之攻𨽻者必取法焉二碑皆在<lb/>
許州得於劉士皆尊號碑其下近趺處皆磨滅不明盖<lb/>
古碑厯世久逺多如此也<lb/>
　　　紀信碑<lb/>
右紀信碑唐武后時盧藏用撰并𨽻書其書甚佳昔人<lb/>
評藏用𨽻在能品余得此於士皆<lb/>
<pb n="KR4e0090_WYG_049-13a"/>
　　　唐任城縣橋亭記<lb/>
右任城縣橋亭記唐開元廿六年任城尉㳺芳撰王子<lb/>
言𨽻書書雖出唐人而古意蒼然後之人能若此者甚<lb/>
少吾家唐𨽻獨有紀信及此二碑耳<lb/>
　　　黄庭經二帖<hi>二首内一帖附曹娥碑出師頌</hi>
右黄庭經稍肥大曹娥碑紙墨雖劣然態韻悉佳二帖<lb/>
昔得之漢陽教授胡士安出師頌近得之王孟揚檢討<lb/>
稡為一本便藏也<lb/>
<pb n="KR4e0090_WYG_049-13b"/>
右思古齋黄庭前有唐臨絹本四字為表背裁去石刻<lb/>
故在潁上縣學廖子謨為縣寄惠數本所恨打碑者甚<lb/>
謬也<lb/>
　　　顔書東方朔畫像賛碑二帖<hi>二首</hi>
右顔魯公大書東方朔畫像賛碑在古樂陵郡山石上<lb/>
今山東泰安州境内盖天寳十三載公為平原太守時<lb/>
所刻後有碑隂記余嘗屢得之此本得於余正安脩撰<lb/>
特完好<lb/>
<pb n="KR4e0090_WYG_049-14a"/>
彭百鍊御史惠余此帖夏文顔書偉然千古之二絶然<lb/>
考唐史天寳十四載安禄山反范陽此碑建於十三載<lb/>
之冬治城整兵之際有餘力及此又可以觀<hi>闕</hi>　之度<lb/>
矣<lb/>
　　　誌公像賛<lb/>
誌公像賛今靈谷寺有石刻吴道子畫李白賛顔真卿<lb/>
書世稱三絶舊刻已壞此重刻者而不復見書法之妙<lb/>
矣碑隂有趙松雪篆書甚佳然余未之得也<lb/>
<pb n="KR4e0090_WYG_049-14b"/>
　　　羅池廟碑<lb/>
右唐韓文公羅池廟碑中書舍人沈傅師書桂管觀察<lb/>
使陳曾篆書與篆皆佳長慶元年所立也余得之長吾<lb/>
　　　晝錦堂記<lb/>
右宋歐陽文忠作晝錦堂記蔡君謨書君謨書甚重於<lb/>
當時刻石四方多矣今余家獨有此碑得之錢習禮檢<lb/>
討云<lb/>
　　　子昻十七帖<lb/>
<pb n="KR4e0090_WYG_049-15a"/>
右趙文敏公臨羲之十七帖公平生用功此帖最多臨<lb/>
本石刻亦有數處余凡見四本皆不若此本之佳也<lb/>
　　　汝帖二帖<hi>二首</hi>
此石刻在河南汝州永樂丙申冬中書舍人陳彛訓扈<lb/>
從還南京探其裝有汝帖二本皆表完遂以此分我<lb/>
右汝帖十巻凡十三幅各有汝州之印外因録二幅得<lb/>
之河南僉憲劉咸士皆視余前所得者頗優此刻<hi>闕</hi>長<lb/>
睿辨之甚悉<lb/>
<pb n="KR4e0090_WYG_049-15b"/>
　　　應天府學繹山碑<lb/>
右應天府學繹山碑元至元癸巳所刻者思孝嘗云去<lb/>
長安本甚逺信哉<lb/>
　　　漢大風歌<lb/>
右漢髙祖大風歌大篆體刻石在沛縣沛有新舊二碑<lb/>
舊碑已壞此盖近代重刻者余得之於大理馬寺丞<lb/>
　　　洛神賦二帖<hi>二首</hi>
右獻之書洛神賦十三行陳正倫所贈石刻今在常州<lb/>
<pb n="KR4e0090_WYG_049-16a"/>
而刻手不及<lb/>
洛神舊石刻之佳者今皆不存獨有此在毘陵而刻手<lb/>
甚劣僅存其意耳余得之陳正倫御史<lb/>
　　　樂毅論<lb/>
右樂毅論止存首尾二百四十餘字而缺其中四百餘<lb/>
字曹士冕所稱張氏斫魚石者此是也然余忘所自得<lb/>
不知此石今安在也<lb/>
　　　五清巻後<lb/>
<pb n="KR4e0090_WYG_049-16b"/>
巻中諸君子皆三十餘年翰苑交㳺也孟端沒於永樂<lb/>
中近年幼孜子啓民則崇述相繼皆沒覽其詞翰益重<lb/>
故人之感<lb/>
　　　茅山崇禧萬壽宫碑<lb/>
右三茅山崇禧萬壽宫記元鎮江路録事王去疾文翰<lb/>
林承㫖趙孟頫行書并篆額行書特佳余得之安成進<lb/>
士彭琉<lb/>
　　　通波阡表<lb/>
<pb n="KR4e0090_WYG_049-17a"/>
右通波阡表余得之張氏之孫戸部主事賔陽其文楊<lb/>
廉夫撰其書真篆二體皆出陳文東而用太樸伯温名<lb/>
者太史公所謂附青雲之士施於後世者也文東極力<lb/>
晉唐其書姿媚醖藉自成一家所未足者骨力耳<lb/>
　　　七姬厝志<lb/>
七姬皆死於義而張之文宋盧之書皆精玅其傳逺無<lb/>
疑余得此於嗣初云<lb/>
　　　智永千文<lb/>
<pb n="KR4e0090_WYG_049-17b"/>
右智永千文真蹟故藏鮮于伯㡬家大德中摹刻在松<lb/>
江郡學此本余近得之閩人王源永書如精金粹玉此<lb/>
刻於規模結構近之論丰采神韻相去甚逺其效龍伯<lb/>
髙而未至者歟<lb/>
　　　先待制撫州推官㕔記後<lb/>
此碑作於先公既代之後嘗聞老長言受代之故謂郡<lb/>
有豪僧雲住暴横為民害内而中書外而行中書㢘訪<lb/>
司皆交其貴要莫敢誰何者先公治其發塚墓事得實<lb/>
<pb n="KR4e0090_WYG_049-18a"/>
獄已具而行中書㢘訪司皆遣子弟求觧於郡先公執<lb/>
不聽則公移以駮郡於是行省白中書郡徑自南臺以<lb/>
逹御史臺御史臺卒是郡議奏誅雲住未誅而中書符<lb/>
下調先公歸安縣尹然雲住竟不免死元史先公傳亦<lb/>
載雲住事是時當路黨邪徃徃類此記中所謂不得盡<lb/>
行其志者也撫州知府王昇近寄遺此碑謹識而藏于<lb/>
家以傳示子孫云<lb/>
　　　唐中興頌<lb/>
<pb n="KR4e0090_WYG_049-18b"/>
此頌前三十年見有得者字畫多明白而十數年來有<lb/>
得者其糢糊率類此豈其石近又剥蝕歟抑打碑者之<lb/>
不善或有善者而余未之見歟此碑豐城史志静所惠<lb/>
盖余素嗜而得者遂為吾家之玩寳<lb/>
　　　蘭亭十四帖<hi>十五首</hi>
此帖石刻今在潁上縣其首題曰唐臨絹本而臨者刻<lb/>
者皆弱余得之廖子謨<lb/>
右禊帖臨手刻手皆劣甚不記何人惠姑存之後二帖<lb/>
<pb n="KR4e0090_WYG_049-19a"/>
其一前完後闕一前闕後完肥瘠亦相近皆勝此逺矣<lb/>
永樂中揚州發地得之近時勉祭酒所惠<lb/>
此二帖雖不完然㸃畫波磔玅處皆在神采有餘足資<lb/>
效法何必多也<lb/>
右蘭亭前本雖弱後二本甚佳虞恭公亦佳宜珍襲也<lb/>
此福州本余所得多矣獨此有陳膚仲題膚仲三山人<lb/>
晦庵門人張商英兄亦名唐英卒於神宗之世此所稱<lb/>
唐英當别是一人<lb/>
<pb n="KR4e0090_WYG_049-19b"/>
近年揚州僧舍發地得二石皆蘭亭舊刻一缺其前一<lb/>
缺其後塩運使何士英裁齊合之為一前所存者十八<lb/>
行止猶不二字後存者十行起能不二字兩本肥瘠相<lb/>
近清韻可愛論骨氣當在福州鄭本之次世傳宋思陵<lb/>
駐蹕於揚金人奄至車駕倉猝出避御用物皆不及將<lb/>
所愛蘭亭石刻瘞之而去此豈是耶柴叔輿侍郎凡得<lb/>
兩本分一見惠因識其大畧<lb/>
近日胡若思以此本予𨗳評為定式殆是老眼昏眵矣<lb/>
<pb n="KR4e0090_WYG_049-20a"/>
故辨之<lb/>
前帖是鄭清之家舊刻其石今在福州後帖松雪所臨<lb/>
今石刻在北京太學<lb/>
此刻今藏中書舍人胡宜衡家視鄭本微不及視松雪<lb/>
差優<lb/>
右帖得之王時彦詹事王忘所自得亦不究石刻存否<lb/>
當是唐人所臨豈禇河南之蹟乎此本又在鄭之下胡<lb/>
之上<lb/>
<pb n="KR4e0090_WYG_049-20b"/>
内府所藏刻本有三十餘家今石刻存者甚少余所見<lb/>
者汝州本紹興本臨江戯魚堂本福州有鄭清之家舊<lb/>
刻本潁上唐臨絹本北京太學及蜀中有趙子昻臨本<lb/>
嘗多得之此五本近一時所得其髙下不齊王時彦云<lb/>
蘭亭下者入目還自有趣殆不虚語<lb/>
前翰林檢討王偁得蘭亭墨本以進文華殿盖唐人鈎<lb/>
摹者睿㫖命刻石間賜大臣及近臣此巻左諭德臣士<lb/>
竒所被賜者謹拜手識而藏之<lb/>
<pb n="KR4e0090_WYG_049-21a"/>
吴敏德為御史巡厯所至皆汲汲名教事此其一耳誠<lb/>
可尚也偶得此刻遂志于後<lb/>
此紹興本視此尚完整今剥落如此盖流俗人不知愛<lb/>
䕶甚可嘆也<lb/>
世率謂字肥而不刓者為定式然山谷所賞者肥不剰<lb/>
肉瘦不露骨此本其殆是歟予所見多矣未有精神爽<lb/>
爽如此者珍重珍重叅議李君示此謾為之題<lb/>
　　　蘭亭序題與昱孫<lb/>
<pb n="KR4e0090_WYG_049-21b"/>
右石刻在今紹興郡學吾得此於章尚文此刻本在吾<lb/>
廬陵不知何時移紹興也其古意蒼然視汴中新摹刻<lb/>
者大相逺矣吾家凡得數本獨此本差完<lb/>
　　　玉枕蘭亭二帖<hi>二首</hi>
右玉枕蘭亭石刻今在南京火藥劉家余得之陳鏞叔<lb/>
振陳清脩雅重余敬愛之自翰林庶吉士擢禮部主事<lb/>
從兵部尚書李慶入交阯沒於兵間甚可惜也<lb/>
此刻故在紹興府今亡裁十餘年而墨本存者已少余<lb/>
<pb n="KR4e0090_WYG_049-22a"/>
得此於給事中任守禮紙墨雖劣而字畫意度悉完固<lb/>
在所愛重也<lb/>
　　　宋楊忠毅公神道碑<lb/>
宋楊和王與張韓劉岳諸公同事髙宗排大難却大寇<lb/>
其功名載史册耀後世者偉矣觀敷文學士劉一止此<lb/>
碑又知公忠精義烈乗一障以百數困病之卒膺數十<lb/>
萬狂横之敵屢赴屢摧之然後秉大節死城下盖公又<lb/>
肇楊氏之先也公之死類古稱有重於泰山者非歟公<lb/>
<pb n="KR4e0090_WYG_049-22b"/>
死距今二百四十餘年子孫不廢詩書之懿公之所以<lb/>
肇楊氏者其猶未艾乎其猶未艾乎<lb/>
　　　漢魏唐元𨽻古<lb/>
右漢魏唐元𨽻古唐𨽻擅名非一人獨盧藏用尚有漢<lb/>
魏意元之𨽻書如虞伯生楊友直尤有名虞出廟學記<lb/>
楊出華山廟盖分𨽻必以漢魏為至也漢視魏又古矣<lb/>
此巻所輯前一面起魏而繼以白石神君後一面起唐<lb/>
厯元而繼以華山廟亦泝流求源之意也<lb/>
<pb n="KR4e0090_WYG_049-23a"/>
　　　陸伯暘草書後<lb/>
此廿年前友人陸伯暘為余書者陸亡已十七年而此<lb/>
紙余嘗以贈楊仲舉仲舉又以贈吾賔畿弟覽之悵然<lb/>
謾志於後<lb/>
　　　饒介之詩後<lb/>
饒介字介之號醉樵嘗仕張士誠能詩攻書法擅名當<lb/>
時宋仲温宋昌裔皆出其門此冊介之手筆余得諸廬<lb/>
陵劉彦信<lb/>
<pb n="KR4e0090_WYG_049-23b"/>
　　　萃叔耕遺墨巻後<lb/>
右吴興萃叔耕先生遺墨一巻詩二首畫三幅手簡一<lb/>
幅詩見其志畫見其韻手簡見其學其清尚雅正之士<lb/>
哉先生之子原朗寳手澤如拱璧間來北京出見示披<lb/>
玩起敬不已原朗風致不忝其父亦可敬也<lb/>
　　　徐憲使傳後<lb/>
右山西憲使江隂徐公傳先師海桑陳先生為其子遜<lb/>
撰并書先生江右大儒為文章不茍許以此文悉本於<lb/>
<pb n="KR4e0090_WYG_049-24a"/>
遜之所述遜字伯敏時為泰和令好賢下士明於大體<lb/>
循良之政民愛戴之卓然賢大夫也觀其子知其父此<lb/>
先生所為大書者也憲使於是不泯矣伯敏沒今五十<lb/>
年其子什襲此文如新又足以見賢者有後其子近属<lb/>
先生之孫江隂縣學教諭孟旦以求余題嗚呼先師為<lb/>
此文之明年遂捐館矣拜觀不勝悲感盖又有感者伯<lb/>
敏為泰和三年考最以升繼為泰和者十餘人民耆老<lb/>
至于今獨思慕道譽伯敏不置口古稱才難不其然哉<lb/>
<pb n="KR4e0090_WYG_049-24b"/>
不其然哉敬拜手題於其後<lb/>
　　　松雪書杜秋興五詩後<lb/>
前輩云松雪作書初規摹鍾元常後欲展大字乃入李<lb/>
北海而終主於右軍余及見公作白駒圖書白駒之詩<lb/>
四章在後筆意皆出鍾此書杜秋興詩其又在習鍾之<lb/>
前歟而視公後來所書夐異曾子固論右軍書亦出學<lb/>
力非天成也盖非學無以成名觀公此書尢信<lb/>
　　　歐陽士則所藏其表兄詩翰後<lb/>
<pb n="KR4e0090_WYG_049-25a"/>
老友歐陽先生之子士則來京師出所稡其外兄侍郎<lb/>
王君所寄其父子之詩為一巻属余識一言嗟乎余何<lb/>
言侍郎先母夫人先生女兄也豈獨渭陽之心哉先生尊<lb/>
府臨淄公早沒先生之學盖出王氏侍郎尊府瓊州公<lb/>
久宦遊在外侍郎之學寔出於先生先生於侍郎用意<lb/>
忠愛盖有非他人之為舅甥者比也余與侍郎同在翰<lb/>
林三十有五年每向余道舅氏之德未嘗不惓惓於心<lb/>
今先生春秋八十餘侍郎君每念不得歸侍於左右所<lb/>
<pb n="KR4e0090_WYG_049-25b"/>
頼者有士則朝夕之養也今士則迫於薦舉將出於是<lb/>
侍郎君若有不怡於中者毛生為親捧檄孝也包孝肅<lb/>
登第親老十年不仕亦孝也侍郎君忠愛豈有異舅氏<lb/>
昔者之忠愛乎吾家與王氏歐陽氏相好非一世士則<lb/>
愛日之誠如不迂視耄言亦孝之至也<lb/>
　　　彭貫主事家藏先世書簡後<lb/>
民瞻先生髙明之學剛介之節吾郡之望也以作詩送<lb/>
胡忠簡忤逆檜貶辰州此十帖與彭氏壻家皆辰州所<lb/>
<pb n="KR4e0090_WYG_049-26a"/>
作綽綽有自得之意而忘其身之在放逐盖君子直諸<lb/>
内無徃不自得也先生赴辰年已七十及八十始許自<lb/>
便迨再升朝九十餘矣此豈人之所能為哉二沈三年<lb/>
雖一時謾語然天道必不爽世之極力以讐正人者可<lb/>
不監乎彭氏後同叔能寳藏此帖又有艮齋誠齋父子<lb/>
圭齋諸賢題皆至寳也<lb/>
　　　衛中書所集名書巻後<lb/>
中書舍人衛靖以嘉集張即之趙文敏楊㢘夫倪元鎮<lb/>
<pb n="KR4e0090_WYG_049-26b"/>
宋克温昌裔盧公武陳文東之書為一巻其人品位望<lb/>
髙下不齊亦各一時之名勝即之宋季人其書虞道園<lb/>
素不取然余在祕府見所臨蘭亭展為大書良有晉意<lb/>
文敏元鉅公卓然當代之冠冕楊倪皆元季楊之文章<lb/>
倪之清韻咸重於時而不以書名二宋盧陳皆見用洪<lb/>
武中克温善用筆真行草書皆精而章草當第一昌裔<lb/>
擅行草體兼晉唐筆勢翩翩而謫辰州後乃大有造詣<lb/>
盧書獨嘗見其作篆數字甚髙古陳真草初兼二王虞<lb/>
<pb n="KR4e0090_WYG_049-27a"/>
歐自成一家後慕二宋遂稍放逸則不若魯男子之善<lb/>
學也然聞其𨽻書髙余不及見因以嘉出此求題謾志<lb/>
愚見於後<lb/>
　　　松雪墨跡後<lb/>
右子昻書張宇初真人以進文華殿者士竒時為春坊<lb/>
諭德遂被寵賜云<lb/>
　　　題麥舟圖巻後<lb/>
士君子用心凡宇宙間皆吾分内事范文正志伊尹之<lb/>
<pb n="KR4e0090_WYG_049-27b"/>
志盖自任以天下之重忠宣志同於父而世喜談其麥<lb/>
舟事至繪以傳論者又謂其重義輕利及賢於簞食豆<lb/>
羮見乎色者雖意存乎警俗而論忠宣則淺矣烏獲舉<lb/>
一鈞可以論其力乎朱文公纂録宋五朝名臣言行自<lb/>
忠宣始學至其終身言行之大者悉備而麥舟不與大<lb/>
賢之觀人有道矣范君啓東寳此圖最後求予題予何<lb/>
足以知忠宣然重啓東之能敬其同姓之賢也故推文<lb/>
正之意以書於諸公題識之後<lb/>
<pb n="KR4e0090_WYG_049-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_049-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十一<lb/>
</p>
<p>
</p>
  </div>
</body>
</text>
</TEI>
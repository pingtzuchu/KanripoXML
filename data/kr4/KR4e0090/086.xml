<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十八</head>
    <p>
<pb n="KR4e0090_WYG_086-1a"/>
欽定四庫全書<lb/>
　東里續集巻五十八　　　明　楊士竒　撰<lb/>
　　詩<hi>五言律</hi>
　　　伯陽新闢斗室有詩見示用韻奉和<hi>二首</hi>
新來居斗室還自惜分陰盡日唯探易閒時不罷琴簷<lb/>
昏鐘響度牕皎月華侵及此宜無事猶含白雪吟<lb/>
閒居植蘭芷繞屋似沅江香露浮侵席光風動滿牕調<lb/>
琴元少並摛賦更無雙來此皆心醉何須倒玉缸<lb/>
<pb n="KR4e0090_WYG_086-1b"/>
　　　湘陰縣<lb/>
湖上湘陰縣清幽俗不殊江連三里郭市有數㕓車地<lb/>
産為陶器生涯寄網魚家家養黄犢誰肯負王租<lb/>
　　　送劉季友游錢唐<lb/>
風送浙江船東游屬妙年湖山圍錦繡樓閣艷神仙栁<lb/>
暗蘇堤曲湖平伍廟前此邦耆舊在還去問先賢<lb/>
　　　題劉氏交友巻<lb/>
谷鳥囀嚶嚶興餘伐木情當時論友道何處託心盟杯<lb/>
<pb n="KR4e0090_WYG_086-2a"/>
酒身相許千金意自輕還聞江海上今世有劉生<lb/>
　　　鍾長史木訥齋<lb/>
賢王重師教長史足官榮清絶齋居裏新題木訥名近<lb/>
仁由德性好古見儀刑一世誇輕捷君當表後生<lb/>
　　　示弼姪<lb/>
有客傳吾姪攻書過昔時謙和自德性俯仰備容儀觀<lb/>
水求溟渤登車慎路岐從兹萬里去努力在操持<lb/>
　　　寄仲亨兄<lb/>
<pb n="KR4e0090_WYG_086-2b"/>
常記分携處維舟鷗閣磯親交情不淺遲暮苦相違白<lb/>
髮花前徑青編竹下扉東城同輩少料得往還稀<lb/>
　　　永豐陳處士挽詩<lb/>
世出潁川系鄉鄰六一居聲名崇孝友術業富詩書禄<lb/>
養承昭代神游渺太虛兵曹懷永痛血涕滿衣裾<lb/>
　　　樂平屈氏母挽詩<hi>其孫為給事中</hi>
夙有閨闈德兼聞母道賢教孫成令器享禄及髙年諼<lb/>
草凋堂砌松枝藹墓阡文章堪不朽表石見新鐫<lb/>
<pb n="KR4e0090_WYG_086-3a"/>
　　　送鄧宗經<hi>有序</hi>
　　宗經負有用之才跼蹐縣教三十年今其年未及<lb/>
　　謝事而引疾以去方是時上注意遺逸出所賦招<lb/>
　　隱之詩賜在廷重臣遂及諸司之長盖庶幾幽逺<lb/>
　　之賢有聞之而起者而宗經决去宗經於余有舊<lb/>
　　辱過别故作詩送之宣德七年六月二十五日也<lb/>
久别時相憶重來又解携帝方求隱逸子竟返幽栖海<lb/>
樹連吳地雲山入剡溪草堂何處在莫遣世人迷<lb/>
<pb n="KR4e0090_WYG_086-3b"/>
　　　送王孟堅脩撰南歸<hi>二首</hi>
東壁圖書府清華映上台朝廷重文治近侍總英才獨<lb/>
罷金門直遙辭玉署回平生王逸少臨别恨難裁<lb/>
從來歡聚意不似别情深愛子清如玉論交已斷金雲<lb/>
霄開逸翮山水稱閒心浩蕩乾坤大相思何處尋<lb/>
　　　送雷誠智延平知府<hi>二首</hi>
五馬引雙旌青春發帝京分符為郡逺衣錦過鄉榮祠<lb/>
廟先賢近絃歌舊俗清秪應勞撫字莫遣愧陽城<lb/>
<pb n="KR4e0090_WYG_086-4a"/>
平日豐城舊新年感慨多<hi>時聞史郎中曹脩撰之訃</hi>於君來往熟奈<lb/>
此别離何栁色迷官驛鶯聲傍御河旗亭芳酒散不忍<lb/>
對驪歌<lb/>
　　　過滁州馬上口號寄陳廷器<lb/>
一入滁陽郡桑陰翳廣原紛紛納禾稼渺渺散雞豚清<lb/>
夜無鳴柝長途不閉門皆云賢守化深荷聖朝恩<lb/>
　　　江浦縣遇曾于臯<hi>淘金故人</hi>
忽遇髫年舊惟看語笑真清詩仍滿袖華髪已盈巾桑<lb/>
<pb n="KR4e0090_WYG_086-4b"/>
梓二千里萍逢四十春金溪吟嘯地因話共傷神<lb/>
　　　送周存誠州判致仕歸清江<hi>二首</hi>
祕舘連西掖編摩集衆英有才皆薦逹垂老足恩榮曠<lb/>
野心情熟浮雲去就輕明朝對玉笥山水有餘清<lb/>
往歲同趨召兹晨獨送歸夕陽南浦棹春雨北山薇魚<lb/>
鳥欣相得衣冠爛有輝無才纓絆繋徒此惜相違<lb/>
　　　送萬伴讀<lb/>
初日照明光春風合殿香忽㸔辭聖上逺去從賢王畫<lb/>
<pb n="KR4e0090_WYG_086-5a"/>
楫移江浦青山向洛陽經遊多雅詠相寄莫相忘<lb/>
　　　愉老堂<lb/>
此翁衡嶽下白髮烱秋霜八袠過三歲諸孫藹一堂不<lb/>
辭愉老日還注濟生方玉屑能扶壽朝朝進滿觴<lb/>
　　　蕭處士挽詩<lb/>
識逹前人重詩書後學師艱危存大義衰老見明時溪<lb/>
舫秋雲冷泉臺月夜悲惟餘名姓在光映史臣詞<lb/>
　　　朝房待命<lb/>
<pb n="KR4e0090_WYG_086-5b"/>
　　　　<hi>䝉恩宥後六部都察院大理寺通政司十二道監察御史交章列奏余罪不宜獨宥遂被</hi>
　　　　<hi>收於朝房俟命</hi>
正是臨危處深知負罪頻廷臣皆執法天子尚垂仁紫<lb/>
殿紅雲近金河瑞彩新恩波今浩蕩終憶借枯鱗<lb/>
　　　孔經歴挽詩<hi>二首</hi>
禮樂唐堯日詩書孔氏門登朝榮象笏列署切薇垣卓<lb/>
犖懷千載凄凉遽九原英靈知不化未報聖明恩<lb/>
識爾趨庭際芳年玉樹髙謙和自天性文雅出時髦舊<lb/>
<pb n="KR4e0090_WYG_086-6a"/>
好過從斷深情夢寐勞他鄉新塜在松柏晚蕭騷<lb/>
　　　潘太守挽詩<hi>二首</hi>
昔在臨川郡行春皂蓋榮桑麻千里緑絃誦萬家聲意<lb/>
澹終辭禄才髙豈尚名至今城下水人比使君清<lb/>
郡城華蓋下歲月忽如馳五袴歌猶在雙旌去不歸清<lb/>
名史氏傳遺愛後人思有子從仁政傳家願不違<lb/>
　　　題竹贈廖子謨南歸<lb/>
芳春宰花縣乆别不勝思比似湘川上清風玉一枝五<lb/>
<pb n="KR4e0090_WYG_086-6b"/>
年重晤聚㡬月又分岐臨發無持贈聊歌衛武詩<lb/>
　　　贈建平弟<lb/>
七十年兄弟于今二老存脩途余未息古道爾能惇後<lb/>
軰紛紛出頺風靡靡奔晨星與霜木相對兩忘言<lb/>
　　　金㓜孝挽詩<lb/>
英年兼令質秋水映姢姢才行諸昆重詩書累代傳一<lb/>
朝隨化物萬事逐浮烟聽話臨終意何人不愴然<lb/>
　　　送沈生歸省<lb/>
<pb n="KR4e0090_WYG_086-7a"/>
舊與休文好曾聞小阮賢行衝薊門雨歸問浙江船璞<lb/>
玉須成器韶光劇逝川承懽有餘暇努力事遺編<lb/>
　　　貽程夏二中書<lb/>
扈從廵畿甸官曹喜接聨屢頒丹鳳詔須屬彩毫宣畫<lb/>
障分雲樹琴聲㵼澗泉春行有佳興相伴共悠然<lb/>
　　　陪駕觀獵<lb/>
武士擁周遭前驅導彩旄徑危兼水石野濶盛蓬蒿鷹<lb/>
犬紛飛躍狐狸莫遁逃老臣方寸切上念聖躬勞<lb/>
<pb n="KR4e0090_WYG_086-7b"/>
　　　從度居庸高峰<lb/>
玉輦廵邉徼師還此伐鼗紫雲隨警蹕紅日動旌旄地<lb/>
險關城壯天清眺望高非才叨侍從無補只徒勞<lb/>
　　　陳豫中八十壽詩<lb/>
翛然無俗累恬澹樂丘園名譽三山重春秋八袠尊安<lb/>
居非藥裏榮飬自詞垣五月瞻南極華星正對門<lb/>
　　　送李主事赴常州通判<lb/>
初出郎官署先傳府倅賢天恩謝北闕春水載南船郡<lb/>
<pb n="KR4e0090_WYG_086-8a"/>
已無三害民皆有一㕓年豐公事簡㵸茗試山泉<lb/>
　　　漳州曾氏望雲巻<lb/>
縣城當桂嶺清晝白雲垂重到曾游處偏增罔極悲神<lb/>
游杳靄外目斷蒼茫涯五色衣裳在承懽詎可期<lb/>
　　　寄李德言<lb/>
高州李别駕未老倦纓簮金石論堅操氷霜烱素心閉<lb/>
門吟對竹延月坐鳴琴半幅幽貞趣贈君文水潯<lb/>
　　　挽彭子信<lb/>
<pb n="KR4e0090_WYG_086-8b"/>
昔者雩陽郡黌宫重得師合宗推孝友後進仰威儀丘<lb/>
壟松楸合春秋雨露滋諸郎惇永慕尤廢蓼莪詩<lb/>
　　　送梁叔車<hi>有序</hi>
　　叔車謹行力學爲文章卓出流軰吾泊菴令子也<lb/>
　　宣德二年會試不偶今歲復至則後期不及試其<lb/>
　　歸也酌之酒而贈之詩云<lb/>
離懷不可盡且復共芳筵卞玉終須獻韋經故有傳河<lb/>
山行處好雲樹望中妍歸路詩千首因風寄百篇<lb/>
<pb n="KR4e0090_WYG_086-9a"/>
　　　送王希積泰和訓導<hi>有序</hi>
　　抑菴學士陞少詹事其子䆅授泰和縣學訓導父<lb/>
　　子同日受命賦詩贈之云<lb/>
嚴親進官日並命出彤闈拜後多人羨光前似子稀離<lb/>
情常北戀行色又南歸想侍慈顔處簮纓勝舞衣<lb/>
　　　贈梁叔莊泰和訓導<lb/>
相違十載過相聚半年深論舊何曾盡傷離復在今黌<lb/>
宫雙白璧儒行萬黄金莫道匆匆别無窮遲好音<lb/>
<pb n="KR4e0090_WYG_086-9b"/>
　　　答黄宗載見寄<lb/>
又是三年别新來百感增薰蕕安可問枘鑿苦難勝白<lb/>
髮落垂盡青山歸未能故人贈佳句擬報玉壺氷<lb/>
　　　贈仰善主事南歸<lb/>
重逢方適願㡬日又分岐瑚璉真堪寳雲霄自有期從<lb/>
知萬人見肯受一塵緇無限歲寒意題詩贈别離<lb/>
　　　送蘇伴讀<lb/>
德義儒林重詩書學海翻校讐辭祕閤輔導向王門曉<lb/>
<pb n="KR4e0090_WYG_086-10a"/>
鐸行車逺春筵賜醴温須明藩屛意天子萬年尊<lb/>
　　　送劉凝節歸永豐時有興國訓導之聘<lb/>
都城一相見文采動華年家與先賢近經從太史傳三<lb/>
春還舊邑百里望平川應復匆匆去諸生候講筵<lb/>
　　　題敏求齋<lb/>
閒居積文史不厭五車多白玉須成器流光惜逝波堦<lb/>
前春草遍林下午風和還有同門者時來共切磋<lb/>
　　　送王霖知縣赴閬鄉<lb/>
<pb n="KR4e0090_WYG_086-10b"/>
千里河南北憂勤切至尊兵年兼旱潦民命急朝昏身<lb/>
倚詩書貴功將撫字論無忘當宁意一一在覃恩<lb/>
　　　劉指揮勤學齋<lb/>
時平無警柝公暇事遺編觧劔聞春誦燒燈减夜眠竹<lb/>
深幽院裏花暗素房前事業由多學相期及盛年<lb/>
　　　送王性存親迎後歸省<lb/>
朝辭金闕去千里赴庭闈錦繡行春晝何須五色衣岸<lb/>
花明畫障江月淨琴徽一路彈新調鴛鴦不獨飛<lb/>
<pb n="KR4e0090_WYG_086-11a"/>
　　　張生水竹居<lb/>
傍水連高竹門前似渭川雨晴看淨練風爽聽清弦爲<lb/>
酒兼燒筍持竿屢取鮮還資奉甘㫖非但樂林泉<lb/>
　　　戴誠問挽詩<lb/>
<hi>闕</hi>携如昨日寤寐想平生操比寒松勁心同秋水清詩<lb/>
書安素業身世避浮榮冢樹西風裏凄凉故舊情<lb/>
　　　王好信挽詩<lb/>
來往經蕭峽舟人指冨溪林藏君子宅行慕古人齊錦<lb/>
<pb n="KR4e0090_WYG_086-11b"/>
誥恩封在青山壟樹迷郎曹未終飬愁絶夜烏啼<lb/>
　　　焦主簿挽詩<hi>二首</hi>
郿縣岐山側萍鄉楚水潯扶持有神力惠愛在人心往<lb/>
事歲年逺髙墳松柏深自天鸞誥出奕奕寵光臨<lb/>
憫物由天性能官不假威重爲百里佐遽作九原歸瑟<lb/>
瑟悲風逈荒荒零露稀惟餘鳳毛在五彩翽雙飛<lb/>
　　　寄王宗豫<hi>二首</hi>
相别歲頻改相思心未降故家滄海國髙卧白雲窓適<lb/>
<pb n="KR4e0090_WYG_086-12a"/>
趣琴三疊隨游鶴一雙東來抱錦軸喜見筆如杠<lb/>
内閣承宣地朝朝侍柘袍七人亡過半二老去能高蹇<lb/>
劣仍踰分驅馳豈任勞懷歸歸未得鬂雪不勝搔<lb/>
　　　胡敏御史致事出梅求題余於胡有舊故賦二<lb/>
　　　詩識别<lb/>
祕舘曾同事流年四十餘花封有嘉政柏府重清譽致<lb/>
事新恩命懷鄉舊隱居湖塘三百畝已免貢菱租<lb/>
五月出都畿東風暑雨㣲濟河新漲發淮浦片㠶歸朋<lb/>
<pb n="KR4e0090_WYG_086-12b"/>
舊驚霜鬢鄉閭重繡衣歲寒怡老處梅雪共清輝<lb/>
　　　寄楊仲舉長史<lb/>
誰不戀丘園兼之鬢雪繁㡬人知道義用世必璵璠遂<lb/>
有賢王奏㳟聞聖主恩平生欽慕意喜極欲飛鶱<lb/>
　　　題竹送陳中貟外<lb/>
文雅陳貟外三年一度來春風對玉樹浩蕩好懷開北<lb/>
闕晴雲下南河彩鷁催一枝淇澳贈臨别意徘徊<lb/>
　　　曹侍郎乃母挽詩<lb/>
<pb n="KR4e0090_WYG_086-13a"/>
曹家少司冦至孝奉慈闈衣貯親縫綫堂縣舊斷機喜<lb/>
崇二品飬遽動九原歸天恩下鸞誥千歲有光輝<lb/>
　　　題竹送樂象乾幷寄聲陳述<lb/>
京國三年别驅馳越漢皋氷霜綱紀地旦暮簡書勞入<lb/>
覲還相慰能官見所操臨分贈淇玉更爲謝同袍<lb/>
　　　題王郎中九峯歸趣圖<lb/>
老别郎中署人看晝繡榮家臨三泖近門對九峯清隣<lb/>
叟來分席家僮從閲耕君恩重山岳一飯未忘情<lb/>
<pb n="KR4e0090_WYG_086-13b"/>
　　　贈蕭斯易御史廵按蘇常諸郡<lb/>
繡斧辭京國三吳候畫船丹楓秋水岸白鴈早霜天憫<lb/>
物須蠲蠧觀風在禮賢功名仗才俊努力及英年<lb/>
　　　題陳憲山水<lb/>
何卿妙冩趣陳憲問題詩野水瀰溪澗春雲壓樹枝羣<lb/>
山如對客獨學更求師待我歸來日披圖共酒巵<lb/>
　　　送凌副使歸省先塋<lb/>
先塋賜歸省臘盡出都門鴈影行途逺梅花到日繁春<lb/>
<pb n="KR4e0090_WYG_086-14a"/>
風待旌斾晝錦入鄉園情事從容畢不忘當宁恩<lb/>
　　　題梅月軒<lb/>
清軒夕不扄梅映月娉婷移影上琴薦浮香著硯屛一<lb/>
塵元不染萬籟寂無聽即此坐閒暇澹然心志寧<lb/>
　　　次韻答胡若思賔客<hi>二首</hi>
東璧蓬山頂曾同侍玉皇碧霄龍早逝滄海鶴高翔案<lb/>
有莊生論門臨孺子坊遊心邈千載塵慮已都忘<lb/>
自别頥菴叟星行十二周天恩無寸補世故有多憂老<lb/>
<pb n="KR4e0090_WYG_086-14b"/>
驥力垂盡長途馳未休中懷何處寫聊用寄南州<lb/>
　　　重過鷂兒嶺傷用道長史<lb/>
荒山千萬疊茅舎頫河濵豈意清明世翻爲憔悴人命<lb/>
窮身不返志屈道還伸爲灑重來淚平生心所親<lb/>
　　　送王希德歸西昌<lb/>
三歲在京畿春生五色衣殷勤承父教歸去候慈闈丹<lb/>
桂浮香露黄花粲夕暉人生具慶少養志在無違<lb/>
　　　送用儀之官萊蕪<lb/>
<pb n="KR4e0090_WYG_086-15a"/>
百里銅章貴英年寵命新侵星辭闕下帶雨發河津歲<lb/>
歉須寛恤民勞急拊循前賢有塵甑垂譽已千春<lb/>
　　　送梁叔脩秀才歸西昌<lb/>
灑落王詹事人今第一流相看佳子壻氷柱照琳璆<hi>闕</hi>
　留經歲家山到及秋文章千載事珎重滿歸舟<lb/>
　　　御史陳穀乃父挽詩<lb/>
行已嚴三畏傳家守一經選才成大典膺召謁彤庭草<lb/>
露俄乘化松塋已勒銘平生知不泯有子嗣芳聲<lb/>
<pb n="KR4e0090_WYG_086-15b"/>
　　　楊孟潛挽詩<lb/>
芳春奮科目令器比璵璠致孝親闈樂傳經學者尊一<lb/>
朝隨化物羣行載詞垣光華知不冺况有鳳毛鶱<lb/>
　　　送叔綱表姪<hi>叔綱來北京聚處月餘告歸詩以勉之</hi>
失怙憐渠早提携賴母慈門庭已秩秩兄弟亦怡怡觀<lb/>
國欣初見懷鄉又逺離外家多子姪期爾讀書詩<lb/>
　　　送葉錫尹姑蘇<lb/>
買得吳中棹遥辭潞渚濵重爲花縣宰舊是玉堂人霜<lb/>
<pb n="KR4e0090_WYG_086-16a"/>
菊看將晚寒梅到及春從知錦繡地不肯厭清貧<lb/>
　　　題梅贈郭太守還鎮江<lb/>
每憶春坊舊寥寥歎曉星明時用郭伋五馬駐江城庠<lb/>
序絃歌盛桑麻雨露榮梅花一片月長伴使君清<lb/>
　　　暇日承觀上人惠訪<lb/>
　　　　<hi>上人吾郡忠簡公之後於予先世通家其行甚高故以詩奉答盛意</hi>
參襌周十刹隨地演三車水月心常静烟霞趣已賖胡<lb/>
楊皆故族孔李更通家一訪空齋裏𤣥譚過日斜<lb/>
<pb n="KR4e0090_WYG_086-16b"/>
　　　題畫贈梁壻叔濟<lb/>
蕭㪚藩翰幕時平淨俗埃河流帶近郭樹色藹高齋簡<lb/>
牘常時閱詩篇暇日裁閒情對圖畫亦勝倒金罍<lb/>
　　　題任生山水<lb/>
溪亭夏無暑不假碧荷筩垂柳軒窓外青山眺望中水<lb/>
漾玻瓈色香生菡蓞風借問坐譚者還知無極翁<lb/>
　　　送王志浩<lb/>
鳳歴紀王正新春别帝京行觀具區藪先過闔閭城聖<lb/>
<pb n="KR4e0090_WYG_086-17a"/>
主方興教諸生喜受經他年看奏最崇秩有光榮<lb/>
　　　挽馮知府<lb/>
凄斷南來訃相違始十旬晤言猶昨日死别惜芳春冰<lb/>
檗聲仍在龔黄志未伸平生鄉郡意回首一沾巾<lb/>
　　　題竹送劉子欽<lb/>
故人劉子政契濶十餘年此日重携手相看各白顛交<lb/>
情方戀戀别袂遽翩翩聊贈歳寒意琅玕雪共妍<lb/>
　　　題福建呉布政竹石圖<lb/>
<pb n="KR4e0090_WYG_086-17b"/>
家住鄞江上作藩閩海涯旬宣有餘暇公退足委蛇竹<lb/>
秉歳寒操石含大古姿高齋坐相對無忘武公詩<lb/>
　　　送陳斌副使之陜西兼柬陳憲使于副使<lb/>
驄馬向咸陽東風驛路長渭川清映月秦樹早迎霜風<lb/>
采人心快貪漁吏弊亡陳于榮並命氷玉共高堂<lb/>
　　　寄吏部尚書黄宗載<lb/>
白首記同年懷君静勝仙氷霜老北地雲樹渺南天近<lb/>
俗傷多薄無言忍獨賢離情何所似春柳遽飛綿<lb/>
<pb n="KR4e0090_WYG_086-18a"/>
　　　忠孝堂<lb/>
　　江西都指揮僉事滁陽馮公鎮名其堂曰忠孝蓋<lb/>
　　昭先德以儀後人也昔公之大父父皆奮武功於<lb/>
　　國家肇創之初致位通顯矣大父母没其父塟祭<lb/>
　　以禮廬於墓者三年父後官邳州衛指揮使追捕<lb/>
　　倭冦於海上力戰以沒此公之父忠孝焯著雖没<lb/>
　　世後之人不能忘而堂之所以名也吾聞僉都公<lb/>
　　之䘮其親也亦嘗廬墓今以才能益進其位且致<lb/>
<pb n="KR4e0090_WYG_086-18b"/>
　　誠以事上詩曰孝子不匱永錫爾類吾於馮氏見<lb/>
　　之矣賔客胡先生爲記忠孝堂公以求余詩爲賦<lb/>
　　唐律云<lb/>
桓桓忠孝行藉甚説馮君有子傳先德能官續武勲髙<lb/>
堂名教事巨筆史臣文四海皆臣子芳聲獨逺聞<lb/>
　　　題劉綱知縣梅花<lb/>
作令更三邑兹行向海邦民風尚文學士俗亦惇龎須<lb/>
得窮櫩好還令螙吏降梅花玉雪意常若對寒牕<lb/>
<pb n="KR4e0090_WYG_086-19a"/>
　　　題蕭氏林泉居<lb/>
壮遊兩京路邂逅多冩真一隨化物盡屢見流年新承<lb/>
家有令子志墓託名人寂寞水南畔依然舊松筠<lb/>
　　　送陳虬延安知府<lb/>
天子急民瘼廷臣領郡章平生懷玉雪此去播春陽鵰<lb/>
鶚雲霄逈驊騮道路長試看韓與范遺跡在邉方<lb/>
　　　次韻答頥菴<hi>二首</hi>
十年去京國高卧西山陲天趣常自得他人安足知竹<lb/>
<pb n="KR4e0090_WYG_086-19b"/>
舘鳴琴處河塘坐釣時勞心塵事者何日赴幽期<lb/>
與君離别後兩度歴邉陲年老衰容換風寒病骨知有<lb/>
心存濟物何術可匡時矯首西江上歸㠶㑹有期<lb/>
　　　送劉知縣赴莆田<lb/>
逺邑需良宰賢科起茂才九天辭玉闕一騎發金臺濟<lb/>
北初舒柳江南未過梅能官崇冨教莫遣吏民猜<lb/>
　　　題劉氏奉親堂<lb/>
雙親各垂白至樂奉安居養有日官禄教傳星象書椿<lb/>
<pb n="KR4e0090_WYG_086-20a"/>
陰滿庭戸諼草映階除日月趣朝退班衣侍婉愉<lb/>
　　　送貢士任善歸豐城<lb/>
妙齡兼令質歸省自京師爲學功須倍升榮計未遲歳<lb/>
時將暮矣霜露亦凄其珍重關河道髙堂切爾思<lb/>
　　　題鄭氏思親巻<lb/>
不忍杯棬飲愁聞陟屺詩九原那復作寸草恨難遺爲<lb/>
養誠無及行身庻可期靈椿百年壽至樂罄吾私<lb/>
　　　章江劉先生挽詩<lb/>
<pb n="KR4e0090_WYG_086-20b"/>
經術師承正才名天分髙閒情安野逸雅操邁時髦百<lb/>
歳光陰逺諸生嘅慕勞章江庭舘外逝水日滔滔<lb/>
　　　送東平傅知州復任<lb/>
政成初北覲考最復南征相逢遽相别繾綣若爲情露<lb/>
冷黄花老天清錦樹明吏民迎望切愼莫滯雙旌<lb/>
　　　題竹送賀寧知縣之豐川<lb/>
作宰豐川縣芳年際聖朝時清公事簡地僻瘴烟消撫<lb/>
字須勤職驅馳莫憚遥匆匆斗酒别聊復永今朝<lb/>
<pb n="KR4e0090_WYG_086-21a"/>
　　　送錢習傳<lb/>
迢逓滄江路天寒風雪深相知何在早臨别自難任人<lb/>
重崑岡玉鄉榮郄氏林爲山終一簣持贈比南金<lb/>
　　　汪氏慈訓堂<lb/>
早失過庭教深依母氏恩持身在仁義奉訓切朝昏天<lb/>
地何由報行藏矢弗諼慈顔千歲壽春暖北堂萱<lb/>
　　　吳母挽詩<lb/>
西風北堂上白日黯春暉寂寂承懽處塵封五色衣未<lb/>
<pb n="KR4e0090_WYG_086-21b"/>
終三釡養遽動九原歸女範傳應在閨門嗣不違<lb/>
　　　劉母挽詩<lb/>
禄養人皆羨兼榮母德賢空遺板輿在竟負綵衣鮮弔<lb/>
鶴嗟何及乗鸞望不旋恩封兾他日光命賁重泉<lb/>
　　　蕭母挽詩<lb/>
日夕烏啼樹悲風起繐帷彩衣空五色無復上堂時壼<lb/>
範嗟猶在靈遊不可知百年懷飬者長廢蓼莪詩<lb/>
　　　春暉堂<lb/>
<pb n="KR4e0090_WYG_086-22a"/>
早失趨庭訓深依徙舎恩踉蹡五色服樂舞對春諼壽<lb/>
酒華觴進安居綺席温持身務不辱還究古人言<lb/>
　　　送樂舞生還閩中<lb/>
清廟連丹闕天壇接上台君王嚴祀禮樂舞得仙才閩<lb/>
海三秋逈雲霄一鶴回飄然終㪚逸還憶上蓬萊<lb/>
　　　題郭智憲使榮飬堂<lb/>
朝廷崇孝理憲紀用儒臣分得烏臺禄歸榮鶴髮親褒<lb/>
封承帝命光彩煥龍文慈壽知方永諼花百歳春<lb/>
<pb n="KR4e0090_WYG_086-22b"/>
　　　挽吳彦直<lb/>
珠還合浦日令尹擅㢘明興學皆從化鋤姦赫有聲詩<lb/>
書傳奕世夷險任平生婉婉臨終詠聞之共愴情<lb/>
　　　贈尚書吕公挽詩<hi>二首</hi>
清比藍田玉含輝故有餘鄉人尊德義世業重詩書渭<lb/>
水淹吟興蓮峰對隱居百年皆過隙不泯羨芳譽<lb/>
瑞世生賢傑登朝奉聖明身膺二品養官贈六卿榮光<lb/>
寵真千載遭逢自一經龍章照玉璽褒拂極平生<lb/>
<pb n="KR4e0090_WYG_086-23a"/>
　　　示<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秫及昱<lb/>
行年七十七况復困沉疴世德流傳逺天恩覆被多冉<lb/>
冉西頺景駸駸東逝波詩書好承續黽勉勿蹉跎<lb/>
　　　時勉學士陞國子祭酒奉贈<hi>三首</hi>
近侍踰三紀文章柬掖垣氷霜存檜栢廊廟薦璵璠帝<lb/>
重經筵舊官陞師道尊翩翩起車騎相送向橋門<lb/>
拜命彤廷日龍墀瑞雪飛縉紳瞻有喜寮宷念相違時<lb/>
雨司成舘天香學士衣斯文千載運吾道有光輝<lb/>
<pb n="KR4e0090_WYG_086-23b"/>
玉署東頭閣紅扉晝不開衰齡餘我在清論更誰來學<lb/>
者希傳道朝廷仗育才賢關有佳興時寄錦箋回<lb/>
　　　挽拙菴徐子信<lb/>
行義時人重才能邑里稱系傳髙士逺家挹太湖清身<lb/>
世驚流電朋游歎曙星從知郭有道不愧蔡邕銘<lb/>
　　　贈僉事魯希文<hi>有序</hi>
　　天台魯希文自爲御史有廉明出僉閩憲風采揚<lb/>
　　厲嗟乎安得今之僉藩憲者皆希文哉其考績而<lb/>
<pb n="KR4e0090_WYG_086-24a"/>
　　歸也賦此贈之<lb/>
自是天台秀聲名起繡衣八閩監海國六月凛霜威考<lb/>
績趨丹禁承恩拜𤨏闈從來氷檗操吾道有光輝<lb/>
　　　示姪孫鏞<lb/>
念爾遽逺别送行無限情一心常體道百行貴存誠海<lb/>
濶鵾鵬運天寒氷雪清盛年當努力莫譲古人能<lb/>
　　　題竹贈陳文編脩<lb/>
廬陵南望逺六十五長亭之子歸寧日重闈拜慶榮文<lb/>
<pb n="KR4e0090_WYG_086-24b"/>
章金榜貴官秩玉堂清一幅湘皋贈殷勤故郡情<lb/>
　　　題竹送李紹檢討<lb/>
安成李克述三歲在詞林言色温如玉操持堅斷金君<lb/>
恩紫誥重親舎白雲深萬里歸榮日聊貽淇澳吟<lb/>
　　　寄顧都御史<lb/>
翩然謝榮禄林下樂天真臺府留清望朝廷憶老臣神<lb/>
情超物表光彩動星辰俗轍何由到長同園綺親<lb/>
　　　雨後<lb/>
<pb n="KR4e0090_WYG_086-25a"/>
炎天乆不雨數雨復還晴竹樹繁陰合階墀幽草生閉<lb/>
門無俗事㪚帙任閒情回首時西睡芙蓉千疊清<lb/>
　　　庭樹<lb/>
手種庭前樹參差總出墻不湏愁夏暑已屢傲寒霜過<lb/>
雨紛交翠因風亦度香如添清澗遶即擬住山莊<lb/>
　　　暑中卧疴冩懷<hi>二首</hi>
坐卧連晨夕中懷鬱不開蠅攅眉上棘蚊隠耳邉雷無<lb/>
那惔焚困生增褦襶來病咽兼患齒兩月廢啣杯<lb/>
<pb n="KR4e0090_WYG_086-25b"/>
白髮垂垂老丹心耿耿存毫絲無小補天地有深恩病<lb/>
馬長聮皁羸牛不駕轅蓬山望咫尺慚負不勝論<lb/>
　　　示表姪陳純<lb/>
西江海桑老冠冕重儒林我自外家學爾求曾祖心詩<lb/>
書冝善繼塵俗莫容侵不見南山樹寸莖今百尋<lb/>
　　　送魏源尚書按視邉務<lb/>
寶劔動華星關城候使旌春隨司冦筆霜重總兵營武<lb/>
備千年固塵氛萬里清歸來奏天子青史載鴻名<lb/>
<pb n="KR4e0090_WYG_086-26a"/>
　　　題梅寄傅知州<lb/>
初入聊城縣遥聞鄆守賢教先重芹泮治不假蒲鞭吏<lb/>
牘清無滯農田盛有年公餘多秀句吟咏玉梅邉<lb/>
　　　過濟寧作<lb/>
乆發潞河棹初經濟水潯逺山明曉黛新柳動春禽戀<lb/>
闕雲霄逈懷鄉歲月深君親總恩重來徃並關心<lb/>
　　　舟中夜待弼姪不至<lb/>
維舟喜相見解䌫復相違江濶春潮滿雲深夕月稀無<lb/>
<pb n="KR4e0090_WYG_086-26b"/>
眠成脉脉延佇但依依寂寞蓬牕下挑燈坐攬衣<lb/>
　　　入西江境<lb/>
萬里移歸舠東風謝絳桃烟迷彭澤柳雪噴海門濤身<lb/>
世江湖老君親夢寐勞匡廬翠九疊蕭㪚白雲髙<lb/>
　　　歸來<lb/>
歸來語向誰白髪故交稀滿目亭䑓好傷心俗化㣲慌<lb/>
迷携鶴徑慚過釣魚磯童子何知我猶嗤舊素衣<lb/>
　　　夢諸孫<lb/>
<pb n="KR4e0090_WYG_086-27a"/>
繞膝戱諸孫相㸔意獨親憐渠森似玉對我浩生春已<lb/>
惜承歡淺何堪入夢頻亢宗吾望汝莫遣愧荀陳<lb/>
　　　寄黄汝申憲使<hi>二首</hi>
藩垣出嶺表憲節赴山東舊有先師化行惟大道公百<lb/>
僚歸表率一志在瘝痌綱紀從容振時來視頖宫<lb/>
預想山東境髙才起頌聲黔黎誇用恕寮宷荷推誠老<lb/>
栢霜逾勁寒梅雪共明應同鍾憲副一力振澄清<lb/>
　　　五月六日早靜海迤北大雨聊可蘇旱<lb/>
<pb n="KR4e0090_WYG_086-27b"/>
仰視月離畢滂沱不待晨人心異昨日物態總回春尚<lb/>
憶郊原遍深思天地仁來牟已無及回首一霑巾<lb/>
　　　直沽<lb/>
城堞繞巍峩城陰下九河水歸東海近人上北京多倉<lb/>
廪皆漕儲閭閻半負戈魚鹽十萬戸何處有絃歌<lb/>
　　　過漷縣望都門西山<lb/>
東旭光芒起西山紫翠分馳心向鳳闕仰首見龍文斾<lb/>
影髙低出鐘聲逺近聞預將纓紱振擬近玉爐薫<lb/>
<pb n="KR4e0090_WYG_086-28a"/>
　　　贈文玉主事<lb/>
清髙玉堂署聚處歲年深心事澹於水交情利斷金衰<lb/>
齡各垂白逺道又分襟重㑹知何日臨岐慘不禁<lb/>
　　　送宋萬中致事南歸<lb/>
白首遂辭榮承恩出鳳城故交推我老逺道念君行酒<lb/>
對黄花酌颿隨白鴈征臨岐記同學惆悵不勝情<lb/>
　　　戴母挽詩<lb/>
道路何屯塞閨門著肅雍行宜君子配恩拜孺人封粧<lb/>
<pb n="KR4e0090_WYG_086-28b"/>
閤間薰鴨床幃慘暗蛩薇垣朝退食舉案屬誰從<lb/>
　　　重寄澹菴<lb/>
東觀承恩地俱看鬂雪侵别來春未暮延佇夏將深憶<lb/>
我辭家日知公戀闕心五倫書未奏還待共披尋<lb/>
　　　慰時勉學士䘮孫<hi>有序</hi>
　　向知令孫之疾醫藥頗效今日遽聞不救爲之驚<lb/>
　　悼祖孫之情蓋可想見僕有第五孫敦龎且慧前<lb/>
　　歲到家侍邉甚樂已三歲矣去冬失之得書悲念<lb/>
<pb n="KR4e0090_WYG_086-29a"/>
　　累月迨今不忘况在令孫年幾及冠情益何堪惟<lb/>
　　髙年曠度宜以理遣况今斯文之任屬望於公非<lb/>
　　淺淺者老病盛暑加之公務不得躬吊輙賦四十<lb/>
　　字致寛慰之意云<lb/>
承過西昌日提携巳識竒相隨萬里至翻動九原悲豈<lb/>
是多時别無深嵗晏思與君俱此痛排悶强裁詩<lb/>
　　　寒夕獨坐鄉思浩然有懷何文淵<hi>二首</hi>
鄉國雲山外衰年入夢勤經旬斷杯酌獨夜對爐薫竊<lb/>
<pb n="KR4e0090_WYG_086-29b"/>
禄真慚我論心毎憶君許丞渾重聽時事不能聞<lb/>
薄雪俄消瓦驚風復撼忩蹉跎忽晏嵗寂寞伴寒缸病<lb/>
骨支難稳愁心鬱未降何由氷泮日聮棹泝西江<lb/>
　　　送袁本謙致仕歸<hi>二首</hi>
早嵗從王事迢迢促去驂十年留漢口萬里入滇南舟<lb/>
楫行應慣弓刀力不堪昨朝新有㫖頭白許抽簮<lb/>
白下門前路殷勤獨送行楚山浮暮靄淮樹起寒聲菰<lb/>
米香雲飯鱸魚紫玉羮老年今有此何異學長生<lb/>
<pb n="KR4e0090_WYG_086-30a"/>
　　　寄何文淵<lb/>
忽復經年别思鄉趣不稀松筠還舊隠山水溢清輝把<lb/>
釣銀鮮滑携鑱紫蕨肥南歸吾有日訪剡興無違<lb/>
　　　送廖子謨貳守歸河間<lb/>
三載一相見匆匆又别離荒年兼旱潦聖主寄<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>婺劉<lb/>
毅才無敵陽城道可師勲庸屬賢俊努力及明時<lb/>
　　　挽詩<lb/>
鄉里談遺德傳流終未休甘依泉石老不應棟梁求風<lb/>
<pb n="KR4e0090_WYG_086-30b"/>
樹貽深感雲山徙故丘憲臺忠孝在寵贈被恩稠<lb/>
　　　送周仲規脩撰<lb/>
㤙拜龍頭選六年登禁闈暫辭金殿直遥著錦衣歸雲<lb/>
淨江天濶潮平島樹微舟行足清景詩思未應稀<lb/>
　　　送劉定之編脩<lb/>
六載庭闈隔常懸定省情自天膺寵命即日戒歸程人<lb/>
物金閨彦才華玉署清承懽在有道非但錦衣榮<lb/>
　　　任善得教諭于蜀辭行詩以朂之<lb/>
<pb n="KR4e0090_WYG_086-31a"/>
典教除巴縣之官岀帝畿也知輕道路所樂近庭闈河<lb/>
岸楊花滿㠶檣燕子飛相期傳授暇自省莫令稀<lb/>
　　　送别<lb/>
相送復相别花飛過却春朝廷屢考最黎庶總歸仁但<lb/>
倚丹心在從教白髮新崇文門外柳折贈不辭頻<lb/>
　　　題晉江何氏怡壽堂<lb/>
聖代多耆壽何家有鳳毛諼明承日暖椿老拂雲髙甘<lb/>
旨供天禄歡娯艶賜袍庭闈介百歲錦誥見華褒<lb/>
<pb n="KR4e0090_WYG_086-31b"/>
　　　送曹都御史<lb/>
寵命膺邉寄天書煥紫泥九秋辭闕下萬里度關西著<lb/>
豸金横帶乘驄玉作蹄歸朝奏成績光寵賜鞶犀<lb/>
　　　陳母挽詩<lb/>
曾題南野墓主孟復云亡八袠又三歲諸孫泣滿堂母<lb/>
儀鄉里重婦道族姻傷忍聽門前樹烏啼慘夜霜<lb/>
　　　寄蕭德迪<lb/>
桃源蕭德迪苦志事題詩含詠常忘暮抽思無倦時雲<lb/>
<pb n="KR4e0090_WYG_086-32a"/>
邉寫素瀑巖下發華芝萬里勞相寄聊酬青鳯枝<lb/>
　　　題竹贈彭同知<lb/>
分得篔簹谷翛翛翠一竿曾聞裁作簡不假製為冠勢<lb/>
接丹霄近清宜白日㸔但保風霜操相期歴嵗寒<lb/>
　　　題梅贈醫士蕭𤣥立<lb/>
蘭陵傳譜系兩鬂雪霜侵醫業過三世仙方抵百金橘<lb/>
香蘇氏井杏艶董家林更着梅花好光輝利濟心<lb/>
　　　毛行人奉使江南便道省親題梅花贈之<lb/>
<pb n="KR4e0090_WYG_086-32b"/>
去鄉六千里念别思悠悠共是江南客君乘使者舟折<lb/>
梅将逺意擢桂重名流捧檄升堂日承懽慰白頭<lb/>
　　　哭康甥孟嘉<lb/>
提携二十載羽翮已雲飛眼見乘驄出驚聞旅襯歸素<lb/>
行元不忝夙願竟都違雖不多時别能無涕淚揮<lb/>
　　　林僉憲斗山風木巻<lb/>
青春豔繡衣得禄更興悲無復娛親日徒傷負米時迢<lb/>
迢桑梓戀惻惻蓼莪思天地無窮極難伸寸草私<lb/>
<pb n="KR4e0090_WYG_086-33a"/>
　　　重游東郭草亭<lb/>
園亭風日好邀客綺筵開重合金閨彦兼聨玉署才泉<lb/>
流經近席花氣拂深盃不斷勸酬意更堪絃管催<lb/>
　　　題梅贈蕭雅容員外赴兖州知府<lb/>
有美同鄉彦兹晨又别離光承寵命出正及艶陽時撫<lb/>
字人皆望操存我所知梅花故園意持贈慰相思<lb/>
　　　題竹送雅容老友復任湖廣布政聊寓折柳之<lb/>
　　　意云<lb/>
<pb n="KR4e0090_WYG_086-33b"/>
榮捧天恩出都門雨散絲重臨江漢上深慰吏民思純<lb/>
璞時稀識貞松歲乆知相逢即相别聊贈鳳凰枝<lb/>
　　　送劉習之<hi>有序</hi>
　　老友劉嘉㑹先生九十而終數年矣念之不忘前<lb/>
　　歲見進士同今歲見檢校習之喜先生之有後也<lb/>
　　習之赴湖廣故作詩送之幷致訊雅容云<lb/>
故人不可見喜見子孫賢昨者義烏令今來黄鶴仙芳<lb/>
春都市酒新水北河船却憶蕭方伯分携又五年<lb/>
<pb n="KR4e0090_WYG_086-34a"/>
　　　挽翰林檢討廖敬先<hi>二首</hi>
乆重青雲器皆傳白雪歌較文來棘院承詔上鑾坡家<lb/>
倚詩書冨人沾惠化多荒凉孤舘下無處聽鳴珂<lb/>
左掖門前路朝回不共行竟違金殿直虛夢玉樓成鄉<lb/>
里思陳寔君王失長卿同官悲永訣掩泣送銘旌<lb/>
　　　送方御史徃浙江詩<hi>有序</hi>
　　懋德初爲翰林庶吉士太常愽士數得相見爲御<lb/>
　　史職務繁終歲不一再見昨奉命往淛西來告别<lb/>
<pb n="KR4e0090_WYG_086-34b"/>
　　古語云御史湏用第一等人趙清獻公抃爲殿中<lb/>
　　侍御史常云君子不幸有小過詿誤當扶持愛惜<lb/>
　　以成其德小人有過當力排之後乃無患蓋有合<lb/>
　　於大易扶陽抑陰之義程明道先生爲御史裏行<lb/>
　　神宗問其所以爲御史者對曰使臣拾遺補闕裨<lb/>
　　賛朝廷則可若使掇拾羣臣短長以激直名則不<lb/>
　　能神宗歎賞以爲得御史體此皆古名賢行實也<lb/>
　　髙山仰止景行行止敬書以爲懋德之贈<lb/>
<pb n="KR4e0090_WYG_086-35a"/>
翩翩驄馬出遥赴浙河濵氷雪衝寒景從知到及春清<lb/>
心持憲節隨事體皇仁履道由中正相期繼古人<lb/>
　　　挽韓本常<hi>有序二首</hi>
　　越之山陰有隱君子韓本常氏宋魏國忠獻王之<lb/>
　　十二世孫明經持行累聘不起見重於士林其配<lb/>
　　劉吾友淮府長史真之女兄也賢而篤孝其没也<lb/>
　　合塟矣其子陽今爲監察御史廉重剛正克振風<lb/>
　　紀信其本之於家者厚矣陽痛禄不逮養求作挽<lb/>
<pb n="KR4e0090_WYG_086-35b"/>
　　詩故爲之賦以觧其風木之悲云<lb/>
勲德崇先代山林樂隱居閉門逃寵禄充棟有詩書流<lb/>
水心同浄浮雲意共舒翛然隨物化千里見名駒<lb/>
賢淑諧家室升堂孝德齊一丘掩雙璧愁絶夜烏啼白<lb/>
日𤣥臺暗青山緑樹迷顯揚終有待光映史臣題<lb/>
　　　挽禾溪樂仲韞<lb/>
稀年德更稀至孝奉慈闈子長皆知學倉虛屢賑饑閒<lb/>
情松菊徑清代芰荷衣人往家規在流傳世有輝<lb/>
<pb n="KR4e0090_WYG_086-36a"/>
　　　送孫教授鼎還淞<lb/>
吳淞孫郡愽如玉浄無瑕學者皆心服儒林譽孔嘉塞<lb/>
垣來白鴈河岸綻黄花又屬匆匆别題詩贈去槎<lb/>
　　五言長律<lb/>
　　　胡泉州朴齋<lb/>
籍甚清源守髙齋近海濵依然如白屋惟是表朱輪松<lb/>
竹論深契詩書對古人吏民從尚質風俗漸還淳治比<lb/>
劉宗正謌傳召信臣良哉二千石時獨見天真<lb/>
<pb n="KR4e0090_WYG_086-36b"/>
　　　洪處士挽詩<lb/>
累葉詩書後三山組綬門獨看辭寵禄清隱樂丘樊賔<lb/>
席髙年重州閭善行惇雲中桂子出天上鳳毛鶱晚有<lb/>
南宫養時傾北海尊將迎榮命下先睹少㣲昏蕙帳驚<lb/>
秋鶴蘿扉慘暮猿生芻逺莫致哀些託空言<lb/>
　　　孝思堂爲南安守作<hi>父已卒母在鄉</hi>
故里髙堂逺青山宰樹蕃飛騰榮帝命感激重親恩宣<lb/>
化安諸邑行春耀兩幡撫時悲逸轍臨水嘆深源定省<lb/>
<pb n="KR4e0090_WYG_086-37a"/>
晨昏急聲容夢寐存顯揚須力致表率在身敦郡賴爲<lb/>
仁治天將錫類繁聖朝崇孝理終見表清門<lb/>
　　　送萬資中赴南京大理寺副<lb/>
萬生吾郡秀文學重鄉評不媚難諧俗無争亦譲能盛<lb/>
時趨召命累歲在承明書奏天顔恱恩沾寵賜榮聨班<lb/>
謝北闕兩騎赴南京齊魯經游好河山眺望清徘徊嘅<lb/>
往迹傾冩暢吟情議獄須推恕持廉豈爲名孜孜體帝<lb/>
德勉勉騖王程公退如清暇潜心向六經<hi>纂脩以下陞官皆得北京</hi>
<pb n="KR4e0090_WYG_086-37b"/>
<hi>惟節與陳中皆得南京故云兩騎</hi>
　　　題元端本堂所臨宋徽宗蘆鴈圖<lb/>
慘淡窮隂日蕭條積雪時風含烟際菼氷沍水中坻鳴<lb/>
應翻飛疾栖兼飲啄冝臨摹盡物理㸃染妙天機無逸<lb/>
當年畫豳圖七月詩望崇端本地志異古人爲絶藝功<lb/>
何補爲邦事可希不存前轍鑒徒激後人悲<lb/>
　　　竹軒爲徐以道賦<lb/>
幽人樂種竹竹生繁且妍垂雲羃戸外映月揺堦前晴<lb/>
<pb n="KR4e0090_WYG_086-38a"/>
疑抗翠翿風類鳴清絃夏來暑威薄冬至寒節堅時携<lb/>
羊求侣亦詠嵇阮篇即此適蕭散焉知塵俗牽<lb/>
　　　題竹爲族孫挺<hi>有䟦語</hi>
少年祗北覲初命戒南馳虎踞石城壯龍蟠鍾阜竒國<lb/>
崇根本地政肅紀綱司佐幕先修已趨臺自履卑小心<lb/>
勤職務一意謹操持有過須知改凡痾莫已醫赴公恒<lb/>
起早退食每歸遲損友非吾類前賢盡我師謙虛終受<lb/>
益敖惰恐招危寡欲堪常樂多營枉自疲勿貽君子賤<lb/>
<pb n="KR4e0090_WYG_086-38b"/>
何畏小人嗤餘力披書巻平時逺酒巵夭桃朝暮色貞<lb/>
檜雪霜姿永矢平生志毋因薄俗移每虞端有道萬邑<lb/>
潔無私左右親規誨興居視表儀顧余今潦倒念爾逺<lb/>
暌離行矣圖樹立庶當光逺期<lb/>
　　族孫挺得南京都察院檢校辭别以此竹乞題吾<lb/>
　　於挺固自有意豈在於竹韻語百八十字雖率爾<lb/>
　　皆切要如不視爲虛言即於吾宗有光矣挺往勉<lb/>
　　之<lb/>
<pb n="KR4e0090_WYG_086-39a"/>
　　　送彛訓致事<hi>有序</hi>
　　吾友湖廣參議陳君彛訓以疾得致其事歸過余<lb/>
　　别出視少傅建安楊公所贈五言長詩曰同郡之<lb/>
　　好乃無一言乎余念彛訓初擢近侍在西掖者十<lb/>
　　八年可爲滯矣及陞賛方伯之湖廣者再之廣東<lb/>
　　者一往還道江湖關山之險不啻數萬里又何勞<lb/>
　　也於今行者赴家勞者就息人生至願爲之喜者<lb/>
　　可無言乎又念彛訓初入西掖吾郡之同者三人<lb/>
<pb n="KR4e0090_WYG_086-39b"/>
　　後皆陞用於東廣今獨彛訓在而彛訓持已愛民<lb/>
　　尤戴清議可無言乎然余之生及仕皆先彛訓二<lb/>
　　歳而疾甚焉乃不能引退以適夫止足之義獨不<lb/>
　　内愧乎哉故雖言之而厚顔多矣<lb/>
祖帳餞河橋臨分贈柳條鳳池年歲乆薇省道途遥宦<lb/>
逹垂三紀恩深荷四朝丹心常耿耿白髮遽蕭蕭辭禄<lb/>
身無繫懸車興自超人猶羨簮紱我已向漁樵竹色涵<lb/>
書几花香著酒瓢逺歸真足樂髙蹈竟難招覊旅憐同<lb/>
<pb n="KR4e0090_WYG_086-40a"/>
郡分携重乆要白駒如可繫聊復永今朝<lb/>
　　　宣府行營夢侍先師海桑先生<lb/>
純明程伯子灑落邵堯夫世仰文章伯人尊道德儒山<lb/>
川鍾淑氣星斗煥髙衢逸趣龍游海光儀鳳在梧卧雲<lb/>
辭國聘立雪盛門徒義合隆先祖恩沾自早孤摳趨隻<lb/>
影在報施一塵無夢覺追疇昔衾衣涕淚濡<lb/>
　　　壽吳氏母七十<hi>文正公家</hi>
盛德詩書後慈闈節行全氷霜寒自潔松栢晚逾堅孝<lb/>
<pb n="KR4e0090_WYG_086-40b"/>
有宗家説賢因女教傳春秋髙八袠鸞鷟曄雙騫記日<lb/>
維華旦瞻星麗碧天瑶池來阿母珠翟儼羣仙𤓰棗千<lb/>
年熟蟠桃五色鮮長生紫霞曲歌舞樂瓊筵<lb/>
　　　贈佘通府<lb/>
聖代崇仁治臨民簡俊英存心堅鐡石持行烱瑶瓊吏<lb/>
螙春氷浄公堂秋水清干求皆逺跡游惰亦趨耕光復<lb/>
山川色兼涵草木榮還因掃螟螣庶用育孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>下邑今<lb/>
多幸南州舊有聲三年此相見深慰别離情<lb/>
<pb n="KR4e0090_WYG_086-41a"/>
　　聮句<lb/>
　　　同尤文度曹兾成院中夜飲<lb/>
良朋枉惠顧清霄集詞舘乆别念契濶<hi>楊</hi>嘉晤諧燕衎<lb/>
維時屬秋霽<hi>尤</hi>展席面河漢輝輝月轉階<hi>曹</hi>稍稍風侵<lb/>
幔菲薄陳豆登<hi>楊</hi>綢繆綴篇翰才思繭絲抽<hi>尤</hi>詞彩珠<lb/>
璣粲語深香屢續<hi>曹</hi>興洽爵無算撫今誠可怡<hi>楊</hi>感昔<lb/>
亦奚嘆露白氣逾肅<hi>尤</hi>參髙夜將半且共盡茲夕坐待<lb/>
雞鳴旦<hi>楊</hi>
<pb n="KR4e0090_WYG_086-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻五十八<lb/>
</p>
<p>
</p>
  </div>
</body>
</text>
</TEI>
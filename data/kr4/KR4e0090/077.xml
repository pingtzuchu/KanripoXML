<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十九</head>
    <p>
<pb n="KR4e0090_WYG_077-1a"/>
欽定四庫全書<lb/>
　東里續集巻四十九　　　眀　楊士竒　撰<lb/>
　　録<lb/>
　　　南歸紀行録上<lb/>
正綂四年二月初九日進奏本陳乞致事初十日經筵<lb/>
講讀畢講官皆退上召臣士竒還諭曰何不勉盡輔導<lb/>
而求致事士竒叩首言非敢求閒但老疾不能任事上<lb/>
曰雖老未可言致事朕知卿久不到鄉里今命卿歸省<lb/>
<pb n="KR4e0090_WYG_077-1b"/>
墳墓事畢速来朕日望卿士竒叩首謝上命司禮監官<lb/>
選一誠實内使送歸士竒復叩首謝是日范太監傳聖<lb/>
㫖命兵部縁途給行廪水路給驛船逓運船陸路給驛<lb/>
馬運載車從者皆給行糧脚力徃復並給十一日早謝<lb/>
恩十五日范太監以欽差送行内使阮澹来相見約十<lb/>
八日㑹通州同院諸公宴餞十六日經筵侍講讀畢上<lb/>
召士竒賜璽書白金綵幣表裏米酒厨料牲腊咸備上<lb/>
諭士竒曰省墓畢即来毋久戀鄉土士竒敬唯叩首退<lb/>
<pb n="KR4e0090_WYG_077-2a"/>
十七日早具本謝恩公侯六部豫約祖餞朝陽門外懇<lb/>
辭再三乃止十八日早奉天門陛辭上復諭速来士竒<lb/>
敬唯叩首退光䘵寺奉㫖賜酒飰經筵諸公不得餞送<lb/>
遂别延年學士偕同院諸公及鄉邑親交送出朝陽門<lb/>
建安公遣乃子錫攜酒送至東岳廟送至通州者梁叔<lb/>
車叔莊龍士郁孟嘉甥徳敷姪昇姪秫子及隣比數人<lb/>
時北風甚盛送者不堪余亦困未至通州五里都指揮<lb/>
劉斌来迓<hi>南京故人</hi>午至通津驛兩衛州官學師生皆來見<lb/>
<pb n="KR4e0090_WYG_077-2b"/>
遂登舟叔車五人小酌舟中皆辭歸昇秫及家人鄰比<lb/>
留舟中送前子謨以其子穎附舟歸午阮内使來㑹小<lb/>
酌後家人及行李皆登馬船余與阮各乘驛船先行既<lb/>
至金菱灣廹暮馬船不至余兩人駐候之盖馬船閣淺<lb/>
通津驛前也是日晴北風十九日余與阮仍駐金菱灣<lb/>
候馬船不至盖氷凍初解流沙横潰舟行未有常道也<lb/>
是日晴家人及隣比送者皆歸<hi>其早日有左右抱珥相對</hi>廿日早隂<lb/>
馬船始至金菱灣既出灣又頻閣淺午遣辦事吏歸作<lb/>
<pb n="KR4e0090_WYG_077-3a"/>
寄二楊先生别寄詩諸學士晚始至張家灣盖自通州<lb/>
至此沿河閣淺人力所濟皆劉都指揮及兩衛指揮趙<lb/>
玉楊青逓運所官張聰之助聰吾舊辦事吏撥二逓運<lb/>
船分載行李晩㣲雪遂霽趙指揮率人送往和合驛是<lb/>
夜宿李二寺廿一日早隂行十餘里遇廬陵劉英寺丞<lb/>
畧譚鄉郡事見惠鵞二翼食後遇李安御史微雪遂霽<lb/>
過漷縣過和合驛㑹曽䝉唘見惠長詩共小酌遂别驛<lb/>
丞南昌象牙潭人送炭夜至河西驛宿是日晴雖十餘<lb/>
<pb n="KR4e0090_WYG_077-3b"/>
膠淺亦未若通州迤下之難澁也廿二日劉斌都指揮<lb/>
遣公差回南京一空馬船助載行李盖慮吾前途水淺<lb/>
難行也余遂却逓運船縁途但於逓運所索夫以助操<lb/>
舟然吾家行李甚少阮内使遂徙居之以省驛舟倒換<lb/>
之煩既發食後過通濟河維舟登望新渠隄㟁堅厚河<lb/>
得其性舟楫之便施於久遠勞省而功固徘徊嘉嘆阮<lb/>
太監之績而傷往年有司茍且徒勞之弊也傍有祠祀<lb/>
河神主祠道士曹守淵出廬陵水東真常觀延余入坐<lb/>
<pb n="KR4e0090_WYG_077-4a"/>
庭中有兩鉅軸孟勤定之贈曹主祠之文又自笑吾此<lb/>
行不及曹也適風便不待茶遽起曹固輓留不得强恵<lb/>
牲酒以鄉郡故受之午後至楊村驛驛丞余存中江西<lb/>
餘千人惠魚二尾荅之蜜煎福餅遂留昇秫及四從者<lb/>
其家俾眀旦歸北京又作書寄二楊先生及蔣院判遂<lb/>
行晚過桃花口引兒灣及丁字沽夜宿直沽是日晴廿<lb/>
三日早發直沽食後過楊青驛索逓運夫過午不得盖<lb/>
驛官惽懦不識字悉為下人所蔽申刻始得十數老穉<lb/>
<pb n="KR4e0090_WYG_077-4b"/>
即發過獨流遇一驛舟列仗甚嚴類都司官状宻訪之<lb/>
乃一行人私竊薄之夜二鼓至静海縣奉新驛知縣邢<lb/>
端来見頗儒雅欲訪岳給事以夜不果是日晴南風廿<lb/>
四日早食後便風過流河驛廖穎感冐風寒發熱用薑<lb/>
豉湯不觧晚用十味香蘇散已刻轉南風甚駛不可行<lb/>
蹔停驛前午發過青縣過青口真定諸郡水従此出㑹<lb/>
貴州道馬御史淮安歸作書寄抑庵叔粲及昇秫子又<lb/>
作書謝延年求樂惠詩抵暮至興濟縣乾寜驛既行縣<lb/>
<pb n="KR4e0090_WYG_077-5a"/>
令丞及學師生追及求見停舟見之畧詢民事令荅云<lb/>
民間甚静帖無科擾嵗復大熟皆戴朝廷之賜嘉其言<lb/>
有禮遂别中夜至滄州阮内使往逓運所索夫已有預<lb/>
備盖官得人也是日晴南風暮始息卄五日早至磚河<lb/>
驛午後過新橋驛遇四川潘行人潘嘗本院讀書見惠<lb/>
川椒遂寄書昇秫前遇鄭文實乃弟来迎兄䘮詳語之<lb/>
故見恵柑荔麻姑夜半過連窩驛是日南風廖頴病愈<lb/>
廿六日早過連窩驛五里康幹劉鉉追至相見早食後<lb/>
<pb n="KR4e0090_WYG_077-5b"/>
過良店驛行十里大風敗柁停舟修柁午後始行晚至<lb/>
徳州安徳驛兩衛州官學師生皆候見驛前石城劉通<lb/>
百户及故泰和丞陳輪姪為衛經厯皆求見廿七日早<lb/>
過故城縣梁家荘驛遇南京施尚書見惠酒同步語一<lb/>
里許知南京諸公動定遂寄書康甥晚過甲馬營驛是<lb/>
日南風廿八日早四鼓過武城驛天明過渡口驛午至<lb/>
臨清縣清源驛縣驛閘官皆来見運糧鳳陽曲指揮東<lb/>
昌周指揮来見學師生来見謝訓導者安城人毓敬所<lb/>
<pb n="KR4e0090_WYG_077-6a"/>
舉問汪檢討云已歸鄞矣厲思温縣丞自刑部郎中左<lb/>
遷扵此監収鈔御史<hi>馬湖府人辛丑進士</hi>及戸部郎中皆来見山<lb/>
東髙都指揮来見惠羊酒卻之縣送薪炭晚過二閘甚<lb/>
安穏聞此中多鄉邑人皆未見又聞有假吾家名目於<lb/>
此欺人者知吾将至前數日遁矣留書張驛丞寄叔濟<lb/>
張祥符人也中夜過魏家灣青楊驛是日南風甚駛廿<lb/>
九日早四鼓過李家淺閘早食至東昌崇武驛過閘兩<lb/>
衛及聊城縣官縣學師生来見劉知府來見劉已得代<lb/>
<pb n="KR4e0090_WYG_077-6b"/>
未行縣送薪炭縣學訓導安成吳庸惠鵝及棃卻鵝遂<lb/>
行前驛丞丘誠父子追二里所来見丘吾同邑故人惠<lb/>
羊酒卻羊留詩别誠誠送前五里乃别南風益甚不可<lb/>
行停至晚行廿里過李海務閘又十餘里過周家店閘<lb/>
又十餘里過七級二閘又十餘里過阿城二閘夜已深<lb/>
矣是日南風不息閠二月初一日早四鼓過荆門二閘<lb/>
行十餘里過章秋又三十里過金綫閘逓運所又廿五<lb/>
里天明至安山驛州官學官来見知州傅霖吾故人惠<lb/>
<pb n="KR4e0090_WYG_077-7a"/>
雙雞雙魚卻雞留詩别之吾家新舊皂𨽻六人皆州民<lb/>
馳走五里追及送魚及㡌刷遇南京胡信御史寄家書<lb/>
及時薦詩晚至開河驛驛丞恵小蠟燭二對過閘是日<lb/>
南風初二日早四鼓至濟寜南城驛過閘袁文華憲副<lb/>
及衛州官皆来余以病皆不見諸公送下程皆卻之禮<lb/>
部顧主事自廣東回來見亦以病卻遂行早食後遇劉<lb/>
汝弼布政楊<hi>闕</hi>昭憲使僅一見以舟聚多行速不及交<lb/>
語約前途再㑹余先行午過仲家淺閘自濟寜至此凡<lb/>
<pb n="KR4e0090_WYG_077-7b"/>
度十閘午過師家荘閘又五里至魯橋河岸崩塌䖏見<lb/>
古人所葬石棺甚多為水所齧暴露傾壊其初固欲爲<lb/>
堅久計豈知凡天地間有形之物無不壊之理顧有遠<lb/>
久之殊耳用志以著警云抵暮至谷亭驛就宿是日南<lb/>
風初三日早過谷亭閘遇山東清軍鄭御史台州人冀<lb/>
成之友亦儒雅遇汝弼見過早飯清話時楊仲昭在後<lb/>
相失既别汝弼遇陳士希太守本深太守余判府士希<lb/>
見惠海腊笋葅三君見過果酌而别遂同過沙河閘晚<lb/>
<pb n="KR4e0090_WYG_077-8a"/>
至沛縣攜導升歌風䑓讀新舊二碑余作詩悼顔伯瑋<lb/>
夜至沽頭宿是日南風甚盛汝弼士希皆言賀敬廉正<lb/>
公勤平恕明法律有大體謾志之初四日昧爽度沽頭<lb/>
上閘早食後度下閘阻雨午後始行過謝溝閘暮過皮<lb/>
溝閘與余判府同過不及聚談余舟至夹溝驛北三里<lb/>
許阻淺<hi>名黄家淺</hi>遂宿是日雨午特甚盖過閘始扵臨清止<lb/>
於皮溝云先夕食士希所恵海腊至晚泄十餘行服枳<lb/>
术丸數貼稍緩服香砂和中湯二貼乃止志以戒饞初<lb/>
<pb n="KR4e0090_WYG_077-8b"/>
五日早仍阻淺不能行阮内使復詣皮溝放閘水午得<lb/>
水發黄家淺過夹溝驛驛丞石嵩武定州人頗䟽通黄<lb/>
家淺難澁不減金菱灣甚得此驛人力之助行三十里<lb/>
至耿山又阻淺夜分至徐州是日㣲雨北風盖自通州<lb/>
至此始得北風云初六日早孫昇郎中来見遣人助過<lb/>
洪孫奉命提督徐州洪事㢘能得民心上下交譽之孫<lb/>
惠雞及蔬薪卻雞前行遇張鳴玉㕘政相望舉手一笑<lb/>
風駛不及交談遂别已刻吕梁過洪提督洪事徐少卿<lb/>
<pb n="KR4e0090_WYG_077-9a"/>
來見遇張嘉㑹度洪至房村驛候阮内使畧駐午後行晚<lb/>
至新安驛又行十五里至新安逓運所宿是日晴北風<lb/>
初七日四鼓唘行五鼓至邳州下邳驛衛及州官来見<lb/>
知州郭珏河南新安縣人由監生除將一考甚有賢譽衛<lb/>
皆遣人前督淺鋪夫至直河州又遣夫百人送船甚得<lb/>
其助盖自此迤南淺澁處多矣亭午過直河驛遇河南<lb/>
道廣昌陳御史自鳳陽還寄口音報康甥平安晚至宿<lb/>
遷鍾吾驛縣官學師生来見縣惠蔬羊酒悉卻之吉安<lb/>
<pb n="KR4e0090_WYG_077-9b"/>
孫知事此縣人自朝覲回初至家来迓惠羊酒却之縣<lb/>
遣一吏督淺鋪夫送赴桃源行廿里暮遂宿是日晴南<lb/>
風初八日早行廿里郭誠貟外過舟見訪郭提督河道<lb/>
自儀真至吕梁初未相見河上官民皆譽之謂其㢘公<lb/>
剛正處事有條理但頗性急是日坐談頗乆所論皆當<lb/>
北京通州人也過古城驛王瑜都督遣人来迓将至崔<lb/>
鎮吉安榮衢經歴此鎮人丁毋憂家居聞余至出五里<lb/>
見候遂艤舟造其毋靈筵致禮盖榮在吉能持㢘正非<lb/>
<pb n="KR4e0090_WYG_077-10a"/>
衆所及也既别榮遣子弟棹舟送禮至桃源卻之午後<lb/>
過桃源驛信圭攜楊俊來迓遂同舟行頗聞鄉邑事至<lb/>
三汊淺信圭先歸余舟滯淺難進是日晴南風初九日<lb/>
五鼓至清河遂過青口驛信圭追送余赴山陽同舟度<lb/>
淮羅文振出清江浦見迓亦同舟行過五閘至西湖兩<lb/>
人指示余常盈倉及湖中十里長隄為公私往来之便<lb/>
二人又言比年淮溢郡城内外官府軍民廬舍俱渰獨<lb/>
倉址髙水不及余歎平江之功因訪及其素所行李羅<lb/>
<pb n="KR4e0090_WYG_077-10b"/>
皆言老成有謀慮誠難得如衆皆欲開白塔河平江初<lb/>
堅執不從衆遂造謗衊之飛語逹北京平江不敢止既<lb/>
開卒無利有害其他之功尚多但不應兼守淮安而為<lb/>
小人所罔行事往往不純耳二人又言廵按來此者惟<lb/>
彭百錬不動聲色能以禮制之不敢肆後之繼百錬者<lb/>
率軟愞無為反為所欺及李叙至初以大臣禮待之彼<lb/>
用左右邪言不禮叙及叙振起風紀肅然人皆畏服平<lb/>
江始歛而不肆遂隂設計紿李徳太監誣奏叙罪去之<lb/>
<pb n="KR4e0090_WYG_077-11a"/>
徳後頗知亦悔之盖平江於漕運功甚有但所存心不<lb/>
皆端也余復問淮安自彭守外有司之賢者曰楊陳二<lb/>
同知袁推官耿運同皆難得楊出自御史才更優所言<lb/>
悉符前日郭貟外之論盖一路管河道者孫郎中郭貟<lb/>
外上下稱之無間言云王瑜復遣子見迓於清江浦遣<lb/>
之先歸瑜時以病家居也彭守以僚屬及學師生來見<lb/>
見畢皆令先歸王孟安乃子麟為訓導於此甚為彭守<lb/>
所重盖能持已脩職也余見加奨勵之午停舟西湖觜<lb/>
<pb n="KR4e0090_WYG_077-11b"/>
託文振市布席回泰和用廿兩文振見惠食物王都督<lb/>
力疾出相見淮隂驛時疾已瘳尚欠将息亦惠食物謝<lb/>
作其考碑文為受其半始聞馬湯二公被召之詳彭守<lb/>
復来送余遂别王彭李羅發舟是日晴無風初十日雞<lb/>
鳴至寶應縣安平驛驛例不支廪米口糧縣官来見以<lb/>
怯風卻之已刻過界首驛無驛丞不及倒闗亦例不支<lb/>
廪米口糧午過髙郵湖午後至州盂城驛未至驛五里<lb/>
董璘修撰拏舟載酒殽来迓余病泄初愈辭酒殽坐語<lb/>
<pb n="KR4e0090_WYG_077-12a"/>
移時因詢州官曰韓守石首人㢘清愛民謝州判亦好<lb/>
徐侍郎嘗考謝平常州五百人保留特命復職而停徐<lb/>
禄半嵗董又言衛指揮使張海得軍民之心已而衛州<lb/>
官學師生皆来見識張與韓張可三十餘亦爽愷韓惇<lb/>
實儒者望而知其有愷悌之風學正臨江人亦好吏科<lb/>
車給事致事居家来見坐語頗久始知其為人平實盖<lb/>
雖同朝平日不數相接也揚州李太守遣人見迓即戒<lb/>
之歸余舟亦發二鼓至邵伯驛亦例不支廪米遂過閘<lb/>
<pb n="KR4e0090_WYG_077-12b"/>
是日晴便風十一日早四鼓過揚州廣陵驛聞李守率<lb/>
屬昨日見候驛中抵暮始歸驛丞乞少留俟入報守余<lb/>
不可遂行風便天明至儀真驛鄉人郭永韶為逓運所<lb/>
官之䕫姪聞余歸来迓先夕至此至是同郭来見䕫言<lb/>
與恂如同来恂如聞戸部辦事官言叔重船来日晚始<lb/>
至此鎮江有一公事甚急今早疾馳往彼了落約明早<lb/>
五鼓復至此相候也謝運同来見衛與縣官及學師生<lb/>
来見遇廣西㕘政鄒鋭考滿赴北京余南京故人見惠<lb/>
<pb n="KR4e0090_WYG_077-13a"/>
茶廣西副使陳輝湖廣㕘政吳存衡守鄒良朝覲歸皆<lb/>
来㑹午揚州宗人友文通判追至相見惠酒及雙鶴受<lb/>
酒却鶴友文欲遣人馳報恂如余止之延之小酌遂别<lb/>
候潮至晚始度<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>永韶極力周旋既度遇葉汝梅劉大<lb/>
本徒步送余舟數里知其陞石城知縣既别風便䕫乗<lb/>
余驛船先發赴龍潭驛余乘馬船徑赴龍江驛是日晴<lb/>
十二日早四鼓度江過觀音山䕫驛船亦至旋復相失<lb/>
天明至通江橋䕫已先在食後同上龍江驛入金川門<lb/>
<pb n="KR4e0090_WYG_077-13b"/>
詣謁孝陵至太學前遇叔縉光世来迓遂同行又遇敏<lb/>
徳與言又遇都尉總兵及宗載良玉府部諸公皆至皆<lb/>
欲同出朝陽門皆謝却之總兵遣一指揮先路時顯亦<lb/>
至余與叔縉光世時顯四人同行至孝陵衛步至陵門<lb/>
外五拜叩頭畢已午四人同至翰林院都尉總兵五府<lb/>
六部太常大理通政堂上監學府縣諸官皆已先集守<lb/>
備劉羅唐三太監亦至鄉郡仕南京者偕至都尉總兵<lb/>
具酒殽院後堂酌三杯皆出宗載延知已數人共作午<lb/>
<pb n="KR4e0090_WYG_077-14a"/>
飯聞黄少保疾稍差未出遂往問之與光世良玉同行<lb/>
黄公聞余来甚喜强衣冠出迓執余手以義見責曰今<lb/>
豈公治私時耶已而見其二子裁三四嵗余戯之曰公<lb/>
亦曷嘗不治私黄及陳徐皆大笑黄又握余手曰不見<lb/>
谷永論宗室事乎余應曰某不學無術人也然未嘗不内<lb/>
愧遂出酒强余飲一杯時已晚遂出便道過謝都尉及<lb/>
守備太監羅唐强余酒皆兩杯最後過總兵復强數杯<lb/>
時已暝陳徐皆挽余歸宿余以未謁先師遂就陳宿陳<lb/>
<pb n="KR4e0090_WYG_077-14b"/>
復出酒卻之命其子焚香取琴彈數引余時已困䕫姪<lb/>
在侍光世亦連榻皆就枕既覺余語光世朋友有責善<lb/>
之義請聞余過光世曰先生是非太明白小人可盡絶<lb/>
之耶且一人之言未可輒信須審察之余謝曰老兄吾<lb/>
師也敬知過矣請改之是日晴十三日早謁先師退就<lb/>
彛倫堂與學官寒暄後即出過䕫姪見諸孫宗載敏徳<lb/>
與言叔縉良玉皆来見送余就光世早飯後同出東江<lb/>
門道遇趙都尉下馬數語即别便道過蒋主敬不遇見<lb/>
<pb n="KR4e0090_WYG_077-15a"/>
其弟道中託龍司務買人事扇問何頥索藥既出江東<lb/>
門守備劉羅唐袁四大監皆出見送既别至江東驛都<lb/>
尉總兵府部諸司堂上皆先至見送鄉郡仕南京者亦<lb/>
集何頥送藥龍䕫市扇皆二遂别諸公良玉侍郎蹔留<lb/>
爲撥換馬船且携酒酌阮及余晚始發舟仰善之䕫送<lb/>
余前行夜過大勝驛是日晴初聞麓川之師十四日早<lb/>
大東風過和尚港午至采石驛候濟川衛馬船夫口糧<lb/>
文書未至盖先晚行急約至此候之是晚風不止同仰<lb/>
<pb n="KR4e0090_WYG_077-15b"/>
善之䕫宿采石買魚夜酌余作詩贈之十五日風雨建<lb/>
陽衛指揮来見惠魚酒卻之刷巻御史涪州人亦来㑹<lb/>
方緘詩寄自道自道偕其僚及當塗令張嵓来見府縣<lb/>
惠魚酒皆却之已而留自道就余舟同善仰之䕫酌别<lb/>
馬船夫口糧文書竟不至遂作二楊先生書論麓川事<lb/>
及家書託仰善求良玉轉寄北京余乘西北風遂行四<lb/>
十里至東梁山宿是日雨夜晴十六日早晴發東梁山<lb/>
過七磯過月子河亭午過蕪湖過焦磯至魯港驛午<lb/>
<pb n="KR4e0090_WYG_077-16a"/>
後過螃蠏磯三山磯微雨北風望荻港諸山連延秀㧞<lb/>
胸次豁然晚過繁昌縣望靈山雄秀蒼然接荻港諸山<lb/>
可愛抵暮過板子磯過荻港驛行三十里至金沙洲夜<lb/>
深風駛遂宿是日北風微雨十七日早微雨發金沙洲<lb/>
便風過老䑕夹食後過銅陵縣亭午晴過大通驛舟中<lb/>
望九華山午過梅根晚過池口驛暝過烏沙夹宿是日<lb/>
便風十八日早四鼓發烏沙夹昧爽至李楊河驛天明<lb/>
過長風沙夹食後至安慶同安驛余往拜青陽先生墓<lb/>
<pb n="KR4e0090_WYG_077-16b"/>
荒山沙石之墟凡五墓中為先生前之左右各二墓問<lb/>
土人云皆先生一家所葬也墓外建表盖李果御史新<lb/>
作王璜太守以僚屬来見遂託王寄書桐城與士正衛<lb/>
指揮朱禮等亦来朱前府軍衛帶刀官余與府衛言忠<lb/>
宣公墓係國家祀典守臣宜以時修葺不可怠忽衆唯<lb/>
唯遂問太朴先生之後得其曽孫名山者時為學諸生<lb/>
召與之見詢其祖考及家盖惟毋在其曽祖詩文亦有<lb/>
存者約録見遺余遂行夜至雷港遇李果御史談論皆<lb/>
<pb n="KR4e0090_WYG_077-17a"/>
有理既别行四十里至望江縣急水溝宿是日晴無風<lb/>
十九日早南風發急水溝天明過楊灣午過小孤山過<lb/>
彭澤縣龍城驛過徑港暮至炭市灣南風甚駛雷雨遂<lb/>
宿廿日天明發炭市灣亭午至湖口縣彭蠡驛晚過鞋<lb/>
山女兒港大雷雨遂停泊是日南風廿一日早㣲雨南<lb/>
風甚盛午稍息始發舟午後過澄靈湖晚至南康府匡<lb/>
廬驛往弔正安送賻重作輓詩知府翟溥福見迓其資<lb/>
篤實郡人甚譽之託寄詩盧邦臣遂行夜二鼓抵株磯<lb/>
<pb n="KR4e0090_WYG_077-17b"/>
宿廿二日天明發株磯便風食後至呉城驛午過昌驛<lb/>
山晚至樵舍驛二鼓至南浦驛宿是日便風廿三日早<lb/>
四鼓都指揮湯節自袁州召還亦至遂同入城朝王王<lb/>
先召余入俯接甚厚賜坐與語久之賜酒饌命兩儀賔<lb/>
見待就叩首辭出<hi>闕</hi>趙侍郎御史三司堂上知府皆出<lb/>
南浦驛見候余遂趨各司謝之索片紙書名而出蕭仲<lb/>
敬来見遂同往訪若思中道邂逅盖聞余至來訪遂同<lb/>
詣南浦驛若思出贈詩及酒饌就驛中酌余與侍郎御<lb/>
<pb n="KR4e0090_WYG_077-18a"/>
史三司諸公别若思送余前行時已亭午北風甚駛趙<lb/>
侍郎焦布政湯都指揮張琦僉憲皆棹小舟送余行十<lb/>
餘里風勢益甚不可行遂止余與若思父子同馬船行<lb/>
四十里始别以余驛舟送之歸未刻過市汊驛晚未至<lb/>
豐城廿里風愈駛江絶行舟遂引避小汊是日焦遣承<lb/>
差李懲䕶送廿四日天明風息發舟食後至豐城縣劎<lb/>
江驛孫貞先生攜酒見迓胡軫憲副任禮郎中偕至共<lb/>
酌孫酒而别晚過清江鎮暝至臨江清江驛徐敬太守<lb/>
<pb n="KR4e0090_WYG_077-18b"/>
来訪徐甚安徤色腴澤勝往昔數倍索梅花軒記余諾<lb/>
之惠新茗府縣官及學師生皆來見是日雨夜宿清江<lb/>
驛廿五日早遣李懲歸遂發舟午後過新淦金川驛行<lb/>
三十里縣官遣吏追送羊酒卻之舟至仁和上市已暝<lb/>
遂宿是日南風廿六日早行亭午至玉峡驛十里至暮<lb/>
膳停舟登金少保墓㣲雨泥淖縁峻躡險數人側足牽<lb/>
掖而上至墓余困憊不支坐久稍定山髙壁立如削大<lb/>
江逼齧山趾墓前僅容尋尺陡隘可畏謁訖余升墓而<lb/>
<pb n="KR4e0090_WYG_077-19a"/>
望左絶無山但見江流滔滔東下時傍近有兩人從余<lb/>
升一姓郭墓地主也一進士蒋慶之弟貌甚肖兄余問<lb/>
何以葬此兩人云鄉人皆知此不可葬其子弟信俗巫<lb/>
之言謂此地嘯天獅子形子孫當大貴雖衆言不可其<lb/>
家不見信也余問巫今安在曰塟此地後知逹官皆怒<lb/>
之已挈家逺竄矣遂下山過所建享堂堂之前惟建安<lb/>
公所作碑文刻石頗整然門無扄鑰蘚壁塵戸樵䜿牧<lb/>
子雜處其中無所顧忌又問有守者否曰素無盖其子<lb/>
<pb n="KR4e0090_WYG_077-19b"/>
弟皆置此於度外但金夫人或半月或十日一遣人邏<lb/>
視邏者雖至亦無可奈何也余聞之低徊黯塞遂與兩<lb/>
人别入舟備書其語将寄示金之子使圖改卜焉漸晚<lb/>
余舟行十餘里望黄金江口亂流泝釣魚䑓泝新市夜<lb/>
至新店阻淺遂宿是日南風㣲雨廿七日天明發新店<lb/>
食後過富口過𤣥壇觀前渡江泝槎灘至白沙驛余乘<lb/>
驛舟先行晚至吉水過觧學士家時鳴鶴禎期禎亮鄒<lb/>
循先渡江來候縣官學師生皆来於江滸既至觧氏雨<lb/>
<pb n="KR4e0090_WYG_077-20a"/>
見禎亮二子皆可人李徳言致事家居亦来㑹遂出道<lb/>
過鳴鶴新居頗清雅其子作生員亦秀余登舟擬前過<lb/>
晃庵縣學生歐陽寧以恭之子胡登有初之子送余時<lb/>
馬船已得風便先行余與二生及二從登驛舟夜二鼔<lb/>
始至䣊灘追及馬船而宿是日晴暮雨北風廿八日早<lb/>
雨北風舟人以數日困南風促行且雨不止又聞晃庵<lb/>
之子遷新居去江尚逺不果詣遂託胡登寄書其子約<lb/>
東行之日詣也早食後至吉安城下府所諸公兩學師<lb/>
<pb n="KR4e0090_WYG_077-20b"/>
生皆見迓江滸余入郡學謁先師次謁忠節祠赴螺川<lb/>
驛登舟遂行便風午過東昌暮至泰和華石潭廵檢司<lb/>
稷偕諸姪及賓畿父子候者皆至盖余先有書戒其無<lb/>
出縣境也遂宿是日雨北風廿九日早晴令導及家人<lb/>
及来迓者皆就舟歸余登岸鵷稷從余詣螺湖蝦蟇湖<lb/>
金雞湖盤古山石人庵前謁始祖考妣曽祖考妣祖考<lb/>
妣考妣墓家人負晟暠出十里來迓下梘岡縣人老壮<lb/>
填溢郊郭衢巷見迓至不得行晚始抵家謁先祠<lb/>
<pb n="KR4e0090_WYG_077-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_077-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十一</head>
    <p>
<pb n="KR4e0090_WYG_069-1a"/>
欽定四庫全書<lb/>
　東里續集巻四十一　　　明　楊士竒　撰<lb/>
　　墓碣銘<lb/>
　　　蕭時用墓碣銘<lb/>
洪武己未十二月某日吉水蕭時用卒明年某月某日<lb/>
葬其里黄家塘之原又二十九年為永樂丁亥其子公<lb/>
騰奉其姻家夏侯時雨所狀事行走京師介余友禮部<lb/>
主事尹昌隆求文銘墓余辭之而求益固於是三復其<lb/>
<pb n="KR4e0090_WYG_069-1b"/>
狀作而嘆曰嗚呼士處邱園幽寂無事之際恒自詫其<lb/>
才藝可以試於時朝試而夕效及其沾一命領一職巽<lb/>
耎蓄縮無分寸之施或至於自僨其身為世僇笑若時<lb/>
用者未嘗有所自道亦未嘗沾時一命而平居綜理公<lb/>
私百務井井有條理可觀而年三十有九以卒甚可惜<lb/>
也夫時用諱士益系出南唐御史大夫儼曾祖季章祖<lb/>
徳祥父師文時用瑰瑋尚志居家孝於親元季兵亂悉<lb/>
䘮其所資皇明混一海宇走江湖治奉養之需家用饒<lb/>
<pb n="KR4e0090_WYG_069-2a"/>
裕縣令丞推擇長萬石是時公府百役之費皆出萬石<lb/>
長他萬石長徃徃以私賄致破滅時用攄勤致公道民<lb/>
以義而規措有法民皆自勸率出布供公上以為當然<lb/>
由是郡縣皆以為材而民親見他萬石長縱私害民而<lb/>
已無害無不愛願之者其所能大率類此舉一可知己<lb/>
所居有園田之樂作塾館禮致文行之士為子弟師不<lb/>
間踈戚逺近即有急赴之惟恐不及娶戴氏子男二公<lb/>
騰公蜚皆克樹立女一適張東興孫男三賢良裕銘曰<lb/>
<pb n="KR4e0090_WYG_069-2b"/>
驥駿良兮弗駕而覊彼駑弗任或大路以馳嗟嗟時用<lb/>
孰不用時遽止於斯藏於斯兮<lb/>
　　　許忠信墓碣銘<lb/>
許氏故襄城鉅族代有顯仕至元曰居敬者始不仕而<lb/>
隐於耕徙家汝水之濵相土建宅引泉為池環植栁數<lb/>
百株而教授其中鄉人髙之號栁隂先生五子皆以誠<lb/>
字之曰此人道之本也五子亦克謹父訓第五子守誠<lb/>
生忠信諱某儀貌魁偉資禀淳厚而剛方自持世其祖<lb/>
<pb n="KR4e0090_WYG_069-3a"/>
父業非其人弗與友非其義一毫不以茍取郡縣推舉<lb/>
耆老自守令以下率從咨政焉治家教子皆有方或學<lb/>
或耕各稱其才而授之嵗壬午某月某日卒春秋七十<lb/>
有四葬某鄉先塋之次娶王氏柔惠端淑相夫之政於<lb/>
内克恭以勤訓飭其子若婦嚴於禮度以義處事以恕<lb/>
待其少者賤者享禄養十餘年永樂十七年某月日卒<lb/>
於北京春秋七十有五其歸葬也從於夫之墓四子長<lb/>
曰綱次曰英好學而文洪武中舉孝亷授延安府葭州<lb/>
<pb n="KR4e0090_WYG_069-3b"/>
税課使卒於官次曰廓由鄉貢累官工部侍郎次曰良<lb/>
蚤卒孫男若干至是廓涕泣謂士竒曰惟先考妣棄不<lb/>
肖孤今墓木鬱然為林矣而墓石未有刻文將先徳何<lb/>
以光昭而不肖孤何名為人子也遂出所述事行曰願<lb/>
徼惠於執事士竒不得辭為序而銘之銘曰<lb/>
許氏之宗肇出於姜太岳之裔繇周啓封介汴及潁許<lb/>
昌是居入於春秋不一其書涉漢沿唐益蕃以敷簮纓<lb/>
之華代有譽望元之中葉始歛弗揚秉徳執行表範邑<lb/>
<pb n="KR4e0090_WYG_069-4a"/>
里既其子孫咸襲厥趾嗟忠信甫既肅且温有嫓於中<lb/>
允矣令人亦既有子善慶斯徵際時顯庸式光所生墓<lb/>
門有石紀行琢詞雲仍來來世篤弗隳<lb/>
　　　周處士墓碣銘<lb/>
泰和邑之南雲亭之鄉大原之里有處士曰周叔京先<lb/>
生學足以究經行足以表俗而沒廿有八年未有發諸<lb/>
潜德者仲子和始以狀屬諸士竒按周氏里鉅族故富<lb/>
於貲至所敬甫尊賢禮士不自恃其貲傑然以行義為<lb/>
<pb n="KR4e0090_WYG_069-4b"/>
豪先生之考也母蕭氏兄弟四人其三先生也諱西叔<lb/>
京其字㓜而秀頴端重長而喜學問從明經師蕭尚仁<lb/>
受毛氏詩駸駸見端緒矣而䘮其父哀毁葬祭一中於<lb/>
禮已而兵亂作二兄相繼歿盡力教養其孤底於成雖<lb/>
亂離奔竄與季弟養母盡愛敬其孝友盖天性云執守<lb/>
確然不以纎芥利欲之念置其中閒居飲清茹澹讀書<lb/>
教子或攜朋從相羊山水之間悠然自足嗜為詩雖紛<lb/>
冗不廢吟咏尚書劉公嘗序其集洪武丁丑子鼎為興<lb/>
<pb n="KR4e0090_WYG_069-5a"/>
平縣學教諭迎就養先生亦樂一逰闗中以弔觀古人<lb/>
之遺跡既至數日得疾遂不起九月十四日也疾且革<lb/>
顧鼎無他言惟曰詩書可以承家忠孝可以立身而已<lb/>
春秋六十有三娶陳氏元潮州路儒學教授以道之子<lb/>
先卒子男二長鼎選鄉貢两任教諭陞台州府儒學教<lb/>
授以卒次和以父命為叔季中後舉明經厯醴陵新樂<lb/>
二縣儒學訓導女二劉士鴻劉士堅其壻也繼室蕭氏<lb/>
子男二賀賛孫若干初鼎奉先生之䘮歸葬未叶吉卜<lb/>
<pb n="KR4e0090_WYG_069-5b"/>
今和將改葬於隆八仙之原而奉陳孺人祔孺人先待<lb/>
制外孫於先諭徳兄弟也士竒少時屢親炙先生又聞<lb/>
諸父道先生平生尤詳故撮其槩述之而為墓之銘曰<lb/>
清泉兮白石蒼蒼兮松栢思君子兮夙昔雲乘風兮西<lb/>
飛忽復兮東來悲君子兮不歸白日上暉兮黄壤下翳<lb/>
千嵗之後兮庶將化而靈瑞<lb/>
　　　柴處士墓碣銘<lb/>
洪武乙亥九月廿七日錢塘柴處士卒明年葬餘杭厚<lb/>
<pb n="KR4e0090_WYG_069-6a"/>
郎山之原後廿有九年為永樂甲辰某月某日其配嚴<lb/>
氏卒其孤魯車奉以合葬於處士之墓車遂以狀求余<lb/>
銘墓余嘗聞處士之義於士大夫間而車嘗佐藩政吾<lb/>
江西也江西之人至於今稱之余故受狀而不辭柴氏<lb/>
世家錢塘靈芝鄉之義溪里祖某父某皆富而樂善處<lb/>
士諱望字宗禮㓜而岐嶷比長用志於學時廬陵李中<lb/>
伯叅議淛省喜造就後進處士徃從之李公深見器重<lb/>
屢欲薦用之固以親老辭自是唯養親為事名其退休<lb/>
<pb n="KR4e0090_WYG_069-6b"/>
之居曰芝隖草堂讀書教子其中恒誨其子曰植家本<lb/>
於農植身本於學無用他求也泊聲利里俗重浮屠老<lb/>
子法絶口未嘗及性和厚公方人有忿争不平者導諭<lb/>
以禮強梗弗率者裁制以義一鄉頼焉急人之急如飢<lb/>
渴初王師下閩清流縣賴氏母被虜其子求之四方十<lb/>
數年遇諸杭而貧不贖則日悲號於路處士聞之為言<lb/>
於上官卒迎以歸處州進士金觀僑於杭與處士交觀<lb/>
貧有母處士給田以資其養觀母卒觀以哀毁亦卒觀<lb/>
<pb n="KR4e0090_WYG_069-7a"/>
妻又繼卒而子㓜不能葬處士悉為備棺歛而經營以<lb/>
三䘮歸葬金氏先塋之次又教育其子底於成立史官<lb/>
蘇伯衡徐一䕫皆特書其事以傳所為義舉槩類此喜<lb/>
交際縉紳君子過其門者無虛日天氣融霽則招朋徒<lb/>
相羊名山勝水之間興有所適或旬浹忘返翛然塵氛<lb/>
之表也嗚呼以處士所存所能使用之於世何徃不宜<lb/>
而獨布衣以終非自求其志者歟春秋六十嚴氏同里<lb/>
人柔婉慈惠族姻皆稱其賢春秋八十有五子男三長<lb/>
<pb n="KR4e0090_WYG_069-7b"/>
愚處士卒之嵗亦卒次魯次車起家鄉貢進士兵部職<lb/>
方郎中江西布政司叅議岳州府知府復入為職方郎<lb/>
中材行為時所重女一歸許氏孫男六振援拯拱抃拭<lb/>
女三銘曰<lb/>
夜光之珍潜於淵兮合抱之堅藏於山兮世莫之求式<lb/>
全其天兮含章返真徳人之全兮<lb/>
　　　黄處士墓碣銘<lb/>
處士諱生字宗道姓黄氏世家建寧髙祖諱某仕元為<lb/>
<pb n="KR4e0090_WYG_069-8a"/>
建寧路總管金牌千户有厚徳曾祖諱仲賢祖諱志可<lb/>
父諱原振皆懐徳弗仕母魏氏元鎮國上將軍福建宣<lb/>
慰使天祐之女處士㓜有令質四嵗能誦詩父竒之嘗<lb/>
曰興吾家者此兒也七嵗出就外傅日記數百言長而<lb/>
博通諸書尤明於易至於隂陽卜筮醫藥雜說亦皆涉<lb/>
獵而孝事父母生養死葬靡不竭盡於其弟宗錫友愛<lb/>
甚厚宗錫蚤卒教育其遺孤長為之婚一如己子族人<lb/>
之貧而凍餒或生不克婚嫁死無以歛葬者皆賙之推<lb/>
<pb n="KR4e0090_WYG_069-8b"/>
而賙其鄉里亦然臨利能讓喜愠不色見闢一軒多藏<lb/>
古書名畫軒前植竹數百挺日焚香清坐其中吟咏自<lb/>
娱或勸之仕曰自顧其何所取材且幸有少園田足為<lb/>
仰事俯畜之資敢萌非分之意哉有舉其材於天官者<lb/>
符下引疾辭平生所著有竹軒吟藁藏於家嵗辛巳五<lb/>
月十九日卒年嘗慨師道不振學者日趨於簡陋至是<lb/>
毅然自任嚴約束諸生而身率先之於道徳性命之㫖<lb/>
正心誠意之方為之開諭反覆詳明而常戒以敦本務<lb/>
<pb n="KR4e0090_WYG_069-9a"/>
實學正學為正人無徒茍事文藝為利禄計至評論古今<lb/>
人才賢否亦必以此諸生翕然嚮服退而相率遵承先生<lb/>
之教不可以違有過更相責善惟恐先生之聞之也先生<lb/>
孝友恭儉出乎天性一言一行皆以誠為主動循禮法布<lb/>
素泊然家無餘畜非賔客不兼味非其義一介不取而輟<lb/>
已以賙族姻振匱乏者常如不及介然特立同郡名徳宿<lb/>
儒惟梁孟敬劉仲脩胡行簡張羙和聶器之相與為莫逆<lb/>
交洪武己巳五月留郡庠顧次子行曰明日之夕吾其死<lb/>
<pb n="KR4e0090_WYG_069-9b"/>
乎得㣲疾諸生進醫藥先生止之曰命矣時長子幼孜從<lb/>
學二百里外獨行侍側先生手書四十字詩一章示幼孜<lb/>
書遺命數事示行又書四十字詩一章謝素所徃来翊日<lb/>
自題其神主付諸生使授幼孜晩沐浴更衣端坐至夜二<lb/>
鼓卒春秋五十有七所著詩文有湄湘槀若干巻藏於家<lb/>
幼孜舉進士累官至翰林學士兼右春坊右諭德永樂十<lb/>
年先生用子貴詔贈奉直大夫右春坊右諭德云贊曰<lb/>
　余與㓜孜同官嘗讀先生之遺文淳厚古雅藹然有<lb/>
<pb n="KR4e0090_WYG_069-10a"/>
　徳者之言又讀張羙和叙列先生行事一本道徳仁<lb/>
　義之意余未嘗不徘徊向慕有高山仰止之心焉至<lb/>
　其門人學者余徃徃遇之能道其師之教而考其持<lb/>
　身蒞政皆足以發所謂師道立則善人多惜乎先生<lb/>
　之教僅施於一郡而已也乃若其屬纊之際明於幾<lb/>
　先從容綽然非篤學所至哉士茍用志於内以致夫<lb/>
　誠明靜一之功則自然必至之理矣其待以他求乎<lb/>
　　　南耕先生傳<lb/>
<pb n="KR4e0090_WYG_069-10b"/>
南耕先生者姓許氏諱洪字彦章吉水人世業儒伯父<lb/>
中孚通伏氏書南耕傳其家學有孝行兵亂父母逃避<lb/>
山谷中採拾以備養未嘗乏也母病躬侍湯藥不解帶<lb/>
者二旬病劇籲北辰請以身代親沒居䘮盡禮事其兄<lb/>
彦良極友愛平居飲食衣服必先兄兄老出入起居必<lb/>
躬扶持之洪武三年舉明經授横海衛知事調英武衛<lb/>
两衛皆在京師號繁劇凡簿書調發出納勾撿㑹計之<lb/>
務皆知事所治南耕從容未嘗動聲色而集事嘗為諸<lb/>
<pb n="KR4e0090_WYG_069-11a"/>
衛先安慶侯仇成時為横海指揮特敬禮之陞浙江行<lb/>
省檢校省務益繁而官不備滯牒山積南耕兼署六司<lb/>
居數日裁决悉盡朝廷遣使督事省中省中寮屬悉趨<lb/>
謁南耕以事後至使者怒臨以威南耕不為動徐為片<lb/>
言復之使者愧服降堦執手謝曰吾過矣吾過矣紹興<lb/>
倉奸弊乆劉之先有仕南唐者由金陵徙吉水擇勝而<lb/>
家巽湖之上所從來乆矣至明翁為郡學教授子潨甫<lb/>
之曽大父也大父信卿以行義與鄉名儒歐陽師尹先<lb/>
<pb n="KR4e0090_WYG_069-11b"/>
生相厚父天性號東山靜隐東閣大學士吴公沉為之<lb/>
記其卒也翰林學士觧公縉為之銘墓子潨甫諱㑹㓜<lb/>
端重不事嬉戯初入小學即知謹於事長十餘嵗從學<lb/>
鄉先生胡時中而與西澗熊公為同門相與講學日夜<lb/>
淬礪不懈惇孝友父及兄子謙相繼數日卒哀毁幾絶<lb/>
終身慕不衰從弟子淇奉命使山東病乆不愈聞報馳<lb/>
徃視之扶持醫療竟不起遂以其䘮歸而撫育孤姪必<lb/>
底於成立女兄之夫郭子澄逰蜀不歸走萬里挾之歸<lb/>
<pb n="KR4e0090_WYG_069-12a"/>
嵗時嚴祀事先墓祠在南山者增脩之益以田園林沼<lb/>
襍植菓茶環祠下西澗為作祠記祠傍搆屋數楹以儲<lb/>
經史榜曰耕讀觧公為之記若文穆胡公庶子鄒公皆<lb/>
於子潨甫有文字之好子潨甫雍容儼雅喜為詩情之<lb/>
所適率形賦詠賔客至者必傾冩盡懽晩嵗課子孫詩<lb/>
書外餘事一不挂念慮人以悠然號之雖耆老之年鬚<lb/>
髪如漆無一莖白者盖年六十有九而卒其卒以宣徳<lb/>
丁未十一月廿一日娶同邑胡氏慈愛勤儉式配君子<lb/>
<pb n="KR4e0090_WYG_069-12b"/>
子男四鐔永樂乙酉中江西鄉試明年禮部㑹試中副<lb/>
榜厯沛上海連江三縣學官鏞銓鑚咸克幹蠱如父母<lb/>
之心女一歸韶州府通判夏敏求孫男六士凖士謨士<lb/>
式璋孫璉孫琦孫女六曾孫男二鐔嘗脩永樂大典在<lb/>
翰林於予有同郡之好非一朝夕子潨甫之葬也其素<lb/>
所相知如觧胡熊鄒皆先卒莫為之銘於是鐔以屬士<lb/>
竒為之銘曰<lb/>
遭時清明弗騫以升處澹安貞在郊與坰優哉㳺哉全<lb/>
<pb n="KR4e0090_WYG_069-13a"/>
歸以寧<lb/>
　　　劉性宇墓碣銘<lb/>
吉水劉昭為通城縣學訓導陞清河教諭能以師道振<lb/>
起學者既去則所嘗授業者皆思慕之不已以是見重<lb/>
士大夫而於余徃還昭䘮其父服闋謁選京師遂求余<lb/>
銘墓時余有公務且病求文者率辭之而不忍辭昭按<lb/>
臨江府學教授胡㵾狀劉氏始自安成徙吉水之繞源<lb/>
里於今廿餘世族益盛其曰煥文號竹逸者富而樂施<lb/>
<pb n="KR4e0090_WYG_069-13b"/>
七子其六曰廷剛有介直之行五子其長昭之父也諱<lb/>
全字性宇甫齓兵亂作隨父母走匿山谷亂定歸則家<lb/>
蕩然無以自資然且汲汲佐父理先塋脩祀事為重弱<lb/>
冠父沒奉養母曽撫四弟二妹盡孝友力農作久而家<lb/>
益裕則推其餘以賑宗族鄉黨之匱乏其厚倫誼公是<lb/>
非好賢重士皆出於天性教子孫必務學曰吾少壯多<lb/>
故不遑及今老矣汝曹幸生長太平勿自棄也躬走閩<lb/>
中市書籍以資之子孫有以明經中鄉舉者輒喜色溢<lb/>
<pb n="KR4e0090_WYG_069-14a"/>
眉宇曰庶幾成吾志也嘗乘扁舟遨逰江湖騁眺覽自<lb/>
適而非以利焉卒於宣徳己酉二月十四日享年八十<lb/>
有四娶蔡氏邑名家相其夫事親睦族訓子植家咸有<lb/>
可稱其卒先夫之二年九月十五日享年八十有一合<lb/>
葬西塘之原子男六良恭倫輿昭莭昭永樂甲午中鄉<lb/>
試明年㑹試中副榜遂除通城令調福清教諭輿節皆<lb/>
先卒女一適杜克勤孫男十四言哲睿依定顯學智式<lb/>
堅武祖囘祖復祖寧祖哲中廿一年鄉試女八曽孫男<lb/>
<pb n="KR4e0090_WYG_069-14b"/>
六銘曰<lb/>
處之幽行之脩澹其休休有淑者逑合璧乎斯丘<lb/>
　　　李處士墓碣銘<lb/>
前監察御史李叙之大父處士君既沒而葬廿有九年<lb/>
未有銘介吏部郎中黄養正以給事中吴澤所具事狀<lb/>
来請李氏其先汴人五季時徙睦至宋諱舎者又徙婺<lb/>
之東陽遂世為文獻家舎處士十一世祖也其後有正<lb/>
節侯誠之太常博士大有工部尚書寶謨閣直學士大<lb/>
<pb n="KR4e0090_WYG_069-15a"/>
同工部處士之七世祖也曾祖景魯封椿庫大使祖宣<lb/>
父仁母蒋氏皆有善行處士諱道珫字均與天資和厚<lb/>
孝事父母讀書通大義治家有條理睦宗姻處鄉里咸<lb/>
盡其分家故饒貲恒自念吾幸藉先人垂慶温飽有餘<lb/>
顧今所乏者在力善以承先志日勇於義事嘗於紹興<lb/>
道中得白金百餘两封緘固宻曰此行道者所遺也伺<lb/>
人無至者暮持歸寓舎明旦復持至所得處而遺者亦<lb/>
至驗其實還之遺者拜請處士姓名不告而去有載米<lb/>
<pb n="KR4e0090_WYG_069-15b"/>
詣處士糶者已償直去處士復計直多米百餘石追糶<lb/>
者而償之鄉人號處士長者無間言沒於永樂三年七<lb/>
月初四日春秋六十有五葬其邑甘泉鄉靈應山之原<lb/>
配蔣氏繼曾氏子男二嚞熹女一適蔡孫男五叙巒岳<lb/>
宻嶨女一銘曰<lb/>
奕奕吾先匪徳曷嗣綿綿吾後匪徳曷遺其存之仁其<lb/>
施之厚士竒銘之式視悠久<lb/>
　　　故餘干知縣蔡君墓碣銘<lb/>
<pb n="KR4e0090_WYG_069-16a"/>
前四十年余客㳺武昌時四方俊彦同客者大同張從<lb/>
善四明蔡用嚴吴中尤文度楊仲舉天台曹兾成皆闊<lb/>
畧有雅度及予皆少壯以文學相契相切䃺相親厚如<lb/>
兄弟一無所外慕用嚴有樓居園池在叙功坊邀予同<lb/>
止宿者三閱月日共蔬食水飲相講論吟詠夜抵足共<lb/>
卧或夜中人靜用嚴輒起坐就床帷焚香取琴著膝鼓<lb/>
一再引予欹枕賦詩雞三鳴乃已而熟寐至日東出丈<lb/>
餘始興當是時意氣放浪散逸而安知有貴富賤貧憂<lb/>
<pb n="KR4e0090_WYG_069-16b"/>
虞事哉後數年各東西散去亦皆為時所廹奔足效用<lb/>
不復能遂閒曠之適今謝世者過半矣獨仲舉與士竒<lb/>
在两人毎相聚道及徃事未嘗不同感愴也用嚴沒二<lb/>
十年其妻王氏以用嚴世出事狀屬其甥何孟浩致書<lb/>
周汝清曰妾之夫其平生守道行義今惟廬陵楊先生<lb/>
知之然其墓未有刻文舎今不圖將終沈沒矣汝清以<lb/>
告予嘆曰噫士竒之責也其可已乎蔡氏其先閩人後<lb/>
徙吴又徙鄞之豐樂鄉宋淳熈中雷州海康知縣曰楷<lb/>
<pb n="KR4e0090_WYG_069-17a"/>
又徙邑之四港君七世祖也曾祖諱茂孫祖諱祥甫父<lb/>
諱逢時世其儒業累官楚府引禮舎人方正剛介持行<lb/>
如玉雪最為昭王所重余嘗拜之清姿偉度翛然塵表<lb/>
於接引後進藹如也母范氏二子長冕次胄即用嚴别<lb/>
字存存晩號松莊天性孝友蚤從學鄉先生烏斯道立<lb/>
志堅確勤苦自勵侍父宦逰十餘年其學益進永樂乙<lb/>
酉以明經舉中浙江鄉試入太學禮科給事中吴福薦<lb/>
其才行召試以為江西宜春知縣愛其民如子有干憲<lb/>
<pb n="KR4e0090_WYG_069-17b"/>
度者必誨之使改曰人性皆善若等何為甘自棄也未<lb/>
嘗笞詈其民雖貴簡儉如布素時室中琴一張書數帙<lb/>
而已民戴之如慈父雖饋蔬菔不納一息之暇心恒在<lb/>
民惟恐民之失所也上官有私需於邑未嘗茍從兇人<lb/>
誣邑之怨家為姦惡親上官因傳致用嚴蔽匿之罪事<lb/>
既釋丁内艱服闋改餘干知縣所以治其民一如宜春<lb/>
而亦不能得郡之意今吏部尚書郭公奉命廵撫江西<lb/>
考察郡縣吏之亷貪賢否郡言餘干知縣懦於徴科既<lb/>
<pb n="KR4e0090_WYG_069-18a"/>
考用嚴績下當去民耆老數百人走百里外追及公跽<lb/>
訴言數十年餘干令未有亷公愛民如蔡令者公奉命<lb/>
來柰何枉我仁令言益懇切公嘆曰吾行縣多矣未有<lb/>
一民頌其令之亷愛者有令如此郡之挾私為詐也復<lb/>
行百里還餘干更考用嚴績㝡遂以貪奏黜其郡貳貳<lb/>
䘖用嚴於臬司誣詞連之用嚴至事白貳抵罪用嚴復<lb/>
任以疾沒於北京之旅次永樂二十年十月二十日也<lb/>
用嚴務實踐慎交處不事干謁時兵部尚書兼詹事金<lb/>
<pb n="KR4e0090_WYG_069-18b"/>
忠貴重用事其同邑人也聞用嚴之賢數邀相見卒不<lb/>
赴其介凛凛有父風平居及仕人未嘗聞其叱咤聲其<lb/>
學治經外工詩真書小篆皆有造詣盖春秋五十有八<lb/>
葬同黄之原其配雅州知州王清之女有賢徳無子取<lb/>
側室鄆城儒學訓導徐昇之女皆居䘮守節禮度不愆<lb/>
又可以觀用嚴之刑于家也子男一繼童以兄之子為<lb/>
嗣女三陳諸謬還童陳錫其婿也孫男女各一銘曰<lb/>
顓顓乎持其身也懇懇乎不忍其民也嗟君子兮古之<lb/>
<pb n="KR4e0090_WYG_069-19a"/>
人哉古之人哉<lb/>
　　　故中都留守司副斷事致仕康志髙墓碣銘<lb/>
永樂元年中都留守司副斷事廬陵康志髙以疾聞命<lb/>
致其事歸七年春復召至命以致仕官治夷陵州九年<lb/>
仍命致仕歸十七年十一月初七日卒於家康氏郡故<lb/>
家其先居金陵唐大理評事如絢之孫國輔娶司馬氏<lb/>
一乳生三男子文子忠子信俱仕南唐官至將軍而封<lb/>
國輔京兆伯賜司馬氏姓李封伯夫人子文宋初遷太<lb/>
<pb n="KR4e0090_WYG_069-19b"/>
和之銅莊世稱三將軍家子文四世至叔逹受春秋於<lb/>
蕭清節先生為荆南掌書記遂歸不仕徙居廬陵生節<lb/>
為太學録又三世至雲從志髙曾祖也祖逢吉父立道<lb/>
志髙生十一年而䘮其父時遭元季之亂奉老母挈弱<lb/>
弟東西竄伏而共養不乏洪武初有司選補郡學生無<lb/>
幾䘮母哀毁辛未以才舉至京初授知縣職奉使山西<lb/>
以亷謹稱歸改中都留守司副斷事授承事郎時勲戚<lb/>
多在中都徃徃怙恩縱恣志髙劾奏其甚者一人衆稍<lb/>
<pb n="KR4e0090_WYG_069-20a"/>
戢而决獄明敏庭無滯訟於讞議必持寛平反死獄數<lb/>
人改作公署加其舊規下至獄囚飲食凉燠之宜尤盡<lb/>
心焉持身益嚴名其齋居曰持敬翰林學士劉三吾為<lb/>
之記有張經厯者始不恱其所為伺隙將中傷之㑹張<lb/>
於出内有虧懼志髙發之志髙外為不知而聴其償補<lb/>
張始愧服而内交焉衛卒有為盗者召而教之治生之<lb/>
方曰必務此無徒壊名取僇辱也嘗獲一首盗曰爾能<lb/>
改行乎對曰能觧其縳使捕餘盗盗為衰止有豪猾常<lb/>
<pb n="KR4e0090_WYG_069-20b"/>
先致賄其官長而後把持之者志髙得一人寘諸法餘<lb/>
皆引避去長淮衛軍粮越三十里就給留守司倉志髙<lb/>
奏請就衛置倉以便之既以疾聞賜璽書俾致仕時年<lb/>
四十有九後為夷陵益勤於治作興學校奨掖士子禁<lb/>
革貪暴嵗餘吏民化服一日有盗猝入掠州市志髙聞<lb/>
之曰夷陵豈有盗必安陸刼獄賊也遽檄廵檢司追捕<lb/>
既得果安陸賊先是貧民負租税久不能償有司廹於<lb/>
期限督責甚急志髙曰期不可緩貧民須緩也出公用<lb/>
<pb n="KR4e0090_WYG_069-21a"/>
鈔代糴以輸而罷遣其民使營以償公同列爭不可志<lb/>
髙曰有罪在我必不以累公等遂自劾而竟亦無事夷<lb/>
陵於凡徵需率倍出他州民困之志髙至具民户與税<lb/>
之數言於府自是凡徵需悉减舊之半祀典壇壝祭器<lb/>
皆新之夷陵士民愛戴志髙皆以為近所鮮有志髙諱<lb/>
鵬志髙其字以字行為人倜儻有犯之不屑與校人有<lb/>
善稱之不厭輕利喜濟施少壯時嘗偕友人至儀真邂<lb/>
逅友人姻家徃戍遼東而貧無資輒倒囊授之既而其<lb/>
<pb n="KR4e0090_WYG_069-21b"/>
人病死又親為治殮而葬之有賈人内粟於邊中鹽數<lb/>
千引而失所給官文書志髙得之求賈人歸之賈奉白<lb/>
金為謝不受其致仕家居郡邑長貳數從問政焉必盡<lb/>
心告之盖春秋六十有七而卒娶王氏克勤内助先三<lb/>
年卒初未有子以從子藴為嗣既而側室傅氏生子振<lb/>
力學舉鄉貢遂中㑹試副榜為望江縣學訓導克世其<lb/>
家女四長適夏原輝次適張有常餘在室孫男二顥望<lb/>
女三其葬在儒行鄉清湖之原於是振迹其世出行義<lb/>
<pb n="KR4e0090_WYG_069-22a"/>
請予為銘銘曰<lb/>
發之恕施之厚其存之良徵於後兮<lb/>
　　　族孫溫縣學教諭克述墓碣銘<lb/>
吾西昌楊氏世業儒累累起詩書致仕宦不乏而行義<lb/>
皆不愆洪武永樂中升者尤多宣徳元年族孫繼舉進<lb/>
士於鄉而退居家進其學未上予為之喜繼聰敏博記<lb/>
覽辭采煥發衆屬望之八年㑹試中副榜得河南溫縣<lb/>
學教諭時得教職者多不懌繼獨念可自進其學而心<lb/>
<pb n="KR4e0090_WYG_069-22b"/>
安之又喜焉其行也作詩加勵之後有自河南來咸舉<lb/>
繼能持已能訓飭學者而身先督之或告余溫寂寞冷<lb/>
職非其所堪余以書諏之復書云溫土厚俗淳足自適<lb/>
且寄贈一綈以示未嘗寂寞之意於是余非獨為繼喜<lb/>
且喜吾宗後來者之有人也而未幾聞繼死為之慟悼<lb/>
乆不已繼為人質實不務外自少嗜學克脩其内行重<lb/>
義未嘗役其心到官朞年上官皆重之皆心服之一日<lb/>
其妻死既殮其友為隣邑教官者病殆走人召繼屬後<lb/>
<pb n="KR4e0090_WYG_069-23a"/>
事繼馳赴之既還悲愴無聊亦得疾數日卒九年十二<lb/>
月二十九也年廿有九遺二女子在溫皆始數嵗知縣<lb/>
魏思聰典史柴瞻訓導袁志率諸生為治䘮事而魏撫<lb/>
育其孤女如子於時廵撫河南侍郎于公謙布政使李<lb/>
公昌祺按察使包公徳懐聞繼死皆嗟嘆惜之遣人致<lb/>
奠賻繼字克述吾族兄從晉先生之孫祖母大溪郭氏<lb/>
其父子珮言行淳實見重宗族鄉黨其母銅莊康氏達<lb/>
書理其娶桃源彭氏其子男一憲女二子珮既歸及婦<lb/>
<pb n="KR4e0090_WYG_069-23b"/>
之襯而葬矣於是而述繼之所為可重可悼者為銘使<lb/>
刻諸墓銘曰<lb/>
學之篤行之榖而遽不禄噫<lb/>
　<lb/>
　<lb/>
　<lb/>
　<lb/>
　東里續集巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三十</head>
    <p>
<pb n="KR4e0090_WYG_058-1a"/>
欽定四庫全書<lb/>
　東里續集巻三十　　　明　楊士竒　撰<lb/>
　　墓表<lb/>
　　　蔣志祥墓表<lb/>
泰和邑之西四十里曰嚴莊其故家曰蔣蔣氏之兄弟<lb/>
之賢者曰吾貫吾望卜改厝其考處士君乃寓書及翰<lb/>
林編修蕭鎡所具處士君事狀求余表墓余少嘗聞蔣<lb/>
氏之德善於其塾賔蕭尚魯先生而今於蔣氏為婚姻<lb/>
<pb n="KR4e0090_WYG_058-1b"/>
家不可以辭按蔣氏之先居長沙唐季曰紹録者舉進<lb/>
士官至侍中後避馬氏之亂徙泰和初家梅溪里數傳<lb/>
至正卿徙嚴莊至必濟號竹莊竹莊生宗周元袁州學<lb/>
提舉提舉生以信處士君父也世以仁厚致家於饒裕<lb/>
處士君兄弟三人處士其季諱𤣥字志祥㓜失怙而蚤<lb/>
有立志遜父所遺資業於二兄二兄不聽則裁取給用<lb/>
而已不求有餘也二兄强從其志於凡徭賦百需悉不<lb/>
及季鄉里髙其行義然處士躬勤力本儉約率下家亦<lb/>
<pb n="KR4e0090_WYG_058-2a"/>
用裕然汲汲圖紹世徳拓故址作堂名曰正心歲時聚<lb/>
宗族及冠婚賔客燕享悉於斯堂族人不間疏戚貧富<lb/>
咸相親睦有無共之延名師教子姪而躬程督於内子<lb/>
姪亦皆循謹秩秩遵奉處士君之教處士君於鄉鄰賙<lb/>
窮恤匱亦無間焉為人質而溫直而不肆於物無迕然<lb/>
未嘗茍狥人無少長愚良皆愛敬處士君號為長者故<lb/>
自少壯至老所履坦坦無憂患之干蓋年五十有五而<lb/>
卒卒以永樂二年八月十八日其配彭氏繼劉氏皆有<lb/>
<pb n="KR4e0090_WYG_058-2b"/>
淑行子男三長吾敬後處士君數年亦卒次吾貫吾望<lb/>
咸善繼述女一歸劉民瞻孫男十恢亮恢廣恢彦恢貢<lb/>
恢敏恢俊恢周恢重恢仰恢碩恢重予子婿也曾孫男<lb/>
十有三人嗟夫世之不古久矣同氣之親有競毫末之<lb/>
利相與䦧墻甚至相目為秦越者比比也其有能讓同<lb/>
父之業為友恭之行者盖千百之什一若富而能仁其<lb/>
宗族鄉里非古之人乎處士君其應表也敬為之表以<lb/>
示法其子孫鄉人於無窮云<lb/>
<pb n="KR4e0090_WYG_058-3a"/>
　　　贈中議大夫賛治尹大理寺右少卿陳君墓表<lb/>
士有效用於國深被簡知而不為爵禄所縻從容自得<lb/>
不枉其道必其智識明正審内外之辨察事幾之微確<lb/>
乎中而不可奪此不謂之豪傑可乎我國家龍興之初<lb/>
有若金陵陳中行先生者殆其人歟先生諱遇中行其<lb/>
字天資純粹自少篤學博究經史元至正中授江東明<lb/>
道書院山長温州路學教授逺近從者紛集講下元綱<lb/>
不振兵亂四作遂棄官歸隠閒居一室安澹守約名其<lb/>
<pb n="KR4e0090_WYG_058-3b"/>
室曰静誠鄉里遂以静誠號之先生憫世亂益甚每夙<lb/>
興焚香叩天願早生仁聖以活創殘我太祖髙皇帝定<lb/>
鼎金陵時南臺侍御史秦元之素知先生入言於上曰<lb/>
陳遇有輔翼才宜寘左右使效禆益即日召見與語大<lb/>
悅禮待加厚稱先生而不名日侍帷幄賛幾務車駕幸<lb/>
其第者三命之官輙辭臣民既推戴上登大寳所承諮<lb/>
問悉保國安民大計先生竭心攄誠多所獻替命為學<lb/>
士翰林者再皆固辭嘗奉宻命偕中官趙信往視浙江<lb/>
<pb n="KR4e0090_WYG_058-4a"/>
還奏稱㫖賜白金又命為禮部侍郎又固辭間遘疾賜<lb/>
藥命中官挾太醫院官視療時微寒特賜錦被及上供<lb/>
米既瘥入謝上嘉奬連稱君子者三又除禮部尚書又<lb/>
固辭自是不復强之以職每召見錫賚必厚或坐久必<lb/>
賜宴間命廐馬送歸先生秉義懷忠非正道不陳群臣<lb/>
以過被譴者率為解釋上亮其誠未嘗為忤數諭之曰<lb/>
卿老不欲仕有子令帶刀侍衛叩首以子幼辭盖静澹<lb/>
恬退始終一志前後所得賜問宸翰頗多眷待之厚亞<lb/>
<pb n="KR4e0090_WYG_058-4b"/>
於勲戚盖春秋七十有二而卒卒於洪武甲子九月十<lb/>
九日訃聞遣中官賜祭加東園祕器及賻命𦵏鍾山長<lb/>
林之原右春坊大學士董倫為誌其塟陳之先家於曹<lb/>
宋龍圖閣待制義甫從髙宗南渡累官金紫光禄大夫<lb/>
没諡文忠始家建康至理宗朝武功大夫淮南諸路兵<lb/>
馬都統制執中先生曽祖也祖文徳元舉進士授溧陽<lb/>
州判考辛之淮南鹽課提舉妣某氏娶金華王氏繼維<lb/>
揚周氏皆世族子男四孟傑孟學孟徳恭三女傑徳俱<lb/>
<pb n="KR4e0090_WYG_058-5a"/>
早卒女皆有歸孫男六綱紀純綬紹綜女四恭舉鄉貢<lb/>
累官今為通政司左通政有才名於時朝廷以恭貴累<lb/>
贈先生中議大夫賛治尹大理寺右少卿周氏贈恭人<lb/>
於是恭奉事狀拜求表墓余聞先生志尚清逺興韻蕭<lb/>
散味道之餘游心繪事嘗寫髙皇帝御容妙絶當時然<lb/>
未嘗自名世亦無能得之者先生有弟中復洪武中嘗<lb/>
隨入侍永樂初授翰林待詔余數得晤語其為人端重<lb/>
清雅不茍言笑間出論議娓娓近道亦妙繪事為文皇<lb/>
<pb n="KR4e0090_WYG_058-5b"/>
帝所重時中復子孟顒以善書從余翰林簡静修潔絶<lb/>
口不道繪事余間與中復語及之曰此兒頗有志操不<lb/>
屑意鄙事走也少年在先兄側戱弄筆墨先兄叱曰吾<lb/>
豈他無一長汝乃習其下者今雖老每思前言未嘗不<lb/>
内愧然無及矣嗟夫先生履素操潔識明義正革運之<lb/>
際躬荷知遇卒完所守以殁雖一藝所耽昔人不免春<lb/>
苑池之屈先生浩然之存不為時屈非一時之豪哉逮<lb/>
其後來如中復父子猶嗣承無忝又可以觀先生之刑<lb/>
<pb n="KR4e0090_WYG_058-6a"/>
於家也惜其遭際對越之間必有禆國及民之實既不<lb/>
自言其當時耆舊知先生者又物故已盡遂泯無傳故<lb/>
特書其大槩俾恭刻石墓道<lb/>
　　　族弟仲穆墓表<lb/>
吾西昌楊氏自始祖至吾兄弟凡十七世自始祖以下<lb/>
初皆單傳至八世昉析二𣲖皆居邑中伯之𣲖七子居<lb/>
西城仲之𣲖二子居東城居西城者富甲一邑莫或與<lb/>
等而詩書行義卓卓出鄉黨居東城者田園裁足給其<lb/>
<pb n="KR4e0090_WYG_058-6b"/>
詩書行義與西城相髙而忠信之行文學之華逺近欽<lb/>
服而以進士得官累累有聞焉自元季兵禍轇轕數十<lb/>
年城邑荒隳髙門大第莽蒼榛荆瓦礫中人民幸存者<lb/>
百殆一二而流蕩散徙無寧居焉逮際皇明混一之運<lb/>
有能復其故業盖千百之十一於時楊氏之後其僅存<lb/>
者皆退處山谿林谷間雖不廢詩書而自食其力恬澹<lb/>
怡愉無外慕之心族父與良其一也既攜其家之澄江<lb/>
之南一舎許擇雲亭鄉之中村依先塋以居娶龍氏王<lb/>
<pb n="KR4e0090_WYG_058-7a"/>
氏生五丈夫子皆惇厚謹飭其四曰伏生字仲穆事父<lb/>
母甚孝養生𦵏祭一致其誠謹持其身不敢有所踰越<lb/>
教其子必曰毋忝先世撫孤姪有恩意處鄉人恭而能<lb/>
下有言人皆信服平素力於善行所不樂為者浮圖老<lb/>
子之法將卒猶以戒其子蓋年四十有九而卒其卒以<lb/>
永樂十四年八月十九日其大父以上見吾所著譜牒<lb/>
其配邑西陳氏元贑州路推官梅村先生曾孫盖陳楊<lb/>
世婚姻家如古豐朱陳云其子男五徳崇徳純徳修徳<lb/>
<pb n="KR4e0090_WYG_058-7b"/>
淵徳敷女一孫男十四女五曾孫男二徳敷正統二年<lb/>
進士授大理評事楊氏城西之𣲖以進士得官實肇於<lb/>
徳敷人皆以為有父之賢也徳敷嘗求表墓故特為之<lb/>
書<lb/>
　　　袁進士墓表<lb/>
正統四年八月十九日泰和進士袁和卒於家相知者<lb/>
皆悼惜之盖惜其負才諝而未見諸用也袁故邑中文<lb/>
獻家科第仕宦累累有聞於宋入國朝以科第進昉見<lb/>
<pb n="KR4e0090_WYG_058-8a"/>
於和又遽已矣知者焉得而不惜哉其髙祖以寧曾祖<lb/>
務敏皆恂恂温雅為鄉善士吾童丱時皆親炙之其祖<lb/>
克睿父仲暹亦克世其徳余少皆與之同學和字淑景<lb/>
自少頴悟過人好學問從鄉校師同門皆推讓之御史<lb/>
及藩憲之臣行部入學宫察試諸生文藝皆奬重和既<lb/>
去之他學必舉和以勵衆由是江右十三郡六十九邑<lb/>
之學皆知慕和既選中鄉試及㑹試中副榜當授教官<lb/>
有㫖令進學北京國子監以俟下科遂登正統元年進<lb/>
<pb n="KR4e0090_WYG_058-8b"/>
士第循例觀政禮部奉使命廣東竣事還過家省父母<lb/>
父以疾没既殯矣號慟乃起北趨復命遂請銘歸𦵏父<lb/>
居喪謹禮服闋將詣京師得疾遽卒享年四十有六其<lb/>
為人疏通警敏善經畫明知人揣事勢後當何若率中<lb/>
謹持其身居家孝友處宗戚朋友鄉黨有急能赴為文<lb/>
操觚立就而皆傅理有志事功以用無往弗宜而遽不<lb/>
起豈非其可惜哉母陳氏前進士興寧縣主簿士瞻之<lb/>
女初娶白氏繼室卓氏子男七勝舉肇敞監繼吉肇余<lb/>
<pb n="KR4e0090_WYG_058-9a"/>
孫婿也敞先卒女二長嫁梁英次尚㓜孫男一昉余仕<lb/>
於朝四十年己未之春始獲䝉恩歸展桑梓時平昔親<lb/>
交凋謝已盡獨淑景以姻家子弟旦暮相往還出入相<lb/>
扶助談論浹洽余甚期望之也别未數月遽聞其訃悼<lb/>
歎不已故為辭哀之使其子刻諸墓辭曰<lb/>
才之生兮豈多命不延兮奈何我懐之人兮徒永嗟<lb/>
　　　封徵仕郎虎賁右衛經歴仰君墓表<lb/>
蘇之長洲有孝友謹勑之士曰仰仁澤鄉邑宗婣重其<lb/>
<pb n="KR4e0090_WYG_058-9b"/>
行無間言嘗以其子之貴封徵仕郎虎賁右衛經歴春<lb/>
秋六十有七而卒吾友翰林檢討陳君繼銘其塟其子<lb/>
瞻告余曰銘掩諸幽矣惟先人之篤行宜白於外也幸<lb/>
先生書其墓上之石雖没不朽按陳君所述仰氏家長<lb/>
洲仁澤諱澤父均達母龔氏父坐累謫戍五開去蘇數<lb/>
千里仁澤時甫弱冠留養母撫弟妹然中心悲念父困<lb/>
苦逺道日夜無已一日跪白母兒請往省父母歎曰汝<lb/>
尚少素未嘗越戸限百步外奈何冒險阻逺渉對曰兒<lb/>
<pb n="KR4e0090_WYG_058-10a"/>
年及丁矣人行萬里豈皆其素熟哉遂辭母擔簦獨行<lb/>
數月達父戍所父子相見歡甚事其父曲盡愛敬凡父<lb/>
日用所需措置悉備又數月父諭之曰吾豈不欲父子<lb/>
之同於此也吾行時以汝母及弟妹付汝自汝來吾日<lb/>
夜念汝母及㓜男女之無所倚也汝寧不體吾心乎且<lb/>
吾在此足自給汝母及弟妹之給不逮吾也汝其歸哉<lb/>
諭之再三强辭歸歸而孝事母撫育弟妹皆盡心弟没<lb/>
又撫其遺寡孤甚厚弟之婦其外家有强之改適者婦<lb/>
<pb n="KR4e0090_WYG_058-10b"/>
歎曰母子奚不足而他適乎守節不聽女兄及其夫相<lb/>
繼殁撫其遺孤如已子赴族姻朋友閭巷之急恒若不<lb/>
及治家循禮度而教子以忠信儉勤安義命為要噫此<lb/>
其所為見重於鄉邑宗姻者歟卒於宣徳八年十二月<lb/>
廿一日配鄒氏封孺人先卒合塟里中章墓涇之原子<lb/>
男二長瞻次恭女一適李㢲孫男女皆五瞻舉鄉貢初<lb/>
擢虎賁右衛經歴陞大理右寺副遂陞大理丞端直之<lb/>
存平恕之施清勁之操卓然於時固其本之於父也此<lb/>
<pb n="KR4e0090_WYG_058-11a"/>
仰君之墓宜有表也<lb/>
　　　蕭徳資墓表<lb/>
屠維單閼之嵗余歸自湖湘邑東南桃源蕭氏聘塾賔<lb/>
蕭氏邑鉅族於是時老而夀俊壯而英彦風流文雅彬<lb/>
彬焉余講授之暇相與周旋論議尊俎詠歌或登山而<lb/>
攬白雲或臨清而玩游魚無日不樂盖自其先世饒於<lb/>
貲隆敬塾賔而前之賔其塾者多名人他之號鉅族者<lb/>
不及也余留塾僅嵗餘蕭氏晜弟中徳資相與綢繆特<lb/>
<pb n="KR4e0090_WYG_058-11b"/>
厚及余被召入翰林在兩京徳資屢以運賦至公事畢<lb/>
必過余從容留累日相勞苦道舊故臨别必有依依不<lb/>
舎之色遂約為婚姻又數年其子承恕書來求文表墓<lb/>
知徳資謝世為之傷悼不已徳資孝友惇義於財利落<lb/>
落不屑意賒貸有無償不計讀書通其大㫖喜賔客尤<lb/>
喜承接儒師君子而淳質自用恥渉權譎事名家居之<lb/>
堂曰懷徳奉親訓子之外循行畎畝視僮奴耕耨以此<lb/>
自足如不知世有理亂榮辱者非古所稱善人者歟徳<lb/>
<pb n="KR4e0090_WYG_058-12a"/>
資諱資徳資其字蕭氏之先出梁國子祭酒子雲之裔<lb/>
在宋曰伯原自峽江來知泰和縣遂留家焉孫漢卿有<lb/>
科名於時至士鳴生文翁文翁生斯賢端重魁傑元季<lb/>
之亂一鄉頼之為砥柱生安常志行肖其父洪武初父<lb/>
子相繼長萬石區鄉人徳之娶某氏繼某氏六子其五<lb/>
徳資也生洪武乙卯四月六日卒於宣徳壬子二月七<lb/>
日享年五十有八塟沙坑之原徳資娶康氏子男四承<lb/>
紀先卒承翼承恕承節承恕余子婿女二朱鴻劉紼其<lb/>
<pb n="KR4e0090_WYG_058-12b"/>
婿也孫男二禎馥嗟乎習俗日媮知好利鮮知有義茍<lb/>
惟知利馳騁其私智詭術靡或不至然卒及於僨覆彼<lb/>
其初視徳資之能率謂不已若也而徳資優游恬愉卒<lb/>
保其譽名以終善豈不可為乎吾故表之以示法其後<lb/>
之人<lb/>
　　　羅孟昭墓表<lb/>
泰和縣之西郭有處士曰羅孟昭甫年八十卒其子刑<lb/>
部主事崇本縗絰踵門泣拜請文表墓道余既弔之而<lb/>
<pb n="KR4e0090_WYG_058-13a"/>
竊自歎前三十年嘗表其母之墓矣其冡子之卒而塟<lb/>
也又銘之予乃志其三世之藏耶然素於其父子往還<lb/>
且心有重於孟昭甫者不得辭羅氏之先家縣之仁善<lb/>
鄉梅山里後徙坳頭里貲産豐碩稱坳頭羅氏孟昭甫<lb/>
之髙祖仲實罹横逆以死而家遂落祖均瑞失怙五嵗<lb/>
隨母張適劉茂林因冒劉姓既長能自奮而家復振均<lb/>
瑞生三男子孟仁夀仲文夀季良夀兄弟益奮以振仁<lb/>
夀孟昭甫之父也母劉孟昭甫諱道生幼頴敏父母愛<lb/>
<pb n="KR4e0090_WYG_058-13b"/>
之遣從學鄉先生蕭尚仁無幾郡學選弟子員時吉水<lb/>
顔仲偉先生為教授又舉入郡學從顔先生既為二先<lb/>
生所愛方日嚮進而以病罷弟子員歸養親後遭父喪<lb/>
遂不出孝事其母恭愛其兄弟嵗有司驗産甲乙出徭<lb/>
賦孟昭甫率先盡力未嘗為茍避計嘗輸税之京師次<lb/>
池州適暴風盛作望中流有覆舟舟中人浮沉水上不<lb/>
能自救孟昭甫號於衆曰有能以舟拯活一人者吾予<lb/>
米若干數人者如其言馳赴之凡活五人即如數子米<lb/>
<pb n="KR4e0090_WYG_058-14a"/>
五人者徳孟昭甫更生已也拜且泣曰我等皆黄湓湖<lb/>
畔人也今無以報公願得公姓字歸書於家之先祠吾<lb/>
及吾之子孫朝夕致敬以祝公夀福後有過湖畔見五<lb/>
家書孟昭甫姓字皆如其言孟昭甫有二子漸長慨然<lb/>
自念吾蚤丁家多故不及學今幸有子又不俾之學吾<lb/>
則不父遂作北齋禮致明師教之若尚仁先生及其子<lb/>
靖江府長史用道龍泉縣學訓導龍仲雨廣西按察僉<lb/>
事陳公延皆其人云恒重水木源本之念曰冒他姓而<lb/>
<pb n="KR4e0090_WYG_058-14b"/>
不反是棄吾祖矣遂及其兄弟恊議白有司復劉氏閒<lb/>
居喜觀史鑑以考古人之言行無益之物未嘗留意以<lb/>
勤裕家以儉自用而待賔客必豐腆一日得疾衆醫環<lb/>
視之而藥㒺效孫鏞請禱曰命也何有八十之年尚事<lb/>
禱乎汝曹其務學毋自棄且語汝叔忠謹奉職毋忝君<lb/>
親言已遂卒宣徳九年二月廿八日也元配韋氏繼胡<lb/>
氏子男二長<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>舉鄉貢為國子生前二十年卒次宗本<lb/>
宣徳二年進士刑部陜西清吏司主事女四袁仲彬胡<lb/>
<pb n="KR4e0090_WYG_058-15a"/>
秋輝樂象明嚴思濟其婿也孫男三鏞翰翀女三曾孫<lb/>
男一浚余之有重於孟昭甫者盖雖大賢君子不能無<lb/>
過昔子路人告之有過則喜先儒以謂亦百世之師今<lb/>
之為士亦皆有子路之心乎雖千百未嘗無什一然好<lb/>
諛而惡直者多也間一聞責善之言不為巧辭以飾則<lb/>
毅色厲氣以捍遏甚者詬為謗已而仇讐目之其有能<lb/>
自反而自咎者乎是以其徳日隳而譽日卑焉余家居<lb/>
於孟昭甫雖往還不數數也後在京師孟昭甫偕其所<lb/>
<pb n="KR4e0090_WYG_058-15b"/>
厚湯如川過余廹暮止宿出酒相勞道及間濶時事如<lb/>
川伉直人也屢引事為讓孟昭甫受之怡然曰非公愛<lb/>
我不及此敬受賜矣而飲酒甚歡余猶意此一時彊服<lb/>
也久而察之無纎毫拂逆意余他日亦一二事讓之孟<lb/>
昭甫駭愕曰是吾過矣亦怡然受之不為迕而自是於<lb/>
余往還加宻嗟乎虛已而聽聞義而服孟昭甫何可多<lb/>
得哉此余所為重之者也使世之學者皆用是心以求<lb/>
益何患於無成吾故表之為勸<lb/>
<pb n="KR4e0090_WYG_058-16a"/>
　　　嚴處士墓表<lb/>
永樂十四年十二月初九日泰和之處士嚴俊徳甫卒<lb/>
其塟也前翰林侍讀梁潛銘之矣處士之子頎等具行<lb/>
實并書來京師求表墓士竒先大母朴山先山𤣥孫與<lb/>
處士之父兄弟也士竒又娶朴山六世孫故處士見厚<lb/>
有素義不可辭嚴之先家馮翊唐末徙居廣陵五季又<lb/>
徙金陵金陵亂遂徙泰和泰和五世至震宋舉進士為<lb/>
常州推官其子執衡臨安通守臨安六世至肅祕閣校<lb/>
<pb n="KR4e0090_WYG_058-16b"/>
勘朴山先生也見掲文安公傒斯所為碑文子用甫元<lb/>
髙安縣尹見吳文正公澄所撰墓誌又三世至從禮洪<lb/>
武中國子學正娶鄭氏宋端明殿大學士瑴之後生三<lb/>
男子其長處士也諱定真俊徳其字處士幼質愿克謹<lb/>
不與羣兒狎學正先生授之業程度日嚴必勉至焉既<lb/>
冠以其學出教里塾里中從學而貧者皆不取其束脩<lb/>
曰吾豈以是為利哉先生在太學數年留處士治家事<lb/>
嵗必一再往省京師致供養之需先生殁塟祭不違禮<lb/>
<pb n="KR4e0090_WYG_058-17a"/>
恬進取布衣於閭里之間非賢人君子不相親厚有餘<lb/>
以貸人不茍計息貧不能償者併所貸不取教子必務<lb/>
學曰此先人世業也又曰人之行求内無怍於心上無<lb/>
怍於天此吾所以盡心焉者爾曹勉之恒自負其家世<lb/>
不肯茍且屈下士或猥𤨏諂佞賤視之如草芥以此寡<lb/>
合而邑大夫禮士之賢者及嵗舉鄉飲謀賔合東西郭<lb/>
不五六人處士其一也嗚呼賢矣處士之卒也年六十<lb/>
有二其配龍氏邑西甘溪里名家四子頎頊頤預頤江<lb/>
<pb n="KR4e0090_WYG_058-17b"/>
隂學訓導孫十曍晰曦昭明晅昉時冔曖古之君子稱<lb/>
道人善必本其所自士竒童丱時及親炙學正先生先<lb/>
生方嚴清介士竒以姻家子孫每見必承訓飭盖至今<lb/>
追憶使人敬憚不敢有侈心處士其冢嗣非得於家庭<lb/>
者厚乎嗚呼西昌前數十年前軰方正君子如先生者<lb/>
多在故士有善行鄉有善俗而今不無可感者矣則吾<lb/>
於處士安得不推本言之哉<lb/>
　　　紀善康君墓表<lb/>
<pb n="KR4e0090_WYG_058-18a"/>
梁府紀善康君孔髙年六十卒其子頮以翰林修撰曽<lb/>
鶴齡所為行狀請表其墓余於孔髙少年里巷交游也<lb/>
不可辭按狀康故匡氏唐有匡胄為吉州判官始家西<lb/>
昌祁洲其後曰稠者仕江南李氏為蘄州刺史歸宋避<lb/>
諱改氏康稠之後曰克俊徙居邑中晝錦坊再世徙平<lb/>
易坊又三世至仁安蚤卒洪武中詔旌表其妻陳氏貞<lb/>
節仁安子徳昭娶尹氏生二子長孔猷次孔髙也諱岳<lb/>
少從鄉先生蕭子上治書經中洪武丙子江西鄉試明<lb/>
<pb n="KR4e0090_WYG_058-18b"/>
年禮部㑹試中副榜授祁陽縣學教諭改雲南縣學又<lb/>
改零陵縣學丁家艱服闋又改景陵縣學歴四學九載<lb/>
陞南陽府學教授所至正師道訓諸生皆有成績廟學<lb/>
壊者葺之士習陋者革之廣西四川鄉試皆聘考官嘗<lb/>
一赴四川士服其公永樂初歸自雲南聞繼母蕭病枉<lb/>
道趨省留侍九閱月刑部奏當杖仍教諭邊縣上曰母<lb/>
子相違萬里一見有難遽舎况於母病特宥之而除零<lb/>
陵仁廟封建諸子命吏部慎簡王府官尚書蹇公得孔<lb/>
<pb n="KR4e0090_WYG_058-19a"/>
髙所試文亟稱其學孔髙時引疾屢辭不聽奏授梁府<lb/>
紀善孔髙致恭厥職王待之厚嵗餘謁告歸省先塋至<lb/>
則疾加遂奏乞解職從之歸至臨清不起宣徳己酉六<lb/>
月廿二日也塟以某年月日孔髙有孝友之行惇義薄<lb/>
利初出贅劉氏劉僅寡孤在孔髙為維持門戸長其孤<lb/>
穉有立然後歸不私其利一毫朋友死遺孤無依者取<lb/>
為已子教育之嘗積穀外廪饑嵗有擅發貸人而不償<lb/>
者終不問在祁陽有商人病久其侣棄之去者孔髙邂<lb/>
<pb n="KR4e0090_WYG_058-19b"/>
逅取歸予藥食及瘉又予道里費遣之在南陽淦楊氏<lb/>
子行賈而盡喪其貲貧困依孔髙孔髙衣食之授之經<lb/>
後舉鄉貢去其急義㮣類此然未嘗有徳色為人抗直<lb/>
不事矯飾有文集若干巻藏於家元配劉繼羅四男五<lb/>
女皆劉出男頤頮頊顒頮舉進士今為大理評事顒舉<lb/>
鄉貢郭公綸辰州府學訓導陳禧劉臯曽顥羅某其女<lb/>
之婿也孫男七士之學也在明夫義利之辨世之褒衣<lb/>
博帶譚周孔而名道徳者或於利毛髪許不相遜下於<lb/>
<pb n="KR4e0090_WYG_058-20a"/>
視所親愛陷溺略不一動心引手或更下石焉者此烏<lb/>
在明義利也哉嗚呼孔髙其不忝矣夫其不忝矣夫<lb/>
　　　故承徳郎北京行部主事劉子政墓表<lb/>
嗚呼吾與子政甫别二十有五年每思鄉之善人端士<lb/>
未嘗不在子政甫而今已矣余聞之悼歎不置於是子<lb/>
政甫之子孟鐸求余文表墓余雖病不復辭子政甫劉<lb/>
氏諱正其先居吉之安福後徙廬陵雙溪之金竹里曽<lb/>
大父景山大父宗敬父原凱母戴氏子政甫晬而喪父<lb/>
<pb n="KR4e0090_WYG_058-20b"/>
又數嵗喪母稍長克知自立務學通古今而躬行實踐<lb/>
先是宗敬弟宗仁仕元為貴州路總管邀宗敬偕行㑹<lb/>
兵亂道阻不得歸國家平定海宇子政甫年十七徒歩<lb/>
走貴州迎大父歸養大父時已九十顧語子政甫汝誠<lb/>
孝然吾耄且病不堪逺渉吾既久於此矣且諸孫侍養<lb/>
不乏人即死塟此吾安焉不願歸也汝歸其修復吾田<lb/>
廬不以隳先世汝之孝也既歸書思復二字於堂以自<lb/>
勵几先業為勢侵豪敓者次第悉復乃復走貴州省大<lb/>
<pb n="KR4e0090_WYG_058-21a"/>
父則既没而塟矣又以諸從昆弟執治命不聽歸塟大<lb/>
慟而歸而恒慟不逮養父母嵗時薦祀必誠必戚事二<lb/>
姊盡愛敬教子與孫必在勤問學務謹勑初孟鐸在翰<lb/>
林聞父母皆病言於朝乞歸省其詞懇至特命歸侍數<lb/>
嵗父母病皆瘉子政甫顧孟鐸言汝弟皆長有立汝勿<lb/>
以父母故而後於君汝往哉孟鐸遂詣朝授吏部驗封<lb/>
主事改北京行部吏曹主事宣徳元年賜勑命封其父<lb/>
母子政甫為承徳郎北京行部主事母戴氏為安人人<lb/>
<pb n="KR4e0090_WYG_058-21b"/>
皆為子政甫榮子政甫執謙退而益以修臣職報君賜<lb/>
飭其子子政甫為人忠厚恂恂非其人不交非其當得<lb/>
不取於朋友有信於鄉黨能恤貧周急平居課子孫詩<lb/>
書外偕其同志二三軰放意雲林泉石之間翛然塵表<lb/>
也喜藝菊嘗自號菊圃盖春秋八十而卒其卒以宣徳<lb/>
五年五月一日其塟某原塟以某年月日子男三孟鐸<lb/>
舉進士為翰林庻吉士再為吏部主事存心行已有儒<lb/>
者之度次仲鑑次季鑰女四李昌復戴仲實彭志昂戴<lb/>
<pb n="KR4e0090_WYG_058-22a"/>
若瓘其婿也孫男六女七曽孫男四子政甫嘗一至南<lb/>
京與余比屋而處連月故余知而敬之恒以謂使世之<lb/>
人皆子政甫何患乎風俗之不厚治效之不古若故於<lb/>
今表而著之非獨其子之志亦余心有所不容已也<lb/>
　　　靖江府紀善羅君墓表<lb/>
廬陵羅宜範郡舉材行詣京師從事兵部三年擢肇慶<lb/>
府照磨以其父紀善君墓表為請按狀羅氏始自豫章<lb/>
西山徙廬陵初居邑之馬凍里再世徙太安族益盛而<lb/>
<pb n="KR4e0090_WYG_058-22b"/>
以謹禮名家十六世曰士敏惇儒行其子啓南耿介務<lb/>
義元季盜起將攻郡城啓南傾貲募勇從郡守禦諸吉<lb/>
水大抗既敗之而郡守欲分衆圍盜啓南固争衆不可<lb/>
分不聽盜見官兵分勢薄遂奮决圍出啓南力戰死之<lb/>
其冢子齊正繼亦死於盜啓南紀善父也母楊氏紀善<lb/>
諱澄字齊淵未冠而孤痛父兄之没於王事也語及輙<lb/>
流涕嗚咽而事其母至孝事寡嫂如母撫孤姪尤盡心<lb/>
而苦志學問從鄉先生羅伯剛受詩經雖時兵革未息<lb/>
<pb n="KR4e0090_WYG_058-23a"/>
勤夙夜寒暑不少休名所居齋曰惜隂遂博通群書而<lb/>
躬行為務國朝既平暴亂靖宇内修教養之政邑大夫<lb/>
禮為社學師洪武十五年以薦徵詣京師授四川蓬州<lb/>
儒學正旦夕坐講堂為諸生辨析理趣必達乃已諸生<lb/>
所奉一錢以上悉不取曰吾職教受禄矣其學者多成<lb/>
效滿九載天官考其績最奏陞靖江王府紀善嵗餘卒<lb/>
於官廿六年二月六日也享年五十有六為人外和内<lb/>
明臨事能果遵用家法不事老佛及祭非類里有病疫<lb/>
<pb n="KR4e0090_WYG_058-23b"/>
衆引避莫或過問者獨往扶持供餽之卒亦無恙善知<lb/>
人凡其所許與後率有立配李氏元柳城縣尹尚文之<lb/>
子渉知書孝敬清儉後十年卒子男三著楷蓬著萬載<lb/>
縣儒學訓導楷即宜範女二王誠思周如神其婿也孫<lb/>
男八宜範在京師主余家塾三年聆其言察其行皆君<lb/>
子也今考知紀善平生如此蓋知其有所本於家矣為<lb/>
表之以示法其後固仁者之事也<lb/>
　東里續集巻三十<lb/>
</p>
<p>
</p>
  </div>
</body>
</text>
</TEI>
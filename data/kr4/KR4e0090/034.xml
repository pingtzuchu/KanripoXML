<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻六</head>
    <p>
<pb n="KR4e0090_WYG_034-1a"/>
欽定四庫全書<lb/>
　東里續集巻六　　　　　明　楊士竒　撰<lb/>
　　序<lb/>
　　　送貴州按察使胡士璉先生致事詩序<lb/>
士誠志于道凡存諸心見諸行皆天理之公而不累於<lb/>
外物惟其皆天理之公故為子得乎親為臣得乎君䖏<lb/>
朋友而朋友信治民而民服表物而物化惟其不累於<lb/>
外物故富貴貧賤憂患之來一無足以動其中無所徃<lb/>
<pb n="KR4e0090_WYG_034-1b"/>
而弗得焉古之君子達乎道皆能於此後之欲學古人<lb/>
亦必造乎此而後可以為君子觀於清江胡士璉先生<lb/>
其今之君子者歟先生家於儒平居素守不求一毫於<lb/>
義命之外入仕至今四十六七年歴州郡長外憲驅馳<lb/>
萬里邉徼跋渉嵗月夷險一心泊焉休焉所至其士服<lb/>
之其民戴之未知由於善者化之聖賢論感人之道誠<lb/>
而已先生其有誠者歟聖明在上樂得老成重厚端潔<lb/>
之士天官卿雅知先生將奏而進用之先生春秋時七<lb/>
<pb n="KR4e0090_WYG_034-2a"/>
十餘以老病固辭遂命致仕歸先生悠然川泳雲飛之<lb/>
意易曰介于石不終日先生之謂哉於是朝之學士大<lb/>
夫相率分題賦詩送之而太子少保金公屬余言弁簡<lb/>
端嗟乎余愧先生多矣尚奚言嘗聞玉之所藏其山川<lb/>
草木咸被光潤清江碧嶂之間將必有占光氣之復還<lb/>
者乎吾又以為其鄉之人之賀也詩凡若干篇<lb/>
　　　贈周用珍詩序<lb/>
余初至北京解翰林之職為春坊公務甚簡所居城西<lb/>
<pb n="KR4e0090_WYG_034-2b"/>
僻逺隘巷中達官貴人車輪馬跡之所不及毎朝退閉<lb/>
户静䖏不與俗接其意氣放曠翛然如林野人而清尚<lb/>
之士無所慕乎外者時過余譚論乆之余亦欣然不厭<lb/>
也吴中周用珍時以善書授官選在中祕所居城東距<lb/>
余十里而稍暇輙見過用珍闓䟽恭慎有務尚之志其<lb/>
言依於禮其才盖適於用尤善說醫理娓娓有造詣余<lb/>
與用珍言灑然相得也仁宗皇帝既嗣位余復入翰林<lb/>
至于今職務日殷旦暮在公雖於用珍居舍益邇而晤<lb/>
<pb n="KR4e0090_WYG_034-3a"/>
聚益踈矣用珍父母俱在喜其子之效用於時也然用<lb/>
珍念其親南北相隔數千里定省曠逺不能以朝夕寧<lb/>
也一日請於朝歸省焉太子少傅建安楊先生少保臨<lb/>
江金先生及縉紳君子之素重用珍者皆為詩送之非<lb/>
用珍之有諸躬其何以得此於當世賢卿大夫哉孔子<lb/>
曰出則事公卿入則事父兄又以謂何有於我公卿賢<lb/>
而在位者也聖人豈徒為自謙以立訓哉誠以事雖至<lb/>
近而欲盡其職而無怍斯亦難矣用珍内而得於其親<lb/>
<pb n="KR4e0090_WYG_034-3b"/>
外而得於賢卿大夫其可為有誠也殆孔子之所予哉<lb/>
其歸也余亦不能無言故書其所為可重者以冠諸篇<lb/>
什之首<lb/>
　　　送陳孟旦赴江隂教諭詩序<lb/>
陳氏余外家孟旦海桑先生之孫太華先生之子於余<lb/>
為弟余少從學海桑先生側其諸孫多同筆硯孟旦最<lb/>
幼少余十有六嵗初入小學也嘗從余里塾警敏清重<lb/>
特異諸兄諸兄今皆謝世獨孟旦在而有子與孫駸駸<lb/>
<pb n="KR4e0090_WYG_034-4a"/>
非復少壯時然則余曷為不衰且老哉其諸兄雖今皆<lb/>
有子及孫然詩書之習無聞獨孟旦父子克紹其先而<lb/>
弗墜殆黄文節公所云中和之氣萃於此一枝耶孟旦<lb/>
明六義之學西昌邑大夫聘佐教事所造就學者成績<lb/>
焯焯觀今之佐教如孟旦者寡矣今考最陞江隂教諭<lb/>
江隂三吴文物之邦太伯延陵髙風之所被者逺矣徃<lb/>
焉盡為師之道將其學者有成豈下西昌也孟旦勉之<lb/>
又念陳氏之先詩書科目之榮達自宋迨今累累不乏<lb/>
<pb n="KR4e0090_WYG_034-4b"/>
也而吾外祖一派自其髙曾以來緼仁施義雄文奥學<lb/>
表表名鄉郡而宦達未盛有聞徃年孟潔孟京皆以乙<lb/>
科進士擢官翰林余揆造物者之報施其將在此而不<lb/>
及展其分寸相繼皆沒盖余竊悲其命也尚惟孟旦在<lb/>
夫天於為善之應必不爽也修於身應於天如執陽燧<lb/>
求火無弗得者顧在天者有乆速之異耳惟致力徳義<lb/>
以俟焉可也孟旦勉之詞林學士君子有賦詩贈之行<lb/>
者書余之所望者為之序<lb/>
<pb n="KR4e0090_WYG_034-5a"/>
　　　送郭鼎貞詩序<lb/>
臨江郭鼎貞為南京刑部主事九年考最陞郎中復之<lb/>
南京刑部鼎貞為人温厚簡静不為氣勢崖岸而有執<lb/>
守出言率由夫理盖篤實士也今外百司之務皆上計<lb/>
北京而南京所治惟應天一郡其政務視昔裁千百之<lb/>
什一公庭清虚吏牘簡静鼎貞之官可謂稱其資也吾<lb/>
識鼎貞於太學於秋官將二十年其履坦如一日此<lb/>
其福固安静和平之行有以承藉之歟彼有霑一命承<lb/>
<pb n="KR4e0090_WYG_034-5b"/>
一官傲然自得而竊威福之柄磨淬鋒利欲以畏懾一<lb/>
世曾不幾日而遂僨覆者使其少知以徳義自裁以庶<lb/>
幾鼎貞之為豈不可以免哉吾聞鼎貞淦故家世積厚<lb/>
徳固其來也逺乎士君子相率賦詩贈鼎貞行而給事<lb/>
中蕭廸哲以屬余序余固重鼎貞亦因有所警焉<lb/>
　　　贈蕭生序<lb/>
里生蕭仲敬有司以材舉於朝歴事夏官嵗餘擢令歸<lb/>
善縣里人之在京師者皆為之喜盖令者古子男之爵<lb/>
<pb n="KR4e0090_WYG_034-6a"/>
而百里之宰也古之君子有愽學惇徳懷負利器而終<lb/>
其身跼蹐丞尉盖望令之位而不能至焉者矣仲敬一<lb/>
出而遂得之固各有命歟令亦難為也矣凡百里之内<lb/>
民之休戚善惡皆於我乎致也有一人焉或淪於凍餒<lb/>
而失其所或困於横逆而不獲安或䘮其良心而䧟於<lb/>
刑辟亦皆發諸我者於道有所未盡也况又有大府尊<lb/>
官之臨乎其上命使過客之出入其境出内聴斷簿書<lb/>
期㑹之紛然雜出於前事之皆欲盡其禮為之皆欲盡<lb/>
<pb n="KR4e0090_WYG_034-6b"/>
其誠也一有所未盡毁與敗且及之矣令豈易能者乎<lb/>
古之為丞尉猶必務盡其職而况令之所係者重乎歸<lb/>
善蘓文忠公過化之地也其嘉言懿行邑人耆老有能<lb/>
言者矣禮其賢者而訪之宜有益焉毋徒自足乎已也<lb/>
余既喜仲敬得官又欲其宜於官也書此以贈其行云<lb/>
　　　送郭先生詩序<lb/>
吾友郭彦鉉先生歴官將三十年今年七十且病朝廷<lb/>
命致其事歸四十強仕七十致事古之制也盖用之於<lb/>
<pb n="KR4e0090_WYG_034-7a"/>
道明徳立之後而佚之於精力衰疲之餘先王待賢仁<lb/>
義之兼盡也聖天子於敬徳優老尤隆恩意臨御以來<lb/>
士大夫耄疾者率得請而去既適所願欲歡喜舞抃以<lb/>
為衰老之幸先生年踰四十始出分教鄉校歴三考用<lb/>
最陞教諭安吉又三考用最陞教授順徳在順徳四年<lb/>
其習俗樸陋人不知重士士不知惇學道徳禮樂之意<lb/>
漠如也先生既戚其教之不易入又其家之來順徳者<lb/>
數有疾疢死喪之嬰于心居恒鬱鬱乃今遂釋而去歸<lb/>
<pb n="KR4e0090_WYG_034-7b"/>
于鄉其為喜幸何啻什百常情哉凡於先生有游從之<lb/>
雅者亦皆為之喜翰林侍讀學士王君直相率為詩送<lb/>
之謂余當序之余竊念童冠時與先生者十數人為莫<lb/>
逆友里巷旦暮相聚講學道論古今為文章娱嬉陶然<lb/>
自足無務外之意睨眎流俗人不直草芥盖共相謂以<lb/>
此終其身無憾也後十餘年各東西散去不能得如意<lb/>
或出或䖏動累歳不一聞問今忽忽四十年向之十數<lb/>
人者淪謝殆盡獨吾兩人在又皆有官守而南望鄉國<lb/>
<pb n="KR4e0090_WYG_034-8a"/>
於六七千里外盖其心未嘗不惓惓也今幸遭聖明而<lb/>
士竒以恩遇隆厚義不得顧其私先生獨返初服以遂<lb/>
放其志意於山水雲林之間盛哉乎其遲莫之適也然<lb/>
山有玉焉則草木巖石皆將増其光潤孔子稱子賤必<lb/>
本於魯之君子先生之歸吾又以為鄉人後進喜矣<lb/>
　　　送禮部侍郎儀公致事序<lb/>
禮部侍郎有恒先生髙宻儀公今年八十上憫其老賜<lb/>
璽俾致事歸盖特恩也禮曰大夫七十而致事䟽曰七<lb/>
<pb n="KR4e0090_WYG_034-8b"/>
十有徳君不許我國家法古制治優老敬賢著于令甲<lb/>
然有未及七十而衰病不任者亦聴解職盖憫下之仁<lb/>
也有踰七十而不聴去者好徳之義也仁義兼盡聖人<lb/>
之政也先生起自學官嘗為寳慶知府陞通政兼春坊<lb/>
中允又陞湖廣布政入為禮部侍郎奉詔授皇太孫經<lb/>
先生雖不得以七十之年謝事而璽書之褒極其優老<lb/>
重徳之意先生何自而得此哉有恒者其齋居之名先<lb/>
儒曰貞而不已之謂恒此非先生之徳歟先生天禀淳<lb/>
<pb n="KR4e0090_WYG_034-9a"/>
篤表裏洞達而直諒之節剛方之氣端實之行自少壯<lb/>
至老如一日豈非貞而不已者乎故所至以為教則學<lb/>
者皆曰得賢師資以為政則民皆曰得賢父母在朝廷<lb/>
則衆皆曰此賢輔弼也是宜其得乎上而必踰八十之<lb/>
年然後得去也今歸榮鄉邦撫其曽孫消揺山水之間<lb/>
而茂膺康寧和平之福古人所謂超然者也然古之君<lb/>
子其身雖退而心未嘗一日忘君故富文忠趙清獻之<lb/>
致仕也孜孜忠君愛國之誠未嘗已於言焉推先生貞<lb/>
<pb n="KR4e0090_WYG_034-9b"/>
而不已之心將必有同於此哉先生嘗屬余記有恒齋<lb/>
而未有以復也故述其躬行所得及所以名齋之㫖以<lb/>
為榮歸之祝<lb/>
　　　送劉鼎序<lb/>
為學能自知不足而反求諸己不累乎外此賢人君子<lb/>
之事也世固不多見焉今年春天下貢士㑹試京師者<lb/>
幾三千人余奉命主文衡凡得士二百人而閩人陳中<lb/>
第一吾邑曽鶴齡第二又選可以為校官者三百人既<lb/>
<pb n="KR4e0090_WYG_034-10a"/>
而二百人入對大廷上親擢鶴齡第一於是公卿大夫<lb/>
皆欣喜慶告曰天下之大公也而吾邑就試之士惟羅<lb/>
敬劉鼎郭紹寧王鉞不與五百人之數四人者皆以父<lb/>
執見余恭然其儀怡然其容無幾㣲不得之意余主文<lb/>
方愧失士而合辭謝曰生之業未至不能迯夫明有司<lb/>
之公幸獲退而學焉受賜侈矣已而數過余求益無倦<lb/>
色其視世之有小失輙惨沮忿怨畜於中形於外者霄<lb/>
壤矣夫人一得一失皆有命惟知道者安乎命焉耳今<lb/>
<pb n="KR4e0090_WYG_034-10b"/>
吾邑之士得於命者可謂特出矣其未得於命而能反<lb/>
求乎中不累乎外如鼎之四人者其所存謂非特出可<lb/>
乎敬援例入太學而鼎三人者皆歸吾少識鼎之大父<lb/>
愚村翁忠厚恂恂於鄉黨之間諸孫多讀書業儒咸渙<lb/>
皆明經擢第今咸為河南按察僉事渙為兵科給事中<lb/>
將繼今而起者非鼎乎固本其大父之積歟其大母今<lb/>
年八十餘康寧和豫而鼎二親具慶兄弟怡怡歸而樂<lb/>
天倫之樂益求諸已進進而不已所造詣可量哉鼎父<lb/>
<pb n="KR4e0090_WYG_034-11a"/>
仲髙吾童弁與之同學相别二十餘年矣故於鼎既喜<lb/>
其能特出於流俗又喜故人之有子也特贈以言且期<lb/>
望於他日云<lb/>
　　　送葛主事還鄉詩序<lb/>
廬陵葛氏世儒家嘗有科名於宋清隠自少寄跡老子<lb/>
法中洪武中以樂舞生舉送京師十餘年擢為山川祠<lb/>
祭署奉祀又十年皇上龍飛之初陞太常寺丞又十六<lb/>
年調禮部儀制主事今滿一考盖年七十有二矣奉命<lb/>
<pb n="KR4e0090_WYG_034-11b"/>
致仕歸清隠為人温厚篤實不茍其行居常閉戸焚香<lb/>
坐詠道徳經南華篇不與俗人接翛然自得也而名儒<lb/>
碩士方聞愽雅之流相好而過之者或留寓至累月而<lb/>
不厭非清尚不群者歟其治職事也明於典常之故達<lb/>
乎節文數度之詳歳國家有事天地宗社百神清隠秉<lb/>
䖍相事嚴恭對越雖籩豆罍洗之末必躬蒞潔之詩云<lb/>
濟濟多士秉文之徳對越在天駿奔走在廟清隠可謂<lb/>
無忝者矣今歸榮於鄉瞻桑梓而致敬樂山川之仍舊<lb/>
<pb n="KR4e0090_WYG_034-12a"/>
忘機鷗鳥之群游趣烟霞之表遺榮名於外物頥天和<lb/>
之自然豈非盛福歟非自其脩諸躬者得之乎於是大<lb/>
夫士有賦詩榮其歸者余為叙諸簡首<lb/>
　　　贈太學賀生序<lb/>
元太學生山西賀永中積三仕而至正平縣尹既内附<lb/>
以故官舉又積三仕而至泰和淘金驛丞官滿遂留家<lb/>
泰和余猶及識永中於士君子間其意度閒雅其詞氣<lb/>
簡重其儀矩整肅盖未嘗以一毫之微而妄取敏其冡<lb/>
<pb n="KR4e0090_WYG_034-12b"/>
孫也秀頴務學自縣學生陞國學踰年矣時初建北京<lb/>
學舍未備郡縣學生貢至者日益衆禮部奏請以南籍<lb/>
者分䖏南京國學詔可於是諸生之急於仕者多不樂<lb/>
逺去敏獨曰吾求進於學耳怡然以行余聞而韙之告<lb/>
之曰世所謂學者文辭而已求其力學躬行無幾也工<lb/>
文辭可以資進取致顯榮惇徳行者顧獨不可耶古之<lb/>
人脩天爵而人爵至故學貴先本而後末敏徃朂哉為<lb/>
學必有師今司業吴先生吾嘗同為史官其篤行勁操<lb/>
<pb n="KR4e0090_WYG_034-13a"/>
毅然如嵗寒松栢之不變助教歐陽先生與吾同邑而<lb/>
少相講學其為人温然方正而坦亮兩人者其言皆本<lb/>
道義而樂於教人而今皆子之師也徃焉親炙於朝夕<lb/>
之間涵濡於歳月之乆子惡得乎無進也敏聞余言喜<lb/>
躍然則又告之曰未也京師者勢利之所聚四方之人<lb/>
雜䖏其巧偽百出可以頃刻致重貲中人以下之心豈<lb/>
能確然不奪乎外故有遇端人正士則改顔從事及退<lb/>
而群居浸漬乎便佞邪辟之說而䧟於小人之行卒不<lb/>
<pb n="KR4e0090_WYG_034-13b"/>
能以自拔者故於取友尤不可不慎朂哉敏也敏惕然<lb/>
起拜曰敢不刻厲以敬承先生之教請遂書於簡以時<lb/>
自省因併述其祖徳使圖無忝云<lb/>
　　　贈蕭汝堅序<lb/>
今嵗禮部㑹試天下貢士三千人申選者二百人又選<lb/>
其次三百人為副榜例授府州縣教官吾泰和中副榜<lb/>
九人而蕭鈺三人者自言於吏部學未至未可以為人<lb/>
師願卒業於太學吏部以聞詔從之居兩月禮部言太<lb/>
<pb n="KR4e0090_WYG_034-14a"/>
學生益衆學舍不能容請令嘗中鄉選者蹔歸自進以<lb/>
俟再試詔從之鈺行求余贈言余少於鈺父所耕居同<lb/>
里巷又嘗小學同師今其子志於學如此何愛一言嗟<lb/>
乎汝堅勉之哉世之得一名者徃徃安於小成不復有<lb/>
自進意甚者昧其固陋放言訾古人議前軰遇賢而長<lb/>
者不知禮下之有能如汝堅之不自滿而求自進盖尠<lb/>
矣汝堅庶幾漆雕子之志乎書有之滿招損謙受益茍<lb/>
自足之心窒乎其中蔽乎其前見善而不能知知而不<lb/>
<pb n="KR4e0090_WYG_034-14b"/>
能入雖有欲以善及之者亦且歛而去矣由是㝠焉肆<lb/>
行偭焉背趍乆而併其所得者喪之矣損孰大焉如持<lb/>
不足之心恒以不若人為耻以無諸内為歉汲汲焉惟<lb/>
憂善之不在已惟恐人之不已吿也則有欲以善及人<lb/>
者皆將輕千里而來告之故日進月長其所得沛乎莫<lb/>
之能禦矣益孰大焉勉哉汝堅又當慎擇所從也子居<lb/>
太學有徳義儒者為之師今之歸也文溪武山之間徳<lb/>
義之儒有如吾行儉者乎子誠以求之虗以承之後三<lb/>
<pb n="KR4e0090_WYG_034-15a"/>
年遇汝堅必浩乎乘長風凌青雲而髙舉哉汝堅勉之<lb/>
　　　送蕭郎中序<lb/>
臨江蕭伯辰事太祖髙皇帝為衛經歴事上為泰州知<lb/>
州又改深州凡衞之政無鉅細必由經歴而泰深二<lb/>
州皆畿内民衆務殷不與他州等伯辰為之盖上下皆<lb/>
歸其材且良既去則皆思之不忘伯辰儒者明乎理道<lb/>
有忠厚惻怛之誠和平闓敏之資而又行之以勤慎斯<lb/>
其所為達於政而得於人者歟今深州滿三考書最陞<lb/>
<pb n="KR4e0090_WYG_034-15b"/>
南京禮部祠祭郎中國家建兩京其官府之制同今外<lb/>
之庶務皆上計北京繁於此必簡於彼故南京之官守<lb/>
優逸多矣而宗伯典禮其優逸加多焉宗伯領四屬惟<lb/>
祠祭典常祀歳時有事伯辰為其長推其所負蓄且練<lb/>
習之乆宜綽乎有餘矣今年六十餘而進進於榮且逸<lb/>
如此亦晩節之福哉余聞伯辰有素今嵗始邂逅北京<lb/>
其姻家大學士金公屬為文贈其行故為書此<lb/>
　　　送廖子謨序<lb/>
<pb n="KR4e0090_WYG_034-16a"/>
翰林庶吉士廖子謨既授潁上知縣告别將之官廖氏<lb/>
之先與余同里巷余少猶及趍走其曾大父愚寄先生<lb/>
徳輝之下長而與其父潜仲相好也而子謨從余於翰<lb/>
林六年志同而道契矣余素寡合於流俗而今益就衰<lb/>
邁方資二三賢俊朝夕聚䖏以適而子謨遽有數千里<lb/>
之别能無情乎子謨行念無以助益之則告之曰君子<lb/>
之長民也求其安而已惟令於民最近其道易行而功易<lb/>
成也子謨懐安民之心有素矣有是心或上而郡府下<lb/>
<pb n="KR4e0090_WYG_034-16b"/>
而佐貳其心異焉勢猶有所沮此必致誠以格之也誠<lb/>
可以通天地孚豚魚有不能格人者乎而非謙虗以承<lb/>
之優柔以將之雖誠未易以格也勉哉子謨子之所脩<lb/>
能行於家有不能行於官乎潁上俗淳而務簡撫字之<lb/>
暇日求前言徃行以自益焉豈徒足於百里之治哉<lb/>
　　　贈胡敬同序<lb/>
亷者士君子當然之行非峻絶卓異之事也㢘非一義<lb/>
其於行則不貪之謂唯君子則必㢘不㢘則非君子孔<lb/>
<pb n="KR4e0090_WYG_034-17a"/>
子曰君子喻於義小人喻於利義利君子小人之判也<lb/>
君子居則脩其義於身出則施其義於人盖視人猶己<lb/>
憂人之憂樂人之樂無一毫自私之心小人者反是知<lb/>
有己不知有人損人以自益瘠人以自肥惟已之肆無<lb/>
所不至焉故為天下國家者必擇君子付之以養民之<lb/>
寄君子知義必㢘㢘必公公必明而民安政理矣然君<lb/>
子有其徳徑情直道持重不謟而衆率忌之小人有其<lb/>
才㨗給柔媚屈已趣合而衆率樂之於是有君子而屈<lb/>
<pb n="KR4e0090_WYG_034-17b"/>
小人而伸者盖係乎所與者之衆寡也其亦係於命乎<lb/>
豐城胡軫敬同家貧有志節初擢第雖得禄以供養外<lb/>
服用類寒士而怡然自適授兵部主事勤於職務確於<lb/>
自守不茍取一毫而自用如初第時陞䕫州知府孜孜<lb/>
以愛民為政其守益確其禄僅給奉養自用益儉而民<lb/>
戴之如父母後為同官所累司法者不為之辨左遷兩<lb/>
浙鹽運司同知賢士君子皆枉之而咎司法者敬同既<lb/>
不自白後數年凡自浙來道浙之仕者有守有為十數<lb/>
<pb n="KR4e0090_WYG_034-18a"/>
人而譽道敬同者極口不置且恨其不為郡為藩以施<lb/>
恵於民也敬同見枉於司法又未見知於司銓固其命<lb/>
矣古之君子不以挫於外者而變易其中嵗寒之操敬<lb/>
同有焉敬同於余徃還二十年知之有素今考績來京<lb/>
師一見遂别不能無嘅於君子也故書此為贈<lb/>
　　　送楊脩撰致事詩序<lb/>
翰林脩撰建安楊君壽夫致事戒行有日其學者連智<lb/>
時亦為脩撰在翰林求同官諸公賦詩贈之又求余序<lb/>
<pb n="KR4e0090_WYG_034-18b"/>
智之言曰少之日學于鄉校也實從楊先生先生教誨<lb/>
飲食之如父母智㣲先生不有今日願一言以華其歸<lb/>
余聞而歎曰壽夫之樂成學者與智之不忘其師皆今<lb/>
所罕見也前二十年余在南京耳熟壽夫名心慕之永<lb/>
樂辛丑考禮部㑹試與壽夫同事一見如平生親時車<lb/>
駕<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>郊外鎻院數旬既竣事多暇所與六七人旦夕聚<lb/>
嬉甚樂壽夫䆳春秋兼書淵源有自明於鑒别平居言<lb/>
論温恭謙下至辨析是非枉直斷斷焉雖賁育不能奪<lb/>
<pb n="KR4e0090_WYG_034-19a"/>
也宣徳中詔廷臣舉賢才余與今少師建安楊公同舉<lb/>
三人壽夫預焉既至授翰林編脩在館閣七年褎然老<lb/>
成人也預脩宣廟實錄陞脩撰於是其年七十得請而<lb/>
歸夫士君子出䖏進退從容合義固自其志盖必有聖<lb/>
明在上使臣以禮而然後志可遂也壽夫亦榮遇矣其<lb/>
去也吾蓋為同官惜然念崑岡有璞玉焉山林卉木<lb/>
咸被光潤今使丹山碧水之間學者得所師善人得所<lb/>
恃守令之政有所咨過使客之尚賢也有所致禮光潤<lb/>
<pb n="KR4e0090_WYG_034-19b"/>
所被豈直山林卉木也哉吾又為建安賀遂以書於群<lb/>
玉之首<lb/>
　　　送龔憲使致事詩序<lb/>
宣宗皇帝臨御深惟安民之道詔吏部凡布政司按察<lb/>
司正貳及府州正闕令京官三品以上奏舉必取㢘公<lb/>
端厚識達大體能為國為民者如所舉後受賕并罰舉<lb/>
者皇上嗣統申飭舊章而加嚴焉繇是被命之臣咸顓<lb/>
顓不敢以忽凡所奏舉十率七八稱得人於時按察使<lb/>
<pb n="KR4e0090_WYG_034-20a"/>
尤難其選吾友豫章龔鐩子諌起科目初擢給事中陞<lb/>
雲南僉憲改廣西又改廣東用少保東莱黄公奏陞四<lb/>
川按察使命初下中外忻忻喜朝廷官人之當於其職<lb/>
且重黄公之明知人也嵗餘子諌聲譽益起盖士大夫<lb/>
公議今憲使之賢子諫表表在甲乙數子諫宋吏部侍<lb/>
郎竹鄉先生之後篤志而清脩耿介而直諒有學術明<lb/>
大體嘗言事過直雖忤不悔所至不尚威嚴而政紀清<lb/>
肅除害興利具有成績如在雲南為法教屯兵引水灌<lb/>
<pb n="KR4e0090_WYG_034-20b"/>
田嵗免夏旱之虞廣西叛猺猖獗都司不能制子諫親<lb/>
督官兵進討擒戮猺冦二千餘生縶兇渠送京師斬於<lb/>
都市悉還所掠良民男女數百人四川時釋平人死罪<lb/>
於十年之乆未决者五十餘人皆著人耳目其所建議<lb/>
便民尤多盖其心夙夜在民所歴官或萬里或七八千<lb/>
里䟦渉險逺而氷檗之操乆益確仕四十餘年貧如家<lb/>
食時園田無寸尺之益而視舊加損此其人豈貴富之<lb/>
能累其心哉今年七十有一言於朝乞致事歸天官卿<lb/>
<pb n="KR4e0090_WYG_034-21a"/>
言鐩雖老尚堪事事未應退盖重賢者之去也上念其<lb/>
渉歴之乆且艱竟從之優老之仁也子諌既拜命過余<lb/>
曰故人能無一言識别乎嗟乎乆勞懐逸人人同情何<lb/>
獨子諌哉故賦近體詩二章寄乆要之情云耳<lb/>
　　　送尹道充南還序<lb/>
前三十年嘗與道充甫一見於吾邑清節書院書院者<lb/>
邑蕭氏作之以祀其族祖宋子荆先生道充甫蕭氏子<lb/>
壻也余見之時財四十瑩然其姿恭然其儀温然其詞<lb/>
<pb n="KR4e0090_WYG_034-21b"/>
也今復邂逅京師則昔之恭然温然者固在獨其瑩然<lb/>
者變為蒼然盖乆而後能識也道充甫洪武中嘗舉賢<lb/>
良為虞官於沔陽典郡幕於檇李行端操潔有政譽於<lb/>
時今閒居且老執守如一日間以其子監察御史循迎<lb/>
養為此來循起科第任風紀能持身奉職無忝崑岡之<lb/>
産也然余竊聞其父旦夕勵之於道者猶惓惓不置嗚<lb/>
呼世之人倖有子弟在當路率憑籍聲勢偃蹇宗族鄉<lb/>
黨之間甚者貪猥淟涊無所不至有如道充甫吾見盖<lb/>
<pb n="KR4e0090_WYG_034-22a"/>
尠矣道充甫念其先人桑梓之逺違也又將别余南歸<lb/>
歸而日與二三耆俊小車徃還逍遥觴詠以樂聖朝太<lb/>
平之澤且使鄉人後進瞻仰老成以興於仁義忠厚之<lb/>
習者豈非盛致哉而將有望徳星占賢人者亦不在是<lb/>
歟尚見楊嗣慶先生道余嚮徃之意<lb/>
　<lb/>
　<lb/>
　<lb/>
<pb n="KR4e0090_WYG_034-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻六<lb/>
</p>
<p>
</p>
  </div>
</body>
</text>
</TEI>
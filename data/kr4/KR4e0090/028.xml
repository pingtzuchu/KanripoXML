<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里詩集巻三</head>
    <p>
<pb n="KR4e0090_WYG_028-1a"/>
欽定四庫全書<lb/>
　東里詩集巻三　　　　　明　楊士竒　撰<lb/>
　　五言絶句<lb/>
　　　古意答伯陽<lb/>
河洲雙鴛鴦流蕩還相逐皎皎白楊花風吹不相續<lb/>
　　　呉敎授席上同伯陽汲井詠<lb/>
皎潔如明鏡銅缾下愈深粧成不照影應恐墜金簮<lb/>
　　　夜發清江口<lb/>
<pb n="KR4e0090_WYG_028-1b"/>
日落煙水寒解纜清江渚中夜北風來相送潭州去<lb/>
　　　長沙三詠<lb/>
　　　　定王臺<lb/>
臺髙登望迥臺平馳射寛平髙各有志民力空獨難<lb/>
　　　　賈誼井<lb/>
迢迢俯碧甃濛濛翳紫苔猶傳賈太傅知歴漢朝來<lb/>
　　　　馬王宫<hi>今為佛寺</hi>
君王全盛日宫殿此沈沈歌舞無人見唯餘鍾梵音<lb/>
<pb n="KR4e0090_WYG_028-2a"/>
　　　送龍參歸南昌<lb/>
淥水明堪染桃花吐未齊君歸渡南浦春草正萋萋<lb/>
　　　畫蘭<lb/>
湘靈結芳馨含思望遥浦夫君殊未來蘭珮徒容與<lb/>
　　　姚山給事求山居六詠<lb/>
　　　　山齋<lb/>
春至還徃稀日照山窗静時有石泉鳴泠泠入孤聽<lb/>
　　　　玩古軒<lb/>
<pb n="KR4e0090_WYG_028-2b"/>
常好古人言玩索此軒中誰言千載上不與此心同<lb/>
　　　　竹磵<lb/>
修竹䕃南磵翛翛浄於洗獨徃坐清隂彈琴對流水<lb/>
　　　　清隂谷<lb/>
陽和二三月緑栁垂滿地春風吹蹔開望見南山際<lb/>
　　　　白石坡<lb/>
松間白石坡復帶莓苔碧常有素心人獨行看鳥跡<lb/>
　　　　埜亭<lb/>
<pb n="KR4e0090_WYG_028-3a"/>
秋日埜亭上四望盡青山飛鳥去無極白雲相對閒<lb/>
　　　邳州城下夜雨<lb/>
薄暮風色寒移舟宿前渚欹枕不成眠孤篷夜來雨<lb/>
　　　過谷亭<lb/>
明月轉檣竿露下孤篷濕欲繫谷亭舟沙頭風正急<lb/>
　　　早發長溝<lb/>
秋水被隄岸牽舟不可涉𣺌渺見平湖北風吹荷葉<lb/>
　　　夾溝遇邑人問家信<lb/>
<pb n="KR4e0090_WYG_028-3b"/>
聞道故鄉來辭家今逺近恐有南京書停舟試相問<lb/>
　　　畫魚<lb/>
水清菱葉稀洞見溪流下出入多慎重恐有垂綸者<lb/>
　　　臨川謝氏雙節堂<hi>二首</hi>
獨抱孤兒在空帷泣夜深誰家姑與婦相繼柏舟吟<lb/>
謝氏懸雙璧團團似月圓光輝百年後長為照臨川<lb/>
　　　題五清小畫<hi>五首</hi>
昔年林下住掃石坐成羣已愧顔光䘵幽情詠五君<lb/>
<pb n="KR4e0090_WYG_028-4a"/>
山林含古翠蕭爽水亭虚豈乏幽棲者臨清此玩魚<lb/>
何人不擾擾一棹獨蕭閒天霽疎林外乘流坐看山<lb/>
不學袁安卧悠然敞素軒山林明一色清意滿乾坤<lb/>
南枝與北枝葳㽔動寥廓自有嵗寒心不隨横吹落<lb/>
　　　題蘭<lb/>
澧浦月浮津曽逢解佩人至今香露夕思殺楚鄉春<lb/>
騎馬向長安冠塵每日彈不知幽谷裏誰坐<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>芳蘭<lb/>
　　　度石門嶺<lb/>
<pb n="KR4e0090_WYG_028-4b"/>
石徑浮雲上攀緣險莫當一心祗扈蹕不敢戒垂堂<lb/>
　　　蕭氏石岡十景詩為省身賦<lb/>
　　　　石岡橋<lb/>
君家石岡側門對石橋幽橋下澄源水還歸蕭峽流<lb/>
　　　　石壁<lb/>
危石翠如削影浸澄湖波六月不知暑香風生芰荷<lb/>
　　　　青泥灘<lb/>
近接金魚埧來徃弄輕橈水清下見底白石如瓊瑤<lb/>
<pb n="KR4e0090_WYG_028-5a"/>
　　　　梁家潭<lb/>
江流滙為潭其下深無極時有雲霧興疑是蛟龍宅<lb/>
　　　　長泒洲<lb/>
逶迤長泒洲近帶珠林浦八月秋風清瀰漫熟禾黍<lb/>
　　　　篛湖砦<lb/>
嶕嶢紫霞表周迴石如櫛曽逢百嵗人閒説兵戈日<lb/>
　　　　拜雨亭<lb/>
寸雲起東谷行空散為霖殷勤望拜者寧識雲無心<lb/>
<pb n="KR4e0090_WYG_028-5b"/>
　　　　王仙祠<lb/>
騎鶴去已逺庭餘昔年樹擾擾祈靈人鼓鐘動朝暮<lb/>
　　　　吉祥菴<lb/>
石岡清絶處蘭若傍巖開年逺僧稀少經廊生緑苔<lb/>
　　　題四皓子期子猷太白四圖<lb/>
萬疊青山外林居頫澗濱翛然四老者知是茹芝人<lb/>
瀟灑林下居清泠膝上琴髙山與流水千載一知音<lb/>
凍合千山雪荒村愁未眠誰知乘興者夜棹剡溪船<lb/>
<pb n="KR4e0090_WYG_028-6a"/>
靈岳乾坤秀飛泉河漢垂超然山水興身在白雲涯<lb/>
　　　畫牛<hi>四首</hi>
萬物各有適逍遥大化中當知畫史意重有育民功<lb/>
策馬二十年常懷顛蹶憂蚩蚩弄雛者真乘百斛舟<lb/>
散誕春耕餘牧兒亦有樂常以蓑笠隨為防風雨作<lb/>
牧人歸不早溪頭風雨急還顧母子情相追未相及<lb/>
　　　居庸闗彈琴峽<lb/>
峽石記彈琴泠泠流水音不知行路者誰有聽琴心<lb/>
<pb n="KR4e0090_WYG_028-6b"/>
　　　沙城<lb/>
臨水一荒城風沙常眯目城裏半流人荆扉掩茅屋<lb/>
　　　攬轡<lb/>
款段獨行遲攬轡亦自適天清無片雲遙遙見山色<lb/>
　　　曉晴<lb/>
周廬夜半雨蕭蕭不成響曉起看晴明雪滿青山上<lb/>
　　　贈笻竹<lb/>
愛爾生正直仗爾扶衰老道路有險夷出入常相保<lb/>
<pb n="KR4e0090_WYG_028-7a"/>
　　　代笻答<lb/>
正直余何有道義卿所持但自保堅固無論險與夷<lb/>
　　　龍虎臺<lb/>
髙臺久已傾蒿蓬紛簇簇猶存龍虎名常散牛羊牧<lb/>
　　　通州<hi>二首</hi>
城倚紅雲下門臨緑水濱寳鞍馳駿馬多是帝京人<lb/>
清淺潞河流常維萬里舟越羅將蜀錦充滿潞濱樓<lb/>
　　　題畫<hi>二首</hi>
<pb n="KR4e0090_WYG_028-7b"/>
仙桃千嵗紅青爵相因依知是瑤池使東來幾日歸<lb/>
花開簷蔔林雙禽弄香雪動植乘化機當此艷陽月<lb/>
　　　畫鶉<hi>二首</hi>
秋至禾黍熟霜含枸杞紅鶉衣自有適瀟洒立西風<lb/>
疎菊吐幽華清鶉澹無與獨立亦翛然襳襹艷文羽<lb/>
　　六言絶句<lb/>
　　　題鄂渚贈别圖送人歸廬陵<hi>二首</hi>
鸚鵡江中紅樹鳳凰城裏青山借問來游幾日秋水蘭<lb/>
<pb n="KR4e0090_WYG_028-8a"/>
舟獨還<lb/>
客遊黄鶴磯畔家住金魚浦前心似波間明月隨君先<lb/>
過螺川<lb/>
　　　題畫<lb/>
鳥啼花落春暮雲白山青雨餘溪南有客訪隠林下何<lb/>
人著書<lb/>
　　　晚發安山驛和答金公素<hi>二首</hi>
津頭賣瓜未過村中釀黍纔沽薄暮安山道上蕭蕭白<lb/>
<pb n="KR4e0090_WYG_028-8b"/>
葦黄榆<lb/>
荒渚菰蒲帶雨隔河籬落飛煙淮南𣺌𣺌何處悵望秋<lb/>
鴻去邊<lb/>
　　　題山水小畫贈康甥歸西昌<lb/>
鳬渚斜通鶴逕水亭静對林扉羣峯雲際相待一棹江<lb/>
南未歸<lb/>
　　　蕁蔴林早發<lb/>
四更零露衣濕十里飄風帽斜足底河流石澁馬頭月<lb/>
<pb n="KR4e0090_WYG_028-9a"/>
色雲遮<lb/>
　　七言絶句<lb/>
　　　三十六灣<lb/>
湘隂縣南江水斜春來兩岸無人家深林日午鳥啼歇<lb/>
開遍滿山紅白花<lb/>
　　　江上早行<lb/>
漢陽樓上鼓初稀煙栁曨曨一鵲飛乘月不知行處逺<lb/>
滿江風露濕人衣<lb/>
<pb n="KR4e0090_WYG_028-9b"/>
　　　次韻王山人二月十六日對雪<lb/>
初和栁絮飄侵檻復共梨花舞傍人一種妍華看不定<lb/>
只憑髙調和陽春<lb/>
　　　次韻題向誠所藏蘇明逺寫菊<lb/>
金門五朝一下直静樂軒中坐日長為看秋花有真意<lb/>
只題詩句不焚香<lb/>
　　　次韻蔣立恭清明上塚<lb/>
去年載酒東郊路水畔花前醉詠詩今日壠頭空灑飯<lb/>
<pb n="KR4e0090_WYG_028-10a"/>
傷心思憶去年時<lb/>
　　　枯木竹石為王山人題<lb/>
蒼柟翠柏含煙霧總以掄才入廟廊自在空山名散木<lb/>
珊瑚石畔老冰霜<lb/>
獨持貞撡立雲根春雨秋風閱歴頻不覺流年成老大<lb/>
眼中渾見鳳毛新<lb/>
　　　寄蕭德通兄弟<lb/>
金殿瑤階紫禁闈戴星趨拜戴星歸一官侍從渾無補<lb/>
<pb n="KR4e0090_WYG_028-10b"/>
慚愧當年舊布衣<lb/>
桃花源上昔投閒長憶君家玉樹間酒散涼亭紅日晚<lb/>
石臺臨水看青山<lb/>
　　　題李伯髙畫<lb/>
芙蓉峯下滄洲畔碧水迴環漾白沙聞説草堂鄰杏塢<lb/>
年年花發照春霞<lb/>
　　　題金侍講雲山障子<lb/>
浮雲滿山如玉潔山光下暎幽人居柴門落葉可俯拾<lb/>
<pb n="KR4e0090_WYG_028-11a"/>
林下日長應著書<lb/>
　　　玉峽山人<lb/>
玉峽山人雪滿顛初承徵詔逺朝天賜歸還向峽中去<lb/>
春雨漚波好放船<lb/>
　　　寄思貽兄<hi>四首</hi>
思貽先生守道園池邊竹下敞幽軒焚香坐隠烏皮几<lb/>
隔水蒼山正對門<lb/>
溪上流虹暎壁經溪頭春樹拂簷青小車閒日何人到<lb/>
<pb n="KR4e0090_WYG_028-11b"/>
㑹有光華動德星<lb/>
未報君恩未乞身每看南雁重傷神清溪亦是朝宗水<lb/>
遙想臨流憶逺人<lb/>
螺湖盤古白雲堆憶著常因夢裏回得似籃輿引諸弟<lb/>
年年霜露及時來<lb/>
　　　寄蔣用文院判<hi>二首</hi>
冬風淅瀝隔窗紗丹室紅光藹曙霞想見病餘清似鶴<lb/>
閒研玉雪詠梅花<lb/>
<pb n="KR4e0090_WYG_028-12a"/>
旦氣清明體力輕未堪鳴珮拜彤庭緝熙齋裏熏金鴨<lb/>
應著醫經幾巻成<lb/>
　　　簡胡學士索木芙蓉栽<lb/>
牡丹芍藥皆姱麗總怯風霜不耐秋只好芙蓉伴修竹<lb/>
清華晚暎北窗幽<lb/>
聞種拒霜遮水檻春前分乞數枝栽總知宋玉才情絶<lb/>
㑹約花時作賦來<lb/>
　　　輓顔子明<hi>三首</hi>
<pb n="KR4e0090_WYG_028-12b"/>
五彩春霞繡綺袍文章無復看揮毫相思惟有南山色<lb/>
彷彿當年意氣髙<lb/>
貴里侯家甲第開經過長是勒車回守𤣥宅裏尋常到<lb/>
此去何因更一來<lb/>
南浦江山一旦空行吟誰復繼髙蹤薇垣柏府多知己<lb/>
猶為傳經惜馬融<lb/>
　　　九日懷黄學士<hi>二首</hi>
年年賜宴捧萸觴同沐皇恩近御床今日江南望江北<lb/>
<pb n="KR4e0090_WYG_028-13a"/>
不知何處醉重陽<lb/>
去時相約看黄花花滿園林未到家惆悵别來無一字<lb/>
西風極目雁行斜<lb/>
　　　送梁本之納溪敎諭<hi>二首</hi>
西過瀘洲是納溪錦江還在納溪西此去家鄉五十里<lb/>
青山朝暮對猿啼<lb/>
煙柟霧柏富竒材梁柱還須匠石裁刀布不勞齎計吏<lb/>
聖朝今選學官來<lb/>
<pb n="KR4e0090_WYG_028-13b"/>
　　　早至儀真<lb/>
白沙岸頭秋氣清儀真郭裏早潮生五雲北望金臺路<lb/>
初是朝天第一程<lb/>
　　　早至淮安<lb/>
百丈牽船夜未休滿衣涼露不勝秋前林欲近聞雞唱<lb/>
城郭曨曨見楚州<lb/>
　　　發淮安<lb/>
岸蓼疎紅水荇青茨菰花白小如萍雙鬟短袖慚人見<lb/>
<pb n="KR4e0090_WYG_028-14a"/>
背立船頭自采菱<lb/>
　　　夜過徐州<lb/>
怒濤翻河亂石横牽船上洪初月明夜中不辨黃樓處<lb/>
惟聽層城鐘皷聲<lb/>
　　　望濟寧<lb/>
疎翠輕紅水岸迂漁家逺近暎菰蒲髙城前望晴雲下<lb/>
却記行程是半途<lb/>
　　　花園望北京<lb/>
<pb n="KR4e0090_WYG_028-14b"/>
黄金宮闕望都門預喜明朝謁聖君萬嵗山髙騰王氣<lb/>
五雲天上煥龍文<lb/>
　　　奉天門早見後午被召至右順門晚退口號<lb/>
紫禁西連萬嵗山宣呼重入覲龍顔拜承聖語丁寧訓<lb/>
滿袖天香出九闗<lb/>
　　　早過良鄉<lb/>
馬上風沙拂面飛凝霜如雪墮征衣平明行盡良鄉郭<lb/>
茅屋人家未啟扉<lb/>
<pb n="KR4e0090_WYG_028-15a"/>
　　　莫州同王邦彦張伯原飲道傍民家<lb/>
雄縣城南水没路莫州市裏酒如油客行相聚且一醉<lb/>
不見越人空古丘<hi>近城有扁鵲墓</hi>
　　　阻風雪德州有懷王邦彦司直<lb/>
蕭條風雪夜深寒短棹臨津欲發難却憶故人單騎去<lb/>
誰家茅店解征鞍<lb/>
　　　重過安山驛懷金公素<lb/>
共買蘭舟北去時尚書相送此分違傷心未抵今朝重<lb/>
<pb n="KR4e0090_WYG_028-15b"/>
萬里承恩只獨歸<lb/>
　　　送張令赴麻陽<lb/>
亂山蠻樹向人低遙綰銅章赴五溪為想春風與嘉政<lb/>
新年俱到夜郎西<lb/>
　　　題陸伴讀伯陽草書後<lb/>
　前廿年陸為余草書謝宣城詩陸不作已十年偶發<lb/>
　篋睹其故蹟愴然興懷<lb/>
蘭繞春庭露氣清徃年同詠謝宣城龍蛇滿紙看遺墨<lb/>
<pb n="KR4e0090_WYG_028-16a"/>
忽亂山陽笛裏情<hi>友蘭陸齋名</hi>
　　　題梅送胡方大歸廬陵<lb/>
葭菼蕭條半著霜故人迢遞泝歸航東風無限江南意<lb/>
因爾牽情萬里長<lb/>
　　　胡學士在北京聞予病寄詩慰問次韻奉酬<lb/>
玉堂新署緑隂涼日想承宣近御床班馬雄詞真特達<lb/>
唐虞化日正舒長<lb/>
平明閶闔九天開玉佩趨朝百辟來聖主正需調鼎用<lb/>
<pb n="KR4e0090_WYG_028-16b"/>
諸公應薦和羮梅<lb/>
盛世才華翰苑多龍光星彩貫天河自憐同在承恩地<lb/>
不奈頻年逺别何<lb/>
頭白目昏過五十不禁四體病交攻君恩未有涓埃報<lb/>
却怪書來感歎同<lb/>
繡錦傳來五色絲翔鸞翥鳳粲離離知公頭白丹心在<lb/>
况是文章老不衰<lb/>
朝囘清坐廣文氊病起閒逃蘇晉禪了徹六塵成夢覺<lb/>
<pb n="KR4e0090_WYG_028-17a"/>
邇來三月已無眠<lb/>
盡戀長生養性靈力求大藥扣𤣥扄莊生自有逍遙論<lb/>
不道千齡勝百齡<lb/>
　　　紅心驛<lb/>
馬頭近見紅心驛茅屋參差半酒家瀟洒赤欄橋外栁<lb/>
西風吹折數枝斜<lb/>
　　　夜宿臨淮營夢种子<hi>二首</hi>
膓斷經年隔死生因何隨夢到行營營前淮水深千丈<lb/>
<pb n="KR4e0090_WYG_028-17b"/>
得及人間父子情<lb/>
繞膝踉蹌捧一編分明夢裏見娟娟臨淮營内中宵月<lb/>
應照來生未了緣<lb/>
　　　早過宿州<lb/>
月轉西林曉霧收霜華如雪擁貂裘馬前清景山無數<lb/>
帶得餘酣過宿州<lb/>
　　　陪謁徐王廟<lb/>
閔子鄉中詢父老徐王廟下駐旂旄廟前山勢如鸞鳳<lb/>
<pb n="KR4e0090_WYG_028-18a"/>
萬古塗山相對髙<lb/>
　　　范増墓<hi>元有望氣者盜發其墓取劒</hi>
千年寳劒無光氣衰草寒煙野水鄰同是遺骸葬徐土<lb/>
當時陵母識天人<lb/>
　　　題趙仲穆畫馬<hi>二首</hi>
紫霧團身白玉蹄權竒倜儻渥洼姿王孫慣見升平事<lb/>
貌得當年入貢時<lb/>
十二天閑總駿才追風躡景是龍媒曽隨六御臨關塞<lb/>
<pb n="KR4e0090_WYG_028-18b"/>
親過流沙萬里來<lb/>
　　　子啟學士見過僕適他出不遇奉簡<hi>二首</hi>
西城過雨浄無泥楊栁風輕散馬蹄虚有琴徽待髙㑹<lb/>
却慚書札負前題<lb/>
東鄰西舎總風流何處垂楊繫紫騮想見斜陽擁歸斾<lb/>
不同雪夜剡溪舟<lb/>
　　　子啟見和再用韻奉簡時曽新市馬<lb/>
雨晴沙浄不沾泥新試嬌驄白玉蹄款款金城坊裏去<lb/>
<pb n="KR4e0090_WYG_028-19a"/>
過門鳳字不敎題<lb/>
城上西山翠欲流愛山不驟紫驊騮還如揚子江頭看<lb/>
萬疊芙蓉近綵舟<lb/>
　　　習禮見和用韻奉酬并簡宗璉<hi>四首</hi>
玉署詞華照紫泥逢人不慱鑄金蹄緑楊庭館閒風月<lb/>
朝退從容每自題<lb/>
緑隂池沼擅風流長繫青騾當紫騮自愛官曹清似水<lb/>
不妨書舎小於舟<lb/>
<pb n="KR4e0090_WYG_028-19b"/>
不解髙陽醉似泥一壺時共薦豚蹄半酣藻思如泉湧<lb/>
錦軸華牋取次題<lb/>
雅操俱當第一流逸材千里見驊騮閒來同坐北窗下<lb/>
如在清風李郭舟<lb/>
　　　胡祭酒食葵而病戱用奉簡兼謝惠蔬<hi>二首</hi>
雨後畦蔬嘉可觀忽聞憔悴卧幽軒非是安心無妙法<lb/>
誰敎放手刈葵根<hi>胡近作詩自謂有安心法</hi>
萬慮澄清不入懷飯蔬飲水小茅齋却慚口腹猶貽累<lb/>
<pb n="KR4e0090_WYG_028-20a"/>
頻致園官菜把來<lb/>
　　　簡胡祭酒<hi>三首</hi>
重陽醉後又三日想見黄花綻始多門巷深沈無俗客<lb/>
髙齋清坐養天和<lb/>
滿城冠珮趨朝謁得似頤菴獨自閒心與天光共明浄<lb/>
朝朝爽氣對西山<lb/>
朝來邂逅西江客報道今年盛有秋但得萬方同嵗稔<lb/>
吾生貧病不須愁<lb/>
<pb n="KR4e0090_WYG_028-20b"/>
　　　唐人醉歸圖為金學士題<lb/>
翩翩六駿出騰驤醉裏衣冠見盛唐彷彿開元無事日<lb/>
不知誰是賀知章<lb/>
　　　正月廿九日戱簡仲熙庶子三絶句時鄒徙舎<lb/>
　　　　城東<lb/>
蕭散雙吹碧玉簫與君同郡復同袍金城坊裏清如水<lb/>
却愛東飛學伯勞<lb/>
新嵗新齋好著書文明門裏㑹文儒隔鄰春酒蒲萄熟<lb/>
<pb n="KR4e0090_WYG_028-21a"/>
誰綰青絲送玉壺<lb/>
正月已終將二月城中咫尺見還難金門朝籍皆先送<lb/>
獨遣同寮待長官<lb/>
　　　題小畫寄史志静<hi>二首</hi>
春含竹樹翠淋漓玉立蒼蒼太古姿乆别儀曹文翰侣<lb/>
江南薊北贈相思<lb/>
為有髙情共嵗寒别來相憶訪平安憑將一片南州意<lb/>
寄與清曹粉署看<lb/>
<pb n="KR4e0090_WYG_028-21b"/>
　　　金幼孚輓詩<hi>三首</hi>
獨攜書史傍林泉榮利由來意澹然時遶金川看玉笥<lb/>
未曽輕到縣門前<lb/>
雪崖風節凜飛霜蕙帶蘭褘道味長剩貯詩書遺諸子<lb/>
鄉人共詫白眉郎<lb/>
昔嵗京華住接鄰論文來徃日頻頻十年不見成終古<lb/>
洒淚東風為故人<lb/>
　　　題畫寄思貽兄<lb/>
<pb n="KR4e0090_WYG_028-22a"/>
多情不忍看離羣况復雙清共拂雲薊北江南六千里<lb/>
白頭兄弟兩鄉分<lb/>
　　　非所秋夕寄示康甥<hi>二首</hi>
一㸃寒燈照黯然哀蛩四壁夜無眠傍人解識詞垣老<lb/>
為歎重來未十年<lb/>
五十無聞將六十不才孤負寵恩深惟應一片清秋月<lb/>
解照平生報主心<lb/>
　　　非所寄習禮<hi>二首</hi>
<pb n="KR4e0090_WYG_028-22b"/>
舎外周遭無隙地積芻曽畏短簷間紫茄緑瓠霜前摘<lb/>
擬借西園五尺閒<lb/>
采采黄花定滿枝東鄰西舎共襟期銀瓶注酒清於玉<lb/>
醉裏題詩看少誰<lb/>
　　　題畫<lb/>
竹樹紛紛翠欲迷山雲半歛水禽啼何人自有清幽趣<lb/>
不放扁舟過剡溪<lb/>
　　　南昌羅氏仰髙樓<lb/>
<pb n="KR4e0090_WYG_028-23a"/>
紅塵市裏浩漫漫車馬東西引避難獨起髙樓出塵外<lb/>
青山天際巻簾看<lb/>
隔浦飛來萬仭青仰髙樓外玉為屏南昌千古西山並<lb/>
别有東湖孺子亭<lb/>
　　　宣德丙午謁二陵<hi>二首</hi>
去年侍從謁長陵此日重來慟倍増春栁春花渾似昔<lb/>
獻陵陵樹復層層<lb/>
君恩追憶不勝哀老淚乾枯病骨摧陵下一來膓一斷<lb/>
<pb n="KR4e0090_WYG_028-23b"/>
餘生知復幾迴來<lb/>
　　　題溧陽兩王先生歸榮圖<hi>三首</hi>
壯嵗青雲鴈序分白頭歸里更情親一門夀俊聨雙璧<lb/>
海内于今見幾人<lb/>
晝錦相輝入故園連枝競爽並髙年從前心事清如水<lb/>
晩得幽閒不愧天<lb/>
康樂才名我素交惠連文苑舊同袍眼看逸翮聨翩去<lb/>
不盡中情悵望勞<lb/>
<pb n="KR4e0090_WYG_028-24a"/>
　　　過將臺<hi>二首</hi>
風雲長䕶崇臺下昔日文皇此誓師至竟蒼天輔真主<lb/>
英雄捲地從龍旂<lb/>
指揮虎旅誓皇天舊將猶能説徃年龍去鼎湖雲𣺌𣺌<lb/>
遺臣過此重潸然<lb/>
　　　有懷子啟行儉時彦時勉諸君子<lb/>
霜滿貂裘月滿天四更騎馬白河邊玉堂學士無公務<lb/>
正擁青綾足晏眠<lb/>
<pb n="KR4e0090_WYG_028-24b"/>
　　　扈從巡邊至宣府徃還雜詩<hi>十首</hi>
北斗初髙月未斜五更清露浄塵沙道邊叢繞爐香立<lb/>
多是耆人候翠華<lb/>
居庸闗中四十里迴岡複嶺度縈紆道傍石刻無人識<lb/>
盡是前朝䝉<hi>去聲</hi>古書<lb/>
闗栁行行葉乍稀西風猶未振霜威聖情預憫隨營士<lb/>
勑下尚書盡賜衣<lb/>
聖恩不已恤殘軀老拙深慚報効無屢酌金壺賜甘醴<lb/>
<pb n="KR4e0090_WYG_028-25a"/>
還令中使䕶輕輿<lb/>
邊屯今嵗盛豐登倉庾家家積粟盈何幸王師此遊豫<lb/>
大車藁秸進行營<lb/>
紅葉離離浄可書緑渠流水見游魚老臣虚拜貂裘賜<lb/>
一路陽和䕶屬車<lb/>
邊閫當時任老臣邊頭千里浄無塵御營上謁多恩賚<lb/>
天語還聞奬諭頻<lb/>
山望雞鳴勢入雲下循仄徑棘紛紛不辭涉險觀遺碣<lb/>
<pb n="KR4e0090_WYG_028-25b"/>
重是歐陽太史文<hi>圭齋</hi>
闗外初冬似早春僧房猶見菊花新時平扈從巡邊塞<lb/>
宣府囘鑾只二旬<hi>宣府秦上谷郡</hi>
懷來城外夜微雪風送輕寒初著身明旦馬前紅一色<lb/>
囘軍共試賜衣新<lb/>
　　　侍從海子飛放應制<hi>五首</hi>
碧山翠海帝王州鳳蓋霓旌䕶冕旒何幸升平無事日<lb/>
衣冠祗從六龍遊<lb/>
<pb n="KR4e0090_WYG_028-26a"/>
帝德含𢎞在至仁乾坤萬物總皆春天池浩浩嬉魚鳥<lb/>
御苑蹌蹌集鳳麟<lb/>
靈沼融融冬不冰如雲鳬鴈與鵾鵬吾皇盛德惟蕃育<lb/>
不重鷹鵰搏擊能<lb/>
罝網臨郊一面張凌雲排霧任飛翔古今田獵三驅樂<lb/>
惟有殷湯與聖皇<lb/>
玉座金輿俯綠漪水光林影漾龍旂豈如漢武横汾樂<lb/>
正似周文在沼時<lb/>
<pb n="KR4e0090_WYG_028-26b"/>
　　　題金文鼎清風樓巻<hi>五首</hi>
白日紅塵深復深九衢車馬驟駸駸小樓獨坐清風裏<lb/>
如在湘川渭水潯<lb/>
世上浮榮了不知閒調綠綺理朱絲樓頭只許徽之造<lb/>
樓外從人歌竹枝<lb/>
清風颯颯清雲深六月樓中暑不侵朝陽光輝下鳳彩<lb/>
暮雨髣髴聞龍吟<lb/>
百年誰繼趙松雪近數毗陵王紱髙忽復乘雲去無跡<lb/>
<pb n="KR4e0090_WYG_028-27a"/>
登樓懷憶使心勞<lb/>
先生已别金陵去歸住呉淞近海濱淇澳瀟湘隨處有<lb/>
清風明月共何人<lb/>
　　　題墨菊寄宗璉<hi>二首</hi>
曽伴金城坊裏住鄰園日日看花來髙秋九月毗陵郡<lb/>
瀟洒何人共酒杯<lb/>
思誠齋裏清如水坐對幽花晩自香共有故園螺渚上<lb/>
幾時歸去賞秋芳<lb/>
<pb n="KR4e0090_WYG_028-27b"/>
　　　以絹問張子俊求畫<lb/>
夢憶衡廬紫翠重結巢須倚玉芙蓉天恩未便敎投紱<lb/>
一幅鵞溪更惱公<lb/>
　　　索子俊中書畫松<lb/>
千嵗徂徠古翠蟠拂雲含霧瀉風湍畢宏韋偃君今是<lb/>
煩寫髙堂五月寒<lb/>
　　　入薊州界<lb/>
雲浄天清紫翠浮好山消盡越鄉愁行人如有江南興<lb/>
<pb n="KR4e0090_WYG_028-28a"/>
馬上題詩入薊州<lb/>
　　　薊州道中見菊花有懷子啟時彦行儉時勉諸<lb/>
　　　　君子<hi>二首</hi>
秋光漸近重陽節緩轡垂鞭踏軟沙却憶玉堂閒白畫<lb/>
誰家庭館看黄花<lb/>
想見聨鑣西出城酒壺詩巻共髙情看山騎馬漁陽郭<lb/>
也似平坡寺裏行<lb/>
　　　灤河道中同楊太常宣夏二員外小酌栁下觀<lb/>
<pb n="KR4e0090_WYG_028-28b"/>
　　　　魚<hi>二首</hi>
四人坐酌垂楊下共愛清隂覆綠渠未盡一壺還上馬<lb/>
却將閒散羨游魚<lb/>
雲白山青䕶四圍水邊楊栁翠如幃人間無處無幽境<lb/>
何補明時獨未歸<lb/>
　　　題梅贈以穰<lb/>
攜手河梁欲别難故鄉南去路漫漫一枝林下清如玉<lb/>
但保風霜到嵗寒<lb/>
<pb n="KR4e0090_WYG_028-29a"/>
　　　遇山居老有感<hi>二首</hi>
細栁鮮桃㶑灧春白雲流水浄無塵看渠鶴髮林居者<lb/>
只傍青山老此身<lb/>
著處溪山可置身古人求志不求聞從前未有匡時術<lb/>
只合攜家傍白雲<lb/>
　　　夢亡妻<hi>二首</hi>
孟光憔悴病來容昨夜蒼茫夢裏逢還似徃年臨别日<lb/>
匆匆勞苦為紉縫<lb/>
<pb n="KR4e0090_WYG_028-29b"/>
經時未遂葬山丘賢行終身慟不休勤儉成家長兒女<lb/>
一生辛苦為黔婁<lb/>
　　　送彛訓兼問訊子勤<hi>三首</hi>
鑾坡鳳沼接清班憶昔同朝侍聖顔此日相逢又相送<lb/>
傷心囘首見橋山<lb/>
之官𣺌𣺌江南去便道還家著錦衣萬里誰無桑梓意<lb/>
同鄉惆悵未同歸<lb/>
故人為郡端溪上前月書來歎索居同是貞元舊供奉<lb/>
<pb n="KR4e0090_WYG_028-30a"/>
因君更問近何如<lb/>
　　　題菊送别<lb/>
送行漸及黄花節江北江南白露寒為有清香宜晩嵗<lb/>
獨憐彭澤未休官<lb/>
　　　唐馬為士啟題<hi>二首</hi>
玉花驄馬大宛來俶儻權竒見異材不道開元四十萬<lb/>
駑駘安得望龍媒<lb/>
雄姿逸氣真龍種赤霧團身白玉蹄自是西來第一匹<lb/>
<pb n="KR4e0090_WYG_028-30b"/>
東風蕭散不聞嘶<lb/>
　　　鬼谷圮橋東山雲房四圖為金學士題<lb/>
靡靡王風嘆黍離周公已逺仲尼衰乘車擁蓋諸侯客<lb/>
只説陽城鬼谷師<lb/>
神遇圮橋豈偶然君臣契合亦千年不逢龍準真明主<lb/>
三傑何人解識賢<lb/>
莫道征西舊司馬平生山水愜幽尋白頭匡濟成何事<lb/>
囘首東山感慨深<lb/>
<pb n="KR4e0090_WYG_028-31a"/>
雲白山青琪樹綠神仙咫尺隔塵凡九還真訣逢師授<lb/>
自此流傳到吕巖<lb/>
　　　楊學士以海棠雙鵲圖贈其弟歸求題<lb/>
楊家庭館風光好花蕚連枝錦不如况是和鳴雙翠羽<lb/>
相親相樂似雍渠<lb/>
萬里京華臨别日海棠花發欲春深遙知晴鵲先將喜<lb/>
啼滿龍津碧樹林<lb/>
　　　張緝熙監丞輓詩<hi>四首</hi>
<pb n="KR4e0090_WYG_028-31b"/>
二十年前同史館北京邂逅更情親傷心此日賢闗外<lb/>
相向西風哭故人<lb/>
八品儒官坐辟雍白頭心事古人同至今鼓篋橋門者<lb/>
灑淚相思説至公<lb/>
兩京學省聚賢英試問何人不負丞官舎一氊清似水<lb/>
後來相繼屬誰能<lb/>
死去悲吟滿縉紳共嗟直道不憂貧不知駟馬髙車客<lb/>
身後如公有幾人<lb/>
<pb n="KR4e0090_WYG_028-32a"/>
　　　王孟安筆花軒<hi>三首</hi>
絲綸閣下染龍香幸得䝉恩侍玉皇元自筆花軒裏進<lb/>
常時親灑出天章<lb/>
清世髙才與博聞軒中來訪日紛紛文章誰合傳千載<lb/>
三秀靈芝五色雲<lb/>
當代中書海内傳尚論勲業不論錢贈公憑寫天人策<lb/>
肯逐揚雄浪草𤣥<lb/>
　　　王御史竹索題<lb/>
<pb n="KR4e0090_WYG_028-32b"/>
千尺雲霄翥翠鸞畫圖猶似倚窗看臺中别有凌霜柏<lb/>
與爾青青共嵗寒<lb/>
　　　題馬<hi>二首</hi>
滿身雲影濕津津何用能空冀北羣踣鐵猶矜千里足<lb/>
連錢時動五花文<lb/>
曽隨六御歴沙塲初解鈎膺白玉瓖只合清時謝羈束<lb/>
春風散誕華山陽<lb/>
　　　錢舜舉松溪待渡圖為姜司諫題<hi>二首</hi>
<pb n="KR4e0090_WYG_028-33a"/>
翠黛連山綠漲隄扁舟長倚岸東西人家知是呉興徃<lb/>
還傍苕溪傍霅溪<lb/>
槿籬茅舎水村幽林彩山光積翠浮空使行人愁望渴<lb/>
隔溪閒却木蘭舟<lb/>
　　　五月八日史館困睡夢侍獻陵顧問邊事覺而<lb/>
　　　　感賦<lb/>
隂山瀚海已澄清猶似當年軫聖情萬事傷心同夢過<lb/>
白頭清淚不勝零<lb/>
<pb n="KR4e0090_WYG_028-33b"/>
　　　文淵閣前芍藥盛開對酒偶成<lb/>
東風又放玉堂春麗色清香滿意新有酒相懽莫虚負<lb/>
今年頓減去年人<hi>金少保曽學士宣郎中不數月皆没愴然有感</hi>
　　　清明有感<lb/>
西江南望𣺌天涯嵗嵗清明不在家蕩日飄風無定著<lb/>
亂人情思是楊花<lb/>
　　　黄母王夫人輓詩<hi>二首</hi>
珠翟雲冠五福身綵衣看舞瑞麒麟乘鸞一去知何處<lb/>
<pb n="KR4e0090_WYG_028-34a"/>
女範長留敎後人<lb/>
口訓詩書手辟纑月涵滄海出明珠夜中環珮歸來些<lb/>
啼殺堂前返哺烏<lb/>
　　　楊河竹枝<hi>二首</hi>
屯堡人家住不多屯邊屈曲是楊河褰裳濡足不計數<lb/>
河上行人愁奈何<lb/>
客子離家半月程風沙引起憶家情河中鯉魚不得覓<lb/>
尺素何由寄北京<lb/>
<pb n="KR4e0090_WYG_028-34b"/>
　　　輓彭叙古<hi>二首</hi>
年過二十工書法徃徃揮毫逼古人身被君恩無一嵗<lb/>
可憐埋玉楚江濱<lb/>
死别纔知見面難旅墳荒草暮雲寒幾迴東角樓前過<lb/>
拾得遺書不忍看<lb/>
　　　甲寅初度感懷<hi>二首</hi>
翰苑春坊清切地從來未有效涓埃天朝三十三年禄<lb/>
虚負君恩養不才<lb/>
<pb n="KR4e0090_WYG_028-35a"/>
先塋夜夜夢家山身繫君恩未遣還祭厚不如生養薄<lb/>
奠杯秪益涕汍瀾<lb/>
　　　囘鑾<hi>是日微雪</hi>
萬乘囘鑾指玉京行營笳鼓雜歌聲山靈亦有懽愉意<lb/>
數㸃瑤華送羽旌<lb/>
　　　題倪元鎮畫<lb/>
琴牀書几一塵無散髪雲林不受呼清閟閣中賓客盡<lb/>
時因遺墨見倪迂<lb/>
<pb n="KR4e0090_WYG_028-35b"/>
　　　居庸道中竹枝<hi>二首</hi>
牽車馳馬夜無停不辨容顔只辨聲非是長歌即長歎<lb/>
一般行路兩般情<lb/>
千車萬騎度闗山獨坐肩輿帖帖安傳與家人莫相憶<lb/>
不曽辛苦不曽寒<lb/>
　　　次韻𢎞濟過居庸佛院懷幼孜<hi>二首</hi>
又隨翠輦度居庸不復當年語笑同下馬還尋舊遊處<lb/>
傷心寒樹起秋風<lb/>
<pb n="KR4e0090_WYG_028-36a"/>
並登仙閣愧才庸三十年間進秩同何日南帆泝瀟峽<lb/>
冢前持酒酹西風<lb/>
　　　時思堂<hi>二首</hi>
樹有深根水有源音容夢寐記生存堂中日日蘋蘩薦<lb/>
不稱從來罔極恩<lb/>
春雨秋霜繫所思傷心舞綵竟無期後來六簋陳祠祭<lb/>
得似承懽菽水時<lb/>
　　集句<lb/>
<pb n="KR4e0090_WYG_028-36b"/>
　　　送尤安禮<hi>集詩</hi>
　君子之馬送友也友人歸呉而麗澤之益將日疏焉<lb/>
　故集詩句以道其情<lb/>
君子之馬六轡如絲言念君子如璋如圭其德不爽敬<lb/>
慎威儀<lb/>
君子之馬六轡沃若言念君子如金如錫其德不囘威<lb/>
儀抑抑<lb/>
豈無他人不如友生邂逅相遇德音不忘惠而好我示<lb/>
<pb n="KR4e0090_WYG_028-37a"/>
我周行<lb/>
言笑晏晏維予與女女轉棄予誰與獨處中心養養徃<lb/>
送于野<lb/>
與子成説方何為期既曰歸止曷云能來子寧不來悠<lb/>
悠我思<lb/>
　　　卧病答黎信十首<hi>集杜</hi>
隔户楊栁弱嫋嫋孰知茅齋絶低小人生留滯生理難<lb/>
強移栖息一枝安朋知來問靦我顔安得廣厦千萬間<lb/>
<pb n="KR4e0090_WYG_028-37b"/>
青春欲盡急還鄉身欲奮飛病在牀荆揚春冬異風土<lb/>
終日慽慽思羈旅形神寂寞甘辛苦世人那得知其故<lb/>
自斷此生休問天濁醪麄飯任吾年將詩不必萬人傳<lb/>
小兒學問止論語恰有三百青銅錢<lb/>
天時人事只相催懷抱何時獨好開氣酣日落西風來<lb/>
口雖吟詠心中哀亦知窮愁安在哉生前相遇且銜杯<lb/>
江上人家桃樹枝千朶萬朶壓枝低風妬紅花却倒吹<lb/>
人生幾何春已夏應須㫖酒送生涯<lb/>
<pb n="KR4e0090_WYG_028-38a"/>
今日苦短昨日休萬壑東逝無停留江花未盡㑹江樓<lb/>
長歌短詠還相酬請公一來消我愁<lb/>
此鄉之人氣量窄我獨覺子神充實十日不一見顔色<lb/>
時復看雲淚沾臆感時撫事増惋傷人生㑹合不可常<lb/>
草閤柴扉星散居不道故人無素書素書一月凡一束<lb/>
紙長要自三過讀故人相見未從容令我心中苦不足<lb/>
寒雨颯颯枯樹濕欲徃城南忘南北感君意氣無所惜<lb/>
昔者相過今不得此心烱烱君應識<lb/>
<pb n="KR4e0090_WYG_028-38b"/>
鄉里衣冠不乏賢煎膠續絃竒自見前者途中一相見<lb/>
去馬來牛不復辨令渠述作與同遊宿昔一逢無此流<lb/>
　　　感遇答夏四秀才三首<hi>集李</hi>
搖曳雙彩鳳欲集無珍木昨下閬風岑飄揚竟何託梧<lb/>
桐巢燕雀反栖惡木根人生難稱意雄豪安足論<lb/>
緑幘誰家子灼灼芙蓉姿銀鞍照白馬玉壺繫青絲行<lb/>
行未能已冶遊方及時我志在删述但為此輩嗤<lb/>
去去復去去天地一逆旅石火無留光良辰竟何許取<lb/>
<pb n="KR4e0090_WYG_028-39a"/>
酒㑹四鄰行樂須及春黄金髙北斗浮榮何足珍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_028-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里詩集巻三<lb/>
</p>
<p>
</p>
  </div>
</body>
</text>
</TEI>
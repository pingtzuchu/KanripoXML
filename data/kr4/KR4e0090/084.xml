<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十六</head>
    <p>
<pb n="KR4e0090_WYG_084-1a"/>
欽定四庫全書<lb/>
　東里續集巻五十六　　　明　楊士竒　撰<lb/>
　　詩<hi>五言古</hi>
　　　題竹送徐侍郎之南京户部并簡黄少保<lb/>
徐卿起毗陵卓卓才行良遭時長郎署特達清譽彰聖<lb/>
朝重守邊簡賢贊軍政爰陟少司馬肅肅將帝命甘州<lb/>
國西鄙宻比戎狄疆宛宛籌畫運煜煜威武揚掃蕩邊<lb/>
塵浄旋歸覲丹闈天顔為悦霽褒賚隆光輝當宁所孜<lb/>
<pb n="KR4e0090_WYG_084-1b"/>
孜養民為首事龍虎壯南都遂進司徒貳維時五月中<lb/>
暑雨亘昏晨草草戒行李匆匆發河津河水方茫洋舟<lb/>
行疾於羽泝濟亂淮流超然越江浦念昔西行日醉折<lb/>
楊栁枝如何復斯别託意淇上猗兹植殊凡植貞操挺<lb/>
桓桓恥效艷麗姿傲兀冰霜寒元老東萊公勳庸五朝<lb/>
舊我别才四旬曠若三春乆卿行煩致聲善保金玉躬<lb/>
上以翼聖明下以寧瘝痌<lb/>
　　　送御史方懋徳還新安詩<hi>有序</hi>
<pb n="KR4e0090_WYG_084-2a"/>
　　今嵗六月上以恤民汰冗食於公者勅諸司官悉<lb/>
　　准洪武職掌定額存其㢘能者其餘遣歸以俟召<lb/>
　　用新安方勉懋徳温然雅飭有賢譽於京師陞監<lb/>
　　察御史遵勅定去留既留懋徳其同道當去者兩<lb/>
　　人相持不肯行懋徳不忍其所為也自言勉實後<lb/>
　　至請去於是三人者皆行懋徳之斯行也余念相<lb/>
　　與已乆而嘆重晤未期故作詩送之<lb/>
荆璞遇卞和騏驥遇伯樂物遇固有時識者亦不數方<lb/>
<pb n="KR4e0090_WYG_084-2b"/>
生稟令資夙志勵問學遭逢聖明世賢科早超擢從事<lb/>
詞林舘簡陟頌臺幕言必循禮度動不踰矩矱雍容儕<lb/>
輩間儼然雞羣鶴一朝峩廌冠莅事加秉恪持憲恕且<lb/>
公守身澹以約中懐瑩澄澈外不事表襮雖然知己希<lb/>
俛仰靡愧怍頃出浙水西渢渢譽聲作旋歸居無何冠<lb/>
纓反丘壑風髙秋氣清農田紛始穫林桂吐丹葩吹香<lb/>
散寥廓執手送子行感歎懐抱惡子當强仕年余髪乆<lb/>
已皬後晤未有期努力追先覺<lb/>
<pb n="KR4e0090_WYG_084-3a"/>
　　　題李紹檢討梅花<lb/>
嚴冬朔風勁草木俱凋瘁氣機運無停奄屬貞元際寒<lb/>
梅動根荄勃勃出生意鮮葩皎玉雪芳馨播天地清素<lb/>
自厥賦寧效夭桃媚君子禀至性兹植夙所契幽齋坐<lb/>
相對中懐浄氛滓相忘主與賔謳吟舒洩洩朅來玉堂<lb/>
舘念之心弗寘誰寫當座隅悠然見髙致<lb/>
　　　送蕭仲南歸吳江<lb/>
蚤登西掖垣累陟儀曹署祗命事四朝年華未衰暮任<lb/>
<pb n="KR4e0090_WYG_084-3b"/>
賢屬方隆引疾遄南去自惟止足分非憚淹留故於時<lb/>
八月末翩翩戒行路丹林亂曙霞黄華浥秋露踰淮絶<lb/>
大江前望東吳樹慰情接親交致恭展丘墓具區涵洲<lb/>
溆修梁亘津渡散䇿恣逍遥揚舲從逸豫却思京華日<lb/>
豈復簡書慮相好三十載履行悉平素云胡當乖分欲<lb/>
挽不可住矯首雲飛鴻聊寫予所慕<lb/>
　　　送鍾宏彰修撰歸省兼致意彛訓紹隆<lb/>
荆山有竒璞恒為廟堂珍英才履忠信安得山澤淪鍾<lb/>
<pb n="KR4e0090_WYG_084-4a"/>
子力學殖行義修諸身遭逢昭明代懐瑜謁紫宸遂登<lb/>
白玉堂出入陪輔臣晨趨啟沃筵暮歸思經綸鞠躬以<lb/>
效職光華映青春忠孝並所惇念我鶴髪親八年曠定<lb/>
省夢寐心䞭䞭臣切烏鳥私伏陛一再陳歸寧丹詔許<lb/>
拜荷聖主仁維時春氷泮長河浩潾潾初發清潞漘遄<lb/>
泝沽水津暄風芍藥開照耀斑衣新上堂獻夀巵慈顔<lb/>
和以忻次第省耆舊亦復展戚婣歐鄉有君子昔者聮<lb/>
朝紳超然謝塵鞅還山侣逸民南北遥相望有懐賦停<lb/>
<pb n="KR4e0090_WYG_084-4b"/>
雲子歸定相見為予致慇懃<lb/>
　　　送林行簡修撰歸省<lb/>
都城七月初餘暑尚鬱蒸南閩八千里念子當逺行豈<lb/>
不憚馳驅庭闈激中情自違定省來荏苒十周星幸霑<lb/>
近侍禄況荷褒封榮家慶未躬拜夙夜心怦怦仰承聖<lb/>
主仁玉音賜歸寧相送出詞舘嚴装戒晨征升堂及秋<lb/>
中丹桂揚芳馨椿萱靄晴晝蘭蕙羅堦庭被服金繡袍<lb/>
煥然五色明雕盤進甘脆春酒獻夀觥歆豔傾里閭歡<lb/>
<pb n="KR4e0090_WYG_084-5a"/>
娛洽親朋壺山為增秀莆水為益清人生慕樂事此樂<lb/>
難具稱大哉君親徳蕩蕩不可名忠孝必兩盡北歸罔<lb/>
稽程春風杏花鮮遲爾清潞亭<lb/>
　　　送楊寧郎中<lb/>
楊生青雲器文彩輝白璧腰間龍泉劔别來將逺適吾<lb/>
聞禹徂征舞干致苗格所以宣尼訓服逺修文徳好謀<lb/>
而有成明明垂警飭如何材智士宏議愽古昔含忿忽<lb/>
逺圖急功幸茍得寧論萬里行糗糧豫峙積漢廷所遣<lb/>
<pb n="KR4e0090_WYG_084-5b"/>
帥孰是趙充國子行職賛襄黽勉攄良畫雖有斗酒餞<lb/>
不能寫胸臆臨岐念素交聊贈繞朝䇿<lb/>
　　　杏園雅集<lb/>
鞠躬奉臣職肅肅恒自旦朝下趨經幃臨夕出東觀釐<lb/>
務日有常黽勉在文翰衰齡皆沈疴寧不懐泮奐仰惟<lb/>
寵禄隆而敢厭羈絆兹晨屬休沐聮鑣越閭閈適我同<lb/>
志良蕭爽坐林館維時天宇澄青陽候過半好鳥鳴交<lb/>
交芳卉羅絢爛朱絃一再彈圖帙亦娛玩肥甘列中筵<lb/>
<pb n="KR4e0090_WYG_084-6a"/>
㫖酒崇玉瓉主賔相和敬濟濟圭璋粲清言發至義連<lb/>
續如珠貫雅韻含宫商髙懐薄雲漢合歡情所洽輔仁<lb/>
道攸賛各期勵乃修庶用表楨榦<lb/>
　　　送羅汝敬侍郎致仕南歸<hi>有序</hi>
　　汝敬侍郎歸自秦中奉命致仕瀕行出秦人所為<lb/>
　　寫像屬余一言像未必似也余於汝敬徃還三十<lb/>
　　有五年知之盖深方作五言四十韻詩送之以榮<lb/>
　　其得退遂用書於像之端俾世之欲知汝敬者觀<lb/>
<pb n="KR4e0090_WYG_084-6b"/>
　　吾詩足矣不必泥像也詩曰<lb/>
丈夫有壯志力學希濟時時來奮挺出磊落見設施羅<lb/>
君吉陽彦束髪抱負竒明經起科第玉署攻文詞既持<lb/>
纂述筆亦奏雅韻詩敷陳及時政厥志將有為賜豸入<lb/>
霜臺肅肅綱紀司遂陟冬卿貳將命南交馳緋袍明象<lb/>
笏萬里揚旌麾蠻方瞻使節如旱甘雨垂手中五色詔<lb/>
山海承華輝頓令隂曀區豁然睹赫曦歸來奏丹扆龍<lb/>
顔霽融怡夙興佐司空立侍白玉墀朝回坐粉署職務<lb/>
<pb n="KR4e0090_WYG_084-7a"/>
勤所思東南吳越邦貢賦國所資奉㫖督漕運綜理適<lb/>
攸宜于時嚴武衛所重在西師四牡行騑騑改途越邠<lb/>
岐兵彊自餉厚篤意理畬菑豪横輟侵敓游惰歸耘耔<lb/>
河渠靡不溉田蕪靡不治雨暘屬時若倉庾崇如坻張<lb/>
掖暨靈武周廵以諏咨所可利下人計不遺毫絲矢心<lb/>
弗自顧屢冒艱與危嵗乆罄勞瘁上軫天惻慈明恩錫<lb/>
休致超超赴南歸老驥思舊櫪倦翼投故枝而況達士<lb/>
懐物理鑒成虧親交並祖餞酣歌舞僛僛詰旦發潞河<lb/>
<pb n="KR4e0090_WYG_084-7b"/>
薄暮經淮沂流鶯沸驛路飛花滿彎碕泝江越彭蠡挂<lb/>
席捷於飛船頭見玉峽霞彩煜英㽔振袂儒林坊迓者<lb/>
陳杯匜展席老人亭㑹者皆及耆一返安樂窩永謝塵<lb/>
務羈顧余樗散質衰疾加倍之乞身朝夕間盍簮不逺<lb/>
期<lb/>
　　　奉送叅政方相公南歸並託致意兩司相公誠<lb/>
　　　有私瀆伏惟髙明不以區區私家而廢公法是<lb/>
　　　見愛甚厚不敢忘大徳也<lb/>
<pb n="KR4e0090_WYG_084-8a"/>
廬江山水清從昔挺英傑周陶暨包馬先後奮功烈方<lb/>
君服詩書夙志希徃哲發軔自成均簮纓儼朝列叢脞<lb/>
冬官務旦暮勞𤨏屑鞠躬殫臣職肯用愆毫髪羣儕混<lb/>
汙流獨秉清素節上荷當宁知簡陞遂超越豫章佐方<lb/>
岳雅度湖江濶咨諏得民隠封章屢陳説荏苒三周星<lb/>
報政謁金闕於余同朝舊邂逅兩相悦祖送崇文門盛<lb/>
夏赫炎熱道路念驅馳況復當逺别朝望東岱雲夕對<lb/>
秦淮月到官秋及中丹桂香堪折置酒勞還歸芳筵集<lb/>
<pb n="KR4e0090_WYG_084-8b"/>
藩臬因聲謝諸公有瀆恕老拙細人困窮櫩所仗明仁<lb/>
活薰蕕本異物善惡在旌别大田植黍稷必去螟螣<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>
所以古仁人除惡當果决致公而平施豈為有勢奪賤<lb/>
子固甚愚公理敢私滅明達髙賢心幸不誚干聒<lb/>
　　　輓俞漢逺詩<hi>有序</hi>
　　㑹稽俞漢逺清雅士也嘗因微累謫戍邊比嵗詔<lb/>
　　下求賢藩臣屢舉漢逺輒為有司所格於是負累<lb/>
　　重於漢逺者多遂見用盖漢逺命也漢逺善作山<lb/>
<pb n="KR4e0090_WYG_084-9a"/>
　　林畫障寫春草尤佳士大夫賢者與之游多得之<lb/>
　　非其人漢逺未嘗輕畀也故不樂之者亦多今漢<lb/>
　　逺已矣故作詩輓之<lb/>
窮通各有命匪人所克為俞生越鄉彦落落荆璞資一<lb/>
朝汙蒼蠅棄置在塗泥良工屢回顧昧者掩抑之俞生<lb/>
安義分浩浩曠達懐庭堦絶塵雜春草含碧滋對之襟<lb/>
宇融㸃染出天機興來寫川岳奮筆疾若飛以斯自陶<lb/>
適貴富邈罔知自偶清者遊寧慚俗流疵如何逐化物<lb/>
<pb n="KR4e0090_WYG_084-9b"/>
奄忽在今兹豈徒同儕憾上有慈母悲幽室杳㝠㝠懐<lb/>
舊書此詞<lb/>
　　　題謝廷循作山水<hi>二幅</hi>
結纓四十年雞鳴候朝謁晨趨白玉堂暮下青𤨏闥豈<lb/>
不勤寸心曾何効毫髪對此圖中人空慚頭上雪<lb/>
秋日明錦樹秋水漾輕艫得魚足充庖亦足供酒壺青<lb/>
山常為隣白鷗常為徒不識簮纓貴焉知憂與虞<lb/>
　　　進善姪南歸書此與之為别到家賔畿老弟亦<lb/>
<pb n="KR4e0090_WYG_084-10a"/>
　　　可觀也<lb/>
秋髙薊北寒念爾逺離别老人七十餘臨别增悽切九<lb/>
年在北京扶持多資爾爾有仲父望惓惓心未已黄花<lb/>
浥白露買舟發潞河江湖六千里慎哉所經過到家冬<lb/>
已半升堂拜仲父仲父喜姪來深憐逺行苦取酒慰骨<lb/>
肉懽極情還悲子姪能幾人衰年頻逺離停杯有咨詢<lb/>
從知先老拙繾綣兄弟懐殷勤爾能説十載隔南北瞀<lb/>
聵兼沈痾無由歸聚首悵望其如何丘原展先壠里閈<lb/>
<pb n="KR4e0090_WYG_084-10b"/>
省親故除嵗又新年相期戒行路正月春冰解桃杏鮮<lb/>
花繁老人注兩目望爾東南門<lb/>
　　　送萬太守歸嚴陵<lb/>
聖人御宸極宵衣念元元簡賢付綏撫申以奨勵恩萬<lb/>
子豫章彦文科起髙鶱十年峩豸冠北面奉至尊繡衣<lb/>
豔丰采白筆敷直言遂膺郡符寄髙盖擁彤幡嚴陵古<lb/>
睦州山水清鬱盤民淳風俗良政務故不繁所尚簡為<lb/>
治敎養心彌敦詩書振黌宫耒耜勤田園東風藹林埛<lb/>
<pb n="KR4e0090_WYG_084-11a"/>
里胥無及門逺邇誦賢守聲聞重璵璠念子吾故交乆<lb/>
别情鬱煩兹來未幾日匆匆復南轅嘗聞范與趙為睦<lb/>
令績存朂哉紹前修以副平生言<lb/>
　　　題蔣壻重梅<lb/>
北風振長林黄葉蕭蕭下大地一清肅梅花獨瀟灑紛<lb/>
㸔雪滿枝已覺春在野不有貞白心誰知嵗寒者<lb/>
　　　題湯節都指揮蘭雪齋<lb/>
湯侯心跡清瀟灑蘭與雪惟蘭嫓芳馨惟雪儗素潔讀<lb/>
<pb n="KR4e0090_WYG_084-11b"/>
書負髙志武爵承世勲緩帯杜元凱雅歌祭將軍分閫<lb/>
帥淮南大藩佐江右蘭雪凜清風從初未嘗有功並西<lb/>
山立名與章江流金貂圖麟閣努力追前修<lb/>
　　　題歐陽廣湯梅花<lb/>
西昌歐陽生明經起科目當宁敬刑罰擢官秋卿屬生<lb/>
抱忠厚資況奉先訓篤夜燭治官書求生於死獄所聽<lb/>
兩造詞不厭四五覆明鑑靡遁情被辜皆誠服門庭浄<lb/>
若洗襟懐皎於玉勉勉持㢘虛孜孜存洞屬司宼上賢<lb/>
<pb n="KR4e0090_WYG_084-12a"/>
績爰進秩與禄特達騰聲譽恬澹寡嗜欲堦砌絶氛埃<lb/>
不雜桃李俗雪色素梅花先春爛盈矚公餘坐相對人<lb/>
物兩清馥<lb/>
　　　題竹寄子謨同知<hi>有序</hi>
　　子謨之左遷相知者皆為稱屈子謨安於其命不<lb/>
　　一毫置意而所為屈子謨者人亦信天道之不爽<lb/>
　　故余因寄此竹并書此<lb/>
修筠生平陸荆棘叢翳之荆棘承雪霜摧折遽無遺修<lb/>
<pb n="KR4e0090_WYG_084-12b"/>
筠當嵗寒秀色終不移小人抱齷齪志與君子違枘鑿<lb/>
豈相入萋斐騰誣辭溷夷而㢘跖豈云天可欺天道匪<lb/>
茫昧讒夫寧幾時達士固貞節安命誠奚疑臧氏不見<lb/>
尤大賢有明規因成修筠詠遥贈心所期<lb/>
　　　題梅花贈别朱與言<lb/>
乆别欣㑹合将離懐繾綣何況夙心親家居接鄉縣念<lb/>
子五雲秀束髪異羣彦明經掇賢科立志挺髙狷温潤<lb/>
玉無瑕精勁金百鍊荆益奠大藩白簡佐司憲雍雍春<lb/>
<pb n="KR4e0090_WYG_084-13a"/>
陽度肅肅秋霜面幽隠亟咨諏貪濁嚴懲勸蜚英達宸<lb/>
聰登崇自廷薦南京根本地都臺紀綱建秉誠敷獻替<lb/>
致明决議讞孤特昔張昇正貞今趙抃昨者考績來謁<lb/>
帝大明殿引疾却奏函歸展膺天眷夏初氣清和楊花<lb/>
競飛燕豈無一斗酒衰老違郊餞贈此玉梅花聊慰情<lb/>
所戀期共保清素嵗暮長相見<lb/>
　　　送李員外致仕<hi>有序</hi>
　　天台李君茂𢎞㢘介方正君子也初舉進士未授<lb/>
<pb n="KR4e0090_WYG_084-13b"/>
　　官清譽已勃勃既擢吏部主事陞員外郎士大夫<lb/>
　　皆知其賢秩滿未及引年懇引疾去一時輿議共<lb/>
　　惜之故賦詩送之<lb/>
荆玉韞在石光潤被林丘明珠潜九淵清耀亦上浮君<lb/>
子未顯達芳譽難可庾挺特松栢心恥與桃李侔一朝<lb/>
被采擇共睹升琳璆豈不貴且重廊廟未及收鄧林有<lb/>
竒才匠石當知求丈夫髙世節焉能衒自售冉冉年嵗<lb/>
馳决意無淹留九河潦水浄行雲淡油油零露浥丹桂<lb/>
<pb n="KR4e0090_WYG_084-14a"/>
天香滿道周飄然拂衣去清風含九秋<lb/>
　　　中秋夕過澹齋戱柬<lb/>
秋霄愛月華徐歩過東家主人喜客至汲井㵸春茶青<lb/>
帘在隣館無錢不可賖何似陶彭澤重陽把菊花<lb/>
　　　題竹送何士彦宣城訓導并寄聲袁太守<lb/>
何君璞玉良産自荆山中中懐縝而栗外儀温且恭家<lb/>
學邃六義允紹武岡公頃膺宣城聘分敎侯頖宫随牘<lb/>
謁金門考藝趨九重詰朝奉除書戒行遽匆匆經年忝<lb/>
<pb n="KR4e0090_WYG_084-14b"/>
交誼祖送城之東何以贈仳别聊託修竹叢此植挺特<lb/>
姿千仞凌髙空生際太平世盛年須奮庸啟迪貴知本<lb/>
表率自飭躬況兹山水郡昔賢多顯融作興諒匪難行<lb/>
當律成功寄聲袁太守勉續黄與龔學敎同振起達材<lb/>
佐時雍<lb/>
　　　貝錦貽魏洪二侍郎<lb/>
修竹本孤直樷蒿掩翳之樷蒿豈不蕃竹色青不移經<lb/>
星麗崇霄隂霧蔽其輝終焉安得蔽隂霧寧幾時小人<lb/>
<pb n="KR4e0090_WYG_084-15a"/>
抱齷齪君子素肯違青蠅與貝錦盈庭騰誹辭平陸起<lb/>
波濤豈云天可欺天道固包含堲讒有徃䂓<lb/>
　　　題梅花有贈<lb/>
相見桃源下相送長淮側清談夜向中月照蓬忩白愛<lb/>
君好心事況復真顔色聊贈玉梅花交情矢無斁<lb/>
　　　采石夜泊與仰善之䕫二姪話别<lb/>
暮發金陵浦前瞻采石磯𣺌𣺌江潮上娟娟江月輝昔<lb/>
離忻乍合明發念將違嘉卉豈乏觀三春艷芳菲不如<lb/>
<pb n="KR4e0090_WYG_084-15b"/>
栢與松凌雲起百圍君子堅貞操敬哉慎其微<lb/>
　　　魯港<lb/>
經旬坐舟中跼蹐心鬱鬱度江見青山蒼翠連延出好<lb/>
風從北來持杯興浩發宛轉聽棹謳開蓬對明月<lb/>
　　　九華山<lb/>
昔年李太白吟咏秋浦清一覽九峯秀被之九華名夫<lb/>
容發菡蓞宛然天削成蒼翠五千仞日照雲錦明上與<lb/>
泬寥通下絶世俗情豈無𡨕栖者錬藥希長生吾將徃<lb/>
<pb n="KR4e0090_WYG_084-16a"/>
從之何由謝塵纓<lb/>
　　　題竹寄盧邦臣<lb/>
結交已三紀玉署昔聮官重以同江鄉詞垣日聚懽升<lb/>
遷歴中外屢見嵗華殫昨來謁京師仍嗟㑹晤難共榮<lb/>
師席尊猶憶客氊寒我行過匡南悵望隔林巒乆要意<lb/>
不盡聊寄青琅玕<lb/>
　　　題梅與從孫翽<lb/>
吾本清白宗西昌四伯禩孝友惇家庭詩書累科第炳<lb/>
<pb n="KR4e0090_WYG_084-16b"/>
然冰雪持靡間處與仕先徳既日逺後裔流或異我出<lb/>
四十年歸來重嗟喟諸孫森森中静厚頗見翽言動弗<lb/>
佻輕鄉閭免譏議以兹恒近之出入左右侍老人行有<lb/>
日王程敢稽遲臨别贈瑶華老人有深意爾翽尚勉旃<lb/>
力學無廢墜旦暮事簡册躬行在仁義慎勿效流俗齷<lb/>
齪茍汙利明明待制公清名傳良吏子孫當敬念庶不<lb/>
忝先世<lb/>
　　　題梅贈李學士<hi>有序</hi>
<pb n="KR4e0090_WYG_084-17a"/>
　　時勉學士不逺二百里辱賁臨而匆匆未盡懐遽<lb/>
　　别書此奉贈致意云<lb/>
春皋麥欲黄春城柳紛緑君子枉青顧東来過茆屋鄰<lb/>
甕分濁醪書忩剪明燭平生金蘭交一笑懽未足僕夫<lb/>
晨在門跽言農事促執手送将歸飛花爛盈目何以贈<lb/>
兹植孤芳挺貞㳤髙齋坐相對嵗晏人如玉<lb/>
　　　峽江留别汝敬侍郎<lb/>
始夏積雨霽浩浩滄江平故人念乆别又復憐逺行慰<lb/>
<pb n="KR4e0090_WYG_084-17b"/>
我金洲館送我玉峽驛繆綢解晤言繾綣重離析我出<lb/>
四十年蹔歸席未暖何如君子懐坦蕩恣蕭散逺絶㕓<lb/>
市聒嘯咏山水清庭無干瀆人坐有吾伊聲贈子以瑶<lb/>
華愛子心相類何日遂投簮歸來同晏嵗<lb/>
　　　徳州城下題竹寄劉仲兼<lb/>
謬忝玉堂署荏苒四十年始來當壯齡不覺今皓顛水<lb/>
木有本源誰能忘桑梓耿耿旦暮心迢遥七千里仰承<lb/>
聖主仁優詔賜蹔歸歸來入閭巷十室已九非素交皆<lb/>
<pb n="KR4e0090_WYG_084-18a"/>
下泉存者才百一容顔變故常聆音但彷彿豈乏後來<lb/>
者貌同多異心鴟梟産鳳窠枳棘生桂林感我衰病懐<lb/>
憂來向誰道前後左右人雷同譏我耄賢哉吏部孫夙<lb/>
昔吾所知居貞而履素身老心不移念我乆仳離時來<lb/>
相慰藉言必合典則義不茍取舍譬如羣飛中見此五<lb/>
色鸞又如叢薈中見此青琅玕我行有程期過别情繾<lb/>
綣别來未幾日憶子常在眼因風寄平安託此修竹枝<lb/>
嵗晏當來歸永結林下期<lb/>
<pb n="KR4e0090_WYG_084-18b"/>
　　　題竹寄艮姪<lb/>
嗣宗與兄子俱是竹林人逺道念阿咸平生心所親去<lb/>
鄉越三紀還鄉甫四旬契濶未及展繾綣未獲伸南風<lb/>
吹大江官船發江濵爾從五雲來追餞螺川津相違甫<lb/>
旬浹相思𣺌煙雲上堂侍慈親致養供晨昏下堂飭諸<lb/>
子力學追前聞先塋布坰野能不懐深恩春秋雨露零<lb/>
灑掃無憚勤愛爾剛直資殷勤贈霜筠常固清貞節用<lb/>
以謝塵氛<lb/>
<pb n="KR4e0090_WYG_084-19a"/>
　　　送王原之詩<hi>有序</hi>
　　四明王原之自監察御史陞山西叅政㢘清明大<lb/>
　　體顓顓以國家生民為心而讒人忌之造言嗾當<lb/>
　　道擠諸重法賴上明聖照察詔復其官而改廣東<lb/>
　　其造言者遄以貪淫黜廢諒哉天道之不爽也余<lb/>
　　知原之有素其南行也周汝清出此圖求詩贈之<lb/>
　　勉賦三章其末章盖揆天道人心猶不能已於言<lb/>
　　焉<lb/>
<pb n="KR4e0090_WYG_084-19b"/>
暮春時雨霽嘉卉蔚紛敷交交黄鳥鳴送子城東隅念<lb/>
兹萬里别執轡仍躊躇丈夫四海志誰能倦馳驅所重<lb/>
在兼濟奉國效良圖鞠躬罄丹誠千春垂令譽<lb/>
雄藩庾嶺外邈在南海堧山川曠阻隔氣候何其偏九<lb/>
齡與安道自昔有名賢如何巖谷幽獷俗比難鐫仁化<lb/>
可革頑文敎可柔堅君子奉皇命敬哉贊旬宣<lb/>
青松起中林棘蔓纒其枝棘蔓一朝萎隕堕淪汙泥松<lb/>
枝稟貞性干雲色不移志士履清潔而遭讒慝訾天道<lb/>
<pb n="KR4e0090_WYG_084-20a"/>
詎可欺讒者旋自墮臨别舉離觴猶嗟貝錦詩<lb/>
　　　贈吳淳<lb/>
大器必晩成早達多幸致園栁迎春發不待秋霜悴青<lb/>
青南山栢百嵗升雲際明堂選棟梁匠石來擬議凡古<lb/>
賢哲人孰不懐用世不惜發軔遲惟患道未至流俗競<lb/>
茍得終焉速顛躓卓哉漆雕生明達見大意吴生海虞<lb/>
秀詩禮家有自夙承大父訓稽古研經義昨奉賢能書<lb/>
霜蹄偶一蹶隆然敬執友於我頻見詣温温崑玉資顒<lb/>
<pb n="KR4e0090_WYG_084-20b"/>
顒負志氣乆别留臺君對此喜忘寐于時夏六月積雨<lb/>
旦初霽宛宛黄鳥鳴葵榴豔榮麗辭我将南旋何以效<lb/>
贈遺厚積而遲發周行騁良驥不聞任公釣豈為目前<lb/>
計徃哉加進修雲霄匪難跂<lb/>
　　　醉後調時彦<lb/>
乆坐倦煩燠澄景回素商青㝠下湛露丹桂揚天香濟<lb/>
濟金閨彦髙㑹白玉堂和洽諧琴瑟況復惜時光西齋<lb/>
有㫖酒何由共華觴<lb/>
<pb n="KR4e0090_WYG_084-21a"/>
　　　送少師楊公歸建安<hi>有序</hi>
　　少師工部尚書兼謹身殿大學士建安楊公勉仁<lb/>
　　起髙科歴事四朝勞勤四十年而不至其鄉者三<lb/>
　　十年今年七十桑梓之念迫切遂以情聞聖明深<lb/>
　　照其衷特命之歸賜勅褒嘉且勉之速至而加以<lb/>
　　厚賚皇上禮遇大臣恩至隆矣公為人敏於才周<lb/>
　　於慮惓惓敬君愛民之心焉昔成周盛時君之待<lb/>
　　臣必體其心而厚其禮臣之事君必先其公而後<lb/>
<pb n="KR4e0090_WYG_084-21b"/>
　　其私上下交盡其道此其治效之所由盛也於公<lb/>
　　斯行有以見古昔盛治復興於今日非千載之遇<lb/>
　　乎士竒與公處三十有九年同宗同志同歴官同<lb/>
　　治職務去嵗之春上憫士竒違鄉四十年先賜歸<lb/>
　　省所以命之者亦同於公之今日士奇春復而夏<lb/>
　　來不敢稽也固公之道里逺於余惟公之心必有同<lb/>
　　於余者故於别也次第其事為韻語贈焉其詞曰<lb/>
富貴還故鄉古今所欣快安知明達人志出富貴外立<lb/>
<pb n="KR4e0090_WYG_084-22a"/>
身天地間所重孝與忠君親與天等敬事道實同楊公<lb/>
南閩英天稟挺卓特胷中書五車筆下雲五色三十登<lb/>
金門射策奮髙鶱天興聖明主躬被汪濊恩清宻侍丹<lb/>
扆煇煌裁紫詔玉署兼青坊髙歩儒林表龍輿戒廵省<lb/>
峩冠扈屬車平戎萬里道櫜鞬行秘書黽勉三紀餘服<lb/>
事四朝聖孤卿百僚上髙年偹鴻慶思以上益君思以<lb/>
下益民小心効臣職亹亹攄恭勤恭勤副深注聲譽聞<lb/>
遐裔蒼松老益堅皓首心愈厲國事靡遑暇親恩詎能<lb/>
<pb n="KR4e0090_WYG_084-22b"/>
遺卅年别丘壟寝食勞懐思不見白鶴峯飛雲恒在望<lb/>
手植壟頭栢應過十圍壮豈惟羮牆覿夜夜夢旋歸水<lb/>
木有源本誰能不歔欷仰荷明主仁洞鑑中迫切璽書<lb/>
賜展省龍光昭日月陽和二月中御柳初含金凝冰泮<lb/>
九河好鳥繁春音驪駒發都門官僚皆祖餞渡濟遂踰<lb/>
淮載馳駛於箭暄風芍藥時候者集龍津矯首睇桑梓<lb/>
含情兼戚忻追逺致禋祀懐舊訪親愛嵗乆多凋亡相<lb/>
知幾人在言歸席未暖豈不耽家居恭承玉㫖重尚敢<lb/>
<pb n="KR4e0090_WYG_084-23a"/>
淹躊躇廟謨待公陳衮闕待公補丈夫君臣義無為倦<lb/>
衰暮炎光變素顥凉露下青蕪預買中山醪迓公東城<lb/>
隅<lb/>
　　　贈澹菴楊公展墓詩<hi>有序五首</hi>
　　少保澹菴楊公與僕交四十餘年昔同事三聖於<lb/>
　　玉署青宫今同事上於經筵祕閣公一志於道以<lb/>
　　國家天下為心端方直諒謀猷獻納要當追配古<lb/>
　　人今館閣四朝之舊獨公與僕兩人在僕年七十<lb/>
<pb n="KR4e0090_WYG_084-23b"/>
　　有七衰病日加而乞身終未能得然終不能分寸<lb/>
　　禆益公復奉命歸展桑梓則僕於别也其能無情<lb/>
　　故賦詩五章贈公且以寓余之拳拳云<lb/>
東風吹大河河水日夜流嚴装逝将歸祖送河上頭故<lb/>
鄉六千里迢遥望荆州違别嵗年逺耿耿桑梓憂恭承<lb/>
當宁命去去無淹留焉知同袍者臨分意綢繆<lb/>
綢繆倐已分望望猶佇跂豈無相交人外同中乃異夫<lb/>
子夙所慕爰結金蘭契睠言資諒直矧重仁與義荏苒<lb/>
<pb n="KR4e0090_WYG_084-24a"/>
四十年氣合恒一致皎皎松栢心永矢在終嵗<lb/>
終嵗之所懐豈縁耄疾躬上有明主仁徳比三聖隆人<lb/>
生非草木寧昧造化功出身儋禄爵道存敬與忠夙秉<lb/>
髙潔心況聞賢達風焉能甘淟涊委軀儕凡庸<lb/>
凡庸諒猥鄙貪惏復蟊<graphic n="KR4511" url="https://raw.githubusercontent.com/kanripo/KR-Gaiji/master/images/KR4511.png" mimeType="image/png"/>良農治田穡稂莠在芟除倬<lb/>
彼仁賢士懐負經世具臯陶陳知人周公躬吐哺如何<lb/>
後來者當道昩所務所以君子心惻惻存永慮<lb/>
永慮積中抱臨食每與嘅丈夫所立志豈在富與貴不<lb/>
<pb n="KR4e0090_WYG_084-24b"/>
聞諸葛云鞠躬以盡瘁上将益明徳下将綏四海夷險<lb/>
不可渝頫仰庶無愧勿為乆契濶引領遥相待<lb/>
　　　喜稷将至復慮炎暑<lb/>
衰年乆别離豈不懐歡聚書緘初未收傳聞遽乃屢炎<lb/>
熱三伏辰江湖六千路注目暮及朝闗情喜兼懼櫝蓍<lb/>
時自把燈花亦頻顧露坐思徘徊今夕知何處而況老<lb/>
者心猶憶諸孫慕<lb/>
　　　送尚書魏公致仕還鄉詩<hi>有序</hi>
<pb n="KR4e0090_WYG_084-25a"/>
　　僕以直道於世寡合獨秋官尚書南康魏公侍郎<lb/>
　　建昌何公近皆以同江右故有相得之樂相資之<lb/>
　　益前年何公引疾去僕不能無情作詩送之今年<lb/>
　　魏公又引疾去僕之中懐其能已乎臨岐執别情<lb/>
　　見於詞云<lb/>
江右國南服賢才之林藪匡廬彭蠡間清淑萃加厚英<lb/>
英魏文淵人物星之斗明經在致用一第咄嗟取峩廌<lb/>
入烏臺白簡嵗年乆擊邪奮無前直枉寧肯後超躋副<lb/>
<pb n="KR4e0090_WYG_084-25b"/>
浙憲聲華聳岡阜簡陟少秋官式貳大司㓂致鞫懸鑑<lb/>
明析疑迎刃剖大梁困嵗饑方伯拜廷授悉心事旬宣<lb/>
勠力蘇稿朽歸來掌邦禁雍容帝左右既詰姦慝平亦<lb/>
著武績茂亷清一志堅聞望六官首方兹切倚毗云何<lb/>
慕畎畆惟皇憫疾疢且重違耆耉錫之五色書龍光煥<lb/>
户牖乆行遂歸止福祉自天祐川開萬里風南颿駛於<lb/>
走雲净九疊屏烟消彭澤栁迎門集童穉携觴聚隣叟<lb/>
懽慶溢鄉閭勞問洽親舊超超天地外此樂寧多有蹇<lb/>
<pb n="KR4e0090_WYG_084-26a"/>
予樸鈍質頽齡七旬九謬叨詞林館固陋寡所偶責重<lb/>
力不任兢兢慮災咎所藉同鄉邦同心二三友有言相<lb/>
啟發有病相砭炙何君既離郡魏公復分手念此增悲<lb/>
嘅中懐雜紛糅嵗晚應乞身歸程能待否市酒望湖亭<lb/>
玉壺為君扣<lb/>
　　　寄友<lb/>
同館闊相别相思春復秋十年見桑梓適意正綢繆歡<lb/>
聚故隣曲閒尋舊釣逰寧知鵷鳳侶延望在瀛洲<lb/>
<pb n="KR4e0090_WYG_084-26b"/>
　　　武昌遊道院<hi>分韻二首</hi>
仙館俯崇岡振衣一來遊逍遥越城肆窈窕經林丘谷<lb/>
口巖溜鳴簷端雲氣浮適違闤闠喧彌覺山水幽啼鳥<lb/>
遷髙枝悲猿振長楸物類爰有託矧伊學道儔抱生貴<lb/>
知足全形尚無求療饑采紫芝濯纓臨素流愚生昩所<lb/>
處静趣乃相侔援琴弄清絃遂令佳賞酧王師事遐征<lb/>
苦辛殊未休豈不懐寧處違世安可謀我非學仙侶悵<lb/>
然難乆留　右幽字<lb/>
<pb n="KR4e0090_WYG_084-27a"/>
通衢擁車騎四術羅第宅仙宫鬱雲興邈與紅塵隔交<lb/>
疏被朱綉飛薨絢金碧竹樹紛掩映烟霞互輝赫爰有<lb/>
一羽人於焉托其跡皓皓白玉姿翩翩異人格我來扣<lb/>
松闗相與論𤣥黙階前孤鶴舞林下啼猿寂于兹究典<lb/>
墳信足探幽頥無田寄閒身翹思羨鄉國天台與赤城<lb/>
聊可資逰息丹丘有遺構瓊臺多舊識胡為曠歸期乆<lb/>
作周南客　右客字<lb/>
　　　送蕭雅容主事考績之行<lb/>
<pb n="KR4e0090_WYG_084-27b"/>
中臺切雲漢特達羅俊賢有美吾鄉彦白璧何娟娟温<lb/>
恭君子容素尚金石堅髙科出奮躍石渠踰嵗年爰擢<lb/>
司馬屬聲華日蜚鶱殷殷職務崇戔戔簡牘繁志存行<lb/>
靡渝道明施罔愆考績及兹晨嚴装起翩翩維時届初<lb/>
夏芳榮被郊原登艫指清濟揚舲循廣川緬懐趨謁餘<lb/>
周遊鳳闕前倘遇玉堂侶因寄停雲篇<lb/>
　　　羅進文妻周娟抱子安同赴水死<lb/>
東方有綵鳳雄雌鳴相和誕生五色雛巢在髙樹柯雄<lb/>
<pb n="KR4e0090_WYG_084-28a"/>
飛觸虞繳哀雌憂欲死哀雌憂欲死衘子忽墮水雄來<lb/>
脱虞繳空巢委髙枝不見舊匹侶孤悲無已時艱難兩<lb/>
訣絶苦哉誰為陳君㸔羅氏婦萬古同酸辛<lb/>
　　　送熊御史歸南京<lb/>
秋雨灑梧桐西風動楊柳之子憶南京開帆潞河口平<lb/>
生所相好不在餞杯酒持贈嵗寒枝清操期堅乆<lb/>
　　　送樂象乾赴湖廣按察經歴<lb/>
河凍不可舟日乆寒威厲之子奉明恩翩翩發征騎殷<lb/>
<pb n="KR4e0090_WYG_084-28b"/>
勤逺别言繾綣同鄉意誓将冰雪心用稱風霜吏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻五十六<lb/>
</p>
<p>
</p>
  </div>
</body>
</text>
</TEI>
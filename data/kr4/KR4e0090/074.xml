<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十六</head>
    <p>
<pb n="KR4e0090_WYG_074-1a"/>
欽定四庫全書<lb/>
　東里續集巻四十六　　　明　楊士竒　撰<lb/>
　　哀辭　祭文　祝文<lb/>
　　　彭百鍊哀辭<hi>有序</hi>
宣徳五年上憫江西之民困於奸吏豪民漁敓無厭也<lb/>
用璽書遣使廵視除兇去弊以安善良使者以朝廷所<lb/>
建設縣之老人周悉民隱所至事必咨之而惟其言之<lb/>
聽不疑然是時老人非皆出於推擇善不善相半不善<lb/>
<pb n="KR4e0090_WYG_074-1b"/>
者把持譁訐為能事其善者亦且斂手避之而縣長吏<lb/>
鮮不受制於是奸豪吏民聞使者來惴惴懼旦夕且死<lb/>
暮夜走跽老人投重賄哀叩求活既内賄曰吾庇汝汝<lb/>
謹毋忘我而凡所對使者言某是某非非盡出於公矣<lb/>
蓋所在皆然使者至泰和留旬浹治事竟将行矣時監<lb/>
察御史彭百鍊侍親家居親喪有事於外適暮風雨大<lb/>
作馳騎過快閣下使者時坐閣上倉卒不及下避徑馳<lb/>
去使者遥望見之遣問知百鍊也明旦使者去之萬安<lb/>
<pb n="KR4e0090_WYG_074-2a"/>
龍泉還止廬陵㑹有按察司官來聞使者言百鍊馳馬<lb/>
不下遂趨泰和召縣之衆老人索百鍊居鄉所作愆過<lb/>
咸對無之索再三衆老人對如初惟一老於百鍊素有<lb/>
憾貌欲有言乃悉出衆老之無言者而留欲言者導之<lb/>
言遂掇拾其嘗買妾及田四事而其㝡妄者謂挾制縣<lb/>
官放免百夫長温彦琮得白金三十兩遂令書狀乃復<lb/>
進衆老之無言者出状而掩其前之半以後半空紙俾<lb/>
聯書姓名為據蓋衆老實未知状所言何事也按察司<lb/>
<pb n="KR4e0090_WYG_074-2b"/>
官遂令衆老以夜伺百鍊而執之然猶未有固必意密<lb/>
戒云如其他出即止勿執亦勿泄言適百鍊治䘮事出<lb/>
外一二老人欲得按察司官意躬率百餘人夜走數十<lb/>
里外蹤跡掩執之百鍊平素負氣義侃侃憫窮嫉邪遇<lb/>
事直發靡所顧避雖退處鄉䣊不變以是滋召怨其居<lb/>
鄉時朝廷造海舟令民夫採桅木泰和當出三百夫以<lb/>
富民三人充百夫長率行傳著已定縣時惟丞治事孱<lb/>
弱不能制下奸人及吏胥謀茍利盗出縣帖復追鄉二<lb/>
<pb n="KR4e0090_WYG_074-3a"/>
百八十人皆為百夫長期一人得白金十數兩免之於<lb/>
是六鄉讙然大擾温彦琮者百鍊姻家素窶甚預焉計<lb/>
無措走告百鍊百鍊入縣庭索其牘閲之其所追二百<lb/>
八十人不具按檢乃言於丞丞實未嘗知也遂悉罷二<lb/>
百八十人不追擾者以定皆德百鍊而奸人邪計不行<lb/>
愈益側目之矣百鍊既被執至庭下得覩老人所具事<lb/>
状曰果如老人言宜有告者今既無告者請及老人面<lb/>
對就死不恨不聽遂械繫送詣使者轉送京師凡使者<lb/>
<pb n="KR4e0090_WYG_074-3b"/>
所送詣京師非死罪皆發戍逺邊獨百錬適遇寛恤之令<lb/>
得内米贖罪罷其御史而命吏部改授官未及以疾卒<lb/>
百鍊由進士為御史其文學皆有所自得非尋常之為<lb/>
進士者可及其仕必欲行所學不肯媕婀玩愒其所歴<lb/>
兩淮江浙廣東皆有政績見於其人稱道思慕未已也<lb/>
而間居無事乃遭罹若此豈其命歟然而獨霑寛恤之<lb/>
令将改授官矣無㡬竟卒信其命乎自百鍊被執泰和<lb/>
之人無貴賤賢愚來京師道其事者凡數十人如出一<lb/>
<pb n="KR4e0090_WYG_074-4a"/>
口故卒之日京師縉紳君子皆傷悼枉之古之人有言<lb/>
蓋棺論定百鍊庶㡬可以無愧楊氏於百鍊累世姻婭<lb/>
雖百鍊為人素於余不相合然不合者一人之私也所<lb/>
謂傷悼枉之者衆人之公也君子不以私廢公故為述<lb/>
其得罪之由為哀辭使其家刻諸墓蓋曰屈於前尚可<lb/>
信於後也其行之見於墓銘者此不復出哀辭曰<lb/>
百里之民有耆有耄用其惇厚率民于道亦資正言禆<lb/>
輔邑里逝者何臧來者而否邑有視聽蔽其明聰衡從<lb/>
<pb n="KR4e0090_WYG_074-4b"/>
肆厲為下斧斨狸以牧鶵狼以牧豚誰實使之於乎匪<lb/>
仁誰實聽之漫不加省惡者脱罟善者墜穽直者群忿<lb/>
邪者衆説柔者以全剛者以折嗟世之人莫非命焉憎<lb/>
愛廢舉彼胡能然惟命之然成是邂逅譽毁得䘮奚彼<lb/>
之詬嗟嗟百鍊命也柰何宵人之怡君子之嗟<lb/>
　　　朱文真哀辭<hi>有序</hi>
贈中書舎人朱君文真初家蕭山之西陵㓜孤暨長遭<lb/>
兵亂奉母携弟妹走杭之海寜遂家焉以孝友見重於<lb/>
<pb n="KR4e0090_WYG_074-5a"/>
閭里海寜之故家湯思賢之妻以女而納贅壻焉文真<lb/>
性資淳實務義恥言利不治生産而篤於教子嘗諭之<lb/>
曰惟詩書可以殖家他不足恃也吾不幸少遭亂離失<lb/>
學若生際治平而不勉可乎年六十有四卒配湯氏有<lb/>
淑徳其妻道母道皆可稱後文真之卄二年亦卒年七<lb/>
十有四後五年子祚以文學起家為中書舎人又四年<lb/>
用祚貴制贈文真徴仕郎中書舎人湯氏孺人祚今陞<lb/>
翰林脩撰慟父母之不逮祿養也求余為辭以泄其哀<lb/>
<pb n="KR4e0090_WYG_074-5b"/>
余憫其情為之辭曰<lb/>
璞韞于山兮卉木承其輝潤士隱于下兮徳善昭其譽<lb/>
聞猗嗟文真兮存隱而沒揚其隱㡬時兮其揚則長懷<lb/>
養兮而無已爰作斯辭兮慰其哀子<lb/>
　　　禮部尚書張公哀辭<hi>有序</hi>
吾友邢臺張公諱瑛字子玉由學官擢給事中是時宣<lb/>
宗皇帝初出閣太宗皇帝命吏部選近臣行止端慎語<lb/>
音明正者以侍講讀尚書蹇公舉公上召見喜遂命入<lb/>
<pb n="KR4e0090_WYG_074-6a"/>
侍講説詳明辰入申退恭勤不懈有常度宣宗皇帝正<lb/>
儲位陞春坊左中允禮遇益加上既嗣大位進左諭徳<lb/>
尋改司經局洗馬遂陞禮部侍郎兼華蓋殿大學士叅<lb/>
預密務寵賚特厚歲餘陞禮部尚書仍兼大學士脩兩<lb/>
朝實錄與充總裁車駕巡邊特命重臣守北京公預焉<lb/>
無㡬改南京禮部尚書屢有建白多見聽納嘗入朝以<lb/>
侍從舊臣顧問再三深荷褒錫未㡬宫車晏駕遂還南<lb/>
京又明年公以疾不起春秋六十有二公為人寛厚夷<lb/>
<pb n="KR4e0090_WYG_074-6b"/>
坦雖位髙祿豐不見崕㟁與人交樂易上或有所顧問<lb/>
能别是非以正對於公務不避勞勩於乎惜哉其子祥<lb/>
來求墓道之碑適余病不能乃屬祥改求已而余病稍<lb/>
間念不可於公終黙蓋公為給事時於南京居相隣時<lb/>
相往還宣徳中在館閣實同職任忍以衰病而忘老友<lb/>
遂為辭以哀之辭曰<lb/>
於乎張公内夷外豐發軔逢掖爰奮顯庸初正皋比遂<lb/>
進螭陛帝命是紀敬恭劼毖龍潛未躍養徳聚學簡儒<lb/>
<pb n="KR4e0090_WYG_074-7a"/>
命賢入侍講讀權輿屬公公秉厥誠厥後烝烝隨龍以<lb/>
升桂芳詞垣以翔以騫遂參宥密遂兼代言遂陟宗伯<lb/>
厚祿崇秩朂厲報施敢遑暇逸黼扆所咨弗迕弗隨正<lb/>
直之持罔有疾疵公於為臣克勤克慎公於處友不易<lb/>
厥信於乎張公於我孔厚昔也隣比今也寮友暌離㡬<lb/>
何而遽長終述辭寫哀於乎張公<lb/>
　　　施脩撰哀辭<lb/>
正統四年三月上臨軒䇿士其第一人賜進士及第授<lb/>
<pb n="KR4e0090_WYG_074-7b"/>
翰林脩撰蘇之吳縣施槃也余時歸江西得廷試錄閲<lb/>
之良喜蓋非獨為施氏吾友侍郎周君恂如之廵撫三<lb/>
吳也作意興學初吳縣學舎隘陋且弊周君擇勝從而<lb/>
新之小人不懌者造誣謗之周君如罔聞且益選民俊<lb/>
秀充子弟員其中而槃與焉至是亦為吳學與周君喜<lb/>
也無㡬余北還道淮安槃父遵道棹小舟迓余雖初識<lb/>
之而重其有子也執其手賀之遵道曰非走之能父也<lb/>
十數年前㩦槃客山陽依羅氏以居羅之老長曰文振<lb/>
<pb n="KR4e0090_WYG_074-8a"/>
特愛槃如子育之教之又求儒師授之經凡朝夕寒暑<lb/>
事師禮皆出羅氏既冠以歸吳侍郎君於羅故嘗知槃<lb/>
之為所愛也亦愛之遂得入學所以致槃有今日實<lb/>
文振之徳言既文振來迓亦於吾故也余為舉遵道之<lb/>
言文振曰槃令質夙成固施氏有先徳鐸何預力余竊<lb/>
歎遵道之弗昧人徳文振之不居其功非皆君子人乎<lb/>
余既至北京日與槃處槃字宗銘濯濯乎其資也秩秩<lb/>
乎其儀也坦坦乎其存也孜孜乎其學也顓顓乎其於<lb/>
<pb n="KR4e0090_WYG_074-8b"/>
職務也旦暮率在公其志端且鋭而於余久益親余固<lb/>
逺大望之一日得寒疾同官悉徃視之則醫已投補劑<lb/>
不勝困矣衆更為求他醫兩醫欲下之一醫持不可宗<lb/>
銘拒不聽竟從下者既下之又明日竟卒五月廿六日<lb/>
也年二十有四無子同官相率出賻歸其喪而始終經<lb/>
紀䘮事者編脩徐瑾行人吳恵嗟乎宗銘之不幸非命<lb/>
也夫不然何以其臨絶所遇之屢左也余故為之辭哀<lb/>
之辭曰<lb/>
<pb n="KR4e0090_WYG_074-9a"/>
其稟之良兮其履之荘兮既奮以升兮噫桂林之英兮<lb/>
含輝而楊馨兮何霜霰之奄零兮噫氣清其弗長兮抑<lb/>
謀夫之匪臧兮固定命非人之所能兮噫<lb/>
　　　孫曰儉哀辭<lb/>
豐城孫曰儉翰林編脩竹軒先生之第四子也先生有<lb/>
五丈夫子皆脩於文行長者守桑梓而四子皆出仕仕<lb/>
者余皆識之而冣後識曰儉温温乎崐岡之片玉也濯<lb/>
濯乎桂林之一枝也時舉縣學訓導命未下遽聞卒於<lb/>
<pb n="KR4e0090_WYG_074-9b"/>
其兄曰恭之官舎余甚悼惜之及見曰恭所為志墓之<lb/>
文及哭弟之詩辭纒綿悲愴不忍讀也故亦作辭哀之<lb/>
辭曰<lb/>
抱清淑兮秉義仁服亷潔兮被綉文䂓與矩兮是循車<lb/>
始駕兮遽仆輪嗟乎哀哉兮理其可詢<lb/>
　　　陳智仲哀辭<lb/>
余讀亡友胡文穆公所為天台陳智仲甫墓志蓋作而<lb/>
嘆曰士不幸有所抱負而遭時孔棘不得以效諸用或<lb/>
<pb n="KR4e0090_WYG_074-10a"/>
雖用而不盡其長卒至鬱鬱乾沒者固自其命其亦可<lb/>
以為世道惜也歟如陳智仲甫其才與其所志豈常流<lb/>
者哉然纔及展其分寸而遽退伏以至於老死則吾所<lb/>
為惜之者要不獨以為智仲甫也智仲甫諱好智其曾<lb/>
大父大父皆已仕智仲甫資貌魁梧有膽畧讀書通大<lb/>
義而剛毅亷明不撓於勢利元季冦盗充斥江淛帥府<lb/>
聞其才辟為紹興長樂廵檢察捕有方畧盗無敢入其<lb/>
境者而境内之羣不逞皆奔走斂避不復見踪跡積功<lb/>
<pb n="KR4e0090_WYG_074-10b"/>
至防禦義兵萬户府副萬户其志固将有所見于世也<lb/>
而元政日益紊遂去歸養其親不復有仕宦意智仲甫<lb/>
居家篤孝行於族姻鄉里周恩義窮乏者振恤之寒餒<lb/>
者衣食之貧不能嫁娶死不能斂塟者皆資給之嘗有<lb/>
五虎為患里中衆莫敢嬰者智仲甫親出盡殺之里大<lb/>
旱衆禱不應智仲甫躬禱之輙應雖其潔身以去而惓<lb/>
惓不忘及民如此是豈果於獨善自足者歟於乎使士<lb/>
皆果於獨善自足世亦何所望乎士哉智仲甫年七十<lb/>
<pb n="KR4e0090_WYG_074-11a"/>
卒其子宗淵今為中書舎人又欲見之吾文吾固已悼<lb/>
夫智仲甫之命矣於是為辭以哀之辭曰<lb/>
洋洋川流其沃千里兮淳滀為淵爰潤及涘兮君子之<lb/>
德凡惟厥施兮施有弗閎匪余攸志兮嗟智仲甫徳施<lb/>
無已兮命之弗猶匪余攸悔兮<lb/>
　　祭文<lb/>
　　　祭王學士文<lb/>
維永樂五年歲次丁亥六月癸未朔越十又九日辛丑<lb/>
<pb n="KR4e0090_WYG_074-11b"/>
具官某謹以清酌庶羞致祭於翰林侍讀學士耐軒先<lb/>
生王公之靈而言曰夫死生之恒理世曷嘗以深悲何<lb/>
先生之云殁紛愴怳而惻悽振教鐸於賢闗掌帝制於<lb/>
彤闈盛眷賚之光輝藹聲譽而四馳竟逍遥以全歸其<lb/>
奚憾之有遺惟衆人之顒望情有繫而難排曰安貞而<lb/>
有常執耿介而不移居素澹以自適養冲和以怡怡畜<lb/>
記覽於前聞亦浩博而無涯矧衝牙與珩琚鏘雅詠之<lb/>
協諧兹遽往而不旋斯衆懷之依依某託寮好之孔厚<lb/>
<pb n="KR4e0090_WYG_074-12a"/>
復居室之相比悵遺言之在耳杳容色其莫窺睇錫山<lb/>
之崔崔戒明發乎靈輀薄陳殽而薦酒哀永訣於今兹<lb/>
尚饗<lb/>
　　　祭之宜姪文<lb/>
於乎吾姪遽止於斯邪誠已所自致邪抑命之所為耶<lb/>
於乎汝生當太平之世長際文明之運振聲華於髙科<lb/>
遂游從於詞苑日食大官究覽石渠使爾益進所未至<lb/>
将方駕乎古人者皇上隆恩盛德将玉成於汝豈有涯<lb/>
<pb n="KR4e0090_WYG_074-12b"/>
哉吾與汝父皆自㓜失怙孤困貧苦以遂立身汝父壮<lb/>
而生爾爾甫數歲淳厚端慧粹然不凡吾兄弟深用喜<lb/>
幸以謂嗣世業立門户者其将在爾爾之父母晝夜勞<lb/>
瘁勵爾學問所以教愛願望於汝者豈有窮哉汝今止<lb/>
此上負聖君下負父母於乎哀哉命也柰何吾諸姪惟<lb/>
爾㝡長篤學務義惟爾㝡良吾客京師越踰一紀朝夕<lb/>
賴汝左右慰藉汝視我如父吾亦視汝如子相親之日<lb/>
共期永久何意數夕遽隔幽明於乎哀哉果曷至此吾<lb/>
<pb n="KR4e0090_WYG_074-13a"/>
常自考身後之事有賴者汝乃今汝以身後遺我於乎<lb/>
命也吾復奚望在吾於汝情慟無已汝父汝母暮年衰<lb/>
病逺隔二千里外朝夕思汝欲見不獲聞汝之卒慟當<lb/>
柰何於乎哀哉汝弟鵷以汝喪及汝妻子歸故鄉明日<lb/>
啟行吾奠一觴與汝長别再見之期其惟夢寐於乎哀<lb/>
哉尚饗<lb/>
　　　祭兵部金尚書文<lb/>
於乎公生際國家景運之興晚遇聖明之主列六卿之<lb/>
<pb n="KR4e0090_WYG_074-13b"/>
位躋二品之秩總夏官之政務兼春官之輔弼委任之<lb/>
重恩寵之隆可謂極矣而春秋六十有三溘焉令終士<lb/>
生如公蓋超然特出者也然公既没世而人思之不能<lb/>
忘者豈非其躬行之善著在人心非一朝一夕乎公之<lb/>
事上至誠悃愊職所當為鞠躬盡力惓惓丹𠂻未報恩<lb/>
德至於臨沒感荷益切公之存心惇厚平直襟懷坦然<lb/>
洞逹明白公之於人寛恕隱惻恒務利濟不宿怨隙所<lb/>
存所施如此故不間貴賤聞公之逝皆錯諤愴怳不能<lb/>
<pb n="KR4e0090_WYG_074-14a"/>
自釋而况同朝有年相知之深相好之密其不痛心衋<lb/>
焉者乎於乎哀哉永絶來覿過公之故居酹公之靈席<lb/>
公乎有知鑒我中戚尚饗<lb/>
　　　祭梁用行典籍文<lb/>
惟靈有才有行士林老成遭遇聖明晚登侍近抱剛毅<lb/>
之氣持博雅之論鏘璆琳之詞振鍾王之筆展乎翰苑<lb/>
之華也比當三考言詣北京曾日月之㡬時溘飄風而<lb/>
長逝某等叨同寮寀交好有年瞻對靈筵奠此盃醑於<lb/>
<pb n="KR4e0090_WYG_074-14b"/>
乎疇昔之日尊爼談詠風流醖藉恍兮如夢傷心可言<lb/>
靈其有知鑒此哀愫尚饗<lb/>
　　　祭金尚書文<lb/>
維永樂十四年歲次丙申正月甲午朔越二十有九日<lb/>
壬戌具官某等謹以柔毛剛鬛清酌之儀致祭於故兵<lb/>
部尚書兼詹事府詹事金公之靈於乎公為國之重<lb/>
臣縉紳之領率方踰耆指使之年曷奄然遽沒也公於<lb/>
事上恭勤小心終始一致懇懇慎密也公輔儲君孜孜<lb/>
<pb n="KR4e0090_WYG_074-15a"/>
盡誠知無不言言無不見恱也公之存心寛厚惻隱惓<lb/>
惓濟物也公之臨事度義而行柔不茹而剛不屈也公<lb/>
之胸襟坦夷平直無有町畦表裏洞逹也所存諸心施<lb/>
諸事如此故無間貴賤皆聞訃而驚怛也况某等素同<lb/>
事而相契詎不心傷而慟切也瞻對靈筵幽明永訣跽<lb/>
薦一觴中焉惙惙也尚饗<lb/>
　　　祭畦樂先生文<lb/>
維永樂九年歲次辛卯九月己未朔越三日辛酉姻家<lb/>
<pb n="KR4e0090_WYG_074-15b"/>
生奉直大夫左春坊左諭德兼翰林侍講楊士竒謹遣<lb/>
姪弼以清酌蔬菓之儀致祭於故畦樂先生梁公尊丈<lb/>
之靈於乎族姻老成凋䘮殆空猗惟先生歲寒松栢鄉<lb/>
邦文獻逝者如許猗惟先生靈光在魯丱角從㳺童子<lb/>
請益融蒸披拂和風麗日六義有作鳴玉鏘金童子何<lb/>
知謂得我心凡厥有作傾倒恵告謂我小子庶㡬可斆<lb/>
提携引掖期我深至駑蹇弗良慚負公意我仕於京寒<lb/>
暑十遷及公冢嗣玉署同官公來就養蒼顔白首歡言<lb/>
<pb n="KR4e0090_WYG_074-16a"/>
從嬉謂昔未有無㡬暌違恵問屢下孰知一旦忽墮凶<lb/>
訃我聞初驚懷疑恍惚孰知竟然哀哉永訣於乎先生<lb/>
忠厚端㓗博學篤行民之蓍龜士之凖繩家食于于豈<lb/>
曰在下有子奮庸道施丕著於乎先生玉藴山輝珠潛<lb/>
川媚鄉有令徳光昭當世指南不作㝠行安之賢哲云<lb/>
謝後生何師我於先生匪直斯哀世好之故俾承方來<lb/>
孰知先生遽此終古緘辭致哀以奠盃醑尚饗<lb/>
　　　祭陳孟京文<lb/>
<pb n="KR4e0090_WYG_074-16b"/>
於乎自我外祖暨我舅氏晦跡韜光脩徳累行以至於<lb/>
今日則夫掇髙科都重祿享壽考者固於理之宜然匪<lb/>
自命而可必何在於己者可以勉而至而出於天者不<lb/>
可以强而得既登榮於進士曽未㡬而遽沒豈理固有<lb/>
所難忱而命亦何可以詰耶於乎祿弗療貧年始踰壮<lb/>
𣺌鄉園於千里載靈輀以南上泣妻子於脩途慟老母<lb/>
兮在望行道者所慘目而酸鼻相知者孰不嗚咽而悲<lb/>
愴也惟我先母實爾之姑母氏之故親好孔孚比來京<lb/>
<pb n="KR4e0090_WYG_074-17a"/>
師益篤弗渝靡愆弗繩靡箴弗俞所期逺至豈直斯須<lb/>
我縻於公暌離㡬許孰知此别遽隔終古病不徃視行<lb/>
不出祖兄弟孔懷摧裂心腑緘辭致奠淚下如雨於乎<lb/>
哀哉尚饗<lb/>
　　　祭羅<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>文<lb/>
維永樂十二年歲次甲午五月癸酉朔越四日丙子鄉<lb/>
貢進士羅仲弁以疾卒於京師其執友楊某屬病不能<lb/>
弔哭而仲弁之柩将歸塟故鄉以廿一日癸巳啟行先<lb/>
<pb n="KR4e0090_WYG_074-17b"/>
日特遣外甥康榮以清酌庶羞之儀祭之而哀以文曰<lb/>
於乎仲弁其學将以掇科而致身其智将以審機而周<lb/>
物其才将以濟當世之務其年曷未壮而遽閼於乎仲<lb/>
弁子之命耶其非命耶子翹然而秀出也孰不望其凌<lb/>
青雲而翺翔庶有立乎明時兹發軔其伊邇奄長往而<lb/>
不來又孰不嗟惜而傷悲哉於乎仲弁父母六十而哭<lb/>
長子子生五年而哭慈父老者嗚嗚㓜者呱呱蓋行道<lb/>
所不忍矧鄉䣊而親交者乎子來京師謂余執友往還<lb/>
<pb n="KR4e0090_WYG_074-18a"/>
契好逾久逾厚云何一疾遽爾不救余病聞訃痛心疾<lb/>
首子喪今歸弗遑送柩緘詞致誠奠此盃酒於乎哀哉<lb/>
尚饗<lb/>
　　　祭楊長史齊菴文<lb/>
維宣德元年歲次丙午二月乙丑朔十有八日壬午少<lb/>
傅兵部尚書兼華蓋殿大學士宗人士竒以清酌庶羞<lb/>
致祭於長史民服宗長之靈曰於乎民服違濶㡬日一<lb/>
疾弗治遽焉永訣死生恒理逹者忘情而獨於子悲憤<lb/>
<pb n="KR4e0090_WYG_074-18b"/>
填膺子學與文子志與材丹穴五采桂林一枝素履貞<lb/>
操氷清玉㓗雖試弗閎中道摧折貪婪濁穢彼何人斯<lb/>
或富而貴而臻耄期於乎顔跖從古則有命之使然理<lb/>
胡可究於乎賢才治世之資凡人慟子夫豈為私矧我<lb/>
與子宗族之故聲氣實同相好有素於乎已矣來覿無<lb/>
期杳乎㝠㝠曷知我悲尚饗<lb/>
　　　祭馬脩撰文<lb/>
於乎彦聲不見㡬日遽爾永逝耶余病家居而聞子病<lb/>
<pb n="KR4e0090_WYG_074-19a"/>
曾不信宿子之訃至矣人生而成也何其難及其亡也<lb/>
又何易耶於乎彦聲君子觀人舉其大而棄其細論其<lb/>
内而畧其外子之所存惇信重義秉執惟固莫之或敓<lb/>
子之所言心無背異凡是與非表裏一致子於當行奮<lb/>
罔疑畏不虞害傷豈憚勞勩直道而行惟已之志若遺<lb/>
外弗飭力儉以制雖或者不足於其細而知者謂不累<lb/>
其大矧賢科之選嘗冠於群倫詞苑之華多歴於年歲<lb/>
於乎彦聲孰不有死子雖死其何嘅余昔與子寮寀相<lb/>
<pb n="KR4e0090_WYG_074-19b"/>
契毎樂詠古人之言真顔色而好心事如何死别奄及<lb/>
于是泣奠此觴悲惜無既尚饗<lb/>
　　　祭宗姪孫振文<lb/>
維宣德四年歲次己酉十月廿八日辛丑東里居士之<lb/>
族姪孫振為其家不能忍事而與鄉人競訟累振客死<lb/>
於京居士聞而深悲之蓋悲非振所自致也遣家人徃<lb/>
助棺斂畢十一月初七日己酉以庶羞牲醴祭之而言<lb/>
曰於乎振乎汝誠可愍汝本安靜心無嶮巇汝弟不臧<lb/>
<pb n="KR4e0090_WYG_074-20a"/>
累汝至此亦汝之命夫復何言其安汝魂往歸故土奠<lb/>
汝此酒於乎哀哉尚饗<lb/>
　　　代英國公張輔祭彭士揚文<lb/>
維宣德六年歲次辛亥正月丙寅朔某日某甲子具官<lb/>
某聞彭士揚先生卒於鄉遂為位於先生之故居祭以<lb/>
清酌庶羞泣而言曰於乎士揚有徳有材有文有學其<lb/>
在儒林崐山良璞昔奉朝命來為塾賔相見如故相與<lb/>
彌真萬里南交屢偕于邁書記所託篤勤弗懈士揚有<lb/>
<pb n="KR4e0090_WYG_074-20b"/>
言必罄乃誠相益相好二十周星士揚䝉恩擢官太學<lb/>
曾不㡬時疾疢為虐賜告南還送行顇止别未及期訃<lb/>
音墮矣追惟契誼歴歴平昔長往不旋寜不傷衋故宇<lb/>
不易靈兮歸哉其鑒予誠歆此一巵尚饗<lb/>
　　　祭表兄持志文<lb/>
維宣德六年歲次辛亥七月癸亥朔越六日己巳具官<lb/>
某遣長男某具清酌庶羞致祭表兄持志先生之靈言<lb/>
曰於乎昔我先公同産四人不幸先公蚤見棄背我生<lb/>
<pb n="KR4e0090_WYG_074-21a"/>
朞月何怙何知惟伯與姑愛我恤我伯父繼逝仲姑亦<lb/>
沒伯姑㝡壽皓首康寜善誨諄諄飭勵于肖惟兄與我<lb/>
實共承之曽不㡬年伯姑又沒姑子惟兄舅子惟我暮<lb/>
年萬里跡逺心親如何一朝兄訃忽墮至親之故曷勝<lb/>
其哀兄處山林安真樂善恬澹蕭散榮辱兩忘弟愚不<lb/>
肖竊時寵祿毫分靡補憂惕日深恒懷乞身侍兄終老<lb/>
兄不少待而遽棄子於乎哀哉抱憾何及緘詞致奠用<lb/>
寫中情尚饗<lb/>
<pb n="KR4e0090_WYG_074-21b"/>
　　　祭兵部許尚書文<lb/>
於乎許公發身儒科歴事三聖爰自螭陛陞佐鴻臚遂<lb/>
貳司空積有年歳孜孜奉職恭勤小心逺而南交近而<lb/>
鄉國秉軺宣徳勞績孔多簡在上心進大司馬命書之<lb/>
下輿論翕歸夏官得賢邦政攸係如何踰歲奄告長終<lb/>
於乎許公坦易之資和厚之度闓疏練逹有讓有容愛<lb/>
公重公在人無間矧於余軰相與尤親交好之情僚屬<lb/>
之義遽成永訣豈勝傷悲瞻對靈筵奠此盃醑追惟平<lb/>
<pb n="KR4e0090_WYG_074-22a"/>
昔於乎哀哉靈其有知鑒此中懇尚饗<lb/>
　　　祭封少保黄思恭文<lb/>
維公德性端和操履誠篤韞蓄弗施如玉在櫝有偉令<lb/>
子遭時奮庸歴事累朝褒封及公孤卿之秩殿學之職<lb/>
公實兼之寵榮隆極一品之祿望百之年玉帶錦衣白<lb/>
石清泉令子歸侍輝光桑梓天下顒瞻榮公父子一咲<lb/>
全歸焜煌天恩俯仰千載如公㡬人某等昔於令子嘗<lb/>
同寮寀公朝南京屢親手裁自時暌違十年於今引領<lb/>
<pb n="KR4e0090_WYG_074-22b"/>
東甌恒勞我心訃音遽來哀哉終古緘辭致奠隕涕如<lb/>
雨尚饗<lb/>
　　　祭王行敏文<lb/>
於乎鄉邦近俗益靡少不事長而悖慢弗恭富不恤貧<lb/>
而貪噬無已凡耆艾之尊道德之師坐視恬漠嘿無一<lb/>
辭仁歟義歟胡寜忍兹於乎稼軒仁者之勇今而云亡<lb/>
寜不一慟稼軒之言理自心出惟正是好惟邪是嫉不<lb/>
以私比不為勢屈仗義持公徑情直發鄉有稼軒尚畏<lb/>
<pb n="KR4e0090_WYG_074-23a"/>
公義自今則無薄俗則肆稼軒之行有孝有弟稼軒之<lb/>
才足與為治而寜韜巻弗奮以仕蘭塘之幽有田有廬<lb/>
詩書與居耕耨為徒不渉榮辱豈識憂虞春秋六十翛<lb/>
然全歸在世無怍没奚憾為某等契好素深暌離則久<lb/>
聞訃驚愴永絶來覯寓辭致哀奠此杯酒尚饗<lb/>
　　　祭王原采文<lb/>
維正統六年歲在辛酉九月甲午朔越十有六日己酉<lb/>
廬陵楊士竒敬遣清酌庶羞致祭於故翰林脩撰靜學<lb/>
<pb n="KR4e0090_WYG_074-23b"/>
先生王公原采之墓於乎先生之學聖賢是師先生之<lb/>
行綱常允持先生之心金石其貞先生之志霜雪其明<lb/>
浩然歸全乘雲翩翩我懷先生崇山長川桐川之藏既<lb/>
固且深遥致觴奠神乎其歆<lb/>
　　　祭兄嫂康孺人文<lb/>
維年月日某甲子具官某謹遣長子稷以柔毛剛鬛清<lb/>
酌之儀致祭於從兄嫂康氏孺人之靈而言曰嗚呼孺<lb/>
人之賢有德有儀自歸吾兄雍睦以祇事長字㓜外内<lb/>
<pb n="KR4e0090_WYG_074-24a"/>
咸宜惟兄與嫂植家艱劬爰始來居理荒薙蕪有田有<lb/>
廬化瘠為腴子孫暨曾一堂歡聚吾兄春秋八十有五<lb/>
孺人今同諸福皆具嗚呼我母謝世兄與嫂尊兄之篤<lb/>
我貧賤弟昆兄亡仰嫂如兄之存自我别家歴四十春<lb/>
比歲始歸歸僅四旬拜違三嵗訃音遽聞嗚呼兄嫂俱<lb/>
逝家無老長往事疇訓後生何仰寄奠此觴庶其來饗<lb/>
　　　代老妻祭梁學錄妻嚴氏文<lb/>
維年月日夫人郭氏特遣姪羅昇男楊導以清酌庶羞<lb/>
<pb n="KR4e0090_WYG_074-24b"/>
致祭於孺人嚴氏顒娘之靈曰嗚呼孺人館閣校勘之<lb/>
裔國子學正之孫親藩紀善之冢婦學錄叔荘之令嬪<lb/>
資稟之淑蹈履之循隆孝敬於下堂敦雍睦於族姻謂<lb/>
宜永齡福祉尚殷何其就祿橋門甫及一旬溘焉嬰疾<lb/>
遂殞厥身梁嚴暨楊累葉故親方幸兹之來集曷幽明<lb/>
之遽分聞訃驚愕感悼酸辛陳詞致奠聞乎不聞嗚呼<lb/>
尚饗<lb/>
　　祝文<lb/>
<pb n="KR4e0090_WYG_074-25a"/>
　　　告先師心吾先生文<lb/>
維年月日門人外從孫具官楊士竒謹遣外姪孫陳清<lb/>
昭告於先師外伯祖心吾先生母舅孔碩先生及弟孟<lb/>
潔庶吉士曰士竒不天㓜罹孤苦仰賴先生恩訓庶用<lb/>
有成中心藏之沒齒不昧姪年嘗許以女某妻長孫昱<lb/>
深契所願而年蚤世未及定盟陳楊婚姻連續累代矧<lb/>
在師門又重母黨百年之好敢忘敬承爰循年志盟定<lb/>
今日伏惟明靈俯鑒祐之謹告<lb/>
<pb n="KR4e0090_WYG_074-25b"/>
　　　告先祠文<lb/>
維永樂十年歳次壬辰四月乙卯朔越六日庚申孝孫<lb/>
具官某敢昭告於先祖考妣之靈曰惟我伯祖公辰府<lb/>
君實我先考諭德府君之所從出主伯祖之祀者自我<lb/>
伯父知事府君至我兄仲殷先生雖有承繼匪得其人<lb/>
某泝惟源本夙夜憂勤兹者仰賴祖考積德今年二月<lb/>
十四日生第二子名之曰种敬以為兄仲殷後上承我<lb/>
伯祖府君之祀傳系無窮謹用祭告伏惟尊靈永佑相<lb/>
<pb n="KR4e0090_WYG_074-26a"/>
之<lb/>
　　　北京賜第遷神主祝文<lb/>
維宣德六年歳次辛亥二月丙申朔二十有二日丁巳<lb/>
孝男少傅兵部尚書兼華蓋殿大學士士竒敢昭告於<lb/>
先考少傅兼華蓋殿大學士府君尊靈先妣夫人尊靈<lb/>
曰士竒不孝奉祀之室弗底於嚴神用靡寜惕焉為懼<lb/>
兹循禮典外寝之東祗潔几筵是日之良恭遷神主伏<lb/>
惟尊靈永妥於斯以享以佑庇我後人仍以亡妻夫人<lb/>
<pb n="KR4e0090_WYG_074-26b"/>
嚴氏祔先妣夫人之下謹告<lb/>
　　　初歸祭告家廟祝文<lb/>
維正統四年歲次己未三月己酉朔越十三日辛酉孝<lb/>
𤣥孫具官士竒敢昭告於髙曽祖考妣尊靈曰小子不<lb/>
淑仰荷祖考積德累仁慶澤遐被叨禄於朝三十九年<lb/>
無補於時受恩慚悚今年七十有五陳乞致事皇上大<lb/>
德俯念舊人不忍捐棄特勅還鄉展墓仍前共職兹者<lb/>
恭謁先祠追逺之誠不勝感愴敢以㓗牲粢盛醴齊祗<lb/>
<pb n="KR4e0090_WYG_074-27a"/>
脩明薦以諸伯叔祖伯叔祖母伯叔伯叔母暨兄祔食<lb/>
尚饗<lb/>
　　　辭廟祝文<lb/>
維年月日孝𤣥孫具官士竒敢昭告於髙曾祖考妣尊<lb/>
靈曰欽奉上命歸展先墓恭已畢事弗敢滯淹兹當北<lb/>
旋明日啟行心念逺違不勝悲愴伏惟尊靈永篤庇佑<lb/>
俾全忠孝庶㡬無忝敬伸祭告伏惟鑒之謹告<lb/>
　　　焚黄告廟祝文<lb/>
<pb n="KR4e0090_WYG_074-27b"/>
維正統七年歲次壬戌十月<hi>闕</hi>　朔十一日<hi>闕</hi>　孝曾<lb/>
孫光祿大夫柱國少師兵部尚書兼華蓋殿大學士士<lb/>
竒謹昭告於三代考妣尊靈曰士竒才鮮德薄仰荷列<lb/>
聖洪恩擢置近侍踰四十年位崇祿厚皆本於先祖考<lb/>
妣積德垂慶之所被及今者復䝉皇上大恩親賜誥命<lb/>
仍賜誥加贈曾祖祖考皆光祿大夫柱國少師兵部尚<lb/>
書大學士皆如故特恩追贈伯祖辰齋府君光祿大夫<lb/>
柱國少師兵部尚書兼華蓋殿大學士伯祖妣嚴氏夫<lb/>
<pb n="KR4e0090_WYG_074-28a"/>
人曾祖妣祖妣先妣及亡妻今繼室郭氏皆復賜夫人<lb/>
誥命光榮之重倍萬恒品恭惟尊靈歆兹天寵永賁無<lb/>
極重念士竒今年七十有八義未得退而益就眊惛伏<lb/>
惟尊慈昭垂庇佑俾予小子無蹈愆過庶㡬克終為臣<lb/>
之分以不忝先世謹告<lb/>
　　　廖氏婦旌節門代奕孫告廟文<lb/>
維正統七年嵗次壬戌月日孝𤣥孫奕敢昭告於髙曾<lb/>
考妣先祖先考尊靈曰奕不孝不天生甫再期弟奐甫<lb/>
<pb n="KR4e0090_WYG_074-28b"/>
期慈父棄背零丁孤苦仰賴祖父祖母暨母廖氏撫育<lb/>
教訓踰三十年惟母廖氏志操堅貞同於金石有司上<lb/>
聞欽䝉皇恩特賜旌表今日之吉樹表於門感恩懽愉<lb/>
倍萬恒品皆由祖考積慶敷遺用克臻兹謹用祭告伏<lb/>
惟鑒佑謹告<lb/>
　<lb/>
　<lb/>
　東里續集巻四十六<lb/>
</p>
<p>
</p>
  </div>
</body>
</text>
</TEI>
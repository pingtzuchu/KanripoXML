<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻十九</head>
    <p>
<pb n="KR4e0090_WYG_047-1a"/>
欽定四庫全書<lb/>
　東里續集巻十九　　　　明　楊士竒　撰<lb/>
　　跋<lb/>
　　　古樂府<lb/>
古樂府元南昌鐵柱觀道士左克明徳昭編起唐虞訖<lb/>
陳隋按曲分類為十巻其縁起具見題下虞文靖公為<lb/>
之序刻板今在南昌余家二冊得於太常寺丞謝靖貞<lb/>
凡吾家文籍得於故人朋友之遺者必謹著所自不敢<lb/>
<pb n="KR4e0090_WYG_047-1b"/>
忽其出於貨致者不著也<lb/>
　　　歴代樂府詩辭<lb/>
歴代樂府詩辭廬陵周巽亨編起擊壤訖李唐總詩一<lb/>
千二百餘首論其世次而以朱子所答鞏仲至之說為<lb/>
主兼取前軰論議亦間雜以己意廬陵舊有刻板然余<lb/>
未之得也此冊余客武昌時録於府學訓導晏彦文<lb/>
　　　風雅翼三集<hi>三首</hi>
風雅翼者元㑹稽劉履坦之因昭明文選所録古詩重<lb/>
<pb n="KR4e0090_WYG_047-2a"/>
加訂選其註釋一本朱子釋詩楚辭之例而自康衢擊<lb/>
壤之歌下自唐宋之作凡有風雅之遺者皆附焉前此<lb/>
選古詩莫之能過也余所藏録本友人張從善手筆從<lb/>
善名登大同人從其父戍武昌操行堅確篤學不懈手<lb/>
録書至富余客武昌時相與往還甚厚丙子冬余歸廬<lb/>
陵以余重此編贈以識别余家又有從善手録楊孟載<lb/>
詩百餘篇字畫端整吉水劉日升借去卒於不歸夫非<lb/>
其人而輙假之以書視日升可以為戒<lb/>
<pb n="KR4e0090_WYG_047-2b"/>
右風雅翼一部四冊余初客武昌得風雅翼録本後来<lb/>
京師始知有刻板在上虞是時士大夫求之寖多余亦<lb/>
凡得十數本而皆為親友持去最後得此本於前禮部<lb/>
侍郎劉翼南翼南坦之從子始余得刻本字畫完好如<lb/>
新裁十餘年巳漸昏缺如此固由乎求之者之多歟<lb/>
右風雅翼一部四冊永樂丁酉郭公緒自淛江来京以<lb/>
見贈者雖頗有脫板然比近得者文字差明白<lb/>
　　　録陶詩<lb/>
<pb n="KR4e0090_WYG_047-3a"/>
前三十年書肆所售陶集皆止於詩余家一冊洪武己<lb/>
巳冬初至武昌録於吾郡李明達詩之後有文并附録<lb/>
及具載先儒評論於各篇之下盖舊本也甚愛重之無<lb/>
㡬友人朱正民從余借讀未及歸朱出為松江廵檢李<lb/>
亦往宣城以卒朱後坐事謫戍遼東嘗因使便寓書正<lb/>
民期以完璧歸我然私竊自計人淪於憂患狼狽有不<lb/>
能自保其身而暇保此哉而猶云云者徒以其心不能<lb/>
忘耳更數嵗書坊板行此本余既市而得之永樂丙戌<lb/>
<pb n="KR4e0090_WYG_047-3b"/>
余在京師正民以能醫徵至相見勞苦外即出此詩歸<lb/>
我曰故人不相負也完整如新余方歎正民信義於今<lb/>
不可多得正民戲余曰即使淵明身在人猶不知貴之<lb/>
矧其言乎余無以應也退朝之暇時展誦數篇或正其<lb/>
差誤明年正民隨詔使度海諭西南諸番國道卒不返<lb/>
每一啟閱不勝故人之情范益謙云凡借人物不可損<lb/>
壊不還况於書籍如正民真不愧古人哉故備志之以<lb/>
示来者<lb/>
<pb n="KR4e0090_WYG_047-4a"/>
　　　謝𤣥暉詩<lb/>
右謝𤣥暉詩五十一首余家舊有謝集相姪持去失之<lb/>
往往求借於士大夫間不可得一日家居無事徐記憶<lb/>
而筆之僅得此耳盖衰老廢忘舊學大率類是可歎也<lb/>
　　　録隂何詩<lb/>
余數録隂何詩皆為學者持去在京師得此本於道官<lb/>
袁止安雖少陵愛何太白似隂然學者寧求之李杜可<lb/>
也<lb/>
<pb n="KR4e0090_WYG_047-4b"/>
　　　古詩雜鈔<lb/>
右古詩雜鈔者梁隋初唐諸家之詩文苑英華所載而<lb/>
余館武昌時學子之所録也余蚤嵗既艱於得書故有<lb/>
所遇輙録之如此是巳<lb/>
　　　讀杜詩愚得二集<hi>二首</hi>
讀杜詩愚得紹興單復元陽著凡十八巻余家所録總<lb/>
七冊昔之註杜詩者多矣而簡直明白得古詩人之意<lb/>
者惟此為優虞道園嘗註杜律詩百餘篇最為簡明此<lb/>
<pb n="KR4e0090_WYG_047-5a"/>
豈本諸道園者乎元陽清修好古洪武初為漢陽湖官<lb/>
其註此詩未嘗示人武昌丁鶴年好論詩與之厚僅得<lb/>
一再見之單卒其子不振鶴年從求其槀巳不存後數<lb/>
年始物色得之漢川民家已失其後二巻又十餘年求<lb/>
得於景陵士人遂為全書余客武昌與鶴年往還出此<lb/>
書示余及張從善使録之<lb/>
右杜詩六冊外目録一冊初余與張從善得丁鶴年先<lb/>
生所藏單元陽讀杜詩愚得本鈔録而慮其索之急也<lb/>
<pb n="KR4e0090_WYG_047-5b"/>
則取書坊刻本就其空紙録焉兾工省易完耳皆從善<lb/>
親録之從善後既重録遂以此本授余録余亦巳重録<lb/>
然此故人手筆不敢棄也謹識而藏之<lb/>
　　　李詩<lb/>
右唐李翰林詩一部五冊元蕭士贇因楊齊賢所註而<lb/>
損益之者也學詩者必求諸李杜譬觀山必於嵩華觀<lb/>
水必於河海者焉此編辨偽詩而列於各巻之末甚善<lb/>
然亦有過者盖世之選李杜者范徳機為精云<lb/>
<pb n="KR4e0090_WYG_047-6a"/>
　　　李長吉詩<lb/>
洪武戊寅冬余自淘金歸邑中過深湖值雨憇道傍田<lb/>
舍有學館教者延余坐童子從傍誦長吉夢天詩其句<lb/>
及字音多誤余私告教者正之應曰吾受之吾師如此<lb/>
意若不懌然者頃之入告其主人主人出不復問余所<lb/>
從來揖余曰子奈何非吾師余笑而不應童子益朗誦<lb/>
不休余厭聞欲起避之而雨不止既久余告主人曰讀<lb/>
此汝無所用曷如讀雜字書得用也曰然曰吾以雜字<lb/>
<pb n="KR4e0090_WYG_047-6b"/>
與汝易此何如曰可遂以鈔一貫納主人曰此可得雜<lb/>
字十數部主人喜即命童子以此本納余始問余所從<lb/>
来呼婦取豉湯蕎麥餅為禮雨止送余出門甚恭獨教<lb/>
者於余言終不能平夫於巳不明妄自尊重為師以誤<lb/>
人及聞善言拒之不從而又有憾焉與欲教其子不知<lb/>
擇師徒費而無益如余所遇者皆不可也因記始得此<lb/>
詩又以寓戒云<lb/>
　　　唐音<lb/>
<pb n="KR4e0090_WYG_047-7a"/>
余讀唐音間取須溪所評王孟韋諸家之說附之此編<lb/>
所選可謂精矣近聞仲熈行儉在北京録唐詩甚富用<lb/>
之讀之快意而頗致憾此編以為太畧其所録余未及<lb/>
見然余意茍有志學唐者能專意於此足以資益又何<lb/>
必多也<lb/>
　　　唐三百家絶句<lb/>
右唐三百家絶句刻板在北京國子監此編永樂十四<lb/>
年仲熈扈從還以見贈者唐詩如楊伯謙所選可矣如<lb/>
<pb n="KR4e0090_WYG_047-7b"/>
此集所謂雖多亦奚以為<lb/>
　　　唐詩雜録<lb/>
右唐詩昔余在武昌蔣立恭携文苑英華殘編一冊見<lb/>
過遂令童子録之題曰雜録謂其不純也<lb/>
　　　擊壤集<lb/>
擊壤集二十巻宋邵康節先生著吾家二冊得之給事<lb/>
中四明吳福朱子曰康節之學骨髓在皇極經世書其<lb/>
花草是詩盖學者能涵泳於此不厭亦可以明淨胸次<lb/>
<pb n="KR4e0090_WYG_047-8a"/>
以為受道之地也<lb/>
　　　文信公詩<lb/>
文信公詩一冊新刻板在南昌永樂戊戌夏余得之歐<lb/>
陽允和公之詩傳於世者多矣此編所存甚少而附載<lb/>
申齋之傳於後使讀者知公之平生不為無助其併刻<lb/>
後人賛公之文者豈以其有重於公乎而又刻王鼎翁<lb/>
生祭公文豈亦以為公之死國不無激於鼎翁乎吾少<lb/>
時及見鄉人長老說公被執後防監甚嚴至南安入舟<lb/>
<pb n="KR4e0090_WYG_047-8b"/>
拘縶不復得登岸此文終不及見然則公之大忠炳炳<lb/>
烈烈震耀天地者果與於人乎故取掲文安公所題鼎<lb/>
翁吾汶槀附於生祭文之顚以袪無識者之蔽<lb/>
　　　黄殷士詩<lb/>
右黄殷士詩臨川有刻板王時彦學士省親還見惠此<lb/>
編殷士元翰林待制國亡死節史有傳傳稱善屬文尤<lb/>
長於詩盖詩尢長於樂府云<lb/>
　　　傅與礪詩一集<hi>二首</hi>
<pb n="KR4e0090_WYG_047-9a"/>
右傅與礪詩二冊得於翰林庶吉士習侃傅文白先生<lb/>
范公之徒而虞掲皆重之其官位不顯史亦無名獨頼<lb/>
此詩以傳耳<lb/>
傅詩工緻而古體出選近體往往出盛唐故可傅也<lb/>
　　　唐律詩<lb/>
右唐詩十巻皆近體七言越人宋洵所編余得之章尚<lb/>
文郎中近體固盛於唐然洵識下非知詩者此編可見<lb/>
巳<lb/>
<pb n="KR4e0090_WYG_047-9b"/>
　　　録楊伯謙樂府<lb/>
楊伯謙名士𢎞其先襄城人後官臨江遂家焉父兄皆<lb/>
武職伯謙始讀書為儒工於詩又工樂府嘗選唐音前<lb/>
此選唐者皆不及也虞道園為之序而所與交游講論<lb/>
詩學者傅若金辛敬萬石曠達練髙周禎劉永之之徒<lb/>
皆有詩名伯謙嘗為漣水教官有詩集刻焉余昔得之<lb/>
以遺本之此樂府四十九首吾友吳中楊仲舉手録而<lb/>
近得之曹兾成也<lb/>
<pb n="KR4e0090_WYG_047-10a"/>
　　　杜詩類編<lb/>
永樂庚子冬士竒侍從来北京獨馳一騎行李書冊不<lb/>
得將及至北京日益暇苦無書可閱雖素交厚如頥菴<lb/>
祭酒素菴庶子有書不得借武昌鄧存誠時寓京師數<lb/>
見過輟其所藏分余者凡十數種此其一也且大字便<lb/>
老眼可愛<lb/>
　　　王子啟詩<lb/>
右鄉先生王子啟詩先生平生詩甚富皆不存此特其<lb/>
<pb n="KR4e0090_WYG_047-10b"/>
長江萬里槀耳先生名佑洪武初舉教官時偕天下士<lb/>
試吏部中選者十有八人先生與同郡胡子祺劉原實<lb/>
丁子堅皆與焉皆除監察御史是日就臺中賜宴先生<lb/>
操執剛正風裁整肅數論事及糾劾百寮無所顧避太<lb/>
祖皇帝嘉之時初平廣西擢廣西按察僉事後改四川<lb/>
崇慶知州既罷歸縣大夫請為學訓導嵗餘卒其持身<lb/>
之嚴自少至老如一日治國事如家事必誠必盡性疾<lb/>
惡嘗曰育嘉穀者必㧞稂莠故在官持法不少貸所至<lb/>
<pb n="KR4e0090_WYG_047-11a"/>
去淫祠為人修潔凝重小人望見之率畏縮引避喜接<lb/>
引後學雖臨之以莊而詞氣温裕無不樂親之每戒學<lb/>
者必務正學為正人海桑陳先生嘗曰今世士大夫有<lb/>
壁立千仞如王子啟者少矣又曰子啟真不負所學然<lb/>
無子莫為主祀故著述多散落雖頼蕭氏刻此集以傳<lb/>
而其得意者亦無㡬其學者今獨用之在知其平生為<lb/>
悉常云欲為作傳未就也余少以姻家子往来親炙之<lb/>
見愛甚厚故因得此詩輙述其槩以附于巻末<lb/>
<pb n="KR4e0090_WYG_047-11b"/>
　　　録余青陽詩<lb/>
右余青陽先生詩而䝉亭詩附其後余先生名闕字廷<lb/>
心元末守安慶死節諡忠宣少讀書青陽山中故學者<lb/>
稱之䝉亭者安慶吳去疾之别號吳學於青陽嘗為吾<lb/>
泰和州守其詩未有刻板青陽集有刻板在南昌及安<lb/>
慶而南昌板巳久廢余此冊得之鄒侍講仲熈視刻板<lb/>
頗多數詩<lb/>
　　　楊㢘夫樂府<lb/>
<pb n="KR4e0090_WYG_047-12a"/>
楊㢘夫樂府一冊余録於江夏雷貫道夫㢘夫吳人名<lb/>
維禎號鐵崕道人元李黼榜進士博學髙才然不矜細<lb/>
行故仕不顯其文學行義具見其門人國子助教貝瓊<lb/>
所著鐵崖先生傳<lb/>
　　　望雲集<lb/>
望雲集者淮南郭奎子章之詩也子章與汪朝宗吳去<lb/>
疾同師余忠宣公闕皆有詩名此集得之巢縣丞周仲<lb/>
舉盖巢有刻板<lb/>
<pb n="KR4e0090_WYG_047-12b"/>
　　　髙季迪缶鳴集二集<hi>二首</hi>
右髙季迪缶鳴集建寧知府芮麟刻之郡齋惜其謬誤<lb/>
頗多未嘗校正金華胡仲子嘗為作序又不知以冠篇<lb/>
首盖出一時率爾之為芮来京時以此冊見遺芮聞余<lb/>
言甚喜將歸成之未行而遽卒亦可惜也<lb/>
右髙季迪近體詩余舊録於陸伯陽季迪近體五言律<lb/>
勝其古體則樂府及擬古勝為文長於敘事洪武初預<lb/>
修元史除户部侍郎遂罷歸後坐事卒於京師<lb/>
<pb n="KR4e0090_WYG_047-13a"/>
　　　姑蘇雜詠<lb/>
右姑蘇雜詠一冊前史官髙啟季迪譔刻板在毘陵王<lb/>
達善學士以見贈者其詩備諸體每一披誦恍然如親<lb/>
游闔閭故墟歴覽陳跡興懐古人可感可慕不自知其<lb/>
嘅歎之至矣<lb/>
　　　楊孟載詩<lb/>
楊孟載名基吳人工詩與髙季迪王止仲徐㓜文為文<lb/>
字交孟載洪武初嘗為山西按察僉事此詩其手筆廬<lb/>
<pb n="KR4e0090_WYG_047-13b"/>
陵劉彦信游浙得之以見惠云<lb/>
　　　胡延平詩<lb/>
延平永樂十年以子廣貴贈翰林學士其平生行義政<lb/>
事見余所著傳詳矣延平自可以不死况有子乎<lb/>
　　　文山行述集杜<lb/>
文山舊有集杜絶句二百首敘述甚詳此集為一詩盖<lb/>
亦本於公所自述云<lb/>
　　　古賦辨體<lb/>
<pb n="KR4e0090_WYG_047-14a"/>
右古賦辨體一冊元進士廣信祝堯所輯余得之兵部<lb/>
金尚書學賦者必考於此而後體製不<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
　　　王竹亭<lb/>
竹亭先生於詩古體用志魏晉以上近體不肯出中唐<lb/>
下此集盖先生沒後惟據舊稿未嘗選擇而草草編刻<lb/>
者舊稿頗聞多遺失凡先生平生所自謂得意者余少<lb/>
時嘗鈔録數十篇其後失之今見於此集者亦無㡬甚<lb/>
可惜也<lb/>
<pb n="KR4e0090_WYG_047-14b"/>
　　　常建詩<lb/>
唐常建長安人𤣥宗時進士授盱眙尉世傳其詩集一<lb/>
巻今巳罕見余客武昌時一日同陸伯陽造吳孟勤先<lb/>
生時先生初得此詩以示余兩人伯陽戲曰老師無所<lb/>
用此宜以惠教後生先生可之余曰以教後生則僕當<lb/>
得盖余少伯陽七嵗先生笑指門外汲井者曰二賢請<lb/>
賦此先就者持去余詩先就曰皎潔如明鏡銅瓶下愈<lb/>
深妝成不照影應恐墜金簮遂揖而取之三人相視大<lb/>
<pb n="KR4e0090_WYG_047-15a"/>
笑伯陽遂不復賦謂余曰宜録一本納我以謝不悌既<lb/>
歸即録送伯陽伯陽取謝𤣥暉詩見報謝詩亦今所罕<lb/>
見者後相姪持去失之此詩余得之二十餘年伯陽去<lb/>
世十有三年吳先生捐館亦十年矣每一披閲追思當<lb/>
時游從之樂未嘗不歎息而怊悵也<lb/>
　　　宛陵集<lb/>
右宋都官員外郎宣城梅堯臣聖俞宛陵集六十巻今<lb/>
宣城太守袁旭所重刻也何為刻之表先賢以儀後進<lb/>
<pb n="KR4e0090_WYG_047-15b"/>
者太守職也始宣城郡政久弛袁君至單志竭慮薙姦<lb/>
滌穢朞嵗之間横民以戢良民以妥修舉學政爰興教<lb/>
化表章先賢風勵多士於是修都官之墳率學諸生行<lb/>
展謁之禮而詢求其文盖郡人莫或知者及訪都官之<lb/>
後始得此編遂刻以傳聖俞當仁宗朝與韓范富歐諸<lb/>
公游聖俞詩名特盛於時最初王文康公曙覽之歎曰<lb/>
二百年無此作矣而見知歐公尤深相與尤宻時盖有<lb/>
儗歐梅於韓孟者非宣城山川靈秀之所鍾歟今天下<lb/>
<pb n="KR4e0090_WYG_047-16a"/>
學士君子皆知聖俞為宣乏傑出顧宣之人有不能知<lb/>
此袁君之心所不容己也聖俞平生所著又有唐載廿<lb/>
六巻詩小傳廿巻注孫子十三篇又嘗編修唐書此亦<lb/>
後来宣之人所當知者因并及之<lb/>
　　　五倫詩<lb/>
右五倫詩一冊松江沈翼之所編翼之二子度為翰林<lb/>
侍講學士粲為侍讀刻此以傳其用意甚厚惜其遺逸<lb/>
尚多而擇之未精耳<lb/>
<pb n="KR4e0090_WYG_047-16b"/>
　　　楊和吉詩集附蕭徳輿故宫遺録<lb/>
余生十餘嵗讀劉雲章先生和楊和吉灤京百詠詩思<lb/>
見和吉之作不可得今年在北京康甥孟嘉館授文明<lb/>
門得此詩於其徒又有和吉西雲小草野人雜録悟非<lb/>
小槀通為一集而附蕭徳輿故宫遺録在後皆勝國遺<lb/>
事可以資覽閱備鑒戒和吉名允孚吾家湴塘之族嘗<lb/>
以布衣客燕都往来兩京徳輿名詢亦吉水人洪武初<lb/>
為工部主事嘗隨中山武寧王治元故宫為親王府故<lb/>
<pb n="KR4e0090_WYG_047-17a"/>
皆能悉之<lb/>
　　　張日昭族譜序後<lb/>
吾邑張日昭来京師持乃父宗震翁所為張氏族譜示<lb/>
余求余識一言宗震翁端雅和厚孝友行於家庭忠信重<lb/>
於鄉閭以書詩率子姓以醫之術濟利于邑人盖邑之<lb/>
人無有不徳宗震翁者余知之素矣余又數見先生學<lb/>
士作為文章載張氏上世之事謂在宋之時巳有用進<lb/>
士顯者其後子孫相沿襲為儒醫皆有隠徳盖又知其<lb/>
<pb n="KR4e0090_WYG_047-17b"/>
世矣嘗竊以為今世之人族姓蕃衍遂不昧其尊卑親<lb/>
疎相視敦睦敬愛猶有古人宗法之意者繇其譜牒之<lb/>
立也然觀於譜牒者又必求其子若孫之能稱乎先人<lb/>
與否以為榮辱焉此非謂其貴富禄位謂其孝友忠信<lb/>
㢘潔之道可以繼之耳故譜牒雖以考本源辨親疎為<lb/>
義而昭先徳警後裔之意亦具矣宗震翁為此譜其意<lb/>
固將以警後之人哉夫積之於先必徵之於後宗震翁<lb/>
之不墜其世若此斯其積於先者之徵矣而宗震翁又<lb/>
<pb n="KR4e0090_WYG_047-18a"/>
繼繼積之則徵於後者豈少哉宗震翁固將以警之也<lb/>
然則由日昭兄弟而下尚益思所以善繼之道<lb/>
　　　書郭彦常墓志銘後<lb/>
彦常沒之十有三年其配蕭氏亦卒又二年其子公緒<lb/>
得吉卜於大𣲖嶺之原改葬其父遂奉其母祔初同里<lb/>
蕭仲謙甫之子諱繼柔靜貞惠始彦常孑孑孤立簡求<lb/>
賢配遂聘焉年十九歸郭氏力佐夫植其家而處族姻<lb/>
和上下辨内外皆當其宜夫亡持其家一如夫之未亡<lb/>
<pb n="KR4e0090_WYG_047-18b"/>
也公緒自陜西僉憲改淛江迎母就養公緒操行㢘潔<lb/>
雖貴而貧母甚安之常市一幣為母製衣既成而疏薄<lb/>
不稱公緒意將圖改製焉母聞之歎曰為子乃不知母<lb/>
乎吾為女從政不忝君命不辱父教足矣衣食豈吾志<lb/>
乎且為國家任風紀之重而顧以衣食樂其親乎言未<lb/>
畢流涕泫然公緒跪謝不敢圖改製乃巳於乎賢哉母<lb/>
也其卒以永樂戊戌六月九日距其生盖六十年葬巳<lb/>
公緒既刻余所銘其父之文于墓今年起復来京師改<lb/>
<pb n="KR4e0090_WYG_047-19a"/>
僉憲廣西將行拜余泣曰惟先母之徳實配先父惟執<lb/>
事哀憫而光昭之俾並傳焉庶㡬先母為不沒也余與<lb/>
彦常皆微時深友知其外内之徳為詳故不敢辭而為<lb/>
載其大槩於其父之銘之左方以示其後人<lb/>
　　　題贈馮寅賔詩巻後<lb/>
馮寅賔先生吉之永新人馮世儒者以春秋名家元初<lb/>
魯山先生二子長奬翁次翼翁皆擅經學稱三馮二翁<lb/>
皆舉進士翼翁官至撫州知州寅賔先生撫州之子少<lb/>
<pb n="KR4e0090_WYG_047-19b"/>
侍父宦遊於外博學負髙才俠氣嘗有志武事視時無<lb/>
足當其意者故卒齟齬不合元季冦亂起兇渠竊據者<lb/>
初欲屈致之先生義不汙賊將生繫之遂逺引去至姻<lb/>
戚遭其毒害終不顧國朝混一宇内遂放情山水間與<lb/>
廬陵劉仙客泰和楊自立羅子理鄧崇志為文字交寅<lb/>
賔先生文章竒古峭厲不作尋常語書宗鍾王清勁無<lb/>
一㸃俗氣洪武七年卒於泰和遂葬焉先叔祖武山公<lb/>
夫人寅賔先生女兄余㓜時以姻家子屢親炙焉故頗<lb/>
<pb n="KR4e0090_WYG_047-20a"/>
知先生大槩今其子紹宗寄此巻屬志一言瞻睹遺像<lb/>
豈勝思念又念世之知寅賔先生者加少故書余所知<lb/>
者復之俾以示其後人云<lb/>
　　　艾氏譜後<lb/>
家之有譜猶國有史貴紀實也史而不實則誣故良史<lb/>
不知者必闕孔子曰吾猶及史之闕文以見古人慎重<lb/>
之意譜者記吾宗本原之所自支𣲖之所分尤當慎重<lb/>
者也儒先君子之為譜莫善於歐陽文忠公歐譜闕其<lb/>
<pb n="KR4e0090_WYG_047-20b"/>
七世盖紀實也今觀永豐艾氏譜一出紀實永豐歐鄉<lb/>
也非有得於文忠而然哉譜有方春惟慶方直自序述<lb/>
其先為詳嘗見鄉先生劉申齋為文贈方直且極道方<lb/>
春之學之徳固艾氏之先多賢也吾仕兩京於晉府長<lb/>
史少岳給事中廣有往還之雅二君皆有才行而廣起<lb/>
家進士艾氏之賢尚有繼也因覽斯譜遂題其端云<lb/>
　　　至善齋說後<lb/>
錢唐朱子澂以至善名齋而郡人李煜為之說善者人<lb/>
<pb n="KR4e0090_WYG_047-21a"/>
得於天以生之理也惟聖人能全之衆人蔽焉而不能<lb/>
全故經傳所載聖賢所訓皆勉人明之復之其造乎至<lb/>
善者盖能復而全之能復而全者可以事天不能復者<lb/>
不可以為君子故君子之學必求造乎是焉子澂其志<lb/>
於君子之學者歟子澂不作數十年其子暉寳藏曄之<lb/>
文間出以求余題至善之㫖具諸方冊至明且備即而<lb/>
求之足矣而又奚待後来者之置喙也<lb/>
　　　竹林清隱記後<lb/>
<pb n="KR4e0090_WYG_047-21b"/>
先師海桑先生以易書詩教授學者從之者甚衆而求<lb/>
文者亦衆然文未嘗茍予予者未嘗茍許可而啟道誘<lb/>
掖之意恒若不及春秋八十餘施教不倦是時邑中老<lb/>
師宿儒多在而先生齒徳文學皆尊仲敬於先生同里<lb/>
授徒之暇盖未嘗一日不造詣侍教盖先生為此文時<lb/>
年七十有七後五年仲敬舉孝㢘得荔波縣丞先生作<lb/>
詩送之盖明年先生捐館其改賀縣丞先生不及見巳<lb/>
仲敬字一敬平生與先生之孫孟省及余最交厚今獨<lb/>
<pb n="KR4e0090_WYG_047-22a"/>
余在覽此文不勝感愴先生沒今五十年仲敬沒二十<lb/>
有七年其子常州府學訓導永寳藏先人手澤皆完好<lb/>
如新而先生平生著述滿家諸孫不能什襲今無一筆<lb/>
存者人賢否不齊念之益重感愴也用敬識于下以歸<lb/>
永<lb/>
　　　王氏族譜序後<lb/>
前翰林學士解公序吉水王氏族譜王氏之孫文子以<lb/>
示予屬識一言解王世婚姻家故述其先世特詳王之<lb/>
<pb n="KR4e0090_WYG_047-22b"/>
先自金陵徙吉水宋元皆著科目盖詩書行義代不乏<lb/>
續表表故家也大抵富有不足以擅名家擅名家者必<lb/>
其詩書行義有肇於前有紹於後足以重州閭光簡冊<lb/>
而後名故家為無忝故王之先世雖常積累千金然所<lb/>
以名故家初不係此世之汲汲於千倉萬箱之儲以圖<lb/>
大其家而所行或畔於徳義卒之淪陷僇辱身將弗保<lb/>
况家乎詩曰誠不以富亦祗以異王氏所從来者異矣<lb/>
文子比嵗發廪以助邑大夫濟民於饑嵗事聞朝廷遣<lb/>
<pb n="KR4e0090_WYG_047-23a"/>
使齎璽書勞之旌為義民王氏有後亦他之為故家者<lb/>
所鮮儷也解序所載克開者盖與吾家時英府君同中<lb/>
開禧三年鄉舉楊王亦通家也故為識于序後以歸之<lb/>
　　　胡剛簡考功厯後<lb/>
士大夫以道事君責難陳善身不暇恤其暇恤名哉剛<lb/>
簡公以忠遭竄斥至追毁其出身以来文字陋哉小人<lb/>
之為也公身歿而名譽彰天下公義不可掩後之襲為<lb/>
小人者可以鑒矣<lb/>
<pb n="KR4e0090_WYG_047-23b"/>
　　　髙氏白雲山舍詩文後<lb/>
右髙氏白雲山舍詩文自虞道園至蘇伯脩十又一人<lb/>
雖有崇庳隱顯之殊然皆當時重望偉人盖髙氏家寳<lb/>
也亦可以考見髙之賢後歴兵變髙之子孫不能守而<lb/>
淪落異姓近歸番陽儒者戴某重裝為巻雖勝代故物<lb/>
而完整如新不遂見棄於庸夫俗子泯滅於煨燼不幸<lb/>
中有至幸存焉戴之寳此豈獨重其文要在其人重其<lb/>
人而考其行之善者以圖跂及焉君子之事也承出見<lb/>
<pb n="KR4e0090_WYG_047-24a"/>
示故識于後以歸之<lb/>
　　　題董以中傳後<lb/>
沈志行著董以中傳述以中深於醫且徳其愈母之疾<lb/>
而又悉其素行先儒謂病卧於床委之庸醫比之不慈<lb/>
不孝然今之業醫非庸者盖千百之十一志行得以中<lb/>
非求之審而擇之精歟可謂孝己語云無恒者不可以<lb/>
作巫醫恒者貞而不己之謂以中素行如此宜其術之<lb/>
精而效之著也俞叔銘吳純伯皆於以中有始終之道<lb/>
<pb n="KR4e0090_WYG_047-24b"/>
亦足以見其取友之端矣志行於此傳又屬學士君子<lb/>
題識以傳吾聞以中嘗言不求知乎今然則志行之為<lb/>
安知不見哂於以中乎<lb/>
　　　贈醫士蔣䒶祥巻後<lb/>
右武昌諸士友所為長史掾陳希逺贈醫士蔣䒶祥詩<lb/>
文一巻余来是邦主蔣氏久而知之深其業藉數世之<lb/>
舊久而益精其心恒急人之急唯恐有未至庶㡬古所<lb/>
稱醫師之良者而今之世有求乎人也始則敬愛如子<lb/>
<pb n="KR4e0090_WYG_047-25a"/>
弟之於父兄既得之漠然同於行道之人者比比皆然<lb/>
希逺徳䒶祥起其妻之疾能不忘而力於報其報又非<lb/>
徒尋常俗薄之為必求斯文經久之託其亦異乎人人<lb/>
者哉於乎困而不恤非仁者之心受而不報非義者之<lb/>
行䒶祥既用其仁希逺又篤其義斯文真不忝哉<lb/>
　　　跋扈從詩與鵷姪<lb/>
右數詩去嵗十月扈從車駕<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>邊出居庸關至宣府往<lb/>
還道中所作時天氣甚暖常嵗所無縁邊禾黍皆熟收<lb/>
<pb n="KR4e0090_WYG_047-25b"/>
穫已竟所遇咸有真趣獨經坦行兄謫所追惟感愴情<lb/>
不能已爾坦行子壻故録示觀之<lb/>
　　　重録送鵷詩跋尾<lb/>
永樂壬辰之冬十一月為此詩與鵷别今廿有九年矣<lb/>
鵷近輯余所與之詩為巻寄北京乞題於後而此三詩<lb/>
不在盖初歸時其父讀之哭慟不己或者恐傷其父之<lb/>
心也故藏之而自是不復見也其父没今七年余年亦<lb/>
七十有六願其兄弟叔姪相親相輔之意雖老猶切也<lb/>
<pb n="KR4e0090_WYG_047-26a"/>
故重書此三詩於後以歸之旅艮可以共觀也正統五<lb/>
年六月十八日燈下草草寫<lb/>
　　　逺齋記後<lb/>
右元程文憲公鉅夫自作逺齋記嵗寒亭詩序及四雪<lb/>
詩吳文正公澂為文憲作晉錫堂記今文憲之孫南雲<lb/>
重書之屬志嵗月于後將刻石以傳盖至元二十三年<lb/>
文憲自行御史臺奉詔求遺逸江南明年以趙文敏公<lb/>
孟頫二十餘人入見皆見奬用時文正雖至不仕而去<lb/>
<pb n="KR4e0090_WYG_047-26b"/>
文憲猶力言其所著書可以教國子傅天下詔遣官繕<lb/>
録以進文憲時拜集賢直學士逺齋記盖作於是嵗大<lb/>
徳四年拜江南湖北道肅政㢘訪使居武昌時冬作嵗<lb/>
寒亭七年湖北代歸居旴明年築室於麻源第三谷又<lb/>
明年作晉錫堂文正所為作記者也文正蚤與公同游<lb/>
徽菴程先生之門公嘗題文正所居曰草廬盖相知最<lb/>
深云元有天下將百年東南士君子以聖賢之學渾厚<lb/>
正大之文登清要踐通顯者自文憲公始其事業具載<lb/>
<pb n="KR4e0090_WYG_047-27a"/>
國史而所薦引如文正文敏而下知名尤多君子事上<lb/>
莫大薦賢文憲之功盛矣哉南雲公之五世孫歴事三<lb/>
朝今為吏部稽勛郎中兼翰林侍書日在天子左右退<lb/>
而惓惓於先世如此又有以觀君子之澤矣<lb/>
　　　夢存詩序後<lb/>
讀翰林修撰梁公所作劉選舉善夢存詩序盖知選必<lb/>
能勉於善也夫夢之所行即心之所存心不忘乎親必<lb/>
能敬其身身者親之遺也吾與選同里與其父文復往<lb/>
<pb n="KR4e0090_WYG_047-27b"/>
還文復孝友樂善親賢重義勉其子學問尤力選為邑<lb/>
庠生以能書舉在京師數年誨飭之牘未嘗旬浹不至<lb/>
也愛選如此選安得不勉哉雖選蚤喪母繼母姚愛育<lb/>
選踰於所生選亦克善事惟謹此皆文復躬之刑於家<lb/>
者乎蘇文忠公有言稱人之善必本其父兄吾故於選<lb/>
云然<lb/>
　　　書王修撰送行序後<lb/>
吾邑尹子源涉獵書史知理道以才舉今得福清河泊<lb/>
<pb n="KR4e0090_WYG_047-28a"/>
官翰林王修撰行儉在北京贈此序重同邑之義也之<lb/>
兩人者皆與余久别余為之鍾情雖子源今得蹔見而<lb/>
又將有數千里之别再見未知何日於情益當如何哉<lb/>
雖然離别常事士之仕也在慎所操以忠所事此子源<lb/>
今日之當務子是行必勉之也子之才詎止乎是然行<lb/>
逺必自邇登髙必自卑惟力乎巳者以待之耳庸書此<lb/>
於行儉之文之次為贈盖亦友人之義也<lb/>
　　　書東郭草亭宴集詩後<lb/>
<pb n="KR4e0090_WYG_047-28b"/>
北京山川之嘉麗園池亭榭游玩之勝甲於四方城内<lb/>
外貴家富室髙甍大棟相聨屬華筵盛集觴豆之珍嬌<lb/>
艷歌舞之娛惟日不足然所相與同樂莫非志騖乎外<lb/>
者茍志適乎内有所弗屑矣鴻臚卿大興楊君思敬每<lb/>
嵗季春之望必置酒㑹文儒於東郭之草亭自正統改<lb/>
元之嵗至今已未凡㑹者三與於斯者皆文學之名流<lb/>
極觴咏之雅致賔主洽歡適乎内而遺乎外京師若斯<lb/>
㑹者殆千百之十一見也非由鴻臚之難遇乎三四年<lb/>
<pb n="KR4e0090_WYG_047-29a"/>
間盍簮諸君子已有存沒離合之不齊盖亦嘉賔之難<lb/>
同也嗟乎蘭亭己矣後世所慕之者以文字存焉此東<lb/>
郭之集諸君子不容於無作也己未之集余以南歸不<lb/>
及與鴻臚間出其詩若文屬余題因附氏於末云是嵗<lb/>
六月三日<lb/>
　　　周氏世直堂後<lb/>
國家之所恃與士君子之所以自立者正義直道耳不<lb/>
可一日忽忘者也凡世所謂故家者亦以其有作之於<lb/>
<pb n="KR4e0090_WYG_047-29b"/>
先又數有繼之於後而豈富貴之謂哉周氏之先偉矣<lb/>
尚在其後之人引之勿替<lb/>
　<lb/>
　<lb/>
　<lb/>
　<lb/>
　<lb/>
　東里續集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十三</head>
    <p>
<pb n="KR4e0090_WYG_081-1a"/>
欽定四庫全書<lb/>
　東里續集巻五十三　　　明　楊士竒　撰<lb/>
　　家訓<lb/>
　　　訓昇姪<lb/>
徳安公平生力學清脩不讓古人昇為長孫豈可不力<lb/>
以承繼之能自力則為賢孫不能自力則辱爾祖矣<lb/>
豈可不勉<lb/>
　　　囑付姪昇縁路事宜<hi>二十二事</hi>
<pb n="KR4e0090_WYG_081-1b"/>
　一舟中常掩閉忩門婦人女子不得窺覷外面<lb/>
　一秫只在官忩深忩二䖏不許於舩舷坐立船行更<lb/>
　　不可過忩使風之際尤須謹慎<lb/>
　一泊船之時婦女㓜穉皆須寜静不可喧笑啼號<lb/>
　一炊㸑只令劉林生阮㣲在外整理孫兒夫容皆不<lb/>
　　許出<lb/>
　一舟中斷絶煎炒燒炙𦂳要𦂳要忩中火爐謹慎謹<lb/>
　　慎<lb/>
<pb n="KR4e0090_WYG_081-2a"/>
　一經過遇相識不可停留不可停留<lb/>
　一晚泊須覔安穏處切要切要若雖未晚而遇有安<lb/>
　　穏䖏可泊即泊不可貪程<lb/>
　一遇見雲氣風色不便便須早㝷安泊處不可因循<lb/>
　　致臨事窘急<lb/>
　一遇夜不可貪程<lb/>
　一灣泊之際須察隣船人情不可忽畧<lb/>
　一泊船夜睡不可沉鼾須相輪警省<lb/>
<pb n="KR4e0090_WYG_081-2b"/>
　一遇有薪米賣處便須預辦不可直待空乏<lb/>
　一遇作神福酒肉須及駕船之人自家寜可不用<lb/>
　一沿途討添撥軍夫須十分和氣不可使官府生事<lb/>
　　惹累至囑至囑<lb/>
　一船行之際或與人擠拶須兩相避讓須戒飭駕舩<lb/>
　　之人不許生事<lb/>
　一遇口岸去處不可淹滯若過南京亦只住三日不<lb/>
　　可久停作急唘行<lb/>
<pb n="KR4e0090_WYG_081-3a"/>
　一到南京於歐陽主事處討俸米十七石還百錬有<lb/>
　　米則討十石回用米少則隨討多少不可執一糶<lb/>
　　得有物亦討些用但不過十數<lb/>
　一途中思未足物件可於南京買然不可乆住<lb/>
　一廣哲處有夾漈通志一部可打㸃眀白完備用夾<lb/>
　　板帶去却寫信報知<lb/>
　一縁路凡過一處便㸃檢収拾起船勘合至囑至囑<lb/>
　一舟中須嚴切鈐束諸小不可姑息<lb/>
<pb n="KR4e0090_WYG_081-3b"/>
　一與百錬説不可過建安站船歇防人情不測<lb/>
　　　訓旅鵷艮稷<hi>八事</hi>
吾家自髙曽以下子孫皆至親須惇睦患難相恤貧窘<lb/>
相助過失相規如有不受規益者衆共責之卑者衆共<lb/>
笞之必盡公道乃可使服今條列數事以示汝兄弟遵<lb/>
守<lb/>
　一須訪求有徳有學之人為師以教子姪擇其資質<lb/>
　　頴悟者教之以治經次者教之讀書講觧習詩文<lb/>
<pb n="KR4e0090_WYG_081-4a"/>
　　雜學必皆教之正心脩身事親處人之道為本<lb/>
　一祀先事親已有定規不許怠慢陷扵不孝<lb/>
　一凡公事不許干預茍利以辱家門<lb/>
　一閒常時須勤勵子姪使貴義賤利務善循理親近<lb/>
　　正人勿交俗輩<lb/>
　一子姪有善行好學者衆共禮之重之若有分外不<lb/>
　　律不受訓誡者稷㑹諸兄弟數其罪而笞之不可<lb/>
　　容恕如又不悛眀告於官請治以不孝之罪<lb/>
<pb n="KR4e0090_WYG_081-4b"/>
　一教子姪須要處友待下皆寛厚少飲酒盖貪飲者<lb/>
　　未有不亂性背理處人之法謙虛忍氣無不得吉<lb/>
　一旅鵷艮稷須同一心有狠戾自異者衆共攻之攻<lb/>
　　之不改者絶之不為兄弟<lb/>
　一兄弟本同一氣不可聽婦言以傷至親之情<lb/>
　　　訓姪與子<lb/>
吾今啟行甚急盖君命不敢稽延也吾今之歸但祖墓<lb/>
一事是務然匆匆力不能皆親到龍泉萬安二處已令<lb/>
<pb n="KR4e0090_WYG_081-5a"/>
艮同子佩益智三姪同展謁早禾市等處汝鵷同弟稷<lb/>
往展省在樂氏住居傍近展省後作書報来亦令艮姪<lb/>
三人同寫書報二處先瑩安否来但有未安處湏便整<lb/>
理有侵犯者悉令改恃頑不肻改者須訴於官切不可<lb/>
坐視不理自陷於不孝切囑切囑先兄思貽先生存日<lb/>
於四十三都新塘買田五石以為子孫嵗時展先墓之<lb/>
用此出吾兄誠孝之心為永逺之資五房子孫當永篤<lb/>
敬承不可有隳以自陷於不孝勉之勉之凡嵗時展墓<lb/>
<pb n="KR4e0090_WYG_081-5b"/>
之祭只於髙祖考妣曾祖考妣先祖考妣先考妣四代<lb/>
祭物只薦魚肉米麫常須依期毎展墓時必湏於塋域<lb/>
四傍廵厯周覽恐有小人侵犯切勿怠惰近墳雜茆草<lb/>
各房輪流采斫家用逺墳雜茒草就眀出手帖與㸔墳<lb/>
人采用若子孫不守本分擅伐墳塋樹木者以不孝論<lb/>
罪若枝葉深密慮藏蛇虎者各房同眼剪减而均分之<lb/>
皆永為定例付諸姪及稷同觀<lb/>
　　　訓東城諸姪<hi>十三事</hi>
<pb n="KR4e0090_WYG_081-6a"/>
昨五月二十七日晩得鵷三月十八日所報凶問驚慟<lb/>
哀苦屢絶而蘇雖吾兄髙年盛福子孫滿前無復遺憾<lb/>
但我六十九年兄弟既老不復得一見以足暮年之願<lb/>
而今已矣吾負吾兄哀當奈何臨終時曾囑付後事否<lb/>
聞往年已豫定墓地在何處曽整理壙否葬期<lb/>
何時可一一報来吾哀痛之餘思汝兄弟當行之事因<lb/>
便寄示可遵依行之此亦大概耳餘可推類而行也凡<lb/>
事依道理行勉之勉之<lb/>
<pb n="KR4e0090_WYG_081-6b"/>
　一父沒母老兄弟最湏和睦尊卑長幼各安其分長<lb/>
　　者發言行事或有過當處則少者湏忍少者或有<lb/>
　　過當處則長者湏忍但忍過一事兩事兩不留意<lb/>
　　自然和睦切不可輙聽妻子之言以傷同氣之情<lb/>
　　一切家事兄弟平心易氣商議停當而行不可競<lb/>
　　分毫之利以傷大義汝兄弟和睦則老母亦可以<lb/>
　　稍慰暮年矣<lb/>
　一𦵏地已定則好若或未定則只於祖墳傍近擇髙<lb/>
<pb n="KR4e0090_WYG_081-7a"/>
　　爽乾燥不生水蟻之處即是好地不必論富貴吉<lb/>
　　凶大抵祖孫父子本同一氣死者安即生者安自<lb/>
　　然之理也富貴吉凶陋俗之論大道理說不通也<lb/>
　　更勿用僧道齋醮虛費<lb/>
　一祖宗所遺一應碑銘行述詩文藁草片紙隻字及<lb/>
　　家乘譜牒之類並委鵷收掌愛䕶不許損壊但略<lb/>
　　有損壊即是不孝盖此係吾家傳世之寶子孫所<lb/>
　　當謹守為是鵷繼伯威兄之後係宗子房下故當<lb/>
<pb n="KR4e0090_WYG_081-7b"/>
　　掌之<lb/>
　一父所遺下田土契字及生借文約若父在時未有<lb/>
　　發落則只於汝老母處收貯待弼回時兄弟同禀<lb/>
　　老母處分切不可私異有為以啟爭競取譏鄉里<lb/>
　　貽辱門戸<lb/>
　一家中諸事湏早晚令稷来恊助出力如稷處有事<lb/>
　　鵷艮亦湏去恊助出力兩處兄弟務要同心不可<lb/>
　　分彼此内相和則外不相侮所謂籬固犬不入也<lb/>
<pb n="KR4e0090_WYG_081-8a"/>
　　切戒不與輕薄人交處<lb/>
　一父沒凡一應租榖生榖湏放寛取索不可刻覈恐<lb/>
　　惹怨生事盖今無父人輕汝矣宜慎之慎之<lb/>
　一各房子孫宜嚴督之讀書不可荒廢切要切要<lb/>
　一湏尋一片好石刻墓銘請叔荘或希稷依様書石<lb/>
　　而令工人深刻之藏於墓中却打一本寄来更多<lb/>
　　打數本與各房子姪<lb/>
　一毎年汝兄弟及稷都要依時同去各處祖墳掛紙<lb/>
<pb n="KR4e0090_WYG_081-8b"/>
　　不可一墳不到不可憚逺不行<lb/>
　一之宜姪所置書籍甚艱難於今不易得矣可專付<lb/>
　　奐孫掌管愛䕶其母亦湏用心同管庶免遺落<lb/>
　一奕奐無父為叔者須矜念教訓之凡事與之作主<lb/>
　　張不可坐視也<lb/>
　一凡親戚中尊長惟止齋先生一人每事必當求教<lb/>
　　而行必得穏當<lb/>
　一各處古親戚皆湏如父在時照管之不可踈絶<lb/>
<pb n="KR4e0090_WYG_081-9a"/>
　　　與東城諸姪姪孫<lb/>
說與東門諸姪及姪孫務要各守本分習為好人不許<lb/>
　　違理犯法稷見有様不可不謹兄弟子姪本同一<lb/>
　　氣務要相親相睦不可因小利失大義俗言家不<lb/>
　　和則隣里欺謹之謹之<lb/>
各房皆教子孫讀書爲儒者然後可以撑持門户不失<lb/>
　　祖業此是第一件事勉之勉之<lb/>
凡係宗族務相親睦有患難相恤有過失相規戒凡是<lb/>
<pb n="KR4e0090_WYG_081-9b"/>
　　先世古親湏相往来不可冷淡大抵凡事重義不<lb/>
　　可重利<lb/>
說與奕奐羊奴仔元是一名軍可遣回本都不可占留<lb/>
　　在家後来事發隠藏者同罪悔将不及况此僕近<lb/>
　　年来結羣為惡其勢横甚若今不遣去将来必為<lb/>
　　汝叔姪兄弟之累切記老人之言不可不聴<lb/>
　　　訓康甥孟嘉<hi>十六事</hi>
康甥孟嘉從子兩京十有餘年今以薦得官将之廣西<lb/>
<pb n="KR4e0090_WYG_081-10a"/>
予既哀毁壁於九原又念韓伯之萬里分别之際情懐<lb/>
甚惡兼縻公務鮮有閒暇欲賦數語為贈未能謾就燈<lb/>
下冩切於今之從政者數事遺之大抵持己愛人事君<lb/>
之本其至道精義具在簡編進而求之所益大矣孟嘉<lb/>
勉之<lb/>
　一第一件常常㸃檢自己身心要在道理上出一言<lb/>
　　行一事背了道理便不得為君子若出於一時失<lb/>
　　錯便猛思改過終身痛以為戒方得<lb/>
<pb n="KR4e0090_WYG_081-10b"/>
　一大凡修身慎行皆須自己着實下工夫不可毫髮<lb/>
　　放過放過便非着實今人無自着實工夫只是修<lb/>
　　飾外面要別人道好而不知盡為有識者所窺遂<lb/>
　　指為小人此是立身根本<lb/>
　一閒暇勤讀書考古人嘉言善行體而行之常親近<lb/>
　　正人虚心以請益焉然人之邪正未易辨識大抵<lb/>
　　行止端荘語言合道言不及利便可親近若好䜛<lb/>
　　人諛人議論不正諂媚取容言不遺利此小人也<lb/>
<pb n="KR4e0090_WYG_081-11a"/>
　　湏逺之逺之<lb/>
　一仕宦當以誠心愛人為本愛人者事君之實程眀<lb/>
　　道先生縣座右嘗書視民如傷四字古大賢尚如<lb/>
　　此何况今新進小生豈可不勉大抵人情好惡彼<lb/>
　　此不異推已行之無或不當若待蠻夷更湏寛恕<lb/>
　　撫之則父子虐之則仇讐此不獨蠻夷則然但蠻<lb/>
　　夷則難於拘以文法常湏以恩存恤之遇事諭之<lb/>
　　以理便有拂逆雖笞罵亦未宜輕易克偉子瀘建<lb/>
<pb n="KR4e0090_WYG_081-11b"/>
　　寧劉剛可為鑒戒<lb/>
　一奏啟本是進逹朝廷湏字字㸃到一字差錯便是<lb/>
　　事君之心不至若行移諸司及所立案騐亦湏仔<lb/>
　　細檢㸃非但免罪此亦是學<lb/>
　一凡係官錢糧雖一分一合不可侵用收支際闗防<lb/>
　　姦弊務要出入眀白着實立案庶免後患<lb/>
　一若一時公務急迫小民倉猝措辦不得湏借衆力<lb/>
　　恊助者恊助既畢或有餘賸便湏對衆給散不可<lb/>
<pb n="KR4e0090_WYG_081-12a"/>
　　一毫入已便是贓罪目前紛紛可鑒<lb/>
　一官府一切事務皆憑文案稽考近年姦詐小人往<lb/>
　　往設計毁滅連累不細大凡收貯文案之處常湏<lb/>
　　親自照管闗防不可怠忽<lb/>
　一雖㣲細皆湏眀白立案免後患<lb/>
　一吏卒之弊古今一轍其欲觧事及中傷人常用閒<lb/>
　　暇之際三言兩語全似冷淡不着意者官長信之<lb/>
　　不疑遂致臨事顛倒是非變亂曲直自己枉受貪<lb/>
<pb n="KR4e0090_WYG_081-12b"/>
　　汙之名而實被罪責矣故凡事有疑難猝發落者<lb/>
　　當廣詢詳察切莫不可輕信吏卒之言而行一有<lb/>
　　不實為害非小大抵待吏卒湏闗防而亦不可治<lb/>
　　之過嚴過嚴生怨而能為己之害惟正已以馭之<lb/>
　　使不得有為足矣<lb/>
　一里老所言亦未可輙信皆湏廣察<lb/>
　一公暇無事可取舊案閲之可長見識觀律可知法<lb/>
　　意觀諸司職掌可知政理不宜怠惰凡仕者謹慎<lb/>
<pb n="KR4e0090_WYG_081-13a"/>
　　勤勵和緩闕一不可<lb/>
　一敬事上官如嚴父當存親愛之心不可一毫悖慢<lb/>
　　積此誠意自然可以感動之彼雖不善亦未必肻<lb/>
　　加害處同僚當如親兄弟湏相敬相愛我有不是<lb/>
　　彼能為我言之便湏拜受改之彼有不是我當避<lb/>
　　之從容與之言彼若不從又一兩次避之從容與<lb/>
　　之言湏積誠意以動之吾常愛兵部尚書全忠毎<lb/>
　　部中行一善政必曰此出吾同僚非忠所及或有<lb/>
<pb n="KR4e0090_WYG_081-13b"/>
　　過舉必曰此忠之愚昧同僚不預知也吾常以自<lb/>
　　警汝勉之<lb/>
　一閒暇熟看律精究古人用心仁厚處一字不可輕<lb/>
　　易忽觀<lb/>
　一刑者古人不得已而用宜切戒用刑蒲鞭蒿杖或<lb/>
　　三五下六七下不過十下示辱可也戒之戒之<lb/>
　一子弟家人勿令擅出擅出必仔細闗防自己公務<lb/>
　　在外隨從之人亦闗防之不可放縱<lb/>
<pb n="KR4e0090_WYG_081-14a"/>
　　　贈言示姪之芳<lb/>
吾楊氏世守禮義服詩書仕者有亷節處者有善行居<lb/>
西昌數百年皆無敢辱其先者吾去鄉四十年今春始<lb/>
遂一歸宗人老長物故且盡後輩晚出行有違於先者<lb/>
多矣為之短氣索然雖召而訓之飭之其習慣成性安<lb/>
能必其吾從也吾留家四旬即行至今抱愧恨未已族<lb/>
兄叔邍第四子之芳来北京將歸乞言故書吾之所耿<lb/>
耿者勉之使務學為善庶不辱其先汝勉之哉歸見同<lb/>
<pb n="KR4e0090_WYG_081-14b"/>
宗子弟其悉以耄言勵之如能用吾言非獨老人有光<lb/>
吾宗有光茍不用吾言或忝先世非獨不可見先祠吾<lb/>
亦不願見之汝往勉哉<lb/>
　　　訓䆃子黙識<lb/>
　　　到家當脩敬者<hi>七事</hi>
　祠堂祀禮次日三牲祭臨来時辭亦湏祭毎日早詣<lb/>
　　祠致揖帶小姪去使之諳習逺行亦謁歸亦謁<lb/>
　展墓半月内隨東門諸兄去毎一處㸔墳者與匹布<lb/>
<pb n="KR4e0090_WYG_081-15a"/>
　　無布則與鈔<lb/>
　宗族親戚家皆湏到父輩行皆拜稱尊長親長同軰<lb/>
　　者稱曰兄年長者讓其坐<lb/>
　朋友隣里相識家皆湏到湏兄弟及諸姪帶引湏執<lb/>
　　謙恭言語和緩論事湏從容勿急躁<lb/>
　縣官學官皆須往拜之湏諸兄引領湏謹子弟之禮<lb/>
　欲見官長湏請䕫兄帶引若平常出行與羅昪劉<lb/>
　　廣同畿翽可常同行更不可帶無状童僕<lb/>
<pb n="KR4e0090_WYG_081-15b"/>
　鄉里親識相邀餽贈皆湏録記来㸔不可昧之<lb/>
　　　當力行者<hi>八事</hi>
　一首去清林寺之門改作一小門十日内與序兄率<lb/>
　　人為之勿緩<lb/>
　一作急整理田糧過戸𦂳要𦂳要切不可緩<lb/>
　一凡係投送田土魚塘皆還原主切不可留此不可<lb/>
　　論在逺在近<lb/>
　一打㸃一應書板整齊安頓學背樓上来時各印三<lb/>
<pb n="KR4e0090_WYG_081-16a"/>
　　五部帶来<lb/>
　一豎立御書閣碑來時打二三本帶來<lb/>
　一㸃過家中一應書籍一應文字法帖圖畫皆見數<lb/>
　　并冩在文籍志有壞者就請工匠粘綴湏預先用<lb/>
　　花椒作糊<lb/>
　一湏親造蕭克潤處拜姑婆蕭季廣拜其内閫皆汝<lb/>
　　幼時受保育乳哺之恩者皆湏四拜盖有母道焉<lb/>
　　兩處皆湏要人事毛頭娘家有兒女亦湏少與人<lb/>
<pb n="KR4e0090_WYG_081-16b"/>
　　事<lb/>
　一縁途舟中冩下書信但未要封忽遇便人即填日<lb/>
　　封寄仍要見在某處發<lb/>
　　　當謹戒者<hi>十一事</hi>
　一最不可飲酒若被人苦勸不得已二杯三杯即止<lb/>
　　世之好酒者壞性敗徳妨事廢學致疾䘮身皆由<lb/>
　　於此故最當戒<lb/>
　一晩間不可飽飯夜間湏着綿布衣睡湏要裹肚<lb/>
<pb n="KR4e0090_WYG_081-17a"/>
　一不可頻數赴招飲湏和顔軟語辭不可有拂人辭<lb/>
　　色<lb/>
　一非其人不可頻過其家若遇之顔色須和<lb/>
　一對鄉人言大抵謙和不可暴厲傷人<lb/>
　一凡請人作事湏與工錢不可招人怨稷以勢凌人<lb/>
　　致怨者為此切戒切戒<lb/>
　一縁途皆不可登岸望人到江西亦不可登岸但回<lb/>
　　来時請蕭仲敬家一人帶到胡祭酒先生處拜之<lb/>
<pb n="KR4e0090_WYG_081-17b"/>
　　即過<lb/>
　一但途中有先生長者及官員聞汝經過来望汝者<lb/>
　　此是敬汝父湏親去拜謝即出不宜擾人<lb/>
　一到家便用俸米十石與楊和之子如彼處附近稷<lb/>
　　有榖則支三十石榖與之勿悮<lb/>
　一稷至不仁致族人顯逹父子狼狽失所殊甚可恨<lb/>
　　即便討屋與住如急促未得且令在城背舊屋住<lb/>
　　下却從容別討便支俸米三石與之勿悮<lb/>
<pb n="KR4e0090_WYG_081-18a"/>
　一楊𤣥若艱難亦支俸米三石與之<lb/>
　　　分付䆃子及昱暠諸孫<hi>十二事</hi>
　一但係稷與人接受不明田土池塘山園房屋等業<lb/>
　　盡數推割還其原主雖我家曽與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>小價錢亦不問<lb/>
　　他取只要開除自己戸内稅糧各處皆然勿違勿違<lb/>
　一東門諸姪俱要遵依老叔之言從㬰了落此事不<lb/>
　　可依稀坐觀成敗賔畿老弟亦然今遣和姪回亦<lb/>
　　專為督併此事湏要早了無惹後患若有後患必<lb/>
<pb n="KR4e0090_WYG_081-18b"/>
　　累䆃昱及諸弟姪<lb/>
　一造墳湏擇楮原龍州如二處皆不遂意則聴於清<lb/>
　　林寺前再㸔斟酌亦要今冬見眀白<lb/>
　一稷與奴仔盤費皆盡作急前来接濟<lb/>
　一諸人皆與昱母子說凡事俱要依我發落不許故<lb/>
　　違惹累子孫顯達湏與屋住<lb/>
　一諸事俱在和姪口傳我言語冩不能盡<lb/>
　一䆃與和姪度嵗後作急啟行前来勿遲<lb/>
<pb n="KR4e0090_WYG_081-19a"/>
　一昱甚輕薄妄誕湏與其母說嚴切戒約之勿致輕<lb/>
　　妄惹禍<lb/>
　一攔街之門務要折毁如舊羅宅諸房田土房業南<lb/>
　　岡頭人家田土屋業盡還原主各處皆然陳與寛<lb/>
　　若果無理分外先訴於余侍講先生却赴府縣告<lb/>
　　之<lb/>
　一戒飭諸僕各守本分尤不可縱林仔出外生理及<lb/>
　　下鄉取索此僕有百五十兩本錢在外<hi>闕</hi>　湏知<lb/>
<pb n="KR4e0090_WYG_081-19b"/>
　　更不可令昱下鄉生事<lb/>
　一和姪再来時湏與二十石榖安家或與十石俸米<lb/>
　一家中有馬盡發賣不留子與諸孫皆不許騎馬我<lb/>
　　在此亦不畜馬只一驢代步耳<lb/>
　　　示長新婦<hi>九事</hi>
我今年七十有九只為稷不孝違背父訓專交小人作<lb/>
惡犯法今得死罪致我受氣成病漸至危殆亦不過年<lb/>
嵗間必死理無疑也汝吾家長婦今家中之事一一付<lb/>
<pb n="KR4e0090_WYG_081-20a"/>
爾掌管一家大小長幼皆付託汝汝湏毎事盡心今遣<lb/>
䆃歸發落數事可皆遵依行之勿違切不可聴信小人<lb/>
之言有所改易切記切記<lb/>
　一田土多則税糧科差繁重必至累子孫破家蕩産<lb/>
　　苦害難勝即盡棄逺鄉田土山塘皆不可要近鄉<lb/>
　　田土池塘利薄者亦不可要或還原主或賣與人<lb/>
　　皆湏作急發落不可聴小人邪言依阿不舍至囑<lb/>
　　至囑<lb/>
<pb n="KR4e0090_WYG_081-20b"/>
　一吾儒者之家不可思量要富戸下田不許過百二<lb/>
　　三十石戸下糧不許過三四十石儘足嵗用切不<lb/>
　　可過多過多則後来必累子孫為父母不可無逺<lb/>
　　慮切記切記只是許多田糧在戸後来科差子孫<lb/>
　　也自難當<lb/>
　一家中凡事只請賓畿叔公之貞之䕫之序之所四<lb/>
　　位伯伯来從長計議而行行事之際務湏體我心<lb/>
　　行我心只要戸内田少糧少後来不累子孫更着<lb/>
<pb n="KR4e0090_WYG_081-21a"/>
　　實要籍册過割與人眀白不可存虚糧在戸仍累<lb/>
　　我家<lb/>
　一家中所藏勑書誥命御筆畫及一應書籍文字<lb/>
　　法帖圖畫皆是我平生性命心力所得家中務要<lb/>
　　常常愛䕶湏是汝親眼同孫子小心勤勤看過遇<lb/>
　　梅雨晴霽則湏晒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>曬<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>後還親自整齊收拾親<lb/>
　　自鎻鑰封閉此是吾傳家之寶絶不可借與人看<lb/>
　　雖至親之人亦不許借之𦂳要𦂳要更不許信付<lb/>
<pb n="KR4e0090_WYG_081-21b"/>
　　昱子湏是新婦一一親自整理盖昱子兩年来甚<lb/>
　　懶惰不學只因前年冬稷来此驕縱他壊了雖極<lb/>
　　力整救不起近年只與奴僕小人相親全無心向<lb/>
　　學與父性一般家中凡事不可信付之不可縱慣<lb/>
　　切湏闗防㸃檢往年只為新婦不能諌夫致有今<lb/>
　　日之禍若今為母又不能戒子將来更有不好昱<lb/>
　　在此與他書讀他就偷書與人切湏防之<lb/>
　一我今病甚稷又犯罪繫獄可隨時與昱婚配只祭<lb/>
<pb n="KR4e0090_WYG_081-22a"/>
　　告祠堂拜見家中尊長百事皆隨時切不可違禮<lb/>
　　作酒席<lb/>
　一家中子孫不可斷絶讀書種子湏延好先生教誨<lb/>
　　湏嚴且勤為母不可慈愛䕶短事師禮湏厚學俸<lb/>
　　湏要實效不可少欠昱婚後令讀書寫字不可縱<lb/>
　　他懶一體還先生學俸<lb/>
　一吾老且病稷又重犯未有生意二小子諸孫其産<lb/>
　　業皆湏及我存日早定免致後来争競不眀不相<lb/>
<pb n="KR4e0090_WYG_081-22b"/>
　　親睦也凡嚴夫人存日所買屋業田園陸土池塘<lb/>
　　及我寄回銀子所買田業不論逺鄉近郭並請賔<lb/>
　　畿叔公之貞之䕫之序之所公同分作三分一分<lb/>
　　與稷諸子二分與䆃秫務要均平各成片段取便<lb/>
　　利但係稷近年新置屋業田土山塘並屬昱晟暠<lb/>
　　晅晏管業學後舊居只與䆃秫居住城外舊居仍<lb/>
　　作三分<lb/>
　一和姪在此多効勤勞可於學中支俸米十擔與其<lb/>
<pb n="KR4e0090_WYG_081-23a"/>
　　子如米去不便與其家相近處有榖送三十擔與<lb/>
　　其子勿違<lb/>
　一稷之不仁致顯達全家狼狽即整居與住仍支俸<lb/>
　　米四石與之<lb/>
　　　遺訓<lb/>
　　　正統二年病中冩<hi>八件</hi>
　一用平日私居所服深衣歛棺中悉屏金銀等物用<lb/>
　　絞衾書銘旌遵吾所命作魂帛設靈座到家則靈<lb/>
<pb n="KR4e0090_WYG_081-23b"/>
　　座前從俗設影像盖小孫未識我也棺内外用漆<lb/>
　　湏周宻舟中湏帶漆備用一切䘮事依文公家禮<lb/>
　　斟酌而行啟行及入舟過南京入江西境到泰和<lb/>
　　河畔皆奠告湏舉棺到家於正㕔安置亦奠告奉<lb/>
　　魂帛入謁祠堂於祖考前稷用縗服代拜此待到<lb/>
　　家擇日行用酒果告祖宗毎一堂行五拜三叩頭<lb/>
　　禮<lb/>
　一急作書報稷令在家設靈席變服治塟事不可来<lb/>
<pb n="KR4e0090_WYG_081-24a"/>
　　逺接待船到吉安則来永和以上接待棺出舟新<lb/>
　　婦與孫子来接<lb/>
　一擇𦵏地但取平穏髙燥不生水蟻無坳風後来不<lb/>
　　為人居宅不為窑塲不為道路之類<lb/>
　一作墓湏作兩穴相並我居左宂空右宂以待郭夫<lb/>
　　人不可違命<lb/>
　一作墳湏自家出費我有銀酒缾及盂約二十餘兩<lb/>
　　足備甎石等物之用不可以作墓累鄉里盖吾素<lb/>
<pb n="KR4e0090_WYG_081-24b"/>
　　無惠利及鄉里也不可違命<lb/>
　一欲為墳墓經久堅固之計則用王時彦學士𦵏母<lb/>
　　及太僕寺丞豐城丁維南𦵏妻之法皆好如資不<lb/>
　　敷則以吾平日所用銀酒盃大小六箇益之惟留<lb/>
　　小撒盞十箇為郭夫人他日復土之用不可移動<lb/>
　　丁法見吾所作其妻墓文時彦之法有親筆書<lb/>
　一墳前不作享堂勿築墻垣亦勿如鄉里用甎石作<lb/>
　　盤合様以貽後患只是以土崇厚築之但遇雨水<lb/>
<pb n="KR4e0090_WYG_081-25a"/>
　　傾塌隨即加築築湏十分堅實墳前勿建神道碑<lb/>
　　勿立石人石獸只立一望石遵遺命所題近墳置<lb/>
　　少田土以備祭掃此皆不可違命<lb/>
　一吾去世之後始終不許從世俗延僧道作善事追<lb/>
　　薦盖吾平生所存惟尊君愛民之心所行無傷人<lb/>
　　害物之事但不免嫉惡亦當正理故雖未能為善<lb/>
　　未嘗為惡果有地獄吾必不入子孫切不許聴俗<lb/>
　　人之言為此事以汚辱我如違我命即是不孝我<lb/>
<pb n="KR4e0090_WYG_081-25b"/>
　　死有靈必不祐汝<lb/>
　　　正統九年三月治命<hi>七件</hi>
吾在世已久踰越分願無所遺憾但官品崇重國恩<lb/>
未報此雖死不能瞑目耳身後數事預示子孫此吾之<lb/>
治命其遵行之不可違也<lb/>
　一只用幅巾深衣歛湏用絞衾庶幾柩歸經過牐埧<lb/>
　　可得穏當<lb/>
　一吾生平不曽用僧道死後亦勿用只依家禮祭祀<lb/>
<pb n="KR4e0090_WYG_081-26a"/>
　　祭物隨時所有不必豐但設我平日所用冠帶袍<lb/>
　　服於中行禮祭告之文亦用家禮不必新作<lb/>
　一凡今䘮家遇親朋来弔者皆散孝此是北方風俗<lb/>
　　南方素無此禮古禮亦無盖弔是常禮孝是凶物<lb/>
　　豈可自進㐫物請他人為己持孝大非禮非禮吾<lb/>
　　死後切不可行或有搢紳大夫来弔待賔者眀謝<lb/>
　　以非禮不敢䙝凟實非慢也<lb/>
　一吾久病數數累公卿大人垂問感愧甚矣今不能<lb/>
<pb n="KR4e0090_WYG_081-26b"/>
　　報煩院中一僚友干凂少保先生宗伯先生冢宰<lb/>
　　先生三大人遍叩列位公卿大人一切遣祭遣賻<lb/>
　　並止不行至叩至叩同院僚友鄉里親交及歸途<lb/>
　　有相知者欲行祭賻皆謝卻之此吾之中懇非矯<lb/>
　　情也力辭力辭<lb/>
　一作急冩書托徐尚書大人倘有馳驛上廣東者寄<lb/>
　　去報䆃令急急作墳楮原龍州隨擇一處乾燥平<lb/>
　　穏無凶禍者便選日興工切不可求子孫利達如<lb/>
<pb n="KR4e0090_WYG_081-27a"/>
　　此然後易成蓋要利達湏力學脩徳不在風水也磚<lb/>
　　石石灰務要堅固於外只作一大土饅頭必湏自<lb/>
　　費不可吝慳庶得蚤完若延緩稍遲必累煩鄉里<lb/>
　　重吾過矣<lb/>
　一柩到家可且安止於學後正㕔却擇日𦵏亦不可<lb/>
　　久停盖死者覆土則安矣<lb/>
　一啟行回去凡書籍文字湏逐一收拾包裹愛護舟<lb/>
　　中尤湏謹備雨水漏濕片楮隻字不可損壊遺落<lb/>
<pb n="KR4e0090_WYG_081-27b"/>
　　法帖圗畫皆然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻五十三<lb/>
</p>
<p>
</p>
  </div>
</body>
</text>
</TEI>
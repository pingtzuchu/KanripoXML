<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三</head>
    <p>
<pb n="KR4e0090_WYG_031-1a"/>
欽定四庫全書<lb/>
　東里續集巻三　　　　　明　楊士竒　撰<lb/>
　　記<lb/>
　　　玩易齋記<lb/>
吾舅氏有賢子壻曰蕭徳蕡所居在邑東南一舍許桃<lb/>
源之上其地夷曠深逈山逺近環抱爭竒競秀牕戸間<lb/>
可攬而得兩水夾出其所居可以小舟浮游徃來又有<lb/>
園林竹樹之勝盖東南佳境也蕭氏出齊國子祭酒子<lb/>
<pb n="KR4e0090_WYG_031-1b"/>
雲之裔宋南渡後有貢士諱漢卿者始來居此歴元至<lb/>
今其子孫益衆益富合族而居亡慮數千指而世有厚<lb/>
徳為鄉閭所依若其恱詩書崇禮義樂與賢士大夫游<lb/>
而毅然以亢宗為務者徳蕡其一也前數年延予舘塾<lb/>
中徳蕡好讀易日持一巻就予講說辯難予來京師踰<lb/>
年以書告曰自子之出也吾益謝塵事並屋南構小齋<lb/>
日居其中以玩吾之易頗若有所得夫易之所有皆示<lb/>
人所由之正導之於安而免之危也人不可一日違易<lb/>
<pb n="KR4e0090_WYG_031-2a"/>
違易則倀倀乎無所闓明而趨險偭易有不自知矣其<lb/>
道盖本於天理之自然非出於人智巧之所為是以静<lb/>
虗神妙廣大精㣲體無不該用無不通而人用之者瞶<lb/>
可以聰矇可以明拙可以知愚可以神人可一日而違<lb/>
易哉吾以玩易名吾齋曷為我記之徳蕡可謂能言易<lb/>
者矣其得於所玩豈虗哉古之聖人無以尚巳若大賢<lb/>
君子如顔孟焉者其於吉凶悔吝之幾進退存亡之道<lb/>
察之審由之當盖有合乎易矣而䆒其所素非必皆善<lb/>
<pb n="KR4e0090_WYG_031-2b"/>
言易太史公書云能行之未必能言豈謂是哉夫人之<lb/>
於道也必明於先而然後由之無弊徳蕡於易致其明<lb/>
若此將所由無徃弗得乎徳蕡豁達負才具嘗從事秋<lb/>
官有能聲而今退處家食此其出處動静有合於易歟<lb/>
易之道動而静静而復動則今徳蕡之静殆復動之本<lb/>
乎傳曰動静不失其時其道光明余於徳蕡有望矣故<lb/>
特記其所言如此且俟徴其所由云<lb/>
　　　謝氏耕讀軒記<lb/>
<pb n="KR4e0090_WYG_031-3a"/>
去萬安邑西一舍許曰東山里山水圍抱竒秀明恱松<lb/>
竹之林布列森䆳車輪馬迹徃來喧雜之聲不及而彌<lb/>
望皆沃壤髙者宜麥菽下者宜禾稼泉源出山下散注<lb/>
南北塍四時不竭田無夏旱歳用時登而謝氏世居於<lb/>
其地謝氏之秀者曰敬常温厚雋爽篤志于學每雞鳴<lb/>
夙興率子姓僮僕載畚鍤具耒耜咸徃力田所居之東<lb/>
别作小軒蓄古今書甚富稍暇坐其中端志壹慮自易<lb/>
書詩春秋禮樂至諸子百氏之所記載自脩身奉親事<lb/>
<pb n="KR4e0090_WYG_031-3b"/>
君使民之道無不愽考審思深體而求必行之者曰不<lb/>
廢也因名其軒曰耕讀或有請其故者不應恒自歌曰<lb/>
我黍被原兮我稼盈疇爰樂我耕兮以春以秋時未至<lb/>
兮我何求又歌曰群書兮姬孔之遺晝而誦兮夜以思<lb/>
吾行允蹈兮俟吾時或曰子之志其有希於古徐孺子<lb/>
董邵南者非耶敬常曰聖賢之教學之固將行之也而<lb/>
係於時焉學至矣而時不吾與雖聖賢不能以有為吾<lb/>
學於聖賢者求善吾之身以及於人耳吾非敢昩時焉<lb/>
<pb n="KR4e0090_WYG_031-4a"/>
吾何希哉未幾敬常領鄉薦上太學歴事憲䑓天官今<lb/>
年春授官司讞汀州府既得其時矣夫觀其積知其發<lb/>
觀其窮知其達吾於是可以卜敬常之政矣敬常將之<lb/>
官求記耕讀軒故為之書尚俟他日考其成也<lb/>
　　　誠意堂記<lb/>
翰林檢討解榮文夫以其邑熊自誠之子倫謁余曰自<lb/>
誠吾乆要其為人吾鄉之人多重之其家有堂名誠意<lb/>
幸一言為之記吾前未識自誠文夫於交際不茍且其<lb/>
<pb n="KR4e0090_WYG_031-4b"/>
有取乎誠意其子又勉力儒術發身可以知其為人也<lb/>
夫學者之事至乎齊家治國平天下可謂至矣而身者<lb/>
家國天下之本也身不脩不足與言治平誠意又脩身<lb/>
之本也意不誠不能以脩其身誠意可易言乎哉今有<lb/>
人焉於此將有適也既審其所適之方矣必誠諸心而<lb/>
後其行可至如其既審或怠焉不進或偭焉異趨則所<lb/>
云將有適者偽也偽則惡可以至脩身之道亦若是而<lb/>
已務善去不善必其所發諸心者真實不欺如好好色<lb/>
<pb n="KR4e0090_WYG_031-5a"/>
惡惡臭而非偽也而然後心之所存無不正身之所行<lb/>
無不善矣故曰脩身之本也古之君子其務諸己也皆<lb/>
若此故動静云為皆合乎天理之大公而發為脩齊治<lb/>
平之功非衆人之所能及矣故曰不可以易言也然其<lb/>
道在已非有待乎外有志乎是者惟勉脩其實而己茍<lb/>
外其實而徒名焉而已亦奚取於此乎吾又聞諸文夫<lb/>
自誠好賢尚士以求師教子為務此其發諸心者善也<lb/>
能實是心於已而益充之將豈特見重其鄉而已自誠<lb/>
<pb n="KR4e0090_WYG_031-5b"/>
吉水人其居近學宫其子倫今以鄉貢進士居太學預<lb/>
脩永樂大典云<lb/>
　　　三樂齋記<lb/>
余讀孟子至三樂而未嘗不愧且慼也盖余早失怙頼<lb/>
母氏教育卒之未能效終養之私又獨立無兄弟之親<lb/>
少不聞道不能卓然脩身慎行以蹈於寡過之地無一<lb/>
善可以自庇况能有善以及人者乎夫係之於天非我<lb/>
所能必者雖古聖賢末如之何而聖賢所以得自致者<lb/>
<pb n="KR4e0090_WYG_031-6a"/>
皆為法於天下可傳於後世則吾安得無所愧哉而求<lb/>
吾之鄉黨庶幾無所愧慼焉者於吾有通家之好曰梁<lb/>
不移先生先生有二子長曰潜次曰混先生敦徳務義<lb/>
明於理人之術際皇明熈洽之時則將老矣退築一室<lb/>
郭西栁溪之上與農圃為隣日率其二子治經明道求<lb/>
古聖賢之用心與所以善其身以及乎治家國天下之<lb/>
術二子皆承教唯謹其父母皆喜庶幾見其學之行也<lb/>
先生嘗語之曰吾生無益於時幸見若等之用也吾且<lb/>
<pb n="KR4e0090_WYG_031-6b"/>
無所恨居數歳混舉明經為瑞州府學訓導明年潜亦<lb/>
取鄉薦訓導蒼溪縣學潜英爽端實混果毅䟽達皆確<lb/>
然自重不肯茍且媮合既並得以所蓄施及於人以樂<lb/>
其父母之心潜未幾擢知四㑹縣自嶺南至於海濱凡<lb/>
稱賢令者必以梁君為首而瑞之學乆弊不脩混教之<lb/>
日益有成其學者多成名以去時先生尚康徤和豫數<lb/>
載壺觴書冊徃還二子所察觀其所施設陶然甚適也<lb/>
前江西叅議李思聰與混相好為名其齋居曰三樂且<lb/>
<pb n="KR4e0090_WYG_031-7a"/>
為大書其楣至是混屬余記之夫惟樂之出乎天者不<lb/>
可必得梁氏父子兄弟其得於天厚矣而又皆能勉於<lb/>
所得自致斯其所由得於天者哉混今陞溧陽縣學教諭<lb/>
駸駸乎其學之及人也潜由四㑹三遷入翰林為脩撰<lb/>
兼右春坊右賛善朝夕職論思在天子侍近母安人年<lb/>
六十有五先生年六十有六而先生諸孫又皆森然能<lb/>
樂其祖若父之心天之厚於梁氏如此其樂庸有既乎<lb/>
　　　肅雍堂記<lb/>
<pb n="KR4e0090_WYG_031-7b"/>
余讀易至家人而知聖人處家之道無以加也盖一家<lb/>
之間有父子焉兄弟焉夫婦焉有内外尊卑貴賤之辨<lb/>
焉過急則殘而傷恩過緩則放而瀆禮故處家之善未<lb/>
有踰於家人之義者也初九曰閑有家閑者防之禮法<lb/>
之謂盖辨長幼之序明男女之分焉二隂而五陽則女<lb/>
正位乎内男正位乎外以陽居三過乎剛矣然當治内<lb/>
之任與其過柔而嘻嘻則寧過剛而嗃嗃蓋惟剛嚴者有<lb/>
以正法明倫而存恩義過柔將廢法亂倫而家隳矣四<lb/>
<pb n="KR4e0090_WYG_031-8a"/>
以巽隂居正位是能安乎其位巽而無逆保有其家而<lb/>
無敗者也至乎上九家道成矣又必本之威信以為正<lb/>
家乆逺之道而凡所以得吉者曰剛嚴而巳耳曰得正<lb/>
而已耳所由悔亡者曰防之禮法所由終吝者曰嘻嘻<lb/>
無節也盖治家嚴肅則正正則父父子子兄兄弟弟夫<lb/>
夫婦婦各得其分尊卑内外秩然有序粲然有文愉愉<lb/>
怡怡和而不乖而皆本於嚴也故初之有閑以謹其始<lb/>
終之威如以要其成始終一道聖人於家人之義何其<lb/>
<pb n="KR4e0090_WYG_031-8b"/>
周且備哉吉水周宗坦氏以肅雍名堂其有取於聖人<lb/>
家人之義乎余雖未識之然周氏之秀而賢者如四明<lb/>
通守仲方郡文學仲容黄岡文學公明翰林編脩崇述<lb/>
孟簡皆與徃還宗坦之賢余固熟之矣盖其為人温雅<lb/>
篤厚而治家肅然有威如終吉之義焉公明間告余曰<lb/>
族祖所為名堂固將示法子孫貽乆逺之規幸為記之<lb/>
余不能辭也遂為之記<lb/>
　　　静庵記<lb/>
<pb n="KR4e0090_WYG_031-9a"/>
静庵者永嘉黄思恭先生之所居也先生之子右春坊<lb/>
大學士淮屬余記之余與淮同寮七年聞先生見於行<lb/>
發於言者熟矣宜遂記余之所聞者先生為人醇謹謙<lb/>
約淡泊無他嗜好所居宻比闤闠闤闠之人旦莫奔走<lb/>
進逐取豐利植厚貲以自雄者比比也先生獨居無聞<lb/>
日閉戸焚香取古聖賢之書究而行之曰此在我所當<lb/>
務者其平生故人知友遭遇亨嘉之運徃徃皆出攀龍<lb/>
附鳳都髙位享厚禄先生獨守先人之田廬茹淡飲潔<lb/>
<pb n="KR4e0090_WYG_031-9b"/>
怡怡自足不以為窮曰此在我有命焉其平居教其家<lb/>
之子弟與吿其所親愛及鄉人後生俊秀必在乎君子<lb/>
之道曰天下之事物可以惑志而蕩性敗行而危身者<lb/>
多也君子者養其清明純一之徳居之以敬持之以誠<lb/>
行之以簡防之以儉然後能禦乎外外禦者雖千駟萬<lb/>
鍾不動焉雖簞食豆羮不慼焉而然後定乎内内定者<lb/>
無處而不中無適而不利夫是之謂君子之道先生素<lb/>
見於行發於言如此非其所取乎静者歟吾又聞黄故<lb/>
<pb n="KR4e0090_WYG_031-10a"/>
永嘉簮纓家業儒十數世其祖母劉尤以賢節稱先生<lb/>
之能養其徳固有所自哉而今年七十矣頳顔白髮神<lb/>
閒而氣和顧視向之儕軰巋然獨存豈古所謂静壽者<lb/>
歟而其子顯庸於朝光榮孝養斯皆先生之徳之應詩<lb/>
曰綏我眉壽介以繁祉先生其尚未艾也故因記静庵<lb/>
而并以壽先生云<lb/>
　　　緝熈齋記<lb/>
太醫院御醫蔣用文温雅重厚績學有文雖其官為醫<lb/>
<pb n="KR4e0090_WYG_031-10b"/>
而其所志業不專在醫也其所存心持身及交游徃還<lb/>
皆儒者也於官署之左有小齋焉盖公退宴閒游息之<lb/>
處名之曰緝熈間屬余為記夫緝熈余與用文皆所當<lb/>
務緝熈者繼繼而光明之者也古之聖賢其學皆本於<lb/>
此況後之學於聖賢者乎天之所以與我而我之所以<lb/>
為人者其體本湛然清明譬諸鑑與水也然或有時蝕<lb/>
焉而蔽汨焉而昏而皆非其本然非其本然則其所昏<lb/>
蔽固可以復明之也學者亦求復其本然者耳盖上智<lb/>
<pb n="KR4e0090_WYG_031-11a"/>
以降鮮無汨蝕之患而君子知其本然者未嘗息也故<lb/>
必致夫操存省察之功自不睹不聞至於應事接物必<lb/>
由乎本然之正而不敢違且忽以求復其清明之體既<lb/>
復明之又常持不息之誠而所不敢違且忽者雖須㬰<lb/>
毫釐靡不皆然雖少壯至老至于啟手啟足靡不皆然<lb/>
斯其所明者愈明而造乎極矣此之謂繼繼而光明之<lb/>
也吾與用文固飲聞而素知矣然豈知之為難哉知而<lb/>
克由之者難也古之聖賢知其難也至於盤鑑几席觴<lb/>
<pb n="KR4e0090_WYG_031-11b"/>
豆刀劍凡身之所常接者莫不有銘所以警不忘而致<lb/>
力於由之也況吾宴閒游息之處而獨無所著警可乎<lb/>
用文有志古學固宜惓惓於此雖然有要道焉先儒曰<lb/>
主一無適之謂敬敬則一於動静始終自然繼繼而光<lb/>
明矣願與用文共事於斯故為之記而致交儆之意云<lb/>
　　　厚敬堂記<lb/>
西昌陳雍年甚少温厚信慎居家有孝弟之行為邑校<lb/>
弟子員知務於學方朝廷廣召文學之士纂脩永樂大<lb/>
<pb n="KR4e0090_WYG_031-12a"/>
典又簡求能書者以職繕寫於是邑大夫舉雍應詔在<lb/>
京師數年早作而莫息斯須之暇其心未嘗不在親側<lb/>
當是時其父啟賢年始五十母劉四十有五皆康寧豫<lb/>
適又有四弟其二巳成立克任奉養之事雍終不以是<lb/>
而忘其惓惓之私翰林脩撰王君直憫其意且欲進之<lb/>
於道也取記禮之言名其奉親之堂曰厚敬雍求余一<lb/>
言為記嗚呼雍可以為孝王君可謂愛人以徳者巳夫<lb/>
人在其父母之側昏定晨省冬温夏清愉愉焉起居奉<lb/>
<pb n="KR4e0090_WYG_031-12b"/>
侍之際無非至樂一旦有不得已去而適逺越寒暑隔<lb/>
音問天性所鍾至愛不忘宜何如其情此雍之所以為<lb/>
惓惓者也然君子敦愛崇禮不以偏廢盖深愛易至於<lb/>
狎狎將流於無别崇禮所以别之也崇禮之實敬焉而<lb/>
巳子游之賢聖人猶以是防之而況後之學者不務於<lb/>
是可乎善乎王君之愛人也而吾因王君之意又冇以<lb/>
進雍者夫君子在適其親之心焉耳吾之心本乎吾親<lb/>
一出言不敢忘吾親斯言無不敬一舉足不敢忘吾親<lb/>
<pb n="KR4e0090_WYG_031-13a"/>
斯行無不敬敬言行以淑其身而無辱焉此孝之大節<lb/>
也夫如是吾雖不獲服勤奉養而吾親之心適焉其為<lb/>
厚敬孰大乎是雍其勉哉雍字仲京王君與余皆其同<lb/>
里人故愛願之意無以異也<lb/>
　　　承訓堂記<lb/>
西昌曾夢淛始為太學生在京師求余作承訓堂記其<lb/>
言曰先大父有子男二人長者家父次者叔父逺升大<lb/>
父居常誨之以脩徳行義務君子之行至於沒也召家<lb/>
<pb n="KR4e0090_WYG_031-13b"/>
父兄弟復申平素之訓曰若等必勉之未幾叔父又沒<lb/>
家父拳拳朝夕重風木之永感耿遺訓之如新作堂名<lb/>
之曰承訓著不忘也家父時舉先訓以教夢淛兄弟則<lb/>
未嘗不愴然而流涕焉余聞而諾之然未有以復也屬<lb/>
夢淛之父又沒夢淛將歸衰絰踵門泣而請曰此非不<lb/>
肖言文時惟是家父素志不敢不勉強終事且欲使不<lb/>
肖之兄弟皆不敢忘也余為之咨嗟嘆曰人之恒情凡<lb/>
有所蓄未嘗不欲傳遺其子至獨以明徳善行為可貴<lb/>
<pb n="KR4e0090_WYG_031-14a"/>
重而欲傳遺之者非智者不及也然有啟之於前而無<lb/>
承之於後斯亦徒然也巳有如曽氏之善遺厥子若孫<lb/>
存之於心不忘可謂難矣夫道著之心必見之於行譬<lb/>
諸璞玉受之於人韞櫝藏焉而不為器用孰知其重寳<lb/>
哉此又夢淛兄弟之不忘者所當務也余與夢淛同邑<lb/>
其大父字以觀好徳樂善邑人老長多能言之其父字<lb/>
允升余嘗識之其謹謹於先訓如此盖為人可知矣堂<lb/>
若干楹在邑南五十里南溪之上曾氏累世居其處云<lb/>
<pb n="KR4e0090_WYG_031-14b"/>
　　　敬同堂記<lb/>
敬同堂者尚寳司丞山東張信奉親之堂取孝經資父<lb/>
事君之義名之以自警也求余為之記夫天至尊也包<lb/>
含徧覆而萬物無不資之以生者其徳至大也人之倫<lb/>
凡所尊莫加乎君與親也而我資之以生資之以養君<lb/>
親之徳實配天而益加切夫其尊同其徳同則所以事<lb/>
之者亦同故事君親猶事天事天猶事君親持其齋莊<lb/>
誠一之心不二不息表裏始終一致也是謂之敬同而<lb/>
<pb n="KR4e0090_WYG_031-15a"/>
為臣為子一本於此然後所存者正所履者實而忠孝<lb/>
之道立故忠孝一本也傳曰孝者所以事君又曰不忠<lb/>
非孝故世之求忠臣者徃徃於孝子之門自先王之教<lb/>
不明學者不知一本於是有脩於此者或遺於彼不能<lb/>
以兼盡焉夫倍親適君非人情而一志乎養不仕以為<lb/>
髙者亦過矣信之名堂可謂知所務哉吾聞信蚤失怙<lb/>
兄義任旗手衛千戸雖信自少至壯從事軍旅之間而<lb/>
平居孝弟之行能為人所難者母嘗病劇醫不能治皆<lb/>
<pb n="KR4e0090_WYG_031-15b"/>
引去信露禱北辰刲股煮粥以進母食之良愈事聞天<lb/>
子嘉其誠孝詔旌其門擢為尚寳司丞恩至隆矣而信<lb/>
入焉事親出焉事君兢兢夙夜恒懼弗任無以稱徳意<lb/>
而貽憂其親職務之暇手一編遇先生儒者質疑請益<lb/>
有所得躍躍以喜夫人之於道誠好之不厭為之不畫<lb/>
未有不至者信由是焉益勤不懈誠於中而力於行將<lb/>
身立名著豈獨其親之華於國家榮命不有耀乎信勉<lb/>
之哉使人之登斯堂也皆嘆曰是不徒名焉而己豈不<lb/>
<pb n="KR4e0090_WYG_031-16a"/>
韙歟以是為記且俟徴於後日云<lb/>
　　　素行軒記<lb/>
彦素吾家率齊先生六世孫先生在宋與其弟岫雲益<lb/>
齋兩先生皆舉漕貢皆授登仕郎鄉人榮之稱三登仕<lb/>
家三登仕之後世蕃衍盛大貲産殷富儗古封君第宅<lb/>
臺榭之閎壯甲於州里詩書行義之茂藹然鄒魯之風<lb/>
也可謂盛矣元季兵亂向之盛者一旦淪謝殆盡豈消<lb/>
長興壊固自有定數耶抑亦相因之理哉我國家𢎞靖<lb/>
<pb n="KR4e0090_WYG_031-16b"/>
海宇涵育生息未幾槁者復蘓仆者復起盖際乎循環<lb/>
復治之運矣於是時彦素去邑東南兩舍所得山水田<lb/>
園之勝而居之躬勤耕稼仰給公賦之餘寒暑朝夕之<lb/>
需足以自資安其分而無所外慕閒暇讀書教子足以<lb/>
自樂闢一軒為游息之所取子思子中庸之㫖名之曰<lb/>
素行可以觀其志矣間來京師求余記之素行之㫖見<lb/>
於先大儒之論說深切著明歸而求之有餘師也奚容<lb/>
復置喙哉亦見水之行乎於溪澗而達焉至於湖江而<lb/>
<pb n="KR4e0090_WYG_031-17a"/>
達焉至於海而達焉盖本之深厚有以充之矣茍無其<lb/>
本溝澮之暫盈其涸可立而待矣素行有道也道充於<lb/>
已而然後隨吾身之所寓為吾分之當然無徃而不達<lb/>
矣而致道在學所以愽夫義理之趣備夫體用之全涵<lb/>
養純熟而道具於我矣此素行之本也茍無其本能行<lb/>
於富貴或不能於貧賤而况於夷狄患難况無入而不<lb/>
自得哉勉哉彦素亦致力於本乎誠一志乎内未有不<lb/>
至焉者傳曰必復其始吾所為望於子者逺矣而亦必<lb/>
<pb n="KR4e0090_WYG_031-17b"/>
自素行始彦素朂哉是為記<lb/>
　　　賜榮堂記<lb/>
皇上既正大統深惟治本詔科舉取士永樂甲申大比<lb/>
上親策得士四百七十人將大其噐業既命廿九人就<lb/>
學禁林餘悉命歸進學以次起而用之丙戌又大比上<lb/>
親䇿得士二百人命歸進學如甲申賜勑諭寵勵之筠<lb/>
潜溟彦鵬時賜同進士出身既歸江西憲副張壽采勑<lb/>
諭之言名其堂曰賜榮於是筠人徃來瞻望舉手加額<lb/>
<pb n="KR4e0090_WYG_031-18a"/>
歆羡嘖嘖謂國家之寵恩潜氏之遭遇皆非常之盛也<lb/>
又三年溟起為監察御史益乆有能名間求予文記賜<lb/>
榮之堂余伏讀勑諭作而歎曰國家於經術士何其待<lb/>
之優而養之厚哉養之厚者望之深望之深者任之重<lb/>
南山之木不及其出雲霧干霄漢而用之幸而材也中<lb/>
夫榱桷椳臬而已棟明堂柱清廟有不足以任焉隆古<lb/>
建學育材其法莫備於成周士由十五入太學至四十<lb/>
充積涵養之深道明而徳立可以用矣而必論之於鄉<lb/>
<pb n="KR4e0090_WYG_031-18b"/>
論之於司徒於樂正於司馬考擇精審然後告于王而<lb/>
論之官焉故當時布列在位其才備徳充皆譽髦之士<lb/>
臺菜之君子而周之鴻業所以長於唐虞三代之際也<lb/>
我國家教學科舉之法皆祖述成周士之出也益乆益<lb/>
盛矣皇上惓惓作成賢才之徳意如天地之化曲成萬<lb/>
物必使之生長榮遂而底于成者固望其出而輔建太<lb/>
平萬年之盛業以為國家之光而豈獨閭里之榮也且<lb/>
士生千載一遇甄陶聖澤固當攄竭所藴秉誠盡節以<lb/>
<pb n="KR4e0090_WYG_031-19a"/>
報效於無窮使聲聞亦煥焉於無窮豈徒榮之於一時<lb/>
哉君子事上務乎逺者大者使天下後世共榮之曰國<lb/>
家待士之厚如此士之不辱恩遇如此不其盛歟彦鵬<lb/>
其有以自奮哉<lb/>
　　　新齋記<lb/>
西昌郭彦鉉名其游息之所曰新齋嘗得脩撰梁潜為<lb/>
文記之新之義悉矣以余交最故也又屬記焉彦鉉天<lb/>
性孝友有端潔之行超卓之見時出議論輙屈其儕軰<lb/>
<pb n="KR4e0090_WYG_031-19b"/>
嘗棹扁舟沿豫章下彭蠡過彭澤縣想陶元亮之為人<lb/>
又浮江入吴登闔閭之城訪范文正公故居慨然有四<lb/>
方之志既而循苕溪上天目山一覽龍飛鳳舞之竒遂<lb/>
造淛江亭弔胥濤悲歌慨慷而歸由是益從事乎聖賢<lb/>
之學與二三同志講說誠意正心脩齊治平之道而力<lb/>
行之嘗曰古之聖賢自非生知未有不以絶私欲復天<lb/>
理為務故湯武猶出於反之之功顔子猶從事於克巳<lb/>
復禮而後至乎聖賢之地惟世之知者求進乎是昧者<lb/>
<pb n="KR4e0090_WYG_031-20a"/>
舍此而日下矣不見縞之為白乎本然之質惡有所病<lb/>
也居之者弗愛焉旦旦而塵之乆則黝然變矣視初之<lb/>
質不謂其二物乎誠欲濯洗以還其本然之質非致精<lb/>
其術百倍其力不可也昧者之日下何以異縞之黝然<lb/>
也夫物喪其所可貴則亦棄焉而已人而可以淪其棄<lb/>
者乎吾幸知明於此而世之人弗悉知也而吾弗以告<lb/>
焉是猶吾棄之也不仁孰甚哉於是日引族人子弟與<lb/>
比閭鄉黨之秀者授學齋中使日浸漬乎其說屬其時<lb/>
<pb n="KR4e0090_WYG_031-20b"/>
邑大夫祇受上命隆學政聞彦鉉之善教也請以為鄉<lb/>
校師彦鉉亦樂然自任不辭居數嵗鄉校之士經彦鉉<lb/>
之教者與賔興列官爵盖濟濟焉盛矣夫不得於道不<lb/>
可以善行不端於己不可以淑人彦鉉所以成乎人者<lb/>
如此其行已可見也余故為之記使游於是者即此以<lb/>
知先生又知夫學之道當如是焉耳<lb/>
　　　敬義堂記<lb/>
去蘓州郡西百二十里有山曰包山一曰夫椒山在太<lb/>
<pb n="KR4e0090_WYG_031-21a"/>
湖中山水之明秀物産之殷富據三吴之勝民散處其<lb/>
間皆有以遂其生而樂其志有徐氏者吴故家族衆有<lb/>
惇睦之行世襲有詩書之雅以好禮聞於鄉而以敬義<lb/>
名其堂余聞而歎曰賢乎哉其有志於君子之學歟君<lb/>
子小人吉凶之分天理人欲焉耳君子之學必在於消<lb/>
人欲存天理而聖人示其要於學者則必本諸其心盖<lb/>
心者一身之主而萬事之本也如其心放焉或出或入<lb/>
或存或亡則人欲日長而天理日㣲故學者常使其静<lb/>
<pb n="KR4e0090_WYG_031-21b"/>
專純一而無動静始終之間必務操存涵養乆而虗明<lb/>
湛然而仁義禮智之具於吾心者吾得以究而極之而<lb/>
隨事汎應有以適乎當然之則而無非天理之公矣天<lb/>
理全而人欲滅學之至也故主敬以立本集義所以進<lb/>
乎學也誠之於己若是功有不極其至者乎自古之聖<lb/>
人所立教以及乎濂洛闗閩諸大儒所講授具在成書<lb/>
後之學者讀其書服其教皆得以深體而力行之也然<lb/>
而鮮矣若其所居起處有適講習有資誠用其志於此<lb/>
<pb n="KR4e0090_WYG_031-22a"/>
未有不至焉者也觀於徐氏名堂以自儆於旦夕食息<lb/>
之頃其志可尚矣而亦豈以自益其身哉堂之中諸子<lb/>
孫曾繼繼而居也使因其名而思先人所以自脩而訓<lb/>
後者以自進焉徐氏必有自此而興者乎至是徐氏屬<lb/>
其姻王福者介中書舍人張謙求記敬義堂不得辭堂<lb/>
作於徐廷桂甫名敬義者取師尚父丹書與孔子賛易<lb/>
之㫖廷桂甫没七年矣子燿重父之志求為之記永樂<lb/>
甲辰正月乙已云<lb/>
<pb n="KR4e0090_WYG_031-22b"/>
　　　雷岡康氏餘慶樓記<lb/>
泰和縣西雷岡康氏世有厚徳至宗順尤謹謹持善行<lb/>
家益饒裕好施予克庇䘏其鄉之人嘗作樓若干楹東<lb/>
望大江東北枕玉龍武姥諸山而朝山髙霄諸峯連亘<lb/>
於其西北樓之上髙爽宏深取易坤文言之語額之曰<lb/>
餘慶宗順嘗語其子若孫曰今吾年踰五十矣顧吾所<lb/>
以得優游田里有居處之安服食之供而無横逆之加<lb/>
以遂為太平幸民者豈已之力哉自吾之先世脩忠厚<lb/>
<pb n="KR4e0090_WYG_031-23a"/>
務播植者非一日之積至於吾坐享其歛穫之利吾惟<lb/>
是兢兢焉䝉其利其不敢忽忘思其所樹而嘗願培厚<lb/>
之此吾之志也時前國子學録蕭執先生為文記之未<lb/>
幾宗順卒又未幾樓燬于兵宗順之子仲恭拳拳惟其<lb/>
先志是敬是承爰即故址一視舊規復為樓若干楹而<lb/>
仍掲其舊額將以永示後之人者今年在京師告余曰<lb/>
樓重作未有記也願以屬子且悉語之故曰惟先君子<lb/>
籍前人之休光益勤封植以施及於我俾承聖天子之<lb/>
<pb n="KR4e0090_WYG_031-23b"/>
寵命以佐二千石統理一郡我其敢不孜孜夙夜追惟<lb/>
厥勤敬其所遺以圖益厚其本大其緒以昭于後之人<lb/>
此仲恭之志也予嘗聞天之所佑者善也善之能感者<lb/>
誠試之從出者心也人之心誠於為善積乆而不已則<lb/>
福降之康氏之上世以于仲恭其必皆由於此哉不由<lb/>
於此而願乎福猶所謂欲適越而北其轅必不可濟矣<lb/>
然則仲恭之後人願繼其祖父之志以遂延其福者宜<lb/>
永視於此不忘仲恭質直和易謙慎而有材今擢受同<lb/>
<pb n="KR4e0090_WYG_031-24a"/>
知梧州樓重作於洪武辛丑十月記作於永樂乙酉九<lb/>
月云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_031-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻三<lb/>
</p>
<p>
</p>
  </div>
</body>
</text>
</TEI>
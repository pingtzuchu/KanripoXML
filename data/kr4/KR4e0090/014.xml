<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻十四</head>
    <p>
<pb n="KR4e0090_WYG_014-1a"/>
欽定四庫全書<lb/>
　東里文集巻十四　　　　明　楊士竒　撰<lb/>
　　墓碑銘<lb/>
　　　嘉議大夫都察院左副都御史邵公墓碑銘<lb/>
公諱玘字以先姓邵氏其先居睦至仁仲始徙金華蘭<lb/>
溪之椒峯孫吉甫宋國子助教公髙祖也曽祖伯玉祖<lb/>
巨川父子祥曾祖以下皆不仕母盛氏公㓜已負志挺<lb/>
特不與凢兒狎就學外傅勤勵不懈以詩經中永樂乙<lb/>
<pb n="KR4e0090_WYG_014-1b"/>
酉浙江鄉試明年中禮部㑹試廷試賜同進士出身賜<lb/>
勑歸進學又明年召至授湖廣道監察御史慨然以功<lb/>
業自期號貞白生以見志明憲紀究律意而用法平恕<lb/>
至遇渠奸巨猾爲民厲者亦不少寛假聲譽遂起甞廵<lb/>
按江西廣東福建克振風裁時仁宗皇帝監國尤所簡<lb/>
知間刑部都察院大理寺闕堂上官率命公署有重獄<lb/>
數以付公公感上知遇夙夜盡心毎事親理有所顧問<lb/>
應對詳明一時老成多推讓之陞江西按察使先是南<lb/>
<pb n="KR4e0090_WYG_014-2a"/>
昌新建二縣苦上官和買長里役者供一曰費家爲之<lb/>
空公視事之日立罷之懽聲溢路而私不便者皆側目<lb/>
焉然眎公自用簡儉終亦莫敢一語積嵗訟牒填委悉<lb/>
取省閱擇其尤甚者自聽斷餘悉歸郡縣滯獄一清在<lb/>
江西五年政用肅然丁内艱去服闋改福建按察使治<lb/>
職如江西而有司之務倍繁稍濟以寛宣徳三年召爲<lb/>
南京都察院左副都御史時南京諸司緩弛御史尤縱<lb/>
公奉勑簡擇奏黜其不肖及庸懦者殆半繼奉勑偕六<lb/>
<pb n="KR4e0090_WYG_014-2b"/>
部長貳簡黜諸司之不肖庸懦者綱紀復振爲人外肅<lb/>
内寛仕二十餘年所歴中外皆風憲扵條制故寔與夫<lb/>
施措之宜黙識明習所至紏劾官邪舉大體而畧𤨏細<lb/>
家居有孝行既仕得禄時惟母在迎奉就養極其愛敬<lb/>
母䘮哀毁所居産瑞芝者再鄉里以爲孝感䖏朋友寮<lb/>
屬必約之扵義有所薦舉必清介士其亷潔之操盖終<lb/>
始一轍宣徳五年正月十二日夙興衣冠坐得風眩疾<lb/>
遽卒訃聞上爲悼嘆遣行人賜祭其文有持身清亷用<lb/>
<pb n="KR4e0090_WYG_014-3a"/>
法敬慎及振舉綱紀屏黜憸邪之褒又命有司營葬事<lb/>
兩京大臣君子皆致弔祭公享年五十有六配方氏繼<lb/>
張氏子男二鏷銓皆早卒今以姪鏹為嗣女四童應方<lb/>
瑑郭昱其壻也一未行孫男四珵珂珪玉公之葬也國<lb/>
子司業陳敬宗銘之鏹以太常卿孫時所為事狀介監<lb/>
察御史包徳懐來請文書墓碑公于余徃還最故故不<lb/>
辭而為之書銘曰<lb/>
肅肅蘭臺邦之司直耳目所寄綱紀攸植彰善癉惡激濁揚<lb/>
<pb n="KR4e0090_WYG_014-3b"/>
清惟平惟公惟亷與明君子在位表範正軌任或匪人波頺草<lb/>
靡卓卓邵公秉潔懐貞不矯不隨特立獨行明習博識外方内<lb/>
恕爰舉大要簡畧細故歴試三司成績有聞于江于閩<lb/>
提憲大藩善類鬯舒不善歛避氷蘗之存去猶始至進<lb/>
秩南都百度復貞用賢任能惟天子明曷不期頥長輔<lb/>
聖理發潜有詞庻其不死<lb/>
　　　甄氏先塋之碑<lb/>
甄虞舜之後因陶甄以為氏在東漢曰宇講授春秋有<lb/>
<pb n="KR4e0090_WYG_014-4a"/>
行義在江左曰彬曰恬在唐曰濟皆以行義稱在宋甄<lb/>
氏數舉進士有聞曰秀始居忻州定襄其後科名宦譜<lb/>
代不乏至曰海官扵蜀宋亡歸隐過鳳翔岐山樂其山<lb/>
川風俗遂家焉五子其諱世安者又徙麟㳺所居在唐<lb/>
九成宫之西世安娶劉氏二子樲允中允中元季為禮<lb/>
部主事既内附爲遼陽都衛經歴改戸部軍儲倉監納<lb/>
樲娶王氏一子仲得娶馬氏四子儀簡評詞儀洪武中<lb/>
舉鄉貢爲户部主事陞長沙府同知永樂初調嘉興<lb/>
<pb n="KR4e0090_WYG_014-4b"/>
府復調順天府秩滿順天之民奏乞留從之陞順天尹<lb/>
洪熈改元追贈其祖考考皆正議大夫資治尹順天府<lb/>
尹祖妣妣皆淑人遂進儀兵部左侍郎儀惟累世緼徳<lb/>
務善用克膺兹光寵不敢泯沒將樹碑墓道昭示後子<lb/>
孫扵無窮而屬文于余余扵儀聨官不得辭則求其先<lb/>
之徳善儀言世逺者弗能詳所知者髙曾以來家世相<lb/>
承男務詩書外治農圃及其時壯與少畢出力女勤蠶<lb/>
績各有儆飭不待督勸嵗所入擇善者獻于公乃自用<lb/>
<pb n="KR4e0090_WYG_014-5a"/>
尊卑外内無相踰養老慈㓜祭祀賔客皆盡其分之當<lb/>
然平居未甞忘憂勤艱難之意無侈習無外慕盖至于<lb/>
今不敢渝余聞儀言敬嘆曰嗚呼此其猶有豳岐古昔<lb/>
之遺風也歟家之徳善孰有加此乎今人率重儀温厚<lb/>
謹實所至得民非其有所本歟則著其本以範其後扵<lb/>
余宜也甄氏自儀髙祖以上葬岐山義豐里曾祖以下<lb/>
皆合塟麟㳺西山之原其中之墓曾祖考妣祔于左祖<lb/>
考妣祔于右者考妣也儀有子四人鼎鼐鼒錡銘曰<lb/>
<pb n="KR4e0090_WYG_014-5b"/>
繄甄之先聖啓其源後有續承行義與文其在定襄代有<lb/>
仕者暨宋鼎遷來徙岐下有田有廬義豐之里五桂駢<lb/>
芳麟㳺再徙積厚累仁韜輝含章沿于孫曽燁燁厥揚<lb/>
踐歴中外有操有施陟佐祁父厥施逾大帝嘉所自霈<lb/>
之徳恩華褒崇秩敷賁九原峩峩之丘序左與右矗矗<lb/>
之石式表緜久春秋霜露來者雲仍永念爾祖視茲刻<lb/>
文<lb/>
　　　詹事府少詹事兼翰林侍讀學士贈嘉議大夫<lb/>
<pb n="KR4e0090_WYG_014-6a"/>
　　　禮部左侍郎曾公墓碑銘<lb/>
天之生才甚難也然髙明强毅宏愽竒偉智能勇畧之<lb/>
士世未嘗乏用惟文章者不易得夫探造化之閟徴帝<lb/>
王之法通古今之賾渟滀融㑹而後出之上焉者發揮<lb/>
性道修正人紀此聖賢之事不可㡬及次焉者推明義<lb/>
理紀述功徳作爲風雅以鳴國家之盛司馬遷相如揚<lb/>
雄班固韓栁歐蘇作者之事然亦代不數人焉信乎其<lb/>
難也國家自洪武以来有文之士其可以嗣遷固者盖<lb/>
<pb n="KR4e0090_WYG_014-6b"/>
有之矣太宗皇帝御天下慨然欲作新人才興起斯文<lb/>
而龍飛第一科進士中簡明秀通敏者二十八人就文<lb/>
淵閣盡出中秘書俾進所業朝暮大官供膳月給内帑<lb/>
鈔爲膏火費盖期之于古人曾君子啟其首也君名棨<lb/>
時以第一甲第一人授翰林修撰授承務郎遂晝夜淬<lb/>
礪文與學俱進上時召試子啓迅筆千百言立就不費<lb/>
思索而理致文采皆到其苦心思索者有不能及上屢<lb/>
舉羣書隠僻事以驗所學靡不悉對以是深見奬重遂<lb/>
<pb n="KR4e0090_WYG_014-7a"/>
名聞天下明年修永樂大典為副總裁五年陞侍講授<lb/>
承直郎七年扈從廵北京數侍燕閒應制賦詩並荷褒<lb/>
嘉後有薦文士扵上者必問得如曽棨否卒之考其能<lb/>
未有庶幾跂及者陞承徳郎預脩太祖皇帝寔録十一<lb/>
年復扈從廵北京十二年考北京鄉試十三年廷試充<lb/>
讀巻官寔録成賜鈔襲衣文綺十六年考禮部會試陞<lb/>
侍讀學士授奉訓大夫修天下郡志為副總裁二十二<lb/>
年考禮部㑹試仁宗皇帝嗣位陞左春坊大學士仍兼翰<lb/>
<pb n="KR4e0090_WYG_014-7b"/>
林侍讀學士日以經史進講文華殿從皇上之南京還<lb/>
預修太宗皇帝仁宗皇帝寔録宣徳二年考禮部㑹試<lb/>
五年充廷試讀巻官兩朝寔録成賜金織襲衣銀幣陞<lb/>
詹事府少詹事仍兼侍讀學士賜寶帶子啟為文章如<lb/>
源泉混混沛然奔放一㵼千里又如園林得春羣芳奮<lb/>
發組繡爛然可翫可恱賦詠之體必律唐人興之所至<lb/>
筆不停揮狀冩之工極其天趣他人不足已甞有餘四<lb/>
方求者無間貴賤日集庭下靡不酬應一時文人所作<lb/>
<pb n="KR4e0090_WYG_014-8a"/>
碑碣記序表賛傳銘詩賦流布逺邇盖未有如子啟之<lb/>
富者工書法草書雄放有晋人風致自解大紳胡光大<lb/>
後獨歩當世儀貌魁偉襟度坦夷而神情洒落善譚論<lb/>
簡而有味良辰清景擇勝而逰未甞以事廢其天性孝<lb/>
友慈厚喜奬㧞士類交際有始終之義急人之急無論<lb/>
識與不識平生以及物爲心使之臨民必有所濟惜其<lb/>
仕三十年恒以文學在侍近所及者未廣也素有痰疾<lb/>
一日侍朝疾作遽引退上遥見之勑免常朝宣徳六年<lb/>
<pb n="KR4e0090_WYG_014-8b"/>
冬疾大作命太醫視療明年正月廿一日卒訃聞上為<lb/>
悼惜贈嘉議大夫禮部左侍郎遣侍郎章敞賜祭命有<lb/>
司營葬給舟還其䘮朝臣自公侯尚書以下皆臨奠春<lb/>
秋六十有一嗚呼人才之難成也一代之文人如子啟<lb/>
何可多得而今已矣盖悼惜之無間言云曾氏世家吉<lb/>
之永豐其髙祖晞顔宋兵部侍郎江西湖南安撫使元<lb/>
贈武城伯妣蕭氏曾祖巽申元應奉翰林文字同知制<lb/>
誥兼國史院編修官與其兄翰林直學士徳裕皆有盛<lb/>
<pb n="KR4e0090_WYG_014-9a"/>
名于時妣胡氏祖如瑤集賢院司直妣周氏考叔本洪<lb/>
熈初以子啟貴贈奉議大夫左春坊大學士兼翰林侍<lb/>
讀學士而贈其妣張氏宜人其配鍾氏封宜人子男三<lb/>
秬務學力文有志繼述甫冠而卒薦紳惜之次積次种<lb/>
女五鍾公鉉劉敦㑹周秀夫胡顓勉髙欽夫其壻也公<lb/>
之易簀也以身後事屬建安楊公及余楊公既為著𦵏<lb/>
銘余為書其墓石而係以詩曰<lb/>
鄫出有夏少康裔曲列啟封國爲氏去邑為曾適魯仕<lb/>
<pb n="KR4e0090_WYG_014-9b"/>
郕國聖學述傳義親承素王道統系後十餘葉新莽際<lb/>
爰以闔宗徙南避宅旴與吉心洙泗章逢蟬聨如櫛比<lb/>
歐陽之鄉吉之委宋元連緜起禄位天啟文運赫昭㫼<lb/>
公奮而興屬隆世天經煌煌表人瑞彯纓垂組侍廷陛<lb/>
操觚含毫應帝制岷江茫洋萬里勢春空澄明雲錦麗重<lb/>
瞳囬矚天容霽紀功述徳封金匱操執權衡品文藝宏<lb/>
章大什耀海内朝陽和鳴鳳翽翽儒林翹翹㧞其萃矜<lb/>
惻焚溺懐惠濟惟仁攸存未𢎞施沒奚憾兮此賫志<lb/>
<pb n="KR4e0090_WYG_014-10a"/>
　　　故亞中大夫寧國府知府陳公之碑<lb/>
公諱灌字同故廬陵城北吟溪里儒家祖以章父大經<lb/>
皆以學行重鄉里公生數嵗而孤事母孝時已卓卓有<lb/>
鉅人志讀書一目數行而頴悟絶人族長老器之爲延<lb/>
師教之師不能應所求徃往引去然益自砥礪嚮進既<lb/>
冠睹元綱日壞私憂世且亂去習兵法環所居皆良田<lb/>
築爲場圃而樹木焉人初莫測其意數年木鬰然行列<lb/>
而四方冦盗蜂起遂慕義勇以保障一鄉日屯聚士馬<lb/>
<pb n="KR4e0090_WYG_014-10b"/>
而號令指麾扵其間隠然一良將其敎練有方撫綏有<lb/>
道人人爲用時江西諸郡多陷于冦環其鄉數十里獨<lb/>
賴以安者七年然志在保境而非有所圖利也陳友諒<lb/>
既據江西其將熊天瑞者强禮致公與俱至九江公睹<lb/>
陳氏不足有爲也去之甲辰春太祖髙皇帝克武昌公<lb/>
因𢎞文館學士羅復仁詣軍門上謁髙皇帝與語奇之留<lb/>
帳下數日公力陳救亂安民之說悉見聽納遂擢湖廣<lb/>
行中書省左右司員外郎是冬入朝改中書省左司都<lb/>
<pb n="KR4e0090_WYG_014-11a"/>
事遂陞郎中明年陞大都督府經歴大將軍徐逹北征<lb/>
以公賛軍事既克泰州留公督築城之役不旬日竣事<lb/>
朝廷遣使勞之命總制真州軍事丙午春除寧國府知<lb/>
府階亞中大夫下車首詢民隠爲興利除害増修先聖<lb/>
廟建學禮致師儒以教俊秀士習一新建祀典祀壇及<lb/>
驛館有廢皆舉為條格革兼并之俗覈欺隠之籍朝廷<lb/>
取其户帖一事行之天下宣城民田瀕江化城等十六<lb/>
圩故堤峻薄遇衝决則水傷木稼壞道路歳以爲患公<lb/>
<pb n="KR4e0090_WYG_014-11b"/>
親爲規畫築堤廣厚加舊數倍又伐巨石作水門以時<lb/>
蓄泄民至于今賴之宣歙二水暴溢平地猝數丈民危<lb/>
懼計無出走致巫覡禱神水勢益甚公曰巫覡焉知事<lb/>
神躬禱于敬亭山神水患遂息所轄宣城諸邑踵元季<lb/>
之弊嵗民租無入官廪率書虗籍公至有彂其事者扵<lb/>
是典司者皆忷忷懼得罪公私念此特循故弊弗革耳<lb/>
非始造奸也颺言扵衆曰吾以某月某日行視邑廪盖<lb/>
俾得為計及期邑廪皆寔而弊亦革有强盜四十八人<lb/>
<pb n="KR4e0090_WYG_014-12a"/>
以刼舟麥當死獄已具公聽其辭曰此愚民因舟漂抵<lb/>
岸而挻引取之非素有合謀安得四十八人悉同法府<lb/>
佐幕初皆難之後卒如公議坐先取者一人餘從减論<lb/>
公風采凝峻訟者至庭片語之下情偽莫遁故人咸畏<lb/>
服而其爲治務寛厚崇禮教鮮失所之民三年政化行<lb/>
焉既得代當去百姓耆老壯少皆有戀戀不忍之意代<lb/>
者山東鞠騰霄素負才不讓觀公所設施嘆曰吾徒當<lb/>
守而勿失也是年夏奉命督軍餉詣北平民胥恱趍事<lb/>
<pb n="KR4e0090_WYG_014-12b"/>
又明年還京師省臺逹官相知者爭欲薦扵朝公皆力<lb/>
辭遂謁告歸省先墓割田三頃建祠堂作義塾以訓宗<lb/>
戚子弟居無何被召至京師未命卒扵旅次洪武四年<lb/>
某月日也享年四十有七公秉清介之行重義輕利族<lb/>
姻鄉䣊匱乏有急並赴濟助間遇朋舊憂患狼狽倒囊<lb/>
周之雖屢不厭非才行兼有者歟子男三廓卓坦孫男<lb/>
三誠謹謙皆稱公之後坦尤忠信務義公沒將六十年<lb/>
坦介越府長史周君忱求書公平生于石余於公同郡<lb/>
<pb n="KR4e0090_WYG_014-13a"/>
知慕公久遂考長史所為公傳及以聞諸鄉之君子者<lb/>
叙次之而係以詩曰<lb/>
猗嗟陳侯瑰瑋踔絶才邁羣倫識亦閎達越在童冠鉅<lb/>
志嶷嶷有書有劍萬衆奚敵罹時孔棘衆懐兢兢奮庇<lb/>
其鄉屹如堅城孱弱盜名掉臂去之天之所興稽顙來<lb/>
歸軍門之言敷臣之忠惟聖聰明日照海容簡其才猷<lb/>
以賛政府匪直禆文亦既輔武宣城名邦實帝之畿嘉其愷悌<lb/>
以寄<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠植之黍稷薅其稂莠民曰陳侯汝予父母仁以為育<lb/>
<pb n="KR4e0090_WYG_014-13b"/>
義以為敎民曰陳侯汝時杜召遺恵在民永思無斁遺澤在嗣<lb/>
世率于徳猗嗟陳侯惟吉之英吉世有人視此刻銘<lb/>
　　　　故嘉議大夫大理寺卿虞公墓碑銘<lb/>
公諱謙字伯益姓虞氏虞之先家河南陳留代有仕籍<lb/>
宋諱南者從髙宗南渡遂家金壇世業詩書南六世至<lb/>
文生仲仁公祖也祖母徐父徳華母周以公貴祖父皆<lb/>
贈嘉議大夫大理寺卿祖母母皆贈淑人公自幼秀朗<lb/>
端重異常兒聰敏好學洪武乙亥由太學生擢刑部<lb/>
<pb n="KR4e0090_WYG_014-14a"/>
山東司郎中授奉議大夫陞杭州知府授中順大夫太<lb/>
宗皇帝入正大統召為大理寺左少卿授中憲大夫永<lb/>
樂己丑車駕廵北京時仁宗皇帝監國奏陞都察院左<lb/>
副都御史授嘉議大夫甲辰轉大理寺卿公自少壮有<lb/>
志世用既仕恪勤夙夜務盡職分持大體恒曰爲臣之<lb/>
道愛君愛民二者愛君崇其徳愛民厚其生初爲郎中<lb/>
已駸駸起時譽在杭州甞建議僧道民之蠧今江南寺<lb/>
院田多者或數百頃而官府徭役未甞及之貧民無田<lb/>
<pb n="KR4e0090_WYG_014-14b"/>
徃徃爲徭役所困請爲定制僧道毎人田無過五畝餘<lb/>
田以均貧民初是之已而謂非舊制遂寢爲大理少卿<lb/>
都察院論誆騙罪凖洪武榜例梟首示警公奏言比奉<lb/>
詔書自今準律斷罪誆騙在律當杖而流梟首非詔書<lb/>
意上曰虞謙言是竟從律天津衛倉灾焚糧數十萬事<lb/>
聞遣御史亷視還言主典者盗用多故縱火以自蓋追<lb/>
逮幾八百人不勝考掠皆誣服應死者百餘人餘坐徒<lb/>
流公察其寃卒白于上得減論扵兩法司具獄及四方<lb/>
<pb n="KR4e0090_WYG_014-15a"/>
所上獄議必親閲之必當必平于大辟罪尤加意曰彼<lb/>
無憾斯我無憾矣為都御史甞奉命巡視揚州淮安徐<lb/>
州旱灾至則䟽民所苦請發廪賑貸又請官贖還所賣<lb/>
男女爲奴婢者皆從之又奉命督兩浙蘓松諸郡運賦<lb/>
輸南北京及徐州淮安先是冨民賄有司率得近地而<lb/>
貧民多運北京公建議爲四等丁多而糧冣少運北京<lb/>
丁多糧少次者運徐州丁糧俱中運南京淮安丁少而<lb/>
糧多存留本郡縣倉又言兩京徃來官員軍民商旅舟<lb/>
<pb n="KR4e0090_WYG_014-15b"/>
聚徐州吕梁二洪動一二月不能進者請毎洪增夫二<lb/>
百人協力挽送如例給月糧仍官撥牛每洪一百分畜<lb/>
近洪民家閒暇聽民以耕大舟行則用挽之亦皆從之<lb/>
又督運木道潁州陽武陸行下衞河以逹北京所督軍<lb/>
萬餘公莭其力而厚撫之人不言勞會夏暑疫役者多<lb/>
病公曰此聚之過宻宜䟽暢之遽命散䖏之病者悉起<lb/>
奉命廵撫浙江察亷紏貪因建議便民十數事多見施<lb/>
行仁宗皇帝嗣位扵刑獄尤隆欽恤而嚴大理之選曰<lb/>
<pb n="KR4e0090_WYG_014-16a"/>
是天下之平也扵是大理寺卿闕遂改公爲卿時有詔<lb/>
求言公上言七事其一用人曰用得其人則治道興非<lb/>
其人則治道隳人主之職惟在擇人而已二興學校曰<lb/>
教育之道本于師範今内而祭酒司業外而郡縣學官<lb/>
不在于備而在得人庻有成效三曰都察院耳目綱紀<lb/>
之職用以激濁揚清雪理寃抑今専俾治獄非朝廷設<lb/>
風憲本意四曰廣儲蓄今國用空乏宜預為備五曰北<lb/>
京八府之民困于養馬極矣宜分給無馬郡縣牧養以<lb/>
<pb n="KR4e0090_WYG_014-16b"/>
蘓畿内六曰鈔法不通其弊原扵出多而入少今但多<lb/>
方收之而不輕出民艱得鈔則自流通七曰京師盜賊<lb/>
之繁由軍民襍䖏官司不便管束隣里不相通知今固<lb/>
不能遽釐正之宜勑五城兵馬司扵各坊街巷不分軍<lb/>
民工匠每十家編爲一甲使互相覺察出入一家有犯<lb/>
十家連坐有能捕首免其連坐之罪庻輦轂之下可以<lb/>
肅清皆切中時務盖公于爲臣必思盡其所當然者一<lb/>
日朝退得風疾上命醫徃視賜藥歴半嵗竟不起宣徳<lb/>
<pb n="KR4e0090_WYG_014-17a"/>
二年三月廿四日也訃聞賜祭給舟還其䘮命有司治<lb/>
墳其生以丙午歲正月二日享年六十有二其居家善<lb/>
事父母父母歿䘮祭咸盡禮扵其弟友愛與人處温恭<lb/>
怡怡其儀觀偉然風采凝潔瀟洒絶俗也其文章以詩<lb/>
名扵時所著有玉雪齋稿若干巻喜寫山水木石幽澹<lb/>
簡逺有倪雲林韻致嗜蓄法書名畫邂逅心之所好輟<lb/>
贈不靳其配江氏封淑人其子男三禎祥禋女五皆適<lb/>
士族孫男二士竒于公素相知嘗為序其詩以傳其未<lb/>
<pb n="KR4e0090_WYG_014-17b"/>
易簀也語其寮王邦彦楊遂初及其長子我死必楊君銘<lb/>
我不憾矣然及我未死而言也二君馳以告余愕然驚曰<lb/>
何遽及此乎而不敢辭敬諾焉又明日公卒匍匐徃哭之於是禎<lb/>
奉遂初所状事行來乃叙而為銘使刻扵墓石銘曰<lb/>
虞氏所始啟封自姚亦有自姫啟扵東吳泝厥本源匪<lb/>
王斯帝沿漢及唐屢顯于代朝歌之武永興之文奕奕<lb/>
振振嗣休續聞金壇之宗繇陳留徙緼義積勤垂三百<lb/>
祀奮挺以騫始伯益甫升藝登材肇迹郎署徃撫臨安<lb/>
<pb n="KR4e0090_WYG_014-18a"/>
古二千石帝謂爾良可付以辟棘寺蘭臺歴年孔多<lb/>
惟中弗倚惟平弗頗使車載馳顧視在道有隠于心敢<lb/>
稽入告惟天聰明曰汝予諧汝克予遜予奚汝違祗于<lb/>
列聖篤終猶始有懐惓惓未究厥施莫致而至夫豈在<lb/>
人嗚呼伯益君子之存<lb/>
　　　故翰林檢討陳君墓碑銘<lb/>
仁宗皇帝初臨御奬用儒術茂興文治首命在廷舉<lb/>
賢薦能于是少保臣士竒言蘇州陳繼其文學冝在侍<lb/>
<pb n="KR4e0090_WYG_014-18b"/>
近即日詔驛召之既至授國子愽士明旦入謝改翰林<lb/>
五經博士時初建𢎞文閣于思善門之右以儲經籍備<lb/>
訪問而命翰林學士楊溥董之擢侍講王進及繼等三<lb/>
人副之今上嗣大統詔脩兩朝實録簡用纂修官而繼<lb/>
預焉無幾賜勑命實録成賜白金及織金文綺衣遂進<lb/>
檢討宣徳七年五月自陳老疾奉命致事歸又明年疾<lb/>
加遂不起五月某日也扵是其子完走北京求文書墓<lb/>
碑嗚呼斯文老成凋謝殆盡士竒忍以衰病而忘情老<lb/>
<pb n="KR4e0090_WYG_014-19a"/>
友哉按其學者大理評事張益狀陳氏其先家蜀與宋<lb/>
文忠公堯叟同祖堯叟從父諱鄴始徙南康之都昌七<lb/>
世至諱篆登宣和六年進士乙科累官左朝散大夫明<lb/>
州通判再徙星子又五世至諱洽咸淳貢士貢士生元<lb/>
翰林待制諱仝待制生諱徴受學臨川吳文正公為通<lb/>
儒至正間廷臣交章起之將授之官以介特不偶自引<lb/>
去又徙蘇州之呉縣娶宋相江文忠公萬里之孫生諱<lb/>
汝言博學有才具洪武初仕為濟南府經歴所設施<lb/>
<pb n="KR4e0090_WYG_014-19b"/>
秩然條理一郡倚重大將軍出師道其境深見奬重娶<lb/>
呉氏初生三女經歴公方以嗣子爲念在濟南一夕夣<lb/>
白衣大夫已而生男即檢討也初名釋童更名繼字嗣<lb/>
初晚號怡庵嗣初生十月經歴公沒母抱之歸蘇家具<lb/>
蕭然惟存書二萬巻及蔬地二十畝其母知學問謹禮<lb/>
法守節不嫁以教育遺孤嗣初稍長克自奮勵其天資<lb/>
明果内奉母訓外從良師日益見端緒又進而從明經<lb/>
師遂深于易詩又求䆳扵古文者而師之其爲學自經<lb/>
<pb n="KR4e0090_WYG_014-20a"/>
史百氏皆愽考深究久而淹貫沛然爲文章根義理辨<lb/>
體製嚴矩矱力去陳言不肯茍率由是聲譽蔚然見重<lb/>
扵三呉求文者接踵户外而從學曰輻輳講下其施教<lb/>
有本末主敬為要明理為務後在館閣扵商確古今講<lb/>
論述作之㫖娓娓皆有所自衆推服之居家䔍孝行雖<lb/>
貧而講授之暇躬治蔬圃以資養甘㫖恒充有司上其<lb/>
母貞節詔旌表之自是逺近交聘嗣初學官一以親老<lb/>
辭親沒葬祭盡禮與人交以誠善者奬掖之不善者面<lb/>
<pb n="KR4e0090_WYG_014-20b"/>
警飭之不肯媕婀茍容窮乏者賑給之沒無歸者歛葬<lb/>
之雖官扵朝其志泊如盖未甞一日忘幽閒之適既得<lb/>
請歸呉中之學者皆忻忻喜得所依而從㳺者益衆既<lb/>
疾革門人請所欲言舉西銘存順沒寧語荅之遂卒春<lb/>
秋六十有五其卒也族婣門生故舊皆臨哭郡自守貳<lb/>
以下咸走吊祭逺近大夫士聞之皆嗟嘆悼惜其所著<lb/>
詩文有怡庵集四十巻藏于家其配故蘇守金絅之子<lb/>
儉勤克孝先十二年卒子男五宗寛宏宣完皆志于學<lb/>
<pb n="KR4e0090_WYG_014-21a"/>
女二長適謝璜次在室孫男七傳儀仁偉佃佶俌女四<lb/>
其葬在縣之太平鄉薦福山之原銘曰<lb/>
有碩其先自陳宗室派衍於蜀英傑森出沿江而東來徙南康<lb/>
再徙闔閭代有奮揚卓乎怡菴克奮于孤㓜志桓桓壮夫莫踰<lb/>
有書充棟有畦遶宅書鉏夕誦孝養是力浩乎其學䆳<lb/>
乎其文求道請業從㳺詵詵辟書駢來親養弗舍晚而<lb/>
幡然玉堂金馬抽思發才效勤紀述長簡鉅冊金匱石<lb/>
室冲澹之存食息靡忘引疾謝榮遄復于鄉邦有耆俊<lb/>
<pb n="KR4e0090_WYG_014-21b"/>
如璞如石山林草木光輝潤澤奄其永逝士林興悲紛<lb/>
彼媚學倀倀奚歸刻詞墓前式示来者尚有懐徳車過<lb/>
斯下<lb/>
　　　　君山廟碑<lb/>
君山廟者祀常州府同知張侯之廟也為政而能愛民<lb/>
生則父母之沒則蒸嘗之皆由其誠有以致之也張侯<lb/>
之同知常州也奉部符専督農事既至視民如子喜為<lb/>
之興利常行視水教之蓄泄躬履壟畝察種植而爲之<lb/>
<pb n="KR4e0090_WYG_014-22a"/>
勸或時坐塍間相爾汝語如家人未甞笞詈辱人遇老<lb/>
病鰥孤率有恩意所過飭勵學教正士習民甚戴之上<lb/>
官知其得民也有所賦輙檄之督民恐以緩累侯則争<lb/>
起趍事然侯終不以慮譴而急民是時天下軍伍滋弊<lb/>
軍之姦黠者率用賂䂓匿而詭傅平民扵籍民被枉比<lb/>
比朝廷以璽書分命御史清理其要在覈姦直枉御史<lb/>
當詣蘇常者言于兵部常州必得張同知共事乃有濟<lb/>
部遂以檄侯御史時銳意得軍爲功不復矜念民枉<lb/>
<pb n="KR4e0090_WYG_014-22b"/>
侯固執民寔非軍敢違璽書不從御史不可奈何數出<lb/>
無禮語詬詈之侯忿鬰不能平數日疽發背卒然常<lb/>
之人賴侯以免于枉者猶十七八時蘇之佐郡者極力<lb/>
助御史得軍而枉民動以千計愁苦嗟怨扵道路累年<lb/>
不觧常之人以是益思慕侯不已侯素淡泊亷介不苟<lb/>
取一毫自入仕未甞以家累隨公退坐一室蕭然讀書<lb/>
焚香而已易簀之先夕侍藥者入其舍索燈燭悉無趍<lb/>
出取膏油一盂以入侯遥見竟謝郤之其操類此侯先<lb/>
<pb n="KR4e0090_WYG_014-23a"/>
自翰林庶吉士爲刑部主事春坊中允大理寺丞皆有<lb/>
政績甞奉命督事廣東福建皆有恵及民此特載其在<lb/>
常者耳侯卒之日民老壯奔走哭於庭皆哀具儀奠祭<lb/>
累日匶行白衣冠送者數千人非積誠而能致此乎後<lb/>
數年江隂士民朱善繼善慶周孟徳孟敬因衆民之志<lb/>
恊謀作廟于邑之北君山以祀侯来請書于石併作迎<lb/>
享送神之詩使歌以將事侯名宗璉字重器江右吉水<lb/>
人永樂第一科進士朱氏周氏皆尚德崇義之家詩曰<lb/>
<pb n="KR4e0090_WYG_014-23b"/>
肅穆兮侯堂酌山泉兮薦林芳泠泠風兮髣髴侯戾止兮<lb/>
佩玉瑲懐仁侯兮撫我動與息兮有教稼芃芃兮連疇<lb/>
侯顧我兮樂以笑侯乘兮蘭棹倐東臯兮忽南畝溪有<lb/>
鱷兮陸有虺侯赫視兮敢余民侮侯來遲兮逝何疾侯<lb/>
之逝兮我民以戚山之明兮水之麗侯捨兹兮安適侯<lb/>
懐故鄉兮旦徃夕来祚我祐我兮無遐遺調二氣兮平<lb/>
四序下無汎濫兮髙無暵灾沼有魚兮苙有畜公無負<lb/>
逋兮私庾足我民兮子孫孫子承侯福兮千百世祀<lb/>
<pb n="KR4e0090_WYG_014-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_014-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻十四<lb/>
</p>
<p>
</p>
  </div>
</body>
</text>
</TEI>
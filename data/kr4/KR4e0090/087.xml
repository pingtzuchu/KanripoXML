<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十九</head>
    <p>
<pb n="KR4e0090_WYG_087-1a"/>
欽定四庫全書<lb/>
　東里續集巻五十九　　　明　楊士竒　撰<lb/>
　　詩<hi>七言律</hi>
　　　靜安亭詩沙溪劉伯川先生席上作時年十二<lb/>
處士年將六十齊作亭偏愛屋之西連床圖史孫勤讀<lb/>
四壁碁琴客倦嬉鵞鼻峯髙松鶴唳雞潭波靜水禽啼<lb/>
向來翠竹江村路弄月吟風醉不知<lb/>
　　　和伯陽池上梅花<lb/>
<pb n="KR4e0090_WYG_087-1b"/>
揚州宅裏舊㸔花南楚頻年不到家歳暮豈愁千里隔<lb/>
雪殘還對數枝斜閒臨渌沼宜相映畧洗幽篁不謾遮<lb/>
綵筆清詩自堪賞銀缾香酒詎須賖<lb/>
　　　奉和陸伴讀元日雪中早朝韻<lb/>
髙閣餘鍾己罷喧繞廊明燭洞無昏墀中戒曉初排仗<lb/>
殿上迎春正啟門雲氣宻含香縹緲天花低舞雪翩翻<lb/>
當時授簡推能賦未數相如在兎園<lb/>
　　　和蕭伴讀秋夜有懷雷道夫時雷從朝京<lb/>
<pb n="KR4e0090_WYG_087-2a"/>
北極迢遥直帝京故人離闊渺脩程望隨流月秋俱滿<lb/>
思觸凉颸夜轉生一𣲖笳簫川上合九重宫殿日邉明<lb/>
從知謝眺懷西府對景題詩並有情<lb/>
　　　次韻吳孟勤先生中秋有懷府中諸公并自和<lb/>
　　　之作<lb/>
桂花香滿鵠山頭山下開軒稱及秋月色紛當清斚落<lb/>
凉風輕拂畫簷流㣲㣲玉漏明河上隱隱金門湛露浮<lb/>
爲憶鄒枚裁雅曲連篇能倡復能酬<lb/>
<pb n="KR4e0090_WYG_087-2b"/>
　　　雷道夫隨侍朝京還見示途中諸詩輙用奉柬<lb/>
帝子趨朝歸上國儒臣隨侍厯脩程渌波不動聽鼉鼓<lb/>
白鴈紛回避羽旌邐迤關河千嶂出參差宫闕五雲明<lb/>
非因此去游觀樂誰識當時賦頌聲<lb/>
　　　舟泊匡廬次韻荅胡生<lb/>
泊舟遥望匡廬寺惟聽㣲鐘響曙撞日射紫烟霏灔灔<lb/>
風飄髙瀑洒淙淙常因來往懷香閣未得登臨躡石矼<lb/>
時遇鄉園文翰侣又椉湖艇下雙雙<lb/>
<pb n="KR4e0090_WYG_087-3a"/>
　　　寄題貽厥堂<hi>二首</hi>
南平郭裏東西住曾見名家六世來前輩風流皆壽俊<lb/>
後人文采發英才春深欄檻雲生竹歲晚階除雪映梅<lb/>
貽厥堂中最瀟洒四時清景隔浮埃<lb/>
堂前蘭桂豔春榮堂上衣冠老更清自倚詩書傳世業<lb/>
每持義利振鄉評故家宦譜行當續前代文章疊有聲<lb/>
同學少年俱白首㡬時相聚慰平生<lb/>
　　　送鍾啓晦南雄訓導<lb/>
<pb n="KR4e0090_WYG_087-3b"/>
試藝晨趨祕閤前看君文采冠諸賢葩經早得尚書學<lb/>
藻泮重登愽士筵五月承恩辭北闕一程衝暑向南天<lb/>
過家想見寧親處喜說梅關近贑壖<lb/>
　　　送康孔高<lb/>
雲南南望不須憂千里零陵赴舊游復職親承當宁命<lb/>
過鄉先慰倚門愁數家漁舍連江郭盡日山光滿郡樓<lb/>
愽士到家多雅趣弦歌聲裏度春秋<lb/>
　　　送李思益沐陽教諭<lb/>
<pb n="KR4e0090_WYG_087-4a"/>
長樂踈鐘應曉晴千門楊柳動春鶯重來拜命瞻龍闕<lb/>
又促携書出鳳城驛路看山經㡬處縣庠端笏見諸生<lb/>
十年一㑹還分手未盡鄉園間濶情<lb/>
　　　送永嘉秀才赴福寧教諭<lb/>
愽士承恩出九重小車晨發鳳臺東遥知海道連鄉郡<lb/>
喜說山城有學宫雨過千家榕葉緑秋清滿縣木犀紅<lb/>
何幸明經逢聖代須看揚鐸振儒風<lb/>
　　　送王所存㑹昌訓導<lb/>
<pb n="KR4e0090_WYG_087-4b"/>
一棹之官路已賖連天新漲更無涯遥看贑嶺知何處<lb/>
蹔過文江喜是家縣郭晴飛青嶂雨講堂秋對白鷗沙<lb/>
到家應際重陽節清洒華筵粲菊花<lb/>
　　　送董海州<lb/>
述職三回謁帝京喜縁葭玉見深情退朝屢枉髙軒過<lb/>
儤直常孤倒屣迎淮浦落潮隨去棹海天凉露拂歸旌<lb/>
傷心一掬鴒原泪洒翰煩君寄楚城<lb/>
　　　挽李處士<lb/>
<pb n="KR4e0090_WYG_087-5a"/>
不受遺金世共知至今鄉里繫遐思賢郎已擢科名貴<lb/>
太史新題孝友碑碧水園林違翫賞青松丘壟閟容儀<lb/>
朝來晚翠堂前過惟有家人哭素帷<lb/>
　　　和胡祭酒對雪韻<lb/>
清旦同雲閟彩霞帝城又見雪飛花青林綴玉真看畫<lb/>
銀沼分氷好試茶欲放剡舟乗逸興競傳郢曲到西家<lb/>
豐年有兆占三白總覺新來喜氣嘉<lb/>
　　　挽李孔目<lb/>
<pb n="KR4e0090_WYG_087-5b"/>
詞苑清華近禁闈幕賔如子眼中稀庭無私謁惟看竹<lb/>
官有閒時盡掩扉每喜楓宸同曉覲忽驚薤露已朝晞<lb/>
凄凉南浦來時路秋雨銘旌逐鴈歸<lb/>
　　　挽蘇檢討伯厚<lb/>
輀車晨發大江東歸塟閩山馬鬛封千載交游悲墜露<lb/>
百年心跡逐飄風空餘海内詩名在無復朝端禁直同<lb/>
藉是詞林知己舊銘文光映九原中<lb/>
　　　送劉廸哲吉水訓導<lb/>
<pb n="KR4e0090_WYG_087-6a"/>
鄉郡知名逾十載初承薦剡謁彤闈李邕識面仍難遇<lb/>
劉向傳經喜得歸臘雪渾飄征袂濕江鴻遥逐去㠶飛<lb/>
青春想見沾時雨桃李花開映講帷<lb/>
　　　送陳公餘赴髙安訓導兼柬本之<lb/>
兩家姻好託斯文楊氏賢甥復有孫經學已能傅世業<lb/>
儒官何幸拜君恩從知備養依㣲禄且喜移家近故園<lb/>
還共郡庠梁愽士朝朝來徃事清論<lb/>
　　　送許子謨愽士歸北京<lb/>
<pb n="KR4e0090_WYG_087-6b"/>
邂逅京華歲欲䦨尊前論舊雜悲歡十年離别空相憶<lb/>
萬里驅馳只獨難已喜驊騮歸御廐逺隨鴛鷺拜金鑾<lb/>
明朝又過長淮去玉雪紛紛撲馬鞍<lb/>
　　　挽括蒼樊處士<hi>二首</hi>
早辭薦剡樂山居荷芰紉衣草結廬歡奉慈顔登壽考<lb/>
恩沾同氣到遺孤秋雲繞屋常看竹夜月臨軒或據梧<lb/>
惆悵佳城今鬱鬱只應來徃奠生芻<lb/>
黄金散盡爲憐貧芳譽流傳滿縉紳倒槖屢分行路客<lb/>
<pb n="KR4e0090_WYG_087-7a"/>
買舟遥送望鄉人少㣲雲際冥冥色棠棣原頭寂寂春<lb/>
世澤不忘天道直銀臺今睹鳳毛新<lb/>
　　　送周茂才<lb/>
盛世科名推小宋故家孝弟重元方一春聽雨同覊舘<lb/>
千里看雲憶舊鄉淮水路邉芳草合桑園徑裏落花香<lb/>
到門五彩承歡處遥想從容話玉堂<lb/>
　　　送晁司直景範致仕歸濟寧<lb/>
春坊輔導集羣英清德多聞最老成天上歸來投散逸<lb/>
<pb n="KR4e0090_WYG_087-7b"/>
道傍祖送歎光榮聖朝雨露涵濡厚晚節功名去住輕<lb/>
共羨行年今伏勝遺經還待教諸生<lb/>
　　　題菊贈鵷姪<hi>有序</hi>
　　舊得閩人蘇季雅寫菊鵷姪走二千里來京師省<lb/>
　　余病其歸也以此贈之且書述懷一詩于上并示<lb/>
　　弼艮云耳<lb/>
南望家山無盡情衰年一病死兼生春風逺道憐賢姪<lb/>
夜雨他鄉夢老兄千載詩書存世業㡬家忠信重鄉評<lb/>
<pb n="KR4e0090_WYG_087-8a"/>
從來明逹安時命珍重諸郎在矯輕<lb/>
　　　送尹自道<lb/>
新安二守辭朝日積雨初收暑頓輕秋盡平蕪凉露滿<lb/>
月明長浦夕潮生片㠶浩蕩催行色斗酒殷勤寄别情<lb/>
還有梅花可持贈歲寒氷雪照同清<lb/>
　　　送胡孔時省親豐縣<lb/>
遥瞻淮岫隔親闈初下鍾陵過帝畿豈憚驅馳前路逺<lb/>
不禁消息近時稀渡江飛絮迎行棹到縣鮮桃艶舞衣<lb/>
<pb n="KR4e0090_WYG_087-8b"/>
慈父喜來慈母望肯縁聞禮乆忘歸<lb/>
　　　袁中書陞尚寳少卿其父同日受誥命桂脩譔<lb/>
　　　索詩<lb/>
早從潜邸識龍顔白日青雲翥翠鸞乆典絲綸唐近職<lb/>
又陞符璽漢郎官全家父子光榮重千載君臣際遇難<lb/>
帝德如天深化育報恩須倚寸心丹<lb/>
　　　題梅寄劉仲兼老姪<lb/>
故家遺澤根株盛素蕋含香吐正齊雪後曾尋珠浦側<lb/>
<pb n="KR4e0090_WYG_087-9a"/>
春來先映白橋西十年去邑心相念千里披圖手自題<lb/>
珍重歲寒貞操在水南清鶴待重携<lb/>
　　　次韻荅耐軒學士病中見寄<lb/>
龍河初暖動春波乆病文園近若何知有官曹頻問訊<lb/>
自慚隣舍少經過茶香永夜分能數詩句新年寫漸多<lb/>
雪繭烏絲煩屢寄閒燒紅燭和清哦<lb/>
　　　得第二子<lb/>
　　　　<hi>四月五日得家書報二月十四夜生第二子翼日昭告祖考以後仲殷</hi>
<pb n="KR4e0090_WYG_087-9b"/>
素蟾未滿一分圓正照垂弧竹下門因報添丁徴近夢<lb/>
翻悲生我重慈恩箕裘倘解傳弓冶水木端期繼本源<lb/>
百世奉甞今日始敢伸䖍告薦蘋蘩<hi>二月十四夜余宿試院夢侍辰齋府</hi>
<hi>君既覺已三鼓葢此兒初生之時也遂取夢中語名之曰科云</hi>
　　　樊通政守一齋<hi>有序</hi>
　　樊通政守一以其字扁齋居屬予賦詩夫一之義<lb/>
　　若老𣆀莊周管仲韓非之言或虛而無實或雜而<lb/>
　　非正惟出於大舜伊尹孔子之訓者吾輩之所當<lb/>
<pb n="KR4e0090_WYG_087-10a"/>
　　務輙賦五十六字於齋扁之下云<lb/>
衆萬之源純不雜還因表字掲齋名已知要道無岐路<lb/>
所貴專心事篤行大學工夫由主敬古人勲業自存誠<lb/>
始終表裏恒無失此是齋中座右銘<lb/>
　　　送熊昱御史<lb/>
　　豐城熊昱元天慵先生曾孫太古先生之孫舉進<lb/>
　　士爲監察御史持身守官篤實不衒今滿三年其<lb/>
　　尊府先生春秋九十餘矣即謁告歸省余重名賢<lb/>
<pb n="KR4e0090_WYG_087-10b"/>
　　有後賦詩贈之且慶其尊府先生之壽云<lb/>
故家文獻驅前代金榜科名起聖朝憲府飛霜持白簡<lb/>
繡衣炫日近丹霄歸程萬里秋隨鴈挂席三山曉帶潮<lb/>
春酒還家酌茰菊髙堂眉壽等松喬<lb/>
　　　次韻袁止安太常南歸留别<lb/>
文雅人推賀監賢承宣數近九重天優閒有幸沾榮命<lb/>
寵禄無心及暮年自斸紫芝充服食閒騎白鹿傍雲泉<lb/>
挂冠神武誰無意遲我洪厓玉笥邉<lb/>
<pb n="KR4e0090_WYG_087-11a"/>
　　　送兖州郡學教授<lb/>
兖府諸生乆待師廣文新去擁皋比閟宫舊有周公祀<lb/>
泮水今傳魯國詩清泗流源千古在尼丘佳氣五雲㣲<lb/>
講餘時出城東郭瞻仰從知重所思<lb/>
　　　送尹御史<lb/>
乆住南京共接隣北京爲别已經春每懷鄉邑踈歡聚<lb/>
又向都門送故人萬里雲霄鵰翮徤九苞文采鳯毛新<lb/>
一身上有君親望珍重芳名在縉紳<lb/>
<pb n="KR4e0090_WYG_087-11b"/>
　　　挽彭處士<lb/>
溪園脩竹映桃花負郭幽居逸趣賖自惜世家存禮樂<lb/>
時過隣曲看桑麻堂餘素簡人何在墓繞青山世共嗟<lb/>
因讀銘文思徃事感懷况是舊通家<lb/>
　　　送陳素行<lb/>
去年相别蕭藤縣此日重看愽士行桂嶺迢遥懷二儁<lb/>
榕隂瀟洒對諸生雨肥丹荔漿堪挹霜下黄茆瘴已清<lb/>
知有少游文字在倘摹遺刻寄都城<lb/>
<pb n="KR4e0090_WYG_087-12a"/>
　　　黄友文教授解官歸建寧<lb/>
京華十載託隣居朝夕相從意不踈屢接賔筵同唱咏<lb/>
静聞師舘授詩書青雲倦翮能辭寵白首閒情樂遂初<lb/>
一片烟霞人境外幅巾蕭散有誰如<lb/>
　　　追送江仲隆紀善兼寄羅思程愽士<hi>二首</hi>
來朝京國遂懸車老去王門罷曵裾白髪蒼顔歸舊里<lb/>
青山紅樹託幽居閒穿竹逕行携鶴更傍荷塘坐看魚<lb/>
道在未應全㪚逸諸生湏授伏生書<lb/>
<pb n="KR4e0090_WYG_087-12b"/>
京華相憶㡬經春頗恨重來不問人行舘空尋深巷曲<lb/>
歸舟先發大河濵到家閭里争迎勞避俗林泉近隱淪<lb/>
想共湖西羅慱士小車來徃似荀陳<lb/>
　　　送陳文璧赴石首知縣<lb/>
金榜青春有令名玉堂髙歩接羣英愛民自倚平生志<lb/>
作縣新承寵命榮薊北霜清寒木落岳陽烟浄晚山横<lb/>
六年相聚還相别不盡秋風送客情<lb/>
　　　送陳彛訓赴湖廣參議<hi>洪武中吳文鄭賜同爲參議至今民思之</hi>
<pb n="KR4e0090_WYG_087-13a"/>
三十年前過鄂城藩垣吳鄭最知名人懷遺愛至今日<lb/>
子繼賢聲在此行夢渚茫茫連漢沔岳陽渺𣺌望荆衡<lb/>
九重夙夜思民瘼應展忠勤荅聖明<lb/>
　　　㑹稽章友讓半村居<lb/>
半山亭子江南畔又說幽居擅半村十里松隂隔城郭<lb/>
㡬家茅屋接田園朝聞鴻鴈琴中落秋對芙蓉鏡裏繁<lb/>
投老他年定相覔欲尋禹穴訪雲門<lb/>
　　　送劉公潜鬱林知州<lb/>
<pb n="KR4e0090_WYG_087-13b"/>
萬里邉南望鬱林故人五馬去駸駸傳家自昔春秋學<lb/>
用世平生氷檗心岐路寒風驚歲晏衰年短鬢各霜侵<lb/>
朝來相送都門外矯首雲鴻思不禁<lb/>
　　　挽周孟簡長史<lb/>
翰苑飛騰二十春同鄉同署更情親燈前對酒觥籌數<lb/>
竹裏聨詩興韻新梁苑延枚心不展湘江吊屈歎何頻<lb/>
俄聞瘞玉桑園上老泪潸潸爲故人<lb/>
　　　送袁尚寳<lb/>
<pb n="KR4e0090_WYG_087-14a"/>
把酒臨分慘不驕嗟君此别漸難招交㳺託好踰三紀<lb/>
近侍聨班及四朝賜服曉霑天闕露歸㠶秋帶浙江潮<lb/>
白雲滄海東鄞道矯首㝠鴻悵望遥<lb/>
　　　送劉丕武紀善致事<lb/>
白首王門懶曵裾青山歸去愛吾廬天恩已賜雙龍勑<lb/>
家計猶存萬巻書林下棲遲芝可茹泉頭來徃鹿隨車<lb/>
蹇予苦被浮名繫矯首看君愧未如<lb/>
　　　寄袁止安<lb/>
<pb n="KR4e0090_WYG_087-14b"/>
十年不見袁髙士知在雲山若箇邉已識道心塵外净<lb/>
少將仙篆世間傳秋清白鶴下珠樹春暖華芝長玉田<lb/>
早晚歸來訪真舘晴牕共閱紫霞編<lb/>
　　　送本之赴魯府紀善<lb/>
泗水尼山天下名衣冠何幸此中行雲浮海岱蒼茫合<lb/>
樹接靑徐縹緲清聖主惇親過文帝賢王爲善繼東平<lb/>
碧堂賜醴多恩遇全勝長沙著賈生<lb/>
　　　寄胡祭酒<hi>二首</hi>
<pb n="KR4e0090_WYG_087-15a"/>
豫章先生厭軒冕歸來物外託閒身青山江上迢迢郭<lb/>
碧樹泉頭淡淡春歲暮丹砂和玉屑日長羽扇映綸巾<lb/>
城中冠葢多如雨解識堯夫有㡬人<lb/>
𣺌𣺌南州屬望勞玉堂金馬舊同袍篇章富擬杜工部<lb/>
才思清於何水曹京國㡬年嗟間濶江村何日共遊遨<lb/>
古來同舍多秦越最憶先生獨處髙<lb/>
　　　存仁堂<lb/>
肘後名方直百金越人帶下業精深功多爲有江湖跡<lb/>
<pb n="KR4e0090_WYG_087-15b"/>
世逺皆存天地心橘葉香浮蘇氏井杏花春藹董家林<lb/>
鳳樓東畔新堂構大扁光華衆所欽<lb/>
　　　題竹送顧都御史還太康<hi>二首</hi>
腰佩犀鞶首廌冠肅將風采振臺端心如明月涵秋水<lb/>
操比清氷凛夏寒鳳勑五文盤玉璽龍光千載出金鑾<lb/>
從來嵩洛多耆壽坐繞琅玕共歲寒<lb/>
潞渚初晴漲未消衣冠祖餞出河橋登名科第踰三紀<lb/>
奉職京華已四朝肯以暮齡孤寵禄永懷幽興在漁樵<lb/>
<pb n="KR4e0090_WYG_087-16a"/>
豈知衰疾淹留者悵望冥鴻不可招<lb/>
　　　送陳正倫太守考績復任<lb/>
乆别南陽陳太守十年猶是舊青袍路人共說循良政<lb/>
荒歲深知撫字勞白髪交㳺吾最老青雲勲業子能髙<lb/>
明時有志應湏奮九萬扶揺看羽毛<lb/>
　　　題熊尚初經厯茂恩堂<lb/>
五花金誥出金門白髪庭闈拜帝恩當宁褒詞明日月<lb/>
全家慶澤戴乾坤椿陰諼彩晴逾好桂馥蘭馨暖更繁<lb/>
<pb n="KR4e0090_WYG_087-16b"/>
烏府幕中何以報只應忠孝道彌敦<lb/>
　　　寄王格非<lb/>
玉堂分手七年餘蕭散林泉樂遂初鄉里共高王烈行<lb/>
家庭常授伏生書穿雲採藥常携鹿傍水持竿亦釣魚<lb/>
南北相望六千里一緘聊用慰離居<lb/>
　　　送清河尹<lb/>
家住澄江北渚濵清朝兄弟起彬彬同時作宰輝雙璧<lb/>
異縣能官見㡬人采采黄花滋夕露蕭蕭白鴈度秋旻<lb/>
<pb n="KR4e0090_WYG_087-17a"/>
相逢未乆還相别珍重聲華在縉紳<lb/>
　　　送吕大理致仕兼寄王孟堅<lb/>
得謝青雲向白雲緋袍象簡拜天恩從來榮宦心如水<lb/>
况是名家學有源日對沃州兼禹宂時尋蘭渚及雲門<lb/>
徃還知共王脩譔几杖從容足細論<lb/>
　　　潘賜主事陞鴻臚少卿赴南京<lb/>
紫泥詔下九重天曾向榑桑海外宣使者旌旗輕萬里<lb/>
郎官詞賦欲千篇歸朝已荷君王寵進職今推近侍賢<lb/>
<pb n="KR4e0090_WYG_087-17b"/>
應到南京公事簡朝朝清趣在韋編<lb/>
　　　沈處士夫婦挽詩<lb/>
臨安處士休文後蕭散春秋七十餘荒歲恤人頻發廪<lb/>
平生愛子只收書眼㸔蘭茁森如玉身着荷衣樂飯蔬<lb/>
同德相輝更同穴後來慿軾有高車<lb/>
　　　題竹酬正安友<lb/>
　　　　<hi>正安老友自廬山寄惠仙洞松因便以冩竹酬之幷題詩其上寓思憶之意云</hi>
别去京華今十載仰髙堂上趣如何曾孫近有含飴樂<lb/>
<pb n="KR4e0090_WYG_087-18a"/>
使客頻聞艤棹過坐對匡廬延爽氣門臨彭蠡挹清波<lb/>
陶公祠裏春秋社醉看傳芭舞且歌<lb/>
　　　送袁旭知府復任<lb/>
三年奏最謁彤闈五馬翩翩又賦歸風撼長河氷欲合<lb/>
霜凋連樹葉分飛從知辛苦蘇民瘼富有聲名出帝畿<lb/>
坐對敬亭公事簡吟詩還似謝𤣥暉<lb/>
　　　題周孟德淳齋巻<lb/>
性情澹澹葛天民齋舎清幽逈絶塵𤣥酒大羮忘世味<lb/>
<pb n="KR4e0090_WYG_087-18b"/>
閒雲流水任天真農談暇日同鄰叟經訓當年對古人<lb/>
豈有機心到機事青松翠竹四時春<lb/>
　　　送况伯律太守<lb/>
還捧天書辭玉陛東風五馬去悠悠十年不愧趙清獻<lb/>
七縣重迎張益州楊柳翠迷湖上寺杏花紅映水濵樓<lb/>
到官正及勸農日郊郭歌謡擁道周<lb/>
　　　題竹寄陳有戒都憲<lb/>
關塞秋風霜葉飛又聞跨馬出邉陲多卿爲國忘勞瘁<lb/>
<pb n="KR4e0090_WYG_087-19a"/>
老我懷賢惜别離萬里屢勤鴻鴈信一緘遥荅鳳凰枝<lb/>
保民有志堅如石想見西人載路碑<lb/>
　　　送廣西僉事黄孟清<hi>有序</hi>
　　皇上嗣大寳之初以興學育才爲第一事茂簡文<lb/>
　　學之賢授之憲職加賜璽書俾分督各道學校之<lb/>
　　教期厥成功於時如江西王孟堅湖廣劉公濳廣<lb/>
　　東彭毓敬四川康仲正及之山東西陜洛諸君子<lb/>
　　皆能祗德意明教條焯有成績孟清雖後至廣西<lb/>
<pb n="KR4e0090_WYG_087-19b"/>
　　其所設施功效一與前之諸君子等由是其學者<lb/>
　　咸趣於實漸革徃昔浮虛之弊此皆聖明之賜也<lb/>
　　而比來言者猶有乞罷督學校之官雖或其因一<lb/>
　　人失當而發夫因噎止餐豈理也哉亦可謂不明<lb/>
　　大體而易其言者矣君子敬其職惟知盡吾誠人<lb/>
　　言無足恤哉孟清考績來北京將歸索詩故并及<lb/>
　　此以致勉勵之意云<lb/>
昭代光華起一經手提文印廣西行三年宦績看書最<lb/>
<pb n="KR4e0090_WYG_087-20a"/>
八桂人才屬有成白簡重辭金闕去黄花紛映繡衣明<lb/>
相逢乍語還相别勉盡忠誠答聖情<lb/>
　　　呉廷用侍郎挽詩<lb/>
十載南京住接隣北京相與更情親朝端恩寵陞官數<lb/>
江上賢勞奉使頻聖主親垂君子譽近臣誰復古人真<lb/>
分携未乆遄聞訃感悼題詩涙滿巾<hi>仁廟監國時嘗諭廷臣曰呉廷用是</hi>
<hi>君子盖知之最深云</hi>
　　　送吕從周平江教諭<lb/>
<pb n="KR4e0090_WYG_087-20b"/>
荆岳東西路不賖數程來徃洞庭沙承恩典教重辭闕<lb/>
得禄娯親喜近家江上夜虹書棹逺津頭春樹酒旗斜<lb/>
從知子佩趨迎日𤣥燕將雛柳正花<lb/>
　　　送張敏赴四川都司經歴<lb/>
同是青原郡裏人京華邂逅最情親賢闗出拜君前命<lb/>
帥閫行充幕下賔萬里橋邉連逺徼九江城外泝通津<lb/>
臨期無奈匆匆别矯首飛蓬各愴神<lb/>
　　　寄金文鼎<lb/>
<pb n="KR4e0090_WYG_087-21a"/>
錦袍新照鬢毛斑歸住吳淞三泖間天上已頒金誥重<lb/>
林中不遣緑尊閒畫圖世儗王摩詰詞賦人髙庾子山<lb/>
無限離情寫相寄明年春鴈待書還<lb/>
　　　送干子楫中書謝恩還新淦<lb/>
萬里趨朝上九關紫宸前殿謁龍顔天章已賜封官勑<lb/>
雪鬢榮看衣錦還淮上春波連碧草湖邉晴黛擁青山<lb/>
他時歸老湏相覔知在金川玉笥間<lb/>
　　　送進士赴南京刑部主事<lb/>
<pb n="KR4e0090_WYG_087-21b"/>
一經登第拜金鑾六品升朝授好官自昔有家依帝闕<lb/>
即今得禄奉親歡英年郎署丹霄近聖代秋官白晝寒<lb/>
立志長同氷雪厲扶揺萬里恣鵬摶<lb/>
　　　送郭鼎貞致仕還臨江<lb/>
郎官爲政清如水舊有清名逺近聞天上拜辭丹鳳闕<lb/>
江南還覔白鷗羣夫容楊柳零秋露彭蠡匡廬𣺌暮雲<lb/>
無數歸㠶背人去不禁鄉思日紛紛<lb/>
　　　送吕仲賢赴南京戸部主事<lb/>
<pb n="KR4e0090_WYG_087-22a"/>
柳色含金春正融御溝氷泮玉波通讀書有志逢千載<lb/>
承命之官拜九重河上好山連濟北淮南佳氣望江東<lb/>
朝廷邦賦存恒典能秉㢘勤亦是忠<lb/>
　　　題竹贈王澄淵歸<lb/>
握手臨分思不禁都門十日雨涔涔荒州逺邑存遺愛<lb/>
蜀嶺黔江見越吟萬里客途堪白首三朝臣節只丹心<lb/>
清風瀟洒安成郭未許投閒坐竹林<lb/>
　　　送王邦彦大理歸蜀<lb/>
<pb n="KR4e0090_WYG_087-22b"/>
春坊二十餘年舊此日同朝見㡬人老我論思愧臣職<lb/>
多君讞議副皇仁西風岐路明紅樹秋渚離情對白蘋<lb/>
萬里天恩榮晝錦到家應及歲華新<lb/>
　　　題何太守畫<lb/>
宜陽太守彈琴處瀟洒蒼筠白石妍半夜波濤亂春雨<lb/>
一拳苔蘚出晴烟郡中舊有房韓政林下那無白阮賢<lb/>
直節看渠清似玉姓名琬琰後宜鐫<lb/>
　　　送清河知縣<lb/>
<pb n="KR4e0090_WYG_087-23a"/>
當宁仁民秉至誠瀕淮今歲少豐登憂勤屢下明廷詔<lb/>
撫字深資令尹能共愛温如𤣥圃玉直須清比鑑池氷<lb/>
清河未必長淹驥雲路他年看爾升<lb/>
　　　胡祭酒宅秋菊盛開僕携酒就賞胡有詩因次<lb/>
　　　其韻<hi>二首</hi>
庭菊芬芳五色并每因來看得怡情共憐覉旅增多病<lb/>
太息交游减舊盟萬事不如閒處樂一樽聊就故人傾<lb/>
愛花欲種嗟無地慿有清詩爲借賡<lb/>
<pb n="KR4e0090_WYG_087-23b"/>
秋風客裏百愁并春雨江南萬里情時序未忘黄菊興<lb/>
江湖猶夢白鷗盟况於衰病淹留際豈有襟懷浩蕩傾<lb/>
何怪相過舊同舍一觴易醉句難賡<lb/>
　　　壽蹇少卿<hi>二首</hi>
先皇親製忠貞號甲第新開寵更深周倚仲山能補衮<lb/>
商需傅說解爲霖春筵的皪梅舒玉壽斚芬芳醴泛金<lb/>
聖代文臣公第一承恩堂上盍華簮<lb/>
天上星光照錦袍滿堂春色醉仙桃燮調四序勲庸盛<lb/>
<pb n="KR4e0090_WYG_087-24a"/>
輔翼三朝德望髙咸使華夷慕丰采屢膺綸綍重華褒<lb/>
不才謬沗䕫龍後惟祝南山酌翠濤<lb/>
　　　壽建安少傅<hi>二首</hi>
兩扶紅日上青天盛有髙名海外傳黼黻鴻猷才勝錦<lb/>
發揮龍誥筆如椽三朝並倚忠勤德二氣還需燮理賢<lb/>
九曲武夷塵境外功成歸作地行仙<lb/>
每挹天瓢潤九區蓬山髙處領文儒梅花獻壽作香雪<lb/>
竹葉迎春開翠壺闕下引囘鴛鷺侣堂中看舞鳳凰雛<lb/>
<pb n="KR4e0090_WYG_087-24b"/>
同官同姓同清徤應數耆英笑老迂<lb/>
　　　連景賢脩譔南歸書此識别<lb/>
萬里閩關邉嶺海送歸曉發道傍車蹔辭金馬玉堂直<lb/>
乆憶丹山碧水居鴈影將秋先驛騎桂香含露襲衣裾<lb/>
到家想及寒梅節觴酒花前㑹里閭<lb/>
　　　從游西苑<hi>三首</hi>
宫城西畔接蓬萊金飾飛樓玉飾臺輦路前瞻雙鳳引<lb/>
鑾輿中駕六龍來時康道泰韶音奏雪净天清瑞景開<lb/>
<pb n="KR4e0090_WYG_087-25a"/>
何幸羣臣皆侍從山呼捧獻萬年杯<lb/>
太液丹霞漾緑波榮光五采貫銀河牙檣錦纜移黄繖<lb/>
鳳羽龍旓拂翠荷武士威隨嚴鹵簿儒臣謌頌續巻阿<lb/>
天王萬歲天同壽歲歲升平樂事多<lb/>
壺洲閬苑五雲迷紫殿彤樓衆岫低日射飛甍金署榜<lb/>
虹連閤道玉爲梯流觴宛轉清波送賜扇煇煌御墨題<lb/>
欲報寵恩何以祝皇圖帝壽與天齊<lb/>
　　　寄宗豫<lb/>
<pb n="KR4e0090_WYG_087-25b"/>
翰苑同袍三十載憂懽何事不相聮論思無補慚予甚<lb/>
經濟多能憶子賢竹簟茅檐宜晚歲白雲滄海别經年<lb/>
閒居未用渾忘世尚想題詩到日邉<lb/>
　　　送羅知州之廣德<lb/>
金殿傳臚起一經青春爲郡引雙旌晴瞻岱岳連齊甸<lb/>
晚帶淮潮過楚城千里桑麻相映緑諸生絃誦有餘清<lb/>
州侯舊說孫莘老想見懷賢係逺情<lb/>
　　　和胡祭酒見寄韻<hi>二首</hi>
<pb n="KR4e0090_WYG_087-26a"/>
自昔襟懷淡蕩春老來幽趣更清新竹門松巷閒臨水<lb/>
書几琴牀夐絶塵歸隱已無青𤨏夢交㳺時念白頭人<lb/>
黄庭一巻消長日座有雲山未當貧<lb/>
分携又是十經春喜見文章刻布新不待黄金論髙價<lb/>
共憐白璧净纎塵賡歌每憶同中禁名姓頻看慨故人<lb/>
國有賢王重耆彦從知道在不憂貧<lb/>
　　　次韻行儉移居<hi>四首</hi>
移住城西半畆寛接隣俱是舊交懽中朝文采推王粲<lb/>
<pb n="KR4e0090_WYG_087-26b"/>
别墅風流儗謝安應似詩人歌伐木㑹筵嘉客醉焚蘭<lb/>
新居更爲長年祝玉屑雲英好試餐<lb/>
移住城西半畆寛喜於幽處託盤桓九苞威鳳人争識<lb/>
五色華芝世共看流水清絃閒屢奏秋風長鋏未須彈<lb/>
也應晏歲勞相慰却愧陽春和獨難<lb/>
移住城西半畆寛閒居蕭散欲忘官隣園樹色青連屋<lb/>
露井苔痕碧映闌東觀有書秋後校西山如畫雨餘看<lb/>
同鄉同客兼同調日日過從得共懽<lb/>
<pb n="KR4e0090_WYG_087-27a"/>
移住城西半畆寛相過隣曲盡衣冠南州文物終存古<lb/>
北地風霜屢渉寒萬里能無鄉井意數家相倚客居安<lb/>
匏壺載酒閒常㑹竹笥藏書也易干<hi>隣居皆江右人</hi>
　　　送王籌<hi>汝玉之子</hi>
不見青城十五年春宫曾共侍經筵早乗鶴去歸三島<lb/>
應從龍㳺近九天海内朋儔悲益减客中歲月苦頻遷<lb/>
秋風又與王郎别爲話髙堂重惘然<lb/>
　　　寄題旴江鄭氏隆壽堂<lb/>
<pb n="KR4e0090_WYG_087-27b"/>
與君俱住西江上徃徃清名聽客傳六十生年同甲子<lb/>
尋常行樂似神仙厨供吏部曹中禄酒釀麻源谷裏泉<lb/>
盛世天恩錫隆壽龍光長照綺筵前<lb/>
　　　奉勑㳟謁皇太子謝恩詩<hi>有序</hi>
　　欽䝉皇上聖恩賜臣等拜謁東宫殿下敬惟殿下<lb/>
　　天章日表鳳彩龍姿氣宇雍容有廣大寛仁之度<lb/>
　　威儀恭肅有純和中正之資睿知聰明出乎天性<lb/>
　　所以係萬年之邦本所以正萬國之元良誠由祖<lb/>
<pb n="KR4e0090_WYG_087-28a"/>
　　宗皇太后之洪慶皇上中宫之大德有以膺天眷<lb/>
　　之隆而生將來太平之令主也臣等深切懽抃之<lb/>
　　至恭各賦詩一章以上爲國家宗社下爲海宇生<lb/>
　　民之賀謹録上進伏惟聖覽焉<lb/>
華夷一統戴洪恩慶衍皇家萬萬春縂為太平隆景運<lb/>
正生仁聖福斯民德如文武成康繼世沐乾坤雨露新<lb/>
龍鳳之姿天日表大明髙祖聖𤣥孫<lb/>
　　　送王秉遜侍郎歸益都<lb/>
<pb n="KR4e0090_WYG_087-28b"/>
愛子儒林氷玉清大廷文選佐持衡昔聞天語曽稱孝<lb/>
乆侍經帷只用誠恩命已霑鸞誥重鄉人今看錦衣榮<lb/>
况逢青社烟氛净共感皇仁說治平<lb/>
　　　午醒閒述<lb/>
邉方喜迓翠華來風掃飛烟雨浥埃日暖營門喧鼓吹<lb/>
秋清廬帳引尊罍諸公並有平戎䇿賤子慚無奏賦才<lb/>
忽聽六軍傳好語龍輿今已辦東囘<lb/>
　　　懷柔旅次<hi>一生能執經請益</hi>
<pb n="KR4e0090_WYG_087-29a"/>
古樹蕭條䕃縣門縣前民舍似山村何如荒歉頻年後<lb/>
猶有承平舊俗存愛客别延林外舘多情還倒炕頭尊<lb/>
不徒行役能相慰兼復詩書可共論<lb/>
　　　歸至清河<hi>時彦諸公約載酒土城見候</hi>
二月隨鑾三月歸近瞻城闕五雲飛桃蹊深淺紅相間<lb/>
麥壟髙低緑漸肥出郭故人期載酒迎門稚子候牽衣<lb/>
登山臨水多髙興未抵抽毫侍禁闈<lb/>
　　　寄壽胡祭酒七十<lb/>
<pb n="KR4e0090_WYG_087-29b"/>
八年不見頥菴面楚樹燕雲思獨懸寳氣常騰山浦上<lb/>
文光髙燭斗牛邉緑尊酒共幽人酌錦字詩從過客傳<lb/>
七十韶華還七十重新甲子記流年<lb/>
　　　元宵侍宴萬歲山<hi>五首</hi>
綵映鰲山近紫霄王正嘉節屬元宵九衢星斗珠燈燦<lb/>
一統乾坤玉燭調處處陽和融動植家家歡樂合笙簫<lb/>
臣民仰戴君恩澤萬壽齊天祝帝堯<lb/>
寳炬華缸㶑灔紅參差廻合粲夫容九重殿上春先到<lb/>
<pb n="KR4e0090_WYG_087-30a"/>
萬歲山前月正中天意總看新歲好聖情樂與兆民同<lb/>
頻年邉壤氛埃净况是田疇稼穡豐<lb/>
帝德承天景運新三陽開泰布和春典章禮樂隆昭代<lb/>
玉帛梯航聚逺人致樂天倫承聖母均恩海宇霈皇仁<lb/>
太平元夕仙韶奏率舞蹌蹌總鳳麟<lb/>
大地山川明景象連城燈火照笙歌月當華葢杠前好<lb/>
春在蓬萊頂上多鳳闕光輝含瑞靄龍河浩蕩溢恩波<lb/>
時平幸遇唐虞主聖德無爲保泰和<lb/>
<pb n="KR4e0090_WYG_087-30b"/>
詔書已下息黎元逺邇歡忻戴頌言節序適逢端正月<lb/>
陽春偏感聖明恩三山瑞彩明黄道五緯華星繞紫垣<lb/>
敬效嵩呼祝當宁太平天子萬年尊<lb/>
　　　送曹都御史赴丼州<lb/>
繡衣驄馬引雙旌手捧綸章出帝城滿路桃花飛乳燕<lb/>
夾堤楊柳帶流鶯關西舊識霜威肅塞上今傳氛祲清<lb/>
昭代有才當顯用會看竹簡記勲名<lb/>
　　　寄楊壽夫<lb/>
<pb n="KR4e0090_WYG_087-31a"/>
七十年華兩鬚霜九重恩㫖賜還鄉脩成國史登金匱<lb/>
歸去官銜帶玉堂碧水丹山從散䇿春蘭秋菊對浮觴<lb/>
别來繾綣懷君子故寫琅玕逺寄將<lb/>
　　　歐陽貟外歸省以山水畫索題<lb/>
去春我過蜀江曲今春爾望蜀江歸六一宗家有餘慶<lb/>
椿庭萱砌交晴輝㫖丼猶是秋官禄繡錦新裁萊子衣<lb/>
一幅蕭閒鄉閭趣白頭相送念相違<lb/>
　　　送柴尚書歸浙江<lb/>
<pb n="KR4e0090_WYG_087-31b"/>
萬里胡氛汎掃清中臺新拜夏官卿平生節比秋霜勁<lb/>
此日光添晝錦榮鄉國㡬人乗傳入江亭八月看潮生<lb/>
錢塘蠏熟鱸堪膾誰共芳醪白玉觥<lb/>
　　　喜雨詩<hi>有序</hi>
　　今夏自五月五日不雨至六月十八日上念田穀<lb/>
　　將實而生意枯瘁命有司致禱越三日大雨霑足<lb/>
　　聖情欣恱賜侍臣酒饌臣士竒預被榮恩喜而賦<lb/>
　　詩<lb/>
<pb n="KR4e0090_WYG_087-32a"/>
好雨連朝蘇乆旱無邉喜意動宸𠂻皇天洞鑒聖仁德<lb/>
臣子深慚燮理功每念升平均九土已知舞蹈出三農<lb/>
駢繁寵鍚身難報何幸衰年際屢豐<lb/>
　　　送王日初<lb/>
撫州太守温如玉自昔論交在兩都壯歲文章看擢桂<lb/>
明時勲業遂分符臨川野外春風滿華葢峰前皓月孤<lb/>
邂逅相歡又相别天寒氷雪柰長途<lb/>
　　　送趙侍郎廵撫江西<lb/>
<pb n="KR4e0090_WYG_087-32b"/>
聖主龍飛矜下土天官鵠立侍彤庭九重北面承親命<lb/>
一道西江仰福星吏治還應察涇渭農田湏用去蝗螟<lb/>
使車所過從容駐留取丼棠乆遠青<lb/>
　　　送陳教授歸臨江<lb/>
臘雪都門三雨花廣文辭闕理歸車從來宦逹心如水<lb/>
此去優閒鬂始華瑟瑟蒹葭寒景暮蕭蕭鴻鴈朔風斜<lb/>
碧桃開滿金川縣無限春光屬到家<lb/>
　　　送萬太守還嚴州<lb/>
<pb n="KR4e0090_WYG_087-33a"/>
聖皇臨御求賢日太守趨朝奏最時興學已聞千里化<lb/>
愛民今荷九重知離亭雨霽花薫勺驛路風清柳拂旗<lb/>
繾綣同鄉又分袂好音頻慰别來思<lb/>
　　　送恂如侍郎循拊蘇淞<lb/>
秋來為别思難禁况復平生契誼深循拊獨先祗帝命<lb/>
賢勞深見愛民心也知瑞玉須荆産信是長才出鄧林<lb/>
何幸遭逢明盛代春風行處散棠陰<lb/>
　　　送任敬讓主事省親<lb/>
<pb n="KR4e0090_WYG_087-33b"/>
潞河二月春氷泮河上仙郎載畫船金勑已頒褒命下<lb/>
繡羅新製舞衣鮮曉經鍾阜龍承日夕望豐城劍燭天<lb/>
白髪髙堂榮具慶華觴拜跽祝長年<lb/>
　　　寄李昌祺<lb/>
故人乆别李方伯不盡交情憶洛中氷檗心堅真比石<lb/>
松筠節老不隨風共嗟禄秩縻三紀漸喜雲泉屬兩翁<lb/>
已辦這頭青若笠鷗江鷺渚徃來同<lb/>
　　　送黄叔志布政致事歸呉興<lb/>
<pb n="KR4e0090_WYG_087-34a"/>
拜賜歸閒出九重都門祖送雪寒中考功郎署三朝逺<lb/>
敷政藩垣二品崇金盖雲山足怡悦鷗波亭沼更從容<lb/>
扁舟還約𤣥真子來徃苕西與霅東<lb/>
　　　挽余正安<lb/>
詞垣分手十年餘霜鬂蕭蕭未漸踈朱紱早辭金殿直<lb/>
草堂還傍碧山居一壺常共隣翁席四馬頻囬過客車<lb/>
聞道翛然奄乘化硯松空對涕漣如<lb/>
　　　送樂善郎中梅<lb/>
<pb n="KR4e0090_WYG_087-34b"/>
萬木凋殘春欲回年年開擅百花魁連松傍竹堪論契<lb/>
綴玉聮珠不染埃寒暑芳華清莫敵幽人風致數能來<lb/>
還應一段氷霜意宜向秋官署裏栽<lb/>
　　　遵化行營夜夣金少保有作<hi>時奉使慶府</hi>
故人迢遞夣分明星轉周廬夜二更金馬玉堂三月别<lb/>
白雲紅樹兩鄉情闗山道路瞻持節藩府衣冠迓擁旌<lb/>
奉使西行足髙興錦囊歸日為君評<lb/>
　　　書張御史和唐詩後<hi>有序</hi>
<pb n="KR4e0090_WYG_087-35a"/>
　　詩自三百篇後歴漢晉而下有近體蓋以盛唐為<lb/>
　　至楊伯謙所選唐音粹矣比年用力於此者尠御<lb/>
　　史張楷取唐音中七言律悉和其韻可謂有志間<lb/>
　　出示余因取其首篇和以答之前四句以髣髴盛<lb/>
　　唐諸公之趣後四句特以勵楷詩雖學者餘事然<lb/>
　　昔人有曰若不能升其堂者非可易言也發乎情<lb/>
　　止乎禮義優柔以求之諷詠以得之造之之方也<lb/>
　　朂哉乎楷他日聞浙水東以唐詩名者其子也歟<lb/>
<pb n="KR4e0090_WYG_087-35b"/>
　　楷朂乎哉<lb/>
驪珠光彩玩堪憐白玉藍田生煖烟粲粲芙蓉出秋水<lb/>
蹌蹌金石奏宫懸從容柏府霜臺暇吟咏開元大歴前<lb/>
壯志盛年期努力方將洗耳伯牙絃<lb/>
　　　送原之參政歸山西<lb/>
　　　　<hi>余以舊得夏中書墨竹贈别并題詩云</hi>
鳯沼春生翰墨香一枝晴翠寫瀟湘清姿早濯薇垣露<lb/>
勁節曽凌柏府霜共愛鸞翔拂霄漢還思金奏恊琳琅<lb/>
<pb n="KR4e0090_WYG_087-36a"/>
匆匆相見難為别贈置徽之君子堂<lb/>
　　　送杜御史山東參議<hi>有序</hi>
　　孟清御史㢘潔端厚持大體余雖素未識然聞之<lb/>
　　士君子熟矣今陞山東布政司參議始遂一見故<lb/>
　　作詩送其行云<lb/>
御史班中第一流由來清譽重琳璆儲無甔石門如水<lb/>
胷貯陽和面帶秋海岱藩垣騰寵命氷霜道路戒行輈<lb/>
十載同朝始相見篇詩持贈當吳鈎<lb/>
<pb n="KR4e0090_WYG_087-36b"/>
　　　送杜寧侍講<lb/>
玉署十年登近侍白雲滄海望天台歸寧榮捧天㤙下<lb/>
行道争㸔晝錦回濟北九河衝暑過浙江八月㸔潮來<lb/>
升堂正及高秋節丹桂吹香溢壽盃<lb/>
　　　姚克脩御史挽詩<lb/>
荆湖才行登烏府念子于今第一人節操從來烱氷雪<lb/>
撫循隨處播陽春陵夷古道傷心後太息清風洒淚頻<lb/>
最是蜀人懷厚德不知誰復繼音塵<lb/>
<pb n="KR4e0090_WYG_087-37a"/>
　　　題胡御史家四老圖<lb/>
四人行共三百嵗兄弟儼若商顔翁皎皎鬢華晴雪白<lb/>
怡怡容色曙霞紅松間歩引仙巖鹿花外㸔回憲府驄<lb/>
南極分明當几席星光長映酒杯中<lb/>
　　　張鳴玉郎中父輓詩<lb/>
蘭禕荷帶不言貧䞉貯詩書遺後人禄養曾榮二千石<lb/>
壽筭高登七十春青山墓樹秋雲冷紫誥龍章寵命新<lb/>
尚有耆人説遺行至今清儉表鄉民<lb/>
<pb n="KR4e0090_WYG_087-37b"/>
　　　送徐良玉侍郎復職還南京兵部<lb/>
昭代多才少司馬中臺六載住南都楩楠自昔升梁柱<lb/>
瑚璉于今用瑾瑜天闕九重㸔奏最秋風八月戒歸途<lb/>
交情又屬匆匆别強對離歌寫翠壺<lb/>
　　　鄺侍郎父挽詩<lb/>
人傳能孝似參騫儒行公才兩克全三邑曽承愽士教<lb/>
庶民長誦大夫賢青山墓道松楸冷錦誥褒詞日月懸<lb/>
况有顯揚千嵗託中臺五采鳯毛鮮<lb/>
<pb n="KR4e0090_WYG_087-38a"/>
　　　題雲山送蕭德葵南歸<lb/>
一别桃源四十春高齋回首思紛紛清溪兩道通仙谷<lb/>
翠壁千尋護白雲少暇焚香時鼓瑟半酣停酒更論文<lb/>
何日承㤙謝簮紱寅賔樓上再尋君<lb/>
　　　挽張逢吉<lb/>
平生瀟洒湖海意晚嵗寵召升朝行小兒皆愛秦扁鵲<lb/>
俠士亦讓龎安常可憐厭世忽已逺何限懷人今未忘<lb/>
鳯毛池上悲陟岵我為賦詩増慨慷<lb/>
<pb n="KR4e0090_WYG_087-38b"/>
　　　送魏侍郎奉使江西<lb/>
西江冦盗本王民命切艱危有弗馴初拜殿廷承玉㫖<lb/>
肅將斧鉞下天津道途陰曀湏清滌溝壑呻吟頼撫循<lb/>
盛世長才當大用勉宣皇武布皇仁<lb/>
　　　送袁忠徹少卿歸四明<lb/>
早從雲海識真龍冠紱三朝侍九重綵筆曾書丹鳯詔<lb/>
玉章親視紫泥封九河花落春波暖千里鶯啼樹色濃<lb/>
遥想到家明晝錦越山晴繞翠芙蓉<lb/>
<pb n="KR4e0090_WYG_087-39a"/>
　　　送何孟煥檢討歸㑹稽<lb/>
詞垣榮被寵恩新朱紱朝來拜紫宸抗手暫違丹禁侣<lb/>
馳心長戀白頭親闗山鴻鴈隨秋色江岸芙蓉映曉雲<lb/>
想見升堂嘉慶日銀缾滿貯洞庭春<lb/>
　　　送崔彦俊太守歸徽州<lb/>
瀟洒宗之清似玉專城五馬翼䨇旗政如召父南陽日<lb/>
教擬文翁蜀郡時京國三年重邂逅闗山萬里又分離<lb/>
同鄉同道相期逺千載新安去後思<lb/>
<pb n="KR4e0090_WYG_087-39b"/>
　　　送何太守歸宜陽<lb/>
豫章南上二王城宜水宜山繞郭清太守逺憑熊軾下<lb/>
老夫猶記鳯臺生三年北闕重趨覲正月東風遽戒行<lb/>
氷泮龍河春浩蕩臨分無那故交情<lb/>
　　　送彭參議致事歸崇明<lb/>
榴花時節出都門語燕啼鶯緑樹繁近侍十年趨殿陛<lb/>
旬宣兩浙佐藩垣青雲高歩承昭代白首閒居感聖恩<lb/>
冠帶光華動閭里清㳺多在海邉村<lb/>
<pb n="KR4e0090_WYG_087-40a"/>
　　　贈呉布政歸福建<lb/>
昔歳京華聫近侍柴門相對日相過憲臺藩府升遷數<lb/>
西陜南閩越歴多氷雪滿懷知節操陽春行處想謳謌<lb/>
重來未盡歡娯意又送驪駒白玉珂<lb/>
　　　奉柬宗載尚書<lb/>
同鄉同歳還同道玉笋聮班歴四朝近曉天星俄落落<lb/>
經霜庭柏故蕭蕭廟廊特逹升元愷海宇光華荷帝堯<lb/>
已辦從公舵樓底西江歸去狎漁樵<lb/>
<pb n="KR4e0090_WYG_087-40b"/>
　　　題南浦上人竹石<lb/>
南浦上人氷雪意平坡古刹幽棲深琅玕翠拂曼陁石<lb/>
瑪瑙森立旃檀林虎丘説法曾㸃首玉版叅師今在心<lb/>
何時坐我清風側試聼海潮揚梵音<lb/>
　　　寄汴中廣哲僉事<lb/>
手提文印中州去洛水嵩山歳屢經庠序育才元不易<lb/>
道途攬轡未曾停豈無賈誼閒懷䇿恐有堯夫隱在坰<lb/>
聖代咨詢憑使者封章㑹見逹明庭<lb/>
<pb n="KR4e0090_WYG_087-41a"/>
　　　題呉郎中展墓巻<lb/>
天官當代公衡鍳翼賛人推選部郎白晝鄉閭瞻衣錦<lb/>
青松丘壟豔焚黄天朝恩重何由報風樹情深獨自傷<lb/>
畫史能傳心曲事從知忠孝兩難忘<lb/>
　　　呈澹齋少保并諸學士<hi>有序</hi>
　　二月四日澹齋置酒閣中㑹諸學士主賔七人而<lb/>
　　僕以最老預席顧桑榆之已廹念丘園之乆違輙<lb/>
　　成五十六字以寫鄙懷用呈同席諸公云<lb/>
<pb n="KR4e0090_WYG_087-41b"/>
無能有幸接英僚翰苑經帷共四朝時泰獨嗟年歳暮<lb/>
力衰轉覺道途遥風含御桞春猶淺波溢龍河凍盡消<lb/>
陽德方亨仁澤霈㑹容白髪返漁樵<lb/>
　　　挽曽翬主事父<lb/>
釣水耕原計不踈娟娟脩竹蔭庭除家隣清節先生里<lb/>
案有蒙荘傲吏書閒對青山成逸趣遽傳丹旐引靈車<lb/>
明時有子光朝署寵贈終當賁墓廬<lb/>
　　　閒題<lb/>
<pb n="KR4e0090_WYG_087-42a"/>
翠柏參差蔭滿庭雪晴青草傍階生門無車馬晝方永<lb/>
座有圖書心自清絳縣老人方並嵗青州從事未忘情<lb/>
故園尚有漁竿在惟歎歸舟計未成<lb/>
　　　館閤真率㑹詩<lb/>
曾聞東洛集耆英想慕髙人物外情白玉堂中千載㑹<lb/>
紫薇垣畔七星明朝廷有道公多暇尊爼相娯老益清<lb/>
衰朽自知難並列擬循緑野㸔春耕<lb/>
　　　送裵脩譔歸侍親<lb/>
<pb n="KR4e0090_WYG_087-42b"/>
早嵗超宗有鳯毛天門金榜映宫袍官聫朝苑三遷後<lb/>
慶衍慈闈八袠高晝錦新榮當宁賜秋㠶遥泝大江濤<lb/>
升堂拜獻長生爵更捧氷盤五色桃<lb/>
　　　送周員外致事兼簡巽溪長史<lb/>
司成館下職頻遷一擢中臺遂十年官燭晨昏勞簡牘<lb/>
使車南北歴山川朝廷有道成高致冠帶無營勝散仙<lb/>
應共鄰荘楊長史碧松陰裏酌丹泉<lb/>
　　　送夏仲昭歸省<lb/>
<pb n="KR4e0090_WYG_087-43a"/>
天恩初拜出皇州紅樹青山驛路秋鶴髪幾年違定省<lb/>
鳯池長日歎淹留榖亭水滿平通牐𤓰歩潮囘穏放舟<lb/>
遥想升堂嘉慶日綺筵春酒玉為甌<lb/>
　　　題孫公器醫士梅竹<lb/>
娟娟庾梅氷雪蕋翛翛嶰竹青琅玕梅熟兼䀋調鼎鼐<lb/>
竹老垂實來鳯鸞畫史高情真絶俗丹房閒對可忘餐<lb/>
董家豈乏廬山杏此植清貞經歳寒<lb/>
　　　吳叅政挽詩<lb/>
<pb n="KR4e0090_WYG_087-43b"/>
初持彩筆趨龍陛遂入霜臺著廌冠西蜀幾年分使節<lb/>
南閩萬里佐藩翰歴官中外賢勞乆歸老林泉樂趣寛<lb/>
聞訃忽嗟成永别接隣空憶舊交歡<lb/>
　　　送陳遜用員外致事<lb/>
聖主需賢贊萬幾㸔君未老决然歸十年朝署氷霜操<lb/>
五色文林錦繡衣巖逕松蘿餘舊隱海天鴻鵠遂髙飛<lb/>
白頭别有相知者潦倒不歸傷逺違<lb/>
　　　送太守劉永之荆州<lb/>
<pb n="KR4e0090_WYG_087-44a"/>
丹桂飄香滿玉除秋高雲净鴈來初朱衣拜别雙龍闕<lb/>
皂盖行乘五馬車天子勤民需召杜郡侯為政用詩書<lb/>
荆州况是頻荒歉急待陽春惠化舒<lb/>
　　　送尹自道太平同知<lb/>
霜華初滿碧梧枝貳守之官彩鷁移宦績十年勞撫恤<lb/>
客途千里厭驅馳江清采石長宜釀雪净青山足賦詩<lb/>
此去殷勤宣上德太平民物縂春熈<lb/>
　　　送周參政赴福建<hi>有序</hi>
<pb n="KR4e0090_WYG_087-44b"/>
　　工部郎中鄱陽周君㢘慎君子也奉國愛人明於<lb/>
　　大體獨恒不得於其長官盖所存所由之不相契<lb/>
　　也皇上親擢為閩藩叅政賜之壐書勵其職業朝<lb/>
　　士大夫皆為之喜余與之同出江右故作詩送之<lb/>
五色天書照紫泥曉承玉㫖下彤墀薫蕕自昔嗟同器<lb/>
鵰鶚于今喜及時邐迤桂香迎驛路飄翩雲彩動旌旗<lb/>
太平勲業資才俊莫負清朝聖主知<lb/>
　　　時彦行儉習禮入山觀玉泉想見佳致故作詩<lb/>
<pb n="KR4e0090_WYG_087-45a"/>
　　　奉寄<lb/>
萬頃西湖一鑑澄玉泉淠沸㵼泠泠昔年兩度㳺曽徧<lb/>
此日三賢興共乗石畔潄流仍命酒山中瀹茗定逢僧<lb/>
從知登歴多高詠還對蒼崖第幾層<lb/>
　　　宴楊氏南園并和<hi>二首</hi>
楊家别墅南園好水色山光畫障開花連杜曲東頭發<lb/>
人自蓬山頂上來共傍林塘分綺席頻教絲竹送瓊盃<lb/>
盡日香風清不斷披襟何處得纎埃<lb/>
<pb n="KR4e0090_WYG_087-45b"/>
南亭比似東亭逺三月好花無數開一水繞園如練浄<lb/>
羣峰當座送青來清歌屢引蹁躚舞高興頻流㶑灔杯<lb/>
歸路斜陽擁車騎淡雲將雨浥輕埃<lb/>
　　　夏日館閤假寐夣澹菴寫竹筆勢翩翩以求余<lb/>
　　　題覺而有作<lb/>
日長假寐圖書府夣見揮毫寫竹枝三月都無鴻鴈信<lb/>
九霄如睹鳯凰儀空憐意惬闗飛動亦擬詩成寄别離<lb/>
淇水湘川𣺌南北清風翹首已多時<lb/>
<pb n="KR4e0090_WYG_087-46a"/>
　　　夏日館閤賦柬馬學士曹侍講<lb/>
九重盛夏净炎氛停講經帷已二旬館閤退朝無一事<lb/>
衣冠坐論只三人大官致饌循常典中使傳宣錫異珍<lb/>
視草堂前新雨過錦葵承日不勝春<lb/>
　　　題畫寄逺法師<lb/>
乆别山中逺法師春風洒落鳯凰枝八忩花雨譚經處<lb/>
一榻松雲入定時出世人髙了元法名家我識惠休詩<lb/>
幾時同坐曼陀石瀹茗焚香慰所思<lb/>
<pb n="KR4e0090_WYG_087-46b"/>
　　　聞逺法師新作山居<lb/>
從知城市厭塵凢近傍西山草結菴心静故思幽境住<lb/>
道高不遣俗人叅玉泉洗鉢時分磵石匱藏經别在巖<lb/>
簷匐繞林花似雪飛香常滿佛前龕<lb/>
　　　次韻答逺法師<lb/>
詩成粲粲素霞開比似花光月映梅色相已清猶是幻<lb/>
性根元好不湏培堂中明鏡常澄澈天上浮雲任去來<lb/>
盛世樷林數耆俊逺公端合斗間魁<lb/>
<pb n="KR4e0090_WYG_087-47a"/>
　　　送何文淵<hi>二首有序</hi>
　　吾友刑部侍郎何君文淵於愛君恤民志如金石<lb/>
　　且其髙才逺識無所施而不宜而遽引疾得歸於<lb/>
　　别也予尤不能無情故賦詩二章送之<lb/>
曉承恩詔出皇京行李蕭蕭一葉輕梁柱楩楠希世有<lb/>
雲霄鴻鵠使人驚從來政挾陽和布况復心涵秋水清<lb/>
共憶江鄉今獨徃都門分手若為情<lb/>
我重何鄉過瑾瑜清風素節有誰如同鄉同志㝡知己<lb/>
<pb n="KR4e0090_WYG_087-47b"/>
直道直言多啓予聖主方今圖致治長才安得遂閒居<lb/>
到家漸及陽和候春鴈來時應寄書<lb/>
　　　追和周侍郎大雪賜宴詩<hi>有序</hi>
　　宣德己酉正月大雪皇心恱懌賜廷臣宴時周侍<lb/>
　　郎有詩後五年出示索和追念天恩不勝感愴勉<lb/>
　　次韻塞責云<lb/>
先朝瑞雪兆豐年一體君臣喜可言已勑大臣頒玉饌<lb/>
更宣中使出金尊傷心何處攀仙駕洒泪清詩憶舊思<lb/>
<pb n="KR4e0090_WYG_087-48a"/>
滿目當時肱股在共攄忠懇答乾坤<lb/>
　　　題竹寄曽士𢎞郎中<lb/>
朝紳歸里絶塵事愛爾㢘聲逹兩京萱堂日慶慈闈壽<lb/>
棘院秋榮令弟名俗轍掃除無一跡芳醪閒暇盡干觥<lb/>
聊寄一竿淇上緑更看氷雪歳寒清<lb/>
　　　寄李學士<lb/>
别來無日不思君𣺌𣺌燕山望楚雲到縣幾多知識在<lb/>
入門強半死生分鄉閭叙齒應皆讓子舎添丁或未聞<lb/>
<pb n="KR4e0090_WYG_087-48b"/>
氷泮龍河候蘭楫須知同館重離羣<lb/>
　　　送宗載尚書復任南京吏部<lb/>
又拜明恩下九霄騑騑四牡出河橋從知素志懷鄉邑<lb/>
且盡丹誠答聖朝氷雪曉行嗟老大闗山南望向迢遥<lb/>
金陵已熟春前釀應有梅花候翠鞗<lb/>
　　　夣覺作<lb/>
翰苑詞林雨露邉不才何幸接時賢故鄉迢遞六千里<lb/>
歸計蹉跎四十年寳勑恭承明主賜白頭深荷寵恩憐<lb/>
<pb n="KR4e0090_WYG_087-49a"/>
行來夜夜蓬忩夣只在龍墀玉陛前<lb/>
　　　過沛縣悼顔伯瑋<hi>有序</hi>
　　廬陵值夏顔伯瑋其先出唐魯公之後伯瑋為沛<lb/>
　　令太宗皇帝舉師北平所過郡縣皆歸附伯瑋度<lb/>
　　不支不出時惟一子在側預送之出走遂入衣冠<lb/>
　　南望拜自經其子不忍去父復還父已死亦死之<lb/>
　　事具國史僕於伯瑋有故過沛悼之<lb/>
平生金石見臨危就義從容子亦隨千載河山遺蹟在<lb/>
<pb n="KR4e0090_WYG_087-49b"/>
一門忠孝史官知故鄉住近文丞相先德傳從魯太師<lb/>
欲酹丘墳何處是離離芳草泪空垂<lb/>
　　　過匡南重悼正安侍講<lb/>
玉署聨官二十春超然歸去樂閒身醉吟麗句渾忘老<lb/>
坐對青山不厭貧經年江海魚書斷落日郊原馬鬛新<lb/>
惆悵仰高堂寂寂尋君不見泪盈巾<lb/>
　　　題梅贈顯仁劉脩譔<lb/>
五年不見劉脩譔長在薊門勞逺思此日歸來重晤對<lb/>
<pb n="KR4e0090_WYG_087-50a"/>
清風瀟洒舊襟期香和鼎爼春調膳影上簾屏夕詠詩<lb/>
别後㸔梅相憶處陽和獨擅最南枝<lb/>
　　　題竹酬顔仲平<hi>有序二首</hi>
　　僕與顔仲平别五十有二年今年春歸自北京仲<lb/>
　　平見訪澄江之上僕適以事先出阻風雨於外夕<lb/>
　　歸尋仲平之舟已行矣悵怏不已辱仲平留詩披<lb/>
　　誦感愧舊得黄中書寫竹用以奉寄并歩仲平韻<lb/>
　　二章其一賦竹其一述鄙意云<lb/>
<pb n="KR4e0090_WYG_087-50b"/>
移植成陰歴歳時虛心勁節幾人知臨風毎聽龍吟好<lb/>
待月常㸔鳯翥遲嘉客頻逰蔣詡逕髙情閒詠武公詩<lb/>
何時君子堂中坐共㸔扶踈霽景熈<lb/>
五十年前握手時清懷雅度兩相知衡茅昨枉過臨重<lb/>
風雨深慚出迓遲剡曲子猷俄反棹市南摩詰更留詩<lb/>
髙山素仰陳夫子氷玉于今見緝熈<lb/>
　　　與鵷稷别<lb/>
落日蕭蕭江上寒臨江對酒不成懽君臣義重慚違久<lb/>
<pb n="KR4e0090_WYG_087-51a"/>
父子情深欲别難春水白鷗閒泛泛烟皋芳草緑漫漫<lb/>
客程漸與鄉闗逺回首天南何處㸔<lb/>
　　　挽歐陽洙父<lb/>
家住烟霞蜀洲曲蒼蒼喬木百年餘讀書行義承先世<lb/>
流水青山䕶隠居榮養已沾烏府禄褒恩曾錫錦綾書<lb/>
浮生何必登耆耋誰有銘文載令譽<lb/>
　　　羅侍郎挽詩<lb/>
金魚洲北相過日<hi>前年春余還鄉汝敬自文江來訪留一宿而去</hi>玉峽樓前執<lb/>
<pb n="KR4e0090_WYG_087-51b"/>
别時<hi>四月余北上汝敬先期於玉峽見候㑹食頃而别</hi>匆促共嗟情不盡幽㝠<lb/>
遽恨見無期<hi>别數月而汝敬捐館</hi>尚存簡冊書成績不斷軺車賦<lb/>
載馳<hi>汝敬自陞侍郎奉詔赦兩浙民賦理甘肅寧夏邉餉</hi>最是邉西來徃數至今<lb/>
遺愛後人思<hi>汝敬遺績在峽西者最著迨今循用其法</hi>
　　　送劉不息<hi>有序</hi>
　　劉誠不息草意先生之孫也吾十五六時識草意<lb/>
　　於海桑槎翁之賔席計其時不息始生盖今六十<lb/>
　　餘年矣不息純質可重舉進士下第入胄監今得<lb/>
<pb n="KR4e0090_WYG_087-52a"/>
　　臨淮簿專理邑之馬政將行索詩孔子不為乘田<lb/>
　　乎曰牛羊茁壯長而已矣仕無崇庳一惟盡誠焉<lb/>
　　耳不息勉之<lb/>
兩京相見屢經年束髪為儒到白顛恩命曉頒䨇闕下<lb/>
帝鄉南望五雲邉夾河楊桞含清霧新水鳬鷖發畫船<lb/>
好及明時展材用臨岐為誦魯駉篇<lb/>
　　　送曽振新除潜江簿<lb/>
兩家白下東西郭爾叔童年日徃還進士憐渠繼鄉榜<lb/>
<pb n="KR4e0090_WYG_087-52b"/>
除官復此出賢闗淮南曉棹沙邉月江上晴㸔雨後山<lb/>
榮捧恩書行素志莫将離思動愁顔<lb/>
　　　送道亨王侍郎致政還鄉<hi>二首</hi>
平生操節比瓊瑶身荷天恩到五朝為國一心常耿耿<lb/>
歴官䨇鬢已蕭蕭西人毎見談仁政故吏頻聞誦教條<lb/>
獨恨相逢各遲暮白駒那復永今朝<lb/>
蕭散髙情早息機衣冠祖送出都畿六官守道如公少<lb/>
七袠辭榮自古稀沃野秋風黄黍熟長河春水白魚肥<lb/>
<pb n="KR4e0090_WYG_087-53a"/>
不才苦被樊籠繫翹首𡨕鴻嘆願違<lb/>
　　　東郭草堂宴集<lb/>
帝城南畔尋韋曲浩蕩風光三月中衢路塵埃過雨净<lb/>
林園花樹競春紅主人置酒興非淺衆客題詩歡不窮<lb/>
一杯一曲日西下莫待銀蟾生海東<lb/>
　　　挽竹軒劉嘉㑹先生<lb/>
閒占雲霞隱鹿門一朝厭世隔囂喧儒林共惜斯文喪<lb/>
鄉邑誰知古道惇鵰鶚登庸誇令子文章為縣見賢孫<lb/>
<pb n="KR4e0090_WYG_087-53b"/>
何時歸到螺川上為瀉椒漿奠一尊<lb/>
　　　送廖教諭自謙之任沅江<lb/>
平生孝友江鄉重一别蹉跎二十年紫誥新求盤谷里<lb/>
烏紗逺上洞庭船秋風秔稲家家熟楚水鯿魚處處鮮<lb/>
想見齋居倚脩竹絃歌長滿緑雲邉<lb/>
　　　送周崇式貳尹赴東莞<lb/>
河梁秋葉墮蕭蕭送客之官道路遥淮上月明潮正滿<lb/>
嶺南霜下瘴全消從知苦學持先志㑹有忠謨逹聖朝<lb/>
<pb n="KR4e0090_WYG_087-54a"/>
邑宰于今望賢佐過家少駐木蘭橈<lb/>
　　　贈本深還吉安<lb/>
宴罷瓊林酒一盃鞭催五馬出蓬萊金章紫綬恩重拜<lb/>
皂盖朱幡喜復來帶得一天新雨露掃除九邑舊塵埃<lb/>
螺川城外人千億争㸔神明太守回<lb/>
　　七言長律<lb/>
　　　公安王氏慈夀堂<lb/>
堂中壽母八十餘慈顔和悦身安徤俯㸔蘭桂春繞膝<lb/>
<pb n="KR4e0090_WYG_087-54b"/>
坐聽詩書喜生面慈竹隂濃雲密垂諼草花齊錦相炫<lb/>
地近菊潭泉可釀門倚荆江魚足饌甘味時邀隣媪同<lb/>
輕軒晴渉家園徧玉堂禄養共所榮錦誥恩封㑹當㸔<lb/>
耆耋争㸔人瑞好康寧本自皇極建中天南極一星明<lb/>
嵗嵗長年照華宴<lb/>
　　　挽趙尚書<lb/>
五朝遺老今無幾卓犖髙才不可覊欽恤晚承虞帝命<lb/>
旬宣早出縉雲司中臺優秩升圻父三禮清心慕伯夷<lb/>
<pb n="KR4e0090_WYG_087-55a"/>
屢挟地仙窮眺覧更携田畯㸔耘耔甘從白首辭官去<lb/>
曽以丹𠂻結主知竹簟茅簷真散逸藥畦花逕足栖遲<lb/>
過從毎憶頻開醖朝退兼懷共論詩一别三年遂終古<lb/>
無由持紼送靈輀<lb/>
　　　聮句<lb/>
　　夜夣與故冕菴胡公泛舟自鷗江至鷺洲對酒聨<lb/>
　　詩公起首句余續第二第三句公續第四第五句<lb/>
　　余復續第六第七句公結末句既覺而忘第五至<lb/>
<pb n="KR4e0090_WYG_087-55b"/>
　　第七三句愴然懷舊因補之如左<lb/>
金螺瀟洒對芙蓉鷺渚魚洲窈窕通逺樹白雲秋色净<lb/>
故人清興酒船同河山夣冷謳吟後生死交深感慨中<lb/>
猶想勝縁如夙昔並騎黄鵠過江東<lb/>
　<lb/>
　<lb/>
　<lb/>
　東里續集巻五十九<lb/>
</p>
<p>
</p>
  </div>
</body>
</text>
</TEI>
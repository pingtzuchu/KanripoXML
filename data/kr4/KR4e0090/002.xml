<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻二</head>
    <p>
<pb n="KR4e0090_WYG_002-1a"/>
欽定四庫全書<lb/>
　東里文集巻二　　　　　明　楊士竒　撰<lb/>
　　記<lb/>
　　　石田茅屋記<lb/>
石田茅屋者刑部尚書大梁趙公以名其宴休之居也<lb/>
士之有道也不以貴富賤貧而易其所守蓋道内也貴<lb/>
富賤貧外也主乎内者既定則凡其外者舉不足以奪<lb/>
之故窮不加損焉達不加益焉顔子有王佐之才使得<lb/>
<pb n="KR4e0090_WYG_002-1b"/>
時而行之其心固不改簞瓢陋巷之時而孟子亦稱栁<lb/>
下惠不以三公易其介蓋惟中之所守確乎不可拔而<lb/>
以之遇則可以建功不遇亦可以自樂非志於道者不<lb/>
足語此公少嘗樂于耕讀而有志用世既發身科目事<lb/>
太祖皇帝為夏官屬超遷浙江參政太宗皇帝臨御徵<lb/>
為少秋官改冬官又改春官遂進大宗伯改大司馬仁<lb/>
宗皇帝嗣位惓惓於慎刑罰又改大司冦遭逢列聖敭<lb/>
厯中外三十餘年預大議輔大政位髙而䘵厚自恒情<lb/>
<pb n="KR4e0090_WYG_002-2a"/>
觀之則向之韋布所樂豈復有一毫尚留念慮哉然此<lb/>
非可以論公也公學愽而識逺志髙而才大推其心蓋<lb/>
惟天下寜謐朝廷尊安生民樂業邊境無事公之樂也<lb/>
矧今聖明在位方圗任老成公宜益攄嘉猷以輔建太<lb/>
平安得慕彼而違此哉而平昔畎畝之不忘于以見其<lb/>
心非酣溺於富貴其風可以亷貪而敦薄者蓋於士俗<lb/>
有警焉士竒與公同朝二十餘年相知為舊間嘗屬余<lb/>
記其石田茅屋余重其可有警也遂為之記<lb/>
<pb n="KR4e0090_WYG_002-2b"/>
　　　常州府廟學重脩記<lb/>
學校王政之大端民有養而無教則不可與圗治故建<lb/>
國君民教學為先教道行民知務徳斯風俗可厚人材<lb/>
可興而治效可得自昔為天下蓋未有去學校而能為<lb/>
治者我國家自祖宗之世崇重學政皇上纉承大統益<lb/>
敦飭勵而郡縣奉承有祗有怠故學之振舉有能有否<lb/>
常有學數百年中厯兵革屢燬屢復洪武初廟學一新<lb/>
加于舊觀嵗久而敝永樂初撤而再新益加其舊既二<lb/>
<pb n="KR4e0090_WYG_002-3a"/>
十年廟學復敝時郡守貳咸闕推官楊誼自監察御史<lb/>
來獨署郡事進謁先師退就學舘顧瞻嗟咨曰是可後<lb/>
乎即謀脩葺而計費甚鉅方事營度郡之好義咸願有<lb/>
助出貲市材諏日鳩工仆者植之傾者正之撤壊去腐<lb/>
易之以新工善材良既堅既好廟自大成殿東西序㦸<lb/>
門靈星門學自明倫堂志道據德依仁游藝四齋及賔<lb/>
客之位㑹饌之舎至於庖廪靡不具完彩繪煥然不浮<lb/>
于度是役也費不出公顧為之有道民爭勸義經始於<lb/>
<pb n="KR4e0090_WYG_002-3b"/>
某年月成於某年月蓋始終皆誼之勤而後知府于文<lb/>
自山西按察僉事來同知張宗璉自大理寺丞来同志<lb/>
恊贊用克訖事時大理寺卿胡公槩奉命廵撫蘇常諸<lb/>
郡亦勤助相蓋政之張弛存乎人郡縣吏有不知究大<lb/>
體祗德意而旦暮弊弊案牘期㑹以為能趍走迎餞以<lb/>
為賢者固不能知養民為何事其能知學校教化之為<lb/>
重哉之數君子皆起家進士知所先務宜其克恊於斯<lb/>
舉也常自太伯延陵相繼譲大利其人至于今知捐利<lb/>
<pb n="KR4e0090_WYG_002-4a"/>
為義也自子游親承孔子之教而率人於學道其遺化<lb/>
猶在鄉也矧今為畿内郡涵濡聖化之宻且久宜其興<lb/>
起於善之易也則㳺學於斯必有仰惟聖朝之徳意及<lb/>
諸君子之用心鄉人長老之勞勤而作其自勵之志将<lb/>
見教化益行賢才不乏鄉閭禮遜駸駸乎治平之盛者<lb/>
皆自兹始於是府學教授余學奭等謀記其成而屬江<lb/>
隂縣學教諭陳孟旦來求文而能道脩學之詳者今禮<lb/>
部尚書郡人胡公郡人之助義者衆周孟敬朱善慶其<lb/>
<pb n="KR4e0090_WYG_002-4b"/>
巨擘歟<lb/>
　　　稼軒記<lb/>
夫務適乎巳而無天下生民之思者凡民耳士以及人<lb/>
為道道明於已而或退食其力於幽閒無用之地以自<lb/>
適焉者蓋安命守義不得已者之為而非士之素志也<lb/>
古之君子往往皆然泰和王行敏通春秋大義志髙才<lb/>
愽喜譚當世事稠人廣㑹行敏出論説娓娓於視今富<lb/>
貴有位人當其意者無㡬評泊是非髙下持禮義曲直<lb/>
<pb n="KR4e0090_WYG_002-5a"/>
人不少貸然人以義正過行敏率能屈服甚或加之横<lb/>
逆亦不校也此非其能明於内而豈茍為自髙也哉其<lb/>
父伯貞先生嘗僉藩憲典大郡有惠利於民弟行儉今<lb/>
為學士於翰林掌制命天子左右譽望蔚然行敏獨家<lb/>
食澹泊自適曰士各有命安吾義與命耳買田百餘畝<lb/>
於邑西半舎許作廬舍田間躬率僮奴治耕堰水為塘<lb/>
備旱乾其用力勤嵗穫常厚雞豚之畜曰蕃而塘兼魚<lb/>
鱉菱芰之利曰用所需悉具飽食無事讀書茅簷之下<lb/>
<pb n="KR4e0090_WYG_002-5b"/>
聲聞林外天氣晴煦不之舎南之舎北與老農相娛嬉<lb/>
或數月一入城就其素所知已晤語少頃掉臂遽去<lb/>
其宴息之居數楹質樸闓爽題曰稼軒軒之前天柱三<lb/>
顧諸峰蒼然秀拔而大江横其下啓北户而望則武姥<lb/>
之山巉峭竒特而吏胥一跡不及門嘉客時至野服出<lb/>
迓相與坐軒中必具酒酒酣擊瓦缶歌古人田園之詩<lb/>
樂客客或問平居所侣指塘下白鷗及窓外脩竹數千<lb/>
挺曰何莫非吾侣也蓋終嵗悠然忘世榮辱行儉在京<lb/>
<pb n="KR4e0090_WYG_002-6a"/>
師聞之躍躍有欣豔之意巳而其同寮君子聞之皆有<lb/>
欣豔意相與賦稼軒之詩余竊嘆曰士知命而樂非賢<lb/>
者不能然命豈一於窮與達哉賢者亦豈自棄夫天之<lb/>
所予巳者而終不用哉觀行敏所用於巳責於人又豈<lb/>
幽人處士可以終其身也哉蓋昔人有稼名其軒者矣<lb/>
彼未必有行敏一日之樂而其惓惓當世之心未嘗巳<lb/>
也亦其不忍自棄夫天之予巳者也古今人豈相下行<lb/>
敏有不反而思作而跂乎行儉既稡稼軒之詩寄行敏<lb/>
<pb n="KR4e0090_WYG_002-6b"/>
余於行敏非交游一世之好故請以余言書諸軒中使<lb/>
勉焉<lb/>
　　　滁州重建醉翁亭記<lb/>
三代而下以仁厚為治者莫踰於宋宋三百年其民安<lb/>
於仁厚之治者莫踰昭陵之世當時君臣一徳若韓范<lb/>
富歐號稱人傑皆以國家生民為心以太平為巳任蓋<lb/>
至于今天下士大夫想其時論其功景仰歆慕之無巳<lb/>
也而當時同朝有君子焉小人焉君子不容於小人不<lb/>
<pb n="KR4e0090_WYG_002-7a"/>
能久安於中或暫黜而遽還或屢擯而復用而終能顯<lb/>
其功名者由其君之明也歐陽文忠公以古文奥學直<lb/>
言正行卓卓當時其凛然忠義之氣知有君而已知有<lb/>
道而巳身不暇恤其暇恤小人哉而小人皆不便之故<lb/>
一斥夷陵再斥於滁既復起厯踐清華從容廟堂與諸<lb/>
君子坐致國家於磐石之安者非由君之明乎考公在<lb/>
夷陵嵗餘在滁閲三嵗皆無㡬微遷謫之意方曰務保<lb/>
民而與民旦莫相親相娛樂若父子然者君子之道固<lb/>
<pb n="KR4e0090_WYG_002-7b"/>
無往不自得也我仁宗皇帝在東宫覽公奏議愛重不<lb/>
已有生不同時之嘆嘗舉公所以事君者勉羣臣又曰<lb/>
三代以下之文惟歐陽文忠有雍容醇厚氣象既盡取<lb/>
公文集命儒臣校定刻之永樂庚子冬被召赴北京過<lb/>
滁登琅琊山問醉翁亭伹見寒蕪荒址惟醉翁亭二賢<lb/>
堂六字隱隠巖石間顧時滁之守臣無足語者顧其從<lb/>
臣曰邦先賢之跡棄不治如此其政可知矣太息去之<lb/>
後六年太僕寺卿趙君至趙君素慕公之賢又知滁之<lb/>
<pb n="KR4e0090_WYG_002-8a"/>
人思公不忘也出俸倡其寮及滁人復作醉翁亭而刻<lb/>
公所為記寘亭中亭後作堂以祀二賢二賢者王元之<lb/>
及公也元之至道二年自翰林學士出知滁州其文章<lb/>
及立朝大節與公相望合而祀之因滁之舊也醉翁亭<lb/>
之前舊有六一泉䟽導加石甃焉百費所需不出於公<lb/>
而加於舊規於是滁人嵗時謁拜二賢退而歌詠公之<lb/>
文章又徘徊泉上如親見公之樂乎此也而有以慰其<lb/>
不忘君子之心焉昔召公布政南國後人思之至不忍<lb/>
<pb n="KR4e0090_WYG_002-8b"/>
傷其所息之木而况公嘗樂於此者乎君子之感人心<lb/>
固自有不能已者而非有賢者倡率於上則亦莫能遂<lb/>
所欲為此滁人所以有待於趙君也趙君名次進字孝<lb/>
禮天台人發身科第累任顯官自廣東布政司叅政遷<lb/>
太僕卿於滁豈弟敦厚明達大體所至為所當為以賢<lb/>
能稱相斯舉者太僕少卿蘇實龎塤丞楊文達孫暠宋<lb/>
載劉璧主簿舒伯治及滁人褚士良等十人經始於洪<lb/>
熙元年四月成於宣徳元年正月於是士良等請文記<lb/>
<pb n="KR4e0090_WYG_002-9a"/>
嵗月其成之又明年二月甲子記<lb/>
　　　夀徵庵記<lb/>
永嘉黄思恭先生始春秋七十有二將營夀藏於郡城<lb/>
之東大羅山先塋之次卜曰之良先生與其族姻故舊<lb/>
咸往視工先事之夕甘露降兹山凝積松栢之上有鉅<lb/>
松直所營之竁其積特厚彌布柯葉皎如雪霜掇而食<lb/>
之甘若飴蜜其姻王止中曰此國家養老之祥殆先生<lb/>
之夀徵歟或曰瑞圖不云耆老得敬則松栢受甘露意<lb/>
<pb n="KR4e0090_WYG_002-9b"/>
者國家將致禮先生者歟止中賦七言長律一章歌以<lb/>
為先生夀夀藏成之三年先生之子淮時為右春坊大<lb/>
學士兼翰林侍讀䝉太宗皇帝恩封先生為奉政大夫<lb/>
右春坊大學士後十有三年淮積官至榮禄大夫少保<lb/>
户部尚書兼武英殿大學士又䝉仁宗皇帝恩以其所<lb/>
受散官及三職封先生又從淮奏以少保禄歸養於是<lb/>
先生春秋九十有三康徤和豫聰明不衰所謂養與敬<lb/>
者備之矣然後其鄉之人忻悦嗟嘆謂止中與或者之<lb/>
<pb n="KR4e0090_WYG_002-10a"/>
言之明且信也夫可欲之物凡出乎人者可以力致惟<lb/>
出乎天者非人力所能天蓋可以誠動焉人夀富康寜<lb/>
諸福皆出於天而備於一人之身鮮矣人夀臻於耄期<lb/>
百有一二焉耄期而兼富康寜蓋千之一二加有两朝<lb/>
之榮命龍章褒拂秩榮一品朱衣玉帶坐享厚禄之養<lb/>
為天下所歆豔者求一於萬不易得而黄先生備之何<lb/>
其盛福也哉易曰視履考祥于以見先生好義之誠恒<lb/>
久不巳歟詩曰永錫爾極時萬時億又以見福之於善<lb/>
<pb n="KR4e0090_WYG_002-10b"/>
人且未嘗不豫定之歟黄氏之祥可徵巳其夀藏之側<lb/>
作新室若干楹先生所時嬉游者也嘗取止中之言名<lb/>
其中室曰夀徵之庵淮屬士竒記其嵗月士竒與淮聫<lb/>
官視先生父執也竊喜聞夀徴事故敬為之記甘露降<lb/>
於永樂庚寅十月已未庵建於明年辛夘七月甲戌記<lb/>
作於宣徳丁未七月甲午云<lb/>
　　　竹林清隱後記<lb/>
士能安乎其内而不為外物動即其身所處不間於貴<lb/>
<pb n="KR4e0090_WYG_002-11a"/>
富賤貧夷險靡不得焉若是者非其察之審養之素定<lb/>
不能也西昌陳一敬君其㡬於是哉君䟽達爽朗耿耿<lb/>
負氣義髫齓時喪其父巳有志務尚曰挟冊從先生學<lb/>
士講説且學為文章傳道理弱冠出為里塾師以資養<lb/>
母所居在邑東有竹數萬竿中作小軒為藏脩宴游之<lb/>
處然少所往来獨深與邑中陳孟省好孟省為人狷介<lb/>
刻厲學問其疾流俗人不直魑魅鬼魊獨與君交披肝<lb/>
膽相向莫逆也两人者或一曰不見即其意不釋時孟<lb/>
<pb n="KR4e0090_WYG_002-11b"/>
省大父海桑先生以道徳為江以西學者所尊亦甚愛<lb/>
重君時來其家留坐小軒中為啟析性道或瀹茗或取<lb/>
酒相酌為樂因名所居曰竹林清隠先生既為文記之<lb/>
居十餘年平川大夫聞君之賢辟為學博士使者奉書<lb/>
幣就其家起之西昌之大夫聞平川使者來曰吾邑之<lb/>
賢者吾不能舉顧令見舉於他邑之大夫吾何名為邑<lb/>
即躬詣其家請見狀其行義舉送之於朝遂以為荔波<lb/>
丞又改賀縣丞两縣皆在廣右其民雜夷獠不盡馴服<lb/>
<pb n="KR4e0090_WYG_002-12a"/>
君撫之皆得其意至今民意或有所不適即喟然以思<lb/>
曰安得復見陳侯撫我也君既仕有民人社稷之寄食<lb/>
有禄出入有輿馬䑓𨽻而其所自處泊然蓋不異昔之<lb/>
在竹林時也既厯佐两縣輙罷罷輙復窮歸視其家蕭<lb/>
然操畚鍤治園田布衣蔬食暇則取古人書詩涵泳其<lb/>
中休休自足視鄉之宦達所得意非有加乎是也夫能<lb/>
不侈於達者亦不戚於窮世之人一得一失忽而為虎<lb/>
忽而為䑕不能不動乎中者要皆無所見有所見或無<lb/>
<pb n="KR4e0090_WYG_002-12b"/>
所養養之而久久而定定而安則凡觸於外者舉不足<lb/>
撓乎中也如陳一敬君可謂不撓者歟君嘗與余交其<lb/>
女兄之子翰林庶吉士余學䕫告余曰舅氏所存如此<lb/>
不為之書可乎故書所知者以附陳先生記竹林清隠<lb/>
之後<lb/>
　　　樵雪齋記<lb/>
樵雪齋者吾邑王伯彰藏脩之所也藏脩之所而名樵<lb/>
雪者著其志也其言曰人之生皆有所業農業於耕将<lb/>
<pb n="KR4e0090_WYG_002-13a"/>
厚穫豐歛裕於身而足於家士業於學將徳脩才達聲<lb/>
譽流而爵位顯推於其他業無不各極其所得也然耕<lb/>
稼或有水旱之虞富貴或有憂患之干夫為民之業隨<lb/>
其力所至無大得亦無不得蚤而作夕而休無虞乎水<lb/>
旱憂患超然而獨樂者其惟樵乎故樵吾之所樂為也<lb/>
吾又耻夫世之人汨處淟涊溷濁辱其身而不知侈然<lb/>
以為得故竊有慕乎貞素清節之士而常寡遇焉吾所<lb/>
居在澄江之東一舎許梅花岡之麓每嵗晏閒暇空山<lb/>
<pb n="KR4e0090_WYG_002-13b"/>
大雪上下皎然一色獨處齋中静而玩之以為極天下<lb/>
之潔清無以踰此蓋有以契乎余心此樵雪所以名吾<lb/>
齋也於是可以見其志矣夫天下之事茍處之能不戾<lb/>
乎道不役乎物無不可以安其身而適其心然士之蹈<lb/>
髙懐潔者往往巻其所畜處衆人之所棄泰然自足視<lb/>
衆人之所趣不啻一秋毫之輕此雖未必當乎大中然<lb/>
其所自貴重視夫恌焉竊冒無禆益於時與辱巳而枉<lb/>
道皆卒之為天下後世僇笑者其相去豈直倍蓰什伯<lb/>
<pb n="KR4e0090_WYG_002-14a"/>
哉孟氏有言人有不為也而後可以有為則世欲簡求<lb/>
賢才以為用者必在此而不在彼伯彰磊磊負氣義愽<lb/>
渉書史有才具尤工於詩歌其果久於在下者耶伯彰<lb/>
名某王氏居梅岡若干世蓋邑著姓云<lb/>
　　　石岡書院記<lb/>
吾邑蕭自誠先生來京師屬余記其石岡書院余與先<lb/>
生之子翰林庶吉士省身交嘗聞書院興壊始末石岡<lb/>
在邑東南半舎許仙槎江之西梁蕭子雲十七世孫諱<lb/>
<pb n="KR4e0090_WYG_002-14b"/>
遜者始自峡江徙居之遜七世孫諱儀鳳宋舉漕貢始<lb/>
即其居之近作書院聚宗族鄉人子弟而教之儀鳳之<lb/>
子子安為王府掌計從文丞相舉義事敗覆其家書院<lb/>
亦廢掌計之從子福可明經擅為古文詩賦復作書院<lb/>
又廢於元季之兵國朝混一海宇福可之孫則善復繼<lb/>
作之而隠居教授其中蓋先生之父云吾嘗竊謂吾郡<lb/>
之俗所為可重非他郡所及者其民務義脩禮尚氣節<lb/>
雖至貧不肯棄詩書不習至賤者能誦孝經論語曉知<lb/>
<pb n="KR4e0090_WYG_002-15a"/>
其大義凡城郭閭巷山溪林谷之中無不有學富貴者<lb/>
遇逢掖士必敬禮之不敢慢易而尤重世族茍其世賤<lb/>
後雖貴盛人固不願與齒而彼亦不敢以其貴盛加人<lb/>
吾鄉之俗如此吾何以知其可重也吾嘗下彭蠡泝大<lb/>
江浮洞庭㳺乎楚郢之間又渉淮道舒而東上下數千<lb/>
餘里或行數日不聞絃誦聲觀其人之所務朴者事漁<lb/>
稼智者趍賈販以逐什一之利率資大勢厚者為雄長<lb/>
不務乎詩書禮義不重乎逢掖之士也不辨乎世族也<lb/>
<pb n="KR4e0090_WYG_002-15b"/>
吾未嘗遍厯於天下而齊魯古稱詩書禮義之國今聞<lb/>
其俗猶不戾於古昔然則論風俗之善惡必由乎教學<lb/>
之廢興故先王治天下皆拳拳興學於家塾黨庠術序<lb/>
亦各有制焉石岡書院固古人家塾黨庠之制考其創<lb/>
建以来雖屢廢之亦隨有賢者起而復之不至乎終廢<lb/>
吾郡之不廢其學類此故其風俗所以可重者有由也<lb/>
嗚呼一郡一邑之中不廢其學而俗有可重况於為天<lb/>
下之拳拳於學也哉是不可以不記<lb/>
<pb n="KR4e0090_WYG_002-16a"/>
　　　齊夀堂記<lb/>
齊夀堂者翰林庶吉士歐陽俊奉其祖三峯先生祖母<lb/>
韋孺人之堂也先生生元皇慶初元今九十有八年孺<lb/>
人生元延祐六年今八十有九矣皆耳目聰明康徤和<lb/>
豫孫曽繞膝屢受國家養老之澤光榮甚盛此堂之所<lb/>
以名也後登第授官與脩永樂大典書成請於朝乞歸<lb/>
省焉且行求余為記其從兄國子助教賢乂為余言三<lb/>
峰先生及孺人之善曰宜為之記歐陽氏居泰和之西<lb/>
<pb n="KR4e0090_WYG_002-16b"/>
蜀江之里其先與宋少保文忠公同出吉州刺史琮其<lb/>
居蜀江十數世積善累仁其族姓之衍貲産之畜詩書<lb/>
禮義之習愈逺而愈盛至先生濶達亷重言動率依於<lb/>
禮法而忠厚以為主恒戒其子孫及其族人曰必飭行<lb/>
為儒者以無忝我歐陽氏處鄉人必本於忠信蓋歐陽<lb/>
氏之族有三峯先生而後益敦於徳義文學鄉人有三<lb/>
峰先生而後益勸於善邑大夫嵗舉鄉飲謀賔必曰三<lb/>
峰先生孺人歸歐陽氏七十有六年以孝敬事舅姑以<lb/>
<pb n="KR4e0090_WYG_002-17a"/>
勤儉佐君子以雍睦處族姻以仁善導子孫此其所由<lb/>
夀康也歟洪範五福夀為之首禮八十九十曰耄百年<lb/>
曰期皆夀之至也夫耄期環百里之地有一人焉以為<lb/>
至異鮮能以两見也或有之不皆出於一鄉一里也而<lb/>
况出於一家之間又共牢而合卺者哉蓋考其初生皆<lb/>
當天下無事之時其本所鍾己清寜純固既壮而未老<lb/>
又遭我國家太平熙洽之運淳厚靈長之氣被於人物<lb/>
固宜光潤綿永而先生夫婦又承之以和平貞静寛裕<lb/>
<pb n="KR4e0090_WYG_002-17b"/>
樂善斯以獨得其厚彌夀彌康聮芳榮於晚嵗沐天澤<lb/>
於無窮此雖先生伉儷同徳合慶蓋亦國家之澤矣先<lb/>
生字以忠三峰其别號云<lb/>
　　　顔樂堂記<lb/>
廬陵胡則顔名其所居堂曰顔樂其志固望希於大賢<lb/>
君子之地乎間求記於余嗟乎其可以易言哉夫顔之<lb/>
樂極其學之所至心與道一而於出處動静從容安適<lb/>
無往而不得斯其所為樂也其可以易言乎然顔之樂<lb/>
<pb n="KR4e0090_WYG_002-18a"/>
雖樂其在巳者其心蓋未嘗一日而忘利民也孟子稱<lb/>
禹稷顔子同道道在是即心在是得其心而後可以言<lb/>
其樂也則顔詩書故家其為人敦厚詳慎外和而内夷<lb/>
志在利人善醫聞人有急雖風雨寒暑昏莫趨赴恐不<lb/>
及比以名醫徵詣京師京師士大夫家聞則顔善醫奔<lb/>
走迎致無虚日則顔為醫不局於一科其所治無不良<lb/>
效其或一見曰此不可治即不治而去雖更他良醫治<lb/>
終不治翰林沈脩撰一弟甚愛之忽病目求諸專科之<lb/>
<pb n="KR4e0090_WYG_002-18b"/>
醫一醫曰疾本深矣不可責近效藥之半嵗其或庶㡬<lb/>
也一醫曰當施大藥非百緡直不可言巳皆竟去不顧<lb/>
沈脩撰懼遍求醫之良得則顔則顔視之曰此風毒所<lb/>
侵耳即治不過五曰愈藥之五曰愈胡學士女兄之夫<lb/>
病傷寒時在舟中求他醫往治醫問所病證曰此殆死<lb/>
也不肯行胡公百方强之且約厚貲謝始行明日還報<lb/>
曰其果死也更求則顔則顔往脉之曰此病欲觧矣施<lb/>
两劑而愈繼復病數劑愈司經芮洗馬病目其劇如沈<lb/>
<pb n="KR4e0090_WYG_002-19a"/>
氏往求則顔則顔曰此可三日愈藥之三日愈翰林周<lb/>
編脩得痿疾劇初朝廷命蔣御醫治未㡬蔣有使命出<lb/>
外他醫弗能繼也則顔繼之竟愈既而周之家人皆疾<lb/>
他醫皆難之迎則顔則顔皆愈之庶吉士劉孟鐸暴病<lb/>
亟甚恒所往還親愛者環視之悚然則顔素厚孟鐸脉<lb/>
之搖手曰易易耳無怪也施數劑愈進士曽用常两足<lb/>
腫則顔曰當急扶元氣腫不足治也他醫曰當急治腫<lb/>
曽信他醫則顔爭不得數日卒翰林庶吉士陳孟京始<lb/>
<pb n="KR4e0090_WYG_002-19b"/>
得疾則顔視之愴然曰不及矣衆未信之走致數醫治<lb/>
卒不治余在京師目見其治效彰彰如此每瘉一疾輙<lb/>
自喜而人徳之與否不計也即知其不可治輙憂形於<lb/>
面此其心之所存可知矣夫其心之所存與志之所慕<lb/>
者茍不相倍因是勉勉自脩積誠而不已則大賢君子<lb/>
之地未有不可㡬及焉者孟子曰顔何人哉則顔歸而<lb/>
求之可也則顔與余同郡故為記其所能與其所存者<lb/>
如此使勉焉<lb/>
<pb n="KR4e0090_WYG_002-20a"/>
　　　江隂縣先聖廟學重建記<lb/>
太祖髙皇帝正大統之三年詔嶽鎮海瀆封號如古制<lb/>
以山水稱忠臣烈士稱當時初封出於厯代所加者一<lb/>
切罷去孔子明先王之要道為天下師以濟後世非有<lb/>
功一方一時者比封爵宜如厯代所尊崇著於令典垂<lb/>
之千萬年而定鼎之初首建學立廟京師親臨釋奠又<lb/>
詔通祀於郡縣又詔罷從祀之戾於孔氏者所以揆前<lb/>
聖之大中而垂永代之洪範也夫孔子之道天之道也<lb/>
<pb n="KR4e0090_WYG_002-20b"/>
國家生民不可一曰以無者伏羲神農黄帝堯舜禹湯<lb/>
文武行斯道於上孔子明斯道於下皆聖人也而使後<lb/>
之繼伏羲神農黄帝堯舜禹湯文武之位得以行斯道<lb/>
者孔子之功也論其功而隆其禮明聖之心也列聖相<lb/>
承益欽益至繇是自京師至於海隅郡縣皆有廟學其<lb/>
人皆知孔子之道尊且大而况邦畿之内且延陵采邑<lb/>
先賢禮譲之化未泯其人心嚮慕興起為何如哉江隂<lb/>
縣學嵗久而弊侍郎周君巡撫過之慨然興歎曰廟不<lb/>
<pb n="KR4e0090_WYG_002-21a"/>
飭何以妥明靈致誠敬學不飭何以興教化成賢才忱<lb/>
奉朝命來事寜有重於此乎謀撤而新之為縣者聞之<lb/>
悚然曰此吾職也敢不祗承民耆老聞之躍然曰此以<lb/>
善吾民也吾其可坐視於是相與合謀賃工市材易故<lb/>
以新作大成殿十有六楹前作東西两廡各若干楹殿<lb/>
之後為明倫堂若干楹左右為两齋各若干楹庖廪門<lb/>
垣咸備以固髙敞𢎞麗加於舊規由是縣長貳學官諸<lb/>
生嵗春秋行禮廟廷對越有嚴秉䖍将事用稱朝廷崇<lb/>
<pb n="KR4e0090_WYG_002-21b"/>
祀先師之意而諸生退即於學敬脩所業以求無怍於<lb/>
古聖賢将上以光國家之用下以厚邦邑之俗所係豈<lb/>
細故哉訓導嚴頥書來請記廟學之成夫受命在政教<lb/>
之任而能知本源之意有倡有隨恊志畢力不費於公<lb/>
不勞於衆以底成功可為無忝而為民父兄於義事奮<lb/>
起趍赴皆如當然又以見人性之善而王化之被皆可<lb/>
書也肇斯舉者周君名忱永樂甲申進士累官工部右<lb/>
侍郎其巡撫江南諸郡適嵗荒歉勞心賑恤民頼以濟<lb/>
<pb n="KR4e0090_WYG_002-22a"/>
而所至勤於學事相斯舉者知縣朱應祖主簿胡忠而<lb/>
忠始終効勤耆民周孟敬朱善慶等皆助資曹宏黄惇<lb/>
等分董役事經始於宣徳六年二月成於明年六月記<lb/>
作於十年十有一月嗚呼後之有政教之任於斯為民<lb/>
父兄於斯者可以鑒矣<lb/>
　　　文丞相祠重脩記<lb/>
孟子曰我知言我善養吾浩然之氣知言者盡心知性<lb/>
而有以究極天下之理浩然之氣即天地之正氣具於<lb/>
<pb n="KR4e0090_WYG_002-22b"/>
吾身至大而不可屈撓者知之至養之充而後足以任<lb/>
天下之大事天下之事莫大於君父文丞相甫冠奉廷<lb/>
對即極口論國家大計未㡬元兵渡江又上書乞斬嬖<lb/>
近之主遷幸議者以一人心安社稷固巳氣蓋天下矣<lb/>
自是而斷斷焉殚力竭謀扶㒹持危以興復為己任雖<lb/>
險阻艱難百挫千折有進而無退不幸國亡身執而大<lb/>
義愈明蓋公志正而才廣識逺而器閎浩然之氣以為<lb/>
之主而卒之其志弗遂者蓋以天命去宋也雖天命去<lb/>
<pb n="KR4e0090_WYG_002-23a"/>
宋而天理在公必不可已故宋亡其臣之殺身成仁者<lb/>
不少論者必以公為稱首公事具宋史而公鄉人劉岳<lb/>
申撫公所著目録吟嘯集指南録集杜二百首及宋禮<lb/>
部郎官鄧光薦所述督府忠義傳以作公傳視史加詳<lb/>
實焉北京之有公祠洪武九年前北平按察副使劉崧<lb/>
始建於教忠坊今順天府學之右而作塑像焉永樂六<lb/>
年太常博士劉履節奉命正祀典始有春秋之祭於有<lb/>
司嵗以順天府尹行事宣徳四年府尹李庸始至謁公<lb/>
<pb n="KR4e0090_WYG_002-23b"/>
祠下顧瞻祠宇弊陋弗稱遵用詔㫖葺而新之而凡祀<lb/>
神之器靡不備具又求劉傳刻石將使人人皆知世之<lb/>
為臣者光明震動焜焜烈烈有公也於乎忠孝人道之<lb/>
大節治化所先而崇禮先賢表勵後人尤守令之急務<lb/>
庸其達為政之本歟庸字執中保定唐縣人寛厚明敏<lb/>
自太學生授工科給事中上親擢為順天府尹愛人之<lb/>
心剸繁之才上下皆稱之而盡心學校敬賢尚徳如飭<lb/>
昌平之狄梁公劉諫議祠而嚴其祀事之類皆其知本<lb/>
<pb n="KR4e0090_WYG_002-24a"/>
之務皆可書也因并書之以示来者<lb/>
　　　楊氏祠堂復建記<lb/>
士竒一嵗而孤上賴祖考之佑母夫人之保育教訓用<lb/>
克成立然素窶既壯而仕積其䘵入始稍理田廬蓋先<lb/>
廬悉燬於元季之兵而故址在邑之學宫之北者諸父<lb/>
兄以窶而售之人矣仁宗皇帝臨御進士竒官秩䘵賜<lb/>
加厚始克以五十餘年寝食不忘之心五倍元售之直<lb/>
而復故址乃命稷治居焉居之右故有祠堂亦燬於兵<lb/>
<pb n="KR4e0090_WYG_002-24b"/>
遺弊室數楹則族父之窶者假息其中厯三世矣族父<lb/>
之先有故址在邑西為横民所據巳久力不能復至是<lb/>
代厚貲内據者為復之而使其孫歸治居焉遂命稷循<lb/>
故復作祠堂古知禮君子營宫室必先祠堂士竒之不<lb/>
能蓋復之於人者有先後也吾髙祖以前居邑東清溪<lb/>
之上暨曽祖始徙學宫之北居與祠並作焉作四十年<lb/>
而燬於兵又二十年而淪於異姓又五十有餘年而余<lb/>
始克復之既失而得既燬而完雖辛勤積累而非祖宗<lb/>
<pb n="KR4e0090_WYG_002-25a"/>
仁厚之澤何以能致哉祠成祀四代嵗時行事悉遵朱<lb/>
氏禮楊氏繇吉水徙泰和清徳正學代有紹續逮吾曽<lb/>
祖發而益𢎞有惠及民有傳在史祖考以來或仕或處<lb/>
履道執行清白之節靡有間焉覆被及余夙夜懔乎荒<lb/>
墜之懼而今春秋七十矣顧吾之子若孫其可一曰忽<lb/>
忘先徳而不圖惟敬承之哉承先之道仁與義其要也<lb/>
學以明之誠以行之而持不息之功若是者豈惟無沗<lb/>
祭將受福焉蓋明徳者格神之道也父子祖孫本同一<lb/>
<pb n="KR4e0090_WYG_002-25b"/>
氣幽明相通不相違也惠之則神歆而福降悖之則否<lb/>
而皆隂鑒潜察於平居曰用之際矣匪直奠薦灌獻之<lb/>
頃也凡後之有事於斯堂者不俛思而篤行可乎故書<lb/>
所以復建祠堂之故而又書所以感格神明之道以示<lb/>
吾後人堂不易舊規經始於宣徳八年正月成於是年<lb/>
八月明年正月壬午謹記<lb/>
　<lb/>
　東里文集巻二<lb/>
</p>
<p>
</p>
  </div>
</body>
</text>
</TEI>
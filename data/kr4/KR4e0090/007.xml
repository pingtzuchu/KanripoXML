<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻七</head>
    <p>
<pb n="KR4e0090_WYG_007-1a"/>
欽定四庫全書<lb/>
　東里文集巻七　　　　　明　楊士竒　撰<lb/>
　　序<lb/>
　　　送李永懐歸東平序<lb/>
永樂十九年冬士竒侍儲君自南京入朝道出彭城以<lb/>
北屬嵗饑民男女老弱纍纍道傍拾草實以食而滕與<lb/>
鄒尤甚儲君憫焉不忍民之及於此也遽命山東布政<lb/>
使暨郡縣長吏計口而賑貸之侍從之臣亦皆動念矜<lb/>
<pb n="KR4e0090_WYG_007-1b"/>
惻且竊憾其長吏不以豫聞也既度濟寧入東平之境<lb/>
視其民皆充然意氣和恱如無所不足者而老者數百<lb/>
人鬚髮如雪冠方巾褒衣而長裾濟濟焉夹道東西聚<lb/>
立候展祗謁之禮從臣見者皆驚喜駐馬就而問之此<lb/>
邦嵗庶㡬有收乎曰然州其有賢守乎曰然輙舉手加<lb/>
額言曰皆上之賜也又問州守氏名及其鄉郡曰前守<lb/>
楊公今之守李公皆出廬陵而併舉其宜民之政聞者<lb/>
既皆為東平喜又喜其民之言達於禮也尚書夏公顧<lb/>
<pb n="KR4e0090_WYG_007-2a"/>
謂士竒曰廬陵固多賢此兩人者亦識之否乎士竒曰<lb/>
前守名瑒字季琛家吉水於士竒同宗盖宋忠臣建康<lb/>
通判諡忠襄之後為州縣二十年率有善政今守名湘<lb/>
字永懐士竒同里人其父子兄弟慈孝友愛而力扵生<lb/>
業未嘗以非義取皆鄉人所重者衆嘖嘖稱歎曰古之<lb/>
官人者必推本其行其有以夫抵暮余獨過訪永懐唯<lb/>
一童子守舍家具蕭然是夜宿州學其博士弟子亦皆<lb/>
娓娓道二守之賢時驛路所經東平屬邑其南汶上有<lb/>
<pb n="KR4e0090_WYG_007-2b"/>
史知州其北東阿有貝知縣皆以廉潔寛厚得其民心<lb/>
故盡東平之境不見有不遂之民者而自是所過郡邑<lb/>
所見其民則未嘗不歎東平之僅有也明年永懐以例<lb/>
代去其後朝廷遣使廵撫天下問民所疾苦東平之民<lb/>
羣訴於使者乞還李知州使者以聞命還之盖東平自<lb/>
永懐去至是更三嵗歴兩知州矣民心之好惡豈有他<lb/>
哉撫之不當其道不惬其意則欲去之如古謝詢之為<lb/>
吴縣者盖人情所同也如撫之當其道惬其意其去也<lb/>
<pb n="KR4e0090_WYG_007-3a"/>
欲留之而不能如鄧攸之為吴郡者亦人情所同也其<lb/>
賢不肖相去豈直倍蓰什伯哉永懐之賢亦攸之徒歟<lb/>
其所施諸東平者余及親見之故其復任也序以為贈<lb/>
亦以勵其終云<lb/>
　　　沙溪劉氏重修族譜序<lb/>
澄江南望兩舍外崇山疊嶂綿延峻拔出沙溪稍衍迤<lb/>
平曠溪源逺而厚四時不竭故縁溪皆沃壤無旱澇之<lb/>
虞而耕稼常豐環溪而居非一姓劉氏其望也余總角<lb/>
<pb n="KR4e0090_WYG_007-3b"/>
嘗一造焉時百川先生尚無恙癯然蒼顔而華顛意氣<lb/>
軒豁一見與余論詩喜動眉睫是日㣲雪初霽釃酒炙<lb/>
魚偕余循溪上左右指顧諸峯盤迥起伏揖讓之勢巉<lb/>
巖突兀峭厲之竒語余曰吾劉氏居此十有五世矣吾<lb/>
先人雖未有躋膴仕而行義之卓出與兹山相雄者代<lb/>
有之矣又顧溪上田千餘畆曰皆吾故所有也自歴變<lb/>
故来吾鄉之巧而力者悉取之今吾幸且老死扵此無<lb/>
憾矣已而與余酣吟倡和譚噱不輟余曰先生所謂超<lb/>
<pb n="KR4e0090_WYG_007-4a"/>
然物表者非耶笑而不答暮歸過視其故居雖斷垣壊<lb/>
礎黯乎荒榛瓦礫之墟尤可以想見昔時之盛夜宿其<lb/>
舍家具蕭然牀前酒一甕案上斷簡數編及鄉先生陳<lb/>
海桑王竹亭劉槎翁寄書數緘而已明旦其族父明道<lb/>
翁肅余登静安堂觴余翁貌老而容温禮恭而意厚傾<lb/>
寫樂客也余留詩堂中而去既去而質百川扵海桒先<lb/>
生先生曰汝不及其少壮雋爽時矣間一二事舉之未<lb/>
嘗不使人動心也盖於今四十餘年矣明道從孫郁武<lb/>
<pb n="KR4e0090_WYG_007-4b"/>
於余有連袂之好前十數年嘗以族譜求序未暇也今<lb/>
百川從弟伯塤仕為刑部員外郎在京師求序譜益數<lb/>
按譜自九承事唐季繇金陵徙西昌始家沙溪八世至<lb/>
稽道生四子七孫其後始盛又五世至明道六世至百<lb/>
川族益盛譜載總十有八世其間雖有仕者而迨今伯<lb/>
塤在秋官十餘年能聲焯著所至未可量也此可以徴<lb/>
劉氏先徳矣而獨百川之後今不祀此其可徴善仁者<lb/>
之應乎抑亦果係其數乎明道嘗續譜此譜又郁武伯<lb/>
<pb n="KR4e0090_WYG_007-5a"/>
塤所重續者余素景仰百川故扵序不能無慨焉者也<lb/>
　　　蔣氏族譜序<lb/>
太醫院判儀真蔣君用文作蔣氏族譜既自序之又以<lb/>
求余序按蔣出姬姓周公第三子伯齡封於蔣盖今汝<lb/>
寧之光州子孫以國為氏漢末琬事昭烈至尚書令琬<lb/>
之後曰啓者仕隋為莱州司户因家于莱司户五世孫<lb/>
欽緒仕唐歴汴魏二州刺史又家魏州其仲子清為東<lb/>
京留守判官死安禄山之亂贈禮部侍郎賜諡忠八世<lb/>
<pb n="KR4e0090_WYG_007-5b"/>
至惟雅宋仁宗朝舉進士累官房州通判又四世至守<lb/>
訓而宋南渡遂晦迹不出其孫逺仕金為尚書兵部郎<lb/>
中逺之孫安中舉卓行入官楊雲翼薦其材再遷國子<lb/>
助教上書諌用兵不聽棄官去後從太學諸生請復其<lb/>
位卒稱疾不起其孫應茂元初避兵淮南遂家儀真儀<lb/>
真蔣氏昉於此應茂子用雷為揚州醫學敎授教授子<lb/>
宫舉進士官崇明州判國朝洪武初部使者吴琳以史<lb/>
材薦授翰林修撰引疾辭不許改蘭陽縣丞用文之考<lb/>
<pb n="KR4e0090_WYG_007-6a"/>
也而譜斷自守訓至用文之子凡十有一世吾於是有<lb/>
以觀其世徳焉自漢至唐又至於金於立朝蒞官秉政<lb/>
守義焯焯有聞矣及叔季之世或仕或處未嘗不以愛<lb/>
民澤物為心也盖其先皆業儒自助敎以下兼治醫而<lb/>
世相襲盖以謂不得施諸此則施諸彼何其用心之厚<lb/>
也仁人君子之心欲推古聖人之教以為及人之功上<lb/>
焉者儒次焉者醫得乎命而達也用儒之道於國家天<lb/>
下而功之及人博也命不可必得不得而用之醫其及<lb/>
<pb n="KR4e0090_WYG_007-6b"/>
人之功亦孰之能禦哉然安得世皆仁人君子之心也<lb/>
彯纓垂組髙爵而重禄號養民為職而扵民休戚漠然<lb/>
如秦人視越人之肥瘠者彼其心何其厚薄之懸絶也<lb/>
盖譬諸泉焉源厚者流必逺蔣氏之先其相承厚矣今<lb/>
用文以儒承家以醫歴官以仁存心其所施加厚也然<lb/>
則蔣氏之後其自今何可量乎<lb/>
　　　王氏家乘序<lb/>
元史傳良吏十有八人先待制其一也之十八人者余<lb/>
<pb n="KR4e0090_WYG_007-7a"/>
少嘗反覆熟其治行信皆足以匹休前聞貽範来代而<lb/>
王宣慰止善史稱其務明理以致用者盖已心識其良<lb/>
吏之明規後讀先公同年友黄文獻作宣慰墓文亦重<lb/>
明理致用之說而他徳善尤詳以是益慕宣慰之為人<lb/>
永樂壬辰考㑹試禮部得宣慰曾孫鈺之文次在第二<lb/>
以奏上臨軒策試親擢鈺第一甲三人鈺字孟堅既授<lb/>
官同在翰林十有餘年其學識操行皆儒者愈久而愈<lb/>
可親盖又敬歎宣慰之有後也間得見其所作王氏家<lb/>
<pb n="KR4e0090_WYG_007-7b"/>
乘首譜牒其次當時名公所作碑記哀祭之文及徃復<lb/>
贈寄之詩而其先世所著文章終焉盖歴世變故能掇<lb/>
拾一二於千百亦難矣譜斷自某至某若干世著其所<lb/>
知而闕其所不可知其所書皆慎而不茍凡出於當時<lb/>
名公所作者皆足昭逺信後而其先世之作亦皆有以<lb/>
追配古人可寳也已盖王氏宦達莫盛扵宣慰宣慰之<lb/>
先後有為太學師為郡幕為縣佐亦有隠處不仕者其<lb/>
文學行義皆可考見譬諸藍田之産為瑚璉為圭璧珩<lb/>
<pb n="KR4e0090_WYG_007-8a"/>
璜雖用之不同與夫璞之未用者莫非温潤縝宻之可<lb/>
貴也王氏文獻足徴於是乎在嗚呼人生富貴如烟雲<lb/>
之過目飛鳥之遺音豈可恃以不泯君子所恃者道徳<lb/>
功業文章世盖不能以泯之故有一國之書有一家之<lb/>
書皆所以不泯之器也而家之所書與國異者獨備夫<lb/>
言行之善盖尊所自出且示法其後俾圖不辱仁人孝<lb/>
子之用心也詩曰維桑與梓必恭敬止矧言行之善之<lb/>
所存乎孟堅間求余序家乗故書以告其後之人<lb/>
<pb n="KR4e0090_WYG_007-8b"/>
　　　北征集序<lb/>
北征集者今太子少保禮部尚書兼武英殿大學士臨<lb/>
江金公之作也公侍太宗皇帝凡四出師征幕北此盖<lb/>
永樂八年第一出師也是嵗布尼雅錫哩拒逆朝命拘殺<lb/>
詔使侵犯邊境邊民苦之故不得已有弔伐之師盖虞<lb/>
之征有苗商宗之伐鬼方文王之伐崇宻皆仁義之舉也<lb/>
士竒雖不獲侍從今奉詔修兩朝實録獲睹永樂從臣<lb/>
記當時車駕所至聖謨神武如神明之不測如雷霆之<lb/>
<pb n="KR4e0090_WYG_007-9a"/>
下震而宥過綏降如天地之兼容威徳之盛盖前代帝<lb/>
王所未有也公以清材博學介胄櫜鞬從屬車司命令<lb/>
而間暇形諸詠歌長篇短章渢渢乎鋪寫鴻猷宣揚偉<lb/>
績凡山川氣候之殊道途渉歴之逺所以充拓見聞發<lb/>
舒志意者靡不備之士遭遇之盛如公求諸徃古無㡬<lb/>
人焉漢班孟堅負良史才嘗從車騎將軍出金㣲擊北<lb/>
邊典文章猶至今傳諸史冊豈若公親侍龍御於數萬<lb/>
里之外哉唐太宗征髙麗文學之臣多從亦有歌詠之<lb/>
<pb n="KR4e0090_WYG_007-9b"/>
富如聖明之朝乎有無未可知而公所遭遇固其文學<lb/>
克當上心有以致之歟士竒與公皆太宗皇帝臨御之<lb/>
初簡寘翰林典宻命永樂己丑車駕廵幸北京士竒受<lb/>
命輔仁宗皇帝監國始與公分職嗚呼鼎湖龍駕逺矣<lb/>
誦金公從征之什追惟先朝大徳而効報無能其感愴<lb/>
於中有能自己乎遂書以為北征集序<lb/>
　　　送黄敷仲之官浙江序<lb/>
三山黄敷仲拜浙江左布政使之命將行其同鄉之友<lb/>
<pb n="KR4e0090_WYG_007-10a"/>
宗人府經歴張珂屬贈以言敷仲學博而才廣徳立而<lb/>
譽彰余奚言雖然有斯文之好焉能無言乎浙水東西<lb/>
十一郡六十五邑其民生之秀慧物産之精好為十四<lb/>
布政司之最然大抵浙東西其俗異也浙東趍文雅浙<lb/>
西騖浮華文雅有務尚之意浮華流於薄矣其薄之習<lb/>
亦沉溺膠固非一朝之謂也周公親監殷民於下都至<lb/>
君陳繼之其䇿命猶以未變故習為言盖習俗溺人之<lb/>
深譬諸痼疾療之者非砭焫藥餌攻補並施有積累之<lb/>
<pb n="KR4e0090_WYG_007-10b"/>
功豈遽能愈也我國家道徳涵養六十餘年皇上承列<lb/>
聖之大統丕顯治教而敷仲任方岳於此則正人心厚<lb/>
風俗於理道豈細故哉承流宣化雖守令扵民最親而<lb/>
所以表守令者方岳也召伯嘗布文王之化於南國其<lb/>
民愈久而思慕歌詠之不㤀甘棠之詩是已敷仲徃以<lb/>
古人之心奉宣聖明之徳化先近以及逺使兩浙之民<lb/>
勃勃焉皆興起禮義操存醇厚優㳺泰和之世將異時<lb/>
無思慕歌詠不忘吾敷仲者乎敷仲歴河南湖廣兩布<lb/>
<pb n="KR4e0090_WYG_007-11a"/>
政司叅政持躬愛民有素矣吾故獨舉人心風俗以為<lb/>
之官之贈敷仲其不眎為迂闊否乎浙之藩憲兩司多<lb/>
吾同朝之舊其亦有槩於斯言否乎因敷仲行併以致<lb/>
訊<lb/>
　　　送郭庭瓉詩序<lb/>
君子之仕也皆欲施其愛民之心然職有所拘分有所<lb/>
限勢有所格雖都髙爵享厚禄或不能越而自專受百<lb/>
里之地為之令與民相親比如父子民有所弗平得躬<lb/>
<pb n="KR4e0090_WYG_007-11b"/>
造膝前開口自陳令推其情酌於理不必悉在法制從<lb/>
容片語是非予奪自已出民皆賴焉故令雖七品官得<lb/>
施其愛民之心髙爵厚禄者或不能及而令得民之深<lb/>
者有生而父母之没而烝嘗之久且不忘也余仕京師<lb/>
將三十年職在言語文字之間無所及於人而遇能及<lb/>
人為人所慕者未嘗不歆羨而内自慚然亦鮮矣番禺<lb/>
郭瑛庭瓉初識之於進士中觀其儀知其有立後相徃<lb/>
還聆其論議知其有為及其知金華嵗餘縣之縉紳大<lb/>
<pb n="KR4e0090_WYG_007-12a"/>
夫皆譽之田里細民皆樂之寖有聞于京師要其所存<lb/>
者以愛民為本今滿三嵗上其績於郡於藩憲於天官<lb/>
卿皆書其考最浙水東西六十五縣令吾聞諸徃来求<lb/>
如庭瓉盖無㡬人賢哉乎庭瓉安得今四方皆若人者<lb/>
之為令也庭瓉將復任金華太子少傅楊公及學士祭<lb/>
酒諸名人相與分題賦詩送之光禄李少卿灝禮部陳<lb/>
郎中景茂求余為序余雖未有及人而喜譚及人之善<lb/>
故為之言尚俟九載之績焉<lb/>
<pb n="KR4e0090_WYG_007-12b"/>
　　　送少保黄公歸永嘉詩序<lb/>
少保户部尚書兼武英殿大學士永嘉黄公以病䝉恩<lb/>
賜歸于鄉同官卿大夫相與賦詩贈之而謂余序始公<lb/>
以病在告上命醫徃治歴五閱月弗瘳於是作其去歸<lb/>
之志其交㳺有歎其際亨㑹而遽違榮私為公惜者亦<lb/>
有髙其當盛滿而戒止足以為公喜者士竒曰皆非也<lb/>
夫役志扵貴富賤丈夫之事固不足以知公脫屣乎世<lb/>
累獨善者所為亦非所以喻公公起自諸生不三十年<lb/>
<pb n="KR4e0090_WYG_007-13a"/>
致位三孤階一品在崇重清切之地名聞海内方將勉<lb/>
副重寄慰人望乃引恬山林以自髙豈大臣君子之事<lb/>
哉公聞之曰子之勵余是已而豈余之所得已哉聖天<lb/>
子聰明睿智英文神武過古帝王矣股肱羣臣方濟濟<lb/>
都俞相得於泰和熈洽之朝淮雖非才何幸叅陪千載<lb/>
之遇顧獨寡祐而纒綿疾病嵗月之久尚可久孤榮禄<lb/>
而不知退哉遂入䟽白其情上憫而從之且命疾已復<lb/>
来公明日入謝賜鈔萬緡勑兵部給驛舟又明日陛辭<lb/>
<pb n="KR4e0090_WYG_007-13b"/>
加賜萬緡夫不强其難不舍于舊陛下仁與義兼盡矣<lb/>
於是在庭文武之臣皆喜以為儒者之榮而士竒獨不<lb/>
能無感焉者太宗皇帝初臨御擢文學之臣七人侍從<lb/>
左右任遇甚厚公及士竒皆與焉仁宗皇帝嗣位七人<lb/>
者五人在無幾太子賔客豫章胡公引疾去其四人任<lb/>
遇益厚皇上嗣位一循祖宗之舊以任遇四人公今又<lb/>
引疾去四人士竒犬馬齒最先又最病既不能分寸裨<lb/>
益當時徒塵縉紳之間觀公之去其能無愧乎公今年<lb/>
<pb n="KR4e0090_WYG_007-14a"/>
始六十上有九十之親既歸無所累其心而日奉天倫<lb/>
之樂神怡氣平將復於康和必然之理也然則上之寵<lb/>
命公能終忘之也哉贈行詩九篇詞不一㫖其同於余<lb/>
者三之一云<lb/>
　　　贈陕西二憲詩序<lb/>
皇上以至仁君天下盖欲天下之人咸得所欲或聞一<lb/>
州一邑有水旱疾疫為民厲者汲汲焉圗拯䘏安利之<lb/>
道而飭勵其長吏俾悉心焉去嵗以闗陕饑特命文武<lb/>
<pb n="KR4e0090_WYG_007-14b"/>
大臣徃撫綏之而下令已逋責罷徭役又出内帑馳徃<lb/>
賑之天地之徳也夫上之所以得悉夫下之情者有邑<lb/>
有郡有方岳為之聞也三者或不能有憲臺舉以聞也<lb/>
憲臺如猶或顧憚遲迥將下之情卒不得聞乎三山林<lb/>
懋𢎞比長浙憲一志厚民有中以危語者衆駭愕謂且<lb/>
不測既逮至上親詰之天鍳孔昭片辭未竟遽釋還職<lb/>
且諭之曰繼今第盡意言民隠勿有疑畏不言且抵罪<lb/>
日月之明也則今之為臣者當務仰體聖意如恐不及<lb/>
<pb n="KR4e0090_WYG_007-15a"/>
豈得復有顧憚遲迥之意哉陕西憲副鄺埜憲僉王恪<lb/>
俱考績来京間以故舊過余道及陕民皆惻惻欲有言<lb/>
既受命復任不及言以去兩人皆起家進士為御史有<lb/>
立志有㢘稱盖士君子所期望而細民所可以為恃者<lb/>
於是翰林侍讀李時勉錢習禮合諸能賦者為詩贈其<lb/>
行而屬余序余不自揆敬述上徳以道之二君其務有<lb/>
以自振哉陕之藩憲聞斯言亦皆有以自振哉<lb/>
　　　西澗集序<lb/>
<pb n="KR4e0090_WYG_007-15b"/>
吾友熊敬方先生其為人濶達和厚而志於及物為行<lb/>
孝友忠信而勇於行義為學博通諸經尤長於春秋而<lb/>
諸史百家皆通貫為文章魁偉辨博如行雲流水而根<lb/>
於理始居鄉校其旁郡邑數百里有志於學者負箧從<lb/>
之其名聲已聞京師及入太學太學諸生皆趍其下風<lb/>
時司業吴先生溥主監事嚴肅方正寡所推許獨禮重<lb/>
敬方稱先生敬方嘗中應天府鄉試為春秋之冠㑹試<lb/>
禮部雖不中從敬方學者試輙髙中其子槩已登第為<lb/>
<pb n="KR4e0090_WYG_007-16a"/>
監察御史敬方猶列名太學生仁宗皇帝在春宫聞之<lb/>
嘉歎由是日奨任槩而敬方文名益重於時然卒未霑<lb/>
一命以行其道人皆為敬方惜而槩歴事三朝屢拜顯<lb/>
官今為都察院右都御史其見諸愛民之實方焯焯未<lb/>
已槩之道即其父之道也朝廷推恩大臣褒其所自贈<lb/>
敬方以其子之官人又以為敬方榮嗟乎昔何蕃居太<lb/>
學太學諸生推頌之不敢與齒上至祭酒司業皆推之<lb/>
然終不及於禄敬方其今之何蕃歟蘇明允父子一時<lb/>
<pb n="KR4e0090_WYG_007-16b"/>
皆有文名而明允老成巋然時號老蘇其官位竟不顯<lb/>
暨子貴乃進身後之命敬方亦今之明允乎蕃因韓退<lb/>
之明允因歐陽永叔皆遂不泯念余言不足致敬方之<lb/>
不泯也然今之知敬方深者莫如余故為序其所著西<lb/>
澗集使世之覽者知其人之大畧云<lb/>
　　　梅花圖詩序<lb/>
禮部尚書泗州金公舊得梅花圖一巻甚愛之既屬大<lb/>
夫士能賦者為之題詠又以屬余序將於公暇覧適焉<lb/>
<pb n="KR4e0090_WYG_007-17a"/>
夫梅植物之至清者也恒産於山谿林谷之間而逸人<lb/>
韻士栖迹乎荒寒曠漠之濵者資以適其幽獨閒静之<lb/>
趣也今公為國大臣軄務之重且殷夙夜孶孶圖惟之<lb/>
不暇而暇適其意於此乎然古之名賢君子居髙位任<lb/>
重寄者雖曰單智畢慮扵天下國家之務而其心未嘗<lb/>
不存夫幽閒澹泊之適盖不以其身之貴富而或移也<lb/>
矧夫物之出於氷霜沍寒萬卉摧敗之後皎然孤芳一<lb/>
塵之不滓殆比徳於貞潔獨行之士拔出乎流俗者此<lb/>
<pb n="KR4e0090_WYG_007-17b"/>
其契於君子之心宜乎玩適不能已焉而余意公之所<lb/>
為愛之者又未必止此天地之生物始於春而物承春<lb/>
之氣以生者莫先於斯植盖造化發育肇見於斯也故<lb/>
知道君子恒於此以究觀夫天地之仁而况公為春官<lb/>
大宗伯上賛聖明以對時育物者乎體仁長人此公之<lb/>
心而大夫士亦以此望於公也遂書以為序<lb/>
　　　溧陽史氏族譜序<lb/>
溧陽史仲和甫嘗命其子常續史氏族譜又命常以求<lb/>
<pb n="KR4e0090_WYG_007-18a"/>
余序史世傳周太史佚之後以官為氏然鄭漁仲通志<lb/>
畧云周又有史興晉有史蘇史黯史趙楚有史禆衛有<lb/>
史鰌皆以史為氏又有太史氏内史氏左右史氏亦皆<lb/>
主於史盖非獨佚也溧陽之後其必有所據乎溧陽出<lb/>
漢史恭其始繇魯之濟北徙京兆杜陵恭三子髙曾𤣥<lb/>
皆以外戚為侯髙之子丹累封武陽侯𤣥之子任任子<lb/>
習習子崇皆襲平臺侯崇建武中累遷右将軍青冀二<lb/>
州刺史以軍功封溧陽侯遂即所封以居此溧陽史氏<lb/>
<pb n="KR4e0090_WYG_007-18b"/>
之始也嗟乎史氏之功徳逺矣漢之時恭及其母貞君<lb/>
保育宣帝於危㣲之際卒以安漢至丹秉誠輔國慷慨<lb/>
激烈於伏蒲涕泣之言其扶顛濟傾偉然仁義之功而<lb/>
豈尋常外戚之賢之倫哉夫盛徳必百世祀其自居溧<lb/>
陽以来千四百年子孫曰盛若賢而貴忠存扵國家徳<lb/>
被於生民代未嘗無人溧陽之人亦至於今廟祀崇祠<lb/>
宇巋然而環祠之傍皆史氏此豈偶然者哉其族故有<lb/>
譜及慶傳録今譜因而續之前為譜圖以著代序後為<lb/>
<pb n="KR4e0090_WYG_007-19a"/>
譜録以詳仕宦𦵏娶據其所知而闕其所不可知可謂<lb/>
敬慎不茍者也推仲和甫尊祖敬宗之心如此固史氏<lb/>
賢子孫而常舉進士為行人九年陞建寧知府方顯用<lb/>
於時是又將亢其宗者歟史氏之澤其未艾哉其未艾<lb/>
哉<lb/>
　　　送蕭省身詩序<lb/>
河南布政使吾友蕭省身以事留京師數月將歸素所<lb/>
交㳺者重别離之意相與擬古樂府為謌詩贈之而余<lb/>
<pb n="KR4e0090_WYG_007-19b"/>
尤重省身之别者也夫古之君子其量與其學俱進也<lb/>
故所存静而虚所持端而恭所發公而恕静則有養虚<lb/>
則無我端則由乎道恭則蹈夫禮公無間於人已恕克<lb/>
盡於物情而渾厚閎博之度雍容謙遜之風望之而不<lb/>
可測效之而不能及孰不歆慕而願親之哉孔門惟顔<lb/>
子有之其友曽子稱之曰有若無實若虚犯而不校曽<lb/>
子動求諸已此豈徒慕恱稱道之而已哉後世如黄叔<lb/>
度庶幾乎顔者也當時所與逰者稱其汪汪如千頃陂<lb/>
<pb n="KR4e0090_WYG_007-20a"/>
又曰數日不見黄生鄙吝之心復萌非嘗得於薰炙之<lb/>
益而能為此言哉省身識明才裕懐端潔之操恂恂温<lb/>
温渾涵有容人莫得窺其際盖庶幾今之叔度也與余<lb/>
交二十餘年如一日貴賤夷險不見其有毫髮異致吾<lb/>
與之處常因之而自省則其於别也豈能已於情乎士<lb/>
非量無以任重而致逺夫受百川之輸者江海也故自<lb/>
古名臣皆負偉量𢎞度然後有以光大功業而峙譽望<lb/>
而非淺中易動者所能與也吾於省身又有以豫卜之<lb/>
<pb n="KR4e0090_WYG_007-20b"/>
矣遂書以為贈行詩序<lb/>
　　　贈蔣主孝序<lb/>
太醫院判儀真蔣公儒者也博學而有文清修而雅尚<lb/>
於余徃還二十年數過其静學齋未嘗不置酒樂客客<lb/>
與公東西坐則其四子以序立侍色甚温儀甚恭也客<lb/>
喜求其所以名曰主善主敬主孝主忠盖有以知公所<lb/>
以愛其子者有道也前三年之冬余與公同侍儲君自<lb/>
南京入朝公春秋已七十率中夜以起擁裘上馬衝北<lb/>
<pb n="KR4e0090_WYG_007-21a"/>
風馳騁氷雪之途時主敬侍行每下馬即次主敬必先<lb/>
至展位布席列酒殽紅爐之上公必挽其同行者與俱<lb/>
主敬左手持盤右手捧觴而跪進之而下至於傔從無<lb/>
不屬厭者盖不使公有幾㣲道路辛苦之意及至北京<lb/>
居一室廣不踰尋而靚幽明爽纎塵不侵書冊琴瑟圖<lb/>
畫尊爼公無曰不與賔客樂而所以致其樂者主敬也<lb/>
踰年而主孝至凡所以致養親之樂一如其兄而見諸<lb/>
動作詞氣之表尤使人愛而親之公之子何若是之皆<lb/>
<pb n="KR4e0090_WYG_007-21b"/>
良哉然學者之扵道無窮也學之愈力則其行愈進事<lb/>
親行之所先也由此而推之其事衆其道逺為公之子<lb/>
其可以遂己乎博而求諸聖賢之方冊以充吾之知達<lb/>
吾之材可也矧蔣氏之先徳深矣而公繼之亦宜後之<lb/>
復有繼也主孝今以父命還南京父之執胡敏徳屬余<lb/>
贈以言余亦其父執也故推其所本者而逺大望之<lb/>
　　　劉氏倡和詩序<lb/>
吾友劉仲良甫其子咸為河南按察僉事屬授衣之月<lb/>
<pb n="KR4e0090_WYG_007-22a"/>
思父母在故鄉不得躬眎寒燠而市緜以寄仲良甫得<lb/>
之喜作七言近體詩一章示咸其寫情體物和平㣲婉<lb/>
盖有得於詩人止乎禮義之意太子少保金公及翰林<lb/>
諸學士倚而和者數人咸稡以示余求序嗚呼流俗之<lb/>
為父兄者其子弟幸霑一命方憑藉聲勢騁其貪得之<lb/>
心無厭足也而豈暇計有禮義仲良甫卓然不滓於流<lb/>
俗非知道而能然哉昔歐陽文忠公從子通理官廣西<lb/>
欲買朱砂奉公公以書報云吾不闕此物汝扵官下宜<lb/>
<pb n="KR4e0090_WYG_007-22b"/>
守㢘何得買官下物蘇文忠公見書歎曰人惟考諸其<lb/>
私乃見真偽此歐陽公家書也仲良甫此詩非私示其<lb/>
子者乎世率謂古今人相逺豈名言也哉而諸公和者<lb/>
之意亦豈異蘇公之歎哉惟咸勉圖所以稱賢父之志<lb/>
推類而廣之可也<lb/>
　　　贈太醫院判蔣用文序<lb/>
永樂二十年春駙馬都尉廣平侯袁公得疾日劇禮致<lb/>
太醫院判蒋用文治之數月以瘳公徳之既厚其報又<lb/>
<pb n="KR4e0090_WYG_007-23a"/>
以為非文無以達意也遂屬筆於士竒盖嘗觀於世之<lb/>
髙爵重禄者其有資扵人不權事之輕重率自大而指<lb/>
使之而士之懐負藝能者於人之求之也不度事之緩<lb/>
急恒自重而固閟之以是不相下而不相濟二者盖均<lb/>
失之矣如求之者忘其勢而將之以禮應人之求者樂<lb/>
其誠而志於行道則必相得而克相成也公之為人温<lb/>
温謙恭以禮下士凡於徳必報而有始終之義盖未嘗<lb/>
一毫挟貴富自大也此有以見盛時公卿之厚徳矣用<lb/>
<pb n="KR4e0090_WYG_007-23b"/>
文其業精於理其志急於濟物不以貴富賤貧而或異<lb/>
不以艱難倉卒而茍怠惟其施之效而人徳之與否不<lb/>
計也又有以見仁人君子之所存矣則其所以相得而<lb/>
克相成者夫豈偶然之故哉然公為國大臣獲致安其<lb/>
身上以為國家重下以係衆人所瞻者此其功豈可以<lb/>
尋常槩論哉則公之所報用文之所受皆當夫義余安<lb/>
得不為喜譚而樂道之也<lb/>
　東里文集巻七<lb/>
</p>
<p>
</p>
  </div>
</body>
</text>
</TEI>
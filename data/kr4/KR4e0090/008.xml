<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻八</head>
    <p>
<pb n="KR4e0090_WYG_008-1a"/>
欽定四庫全書<lb/>
　東里文集巻八　　　　　明　楊士竒　撰<lb/>
　　序<lb/>
　　　送郭公緒貴州僉憲序<lb/>
公緒永樂十年進士明年簡授陕西按察僉事嵗餘前<lb/>
之任僉事者坐累宥還公緒改任淛江又嵗餘丁内艱<lb/>
去服闋改任廣西嵗中廣西之前僉事亦坐累宥還公<lb/>
緒又改貴州雖其所至席未及暖而闓敏之材雅重之<lb/>
<pb n="KR4e0090_WYG_008-1b"/>
望㢘潔之操籍籍有稱矣雖徃復動以萬里囊無百緡<lb/>
之齎羸童瘦馬弊弊焉而怡然未嘗不自得也今將適<lb/>
貴州雖深山長谷蠻谿獠峒荒逺而僻陋無文物之觀<lb/>
無賔客之娱要不足以動其中矣而既偏於一隅且為<lb/>
郡縣未久也徴調稀少吏民相安繩檢之外簡牘不煩<lb/>
敲朴不施公庭静虚懐抱澄爽固無滑其所自得也如<lb/>
以其餘暇用志於古君子之道力求以跂及焉將所造<lb/>
孰之能禦哉吾知公緒之進未可量也余友清江胡士<lb/>
<pb n="KR4e0090_WYG_008-2a"/>
璉歴仕四十年泊然不變韋布之素其静貞有守寛厚<lb/>
和平卓然今之老成人吾嘗兄禮之今為其僚之長公<lb/>
緒旦暮相與周旋一堂之間吾又知其將有益矣盖朋<lb/>
友之輔薰漸之資凡古君子不廢焉遂書以為公緒之<lb/>
官之贈<lb/>
　　　送貝秉彛知縣還東阿詩序<lb/>
皇上臨御以来用科舉聚天下之賢才而選任之於今<lb/>
歴八科獨甲申所選最多盖視洪武乙丑得四百七十<lb/>
<pb n="KR4e0090_WYG_008-2b"/>
人既分任之中外百軄而賢與才之有聞者亦多以髙<lb/>
文碩學在侍近以通材雅操賛六卿以寛大㢘正任方<lb/>
岳以仁厚豈弟為郡縣濟濟乎有人焉而郡縣得人尤<lb/>
多貝君秉彛其表表者也秉彛為令於兖之東阿聲譽<lb/>
洋溢齊魯之間傳播於四方雖古卓魯何過也吾嘗道<lb/>
東阿之境而見其君子小人焉其君子道秉彛之徳曰<lb/>
此吾之賢大夫也小人道秉彛之政曰此吾之仁父母<lb/>
也是豈聲音笑貌之所能為哉秉彛為令守之以㢘行<lb/>
<pb n="KR4e0090_WYG_008-3a"/>
之以公且恕於愛民如其子於治公事如治其家而表<lb/>
裏始終一誠耳自其在東阿無不穫之嵗無不給之民<lb/>
民出力以共公賦未嘗有後者用九載考最當陞朝廷<lb/>
從民之請増其秩而復其任夫長民而能得民之心上<lb/>
未有不知而不優遇之也盖為天下而欲民之安其要<lb/>
在簡守令而令尤親民於守也守令而不能㢘固民之<lb/>
蟊蠧茍㢘而不能恕亦未必非民之厲今之守令如秉<lb/>
彛固鮮矣其歸也其同年而升者相率贈詩以道離别<lb/>
<pb n="KR4e0090_WYG_008-3b"/>
之情以求余序余雖始識秉彛而知之有素故不復辭<lb/>
　　　蕭自誠先生慶夀詩序<lb/>
河南右布政使泰和蕭省身歴官三載吏部考其績最<lb/>
國朝之制方岳之臣一考最者予誥三考最封贈其親<lb/>
省身當得誥俯伏言臣父今年八十有一廹於衰暮伏<lb/>
惟陛下矜憐之願推今之所賜臣者以賜臣之父臣父<lb/>
雖老而獲生被光榮於聖明之世過於賜臣萬萬矣特<lb/>
詔吏部從之封自誠為通奉大夫河南布政司右布政<lb/>
<pb n="KR4e0090_WYG_008-4a"/>
使左右文武之臣觀者懽喜踴躍頌上之大徳又歆豔<lb/>
省身之以孝遭遇也盖是時十四布政使之得封其父<lb/>
者自省身始而大江之西十五郡之士以子貴而生膺<lb/>
二品之封者亦自自誠先生始盛哉蕭氏之榮也蕭世<lb/>
有文獻宋之亡其先以忠義僨家終元之世子若孫不<lb/>
見顯者而服仁秉義未嘗絶也先生生長元季兵戈冦<lb/>
奪之時東西奔走無寧曰而持其行顓顓焉惟恐羞其<lb/>
先人而流俗之人徒見其累世之不伸也夫鄧林之木<lb/>
<pb n="KR4e0090_WYG_008-4b"/>
窮冬嚴凝氷雪摧剥之餘其生生之本固在一旦乘陽<lb/>
春勃然而興鬱然而復茂矣盖識者嘗計蕭氏之必復<lb/>
興也雖先生已老而享禄養二十年又躬被爵命其夫<lb/>
人亦春秋七十有五今皆安健三子省身卓然為時賢<lb/>
臣仲與季及其孫亦皆温温端實不去儒業先生之福<lb/>
可謂厚且備矣省身既屬學士大夫形扵聲詩彰上之<lb/>
賜以夀其父得十首謂余同邑且相知也屬為序云<lb/>
　　　送劉給事中廵撫山東序<lb/>
<pb n="KR4e0090_WYG_008-5a"/>
永樂十九年四月二十有一日上御奉天門顧羣臣若<lb/>
曰朕祗奉天命君天下天下之人其尚有未安于業而<lb/>
凍餒愁歎者乎任牧守者其尚有苛刻黷貨而亂章以<lb/>
厲民者乎朕惟是孶孶夙夜之靡寧遂分命大臣廵撫<lb/>
天下而各副以近臣一人賜之璽書俾所至㢘察民所<lb/>
利害而為之興革及牧守者舉其㢘能而罷出其貪虐<lb/>
於是户部侍郎李昶兵科給事中劉煥當廵撫山東山<lb/>
東介河濟連海岱而古齊魯之域也雖其壤地多肥沃<lb/>
<pb n="KR4e0090_WYG_008-5b"/>
然其人習氣緩慢加以比嵗旱澇疾疫之相仍而淪扵<lb/>
艱窘雖其故周公之國孔孟之邦然聖賢之徳化逺矣<lb/>
仕於是者或失其良心誠有如聖諭者焉昔漢唐宋數<lb/>
遣使廵行天下曰廵省曰安撫曰採訪皆今廵撫之軄<lb/>
所以廣視聽達民隠而其使之賢者多也今之奉命乘<lb/>
軺單厥心推明致公而無厭斁焉將使窮山深谷荒僻<lb/>
之人皆得以發舒幽鬱䝉被涵育而樂乎聖明之世者<lb/>
於上足以副君命下足以光使軄豈不偉然有譽可以<lb/>
<pb n="KR4e0090_WYG_008-6a"/>
儗昔之賢使者歟惟君以愛民為事天之實惟臣以愛<lb/>
民為事君之實諸君子是行也太平之責係焉其可有<lb/>
一毫之不至也哉煥字士拯闓䟽明敏於余有鄉邑之<lb/>
義故於其行也歌皇華之二章酌之酒而申之以辭<lb/>
　　　龍潭十景序<lb/>
南京出朝陽門東兩舍許大江之濵有勝地曰龍潭環<lb/>
龍潭之側有石屋有旗山有華麓有栁灣有花洞又有<lb/>
七星之山三江之口皆勝地也山可以逰可以牧水可<lb/>
<pb n="KR4e0090_WYG_008-6b"/>
以梁可以舟又有驛舍可以憩過使麗譙可以騁眺望<lb/>
有三茅君兄弟及王荆公遺跡可以慨想古人又有道<lb/>
家禮斗之宫可以㳺神於清浄而最勝者夜籟俱寂月<lb/>
上潮漲之際可以坐觀造化盈虚消息之機也太醫院<lb/>
判蒋君用文家於此樂於此析為十景既各為詩詠之<lb/>
及官于兩京兩京之縉紳君子亦皆為詠之誦其詩想<lb/>
其處盖使人樂之慕之而不能忘也詩既有序矣蔣君<lb/>
又屬余序其後嗟夫天下佳山水何處不有則亦何處<lb/>
<pb n="KR4e0090_WYG_008-7a"/>
不可樂而常情得於此者必忘於彼矣龍潭金陵之區<lb/>
也吾居金陵二十年愛其民多秀俊惇尚文學而耻以<lb/>
力勝其俗男女不雜處盖吾嘗道荆楚以觀扵故漢東<lb/>
諸侯之域今之北来也又渉淮徐歴齊魯之郊矣而金<lb/>
陵之民俗吾固不能忘也然此其在下者耳我國家龍<lb/>
興削平僣亂以安天下而然後天下之人皆得休養生<lb/>
息以樂於泰和之世而實始定鼎乎是則於今瞻望橋<lb/>
陵扵鍾山五雲之表而仰惟神功聖徳如天地之盛大<lb/>
<pb n="KR4e0090_WYG_008-7b"/>
豈獨余與用文者之不忘凡天下之人孰能一日而忘<lb/>
也則余於序此詩安得不推其大而不能忘者言之哉<lb/>
謹書其巻後永樂壬寅十月朔序<lb/>
　　　送楊太常歸省詩序<lb/>
𢎞濟自舉進士入翰林已籍籍有賢名縉紳間太宗皇<lb/>
帝臨御之又眀年建儲擇輔擢兼洗馬仁宗皇帝在位<lb/>
陞翰林學士再陞兼太常卿初開𢎞文閣於思善門之<lb/>
左簡文學之士五人日直其中職討論其第一人𢎞濟<lb/>
<pb n="KR4e0090_WYG_008-8a"/>
也𢎞濟時就中論事有裨益上嗣大統覽先朝羣臣所<lb/>
上奏嘉𢎞濟之能直也親擢秘閣預機要士竒得共事<lb/>
焉士竒竊自念初以布衣被召入西掖時天下文學之<lb/>
士召至者二十餘人同稽古纂述之事而翰林之臣三<lb/>
人叅領之忽忽廿五六年矣三人者今獨𢎞濟在二十<lb/>
餘人之尚在者士竒二三人耳以是恒相與親厚𢎞濟<lb/>
為人忠厚惻怛愛人以徳凡所與處必輔之扵道不肯<lb/>
苟且阿狥盖非獨扵余有切磨之益朋友資益之者盖<lb/>
<pb n="KR4e0090_WYG_008-8b"/>
多也𢎞濟有孝行處憂患困縶十年念母老不得朝夕<lb/>
侍也辛苦自力節縮日給之費寓歸以助養盖聞者皆<lb/>
動心焉幸復履亨洊膺委任未敢遽言其私而其中之<lb/>
惓惓者固未嘗巳也既受誥命以其官贈祖考又封其<lb/>
母為太淑人以奏歸省既得請將行同官卿士相率祖<lb/>
餞文明門外觴酌之次各賦詩道離别之意而謂余序<lb/>
之余曰士官至三品先九卿曰在上左右得以所學論<lb/>
天下事又得推恩其親而朱衣象笏承懽婉愉用慰恱<lb/>
<pb n="KR4e0090_WYG_008-9a"/>
親顔於違濶之久如𢎞濟今日者何其榮也固本扵上<lb/>
之大徳其亦𢎞濟之賢太淑人之福有以迓承之歟宜<lb/>
以為𢎞濟賀又曰人之所尊君親一也自𢎞濟官侍近<lb/>
先朝所以寵待之何如上所以親用之何如𢎞濟素所<lb/>
自任又何如其肯久昵於私而後扵公乎請以為𢎞濟<lb/>
祝𢎞濟起謝曰㣲子言溥猶将自奮矧子之篤我扵義<lb/>
敢忘率承遂次第其說書之簡端<lb/>
　　　送陳賞序<lb/>
<pb n="KR4e0090_WYG_008-9b"/>
元有天下将百年吾邑之士登仕籍者十數姓而以科<lb/>
第顯者楊與陳也兩姓世以詩書行義相髙又為姻好<lb/>
不絶贑州路推官冢嗣潮州敎授實先待制公子壻而<lb/>
余又陳之出也兩家中更亂離殘壊之餘髙門大第莽<lb/>
然瓦礫之墟其子孫猶有不墜詩書故習者誠先徳之<lb/>
遺矣教授公之孫前監察御史仲述博學清脩為名進<lb/>
士為御史十年聲譽表然其没也無以為歛一子賞蚤<lb/>
䘮母貧苦依養扵其叔十數嵗能究知其父之為人刻<lb/>
<pb n="KR4e0090_WYG_008-10a"/>
志讀書勵行以求不辱十五挟冊徃教南村北疃以謀<lb/>
𦵏其父自幼至長事其叔父母如父母處其従兄弟恭<lb/>
愛不異同産雖㣲利不以苟取雖周親行有不義未嘗<lb/>
妄處里之賢者固以賞為難不賢而困辱賞者亦多矣<lb/>
賞皆不顧方孑孑走數百里求師而學焉弱冠遂選鄉<lb/>
貢於乎賞可謂難矣邑人之子弟不暇論若吾兩家之<lb/>
子弟有如賞者乎今年賞㑹試禮部不偶而歸察其意<lb/>
無有所不懌吾不患賞之歸不能安乎貧賤也吾懼賞<lb/>
<pb n="KR4e0090_WYG_008-10b"/>
去此而畫焉夫吾兩姓之子弟偶無賞之孤貧困苦故<lb/>
不自見如有之安知其不能自立如賞者乎邑人子弟<lb/>
多矣或吾偶未之見安知不有如賞者乎即使皆不如<lb/>
賞賞不宜自足也孟子曰友一鄉之善士為未足斯<lb/>
友天下之善士以友天下之善士為未足又尚論古<lb/>
之人故出一言必求不倍於古人行一行必求不倍於<lb/>
古人誠於其内而為之不巳焉未有不至者也揚子雲<lb/>
曰百川學海而不至于海丘陵學山而不至于山惡其畫<lb/>
<pb n="KR4e0090_WYG_008-11a"/>
也畫斯巳矣賞可不致其力哉賞歸見吾兩家之子弟<lb/>
以及邑人之子弟亦為我語之<lb/>
　　　禾溪樂氏族譜序<lb/>
樂氏出子姓宋㣲子之後曰公子衎字樂父子孫因王<lb/>
父字為氏自望諸君而下代有聞者泰和樂氏五代時<lb/>
諱糾者始来居邑西之禾溪世業儒仕宦科目傳續不<lb/>
乏而積善累仁源厚而流逺子孫至今不廢詩書之習<lb/>
盖鄉之故家也夫所號故家者必其仁義之行詩書之<lb/>
<pb n="KR4e0090_WYG_008-11b"/>
業有肇於前有承於後愈逺而愈不替茍非是二者而<lb/>
徒恃其貴富貴富不足恃如子孫不能自修以善繼又<lb/>
或有忝焉者此得號故家乎樂氏其無忝者哉樂先世<lb/>
譜牒文字悉燬於元季之兵其孫集重尊祖敬宗之心<lb/>
據其所聞所知因舊譜而為圖凡世次昭穆逺不能詳<lb/>
者闕之既自為序又求竹亭王先生序之集字大成好<lb/>
學有文嘗従授經安成劉雲章先生洪武庚戌試有司<lb/>
不偶即退伏不出而益修其徳義大成卒其配胡守節<lb/>
<pb n="KR4e0090_WYG_008-12a"/>
不嫁訓勵其三子嗣先人之業皆卓立為鄉善人樂氏<lb/>
其無忝故家者哉今大成之孫㫤又以譜求余序㫤今<lb/>
用薦授湖廣按察司經歴然余願有為鄉邑告者大成<lb/>
之子仲韞吾邑共推其仁人長者盖數十年来邑前輩<lb/>
好善者多巳物故後生晚出知有利不知有義或身沾<lb/>
一命或家崇百畆輙侈然恣肆豺視其鄉人漁<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>之風<lb/>
作而告訐之俗興矣然卒之能保其所得及其身家者<lb/>
寡矣惟樂氏之宗獨完誠以仲韞為之長也仲韞恂恂<lb/>
<pb n="KR4e0090_WYG_008-12b"/>
未嘗茍取一毫而恒損巳以益人間聞其子姪以過舉<lb/>
召怨即踵怨家門謝之曰此吾未嘗敎訓之過也或聞<lb/>
有所侵利即損巳償之然終不以詰其子姪其子姪聞<lb/>
之亦慚懼自改嗚呼仲韞巳矣安得復有若人者乎鄉<lb/>
有善人斯一鄉賴之家有善人斯一家賴之今安得復<lb/>
有如樂仲韞哉吾故表而出之<lb/>
　　　送劉子敏序<lb/>
鄉先生廣西僉憲王公子啓分教鄉校時識子敏扵童<lb/>
<pb n="KR4e0090_WYG_008-13a"/>
丱言於邑大夫以為弟子員先生嚴毅方正諸弟子員<lb/>
鮮有當其意者而愛重子敏其有意乎造就之矣朞月<lb/>
而先生没時子敏在羣居中敦厚和易恂恂惟謹他之<lb/>
為弟子員者不及也余年與子敏相上下當是時與之<lb/>
交於今二十餘年回視曩時與子敏同門而不及其敦<lb/>
厚和易者皆巳物故子敏方駸駸乎榮達之域未已也<lb/>
謂人之夀夭貴賤窮達不本諸身之所行可乎子敏擢<lb/>
自太學生兩為御史為縣令而至山東按察副使今再<lb/>
<pb n="KR4e0090_WYG_008-13b"/>
調湖廣可謂榮矣生民之安否百司之賢不肖惟風憲之<lb/>
軄得言之非如其他官守有出位之嫌也今朝廷急治<lb/>
如渇有能陳說生民利病若之何當建當革而便雖布<lb/>
衣䟽賤之臣率加奨而超拔之言之誕妄無取猶曲垂<lb/>
奨借庶幾以来四方之盡言是得言之時未有如今日<lb/>
者也吾嘗道江漢之間其民雖勁悍然或盡室出力赴<lb/>
公未嘗歎咨其牧守之吏遇之或不以道未嘗自言而<lb/>
其病也久矣盖仁人君子觸于目未有不隠于心者夫<lb/>
<pb n="KR4e0090_WYG_008-14a"/>
處當言之職際得言之時而觸于目隠于心猶曰姑徐<lb/>
徐云耳仁人君子豈若是其恝哉士不仕則巳仕而登<lb/>
顯用任重寄則當謹其表率明於大體公其視聽推其<lb/>
至誠惻怛之心善善而惡惡以求利乎民盡乎職不負<lb/>
國家所以簡用之盛心庶幾不忝其榮也子敏勉之子<lb/>
遇同官黄宗載吾故人也為我謝焉<lb/>
　　　黎氏倡和詩序<lb/>
永樂壬辰余校文禮部得臨江黎潜輝所試經義論䇿<lb/>
<pb n="KR4e0090_WYG_008-14b"/>
温厚而詳雅三復咏歎以為可以想見其人其後曹御<lb/>
史冀成手一編視余曰此黎充輝之詩潜輝兄也清新<lb/>
雅則有唐人韻致類好古絶俗之士者因共慨歎二惠<lb/>
競爽於今絶無而僅有他日從中允吴公得其所自焉<lb/>
盖其先君子秉徳樂善敦詩書務禮樂所居距石門梁<lb/>
先生甚邇相好也於是充輝従先生涵濡其敎而薫炙<lb/>
其化久矣潜輝從而私淑之深矣孔子曰魯無君子斯<lb/>
焉取斯而州閭鄉黨所以重有道徳老成者歟今又得<lb/>
<pb n="KR4e0090_WYG_008-15a"/>
其伯仲京華倡和之什讀之贍而實婉而切雍雍乎塤<lb/>
箎之相和也韡韡乎華蕚之光映也繾綣乎彭城夜雨<lb/>
之鍾情也而其歸則在於立身行道孝親忠君之大端<lb/>
何其友愛之篤歟夫詩以言志也即其所言知其所存<lb/>
即其所存知其所立於是可以知黎氏兄弟之立矣清<lb/>
江玉笥之間山川靈秀鍾於人挺然英傑兄弟並起馳<lb/>
聲當時而流問来世如二劉三孔者去今未逺也将無<lb/>
繼之而興者乎黎氏之兄弟未可量也其姪某盛年力<lb/>
<pb n="KR4e0090_WYG_008-15b"/>
學文采煥發不愧諸父黎氏其有不興者乎而吴中允<lb/>
李郎中錢檢討相繼和之金舂而玉應皆可貴也余故<lb/>
引諸其巻端<lb/>
　　　送胡敬方序<lb/>
敬方世家吉水其篤實之行通博之學博贍之文十餘<lb/>
年来一鄉之學者多師之環其鄉數百里之學者多慕<lb/>
之自其㳺鄉校登成均搢紳君子遇之多敬禮聞之者<lb/>
多願見之也非其有諸躬何以得於人如此哉而賔興<lb/>
<pb n="KR4e0090_WYG_008-16a"/>
之嵗羣試于有司數矣數不偶去嵗試京闈遂為春秋<lb/>
之冠既㑹試禮部又不偶而受敬方之敎者累累擢髙<lb/>
科躋清要豈其學獨利於人哉抑其所存心不急於達<lb/>
乎夫學充於巳而後能成物道畜於身必將以用世理<lb/>
也亦君子之心也或曰千里之駿超逸之才彼求之驪<lb/>
黄牝牡斯戾矣抑固係其命耶或曰物貴者不速售利<lb/>
厚者必遲獲故連城之璧至扵三進任氏之釣不取近<lb/>
效夫孰計敬方之獲不逺且大哉敬方之言曰古之君<lb/>
<pb n="KR4e0090_WYG_008-16b"/>
子志在乎内豈計乎其外也天下之道大而君臣父子<lb/>
夫婦之倫細而萬事萬物之故凡孔孟以来諸君子所<lb/>
務者吾不敢巳焉吾何暇計其外乎於是知敬方之志<lb/>
逺且大也今自太學歸省于鄉士有求余言贈之者是<lb/>
以書此使學於敬方者皆知其志<lb/>
　　　送族孫朋逺訓導序<lb/>
族孫朋逺来京師得廬陵縣學訓導將歸求贈言嗟乎<lb/>
吾老矣何言而吾宗人也忍無一言夫簡百里之俊秀<lb/>
<pb n="KR4e0090_WYG_008-17a"/>
居之學而設官以敎之將以待國家之用為致理之具<lb/>
也而非學之通徳之備才之周何以為施敎之資哉矧<lb/>
士生廬陵其俊秀巳異於常倫又漸習賢父兄長者之<lb/>
化導有素如施教者之學之徳之才或有一之不足豈<lb/>
徒無以厭服其心而毁且辱所繇作也朋逺其務加進<lb/>
於巳哉嘗觀世之為教官者有善不善焉善者一志於<lb/>
公而無私旦暮坐講席與諸生道正道眀正學退則考<lb/>
古聖賢言行之懿用充於巳而應於人非公㑹未嘗渉<lb/>
<pb n="KR4e0090_WYG_008-17b"/>
跡守令之庭非義所當得不苟取一芥以是功業益著<lb/>
而禄位益進不善者率務私倍公日徒飽官廪不之東<lb/>
家之西家宴㳺傲嬉間稍一坐講席諸生就質所疑有<lb/>
噤不能吐一語者甚者役志嗜慾日趍走守令庭下有<lb/>
所干乞卑卑效兒女軟媚語求矜念用苟利於巳於義<lb/>
不義不復計以是聲跡壊而僨敗及之其為賢不肖何<lb/>
啻霄壤懸絶也朋逺其務慎修於巳哉勉企夫善者而<lb/>
戒夫不善者子之善其孰之禦哉楊氏世以清白聞不<lb/>
<pb n="KR4e0090_WYG_008-18a"/>
必逺舉由元至今一二百年間内自朝著外至郡縣百<lb/>
司之軄無不有焉而無一人以貪墨失官者朋逺必克<lb/>
繼之而後為楊氏賢子孫吾雖老尚冀日見楊氏子孫<lb/>
之皆賢也朋逺勉之<lb/>
　　　中溪八景詩序<lb/>
安成彭氏世居邑東中溪之上據山水之勝山則直其<lb/>
居之東曰東陽峰上有巨石将雨則雲氣自石出土人<lb/>
常視為雨候其南有石巖如屋髙廣可數丈中祀唐安<lb/>
<pb n="KR4e0090_WYG_008-18b"/>
成今劉像志云像死為神祀以祈靈云南又有白馬峰<lb/>
以劉像嘗乗白馬駐此峰特髙諸山常先得旦日南稍<lb/>
西曰黄牛嶺昔有仙人乗黄牛於此得名山趾磅礴而<lb/>
髙峻絶出當日暮景暝獨受返照屹立類金璧可玩嶺<lb/>
之顛舊有臺相傳嘗有三仙人止此民築臺祀之臺久<lb/>
廢而至今或見有夜光如燈煜煜其上者水則直其居<lb/>
之北有潭在石榴峰之麓昔有没而漁者見隂洞有石<lb/>
床老人卧其上盖龍所居也東北有玉井泉甘冽而源<lb/>
<pb n="KR4e0090_WYG_008-19a"/>
深厚夏旱不竭南有宻湖廣數百畆産菱藕魚鰕之利<lb/>
而深不可測有潜蛟其下好事者析為八景今彭氏之<lb/>
彦毓敬舉進士在京師思之不能忘求翰林諸君子為<lb/>
之賦詠既又求余序之夫人於山水之勝非其資識清<lb/>
明襟宇灑落無利欲之累者不足以樂之樂之而至於<lb/>
既去不忘又託於賢士大夫為之發揮盖樂之深者也<lb/>
毓敬其所存固有過人者哉天下嘉山勝水豈少也不<lb/>
聞於人則亦與棄物何異中溪之山水其自今焯焯於<lb/>
<pb n="KR4e0090_WYG_008-19b"/>
世哉吾聞安成山水之勝中溪其一也安成之民多俊<lb/>
爽魁傑尚氣節其俗之善家詩書户禮義而代有聞人<lb/>
所従来逺矣其亦山川靈秀之所鍾歟蘇文忠公記眉<lb/>
州逺景樓而稱道其俗則吾於序中溪八景之什安得<lb/>
舉彼而遺此哉<lb/>
　　　送學士李君詩序<lb/>
正統三年六月翰林學士李君時勉奏令羣臣歴官三<lb/>
年願展桑梓者聽臣歴三十年屬有史事未敢言私今<lb/>
<pb n="KR4e0090_WYG_008-20a"/>
史巳上幸賜告上曰如令初李君未奏謀諸同官皆曰<lb/>
翰林者天子之親臣辭令所出也論思所職也李君方<lb/>
握院章為之長奈何去且上富於春秋萬㡬稍暇御經<lb/>
筵孜孜聖學李君實兼經筵官奈何去曰諸君之謂我<lb/>
者公義也顧今廹於私情之不可巳孰有切扵我乎二<lb/>
三年来長子死妻死季子死比者同産兄又死一門之<lb/>
内寡孤森森愁餒泣寒延頸北望六七千里之外冀一<lb/>
頋視撫存庶幾不遂失所而吾能忍而委寘之乎且吾<lb/>
<pb n="KR4e0090_WYG_008-20b"/>
私計之矣聖明在上近進翰林正貳十有餘人皆慎簡<lb/>
也前此未嘗有今日之盛而經筵官尚十數人其輕重<lb/>
豈係一人哉我徃決矣盖衆非不明李君之情特以李<lb/>
君之有裨於公也其文學老成操行脩潔正直可以表<lb/>
俗剛毅可以任事量足以容物而志不為物所奪時雖<lb/>
欲尼之而不可也及奏而命下陛辭既衆相與餞之崇<lb/>
文門外有舉爵而祝之曰父子之相厚仁也君臣之相<lb/>
厚義也仁義脩而君子之徳立李君秋而徃春而来公<lb/>
<pb n="KR4e0090_WYG_008-21a"/>
私其兩盡也李君曰愛我以義亦仁也敢不敬承於時<lb/>
學士十人皆賦詩送之謂余為序余亦賦四言一篇致<lb/>
申告之意其詞曰<lb/>
湛湛川流東合而下君子有行逖矣南土興言送之于<lb/>
川之滸　或山而峻或淵而深言念君子如玉如金宿<lb/>
昔言笑良獲我心　呦呦麋鹿羣處中野雝雝鴻鴈亦<lb/>
集洲渚云胡仳離當我與女　歸哉優優我私既遂我<lb/>
職在公敢懐豫怠先哲有言夙夜匪懈　恵風布和倉<lb/>
<pb n="KR4e0090_WYG_008-21b"/>
庚時鳴北望都畿我心怦怦来覲于庭我心載平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻二十一</head>
    <p>
<pb n="KR4e0090_WYG_021-1a"/>
欽定四庫全書<lb/>
　東里文集巻二十一　　　明　楊士竒　撰<lb/>
　　墓誌銘<lb/>
　　　孫子良妻杜氏墓誌銘<lb/>
兵部郎中海寧孫子良䘮其妻杜氏將歸葬其邑安吉<lb/>
鄉横塘原求余為銘曰吾妻之沒也吾深悲之不能忘<lb/>
吾妻之歸吾家也事吾親甚謹甘㫖滫瀡之奉不待咨<lb/>
吾而未嘗乏也吾妻生長宦族父母甚愛之盥漱烹飪<lb/>
<pb n="KR4e0090_WYG_021-1b"/>
之事未嘗任也既來事吾親曰此婦職也躬任之如素<lb/>
習焉吾親有疾晝夜侍憂形於色吾親安乃已吾弟妹<lb/>
皆吾親所愛也吾妻亦愛之如已弟妹焉簮珥衣物恣<lb/>
所取吾親没弟妹未嫁娶也吾妻皆為之嫁娶畢力盡<lb/>
禮如吾親之存也其孝如此吾自為太學生登第為翰<lb/>
林庻吉士至為兵部郎中未嘗一日不在公而敢退謀<lb/>
其家也而吾家之朝暮寒暑之需賔客之奉吾亦未嘗<lb/>
置意而無所不足者有吾妻之理於内也而今亡矣所<lb/>
<pb n="KR4e0090_WYG_021-2a"/>
生五丈夫子長者十餘嵗㓜者未亂又㓜者始晬今吾<lb/>
朝出而晩歸則長者携其㓜者森森左右牽吾衣而號<lb/>
啼呱呱吾妻没傷於吾之情又如此此吾所以深悲而<lb/>
不能忘也吾妻海寧縣丞某之孫行簡之子生廿有一<lb/>
年而歸我又十有三年而卒其卒在永樂十一年十月<lb/>
二日五子旼昫昉旺暿嗚呼幸乞我銘銘曰<lb/>
家人之義女治乎其内内則之紀孝莫大焉夫杜宜人<lb/>
者非其有聞乎不然其何以臻乎是也來者尚承於世<lb/>
<pb n="KR4e0090_WYG_021-2b"/>
世<lb/>
　　　樂母胡氏墓誌銘<lb/>
永樂十七年五月初三日西昌之和溪樂母胡氏卒其<lb/>
塾賔翰林庻吉士廖謨為述行狀又為書致其孤金之<lb/>
意求葬銘按胡邑世家其先與忠簡公同族大父古磵<lb/>
父清翁先待制所為序磵月集者母天資柔婉端靜㓜<lb/>
知讀書自重年二十歸樂大成樂里中儒家嘗有科第<lb/>
於宋大成力學圖紹先業未成名而死方病革時母禱<lb/>
<pb n="KR4e0090_WYG_021-3a"/>
北辰乞代死以首叩地血流滂然被靣大成且死顧母<lb/>
曰汝尚少其終不異志否乎曰君何為出此言婦人從<lb/>
夫有一而已我獨不知古人乎且不復再見君地下耶<lb/>
即斷髪示信夫卒數嵗兄弟將奪其志輙嘅然嘆曰節<lb/>
吾可失乎吾既誓之吾夫矣兄弟猶數强之即嚙指洒<lb/>
血以示乃無敢復言者孀居五十餘年以禮自持於治<lb/>
家教子皆盡力曰不可以羞樂氏瓊州太守王公伯貞<lb/>
大書其堂曰節婦鄉先生謝子方為之傳其族姻閭里<lb/>
<pb n="KR4e0090_WYG_021-3b"/>
相與謀上其行有司以求旌褒母聞之曰凢吾所為盡<lb/>
所當然豈以為名乎力止之乃已樂族當元季多死於<lb/>
亂兵未葬出貲教其子皆葬之嵗屢發廪賑貧乏春秋<lb/>
八十有七而卒惟語諸孫宜及時務學立身不及他事<lb/>
子男四金玉琳彦女一嫁胡子文孫男五女四曽孫男<lb/>
七女八葬以卒之嵗某月日墓在某原銘曰<lb/>
松栢之貞表於雪霜偉此淑人坤德之方皎皎素璧曽<lb/>
何璺瑕君子之思君子之華<lb/>
<pb n="KR4e0090_WYG_021-4a"/>
　　　故妻夫人嚴氏墓誌銘<lb/>
夫人嚴氏諱琇年廿有三歸余余時甚貧踰月徴詣京<lb/>
師除王府審理明年再遷翰林侍講乃迎夫人來居十<lb/>
年謂余曰先舅姑墳墓容當久曠展省耶且君素不事<lb/>
生業他日䝉恩歸老不豫所以自資者乎君方致力報<lb/>
國義不得顧私妾請行焉遂以其子歸買園廬於城東<lb/>
清谿之上躬勤家業而樹畜為務又六年余得疾頓劇<lb/>
累月未解夫人以其子來視又四年余侍從赴北京夫<lb/>
<pb n="KR4e0090_WYG_021-4b"/>
人挈其男女歸鄉里歸四年得疾嵗餘卒洪熙改元三<lb/>
月十三日也距其生洪武戊午之嵗四十有八年嗚呼<lb/>
惜哉夫人蚤䘮父未嘗學問而天資温靜明淑所為往<lb/>
往近道自用以儉處族姻以忍為和敬長慈㓜咸當其<lb/>
分男女非已出者恩愛均一人莫知其非已出也而助<lb/>
益余尤多余或有過舉必曰君常教人以無為是也或<lb/>
公退不懌曰事求無愧耳成敗禍福聽之命何用不泰<lb/>
然哉間與客論辯夫人自内聞之客退謂余君靣折人<lb/>
<pb n="KR4e0090_WYG_021-5a"/>
侃侃不少讓此為盛德耶且人之樂聞過者寡矣不見<lb/>
某某其於今何如也隨事相規類此嗚呼豈謂遽䘮吾<lb/>
賢妻哉夫人永樂中封宜人數朝中宮初賜内製五品<lb/>
冠服後累賜文綺楮幣今上臨御惇念舊臣士竒屢進<lb/>
官至從一品遂得推恩以其官品贈三代而封妻為夫<lb/>
人命下三月夫人卒嚴氏泰和名族有科第仕宦數百<lb/>
年宋理宗朝諱肅稱朴山先生宰相馬廷鸞江萬里上<lb/>
其所著易觧天子召以為秘閣校勘不受揭文安公所<lb/>
<pb n="KR4e0090_WYG_021-5b"/>
為著碑者夫人六世祖也元字用父稱後山先生為髙<lb/>
安縣尹呉文正公所為銘墓者五世祖也高祖恭則曽<lb/>
祖元實祖仲庸皆富而敦禮父文明謹靜耿介夫人之<lb/>
所自者遠矣子男四稷种<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秫种先卒女四長嫁梁楫<lb/>
其三尚㓜夫人卒時余在北京聞訃遂買石刻銘寓歸<lb/>
俾稷以葬銘曰<lb/>
卜之吉築之宻維伉儷居以匹尚其有待偕此𤣥室<lb/>
　　　太傅黔國公夫人程氏墓誌銘<lb/>
<pb n="KR4e0090_WYG_021-6a"/>
宣德六年十二月二十日征南將軍太傅黔國沐公之<lb/>
夫人程氏卒享年五十有八程世家廬州之舒城洪武<lb/>
初積武功至萬户守金華諱俊卿者夫人伯祖也萬户<lb/>
從子諱庸字得中娶甘氏夫人父母也夫人生於洪武<lb/>
甲寅十一月二十四日生二十有一年歸黔國為黔寧<lb/>
昭靖王之介婦黔國時僉後軍都督府事遂授誥封夫<lb/>
人夫人貞靜柔婉處室有孝行既歸逮事姑兼隆敬愛<lb/>
先祠祭薦必以誠處娣姒怡怡如兄弟於長㓜戚䟽恩<lb/>
<pb n="KR4e0090_WYG_021-6b"/>
意咸當謹禮度貴而能謙富而能儉有寛惠逮下之德<lb/>
治家秩然條理黔國奉命鎮雲南三十餘年夫人留侍<lb/>
太夫人居南京黔國所以能盡心焉展其才猷宣上德<lb/>
威不煩鞭笞而諸夷皆革心嚮化使西南萬里之外怗<lb/>
然如即袵席之安者亦以夫人善其家政無内顧之慮<lb/>
而得專其心於臣職也夫人其賢矣哉昔周之盛際諸<lb/>
侯夫人及大夫之妻皆有賢行如召南鵲巢采蘩諸詩<lb/>
所詠者蓋一本於文王后妃之化我國家自祖宗開創<lb/>
<pb n="KR4e0090_WYG_021-7a"/>
茂隆化本而昭靖以至戚豐功最貴且近則其家涵濡<lb/>
薫陶於上者尤深厚矣夫人之賢其有所本哉夫人之<lb/>
卒也朝廷遣官賜祭䘮葬一給於公固出國家厚勲親<lb/>
之典亦惟夫人之賢有以光承之矣夫人子男一儼女<lb/>
二長為趙王妃先卒次許歸武定侯郭玹孫男一玘女<lb/>
一夫人之葬以卒之明年某月某日墓在某縣某鄉某<lb/>
山之原銘曰<lb/>
禮著内則詩詠宜家維家之本而德之華國有君子桓<lb/>
<pb n="KR4e0090_WYG_021-7b"/>
桓柱石厥有主壼内周于德隆尊惠卑咸和戚䟽外内<lb/>
以辯儀節不踰五十八年哀榮兼備述行有詞垂範來<lb/>
裔<lb/>
　　　張處士妻陳氏墓誌銘<lb/>
宣德三年十月十七日建安處士張伯銘之配陳氏卒<lb/>
時其子珂仕京師將奔訃歸遂以父命縗絰詣余拜請<lb/>
墓銘余素與珂往還諾之又拜且言外家世居建安璜<lb/>
溪里外祖諱某先母年若干歸家君家君嘗訓珂兄弟<lb/>
<pb n="KR4e0090_WYG_021-8a"/>
言吾少時吾親為謹擇配得汝母汝母之初歸吾也吾<lb/>
家尚薄汝母佐吾朝暮養吾親甚孝至于䘮葬至于終<lb/>
身薦祭其孝不衰於睦宗姻慈㓜逮賤率厚有以當吾<lb/>
之意凢吾家衣服飲食賔客所需於為之有道及增益<lb/>
吾家於今之裕皆汝母之能有以輔吾也小子其毋忘<lb/>
珂兄弟謹識之今珂所慟鉅者珂之㓜也母勵之學壯<lb/>
而仕也勵之忠君而愛人嘗一就禄養於官又勵珂曰<lb/>
子之敬愛其親在承志耳口體之適末矣珂繼今不復<lb/>
<pb n="KR4e0090_WYG_021-8b"/>
有聞於母之訓也余曰賢哉其宜有銘按陳氏諱妙善<lb/>
生元至正丁酉六月初十日享年七十有二子男三長<lb/>
即珂永樂四年進士授行人陞贑州知府今為宗人府<lb/>
經歴次善先卒次璡女二長嫁魏德次嫁魏珷孫男六<lb/>
長吉次壽次慶次安次寧次祥女五長嫁楊讓次嫁陳<lb/>
某曾孫男一文達墓在某山之原葬以卒之明年某月<lb/>
日銘曰<lb/>
婦也有誠妻也有恒母也克明德善之祥來嗣以興<lb/>
<pb n="KR4e0090_WYG_021-9a"/>
　　　兵部職方員外郎周君妻宜人王氏墓志銘<lb/>
兵部職方員外郎吉水周君之配王氏初以其子叙貴<lb/>
封孺人後以職方貴封宜人宜人之初得疾於鄉也叙<lb/>
在北京奏乞歸省詔馳驛以行既差數年宜人復疾叙<lb/>
復奏歸省侍疾越兩月宜人竟不起宣德七年六月十<lb/>
四日云於是叙以職方命來求墓銘余與職方同郡同<lb/>
朝叙又從在館閣久不得辭乃按狀叙而銘之王世儒<lb/>
家與周同邑元沔陽學官德明生君賢君賢生子職洪<lb/>
<pb n="KR4e0090_WYG_021-9b"/>
武壬子鄉貢進士歴睢寧浮梁濟陽三學教諭宜人之<lb/>
曾祖祖父也母彭氏宜人諱靜王氏家範素嚴子孫不<lb/>
得小有過失而彭氏博渉書史明於化導故宜人德性<lb/>
蚤成既笄擇所歸周故名家岐鳳以文學為君賢所愛<lb/>
遂歸為繼室職方君也初歸丁家中衰力勤於内以助<lb/>
興復事舅致誠敬不及事姑嵗時薦祭如事生撫前室<lb/>
子慈愛踰已出職方兄弟三人其季以口衆求析爨職<lb/>
方顧宜人言何若對曰祖父來不析而今析乎既析欲<lb/>
<pb n="KR4e0090_WYG_021-10a"/>
復合得乎職方言是吾志也乃不析長育孤姪同已子<lb/>
而皆成其室家教子若孫必務學旦暮程督於内且恒<lb/>
戒之儉約闔門食指七百餘衣食均一人無間言既嫁<lb/>
未嘗一日忘父母始職方為即墨簿宜人偕行教諭時<lb/>
在濟陽先朝靖難之師及濟陽宜人逆知父志泣曰吾<lb/>
父必不生矣請於職方遣人往訪凡三往竟得其遺骨<lb/>
及遺文以歸恒自歎吾乃為女子不得以時展先人丘<lb/>
壟念及輙酸楚至老猶然一日約女兄弟俱省父母墓<lb/>
<pb n="KR4e0090_WYG_021-10b"/>
至則大慟幾絶蓋自是益病踰年遂卒將卒召其子若<lb/>
婦戒之孝悌儉勤而出所遺衣物分給族姻孤子之不<lb/>
能婚嫁者享年六十有八子男三勉叙廣叙永樂戊戌<lb/>
進士自翰林編脩陞脩撰二女其壻進士金昭伯廬州<lb/>
府學訓導彭塤孫男七䝉渙復巽同伯咸恒女三曾孫<lb/>
女一葬以卒之嵗九月十五日墓在醴塘泥洲之原銘<lb/>
曰<lb/>
士之百行惟孝為宗自古有女孝宜人攸同孝有錫類<lb/>
<pb n="KR4e0090_WYG_021-11a"/>
其在周之嗣<lb/>
　　墓碣銘<lb/>
　　　翰林脩譔蕭時中妻安人劉氏墓碣銘<lb/>
永樂十四年五月七日翰林脩譔廬陵蕭時中之妻安<lb/>
人劉氏卒於南京年三十有三既歸葬其鄉時中自狀<lb/>
其行以其子緝來拜乞銘余嘗聞安人孝行於其姑矣<lb/>
則於表之以勵俗不當以辭永樂十二年時中迎其母<lb/>
太安人就養來南京而安人侍行既至踰月時中被召<lb/>
<pb n="KR4e0090_WYG_021-11b"/>
赴北京又明年安人得疾太安人百方求醫竟弗治太<lb/>
安人晝夜哭慟余於時中同鄉且同寮偕周編脩孟簡<lb/>
往弔焉太安人春秋已七十泣謂客曰新婦初歸吾家<lb/>
即事舅姑如事父母處長㓜貴賤咸宜其為人和柔恭<lb/>
愼未嘗有違禮自有此婦凡吾家縫紉浣漱饋食之事<lb/>
皆其所為不以及吾而皆精潔如吾意自有此婦吾無<lb/>
日不適今老矣方倚孝婦終餘年奈何其遽死乎而泣<lb/>
下不已言愈酸楚不忍聞又數月太安人將以其䘮歸<lb/>
<pb n="KR4e0090_WYG_021-12a"/>
是時時中已南還旦夕且至矣余又與孟簡往問之盍<lb/>
稍緩母子一見而後行乎太安人泣下澘澘曰人情誰<lb/>
不念少子顧老矣無孝婦終養今幸歸有冢子冢婦能<lb/>
養吾意决矣遂行余嘗自歎婦而致其姑愛之如愛子<lb/>
䘮之如䘮子非誠孝能然哉安人諱冬字嚴貞劉氏初<lb/>
自安成徙廬陵家於敖城板塘里世儒家其父楚玉母<lb/>
顔氏其子男一人即緝也銘曰<lb/>
此劉孝婦之墓無踐其塋無翦其樹孝有錫類其來無<lb/>
<pb n="KR4e0090_WYG_021-12b"/>
替<lb/>
　　　太宜人于氏墓碣銘<lb/>
尚寶司卿張信為尚寶二十年余時為翰林凢朝廷作<lb/>
璽書則翰林尚寶供事上左右以是恒相比而余與信<lb/>
侍仁廟監國十餘年相比又宻時信母太宜人已七十<lb/>
餘就養京師康徤無恙喜其子之於余比也嘗語信吾<lb/>
死得楊君銘葬足矣信奉以告余曰春秋不豫凶事奈<lb/>
何為孝子出此言曰非信敢然惟大人之志也姑諾之<lb/>
<pb n="KR4e0090_WYG_021-13a"/>
而日益熟其母之德善宣德元年太宜人年八十有六<lb/>
正月二十九日卒既葬京城之南鳳栖鄉遂來北京請<lb/>
銘按事狀太宜人姓于氏世家登州萊陽縣逢山鄉其<lb/>
父宗族以行稱二公太宜人諱妙惠性行淑慎既笄歸<lb/>
萊州掖縣進士鄉張氏其夫兄弟行以五稱太宜人之<lb/>
為張氏婦也於尊卑䟽戚之屬能各盡其所當然於佐<lb/>
夫之内外事能咸有條理歸二十年夫没居孀能謹教<lb/>
育其遺孤男女能嚴保其家不隳一如夫之存也洪熙<lb/>
<pb n="KR4e0090_WYG_021-13b"/>
元年用子貴賜誥命封太宜人男三長義以軍功積官<lb/>
至旗手衞千户先三年卒次仁次信太宜人嘗疾劇醫<lb/>
弗能療信禱于神刲肝煮液以進太宜人飲之疾愈鄉<lb/>
里上其事於朝詔旌其門曰孝行而擢信尚寶司丞再<lb/>
陞尚寶司卿女二長嫁江隂衞百户俞敬次嫁楊興孫<lb/>
男三晟昱昻昻襲旗手衞千户曾孫男一洪上古聖人<lb/>
之教孝也有道焉中世教道㣲而孝之本諸天性者不<lb/>
泯故有出乎至誠或不能無踰於道為上者亦嘉寵其<lb/>
<pb n="KR4e0090_WYG_021-14a"/>
誠焉耳如信是已然能為信之誠鮮矣其亦以有父母<lb/>
之教歟銘曰<lb/>
崇丈之墳孝子之母生榮於躬没裕厥後發潜琢辭以<lb/>
視緜久<lb/>
　　　羅孺人墓碣銘<lb/>
永樂十九年十一月初八日泰和陳孔碩先生之配羅<lb/>
孺人卒時其子孟旦以泰和縣儒學訓導考績及孫年<lb/>
以事皆在北京明年始克聞訃屬士竒為銘將歸而刻<lb/>
<pb n="KR4e0090_WYG_021-14b"/>
諸墓士竒先母宜人先生女兄也與孺人相親愛如同<lb/>
産士竒生五嵗與孺人冢子孟潔同學同出入孺人撫<lb/>
愛訓教之如子始終一意也先生没久矣先母没又二<lb/>
十餘年見孺人猶見母也今人亡矣哀其能己乎銘其<lb/>
可己乎孺人姓羅氏諱恩柔邑處士楚材之子處士孝<lb/>
友亷潔之行斷斷不可少下古人前軰儒師君子皆推<lb/>
讓之娶彭氏無他男子唯一女孺人也温惠端靜自㓜<lb/>
凢織紝纂組衣服饋食之事習為之皆精嗜讀書於小<lb/>
<pb n="KR4e0090_WYG_021-15a"/>
學論孟諸書悉能倍誦講説及笄以配陳先生而納贅<lb/>
壻焉先生早䘮母迎其父海桒先生就養甥舘孺人相<lb/>
夫事舅一如事父凢生而養没而葬祭必誠必盡蓋族<lb/>
姻閭里皆稱先生孝子孺人孝婦無間言焉先生没孀<lb/>
居守節三十年謹禮度如一日治家教子皆以禮閨門<lb/>
之間不嚴而肅宗族有寡孤匱乏者皆賙之處事率由<lb/>
於厚蓋春秋七十有六而卒鄉䣊論壽德之稱必推孺<lb/>
人子男二孟潔舉進士為翰林庻吉士次即孟旦女二<lb/>
<pb n="KR4e0090_WYG_021-15b"/>
長適監利縣典史蕭蕡次適曾永齡孟潔及蕭氏女皆<lb/>
先十年卒孫男六年考練紑純紘女三曾孫男女各二<lb/>
銘曰<lb/>
繄孺人之行柔淑以貞孝有自傳禮有自承既壽考終<lb/>
吉壤肈塋垂祉錫𦙍厥來繩繩勒銘俾徴楊氏之甥<lb/>
　　　陳孺人墓碣銘<lb/>
孺人畦樂先生梁不移之配姓陳氏元贑州路推官致<lb/>
仕學禮之曾孫潮州路儒學教授以道之孫處士有慶<lb/>
<pb n="KR4e0090_WYG_021-16a"/>
之子母蕭氏孺人諱某在室有女德父母求佳壻於名<lb/>
族得畦樂而内贅焉無幾遭元季兵燹焚蕩州閭鄉黨<lb/>
莾為丘墟畦樂與孺人掇拾煨燼拮据為庇以養母及<lb/>
婚嫁其弟妹畦樂教授里中二子潜混幾冠皆力學能<lb/>
教孺人曰學必務經術毋徒挾兎園冊自足耳其治家<lb/>
長少内外秩然有度而躬儉勤率先二子皆仕潜累官<lb/>
至翰林侍讀兼春坊賛善混累官至蜀府紀善孺人享<lb/>
祿養三十年凢所以治其家者一不變畦樂先生卒孺<lb/>
<pb n="KR4e0090_WYG_021-16b"/>
人雖老教其孫曾一如教子之勤孺人弟仲述為監察<lb/>
御史卒於官其妻亦卒家甚貧遺孤賞及女一人雖依<lb/>
其叔而孺人矜恤教育之如子賞依梁氏以學後舉進<lb/>
士為廣西按察僉事又卒於官家益貧孺人又盡力矜<lb/>
恤之而以孫妻賞之孤异其篤於親義類此親戚有過<lb/>
必為之隱而喜道其善於利必顧義之可否待臧獲如<lb/>
子嘗曰此皆去父母而事我奈何不恤其教人亦必以<lb/>
此宣德元年某月日卒享年八十有一子二潜混也潜<lb/>
<pb n="KR4e0090_WYG_021-17a"/>
先卒孫男若干孺人之卒也葬某鄉某原又三年混來<lb/>
北京以狀求銘墓余嘗銘畦樂及潜之墓矣然余生晩<lb/>
不及見先世事孺人祖母楊夫人先少傅吟窓府君之<lb/>
子孺人自㓜為楊夫人所愛嵗時嘗携歸外家故多知<lb/>
吾先世内事而數為余言之巋然姻戚老成人也而余<lb/>
以長女妻潜之子楫又為長子娶混女皆孺人之命則<lb/>
孺人墓銘奈何以辭銘曰<lb/>
躬禄與壽有蕃來嗣嗚呼德人吉壤千嵗<lb/>
<pb n="KR4e0090_WYG_021-17b"/>
　　　武夫人墓碣銘<lb/>
中軍都督府都督僉事王公介新建伯李公言於士竒<lb/>
曰彧蚤孤頼先妣夫人勞心苦志育之訓之以克成立<lb/>
有今日仰荷朝廷録彧之㣲勤而進贈其三代曽祖祖<lb/>
考皆為驃騎將軍都督僉事曾祖妣祖妣妣皆為夫人<lb/>
王氏所被寵榮盛矣惟彧之旦夕寢食弗寧者日有厚<lb/>
禄而不獲以奉父母一日之懽其尤弗寧者凢先妣所<lb/>
以訓彧者歴歴如昨日事不敢忘不敢違也欲刻石于<lb/>
<pb n="KR4e0090_WYG_021-18a"/>
墓以示後子孫而非文不傳用敢布其私懇於是問夫<lb/>
人素所為訓者曰彧生十年而先考棄背先夫人朝夕<lb/>
勉之於學曰惟學克知為人之道惟學可以植身日遣<lb/>
從外傅而躬程督於内又教之脩忠信恭讓之行於鄉<lb/>
䣊閭里彧甫成童官召補世父戍伍於時尚童心先夫<lb/>
人勵之曰男子生當挺特卓立毋猥自局促未幾從征<lb/>
漠北鼐爾布哈之地先夫人泣而送之曰父母惟爾一<lb/>
子但愛重爾身即愛重父母蚤莫勤力奉公毋怠毋縱<lb/>
<pb n="KR4e0090_WYG_021-18b"/>
人能秉心忠孝神明自佑也還未幾又從北征雅爾哈山<lb/>
教亦如之還遂調燕山左䕶衞先夫人喜曰兒得所歸<lb/>
矣太宗北平之師初出彧在行先夫人送之曰勉務恭<lb/>
勤以衞主勿顧念老身也大功成朝廷行報功之典進<lb/>
彧官至府軍前衞指揮使彧入拜先夫人又勵之曰汝<lb/>
發身行伍其艱難備歴之矣宜恒體念以恤下又明年<lb/>
賜誥命追封彧二代而封先夫人為太淑人又明年先<lb/>
夫人以病不起此彧所為永慟不寧者也余聞而歎曰<lb/>
<pb n="KR4e0090_WYG_021-19a"/>
賢哉乎令母宜孝子之為圖其傳也既備録其語遂為<lb/>
之誌曰夫人姓武氏世家永平之遷安及笄嫁盧龍王<lb/>
氏為得成之妻年四十有三得成卒生一男彧以武功<lb/>
歴事三聖自燕山左䕶衞百户累陞至驃騎將軍都督<lb/>
府都督僉事屢奉命率師討叛方承眷任之隆孫男六<lb/>
瑁瑾珏瑛理瑄女三夫人卒於永樂五年十月十一日<lb/>
壽六十有九葬通州清安鄉之原銘曰<lb/>
人之為才厥有本源本源伊何父乾母坤有善有仁有<lb/>
<pb n="KR4e0090_WYG_021-19b"/>
訓有言源澄流湜本厚枝楗時有虎臣桓桓駿奔以從<lb/>
以衞積勞樹勲遡言究之有肇必先維父維母其慶之<lb/>
源母行之惇母訓之諄報施孔彰自天䟽恩清潞之漘<lb/>
峩峩起墳永揚弗泯述德有文<lb/>
　　墓表<lb/>
　　　禮部尚書胡公夫人范氏墓表<lb/>
宣德三年三月十九日禮部尚書武進胡公之夫人范<lb/>
氏卒事聞朝廷遣官賜祭命有司治葬事既葬之又明<lb/>
<pb n="KR4e0090_WYG_021-20a"/>
年其子長寧齎主客郎中孫原貞所為夫人墓志以父<lb/>
命拜求表墓余與尚書同朝三十年而南京相隣居十<lb/>
餘年兩家相好也時尚書奉使命恒在外長寧方髫齓<lb/>
夫人及子留京師旦暮門内肅然無語笑聲聞外間遇<lb/>
長寧未嘗不拱手端立道側竢余過有問則對否則屏<lb/>
氣正容凝然夫人之父范先生嘗一至南京閒暇輙喜<lb/>
過余譚論前史而道其先世文獻及鄉先軰聞人歴歴<lb/>
如昨日事未嘗一毫渉聲利蓋清厚長者也他日余家<lb/>
<pb n="KR4e0090_WYG_021-20b"/>
人私論隣比婦德之賢而有禮者必首稱夫人余曰觀<lb/>
其父與子可知矧胡公之儀于家有素乎尚書屬余文<lb/>
非以余之素相知乎按范今為武進人系出宋石湖先<lb/>
生成大胡出文恭公宿二家門地相望夫人曾祖珙元<lb/>
嘉興路通判祖致康西興鎮巡檢父仲安隱居教授夫<lb/>
人年若干歸胡氏為冢婦逮事姑姑治家嚴肅夫人孝<lb/>
敬為諸介婦先於妻道母道咸盡於友介婦睦族姻咸<lb/>
宜胡公舉進士自給事中累陞禮部左侍郎太子賔客<lb/>
<pb n="KR4e0090_WYG_021-21a"/>
兼國子祭酒至尚書夫人亦再被恩命自淑人進夫人<lb/>
雖貴盛其恭勤儉約一無所改易曰恒其德貞夫人有<lb/>
焉卒年五十有一葬邑孝仁鄉周莊之原子男一即長<lb/>
寧既葬母廬墓側久不去聞父召乃詣北京鄉里稱之<lb/>
女一適林玘嗚呼先王盛時德化流行諸侯卿大夫妻<lb/>
皆秉德執度有君子之行當時形諸詠歌傳於後來則<lb/>
今之世有好德如范夫人者其可無傳乎遂為之表<lb/>
　　　前山東鹽運副使蕭公妻宜人郭氏墓表<lb/>
<pb n="KR4e0090_WYG_021-21b"/>
行泰和邑西一舍許曰南溪溪之上故家曰蕭氏蕭之<lb/>
君子曰鵬舉其卒而葬也余銘之後二十有二年鵬舉<lb/>
之配郭宜人卒詹事王君既銘其墓宜人之子鎡在京<lb/>
師又求余為表泰和數十年來語妻道之賢曰郭宜人<lb/>
語母道之賢亦曰郭宜人則余何辭宜人邑篠溪里名<lb/>
家父與恭元萬安主簿富貲産宜人天性柔淑樂澹素<lb/>
而謹飭自持渉學問知其大義歸鵬舉不逮事舅姑而<lb/>
嵗時薦祭甚謹忌日必素食鵬舉有弟妹五人待之一<lb/>
<pb n="KR4e0090_WYG_021-22a"/>
如鵬舉之友愛輟奩具以嫁其妹如已之妹於奉族姻<lb/>
長者及待下至於臧獲皆適其宜鵬舉仕為蘇州府同<lb/>
知單身之官持亷介後坐累謫河南宜人鬻産給之而<lb/>
理其家政井井不隳鵬舉之規也雖時家益落於事必<lb/>
當義不計利聞隂陽家言舅姑所葬地下濕宜遷馳書<lb/>
咨鵬舉遷之鵬舉復起為山東鹽運副使亷介如蘇州<lb/>
而宜人理其家廿有餘年六十有六鵬舉卒二子長金<lb/>
已出次鎡庻出常均所有於二子衆謂金宜厚宜人曰<lb/>
<pb n="KR4e0090_WYG_021-22b"/>
子一也何有厚薄然愛鎡好學嘗曰成父志在此兒意<lb/>
常厚之鎡舉進士歸宜人喜津津見容色三年鎡被召<lb/>
宜人歎曰吾老矣將不復見汝勉務善德無忝父母此<lb/>
宜人之篤於妻道母道者也他如教育親戚孤子長而<lb/>
成其家室又導之奉先之大節蓋其行可書非一享年<lb/>
八十有八卒於宣德辛亥七月八日子二男三女男即<lb/>
金鎡女之壻郭仲啟呉世昭巴東縣學教諭彭顥孫男<lb/>
六欒選中江西鄉貢準囦江渭温曽孫男四嗚呼自孔<lb/>
<pb n="KR4e0090_WYG_021-23a"/>
孟明義利以垂教士之遵用一世幾何况世逾遠又女<lb/>
婦耶懿郭宜人允配君子有來繁祉垂百世祀<lb/>
　　　太僕寺丞丁維南妻宜人徐氏墓表<lb/>
太僕寺丞丁維南妻宜人徐氏之卒而葬也監察御史<lb/>
黄宗載既志而銘之其子侃倬又以父命齎國子助教<lb/>
徐疇所狀行實介刑部主事徐孔竒以來謁拜請表其<lb/>
墓按狀徐世家南昌豐城父與京宜人諱德天資淑惠<lb/>
佩承姆教年二十三歸丁氏丁故邑鉅家同爨常百人<lb/>
<pb n="KR4e0090_WYG_021-23b"/>
宜人以孝事舅姑而待妯娌及族姻皆得宜其卑且賤<lb/>
者皆樂為之使以是家事無鉅細舅姑悉以屬之而為<lb/>
之有條理維南既出仕為典牧署丞又陞太僕丞有子<lb/>
四男二女宜人留家居教養之男皆遣從明師學維南<lb/>
得盡意於公而無所私累者以宜人主乎内也卒於永<lb/>
樂戊戌四月六日享年六十有二其子男儼侃俶倬侃<lb/>
治書經永樂十年㑹試中副榜授和州儒學訓導倬亦<lb/>
治進士業其女之壻陳用端周思道孫男三騏鳳驥女<lb/>
<pb n="KR4e0090_WYG_021-24a"/>
五孔竒為余言丁氏於葬事斥去一切浮靡無益之費<lb/>
備棺槨之制周宻以固合朱氏禮而狀亦云以松脂二<lb/>
千斤内槨中加炭屑沙土二百石築其外又外固以石<lb/>
為經久計可謂厚於送終者矣夫亦其有警於流俗歟<lb/>
比年匡廬西山之間往往盜發塜墓有司恬莫禁戢兵<lb/>
部盧侍郎葬西山之麓盜發其墓至再雖無所得而體<lb/>
魄有不幸者矣夫忍於為是者亦將無天道之應乎則<lb/>
余之著斯文雖以表宜人而為薄俗者亦可以觀焉<lb/>
<pb n="KR4e0090_WYG_021-24b"/>
　　　康節婦墓表<lb/>
洪武十六年江西按察僉事翁師善行部至泰和下車<lb/>
首問風俗及忠孝節義之焯著者得節婦三人聞于朝<lb/>
又三年詔悉旌其門復其家三人者康仁安之配陳氏<lb/>
其一也又四年康節婦春秋七十有二卒陳泰和世醫<lb/>
家仁可節婦父也節婦諱端自㓜秀慧莊重謹姆訓父<lb/>
母愛之既笄擇所歸以配仁安事舅姑相夫咸盡其道<lb/>
處娣姒族姻下及臧獲各當其分歸康氏三年舅殁又<lb/>
<pb n="KR4e0090_WYG_021-25a"/>
二年仁安没獨奉老姑撫㓜子躬勤持家數嵗兵亂作<lb/>
冦環四境獨先舉家走避巖谷不蹈於禍所居屢燬于<lb/>
兵辛勤屢作之以禮厚自坊所親有利其産而諷之他<lb/>
適者斷髮誓天示不復有他志孀居垂五十年貞潔之<lb/>
操如一日孝養姑終其身而卒成其子於善行女德之<lb/>
大曰婦道妻道母道節婦其可謂兼之矣其卒以洪武<lb/>
戊辰十一月十八日男子一人德昭父䘮始三嵗長而<lb/>
温厚醇謹明法律郡邑史率師之其存心長者而賤深<lb/>
<pb n="KR4e0090_WYG_021-25b"/>
文史不直草芥凢讞獄經德昭議多見寛貸或誚之曰<lb/>
子待樹德耶輙應之曰人奈何不務德哉後節婦卒之<lb/>
三年亦卒孫男二郁岳女三曾孫男七豫勉頥頮韶頊<lb/>
顒女八岳洪武丙子貢士累官梁府紀善頮顒皆永樂<lb/>
庚子貢士頮明年登第賜進士出身殆康氏務德之應<lb/>
歟固本諸節婦之教哉節婦之事見鄉先生陳心吾述<lb/>
賛謝子方銘墓余少授徒其里塾嘗升堂拜節婦又相<lb/>
與德昭父子祖孫者四十年故岳復求余表節婦之墓<lb/>
<pb n="KR4e0090_WYG_021-26a"/>
　　　太宜人曾氏墓表<lb/>
太宜人姓曾氏曾之先家南豐初徙旴之楓坑再徙金<lb/>
谿之黄通里世襲儒學有聞人元盛時與臨川處士孫<lb/>
履常齊名朝廷以崇文先生徴不起諱文者太宜人曾<lb/>
祖也鵞湖書院山長諱仍洪武初金谿縣儒學教諭諱<lb/>
易者祖與父也母鄭太宜人諱隆生有令質長益脩其<lb/>
女德父母愛之曰必求佳壻時同邑王脩本從游教諭<lb/>
君力學謹行嶄然出羣軰且家世相望教諭君喜曰佳<lb/>
<pb n="KR4e0090_WYG_021-26b"/>
壻莫踰此矣遂歸焉孝事舅姑舅没奉姑敬愛逾篤勤<lb/>
家以相夫夫没無幾姑没太宜人年三十子一男二女<lb/>
男英年十二女皆㓜太宜人辛苦以禮畢二䘮時徭賦<lb/>
頗煩王氏惟藏書千餘巻及有田百畆無他畜貲或導<lb/>
其鬻書與田以給公家者太宜人歎曰此王氏累世所<lb/>
積以遺後人奈何自我棄之不聽而盡鬻其奩具給焉<lb/>
日勉英學問曰其敬嗣爾先人於是家益落又無臧獲<lb/>
之助饔飱井臼悉母子躬任之而太宜人所以持身率<lb/>
<pb n="KR4e0090_WYG_021-27a"/>
家甚嚴英登第官翰林嘗迎太宜人就祿養者數年英<lb/>
陞右春坊大學士兼翰林侍講學士得援恩典以已之<lb/>
散官職事贈父而封母太宜人遂捧誥歸省居兩月太<lb/>
宜人曰既仕食祿勉思効分寸報國家毋徒久安於私<lb/>
也英奏分其俸之半給於鄉為養且時時奉所得賜賚<lb/>
太宜人數以分族姻之貧者自其子官於朝三十年階<lb/>
四品聲譽奕奕太宜人歸治其家清儉一如布素時而<lb/>
薦祭必加豐每飭其家人凢賔客之奉及鄉閭慶弔必<lb/>
<pb n="KR4e0090_WYG_021-27b"/>
如禮而躬督諸孫務學力善曰必無忝而祖父自少至<lb/>
老恒勤女事雖老嵗必製精絺遣遺其子或曰子豐顯<lb/>
豈少一衣耶曰兒恒憂念母老使知母能是其心安矣<lb/>
年七十有五清明康裕而旦暮績不輟一日㣲疾端坐<lb/>
而没宣德七年正月六日也英聞訃奔䘮歸上遣中使<lb/>
䕶送之命禮部賜祭工部營葬事蓋特恩云英自翰林<lb/>
脩譔累進其官今為詹事府少詹事兼翰林侍講學士<lb/>
女長嫁徐洪次嫁許鼎孫男五裕祐祺禎褍裕舉進士<lb/>
<pb n="KR4e0090_WYG_021-28a"/>
廣西道監察御史孫女一曾孫男三述暹逖女四太宜<lb/>
人以没之嵗九月乙未葬其邑歸政鄉昔魯有季敬姜<lb/>
文伯母也愽達知禮文伯相魯敬姜猶績又明先王之<lb/>
訓以導其子孔子取焉若太宜人非其得於前言往行<lb/>
率而蹈之歟不然何以其持躬導子孫者皆相類也余<lb/>
故表諸其墓<lb/>
　<lb/>
　<lb/>
<pb n="KR4e0090_WYG_021-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻二十一<lb/>
</p>
<p>
</p>
  </div>
</body>
</text>
</TEI>
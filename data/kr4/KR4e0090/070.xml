<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十二</head>
    <p>
<pb n="KR4e0090_WYG_070-1a"/>
欽定四庫全書<lb/>
　東里續集巻四十二　　　明　楊士竒　撰<lb/>
　　墓碣銘<lb/>
　　　族弟孟頥墓碣銘<lb/>
吾楊氏當汴宋盛際自吉水徙西昌十三世至用霖府<lb/>
君以經學為鄉碩師配蕭兵亂偕冢婦劉死節見雲章<lb/>
子髙兩劉先生之文仲子起予府君洪武辛亥舉進士<lb/>
授黄陂知縣有惠政民至於今思之配劉早寡守節建<lb/>
<pb n="KR4e0090_WYG_070-1b"/>
文中旌表其門一子暢即孟頥也自㓜端重秀穎數嵗<lb/>
父口授之小學書一二過輒能成誦七嵗習聲律儷語<lb/>
先生長者皆矜其不凡而父沒於官外祖劉天和先生<lb/>
教育之稍長進學於從外祖本泉子彦兩先生之門四<lb/>
書經傳熟復精思日有造詣前輩莫能難也為文章根<lb/>
據義理未嘗茍作於進學惟日不足惇行孝弟蹈履清<lb/>
素端慎恭儉而温然純粹表裏一致人率以逺大望之<lb/>
時邑之後進晩學清質英發如孟頥者非獨楊氏未見<lb/>
<pb n="KR4e0090_WYG_070-2a"/>
其比環邑百里之外葢未有也使假之年何古人不可<lb/>
至哉蓋年二十有三而卒其卒以洪武辛未六月二十<lb/>
二日嗚呼惜哉先儒有言氣之清者不長非孟頥歟其<lb/>
亦吾宗之不幸乎吾於孟頥族兄弟少相好也其卒也<lb/>
吾思念悼惜之未嘗忘又念今而後罔有知孟頥者矣<lb/>
遂大畧為銘其墓將使其子孫刻之其子三人長輝舉<lb/>
鄉貢宣城縣學訓導次律次衡孫九人鏞鈞鏐鑑銘曰<lb/>
騖於學未極其至令於徳未效諸試生之無意乎何其<lb/>
<pb n="KR4e0090_WYG_070-2b"/>
才之莫與等生之有意乎何其年之弗永雲五采而倐<lb/>
過芝三秀而易朽顔何為短跖何為夀孰其司之嗟乎<lb/>
孟頥我曷銘之匪宗之悲<lb/>
　　　故奉訓大夫户部員外郎張君墓碣銘<lb/>
右春坊右庶子華亭沈君粲致其邑人張紹之意求銘<lb/>
乃父員外君墓上之碣且致員外君治命盖永樂中員<lb/>
外仕京師嘗於余徃還故不獲辭乃按前福建布政司<lb/>
叅政任君勉所述事狀叙而銘之叙曰張氏出宋宰相<lb/>
<pb n="KR4e0090_WYG_070-3a"/>
商英之後徙杭至隠庵居士又徙松江生南山處士南<lb/>
山生碧雲處士碧雲生叔芳號雲岩處士皆不仕雲岩<lb/>
娶吴氏生員外君諱昕字賔暘嘗名其軒居曰林岫鄉<lb/>
里以林岫號之其仕也以字行員外君生有令質頴悟<lb/>
異常兒六嵗入小學聞旁誦周興嗣千文禍因惡積二<lb/>
語即知善之當務惡之當去進退恭遜如成人孫大雅<lb/>
王叔明一見異之曰此兒將來令器也其從先生授書<lb/>
遇觧析要義必黙識之退復味玩意㑹乃已侍長者言<lb/>
<pb n="KR4e0090_WYG_070-3b"/>
論敬聴不敢忽十二三幹父之蠱咸如父志時家以税<lb/>
長萬石區凡奉公治私悉委之靡有遺闕十四姑之夫<lb/>
林鶴湖及人搆訟誣辭連父代父白其情遂直鄉譽勃<lb/>
起洪武乙丑職吏得罪者率無寓贓富家有司徵富家<lb/>
贓且罰輸作父在誣中既内贓當詣京輸作即代父行<lb/>
而訴於朝遂免輸作戊辰應稅户人才舉授殿廷儀禮<lb/>
司序班敬慎職務無㡬陳親老乞歸養從之歸作眉夀<lb/>
堂以奉親又作歸耕之軒自適而家仍長區税為畫以<lb/>
<pb n="KR4e0090_WYG_070-4a"/>
授其弟姪井井有條理公家百需悉出已帑不煩庶氓<lb/>
徵内必時不先期以病下不後期以召責嘗夏潦里稅<lb/>
無出悉代之出又度髙平地多作廬舎處里貧者其中<lb/>
予資為本教之貿遷雖水灾而人免餒死公私頼焉永<lb/>
樂初戸部尚書夏公奉命治水松江舉員外君自輔松<lb/>
舊江乆塞衆議疏之員外君言此用力多而見效難不<lb/>
若疏范家浦用力寡而得效易夏公從之至於今郡蒙<lb/>
其利丁酉有以名聞者朝廷遣中使召至入見武英殿<lb/>
<pb n="KR4e0090_WYG_070-4b"/>
奏對稱㫖命光禄賜食用為戸部主事授承直郎躬勤<lb/>
不懈西域大寶法王來朝承命迎於道還奏上嘉其奉<lb/>
使知禮蘇松嘉湖杭常六郡旱潦洊臻先遣通政趙君<lb/>
任董治農務民苦煩苛仁宗皇帝監國奉命徃副之至<lb/>
已七月中猶晝夜役民車水不已員外君言農事不及<lb/>
已徒勞無益即日散遣民皆感悦及冬當行視田之髙<lb/>
下預為蓄洩之備嵗餘召還陞本部員外郎授奉訓大<lb/>
夫在戸部一以養民為心深為尚書夏公所重恒自念<lb/>
<pb n="KR4e0090_WYG_070-5a"/>
先人所遺幸有餘自為主事即辭禄雖奉使在外不給<lb/>
公廪饋遺一無所取厯事太祖皇帝太宗皇帝仁宗皇<lb/>
帝始終一心員外郎九載當陞以疾言於天官遂奏俾<lb/>
致事既歸益以賑貧恤匱為務鄉之寒餒者率資其衣<lb/>
食不能䘮者皆資之有餘貸為商賈者皆予之而不取<lb/>
息乆貸不能償歸其劵不取以緡計者動數萬間嵗旱<lb/>
輒齋戒詣寺觀請禱得雨或民無種榖給之恐後其居<lb/>
官居家盖未嘗一日忘濟人也旦暮以善道飭勵其家<lb/>
<pb n="KR4e0090_WYG_070-5b"/>
人待臧獲如子長輒為之婚嫁閨門秩然作義塾延師<lb/>
教其家及鄉人之子弟樂聞善言日與賢士大夫游座<lb/>
上衣冠常滿襟度蕭散兼究空𤣥之㫖釋老之徒亦徃<lb/>
来無間善奕嘗在上前與待詔者奕待詔下之退而自<lb/>
嘆非當以是事君也宣徳八年十二月廿六日卒於家<lb/>
春秋六十有幾娶王氏無子初以外兄弟之子為後者<lb/>
曰繼曰嗣晩命從弟之子為後即紹也葬邑之某鄉某<lb/>
原墓員外君所豫築云銘曰<lb/>
<pb n="KR4e0090_WYG_070-6a"/>
遡張之先厥有顯聞轉杭暨松養恬丘園履善蹈仁後<lb/>
昌以蕃迨賔暘甫孝徳夙著中以召來洊班朝署曰慎<lb/>
曰恭靡懈晨莫惟國之經篤在養民惟臣之良養民時<lb/>
循惟賔暘甫克脩于臣惟賔暘甫仕不受禄惟大司徒<lb/>
曰時賢屬贊治有禆奉使無辱蹈髙謝榮不俟年至濟<lb/>
利攸存顯隠弗貳表銘其藏用式有位<lb/>
　　　族弟復環墓碣銘<lb/>
復環名復楊氏十六世祖允素宋盛際自吉水徙西昌<lb/>
<pb n="KR4e0090_WYG_070-6b"/>
傳七世至尚真二子長徳明七子其七梅卿淳熈貢士<lb/>
又三世至號益齋舉漕貢授登仕郎二子仲號菊泉菊<lb/>
泉二子伯尚友尚友三子仲景雲為族父文可後娶程<lb/>
氏里儒者明徳之子生二子長復環也温純靖荘事父<lb/>
母孝謹與弟延相篤愛敬有姊内贅婿同居爨十餘年<lb/>
敬事之如兄復環始從學外家長而自力晝誦夜唯不<lb/>
少懈治周易有聘為學官者以親老辭教授里中從之<lb/>
者衆能盡心訓誘後有以科第升者為人辨於義利安<lb/>
<pb n="KR4e0090_WYG_070-7a"/>
澹素與人交悃欵謙和盖吾宗之良也永樂己丑八月<lb/>
念二日卒享年三十有九葬邑南三里所娶陳氏生男<lb/>
子二渙浩孫男二恩愈女一復環卒時家甚貧渙纔數<lb/>
嵗浩父卒後三月始生陳誓守節育孤今將三十年二<lb/>
子皆克樹立而渙知好學今来北京求銘父墓復環吾<lb/>
族弟也吾嘗重同宗弟之良者孟頥復環仲岡三人吾<lb/>
被召時孟頥仲岡皆已卒獨復環在吾官京師不十年<lb/>
復環亦卒毎為吾宗悼惜之今吾七十餘矣雖衰病忍<lb/>
<pb n="KR4e0090_WYG_070-7b"/>
不銘賢弟哉銘曰<lb/>
厥禀之純厥履之惇弗永以騫庶將以遺於來昆乎<lb/>
　　　故奉議大夫廣西按察司僉事陳君墓碣銘<lb/>
嗚呼吾邑陳公延世何可多得也自其童冠時吾已期<lb/>
之逺且大永樂初京師下第而歸也余為文勵之且舉<lb/>
公延以勵楊陳及鄉人之子及公延取科第擢賛藩憲<lb/>
於是人皆期之逺且大也盖於其立身之艱勵志之確<lb/>
有以觀之矣公延吾外兄陳仲述之子仲述在憲臺十<lb/>
<pb n="KR4e0090_WYG_070-8a"/>
年廉介之操平恕之政焯著一時其卒也無一縷之畜<lb/>
以庇其後仲述子男惟公延一人父䘮裁數嵗母子依<lb/>
其叔嵗餘母卒公延栖栖跼蹐困頓有人所不堪者然<lb/>
日益究知其父之行即有志紹續從其外兄梁用之兄<lb/>
弟學蚤莫不懈始克葬其父登永樂九年進士第厯事<lb/>
都察院明年擢廣西按察司僉事授奉議大夫到任一<lb/>
蹈其父之行而毎事持大體戒苛細務寛厚於所按臨<lb/>
咨民瘼飭學教禮賢徳識者多其有前軰君子之風時<lb/>
<pb n="KR4e0090_WYG_070-8b"/>
憲司闕正貳張僉事者署司事張洪武中為御史實仲<lb/>
述同寮公延以父執敬事之張亦為之盡心憲司循故<lb/>
事分官廵視屯田稽刷巻籍當公延及僉事劉長吾行<lb/>
張私語公延廵屯可行公延請其故曰刷巻毎郡非一<lb/>
月淹不了瘴鄉何可乆淹也廵屯少頃即過矣公延謝<lb/>
曰丈人見賜甚厚不敢忘然賞與長吾同郡交又同受<lb/>
命来不應異心賞初未有知即不敢違丈人既知賞敢<lb/>
自取便利死生有命賞請任刷巻遂行張雖慚悔出言<lb/>
<pb n="KR4e0090_WYG_070-9a"/>
然中心實重公延公延至梧州半月得疾求醫藥不獲<lb/>
數日卒永樂十一年某月某日也明日長吾廵屯至梧<lb/>
為治䘮歛歸其櫬張僉事迎櫬哭之慟已而私嘆曰公<lb/>
延終得長吾力殆天以報之乎他日張至京師道其事<lb/>
且揚言於衆曰甚哉陳公延古心古道之肖其父也公<lb/>
延名賞卒時年三十有六在官僅三月其曾大父元潮<lb/>
州路儒學敎授以道吾家曾大父子壻大父有慶博學<lb/>
擅文章父仲述洪武乙丑進士福建道監察御史母曽<lb/>
<pb n="KR4e0090_WYG_070-9b"/>
氏鷗江先生懐可孫公延娶蔡氏永州府學教授孟愷<lb/>
之子子男一异女一嫁楊靜安孫男二儼傑公延每思<lb/>
念父母輒悲咽事其叔父母如父母處其從兄弟盡敬<lb/>
愛慎交處於姻戚朋友緩急必赴於利未嘗茍取然能<lb/>
捐已以周人其卒也貧如其父初其父與叔同有先廬<lb/>
遺址頗裕父死叔之子益衆公延不能得公延之赴廣<lb/>
西也過家拜叔或導之曰盍自言於叔可少得也公延<lb/>
曰我無父又敢傷叔父意不言而去公延卒後數年部<lb/>
<pb n="KR4e0090_WYG_070-10a"/>
使者至泰和聞其妻孥顛沛失所召詢其叔始得尋仭<lb/>
地茍棲息焉可以觀其遺後者矣公延治詩春秋為文<lb/>
簡當於辨議是非邪正必自出意見不肯依隨善施教<lb/>
其學者徃徃舉進士去盖考其居家居官無一行不當<lb/>
於古人非用世之良者乎仕非不逹矣而不久於位不<lb/>
究其施非可惜與彼有䝉垢履汚無益有損於時而自<lb/>
少壯揚揚至白首者又何理歟抑皆出偶然歟則有秉<lb/>
徳抱才將欲效於世者何所恃乎吾皆不得而詰也吾<lb/>
<pb n="KR4e0090_WYG_070-10b"/>
仕兩京四十年今年始一至鄉里過公延家追憶其為<lb/>
人又徧求楊陳兩家與凡鄉人之子弟有能少艱卓立<lb/>
如公延者皆不見也益用增慨因述公延平生大畧為<lb/>
銘其墓銘曰<lb/>
嗚呼廣右僉憲陳君之塋其源之澂其履之貞其歸之<lb/>
寧跖長顔短噫余其銘<lb/>
　　　鮑處士墓碣銘<lb/>
工科給事中鮑輝之父處士君既䘮介中書舎人黄采<lb/>
<pb n="KR4e0090_WYG_070-11a"/>
以翰林脩撰周旋所具處士君事狀求書墓上之石采<lb/>
旋皆處士同郡能詳其行采又示其父少保公所嘗著<lb/>
處士小傳表其清韻少保公余同官言有徵也按鮑之<lb/>
先居景城宋曰純者元豐中仕為右諫議其後南徙臨<lb/>
安人五世曰𤣥徙温之平陽至諱裕生諱景景生諱徳<lb/>
善處士之曾祖祖考云母薛處士諱起字士髙孝友出<lb/>
於天性蚤䘮父恒念不逮養語及輒悲篤於事母母年<lb/>
㡬九十有疾晝夜侍不去側躬扶掖治湯藥衾衣浣滌<lb/>
<pb n="KR4e0090_WYG_070-11b"/>
皆自任不委侍婢母卒哀毁屢絶兄及嫂相繼卒撫姪<lb/>
如子姪尚在襁褓極力鞠育長則教訓之用底成立於<lb/>
教子尤篤不間其處與仕其為人耿介有守慎交際然<lb/>
喜奨進人善不善者諄諄化諭之人或慢之率闊畧不<lb/>
校雅好義舉賙窮恤患無靳貸不能酬者予之嘗長區<lb/>
里徭賦數出貲以代細民之不勝事者里有葉氏者死<lb/>
獨存一息族人利其資産而逐之處士力扶持之得全<lb/>
有避禍來依者館糓庇䕶之甚厚禍息辭去具白金為<lb/>
<pb n="KR4e0090_WYG_070-12a"/>
謝固却之其人後逺出潛寓厚資於處士嵗餘或傳其<lb/>
客死者其家憂懼失措處士召其子語曰若父行時寓<lb/>
資於我無知者果若不幸即歸汝居無何其人還益徳<lb/>
之處士平居寡出一日以事經鄉之飛雲渡中流颶風<lb/>
作同載者恐甚處士叩首禱風遽止里嘗失火迫其居<lb/>
焚香頫伏籲反風火滅蓋其平素好善有誠云性澹泊<lb/>
雖富恒躬儉以率其家人晩厭城居喧雜去即方山之<lb/>
麓作别墅有鉅松七八株結廬其中日取古人書讀誦<lb/>
<pb n="KR4e0090_WYG_070-12b"/>
自適遂别號友松蓋少保公所為髙其韻者翰苑諸賢<lb/>
亦有為之文及詩焉正統庚申十月十五日以疾卒享<lb/>
年七十有一配林氏子男三長輝宣徳癸丑進士擢給<lb/>
事中能持身勤職次澄次森女二長適詹次適馮皆士<lb/>
族孫男七魁彰鳯顯麟麒耀女四處士之葬以卒之明<lb/>
年某月某日墓在某鄉某原銘曰<lb/>
矯矯貞松挺特勁直傲兀氷雪寒不改色長山深谷積<lb/>
嵗厯年工師不知隠者盤旋嗟鮑處士亷静澹約惟義<lb/>
<pb n="KR4e0090_WYG_070-13a"/>
之行視松之確其操不貳其藏有墳春秋霜露振振雲<lb/>
仍<lb/>
　　　故鄒兼善甫墓碣銘<lb/>
撫之安樂有君子曰鄒兼善沒四十有七年矣墓未有<lb/>
刻辭其子衡州知府良奉翰林檢討姜洪所述世出事<lb/>
行以求於余余固辭老且病良求益堅而繼以泣則又<lb/>
念良於今卓然循良吏不愧前史所稱其必有所本歟<lb/>
遂按狀而書之鄒氏樂安故家其先號筠窓生溥泉溥<lb/>
<pb n="KR4e0090_WYG_070-13b"/>
泉生思敬皆有隠徳兼善之曾大考大考考也妣熊兼<lb/>
善諱達㓜端重不喜狎數嵗待賔客老長執弟子禮甚<lb/>
謹如素習老長皆竒之孝友出於天性盡心奉養嗜學<lb/>
強記博通而詩歌駸駸有老成語屬時元季兵難未靖<lb/>
雖奔竄山谷手不釋巻同里清介士黄本立生子惟女<lb/>
一擇所歸遂内兼善贅壻自是郡邑名士多與之游而<lb/>
聲譽日起兼善於敬賢尚徳尤惓惓毎輟所有以助其<lb/>
不給至於鄉里賑窮恤匱皆以為當然盖憫物之仁亦<lb/>
<pb n="KR4e0090_WYG_070-14a"/>
出於性云長徭賦里中坐造賦籍誤被逮衆曰斯傭書<lb/>
者不謹曷白於公可免兼善曰彼窶故傭誤豈所願哉<lb/>
竟自承㑹以病卒於京洪武乙亥三月二十日也享年<lb/>
四十有八歸葬其邑八都青原坳配黄閑家訓有淑徳<lb/>
克勤内助其子男三孟復仲斗季良永樂乙未進士厯<lb/>
知松谿邵武两縣賢聲隱隱動八閩用大臣薦陞知府<lb/>
衡州所至民戴之如父母兼善可為有子矣女二長歸<lb/>
姜某某用子貴贈孺人次歸李伯旭孫男十三偶遇完<lb/>
<pb n="KR4e0090_WYG_070-14b"/>
聚福㑹貴榮壯序松樵湘女十一曾孫男十六恭號寛<lb/>
信天某敏華驎泰律衡安吕顯衍𤣥孫男二重端述狀<lb/>
者姜氏女之子也銘曰<lb/>
猗嗟鄒君有孝有仁應弗於身篤於後人惠愛被民有<lb/>
烜厥聞衍於孫曾蟄蟄振振為善為徵來者其循<lb/>
　　　錢惟慶墓碣銘<lb/>
正統六年十月六日吴淞處士錢君卒錢出吴越武肅<lb/>
王之後初家於浙處士髙祖宋將仕郎諱宥入元不仕<lb/>
<pb n="KR4e0090_WYG_070-15a"/>
徙松之南梁隠焉曾祖諱端甫祖諱徳玉考諱華仲皆<lb/>
不仕母許氏二子伯存善仲處士也諱惟慶字汝明七<lb/>
嵗䘮其考哀毁如成人母守節教飬之處士事母及兄<lb/>
甚謹部符賦民銅急遣使捕後期者存善與焉處士詣<lb/>
使者言老母頼兄終養皋緩實我罪我當行存善曰我<lb/>
主家事皋緩罪自我且弟老母愛子我當行兄弟爭行<lb/>
至皆泣使者對之無不感泣驗籍竟以存善行處士送<lb/>
之至姑蘇會宥免兄弟偕還鄉人兩髙其義母䘮毁瘠<lb/>
<pb n="KR4e0090_WYG_070-15b"/>
不勝名其事親之堂曰永思盖哀慕終身云事兄老而<lb/>
愈厚兄卒哭泣如䘮父兄無子以其子為之後篤子之<lb/>
訓積書資之且擇明師俾從之急人之急赴之不擇利<lb/>
害故居址為里横人所敓訴有司不能復後横者蹈危<lb/>
禍狠狽或導處士曰勢可復矣歎曰向以理訴不得今<lb/>
困之於厄又所不忍處士於處物一以誠未嘗或有機<lb/>
心顓顓謹禮度而明於智識决是非枉直豫計事成敗<lb/>
率當襟宇灑落作迎薫書樓日焚香鼓琴吟咏其中家<lb/>
<pb n="KR4e0090_WYG_070-16a"/>
有無不計也春秋七十而卒元配湯繼趙子男四永逺<lb/>
溥博逺即後其兄者溥正統四年進士授翰林檢討博<lb/>
六年京畿觧試第一人㑹父䘮不行女一嫁趙祥孫男<lb/>
四岡岷岐嶧女一溥聞赴縗絰奉翰林侍讀陳詢所述<lb/>
處士事狀求銘墓溥在翰林卓然有志盖觀子可知其<lb/>
父矧侍讀君子於述其父執徳善之詳且明宜有銘也<lb/>
銘曰<lb/>
噫嘻兮錢君秉忱恂兮大倫孝於親兮友於晜靡雕琢<lb/>
<pb n="KR4e0090_WYG_070-16b"/>
兮璞之惇恬憺在下兮申申佩蘭茝兮芳芬致瑞羽兮<lb/>
五采文椉朝陽兮雲漢之鶱羌遽返兮九原後轔轔兮<lb/>
來華軒式之兮斯墳<lb/>
　　　贈都水主事洪君墓碣銘<lb/>
贈承徳郎工部都水清吏司主事淳安洪君卒之十有<lb/>
七年其子吏部侍郎璵泣拜請於余曰惟先考君之墓<lb/>
至今未有刻文敢冒昧布其私懇璵嘗與余同翰林史<lb/>
館中心重之故雖老且病不忍以辭遂按璵所述狀叙<lb/>
<pb n="KR4e0090_WYG_070-17a"/>
曰洪東南世族晋金紫光禄大夫尚書門下侍郎曰紹<lb/>
自丹陽徙新安子纂為始新令再徙淳安遂為淳安人<lb/>
二十二世至嘉瑞宋紹興中劉璋榜進士官至朝請大<lb/>
夫子雋慶元中曽從龍榜進士又四世至九齡咸淳中<lb/>
迪功郎江隂僉判都水君五世祖也曽祖諱雷飛祖諱<lb/>
文鋭考諱徳元母江氏都水諱源字子泉號泉齋自㓜<lb/>
頴異知務學稍長郡庠選補弟子員即晝夜淬礪博涉<lb/>
羣書治易經工文章見重於鄉老長以貢上太學日親<lb/>
<pb n="KR4e0090_WYG_070-17b"/>
明師友文學益進踰年有㫖選太學生優等者補郡縣<lb/>
學官都水得饒州安仁縣教諭陛辭賜衣二襲及鈔盖<lb/>
特恩云其教學者必務實踐於觧析經義必鬯乃已旦<lb/>
暮坐講堂躬勤以率諸生學者日益見成效陞教滁州<lb/>
邵武福州三郡一如教安仁平居事母至孝母卒哀毁<lb/>
得禄不逮養父毎祭必慟䘮祭如禮不用浮屠老子法<lb/>
志意澹然無一毫榮利心家居教子外無他務初在安<lb/>
仁嘗過旁邑貴溪樂其山水之勝遂為歸老計命其子<lb/>
<pb n="KR4e0090_WYG_070-18a"/>
營别業焉後屢改官輒留家居之既老致事歸貴溪以<lb/>
卒宣徳丁未三月己丑也享年六十有八葬貴溪仙源<lb/>
鄉東岡之原盖治命也以璵貴贈主事配許封太安人<lb/>
子男五璵永樂辛丑進士北京刑曹主事改工部都水<lb/>
司擢翰林侍講兼史官陞吏部右侍郎亷潔明公人莫<lb/>
得干以私輿論翕歸亦本其有家訓云次珦次頊次珷<lb/>
次琦皆先卒孫男四鳯翔某某女二曾孫男一銘曰<lb/>
混混乎有振於其前也式祗嗣之奕奕乎有奮於其後<lb/>
<pb n="KR4e0090_WYG_070-18b"/>
也式篤啓之嗟子泉甫全歸寧矣我銘其藏過者欽只<lb/>
　　　寧波府同知蕭伯齡墓碣銘<lb/>
寧波府同知蕭伯齡既卒後十年其弟仲齡來京師以<lb/>
國子助教歐陽賢所狀事行來求銘墓余與伯齡兄弟<lb/>
皆從學海桑陳先生為同門義不可辭伯齡諱康泰自<lb/>
童丱已英敏知學誦習不倦嶄然諸生中稍長益知自<lb/>
勵從陳先生明六義之學下筆為文辭混混如源泉愈<lb/>
出而愈不窮也邑大夫舉為邑學弟子員明年洪武丁<lb/>
<pb n="KR4e0090_WYG_070-19a"/>
卯大比中鄉舉病不果上益務進其所未至時陳先生<lb/>
已沒更從蕭尚仁先生延致家塾旦夕請益志愈鋭而<lb/>
力愈勤蕭先生亦傾竭底裏授之三年㑹試禮部下第<lb/>
為太學生奉命簡閲軍士於遼東還奏稱㫖明年選授<lb/>
金華府儒學教授賜冠帯衣被楮幣鞾韈前之為學官<lb/>
恩錫之厚未有踰於此者既至金華金華故文獻郡而<lb/>
學政久圯諸生不知檢束自勵伯齡蚤莫孜孜盡力開<lb/>
導誘掖不徐不亟振起而作新之其學者皆靡然悦從<lb/>
<pb n="KR4e0090_WYG_070-19b"/>
數年出掇髙科登膴仕者比比而是又繕治先聖廟及<lb/>
學舎因其舊而新之洪武已卯用薦者授寧波府同知<lb/>
未行以病卒於京師七月某日也享年三十有四妻王<lb/>
氏以其䘮歸葬邑城西五里所南溪之原蕭氏世居泰<lb/>
和邑中父惟善母某氏子男二某某女二伯齡未卒先<lb/>
一嵗謁告歸省與余過清平山中遇邑之鄙人許雲從<lb/>
許察人容貌氣色以預論其吉凶休咎或時中伯齡曰<lb/>
察我何如許曰先生官不止此或者壽弗稱乎既而私<lb/>
<pb n="KR4e0090_WYG_070-20a"/>
與余曰行當見矣余雅未之信孰謂甫一嵗而果然哉<lb/>
嗚呼君才明决長於剸劇使之蒞民必能剔抉奸蠧以<lb/>
逹於政而民不病也然竟不及見諸設施以卒惜哉銘<lb/>
曰<lb/>
孰不為政有弗逮者才子不難於才庶幾宜施整髙車<lb/>
以行邁遽輪仆而轂摧嗟嗟乎其命之為耶<lb/>
　　　楊府君墓碣銘<lb/>
楊氏自吉水徙西昌世篤文獻後析而居清溪者自先<lb/>
<pb n="KR4e0090_WYG_070-20b"/>
待制以經術發身至國朝或擢科第或舉明經無以他<lb/>
岐進者其職有大小而皆持端潔之行或仕而退家居<lb/>
皆安貧樂道有以重鄉閭表後進漢史所紀楊氏累葉<lb/>
載徳其可謂不忝於前聞人者矣府君諱晦初字逸民<lb/>
一字彦季為贈富州尹騎都尉𢎞農郡伯復齋府君之<lb/>
曾孫㑹可府君之孫星子縣學教諭安吾府君之子士<lb/>
竒之三從伯父也治詩經元進士吴中鄒奕䆳於詩洪<lb/>
武初守贑邂逅府君而深推其學曰先生得聖人立教<lb/>
<pb n="KR4e0090_WYG_070-21a"/>
之意宜用於時請更字蒞民舉送於朝授京倉副使滿<lb/>
嵗援例罷歸府君簡静凝重意度閒逺以道自處凛然<lb/>
氷霜之操隐顯如一日篤隣里宗族姻戚無間言焉導<lb/>
子姪必志於學恒戒之曰毋齪齪茍混世俗為也儀矩<lb/>
脩正望之儼然即之而雍容學者多樂從之經其教者<lb/>
率底於成少嘗從學陳海桑先生終身嚴事先生如父<lb/>
未嘗一比匪人喜尋佳山水意之所惬超然獨樂而忘<lb/>
返焉家故富産業悉棄不顧為文章古雅善筆札晚得<lb/>
<pb n="KR4e0090_WYG_070-21b"/>
痺疾年六十有㡬卒其卒以洪武某年月日葬縣北山<lb/>
東馬尾山之原子岐先府君四年卒一孫𤣥嗚呼士習<lb/>
日下知徳者鮮矣士竒竊懼先世所為可傳於後者將<lb/>
冺沒無聞謹述所知大槩勒銘墓道以勵我後人銘曰<lb/>
赫赫楊宗自我𢎞農沿漢涉唐愈逺而隆中遷江南爰<lb/>
徙廬陵爰止吉陽復止西昌秉徳績文奕世克承爵位<lb/>
以振自我髙曾官有崇卑進必於儒於進於退篤操不<lb/>
渝允矣府君厥履經義皦乎清白仕止一致淠沸泉源<lb/>
<pb n="KR4e0090_WYG_070-22a"/>
湜湜其潔沿流於潨合汙而一咨我後人宜考於源宜<lb/>
慎於流毋俾滑昬<lb/>
　　　封徵仕郎中書舎人鄒君墓碣銘<lb/>
君諱徳明字觀逺姓鄒氏世居吉萬安之灌源里乆而<lb/>
族益繁析處文溪厯數世至子貴生興可君之大父父<lb/>
也皆以耕學自娱不志仕進興可尤好脩潔巍冠褒衣<lb/>
䄡䄡然恒以善道訓誘為鄉黨所重稱長者君生未冠<lb/>
遭元季兵亂與其兄奉父母奔竄山谷間無幾父母皆<lb/>
<pb n="KR4e0090_WYG_070-22b"/>
沒哀毁不勝亂定始歸與兄謀以禮改葬其父母哭泣<lb/>
悲慟如初䘮嵗時薦祭盡誠敬其教人亦必以孝為先<lb/>
務平居躬穡事稍暇披覽載籍究義理廣知識謹禮守<lb/>
約泊然自得教其子務學下至僮僕亦礪之於善行用<lb/>
子貴封徵仕郎中書舎人春秋八十有七而卒其卒以<lb/>
永樂庚子十一月十六日其葬在易塘山先塋之次其<lb/>
配胡氏西昌冶陂名族封孺人先卒其子男三長世寧<lb/>
次進洪武戊寅進士為中書舎人再陞澧州知州次世<lb/>
<pb n="KR4e0090_WYG_070-23a"/>
㬅女三所歸皆郭氏其孫男七女二曾孫男二女三余<lb/>
之初入翰林也進在中書相好甚篤後自澧州丁父憂<lb/>
服闋來京師遂以狀求余銘墓為之銘曰<lb/>
明善力本以續厥世秉禮率義以啓厥嗣式巻以休弗<lb/>
炫康施夀耄以寧命復從貴歸全斯邱代百其祀<lb/>
　　　故蒲州稅務大使陳先生墓碣銘<lb/>
洪武辛酉七月十五日蒲州稅務大使西昌陳先生沒<lb/>
於官既歸葬某鄉某原又二十六年為永樂四年其子<lb/>
<pb n="KR4e0090_WYG_070-23b"/>
彦强自麻陽丞改崑山將行持其族兄孟潔所狀先生<lb/>
行視余曰惟先人墓樹鬱然拱矣而銘文不具則是先<lb/>
徳終冺弗聞彦强曷名為子子出於陳也請一言以光<lb/>
昭潛幽余㓜不能識先生稍長盖聞鄉之長老言先生<lb/>
外氏巨擘也諱威字子重其先五代時有諱暉自金陵<lb/>
徙泰和始為泰和人暉次子承逸舉進士邑人髙其行<lb/>
義請於朝以攝邑政承逸七世至褒徙邑之南岡詩書<lb/>
之業愈久愈盛褒四世至燦先生曾祖也祖居錫父雲<lb/>
<pb n="KR4e0090_WYG_070-24a"/>
從明經篤行學者稱𤣥間先生娶劉氏二子先生其季<lb/>
也自㓜警敏有志操初入小學讀書已了大義十嵗能<lb/>
賦詩驚其座人未冠屬元季盗起充斥先生父子兄弟<lb/>
扶老擕㓜奔竄山谷間雖甚窮促稍憇息即賦詩更倡<lb/>
和為樂先生數告其兄曰即不幸遇賊不可脱兄當竭<lb/>
力保父母任其所難我以死嬰之任其易也而亦卒未<lb/>
嘗遇賊皇明奄有天下詔一切用經術士洪武癸丑先<lb/>
生以薦者授寧海州稅務大使或謂其才徳宜使長民<lb/>
<pb n="KR4e0090_WYG_070-24b"/>
使民有所利不宜使任征商先生曰征商不可利民哉<lb/>
顧所存何如耳先是任征商寧海者務察察先生到官<lb/>
一切剗去而行之以寛數月商旅爭欲出其市嵗商税<lb/>
所入視先之察察増數倍未幾省檄攝寧海州事州多<lb/>
積獄未决先生聴斷明敏數日而盡無不恱服已而新<lb/>
知州至先生還理稅務州民有爭訟不平者猶走跪庭<lb/>
下求直曰得一言即罷矣七年調山西蒲州税務大使<lb/>
居數月得疾忽語彦強曰吾明日其死矣然平生行已<lb/>
<pb n="KR4e0090_WYG_070-25a"/>
庶㡬可無愧人所貴在行已無愧耳彼自外來者吾何<lb/>
與焉汝勉之翌日卒州守孫毅與其僚屬吏民咸來哭<lb/>
弔治棺歛䘮祭先生平生所行一求中禮處人以誠無<lb/>
大小貴賤皆敬愛之居官八年臨沒無銖寸之蓄嗚呼<lb/>
古有清白吏如先生者庻㡬其人歟娶曾氏有淑徳子<lb/>
男一人即彦強官麻陽六年吏民信愛之可謂能繼述<lb/>
者矣銘曰<lb/>
繄陳之先自媯氏周恪肇封啓來裔沿齊涉漢厯唐世<lb/>
<pb n="KR4e0090_WYG_070-25b"/>
華聲茂實代有繼金陵南遷繇五季西昌慶源若川至<lb/>
繩繩相承耀徳義崇科重禄久弗替司征後興際隆治<lb/>
任庳道行昭惠施㓜壯暨沒罔攸愧永終藏斯名弗閟<lb/>
式榖承之繫厥嗣<lb/>
　　　王均賢墓碣銘<lb/>
均賢諱永武姓王氏王世居清江之淞湖宋末廸功郎<lb/>
國子助教諱某均賢大父也父諱某均賢天資頴敏自<lb/>
㓜讀書過目輙能成誦然涉大義而已不屑屑為章句<lb/>
<pb n="KR4e0090_WYG_070-26a"/>
學孝於親信於友為人闊畧有逺志嘗曰男子當行四<lb/>
方立功業柰何跼蹐鄉里與草木同腐哉於是道廣入<lb/>
閩涉吴越泝江漢由蜀之秦之晋以達於京師而游公<lb/>
卿之門有薦其材於執政以為中書省宣使奉詔使海<lb/>
外暹羅諸國暹羅王見使者禮不恭從容諭以大義遂<lb/>
頫伏受命使還至閩屬四方兵亂道梗不克復命遂留<lb/>
閩閩有平章汪三保者尤器重之已而聞其家在清江<lb/>
者悉殱於兵以女妻焉閩既歸附遂還鄉里踰年卒洪<lb/>
<pb n="KR4e0090_WYG_070-26b"/>
武庚戌三月某日也春秋六十有一平生能傾貲為義<lb/>
遇貧鬻子者予之直而歸其子行道得遺金求其主歸<lb/>
之行義大率類此初娶熊氏生一男一女皆先卒繼汪<lb/>
氏生一男惟衡累官今為兩淮鹽運司同知孫男三懋<lb/>
達誨女二長適何次適張曾孫男七女六其葬於鄉何<lb/>
家埠之原久矣至是惟衡以翰林編脩尹鳯岐所狀事<lb/>
行來拜請銘為之銘曰<lb/>
其志其才不與時偕六十天年卒歸其全發潛有文來<lb/>
<pb n="KR4e0090_WYG_070-27a"/>
世弗冺<lb/>
　　　贈文林郎雲南道監察御史任君墓碣銘<lb/>
宣徳十年制贈雲南道監察御史任敬敏之考為文林<lb/>
郎監察御史妣為孺人於是敬敏具事狀請銘其考之<lb/>
墓其考於家兄思貽先生有彌路之好余少時嘗徃還<lb/>
不得辭任之先居吉水世䆳於醫至和叔從文丞相勤<lb/>
王為兵馬司醫録空坑之敗自興國入太和始家洞源<lb/>
又再徙邑中家於城北自是子孫襲醫而兼儒和叔生<lb/>
<pb n="KR4e0090_WYG_070-27b"/>
華甫元太和州醫學録華甫生漢吉漢吉生光顯光顯<lb/>
生保冲敬敏之考也諱昭保冲其字㓜有立志十餘嵗<lb/>
遭兵亂侍父母竄匿山谷父卒雖顛沛倉猝中治歛葬<lb/>
必為經久計天下既定奉母歸而故廬悉燬矣蚤暮勞<lb/>
瘁畚礫薙蕪以建居室躬勤儉約以殖生業謹先祀凡<lb/>
先塋因兵難葬逺外者悉遷厝近鄉於事諸父及兄克<lb/>
盡愛敬於族姻鄉閭之子弟一勵之於善與人交謙遜<lb/>
而誠能濟匱乏平居喜誦老釋書恒勉其子學曰必明<lb/>
<pb n="KR4e0090_WYG_070-28a"/>
經以發身吾少多故不及為汝曹不可廢見其子能成<lb/>
其志則毎自足曰他不足計也其生元至正己丑六月<lb/>
十八日卒於永樂丙戌十二月十一日享年五十有八<lb/>
卒時其母尚無恙遺命其子善事祖母餘無他言其娶<lb/>
康氏里長者天得之女柔淑謹飭式勤内助先廿一年<lb/>
卒繼室蕭氏康二男三女男敬立為從兄保宜後泰和<lb/>
醫學訓科龍泉縣儒學訓導先卒敬敏永樂十六年進<lb/>
士授交阯古藤知縣又為監察御史彭學禮蕭允敬興<lb/>
<pb n="KR4e0090_WYG_070-28b"/>
國州同知鄧時舉其女之壻也蕭三女劉邦泰何尚古<lb/>
曾某其壻也孫男二能紹能矩女若干曾孫男某某敬<lb/>
敏既奉合葬康孺人之墓山卯乙向辛酉銘曰<lb/>
生有善行沒有榮命後嗣之興奕世其承<lb/>
　　　金孺人墓碣銘<lb/>
行在吏部司務鄒亮䘮其母孺人十有九年矣未有𦵏<lb/>
銘間以其父某君之命奉事狀屬筆於余按狀孺人姓<lb/>
金氏世居蘇之長洲父諱益母孫氏父母惟四女其季<lb/>
<pb n="KR4e0090_WYG_070-29a"/>
孺人也諱守貞字静正蚤䘮父三姊皆已歸獨與母居<lb/>
家素窶又無旁近親戚依庇母子剪製結縷自給孺人<lb/>
天資明淑婉嬺致孝其母間聞母語及父行輒感涕或<lb/>
至廢食而女徳日益有聞同郡鄒某為其子某求令配<lb/>
遂聘焉既歸事舅姑盡婦道衣服飲食必躬造以進相<lb/>
夫以徳治家蚤作夜息不以寒暑少懈自執儉約安䟽<lb/>
糲惟寡母恒在念然未嘗敢一毫私遺舅姑察之歎曰<lb/>
新婦事我如父母其母所乏我家柰何不有無相共遂<lb/>
<pb n="KR4e0090_WYG_070-29b"/>
恒致助用安孺人之心孺人凡奉祭宴賔皆親致精潔<lb/>
篤於教子視其子有立志輒心恱而益加勸勵夫詿誤<lb/>
被逮時孺人已遘疾臨别遂增劇以卒卒之日舅姑慟<lb/>
曰柰何䘮孝婦母慟曰柰何䘮孝女夫慟曰柰何䘮賢<lb/>
内助嗟乎若孺人者其賢矣哉其卒以永樂十八年十<lb/>
月十三日享年三十有二子男二長亮舉文學才行授<lb/>
司務次順中應天府鄉試入為國子生女一歸庶吉士<lb/>
顧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫男一人豳孺人以卒之嵗某月某日葬某鄉某<lb/>
<pb n="KR4e0090_WYG_070-30a"/>
原銘曰<lb/>
孝恭儉慈徳多有命之弗長曷歸咎其將昌之在厥後<lb/>
　　　劉母太孺人張氏墓碣銘<lb/>
前四川按察副使劉鼎貫之母太孺人既卒而葬矣墓<lb/>
未有刻文以狀屬余劉氏故吉水文獻家其先析自吾<lb/>
泰和故吾嘗表鼎貫父之墓今又欲銘其母而孝子之<lb/>
志不容以老病辭按太孺人姓張氏張之先繇清河徙<lb/>
吉永豐明徳鄉之冷田里又繇冷田徙吉水永昌鄉之<lb/>
<pb n="KR4e0090_WYG_070-30b"/>
漕泙曾祖祥甫祖元先父賢初母劉氏太孺人諱月字<lb/>
靜貞張氏世有徳善太孺人自㓜淑惠靜荘長益敬慎<lb/>
勤女事既笄劉君率性髙其徳聘為繼室鼎貫父也逮<lb/>
事姑姑治家嚴肅太孺人恭巽以聴而奉事盡誠姑甚<lb/>
宜之訖終而孝不衰教育率性前室女子如已出長而<lb/>
擇佳壻歸之處娣姒謙而和待下寛厚閨門之内雍雍<lb/>
秩秩蚤夜躬勤率下治織絍以助給公私之費率性以<lb/>
教子為切要太孺人力相於内率性沒篤承厥志而加<lb/>
<pb n="KR4e0090_WYG_070-31a"/>
嚴焉子男女亦皆敬奉父母之訓無敢怠遲太孺人孀<lb/>
居三十餘年謹禮度始終一致洪熈元年以鼎貫貴封<lb/>
太孺人宣徳九年春秋八十康寧無恙大夫士作為詩<lb/>
若文壽之是嵗五月二十八日卒正統元年十有二月<lb/>
某日葬其里髙州之原子男四伯鼎貫舉進士為河南<lb/>
道監察御史陞四川按察司副使惇厚謹恪仲鼎實叔<lb/>
鼎峙季鼎重皆先卒女三長適王若旦次適常州府同<lb/>
知張宗璉又次適曽傳昌孫男六孫女二曽孫男女各<lb/>
<pb n="KR4e0090_WYG_070-31b"/>
一銘曰<lb/>
壽為福之首徳為福之基懿太孺人惟徳之祗以壽全<lb/>
歸銘哉允宜<lb/>
　　　故太宜人楊氏墓碣銘<lb/>
正統六年二月朔行在刑部右侍郎豐城丁鉉之母沒<lb/>
於家五月鉉始克聞訃將歸縗絰詣余泣拜請志墓上<lb/>
之石鉉為太常博士居南京於余鄰比常徃來蓋嘗聞<lb/>
其父母之善初朝廷用鉉貴封其父為太常博士母為<lb/>
<pb n="KR4e0090_WYG_070-32a"/>
孺人及進鉉官父已沒贈虞衡員外郎而封其母太宜<lb/>
人父諱某其沒時鉉嘗求余銘墓余病不及為今其母<lb/>
沒誼不得辭太宜人諱觀楊氏楊豐城名族世有善徳<lb/>
至諱某太宜人父也太宜人自㓜有淑行精女事及笄<lb/>
歸丁<hi>闕</hi>
<pb n="KR4e0090_WYG_070-33a"/>
　<lb/>
　<lb/>
　<lb/>
　<lb/>
　<lb/>
　　　吴母胡氏墓碣銘<lb/>
陜西布政司叅議南昌吴存之母<hi>闕</hi>
<pb n="KR4e0090_WYG_070-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_070-34b"/>
　<lb/>
　<lb/>
　<lb/>
　　　許師善甫妻陳孺人墓碣銘<lb/>
國子博士廬陵許子謨泣告其<hi>闕</hi>
　<lb/>
　　　　　　　　　　　　　　　　　　士竒曰<lb/>
朋友之母猶母也何辭矧子之父之志乎其事何如遂<lb/>
<pb n="KR4e0090_WYG_070-35a"/>
具狀泣拜而授之按孺人姓陳氏陳故廬陵安寧里名<lb/>
家父仲甄孺人諱妙秀生有令質自少已卓卓負志操<lb/>
安淡素父母愛之慎擇所歸時同里許氏以世徳重於<lb/>
鄉遂歸為師善甫之配善甫務學守義孺人佐之善事<lb/>
舅姑靡或違元之將亡也舉家出走避兵亂於所朝夕<lb/>
偹養及沒而備葬祭靡或不盡舅姑沒已久而孝思不<lb/>
衰兵後家具田廬蕩然無存者孺人躬儉勤以率於内<lb/>
乆而滋殖或復於舊凡家之公私百需皆孺人綜理師<lb/>
<pb n="KR4e0090_WYG_070-35b"/>
善甫不勞焉諸子男女朝夕訓切以為人之道男初嚮<lb/>
學則曰人所以克善其身昌大其世者皆由於此奉師<lb/>
必隆於禮曰吾之子所由以善也子謨登第得官歸省<lb/>
鄉黨矜豔為榮孺人顧其子曰士能守法不辱可以為<lb/>
榮也他日又以使命過家家人探其装蕭然以為孺人<lb/>
賀又顧其子曰此事所當然者然宦成君子尤致謹也<lb/>
他所為成其子之善類此於處長少戚疏皆得其宜永<lb/>
樂甲申十月六日以疾卒距其生至順戊寅凡六十有<lb/>
<pb n="KR4e0090_WYG_070-36a"/>
七年子男五子謨楬顴樂梁子謨洪武丁丑進士行人<lb/>
司行人國子博士有淳篤之行楬樂早卒梁繼室羅氏<lb/>
出也女一嫁趙思賢孫男九女一墓在某鄉列陂之原<lb/>
考孺人歸許氏其行始終如此宜乎所為圖不朽也撮<lb/>
以為銘銘曰<lb/>
士之良相之以賢婦子之材本之於賢母孝徳之行百<lb/>
行之紀子孫孫子綿綿垂祉<lb/>
　　　給事中鄭君妻孺人王氏墓碣銘<lb/>
<pb n="KR4e0090_WYG_070-36b"/>
封吏科給事中舒城鄭君以文命其子泰賫翰林侍講<lb/>
邢寛所狀其配王孺人事行求著葬銘泰余考禮部㑹<lb/>
試時選奏應廷對貢士官近侍有年端直而温厚上嘉<lb/>
之陞吏科都給事中朝之士大夫皆賢之非其本之於<lb/>
家者歟故不辭銘按狀王與鄭同邑勝國時皆有仕者<lb/>
廬州路儒學提舉榮卿孺人曾祖也祖某父應隆豁達<lb/>
博通儒學下至醫卜種藝之說皆究知隐居教授鄉里<lb/>
重其徳行孺人諱某㓜習聞父訓其二兒勤學旦夕相<lb/>
<pb n="KR4e0090_WYG_070-37a"/>
講論孺人又日薫漸其說故於孝經論語皆能成誦而<lb/>
涉知其大義鄭故儒家曰伯仁兼熟孫吴兵法仕元長<lb/>
千軍與應隆交厚知應隆之有令女也求為其子之配<lb/>
即以文也孺人歸鄭氏事舅姑誠於婦道躬治飲食必<lb/>
精衣服必潔而後進相夫内脩家政條理井井訓飭諸<lb/>
子力學務善日篤不倦孺人天資淑惠樂澹素服用屏<lb/>
去華靡雖布帛而鮮潔有常下人化之皆不敢以垢弊<lb/>
侍左右族姻儀之宣徳二年二月二十四日以疾卒生<lb/>
<pb n="KR4e0090_WYG_070-37b"/>
於洪武元年正月十九日春秋六十男女各三長男即<lb/>
泰登永樂十九年進士第擢給事中再陞至今官次觀<lb/>
次升女之壻王准余斆徐禎孫男三時明昕女七泰官<lb/>
近侍蒙恩封父吏科給事中母孺人固本於家訓之厚<lb/>
亦其父母為善積慶之徵也孺人之葬在邑東五里所<lb/>
之溝原從先兆也銘曰<lb/>
凢物有本本厚發榮凢民之榮原厥所生鄭有賢父亦<lb/>
有令母厥嗣挺英恭侍帝所帝錫龍章昭示褒嘉嗟嗟<lb/>
<pb n="KR4e0090_WYG_070-38a"/>
令母奄逝則那其藏有墳既深既固子孫振振式繁厥<lb/>
祚<lb/>
　　　第二女瘞銘<lb/>
資禀豐潔又秀慧父楊母嚴篤鍾愛生年丙戌迄丁亥<lb/>
孟冬仲夏踰半嵗忽然夭死孰所致世家廬陵澄江涘<lb/>
旅生於是復於是厥父士竒為之志永樂五年五月初<lb/>
九日<lb/>
　<lb/>
<pb n="KR4e0090_WYG_070-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻四十二<lb/>
</p>
<p>
</p>
  </div>
</body>
</text>
</TEI>
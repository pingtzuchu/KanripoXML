<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十七</head>
    <p>
<pb n="KR4e0090_WYG_085-1a"/>
欽定四庫全書<lb/>
　東里續集巻五十七　　　明　楊士竒　撰<lb/>
　　詩<hi>七言古</hi>
　　　瑞應𤣥兎詩<hi>有序</hi>
　　宣徳已酉春二月寧夏守臣進𤣥兎夏四月復進<lb/>
　　臣謹考載籍所紀瑞物如赤兎白兎昔常有之而<lb/>
　　𤣥色蓋鮮我太宗文皇帝臨御嘗一進闕下紀於<lb/>
　　瑞牒皇帝陛下嗣臨大寳數月之間凡兩見之又<lb/>
<pb n="KR4e0090_WYG_085-1b"/>
　　同出於一所此豈偶然哉兎在十二支屬卯於時<lb/>
　　為春長育之方也寧夏在國之西於時為秋物成<lb/>
　　之位也而𤣥實天之正色君徳之應也欽惟陛下<lb/>
　　宵衣旰食孜孜保民數下詔書飭勵百司崇寛厚<lb/>
　　施賑貸已逋責省刑罰舉賢才黜贓吏無非以仁<lb/>
　　民也今兹瑞兎蓋天以昭陛下養育斯民之志而<lb/>
　　所出方位又以豫兆将來有秋之祥實陛下天徳<lb/>
　　仁民之應也猗與盛哉臣叨列朝班躬睹盛美謹<lb/>
<pb n="KR4e0090_WYG_085-2a"/>
　　賦𤣥兎詩一首上進詩曰<lb/>
昊天大徳仁兆民簡畀明聖為民君陛下神聖兼武文<lb/>
允膺景命體至仁統視海宇如一身剗剔匪類皇威振<lb/>
整飭綱紀百度新霈徳覃化流沄沄靡有逺邇視平均<lb/>
至和融凝天貺頻厥來煜煜鳳與麟嘉禾秀麥咸薦芬<lb/>
異瑞比出西郊濆不牙不角趺而踆彷彿逸出中山羣<lb/>
閒雅夐異東郭㕙匪緅匪緇色尚𤣥為雲為霧黭莫分<lb/>
含章韜彩柔且馴嘗有異質素與纁懿此𤣥瑞世絶聞<lb/>
<pb n="KR4e0090_WYG_085-2b"/>
吐養萬物東方神正秋之位收穫辰矧乾正色應至尊<lb/>
稽徳揆義良有因豐稔之祥兹豫陳西人得之愕且忻<lb/>
居以雕籠承錦茵踰岐渉汴趨楓宸食之瓊芝飲醴泉<lb/>
上林御苑游甡甡聖仁之應自天申詠歌洋溢懽縉紳<lb/>
陛下大知察邇言祗天保民永弗諼四表一統熈和春<lb/>
陛下洪福齊乾坤<lb/>
　　　瑞鴇詩<hi>有序</hi>
　　西域古多名馬賽瑪爾堪又極西之地正統四年<lb/>
<pb n="KR4e0090_WYG_085-3a"/>
　　六月初三日其酋長進良馬色𤣥額蹄皆白體質<lb/>
　　瑰竒賜名瑞鴇洪惟聖人在位徳化之敷逺被數<lb/>
　　十萬里外故嘉應來臻臣民懽忻前所未睹有詔<lb/>
　　畫史圖之謹賦詩歌詠之<lb/>
西過流沙沙浩浩逺來良馬標瑞鴇鳳膺虬首耳竹披<lb/>
目如夾鏡揚光輝天生瑞鴇毛質異一片𤣥雲被全體<lb/>
髙題中㸃雪光明四蹄皆白如瑶瓊有時長鳴欲奮迅<lb/>
捲地蕭蕭朔風振軒昂卓犖真龍駒電邁雲馳見竒駿<lb/>
<pb n="KR4e0090_WYG_085-3b"/>
聖人御天海宇清泰階六符明且平房星儲精産靈物<lb/>
為祥為異來神京䓗河崑崙夜飛度左右王良皆造父<lb/>
羈金絡玉立彤墀恩榮屢得重瞳顧自昔名馬稱驌驦<lb/>
亦有紫燕兼飛黄當時萬馬皆莫及敢與瑞鴇争騰驤<lb/>
玉陛朝回仙仗下五色雲車未驂駕瀛洲草緑風日和<lb/>
顧影長嘶意瀟灑國手含毫儗曹覇瑞鴇龍姿今見畫<lb/>
聖皇圖治急才賢審象亦聞求在野大明當天萬物覩<lb/>
㑹有䕫龍帝時舉簫韶九奏神人和瑞鴇鳳麟同率舞<lb/>
<pb n="KR4e0090_WYG_085-4a"/>
　　　蔡舍人輓詩<hi>時丁母憂卒於家</hi>
公昔騎驥登周行握瑜懐瑾鏘鳴璫凝神月朗髯㦸張<lb/>
温如緑野熈春陽勁如檜栢凌秋霜後來藩府前經商<lb/>
在卑不屈髙不亢徳厚禄㣲胡可量朔風一旦悽髙堂<lb/>
脱纓垂衰趨故鄉幡然升雲逰帝傍迢遥東海徒相望<lb/>
望公憶公何時忘<lb/>
　　　奉送李丈人之宣城就養<lb/>
若溪丈人過七十兩臉渥丹頭雪白平原不改昔衣冠<lb/>
<pb n="KR4e0090_WYG_085-4b"/>
鄂渚殊憐舊鄉陌鄂渚西邊花樹隂更來闢館對青衿<lb/>
四時有錢解沽酒幾度逢書盡賣金大兒清韻亦如此<lb/>
去年髙舉青雲裏錦袍白晳耀芳春畫幕紅蓮開緑水<lb/>
奉檄由來志養親只今得禄待嚴君行霑鸚鵡洲前雨<lb/>
去指敬亭山畔雲戎閫清時疎案牘從此承顔懽不足<lb/>
東風低拂綺羅筵春光廻映斑斕服丈人宴樂誰與同<lb/>
宣城山水嘉莫窮閒歴舊遊懐李白還賦新詩似謝公<lb/>
　　　題虎溪蕭氏巻子<lb/>
<pb n="KR4e0090_WYG_085-5a"/>
連山飛來如虎蹲溪水百折縁山根縈廻陿曠忽異状<lb/>
武陵未數桃花源大宅誰家住深窈粉壁紗忩動晴曉<lb/>
門前稻麥連紛紛千畦萬畛翻青雲雲深截斷樵牧路<lb/>
車馬城中那得聞四時髙堂㑹宗族㫖酒肥羔間山蔌<lb/>
座中詩禮羅俊賢楚楚威儀光佩服此地移家今幾傳<lb/>
但聞朝代忘嵗年南階喬木昔人植如今已上干青天<lb/>
從知遺安及孫子豈獨地靈能致此後來繼者更不忘<lb/>
更百千年胡可量<lb/>
<pb n="KR4e0090_WYG_085-5b"/>
　　　送鄧存誠之襄陽<lb/>
庾公南樓燕新乳行子辭家春欲暮西岸楊花白似銀<lb/>
蕩日揺風滿江路江邊漢水轉逶迤南堂鶴髪正垂絲<lb/>
願尋甘㫖何愁逺欲去臨分又復悲子有清才出同輩<lb/>
見者紛紛誰不愛擅題繡句錦筵端能畫青山白雲外<lb/>
我來投分已三春握手攄情共討論即今相送縁鸚渚<lb/>
明日相思間鹿門鹿門芳草芊緜碧尚有龎公昔時宅<lb/>
池上山翁去不還江皋神女無遺蹟經過弔古易徘徊<lb/>
<pb n="KR4e0090_WYG_085-6a"/>
且莫遲留定蚤來紅芳照映萊衣舞好及榴花五月開<lb/>
　　　馬孝子詩<lb/>
孤墳四尺荒郊裏野草蒼烟帶寒水子孫有在在他州<lb/>
生者無知知者死昔時未死語丁寧定将還葬附先塋<lb/>
來尋墓隧失南北夢見言之真有靈上塚無人将百嵗<lb/>
啟壙猶存舊題記出離客土返鄉山父已申情子終事<lb/>
由來至孝動皇天解髪繫鞍皆昔傳文章輝煌乆不滅<lb/>
知爾垂名俱萬年<lb/>
<pb n="KR4e0090_WYG_085-6b"/>
　　　送楊翥孝㢘歸吳中<lb/>
城中七月猶炎暑城下歸人趂行侣十年為客憶東吳<lb/>
一日辭親發南楚楚江吳江路幾多揚颿處處盡經過<lb/>
琵琶亭邊有明月長干門前聞踏歌千里蘇臺在行目<lb/>
忽度楓橋到鄉曲顧瞻桑梓雜悲懽紛引親朋問寒燠<lb/>
吳中歸日嘉可遊知君未得乆淹留晩嵗還為越鄉嘆<lb/>
他州重有倚門愁<lb/>
　　　别劉宗誠<lb/>
<pb n="KR4e0090_WYG_085-7a"/>
湖南十月新鴈飛白葦漸髙黄橘稀蘭舟去逺復回首<lb/>
唯見星沙連杳㣲前年作官臨海嶠海畔家家説司徼<lb/>
一日<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>哀返故丘三春忽盡不遲留遥趨北闕朝明主<lb/>
蹔下南樓謝舊遊此地賢郎獨為客把巻㸔雲幾朝夕<lb/>
江邊迎喜拜親闈館下含情别師席臨岐牽手重依依<lb/>
可憐恩義兩難違春來有使題芳札想為殷勤報鶴磯<lb/>
　　　題蕭徳顥扇<lb/>
石臺盤盤浸溪曲五月溪光帖寒玉千桃萬竹夾成雲<lb/>
<pb n="KR4e0090_WYG_085-7b"/>
奕奕髙門䕃深緑主人涼袂纎絺裁越羅小扇揮炎埃<lb/>
南薰院中聽寳瑟臨清樓上引金罍<lb/>
　　　朱澤民雲山障子為蕭徳顥題<hi>有澤民自題</hi>
昔聞朱侯寫山水一幅争投百金價至順今來七十年<lb/>
却在桃源㸔圖畫生綃八尺垂中堂羣山疊出開青蒼<lb/>
前峯如屏錦霞爛後嶺岧嶤挿天半春風啼鳥渾欲聞<lb/>
石磴盤盤屢廻轉雙松如龍千尺强幾年偃蹇山之陽<lb/>
松根古道向何處䇿馬擔簦去無數别㸔丹翠出層樓<lb/>
<pb n="KR4e0090_WYG_085-8a"/>
雲影濃遮入無路雲遮霧滃深復深信有隠者藏中林<lb/>
髙懐逺致不可即空望㣲茫勞我心當時此景知何地<lb/>
鴈蕩蘭亭豈相似自是天機妙入神位置從容見精意<lb/>
朱侯朱侯追鄭老筆勢詞華共妍好此圖三絶交輝煌<lb/>
千載人間視為寳<lb/>
　　　送李昌祺<lb/>
盛年讀書擢科第共睹詞華艶雲綺翰林髙歩逐英賢<lb/>
東閣濳心效文史身違定省五六年夢繞庭闈二千里<lb/>
<pb n="KR4e0090_WYG_085-8b"/>
昨夜攄情達丹扆特許歸寧承玉㫖謝恩初辭鳳闕前<lb/>
買船遽向龍江涘江天未明早潮上況復連朝北風駛<lb/>
二月初旬應到家冠帶升堂親為喜嚢中盡倒官俸錢<lb/>
郡市西頭致滫瀡叙言契濶洽朋知趨走牽携懽稚子<lb/>
愛親敬君事所重況乃皇恩厚無比還應回首顧王程<lb/>
螺渚行艫須早理<lb/>
　　　送彭仲宜歸荆州<hi>時禁釀</hi>
四月都城風日好逺客違家思芳草秦淮河畔問南船<lb/>
<pb n="KR4e0090_WYG_085-9a"/>
重譯樓前出長道道傍送者皆縉紳玉堂編修情獨親<lb/>
此來相㸔輕千里此㑹相懽能幾晨晨發無由執杯酒<lb/>
折贈空持白門柳臨分繾綣復申言已去蒼茫尚回首<lb/>
蘆筍紛紛接浦橋鰣魚隊隊逐蘭橈吹笛晚邀池口月<lb/>
揚帆晴帶海門潮歸到繡林應夏五鷓鴣啼歇榴花吐<lb/>
家慶趨承白髪懽雲光廻粲斑衣舞還擕雙鯉放江湄<lb/>
江水朝宗日夜馳都将鄉邑平安報稍解京華契濶思<lb/>
　　　題小畫贈曾貫還西昌兼致勉勵之意<lb/>
<pb n="KR4e0090_WYG_085-9b"/>
夫容緑水光鮮妍芳春秀質何娟娟六年虎觀馳彩筆<lb/>
十月鷗江回畫船醉寫銀缾送将别秋菊垂花紛可擷<lb/>
請㸔石上青琅玕早晚凌雲挺髙節<lb/>
　　　題楊學士藏陳所翁四龍圖<lb/>
近代畫龍誰第一舉世所重閩陳容祕府人家屢曽見<lb/>
葉公雖古難獨工此圖四龍妙無敵變化竒態纔數尺<lb/>
乾坤黯黲閟雲霧風雷奔驅裂崖石騰身並出青㝠上<lb/>
盤拏夭矯皆相向神光睒矆如劒鋩倒捲江潮起銀浪<lb/>
<pb n="KR4e0090_WYG_085-10a"/>
陳翁畫意與誰同愛龍所重澤物功炎颷六月撼原野<lb/>
矯首滂沱如畫中<lb/>
　　　題蘭石寄王善學<lb/>
清源先生鄉達尊昔以通家拜函丈别來四十有三年<lb/>
至今儀形勞夢想當時令子樸且真與我相懽亦長徃<lb/>
有孫今傳祖父業授徒假館雙江上不随塵俗混驅馳<lb/>
但以詩書待諮訪潜心篆籕積嵗年徃徃揮毫作題榜<lb/>
我雖聞之未識面已為名家動歆賞玉堂侍讀重同宗<lb/>
<pb n="KR4e0090_WYG_085-10b"/>
萬里暌違心怏怏此圖寄贈有㣲意我為題詩叙疇曩<lb/>
清貞比徳蘭與石珍重幽人在林莽<lb/>
　　　題開封黄璿太守感螺巻<lb/>
叙州黄氏有孝孫冬月大母病熱煩渇心苦思螺療疾<lb/>
田枯溪澁那可得孝孫求螺急倉皇手足凍皴膚肉僵<lb/>
是時孝孫年一紀至誠感神神祐只探穴得螺四十多<lb/>
煑液一進蠲沉痾姜詩王祥古孝子孫之孝感見黄氏<lb/>
黄氏子孫賢且貴作詩為告觀風使<lb/>
<pb n="KR4e0090_WYG_085-11a"/>
　　　題畫贈陳本深太守考績復任<lb/>
吉州太守明州彦三十朝紳贊邦憲詩書法律重老成<lb/>
冰雪操持萬人見先帝孜孜念幽側廷中親選二千石<lb/>
天語丁寧寄撫綏五采龍章光烜赫螺岡鷺州開郡府<lb/>
九邑<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠需召父陳侯下車興隠惻育稿濡枯作甘雨<lb/>
豺狼遁迹犬息吠胥史無姦獄無滯桑麻藹藹連郊坰<lb/>
絃誦洋洋起闤闠大江之西十三郡陳侯特達騰聲聞<lb/>
驊騮寧乆雙轂淹鵰鶚須當九霄奮我昔京華接隣屋<lb/>
<pb n="KR4e0090_WYG_085-11b"/>
幸甚鄉邦得賢牧入奏重聞功績最勞問還嗟别離速<lb/>
冰霜嚴凝嵗華暮五馬雙旌復南去蒼筤樹石貞澹意<lb/>
特贈邦侯表清素<lb/>
　　　題湯都司東皋草堂<lb/>
君侯襟度清於玉草堂長憶東皋曲堂中髙韻列詩書<lb/>
堂下幽香繞蘭菊雄藩此日任干城玉帳牙旗常夙興<lb/>
我家亦有東皋屋春雨蒲田歸未能<lb/>
　　　題宋知州瞻彼南山圖詩<lb/>
<pb n="KR4e0090_WYG_085-12a"/>
北方之山恒山尊上出河漢凌星辰常時出雲作霖雨<lb/>
滋育萬物乘陽春東風浩蕩清川瀉川上人家住瀟灑<lb/>
内黄舊是故殷城臨水觀山足公暇此邦名與山齊髙<lb/>
古來為政多賢勞髙山景仰攀逸駕母負青年志氣豪<lb/>
　　　蕭啟御史赴山東僉憲以何澄所畫雲山求題<lb/>
宜陽太守多公暇肆筆雲山出瀟灑層峯疊翠凌蒼空<lb/>
英英玉氣浮鴻濛縹緲瀰漫渾無跡妙逼房山髙克恭<lb/>
山乎雲乎定何處誰結茅屋倚深樹豈無獨抱千載心<lb/>
<pb n="KR4e0090_WYG_085-12b"/>
玩水㸔山適朝暮栢臺御史撫此圖憶得龍泉江上住<lb/>
岫幌巖扉意不忘十載京華未歸去秪今驄馬復東行<lb/>
馬上㸔山向齊魯君不見泰岱之雲起膚寸常向人間<lb/>
作霖雨<lb/>
　　　題衛以嘉藏盛子昭畫<lb/>
盛生家住吳山下前代風流多見畫此圖三尺更清竒<lb/>
野水疎林澹瀟洒風平雲浄霽景鮮玻瓈倒映水中天<lb/>
鑑湖洞庭不可辨隔浦山光落釣船蕩舟者誰定曽識<lb/>
<pb n="KR4e0090_WYG_085-13a"/>
𣺌𣺌相望似相覔尋常一曲滄浪歌醉倚汀沙白鷗側<lb/>
鴟夷羊裘世乆無浮世虛名安足沽放懐縱意任所適<lb/>
何處烟波無釣徒<lb/>
　　　題崔氏重慶堂<lb/>
昌黎縣中山水清自昔挺特生賢英上究羲農至周孔<lb/>
攘闢老佛大道明我敬其人想其處身縻禄仕無由去<lb/>
崔生近日起昌黎邂逅相逢談所慕生昔泮水來游歌<lb/>
明經三十登賢科銕冠霜簡入烏府嵗乆政譽傳流多<lb/>
<pb n="KR4e0090_WYG_085-13b"/>
天官奏績天顔悦五采祥雲騰鳳勅堂上雙親共拜恩<lb/>
更有重闈嵗将百重慶堂中春晝長夀酒日進青瑶觴<lb/>
四親三百又餘嵗白髪蒼顔皆樂康家慶融融由世徳<lb/>
蘭玉森森䕃松栢剰取詩書遺後來豈無繼續昌黎伯<lb/>
　　　送欒瑄太守復任大同<lb/>
東萊欒卿粹如玉皦皦操持恭且肅秋官郎署居十年<lb/>
盛有聲名京國傳九重聖人御明堂簡擢賢俊安邊方<lb/>
欒卿出拜二千石郡中如得龔與黄下車正屬民凋療<lb/>
<pb n="KR4e0090_WYG_085-14a"/>
起仆濡焦不知怠帥閫崇嚴兵戍殷徴需瑣瑣無昏晨<lb/>
鞠躬勤事靡缺失上下不間稱其人三年報政朝天闕<lb/>
奏最重臨促明發丈夫有志遇明時寳劒精光肯沉没<lb/>
霜風十月紅樹凋五花征馬鳴蕭蕭自古公卿出賢守<lb/>
黄鵠終當凌九霄<lb/>
　　　題康榦竹石<lb/>
康甥孟貞純且質家住珠林小江側兄也霜臺峩廌冠<lb/>
貞也躬田食其力好山好水當衡門違逺城市無囂喧<lb/>
<pb n="KR4e0090_WYG_085-14b"/>
身閒力學嗣爾祖不見他家賢子孫有心如石不可轉<lb/>
蒼筤有日干霄漢邂逅為爾題畫圖七十老翁言匪迂<lb/>
　　　題竹與余存忠驛丞<lb/>
家住芝山番水上官作楊村驛亭長金門使者五色書<lb/>
擊皷亭前開畫舫朅來敬我同江鄉我亦報之雙篔簹<lb/>
成隂結實須有日㑹下崑丘青鳳凰<lb/>
　　　新橋驛阻大風<lb/>
南風吹河吼怒濤河上飛沙千仞髙臨流十歩不得濟<lb/>
<pb n="KR4e0090_WYG_085-15a"/>
北瞻閶闔心煩勞自春不雨田無麥穀田焦枯亦龜坼<lb/>
宻雲四合掃復開誰叩天閽訟風伯農家束手徒嗟吟<lb/>
愛民自是天之心願收巽二勅屏翳普千萬里均甘霖<lb/>
　　　黄氏夀諼堂詩<hi>有序</hi>
　　石城黄友玉清雅君子也其弟新㑹簿友菊嘗從<lb/>
　　余授經兄弟皆於余厚别五十有五年今友玉之<lb/>
　　子中來見蓋父叔皆乆謝世余為怊悵乆之中獨<lb/>
　　幸其母之夀康也今授訓導赴延平求作其家夀<lb/>
<pb n="KR4e0090_WYG_085-15b"/>
　　諼堂詩蓋余於黄氏不能無故舊之感云<lb/>
琴江黄氏好兄弟五十年前屢過之今來都門遇令子<lb/>
卓志能承書與詩二老風流已長徃獨侍慈顔在堂上<lb/>
鶴髪蕭蕭夀且康甘㫖晨昏足豐養堂下忘憂多樹諼<lb/>
晴日暄風花正繁斑衣婉愉獻春酒慈竹娟娟森子孫<lb/>
除官分教延平去便道升堂榮拜母人生得禄貴及親<lb/>
板輿還奉官中住将行索我諼堂詩為子喜色生兩眉<lb/>
子家二老吾所重詩罷能忘故舊思<lb/>
<pb n="KR4e0090_WYG_085-16a"/>
　　　送周敬常詩<hi>有序</hi>
　　白鶴觀吾鄉清真境也吾不到者四十年去年歸<lb/>
　　嘗過之昔之道徳老成皆已化去所知識惟用拙<lb/>
　　錬師在然亦老矣相懽未竟遽别今年其徒周敬<lb/>
　　常來北京一再見之将歸乞詩遂為賦此且致意<lb/>
　　其師云<lb/>
去年奉勅還江南東風千里迎歸驂西昌城西訪真境<lb/>
正值碧桃三月三襜襜威儀森鶴氅却憶仙翁隔蓬閬<lb/>
<pb n="KR4e0090_WYG_085-16b"/>
霜鬢酡顔戴錬師白玉觴行紫霞釀矞雲垂彩拂簷端<lb/>
芝草琅玕繞畫欄懽言未竟登車去天涯長憶三珠樹<lb/>
戴師弟子來日邊清顔皎皎夫容鮮問師經年安徤好<lb/>
閉户日詠黄庭篇我有髙懐在江海為報而師掃氛靄<lb/>
黄茅岡畔㑹重尋白鶴峯頭定相待<lb/>
　　　送金少卿祭掃南歸<lb/>
去年奉勅我還鄉今年奉勅卿還鄉我違鄉國四十載<lb/>
卿違鄉國三十霜仕者還鄉總<hi>闕</hi>
<pb n="KR4e0090_WYG_085-17a"/>
卿逢故舊當盡情明年春風朝北京<lb/>
　　　題金亮伯梅花<lb/>
雪崖先生好孫子森森庭前玉樹枝栢臺御史冰霜筆<lb/>
寫贈梅花真似之朔風十月江南道萬里鄉園到應早<lb/>
手持書巻傍花隂更厲平生嵗寒操<lb/>
　　　題范啟東所藏俞漢逺雲山圖<lb/>
㑹稽俞生富天趣筆法傳得髙房山白雲滉瀁生空谷<lb/>
危峯飛出青㝠間灌木青䓗俯谿曲溪面沉沉湛寒玉<lb/>
<pb n="KR4e0090_WYG_085-17b"/>
超然肥遯者誰子深結茅齋擅幽獨人間嘉景何處無<lb/>
何必逺求衡與廬白頭塵累苦羈絆我念林栖增鬱紆<lb/>
吁嗟俞生此遺跡俞范昔年交莫逆知是㸔圖重故人<lb/>
不但溪光與山色<lb/>
　　　題嚴御史恭梅邊讀易圖<lb/>
　　　　<hi>嚴新陞貴州叅政戴文進寫其舊學之所為梅邊讀易圖贈之嚴君以求余題為賦長句</hi>
　　　　<hi>于顛云</hi>
錢塘湖畔山無數湖上古梅千萬樹之人結屋傍湖山<lb/>
<pb n="KR4e0090_WYG_085-18a"/>
坐起常在梅花間㣲風吹林動香雪水色山光總清絶<lb/>
手持一巻太古編周孔所示皆㣲言推辭通意必造𤣥<lb/>
二儀分判自太極尋源更泝庖犧前濳心虛懐知幾年<lb/>
時來不得安考槃繡衣白簡峩廌冠風采六月冰霜寒<lb/>
辰陽西上開省署又捧除書向西去天香滿袖出金鑾<lb/>
帶作邊方九春雨邊塵不動邊人安展圖還憶錢塘㸔<lb/>
從知玩易有真趣燕寝凝香清晝閒<lb/>
　　　贈伯時外弟<lb/>
<pb n="KR4e0090_WYG_085-18b"/>
海榴作花梅雨息令弟五月來京國玉堂晩歸初見之<lb/>
豁然令我舒胷臆傳杯剪燭兩遲遲還因親愛動懽悲<lb/>
清姿秀質今在眼嚴父慈親空永思又促明朝理歸舫<lb/>
家在西城柳溪上髙樓深館絶塵紛努力詩書振餘響<lb/>
　　　贈紀指揮畫巻<lb/>
曲欄梧桐花正吐萬玉蕭蕭寫青雨珊瑚紅樹拂天風<lb/>
六月人間不知暑琵琶收絃寂無語夢裏隨雲度銀渚<lb/>
侍者如花握金縷倚繡娉婷對容與意逺神清皆俁俁<lb/>
<pb n="KR4e0090_WYG_085-19a"/>
人間閒樂等神仙更詫蓬山在何許<lb/>
　　　題費同知松樹障子<lb/>
當代畫松誰最精王紱卓廸俱馳聲兩生以來鮮繼者<lb/>
鳳池周璿新得名此圖筆有千鈞力全幅剡藤開潑墨<lb/>
雙株奮起如雙虬直氣森森勢千尺樛枝屈鐵蟠穹蒼<lb/>
勁節磥砢鱗甲張長風颯颯動滿座六月清晝髙堂凉<lb/>
吉安别駕好竒古對此宛然巖壑趣伏苓琥珀焉足期<lb/>
堅操終懐共遲暮别駕别駕臨安彦浙東山東宦遊徧<lb/>
<pb n="KR4e0090_WYG_085-19b"/>
四明徂徠千嵗植所歴山林屢嘗見大材之成由化工<lb/>
自古匠輸希得逢明堂清廟選梁柱何限空老深山中<lb/>
　　　小山書屋<hi>有序</hi>
　　鳳岐侍讀得賜歸求作小山書屋詩為賦七言古<lb/>
　　體一首且寓别意云<lb/>
文江之東小山麓舊有髙人讀書屋繞屋森森松作林<lb/>
松隂行吟松下讀平生讀徹書五車鹿鳴宴餞來京華<lb/>
御前奏對三千字五彩椽筆登鑾坡蘭臺石渠富纂述<lb/>
<pb n="KR4e0090_WYG_085-20a"/>
獻賦陳詩誦功徳日給珍羞飽大官宫錦無時出褒錫<lb/>
黒髪去鄉今二毛近侍光華更四朝人生倦勤思蹔逸<lb/>
小山南望心揺揺鵬搏九萬六月息丹桂花香别京國<lb/>
舊屋還歸小山下鄴侯多書仍滿架門前冠蓋來紛紛<lb/>
少日同學何人存青松拂雲盡成蓋慈竹青青蕃子孫<lb/>
隣叟時過話耕稼亦有詵詵執經者紅牋錦軸金繡段<lb/>
更覺文章動髙價老夫垂白念鄉闗早晩天恩應賜閒<lb/>
長風萬里泝玉峽艤棹文江訪小山<lb/>
<pb n="KR4e0090_WYG_085-20b"/>
　　　題蒋主善梅<lb/>
蒋氏傳家秉清白住在金陵大江側三徑風流松菊存<lb/>
别有梅花春意繁開軒正對花林下襟抱冲和興瀟灑<lb/>
香浮丹鼎雪融初影轉琴牀月明夜自承徴詔戴朝冠<lb/>
朝朝拜謁趨金鑾故鄉迢遥隔煙水十年夢遶梅花寒<lb/>
閒暇從容詠清句節操從知凛貞素嗟余同是愛梅人<lb/>
何時歸賞江南春<lb/>
　　長短句<lb/>
<pb n="KR4e0090_WYG_085-21a"/>
　　　題丘氏平原十景圖<lb/>
昔年過東昌遊平原望玉山萬松夾逕鳴珊珊翠屏疊<lb/>
出青㝠閒石豅瀑布飛秋雨彷彿龍吟井江暮東陂流<lb/>
泉清我心盡日徘徊不能去仙人夜半西極來<hi>闕</hi>雲燦<lb/>
爛紅蓮開邀我<hi>闕</hi>　萬夀之宫裏酌以沆瀣青瑶杯隆<lb/>
山鳴鍾促天曙懽言未竟東西去扁舟來徃不復尋江<lb/>
中遥望空雲岑湖塘月色今何似嵗晏黄原飛雪深之<lb/>
子幽居有清賞展巻那堪動遐想到家還過仰山祠刻<lb/>
<pb n="KR4e0090_WYG_085-21b"/>
我題詩青石上<lb/>
　　　題康氏臨清樓<hi>有序</hi>
　　家兄贅康氏時余甫十數嵗屢徃來其家及其子<lb/>
　　姪遊嬉蓋今四十餘年矣而足跡不一至文溪者<lb/>
　　又二十年頗聞髙門大第加舊觀多矣思裕來京<lb/>
　　持臨清樓巻求詩故走筆賦此且致期望之意云<lb/>
文溪似秋浦窈窕湛寒玉天净波平一鑑開倒影金華<lb/>
千仞緑人家多住溪東西飛棟輝煌接華屋疎槐楊柳<lb/>
<pb n="KR4e0090_WYG_085-22a"/>
䕃當門翠荇紅蕖悦心目康氏樓居更蕭爽雕欄百尺<lb/>
凌雲上仙姥峯髙望欲齊狀元洲近平如掌詞翁酒客<lb/>
屢招尋吹竹彈絲共懽賞風物清華入吟嘯闤闠喧囂<lb/>
斷輪鞅憶昔總角初常遊溪之涯拆竿坐石堪垂釣臨<lb/>
水提筐逢浣紗朅來忽復四十載漂泊不歸雙鬢華天<lb/>
涯徃徃聞逸興邂逅題詩徒自嗟豈不聞宋朝曾孝子<lb/>
三子科名相繼起連篇文采動公卿文溪之名自兹始<lb/>
今人何必非古人珍重貽謀在經史他年若綰銀黄來<lb/>
<pb n="KR4e0090_WYG_085-22b"/>
仰視髙樓耀閭里<lb/>
　　　題楊學士藏子昻畫刺虎圖<lb/>
婦牽車夫推轂車中兒貌如玉全家逺戍不辭苦日暮<lb/>
途荒車下宿山凄凄林謖謖颯然隂飈度夫身罹虎毒<lb/>
婦奮遂虎曵虎足呼兒抽刀斮虎腹倒虎肝腸夫來復<lb/>
終然婦憤不可平夫命無由百身贖有司匭函上行義<lb/>
華表輝煌旌白屋千年異事太史録人生富貴鳥過目<lb/>
誰有姓名光汗竹吳興妙絶詩與畫況復巴西詳委曲<lb/>
<pb n="KR4e0090_WYG_085-23a"/>
昔賢汲汲翼名教競為表彰勵民俗建安學士古人心<lb/>
珍襲此圖常韞匵偶然出示嘅古道援筆題詩愧貂續<lb/>
　　　題畫送歐陽廣哲<lb/>
徃昔送子時春冰洞地明兩京遂間闊相望揺心旌今<lb/>
年子重來幾日復南征念子道路難激我離别情是時<lb/>
碧梧亭亭汎露彩翠竹瑟瑟含秋聲躊蹰何以贈逺行<lb/>
子負挺特姿瀟灑梧竹清豈不聞嶧陽之産中琴瑟嶰<lb/>
谷之材諧律吕人生有志當大用況遇明時事堯禹常<lb/>
<pb n="KR4e0090_WYG_085-23b"/>
保堅貞徳不随流俗遷不見溪頭磐石重如山時解出<lb/>
雲騰九天<lb/>
　　　陳氏貞夀堂<lb/>
北堂融融春晝長錦樹錯落含春香堂中老母今八十<lb/>
鶴髪如絲身樂康母昔初嫁時玉環自矜惜殷勤奉君<lb/>
子顧盼憐貞白一從守空閨皎皎冰雪色下有<hi>闕</hi>男兒<lb/>
力學慕古人季兒生來不識父今年六十霜鬢新明經<lb/>
射䇿選上第金馬玉堂髙致身大箱俸錢奉慈母願母<lb/>
<pb n="KR4e0090_WYG_085-24a"/>
十年百年壽清朝南極老人星正照華筵酌春酒五<lb/>
福重好徳徳厚福亦同偉哉貞夀堂鄉里髙其風人之<lb/>
貞節乃大義烱如白日光洞地方今聖朝務表勵作歌<lb/>
欲告觀風使<lb/>
　　　題璚林積雪圖送張宇初真人歸龍虎山<lb/>
北風十日雪大地氣嚴凝江湖千里斷行跡温泉火井<lb/>
皆為冰盤盤龍虎山岧嶤出塵表勢並匡廬近斗牛疊<lb/>
巘重崖隔深窕向來積雪紛不消千樹萬樹凝瓊瑶素<lb/>
<pb n="KR4e0090_WYG_085-24b"/>
鸞縞鶴下飛舞空中縹緲天香飄上清真人夐清絶吐<lb/>
氣如虹貌如雪袖有三華寳篆文腰佩千年蒼水玦常<lb/>
招赤松為雨師曽遊東海邀安期手執𤣥樞斡元化一<lb/>
掃氛翳回春熈玉皇端拱通明殿紫鳳雲章頻召見天<lb/>
京十二樓五城親接羣仙奉華宴五彩春霞導金節還<lb/>
向山中嚥飛雪明年北上翔雙鳬更采靈芝謁丹闕<lb/>
　　　贈族孫褒<lb/>
　　　　<hi>褒應敎官舉以後期免歸來辭出此贈之且示詩以廣其意云</hi>
<pb n="KR4e0090_WYG_085-25a"/>
萬里江南來還歸江南去丈夫得名何必早大器之成<lb/>
在遲暮豈不見深山長谷松栢林閱歴風霜年嵗深明<lb/>
堂清廟選梁柱匠石奔走來相尋我家住西昌於今四<lb/>
百載詩書門庭冰玉操炯炯光華著先代人生出處自<lb/>
有時立心但與前人期還家力學謝塵俗六翮排雲應<lb/>
未遲<lb/>
　　　題竹石送陳有戒重使闗西<lb/>
驄馬碧玉蹄餙之黄金勒振鬛嘶青雲汗溝流赤色烏<lb/>
<pb n="KR4e0090_WYG_085-25b"/>
臺使君廌作冠繡衣虬髯冰雪顔大庭親授五色詔西<lb/>
出綏撫踰秦闗長安城中旌節駐富有懽謡動衢路豺<lb/>
狼遁跡犬生氂不斷和風送甘澍安内攘外職當為秋<lb/>
髙九月行邊陲綏延寧夏瀕絶漠城髙兵堅馬盡肥歸<lb/>
朝奏章累十紙仰契天心天為喜為臣體國寧顧家璽<lb/>
書重下歌皇華縉紳祖送都門道雪後飛埃浄於掃丈<lb/>
夫事業在盛年莫遣麒麟畫衰老不見渭川竹可以栽<lb/>
汗青不見華峯石可以鐫姓名功名到手不可讓相期<lb/>
<pb n="KR4e0090_WYG_085-26a"/>
千載傳芳聲<lb/>
　　　題竹送歐陽哲僉憲之汴<lb/>
豈不見奉大祭薦用璧與琮豈不見作廣厦選裁梁與<lb/>
柱國家致理仗才賢敎養成之在黌序聖皇宵衣急文<lb/>
治大廷勅舉觀風使玉璽盤龍五色書親遣廵行嚴敎<lb/>
事六一宗家有逺孫清才素行如璵璠手提文印之官<lb/>
去馬頭南望河南路河洛天地中崧髙峻極天降生周<lb/>
家申與甫近代亦有文富賢兩程夫子明鄒魯道統上<lb/>
<pb n="KR4e0090_WYG_085-26b"/>
承千載傳山川佳氣朝朝有靈秀鍾人物何曽間前後<lb/>
子行所歴善敎施本末兼舉真良師後來功業有奮起<lb/>
㸔子譽名同逺垂臨岐何以贈别離清風瀟灑丹鳳枝<lb/>
天寒嵗晏凜冰操持用慰我遥相思<lb/>
　　　題張氏秋月軒<hi>其人能相</hi>
開軒對秋月皎若白玉盤光輝上下澈無際洞然八極<lb/>
天地寛山河㣲茫影可識拂雲桂樹常團團太虛無塵<lb/>
萬籟净玉繩璀璨金波寒是時秋氣澄俯仰皆竒觀靈<lb/>
<pb n="KR4e0090_WYG_085-27a"/>
臺湛湛俗不染坐與月色相盤桓念昔少小家西陲愛<lb/>
此明月同襟期黔南薊北行欲老惟有明月長相随月<lb/>
輪萬古行乾坤年年常閱秋與春平生雙眼炯如月閱<lb/>
人富貴兼賤貧誰其胷中如月明煩卿一閱世上人<lb/>
　　　惜别行送朱存禮致仕歸鄱陽<lb/>
御柳含春緑初徧紫燕黄鸝滿芳甸曉日承恩拜九重<lb/>
銀鞍白馬驕嘶風我出送之城之東惜别且駐無匆匆<lb/>
憶昔携書漢江涘邂逅論心託交義折梅載酒春共遊<lb/>
<pb n="KR4e0090_WYG_085-27b"/>
燒燭聮詩夜無寐卿才卓犖不可羈雄詞徤筆皆如飛<lb/>
積金堆玉豈暇顧登山臨水常忘歸南飛雲鵠北飛鴈<lb/>
𣺌𣺌天涯兩分散即今三十餘六年前日紅顔皆白顛<lb/>
五嶺炎方桂林好忠輔賢王已身老功成名遂天所全<lb/>
七十歸來世㸔寳嗟余樗散質<hi>闕</hi>　　　清未有涓塵<lb/>
效禆益虛叨寵禄孤聖明望卿去兮慚感并傾離尊餞<lb/>
逺道重是平生故何由盡懐抱官河三月波溶溶片片<lb/>
飛落桃花紅九華匡廬翠未了芝山秀出鄱湖東武山<lb/>
<pb n="KR4e0090_WYG_085-28a"/>
南在芝山上解紱他年定相訪<lb/>
　　　贈眼醫張生張侍郎求贈<lb/>
人身具兩目精氣咸注之偶然神光困邪沴雖有四體<lb/>
将焉為丹砂空青療盲晦異效徃徃聞良醫今之臯陶<lb/>
少司㓂治刑求生劬以疲況復嬰憂目為眚邂逅拙工<lb/>
乖所施雙目等河注愁坐俛兩眉圜扉紛紛叩蒼昊瘉<lb/>
我公者龍樹誰河南張生亦超越胷藏竒能口不伐小<lb/>
施寸七捷於神盡掃浮雲見明月<lb/>
<pb n="KR4e0090_WYG_085-28b"/>
　　　題竹送羅文衡湖廣憲使<lb/>
驄馬青玉蹄銀鞍碧絲韁振鬛忽長鳴矯矯飛騰驤朝<lb/>
發都畿暮荆襄千里歘忽流電光繡衣騎馬天上郎顔<lb/>
如玉潔髯雲張十年北面侍明主鐵冠白簡横秋霜九<lb/>
重惠南土輟此殿陛良命之特斧振憲綱澄清洞庭及<lb/>
湘漢盡洗隂翳開春陽青霄白日上鵰鶚及時功業須<lb/>
奮揚我有絶俗意贈之翠篔簹貞姿不柔亦不剛中虛<lb/>
外直操有常隆冬冰雪凜嚴厲長與庭栢同蒼蒼交映<lb/>
<pb n="KR4e0090_WYG_085-29a"/>
黄鵠山下之髙堂清風永晝含琅玕坐使民物咸阜康<lb/>
　　　蒼龍歌<hi>有序</hi>
　　蒼龍者天廐良馬也産于西域皇上臨御之五年<lb/>
　　賽瑪爾堪之所貢也風鬃霧鬛蒼然若雲體質潔<lb/>
　　素駿爽特異按傳記所載馬八尺曰龍此蓋龍云<lb/>
　　昔成周時越裳氏重譯獻白雉以為中國有聖人<lb/>
　　也今逺人貢馬豈非同此心乎不然何以其一旦<lb/>
　　渉十數萬里而來獻也畫史既圖之臣謹作歌以<lb/>
<pb n="KR4e0090_WYG_085-29b"/>
　　紀其事云<lb/>
天馬生西域神駿挺卓特雙目如鏡懸方瞳紫焰紅光<lb/>
烱相射長身昻長八尺龍腰褭飛黄竒骨同青絲瀟梢<lb/>
尾窣地滃滃霧鬛連風鬃四足髙蹄削踣鐵滿身猶被<lb/>
天山雪逸氣超遥時一鳴但覺颯爽長風生從知天駟<lb/>
宵降精晶熒下澈寒泓澄靈物翕合嘉祥興戎夷得之<lb/>
紛駭目顧嘆荒遐安得畜中華聖人今帝堯錦韉玉勒<lb/>
東來朝芒芒沙磧𣺌渺西極籋雲奔電千里一息登瑶<lb/>
<pb n="KR4e0090_WYG_085-30a"/>
京上赤墀下邦小臣陳奏詞年來泰和洽邊陲乾坤靈<lb/>
瑞世罕見端自皇仁所致之公卿拜舞效嵩祝陛下萬<lb/>
夀日月齊周文徳盛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>騜至漢武役志勞貳師朝廷服<lb/>
逺在有道聖化真與周同規畫史揮毫紀盛事敬作歌<lb/>
頌垂耀無窮期<lb/>
　　　晏太守重慶堂詩<lb/>
家居重慶郡堂奉重慶懽堂中二親大母母白髪如銀<lb/>
身徤康大母行年九十三母也今年七十五姑慈婦孝<lb/>
<pb n="KR4e0090_WYG_085-30b"/>
天錫夀㫖酒在樽殽在俎蹁躚五綵服遶膝戱孫曾森<lb/>
森暖翠慈竹茂爛爛雲錦諼草榮象簡緋袍日趨拜門<lb/>
擁彤幡燕皂蓋邦侯為政儗龔黄能致髙年總心快故<lb/>
家元住大江西元獻聲華北斗齊公侯子孫必復始封<lb/>
誥行㸔照閭里<lb/>
　　　送彭朂御史南還<lb/>
驄馬鐵連錢錦鞍珊瑚鞭東風都門道旦發何翩翩霜<lb/>
臺御史賢且文治平中丞之逺孫賢孫白日上鵰鶚東<lb/>
<pb n="KR4e0090_WYG_085-31a"/>
廣南閩持敎鐸九重召還賜廌冠勅付條章振文學南<lb/>
畿一百二十二郡縣俊秀如林玉琱琢世重賢才比麟<lb/>
鳳杞梓楩楠作梁棟聖人垂拱坐明堂昕夕需賢升顯<lb/>
用臣子受命當驅馳必有勳績裨清時山川何地無竒<lb/>
産要知成器須良師蘇湖安定不易得蕭艾芳蘭豈無<lb/>
擇與君同鄉郡分手重離情丈夫得志貴行道當令海<lb/>
内揚鴻名<lb/>
　　樂府<lb/>
<pb n="KR4e0090_WYG_085-31b"/>
　　　龍馬樂歌<hi>有序</hi>
　　宣徳九年八月西北守臣遣使獻龍馬其耳額及<lb/>
　　頷及<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>尾皆肖龍而全體潔白如雪鬈毛層疊状<lb/>
　　若波文蓋騰驤卓犖有籋雲追電之意氣聞諸獻<lb/>
　　者云其牧之地有池下有龍焉常有雲雨晦㝠風<lb/>
　　雷交作於上蓋龍馬云勅賜羣臣觀之羣臣明日<lb/>
　　請上表賀聖徳謙抑卻而弗受臣聞上古聖神在<lb/>
　　位龍馬出焉至漢元狩間馬生渥洼水中當時作<lb/>
<pb n="KR4e0090_WYG_085-32a"/>
　　為天馬之歌協諸律吕用諸郊廟載在簡册傳于<lb/>
　　無窮今獻自西北西北乾位也固天馬所自出而<lb/>
　　龍乾象也故又為龍馬瑞牒云龍馬仁馬也應徳<lb/>
　　而至又云龍馬太平之應也誠由皇上仁恩義澤<lb/>
　　敷洽天下是以天降靈瑞以彰皇上大徳以兆太<lb/>
　　平之慶宜有詠歌協諸樂府以言揚鴻烈於悠乆<lb/>
　　臣士竒不材蕪陋謹衍撰龍馬樂歌九章繕冩上<lb/>
　　進其辭曰<lb/>
<pb n="KR4e0090_WYG_085-32b"/>
龍馬出自西極應天駟躍方澤具龍儀曒玉色嶷山立<lb/>
備純徳<lb/>
　　　　　　右一<lb/>
龍馬出神駿發鏡夾瞳玉噴沬追迅風凝皓雪靈瑞臻<lb/>
燿天闕<lb/>
　　　　　　右二<lb/>
龍馬出掩驥羣捷流電籋矞雲入玉闕登金門靈自天<lb/>
瑞聖君<lb/>
<pb n="KR4e0090_WYG_085-33a"/>
　　　　　　右三<lb/>
龍馬出象應乾旦歴秦晡憇燕秣珠票飲瓊泉偕祥麟<lb/>
徴太平<lb/>
　　　　　　右四<lb/>
聖人作萬物覩神之駿出西夏日千里汗流赭宜乘御<lb/>
揚神武<lb/>
　　　　　　右五<lb/>
身矯矯首昻昻虬之躍龍之驤邁茲白越飛黃協乾符<lb/>
<pb n="KR4e0090_WYG_085-33b"/>
表文明<lb/>
　　　　　　右六<lb/>
乾之方星之精萃厥靈挺異生維聖仁來嘉禎維聖仁<lb/>
壽萬齡<lb/>
　　　　　　右七<lb/>
龍馬出應皇徳皇聖仁覆萬國天祐聖貞符錫聖子孫<lb/>
千萬億<lb/>
　　　　　　右八<lb/>
<pb n="KR4e0090_WYG_085-34a"/>
龍馬出昭聖世光八表和四裔奉宗社格天地隆家邦<lb/>
永文治<lb/>
　　　　　　右九<lb/>
　　　七夕吟寄夏四秀才<lb/>
迢迢天漢流粲粲織女明牽牛出其東何不長合并伊<lb/>
昔承嘉遇懽言盡平生宴樂未及終回駕趣修程斯須<lb/>
忽不見安得伸中情别長㑹日促暌違嵗復盈終日秉<lb/>
機杼七襄不能成思欲展嬿婉誰樂各㷀㷀同心而離<lb/>
<pb n="KR4e0090_WYG_085-34b"/>
居嘆息涕淚零<lb/>
　　　題古木竹石<lb/>
珊瑚出水天漠漠翡翠橫波月將落隔林罷歌湘浦詞<lb/>
片雲還向君山歸<lb/>
　　　商婦詞<lb/>
販茶近在青山側販珠逺求滄海潯全家衣食需多少<lb/>
渺渺鯨波愁妾心<lb/>
　　　征婦詞<lb/>
<pb n="KR4e0090_WYG_085-35a"/>
他家蕩子滯呉門妾家夫壻戍皋蘭共是閨中别離泪<lb/>
妾愁辛苦又愁寒<lb/>
　　　短歌行<lb/>
青天髙髙行白日忽西傾兮又東出人生百年能㡬時<lb/>
身計未成早已衰子孫成行各長大手種蒼松盡成蓋<lb/>
來日苦短去日長何不飲酒居華堂流光催人急復急<lb/>
八十龍鍾悔無及<lb/>
　　　銅雀妓<lb/>
<pb n="KR4e0090_WYG_085-35b"/>
髙䑓凝望處西陵落照邊晝日自歌舞秋風咽管絃㤙<lb/>
随漳水逺恨與鄴雲連惟有昏鴉集時時近墓田<lb/>
　　　隔谷歌<lb/>
嚴風凋角弓鉦鼓鳴不止弟兄但隔谷咫尺異生死丈<lb/>
夫報國甘苦辛此時顧恩寧顧身詎知兄弟左右手臨<lb/>
難方為行路人升髙聊一望力盡心未已仰天呼兄兄<lb/>
不來壯髪衝冠直如指生為同氣親死作異鄉塵自矜<lb/>
雄豪重仁義誰保艱難不相棄豈不見南山桂樹同根<lb/>
<pb n="KR4e0090_WYG_085-36a"/>
生百年雨露同枯榮又不見桓山之鳥同巢哺欲去回<lb/>
翔不能征人生有情乃若此天地惨寂終難平嗚呼賔<lb/>
客滿堂歌伐木且請停杯歌隔谷<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_085-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里别集巻一</head>
    <p>
<pb n="KR4e0090_WYG_091-1a"/>
欽定四庫全書<lb/>
　東里别集巻一　　　　　明　楊士竒　撰<lb/>
　　代言録<lb/>
　　　視學之碑<lb/>
朕惟帝王之興必首舉學校之政以崇道德𢎞教化正<lb/>
人心成天下之材致天下之治唐虞三代之盛率由於<lb/>
兹後世之君其學政或脩或否是以政不古若也我皇<lb/>
考聖神文武欽眀啓運俊德成功統天大孝髙皇帝龍<lb/>
<pb n="KR4e0090_WYG_091-1b"/>
飛淮甸渡江首建學校親祀孔子日引儒臣講論經義<lb/>
求古聖人之道身體力行既統有萬方即詔府州縣皆<lb/>
立學天下士子雲集京師復新作廟學於鷄鳴山之陽<lb/>
親製教條頒布中外又命天下增廣生員復其家府州<lb/>
縣皆用春秋有事孔子賜以樂舞德教廣被海外諸國<lb/>
及蠻夷酋長並遣子入學教化之隆視古為盛朕纘承<lb/>
大統仰遵成憲乃永樂四年三月朔日躬詣廟庭謁先<lb/>
師孔子前期三日雨將事之夕霠雲澄霽星緯昭眀暨<lb/>
<pb n="KR4e0090_WYG_091-2a"/>
旦天宇穆清旭日鮮麗舎菜于廟退即彛倫堂文武羣<lb/>
臣咸侍左右師儒在席諸生序列堂下命祭酒胡儼等<lb/>
以次講經成禮乃還夫學以眀道也道之體廣大光眀<lb/>
配乎天地日月而其實不離乎彛倫日用之間孔子眀<lb/>
之上以承堯舜禹湯文武之傳下以為後世植綱常開<lb/>
太平於無窮而世之極其尊崇禮之者非於孔子有所<lb/>
增益特以著眀其道之至大天下不可一日而無也惟<lb/>
我皇考繼統帝王尊師孔子舉天下皆約之使由於斯<lb/>
<pb n="KR4e0090_WYG_091-2b"/>
道是以治化之盛淪浹周徧薄海内外罔不嚮風慕義<lb/>
朕景仰𢎞謨夙夜祗敬思惟繼承之道不敢怠遑爰因<lb/>
視學謹叙述皇考所以致隆治化之本勒碑于廟俾我<lb/>
子孫臣庶尚克欽承於千萬年永樂四年三月初一日<lb/>
　　　交阯再平定赦罪詔<lb/>
奉天承運皇帝詔曰天地大生成之德普萬物而無私<lb/>
帝王廣協和為心統六合而無外朕祗膺天命纘紹鴻<lb/>
基體覆載以子民𢎞道德而立政乂安惟切夙夜不忘<lb/>
<pb n="KR4e0090_WYG_091-3a"/>
永懐一視之仁敷洽八紘之内咸底綏輯庶答天心况<lb/>
安南介兩廣之邊陲在國朝先諸蕃而欵附乆罹荼毒<lb/>
詎忍遐遺其賊臣黎季犛父子累殺國王屠夷其宗族<lb/>
横虐民庶蹂躪於鄰封遂上侮於朝廷屢内侵於邊境<lb/>
諭其悔罪始猶務於包荒稔而弗悛終難稽於援溺肆<lb/>
行弔伐遄舉偏師天威震臨蟻聚奔潰履鷄翎於平地<lb/>
曾無寸草之横蹈富良如坦途何有一抔之險搗列柵<lb/>
以蹙于醎子窮三穴以極于竒羅殆烈火之燎毛甚疾<lb/>
<pb n="KR4e0090_WYG_091-3b"/>
風之振槁未踰累月盡縶兇渠既解縱其脇從咸撫存<lb/>
其疲瘵祥飈蕩除於癘氣清霜普肅於妖氛溟海為之<lb/>
清寧山川發其光彩特立交阯都司布政司按察司列<lb/>
為郡縣俾同中夏之氓化其髦倪悉去南蠻之俗渙號<lb/>
初下輿情翕從獨其孽黨之心不變狂亂之志不從教<lb/>
令不復生業迯匿藪澤聚嘯山林刼殺良民賊害命吏<lb/>
恩德不念悖惡逾深若謂牧守匪人撫字失當陳述所<lb/>
苦敷訴求伸何敢拒違復作兇逆困甚鴻毛之命猶張<lb/>
<pb n="KR4e0090_WYG_091-4a"/>
螳臂以當車遂来虎旅之雄莫救泰山之壓卵憐其怙<lb/>
惡秪自取亡除前倡祻首謀之人罪逆深重俱已伏誅<lb/>
外尚念餘衆本因愚昧或迫饑窮或為强暴所驅或為<lb/>
姦利所誘事非得巳情有可矜槩而罪之朕實不忍詔<lb/>
書到曰咸赦除之軍還為軍民還為民各復其業以圖<lb/>
自新如巳經恩宥仍復㝠頑不行悛改必殺無赦其交<lb/>
阯所屬軍民衙門官吏體朕至仁務隆寛恤毋為嚴急<lb/>
毋肆侵漁導之趨吉而避凶為之建利而去害使長㓜<lb/>
<pb n="KR4e0090_WYG_091-4b"/>
咸遂小大獲安官府一切不急之務俱且停罷於戱帝<lb/>
德好生肆覃霈湔除之澤天心助順宜永堅欽戴之誠<lb/>
改過而善福有必臻非分之恩理不常得咸樂和平之<lb/>
治勉承嘉靖之仁故兹詔諭咸使聞知永樂六年五月<lb/>
初一日<lb/>
　　　巡幸北京詔<lb/>
奉天承運皇帝詔曰成周營洛肇啓二都有虞親民尤<lb/>
重廵省朕君臨天下祗率典彛統御之初己陞順天府<lb/>
<pb n="KR4e0090_WYG_091-5a"/>
為北京今四海清寧萬民安業國家無事省方維時將<lb/>
以明年二月巡幸北京命皇太子監國朕所經過去處<lb/>
親王止離王城一程迎接軍民衙門官吏人等於境内<lb/>
朝見非經過去處毋得出境道路一切飲食供給之費<lb/>
皆己有備不煩於民諸司毋得有所進獻科擾勞衆布<lb/>
告中外咸使聞知永樂六年八月十一日<lb/>
　　　冊貴妃文<lb/>
維永樂七年嵗次巳丑二月甲戌朔初六日已夘皇帝<lb/>
<pb n="KR4e0090_WYG_091-5b"/>
制曰朕祗承大統仰率聖謨永惟王化之基實係彛倫<lb/>
之重致明禋於宗廟必有相奠之人正内治於宫闈必<lb/>
有協宣之職眷言賢淑禮用褒隆爾某氏懿哲徽明端<lb/>
莊誠一和恵本乎天性靜順合於坤柔率履多儀益謹<lb/>
珮環之節含章有羙不忘圖史之規惟乃令猷宜膺顯<lb/>
冊特封爾為貴妃於戱貴貳軒龍既超承於恩命光昭<lb/>
褕翟佇益懋於德華惟孝敬為福之源惟勤儉為化之<lb/>
本惟肅雍以自牧惟儆戒以相成徃服訓詞永膺福禄<lb/>
<pb n="KR4e0090_WYG_091-6a"/>
欽哉<lb/>
　　　昭容誥文<lb/>
制曰帝王之治必本於家彛典所書尤詳内職眷言淑<lb/>
善宜用叙升爾某氏洵羙端莊恵和柔順本其天性夙<lb/>
表著於德儀祗事宫闈益謹循於圖史動必由禮勞而<lb/>
能謙肆顯示於褒嘉俾榮遷於名品今特命爾為昭容<lb/>
徃服隆恩益勤祗慎<lb/>
　　　寛恤交阯詔<lb/>
<pb n="KR4e0090_WYG_091-6b"/>
奉天承運皇帝詔曰朕祗膺天命統馭萬方永惟覆載<lb/>
之中咸屬照臨之下心存博愛宵旰惓惓矧交阯既屬<lb/>
於職方而連嵗未臻於休息憫兹困弊之後特敷寛恤<lb/>
之恩庶俾兆人咸沾沛澤所有合行事宜條示于後故<lb/>
兹詔諭悉使聞知永樂九年二月二十五日<lb/>
　　　蠲陜西山西河南逋税詔<lb/>
奉天承運皇帝詔曰朕祗膺天命統御萬方即位以来<lb/>
軫念黎庶夙夜惓切眷惟陕西山西河南接境邊塞供<lb/>
<pb n="KR4e0090_WYG_091-7a"/>
給轉運民惟勞勤矧自今年夏秋以来疾癘相仍民滋<lb/>
困悴未臻蘇息朕甚憫焉其陕西所屬府州縣永樂八<lb/>
年以前拖欠税糧並與蠲免故兹昭示咸使聞知永樂<lb/>
九年十一月初一日<lb/>
　　　即位詔<lb/>
奉天承運皇帝詔曰朕惟上天生民爰立君主仁育兆<lb/>
庶咸底於泰和統御華夷同躋於熙皥我先皇帝奉天<lb/>
撫運治化髙於百王文德武功聲教被於四海比縁邊<lb/>
<pb n="KR4e0090_WYG_091-7b"/>
警廑龍御以親征逮及凱還竟鼎湖之升逝遺命神器<lb/>
付予眇躬顧哀疚之方深豈遵承之遽忍宗親公侯駙<lb/>
馬伯文武臣僚軍民耆老及四夷朝貢之使俯伏闕下<lb/>
奉表勸進以為天位不可以久虚生民不可以無主長<lb/>
嫡承統國家常經陳詞再三瀝懇勤切用是仰遵遺命<lb/>
俯狥輿情巳於八月十五日祗告天地祖宗社稷即皇<lb/>
帝位奉祖考之洪祐仰聖神之永圖屬兹蒞阼之初宣<lb/>
布維新之命其以眀年為洪熙元年所有合行事宜條<lb/>
<pb n="KR4e0090_WYG_091-8a"/>
示于後<lb/>
　一自永樂二十二年八月十五日昧爽以前官吏軍<lb/>
　　民人等有犯除謀反大逆子孫謀殺祖父母父母<lb/>
　　妻妾殺夫奴婢殺主不赦外其餘巳發覺未發覺<lb/>
　　已結正未結正罪無大小咸赦除之敢有以赦前<lb/>
　　事相告言者以其罪罪之<lb/>
　一官軍幷旗軍將軍力士校尉舎人餘丁人等為事<lb/>
　　犯罪發遣各處立功哨嘹等項盡行宥免復還職<lb/>
<pb n="KR4e0090_WYG_091-8b"/>
　　役<lb/>
　一軍官有為事被刑及罷閒者除謀逆外其餘見在<lb/>
　　者復其原職巳故者子孫依例承襲總小旗革役<lb/>
　　充軍者各還其原役<lb/>
　一文武官吏軍民匠作人等有為事做工及運磚拖<lb/>
　　石砌城運糧等項者悉宥其罪官吏復還職役軍<lb/>
　　還原伍匠仍當匠民放寧家其風憲官有犯贓罪<lb/>
　　者不復其職放囬原籍為民當差<lb/>
<pb n="KR4e0090_WYG_091-9a"/>
　一文武官員幷總小旗有為事巳復職役住支俸糧<lb/>
　　及支半俸者俱照舊支<lb/>
　一永樂十九年十二月終巳前拖欠虧兑未完税糧<lb/>
　　料豆户口鹽糧及有報數在官未曾送納者盡行<lb/>
　　蠲免永樂二十二年户口鹽糧一年其各處拖欠<lb/>
　　草束及柴炭俱自永樂二十年十二月終以前蠲<lb/>
　　免<lb/>
　一自永樂二十二年八月十五日以前逓年虧欠農<lb/>
<pb n="KR4e0090_WYG_091-9b"/>
　　桑諸色課程倉糧鹽課魚課等項幷倒死馬駝騾<lb/>
　　驢牛羊虧欠孳牲等畜及拖欠蘆柴各處納欠銅<lb/>
　　錢顔料席麻竹木等項幷追賠珍珠等物未納各<lb/>
　　項贓罰賠追未完段匹等件盡行蠲免<lb/>
　一軍官為事犯罪發遣各處充軍養馬種田等項者<lb/>
　　盡行宥免復職<lb/>
　一各處軍民有為事追賠孳生馬匹受官府逼迫不<lb/>
　　得巳將男女妻妾典賣與人以致流離困苦莫能<lb/>
<pb n="KR4e0090_WYG_091-10a"/>
　　自存者詔書到日官司即為贖還毋得托故延緩<lb/>
　　如女子年長巳成婚者不在此例今後倒死孳生<lb/>
　　馬匹只照洪武年間例追賠<lb/>
　一天下一應税課照依永樂二十年以前舊額徴收<lb/>
　　不許指以鈔法為由妄自增添擾害商民違者罪<lb/>
　　之<lb/>
　一各處逃移人户悉宥其罪許於所在官司首告發<lb/>
　　囬原籍復業免其差徭二年其户下虧欠税糧盡<lb/>
<pb n="KR4e0090_WYG_091-10b"/>
　　行蠲免<lb/>
　一下西洋諸番等國寳船悉皆停止如巳在福建太<lb/>
　　倉等處安泊者俱囬南京將帶去貨物仍於内府<lb/>
　　該庫交收諸畨國有進貢使臣當囬去者只量撥<lb/>
　　人船護送其去但係所差内外官員即便回京民<lb/>
　　稍人等各放寧家<lb/>
　一徃迤西賽瑪爾堪實喇蘇等處買馬等項及哈密<lb/>
　　取馬者悉皆停止將去給賜段匹磁器等件就於<lb/>
<pb n="KR4e0090_WYG_091-11a"/>
　　所在官司明白照數入庫馬駝騾疋若係官給者<lb/>
　　仍交還官軍民買辦者仍給還原買之人所有差<lb/>
　　去内外官員俱限十日以裏起程赴京不許托故<lb/>
　　稽留<lb/>
　一徃雲南木邦緬甸麓川車里等處採取寳石等項<lb/>
　　及收買馬疋等件者悉皆停罷其給賜之物發與<lb/>
　　差来進貢使人順帶回去但係朝廷差去内外官<lb/>
　　員限十日以裏即便起程赴京官軍各回原衛着<lb/>
<pb n="KR4e0090_WYG_091-11b"/>
　　役不許稽留<lb/>
　一各處脩造往諸畨船隻悉皆停止其各處採辦鐵<lb/>
　　梨木只照依洪武年間例採辦餘悉停罷<lb/>
　一但是買辦下畨一應物件幷鑄造銅錢買辦麝香<lb/>
　　生銅荒絲等物除見買在官者即於所在官司庫<lb/>
　　交收若未起運者悉皆停止<lb/>
　一各處買辦諸色紵絲紗羅段疋寳石等項及一應<lb/>
　　物料顔料幷蘇杭等處續造段疋抄造紙劄燒造<lb/>
<pb n="KR4e0090_WYG_091-12a"/>
　　磁器採辦梨木板及造諸品海味果子等項悉皆<lb/>
　　停罷其差去人員即便回京敢有指此為由科歛<lb/>
　　害民者罪之<lb/>
　一各處閘辦金銀課除巳煎銷見收在官外自今幷<lb/>
　　前停止敢有不遵法䖍私自煎銷者罪之所差去<lb/>
　　閘辦人員限十日以内即便赴京不許托故稽留<lb/>
　　但係舊額嵗辦課銀幷差發金銀不在此例<lb/>
　一交阯採金採珠及採辦香貨之類悉皆停止凢交<lb/>
<pb n="KR4e0090_WYG_091-12b"/>
　　阯一應買辦採取物件其詔書内該載未盡者亦<lb/>
　　皆停止所差去内外監督官員限十日以裏起程<lb/>
　　赴京並不許托故稽留虐害軍民<lb/>
　一各處自為營造採辦木植如已起運者随到所在<lb/>
　　堆垜其未採辦者悉皆停止軍民各放寧家所差<lb/>
　　去採辦官員人等限十日以裏即便起程赴京毋<lb/>
　　得托故稽留違者罪之<lb/>
　一浙江福建官臺山烏峰洞等處有等人民因被府<lb/>
<pb n="KR4e0090_WYG_091-13a"/>
　　縣及閘辦官吏逼迫不得已逃命山林出沒為盗<lb/>
　　詔書至日悉宥其罪各還原籍安生樂業永為良<lb/>
　　民<lb/>
　一陕西四川儧運茶課有己起運者即赴所指茶馬<lb/>
　　司交收未起運者悉皆停止<lb/>
　一各處造作除軍需外其餘不急之務盡皆停罷今<lb/>
　　後有司非奉朝廷眀文敢有一毫擅自科擾軍民<lb/>
　　者罪之<lb/>
<pb n="KR4e0090_WYG_091-13b"/>
　一逃軍逃囚逃匠人等詔書到日為始許一月内赴<lb/>
　　官自首免其本罪軍還原伍民還原籍匠復本業<lb/>
　一逓年為事發去買馬當站及充軍逓運驛夫皂𨽻<lb/>
　　膳夫軍伴之類法司即便撥替放回為民不許延<lb/>
　　緩違者罪之<lb/>
　一有被水旱缺食貧民有司即便取勘賑濟<lb/>
　一民間應有事故人户抛荒田土有司即為從實取<lb/>
　　勘開報以憑覈實除豁另行召人承佃中間如係<lb/>
<pb n="KR4e0090_WYG_091-14a"/>
　　官田即照民田例起科<lb/>
　一軍中有鰥寡孤獨者所司依例存恤毋令失所民<lb/>
　　年七十以上及篤廢殘疾者許令一丁侍養不能<lb/>
　　自存者官為賑給凢軍民年八十以上者所司給<lb/>
　　與絹二疋綿二斤肉十斤米一斗時加存恤<lb/>
　一孝子順孫義夫節婦許所司保勘眀白開具實跡<lb/>
　　奏聞以憑旌表<lb/>
　一軍民之中有懐材抱德堪為任用或屈下僚或隱<lb/>
<pb n="KR4e0090_WYG_091-14b"/>
　　山林所司薦舉以禮遣送赴京量材擢用<lb/>
　一凢有軍民利病諸人直言無隱<lb/>
　一凢有貪官汚吏蠧政壊法作弊害民詔書到後不<lb/>
　　即改悔仍前貪虐者許巡按監察御史按察司即<lb/>
　　便拿問解京<lb/>
　一自後官吏敢有指以催辦為由輙自下鄉科歛擾<lb/>
　　害平民者許諸人首告所司即便拿問解京<lb/>
　一諸司官員敢有容隱吏卒弓兵皂𨽻牢子久占衙<lb/>
<pb n="KR4e0090_WYG_091-15a"/>
　　門逓年不替專浸潤官長起滅詞訟説事過錢及<lb/>
　　稱主文等項名色各衙門結覽弄法把持官府虐<lb/>
　　害良善諸人首告其有在按察司及廵按監察御<lb/>
　　史即便擒拿問罪解京<lb/>
　一法司所問囚犯今後一依大眀律科斷不許深文<lb/>
　　違者罪之<lb/>
於戯軍民一體愛人必務於寛𢎞賞罰有經為國必<lb/>
彰於明信尚賴文武賢卿中外良臣攄乃忠貞匡輔<lb/>
<pb n="KR4e0090_WYG_091-15b"/>
不逮用承鴻業隆國家永逺之基嘉惠羣黎廣海宇治<lb/>
平之福敷告天下咸使聞知永樂二十二年八月十五<lb/>
日<lb/>
　　　尊文皇帝文皇后諡號詔<lb/>
奉天承運皇帝詔曰朕惟自古聖君哲后有大功大德<lb/>
者必有顯號徽稱以表揚鴻羙垂萬萬年欽惟皇考大<lb/>
行皇帝躬膺天命統御兆民制治保邦隆繼述之大孝<lb/>
篤近舉逺同覆載之至仁神武𢎞廓清之功聖文廣緝<lb/>
<pb n="KR4e0090_WYG_091-16a"/>
熙之化天地宗社享於上華夏蠻貊戴於下輿圖充拓<lb/>
曠古所無泰和融液嘉徴畢至海宇乂寧臻于熙皥欽<lb/>
惟皇妣仁孝皇后天禀元聖上配宸嚴至順以承天厚<lb/>
德以載物含𢎞光大端一誠荘隆化理之原篤宗祧之<lb/>
敬宣昭懿範母儀天下神遊益逺哀慕無窮屬兹繼叙<lb/>
之初式舉尊崇之典謹命文武羣臣稽古禮文議薦諡<lb/>
號大公之義輿論僉同秪告天地宗廟社稷恭上皇考<lb/>
大行皇帝尊諡體天𢎞道髙眀廣運聖武神功純仁至<lb/>
<pb n="KR4e0090_WYG_091-16b"/>
孝文皇帝廟號太宗皇妣仁孝皇后尊諡仁孝慈懿誠<lb/>
眀荘獻配天齊聖文皇后於戱惟神聖配乾坤蓋名言<lb/>
之莫罄惟光華同日月著尊仰於不忘敷告臣民咸使<lb/>
聞知永樂二十二年九月初一日<lb/>
　　　文皇帝尊諡冊文<lb/>
維永樂二十二年嵗次甲辰九月癸酉朔初十日壬午<lb/>
孝子嗣皇帝某謹再拜稽首言臣聞惟聖神之德如天<lb/>
地之化至妙莫測至大難名然皇有羲軒之稱帝有堯<lb/>
<pb n="KR4e0090_WYG_091-17a"/>
舜之號皆本謨烈表于萬年恭惟皇考大行皇帝體天<lb/>
之心𢎞天之道具大而能化之聖存妙不可知之神統<lb/>
理萬邦仁育庶類同乾坤之發育同日月之照臨廣大<lb/>
而髙眀剛健而不息揚神武以靖亂宣文教以興治篤<lb/>
繼志述事之孝兼創業守成之勲典章集百王之大成<lb/>
朝貢極八紘而必至道泰時康于茲二紀隆功盛德宜<lb/>
薦尊諡謹奉冊寳上尊諡曰體天𢎞道髙眀廣運聖武<lb/>
神功純仁至孝文皇帝廟號太宗伏惟聖靈在天昭眀<lb/>
<pb n="KR4e0090_WYG_091-17b"/>
有赫垂裕後嗣咸被家國于萬萬年與天無極謹告<lb/>
　　　文皇后尊諡冊文<lb/>
維永樂二十二年嵗次甲辰九月癸酉朔初十日壬午<lb/>
孝子嗣皇帝某謹再拜稽首言臣聞聖君御極必有聖<lb/>
后如天地日月共成化功虞夏至周逮我皇祖咸得聖<lb/>
助光啓國家懿號徽稱萬世尊仰欽惟皇妣仁孝皇后<lb/>
上配聖考允孝允仁允欽允誠嚴奉宗廟協隆化理含<lb/>
𢎞光大配地承天表母儀於天下垂教範於無窮萬方<lb/>
<pb n="KR4e0090_WYG_091-18a"/>
欽戴愈乆不忘塗山太任古今一揆謹奉冊寳上尊諡<lb/>
曰仁孝慈懿誠眀荘獻配天齊聖文皇后伏惟聖靈眀<lb/>
昭在天𢎞祚後嗣億萬萬年謹告<lb/>
　　　冊立皇后皇太子封宗室諸王詔<lb/>
奉天承運皇帝詔曰朕惟致理必先正内所以崇王化<lb/>
之基承統必重建儲所以厚國家之本乃若衆建宗室<lb/>
式以永壮藩維帝王大經典章斯在朕祗承天叙君主<lb/>
萬邦顧兹臨御之初方切維新之治念德澤之未究耿<lb/>
<pb n="KR4e0090_WYG_091-18b"/>
夙夜其靡寧而親王勲臣文武百辟志存愛國咸懐永<lb/>
圖屢表攄誠請立皇后建皇太子稽率舊章勉狥衆志<lb/>
巳於十月初八日冊立妃張氏為皇后十一日冊立嫡<lb/>
長子睿名為皇太子封次子　為鄭王　為越王　為<lb/>
襄王　為荆王　為淮王　為滕王　為梁王　為衛<lb/>
王於戱惇叙彛倫自家邦以達于天下鞏固社稷隆本<lb/>
支以傳于萬年用𢎞仁厚之風永協雍熙之化布告天<lb/>
下咸使聞知永樂二十二年十月十一日<lb/>
<pb n="KR4e0090_WYG_091-19a"/>
　　　勅五府六部等衙門求直言<lb/>
朕以菲德嗣承大統君臨億兆顧天下之廣庶務之繁<lb/>
豈一人所克獨理亦賴文武賢臣相與協力共圖康濟<lb/>
矧屬亮隂之際尤切倚毘之心是以嗣位之初首詔中<lb/>
外旁求直言此皆實意而渉月累旬言者無幾夫京師<lb/>
首善之地四方之所視法或有人困於下而不得聞弊<lb/>
膠於習而不知革為國以得賢為重事君以進賢為忠<lb/>
今居官者或廉貪襍處賢否無别其何以望治效典兵<lb/>
<pb n="KR4e0090_WYG_091-19b"/>
者或部伍不實紀律不肅其何以嚴防禦仕者之禄不<lb/>
足而冗食之員甚衆法吏所尚未平恕而罪人或困於<lb/>
深文推之百司之務夫豈皆適於中近者如斯何以法<lb/>
逺豈非憲紀不振言路猶壅夫有功必賞有罪必罰賢<lb/>
者必進不肖者必退至公之典朕不敢私卿等皆受朕<lb/>
股肱心膂之寄無以直言而慮後譴君臣同體相與貴<lb/>
誠必嘉謀嘉猷輔朕不逮庶副倚重賢人君子之意故<lb/>
勑永樂二十二年十月十一日<lb/>
<pb n="KR4e0090_WYG_091-20a"/>
　　　勑諭天下文武羣臣脩政事<lb/>
朕惟天地以生物為德人君以養民為任設官分職簡<lb/>
賢任能所以相成其功朕祗紹鴻圖仰惟祖宗創業守<lb/>
成之艱難夙夜惓惓體天為治嗣位之初蠲逋負赦有<lb/>
罪不急之務一切停罷慎選賢良共圖維新之治期與<lb/>
天下安於太平今天下庶事未盡理生民未盡安斯朕<lb/>
之責亦爾文武羣臣之責尚勉思之咨爾文臣六卿掌<lb/>
國之庶務布政司受任方隅守令典郡邑大小庶官各<lb/>
<pb n="KR4e0090_WYG_091-20b"/>
有攸司其竭忠殫慮以安黎庶銓選必擇人賦税必有<lb/>
常禮教必脩眀兵政必振舉刑罰必平恕營繕必撙節<lb/>
凢百政令必勤審度以存恤為心内外相承興利除害<lb/>
休息以蕃其生勸課以厚其本興學勸士以正其俗以<lb/>
成其才必使吾民衣食充足禮讓成風匹夫匹婦咸得<lb/>
其所斯為稱職咨爾武臣都府掌國之軍政都司控制<lb/>
一方衛所邊圉各有信地其悉心戮力以衛國家簡閲<lb/>
訓練必公必勤紀律部伍必嚴必肅器械必堅利城堡<lb/>
<pb n="KR4e0090_WYG_091-21a"/>
必脩繕糧茭儲峙必足於用廵邏瞭望必謹以備使姦<lb/>
宄屛迹吾民安於無事其要以撫養軍士為本䘏其饑<lb/>
寒念其疾苦用之於萬全斯為稱職至於風憲為朕耳<lb/>
目朝政闕典吏治得失軍民利病百官有司孰賢與否<lb/>
悉宜㢘察必使官得其人政無不舉人咸樂生斯為稱<lb/>
職夫君臣一體上下相須朕勉於脩德爾尚勵於忠貞<lb/>
弼成治化以躋斯民於雍熙泰和之盛不其偉歟朕代<lb/>
天子民恪存戒飭不以小人備任使不以浮費傷財力<lb/>
<pb n="KR4e0090_WYG_091-21b"/>
不以刑法先教化不以貪黷勞士卒爾尚體予至意以<lb/>
副職任惟忠足以事君惟仁足以䘏人惟勤則庶事集<lb/>
惟㢘則公道存乃若驕淫縱恣朋比用事貪暴掊克漁<lb/>
獵吾民阿諛從事務為容悦庸壬保位無補於時黜陟<lb/>
之眀賞罰之公典章具在爾其欽哉故勑洪熙元年正<lb/>
月初三日<lb/>
　　　郊祀覃恩詔<lb/>
奉天承運皇帝詔曰朕惟君國之道事天為大事天之<lb/>
<pb n="KR4e0090_WYG_091-22a"/>
實恤民為本我國家聖聖相承太祖髙皇帝肇基垂統<lb/>
𢎞靖萬邦太宗文皇帝繼志守成德威廣被天下無事<lb/>
生民乂安六十年於今矣是皆天地祐祚之隆祖宗功<lb/>
德之盛肆及眇躬獲承鴻緒嗣位以来夙夜祗慎上惟<lb/>
天地之重下念生民之艱式嚴昭事庶臻康濟謹於今<lb/>
年正月十五日恭祀天地于南郊股肱助相群工駿奔<lb/>
三靈交悦百順介祥嘉與臣民均膺慶澤一應合行事<lb/>
宜條示于後<lb/>
<pb n="KR4e0090_WYG_091-22b"/>
　一農桑衣食之本學校風化之原有司宜加勸課在<lb/>
　　内從廵按御史在外從按察司廵督毋為虚文務<lb/>
　　臻實效<lb/>
　一祀典神祗皆為保庇生民有司奉祭務在誠敬不<lb/>
　　許䙝慢<lb/>
　一天下嶽鎮海瀆及各處山川社稷等壇帝王陵寢<lb/>
　　先聖先賢忠臣義士旗纛城隍祠廟常須潔淨遇<lb/>
　　有損壊隨即脩理仍禁約不許樵採牧放<lb/>
<pb n="KR4e0090_WYG_091-23a"/>
　一軍民之家有孝子順孫義夫節婦合該上司審覆<lb/>
　　眀白具其實跡奏聞以憑旌表<lb/>
　一軍民有鰥寡孤獨及篤廢殘疾無依之人所司常<lb/>
　　加存恤依例廪養毋令失所<lb/>
　一有㢘潔公正賢能幹濟之人未曾出仕或屈在下<lb/>
　　僚許所在官司薦舉務得真才實行以憑擢用不<lb/>
　　許徇私濫舉若考驗不中或後犯贓罪原舉之人<lb/>
　　連坐<lb/>
<pb n="KR4e0090_WYG_091-23b"/>
　一文職官員自永樂二十二年八月十五日以前有<lb/>
　　犯罪作辦事官及發充吏役承差者並送吏部隨<lb/>
　　才受職但有贓罪者不在此例<lb/>
　一武職官員子孫除應襲外其餘子弟果有德行可<lb/>
　　取才識優長者聽所在官司薦舉以憑取用<lb/>
　一文武官有因公幹在途病故者所在官司即以禮<lb/>
　　棺歛逓送還家若在任病故家小不能還鄉官為<lb/>
　　依律應付脚力送回勿令失所<lb/>
<pb n="KR4e0090_WYG_091-24a"/>
　一廣東珠池及各處官封金銀場幷江西饒州燒造<lb/>
　　磁器官窑仍前禁止外其各處山塲園林湖池坑<lb/>
　　冶及菓樹蜂蜜等件原係民業曾經官府採取見<lb/>
　　今有人㸔守及禁約者詔書到日聽民採取不許<lb/>
　　禁約如有原㸔守之人各還職役<lb/>
　一官員父母有年七十之上家無丁力去任遥逺不<lb/>
　　能就養者許其眀白具奏放回侍飬待親終起復<lb/>
　　就用若不得離職願分禄於原籍支給奉養者聽<lb/>
<pb n="KR4e0090_WYG_091-24b"/>
　　從其便<lb/>
　一内外文職官員離家年久者許其眀白具奏挨次<lb/>
　　給假回還原籍省親祭祖<lb/>
　一文職官員年七十之上不能治事者許眀白具奏<lb/>
　　放回致仕若無子嗣孤獨不能自存者其有司月<lb/>
　　給米二石養其終身<lb/>
　一自洪武至永樂年間有充軍擺站等項後因保舉<lb/>
　　起復為官或見任或病故或以禮去官皆免其户<lb/>
<pb n="KR4e0090_WYG_091-25a"/>
　　下子孫補役見任年七十之上筋力衰憊者亦許<lb/>
　　引年致仕開其軍伍<lb/>
　一天下諸司文武官吏俸給每石折支鈔二貫五百<lb/>
　　文近来米價騰湧日用不給除原支本色米外其<lb/>
　　餘俸米每石折支鈔二十五貫候年豐糧積再行<lb/>
　　定奪<lb/>
　一朝廷建置文武官員所以統治軍民其間或有官<lb/>
　　非其人不得軍民之心而軍民動輙綁縳凌辱有<lb/>
<pb n="KR4e0090_WYG_091-25b"/>
　　傷大體今後凢有害軍害民官吏許被害之人赴<lb/>
　　合該上司陳告上司不為准理許訴於朝不許擅<lb/>
　　自綁縳違者治罪若受贓及造反謀逆及逃叛者<lb/>
　　聽綁縳前来不拘此例<lb/>
　一城池之設所以禦暴衛民遇有坍塌損壊隨即脩<lb/>
　　理合用材料支給官鈔買辦不許因而生事擾人<lb/>
　　若有坐視不行脩理者聽風憲官糾舉<lb/>
　一工部成造軍器逓年坐𣲖各處買辦一應物料多<lb/>
<pb n="KR4e0090_WYG_091-26a"/>
　　有未納自永樂十九年以前坐𣲖者悉皆罷免其<lb/>
　　二十年二十一年二十二年坐𣲖者免其一半以<lb/>
　　紓民力<lb/>
　一各處嵗辦蘆柴除前蠲免外自今常額以十分為<lb/>
　　率减其三分每嵗正納七分實納本色二分其餘<lb/>
　　五分俱照原行折收鈔貫每束收鈔五貫就送所<lb/>
　　在官庫收貯支用<lb/>
　一各處逃移人户詔書到日即回復業其户下逓年<lb/>
<pb n="KR4e0090_WYG_091-26b"/>
　　拖欠税糧悉與蠲免仍自復業之後再免税糧差<lb/>
　　役二年如乏牛犢種子者所司勸諭糧長里長幷<lb/>
　　有力之家互相給助耕種不許生事擾害其有比<lb/>
　　先私家債負未還者限三年後一本一利交還不<lb/>
　　許逼抑索取<lb/>
　一各處全户充軍幷全家死絶抄劄人户遺下空閑<lb/>
　　荒蕪田土無人佃種者所司務要設法召人開耕<lb/>
　　待三年後方徴税糧不問官民田俱照本處民田<lb/>
<pb n="KR4e0090_WYG_091-27a"/>
　　例起科不許重加科擾違者罪之<lb/>
　一各處衛所官軍俸糧近年有因水旱等項民間輸<lb/>
　　納未足倉無儲積以致官軍積乆不得給用詔書<lb/>
　　至日各府州縣將永樂二十年分拖欠税糧各照<lb/>
　　當地時價聽民折納鈔貫布絹頭畜等件就於本<lb/>
　　處官司收貯仍查勘各衛所官軍逓年未關俸糧<lb/>
　　眀白見數挨次將前項折納物件依原折米數給<lb/>
　　付官軍收用其支給餘剰之物儲貯别用<lb/>
<pb n="KR4e0090_WYG_091-27b"/>
　一各都司衛所屯田官軍今後務依原定分數下屯<lb/>
　　不許一槩差占失悞農業年終從監察御史按察<lb/>
　　司比較其間多有艱難辦納子粒不敷今後除自<lb/>
　　用十二石之外餘糧免其一半止納六石<lb/>
　一各處拘補軍役已有定制其有委係丁倒户絶者<lb/>
　　取具所在官吏執結回報衛所即為轉逹該府兵<lb/>
　　部以憑開豁毋得展轉勾擾剥削無辜亦不許指<lb/>
　　此為由一槩將有丁之家徇私賣放空歇軍伍違<lb/>
<pb n="KR4e0090_WYG_091-28a"/>
　　者各治以罪<lb/>
　一各處孳生馬疋舊例每年納駒一匹中間多有駒<lb/>
　　不及數者令其賠補積畜年乆貧無賠償者多至<lb/>
　　失所今聽兩年納駒一匹永為定例若兩年納駒<lb/>
　　兩匹量為賞鈔以旌其勤<lb/>
　一四川寳寧等府所屬茶課其原額官茶自洪熙元<lb/>
　　年以後皆照洪武年間例辦納價買民茶盡行罷<lb/>
　　免若官倉見積茶數堪中換馬者仍留支用芽茶<lb/>
<pb n="KR4e0090_WYG_091-28b"/>
　　依當地時價作官吏俸錢支銷其不堪換馬芽茶<lb/>
　　眀白具奏覆驗燒毁免致堆積累民<lb/>
　一各處遇有水旱災傷所司即便從實奏報以憑寛<lb/>
　　恤毋得欺隱坐視民患<lb/>
　一旌善申眀亭所以勸善懲惡有司常加整㸃遇有<lb/>
　　善惡眀白書之庶以激勵風俗毋徒視為虛文<lb/>
於戱郊禋致誠所以仰答靈貺陽春布徳所以順體乾<lb/>
元迎導至和發育庶品尚資有位咸𢡟乃官推其仁愛<lb/>
<pb n="KR4e0090_WYG_091-29a"/>
之誠輔我太平之治詔告中外咸使聞知洪熙元年正<lb/>
月十五日<lb/>
　　　勅兵部罷朝覲官牧馬<lb/>
今都察院言陜西等按察司官謂今領孳牧馬疋太僕<lb/>
寺都司布政司帶管提督風憲不無受制等事初羣臣<lb/>
所議本欲便民今思其言誠有未惬朕懐蓋國家以禄<lb/>
待仕者使之牧民今以馬責其孳牧非惟有失禮待臣<lb/>
下之體且使㢘者艱於保其操行貪者得以假此擾民<lb/>
<pb n="KR4e0090_WYG_091-29b"/>
况巳有詔寛恤民間牧馬二嵗納一駒豈復於官猶責<lb/>
孳牧縱使各府州縣大小官員一一養馬總納不及數<lb/>
千其於朝廷補益幾何勑至各布政司按察司及府州<lb/>
縣官但有巳領過馬匹者就依洪武中欽給官員馬匹<lb/>
例給與騎坐不問其孳息未領者悉皆停止都察院題<lb/>
本就付爾觀之如勅奉行洪熙元年正月十八日<lb/>
　　　勑諭文武羣臣求言幷復弋謙朝叅<lb/>
朕以眇躬處億兆之上御天下之大幾務之繁殆難獨<lb/>
<pb n="KR4e0090_WYG_091-30a"/>
理是以數詔求言冀匡不逮此朕之實心也自即位以<lb/>
来臣民上章以數百計朕未嘗不欣然聽納言之而當<lb/>
即與施行茍有不當未嘗加譴此皆羣臣所共知者間<lb/>
因大理少卿弋謙所言過於矯激多非實事朕一時不<lb/>
能無概於心而羣臣有迎合朕意者交章奏其賣直沽<lb/>
名欲寘諸法朕特優容令在職視事不得朝叅而自是<lb/>
以来言者蓋少豈以為無事可言歟抑懐自全之計而<lb/>
退為黙黙歟自今冬不雪春亦少雨隂陽愆和必有其<lb/>
<pb n="KR4e0090_WYG_091-30b"/>
咎豈無可言而為人臣者惟念保身亦何以為忠朕之<lb/>
一時不能含容蓋未嘗不自省爾文武羣臣亦各思以<lb/>
君子之道自勉攄其嘉謀嘉猷凢於國家軍民利有未<lb/>
興弊有未革及政令有未當者咸直言之勿以前事為<lb/>
戒而有所諱庶幾君臣相與之義弋謙自眀日以後仍<lb/>
舊朝叅故諭洪熙元年三月初七日<lb/>
　　　戒法司慎刑詔<lb/>
奉天承運皇帝詔曰朕恭承大統為天下生民之主惟<lb/>
<pb n="KR4e0090_WYG_091-31a"/>
我皇祖皇考愛民之仁祗率不怠旦夕思念人命甚重<lb/>
哀矜庶獄惓惓在懐夫刑以禁暴止邪導民於善豈專<lb/>
務誅殺哉故律令之制善善長而惡惡短罰之輕重咸<lb/>
適厥中顧執法之吏不能皆平有虛飾其情傅致死罪<lb/>
而比附謬妄尤甚枉人朕深憫之夫五刑之條莫甚大<lb/>
辟大辟之施身首異處斯己極矣自今有犯死罪律該<lb/>
凌遲者依律科决其餘死罪止於斬絞法司並不許牽<lb/>
合傅㑹昧情失實以致寃濫若朕一時過於嫉惡律外<lb/>
<pb n="KR4e0090_WYG_091-31b"/>
用籍没及凌遲之刑法司再三執奏三奏不允至於五<lb/>
奏五奏不允同三公及大臣執奏必允乃巳永為定制<lb/>
文武諸司自今亦不許恣肆暴酷於法外用鞭背等刑<lb/>
以傷人命尤不許用宫刑絶人嗣續有自宫者以不孝<lb/>
論且人之為非固有父子不相為謀者肆虞舜為君罰<lb/>
弗及嗣文王之世罪人不孥自今惟犯謀反大逆者依<lb/>
律連坐其餘有犯止坐本身毋得一槩處以連坐之法<lb/>
古之盛時恒采民言用資戒警今兇險之徒往往摭拾<lb/>
<pb n="KR4e0090_WYG_091-32a"/>
誣為誹謗法吏刻深鍜鍊成獄刑之失中民則無措今<lb/>
後但有告誹謗者一切勿治爾中外文武羣臣宜端乃<lb/>
志悉乃心畏天愛人務崇寛恕庶有以佐朕父母斯民<lb/>
之治有或違者必罰不貸敷告天下咸使聞知洪熙元<lb/>
年三月十五日<lb/>
　　　减免山東徐淮税糧物料詔<lb/>
奉天承運皇帝詔曰朕承大統主宰天下上惟天命之<lb/>
重下念生民之艱夙夜憂勞惟恐一夫不得其所屢詔<lb/>
<pb n="KR4e0090_WYG_091-32b"/>
求言冀逹民隱而山東諸郡及淮安徐州之境頻嵗旱<lb/>
潦年穀無收民有乏於衣食父母妻子不得相濟凍餒<lb/>
呻吟流於道路郡縣之官漠不留意而又有科買之擾<lb/>
豈稱為民父母之道哉可全免今年夏税其秋糧减半<lb/>
徴收自今年四月以前各衙門一應收買及科𣲖料件<lb/>
除桑穰仍納外其餘未到官者盡行停罷巳到官者從<lb/>
實起解不許欺隱若實無見物而先已虛報在官者亦<lb/>
不許再科於民以足其數虚報之罪俱宥不問其郡縣<lb/>
<pb n="KR4e0090_WYG_091-33a"/>
之官務盡撫輯安養之宜毋縱貪刻以重困之庶幾副<lb/>
朕憫恤黎元之意故兹詔示咸使聞知洪熙元年四月<lb/>
初三日<lb/>
　　　勑諭禮部翰林院纂脩文皇帝實録<lb/>
皇帝勅諭禮部翰林院恭惟皇考太宗文皇帝以元聖<lb/>
大德順天應人君臨萬邦為神武之主者二十有三年<lb/>
駿揚武功則載奠宗社一清寰宇丕顯文教則興脩禮<lb/>
樂崇極治化至仁侔覆載至眀配日月上比隆於列聖<lb/>
<pb n="KR4e0090_WYG_091-33b"/>
下儀範於萬年甫畢山陵永懐繼述仰惟實録未有成<lb/>
書卿等咸逮事先朝職典斯事往集賢俊博稽簡書協<lb/>
恭纂脩務盡精懇用宣昭我皇考盛德大業光華覆被<lb/>
於無窮其以太師英國公張輔少師吏部尚書蹇義少<lb/>
保兼太子少傅户部尚書夏原吉為監脩少傅兵部尚<lb/>
書兼華蓋殿大學士楊士竒少保户部尚書兼武英殿<lb/>
大學士黄淮太子少傅工部尚書兼謹身殿大學士楊<lb/>
榮太子少保禮部尚書兼武英殿大學士金㓜孜太常<lb/>
<pb n="KR4e0090_WYG_091-34a"/>
寺卿兼翰林院學士楊溥為總裁所有合行事宜條列<lb/>
以聞欽哉故諭洪熙元年五月初四日<lb/>
　　　遺詔<lb/>
奉天承運皇帝詔曰朕以菲德嗣承祖宗洪業君臨天<lb/>
下甫近踰年上惟皇考太宗皇帝山陵未逺廹切哀誠下<lb/>
惟海内黔黎彫瘵未復憂勞夙夜時用遘疾奄至大漸<lb/>
夫死生者晝夜常理徃聖同轍奚足悲念惟宗社生民<lb/>
必有君主長子皇太子睿名天禀仁厚孝友英眀先帝<lb/>
<pb n="KR4e0090_WYG_091-34b"/>
夙期其大器臣民咸欽其令望宜即皇帝位以奉神靈<lb/>
之統撫億兆之衆朕既臨御日淺恩澤未浹於民不忍<lb/>
復有重勞山陵制度務從儉約䘮制用日易月中外皆<lb/>
以二十七日釋服無禁嫁娶音樂在外親王藩屛為重<lb/>
不可輙離本國各處總兵鎮守備禦重臣及文武大小<lb/>
官員亦毋擅離職守聞哀之日止於本處朝夕哭臨三<lb/>
日悉免赴闕行禮皇考太宗皇帝服制仍遵去年八月<lb/>
之令嗚呼南北供億之勞軍民俱困四方嚮仰咸屬南<lb/>
<pb n="KR4e0090_WYG_091-35a"/>
京斯亦吾之素心君國子民宜從衆志凡中外文武羣<lb/>
臣咸盡忠秉節佐輔嗣君用永寧我國家生民朕無憾<lb/>
矣詔告中外悉使聞知洪熙元年五月十二日<lb/>
　　　即位詔<lb/>
奉天承運皇帝詔曰洪惟天眷國家茂隆景運肇自太<lb/>
祖髙皇帝聖神文武提一旅之衆建萬世之業太宗文<lb/>
皇帝神功聖德載安宗社𢎞靖萬邦皇考大行皇帝紹<lb/>
承大統奉天子民體祖宗之至仁用輯寧於庶類自臨<lb/>
<pb n="KR4e0090_WYG_091-35b"/>
寳位夙夜勞勤甫及踰年德澤覃霈不幸違豫奄臻大<lb/>
漸顧命神器付予眇躬哀慟方殷罔知攸措親王文武<lb/>
羣臣下至耆老軍民蕃夷朝使萬衆一誠累表勸進辭<lb/>
拒不獲仰惟列聖創守之難俯狥輿情已於六月十二<lb/>
日祗告天地宗廟社稷即皇帝位為政所重以德及人<lb/>
其改眀年為宣德元年大赦天下咸與維新所有合行<lb/>
事宜條示于後<lb/>
　一自洪熙元年六月十二日昧爽以前至去年八月<lb/>
<pb n="KR4e0090_WYG_091-36a"/>
　　十五日以後官吏軍民人等有犯除謀反大逆謀<lb/>
　　叛子孫謀殺及毆罵祖父母父母妻妾殺夫奴婢<lb/>
　　殺主謀故殺人蠱毒魘魅毒藥殺人强盗不赦外<lb/>
　　其餘巳發覺未發覺巳結正未結正罪無大小咸<lb/>
　　赦除之敢有以赦前事相告言者以其罪罪之<lb/>
　一自去年八月十五日以後軍官及旗軍將軍力士<lb/>
　　校尉舎人餘丁除犯謀叛黨惡不赦外其餘有犯<lb/>
　　發各處立功贖罪及降黜充軍等項者並送兵部<lb/>
<pb n="KR4e0090_WYG_091-36b"/>
　　查理復其職役<lb/>
　一自去年八月十五日以後文官除犯貪贓及枉害<lb/>
　　人命巳發落者不宥外其餘有犯發充吏役及承<lb/>
　　差者悉送吏部量能授官<lb/>
　一自去年八月十五日以後見任文職官員有停罷<lb/>
　　俸禄者詔書到日仍舊關支<lb/>
　一言路所以廣視聽達民隱自今朝廷政務或有不<lb/>
　　便及軍民利病或當興除者許諸人陳言勿有所<lb/>
<pb n="KR4e0090_WYG_091-37a"/>
　　諱<lb/>
　一農桑王政之本衣食之源有司宜身為之勸務求<lb/>
　　實效勿事虛文<lb/>
　一安民之道必在守令得人今軍民中有行已廉正<lb/>
　　才堪撫字者許見任官具實薦舉朕將親擇而用<lb/>
　　之不許狥私濫舉<lb/>
　一學校賢才之所自出必在師範得人今軍民中有<lb/>
　　經眀行脩可充教職者許見任官保舉而試用之<lb/>
<pb n="KR4e0090_WYG_091-37b"/>
　　有司宜常加勸勉其生員之家遵依洪武年間恩<lb/>
　　例仍優免兩丁差徭俾得盡心務學以臻成效<lb/>
　一各衞所及守邊去處務要城堡堅固兵備嚴整如<lb/>
　　法操練<lb/>
　一天下軍士累年勞役衣食不足艱難可矜即今一<lb/>
　　切不急之務悉皆停罷其管軍官員宜加意撫恤<lb/>
　　毋令失所並不許假公營私妄有科歛及私役其<lb/>
　　力違者罪之<lb/>
<pb n="KR4e0090_WYG_091-38a"/>
　一有被水旱災傷去處缺食貧民有司即便取勘賑<lb/>
　　濟毋得坐視民患<lb/>
　一官民田地舊佃種人户或全家死亡或丁力消耗<lb/>
　　以致抛荒有司即與召人耕種官田准民田例起<lb/>
　　科如果無人耕種者各該納税糧從實取勘開除<lb/>
　　毋得灑𣲖抛荒重為民患<lb/>
　一各處閘辦金銀抄造紙劄坐辦靛青除已閘辦造<lb/>
　　完見收在官者差人送部外其餘悉皆停罷以甦<lb/>
<pb n="KR4e0090_WYG_091-38b"/>
　　民力原差官員人等速即回還如有托故稽延者<lb/>
　　以違制論<lb/>
　一逓年海運漂失及征進抛棄軍器等件幷永樂二<lb/>
　　十一年以前各處拖欠嵗辦皮翎嵗進野味追補<lb/>
　　胖襖等項悉皆免追其追賠脩理永樂二十一年<lb/>
　　以前試驗不堪弓箭弦條如巳完者就於所在官<lb/>
　　司入庫如未完者悉皆停罷<lb/>
　一各處孳生馬騾牛羊等畜及北京所屬衛所見養<lb/>
<pb n="KR4e0090_WYG_091-39a"/>
　　永樂二十年征進所獲牛羊自洪熙元年六月十<lb/>
　　二日以前倒死者悉免追賠其征進所獲牛羊今<lb/>
　　後只令軍衛有司自行提督牧養原差去管養官<lb/>
　　員人等即便回京毋致重擾軍民<lb/>
　一忠臣烈士義夫節婦孝子順孫事跡顯著者有司<lb/>
　　具實奏聞以憑旌表<lb/>
　一鰥寡孤獨及篤廢殘疾者有司依例存恤毋令失<lb/>
　　所及有為事編發為民種田年七十之上孤寡無<lb/>
<pb n="KR4e0090_WYG_091-39b"/>
　　人養贍者放回原籍依親<lb/>
　一軍户有重役者不分三處五處遇有事故如果户<lb/>
　　内人丁消耗只倂一處勾丁補役其餘悉皆開豁<lb/>
　　其有丁倒户絶幷同名同姓被人妄報連年勾擾<lb/>
　　有司從實體勘分理不許狥私作弊害及無辜<lb/>
　一見起在京做工人匠有二丁三丁者放回一丁四<lb/>
　　丁五丁者放囬二丁六丁以上放囬三丁其單丁<lb/>
　　應役二年之上者放囬休息内有犯罪被刑剜刺<lb/>
<pb n="KR4e0090_WYG_091-40a"/>
　　巳成殘疾者即與開豁本身差徭全其餘生其有<lb/>
　　無知小人挟讐妄指平民為匠者今後有司宜嚴<lb/>
　　加禁止違者罪之<lb/>
　一逓年失班及在逃人匠與免本罪即来赴工依舊<lb/>
　　輪班如有仍前恃頑不即赴工者所在官司拿解<lb/>
　　前来治之以罪<lb/>
　一永樂年間為事發各處擺站及充逓運所水夫有<lb/>
　　年限巳滿應替當過三年以上未替者即便放免<lb/>
<pb n="KR4e0090_WYG_091-40b"/>
　　其餘役滿未及三年者法司即於囚人内撥替若<lb/>
　　逓年在逃及未赴役者俱免本罪即赴原發處所<lb/>
　　應役照例撥替如有仍前恃頑不即赴役者許所<lb/>
　　在官司拿解治之以罪<lb/>
　一逃軍逃囚逃匠等項詔書到日為始許一月内赴<lb/>
　　官自首與免本罪軍還原伍民還原籍匠作人等<lb/>
　　復還本役<lb/>
　一軍民官有貪虐害民者許被害之人赴告于上司<lb/>
<pb n="KR4e0090_WYG_091-41a"/>
　　及按察司廵按監察御史處陳告不許軍民人等<lb/>
　　擅自綁縳違者罪之<lb/>
　一今後一應罪犯悉依大眀律内科斷法司不許深<lb/>
　　刻妄引榜文及諸條例比擬<lb/>
　一凢寛恤恩典及合行政務其有開列未盡者悉遵<lb/>
　　去年八月十五日以後詔旨施行務惇眀信祗守<lb/>
　　不渝<lb/>
於戱三聖在天制治保邦大經大法明昭日月垂憲萬<lb/>
<pb n="KR4e0090_WYG_091-41b"/>
年惟篤欽承必誠必信尚賴宗室親王叔祖叔父協心<lb/>
藩屛鞏固國家暨中外文武賢臣同徳匡輔用臻至理<lb/>
𢎞建宗社生民悠乆之福詔告天下咸使聞知洪熙元<lb/>
六月十二日<lb/>
　　　尊昭皇帝諡號詔<lb/>
奉天承運皇帝詔曰朕惟聖神之道不可以名言功德<lb/>
之隆必形諸贊述是以皇有羲農之號帝有堯舜之稱<lb/>
國之典常古今一揆恭惟皇考大行皇帝禀睿聖之資<lb/>
<pb n="KR4e0090_WYG_091-42a"/>
備眀誠之德正位儲宫二十餘年至孝通于神眀令聞<lb/>
孚于逺邇嗣登大寳寅奉鴻圖體天之心𢎞敷惠澤溥<lb/>
昭蘇於萬彚煥宇宙之一新致治興化敦尚文雅慎脩<lb/>
武事四境無虞天下歸仁安於熙皥不幸踰嵗奄届賔<lb/>
天四海兆民如䘮厥考嗟予罔極之慟屬兹繼統之初<lb/>
諒惟敬承之心敢後追崇之典謹命在廷文武羣臣稽<lb/>
古禮文議薦諡號至公之道衆論攸同乃於七月初二<lb/>
日祗告天地宗廟社稷奉冊寳恭上皇考大行皇帝尊<lb/>
<pb n="KR4e0090_WYG_091-42b"/>
諡敬天體道純誠至德𢎞文欽武章聖逹孝昭皇帝廟<lb/>
號仁宗於戱配天惟德尊親惟孝光華宣著於萬年繼<lb/>
述尚存於永世布告中外咸使聞知洪熙元年七月初<lb/>
三日<lb/>
　　　上皇太后尊號冊立皇后詔<lb/>
奉天承運皇帝詔曰仁政之務親親為先禮典所崇尊<lb/>
尊為大朕纘承鴻業君臨兆庶肆用敦于孝理爰肇正<lb/>
於化原恭惟聖母輔翼先朝昭眀内政𢎞六宫之壼範<lb/>
<pb n="KR4e0090_WYG_091-43a"/>
表四海之母儀深仁厚德施及眇躬隆鞠育之恩廣訓<lb/>
廸之道劬勞備至以底成立兹方奉天下之至養則必<lb/>
極天下之尊稱謹上尊號曰皇太后乃若宗廟之祀禮<lb/>
重相成德化之行始於夫婦用稽國典冊妃胡氏為皇<lb/>
后夫國之本在家允屬彛倫之重上以厚率下庶臻至<lb/>
理之隆布告中外咸使聞知洪熙元年七月十五日<lb/>
　　　勑諭吏部申眀薦舉<lb/>
勅諭吏部至理之務必先安民安民之方必擇守令自<lb/>
<pb n="KR4e0090_WYG_091-43b"/>
昔聖帝眀君咸循兹道朕孜孜夙夜以恤民為心而詢<lb/>
諸四方民不得所多縁守令非人即位之初首詔求賢<lb/>
今既數月矣薦者無幾賢才之生何地無之惟賢知賢<lb/>
各以其類寧有不知者乎薦賢為國事君之義其令在<lb/>
京五品以上及監察御史給事中在外布政司按察司<lb/>
正佐官及府州縣正官各舉所知除見任府州縣正佐<lb/>
官及犯贓罪者不許薦舉其餘見任及屈在下僚官員<lb/>
幷軍民中有廉潔公正才堪撫字者悉以名聞務合至<lb/>
<pb n="KR4e0090_WYG_091-44a"/>
公以資實用不許狥私濫舉如所舉之人受贓有犯贓<lb/>
罪者倂舉者連坐蔽賢不舉國有眀憲夫天下生民之<lb/>
安否係於守令之得失爾尚慎重簡畀以副朕惓惓斯<lb/>
民之心欽哉故諭洪熙元年八月初六日<lb/>
　　　勑文武羣臣各脩職事<lb/>
朕惟君國莫大於奉天守成莫重於法祖為臣之道莫<lb/>
切於忠君而愛人朕嗣鴻業惟天惟祖宗付畀夙夜祗<lb/>
敬勵精思理不敢怠寧今肇嵗改元與天下一新爾文<lb/>
<pb n="KR4e0090_WYG_091-44b"/>
武羣臣皆祖宗所簡任以遺朕者其必有以副朕之望<lb/>
攄誠秉義茂乃嘉猷以輔予德殫厥智慮勤力不懈以<lb/>
共乃職爾惟懋哉治民者悉心愛民治軍者悉心愛軍<lb/>
俾咸享樂利用副朕子恵羣生之意爾惟懋哉端乃心<lb/>
慎乃行務忠厚而戒刻薄務正直而戒邪枉毋附下而<lb/>
罔上毋肆已以虐民毋作聰眀亂舊章毋黷貨利壊名<lb/>
節用光汝績保禄位於悠乆爾惟懋哉君臣相與同德<lb/>
協恭康濟宇内用致太平不惟于我國家有賴爾亦有<lb/>
<pb n="KR4e0090_WYG_091-45a"/>
顯聞於無窮弗是之率而倍德慢禮縱欲狥私祖宗賞<lb/>
罰之典具在朕不敢私欽哉毋怠故諭宣德元年正月<lb/>
初三日<lb/>
　　　寛宥交阯詔<lb/>
奉天承運皇帝詔曰朕惟統理之道所重愛民矜恤之<lb/>
仁宜存宥過交阯自入職方今二十載數搆叛逆以勤<lb/>
王師惡死樂生人情無異趨淵赴火豈其本心䆒詢所<lb/>
由皆縁有司撫綏失當漁奪無厭情不上通澤不下䆒<lb/>
<pb n="KR4e0090_WYG_091-45b"/>
致其困苦遂生危疑逃避山林嘯聚為亂推情蓋非得<lb/>
已論罪誠有可矜用霈洪恩悉與湔滌凢交阯官吏軍<lb/>
民人等所犯反逆等罪已發覺未發覺已結證未結證<lb/>
詔書到日罪無大小咸赦除之其黎利藩僚路文律等<lb/>
本皆歸心朝廷曽經任用偶乖一念失誤至此今特開<lb/>
其自新之路誠能悔過從善復守臣節悉宥其罪仍授<lb/>
以官及有被黎利等迫脅從逆幷鄭公証等黨逃避未<lb/>
出者今能挺身来歸或赴所在官司自首一體赦宥官<lb/>
<pb n="KR4e0090_WYG_091-46a"/>
復原職軍復原伍民復原業詔書到日如黎利等及脅<lb/>
從逃避之徒執迷不悛仍前拒命天討必加後悔無及<lb/>
今後交阯軍民人等除合納糧外其該徴及采辦金銀<lb/>
鹽鐡香課魚課等項悉且停止金銀銅鐵鹽及魚皆聽<lb/>
於境内交易官府勿禁用稱朕恤民之意故兹詔諭咸<lb/>
使聞知宣德元年五月初三日<lb/>
　　　皇子生詔<lb/>
奉天承運皇帝詔曰朕以菲德祗膺鴻圖惟祖宗創業<lb/>
<pb n="KR4e0090_WYG_091-46b"/>
之艱難惟今守成之匪易致勤夙夜罔敢怠遑億兆之<lb/>
繁殫心於和輯宗社之重永念於繼承善慶有源祥應<lb/>
兹協陽德初復長子肇生家邦之本攸隆中外之心咸<lb/>
屬宜施霈澤覃被多方今大赦天下所有合行事宜條<lb/>
示于後<lb/>
　一自宣德二年十一月十五日昩爽以前官吏軍民<lb/>
　　人等有犯除謀反大逆謀叛子孫謀殺及毆罵祖<lb/>
　　父母父母妻妾殺夫奴婢殺主謀故殺人强盗人<lb/>
<pb n="KR4e0090_WYG_091-47a"/>
　　命不赦外其餘已發覺未發覺已結證未結證罪<lb/>
　　無大小咸赦除之敢有以赦前事相告言者以其<lb/>
　　罪罪之<lb/>
　一各犯人名下自宣德二年十一月十五日以前見<lb/>
　　追未完侵盗糧草及一應贓物詔書到日悉皆免<lb/>
　　追<lb/>
　一逃軍逃囚逃匠人等自詔書到日為始限兩箇月<lb/>
　　以裏赴官首告與免本罪軍還原伍民還原籍匠<lb/>
<pb n="KR4e0090_WYG_091-47b"/>
　　復本業<lb/>
　一各處人户自宣德二年十一月十五日以前在逃<lb/>
　　者詔書到日為始限三箇月之内赴所在官司首<lb/>
　　告與免本罪各回復業户下逓年所欠錢糧等項<lb/>
　　盡行蠲免仍免差役一年有司官吏糧里人等撫<lb/>
　　恤不許取索錢債為由因而生事擾害違者罪之<lb/>
　一軍民中有鰥寡孤獨者所司依例存恤毋令失所<lb/>
　一各處税糧鹽糧除宣德二年以前未完者照例徴<lb/>
<pb n="KR4e0090_WYG_091-48a"/>
　　收其宣德三年税糧以十分為率蠲免三分<lb/>
　一自宣德二年十一月十五日以前逓年拖欠諸色<lb/>
　　課程鹽課茶課各處孳牧虧欠倒死馬騾驢牛羊<lb/>
　　等畜官軍騎操領養馬騾驢牛羊隻倒死者及逓<lb/>
　　年拖欠蘆柴納欠銅鐵顔料膠漆竹木等物追賠<lb/>
　　未完段匹等項盡行蠲免<lb/>
　一自洪熙元年六月十二日以後宣德二年十一月<lb/>
　　十五日以前官軍及旗軍將軍力士校尉舎人餘<lb/>
<pb n="KR4e0090_WYG_091-48b"/>
　　丁除犯反叛黨惡不宥外其餘有犯發各處立功<lb/>
　　哨嘹及充軍等項者並送兵部查理復其職役官<lb/>
　　調衛所<lb/>
　一自洪熙元年六月十二日以後宣德二年十一月<lb/>
　　十五日以前文官有犯發充吏役承差者悉送吏<lb/>
　　部量才授職但犯贓罪者不在此例<lb/>
　一自宣德二年十一月十五日以前見任文武官員<lb/>
　　總小旗有因事停罷俸糧者詔書到日如舊關支<lb/>
<pb n="KR4e0090_WYG_091-49a"/>
　一軍民中有男婦年八十以上者詔書到日所司仍<lb/>
　　給絹一匹布一匹綿一斤酒一斗肉十斤米一石<lb/>
　一文武官有虐害軍民者許被害之人一依大眀律<lb/>
　　自下而上陳告如有所司不理許赴按察司廵按<lb/>
　　御史處告理如有寃抑方許指實赴京伸訴不許<lb/>
　　擅自綁縳違者罪之<lb/>
於戯承序以長用昭萬世之傳推徳及人𢎞敷四海之<lb/>
福故兹詔諭咸使聞知宣徳二年十一月十五日<lb/>
<pb n="KR4e0090_WYG_091-49b"/>
　　　恤旱災詔<lb/>
奉天承運皇帝詔曰朕以菲德恭嗣天位統御兆民夙<lb/>
夜惓惓圖惟安利今畿内及河南山東山西並奏自春<lb/>
及夏雨澤不降人民饑窘朕甚惻焉夫上天降災厥有<lb/>
攸自其政事之有闕與刑罰之失中與徴歛之頻繁與<lb/>
撫字之不得人與永念其咎内疚于心思惟感通之道<lb/>
必廣寛恤之仁庶天鑒之旋災為福所有合行事宜逐<lb/>
一條列故兹詔示咸使聞知<lb/>
<pb n="KR4e0090_WYG_091-50a"/>
　一南北直𨽻府州縣幷河南山東山西三布政司凢<lb/>
　　災傷去處人户自宣德七年十二月以前拖欠夏<lb/>
　　秋税糧户口鹽糧及官軍屯種子粒悉皆停徴其<lb/>
　　拖欠各色課程鹽糧幷各衙門見坐𣲖買辦採辦<lb/>
　　諸色物料等項及虧欠孳牧馬驢牛羊牲口悉皆<lb/>
　　蠲免仍免其今年夏税軍民乏食者所在官司驗<lb/>
　　口給糧賑濟如官無見糧勸率有糧大户借貸接<lb/>
　　濟待豐熟抵斗酬還<lb/>
<pb n="KR4e0090_WYG_091-50b"/>
　一被災之家優免一應差役一年官吏里老用心撫<lb/>
　　恤毋令失所<lb/>
　一户部禮部工部等衙門逓年坐𣲖各處買辦採辦<lb/>
　　諸色物料顔料藥味香料金銀箔油漆等項及茶<lb/>
　　蠟桑穰糖蜜牲口乾魚一應厨料幷造辦菓品等<lb/>
　　項但係宣德六年十二月以前拖欠未完者悉皆<lb/>
　　蠲免<lb/>
　一各處追納加倍商税課鈔除納完外但係宣德五<lb/>
<pb n="KR4e0090_WYG_091-51a"/>
　　年十二月以前拖欠者悉皆蠲免宣德六年至宣<lb/>
　　德七年終拖欠者减半<lb/>
　一各處都司衛所幷各太僕寺苑馬寺該追倒死虧<lb/>
　　欠騎操孳牧馬騾牛羊驢疋但係宣德七年十二<lb/>
　　月以前者悉皆蠲免<lb/>
　一後軍都督府及工部坐𣲖軍衛有司採運柴炭蘆<lb/>
　　蓆但係宣德六年十二月以前拖欠未完者悉皆<lb/>
　　蠲免<lb/>
<pb n="KR4e0090_WYG_091-51b"/>
　一户部逓年坐𣲖軍衛有司採打秋青草束但係宣<lb/>
　　德六年十二月以前拖欠幷照例折鈔者悉皆蠲<lb/>
　　免<lb/>
　一工部坐𣲖各處採運木植其見在山塲堆垜者令<lb/>
　　所在官司如法苫蓋毋致損壊見在水次者陸續<lb/>
　　起運前来<lb/>
　一法司及各處見追犯人金銀段匹米鈔草束竹木<lb/>
　　等項除正贓不宥外其賠罰及追者俱减一半徴<lb/>
<pb n="KR4e0090_WYG_091-52a"/>
　　納草束浥爛及失火延燒者悉皆蠲免<lb/>
　一各處抄造及買辦一應紙劄但係宣德四年十二<lb/>
　　月以前悉皆停徴<lb/>
　一各處逓年拖欠税糧但係宣德六年十二月以前<lb/>
　　拖欠未完者悉皆蠲免<lb/>
　一宣德六年十二月以前各處拖欠課程鹽課者悉<lb/>
　　皆蠲免<lb/>
　一在京在外都指揮指揮千百户鎮撫旗軍有住支<lb/>
<pb n="KR4e0090_WYG_091-52b"/>
　　俸糧者詔書到日悉皆如舊關支<lb/>
　一直𨽻令廵按監察御史在外令按察司審察軍民<lb/>
　　衙門刑獄有寃抑者即與伸理不許因而縱放有<lb/>
　　罪其見監罪囚除謀叛謀殺祖父母父母妻妾殺<lb/>
　　夫奴婢殺主人命蠱毒魘魅毒藥殺人强盗殺人<lb/>
　　及偷盗官糧外其餘罪犯並與寛免一等科斷<lb/>
　一逃軍逃匠詔書到日限兩箇月内許令赴所在官<lb/>
　　司首告與免本罪軍還原伍匠仍當匠<lb/>
<pb n="KR4e0090_WYG_091-53a"/>
　一失班人匠俱免罰工令其仍舊輪班後不為例<lb/>
　一各布政司按察司府州縣等衙門官各要連名舉<lb/>
　　保賢良方正一人起送吏部量才擢用<lb/>
　一諸司官吏有貪酷害人及闒茸者直𨽻令巡按監<lb/>
　　察御史在外令按察司審察奏来以憑罷黜其按<lb/>
　　察司官貪酷害人及闒茸者從廵按御史審察奏<lb/>
　　聞<lb/>
　一中外比年冗官過甚虚費廪禄無所禆益在内令<lb/>
<pb n="KR4e0090_WYG_091-53b"/>
　　吏部都察院在外令布政司按察司廵按御史及<lb/>
　　府州正官公同於添設官員數内斟酌其職務繁<lb/>
　　簡量留在任餘悉送回吏部不許托故在任仍前<lb/>
　　冗濫<lb/>
　一各處近設撫民官本為安民自其赴任並無上言<lb/>
　　民情利病者且聞於民無益有損詔書至日悉令<lb/>
　　回還吏部如其中有清廉幹濟舊官所不及者許<lb/>
　　其親臨上司保留在任起送舊官回吏部仍具奏<lb/>
<pb n="KR4e0090_WYG_091-54a"/>
　　聞<lb/>
　一朝廷差去内外官員人等務要體朕愛民之心謹<lb/>
　　守禮法不許在外生事需索百端擾害軍民今後<lb/>
　　敢有違者從廵按御史按察司具實奏聞處以重<lb/>
　　罪坐視不言者罪同宣德八年四月十五日<lb/>
　　　即位詔<lb/>
奉天承運皇帝詔曰我國家膺天眀命統理華夷奄甸<lb/>
萬姓于兹七十餘年仰惟祖宗肇造之功守成之道䂓<lb/>
<pb n="KR4e0090_WYG_091-54b"/>
模𢎞逺光昭萬世惟我皇考皇帝以至仁大德統承之<lb/>
率循憲章恢𢎞政化方期家國永底雍熙不幸奄兹遐<lb/>
棄肆予眇躬祗奉遺命於宣德十年正月初十日即皇<lb/>
帝位付畀攸重兢惕惟深允惟神天之典惟敬斯承生<lb/>
民之衆惟仁斯保阜成之績惟勤惟儉乃克有成顧予<lb/>
凉薄勉懐永圖尚賴親王宗室益脩藩屛中外文武羣<lb/>
臣宣力効忱以副委任以惠我蒼生用臻富庶躋于泰<lb/>
和其以眀年為正統元年與天下更新一應寛恤事宜<lb/>
<pb n="KR4e0090_WYG_091-55a"/>
條示于後<lb/>
　一自宣德十年正月初十日昧爽以前官吏軍民人<lb/>
　　等有犯除謀反大逆子孫謀殺祖父母父母妻妾<lb/>
　　殺夫奴婢殺主謀故殺人蠱毒魘魅毒藥殺人强<lb/>
　　盗人命不赦外其餘已發覺未發覺已結正未結<lb/>
　　正罪無大小咸赦除之敢有以赦前事相告言者<lb/>
　　以其罪罪之<lb/>
　一自洪熙元年六月十二日以後官軍幷旗軍將軍<lb/>
<pb n="KR4e0090_WYG_091-55b"/>
　　力士校尉舎人餘丁人等除犯反叛黨惡土豪人<lb/>
　　命不宥外其餘有犯發遣各處充軍立功及哨瞭<lb/>
　　等項者盡行宥免復還職役<lb/>
　一署都督僉事事都指揮署都指揮僉事事指揮悉<lb/>
　　與實授凢在京優給故官兒男仍於本衛所關支<lb/>
　　俸給<lb/>
　一文武官吏旗校軍民匠作人等有為事問完見做<lb/>
　　工運磚運糧等項及鎻鐐工匠不關糧賞常川做<lb/>
<pb n="KR4e0090_WYG_091-56a"/>
　　工者悉宥其罪官吏復還職役犯枉法贓罪者罷<lb/>
　　歸為民軍還原伍匠仍當匠民放寧家<lb/>
　一文武官員幷總小旗有為事已復職役住支俸糧<lb/>
　　及支半俸者俱照舊關支<lb/>
　一自宣德十年正月初十日以前逓年虧欠農桑諸<lb/>
　　色課程户口鹽糧鹽鈔及嵗造拖欠幷追賠段匹<lb/>
　　紗羅紬絹等項倒死馬駝驢騾牛羊虧欠孳牧等<lb/>
　　畜及未納各項贓罰冐支官鈔偷盗官糧及中鹽<lb/>
<pb n="KR4e0090_WYG_091-56b"/>
　　罰納鈔貫追賠未完段匹等件盡行蠲免<lb/>
　一内府各監局逓年𣲖辦物料工部等衙門脩造軍<lb/>
　　器樂器船隻等件幷一應採辦買辦生漆銀硃皮<lb/>
　　張竹木柴炭等項逓年拖欠屯田子粒及魚油翎<lb/>
　　毛青碌銅鐵顔料桑穰席麻竹木蘆柴嵗進野味<lb/>
　　及買辦追賠胖襖袴鞋試驗不中弓箭及弦幷漕<lb/>
　　運漂失糧米軍器等件悉皆蠲免如已辦在官者<lb/>
　　野味解京其餘就於所在官司倉庫收貯<lb/>
<pb n="KR4e0090_WYG_091-57a"/>
　一天下一應課程及門攤等項俱照洪武年間舊額<lb/>
　　徴收不許指以鈔法為由妄自增添違者罪之其<lb/>
　　有湖泊坍塌淤塞等項及人户消耗虧欠課程者<lb/>
　　從實查勘即與開豁<lb/>
　一各處諸色課程舊折收金銀者今後俱照例收鈔<lb/>
　一各處買辦諸色紵絲紗羅段匹及一應物件幷織<lb/>
　　造段匹抄造紙劄鑄造銅錢燒造窑器煽煉銅鐵<lb/>
　　採辦梨木板及各處燒造器皿買辦物料顔料等<lb/>
<pb n="KR4e0090_WYG_091-57b"/>
　　件悉皆停罷其差去内外官員人等即便回京違<lb/>
　　者罪之<lb/>
　一各處閘辦金銀硃砂銅鐵等課悉皆停罷將坑冶<lb/>
　　封閉其已辦完見收在官者金銀硃砂就令差去<lb/>
　　人員管領来京銅鐵於所在官司寄庫差去閘辦<lb/>
　　内外官員人等即便回京不許托故稽留若係洪<lb/>
　　武年間舊額嵗辦課銀及差發金銀不在此例<lb/>
　一各處造作除軍需外其餘盡皆停罷今後非奉朝<lb/>
<pb n="KR4e0090_WYG_091-58a"/>
　　廷眀文一毫不許擅自科擾軍民違者罪之<lb/>
　一各處打鷹及打捕鳥獸採取蟲魚花草果木山石<lb/>
　　之類詔書到日悉皆停罷差去内外官員人等即<lb/>
　　便回京所占用官軍各回原衛所管事着役民囬<lb/>
　　原籍當差不得稽留違者罪之<lb/>
　一各處孳牧馬騾驢牛羊等畜及北京河間保定等<lb/>
　　處軍民見養征進所獲牛羊詔書到日即令軍衛<lb/>
　　有司提督牧養原差去管養内外官員人等即便<lb/>
<pb n="KR4e0090_WYG_091-58b"/>
　　回京毋得托故在彼生事重擾軍民<lb/>
　一惜薪司光禄寺等衙門原差𣲖柴炭蘆葦荆條等<lb/>
　　項自宣德八年十二月以前拖欠未完者悉皆蠲<lb/>
　　免宣德九年正月以後悉减半送納内官等監局<lb/>
　　坐𣲖土茜草暖樺皮及樺木等件悉皆停罷<lb/>
　一各處宣德九年被水旱去處取勘的實將税糧及<lb/>
　　屯種子粒盡行蠲免缺食貧民有司量給米糧賑<lb/>
　　濟<lb/>
<pb n="KR4e0090_WYG_091-59a"/>
　一民間因有事故人户抛荒田土即從實取勘開報<lb/>
　　除豁税糧另行召人承佃如係官田即照民田例<lb/>
　　起科<lb/>
　一各處抄没官房及沒官牛隻年逺倒塌及倒死者<lb/>
　　所納房鈔及牛租取勘眀白即與除豁<lb/>
　一各都司衛所下屯軍士正糧子粒一十二石給軍<lb/>
　　食用不必盤量止徴餘糧六石附近軍衛有司官<lb/>
　　倉交納<lb/>
<pb n="KR4e0090_WYG_091-59b"/>
　一各處逃移人户悉宥其罪許所在官司首告回還<lb/>
　　原籍復業免其差徭一年其本户虧欠税糧等項<lb/>
　　盡行蠲免<lb/>
　一逃軍逃囚逃匠人等詔書到日為始許兩箇月内<lb/>
　　赴官自首與免本罪軍還原伍民還原籍匠復本<lb/>
　　業其人匠有因在逃問發充軍當匠者一户止存<lb/>
　　一名當匠其餘放免<lb/>
　一各處原編輪班人匠内有一年一班者今後江北<lb/>
<pb n="KR4e0090_WYG_091-60a"/>
　　人匠照舊輪班江南人匠俱以二年輪一班其各<lb/>
　　監局在逃諸色人匠為無正身有勾户丁二三名<lb/>
　　當匠者止令一丁當匠其餘放免但是該發充軍<lb/>
　　行提未到者悉皆宥之<lb/>
　一在京做工軍夫照例更替候營造山陵畢日悉皆<lb/>
　　放回<lb/>
　一見起在京做工人匠除選帶家小幷把總髙手與<lb/>
　　應用營造山陵人匠及該輪班上工者存留外其<lb/>
<pb n="KR4e0090_WYG_091-60b"/>
　　餘盡數放遣仍照舊輪班不許指以朋合編班為<lb/>
　　由一槩拘留若髙手人匠及各色人匠果有年髙<lb/>
　　者亦即令放遣其見在做工失班罰工者免其罰<lb/>
　　工止當正班滿日放回違者罪之<lb/>
　一自宣德九年以前各處凢承勑旨及勘合起取軍<lb/>
　　民人匠悉皆停止如已行在途亦令回去軍還原<lb/>
　　衛所民還原籍<lb/>
　一軍官為事去年冬曾隨大駕出關巡邊例應調者<lb/>
<pb n="KR4e0090_WYG_091-61a"/>
　　免調悉令放回原衛所<lb/>
　一各都司衛所自洪武年間至今差去勾軍不回官<lb/>
　　旗人等限兩箇月以裏赴所在官司首告悉免本<lb/>
　　罪令各回原衛所管事着役<lb/>
　一逓年有犯罪發去擺站及充逓運所夫膳夫軍伴<lb/>
　　等項役滿者即便放回違者罪之<lb/>
　一差出買辦造辦採辦内外官員人等有在各處私<lb/>
　　占官民田地及起蓋房屋隱占軍民諸色人等作<lb/>
<pb n="KR4e0090_WYG_091-61b"/>
　　打捕户養户名色使用者詔書到日官民田地各<lb/>
　　復其舊房屋入官隱占之人俱復本役違者治以<lb/>
　　重罪<lb/>
　一宣德十年正月初十日以後官吏人等犯罪充軍<lb/>
　　者止終本身<lb/>
　一農桑學校有司宜加勸勉務求實效勿事虚文<lb/>
　一軍民有鰥寡孤獨者所司依例存恤毋令失所民<lb/>
　　年七十以上及篤廢殘疾者許令一丁侍養不能<lb/>
<pb n="KR4e0090_WYG_091-62a"/>
　　自存者官為賑濟凢軍民八十以上者所司給與<lb/>
　　絹二匹綿二斤酒一斗肉十斤時加存問其有為<lb/>
　　事編發為民種田年七十之上孤寡無人養贍者<lb/>
　　放回原籍<lb/>
　一各處有孝子順孫義夫節婦開具實跡奏聞以憑<lb/>
　　旌表<lb/>
　一官員軍民之中有懐材抱德或屈於下僚或隱於<lb/>
　　山林所司以禮薦舉赴京量才擢用<lb/>
<pb n="KR4e0090_WYG_091-62b"/>
　一凢軍民利病許諸人直言無隱<lb/>
　一各處軍民有為追賠孳畜税糧等項被官司逼迫<lb/>
　　不得已将男女妻妾典賣與人者詔書到日官司<lb/>
　　即為贖還如男女已成婚配者不在此例<lb/>
　一法司問擬罪囚今後一依大眀律科斷不許深文<lb/>
　　違者罪之<lb/>
　一各處軍民匠役人等有因饑窘及受官司逼迫不<lb/>
　　得已逃竄山林或嘯聚為非者詔書到日悉宥其<lb/>
<pb n="KR4e0090_WYG_091-63a"/>
　　罪令各復業着役免其差役二年所司善加優恤<lb/>
　　不許生事擾害違者罪之<lb/>
　一各處邊将及軍衛頭目務要撫恤軍士嚴飭武備<lb/>
　　謹守地方其有功及怠事者具申朝廷以憑賞罰<lb/>
　一有司官吏務要公勤廉慎愛恤百姓不許阿附勢<lb/>
　　要輙有科擾親臨考察官員務求實跡以辨賢否<lb/>
　　如有狥私枉法顛倒是非者必治以罪<lb/>
嗚呼自古生民獲福咸由君臣同心同徳圖厥成功亦<lb/>
<pb n="KR4e0090_WYG_091-63b"/>
罔不在初尚協嘉猷以隆邦本詔告天下咸使聞知宣<lb/>
徳十年正月初十日<lb/>
　　　上兩宫尊號封諸王詔<lb/>
奉天承運皇帝詔曰朕以眇躬嗣登大寳稽古帝王致<lb/>
理之要亦惟尊尊親親表正大倫封建宗藩鞏固王室<lb/>
厥有彛典萬世攸同仰惟聖祖母皇太后大德格天錫<lb/>
之全福以濟我國家保佑朕躬聖母皇后協相先朝用<lb/>
植邦本徽音嗣著大典攸崇謹上冊寳尊聖祖母皇太<lb/>
<pb n="KR4e0090_WYG_091-64a"/>
后為太皇太后聖母皇后為皇太后復念本支實資藩<lb/>
屛今冊封弟　為郕王平陽王　嗣封晉王保寧王<lb/>
嗣封蜀王其餘郡王應封襲者次第頒封於戱崇孝敬<lb/>
以隆天叙之尊敦宗室以重維城之寄爰推仁澤咸及<lb/>
庶邦所有合行事宜條示于後詔告中外悉使聞知<lb/>
　一各處宣德七年十二月以前拖欠税糧及一應錢<lb/>
　　糧草束除起運實數幷見送在官者就於所在及<lb/>
　　起運所至倉分收納其未徴及未納者悉皆蠲免<lb/>
<pb n="KR4e0090_WYG_091-64b"/>
　一各都司衛所官軍今後除哨嘹備禦及屯種操練<lb/>
　　幷有勑旨及眀文差調外其餘一軍不許私役一<lb/>
　　毫不許擅科若有指以差調脩理為由私役種田<lb/>
　　及採打木石燒造甎瓦等項擅自科差者令廵按<lb/>
　　御史及所在按察司官廵察具實奏聞悉治以罪<lb/>
　一公侯伯亡殁其子孫例應襲爵者吏部兵部取勘<lb/>
　　奏聞即與承襲不許稽延<lb/>
　一各處總兵鎮守備禦都督都指揮及都司掌印都<lb/>
<pb n="KR4e0090_WYG_091-65a"/>
　　指揮自宣德元年以来不曾陞用者各具實跡以<lb/>
　　聞量才擢用<lb/>
　一凢軍職子孫弟姪除應襲外其餘果有精於兵畧<lb/>
　　武藝者許所在官司舉送兵部試驗擢用<lb/>
　一自洪熙元年至宣德十年正月初十日止軍職有<lb/>
　　為事發做為事官及降除幷降充總小旗者悉復<lb/>
　　原職其犯反叛者不在此例<lb/>
　一文職官員年未及七十老疾不能任事者皆令冠<lb/>
<pb n="KR4e0090_WYG_091-65b"/>
　　帶致仕免其雜泛差役<lb/>
　一各處衛所軍士事故該勾補者若丁盡户絶幷山<lb/>
　　後等處人民挨無名籍等項已經三次保勘無憑<lb/>
　　勾解者軍衛有司即與開豁不許假此為由故意<lb/>
　　展轉擾害良善違者罪之<lb/>
　一比先有為事文武官吏軍民旗校人等發交阯充<lb/>
　　軍在逃及散漫不曾首告着役者許赴所在官司<lb/>
　　首告就於附近衛所收操<lb/>
<pb n="KR4e0090_WYG_091-66a"/>
　一各處有缺食軍民人等不得已相聚為盗强奪人<lb/>
　　財物及揑造妖言誘惑平人騙要財物者詔書至<lb/>
　　日悉宥其罪軍還原伍民還原籍今後若不改悔<lb/>
　　仍復聚集為非俱照原犯罪之其已拿解在官者<lb/>
　　不在赦例<lb/>
　一大同見養羊隻該部取勘見數交付所在官司暫<lb/>
　　且收養仍開報光禄寺陸續取用原管牧放内外<lb/>
　　官員軍民人等各回原職役<lb/>
<pb n="KR4e0090_WYG_091-66b"/>
　一水旱災傷之處並聽府州縣及廵撫官從實奏聞<lb/>
　　朝廷遣官覆勘處置並不許巧立名色以折糧為<lb/>
　　由擅自科歛小民金銀段匹等物那移作弊侵欺<lb/>
　　入已違者罪之<lb/>
　一各處山塲園林湖池坑冶及花果樹木等件原係<lb/>
　　民業曾經官府採取見有人㸔守及禁約者自今<lb/>
　　聽民採取不許禁約其㸔守内外官員軍民人等<lb/>
　　各回原職役<lb/>
<pb n="KR4e0090_WYG_091-67a"/>
　一北京及山西宣府所屬地方産木山塲除山陵禁<lb/>
　　約外其餘去處聽人採取仍依舊例抽分不許妄<lb/>
　　自增添違者罪之<lb/>
　一各處總兵鎮守官等處自宣德十年正月初十日<lb/>
　　以前有勑旨採取及造辦買辦一應進用物件悉<lb/>
　　皆停罷<lb/>
　一今後鷹犬及珍禽異獸等物不許進獻<lb/>
　一自今各處總兵鎮守備禦等官並不許指以進奉<lb/>
<pb n="KR4e0090_WYG_091-67b"/>
　　為名擅自打圍飛放蹂踐禾稼擾害軍民違者罪<lb/>
　　之<lb/>
　一民匠比先為因在逃編發武功三衛充當軍匠者<lb/>
　　待營造山陵畢日仍充民匠就於在京居住依例<lb/>
　　輪班<lb/>
　一各處平民有被人挾讐妄報為匠及醫士厨役等<lb/>
　　項名色幷妄指同名同姓為軍者雖見有該部文<lb/>
　　書坐取有司即與審勘開豁不許一槩朦朧妄報<lb/>
<pb n="KR4e0090_WYG_091-68a"/>
　　違者罪之<lb/>
　一府州縣官有廉謹公正能恤民者親臨上司宜以<lb/>
　　禮待仍具其政績来聞以憑陞擢<lb/>
　一凢詔書内寛恤恩典及合行政務有司當一一遵<lb/>
　　行不可作疑生事刁蹬失信於下違者必罪不宥<lb/>
　　宣德十年二月初十日<lb/>
　　　太皇太后諭二兄書<lb/>
太皇太后致書長兄彭城伯張㫤三兄都督張昇吾起<lb/>
<pb n="KR4e0090_WYG_091-68b"/>
於寒㣲叨䝉國恩榮及祖宗顯受褒寵諸兄嗣膺重爵<lb/>
厚禄合門富貴與功臣等此皆列聖天地之賜也顧豈<lb/>
常有汗馬之勞哉夫受非分之福宜存非分之虞古之<lb/>
人有言知足不辱知止不殆可不思保全永逺之道哉<lb/>
吾不幸仁宗皇帝早逝長子宣宗皇帝又繼逝矣今長<lb/>
孫皇帝以㓜冲嗣大寳内間保持輔翼實係於吾夙夜<lb/>
兢兢如執玉如捧盈不遑寧處懼弗堪負荷上負宗廟<lb/>
聖靈及辱我先人因念外家欲令皆善二兄同氣至親<lb/>
<pb n="KR4e0090_WYG_091-69a"/>
可不體吾之此心哉尚其循禮度脩恭儉以率子孫家<lb/>
人俾咸慎蹈毋作愆過庶以光國家之榮命而吾先人<lb/>
之祀亦永有依賴矣勉之哉勉之哉二兄自今惟朝朔<lb/>
望公朝有攻議悉勿預聞惟二兄其亮之宣德十年二<lb/>
月十五日<lb/>
　　　勑諭吏部都察院因災考察官員<lb/>
朕自嗣位以来夙夜惓惓上體皇天仁民之德廣施寛<lb/>
恤之政而今萬物長育之時天乆不雨又間有水潦蝗<lb/>
<pb n="KR4e0090_WYG_091-69b"/>
蝻深軫朕心䆒厥所由咸謂牧守之官未盡得人貪虐<lb/>
暴刻所在有之及命官考察又或狥私㨗於科徴巧於<lb/>
諂事者率以為熊勤於撫守廉介自守者以為不稱公<lb/>
道不眀人怨弗恤所為如此何望和氣之應爾典銓選<lb/>
之官任風紀之職獨不思為國家生民慮乎今直𨽻府<lb/>
州縣官從吏部遣官及廵按御史考察務在廣詢細民<lb/>
不許徧狥糧里長老人扶同之言以昩至公若考察得<lb/>
實賢才者悉留在職具名奏聞不才者就起送吏部照<lb/>
<pb n="KR4e0090_WYG_091-70a"/>
例發遣其布政司按察司堂上官從吏部都察院考察<lb/>
屬官從廵按御史按察司考察今後方面及郡守有闕<lb/>
仍遵皇考宣宗皇帝勑㫖舉保不許故違有犯贓罪倂<lb/>
坐舉者爾等其欽承之用副朕恤民求治之意故諭宣<lb/>
德十年四月二十六日<lb/>
　　　勅諭行在吏部選舉御史縣令<lb/>
勅諭行在吏部風憲者朝廷耳目之所寄綱紀之所由<lb/>
振也在外按察司缺官已有推舉之令在内監察御史<lb/>
<pb n="KR4e0090_WYG_091-70b"/>
尚多缺人今後令在京三品以上官各舉一員除見任<lb/>
縣令不舉外其餘爾吏部精加體訪必得廉潔公正眀<lb/>
達事體詳慎平恕具名奏授如授官之後但犯貪淫暴<lb/>
刻及庸懦闒茸併罪舉者凢親民之官縣令最切必得<lb/>
其人庶民乃安自今各處知縣有缺令在京各衙門四<lb/>
品官及國子監翰林院堂上官各部郎中員外郎六科<lb/>
掌科給事中各道掌道御史各舉一員爾吏部亦精加<lb/>
體訪必得廉潔公平寛厚愛民者具奏除授如授官之<lb/>
<pb n="KR4e0090_WYG_091-71a"/>
後但犯貪淫暴刻及罷軟不勝任併罪舉者蓋薦舉雖<lb/>
命庶官而選任專委吏部必公必明必審必慎毋茍徇<lb/>
私情縱容濫舉以取罪愆庶幾副朕求賢圖治之心欽<lb/>
哉故諭正統元年十一月二十六日<lb/>
　　　勅諭文武羣臣脩政事守祖法<lb/>
朕祗承天命統御天下亦惟文武羣臣相與協恭用臻<lb/>
至理夫所治天民所相天工其大經大法皆祖宗建置<lb/>
永篤欽承罔敢踰越惟爾羣臣執德以廉為要㢘者發<lb/>
<pb n="KR4e0090_WYG_091-71b"/>
之公而政得其平治人以仁為本仁者施之厚而下得<lb/>
其所忠以奉國敬以勤事古之良臣率由斯道其朂之<lb/>
哉爾克由斯道尚慎乃終有或違者務改厥行庶熙汝<lb/>
績用永嘉譽其朂之哉爾不恭命而熊者或惰違者益<lb/>
肆眀有國法幽有鬼神可不戒歟欽哉毋怠故諭正統<lb/>
二年正月初四日<lb/>
　　　勅諭公侯伯五府六部都察院等衙門正官因<lb/>
　　　　災脩政<lb/>
<pb n="KR4e0090_WYG_091-72a"/>
朕恭嗣大統夙夜祗勤惟天惟祖宗付托之重不敢怠<lb/>
逸比年以来停罷一切徴歛除逋負薄刑罰所冀四方<lb/>
咸遂生息今嵗以来災沴數見京畿尤甚自三月至五<lb/>
月亢陽不雨甚傷農麥五月中至六月連雨不止河决<lb/>
隄防渰没田稼城中傾塌官民廬舎亦有壓溺死者深<lb/>
用兢惕洪範咎徴皆由人事蓋朕不德之所致也其聽<lb/>
納之弗審歟讒佞之弗識歟政事之臣有頗僻歟輔弼<lb/>
之臣失其職歟何災異特甚乎近也循省厥由用圖善<lb/>
<pb n="KR4e0090_WYG_091-72b"/>
政爾等皆與國同體豈當黙黙坐視而弗思弗勉乎自<lb/>
今其體朕心以敬天愛人為心毋懈夙夜夫持㢘戒貪<lb/>
者善身之本致公絶私者善政之要勿謂可欺神鑒孔<lb/>
昭勿謂無害天應可畏欽哉朂哉往務善政庶幾以回<lb/>
天意以固宗社生民之福爾亦尚有利哉所有合行事<lb/>
宜條示于後該載未盡者悉具奏聞故諭<lb/>
　一吏部擢用官員宜精選賢才者任之或罷輭無能<lb/>
　　或老疾不堪平昔行止不端謹者悉皆罷去承差<lb/>
<pb n="KR4e0090_WYG_091-73a"/>
　　知印吏典人等亦宜精詳考察賢否但是貪汚及<lb/>
　　庸懦無能并不諳行移者悉皆罷去不許循私濫<lb/>
　　用糜廩費禄<lb/>
　一各衙門文職官員洪武年間量事繁簡設官理辦<lb/>
　　俱有定額永樂年間為因營建北京事務繁多所<lb/>
　　以額外增注自朕即位以来一切不急之務悉皆<lb/>
　　停之而冗官或以微事占身坐食俸禄况北京運<lb/>
　　糧艱難亦宜撙節自今悉照洪武年間諸司職掌<lb/>
<pb n="KR4e0090_WYG_091-73b"/>
　　官額選其㢘能者存留其餘悉送吏部改除如無<lb/>
　　缺員照依永樂年間事例放回寧家有缺員挨次<lb/>
　　取用<lb/>
　一朝廷簡任賢良共造民福方面官及府州縣正官<lb/>
　　已令大臣及五品以上官保舉從吏部審察然後<lb/>
　　用之保舉者必須考其實行審察者必須處以至<lb/>
　　公敢有狥人投托以公廢私以不肖為賢舉主及<lb/>
　　吏部官皆治以罪自今在京在外官員未及兩考<lb/>
<pb n="KR4e0090_WYG_091-74a"/>
　　者不許舉保違者罪之<lb/>
　一凢實徴一應錢糧雖有定額然各處水旱災傷不<lb/>
　　一當體念民情差人踏㸔眀白具奏開豁不許固<lb/>
　　執及畏干係展轉行移因循不决貽患於民<lb/>
　一正統二年十二月終以前拖欠一應錢糧等物已<lb/>
　　有詔書悉皆蠲免今聞各處官司指以起解報數<lb/>
　　在官為由一槩追徴甚至有以宣德年間拖欠者<lb/>
　　亦行追䆒致使小民窮窘逃移失所户部即為申<lb/>
<pb n="KR4e0090_WYG_091-74b"/>
　　眀不許重徴如有糧里實於小民徴過未起運者<lb/>
　　即令如數給還違者罪之<lb/>
　一永樂年間因鈔法不通令民照口數納鈔支與官<lb/>
　　鹽近年鈔法通行民納鹽鈔如舊鹽課司十年五<lb/>
　　年無鹽支給民人納鈔艱難宜减半收鈔以甦民<lb/>
　　力及宣德年間亦因鈔法令收闒房及車輛鈔貫<lb/>
　　今鈔法已通悉减半徵收<lb/>
　一各衙門買辦造辦及追徵一應物件應優免而未<lb/>
<pb n="KR4e0090_WYG_091-75a"/>
　　優免深為民害者一一追䆒具奏定奪<lb/>
　一各處有解納紵絲布絹顔料等項者隨即辨驗收<lb/>
　　納不許刁蹬留難仍查逓年追納物件未完及係<lb/>
　　急用者一一條奏定奪<lb/>
　一各處管軍頭目㢘幹者少貪虐者多以致軍政不<lb/>
　　脩徃徃軍受其害逃竄數多是致城堡乏人守備<lb/>
　　其見在管軍頭目務令廵按御史及所在按察司<lb/>
　　官遴選堪任者用之其餘不堪用者令其就於本<lb/>
<pb n="KR4e0090_WYG_091-75b"/>
　　衛守城帶操以聽調用勿令管事庶幾軍不逃亡<lb/>
　　城守有備<lb/>
　一軍職官員洪武年間各衛所皆有定員今為軍職<lb/>
　　官多額外添注如沿海沿邊少糧衛分百姓運糧<lb/>
　　艱難今後多餘軍職止許於有糧去處添注庶幾<lb/>
　　供給利便無糧去處不許添注<lb/>
　一在外衛所操練軍士頭目多不用心並無實效都<lb/>
　　察院其行各處廵按御史按察司官嚴加操練務<lb/>
<pb n="KR4e0090_WYG_091-76a"/>
　　要征調得用若仍前怠慢無實效者并風憲官一<lb/>
　　體論罪各處城池頽塌者亦督令於農閒時月軍<lb/>
　　民相兼脩築不許違悞<lb/>
　一管軍頭目及在外各衛指揮千百户多不用心撫<lb/>
　　恤軍士或尅减月糧或占據私役或縱容在外辦<lb/>
　　納月錢或横加虐害騙要財物以致軍士逃竄隊<lb/>
　　伍空缺甚非朝廷撫養軍士之意今後再不悛改<lb/>
　　聽監察御史給事中體訪的實具奏拿問<lb/>
<pb n="KR4e0090_WYG_091-76b"/>
　一三法司錦衣衛見監重囚中間或有鍜鍊成獄或<lb/>
　　以文案為據而其情有可矜法有可疑者具奏定<lb/>
　　奪今後問囚犯人及在外問成解来犯人伸訴寃<lb/>
　　枉或調送别衙門或多官㑹審須要從公推問實<lb/>
　　情不許狥私拷打逼勒招認符合前問官吏自已<lb/>
　　推托利害以致寃枉人違者必罪不赦<lb/>
　一今後一切祥瑞有應稱賀者止行在京衙門不必<lb/>
　　行移各王府在外文武官及土官衙門即今見有<lb/>
<pb n="KR4e0090_WYG_091-77a"/>
　　來進禎祥表文者禮部即行文沿途止之庶免勞<lb/>
　　人<lb/>
　一做工人匠務要撫恤得人𣲖役公當勿令失所<lb/>
　一各衙門一應公文當依程限完結凢解軍解囚一<lb/>
　　應差使人員到来所司即為查理眀白發遣回還<lb/>
　　不許遷延刁蹬今後敢有仍前作弊刁蹬留難者<lb/>
　　御史給事中體訪具奏其司務幷首領官吏並治<lb/>
　　以罪不恕<lb/>
<pb n="KR4e0090_WYG_091-77b"/>
　一五軍都督府堂上官多不用心整理軍政亦不行<lb/>
　　用心打㸃文書一應行移縱容首領官吏通同作<lb/>
　　弊遇有襲職替職及公幹等項人員到来刁蹬留<lb/>
　　難百般需索以致人難自今不改前非聽監察御<lb/>
　　史廵察具奏拿問<lb/>
　一都察院為朝廷耳目風紀之司必能考察百僚扶<lb/>
　　植善良糾正奸邪伸理寃枉然後為稱若不能持<lb/>
　　正秉公而任情恣意阿附以致賢否混淆貪㢘不<lb/>
<pb n="KR4e0090_WYG_091-78a"/>
　　辨寃枉不伸者祖宗之法具在朕不爾私<lb/>
　一朝廷置給事中出納命令封駁章奏舉正欺弊職<lb/>
　　任最清要自今宜體朝廷選用之心必公必正必<lb/>
　　㢘必勤知無不言言則必當務存大體以扶善抑<lb/>
　　惡使百官有司知所敬畏然後必能盡職而依阿<lb/>
　　從事茍且度日廢棄職掌或狥私交通肆為欺弊<lb/>
　　負國家之任使者事發必罪不宥<lb/>
　一在京在外官員皆受國家職任凢公正廉勤者陞<lb/>
<pb n="KR4e0090_WYG_091-78b"/>
　　遷貪虐怠慢者黜罷朝廷自有公論自今各宜勉<lb/>
　　力以仁義存心以公勤從事若不能自勉專務背<lb/>
　　公營私阿附投托賄賂交通朋比為非者國典具<lb/>
　　在悔将難追<lb/>
　一凢軍民一切利病及今可以濟時恤患除奸革弊<lb/>
　　之事諸人直言無隱正統四年六月二十二日<lb/>
　　　兖國復聖公新廟之碑<lb/>
朕惟聖賢之生皆天以為世道生民計非偶然也雖天<lb/>
<pb n="KR4e0090_WYG_091-79a"/>
處之有不同而聖賢求所以仰副天之意者則一心也<lb/>
孔子之道原於天而承於堯舜禹湯文武周公孔子不<lb/>
得位則惓惓於推眀斯道立教垂世以副天之意蓋周<lb/>
公而後必有孔子而後帝王之道眀君臣父子之位正<lb/>
尊卑内外貴賤之辨著雖斯理在人心皆固有之然非<lb/>
得孔子之教則不能以皆眀眀之有淺深世道所以有<lb/>
盛衰之不齊也向微孔子之教斯世斯人幾何其不淪<lb/>
於夷狄禽獸此孔子之道所以為天下國家者不可以<lb/>
<pb n="KR4e0090_WYG_091-79b"/>
一日無也三千之徒孔子獨稱顔子好學獨告以帝王<lb/>
為治之大法使孔子居堯舜之位則顔子稷契之倫也<lb/>
聖賢之不得位與年皆天也而使之得以為天地立心<lb/>
為生民立命為萬世開太平有以仰副天之意亦天也<lb/>
君子曰聖人之藴㣲顔子殆不可見發聖人之藴教萬<lb/>
世無窮者顔子也嗟乎孔子其太和元氣顔子其四時<lb/>
之春乎非春其何以見太和之發育也曲阜故有孔顔<lb/>
廟祀我皇曾祖太宗文皇帝既新孔廟而親製文書石<lb/>
<pb n="KR4e0090_WYG_091-80a"/>
朕嗣統之七年爰新顔廟有司請文書石并系以詩曰<lb/>
巍巍宣聖道配乾坤化流天下光闡人文<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>矣兖國剛<lb/>
眀純粹蕩蕩聖域深造精詣爰勤四勿以復天理以居<lb/>
廣居進進無止大經大本一出于天惟聖誠眀顔得其<lb/>
全禮樂之授王佐之期鳯鳥不至聖賢側㣲作範立教<lb/>
永淑来世報德暨功代謹秩祀東瞻魯邦生之所都神<lb/>
靈在天亦時来居既作新廟爰祗祀事弼佑皇眀千萬<lb/>
億嵗正統六年十一月初四日<lb/>
<pb n="KR4e0090_WYG_091-80b"/>
　　　觀天之器銘<lb/>
粤自大聖體天施政敬天以心觀天以器厥器伊何璇<lb/>
璣玉衡璣象天體衡審天行歷世更代垂四千䙫沿襲<lb/>
有作其制寝備即器而觀六合外儀陽經隂緯方位可<lb/>
稽中儀三辰黄赤二道日月暨星運行可考内儀四遊<lb/>
横簫中貫南北東西低昂旋轉簡儀之作爰代璣衡制<lb/>
約用密疏朗而精外有渾儀反而觀諸上䂓下矩度數<lb/>
方隅别有直表其崇八尺分至氣序考景咸得懸象在<lb/>
<pb n="KR4e0090_WYG_091-81a"/>
天器具厥體測驗推歩術含至理昔作今述為制彌𢎞<lb/>
既眀且悉用将無窮惟君勤民事天首務民不失寧天<lb/>
其予顧政純于仁天道以正勒銘斯器以勵予敬<lb/>
　　　新建廟學之碑<lb/>
皇天仁愛下民必簡命聖人君之師之聖人得位則兼<lb/>
君師之事如伏羲神農黄帝堯舜禹湯文武是已不得<lb/>
乎位則專師之事以立教垂範孔子是已兼君師者道<lb/>
施於當時專師事者教被於後世然非得孔子立教則<lb/>
<pb n="KR4e0090_WYG_091-81b"/>
雖前有伏羲神農黄帝堯舜禹湯文武世莫之知矣故<lb/>
曰自生民以来未有盛於孔子孔子之功萬世之功也<lb/>
孔子所為教其道仁義道德其事父子君臣尊卑内外<lb/>
其器易詩書春秋禮樂皆本於天也凡為天下國家者<lb/>
誠能純用孔子之道則天地以位萬物以育彼其名為<lb/>
用孔子之道而效不至焉者信用之弗篤加有異術邪<lb/>
説間之也我國家自太祖髙皇帝太宗文皇帝暨我皇<lb/>
祖皇考聖聖相承恭天成命顓顓焉一惟孔子之道是<lb/>
<pb n="KR4e0090_WYG_091-82a"/>
尊於凢施政敷教取人理民一惟孔子之道是用不雜<lb/>
他術自國都至於四方郡邑海隅邊徼靡不建學設教<lb/>
崇祀先師海外蕃國及蠻夷酋長皆仰慕德化遣子入<lb/>
學蓋歷世以来尊上孔子未有如我祖宗之世之盛者<lb/>
也朕以凉德祗承天序欽惟古昔之大典祖宗垂統之<lb/>
盛心夙夜孜孜圖惟善繼北京故有學在宫城之艮隅<lb/>
庳隘弗稱乃正統八年秋命有司撤而新之左廟右學<lb/>
高廣靚深所以奉眀靈居来學凢百所需靡不悉備材<lb/>
<pb n="KR4e0090_WYG_091-82b"/>
出素具役不及民眀年春成朕躬釋奠于先師循古典<lb/>
也退即學之彛倫堂命儒臣講經公卿大夫及百執事<lb/>
之臣逢掖之士兵衛之師拱侍而聽殆以萬計而有司<lb/>
請如故事紀其成於碑嗟夫孔子之道為天下國家者<lb/>
不可一日以闕學校之教於化民育材者不可一日以<lb/>
怠矧京師首善之地所係之重且大乎敬書諸貞石昭<lb/>
示我後人俾咸務欽承用丕顯皇眀治化之盛與天地<lb/>
日月相為悠乆云正統九年三月初一日<lb/>
<pb n="KR4e0090_WYG_091-83a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_091-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里别集巻一<lb/>
</p>
<p>
</p>
  </div>
</body>
</text>
</TEI>
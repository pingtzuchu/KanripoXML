<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻二十三</head>
    <p>
<pb n="KR4e0090_WYG_023-1a"/>
欽定四庫全書<lb/>
　東里文集巻二十三　　　明　楊士竒　撰<lb/>
　　表<lb/>
　　　兩朝實錄成史館上表<lb/>
伏聞上有堯舜禹湯文武之君斯有典謨訓誥誓命之<lb/>
紀當時所錄萬世攸師自漢以來暨于唐宋皆建史官<lb/>
專職紀述我國家奉天啟運聖聖相承大經大法明于<lb/>
上善政善教被于下萬方一統海宇清寧洪武以前神<lb/>
<pb n="KR4e0090_WYG_023-1b"/>
功聖德史氏所記具有成書欽惟太宗體天𢎞道高明<lb/>
廣運聖武神功純仁至孝文皇帝剛徤中正廣大欽明<lb/>
體天之心行天之道勵精為理躬儉愛人再奠邦家中<lb/>
興鴻業文治光昭於日月武烈𢎞靖於華夷大畧雄材<lb/>
茂功偉績規模𢎞遠卓冠百王欽惟仁宗敬天體道純<lb/>
誠至德𢎞文欽武章聖達孝昭皇帝孝友英明寛仁恭<lb/>
儉敬天法祖制治保邦明目達聰周詢民隱時使薄歛<lb/>
愽施濟人撫盈成之運廣文明之化丕新政紀覃敷德<lb/>
<pb n="KR4e0090_WYG_023-2a"/>
澤朞月之内天下歸仁二聖升遐雲車益遠萬姓哀慕<lb/>
海宇同情恭惟皇帝陛下文武聖神聰明睿智纉承大<lb/>
寶君國子民推廣至仁繼志述事歌九功之惟叙得萬<lb/>
國之懽心上念祖宗功德之隆同符天地覆載之大宜<lb/>
宣昭於簡冊垂儀範於帝王宣德元年五月勑脩兩朝<lb/>
實錄命臣輔臣義臣原吉監脩臣士竒臣榮臣㓜孜臣<lb/>
山臣英臣溥總裁臣棨臣英臣直臣述臣時勉臣習禮<lb/>
臣學䕫臣循臣從善臣驥臣鶴齡臣洪臣永清臣叙臣<lb/>
<pb n="KR4e0090_WYG_023-2b"/>
曰恭臣敬臣翰臣雅臣翥臣繼臣中臣叔剛臣文奎臣<lb/>
節臣錫臣蕚纂脩發左右史臣之所記閲中外官府之<lb/>
所上兼考章䟽叅之見聞編載事功必備著其本末纂<lb/>
述謨訓必致謹於精㣲關制度者雖細不遺切幾務者<lb/>
雖明必審於紀叙聖神之道德如繪畫造化之功能儗<lb/>
諸形容誠難髣髴乃若附錄臣下必在究明是非訖五<lb/>
年正月恭成太宗文皇帝實錄百三十巻仁宗昭皇帝<lb/>
實錄十巻合百五十四冊謹繕寫上進伏念臣輔等智<lb/>
<pb n="KR4e0090_WYG_023-3a"/>
識淺陋學術空疎曠嵗月而久稽亦討論之惟謹方諸<lb/>
良史深愧乏三長之稱監于先朝庻少資萬幾之暇<lb/>
　　　經筵謝表<lb/>
知經筵事太師英國公臣輔同知經筵事少傅兵部尚<lb/>
書兼華蓋殿大學士臣士竒少傅工部尚書兼謹身殿<lb/>
大學士臣榮禮部尚書兼翰林院學士臣溥兼經筵官<lb/>
詹事府少詹事兼翰林院侍讀學士臣直少詹事兼翰<lb/>
林院侍講學士臣英翰林院侍讀學士臣時勉臣習禮<lb/>
<pb n="KR4e0090_WYG_023-3b"/>
侍講學士臣循侍讀臣𠂻侍講臣榖脩譔臣愉臣鼐等<lb/>
兹者恭遇經筵肇啟聖學維新講讀侍臣咸膺恩澤謹<lb/>
奉表稱謝者臣輔等誠懽誠忭稽首頓首上言伏以天<lb/>
清地寧昭聖皇之統御時康道泰美文治之隆興日月<lb/>
光華中外忻悦恭惟皇帝陛下聰明睿智廣大寛仁尊<lb/>
尊親親崇兩宫之至養推恩布德得四海之懽心是以<lb/>
三光全而寒暑平五穀熟而人民育益勤稽古之學益<lb/>
𢎞養正之功謂易書詩禮春秋之文皆堯舜禹湯文武<lb/>
<pb n="KR4e0090_WYG_023-4a"/>
之道萬幾有暇恒親御於經筵多聞是求肆詳延於儒<lb/>
雅用資啟沃用致進脩上以承帝王心法之傳下以錫<lb/>
臣民皇極之福光祖宗之洪業擴海宇之隆平臣輔等<lb/>
猥以庸才咸叨榮命荷絲綸之飭勵繼宴錫之駢蕃於<lb/>
緝熙單厥心允恊周成之德念終始典于學敬陳商説<lb/>
之篇<lb/>
　　議<lb/>
　　　呉文正公從祀議<lb/>
<pb n="KR4e0090_WYG_023-4b"/>
欽奉聖㫖命臣等考究元儒呉澄應否從祀議擬奏聞<lb/>
臣士竒等欽遵考得元翰林學士呉澄所著書及奎章<lb/>
閣侍書學士虞集所狀澄事行蓋澄自十嵗得宋儒朱<lb/>
熹所註大學讀之即知為學之要專勤誦讀次讀語孟<lb/>
中庸亦然遂大肆力於諸經十五專務聖賢之學致踐<lb/>
履之實以道自任其所自勵有勤謹敬和自新自脩消<lb/>
人欲長天理克已悔過矯輕警惰顔冉理一等銘其教<lb/>
學者有學基學統等篇深究濓洛關閩之㫖考正孝經<lb/>
<pb n="KR4e0090_WYG_023-5a"/>
校定易書詩春秋脩正儀禮小戴記及邵雍張載之書<lb/>
有易書春秋禮記纂言及易纂言外翼皆所以啟大道<lb/>
之堂奥開來學之聰明傳之百世而無弊也時朝廷屢<lb/>
起之乃就國子監丞稍進司業一言不合即自觧去後<lb/>
屢徴復起亦不久於位進退之際卓然君子蓋元之正<lb/>
學大儒許衡及澄二人衡遭際世祖功在朝廷澄在朝<lb/>
之日雖淺其職論思教成均勸講經筵咸積誠意預大<lb/>
議論大事咸引古道而功在學者尤多故二人之沒皆<lb/>
<pb n="KR4e0090_WYG_023-5b"/>
諡文正衡在當時已列從祀澄既後出又卒於元衰之<lb/>
際當時已有建議宜列從祀者屬元綱日頽未及舉行<lb/>
今澄所著諸書具在我國家崇儒重道大明四書五經<lb/>
及性理之㫖凢澄所言皆見采錄以惠學者蓋澄問學<lb/>
之功朱熹以來莫或過之而從祀諸儒自荀况下至范<lb/>
寗語其事功皆未及澄今若升澄從祀孔子廟庭列諸<lb/>
許衡之次允愜斯文之公議昭國家之盛典謹具奏聞<lb/>
伏候勑㫖<lb/>
<pb n="KR4e0090_WYG_023-6a"/>
　　詩<lb/>
　　　平安南詩<hi>有序</hi>
臣聞天以風雨霜露育成萬物聖人以禮樂征伐綏輯<lb/>
天下一出於至仁周之文武皆一怒以安其民故雖聖<lb/>
人不志用兵亦不去兵以為治洪惟我國家肇興太祖<lb/>
聖神文武欽明啟運俊德成功統天大孝高皇帝深仁<lb/>
大義順天應人平靖四方以教以育㒺有孽害時謂泰<lb/>
和至于皇上益廣仁義禮樂之化海内奠安四夷嚮慕<lb/>
<pb n="KR4e0090_WYG_023-6b"/>
小大遐邇熙然同春惟是安南其王孱㣲其賊臣黎季<lb/>
犛暨其子蒼沿襲悖兇屢弑國主淫刑暴歛毒虐下人<lb/>
滋久滋甚皇上閔焉弗寧發詔使諭使遷悔賊㒺忌畏<lb/>
數侵掠厥鄰占城又冦我思明祿州寧遠之地在廷之<lb/>
臣咸請發兵討罪上曰彼匪人乎斯不可終化發詔使<lb/>
申諭焉賊聞其主有遺𦙍子奔來京師即上表謝過請<lb/>
還之上曰彼其庻幾有悔乎遣使者衞送出境賊伏衆<lb/>
邀遏使者執殺其主遺𦙍子事聞皇上震怒召文武羣<lb/>
<pb n="KR4e0090_WYG_023-7a"/>
臣諭曰予承天命保康兆億民一民弗獲惟予弗恭人<lb/>
有弗迪而遽誅斯遏抑厥自新乃有弗迪至于再三而<lb/>
釋弗誅惟予弗君今盜滋弗迪予必不釋將往大正匪<lb/>
予志用武惟盜滋稔惡羣臣合辭力賛必决乃告祀天<lb/>
地宗廟及天下山川命征夷將軍左右副將軍左右叅<lb/>
將暨神機横海驃騎游擊鷹揚五將軍率師討賊師發<lb/>
金川門上臨江送之諭之曰汝其代予往行天討惟盜<lb/>
暨厥子必誅弗釋暨同惡必誅弗釋凢厥脅從咸釋弗<lb/>
<pb n="KR4e0090_WYG_023-7b"/>
誅惟兹安南咸朕所統厥民滋困于盜㒺攸訴告汝其<lb/>
代予往弔毋有侵害或有侵害即既殄戮盜猶底汝罰<lb/>
既殄戮盜其咨求其王遺嗣子俾統治厥民往哉惟懋<lb/>
師入安南黎賊脅驅其民號七百萬拒于境上民聞王<lb/>
師來為已除害皆倒戈迓降師渡富良江入其東都城<lb/>
又入其西都城如蹈無人之地賊窮迫盡棄其衆獨與<lb/>
其孥數人並海遁去王師追之悉生縶之不遺一人乃<lb/>
縱所脅從咨民所苦罷其苛禁敷求安南王遺嗣民既<lb/>
<pb n="KR4e0090_WYG_023-8a"/>
㒺有侵害又䝉哀矜弔恤悉觧去所苦咸竊喜曰我幸<lb/>
復見今日幸聖天子不遐棄我萬里外而復生我欣然<lb/>
如脱虎口歸慈父母相率跽軍門言曰惟故安南王遺<lb/>
嗣悉殱于冦暴無遺惟兹土故𨽻中國誠願復列中國<lb/>
氓宻比聖化俾我暨我子我孫咸免於夷狄禽獸軍中<lb/>
獻所獲俘且具言民所欲皇上重違民意下詔郡縣其<lb/>
地選置守吏復置交阯布政司總之在廷文武羣臣上<lb/>
表稱賀臣惟安南本漢南越地武帝置交阯郡暨五季<lb/>
<pb n="KR4e0090_WYG_023-8b"/>
丁氏竊據之始僣稱王宋弗能制因授之卒循為常更<lb/>
歴數姓蟠結深固屢叛弗服宋元數舉兵誅訖無成功<lb/>
皇明奄有四海率先欵服曾不踰世終梗冦盜天地之<lb/>
德務隆包荒累誨弗悛肆急援溺仁義之旅弔伐並行<lb/>
恩威所臨有迎無拒累月之頃肅清兇憝大拯塗炭𢎞<lb/>
復疆土功德俊茂振古無倫焉惟古帝王施德建功皆<lb/>
有頌歌傳播後世臣忝列從臣後輙儗古作者之意譔<lb/>
平安南詩一首以示後來謹拜手稽首上進詩曰<lb/>
<pb n="KR4e0090_WYG_023-9a"/>
惟天生民咸俾遂適有攸弗及肆命有德惟德格天為<lb/>
君為師以教以治俾適咸宜天啟皇明悉畀所覆明明<lb/>
太祖生育教誘衣之食之邇安逺歸禮昭義布長㓜尊<lb/>
卑皇帝繼統四方萬國益富而教和豫安適蕞爾蠻交<lb/>
醜孽其間為狼為犲小大畢殘皇曰彼醜匪異人類庻<lb/>
或改率予其化誨誨言諄諄弗遷益驕戕暴厥鄰盜我<lb/>
邉郊百辟文武頫伏陛言弗時翦屠將俾蔓延皇曰申<lb/>
誨猶或改率弗改弗率跳梁狂獝偽恭籲命賊我使人<lb/>
<pb n="KR4e0090_WYG_023-9b"/>
暨彼遺孽磔身百分皇曰彼醜獸心靡易螟蜷弗除曷<lb/>
遺嘉稷惟皇上帝付予八埏有溺弗援予滋違天誕命<lb/>
將臣暨旅師徒往勵汝勇往宣汝謨咸弔困窮殱惟醜<lb/>
虜職敷予仁匪曰究武六師遄邁辭直氣厲渉危蹈深<lb/>
若履平地嘽嘽烈烈赫赫業業如飄剟剟如霆<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    <graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>蠢<lb/>
彼醜虜脅驅為拒仁威天降孰有強禦雞翎夜闢富良<lb/>
為帶投兵委戈奔降迓拜乃入交城乃走兇渠縶之海<lb/>
隅如探取鶵乃咨脅從悉觧而縱乃視交人弔其疾痛<lb/>
<pb n="KR4e0090_WYG_023-10a"/>
交人悴悴爰始色温舒其兢兢爰始笑言交人有言我<lb/>
困荼毒天子生我旋癘為福交人有言我初匪夷逖遠<lb/>
淪汙陷兹塗泥天子聖仁曷返我初内我庇我永康不<lb/>
虞俘獻于廷天子受之民有願欲天子予之四夷有聞<lb/>
懽喜告語天子聖仁我有父母救民之疾不以遐僻有<lb/>
梗弗率必誅不釋天子聖仁孔武且神孰其為梗鑒彼<lb/>
交人芒芒四裔威服德拊巍巍中夏尊安鞏固海航陸<lb/>
車來享來庭千萬億年拱我皇明<lb/>
<pb n="KR4e0090_WYG_023-10b"/>
　　　思訓堂詩<hi>有序</hi>
思訓堂者通政司右通政宛平陳定至善奉親之堂也<lb/>
親没拳拳於親之訓不忘故以名堂而著其孝思焉間<lb/>
求余言夫世之為父母愛其子盡力於鞠育恩勤者有<lb/>
之矣而能訓之以善道者鮮訓以善道則幸其子不違於<lb/>
目前之頃有不可必况望其不違於身後者乎至善蚤䘮<lb/>
父獨頼母王恭人鞠育教訓以成其德噐顯融於世矣而<lb/>
服膺母訓至於母沒不敢忽忘可謂令子矣夫君子之<lb/>
<pb n="KR4e0090_WYG_023-11a"/>
所重者有恒心也故作思訓堂詩以致相成之意詩曰<lb/>
昔我升堂言侍母慈今母徃矣升堂孔思厥思伊何母有訓<lb/>
辭厥訓伊何仁義是持事君猶天盡已勿欺維厚有容維慎<lb/>
弗危我心藏之夙夜靡遺豈直靡遺允蹈不違僶俛維寅<lb/>
承母之詒伊昔克承式肇慶基繼今克承永保弗隳克篤<lb/>
念之罔適匪禔庶幾有譽于親有輝永廸于斯以善厥施<lb/>
　　賛<lb/>
　　　黄思恭學士像賛<lb/>
<pb n="KR4e0090_WYG_023-11b"/>
肅乎其外泊乎其内不競不絿于于其泰纉先緒於垂<lb/>
㣲肇來慶於孔章白鹿華葢玉韞而光榮恩清秩黄髪<lb/>
兒齒消揺相羊茂綏福履<lb/>
　　　晃菴像賛<hi>有序</hi>
吾邑蕭生寫文淵閣大學士兼左春坊大學士晃菴胡<lb/>
公像可謂似矣然得其外者耳得其内者莫如余敬書<lb/>
之巻首為賛其詞曰<lb/>
偉乎其儀淵乎其中簡而有執和而無同襟宇澄瑩涵<lb/>
<pb n="KR4e0090_WYG_023-12a"/>
秋露於玉壺氣韻灑落揚皓雪於青松洙泗關洛其學<lb/>
之源大河長江其文之雄事聖明之主崇近宻之任承<lb/>
禮遇之隆其千載之遭逢也而泊然如抱虚退然如執<lb/>
冲孳孳於往哲乾乾乎終日者蓋希先民道德之意君<lb/>
子為仁之功歟<lb/>
　　　鄒侍講像賛<lb/>
其禀之剛其行之良所存也公而恕所履也直而方學<lb/>
之愽必宗於聖賢文之富必傅諸經義秋水澹雲泊乎<lb/>
<pb n="KR4e0090_WYG_023-12b"/>
素心寒巖古栢凛乎義氣孔子所云直道而行孟子所<lb/>
稱樂善不倦展君子兮邦之彦也<lb/>
　　　自賛<lb/>
其為人也知厥初靡有不善知既往鮮有或是知古聖<lb/>
賢皆學而能知宇宙間皆吾分内然望而未見徒係其<lb/>
志今不田而食不桒而衣者四十六嵗嗟來日之幾何<lb/>
其奚以免夫俯怍而仰愧哉易云終日乾乾庻幾服以<lb/>
自勵<lb/>
<pb n="KR4e0090_WYG_023-13a"/>
　　　石處士像賛<hi>彦誠之父</hi>
其中休休其外温温雍容耆頥消揺丘園根忠信於天<lb/>
賦表行義於厥躬抗素尚於浮雲含逸響於清風古之<lb/>
吉人今之善士自天祐之式繁壽祉<lb/>
　　　具慶遺像賛為贑王令作<lb/>
含純抱和蹈履靜嘉有淑令嫓恊裕厥家為善有慶有<lb/>
子有文章貢之濆惠政在民禄養孔時弗究報施遺像<lb/>
儼然悠悠孝思<lb/>
<pb n="KR4e0090_WYG_023-13b"/>
　　　亡妻嚴夫人遺像賛<lb/>
處余之貧泰焉以欣從余而貴不改儉勤蓋布裳提汲<lb/>
無怍乎鮑宣之婦男女効績有聞於文伯之母規過不<lb/>
及輔我中道曷不永年於我偕老噫<lb/>
　　　行儉像賛<lb/>
學愽而志端識敏而才充其秀發也粲芙蓉於渌水其<lb/>
清㧞也挺華嶽於晴空承明延閣足以續休乎家世詞<lb/>
命論思足以増重於國華方當任賢興理之時禄位所<lb/>
<pb n="KR4e0090_WYG_023-14a"/>
臻豈吾所能量其涯哉<lb/>
　　　歐陽子白像賛<lb/>
邁往之氣明爽之資有學有文有德有儀如寳劒含精<lb/>
將試之無不利如良玉在匵蓋蓄焉而弗施雖見諸䫉<lb/>
者已老而存諸中者未衰其終求箕山之志抑有俟蟠<lb/>
溪之時也耶<lb/>
　　告祭文<lb/>
　　　祭告先考墓文<lb/>
<pb n="KR4e0090_WYG_023-14b"/>
維永樂十年嵗次壬辰三月乙酉朔越十有九日癸卯<lb/>
男具官士竒敢昭告于先考府君尊靈仰荷尊父積德<lb/>
垂慶覆被小子獲仕于朝欽承上恩特贈尊父為奉直<lb/>
大夫左春坊左諭德榮捧命書倍萬愉懌謹録黄專遣<lb/>
姪鄉貢進士輝賫詣塋域恭伸燎告伏惟尊父服此明<lb/>
恩重念藐孤生而薄祜甫踰朞晬慈父棄捐生我孔勞<lb/>
棄我孔蚤幸承福祐用克臻兹心之永傷禄不逮養奉<lb/>
恩悲咽如何可言自今以始惟盡此心惟忠惟孝不敢<lb/>
<pb n="KR4e0090_WYG_023-15a"/>
荒怠伏惟尊靈永佑相之謹告<lb/>
　　　祭告先妣墓文<lb/>
維永樂十年嵗次壬辰三月乙酉朔越十有九日癸卯<lb/>
男具官士竒敢昭告于先妣尊靈兹者欽䝉上恩特賜<lb/>
誥命贈尊母為宜人榮捧命書倍萬忻懌謹録黄專遣<lb/>
姪鄉貢進士輝賫詣塋域恭伸燎告伏惟尊母服此明<lb/>
恩重念某不孝不天生孩十有六月慈父棄背當此之<lb/>
時兵亂甫定骨肉散亡家産破析獨頼尊母慈仁如天<lb/>
<pb n="KR4e0090_WYG_023-15b"/>
軫念先祀危切履氷保存孤孽嚴於執玉逮其有知教<lb/>
之詩書曰此汝先人之業也汝怠而棄焉是汝不能子<lb/>
而我不能母也憂勞夙夜險阻備嘗以長育存全之於<lb/>
孤苦顛沛之餘至其㓜既壯其危既安而尊母不及見<lb/>
矣嗚呼痛哉今荷尊母積德流慶叨承國恩享有禄食<lb/>
矣追惟㓜侍尊母糜粥不飽今有禄食能獨飽乎衣有<lb/>
綈帛矣追惟㓜侍尊母䟽薄不暖今有綈帛能獨暖乎<lb/>
一念之至疾首摧心天地無窮母子此痛其有窮乎祗<lb/>
<pb n="KR4e0090_WYG_023-16a"/>
奉恩榮益深哀慕悲涕哽塞莫知所云伏惟尚饗<lb/>
　　　焚黄告先祠文<lb/>
維洪熙元年嵗次乙巳正月壬申朔越二十日辛卯孝<lb/>
曾孫少傅兵部尚書兼華蓋殿大學士士竒敢昭告于<lb/>
三代祖考妣尊靈曰士竒不肖材知謭陋仰荷祖宗積<lb/>
善累仁慶澤所鍾覆被小子叨禄侍近積有嵗年兹者<lb/>
恭遇皇上龍飛恩德覃霈屢陞崇秩寵賜誥命推恩追<lb/>
封三代我曾祖待制府君祖金洲府君考諭德府君皆<lb/>
<pb n="KR4e0090_WYG_023-16b"/>
追封榮祿大夫少傅兼華蓋殿大學士曽祖妣𢎞農郡<lb/>
君嚴氏繼曾祖妣高氏祖妣胡氏妣宜人陳氏皆追封<lb/>
夫人士竒榮捧命書不勝忻悦祗用録黄恭伸燎告伏<lb/>
惟尊靈服此明恩敷佑小子用竟忠事庻幾上不累君<lb/>
親之大德謹用告知謹告<lb/>
　　　祭康氏妹文<lb/>
嗚呼吾母生我及妹心母之心敬母之訓嗣母之善吾<lb/>
妹最賢妹之有家鍾愛賢姑宜於夫子宜於宗戚謂宜<lb/>
<pb n="KR4e0090_WYG_023-17a"/>
祿壽百嵗之期云何一疾遽殞中道雖暨里隣咸増悲<lb/>
惋矧於同氣心當如何訃音之來驚仆號慟嗚呼哀哉<lb/>
命果然耶兄仕京師廿有七年思母不見思見吾妹遽<lb/>
復已矣嗚呼哀哉吾妻家居辛苦生業亦惟賢妹姑嫂<lb/>
一心扶助禆益不知倦勞吾妻久病以至于没兒女呱<lb/>
呱惟姑是恃保育訓教靡夕靡朝詎謂再朞吾妹又没<lb/>
兄之抱慟曷有窮期嗚呼𡨕𡨕不昧應與汝嫂同事老<lb/>
母幽明異路寧知兄悲茫茫脩途緘辭致奠南望興慟<lb/>
<pb n="KR4e0090_WYG_023-17b"/>
泪雨其雱尚饗<lb/>
　　　祭族兄仲素文<lb/>
維永樂七年嵗次已丑七月辛未朔越二十有一日辛<lb/>
卯楊士竒聞族兄仲素先生之䘮已歸葬淮安謹附酒<lb/>
果之儀令姪之紀致奠于先生之靈而言曰嗟嗟吾兄<lb/>
而遽死乎耿介之德和厚之資篤實之學温雅之詞彼<lb/>
世人於利勢倀奔走如渴飢獨安命而守義寧處賤而<lb/>
宅卑罹憂患以益窮恒特立而不移服恬素以自適全<lb/>
<pb n="KR4e0090_WYG_023-18a"/>
天和之熈熈諒於道無所枉雖竟死其奚悲士竒昔邂<lb/>
逅於都城蓋晨聚而夕分交書幣之往還雖迹遠而心<lb/>
親詎期一旦北行逾遠杳音塵之莫通忽䘮車其來返<lb/>
瞻宗秀之凋摧慟中懷其煩懣謹緘辭而致奠零涕淚<lb/>
之澘澘尚饗<lb/>
　　　祭陳一敬文<lb/>
哀哉陳兄遽此永畢耶凢世之人耄期比比獨不躋下<lb/>
壽理其可詰耶兄之所存和易平實兄之應務條理縝<lb/>
<pb n="KR4e0090_WYG_023-18b"/>
宻剗削町畦耿介自執凢世之人知兄無幾兄之用世<lb/>
用亦未幾其間得失曾何較計去嶮即夷來返竹林逍<lb/>
遙徜徉爰得我心日月幾何鶴書載下甫即公車倐焉<lb/>
殞謝哀哉陳兄余悲曷舍念余束髪相從遨嬉遨嬉伊<lb/>
何曰書與詩三十年間出處聚散迹暌志同㫁金莫間<lb/>
昨晤于兹曾幾晨夕㑹促别長頓絶來覿平生知心逝<lb/>
者如彼孰計陳兄溘又去此悲哉余情耿耿何已嗚呼<lb/>
死生恒道全歸為難生無遺憾没也其安我思陳兄我<lb/>
<pb n="KR4e0090_WYG_023-19a"/>
又何歎尚饗<lb/>
　　　祭王肇慶文<lb/>
維永樂十四年嵗次丙申九月己丑朔越七日乙未故<lb/>
中憲大夫肇慶府知府伯貞先生王公之䘮歸自北京<lb/>
道過龍江其婣家生奉直大夫左春坊左諭德兼翰林<lb/>
侍講楊士竒謹致清酌之奠泣而言曰嗚呼先生遽往<lb/>
而不還耶嵗初邂逅傾瀉相懽曾無幾時余疾遘患數<lb/>
匍匐以來視為之方以速其安既去此而北行長蘆之<lb/>
<pb n="KR4e0090_WYG_023-19b"/>
書猶懇懇於訓言先生之厚余其事固昨日之間也遄<lb/>
聞端州之命喜動乎中計旦夕之南轅得伸欵洽以觧<lb/>
渴煩何意旬餘凶訃忽聞嗚呼哀哉偉歟先生士林之<lb/>
尊經學之淵源泝濓洛以達於羲文文章之閎肆凌韓<lb/>
柳而攀駕馬班正直節儉有羔羊大夫之德寛裕慈厚<lb/>
惟仁人長者之存是以發乎其中藹如春陽之温遺乎<lb/>
其外泊如秋空之雲故學者師道德之教百姓歌召杜<lb/>
之恩溘涘風而上征其孰不悽楚而辛酸哉矧在士竒<lb/>
<pb n="KR4e0090_WYG_023-20a"/>
契好世敦少於學問深辱引援粗焉有聞其敢或諼三<lb/>
十餘年離合紛紜孰計斯别竟焉永分大江之濆跽奠<lb/>
此樽蓋撫今而惟昔言可盡而情莫殫也嗚呼哀哉尚<lb/>
饗<lb/>
　　　祭林崇璧文<lb/>
嗚呼崇璧遽止於此邪士君子所期望於子者皆遠大<lb/>
之計而聖天子臨軒親䇿以子魁天下之士亦有待儒<lb/>
者之効用於世也子之問學厥有源委子之文章華實<lb/>
<pb n="KR4e0090_WYG_023-20b"/>
薿薿忠厚謙愼惟子所存平直端方惟子所履其由此<lb/>
而遠到理之所必至也孰謂崇璧竟止乎是其古人之<lb/>
有云莫之致而致乎某等職同寮寀志諧道契胡仳離<lb/>
之甫朞奄溘焉而長逝子䘮來歸將復故里念我良友<lb/>
死生之誼薦薄奠而寫哀痛余中之若劌尚饗<lb/>
　　　祭陳叅政文<lb/>
嗚呼震之别纔隔嵗訃音東來遽聞謝世昉其别時病<lb/>
喜勿藥何意旋歸而竟不作嗚呼震之總角弟昆相勵<lb/>
<pb n="KR4e0090_WYG_023-21a"/>
以學相角以文仕而同朝又同翰苑過從怡怡何間晨<lb/>
晩震之陞擢春官郎署不出京師尚時懽聚既賛大藩<lb/>
千里暌隔兩地一情累嵗一覿今兹已矣永絶晤期逝<lb/>
者何適存者恒悲嗚呼中表少小相親六十餘年存吾<lb/>
兩人震之康強余病蚤衰而先余逝余存幾時不腆之<lb/>
文書于墓石庻昭平生以慰𡨕寂<lb/>
　　　祭思貽兄文<lb/>
嗚呼士竒不天甫晬失怙靡兄靡弟㷀㷀一身於兄其<lb/>
<pb n="KR4e0090_WYG_023-21b"/>
從如同父母兄生先我十有六年我㓜頼兄提携抱負<lb/>
迨于丱角導我書詩憐我能勤喜動顔色顧曰予弟奕<lb/>
奕吾宗黽勉繼承在我與爾茍惰弗勉隳陊自兹恭受<lb/>
教言罔敢遺墮中罹憂患兄勞孔囏未有室家兄不遑<lb/>
止初䝉召命兄曰行哉朝夕戒之毋滯于下聞聯近職<lb/>
寓書勤勤曰振吾宗其將在爾惟敬惟慎其克有終屢<lb/>
來甚懽既别彌戚間聞疾疢如痛在已凢兄愛我一自<lb/>
中誠我之報兄靡効毫髪在兄無望在我曷寧連嵗書<lb/>
<pb n="KR4e0090_WYG_023-22a"/>
來兾一還晤惟兄與弟皆同此心所願未酬兄遽長逝<lb/>
聞訃驚慟哀苦奈何頓足號呼中腸如割兄之夀考諒無<lb/>
憾焉我亦稀年别時其幾敬寓薄奠寫此中情兄靈如<lb/>
存鑒此哀懇尚饗<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_023-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻二十</head>
    <p>
<pb n="KR4e0090_WYG_020-1a"/>
欽定四庫全書<lb/>
　東里文集巻二十　　　　明　楊士竒　撰<lb/>
　　墓誌銘<lb/>
　　　孝子曽先生改葬誌銘<lb/>
泰和有孝子曰曽元友先生没而葬五十有八年矣其<lb/>
子愚將改葬寓書北京曰先人初葬不肖孤方髫齓不<lb/>
能請銘於先軰君子甫冠而坐累謫西川數十年幸老<lb/>
罷歸又幸得吉壤將改葬先人如又不請銘不孝莫大<lb/>
<pb n="KR4e0090_WYG_020-1b"/>
矣然先軰君子淪謝已盡今婣戚中知先人者惟子遂<lb/>
視所述事狀曰必無辭嗚呼士竒外祖母曾孺人先生<lb/>
女兄也士竒㓜孤先生以外祖母憐愛之故時過撫問<lb/>
又時遣人抱至其家親著膝上啖以糗餌教誦古人詩<lb/>
成誦輙喜動顔色士竒恒著於心不敢忘銘其敢辭按<lb/>
曾氏自團練使某由金陵徙泰和始居邑西之文溪以<lb/>
儒傳家代有仕者至梅伯宋舉進士紹興府同知析居<lb/>
岳家巷子懷可元袁州路儒學教授學者稱鷗江先生<lb/>
<pb n="KR4e0090_WYG_020-2a"/>
子思立篤學不仕學者稱竹間先生子三男一女男龍<lb/>
友益友季即元友先生女歸陳靜得先生先夫人父母<lb/>
也元友先生諱鼎元友其字晩更字有實孝友之行出<lb/>
於天性自㓜服勞奉養恒先諸兄元季紅巾冦猝掠泰<lb/>
和先生獨負老母出走冦追及欲刼之去跪陳母老無<lb/>
共養者冦怒揮刀將殺其母先生以身翼蔽母冦益怒<lb/>
連數刀斫先生頂肩及足血流于地而抱母不舍冦帥<lb/>
踵後至憫之命從者以其母子入營給米肉且敷善藥<lb/>
<pb n="KR4e0090_WYG_020-2b"/>
數日創愈予資遣人䕶送出時兵禍日甚奉母竄伏山<lb/>
谷甘㫖恒充未幾江西行省叅政全普庵薩爾辟為濓<lb/>
溪書院學正遂迎母就養全死奉母歸先廬既廢於兵<lb/>
縣尉楊某為搆室數楹居之榜曰曽孝子廬母没哀毁<lb/>
而盡力䘮葬江西内附呉去疾知州事辟典税課州人<lb/>
譽其亷平洪武三年改州為縣侍御史劉昭先知縣事<lb/>
以明經舉引疾辭八年知縣郝思讓建社學於城内外<lb/>
教民俊秀朔望躬視督勸禮致明師十人以先生為首<lb/>
<pb n="KR4e0090_WYG_020-3a"/>
館下生後多成名以升先生眉宇秀朗靣潔白如玉儀<lb/>
度偉然博學强記而專禮經工詩擅八分書範金為小<lb/>
印章渾然古意占筮精康節數嘗竒中蓋春秋五十有<lb/>
八生元延祐辛酉八月廿二日没於洪武戊午五月廿<lb/>
九日元配鄧氏繼胡氏子男二愚頑皆胡出頑蚤卒孫<lb/>
男三沆濬深深蚤卒曽孫男四鎡鑑錫鋭元孫一斆改<lb/>
葬以某年某月某日墓在某鄉某山之原銘曰<lb/>
凢人百行孝其權輿為孝有誠天將弗違矧曰人乎猗<lb/>
<pb n="KR4e0090_WYG_020-3b"/>
歟曽孝子厥有錫類錫類無替曽百世祀<lb/>
　　　故翰林脩撰馬君墓志銘<lb/>
永樂十年進士第一人長樂馬鐸授翰林脩撰明年車<lb/>
駕幸北京十五年再幸皆留侍監國其於公事所當為<lb/>
者雖勞且艱不避雖數獨任不辭皇太子屢顧翰林學<lb/>
士楊士竒曰馬鐸可謂質實無偽者矣自是翰林學士<lb/>
國子祭酒司業有公務出皆命攝其事蓋署翰林者再<lb/>
署國子者一衆咸謂皇太子明於用人而鐸無沗厥命<lb/>
<pb n="KR4e0090_WYG_020-4a"/>
者也鐸字彦聲其先家饒州樂平宋宰相廷鸞之弟廷<lb/>
龍始居長樂廷龍之後有兄弟三人曰隆曰傑曰鈞皆<lb/>
舉進士至源夫伯載谷進其曽祖祖父也母卓氏彦聲<lb/>
自㓜已嶷然異常兒稍長即有志問學初授禮於鄉先<lb/>
生鄭孟宣遂旁通易詩書於子史百家多所愽渉為文<lb/>
援筆輙就自太學生中應天府永樂九年鄉試明年中<lb/>
㑹試廷對賜及第為脩譔授承務郎一考陞儒林郎三<lb/>
考皆最仍命復職先是上自北京遣使以御製書賜南<lb/>
<pb n="KR4e0090_WYG_020-4b"/>
京國子學學師生將詣謝㑹長官以他事去職踰月彦<lb/>
聲來署學事即具裝偕行衆謂彦聲後至可不行彦聲<lb/>
不可則相率助道里費彦聲曰鐸乃用是煩勞諸君耶<lb/>
一謝卻之處事公恕監官有挾前軰數與為異同者彦<lb/>
聲靣折之以大義卒帖服春秋釋奠先師制用翰林國<lb/>
子官四員分獻翰林獻位故在左後有易之及彦聲行<lb/>
事卒辨而復之於内有孝友之行一弟篤愛之弟死哀<lb/>
慟既葬其鄉縣山之原顧其子昕曰他日葬我必於此<lb/>
<pb n="KR4e0090_WYG_020-5a"/>
吾兄弟生死不違也為人耿介伉直無崖岸表裏一致<lb/>
臨義執言侃侃無所顧避不為外飾自奉儉薄雖貴不<lb/>
變與人交必誠必盡遇危急必濟之在京師直所居道<lb/>
側洿池中嘗冬夜有凍溺者聞而遽出之幾斃矣易其<lb/>
衣予飲食及藥久乃蘓所為類此皆未嘗自言閒暇讀<lb/>
書鼓琴以自適所居據山林之勝嘗名其書室曰梅巖<lb/>
後遂以為號永樂二十一年六月初六日以疾卒於官<lb/>
享年五十有八娶鄭氏子男二昕旺女二長嫁林浩次<lb/>
<pb n="KR4e0090_WYG_020-5b"/>
嫁陳禂孫男三繩繹純其卒之明年昕始克聞訃自長<lb/>
樂走北京奉䘮歸葬縣山合于弟之竁遂奉翰林脩撰<lb/>
李騏所具事狀并介李君求余銘嗚呼彦聲余考㑹試<lb/>
所取士也又同處翰林十年相好厚而相知深宜其以<lb/>
求於余也銘曰<lb/>
馬氏之鄉有湖洋洋湖有浮石馬氏之祥昔也其兆兄<lb/>
弟聯登今也其兆彦聲之徴嗟嗟彦聲允直而剛曷其<lb/>
奮興弗施之閎嗟嗟彦聲奄歸以藏其垂弗泯史氏有<lb/>
<pb n="KR4e0090_WYG_020-6a"/>
銘<lb/>
　　　思貽先生楊君墓志銘<lb/>
先生諱肇字仲基一字伯開思貽者所居堂名鄉里因<lb/>
以號先生焉楊氏之先出關西唐末由長安徙杭宋又<lb/>
徙吉又自吉水之楊莊徙西昌自徙西昌至先生十有<lb/>
五世曾祖諱景行元延祐乙卯進士官至翰林待制洪<lb/>
熙中贈少傅兼華蓋殿大學士元史有傳妣𢎞農郡君<lb/>
嚴繼高皆贈夫人祖諱介清江縣主簿妣項考諱章妣<lb/>
<pb n="KR4e0090_WYG_020-6b"/>
蕭先生其仲子也其㓜時主簿公特異視之曰此兒壽<lb/>
福過吾軰遠矣稍長為從父彦中後而孤貧能頟頟卓<lb/>
立負直氣非其道不肯茍屈下弱冠從學季父益民於<lb/>
贑時詔守令舉賢才贑守鄒奕併舉先生叔姪送詣江<lb/>
西行省先生以學未至辭叅政端公曰仕優可學也固<lb/>
辭乃聽既歸屬兵亂初定親戚之僅存者皆散徙遠邑<lb/>
先廬悉毁園田為豪奴姦僕所侵敓無遺先生孑孑勤<lb/>
力僅復什一二而累世墳墓久未有展省榛蕪莾蒼中<lb/>
<pb n="KR4e0090_WYG_020-7a"/>
或迷不可辨識先生徧咨遺老除荒薙薈悉求得焉而<lb/>
率子弟及時謁拜惟謹買田墓下以供祀事即故址作<lb/>
室復先人之舊日以教子讀書為切務曰此吾祖宗所<lb/>
用植身遺後者豈當至我遂廢也蓋先生所存心靡事<lb/>
不以承先為重監察御史過西昌舉先生訓導又固辭<lb/>
永樂中其弟及子皆官翰林先生喜嘗三至京師皆留<lb/>
數月父子兄弟極懽而後歸歸必留規益曰勉自効以<lb/>
稱國恩且光我先人我老死丘園瞑目焉先生㓜罹兵<lb/>
<pb n="KR4e0090_WYG_020-7b"/>
亂備極艱苦既冠而亂定拮据勞瘁用造室家自是脱<lb/>
危履安遂其生意而至於老死未嘗一日忘國家太平<lb/>
之澤性剛果遇事是是非非不肯脂韋媕婀以避怨尤<lb/>
以是鄉後進率嚴憚之邑大夫嵗舉鄉飲必賔禮先生<lb/>
先生生元至正己丑正月十六日卒於宣德癸丑三月<lb/>
十三日春秋八十有五娶康子男五長相永樂甲申進<lb/>
士翰林庻吉士刑部浙江清吏司主事先卒次旅為從<lb/>
弟仲殷後次弼為族弟仲岡後新授呉江縣學訓導次<lb/>
<pb n="KR4e0090_WYG_020-8a"/>
鵷為兄伯威後次艮女一嫁蕭誦孫男十四奕奐某某<lb/>
女若干曾孫男若干士竒先生再從弟也自㓜至老相<lb/>
篤恭愛蓋六七十年如一日世之同産者或莫逮也先<lb/>
生老且病無他念獨念不得復一見士竒與人言輙流<lb/>
涕士竒蓋同此心也顧受國厚恩未敢急其私今竟負<lb/>
吾兄矣嗚呼慟哉聞訃之後五日忍慟述其平生大槩<lb/>
為銘將使其子鑱石而納諸墓銘曰<lb/>
楊氏之宗故望于邦世否而隳一綫之㣲艱而振之自<lb/>
<pb n="KR4e0090_WYG_020-8b"/>
我思貽嗚呼思貽崇孝之道躬踐以適介壽於耄吉壤<lb/>
在原有子有孫述行有文世續勿諼<lb/>
　　　梁紀善墓志銘<lb/>
宣德甲寅七月丙子朔魯府紀善梁本之卒於官本之<lb/>
初病王日遣醫賜藥既卒賜棺及賻為文遣官祭之於<lb/>
是其子㮚將奉襯歸葬泰和某鄉某原具狀求余為銘<lb/>
梁楊世婚婣家本之之考畦樂先生妣陳安人及兄用<lb/>
之皆余銘其葬矣今於本之又義不可固辭梁氏先世<lb/>
<pb n="KR4e0090_WYG_020-9a"/>
已見其父兄銘文本之諱混以字行晩號坦菴自㓜嗜<lb/>
學始從其父兄稍長出就鄉先生質疑請益弱冠即窮<lb/>
日夜研鑚傳註力求諸古人不暢不止遂貫通四書及<lb/>
詩書二經鄉之號前軰者或不及也瑞州府學聘訓導<lb/>
瑞學久闕師士習庳陋本之力作新之飭其學者曰人<lb/>
皆可為堯舜夫學則聖賢可至不學則陷没為庸下人<lb/>
若之何甘自棄也旦暮躬率勵之為之講説敷析鬯達<lb/>
學者始有悟入日進其功不能自已旁邑之學者來從<lb/>
<pb n="KR4e0090_WYG_020-9b"/>
加多自是大比瑞之士彬彬出矣九年陞溧陽縣學教<lb/>
諭溧陽學亦久弛本之篤於教不减在瑞數年其學者<lb/>
勃興如瑞未滿九年父䘮服闋改納溪縣學納溪士習<lb/>
尤陋亦盡力作新學者稍知嚮方旁邑學者亦有來從<lb/>
蜀獻王聞其賢奏舉為紀善獻王崇儒重士作寶賢堂<lb/>
日引官屬之賢而有文者討論古義或命題試文章以<lb/>
適而盡出府中書籍資之由是其官屬學識皆進而本<lb/>
之尤傑出本之臨事論議侃侃盡公道甚見奬重雖小<lb/>
<pb n="KR4e0090_WYG_020-10a"/>
人有不便不為動蜀僖王嗣立重其盡誠輔導嘗致白<lb/>
金文綺為其母安人壽母䘮服闋改魯府紀善僖王復<lb/>
因使存問賜白金等物在魯府五年卒春秋六十有五<lb/>
本之事父母孝父母安之敬事其兄撫其兄子厚惇睦<lb/>
族婣伯舅之子賞少孤貧陳安人甚憐之命二子教之<lb/>
本之赴瑞州遂以賞及其從孤弟泂偕行旦莫督勵其<lb/>
學後賞泂皆舉進士去賞卒其孤甚貧以子妻之凢此<lb/>
皆孝之推也為人剛方公直是是非非不肯茍徇平居<lb/>
<pb n="KR4e0090_WYG_020-10b"/>
未嘗一枉已干謁有司凢賑鰥寡恤死䘮無厭倦意為<lb/>
文章典則古雅雖老不廢學問教學者必盡心後多成<lb/>
名所至舉墜興廢在溧陽出已資倡義一新廟學増其<lb/>
舊規嘗考湖廣鄉試鑒别公明士論愜服襟宇坦亮闊<lb/>
畧學宮講授之暇與達人韻士觴詠酣暢翛然物外之<lb/>
趣有詩文若干巻藏于家配劉氏孝行如夫先三年卒<lb/>
子男二長㮚泰和縣學訓導孝行如父母次樞女四長<lb/>
嫁王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>次楊持次陳昇季楊稷嫁王氏者蚤寡居孫男<lb/>
<pb n="KR4e0090_WYG_020-11a"/>
四恩憲懋忠女二銘曰<lb/>
於乎本之允篤孝德於乎本之允淑訓迪洊屬宗藩亦<lb/>
允弼直銘以揚之來者其式<lb/>
　　　張從善合葬墓志銘<lb/>
洪武二十八年八月十八日東阿張公從善卒張之先<lb/>
出琅琊今居東阿五世矣祖欽父誠母李氏公諱仁㓜<lb/>
䘮母鞠于嫂氏自少負氣節年十九遭元季之亂為義<lb/>
兵千户數與渠冦號關先生破頭潘者力戰有名無幾<lb/>
<pb n="KR4e0090_WYG_020-11b"/>
元亡遂觧甲還鄉里力耕養親以自適其儀狀偉然而<lb/>
剛正自持論議明决鄉黨有爭訟求直者多不之有司<lb/>
而之公有少年酗酒虐人莫敢誰何者或紿云公且至<lb/>
少年即縮首斂避家居教子為務子學成將仕勵之曰<lb/>
仕必務持身事君愛民舎是雖有他善無取焉與人交<lb/>
輕利而重義春秋六十有四而卒其配丘夫人世家宿<lb/>
州元義兵萬户某之女年二十有三歸張氏從其夫兵<lb/>
間備歴囏險而事姑孝自始至終䘮不少衰後改葬姑<lb/>
<pb n="KR4e0090_WYG_020-12a"/>
啟壙而土窒其元七竅懼布拭致傷悉舐而淨尤嚴母<lb/>
道仲子本初為江都知縣迎夫人就養時祿入不繼朝<lb/>
夕極淡薄終不以一毫茍取於下而處之裕如上官聞<lb/>
知縣有賢母咸助甘㫖至有以母敬事之者上舉兵靖<lb/>
内難既渡淮遣使諭諸郡至揚州城下夫人諭本曰此<lb/>
天命也違天不祥汝宜為城中百萬人求生道本遂躬<lb/>
率江都父老詣軍門迎見江都人皆免於兵難戴知縣<lb/>
德而亦皆知其出於夫人之教也上既正大統擢本揚<lb/>
<pb n="KR4e0090_WYG_020-12b"/>
州知府陞江西右叅政遣迎夫人城中老稚及婦女送<lb/>
者數千人又有不忍其去而流涕者凢本在官暮歸必<lb/>
問所治事當則喜如不當可改即命改之或已不可改<lb/>
即色憂不言其重者輙不食以示儆本間於政有疑必<lb/>
咨禀而後行後以刑部侍郎奉命督務山東遇疾便道<lb/>
過家夫人見本畢語之曰其出止公舘國家非重務不<lb/>
命大臣雖病可以卧治即萬一不起不失為以王事没<lb/>
今事未就緒其可便安私舍哉其達於大體類此年已<lb/>
<pb n="KR4e0090_WYG_020-13a"/>
踰耄耳目聰明神宇湛然卒於永樂二十年十月二十<lb/>
四日春秋九十有五子男三長立次本自太學生累官<lb/>
拜工部侍郎改刑部侍郎有守有為卓然名卿次宜女<lb/>
一適潘孫男十有一人瑛㻚琫璘珷瓘環瓉瑄瑾瓛女<lb/>
八人長適盧次適秦次適郝次適李次適祁餘在室曾<lb/>
孫男十人女二人立本宜卜日啟父之墓而奉母柩合<lb/>
葬張公之葬故未有銘至是本具述行事屬士竒銘士<lb/>
竒與侍郎同朝久且相知前年過東阿又嘗陞堂拜其<lb/>
<pb n="KR4e0090_WYG_020-13b"/>
母夫人誼不敢辭故叙而銘之銘曰<lb/>
偉矣張公閎毅而通弗顯于庸不係其逢有賢厥配允<lb/>
篤于孝亦明以肅篤子之教繇郡歴藩秉憲在廷直方<lb/>
潔清無沗所生鬱鬱崇丘廼奉合藏䨇璧下潜永揚輝<lb/>
光<lb/>
　　　故工部營繕司主事劉君墓志銘<lb/>
永樂二十二年工部營繕清吏司主事劉季箎卒於官<lb/>
其孤紳寅奉事狀介吏部郎中陳叔剛請為幽堂之銘<lb/>
<pb n="KR4e0090_WYG_020-14a"/>
將歸葬焉君為刑部侍郎時嘗監脩永樂大典于文淵<lb/>
閣與余常相聚有知契故不得辭按狀劉氏其先汴人<lb/>
宋建炎初某官某扈從南渡遂官餘姚其子孫業儒亦<lb/>
代有仕者至諱某為丹陽書院山長嘗考浙江鄉試其<lb/>
祖也諱某為慈谿縣儒學教諭門人私諡中肅先生其<lb/>
父也母張氏君諱韶字季箎以字行自㓜端靜喜學問<lb/>
為父母所愛既承其家訓長而進學鄉先生宋𤣥僖王<lb/>
孟暘之門刻苦自勵二先生咸噐重之登洪武甲戌進<lb/>
<pb n="KR4e0090_WYG_020-14b"/>
士第授行人司行人時重行人之選非進士不授凢方<lb/>
岳大臣率出此君為之一以所學不肯茍嘗持節使雲<lb/>
南四川朝鮮所至宣上德達民隱餽贐一毫無所受事<lb/>
聞賜鈔襲衣丁丑陞陜西布政司左叅政先是陜有逋<lb/>
賦民積嵗不能輸有司峻刑督之君至慨然曰民困故<lb/>
不能輸為之父母又忍峻刑督之耶與其寮謀分行郡<lb/>
縣觧其縶緩其期勞來綏輯而從容勸誘焉民皆感激<lb/>
思奮曰是赤子矜念我我可不戮力以累仁人奔走假<lb/>
<pb n="KR4e0090_WYG_020-15a"/>
貸以輸無幾畢完陜不産<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂而嵗有課額民窘不能<lb/>
償至或僨其家者君為奏罷之洪渠水溢為民患躬行<lb/>
視之為設法治堰民賴以安蓋凢可以利民者率盡心<lb/>
焉華有郭子儀祠已壞過之歎曰此崇德教民之務何<lb/>
可忽督令丞脩葺之凢所過祠宇有關風化而壞者必<lb/>
風郡縣葺理之其達政體槩類此在陜四年可書之績<lb/>
尚多被召為刑部左侍郎尤懇懇重民命平反具獄數<lb/>
事陜平民王某為强盜所引逮至而所引者已伏法不<lb/>
<pb n="KR4e0090_WYG_020-15b"/>
能自白君察其寃召所引者之妻子使識之而聽其詞<lb/>
竟得實王免於誣有典守錢穀而虧兑者既被逮則援<lb/>
引千餘人同罪君亷知其誣卒辯所誣引者釋之河陽<lb/>
逆旅夜有朱趙二人異室而宿朱怨家後追至殺之而<lb/>
誤中趙朱實不知天未明行十數里逆旅主人疑朱殺<lb/>
之追執送官鞫訊考掠朱不勝遂誣服不敢求辯君獨<lb/>
曰是偶邂逅相聚非素有負且計其裝非有圖也特緩<lb/>
其獄遣人宻察之無幾有司竟得殺趙者而朱以緩獄<lb/>
<pb n="KR4e0090_WYG_020-16a"/>
不死揚州民胡氏夜有賊入其室殺人而遺刀屍傍旦<lb/>
視之柄有隣家蘇氏私識官捕鞫蘇蘇曰家失此刀久<lb/>
矣不服既備極諸刑竟誣服君潜使人懷刀往察其隣<lb/>
一童子識之曰我家物也遂得賊而釋蘇蓋其理刑一<lb/>
以求生為務永樂乙酉朝廷廣召文儒纂脩大典命太<lb/>
丁少師姚廣孝禮部尚書鄭賜監脩而擇六卿之貳有<lb/>
文學者一人為之副遂以命君討論裁處人多服之書<lb/>
成受厚賜庚寅坐失出罪人左遷兩淮鹽運副使未行<lb/>
<pb n="KR4e0090_WYG_020-16b"/>
復留丁酉改工部營繕主事躬勤治職未嘗以崇庳為<lb/>
意壬寅得痺疾明年正月某日卒享年六十有一君為<lb/>
人清素雖歴顯要而泊然自持居家敦孝友之行接人<lb/>
有謙讓之節雍容雅度有犯不校閒暇手不釋巻治經<lb/>
長於春秋喜吟詠冲澹優柔有陶靖節韋刺史之趣所<lb/>
著文集若干巻藏于家娶潘氏子男四紳寅辰復辰中<lb/>
永樂庚子順天府鄉試先君一年卒女二長適安遠縣<lb/>
學訓導趙佐次尚㓜君之葬以洪熙元年正月八日其<lb/>
<pb n="KR4e0090_WYG_020-17a"/>
墓在其邑某鄉先隴玉燭之原銘曰<lb/>
學有以用於世才有以達其志得失無所怍乎内勒銘<lb/>
其藏垂休永代<lb/>
　　　太子少保禮部尚書兼武英殿大學士贈榮禄<lb/>
　　　大夫少保諡文靖金公墓志銘<lb/>
太子少保禮部尚書兼武英殿大學士金公以宣德六<lb/>
年十二月十六日卒訃聞上嗟悼甚至贈榮禄大夫少<lb/>
保諡文靖命禮部尚書胡濙賜祭又命自䘮至祥禫皆<lb/>
<pb n="KR4e0090_WYG_020-17b"/>
遣官祭勑有司治䘮葬百需所以褒寵之厚且備矣公<lb/>
諱善字㓜孜以字行其先世見余所作其考雪崖先生<lb/>
神道之碑公自㓜嗜學問内承家訓之篤長從前進士<lb/>
聶鉉先生受春秋經得其微㫖中進士乙科授户科給<lb/>
事中太宗皇帝初臨御注意文學士改翰林檢討居無<lb/>
幾簡翰林之臣七人處之内閣付以宻務而兩制悉歸<lb/>
焉七人者廬陵觧大紳胡光大永嘉黄宗豫南昌胡若<lb/>
思建安楊勉仁公與士竒也數月皆陞官公為侍講授<lb/>
<pb n="KR4e0090_WYG_020-18a"/>
承德郎仁宗皇帝在東宫時翰林春坊司經局之臣日<lb/>
講經史公專説春秋敷析簡明睿㫖稱善遂命纂十二<lb/>
公事作春秋要㫖三巻以進永樂五年陞右春坊右諭<lb/>
德仍兼侍講授奉訓大夫七年車駕巡狩北京公與光<lb/>
大勉仁同扈從八年扈從北征冬還南京陞奉直大夫<lb/>
十年賜誥命贈其考守正為右春坊右諭德母陳為宜<lb/>
人封母羅為太宜人贈妻孔為宜人十一年扈從巡北<lb/>
京從征北邊十二年復從北征陞翰林學士仍兼諭德<lb/>
<pb n="KR4e0090_WYG_020-18b"/>
脩五經四書性理大全為總裁官授奉議大夫十四年<lb/>
還南京明年扈從巡北京預脩太祖皇帝實錄十八年<lb/>
陞文淵閣大學士仍兼翰林學士二十年扈從北征二<lb/>
十二年復從征北既旋師中道宫車晏駕初䘮至歛皆<lb/>
勉仁與公據禮行之既而勉仁先馳歸報道中之儀皆<lb/>
咨公而行仁廟嗣位進户部右侍郎仍兼文淵閣大學<lb/>
士翰林學士踰月陞太子少保兼武英殿大學士專典<lb/>
内制賜大臣五人銀圖書其文曰繩愆紏繆蓋以匡直<lb/>
<pb n="KR4e0090_WYG_020-19a"/>
勉之公其一也奉命持節冊封趙王妃及封梁王洪熙<lb/>
改元命兼禮部尚書三俸並支大臣兼三俸者惟勉仁<lb/>
與公兩人賜誥命授資善大夫贈其祖仲卿及父皆太<lb/>
子少保武英殿大學士祖母周母陳皆夫人進封母羅<lb/>
太夫人贈故妻劉封繼室屠皆夫人以法司論死罪多<lb/>
寃抑命自今臨次必㑹大學士三人同審而公預焉詔<lb/>
百官有親違離三年以上者聽給告歸省公首奏歸省<lb/>
母蓋前此百司職務填委無敢言私至是公首奉詔賜<lb/>
<pb n="KR4e0090_WYG_020-19b"/>
賚甚厚是嵗丁太夫人憂上嗣位詔脩兩朝實録起公<lb/>
為總裁官明年奉命持節之寧夏冊封安化真寧二王<lb/>
妃歴河南關東西之境弔覽周秦漢唐以來遺墟故址<lb/>
悉見賦詠所過兵民休戚既還具言於上實録成賜金<lb/>
織襲衣文綺白金鞍馬是嵗扈從巡邉至宣府而還嵗<lb/>
餘得疾上遣太醫院官視療數月竟不起春秋六十有<lb/>
四公為人簡易沈黙温裕有容居家敦孝友之行既仕<lb/>
事上以誠持論必正扈從北征時道中士卒有憊者太<lb/>
<pb n="KR4e0090_WYG_020-20a"/>
宗皇帝知之以問羣臣羣臣未有對公直對宜遂班師<lb/>
凢於公務致勤不倦處同寮能讓於人汎愛無忤其學<lb/>
該博文章和平寛厚類其德性四方求者無虛日靡不<lb/>
酬應得其一篇一詠者皆寶重之書兼工真行嘗考㑹<lb/>
試者一讀廷試巻者四不伐善不騖名初陞學士寵賚<lb/>
日加即以盛滿為戒名其燕處之居曰退菴疾革士竒<lb/>
與勉仁問之有何言公言受國重恩上無所益朝廷下<lb/>
無所益生民何言傍或啟之請身後之澤者公正色曰<lb/>
<pb n="KR4e0090_WYG_020-20b"/>
君子所耻訖終清明未嘗片語渉亂既卒自公侯六卿<lb/>
暨諸司之長皆哭弔奠祭士無賢愚皆有䘮善人之嘆<lb/>
嗚呼儒者際遇始終光榮如公一世其幾何人公之所<lb/>
存蓋無忝矣子男五長昭伯宣德二年進士次武伯堅<lb/>
伯文伯壽伯女五皆有歸孫男六女三公葬以卒之明<lb/>
年某月日墓在某縣某鄉某原銘曰<lb/>
玉笥崔巍金川湛澄公生其間萃龢挺英賔興賢能濟<lb/>
濟偕至青萍出匣淬礪初試六御乘時登庸玉署清䆳<lb/>
<pb n="KR4e0090_WYG_020-21a"/>
崇嚴叅典宻務恪勤夙夕小心寅恭于狩于征龍旂率<lb/>
從上承簡知履坦平平鵾游滄溟鵬翺九天歴事三聖<lb/>
敬終猶始不競不絿有譽無毁方簡大冊天府所藏崇<lb/>
碑厚碣敷在四方謙退之存易簀不貳嗚呼文靖可式<lb/>
有位<lb/>
　　　故汝寧府通判詹君墓志銘<lb/>
洪武九年汝寧府通判姑孰詹君以疾聞得賜歸道經<lb/>
新蔡卒遂葬新蔡龍潭之側至永樂十年子恩為開封<lb/>
<pb n="KR4e0090_WYG_020-21b"/>
府學訓導以公事過新蔡將啟其墓歸葬求墓不可得<lb/>
詢諸傍近蓋河决其地已久徒見波濤𣺌漫也蓋距葬<lb/>
時三十有七年恩慟先人體魄之罹於不幸也將取古<lb/>
人葬衣冠之義為墓庻以係其後人之思又以為葬必<lb/>
有銘庻不泯其先德焉於是以湖廣布政司叅政李衡<lb/>
所述行狀介翰林孔目杜謙來請按狀君諱俊字用章<lb/>
詹世家姑孰祖諱正考諱貞皆隱於耕讀居青山之下<lb/>
君少好學受易於前翰林學士陶安洪武四年被徴授<lb/>
<pb n="KR4e0090_WYG_020-22a"/>
河南磁州同知賜冠服銀帶到官書公勤亷謹撫教安<lb/>
懷八字揭座隅以自勵時兵革初定民復舊業君勞來<lb/>
安輯之勸督耕桑興學選師明飭教令舉賢薦能抉剔<lb/>
弊蠧蓋力居多焉民有訴發地得金為衆所奪者君立<lb/>
衆于庭諭以義利衆悉還所奪民德君懷金謝之拒之<lb/>
曰我以義利導民乃躬為之耶民愧而去嘗董民餽饟<lb/>
潼關天寒道中車牛多斃饟虧即觧所服銀帶易粟代<lb/>
民輸民歸製帶償君君曰吾得紓民憂何愛一帶且未<lb/>
<pb n="KR4e0090_WYG_020-22b"/>
嘗名貸也何為償不受為政一於公平林縣官闕府檄<lb/>
君權理無幾有令民以賦出戰衣磁州耆老羣訴于府<lb/>
乞還君以均賦嵗蝗自為文禱神蝗及境不下而過嘗<lb/>
旱作憫旱詩自責已而大雨霑足三年陞汝寧府通判<lb/>
凢所以盡心民事亦如磁州而守身益嚴嘗治廨舍役<lb/>
夫得窖錢以内君君曰此汝所得者何與吾事悉畀之<lb/>
郡闕守貳君獨治之民無失業吏無滯牘及去磁汝之<lb/>
民老壯皆有不忍别之意蓋年四十有四而卒君喜吟<lb/>
<pb n="KR4e0090_WYG_020-23a"/>
詠平生所作多散逸有公餘小稿一巻藏於家尤喜作<lb/>
大書娶宋氏子男一恩女一嫁韓奕孫男三萬里中永<lb/>
樂十八年鄉試千里百里曽孫男一銘曰<lb/>
嗚呼詹君生能仁其民没不能庇其身孰之為之匪繇<lb/>
乎人青山在原巋然表墳春秋霜露來拜如雲靈旋歸<lb/>
哉以福後昆<lb/>
　<lb/>
　<lb/>
<pb n="KR4e0090_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻二十<lb/>
</p>
<p>
</p>
  </div>
</body>
</text>
</TEI>
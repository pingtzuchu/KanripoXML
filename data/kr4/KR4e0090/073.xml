<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十五</head>
    <p>
<pb n="KR4e0090_WYG_073-1a"/>
欽定四庫全書<lb/>
　東里續集巻四十五　　　明　楊士竒　撰<lb/>
　　像贊　銘　贊<lb/>
　　　彭士揚像贊<lb/>
其立也囏而卓其學也劬而博其執行有常其謹度有<lb/>
恪不亢不屈匪襲匪襮贊王師於九伐而才用未竟友<lb/>
朝紳於兩京而文譽以灼晚霑一命辟雍之學人蓋仰<lb/>
其冠紱之榮而已不改簟瓢之樂此所以表君子之能<lb/>
<pb n="KR4e0090_WYG_073-1b"/>
約而多士之先覺者歟<lb/>
　　　胡子貞先生遺像贊<lb/>
是吾廬陵胡忠簡公七世孫也神粹而色正氣和而志<lb/>
醇夙秉執於亷㓗允蹈履夫義仁濟南遺經啟廸乎來<lb/>
學太丘行義表率其鄉人頥天和於林壑偉儀度於縉<lb/>
紳嗟年歲兮遽逺懷道德而莫親瞻遺像之儼然起予<lb/>
心之㡦㡦<lb/>
　　　陳處士像贊<hi>有序</hi>
<pb n="KR4e0090_WYG_073-2a"/>
漳州陳處士念其子彧逺仕欲歸養而未能㑹工繪其<lb/>
像畀之且為書諭彧曰對此即對父矣子事父豈必養<lb/>
乎能承父志足矣吾之志在汝致恭君命無他也處士<lb/>
其賢父哉彧為秋官主事以像求贊一辭余嘗聞處士<lb/>
行義於彧矣遂述為贊蓋将使其子若孫皆圗無忝云<lb/>
其儀之恭其存之忠其脩也禮以為防其行也孝以為<lb/>
宗既承其先又啟其子眉壽而康茂膺蕃祉<lb/>
　　　楊學士像贊<lb/>
<pb n="KR4e0090_WYG_073-2b"/>
濯濯其容色肅肅其儀度闓爽而縝密剛直而公恕縕<lb/>
潔靜精微之學發瑰瑋竒贍之文奮騫翥於賢科振芳<lb/>
華於詞垣當泰和亨嘉之運崇論思宥密之地隆九重<lb/>
之眷寵極千載之遭際玉堂金馬人瞻其榮忠君愛人<lb/>
我識其誠國之貴重清廟瑚璉士之光華斯文冠冕<lb/>
　　　鍾子勤像贊<lb/>
和易而方通敏而直昉鄉序以育材升賢科而肇跡際<lb/>
明盛之時典綸綍之職式光以榮益慎以廸斯其禁近<lb/>
<pb n="KR4e0090_WYG_073-3a"/>
歴二十年而所履坦如一朝夕故貌其外者既得乎彷<lb/>
彿而與之㳺者聊寫其平昔<lb/>
　　　黄少保致事像贊<lb/>
少潛心於經術壮發身於科第兼内外之制嚴清密之<lb/>
地履公為道秉直為義居貞也出處惟一持介也夷險<lb/>
不二篤至敬於四聖之朝進崇爵於三孤之位任調均<lb/>
夫玉燭存筆削乎金匱才宏識逺帝方資賢臣之輔名<lb/>
遂功建人咸髙君子之退八袠伊邇諸福斯備鴈蕩天<lb/>
<pb n="KR4e0090_WYG_073-3b"/>
台超遙地上之仙鶴氅綸巾希特人間之瑞也<lb/>
　　　謝庭循像贊<lb/>
雍容而夷坦恬憺而靜貞弗伉弗嫵靡雕靡矜抗浮雲<lb/>
兮素尚含清風兮雅詠寄妙翰於林巒亦自怡其情性<lb/>
躬承當宁之知日侍㡬務之餘隆寵禄之屢進執敬畏<lb/>
而若虗所履之確所存之厚蓋舉世髙其藝而君子重<lb/>
其守也<lb/>
　　　顧仲華像贊<lb/>
<pb n="KR4e0090_WYG_073-4a"/>
為子克孝為父克訓於急能周於乏能賑卓犖其氣蕭<lb/>
散其韻晚歲京華壺公仙隱厥嗣之良陽煦玉潤式崇<lb/>
孝養壽禄彌進<lb/>
　　　蕭德頴像贊<lb/>
桃華源上凈纎塵雲白山青隱者倫南宋賢科遺澤在<lb/>
詩書瀟灑樂天真<lb/>
　　　醫士何彦澄像贊<lb/>
究農軒之精體生育之仁其志所存與物皆春不芾不<lb/>
<pb n="KR4e0090_WYG_073-4b"/>
纓蕭散初服壺居廓焉奎光下燭<lb/>
　　　孫處士像贊<lb/>
儼乎其儀坦乎其存本於家者孝友之誠重於鄉者信<lb/>
義之惇於愛人也衆號曰長者於操已也郡禮為嘉賓<lb/>
有詩有書以淑子孫有行有文在賢嗣人享禄養於髙<lb/>
年蓋壽福其方臻也<lb/>
　　　蕭徳玉像贊<lb/>
此老南宋進士之孫秋官郎曹之父敦履於素祗懼于<lb/>
<pb n="KR4e0090_WYG_073-5a"/>
度桃花溪水蕭散乎其居雲白山青浩蕩乎其趣傲松<lb/>
栢之氷霜怡桑榆之遲暮想其樂之優㳺寫余懷之嚮<lb/>
慕<lb/>
　　　王彦鼒像贊<lb/>
其起家以進士其入官自御史儼巍峩於廌冠肅對越<lb/>
於龍陛明乎憲紀之重體夫欽恤之意嚴而不厲寛而<lb/>
不肆挾清冰於夏寒挺喬栢於晚翠方兹升佐於外臺<lb/>
又将盛行其志者歟<lb/>
<pb n="KR4e0090_WYG_073-5b"/>
　　　况伯律太守像贊<lb/>
剛正之氣卓特之才其潔清之操一塵不滓其執守之<lb/>
固千夫莫回既明且果亦敏以勤官朝署也事三聖惟<lb/>
其敬典侯邦也庇千里惟其仁靡暴弗馴靡悴弗煦令<lb/>
行秋霜恵流時雨歲久當遷民攀留者萬計天從所欲<lb/>
詔特俾之重臨昔張益州前後其異施若况吳郡必古<lb/>
今而同心者歟<lb/>
　　　楊彦素像贊<lb/>
<pb n="KR4e0090_WYG_073-6a"/>
此宋西昌三登仕之雲孫承清白之世出詩書之門弗<lb/>
名之營弗利之騫脱畧埃氛栖遲丘樊采林芳以容與<lb/>
濯澗清而盤桓優哉悠哉白鬂蒼顔蓋閲蘭苕於屢謝<lb/>
而挺松栢於歲寒者也<lb/>
　　　自題朝服像贊<lb/>
爾簪爾纓爾琚爾珩煌煌在躬肅肅在庭爾直爾清爾<lb/>
忠爾貞夙夜惟欽無忝所生<lb/>
　　　胡隆成像贊<lb/>
<pb n="KR4e0090_WYG_073-6b"/>
擢芝山之秀涵番湖之清敦朴而直諒寛厚而和平遭<lb/>
逢明聖之朝發軔逢掖之士廌冠烏府嘗馳譽於冰蘗<lb/>
伊洛嵩髙亦肅清夫憲紀頳顔皓首象笏朱衣優哉悠<lb/>
哉式繁壽祺<lb/>
　　　陳徳遜像贊<lb/>
資醇而龢履善而夷忠信自固恬憺自怡有詩有書克<lb/>
承于家有冠有紱于家之華蘭褘蕙帶江山在庭歲寒<lb/>
松栢天錫長齡<lb/>
<pb n="KR4e0090_WYG_073-7a"/>
　　　熊用學太守像贊<lb/>
外和内貞履義縕仁持躬以亷守職以勤才敏於庶務<lb/>
恵浹於庶民蚤珥廷陛之筆久典郎官之署鳳陽陽羡<lb/>
視漢三輔人之允懷次公叔度其豐城之寳氣将賢譽<lb/>
而並著乎<lb/>
　　　蔣隱溪遺像贊<lb/>
有佳人兮溪之陽酌清泠兮壽而康溪繚曲兮誰入其<lb/>
居黙存吾道兮靜閲吾書溪之雲兮朝飛紛婀娜兮飄<lb/>
<pb n="KR4e0090_WYG_073-7b"/>
素衣溪之風兮増夕波又逍遥兮獨行以歌溪之路兮<lb/>
幽且長忽而逰兮無何鄉悵予望之兮溪水茫茫<lb/>
　　　蕭孟亷像贊<lb/>
承忠厚之世涵詩書之澤冠纓肇續前後赫奕以直諒<lb/>
之資通敏之識惇用孝友雅持謹飭獨嘉遯於雲林而<lb/>
樂志於泉石恬焉泰焉以㳺以息詠考槃於古詩誦履<lb/>
坦於大易其超然享福祉於無斁也歟<lb/>
　　　蕭編脩孟勤像贊<lb/>
<pb n="KR4e0090_WYG_073-8a"/>
貌清而氣和志端而履荘孝弟其行之本忠信其存之<lb/>
良潄六籍兮芳潤吐三秀兮文章奉大對於彤陛參髙<lb/>
歩於玉堂承明延閣之從容詞林藝苑之翺翔縉紳所<lb/>
臧譽聞式彰承昭代而日濟其所至蓋未可量哉<lb/>
　　　蔣吾望像贊<lb/>
世積善仁躬蹈禮義居靜葆和守約持毖有溪有山蕭<lb/>
散畵圗娛適燕閒有琴有書鄉靡競争賴平與公捐廪<lb/>
以施式恵瘝痌好徳有恒厥應斯厚既富康寜茂介於<lb/>
<pb n="KR4e0090_WYG_073-8b"/>
壽<lb/>
　　　長史霽菴遺像贊<lb/>
其志之篤其行之肅其學之充其文之彧粹乎其中之<lb/>
韞闇乎無外之暴持憲紀也嘗振乎風裁輔親藩也式<lb/>
勤於啟沃詩書之宗焯焯其克承忠節之世偉偉其不<lb/>
辱己乎民服其人如玉<lb/>
　　　周士暘遺像贊<lb/>
鄞士周熷士暘往年在南京余識之於其冢子春坊司<lb/>
<pb n="KR4e0090_WYG_073-9a"/>
諫冕所今年其季子鑄印局副使濂出此像求題蓋謝<lb/>
世久矣冕濓皆有文於余往還故不辭而為之贊曰<lb/>
惇孝與悌持義與禮其縕之醇其服之玭遺情物外樂<lb/>
志塵表有朋有徒有續有紹日湖澄明梅牕幽馥懷哉<lb/>
若人逖矣貞獨<lb/>
　　　曾克復遺像贊<lb/>
含和茹醇履素蹈貞佩春蘭之鮮㓗飡秋鞠之清芬超<lb/>
乎塵紛轇轕之表熈乎無懷葛天之民備諸福於厥躬<lb/>
<pb n="KR4e0090_WYG_073-9b"/>
垂慶澤於後昆噫吾猶及炙其光儀而今何可以復親<lb/>
也<lb/>
　　　梁叔荘像贊<lb/>
孝友行仁之本而有稱於宗族鄉閭經術傳道之正而<lb/>
有施於黨庠國學既温且良亦毖而恪顒顒儒林允矣<lb/>
無怍<lb/>
　　　賔畿弟像贊<lb/>
奕奕厥宗旌孝有坊䢵邦之政德音孔彰其本之端其<lb/>
<pb n="KR4e0090_WYG_073-10a"/>
植之囏秉肅與恭晚逾桓桓被古人服求古人心優㳺<lb/>
桑榆其樂且湛<lb/>
　　　袁叔景遺像贊<lb/>
逢掖之宗世科之裔夙有文藝有才與志大廷之對䇿<lb/>
名髙第命不及試睹像興喟<lb/>
　　　湖廣按察使羅文衡遺像贊<lb/>
孝友温恭亷直荘毅發軔賢科歴階膴仕廌冠中臺有<lb/>
紀有綱熈如春暘肅如秋霜茫茫湘漢奠國南服仁綏<lb/>
<pb n="KR4e0090_WYG_073-10b"/>
義門民遂所欲嗟乎已矣遺像儼存悠悠之思係其後<lb/>
昆<lb/>
　　　御史楊君像贊<lb/>
其為人也剛正而用恕亷清而蹈矩有志有才遭逢明<lb/>
主鐵簡豸冠栢臺烏府振厥紀綱何有强禦蓋以之持<lb/>
憲則夏日秋霜以之臨民則召父杜母者也<lb/>
　　　羅文振像贊<lb/>
為子也誠於事親為兄也篤於友弟質直而謙恭和厚<lb/>
<pb n="KR4e0090_WYG_073-11a"/>
而坦易忠信重於鄉閭謹敕存於交際家雖貴初未嘗<lb/>
以恃積非厚克屢散以濟此璽書所以旌褒義民非古<lb/>
人所號稱善士者乎<lb/>
　　　贈禮部主事龍君遺像贊<lb/>
科第之宗德禮之門毖厥行言貴若璵璠吟詠詩書逍<lb/>
遥丘園栖迹白雲謝志華軒積善之遺有子有孫身後<lb/>
之榮偉兹慶源<lb/>
　　　蕭知縣像贊<lb/>
<pb n="KR4e0090_WYG_073-11b"/>
其襟宇坦而和其操執謹而恪居貞以靜安澹以泊理<lb/>
人有愷悌之徳處物有雍容之度吏之典則民之父母<lb/>
譽聞之興昉兹洋洋祿位之進其曷可量哉<lb/>
　　　故友工部侍郎趙公孟𢎞遺像贊<lb/>
性情夷曠襟宇濶畧智識超卓行義磊落處貴富而能<lb/>
約履憂患而不怍惟其無累乎外故亦無往弗樂我懷<lb/>
伊人九原不作睹遺像之儼然能無嘅於今昨也歟<lb/>
　　　李君時勉像贊<lb/>
<pb n="KR4e0090_WYG_073-12a"/>
氣充而志端外和而内剛其學也本源純深其文也篤<lb/>
實輝光史館謹嚴經筵禆益有矩有䂓惟正惟直玉署<lb/>
金馬四朝於兹國有老成儒有表儀胄監成賢允屬耆<lb/>
老需佐隆平天子有詔<lb/>
　　　郭興文像贊<lb/>
其稟恂恂其儀温温有慤其存有斐其文懿詩書之華<lb/>
冑雖衆處而不群夫既承熈明之運歴觀南海道三韓<lb/>
渉齊魯游中原充充乎其見聞其将整六翮而追鵷鸞<lb/>
<pb n="KR4e0090_WYG_073-12b"/>
登青雲而奮髙鶱也<lb/>
　　　像贊<hi>失其名</hi>
儼恪之容和厚之氣居仁山文水之間際雍熈治平之<lb/>
世康寜之福終歸於全善慶之澤垂裕綿綿<lb/>
　　　像贊<hi>失其名</hi>
所志仁義所蹈貞潔逍遥畎畝之間雍容恭讓之節未<lb/>
見其人嘗聞其風聊以識之於其徳容<lb/>
　　　錢參政像贊<lb/>
<pb n="KR4e0090_WYG_073-13a"/>
蔚乎其世忠孝興家温乎其人肅恭靖嘉力學奮庸有<lb/>
行有文填于大邦恵政在民奕奕藩垣祗國顯命以閎<lb/>
厥施以鴻厥慶<lb/>
　　　楊節仲像贊<lb/>
貌古而清識端而明蘭石表其㧞俗之韻霜月同其履<lb/>
潔之貞其處鄉也人仰之為王彦方其長民也世儗之<lb/>
於龔少卿言行有誠進退以禮眉壽而康德人之祉<lb/>
　　　袁太常像贊<lb/>
<pb n="KR4e0090_WYG_073-13b"/>
挺乎東鄮之英儼乎頌臺之賢温乎所存之厚確乎所<lb/>
持之堅究至理之窅㣲謹言行其顓顓夫論其超叔服<lb/>
而邁唐舉者蓋睹乎一端而未睹乎其存也<lb/>
　　　蹇尚書像贊<hi>有序</hi>
此吏部尚書兼詹事府詹事重慶蹇公像也四方之人<lb/>
欲瞻望公之徳容而不能得當賴畵像而傳然欲知公<lb/>
之存諸心施諸事者有非畵史所能彷彿士竒與公同<lb/>
朝久知公為悉故述其所存所施為贊書諸巻端使觀<lb/>
<pb n="KR4e0090_WYG_073-14a"/>
者并得之詞曰<lb/>
端厚和裕坦亮淳質本其自然表裏洞逹掌綸紼於鳳<lb/>
池司衡鑒於天官秉忠輔於儲闈贊訏謨於朝端膺付<lb/>
託之重係老成之望其守法也雖微而必慎其執徳也<lb/>
蓋老而彌壮國家為心遑計其身物我為公寜厚乎人<lb/>
道不任已惟是之從度存包荒惟廓有容持素履於儉<lb/>
朴敦恒性於隱惻蹈逺道於康荘表雪霜之松栢斯福<lb/>
禄之長自天申錫而天下之人仰望為賢科之星鳳聖<lb/>
<pb n="KR4e0090_WYG_073-14b"/>
朝之柱石也<lb/>
　　　袁院判像贊<lb/>
資偉而厚氣和而充寛平而直亮豁逹而雍容遡和扁<lb/>
而軒岐蓋精探而研攻當聖人之景運奮雲興而從龍<lb/>
可謂千載之遭逢矣而濟物以慈蒞事以公奉上以誠<lb/>
脩職以恭所以承眷遇之益隆而致保和之全功也<lb/>
　　　蔣院判像贊<lb/>
粲乎其文温乎其氣肅乎其所履泊乎其所嗜究孔孟<lb/>
<pb n="KR4e0090_WYG_073-15a"/>
之要竅農軒之秘志惇乎矜恤徳施乎恵濟被慎簡於<lb/>
近職切保和之隆寄極知遇於儲君蓋多歴夫年歲寵<lb/>
彌盛而彌恭績愈茂而愈勵斯豈非靜學之所得而緝<lb/>
熈之造詣者乎<lb/>
　　　思貽兄像贊<lb/>
此清溪思貽楊先生像也貌癯而清氣剛而直色正而<lb/>
温詞毅而則不矯矯以傲物不庳庳以狥役涵泳詩書<lb/>
之囿散誕林泉之側紉芳蘭以為衣采瓊芝而為食安<lb/>
<pb n="KR4e0090_WYG_073-15b"/>
義命於澹泊恒優游以自適惟其嫉邪憫俗之心懇懇<lb/>
而弗忘承先啟後之志孳孳之為亟蓋不知者或訝其<lb/>
違衆而知之者皆重其惇德斯所以繫多士之表儀而<lb/>
為吾宗之柱石者也<lb/>
　　　刑部侍郎何文淵像贊<lb/>
學古入官明經致用體仁為要蹈義能勇金石其堅氷<lb/>
玉其清秉尊主庇民之誠懷憂深思逺之情出任牧守<lb/>
也政有紀綱民有父母令行弊息風移俗厚入持憲辟<lb/>
<pb n="KR4e0090_WYG_073-16a"/>
也殺不辜寜失不經用輔益聖徳扶君子而抑小人式<lb/>
取法大易正直其存祗肅其度國之藎臣永篤其祜<lb/>
　　　陳祭酒像贊<lb/>
有德有儀有學有文翺翔乎承明著作之庭肅穆乎大<lb/>
學賢士之闗一字衮鉞參三朝之史錄五經道義儼六<lb/>
館之師尊若夫灑落之度愷悌之存望之而山立即之<lb/>
而春溫其士林之鳳麟也歟<lb/>
　　　惟效像贊<lb/>
<pb n="KR4e0090_WYG_073-16b"/>
忠節啟家詩書續世發身賢科歴官憲紀有繡衣白簡<lb/>
之華有虎視鷹揚之毅鐡石其存氷霜其厲回南省之<lb/>
使軺持東郡之讞議蓋君子知重其仁而小人咸懾其<lb/>
義年未耄而勇退超然乎林泉之髙致也<lb/>
　　　劉孟恂像贊<lb/>
履素居貞懷仁秉義力學而本乎經潔身以求其志飲<lb/>
必澄源逰必廣術道循軌於古人行邁倫於當世所謂<lb/>
聖代之逸民南州之髙士若榮命之自天非天爵脩而<lb/>
<pb n="KR4e0090_WYG_073-17a"/>
人爵至者歟<lb/>
　　　康紀善像贊<lb/>
是為梁府紀善康先生之像其為人也坦直而不肆謹<lb/>
確而能暢不卑卑以屈不矯矯以亢其學明於二帝三<lb/>
王之書其仕隆學者之師資表藩輔之譽望蓋非畵史<lb/>
之所能状也<lb/>
　　　桃源蕭安恒像贊<lb/>
有孝有仁有紀有倫心若執盈氣若回春既昌其家亦<lb/>
<pb n="KR4e0090_WYG_073-17b"/>
安其鄉行則多宜福亦斯徴百尋之栢不為宫室過者<lb/>
必瞻行者必息古之善人今之吉士遺像如生誰不敬<lb/>
止<lb/>
　　　蕭安竟像贊<lb/>
雍容乎其貌清洒乎其儀孝友承乎世美忠厚出其天<lb/>
資雖不用時厥材則備雖弗永年人懷曷替爰有賢嗣<lb/>
復有衆孫匪德之敦孰開源源<lb/>
　　　蕭徳髙像贊<lb/>
<pb n="KR4e0090_WYG_073-18a"/>
其先嘗進士乎宋之南渡矣其家嘗世積忠厚之德於<lb/>
其素矣其生際乎潤屋之富矣其身嘗自奮出代其父<lb/>
赴萬里之戎伍矣其歸荷君命之嘉予矣其居復有子<lb/>
孫以承懽於朝暮矣是則儼衣冠擁童竪盼紅蓮依綠<lb/>
樹而行樂者固其所也<lb/>
　　　蕭徳顥像贊<lb/>
秀發之資英特之氣實愷以和亦卓而毅志尚乎詩書<lb/>
行敦乎孝弟其才之美雖不用世其隱之樂實加於膴<lb/>
<pb n="KR4e0090_WYG_073-18b"/>
仕是蓋為聖朝喬木之家而南宋進士之裔也<lb/>
　　　蕭徳資像贊<lb/>
温然其容坦然其中有瀟灑髙尚之意氣有磊落濶逹<lb/>
之心胸家承富有之業能服禮以飭躬山林泉石散誕<lb/>
冲融蓋超乎物外之蹤而㡬於和而不同者歟<lb/>
　　　彭百錬像贊<lb/>
敬行以承先勤學以致身脩職以事君持斯三者揚芳<lb/>
振芬睇雲霄於萬里方鵬鶚之髙鶱惟勵翼其有恒用<lb/>
<pb n="KR4e0090_WYG_073-19a"/>
光續於前聞<lb/>
　　　劉伯塤像贊<lb/>
其處也樂翠竹白沙之清其逹也躋卿曹郎署之榮於<lb/>
燭隱而㡬若鑑之照於持憲而務乎衡之平斯以揚特<lb/>
逹之譽行寛恤之志将祿位之益隆吾曷究其所至<lb/>
　　　陳思孝像贊<lb/>
其中之夷夷其外之怡怡其學無所不窺其辯浩乎若<lb/>
馳贊百里之治民懷其豈弟躋侍從之班衆羨其委蛇<lb/>
<pb n="KR4e0090_WYG_073-19b"/>
蓋優游翺翔石渠天祿而探𤣥抉秘商鼎周彛是以海<lb/>
内之人趨陽氷之篆古而縉紳大夫推子雲之識竒也<lb/>
　　　陳仲完像贊<lb/>
三山之秀長樂之英其學問之得必本於經其文章之<lb/>
逹不鶩乎名氣宇藹陽春之和襟抱含氷雪之清不競<lb/>
不絿寛厚坦平蓋吾識之為玉堂之君子而春坊之老<lb/>
成也<lb/>
　　　劉郁武像贊<lb/>
<pb n="KR4e0090_WYG_073-20a"/>
其存平厚其資敦篤有徳有行靡榮靡辱茅堂蓽戸藜<lb/>
杖葛巾不識不知堯舜之民清泉在溪白雲在山優哉<lb/>
游哉碩人考槃<lb/>
　　　周時立像贊<lb/>
學優而才茂德充而行方從容乎仁義之域馳騁乎詞<lb/>
翰之塲父作也有長洲之文學子述也有天台之賢良<lb/>
噫可謂超然無憂而樂善於鄉邦也耶<lb/>
　　　楊武侯薛公祿像<lb/>
<pb n="KR4e0090_WYG_073-20b"/>
熊虎之姿金石之志感㑹風雲桓桓義氣恭命敵愾烈<lb/>
風迅震功著社稷心存朝廷維武維忠維臣薛氏皇有<lb/>
褒恩河山帶礪<lb/>
　　　曾景彰先生遺像贊<lb/>
此吾澄江之南之處士也務學以植身隱居以求志推<lb/>
所藴以淑人明乎義而遺利雲林泉石于于洩洩年踰<lb/>
八而望九福已備而厭世聊書其平素之槩而勵其後<lb/>
之人之於善繼也耶<lb/>
<pb n="KR4e0090_WYG_073-21a"/>
　　　自題待漏像<lb/>
生乎清白之宗承乎詩書之世有尊主庇民之志而學<lb/>
不足以發有憂深思逺之心而才不足以濟儼冠紱之<lb/>
華在論思之地耿耿乎夙夜肅肅乎寅畏期無忝於君<lb/>
親蓋不知老之将至焉<lb/>
　　　蒋吾與像贊<lb/>
履坦蹈和茹清服素肫肫其存顓顓其務有行有言有<lb/>
儀有度超乎埃氛轇轕之表陶然雲林泉石之趣州閭<lb/>
<pb n="KR4e0090_WYG_073-21b"/>
欽其髙致賢逹仰其良矩從容期頥駢蕃福祚蓋吉人<lb/>
有相之道而巋然如靈光之在魯也<lb/>
　　　自題侍教像贊<lb/>
此老之生今七十有三年其仕凡三十有七歲歴事<lb/>
四朝恒持一志顓顓乎毖慎肅肅乎嚴畏不敢内非類<lb/>
之交不敢徼非義之利祿愈增而意愈澹秩愈進而心<lb/>
愈惴治官務如家務視海内如室内雖不能萬一之有<lb/>
濟而不敢須臾之或怠誠懼上孤明聖之恩有忝清白<lb/>
<pb n="KR4e0090_WYG_073-22a"/>
之世閲春華之屢謝撫寒栢而猶翠聊自寫其素存示<lb/>
同宗以祗礪<lb/>
　族孫挺來北京旦夕在左右里蕭生為寫侍教圗挺<lb/>
　以求贊因謾書此然士當師古挺尚從事乎逺且大<lb/>
　者可也<lb/>
　　　石彦誠母像贊<lb/>
古人之賢成於母多矣石母之賢亦成其子矧孝敬於<lb/>
下堂而儉勤於中饋是宜膺福祥於壽考益昌盛其後<lb/>
<pb n="KR4e0090_WYG_073-22b"/>
嗣也<lb/>
　　　蒋配蕭孺人像贊<lb/>
名閥所生君子之嫓徳言容功四者夙備奉尊之孝善<lb/>
下之教于宗于姻是儀是效閫内肅雍有章有倫壽康<lb/>
維祺子孫振振<lb/>
　　　楊武侯夫人房氏像贊<lb/>
朝有重臣桓桓熊虎奉國忘家有賢内助其賢伊何含<lb/>
𢎞恵慈長㓜尊卑一家愉怡閫内之政不嚴以肅厥德<lb/>
<pb n="KR4e0090_WYG_073-23a"/>
允厚源源嘉福翟冠雲帔恩命自天蘭玉滿堂夀康百年<lb/>
　　　僧録左覺義住持慶夀逺禪師贊<lb/>
此老發跡慈源於道夙契受説圓菴於法精詣主四方<lb/>
之名刹闡諸佛之𤣥祕蓋空寂六宗廓六如之大觀竟<lb/>
究心印澈七徴之奥義湛乎淵澄瑩乎玉粹斯以簡在<lb/>
神聖之心再承校閲之制承上國之樷林贊𢎞剛於善<lb/>
世祝皇祚於萬年溥仁福於一切也<lb/>
　　　上清正一萬壽宫提㸃鶴巢黄公遺像贊<lb/>
<pb n="KR4e0090_WYG_073-23b"/>
縕金川之清叅𤣥都之真其中也抱一而含淳其外也<lb/>
和光而同塵蓋嘗簉仙班於彤陛奉清問於紫宸於靖<lb/>
海若也化潮為陸於殄旱魃也叱霆駕雲驅斥不祥顯<lb/>
厥威用具體自然凝寂不動八袠髙年巢鶴飛騫遺像<lb/>
儼然湛兮若存<lb/>
　　　息庵禪師像贊<lb/>
師既示寂其徒奉遺像求贊余素與師游為之贊曰<lb/>
此吾廬陵忠簡胡公之裔而得法於青原七祖禪師之<lb/>
<pb n="KR4e0090_WYG_073-24a"/>
地究儒之宗攬釋之袐悟空之奥得佛之髓烱乎清鑑<lb/>
之明純乎良璞之粹歴十方之鉅刹演七徴之妙義蓋<lb/>
親藩嘗為之命駕而從化者隨所住而雲至晚駐錫於<lb/>
都城遽遺履而西逝蓋嗣法者永慕乎其内而畵史僅<lb/>
彷彿乎其外也<lb/>
　　　雪巖陳處士壽星贊<lb/>
承文範先生之宗家廬陵大櫟之里和厚而嚴重端直<lb/>
而劼毖崇禮尚信好仁秉義蓋鄉閭髙其行而寒窶徳<lb/>
<pb n="KR4e0090_WYG_073-24b"/>
其恵春秋踰七而望八福禧岡崇而川至斯以祥開南<lb/>
極光昭丙位錫慶流祉而綿綿之弗已也<lb/>
　　銘<lb/>
　　　日本硯銘<lb/>
員而澤靜而貞效土貢來東溟<lb/>
　　　廉謹堂銘<hi>有序</hi>
金華朱侯為吉郡五月既治九縣就法度又惟出治之<lb/>
本揭亷謹二字于退食之堂自勵也西昌楊某申為之<lb/>
<pb n="KR4e0090_WYG_073-25a"/>
銘銘曰<lb/>
大邦之政非亷弗任為亷有方自寡欲澄心魚噬于緍<lb/>
爰困于鬴誕先哲人持一介不取吉有朱侯㓗清為防<lb/>
維罔替厥常民之攸望<lb/>
行言雖庸昧謹斯危矧是邦政非謹曷宜車馳于<hi>反丨</hi>或<lb/>
仆于坪肆昔明訓如臨淵履氷吉有朱侯敬事若厲維<lb/>
弗渝于易民之攸賴<lb/>
　　　楊氏祠堂鍾銘<lb/>
<pb n="KR4e0090_WYG_073-25b"/>
肅肅祠庭祖考是崇祗奉有嚴左右鼓鍾發音鏗鈜祖<lb/>
考在上孝子暨孫苾芬祀享至慤者誠至著者神誠神<lb/>
孚合錫祚千年<lb/>
　　　清慎齋銘<hi>有序</hi>
江西布政司左參政㑹稽張居傑取賜誥中語名其燕<lb/>
處之居曰清慎清慎者君子自脩之道也居傑發身儒<lb/>
術歴官中外皆清要其亷㓗之操劼毖之行著聞二十<lb/>
餘年而猶惓惓名其居以自儆者蓋君子不恃其所已<lb/>
<pb n="KR4e0090_WYG_073-26a"/>
能者自足且以祗帝命也将其逹諸事功可量乎哉吾<lb/>
友賓客胡先生為之記余繼為之銘曰<lb/>
凡事所務皆本諸身仕者之務承君理民事君猶天視<lb/>
民猶子惟義與仁發之自己心為身主惟能克明惟謹<lb/>
有恒厥績乃成心之弗清利欲所蔽若厥弗謹動底顛<lb/>
躓鑑蔽于氛濯氛斯皎心滌利蔽毫絲洞照車行于阪<lb/>
或仆于夷兢兢以持履豈蹈危矧儋崇爵方岳于佐矧<lb/>
時江右地廣民夥民之戚欣自我之貽吏之良愚循我<lb/>
<pb n="KR4e0090_WYG_073-26b"/>
之為致吾湛明洗滌汙濁廓然大公以求民莫臨事顓<lb/>
顓勵吾敬恭戒怠與忽審求厥中祗帝之訓恪臣之職<lb/>
保民于康導屬于徳退食之居大書燁如出入眎瞻用<lb/>
永終譽<lb/>
　　　竹泉銘<hi>有序</hi>
江陰朱善慶於所居疏泉藝竹適其幽澹之趣學士大<lb/>
夫為之文若詩富矣又求予言予聞朱故詩禮家而善<lb/>
慶慕德好文清尚士也為著竹泉銘云<lb/>
<pb n="KR4e0090_WYG_073-27a"/>
植物之生竹異且特匪剛匪柔清虚正直水出於山厥<lb/>
源為泉其㓗湜湜其行涓涓伊竹之脩清者好之伊泉<lb/>
之行智者樂之有逸者居既寛且幽有竹樷生有泉縈<lb/>
流可蔭可休可鑒可湘可詠可謌逍遥徜徉凡古君子<lb/>
維徳之勵有觀於外必飾於内淇澳之詩衞武之彰聖<lb/>
著䝉象育徳之方咨善慶甫古訓是師維徳之資非維<lb/>
宴嬉士竒作銘揭座之隅昕夕念哉式永終譽<lb/>
　　贊<lb/>
<pb n="KR4e0090_WYG_073-27b"/>
　　　魯王書舊學贊<hi>有序</hi>
魯府紀善王貞侍學魯王殿下将三十年貞以禮事王<lb/>
有言必正王以師待貞有言必聽嘗大書舊學二字賜<lb/>
貞又係以詞其徳之望之委曲周備貞間出見示夫為<lb/>
親藩而得文學方正之士輔之固難為陪臣而得仁賢<lb/>
恭儉之王事之尤難今觀此巻蓋交得之矣敬為贊曰<lb/>
奕奕魯山奠國東藩顯顯宗王維親惟賢其賢伊何如<lb/>
漢東平樂善與仁惟德之行臣王貞氏博學好古秉道<lb/>
<pb n="KR4e0090_WYG_073-28a"/>
與義為王毗輔王曰老成汝予師資汝言允臧予祗循<lb/>
之臣貞鞠躬㡬三十載敬終如初靡敢渝怠王曰噫噫<lb/>
汝良先覺汝予啟廸汝予舊學念之敬之王恒弗忘大<lb/>
書貺之申言孔彰貞拜稽首臣何與力臣既耄矣敢忘<lb/>
厚徳師友之益魚水之契維賢於賢希濶遭際臣貞來<lb/>
嗣世謹寳藏珍玉所存常騰夜光<lb/>
　　　漢使牧羝贊<hi>有序</hi>
河南布政使旴江饒君示余李伯時漢使牧羝圗嗟乎<lb/>
<pb n="KR4e0090_WYG_073-28b"/>
蘇公之大節偉矣敬為贊曰<lb/>
有漢之英烈烈子卿奉使北庭挺其忠貞幽窖阨窮飢<lb/>
齧旃毛摧屈愈厲氣振愈豪川嶽可移志不可奪陵律<lb/>
何人甘語乖刺羝也不乳鴈有帛書漢節來歸神明翼<lb/>
扶壮齡而出皓首言返上謁茂陵淚血兼澘人臣之義<lb/>
表表子卿終古弗磨日星其明奕奕麟閣有像儼如千<lb/>
歲之下亦有畫圗圗傳者貌史著者心永作臣軌來世<lb/>
攸欽<lb/>
<pb n="KR4e0090_WYG_073-29a"/>
　　　節壽堂贊<hi>有序</hi>
節壽堂者番昜士胡秉常奉母之堂也合母之徳與福<lb/>
而名之也母之徳非一節特其大端耳蓋母孀居四十<lb/>
餘年謹禮如一日今年七十有九學士大夫為之傳與<lb/>
記備矣秉常以名醫徴在北京於余往還厚故為作節<lb/>
壽堂贊其詞曰<lb/>
番有令母厥氏惟段柔懿夙成展也淑媛既嫓于胡實<lb/>
簪纓家父母之孝移於舅姑姑有遺息乳之育之訓之<lb/>
<pb n="KR4e0090_WYG_073-29b"/>
篤之長焉有歸舅沒㡬時夫也遽繼辛苦鞠躬號泣襄<lb/>
事抱癠在堂上有嗣姑無怙在襁下有一孤仰事俯畜<lb/>
致誠單瘁事亡猶存禋祀靡怠稱未亡人越四十年氷<lb/>
澄玉㓗式光所天禮度雍雍閨闈肅肅天佑徳人錫之<lb/>
遐福有子有孫有詩有書康寜怡愉百歲豈多髙堂奕<lb/>
奕有來蕃祉太史作詩表其族里<lb/>
　<lb/>
　東里續集巻四十五<lb/>
</p>
<p>
</p>
  </div>
</body>
</text>
</TEI>
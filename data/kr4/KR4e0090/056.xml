<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十八</head>
    <p>
<pb n="KR4e0090_WYG_056-1a"/>
欽定四庫全書<lb/>
　東里續集巻二十八　　　明　楊士竒　撰<lb/>
　　墓碑銘<lb/>
　　　懷慶知府李君墓碑銘<lb/>
河南懷慶府知府李君正統四年七月初七日卒於官<lb/>
既歸𦵏泰和千秋鄉羅團之原又明年其子誠奉翰林<lb/>
侍講余君學䕫所述事狀走北京求書墓上之石余今<lb/>
年七十有七衰倦甚顧尚縻公務日勉强不前乞退而<lb/>
<pb n="KR4e0090_WYG_056-1b"/>
未得而何能應人之求故有求者率力辭郤雖忿且怨<lb/>
不恤而誠懇懇求不已則又念李君持身愛民吾邑之<lb/>
卓卓者且素厚不忍固辭李氏家㤗和西郭文溪之上<lb/>
其曽大父宗明大父雲龍父又新有孝友之行母蕭氏<lb/>
李君諱湘字永懷自少端重謹飭嗜學入鄉校從師授<lb/>
春秋經業成上北京大學永樂中選歴刑部都察院以才<lb/>
能稱擢東平知州斷斷以持已愛民為務常禄外非其<lb/>
義一無所茍取而勤於公旦莫治事不少休視民如子<lb/>
<pb n="KR4e0090_WYG_056-2a"/>
訓之勵之諄諄無厭倦意非甚悖不輙施笞罰徭役必<lb/>
驗力厚薄民皆恱服州城之東有大村壩源出㤗山雨<lb/>
溢數為民患奏發民丁築防捍之患乃已州及所轄五<lb/>
邑地曠多蕪廢課民墾闢倉廩充牣嵗歉賑貸咸有備<lb/>
祀典祠壇公府廨宇整飭一新增修學舎明教化有稱<lb/>
齊魯之間前之為守者得罪去後以宥復李君用召還<lb/>
民懷之不置羣訴於朝請復之車駕征北邊詔山東西<lb/>
民隨軍給餉運道逺多死亡李君率東平民行撫綏有<lb/>
<pb n="KR4e0090_WYG_056-2b"/>
道訖完民以歸在東平十餘年始終一致正統初詔廷<lb/>
臣舉郡守禮部尚書毗陵胡公舉李公遂陞懷慶知府<lb/>
命下東平之民争輓留不可扶老擕幼涕泣送數十里<lb/>
外既至懷慶一用所以治東平者治其民民欣欣戴君<lb/>
如父母懷慶有兵衛素挾勢厲民李君隨事裁制不動<lb/>
聲氣而兵帖然不敢以肆在懷慶三年郡人以安上下<lb/>
交譽之無間言李公惇厚温裕孝友如其父處人以誠<lb/>
能赴其急不以貴賤貧富而移所守嗚呼今其巳矣其<lb/>
<pb n="KR4e0090_WYG_056-3a"/>
享年五十有七其配朱氏其子男四誠譛譓諄女三蕭<lb/>
鸞劉載言朱箎其婿也孫男三珽玘珎銘曰<lb/>
為士所本曰持其身為政所重莅民有仁温温李君執<lb/>
徳靜嘉履謙蹈恭悃愊無華學成而仕遭時奮庸一州<lb/>
五邑董治鄆邦顓顓夙夜求民之莫導民之勤莫息蚤<lb/>
作尊卑長㓜教民以禮務善去惡俾民承祉躬㢘舉正<lb/>
表率于下休聲洋洋洽于齊魯聖明急治察最陞秩懷<lb/>
孟名邦古二千石治教所被三載有成民之戴之懷鄆<lb/>
<pb n="KR4e0090_WYG_056-3b"/>
一情不逮下夀噫其己矣循良之䂓靡愧前史江山盤<lb/>
迴故鄉有墳後欲求之視此刻文<lb/>
　　　禮部左侍郎章公墓碑銘<lb/>
正統二年十二月初四日行在禮部左侍郎章公卒于<lb/>
位訃聞賜祭命有司具舟還其䘮且營𦵏事自公卿以<lb/>
下皆致祭將以明年某月日𦵏先事其孤瑾奉翰林侍<lb/>
讀學士李君時勉所述事狀求書墓上之碑按章氏世<lb/>
家㑹稽髙祖斌宋景定中舉鄉試第一人曽祖某祖某<lb/>
<pb n="KR4e0090_WYG_056-4a"/>
妣某氏考某妣某氏公諱敞字尚文質庵其號自㓜頴<lb/>
敏嗜學稍長駸駸有立志父母及鄉閭長老皆逺大期<lb/>
之文學日有進永樂癸未群試於鄉擢詩經魁明年登<lb/>
進士第選為翰林庶吉士與曽棨等二十八人同奉詔<lb/>
進學文淵閣恩寵隆洽為四方學者所歆豔文學愈益<lb/>
進與修永樂大典壬辰擢刑部江西清吏司主事授承<lb/>
直郎究心獄事夙夜式勤雖時繫囚繁理决無滯推情<lb/>
處律必協于中復召至北京入翰林修四書五經性理<lb/>
<pb n="KR4e0090_WYG_056-4b"/>
大全書遂留行在刑部西山有刼盜詔捕之急捕者掩<lb/>
執行路數百人以聞上命刑部尚書覆訊如實悉斬以<lb/>
徇尚書以付公訊公悉辯其枉惟一人實盜以聞遂誅<lb/>
盜而盡釋枉者都城外迫莫商人數軰投止道傍何千<lb/>
戸舎夜有盜刼商人商人疑有所為將聞於官何不能<lb/>
明即自經死事聞詔五城兵馬捕盜如三日不獲盜兵<lb/>
馬坐縱盜罪既三日不獲兵馬懼遂摉索何隣比廿餘<lb/>
家得鈔數萬緡即執隣為盜送詣刑部公驗鈔悉非逺<lb/>
<pb n="KR4e0090_WYG_056-5a"/>
來者且無他物以詰兵馬兵馬具實對廿餘家悉得釋<lb/>
陞本司貟外郎授奉訓大夫遂陞郎中授奉議大夫無<lb/>
幾丁外艱服闋改吏部考功郎中考覈公明小人不便<lb/>
造謗衊之屹不變洪熙中賜誥命追贈其考為考功郎<lb/>
中封其母太宜人無幾丁内艱嵗餘起復改驗封郎中<lb/>
遂陞禮部右侍郎授嘉議大夫安南耆老奉請命黎利<lb/>
權署國事上從之特命公及通政徐琦齎詔命利且撫<lb/>
綏其國人兩人皆諳大體熟故事雍容有度既至宣揚<lb/>
<pb n="KR4e0090_WYG_056-5b"/>
徳意舉國忻戴而敬禮有加將行且厚致饋金珠香繒<lb/>
累百計悉郤之利等跪請再三曰小人事大之常禮也<lb/>
非假此無以將下誠願不為黷曰吾軰奉天子命來用<lb/>
輯寜若等惟事上如事天保下如保赤子永終不渝可<lb/>
也貨賄將誠末矣竟卻之一毫無所取利遣使人奉表<lb/>
及方物隨公等詣闕謝且宻附所饋物令奏以納公等<lb/>
而不令公等知也行將出竟其從有泄之者公兩人索<lb/>
其裝得之歎曰若聽其所為即吾軰外卻而内欲也遂<lb/>
<pb n="KR4e0090_WYG_056-6a"/>
取封識授其邊吏俾歸利還賜誥命贈其祖若考皆嘉<lb/>
議大夫禮部右侍郎祖妣妣皆淑人黎利死朝廷以公<lb/>
奉使不忝再命齎詔命利之子麟署國事及境其邊吏<lb/>
識公者舞抃拜曰天朝子育下邦不受金大人齎詔復<lb/>
至矣奔走豫告麟凡所以迎奉禮益恭其歸而秋毫無<lb/>
受如初至既還前之嗣封晉王者以罪廢已革其䕶衛<lb/>
衛之廬舎土田䕶衛軍先以徙戍邊惟存一千嗣王得<lb/>
㫖索有司悉歸廬舎土田有司奏言予民已久若悉歸<lb/>
<pb n="KR4e0090_WYG_056-6b"/>
之當敓三萬餘家之居佃且今惟一千軍無用悉歸上<lb/>
命公往審度處置公至言於嗣王曰今陛下臨御惟恐<lb/>
或有一人失所殿下以至親受藩屏之託必同此心若<lb/>
狥千軍之欲而失三萬餘民之心臣知殿下必不為王<lb/>
意解語公曰吾惟侍郎之從公遂計畫而分之於是一<lb/>
千軍咸獲足給三萬餘民家不覺有損皆恱歸轉左侍<lb/>
郎公在禮部尚書胡公政尚寛大公以嚴肅佐之同德<lb/>
協志相與共濟公於吏欺雖小不恕遇弊事必言於胡<lb/>
<pb n="KR4e0090_WYG_056-7a"/>
公商計革之程督庶務恒盡心焉曰吾為佐其道應爾<lb/>
也為人明敏疏達遇事能果不肯媕婀依隨敬老禮賢<lb/>
交友以義其友有過能面直之或困於憂患極力援之<lb/>
雖數無厭所居好植花卉閒暇焚香閱簡冊臨古法書<lb/>
而已一日夙興朝㕘道中風疾驟作輿歸是夕卒享年<lb/>
六十有二元配葉氏先卒再贈至淑人繼室趙氏封淑<lb/>
人子男五璨瑾正統元年進士璠璵瑛女一嫁錢康孫<lb/>
男一恩女四公為庶吉士時於士竒往還久而益親嗚<lb/>
<pb n="KR4e0090_WYG_056-7b"/>
呼於今已矣銘曰<lb/>
章世儒家有聞自宋大比賔興褒然魁貢迨公嗣奮在<lb/>
今聖朝振其聲光式閎以髙延閣承明益廣其學爰屬<lb/>
司冦賛理于辟致明與慎夙夜靡遑念彼古人死獄求<lb/>
生聽詞審情以覈枉直無枉弗直平反多績轉遷考功<lb/>
卓特持公不以譽毁而易其中升貳春官祗佐三禮秉<lb/>
乃直清亦嚴治紀再使南交將命允宜行槖之旋不増<lb/>
毫絲有猶有為秩秩條理歴官四朝毖終如始既全以<lb/>
<pb n="KR4e0090_WYG_056-8a"/>
歸無沗斯文史銘其墓用諗來昆<lb/>
　　　故奉直大夫右春坊右諭徳黎君墓碑銘<lb/>
右春坊右諭徳黎君以正統二年十一月謁告歸清江<lb/>
得疾卒于家其孤統以翰林侍讀習嘉言所狀事行求<lb/>
書墓碑余聞而哀之曰嗚呼黎君之擢第也為良進士<lb/>
入風憲為良御史於長民為良郡守於近侍為良輔臣<lb/>
柰何遽止於斯乎黎之先見余所作其考墓表其曽大<lb/>
考允誠大考惟琇考宗瑞妣鄒氏以君貴考贈右春坊<lb/>
<pb n="KR4e0090_WYG_056-8b"/>
右諭徳妣贈宜人君兄弟三人其季即君諱恬字潛煇<lb/>
天資清淑生六七嵗知慕學問累從明師得其㫖歸而<lb/>
自進其功永樂壬辰擢馬鐸榜第二甲進士無幾丁内<lb/>
艱去服闋除陜西道監察御史以正直揚風裁嵗辛丑<lb/>
朝廷以災異求言群御史同上奏實君具草歴詆大臣<lb/>
之任事者無憂國恤民之心剴切激厲無顧避上曰御<lb/>
史言是任事者不能堪後薦御史之才可用於上皆陞<lb/>
知州而處之逺方君得交阯南靈州尤僻逺君怡然曰<lb/>
<pb n="KR4e0090_WYG_056-9a"/>
聖人不鄙九夷我何人哉既至教愛其民如子民皆父<lb/>
師事之政化既行㑹黎利反其衆日盛總帥王通孱弱<lb/>
不能制為吏所脅遂矯制勒三司郡縣官吏悉解職守<lb/>
隨通北歸君時在行既歸通及協謀者皆坐法朝廷以<lb/>
事不出於衆悉置不問宣徳七年士竒率同官言黎恬<lb/>
文學操行可任近侍遂命為右春坊右諭徳授奉直大<lb/>
夫時春坊事簡奉㫖入翰林與纂述考最賜誥追贈其<lb/>
考妣預修宣廟實録簡充經筵官奉命考禮部㑹試者<lb/>
<pb n="KR4e0090_WYG_056-9b"/>
二用心公正時多得人遂謁告歸展先墓賜道里費給<lb/>
驛舟既展墓樹碑墓側退而洽其親戚鄉里懽甚將行<lb/>
得疾醫藥乆弗效以正統三年正月廿二日卒享年五<lb/>
十有一君篤孝友之行而磊落有大志恥屑屑流俗事<lb/>
學博而正論議沛然為文章波瀾藻麗而根於理存心<lb/>
公平於論人之邪正事之枉直靡不服之盡心公務未<lb/>
嘗茍且非其人弗與處容色㓗白如玉儀度恭肅人不<lb/>
可犯而雅度洒落良朋勝友卒然邂逅詩酒倡和酬酢<lb/>
<pb n="KR4e0090_WYG_056-10a"/>
率極懽而罷其藏脩之齋名熈熈所著有詩文集若干巻<lb/>
其娶先敖氏贈宜人繼王氏封宜人子男四統縉頌生<lb/>
顥生女二傅徴賢羅某其婿也孫男二昇生冕生其𦵏<lb/>
以卒之嵗某月日𦵏在某原與敖宜人合𦵏焉黎君余<lb/>
考禮部㑹試時所取士又以同鄉故相知深而相與久<lb/>
其仲兄慎兄子經皆有文學於余往還余嘗謂清江自<lb/>
劉氏公是公非而後有一家三人聨璧輝映者今再見<lb/>
於黎氏居無何慎卒經又卒黎君每向余道其兄與姪<lb/>
<pb n="KR4e0090_WYG_056-10b"/>
未嘗不泣下余亦為之感歎豈意又於今哀悼黎君哉<lb/>
銘曰<lb/>
清江之黎代襲詩禮繇淦三洲徙版城里自其髙曽潛<lb/>
徳弗揚迨其大考武弁奮庸卓卓潛輝篤志問學升自<lb/>
賢科秋空鵰鶚鐵冠白筆北面在廷用振憲紀用張國<lb/>
經觸邪指佞動植有知昔之所學今惟行之既斥遐僻<lb/>
俾治夷類不賤鄙之躬勤撫字夷亦有心曰我仁侯父<lb/>
之母之而肯以尤既陞桂芳所職輔導詞苑經帷在帝<lb/>
<pb n="KR4e0090_WYG_056-11a"/>
左右方將顯庸曷遽殞亡松栢中仆不至柱梁嗚呼潛<lb/>
輝其藏我銘後有考徴庶其猶生<lb/>
　　　故通議大夫資治尹吏部右侍郎鄭君墓碑銘<lb/>
國家罷中書陞六部吏部所職簡用賢才考察政績而<lb/>
進退之為治平之資故士大夫非明且公不足以稱吏<lb/>
部之任葢吏部得人而後百司可望得人百司得人而<lb/>
後民生可望不失其所吏部所係豈細故哉旴江鄭誠<lb/>
文實為吏部侍郎十餘年殆其稱吏部之任者歟宣廟<lb/>
<pb n="KR4e0090_WYG_056-11b"/>
臨御於用人尤甚重廷臣三品以上有闕必命衆僉舉<lb/>
又勅吏部凡方面郡守闕令廷臣三品以上各舉所知<lb/>
吏部審其當否始奏授官葢堯舜用人之道也文實前<lb/>
後所舉數十人悉副輿議其於中外諸司政之得失才<lb/>
之髙下行之邪正博知悉識尤熟典故上前間有顧問<lb/>
敷奏詳明無所遺失雖由乆在銓司亦其存心之正用<lb/>
意之専也於調官必度務之繁簡才之稱否而處之治<lb/>
公事必循舊章於賛黜陟率公冢宰所倚任焉馭下吏<lb/>
<pb n="KR4e0090_WYG_056-12a"/>
不威而嚴下亦莫敢欺之或有乘間為欺者輙覺之召<lb/>
諭使改不輙加罪大官中貴有所干凡不可者必從容<lb/>
以理對不肯茍狥親故有干弗得者造誣騰誹以衊之<lb/>
知之弗校葢其為人明敏敬慎和厚果毅恕而有容也<lb/>
鄭氏旴儒醫家宋季其先號仁齋者嘗為撫州儒學教<lb/>
授髙祖禎仕元為撫州醫學錄曽祖銘洪武初歴彭澤<lb/>
南陵二縣典史祖瀚逺父守中皆隠處母王氏繼母傅<lb/>
氏文實自幼秀頴嗜學甫十嵗監察御史行縣察試嘉<lb/>
<pb n="KR4e0090_WYG_056-12b"/>
之舉為邑學生從明師授春秋弱冠選中江西鄉試遂<lb/>
入太學充監生為祭酒胡公所愛恒侍左右年廿四擢<lb/>
吏部司務精勤職事已起聲譽陞考功貟外郎授奉訓<lb/>
大夫丁内艱服闋改文選貟外郎兩司郎中雖老成自<lb/>
居然皆服其能而徳其助陞文選郎中授奉議大夫洪<lb/>
熙中賜誥推恩封贈其父母五品宣徳初陞吏部右侍<lb/>
郎授嘉議大夫居官恒四鼓興朝退即坐公堂底莫治<lb/>
職務雖事叢脞而條理井井且益自淬礪其譽益重贈<lb/>
<pb n="KR4e0090_WYG_056-13a"/>
封其祖父皆嘉議大夫吏部右侍郎祖母母皆淑人遂<lb/>
進通議大夫資治尹文實事親孝親癠必色憂母没哀<lb/>
毁友諸弟待臧獲有恩事師如父師没厚禮其家交處<lb/>
以誠有淪落憂患極力拯之遇名賢子孫率異視之宋<lb/>
髙宗賜吕頥浩御札流落民間文實識為前江西僉憲<lb/>
吕升故物歎曰此世之寳也購以歸吕所行槩類此春<lb/>
秋四十有九而卒訃聞上悼歎命禮部賜祭有司營𦵏<lb/>
朝自公侯師保尚書暨御史近侍六卿之屬率往吊祭<lb/>
<pb n="KR4e0090_WYG_056-13b"/>
其輿皁及所居閭巷細民皆嗟咨惜之亦有流涕者初<lb/>
得疾遽革醫罔效家人憂驚蒼黃將叩道家者祈禳文<lb/>
實厲色曰生死命也吾素行可無怍何事於禳遂止獨<lb/>
以親老不得終飬自慟語不他及是夕卒正統三年十<lb/>
一月一日也前五年有推人始生年月日辰以决夀者<lb/>
言文實嵗行及午應止噫信其命矣夫其配黃氏封淑<lb/>
人子男一垕女一皆幼卒之明年春將歸䘮𦵏其鄉黄<lb/>
氏使垕奉刑部侍郎何君文淵所述事狀來拜請墓碑<lb/>
<pb n="KR4e0090_WYG_056-14a"/>
余與文實同大江之西又同朝久故叙而銘之銘曰<lb/>
鄭出姬姓以國氏代有文獻昔聞世天建皇明啟隆治<lb/>
選賢任能布列位天官實重鑑衡寄厥卿暨佐必簡畀<lb/>
文實起旴秀出萃明經入官卓尚志三奮崇陟冢宰貳<lb/>
致勵夙夜敦劼毖庶士濟濟升以彚審厥臧否稽所事<lb/>
致公與明平不陂曰進曰退中以制厥所推轂必既試<lb/>
温温處物色不厲弗嫵弗迕一循義曷遽奪之弗𢎞施<lb/>
嗟其全歸靡怍愧佳城鬰鬱旴之涘後欲考之此其㮣<lb/>
<pb n="KR4e0090_WYG_056-14b"/>
　　　贈嘉議大夫刑部右侍郎楊君墓碑銘<lb/>
杭有君子曰楊孟潛没三十年其子刑部右侍郎寜以<lb/>
前翰林侍講匡南余鼎所志墓文吿余曰先君受追贈<lb/>
恩至三品法得立碑於墓敢請刻辭余聞孟潛之行於<lb/>
士君子矣又與寜同朝厚善為之序曰楊本沈氏世家<lb/>
杭之錢塘業儒元杭州路學教授某既卒其子夀之始<lb/>
生母楊以鞠于舅氏遂䝉舅姓生徳文配傅孟潛之大<lb/>
考妣考妣也孟潛諱昇自幼凝重不凡天性孝友髫齡<lb/>
<pb n="KR4e0090_WYG_056-15a"/>
已立志學問而旦暮侍養不去親側得親之懽一弟篤<lb/>
愛之終身洪武丙子以春秋選鄉試明年㑹試中副榜<lb/>
授教諭星子縣年甫二十餘惇持師道端威儀明講說<lb/>
自旦達夕躬勤弗懈言動雖微不茍屹然類老成人學<lb/>
者翕然服從前庶子廬陵鄒緝方正不茍許可時佐教<lb/>
星子獨加禮孟潛道譽之不置口星子學賢科累嵗不<lb/>
薦士郡邑及學官惑於堪輿家言學地不利謀徙置孟<lb/>
潛適至毅然曰學業至未有不薦者竟不徙其於學者<lb/>
<pb n="KR4e0090_WYG_056-15b"/>
誘掖奬勸忠愛懇到久而彌篤三年學薦二人又四年<lb/>
薦四人皆登第自是科不乏升九載考績陞邵武府學<lb/>
教授無幾調徽州府學施教一如星子所至諸生皆從<lb/>
授春秋大比而升者比比善教之效有聞於時其為人<lb/>
純實和易服用儉素非道之言未嘗出口與人交悃欵<lb/>
言出而信其去也皆思之久不忘平生以事親為切要<lb/>
得禄必迎就養有欲以理民薦之者力謝卻曰今幸在<lb/>
散地旦夕獲侍親側而柰何欲奪之乃止永樂甲午留<lb/>
<pb n="KR4e0090_WYG_056-16a"/>
北京以疾卒卒時老親及妻子皆在徽甚貧惟以不獲<lb/>
終養為憾徽人聞之為築室學舎之側以處其家非積<lb/>
行之誠有以致之乎卒於是年十一月晦享年四十有<lb/>
三𦵏錢塘之花家原以寜貴累贈至嘉議大夫刑部右<lb/>
侍郎嗜為文章詩雅淡近古所述有拙齋藁春秋正義<lb/>
藏於家配袁氏封太淑人子男二長即寜舉進士擢官<lb/>
刑部主事陞郎中用佐武功陞刑部右侍郎次宜女二<lb/>
長嫁監察御史劉安定次嫁某孫男若干銘曰<lb/>
<pb n="KR4e0090_WYG_056-16b"/>
行莫先孝顓顓厥誠道貴善教羣才以成忠厚之存平<lb/>
直之行天有報施身後洊榮有赫嗣興峩冠在廷振華<lb/>
履亨既崇以閎錢塘之原歸展先塋貽後樹碑太史之<lb/>
銘<lb/>
　　　贈嘉議大夫工部右侍郎周君墓碑銘<lb/>
宣徳五年上命越府長史周忱為工部右侍郎賜璽書<lb/>
俾廵撫南直𨽻蘇常諸郡兼董其饟事忱單心畢力靡<lb/>
間夙夜上有資於國用下有及於民生三年賜誥嘉奬<lb/>
<pb n="KR4e0090_WYG_056-17a"/>
而褒贈其考為嘉議大夫工部右侍郎於是忱以禮部<lb/>
侍郎章敞所述其考府君事狀求余為銘將勒石于墓<lb/>
余與府君生同嵗居同郡又與忱有同朝斯文之雅不<lb/>
得辭府君諱森字秉昻周之先會稽人唐御史中丞勍<lb/>
率兵討黃巢留鎮九江子孫因家焉七世孫太子詹事<lb/>
世修徙南昌之武寜又四世至宋敷文閣學士友賢五<lb/>
世不分詔旌其門其子兩浙宣撫汝翼汝翼子瑞州知<lb/>
府應合應合子天驥元吉州路總管贈江西行省㕘知<lb/>
<pb n="KR4e0090_WYG_056-17b"/>
政事追封廬陵郡公又因家焉郡公五子長橫州路治<lb/>
中諱志道府君髙祖也曽祖忠州判官諱圭祖南康路<lb/>
知事諱鑑父諱潤世稱遺安先生時重其學行元季避<lb/>
兵亂於吉水之月岡又因家焉母李氏知學有徳善遺<lb/>
安年四十未有子脫服飾為取側室黃氏生府君幼讀<lb/>
書警敏有立志成童綜理其家事井井間出長里徭賦<lb/>
邑大夫重之壯而襟宇闓豁才器充偉有司屢欲薦用<lb/>
之輙以親老辭而奉養克孝親疾躬治藥食不去側者<lb/>
<pb n="KR4e0090_WYG_056-18a"/>
累日親没哀毁嵗時恒謹祀事嘗改厝所生母舉柩過<lb/>
門將奉置堂中行祀禮姻戚中泥隂陽家忌者交尼之<lb/>
府君曰人子事死如事生安有親過門而不入家者脱<lb/>
有禍森不悔女兄没諸甥皆客逺外䘮𦵏悉自已出妻<lb/>
之母卒未有𦵏地即出地𦵏之或言此地大利後人柰<lb/>
何推畀異姓府君曰茍可利後在彼猶在此也與人交<lb/>
惇信義喜賔客觴酌譚論雖終日不倦負直氣有過者<lb/>
面折之然能為人解紛排難而庇其鄉里有造偽鈔者<lb/>
<pb n="KR4e0090_WYG_056-18b"/>
事覺而枉逮其里人力為白之於官近鄉嘗有盜刼掠<lb/>
富家里中無頼亦動心潛結將發府君察知徧詣諭之<lb/>
禍福曰彼刼敓者即朝莫為魚肉若等寜可效之耶又<lb/>
召其首謀者閉於家得不發不旬日官盡捕近鄉冦戮<lb/>
之而没入其家里無頼者皆詣府君叩頭謝曰微公我<lb/>
等悉以冦死矣葢里人頼其惠者非一嘗舟行舟中人<lb/>
失物疑同載者竊將執送於官府君曰此疑事即為代<lb/>
償數日得真竊者失者大慚府君平居樂積書教子忱<lb/>
<pb n="KR4e0090_WYG_056-19a"/>
初習舉子業手錄前軰名人程文成帙授之為式忱舉<lb/>
進士奉詔進學翰林日有長益暨擢刑部主事進貟外<lb/>
郎有㢘能名府君喜屢至京視之而加勵焉府君於學<lb/>
通其大㫖旁通醫卜尤嗜郭景純𦵏法有困於窶者從<lb/>
府君求吉地改𦵏其親葢冀免於窶府君曰吉地非可<lb/>
求茍有善行將自遇之其操術如此洪熙中以忱貴封<lb/>
奉議大夫越府右長史忱奏分其禄之半於鄉以養宣<lb/>
德六年九月廿二日卒禮部以聞命進士甘瑛賜祭春<lb/>
<pb n="KR4e0090_WYG_056-19b"/>
秋六十有七配龍氏元義兵㕘軍復皋之女有賢行先<lb/>
廿七年卒繼胡初贈封皆宜人龍後進贈淑人胡太淑<lb/>
人子皆龍出男四忱恫恪怡恫先卒二女長適陳行恭<lb/>
次適蕭肇成孫男八女八曽孫男五女四府君之𦵏以<lb/>
卒之明年四月廿九日合於里仙獅石之南龍淑人之<lb/>
墓銘曰<lb/>
繄周之先顯有閥閱昉越徙洪又轉徙吉吉守桓桓斯<lb/>
文攸尊吉人徳公永言耐軒公之桐鄉青原白鷺公之<lb/>
<pb n="KR4e0090_WYG_056-20a"/>
子孫逢掖章甫始來月岡公四葉孫晚際承平于于丘<lb/>
樊月岡再傳曰秉昻甫才足剸繁知足達務韜巻弗用<lb/>
逍遥徜徉厥有譽聞施家暨鄉有偉嗣興揚于明庭秉<lb/>
志攄誠式貳冬卿上裨朝家下惠黔首帝曰俞哉䟽恩<lb/>
父母峩峩丘墳有石麗牲述行載榮爰勒斯銘<lb/>
　　　太史吳先生墓碑銘<lb/>
先生諱勤字孟勤姓吳氏其先自大梁徙荆州至箎官<lb/>
南康遂家匡廬之陽至晢為永新簿又家永新其曽祖<lb/>
<pb n="KR4e0090_WYG_056-20b"/>
諱原道祖諱文振考諱師尹元名進士為永豐丞母龍<lb/>
氏一夕夢紫衣大士寤而先生生幼頴異五嵗知慕學<lb/>
七嵗日讀數千言成童四書五經皆成誦未冠為文章<lb/>
下筆濡然而必根於理未嘗茍作永豐君經學擅名大<lb/>
江之西先生與弟仲謹皆負才氣英邁傑出人稱吳氏<lb/>
二鳳先生有志科第鄉前軰咸期必中永豐君曰吾老<lb/>
矣乃不果行永豐君捐舘元政日隳所在冦盜充斥先<lb/>
生歎曰世若此吾可坐視耶乃列弭盜數䇿徃告吉安<lb/>
<pb n="KR4e0090_WYG_056-21a"/>
守臣納蘇羅丹納蘇羅丹知禮先生而不能用去之而<lb/>
州里冦盜益甚往避于洪居無幾偽漢兵圍洪有欲薦<lb/>
先生于行省平章多通者先生聞而止之曰此人已無<lb/>
固志明旦多通果遁城陷先生趨間道歸鄉里國朝兵<lb/>
下吉安紀律嚴肅先生曰此真吊伐師也往謁其總帥<lb/>
時淮南郭子章㕘謀幕府相得懽甚署先生官太和不<lb/>
就洪武初詔下興學徴儒師郡舉先生中書考經義第<lb/>
一奏除武昌府學教授嚴師道正學規訓勵諸生多成<lb/>
<pb n="KR4e0090_WYG_056-21b"/>
才者如中書㕘政方鼐國子祭酒吳啟皆出其門居數<lb/>
年先生援例去官楚昭王聘為諸子師而賔敬之先生<lb/>
非周孔之道不陳故禮遇久益厚永樂初召修太祖髙<lb/>
皇帝實錄先生明故實謹書法時推直筆書奏賜白金<lb/>
文綺改教授開封府學施教如武昌周定王亦厚禮之<lb/>
至開封之又明年以疾不起永樂三年二月二日也春<lb/>
秋七十有六定王遣官致祭藩憲大臣及郡太守以下<lb/>
皆躬祭諸生哀慕不已明年歸𦵏于鄉先生孝事父母<lb/>
<pb n="KR4e0090_WYG_056-22a"/>
恭愛兄弟教育孤姪如子其胷次明净矩度雍容不嚴<lb/>
而肅其學無所不究喜道誘後進恒盡底裏士子咸樂<lb/>
親之非聖之書不以教嘗見學者玩揚子太𤣥文正色<lb/>
曰曷不究心孔孟哉取予以義在楚府日蜀獻王湘獻<lb/>
王皆遣使奉書幣致願見之意廣西藩憲亦請主鄉試<lb/>
文衡先生歎曰楚國待我厚古賢王禮士不是過也我<lb/>
豈當外交一切謝卻湖廣行省㕘政吳雲於先生故相<lb/>
好雲卒於官二子貧不能歸先生扶持之使立又教其<lb/>
<pb n="KR4e0090_WYG_056-22b"/>
仲子學凡於親故及名賢之後汲汲奬借於利雖微不<lb/>
茍取初罷教授歸諸生奉贐一芥無所受曰諸賢惟勉<lb/>
進不懈即勤受惠矣處物和厚人片善揚譽之不置未<lb/>
嘗啟口及人過失至論事公是非不肯媕婀依隨憂人<lb/>
之憂急人之急常如不及喜賔客至者未嘗以空匱廢<lb/>
禮閒暇時誦佛經學者疑而質之先生泫然曰先夫人<lb/>
遺命也非敢徼福楚府紀善貝翺聞之歎曰朱夫子所<lb/>
記尹和靖之孝也先生不忘其先自號匡山樵者晚更<lb/>
<pb n="KR4e0090_WYG_056-23a"/>
號凷翁文章渾厚雅則所著有匡山樵者集六義齋集<lb/>
鶴山集若干巻藏于家配孺人蕭氏淑慎慈惠式勤内<lb/>
助先十年卒子男一善存女一歸胡光大孫男三耘耔<lb/>
耕曽孫男六士竒甫冠拜先生於武昌往還七年深辱<lb/>
教愛後同在史舘旦暮益親宻將赴開封所以命之者<lb/>
甚厚未捐舘先十日書來示訣别之意而訃踵至矣嗚<lb/>
呼儒師老成世豈復有吳先生哉時先生之甥胡君光<lb/>
大述為行狀而約解君大紳銘墓余書墓上之石獨余<lb/>
<pb n="KR4e0090_WYG_056-23b"/>
久未及為今年善存走六千里外趨余皋緩之罪尚可<lb/>
聞乎敬叙而為銘銘曰<lb/>
凡士求道於先覺師惟先覺明為龜為蓍猗嗟先生研<lb/>
深函博秉義蹈仁表厥儀則遭時孔屯心急拯焚匍匐<lb/>
有言彼聵罔聞大明麗天光被四表嘉重有道升泮以<lb/>
教濟濟兟兟來遊來歌相廷賢關蜚英振華奕奕親藩<lb/>
河間行治秩秩賔筵仲舒正誼廼趨召命廼職史書春<lb/>
秋之志式嚴褒誅陽煦霜肅表裏不間有德有言斯文<lb/>
<pb n="KR4e0090_WYG_056-24a"/>
冠弁璞玉在山草木承輝嗟乎先生曷不憖遺先生之<lb/>
藏其封六尺永懷先覺過者必式<lb/>
　　　故奉議大夫鄭府右長史頼君墓碑銘<lb/>
正統六年八月十五日鄭府右長史頼君没於家其子<lb/>
翰林編修世隆縗絰奉監察御史薛希璉所述長史君<lb/>
事狀求余書墓上之石頼之先自江右徙汀之清流世<lb/>
有科第襲厚徳髙祖諱寜曽祖諱霖祖諱李宗考諱福<lb/>
興皆持行不仕長史君諱添貴字景望晚號澹菴生晬<lb/>
<pb n="KR4e0090_WYG_056-24b"/>
而孤母陳育之訓之長而悟解頴敏從學縣博士兼通<lb/>
書春秋禮經工為文章永樂乙酉選鄉貢明年㑹試禮<lb/>
部中教官選授浙江麗水縣儒學教諭九載以績最陞<lb/>
教授需闕言於朝願仍就教諭從之除仁和縣學九載<lb/>
績又最當陞諸生列狀乞留㑹簡陞鄭王府伴讀侍王<lb/>
之國鳳翔每長史缺即命君署其職事鳳翔學者率從<lb/>
之受經其仲子世隆官翰林恩典得封父母君既援棄<lb/>
職就封之例王重其去即舉奏為右長史從之授奉議<lb/>
<pb n="KR4e0090_WYG_056-25a"/>
大夫無幾丁内艱去既服闋以疾終於家享年六十有<lb/>
二君為人坦直存心忠厚孝於親友於兄弟睦於宗戚<lb/>
誠於交友以恭遜居鄉黨以詩書行義成其子以致知<lb/>
力行勵學者而施教孜孜不倦恒躬率先之學者後多<lb/>
由科目升擢要官有名于時其待諸生如子有為怨家<lb/>
誣搆郡守惡其抗直將黜為吏者君力為直之有負官<lb/>
租不能償者倒囊代之償前官所收廪米嵗久腐壞有<lb/>
司責民之守廪者償民窶不能償將自經君捐已俸代<lb/>
<pb n="KR4e0090_WYG_056-25b"/>
償葢於排難解紛周急濟乏率謂當然其在藩府也從<lb/>
容正道隨事獻替甚為王所重平生利一芥不茍取處<lb/>
事必當理朋友死無所歸盡禮𦵏之𨽻人啟土築垣得<lb/>
白金一器有告君請分之者不聽惇義遺利槩類此其<lb/>
學有本源未嘗惑於老佛邪説所著有經義若干篇古<lb/>
文若干篇詩若干首存於家其配曽氏子男五長世昌<lb/>
次世隆宣徳庚戌進士擢官翰林次世安次世和次某<lb/>
女二長嫁王瓘次尚㓜孫男十其𦵏以正統七年墓在<lb/>
<pb n="KR4e0090_WYG_056-26a"/>
其邑某原銘曰<lb/>
緼仁積厚逢掖世振振繩繩續續繼蚤孤克奮卓特志<lb/>
上探虞周究洙泗抉隐闡奥發經義黌宫坐正皋比位<lb/>
詵詵童冠左右萃講道授業開蒙蔽昕旰亹亹殫勞勩<lb/>
聲實茂起光昭㫼親藩毗輔式簡畀懷忠瀝誠秉正議<lb/>
匡直視古靡怍愧内篤孝友推施濟凡諸士行殆乎備<lb/>
既没而寜此其竁銘以表之太史氏<lb/>
　<lb/>
<pb n="KR4e0090_WYG_056-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十八<lb/>
</p>
<p>
</p>
  </div>
</body>
</text>
</TEI>
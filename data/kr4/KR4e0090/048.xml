<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十</head>
    <p>
<pb n="KR4e0090_WYG_048-1a"/>
欽定四庫全書<lb/>
　東里續集巻二十　　　　明　揚士竒　撰<lb/>
　　跋<lb/>
　　　衞生寳鑑<lb/>
東垣李氏之徒羅謙甫輯衞生寳鑑廿四巻内藥誤三<lb/>
巻名方十七巻藥象一巻醫驗三巻末附補遺一巻論<lb/>
傷寒中暑則後人所述此書精粹明備家不可以闕者<lb/>
吳中陳有戒寄惠此本故識而藏之<lb/>
<pb n="KR4e0090_WYG_048-1b"/>
　　　用藥真珠嚢詩<lb/>
澹菴楊公志仁君子也其事上以周孔之道而愛民為<lb/>
心嘗坐累訟繫閒暇無所用意則著此書盖甚有益學<lb/>
者昔文王演易羑里陸宣公謫居著方書聖賢處憂患<lb/>
未嘗忘及人皆同此心吾觀此書益重居位食禄之愧<lb/>
　　　㧞萃方<lb/>
右拔萃方十九巻自鍼經節要至雜方通十九類元杜<lb/>
思敬集潔古東垣一𣲖傳授以成此編君子論潔古醫<lb/>
<pb n="KR4e0090_WYG_048-2a"/>
家之王道謂扶䕶元氣為要也此編固在所重哉吾家<lb/>
市於書肆析為四冊云<lb/>
　　　小兒醫方一集<hi>二首</hi>
此書專為小兒醫設凡四巻首巻陳氏痘疹方論後三<lb/>
巻皆錢氏藥證吾所得者盖斷簡錢氏之說具存陳氏<lb/>
所述但存目録耳遂求諸醫家録補于後然嘗見朱丹<lb/>
溪格致餘論極言二家得失盖謂錢氏之書備源流經<lb/>
絡明表裏虚實陳其活法使人觸類長之可為無窮之<lb/>
<pb n="KR4e0090_WYG_048-2b"/>
用陳氏多用燥熱間有偶中之效不思一偏之失故著<lb/>
論以為世戒吾既得此書遂附載朱說以告慈㓜者<lb/>
錢陳皆治小兒錢氏不持議論而用藥至當陳氏論議<lb/>
雖好而用藥多誤人此編閻氏論治傷寒醫家所不取<lb/>
用藥者皆當知之<lb/>
　　　湯液本草二集<hi>二首</hi>
此本比後録於盛御醫者脫誤多矣宜對過増入亦有<lb/>
此本有之而盛本無之者皆當㕘對<lb/>
<pb n="KR4e0090_WYG_048-3a"/>
此本録於盛御醫勝於舊所録者多矣然二本互有詳<lb/>
畧皆當㕘對增入舊録本有丹溪本草衍義補遺宜録<lb/>
於此此本雖無丹溪補遺然各條下間引丹溪之論又<lb/>
補遺中所未載者<lb/>
　　　東垣内外傷辨<lb/>
右東垣内外傷辨蘇州有刻板王守真得之以見惠者<lb/>
韓明善序云其說本内經而補仲景之缺盖為醫者於<lb/>
究素問難經及越人長沙諸家之書之餘宜必考於此<lb/>
<pb n="KR4e0090_WYG_048-3b"/>
　　　東垣用藥真珠嚢<lb/>
古之良醫師審病之源明藥之用故臨病制方百發百<lb/>
中後世淺陋之醫二者皆不能通如之何其有濟也此<lb/>
書嘉惠後人其功博矣刻板在蘇州余亦得之守真御<lb/>
史<lb/>
　　　東垣試效方<lb/>
余患後疾歴數年更五六醫皆不效而愈劇最後求治<lb/>
於蔣院判用文遂予秦芁白术圓未竟一劑頓愈既而<lb/>
<pb n="KR4e0090_WYG_048-4a"/>
併授此方曰此東垣試效方中所出也又從俞嘉言求<lb/>
得此書用之頗通醫理見余此書甚喜以試無不效者<lb/>
盖得其論議之精故也世之庸醫不能究病之源不知<lb/>
醫之理守古方而不通愈差而愈逺夫豈無所自哉<lb/>
　　　朱氏三書<lb/>
右格致餘論局方發揮丹溪醫按三書皆金華朱震亨<lb/>
彦脩著彦脩儒者同郡許益之髙弟有窮理之功於醫<lb/>
得傳授之正故所論極精所治多竒效其書近惟兩淛<lb/>
<pb n="KR4e0090_WYG_048-4b"/>
為醫者多用之然率祕之永樂乙未東宫殿下命刋印<lb/>
以賜中外廣仁恩也余時侍經幄最初得賜云<lb/>
　　　醫書<lb/>
右醫書二冊有外科濟隂勞損胎産驚風瘡疹急救諸<lb/>
科胎産方屢試之屢效急救尤為切用逺鄉僻地猝然<lb/>
有急患不得醫藥誠得此亦可少濟也刻板在朝天宫<lb/>
　　　袖珍方<lb/>
袖珍方四冊余初至京師時得之鄧尚忠長史分門别<lb/>
<pb n="KR4e0090_WYG_048-5a"/>
類古方無所不有茍不明隂陽表裏虚實不諳脉証而<lb/>
惟執此則非徒無益固將有失焉覽者不可以易也<lb/>
　　　三元延壽書<lb/>
右三元延壽書朝天宫有刻板其間論清心寡欲飲食<lb/>
避忌之類皆民生日用不可無者吾得之劉淵然云<lb/>
　　　外科雜方<lb/>
右外科雜方録於宗豫學士云皆經驗者後有從余録<lb/>
之以試亦往往有驗<lb/>
<pb n="KR4e0090_WYG_048-5b"/>
　　　外科精要<lb/>
吾家舊有江陵十書内外科精義及此書於論外科之<lb/>
理及掲示治法至精且備不可忽也<lb/>
　　　祕傳証治類方<lb/>
此冊及証治要訣皆得之御史陳嶷陳云戴原禮所輯<lb/>
雖未有考然論証集方秩秩具有條理<lb/>
　　　五運時行證治録<lb/>
番昜胡秉常閑暇過余相與論五運時行受病脉證治<lb/>
<pb n="KR4e0090_WYG_048-6a"/>
法厥有造詣他日特書見遺故志而藏之<lb/>
　　　眼科源流一集<hi>一首</hi>
吾少時目覩孟堅兄以醫眼往來龍泉萬安二邑皆神<lb/>
其術迎致無虚月嘗問其所從授葢此書也且語余云<lb/>
亦在熟之而巳近得之因識其説<lb/>
近時醫家書刻板多廢往往出於庸人孺子之所抄録<lb/>
其謬誤不可勝言殊可慨也<lb/>
　　　衛生易簡方<lb/>
<pb n="KR4e0090_WYG_048-6b"/>
此方禮部尚書胡源潔所輯於醫家所用靡或不備仁<lb/>
民之心可謂溥矣夫醫必究素難長沙諸書為本而㕘<lb/>
之近代潔古東垣丹溪之論雖不中不遠此編極多良<lb/>
方如不識病源不明藥性未可輕用<lb/>
　　　海底眼<lb/>
右王鼒易卦海底眼附以何侁四言獨步專用五行盛<lb/>
衰生尅制化論事之吉㓙休咎頗為有理視世俗雜以<lb/>
神煞論者遠矣<lb/>
<pb n="KR4e0090_WYG_048-7a"/>
　　　書法正宗<lb/>
右書法正宗一冊士竒少時舅氏白水縣丞陳孔立先<lb/>
生出以見教者也先生教人學書必謹法度曰不精眞<lb/>
楷不可以趨行草然先生為人卓犖不覊翛然繩檢之<lb/>
外平生未嘗作楷書而行書特佳士竒嘗以質焉先生<lb/>
笑曰汝但為魯男子不用說栁下惠也雖一時戱言要<lb/>
之至理不外是也謾志於此<lb/>
　　　書法三昧<lb/>
<pb n="KR4e0090_WYG_048-7b"/>
書法三昧余初録於陸伴讀既以與諸姪此本重録於<lb/>
朱舍人家余少未嘗學書及與陸往還得盡窺其家所<lb/>
蓄書法甚富陸與余厚又為余言其意頗悉也余雖知<lb/>
之嘗習之而訖於無成東坡云内外不一心手不相應<lb/>
不學之過非余之病乎曾南豐論羲之書亦精力所致<lb/>
非天成也葢凡藝雖有法非熟之則不精獨書學哉陸<lb/>
名闓字伯陽高郵人朱名古字季寧崐山人皆有能書<lb/>
名<lb/>
<pb n="KR4e0090_WYG_048-8a"/>
　　　宋劉次莊法帖釋文<lb/>
右宋劉次莊法帖釋文附以陳與義刋誤余初録於武<lb/>
昌尹千户葢童子所寫草草來京師重録之尹名昇余<lb/>
客武昌時已七十餘致仕閒居與余厚其為人慷慨豁<lb/>
逹有俠氣好草書明四聲等字之學自著書已板行喜<lb/>
賔客尤喜接儒者所居直黄鶴樓之北靣大别山江漢<lb/>
會其前鸚鵡洲帶其左治隙地數十畝為園池作小亭<lb/>
其中雜植四時花卉爛然不絶而山川隂晴朝莫之景<lb/>
<pb n="KR4e0090_WYG_048-8b"/>
出於亭下者一望可數百里實據武昌勝處亭中嘉客<lb/>
無虚日余亦數日輙一往醉其間然自余去武昌尹亦<lb/>
往雷州以卒其地遂廢因謾識此併及其人云<lb/>
　　　法書考<lb/>
元盛熈明作法書考八巻首巻評品古書二巻述創字<lb/>
源流亦間及作字之法三巻至七巻皆論書法末巻附<lb/>
印章虞揭歐陽皆為之序學書者資於此亦庶幾可以<lb/>
有得余録於中書舍人南昌陳古訓<lb/>
<pb n="KR4e0090_WYG_048-9a"/>
　　　書史會要<lb/>
書史會要松江陶九成編葢鈔録史傳及百家雜記所<lb/>
藏善書之人而為之者也其書無足取至纂述近事尤<lb/>
謬獨書法一巻稍便初學耳此編廬陵王守真松江還<lb/>
以見遺者<lb/>
　　　碑目<lb/>
中書舍人陳登思孝好聚古今石刻徧求博訪志其所<lb/>
出之處以成此編余與用之皆録一本按此而索之亦<lb/>
<pb n="KR4e0090_WYG_048-9b"/>
屢有得惜乎其未能悉也<lb/>
　　　玉篇<lb/>
玉篇一冊考其圖書云周陽侯世家葢吾族兄孟堅之<lb/>
書余得之賔畿弟賔畿得之蕭子英子英孟堅内弟也<lb/>
孟堅多蓄書既死無子故遺書無為保藏悉散落不存<lb/>
嘗誦劉長卿生子詩且免琴書與别人之句竊以為無<lb/>
後者之慨然今世儒之家子孫不肖往往取先人書籍<lb/>
及所為文章博易所好甚者用易酒食視棄之如棄土<lb/>
<pb n="KR4e0090_WYG_048-10a"/>
苴以䧟於不孝而為人所僇笑者吾見之多矣如此亦<lb/>
何貴乎其有後哉<lb/>
　　　廣韻<lb/>
廣韻一冊洪武庚午余市之其直五百文既為友人持<lb/>
去後十年復市之其直亦然凡今生民日用之物歴十<lb/>
年之久率增直十數倍獨書無所增豈售書者其操心<lb/>
獨亷哉抑好而求之者寡雖欲增而不能耶<lb/>
　　　北谿字義<lb/>
<pb n="KR4e0090_WYG_048-10b"/>
此書陳北谿先生著先生名淳字安卿朱文公高弟也<lb/>
近劉伯塤貟外自閩歸惠余二本遂以一寄稷子葢聖<lb/>
賢教人必先明理理明而後在我者有所持循而行之<lb/>
不差此編皆理之大而要者初學誠能熟復深究則本<lb/>
源端正無復有疑於其所行矣<lb/>
　　　韻會<lb/>
歐陽永和在閩中寄惠此書凡五冊於讀書為文其助<lb/>
益多矣王介甫云人閑暇不若看韻書其有以哉<lb/>
<pb n="KR4e0090_WYG_048-11a"/>
　　　洪武正韻<lb/>
洪武正韻我太祖皇帝命儒臣刊定之書一洗江左以<lb/>
來千載拘僻之陋而復諸古盛哉刻板在太學吾家所<lb/>
有總四冊<lb/>
　　　五音集韻<lb/>
右五音集韻三冊禮部侍郎髙宻儀公所惠此書出北<lb/>
方學者不獨於音韻易正亦可以多識字<lb/>
　　　漢雋<lb/>
<pb n="KR4e0090_WYG_048-11b"/>
漢雋十巻天台林鉞著雋以喻其味也刻本在象山縣<lb/>
學余得之左司直郎王子沂<lb/>
　　　翰林要訣<lb/>
眞書非古鍾王以後上下率用之然亦有法昧者不能<lb/>
造其至陳繹曾述此所謂法也得其法茍非積功之熟<lb/>
亦徒然已曾子固言羲之所能亦精力自致非天成也<lb/>
一藝之學猶必知行兩盡况從事古聖賢之學者哉吾<lb/>
得此編不欲閟故識此語以示來學<lb/>
<pb n="KR4e0090_WYG_048-12a"/>
　　　文選雙字<lb/>
宋蘇易簡為此編易簡一代名人而用志於此荆公選<lb/>
唐百家詩已而嘆曰費日力於此葢愧辭云况此編哉<lb/>
史志靜得此以見示其之南京也恐累行李遂留於余<lb/>
家<lb/>
　　　蘭亭樂毅<hi>二體二首</hi>
此蘭亭石刻在蜀或云義門鄭楷所刻余得之姑蘇劉<lb/>
紹葢趙松雪所臨者古人行書惟羲之此帖第一然學<lb/>
<pb n="KR4e0090_WYG_048-12b"/>
書者必工楷而後可以及行而松雪所臨羲之楷書又<lb/>
樂毅第一故附此於後<lb/>
右蘭亭刻板在蜀或云蜀府伴讀浦江鄭楷家所刻余<lb/>
得之行人劉紹盖趙松雪所臨者視北京臨本筆氣㣲<lb/>
勝又得北京樂毅帖於錢習禮檢討亦松雪臨者頗佳<lb/>
遂附於後云<lb/>
　　　絳帖<lb/>
此帖得之定國徐公宜珍襲之<lb/>
<pb n="KR4e0090_WYG_048-13a"/>
　　　不完絳帖<lb/>
右不完絳帖數紙洪武庚午在武昌旅邸得於隣舍弊<lb/>
篋中紙墨已甚昏爛不忍棄也表為一巻視泉汝葢遠<lb/>
過之<lb/>
　　　隂符經<lb/>
隂符此刻在蜀府余得於本之書法清婉遒麗本之云<lb/>
相傳為虞永興書余以為宋人書豈蔡忠惠之筆乎當<lb/>
求識者而質之<lb/>
<pb n="KR4e0090_WYG_048-13b"/>
　　　元瑞鶴記<lb/>
右瑞鶴記元呉文正公撰虞文靖公書秦定二年所刻<lb/>
今在北京余得之謝靖眞寺丞呉公此文甚佳而虞公<lb/>
之書温麗典則亦足以師表後進也<lb/>
　　　漢廬江太守范君碑<lb/>
此碑得之大理寺丞孫時未有碑額其前後及下皆缺<lb/>
姓氏名字紀年皆不見陳思孝云漢廬江太守范式碑<lb/>
也然碑云為侍御史冀州刺史亦皆不見於史傳或者<lb/>
<pb n="KR4e0090_WYG_048-14a"/>
史之略也碑在今濟寧州學斷裂多矣夾漈鄭漁仲定<lb/>
為蔡邕書漢碑至今雖斷裂訛缺其僅有者無不佳如<lb/>
此碑尤為難得也<lb/>
　　　漢修孔子廟器碑隂<lb/>
右漢韓勑修孔子廟器碑隂具載修廟人出錢之數不<lb/>
盡者又載於碑之兩側出錢或二百三百或五百有至<lb/>
於三千者而不以所出多寡為先後亦見古人所重不<lb/>
在乎是也<lb/>
<pb n="KR4e0090_WYG_048-14b"/>
　　　漢郎中鄭固碑<lb/>
右漢郎中鄭君碑君諱固字伯堅此碑今在濟寧學中<lb/>
余得之給事中趙惟恭此碑前後無年月其中云延熹<lb/>
元年拜某官又云年四十二則知為桓靈時所建也但<lb/>
文字磨滅特甚歐陽公集古録跋尾猶載其中數語今<lb/>
多漫滅不見也<lb/>
　　　漢司隷校尉忠惠魯君碑<lb/>
右漢司𨽻校尉忠惠魯君碑君諱峻字仲嚴忠惠其諡<lb/>
<pb n="KR4e0090_WYG_048-15a"/>
也碑在今濟寧州學鄭夾漈定為蔡邕書碑已斷為二<lb/>
文字磨滅不可讀者殆四之一此本得之大理孫寺丞<lb/>
　　　漢封龍山碑<lb/>
右封龍山碑在元氏縣漢延熹七年至今千二百餘年<lb/>
石刻雖頗剥蝕而文字尚可尋究碑首云封龍山者北<lb/>
岳之英也此本得之劉智安主事<lb/>
　　　道因法師碑<lb/>
唐道因法師碑中臺司藩大夫李儼撰蘭臺郎騎都尉<lb/>
<pb n="KR4e0090_WYG_048-15b"/>
歐陽通書通率更令詢之子書法出家學矩矱森嚴意<lb/>
度飄逸但少含蓄之趣耳<lb/>
　　　𤣥祕塔銘<lb/>
右唐大達法師𤣥秘塔銘裴休文栁公權書石刻在西<lb/>
安府學會昌元年所建唐法書家前有歐虞褚薛後有<lb/>
顔栁而栁所論心正則筆正雖一時格君之言要為書<lb/>
法第一義也<lb/>
　　　多寶塔碑銘<lb/>
<pb n="KR4e0090_WYG_048-16a"/>
顔魯公書多寳佛塔碑亦在西安府學視他碑特完好<lb/>
雖書法至顔栁晉人之風幾盡然公書端方剛勁凛然<lb/>
忠義之氣故為世所貴而學書者必合公眞行觀之乃<lb/>
得其妙趣<lb/>
　　　八關齋碑<lb/>
右八關齋碑顔魯公書唐河南節度使田神功寢疾宋<lb/>
州刺史徐向等為禳祈報恩者也唐書神功傳亦概見<lb/>
其事碑在今歸德州城外僧寺中永樂丁酉秋進士尹<lb/>
<pb n="KR4e0090_WYG_048-16b"/>
崇髙奉使河南為余致此本而每行下缺四字葢打碑<lb/>
時為夏潦所淹也<lb/>
　　　元文敏公墓志<lb/>
右元翰林學士元文敏公墓志中丞馬文貞公文學士<lb/>
虞文靖公書并篆文敏先待制延祐乙卯座主文貞為<lb/>
同年而文靖相交處尤深此帖余得之陳中書彝訓宜<lb/>
珍襲也<lb/>
　　　永樂中視學碑後<lb/>
<pb n="KR4e0090_WYG_048-17a"/>
視學之明日國子監官上表謝各賜衣一襲遂賜羣臣<lb/>
宴又明日羣臣請刻碑太學<lb/>
　　　晉平西將軍周府君碑<lb/>
右晉平西將軍孝侯周府君碑陸士衡文王逸少書刻<lb/>
石在今常州宜興縣府君諱處義興人義興今宜興也<lb/>
碑後題云唐元和六年義興縣令陳從諌重樹瑯琊承<lb/>
仕榮鐫葢此碑至唐再翻刻也<lb/>
　　　岳麓寺碑二帖<hi>二首</hi>
<pb n="KR4e0090_WYG_048-17b"/>
右岳麓寺碑得諸禮部侍郎胡濙余晚喜北海書最後<lb/>
得此而凡前之所得者皆不及也近於中書舍人劉素<lb/>
家見北海秦望山法華寺碑温潤清麗葢又特出也法<lb/>
華故在紹興府寺及碑皆久燬甚可惜也<lb/>
岳麓寺碑李邕書石刻在長沙余前後所得十數本皆<lb/>
紙墨糊塗甚至不可辨識葢打碑必得善工而湖湘善<lb/>
工尤難遇長沙同知李吉特為余致此本故視前所得<lb/>
差勝也<lb/>
<pb n="KR4e0090_WYG_048-18a"/>
　　　雲麾將軍碑<lb/>
李北海雲麾將軍碑永樂丙申用之在北京以寄余者<lb/>
此碑出良鄉縣北海所書有兩雲麾將軍碑其一在陜<lb/>
西陜西者李思訓良鄉李秀也陜西者書法差勝然余<lb/>
畜北海書獨此及岳麓寺碑耳其紙墨又此碑差勝也<lb/>
　　　羅池廟迎享送神詩<lb/>
右東坡書羅池廟迎享送神詩筆意甚佳然較沈傳師<lb/>
所書碑不同者十數字當以栁碑為正亦得之長吾云<lb/>
<pb n="KR4e0090_WYG_048-18b"/>
　　　陶隱君茅山帖<lb/>
右華陽陶隱君茅山帖後有廬山曹士冕跋顔魯公大<lb/>
駕帖米南宫露筋碑文字皆完皆行書之佳者又有南<lb/>
唐李後主行書望故園賦畧米南宫題十字在後疑皆<lb/>
士冕家所刻者余客武昌時得之湖廣㕘議呉文家<lb/>
　　　四體千文<lb/>
右周伯温四體千文刻板在鄱陽中書舍人朱季寧仲<lb/>
子為樂平教官以見貺者也蘇州舊亦有刻板視此頗<lb/>
<pb n="KR4e0090_WYG_048-19a"/>
勝元之工篆書者多矣伯温最用功其作字結體葢出<lb/>
泰山李斯舊碑其著書發明斯義有說文字原六書正<lb/>
譌云<lb/>
　　　九成宫醴泉銘<lb/>
右唐歐陽率更書九成宫醴泉銘石刻在西安府麟遊<lb/>
縣缺蝕多矣凡余平生所得數十餘本此本得於給事<lb/>
中毘陵胡源潔紙墨特勝故獨存也<lb/>
　　　哀冊文<lb/>
<pb n="KR4e0090_WYG_048-19b"/>
褚河南書太宗哀冊文舊得之先友登州教授郭敬守<lb/>
先生書家論古名賢遺跡河南傳世之佳者三龕碑兒<lb/>
寛賛及此帖耳三龕碑未得見嘗見會稽鄧宗經有兒<lb/>
賛墨跡真妙絶此帖亦今世所罕見者余家諸帖此當<lb/>
為冠<lb/>
　　　手植檜贊<lb/>
右孔聖手植檜賛宋米芾撰并書碑在孔林余得之衍<lb/>
聖公彦縉陸伯易常為余言宋人書米為優而余家米<lb/>
<pb n="KR4e0090_WYG_048-20a"/>
書獨此與露筋碑為優云<lb/>
　　　同知崑山州事楊公墓碑後<lb/>
右元同知崑山州事楊公墓碑歐陽原功文楊友直書<lb/>
虞伯生篆崑山諱學文字節文吏部侍郎贑州路總管<lb/>
諱孖之子廬陵及安成之楊同出靖恭坊此云皆祭酒<lb/>
膳之後葢與掲曼碩忠節祠記同一誤耳詳見余忠節<lb/>
祠記跋尾此碑及祠記皆東平州守季琛先生所惠先<lb/>
生忠襄之世也<lb/>
<pb n="KR4e0090_WYG_048-20b"/>
　　　漢泰山都尉孔君碑<lb/>
右漢泰山都尉孔君碑孔君名宙宣聖十九世孫此碑<lb/>
延熹七年其故吏門人所建視漢他碑稍完宙融之父<lb/>
也見漢書融傳<lb/>
　　　泰山李斯篆四帖<hi>四首</hi>
右泰山石刻李斯篆今可見者惟此四十六字字畫渾<lb/>
厚而結體差長余得之山東僉憲洪遵道嘗見應天府<lb/>
學有石刻宋劉跂泰山秦篆譜跂自序其略曰初宋莒<lb/>
<pb n="KR4e0090_WYG_048-21a"/>
公歐陽文忠公得泰山斯刻皆止於五十許字高不過<lb/>
四五尺形制似方非方四靣廣狹不等所謂五十許字<lb/>
者在南靣稍平故嘗為人所撫搨其三靣皆殘缺蔽闇<lb/>
跂始刮摩垢蝕而撫搨之凡篆字二百二十有二可讀<lb/>
者百四十有六其文起西靣而北而東而南西靣六行<lb/>
北三行東六行南七行行各十二字其末行制曰可三<lb/>
字復轉在西南稜上總二十二行跂河間人此譜政和<lb/>
中所為然今人所得泰山斯刻惟止此四十餘字豈其<lb/>
<pb n="KR4e0090_WYG_048-21b"/>
餘今皆已磨滅歟抑復為垢蝕所蔽而士大夫未嘗親<lb/>
造其處撫搨之工又皆茍且塞責不肯盡力歟故余志<lb/>
跂所説以見大㮣云<lb/>
右秦二世東行詔書李斯篆其篆甚佳余在兩京廿餘<lb/>
年求之不能得比連得於洪遵道而楮墨亦佳京師四<lb/>
方之所趨也而好古博雅之士皆在其所收畜周秦以<lb/>
來金石刻皆富然余獨見鄒仲熈髙庭禮陳思孝有此<lb/>
刻固其難得如此也<lb/>
<pb n="KR4e0090_WYG_048-22a"/>
余既得泰山秦篆又求得劉跂此譜遂附於後以見秦<lb/>
刻在泰山者其未磨滅葢不止於今之所傳墨本也應<lb/>
天府學有此譜石刻余得之張士謙云<lb/>
考史記所載始皇東遊頌視劉跂小字譜不同者十字<lb/>
史記臨位跂作臨立二十跂作廿遠方黎民跂作遠黎<lb/>
休明跂作著明後世跂作後嗣躬聖跂作躬聽禮順跂<lb/>
作體順後嗣跂作昆嗣餘皆同鄭文寶及各處嶧山頌<lb/>
皆出徐鼎臣史記不載其書二世詔史記有之<lb/>
<pb n="KR4e0090_WYG_048-22b"/>
　　　松雪書<lb/>
與稷文甚佳惜不見其全集此篇亦因松雪書而傳<lb/>
　　　寶晉齋帖二帖<hi>二首</hi>
右寳晉齋不完法帖余客武昌時得於醫士吾郡曾尚<lb/>
文者一日陸伯暘過余欣賞再三遂借臨寫伯暘卒其<lb/>
家不復見歸其弟伯瞻官南京出以示余余語之故而<lb/>
索焉即閟不復出伯瞻卒於山東此帖竟莫究所在然<lb/>
時往來余懷也侍講髙穀為余言渠嘗借臨未久歸其<lb/>
<pb n="KR4e0090_WYG_048-23a"/>
子後亦不知存否也伯瞻仲子瑄近膺薦來北京余間<lb/>
詢之亦語之故瑄對曰自幼家笥中未嘗見有也幸得<lb/>
還鄉里當究索以奉納不敢背德瑄既得官於浙便道<lb/>
歸從鄉人物色得之因顧謙主事使還寓至一展閲間<lb/>
恍若隔世葢不見四十有五年矣損壞糢糊不復往昔<lb/>
之明整葢淪落於俗人久矣欣喜復還繼之感嘆遂重<lb/>
表而識之若瑄之存心不同乃父尤可識也<lb/>
無為州舊有寳晉齋帖石刻余索之久未得葢數遇州<lb/>
<pb n="KR4e0090_WYG_048-23b"/>
士子及官于彼者皆云無復存矣今年周恂如員外奉<lb/>
命督賦無為因託往問周還以此見遺葢石刻在州學<lb/>
今所存唯此廿帖耳皆右軍書又得米方尺𨽻書數字<lb/>
良快余意今書學雖廢然安有董治教於斯游學於斯<lb/>
而了不知者世間寶物往往蔽於庸人俗子如此甚可<lb/>
嘆也<lb/>
　　　李北海書麓山寺碑<lb/>
北海書矩度森嚴筋骨雄勁沉著飛動引筆有千鈞之<lb/>
<pb n="KR4e0090_WYG_048-24a"/>
力故可寳也<lb/>
　　　𤣥靜先生碑<lb/>
右唐𤣥靜先生碑栁識譔張從申書李陽氷篆從申書<lb/>
法出二王而與李北海彷彿昔人評其書獨步江外此<lb/>
碑在茅山葢唐行書之得名者余得之道録司官袁止<lb/>
安<lb/>
　　　遺教經<lb/>
右遺教經及蘭亭序石刻在歸徳州遺教止二十三行<lb/>
<pb n="KR4e0090_WYG_048-24b"/>
本六朝人書或以為唐經生書此云王會稽非也余得<lb/>
之劉士皆因其有汝州之印故附於汝帖之後<lb/>
　　　漢穀城長張君碑<lb/>
右漢穀城長張君碑未有碑額葢中平二年其故吏所<lb/>
立文辭字畫皆古雅碑在今東平州學余得之宗丈東<lb/>
平州守季琛先生之子民服云<lb/>
　　　虞恭公碑題與翺孫<lb/>
此碑最宜初學者師法然嵗乆碑石已缺其下三之一<lb/>
<pb n="KR4e0090_WYG_048-25a"/>
而字畫甚好今附於此與翺孫習書不可懶惰也<lb/>
　　　漢溧陽校官碑<lb/>
右碑建於靈帝光和四年葢長平人潘乾為溧陽長興<lb/>
學修教其丞趙勲等為建此碑今在溧水縣學余得於<lb/>
進士彭琉而字多漫滅不可辨識<lb/>
　　　白石神君碑<lb/>
右白石神君碑得之子啓學士未有碑額葢漢靈帝光<lb/>
和六年所建文多剥落尚可讀而字畫甚佳<lb/>
<pb n="KR4e0090_WYG_048-25b"/>
　　　夣英千文<lb/>
右梁周興嗣次韻千文宋釋夣英以篆體書之乾德三<lb/>
年刻石在今西安府學前此釋之徒以書名者多矣而<lb/>
以篆古名始見於英也<lb/>
　　　扈從西廵詩<lb/>
羅員外學古得余此詩刻置宣府學舍教授劉凖寄余<lb/>
此本葢越三月宫車晏駕覽此豈勝永慟因題以授和<lb/>
姪<lb/>
<pb n="KR4e0090_WYG_048-26a"/>
　　　先曾祖碑銘重刻石後<lb/>
自元季兵燹楊氏先世文字悉無存者歐陽公此文洪<lb/>
武乙丑余得之贑錫坑蕭氏葢屢瀕于燬殆有神物䕶<lb/>
持之洪熈乙已䝉恩贈曾祖祖考皆榮禄大夫少傅華<lb/>
葢殿大學士曾祖妣祖妣妣皆夫人時復作祠堂遂就<lb/>
北京買石求吏部郎中兼翰林侍書程君南雲重書此<lb/>
文刻之還寘祠中用貽我後人而祠堂記附刻諸隂<lb/>
　　鮮于伯幾真草千文後<lb/>
<pb n="KR4e0090_WYG_048-26b"/>
鮮于伯幾書當時與趙文敏公齊名兩人相與甚厚而<lb/>
鮮于蚤沒故其遺跡之傳者甚少此眞草千文刻板今<lb/>
在南京太學所謂眞草書葢兼行也<lb/>
　　　家刊千字文<lb/>
右翰林侍書程南雲寫昔人有云字壞於晉謂壞六書<lb/>
之體也此本主六書如障<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>鶤亯愯玅之類率正千載<lb/>
之誤初學所當知也<lb/>
　　　勞畧帖<lb/>
<pb n="KR4e0090_WYG_048-27a"/>
唐太宗勞略帖余得之郭教授敬守葢曹士冕家所刻<lb/>
山谷評為佳物殆不虚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_048-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十<lb/>
</p>
<p>
</p>
  </div>
</body>
</text>
</TEI>
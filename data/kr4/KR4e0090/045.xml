<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻十七</head>
    <p>
<pb n="KR4e0090_WYG_045-1a"/>
欽定四庫全書<lb/>
　東里續集巻十七　　　　明　楊士竒　撰<lb/>
　　跋<lb/>
　　　四書集註二集<hi>二首</hi>
右四書集註其句讀旁抹之法兼取勉齋黄氏北山何<lb/>
氏魯齋王氏導江張氏諸本之長宣城張師曽為之㕘<lb/>
校加以音考盖今最善本也刻板在常州府學此集六<lb/>
冊永樂十年二月余奉命考㑹試常州府學教授金原<lb/>
<pb n="KR4e0090_WYG_045-1b"/>
祺時預同考余從求而得之者也其刋刻亦間有錯誤<lb/>
右四書集註三冊刻板在鄞句讀一用黄勉齋法又有<lb/>
熊勿齋標題便於學者盖善本也勉齋名榦字直卿朱<lb/>
門髙第勿齋名禾字去非受學進齋徐㡬子與子與學<lb/>
於節齋蔡淵伯靜淵源之正如此此書吾得之春坊司<lb/>
諫周冕汝服盖鄞人云<lb/>
　　　四書輯釋<lb/>
四書輯釋倪士毅編朱子集註四書之後儒先君子著<lb/>
<pb n="KR4e0090_WYG_045-2a"/>
述推廣發明之者無慮十數家而今讀集註者獨資集<lb/>
成及此書為多他盖不能悉得也集成博而雜不若此<lb/>
書多醇少疵也憶余少貧得書甚難十二三從里人劉<lb/>
文璧乞得論語輯釋半部盖斷簡也寳之如拱璧後授<lb/>
徒武昌始得此本凡九冊夫知吾少時得書之難其必<lb/>
知所愛重也<lb/>
　　　大學中庸日録<lb/>
右大學中庸日録元吳文正公門人袁明善述其師授<lb/>
<pb n="KR4e0090_WYG_045-2b"/>
之㫖而為之者也有文正公補大學第五章傳文此冊<lb/>
吳司業徳潤以見遺者<lb/>
　　　孟子節文<lb/>
右孟子節文一冊考翰林學士劉三吾題辭盖三吾等<lb/>
奏請而為之者也總一百七十餘條此外惟課試不以<lb/>
命題科舉不以取士而已刻板在太學<lb/>
　　　大學衍義三集<hi>三首</hi>
宋儒真文忠公著此書所以備有天下國家者之法戒<lb/>
<pb n="KR4e0090_WYG_045-3a"/>
也為人主及其輔臣皆不可離此董子論春秋謂有國<lb/>
者及為臣者皆不可不知余此書亦云<lb/>
右大學衍義凡四冊余授徒武昌時而得其末一冊相<lb/>
姪以歸讀而厄於火今存三冊藏之以俟補完<lb/>
宋真文忠公大學衍義四十三巻著述之意見公所上<lb/>
劄子及敘盖其為書廣大精密綱目畢備有天下國家<lb/>
之任及為臣欲致其君於唐虞三代者必考之於斯焉<lb/>
　　　四書管窺三集<hi>三首</hi>
<pb n="KR4e0090_WYG_045-3b"/>
閩黄澤敷仲永樂壬辰余校文禮部時所選奏進士也<lb/>
而未嘗識之其佐外藩也嘗見其封事惓惓愛民之意<lb/>
卓然今之賢方岳也今從吾友朱與言寄恵此本因併<lb/>
志其人云<lb/>
四書管窺四冊永嘉史伯璿文璣著盖出饒氏輯講何<lb/>
氏集成胡氏陳氏發明金氏考證許氏叢說倪氏輯釋<lb/>
之後其論諸家之失皆平正的確刻板在永嘉郡學吾<lb/>
得之黄宗豫學士聞黄州郡學近嘗刻此書不知何如<lb/>
<pb n="KR4e0090_WYG_045-4a"/>
也<lb/>
四書管窺舊刻板在永嘉葉琮洪武乙丑進士知黄州<lb/>
府又刋置府學吾友吉水周君公明為黄岡縣教諭從<lb/>
求而得之總五冊二本余皆有之於是補闕正誤得互<lb/>
相資也<lb/>
　　　理學類編二集<hi>二首</hi>
此書及策要宋史略元史略皆刋板在清江退菴學士<lb/>
之壻袁鵬所惠清江三十年前老師宿儒多在獨梁張<lb/>
<pb n="KR4e0090_WYG_045-4b"/>
二先生有著述而其鄊又有好事者為刋刻以傳文物<lb/>
遺風故未泯也<lb/>
此編出於臨江張九韶先生而吳文正公之孫伯尚為<lb/>
之序盖臨江有刻板使學者一覽而得夫天道性命之<lb/>
㫖不為無助吾得此於恂如云<lb/>
　　　十一經問對<lb/>
此書為小學設所謂十一經者書詩春秋儀禮周禮禮<lb/>
記論語孝經大學中庸孟子不及於易者非小學所及<lb/>
<pb n="KR4e0090_WYG_045-5a"/>
也<lb/>
　　　孝經吳文正公校定<lb/>
此編及私録一冊皆文正公之孫徐州判官子尚所寄<lb/>
恵者公之後以先世通家故皆與余往還所刻先世文<lb/>
字皆數見遺而子尚寄此未久遽聞其沒甚可惜也<lb/>
　　　四書待問<lb/>
四書待問一冊八巻元臨江蕭鎰南金編為科舉之學<lb/>
設也元場屋有四書疑問國初三科猶然洪武甲子始<lb/>
<pb n="KR4e0090_WYG_045-5b"/>
改為四書義此書余初習舉業時受之司倉伯今吾所<lb/>
畜書獨此最久也<lb/>
　　　元程文四集<hi>四首</hi>
右詩禮記春秋三經義雖斷簡然元前七科之文又選<lb/>
其精者也<lb/>
右元前八科程文不完獨有四書疑及易義一巻耳然<lb/>
具載當時程式可備稽考<lb/>
右元至正二年江浙江西湖廣三省鄉試及㑹試廷試<lb/>
<pb n="KR4e0090_WYG_045-6a"/>
選中之文而擇其佳者盖元順帝嘗罷科舉至是始復<lb/>
云<lb/>
右延祐乙卯㑹試程文一冊不完是編總十巻今存三<lb/>
巻首巻䝉古色目人答四書疑及策二巻三巻皆漢人<lb/>
南人答四書疑考之盖當時選刻者先待制所答四書<lb/>
疑吾家兵後録本止存一篇此篇二篇皆在永樂乙未<lb/>
春吾得之天台張廷璧<lb/>
　　　元延祐初科㑹試程文<lb/>
<pb n="KR4e0090_WYG_045-6b"/>
内左榜闕四名闕文更多錯誤尤甚盖匆匆不及對過<lb/>
也<lb/>
　　　策要<lb/>
此集退菴之壻所惠<lb/>
　　　朱子語略<lb/>
余少則聞先生長者言學者日誦五經四書諸史外閒<lb/>
暇宜玩朱子語類一日過水南叚福可福可先待制侍<lb/>
史其家有語類二巻福可謂此楊氏故物即以歸我雖<lb/>
<pb n="KR4e0090_WYG_045-7a"/>
不完然始識此書喜持歸先宜人見之泣指所題簽帖<lb/>
語不肖曰小子敬之此汝父手筆也無㡬先叔子超携<lb/>
入灌塘尹氏館中失焉自是所至求語類全書不可得<lb/>
此集二冊特語畧耳朱子門人楊與立編刻板在北京<lb/>
國子監永樂庚寅楊庶子扈從還以見遺所闕什一得<lb/>
鄒侍講本補録遂為完書總二十巻二千四百八十條<lb/>
凡學者明善誠身之方大要具是誠能身體力行之可<lb/>
以馴致乎古人然語類固學者不可少哉<lb/>
<pb n="KR4e0090_WYG_045-7b"/>
　　　白虎通<lb/>
録白虎通一冊洪武乙亥春余客武昌偕蔣隠溪父子<lb/>
遊東山得諸野人<lb/>
　　　忠經<lb/>
忠經一冊漢南郡太守馬融撰其篇義篇數皆依倣孝<lb/>
經鄭𤣥為之註蜀中有刻板余得之徳讓云<lb/>
　　　武經<lb/>
武經七書孫子吳子司馬法唐太宗李衞公問對尉繚<lb/>
<pb n="KR4e0090_WYG_045-8a"/>
子黄石公三畧六韜是已吾家七書總一冊獨孫子有<lb/>
魏武註得之江夏宋惟憲云<lb/>
　　　說苑二集<hi>二首</hi>
說苑二冊余得之今大理寺丞鄒師顔聞刻板在四川<lb/>
視袁州本其優多矣<lb/>
說苑廿巻漢劉向采傳記百家所載言行可為法戒者<lb/>
類録之為此書余家二冊刻板在袁州訛闕盖多得之<lb/>
友人宜春令蔡胄用嚴蔡操行潔清其在官市此書㡬<lb/>
<pb n="KR4e0090_WYG_045-8b"/>
於李及之白集吾從而得之宜在所愛重也<lb/>
　　　列子<lb/>
列子八篇古列禦冦書唐號冲虚真經宋加至徳真㫖<lb/>
道家其見寵於後世益久益重其為書栁子朱子論之<lb/>
至矣余家録本一冊洪武庚午冬自武昌舟還阻風雪<lb/>
盤塘累日無所為鄰舟人上虞張肅有此書遂借録之<lb/>
出一時草率後欲録過未暇也<lb/>
　　　五子<lb/>
<pb n="KR4e0090_WYG_045-9a"/>
老莊荀揚文中世所謂五子然老莊道家荀揚文中皆<lb/>
儒家而未醇者吾家五子總七冊<lb/>
　　　道徳經<lb/>
草廬先生註道徳經一冊余得之先生曽孫子常後世<lb/>
註是經者非一家要之此註為得老子本意雖老子之<lb/>
言儒者不取若所謂治國如烹小鮮佳兵不祥之類聖<lb/>
人復起不易其言也<lb/>
　　　戰國䇿<lb/>
<pb n="KR4e0090_WYG_045-9b"/>
古戰國䇿婺人吳師道以鮑彪校注多謬誤而重為校<lb/>
正者也後世文章家以其先秦之言皆愛重之然有志<lb/>
於聖賢誠意正心之學者無取乎此也蘇州有刻板吾<lb/>
家四冊得之吉水周敘<lb/>
　　　小四書二集<hi>二首</hi>
小學之教其廢久矣歙人朱昇輯方逢辰名物䝉求程<lb/>
若庸性理字訓陳櫟歴代䝉求黄繼善史學提要為一<lb/>
編謂之小四書以教初學庶㡬古人遺意其上及旁皆<lb/>
<pb n="KR4e0090_WYG_045-10a"/>
有註釋尤便於教者刻板今在婺源余得此冊於婺源<lb/>
秀才汪樵<lb/>
此編永樂丁酉秋九月得之陳克永典籍<lb/>
　　　敘古千文<lb/>
右胡致堂敘古千文嘗聞長老言先諭徳五嵗侍先待<lb/>
制教讀此書已曉知大義洪武庚申余始求得此書於<lb/>
蕭尚魯所盖生十有五年矣不肖頑鈍廢墜家學類如<lb/>
此後之人可以為戒也既得又三十五年為永樂甲午<lb/>
<pb n="KR4e0090_WYG_045-10b"/>
八月六日識<lb/>
　　　太極解<lb/>
南軒張宣公太極解余録於廬陵清湖羅徳崇先生先<lb/>
生名獻先待制同年寧都州判求師之從子少從游先<lb/>
祖兄弟與先諭徳相好為人狷介不茍合嘗為武昌府<lb/>
學訓導時余客武昌無日不辱見過所畜雖片簡尺牘<lb/>
無不辱恵教一日酌余江濵小樓醉留宿覺夜已二鼓<lb/>
起燒筍瀹茗論太極先生誦此解甚熟余時未有本也<lb/>
<pb n="KR4e0090_WYG_045-11a"/>
遂請録之明日就他處求本㕘對無一字誤因竊歎前<lb/>
軰讀書用功切實如此非後學所當師乎自余録此本<lb/>
至今二十有四年矣用志之以示後人<lb/>
　　　朱子語録<lb/>
昔陳忠肅公每得明道先生文必冠帶而後讀然則讀<lb/>
此書者其可以不加敬哉<lb/>
　　　楚辭二集<hi>二首</hi>
楚辭出於忠臣愛君憂國惻怛之誠故先正以為三百<lb/>
<pb n="KR4e0090_WYG_045-11b"/>
篇之續此編余得之劉伯塤云<lb/>
余少貧無書間從人假借甚難得既壯頗置書而来借<lb/>
者輙不靳而楚辭借而不歸者凡五矣余前後所遇如<lb/>
此甚可嘆故志以戒<lb/>
　　　史漢異同<lb/>
史漢異同廬陵劉㑹孟先生作欲知西漢文章之妙者<lb/>
必考於此盖先生用功遷固最深前所未有此冊不完<lb/>
徳安貳守羅先生手筆也<lb/>
<pb n="KR4e0090_WYG_045-12a"/>
　　　資治通鑑釋文<lb/>
右資治通鑑釋文一冊宋右宣義郎眉山史炤見可著<lb/>
而天台胡三省通鑑音註有辨正其誤六百六十餘條<lb/>
此書余昔得之亡友陳一敬云<lb/>
　　　史畧釋文<lb/>
右史畧釋文一冊余在京師并史畧二冊皆得於鄰舍<lb/>
之罷官去者憶年十四五坐貧不得已出為村落童子<lb/>
師以謀奉養之計而急欲此編及十書直音是時二書<lb/>
<pb n="KR4e0090_WYG_045-12b"/>
市直百錢然不能得也家獨畜一牝雞數嵗矣先宜人<lb/>
命以易之今致書頗多而先宜人棄背已二十年不及<lb/>
見也嗚呼慟哉<lb/>
　　　諸儒史評<lb/>
諸儒史評五冊所選擇皆精確前大理寺丞山東耿通<lb/>
家書耿死其子盡賣家物為路費以歸此書其隣之𨽻<lb/>
以五百文市之後余聞之益以五貫從𨽻得焉時書肆<lb/>
非十貫不可得夫有子不教之學問使賤書如此孰之<lb/>
<pb n="KR4e0090_WYG_045-13a"/>
過歟噫<lb/>
　　　隋書<lb/>
右隋書詳節一冊自一巻至十巻紀及十志耳後闕傳<lb/>
十巻洪武庚申余館山東蕭尚魯先生塾中得之者也<lb/>
　　　通鑑續編<lb/>
右通鑑續編六冊得之國子司業張智𤣥畧余識張時<lb/>
已老矣洪武中嘗為禮部侍郎其少居江右最久猶及<lb/>
親炙亡宋老儒知當時事間與余言此書有謬妄處如<lb/>
<pb n="KR4e0090_WYG_045-13b"/>
載文天祥請為黄冠之類大不可信其說甚詳不及備<lb/>
載然此事本於宋史天祥傳<lb/>
　　　史畧二集<hi>二首</hi>
宋進士吾郡曽先之編史畧以便初學而大字刻本尤<lb/>
便於老者之目此板在國監吾家四冊惜其間多錯誤<lb/>
耳<lb/>
史畧二冊書坊舊本永樂丁酉余在京師隣家有罷官<lb/>
去者留以見遺盖書坊新刻本多錯誤余家有國學大<lb/>
<pb n="KR4e0090_WYG_045-14a"/>
字本亦然皆不若此本錯誤差少也<lb/>
　　　通鑑總類<lb/>
通鑑總類者宋沈樞編分一百七十一門總二十巻刻<lb/>
板在蘇州郡學余初得十二冊於晏彦文而闕其八冊<lb/>
吉水周功敘自蘇州為余印補遂為完書此書蕪雜不<lb/>
足觀而周伯温以儗袁氏紀事本末過矣<lb/>
　　　通鑑綱目書法<lb/>
通鑑綱目書法五十九巻六冊吾得之國子司業張智<lb/>
<pb n="KR4e0090_WYG_045-14b"/>
𤣥畧頗有缺折未補録此書吾郡永新劉水窓先生著<lb/>
先生諱友益字益友與龍麟洲李省中蕭芳洲同軰行<lb/>
其平生精力萃於此書掲文安公敘之曰其辭公羊穀<lb/>
梁其義春秋其志朱子盖甚推重云<lb/>
　　　通鑑綱目凡例<lb/>
通鑑綱目凡例十九類朱子所定讀綱目者必得此而<lb/>
後灼見古人精意之所寓今太學有刻板余家一冊鄒<lb/>
仲熈侍講所恵又有鈔録汪克寛凡例考異在後<lb/>
<pb n="KR4e0090_WYG_045-15a"/>
　　　元史節要<lb/>
元史節要者續曽先之史畧以便初學耳又有元史畧<lb/>
其體不同二書皆出臨江全史刻板今在太學<lb/>
　　　通鑑綱目<lb/>
朱文公因司馬温公資治通鑑別為義例作綱目五十<lb/>
九巻至矣哉其春秋之意也其條貫皆出文公而綴緝<lb/>
於諸門人之手間有異同或者亦鈔録傳刻之失乎吾<lb/>
居京師與給事中林從為隣其出為陜州判官賣家具<lb/>
<pb n="KR4e0090_WYG_045-15b"/>
給行費余從市得此書凡十六冊<lb/>
　　　通鑑紀事本末<lb/>
通鑑紀事本末四十二冊此書宋袁樞機仲編吾家文<lb/>
節公為之序凡四十二巻二百三十九事皆關渉大端<lb/>
始末畢具觀者便之吾居京師時市於晏彦文盖吾授<lb/>
徒廿餘年積其勤力僅得五經四書及唐人詩文數家<lb/>
而已子史皆從人借讀皇上龍飛之初擢官翰林俸賜<lb/>
有餘不敢妄費一以置書自是簡帙始富矣夫吾之後<lb/>
<pb n="KR4e0090_WYG_045-16a"/>
世知吾所畜書皆出上恩之所致其必能敬重而寳藏<lb/>
之也<lb/>
　　　元史畧<lb/>
元史畧及節要皆出臨江體製不同如不得全史得二<lb/>
書兼看亦可知其大槩矣<lb/>
　　　續宋編年資治通鑑<lb/>
續宋編年資治通鑑起太祖至欽宗十八巻禮部員外<lb/>
郎兼國史院編修官李燾著續宋中興編年資治通鑑<lb/>
<pb n="KR4e0090_WYG_045-16b"/>
起髙宗至寧宗十五巻户部架閣國史院檢討兼編修<lb/>
官劉時舉著宋季三朝政要起理宗至少帝五巻無編<lb/>
著人氏名二王本末一巻則取諸陳仲微所録總三十<lb/>
九巻吾家治為四冊總題曰宋鑑此本節畧已甚又多<lb/>
差誤盖近年書坊翻刋文籍簡省率畧多如此不獨此<lb/>
書亦可為人心風俗之一嘅也<lb/>
　　　晉書<lb/>
晉書百三十巻唐太宗命房𤣥齡等因舊史再加譔次<lb/>
<pb n="KR4e0090_WYG_045-17a"/>
紀傳論太宗御製之外其餘皆出顔師古孔頴達之徒<lb/>
志出于志寧之徒而天文律厯一出李淳風朱子極善<lb/>
其天文志吾家晉書廿六冊永樂乙未族人忠襄公九<lb/>
世孫東平知州之子民服舉進士在京師泊然無他嗜<lb/>
好惟志學問聞國監有書板悉貲以求印余助之工力<lb/>
以此見贈云<lb/>
　　　三國志<lb/>
三國志晉陳壽撰宋文帝以其過畧命裴松之博采為<lb/>
<pb n="KR4e0090_WYG_045-17b"/>
之註後世以裴註過繁而合壽所書裁定之為一家者<lb/>
凡數人而皆未就葉水心曰壽盖盡取為書矣註之所<lb/>
載皆壽所棄者且謂裁定者為輕議害事又曰壽髙處<lb/>
逼司馬遷而勝班固其重壽如此夫紀魏而傳蜀者葉<lb/>
固不能獨右壽也近世廬陵貢士蕭常正其名為續漢<lb/>
書起昭烈至少帝為紀魏吳皆為載紀而擇裴註之善<lb/>
者併書之盖至當矣周益公為之序然其書今世學者<lb/>
少見也吾家三國志三十冊刻板在太學<lb/>
<pb n="KR4e0090_WYG_045-18a"/>
　　　前漢書<lb/>
班固譔前漢書十二帝紀八表十志七十列傳其八表<lb/>
及天文志固妹曹世叔妻昭之所成也世稱良史必曰<lb/>
遷固固才不及遷也若鄭夾漈譏固無學術專事剽竊<lb/>
斯論過甚矣哉余家二十五冊國學印本<lb/>
　　　後漢書<lb/>
范曄後漢書盖刪取劉珎謝承薛瑩劉義慶等漢史為<lb/>
之然曄所成紀傳耳志未成伏誅後人取司馬彪所譔<lb/>
<pb n="KR4e0090_WYG_045-18b"/>
補之非曄譔也余家所藏四十七冊國學印本<lb/>
　　　史記<lb/>
史記百三十巻司馬子長才識髙邁文章疏蕩竒偉至<lb/>
於狀寫之妙超然獨出也朱子謂其麄率且疑史記當<lb/>
時未刪改脫稿吾郡劉申齋云史記初看甚有羨字羨<lb/>
句再看但覺好三看元無一字一句羨減一字一句即<lb/>
不佳豈求之篤者獨得之深耶吾家八冊刻板在太學<lb/>
吾初印此書及文獻通考皆有闕板嵗餘弗克補録永<lb/>
<pb n="KR4e0090_WYG_045-19a"/>
樂二年友人湯如川曽與賢余學䕫蕭省身獨孤樂善<lb/>
歐陽允俊登第後為庶吉士在翰林數就吾家借讀一<lb/>
日節假欣然来過取二書闕者共為補録及暮而畢其<lb/>
簽帖悉如川書也今如川與賢允俊不可作矣每覽手<lb/>
筆嘅然興懐<lb/>
　　　兩朝實録纂修始末<lb/>
右恭修兩朝實録始末一巻臣士竒所録勅下之初臣<lb/>
通率師往征交阯叛冦不及預事事未半臣淮引疾去<lb/>
<pb n="KR4e0090_WYG_045-19b"/>
既就緒户部尚書臣陳山禮部尚書臣張瑛皆以兼學<lb/>
士職奉命預事凡歴六年始克成書表詞臣士竒所譔<lb/>
書奏恩㫖甚厚命吏部敘勞進秩禮部宴賚於是論勞<lb/>
賜白金寳楮文綺鞍馬有差然自纂修以下至雜執事<lb/>
均進一官盖吏部不復差別勞績也臣士竒謹志<lb/>
　　　宣廟實録纂修始末<lb/>
右恭修宣宗皇帝實録本末盖歴四年始克成書表詞<lb/>
臣直所撰既奏恩命加厚臣輔加號與禄臣士竒臣榮<lb/>
<pb n="KR4e0090_WYG_045-20a"/>
遷少師臣溥陞少保臣直臣瑛陞禮部左侍郎兼官悉<lb/>
如舊纂修皆陞官一級凡主事御史評事皆入翰林餘<lb/>
參對催纂謄録等官皆陞禄一級布衣士謄録者皆授<lb/>
試中書舍人賜白金寳楮文綺鞍馬有差皆上所親命<lb/>
不出有司秩乎有倫而不紊盖軼於前矣用謹志之臣<lb/>
士竒謹志<lb/>
　　　兩漢詔令二集<hi>二首</hi>
右兩漢詔令三冊刻板在太學張守初真人来京師以<lb/>
<pb n="KR4e0090_WYG_045-20b"/>
上清紙貺余曰少助書簡之用余素寡交雖有至親交<lb/>
者亦懶於作書而計其紙可印漢詔令一部遂託歐陽<lb/>
助教允賢成之此書是也每退朝閉户謝客坐南軒翠<lb/>
竹之下清風徐来獨取此書因其優柔深厚之詞以考<lb/>
夫寛大忠愛之意反復涵泳亦一快哉<lb/>
右兩漢詔令西漢十二巻宋吳郡林虙輯東漢十一巻<lb/>
四明劉昉輯元蘇天爵合為一書又取洪咨䕫兩漢詔<lb/>
令總論冠諸巻首洪亦嘗輯此書而今不傳余家三冊<lb/>
<pb n="KR4e0090_WYG_045-21a"/>
頗有脫誤誤者多就考正脫者雖補録未完也<lb/>
　　　楊鐵崖三史正統辨<lb/>
前年病中有遺予此編者不記其人其間多闕誤頗為<lb/>
正之盖吾舊有貝廷臣著鐵崖傳載此文差詳辨末云<lb/>
私著其說以俟千載之君子而傳云欲獻不果此編又<lb/>
有表表謬誤尤多不知果何如也<lb/>
　　　歴代大統易見<lb/>
右歴代大統易見一冊舊録於王詢謨不知何人編王<lb/>
<pb n="KR4e0090_WYG_045-21b"/>
云在臨江邂逅録之比年於内府見有進此書者亦不<lb/>
記為誰作也<lb/>
　　　宋史畧<lb/>
永樂甲辰十月甲子淦人袁鵬恵此書樸學齋志<lb/>
　　　文獻通考<lb/>
文獻通考三百四十八巻宋相馬廷鸞之子端臨所輯<lb/>
間有複出刪治未盡然立體正大載事詳覈有益實用<lb/>
非其他類書之比盖類書如冊府元龜太平御覽猶或<lb/>
<pb n="KR4e0090_WYG_045-22a"/>
傷於汎濫不切或雜於怪異不經况其下者通考刻板<lb/>
在太學吾家所有凡四十冊郊社考一冊嘗為行儉借<lb/>
去而厄於火欲印補更數嵗未暇一日過沈民則修譔<lb/>
見有斷簡數冊則此書也郊社考在焉紙板視吾家所<lb/>
有無二遂乞補之亦竒遇哉<lb/>
　　　玉海<lb/>
玉海二百四巻分為六十七冊又有六經天文編一冊<lb/>
周易鄭注周書王㑹詩考共一冊詩地理考一冊踐阼<lb/>
<pb n="KR4e0090_WYG_045-22b"/>
篇漢制考共一冊漢藝文志考證一冊通鑑答問二冊<lb/>
通鑑地理通釋三冊急就篇二冊姓氏急就篇一冊小<lb/>
學紺珠四冊總八十四冊此書皆宋王應麟輯刻板在<lb/>
太學玉海本為應博學宏辭者設而其孫云未脫稿豈<lb/>
亦未成之書耶頗聞松江府學亦有刻板<lb/>
　　　稽古定制<lb/>
右稽古定制一冊我太祖髙皇帝命儒臣考唐宋制度<lb/>
酌其中示法於民者也孔子曰安上治民莫善於禮又<lb/>
<pb n="KR4e0090_WYG_045-23a"/>
曰君子以辨上下定民志惟禮制行而後民志定故聖<lb/>
人之為天下國家者必重焉永樂癸未臣士竒在京師<lb/>
始遇此書謹録而識之<lb/>
　　　賜諡録<lb/>
余客武昌時遇宋賜諡編於湖廣參議吳文家既借録<lb/>
之余又嘗集録唐及元所賜諡遂合為一編總曰賜諡<lb/>
録然有私諡者亦頗附載焉<lb/>
　　　通典<lb/>
<pb n="KR4e0090_WYG_045-23b"/>
通典唐宰相杜佑著盖因劉秩政典三十五篇之舊而<lb/>
廣之又㕘以新禮凡二百篇分食貨選舉職官禮樂刑<lb/>
法州郡邊防八門今少見全書士大夫家所有者皆節<lb/>
本余家四冊近年書坊新刋盖又節矣<lb/>
　　　官制沿革<lb/>
右録官制沿革一冊先師海桑陳先生家書也其中有<lb/>
先生手筆士竒少孤貧先生以先考妣故召而教之年<lb/>
十二三習舉子業而於古官制不能知也遂予此書盖<lb/>
<pb n="KR4e0090_WYG_045-24a"/>
於此書今四十年矣手澤宛然於乎痛哉謹識<lb/>
　　　方輿勝覽<lb/>
方輿勝覽三巻不著編次者氏名盖元之人作也時又<lb/>
有輿地要覽二書皆出一統志互有詳畧而要覽尤簡<lb/>
又不載沿革今書坊皆有之吾家獨有勝覽三冊其末<lb/>
巻尾題曰大明者後之人改之也<lb/>
　　　西昌志<lb/>
右西昌志宋淳熈三年知縣事陳秀實命貢士嚴萬全<lb/>
<pb n="KR4e0090_WYG_045-24b"/>
倪求已㑹稡為之者也淳熈至今二百四十三年未有<lb/>
繼作豈非鄊邑欠事此集劉仲兼梁叔莊共録以寄余<lb/>
者盖以余嘗有志乎此姑識而藏之<lb/>
　　　桂林郡志<lb/>
右桂林郡志四冊凡三十巻歐陽允和以見遺者而闕<lb/>
二巻桂林舊有志洪武中教授陳璉因而續之其間論<lb/>
夷獠則必載昔人制馭之說論瘴癘則詳列昔人治療<lb/>
之方仁者之用心也璉字廷器今守滁州有惠政民甚<lb/>
<pb n="KR4e0090_WYG_045-25a"/>
戴之聞亦修滁陽志然余未及見也<lb/>
　　　茆山志<lb/>
右茆山志二冊太子少師姚公所惠其編刻皆不苟<lb/>
　　　西域記<lb/>
右西域記一冊吏部郎中吾郡陳誠子魯著子魯永樂<lb/>
十一年奉使西域所歴哈宻和卓巴實伯里哈里賽瑪<lb/>
爾堪諸畨之地凡往復踰二嵗而留哈里最久故特記<lb/>
之詳焉子魯又為余言諸畨風俗大抵與哈里相似云<lb/>
<pb n="KR4e0090_WYG_045-25b"/>
　　　契丹志<lb/>
右契丹志一冊不完忘所自得但記洪武辛酉假館淘<lb/>
金袁氏同薌城張子震觀此書作詩寓嘅歎之意於今<lb/>
三十有七年雖斷簡不失也盖余平生於古書遺文雖<lb/>
殘缺不完未嘗不保愛之<lb/>
　　　吉安府志<lb/>
右吉安府志一冊盖余與錢檢討習禮在京師同有志<lb/>
斯事遂以所有鄊郡舊志及於前軰文集中采録近事<lb/>
<pb n="KR4e0090_WYG_045-26a"/>
而附益之未㡬習禮被召赴北京而余亦以公務無暇<lb/>
此所録者如城郭官府之類於郡中頗詳未及諸邑餘<lb/>
諸類亦皆未就也獨科目一類後得陳村民先生吉州<lb/>
進士録補之諸邑皆備云<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_045-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻十七<lb/>
</p>
<p>
</p>
  </div>
</body>
</text>
</TEI>
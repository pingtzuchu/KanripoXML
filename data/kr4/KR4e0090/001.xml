<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻一</head>
    <p>
<pb n="KR4e0090_WYG_001-1a"/>
欽定四庫全書<lb/>
　東里文集巻一　　　　　明　楊士竒　撰<lb/>
　　記<lb/>
　　　遊東山記<lb/>
洪武乙亥余客武昌武昌蔣隠溪先生始吾廬陵人年<lb/>
巳八十餘好道家書其子立恭兼治儒術能詩皆意度<lb/>
濶畧然深自晦匿不妄交游獨與余相得也是嵗三月<lb/>
朔余三人者攜童子四五人載酒殽出㳺隠溪乘小肩<lb/>
<pb n="KR4e0090_WYG_001-1b"/>
輿余與立恭徒歩天未明東行過洪山寺二里許折北<lb/>
穿小徑可十里度松林渉澗澗水澄徹深處可浮小舟<lb/>
旁有盤石容坐十數人松栢竹樹之隂森布蒙宻時風<lb/>
日和暢草木之葩爛然香氣拂拂襲衣禽鳥之聲不一<lb/>
類遂掃石而坐坐久聞雞犬聲余招立恭起東行數十<lb/>
歩過小岡田疇平衍彌望有茅屋十數家遂造焉一叟<lb/>
可七十餘嵗素髪如雪被两肩容色腴澤類飲酒者手<lb/>
一巻坐庭中蓋齊丘化書延余两人坐一媪捧茗盌飲<lb/>
<pb n="KR4e0090_WYG_001-2a"/>
客牖下有書數帙立恭探得列子余得白虎通皆欲取<lb/>
而難於言叟識其意曰老夫無用也各懐之而出還坐<lb/>
石上指顧童子摘芋葉為盤載肉立恭舉匏壺注酒傳<lb/>
觴數行立恭賦七言近體詩一章余和之酒半有騎而<lb/>
過者余故人武昌左䕶衛李千户也駭而笑不下馬徑<lb/>
馳去須㬰具盛饌及一道士偕来道士岳州人劉氏遂<lb/>
共酌道士出太乙真人圗求詩余賦五言古體一章書<lb/>
之立恭不作但酌酒飲道士不己道士不能勝降跽謝<lb/>
<pb n="KR4e0090_WYG_001-2b"/>
過衆皆大笑李出琵琶彈數曲立恭折竹竅而吹之作<lb/>
洞簫聲隠溪歌費無隠蘇武慢道士起舞蹁躚兩童子<lb/>
拍手跳躍隨其後己而道士復揖立恭曰奈何不與道<lb/>
士詩立恭援筆書數絶句語益竒遂復酌余與立恭飲<lb/>
少皆醉起縁澗觀魚大者三四寸小者如指余糝餅餌<lb/>
投之翕然聚己而往来相忘也立恭戱以小石擲之輙<lb/>
盡散不復因共嘅嘆海鷗之事各賦七言絶詩一首道<lb/>
士出茶一餅衆析而嚼之餘半餅遣童子遺余兩人己<lb/>
<pb n="KR4e0090_WYG_001-3a"/>
而夕陽距西峰僅丈許隠溪呼余還曰樂其無己乎遂<lb/>
與李及道士别李以卒從二騎送立恭及余時恐晩不<lb/>
能入城度澗折北而西取捷徑望草埠門以歸中道隠<lb/>
溪指道旁岡麓顧余曰是吾所營樂丘處也又指道旁<lb/>
桃花語余曰明年㸔花時索我於此既歸立恭曰是游<lb/>
宜有記屬未暇也是冬隠溪卒余哭之明年寒食與立<lb/>
恭豫約詣墓下及期余病不果行未㡬余歸廬陵過立<lb/>
恭宿别始命筆追記之未畢立恭取讀慟哭余亦泣下<lb/>
<pb n="KR4e0090_WYG_001-3b"/>
遂罷然念蔣氏父子交好之厚且在武昌山水之游屢<lb/>
矣而樂無加乎此故勉而終記之手録一通遺立恭嗚<lb/>
呼人生聚散靡常異時或相望千里之外一展讀此文<lb/>
存沒離合之感其能己於中耶既游之明年八月戊子<lb/>
記<lb/>
　　　金華縣重脩廟學記<lb/>
孔子之道出於天而有以助天之所不及蓋裁成輔相<lb/>
品節防範之功天必有待於聖人書曰惟其克相上帝<lb/>
<pb n="KR4e0090_WYG_001-4a"/>
寵綏四方封人曰天将以夫子為木鐸天之生聖人也<lb/>
其必有以任之伏羲神農黄帝堯舜禹湯文武任之以<lb/>
行道孔子任之以明道其所謂道大而天敘之典小而<lb/>
動静云為之則皆非有待乎外者既明於孔子将後有<lb/>
聖賢者作得因之以贊夫天佑斯民之功於無窮故自<lb/>
周而後二千年為君知尚於仁為臣知尚於敬父知尚<lb/>
於慈子知尚於孝夫婦長㓜朋友各知所當尚及夫知<lb/>
好善而惡惡知貴王而賤覇知尊中國而外夷狄者皆<lb/>
<pb n="KR4e0090_WYG_001-4b"/>
孔子之功也微孔子斯道不㡬於熄乎道熄斯民不㡬<lb/>
於夷狄禽獸也哉自漢以来世主皆知尊孔子厚其禮<lb/>
而尊用其教我國家君師宇内一惟孔子之道内而京<lb/>
師外而府州縣逺而邊裔皆廟祀孔子冕服南面一視<lb/>
王者春秋有事與社稷等可為盛矣而守令承流宣化<lb/>
有恭有慢則其治亦隨之張弛焉金華縣附郡城之下<lb/>
蓋吕成公何文定王魯齋諸君子之鄉永樂壬寅進士<lb/>
番禺郭瑛来為令祗循徳意惇務教育爰及再期士信<lb/>
<pb n="KR4e0090_WYG_001-5a"/>
其行民徳其惠縣治東北二里所為學甲辰之夏巷民<lb/>
弗戒于火延燬學舍廹及禮殿風怒火烈人罔攸措瑛<lb/>
拜頫叩首瀝誠籲神靈應響荅反風熄火殿及两廡弗<lb/>
燬特完周視殿材嵗久滋弊宜撤以新方諏于衆㑹詔<lb/>
有司脩飭祀典祠廟邑人趨義咸願有助遂卜曰就事<lb/>
因故益新作大成殿暨東西廡飾聖賢像前建重門講<lb/>
堂齋廬庖廪周垣咸新作之加于舊規於是令率學之<lb/>
諸生行釋菜禮而教諭李和圗不泯其令與邑人好義<lb/>
<pb n="KR4e0090_WYG_001-5b"/>
者之績具事本末加書介中書舍人陳景茂請記其成<lb/>
夫祗先聖以飭教事理民首務也何幸有賢令克篤用<lb/>
之又何幸成公諸君子徳化沾溉其人心之深而致夫<lb/>
興起相助之易也嗚呼邦人俊秀来游其間必也升而<lb/>
之廟湛焉肅焉秉其對越之誠而非僻之心不作退而<lb/>
之學誦焉思焉持其仰鑚之志而進脩之功不己積習<lb/>
久而徳曰新業曰廣處也有以續前修君子之光出也<lb/>
有以任國家治平之責庶用不忝於賢令與賢父兄之<lb/>
<pb n="KR4e0090_WYG_001-6a"/>
盛意哉是役也令主之助之資者邑士朱士真某某助<lb/>
之計者耆民劉某經始於洪熈元年閏七月某日成於<lb/>
是年某月某日其初建及改遷之故前自有記不復著<lb/>
　　　丹桂樓記<lb/>
五雲洲之東距泰和萬安两邑皆一舎有半曰學堂里<lb/>
里鉅族為蕭氏其先徙自吉水之虎溪代有詩書行義<lb/>
為鄉人所敬雖未有甚顯者而所與交游婚媾率顯者<lb/>
也家有丹桂一株莫究所自植里老長相傳約百數十<lb/>
<pb n="KR4e0090_WYG_001-6b"/>
年其盤骫偃蹇凌霄漢蔽虧日月就下而望之蒼然如<lb/>
垂天之雲秋髙風露清潔花盛發香馥馥聞十數里蕭<lb/>
氏之耆耋以其暇率族人聚樂其下長少具在布席列<lb/>
尊俎少者以次奉觴為壽畢則拱侍聽長者之教訓懽<lb/>
洽之至禮度不踰嵗率一再舉焉及元季兵亂海内鼎<lb/>
沸蕭氏之老者皆沒壮而少者皆散徙崇甍飛棟蕩然<lb/>
無存而桂亦斃於燬矣雖枯根尚隠隠頺垣荒址之間<lb/>
而生意泯然於是厯嵗逺矣蕭氏之彦曰孟常獨切興<lb/>
<pb n="KR4e0090_WYG_001-7a"/>
念吾先人之所居吾可以去之而不復乎辛勤歸即故<lb/>
址薙蕪畚礫營室以居讀書學道其中而敬脩其先人<lb/>
之徳焉既又作樓若干楹與桂相直無㡬桂之荄者復<lb/>
萌蘖數嵗而奮㧞鬱然識者蓋知為蕭氏復興之徴或<lb/>
曰蕭氏科第之祥也遂號其樓曰丹桂又數嵗孟常舉<lb/>
進士擢監察御史奕奕起聲譽九載用績最陞浙江布<lb/>
政司參議而蕭氏之顯者遂盛於孟常桂亦靈異矣哉<lb/>
夫家之盛衰係乎氣運亦必有由於人者蓋善徳可以<lb/>
<pb n="KR4e0090_WYG_001-7b"/>
致和氣凡物之近者必先得其氣故隨之而盛衰焉田<lb/>
氏之荆兄弟析而悴合而復榮此其證也田氏以友蕭<lb/>
氏以孝孝友行於家而家之所由盛也孟常将赴浙江<lb/>
屬余記丹桂樓楊於蕭故婚姻家而余與孟常仕宦往<lb/>
還又十餘年故為之記又推其盛之所由者以示其族<lb/>
人子弟俾皆勉焉<lb/>
　　　務勤堂記<lb/>
江夏鄧真存誠舉進士為監察御史厯八年陞山東按<lb/>
<pb n="KR4e0090_WYG_001-8a"/>
察使而名其退休之堂曰務勤以余交游之舊也屬為<lb/>
書其所以名之故而自儆焉其言曰真學不足以究道<lb/>
才不足以濟務聖天子不以其不可而授之一方耳目<lb/>
之寄綱紀之任夫山東古齊魯邦也凡其守令所治環<lb/>
數千里之地土廣而民衆其人之休戚治之得失皆吾<lb/>
所當究心也吾將何以稱任使而免譏累哉惟是夙夜<lb/>
兢兢弗勝之為懼也又竊念之良驥一日千里如下乘而<lb/>
弗息十駕可至也真之劣也使果能持之以不息之誠<lb/>
<pb n="KR4e0090_WYG_001-8b"/>
亦庶㡬其可哉嗟乎存誠可謂克篤其志者也蓋嘗察<lb/>
於天之運乎一日行九十餘萬里而一周明日又一周<lb/>
而無曰不然者以其徤也乾之象曰君子以自強不息<lb/>
蓋法天之徤以為勤也學非勤無以致夫道治非勤無<lb/>
以底厥功故自古大臣君子於愛君也必進無逸之説<lb/>
於事君也必躬匪懈之行而孔子於學者之問政亦有<lb/>
無倦之教也凡天下之事在於彊志而力行其本則在<lb/>
先立乎誠而巳傳曰誠無息不息則久久則徵未有誠<lb/>
<pb n="KR4e0090_WYG_001-9a"/>
不立而能致夫久且徵也存誠可謂克篤其志者與追<lb/>
念前三十年與存誠者三四軰邂逅沙羡相與讀書討<lb/>
論之餘恣其意於所適或登大别而眺江漢或扁舟浮<lb/>
游南浦赤壁之間弔古人之陳迹或憑髙騁望洞庭雲<lb/>
夢於落霞飛鳥之外倚長鋏而清嘯舒胸臆之浩然顧<lb/>
其所自得蓋富貴貧賤憂患無一之累乎其心其放且逸<lb/>
如此而奚暇有所用志於勤哉今幸遇聖明在位吾與<lb/>
存誠皆見用於太平之世固宜棄浮趍實以就功業而<lb/>
<pb n="KR4e0090_WYG_001-9b"/>
存誠官益進任益重且益勉於君子之道未已也將所<lb/>
樹立必有重當時聞後世者而未必不自務勤始也遂<lb/>
為之書<lb/>
　　　凝秀樓記<lb/>
芝之為瑞也果與於人乎異時深山宻林巖谷之幽磵<lb/>
壑之隂人跡所未嘗至者芝樷生其間多或累萬本其<lb/>
少猶動以千百計是孰之所致哉無與於人乎孝弟慈<lb/>
厚亷貞潔清之士其所居亭榭階戺園囿垣壁之側往<lb/>
<pb n="KR4e0090_WYG_001-10a"/>
往而芝生焉謂不係於人哉蓋天下平寜王道得化澤<lb/>
充洽泰和融液於两間瑞物之蕃固有不擇地而出者<lb/>
矣若一徳一行積誠而不己足以通神明致和氣斯瑞<lb/>
物亦必有著夫一人之感召者焉人之徳莫先於孝古<lb/>
之能孝者若韋𢎞宗楊思貞許利川之徒皆有芝産其<lb/>
廬墓之次感應自然之理也前江西按察使金華邵玘<lb/>
以先永樂甲辰喪其母居喪執禮哀慕夙夜乃是年八<lb/>
月所居重屋之下産芝五莖或三秀或五秀華采煥爛<lb/>
<pb n="KR4e0090_WYG_001-10b"/>
明年五月復産一莖五秀輪囷郁然鄉里驚異嗟嘆以<lb/>
為孝感相與名其重屋曰凝秀之樓鄉人之仕於朝者<lb/>
光禄李少卿顥中書陳舎人景茂求余記之以先永樂<lb/>
四年進士為監察御史明法意而清操凛然仁宗皇帝<lb/>
監國南京時深所器重厯署大理寺都察院刑部皆有<lb/>
能聲其陞憲長江西也治行尤多而自得禄迎母就養<lb/>
愛敬兼盡母甚樂之以先於余往還蓋余知其能孝其<lb/>
所為感召非獨居喪時矣斯樓殆將有聞於逺哉樓若<lb/>
<pb n="KR4e0090_WYG_001-11a"/>
干楹前臨縠水後枕椒峰據蘭溪之勝於顔孝子羣烏<lb/>
助葬處蓋相望云<lb/>
　　　翠筠樓記<lb/>
吉水之東桐江之上其地多竹其里名竹溪里之望為<lb/>
羅氏羅氏之秀有曰同倫於竹尤篤好作樓若干楹而<lb/>
環植竹數千挺嵗久蕃盛名其樓曰翠筠表所樂也因<lb/>
其族父翰林侍講汝敬求為之記汝敬之言曰屬春景<lb/>
融霽秋氣澄徹八窻洞闢天氣徐来鬱乎如青雲汎乎<lb/>
<pb n="KR4e0090_WYG_001-11b"/>
若蒼雪頫而觀之浩浩如翠濤搖蕩於履舄之下坐而<lb/>
聽之邕邕如金石和鳴於几席之外至若涼月之夕揚<lb/>
鳳羽之蹁躚氷雪之晨挺琅玕而獨秀皆樓中佳趣也<lb/>
閒暇而登焉蓋使人襟抱清曠萬慮不侵超然如出人<lb/>
境而立乎埃氛之表者余曰信可樂也而非有瀟灑離<lb/>
俗之資亦惡足以語此樂同倫其有離俗之資者哉夫<lb/>
髙䑓廣榭嘉木森布葩花之爛然香氣之芬馥管絃歌<lb/>
舞曰相聚而懽宴淋漓此豪侈者所尚而世俗之所趍<lb/>
<pb n="KR4e0090_WYG_001-12a"/>
也其固自恃以樂矣然往往朝榮而夕悴不能少待於<lb/>
斯須之頃其視斯樓雖四時寒暑涼燠之不齊而皆有<lb/>
以樂焉者又豈獨清濁之相逺哉同倫殆有異乎衆人<lb/>
之所尚者歟抑君子之尚於物也有不在耳目之娱意<lb/>
趣之適而在於其徳者夫竹中虚外直剛而自遂柔而<lb/>
不撓有蕭散静幽之意無華麗竒詭之觀凌夏日以猶<lb/>
寒傲嚴冬而愈勁此其徳為君子之所尚而同倫之志<lb/>
亦必在於此歟羅氏邑故家始自印岡徙桃林又自桃<lb/>
<pb n="KR4e0090_WYG_001-12b"/>
林徙竹溪吾聞宋有號竹谷老人者髙尚絶俗之士也<lb/>
子大經及其弟應雷皆理宗朝進士大經著書有鶴林<lb/>
玉露傳於世文獻代有足徴要之羅氏之尚乎竹者逺<lb/>
矣同倫竹谷之九世孫於鶴林為八世其所尚殆有所<lb/>
自耶故推本而為之記<lb/>
　　　退思齋記<lb/>
少師吏部尚書蜀郡蹇公名其燕處之齋曰退思或曰<lb/>
公厯佐累朝陟榮一品禄厚而位崇天下之士奔走下<lb/>
<pb n="KR4e0090_WYG_001-13a"/>
風瞻望餘光者邈乎不可及矣尚奚退思之為哉嗟乎<lb/>
此君子之所為有思也君子思盡其在巳者何與乎外<lb/>
哉公以進士事太祖皇帝朝夕近侍十餘年而始終事<lb/>
太宗皇帝仁宗皇帝為六卿之首進三孤之重三聖在<lb/>
上知之深信之厚任之專今遭遇明聖所以信任之如<lb/>
三聖而天下之人亦皆有望於公也凡今士大夫賢不<lb/>
肖之鑑别百執事能否之進退皆公司之國家有大政<lb/>
大議係宗社生民之重者皆公與之欲悉底于善也不<lb/>
<pb n="KR4e0090_WYG_001-13b"/>
思而能之乎古大臣君子如禹稷臯陶伊尹周公所思<lb/>
上之為君下之為民皆公職也公能獨無思乎退而思<lb/>
其道進而施諸事必使衮職無闕庶官無曠五典修百<lb/>
度貞隂陽和時序順四海熈熈無一物之弗遂庶㡬盡<lb/>
吾職而有以副明主之徳意與天下之人之望不然或<lb/>
有一之弗至即吾職有所未盡故雖燕居獨處汲汲焉<lb/>
求諸心而不遑暇焉者大臣君子以身任天下之所為<lb/>
也宋魯簡肅為執政題其私室曰退思巖此其志蓋與<lb/>
<pb n="KR4e0090_WYG_001-14a"/>
公同當時稱魯直又稱其忠實可大用亦公之所同若<lb/>
遭逢列聖寵禄之久且盛則公所有而簡肅不及焉宜<lb/>
公之惓惓不能巳於心歟公自始仕至今四十年殫智<lb/>
畢慮於厥職恒恐不及而秉謙持約恂恂不改其布衣<lb/>
時位愈進徳愈厚名愈重巋然今之老成人夫何幸國<lb/>
有老成以係百僚卿大夫之承式也哉士竒仕於朝從<lb/>
公之後知公之心間承公命為此記既復于公又書以<lb/>
自勵云<lb/>
<pb n="KR4e0090_WYG_001-14b"/>
　　　樸齋記<lb/>
永嘉郭文通精繪事事太宗文皇帝嘗賜其名曰純純<lb/>
既拜命退而名所居曰樸齋蓋樸㡬於純純以徳言樸<lb/>
以質言繇樸以達純也繪事自唐虞見於經蓋備五采<lb/>
之施而藝之至文者也一色不襍為純在人為至誠之<lb/>
徳聖明之意其欲約之使復於太古之無事乎三五以<lb/>
前絶智離巧迨夏與殷猶尚忠質至於成周而文盛焉<lb/>
蓋勢則然矣聖人豈不欲長用古之道哉孔子曰如用<lb/>
<pb n="KR4e0090_WYG_001-15a"/>
之則吾從先進其意可見矣其亦如民之初生赤子之<lb/>
心純而無偽既長而欲動則私欲曰滋向之純而無偽<lb/>
者曰喪故孔子之教亦使復其初耳純之所以名同繪<lb/>
事後素之㫖文皇帝之心孔子之心也固欲天下皆純<lb/>
質之俗斯民皆誠篤之行而况左右供奉之臣哉純能<lb/>
欽承聖訓以名齋居其亦欲朝夕起處體諸心誠諸行<lb/>
不使有一息之或間一事之或戾以仰副文皇帝之心<lb/>
而不忝乎純其有志乎哉夫樸之為齋也必忠信以為<lb/>
<pb n="KR4e0090_WYG_001-15b"/>
址静貞以為宇澹泊以為扄簡約以為牖斥浮靡之玩<lb/>
謝矯飾之游黜智巧之務執其誠守其一以任乎自然<lb/>
如是而可矣勉旃純也純為人和厚明敏自永樂初召<lb/>
至後擢營繕所丞上嗣大寳之初陞閣門使云洪熈元<lb/>
年三月記<lb/>
　　　永思堂記<lb/>
永樂甲午冬余偕王邦彦司直張伯原劉允恭两司諌<lb/>
還自北京晚出文明門道通州登舟時北風沍寒數人<lb/>
<pb n="KR4e0090_WYG_001-16a"/>
者聫轡徐行伯原從子時貴馳一騎挟四五僮奴崇殽<lb/>
載酒追及即道傍民舍以餞皆引滿痛酌時貴侍其從<lb/>
父及賔客怡然甚恭惟恐不極其懽也旦出河上氷巳<lb/>
合則謀陸行時貴留侍數日為治装具余三人前皆未<lb/>
識時貴一旦相遇相愛敬者蓋自愛敬從父而推及之<lb/>
也及與從父别其戀戀不忍之意感動左右蓋吾輩皆<lb/>
竊嘆其事從父如此於事父母可見矣後聞其家有永<lb/>
思堂伯原言時貴年始十三其父當戍遼東老且病不<lb/>
<pb n="KR4e0090_WYG_001-16b"/>
能行即奮身請代方行時道傍觀者矜念歎息謂此孱<lb/>
然弱穉冒辛苦從役萬里海外夫安知其有立否也既<lb/>
及戍四顧無所可恃勉自樹立然闓䟽磊落不肯跼蹐<lb/>
在人後既壯其上下皆愛重之獨其心未嘗一曰不在<lb/>
父母側也既内徙淮陽日望得一歸省無㡬復徙常山<lb/>
䕶衛今父母皆沒矣徒抱無涯之戚此堂之所以名也<lb/>
願為之書夫父子天性生而致愛沒而致思常情所同<lb/>
也春秋常事不書然後世有不能事其父母又有肆巳<lb/>
<pb n="KR4e0090_WYG_001-17a"/>
悖道以危父母者矣於時貴之事可書也嗟乎時貴養<lb/>
不可及矣顧今所得為者持身謹行以圗無忝此孝之<lb/>
大節也時貴勉哉遂為之書張氏世家蘄之廣濟時貴<lb/>
今寓北京云是嵗十有二月既望記<lb/>
　　　宣徳二年進士題名記<lb/>
宣徳二年三月朔廷試進士得馬愉等百有一人國朝<lb/>
廷試天子御正朝親出制䇿既第其髙下明日陳鹵簿<lb/>
傳臚天子服皮弁絳紗袍御正朝文武羣臣朝服東西<lb/>
<pb n="KR4e0090_WYG_001-17b"/>
序立傳臚既羣臣上賀其詞曰天開文運賢俊登庸士<lb/>
之與於斯者其榮矣哉自設科兼取南北士而前十有<lb/>
五科南士往往數倍於北皇上嗣統之初詔禮部科舉<lb/>
嵗取百人南士什六北士什四著為令蓋簡用人材南<lb/>
北並進公天下之道也至是合前科未廷試者一人而<lb/>
其第一人出山東前此南北士合試未有北士占首選<lb/>
者有之實自今始禮部尚書臣濙言故事有題名刻石<lb/>
太學矧今龍飛第一科宜有示後制可命臣士竒述文<lb/>
<pb n="KR4e0090_WYG_001-18a"/>
臣士竒既拜受命仰惟國家取士非一途而士必以科<lb/>
第為榮者天子親擢之也今朝廷寵科第廷試有録以<lb/>
示中外題名有碑以垂永逺夫豈徒顯其名哉固望為<lb/>
當世之用太平之具也士平居勤苦學問亦豈徒藉為<lb/>
名哉固将推所學見諸功業及諸天下也名之所在使<lb/>
後人睹之而思其所立歆豔愛慕之無巳榮莫大焉不<lb/>
然碌碌無稱或所行非所學後将有指其名而疵議之<lb/>
者矣此係其立志與否嗚呼可不勉歟於是朝之令典<lb/>
<pb n="KR4e0090_WYG_001-18b"/>
宜有紀士之立志宜有勸敬拜手稽首具書于題名之<lb/>
首時奉命讀巻及執事之臣列諸其隂<lb/>
　　　賔壺堂記<lb/>
翰林檢討莆田黄行中為余言其鄉有徐氏者故詩書<lb/>
家居壺山之麓東隴之里累世矣至士徳甫始徙居黄<lb/>
石蓋去壺山之麓十里所士徳甫沒其三子長曰孟博<lb/>
不㤀厥祖之所居也偕其二弟即其父所築之前而面<lb/>
壺山作堂名之曰賔壺求為之記余未嘗識孟博兄弟<lb/>
<pb n="KR4e0090_WYG_001-19a"/>
而行中端重謹信不妄交際孟愽兄弟之為人可知矣<lb/>
賔者敬以接之也父者吾身之所從出也祖者又吾父<lb/>
之所從出㴑而上之皆吾祖也皆吾之所從出也先儒<lb/>
論禮以立冬祭始祖立春祭先祖蓋曰始祖厥初生之<lb/>
祖也先祖初祖以下髙祖以上者也冬至一陽之始立<lb/>
春生物之始皆象其類而祭之也象其類有致愛敬之<lb/>
禮則即所居而致愛敬焉者天理在人心自有所不能<lb/>
巳也夫巋然而峙乎吾前則吾起居出入無不接乎目<lb/>
<pb n="KR4e0090_WYG_001-19b"/>
接乎目則動乎中怵焉而興感肅焉而起敬者自無一<lb/>
朝一夕之間豈必象其類而後然也哉吾於徐氏斯堂<lb/>
蓋有以知孟愽兄弟重本敬始之惓惓也嗚呼恒人知<lb/>
愛敬於其父也於其祖蓋有間矣况㴑而上之者哉夫<lb/>
知重其祖其必知重其身又可以推見孟愽兄弟之為<lb/>
善者歟吾又聞壺山莆中之最勝處也隠者之所樂而<lb/>
神人仙子往往出沒於其間夫徐氏之祖有靈焉其必<lb/>
不去此而精神相感氣類相通其必有致愛敬而受福<lb/>
<pb n="KR4e0090_WYG_001-20a"/>
者歟堂凡若干楹作於某年月孟愽之弟仲曰某季曰<lb/>
某皆可為徐氏孝孫云<lb/>
　　　思政堂記<lb/>
治事之後堂名思政者求善其政也為政有道也未得<lb/>
夫道先求諸心方清浄無事不與物接之際靈䑓湛虚<lb/>
道無不存一念之興則道隨著焉故凡官府皆有退處<lb/>
燕休之居豈徒息勞而佚倦哉亦以專一其志而将致<lb/>
夫無窮之道也廣徳州及所𨽻建平縣凡民之戸㡬萬<lb/>
<pb n="KR4e0090_WYG_001-20b"/>
㡬千有竒田之税嵗㡬萬㡬千有竒且在邦畿之内也<lb/>
於為之守而善其政殆難矣哉廬陵羅坤泰之為知州<lb/>
也勤其政而愛民如子蚤暮察其所欲惡盡心而為之<lb/>
州治之後有堂久圮矣因其舊葺之而加閎焉闓爽靚<lb/>
深喧囂之聲塵襍之迹皆不及可以䟽暢煩鬱澄心頥<lb/>
神而啓發靈智公暇則於此用其心於所未至名曰思<lb/>
政之堂間求余為記君子居官本之為持身上之為事<lb/>
君下之為治民三者其要也必端其在巳而勉於臣職<lb/>
<pb n="KR4e0090_WYG_001-21a"/>
不使有所不盡厚於民生不使有所不足夫欲其然也<lb/>
其道有不思而得者乎庶事叢脞乎前而人異情時異<lb/>
宜也欲隨事酌其情權其宜而不由乎思可乎猝有過<lb/>
舉焉不逺而復亦未必不由乎思也入而思之出而行<lb/>
之政有不善焉者寡矣坤泰可謂得為政之道歟坤泰<lb/>
永樂戊戌進士由庶吉士擢今官和厚明敏而有志焉<lb/>
為廣徳未踰年吏部尚書蹇公奉詔巡撫過之民耆老<lb/>
千餘人詣公言知州之賢能仁愛已也其得民如此非<lb/>
<pb n="KR4e0090_WYG_001-21b"/>
得為政之道而然歟如其求道而不已焉将民之戴之<lb/>
豈有窮乎且後之繼坤泰而居者無窮也如皆求其道<lb/>
而不巳将民之戴之又有窮乎以是復坤泰為記而併<lb/>
以告夫来者<lb/>
　　　東畊記<lb/>
客有過余譚東畊子之事者曰所居吳淞江之上九峰<lb/>
三泖之墟其為人質實無聲色之娛惟勤穡事嵗東作<lb/>
既興每旦率子弟載耒耜畚鍤往治播種暮乃息或日<lb/>
<pb n="KR4e0090_WYG_001-22a"/>
中躬任餉饁有餘暇而天日融霽曵杖行塍間察視所<lb/>
不及迨夏耘其勤如之秋穫勤亦如之計其嵗中三時<lb/>
之日率什六七在田嵗以為常有愛之曰盍少自逸耶<lb/>
曰吾民耳顧無他材能可以禆於時又不自力以食乃<lb/>
欲仰食乎人耶而其積有餘遇公府徭賦令下必先趨<lb/>
事曰凡吾民得安乎田里足乎衣食無强凌衆暴之虞<lb/>
而有仰事俯肓之樂者上之賜也吾既無以報大徳又<lb/>
不盡力於此何以為人乎余聞客之言嘆曰嗚呼世之<lb/>
<pb n="KR4e0090_WYG_001-22b"/>
人蓋有非其力不食者矣如惓惓於君上之大徳不敢<lb/>
忽忘非知本者能之乎誠使世之為民者其所存皆然<lb/>
俗化可厚而刑罰可以無用也客聞余言曰願書之遂<lb/>
為之書東畊子潘氏字大本東畊其號余未嘗識東畊<lb/>
子皆得之於客客為中書舍人潘謙蓋其兄云<lb/>
　　　梅溪書室記<lb/>
梅溪羅宗智甫惇徳博學藏書甚富蓋自伏羲至於文<lb/>
武自周公孔子至於周程朱張自經史諸子至於稗官<lb/>
<pb n="KR4e0090_WYG_001-23a"/>
小説其書多具既以為自脩之資又推以教其子孫及<lb/>
其鄉人之俊秀而名其藏書施教之居曰梅溪書室間<lb/>
命其子敬来京師求為之記夫道原於天命之性而行<lb/>
於彛倫曰用之間其所以然者則具載聖賢之書而古<lb/>
教法必先致知深造而不己則有以明夫性徳體用之<lb/>
全而成已成物亦将馴至夫至善之域矣故學必本乎<lb/>
讀書書固不易得也而况處乎山林僻逺幽夐之地哉<lb/>
使得書而讀而又得師若梅溪書室然者非學者之幸<lb/>
<pb n="KR4e0090_WYG_001-23b"/>
歟推其本非由於宗智甫之仁歟梅溪在泰和東南两<lb/>
舎許其山水環抱明秀其原田廣衍彌望皆沃壌處乎<lb/>
是者皆有以厚其生而適其意無慕外之累而其人又<lb/>
多秀敏惇厚之資則其於為學宜易成也前二百年溪<lb/>
之東曽秀峰先生以清文粹徳教授於鄉文丞相實出<lb/>
其門雖丞相非一師而曽氏在其里塾要其所浸溉深<lb/>
矣今羅氏積書以教将無繼昔人而起者乎羅族出清<lb/>
湖故廬陵世家有科第於宋元其徙梅溪至宗智甫蓋<lb/>
<pb n="KR4e0090_WYG_001-24a"/>
七世云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十四</head>
    <p>
<pb n="KR4e0090_WYG_082-1a"/>
欽定四庫全書<lb/>
　東里續集巻五十四　　　明　楊士竒　撰<lb/>
　　詩<hi>四言</hi>
　　　騶虞詩<hi>并序</hi>
　　永樂二年八月騶虞見鈞州鈞州周王封内之地<lb/>
　　王徃觀焉載以歸乃九月丁未躬詣闕下上表進<lb/>
　　獻羣臣聚觀懽懌舞蹈以為從古罕見夫嘉祥之<lb/>
　　出必有至徳在於尊位若馬呈於河龜見于洛皆<lb/>
<pb n="KR4e0090_WYG_082-1b"/>
　　有所由考之傳記騶虞仁瑞之獸今兹之見豈偶<lb/>
　　然哉洪惟皇帝陛下臨御以来脩舊章明教化覃<lb/>
　　布徳澤除弊建利爰自親親以至仁民愛物天覆<lb/>
　　而春育四海之内翕然咸和殊邦逺國數萬里之<lb/>
　　外不待告詔莫不稱臣效貢稽首来庭此皆陛下<lb/>
　　至仁之徳旁孚逺被之所致也嘉祥之出厥有由<lb/>
　　哉臣士竒竊見自去嵗以来四方上奏祥瑞不可<lb/>
　　勝數陛下聖心惟民為重皆以謂非切實用抑而<lb/>
<pb n="KR4e0090_WYG_082-2a"/>
　　不貴然今騶虞之見實上天所降至仁之應非如<lb/>
　　其他草木之珍鳥獸之異豈可隱而弗宣哉輒效<lb/>
　　詩人歌詠之意謹拜手稽首而獻詩曰<lb/>
維天至仁涵育萬類維我皇明一徳作配穆穆太祖奄<lb/>
有八埏仁覆其人大哉如天皇帝仁聖同符太祖天命<lb/>
人歸緝熈九五皇帝曰祗予臨兆民上天皇考予承維<lb/>
仁乃詔多方乃循舊章乃求遺逸乃登俊良徳教宣明<lb/>
霈澤覃敷靡彊不馴靡弱不扶濡槁滌汚起廢疏堙天<lb/>
<pb n="KR4e0090_WYG_082-2b"/>
叙秩秩人文彬彬<hi>闕</hi>　　　小大熈熈夏葛冬裘不知<lb/>
渇饑聲教漸被孰有内外邇悦逺来極地所載雕題漆<lb/>
齒椎結辮髪梯航重譯俯伏北闕至和孚洽恊于天人<lb/>
無逺弗庭百祥萃臻嘉禾瑞麥甘露芝草白雉黄犀皇<lb/>
不為寳維鈞有山在彼周疆乃産異獸皓質緇章酋耳<lb/>
脩尾身虎而馴食不生物性麟之仁維周親王徃鈞于<lb/>
田迫之弗驚擾之以還曰斯騶虞皇仁之符不逺千里<lb/>
獻于皇都王拜稽首皇帝仁聖維仁動天靈祥恊應帝<lb/>
<pb n="KR4e0090_WYG_082-3a"/>
曰匪予予弟仁孝發祥周邦維王之召王曰匪臣萬邦<lb/>
帝治帝徳致祥臣敢冐之羣臣百工觀視嗟嘆自昔有<lb/>
聞於今實見懽欣拜舞帝仁所来帝曰予仁曾曷下施<lb/>
予懐忠賢為國之禎菽粟布帛民資以生時無不獲予<lb/>
治斯徳嘉祥異物豈予攸亟羣臣拜手皇帝聖徳大禹<lb/>
不伐商宗恭默皇心一揆皇壽萬嵗維天降祥如川方<lb/>
至臣職載記獲睹休異敬陳歌詩永告來世<lb/>
　　　聖孝瑞應詩<hi>有序</hi>
<pb n="KR4e0090_WYG_082-3b"/>
　　洪惟皇帝陛下以孝治天下所以教化紀綱之道<lb/>
　　一遵太祖聖神文武欽明啟運俊徳成功統天大<lb/>
　　孝髙皇帝成憲天下萬國之人承風鄉化熈熈然<lb/>
　　入於泰和之域矣陛下聖心重惟皇考皇妣陟降<lb/>
　　在天瞻侍無所乃於永樂四年十一月庚申徴天<lb/>
　　下道士咸至京師即朝天宫神樂觀洞神宫脩舉<lb/>
　　金録齋法表孝思也車駕幸齋壇聖神䖍至對越<lb/>
　　在上肅然有臨辛酉有青鸞白鶴翔舞於神樂觀<lb/>
<pb n="KR4e0090_WYG_082-4a"/>
　　壬戌車駕復幸朝天宫有寳盖五色光輝奕煜自<lb/>
　　正陽門冉冉入于皇城癸亥有神人見神樂觀甲<lb/>
　　子卿雲見朝天宫乙丑甘露降於宫樹丙寅車駕<lb/>
　　復幸朝天宫卿雲覆映壇上鸞鶴數百翔舞旋繞<lb/>
　　既訖事二日醴泉出神樂觀甘露復降孝陵臣切<lb/>
　　惟禎祥之出皆不徒然謹按鶡冠子曰聖人之徳<lb/>
　　上及太清下及太寧中及萬靈則甘露降醴泉出<lb/>
　　孝經援神契曰天子孝則慶雲見若鸞鶴之應道<lb/>
<pb n="KR4e0090_WYG_082-4b"/>
　　家為重惟神人嘗一見於漢武登封之際而畢見<lb/>
　　於今日既當聖誠感孚之時又皆出於神明戾止<lb/>
　　之地實由陛下大孝深仁至誠之應辛未羣臣上<lb/>
　　表賀以為陛下聖徳純至用克膺兹嘉祥陛下謙<lb/>
　　抑弗居一歸本於皇考妣聖靈以下及羣臣恊賛<lb/>
　　之力又申飭羣臣古先哲王皆因祥思懼今不宜<lb/>
　　有所怠忽此益以見陛下與二帝三王同一盛心<lb/>
　　臣叨塵侍從躬覩盛事不可無歌詠以鋪張鴻休<lb/>
<pb n="KR4e0090_WYG_082-5a"/>
　　謹拜手稽首而獻詩曰<lb/>
惟皇御極八紘率俾曰孝曰仁爰教爰理惟皇考妣著<lb/>
存無間豈曰羮牆斯須有見洋洋聖靈陟降在天遑遑<lb/>
孝思皇心有䖍乃循𤣥範乃脩金録爰伸終慕暨惠普<lb/>
率惟皇淵𠂻齋莊純一對越有嚴有恪有翼上帝有言<lb/>
忱孝予子百神有言篤恭于主至誠感孚禎應駢臻縞<lb/>
鶴傞傞青鸞䎙䎙下上壇壝周旋廡序徘徊翺翔如掖<lb/>
神馭煜煜寳盖絳節黄麾流越端門如神徃来復有神<lb/>
<pb n="KR4e0090_WYG_082-5b"/>
人有言有告出入倐忽邈不可究復有卿雲五章爛垂<lb/>
輪囷葳蕤琪葉金支粲粲天乳湑湑甘露既零道苑亦<lb/>
降陵樹厭浥瓊脂淋漓玉津以薦以飡統和天人訖事<lb/>
秉䖍如盥未薦繩繩休徴疊出層見有深規甃有泉潗<lb/>
潗苾芬充達沾者酡頰穹祇發祥式昭孝誠羣臣拜手<lb/>
皇徳之徵皇曰匪予天地考妣降鑒畀祐錫時蕃祉自<lb/>
昔明聖膺祥務敬汝予恊恭庶臻永慶羣臣拜手惟皇<lb/>
聖明皇不自聖臣敢怠寧有臣士竒紀載是職敬陳歌<lb/>
<pb n="KR4e0090_WYG_082-6a"/>
詩永播無極<lb/>
　　　瑞星詩<hi>有序</hi>
　　臣聞之書曰惟徳動天又聞之先儒曰天心仁愛<lb/>
　　人君有以灼見天與人君之相與也夫天不言而<lb/>
　　恒示人君以象有動乎此必應於彼或昭徳或示<lb/>
　　儆莫非所以仁愛之也徃古可徵矣恭惟皇上以<lb/>
　　仁聖之徳奉天命嗣大統臨御以来孜孜夙夜體<lb/>
　　天地之心以愛人守祖宗之法以為治敷布徳澤<lb/>
<pb n="KR4e0090_WYG_082-6b"/>
　　脩明政化四海萬邦咸樂太平祥瑞之臻史不勝<lb/>
　　書廼宣徳五年冬十二月二十有一日夜含譽星<lb/>
　　見于九斿大如彈丸色黄白光耀有彗欽天監言<lb/>
　　占法含譽瑞星為君上施孝徳興禮樂人民和悦<lb/>
　　夷狄奉化来朝之應於是羣臣忻悦抃舞皆以為<lb/>
　　皇上聖徳所感國家隆盛永逺之慶奉表上賀聖<lb/>
　　心謙抑推而弗居且賜璽書戒勵彌至盖與夏禹<lb/>
　　之不矜不伐商宗之嚴恭寅畏同一大徳也臣忝<lb/>
<pb n="KR4e0090_WYG_082-7a"/>
　　執筆預侍從敬賦四言詩一篇紀述盛美謹録上<lb/>
　　進伏惟電覽焉詩曰<lb/>
惟天之髙蕩蕩難名仁覆萬類大徳曰生惟君憲天行<lb/>
天之道仁育羣生下民是保天監君徳有允肖之来享<lb/>
来歆為祥為祺皇欽天命嗣臨大寳嚴孝宗廟祗奉聖<lb/>
母夙夜恭勤惟徳之霈始于家邦𢎞及四海飢者食之<lb/>
寒者衣之槁者濡之仆者植之如藝黍稷薅莠與稂驅<lb/>
去螟螣罔俾害傷矜惻鰥孤撫字無告有昧弗率勉勉<lb/>
<pb n="KR4e0090_WYG_082-7b"/>
教詔除其凜冽敷之融和化戚以愉易嘯以歌立綱布<lb/>
紀惟賢之庸推亡固存履道大公乃脩徳化制禮作樂<lb/>
天叙有常人文煥若芒芒四裔雨露所墜慕義歸誠靡<lb/>
或弗至上帝曰俞允光予命何以報錫式鴻厥慶嘉禾<lb/>
異麥駢出于下駢出于上慶雲膏露宣徳庚戌月維已<lb/>
丑其日丁亥夕瑞在酉大星如丸九斿之傍有彗若射<lb/>
金玉其煌素蟾東生皎乎相輝河漢為䝉參井為㣲厥<lb/>
名含譽太史敷奏百辟嵩呼賀祥獻夀皇徳仁聖謙譲<lb/>
<pb n="KR4e0090_WYG_082-8a"/>
是崇歸功穹祇歸功祖宗歸功聖母亦及臣子申命飭<lb/>
勵敬哉無怠稽古大聖軒轅唐虞咸有瑞星昭徳之符<lb/>
皇徳格天前聖一致肆用作詩永告来世<lb/>
　　　仁安堂詩為任敬立賦八章<lb/>
奕奕髙堂麗于城隅有植其<graphic n="KR1929" url="https://raw.githubusercontent.com/kanripo/KR-Gaiji/master/images/KR1929.png" mimeType="image/png"/>有列其書　髙堂奕奕<lb/>
既閑且殖展矣君子秉心之徳　其心伊何相人予均<lb/>
其徳伊何侯利安于民　民之顚沛維予之殆民之憯<lb/>
憯維予之瘁　民之瘁矣予胡寧居言遄赴之弗歩而<lb/>
<pb n="KR4e0090_WYG_082-8b"/>
趨　民乃定矣予心則夷維予心之夷曷報曷施　帝<lb/>
懐康靖弗懈夙夜孰遏其升不顯在下　南有松栢以<lb/>
柱以楹聿觀爾升誕惠厥寧<lb/>
　　　蔣氏三逕詩<hi>有序九章</hi>
　　鄂城蔣立恭慕其先世詡作三逕粤人呉徳英圖<lb/>
　　之楚府呉勤教授前進士廬陵蕭尚記之序之其<lb/>
　　友楊士竒為詠歌之其辭曰<lb/>
瞻彼三逕于湖之側鶴嶺在南鳳岡在北　瞻彼三逕<lb/>
<pb n="KR4e0090_WYG_082-9a"/>
于湖之干有植桓桓有蔽欒欒　維此幽人辟之治之<lb/>
維此幽人宅之宜之　不亢而迕不傴而嫵中心儢儢<lb/>
爰來爰處爰率我先祖　維我先祖予恒游息既寛既<lb/>
碩予是儀是式　厥有㫖酒亦有肥牲時洽我隣及我<lb/>
良朋　式優以游式燕以休曷競曷柔曷畀曷求　相<lb/>
此幽人胡樂陶陶相彼貪人亦孔之勞　有圖有文既<lb/>
昭且宣暨予作詩申告弗諼<lb/>
　　　東川迎養圖詩<hi>有序十章</hi>
<pb n="KR4e0090_WYG_082-9b"/>
　　東川遂養也君子仕為東川守有禄迎養其父母<lb/>
　　而樂因以示化其民也<lb/>
東川之漘欒欒栢松君子于行其樂融融　欒欒栢松<lb/>
東川之漘君子于行其從彬彬　首之皤皤儀之䄡䄡<lb/>
君子有父聿來自南　峩峩翟冠蘭充其禕君子有母<lb/>
自南偕來　君子拜稽言笑嘻嘻父母聖仁不我遐遺<lb/>
　維父與母眉夀而康維兄與弟左右扶將　行其野<lb/>
矣有桑有麻入其邑矣有絃有歌　奕奕髙堂式燕以<lb/>
<pb n="KR4e0090_WYG_082-10a"/>
嬉匪直孝恭其施孔宜　凡厥庶民各有所生孰時觀<lb/>
之弗感而興　懿是孝徳有肇有循肆庸作歌以告厥<lb/>
民<lb/>
　　　聽烏軒詩為劉宗韶作<lb/>
民物之生厥賦惟均氣稟既殊靈秀維人其生之初父<lb/>
子之慈民物斯同靡或有虧林棲者烏性純且仁反哺<lb/>
維勤其參其鶱維父維母生我鞠我父母孔勞我心曷<lb/>
舍雨露既濡履之則悲哀我父母我寧以時烏鳴且和<lb/>
<pb n="KR4e0090_WYG_082-10b"/>
養適其私静言聽之我心何如天之髙矣日之逺矣哀<lb/>
哀父母我心曷巳立身揚名維孝之大朂爾君子敬勵<lb/>
于志<lb/>
　　　後山詩為江西林憲副作<hi>八章</hi>
崔崔後山清漳之漘下蟠厚坤上摩穹旻　山有嘉植<lb/>
維松維栢亦有令人維英維特　維子潤甫愷悌君子<lb/>
奕奕髙堂在山之趾　道積于躬靜與山處及時奮庸<lb/>
懐山曷己　山則升雲興雨祁祁有道于施君子之宜<lb/>
<pb n="KR4e0090_WYG_082-11a"/>
　大江之西維國南服政紀之明不嚴以肅　肅如秋<lb/>
霜示民之威熈如春陽維民之懐　維山之崇不遷厥<lb/>
常維君子譽式永其彰<lb/>
　　　題輝姪蘭<lb/>
幽澹其芳介于貞石何彼鸞鳳而棲枳棘言念君子可<lb/>
以觀徳<lb/>
　　　題升龍<lb/>
陽徳中正與時偕行乾元九五天下文明<lb/>
<pb n="KR4e0090_WYG_082-11b"/>
　　　題降龍<lb/>
雲行雨施萬物咸春收斂神用淵潜自珍<lb/>
　　　承訓堂詩有<hi>序</hi>
　　姑蘇顧仲華甫一子暘朝夕訓之暘敬承唯謹遂<lb/>
　　請於父名其侍養之堂曰承訓間求余詩余嘗過<lb/>
　　顧氏愛仲華甫瀟灑散逸尤愛暘篤實温靖善事<lb/>
　　其父與其繼母盖内外無間言暘字東啟深於醫<lb/>
　　製藥尤精余老疾資之多矣故賦古詩一篇用致<lb/>
<pb n="KR4e0090_WYG_082-12a"/>
　　嘉勉之意云<lb/>
奕奕髙堂有父有母父母孔慈錫我教誘其教伊何曰<lb/>
義與仁于愛之真于言之諄敬恭聽之允率履之父母<lb/>
孔仁而敢怠違父母猶天敬事朝夕我行或怠貽我父<lb/>
戚孝哉暘也永欽爾終爾徳式嗣福禄來崇<lb/>
　　　具慶堂詩<hi>有序八章</hi>
　　駙馬都尉邢臺井公永清作堂以奉其父母名曰<lb/>
　　具慶求余作詩其父九疇甫初擢給事中在南京<lb/>
<pb n="KR4e0090_WYG_082-12b"/>
　　與余居同閭巷朝接班行時相徃還九疇甫惇實<lb/>
　　和厚慎靜不譁其友張子玉又為余道其家居之<lb/>
　　行及世徳之厚余固意井氏之榮非止近侍也居<lb/>
　　南京時都尉公雖志學之年已翹然楚楚之異衆<lb/>
　　炯然白璧之映人盖知井氏慶澤所鍾其在兹也<lb/>
　　公今躬膺榮命貴聨戚畹得厚禄以奉二親於康<lb/>
　　寧和豫之時固仰荷國家之大恩亦必本其祖若<lb/>
　　父積善累徳有以迓承之也斯堂之作其知尊本<lb/>
<pb n="KR4e0090_WYG_082-13a"/>
　　矣故為之詩曰<lb/>
鬱鬱喬林發厚于本源厚且深其流斯逺　維邢井宗<lb/>
世服善仁迨大父父厥脩益勤　父也在廷祗帝任使<lb/>
帝錫寵加簡升其子　子尚貴主聮婣天潢玉鞶麟衣<lb/>
貂蟬煌煌　廼作髙堂奉父與母致隆愛敬日獻春酒<lb/>
　春酒在尊鼎薦芬芳父母眉夀允樂且康　允樂且<lb/>
康孝心孔寧立身事君維孝之經　士竒作詩用諗都<lb/>
尉具慶百齡令聞長世<lb/>
<pb n="KR4e0090_WYG_082-13b"/>
　　　永思堂詩<hi>有序十章</hi>
　　吉安府推永春顔君文盛端靜㢘厚君子也在吉<lb/>
　　三嵗每江右藩憲二司及過使之良至京師道官<lb/>
　　於吉者之賢必舉太守四明陳君與顔君為首稱<lb/>
　　僕前嵗奉命歸展桑梓聆九邑士民道二君之賢<lb/>
　　而戴其徳如出一口盖二君皆仁其民如父之於<lb/>
　　子明於獄如鑑之照物無淹繫無滯牘此吉之人<lb/>
　　所賴以安者也顔君痛二親之不逮禄養也名其<lb/>
<pb n="KR4e0090_WYG_082-14a"/>
　　退食之堂曰永思間求為詩余素重顔君故探其<lb/>
　　情而為之賦亦願有告焉郡之細民寧忍困苦而<lb/>
　　不敢言者胥史為欺之蠧也亦九邑之人如出一<lb/>
　　口者君白於陳君相與致明决以蘇被困之民則<lb/>
　　亦永思之推也<lb/>
南山之木厥有本根浩浩川流則亦有原　凡世之氓<lb/>
孰無父母生我育我憂勤是保　我疾在躬父母怦怦<lb/>
我躬既平父母載寧　我事父母千載未足云胡一朝<lb/>
<pb n="KR4e0090_WYG_082-14b"/>
去我不復　林棲者烏則有反哺哀哉小子欲飬無所<lb/>
　豈無厚禄豈無華纓我無父母于誰為榮　靡旦靡<lb/>
夕孔懐弗忘父兮母兮如睹羮牆　居則以思行則以<lb/>
思音容慌焉夢寐對之　父天母地覆載同徳哀哀我<lb/>
心何窮何極　先哲有訓立身忠君我惇用之敢怠于<lb/>
勤　無敢怠勤恒恭敬止終焉永懐悠悠曷已<lb/>
　　　題張子俊山水<lb/>
髙山崔崔青川瀏瀏息有幽居濟有輕舟已逺人境同<lb/>
<pb n="KR4e0090_WYG_082-15a"/>
志來求優哉游哉足以忘憂<lb/>
　　　題陳憲虎<lb/>
虨虨其文眈眈其眎豈不虓怒父子仁在<lb/>
　　　題陳憲龍<lb/>
雲行雨施陽徳之亨豐穰以成天下以平<lb/>
　　　榮夀堂詩<hi>有序</hi>
　　江西左布政使毗陵呉公潤二親在堂春秋皆將<lb/>
　　八十而康健和豫嘗䝉恩賜誥封父用深為中憲<lb/>
<pb n="KR4e0090_WYG_082-15b"/>
　　大夫廣信知府母金氏為太恭人邦人士慶公之<lb/>
　　親之髙年而承天寵也名其奉養之堂曰榮夀太<lb/>
　　子賔客胡先生為之記又求余詩公起家秋官屬<lb/>
　　歴守數郡陞雲南憲使又簡陞今官闓敏㢘惠所<lb/>
　　至有善政為之詩曰<lb/>
奕奕髙堂奉父與母父母善仁天錫多祜厥祜伊何耆<lb/>
耄皆臻和樂且康皓首頳顔雲章自天式顯賁之命服<lb/>
煌煌封秩貤之孰無父母偕老幾何云誰之居被時寵<lb/>
<pb n="KR4e0090_WYG_082-16a"/>
嘉福禄鼎來其奚自致嗣有君子熈帝之載桓桓君子<lb/>
奠此南服民恃方伯朝倚岳牧維敬維仁以共帝命維<lb/>
孝維忠以樂具慶<lb/>
　　　題白雲山房圖<hi>四章</hi>
髙山在上清流在下懿彼幽人託此適處　英英者雲<lb/>
菀菀者林懿彼幽人其潜之深　有舟有梁莫或以之<lb/>
嗟此幽人優哉游哉　翩翩飛翼夕倦斯還逝予從之<lb/>
以終嵗年<lb/>
<pb n="KR4e0090_WYG_082-16b"/>
　　　題泉坡學士龍<lb/>
時而淵潜時而雲升乾元九五天下文明<lb/>
　　　題水仙<lb/>
漢廣之濵清洛之汭留此娟好邂逅誰遺<lb/>
　　　題菊<lb/>
秋霜既肅黄花始妍爰掇爰飡聊可永年<lb/>
　　　題諼草<lb/>
對此諼草粲乎有章我自陶陶何憂何忘<lb/>
<pb n="KR4e0090_WYG_082-17a"/>
　　　題玉簮<lb/>
姑射之姝翠旍如幃惟顯簮玉不覩容輝<lb/>
　　　題蘭<lb/>
懿此芳蘭在彼巖阿為佩為帶懐哉九歌<lb/>
　　　題鶺鴒圖<hi>有序</hi>
　　姪子和重兄弟急難之義逺来其歸也賦詩送之<lb/>
人之親愛至性所有維兄與弟如足如手兄弟急難我<lb/>
心則疚興言赴之匍匐敢後沿江歴湖自南而北遥遥<lb/>
<pb n="KR4e0090_WYG_082-17b"/>
萬里敢遑暇息亦既晤覯季也其羸淪墜泥塗伯也傷<lb/>
悲矢辭籲天天聽髙髙伯也怦怦中心孔勞昔我始來<lb/>
青陽肇序日月云邁嵗聿斯暮念桑與梓我行將歸顧<lb/>
視予季予寜不懐顧謂予季予豈汝違予行復來春以<lb/>
為期鶺鴒之詩在昔有作兄弟急難視古何怍<lb/>
　　辭<lb/>
　　　蔣隱溪輓辭<hi>三首</hi>
顧瞻兮堂前巻帷幕兮藉蘭荃陳清醑兮載肥鮮韻悲<lb/>
<pb n="KR4e0090_WYG_082-18a"/>
管兮切哀絃凄風激兮櫺軒雲黯黲兮靈來旋恍如睹<lb/>
於形色兮儼若聆夫笑與言言可聆兮意不傳悵思公<lb/>
兮臨几筵<lb/>
北風凛凜兮天雨霜木葉脫落兮百草黄翩銘旌兮辭<lb/>
髙堂豈靈車兮秀冲岡蒿里歌兮哀以傷𤣥室一閟兮<lb/>
夜甚長魂渺渺兮何方螺山崔崔兮螺川湯湯青原與<lb/>
白鷺兮鬱相望悵思公兮遊故鄉<lb/>
玉珮兮瓊琚霓衣兮霞裾秉元化兮握靈樞列缺從兮<lb/>
<pb n="KR4e0090_WYG_082-18b"/>
豐隆趨倐隂而陽兮忽巻而舒睨視濁世兮如汙渠飄<lb/>
然乗風兮凌太虛參王喬與韓終兮列仙為徒遊紫微<lb/>
兮帝之都悵思公兮邈天衢<lb/>
　　　題歳寒三友圖<lb/>
松蒼蒼兮虬枝竹翛翛兮鳳羽梅皎皎兮瓊芳凜寒節<lb/>
兮偕處芬芳菲兮春暉倐零落兮秋露惟所稟之貞潔<lb/>
閲嵗年於遲暮含匏笙兮雲中和清角兮月下諒同志<lb/>
兮金石渺予懐兮延佇<lb/>
<pb n="KR4e0090_WYG_082-19a"/>
　　　盤谷草堂<hi>有序三章</hi>
　　盤谷在西昌邑東北十里許楊氏先世墳墓在焉<lb/>
　　比年子姪多就墓傍作别業為耕讀之所之序之<lb/>
　　居題曰盤谷草堂善繪者圖之余為作盤谷辭三<lb/>
　　章書之辭曰<lb/>
盤之中兮崇丘交青䓗兮松栢懐先祖兮永逝託吉壤<lb/>
兮𤣥宅跽酌兮寒泉薦蘭秀兮芳菊春雨零兮秋露耿<lb/>
孝思兮無斁<lb/>
<pb n="KR4e0090_WYG_082-19b"/>
盤之中兮幽居聊逍遥兮棲遲朝采兮林芳夕攬兮巖<lb/>
芝仁與義兮是明懐孔顔兮吾師安吾分兮蹇劣何富<lb/>
貴兮可期<lb/>
盤之中兮良疇下宜稻禾兮髙宜来牟春出耕兮夏耨<lb/>
旦勤斯兮夕休或雨暘兮匪時何倉庾兮有秋懐古人<lb/>
兮食力吾弗力兮誰尤<lb/>
　　　送别辭<lb/>
留石瑱兮洞庭遺蘭佩兮澧浦羌不懐兮别離獨徘徊<lb/>
<pb n="KR4e0090_WYG_082-20a"/>
兮延佇<lb/>
　　詩<hi>五言古</hi>
　　　題林靜小景<lb/>
幽居無俗韻山人有餘清鳴湍瀉晴壑髙秋囀早鶯相<lb/>
擕一散躅亦得暢其情<lb/>
　　　題朱四智夢草軒<lb/>
骨肉皆鍾愛兄弟重連枝生為同一氣歿為永别離誰<lb/>
言永别離夜夜夢見之夢見何所為和樂如故時忽覺<lb/>
<pb n="KR4e0090_WYG_082-20b"/>
各分散泣下横交頥中堂理單箎聲悲不能諧緜緜而<lb/>
弗忘中自長相思謝子篤天倫夢感著聲詩因之名我<lb/>
軒恒用著所懐<lb/>
　　　聽艾仲宣彈琴<lb/>
公子散煩襟留客撫清琴一彈黄鵠操再鼓陽春吟洋<lb/>
洋發冲響泠泠諧素心非今同勝㑹誰聞奏雅音<lb/>
　　　贈沈教諭奔喪歸閩<lb/>
禄養欣有遂何言奄棄兹哀哉風樹懐百折不自持列<lb/>
<pb n="KR4e0090_WYG_082-21a"/>
帷輟絃誦豈但蓼莪詩晨起餞旋歸烟波滿川泜徘徊<lb/>
一顧望憂人益增悲諒感天地恩寧為悲别離須㬰為<lb/>
千里緬焉安可期唯應問業者惻惻此江湄<lb/>
　　　題鄧秀才寒翠軒<lb/>
清軒大江畔前有竹松林蕭條霜雪時愛此碧森森忩<lb/>
中㸔掩映席上對隂沉非將玩適重嵗暮可論心<lb/>
　　　題太乙真人蓮葉舟圖<lb/>
至人椉汗漫遺世若虛遊不假桂為楫飄颻一葉浮仰<lb/>
<pb n="KR4e0090_WYG_082-21b"/>
觀天宇澄俯眎洪波流茫茫蕩無垠泛泛任去留富貴<lb/>
多憂虞仙道我所求弱流倘共濟從之覽十洲<lb/>
　　　夀呉孟勤先生<hi>二首</hi>
大明有碩士乃在國南鄉被服夫容衣皋蘭襲芬芳雄<lb/>
辭由令徳粲粲發奎章名聲布逺邇延頸誰不望昔者<lb/>
螺水湄今來鵠山陽髙筵酌甘醴懽樂誠未央<lb/>
峩峩黄鵠山直上凌五城仙人駕彩虹飄颻臨我庭借<lb/>
問此誰歟陵陽與容成玉杯注丹焰磬折奉長生達人<lb/>
<pb n="KR4e0090_WYG_082-22a"/>
含至道自與元化并遨遊紫庭中逍遥龜鶴齡<lb/>
　　　繆都指揮輓詩<lb/>
龍飛肇淮土維公奮雲從揮戈逐代北躍馬趨山東崢<lb/>
嶸摧勁敵意氣當前鋒百戰有爵位屢遷乃益崇洞庭<lb/>
與彭蠡先後填巨邦百嵗焉足多一朝上埃風靈車發<lb/>
華屋祖送出崇墉蕭蕭衆馬悲凄風激大江去去雖己<lb/>
矣垂譽恒無窮<lb/>
　　　送貝惟學還㑹稽得此字<hi>時省母兄來鄂</hi>
<pb n="KR4e0090_WYG_082-22b"/>
髙堂雙舞衣日奉慈顔喜先壟别經時何堪戀桑梓杳<lb/>
杳浙江濆依依漢川涘懐徃忻巳遂傷離方未弭即路<lb/>
有憂懽去年俱若此<lb/>
　　　奉寄李丈人<lb/>
晨登黄鵠嶺引望陵陽岑陵陽𣺌天末何由見所欽自<lb/>
昔擕手時蕭散大江潯出言諧鼓瑟中孚利斷金一朝<lb/>
分袂來寒暑三四侵翰飛薄逺霄鱗泳循清潭髙深曠<lb/>
不接隔我浮與沉堂中侍愉色膝下儼纓簮禄養崇甘<lb/>
<pb n="KR4e0090_WYG_082-23a"/>
肥懽樂日駸駸乆要焉獨忘一徃無遺音尚希保眉夀<lb/>
以慰飢渴心<lb/>
　　　題三泖歸耕巻贈管時勉歸呉松<lb/>
客從雲間來自言家逺村用世闕材具委身服田園開<lb/>
春起東作良苗日愈蕃下無螟螣苦上有霖雨恩年和<lb/>
易堅好為力誠不煩當秋負穫歸如坻積我門公家且<lb/>
輕税豈復憂飽温賢婦持機杼稚子牧雞豚傍舍數老<lb/>
翁懽㑹無晨昏其人雖朴野皆有忠厚言相與墟曲間<lb/>
<pb n="KR4e0090_WYG_082-23b"/>
焉知市朝喧違此未幾時九扈鳴已繁去去情益敦浮<lb/>
榮終不論<lb/>
　　　題艾仲宣蘭<lb/>
昔年春月夜弭棹湘川湄邂逅鼓瑟人佩纕紛陸離寧<lb/>
知忽不見芳馨貽在斯<lb/>
　　　題艾仲宣菊<lb/>
髙堂二月中粲粲羅芳樹日夕凉颷來紛然已如雨君<lb/>
㸔籬下姿可用怡遲暮<lb/>
<pb n="KR4e0090_WYG_082-24a"/>
　　　題伯牙鼓琴圖<lb/>
平生山水意託此孤桐絲之子無旋期茫茫誰復知閒<lb/>
來幽樹下欲奏已遲遲<lb/>
　　　題彭憲僉白海青圖<lb/>
由來搏擊威雲鴻不敢即佇睇極青㝠羣飛皆戢翼栢<lb/>
府坐㸔時重有秋霜色<lb/>
　　　贈陸伯陽<hi>三首</hi>
粲粲白玉琚本生崑山陽一朝蒙采擇髙列珩與璜佩<lb/>
<pb n="KR4e0090_WYG_082-24b"/>
服合其儀和鳴日鏘鏘碔砆昔同櫝頫仰方自量<lb/>
妖媚園中花豈不當春榮孤髙陵上栢嚴霜厲堅貞匠<lb/>
氏來相求藻繪升棟楹固知君子人特立以成名<lb/>
南岳有威鳳竹梧得其依五章備文采鳴聲合金徽聖<lb/>
皇莅九五四海揚徳輝翽翽初來儀雍雍復旋歸<lb/>
　　　題蕭徳通所藏崔白鵝<lb/>
衆鴻厲髙鶱逍遙薄天漢詎無肅肅羽而獨懐波瀾特<lb/>
立諒不羣振鳴終伴奐名書亦奚為懿此焉足換<lb/>
<pb n="KR4e0090_WYG_082-25a"/>
　　　賦丘原芳林隠<lb/>
達士布髙位幽人在中林貴賤有定命聊用得吾心方<lb/>
宅五畆餘灌木鬱蕭森浮陽映宻葉清雲散庭隂回風<lb/>
激蘭薄餘芳襲我襟雖無絲竹清嚶鳴懐好音殘帙不<lb/>
停披㫖酒恒獨斟獨斟忽復醉時時吐髙吟幸無異患<lb/>
侵自適非陸沉知分理攸宜誰謂倦華簮<lb/>
　　　蕭安正贈白紵賦詩為報<hi>時余初免喪</hi>
朱明變寒節曜靈赫南馳端居念初服感激悲慈幃春<lb/>
<pb n="KR4e0090_WYG_082-25b"/>
暉奄遒盡誰為遊子衣豈不荷重纊後時非所宜君子<lb/>
見存恤縞紵貽贈之素質颺白雪纎理瑩文漪裁縫被<lb/>
弱體濟濟生光儀逝將表明惠永歌無斁詩<lb/>
　　　解筠澗先生輓詩<lb/>
東山千餘仭其下文水馳馳水去不還髙山黯無輝夫<lb/>
子在世時芳名揚四陲夙志騖姬孔肆力究皇羲窅窅<lb/>
萬化原𤣥悟探其㣲秋荷襲裳衣春蘭充佩褘發軔蹈<lb/>
佳軌周旋豈踰規道存希有濟才髙未見施曠視六合<lb/>
<pb n="KR4e0090_WYG_082-26a"/>
中時時寫雄詞奮如蛟龍躍燁然雲章垂濟南講遺經<lb/>
河汾論匡時翹翹問業者詵詵日來歸居常以樂天逍<lb/>
遙介期頥一朝隨埃風飄然逺去兹奄忽歴星霜今來<lb/>
四五期嗟余忝鄉郡夙昔仰蓍龜引睇鑑湖阡徒懐後<lb/>
時思頫仰杳茫茫中傷公詎知<lb/>
　　　送黎信歸故郷<lb/>
商飈起西陸倐忽為素秋客行惜遲暮懐歸逝不留舟<lb/>
楫晨已具送子河之洲千里逺結交三載篤綢繆歡洽<lb/>
<pb n="KR4e0090_WYG_082-26b"/>
諧琴瑟夙昔同衾禂云何當乖分私情悵悠悠山川繞<lb/>
歸路豈不思同遊俯觀江漢水滔滔俱東流惜哉南飛<lb/>
鴻孤鳴違匹儔别離誠難任斯須亦何憂終當返舊林<lb/>
嵗暮共優游<lb/>
　　　夜宿山家待宋惟憲不至<lb/>
主人罷尊酌稚子具衾氊稍稍松火息寥寥獨未眠林<lb/>
髙風響迅窓虛月色懸行侣時相失懐抱自悽然<lb/>
　　　寄題王氏槐隂軒<lb/>
<pb n="KR4e0090_WYG_082-27a"/>
結宇臨長衢開軒面嘉樹靈根沃鮮澤由來深且固柯<lb/>
葉浮青㝠垂雲羃囱户紛華避春節孤芳弄秋素王生<lb/>
屏世營端居多暇豫潜玩聖賢言常懐徃古務䕃止諧<lb/>
夙心還因動遐慕仰惟先人徳封培昔已屢敬承乃汲<lb/>
汲時存荒逸懼窮達知有命非縁髙爵故因歌寄幽軒<lb/>
為子寫中愫<lb/>
　　　送王經歴奔喪還偃師<lb/>
清代服朝命懐此好爵縻安知失所怙抱慟俄在兹輟<lb/>
<pb n="KR4e0090_WYG_082-27b"/>
理遵反路嵗暮風凄凄行行泣且悲血淚不可揮歸當<lb/>
趨故庭益復哀以思竭力諒弗逮致身猶可希庶幾强<lb/>
節慟顯揚以為期<lb/>
　　　黄侍讀家賞瑞菊<lb/>
霜降豐鐘鳴虎嘯谷風生氣類各有召何况善所徴君<lb/>
子際昌期冠紱趨明庭致勤靡夙夜惟恭秉忠貞至誠<lb/>
㑹感孚嘉祥聿來應衆卉悴寒節貞菊粲前楹同葉迸<lb/>
赬㽔駢芳出紫莖動如比翼翔靜若連理榮夕下玉堂<lb/>
<pb n="KR4e0090_WYG_082-28a"/>
中髙賢集良朋玩賞驗至理謳吟播芬馨孰云㣲植兹<lb/>
從知兆方興謹始永弗渝奕世垂休聲<lb/>
　　　送楊叅政景衡考績還福建<lb/>
恭命佐南服緬臨山海區旬宣盡臣職夙夜忘其劬惻<lb/>
惻軫民隠宛宛運良謨明如孤月懸温如春陽舒八州<lb/>
諒閎逺惠化罔不敷行身著表率下者無侵漁千里亘<lb/>
絃歌遐邇皆晏如考績屬兹嵗整駕趨皇都峩峩雙龍<lb/>
闕彤闈煥金鋪劒佩森九陛朱衣肅來趨拜辭遽徂征<lb/>
<pb n="KR4e0090_WYG_082-28b"/>
言歸即脩途相送國南門何以贈離居宦成古所戒善<lb/>
始貴無渝期君永終譽庶貽青簡書<lb/>
　　　賦得快閣送曾日章使安南<hi>時以鴻臚卿行</hi>
朝日麗金閨赬霞煥彤庭拜辭出君門嵗暮萬里行行<lb/>
指古交州南雲杳㝠㝠駿馬向風嘶翩翩逐行旌遥經<lb/>
彭蠡澤還過西昌城傑閣何巍巍弭節一來登章水朝<lb/>
宗去三山如秣陵思憶雙龍闕北望心怦怦懐逺由聖<lb/>
君宣徳命九卿載馳實臣職豈敢稽王程伊昔黄太史<lb/>
<pb n="KR4e0090_WYG_082-29a"/>
遺祠並南楹且復禮前脩感激慕忠貞逝矣慎樹立千<lb/>
春齊鴻名<lb/>
　　　送呉寺丞歸滁州<lb/>
白露下梧桐秋風激砧杵䇿馬出都城揚舲越江浦朋<lb/>
遊皆佇立望望滁陽路昨晤恨已遲晨别嗟何遽念君<lb/>
將門子恬澹如韋布文藻發篇章游情在毫素前者撫<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠攀轅惜其去歸來官太僕優游九卿副三載畜蕃<lb/>
息考績騰令譽瑯琊山水清周游昔已屢歸心復遄飛<lb/>
<pb n="KR4e0090_WYG_082-29b"/>
斯須不相顧安得徃從之一寫予所慕<lb/>
　　　送鄒尚友赴澧川<lb/>
新春散寒沍旭日明江浦浦樹淨亭亭猶含夜來雨逺<lb/>
客促行邁故人皆出祖初來自西川遄征泝南楚離别<lb/>
即須臾晤言方幾許聖朝憫<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠簡賢需召杜愷悌終<lb/>
薦達承流寄綏撫澧水出涔陽東連洞庭渚其俗本惇<lb/>
朴其民素貧窶竭力供縣官何嘗厭勤苦兹晨望賢牧<lb/>
蚤暮急延佇行矣敷仁恩殫心副當宁<lb/>
<pb n="KR4e0090_WYG_082-30a"/>
　　　贈王行敏<lb/>
芙蓉麗晨旭粲爛雲錦垂采折欲有贈徘徊增離思嘉<lb/>
晤詎幾日星言復南馳滔滔逝長駛流光奄如之念子<lb/>
崑山秀皎皎瑚璉姿終當膺薦達磨琢貴及時髙齋面<lb/>
山水卉木含華滋棲遲固適意靜脩諒所宜勉哉慎樹<lb/>
立以副平生懐<lb/>
　　　蔣用文院判靜學齋詩<lb/>
齋居臨廣衢靚深絶塵氛嘉卉粲前列芳帙左右陳君<lb/>
<pb n="KR4e0090_WYG_082-30b"/>
子抱異尚稽古夙所敦雞鳴整冠佩肅肅趨楓宸既退<lb/>
此閒逸曠然謝紛紜農軒回夭折周孔明義仁徃軌懸<lb/>
日星力探冀身臻志寜啟妙悟黽勉忘宵昏靜慮而有<lb/>
得嘗聞先哲云㸔君振髙䇿奕世揚清芬<lb/>
　　　題王孟瑞寫竹寄本之<lb/>
北風起郊甸寒聲驟長林引領睇溧陽懐賢思彌深耿<lb/>
介直士節幽貞君子心平生惇契好如彼雙南金昔别<lb/>
夏未屇今來春載臨呉絲將蜀桐和諧㑹相尋豈乏桃<lb/>
<pb n="KR4e0090_WYG_082-31a"/>
李花秋霜易見侵懿此嵗寒操持貺心所欽<lb/>
　　　胡學士山居八景之二首<lb/>
　　　竹塢雲林<lb/>
衡門對芳塢上有脩竹林旦暮碧雲合晻靄成幽森雲<lb/>
起歘乘運從龍沛甘霖終焉君子節永矢嵗寒心<lb/>
　　　夫容寒雪<lb/>
結廬在滄洲前對夫容好寒冬飛雪凝開門翫瓊島皎<lb/>
潔如我心攬之以為寳出處自不渝可與知者道<lb/>
<pb n="KR4e0090_WYG_082-31b"/>
　　　題三顧山劉氏文㑹堂巻<lb/>
岧嶤三顧山飛流下澄澈靈秀之所萃爰昔鍾賢哲正<lb/>
學明綱常直氣遏邪孽至今鄉閭士堂堂仰清節書臺<lb/>
鬱崷崒遺風耿未滅比屋儼縫掖羣居蹈髙潔之子抱<lb/>
貞素曾何汙緇湼奕奕峙堂搆翛翛䕃林樾豈乏穀粟<lb/>
儲羣書富羅列同志五六軰時來共怡悦研覃泝周孔<lb/>
辨析窮毫髪至道日有得中懐炳昭㫼明善固所資誠<lb/>
身理逾切願惇輔仁訓庶不忝先烈<lb/>
<pb n="KR4e0090_WYG_082-32a"/>
　　　題商顔東山二圖<hi>二首</hi>
迢逓商顔下優游晏嵗時玉泉流石乳青松䕃紫芝非<lb/>
為文成君姓名誰見知<lb/>
夙尚在髙潔雅懐非陸沉東山詎云逺蒼生望亦深孰<lb/>
謂髙臥者而無匡濟心<lb/>
　　　盤龍曉翠詩<lb/>
英年擅文翰雅韻超凡庸家臨文水湄門瞰盤龍峰蜿<lb/>
蜒帶城闉崒嵂凌髙穹詰朝敞東軒初旭明瞳矓宿靄<lb/>
<pb n="KR4e0090_WYG_082-32b"/>
靜隂翳秀色開青䓗凝輝射虛牖含潤清簾櫳正襟此<lb/>
晤對澹然浮慮空趣與妙景㑹心將𤣥理融稽古率攸<lb/>
行進退其有窮恒惇旦氣養庶期日新功<lb/>
　　　西疇耕讀<lb/>
幽棲寡世營結廬在西墅充室惟詩書開門繞田圃方<lb/>
春九扈鳴俶載向南畝髙原燥宜黍下隰濕宜稌種植<lb/>
既得時耘耔亦無苦况當長養節霡霂承膏雨朝耕暮<lb/>
還息潜心以稽古上窺姚姒餘下掇姬孔緒黽勉究微<lb/>
<pb n="KR4e0090_WYG_082-33a"/>
言優游啟𤣥悟所得欣日新逍遥自容與年登秋穫竟<lb/>
穰穰溢我庾擊鼔薦犧牛懽娯報田祖傍舍數老人言<lb/>
行皆鄒魯相與知帝力謳謌頌明主陶然墟里間終嵗<lb/>
同樂處<lb/>
　　　龍給事湖心草堂圖<lb/>
巢湖介淝舒子昔所棲遲葺茅結幽宇逺託湖中坻開<lb/>
軒面逺岫繞檻蕩文漪幽坡藉丰茸芳林擥葳蕤逺絶<lb/>
徃還跡閒適惟詩書朅來遊虎闈邐迤登赤墀馳聲倚<lb/>
<pb n="KR4e0090_WYG_082-33b"/>
文翰焯有好爵縻豈不懐初服引睇渺天涯致身義所<lb/>
重在舊仁不遺自公有餘暇披圖寫遐思<lb/>
　　　送周孟簡乃兄<lb/>
龍樓徹五鼔城上烏啼曙客子思故郷晨衣出門去猶<lb/>
顧玉堂舘忽别金陵浦明日大江干相思荆樹寒<lb/>
　　　王孟宣輓詩<lb/>
四時迭遷易化運無停機人命合堅固忽為朝露晞平<lb/>
生所親愛誰不悲永違况乃徳之良特逹衆所希惇行<lb/>
<pb n="KR4e0090_WYG_082-34a"/>
孝與弟蹈履慎其㣲百嵗自恒道胡為中路萎不見凉<lb/>
薄人髙年踰耄耆古謂仁者夀聖言豈云非松栢繞丘<lb/>
墳蕭蕭起寒颸即此杳長夜念之增歔欷<lb/>
　　　送王裕歸臨川<lb/>
朔風暮已厲薊門凛寒霜之子返故邑星言肅遐装長<lb/>
跽拜慈父含悽别髙堂親愛自天性誰不情内傷所懐<lb/>
在重闈晨夕遥見望驅車逐徒侣欲徃仍徬徨為孝行<lb/>
所先養志古所臧翩翩丹鳳雛五色㑹髙翔含輝璞在<lb/>
<pb n="KR4e0090_WYG_082-34b"/>
石戒溢川維防愛子以進脩眷言贈斯章<lb/>
　　　𤣥默齋詩<lb/>
至道本無為達人識其原靜居玩羣化通復皆自然物<lb/>
理諧妙契緬邈適大觀懐中老聃書置之已忘言冲澹<lb/>
頥性靈寂寞臥雲山松栢䕃庭外衆卉羅松邊聊以驗<lb/>
氣序隨時樂吾天余始識其人翩翩復髙騫何當徃從<lb/>
之俱遊象帝先<lb/>
　　　贈曾生景銘<hi>景銘其先吾郡人僑居畨禺今生以薦召至有司援近例格之生來</hi>
<pb n="KR4e0090_WYG_082-35a"/>
　　　　<hi>辭歸因贈之詩</hi>
君子重時命有塞必有通古來才智人豈必畎畆終晚<lb/>
成見大器特達㑹奮庸曾生格有司迢遥理歸篷璞玉<lb/>
寜乆閟志士寜乆窮林居有餘暇徃懋切磋功<lb/>
　　　孫給事小畫<lb/>
俱懐堅貞節雲根偶相遇投我雙翠翹報以珊瑚樹永<lb/>
矢冰霜時懽依共遲暮<lb/>
　　　送陳生還吉水<hi>子魯之子子魯時起自謫所官吏部且續娶生以祖母之命來</hi>
<pb n="KR4e0090_WYG_082-35b"/>
　　　　<hi>省</hi>
家住文江頭東望秦淮涘戀戀父子情迢迢隔山水粤<lb/>
昔奉父母留侍大母居重闈供甘㫖旦夕承婉愉乆違<lb/>
父膝下仰慕聞詩禮况乃大母心惓惓念行子北地困<lb/>
逺渉風霜多苦顔幸復荷榮寵何時見斕斑昨者促我<lb/>
來令我慰羇旅臘月達京城升堂拜父母我父見子來<lb/>
驚起還悲歎别時汝總角汝今已勝冠我母見子來憐<lb/>
我克孝敬念我渉苦辛問我行乆近各言問大母大母<lb/>
<pb n="KR4e0090_WYG_082-36a"/>
今夀康聽荅未及已零淚沾衣裳我留侍父母藹藹天<lb/>
倫樂誨語日殷勤離懐頓舒豁舒懐未幾許我父呼我<lb/>
言父母喜汝來大母傒汝旋我未報國恩養親誠頼汝<lb/>
事父汝日長遄歸勿辭苦拜跪受父教黽勉惟敬承晨<lb/>
起别髙堂揚舲復南征維時二月初春風動楊柳父執<lb/>
書贈言朋游勸行酒人生尚孝行子歸重操脩矧子英<lb/>
妙年勉學循嘉猷而翁我同朝且復同鄉郡何以贈子<lb/>
行努力崇令問<lb/>
<pb n="KR4e0090_WYG_082-36b"/>
　　　送黄學士還永嘉<hi>宗豫之父</hi>　<hi>五章</hi>
聖皇御宸極垂拱朝萬方時康洽泰和化理侔虞唐公<lb/>
卿侍黼扆文儒列成行濟濟集天衢輝輝被寵章<lb/>
寵章一何盛㴑源嘉所生文錦盤雙龍奎光煥然明豈<lb/>
但隆褒敡重以命秩榮餘齡沐天澤感激深中情<lb/>
深情仰都畿逝將謁天子夕發斗城隅晨趨閶闔裏鶴<lb/>
髪耀冠纓龍顔顧為喜拜稽頌萬年惓惓未能巳<lb/>
惓惓事君忠雖耄志益强載來即華舘嘉慶洽中堂怡<lb/>
<pb n="KR4e0090_WYG_082-37a"/>
愉奉甘㫖拜跽陳夀觴眷言皇天慈奕世弗可忘<lb/>
弗忘在君親桑梓翳丘園别離未幾時履此霜露繁遥<lb/>
遥遵返路靡靡渉川原來歸誠所忻戀闕心彌敦<lb/>
　　　蕭處士輓詩<lb/>
懸象無停運四時迭遷逝人非金石堅百嵗忽如寄有<lb/>
生必有終惟徳世所貴夫子武夷秀家承蘭陵系寡欲<lb/>
出天賦惇行在倫誼飭躬仗忠貞及物崇惠施棲遲恒<lb/>
采芝淹留聊攀桂逍遥以卒嵗頽然謝塵世天道顯而<lb/>
<pb n="KR4e0090_WYG_082-37b"/>
信世澤乆益大令子奮六藝華聲揚斾斾身有好爵縻<lb/>
行惟先人似源深自流逺繩繩殊未替頫仰念潜徳因<lb/>
之徴來裔<lb/>
　<lb/>
　<lb/>
　<lb/>
　<lb/>
　東里續集巻五十四<lb/>
</p>
<p>
</p>
  </div>
</body>
</text>
</TEI>
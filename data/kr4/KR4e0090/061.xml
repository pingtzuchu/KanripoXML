<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三十三</head>
    <p>
<pb n="KR4e0090_WYG_061-1a"/>
欽定四庫全書<lb/>
　東里續集巻三十三　　　明　楊士竒　撰<lb/>
　　墓表<lb/>
　　　彭原復墓表<lb/>
此彭某原復之墓彭氏泰和西郭月池里名家其世系<lb/>
見余所著香山縣丞墓表原復大父志永父與材母郭<lb/>
氏原復兄弟二人原復其仲也世父與吾無子以父命<lb/>
為之後自幼孝友而謹厚喜親筆硯不與羣兒嬉狎十<lb/>
<pb n="KR4e0090_WYG_061-1b"/>
歳為亂兵所俘行數日舎之去邂逅其父所交㳺故人<lb/>
遂依之然更二年乃得歸歸而父母皆歿先廬已燬無<lb/>
彊有力親戚可恃即自務樹立從學婣家先生王子與<lb/>
明為人之道而貴重其行不肯以非義取諸人於生事<lb/>
亦落落不以屑意而處親戚鄉黨怡然執恭讓人無長<lb/>
少貴賤皆樂近之嗜飲酒然未嘗愆禮度嘗長里徭賦<lb/>
一時長徭賦者率怙勢刻削其民原復獨澹然寧損已<lb/>
以厚民以是尤見稱長者洪武庚午閠四月十四日以<lb/>
<pb n="KR4e0090_WYG_061-2a"/>
疾卒距其生四十年矣配劉氏有賢德子男二詡翮女<lb/>
三皆適人孫男二銘欽女四曾孫男一今子男獨詡在<lb/>
初吉安郡學聘為訓導試經義于翰林有聲譽㑹英國<lb/>
公請于朝求士教家塾時特勅吏部簡文學優等者遂<lb/>
奏遣詡衆皆以為不辱命也初原復卒同産之屬有欺<lb/>
其遺寡孤欲敚其業者日虐使詡蓋行道之所不忍當<lb/>
是時孰計詡之克立如今也哉雖詡有母之賢要必原<lb/>
復有以善其後者不可誣也鳥獸於其同産知相愛不<lb/>
<pb n="KR4e0090_WYG_061-2b"/>
相賊也何獨於人哉雖憑其詐力馳騁一時矣夫固久<lb/>
而必定也彼有為之而不厭者觀於原復之後可以少<lb/>
戢矣表而著之其亦警俗之意也<lb/>
　　　故廣西按察僉事劉長吾墓表<lb/>
永樂壬寅十二月十八日廣西按察僉事劉長吾卒於<lb/>
北京長吾吉安永豐人發身永樂壬辰進士永樂以來<lb/>
進士厯七科唯辛夘壬辰兩科取士最少就試皆三千<lb/>
人而所選皆不過百人然兩科之士其初擢官顯要者<lb/>
<pb n="KR4e0090_WYG_061-3a"/>
最多至其後有政譽者亦多長吾其一也長吾諱某以<lb/>
字行系出晉安成太守劉遐世業儒祖思恭父子碩母<lb/>
李氏長吾幼穎異好學治書經年二十九舉進士厯事<lb/>
都察院踰年擢廣西按察僉事長吾居官有亷潔之行<lb/>
逹於大體為政簡而明臨斷是是非非於用法得寛猛<lb/>
之宜未嘗茍為私謀嘗盛夏當巡按向武或言瘴鄉盍<lb/>
俟渉秋而行乎長吾曰職在視察民瘼茍取便已如民<lb/>
何凡行部所至必以㢘察民隠為務唯民所欲惡而從<lb/>
<pb n="KR4e0090_WYG_061-3b"/>
之少嘗受經劉子欽子欽後謫戍南丹長吾過之執弟<lb/>
子禮恭甚子欽亦自重不少損於是蠻方之人稍識師<lb/>
弟子之分同官陳賞巡按梧州卒適長吾過梧州特留<lb/>
治其䘮遂以歸其鄉而并歸其妻子其行義大率類此<lb/>
融縣有戍卒兇悖為民患民耆老百餘人訴諸長吾㢘<lb/>
得其實械送京師道卒㑹朝廷遣使巡撫過融卒之子<lb/>
以父死蓄怨誣告長吾他事巡撫以聞都察院逮治長<lb/>
吾其誣竟直然未幾長吾卒年三十有九嗚呼惜哉長<lb/>
<pb n="KR4e0090_WYG_061-4a"/>
吾娶周氏生子一人尚幼卒時獨一養子在側今將歸<lb/>
其䘮葬永豐夫士之務學脩行恒患無所遇不得效諸<lb/>
用有所遇又患局於位不得展其材如長吾庶乎得展<lb/>
其材又不永其年非可惜也夫長吾之脩於身施於父<lb/>
兄宗族者其鄉之人固知之而其施於政及於廣西之<lb/>
民者蓋縉紳君子多知之而鄉之人未必盡知也翰林<lb/>
侍讀學士曾公既為著葬銘余又撮其㮣表之授其家<lb/>
俾刻諸墓<lb/>
<pb n="KR4e0090_WYG_061-4b"/>
　　　王思賢墓表<lb/>
處士姓王氏諱某字思賢王氏之先居廬陵之何山後<lb/>
徙安成連嶺至諱扆者始徙泰和邑西之南富里幾世<lb/>
至興祖處士曾祖也廷圭其祖也功廸其考也皆業儒<lb/>
不仕處士自幼嗜學善事父母而持其身治其家一以<lb/>
嚴雖富而其意泊然嘗盡失其貲産而泰然如未嘗失<lb/>
者於内備共養外給公賦皆親任之為人㢘方謹恪而<lb/>
施之以和裕人有過未嘗輕言有所不逮導之使必至<lb/>
<pb n="KR4e0090_WYG_061-5a"/>
焉於家之子弟率防範以禮與人交義而誠其公直為<lb/>
一鄉所服性不飲酒然喜以酒樂客客皆沉酣淋漓而<lb/>
處士獨醒其間相與傲嬉傾寫無間嘗自號獨醒老人<lb/>
前翰林學士解公為之傳蓋年七十有七而卒卒時遺<lb/>
訓其子孫惟詩禮以立身儉勤以立家而已娶羅氏繼<lb/>
蕭氏子男五人守一守訓守約守敬守恒其四人已卒<lb/>
今獨守訓在女一嫁賴九皐孫男八人維某某某某某<lb/>
某處士之葬也翰林侍讀王君直既銘之守訓復命經<lb/>
<pb n="KR4e0090_WYG_061-5b"/>
來京師求余文表墓余家距南富一舎而近嘗聞其先<lb/>
世當宋之亡也奮義出力從文丞相勤王之師丞相數<lb/>
過留其家愛其一門昆弟子姪皆俊爽特逹為大書續<lb/>
槐精舎以督勵其學其先之所為見重於世也如此處<lb/>
士雖逸居雲林泉石之間未嘗一出以效用而考其脩<lb/>
諸躬施諸人者蓋於其先無忝矣而至於今如經如維<lb/>
皆力學將以致用且其來者又益勤而未已也而皆處<lb/>
士之所啟矣然則處士其宜有表哉其宜有表哉<lb/>
<pb n="KR4e0090_WYG_061-6a"/>
　　　李氏黃塘阡表<lb/>
無錫縣儒學教諭廬陵李湛孟昭滿三考陞府學教授<lb/>
需次于京師圖其先世所葬黃塘阡六墓并述其槩屬<lb/>
余表之余諾之未有復也湛以疾卒於京師將卒命其<lb/>
子璉必請表鑱諸墓道璉遂泣拜致遺命嗚呼余於湛<lb/>
老友敢忘平生之言哉按六墓其中湛始祖四承事所<lb/>
合葬其右始祖之子或孫蓋失其世序字名不可考又<lb/>
右湛之曾伯祖榮卿其左則湛之曾祖晦卿而其祖伯<lb/>
<pb n="KR4e0090_WYG_061-6b"/>
復又袝曾祖之左又左而後數十歩湛母江孺人云李<lb/>
氏故廬陵士族其先居衡州與宋忠臣湖南安撫使芾<lb/>
同宗至景嗣為承信郎吉州孔目迎其父母就養父即<lb/>
四承事也愛吉州士習之盛遂卜居郡城之西孔目在<lb/>
吉適安撫公為守以親賢特相厚善蓋其為人博學篤<lb/>
行所著有委順子呻吟集二子榮卿晦卿也晦卿號樸<lb/>
菴明性命之學守正力行排斥異端所著有勵志集識<lb/>
過錄又取朱子首歳表年因年著綂之義著百世一表<lb/>
<pb n="KR4e0090_WYG_061-7a"/>
傳伯復號復齋當元之盛際樂道不仕而剛正自持所<lb/>
著有見心錄承家錄又輯古今老釋之事著辨惑錄李<lb/>
氏文獻之傳可為盛哉吾少獲拜湛之父克貞先生矩<lb/>
度雍容官至槀城丞文行政治蔚然有重於時後接湛<lb/>
於儒林藝苑之間温然静貞而有守其仲氏孟謙學行<lb/>
亦不忝其父兄夫有肇之於前又有紹之於後如李氏<lb/>
不謂之盛可乎褒衣博帶論説古今孰非士也而必明<lb/>
夫學之正必見諸行之實不為枉道狥俗而至於累葉<lb/>
<pb n="KR4e0090_WYG_061-7b"/>
不替益加如李氏焉者蓋亦鮮矣李氏非廬陵之望乎<lb/>
鄉人士有過黃塘之阡者式之哉<lb/>
　　　故黟縣知縣贈承德郎刑部主事嚴君墓表<lb/>
洪熈元年某月刑部清吏司主事嚴珊䝉上恩賜勅贈<lb/>
其父䘵以珊之官階承德郎而贈其母程氏為安人於<lb/>
是珊踵余門拜且泣曰先父之葬也鄉先生前左春坊<lb/>
司直金君志其幽矣惟上之寵命及先德之施於時宜<lb/>
表示來世者未有託焉幸矜而畀之珊嘗從余在翰林<lb/>
<pb n="KR4e0090_WYG_061-8a"/>
六年勤學勵行其去為秋官屬能聲日益焯焯蓋於子<lb/>
可知其父矧又有如金君所志者哉考志嚴氏其先居<lb/>
睦五季有為令於衝之江山者因家其邑之瀆口里至<lb/>
宋宣和中名賜者徙開化之龍山既徙而族益盛鄉人<lb/>
號其地曰嚴村賜八世至浩然浩然生得華得華娶徐<lb/>
氏禄之大父父母也其上三世皆不仕祿字伯宜始用<lb/>
薦者為太僕羣牧官三歳罷羣牧改國子監掌饌又用<lb/>
薦陞閩縣知縣復改黟縣其為掌饌也自大司成至六<lb/>
<pb n="KR4e0090_WYG_061-8b"/>
舘之士皆譽之其為閩縣也壓以㑹府貴臣之尊且衆<lb/>
而朝命之使及海南諸蕃國貢獻往來宿頓供億之繁<lb/>
應接趨走無寧斯須伯宜從容事集而民不擾也賦舊<lb/>
十倍他邑民不克堪伯宜力言於府平其賦民至于今<lb/>
賴焉為黟縣也愛民如閩尤篤意於興學民甚嚮服蓋<lb/>
無幾而卒於官伯宜自少好學師事從兄好禮好禮官<lb/>
思恩臨汾建平不憚險逺率往從之事親孝事其兄伯<lb/>
謀凡田宅臧獲器物惟伯謀所欲而已取餘焉養孤姪<lb/>
<pb n="KR4e0090_WYG_061-9a"/>
始終同已子處族姻閭里咸得其心尤汲汲義舉其施<lb/>
諸家與鄉如此宜其政之行於人也卒以永樂辛卯五<lb/>
月二十四日享年五十有七初娶程氏宋秘書少監洞<lb/>
之後繼戴氏子男四瑄珊珣環珊永樂十三年進士自<lb/>
翰林庶吉士陞今官女一歸戴鎧孫男三女一方今明<lb/>
詔數下令中外舉堪任守令者付之撫綏之寄又嚴戒<lb/>
貪墨重舉主連坐之令期必得人中外之臣皆惴惴不<lb/>
敢茍且有言恐負德意嗚呼如伯宜之才之德豈非其<lb/>
<pb n="KR4e0090_WYG_061-9b"/>
人哉惜乎其不可復作也士懐有用之具際得用之時<lb/>
而屈於命不克以究其施徒使後之人思之而不忘豈<lb/>
非可惜也夫抑亦可嘅也夫<lb/>
　　　王處士墓表<lb/>
余與少保澹菴楊公同在翰林四十餘年今閒暇相與<lb/>
私論屬官之賢之衆共私喜前此所未及也蓋今之賢<lb/>
者具四方若荆湖之賢檢討王振其首也少保公又言<lb/>
振之得於家者有自因及其父處士君之德善處士蓋<lb/>
<pb n="KR4e0090_WYG_061-10a"/>
篤行人也余心識之一日振奉少保公所作處士墓銘<lb/>
介其僚編脩蕭鎡求余為表余不可以辭按王氏其先<lb/>
自䝉城徙荆州之某邑六世祖邦直仕宋至侍郎祖諱<lb/>
琦仕元為迤南河泊官考諱文才處士諱某字貴華貎<lb/>
清儀肅知學問明大義居心以不欺為本有孝友睦婣<lb/>
之行性和易而耿介毅然非其義一芥不茍取自用澹<lb/>
泊而能捐利以仁其宗族鄉黨恒積榖間遇儉歳盡出<lb/>
貸賑嚴於教子常勵之孝弟忠信子若孫有過輒怒不<lb/>
<pb n="KR4e0090_WYG_061-10b"/>
見必改乃已每諭之曰為人但常省已過不當言人過<lb/>
又曰士持行當如<hi>闕</hi>　　虧為終身之累振選鄉貢上<lb/>
京師縣令丞贐<hi>闕</hi>　數百緡處士力辭已而顧振言此<lb/>
歛諸貧民者<hi>闕</hi>　　仕而可受不義振服膺惟謹里有<lb/>
競爭必於<hi>闕</hi>　　平未嘗以私掩公守令以下所共敬<lb/>
禮方岳大臣過者咸見存問春秋八十有四視聽不衰<lb/>
容色腴澤如頳玉卒之日弔者哭皆哀遐鄉僻陬其耆<lb/>
耋咸往㑹葬非其素積誠不已何以致此哉娶孫有婦<lb/>
<pb n="KR4e0090_WYG_061-11a"/>
道子男三孟思聰仲思忠季即振宣德庚戌進士授今<lb/>
官女一嫁劉俊孫孫男若干處士之卒以宣德丙午九<lb/>
月辛丑蘇文忠公有言稱人之善必本其父兄若振見<lb/>
重於縉紳君子非本諸處士乎吾故表之以告夫世之<lb/>
為人父者<lb/>
　　　中順大夫興化府知府李公墓表<lb/>
李氏之先出唐宗室燉煌房五代時避地于越後之台<lb/>
之寧海家焉見黃文獻公集中霽峰先生墓誌霽峰先<lb/>
<pb n="KR4e0090_WYG_061-11b"/>
生當宋末元興之際以髙文邃學重於時文獻蓋其考<lb/>
試浙省時門生云霽峰於興化為髙祖曾祖諱栗祖諱<lb/>
炳考諱塾明書詩春秋洪武初分教華亭縣學因家焉<lb/>
後為鄜州同知卒於官歸葬華亭娶華亭沈氏興化其<lb/>
子也諱銅字至剛號敬齋以字行少頴敏不羣嘗從學<lb/>
楊㢘夫為詩文有清思洪武戊辰舉明經奉命侍懿文<lb/>
太子初授祠部試郎中既實授坐累謫戍邊無幾召還<lb/>
為虞部郎中尋陞河南布政司右叅議㑹河決汴隄居<lb/>
<pb n="KR4e0090_WYG_061-12a"/>
民危懼公建議假王府積木作筏濟之人賴全活甚衆<lb/>
調湖廣布政司左叅議太宗文皇帝入正大綂公來朝<lb/>
大臣有言其才且洪武舊人遂以為通政司右通政方<lb/>
脩洪武實錄公與焉旦莫在上左右道説洪武中事甚<lb/>
親宻是冬陞禮部尚書時禮部之務叢脞公長於剸繁<lb/>
條理井然益見寵遇實錄成有白金文幣金織衣之賜<lb/>
永樂二年春册立皇太子命公以尚書兼左春坊大學<lb/>
士東宫開經筵公與右坊大學士解縉最先進講及脩<lb/>
<pb n="KR4e0090_WYG_061-12b"/>
永樂大典四方文儒皆集仍以公董之無幾為侍郎宋<lb/>
禮所間見疏歳餘降儀制郎中然遇劇務必以屬公解<lb/>
縉素厚公既遭讒出又以公言其怨望後召下獄而并<lb/>
下公仁廟嗣位念公舊宫臣復以為通政數月又念其<lb/>
老不任朝叅改知興化府時朝廷方霈仁澤於天下公<lb/>
仰祗德意勞心撫綏郡民德之甫再歳殁于官宣德丁<lb/>
未七月四日也享年七十娶孫克配君子子男二長瀛<lb/>
次源永樂甲辰進士疏通明敏自驗封主事陞員外郎<lb/>
<pb n="KR4e0090_WYG_061-13a"/>
方嚮用於時嘗得推恩追賜父誥命及贈母恭人女四<lb/>
長嫁盛衍次嫁太常少卿鄭雍言次嫁王瑄次嫁考功<lb/>
主事宋琰雍言琰皆進士發身孫男八女三曾孫男一<lb/>
嗚呼公厯事四聖凡四十年入典邦禮輔儲君出佐藩<lb/>
翰守名郡顯榮光大矣雖間厯夷嶮然囘眎同儕輩覆<lb/>
敗消亡何可勝計雖或存什一於千百而求如公之巋<lb/>
然享高壽都重爵從容考終何其少哉况又有後嗣之<lb/>
卓然奮起而繼承之謂非所存之良所施之厚有以致<lb/>
<pb n="KR4e0090_WYG_061-13b"/>
之乎余與公同朝久源既請少保楊公銘公之墓又請<lb/>
余表於是乎言<lb/>
　　　李貴祥合葬墓表<lb/>
龍泉泰和其壤地相接如東西家其人邂逅於逺外相<lb/>
親如素厚善茍有行義可稱相愛願不啻如已出吾始<lb/>
見李九疇於為進士愛其言質而禮恭謂將不辱於鄉<lb/>
郡後又見之為御史愛其奉命而敬事謂將不辱於朝<lb/>
廷以是數往還而益聞其世其家知其有所自也今九<lb/>
<pb n="KR4e0090_WYG_061-14a"/>
疇䘮母將歸合葬於其父之墓而縗絰拜余請曰不肖<lb/>
不孝無以報父母大德於萬一願圖不朽於執事余哀<lb/>
之為表其墓曰是為李貴祥甫及其配合葬之墓李氏<lb/>
世家龍泉貴祥甫諱英其孝友行於家忠厚施於鄉公<lb/>
方平直嘗禆於邑大夫之政永樂三年某月日卒春秋<lb/>
六十有九其配蕭氏於事舅姑相夫教子靡有不盡永<lb/>
樂十九年某月日卒春秋八十李氏之先曰榮其祖曰<lb/>
真淑其考也曰九成九萬九疇其子也曰某其孫也銘曰<lb/>
<pb n="KR4e0090_WYG_061-14b"/>
凡世伉儷比徳者希懿此室家合璧相輝生同其居歿<lb/>
同其穴後有承之式閎其閥<lb/>
　　　王堂墓表<lb/>
元良吏淮東道宣慰副使王公有賢孫曰維政自少負<lb/>
邁往之氣逺大之志操執剛正論議髙明素欲有所見<lb/>
於世不幸不遂大施以卒今四十餘年矣有老耆知君<lb/>
深而尚存者往往與少者道君之才之行而未及展施<lb/>
以為悼惜噫非實有諸躬其何能使歿世而人不忘之<lb/>
<pb n="KR4e0090_WYG_061-15a"/>
若此哉維政諱堂洪熈元年以子鈺貴贈翰林脩撰承<lb/>
務郎封其配史氏為太宜人脩撰君曾祖諱理元累贈<lb/>
朝列大夫祕書少監騎都尉追封太原郡伯事行見虞<lb/>
文靖公所撰墓誌祖諱艮即宣尉公事具國史及黃文<lb/>
獻公所撰墓碑考諱仲廬元紹興路總管府經厯妣徐<lb/>
氏封宜人脩撰君自幼穎悟七歳能賦詩老長皆竒之<lb/>
進從學鄉先生唐處敬讀書日千言終身不忘方肆力<lb/>
於古人雖值元季兵亂未嘗輟也國家平定之初君之<lb/>
<pb n="KR4e0090_WYG_061-15b"/>
父以元故官謫濠梁君侍行躬勤孝養後奉父還鄉辛<lb/>
苦闢草萊治田廬有詔發兵民築緣海城邑大夫推舉<lb/>
君率民就役撫馭䂓畫悉有條理民不困而事先集他<lb/>
之率兵民者多效法焉有司以賢良舉送君京師奉命<lb/>
使蜀還奏稱㫖得疾歸既瘉時太康王師魯為浙江布<lb/>
政使表然一時方岳之望其所用簿書史必慎簡賢良<lb/>
知名之士遂采輿論舉君為掾凡所言與行皆愜王公<lb/>
之意被檄督賦嘉興有推官不職不為君所禮銜之推<lb/>
<pb n="KR4e0090_WYG_061-16a"/>
官後坐賄徵下京獄造誣詞連君逮至誣竟直未出京<lb/>
以病卒洪武廿四年十二月廿九日享年若干太宜人<lb/>
史氏系出宋宰相浩父諱本贈中大夫資治少尹河南<lb/>
布政司右叅政妣吳氏贈淑人太宜人天性純明渉書<lb/>
史通其大義蚤䘮母凡事二繼母皆得其懽心繼母髙<lb/>
病瘵家人畏傳染皆走避獨躬侍湯藥不去左右者幾<lb/>
再歳暨終無幾微怠意而竟無恙既歸王氏家徒四壁<lb/>
躬勤紡績晝夜寒暑不懈用佐脩撰君殖其家卒以饒<lb/>
<pb n="KR4e0090_WYG_061-16b"/>
裕脩譔君初舉賢良意未欲就或導之詭辭以䂓免者<lb/>
太宜人於屛後竊聞之謂脩譔君曰事豈當僥倖斯言<lb/>
必不可從脩譔君曰吾豈惑於彼哉脩譔君歿嚴於教<lb/>
子冠昬䘮祭皆有品式治家馭下睦族及鄰咸當其宜<lb/>
有智識凡審幾料事率豫中平素不信禨祥不惑祠禱<lb/>
而頗好内典年將八十康寧和豫勑封命下子孫合内<lb/>
外幾五十人奉觴上壽鄉里以為善德之應宣德八年<lb/>
九月廿二日卒享年八十有五鈺奉合葬于脩譔君之<lb/>
<pb n="KR4e0090_WYG_061-17a"/>
墓子男二長鍾先卒次即鈺女一嫁樓璉孫男六女二<lb/>
曾孫男六女四鈺永樂十年馬鐸榜第一甲進士及第<lb/>
初授翰林編脩陞脩譔正綂初朝廷作新學校慎簡文<lb/>
學行義堪為師表者授風憲之職俾董一方教事擢鈺<lb/>
為按察僉事賜璽書命往江西瀕行以事狀求表其考<lb/>
妣之墓鈺與余交廿有五年蓋余畏友也孔子曰魯無<lb/>
君子斯焉取斯然則其考妣余可以無言乎敬為之表<lb/>
　　　封宣義郎都察院都事熊君墓表<lb/>
<pb n="KR4e0090_WYG_061-17b"/>
宣德中朝廷簡用太康顧公佐為都察院都御史賜之<lb/>
璽書俾罷黜貪汙湔滌弊蠧一清憲紀於是顧公舉南<lb/>
昌熊尚初為院都事都事幕佐凡都御史之敷奏施令<lb/>
一切簡牘必經於幕所係之重不與他官等尚初練逹<lb/>
詳謹無滯事無過舉顧公良重之後尤見重於繼顧公<lb/>
者尚初才名遂有聞於京師朝廷賜勑命嘉勵之以其<lb/>
官封其父景方尚初既陞經厯為幕長於都憲數年而<lb/>
景方卒知之者皆嘆曰非此父不有此子惜乎哉於是<lb/>
<pb n="KR4e0090_WYG_061-18a"/>
尚初縗絰拜求墓表之文按國子助教李洪狀景方篤<lb/>
於教子尚初始授七品秩需次于家恒戒之曰寵命雖<lb/>
可為吾榮然必他日能守官不貽吾憂乃足榮也及授<lb/>
官又勵之以慎勤和恕為持已舉職處人馭下之道且<lb/>
以不欺為本孜孜勵之而不倦其子亦能祗率弗違斯<lb/>
其所繇克承官而致譽者歟古君子稱人之善必本於<lb/>
父兄其不虛矣然考景方他善尚多家居有孝友睦姻<lb/>
之行故裕於資儉歳恒出以賑匱乏有就之假貸而不<lb/>
<pb n="KR4e0090_WYG_061-18b"/>
能償者即已不復問就之傭耕必豐其報有司嘗推擇<lb/>
掌里中海艘之役里人共貸白金六百兩市材後不能<lb/>
償景方獨損私償之不以及衆非能仁其鄉者歟景方<lb/>
自少務學問為人坦直剛毅薄於自奉而厚於賔客即<lb/>
所居作三堂曰一敬曰維清曰嘉㑹二樓曰復古曰凝<lb/>
碧皆以怡老而樂賔大夫士多為之賦詠非瀟灑絶俗<lb/>
者歟其諱紀字景方别字松節其卒以正綂七年十一<lb/>
月五日享年八十有六其世居南昌之盧觀五世祖雲<lb/>
<pb n="KR4e0090_WYG_061-19a"/>
卿宋右補闕祖敬昇考中立皆隠弗仕母劉娶徐子男<lb/>
二長即尚初次尚爵女二長適程子良次適陶朝洪孫<lb/>
男六女四嗚呼景方察諸其行觀諸其膺驗諸作善之<lb/>
應展乎有徵表諸其蔵來嗣其承<lb/>
　　　贈奉政大夫吏部考功郎中畢君合葬墓表<lb/>
吏部考功郎中畢昌踵門再拜奉其所述考妣之行實<lb/>
求余文表墓昌官京師二十年温恭㢘慎如一日余素<lb/>
重之而余忝内制時目睹其考顯祖妣駱氏兩膺朝命<lb/>
<pb n="KR4e0090_WYG_061-19b"/>
受封及贈蓋又念非其考妣躬脩徳善曷以致斯遂摭<lb/>
所述而書之畢氏世家杭之仁和自其先務勤儉蹈忠<lb/>
厚在元曰仲義及子進皆隠居不仕顯祖之大父父也<lb/>
洪熈元年封顯祖承德郎吏部考功主事其配駱安人<lb/>
宣德八年贈顯祖奉政大夫吏部考功郎中駱宜人顯<lb/>
祖諱如其字天資淳質志尚澹素自幼勤苦以承先業<lb/>
孝養父母睦於宗姻鄉黨與人交久而益親平居簡黙<lb/>
而言必度理行必顧言人有善稱譽之不置不善必為<lb/>
<pb n="KR4e0090_WYG_061-20a"/>
掩蔽於愛子姪循循化導恒延明師教塾中而躬考其<lb/>
成績於内每戒其子曰吾少遭兵亂弗克問學汝曹幸<lb/>
生太平又不勉力是自棄矣誠能自勉匪直可以榮身<lb/>
蓋榮親亦由此矣其襟度夷曠善飲酒而終不亂晩歳<lb/>
暇豫日與故人朋侶放情適意湖山之間超然如游物<lb/>
之外者既享禄養承恩封泊然不一芥動於中而持已<lb/>
愈謙下蓋春秋八十有三而卒其生元至正戊子四月<lb/>
七日卒於宣德庚戌七月廿六日其配婦德母道式相<lb/>
<pb n="KR4e0090_WYG_061-20b"/>
君子春秋七十有八生至正癸巳二月廿三日卒於宣<lb/>
德庚戌二月廿五日合葬錢唐縣包家山之原子男四<lb/>
長富琮次富禮次昌永樂乙未進士吏部考功主事陞<lb/>
郎中次盛女一適徐文義孫男六昔考槃詩人詠隠者<lb/>
盤桓寛廣有自得之意若畢君非其幾之歟畢君所存<lb/>
幽貞澹泊而臻于耄年非孔子所論靜壽者歟雖其不<lb/>
生被榮命而既歿之後命必及焉又以見為善之應雖<lb/>
逺而必徵也後之過其墓者式哉<lb/>
<pb n="KR4e0090_WYG_061-21a"/>
　　　故封從仕郎中書舎人周君墓表<lb/>
嗚呼士習之不古若也或心不存夫仁身不率夫義也<lb/>
或不務乎孝友睦婣也或學不講而道不聞也或惟利<lb/>
之甘而欲之騁也往往得身後之譽於時貴人顯卿也<lb/>
嗚呼其可以觀世也吳中周璿之䘮其父從仕君也求<lb/>
表墓於余蓋余以耄疾謝不能也璿示所述從仕君之<lb/>
德善質而不浮也曰事親食飲必躬調勞勤必躬執親<lb/>
歿居䘮不違歳時薦祭必潔也與其兄處怡怡兄分教<lb/>
<pb n="KR4e0090_WYG_061-21b"/>
吳庠坐累死家徙他郡極力恤其遺幼孤從兄歿孤女<lb/>
不能嫁嫁之如已女也婦翁以閭右徙實京師歳久家<lb/>
落資給之無虛月翁死歸其䘮葬于鄉翁之子逮繫獄<lb/>
數年又力資之及其逺謫迎養其母且教撫其子也其<lb/>
友寓官布千匹其家將以充賦京師者一夕傍舎火倉<lb/>
猝起䕶所寓出而已室燬不及捄其友德之請助作室<lb/>
費一毫不取也其少嘗充博士弟子渉知春秋大義也<lb/>
晩教里塾從之者恒百餘人訓其子及學者必約之務<lb/>
<pb n="KR4e0090_WYG_061-22a"/>
本惇實也郡邑舉鄉飲必見禮致也用子貴賜勅命封<lb/>
從仕郎中書舎人享禄養十餘年雖老而敬慎自執無<lb/>
厭倦也余閱之歎曰其宜表也其諱恕其字仲立别號<lb/>
存翁也宋有為撫衛司兵馬鈐轄南渡時自鄢陵移守<lb/>
泰定州遂為蘇人而厯世崇儒醫其先也諱子華諱繼<lb/>
善元平江路醫藥提舉其曾大考大考也諱極隠居教<lb/>
授娶顧其考妣也陸氏封孺人其配也璿璣瑾瓊其四<lb/>
男子也璿今為中書舎人璣寧波府學教授皆其所成<lb/>
<pb n="KR4e0090_WYG_061-22b"/>
也曹煜沈珪其二女子壻也孫十有四人五男九女也<lb/>
春秋八十有四其壽也正綂己未十有二月庚辰其卒<lb/>
之歳月日也長洲縣彭華鄉金盆塢之原偕其配所合<lb/>
葬也并為誌之俾來者有考也<lb/>
　　　彭叔敏甫墓表<lb/>
監察御史彭朂奉勅提督南京郡邑學校有成績天官<lb/>
卿奏其最凡再以余同鄉郡過余言曰朂不孝不幸生<lb/>
際有道之世仕於朝得禄不逮養父終身慟也重不幸<lb/>
<pb n="KR4e0090_WYG_061-23a"/>
者令仕於朝一考而最得推恩封贈父母及朂當如令<lb/>
而格於新例未即得朂惟是朝夕不遑寧也又念先君<lb/>
之墓木拱矣而墓上之石未有刻辭幸先生哀而畀之<lb/>
遂出少傅建安楊公所作墓誌視余按御史之考諱某<lb/>
字叔敏杏隠居士所自號也彭氏唐天祐中有諱玕者<lb/>
為吉州刺史至諱思永宋治平中為御史中丞皆居廬<lb/>
陵之山口里其後至少英及其子子淳皆從文丞相舉<lb/>
義徙居永豐新陂又徙龍潭之西杏隠之髙曾也祖貴<lb/>
<pb n="KR4e0090_WYG_061-23b"/>
德號雪厓明經教授考諱景忠兼業醫杏隠承其業而<lb/>
造詣益深凡所愈疾不責報有贈之衣服飲食輒持歸<lb/>
獻父母父歿母張病瘵十餘年旦暮侍左右飲食湯藥<lb/>
衣服盥漱坐臥扶掖皆躬任之母歿里俗瘵死懼染率<lb/>
火化杏隠力拒羣言棺斂如禮父母歿皆哀毁忌日祭<lb/>
必悲歳時先祠薦奠必誠必謹厚撫諸弟及兄弟之子<lb/>
訓育婚嫁咸盡心禮聘名儒於塾為子弟師為人温雅<lb/>
謹飭言動不茍不妄交際而處宗姻鄉黨怡怡雖有拂<lb/>
<pb n="KR4e0090_WYG_061-24a"/>
逆不見詞色人皆多其長厚二子皆有官享禄養者十<lb/>
九年宣德八年十月日卒春秋七十有五葬里之小金<lb/>
岡配黃氏子男二長朂永樂乙未進士南雄建寧兩府<lb/>
儒學教授遂擢御史有賢聲於時次昻㑹試中教官選<lb/>
今為唐府伴讀女一歸劉伯端孫男十一女六曾孫男<lb/>
二洪湖凡世有大功德者則見之銘與表如杏隠君其<lb/>
持身處物固皆善德矧其誠孝尤德之大者是宜表也<lb/>
　　　陸守道墓表<lb/>
<pb n="KR4e0090_WYG_061-24b"/>
姑蘇蕭仲南從余在翰林廿有餘年其為人質實靜重<lb/>
不茍干請間以其甥陸某來拜求表其父守道之墓余<lb/>
念於守道未嘗一覿顔一接辭也謝之再三仲南曰果<lb/>
非其行有重於鄉可傳於後其奚敢瀆備道其平素且<lb/>
出其事狀及吾友張君宗海所為銘墓之文覽之而信<lb/>
為之書曰陸出吳荆州牧抗之後世家長洲其髙祖盛<lb/>
始居陳湖之上積善以植家曾祖榮甫人有就之鬻田<lb/>
者必增直予之或譏其近名曰貧極則鬻田吾䘏其貧<lb/>
<pb n="KR4e0090_WYG_061-25a"/>
耳祖仲祥父文伯家益富恒自念富不蹈義怨將萃焉<lb/>
而所行未嘗違義母張氏守道諱禮惇厚明敏自幼有<lb/>
孝弟之行而親睦宗黨喜學長從明師講授即謹於義<lb/>
利之辨遂博渉書史永樂甲午朝廷用舊制選用才賢<lb/>
於富民中守道與焉召至屢奉使於外不辱命未授官<lb/>
援例暫歸再召以疾不果行其初被召也付家事二子<lb/>
以友恭書其堂諭之曰汝兄弟了此即百事當矣及歸<lb/>
種橘軒外又諭其子曰種樹與種德同封之厚溉之時<lb/>
<pb n="KR4e0090_WYG_061-25b"/>
而常視其螙去之斯根本固生意逹而葩實蕃碩矣其<lb/>
訓於家㮣類此嘗以白金百兩貸其友之子未幾其友<lb/>
坐事當逺謫子倉猝償貸守道曰若父吾友也願以贐<lb/>
卒不受償有華某者同被使命出華中道病疫其從者<lb/>
畏而逸去守道獨扶持之躬煮藥與粥飲食之華卒具<lb/>
棺斂殯之馳書其家歸其䘮歳饑屢發廪賑貧者凡久<lb/>
貸不能償者輒焚劵鄉人貧者病予之藥死予之棺耕<lb/>
乏種予之榖皆不可數計其施於人率類此平居謹言<lb/>
<pb n="KR4e0090_WYG_061-26a"/>
行處人以誠襟宇坦夷不事表襮雖富意澹如也喜賔<lb/>
客敬久不衰閒暇讀書賦詩以自適宣德九年七月廿<lb/>
四日卒享年五十有九配吳氏子男二珩瑄女一歸張<lb/>
樞孫男三女三嗚呼自井田廢而兼并起强凌衆暴久<lb/>
而益甚數十年來富家豪族豺虎其鄉人者大江之南<lb/>
莫甚吳越前數年朝廷遣使巡視扶植其善柔薅除其<lb/>
彊暴蓋已肅清而比聞故習稍稍復作何其沉溺之固<lb/>
而不知省也然亦曷嘗無善仁者哉孔子曰十室之邑<lb/>
<pb n="KR4e0090_WYG_061-26b"/>
必有忠信吾於守道徵之矣故為之表陸氏之後尚世<lb/>
承之勿替<lb/>
　　　韓母太安人王氏墓表<lb/>
太醫院判韓叔暘之母太安人卒於鄉叔暘奏乞奔訃<lb/>
歸上尉諭留之賜鈔三千貫明日復奏乞歸上復留之<lb/>
命工部遣官營葬叔暘既拜命退奉國子祭酒具宗魯<lb/>
所狀太安人事行介其同官蔣主善求文表墓余於叔<lb/>
暘有同朝之素誼不容辭按太安人姓王氏諱妙安世<lb/>
<pb n="KR4e0090_WYG_061-27a"/>
家蘇之嘉定族衆而産殷父某母某氏父洪武中以貲<lb/>
長萬石區坐累謫滇池以其家行太安人始笄性行端<lb/>
淑父母甚愛之雖旅瑣中必謹擇所歸時金華韓伯器<lb/>
亦寓滇中行義為衆所重且邃於醫方求配遂歸韓氏<lb/>
敬事君子躬勤與儉相之植家而家用豐後朝廷以名<lb/>
醫徵伯器遂挈家北歸至京師太安人念韓氏之先塋<lb/>
久曠展省也請於伯器與其子歸武義既復至踰年伯<lb/>
器卒居䘮如禮遂及其子奉襯歸葬於鄉而益篤教子<lb/>
<pb n="KR4e0090_WYG_061-27b"/>
恒曰汝曹所當嗣者世業而尤當嗣者世德嗣世德必<lb/>
在於學勉之毋怠後叔暘仕於朝䝉恩贈父以已之官<lb/>
封母為太安人太安人拜命既族寓書勵叔暘以敬慎<lb/>
毋孤國恩忝父母其待諸子及婦均一恒訓以義方於<lb/>
族姻惇恩意馭下以恕平居務善而避不善閨門秩如<lb/>
也享禄養者十年雖春秋髙而康寧和豫忽得疾藥屢<lb/>
進竟不起宣德九年正月十六日也生元至正二十二<lb/>
年八月一日享年七十有三將以卒之年某月某日葬<lb/>
<pb n="KR4e0090_WYG_061-28a"/>
某鄉青草山隂塔石之原袝夫之墓子男十今存者仲<lb/>
暘叔暘季暘孫男四傑儀健俁孫女五叔暘倜儻卓卓<lb/>
精其父之業永樂間以名醫徵詣太醫院簡事今上於<lb/>
春宫勤慎小心久而益恭上嗣大位超授太醫院判恩<lb/>
遇隆厚凡所被賜賚必先以奉太安人而後及已人皆<lb/>
為太安人榮而太安人恒執謙不自伐也嗚呼人之賢<lb/>
必本於父母太安人訓飭其子惓惓於世徳而躬自蹈<lb/>
者其德老而不懈若此信賢母哉信賢母哉遂為之表<lb/>
<pb n="KR4e0090_WYG_061-28b"/>
　　　張母太孺人董氏墓表<lb/>
宣德甲寅有㫖封貴州道監察御史張君慶母董氏為<lb/>
太孺人命未下而太孺人卒以卒之明年葬今禮部侍<lb/>
郎王公為之銘墓又四年慶求余為墓表慶篤實清謹<lb/>
力學有文舉進士為御史以重厚稱蓋慶蚤䘮父一本<lb/>
於母之訓也母之墓有表固宜按狀董氏邑故家宋叅<lb/>
知政事德元之後也父天成母曾氏太孺人自幼善女<lb/>
事熟女誡諸書而貞淑閒雅鍾愛於父母長歸同里故<lb/>
<pb n="KR4e0090_WYG_061-29a"/>
家張孟芳太孺人於事舅姑至孝無幾舅卒時徭賦方<lb/>
殷孟芳年雖少日竭力赴公太孺人亦力於内助事率<lb/>
蚤集已而佐夫殖家居宅資産咸加於前孟芳卒太孺<lb/>
人悉心教其子七男三女嚴於夫之存也孫曾後益衆<lb/>
申禮教以防範之太孺人平素於薦祭致嚴於賔客有<lb/>
禮於臧獲有恩於家之長幼貴賤衣服飲食之給咸有<lb/>
定序嘗歳甲申大歉里富室率閉廪不發太孺人計其<lb/>
家所儲榖萬餘石量足歳給外命其子悉平價以糶隣<lb/>
<pb n="KR4e0090_WYG_061-29b"/>
曲之貧者咸計口給之不責償鄉里德之宣德甲寅九<lb/>
月二十日卒享年七十有八男長即慶也次旻先卒次<lb/>
俊次賢次良次雍次熈蕭德髙曾克温曾一新其女之<lb/>
壻也孫男三十有二人顯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頥籲顒顥頲䫫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頔頡頑<lb/>
碩頌頠顔顛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>熲䫪顗𩕳䫆顓頵顉頊項顁頮女<lb/>
十有二人曾孫男十五人暠昴晏暈晃昇昱昪冕旦暹<lb/>
昺晁景曼女十一人易曰積善之家必有餘慶古詩人<lb/>
之於頌禱也祝之福又必祝之以子孫之賢且衆若孺<lb/>
<pb n="KR4e0090_WYG_061-30a"/>
人其脩於家施於鄉為善有誠宜其有賢子而孫與曾<lb/>
之益䌓也天道福善之云不其然哉不其然哉是為表<lb/>
　　　王母曾孺人墓表<lb/>
泰和之西鄙南富里王氏有賢母曾孺人卒而葬今二<lb/>
十餘年鄉閭族姻稱道其德善嘖嘖不已蓋於余從伯<lb/>
母為同産兄弟從兄思貽先生嘗寓書京師致其子之<lb/>
意求表其墓屬余侍從之北京未暇也厯七年其姻家<lb/>
貴州按察僉事郭公緒申致其子之意余諾之是時其<lb/>
<pb n="KR4e0090_WYG_061-30b"/>
孫紱在京師遂以前韶州府學訓導歐陽源所具事狀<lb/>
來余讀之嘆曰孺人素行如此宜乎鄉閭族姻稱之不<lb/>
厭而為之子者必欲昭于逺歟曾故萬安龍丘里名家<lb/>
世積善某娶郭氏孺人之父母也孺人諱莊天資柔靜<lb/>
自幼渉知書祗姆訓勤女事好惡不失其正家雖富清<lb/>
素簡約自持其歸王氏為思齊甫之配王曾門資相埒<lb/>
而思齊甫傑特不凡孺人相於内事舅姑盡孝道治家<lb/>
條理秩秩元季兵亂以其闔門竄避山谷不改常度亂<lb/>
<pb n="KR4e0090_WYG_061-31a"/>
定歸盡䘮其資産無幾又䘮思齊甫孺人時年三十有<lb/>
三謹禮度而㷀㷀育其子一男一女茹苦服疏躬勤蚤<lb/>
莫用再植厥家一如思齊甫之存也教成其子男有室<lb/>
女有家庭户之内尊卑貴賤肅如穆如蓋鄉閭族姻所<lb/>
共稱其尤難者也其卒以永樂乙酉某月某日享年六<lb/>
十有九其子男守貞女之夫即歐陽源孫男三長綂次<lb/>
紱永樂辛丑進士萊蕪知縣次纁女二曾孫男四嗚呼<lb/>
人之善行蓋難得於憂虞艱窶之際矧為女婦當嫠居<lb/>
<pb n="KR4e0090_WYG_061-31b"/>
窮處乃能秉禮從容以卒有立如曾孺人者非賢而能<lb/>
之乎非賢而能之乎是用兼采衆言書諸墓石以稱其<lb/>
孝子之意<lb/>
　　　中軍都督僉事李公夫人王氏墓表<lb/>
婦德以孝敬慈惠為要孝以奉上敬以奉夫而正家慈<lb/>
惠以及下或一闕焉則婦德不備備未有其家之不興<lb/>
也世去古逺女教不明德之備者蓋亦鮮矣觀於吾友<lb/>
沈民望所述李夫人王氏之行其庶幾乎此歟夫人之<lb/>
<pb n="KR4e0090_WYG_061-32a"/>
子芳以其父都督李公之命介太醫士孫公器來求文<lb/>
表墓王氏世家江西之番昜其曾大父諱才洪武中以<lb/>
軍功積官至遼東都指揮僉事大父諱文昌襲金川衛<lb/>
指揮父諱文義早世季父諱文邦代襲其職調錦衣衛<lb/>
夫人諱妙慶生長勳臣之家而閑姆教渉知書精女紅<lb/>
事父母篤敬愛為族姻所重既笄歸都督公公名福李<lb/>
氏世居河南鄢陵亦以武功起家都督公襲其父職從<lb/>
征伐積勞勲勇智出倫進官督府夫人自為婦事舅姑<lb/>
<pb n="KR4e0090_WYG_061-32b"/>
生養死祭致其誠敬如事父母睦於宗戚嚴於訓子待<lb/>
媵侍有恩惠天資慈恕未嘗作於言色閨闈之内肅雍<lb/>
有常躬執儉素雖貴富不渝其下化之於婦道妻道母<lb/>
道庶乎備歟春秋五十有九子男一即芳婦王氏後軍<lb/>
都督同知王公或之子女一在室都督李公數年奉命<lb/>
率師備禦海道得以專其智慮致力於公使邊方千里<lb/>
肅清無虞而忘内顧之憂蓋以夫人之善於家政也古<lb/>
者公卿大夫之妻其德行可稱或詠於詩或書之史皆<lb/>
<pb n="KR4e0090_WYG_061-33a"/>
有聞於後今之世如李夫人者其宜表哉是為表<lb/>
　　　故羅母劉氏墓表<lb/>
洪武三十三年九月五日西昌羅母劉氏卒既葬縣西<lb/>
北十里楮原靖江府長史蕭用道銘之矣其子孟敬等<lb/>
又介蕭建平來求表其墓余謝不知狀建平曰母世居<lb/>
泰和城西考與權妣鄭氏生有淑德時仁壽居同里弱<lb/>
冠考均瑞妣劉為擇配良而母歸焉既入門以事父母<lb/>
事舅姑姑病湯粥藥餌必親煑以進不使餘人夙夜侍<lb/>
<pb n="KR4e0090_WYG_061-33b"/>
側無怠色姑曰新婦盡孝敬事我願新婦子孫亦長盡<lb/>
孝敬事新婦又以和處其族姻以恩使在下者以勤儉<lb/>
佐其夫殖其家教其諸子敦忠厚崇詩書時鄉先生蕭<lb/>
尚仁教其塾館戒諸子若孫必敬奉教誨母違慢以辱<lb/>
先生命晨夕饍饈必躬調潔清然後進先生没其子今<lb/>
長史公用道繼焉奉之亦如先生間其子若孫從他先<lb/>
生長者自外來皆厚禮待之故其子孫游從薰炙多雅<lb/>
飭循循年五十仁壽沒貞謹自持歳時諸子孫曾若婦<lb/>
<pb n="KR4e0090_WYG_061-34a"/>
孫之婦合六十有餘人列左右序次升堂上壽滫瀡錯<lb/>
陳慈顔悦和可謂福也矣而亦豈偶然者歟卒時年七<lb/>
十有六子男七人某某孟遜先卒某某某某孫男十有<lb/>
九人女十四人曾孫男八人女十人余得諸建平如此<lb/>
建平端重而信且余與羅氏同里閈故為表之使世之<lb/>
歆羨於福者知其有本<lb/>
　<lb/>
　<lb/>
<pb n="KR4e0090_WYG_061-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十四</head>
    <p>
<pb n="KR4e0090_WYG_072-1a"/>
欽定四庫全書<lb/>
　東里續集巻四十四　　　明　楊士竒　撰<lb/>
　　碑　頌　賦　表<lb/>
　　　勑建禮部之碑<lb/>
宣徳六年十月北京新作禮部成尚書胡濙奏請樹石<lb/>
刻文以示久逺制曰可其文以命臣士竒臣既拜受命<lb/>
謹按禮部在唐虞為秩宗在周為春官大宗伯所典天<lb/>
神人鬼地祇之禮而禮樂庠序風化制度品節之事咸<lb/>
<pb n="KR4e0090_WYG_072-1b"/>
屬焉我國家列聖相承法古制治尤重於斯皇上臨御<lb/>
之初茂簡俊乂以稱厥任時濙以禮部左侍郎兼南京<lb/>
國子祭酒奉命還禮部數月陞尚書上諭之曰國家所<lb/>
重祀事朕夙夜祇奉天地宗社暨于百神以迓福生民<lb/>
爾其懋相予無怠凡國所用彛典爾惟舊章是循是式<lb/>
用佐予理無忽爾惟寅惟清用懋副朕命濙拜稽首言<lb/>
臣敢不精白一心以圗稱萬一蓋上所命濙與虞舜即<lb/>
政命伯夷者同一道也而嗣大位以來祀享受福川岳<lb/>
<pb n="KR4e0090_WYG_072-2a"/>
奠寜歲屢豐登田里給足灾沴不作遐裔畢來禎祥之<lb/>
物駢見疊至皆本於皇上誠敬所格而徳化之效也于<lb/>
時北京創建未久百司官府皆未作其公署及治文書<lb/>
之舎率就簡便蓋未暇及也一日濙奏事殿中上曰國<lb/>
家大典禮悉𨽻禮部非可以簡其官府宜先備勑工部<lb/>
作之度地於大明門之東西向中為正堂堂之側為司<lb/>
務㕔前為周序為中門為前門正堂之後為後堂左右<lb/>
為賓客之位後為庖庫堂序之外為四屬儀制主客在<lb/>
<pb n="KR4e0090_WYG_072-2b"/>
左祠祭精膳在右鑄印在中門之左其地亢爽其材堅<lb/>
良髙明䆳深制度𢎞偉方之近代綽乎過焉既成以聞<lb/>
命京師諸司長貳咸徃落之命光祿賜宴恩澤之隆群<lb/>
情歡溢咸謂皇上惇典庸禮啟自宸𠂻始作斯宇甚盛<lb/>
舉也臣惟禮者天理之具於人事而行之以敬者也用<lb/>
之事神而神享用之為政而政修用之教化而教化孚<lb/>
用之制作而制作盡善故禮所以為國家天下之大器<lb/>
不可一日無者而典之必得其人惟皇上知之明而行<lb/>
<pb n="KR4e0090_WYG_072-3a"/>
之果也然臣伏覩未作禮部之先有司以上所居宫殿<lb/>
庳隘請拓地改作上曰朕方惓惓息民為心居室豈今<lb/>
所急却其奏既而出璽書命諸司詢民瘼施振貸巳逋<lb/>
責暨禮部成有司復請改作宫殿且言治材巳具上曰<lb/>
朕夙夜求民之安今天下匹夫匹婦豈皆得所而何暇<lb/>
於自求佚若等宜體朕䘏民之心敬哉勿忘又却其奏<lb/>
而出璽書敷布徳恩存䘏鰥寡招懷流徙且飭有司蠲<lb/>
弊舉廢修懷保之政蓋聖仁一念保民惟日孜孜昔大<lb/>
<pb n="KR4e0090_WYG_072-3b"/>
禹薄自奉而所勤者民之事所致飭者宗廟朝廷之禮<lb/>
與皇上聖心異世而同符猗歟盛哉是役也重禮為先<lb/>
務而再却有司之請聖德之大者臣忝職史氏謹備書<lb/>
之而繼以詩曰<lb/>
稽昔帝王禮莫重焉天叙以勑人文以宣其用之嚴曰<lb/>
郊與廟教化制作咸禮之要皇明龍興列聖御極盛德<lb/>
光華有典有則皇帝繼統躬禮導民從容安行天下歸<lb/>
仁翼翼北京視周之鎬桓桓六卿群辟之表有虞秩宗<lb/>
<pb n="KR4e0090_WYG_072-4a"/>
咨命伯夷帝謂臣濙往哉汝諧肅肅三禮汝祗相予凡<lb/>
百儀度汝慎攸司爰初經營六官之府帝謂臣濙權輿<lb/>
宜汝寵章自天臣工祗率力齊材良成之不日天闕之<lb/>
南端門之東輪焉奐焉閎廓穹崇維皇明聖以禮為國<lb/>
維明維果有此奕奕維孝維恭大禹攸同約已勤民菲<lb/>
食卑宫矜䘏無告恵鮮鰥寡文王小心日不遑暇仁澤<lb/>
流霈源源弗窮悦懌歸赴如川之東禮序樂和化淳俗<lb/>
厚龜龍在沼麟鳳在藪體信逹順維聖之功執事有恪<lb/>
<pb n="KR4e0090_WYG_072-4b"/>
維臣之恭夙夜其勤式告有位維寅維清以熈帝載<lb/>
　　　靈慈宫碑<lb/>
踰淮而濟而汶兩京之通道也凡南方兩淮兩廣江東<lb/>
西湖湘淛閩黔蜀其方伯郡邑百司與夫海外番國蠻<lb/>
夷君長之貢獻朝覲受事請命者商賈之懋遷者往還<lb/>
交錯蚤暮不息而事之重且大者軍國所用租賦悉出<lb/>
南方郡邑永樂初命平江伯陳瑄率舟師道海運北京<lb/>
然道險所致無㡬乃浚濟寜臨清之河以逹北京以便<lb/>
<pb n="KR4e0090_WYG_072-5a"/>
饟運歲發數千艘毎春氷泮則首尾相銜而上河陿且<lb/>
淺一雨驟輒溢雨止復竭加有洪牐之艱且險舟稍不<lb/>
戒非覆則膠時平江公仍奉命督饟運嘅然念曰凡大<lb/>
山長川皆有主宰之神能事神則受福徃年吾董海運<lb/>
凡海道神祠吾過之必顓顓持敬如神之臨乎前也間<lb/>
遇風濤及魚龍百怪有作輙叩神祐靡不響應今兹祠<lb/>
祀未建非缺典歟遂作祠於淮北之清江浦以祀天妃<lb/>
之神蓋公素所持敬者凡淮人及四方往來公私之人<lb/>
<pb n="KR4e0090_WYG_072-5b"/>
有祈於祠下亦皆響應守臣以聞賜祠額曰靈祠宫命<lb/>
有司歲用春秋祭於是董饟運參将都指揮僉事湯公<lb/>
節請書麗牲之石蓋世俗所傳神肇迹事逺不可質惟<lb/>
神者天之所命天固以利物為心也神斯無不在誠斯<lb/>
無不格誠神孚而福澤降自然之理也既為書作宫所<lb/>
自又作迎享送神之辭俾歌以将事辭曰<lb/>
潔芬馨兮芳筵奠蘋蘩兮清醑吹參差兮鼓瑟紛望拜<lb/>
兮堂下神來降兮雲中導霓旌兮鸞蓋從海若兮河伯<lb/>
<pb n="KR4e0090_WYG_072-6a"/>
錯玉節兮瑤珮神戾止兮憺安悦下人兮恂忱風泠泠兮<lb/>
帟幙恍若睹兮居歆神昭昭兮在上人總總兮在下紛<lb/>
有祈兮不齊神均錫兮靈祐車道陸兮履坦舟循川兮<lb/>
安流風與雨兮時若物阜成兮神之庥歲祈報兮有祀<lb/>
神倐往兮忽旋上衞國兮下民生神恵同淮流兮千萬<lb/>
億年<lb/>
　　　通濟河碑<lb/>
南去通州二百里楊村驛之北河屢决河仰受白河湯<lb/>
<pb n="KR4e0090_WYG_072-6b"/>
河潞河諸水下合直沽南來之水入海凡齊魯汴蜀湘<lb/>
漢江廣閩淛之賦運及海内海外朝覲貢獻之上于北<lb/>
京者皆道此以逹所係之重也其水之失性也自洪武<lb/>
之季至今四五十年之間屢决屢築築己復决智單力<lb/>
疲公私患之皇上嗣大統之明年秋有司以决聞請如<lb/>
故事可之三年春復决上曰治事必得其理得人斯得<lb/>
理矣朕其慎簡遂以命太監阮安安頓首受命行還奏<lb/>
水當順其勢導之今逆之抑使紆屈勢畜不得逹故决<lb/>
<pb n="KR4e0090_WYG_072-7a"/>
宜取徑道改鑿使其順下臣視河西務徑行二里許可<lb/>
鑿計用萬五千人一月庶㡬可免决遂以圗進上曰理<lb/>
貴變通今以命爾遂命武進伯朱冕發卒少保工部尚<lb/>
書吳中發民如所計之數諏日興役以安董之安周行<lb/>
撫勞厚其廪食時其作息吏絶欺弊人勸就工調度有<lb/>
方如期竣事遂陻其故道河之下趣坦焉安行夾河築<lb/>
防既崇且厚伐木以捍之植樹以固之革險為夷往來<lb/>
愉懌事聞賜名通濟河既又奏建祠祀河神以道士主<lb/>
<pb n="KR4e0090_WYG_072-7b"/>
之士竒嘗經祠下艤舟登望徘徊嗟咨成事之得人建<lb/>
功之有時也少保吳公間屬記是役之成古者治水自<lb/>
京師始先所重也斯河之重固以京師然昔者作之難<lb/>
而今作之易何也非奉命之臣其用心之誠與公者有<lb/>
異乎誠則志堅而慮精公則民悦而功遂天下未嘗有<lb/>
難為之事顧所任者何如耳斯役也實本於皇上之善<lb/>
用人知之明任之専此功之所由成也自古英君明主<lb/>
所以克興事功未有不由斯道謹因紀是役遂推本作<lb/>
<pb n="KR4e0090_WYG_072-8a"/>
詩以頌聖天子仁明之功詩曰<lb/>
水之為性順下焉耳治循自然斯得其理都城之南河<lb/>
決自昔謀者弗及勞者弗息正統三祀再以決聞惟帝<lb/>
聖明慎簡用人顧謂臣安汝往祗命安拜稽首夙夜惟<lb/>
敬秉誠致慮惟恵用下厥績之成行者抃舞滔滔安流<lb/>
有厚厥防簡任得良惟帝聖明帝仁如天覆被率土誕<lb/>
用材贒𢎞靖四海<lb/>
　　頌<lb/>
<pb n="KR4e0090_WYG_072-8b"/>
　　　騶虞頌<hi>有序</hi>
洪惟皇上以仁聖受天命嗣大寳為天下生民主一用<lb/>
堯舜禹湯文武之道教之治之既肇建北京廼永樂七<lb/>
年車駕廵幸遣使者行郡縣存問髙年咨求賢徳及察<lb/>
民所疾苦明黜陟之政明年遂率六師平殘冦除邊患<lb/>
是年車駕還京師又明年麒麟出定州人皆以為皇上<lb/>
肇建北京仁恩廣被之所致也十一年二月復廵幸焉<lb/>
遣使郡縣如前制五月騶虞見濟寜州曹縣車駕所經<lb/>
<pb n="KR4e0090_WYG_072-9a"/>
之地益以為聖仁之應臣謹按載籍騶虞仁獸也帝王有<lb/>
至仁之徳則見先是永樂二年騶虞見鈞州至是再見<lb/>
天鑒聖仁駢答靈貺宗社生民萬年太平之瑞也謹譔<lb/>
騶虞頌一篇上進頌曰<lb/>
洪惟聖皇撫御萬國聖皇至仁與天合徳大哉巍巍文<lb/>
治武功天下歸仁如川趨東廼從民志廼循聖經考卜<lb/>
維正肇建二京翼翼北京表裏河山鳳翥龍翔拱衞鬱<lb/>
磐岱宗左倚大行右峙瀛海東環沃壤千里土厚水甘<lb/>
<pb n="KR4e0090_WYG_072-9b"/>
天府之國北辰崇髙四方之極紫微端門玉闕金城聖<lb/>
皇廵狩六龍時乘永樂癸已仲春令月下詔省方吉日既<lb/>
軷翠華揚揚鸞鑣鶬鶬六師洸洸萬乘啟行道淮歴徐<lb/>
經濟渉魯撫耄咨贒咸暨黎庶覃霈徳恩甘雨麗日下<lb/>
被萬物光潤充悦如游春臺熈熈陶陶至和召祥聿見<lb/>
于曹皓質𤣥文虎軀猊首不踐生芻根性仁厚是為騶<lb/>
虞聖仁之徴曷其于曹乘輿所經臣民耆老進獻彤陛<lb/>
歡呼拜跽時廵之瑞時廵之瑞豈惟騶虞燁燁祥麟肇<lb/>
<pb n="KR4e0090_WYG_072-10a"/>
先發之騶虞呈瑞豈獨東魯肇先發之鈞州之野惟皇<lb/>
仁聖天下䝉慶靈祥駢臻丕顯天命皇圗隆安聖壽齊<lb/>
天四海乂寜千萬億年<lb/>
　　　瑞雪頌<hi>有序</hi>
臣聞天之生人也必命仁聖為之君主使助天之所不<lb/>
及君之代天理人也必體天心使之各得遂其生君順<lb/>
事乎天天弗違於君而福降焉昔者堯舜禹湯文武暨<lb/>
我太祖太宗仁宗三聖之為君也皆以仁民為得天之<lb/>
<pb n="KR4e0090_WYG_072-10b"/>
本欽惟皇帝陛下躬膺天命嗣祖宗大位惟天之心與<lb/>
堯舜以來數聖人之道是存是用徳音數下恵澤𢎞敷<lb/>
撫億兆恤困窮蠲負逋革貪弊任老成明政紀簡㧞贒<lb/>
俊布列中外親選郡守咸賜璽書而遣之一皆所以為<lb/>
安民也於是天下晏然邊鄙無事兵甲不用歲屢豐稔<lb/>
流徙悉歸太平之世也然聖心恤民恒勤夙夜猶慮其<lb/>
有饑寒之患未嘗忘焉宣徳庚戌之冬天氣融和迨十<lb/>
二月尚未有雪間視朝之暇顧侍臣歎曰将如來歲農<lb/>
<pb n="KR4e0090_WYG_072-11a"/>
事何是月已卯之夕大雪逺邇彌積翊旦上御奉天門<lb/>
天顔愉懌親制喜雪之歌灑寳翰以賜群臣又命光禄<lb/>
賜宴群臣拜賜懽感萬萬蓋前歲之冬亦少雪上以為<lb/>
慮立春後數日雪乃大降上喜嘗親製喜雪之詩其歲<lb/>
四方大稔故至是而來歲豐稔之兆皆信其必有徴矣<lb/>
太平之瑞何以加此臣忝侍近目睹皇上愛民得天之<lb/>
應無任忻躍敬撰瑞雪頌一篇五章章九句謹錄上進<lb/>
伏惟聖覽焉其詞曰<lb/>
<pb n="KR4e0090_WYG_072-11b"/>
維天地之徳生民為大爰簡明聖付厥覆載付之惟何<lb/>
俾育俾治肆三五肇興篤仁與義式儀來世<hi>右一</hi>維皇<lb/>
太祖太宗仁考咸膺天命撫有億兆維天徳之肖維仁<lb/>
義允蹈維民是保澤涵四海被于八表<hi>右二</hi>維皇至仁<lb/>
上帝是崇祖考是恭下矜于瘝痌夙夜敬在躬帝鑒淵<lb/>
𠂻凡欲罔不從泰和洋洋萬邦屢豐<hi>右三</hi>維歲上章維<lb/>
月季冬皇豫恤農功勞心忡忡吉日巳卯雨雪其濛率<lb/>
土其同兆我豐年民庸歌渢渢<hi>右四</hi>維皇聖誠維上帝<lb/>
<pb n="KR4e0090_WYG_072-12a"/>
降祥用溥生成兆民永寜四海永清皇壽萬億齡如日<lb/>
之升小臣賡歌用揚頌聲<hi>右五</hi>
　　　瑞應麒麟頌<hi>有序</hi>
宣徳八年閏八月西南海外諸番國或其王親行或遣<lb/>
子弟或遣大酋泛海越數十萬里而來朝貢麒麟獅象<lb/>
珠玉珍貝竒異之品用逹誠意麒麟凡四而出非一所<lb/>
其言曰蠻夷之人邈處海外瞻仰中國如天之上比十<lb/>
數年來海波無虞山島所聚種作蕃阜民咸安適聞之<lb/>
<pb n="KR4e0090_WYG_072-12b"/>
老長言此太平之象也必有聖人奉天命主中夏施仁<lb/>
布義肆誕被我遐裔巳而祥麟出焉老長又言是上天<lb/>
所生以為中國聖人瑞者其徃獻焉敢祗以獻遂頫伏<lb/>
呼萬歲於時群臣百職以及陛衞虎賁萬衆懽覩舞蹈<lb/>
稱賀臣聞自古帝王受天命有天下者能體天之心用<lb/>
天之道以稱天之付畀天必悦鑒而昭答靈貺歴考伏<lb/>
羲神農黄帝堯舜禹湯文武數聖人其效可見巳恭惟<lb/>
皇帝陛下以大聖之德躬膺天命嗣祖宗之大寳臨<lb/>
<pb n="KR4e0090_WYG_072-13a"/>
御以來一以至仁覆幬天下旰食宵衣圗惟康濟無間<lb/>
逺邇撫綏一心是以凡天地所覆載日月所照臨之處<lb/>
靡不歸誠向化朝覲貢獻日聚闕下四境清寜纎塵不<lb/>
作此皆陛下聖徳之得人心者也夫得人心者得天心<lb/>
之本也是以連歲四方上奏嘉禾秀麥豐年之禎上而<lb/>
星文之祥下而物産之瑞駢起疊臻不可數計雖間者<lb/>
霑雨稍稽而聖心惓惓以恤民為祈天之實𢎞敷徳音<lb/>
覃布仁澤璽書所至抃舞載道甘霖隨降田穀以豐此<lb/>
<pb n="KR4e0090_WYG_072-13b"/>
陛下聖徳之得天心者也亦豈必麟見而後始驗於今<lb/>
日哉然麟仁獸也四靈之首王者至仁則出出則天下<lb/>
平非若其他禎祥之比今兹之出實以彰上天嘉祐聖<lb/>
仁之隆且厚也而率來自逺方者又以彰聖徳之無逺<lb/>
弗屇也臣士竒叨在侍近日睹嘉祥倍萬忻懌謹譔瑞<lb/>
應麒麟頌一篇上進伏惟電覽焉頌曰<lb/>
天眷下民爰命仁聖俾育其生俾復其性惟皇奉天允<lb/>
篤於下爰育爰訓孜孜夙夜曰時兆庶咸予赤子仁之<lb/>
<pb n="KR4e0090_WYG_072-14a"/>
所施權輿于邇薄海内外爰間爰限如浸之潤由邇漸<lb/>
逺惟皇聖仁顓顓一心曰天付予予罔弗欽茫茫九有<lb/>
仁浹義孚生息有遂蹈履弗渝既富既穀亦泰以嬉仰<lb/>
足于公俯給于私三光昭明五緯順軌四序調均百祥<lb/>
韡韡爰暨四方逹于八紘民用康寜物用阜盈乃有靈<lb/>
祥麕身牛尾圎蹄肉角崇文又二音中律吕歩中矩䂓<lb/>
粲粲其文循循其儀厥名曰麟四靈之首見于夷邦夷<lb/>
其敢有曰天生之實瑞天王我惟祗獻用告嘉祥廼蹈<lb/>
<pb n="KR4e0090_WYG_072-14b"/>
鯨波乃造龍墀金門含耀紫殿騰輝在廷文武舞蹈愉<lb/>
懌惟天降祥允昭聖徳惟皇施仁六合一春表仁之祥<lb/>
孰大于麟來自遐邦昭徳覃布踰三倍二與時合數天<lb/>
鑒在上丕顯嘉徴皇仁在御丕隆治平簡册有紀播示<lb/>
無極臣工有頌洋洋川溢臣叨禁近陳詩稽首惟皇萬<lb/>
年惟皇萬壽<lb/>
　　　瑞應景星頌<hi>有序</hi>
臣聞上天命仁聖以生民之寄惟仁聖能奉天保民而<lb/>
<pb n="KR4e0090_WYG_072-15a"/>
民心悉歸惟民心悉歸而天命益隆於是百祥興焉萬<lb/>
福臻焉此天人感通之妙至理自然之應也粤稽古昔<lb/>
成周以前皇帝王暨我國家聖祖神宗其致一也洪惟<lb/>
皇帝陛下以文武仁明之大徳嗣祖宗之寳位臨御以<lb/>
來至敬以奉天地至孝以奉宗廟至誠以事聖母至仁<lb/>
以撫天下而用賢任才制禮作樂庶政脩舉萬方悦戴<lb/>
於此見民心之悉歸於此驗天命之益隆而祥瑞之必<lb/>
應也然瑞之麗乎天者莫先於景星動乎地者莫先於<lb/>
<pb n="KR4e0090_WYG_072-15b"/>
麒麟宣徳癸丑閏八月甲寅西南海島數十萬里外其<lb/>
人獻麒麟者四此其盛蓋前古所未有也而是月戊午<lb/>
之夕景星見西北方蓋青赤二色雲氣而有三星皆黄<lb/>
色益近而聚既而天宇澄明星大如半月状光彩煥然<lb/>
助月為明萬姓瞻睹忻躍舞蹈臣聞西北者天門之位<lb/>
也稽之載籍云四氣和為景星又云天子至孝任賢使<lb/>
能政令清明制作合天四海懽悦則景星見又云徳至<lb/>
于天則景星見於天門凡此皆陛下聖徳之實著者也<lb/>
<pb n="KR4e0090_WYG_072-16a"/>
上天嘉應豈偶然之故哉於是文武群臣奉表稱慶以<lb/>
為國家萬萬年之祥陛下萬萬年隆盛之福陛下盛徳<lb/>
謙不自居降賜璽書推功天地宗廟而勵群臣勿怙以<lb/>
驕咸敬自脩庶答天貺益有以見聖徳至誠而不息也<lb/>
臣恭列朝行目睹盛美敬陳景星頌一篇凡九章用備<lb/>
大廷之樂歌謹繕寫上進伏惟聖覽焉頌曰<lb/>
昊天至仁敷祐萬姓俾君俾師簡命仁聖維皇奉天允<lb/>
篤其敬惟天鑒觀允鴻其慶<hi>一章</hi>天祐皇明巍巍祖考<lb/>
<pb n="KR4e0090_WYG_072-16b"/>
昊天同仁下民是保惟皇仁聖統紹大寳法天之行憲<lb/>
祖之道<hi>二章</hi>惟皇聖仁于民之矜維聰維明求民之情<lb/>
一夫弗康惟皇靡寜品彚咸亨皇心廼平<hi>三章</hi>簡任俊<lb/>
乂爰脩臣職崇學興教爰新民德篤近舉逺仁涵萬國<lb/>
萬國來庭如星拱極<hi>四章</hi>作樂制禮百度咸章至和萃<lb/>
凝為禎為祥鳳下麟臻四靈煌煌維徳動天福應穰穰<lb/>
<hi>五章</hi>顥氣夕澄蒼赤流雲三星來同上直天門煜若半<lb/>
月煇煥紫垣天錫之祥祐我大君<hi>六章</hi>景星肇祥軒轅<lb/>
<pb n="KR4e0090_WYG_072-17a"/>
唐虞偉今示祥軒轅同符天昭皇仁率土懌愉皇徳茂<lb/>
隆謙恭弗居<hi>七章</hi>廼召文武廼申儆飭往勵於脩罔驕<lb/>
以溢用寜庶邦用熈庶績同志合德光答天錫<hi>八章</hi>舞<lb/>
蹈嵩祝拜手稽首維皇聖德純一悠久如天之髙如地<lb/>
之厚億萬萬年惟皇聖壽<hi>九章</hi>
　　　麒麟頌<hi>有序</hi>
皇上嗣登大寳君天下一體天心以仁下民施賑䘏已<lb/>
負逋罷不急之勞溥休息之令煦枯濡槁萬物暢茂沴<lb/>
<pb n="KR4e0090_WYG_072-17b"/>
氣潛弭時和民康乃四年十月榜葛刺國遣使者貢麒<lb/>
麟使者言自聞中國聖人在天位凡海外庶邦二氣順<lb/>
調百穀豐稔海波不驚耆老皆知此上之德之賜也於<lb/>
是有異獸出焉耆老睹之曰此麟也中國聖人有至仁<lb/>
之徳及天下則出此非下邦所宜有請以獻焉國王臣<lb/>
某敬使下臣上獻於是群臣奉表賀太平之瑞聖德謙<lb/>
讓弗恃為祥顧諭群臣曰古昔聖帝明王一志養民故<lb/>
豐年為瑞得賢為瑞他不與焉周太保因西旅之貢作<lb/>
<pb n="KR4e0090_WYG_072-18a"/>
書以告武王若等其有考乎予惟若等之勉輔于徳以<lb/>
不忝祖考亦惟若等之咸邁于徳庶克輔予於是羣臣<lb/>
仰聆玉音皆懽忻鼓舞知聖徳之日新聖治之益隆也<lb/>
臣聞周成王時越裳獻雉蓋意中國有聖人也正與今<lb/>
之貢麟相類非偶然而致者若西旅貢獒武王時八十<lb/>
餘歲召公有慎徳之訓皇上今舉召公言非惟自勵且<lb/>
以勵群臣尤有以見盛徳之至謹拜手稽首而陳頌曰<lb/>
天命聖明職君與師曰時下民一統以治惟皇聖心與<lb/>
<pb n="KR4e0090_WYG_072-18b"/>
天同貫曰予視民遐邇奚間皇仁之施博閎以厚撫之<lb/>
靖之洽於九有九有以來海國星羅島居林聚咸囿泰<lb/>
和壮艾穉孩靡灾靡害豐足恬嬉曷知攸自雨暘調均<lb/>
濤浪怗寜耆耋其知曰聖有興瞻望北辰拜頫稽䫙聖<lb/>
德極天祐及遐壤厥産異獸牛尾麕身圎蹄肉角厥名<lb/>
惟麟耆耋曰嘻聖仁所召天王之禎下土<hi>闕</hi>　浮海渉<lb/>
江來獻闕下公卿百辟舞蹈稱賀惟皇明聖弗眎為祥<lb/>
曰天之鑒在乃徳明周有貢獒公奭作訓慎德之辭敢<lb/>
<pb n="KR4e0090_WYG_072-19a"/>
忘祗順凡古明聖遇祥思戒逾邁於行厥績乃大凡爾<lb/>
在廷咸予股肱咸祗于徳予治乃興群臣拜稽皇帝明<lb/>
聖聖有明訓臣敢弗敬虞周君臣協志交脩偉今明廷<lb/>
嫓美虞周臣老無庸欣幸遭際敬陳頌詩仰祝萬歲<lb/>
　　　出師頌<hi>有序</hi>
永樂四年安南黎冦作亂朝廷屢遣詔使諭之弗悛益<lb/>
驕賊弑其主毒虐國人甚於水火走奔訴告咸集闕下<lb/>
皇上震怒召文武群臣諭曰予承天命保康兆億民一<lb/>
<pb n="KR4e0090_WYG_072-19b"/>
民弗獲惟予弗恭有弗廸而遽誅斯遏抑厥自新乃有<lb/>
弗廸底于再三而釋弗誅惟予弗君今盗滋弗廸子必<lb/>
不釋群臣合辭力贊必决乃昭告天地宗社山川命成<lb/>
國公朱能佩征夷大将軍章率左右副将軍左右叅将<lb/>
暨神機横海驃騎游擊鷹揚五将軍率兵八十萬討賊<lb/>
七月某日師行上臨江送之既禡申命總兵能若曰汝<lb/>
其率師往行天討惟盗父子沿襲悖兇神人共忿必誅<lb/>
不釋厥暨同惡必誅不釋凡厥脅從咸釋弗誅汝往欽<lb/>
<pb n="KR4e0090_WYG_072-20a"/>
哉惟兹安南咸朕所統厥民滋困于盗罔攸訴告汝其<lb/>
往弔罔有侵害或有侵害既殄戮盗猶㡳汝罰汝往欽<lb/>
哉能拜稽受命祗承惟謹遂大饗将士是日天宇朗霽<lb/>
雲物不作戈矛耀日旗斾亘雲士壮馬肥紀律齊肅巨<lb/>
艦蔽江長風翼颿神邁電馳不疾而速浩浩乎巳氣吞<lb/>
跌鳶之壤於萬里之外矣天顔悦懌豫必成功鸞斾旋<lb/>
闕瑞彩騰霄臣執筆從屬車親聆玉㫖之敷仁覩總戎<lb/>
之恭命士氣奮發嘉應之孔昭敬作出師頌一首其詞<lb/>
<pb n="KR4e0090_WYG_072-20b"/>
曰<lb/>
天眷皇明咸畀所覆凡厥有生俾育得所惟皇奉天仁<lb/>
懷義撫日月所照恬嬉鼓舞逖彼交夷在國南裔廼有<lb/>
蝮虺為毒為厲哀哀無辜罹厥㗖噬屢詔申誨弗遷益<lb/>
悖皇赫斯怒爰急拯焚廼敷綸言廼告明神諏日誓師<lb/>
大江之漘天宇澄霽廓無纎氛如虎如貔師徒勁堅如<lb/>
雲如霓旗旐飄翩甲胄弓矢戈矛戚干其列秩秩其氣<lb/>
桓桓帝謂汝能汝仁且武其總率師往靖夷土除惡務<lb/>
<pb n="KR4e0090_WYG_072-21a"/>
首綏良務溥仁義之行毋違天者臣能拜稽臣敢忘敬<lb/>
帝徳承天臣職奉命惟帝之聖舜禹為君惟能之賢方<lb/>
召為臣南交氛㙪不日澄鮮王師勞勲不日凱旋八表<lb/>
一統皇明御天小臣作頌豫歌太平<lb/>
　　　御書閣頌<hi>有序</hi>
臣士竒自布衣被召太宗皇帝入繼大統首擢翰林編<lb/>
脩初建内閣於奉天門内簡任翰林之臣七人其中所<lb/>
職代言屬時更新凡制詔命令誡勑之文日夥而禮典<lb/>
<pb n="KR4e0090_WYG_072-21b"/>
庶政之議及事之闗機密者咸屬焉車駕屢賜臨幸七<lb/>
人恒早朝退即趨閣治職事莫乃出七人者士竒與焉<lb/>
越三月進侍講又明年册仁宗皇帝為皇太子簡内閣<lb/>
六人兼春坊官士竒與兼左坊中允兩職之務敬脩惟<lb/>
謹又明年陞諭徳仍兼侍講永樂七年車駕将<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>北京<lb/>
命皇太子監國簡留文臣四人輔導其兩人出内閣士<lb/>
竒與焉上進而諭之曰唐太宗簡輔監國必命房𤣥齡<lb/>
卿等其識朕此意加敬慎之四人頓首受命自是車駕<lb/>
<pb n="KR4e0090_WYG_072-22a"/>
北狩監國之輔無改然未㡬四人者其半有事去始終<lb/>
在侍兩人士竒與焉進翰林學士仍兼諭徳侍皇太子<lb/>
覲北京遂改左春坊大學士輟翰林兼職専輔問學仁<lb/>
皇嘗指兩人諭群臣此吾左右臂也既嗣大位屢進其<lb/>
官初進士竒禮部左侍郎兼華蓋殿大學士遂進少保<lb/>
又進少傅兼兵部尚書繼事宣宗皇帝者十年三聖所<lb/>
以寵任保全之皆一心嗚呼今龍御升遊皆逺矣毎捧<lb/>
讀向之所受寳章宸翰追惟天地生成日月照臨之大<lb/>
<pb n="KR4e0090_WYG_072-22b"/>
徳未嘗不拊心悲摧攀附無所欽遇皇上嗣臨大寳用<lb/>
人循舊進臣少師仍兼尚書大學士所以信任之褒寵<lb/>
之蓋有加焉顧臣衰病餘齒樸朽無庸何能少禆分寸<lb/>
但感刻之誠惓惓惟固凡所受四朝誥勑及詩敬用錄<lb/>
副勒諸貞石藏於私家垂之綿永且搆屋以庋之名御<lb/>
書之閣謹拜手稽首而作頌曰<lb/>
天命明聖統有萬邦啟于帝堯暨舜禹湯憲天為理仁<lb/>
霈下民有教有育有典有章東西朔南來享來王天監<lb/>
<pb n="KR4e0090_WYG_072-23a"/>
于徳曰忱予肖爰篤厥祜彌永以厚爰錫文武俾左俾<lb/>
右咸奮勵績疏附奔奏惟帝念兹靡勤弗酬或隆之褒<lb/>
或崇之爵四聖一道秉持有確有效于勤敬受靡怍顧<lb/>
臣耄愚材樗量勺寵福齊均負乘惕若惟皇四聖天徳<lb/>
洋洋鳳翥龍騰慶雲五章豈臣𦕈微獨䝉厥慶斗牛之<lb/>
下髙山大江與被嘉榮華潤悠長<lb/>
　　賦<lb/>
　　　神龜賦<hi>有序</hi>
<pb n="KR4e0090_WYG_072-23b"/>
洪惟皇帝陛下自臨御以來一循太祖聖神文武欽明<lb/>
啟運俊徳成功統天大孝髙皇帝舊章以治教天下重<lb/>
惟髙皇帝起布衣定大業五十餘年之間聖徳神功如<lb/>
天地之廣大日月之著明四時之變通宜樹碑孝陵刋<lb/>
示萬世乃命有司采貞石臣工趨事大小畢力既得石<lb/>
幕府山之陽而碑之跗未得也復求諸龍潭山麓發地<lb/>
得石龜其脩踰咫崇半於脩宛然類跗之状又下得鉅<lb/>
石光潤堅厚脩廣之度式稱跗制執事之臣諦觀駭異<lb/>
<pb n="KR4e0090_WYG_072-24a"/>
謂如有神相之者遂奉龜以獻詔群臣觀焉群臣忻躍<lb/>
稱贊以為神龜也天錫之祥古所罕有臣竊惟禎祥之<lb/>
臻皆有所因周之武王聖人也孔子稱其逹孝曰孝者<lb/>
善繼人之志善述人之事也惟陛下聖孝與武王同一<lb/>
繼述之勤神龜之祥職此之因宜有賦詠見諸後世謹<lb/>
譔神龜賦一首上進賦曰<lb/>
帝秉徳之純孝兮原至性於天賦初統承於大寳兮肆<lb/>
宏整於皇度並周武之善繼兮同有虞之終慕恒存覯<lb/>
<pb n="KR4e0090_WYG_072-24b"/>
於羹墻兮非自履於霜露睇鍾山於東華兮騰孝陵之紫<lb/>
氛於昭其在上兮想陟降而乘雲皇考昔肇迹兮諒順天<lb/>
而應人薄四海之内外兮大一統而為君奄六龍其上<lb/>
賓兮𣺌翠華之無方懿聖徳與神功兮配天地之博閎<lb/>
帝将揭以永示兮齊日月而同明表神道之廣大兮求<lb/>
樂石之堅貞臣稽首而奉命兮工殫慮而陳力天既錫<lb/>
以貞珉兮羌跗趾之弗得歴天璽之崔嵬兮縁龍潭之<lb/>
崱屴慶雲蒸而在上兮瞻徘徊而羃䍥靈氛告此其萃<lb/>
<pb n="KR4e0090_WYG_072-25a"/>
好兮發坤藏兮其求索石有龜其渾成兮非徒像於彷<lb/>
彿度裁踰於咫尺兮儼咸備乎六物首翹翹而左盼兮<lb/>
尾宛宛而右折負文章之彪炳兮介十五其縱横含玉<lb/>
潤與金精兮間𤣥碧之光熒質厚重而不欹兮貌閒暇<lb/>
而若凝其造化之所為兮合陰陽之所成有堅確而在<lb/>
下兮又潤澤與端夷脩廣度於跗制兮于棨矱而咸宜<lb/>
胡為有是姱好兮上又有此靈龜信嶽靈之孕秀兮與<lb/>
川后之毓竒衆目視而心駭兮咸詫神而誇異何曠代<lb/>
<pb n="KR4e0090_WYG_072-25b"/>
其伏匿兮奮獨顯於明世俛懷思而求其故兮皇至孝<lb/>
之所致恭奔走而致告兮藉綺陳乎金門錫群辟俾咸<lb/>
覿兮謄亹亹之誦言謂夏時而浮洛兮既誕啟於人文<lb/>
兹兆祥於聖代兮允匹休乎前聞稱皇心之所求兮式<lb/>
表形於所施固天道之孔明兮于以答皇之孝思况皇<lb/>
考之功徳兮天眷眷而念兹所發珍而顯祕兮固将以<lb/>
著乎無期夫祿位名壽兮曰大考其克膺荃神龜之出<lb/>
兮亦遐齡之所徴惟皇德之合天兮昭受福之穰穰又<lb/>
<pb n="KR4e0090_WYG_072-26a"/>
将錫類於萬億兮世克君而克承<lb/>
　　　瑞應白烏賦<hi>有序</hi>
宣徳四年七月廣東海陽縣進白烏二明㓗如玉曠代<lb/>
希見文武群臣咸謂此陛下大德至孝之應也蓋瑞應<lb/>
圗云宗廟禮敬備於孝慈則白烏至晉中興證祥説亦<lb/>
云白烏仁禽宗廟肅敬則見而漢蔡邕云烏反哺之鳥<lb/>
至孝之應也伏惟陛下臨御以來孝事祖宗寅恭直清<lb/>
奉天愛人一循舊章奉侍聖母皇太后致天下之養備<lb/>
<pb n="KR4e0090_WYG_072-26b"/>
極愛敬躬行於上化被於下瑞烏之臻實應於此於是<lb/>
頫伏上表祝陛下萬萬歲壽聖心謙虗弗自為徳璽書<lb/>
賜諭推功於天地宗廟下暨臣工且致警勵之意聖徳<lb/>
廣大蓋與二帝三王同一心也自昔盛時凡遇禎應皆<lb/>
有詠歌敷揚盛美今陛下仁明孜孜焉惟崇謙篤敬之<lb/>
為務尤有以彰聖德之盛也臣忝以文墨塵侍從謹譔<lb/>
瑞應白烏賦一篇庶㡬宣昭於萬一謹錄上進其辭曰<lb/>
盛矣哉聖人之誠也逹乎天地天之應也必以厥類昔<lb/>
<pb n="KR4e0090_WYG_072-27a"/>
周德之昉興翽儀鳯於岐陽逮王化其旁洽來白雉於<lb/>
越裳明明我皇隆孝之德幽𤣥以孚明神以格爾乃服<lb/>
領以南苞山負海儲精凝龢寳藏攸在陸有孔鸞衆異<lb/>
之産水有珠貝萬珍之聚坌雲擁而川溢名古今而擅<lb/>
天下也廼有靈羽並見于野稟西顥之純粹同皎皎其<lb/>
皓素蓋鸑鷟就而為之衞大鵬俛而為之馭於是觀者<lb/>
異焉質于鄉遂鄉遂大夫駭而歎曰帝王之瑞也曷為<lb/>
其在是哉具匭函簡駿奔望北辰獻至尊山靈除塗雨<lb/>
<pb n="KR4e0090_WYG_072-27b"/>
師汎塵清颷翼輈矞雲覆軒踰越嶺徼道江絶湖豁天<lb/>
宇兮澄齊馳萬里兮斯須於是升皇畿瞻帝居由金門<lb/>
趨玉除神閒意定穆穆愉愉跱瑶墀兮眎眩惑邇天球<lb/>
兮方㓗白魯之縞兮趙之璧瑩鮮明兮同一色應日中<lb/>
兮陽彩嬌服章兮畫翬大廷蹌蹌鳳同類上苑翯翯華<lb/>
相輝於是公侯卿士博雅方聞稽古考德頫伏陛言惟<lb/>
天祐聖有感斯應惟祥畀徳有施斯獲洪惟聖皇纘緒<lb/>
天位惇至德兮要道本天經兮地義擴𢎞軌於往哲敷<lb/>
<pb n="KR4e0090_WYG_072-28a"/>
至化于四裔斯穹祗之攸鑒而嘉禎之所自詠大雅之靈囿祝<lb/>
天子之萬嵗皇曰噫嘻天地祖考錫慶垂祚於予時保秉謙<lb/>
持恭固讓弗有渙綸章以飭勵期弼諧於延乆公侯卿士拜頫<lb/>
稽首頌天子之神聖徳愈髙而愈厚侔夏禹之不代齊商湯之<lb/>
𢡟敬保太和於海宇斯永篤乎洪慶遂進而歌曰慈孝之類兮<lb/>
徳孔仁充因心之推兮萬物均聖澤洋洋兮周八垠又歌曰周八<lb/>
垠兮歸帝仁鞏宗社兮奠以安福家與邦兮暨覆載以長春<lb/>
　　　賀白鵲表<lb/>
<pb n="KR4e0090_WYG_072-28b"/>
伏以帝御下民敷仁恩之廣大天生嘉瑞表聖世之清<lb/>
寧寰宇泰和臣民舞蹈恭惟皇帝陛下明同日月道合<lb/>
羲軒聖治神功躋皞皞雍熙之世普天率土皆忻忻化<lb/>
育之中致靈氣之毓祥暏珍禽之來獻與鳯同類蹌蹌<lb/>
於帝舜之庭如玉其輝翯翯在文王之囿惟禎符之昭<lb/>
貺本聖徳於養民臣某等目睹嘉禎心切懽慶民安物<lb/>
阜幸際大明一統之時地乆天長惟祝聖皇萬壽之福<lb/>
　　　為公侯謝賜勑諭表<lb/>
<pb n="KR4e0090_WYG_072-29a"/>
伏以鳳翥鸞翔垂綸章之五色雲行雨施霈徳澤於九<lb/>
天聖心眷愛之隆深大訓彰明而懇至其為歡戴莫罄<lb/>
名言恭惟皇帝陛下聖哲文明剛徤中正惟天為大同<lb/>
符一視之仁如日方中統照八紘之廣茂神武以綏靖<lb/>
闡文教於雍熈近悦逺來浩若百川之赴海時康道泰<lb/>
藹然萬物之皆春式俾凡愚均深化育伏念臣某藉先<lb/>
臣之餘緒受國家之厚恩穉且非才未嘗寸鏑之試貴<lb/>
而襲爵遽崇五等之封臣某昔當北平之時曾備驅馳<lb/>
<pb n="KR4e0090_WYG_072-29b"/>
之列錫封行賞既大賚之覃施掩纇棄瑕雖末勞而必<lb/>
報鐡劵丹書之榮寵金貂玉帶之光華咸膺貴富之隆<lb/>
申降保全之澤舉舊章之歴歴垂聖誨之諄諄義重君<lb/>
臣恩深父子誓恪恭於佩服庶仰副於生成聖壽延長<lb/>
祝天地而同久皇圗隆盛昭日月之大明<lb/>
　　　賜為善陰隲百官謝表<lb/>
伏以聖皇統御𢎞敷天地之仁大典渙頒普錫臣民之<lb/>
訓洪恩所被海宇均歡恭惟皇帝陛下文武聖神髙明<lb/>
<pb n="KR4e0090_WYG_072-30a"/>
廣大躬膺天命作之君作之師主宰下民教以孝教以<lb/>
弟輯古今之善行備感應之明徴諒惟陰隲之脩必有<lb/>
自然之祐申之聖論所以開人心之聰明詠以宸章所<lb/>
以妙人心之感化同大舜之與人為善同洪範之斂福<lb/>
錫民俾閭閻畎畝人人有樂善之心而華夏蠻夷家家<lb/>
享施德之報大一統文明之治崇萬年宗社之安臣某<lb/>
等叨列朝行首膺寵賜深切忻愉之至永堅佩服之誠<lb/>
德教昭宣幸遇聖人之在位皇圖隆盛恭祈洪福以齊<lb/>
<pb n="KR4e0090_WYG_072-30b"/>
天<lb/>
　　　賀嘉穀表<lb/>
伏以皇明景運昭日月之光華盛世嘉祥應歲年之大<lb/>
有至仁所召率土騰懽恭惟皇帝陛下德合上天功髙<lb/>
前聖大一統文明之治建萬世太平之基六合八紘戴<lb/>
皇恩之化育千祥萬瑞皆聖誠之感通維兹嘉穀之生<lb/>
允協豐年之慶榮衆莖於一本垂蕃實以駢枝雲藹星<lb/>
疇茂瓊桴之彧彧日融鱗隰粲金穂以煌煌三農咸瑞<lb/>
<pb n="KR4e0090_WYG_072-31a"/>
應之懽四海共豐登之喜既堅既好樂甫田之十千如<lb/>
櫛如墉謌實積於萬億誠本皇上聖仁之廣運是以昊<lb/>
天靈貺之昭孚寰宇生民際雍熈而富碩國家宗社長<lb/>
隆盛以奠安臣某等恭覩禎祥切深懽忭民康物阜親<lb/>
逢聖朝九叙之惟歌地久天長仰祝皇上萬年之洪福<lb/>
　　　甘露表<lb/>
臣某等恭覩永樂十七年十一月十七日至二十日連<lb/>
日甘露降於孝陵松栢其凝如脂臣某等謹按瑞應圗<lb/>
<pb n="KR4e0090_WYG_072-31b"/>
曰甘露仁瑞之澤其凝如脂又曰聖王之德上及太清<lb/>
下及萬靈甘露下此國家上瑞今降于孝陵誠本皇上<lb/>
大德上感通于天地祖宗下廣被于天下生民所致以<lb/>
隆皇上萬萬年之洪福國家萬萬年之太平謹奉表稱<lb/>
賀者臣某等誠懽誠忭稽首頓首上言伏以聖皇撫運<lb/>
大徳合于唐虞甘露自天瑞應昭乎日月臣民懽忭海<lb/>
嶽光華恭惟皇帝陛下文武聖神剛徤中正恭事天地<lb/>
宗廟秉聖徳之純誠尊臨四海萬邦敷仁恩之廣大治<lb/>
<pb n="KR4e0090_WYG_072-32a"/>
教崇髙於列聖雍熈普徧於八紘上得天心助順之隆<lb/>
下得民心懽戴之盛泰和充溢瑞應蕃臻今兹甘露之<lb/>
禎祥復見孝陵之松栢聮珠撒玉含翠葉以清妍綴雪<lb/>
凝霜粲丹柯而芳潤如飴其美承陽不晞致和本自於<lb/>
聖人為瑞實彰於景運隆皇上萬萬年盛大之福肇國<lb/>
家萬萬歲太平之基臣某等守職南京躬瞻上瑞河清<lb/>
海晏均承如海之深恩地久天長恭祝齊天之聖壽無<lb/>
任瞻天仰聖激切屏營之至<lb/>
<pb n="KR4e0090_WYG_072-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻四十四<lb/>
</p>
<p>
</p>
  </div>
</body>
</text>
</TEI>
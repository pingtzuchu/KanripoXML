<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻十三</head>
    <p>
<pb n="KR4e0090_WYG_013-1a"/>
欽定四庫全書<lb/>
　東里文集巻十三　　　　明　楊士竒　撰<lb/>
　　神道碑<lb/>
　　　奉天靖難推誠宣力武臣特進榮祿大夫柱國<lb/>
　　　前軍都督府左都督永康侯追封蔡國公諡忠<lb/>
　　　烈徐公神道碑<lb/>
公諱忠字仲達姓徐氏世家廬州之合淝父諱用元季<lb/>
守宣城我太祖皇帝兵至宣率衆歸附命仍其職遂從<lb/>
<pb n="KR4e0090_WYG_013-1b"/>
征討以功實授管軍百户從守南昌進武畧將軍河南<lb/>
衛副千户洪武壬戍自陳老疾命公代之丁卯從征北<lb/>
邊至喀爾喀之地還城大寧無幾調大寧備禦戊辰從<lb/>
征金山之冦之爲邉患者屢戰敗之獲其馬牛輜重賜<lb/>
白金鈔幣庚午運兵餉數十萬斛赴温口遂從征鼐爾<lb/>
布哈大敗敵衆俘獲其人口萬餘總兵遣公䕶送入闗<lb/>
公悉心撫䘏俘者如歸陞濟陽衛世襲指揮僉事乙亥<lb/>
城懐安萬全丙子率兵從征北邊至驢駒河而還丁丑<lb/>
<pb n="KR4e0090_WYG_013-2a"/>
徃填開平己夘太宗皇帝舉北平之師公首從義旗克<lb/>
宻雲克雄縣真定取永平克大寧還戰鄭村埧取廣昌<lb/>
薊州戰白溝河皆竒功進攻濟南克滄州大戰東昌及<lb/>
夾河攻彰徳破西水寨克東阿東平汶上大戰靈璧遂<lb/>
從渡淮及江至亰師公臨戰奮勇百夫莫當出入敵陣<lb/>
率在衆先白溝之戰敵揮刃斮公兩指未殊公自斷指<lb/>
擲地裂衣帛裹創仍奮進戰其馭士卒撫䘏誠至人人<lb/>
歸心而號令嚴明所過無擾上行師恒飭諸將毋妄殺<lb/>
<pb n="KR4e0090_WYG_013-2b"/>
曰吾奉天弔民厲民違天何望有濟公承命顓顓惟執<lb/>
兵迎拒者不容而誘諭招徠綏撫降附多効力焉其以<lb/>
功進官自指揮同知歴都指揮僉事授奉天靖難推誠宣<lb/>
力武臣特進榮禄大夫柱國前軍都督府左都督永康<lb/>
侯食禄千一百石子孫世襲賜誥劵追封曾祖六二祖<lb/>
七九及考皆永康侯曾祖妣陶祖妣王妣張皆永康侯<lb/>
夫人永樂己丑暨癸巳車駕廵狩北京仁宗皇帝監國<lb/>
上以公敦厚老成留之南京兵政一以任公公小心寅<lb/>
<pb n="KR4e0090_WYG_013-3a"/>
畏清静簡易上下咸宜之一日夙興盥櫛衣冠坐都督<lb/>
府得風疾遽卒癸巳八月二十四日也上在北京聞訃<lb/>
震悼輟視朝一日遣官賜祭給賻命有司治䘮葬追封<lb/>
蔡國公諡忠烈并加封其三代考皆蔡國公妣皆蔡國<lb/>
夫人配亦蔡國夫人仁宗皇帝在東宫遣祭賚賜甚厚<lb/>
公沉毅質恪有孝行旦暮出入必先詣家廟事繼母敬<lb/>
愛兼至小有訓責必跪受雖貴不變所得上賜必謹視<lb/>
之約已守法未甞有過接人恭謙和氣滿容語簡而誠<lb/>
<pb n="KR4e0090_WYG_013-3b"/>
洞見底裏春秋五十有二而卒卒之嵗十一月二十七<lb/>
日葬江寧縣安徳鄉長岡之原子男二安山夀安襲侯<lb/>
爵女二長適指揮使孫竑次適沐儼安奉國子祭酒具<lb/>
公泰所述事狀求文刻神道之碑士竒與公同朝十有<lb/>
餘年後同侍監國相厚知公之行加詳故為序而銘之銘曰<lb/>
桓桓徐公為時虎臣襲家之勲奮武以振天啟聖明<lb/>
義旗爰舉挺誠來從股肱之輔皇麾所指公迅前驅<lb/>
誰抗誰禦拉朽折枯神武不殺公行聖志來迓來歸<lb/>
<pb n="KR4e0090_WYG_013-4a"/>
撫綏勤至仁施如春義行如秋公實左右威懷並流臲<lb/>
卼既安氛翳咸廓宗社再隆褒功命爵悃愊無華厚重<lb/>
靡遷貂蟬充廷孰愈公賢鑾輿北狩聖儲監國峙武以<lb/>
衛孰優公徳肅肅小心温㳟靖嘉巋焉老成為國之華維<lb/>
孝維忠在公允蹈宜貴宜富昌不耆耄都門之南聿崇<lb/>
起墳過者下車眎兹刻文<lb/>
　　　贈資善大夫都察院右都御史兼詹事府詹事<lb/>
　　　向公神道碑銘<lb/>
<pb n="KR4e0090_WYG_013-4b"/>
洪武二十四年十月十一日南昌之進賢䖏士向公允<lb/>
恭卒其葬也前江西儒學副提舉熊釗先生銘之後三<lb/>
十有四年為洪熈元年天子推恩大臣時䖏士之子寶<lb/>
爲資善大夫都察院右都御史兼詹事府詹事遂贈其<lb/>
祖若考散官官皆如寶祖妣妣皆夫人寶奉命書薦告<lb/>
已退具其考之事狀以告士竒曰惟上之大賜與先考<lb/>
所以身致今之光榮者皆不敢以泯幸爲之文將刻石<lb/>
墓道以永示我後人按狀向宋左僕射同平章事諡文<lb/>
<pb n="KR4e0090_WYG_013-5a"/>
簡諱敏中之後文簡曽孫子蔚以欽聖憲肅皇后家從<lb/>
髙宗南渡其子性事孝宗官至大中大夫封魏國公贈<lb/>
少師少師生朝奉大夫士煜朝奉生臨川縣丞公道娶<lb/>
進賢許氏因葬其父進賢遂家焉臨川四世至居敬娶<lb/>
胡氏生熈載熈載娶羅氏生雲翔雲翔娶章氏公之父<lb/>
母也自公以上三世皆有厚徳不志榮利而家秉禮度<lb/>
肅然他之名世族者不及也公諱祖紹允恭其字㓜聡<lb/>
慧七嵗讀書渉通大義且强敏善記其事父母孝愛其<lb/>
<pb n="KR4e0090_WYG_013-5b"/>
弟厚貲業恣所取弟死無子選族子爲之嗣其於人賙<lb/>
窮乏矜憫無告恒汲汲甞嵗歉鄉莩死甚衆時田麥且<lb/>
熟有盗刈之者公得盜及麥不忍發或教公執盜送官<lb/>
當併得其田廬公曰㓙年民果得已為盜耶且困人扵<lb/>
厄而奪其所有吾所不能人以是服其長者國初安仁<lb/>
土豪楊漢既以饒信建昌内附而其下所過猶縱剽敓<lb/>
厲民公隣人陳氏無子唯一女始笄爲所剽父母痛憤<lb/>
然莫敢誰何公毅然以其人訴行省卒還之所爲義舉<lb/>
<pb n="KR4e0090_WYG_013-6a"/>
多類此里宴㑹有暴發少年倚貲鉅不讓直入據上座<lb/>
公怒㦸手數其過切責之少年慚懼趍降請謝公亦改<lb/>
容懽遇之盖公襟宇洞達遇義所不可剛正直奮不畏<lb/>
彊禦而彼能改過即霽顔開納無所凝滯焉人有忿爭<lb/>
不相下率走公求直平生好徳樂義邪僻之念不作於<lb/>
心非法之言不出諸口閒居儀貌儼肅子弟侍側者皆<lb/>
謹自飭如侍嚴師不敢稍縱寶始就學勵之曰立身必<lb/>
以儒及仕又曰守官必以道寶甞坐累逮繫公不色憂<lb/>
<pb n="KR4e0090_WYG_013-6b"/>
有以爲問者曰吾兒所存心行已當逺大此不足爲累<lb/>
至今鄉人號明知子者必推公盖春秋七十而卒㑹葬<lb/>
千有餘人斯亦可以觀其行矣夫人熊氏邑儒家子有<lb/>
孝敬儉勤之徳所以爲婦為母者族姻盖視以為法先<lb/>
十八年卒子男一即寶女二長適王次適熊皆先卒孫<lb/>
男五劉孫早卒可觀可規可覯可寛女四曾孫男一寶<lb/>
洪武乙丑進士兵部主事員外郎應天府尹以至于今<lb/>
官歴事列聖四十有餘年恭愼之行氷蘗之守寛厚之<lb/>
<pb n="KR4e0090_WYG_013-7a"/>
施夷險一致魯無君子斯焉取斯要其本諸家者深矣銘曰<lb/>
顯顯宋臣曰向文簡扈蹕來南向以戚畹逮臨川丞<lb/>
啟家進賢繩繩振振式䌓子孫有閌髙門有嚴禮度<lb/>
居處執恭出入秉序世德之承誦法鄒魯進賢七葉<lb/>
曰允恭甫維允恭甫外方内仁志之所存惠逮于民<lb/>
其潜在下隨所分力民之懐之孰匪厥徳其嗣奮楊熈<lb/>
帝之載推考之志而施逾大帝曰俞哉覃澤所自龍章<lb/>
褒敭日星輝麗豸冠犀鞶靈飇翼驂嵗時薦祀来蒞<lb/>
<pb n="KR4e0090_WYG_013-7b"/>
來歆行有報施兹維徳召墓道琢辭來世是告<lb/>
　　　奉天翊衛推誠宣力武臣特進榮祿大夫柱國<lb/>
　　　追封平江侯諡恭襄陳公神道碑銘<lb/>
太宗皇帝初自北藩舉兵内向至江上都督陳公瑄具<lb/>
舟迎濟事平上正大統録功賜公奉天翊衛推誠宣力<lb/>
武臣特進榮禄大夫柱國封平江伯賜誥劵陳氏家合<lb/>
淝其先世具余所著其先公墓碑公字彦純自少穎敏<lb/>
不凡好善惡惡内篤孝行洪武中侍父官成都習兵畧<lb/>
<pb n="KR4e0090_WYG_013-8a"/>
精騎射以武臣子選侍大將甞從出郊遥望孤鴈襍鵞<lb/>
羣命衆從者射不中冣後命公彂一矢斃之有䲭翔于<lb/>
上命公射應弦而墜自是屢試皆竒中衆大服而公不<lb/>
自爲能朝廷命縂兵者作蜀府宫城遣將伐材於山所<lb/>
行失律且材不中度又所經瘴地士多死總戎察公可<lb/>
用遂命之公善撫綏明號令别取善道七百里以入先<lb/>
期而還士不病所得材皆適用總戎者嘉之又命董繕<lb/>
作具有條理遂從征南畨岩州中亭及散毛鎮南咸建<lb/>
<pb n="KR4e0090_WYG_013-8b"/>
勞績代父職爲成都右衛指揮同知父坐舊累謫戍遼<lb/>
陽公伏闕奏請代行特詔父子並免復職衛卒數軰饕<lb/>
詖狙詐狹制上下爲衆患公次苐悉去之善類以安從<lb/>
征越嶲討建昌酋長伊埒特穆爾踰梁山平天星寨破<lb/>
寧畨諸蠻駐西河口諭降夷人數千從總帥復征塩井<lb/>
平三山寨及小伯夷進攻卜木瓦寨據要害立堡以斷<lb/>
賊路官軍分三隊進公居中已而左右兩隊弗支奔還<lb/>
公所統僅百餘人冒險先登賊數千圍公公下馬率衆<lb/>
<pb n="KR4e0090_WYG_013-9a"/>
且射且斫賊疲稍却公亦傷足裹創進戰自己至酉賊<lb/>
敗走公全所綂而還復從征餘冦賈哈喇時冦衆數萬<lb/>
據嶮以拒官軍分三道公軍後進由畨西渉打中河得<lb/>
間道乃出竒兵作浮梁渡河既渡撤梁以固士志遂壓<lb/>
冦境冦憑嶮迎敵一日十三戰奪其嶮明日復力戰凡<lb/>
七合冦大敗遂入其壘簡銳卒出哨令望見前軍旌旗<lb/>
即舉砲俾知己敗冦仍遣五百軍斷冦走路冦窮出降<lb/>
械送賈哈喇京師撫輯其餘衆公及麾下皆被陞賚從<lb/>
<pb n="KR4e0090_WYG_013-9b"/>
蜀獻王廵邉招撫邉夷兼理茶馬之政邉人恱戴灌口<lb/>
都江堰壞民苦水患公修其隄防躬督工作爲堅久計<lb/>
矜恤無告出貲置義田二百畝扵成都積所入租凢貧<lb/>
不能衣食不能婚嫁及死不能歛葬者皆給之會雲南<lb/>
兵征百夷以功陞四川行都司都指揮同知遂進右軍<lb/>
都督府都督僉事太宗皇帝知公才可任時北京軍儲<lb/>
不充命公歳董運百萬石道海給之公措置井井剏建<lb/>
百萬倉扵直沽尹兒灣城天津衛籍兵萬人戍守公善<lb/>
<pb n="KR4e0090_WYG_013-10a"/>
任使均勞逸秋豪無取扵下凢漕徙姦弊掃除一清漕<lb/>
舟所經海島夷人畏憚官軍悉閉匿公下令俾出為市<lb/>
而遣官監臨平其直軍無敢譁人兩便之舟還值倭冦<lb/>
刼沙門島公率衆追至朝鮮境上焚冦舟殆盡冦以殺<lb/>
溺死者甚衆奉命率舟師於閩海備倭冦者三海溢坍<lb/>
沒隄㟁起揚之海門歴通泰北至䀋城凡八百里奉命<lb/>
以四十萬卒修之航海至者茫洋莫知所停泊徃徃膠<lb/>
淺公扵太倉相可泊䖏以二十萬卒築髙丘二十丈<lb/>
<pb n="KR4e0090_WYG_013-10b"/>
延亘十里爲表識衆便之稱寶山事聞上親製文樹碑<lb/>
焉既建北京罷海漕浚濟寧臨清河通南北徃來仍屬<lb/>
公董餉運公建議造淺艖二千艘初嵗運二百萬石爲<lb/>
之有方後増至五百萬石國用以足若䟽清江浦引水<lb/>
由管家湖入鴨陳口逹淮以免淮河風濤之患就管家<lb/>
湖築隄亘十里以便引舟浚儀真𤓰洲二埧潮港之堙<lb/>
鑿吕梁徐州二洪巨石以平水勢築沛縣刁陽湖濟寧<lb/>
南望湖長隄開泰州白塔河通大江築髙郵湖隄隄内<lb/>
<pb n="KR4e0090_WYG_013-11a"/>
鑿渠亘四十里以通舟南北造梁以便陸行自淮至臨<lb/>
清相水勢髙下建牐四十有七以時啓閉皆舟楫通行<lb/>
永逺之利扵淮濵作常盈倉五十區以貯江南輸稅扵<lb/>
徐州臨清通州皆建倉以便轉輸慮漕舟昧河深淺自<lb/>
淮底通州濵河置舍五百六十八所舍置卒俾導舟可<lb/>
行䖏縁河隄鑿井樹木以便夏月行者凢扵事慮之周<lb/>
而爲之果仁宗皇帝初臨御下詔求言公首言七事大<lb/>
槩謂南京國之根本宜爲久逺鞏固之計選將益兵以<lb/>
<pb n="KR4e0090_WYG_013-11b"/>
嚴守備長民長兵皆宜擇賢能然後政舉而下不失所<lb/>
賢能在推舉推舉在覈實乞選朝臣之公正者分廵天<lb/>
下考察百司政事得失進㢘能黜貪鄙則官得人而治<lb/>
可興今府州縣學教官多不得人乞令風憲考察罷黜<lb/>
别選今中外軍伍多缺蓋由所管頭目私役擾害不勝<lb/>
致其迯逸乞勑都府兵部都司嚴切禁約就行清理老<lb/>
疾者令户丁代迯逸者責限追捕户絶者驗實除豁伍<lb/>
籍又邉防之要在兵食足近歲如開平等䖏城不足兵<lb/>
<pb n="KR4e0090_WYG_013-12a"/>
兵不足食所守何由完固乞選武臣之有方畧者授以<lb/>
精兵足其衣食給之堅利器械俾曰教習如有沃壤令<lb/>
兼務耕守今漕運惟江西湖廣浙江及蘇松諸郡去北<lb/>
京甚逺漕河又有洪牐淺凍之阻徃復踰年襍費數倍<lb/>
正糧上逋公租下妨農務乞自今令運扵近便淮安徐<lb/>
州等䖏收貯别令官軍運至北京則民力可蘇農務不<lb/>
妨各䖏官軍每嵗漕運畢財力殫乏到家又修理壞船<lb/>
運來歳糧勞勤可憫其所管頭目又加别役以重困之<lb/>
<pb n="KR4e0090_WYG_013-12b"/>
乞行禁約今後漕運軍士不得再有别役馬船快船惟<lb/>
二三百料者可行扵漕河所載不過五六十石每船已<lb/>
有額設水夫今又扵縁河拘集軍民聽候其至接逓聽<lb/>
候日久衣食艱難有至行丐者乞自今罷之上覽奏嘉<lb/>
嘆命有司咸即施行賜勑奬諭有老成忠愛之誠之褒<lb/>
加之重賚賜誥追封其曾祖省三祖重一考聞皆平江<lb/>
伯曾祖母孫祖母朱嫡母王生母王故妻湯皆夫人命<lb/>
子孫世襲宣宗皇帝臨御命公鎮守淮安兼督漕運公<lb/>
<pb n="KR4e0090_WYG_013-13a"/>
至察宿弊之爲民厲者悉革之豪猾姦宄皆歛避境内<lb/>
以寧時已嬰疾而躬勤旦莫靡有滯事疾間入朝深被<lb/>
嘉勞賜宴賚還至淮安無幾疾復作上聞特勑勞問時<lb/>
子儀在侍衛令挾醫馳驛徃侍竟薨宣徳癸丑十月十<lb/>
一日也春秋六十有九訃聞上悼嘆輟視朝一日追封<lb/>
平江侯諡恭襄賜祭命工部營葬公爲人闓爽英毅𢎞<lb/>
度偉畧稠人廣㑹譚論亹亹倫軰推服公餘披閱載籍<lb/>
考知徃古成敗治亂之故喜近逢掖士時相講議善交<lb/>
<pb n="KR4e0090_WYG_013-13b"/>
際能推利爲義所至以濟人爲心多所建置人用徳之<lb/>
不忘家有樂善堂恒舉鄒孟氏仁義忠信樂善不倦之<lb/>
語以勉子孫配某氏封夫人子男五佐襲平江伯後公<lb/>
數歲卒次儼次儀今爲勲衛好文事精武畧次倫次侃<lb/>
女三李芳江隂衛指揮同知張英其壻也一未行孫男<lb/>
三裕今襲平江伯祐祼女七公葬以薨之明年三月<lb/>
墓在江寧縣大山之原余與公同朝三十餘年相知且<lb/>
好扵是儀以狀求著神道之碑故按狀叙而銘之銘曰<lb/>
<pb n="KR4e0090_WYG_013-14a"/>
繄公挺出何桓桓武兼勇智追前聞材藝夙試卓寡倫<lb/>
峩冠三品承考勲蠻谿獠峒獫猲羣負嶮弗擾獰且䞭<lb/>
公奮掃刮迅㧞塵湔滌腥穢寧邉民有嶻譽望齊峨岷<lb/>
歘徴來東衛宸垣遭承興運效駿奔録勞䟽封昭鴻恩<lb/>
貂蟬鞶玉衣繡麟報賜志企古藎臣單心畢慮靡夕昕<lb/>
滄溟茫洋𣺌涯垠嵗漕萬艘奄然臻有梗于海威赫震<lb/>
斬鯨戮鱷焚甲鱗崇表海㟁亘長雲雲章龍彩天垂文<lb/>
南賦北貢艱以辛踰淮歴濟底天津䟽堙鑿堅劬且勤<lb/>
<pb n="KR4e0090_WYG_013-14b"/>
坦行如砥戚者忻猗嗟公䔍孝與仁厥施諸時績弗泯<lb/>
愛國亦有嘉謨陳功載冊府被後昆大江之陽巋有墳<lb/>
太史銘之昭不刋<lb/>
　　　故驃騎將軍左軍都督府都督僉事王公神道<lb/>
　　　碑銘<lb/>
正統四年八月十七日左軍都督府都督僉事王公瑜<lb/>
以疾終于通州之驛舘訃聞上悼惜遣禮部尚書賜祭<lb/>
加賻勑有司治喪葬京師親王遣祭公侯六卿皆詣弔<lb/>
<pb n="KR4e0090_WYG_013-15a"/>
祭既葬其子縗絰奉其弟瑄所述事狀踵門泣拜求書<lb/>
墓道之石余爲之歎曰忠義為臣之大節如王公之挺<lb/>
特獨奮忘其身以爲宗社計豈非卓然大丈夫㢤公字<lb/>
廷器始代父長五十夫選𨽻趙簡王䕶衛永樂癸卯五<lb/>
月太宗皇帝㣲不懌數日未出見羣臣仁宗皇帝在東<lb/>
宫軍國政務悉啟聞施行邪僻傾險之徒不得騁其私<lb/>
咸所不便簡王時留北京敬修孝弟其䕶衛指揮孟<lb/>
賢等十數軰潜結歴官王射成等及内侍養子共搆<lb/>
<pb n="KR4e0090_WYG_013-15b"/>
邪謀欲俟宫車晏駕矯詔從中出立簡王而已得志焉<lb/>
實秘不令簡王知盖慮不從即事敗齏粉而尸其謀者<lb/>
公姻家髙以正布置已定髙宻以語公公駭曰此天壤<lb/>
間極惡大罪鬼神所不貸者柰何甘為覆家㓕祀計髙<lb/>
不聽又涕泣戒之髙怒而慮其泄也謀害之遂詣闕入<lb/>
䟽上覽之初疑其詐諼曰豈應有是反覆詰難衆爲公<lb/>
危公辭色不少挫既捕賢等至上親問狀得其邪謀本<lb/>
末及所造偽詔立誅以正射成及内侍養子陞公遼海<lb/>
<pb n="KR4e0090_WYG_013-16a"/>
衛千户後賢等皆伏誅召還又陞懷逺將軍錦衣衞指<lb/>
揮同知有㫖戒其同官事必闗白瑜勿謾公正直坦明<lb/>
每事求當大體所𨽻官校心歸之無間言見知扵上宣<lb/>
徳中陞都指揮僉事命署左軍都督府都督僉事充<lb/>
左副總兵佩漕運印總督江南民賦之輸北京者兼守<lb/>
淮安正統初寔授驃騎將軍左軍都督府都督僉事在<lb/>
淮安承平江伯之後謹守其遺法不變展誠布公虛已<lb/>
從善䖏同官能讓淮安兵民雜䖏横兵素怙勢厲民<lb/>
<pb n="KR4e0090_WYG_013-16b"/>
公至首下令禁戢爲政重倫理有富民親在而與弟競<lb/>
産訴於公者公曰爾冨而委親之養扵弟而又訟弟孝<lb/>
友二行皆缺矣杖而斥之人服其明臨政務寛有二卒<lb/>
盜敗舟一板臬司坐盜官物抵死以質公公曰兩卒之<lb/>
命抵一敗舟板耶改坐不應平恕多類此好以義感人<lb/>
有婦翁以白金畀贅壻爲市取息者壻不善市不能償<lb/>
索之急欲自經翁執以告又有自顯官歸資槖豐厚其<lb/>
弟有宿逋貧不能償索逋者急弟乞償扵兄纎芥不得<lb/>
<pb n="KR4e0090_WYG_013-17a"/>
公聞之皆為代償荒嵗彂廪多所賑活嘗覽農桑撮要<lb/>
嘆古人用心民事遂益其所未備者十數事刻梓以傳<lb/>
滇南有浮圖人鼓其師之說所至惑民淮安典兵者與<lb/>
之暱為建刹居之而廣敓地為民厲公笞浮圖人逐之<lb/>
悉復民地淮人死不葬焚屍而委扵水公相城外多空<lb/>
地畀民以葬遂革焚屍之俗築室所居之側延師以訓<lb/>
武臣子弟閒暇躬徃督勵如己子弟然亦時蒞郡縣學<lb/>
敦勉博士弟子喜近儒生時與講論前言徃行至忠<lb/>
<pb n="KR4e0090_WYG_013-17b"/>
義事慨然有嚮慕意若渉悖亂即義形于色家居敦孝<lb/>
悌之行仁其族姻周且厚所至以愛人為心雖貴嚴扵<lb/>
自守扵利不一毫非分取服用清約門無私謁致勤扵<lb/>
公雖病不廢至是以計事詣北京力疾入見又明日出<lb/>
視漕舟竟不起享年五十有七公山陽人其先見余所<lb/>
著其考墓文曾祖文貴祖彦逹父銘母成氏繼茹氏朝<lb/>
廷推恩以其官品贈二代并封其元配許繼吳皆夫人<lb/>
子男五塤均垍塾堪女一未行其墓在宛平縣狼山村<lb/>
<pb n="KR4e0090_WYG_013-18a"/>
之原銘曰<lb/>
人道所重綱與常忠義寔關世範防偉公志勁百錬鋼<lb/>
上衛宗社尊天王挑摘姦宄發潜萌狐虺斬馘妖魅<graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>
嘉忠褒貞騰寵章簡亷任能升周行攄勤效智挺厥誠恵<lb/>
流績建譽孔揚大星俄隕吁可傷榮哀始終炳煌煌峩<lb/>
峩崇丘斯永藏龍泉下閟含精光升貫牛斗逝不亡<lb/>
　<lb/>
　<lb/>
<pb n="KR4e0090_WYG_013-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十五</head>
    <p>
<pb n="KR4e0090_WYG_053-1a"/>
欽定四庫全書<lb/>
　東里續集巻二十五　　　明　楊士竒　撰<lb/>
　　神道碑<lb/>
　　　追封奉天靖難推誠宣力武臣特進榮禄大夫<lb/>
　　　右柱國榮國公加封河間王諡忠武張公神道<lb/>
　　　碑銘<lb/>
王諱玉字世美姓張氏世家河南開封之祥符曾祖某<lb/>
祖某父天佑皆追封榮國公曾祖妣某祖妣劉妣王皆<lb/>
<pb n="KR4e0090_WYG_053-1b"/>
追封榮國夫人王初仕元為樞宻知院己而灼知天命<lb/>
洪武乙丑自㧞來歸我太祖髙皇帝禮遇甚厚王感奮<lb/>
思效戊辰從征捕魚海子喀爾喀之地以功授濟南衛<lb/>
副千戸又從𠞰富勒呼特穆爾至延安延川還陞明威將<lb/>
軍安慶衛指揮僉事庚午從征永順散毛諸洞辛未逐<lb/>
北部之侵邊者至雅哈山而還調燕山左護衛癸酉追<lb/>
奔至黒松林甲戌征野人等處陞都指揮同知戊寅朝<lb/>
廷用讒加兵親藩事急太宗皇帝不得已舉北平之師<lb/>
<pb n="KR4e0090_WYG_053-2a"/>
帷幄謀畫悉以任王王推誠致慮夙夜不懈事可否進<lb/>
止衆論紛紜未定者王正色數語决之咸中機宜故凡<lb/>
舉措必咨於王首用王䇿奪北平九門撫順討逆三日<lb/>
城内外悉定師將南出王曰不先定薊州將為後患薊<lb/>
平餘不足平時薊州守馬宣謀起兵迎拒上命王討之<lb/>
王至諭之不下環城攻之宣率衆出戰遂執宣殺之并<lb/>
執指揮毛某王知其可用釋不殺送詣北平遂撫輯軍<lb/>
民是夜急趍遵化豫戒將士止殺曰師行以得人心為<lb/>
<pb n="KR4e0090_WYG_053-2b"/>
本遂簡敢勇士四鼓登陴開其城門將士皆入城中始<lb/>
覺守將率衆拒戰執其將斬之餘不傷一人将吏悉隨<lb/>
王上謁遂移師永平宻雲皆望風輸欵從至灤河王進<lb/>
曰都督潘忠楊松在莫州阨吾南路宜先禽之上恱遂<lb/>
親發兵命王為先鋒用其計取涿州雄縣生禽潘楊時<lb/>
長興侯耿秉文率兵二十萬屯真定王自請往覘之還<lb/>
言軍無紀律且其上有敗氣無能為上至無極以敵衆<lb/>
我寡欲試諸將勇怯召問今舉兵所嚮且度可必勝否<lb/>
<pb n="KR4e0090_WYG_053-3a"/>
衆未有適說王曰今當徑趍真定彼雖衆然新集未齊<lb/>
我軍乘勝一鼓可破之上曰玉言合吾意吾倚玉一人<lb/>
足辦明日抵真定接戰秉文大敗幾被禽獲其左副將<lb/>
軍駙馬都尉李堅右副將軍都督寗忠及都督顧成等<lb/>
斬首三萬餘級獲馬二萬復敗安陸侯吳傑軍上召王<lb/>
諭曰汝之功也非汝與吾意合不及此永平馳報江隂<lb/>
侯吳髙等以遼東兵攻圍城急又諜報曹國公李景隆<lb/>
引兵數十萬將攻北平城上與王謀先援永平旣至髙<lb/>
<pb n="KR4e0090_WYG_053-3b"/>
等望風棄輜重遁王從上追之斬獲甚衆王言大寧去<lb/>
此不逺請移軍襲之可免後顧從之遂從攻大寧自辰<lb/>
至午城破斬其都指揮朱鑑執都指揮房寛下令安撫<lb/>
城中頃刻而定北平報李景隆兵圍城遂旋師王請先<lb/>
攻其營然後歸援從之徑搗景隆營大戰三日城中亦<lb/>
鼓譟出表裏夾攻景隆軍不支大敗遁去從攻廣昌蔚<lb/>
州進攻大同悉下諜報景隆收潰散卒號百萬且復至<lb/>
王言兵貴神速先事者勝請往駐白溝河以逸待勞可<lb/>
<pb n="KR4e0090_WYG_053-4a"/>
必勝也上命王率衆馳往駐三日景隆兵至王以精騎<lb/>
馳擊之斬馘無筭景隆復大敗收餘卒退保濟南乘勝<lb/>
追擊圍其城旣而解圍還攻滄州獲其大將徐凱進攻<lb/>
東昌敵列陣决戰上以數千騎繞出陣後敵圍數匝上<lb/>
已衝擊而出王不知上所在突入敵陣大戰連殺百數<lb/>
十人王亦被創而歿十二月廿五日云春秋五十有八<lb/>
上哭之慟旣旋師諸將皆侍語及東昌事上曰勝負兵<lb/>
家常事不足計所恨艱難之際失張玉良輔吾至今寢<lb/>
<pb n="KR4e0090_WYG_053-4b"/>
不帖席食不下咽隕涕不巳諸將皆泣上旣正大統行<lb/>
報功之典顧侍臣曰張玉才備智勇論北平功當第一<lb/>
惜其蚤没贈奉天靖難推誠宣力武臣特進榮禄大夫<lb/>
右柱國追封榮國公諡忠顯追封其三代考妣仁宗皇<lb/>
帝在春宫數與侍臣言張玉識見謀畧卓然老成非諸<lb/>
將所及且端方有匡直之益誠難得也既嗣位加封河<lb/>
間王改諡忠武告於廟以配享太宗親制祭王之文有<lb/>
秉義懷忠一心為國師旅之際發謀奮勇百戰當前所<lb/>
<pb n="KR4e0090_WYG_053-5a"/>
嚮風靡大功垂成挺身陷陣惟義所在視死如歸忠精<lb/>
貫於星日功烈揚於竹帛之褒盖王為人莊重果毅渉<lb/>
獵書史明其大義而識慮髙逺治家禮法秩然奉命行<lb/>
師紀律嚴肅與士卒同甘苦未嘗妄戮一人每語麾下<lb/>
曰為將當濺血戰袍流芳汗簡蓋其殉國之志素定古<lb/>
名將何過焉配王氏樞宻院判執中之女有令德累封<lb/>
王夫人子男三長輔起武功累進奉天靖難推誠宣力<lb/>
輔運佐理武臣特進光禄大夫左柱國英國公太師監<lb/>
<pb n="KR4e0090_WYG_053-5b"/>
修國史知經筵事功德茂碩為國元臣次輗神策衛指<lb/>
揮使次軏錦衣衛指揮同知女一永樂中册為貴妃孫<lb/>
男六長忠授勲衛次鑑次瑾次瑄次斌次某孫女八長<lb/>
洪熙中册為敬妃次適清平伯吳英餘在室余陪太師<lb/>
公在史舘經筵久以余永樂洪熙從臣實聞二聖所嘗<lb/>
論王者屬銘神道之碑敬叙而銘之銘曰<lb/>
文皇奉天中興邦國桓桓忠武奮起羽翼帷幄宻勿長<lb/>
策深畫上契淵衷魚水之得義旗肇舉仗劍先驅敓城<lb/>
<pb n="KR4e0090_WYG_053-6a"/>
九門功其權輿取薊遵化如探穴雛執其抗鋒摧朽折<lb/>
枯龍馭既南大斾在前連下雄莫遄奮常山長河無險<lb/>
鐡城不堅撫降殱逆德威並宣决志敵愾遑恤厥躬精<lb/>
誠貫日勁氣吐虹聊城之鏖髪怒上衝先軫戰旗千載<lb/>
一忠王勞在國王績在史王嗣象賢益閎以偉帯礪山<lb/>
河廷有明誓清廟陟配逾千萬祀<lb/>
　　　奉天靖難推誠宣力武臣特進榮禄大夫右柱<lb/>
　　　國太子太傅成國公追封東平王諡武烈朱公<lb/>
<pb n="KR4e0090_WYG_053-6b"/>
　　　神道碑銘<lb/>
天命仁聖為下民主必生文武材畧恢傑𢎞偉之士為<lb/>
之輔翼相與協力一心靖暴亂致治平以建非常之功<lb/>
夫肇創之績難矣中興尤非易也故前史賛勳臣率以<lb/>
肇創中興並言若我太宗文皇帝龍興北藩安宗社於<lb/>
將危保洪業於永固其功蓋又有難者以一隅之衆而<lb/>
應四方强盛之敵靡堅不摧靡剛不馴固自天之所定<lb/>
亦必有材畧恢傑𢎞偉之佐以效夫疏附先後奔走禦<lb/>
<pb n="KR4e0090_WYG_053-7a"/>
侮之能是以大功之成勃然莫之能禦也若時東平武<lb/>
烈王其偉然傑然特出者乎王姓朱氏諱能字士𢎞世<lb/>
家鳳陽之懷逺曾祖考某妣某氏祖考某妣某氏父亮<lb/>
從太祖皇帝征伐有功累陞武毅將軍燕山中護衛副<lb/>
千戸謹持行善撫士有譽於時母某氏王生有令質自<lb/>
少喜讀書事父母至孝洪武甲戌襲父職事太宗皇帝<lb/>
於藩邸小心慎恭未嘗少懈而撫恤下人一如其父甚<lb/>
為上所信任旦夕侍不去側太宗北平之師初興帷幄<lb/>
<pb n="KR4e0090_WYG_053-7b"/>
宻議惟河間忠武王與王預焉時北平三司之交搆造<lb/>
禍者王與忠武建議率麾下首禽之遂奪城九門撫綏<lb/>
城内外三日人心大定引兵攻薊州擒其將都指揮馬<lb/>
宣等遂取遵化永平宻雲從上攻灤河既還從克雄縣<lb/>
首破其東門敵衆敗走追及於月漾橋執其總帥都督<lb/>
楊松潘忠等復追其餘衆於莫州斬獲不可數計乘勝<lb/>
長驅入真定大敗長興侯耿秉文兵時王獨與敢死士<lb/>
三十餘騎追奔至滹沱河秉文衆尚數萬復列陣嚮王<lb/>
<pb n="KR4e0090_WYG_053-8a"/>
王奮勇大呼衝入敵陣敵衆披靡自相蹂躪死者無筭<lb/>
棄甲來降者三千餘人上大悅賜書褒諭永平馳報江<lb/>
隂侯吳髙以遼東兵攻城急王從上赴援髙遁走王追<lb/>
及之多所殺獲遂從定大寧戮其拒命撫輯其衆而還<lb/>
時曹國公李景隆率兵攻北平城王從上至鄭村壩與<lb/>
景隆兵遇大戰敗之進攻其營又敗之景隆兵列營九<lb/>
門者連敗之城中亦出兵夾擊景隆狼狽走王從攻廣<lb/>
昌蔚州大同次第悉下景隆復收潰散之卒號百萬來<lb/>
<pb n="KR4e0090_WYG_053-8b"/>
攻上親拒之王為前鋒午至白溝河敗其都指揮平安<lb/>
軍及申又與敵兵戰大敗之明日王領左哨當前鋒又<lb/>
大敗敵兵盡克其砦栅敵走保濟南王率衆追之至鏵<lb/>
山敵嚴兵列陣以待王連破之敵衆釋兵降者萬餘人<lb/>
王以聞上悉撫而縱之蓋自是敵兵戴德皆願來歸無<lb/>
復闘志然上得之即遣之不留王從攻滄州先破其東<lb/>
門入城斬首六萬餘級敵震懼遂獲其總帥徐凱進攻<lb/>
東昌敵列陣决戰上以數千騎出陣後敵圍上數匝王<lb/>
<pb n="KR4e0090_WYG_053-9a"/>
奮力翼上以出進攻夾河王為竒兵先鋒大敗敵將盛<lb/>
庸兵又敗平安兵於藁城追奔至真定戰其東門斬首<lb/>
萬餘級遂畧彰德及定州𠞰西水寨己而敗敵將李辛<lb/>
於德州遂克東阿東平破汶上諸寨設伏淝河敗平安<lb/>
兵十餘萬進戰小河為敵所乘稍却諸將遽請旋師獨<lb/>
王力勸上行曰用兵未必常勝豈可因小挫輙自沮項<lb/>
羽百戰百勝竟亡漢髙屢敗而終興自殿下舉兵來克<lb/>
捷多矣此小挫何足置意但當以宗社為重整兵前進<lb/>
<pb n="KR4e0090_WYG_053-9b"/>
耳上撫掌嘆曰爾言深合吾心遂行至靈壁敵盛兵迎<lb/>
戰王先登陷陣大敗之生擒其副總兵陳暉平安㕘將<lb/>
馬溥徐真及都指揮三十餘人獲馬二萬敵衆死者屍<lb/>
蔽原野降者數十萬人悉縱遣之進克泗州渡淮敗盛<lb/>
庸兵遂克盱眙下揚州從上渡江入京師大功成諸王<lb/>
臣民推戴上承大統論北平功王居首賜號奉天靖難<lb/>
推誠宣力武臣特進榮禄大夫右柱國左軍都督府左<lb/>
都督封成國公食禄三千五百石子孫世襲賜誥券追<lb/>
<pb n="KR4e0090_WYG_053-10a"/>
封三代考皆成國公妣皆成國夫人永樂二年命兼太<lb/>
子太傅四年安南黎季㹈弑其國主毒虐下人拒遏詔<lb/>
使數諭弗悛遂發兵討罪命王總兵佩征夷大將軍印<lb/>
率左右副將軍左右叅將及神機橫海驃騎㳺擊鷹揚<lb/>
五將軍兵八十萬討之瀕行上親送之龍江師至廣西<lb/>
上顧侍臣曰朕夜察天象西帥有憂其朱能乎然能足<lb/>
辦斯事朕苐慮氣候非所習耳踰旬訃聞上震悼輟視<lb/>
朝五日一時同王從舉義者永康侯徐忠等十數人皆<lb/>
<pb n="KR4e0090_WYG_053-10b"/>
入奉慰上洒泣曰方艱難時協力一心相濟能其首也<lb/>
且其素存心行事皆應逺到曷遽止此言己益酸楚左<lb/>
右皆流涕莫敢仰視蓋王至龍州嬰疾薨十月初二日<lb/>
也春秋三十有七上親為文祭之宸衷悲愴溢於言表<lb/>
讀者皆為泣下賻恤特厚追封東平郡王賜諡武烈并<lb/>
加贈其三代皆王爵仁宗皇帝臨御特詔王配享太宗<lb/>
廟廷賜祭之文尤極褒重蓋當時元功之首也王頎然<lb/>
魁碩勇力過人器宇宏博智識髙逺雍容端重辭氣温<lb/>
<pb n="KR4e0090_WYG_053-11a"/>
裕廣坐羣議王折衷之詞簡理當無不心服善馭將士<lb/>
教訓撫恤親若父子紀律明肅無敢踰越每遇勁敵大<lb/>
呼馳闘以一當百敵皆望風辟易懷綏降附恩惠周至<lb/>
出謀制勝靡有遺策尤善用才人率歸心雖古良將不<lb/>
過是也塟昌平北澤山之原配王氏累封東平郡王夫<lb/>
人子男若干長男襲封成國公太子太保篤實公忠祗<lb/>
勤弗懈歴事四朝國所倚重次某某官女若干某官某<lb/>
其婿也孫男若干女若干永樂初某侍講禁林凡軍國<lb/>
<pb n="KR4e0090_WYG_053-11b"/>
事預陪廷議恒與王接知之有素至是太保公屬書神<lb/>
道之碑敬叙而為銘銘曰<lb/>
明聖之興天實命之必有名世輔翼攸資文皇大聖奉<lb/>
藩恭恪天將啓之内難奄作有不得已義旗載揚彬彬<lb/>
文武風雲奮興於時東平雄才𢎞畧夜寐夙興宻侍帷<lb/>
幄刈違撫順式宣德音環城中外有截一心金戈所嚮<lb/>
漁陽風靡永平不固大寧傾圮後顧無虞前驅翩翩折<lb/>
朽雄莫摧堅中山益都追奔滄州殱逆咸奮先登電掃<lb/>
<pb n="KR4e0090_WYG_053-12a"/>
霆擊青齊既帖踊躍而南持志决往宗社為心靈壁疾<lb/>
下長淮飛渡芒芒圻甸有迓無拒大江無險内難廓清<lb/>
翼龍升御天開日明國有元良遂兼儲傅端肅之行寛<lb/>
仁之度南交弗靖奉命徂征師未出疆大星墮營天不<lb/>
憗遺堂柱遽仆帝聞䀌傷卹典隆厚忠存社稷勳載簡<lb/>
編偉哉嗣興顯顯象賢河山有誓追崇有詔皇明萬年<lb/>
永祀清廟<lb/>
　　　黄氏先墓之碑<lb/>
<pb n="KR4e0090_WYG_053-12b"/>
工部尚書昌邑黄公奉命治交阯之十有九年仁宗皇<lb/>
帝嗣位璽書召還明年至京師命以本官兼詹事蓋付<lb/>
託之重也遂賜誥命贈其祖聚考士中皆為正治上卿<lb/>
資政大夫工部尚書兼詹事府詹事贈其祖妣李妣王<lb/>
及封其妻王皆為夫人又明年為宣德元年奏請歸展<lb/>
先墓上從之且行告士竒曰福智薄能鮮而冒忝禄位<lb/>
臻於今日者皆列聖之大德先祖考之敷遺今恩寵之<lb/>
隆泝被祖考福敢弗圖所以昭顯之用永示我後人將<lb/>
<pb n="KR4e0090_WYG_053-13a"/>
歸樹碑墓道其文願屬於子遂以事狀來按黄氏世家<lb/>
泗州元延祐中始徙青州昌邑之畫埠里曾祖諱佑志<lb/>
二子次其祖也字谷保元至正中徙居邑之新郭里樂<lb/>
耕稼之業脫畧榮利吸清茹澹恬然自適壽若干歲以<lb/>
某年月日卒葬所居之右祖妣李氏繼畢氏李氏壽若<lb/>
干歲以某年月日卒合塟其祖之墓子男四伯禮成仲<lb/>
士能叔廷舉季其考也女一適某巡檢李志仁其考幼<lb/>
䘮父克卓然自立事母以孝正家以禮待人以恕而寛<lb/>
<pb n="KR4e0090_WYG_053-13b"/>
厚坦直非義弗蹈有君子長者之風焉壽若干歲卒於<lb/>
某年月日塟附其祖之墓之右妣王氏孝慈儉勤婦道<lb/>
母則内外族婣咸所承式壽若干歲卒於某年月日合<lb/>
塟其考之墓子男四長禴次即尚書公福次祐次禧禴<lb/>
先卒孫男六璝璲<graphic n="KR1723" url="https://raw.githubusercontent.com/kanripo/KR-Gaiji/master/images/KR1723.png" mimeType="image/png"/>琮某某尚書公洪武中舉鄉貢歴<lb/>
開封項城太原清源二縣主簿金吾前衛龍江左衛知<lb/>
事遂陞龍江經歴上書論事太祖皇帝親擢工部右侍<lb/>
郎皇帝初臨御進左侍郎遂陞本部尚書初建北京簡<lb/>
<pb n="KR4e0090_WYG_053-14a"/>
任重臣改刑部尚書既取安南郡縣其地置布政司總<lb/>
之又置按察司臨之復命以尚書總治而併授二司之<lb/>
印其居中㢘重正直有大臣體在交阯孳孳撫綏和輯<lb/>
新附之民戴之如父兄固其本之祖若考乎銘曰<lb/>
黄出嬴姓陸終之裔錫封祚土遂以國氏其族之蕃散<lb/>
處中夏秉德樹勛代有聞者昌邑之宗繇泗爰徙相土<lb/>
建室爰居爰理含章力善積世既多有藴必發曰維其<lb/>
時皇明御天統理四海重禄顯位登崇元愷維今司空<lb/>
<pb n="KR4e0090_WYG_053-14b"/>
升自逢掖遭逢列聖中外敭歴嘉謀逺猷雅操端行民<lb/>
戴其惠帝俞其正縉紳具瞻老成在前曰時生賢有開<lb/>
必先百圍之植其本鬱蟠洋洋大川亦自其源世德之<lb/>
豐顯今司空帝嘉念之追畀褒封煌煌寵光被祖考妣<lb/>
祖考攸藏新郭之里司空來歸以祀以告鄉人來觀歆<lb/>
豔舞蹈人亦嗟念孰無孫子作善啓佑寧不在我新郭<lb/>
之墳過者必式春秋霜露子孫百世<lb/>
　　　贈資善大夫刑部尚書魏公神道碑銘<lb/>
<pb n="KR4e0090_WYG_053-15a"/>
源深者流必逺膏厚者光必燁德盛者慶必𢎞故世之<lb/>
富貴榮達炳燿鏗鍧於當時者皆非偶然之故也必其<lb/>
先積善施德有及人之實斯天道自然之應所必至焉<lb/>
往事比比可徵已若今南康魏氏之興非本於其先之<lb/>
積歟魏世南康儒家自朝佐生聞卿聞卿生庭郁皆以<lb/>
學行重鄉里庭郁娶陳氏生某字伯泰德善益為鄉里<lb/>
所重自其幼知孝事父母十歲母病即色憂旦暮侍側<lb/>
不蹔去夜卧不解衣藥食必躬進間獨趍禱神祠拜頫<lb/>
<pb n="KR4e0090_WYG_053-15b"/>
泣涕久不能起親戚閭巷皆驚異既長家裕與其二弟<lb/>
伯永伯顒親愛尤篤兄弟同居爨同帑廪男女及臧獲<lb/>
二千餘指衣食之給各當其分靡或不及闔門雍肅有<lb/>
司舉伯永為掾歎曰吾兄弟三人豈當一人獨役於公<lb/>
况刀筆吏非吾儒家事懇求罷之既又歎曰吾家丁男<lb/>
衆安得獨無效用於公者遂以長子源補文學弟子家<lb/>
積益裕數指顧其家人曰古語積而能散天厚我以此<lb/>
者豈專以濟已也爾曹識之㑹饑歲榖貴齎金踵門求<lb/>
<pb n="KR4e0090_WYG_053-16a"/>
糶者麇至曰吾所儲以待窮乏者濟之卻不糶而悉出<lb/>
以散窶者蓋所濟良多鄉人心服其義有忿爭不相下<lb/>
率往求直名人嘉客道出其鄉無不過謁者必賔主盡<lb/>
懽而後去雖田父野叟邂逅亦相與欵洽未嘗慢晚自<lb/>
號漁樵善飲酒雖終日不亂卒於永樂十七年四月七<lb/>
日縣人奔走哭臨皆哀又相與歎曰一志濟人世孰有<lb/>
愈於公者而今已矣其享年若干娶劉氏有賢行子男<lb/>
三源溥濟女二長適黄次適張孫男十女二源永樂四<lb/>
<pb n="KR4e0090_WYG_053-16b"/>
年進士為監察御史歴浙江按察副使刑部左侍郎河<lb/>
南左布政使入為刑部尚書閎才直道偉然名卿夫論<lb/>
人之賢常本於所生者謂積累有善教飬有道也故朝<lb/>
廷於羣臣之克舉厥職者必有推恩之典源為御史為<lb/>
侍郎皆得以其官品秩贈考妣為尚書又得以其官品<lb/>
秩贈祖考妣考妣易曰積善之家必有餘慶豈偶然之<lb/>
故哉源將樹碑於考之墓以監察御史彭鑑所述事状<lb/>
求予為銘銘曰<lb/>
<pb n="KR4e0090_WYG_053-17a"/>
匡廬巍巍彭蠡洋洋萃和涵清鍾於人英宅幽履貞辟<lb/>
榮暨名眎人已同施愛有誠遭孤與惸中焉怦怦發儲<lb/>
倒藏其心載寧善有報施天道必徵嗣有才子桓桓奮<lb/>
興攄厥謀猷式佐大廷天章龍文泝嘉所生崇秩上卿<lb/>
貤寵貱榮彼其何心一性異情曷不觀之魏氏之慶鬱<lb/>
乎髙墳有石麗牲車過來下觀此刻銘<lb/>
　<lb/>
　<lb/>
<pb n="KR4e0090_WYG_053-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十五<lb/>
</p>
<p>
</p>
  </div>
</body>
</text>
</TEI>
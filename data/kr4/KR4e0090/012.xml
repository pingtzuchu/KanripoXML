<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻十二</head>
    <p>
<pb n="KR4e0090_WYG_012-1a"/>
欽定四庫全書<lb/>
　東里文集巻十二　　　　明　楊士竒　撰<lb/>
　　神道碑<lb/>
　　　故推誠輔運宣忠効力武臣柱國後軍都督府<lb/>
　　　左都督西寧侯宋公神道碑銘<lb/>
永樂五年七月某日推誠輔運宣忠効力武臣柱國後<lb/>
軍都督府左都督西寧侯宋公終于肅州訃聞天子悼<lb/>
歎遣官賜祭勑有司給傳還其䘮明年夏至京師葬聚<lb/>
<pb n="KR4e0090_WYG_012-1b"/>
寶門外其考之塋之次公諱晟洪武中所賜名其字景<lb/>
暘宋世家鳳陽之定逺元季我太祖皇帝龍興嵗壬辰<lb/>
公隨父朝用兄國興來歸明年從克濠州又從戰敗賈<lb/>
魯父兄並以功授萬户甲午從張天祐克五河泗州旴<lb/>
𣅿又並進總管乙未從上克和州渡江下采石太平總<lb/>
管邵榮等潜有異謀國興察知以聞榮等伏誅從克溧<lb/>
陽進攻南臺國興戰沒命公襲兄職丙申從攻陳額森<lb/>
水寨克之遂從克南臺公父陞廣徳元帥丁酉隨廣徳<lb/>
<pb n="KR4e0090_WYG_012-2a"/>
公克宣州還改廣徳公天寧翼元帥以老留建康公從<lb/>
鄧愈克徽州受功賞戊戍召入侍衛己亥襲天寧翼元<lb/>
帥庚子調征饒州及江西諸郡以次平賜襲衣文綺命<lb/>
充綂兵官平諸山寨洪武元年克建寧遂留守禦新定<lb/>
官制實授武德將軍建寧衛正千户四年陞懐逺將軍<lb/>
建寧都指揮使司都指揮同知冬召還陞江西都指揮<lb/>
使九年調大同授龍虎將軍十一年調陜西所至治兵<lb/>
撫民不嚴而肅十二年掌凉州衛十三年逐北敵至白<lb/>
<pb n="KR4e0090_WYG_012-2b"/>
城獲其人馬甚衆十五年父病詔公還侍又三年父沒<lb/>
既襄事復鎮凉州㓂時數爲邉患公率兵討之追至額<lb/>
齊訥之地斬其兇渠伊蘇爾沁等及其衆無算餘悉生<lb/>
縶送京師又招降敵僞國公吳巴圖等萬八千人而送<lb/>
其酋長衮布達喇等百五十人詣京師簡其壯者傅卒<lb/>
伍餘悉䖏之善地俾耕牧自便驛召公還京奬諭再四<lb/>
賜賚甚厚復鎭凉州十九年召還陞驃騎將軍右軍都<lb/>
督府都督僉事賜鈔文綺以其官贈其三代仍鎭涼州<lb/>
<pb n="KR4e0090_WYG_012-3a"/>
廿三年夏遣中使就賜白金及鈔至秋復三遣賜鈔文<lb/>
綺授制諭充總兵官征哈宻勒破之哈宻者去肅州千<lb/>
餘里敵所城也誅其偽王子伯勒齊爾等三十餘人獲敵<lb/>
衆千三百人及金印一銀印二悉送京師所獲馬牛羊<lb/>
咸給將士二十五年復充總兵官征罕都西畨叛冦誅<lb/>
禽七千五百餘人獲馬二千五百牛羊十萬遂還京師<lb/>
二十七年調中軍都督府是嵗敵冦遼東命充副總兵<lb/>
率兵討之遇戰於嫩江獲敵衆千餘馬倍之明年廣<lb/>
<pb n="KR4e0090_WYG_012-3b"/>
西帡幪諸寨連結爲亂命充右副總兵徃征之誅禽七<lb/>
千餘人賊平還京又明年總羽林八衞兵徃平五開龍<lb/>
里十三洞之冦三十一年率師城萬全諸衛歸二年出<lb/>
鎮甘肅太宗皇帝初臨御公朝京師陞後軍都督府左<lb/>
都督永樂元年授平羌將軍充總兵官仍鎮甘肅三年<lb/>
㓂曰益聚近邉公遣人諭以朝廷徳意其酋長巴圖特<lb/>
穆爾婁圗爾罕率部衆五千馬駝萬六千來歸邉境底<lb/>
寧事聞賜勑奬諭命都督徐膺緒尚書趙羾持節即<lb/>
<pb n="KR4e0090_WYG_012-4a"/>
軍中封西寧侯賜推誠輔運宣忠効力武臣柱國仍後<lb/>
軍都督府左都督食禄千一百石加賜田若干頃又二<lb/>
年以疾終享年若干公曾祖某贈某官妣某氏贈某官<lb/>
夫人祖一公及考皆再贈某官祖妣朱氏妣陳氏皆再<lb/>
贈某官夫人公之配丁氏許氏皆封西寧侯夫人子男<lb/>
幾某某瑄府軍右衞指揮使先公卒琥駙馬都尉尚安<lb/>
成公主瑛駙馬都尉尚咸寧公主永樂中琥襲西寧侯<lb/>
仁宗皇帝嗣位琥坐事改命瑛襲西寧侯孫男幾某某<lb/>
<pb n="KR4e0090_WYG_012-4b"/>
傑金吾左衛指揮使偉羽林左衛指揮同知俊天䇿衛<lb/>
指揮僉事儼旗手衛正千户佐龍驤衛正千户嗚呼公<lb/>
勲著國家貴聨戚里慶澤被于後嗣名聲施于無窮固<lb/>
本扵際遇聖明千載之幸㑹亦必其忠義之行閎逺之<lb/>
材克勤始終有以迓承之矣故既述其事於碑又系之銘曰<lb/>
天建皇明龍興淮土魁智傑能如雲從附定逺宻此<lb/>
猶漢沛豐父兄偕來有偉宋公義旗所嚮仗劒先驅<lb/>
神武不殺迎降懽呼長江飛渡金陵定鼎分命股肱出<lb/>
<pb n="KR4e0090_WYG_012-5a"/>
綏四境于宣于歙于番于閩公從總戎聲威曰振甌寜<lb/>
既靖公留奠之進奠藩垣大江之西雲中在左分陜在<lb/>
右公來填撫煌煌旌棨敵窺西陲公徃遏之斬縶其渠<lb/>
招懐其餘繫㓂遼陽薙孽嶺表如燎滅枯如鐡摧朽馬<lb/>
跡所歴幾周四遐桓桓之志無康于家文皇臨御親任<lb/>
舊老自西來朝蒼顔白首天子曰嘻卿宜在廷紓予西<lb/>
顧孰乎愈卿公曰臣職及臣未衰西人忻忻迓公復來<lb/>
鞠躬盡瘁遑敢怠寧邉人恃公屹然長城宣上徳恩洽<lb/>
<pb n="KR4e0090_WYG_012-5b"/>
于遐外耄倪畢歸如川赴海天子曰嘻維時茂勲崇爵<lb/>
豐禄予慰乃勤維公遭際寔多父兄偉績賢稱晚而益<lb/>
閎存沒榮哀歸從先兆來世莫京繇公所肇墓道有石<lb/>
其崇九尺太史述銘永耀無極<lb/>
　　　故懐逺将軍成都右衞指揮同知贈平江伯陳<lb/>
　　　公神道碑銘<lb/>
公諱聞字伯益姓陳氏其先潁川人公之祖諱三省徙<lb/>
廬州合淝遂爲合淝人考諱重一考以上三世皆不仕<lb/>
<pb n="KR4e0090_WYG_012-6a"/>
當元之季四方冦亂蠭起公素有志操强膂力善騎射<lb/>
遂倡義募勇保障其鄉太祖皇帝龍興歲乙未渡江公<lb/>
知天命有在率衆來歸從王師下東郡縣授帳前右元<lb/>
帥府總管進取宣歙衢婺𨽻大將軍麾下征陳友諒大<lb/>
戰鄱陽友諒死從定漢沔荆襄諸郡從征張士誠及方<lb/>
國珍浙東西次第平公臨陣對敵神閒意定矢石交下<lb/>
而敢勇益奮間被傷裹創復戰故所嚮有功實授管<lb/>
軍百户進副千户守荆州主帥以公勇毅有謀與兵五<lb/>
<pb n="KR4e0090_WYG_012-6b"/>
百人令守歸州時蜀未附而歸與䕫重慶接壤曰見侵<lb/>
敓公至歸視其城墮阤且非可以用武乃擇地距城二<lb/>
十里楚臺故址建千户所治髙城深隍繕兵甲練士卒<lb/>
實倉廪悉足用蜀人以舟師來攻公預清野待之而以<lb/>
老弱嬰城固守授之方畧躬率精銳伏縁江要害處敵<lb/>
薄城下守備堅不可攻又野掠無所得歛而還舟伏兵<lb/>
突起斬馘不可勝計敵大敗引去自是無一足犯境進<lb/>
武徳將軍正千户在歸州八年民用晏然洪武九年調<lb/>
<pb n="KR4e0090_WYG_012-7a"/>
徳安千户所治兵保民一如歸州十一年進武節將軍<lb/>
遂陞明威將軍成都前衛指揮僉事討龍馬橧梁諸寨<lb/>
之未附者悉下之王師征雲南公率兵以從所嚮克捷<lb/>
繼討西番及烏撒散毛諸峒之冦斬俘招徠威懐並施<lb/>
陞懐逺將軍成都右衛指揮同知賜誥命功賞二十四<lb/>
年以老疾致事子瑄襲職公享禄養二十有餘年永樂<lb/>
甲午九月疾作時瑄奉朝命在外公疾革顧其孫儼等<lb/>
曰吾少遭兵亂幸際龍興之運致有禄位以延被嗣人<lb/>
<pb n="KR4e0090_WYG_012-7b"/>
今老且死無所憾但念未有以報國恩爲我語汝父勉<lb/>
敬事朝廷務忠爲孝即吾死瞑目矣言既而卒是月己<lb/>
丑日也享年八十有三以瑄貴制贈公之祖若考及公<lb/>
皆為平江伯祖妣孫妣朱及公之配皆爲夫人公配初<lb/>
太原王氏繼同安王氏望安縣尹思齊之女淑慎有儀<lb/>
克配君子前公二十年卒子男二長瑄自指揮同知累<lb/>
官都督僉事太宗皇帝靖内難有翼戴功封奉天翊運<lb/>
宣力武臣特進榮禄大夫柱國平江伯竭謀致慮一心<lb/>
<pb n="KR4e0090_WYG_012-8a"/>
國事嶷然於今老成人其有以成公之志矣次瑢女一<lb/>
歸甘州後衛指揮同知李未孫男八佐儼儀倫侃信俊<lb/>
傑女三長歸李方次歸江隂衛指揮同知張英次未行<lb/>
曾孫男若干瑄以公卒之嵗十一月庚申奉塟合淝神<lb/>
龍鄉蜀山之原先塋之次銘曰<lb/>
有元失馭海内鼎沸天命真人龍飛淮涘龍興雲從矧時邦鄰<lb/>
公趍來歸弗謀弗詢西征東討以弔以伐公挺材武從罔弗獲<lb/>
從守南郡遂守秭歸宻邇勍敵懔乎阽危殚厥智慮靡朝靡夕<lb/>
<pb n="KR4e0090_WYG_012-8b"/>
相土徙宅崇垣固壁練弱爲彊實虗以盈敵至就斃猶<lb/>
湯沃冰坐塡八年境肅民富進秩褒功改命䢵土奕奕<lb/>
梁藩簡陟衛僉剪梗懐服夷類乃懕南詔西羌暨于峒<lb/>
獠斬俘招徠籌功多有龍章斯下寵賚洊頒止足之志<lb/>
未老歸閒恬澹怡愉既躋耆夀易簀有言允淑厥後顯<lb/>
顯後人偉績與名公訓所成公没其寧麗牲有石矗焉<lb/>
墓道述行琢銘來裔是告<lb/>
　　　故文淵閣大學士兼左春坊大學士贈榮禄大<lb/>
<pb n="KR4e0090_WYG_012-9a"/>
　　　夫少師禮部尚書諡文穆胡公神道碑銘<lb/>
太宗皇帝御天下二十有三年文武之臣各展其才能<lb/>
達諸事功若竭誠効力始終不渝者其身雖沒所以寵<lb/>
眷之率有進而不衰其文臣遭遇之盛者文淵閣大學<lb/>
士兼左春坊大學士胡公尤著者也公初以進士第一<lb/>
爲翰林修撰階承直郎又明年太宗皇帝入正大統陞<lb/>
侍講踰月改侍讀進承徳郎永樂二年陞右春坊右庻<lb/>
子階奉議大夫仍兼侍讀四年進翰林學士兼左春坊<lb/>
<pb n="KR4e0090_WYG_012-9b"/>
大學士階奉政大夫進文淵閣大學士仍兼左春坊大<lb/>
學士又三年得疾且劇上數命太醫集衆醫之良者徃<lb/>
視曰遣中使問疾既卒上悼嘆不已命工部具棺禮部<lb/>
賜祭者再贈資善大夫禮部尚書諡文穆國朝文臣有<lb/>
諡自太子少師姚公廣孝與公始也又命官給舟還其<lb/>
䘮命有司治祠墳時仁宗皇帝監國南京公之䘮過焉<lb/>
遣官臨祭賜賻甚厚塟畢其子入謝官其長子穜為翰<lb/>
林檢討仁宗既嗣位追念公舊人加贈榮禄大夫少師<lb/>
<pb n="KR4e0090_WYG_012-10a"/>
禮部尚書遣官諭祭且厚賜其家公遭逢二聖恩備始<lb/>
終何其愈久而愈盛也公居官敬愼在上前承顧問應<lb/>
對必盡誠必據理而忠厚爲本未甞及人過失事於奉<lb/>
㫖制勑視草即有所見必具可否以聞多見采納所譔<lb/>
進文字上知出公筆輙稱善所奏對語及所治幾務退<lb/>
未甞出口雖親厚不敢私渉有問盖自守之嚴有素事<lb/>
太宗皇帝十有七年凡廵幸北京親征北邊翰林率公<lb/>
與楊公勉仁金公㓜孜在扈從信任甚篤禮部郎中周<lb/>
<pb n="KR4e0090_WYG_012-10b"/>
訥建請封禪羣臣亦多言此太平盛事上皆不聽時獨<lb/>
公之言與上意合既退作却封禪頌奏之丁母憂召還<lb/>
上問百姓安否對曰安但郡縣窮治姦惡外親爲民厲<lb/>
遽詔罷之其兼春坊也小心盡誠多所裨益故尤爲儲<lb/>
君所厚而沉静謙約以滿為戒未甞干人以私人亦無<lb/>
敢以私干之兩考京畿鄉試四爲廷試讀巻鑒别公明<lb/>
奉勑脩髙皇帝實録及五經四書性理大全書皆為總<lb/>
裁志扵扶植名教奨掖善類果於義事於利不茍取與<lb/>
<pb n="KR4e0090_WYG_012-11a"/>
未甞一比匪人所與交必輔之於善不善去之不復顧<lb/>
小人有不滿公者屢造言毁之賴上深知之不聽遽黜<lb/>
毁者而公自執愈堅意度蕭散雖身䖏榮禄未甞一日<lb/>
忘山林幽澹閒逺之趣公退閉户讀書賦詩而已初名<lb/>
廣廷試傳臚更名靖永樂初復舊名其字光大其齋居<lb/>
名晃庵因以爲號公十數歳䘮父已有志問學内浸漬<lb/>
其母訓外則曰受從祖子貞先生之教故徳器不凡居<lb/>
家篤倫誼䖏郷曲恂恂執恭讓既冠薄逰閩中閩之前<lb/>
<pb n="KR4e0090_WYG_012-11b"/>
軰君子率忘年與交歸而從黄伯器先生講論得所歸<lb/>
宿之地而曰進焉其學愽究經史百氏下逮醫卜老釋<lb/>
之說亦皆旁通而用志性命道徳之㫖晚益有造詣爲<lb/>
文援筆立就頃刻千百言沛然行雲流水之勢賦詩取<lb/>
適其性情近體得盛唐之趣工書法行草之妙獨歩當<lb/>
世四方重其文翰求者日接踵户外雖無厭倦意然非<lb/>
其人不苟予其卒以永樂戊戍五月八日春秋四十有<lb/>
九其先自金陵徙廬陵宋忠簡公銓其十二世祖也曾<lb/>
<pb n="KR4e0090_WYG_012-12a"/>
祖鼎亨祖彌髙父子祺累官延平知府母吳元進士永<lb/>
豐縣丞師尹之子永樂中贈公父翰林學士封母太宜<lb/>
人公娶夏初封宜人洪熈初進封夫人子男三長即穜<lb/>
次穆次穗女三長嫁陳年次嫁觧禎亮次嫁宋懐孫男<lb/>
六女七所著文章有晃庵集扈從集若干巻公與士竒<lb/>
同郡同官知契最深未卒前二年有後死則銘之約既<lb/>
卒其孤又奉臨終之命索文刻墓石嗚呼士竒先公生<lb/>
五年豈謂竟銘公墓哉盖今九年乃克成之銘曰<lb/>
<pb n="KR4e0090_WYG_012-12b"/>
經國所資文武並施維武以靖維文以治巍巍太宗統御<lb/>
九有任武暨文如左右手公職詞垣十有九禩秉㳟執勤<lb/>
司帝之制玉冊金簡天章龍文光華曰星敷宣帝仁萬<lb/>
幾燕閒清問前席公所入告惟帝時懌公所蓄志寛惠<lb/>
被下沕穆泯焉宻賛鴻化春宫輔徳平直之行二聖惟<lb/>
明燭鑒公誠好文之朝儒林之首人聳其瞻公眎無有<lb/>
泊虗之存簡肅之度彼其何心有好有惡仲尼有言善<lb/>
者好之善有好公沒思不衰寵章駢蕃賁終猶始始<lb/>
<pb n="KR4e0090_WYG_012-13a"/>
終之全曠代其幾金螺在左文川在右埋璧有光上貫<lb/>
牛斗墓道之碣爲㝷有多最行琢辭來者是儀<lb/>
　　　少保户部尚書贈特進光祿大夫太師諡忠靖<lb/>
　　　夏公神道碑銘<lb/>
公姓夏氏諱原吉字維喆其先家于饒州曾祖復祖希<lb/>
政元末爲湖廣行省都事兵亂死之考時敏爲湘隂縣<lb/>
儒學教諭遂家湘隂公自㓜端厚好學年十三教諭公<lb/>
沒益知自勵母夫人廖守莭教子公終父喪即出教里<lb/>
<pb n="KR4e0090_WYG_012-13b"/>
塾取束脩以資養而率其二弟恭侍婉愉得母夫人懽<lb/>
心出入鄉閭其老長皆忘年賔禮之時已負鉅人度喜<lb/>
怒不形里少年嘗被酒侮慢公里人共撃之詈之曰汝<lb/>
小人不知鄉有君子耶有鬼物白晝附人言禍福驚動<lb/>
里中或强公徃觀卒無所言他日復有言或問之故曰<lb/>
夏公端人吾不可以近公一無所動心洪武庚午嵗以<lb/>
詩經選鄉貢入太學遂擢户部前四川部主事授承直<lb/>
郎進承徳郎曹務叢脞凡倉庾府帑之出入簡牘之著<lb/>
<pb n="KR4e0090_WYG_012-14a"/>
悉有條理同官後至扵事有未通者咸以質公曰環左<lb/>
右公雖紛冗必爲之盡心盖人人徳公如師陞户部右<lb/>
侍郎授嘉議大夫巡撫福建所過郡邑考察吏治咨訪<lb/>
民隱公明寛大人咸恱服太宗皇帝入正大統轉左侍<lb/>
郎逾月陞户部尚書授資善大夫永樂初蘇松諸郡大<lb/>
水命公徃治發浙西兵民十數萬䟽决壅滯自松江黄<lb/>
浦東北以逹扵海水患乃息而撫恤曲當人不言勞又<lb/>
撫綏其飢民奏發廪三十餘萬石賑之散給有方民賴<lb/>
<pb n="KR4e0090_WYG_012-14b"/>
以濟進資政大夫初建北京採宫殿材於東南命公自<lb/>
南京扺北京督視運送給以錦衣衛官校且命有不率<lb/>
命便宜行事公于號令中備矜恤之意人人効用太宗<lb/>
巡狩北京公預扈從命兼行在禮部都察院事嵗餘車<lb/>
駕親征漠北今上以皇嫡長孫留守北京命公輔導庻<lb/>
事修舉京師肅然太宗還良喜賜公鈔千緡綵幣四表<lb/>
裏羊酒鞍馬自是屢奉命侍今上有司奏公與吏部尚<lb/>
書蹇公歴官九載皆賜勑嘉奬有淳良篤實如古名臣<lb/>
<pb n="KR4e0090_WYG_012-15a"/>
之諭太宗親宴之别殿無幾賜誥命追封祖考皆爲資<lb/>
政大夫户部尚書祖妣爲夫人封母爲太夫人重脩太<lb/>
祖皇帝實録命公監修書成賜鈔織金文綺衣文綺表<lb/>
裏北京宫殿成奉勑召仁宗皇帝及今上於南京二聖<lb/>
喜公至賜宴勞及鈔白金鞍馬北敵復犯邉太宗皇帝<lb/>
将親征公言今邉儲不足請遣將無煩六師忤㫖罷官<lb/>
仁宗皇帝嗣位即日復公户部尚書公以母喪未終辭<lb/>
仁宗曰國家不幸有大事正朕與卿等恊心比力之時<lb/>
<pb n="KR4e0090_WYG_012-15b"/>
如卿以親喪辭則朕亦未當在此公乃不敢復言遂加<lb/>
少保仍兼户部尚書賜玉帶今上正位東宫加公兼太<lb/>
子少傅少保尚書二職如故賜誥命追封曾祖祖考皆<lb/>
爲榮禄大夫少保兼太子少傅户部尚書曾祖妣祖妣<lb/>
妣皆一品夫人賜銀章一其文曰繩愆紏繆且諭公曰<lb/>
朕有過舉卿但具奏來以此識之朕不難于從善賜鈔<lb/>
萬緡御用米二十石胡椒二百斤公感知遇之厚鞠躬<lb/>
小心靡或不盡修太宗皇帝實録命公監脩仁宗皇帝<lb/>
<pb n="KR4e0090_WYG_012-16a"/>
崩時今上監國南京至則䘮禮及即位之儀皆具皆公<lb/>
一二人所預定上既嗣大位公以舊輔尤重倚注公亦<lb/>
孜孜惟謹寵賚曰盛修仁宗皇帝實録仍爲監修庻人<lb/>
髙煦反上親率六師擒之公預扈從還賜白金文綺等<lb/>
物甚厚賜銀圖書一其文曰含𢎞貞静盖褒公之徳云<lb/>
明年扈從廵邉既還上念少師蹇公及公等四人者皆<lb/>
春秋髙欲優逸之賜勑嘉勞命輟職務而仍其祿朝夕<lb/>
侍上備顧問謀議而恩遇益厚兩朝實録成賜白金織<lb/>
<pb n="KR4e0090_WYG_012-16b"/>
金羅衣文綺表裏鞍馬賜宴明旦入謝暮歸第得疾遂<lb/>
薨宣徳五年正月廿七日也夀六十有五歲上聞訃震<lb/>
悼遣禮部尚書胡濙賜祭贈特進光禄大夫太師賜諡<lb/>
忠靖賻鈔萬緡勑有司營䘮葬官其子瑄爲尚寶司丞<lb/>
仍復其家朝臣自公侯貴戚下至郎曹將校咸徃弔祭<lb/>
衛卒巷氓亦有嘆息至流涕者公天性至孝友其弟原<lb/>
啟原禮皆厚原啟沒愛其子如子讀書鄉校時教諭<lb/>
史九韶雖非授業師遇之必拜雖貴不變既貴九韶陞<lb/>
<pb n="KR4e0090_WYG_012-17a"/>
教國子月恒分之禄九韶將老朝廷從公請命致事公<lb/>
與人交久而敬平生故人在患難率賑給之遇士之貧<lb/>
者振之有顛躓失所者援之徳雖㣲必報而未嘗存怨<lb/>
惡心接人温然䖏事善善長而惡惡短襟宇瀞深閎廓<lb/>
不見涯涘甞有從𨽻汚公金織賜衣懼欲迯者公曰汚<lb/>
可浣何懼爲有吏壞公所寶硯石匿不敢見公召吏諭<lb/>
之曰物皆有壞吾未甞惜此慰遣之於時卿大夫雅量<lb/>
推公第一知者盖比公於王子明韓稚圭之度其在上<lb/>
<pb n="KR4e0090_WYG_012-17b"/>
前所言必歸仁厚臨政必酌大體其預宥宻雖泯然無<lb/>
迹盖有隂受其徳者矣故不間貴賤䟽戚識不識皆知<lb/>
其爲善人長者喜爲詩四方士重公名得其一篇一咏<lb/>
藏以爲榮公配鄭氏有賢徳再封皆夫人子男三珫瑄<lb/>
瑾女一嫁虞㻞珫與虞氏女皆先卒公卒之三月歸葬<lb/>
湘隂其家以墓碑属余余與公同朝三十年晚益親厚<lb/>
相知又甞爲余道其平生余豈意遂志公之墓耶銘曰<lb/>
泝夏厥初以國爲氏衍于㑹稽緜緜厥系太末之邑後<lb/>
<pb n="KR4e0090_WYG_012-18a"/>
來徙居暨唐中和復徙于番懿夏之世逢掖其服詩書<lb/>
有承徳善有續轉鄂而潭自公祖考積厚必發公奮起<lb/>
紹燕歌鹿鳴來與計偕官任其賢政用其才繇司徒属<lb/>
暨掌邦教寅恭小心寛仁允蹈叅决大議洊任重負不<lb/>
亟不徐雍容雅度如彼喬岳嶻焉弗移其氣黙運澤潤<lb/>
良多祗事列聖既四十載夷險一道其舄几几國有老<lb/>
成堂有柱石胡不憗遺當宁興惻既榮且哀隆隆寵光<lb/>
於乎忠靖沒世不忘<lb/>
<pb n="KR4e0090_WYG_012-18b"/>
　　　奉天靖難推誠宣力武臣特進光禄大夫柱國<lb/>
　　　太保陽武侯追封鄞國公諡忠武薛公神道碑<lb/>
　　　銘<lb/>
宣徳五年五月太保陽武侯薛公奉命城隆慶永寧赤<lb/>
城獨石竣事將歸以疾聞上遣中官以御醫徃視且賜<lb/>
勑諭勞至京猶力疾入見上慰諭再三既歸第日賜御<lb/>
藥遣中官臨問無幾竟不起七月廿三日也訃聞上震<lb/>
悼親爲文祭之追封鄞國公賜諡忠武詔有司治䘮葬<lb/>
<pb n="KR4e0090_WYG_012-19a"/>
凡䘮葬之儀皆優等盖特恩云公諱祿姓薛氏世家山<lb/>
東膠州之新興社曾祖考諱安妣劉祖考諱大妣金考<lb/>
諱遇林妣張公兄弟六人而公第六自少傑特有大志<lb/>
未冠籍戎伍上官皆竒之從北征金山及喀爾喀之地<lb/>
又從征伊都山鼐爾布哈等處自是屢出西北二邉渉<lb/>
萬里而還太宗皇帝舉兵北平公首從義旗攻九門<lb/>
克薊州遵化援宻雲攻雄縣追敵漠州咸奮勇先驅以<lb/>
一當百戰真定公生擒敵左副將軍駙馬都尉李堅超<lb/>
<pb n="KR4e0090_WYG_012-19b"/>
陞燕山右䕶衛指揮僉事賜白金文綺從援永平攻下<lb/>
大寧冨峪㑹州寛河時南兵已圍北平城公還先遇其<lb/>
哨騎薄戰敗之車駕繼至從戰鄭村埧敵大敗陞指揮<lb/>
同知從克廣昌蔚州攻大同率兵前哨獲敵人馬遂從<lb/>
南征大戰白溝河追奔至濟南陞指揮使從克滄州大<lb/>
戰東昌公以五十騎前哨遇敵兵數百與戰敗之獲馬<lb/>
三十餘疋敵悉衆來追公復奮戰大敗之獲馬二百餘<lb/>
疋敵于威縣及深州伏兵以要旋師皆擊走之從戰夾<lb/>
<pb n="KR4e0090_WYG_012-20a"/>
河大捷戰滹沱河右軍力屈公率衆馳赴之出入敵陣<lb/>
數十合戰敵敗走公追至夾河斬馘無算獲馬五百餘<lb/>
疋明日戰單家橋公馬蹶爲敵兵所得㧞刀斬敵兵復<lb/>
上馬督戰遂敗敵將平安軍以次攻下順徳大名彰徳<lb/>
及攻西水寨公生擒敵都指揮一人斬獲尤多從攻東<lb/>
阿東平汶上皆下之繼戰淝河大店小河汴隄靈璧率<lb/>
勇先諸軍遂渡淮渡河從車駕入京師太宗皇帝為臣<lb/>
民推戴既正大位論功行賞陞驃騎將軍後軍都督府<lb/>
<pb n="KR4e0090_WYG_012-20b"/>
都督僉事以其官秩贈三代永樂六年陞都督同知八<lb/>
年從車駕北征至𤣥溟河以功進榮禄大夫右軍都督<lb/>
府右都督兼左軍都督府事以其官秩加贈三代時四<lb/>
方選至㓜軍數萬悉命𨽻公操習十二年從車駕北征<lb/>
十五年初建北京宫殿命公董營繕十八年成加奉天<lb/>
靖難推誠宣力武臣特進榮禄大夫柱國封陽武侯食<lb/>
禄千五百石追封其三代皆侯爵賜誥劵二十一年從<lb/>
車駕北征還奉命討捕湖州叛冦二十二年復從車駕<lb/>
<pb n="KR4e0090_WYG_012-21a"/>
北征是年八月仁宗皇帝嗣大位加公太子太保子孫<lb/>
世襲侯爵奉命廵北邉適敵冦雲州公率兵追至大松<lb/>
嶺斬獲甚衆事聞賜勑嘉奬遣中官及鴻臚卿即軍中<lb/>
勞之既還賜白金鈔幣加嵗禄五百石洪熈元年佩鎮<lb/>
朔大将軍印率師廵北邉宣徳元年庻人髙煦反車駕<lb/>
親征命公爲前鋒先二日圍其城罪人既得留公撫綏<lb/>
城中軍民還賜銀幣甚厚明年秋從車駕廵邉出㑹州<lb/>
解后敵冦塞下與戰敗之生擒其酋斬獲其餘衆遂鎮<lb/>
<pb n="KR4e0090_WYG_012-21b"/>
薊州永平冬還賜銀幣加厚四年率師護兵餉開平者<lb/>
再五年春佩鎮朔大將軍印廵邉至竒黄嶺遇冦拒敵<lb/>
悉斬之盡收其家口孳畜陞太保賜鈔幣居三月董築<lb/>
城之役盖從公之言以便戍守公平居無事未甞忘危<lb/>
毎計邉務言之亹亹或誚其瑣屑者終不爲變盖其志<lb/>
奉國惟恐不盡爲將勇智兼備常先事籌畫用心之至<lb/>
以夜繼日故所嚮成功未甞敗北間一二臨陣中矢石<lb/>
裹創赴闘有進無退其率師所過紀律嚴明秋毫無犯<lb/>
<pb n="KR4e0090_WYG_012-22a"/>
而撫䘏士卒人人歸心若董繕作規置有方力不煩費<lb/>
功率堅久人亦罕及盖一代之興必有一代之臣公祗<lb/>
事三聖渉歴多用志篤鞠躬盡瘁以効臣職故能建功<lb/>
國家流光簡冊致身貴冨垂慶後昆其非古名將之流<lb/>
而今之不可多見者歟公夀七十有三年其配李累封<lb/>
至侯夫人子男三長勲先卒次某次某孫男三長誠先<lb/>
卒次某次某以是年十月三日葬公于某鄉某原銘曰<lb/>
明聖之興有命自天必有輔翼名世之賢氣機翕㑹雲<lb/>
<pb n="KR4e0090_WYG_012-22b"/>
龍風虎有勲有烈左文右武桓桓薛公始奮從義大呼<lb/>
迅馳金戈鐡騎智明幾先勇盖萬夫疇其膺之折朽摧<lb/>
枯宗社載安功書冊府在帝左右股肱心膂公扵事上<lb/>
一誠不貳知竭臣職死且無怠公扵馭衆有紀有綱撫<lb/>
如春和令如秋霜歴事三聖麟衣蟬冠廷有老成國有<lb/>
屏翰丹書鐡劵傳襲來裔公如長城曷不百歲英靈升<lb/>
逰九原在此太史作銘式昭無已<lb/>
　東里文集巻十二<lb/>
</p>
<p>
</p>
  </div>
</body>
</text>
</TEI>
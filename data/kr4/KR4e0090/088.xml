<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻六十</head>
    <p>
<pb n="KR4e0090_WYG_088-1a"/>
欽定四庫全書<lb/>
　東里續集巻六十　　　　明　楊士竒　撰<lb/>
　　詩<hi>五言絶句</hi>
　　　岳陽樓<lb/>
城上岳陽樓髙臨洞庭水君山望不迷日日風波裏<lb/>
　　　尋蔡冑不見<lb/>
空復出城來問君還城去寂寂掩䨇扉憶君情不叙<lb/>
　　　殘寺<lb/>
<pb n="KR4e0090_WYG_088-1b"/>
殘寺連農舎空忩露佛燈四圍無古木那觧隱高僧<lb/>
　　　示鵷兄弟<hi>有序五首</hi>
　　不得鵷姪書數年近寄絶句五章亦言其志因便<lb/>
　　次其韻示之首二章余自述三章有懷思貽止齋<lb/>
　　二兄晩嵗過從之樂四章勉鵷末章并勉鵷兄弟<lb/>
　　於學吾今六十有五七千里致此數語亦不薄幸<lb/>
　　諸姪各自嚮進如侍兩翁就奉呈一咲<lb/>
身戴君親徳何能一粟酬蹉跎今白首行邁尚悠悠<lb/>
<pb n="KR4e0090_WYG_088-2a"/>
飯牛先壟下夙志未消磨恩重身難去非闗戀玉珂<lb/>
二老東西郭風期晩益親將車數來徃遥憶似荀陳<lb/>
待制傳宗嫡元孫見可人承家在好德切莫厭清貧<lb/>
愛身如白玉為學趂青春湏識潜魚躍還思屈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伸<lb/>
　　　題畫<lb/>
海天秋似洗𣺌𣺌净煙濤忽露珊瑚樹還㸔翡翠毛<lb/>
　　　題竹與妻弟郭志善<lb/>
溪上娟娟竹年深百尺餘何時過溪上折竿釣溪魚<lb/>
<pb n="KR4e0090_WYG_088-2b"/>
　　　清夜<lb/>
清夜坐庭階薫風拂楊桞仰首望天河微雲翳南斗<lb/>
　　　題畫<hi>二首</hi>
老樹不為材新林欝蒼翠矯首瞻西山朝來有爽氣<lb/>
溪上帶清峰溪邉滿芳樹誰傍白雲居猶軫青雲慕<lb/>
　　　題竹寄友<hi>三首</hi>
昔在詞林日同㸔翠玉枝好風清不斷曾結嵗寒期<lb/>
霜節亭亭直凌雲發采章春風和煦日親見鳯鳴陽<lb/>
<pb n="KR4e0090_WYG_088-3a"/>
平安常有報徑造豈無期萬里相思意為欹淇澳詩<lb/>
　　　題畫<lb/>
士有不遇時放浪遺世情彼哉七君子亦未泊其情<lb/>
　　　題劉英竹<hi>二首</hi>
高崖入煙霧下有清泠淵青鸞雲中來照影故蹁躚<lb/>
湘靈動雲根散作霏霏雨濕重翡翠毛凉浸珊瑚樹<lb/>
　　　題竹贈鍾子勤太守<lb/>
葳蕤鳯凰羽白日動毿毿臨别遥相贈清風五嶺南<lb/>
<pb n="KR4e0090_WYG_088-3b"/>
　　　題槎翁畫龍<hi>二首</hi>
天下文明日雲從隘九霄歸田霑霈澤同幸際皇朝<lb/>
徃嵗尚書履排雲到九闗歸來石臺下猶記寫龍顔<lb/>
　　　題金侍講所藏趙仲穆畫馬<hi>三首</hi>
粲爛五花驄軒昻八尺龍惟應天廐裏得似畫圖中<lb/>
曉日立彤墀光輝玉仗齊朝回長散誕流水緑楊堤<lb/>
養育天閑乆常懷萬里心太平無用武自愧主恩深<lb/>
　　　到桃源黄學士舟已先在南岸不得相即相望<lb/>
<pb n="KR4e0090_WYG_088-4a"/>
　　　悵然<lb/>
隔水不得語中腸千萬廻知公望我至如我望公來<lb/>
　　　清河縣調公素<lb/>
暮出清江牐夜投清河口明日到桃源誰家問沽酒<lb/>
　　　夾溝<lb/>
晴日烘綿花暄風吹豆莢九月似春天河邉見飛蝶<lb/>
　　　離磚河驛十里阻風<lb/>
白浪高如屋停舟日已中長蘆望不到愁殺石尤風<lb/>
<pb n="KR4e0090_WYG_088-4b"/>
　　　行營鑿井得泉<lb/>
鑿井得泉水清泠碧照人銅瓶罷逺汲稍觧僕夫勤<lb/>
　　　沙城<lb/>
昔嵗城中過曾遇江南叟身老意蕭閒寕知今在否<lb/>
　　　始乘馬<lb/>
嵗餘不乘馬今朝還據鞍眼昏身力弱心怯道途難<lb/>
　　　望雞鳴山<lb/>
雞鳴山下路危險曾經渉今日望雞鳴未度心先怯<lb/>
<pb n="KR4e0090_WYG_088-5a"/>
　　　度雞鳴山馬上口號與同行者<lb/>
蜀道天下險王尊叱其御何况雞鳴道今隨六龍度<lb/>
　　　雨晴<lb/>
東方明月上雨止風亦罷仰荷蒼天仁俯惻行路者<lb/>
　　　渡河<lb/>
騎馬渡河水馬渇未即渡飲足不湏鞭騰踏長嘶去<lb/>
　　　問唐孟髙需枸杞<lb/>
與卿俱七十卿有好顔容此後詩相寄湏兼枸杞封<lb/>
<pb n="KR4e0090_WYG_088-5b"/>
　　　自新河迤南道傍官宇舖舎皆一新知是府尹<lb/>
　　　李庸所作賦<hi>二首</hi>
道途廣且平亭館皆輝煥追憶舊行時驚喜還嗟嘆<lb/>
府尹才能好經營次第新相知已心熟猶問路傍人<lb/>
　　　題四時花鳥<hi>四首</hi>
曾聞瑶水上千嵗一開花常有䨇青鳥何非阿母家<lb/>
　　　右桃花䨇青<lb/>
往來傍蓮塘飛鳴不相離比似兄弟心相親不相棄<lb/>
<pb n="KR4e0090_WYG_088-6a"/>
　　　右荷花鶺鴒<lb/>
天香浮玉露金色艶髙秋誰似䨇栖者相依共白頭<lb/>
　　　右桂花白頭<lb/>
的的玉梅舒啁啁翠禽哢參横月落時惆悵羅浮夣<lb/>
　　　右梅竹翠鳥<lb/>
　　　題弼姪飛鳴宿食四鴈圖<lb/>
萬里塞垣來孤飛不成陣無那閨中情憶得邉頭信<lb/>
肅肅葭菼暮聲切為離羣情重連枝者單居不忍聞<lb/>
<pb n="KR4e0090_WYG_088-6b"/>
霜落洞庭渚江南九月秋稍違闗塞逺適足稲梁謀<lb/>
聖化行萬方江湖無射宿淡月映蘆花平沙睡應熟<lb/>
　　　題弼姪山水<hi>有序四首</hi>
　　姪子之䕫赴任吳江客有寫雲山四幅贈之者為<lb/>
　　各題一詩皆實意寓焉講授之暇時一展閲亦足<lb/>
　　以慰離别之思<lb/>
齋居無俗事清眺擅呉江水郭團農舎柴門繫釣艭<lb/>
天涵洞庭水雲帶洞庭山永日談經罷凴軒一觧顔<lb/>
<pb n="KR4e0090_WYG_088-7a"/>
故國嘉山水文溪帶武峯披圖思不盡親舎白雲重<lb/>
家住清溪上山光滿竹林共憐簮組累徒繫故園心<lb/>
　　　題扇寄余正安<lb/>
倭麻來海外裁扇劇清真還憑玉堂筆寫寄玉堂人<lb/>
　　　悼昔時<lb/>
昔在南京時共玩朱櫻樹今日對朱櫻故人𣺌何處<lb/>
　　　題平川方子宣松石圖<lb/>
松懐氷雪操石有堅重姿書齋日相對可以勵操持<lb/>
<pb n="KR4e0090_WYG_088-7b"/>
　　　便面小景<lb/>
青青溪畔山湛湛溪中渌窈窕亭上人聽歌采蓮曲<lb/>
　　　千葉芙蓉<lb/>
露冷蓮房老迎霜燦爛開誰是㸔不足剪落片霞來<lb/>
　　　單葉芙蓉<lb/>
霜落荆州冷青菸度渚宫西人吹忽散孤影見愁紅<lb/>
　　　題蕭貫竹<lb/>
蕭生讀書處有此䨇琅玕永日吾伊静晴空㸔翠鸞<lb/>
<pb n="KR4e0090_WYG_088-8a"/>
　　　題子昻竹<lb/>
吳興八法精作書如刻玉蘭亭揮灑餘見此瀟湘緑<lb/>
　　　題卓廸山水二幅<hi>二首</hi>
溪水清於玉山光净瀟洒亭下有扁舟時㸔徃來者<lb/>
青山草廬下蕭散絶纎塵曵杖彼誰子知皆塵俗人<lb/>
　　　䨇禽圖<hi>二首</hi>
莾蒼踈林下䨇禽相因依終然自得性何必上林飛<lb/>
䨇棲平野間弋者無所慕何限放浪才自得蕭閒趣<lb/>
<pb n="KR4e0090_WYG_088-8b"/>
　　　題蘭<lb/>
芳馨在岩谷自與衆卉異必有君子人共結金蘭契<lb/>
　　　題梅<lb/>
不但魁衆芳高潔無比儗商鼎論調羮何曾及桃李<lb/>
　　　題竹送彭冲還西昌<hi>二首</hi>
京華春雨後竹館話分襟鄉邑何時至因君想故林<lb/>
送别長干道晴風翠羽繁平安千里意贈爾報鄉園<lb/>
　　　題宋撿校古木竹石<lb/>
<pb n="KR4e0090_WYG_088-9a"/>
剪落珊瑚枝秋光净於洗醉眠瑪瑙坡㸔舞青鸞尾<lb/>
　　　題畫魚寄表弟陳孟高<lb/>
外氏老賢弟迢迢憶孟髙江湖魚尾赤念爾更勤勞<lb/>
　　　題松<lb/>
山中多嵗月白日起蒼虬但適棟梁用那無匠石求<lb/>
　　　題竹<lb/>
鳯池八法筆寫此翠琅玕六月不知暑庭中生夏寒<lb/>
　　　題梅<lb/>
<pb n="KR4e0090_WYG_088-9b"/>
萬卉凋零後梅花開滿枝由來氷雪操横笛不妨吹<lb/>
　　　題畫魚贈陳憲南歸<lb/>
士之未得志勤力務所學亦有變化時禹門奮一躍<lb/>
　　　題邵武經歴梁尗䝉蘭<hi>三首</hi>
昔過桞溪上毎尋蘭墅春芳馨揚素彩夣想故交人<lb/>
邵武諸侯幕光風動石闌時清吏牘少吟咏對芳蘭<lb/>
蘭芷生幽谷花時自在春軒墀移植好防有折花人<lb/>
　　　題竹贈士鼎南歸<lb/>
<pb n="KR4e0090_WYG_088-10a"/>
月池池上路誰種碧琅玕自有虚心在青青到嵗寒<lb/>
　　　題蔣壻重竹<hi>二首</hi>
種得篔簹玉庭含五月秋清詩吟衛武絶勝伴羊求<lb/>
兩京四十載迢遞夣家林蕭散五君詠山王空愧心<lb/>
　　　題郭之信梅<hi>二首</hi>
家住冠朝里官為真定師梅花當講席相對認南枝<lb/>
詵詵來學者晨夕侍皋比花共人如玉清香滿絳幃<lb/>
　　　題梅送曾訓導<hi>有引</hi>
<pb n="KR4e0090_WYG_088-10b"/>
　　訓導師範職也其道自正已始所謂正已而物正<lb/>
　　者也吾里曾生得揚州府學訓導將之官以寫梅<lb/>
　　求題是以致丁寧愛望之意邑學周生閒暇徃還<lb/>
　　可同一觀<lb/>
至性存真操娟娟氷玉清齋居坐相對永矢嵗寒盟<lb/>
　　　題曾儀鯉魚<lb/>
曾承姜氏孝亦載琴高仙今朝與子别早晚待書傳<lb/>
　　　題蕭壻承恕竹<lb/>
<pb n="KR4e0090_WYG_088-11a"/>
家住桃華源庭無俗塵至春永風日清高空玩寒翠<lb/>
　　　夾溝<hi>二首</hi>
孤篷雨蕭蕭滯風仍滯淺時復問同舟彭城今近逺<lb/>
河流淺且陿十里九折灣徐山望不見幾日見淮山<lb/>
　　　題驛舟中小畫<lb/>
雙踏枝上雪查查鳴未休非闗浪報喜來嵗足來牟<lb/>
　　　題竹贈閩士且却其繡段<hi>二首</hi>
組繡出閩中由來習俗工何如此君節葉葉是清風<lb/>
<pb n="KR4e0090_WYG_088-11b"/>
種竹隔流塵清隂滿户庭自公有閒暇常對嵗寒青<lb/>
　　　恤旱<hi>有序五首</hi>
　　亢旱數月加之蝗災畿内盖甚詔選廷臣清理兩<lb/>
　　京及四方刑獄䟽其滯而辨其枉不及半月北京<lb/>
　　之獄䟽辨過半傳頌載道甘霈凢再耕者大悦於<lb/>
　　是臺憲言致旱之由㮣劾朝臣而潔穢淆焉皇上<lb/>
　　仁明詔悉寛貸惟嚴貪者之戒僕雖茍免臺論然<lb/>
　　禄厚無補敢忘循省輒賦小詩五章畧紀其事且<lb/>
<pb n="KR4e0090_WYG_088-12a"/>
　　識鄙意云<lb/>
夏熱不可觸飛蝗遍原野縣官有程期愁殺捕蝗者<lb/>
亢陽三月餘詔下寛刑獄囹圄半空虛甘霖稍霑足<lb/>
臺章論致旱槩斥政事臣涇渭無分别包容荷帝仁<lb/>
聖主勤恤民貪夫昧罪已天聽豈不近駸駸未知止<lb/>
官廪之所儲農力苦不易燮理無寸能素餐重憂愧<lb/>
　　　寄時勉<hi>三首</hi>
　　　　<hi>時勉陞太學之三日僕懐别不已夣中作遥字韻詩旣覺續賦一首案上適有寫竹一幅就題奉寄</hi>
<pb n="KR4e0090_WYG_088-12b"/>
東閣歡娛地朝來遽寂寥賢闗一歩近悵望玉人遥<lb/>
毎日文淵閣閒思李翰林不知遷太學誰共坐論心<lb/>
欲贈嵗寒意託之淇上竿亭亭君子節長似玉堂㸔<lb/>
　　　寄李祭酒<hi>二首</hi>
端坐司成館髙懐今若何向來石渠署無日不相過<lb/>
卧病無塵事其如離思何春風勝舊識時復一來過<lb/>
　　　題和姪枯木竹蘭圖<lb/>
自在䟽林下幽香滿露叢相依君子竹葉葉是清風<lb/>
<pb n="KR4e0090_WYG_088-13a"/>
　　　題楊紹林竹<lb/>
本是淇園種森森枝葉開清風常自愛莫<hi>闕</hi>
　　　題畿姪孫梅<lb/>
陽春第一花箇箇氷玉質寘此讀書忩清香滿芳帙<lb/>
　　　題徐孚竹<lb/>
瀟湘萬頃秋淇園千畆緑幽玩何湏多一枝清已足<lb/>
　　　題蘭<hi>四首</hi>
愛此竹林下秋蘭花正開采芳思共賞有待故人來<lb/>
<pb n="KR4e0090_WYG_088-13b"/>
懸崖秋氣爽蘭葉露漙漙誰把霜毫寫清芳耐乆㸔<lb/>
磊磊澗邉石猗猗蘭作花光風一枝拂香滿杏林家<lb/>
熈熈春日暉九畹正芳菲劍佩歸來晚幽香襲人衣<lb/>
　　六言絶句<lb/>
　　　題蔣院判墨竹<lb/>
石面苔文綠徧林間竹色青垂二月東風吹雨陽和發<lb/>
育當時<lb/>
　　　輓李處士<hi>二首</hi>
<pb n="KR4e0090_WYG_088-14a"/>
鄉里共高淳朴朝廷洊錫褒封康寕九十餘二巋然雪<lb/>
嶺青松<lb/>
白髪身全諸福班衣懽繞十孫最是鳯毛五采明時翽<lb/>
翽髙騫<lb/>
　　　題竹贈士振南歸<lb/>
清風林下歸客明月池頭故家杏樹百年喬木芸編累<lb/>
世生涯<lb/>
　　　絶句<hi>二首</hi>
<pb n="KR4e0090_WYG_088-14b"/>
客程行及半月春色㸔分淺深楊桞乍舒河北桃花開<lb/>
遍淮陰<lb/>
淮上天連芳草江南雲湧清峯𤓰步春潮落日廣陵煙<lb/>
樹殘鐘<lb/>
　　七言絶句<lb/>
　　　九日陳士良宅玩菊次韻王潔齋菊有醉楊妃<lb/>
　　　紫霞杯二種<hi>三首</hi>
五日金門下直歸小園來㸔菊花枝千葩萬卉湏㬰盡<lb/>
<pb n="KR4e0090_WYG_088-15a"/>
獨此相娛嵗晩時<lb/>
膩白輕紅數十枝半酣秋色倚東籬誰知彭澤歸來處<lb/>
更似昭陽宴罷時<lb/>
紅白叢叢相映開一樷别捧紫霞杯滿含玉露香勝酒<lb/>
九日無煩太守來<lb/>
　　　吳孟勤為文贈黄都科南歸并為求詩<hi>二首</hi>
楊氏昔來光徳里黄端今去武昌城桞州邂逅禾川遇<lb/>
並有文章託姓名<lb/>
<pb n="KR4e0090_WYG_088-15b"/>
暫去還來不記年清朝又發庾樓前莫教折盡臨江桞<lb/>
留得重來好繫船<lb/>
　　　題仲舉梅花扇面<lb/>
才子清姿如玉雪新裁小扇寫寒梅日長宴坐微風發<lb/>
為引幽香相逐來<lb/>
　　　訪蔣立恭不遇留書齋壁<lb/>
門巷晴泥擁不開尋君北轉又東廻竹間寂寞香庭掩<lb/>
便似回船雪夜來<lb/>
<pb n="KR4e0090_WYG_088-16a"/>
　　　雨夜蔣立恭贈詩走筆次韻<hi>二首</hi>
鈄風飄雨還無定獨坐耽書過二更不似前宵鄰閣裏<lb/>
聫詩使酒到雞鳴<lb/>
三逕篔簹二畆居鳴風鳴雨稱清虛秋宵一曲琳琅韻<lb/>
為喜朝來向客書<lb/>
　　　過城陵磯<lb/>
磯頭水落石層層石上魚檣半撘罾忽望高樓出城郭<lb/>
舟人指㸃説巴陵<lb/>
<pb n="KR4e0090_WYG_088-16b"/>
　　　夜雨次韻寄蔡用嚴楊仲舉<hi>二首</hi>
秋夜夜長長寂寂打忩飄雨似嚴更詩情未斷覊情起<lb/>
不耐牀前絡緯鳴<lb/>
江邉園裏擅幽居清酒香茶夜不虛定是不聞風雨發<lb/>
半酣高詠漆園書<lb/>
　　　答蔣立恭<lb/>
　　　　<hi>立恭約予同謁乃父隱翁之墓予病不果行明日示詩次韻奉答</hi>
憐君拜墓不勝哀淚灑東風奠一杯芳草青煙寒食節<lb/>
<pb n="KR4e0090_WYG_088-17a"/>
幾家墳上子孫來<lb/>
　　　題祝教諭梅<lb/>
絃誦初停子佩閒梅花香拂絳帷間玩㣲獨對羲圖坐<lb/>
不假重熏金慱山<lb/>
　　　題蕭建平扇<lb/>
五月樓船海上歸種魚池畔足閒時白羅團扇揮炎暑<lb/>
重理殘書莫下幃<lb/>
　　　題蕭德賛四時小景<hi>四首</hi>
<pb n="KR4e0090_WYG_088-17b"/>
二月山花如錦開亭中坐對正徘徊蹇驢又有過從者<lb/>
童子相迎戸外來<lb/>
雲林六月不知暑溪上好山如越中咫尺茅亭異華屋<lb/>
逢迎俱見古人風<lb/>
兩行鳴鴈分飛處一箇輕船逆上時藉是江天好吟景<lb/>
不令風物動秋思<lb/>
十日北風吹大雪閉門無處不漫漫江頭艇子船頭騎<lb/>
有底忙時不畏寒<lb/>
<pb n="KR4e0090_WYG_088-18a"/>
　　　題高克恭墨竹<hi>有䟦</hi>
房山髙韻五十仭松雪清風二百年山齋寶氣不可掩<lb/>
夜夜雨虹光燭天<lb/>
　　高嘗云息齋竹真而不妙雪松竹妙而不真吾乃<lb/>
　　於二者之間著筆然髙甚少作竹或問之曰不欲<lb/>
　　以掩息齋雅度如此因併志之<lb/>
　　　齋宿和胡光大庶子<hi>二首</hi>
金門晩退坐清齋燭影茶香對好懷况復連篇寫珠玉<lb/>
<pb n="KR4e0090_WYG_088-18b"/>
右坊傳送左坊來<lb/>
雨氣霏霏壓篆烟坐消銀燭未成眠明朝預想南郊上<lb/>
日馭光華麗滿天<lb/>
　　　題子昻畫嘉禾<lb/>
宋代王孫元閣老文章萬丈貫天河胸中不有調元事<lb/>
那觧揮毫寫太和<lb/>
　　　寄賔畿老弟<hi>三首</hi>
安州貳守時名重清潔持身玉不如莫逐沿流同泛泛<lb/>
<pb n="KR4e0090_WYG_088-19a"/>
湏知涇渭本來殊<lb/>
紫陌紅芳映日鮮湏㬰榮落亦堪憐長山絶谷青松樹<lb/>
解閲風霜過百年<lb/>
古人貧賤摠清高賢弟殷勤慎所操詩書教子光先業<lb/>
勝貯如山金錯刀<lb/>
　　　題海天秋興圖<hi>二首</hi>
瓊臺太守彈琴罷觀海如觀太極中逺水長天清一色<lb/>
悠然心境共昭融<hi>先生嘗教學者觀心於太極云</hi>
<pb n="KR4e0090_WYG_088-19b"/>
已共安期汗漫逰海天空望白雲秋驂麟跨鳯知何處<lb/>
應在三山與十洲<lb/>
　　　題畫贈德遜南歸<hi>二首</hi>
花落江南清浦香春潮邐迤送歸航九華纔過匡廬出<lb/>
㸔遍名山到故鄉<lb/>
我昔金魚洲畔住雲山清滿舊柴扉君家只在鄰東曲<lb/>
多釀松華待客歸<lb/>
　　　寄題浮梁環秀亭<lb/>
<pb n="KR4e0090_WYG_088-20a"/>
地偏瀟洒一塵無水色山光繞畫圖他日乘風遡南斗<lb/>
李家亭上㸔蓬壺<lb/>
　　　楊自然處士輓詩<hi>二首</hi>
不慕清名逹九重全家長住水晶宫芰荷為帶芙蓉佩<lb/>
䞉有人傳惠濟功<lb/>
平生心事聽皇天流水行雲任自然養得鳯毛成五色<lb/>
青雲白日㸔飛騫<lb/>
　　　書周益公所題湯氏别業<lb/>
<pb n="KR4e0090_WYG_088-20b"/>
不將出處間心期鄰里無時欵竹扉傳世文章高世節<lb/>
湯家千嵗有光輝<lb/>
　　　題李處士畫<lb/>
一去城中竟不歸閒依泉石謝塵覉世人誰不知名姓<lb/>
時有扣門來請醫<lb/>
　　　送楊誠都事赴山西<hi>二首</hi>
郎官湖上先生宅十五年前共酒樽今日都門重邂逅<lb/>
令人腸斷郭東原<lb/>
<pb n="KR4e0090_WYG_088-21a"/>
花縣幕中留惠愛銀臺初近御爐香又承寵命超遷去<lb/>
馬首青山望太行<lb/>
　　　輓劉仲海<hi>三首</hi>
心如明月湛孤圓掃石㸔雲度嵗年家在吉陽城裏住<lb/>
未曽輕到縣門前<lb/>
竹忩幽户乆棲遲不道無官枉盛時綵筆長書五花誥<lb/>
大兒身到鳯凰池<lb/>
文水仁山映角巾常年書社㑹比鄰如今又及嘉平節<lb/>
<pb n="KR4e0090_WYG_088-21b"/>
㸔賞梅花少一人<lb/>
　　　題舒有常畫<lb/>
河陽縣裏花争發彭澤門前桞正繁公暇小亭無俗吏<lb/>
坐聽流水出松根<lb/>
　　　題竹<lb/>
雙玉亭亭翡翠毛春風晴拂綵雲髙也知結實須來鳯<lb/>
即遣為竿合釣鰲<lb/>
　　　題竹寄曽東銘先生<lb/>
<pb n="KR4e0090_WYG_088-22a"/>
鄉里相違五十年喜聞歸隱得幽偏一枝遥寄琅玕竹<lb/>
為愛風流向阮賢<lb/>
　　　送家兄及妻子還鄉後感懷三首<hi>十月十五日</hi>
少小情親弟與兄老來兄弟更闗情五年一見頭如雪<lb/>
無那秋風促去程<lb/>
家在西昌舊業貧孟光歸處重辛勤十年茆屋秋風破<lb/>
獨自牽蘿補白雲<lb/>
迎門兒女咲牽衣毎日中庭候晩歸今夜片颿何處泊<lb/>
<pb n="KR4e0090_WYG_088-22b"/>
應同阿母憶京畿<lb/>
　　　輓顔子明<hi>五首之二首</hi>
曾吟楚些招顔谷悽愴傷情久不堪忽復悲歌動行路<lb/>
愁雲深鎻萬松菴<lb/>
文淵閣下集羣英清世才華重老成大典已傳名姓在<lb/>
光榮終不負平生<lb/>
　　　送皚上人住持建昌太平興國寺<hi>二首</hi>
持鉢王城住幾年袈裟新汎上江船禪心還似江心月<lb/>
<pb n="KR4e0090_WYG_088-23a"/>
江自東流月自圓<lb/>
迢迢旴水暎禪闗水上浮雲意共閒講罷楞伽無一事<lb/>
㫋檀樹裏㸔軍山<lb/>
　　　楊補之掀篷圖<lb/>
玉節葳蕤導羽麾香風吹度翠雲涯披圖彷彿如曾見<lb/>
江上孤篷嵗晩時<lb/>
　　　送人歸故鄉<lb/>
江花江柳送船開燕語鶯歌喚客回舊屋歸來春未晩<lb/>
<pb n="KR4e0090_WYG_088-23b"/>
青山如玉水如苔<lb/>
　　　題蔣院判小畫<hi>二首</hi>
一巻深䕶紫苔文喬木踈篁翠拂雲却憶江南秋雨霽<lb/>
東皋亭上倚微醺<lb/>
老氣峥嶸氷雪榦清風瀟洒鳯凰枝相依共矢心如石<lb/>
應得論交晩嵗期<lb/>
　　　輓劉榮甫<lb/>
八十已過將九十翛然物外等閒身繡林山水堪怡悦<lb/>
<pb n="KR4e0090_WYG_088-24a"/>
太息清風减一人<lb/>
平生孝行何人繼不受遺金世亦稀嵗嵗朝廷賜牛酒<lb/>
于今寂寞掩荆扉<lb/>
埋玉荆山松栢地百年身世返空虚傳家尚有<hi>闕</hi>　瑞<lb/>
翽翽朝陽五色雛<lb/>
　　　題梅寄友人<lb/>
氷霜同是嵗寒心回首江南間濶深尚有風流何遜在<lb/>
水邉籬落待重尋<lb/>
<pb n="KR4e0090_WYG_088-24b"/>
　　　十月二十五日夜連夣紃女<lb/>
未離襁褓學踉蹡逺别憐渠意不忘昨夜小忩頻入夣<lb/>
計程知已過南昌<lb/>
　　　五馬朝回圖為贑守題<hi>二首</hi>
翠玉樓前春欲遍湧金門外水長清使君為政清如水<lb/>
五馬歸來十縣迎<lb/>
正月朝天三月回連翩飛騎蹴浮埃駟車不獨諸侯貴<lb/>
逺道驊騮總逸才<lb/>
<pb n="KR4e0090_WYG_088-25a"/>
　　　題畫<lb/>
倚天萬大碧崔嵬水霧林霏濕半開何處春山獨乗興<lb/>
蹇驢騎度磵橋來<lb/>
　　　從子鵷以其兄相之喪及妻子歸故鄉因示三<lb/>
　　　絶句<lb/>
六載天涯一度來匆匆臨别復徘徊汝身長大吾衰病<lb/>
相見從今更幾回<lb/>
庭樹森森照眼明一枝如玉竟先傾傷心我已膓千㫁<lb/>
<pb n="KR4e0090_WYG_088-25b"/>
何况衰年父母情<lb/>
憐爾驅馳重急難荒原風雨鶺鴒寒孤兒寡婦堪愁絶<lb/>
好與殷勤别意㸔<lb/>
　　　送山東蔡運使<lb/>
家在淮南萬竹林十年薇省對嵩岑鹺臺此日觀東海<lb/>
應説皇㤙似海深<lb/>
　　　題梅竹贈郭子成還北京<hi>二首</hi>
貌得春風玉一枝使回清氣滿青驪過江還遇江南客<lb/>
<pb n="KR4e0090_WYG_088-26a"/>
莫遣披圖動所思<lb/>
昔在江南種竹枝十年離别重相思春回已是氷霜後<lb/>
白日青雲見羽儀<lb/>
　　　題荷花便面<lb/>
深翠羅裳紅玉臉精神秋水共娟娟西風長浦斜陽外<lb/>
慣倚蘭舟詠采蓮<lb/>
　　　寫扇寄劉昇<lb/>
不到珠林五六春閒忩書巻故殷勤别時㸔種庭前竹<lb/>
<pb n="KR4e0090_WYG_088-26b"/>
逺想長枝已拂雲<lb/>
　　　簡兾成<lb/>
楚水吳山乆别離毎因嘉節重相思今來一處稀相見<lb/>
何必思情勝昔時<lb/>
　　　龍洲姚老人獻山薯土𤓰獲受恩賞臨歸乞詩<lb/>
　　　走筆書三絶句<lb/>
老際清朝戴聖君山林幸作太平民乾坤莫報生成賜<lb/>
萬里金門拜獻芹<lb/>
<pb n="KR4e0090_WYG_088-27a"/>
野服清晨謁九天承恩親拜玉堦前歸來感戴心無限<lb/>
但祝皇家萬萬年<lb/>
南平橋外澄江畔畊鑿生涯樂有餘又説龍洲將過縣<lb/>
寄言鄉邑務詩書<lb/>
　　　送中書舍人陳彜訓赴北京<hi>三首</hi>
北京廵幸戒春時扈從千官樂載馳惟有鳯凰池上客<lb/>
承恩先去候鸞旗<lb/>
綵筆喜辭西掖去畫船遥向北京行黄河十月無氷結<lb/>
<pb n="KR4e0090_WYG_088-27b"/>
千里長風㡬日程<lb/>
紫禁遥連萬嵗山明年思爾珮珊珊龍文五彩騰雲氣<lb/>
應向黄金䑓上㸔<lb/>
　　　簡謝太常索竹栽<hi>二首</hi>
新唘南軒面碧漪櫻桃雜樹滿堦墀凌雲尚少琅玕竹<lb/>
分我仙壇十數枝<lb/>
數枝聊可玩清華盛夏終湏翠滿家矯首容䑓候青鳯<lb/>
明朝好日莫令賖<lb/>
<pb n="KR4e0090_WYG_088-28a"/>
　　　寄尤文度<hi>四首</hi>
湖海交逰二十年憶聽流水奏朱絃情深未逐浮雲散<lb/>
長夣春風玉樹前<lb/>
東城踈雨洒花枝同醉洪山寺裏時楚客猶傳舊題句<lb/>
漢南清景不勝思<lb/>
蚤識文章五彩多六年離别思如何武夷九曲行應徧<lb/>
想見臨清寫棹歌<lb/>
聞説重來謁九天朝回歸騎忽翩翩城南旅館無尋處<lb/>
<pb n="KR4e0090_WYG_088-28b"/>
遥望閩雲思𣺌然<lb/>
　　　題畫寄羅孟昭<hi>二首</hi>
龍池之北臨古城金華千丈當軒楹十年不向北齊去<lb/>
無那㸔圖勞逺情<lb/>
茒舍踈籬䕶土堦石梁流水緑於苔吾家東里真相似<lb/>
㑹儗歸時候子來<lb/>
　　　彦強將歸麻陽雨中見過話舊出小畫求題就<lb/>
　　　以識别并問訊叔毖<hi>二首</hi>
<pb n="KR4e0090_WYG_088-29a"/>
麻陽貳令重來日共話家林畊讀時碧水蒼山未歸得<lb/>
京華春雨不勝思<lb/>
兩度相逢皆草草臨岐無奈别情何沅陵更有劉明府<lb/>
頗恨歸時不肯過<lb/>
　　　贈金諭徳從子驥<lb/>
　　　　<hi>驥英年好學今將歸省來乞言為賦三絶句識願望之意并問訊㓜孚云</hi>
斑衣歸去奉庭闈更祝重闈千嵗期此樂人生湏<hi>闕</hi>日<lb/>
還將餘力務詩書<lb/>
<pb n="KR4e0090_WYG_088-29b"/>
紅杏丹桃相映開一朝風雨化塵埃湏知廊廟為梁棟<lb/>
只選南山松栢材<lb/>
爾家仲父才情好别後三年未得書玉笥金川有真樂<lb/>
青燈黄巻近何如<lb/>
　　　答胡學士<hi>胡學士在北京聞余病寄詩慰問依韻奉答十首之三首</hi>
卧病幽居况獨居愁來何物可消除一緘逺寄千金重<lb/>
頼有文淵學士書<lb/>
乆病文園寢不安床頭頻展寄詩㸔深情宛轉勞相慰<lb/>
<pb n="KR4e0090_WYG_088-30a"/>
香墨淋漓故未乾<lb/>
常秉清忠報大廷年華流水忽心驚知公未戀滄洲曲<lb/>
相對金螺㸔晩晴<lb/>
　　　同文度冀成秋夜有懷從善仲舉<hi>二首</hi>
静夜聊為江上吟江雲漠漠水沉沉惟應黄鶴樓前月<lb/>
照見離人萬里心<lb/>
江邉寂寞顔回宅城裏迢遥張仲居想見近年塵事絶<lb/>
人來不寄一行書<lb/>
<pb n="KR4e0090_WYG_088-30b"/>
　　　題梅<hi>二首</hi>
　　子勤得徐仲乆寫梅花以遺子壻蕭季昶昶求余<lb/>
　　題是夜余齋宿翰林夣家園梅花甚盛覺而有懷<lb/>
　　因賦此且致期勉之意云<lb/>
白鷗江畔金魚浦草閣柴扉是我家昨夜玉堂清夣到<lb/>
還臨流水㸔梅花<lb/>
春坊中允寫瓊枝正是園林雪罷時莫訝相逢易<hi>闕</hi>贈<lb/>
娟娟氷玉嵗寒期<lb/>
<pb n="KR4e0090_WYG_088-31a"/>
　　　吉水王氏槐陰堂<hi>二首</hi>
文江江上多喬木愛爾堂前槐樹蕃枝枝葉葉先人德<lb/>
長有清陰庇子孫<lb/>
百嵗蟠根雨露深秋雲散作滿庭陰詩書教子擢科第<lb/>
清時莫負花如金<lb/>
　　　題梅寄康仲頴<hi>二首</hi>
憶昔茭湖處士家玉梅親拜丈人花氷霜晩嵗全高潔<lb/>
閒暎孤村碧水涯<lb/>
<pb n="KR4e0090_WYG_088-31b"/>
分手花前又幾時舊家相好最相思才華共愛清如玉<lb/>
有使題詩寄一枝<lb/>
　　　自題竹林小像<hi>時年六十八</hi>
落落江南舊布衣水邉林下静相宜白頭更有浮榮繫<lb/>
自詠武公淇澳詩<lb/>
　　　送蕭德通南還<lb/>
為憶雲林别帝畿淮潮相送去如飛扁舟想到仙源口<lb/>
流水桃花春未稀<lb/>
<pb n="KR4e0090_WYG_088-32a"/>
　　　别季雅<hi>二首</hi>
　　予去彭氏館十餘年季雅相見京師夜談之頃愴<lb/>
　　然念舊之懷其歸也索詩為别因賦絶句<hi>二首</hi>
一樂堂中坐絳帷青髫白髪勸銀巵今宵剪燭京華邸<lb/>
感慨重逢話昔時<lb/>
明日張㠶白下門秋風一月到鄉園何時觧紱將書帙<lb/>
重問城南水竹軒<lb/>
　　　題竹贈武昌友人<hi>二首</hi>
<pb n="KR4e0090_WYG_088-32b"/>
種竹西街幾嵗餘枝枝葉葉散扶踈日長講罷歸來早<lb/>
應有新詩節下書<lb/>
愛竹曾過孝感坊小齋清日聼琳琅鳯凰臺上今朝别<lb/>
不盡幽情憶武昌<lb/>
　　　題髙教授寫竹<hi>二首</hi>
錢塘好易悟精微講説圖書衆所推塵掩韋編今寂寞<lb/>
惟因寫竹見丰儀<lb/>
雲根煙篠出毫端遍灑文牋與素紈今日風光公獨逺<lb/>
<pb n="KR4e0090_WYG_088-33a"/>
空餘遺墨後人㸔<lb/>
　　　題徐氏孝友堂<hi>二首</hi>
堂上嬰啼五色衣堂前荆樹爛相輝流塵不到文江曲<lb/>
家慶湏知自古稀<lb/>
家聫節孝先生譜堂有文安學士書具慶百年兼具翕<lb/>
人間一樂有誰知<lb/>
　　　負愆同蹇尚書金正字赴北京早發江東門<lb/>
十年叨禄侍詞垣材薄深慙負寵恩帝德從來天廣大<lb/>
<pb n="KR4e0090_WYG_088-33b"/>
忍懷愁思出都門<lb/>
　　　静海縣<lb/>
九月無霜草木枯葫蘆花白暎青蘇計程共説金臺近<lb/>
明日舟行到直沽<lb/>
　　　候司直不至晩發濟寧<lb/>
雲邉無處望歸驂一片離情逐暮㠶猶待聨翩載黄鵠<lb/>
同吹簫管過淮南<lb/>
　　　題竹與謝進士<lb/>
<pb n="KR4e0090_WYG_088-34a"/>
潞河撾鼓發官航使者衣含雨露香持贈兩竿淇上緑<lb/>
清風一路過江鄉<lb/>
　　　送盧知府歸杭州<hi>二首時欲告老</hi>
澹蕩春風處處宜氷霜烱烱見操持九年文選行公道<lb/>
猶有輿人説徃時<lb/>
聖朝宣化需賢守土屋茅櫩望更深白髪未多身未老<lb/>
莫教泉石引鄉心<lb/>
　　　題竹贈常州知府<hi>二首</hi>
<pb n="KR4e0090_WYG_088-34b"/>
陽羨郡中公事簡高臺五月帶霜寒翛翛數尺鸞鳯尾<lb/>
比似湘皋月下㸔<lb/>
寫得淇園玉一枝清風元自鳯凰池毗陵大守多公暇<lb/>
坐對時吟衛武詩<lb/>
　　　題翠微丹房送劉道士還荆山<lb/>
昨日朝天出翠微春霞五色繡為衣金丹還憶荆山裏<lb/>
一片閒雲相逐歸<lb/>
　　　胡原節陞大理鄉復廵視浙江索詩賦四絶句<lb/>
<pb n="KR4e0090_WYG_088-35a"/>
先皇昔御文華殿供奉曾霑寵命多白日鼎湖龍去杳<lb/>
重來空有淚成河<lb/>
嶺海歸來萬里程觀潮更上淛江亭昔時道路瞻驄馬<lb/>
此日車旗迓九卿<lb/>
攬轡南乘使者軺秋風古道不辭遥豺狼掃迹瘡痍復<lb/>
湏遣遺民感聖朝<lb/>
行李蕭蕭去住輕霜臺柏府舊馳聲湏教一道吳江月<lb/>
照見中流徹底清<lb/>
<pb n="KR4e0090_WYG_088-35b"/>
　　　送蕭雅容受誥後歸省<hi>四首</hi>
新着香羅綵繡衣文江江上省庭闈龍章五色金為笥<lb/>
親捧皇恩萬里歸<lb/>
夏官初滿擢天官文武銓除職任難誰似江西蕭佛子<lb/>
<hi>時人稱之</hi>清如氷雪萬人㸔<lb/>
京國相逢意共親心如秋水氣如春同朝同郡兼同調<lb/>
二十年來見幾人<lb/>
玉露漙漙下翠梧薊門携手惜離居娛親想及重陽節<lb/>
<pb n="KR4e0090_WYG_088-36a"/>
酒汎黄花膾白魚<lb/>
　　　過滁州馬上口號寄陳廷器<lb/>
長憶禮闈同事日錦筵官燭夜論文過城不見匆匆去<lb/>
回首滁山隔片雲<lb/>
　　　夜宿池河夣頥菴<lb/>
乆别豫章胡祭酒夜來夣見髩星星頗聞藥裹今抛擲<lb/>
應是文章屬老成<lb/>
　　　授散官<hi>二首</hi>
<pb n="KR4e0090_WYG_088-36b"/>
　　舊制除官後即授散官僕為學士五年始授奉議<lb/>
　　大夫蓋因吏部郎中陳宗問言凡外職皆不給散<lb/>
　　官時車駕幸北京而吏部遂以南京亦為外職不<lb/>
　　給授至是隨侍來北京始得䝉恩而當時外職雖<lb/>
　　布政使亦未有授散官者愧無補報用志二絶<lb/>
五載金門為學士朝來初降散官恩幸因近侍霑榮命<lb/>
猶勝超遷典大藩<lb/>
二十年中六改官論思匡輔古來難不才未有涓埃報<lb/>
<pb n="KR4e0090_WYG_088-37a"/>
徒切區區抱寸丹<lb/>
　　　送崇厚歸鄉<hi>二首</hi>
君家兄弟聨䨇璧館閣懷歸次第歸想見吉陽秋雨霽<lb/>
江天鴻鴈一行飛<lb/>
眼㸔科第擢英髦又見南飛逸翮高多病無能留滯者<lb/>
秋風相送使心勞<lb/>
　　　題竹贈人歸南京<lb/>
紫垣東畔詞臣署曽種琅玕萬箇清一上金臺二十載<lb/>
<pb n="KR4e0090_WYG_088-37b"/>
㸔圖長是憶南京<lb/>
　　　題樂山樂水二圖<hi>二首</hi>
岱嶽巍巍萬古青奠安東國拱神京出雲為雨潤天下<lb/>
坐契仁人四海情<lb/>
為澗為河萬折東周流無滯更無窮道人胸次涵流動<lb/>
樂與宣尼川上同<lb/>
　　　書觧大紳作其兄墓銘哀詩後<hi>三首</hi>
少年兄弟同金榜一日聲名四海聞更賜同歸侍親老<lb/>
<pb n="KR4e0090_WYG_088-38a"/>
全家稽首戴天恩<lb/>
紅芳庭館紫垣陰對酒論文夜向深三十餘年如昨日<lb/>
埋銘一誦一傷心<lb/>
新詩字字皆愁痛不待勞心苦思成揚子江波深不極<lb/>
未知難弟憶兄情<lb/>
　　　寄示東城諸姪<hi>二首</hi>
不才無計謝朝簮流水年光七十三盤古螺湖松栢地<lb/>
夣魂夜夜到江南<lb/>
<pb n="KR4e0090_WYG_088-38b"/>
叨禄京華四十年老來一念在歸全故鄉無限佳山水<lb/>
何處松楸著墓田<lb/>
　　　寄昌平吳典史<hi>二首</hi>
為問昌平吳典史到官民事近如何清時雨露涵濡厚<lb/>
想見豐年黍稌多<lb/>
已聞賛縣清如水廨宇蕭條日掩闗簡牘勞勤蓮幕下<lb/>
未應拄笏對青山<lb/>
　　　送蕭大慶之官始興<hi>二首</hi>
<pb n="KR4e0090_WYG_088-39a"/>
始興庾嶺南邉邑慱士之官喜過家廣海年來多驛使<lb/>
緘書頻遣慰京華<lb/>
縣邑西連丹鳯山行藏有道聽皇天瘴煙毒霧皆休惑<lb/>
忠簡新州十八年<lb/>
　　　題蕭德賛竹<lb/>
昔年曾作蕭齋客繞檻毿毿翠玉枝猶記凌雲軒上坐<lb/>
清風逺道倍相思<lb/>
　　　題蕭德賛山水<hi>二首</hi>
<pb n="KR4e0090_WYG_088-39b"/>
昔年曾借蕭齋住流水桃華盡日閒讀罷黄庭更何事<lb/>
石臺散髪㸔青山<lb/>
一去京華三十春鄉山萬里夣歸頻山中尚有平生侣<lb/>
應見題詩憶逺人<lb/>
　　　題蕭本器竹<hi>二首</hi>
愛爾清淳比玉琳青春黄巻好留心林間石畔無塵事<lb/>
一寸光陰直萬金<lb/>
爾家瀟洒自天台山繞溪樓石作臺老我㑹扶蒼玉杖<lb/>
<pb n="KR4e0090_WYG_088-40a"/>
尋幽重度葛陂來<lb/>
　　　題山水與彦實姪<lb/>
翠嶺岧嶤帶白雲林間溪畔絶纎氛湏知樂志堂中坐<lb/>
長日書聲到夕曛<lb/>
　　　題劉梓人竹<lb/>
滿林淇玉翠紛紛白日蒼苔夐絶塵好近五雲洲畔住<lb/>
翛然閒作太平民<lb/>
　　　酬友人寄酒<lb/>
<pb n="KR4e0090_WYG_088-40b"/>
洞庭春色出黄柑逺致何由共一懽感荷多情王刺史<lb/>
獨慚彭澤未休官<lb/>
　　　過習禮檢討家觀菊不遇留三絶句<lb/>
　　習禮檢討家植菊過節始花而聞連日有逺客之<lb/>
　　擾今旦客去余造焉則主人皆徃治職務惟兩童<lb/>
　　子導引至花所黄紫二色爛然可觀獨坐久之作<lb/>
　　三絶句留奉習禮宗璉時同居云<lb/>
花開只在屋西頭常待㸔花散旅愁人事已閒天意好<lb/>
<pb n="KR4e0090_WYG_088-41a"/>
無邉晴景屬清秋<lb/>
短短垣墻不作籬傍簷背日故開遲好花正不論先後<lb/>
無事頻來坐少時<lb/>
昔者柴桑早去官悠然把菊對南山若縁五斗能留住<lb/>
也到花時未得閒<lb/>
　　　鄒侍講以詩問錢檢討索菊而僕以詩并騎邀<lb/>
　　　之<hi>二首</hi>
一室閒居俗慮清題詩問菊見高情何如觧帶花間坐<lb/>
<pb n="KR4e0090_WYG_088-41b"/>
莫負秋晴送馬迎<lb/>
隣菊初花粲可觀花前棋局足盤桓尋常無事宜來數<lb/>
即過城東來却難<hi>時鄒将遷居東城</hi>
　　　習禮惠菊以詩謝之并邀同賞<hi>二首</hi>
蕭散高情絶世稀秋清分送菊花枝清香正色明忩下<lb/>
自與幽人晚嵗宜<lb/>
一旦秋芳粲滿家黄金耀日十三葩何妨拂袂來同㸔<lb/>
門外青帘酒可賖<lb/>
<pb n="KR4e0090_WYG_088-42a"/>
　　　子啓學士見過僕適他出不遇奉簡<hi>三首之一首</hi>
病來愁坐愁無那强為尋醫蹔起行寄謝玉堂曽學士<lb/>
髙軒相過不相迎<lb/>
　　　子啓見和再用韻奉簡<hi>三首之一首</hi>
東里何如西墅清廣庭深巷足閒行近栽楊栁髙於屋<lb/>
况復新來少送迎<lb/>
　　　習禮見和用韻奉酬并簡宗璉<hi>六首之二首</hi>
愛君濯濯儒林秀每日趨朝得共行隣舍不嫌來徃數<lb/>
<pb n="KR4e0090_WYG_088-42b"/>
蹔時相送復相迎<lb/>
試問秋曹張主事公庭幾日未曽行尋常飽飯焚香坐<lb/>
客至何因簡送迎<lb/>
　　　題竹送族孫繼赴温縣教諭<hi>二首</hi>
吾家前代三登仕今喜孫枝有鳯毛但保嵗寒氷雪操<lb/>
㑹㸔青歩綵雲髙<lb/>
一官典教河南去持贈東風碧玉枝正好盛年崇徳業<lb/>
日吟衛武切嗟詩<lb/>
<pb n="KR4e0090_WYG_088-43a"/>
　　　題菜<hi>有序</hi>
　　天下蒼生不可一日有此色士大夫不可一日無<lb/>
　　此味此宋人語也覽物忖心聊題短句<lb/>
濫食大官三十載濟人饉嵗一毫無園畦過雨青青茂<lb/>
但愛時和似畫圖<lb/>
　　　題竹寄劉郁武<lb/>
不見劉伶三十載白沙翠竹有餘清幾時鵞鼻峰頭去<lb/>
共酌流霞㸔晩晴<lb/>
<pb n="KR4e0090_WYG_088-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻六十<lb/>
</p>
<p>
</p>
  </div>
</body>
</text>
</TEI>
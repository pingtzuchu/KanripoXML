<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東文續集巻十一</head>
    <p>
<pb n="KR4e0090_WYG_039-1a"/>
欽定四庫全書<lb/>
　東文續集巻十一　　　　明　楊士奇　撰<lb/>
　　序<lb/>
　　　送王彦鼒序<lb/>
吾邑王鉉彦鼒其行安於分其言當於理自登第與余<lb/>
徃還既為御史有職務而朝退或公暇輙過余相與清<lb/>
論為樂盖未甞累日不相覿者去年冬余侍從来北京<lb/>
獨彦鼒馳一騎追至江上送余登舟舟度且半猶隠隠<lb/>
<pb n="KR4e0090_WYG_039-1b"/>
見其徘徊江畔其情可知也今以考績来北京得握手<lb/>
叙契濶過余留信宿輙告别而歸吾兩人之情固皆所<lb/>
不能已矣夫人生離合率出偶然不能以恒也惟其不<lb/>
可無恒者心之所存身之所行焉耳今天子下明詔宏<lb/>
養民之政申揚激之令在位之臣孰不飭躬修行以欽<lb/>
承徳意况風憲者揚激之所自出哉吾故三復羔羊之<lb/>
詩以為彦鼒南歸之贈彦鼒勉哉<lb/>
　　　送蔡運使詩序<lb/>
<pb n="KR4e0090_WYG_039-2a"/>
鄉先生山東鹽運副使蕭鵬舉表然清潔之操於人不<lb/>
易許可去年来京師獨數稱其同官蔡繼先之賢其言<lb/>
曰繼先維揚人温厚平易常為河南㕘政亷直持法吏<lb/>
民敬愛之既為運使山東所以發已蒞下者一如㕘政<lb/>
時運使無㕘政之尊而貲筭會計之繁細又㕘政之所<lb/>
無也非澄心寡欲達於理者不能以稱繼先為之一務<lb/>
寛厚恤下不計身之利害其下之人亦競相勸趨事曰<lb/>
蔡侯仁我我曷可不力以累仁侯以是嵗課之入無或<lb/>
<pb n="KR4e0090_WYG_039-2b"/>
不足亦無有後期者使者過山東觀吏之賢否皆稱繼<lb/>
先為賢曰他運使不及也余聞蕭先生言心異之今繼<lb/>
先考績来京師天官第其績最等於是朝之公論與士<lb/>
君子之所言合也然則繼先可為長者可為今之循吏<lb/>
今将復還山東士有為詩送之者繼先以蕭先生之故<lb/>
過予求為序予安得不為喜譚而樂道之也<lb/>
　　　贈醫師鄒孟義序<lb/>
自余仕京師十餘年有從鄉郡来者率喜問士人近况<lb/>
<pb n="KR4e0090_WYG_039-3a"/>
凡余所識者多已物故而今之能卓然立身致名譽余<lb/>
雖有識與否中心愛之稱道之不厭也鄒孟義家廬陵<lb/>
距吾所居一舎許業於醫其先授祕方於嶺南隠者有<lb/>
名於時至于今孟義術益大售所治疾無不瘉廬陵西<lb/>
昌之境有竒疾更衆醫不能瘉者孟義多瘉之如孟義<lb/>
曰此不可治即更衆醫竟亦無治者然其心急於濟人<lb/>
有求之者不以其貴富賤貧及道路逺近雖甚寒暑昏<lb/>
夜輙趨赴既効徑去報不報不計也所存心如此余恨<lb/>
<pb n="KR4e0090_WYG_039-3b"/>
未之前識也今年賛善梁君抵書京師告余曰孟義所<lb/>
治醫術博矣尤䆳小兒科且年甚富志甚銳意甚恭将<lb/>
益進其術廣其功未已也冝一言使傳焉嗟乎余言何<lb/>
足以傳孟義世率謂醫之施於嬰兒尤難徴諸音聲容<lb/>
色之間而非可以言語求也非精其理専其業不能成<lb/>
功如孟義既䆳乎此又方進其術未已将所造詣益深<lb/>
如過邯鄲為帶下醫過洛陽為耳目痺醫過咸陽為小<lb/>
兒醫無不可者将必有能言如司馬子長者為傳之使<lb/>
<pb n="KR4e0090_WYG_039-4a"/>
不泯奚假於余哉然余鄉人也既愛重之故書此以復<lb/>
梁君以為贈醫師鄒孟義序<lb/>
　　　送鄧宗經永新訓導序<lb/>
學校為政之首務也長民者知重乎此典教者知重乎<lb/>
此可以為賢矣吾吉安九邑廬陵附郡城其學常得賢<lb/>
教官然縣令丞親於民者求其能以時一至於學或出<lb/>
一言致勸勉之意何其少也夫不得賢令丞幸有賢教<lb/>
官又上有賢部使賢郡守亷視督勸其學不廢也近年<lb/>
<pb n="KR4e0090_WYG_039-4b"/>
會稽吕公僉憲江西慨然獨念治化所先行部至郡邑<lb/>
必下車趨學宫謁先師退考視諸生所習深致敦勉之<lb/>
意盖賢部使也而相繼守吉者金華朱公山東藺公皆<lb/>
盡心於學勸率奨勵或日一至或再至無三日不至焉<lb/>
者皆賢守也時廬陵職教者浦城陳君士希佐之者吉<lb/>
水周君公明士希持身謹行公明明經敦徳二君協力<lb/>
合志毅然以究職事成後進為己任後又得鄧君宗經<lb/>
佐教焉鄧君學行有稱且益與二君協力合志三君皆<lb/>
<pb n="KR4e0090_WYG_039-5a"/>
賢教官也於是廬陵之學雖不得賢令丞而學者勃然<lb/>
擢髙科登膴仕莫之能禦也固諸賢之力哉鄧君又負<lb/>
理才郡長貳政有所未通者皆就而問之鄧君甞㳺太<lb/>
學向之同㳺者今皆躋華陟要鄧君之才冝華且要也<lb/>
乃獨恬然安其命樂其所有日與其徒講求聖賢脩已<lb/>
治人之道以此為得此其中之所存者可量哉居無幾<lb/>
丁家艱去服闋得佐教永新縣學永新亦吉之屬邑其<lb/>
令丞吾雖不知而吕朱藺三公之徳政甞行於彼矣鄧<lb/>
<pb n="KR4e0090_WYG_039-5b"/>
君移其効於廬陵者施於彼永新之學将来有不大興<lb/>
者乎有求余文贈其行者於是乎書<lb/>
　　　贈陳教授歸臨江詩序<lb/>
臨江陳孟浩永樂十六年李騏榜賜同進士出身凡進<lb/>
士發身者其初授官内為六卿之屬為御史為行人外<lb/>
佐方岳佐郡宰百里之邑中人以上者為之朞月間率<lb/>
能見設施起聲譽下者輙得濟其私欲孟浩所存心一<lb/>
不在是初當授職言於吏部願得教官遂奏授長沙府<lb/>
<pb n="KR4e0090_WYG_039-6a"/>
學教授己而改蘇州府學夫教授非有政務之繁簿書<lb/>
期會之叢脞日所親比者俊秀逢掖之徒所談說者周<lb/>
公孔子之道脩齊治平之方盖職於化俗而育才也非<lb/>
學之眀志之有守固不樂就此於是孟浩之學與志可<lb/>
知已孟浩所至盡心教事其學者率有成效而耿介之<lb/>
操斷斷然非公事未甞一涉跡郡守之庭郡自守以下<lb/>
至于耄耋之民皆譽之曰賢吏部考其九載之績最将<lb/>
奏陞官孟浩再三言老且病願得致事歸不願得陞也<lb/>
<pb n="KR4e0090_WYG_039-6b"/>
吏部察其誠遂奏遣歸孟浩時年六十有五志力彊固<lb/>
精神未衰也昔伏生九十猶彊授經掌故孟浩固不可<lb/>
彊乎其殆審大易進退之幾而安老氏止足之分乎於<lb/>
是士友有作圖贈其歸者給事中康中正以求予言余<lb/>
於孟浩故相好也遂作詩贈之學士君子於孟浩故者<lb/>
亦繼作焉<lb/>
　　　贈嚴士正之桐城知縣<lb/>
嚴氏吾邑文獻故家科第仕宦相承三四百年士正承<lb/>
<pb n="KR4e0090_WYG_039-7a"/>
其世業敬身力行選貢士擢佐教江隂縣學其學者皆<lb/>
心服之自邑長貳暨其耆耄皆心敬之滿九載天官考<lb/>
其績最當陞翰林侍講學士曽君鶴齡言士正才行可<lb/>
任理民遂以為桐城知縣桐城畿内邑民淳俗厚有朱<lb/>
司農之遺愛在焉士正清操雅度有古循吏之心夫士<lb/>
不得善地其政未易行民不得賢令長其生未易遂於<lb/>
是衆不獨為士正賀實以為桐城賀士竒忝近侍有年<lb/>
聖天子孳孳體天心以育下民選賢良寄之牧守然今<lb/>
<pb n="KR4e0090_WYG_039-7b"/>
山澤畎畝林居野處幽僻之民豈皆泰焉得所而無嗟<lb/>
歎愁恨之聲於下也哉吏之比民者莫切於令若上有<lb/>
愛民之心而得以行所志亦莫速於令令果能致誠以<lb/>
求其情以施惠利民將無不泰焉於下而豈有嗟歎愁恨<lb/>
之聲也哉傳曰民之所好好之民之所惡惡之盖必若<lb/>
是而後不負聖天子簡用之盛心與平素之所學而<lb/>
桐鄉之祠将不有繼漢人者乎朂哉士正吾兩家非一<lb/>
世之好也請書以為之官之贈<lb/>
<pb n="KR4e0090_WYG_039-8a"/>
　　　送楊脩撰詩序<lb/>
仁宗皇帝臨御之初下詔求賢山東按察使首舉仲舉<lb/>
明年徵至吏部尚書屢試文章奏授翰林檢討預修永<lb/>
樂洪熈實録陞編脩又修宣徳實録陞脩撰士竒交仲<lb/>
舉五十年仲舉淳厚而坦夷貞静而直諒非聖賢之書<lb/>
不讀非合禮之文不窺言行雍容未嘗有過粹然如玉<lb/>
也余嘗升其堂拜太安人髙年懿行言有師法退而交<lb/>
其兄伯升惇實恭謙簡靖坦易一家之間慈孝友悌温<lb/>
<pb n="KR4e0090_WYG_039-8b"/>
然如春也余交友多矣求其人如仲舉固鮮求其家之<lb/>
母子兄弟如楊氏加鮮故余初别仲舉也恒思之不置<lb/>
及出而仕同在翰林又各牽職務不能如徃年之散逸<lb/>
而適也仲舉今謁告歸展先墓武昌少師少保兩楊公<lb/>
禮部侍郎兩王公以同史館故賦詩送之余最故當序<lb/>
簡首盖予因之有感焉水木本源之心人人同也今之<lb/>
仕者大率三四年五六年逺者十餘年皆得省桑梓拜<lb/>
丘墓以伸追逺之情士竒之寡昧叨禄三十有八年訖<lb/>
<pb n="KR4e0090_WYG_039-9a"/>
無寸補徒以寵恩之厚而不能一日少伸其私於别仲<lb/>
舉云何為情又念少壯㳺武昌徃還幾十年於時同輩<lb/>
六七人皆志合道契相好相益篤交誼於金石抗志尚<lb/>
於浮雲殆不知有人間富貴憂患事若将終身焉者既<lb/>
不能如志相繼多出或仕或處今亦多謝世獨仲舉士<lb/>
竒兩人存故余於兹别亦難為情嗟夫山川不改古人<lb/>
之遺跡故在仲舉展省之餘鼓蘭枻絶長江登禹書之<lb/>
大别俯屈騷之江夏南望曹孟徳周公瑾之赤壁東睇<lb/>
<pb n="KR4e0090_WYG_039-9b"/>
蘇子瞻之樊山雪堂因舊㳺興懐舊交而有存沒之異<lb/>
仲舉亦豈能忘情也哉動於情形於言嗟歎詠歌必有<lb/>
不容已者明年北上必将倒囊以慰我若夫勵之為臣<lb/>
之義而戒滯于私者君子之心何俟於余言<lb/>
　　　送周秉昻甫詩序<lb/>
文江周秉昻甫故吉州總管耐軒先生之六世孫周氏<lb/>
其先詩書閥閱赫奕於宋元而耐軒先生有隂徳於吉<lb/>
之人厚秉昻甫負卓犖之材英邁之氣自少壯至老不<lb/>
<pb n="KR4e0090_WYG_039-10a"/>
屈乃獨斂而在下有山水以娛有田園以給有詩書以<lb/>
淑其子孫長子忱擢髙科仕於朝二十年有賢譽聞中<lb/>
外衆子若孫森森玉立居則盡心於愛敬之養退則悉<lb/>
力於公私之務秉昻甫無所累乎中無所慕乎外日與<lb/>
故人親戚尊爼歌詠逍遥雲林泉石之間有以足乎其<lb/>
私也今年縣推長徭役里中而賦率大半輸北京秉昻<lb/>
甫矍然念曰此出諸細民而将仰給公家者也沿江涉淮<lb/>
道河濟踰七千里之逺且險是豈細故哉且是役也吾<lb/>
<pb n="KR4e0090_WYG_039-10b"/>
於事君上所當然雖老矣其可辭行乎時秉昻甫春秋<lb/>
六十矣即日治装具督饟舟率先而發四閱月達北京<lb/>
悉登于公廪而縣之賦皆莫之先也然因秉昻甫亦莫<lb/>
之敢後焉常情足於私者或不知敬於公秉昻甫其可<lb/>
謂忠厚之至也夫鄉有一人焉邑有一人焉能敬於公<lb/>
凡事率先而不敢後斯一鄉一邑之人起而勸矣而安<lb/>
得人人皆如秉昻甫者哉忱時為秋官員外郎候迎就<lb/>
第鄉人士之仕於朝而與忱㳺者皆走賀焉方忱為酒<lb/>
<pb n="KR4e0090_WYG_039-11a"/>
夀其親秉昻甫既喜其子之賢於官又喜其客之皆賢<lb/>
也輓留相與酬酢傾寫懽洽觴未既秉昻甫輙以眀發<lb/>
告忱拜乞留客亦咸謂何遽也曰老者其孰不榮禄養<lb/>
哉顧先人之丘墓係於我奈何違棄之而貪榮逺外乎<lb/>
客知其志不可以強留也取古樂府分題詠以送之士<lb/>
竒與秉昻甫之生同嵗則為引諸巻首<lb/>
　　　送周以穰序<lb/>
周和以穰於余為中表兄弟其為人闓爽温實無外騖<lb/>
<pb n="KR4e0090_WYG_039-11b"/>
之意其家食時有孝友忠信之行聞於人治詩經嘗試<lb/>
經義於翰林中選得醴陵縣儒學訓導歴數載丁家艱<lb/>
去服闋改新樂縣學訓導通兩學三考其學者多臻于<lb/>
成而選鄉貢者科未嘗乏也以穰今考績在天官用例<lb/>
當陞翰林閱其所試經義有一言之誤乃復得訓導新<lb/>
會縣學知之者率枉之而以穰不謂枉也方欣欣治行<lb/>
李就道曰吾戚焉望故鄉七千里不獲一展桑梓今而<lb/>
得便道以稱吾之願欲國家之賜厚矣嗟乎士固有以<lb/>
<pb n="KR4e0090_WYG_039-12a"/>
尺枉而掩其尋直者然良工不以寸朽棄合抱亦取其<lb/>
大而略其細也余嘗觀以穰所治經其析理通而不窒<lb/>
見諸詞直而不浮而援引發明無或弗當盖其兄台州<lb/>
教授以巽得前進士蕭執先生之傳而以穰私淑焉者<lb/>
也今之選科第官學校其皆有所自如以穰者乎以穰<lb/>
獨無不足之意亦其學問之力所至歟鄒孟子所云不<lb/>
怨不尤以穰庶其近之哉其别余将之官特次第所以<lb/>
来之故贈之而因以見余意亦将以示未知以穰者云<lb/>
<pb n="KR4e0090_WYG_039-12b"/>
　　　送陳參議赴湖廣序<lb/>
中書舎人廬陵陳彛訓陞湖廣布政司左參議命下薦<lb/>
紳大夫皆為之喜中書掌天子外制近侍之職也凡近<lb/>
侍久於其職者徃徃陞遷出任藩憲及大郡惟兩制久<lb/>
未有陞外者盖難於文翰之選而重其去也於今㕘議<lb/>
之命遂以為中書喜彞訓家文獻之邦襲詩書之業闓<lb/>
爽通練喜於為義在中書十有八年矣故其陞也亦以<lb/>
為彞訓喜湖廣江南大藩也接黔蜀介兩廣據汴吳江<lb/>
<pb n="KR4e0090_WYG_039-13a"/>
淮之濵而包漢湘洞庭之廣雜以夷獠之居地大而民<lb/>
衆如彞訓徃焉賛旬宣於此盡為臣之節端已率下致<lb/>
民隠以畢達導聖澤於旁流使其人謳歌鼓舞於皇眀<lb/>
治平之世吾又将為湖廣之人之喜也君子居其位則<lb/>
思盡其職吾於彞訓非交㳺一朝之好故書以贈其行<lb/>
凡與之相好而重離别之情者又為圖與詩繼于下方<lb/>
　　　送鍾子勤之官肇慶知府詩序<lb/>
吾同邑今仕於京者惟余與子勤最久余官翰林子勤<lb/>
<pb n="KR4e0090_WYG_039-13b"/>
除中書舎人居第相近旦暮相聚憂患相恤情好之厚<lb/>
於今二十有五年矣子勤積六考之最今陞肇慶知府<lb/>
士大夫素相徃還者相與慶喜賦詩贈其行而於余處<lb/>
久且厚能無言乎中書近侍之職所典書辭命皆天子<lb/>
訓諭四方其任至重也而居是職者徃徃久任不遷二<lb/>
十餘年陞遷於外者始再見於子勤其亦難遇也矣今<lb/>
聖明在御方詔百司舉守令嚴連坐之法以責實効而<lb/>
彫弊之民譬諸枯枝悴蘖豈一旦雨露之潤所能復也<lb/>
<pb n="KR4e0090_WYG_039-14a"/>
故得一郡一邑而長之以求其民之病者愈危者安自<lb/>
遂於田里而吾無忝於任使者不亦難為矣乎夫非持<lb/>
之以亷存之以仁施之以公如父母之愛子其克有濟<lb/>
哉古之號良守令者亦皆盡力乎此勉㫋子勤而今之<lb/>
守令又有難於古者聲漸氣習之相逺也會府尊官之<lb/>
臨乎上部使過客之交乎前吾之禮有未至而榮辱係<lb/>
之内而子弟臧獲之出入外而胥吏徒𨽻之覘伺吾防<lb/>
範一有或怠而毁譽至矣非致明與慎其克免此哉勉<lb/>
<pb n="KR4e0090_WYG_039-14b"/>
㫋子勤他日有来自庾嶺之南者吾将洗耳以聆端溪<lb/>
之政子勤勉哉遂書此於羣賢珠玉之首<lb/>
　　　送許鳴鶴南歸序<lb/>
吉水泰和接壤如東西家其人居而婚媾相倚出而兄<lb/>
弟相好且其志敦詩書尚行義相契也前二十年余侍<lb/>
講禁林與胡光大鄒仲熙同官又聫第紫垣之南稍暇<lb/>
輙相聚討論相益過失相規時許鳴鶴用推舉從事翰<lb/>
林客光大所皆吉水之良也日共相得又共竊歎何幸<lb/>
<pb n="KR4e0090_WYG_039-15a"/>
衰老復得此於田里之間也後十餘年光大沒又數年<lb/>
仲熈沒獨余與鳴鶴在而皆不能忘田里之思今鳴鶴<lb/>
奉賜勑歸展丘墓鄉閭耆壯聚觀歆豔而顧視昔時儕<lb/>
輩或存或亡其存者亦尚有如胡如鄒之相與為益者<lb/>
乎朋友失其義久矣鳴鶴不然不以存沒有所加損雖<lb/>
其友之後世有不如其意未嘗已於言言而不從猶惓<lb/>
惓懇惻未嘗終絶之也鳴鶴其厚矣哉世固有為人臣<lb/>
朝䝉恩而夕懐不足者於眎鳴鶴其厚薄何如鳴鶴為<lb/>
<pb n="KR4e0090_WYG_039-15b"/>
近侍十餘年貧如家食時而執守甚固未嘗枉已阿附<lb/>
坐是屢忤於人不悔可為直道而行者矣嗚呼士安得<lb/>
皆直道者而與之同事君也哉於其行不能已於余情<lb/>
故書以識别<lb/>
　　　送尹哲序<lb/>
泰和尹哲克智為雲夢縣學教諭九年考績陞府學教<lb/>
授時教授未有闕當需次于京師而哲久病不任旅次<lb/>
言於天官願得復為教諭去天官以聞從之除教諭京<lb/>
<pb n="KR4e0090_WYG_039-16a"/>
山縣學夫學者重得賢師而仕者所重得善地哲經眀<lb/>
文達重義薄利雖貧介然有守而不混於流俗庶幾其<lb/>
賢師乎可以為京山學者賀雲夢京山皆𨽻湖廣相接<lb/>
境其壤地肥沃種植用力寡而獲利倍而川澤之産四<lb/>
方莫加焉其民俗敦樸無澆詭之習其學者茍得師振<lb/>
作之可與有成非仕者之善地乎而兩為教官於此可<lb/>
以為哲賀吾泰和尹氏自絳有科第於宋今數百年矣<lb/>
其後世復振於詩書之業吾目所接者務厚先生以上<lb/>
<pb n="KR4e0090_WYG_039-16b"/>
海教諭致事哲從祖也復道佐教南雄府學自道同知<lb/>
澂江府哲從父也鐸佐教桃源縣學哲弟也皆發身經<lb/>
術又可為尹氏賀然吾於是有感焉髫齓時與哲父傳<lb/>
道先生讀書邑庠有同門之好亦皆有志也而傳道溘<lb/>
先朝露十六年不及悉見其家詩書之盛吾見哲如見<lb/>
傳道也而與哲間濶久矣今在京師數月僅相過一見<lb/>
又竟去人之情其能遂已乎吾甥康榮速文贈哲故既<lb/>
述其所可賀而遂以及吾所感云<lb/>
<pb n="KR4e0090_WYG_039-17a"/>
　　　送解教諭赴廬陵序<lb/>
吉安屬邑九廬陵附郡治之下其山川之清麗人物之<lb/>
秀厚端雅習俗之貴詩書重徳義聞於四方久矣故四<lb/>
方士之逰學者徃徃輕千里而至曰此其今之鄒魯也<lb/>
為政者樂得其地曰其民審於趨向可不勞而治而典<lb/>
教者尤樂得之誠以其化易行其功易成也徃年廬陵<lb/>
之學聘廖敬先先生佐教事已而有他命不果赴繼不<lb/>
鄙聘余而亦有他命不果後與廖先生同在禁林毎共<lb/>
<pb n="KR4e0090_WYG_039-17b"/>
憶廬陵俊彦所會欲復一至相與求斯湏麗澤之益如<lb/>
臨弱水而望蓬瀛焉朝夫家吉水去廬陵一舎有半其<lb/>
為人温厚端潔本於天性文學得於世家之傳既舉進<lb/>
士歴事憲臺都御史上其能時與朝夫名同上者皆任<lb/>
風紀陟清要朝夫獨懇懇乞教學近地以養其母朝廷<lb/>
重孝子之意以為廬陵教諭於是吾徒素願欲而不得<lb/>
者一旦歸於朝夫安得不為之喜哉然今學校所難得<lb/>
者不在於良弟子而在於良師譬諸材木土地所生無<lb/>
<pb n="KR4e0090_WYG_039-18a"/>
處不有焉而匠石不恒有也有良材而不遭匠石徒木<lb/>
而已耳烏能見諸用哉學者所以貴得師也而今之為<lb/>
師如朝夫亦罕遇矣朝夫且行士友為歌詩送之余既<lb/>
喜朝夫得廬陵又喜廬陵學者得師也於是叙諸其簡<lb/>
首<lb/>
　　　送金幼孚序<lb/>
翰林侍講金君幼孜之弟幼孚将還其鄉其友饒伯韶<lb/>
求余贈以言世之得一位一爵者貴重其身意氣揚揚<lb/>
<pb n="KR4e0090_WYG_039-18b"/>
驕蹇倨慢人不可近其子弟憑藉氣勢馳騁縱放旁如<lb/>
無人金君朝夕侍天子左右掌内外制承顧問遭䝉恩<lb/>
遇之厚可謂盛矣而其所自處謙恭遜下退然如虚泊<lb/>
然如無所據無一毫貴重揚揚之意侍講其賢乎哉亦<lb/>
其學問之至道明而徳立有以臻此乎乃今觀幼孚恂<lb/>
恂温温質而不誇敬而有禮敦孝弟之行而幾㣲憑恃<lb/>
馳騁之意無有也於是乎二恵競爽矣然古之人有終<lb/>
其身為之勉勉不已者學也學以造道而立徳也不務<lb/>
<pb n="KR4e0090_WYG_039-19a"/>
乎此人之道有不能備幼孚尚去此而益務學哉譬之<lb/>
水焉流而不已可以達海譬之木焉升而不已可以干<lb/>
雲誠於中力於外學未有不至焉者也且幼孚之先人<lb/>
博學惇徳師于鄉聞于時久矣固幼孚所宜圖善繼而<lb/>
不忘也余與侍講同官侍講之弟猶予弟也故以為告<lb/>
　　　送蒋子䕫詩序<lb/>
子䕫居吾邑西兩舎許家故富貲至子䕫始脫去一切<lb/>
俗好力學為儒者其為人端厚秀敏重行義其學好古<lb/>
<pb n="KR4e0090_WYG_039-19b"/>
務實得為文有理致分教贑縣學九年今復遷漢州徳<lb/>
陽縣學夫學校興舉在得賢教官譬之埴焉非得善陶<lb/>
者不能中乎模範而為教官者皆樂得善地冀易行其<lb/>
教有如子䕫為師躬先率之又得嚴君平姜詩張魏公<lb/>
父子之鄉習俗之良徳陽之學吾知其有成也且紀綱<lb/>
學校者必得賢守令今之令徳陽者吾雖不識而漢州<lb/>
守劉公濳吾友也其學端而徳修盖賢守也則為令於<lb/>
其屬容有不賢者乎守令賢而紀綱有出又得賢教官<lb/>
<pb n="KR4e0090_WYG_039-20a"/>
徳陽之學安得無所成乎子䕫行能賦者作詩送之余<lb/>
為之序<lb/>
　　　送翰林侍講陳徳遵詩序<lb/>
余與徳遵家居里巷相比幼而學也孤苦相類仕而官<lb/>
也職業相聫於論議趨向亦靡不相契余去鄉二十有<lb/>
五年徳遵亦十有餘年水木本源之念皆未嘗斯湏忽<lb/>
忘也幸遇眀天子推恩官其先世又俾得以展省歸顧<lb/>
余之菲薄辱在公卿後不敢先其私而徳遵親捧命書<lb/>
<pb n="KR4e0090_WYG_039-20b"/>
還登先人之丘壠拜頫薦告以昭寵貺而申其孝思退<lb/>
則會其族姻鄉閭以寫夫久别契濶之懐何其榮且樂<lb/>
也於是士大夫相與賦詩贈之而委首簡於余余因之<lb/>
有感夫族姻鄉閭之素厚於吾徒者矣始来而餞之也<lb/>
愛之祝之冀速其達聞其霑一命進一職則居者交慶<lb/>
于家行者樂告于途曰吾邦之華也又聞克慎厥行修<lb/>
厥職則老者興歎少者興慕曰吾邦之華也而聞有弗<lb/>
率于道則閔焉以戚而猶幾其改之以不忝吾邦也嗚<lb/>
<pb n="KR4e0090_WYG_039-21a"/>
呼其忠且厚於吾徒如此吾何以報之哉古之禮君子<lb/>
雖貴且富不可以加於其宗其鄉而吾鄉前輩尤致謹<lb/>
於斯百年之間耳目所及舉其大者一二人元盛時先<lb/>
少傅吟忩先生以翰林待制朝列大夫歸恂恂謙温不<lb/>
改其布衣時而嵗時宴聚閭巷間無貴賤貧富一以序<lb/>
齒而傾寫無間洪武中劉槎翁先生以吏部尚書歸尤<lb/>
謹謹下鄉里於親戚鄰曲雖至貧賤恒相與歡洽雖童<lb/>
丱接之不見有惰容雖蓄一騎未嘗以行城郭中君子於<lb/>
<pb n="KR4e0090_WYG_039-21b"/>
族姻鄉閭其道無不然也前輩逺矣後生寡昧無聞挟<lb/>
其富貴忘其桑梓之恭敬忽父兄之交㳺矜傲淟涊其<lb/>
為薄如此夫安知富貴之不可終恃也哉幸吾鄉之未<lb/>
見斯人也而吾道路所見盖不少矣毎與徳遵道論及<lb/>
此未嘗不共駭異愧汗而何幸徳遵之歸以繼前輩君<lb/>
子之行以答鄉人老長愛厚之意盖君子之行必信于<lb/>
鄉人而後可以信于天下徳遵尚以吾言歸諗諸来者<lb/>
其毋俾胥淪於薄也<lb/>
<pb n="KR4e0090_WYG_039-22a"/>
　　　送桂修撰致事詩序<lb/>
翰林修撰四明桂君宗儒年六十有四以病詔致其事<lb/>
歸夫士之學也固望行於當時被於天下况當朝廷清<lb/>
明賢類彚進之際乃獨退藏焉豈士之素心哉而士之<lb/>
賢也上之人亦豈不欲久任之以冀其效惟其既老聰<lb/>
眀之不逮氣力之益衰則不得已有致事之命固憫老<lb/>
之仁優賢之義也宗儒以文學發身嘗佐治郡其亷簡<lb/>
之政安静之化已孚於民既入詞林為天子侍從之臣<lb/>
<pb n="KR4e0090_WYG_039-22b"/>
温厚端恪恂恂縉紳之間與人交久而益敬雖貧泰然<lb/>
雖病猶勉強事事可謂善人君子矣乃今䝉賜歸之命<lb/>
敦同僚之好者既榮之又惜夫良友之去也相與形諸<lb/>
詠歌夫君子之有益於世也進則澤夫民退則善其鄉<lb/>
宗儒歸而導其里閭鄉䣊使為父兄者皆以徳率其子<lb/>
弟為子弟者皆以徳事其父兄藹然孝弟忠信之風肅然<lb/>
禮義亷耻之節以庶幾孔子是亦為政之云者未必無<lb/>
益於世也而優㳺暇日與故人夀俊小車徃還尊爼譚<lb/>
<pb n="KR4e0090_WYG_039-23a"/>
詠超然自得於物表将不有占徳星之聚於東南海濵<lb/>
之區者哉遂為之序<lb/>
　　　送耕樂翁養䝉羅先生歸廬陵序<lb/>
予嘗聞吉水羅養䝉先生樂善篤行居家以徳義淑其<lb/>
子若孫及其鄉人之俊秀縣令丞之敬禮髙年厚徳者<lb/>
必首於先生然余家距其所居二百里未嘗一獲見也<lb/>
其仲子汝敬登第為翰林庶吉士與予朝夕相接汝敬<lb/>
英敏傑特聽其言恒依於道觀其下筆為文詞義燁然<lb/>
<pb n="KR4e0090_WYG_039-23b"/>
卓出同輩於是益知先生之所以教矣汝敬既得禄迎<lb/>
先生就養京師余始得承顔而接辭焉時先生年且九<lb/>
十鬚髪雪白而兩頬豐腴温乎如玉言論雍容敦厚稱<lb/>
古之所謂有徳者洪範所云夀富康寜攸好徳者先生<lb/>
盖兼之矣夫數者之福自其本言之在乎好徳先生所<lb/>
膺若此固其有所本哉世之人其福之不足要其本之<lb/>
不立耳本立而福至此天理自然之應而不足焉者鮮<lb/>
矣近周公明教諭被召来京師周於先生居處最近交<lb/>
<pb n="KR4e0090_WYG_039-24a"/>
好最久又相知最深也間為予言其先世曰皆有厚徳<lb/>
為鄉閭所歸宋之時有至百四嵗者其後至八九十者<lb/>
盖比比矣至今其所居之處人稱為老人里然則羅氏<lb/>
之務本豈一世之積哉不然前後所膺何累累其厚如<lb/>
此乎所謂有徳者必有夀豈天獨私於羅氏一門而已<lb/>
也今先生将歸鄉里教諭命余一言以為贈故序著先<lb/>
生以膺福者盖有其本且俾鄉之人觀之亦庶幾知所<lb/>
自勉焉<lb/>
<pb n="KR4e0090_WYG_039-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻十一<lb/>
</p>
<p>
</p>
  </div>
</body>
</text>
</TEI>
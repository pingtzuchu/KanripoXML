<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻十四</head>
    <p>
<pb n="KR4e0090_WYG_042-1a"/>
欽定四庫全書<lb/>
　東里續集巻十四　　　　明　楊士奇　撰<lb/>
　　序<lb/>
　　　讀杜愚得序<lb/>
李杜正宗大家也太白天才絶出而少陵卓然上繼三<lb/>
百十一篇之後盖其所存者唐虞三代大臣君子之心<lb/>
而愛君憂國傷時閔物之意徃徃出於變風變雅者所<lb/>
遭之時然也其學博而識髙才大而思逺雄深閎偉渾<lb/>
<pb n="KR4e0090_WYG_042-1b"/>
涵精詣天機妙用而一由於性情之正所謂詩人以来<lb/>
少陵一人而已世之註杜多矣淺者或陋深者或鑿不<lb/>
足以究杜之心㣲辭奥義盖有汨而不白者焉虞文靖<lb/>
公集取其近體百餘篇為之註盖得杜之心而長篇短<lb/>
章闗乎世道之大者未徧及也剡單復陽元用志於杜<lb/>
而不足於前註遂以所自得亦為之註考事究㫖必歸<lb/>
於當其疑不可通者闕之凡十八巻名讀杜愚得簡直<lb/>
眀白要其得杜之心為多陽元洪武中為漢陽湖泊官<lb/>
<pb n="KR4e0090_WYG_042-2a"/>
謀刻以傳未有所遇而卒武昌丁鶴年重其書從其家<lb/>
求得遺稿欲成陽元之志又未有遇前三十餘年余過<lb/>
武昌鶴年以屬余及張從善余時未暇録而心恒不忘<lb/>
比與訓導嚴頥語及之頥曰江隂之善慶兄弟清尚務<lb/>
義喜為詩嘗刻當時名人所作以傳此其無難者遂求<lb/>
從善所録本証之不數月頥書来言刻完求序何其成<lb/>
之速也事固各有遇然今之遇如善慶求十一於千百<lb/>
不易得也論者謂杜集詩之大成以其兼備衆體也文<lb/>
<pb n="KR4e0090_WYG_042-2b"/>
靖亦言學杜則無徃而不在善慶斯舉非徒不泯陽元<lb/>
之用心其於學杜者有助益焉遂書為序<lb/>
　　　杜律虞註序<lb/>
律詩非古也而盛於後世古詩三百篇皆出乎情而和<lb/>
平㣲婉可歌可詠以感發人心何有所謂法律哉自屈<lb/>
宋下至漢魏及郭景純陶淵明尚有古詩人之意顔謝<lb/>
以後稍尚新竒古意雖衰而詩未變也至沈宋而律詩<lb/>
出號近體於是詩法變矣律詩始盛於開元天寳之際<lb/>
<pb n="KR4e0090_WYG_042-3a"/>
當時如王孟岑韋諸作者猶皆雍容蕭散有餘味可諷<lb/>
詠也若雄深渾厚有行雲流水之勢冠冕佩玉之風流<lb/>
出胸次從容自然而皆由夫性情之正不局於法律亦<lb/>
不越乎法律之外所謂從心所欲不踰矩為詩之聖者<lb/>
其杜少陵乎厥後作者代出雕鎪鍛鍊力愈勤而格愈<lb/>
卑志愈篤而氣愈弱盖局於法律之累也不然則叫呼<lb/>
叱咤以為豪皆無復性情之正矣夫觀水者必于海登<lb/>
髙者必于嶽少陵其詩家之海嶽歟百年之前趙子昻<lb/>
<pb n="KR4e0090_WYG_042-3b"/>
虞伯生范徳機諸公皆擅近體亦皆宗於杜伯生嘗自<lb/>
比漢庭老吏謂深於法律也又嘗取杜七言律為之註<lb/>
釋伯生學廣而才髙味杜之言究杜之心盖得之深矣<lb/>
觀其題桃樹一篇自前輩以謂不可解而伯生發眀其<lb/>
㫖瞭然仁民愛物以及夫感歎之意非深得於杜乎或<lb/>
疑此編非出於虞盖謂歐陽原功所撰墓碑不見録也<lb/>
伯生以道學文章重當世碑之所録取其大而畧其小<lb/>
故録此未足以見伯生然必伯生能為此也此篇舊未<lb/>
<pb n="KR4e0090_WYG_042-4a"/>
有刻本江隂朱善繼嘗刻單陽元讀杜愚得其子熊得<lb/>
此編又請於父而刻之吾聞熊有孝行固其克承父志<lb/>
歟<lb/>
　　　廬陵李伯葵先生詩集序<lb/>
余童丱侍陳心吾先生入郡城時郡中儒師耆老多在<lb/>
日過從相樂李伯葵先生年最少諸老出伯葵恒獨留<lb/>
毎出所作詩介陳先生評余時未有知也而見陳先生<lb/>
愛玩稱賞之不厭伯葵出余私請焉陳先生曰衆意凡<lb/>
<pb n="KR4e0090_WYG_042-4b"/>
陋伯葵獨志髙古衆窘跼蹐伯葵獨舒徐有餘且其進<lb/>
未可量也余心識之陳先生沒余益壯而不至郡城者<lb/>
二十年獨時時聞徃来傳誦伯葵之詩心益慕之又二<lb/>
十年再見於南京相握手月餘先生雖蒼顔白顛而矩<lb/>
度雍容言論雅則乃其意恒慨歎前輩之逺而不能忘<lb/>
焉於是得觀其平生所賦益多嗈乎金石之和也瑲乎<lb/>
佩玉之清也邈乎興寄之逺也渾乎古意之猶存也盖<lb/>
先生學富而志篤意廣而才髙一芥塵俗不得入其靈<lb/>
<pb n="KR4e0090_WYG_042-5a"/>
臺丹府間是以其詩之昌也先生懐仁秉義蹈履以正<lb/>
所居郡城之北安澹適而避榮名雖其子貴顯而角巾<lb/>
布袍于于然入則集其子弟及鄉之俊秀談道終日或<lb/>
天清景和則出偕幽人貞士遨嬉溪山泉石超然自得<lb/>
於埃氛之表也而吉之為守貳以下欲有所問政者皆之<lb/>
焉以及四方之縉紳名人過吉欲有所致禮者皆之焉<lb/>
嗚呼吉自諸老淪謝惟伯葵先生巋然獨存今又捐舘<lb/>
五六年吉之士其能忘先生者哉先生蚤嵗之詩陳先<lb/>
<pb n="KR4e0090_WYG_042-5b"/>
生嘗序之今其子河南左布政使昌祺併集中嵗以後<lb/>
之詩将刻之又屬予序予蚤知敬先生而與昌祺同朝<lb/>
相知三十年昌祺自登髙科歴朝署出長大藩寛厚亷<lb/>
潔卓然名臣固先生之教也序其可辭乎<lb/>
　　　通鑑綱目集覽正誤序<lb/>
朱文公因司馬文正資治通鑑作綱目五十九巻大書<lb/>
為綱分註為目其書則孔子作春秋之義以正人心植<lb/>
世教有助於治道者也分註既詳而其言與事或出於<lb/>
<pb n="KR4e0090_WYG_042-6a"/>
深僻有非淺尠所能遽通昔王行卿嘗著集覽以便學<lb/>
者其意善矣然其間不無文選蹲鴟之陋亡友右春坊<lb/>
賛善陳濟伯載為正其謬誤四百餘事名曰集覽正誤<lb/>
伯載學博識端於此書致力勤而歴年多考據精切殆<lb/>
無餘憾有助於綱目者也其書故藏予家近陪太師英<lb/>
國公在史舘間論及綱目書公益深歎集覽之誤因出<lb/>
伯載所著公閱而是之曰冝廣其傳遂取梓行之嗟乎<lb/>
綱目有闗治道之書也伯載此編誠不可無者太師公<lb/>
<pb n="KR4e0090_WYG_042-6b"/>
勲徳大臣好賢重儒之有素而圖其不泯所存厚矣士<lb/>
君子有志尊主庇民之道而欲稽古以擴充焉者是編<lb/>
豈小補之哉予深嘉之故為序諸簡首<lb/>
　　　蠖闇集序<lb/>
為學不求諸經為教不本諸經皆茍焉而已經者聖人<lb/>
之精也不明諸經則不達聖人之道然世未嘗無學者<lb/>
惟善教者難遇也元之世江右經師為四方所推服五<lb/>
經皆有専門精深明徹講授外各有著書以恵来學當<lb/>
<pb n="KR4e0090_WYG_042-7a"/>
時齊魯秦蜀之士道川陸奔走數千里以来受業者前<lb/>
後相望迨國朝龍興江右老師宿儒徃徃多在學者有<lb/>
所依歸如南昌包魯伯傅拱辰臨江梁孟敬胡行簡廬<lb/>
陵陳心吾劉雲章歐陽師尹蕭自省劉允恭劉伯琛陳<lb/>
村民臨川吳大任何伯善皆巋巍浩博而凡有志經學<lb/>
者所必之焉何先生名淑以詩經名家登至正辛卯進<lb/>
士第授湖廣武岡縣丞會湖湘冦亂不果上時吳伯髙為<lb/>
江西亷訪使辟先生署從事不就雖冦禍延及鄉里而<lb/>
<pb n="KR4e0090_WYG_042-7b"/>
執經相從者常不絶洪武中以賢良徴繼以太子賔客<lb/>
召皆引疾辭他日特召天下名士九人先生預焉既至<lb/>
入見固以疾辭歸而從學者益衆朝廷後復遣使即其<lb/>
家起之時蜀獻王亦遣使奉書幣来聘盖先生以前月<lb/>
捐舘矣使者相顧歎息而去先生得於經脩於躬光明<lb/>
俊偉豈徒以空言示學者哉先生之文鏗然金聲瑩然<lb/>
玉潔發明至理一以啟迪人心扶植世教盖譬諸布帛<lb/>
菽粟之有資乎民生之實用也余家距先生之鄉數百<lb/>
<pb n="KR4e0090_WYG_042-8a"/>
里童子時伏讀先生程文心切慕之而不能趨拜請教<lb/>
稍長則先生厭世矣毎以自憾嗚呼前輩老成凋謝盡<lb/>
矣而使寡陋小子濫備斯文之任循省愧汗恒用感歎<lb/>
今年先生之孫寜國府學訓導士彦在京師出其家所<lb/>
刻蠖闇集屬余序之蠖闇先生所自號其退處之居也<lb/>
集中古近體詩二巻賦序記說題䟦行狀墓表誌銘䇿<lb/>
問六巻嘗見先生所著詩經衍義等書皆已傳世因念國<lb/>
初諸老皆有著作今獨梁何二家所著有傳盖由其門<lb/>
<pb n="KR4e0090_WYG_042-8b"/>
人及子孫之賢也則余於序斯文安得不益増感歎而<lb/>
重先生之有後哉<lb/>
　　　王忠文公文集序<lb/>
古之為士者文行皆備而必行為之本故三代以上文<lb/>
最髙古而無以文名者其所本不係於文也秦漢以来<lb/>
士始有専以文名如或違道畔義君子不道也揚子雲<lb/>
劇秦美新是已若斷斷焉發於忠君愛親之誠讀之使<lb/>
人感激奮發希慕之不置雖去之千載猶目前然者諸<lb/>
<pb n="KR4e0090_WYG_042-9a"/>
葛武侯之出師李令伯之陳情是已近數百年来士多<lb/>
喜讀韓文公歐陽文忠公蘇文忠公之文要皆本其立<lb/>
朝大節炳炳焉有以振發人心者也我國家龍興之初<lb/>
金華宋公景濓王公子充相繼入翰林持文柄時詔修<lb/>
元史二公皆任總裁巋然一代之望也已而王公以翰<lb/>
林待制奉命招諭雲南之未下者至則以天命人心從<lb/>
違吉凶之道反覆開諭其人初已嚮服會有倔強拒命<lb/>
者公奮義死之後十年天兵下雲南王公死事始暴白<lb/>
<pb n="KR4e0090_WYG_042-9b"/>
於中朝然旌褒之澤未及也皇上嗣大統之五年義烏<lb/>
丞劉傑白其忠于朝下諏於衆而信詔贈翰林學士中<lb/>
奉大夫賜諡忠文於是距公之死七十年矣命下之日<lb/>
輿論欣快盖忠孝人人性分所固有者為天下者必表<lb/>
章之以正人心善俗化治道所係也其或晦於前而必<lb/>
彰於後者天道顯忠佑善雖乆逺不爽也傑又輯王公<lb/>
平素之文将刻以傳屬余序公之文蚤有聲於勝國時<lb/>
既入國朝首見用於朝廷於郊廟宋學士諸公序之詳<lb/>
<pb n="KR4e0090_WYG_042-10a"/>
矣余特録其死節事以著其文之本也嗚呼王公之死<lb/>
以使命盖與唐顔魯公同魯公之書傳於後雖片楮尺<lb/>
素人得之千金不易矧文者至理要道之所寓乎其傳<lb/>
無疑也公名禕義烏人死年五十有二傑所建白十事<lb/>
采用其九論公死事在焉其亦可為達於政事者矣<lb/>
　　　性理羣書補註序<lb/>
天之生人賦予之均也而人之稟受有不齊上焉者得<lb/>
夫氣之粹而理之全此聖人也聖人之徳純乎天次焉<lb/>
<pb n="KR4e0090_WYG_042-10b"/>
者知其均得於賦予而有不能備夫粹且全者於是明<lb/>
之修之不敢違天而必宗於聖人此賢人也自孟子沒<lb/>
聖教不流聖道日晦歴干餘嵗其間知宗聖人者雖未<lb/>
嘗乏然其足以眀之修之盖尠迨濓洛諸君子出然後<lb/>
聖人之所以為教者晦而復眀學者始瞭然知正道之<lb/>
所在而有所依據向㣲濓洛諸子相與眀之修之用示<lb/>
法焉将世之學者日趨於異端無所底止而安知上宗<lb/>
聖人以歸於正哉故欲學聖人者必自濓洛始昔我文<lb/>
<pb n="KR4e0090_WYG_042-11a"/>
公先生嘗輯周程以下諸君子嘉言懿行作伊洛淵源<lb/>
録後来熊端操又著性理羣書盖因文公所輯而益以<lb/>
司馬文正及文公先生之言行熊剛大從而為之句釋<lb/>
無非以導學者於正也比年吾友吳君敏徳又為性理<lb/>
羣書補註而於端操所輯間有損益於剛大所釋頗見<lb/>
更定各有攸當焉而於義理之原講學之方大要具矣<lb/>
夫聖賢之言一理也古今之人一心也學者於是編成<lb/>
因前古以求諸吾心稽徃行以務諸吾身篤信而允蹈<lb/>
<pb n="KR4e0090_WYG_042-11b"/>
積累深而涵養熟雖由此而泝濓洛望洙泗未有不可<lb/>
馴致者敏徳之所望於學者逺且大哉敏徳學端而識<lb/>
眀志篤而行莊所著非止是編要皆端本澄源之意也<lb/>
其集解文公小學上初御經筵即録上進敏徳歴官臺<lb/>
憲至左副都御史肅清之暇又輯前代名臣諫疏以勵<lb/>
其屬昉年七十即引疾退吾嘗論敏徳古道古心盖非<lb/>
今世所常有者故因此編而并及之<lb/>
　　　醫經小學序<lb/>
<pb n="KR4e0090_WYG_042-12a"/>
醫學肇於三皇至周六官有醫師掌醫之政令所以衛<lb/>
民之生也歴代眀於醫者皆有著書去古愈逺後生晚<lb/>
出徃徃不究宗㫖甚者於脉證隂陽表裏經絡運氣之<lb/>
說一切懵然惟執前人一定之方以待病者用覬幸於<lb/>
萬一而使斯民不幸不獲保終其天年者盖莫甚於今<lb/>
比者憲臣有言請於邑里建學設教庶幾免人於夭閼<lb/>
雖一時格於廷議然其發於惻隠之誠實切民用也徃<lb/>
年副都御史陳公有戒刻劉純所輯醫家玉機㣲義以<lb/>
<pb n="KR4e0090_WYG_042-12b"/>
為施治之資矣又欲為施教之資也并刻純所輯醫經<lb/>
小學以傳其書首本草次脉訣次經絡次病機次治法<lb/>
次運氣凡六巻一本於素問靈樞難經及張仲景王叔<lb/>
和至近代劉守真張潔古李眀之朱仲脩諸家之書撮<lb/>
其切要綴為韻語類稡以便初學本末條理眀切簡備<lb/>
醫學之指南而端本之書也凡善學者皆務本况醫人<lb/>
之司命其可昧本而茍乎哉學醫者誠能熟究是編融<lb/>
會於心将所行皆正途所用皆正法觸類長之於嵗論<lb/>
<pb n="KR4e0090_WYG_042-13a"/>
十全何有哉此書非劉氏莫之為非陳公亦莫之傳學<lb/>
醫之幸生民之幸也純字宗厚吳陵人其父叔淵仲脩<lb/>
之髙弟授受有自云<lb/>
　　　新編葩經正鵠序<lb/>
國家取士以經術為上士之尚志者務以經術進經者<lb/>
聖人心法之所寓而出治之本也士不通經不適於用<lb/>
故三代而下用世之士於事君治民功業偉然可紀者<lb/>
必出於經術而明經不易矣即詩之為經其言優柔㣲<lb/>
<pb n="KR4e0090_WYG_042-13b"/>
婉其理精深藴奥眀之必得其要也而非得其方豈得<lb/>
其要哉梁君本之佐教筠庠時慮學者於精深藴奥不<lb/>
易入也偕其内弟陳賞取朱備萬所為解頥何伯善曹<lb/>
居貞所為主意林泉生所為矜式篇别而章附之合為<lb/>
一名曰葩經正鵠使學詩者讀之大要瞭然無復他岐<lb/>
之惑誠亦三百篇之指南也梁君嘉恵學者之心可謂<lb/>
深矣筠久不薦經術士本之来職教而後筠之學者選<lb/>
鄉貢選進士科不乏焉是書之利於人也亦既有效雖<lb/>
<pb n="KR4e0090_WYG_042-14a"/>
然商周以来所以正心修身齊家治國平天下之事與<lb/>
夫上下之間其行事之是非皆見諸三百篇之中而自<lb/>
漢以下言其㫖者至多也至宋朱文公始折𠂻歸一焉<lb/>
此書又眀文公之㫖而會其要者也士誠能因其書以<lb/>
求其要能求其要以察其心能察其心以眀其道之是<lb/>
非而由之戒之則於貴賤内外進退隠顯無所處而不<lb/>
利豈獨利於文字進退之間而已哉此又讀葩經正鵠<lb/>
者所當知也本之将教論溧陽探其囊得之讀之躍然<lb/>
<pb n="KR4e0090_WYG_042-14b"/>
以喜本之求余序之故為書其簡首<lb/>
　　　恒軒韓先生詩集序<lb/>
恒軒集者越山隂本常韓先生之所著也其先相之安<lb/>
陽人宋司徒兼侍中贈尚書令魏國忠獻王之一十二<lb/>
世孫建炎間韓氏以勲舊之門扈從南渡因家于越迨<lb/>
今為越之山隂人先生少有大志行誼素聞於鄉先生<lb/>
之尊人叔英先生嘗遣從鄉之諸老㳺時則有若趙公<lb/>
本初劉公昭父王公思敬錢公子予吕公中立先生皆<lb/>
<pb n="KR4e0090_WYG_042-15a"/>
逰學焉洪武初遇科舉法行先生謂功名可引手取乃<lb/>
刻苦為舉子業雖初寒暑雨手巻不釋廢寝忘飡致成<lb/>
痞疾後有司屢以經眀行修為薦俱以病痞辭遂家居<lb/>
教授以淑鄉之晚進築室一所扁曰恒軒陶情養性其<lb/>
間日以吟詠為樂尤篤意教其子陽以纉先業先生生<lb/>
平吟詠甚富五七言律長短歌行字字句句悉中矩矱<lb/>
縁情序事温厚清邃所謂發乎性情止乎禮義之作也<lb/>
歟奈舊稿回禄之餘所存止此可勝惜哉先生雖物故<lb/>
<pb n="KR4e0090_WYG_042-15b"/>
子陽以永樂丁酉鄉貢進士職訓蘇松二郡學及教諭<lb/>
潤之丹陽所至能以師道自立用太常卿吾友姚君友<lb/>
直薦擢拜監察御史亷重剛正克振風紀中外皆知之<lb/>
今觀先生所著詩温厚清邃而忠君孝親之心累形於<lb/>
篇什之中由此亦可知陽居官行事之善未有不本於<lb/>
先生義方家學而致然也兹以詩集請序遂書此弁諸<lb/>
首云<lb/>
　　　西廵扈從詩序<lb/>
<pb n="KR4e0090_WYG_042-16a"/>
宣徳甲寅秋居庸之外懐来保安宣府萬全皆大熟上<lb/>
慮邉人安於足給而忽警備也乃九月甲申車駕親廵<lb/>
飭之詞林從者士竒勉仁宏濟徳遵士竒年七十特給<lb/>
輿卒二十人而道中氣候清和動息舒徐號令嚴肅行<lb/>
者不勞居者無擾間駐蹕平曠命将士飛放馳射用閱<lb/>
武也是月丁酉至洗馬林盖去宣府西百八十里洗馬<lb/>
林者舊名蕁蔴林語襲訛也時北邊阿嚕台之衆為衛拉<lb/>
特摧敗狼狽假息塞下左右從臾希合之臣多請掩捕<lb/>
<pb n="KR4e0090_WYG_042-16b"/>
之者上曰朕知飭備耳困人於厄非王者事不聽從臣<lb/>
中士竒為最不習兵事間以文事承顧問而寵遇恒均<lb/>
一夕召問士竒卿數日馬上亦賦詩否士竒惶恐叩首<lb/>
上慰勞再三既班師十月甲辰至北京扈從徃復裁二<lb/>
十日其間情之所至亦時見諸賦詠凡得小詩若干首<lb/>
記憶前五年從廵邊至宣府徃復二十日在道未嘗不<lb/>
寓興於詩而以今視昔年益邁氣力益衰詞意益鄙陋<lb/>
無足采特以其發於一時之扈從而将来亦可考見嵗<lb/>
<pb n="KR4e0090_WYG_042-17a"/>
月故遂録之而不棄云<lb/>
　　　玉機㣲義序<lb/>
都察院副都御史姑蘇陳公有戒奉命鎮撫陕西仰體<lb/>
皇仁躬勤蚤莫蘇息彫弊民用嚮安遂飭邉疆亦既完<lb/>
固時有餘暇其恤人之念未始或忘茍可利之為之恐<lb/>
緩間遇醫家玉機㣲義一編謂可以濟人捐俸僦工刻<lb/>
以廣布於是布政郝公珩王公敏合其同官志在施濟<lb/>
者率效協助焉既成郝公以求余序此編集於會稽徐<lb/>
<pb n="KR4e0090_WYG_042-17b"/>
彦純吳陵劉宗厚續有増益皆眀于醫者凡五十巻門<lb/>
分類集於論病因證治條理粲然既詳備矣夫醫家神<lb/>
農軒岐伊尹及秦越人張仲景之書萬世所宗不可易<lb/>
也歴晉唐宋代有名者近代張元素起北方盖得神授<lb/>
深造閫奥再傳李眀之三傳王好古南方朱彦脩得私<lb/>
淑焉遂為醫家之正派彦純宗厚又私淑彦脩者也論<lb/>
者謂元素醫家之王道盖王道以養民為本元素之法<lb/>
厚脾土為要此知本之務也是編主素難金匱及元素<lb/>
<pb n="KR4e0090_WYG_042-18a"/>
一派之㫖若諸家治法不倍此者亦旁采而附益之雖<lb/>
中醫執此施治可以成功如病者有能知之亦必不為<lb/>
庸醫所誤其所濟利豈小補哉醫者聖人仁民之術也<lb/>
有戒諸公於此編協志以廣其傳盖其不忍人之心所<lb/>
不能已也将其不忍人之政詎可涯歟<lb/>
　　　滄海遺珠序<lb/>
詩本性情關世道三百篇無以尚矣自漢以下歴代皆<lb/>
有作者然代不數人人不數篇故詩不易作也而尤不<lb/>
<pb n="KR4e0090_WYG_042-18b"/>
易識非深達六義之㫖而眀於作者之心不足以知而<lb/>
言之蕭統之選古髙適姚合輩之選唐下逮宋元亦各<lb/>
有選其采之不詳選之不當皆不免於後来之譏盖選<lb/>
之不當者識之不眀也近代選古惟劉履選唐惟楊士<lb/>
宏幾無遺憾則其識有過人者矣我國家文運隆興詩<lb/>
道之昌追古作者選録者不啻十數家然惟劉仔肩王<lb/>
偁所録為庶幾焉仔肩過畧偁録雖精且詳而猶未免<lb/>
於有遺也都督沐公以其所得名人之作擇其粹者通<lb/>
<pb n="KR4e0090_WYG_042-19a"/>
古近體二百餘篇皆前選所不及者名滄海遺珠将刻<lb/>
以傳屬余序余閱其詩大抵清楚雅則和平婉麗極其<lb/>
趣韻瑩然夜光眀月之珍可愛可玩而可傳也有以知<lb/>
都督公之識之眀矣公字景顒黔寜王仲子方以忠謨<lb/>
宏畧佐兄黔國公為朝廷鎮撫西南一方而綏靖餘暇<lb/>
適情吟詠以及斯事非兼文武之智而能之哉然今好<lb/>
文之朝天下之廣制作之富有遺而可録者未必止此<lb/>
此殆其權輿者乎<lb/>
<pb n="KR4e0090_WYG_042-19b"/>
　　　法書志序<lb/>
余素簡澹無他嗜好獨好文籍及古法書然法書佳者<lb/>
於今極難遇間一遇之非特其力不足以致亦不欲以<lb/>
已之好移人之好也而先生朋友有知其意分其餘以<lb/>
遺之者輙喜受之不辭故余所得者皆世之所有而世<lb/>
所嘉者率不在余也間以所得自周以来篆𨽻行草之<lb/>
書百二十本各志之而稡為一巻名法書志云<lb/>
　　　文籍志序<lb/>
<pb n="KR4e0090_WYG_042-20a"/>
夫所貴士者能盡道焉耳眀道必自讀書始經聖人之<lb/>
精也史備行事之得失諸子百氏有醇焉有駮焉審其<lb/>
是非邪正以求至當之歸其書皆不可以闕也吾先世<lb/>
藏書數萬巻元季悉燬于兵吾蚤有志乎學而孤貧不<lb/>
能得書稍長事鈔録無以為楮筆之費則徃徃從人借<lb/>
讀不能數得年十四五出教童䝉頗有所入以供養不<lb/>
暇市書也弱冠稍逺出授徒所入頗厚始畜書不能多<lb/>
也及仕于朝有常禄又時有賜賚節縮百費日月積之<lb/>
<pb n="KR4e0090_WYG_042-20b"/>
一為収書之資歴十餘年經史子集雖不能備頗有所<lb/>
蓄視吾先世所藏千百之十一視吾少之時可謂富矣<lb/>
夫人於其所好勞心苦力以求得之必将謹護珍襲不<lb/>
至於廢壊逮傳其後之人未嘗知得之之難盖有視之<lb/>
漠然不以留意棄之如棄瓦礫者矣吾懼後之人不知<lb/>
守也凡書具志吾所以得而勉其所以守盖昔人愛一<lb/>
草一木猶戒子孫以勿壊矧書籍聖賢至訓之所寓乎<lb/>
敬之哉且積書豈徒以侈座隅充箧笥而已必将講讀<lb/>
<pb n="KR4e0090_WYG_042-21a"/>
究眀務得之於心而行之於身也司馬君實謂積書不<lb/>
若隂徳以子孫未必能讀彼非有激而云然乎不然其<lb/>
待乎後之人者薄也吾不以薄待後之人也勉之哉<lb/>
　　　牧齋詩序<lb/>
陳子韶名其藏修之所曰牧齋盖取孔子賛易卑以自<lb/>
牧之義自勉也其妻之弟翰林庶吉士蕭省身在京師<lb/>
求諸縉紳賢士為賦之以余知子韶屬為之序余徃年<lb/>
讀書桃源山中與子詔還徃子韶愿謹恂恂務自韜匿<lb/>
<pb n="KR4e0090_WYG_042-21b"/>
未嘗采榮釣名也或徒觀其外以為巽耎縮朒如不任<lb/>
者而其中強執確然不可奪家貧教授以為業雖所入<lb/>
不腆裁給寒暑朝夕然懙懙安舒自得視千駟萬鍾不<lb/>
足與易者然吾於子韶有可慨焉者陳氏自五季来遷<lb/>
泰和四百餘年之間詩書簮紱輝映先後屹然為邑鉅<lb/>
族其後之人有如子韶可謂不辱矣且泝子韶髙曽以<lb/>
上至于始遷之祖其流派彰彰著眀鄉人長老皆能言<lb/>
之而今譜陳氏之族無録子韶焉者陳氏之後世賢者<lb/>
<pb n="KR4e0090_WYG_042-22a"/>
固多也若其不賢於子韶亦未必不少是譜得子韶不<lb/>
尚有重乎為子韶重輕固不繫譜之録否第為譜如此<lb/>
果可謂無憾乎哉而子韶未嘗以是尤人曰我之行殆<lb/>
有忝於先乎益敬修不懈於乎子韶所以自取乎卑牧<lb/>
者豈徒載之空言而已世之託仁附義以為名號卒之<lb/>
所由判然如薫蕕晝夜之相反者其視子韶為何如此<lb/>
冝縉紳賢士之為之賦也賦或頌或規不一其㫖要皆<lb/>
有以發子韶之意故為摭其行實之槩以為之序使讀<lb/>
<pb n="KR4e0090_WYG_042-22b"/>
詩者得以考信云爾<lb/>
　　　志訓堂後序<lb/>
吳興章自眀甫其子善洪武中授茌平縣典史自眀甫<lb/>
寓書訓之娓娓千餘言於持身蒞政事神恤民敬長親<lb/>
賢之道備舉而曲盡盖不徒可以賛治一邑而已也愛<lb/>
之深故言之詳知之眀故言之當即所言以考所存自<lb/>
眀甫其賢父乎善拜受父訓掲于堂中旦夕省覽以圖<lb/>
無忝及自眀甫沒善歴茌平令數進其官今為刑部郎<lb/>
<pb n="KR4e0090_WYG_042-23a"/>
中為人闓敏恭慎而拳拳斯訓所至掲諸堂恒若其父<lb/>
之臨乎上而始受命也善其賢子乎盖親之徳與天之<lb/>
徳同一仁也儒者有言事親猶事天受天之命以生猶<lb/>
子禀父之命以行君子畏天命而不敢違猶孝子敬父<lb/>
命而不敢悖故敬父即敬天也則自少壯至老至終其<lb/>
身可有一息之或間乎古之言孝者必曰曽子其戒慎<lb/>
惕厲之意必至啟手啟足而後免善必務於此哉善以<lb/>
志訓名其堂縉紳君子為之序為之記矣又以屬余序<lb/>
<pb n="KR4e0090_WYG_042-23b"/>
余既嘉之又願望之未已也為書于後<lb/>
　　　善安堂詩序<lb/>
吾邑劉文復和易惇信而重氣義鄉人士多樂與之交<lb/>
今年来京師京師士大夫亦多愛其為人知其家有善<lb/>
安堂為之詠歌文復以屬予序予念童丱時識文復其<lb/>
家在縣城中其時城中有騁私智欺愚弱致厚貲者髙<lb/>
堂重屋歌舞絲竹歡樂之聲以夜繼晝孰不自意可以<lb/>
終其身及其子孫於無窮哉而文復與其兄存禮謹謹<lb/>
<pb n="KR4e0090_WYG_042-24a"/>
自守不敢茍求所欲於理分之外日以奉親為樂作龍<lb/>
洲書舘延師教其子所資非饒裕而仰事俯育之餘以<lb/>
濟貧乏不靳也迨予弱冠求向之盛富而極樂者忽然<lb/>
若烟消若澌盡無復遺餘而文復一家之内父子祖孫<lb/>
兄弟孝敬慈愛天倫之樂視昔弗替而益加也豈非所<lb/>
由之道安危之異哉夫人置其身其家亦若置器焉置<lb/>
於安亦安於危亦危為善者置安之術也書曰作善降<lb/>
之百祥易曰積善之家必有餘慶善固天之所祐也其<lb/>
<pb n="KR4e0090_WYG_042-24b"/>
後文復之父至八十有八母八十有七其兄弟皆垂白<lb/>
無恙其子長而知學斯其得於所祐者然歟故書予所<lb/>
見者於諸賢詠歌之首使讀者知為善之必有徴且欲<lb/>
安者當知所擇術也<lb/>
　　　崇孝堂序<lb/>
江隂朱熊惟吉性至孝母嘗疾劇叩醫巫皆不效熊痛<lb/>
迫罔措或言古醫書有人肉治棄疾之說即露禱北辰<lb/>
自刲股煑液進母者再母食之疾愈宗族鄉黨稱之無<lb/>
<pb n="KR4e0090_WYG_042-25a"/>
間言翰林檢討陳嗣初先生聞而嘉之名其事親之堂<lb/>
曰崇孝崇者盖将進之於道也既為之記又為書道熊<lb/>
来見亦欲予一言進之夫刲股在吾儒有不足焉者盖<lb/>
謂聖人之教所未有且慮至於殘毁而傷生也夫殘毁<lb/>
而傷生冝見黜於名教然論人者亦究其心之誠何如<lb/>
耳父母吾身之本也父母危殆将絶是吾之本将絶而<lb/>
暇計吾之身哉盖於是時父母為重身為輕矧事迫計<lb/>
窮無可奈何之際雖捐生有不顧其心固曰吾之身受<lb/>
<pb n="KR4e0090_WYG_042-25b"/>
諸父母幸父母之安也捐生所甘心焉矧人肉治疾著<lb/>
在醫家書吾於父母而可以已乎矧刲體未必皆傷生<lb/>
乎故刲股為世所嘉者亦諒其出於愛親之誠而儒者<lb/>
眀道以正言則立範垂世之用心也而用恕者庶幾可<lb/>
以無訾焉熊之誠孝可嘉然而君子之孝非止乎是也<lb/>
孔子語曽子曰立身行道揚名於後曽子動求諸己自<lb/>
日三省至於啟手啟足不敢忘孝曽子之學者亦曰一<lb/>
舉足一出言不敢忘父母慮辱其身羞其親皆君子之<lb/>
<pb n="KR4e0090_WYG_042-26a"/>
孝也君子之道務其逺者大者熊朂乎哉奉養之暇力<lb/>
探前言徃行而躬蹈之以稱陳先生名堂之義哉且吾<lb/>
聞子詩禮故家也今子之世父父皆惇行尚義亦冝子<lb/>
之嗣承不隳也熊朂乎哉遂書以為崇孝堂序<lb/>
　　　沙村江樓詩序<lb/>
沙村江樓者鄉先輩劉伯川之所作也沙村在吾邑之<lb/>
南山水深邃幽僻之處四方徃還之迹所不及而劉氏<lb/>
世居之伯川劉之秀而文者樓據沙村之勝傑然而特<lb/>
<pb n="KR4e0090_WYG_042-26b"/>
出鄉名卿鉅老皆有賦詠紀述歴世變故伯川沒無子<lb/>
簡牘散逸無存而樓亦久仆其從弟伯塤今即故址復<lb/>
作之伯塤能記憶劉尚書子髙故所題樓中長句及所<lb/>
寄伯川近體之詩間於翰林諸公誦之諸公聞尚書江<lb/>
樓詩皆喜而繼作者曽學士而下若干人伯塤併稡之<lb/>
以求予序樓始作於伯川余雖不及見然觀伯川可以<lb/>
知之伯川先公同門友嘗聞邑老言其家甚富於崇儒<lb/>
禮士汲汲恐有所未盡元季兵亂攻剽充斥民奔竄深<lb/>
<pb n="KR4e0090_WYG_042-27a"/>
山窮谷不能保一時率視沙村為王官谷而邑之士大<lb/>
夫挈妻子走依伯川伯川傾倒迓迎舘榖之不使有幾<lb/>
㣲羇旅之意益久不厭凡依伯川者皆如家焉尚書所<lb/>
寄近體盖謂此也伯川平生輕財如糞土年四十尚有<lb/>
田數千畆一日悉散予其親戚閭里又散遣臧獲獨與<lb/>
其妻處弊廬數楹僅蔽風雨而旦暮饘粥休休自得也<lb/>
平居不與俗人接然善觀人且喜奨掖後進士竒年十<lb/>
四五與陳孟潔徃拜之皆以故人子見愛是日雪霽酒<lb/>
<pb n="KR4e0090_WYG_042-27b"/>
酣以予兩人循溪行詠命各賦小詩言志孟潔對曰十<lb/>
年勤苦事雞窓有志青雲白玉堂會待香風楊栁陌紅<lb/>
樓争看緑衣郎予即一時景趣塞責曰飛雪初停酒未<lb/>
消溪山深處踏瓊瑶不嫌寒氣清人骨貪看梅花過野<lb/>
橋伯川顧孟潔笑曰十年勤苦只博紅樓一看耶又曰<lb/>
不失一風流進士顧予笑曰雖寒士當耐又曰人有不<lb/>
為而後可以有為其勉之後伯川卒二十餘年孟潔登<lb/>
第為翰林庶吉士而卒今又二十年余幸存餘喘皆如<lb/>
<pb n="KR4e0090_WYG_042-28a"/>
伯川言然予未能有副其所望恒用内愧伯塤自刑部<lb/>
主事再陞郎中相與同朝毎共論徃事追念前輩髙風<lb/>
逺韻不可復得今喜伯塤能繼其作樓之意也故因叙<lb/>
諸公之詩併及伯川為人大畧云<lb/>
　　　禄養堂詩文序<lb/>
永新戴禮本敬永樂乙未舉進士登第登進士第者例<lb/>
觀政於諸司然後授官本敬獨念其母春秋髙愛日之<lb/>
誠不可緩也以其情言於朝冀得教職近地以禄養其<lb/>
<pb n="KR4e0090_WYG_042-28b"/>
親遂得衡州府學教授衡去永新不五百里即過家奉<lb/>
親以行到官顔其奉親之堂曰禄養志喜也縉紳大夫<lb/>
聞者皆為之喜或為文記之或為詩章謌詠之且盈巻<lb/>
矣永樂辛丑余與本敬同奉命考會試因以出示屬序<lb/>
焉夫士之仕也皆欲行其道上焉以事君下焉以為民<lb/>
而事君為民之道皆本乎事親故曰孝者百行之源行<lb/>
道之所先也人之愛其親固本於天性然有幸不幸焉<lb/>
親在而養不備及得禄而親不逮終身懐仲由之戚者<lb/>
<pb n="KR4e0090_WYG_042-29a"/>
世不少矣本敬雖早䘮其父而母孺人垂白康豫本敬<lb/>
出而與諸生談周公仲尼之道入而升堂上夀甘㫖有<lb/>
資承顔婉愉天倫之至樂人生之至幸得之而喜冝也<lb/>
士大夫皆喜為之文若詩亦天理民彞具於心者之所<lb/>
同也則夫升斯堂誦其文詠其詩者有不欣喜而歆羨<lb/>
者乎<lb/>
　　　虚菴詩序<lb/>
河南按察司僉事吾邑劉咸士皆名其所居曰虚菴盖<lb/>
<pb n="KR4e0090_WYG_042-29b"/>
取易咸象之義而求益者也縉紳君子與之㳺者為文<lb/>
記之矣又有為之賦詠者稡以屬余序焉人之心其體<lb/>
本虚也聖人者全其本然之體虚靈澄澈廓然大公而<lb/>
物来順應下聖人者不免拘於氣禀累於物欲不能全<lb/>
其本然之體是以所存所由不能不倍於道故聖人之<lb/>
教必以虚為求道之要虚者無我之謂也君子達乎斯<lb/>
㫖則其心一於道而不蔽於私欲主於公而不介於物<lb/>
我是以天下之善皆歸之而日進乎髙眀之域小人昧<lb/>
<pb n="KR4e0090_WYG_042-30a"/>
焉私智自髙偏見自是以此窒乎内拒乎外天下之善<lb/>
無自而入日淪於汙下而不自知矣此賢不肖所由分<lb/>
也士皆有見乎此以之名所居而朝夕視警焉将進於<lb/>
道未可量也此冝縉紳君子為之賦詠歟士皆以眀經<lb/>
擢第今僉憲外藩朝廷之耳目政治之綱紀生民之休<lb/>
戚讞議之得失皆係之誠由此道而不倦焉必将有立<lb/>
於當時有傳於後世勉哉士皆余於士皆為執友故因<lb/>
叙此詩而特有所期望云<lb/>
<pb n="KR4e0090_WYG_042-30b"/>
　　　東郭草亭宴集詩序<lb/>
聖天子嗣大寳之眀年改元正統仁義之施洽被邇遐<lb/>
稿者以蘇仆者以植萬彚咸暢而凡中外小大之臣咸<lb/>
洗濯脩飭祗奉法度天子恒昧爽朝百官親萬機既即<lb/>
位御經筵文學從臣執經左右講說堯舜禹湯文武周<lb/>
公孔子之道日恭日勵不敢怠逸乃三月之望有賜假<lb/>
於是講臣九人豫約郊逰以娛一日之暇是日早朝退<lb/>
聫騎出文眀門禮部尚書胡公適邂逅焉遂偕東行二<lb/>
<pb n="KR4e0090_WYG_042-31a"/>
里所鴻臚卿楊君思敬望而欣然出迓指顧道左而言<lb/>
曰此中可以少憇也皆下馬徑而入折稍北曠地可百<lb/>
數十畆環以葦樊樊之内皆蔬畦麥壠溝塍秩秩如畫<lb/>
中置井作轆轤引泉灌注凡種藝具有條理盖思敬别<lb/>
業也衆從容周覽還坐井傍栁下共歆艶思敬之樂思<lb/>
敬飲客嘉茗遂治具延入坐小亭亭覆以茅儉質而清<lb/>
雅幽邃而闓爽亭之外雜植名卉異果周垣以䕶之垣<lb/>
之外樹桃李杏時花盛開翛然有塵外之趣思敬舉酒<lb/>
<pb n="KR4e0090_WYG_042-31b"/>
樂客一叟絃歌佐之爵行無算客亦歡然傾寫皆賦詩<lb/>
留亭中已而夕陽冉冉薄西山思敬送客出曰願嵗以<lb/>
是日候從者於斯又謂士竒曰願序詩俾後之人知衆<lb/>
君子之嘗樂于斯也夫君子之樂豈茍焉者哉何也生<lb/>
民之失寜弗樂也處非其地弗樂也與非其人弗樂也<lb/>
今聖眀在上百職舉而群生遂海内無事可樂旦暮劬<lb/>
于職務而得適意于曠閒蕭散之濵以坐玩夫時物之<lb/>
發育可樂斯集又皆卿大夫之賢藴道徳而服詩書志<lb/>
<pb n="KR4e0090_WYG_042-32a"/>
合而言契靡不可樂矧思敬好客有鄭當時陳孟公之<lb/>
風若之何不樂哉樂而形諸詩歌樂之至也後之讀詩<lb/>
者尚考其樂之所自詩凡十首皆近體是月十有七日<lb/>
序<lb/>
　　　翠玉樓詩序<lb/>
永陽胡孔時徃年来京師胥晤于吾友周是脩所是脩<lb/>
為余具道孔時之行又示以所為其家翠玉樓記槩述<lb/>
景物之趣而寓喻勉之意也余既重孔時為人又重是<lb/>
<pb n="KR4e0090_WYG_042-32b"/>
脩之愛人有道未幾是脩沒與孔時不相聞十又四年<lb/>
今年再見京師其恂恂慎重尚賢好徳之意加篤胡氏<lb/>
居永陽詩書行義為鄉郡所重者累世吾少猶及識國<lb/>
賔先生表然脩整端確和厚使人敬而愛也渚樵先生<lb/>
雖不獲識然聞其篤學務義汲汲以成就後進為己任<lb/>
盖孔時大父也夫産于崑山生于丹穴必為世所貴矣<lb/>
今之来告余曰比年士君子為翠玉樓詩多矣詩必有<lb/>
叙敢請時其簡留於家一見既不可得固辭不能叙不獲<lb/>
<pb n="KR4e0090_WYG_042-33a"/>
也翠玉者是脩取蘇文忠公詩語名之是豈専以言山<lb/>
水之勝登覽之樂哉其亦欲使因其言想見其人而勉<lb/>
之於已乎孟子曰尚論古之人頌其詩讀其書不知其<lb/>
人可乎是以論其世也是尚友也文忠公學問之閎博<lb/>
文章之雄邁氣志之剛正獨立而不顧百折而不變當<lb/>
時如黄文節其於公猶曰晚進之士不願親炙先烈以<lb/>
増益所不能者非人之情又曰心之所期可與知者道<lb/>
難與俗人言景慕如此則後之為士者欲有所立於世<lb/>
<pb n="KR4e0090_WYG_042-33b"/>
而求之文忠未必無所助益也是脩愛人有道其意不<lb/>
在此乎然引而未發也諸君子之作於詩必有及此者<lb/>
乎孔子曰詩可以興可以觀興觀詩之道也請以是復<lb/>
孔時為翠玉樓序<lb/>
　<lb/>
　<lb/>
　<lb/>
　東里續集巻十四<lb/>
</p>
<p>
</p>
  </div>
</body>
</text>
</TEI>
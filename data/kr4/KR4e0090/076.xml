<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十八</head>
    <p>
<pb n="KR4e0090_WYG_076-1a"/>
欽定四庫全書<lb/>
　東里續集巻四十八　　　明　楊士竒　撰<lb/>
　　録<lb/>
　　　先世遺事録<lb/>
　　　　士竒少侍先生長者數聞說先待制事雖一<lb/>
　　　　言一行在碑誌傳述所不必録而後世子孫<lb/>
　　　　所宜知者皆謹記之得數條名先世遺事録<lb/>
　　　　而從祖父兄之行未有為之傳述者敬撮所<lb/>
<pb n="KR4e0090_WYG_076-1b"/>
　　　　知之槩附于下方<lb/>
先待制公八九嵗學於山東王氏王氏之長者愛之遇<lb/>
之輙有所問一日於門外沼上散步公自門内見而避<lb/>
之長者執其手問曰人從門内閃公應聲對云公向水<lb/>
邊㳂時其家有客聞公所對嘆賞不已客方作暮春詩<lb/>
遂屬公和和其寒字一聨云數聲啼鳥千山曉一片飛<lb/>
花滿地寒名譽遂起公初赴鄉試時與郡四十八人偕<lb/>
行南昌有術者視人所書字論休咎多竒中四十九人<lb/>
<pb n="KR4e0090_WYG_076-2a"/>
各書其名求决捷否四十八人者皆無取獨視公所書<lb/>
曰必捷衆問所以然曰日下有京師之行矣已而果中<lb/>
餘皆被黜公未仕時館授贑東山謝氏延祐初詔行科<lb/>
舉公将起應詔館人止之曰此科宋老師宿儒多在且<lb/>
聞江西十郡以名上者㡬二千人而額數僅取二十二<lb/>
盍姑遲之公笑而不應館人母戒之曰吾觀先生言動<lb/>
皆貴人相不可尼遂厚贐以行館人親送至郡城登舟<lb/>
道經江東石固王廟請於公曰此神靈感吾為先生求<lb/>
<pb n="KR4e0090_WYG_076-2b"/>
决前程得籖不答所問其末句云白馬渡江秋日暮虎<lb/>
頭城裏看嵯峨是秋公中鄉試眀年春登第授㑹昌州<lb/>
判過家遣人豫報館人八月之官至贛城晚出建春門<lb/>
館人乘白馬來候過浮橋邂逅焉遂同還城中宿嵯峨<lb/>
寺始悟江東王籖所云而信事出於前定也海桑陳先<lb/>
生少從公㳺嘗問曰外人率議公為政太執著公曰爲<lb/>
政自須執著但當於道理人情見得明白方可公以四<lb/>
品朝官服金紫退休于家然極貧諸孫率出教授以助<lb/>
<pb n="KR4e0090_WYG_076-3a"/>
嵗計而猶不足里中有致政家居者其官位在公下而<lb/>
貲産充溢買田跨數縣頗爲識者所議有村民常往還<lb/>
二家者問曰公官髙而貧某官卑而富何也公曰天道<lb/>
公平貴者减富富者减貴忠厚不矜如此公致仕家居<lb/>
時爵位在州里爲第一其故人門生位通顯南北往還<lb/>
過太和禮公之廬者日繼踵州郡尤隆敬禮然公謙虚<lb/>
未嘗以此加於宗族鄉黨接族姻必謹其分不踰洽比<lb/>
鄰曲時節往還㑹勞無間貴賤貧富俯盡其意必周少<lb/>
<pb n="KR4e0090_WYG_076-3b"/>
時所嘗狎嬉者雖賤遇之如故或時相共記憶往事談<lb/>
噱以爲樂後生俊秀有志於學極力奨進之終日誨之<lb/>
不倦洪武中劉槎翁先生以尚書致政歸一如此嘗語<lb/>
士竒曰吾少及見汝家吟忩先生致仕居鄉里故吾今<lb/>
所行不敢以異也伯祖安吾府君少孤嶷然有立志旦<lb/>
出治生事暮歸力於學問愈久愈勵遂以儒術發身而<lb/>
家益饒裕伯祖觀山府君苦志博學以春秋教授鄉里<lb/>
清脩篤行人敬憚之従伯彦初孝友忠信而天資絶出<lb/>
<pb n="KR4e0090_WYG_076-4a"/>
好學不倦詞藻贍麗其前軰皆推重焉從叔子實倜儻<lb/>
負氣義有治材洪武初袁州守辟從事贊畫多所裨益<lb/>
郡人愛之季父子超為人表裏一致安貧守義不妄取<lb/>
予喜爲詩文工大字名其所居齋曰蠧書云從兄伯威<lb/>
待制公曽孫公卒踰月始生實嫡長天資温厚孝友根<lb/>
於其性從兄仲殷質直骯髒寡交㳺家貧自力於衣食<lb/>
於兄弟宗姻愉愉然能相䘏也<lb/>
　　　慈訓録<lb/>
<pb n="KR4e0090_WYG_076-4b"/>
余生嵗餘父喪頼先母夫人教育用克知其先世而務<lb/>
於學然少時甚貧養恒不給迨仕有禄先夫人棄背矣<lb/>
傷痛深鉅如何可言凡童幼所受慈教未嘗忘也今余<lb/>
七十有四待盡朝夕恐死即先訓泯沒故述其槩為慈<lb/>
訓録以示子孫使知吾起孤貧以克不墜其先者有所<lb/>
自也先母夫人陳氏諱元貞字開年十六歸先公二十<lb/>
九先公沒洪武戊寅六月十三日先夫人沒春秋六十<lb/>
永樂中贈宜人洪熈進夫人常言吾幼從父兄學又日<lb/>
<pb n="KR4e0090_WYG_076-5a"/>
聞兄弟相講論故吾於書粗知大義云余五嵗先夫人<lb/>
教之讀書日必令識五六字有程先夫人於孝經大學<lb/>
語孟皆能誦說古今事多記覽其好惡公正余七八嵗<lb/>
頗有知恒告以先世事曰汝無父當謹識勿忘余嘗得<lb/>
先祖先考片文隻字歸先夫人識之曰此手筆也必為<lb/>
整齊珍襲曰汝不識祖父見此即見祖父矣宜寶重之<lb/>
余從心吾先生讀書僧寺間與僧童之同學者至家先<lb/>
夫人怒曰寡婦之子乃與僧同侣乎取杖將笞之跽謝<lb/>
<pb n="KR4e0090_WYG_076-5b"/>
不敢復乃免又嘗偕同學市兒至家先夫人怒形於色<lb/>
曰汝習墮下流使人指㸃曰此兒無父又無好母汝獨<lb/>
不思乎余或晩出必戒之速歸盖先夫人於家毎日將<lb/>
夕前後門戸皆親視扄鑰畢然後入室以息常誨余曰<lb/>
吾為女子時親見祖母倪夫人治家如此况吾今寡居<lb/>
乎余嘗夜讀先夫人從旁訓之曰吾初歸汝家見汝父<lb/>
晝夜不輟者四書諸經餘力則玩子史汝今宜專事經<lb/>
傳未可汎閱枉費日力又曰讀書必究義理義理不通<lb/>
<pb n="KR4e0090_WYG_076-6a"/>
雖熟何用又屢飭之曰汝幼孤幸有母汝若不學即我<lb/>
不能母汝不能子矣又嘗勵余曰汝父孝行上通神眀<lb/>
惜年不永如天不絶善人汝必将有立若早不務學何<lb/>
以承藉余毎自外歸必問今日親近誰歟聞侍正人君<lb/>
子則喜或庸常人即曰此何益於汝曷若閉門讀書自<lb/>
有益也又訓余曰近正人君子如行晴天暖日之下自<lb/>
然心目光眀四體融暢近庸人俗夫譬如行風埃昏霧<lb/>
中非但無所見且有霑汙矣余少時井汲杵臼之事皆<lb/>
<pb n="KR4e0090_WYG_076-6b"/>
親執事竟輙讀書先夫人目之喜且教之曰人居世未<lb/>
必長貧賤亦未必長富貴但貧賤入富貴非讀書未昜<lb/>
得也先夫人毎教余力學熟記精究余嘗著論辨議古<lb/>
人先夫人覽之曰諺恒言未學行不可學走汝違此戒<lb/>
豈不聞讀書未到康成地不敢言譚議漢儒汝今見得<lb/>
古人㡬分敢肆妄誕立取其槁火之曰且去積學嘗問<lb/>
曽祖事曰吾及見歐陽圭齋作墓碑兵亂此文失之吾<lb/>
獨記其銘詩遂口授余令筆之凡二百五十字後得元<lb/>
<pb n="KR4e0090_WYG_076-7a"/>
文校之不一字誤又口授先祖考詩數十首令筆之曰<lb/>
吾嘗見汝父手録故能識之自是因之以傳余嘗問髙<lb/>
祖既追封郡伯曽祖墓碑何以不書先夫人曰吾初歸<lb/>
楊氏見墓碑即以此質於胡夫人夫人曰待制公沒踰<lb/>
年郡伯之命始下碑葢作於命下之先故也余嘗問祖<lb/>
母事曰孺子所當知汝父本嚴夫人生為胡夫人子兩<lb/>
夫人相親愛雖同産姊妹或不及嚴夫人孀居資薄凡<lb/>
汝父授徒所得胡夫人必多送嚴夫人所曰姒寡居也<lb/>
<pb n="KR4e0090_WYG_076-7b"/>
有一味之甘兩夫人必共之胡夫人治家禮法秩秩諸<lb/>
姪及婦敬之如嚴師戴之如慈母又曰汝父同居兄弟<lb/>
六人極相愛敬吾妯娌六人相親睦亦然時親族中皆<lb/>
不及汝兄弟後來能繼承亦見不忝嘗口授三代考妣<lb/>
忌日使筆之曰汝父及是日必祭故吾能悉之今楊氏<lb/>
先世忌日兵後有録實先夫人所授也凡先世事諸叔<lb/>
及兄不能悉者皆質諸先夫人云嵗遇先忌日貧不能<lb/>
具祭必命焚香祗拜獻蔬食曰禮不能備誠可格不可<lb/>
<pb n="KR4e0090_WYG_076-8a"/>
闕也余少雖貧未嘗敢於人校利或推以遜人先夫人<lb/>
聞之喜諭之曰汝初生術者語汝父曰兒後當食禄即<lb/>
其言驗尤應推利及人又嘗飭余曰自我歸汝家耳聞<lb/>
目見楊氏仕者皆以儒術進皆秉㢘潔從來無以贓敗<lb/>
者雖家貧而譽好汝曹勿墜也余嘗問伯叔諸姑中孰<lb/>
其貌肖吾父先夫人曰莫甚肖於陳氏姑汝父長姑二<lb/>
年容色語笑悉類孝敬仁厚亦類汝拜姑即拜父矣余<lb/>
或久不見姑輙命詣焉曰汝不識父其又可疏一日陳<lb/>
<pb n="KR4e0090_WYG_076-8b"/>
仲述見過先夫人顧余曰我猶及侍陳氏老姑即渠祖<lb/>
母待制公五男一女老姑最長公沒後楊氏一門内外<lb/>
敬事老姑如母惟其教之聽莫敢違其備盛徳族姻無<lb/>
與並者今其子孫獨盛信知有徳者必有後於外家獨<lb/>
與孔碩舅羅孺人最厚嘗語余曰陳氏此一軰女徳無<lb/>
能企之盖孝敬徳備其福亦當獨厚汝但識吾言後羅<lb/>
孺人享禄養至八十終親戚有為掾曹傭書致裕者素<lb/>
重余而憫余貧一日遣其妻請於先夫人欲偕余就傭<lb/>
<pb n="KR4e0090_WYG_076-9a"/>
月可得白金三兩先夫人謝之曰貧儒家常事豈可使<lb/>
穉子役志於此以忝祖宗其妻慚而退先夫人勵余曰<lb/>
人以此待汝何可不自卓立舅氏之子爲吏先夫人戒<lb/>
余曰汝其絶之行見其敗無㡬果然毎諭余曰為吏者<lb/>
壊心術故當逺也惟先夫人平居隨事示教皆有至理<lb/>
今余耄惛不能悉記此特録其十三四以前所聞之槩<lb/>
嗚呼痛哉<lb/>
　　　賜居録<lb/>
<pb n="KR4e0090_WYG_076-9b"/>
永樂七年以疾在告儲君遣内侍賜醫藥内侍還唘其<lb/>
所居庳陋湫隘髙廣不踰㝷他日諭某曰曷不擇髙眀<lb/>
者更之對曰臣居是八年既安之且臣家口稱是無庸<lb/>
更也曰必爲爾更之踰月賜宅於東華門之外樓居十<lb/>
楹皆新繕洽闓爽㵾深既拜賜矣竊問諸隣比故誰所<lb/>
居曰起衛卒五家以成此宅然則今五家者何向指其<lb/>
旁五家曰併於此矣歎曰豈當以一人故而令十家無<lb/>
所容白其事於儲君請辭宅不聽曰臣為宫臣所願殿<lb/>
<pb n="KR4e0090_WYG_076-10a"/>
下得四海心豈當以臣失十家之心且臣受此宅將必<lb/>
有臣倖求易宅者是臣作俑矣固辭乃聽復舊衆既服<lb/>
其約而後之求易宅者皆得罪乃始慚悔<lb/>
　　　北京紀行録<lb/>
永樂十二年八月三十日晚百戸鹿榮齎勅至九月初<lb/>
一日尚書蹇公右坊黄學士宗豫司經金正字公素及<lb/>
余皆觧職初二日鹿百戸宗豫北行初三日令㫖差百<lb/>
戸商寛送蹇公公素及余三人初四日晴凌晨出江東<lb/>
<pb n="KR4e0090_WYG_076-10b"/>
門登舟濟川衛楊經歴<hi>蹇姻家</hi>留小酌致贐午過江東驛<lb/>
晩過龍江夜宿青山觜<hi>未至儀真三十里</hi>初五日晴早至儀真<lb/>
過<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>晩過揚州夜半過邵伯初六日早晴天眀至髙郵<lb/>
午過界首便風雷雨遽霽夜過寶應縣初七日晴早至<lb/>
淮安午過清江牐度淮夜宿清河縣初八日晴午後至<lb/>
桃源縣蹇公病請醫託驛丞附口信回南京晚得宗豫<lb/>
報在對岸有管送者不得相即相望悵然夜宿桃源初<lb/>
九日晴便風早過古城驛午過宿遷縣蹇公請醫夜過<lb/>
<pb n="KR4e0090_WYG_076-11a"/>
宿遷三十里宿初十日早隂便風早過直河始買鮮魚<lb/>
午㣲雨晩至邳州蹇公請醫夜宿邳州雨不止<hi>沂河至此合流</hi>
十一日早㣲雨午過新安驛未十里大風雨不可行遂<lb/>
止夜晴十二日晴食後至吕梁<hi>即房村驛</hi>過洪夜至徐州月<lb/>
眀遂過洪十三日晴午後過夾溝晚遇馬指揮寄家書<lb/>
十四日晴早至沛縣劉教諭仲鐔来㑹并饋牲醴因托<lb/>
附書回南京午後過沙河驛聞宗豫是日早先過十五<lb/>
日晴過魯橋驛十六日晴早至濟寜蹇公請醫午過牐<lb/>
<pb n="KR4e0090_WYG_076-11b"/>
夜宿土溝十七日晴午過開河驛蹇公始勿藥邀余及<lb/>
公素登岸步行顧望山川清麗原田曠衍廬舍逺近林<lb/>
木遮映欝然可愛便共邐迤行十餘里乃還舟公欣然<lb/>
命具酒饌盖自過維揚輙病廢飲惟日戒觴豆饌余兩<lb/>
人而卧督勸之或時强起則與余對奕數枰已復就枕<lb/>
至是商百户亦來四人相與痛飲極量而罷夜至安山<lb/>
驛行在差散騎舎人劉福齎勑命尚書蹇義回南京先<lb/>
至驛中蹇公赴驛受命是夜族祖東平郡守季琛入舟<lb/>
<pb n="KR4e0090_WYG_076-12a"/>
見問十八日晴早族祖以其僚及學正王某等皆來㑹<lb/>
且致贐午余與公素附載廬陵水東人舟北行蹇公品<lb/>
分酒米諸物送余兩人族祖置酒舟中飲罷遂别諸公<lb/>
離安山三十里夜宿十九日晴便風早至章秋<hi>其南五里濟寜</hi>
<hi>水與黄河支流合</hi>食後過荆門驛午至東昌夜宿青陽驛廿日<lb/>
晴早至臨清食後過牐入衛河便風午過渡口驛晚過<lb/>
武城縣夜宿甲馬營廿一日晴午過固城晚宿徳州廿<lb/>
二日晴凌晨過枽園驛便風午過連窩驛午後過東光<lb/>
<pb n="KR4e0090_WYG_076-12b"/>
縣晚過新橋驛十里宿廿三日隂早過磚河驛十里許<lb/>
阻風午發至長蘆夜宿㣲雨廿四日早㣲雨雞鳴過興<lb/>
濟早過莘縣食後晴過流河驛晚過静海縣夜宿楊栁<lb/>
青驛廿五日晴早至直沽買鮮魚商百戸饋大蟹八十<lb/>
枚食後㑹宗豫煑魚蟹共酌遂與宗豫公素步至引兒<lb/>
灣會劉泰員外柯景林主事邀余三人登舟煑茶食蟹<lb/>
余與宗豫雙陸公素賦詩夜至楊村驛余舟不至三人<lb/>
皆宿劉柯舟中廿六日晴早與宗豫劉柯别㑹鄉人李<lb/>
<pb n="KR4e0090_WYG_076-13a"/>
子俊邀余及公素商百户草酌食後余舟至遂發楊村<lb/>
夜過蔡村二十里宿廿七日晴午至河西務余與商百<lb/>
戸先五里步行訪務耕㑹宗慶遂同酌遣人候公素不<lb/>
至舟縁北岸徑去適遇邑人周資善託附口信報家兄<lb/>
酌罷務耕宗慶送余十里登舟夜過河西三十里宿廿<lb/>
八日晴早過王家店五里舟人以事阻晚始發夜宿扳<lb/>
罾口廿九日晴早至蕭家林數日來河路屈曲舟中困<lb/>
卧悶悶食後便自蕭家林徒步向和合驛中道阻水褰<lb/>
<pb n="KR4e0090_WYG_076-13b"/>
裳涉葦荻中泥潦沒膝踰里所始得平地皂𨽻髙謙從<lb/>
旁竊歎動不若静余甚愧之亭午至和合驛飲商百户舟<lb/>
中午後余舟至遂發三十日晴亭午至張家灣買車閠<lb/>
十月初一日晴㑹前工部員外郎厲肅主事王宗學始<lb/>
得車午發至花園店夜宿初二日晴食後至文明門入<lb/>
城赴鴻臚寺報名初三日晴早入見余奉恩㫖釋免公<lb/>
素送錦衣衛是日午上御棕殿召臣士奇至榻前天顔<lb/>
穆霽聖訓諄懇臣士奇恭謝稽首時禮部尚書吕震翰<lb/>
<pb n="KR4e0090_WYG_076-14a"/>
林學士胡廣侍講楊榮金幼孜皆在晩遂同退余赴鴻<lb/>
臚寺報名翰林諸公來㑹初四日晴早入謝恩六部都<lb/>
察院大理寺通政司及十二道監察御史交章劾奏余<lb/>
罪宜正國典不可以獨宥被收十月廿五日錦衣衛都<lb/>
指揮紀綱傳奉恩㫖釋免復職還南京赴鴻臚寺報名<lb/>
廿六日晴早謝恩是日翰林中書監學及同鄉諸公皆<lb/>
來㑹午赴鴻臚寺報名廿七日晴早陛辭退翰林中書<lb/>
監學及同鄉諸公來别食後勉仁用之行儉振舒送至<lb/>
<pb n="KR4e0090_WYG_076-14b"/>
文明門外學䕫追送十里遂與王邦彦司直張伯原劉<lb/>
允恭兩司諌同行晚宿花園店廿八日晴早至張家灣<lb/>
買舟食後暴風不止河氷合遂舍舟遣從者復入城買<lb/>
脚力十一月初一日晴暴風稍止初二日晴是日冬至<lb/>
余四人望闕行告天祝夀禮退飲主人所抵暮從者以<lb/>
脚力至初三日晴食後唘行夜宿花園店初四日早過<lb/>
彰義門午過盧溝橋夜宿長陽鋪<hi>未至良郷縣十里</hi>初五日晴<lb/>
雞鳴過良鄉早食琉璃河食後同王司直張司諌飲于<lb/>
<pb n="KR4e0090_WYG_076-15a"/>
前長清縣丞張忠家<hi>王舊同官</hi>遂㑹湖廣僉憲王霖飲罷與<lb/>
王僉憲同行晚至涿州城北道傍讀歐陽圭齋所製歴<lb/>
代名賢碑遂同王司直張司諌飲王僉憲所夜宿涿州<lb/>
初六日晴午後至新城縣遇前御史馬楫邀余四人飲<lb/>
其家夜宿新城初七日晴晚至雄縣趙令來訪<hi>王同鄉</hi>饋<lb/>
酒肴芻豆初八日晴早發雄縣出城南道<hi>闕</hi>阻水舟行<lb/>
廿里始得陸午過莫州夜宿任丘縣初九日晴過任丘<lb/>
廿里遇河間守王宗海遣從者送余四人赴河間就邸<lb/>
<pb n="KR4e0090_WYG_076-15b"/>
舎時聞戒故也晚至河間王之子饋牲酒芻豆李驛丞<lb/>
亦饋酒饌遂留同飲初十日晴晚至獻縣十一日晴雞<lb/>
鳴過單家橋晚至阜城縣十二日晴午至景州遇春坊<lb/>
故吏劉政及前大理評事周禮買酒酌余四人繼㑹前<lb/>
給事中李琦進士吕文質李買酒邀余四人及吕酌其<lb/>
家酌罷送吕還景福屯因指示余周亞夫塜及董莊<hi>仲舒</hi>
<hi>居䖏</hi>是夜劉政留伴余宿十三日晴劉政送余行五里始<lb/>
别午至徳州遇隆平侯沐都指揮馳驛還南京託附家<lb/>
<pb n="KR4e0090_WYG_076-16a"/>
書夜宿徳州十四日晴早王司直先由陸路赴濟寜午<lb/>
與張劉二司諌附載桐廬人舟同載者光䘵寺録事陳<lb/>
遜新興知縣廖康祐桐廬縣丞黎是夜風雪宿舟中十<lb/>
五日隂南風午發徳州行三十里宿十六日晴早過固<lb/>
城驛廿里遇舉人㓂厚連智畧聞家中消息十七日晴<lb/>
早過甲馬營驛晚過武城縣廿里宿十八日晴食後過<lb/>
渡口驛晚至臨清縣十九日晴早過牐㝷行敏不遇食<lb/>
後發臨清夜宿清陽驛<hi>自徳州至此皆南風</hi>廿日晴食後過東昌<lb/>
<pb n="KR4e0090_WYG_076-16b"/>
陳耘御史来㑹便風遂發未至荆門廿里宿廿一日晴<lb/>
食後過荆門驛遇故人鄧傑初徒步送余十里别晚過<lb/>
章秋三十里宿廿二日晴凌晨過安山驛夜宿開河驛<lb/>
廿三日晴晚至濟寜過牐遂宿<hi>自荆門驛至此皆南風</hi>廿四日晴<lb/>
晚北風候王司直不至留書學中遂發濟寜未至魯橋<lb/>
驛十里宿廿五日晴南風早過魯橋夜宿沙河驛廿六<lb/>
日晴早過沛縣未至夾溝三十里夜宿廿七日晴早食<lb/>
過夾溝夜宿徐州廿八日晴早髙驛丞來訪饋牲醴薪<lb/>
<pb n="KR4e0090_WYG_076-17a"/>
炭食後過洪夜宿吕梁廿九日晴午過洪南風行二十<lb/>
餘里夜宿三十日晴早食過新安驛南風行二十餘里<lb/>
夜宿十二月初一日晴早食過邳州沂河流澌盛下晚<lb/>
聞曽本清舟北行追之不及夜宿宿遷縣<hi>自魯橋至此皆南風</hi>初<lb/>
二日四更北風盛寒早河凍斮氷行至古城九重灘膠<lb/>
淺遂宿是日晴初三日晴河凍益堅晚稍解行五里至<lb/>
崔鎮夜宿黎縣丞先陸行至桃源初四日晴氷堅午遂<lb/>
舍舟買脚力陸行十里夜宿初五日晴早食至桃源縣<lb/>
<pb n="KR4e0090_WYG_076-17b"/>
前給事中謝朝錫孝感知縣袁仲海廬陵羅用素皆来<lb/>
㑹遣從者赴縣告阻凍文書晚飲謝所縣丞簿來訪廬<lb/>
陵李學秀才在對江亦來㑹具說小兒動静初六日晴<lb/>
早飲袁仲海所㑹浙江憲僉劉濬食後發桃源晚至清<lb/>
河縣是夜與廖知縣陳録事别初七日晴早附淮安人<lb/>
舟遂發清河晚至淮安初八日晴早附載宿遷人舟遣<lb/>
從者入城招劉彦達教授及之紀姪來㑹午發淮安未<lb/>
至寶應二十里夜宿是夜微雨初九日晴便風早過寶<lb/>
<pb n="KR4e0090_WYG_076-18a"/>
應縣晩過界首驛夜過髙郵遂過邵伯夜半至揚州初<lb/>
十日晴便風早㑹御史張翼給事中李熲始知王司直<lb/>
於宿遷陸路先行遂發揚州亭午至儀真過<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>附載鎮<lb/>
江人舟夜過龍江夜半至江東驛十一日晴早入城赴<lb/>
鴻臚寺報名<lb/>
　　　西廵扈從紀行録<lb/>
宣德庚戌十月初九日上親率六師廵邊扈從之臣命<lb/>
公侯伯都督皆行文臣少師蹇義少傅楊士竒楊榮太<lb/>
<pb n="KR4e0090_WYG_076-18b"/>
子少保金幼孜禮部尚書胡濙工部尚書吳中吏部侍<lb/>
郎鄭誠戸部侍郎吳璽兵部侍郎柴車刑部侍郎施禮<lb/>
都察院副都御史賈諒太常寺卿楊溥姚友直大理寺<lb/>
卿徐初通政司叅議劉芾光禄寺卿郝郁鴻臚寺卿楊<lb/>
善各率其屬行以士竒老疾特命肩輿從行是日早扈<lb/>
從官皆先出德勝門赴玉河營候駕午後駕至駐蹕玉<lb/>
河初十日楊少𫝊金少保楊太常及余四更先發赴龍<lb/>
虎臺候駕晚駐蹕龍虎臺上召義士竒榮㓜孜溥顧問旣<lb/>
<pb n="KR4e0090_WYG_076-19a"/>
退復召士竒諭曰前路陿隘車騎膠葛難行今遣長隨<lb/>
内使䕶卿行士竒叩首謝退抵暮長隨内使黄汜奉㫖<lb/>
以校尉二人来一路皆三人者䕶行往還頼以無虞十<lb/>
一日昧爽度居庸闗闗之内凡四十里未刻已度晚駐<lb/>
蹕岔道賜百官酒饌十二日駐蹕岔道賜義士竒榮幼<lb/>
孜溥酒饌復勑光禄賜五人羊酒十三日駐蹕岔道觀<lb/>
獵晩賜英國公張輔成國公朱勇忠勇王金忠清平侯<lb/>
吳成新建伯李玉奉化伯滕定尚書蹇義楊士竒楊榮<lb/>
<pb n="KR4e0090_WYG_076-19b"/>
金幼孜胡濙吳中太常卿楊溥酒饌十四日車駕發岔<lb/>
道楊少傅金少保楊太常及余先行五鼓過榆林辰刻<lb/>
過懐來城西五里駐營十五日早過上墓過沙城晚駐<lb/>
營雷家站凡車駕所經闗内闗外皆豐稔是晚上顧羣<lb/>
臣言之甚喜遂賜酒饌既而召士竒榮加恩命十六日<lb/>
過鷄鳴山辰刻過鷂兒嶺與金少保楊太常入廵檢司<lb/>
在桑乾河上又㝷廵檢所居土屋三間髙不踰㝷廣如<lb/>
之四旁穢惡司前灘聲虓吼灘側鋪舍名響水而榛荆<lb/>
<pb n="KR4e0090_WYG_076-20a"/>
䝉宻因思坦行兄平生文學過人直氣浩然不可屈下<lb/>
徒以病乞身謫死於此為之低徊黯然流涕二公皆坦<lb/>
行故人亦惻愴興嘆而出是日駐營義河未至宣府十<lb/>
里所宣府總兵都督譚廣迎謁上褒賚甚厚晚鼐員外<lb/>
送棃甚佳柴侍郎送三力助肩輿十七日賜将士綿衣<lb/>
袴鞋車駕西出洗馬嶺命榮濙中璽車溥善及欽天監<lb/>
太醫院官扈從餘皆留宣府余與金少保姚太常寓彌<lb/>
陀寺蹇鄭諸公寓衛官之家彌陀者元丞相安童創建<lb/>
<pb n="KR4e0090_WYG_076-20b"/>
已毁近嵗總兵譚都督復作之住持薊州人待客甚恭<lb/>
是晚飲姚公所夜余邀二公飲十八日早譚都督来訪<lb/>
盖城中諸官皆送駕至前營始回萬全都司馬都指揮<lb/>
以三衛官皆来見午同金姚二公回訪譚公留飲晚陸<lb/>
英来見鄭侍郎招飲十九日譚公招諸公飲禮甚厚二<lb/>
十日早譚公以寺住持求重脩彌陀寺記許之而卻其<lb/>
禮幣是日作重脩彌陀寺記懐来張都指揮来見晚譚<lb/>
都督來報車駕明日還至宣府東二十里駐營遂促装<lb/>
<pb n="KR4e0090_WYG_076-21a"/>
二十一日早余同金少保姚太常出宣府城至營楊少<lb/>
傅楊太常先至辰刻駕至晚召榮士竒顧問遂賜二人<lb/>
天鵞二十二日駐蹕雷家站是日天明度雞鳴山與金<lb/>
公同觀山下永寜寺碑寺已毁故址亦不復見碑文歐<lb/>
陽圭齋奉勑譔巙巙學士書字畫皆全文云唐太宗嘗<lb/>
駐蹕於此山下聞雞鳴因以名山云二十三日過懐來<lb/>
東五里駐蹕晚□雪盖自車駕啓行至歸皆和緩無風<lb/>
如中土八九月宣府菊花粲然可觀其城中人云十月<lb/>
<pb n="KR4e0090_WYG_076-21b"/>
天氣如此前所未有至是始覺稍寒夜有㫖從官前留<lb/>
宣府者明日皆先度闗惟楊士竒及扈従赴洗馬嶺者<lb/>
隨駕二十四日早楊少傅金少保楊太常及余天明至<lb/>
岔道是日駐蹕岔道晚有㫖從官皆先度闗余遂同金<lb/>
少保先行昏暝度闗既度咫尺不辨物色遂迷道二鼓<lb/>
始達新店從者皆困憊寄宿民家五鼓同金公起行三<lb/>
十里至玉河天明與金公相失辰刻車駕至余趨避道<lb/>
傍衆中上遙見遣范太監馳馬賜勞問且命從容歸余<lb/>
<pb n="KR4e0090_WYG_076-22a"/>
望駕叩頭畢遂行未刻入安定門遇康中正訓導見報<lb/>
妻子已至張家灣及報家兄安好甚慰意晚至家<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_076-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻五十五</head>
    <p>
<pb n="KR4e0090_WYG_083-1a"/>
欽定四庫全書巻<lb/>
　東里續集巻五十五　　　明　楊士竒　撰<lb/>
　　詩<hi>五言古</hi>
　　　退思軒為淮陽劉千户賦<lb/>
結髪在軍中幸際熈明時聲教洽四海不聞羽檄馳家<lb/>
承厚禄貴身有好爵縻雖懐鉛刀用一割不及施自顧<lb/>
草木㣲芳澤振華滋感激天地恩胡能分寸禆惟應篤<lb/>
忠貞庶不忝恩私庶事如蝟毛何以適攸宜發已一失<lb/>
<pb n="KR4e0090_WYG_083-1b"/>
經臣職隳自兹豈但羞榮寵安危誠係之歉歉内自懐<lb/>
兢兢恒自持髙軒敞𢎞麗退食時在斯先哲有明訓掲<lb/>
以為箴規<lb/>
　　　題范仲倫紀善攀桂軒<lb/>
團團青桂樹髙髙凌紫虛根本積深厚柯條鬱紛敷風<lb/>
雲蕩杳靄雨露涵浸濡當春競妍華不與桃李俱秋氣<lb/>
悴萬卉孤芳乃芬如金彩耀朝暉天香含滿裾軒居延<lb/>
爽霽静對古人書觀道可適懐何必傾一壺居止得嘉<lb/>
<pb n="KR4e0090_WYG_083-2a"/>
䕃悠然塵慮袪緬惟種植勤今來百嵗餘先人義方訓<lb/>
遺我以良圖幽貞嫓令徳安敢廢斯須光華際昌辰歘<lb/>
起應時需攀援聊淹留非為樂其初念兹保明誡嵗晏<lb/>
以終譽<lb/>
　　　送王孝子歸成都<hi>其初巴陵人省其姊來金陵</hi>
蜀嶺春雪消秦淮新水衍萬里蜀中人見水思鄉縣去<lb/>
年在親側今年在帝畿非縁同産故誰肯離親闈一朝<lb/>
復一朝思親心若燬問君刲股時痛迫何如此初發白<lb/>
<pb n="KR4e0090_WYG_083-2b"/>
鷺洲忽過黄鶴樓巴陵尋舊里荆門泝上游家林行漸<lb/>
邇筭程應預喜猿嘯豈闗情鵑啼空在耳倚門望萊衣<lb/>
踉蹡五色歸供饌黄魚美登盤丹荔肥親年方夀考歸<lb/>
來誓相保長承膝下懽不出門前道<lb/>
　　　送陳景著編脩以母老乞近地得福州敎授<lb/>
振佩謝彤陛驅車出重城堂中有夀母奉以趨脩程秉<lb/>
志存事君母也迫衰齡仰荷聖主仁俯諧烏鳥情維時<lb/>
六月中流金赫炎蒸行路豈不難適願心孔寧濟濟玉<lb/>
<pb n="KR4e0090_WYG_083-3a"/>
堂侣祖餞羅冠纓眷言夙昔好何以贈子行易得四海<lb/>
譽難致鄉里名矧乃來學衆逝將於我承黽勉慎所操<lb/>
庶用閎休聲<lb/>
　　　送聶敎諭赴貴州<hi>聶屢見過不遇留巻求贈言賦此見意</hi>
徃與子别者乃在江漢湄江漢日夜流嵗月忽如馳相<lb/>
思隔川岳於今已十期子家清江曲夙有温厚資少小<lb/>
入鄉校育徳窮書詩中嵗登成均鴻鵠摩天涯金石恊<lb/>
其音佩玉昭其儀拜為愽士官小試百里師詵詵遊學<lb/>
<pb n="KR4e0090_WYG_083-3b"/>
徒左右侍臯比成徳與達才造就咸適宜九載績用成<lb/>
入奏趨彤墀陞遷荷榮寵欣欣遂其私職不踰文敎出<lb/>
不越皇畿明晨整行装王程詎能違嗟子契濶懐慰悦<lb/>
宜在兹終焉乖所願坐以職務縻過門弗及迓出祖弗<lb/>
及追引望池陽峯曷慰中渇飢幸逢熈明運㑹合諒有<lb/>
時惟應保貞素遲暮以為期<lb/>
　　　題訪戴圖<lb/>
寒宵雪初霽明月照庭前獨酌山隂酒含詠招隱篇良<lb/>
<pb n="KR4e0090_WYG_083-4a"/>
朋忽興念懐徃方浩然泝洄剡中行玉色晃山川道長<lb/>
興易窮回艫遽言旋性情自不羈動止故無牽放曠非<lb/>
可則猶為畫者傳<lb/>
　　　題文丞相字<hi>文丞相為吉水解氏大書生香翰墨之隙六字解之孫文夫求題其</hi>
　　　　<hi>後</hi>
惠風布和氣流雲度春隂時卉播芳潤嚶鳴懐好音邑<lb/>
中理琴罷逍遥翰墨林圖帙左右陳永謝浮慮侵静觀<lb/>
悟𤣥化油然適我心奄忽百嵗餘名徳揚至今燁燁文<lb/>
<pb n="KR4e0090_WYG_083-4b"/>
山書尚照文水潯惟應嗣世者持用寳南金<lb/>
　　　謝賜嘉禾詩<hi>有序</hi>
　　永樂三年九月朔旦上閱中秘書得太祖聖神文<lb/>
　　武欽明啟運俊徳成功統天大孝髙皇帝御製嘉<lb/>
　　禾詩聖孝深至將垂示於萬萬年乃命摹刻以賜<lb/>
　　諸王廷臣龍章玉刻雲漢昭回臣忝職侍從均拜<lb/>
　　鴻恩齋沐莊誦有以窺見帝王功徳之隆矣盖嘗<lb/>
　　竊論古者帝王之盛未有過乎唐虞三代之君其<lb/>
<pb n="KR4e0090_WYG_083-5a"/>
　　始無不本於得天其行無不急於除暴安民是以<lb/>
　　民心和於下天心和於上豐年屢應百祥萃臻而<lb/>
　　為泰和之世元之季世上失其政宼攘四興民墜<lb/>
　　塗炭我太祖皇帝誕膺天命提一旅之衆恭行天<lb/>
　　討東征西怨南征北怨掃刮兇暴挈天下無告之<lb/>
　　人舉納之康寧之域母養而父訓之由是仁浹義<lb/>
　　洽黎民豐足政化脩明禎祥恊應與唐虞三代泰<lb/>
　　和之世同功而共效矣斯皆臣之所躬被目睹固<lb/>
<pb n="KR4e0090_WYG_083-5b"/>
　　不應聖製而後知之若夫致祥之由一歸天錫不<lb/>
　　謂已功而歉然不自滿假之心與堯舜禹湯文武<lb/>
　　同一聖徳者實由聖製而知之也皇帝陛下統承<lb/>
　　大寳君主萬方繼志述事孝治益隆天下林林總<lb/>
　　總之生遭遇何幸盖堯舜禹湯文武之道傳至於<lb/>
　　太祖皇帝今又傳至於陛下矣陛下敬承善繼永<lb/>
　　篤不忘故雖手澤一篇一詠皆以為聖道所存必<lb/>
　　欲著明永示無極臣獲睹天章巳極榮幸而況於<lb/>
<pb n="KR4e0090_WYG_083-6a"/>
　　親受寵賜者乎隆恩至寳豈如其他世世貴重之<lb/>
　　賜之比懽愉之情倍萬常品用作五言詩一首以<lb/>
　　著瞻仰欣悦之意謹寫上進詩曰<lb/>
𤣥天肇昌運皇明啟隆祚有赫清泗濵篤生我皇祖於<lb/>
維皇祖聖桓桓秉神武于時草昩際隂氛蔽寰宇受命<lb/>
提天戈弔民麾虎旅呉楚掃欃槍幽并驅羆虎函夏復<lb/>
清寧窮櫩息咻噢迤邐五敎敷從容九功叙絃歌亘逺<lb/>
域鋤耰隘荒墅浸淫俗化淳汪洋徳施普昊天監昭事<lb/>
<pb n="KR4e0090_WYG_083-6b"/>
駢蕃荅純嘏五緯無留逆四時皆順序休祉萬斯臻豐<lb/>
年豈惟屢大田毓禎穀芃芃映黍稌聖世躋泰和聖情<lb/>
聊暇豫雍雍發歌詠輝輝粲毫素文如虬龍躍又如鸞<lb/>
鳳翥音如咸韶會氣如春陽煦上樂帝眷顧下樂民康<lb/>
富丕顯並周文不矜同姒禹於維我皇祖功徳侔三五<lb/>
俯睨漢與唐陋哉疇比數宸章隠中秘至寳終明著陛<lb/>
下握乾符垂衣纉鴻緒琬琰昭大刻臣工拜嘉予旦旦<lb/>
睹奎光淵淵仰皇度誠由陛下聖心存有虞慕益勤繼<lb/>
<pb n="KR4e0090_WYG_083-7a"/>
述志遂隆顯揚務睿製超百王至孝踰千古敬擷輿人<lb/>
言陳詩獻當宁<lb/>
　　　望雲詩<hi>有序</hi>
　　太常王侯勉自皇上龍飛之初超拜少卿而卿乆<lb/>
　　闕侯總太常事敦厚易直國家有事于天地宗廟<lb/>
　　百神侯練習典禮相事秉䖍膺受恩眷榮且重矣<lb/>
　　侯陜西蒲城人蚤喪其父率其弟勵朂事母夫人<lb/>
　　能孝既舉鄉貢出仕而其心未嘗不在母側嘗一<lb/>
<pb n="KR4e0090_WYG_083-7b"/>
　　迎就養京師居數嵗母夫人不忘其鄉之樂也勵<lb/>
　　朂思有以寧其母之心相與奉歸而侯重去其親<lb/>
　　忡忡焉如不可一朝居也侯之子謙自請歸養大<lb/>
　　夫人冀以寧其父之心夫父子兄弟相篤於孝行<lb/>
　　如此豈非以侯為之表率哉克孝於親者必忠於<lb/>
　　君今侯仰荷國恩榮且重誠明乎義而力乎所當<lb/>
　　務將其行之可稱於時者不尚多乎故為賦古詩<lb/>
　　一首述其事且致望於他日云<lb/>
<pb n="KR4e0090_WYG_083-8a"/>
少小失所怙鞠我仰母氏我今已成立母氏隔千里朝<lb/>
亦思母慈暮亦思母慈愁腸日九廻朝暮千萬思官列<lb/>
九卿貳迎養失所願母來止嵗餘母樂歸鄉縣雖有兩<lb/>
賢弟致敬奉母居我獨不在側何以紓鬱紆荷君恩寵<lb/>
深憶母道途逺仰首望飛雲秦山長在眼小兒解父意<lb/>
願父勿憂歎我歸養大母父但忠王官一門隆孝行父<lb/>
子及兄弟所以白髪親怡怡膺夀祉敦行用表率豈不<lb/>
自一身觀感動鄉里詠歌揚縉紳君親同所尊忠孝匪<lb/>
<pb n="KR4e0090_WYG_083-8b"/>
二道努力慎克終來世焯有耀<lb/>
　　　明明處士輓詩<hi>有序</hi>
　　余童丱數從海桑陳先生游郡城必主劉復初時<lb/>
　　先生族孫仲述敎授其家復初之尊甫明明處士<lb/>
　　春秋七十餘皓然白顛頎身玉立雍容言論而延<lb/>
　　禮先生愈乆愈敬復初為人温然端厚以學問為<lb/>
　　務執所業請益無須㬰懈怠先生器重之異於衆<lb/>
　　也孟子言觀近臣以其所為主孔子稱子賤必本<lb/>
<pb n="KR4e0090_WYG_083-9a"/>
　　於魯之君子處士其賢乎哉後數嵗先生捐館復<lb/>
　　初自郡庠陞太學為給事中仲述亦取進士去相<lb/>
　　繼以沒惟處士康寧無恙余雖未獲再造劉氏追<lb/>
　　惟曩昔遊從之樂老成典刑風流文采未嘗忘余<lb/>
　　懐也洪武壬午處士沒於家余聞而嘅嘆焉今年<lb/>
　　見處士少子彦信於京師示余易闇謝先生所為<lb/>
　　處士墓誌及翰林學士解公所為墓表讀之益不<lb/>
　　能釋懐因作輓詩一章以著余之思而處士之所<lb/>
<pb n="KR4e0090_WYG_083-9b"/>
　　為可傳者亦庶幾可想見也<lb/>
岧嶤金螺山螺山水逶迤螺水逝不還螺山空雲飛我<lb/>
懐賢達人寂寞今安之在世無所繫去去忽如遺鬱鬱<lb/>
喬松樹舟車諒所宜何為南山中空負髙潔姿寒暑若<lb/>
循環四時屢遷移傲兀冰與霜欣榮遲暮時中有丹鳳<lb/>
雛五章備羽儀髙舉戾阿閣嗈嗈鳴朝曦鳳雛忽已去<lb/>
喬松復傾摧瞻望杳不及行者皆歔欷俯仰念疇昔我<lb/>
獨有餘悲矯首睇螺山閣淚書此辭<lb/>
<pb n="KR4e0090_WYG_083-10a"/>
　　　輓永嘉胡處士<lb/>
流波逝不息時序無停遷嗟彼泉下人一徃不復還追<lb/>
惟在世時卓犖稱英賢芳馨佩蘭茝被服夫容鮮幽居<lb/>
玩𤣥化歴探羲皇前歩履率周行飲濯必清泉一朝逐<lb/>
征風飄然若雲烟反終自常道懐徳諒難捐幸睹五色<lb/>
雛及時厲髙鶱黽勉務顯揚夙夜志惓惓煌煌金石詞<lb/>
足為永代傳<lb/>
　　　送謝憲使還廣西<lb/>
<pb n="KR4e0090_WYG_083-10b"/>
謝公青雲器發身自科名初命屬司寇特達蜚賢聲十<lb/>
年典大郡政化龔少卿遂陞董外憲八桂歌澄清展矣<lb/>
冰雪操諒哉矜恤情聖人御寰宇簡賢寄嫠<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>安得皆<lb/>
若人四海臻咸寧春蘭花始開述職趨明廷我昔嘗同<lb/>
朝相見慰平生握手甫一再驅車復南征故寫嚮徃意<lb/>
聊贈萬里行<lb/>
　　　送黄知府還瓊州<hi>三首</hi>
蕭蕭朔風勁慄慄年嵗徂積雪横山岡凝冰塞川途念<lb/>
<pb n="KR4e0090_WYG_083-11a"/>
子萬里行相送城南隅寒樹𣺌蒼茫誰能忍離居<lb/>
離居昔不淺晤語今還促郡府分南溟烝黎望賢牧寒<lb/>
暉動飛斾浮埃暗馳轂逺舉凌㝠㝠臨岐羨鴻鵠<lb/>
鴻鵠翔翩翩倐忽天之涯丈夫抱竒才致用貴及時山<lb/>
川歴緬邈何以贈仳離永矢冰雪操遲暮以為期<lb/>
　　　輓凌孝子<lb/>
閩有凌孝子十六丁喪亂辛苦奉雙親巖谷日奔竄晨<lb/>
汲寒澗飲暮拾枯薪爨跬歩皆畏途觸目増愁嘆百死<lb/>
<pb n="KR4e0090_WYG_083-11b"/>
幸脱歸雙親遄棄違囏難殯淺土慟哭血淚揮孤身惟<lb/>
影伴㷀㷀竟何依經年寇盜息來返鄉園扉拮据葺屋<lb/>
廬黽勉遂家室處宗仁有施處鄉義無失寧辭薦辟榮<lb/>
甘就原丘逸云胡未下夀盖棺事奄畢昔有江巨孝漢<lb/>
史髙其人誰言千載下令徳無與倫天道逺弗爽為善<lb/>
福必臻凌氏身後榮煌煌垂不泯<lb/>
　　　陶氏榮節堂<lb/>
人生伉儷情所願偕白首二九歸陶家三八為孀婦抱<lb/>
<pb n="KR4e0090_WYG_083-12a"/>
持襁中兒辛苦難具論矢心只如一兒大今有孫紫鳳<lb/>
啣天書光華見旌表孫長登科名更覺門庭好皇天佑<lb/>
節義降福無窮期永歌榮節堂聊繼栢舟詩<lb/>
　　　輓詩<lb/>
歐鄉有貞士蕭散離塵俗家庭崇孝徳宗婣重惇睦交<lb/>
友執信義恂恂在鄉曲雅度廓有容好善如不足浮雲<lb/>
抗志尚蘭茝充佩服愛子以力學詩書貯連屋飛騰自<lb/>
庭下玉立見鸞鷟髙堂致滫瀡十載京華禄八十餘三<lb/>
<pb n="KR4e0090_WYG_083-12b"/>
齡長徃遽不復懐貞寫哀些聊為蒿里續<lb/>
　　　題古木幽禽圖<lb/>
古木含春澤紛敷枝葉清羣飛各有類動息相和鳴藹<lb/>
藹天地間品物遂生成無輕畫史意可怡仁者情<lb/>
　　　送彭學修之興寧知縣<lb/>
平生慕為縣可以恤嫠<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>不得真由命傍觀却愴情吾<lb/>
鄉有彭子發軔宰興寧送爾慎樹立行㸔起令名<lb/>
　　　追賦袁氏瞻衮堂<lb/>
<pb n="KR4e0090_WYG_083-13a"/>
中嵗謁金闕恭承明聖恩千載之所遭錫命乆益蕃重<lb/>
爵與厚禄頌臺燁髙鶱泰壇切紫霄清廟凌絳雲天子<lb/>
奉明禋周旋嚴駿奔祀事國所重為榮安可言朅來遂<lb/>
懸車言歸東海濆何以報盛徳惓惓中心存興居兼食<lb/>
息一惟我聖君祗若聸龍衣肅若仰臨軒仰祝萬萬夀<lb/>
悠乆齊乾坤大書掲中堂庶庸示無諼嗟哉逝已逺敬<lb/>
率惟後昆<lb/>
　　　題梅<lb/>
<pb n="KR4e0090_WYG_083-13b"/>
桃李盛芳妍春風一朝歇窮冬嵗華盡見此枝上雪天<lb/>
寒𣺌空闊清香表髙潔<lb/>
　　　餘姚陳處士輓詩<lb/>
桂樹生堂堦秋霜悴其英秋霜自恒化能不懐芳馨人<lb/>
無金石資安得獨長生形質雖化盡惟善逺益稱緬彼<lb/>
林居士素履篤幽貞恂恂孝友徳坦坦君子行推己務<lb/>
惠濟潔身謝浮雲一朝盡天年奄兹三紀盈松栢繞丘<lb/>
墓凌雲鬱青青終令懐徳者慿軾愴中情<lb/>
<pb n="KR4e0090_WYG_083-14a"/>
　　　題山水圖<lb/>
結纓二十載素髪忽盈簮才薄識且踈驅馳百不任憂<lb/>
虞積懐抱流塵暗衣襟瀟散此誰與結廬在幽深危峰<lb/>
疊蒼翠灌木鬱成隂奔泉瀉石磵浮嵐掩遥岑駘蕩時<lb/>
物榮交交響春禽趣與清景㑹而無塵俗侵忩中南華<lb/>
篇流玩以澄心相知一二軰嚢琴亦來尋更迭為我彈<lb/>
泠泠皆雅音怡然樂吾天撫巻心為歆俛首發長嘆悵<lb/>
然興越吟<lb/>
<pb n="KR4e0090_WYG_083-14b"/>
　　　脩敬齋<lb/>
士學之所本乃在方寸間出入慎省察奉持常拳拳執<lb/>
虛如執玉處獨如臨尊主一不二適存養静以專益乆<lb/>
虛且明萬理自森然所以徳之聚古人有名言羅生豫<lb/>
章裔家學探淵源脩敬掲齋扁瞻對如孔顔肅中戒外<lb/>
馳宴坐必衣冠雲谷有明訓昕夕勤鑚研勉哉在惇行<lb/>
勿云知者難<lb/>
　　　桃源縣<lb/>
<pb n="KR4e0090_WYG_083-15a"/>
泊舟桃源縣滿目生秋草不見桃花林但見牛羊道臨<lb/>
江盡茅舍繞屋惟桑棗尚有淳朴風何由恣幽討<lb/>
　　　九日發桃源遇便風<lb/>
出門已六日嘉節逢重九旭日明秋空川原浄氛垢寥<lb/>
寥數家村茅簷䕃榆栁緑醑堪旋沽黄花何處有張颿<lb/>
乗便風舟行疾於走前岸𣺌彌望瞬息屬回首桃源下<lb/>
百里不待晨炊後北京緬迢逓王程畏遲乆舉觴問河<lb/>
神明晨還送否<lb/>
<pb n="KR4e0090_WYG_083-15b"/>
　　　新安驛奉簡蹇公及公素<lb/>
解纜未十里峥嶸亂雲黒北風吹波立進咫退已尺努<lb/>
力度前灣依林聊蹔息船忩雨穿溜狼藉沾衣席跼蹐<lb/>
擁氊毳愁坐終日夕僕夫勞敝餘飢寒皆失魄對此傷<lb/>
人心奈何逺行客中宵豁隂翳青天流月色同舟各解<lb/>
顔安卧免欹側人事有倉卒天道叵測識向來行路難<lb/>
未有新安驛<lb/>
　　　送周布政還廣西<lb/>
<pb n="KR4e0090_WYG_083-16a"/>
周子湘中彦桂芳昔同官清姿玉瓉貴雅量湖海寛所<lb/>
發必歸厚所履必由端霜臺既展驥秋曹亦翔鸞中嘗<lb/>
擢近職所樹皆桓桓遂授方岳寄八桂開大藩勉勉敷<lb/>
上徳孜孜救民難温若春陽煦潤若時雨<graphic n="KR1998" url="https://raw.githubusercontent.com/kanripo/KR-Gaiji/master/images/KR1998.png" mimeType="image/png"/>勞勤十載<lb/>
餘坐鎮邊隅安考績進禄秩蒙恩復南轅嗟予乆間闊<lb/>
蹔晤仍鮮歡相送即脩途相期惟嵗寒何以表中愫聊<lb/>
贈青琅玕<lb/>
　　　送芮長史致政還鄉<lb/>
<pb n="KR4e0090_WYG_083-16b"/>
芮君毗陵彦發軔賢能科十年鳳凰池近侍增光華簡<lb/>
陞春宫臣司經侍講席朝紳五品貴旦暮儲皇側鞠躬<lb/>
勤小心言行恪有常出入謹儀度玉佩鳴瑲瑲再陞親<lb/>
藩輔所寄誠獨重正道與直言肯慚賈與董春秋登七<lb/>
十從容告歸休拜稽辭賢王歸朝謝宸旒我昔官桂芳<lb/>
於君實聨署況復紫垣南廨宇相隣住相親日相好嵗<lb/>
乆交誼深明月映澄潭兩照知巳心暮齡乃乖分闗山<lb/>
隔南北時誦停雲詩相望但相憶今來語未竟遽復倒<lb/>
<pb n="KR4e0090_WYG_083-17a"/>
離尊重晤知何時黽勉頻加餐<lb/>
　　　題枯木竹石<lb/>
喬木風霜古貞石金銕如所以尚志人樂偕木石俱況<lb/>
有淇澳姿清風當座隅力田有餘暇足用適詩書<lb/>
　　　送徐提㸃被召赴北京<hi>得向字</hi>
聖人嗣天位郊廟親玉鬯明堂一𢎞新禋祀徵助相之<lb/>
子奉綸音詰朝戒征兩岧嶤萬嵗山雙闕五雲上鵷行<lb/>
余將簉鶴馭子先倡紛若明漢星皆維北辰向<lb/>
<pb n="KR4e0090_WYG_083-17b"/>
　　　送史常<hi>有序</hi>
　　溧陽史常讀書持身不肯茍且混流俗舉進士為<lb/>
　　行人滿九載考最陞建寧知府以㢘厚自持月餘<lb/>
　　吏畏民懐稱為賢守時朝廷遣官考察外有司清<lb/>
　　濁材否將陞黜之考察者既不滿常之簡於其禮<lb/>
　　而同官素以不檢為常所制者遂從而毁之然求<lb/>
　　其過不得得其嘗罰老引商民米以贍獄囚之無<lb/>
　　家者雖具案檢不閲而坐入已考黜當為民送詣<lb/>
<pb n="KR4e0090_WYG_083-18a"/>
　　京師京師故舊率謂常白其實於朝當得復職常<lb/>
　　言幸有父母雖老無恙得歸侍足矣竟不自明來<lb/>
　　告别將歸余於常徃還乆相知有素其去也不能<lb/>
　　無情故作詩送之<lb/>
君子達義命不為外物騖孶孶脩其身貴賤安所遇青<lb/>
蠅汙白璧自古有不慮曾參不殺人讒言令母懼直生<lb/>
見誣金賞之亦不忤曖昩須㬰間光明懸竹素之子抱<lb/>
夙尚雍容偉儀度讀書膺薦達操節致時譽遂拜二千<lb/>
<pb n="KR4e0090_WYG_083-18b"/>
石分符牧黎庶所務㢘與仁果得<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠慕磷緇出媒蘖<lb/>
不辨亦不怒怡然返初服脱灑謝羈馬拜辭出都門春<lb/>
華未遲暮白雲動髙興清鶯滿長路家在溧水陽行行<lb/>
見鄉樹上堂悦父母下堂洽親故人生有至樂豈必貴<lb/>
與富念子相知舊此别何時晤浩浩繾綣懐因詩一披<lb/>
露<lb/>
　　　贈蕭大慶敎諭詩<hi>有䟦</hi>
西昌邑東南桃源擅瀟灑蕭氏所世居彬彬見文雅我<lb/>
<pb n="KR4e0090_WYG_083-19a"/>
識斯賢翁魁厚稱長者昔在元季時寇敓充四野翁奮<lb/>
捐帑藏保障厥隣社其季安敬甫清襟浩傾瀉惜哉不<lb/>
永年鄉閭共嗟咤徳隣自幼孤好學出陶冶於義必踴<lb/>
躍於利豈茍且穰也有鳳毛幼學勤不捨黄巻三萬軸<lb/>
一目數行下詵詵羣倫中指謂千里馬昨領鄉書升㑹<lb/>
試登榜亞除授金鄉邑餞别持杯斚索我贈行言顧我<lb/>
今衰也惟斆學之半黽勉無自假徳義士所珍富貴直<lb/>
土苴朂哉務進脩勿言知者寡誨人在善誘不在楚與<lb/>
<pb n="KR4e0090_WYG_083-19b"/>
夏愚直茍不遺可用膺純嘏<lb/>
　　余客蕭氏塾時大慶始數嵗大慶穰字也今年及<lb/>
　　仕矣方以明經授官則余之老也固無足恠然余<lb/>
　　周旋其曾祖祖父間五十餘年故於贈言有惓惓<lb/>
　　致勉之意云<lb/>
　　　送羅崇本進士歸省<lb/>
北闕雨新霽上林鶯正飛朝侍豈不榮闗山逺庭闈經<lb/>
年定省曠累月音書稀揺揺一寸心遑知渇與飢恭承<lb/>
<pb n="KR4e0090_WYG_083-20a"/>
聖主賜寧親蹔南歸髙堂夀且康承懽足光輝家慶誠<lb/>
所樂王程顧無違贈子淇澳詠自脩慎其㣲中和飭徳<lb/>
性昔賢有佩韋<lb/>
　　　忠孝堂詩<hi>有序</hi>
　　宿遷春秋之鍾吾也居淮之陽今南北兩京舟航<lb/>
　　徃來所必經也余屢過之其土厚水清俗質而醇<lb/>
　　其人端而確毅而有守吾意必有才且良者生乎<lb/>
　　其間惜未之遇也比年吾郡幕長雲衢幕佐孫郁<lb/>
<pb n="KR4e0090_WYG_083-20b"/>
　　皆出宿遷郡人士至京師者皆譽道兩人之清勁<lb/>
　　有執明達有為無異辭焉今年余奉㫖還鄉展省<lb/>
　　鄉人士道兩人之才且良尤多盖謂一時江西諸<lb/>
　　郡之為幕者鮮逮也屬時郡有賢太守四明陳侯<lb/>
　　尤江西諸郡為守者之所鮮逮又何幸得二良幕<lb/>
　　為之助也衢比丁家艱去惟郁在郁字文盛今考<lb/>
　　績詣天官奏最將歸過余求其家忠孝堂詩余可<lb/>
　　靳於一言哉為之詩曰<lb/>
<pb n="KR4e0090_WYG_083-21a"/>
少小天所生㷀㷀罔怙恃永懐鞠育勞食息靡蹔置黽<lb/>
勉務顯揚卓卓挺立志初命屬鴻臚敬恭事廷序西江<lb/>
吉名郡再命升幕貳顓顓秉誠節孳孳究職事豈直簡<lb/>
牘間期禆賢守治忠孝表厥居夙夜圖罔愧古來勲徳<lb/>
人皆起自奮勵蒙泉達于海寸萌干雲際維持不息功<lb/>
無逺弗可至資孝以為忠人道第一義朂哉在方寸何<lb/>
古不可跂<lb/>
　　　送曾蒙訓分敎弋陽<lb/>
<pb n="KR4e0090_WYG_083-21b"/>
明珠産合浦竒璞出藍田士生禮義門由來端且賢曾<lb/>
氏吾同里詩書奕世傳科名起特達赫赫光後先之子<lb/>
稟賦異秀質何娟娟少小服家訓一志勤簡編挿架皆<lb/>
手澤旦夕侍鑚研致恭閭曲間出入恒顓顓名達部使<lb/>
者薦上吏部銓天子試文辭揮毫玉陛前擢佐百里敎<lb/>
徃分愽士筵維時七月中芙蓉秋滿川驅車出潞濵問<lb/>
買江南船弋陽幾日至定及黄花鮮訓廸敦表率薦祀<lb/>
致精䖍勁翮在逺霄寧當乆翾翾功行貴及時無為孤<lb/>
<pb n="KR4e0090_WYG_083-22a"/>
盛年流光逝不處佇聆清譽宣<lb/>
　　　題畫送陳景茂歸金華<lb/>
孟冬寒氣肅霜葉墜紛紛把酒别故人含情睇征輪憶<lb/>
子初陞時永樂第二春簡入絲綸閣一見心相親于時<lb/>
幾務殷旦夕翰墨勤開口見肺肝躬勞邁羣倫兩京三<lb/>
十載恭事四聖君方來未壯齡鬢毛忽成銀幡然辭寵<lb/>
禄歸偶擊壤民失足遇一跌觀過知其仁平生惻怛心<lb/>
傾家振饑貧九重嘉行義自天榮命新萬里謝彤庭興<lb/>
<pb n="KR4e0090_WYG_083-22b"/>
逐南飛雲峩峩金華山流泉下潾潾梧竹䕃我屋白石<lb/>
為我隣於兹坐閒逸超超絶塵氛重晤當何時安常以<lb/>
自珍<lb/>
　　　送楊禮郎中還南京<lb/>
季夏當炎熇時雨集行潦宛宛晴鶯鳴空埃浄於掃子<lb/>
來未幾日告歸一何早愛子閩山秀襟宇清皓皓詩書<lb/>
出橋門瑞玉出文繅峩峩天官屬最績屢書考子家賢<lb/>
伯兄勲庸四朝老所重同氣良相見心傾倒連床夜聽<lb/>
<pb n="KR4e0090_WYG_083-23a"/>
雨方兹豁離抱晨起復暌違中懐增懆懆我亦惇同宗<lb/>
交情乆逾好聚合焉可常仳别未足道敬身譽所興崇<lb/>
飲匪自保相期南山栢蒼翠拂穹昊<lb/>
　　　慈節堂詩<hi>有序</hi>
　　浙江都指揮僉事蕭華世亨七嵗其父沒於王事<lb/>
　　母夫人年纔三十辛勤敎育華成立而守節貞白<lb/>
　　不二朝廷追録華父之忠累進華官母夫人髙年<lb/>
　　壽康華恭致孝養恪勤臣職惟恐貽羞父母而名<lb/>
<pb n="KR4e0090_WYG_083-23b"/>
　　譽日起間名奉母之堂曰慈節求為之詩余念其<lb/>
　　一家之間臣忠於君妻貞於夫母慈於子子孝於<lb/>
　　親可謂盛矣其亦本於父之賢乎為作五言古詩<lb/>
　　以貽之<lb/>
桓桓蕭將軍秉義奮英武提劒雄萬夫委身報明主于<lb/>
時羽林孤未齓慟何怙鞠育兼訓敎劬勞仰慈母母抱<lb/>
金石志矢天與天語惓惓未亡人肯愧黄泉下詔下録<lb/>
功勲遺忠上天府寡穉沐寵恩棨㦸光門户鶴髪夀且<lb/>
<pb n="KR4e0090_WYG_083-24a"/>
康珠翟明翠羽兒大八尺軀卓卓挺禦侮操亷賛雄藩<lb/>
言言浙江滸入門祗奉養出門飭師旅一心君與親夙<lb/>
夜懐靡盬惟患忝所生詎辭躬勤苦令徳萃一堂肇光<lb/>
自賢父聞之謾成詠用示觀風者<lb/>
　　　送王希積訓導歸西昌<lb/>
子家縣城西我家縣城東兩家世婚媾況復文獻風我<lb/>
生甫十年時節詣王氏所重先代交肯恥遺孽子王氏<lb/>
兩尊翁顒昻衆具瞻長翁春陽煦次翁秋霜嚴矜我故<lb/>
<pb n="KR4e0090_WYG_083-24b"/>
人孫每見垂接誘或頫摩其顛或引執其手随事賜誨<lb/>
敎不間精與粗亦或厲顔色繩過及砭愚我稍辨路蹊<lb/>
兩翁厭塵世老成一凋亡如矇迷所逝後來瓊臺公亦<lb/>
得承切磋終焉聚時少不如别日多中嵗仕京華而翁<lb/>
亦繼起同在玉堂署還同職文史同心奉四聖兩京三<lb/>
十春出入常相比居止常相隣有酒相勸酬有詩相賡<lb/>
詠襟懐同一清冰雪炯相映衆星不逮旦松栢見嚴冬<lb/>
向來親好人存者兩衰翁王氏森佳兒玉樹照庭廡顧<lb/>
<pb n="KR4e0090_WYG_083-25a"/>
我獨何為憂煎迫心苦子出自昆岡佩服書與詩他鄉<lb/>
屢邂逅無幾輒乖離朝家有大事匍匐萬里至因遂躋<lb/>
髙堂覲省慰親意十月薊北寒朔風斷河流豈不戀侍<lb/>
下公程迫難留我具斗酒酌送子即逺道追惟子先祖<lb/>
中懐惄如擣峩峩邑黌宫詵詵於子師問學資其求言<lb/>
動表其儀才器之所成必出良模範子家崇慶守前矩<lb/>
猶可鑑為敎在立本致道而篤行逝川茍不息沛然達<lb/>
滄溟坦坦白龍洲湜湜金魚浦庶聞百里間士習追鄒<lb/>
<pb n="KR4e0090_WYG_083-25b"/>
魯<lb/>
　　　題陳憲山水<lb/>
喬林逺人境山水滿幽庭薫風晝南來嚶鳴清可聽居<lb/>
貞守恬寂聊自頥性靈杳杳清㝠上誰見少㣲星<lb/>
　　　題青山白雲圖贈賔畿老弟南歸<lb/>
白雲三萬頃水木共清華衡廬不可辨依約見仙家贈<lb/>
爾江南去秋髙八月槎離情方浩浩矯首鴈行斜<lb/>
　　　題賔畿弟竹石圖<lb/>
<pb n="KR4e0090_WYG_083-26a"/>
園林春雨後新竹翠凌雲還䕃雲根潤虨虨緑蘚文清<lb/>
風來白日瀟灑净塵氛<lb/>
　　　題賔畿弟木石圖<lb/>
少躭木石趣家與木石隣清滌磵泉冷潤含山霧春應<lb/>
無射虎者時有斸苓人<lb/>
　　　贈楊晟叅政還福建<lb/>
楊子河南俊詩書夙所務蚤膺大廷選從事玉堂署歩<lb/>
履循周行居心在忠素抽毫立螭陛鞠躬謹常度濟濟<lb/>
<pb n="KR4e0090_WYG_083-26b"/>
近侍班娟娟水玉柱一朝起髙擢萬里南閩路大藩開<lb/>
海隅卓卓挺䟽附寒操凛清嚴春陽播温煦八郡五十<lb/>
邑謳謌出黎庶丈夫千載志功業及時樹肯墮塵俗流<lb/>
甘同草木腐念子予故交仳别嵗已屢耳熟道路言良<lb/>
慰心所慕𤣥冬十一月風凄氣寒沍朅來一晤對告歸<lb/>
復何遽因詩寄深衷勉植後來譽<lb/>
　　　紀夢<lb/>
晝眠夢故里扶竹過西家隣翁愛敬客延賞辛夷花一<lb/>
<pb n="KR4e0090_WYG_083-27a"/>
觴歌一曲不覺紅日斜覺來空悵惘飄泊尚天涯<lb/>
　　　送夷行伴讀赴西川<lb/>
陳宗吾外家俊彦森玉立永别崑山丞夢寐恒在目令<lb/>
子敦厚資詩書克嗣續温温秉謙恭超超出塵俗暌違<lb/>
十七年驅馳憐僕僕逺邑分敎席親藩陪講讀所樂事<lb/>
賢王何嘗厭㣲禄兹來忻慰藉言别復匆促對酒念離<lb/>
合後期安可卜于時積雨霽倉庚鳴灌木西瞻萬里橋<lb/>
戚戚衝炎燠善保千金軀用副意所屬<lb/>
<pb n="KR4e0090_WYG_083-27b"/>
　　　送陳祭酒<lb/>
邂逅不盡意仳離難成懽況子我素交俱屬衰暮年夙<lb/>
遊玉堂署文彩金琅玕瀟灑絶埃氛磊落出肺肝託好<lb/>
三紀餘貞松見嵗寒升遷既遐處懐思常漫漫北覲初<lb/>
盍簮南顧遽回轅迢迢東海陬鄞山青鬱盤惻惻念桑<lb/>
梓去去承明恩良㑹後靡期晩節道攸惇黽勉各自珍<lb/>
用副平生言<lb/>
　　　小瀛洲<lb/>
<pb n="KR4e0090_WYG_083-28a"/>
晨下蓬萊宫言訪瀛洲君瀛洲咫尺地東與東華隣結<lb/>
宇非崇髙瀟灑浄埃氛雖無弱水限門絶塵俗人金葩<lb/>
間瑶草階戺揚清芬瓊簡兼赤書充列太古文常時白<lb/>
玉堂飄拂來清真相與共𤣥譚造詣精入神盤出棗如<lb/>
瓜森侍皆鳳麟意超紫霞表道匪玉局掄曠視六合内<lb/>
逍遥任大鈞<lb/>
　　　送張萬中<lb/>
十年祗奉命四牡馳騑騑考最榮陞擢新恩出彤闈肅<lb/>
<pb n="KR4e0090_WYG_083-28b"/>
肅秋官署迢迢赴南畿梅花嵗寒姿皎皎揚清輝君子<lb/>
比素節欽哉念無違<lb/>
　　　題陳憲章廵檢山水<lb/>
山翠悦人心清流堪洗耳浩浩名利途擾擾何窮已畫<lb/>
史有髙懐披圖思千里<lb/>
　　　題梅寄蔣子䕫<lb/>
别卿四十年思鄉邈萬里朝陪玉堂講暮醉金壺醴我<lb/>
有一株雪持用贈君子置之三徑中清白宛相似<lb/>
<pb n="KR4e0090_WYG_083-29a"/>
　　　歩過田家有述<lb/>
聮歩營南門偶尋野人廬廬舍類南土繚垣樹扶疎初<lb/>
柳揚青條杏萼亦已舒皤皤舍下叟迎客近門樞客問<lb/>
何鄉人理生今焉如跽答家徐州始來十五餘生男皆<lb/>
壯夫有孫亦蹌趨大男荷戈殳衆男務菑畬公私昔少<lb/>
事温飽常晏居老身就衰頽官長日侵漁去年旱復潦<lb/>
所穫缾盎儲何以備家食指顧屋南隅園畦五六畆果<lb/>
木百十株折李接桃根為力勤亦劬三嵗結李實纍纍<lb/>
<pb n="KR4e0090_WYG_083-29b"/>
蕃且腴盈筐易斗粟足給朝夕需言已意自得聞之亦<lb/>
慚余機巧予所厭所憫為利驅愽樹起後世要非仁者<lb/>
徒兩戕合一體纒糾封皮膚雖能奪天造本末固已殊<lb/>
物性循自然古人豈其愚興懐淳樸風俛黙増嘆吁<lb/>
　　　題郭仲舉雪景山水<lb/>
乾坤播清氣岡原同一色啟户得竒觀放舟浩有適從<lb/>
知山澤農豐嵗占三白何況牧守者對此忘忻懌<lb/>
　　　早出安定門<lb/>
<pb n="KR4e0090_WYG_083-30a"/>
結束出門行雞鳴夜過半長衢驟車馬明星爛河漢霜<lb/>
壓紫貂輕風掠㣲醺散自無匡直才敢發驅馳嘆<lb/>
　　　謁宣府廟學<hi>譚都督作制頗𢎞壯</hi>
下馬趨黌宫敬謁先聖師聖顔儼温穆從祀森威儀簠<lb/>
簋備法制堂廡何巋巍齋居豁明敞富列書與詩童冠<lb/>
數十輩濟濟咸肅祗俯仰動忻懌亦復興歎咨上谷秦<lb/>
所郡逢掖時所譏寥寥千載後振舉昉自兹聖代崇文<lb/>
敎涵濡浹邊陲偉哉譚公勞煥耀無窮期<lb/>
<pb n="KR4e0090_WYG_083-30b"/>
　　　楊學士乃弟仲宜歸建安以道中五景求詩贈<lb/>
　　　之<lb/>
　　　淮隂秋色<lb/>
揺揺河上舟迢迢逺歸客昨發潞水湄今度清淮側霜<lb/>
落秋樹紅雲連夕疇白矯首鴻鴈羣聮翩接飛翼念我<lb/>
玉堂人親愛𣺌南北<lb/>
　　　廣陵夜雨<lb/>
泊舟淮南渚向昔聞清鐘颯颯飛雨來瀟瀟洒孤篷沿<lb/>
<pb n="KR4e0090_WYG_083-31a"/>
洄距幾日氣序變寒冬望鄉行有期懐别坐無悰何時<lb/>
連枝㑹將復彭城同<lb/>
　　　金山曉鐘<lb/>
揚舲越京口中流睇金山昩旦聞禪鐘聲出島雲間急<lb/>
應潮生渚飄隨月墮灣靈境富竒觀寧不懐躋攀邐迤<lb/>
瞻鄉邑浩蕩棹歌還<lb/>
　　　鵝湖晴雲<lb/>
投䇿憇鵝湖山水含清妍流雲映華旭粲粲五彩鮮雲<lb/>
<pb n="KR4e0090_WYG_083-31b"/>
邊有精舍能不懐當年哲人崇麗澤至道以昭宣歸哉<lb/>
懋鑚仰覃思在遺編<lb/>
　　　閩嶺停驂<lb/>
辭家上京國念我同氣良㑹難别何易歸途阻且長行<lb/>
行及閩山停驂見故鄉故鄉欣已即北望仍徬徨伯也<lb/>
獨逺居我懐焉能忘<lb/>
　　　送劉叅政赴四川詩<hi>有序</hi>
　　士之淹速詘信各係其命故君子惟修夫在已者<lb/>
<pb n="KR4e0090_WYG_083-32a"/>
　　凡在外者一聽諸命無所用心焉世固有卑汙淟<lb/>
　　涊哀號丐憐於人而得夫信與速者亦必由於其<lb/>
　　命可得而後得之使非出於其命雖一日百十哀<lb/>
　　號丐憐終不可得而小人之所為自屈豈惟可賤<lb/>
　　誠可悲巳君子者知守命而已其肯卑諂猥賤干<lb/>
　　於人以求信乎如吾友劉孟鐸盖其人也孟鐸永<lb/>
　　樂甲申進士由翰林庶吉士歴吏部工部主事禮<lb/>
　　部郎中㢘潔而忠厚恭慎而勤勵明達大體嚴於<lb/>
<pb n="KR4e0090_WYG_083-32b"/>
　　持已而恕於待物所至上官重之下人歸之後甲<lb/>
　　申而升者其所存所行亦有不逮孟鐸者盖多揚<lb/>
　　揚髙舉矣孟鐸跼蹐郎署三十年澹然如罔聞知<lb/>
　　盖孟鐸知守其身盡其職不肯自衒以求知未嘗<lb/>
　　一效流俗齷齪屈已以干於權貴之門故世之知<lb/>
　　之者亦寡知之者惟余與禮部尚書毗陵胡公最<lb/>
　　深朝廷數命廷臣舉方面余意欲舉孟鐸以議者<lb/>
　　不合不果上已而胡公舉之既報罷有知而詘之<lb/>
<pb n="KR4e0090_WYG_083-33a"/>
　　者孟鐸弗自詘也今年夏胡公又舉之上知其可<lb/>
　　用擢為四川布政司叅政盖孟鐸昔之詘命也今<lb/>
　　之信亦命也而君子之節著矣余與孟鐸同郡相<lb/>
　　交四十年於别也賦詩贈之<lb/>
璞玉不自衒良工知求之君子安義命知者寧自遺劉<lb/>
子敦樸資敬恭勵操守蚤暮勤職業一志忠厚施郎署<lb/>
三十年何嘗較崇庳上荷聖主明下承上官知一朝奮<lb/>
髙翔佐藩戒西馳平生所負挾展效庶及時當宁念遐<lb/>
<pb n="KR4e0090_WYG_083-33b"/>
僻宵旰恒孜孜旬宣天子徳惠澤洽<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠郡邑仗表率<lb/>
貪漁待薅治用以光國命亦副知已期霖雨夏初霽髙<lb/>
樹鳴黄鸝繾綣杯酒間念子當逺離竊效仁者贈殷勤<lb/>
歌此詞<lb/>
　<lb/>
　<lb/>
　<lb/>
　東里續集巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻二十二</head>
    <p>
<pb n="KR4e0090_WYG_050-1a"/>
欽定四庫全書<lb/>
　東里續集巻二十二　　　明　楊士竒　撰<lb/>
　　跋<lb/>
　　　陳文東書<lb/>
陳此書有大令有永有虞歐而虞歐為多初學可以觀<lb/>
也<lb/>
　　　翔鸞寺記<lb/>
鷄林人為此文簡潔髙古信知何地無才宜太尉之求<lb/>
<pb n="KR4e0090_WYG_050-1b"/>
而文敏之書也間駙馬都尉趙公出以見示遂題於後<lb/>
　　　行書千文<lb/>
千文取字不重出以便學者昔人用篆𨽻真草書之多<lb/>
矣獨未見作行作行昉見於趙承㫖盖有石刻傳世而<lb/>
精妙未有如此巻者亦嘗見公書五體千文墨蹟皆不<lb/>
及此辟諸精金粹玉不可選也可寳可寳偶得暏於日<lb/>
省齋敬題于後<lb/>
　　　宋髙宗御札後<lb/>
<pb n="KR4e0090_WYG_050-2a"/>
右宋思陵阜陵所賜楊和王及王子樞宻公御札凡三<lb/>
十有九王之孫文皞稡次刻石於今二百五年矣王八<lb/>
世諸孫翰間以示余觀其眷注任託誠要義激何其至<lb/>
哉當是時徽欽北遷宋社㡬覆皆以為非有張韓劉岳<lb/>
及王諸公恊忠比力不足濟事今觀此固君人者有以<lb/>
得之乎夫士遭其時蓄其志而不得於其君故卒無以<lb/>
遂成功名若王得君之厚斯以其功名赫然者乎於戱<lb/>
六月之詩玁狁孔熾我是用急南渡其甚矣共武之服<lb/>
<pb n="KR4e0090_WYG_050-2b"/>
以定王國其無忝哉夫惟大雅無忝爾祖王子孫尚敬<lb/>
之哉<lb/>
　　　趙文敏公墨跡後<lb/>
元之盛際趙文敏公法書冠絶天下上自朝庭下至山<lb/>
顛海隅大書深刻輝映日月至于今翰墨真跡流傳於<lb/>
世靡不珍襲如拱璧焉余於祕府人間見之多矣大率<lb/>
所書漢唐以來名人文章及老釋之言而及於吾儒聖<lb/>
經賢傳甚少見也葢必有之或祕不以出或愚民俗子<lb/>
<pb n="KR4e0090_WYG_050-3a"/>
不知所寳而廢棄之矣今於吉安守四明陳侯本深所<lb/>
拜觀太學三綱領以下五十八字渾厚而飛動温潤而<lb/>
典則存莊敬於揮灑之中允哉重寳也余童丱聞之先<lb/>
生長者臨川呉文正公嘗以知止而後有定至則近道<lb/>
矣四十二字即傳第五章所闕之文遂摘出以寘於此<lb/>
謂知之至也之上為傳之第五章以在止於至善下接<lb/>
古之欲明明德於天下者先治其國余反覆誦究經傳<lb/>
文理皆貫通明白而先儒所未嘗言者葢文正作禮記<lb/>
<pb n="KR4e0090_WYG_050-3b"/>
纂言正錯簡如此類甚多為世所重因本深屬予識于<lb/>
後遂附見其<hi>闕</hi>云<lb/>
　　　鄭孟宣書同氣詩後<lb/>
此詩雖二十八言而抑揚開闔明白切直其忠愛惻怛<lb/>
之心殆與鄂不韡韡之詩相表裏吾邑劉文復恒誦之<lb/>
以示勸戒家兄又為求名筆書之用廣其志其於風化<lb/>
有助矣<lb/>
　　　子昻書晝錦堂記後<lb/>
<pb n="KR4e0090_WYG_050-4a"/>
此巻尚書夏公家珍祕公厯憂患久而特存以忠獻王<lb/>
功烈文忠公文章文敏公翰墨光華相望數百年之間<lb/>
卓然三絶譬諸至寳盖必有神物䕶持之者矣<lb/>
　　　鴒原别意巻後<lb/>
鴒原别意者亡友胡公光大在北京時别其兄方大先<lb/>
生之詩也方大過南京嘗属識于後余未有復之而光<lb/>
大沒世每欲握筆輙動悲念不果朝庭嘉念光大不已<lb/>
再贈官至一品又官其子而厚賚其家於是其子以伯<lb/>
<pb n="KR4e0090_WYG_050-4b"/>
父命趣識其詩嗚呼光大沒今八年方大與予亦皆老<lb/>
矣其能無嘅焉者乎自余識方大於今三十有五年與<lb/>
光大同官翰林十有七年盖相知莫如余深也其兄弟<lb/>
相篤孝友方大清素謹確自食其力與鄉人處恂恂執<lb/>
信義而動循矩度雖其弟貴盛一時而其家門庭蕭然<lb/>
不改於舊也光大簡静慎重嚴交際非其人輒不一顧<lb/>
人亦不得以非道干之在官恭勤周宻未嘗居家言公<lb/>
亦未嘗以其私干於公也雖榮名為四方士所仰望而<lb/>
<pb n="KR4e0090_WYG_050-5a"/>
泊然儉約之風故在其恊德如此世之貴人宦逹者有<lb/>
兄弟如胡氏固已少矣彼貴不知守道而仕者肆於外<lb/>
處者肆於内殃咎之來被於躬及於家族夫豈偶然之<lb/>
故也胡氏既有以保其終又有身後之澤豈不可以為<lb/>
世鑒乎吾又有望胡氏諸子皆將繼二父之行也故書<lb/>
以告之<lb/>
　　　黄汝申摹宋陳草書巻後<lb/>
此宋仲温昌裔陳文東草書皆黄汝申所摹可為精矣<lb/>
<pb n="KR4e0090_WYG_050-5b"/>
非積熟未易臻此二宋初皆得書法於饒介之仲温篤<lb/>
志魏晉諸體皆善而章草當在妙品昌裔書謫辰州後<lb/>
乃大有造詣飛動縱意而不越矩度文東亦善諸體盖<lb/>
得仲温之助聞漢𨽻尢髙然余未及見盖洪武間呉中<lb/>
三絶近歲能書多出於呉而亦多自宋陳岀夫法上得<lb/>
中泝宋陳以上非無用力之地而行逺自邇固有取於<lb/>
此因汝申示此遂為之識<lb/>
　　　山谷與雲岩禪師書墨跡後<lb/>
<pb n="KR4e0090_WYG_050-6a"/>
山谷先生元祐八年初改編脩官而平素於雲岩甚厚<lb/>
集中數簡勤勤嚮徃之意儒釋所本不同而先生樂佛<lb/>
徃徃借此喻彼然先生孝友節義有功名教重其人以<lb/>
及其遺跡則覽此巻者固宜起敬<lb/>
　　　周紀善所藏鮮于墨跡後<lb/>
鮮于公書當元盛時與趙文敏公齊名前輩評其書在<lb/>
能品觀此拱璧何足多哉惜乎其早沒而世之所傳者<lb/>
尠也岐鳳尚寳藏之<lb/>
<pb n="KR4e0090_WYG_050-6b"/>
　　　蘇文忠公父子及秦黄張晁諸賢帖後<lb/>
右蘇文忠公父子兄弟及秦黄張晁諸君子墨蹟秦黄<lb/>
張晁所謂蘇門四學士者也總八紙各臻其妙戴𢎞演<lb/>
御史所藏展玩忻懌想見髙風雅韻於眉山一堂之間<lb/>
矣<lb/>
　　　宋賢帖後<lb/>
右宋范文正公韓魏公及李忠定張忠獻諸賢墨蹟總<lb/>
十二幅皆當時鉅公名人今監察御史戴𢎞演所藏出<lb/>
<pb n="KR4e0090_WYG_050-7a"/>
以相示爛爛乎景星慶雲之輝映也其去歲帖出王定<lb/>
國或以為寇萊公或以為曽文定非也因識而歸之<lb/>
　　　宋克遺墨後<lb/>
南宫生書自魏晉出用筆精妙毫髮不茍洪武中兩浙<lb/>
擅名法書者三宋為首南宫尢傑出於今良不易得此<lb/>
數詩盖得意之跡宜珍襲之<lb/>
　　　宋賢墨蹟<lb/>
宋賢墨蹟三紙富鄭公司馬温公蘇文忠公各一紙而<lb/>
<pb n="KR4e0090_WYG_050-7b"/>
裝失次序當表過内有清容圖書疑是伯長故物<lb/>
　　　褚河南兒寛賛後<lb/>
評者論河南書字裏金生行間玉潤法則温雅美麗多<lb/>
方觀此賛真不虚也吾求數歲始得之謹珍襲之吾先<lb/>
世蓄河南書㢘頗藺相如而下數十傳節文終以優孟<lb/>
遭世兵亂家隳於寇此書散落人間雖或見之力不能<lb/>
復後亦莫知存否舉家為憾平洲府君及劉子髙先生<lb/>
之文具著其事故覽此益重先世之感<lb/>
<pb n="KR4e0090_WYG_050-8a"/>
　　　歐陽率更夢奠墨蹟後<lb/>
韋續墨藪歐陽正行書在中上品歐教作書有八訣最<lb/>
利初學學者觀古人書必觀墨蹟乃見妙處此夢奠七<lb/>
十八字真人間絶無僅有希世之寳也盖嘗入宋御府<lb/>
矣趙文敏公所題考碑志是三十七八歲筆故與後來<lb/>
特異吾家蓄古墨蹟此為最久<lb/>
　　　丘氏所藏宋告身後<lb/>
宋告身循唐制而潦率不逮逺矣况嘉熈當季葉乎丘<lb/>
<pb n="KR4e0090_WYG_050-8b"/>
氏子孫能寳此於二百年再革命之後其故家文獻猶<lb/>
可徵也<lb/>
　　　詹舍人書晝錦堂記後<lb/>
韓公之功烈歐公之文章皆世所甚重此記自出入將<lb/>
相至社稷之臣數語古今言韓公者未有能逼真若此<lb/>
也當時書石是蔡君謨至今傳世為寳詹君此書不減<lb/>
君謨亦可寳也<lb/>
　　　宋賢像後<lb/>
<pb n="KR4e0090_WYG_050-9a"/>
右宋賢像自陳希夷至真文忠公凡廿四人出宋人筆<lb/>
甚精盖畢文簡公子孫故物凡三百年道學文章名公<lb/>
皆具但道學無濂溪文章無六一當必有之而流傳既<lb/>
逺遂亡逸歟<lb/>
　　　呉虞二先生像後<lb/>
元道學大儒之出吾江右者呉文正公虞文靖公皆在<lb/>
臨川先曾祖吟窓先生延祐鄉試寔文正門生而於文<lb/>
靖交㳺今二公文集具可考見而家集載先祖金洲先<lb/>
<pb n="KR4e0090_WYG_050-9b"/>
生兄弟問學皆登二公之門士竒聞諸長者先世嘗藏<lb/>
二公畫像皆有親筆自賛兵亂失之士竒獨見徃來簡<lb/>
牘數幅耳比得此二像於程南雲敬表為一巻遂於文<lb/>
集中考賛辭書之併録行狀神道碑於後以藏於家將<lb/>
使後之人瞻其像知其道而致力於學也<lb/>
　　　程文憲公遺像後<lb/>
為大臣者格君心進賢斥不肖興學育才其要務也元<lb/>
之有天下信用南士自程文憲公始公雖不為執政而<lb/>
<pb n="KR4e0090_WYG_050-10a"/>
遭時得君於是數者其功績炳炳然施當時而垂簡冊<lb/>
况以明白正大之學發為閑深雅則之文章乎不可泯<lb/>
者哉噫不有君子其何能國夫世所稱國家之元氣斯<lb/>
文之命脉者非文憲之徒之謂歟因拜觀遺像於其孫<lb/>
南雲所不勝景仰之意像之後有題贊李韓公先待制<lb/>
公延祐乙卯座主歐陽楚公許文忠張文穆黄文獻皆<lb/>
先公同年友又有先代通家之敬焉南雲屬余題故併<lb/>
識之<lb/>
<pb n="KR4e0090_WYG_050-10b"/>
　　　程提舉行吟像後<lb/>
元之興南士顯用者莫先於程文憲公其後呉文正公<lb/>
掲文安公繼起皆文憲所延譽推薦亦皆出於江之西<lb/>
也元之亡黼冔裸將之士徃徃而在文正之孫江西行<lb/>
省叅政當文安之子刑部侍郎汯文憲之孫福建儒學<lb/>
提舉世變皆全身以去不忝其先諒哉君子之有後也<lb/>
今獲拜觀提舉公行吟像及覩李伯韶所著傳稱其有<lb/>
傍花隨栁之趣嗟乎其亦栗里斜川之適者歟起敬起<lb/>
<pb n="KR4e0090_WYG_050-11a"/>
慕題于後<lb/>
　　　李公麟鬼章効馬圖後<lb/>
行人司正黄宗載持其友蔣伯輝所藏宋李公麟畫鬼<lb/>
章効馬圖求余識一言圖之右有蘇文忠公敘贊今世<lb/>
士大夫相繼為詩稱道之余不能復有加矣然圖之妙<lb/>
亦不必後之人數數稱道獨反覆文忠公敘言不能無<lb/>
嘅焉者元祐初文潞公吕正愍范忠宣諸賢共執政柄<lb/>
時朝庭清明推仁布澤嘉惠天下汲汲惟恐不及不事<lb/>
<pb n="KR4e0090_WYG_050-11b"/>
遊畋不寳逺物而蠻夷四方之貢卻絶復至充溢于庭<lb/>
視如無有天下之人歡喜慶告有太平之望未㡬潞公<lb/>
諸賢盡斥而章蔡之徒復用蔽塞耳目讒逐忠良隔絶<lb/>
上下濁亂政經天下之人困其荼毒馴至徽欽之世禍<lb/>
遂不救向使潞公諸君子終其身在朝庭之上不去豈<lb/>
至乎此也小人之能敗人國家也如是果孰執其咎哉<lb/>
凡為天下國家得人則治否則亂元祐之世雖蕞爾邊<lb/>
陲備禦之寄所用如㳺師雄之徒尚有可稱曾不數年<lb/>
<pb n="KR4e0090_WYG_050-12a"/>
雖輔相天子理天下亦不暇問可否而一畀之匪人則<lb/>
國之安危理亂又豈待他日而後見哉於乎有國家可<lb/>
以鑒矣自古以來其人光榮貴富其身既死遂湮沒無<lb/>
迹一也茍其行不臧後世聞其名猶賤惡之若文忠公<lb/>
輩其身雖死後之人聞其名起敬起愛或得其一紙一<lb/>
墨於數百年之後珍襲貴重以為家寳如此圖之類者<lb/>
盖好善惡惡之心古今無異也於乎人之為賢不肖者<lb/>
又可以鑒矣伯輝之竒七世孫能保藏此圖雖重其有<lb/>
<pb n="KR4e0090_WYG_050-12b"/>
先人之名在亦好善之心有諸中乎<lb/>
　　　郭鼎貞藏張戡歇騎圖<lb/>
良馬世不易得良畫者尢不易得人恒稱曹霸韓幹絶<lb/>
藝觀此戡固未相逺也此翰林侍講金君家舊物殆歐<lb/>
陽氏七賢畫也既以予鼎貞固侍講之心不累於物耶<lb/>
鼎貞寳之不下拱璧夫一藝之精見重於人若此古之<lb/>
君子其精義妙道在人不可一日無者其宜寳重何如<lb/>
哉鼎貞方明經飭行潜心古人因金君求題此圖故書<lb/>
<pb n="KR4e0090_WYG_050-13a"/>
其後<lb/>
　　　題竹示䆃子學<lb/>
此蒼筤竹其生意方益升而未已有積小以髙大之勢<lb/>
書以示䆃使勉於學<lb/>
　　　聖賢像後<lb/>
此圖或疑巻軸紙筆非當時所有然前輩有論書學者<lb/>
謂紙墨筆研皆自古有之但後人異其制耳則觀者於<lb/>
此不足疑也<lb/>
<pb n="KR4e0090_WYG_050-13b"/>
　　　趙大年小景後<lb/>
右趙大年寫小景故蘇人章仲華所寳藏者大年名令<lb/>
穰宋太祖五世孫官至崇信軍觀察使多畜隋唐以來<lb/>
法書名畫大年悟解頴敏書畫一入覽輒得古人用意<lb/>
妙處近代畫家所紀稱大年山水多設色又稱其喜寫<lb/>
江南小景寒汀烟渚之趣甚為當時所重宣和御府祕<lb/>
藏亦多今此圖園廬坡樹淡雲水鳥僅尺餘而澄明瀟<lb/>
洒幽澹簡逺之趣臻極其妙信如畫家所推可為希世<lb/>
<pb n="KR4e0090_WYG_050-14a"/>
至寳也圖後有袁文清公楊鐵崖諸君子題詠金舂而<lb/>
玉應又有元璞諸老釋之作亦皆不在靈澈皎然下所<lb/>
可寳又不獨於畫也金珠玉璧世之人争寳之仲華獨<lb/>
此為重非清尚絶俗之士哉仲華久謝世今其孫孟昇<lb/>
念其祖之重乎是也重之亦如其祖之心孟昇殆孝者<lb/>
歟重祖父所愛物者重祖父之推也吾身祖父之遺也<lb/>
吾重其所遺不敢斯須行之盩乎道又孝之至也吾未<lb/>
嘗識孟昇左贊善陳公間視此圖且語其故求題輙為<lb/>
<pb n="KR4e0090_WYG_050-14b"/>
書此<lb/>
　　　君臣百像後<lb/>
右古君臣像凡百人漢以下賢臣多闕盖當時但據所<lb/>
有者刻之然其中未必皆得真荀况曰伊尹無須麋今<lb/>
畫有之又有可笑者畫伊尹必負鼎子房必懷一編固<lb/>
哉陋也至於標題或名或字或號或諡何其不一也此<lb/>
巻得之建陽縣丞南康何景春<lb/>
　　　九歌圖後<lb/>
<pb n="KR4e0090_WYG_050-15a"/>
楚三閭大夫屈原愛君憂國惓惓之忠遭罹讒邪放逐<lb/>
以卒古今所悲也厯世逾逺頼先正朱文公因其辭而<lb/>
明其心吴文正公又即其題而徵諸禮於是屈大夫之<lb/>
心皦皦乎與日月相輝於無窮余嘗於祕府見李伯時<lb/>
畫九歌今又見趙文敏公之畫於李祭酒時勉所大同<lb/>
而小異亦各極其趣也遂屬東陽士呉希純臨寫趙圖<lb/>
殆亦唐臨晉帖者矣呉并用篆古書九歌分寘各圖之<lb/>
右時一展圖誦辭如親見千載之上於目前若文正所<lb/>
<pb n="KR4e0090_WYG_050-15b"/>
題趙圖并附于後云<lb/>
　　　張子俊臨聖哲像後<lb/>
右宣聖及諸弟子像弟子十有一人豈四科之外益以<lb/>
曽子歟盖宋李公麟筆㑹稽張子俊為余臨宣德癸丑<lb/>
九月朔後學楊士竒謹識而藏之<lb/>
　　　蕭翼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭亭後<lb/>
右蕭翼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭亭畫妙絶真立本筆當時君臣凡遊翫適<lb/>
意處閻必有作况此一段竒事哉然翼之事後人然疑<lb/>
<pb n="KR4e0090_WYG_050-16a"/>
者非一觀此當必有因但無如後來所云許多曲折耳<lb/>
吾家唐畫獨有此巻<lb/>
　　　登瀛巻後<lb/>
唐武德四年以秦王世民為天策上將遂開館置屬以<lb/>
延文學之士杜如晦房𤣥齡虞世南褚亮姚思㢘李𤣥<lb/>
道蔡允恭薛元敬顔相時蘇朂于志寧蘇世長薛收李<lb/>
守素陸德明孔頴逹葢文逹許敬宗為文學館學士分<lb/>
為三畨更日直宿王暇日輙至館中討論文籍使閻立<lb/>
<pb n="KR4e0090_WYG_050-16b"/>
本圖像褚亮為贊號十八學士時人謂之登瀛洲云後<lb/>
來如晦𤣥齡世南又皆畫像凌烟閣十八人蔡允恭蘇<lb/>
朂外餘皆唐書有傳而許敬宗在奸臣傳第一甚矣知<lb/>
人之難也此畫葢臨摹李伯時者計百餘年於今矣其<lb/>
後題者馮海粟李祁皆元之長沙人海粟字子振官至<lb/>
集賢待制史稱其為人豪俊博學擅文頗乖於法律祁<lb/>
字一初癸酉科進士第二人官至江浙儒學提舉入國<lb/>
朝不仕而終偶得此巻謾識于後<lb/>
<pb n="KR4e0090_WYG_050-17a"/>
　　　馮寅賔遺像後<lb/>
馮寅賔先生元進士翼翁字子羽之子先叔祖妣武山<lb/>
夫人之弟也博學負竒才志於有為卒無所遇而文章<lb/>
翰墨清勁絶俗為當時所重不妄交處所與莫逆者楊<lb/>
子淵羅子理鄧崇志劉文原數人而已士竒五六歲時<lb/>
猶及拜之以姻家故辱垂教愛今六十有餘年矣拜先<lb/>
生之遺像誦伯父之遺文景仰前修以敬以嘅<lb/>
　　　歸田趣巻後<lb/>
<pb n="KR4e0090_WYG_050-17b"/>
士竒作此詞之數月不幸先皇帝棄羣臣方悲苦在疚<lb/>
今上皇帝嗣大寳一惟先朝舊人是咨是任士竒辱在<lb/>
不擯斥之列而義不敢言其私間覽此詞葢有不勝愧<lb/>
且慼者豈優閒散誕之適造物者不以輕畀人耶抑固<lb/>
畀之而各有其時與噫士竒今年七十有二日月遷逝<lb/>
前途㡬何誦老氏之言思殆辱之㡬愧慼逾深噫<lb/>
　　　子昻七賢圖後<lb/>
右趙松雪七賢圖先舅氏陳孔碩先生所藏先生藏書<lb/>
<pb n="KR4e0090_WYG_050-18a"/>
畫甚富謝世裁五十年善和里故宅已隳所藏無存近<lb/>
獨得此巻於其子孟旦所敬裝潢歸旦之子考考當永<lb/>
寳手澤哉<lb/>
　　　龍眠山莊圖後<lb/>
右宋李伯時寫龍眠山莊圖山在舒城縣西南如卧龍<lb/>
故名伯時名公麟舒城人元祐中進士史稱博學工詩<lb/>
多識古文竒字辨秦璽為當朝所推官至御史檢法老<lb/>
歸龍眠山中其畫顧愷之張僧繇之亞山莊尤用意之<lb/>
<pb n="KR4e0090_WYG_050-18b"/>
筆吾凡三見之兒子稷近得此巻特精妙又聞伯時與<lb/>
弟公庚元中極友愛時號龍眠三李畫中隨處兄弟具<lb/>
在亦可想見其人<lb/>
　　　宋好古竹石後<lb/>
宋好古魏郡人元天厯中為藝文監照磨掲文安公稱<lb/>
其䟽通而知學好交而不茍合居官必盡其守臨事必<lb/>
斷以義真用世之才而尤工竹石獨臻其妙嘗有進于<lb/>
明宗者明宗語左右曰此真士大夫之筆京師之人遂<lb/>
<pb n="KR4e0090_WYG_050-19a"/>
取楊補之村梅故事名其竹為勅賜士大夫竹余偶得<lb/>
宋筆遂識掲語<lb/>
　　　題羲之寫經換鵝圖<lb/>
右王羲之寫道經圖筆意精妙非近代畫者所能髣髴<lb/>
慨想當時神清天趣宛然神仙人也按晉史羲之好鵝<lb/>
山隂道士養好鵝徃觀焉意甚悅固求市之道士云為<lb/>
寫道德經當舉羣相贈欣然寫畢籠鵝而歸甚以為樂<lb/>
葢任率如此非玩物也後世所傳羲之書道德經不復<lb/>
<pb n="KR4e0090_WYG_050-19b"/>
見所見惟黄庭樂毅東方像贊蘭亭然亦皆翻刻多失<lb/>
真矣書固羲之精藝然其平生可重者不止於此後之<lb/>
人更求諸法書之外可也<lb/>
　　　題孫從吉梅花<lb/>
孫隆從吉赴新安知府作梅花四十小幅每幅有詩裝<lb/>
潢為二十合留為余别孫得㑹稽王冕筆法甚清此四<lb/>
十詩亦王之舊作也大抵王作一畫必賦一詩孫積王<lb/>
所作亦甚富云余故識之以遺晟孫云<lb/>
<pb n="KR4e0090_WYG_050-20a"/>
　　　題梁壻楫竹<lb/>
君子之學以節謹度以虚受益養心以清行道以直耐<lb/>
霜雪於歲寒諧律吕於金石凡有取於竹者非將以務<lb/>
徳歟<lb/>
　　　題雪夜清興倡和後<lb/>
右永樂七年正月胡文穆公雪夜見過倡和之詩是年<lb/>
二月公扈從太宗皇帝巡狩北京予侍仁宗皇帝監國<lb/>
時善畫者皆詣北京公言至北京必作一圖附録二詩<lb/>
<pb n="KR4e0090_WYG_050-20b"/>
以示後人公既至北京屬時職務繁不果作及南還又<lb/>
皆縻職務既久遂不復在念憶公嘗語予術者言同官<lb/>
中吾兩人將老得退果若其言即各具小舟可二僮操<lb/>
者舟中貯書册楮筆壺觴棋局如廣訪君艤舟君門外<lb/>
一里所遣童子招君君徑入舟同泝流至五雲驛望夫<lb/>
容峯則返櫂及君入舟處君獨歸廣不過君竟去君訪<lb/>
廣亦然但㳂流至玉峽而返歲必五六過訪用此共適<lb/>
餘年他日又語予曰吾兩人情義實兄弟後死則銘予<lb/>
<pb n="KR4e0090_WYG_050-21a"/>
諾之顧時亦謾言耳豈謂公溘先予沒也公沒後半歲<lb/>
餘夜夣偕公泛舟自快閤至郡城下同載甚樂共聮詩<lb/>
公起首句僕續第二第三公續第四第五僕又續第六<lb/>
第七八終結句既覺而忘第五至第七三句余悲愴不<lb/>
勝遂補之詩曰金螺瀟洒對夫容鷺渚魚洲窈窕通逺<lb/>
樹白雲秋色浄故人清興酒船同河山夢冷謳吟後生<lb/>
死交深感慨中猶想勝縁如夙昔並騎黄鵠過江東則<lb/>
又思具舟過訪之約皆夢中語也空餘後死亦何樂哉<lb/>
<pb n="KR4e0090_WYG_050-21b"/>
盖公沒九年始克譔述公墓碑又十一年理舊書得公<lb/>
雪夜過訪之詩遺墨如新永嘉謝君庭循觀之為作雪<lb/>
夜清興圖遂錄予所和詩附公詩之後冠以謝圖而識<lb/>
其末遂因以及吾交友存沒之情云正統二年秋九月<lb/>
七日某識<lb/>
　　　題楊氏族譜後<lb/>
永樂戊子余作此譜明年又作譜圖而欲廣其傳也嘗<lb/>
刻圖譜矣今復以此譜刻之余初得與芳伯舊譜圖重<lb/>
<pb n="KR4e0090_WYG_050-22a"/>
為審訂參校盖六年乃克成編是時仲素兄在楚州丞<lb/>
以書諏之則錄示其本𣲖且復書曰此吾先君所記以<lb/>
有事於歲時者也所錄與舊譜合從晉子脩來京師出<lb/>
此編求正之二兄皆已春秋髙能厯厯道五六十年間<lb/>
如昨日然者遂為補其闕畧數事又凡再附歸以質於<lb/>
與芳伯特為正誤一事而以書報云皆當已始為定本<lb/>
盖吾於為譜慎重不敢率易如此也又嘗聞諸仲素兄<lb/>
其先君為延真譜時族人子弟有降辱其身以玷先德<lb/>
<pb n="KR4e0090_WYG_050-22b"/>
者率黜不錄仁人君子振起宗族之盛心又如此也併<lb/>
附識譜末以示後來<lb/>
　<lb/>
　<lb/>
　<lb/>
　<lb/>
　<lb/>
　東里續集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻六</head>
    <p>
<pb n="KR4e0090_WYG_006-1a"/>
欽定四庫全書<lb/>
　東里文集巻六　　　　　明　楊士竒　撰<lb/>
　　序<lb/>
　　　送蔡用嚴序<lb/>
皇上統御天下夙夜孜孜圖惟理民之道數勅吏部簡<lb/>
拔賢俊又勑百司舉材徳之士授以撫字之任比者詔<lb/>
蠲逋負又切責有司坐視民所苦不言者欲加之罰無<lb/>
非激勵誘掖使之究民隠達下情也牧守而有愛民之<lb/>
<pb n="KR4e0090_WYG_006-1b"/>
心理民之才至是可以伸其志見扵用也而今逺邇窮<lb/>
櫩蔀屋之民有饑寒之憂歎息困苦之聲豈少也夫膺<lb/>
軄任有禄位又遇可以伸其志施其材之時而依阿翫<lb/>
愒不肯動心出力一少試焉甚或騁私為厲如此者豈<lb/>
國家所以簡拔任用之意盖今之牧守之不為此者亦<lb/>
少矣吾友四明蔡胄用嚴清修苦節有惻怛之心果毅<lb/>
之氣由鄉貢士入胄監擢知宜春縣吾交用嚴十五六<lb/>
年知其為人果不負國家愛民選賢之意宜春之民庶<lb/>
<pb n="KR4e0090_WYG_006-2a"/>
㡬將有瘳乎扵是搢紳大夫有賦詩送用嚴者余為序<lb/>
諸巻首<lb/>
　　　贈髙以能序<lb/>
余友劉叔毖為沅陵縣數年其為政有惠利隠然名動<lb/>
湖湘間而余不見之十年矣今年寄書貺余并𨗳其所<lb/>
與㳺髙以能来見且曰自余来沅陵沅陵瀕蠻溪獠洞<lb/>
氣候弗時若用數致疾以能挟世業之醫濟余善藥屢<lb/>
矣今辰之守舉以能可以任醫學之職遣送請于朝萬<lb/>
<pb n="KR4e0090_WYG_006-2b"/>
一拜天子之命而来也幸辱一言以華之以能既受軄<lb/>
將歸謁余且申其所請夫醫以濟利為道也而非若為<lb/>
政者之能博濟也然為政者其身疾疢必資於人故劉<lb/>
君得以安其身而施利扵沅陵之人者宜有資乎以能<lb/>
余可靳一言哉盖嘗論為醫與為政同道保一身與保<lb/>
一邑一郡保天下之民無不同也何者勞逸欲其時也<lb/>
嗜樂欲其度也寒欲煦之熱欲濯之正欲扶而植之邪<lb/>
欲遏而弭之也欲窒虚䟽滯虧盈而益不足也察之者<lb/>
<pb n="KR4e0090_WYG_006-3a"/>
欲深求扵微而不可以忽治之者欲責成扵久而不以<lb/>
數易也夫然後可以保身保民而為良醫良吏之效著<lb/>
矣以能終身由扵斯道而無違則所以濟利扵人者將<lb/>
有不博乎子必勉之子歸見劉君其道余嚮徃之意亦<lb/>
若是也<lb/>
　　　贈王敬先序<lb/>
西昌王敬先為宜章縣學訓導滿九載陞岳池縣學敎<lb/>
諭且行欣欣如饑得甘食困得安寢然者世謂敎官冷<lb/>
<pb n="KR4e0090_WYG_006-3b"/>
職士之樂處者十殆一二而已岳池去京師八千里為<lb/>
蜀僻縣今有得一官扵蜀率其心懾扵險逺戚戚顧辭<lb/>
其家人酸辛悲楚出語相付囑如訣别状其有欣欣如<lb/>
得甘食安寢然者殆百之一二耳夫士之有道也無徃<lb/>
而不適彼其有所不適者無諸内故也茍無諸内雖其<lb/>
身終嵗不出户庭不去其父母兄弟妻子而其心膠膠<lb/>
擾擾不能自適况數千里之外者哉敬先樂善敦義有<lb/>
古道前在宜章宜章俗不務學敬先化導誘掖之不數<lb/>
<pb n="KR4e0090_WYG_006-4a"/>
嵗宜章之諸生比比中進士去敬先来京師嘗主吾家<lb/>
吾親見宜章諸生在京者事敬先皆如子之事父非其<lb/>
施諸人積誠不已何以致此敬先少時與余同學海桒<lb/>
陳先生之門今其所自立如此可謂不辱苐念當時同<lb/>
學多已物故今存而仕者惟吾兩人然三十年来東西<lb/>
暌隔其間不過一再握手叙契闊未嘗極意傾寫也今<lb/>
兹復别豈能無情扵是恵風始暢倉庚和鳴晨装在門<lb/>
舉酒屬客余歌白駒之首章客酢焉歌伐木首章載歌<lb/>
<pb n="KR4e0090_WYG_006-4b"/>
白駒四章之末余酬客歌雄雉之二章三爵既行序以<lb/>
識情<lb/>
　　　送李伯髙訓導詩序<lb/>
廬陵李伯髙清脩博文明春秋之學今受命為吉安府<lb/>
學訓導且行文淵閣大學士胡公率搢紳大夫詩以送<lb/>
之而屬首簡扵余吉之學建於宋慶歴中載歐陽文忠<lb/>
公之記吉之士自歐陽公而下有楊忠襄胡忠簡周文<lb/>
忠楊文節諸君子累累而出伸大義於天下宋亡又有<lb/>
<pb n="KR4e0090_WYG_006-5a"/>
文丞相挺孤忠死國盛哉吉之為學也皇明統一海宇<lb/>
惓惓焉興學育材三嵗大比選其賢能用之而吉之士<lb/>
恒多扵諸郡至屢占第一之選固出上之敎化亦其積<lb/>
習之善興起之速者然歟今伯髙徃焉偕其秀民從事<lb/>
於詩書爼豆揖讓之間涵泳嵗月之久將見吉之賢材<lb/>
益盛風俗益厚足為伯髙之榮且樂而使學士公與吾<lb/>
徒之仕于外者他日得歸謁學門從鄉人長老以頌天<lb/>
子太平之功如歐陽公所云者不亦與有榮且樂乎故<lb/>
<pb n="KR4e0090_WYG_006-5b"/>
書以先之<lb/>
　　　劉氏慶源編序<lb/>
刑部尚書雄縣劉公觀作劉氏慶源編以譜其族屬余<lb/>
序之自宗法廢賴譜牒之行以維持人心紀綱俗化為<lb/>
世道之助盖周禮小史之職掌邦國之制奠繫世辨昭<lb/>
穆世者諸侯世本盖今世譜也其来尚矣然世臣鉅族<lb/>
傳歴既逺更代多故譜或存或逸非有賢子孫不能舉<lb/>
而修之也劉氏系出陶唐而盛扵漢其後子孫益衆譜<lb/>
<pb n="KR4e0090_WYG_006-6a"/>
牒歴世有作如隋劉善經唐劉知㡬劉子𤣥及宋河南<lb/>
劉氏所著冣為焯焯而知㡬考據尤精博固劉氏世多<lb/>
賢子孫乎雄縣之劉其先諱温者自河南徙今尚書公<lb/>
所著自髙曽以下至其子若孫凡七世盖髙祖以上譜<lb/>
逸不可考而七世之後至于曽元至于數十百世有繼<lb/>
脩者可以本諸此矣如劉氏之族自今至于數十百世<lb/>
因譜諜之存崇孝友之道廣惇睦之風者亦本於尚書<lb/>
公之賢乎然考其髙曽以来韜華養素樂善施仁深矣<lb/>
<pb n="KR4e0090_WYG_006-6b"/>
際國家景運之興尚書公以明經擢第今三十年出典<lb/>
名郡入總憲綱歴掌邦禮邦禁為國大臣弟泰從上征<lb/>
伐有功累官至世襲指揮同知伯仲偉然効文武之用<lb/>
扵時顯榮光大非其本諸先者深乎然則斯譜之傳他<lb/>
日太史傳名臣述世系者將有攷焉豈特施之於族也<lb/>
　　　送徐提㸃詩序<lb/>
皇上稽古制治肇建北京首立郊廟社稷之位以祗事<lb/>
天地祖宗百神先事詔太常以羣執事之半詣北京而<lb/>
<pb n="KR4e0090_WYG_006-7a"/>
神樂觀提㸃徐善淵恭承詔命率樂生三百人就道有<lb/>
日士大夫與善淵徃還者聞而造焉是日積雨初霽秋<lb/>
氣澄朗善淵欣榮命之自天樂搢紳之咸㑹列筵陳爼<lb/>
觴酌屢行同㑹者春坊左庶子鄒濟右中允吴均宗人<lb/>
經歴虞進翰林修撰陳循庶吉士曽泉太常典簿周驥<lb/>
及余凡七人酒未既庶子曰善淵斯行盍一言贈之衆<lb/>
皆曰然扵是中允取座右戴石屏詩語各探一字為韻<lb/>
賦詩詩成屬余序昔周成王既成洛邑率諸侯以祭扵<lb/>
<pb n="KR4e0090_WYG_006-7b"/>
廟其詩曰於穆清廟肅雍顯相濟濟多士秉文之徳對<lb/>
越在天駿奔走在廟夫至扵助祭及執事之人皆有其<lb/>
徳尤足以見夫國家之盛今善淵熟扵禮而達扵事其<lb/>
徃而無忝矣士幸遭天下無事聖明制作一新之時恭<lb/>
承一官近日月之清光足為至榮而况効職扵壇陛爼<lb/>
豆之間相事扵灌薦對越之頃不又榮乎斯以贈言之<lb/>
㫖咸畧仳㒧之懐而作其欣徃之志新嵗伊邇萬方㑹<lb/>
同余亦將與善淵邂逅扵泰壇清廟之前遂為之序<lb/>
<pb n="KR4e0090_WYG_006-8a"/>
　　　聽琴詩序<lb/>
樂之音皆可適也而足以暢幽鬱去驕吝頥性情扵中<lb/>
和者惟琴焉古之君子扵羣居及其獨處而適盖未嘗<lb/>
不在扵琴也民之生蚤作而莫息其間擾擾焉與事物<lb/>
酬酢而又有不當扵其意者其能泰然無滑乎中固已<lb/>
鮮矣矧結纓垂組操簡持翰夙興而夜寐有職事之煩<lb/>
者乎則其閒暇相聚資扵琴以適焉者人情之所宜而<lb/>
君子之為也永樂二十一年正月十有三日天子大祀<lb/>
<pb n="KR4e0090_WYG_006-8b"/>
于南郊前期四日百官齋沐宿于公與余同宿者十有<lb/>
一人是夕月色在户清香滿庭宴坐雍容懐抱和暢功<lb/>
叙援琴而鼓之連續數引宫徴間作疾徐髙下雍雍古<lb/>
澹淳雅之音盖使人襟宇澄浄氣志皆融豁然如濯埃<lb/>
氛而逰扵泰和無事之域者何其適哉扵是余賦五言<lb/>
古詩一首而衆和之恂如并和其韻皆以道夫適扵琴<lb/>
之趣也夫雅與俗不相諧也荒蕩靡靡之音世所同好<lb/>
則為此詩者固無與於世而獨吾徒之所寄意也則雖<lb/>
<pb n="KR4e0090_WYG_006-9a"/>
一時之適不可以棄故録而序之<lb/>
　　　送王編修南歸序<lb/>
吾友王格非篤實果毅學博而行莊起家九江學官太<lb/>
宗皇帝初建儲召為司經學正字仁宗皇帝初嗣位自<lb/>
交阯驛召還進翰林檢討修兩朝實録格非預纂述書<lb/>
成賜賚有差盖纂述先繕寫繕寫先雜執事叙勞也既<lb/>
而有司不復論勞奏均陞一階於是格非陞編修而雜<lb/>
執事徃往位列其右格非戴上之恩安已之分恭就其<lb/>
<pb n="KR4e0090_WYG_006-9b"/>
班位怡然朝之士經格非選拔者今内佐六卿之治外<lb/>
受方岳之寄與凡躋華升要崇秩厚禄出有騶從之盛<lb/>
入有肥甘輕煖之奉者比比而是格非官七品布衣徒<lb/>
歩禄入僅給儉約混儕羣衆中流俗固不知有格非也<lb/>
而士之重格非與格非所自重者皆不係此格非吉水<lb/>
帶原文獻家世有聞人百餘年間吾耳目所知者吾素<lb/>
與耕兩先生及欽止皆仕有禄而皆不久扵位不及下<lb/>
夀格非今年六十有七歴仕三十餘年雖中更險阻坦<lb/>
<pb n="KR4e0090_WYG_006-10a"/>
坦如履康莊殆若有神相者盖格非所不能得者人耳<lb/>
非士所戚也今以病得請歸優㳺餘年遂其素志士又<lb/>
以為格非榮獨余不能無情者盖在館閣家同郡生同<lb/>
年而好者與格非兩人格非今決然去余不能有裨扵<lb/>
時且多病早衰而猶縻寵禄詩曰之子于歸逺送于南<lb/>
瞻望弗及實勞我心三復嗟嘆酌之酒而與之别<lb/>
　　　送禮部尚書兼大學士金公歸省詩序<lb/>
洪熈初元嵗事肇新春陽布和萬彚咸鬯天子御明堂<lb/>
<pb n="KR4e0090_WYG_006-10b"/>
敷仁澤覃被天下載念臣工久勤職務未遑于私有詔<lb/>
親在者歸省否亦歸展桑梓咸有錫賚視其秩而等差<lb/>
焉扵是太子少保禮部尚書兼武英殿大學士臨江金<lb/>
公幼孜其太夫人春秋八十首奉命以行詞林諸君子<lb/>
相率賦詩歌詠聖天子之大徳及太夫人之盛福以為<lb/>
公贈而謂士竒為之序夫人之倫莫大扵君親而行亦<lb/>
莫重扵忠與孝忠孝一致也昔者明君之使臣也必體<lb/>
其愛親之心而命之四牡之詩曰王事靡盬不遑將父<lb/>
<pb n="KR4e0090_WYG_006-11a"/>
又曰不遑將母將母来諗何其念之深而言之數也君<lb/>
子謂臣之事君先公後私君之使臣先恩後義今天子<lb/>
推恩其臣比隆成周盛時明君之大徳矣先皇帝初臨<lb/>
御簡用文學之臣七人任之扵宥宻幼孜與士竒皆與<lb/>
焉扵是召七人者之命婦入覲中宫惟幼孜以母行宴<lb/>
賚隆厚加有冠服之賜盖二十有餘年先帝先后升遐<lb/>
在天其七人者亦有存没之異而太夫人安享禄養至<lb/>
于今榮進二品之封益夀而益康何其福之盛哉宜乎<lb/>
<pb n="KR4e0090_WYG_006-11b"/>
歌詠之有作也公歸朱衣象笏升堂拜慶使其子若孫<lb/>
歌之以佐夀觴鄉閭族姻其必有歆豔而竊歎曰金川<lb/>
玉笥之間前所未有也又必有觀感而興起曰使為父<lb/>
母者率以忠孝導其子後將無繼今者乎則是詩之作<lb/>
豈徒以侈當時其有係扵後来者不亦重乎<lb/>
　　　送吴子恭先生致仕詩序<lb/>
安成吴子恭先生今年八十以黄岡縣學敎諭致事歸<lb/>
其鄉詞林學士大夫素善先生者皆賦詩贈之余辱交<lb/>
<pb n="KR4e0090_WYG_006-12a"/>
先生三十年獨能已於言乎吴故永新名家自宋以詩<lb/>
書科第為邑之望具載鄉衮文信公所述元之初興寧<lb/>
極先生博學惇徳與劉須溪趙青山皆以先朝遺老為<lb/>
鄉人後學所尊寧極先生始徙安成子恭先生之曽大<lb/>
父也其先如此子恭先生明經守道以成就後進為務<lb/>
為學官歴寧鄉福寧黄岡三縣焯著功效嵗賔興校文<lb/>
廣西者再浙江者一鍳别之明升黜之公學者心服被<lb/>
召纂修永樂大典扵中禁一時四方老師宿儒多在而<lb/>
<pb n="KR4e0090_WYG_006-12b"/>
通博明正率推子恭先生其人又如此此余所為敬之<lb/>
而願交者也然自赴黄岡不相見將十年時有咨求老<lb/>
成及禮文述作之事余未嘗不意在子恭先生然其年<lb/>
益髙病益侵愛莫致之懐耿耿久矣乃今一晤語未竟<lb/>
遽别此余之情所為不能已者也然古賢人君子之老<lb/>
而致其事歸也其道徳文學猶有以儀鄉邦淑後進不<lb/>
徒歛焉自足也岐陽有瑞物焉群飛競起而随附之如<lb/>
吴先生歸而鄉人秀俊有志扵學者咸得所附託余之<lb/>
<pb n="KR4e0090_WYG_006-13a"/>
情亦可以自慰也請書諸羣公篇什之首以為先生贈<lb/>
　　　送羅學古還清化詩序<lb/>
學古之大父仲淵翁洪武中以閭右徴居京師翁負材<lb/>
具濶畧喜論議而愛民矜惻之意常溢出言表郡縣禮<lb/>
為耆老而咨政焉余在翰林時與學士胡公數以公事<lb/>
出江東門以鄉郡故數過翁翁春秋已八十欣欣躧履<lb/>
迎客相與披豁傾寫雖尊爼笑譚而其意常在扵民也<lb/>
時學古丱角方執經從國子師而涵濡其大父之訓扵<lb/>
<pb n="KR4e0090_WYG_006-13b"/>
朝夕之深余兩人固已期其成也永樂壬辰余奉命考<lb/>
㑹試得學古所試文字讀之條達明鬯嶄然羣輩中扵<lb/>
是喜學古之遂升也既擢監察御史為法從扵兩京能<lb/>
勤其軄有所知未嘗不言聲譽灼灼以起又喜學古之<lb/>
敏扵用也為御史七年陞清化州知州清化在交阯西<lb/>
南海上去京師萬餘里朝廷豈薄近臣之良而輟之荒<lb/>
落遼逺之域哉顧其地淪墜夷獠數百年聖天子在位<lb/>
然後去其所為害者而郡縣治之將被之文明之化然<lb/>
<pb n="KR4e0090_WYG_006-14a"/>
其漸習之汚且固有非可以一朝夕振舉之也則必資<lb/>
夫學通材達久扵左右明識上意者而任之此武王不<lb/>
忘逺之盛心也然牧守與臺憲異職撫字與彈擊異施<lb/>
皇上大徳如天無逺邇内外一惟覆燾生育之而已學<lb/>
古以其所素講習與得諸家訓者推而行之吾知奔<lb/>
壑之泉走阪之丸不足以喻其易也學古初赴清化重<lb/>
朝命不及告行扵常所還徃今之来覲也留兩月而歸<lb/>
扵是中書舎人龎叙屬諸縉紳大夫為詩送之又屬余<lb/>
<pb n="KR4e0090_WYG_006-14b"/>
序之<lb/>
　　康氏族譜序<lb/>
女弟之子康榮從余在京師數年及冠有志問學而以<lb/>
父命將歸請叙其族譜康氏居西昌邑東南五里所澄<lb/>
江之隂曰蒲田里自泰然甫至于今十世脩忠厚服善<lb/>
仁累累有繼也盖吾所識者復性質直而好義磊落而<lb/>
濶達當元季冦盜充斥能倡勇保障其鄉復圭茹清飲<lb/>
潔以詩書敎授里中躬率其族之人蹈履善行愈老而<lb/>
<pb n="KR4e0090_WYG_006-15a"/>
而愈不倦復性之子仲璧有雅度不屑意生事然獨守<lb/>
儒業為鄉塾師此榮之大父而皆康氏之有聞者也其<lb/>
上世雖未有以禄位顯者而其所與為婚媾交逰盖多<lb/>
顯矣金玉之為物雖未登諸器用世未嘗不至寳畜之<lb/>
而古之君子其所以重當時昭後世者豈皆為其有髙<lb/>
爵重禄哉此譜作於復圭而相之者仲璧之子彦英固<lb/>
本其尊祖敬宗之心之所發乎其亦欲使後之人究知<lb/>
其先世以圖善繼者乎夫善繼必自學始究知禮義之<lb/>
<pb n="KR4e0090_WYG_006-15b"/>
博致乎躬踐之實使徳備於身施扵家而為孝友惇睦<lb/>
之行達之於用而為致君澤民之功以益大其宗者康<lb/>
氏之子孫其可不務乎夫畜之久者其發𢎞榮歸以及<lb/>
其族之人勉之哉<lb/>
　　　送羅照磨致仕序<lb/>
廬陵羅儀範為肇慶府照磨㢘潔而端静愷悌而寛厚<lb/>
藩憲之賢知儀範之難得也皆禮待之畎畆之氓知儀<lb/>
範之難遇也皆心歸之獨郡守貳以下率迂視之且數<lb/>
<pb n="KR4e0090_WYG_006-16a"/>
形扵譏切曰居底僚乃欲樹名耶儀範自執益固守貳<lb/>
滋不恱肇慶所治一州八邑其二三邑瘴癘險惡冣甚<lb/>
者有官守扵斯而獲生還百或一二焉奉使命扵斯而<lb/>
獲生還什殆一二焉比嵗徴歛之事繁而郡恒委儀範<lb/>
徃督二三邑之未集者盖排之危地也儀範懐牒即行<lb/>
畧不見難色其所至不私取民一芥民知儀範長者皆<lb/>
趍其令如父之令其所集事恒先諸邑而自是事之難<lb/>
集者郡率檄儀範自儀範至官三年計其跋渉山谿衝<lb/>
<pb n="KR4e0090_WYG_006-16b"/>
冒瘴毒之日恒什八九而坐廨宇治軄事之日殆十一<lb/>
二然儀範容色腴澤歩履輕徤未嘗一曰疾疢之加乎<lb/>
身也盖君子直乎内者無徃不自得茍直乎内固宜有<lb/>
相之道吉凶利害豈人之所能為哉儀範比以公事至<lb/>
京時上初嗣大位𢎞施寛恤之政中外仕者皆喜幸可<lb/>
以久安其位也儀範獨曰吾豈當踰六望七之年尚不<lb/>
知止哉遂以老疾辭天官卿言扵上詔從之士大夫皆<lb/>
髙儀範之達也老氏云知足不辱知止不殆於是有愧<lb/>
<pb n="KR4e0090_WYG_006-17a"/>
儀範者多矣吾素厚儀範故扵别也書其所以決去之<lb/>
故贈之非徒以儆媢嫉者亦使鄉人士知君子仕止之<lb/>
有道也<lb/>
　　　熊氏族譜序<lb/>
今天下姓氏皆古天子諸侯之後其先功徳之被人者<lb/>
廣則其流澤後世久逺而蕃碩自然之理也春秋戰國<lb/>
之際惟楚地廣民衆則其上之所以被扵人者宜亦廣<lb/>
且衆矣楚鬻熊之後以名為氏當是時諸侯稱國者未<lb/>
<pb n="KR4e0090_WYG_006-17b"/>
嘗稱氏惟楚國之君世稱熊氏熊望出南昌江陵數百<lb/>
年来南昌之熊冣盛支分派别跨數邑詩書纓組連續<lb/>
赫奕非他姓可儗豈非其先之被於人者廣且衆故其<lb/>
流澤至于今未艾歟新吴之族宋治平四年有諱洽者<lb/>
自番陽来官是邑遂家焉三子原善原穏原吉原穏徙<lb/>
豐城原吉莫知所徙惟出於原善者世居新吴傳歴既<lb/>
逺子孫益衆亦有不得而詳者矣原善之後月窓甫斷<lb/>
自曽祖至其子凡五世録之為譜而一堂之間祖孫父<lb/>
<pb n="KR4e0090_WYG_006-18a"/>
子孝敬慈愛藹然也其子本誠舉進士歴兵部郎中為<lb/>
福建左叅政㢘潔公平八郡之人恱其政無間言此其<lb/>
所以被於人者又廣歟將澤流於後焉有窮乎本誠今<lb/>
調浙江以此譜求序故為泝徃推来而書之<lb/>
　　　送國子學正黄信道致仕詩序<lb/>
國朝之制太學自祭酒司業丞而下居師𨗳之任者五<lb/>
博士十五助教十學正七學録凡三十有七南北兩監<lb/>
合七十有四必歴郡縣學官有冣績廼授斯任大約今<lb/>
<pb n="KR4e0090_WYG_006-18b"/>
天下郡縣學官不下三千餘人於其間拔七十四人以<lb/>
為兩監師其選之固精歟比嵗南監祭酒司業數闕而<lb/>
南京卿大夫及監之諸生来者比比稱學正黄信道先<lb/>
生曰此良太學師也卿大夫歸其徳諸生服其敎人人<lb/>
言如出一口盖先生純粹簡静言必在道義行必循矩<lb/>
矱其所示教非獨言語文字而已然則論今太學師之<lb/>
賢先生其巨擘歟先生朱文公門人黄文肅公六世孫<lb/>
千里之足産乎渥洼之濵超類而絶倫非其所自之異<lb/>
<pb n="KR4e0090_WYG_006-19a"/>
耶聖天子篤意學校近命大臣就兩監簡諸生之久無<lb/>
成者罷黜之而賜璽書飭勵師生又戒祭酒司業禮其<lb/>
為師之賢者所以厚化本興賢才聖徳隆盛千載之遇<lb/>
也顧祭酒司業所當禮者豈有過於黄先生哉而先生<lb/>
先月詣闕請老上以其年七十勑聽致事優老禮賢之<lb/>
盛心也然知先生者猶為太學師道惜其去或曰君子<lb/>
之道足於已無徃而不可以及人先生之歸也幸精神<lb/>
未衰將見化成於鄉必有蜚英騰實顒顒而起者則在<lb/>
<pb n="KR4e0090_WYG_006-19b"/>
彼猶在此奚内外之擇哉扵是六卿及貳皆有贈行之<lb/>
詩户部尚書陳公以求余序余故采大夫士言之同者<lb/>
書諸巻端云<lb/>
　　　易簡方序<lb/>
醫者聖人仁民之術也古之君子有愛民之志而無行<lb/>
道之地則徃徃用意醫藥以㡬有所濟利仁者之心也<lb/>
禮部尚書毗陵胡公源潔蚤有志及民舉進士官侍近<lb/>
奉命四方其耳目所遇有可以利民者多奏而行之然<lb/>
<pb n="KR4e0090_WYG_006-20a"/>
未足以充其志也閒暇兼用意於醫得一藥一方之良<lb/>
手自録之盖以試皆驗以施濟亦博矣所集録既富永<lb/>
樂中嘗具表以進特被奨賚其書析若干門凡若干方<lb/>
總名曰易簡刻梓以傳公幸際亨嘉之運今佐天子和<lb/>
邦國有行道之地方將導迎徳澤以覃利天下而猶汲<lb/>
汲扵此盖仁人君子愛民一念無所不用其至也然善<lb/>
為醫者如良將用師精熟古法而不執一道臨敵之際<lb/>
隨機制勝故所向成功夫得是編者誠能究隂陽表裏<lb/>
<pb n="KR4e0090_WYG_006-20b"/>
虚實與夫經絡脉證之故審度而用之將其施也養由<lb/>
之射庖丁之觧牛惡足以喻其速哉其功不尤博矣乎<lb/>
此盖胡公利人之意而未發也因求余序故為書諸巻<lb/>
首<lb/>
　　　送髙伯琴歸省詩序<lb/>
吉水髙超伯琴出文獻故家以明經飭行為新城縣學<lb/>
敎諭九年課績居冣陞莱州府學教授九年課績又最<lb/>
當陞未奏而伯琴亟言於上臣自忝禄仕不省先父母<lb/>
<pb n="KR4e0090_WYG_006-21a"/>
丘墓久矣旦暮廹扵心不能已幸今䝉寛大之典敢布<lb/>
其私懇詔從之翰林侍讀錢習禮於伯琴有同門之好<lb/>
合諸學士大夫分韻為詩送之而屬余序永樂丙戌三<lb/>
月太宗皇帝臨軒策士傳臚之明日進㑹試所選副榜<lb/>
士於廷親試之上御右順門晝漏下十刻命翰林侍講<lb/>
楊士竒金幼孜諭㫖令就試者從容盡所藴毋茍且取<lb/>
具命光禄給食中官夕給燭遂親拔三人入禁林餘第<lb/>
為二等付吏部授學官上者教諭次訓𨗳聖明惓惓惟<lb/>
<pb n="KR4e0090_WYG_006-21b"/>
恐失士而成就之如此伯琴時得敎諭嗚呼今廿有二<lb/>
年宫車逺矣伯琴所至其成績顯著可以不辱今歸桑<lb/>
梓薦獻其先人退而周旋族姻鄉黨之間可以為榮然<lb/>
吾因伯琴之歸有不能槩於心者仁宗皇帝達孝推恩<lb/>
以仕者有一二十年未遑歸省特詔中外有官並許給<lb/>
告以伸孝子之情而限約序次具有定著士大夫得遂<lb/>
所欲皆感激祗徳意亦有積月連嵗溺私㤀反上不率<lb/>
君命下不念同僚之望者孔子曰君使臣以禮臣事君<lb/>
<pb n="KR4e0090_WYG_006-22a"/>
以忠曽子曰君子有絜矩之道伯琴行遇之而一言焉<lb/>
亦仁義之及於人也<lb/>
　　　送孫先生致事歸豐城序<lb/>
國家循三代聖王之制仕者七十聽致其事盖體羣臣<lb/>
全始終之仁也而古之人有樂乎内無所累乎外者雖<lb/>
年未及七十茍有可去之道輙引而去之此雖未必當<lb/>
乎大中然不失君子之節焉視夫年已邁氣已衰視聽<lb/>
動作智慮無一之可施而其心膠固榮利而不知返焉<lb/>
<pb n="KR4e0090_WYG_006-22b"/>
者其賢不肖相去霄壤哉豐城孫宗正先生其有古君<lb/>
子之節者歟先生自郡教授陞助教太學復陞博士祭<lb/>
酒司業之所加禮六舘諸生之所恱服者二十有餘年<lb/>
幸際聖天子篤意興學之時先生年六十有三聰明彊<lb/>
裕足以有為乃援子貴受封之令觧太學之職得翰林<lb/>
編修徑歸其鄉非其有樂乎内而無累乎外克自果如<lb/>
此哉豫六二介于石不終日貞吉先生有焉然吾素慕<lb/>
孫先生之善敎也先生五子吾識其三皆出身科目曰<lb/>
<pb n="KR4e0090_WYG_006-23a"/>
良初為御史能持身脩職所至聲譽勃勃曰恭今為編<lb/>
修在史舘謹厚有文曰讓為縣敎諭不忝師道其二處<lb/>
者雖未識可類推見之此先生所為可樂歟豐城君子<lb/>
之鄉也三四百年間文學節行有聞者焜焜相望其流<lb/>
風餘韻所漸被至今不衰今仕京師余所識者十率六<lb/>
七有君子之行則夫處者其不戾扵君子固多歟孫先<lb/>
生之歸何徃而非可樂哉六卿及翰林諸學士有為詩<lb/>
送先生歸者編修周叙禮部主事張習以求余序余年<lb/>
<pb n="KR4e0090_WYG_006-23b"/>
與先生上下而多病早衰不能自引退其有愧於先生<lb/>
多矣幸旦夕賜罷歸道先生之鄉訪先生之廬凡所樂<lb/>
者當悉以告我<lb/>
　<lb/>
　<lb/>
　<lb/>
　<lb/>
　東里文集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三十四</head>
    <p>
<pb n="KR4e0090_WYG_062-1a"/>
欽定四庫全書<lb/>
　東里續集巻三十四　　　明　楊士竒　撰<lb/>
　　墓誌銘<lb/>
　　　錢秉淵墓誌銘<lb/>
洪武二十一年八月初三日吉水錢秉淵卒既葬廬陵<lb/>
淳化鄉南路之坪之原後三十有三年其子某以從兄<lb/>
翰林檢討習禮所述事狀介習禮求文銘碣錢家吉水<lb/>
文昌鄉世以詩禮為鄉之望其祖以和父立明母張氏<lb/>
<pb n="KR4e0090_WYG_062-1b"/>
秉淵諱某性孝友未冠遭元季之亂䘮其父已卓卓有<lb/>
立奉母及弟妹避兵走傍縣屬歳饑口衆母旦夕為憂<lb/>
即跪進曰兒在大人何憂也旦夕竭力營措一家衣食<lb/>
無不足而恒有愉色和氣以樂其母事母終其身盡敬<lb/>
愛念不獲事其父語及輒悲切愛其弟延師教之一切<lb/>
公私事悉自任不以及弟妹而長育婚嫁之皆盡恩意<lb/>
惇宗族為人莊重寡言雖盛暑見弟姪必冠衣樂振施<lb/>
喜賔客過使行旅皆舘榖如歸春秋四十有七娶張氏<lb/>
<pb n="KR4e0090_WYG_062-2a"/>
有婦道子男三昭曍暄女一嫁王三益孫男十女一銘<lb/>
曰<lb/>
有碩其宗儒其世維克承之孝與弟懷而未施待來裔<lb/>
　　　楊處士墓誌銘<lb/>
永樂壬寅七月四日延津楊處士卒其子盛以兵科給<lb/>
事中李本所狀處士家世事行請銘前吾在翰林盛為<lb/>
庶吉士有游從之雅故為按狀叙而銘之楊之先出𢎞<lb/>
農世有閥閲元至元中諱某者知保安州卒於官遂家<lb/>
<pb n="KR4e0090_WYG_062-2b"/>
焉傳某生得譽皆隠居不仕得譽生忠又徙易之淶水<lb/>
處士父也洪武中為河南延津湖廣邵陽兩縣主簿皆<lb/>
以惠政得民心既卒處士奉䘮歸道過延津延津人嘅<lb/>
然念曰是吾仁父母也生而撫我沒而遂去我乎相與<lb/>
輓留葬延津處士不能止葬已因留家焉處士諱埜琳<lb/>
字某為人質素事親盡敬愛親歿哀毁而䘮祭不違禮<lb/>
先墓在淶水歳未嘗曠祭掃居常孳孳以紹先業為心<lb/>
其教子亦必舉先世之盛曰勉圖無忝也躬儉以起家<lb/>
<pb n="KR4e0090_WYG_062-3a"/>
泊然布衣無慕外之意與人交惇信義遇窮乏必賙之<lb/>
假貸不能償者折劵不復問雖其自奉薄邂逅嘉賔客<lb/>
必傾倒懽洽廼已盛官京師數往視之父子相聚甚樂<lb/>
盛或以客外所養不備私自歉處士察知之語之曰崔<lb/>
𤣥暐母達於道吾乃不達耶但汝能盡忠事君上即汝<lb/>
之孝何必口體之奉哉將歸又語之曰吾之數來蓋自<lb/>
念老矣恐一旦死不復見汝今歸死固無恨汝但盡心<lb/>
國事母徒以老身故惓惓也蓋歸幾兩月而卒享年六<lb/>
<pb n="KR4e0090_WYG_062-3b"/>
十有二既卒自其邑長貳及鄉閭耆耋咸悲傷悼惜往<lb/>
致吊祭之禮焉初娶鄭氏生女二人繼馬氏生三男二<lb/>
女男長即盛永樂戊戌進士翰林庶吉士今為中書舎<lb/>
人次敏次惠女長嫁髙嵩次嫁王某其二人尚幼孫男<lb/>
二易詩女一葬以永樂某年月日墓在其山先塋之次銘曰<lb/>
存之良履之臧銘其藏永其揚揚<lb/>
　　　故翰林庶吉士王欽正墓誌銘<lb/>
正綂元年三月上臨軒䇿士士竒與今少保江陵楊公<lb/>
<pb n="KR4e0090_WYG_062-4a"/>
皆讀巻官上親擢周旋等三名第一甲第四名王鑑第<lb/>
二甲之首既退楊公為余言鑑所對䇿其篇末之獻磊<lb/>
落精切識髙而義正才廣而詞暢將來有為之士也余<lb/>
深然之旋三人既受官有㫖命大臣選進士如永樂甲<lb/>
申故事進學于翰林得十有四人而鑑居首悉以為庶<lb/>
吉士鑑等仰體德意咸克自奮時重風憲之選命廷臣<lb/>
舉監察御史楊公與余皆意在鑑屬有令不得舉初仕<lb/>
者然吾兩人所期望鑑逺且大非止御史也一旦余聞<lb/>
<pb n="KR4e0090_WYG_062-4b"/>
其病亟屬所厚者為求醫藥不數日竟卒為之傷悼不<lb/>
已又屬所厚者為董治䘮歛且許銘其葬於是其友給<lb/>
事中劉益述家世事行來趣銘王氏吉水金塘里故家<lb/>
世脩仁厚曾祖所安祖子完父嘉靖襲尚詩禮不慕仕<lb/>
進母某氏鑑字欽正自少端正秀穎篤孝友之行而嗜<lb/>
問學不煩督勵朝夕自進其功宣德壬子以書經選江<lb/>
西鄉貢第一明年㑹試禮部中副榜當授教官宣廟意<lb/>
有遺才在副榜命廷臣即文淵閣覆試之得二十有四<lb/>
<pb n="KR4e0090_WYG_062-5a"/>
人賜冠帶給校官禄令進學國子監而鑑預焉後三年<lb/>
鑑中㑹試廷試賜進士出身入翰林為庶吉士為人簡<lb/>
靜端潔温恭坦夷論事悉中理所蹈必由於義其中泊<lb/>
然居京師數年未嘗一濡足勢要之門公退閉户閱書<lb/>
以求古人之心間為詩文自適所與往還皆詩書行義<lb/>
之士其將易簀也獨以親老不獲終養自慟蓋考其志<lb/>
與行宜禄宜壽宜顯用豈謂遽止於斯乎故其卒也衆<lb/>
皆悼惜之既卒家具蕭然斂以故時布衣亦足觀其平<lb/>
<pb n="KR4e0090_WYG_062-5b"/>
素矣卒於正綂三年六月十三日享年三十有六娶周<lb/>
氏左庶子崇述之兄子子男三琮珙珣女二皆幼嗚呼<lb/>
後進之士如欽正其可多得乎銘曰<lb/>
材也見収於垂般驥也遽仆於天閑嗚呼欽正匪命之然歟<lb/>
　　　奉天翊衛宣力武臣特進榮禄大夫柱國彭城<lb/>
　　　伯張公墓誌銘<lb/>
彭城伯張公薨于位公卿大夫咸往吊之其弟都督公<lb/>
求余為葬銘余諾之遂命彭城公之子某以事狀來拜<lb/>
<pb n="KR4e0090_WYG_062-6a"/>
按狀張故歸德永城名家其先積善累仁世有紹續迨<lb/>
其髙曾充而益𢎞髙祖諱文銘妣宋氏曾祖諱景惠妣<lb/>
劉氏祖諱從義妣朱氏考諱麒洪武中仕至昭勇將軍<lb/>
指揮使永樂辛卯追封奉國翊運保義武臣特進榮禄<lb/>
大夫柱國彭城伯諡恭靖甲辰仍追封三代考妣皆進<lb/>
彭城侯及侯夫人恭靖為人敦厚闓爽務義施德秉忠<lb/>
事上始終一心母仝氏累封彭城侯夫人恭儉慈仁言<lb/>
勤率禮内德之懿化成於家今太皇太后母也恭靖子<lb/>
<pb n="KR4e0090_WYG_062-6b"/>
男女皆三公為冢子諱㫤儀狀豐偉篤實和易表裏不<lb/>
二既冠時仁廟為世子公奉命宿衛文廟北平之師出<lb/>
公仗劍以從東取大寧還戰鄭村埧連大捷以功超授<lb/>
義勇中衛指揮同知遂援薊州敗遼東軍之攻薊州者<lb/>
追奔至榆口而還自是侍衛守北京南軍圍城公旦暮<lb/>
效力其間永樂二年以功陞本衛指揮使三年調金吾<lb/>
右衛五年調錦衣衛十四年調府軍右衛二十二年陞<lb/>
中軍都督府左都督是歳冬命為奉天翊衛宣力武臣<lb/>
<pb n="KR4e0090_WYG_062-7a"/>
特進榮禄大夫柱國彭城伯食禄一千五百石子孫世<lb/>
襲明年侍衛宣廟謁孝陵歸奉命總督操練左哨軍馬<lb/>
正綂元年患痺疾上遣太醫院官督醫視療竟以不起<lb/>
三年六月二日也春秋六十有五公平居孝於父母友<lb/>
愛諸弟祗事四聖小心恭恪以勲以戚爵位累加禮遇<lb/>
之隆錫賚之厚執謙秉和居靜守約循禮奉法深戒滿<lb/>
盈家庭中外以清以肅故其薨也訃聞特遣中官監視<lb/>
䘮事命禮部賜祭工部賜賻營葬葬以薨之歳某月日<lb/>
<pb n="KR4e0090_WYG_062-7b"/>
墓在某縣某鄉某原其配宋氏累封伯夫人子男八人<lb/>
長輔次輅府軍右衛指揮使先卒輗越府羣牧千户軏<lb/>
越府典寶軾襄府羣牧千户轍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轅女二人孫男女各<lb/>
三人自古外戚有賢有否賢者克保貴富延被子孫否<lb/>
則不旋踵而僨覆隨之固在上者失馭之之道也我國<lb/>
家自洪武永樂以來於厚戚里親之以恩約之以禮如<lb/>
張公者既藉累世之德善又身脩恭儉之行斯其家之<lb/>
興所以愈久而愈盛者歟銘曰<lb/>
<pb n="KR4e0090_WYG_062-8a"/>
皇明建極賢戚多有堂堂張氏任姒所自本其先代累<lb/>
仁毓祉如石韞玉光華韡韡逮于恭靖彭城啟封源厚<lb/>
流閎用傳暨公維公嗣興秉孝與忠翼翼孜孜罔懈于<lb/>
躬始以戚來繼以武侍義旗所嚮身先將士曰戰與守<lb/>
厥績咸勵嘉誠醻勞峙乃爵位祗事四聖茂恩龎洪惟<lb/>
滿之戒惟謙之崇秉乃䖍恭一于初終用永保家匪直<lb/>
令躬昔在東京次伯敬平暨宋肇興杜有審瓊吁嗟張<lb/>
公允侔令稱凡厥子孫視兹刻銘<lb/>
<pb n="KR4e0090_WYG_062-8b"/>
　　　國子司業呉先生墓誌銘<lb/>
太學為國家成賢育材為興治之本所係非細故其師<lb/>
範尤在得人而非道明徳立心古人之心知本末之務<lb/>
多士所心敬誠服者不足以稱任數十年來稱斯任者<lb/>
臨川呉先生其卓乎表表者歟先生以明正之學惇實<lb/>
之文端厚之行峻潔之操挺然而不詘皜然而不滓其<lb/>
於施教必先正本而後循序以達也蓋先生自讀書鄉<lb/>
校已立志不凡近雖寠夙夜勤苦淬礪不奪於外物洪<lb/>
<pb n="KR4e0090_WYG_062-9a"/>
武中選鄉貢病不果上後入充太學生祭酒司業禮之<lb/>
不與諸生等奉命宣諭武臣雲南又閲軍士福建時奉<lb/>
㫖出使者所至皆有金幣之贈重朝命也先生一毫無<lb/>
所受及歸其裝不益絲毫惟經過山川所作吊古賞勝<lb/>
之詩百數十篇耳㑹試禮部擢第一廷試第四賜進士<lb/>
出身授翰林院編脩陞脩譔考禮部㑹試纂脩高皇帝<lb/>
實録書奏賜白金文綺及金織衣脩永樂大典為副總<lb/>
裁吏部言國子監闕司業太宗皇帝曰此非可輕授其<lb/>
<pb n="KR4e0090_WYG_062-9b"/>
令祭酒胡儼慎舉有學行可為師表者以聞胡公舉先<lb/>
生即日授國子司業居無何祭酒有他命自是皆先生<lb/>
總監事時士習日下學者急於進取率不究心經傳惟<lb/>
誦習前輩程文以覬儌倖先生革之終日危坐堂上召<lb/>
與講析義理且設疑詰之使退求諸心庶有自得之益<lb/>
於為文必先義理而後辭采學者始趨實功不事茍得<lb/>
以禮法率其屬屬官中有不檢者數輩不便之相與求<lb/>
先生之短以沮之卒無所得又餙詐以謗之然先生素<lb/>
<pb n="KR4e0090_WYG_062-10a"/>
行孚於外者久謗卒不行有以告者先生但自引咎而<lb/>
已以是名益高而謗者益不容於清議雖𢎞度待物然<lb/>
未嘗屈已求合雖時權貴卒不樂之而自信益篤仁宗<lb/>
皇帝知之有素一日顧士竒曰朕即位以來兩京之臣<lb/>
多以序進惟南京吳司業未進蓋朕久不見之故忘之<lb/>
耳後三日宫車上賔矣先生為司業十有八年太學生<lb/>
數千人及天下賢士君子皆稱吳先生古道吳先生賢<lb/>
師而職銓衡者獨若不聞此雖先生之命而益以見其<lb/>
<pb n="KR4e0090_WYG_062-10b"/>
所守且士大夫之重輕於世者亦豈係乎其官之進否<lb/>
也哉先生篤孝行親䘮哀毁骨立後在太學遇諸生告<lb/>
歸省者輒感慟不勝處交友必輔之正道雖迕不避中<lb/>
允李貫故同舎生素相厚貫坐累繫獄十年家甚貧先<lb/>
生極力賙之且戒其家人有無相共貫竟死獄中而賙<lb/>
其家益勤平素施義類此一日㑹宴太學得風疾遽革<lb/>
舁歸顧其子曰吾死勿用浮屠老子法治䘮不一語及<lb/>
他事而卒卒之日家無一緡之儲禮部尚書蔚公集衆<lb/>
<pb n="KR4e0090_WYG_062-11a"/>
賻治歛歸葬先生諱溥字德潤號古崖吳氏世業儒其<lb/>
先居臨川之種湖曾大父景南大父某父思清贅崇仁<lb/>
章氏遂家崇仁後以先生貴贈其父承德郎國子司業<lb/>
母章氏安人及封其妻鄭氏安人子男四與弼與疇與<lb/>
年與性皆克繼承女二長嫁應天府學教授孫曰讓次<lb/>
嫁徐士英孫男三先生卒於宣德丙午九月三日春秋<lb/>
六十有四以卒之明年某月日葬崇仁左橋之原先生<lb/>
長士竒二年同官翰林者七年又以同鄉相交莫逆後<lb/>
<pb n="KR4e0090_WYG_062-11b"/>
來北京嘗主余家間共夜坐談其貧賤時事蓋使人聳<lb/>
然起敬畏而後知其操執峭厲蓋天性云無幾聞其訃<lb/>
余為儒林慟之嘗私為作傳矣欲書一通寄其子未暇<lb/>
也今與性新除休寧縣學訓導在北京求余作父墓銘<lb/>
遂損益傳文為之誌而係以銘曰<lb/>
嗚呼先生君子之儒古道之趨古人之徒其存者貞其<lb/>
執者確必有本源用淑來學豈世無人誰歟古心嗚呼<lb/>
先生足彊儒林嗚呼先生逝矣不作寒崖古栢髙風凜若<lb/>
<pb n="KR4e0090_WYG_062-12a"/>
　　　周貟外墓誌銘<lb/>
兵部職方貟外郎吉水周君致仕之四年卒於家其子<lb/>
翰林侍讀叙以侍講劉球所述事狀求葬銘余素交㳺<lb/>
其父子間雖老且病不得辭按周氏吉水泥田名家業<lb/>
儒代有顯者宋之季諱應龍號盤洲為時碩儒其子諱<lb/>
京孫直寶謨閣上疏力詆賈似道奸邪不去之必誤國<lb/>
不報棄官歸君髙祖也曾祖諱厚教授里中不仕祖諱<lb/>
聞孫元至正中鄉貢進士為鰲溪貞文書院山長召脩<lb/>
<pb n="KR4e0090_WYG_062-12b"/>
遼金宋三史上書請以正綂歸宋時不能用遂去之考<lb/>
諱觀妣李氏宣德中以君貴贈其考奉直大夫兵部職<lb/>
方貟外郎妣宜人君諱鳴字岐鳯天資穎敏自少喜學<lb/>
問長而明經博究子史家故豐於産更兵亂産墮有司<lb/>
仍稽故籍徵徭賦君時成童卓然躬任之事靡不集而<lb/>
産日復家日裕既冠桐城縣辟儒學訓導正師道嚴教<lb/>
法諸生多有成丁父䘮去服闋上書論事擢山東即墨<lb/>
縣主簿以明敏詳慎為上官所重布政司檄君隨御史<lb/>
<pb n="KR4e0090_WYG_062-13a"/>
按察司官詣登州省録重獄七十三人辭不服者四十<lb/>
五人御史按察司官皆不聽君委曲言之且援古之以<lb/>
伸雪寃獄知名者導之卒從君言共覈之四十五人皆<lb/>
得直時方用兵賦即墨兵器鐵十七萬君以海濵非所<lb/>
産奏罷之又奏便民十數事皆從之在邑得其民心永<lb/>
樂甲申改國子學正車駕視太學預賜宴及襲衣吏部<lb/>
言漢府闕紀善命選國子監官任之祭酒胡公若思舉<lb/>
君遂用之既至王府事有不當者悉直言髙煦雖貌禮<lb/>
<pb n="KR4e0090_WYG_062-13b"/>
之中實忌之然君遇其有過必諫不憚忤也時府中匿<lb/>
不傳籍軍三千人又縱護衛軍據各衛牧地及邀奪商<lb/>
民財物人苦之莫敢訴告君具言於髙煦且曰不早戢<lb/>
之事必上聞而國危矣不聽髙煦作寶賢堂君獻箴致<lb/>
䂓諷之意冀有啟寤髙煦益厭之㑹車駕北巡仁廟監<lb/>
國時髙煦亦留南京恃寵驕恣所為益多不法君愳禍<lb/>
及入極言之遂大見忤誣其罪於仁廟下君錦衣衛獄<lb/>
君從獄中陳訴且録所嘗進諫書上之仁廟寤即釋君<lb/>
<pb n="KR4e0090_WYG_062-14a"/>
出為長洲縣學教諭振起學政日見成效賔興之歳諸<lb/>
藩聘考試官考福建者二考浙江者一率稱得人長洲<lb/>
九載陞南京國子博士初至入見仁廟於文華殿猶以<lb/>
紀善時事俯垂勞問在監再歳丁繼母憂去服闋用薦<lb/>
陞南京兵部職方清吏司貟外郎授奉訓大夫時清理<lb/>
軍伍職務叢脞君從容綜理而無滯事三載考最賜誥<lb/>
進奉直大夫推恩考妣宣德十年以老疾陳乞致仕從<lb/>
之正綂三年四月五日卒春秋七十有五君致孝父母<lb/>
<pb n="KR4e0090_WYG_062-14b"/>
撫二幼弟極友愛冠婚率盡禮合三從兄弟子姪百口<lb/>
同居爨一家之間咸無私蓄著家範十數條令子孫世<lb/>
守於子弟天資髙者必教之學經好學者必極意奬進<lb/>
族人有沒於仕貧不能歸䘮者必經營歸之能憫窮濟<lb/>
阨清江艾時春之官寧海道遇㓂刼傷創甚行槖且盡<lb/>
君邂逅為求醫藥愈之而分資予之而别於急義類此<lb/>
君有材具善持論議為詩文詞采煥發波瀾層出而舉<lb/>
筆立就所著有尚書通春秋纂要及退齋稿若干巻退<lb/>
<pb n="KR4e0090_WYG_062-15a"/>
齋者其所居之號也元配彭氏贈宜人繼王氏封宜人<lb/>
子男三長勉次序永樂戊子進士自翰林庶吉士累陞<lb/>
侍讀次廣女二前兵科給事中金昭伯廬州儒學訓導<lb/>
彭塤其壻也孫男七女三曾孫男女皆二其葬以卒之<lb/>
明年某月日銘曰<lb/>
吉陽之周文獻宗代有特起推鉅公鑚研六籍觀會通或<lb/>
揚于庭挺臣忠或潛在下善厥躬亦有著作開瞶矇繄君<lb/>
嗣興承時雍贊理小邑寧瘝痌陟輔親藩竭乃𠂻弼違糾<lb/>
<pb n="KR4e0090_WYG_062-15b"/>
慝聲渢渢枘鑿齟齬詎有功蹔詘遄信道靡窮褒衣橫經<lb/>
坐黌宫中䑓郎秩遷益崇名遂身退何從容消遥林泉壽<lb/>
考終山盤川回馬鬛封子孫蟄蟄來章逢春秋霜露展敬恭<lb/>
　　　光禄寺卿郝君墓誌銘<lb/>
光禄寺卿郝君諱郁字文盛世家永平之撫寧大父諱<lb/>
某大母白氏父諱某母程氏文盛自幼父知其必貴稍<lb/>
長俾學甫冠有司擇主案牘永樂元年内難肅清之後<lb/>
論守城功授文盛陜西咸寧縣丞未行改北京光禄寺<lb/>
<pb n="KR4e0090_WYG_062-16a"/>
典簿授從仕郎持躬勤慎釐務周悉秉謙用和厥譽以<lb/>
起陞本寺丞授承務郎益克祗勵時井泉為光禄卿恣<lb/>
無忌畏罔上侮下至於儲君亦肆讒間文盛盡力彌縫<lb/>
靡有遺闕泉既以罪黜遂超陞光禄卿授亞中大夫賜<lb/>
誥嘉奬贈其大父父皆亞中大夫光禄寺卿大母母皆<lb/>
淑人封其妻聶氏淑人郝君感恩愈篤弗懈凡祭祀供<lb/>
御宴㑹之事必親必誠間有疾靡敢遑暇強起趨公不<lb/>
俟勿藥蓋恭事四朝始終一心待遇之厚有加無損正<lb/>
<pb n="KR4e0090_WYG_062-16b"/>
綂二年二月初五日以疾卒訃聞賜祭命有司營葬朝<lb/>
自傅保尚書以下咸吊祭文盛為人質直坦易無城府<lb/>
居家事親孝撫其從弟勝貴壽盡友愛居官處僚屬和<lb/>
馭下寛平其卒也衆咸悼惜之向使文盛當井泉無狀<lb/>
時稍分毫混蹟或不周於謹豈復有後來隆遇文盛享<lb/>
年六十有一而官光禄者三十有四年可謂榮矣亦其<lb/>
發諸已者有以致之歟其子男二人長忠次信孫女一<lb/>
葬以卒之歳三月廿一日墓在北京宛平縣之玉河鄉<lb/>
<pb n="KR4e0090_WYG_062-17a"/>
於是忠信介珍羞署丞王彦材來求銘余與文盛同朝<lb/>
乆目睹其行事為叙而銘之銘曰<lb/>
克恭於上克寛於下惟天於人恒與善者仕埀三紀位躋九卿<lb/>
外峙顯榮中和且平壽而考終亦既多祉勒銘厥藏庶㡬不死<lb/>
　　　欽承祖業推誠奉義武臣特進榮禄大夫右柱<lb/>
　　　國定國公徐墓誌銘<lb/>
上天命聖人為天下主必生文武之賢為之輔佐用成<lb/>
大勲建大業若身都將相享富貴榮名令終傳被子孫<lb/>
<pb n="KR4e0090_WYG_062-17b"/>
久而弗替又必本於盛德焉元之既衰冦盗充斥生民<lb/>
塗炭極矣我太祖髙皇帝以至仁大聖躬膺天命仗一<lb/>
劍起淮右舉湯武吊伐之事有識之衆雲附景從義旗<lb/>
所之東征西怨不數年四方肅清天下歸戴遂造萬世<lb/>
太平之業於時股肱心膂之臣皆英武傑特超邁之才<lb/>
若純誠厚德顓顓焉尊主庇民之心者中山武寧王徐<lb/>
公其首也天監厥德報福彌厚延慶後人逾逺逾盛非<lb/>
一時同輩所可儗也蓋王四子長輝祖襲爵魏國公次<lb/>
<pb n="KR4e0090_WYG_062-18a"/>
增壽當太宗皇帝師旅之際有翼戴功而竟死非命初<lb/>
追封武陽侯進定國公諡忠愍公其嫡嗣也時年十五<lb/>
召見賜名景昌遂命襲爵定國公授欽承祖業推誠奉<lb/>
義武臣特進榮禄大夫右柱國食禄二千五百石子孫<lb/>
世襲命吏部慎簡儒師道之學問公天資穎敏已嶷嶷<lb/>
負智識從師講授日謹程度其師豐城丁秀恒重厚雅<lb/>
則公惟其教之率未嘗或違而寒暑朝夕所以事師禮<lb/>
咸備踰年始趨朝叅上察其進退恭謹喜遂欲任以事<lb/>
<pb n="KR4e0090_WYG_062-18b"/>
永樂四年命掌左軍都督府雖細務必親而智日廣明<lb/>
年汴河溢命公代祀河患以寧十三年車駕幸北京以<lb/>
公事入見顧問再三進對稱㫖賜御廐馬三匹鈔六萬<lb/>
緡十七年脩鳯陽皇陵宫殿命公董之益竭祗勤撫綏<lb/>
奬勵人競勸功十八年侍仁宗皇帝入朝洪熈元年命<lb/>
掌行在後軍都督府是年丁母太夫人沐氏憂宣德初<lb/>
起復髙煦搆逆宣宗皇帝下詔親征命公等守北京師<lb/>
還賜賚良厚後車駕三出巡邊公皆扈從祀嶽瀆及册<lb/>
<pb n="KR4e0090_WYG_062-19a"/>
封宗室皆秉䖍將命先是仁宗皇帝篤念外家孜孜勉<lb/>
公兄弟子姪於學公祗體德意克力進脩朝退閉門手<lb/>
不釋巻遂多識古人言行之善與凡治亂興壊之由閒<lb/>
暇吟咏自適家居事親孝為人簡靜寡所交處惟名儒<lb/>
賢士過之必起趨迓相與傾寫極懽未嘗茍附權貴正<lb/>
綂二年六月十二日以疾卒於正寢其生洪武戊辰六<lb/>
月十八日享年五十訃聞上命某官賜祭賜賻勑有司<lb/>
治葬將以卒之歳九月九日葬宛平縣京西鄉黃家臺<lb/>
<pb n="KR4e0090_WYG_062-19b"/>
之原公上世及三代已具先塋之碑其配張氏封定國<lb/>
夫人其子男二長顯忠次顯義女一歸金吾衛指揮同<lb/>
知盧能於是顯忠奉國子助教謝濟所撰事狀介太醫<lb/>
院判蔣主善求余銘墓嗟夫公生佐命元勲之家遭逢<lb/>
列聖爵位崇而寵禄盛而心之所存躬之所蹈凡以嗣<lb/>
先烈垂後裔者其可無憾矣遂為銘曰<lb/>
菽菽中山尚文敦武翼聖承運𢎞靖天下功存社稷徳施<lb/>
生民配祀清廟衍祚後人維賢仲子忠愍克肖中遭非命<lb/>
<pb n="KR4e0090_WYG_062-20a"/>
帝用允悼崇爵華褒寵光隆隆大國豐禄命公嗣封煌煌<lb/>
貂蟬加公丱角拜頫受命嶷特恭恪篤念天寵亦篤孝思<lb/>
圖惟弗沗肆勵書詩前言往行心在躬蹈曰予操志敢昧<lb/>
忠孝承官惟祗蒞事惟勤雍容在廷有儀循循躬事四聖<lb/>
歳厯三紀鞠躬一節毖終猶始既艾全歸壽豈必多夷<lb/>
考平素行罔缺瑕宛平西鄉卜藏斯吉焯示悠逺太史<lb/>
有述<lb/>
　　　周處士墓誌銘<lb/>
<pb n="KR4e0090_WYG_062-20b"/>
吉水泥田里周氏有君子曰時立以正綂二年六月十<lb/>
四日卒其子源奉翰林脩譔叙所述事狀求余著葬銘<lb/>
脩譔時立族弟也其述詳實然時立年十七八從其父<lb/>
公明先生於廬陵邑庠余數過見之愛其温粹端厚而<lb/>
勤於學嘗戲公明曰此當跨竈公明亦戲謂余此竈殆<lb/>
未易跨已而私語余君非敢譽子然是子純而有志承<lb/>
家可望也時公明之叔仲方先生教郡庠亦數向余矜<lb/>
時立不凡無幾余被召仕京師往往逢人問時立知其<lb/>
<pb n="KR4e0090_WYG_062-21a"/>
學與德皆進心以為公明喜蓋與時立别三十年再相<lb/>
見北京則蒼然老成人也相勞苦未竟遽别别數歳聞<lb/>
其卒為之悵然則余銘之也固宜周氏文獻鉅族其曾<lb/>
祖學顔祖孟泰皆博學不仕父文明厯廬陵黃岡長洲<lb/>
三縣學官母曹氏時立諱道時立其字生有令質自幼<lb/>
嗜學十餘歳能屬文日彊識數千言仲方先生授之書<lb/>
經逺有造詣里名家競延為塾賔教其子弟出則授徒<lb/>
歸則治其家秩秩有條理稍暇自致力於學不輟率間<lb/>
<pb n="KR4e0090_WYG_062-21b"/>
歳一走數千里省父母於官事繼母藍得其懽心友愛<lb/>
諸弟甚厚弟迪為翰林脩譔在北京進為訓導在襄陽<lb/>
子源為教諭在湖州皆嘗一造觀其所設施而勵其所<lb/>
未至平居誘掖啟迪族姻子弟於善道不間戚䟽從叔<lb/>
公智公顯坐累謫逺戍遺幼男女於家時立訓育之長<lb/>
而為之嫁娶於助建先祠割田供祭祀脩宗譜皆盡誠<lb/>
意素所交戴用礎闔家病疫里俗懼傳染無一跡及門<lb/>
時立獨旦暮躬視不懈戴妻卒教督臧獲為殮殯如禮<lb/>
<pb n="KR4e0090_WYG_062-22a"/>
素志澹泊不干仕進居恒自撿其身而以義畏服其鄉<lb/>
人家有古桂復榮作重屋其側藏書甚富以教其子孫<lb/>
間日㑹賔友焚香鼓琴觴詠為適里有山溪之勝晚自<lb/>
號山溪其學博通經史諸子為文贍而正所著有山溪<lb/>
稿數十巻配毛氏繼楊氏子男四源由德清縣學教諭<lb/>
陞天台縣知縣泝潛澤皆治經術女二長適羅宗淵次<lb/>
未行孫男三女四葬以卒之嵗某月日銘曰<lb/>
奕奕周氏世儒厥服崇科清秩有嗣有續有特時立含<lb/>
<pb n="KR4e0090_WYG_062-22b"/>
章韜華大義之明厥履孔嘉秉誠孝友劬劬自孤石泉<lb/>
雲林優游恬愉豈乏世儒髙視宏議孰為時立俯仰弗<lb/>
愧嗟嗟時立時豈多有作銘昭之永式爾後<lb/>
　　　越府右長史宋君合葬墓誌銘<lb/>
宋之先自廣平徙江西之新淦又自新淦徙吉水至榮<lb/>
甫又徙廬陵積財能施及其子彬之孫成章皆隠處不<lb/>
仕成章生若璟翹楚倫輩中與大學士解公游公屢稱<lb/>
之其卒也為之銘墓娶孫氏金壁里名家幾子其弟幾<lb/>
<pb n="KR4e0090_WYG_062-23a"/>
子子環字文瑩自幼淳厚秀穎喜學問從明經師日勤<lb/>
不懈舉中永樂三年第二甲進士為翰林庶吉士與脩<lb/>
永樂大典書成被賜賚擢吏部驗封主事授承直郎居<lb/>
職勤慎歳餘從隆平侯董修太岳太和山宫觀能周悉<lb/>
人情而矜恤其力竣事陞吏部考功郎中授奉議大夫<lb/>
屬建北京乂從侍郎師逵采宫殿材於湖廣以寛厚贊<lb/>
逵衆咸悦之仁宗臨御封建諸子簡用輔道擢梁府右<lb/>
長史授奉政大夫賜誥命又以其散官職事贈其父而<lb/>
<pb n="KR4e0090_WYG_062-23b"/>
封其母太宜人妻宜人為長史踰年小心恭恪王敬禮<lb/>
之丁内艱去賻贈之甚厚居䘮杜門不出服闋改越府<lb/>
右長史凡持已處事如在梁府一府賢之宣德八年六<lb/>
月八日以疾卒享年五十有二其孝悌之行一出天性<lb/>
處朋友鄉黨惇信義為人和厚夷坦犯未嘗校自守有<lb/>
素再以使命過鄉里無少長疏戚接之懽然見郡縣長<lb/>
吏叙寒暄而已未嘗片語及私故尤為鄉先輩所重居<lb/>
兩京不茍渉跡權貴人之門間暇恒與文士知已觴酒<lb/>
<pb n="KR4e0090_WYG_062-24a"/>
賦詩其襟宇灑落於利泊然所著詩文有詞林稿南行<lb/>
稿梁園稿妻宜人同里劉氏父貴髙母闕氏生一歳而<lb/>
父䘮其母教育之精女紅渉知書年十六歸宋氏孝事<lb/>
舅姑舅姑沒不衰謹於婦道躬儉勤以治家尤篤意教<lb/>
子學問父沒母老無子迎養終其身先是其母卒於北<lb/>
京之官舎未歸殯踰年宜人亦卒其卒先夫卒之十日<lb/>
實五月廿八日云享年如其夫子男三忻懐恂皆志於<lb/>
學懐宣德八年第三甲進士女三孟歸劉體元仲歸龎<lb/>
<pb n="KR4e0090_WYG_062-24b"/>
彦珙季尚幼孫男二光祖奎應女三文瑩之卒也家具<lb/>
蕭然無以為歸計於是懐言其情於朝特給舟併歸其<lb/>
三䘮同鄉學士大夫官京師者集賻助之諸子將歸合<lb/>
葬其父母給事中康振於宋氏姻家述其事行為狀余<lb/>
故識若璟而相與文瑩三十年為删而約之為銘授其<lb/>
子俾刻而納諸墓銘曰<lb/>
嗚呼文瑩明經發身金馬石渠聲光蚤振簡屬天官克<lb/>
毖克勤再相興作亦克用仁察行與能進藩輔臣樂易<lb/>
<pb n="KR4e0090_WYG_062-25a"/>
之容靜貞之存不競不絿有執有循嗚呼文瑩其君子<lb/>
人曷不百齡遽返九原厥有徳嫓合藏于墳銘以昭之<lb/>
示其仍雲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_062-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻三十四<lb/>
</p>
<p>
</p>
  </div>
</body>
</text>
</TEI>
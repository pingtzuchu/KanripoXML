<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三十九</head>
    <p>
<pb n="KR4e0090_WYG_067-1a"/>
欽定四庫全書<lb/>
　東里續集巻三十九　　　明　楊士竒　撰<lb/>
<hi>闕四十一行</hi>
<pb n="KR4e0090_WYG_067-2a"/>
</p>
<p>
<pb n="KR4e0090_WYG_067-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_067-3b"/>
　<lb/>
　<lb/>
　　　　　　　　　　　　　　　　　　　急能<lb/>
赴之於人一言不合輒去然無宿怒意休休園林泉石<lb/>
之間不以外物累其心可為善人也矣宣徳十年六月<lb/>
十九日以疾卒春秋六十有四娶羅氏余同母妺先八<lb/>
年卒繼鄭氏子男三長榮廣西按察司知事能不改其<lb/>
貧次榘次榦女二陳珪蕭岸其婿也余官翰林十數年<lb/>
<pb n="KR4e0090_WYG_067-4a"/>
遣子稷歸守家尚髫齓頼康氏妹維持教誨而彦英顧<lb/>
盼助恤良厚彦英嘗一至南京視余夜共飲酒余片語<lb/>
過直不懌鷄鳴告辭去予起謝之彊留數日竟去然所<lb/>
以顧恤稷者不替昔也吾妹沒吾哭之哀數附書稷令<lb/>
所以事康姑夫禮加厚豈意彦英又沒哉故為志其塟<lb/>
而因以及予情云銘曰<lb/>
璞兮不鎪而坦於幽歸全斯邱<lb/>
　　　止齋陳先生墓誌銘<lb/>
<pb n="KR4e0090_WYG_067-4b"/>
余仕兩京三十有八年鄉閭故舊淪謝殆盡五七年来<lb/>
親戚交游老成軰行中有書畀徃還相問者惟止齋陳<lb/>
先生一人今年其子餘書来求墓銘則知先生又謝世<lb/>
矣為之悲悼久不已乃叙而銘之先生諱泰先字仲亨<lb/>
止齋者其講授之居所名也陳自五季繇金陵徙泰和<lb/>
厯宋元至今貴顯相望而以科第進者不可勝數元贈<lb/>
萬安縣尹吴文正公為銘其塟號菊存者先生髙祖也<lb/>
瑞金縣尹以贑州路推官致仕號梅村者其曾祖也祖<lb/>
<pb n="KR4e0090_WYG_067-5a"/>
以道潮州教授父有慶博學擅文章母蕭氏先生㓜孤<lb/>
遭兵亂貧寠與兄仲述盡力養母而勤於學兄弟治家<lb/>
少間輙挟冊徃從鄉先生劉尚書崧歸則兄弟自相講<lb/>
論㑹有詔興學校縣大夫舉仲述充博士弟子先生獨<lb/>
留供養綜理其家凡家之内外長㓜寒暑旦暮之需未<lb/>
嘗乏也仲述舉進士為御史先生居鄉恂恂謙恭足跡<lb/>
未嘗及縣門縣令丞如不知有陳御史家劉尚書卒獨<lb/>
有遺腹孫先生曰吾可以忘劉先生乎以子妻之先生<lb/>
<pb n="KR4e0090_WYG_067-5b"/>
雖老猶朝夕坐函丈授徒不倦或以為言者則應之曰<lb/>
吾豈為利哉顧先人之所業且吾少壮時所資柰何老<lb/>
而遂棄之也平居事母孝母沒卜日将葬霖雨旬浃弗<lb/>
止葬之日遽霽既𦵏雨如故人以為誠孝之應嘗省仲<lb/>
述京師適仲述坐累下獄先生上疏白仲述寃竟得釋<lb/>
仲述卒於官撫育其子先生以德望重鄉里里有競爭<lb/>
必趨先生求直故家大族凡宴會必得先生正尊席為<lb/>
榮縣舉鄉飲禮賔及有所咨政必於先生先生貌古而<lb/>
<pb n="KR4e0090_WYG_067-6a"/>
氣清色温而詞正儀度雍容恒俯接下無間貴賤老穉<lb/>
皆喜親之嘗有甘露降其庭竹上識者以為養老之祥<lb/>
凡受朝廷賜帛牛酒者再年八十餘康健不衰飲食步<lb/>
履如常一日得末疾遂不起正統戊午八月二十九日<lb/>
也春秋八十有五元配王氏繼胡氏子男四皆王出餘<lb/>
台州府學教授直福建按察司照磨復邵女三人劉仲<lb/>
兼曾敏仲蕭仰初其婿也孫男十弁弇奐奨龔㢣丌禄<lb/>
岳章女九曾孫男十先生之葬以某年月日𦵏在某原<lb/>
<pb n="KR4e0090_WYG_067-6b"/>
惟陳楊二氏婣好累世如朱陳先生與余又皆少孤貧<lb/>
賤故契誼特厚余嘗念得謝事歸旦夕相過尊俎談笑<lb/>
以終餘年者惟先生一人而先生不待矣余能不悲乎<lb/>
能不悲乎銘曰<lb/>
陳来西昌越四百禩崇科清秩累累聞世猗歟止齋隐<lb/>
居求志道行鄉邦奚必有位猗歟止齋文範是似我銘<lb/>
其藏有道不愧<lb/>
　　　梁先生墓誌銘<lb/>
<pb n="KR4e0090_WYG_067-7a"/>
永樂八年七月二十又六日西昌梁先生卒邑之賢士<lb/>
君子皆走哭弔市㕓郊野之氓多咨嗟傷悼亦有趨赴<lb/>
哭慟者中外縉紳大夫知先生者聞赴亦多嘆息有作<lb/>
為詩文以悼之者先生諱蘭字庭秀别字不移梁之先<lb/>
唐長壽中由長沙徙西昌八世祖蕃字均崇仕宋為權<lb/>
知鳯翔府與其弟同知黄州充史舘編脩官均傑皆有<lb/>
名於時曾祖昭伯祖才可父彦卿號心易母楊氏元新<lb/>
喻州判升雲之子生三子先生其仲也自㓜警敏未七<lb/>
<pb n="KR4e0090_WYG_067-7b"/>
嵗入小學讀書究文義心易公竒之稍授之經自勵不<lb/>
懈未幾元季兵亂父兄相繼沒世獨與弱弟奉老母處<lb/>
貧困然能適其母之意如未嘗困也而奮力於學不廢<lb/>
皇明混一天下授徒里中以資奉養教其子明經飭行<lb/>
恒語之曰今幸遭明時沐治平之澤不可茍焉自逸忘<lb/>
所施報長皆命之仕戒之曰士貴有益世用非徒資禄<lb/>
利茍榮其身而已長子潜歴宰四㑹陽江陽春三邑入<lb/>
為翰林脩撰兼右春坊右贊善次子混歴訓導瑞州府<lb/>
<pb n="KR4e0090_WYG_067-8a"/>
學教諭溧陽縣學先生東西徃還就養日有輕煖甘脆<lb/>
之奉賔客之娱可以自樂二子亦兾以此樂其親先生<lb/>
歎曰盍求樂吾志可也顧謂之曰惟克有終以不辱國<lb/>
命貽我羞吾獲歸守先人邱墓以詠歌太平盡吾之天<lb/>
年為樂不既多乎其子強留之不可既歸日與故人朋<lb/>
友尋山水之樂命酒賦詩任意所適於邑西柳溪之上<lb/>
闢畦蒔蔬雜植花竹引泉灌注而築室其中㳺焉息焉<lb/>
觀道玩㣲逍遥自得作畦樂詩數篇時歌以自適然猶<lb/>
<pb n="KR4e0090_WYG_067-8b"/>
數賦詩寄其子勉以盡忠不置也既得疾即謝醫藥曰<lb/>
至此命矣疾革命侍使具盥盤起沐浴又命取深衣幅<lb/>
巾家人請所欲言曰𦵏祭以禮不一語及他事卒年六<lb/>
十有八性儉素博學明識教人以五經四書為本若左<lb/>
氏以下暨荀揚劉向之徒所著書必為辨析是非孰之<lb/>
當取孰之當去諸生聴先生講說㫖義條逹精到皆忻<lb/>
忻如得甘食為文簡而婉詩馳騁魏晉而冲澹自然有<lb/>
陶靖節之趣嘗曰士當立心髙明尚友千載庶幾不墮<lb/>
<pb n="KR4e0090_WYG_067-9a"/>
庳陋居家未嘗疾言遽色而家政肅然與鄉人處得其<lb/>
敬愛有窮乏者亟振之或貸不能酬折其劵為人觧紛<lb/>
排難未嘗求知有知而謝之輙辭初心易公出後鍾氏<lb/>
故先生嘗從鍾姓既而梁氏之後絶潛始以先生命請<lb/>
於朝復梁姓云娶陳氏有令徳二子即潜混孫男五女<lb/>
六曾孫男二先生沒時潜以扈從北京混官溧陽皆不<lb/>
在側是年冬始克奔䘮歸將卜明年某月某日葬於邑<lb/>
南某鄉某原先事以状屬士竒為銘士竒於先生有世<lb/>
<pb n="KR4e0090_WYG_067-9b"/>
好且少嘗從受詩法義不敢辭不銘銘曰<lb/>
五色鮮好被厥躬緼仁持義履適中力探姬孔辨況雄<lb/>
指示當路開瞽矇金舂石應歌時雍有嗣樂志諧奮庸<lb/>
蕭揺相羊臻考終澄江之南馬鬛封琢詞幽堂永弗礱<lb/>
　　　顧仲華墓誌銘<lb/>
正統二年九月十有二日太醫院士顧仲華卒於北京<lb/>
子暘以翰林編脩楊仲舉所述事状求予著葬銘按顧<lb/>
氏世居蘇之崑山太父諱福元平江路團場提領父諱<lb/>
<pb n="KR4e0090_WYG_067-10a"/>
明母陸氏仲華諱文榮有孝德洪武中以閭右徙實京<lb/>
師父已早卒奉母就養愛敬兼至母患痰疾徧叩醫弗<lb/>
效竟卒仲華慟弗勝且自憾不習醫不能起母疾也終<lb/>
䘮即從良醫師學日益有造詣久而治疾多愈太醫院<lb/>
奏舉醫士家貯善藥務施濟葢窮乏者得之加衆尤能<lb/>
捐利以濟急鄉人傅巾逋公租八十石将鬻其子於市<lb/>
以償邂逅仲華訴焉且訴即鬻子不足盡償也仲華惻<lb/>
然動心語之曰毋患苦吾為若盡償也邀至家予白金<lb/>
<pb n="KR4e0090_WYG_067-10b"/>
六十兩遂盡償租又周乙者将徃戍廣西而行囊無一<lb/>
錢走乞於仲華出白金三十兩贐之又周丙者負官鈔<lb/>
九千錠自計鬻家産僅償五之一欲自經仲華聞之予<lb/>
鈔三千錠教為市取息以益不踰年悉償官番陽潘晦<lb/>
初客京師遘疾仲華延於家躬視藥食潘革泣謂仲華<lb/>
曰以死累君柰何且骨将安歸仲華曰論交豈以存沒<lb/>
為盛衰哉棺歛有一毫不周備者文榮不名為人然必<lb/>
寓書君之子歸𦵏卒踐其言凡遇老疾無依死無歛𦵏<lb/>
<pb n="KR4e0090_WYG_067-11a"/>
者皆振恤之襟宇和坦喜與賢士君子言論未嘗役志<lb/>
生計通邵子數學推将来事多有徵驗國子祭酒胡若<lb/>
思翰林檢討陳嗣初皆為著傳一日豫戒家人治歛具<lb/>
既而疾作即却醫藥進其子若孫諭之曰吾家素尚儉<lb/>
有贏必推以濟人若等惟忠孝寛厚相承即吾瞑目無<lb/>
憾矣語訖而卒享年七十有四元配張先二十六年卒<lb/>
繼范氏子男一即暘温粹孝友明於醫今嗣為太醫士<lb/>
女二長歸朱讓次歸吏部考功郎中夏衡孫男一瓊女<lb/>
<pb n="KR4e0090_WYG_067-11b"/>
二仲華之葬以卒之明年二月十七日𦵏在江寜縣安<lb/>
徳鄉石湖村長山之原銘曰<lb/>
其存之仁其施之厚其報之隆有在厥後<lb/>
　　　封承事郎監察御史嚴君墓誌銘<lb/>
監察御史嚴恭之廵按廣東江西也姦豪懾其清彫瘁<lb/>
樂其仁葢風采不嚴而肅聲譽勃起予初未識也而耳<lb/>
熟之一日求之稠人中得焉雖心重之然不得數相即<lb/>
葢其屢以使命出也比還縗絰一再過余求銘其父之<lb/>
<pb n="KR4e0090_WYG_067-12a"/>
葬予素重恭故不復辭按状其父諱玘字子成家錢塘<lb/>
之平安里子成之曾祖諱徳興祖諱世安父諱斌皆不<lb/>
仕母某氏子成自少能頟頟卓立辛勤治居室蕃種植<lb/>
孝養父母而愛其弟某甚厚洪武中朝廷封建親藩簡<lb/>
民秀壮充侍衛子成與焉其弟曰父母老非兄孰任共<lb/>
養力請代行父母不能止然不忍少子之獨徃也命子<lb/>
成送之中都子成且行顧其妻曰汝必盡力奉養吾親<lb/>
母分毫怠忽既至中都扶持其弟數年乃歸弟後侍衛<lb/>
<pb n="KR4e0090_WYG_067-12b"/>
赴成都子成心恒耿耿不忍西望寓金帛衣服遺之者<lb/>
無虛嵗毎自念少窶幹蠱立家不及學遂以教子為要<lb/>
務極力禮賢師購書籍以資之於子孫善訓誘待人以<lb/>
誠長里中徭賦恒捐已以益匱乏者性不飲酒尚樸素<lb/>
衣止布帛未嘗一服羅綺年四十妻䘮不復娶雖老不<lb/>
近侍婢喜究釋典意澹如也宣徳中以恭貴封承事郎<lb/>
陜西道監察御史贈其故妻陸氏孺人子成正統二年<lb/>
六月十四日卒享年七十有四陸孺人家同里甫笄来<lb/>
<pb n="KR4e0090_WYG_067-13a"/>
歸孝事舅姑得其懽心舅姑卒相夫治葬事極周偹尤<lb/>
篤教子晝夜訓勵其學委曲切至逮屬纊猶懇懇為言<lb/>
不及他事永樂壬辰正月十七日卒享年四十有六子<lb/>
男二長毅次即恭舉進士擢行在陕西道監察御史克<lb/>
承父母之訓者也女三長適孫勝宗先卒次適王昌其<lb/>
季未行孫男五祀禋社祚裕女一初陸孺人葬邑之佛<lb/>
樂塢至是毅恭奉御史君葬其右地道所尚也銘曰<lb/>
行在諸已奚其仕嗣興有煒沒且貴屬銘于史庶不死<lb/>
<pb n="KR4e0090_WYG_067-13b"/>
　　　贈刑部右侍郎吴公墓誌銘<lb/>
正統元年十一月二十六日刑部右侍郎吴公某卒訃<lb/>
聞上遣進士張瑾賜祭且命有司治葬其子禮部左侍<lb/>
郎廷用詣闕謝既退過余請余著葬銘按國子祭酒陳<lb/>
君元世所具事狀吴氏世為建寧政和之豈弟坊人公<lb/>
諱某字某晩號菊莊曾祖諱越祖諱義考諱某贈刑部<lb/>
右侍郎元季兵亂能保障其鄉邑邑人徳之母魏氏贈<lb/>
淑人公天資淳質而端謹忠厚讀書明理言行必主於<lb/>
<pb n="KR4e0090_WYG_067-14a"/>
善事親孝與兄弟同居相友愛每旦一堂相聚言論怡<lb/>
怡然諸子姪或不率未嘗作辭色但善諭使改諸弟沒<lb/>
弟之子固求分異不能止資産悉聽擇便利恣其所欲<lb/>
而已取餘焉處鄉䣊敬長慈㓜一盡其誠周急䘏患弔<lb/>
慰贈賻加厚死不能葬者與之地有貸公金過期不能<lb/>
償將鬻子以償者公聞而召至毁其券不復責償既老<lb/>
建南莊别業日有琴書花竹之娱超然物表也公年既<lb/>
髙廷用奏歸省時公年九十有三康寧和豫廷用亦六<lb/>
<pb n="KR4e0090_WYG_067-14b"/>
十有七父子並貴朱衣象笏斑白映照於一堂之中鄉<lb/>
人榮之公竟以是嵗捐舘子男一即廷用元配張贈淑<lb/>
人繼邵封淑人男張出也永樂甲申進士戸科給事中<lb/>
陞行在刑部右侍郎轉禮部左侍郎淳厚敬慎有父風<lb/>
厯官四十餘年仁廟嘗稱為君子尤所簡知有以見公<lb/>
之教成於家女一歸李景程孫男三人焴旒通廷用將<lb/>
葬公於邑東瞿里其地宜石槨徧索不獲將代以木啓<lb/>
土得石槨於傍近甚堅厚脩廣咸稱殆若有神相者人<lb/>
<pb n="KR4e0090_WYG_067-15a"/>
謂公積善之應嗚呼踰九望百之年上夀也世或萬一<lb/>
見之如又生被褒封享禄飬光榮令終加鮮矣吾仕於<lb/>
朝垂四十年所知者兩人永嘉黄少保思恭及公皆九<lb/>
十有三雖品秩不齊然其所膺褒封禄養榮終等也又<lb/>
皆於吾銘葬而公所得石槨事之異豈非積善有誠之<lb/>
所致歟銘曰<lb/>
壽為福首上者嵗百維皇建極維已殖徳噫嘻吴公厥<lb/>
徳孔殖允孝允悌以恭以飭惟善之循惟仁之廸際時<lb/>
<pb n="KR4e0090_WYG_067-15b"/>
泰和淳化圛圛如春被物充悅潤澤栖遲丘園蕭散澹<lb/>
適有嗣在廷光奮乃績帝庸嘉褒寵秩有赫壽祺奕奕<lb/>
人倫天錫肆用表之刻兹貞石<lb/>
　　　封工部營繕主事任君墓誌銘<lb/>
工部郎中豐城任禮縗絰奉翰林侍講孫曰恭所狀乃<lb/>
父主事君家世事行泣拜請葬銘禮永樂十九年舉進<lb/>
士余考禮部會試時所選奏者且以鄉邦故數徃還不<lb/>
得辭按狀任豐城故家宋景定三年登方山京榜進士<lb/>
<pb n="KR4e0090_WYG_067-16a"/>
曰陸吕者主事君六世伯祖也曾祖雲卿祖觀徳考原<lb/>
傑皆隐居不仕主事君諱能字載逺為人質實明道理<lb/>
雖處㕓市所務園田外不别治生業蚤䘮父母與兄丈<lb/>
逺居友恭相篤治其家肅然念其先科第乆未有續旦<lb/>
暮以勵其子禮登第授官又勵其亷慎之節厯舉邑之<lb/>
人語之曰某也以亷慎致逺大某也以不亷慎至覆敗<lb/>
其可不勉又曰必勉之庶幾可不忝朝命不辱所生禮<lb/>
亦克奉教卓立不滓於羣汚中天官考禮績最奏推恩<lb/>
<pb n="KR4e0090_WYG_067-16b"/>
封父承徳郎工部營繕清吏司主事主事君既拜受命<lb/>
顧禮曰誠由汝克立致兹榮命然當勉圖為老人保終<lb/>
此榮庶幾孝子禮拜稽首曰不敢違教人皆為主事君<lb/>
賀主事君於敬徳持謙和益加於昔素急人之急所居<lb/>
瀕江江漲有清江人乘舟及門而溺已失舟主事君適<lb/>
見之倉卒投一板援之獲濟樂安民五人逺役還病且<lb/>
憊暮及門外岸隄下止焉是夜風雨大作聞啼號聲主<lb/>
事君駭曰是必失所之人遽起眎之取苫席蓋覆且戒<lb/>
<pb n="KR4e0090_WYG_067-17a"/>
家人煑鬻食之既而两人死為藁葬岸側而旦暮飲食<lb/>
其三人後五日五人者之家聞其道病皆走人迎候至<lb/>
則具禮以謝主事一無所受其他如饑嵗分廪以振匱<lb/>
乏不畜私量以茍利厚徳非一嵗邑令舉鄉飲必賔致<lb/>
焉卒於正統三年二月一日享年七十有三配鄭氏封<lb/>
安人子男三長即禮曾鶴齡榜進士擢工部營繕主事<lb/>
今陞郎中次立次吉孫男六長善宣徳乙卯中順天府<lb/>
鄉試次士淵士沾乞真同壽元保曾孫男一主事君之<lb/>
<pb n="KR4e0090_WYG_067-17b"/>
葬以某年月日墓在某原銘曰<lb/>
有耀于前克念嗣之有嗣于後克勤勵之命服在躬厥<lb/>
徳之應子孫繩繩尚鴻厥慶<lb/>
　　　外祖靜得陳先生合葬墓誌銘<lb/>
嗚呼我先考少傅公先妣陳夫人當元至正甲辰鄉邦<lb/>
冦亂舉家徙避於袁又三年先公棄代不肖孤時甫晬<lb/>
先夫人抱孤孩留袁㡬一嵗時外祖靜得先生外祖母<lb/>
曾孺人皆避亂平川初陳氏三壻獨先公清徳最為外<lb/>
<pb n="KR4e0090_WYG_067-18a"/>
家老長所禮重至是咸傷先公之䘮也曾孺人尤悲念<lb/>
寡孤在逺方不能歸也旦暮號泣不已於是靜得先生<lb/>
躬履榛棘涉艱險来歸先公之䘮與先夫人及其孤孩<lb/>
幸抵西昌時洪武元年也外家既留於平川曾孺人嵗<lb/>
時數數遣人撫存寡孤惟恐其失所也不肖孤生十年<lb/>
曾孺人沒於平川先夫人晝夜哭以不肖孤之始有知<lb/>
也閒暇輙舉外家事喻之且數告之来歸之故曰小子<lb/>
其永勿忘静得先生後歸沒於西昌先夫人亦繼謝世<lb/>
<pb n="KR4e0090_WYG_067-18b"/>
惟曾孺人尚旅殯平川不肖未嘗一日忘也屬縻禄近<lb/>
侍不遑遂私宣徳八年始克經營啓殯歸西昌其孫孟<lb/>
髙曾孫忠憲得吉卜於千秋鄉龍門之原且將啓靜得<lb/>
先生殯而合葬焉於是憲走北京屬誌銘嗚呼不肖躬<lb/>
受外家罔極之恩生七十有四年矣矧今熟外家世徳<lb/>
莫或深於不肖者尚敢稽乎陳故西昌儒官家由宋以<lb/>
来科第甲一邑舉嘉定丙子貢士曰師皋生淳祐丙午<lb/>
貢士子安安生書友書友生主一皆以經學教授邑<lb/>
<pb n="KR4e0090_WYG_067-19a"/>
中主一之配倪孺人二子伯諱謨字以徳學者稱心吾<lb/>
先生仲諱庸字以靜稱靜得先生靜得先生器宇閎達<lb/>
趣韻蕭散不屑意生産事少承父兄之教博學工文辭<lb/>
而論議明正心吾先生毎服之孝弟睦婣之行本於天<lb/>
性愛兄子如子子婦之兄患難狼狽走平川依之舎之<lb/>
館下衣食之旦暮親授之書教之為詩三年而後去後<lb/>
竟倍不校僑平川二十餘年從學者甚衆先生善講說<lb/>
條鬯明潔聴者言下領悟於教小學尤有法贑郡學平<lb/>
<pb n="KR4e0090_WYG_067-19b"/>
川邑學皆聘訓導不就嘗被徵詣京師力引疾辭既老<lb/>
始挈家歸西昌時革運已久鄉變更一新先廬僅餘瓦<lb/>
礫田園悉墮巧敓則僦數椽以蔽風雨教里塾以資寒<lb/>
暑朝夕澹泊蕭然而正固自守是時儕輩已盡里巷後<lb/>
生流俗莫或知之其意未嘗不自適也雖老不厭學遇<lb/>
異書竒文皆手録之工篆籕於醫藥卜筮皆有造詣有<lb/>
詩文數帙藏於家洪武丁丑二月一十四日沒享年七<lb/>
十有八曾孺人諱福曾同里世科家曾祖梅伯宋進士<lb/>
<pb n="KR4e0090_WYG_067-20a"/>
累官紹興府同知祖懐可元袁州路儒學教授學者稱<lb/>
鷗江先生父思立嘗舉鄉貢已而退伏不出母李氏曾<lb/>
孺人天資端重慈惠明肅既歸陳氏孝敬雍睦倪孺人<lb/>
悉付之家事雖躬任勞而每事必謀諸其姒羅孺人乃<lb/>
行未嘗或專凡所為必當大義主一先生嘗病静得先<lb/>
生出治藥時倪孺人及心吾先生在側主一先生言人<lb/>
恒情老念少子吾即不起負郭田其子庸三之二心吾<lb/>
先生跽曰負郭田不及百畝即大人不言謨將悉予弟<lb/>
<pb n="KR4e0090_WYG_067-20b"/>
奚啻於二主一先生不懌而黙已而靜得先生還曾孺<lb/>
人語之故且曰獨不知事兄之義乎靜得先生趨入跽<lb/>
曰父母而次兄實長若之何我多得負郭田應多授兄<lb/>
主一先生顧倪孺人曰渠曷遽知之曰曾新婦所導也<lb/>
主一先生拊席喜曰佳兒佳婦佳兒佳婦數日病瘳後<lb/>
舅姑皆沒羅孺人又悉付之家事雖細事不自專必白<lb/>
而行而羅孺人一惟其言之從也蓋終身與羅孺人相<lb/>
親愛如同産兄弟有疾更相扶持皆如痛之切己身也<lb/>
<pb n="KR4e0090_WYG_067-21a"/>
一日羅孺人因宴會止宿子婦家中夜讙驚傳安成冦<lb/>
至州人倉卒扶老挈㓜出走渡江婦家扶羅孺人俱渡<lb/>
時兩家各東西散不知所向兩孺人皆以相失悲傷不<lb/>
食飲後遣人求得之羅孺人竟違其子若婦獨與曾孺<lb/>
人偕避㓂入南山中邐迤趨平川心吾先生時客韶陽<lb/>
曾孺人率子婦事羅孺人盡愛敬羅孺人甚安之蓋忘<lb/>
其在旅寓也居數年羅孺人沒曾孺人哭之慟累月不<lb/>
已葬祭一如禮曾孺人於治家秩然子姪及婦皆祗肅<lb/>
<pb n="KR4e0090_WYG_067-21b"/>
聴訓教無敢踰越食飲衣服之給必均一自婦以下至<lb/>
女奴有疾悉親視其藥食故不間貴賤上下雖嚴憚之<lb/>
而心歸之以洪武乙夘三月十二日沒享年五十有八<lb/>
子男二長能字孔武後數年卒於贑次輿字孔載㓜為<lb/>
族人仲斌後兵亂遭俘女一即先妣累贈夫人孫男二<lb/>
皆孔武子長孟京永樂丙戌進士翰林庶吉士次孟髙<lb/>
曾孫男三忠憲懋銘曰<lb/>
猗歟先生徳醇行莊于守有常于教有方猗歟孺人允<lb/>
<pb n="KR4e0090_WYG_067-22a"/>
貞允肅維仁之存維義之篤嗟古賢哲恒難其配懿此<lb/>
令人合璧駢瑞龍門之原巋焉有墳春秋霜露来拜如<lb/>
雲<lb/>
　　　姪孫敏達墓誌銘<lb/>
嗚呼吾宗之居西昌者其先雖出處不齊豐薄不一然<lb/>
皆服詩書修仁善文學有聞行義有稱雖厯世變處憂<lb/>
患而執守不移故世為邑之望然先澤既逺三四十年<lb/>
来老成凋落且盡後生晩出不能究知上世其漸習益<lb/>
<pb n="KR4e0090_WYG_067-22b"/>
下葢余出仕四十年徃徃聞其所行有可為太息可為<lb/>
流涕者矣嗚呼是豈祖宗所願於後之人哉吾葢懔乎<lb/>
懼吾宗之衰也比二三年有如吾志者得兩人皆仕於<lb/>
南京從子太學録弼族孫都察院檢校挺皆克明於義<lb/>
利之辨而謹諸躬然為挺尤難挺早孤而艱有立志孝<lb/>
其母敬事二伯及愛二弟無失自少勤學恒裹糧從師<lb/>
治詩經夙夜淬礪持行端恪宣城令以賢良方正舉於<lb/>
朝召至試文章遂授檢校挺事上官如父待寮之長如<lb/>
<pb n="KR4e0090_WYG_067-23a"/>
兄一盡誠意與人交謙和悃欵而治其職務縝宻謹慎<lb/>
不以風雨寒暑稍怠取予以義不一毫茍且而能急人<lb/>
之急合院崇卑皆賢之無間言右副都御史五雲朱公<lb/>
遣子從之學而賔師禮之聲譽日起衆咸謂吾楊氏有<lb/>
人亦謂其禄位必且逺至矣一日得疾左副都御史海<lb/>
虞吴公偕朱公徃視之二公皆有憂色吴公為致數醫<lb/>
醫皆曰此於法不治二公曰雖然無不用藥之理挺時<lb/>
甚貧凡百藥物之資皆出二公藥之數日竟卒二公及<lb/>
<pb n="KR4e0090_WYG_067-23b"/>
其屬弔臨皆慟二公又共為具棺歛吴公歎曰何天道<lb/>
之不永善人也其屬相率出資歸其櫬及其妻孥諸司<lb/>
亦多有悲挺而賻之者余時在北京聞挺死甚戚葢不<lb/>
徒戚挺戚吾宗之若挺者鮮也嗚呼惜哉挺字敏達其<lb/>
曾祖師魯祖子尚考彦威母郭氏其娶尹氏子男二儉<lb/>
倜女一皆㓜挺卒於正統三年某月日享年若干葬以<lb/>
卒之明年某月日銘曰<lb/>
夫孰無子克肖豈多亦孰無孫克紹幾何遵矩率規顓<lb/>
<pb n="KR4e0090_WYG_067-24a"/>
顓不忘爰方啓行輪仆軫亡嗚呼挺也寧知吾傷約其<lb/>
平生以志於墓以勵厥後俾承厥度<lb/>
　　　河南道監察御史康孟嘉墓誌銘<lb/>
正統七年河南道監察御史康榮孟嘉奉使廣東明年<lb/>
秋使事畢將歸得熱疾布政使南昌彭公按察使蕪湖<lb/>
郭公合三司寮屬遍求醫療竟不起九月三日也發其<lb/>
裝蕭然遂相與治棺歛且歸其䘮孟嘉吉之泰和人其<lb/>
先見余所作康氏譜孟嘉自少勤學雖貧志操卓然宣<lb/>
<pb n="KR4e0090_WYG_067-24b"/>
徳中舉賢良為廣西按察知事持其言行不肯茍且而<lb/>
勤於職務按察使謝瑾及其寮佐皆一時之賢者亦皆<lb/>
賢孟嘉瑾嘗語人吾輩以友道待孟嘉未嘗以屬而孟<lb/>
嘉事其上官皆謹凡所施於下吏者亦咸見敬愛三載<lb/>
考最刑部尚書匡南魏公前未嘗識孟嘉採諸輿論薦<lb/>
為監察御史益明法意究大體用刑能恕而致勤夙夜<lb/>
操行益嚴不肯枉道狥物嘗廵按浙江嵗餘君子稱其<lb/>
嚴而不察公而有禮得憲體之正孟嘉在察院處其同<lb/>
<pb n="KR4e0090_WYG_067-25a"/>
寮相好無間言獨都御史陳智怙勢騁私昵邪讐正凡<lb/>
其屬之正直者及為正直大臣所舉者智皆惡其不阿<lb/>
狥已而不禮遇之或導孟嘉盍少枉以取容乎孟嘉曰<lb/>
彼所為若是將不自容何能容人無幾智及其所素昵<lb/>
者皆以罪罷黜如孟嘉言孟嘉為人和厚坦易亷潔公<lb/>
正與物無競其卒也士君子皆為之嗟悼其享年四十<lb/>
有八孟嘉余女弟之子十二三從余在兩京二十餘年<lb/>
自束髪聞一善言輙服膺之不混儕流俗今卓立如此<lb/>
<pb n="KR4e0090_WYG_067-25b"/>
余方資賢甥以終老豈謂溘先吾而逝也嗚呼惜哉其<lb/>
配羅氏子男一詡女四長者有歸餘未行孟嘉之葬以<lb/>
卒之明年某月某日銘曰<lb/>
公其所存端其所履不亟不徐以綱以紀嗚呼孟嘉蓋<lb/>
棺事已舅氏之銘庶其不死<lb/>
　　　東里老人自志<lb/>
東里在邑東清溪之上吾髙曾以来居之楊氏宋盛際<lb/>
自吉水徙泰和號儒宦家葢四百年矣稱東里者重所<lb/>
<pb n="KR4e0090_WYG_067-26a"/>
自云髙祖考復圭元贈富州尹騎都尉𢎞農郡伯妣黄<lb/>
氏贈𢎞農郡君曾祖考景行延祐初科進士累官翰林<lb/>
待制朝列大夫妣嚴氏𢎞農郡君繼髙氏祖考公榮妣<lb/>
胡氏考子將妣陳氏國朝累贈三代考皆至光禄大夫<lb/>
柱國少師兵部尚書兼華葢殿大學士妣皆夫人吾名<lb/>
寓字士竒後以字徵一嵗而孤陳夫人鞠之教之既壯<lb/>
起家文學除吴王府審理副改翰林編修陞侍講又四<lb/>
轉至左春坊左諭徳翰林學士又五轉至少傅兵部尚<lb/>
<pb n="KR4e0090_WYG_067-26b"/>
書兼華葢殿大學士遂進少師繇承事郎累轉至光禄<lb/>
大夫柱國厯事四聖皆居清宻越自授官所覬行道心<lb/>
存體國志在濟人惟理無窮盡而學殖未充事有甚難<lb/>
而智慮弗逮故秩愈進而憂愈重寵愈厚而畏愈切進<lb/>
慕陳善退勤省躬而施以公而守以約始終一意夙夜<lb/>
不忘若蒙負乘之譏昧止足之義皓首徒弊毫末無稱<lb/>
反思惕然内愧何已風燭奄及幸保歸全輙循杜牧之<lb/>
故事聊述平生用藏幽室亦以示於子孫<hi>闕</hi>生世八十<lb/>
<pb n="KR4e0090_WYG_067-27a"/>
年叨禄於朝四十有四年去世以正統九年三月十四<lb/>
日元娶嚴繼郭皆封夫人子三男四女孫男七白雲原<lb/>
吾所治也窆以是年十二月二十日虛其右以俟郭銘<lb/>
曰<lb/>
昔也其浮今也其休曠八極兮逍遥聊委蛻兮兹丘<lb/>
　　　故太常寺賛禮郎嚴紹陵墓誌銘<lb/>
永樂丙申春三月壬子太常寺賛禮郎嚴紹陵卒其從<lb/>
孫鄉貢進士素以其䘮歸葬撫之金谿先事奉紹陵所<lb/>
<pb n="KR4e0090_WYG_067-27b"/>
自述世次行事来請銘春坊吴中允仲平翰林周編修<lb/>
孟簡助為之請按嚴氏出漢處士光之後其始居金谿<lb/>
西林者至紹陵十一世曾祖諱仲建祖諱禮用黄州通<lb/>
判考諱<graphic n="KR3368" url="https://raw.githubusercontent.com/kanripo/KR-Gaiji/master/images/KR3368.png" mimeType="image/png"/>中母陳氏紹陵諱師尹自㓜簡重寡欲好學<lb/>
問未冠䘮其父母獨外兄陳繼善異視之語之曰子非<lb/>
塵俗人言契紹陵意遂以入黍珠觀為道士師事王冲<lb/>
道鄧伯舟授以𤣥奥日駸駸有造詣洪武己未郡縣以<lb/>
部符選充樂舞生送京師居神樂觀十餘年其自治益<lb/>
<pb n="KR4e0090_WYG_067-28a"/>
嚴而𤣥學益進數奉命代祀古帝王及名山大川擢太<lb/>
常寺賛禮郎階將仕郎陞登仕郎嵗有事於天地宗廟<lb/>
百神紹陵既熟於禮典而嚴恭對越進退周旋執事有<lb/>
恪見重於時累署太常典簿以勤慎稱尤為真人張宇<lb/>
初所知嘗作釣雪圖况之因號釣雪翁在官幾三十年<lb/>
雖孜孜軄<hi>闕</hi>而其中心泊然不累於物固游乎方之外<lb/>
也篤於宗族先世有祭田歸他姓竭貲贖歸授族人之<lb/>
賢者俾供嵗祀察素有秀質曰此可以承吾宗取教育<lb/>
<pb n="KR4e0090_WYG_067-28b"/>
之又遣從學明經師數嵗素舉鄉貢進士故今主其䘮<lb/>
皆素也紹陵卒年六十有五葬以卒之嵗某月某日銘<lb/>
曰<lb/>
澹乎其外冲乎其内湛乎立於神明之庭超乎樂於希<lb/>
夷之際六十五年電邁猋馳又百千年復来歸哉<lb/>
　<lb/>
　<lb/>
　東里續集巻三十九<lb/>
</p>
<p>
</p>
  </div>
</body>
</text>
</TEI>
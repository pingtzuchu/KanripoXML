<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻四十</head>
    <p>
<pb n="KR4e0090_WYG_068-1a"/>
欽定四庫全書<lb/>
　東里續集巻四十　　　　明　楊士竒　撰<lb/>
　　墓誌銘<lb/>
　　　蕭孺人陳氏墓誌銘<lb/>
吾舅氏有賢女嫁同邑桃源蕭氏為前監利縣典史徳<lb/>
蕡之配年四十有一而卒既卒踰月其兄翰林庶吉士<lb/>
孟潔其弟泰和縣儒學訓導孟旦皆在京師聞訃慟哭<lb/>
失聲孟旦走告余余亦感悼泣下孟旦曰惟姊孺人未<lb/>
<pb n="KR4e0090_WYG_068-1b"/>
有子嗣可哀惟姊孺人貞徳淑行可重不可冺沒其葬<lb/>
也宜得文銘墓兄宜執筆焉余既屬婣戚且少學於舅<lb/>
氏後徳蕡又請余教授家塾余知孺人之賢也孺人諱<lb/>
斗字叔魁姓陳氏陳故泰和著姓祖心吾先生為時大<lb/>
儒父孔碩母羅氏皆有賢徳重家教孺人自㓜端一柔<lb/>
婉在父母之側謹謹奉訓戒秉禮法佐母治衣服飲食<lb/>
之事皆如父母之意父母愛之年二十歸蕭氏蕭亦泰<lb/>
和東南著姓以貲雄一郡合族而居常數百人孺人歸<lb/>
<pb n="KR4e0090_WYG_068-2a"/>
其家為冢婦孝敬儉勤於事上相夫睦親皆得其宜自<lb/>
舅姑至於族姻之内皆稱曰賢徳蕡起邑學弟子貟厯<lb/>
事秋官數年洊涉﨑嶇葢資孺人左右之力居多至於<lb/>
孝養繼母婚嫁孤弟妹鄉里皆稱徳蕡為難而亦皆稱<lb/>
有孺人為之内助也生子男一人卒於殤女二人徳蕡<lb/>
方未有後孺人悉力為之買妾平生賢行槩類此永樂<lb/>
七年九月某日以疾卒是年某月日葬於桃源東五里<lb/>
所松塘之原銘曰<lb/>
<pb n="KR4e0090_WYG_068-2b"/>
有婉淑人有儒其宗其徳靜貞其行肅雍孰不為婦其<lb/>
道何伊婉此淑人婦式儀之松塘之原歸焉永藏生乎<lb/>
止此存也其長<lb/>
　　　周母朱孺人墓誌銘<lb/>
同僚友周孟簡致其從兄崇述之言曰述不孝不天先<lb/>
君子蚤棄背頼母孺人以克臻今日甫有成立母孺人<lb/>
遽不起嗚呼慟哉惟母孺人之徳之行宜得文銘墓敢<lb/>
以累子余前旬浹間見崇述容色蹙然如有隠憂與之<lb/>
<pb n="KR4e0090_WYG_068-3a"/>
言如罔聞者余私怪之訪孟簡其故而知孺人病崇述<lb/>
絶酒肉晨夜致禱北辰以兾其親之安也而未㡬而訃<lb/>
音至矣孝子之慟宜何如銘固不可辭乃問狀於孟簡<lb/>
孺人姓朱氏諱某朱故吉水側阜里望族祖父皆以善<lb/>
稱孺人生而秀慧女工之事一見輒能之稍長知謹於<lb/>
内外之辨父母愛之笄擇所歸以適同里周子正周亦<lb/>
鉅族自宋以来為望邑中孺人歸為冢婦凡事舅姑佐<lb/>
君子處族姻皆得其道舅姑安之而其家無長少戚䟽<lb/>
<pb n="KR4e0090_WYG_068-3b"/>
以至於臧獲皆譽道之綜理家事井井有章子正不勞<lb/>
焉於祭祀賔客之具必豐於賑窮乏恤患難必厚而其<lb/>
所自用衣服飲食甚儉教其子若婦以勤而必身先率<lb/>
之子正蚤卒居孀有禮撫育諸子皆勉之問學而悉力<lb/>
以資之永樂二年仲子述與其從弟孟簡同賜進士及<lb/>
第授翰林編脩鄉人榮之而皆曰非此母安有此子述<lb/>
既奉孺人就禄養京師甚適已而衆少子迎還養不已<lb/>
孺人重違衆少子意強還猶顧謂述吾且復来述亦數<lb/>
<pb n="KR4e0090_WYG_068-4a"/>
請而其衆少子若婦咸曰江湖二千里老人柰何數乘<lb/>
危嶮卒厄不行其皆可謂能子哉固天以是報令人者<lb/>
乎永樂八年二月十七日以疾卒享年六十有六將以<lb/>
某年某月某日葬於某鄉某原子男五長崇訓蚤卒次<lb/>
即述又次崇斆崇縉崇厚女二李民厚羅從廣其壻也<lb/>
孫男二某某女五銘曰<lb/>
禮謹辨内詩著宜家展也賢婦肅雍孔嘉展也令母報<lb/>
施有子錫休垂祉来来曷已<lb/>
<pb n="KR4e0090_WYG_068-4b"/>
　　　倪母薛孺人墓誌銘<lb/>
永樂十六年前兵科給事中倪峻奉詔諭占城王還道<lb/>
聞其母孺人卒未葬哀毁不自勝匍匐趨復命北京遂<lb/>
奏乞歸葬遂求余銘按孺人姓薛氏世家常州之無錫<lb/>
父均序母吴氏孺人生元後至元丁丑四月二十三日<lb/>
既長父母賢之擇配以歸同里倪文斯惇行婦道生三<lb/>
男二女而文斯卒男峻誠端後皆有立女皆有歸峻明<lb/>
經厯官郾城教諭沙縣知縣兵科都給事中文行政治<lb/>
<pb n="KR4e0090_WYG_068-5a"/>
有稱於時已而奉命出使萬里外國持其身皦然衆葢<lb/>
謂有孺人之為母也孺人壽八十有三年而享禄養幾<lb/>
三十年所得稱其所行宜哉其卒以二月二十一日葬<lb/>
以卒之嵗十有一月某日墓在其邑凱原鄉春申里之<lb/>
原銘曰<lb/>
坤道至柔静以方有婉令人率厥行繡帔珠翟居髙堂<lb/>
堂中鸞鷟五采章乘時翽翽當朝陽慈顔愉樂樂且康<lb/>
既夀考終卜斯藏山盤水廻土燥剛後百世祀益蕃昌<lb/>
<pb n="KR4e0090_WYG_068-5b"/>
　　　張母蕭安人墓誌銘<lb/>
永樂十六年刑部主事吉水張宗璉扈從在北京聞其<lb/>
母安人之訃匍匐奔歸過南京奉事狀求余銘墓宗璉<lb/>
自登第入翰林與余游至於今十餘年凡其持身從政<lb/>
皆君子也葢亦由成之於母故余不獲辭銘焉按狀安<lb/>
人姓蕭氏蕭故邑中儒家從學歐陽巽齋先生為髙第<lb/>
曰定夫其曽祖也曰從大曰自敏其祖其父也登元至<lb/>
正辛卯進士第授湘隂州同知曰飛鳯其世父也母顔<lb/>
<pb n="KR4e0090_WYG_068-6a"/>
氏父母無他子惟安人故甚愛之而自㓜端重不肯縱<lb/>
肆惟日務女紅凡為之輒精緻湘隂家居教授安人自<lb/>
内習聞其教而益謹於禮度湘隂愛之擇配以歸同里<lb/>
張彦忱張世家於儒既歸嵗中䘮其舅即出資装助襄<lb/>
事以孝事其姑以勤儉佐夫殖其家於處妯娌族姻下<lb/>
至臧獲各得其宜客至未嘗以空匱廢禮年三十有七<lb/>
彦忱疾既革顧安人訣且屬之養親教子應曰諾彦忱<lb/>
卒居䘮盡禮於凡所以養姑訓子益嚴於彦忱之存也<lb/>
<pb n="KR4e0090_WYG_068-6b"/>
得一味之甘必奉姑姑飲食衣服必躬治以進早暮必<lb/>
在姑所而委曲承奉焉故其姑雖老失壯子無有所不<lb/>
足姑雖沒嵗時薦祭必盡其誠敬教子必以詩書為業<lb/>
必以不辱其先為務於論學問恒舉所聞於湘隂者為<lb/>
說平居督切之如嚴師故其子雖蚤孤皆力學有成其<lb/>
長子雖已仕於事君臨政必戒之忠與恕也初彦忱沒<lb/>
已終䘮所親或諷之他適者毅然應曰若等不欲吾他<lb/>
日復見良人地下耶守節自誓益勵嗚呼若安人者於<lb/>
<pb n="KR4e0090_WYG_068-7a"/>
婦道妻道母道可謂兼之矣蓋享年七十有一以五月<lb/>
初二日卒是年某月日葬里之月岡子男三宗璉宗珩<lb/>
宗瓉宗璉永樂二年進士翰林院庶吉士刑部浙江清<lb/>
吏司主事女二錢嘉謨朱肅儀其壻也孫男七頴熲顒<lb/>
頌頊領順女孫六銘曰<lb/>
其生其歸奕奕儒家有煒中閨其徳之華維孝節慈鮮<lb/>
是蹈之嗟禄與夀匪是召之顒顒周行亦既有子後来<lb/>
繩繩代百其祀<lb/>
<pb n="KR4e0090_WYG_068-7b"/>
　　　故太宜人宋母孫氏墓誌銘<lb/>
梁府長史宋子環之母孫氏以子貴封太宜人之明年<lb/>
二月二日卒孫世家廬陵金壁里有厚徳大父文璧父<lb/>
世良母劉太宜人自㓜荘重於食飲絲枲之事治之輒<lb/>
精父母愛之時吉水宋氏鄉名家而若璟英爽傑特方<lb/>
䘮其配張氏遂以歸焉孝養舅姑事大小悉躬任之姑<lb/>
病踰年侍養憂勞不懈晨夜姑沒哀毁䘮祭咸備於禮<lb/>
樂澹素持儉勤以相夫裕家而撫張氏子子琳篤於慈<lb/>
<pb n="KR4e0090_WYG_068-8a"/>
愛事諸母姑姊及待弟妹以下䟽而宗族賤而臧獲靡<lb/>
不適宜孫氏父母俱䘮遺二弟一妺皆㓜取而養育之<lb/>
長皆為之婚嫁可為周於恩義者矣夫䘮又二十年為<lb/>
洪熈元年賜誥封太宜人拜命之日子孫族姻序列一<lb/>
堂以次上夀太宜人嘆曰天恩過涯分矣顧我何行堪<lb/>
之惟我子我孫勉圗不忝可也又嘆曰誠愧我何行乃<lb/>
蒙被恩澤踰越吾父母宗黨也然亦過自喜而親戚鄉<lb/>
里亦皆謂在太宜人宜當得此也宣徳元年春秋六十<lb/>
<pb n="KR4e0090_WYG_068-8b"/>
有八卒將以是年某月某日葬郡西鄧山之原距其夫<lb/>
之墓若干步子男七子琳子璉子環子瑶子瑜子珥子<lb/>
璲子環永樂甲申進士翰林庶吉士吏部驗封主事考<lb/>
功郎中梁府長史能持身謹行女一張紹悅其壻也孫<lb/>
男十五女十王顯劉善其壻也餘未行曾孫男五女三<lb/>
子環奔訃歸且行奉左春坊左諭徳兼翰林侍讀周述<lb/>
所述太宜人事行求為墓銘前二十七年余因大學士<lb/>
觧公過宋氏識若璟若璟之沒也嘗為序其哀輓之詩<lb/>
<pb n="KR4e0090_WYG_068-9a"/>
子環仕京師又於予還徃素厚而賢士君子之過廬陵<lb/>
數為余言子琳兄弟能孝且有禮而皆太宜人之教也<lb/>
則夫銘太宜人之墓也余不得辭銘曰<lb/>
脩諸躬惠以肅施諸家孝與睦行有徵昭受福冠珠翟<lb/>
稱厥服内懐謙欿弗足裕来昆百世續<lb/>
　　　康母楊孺人墓誌銘<lb/>
西昌之深溪里康母楊孺人永樂十六年十一月初四<lb/>
日卒其子民阜具書使其弟民則走京師屬士竒銘墓<lb/>
<pb n="KR4e0090_WYG_068-9b"/>
楊氏故西昌文獻家曾大父諱敬元贈富州尹騎都尉<lb/>
𢎞農郡伯大父諱景行翰林待制朝列大夫致仕有傳<lb/>
在國史父諱毅世稱武山先生明春秋兼擅兵畧元季<lb/>
之亂州守辟長義兵有禦賊功母馮氏元進士翼翁之<lb/>
女孺人諱榮温惠貞靜不嚴而肅蚤䘮其父母年二十<lb/>
歸仲矩康亦文獻故家吴文正公髙第弟子為慶洲書<lb/>
院山長諱震稱匡山先生者仲矩世父也父諱開孺人<lb/>
不逮事舅而事姑至孝姑沒佐其夫治䘮祭如禮夫有<lb/>
<pb n="KR4e0090_WYG_068-10a"/>
穉弟季望盡心撫育教訓之底于成立季望亦母事孺<lb/>
人終身不衰凡其家公私百需皆孺人綜理井井不紊<lb/>
五世同居㸑六百餘指其尊卑貴賤驩然相親而截然<lb/>
無相越者葢本孺人主治乎内也仲矩沒孀居二十年<lb/>
凡康氏事之是非可否皆唯孺人之聴葢春秋六十有<lb/>
八而卒子男六民凱民勇民㑹民阜民獻民則民凱民<lb/>
勇民獻皆先卒民㑹為從父伯頴後民則為季望後女<lb/>
一人嫁羅季脩孫男十有一人女五人其葬祔團箕山<lb/>
<pb n="KR4e0090_WYG_068-10b"/>
其夫之墓孺人先諭徳之妹士竒之姑也士竒仕於朝<lb/>
數寓書致教愛之意嗚呼尚可復得哉故忍涕淚叙而<lb/>
為銘銘曰<lb/>
易著家人禮謹内治詩首闗雎化本攸系教有弗行道<lb/>
鮮舉之于舉于隳興衰是基孺人之行正家于中五世<lb/>
一堂以肅以雍孺人之教慈孝友悌永世克承垂祚無<lb/>
替<lb/>
　　　故孺人歐陽氏墓誌銘<lb/>
<pb n="KR4e0090_WYG_068-11a"/>
宣徳壬子勑封監察御史王讓父敬簡為文林郎廣西<lb/>
道監察御史母歐陽氏為孺人又明年歐陽孺人卒時<lb/>
讓奉命廵按雲南數月始克聞訃還奏將歸以父命奉<lb/>
翰林脩撰劉麟應所述孺人事行求葬銘歐陽氏世家<lb/>
安福其先與文忠公同所自出至孺人祖靜安父齊忠<lb/>
皆隠居不仕孺人自㓜備女徳父母重之長為擇所歸<lb/>
邑王氏其先與瀘溪先世同宗而世蓄厚徳里稱王長<lb/>
者家有子曰敬以好學見重鄉閭孺人歸焉即敬簡云<lb/>
<pb n="KR4e0090_WYG_068-11b"/>
歐陽氏素富而孺人志澹素屏斥華麗事舅姑盡婦道<lb/>
相夫盡妻道躬勤治家舅姑喜施予畢力承志夫之從<lb/>
伯母寡居無子共養如姑三十餘年如一日夫寡姊無<lb/>
子守節不嫁白於夫迎歸養之如己姊有孤甥無依教<lb/>
育之如子夫喜賔客雖倉卒治具如禮愛其子延師教<lb/>
之奉師衣服飲食必躬自治而命其子進之他日讓奉<lb/>
賜勅歸致恩命敬簡及孺人拜受訖孺人顧讓曰父母<lb/>
何以能得此也汝始終不忝此官斯父母不忝此恩汝<lb/>
<pb n="KR4e0090_WYG_068-12a"/>
懋敬之平居訓其子男必於學女及子婦恒以身喻之<lb/>
馭侍婢隨事訓教未嘗稍厲聲色閨門之内肅如也宣<lb/>
徳甲寅五月初五日以疾卒享年六十有八子男六諏<lb/>
諶讓詒諄諲讓由進士授行在廣西道監察御史亷重<lb/>
有賢名女二歐陽文華彭丕續其壻也孫男十三倬倫<lb/>
儋俅僖仁佳像俶儕佶億侃女七曾孫男一恂孺人之<lb/>
葬以卒之明年某月某日墓在邑之某鄉某原銘曰<lb/>
生名宗歸名家孝與慈振徳華養有禄褒有制慶綿延<lb/>
<pb n="KR4e0090_WYG_068-12b"/>
裕来裔<lb/>
　　　右軍都督府左都督馬公夫人王氏墓誌銘<lb/>
右軍都督府左都督馬公之配王夫人卒將葬矣都督<lb/>
公以其子驎等来拜請銘都督公簡靜和易謹於言行<lb/>
余與之同朝久且居相比兩家事皆相聞夫人之徳允<lb/>
配君子遂按錦衣衛指揮僉事孫福所具事狀為叙而<lb/>
銘之叙曰王氏世家順義處士福慎夫人父也夫人諱<lb/>
惠友蚤有淑徳父竒之相攸以歸同邑馬氏配都督公<lb/>
<pb n="KR4e0090_WYG_068-13a"/>
公名亮字某夫人年十四為婦事太夫人孝曲盡愛敬<lb/>
都督公已貴顯太夫人尚無恙夫人奉事益謹服食必<lb/>
躬眎乃進太夫人曰左右無侍婢耶何乃過自勤夫人<lb/>
曰豈為無人婦職應爾也太夫人數言願他日諸孫有<lb/>
婦事姑皆如新婦耳太夫人沒於送終尤盡心其内佐<lb/>
都督公凡家事皆自綜理而白其成而無一不當都督<lb/>
公意奉天靖難之師出都督公在行夫人知其惓惓以<lb/>
老母為心寓書告曰君自專意王事奉姑婦職也君無<lb/>
<pb n="KR4e0090_WYG_068-13b"/>
慮焉於待宗姻馭臧獲咸當其分教其子恒曰吾家起<lb/>
汗馬有今日汝軰須謹法度戒驕侈諸子亦克遵教令<lb/>
正統七年七月七日夫人以疾卒其生以洪武十五年<lb/>
閏二月二十二日享年六十有一子男四驎娶房駿娶<lb/>
馮驥馭皆娶王女二長嫁保定右衛指揮僉事薛玉次<lb/>
未行孫男女皆二夫人之葬以卒之嵗八月某日墓在<lb/>
懐柔縣東郭家務之原銘曰<lb/>
婦也篤孝用相其夫母也篤教用淑厥家猗嗟令人備<lb/>
<pb n="KR4e0090_WYG_068-14a"/>
于羣徳既沒而寧返兹𤣥宅<lb/>
　　　故太安人竇氏墓誌銘<lb/>
翰林侍講天台王一寧縗絰踵余門泣拜言不肖孤不<lb/>
幸禄不逮養父猶幸獲養母然母年益髙不可奉涉逺<lb/>
道今重不幸又見棄矣痛當柰何方母未病時孤凡再<lb/>
伏奏乞歸省侍屬時有職務未賜允今而後不復可見<lb/>
母痛當柰何惟先母之徳之善不可以冺幸徼惠執事<lb/>
銘諸其幽堂且以示其後子孫存沒有頼焉言已又泣<lb/>
<pb n="KR4e0090_WYG_068-14b"/>
拜不勝哀余昔與一寧先君子監丞君峻用同朝有斯<lb/>
文之舊今又與一寧同在史舘經筵誼不得辭按一寧<lb/>
狀其母竇氏以子貴封太安人竇故家靈壁其先在元<lb/>
有官至萬户者辟元季兵亂徙許之長葛遂為長葛人<lb/>
父某母某氏太安人諱某自少有貞淑之行父母擇所<lb/>
歸時監丞君為新鄭儒學教諭方求配遂歸焉躬勤婦<lb/>
道逮事姑克致其孝内治其家條理秩秩監丞君嚴厲<lb/>
或發之過恒和色以匡之有怨家竊燬學巻牘嫁禍監<lb/>
<pb n="KR4e0090_WYG_068-15a"/>
丞君乆不得白太安人撃登聞鼓訴卒白之監丞進國<lb/>
子丞又進光禄丞賔客日益盛太安人率躬治具不厭<lb/>
平居有樛木逮下之徳愛庶子如已出督諸子學功倍<lb/>
於父靜慎寡言言不及外事未嘗道人過失家人有過<lb/>
不見諸聲色比隣女子竊家之藏予所私者其父弗察<lb/>
意王氏臧獲欲執訴官或教王氏發其實者太安人不<lb/>
可無幾事白鄰家父慙謝監丞君沒益躬勤儉力蠶績<lb/>
督僮奴耕家更裕於禄食時族姻閭巷率視法焉子入<lb/>
<pb n="KR4e0090_WYG_068-15b"/>
仕以守身守官不忝其先為訓宣徳甲寅受封正統己<lb/>
未閏二月十二日卒於家享年七十有三子男四長一<lb/>
寧舉進士為吏部稽勳主事入翰林為脩撰陞侍講次<lb/>
鍾先卒次震次薊女二長適張次適周孫男若干葬以<lb/>
卒之嵗十二月某日墓在仙居縣慶雲鄉陽墺之原銘<lb/>
曰<lb/>
坤體至靜其徳方猗竇安人此其藏後有嗣之世今芳<lb/>
　　　太孺人王氏墓誌銘<lb/>
<pb n="KR4e0090_WYG_068-16a"/>
贈中書舎人金華陳誠信中之妻太孺人今禮部精膳<lb/>
郎中景茂之母也以宣徳四年五月十二日卒時景茂<lb/>
在京師奉國子祭酒貝君泰所狀太孺人世出事行乞<lb/>
銘歸葬景茂初舉善書至有㫖令進其業於翰林後再<lb/>
授官至於今皆就内閣書制勅與余同處蓋二十四五<lb/>
年且其母出名儒君子之家故余不辭為銘按狀太孺<lb/>
人姓王氏宋魯齋先生諡文憲曾孫與權之子性行端<lb/>
淑善事父母時王陳居同里太孺人之父察信中有孝<lb/>
<pb n="KR4e0090_WYG_068-16b"/>
行遂以妻焉年十七歸陳事舅姑如夫之孝事夫以禮<lb/>
處族姻待臧獲咸當教子能嚴恒勵之於學聞景茂選<lb/>
中應天府鄉試喜曰庶幾不忝父母治家躬儉勤以率<lb/>
下至老不變洪熈改元景茂時為中書舎人蒙恩贈其<lb/>
父以己之官而封母太孺人景茂今為郎中將考績如<lb/>
考最當進其父母五品之貴不逺矣而太孺人不逮葢<lb/>
夀七十有五年其享禄養者十餘年其子孫曾男女森<lb/>
森列侍下可為福也矣子男五長景茂次子安金華府<lb/>
<pb n="KR4e0090_WYG_068-17a"/>
隂陽學正術次可次文次蓂先卒女一嫁王淵孫男七<lb/>
有序有學有時有延有禮有濟有達女四曾孫男女各<lb/>
一諸子將以其卒之嵗合葬中書君之墓銘曰<lb/>
其生儒家其行靜嘉受福既多從其君子永妥於此<lb/>
　　　何母周孺人墓誌銘<lb/>
吾友萬安何敬自牧登永樂九年進士第留京師是年<lb/>
冬十有二月其母周孺人之訃至數日予徃弔之哀慟<lb/>
纍然不能起又數日請於朝將歸縗絰謁予奉其外兄<lb/>
<pb n="KR4e0090_WYG_068-17b"/>
進士朱與言所為孺人行狀嗚呼泣拜且言曰願乞文<lb/>
銘墓而益悲慟哽塞言不能出口予不忍聞受而答拜<lb/>
亦不忍辭也按狀周氏為萬安著姓宋著作佐郎愚叔<lb/>
數世至寔寔子均徳皆為鄉碩儒孺人曾祖祖也父國<lb/>
才蚤世孺人生而淑慧㓜從姆師通小學孝經論語列<lb/>
女傳諸書及笄歸同邑何玉彰何亦著姓孺人事舅姑<lb/>
以孝稱時元季兵亂﨑嶇奔走山谷間生計日廹而甘<lb/>
㫖之供未嘗乏也姑疾扶持未嘗去左右煑粥湯藥掃<lb/>
<pb n="KR4e0090_WYG_068-18a"/>
除之事皆躬親任之疾劇籲北辰願以身代姑疾竟瘳<lb/>
舅沒于時甚艱窶盡力佐其夫理䘮事不敢以簡時雨<lb/>
雪沍寒積隂不觧葬之日豁然朗霽人以謂誠意所感<lb/>
嵗時奉享必豐潔處昆弟娣姒怡怡然孤姪無依者皆<lb/>
為之婚嫁家燬於兵後玉彰舉墜興廢悉復其舊孺人<lb/>
内助之力居多性儉素綺繡華麗之物視之如不見年<lb/>
五十䘮玉彰孜孜以教子為要務親督其學不倦常語<lb/>
敬曰諸兄承家事汝宜力學以成先志敬亦勉勉奉教<lb/>
<pb n="KR4e0090_WYG_068-18b"/>
唯謹竟以科第發身諸子若孫森侍膝下皆恂恂無違<lb/>
故孺人晩節益康豫年七十五卒永樂辛卯六月廿六<lb/>
日也子男五朂蚤卒遵欽恭敬女一亦蚤卒孫男四亷<lb/>
直簡節將以某年月日葬于某原銘曰<lb/>
婦道之良誠以為孝也母儀之方詩書以為教也既夀<lb/>
樂康報施有耀也子孫繩繩於此乎視效也<lb/>
　　　康氏妹墓誌<lb/>
亡妹諱靜端姓羅氏前進士徳安府同知子理先生之<lb/>
<pb n="KR4e0090_WYG_068-19a"/>
子母夫人陳氏而余之同母妹也先生居官亷潔家甚<lb/>
貧吾妹甫晬先生坐累謫陜右母夫人育訓之夫人嚴<lb/>
正於持家長兒女善秉法度吾妹天性純明孝弟又自<lb/>
㓜涵浸家教用克備女徳年十八歸康仲璧之子彦英<lb/>
為冡婦逮事其姑姑鄭賢治家秩然凡吾妹事長撫㓜<lb/>
處族姻及所為衣服飲食咸當姑意姑有所欲為必屬<lb/>
之蓋終身愛重之不衰於内助彦英尤多訓飭其男女<lb/>
務實去浮長子榮丱角從吾京師戒之曰必徃務學但<lb/>
<pb n="KR4e0090_WYG_068-19b"/>
視法舅氏毋忝比歸視其寖有志卓立喜曰庶幾吾子<lb/>
也其婦道母道可以無愧矣若其安儉約率仁厚皆非<lb/>
由學而能榮已被薦召命下而母卒其卒以宣徳丁未<lb/>
九月十一日距所生洪武甲寅五十有九年子男三榮<lb/>
脩幹女二孫男女若干將以卒之嵗某月日葬某原於<lb/>
乎先夫人遺所生男女四人吾妹最小乃今最先沒故<lb/>
余聞訃甚哀而述其平生之槩使榮納之於墓<lb/>
　　　太夫人郭氏墓誌銘<lb/>
<pb n="KR4e0090_WYG_068-20a"/>
都察院右都御史熊槩蒙恩贈其祖考某考直皆資善<lb/>
大夫都察院右都御史祖妣某夫人封其母郭太夫人<lb/>
制下之明年太夫人謝世槩具事狀請銘士竒於熊氏<lb/>
父子有同郡斯文之好又與槩同朝其父之葬也嘗銘<lb/>
之母之葬不得辭按狀郭氏故吉水邑西名族唐汾陽<lb/>
王之後有官於吉者遂家吉水代有仕者元國子學録<lb/>
諱子冲太夫人之父也母陳氏洪武中浙江分水知縣<lb/>
今封户科給事中名伯䕫者其兄也太夫人㓜慧而端<lb/>
<pb n="KR4e0090_WYG_068-20b"/>
長儉而勤年二十二歸同邑熊敬方敬方直字也敬方<lb/>
㓜孤從母適胡因冒胡氏太夫人之歸也遭家益落而<lb/>
敬方致力學問且素志不在生業一切家事太夫人理<lb/>
之而佐敬方於胡氏養父母克致其樂父母沒葬祭一<lb/>
致其誠族姻閭里皆稱孝焉太夫人治家有禮内外尊<lb/>
卑秩然不踰篤於教子恒指詩書諭之曰此汝家世業<lb/>
曷可以墜敬方家居而從學者日益衆太夫人躬率子<lb/>
婦旦暮其飲食愈久不厭槩既仕戒以守身愛人槩請<lb/>
<pb n="KR4e0090_WYG_068-21a"/>
於朝得復熊氏喜曰兒能成父志矣槩厯中外皆顯官<lb/>
迎太夫人就禄養者將二十年太夫人雖貴且老而康<lb/>
和澹靜猶躬女事以率下見者靡不敬歎僚屬家亦有<lb/>
化之者初褒封命下拜受已顧槩曰天恩深厚若不勉<lb/>
務報效可乎既又戚焉語槩曰若父積善勤教致汝有<lb/>
今日而不及親見我何徳乃生被榮恩言已澘焉盖敬<lb/>
方捐館至是十有六年矣又數月語槩曰吾蒙福已厚<lb/>
今老矣豈當尚滯逺鄉而不念桑梓哉汝惟務忠為孝<lb/>
<pb n="KR4e0090_WYG_068-21b"/>
庶用光所生遂從少子歸吉水明年二月十七日以疾<lb/>
卒宣徳辛亥嵗也春秋七十有五子男四槩棐槃<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>槩<lb/>
永樂辛夘進士擢監察御史厯廣西廣東按察使召為<lb/>
大理寺卿陞南京都察院右都御史有操有施為時重<lb/>
臣女一嫁徐彦襄先卒孫男十女七曾孫男女各一太<lb/>
夫人之卒也訃聞上遣行人朱惟貞賜祭且勅有司營<lb/>
葬朝臣自三孤六卿以下咸致祭可為生榮死哀而非<lb/>
太夫人善徳何以致此哉銘曰<lb/>
<pb n="KR4e0090_WYG_068-22a"/>
維古女教有子道焉有妻道焉有母道焉維賢熊母三<lb/>
者克全既夀康寜光命自天熊母維賢沒且不泯<lb/>
　　　劉孺人墓誌銘<lb/>
澄江之南沙溪里劉君玉武之配孺人嚴氏卒其子鈞<lb/>
以父命馳書北京求余著葬銘嚴氏故西昌大家宋元<lb/>
時資産之豐腴第宅之𢎞壯奕奕特出若詩書科第之<lb/>
盛具見譜牒及名公卿文集孺人之父文明先生宋秘<lb/>
閣校勘朴山先生肅五世孫孺人天資純粹和厚自為<lb/>
<pb n="KR4e0090_WYG_068-22b"/>
子為婦為母家人未嘗見其一疾言一厲色初歸劉氏<lb/>
家良裕後數年坐稽徭役沒其産遂落孺人處之裕如<lb/>
辛勤佐夫植家服素食澹恬然自適於事長敬處族姻<lb/>
睦待臧獲如子凡所為表裏一誠蓋平生善徳不間尊<lb/>
卑内外稱道不異卒於正統三年七月二十六日享年<lb/>
七十子男二鏞鈞女二長嫁楊烱次嫁蕭子理孫男二<lb/>
孺人之葬在其里興富之原士竒故妻嚴夫人孺人之<lb/>
同産弟也相友愛甚厚故以子妻鈞銘曰<lb/>
<pb n="KR4e0090_WYG_068-23a"/>
夫也失賢婦子也失賢母靜貞有常厥徳允茂尚有餘<lb/>
慶式昌厥後<lb/>
　　　楊母錢氏墓誌銘<lb/>
永樂十七年十一月八日楊母錢氏卒錢蘇之長洲名<lb/>
家父國寶其笄也相攸以嫁同郡楊子允子允宋和王<lb/>
存中七世孫篤倫誼有文學懐用世之志未遂而卒錢<lb/>
氏婉而莊事舅姑極愛敬盡出貲奩佐奉養躬儉勤以<lb/>
相夫裕家夫亡盡哭如禮而治家訓子益謹於夫之存<lb/>
<pb n="KR4e0090_WYG_068-23b"/>
也嵗時薦祭必嚴潔與夫之寡姊居相得如同産子翰<lb/>
𨽻兵籍遷武昌奉母偕行始至家屢空母泰然未嘗動<lb/>
意也春秋益髙益康強和豫而自少至老秉禮度如一<lb/>
日所謂恒其徳貞者歟卒年八十有七子男二翰翥俱<lb/>
温雅有行義女二長適貴州宣慰司都事顧禮次適金<lb/>
素孫男二女一翰翥以卒之明年某月日葬江夏長樂<lb/>
村練林之原先事馳書京師求銘余前二十年游武昌<lb/>
與翥交間暇過翥必升堂拜母母喜其子以文事㑹友<lb/>
<pb n="KR4e0090_WYG_068-24a"/>
也待客久益敬自余去武昌所遇如楊氏一家慈厚孝<lb/>
友蓋鮮矣非本之於母哉銘曰<lb/>
是為楊令母之藏後百千年無或壊傷<lb/>
　　　吴母葉孺人墓誌銘<lb/>
中書舎人吴餘慶之嫡母葉氏永樂二十年正月二十<lb/>
五日卒於家餘慶時在北京奔訃將歸縗絰奉事狀請<lb/>
余拜乞葬銘葉氏家撫之宜黄系出宋侍郎某孺人父<lb/>
諱某母某氏孺人在室其恒徳之名聞族姻間同里吴<lb/>
<pb n="KR4e0090_WYG_068-24b"/>
氏亦名家於葉有連為子擇配遂歸為吴某妻以孝事<lb/>
舅姑以敬奉君子以睦處宗族於治家勤儉於衣服饋<lb/>
食精潔而與餘慶生母余氏相親愛如同産夫嘗捐居<lb/>
側隙地畀從弟有竊言諸孺人曰柰何捐居地畀人也<lb/>
孺人曰畀弟宜也義不重於地乎言者為慚夫沒餘慶<lb/>
始四嵗旦莫切切保孤子為務數顧余氏言吴宗數百年<lb/>
之傳在此可不重且慎哉子年七八親教之孝經論語<lb/>
稍長出就外傅則躬督於内及壮出仕猶數寓書誨飭<lb/>
<pb n="KR4e0090_WYG_068-25a"/>
之可謂篤於母道者矣享年七十子男一即餘慶女二<lb/>
皆有歸孫男四渙濬江瀚將以是年某月日葬某原銘<lb/>
曰<lb/>
孰不為婦識義者希孰不為母教有弗知懿葉孺人行<lb/>
則兼有勒銘其藏表範其後<lb/>
　　　胡母黄孺人墓誌銘<lb/>
中書舎人胡寓繼母孺人黄氏卒寓介其同官鍾子勤<lb/>
余孜善来求墓銘按刑部主事陳彧所述事狀黄世家<lb/>
<pb n="KR4e0090_WYG_068-25b"/>
于漳之龍溪自五季迄元代有顯人父某藴徳弗試孺<lb/>
人諱某自㓜性行端淑慎禮度而饋食衣服之事皆精<lb/>
時郡學訓導同邑胡宗華以徳義自重而䘮其室詹氏<lb/>
簡求賢配遂聘為繼室既歸胡氏婦徳母道日益有聞<lb/>
於宗婣間詹氏男女皆四人而三男二女尚㓜愛撫之<lb/>
甚於已出有言其過愛者曰吾過愛然後人無敢不愛<lb/>
宗華嵗時薦祭用古禮孺人相事必誠必敬有歎其克<lb/>
孝者曰吾不幸不及養又敢怠於是乎宗華卒居䘮盡<lb/>
<pb n="KR4e0090_WYG_068-26a"/>
禮而自是以禮祀祖考以學勵子孫益嚴於宗華之存<lb/>
也家僅百口寒暑朝夕衣服之給必均賔客之奉必豐<lb/>
公私之需帑廪之出入井井皆有條理春秋已八十猶<lb/>
躬勤率下蚤作夜息以治女紅子婦屢請少休逸曰人<lb/>
道當爾也卑賤者或有過從容導使改行未嘗作於辭<lb/>
色家庭之中尊卑内外藹然肅然蓋年八十有三而卒<lb/>
男女皆詹出男伯曰賔先卒仲曰㝢中書舎人叔曰春<lb/>
栁州府學教授季曰遂孫男八叙偉璜粲冏矞敦某女<lb/>
<pb n="KR4e0090_WYG_068-26b"/>
十曾孫男二女一諸子諸婦日致婉愉之養寖加而益<lb/>
隆天倫慈孝自然之應夫何必已出哉其卒以永樂十<lb/>
九年五月十四日其葬以卒之明年某月日祔葬訓導<lb/>
之墓在南靖縣由義里鴻莊之原銘曰<lb/>
維孝維慈女徳之綱維雍維肅為家之方治家于殷士<lb/>
或其難懿此儒人躬率之先亦既夀考而歸于全載覿<lb/>
君子中心孔安<lb/>
　　　蕭孺人墓誌銘<lb/>
<pb n="KR4e0090_WYG_068-27a"/>
吾友王嗣先既登第從事秋官四閱月聞其母蕭孺人<lb/>
之訃哭盡哀即日訴狀以聞俟命既三日成服詣余哭<lb/>
拜求為銘將歸納諸墓余與孺人長子敬先總角有同<lb/>
門之好今又與嗣先游於孺人婦道母儀槩有聞矣不<lb/>
可以辭蕭故廬陵儒家父恕翁孺人年十八其父擇所<lb/>
歸以嫁西昌王古平王家世亦業儒孺人既歸為介婦<lb/>
長事舅姑盡孝敬未幾遭兵亂囏難謹奉養之禮一如<lb/>
平時不懈舅姑雅重之異諸婦恒曰願新婦子孫孝敬<lb/>
<pb n="KR4e0090_WYG_068-27b"/>
新婦皆如新婦之盡心於我也古平志恬曠不屑意治<lb/>
生事其兄弟有相結數困辱之而取其貲産者古平悉<lb/>
推讓與之終不以利疏兄弟之親蓋出於孺人賛助之<lb/>
力居多其後家日益貧處之裕如而篤於教子嘗語之<lb/>
曰盡力畎畝者匹夫之業耳盡力問學君子之事也汝<lb/>
曹勉旃聞有陳心吾謝易闇前國子學録蕭執三先生<lb/>
者皆郡之通儒悉力遣其子從遊焉其子間以先生儒<lb/>
者從外來孺人喜動顔色傾竭所有治具延之即扺莫<lb/>
<pb n="KR4e0090_WYG_068-28a"/>
無復粒粟以炊不計也邑大夫聞敬先重厚有文舉為<lb/>
吏里胥持牒數下求之愈廹孺人歎曰兒曹治經術柰<lb/>
何從事刀筆發身哉言訖涕下如雨敬先懼走白其情<lb/>
邑大夫邑大夫賢之更以為博士弟子員孺人喜曰此<lb/>
吾志也數嵗敬先以明經舉為郴州宜章縣學訓導考<lb/>
鄉試於廣西被召預纂脩翰林嗣先登永樂十年馬鐸<lb/>
榜進士克成孺人之志孺人皆及見之庶幾可無遺憾<lb/>
者矣孺人他行可書不止此此特書其大者其沒以今<lb/>
<pb n="KR4e0090_WYG_068-28b"/>
嵗某月某日享年八十其葬在某鄉某里隴頭山之原<lb/>
子男二即敬先嗣先女二長適胡次適周孫男四固<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>
輅弁女四銘曰<lb/>
孝敬之至夷險弗貳宜于舅姑也式惇友悌舎利取義<lb/>
以相其夫也明識篤志成厥𦙍嗣奮乎詩書也嗚呼王<lb/>
氏緜緜來裔仰止範模也<lb/>
　　　葛孺人墓誌銘<lb/>
翰林庶吉士沈升聞其母葛孺人之訃請於朝將奔䘮<lb/>
<pb n="KR4e0090_WYG_068-29a"/>
焉持所狀孺人之行來求銘墓余與升同官禁林五年<lb/>
不得辭按狀孺人之先宋南渡時有諱源者由相徙杭<lb/>
之海寧世為海寧望族父某母某氏孺人生有令質自<lb/>
㓜謹女則年十七歸同邑沈某以孝敬事舅姑以勤儉<lb/>
相夫而起家元季兵亂沈君適䘮其貲孺人蚤夜孜孜<lb/>
治織絍恊助於内衣食其一家臨利必顧於義沈君有<lb/>
異母弟嘗分財欲厚孺人曰兄者弟所依庇財奚以校<lb/>
也沈君喜厚讓之人皆多沈君之義君素負氣剛直遇<lb/>
<pb n="KR4e0090_WYG_068-29b"/>
不可意侃侃論辯見顔色孺人從容進曰徳性貴有容<lb/>
且非逺咎之道君感悟頓和易不與物競尤急於教子<lb/>
遣從明經師學戒其必交勝已者嘗曰汝世家積善而<lb/>
未食其報天道殆不爽乎汝等宜力去浮薄敦徳崇義<lb/>
以無辱世徳其平生所行槩類此可謂賢也矣永樂七<lb/>
年正月十八日以疾卒享年六十有二沈君與孺人同<lb/>
生元至正己丑嵗方老而失賢内助何以為情哉子男<lb/>
三長謙次益次即升永樂二年賜進士出身授庶吉士<lb/>
<pb n="KR4e0090_WYG_068-30a"/>
時朝廷興隆儒術簡拔儁茂將成之於古人之地升與<lb/>
二十八人者同受詔進學於翰林庶幾所云食報者乎<lb/>
將以是年某月日葬孺人於邑某鄉某原銘曰<lb/>
士老而失賢婦子貴而失賢母嗟乎徳之浮於夀也固<lb/>
將昌其後者耶<lb/>
　　　顔孺人墓誌銘<lb/>
太醫院御醫盛起東之配孺人顔氏既卒將葬其子儼<lb/>
以其父所述事行介翰林編脩周功叙來求為銘按顔<lb/>
<pb n="KR4e0090_WYG_068-30b"/>
故蘇之鉅族元季有諱天澤為義兵萬户能庇其鄉里<lb/>
免於兵禍其子諱濟孺人之大父父也母韓氏孺人諱<lb/>
妙定字懿貞生有令姿讀書涉大義自少以孝得愛於<lb/>
父母長為相攸是時郡名家宋盛文肅公裔孫稱寓庵<lb/>
名篤學有家範其子景華尤以好義樂善聞於鄉遂以<lb/>
孺人歸景華之子即起東也既歸不逮事其姑佐其夫<lb/>
孝養祖與父皆得其懽心而處妯娌和以謙待下有恩<lb/>
躬儉勤以裕家事大小必咨禀於家之尊長蓋自其家<lb/>
<pb n="KR4e0090_WYG_068-31a"/>
之尊長至於族姻皆稱其賢無間言起東繇郡醫學官<lb/>
擢御醫留京師即遣子儼徃省且寓告曰士出仕即鞠<lb/>
躬一志奉君上不宜以家事雜思慮養親教子孫我皆<lb/>
任之儼至京甫一月孺人之訃至矣蓋其卒以永樂辛<lb/>
丑某月某日其壽四十有七年其子男五儼偘佖僎維<lb/>
夀女三長嫁莫霙次未行其孫男二夀安福安女一其<lb/>
墓在吴縣胥臺鄉黄山之原葬以卒之明年某月日銘<lb/>
曰<lb/>
<pb n="KR4e0090_WYG_068-31b"/>
温恭靜貞其躬之華惇孝與睦式昭於家忠信相成君<lb/>
子之嘉於世㡬何遽沒興嗟欝欝丘墳黄山之阿勒銘<lb/>
諸幽永終不磨<lb/>
　　　劉母王安人墓誌銘<lb/>
大理寺丞劉英聞其母安人之䘮將奔歸自述事行請<lb/>
著葬銘余與英同郡素還徃不得辭按安人姓王氏吉<lb/>
之廬陵人父本逹深於醫母某氏安人諱菊英自少清<lb/>
姿淑行父母相攸以歸同里劉仲倫時仲倫祖父母父<lb/>
<pb n="KR4e0090_WYG_068-32a"/>
母皆無恙安人共養致孝皆得其懽心惇睦宗婣内外<lb/>
無間言治家事有條理仲倫嘗舉孝亷任知縣安人留<lb/>
家居養親益篤飭勵其子於學曰非是將來何以立身<lb/>
撫孤姪男女如已出咸以時婚嫁闔門老穉戚疏下至<lb/>
臧獲五伯餘指衣服飲食之給各當其分舅姑沒相夫<lb/>
盡誠葬祭而居䘮有禮英官於朝賜勅封父儒林郎大<lb/>
理寺右寺副母安人鄉里榮之安人後儒林卒之四年<lb/>
亦以疾卒正統己未三月十四日也享年七十有六子<lb/>
<pb n="KR4e0090_WYG_068-32b"/>
男二長即英舉進士今為大理寺丞有才行娶胡繼王<lb/>
次俊娶蕭女四王志端蕭禮獨景其壻也季蚤卒孫男<lb/>
七元亨利貞仁義春亨先卒女六曾孫男女各一英等<lb/>
卜卒之嵗某月日奉安人合葬於里西原山儒林君之<lb/>
墓銘曰<lb/>
孝敬以處下堂柔淑以嫓君子也服勤以裕家推羡以<lb/>
濟匱也騰聲蜚華嗣克振起也夀富考終顯顯蕃祉也<lb/>
　　　康孺人墓誌銘<lb/>
<pb n="KR4e0090_WYG_068-33a"/>
從兄思貽先生沒之九年配康孺人亦沒春秋皆八十<lb/>
有五予時在北京聞訃驚慟蓋予與先生皆少孤無他<lb/>
兄弟兩人最相親厚自予仕宦不至家者四十年三年<lb/>
之前始蒙恩來歸時思貽先生沒已六年初至郊拜其<lb/>
墓豈勝悲慟然及家拜康孺人猶幸如見兄之存也予<lb/>
留家月餘即行又三年孺人沒矣哀哉康氏家邑西郭<lb/>
文溪之上父天得母劉氏宋進士簡子之後有賢行孺<lb/>
人諱壽慈惠温淑年十九歸楊氏為思貽先生之配先<lb/>
<pb n="KR4e0090_WYG_068-33b"/>
生諱肇字仲基家初甚貧而卓特有立志孺人安其貧<lb/>
且力助於内家日用裕於處宗婣長㓜咸盡其分先生<lb/>
嚴於教子孺人承意而善誘於内恩義兼盡長子仕京<lb/>
師迎父母就養先生與孺人偕至同列榮之年七十有<lb/>
六先生捐舘孺人益謹禮度而訓飭子孫不倦雖老康<lb/>
寧和豫正統七年四月十九日沒子男五長相舉進士<lb/>
翰林庶吉士刑部浙江司主事先三十年卒娶廖孀居<lb/>
守節事姑能孝孺人甚安之有司上其行詔旌其門命<lb/>
<pb n="KR4e0090_WYG_068-34a"/>
下而孺人不及見矣次旅娶蕭先卒次弼國子監學録<lb/>
次鵷次艮弼鵷艮皆娶蕭女一嫁蕭頌亦蚤寡守莭孫<lb/>
男十四奕奐畬翽經軾䎘畿縉翺畯畇紳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曾孫男二<lb/>
孺人之葬以卒之嵗某月某日銘曰<lb/>
先望之明顧言思貽其年與䘵當過吾儕嗟嗟思貽<lb/>
允若所期嗟康孺人福與之偕猗歟休哉<lb/>
　　　兵部主事劉君妻安人陸氏墓誌銘<lb/>
兵部主事劉鉉宗器奉命脩實録從余在館閣一日以<lb/>
<pb n="KR4e0090_WYG_068-34b"/>
疾瘳過余其色戚甚問之曰鉉妻陸氏死矣其賢有可<lb/>
哀者幸先生賜之葬銘猶不死也遂弔之且問陸氏之<lb/>
賢之實曰陸蘇之望族累葉皆業儒於鉉之先世有姻<lb/>
好鉉妻之父用儀教授於鄉鄉才俊多出其門母許氏<lb/>
鉉妻自㓜淑慎於治女事衣服飲食皆如法父訓之小<lb/>
學女誡即知佩服稍長屏去華侈奩具悉推讓女弟歸<lb/>
鉉不逮事舅姑而事鉉兄嫂加敬慎處族婣良厚自歸<lb/>
鉉其心未嘗一日不在父母之側居北京將二十年雖<lb/>
<pb n="KR4e0090_WYG_068-35a"/>
時寓土物上奉而每嗟嘆何繇得一日在侍下也輒泣<lb/>
下不已及其將卒也無他言惟以孤父母恩為不能瞑<lb/>
目地下平素存恤窮濟急之心隣有衛卒入直惟婦守<lb/>
舎<hi>闕</hi>盗竊其皮裘者婦懼責欲死予之直俾市焉有<hi>闕</hi>
　而産者窶甚頻予薪粟又作繦緥遺<hi>闕</hi>　有<hi>闕</hi>
痼莫容舎者鉉哀而舎之㑹鉉及子病俱困<hi>闕</hi>人言於<lb/>
鉉妻曰此舎吏之過宜亟遣之答曰始哀其窮而舎之<lb/>
今遣之何歸人不各有命乎不聼已而鉉父子俱瘳鉉<lb/>
<pb n="KR4e0090_WYG_068-35b"/>
妻之行槩類此朝廷以鉉之久於職也賜之誥命并封<lb/>
妻為安人嗚呼鉉之妻可無遺恨獨恨鉉中道失賢内<lb/>
助且三男二女蚤夜栖栖號啼無恃鉉不忍聞此其所<lb/>
以為必請銘以庶幾慰生者而不冺死者也士竒聞而<lb/>
憫之宗器又曰鉉妻年才三十有九其卒以正統二年<lb/>
二月三日其葬以卒之嵗某月某日其墓在長洲縣武<lb/>
丘鄉袁巷村先塋之側其子男澄瀚滸女安清安正遂<lb/>
為之銘曰<lb/>
<pb n="KR4e0090_WYG_068-36a"/>
貞孝之履惻隐之施吉壤斯藏永綏來裔<lb/>
　　　鍾母郭氏墓誌銘<lb/>
中書舎人鍾子勤聞其母孺人之訃亟請於朝以歸將<lb/>
歸求余文銘墓余與鍾氏居同里且與子勤游其弟子<lb/>
勉又余舅氏之壻也故孺人就養京師時獨數與余家<lb/>
徃還時孺人年幾七十而康健和豫類五十許人洪範<lb/>
以康寧為五福之一孺人其幾之矣孺人姓郭氏世泰<lb/>
和人父某年十八歸同邑鍾原英生三男一女三十有<lb/>
<pb n="KR4e0090_WYG_068-36b"/>
四年原英卒居孀守莭治其家一如原英之不亡也教<lb/>
其子以善植身受學於里明師所以事其師之禮甚厚<lb/>
倉卒賔至質釵釧具酒饌惟恐不及子勤由鄉校升太<lb/>
學永樂元年擢為中書舎人人咸謂孺人之所成也明<lb/>
年子勤迎就養孺人居京師嵗餘遽歸歸嵗餘以疾卒<lb/>
永樂丙戌六月某日也生元後至元己夘某月日享年<lb/>
若干孺人禀慈善之性事上待下罔不謂宜尤急貧困<lb/>
樂施予觀其終身所得要不止康寧而已男子猷次子<lb/>
<pb n="KR4e0090_WYG_068-37a"/>
勤又次子勉女適郭某孫男某某將以某月日葬於某<lb/>
鄉某原銘曰<lb/>
陶士行之貴也稱其母氏鍾母其於湛也庶幾是似將<lb/>
其後之昌也固有所自耶<lb/>
　　　劉母曾孺人墓誌銘<lb/>
孺人諱徳柔姓曾氏故吉水望族父太永孺人自㓜秀<lb/>
慧貞靜諸女兄弟皆不及父母愛之曰此不可以配凡<lb/>
子及笄嫁永豐劉季道劉故詩書家元貢士撫州路儒<lb/>
<pb n="KR4e0090_WYG_068-37b"/>
學教授諱竒相季道父也季道諱宜正博學守正孺人<lb/>
既嫁有婦道理家政井井有法季道以明經舉為起居<lb/>
注陞浙江按察僉事坐累至京師病卒而旅殯焉孺人<lb/>
挈諸㓜自浙江抵金陵廬所殯之側朞年乃克啓殯負<lb/>
骨歸葬故鄉自是以教其子不墜其世為務嘗取季道<lb/>
所遺書示諸子曰是爾父所用起家者柰何不勉諸子<lb/>
就外傅歸輒察其所誦習稍不習即怒曰是將墜其先<lb/>
人者矣諸子懼不敢怠既長皆明經為鄉塾師子欽選<lb/>
<pb n="KR4e0090_WYG_068-38a"/>
永樂元年江西鄉試第一二年廷試賜進士出身授翰<lb/>
林庶吉士得七品禄迎孺人就養四年七月庚寅以疾<lb/>
卒享年七十又八子男三人長曰忠次曰朂季即子欽<lb/>
女二皆嫁士族孫男十一人曾孫男一人子欽將奉䘮<lb/>
歸擇是年某月日葬某鄉某原先期以狀請銘曰<lb/>
少為賢婦老為賢母而卒于夀曷以銘之永利厥後<lb/>
　　　王母張氏墓誌銘<lb/>
永樂九年夏予兄仲基來京師語鄉邑親戚故人近况<lb/>
<pb n="KR4e0090_WYG_068-38b"/>
曰王存性恂恂守儒業無外慕之意愈益恭慎可重存<lb/>
性吾姑夫羅孟𢎞先生子壻不見之十餘年聞家兄言<lb/>
竊甚喜家兄又出存性所狀其母之行曰其志必欲託<lb/>
汝文銘墓汝其銘之以子之行如此固宜為其母銘矧<lb/>
母自有宜銘者乎按母姓張氏其八世祖湖南觀察使<lb/>
汝明顯於宋自是世為簮纓家至其祖某父仲晦皆隐<lb/>
徳弗耀而其同産兄弟三人所性嘗為龍南縣學教諭<lb/>
所志為亳縣主簿所從道州知州其家世如此既笄歸<lb/>
<pb n="KR4e0090_WYG_068-39a"/>
同邑王以誠能以孝奉舅姑以恭巽事君子以勤儉殖<lb/>
家祭祀賔客之奉必誠必腆元季以誠嘗為千户所吏<lb/>
目被省檄捕盗每為好言勸以誠毋妄殺庶幾福善之<lb/>
應教子以讀書立身為要收育遺孤子皆至長有室家<lb/>
推有餘以濟貧乏久不怠其為行又如此既老屢受朝<lb/>
廷飬老之賜後以誠卒之若干年以疾終蓋永樂三年<lb/>
三月某日也享年若干子男一人存性也其葬在某鄉<lb/>
某原銘曰<lb/>
<pb n="KR4e0090_WYG_068-39b"/>
其出之良其行之臧銘于其藏庶幾不亡<lb/>
　　　蕭母張氏墓誌銘<lb/>
吉水蕭士柔狀其母之行走京師介翰林檢討觧榮求<lb/>
文銘墓余辭焉觧君曰孝子之志也乃為按狀叙次銘<lb/>
之蕭氏系出南唐御史大夫儼世家邑倚富為大族儼<lb/>
十五世至某生師文士柔之父也士柔母諱某同邑張<lb/>
某之女張故簮纓家母少聰慧端靜稍知書習禮教年<lb/>
十七歸師文為繼室事舅姑謹婦道舅姑甚宜之姑疾<lb/>
<pb n="KR4e0090_WYG_068-40a"/>
悉力奉侍久弗懈治家辨内外序長㓜睦族姻粲然可<lb/>
紀尤勤儉善規置佐其夫祭祀賔客伏臘之費恒有餘<lb/>
裕元季所在冦盗充斥師文團結壯勇保障其鄉而冦<lb/>
猝至師文率子弟族人出禦之弗敵多戰死冦將及門<lb/>
母倉卒脱簮珥買舟携其娣姒姑婦出避曰婦人不可以<lb/>
辱也年四十師文卒居孀循禮以教子為務自舉列女<lb/>
傳以教諸婦買田八十畆遺子孫供祭祀曰無使後世<lb/>
不知重本也常戒諸子曰若祖及父積善累仁若等宜<lb/>
<pb n="KR4e0090_WYG_068-40b"/>
紹先志毋茍循俗好以羞前人諸子亦皆謹謹服膺母<lb/>
旦暮坐堂上諸子若孫森森序列具甘脆奉觴上夀愉<lb/>
愉然樂也翰林學士同邑觧公嘗過而榮之題其堂曰<lb/>
春暉朝之縉紳大夫皆為之文永樂六年九月二十四<lb/>
日卒年七十有一子男四人士益師文前室子先卒士<lb/>
秀士郁士柔女一人適周寶孫男九人以卒之明年某<lb/>
月某日葬於其里株木塘之原銘曰<lb/>
徳脩于身施于閨門已乎九原史氏有文詒其後昆<lb/>
<pb n="KR4e0090_WYG_068-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_068-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻四十<lb/>
</p>
<p>
</p>
  </div>
</body>
</text>
</TEI>
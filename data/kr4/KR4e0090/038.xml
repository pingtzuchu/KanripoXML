<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻十</head>
    <p>
<pb n="KR4e0090_WYG_038-1a"/>
欽定四庫全書<lb/>
　東里續集巻十　　　　　明　楊士奇　撰<lb/>
　　序<lb/>
　　　送金典籍序<lb/>
天下之事有本末惟眀達知務者有以識其輕重緩急<lb/>
而致力焉天地萬物之理徃古成敗之故凡聖賢之所<lb/>
以為訓具在經史百氏之書上而國家資之以出治成<lb/>
化下而士君子資之以成徳廣材皆不可以一日闕焉<lb/>
<pb n="KR4e0090_WYG_038-1b"/>
者也我太祖髙皇帝建太學以育賢才詔經史百氏之<lb/>
書咸聚焉時四方書板上京師者悉藏太學寘典籍司<lb/>
之司之有官而求之無禁盖京師天下之會太學賢士<lb/>
之會經籍賢士之所資而賢士者治平之資也聖眀之<lb/>
意深逺矣余居京師二十年徃還太學其典籍盖獨見<lb/>
錢塘金礪汝用之敬於其職也旦暮謹視孜孜脩壊補<lb/>
缺愈久而愈勤夫官無崇庳盡職為賢汝用其賢乎士<lb/>
膺一命典一職則必盡其所當為乘田委吏聖人猶盡<lb/>
<pb n="KR4e0090_WYG_038-2a"/>
心焉况經籍所係之重哉汝用發身科目累任教官於<lb/>
持身及人皆有賢譽庶其眀達知務者矣今滿三考書<lb/>
最以去中書舎人張侗左春坊司諫王榮翰林庶吉士<lb/>
陳鏞重同鄉之誼求贈以言余言盖非其鄉之私也<lb/>
　　　贈監察御史彭百鍊歸養詩序<lb/>
監察御史泰和彭百鍊既䝉恩贈其父以己之官而封<lb/>
其母太孺人而専奉養之事於家者有子已冠矣居再<lb/>
嵗子卒百鍊慟曰如吾親何即為歸養計時已滿九載<lb/>
<pb n="KR4e0090_WYG_038-2b"/>
都院長天官卿僉考其績最當奏陞秩私愛百鍊者或<lb/>
尼之曰曷如就陞禄為養哉不應遂白其情於朝從之<lb/>
學士大夫為其親榮者取李太白北堂千嵗夀侍奉有<lb/>
光輝之句為韻賦詩贈百鍊泰和百數十年仕於朝而<lb/>
有親得請歸養者前有國子學録蕭執先生今再見於<lb/>
百鍊而百鍊之親加有褒封之命誠榮矣哉旁有太息<lb/>
者曰方今聖天子新庶政貞百度而始於風憲比親擢<lb/>
方正亷清之臣為兩京都察院皆賜璽書俾簡僚属存<lb/>
<pb n="KR4e0090_WYG_038-3a"/>
其賢者而黜其不肖者論今御史之賢百鍊盖卓然能<lb/>
持好惡之正有守而有為乃遂其私以去夫新進晚出<lb/>
之士求如百鍊殆未遽能顧當令在散地乎又有言者<lb/>
曰居位者欲得君子幾有禆於時君子亦何徃無禆於<lb/>
時哉玉之在石也山有光輝今僻州逺邑風俗不淳於<lb/>
古人輕義務利惡者虓攫善者却避盖有識莫或敢一<lb/>
語誰何者如使百鍊入其鄉能皦然不滓乎流俗發諸<lb/>
已者有以亷貪敦薄化暴而馴之亦足禆時奚必有位<lb/>
<pb n="KR4e0090_WYG_038-3b"/>
哉此在百鍊勉之誠若是也足以樂其親豈直榮親也<lb/>
哉君子事親莫切乎致樂百鍊可不勉乎衆皆曰然遂<lb/>
以書之贈行之詩之首<lb/>
　　　送蔚尚書致事序<lb/>
禮部尚書合淝蔚公春秋七十有三上引年之章特勑<lb/>
致事賜鈔萬緡及官舟歸公自洪武乙丑仕為户部主<lb/>
事陞員外郎又陞山西布政司參政入為户部侍郎改<lb/>
禮部遂陞尚書歴事列聖四十有六年寅恭小心始終<lb/>
<pb n="KR4e0090_WYG_038-4a"/>
不渝清白之操老而益厲其同時官京師而今在通顯<lb/>
者及公裁三四人皆於仕最久而公年又最髙嶷乎今<lb/>
之老成人乃一旦决引去皇上體恤下情頫從所欲而<lb/>
加之寵恩於是卿大夫皆歆艶公之遂閒而頌美皇上<lb/>
待賢優老之厚也士竒盖以為聖君賢臣之心皆有不<lb/>
得已者士束髪學道志在當世况都髙爵享重禄此其<lb/>
志雖終身豈能忘世哉惟自顧年已邁智力有不逮則<lb/>
不敢以其所不逮者妨賢路廢職事故乞身以去者止<lb/>
<pb n="KR4e0090_WYG_038-4b"/>
足之分亦愛國之心豈誠安於閒逸者哉聖天子孜孜<lb/>
圖治豈不欲久任老成顧尋常於一夫不忍久勞之况<lb/>
士自壯至老未甞一日之暇而當終勞弊之以異先王<lb/>
之制哉故老臣之去聖仁亦有所不得已焉然使都門<lb/>
外夹道瞻望車馬祖餞之盛如歎二疏之去又使鄉人<lb/>
故舊幅巾藜杖駢首雲林泉石之間如迓樂天之歸者<lb/>
皆縉紳之榮也而非盛福克有之乎榮哉乎蔚公一世<lb/>
其何幾人公之歸也尚書毗陵胡公重同官之好屬贈<lb/>
<pb n="KR4e0090_WYG_038-5a"/>
以言士竒於蔚公相知有素故不辭而為之言<lb/>
　　　贈胡克寜歸常州序<lb/>
禮部尚書胡公源潔有賢弟曰克寜祗守丘壟不省兄<lb/>
者十年切切其同氣契濶之情也盖公愛弟之情亦無<lb/>
以異去嵗之冬克寜自常州走數千里詣北京兄弟相<lb/>
得懽甚居數月克寜又惓惓桑梓之在念也告其兄将<lb/>
歸過余别且求贈言曰願有教也尚書公留之而不可<lb/>
也亦為之言余與尚書同朝交四十年居相鄰者十年<lb/>
<pb n="KR4e0090_WYG_038-5b"/>
時克寜尚少温恭執禮日以求益為事今踰壯而強而<lb/>
志於進未已也尚書公凡行己居家立朝皆賢人君子<lb/>
之道克寜薫濡於家足以自振尚奚假於余夫人道之<lb/>
所務在義而不在利在以濟物為要詩不云乎伐柯伐<lb/>
柯其則不逺胡氏其世所自宋文恭公盖髙眀先祖也<lb/>
史傳所紀文恭初為揚子尉縣大水民被溺令不能救<lb/>
文恭率公私舟活數千人公少與一僧善僧有祕術能<lb/>
化瓦石為黄金其臨終也以授文恭求𦵏之文恭曰葬<lb/>
<pb n="KR4e0090_WYG_038-6a"/>
應盡力術非所願此文恭居下倉卒之為也自文恭以<lb/>
来凡再世執政而至侍從九卿者猶數十人史盖以為<lb/>
脫人扵溺而隂徳之應也余甞觀胡氏譜其先之顯且<lb/>
盛自劉宋以来累累矣而常州之盛實始於文恭若文<lb/>
恭之篤行自勵凡天下後世有志之士猶将視法矧身<lb/>
為之後者乎夫所以為文恭者究古人之書心古人之<lb/>
心行古人之行惟恐其戾夫古之人也克寜率是而由<lb/>
之積勤不己文恭有不可幾及者乎位不必計也力於<lb/>
<pb n="KR4e0090_WYG_038-6b"/>
其行為賢耳請書以為克寜之贈尚書公其亦以余言<lb/>
為然哉<lb/>
　　　送曽吏目還海州序<lb/>
曽源仲濬為海州吏目之四年考績来京師遂謁告歸<lb/>
省居兩月将復還海州其同門友蕭徳蕡求予贈以言<lb/>
余與仲濬亦同門也仲濬學通識眀疏達以果甞從事<lb/>
吏部三年佐青州幕二年来海州尤久知益博行益熟<lb/>
矣雖言何補乎仲濬然知之而不言之非忠也言之而<lb/>
<pb n="KR4e0090_WYG_038-7a"/>
不以其大者非知也請書其大者國家所以置州縣樹<lb/>
官守者非以育民乎得一州一縣而官之亦必有以育<lb/>
乎民而後有以承君之官永終不失也夫民者君之本<lb/>
也今之世皆務急民供上為勞以望其官嵗中三四遷<lb/>
而民之饑窮凍餒一不之察夫民之饑窮凍餒不之察<lb/>
是既倍乎上之所以官我之意如此求不罪乎我不可<lb/>
得况望其官嵗中三四遷又永終不失哉盖民之心非<lb/>
不知奉上之為其職顧力有所不及則頼長之者優容<lb/>
<pb n="KR4e0090_WYG_038-7b"/>
以待之可也君之心非不知取於民為厲惟事有所不<lb/>
得已則資長之者寛恕以来之可也不然人孰不可使<lb/>
何為精選舉眀考察而使士哉故急民供上以求其官<lb/>
之顯且久幸上之人未察耳察之其有能免者乎此非<lb/>
求成而更敗希榮而反辱乎吾所見江右尤甚海州寜<lb/>
有是乎以仲濬之良賛政幕下又有古襄劉侯為之守<lb/>
吾聞劉侯温然忠厚有愛民之心則海州之人無其急<lb/>
而得其育也必矣然余尤不忘斯言者朋友之至情仲<lb/>
<pb n="KR4e0090_WYG_038-8a"/>
濬其試擇焉<lb/>
　　　送蕭知事考滿序<lb/>
國家設衛建官其制自指揮使以下皆以處軍功之臣<lb/>
而擇文臣有學術識治體者一人以為知事事必先白<lb/>
知事廼循次上至指揮使而後行指揮使雖尊事不由<lb/>
知事則尼不行知事亦不卑矣而况有軍政之設施儲<lb/>
廪之出入案牘之樷脞其上也或又臨之以親藩之尊<lb/>
都閫之重風紀之嚴又當徃来要衝之地日趍走乎應<lb/>
<pb n="KR4e0090_WYG_038-8b"/>
對知事亦難為矣哉洪武二十五年秋大同蕭秉文以<lb/>
太學生為武昌左衛知事所謂不卑與難為者皆有之<lb/>
秉文勤慎闓疏不敢毫髪自恕故衛自指揮使以下皆<lb/>
頼其能以無廢事下屬之吏皆服於威眀不敢騁其私<lb/>
與怠盖惟見其所不卑而不見其所難為者今𤓰期且<lb/>
及矣将上天官書最考而去即是行寜不又有過於今<lb/>
之所不卑而益無今之所難為者乎雖然位髙者易驕<lb/>
事簡者易忽與勤於始而惰於終皆常人之情而君子<lb/>
<pb n="KR4e0090_WYG_038-9a"/>
所戒慎焉者秉文勉哉必毋負國家所以用文臣知學<lb/>
術識治體者之意因某等重其去而望其逺且大也謁<lb/>
文為贈於是乎書<lb/>
　　　贈醫士蒋添祥序<lb/>
太史公書曰能言之未必能行能行之未必能言凡以<lb/>
為不能言之非吾病病不能行之耳行之而利即不言<lb/>
人猶知愛且慕也而今之人之智異也尊其所能言不<lb/>
夷考其所能行者皆是焉鄂城蕭良用疽發背甚恒所<lb/>
<pb n="KR4e0090_WYG_038-9b"/>
親暱樂良用之生者㳫来薦醫曰某醫之良者吾甞聆<lb/>
其道岐黄氏之言矣請致之良用曰吾有所善蒋添祥<lb/>
藉數世業醫恂恂焉雖未甞言其道而眎其所治無弗<lb/>
瘉者吾既致之矣聞者戚焉動容曰子無闇於智而易<lb/>
其生哉不能言之其曷以行之良用曰吾良弗智吾豈<lb/>
易吾生者哉而益信用添祥不變越月以瘳良用来謁<lb/>
余語之故且求文謝焉夫言中之宣也言果足徴乎宰<lb/>
予之賢猶不盖於其行不言果無取乎李将軍如鄙人<lb/>
<pb n="KR4e0090_WYG_038-10a"/>
口不能道辭史賛桃李成蹊今有服縫掖之衣脩仁義<lb/>
之術而口不能言即類以為無有况醫之業乎孔子曰<lb/>
不以言舉人醫人之司命死生維之而惟言之徴耶故<lb/>
醫之極稱神聖工巧神之功曰望聖之功曰聞工巧之<lb/>
功曰問與切亦非以能言也必能言為醫之良則為㬰<lb/>
為和為扁皆非知隂陽榮衛虚實之故徒以說辭給㨗<lb/>
之利有是哉故醫者意也手其脉目其色耳其音心謀<lb/>
其治如斯而已言無與焉此固存於求之者之智也余<lb/>
<pb n="KR4e0090_WYG_038-10b"/>
客蒋氏塾有年知添祥達於理誠於術不浮不伐務慎<lb/>
以謙盖有慕古者耻其躬不逮之義兹因良用之請著<lb/>
其藴且以警夫尚言者云<lb/>
　　　贈楊掾序<lb/>
江夏宋惟憲請曰先父試吏陕西都司時與閩中楊復<lb/>
隆同事相好莫逆不幸先父即世遺小弱弟無所於依<lb/>
惟憲不孝時逺在故鄉頼復隆辛勤治䘮葬如禮撫孤<lb/>
弟教育親愛之如所生復隆徳被存歿惟憲雖殞身不<lb/>
<pb n="KR4e0090_WYG_038-11a"/>
足報願一言以張之嗚呼朋友之道大倫而主乎義焉<lb/>
義者非有盛衰存亡之異此三代所以直道而行者今<lb/>
之人當冨貴顯達氣燄赫赫時託交投分傾肝膽相與<lb/>
出入相扶携意氣相合如金石膠漆謂患難真若可倚<lb/>
謂死生真若不相負一旦勢力衰拂衣袂去不顧過門不<lb/>
一入相見不俛首揖不異行道之人者古今相去盖逺<lb/>
矣復隆其猶有古人之遺者乎於死生之際以義自重<lb/>
不肯負其友如此其食國家之禄任案牘之事况肯負<lb/>
<pb n="KR4e0090_WYG_038-11b"/>
朝廷乎誠使食國家之禄任案牘之事人人皆能以義<lb/>
自重如復隆吾見天下之才皆可用也故又張之以為<lb/>
為吏者之勸<lb/>
　　　送張知事詩序<lb/>
襄陽漢江重鎮凡今列鎮之帥皆武功之茂者任焉而<lb/>
簿書期會出納之務一治於幕官帥恒視成而已故幕<lb/>
官之任又必擇士之暢於理道者洪武二十八年太原<lb/>
張景先由太學生授襄陽衛知事知事於幕為貳幕常<lb/>
<pb n="KR4e0090_WYG_038-12a"/>
虚正員而貳董之景先果毅敦實不怠不忽期月之内<lb/>
聲譽灼然今一考當上天官方國家用唐虞考績幽眀<lb/>
之法而重軍政之務期得一士幕下久任之以輔其帥<lb/>
之所不及若景先者庶幾其得士哉則又豈遽然奪之<lb/>
乎是行吾知旦而徃夕而来矣其僚有恐其遂書㝡而<lb/>
登也咸贈詩以道意請余為之序云<lb/>
　　　送胡希閔歸四明詩序<lb/>
武昌左䕶衛知事四眀胡鉉先生既卒之又眀年子希<lb/>
<pb n="KR4e0090_WYG_038-12b"/>
閔奉其母夫人去歸其鄉瀕行其師楚府吳教授令凡<lb/>
所還徃者皆為歌詩餞之遣予序首簡余雖未獲識先<lb/>
生甞聞大夫士言先生敦厚温雅不雕不衒蒞官用忠<lb/>
愛為本聞一暴刻言塞耳蹙額不對遇讞訊必平必恕<lb/>
先生殆仁者歟嵗七十始沾一命又不滿其秩不盡其<lb/>
報以歿意者尚在後之人乎乃今見希閔挺然脩且厚<lb/>
吾固意其在是也雖然亦見樹稼者乎夫樹之固将穫<lb/>
之而或身不逮焉歸于其後之人後之人克勤有之不<lb/>
<pb n="KR4e0090_WYG_038-13a"/>
然莠而不薅稿而弗溉斯亦已矣秋其可幾耶故徳亦<lb/>
在善繼而已善繼未有不穫者茍為不繼豈徒無穫将<lb/>
遂窮其身而辱其先不亦可懼乎希閔其去此而務善<lb/>
繼哉且吾聞希閔乃祖竹隠先生積徳累仁致紫芝之<lb/>
應亦未食其報此其樹之非一矣朂哉希閔其無自畫<lb/>
焉吾與希閔接屋而處者兩月是以贈此言希閔歸故<lb/>
鄉入里門見父之執焉吾知其復有說也<lb/>
　　　送蕭教授歸金華詩序<lb/>
<pb n="KR4e0090_WYG_038-13b"/>
皇眀治定時海桑先生陳公以易詩書教授澄江之上<lb/>
諸生皆温雅端厚篤學厲行或仕或處皆有聞於時伯<lb/>
齡亦嶄然群居之中先生歿伯齡以詩經舉於鄉陞於<lb/>
太學除教授金華府學金華浙束文獻邦士固知所趨<lb/>
向伯齡加躬勤率先之更六嵗承伯齡之教者徃徃取<lb/>
髙科而升伯齡教日益行名日益著人皆稱伯齡不辱<lb/>
其所受教先生不辱其所教今謁告省親歸故鄉旬日<lb/>
當還官知伯齡者皆為詩餞之屬余序一言余何庸言<lb/>
<pb n="KR4e0090_WYG_038-14a"/>
哉雖然亦見樹木者乎既冝其地而樹之矣又必培之<lb/>
以深其本溉之以充其養援之以防其侵故盤骫翹特<lb/>
干青雲蔽虧日月矣其或有先之樹而不加崇於後之<lb/>
樹者豈其木弗若歟亦培之溉之援之之不力也故君<lb/>
子之仕既冝於職矣益務深其本充其養防其侵以求<lb/>
干雲蔽日而不敢畫焉不然枿乎吾後者幾何不軼而<lb/>
過哉徃年伯齡舉於鄉選扵朝顒然而起矣今伯齡之<lb/>
徒復有舉於鄉選於朝顒然而起者伯齡将惟資益於<lb/>
<pb n="KR4e0090_WYG_038-14b"/>
人乎抑将益崇其身也子年盛志銳二親具慶有賢弟<lb/>
承堂上之歡而無内顧之憂於是勉勉焉徳已脩而益<lb/>
勵學己富而益勤名已重而益下吾知子去此而益崇<lb/>
其身易易也則俾陳先生之教益逺有耀者非子其誰<lb/>
望余與伯齡甞同事先生不見将十年不知此别復在<lb/>
何日故竊取回路相請贈處之義而叙之詩凡若干首<lb/>
　　　送嚴士正赴江隂訓導詩序<lb/>
嚴故泰和世家其富盛視古封君其文獻焜焜見胡忠<lb/>
<pb n="KR4e0090_WYG_038-15a"/>
簡周文忠吳文正掲文安諸公之文其科第仕宦自常<lb/>
州推官而下代有繼續邑世家之盛如嚴氏盖無幾矣<lb/>
而於吾家世姻先大考先考皆嚴出士竒又辱嚴倩童<lb/>
丱及侍國正先生先生先祖妣之弟以姻家子孫見教<lb/>
愛甚嚴至今追憶侍側時心肅然不敢忘兩家相厚盖<lb/>
非一日之故也今年先生之孫士正選鄉舉来京中會<lb/>
試副榜得江隂縣學訓導士正眀爽端重謹義利之辨<lb/>
介然可為世徳之有後也夫道無窮君子之學亦無窮<lb/>
<pb n="KR4e0090_WYG_038-15b"/>
其學非専言語文字之間所以古之人皆務乎本也後<lb/>
之學者不務乎本斯畔乎古矣學而畔古君子不予也<lb/>
朂哉士正果成於已将於成物也何有吾老幸見姻家<lb/>
有後又期望其逺且大也故首舉其先世之盛次舉君<lb/>
子之學以為士正之官之贈而翰林同鄉諸公相與分<lb/>
韻賦詩送之者繼書於後云<lb/>
　　　送徐崇威僉憲致仕還鄉序<lb/>
仁宗皇帝臨御制詔吏部居官年七十聽致仕去有疾<lb/>
<pb n="KR4e0090_WYG_038-16a"/>
而年未及亦聽去申著令典盖扵今四年仕者老病不<lb/>
任咸得所欲而士君子進退從容無所覊係有以見太<lb/>
平盛致矣四方出仕者之衆莫盛江西江西為縣六十<lb/>
有九莫盛吉水今致其事去者始見於徐君崇威崇威<lb/>
雖病其年未七十盖自洪武中起家為廵徼為征商永<lb/>
樂初入掌外制又出司讞陕西廣西二大藩知宿州僉<lb/>
山西憲事其為人持已愛民而平心易氣歴仕三十年<lb/>
未甞有一日顛蹶之憂然弊弊焉所以汨乎中應乎外<lb/>
<pb n="KR4e0090_WYG_038-16b"/>
者亦劬且倦矣今之决去固人情也崇威吉水故家吾<lb/>
亡友胡君光大女兄之夫也其在京師恒主胡氏故於<lb/>
余還徃甚厚光大甞約余他日幸遂乞身相與具扁舟<lb/>
載壺觴書冊泝沿贑江蕭峡之間潄芙蓉之丹泉酣澄<lb/>
江之眀月歌詠聖澤逍遥以終餘年足矣時崇威聞之<lb/>
亦津津出喜色光大竟卒于官己十年余猶縻寵禄不<lb/>
能去也兩人夙昔所歆慕者今屬之崇威獨未知崇威<lb/>
入故鄉臨清䕃茂萬慮不興翛然自適之際北望京華<lb/>
<pb n="KR4e0090_WYG_038-17a"/>
數千里外尚有停雲之思者乎故於别也歌白駒之四<lb/>
章以為贈<lb/>
　　　送鄭郎中歸省詩序<lb/>
吏部文選郎中鄭誠文實既䝉恩封其父母士大夫采<lb/>
誥辭名其奉養之堂曰隆夀皆為之賦詩今䝉恩歸省<lb/>
於旴士大夫又采杜少陵入奏行二語為韻賦詩送之<lb/>
盛矣哉鄭氏之榮也詩可以興可以觀三復其詩盖上<lb/>
有以見朝廷之厚其臣下有以感發為父母者之成其<lb/>
<pb n="KR4e0090_WYG_038-17b"/>
子豈直榮鄭氏而已也夫賢者之仕也未甞一日其心<lb/>
不在國家文實為天官屬十餘年於品量中外百職之<lb/>
賢不肖才否而抑揚進退之皆與聞矣今道途所經齊<lb/>
魯以南踰淮泝江以達乎匡廬彭蠡之奥上下六七千<lb/>
里耳目所遇凡前日之進用者亦皆奉法循理守官愛<lb/>
民不忝任使矣乎旴江右文獻郡三四百年名公顯人<lb/>
其文學功行如李泰伯曽子固程鉅夫諸君子其所表<lb/>
見於世煒煒不可冺沒顧眎今州閭鄉䣊将復有起而<lb/>
<pb n="KR4e0090_WYG_038-18a"/>
續之者乎要之賢才本於學校今為吏於旴者亦有克<lb/>
致夫作興之道者乎此皆文實之職所當知者旦夕還<lb/>
朝必有所得以禆冡宰黜陟之公哉大學士曾公邀序<lb/>
送行之詩因以及余所望於文實者云<lb/>
　　　送陳祭酒復職還南京序<lb/>
吾友陳君光世文學卓然而靖恭端直灑落疏暢處人<lb/>
有誠也官翰林踰二十年升教南京國子又十年矣自<lb/>
其改官而南凡翰林素交或相聚討論觴詠未甞不思<lb/>
<pb n="KR4e0090_WYG_038-18b"/>
光世盖光世亦同此心也今年春以考績来朝退而見<lb/>
其翰林故人相握手慰藉喜色津津溢眉目遂即建安<lb/>
楊公聚奎之堂出所載江南嘉釀會者九人獻酬交錯<lb/>
傾寫極歡既而光世奏最復任戒行有日九人者復即<lb/>
堂中宴餞之酒半建安公舉古詩君子有酒八言為韻<lb/>
偕江陵楊公共八人各賦詩贈之而退僕序之夫朋友<lb/>
志同義合者也久别而聚尊爼以相娛歌詠以相發情<lb/>
之正也况贈言仁之事哉國家法古為治典教育賢治<lb/>
<pb n="KR4e0090_WYG_038-19a"/>
之首務而任之於太學其所以命光世者盖舜之所以<lb/>
命䕫也任甚重矣以光世之賢有不夙夜圖惟以副君<lb/>
上之命塞朋友之望用永終嘉譽也哉賢者任其事必<lb/>
盡其道善夫始必謹夫終古詩人於贈歸之作盖有戒<lb/>
夫修職業者僕故竊取斯義既述其情而終以規<lb/>
　　　送楊長史致事序<lb/>
吉水楊季琛先生自壯嵗鄉里舉學行升於朝歴仕州<lb/>
縣幾四十年所至訓治其民勵撫字之勞惇豈弟之化<lb/>
<pb n="KR4e0090_WYG_038-19b"/>
行能著而名譽流今春秋且七十有倦勤之歎時其子<lb/>
黻為衛府長史乃循去官就封之制乞歸休焉朝廷知<lb/>
其賢封以黻之官仍就禄養盖資其賢以助黻為輔也<lb/>
二年黻卒三年先生益衰又乞歸休朝廷憫其情從之<lb/>
夫士君子懐抱徳藝且遇乎時矣豈不欲究於用以及<lb/>
人顧在己者有所不能強則勢之所冝已也國家用賢<lb/>
致理既得其人矣豈不欲久任之與共成其功顧在人<lb/>
者有所不可強則禮之所冝已也然君子有不勞而及<lb/>
<pb n="KR4e0090_WYG_038-20a"/>
於人者古大夫七十致事老其鄉里大夫為父師士為<lb/>
少師教道之及也先生之歸也必有及乎其鄉歟家者<lb/>
鄉之始楊氏自忠節顯聞數百年而於今辨其昭穆尊<lb/>
卑聫其愛敬申其教誨者老長之仁也先生又必有及<lb/>
其宗歟士竒幸歸鄉過宗家拜耆夀參譜牒之異同考<lb/>
文獻之傳續以觀諸老振起之功而快其平生行有日<lb/>
矣請書識别<lb/>
　　　送吳先生還鄉詩序<lb/>
<pb n="KR4e0090_WYG_038-20b"/>
余仕兩京三十年徃還太學祭酒司業皆故人而所識<lb/>
監學諸生過從者益衆故其博士以下問學淺深徳行<lb/>
邪正率得之若持亷潔之行一芥不以茍取吾廬陵羅<lb/>
師程清江吳節性表然者也清江廬陵接壤其人相與<lb/>
率親厚清江士大夫仕於朝於余好且故而以亷潔名<lb/>
者節性與吏部郎中張玉瑩表然者也亷本於義士君<lb/>
子發諸己施諸事誠由夫義外物不足以動之矣師程<lb/>
節性玉瑩三人者雖皆有禄而其家皆蕭然不改寒素<lb/>
<pb n="KR4e0090_WYG_038-21a"/>
充充有自得之意故余於此三人恒私心敬慕之也前<lb/>
數年師程以老乞致事去節性玉瑩年皆六十上下未<lb/>
當得致事今春玉瑩以病乞解職去節性之子為刑部<lb/>
主事得封父母節性又棄職而就其子之封以去此豈<lb/>
有富貴之累於其中者哉節性於師道嚴重不可犯盖<lb/>
學者望而泯其非僻之心作其恭肅之意尤世之所難<lb/>
得者嗟乎江鄉百里之間天清嵗晏二三君子小車徃<lb/>
還盖必有占徳星之聚者而余也以固陋之資加之衰<lb/>
<pb n="KR4e0090_WYG_038-21b"/>
病方縻於寵禄未知何時而遂相從於清虚閒逺之濵<lb/>
共歌詠太平以為遲暮之快也朝之學士大夫相率為<lb/>
詩贈節性謂余序之因以及余所嚮徃者云<lb/>
　　　送劉叔毖辰州府同知序<lb/>
為天下以安民為切務安民之方在得賢守令而已聖<lb/>
天子臨御以来宵衣昃食孜孜焉惟恐天下之民未得<lb/>
其所也眀詔數下簡賢舉能畀之守令之任又屢勑以<lb/>
撫字安利之道守令之能奉法循理布徳宣化有安民<lb/>
<pb n="KR4e0090_WYG_038-22a"/>
之效者必眀考課而超陞之或從民之志仍其任而増<lb/>
加其禄秩所以待守令之道厚矣然而民猶有未盡得<lb/>
其所者何也豈非由守令不能體聖天子徳意而茍焉<lb/>
自怠甚者或縱其私以厲之而然歟如使今之為守令<lb/>
者皆如吾叔毖民焉有不安者哉叔毖始自萍鄉學官<lb/>
陞沅陵令其愛民如子誘掖化誨而庇䕶百至惟恐其<lb/>
或傷之也三年考其績最又用薦者陞北京行部員外<lb/>
郎沅陵之民羣告于藩憲冀請于朝以還叔毖弗得又<lb/>
<pb n="KR4e0090_WYG_038-22b"/>
親詣伏奏于闕下至于今六年沅陵令不知更幾人而<lb/>
叔毖自員外郎入纂修于翰林又四年矣沅陵之民猶<lb/>
群趨伏闕下乞還叔毖不置由是朝廷益賢之以為同<lb/>
知辰州府沅陵辰屬邑以貳辰州則不獨沅陵之民之<lb/>
沐其利澤也叔毖初何以得此於沅陵之民哉吾與叔<lb/>
毖交廿年其為人端厚易直闓疏亷介而表裏一致其<lb/>
為政簡静不擾有至誠惻怛之意而不為名古稱平易<lb/>
近民民必歸之叔毖其幾之矣使天下之為守令者皆<lb/>
<pb n="KR4e0090_WYG_038-23a"/>
如叔毖民有不安者乎其行也吏部主事陳子魯謂余<lb/>
冝贈以文豈徒贈叔毖固将以感發乎今之為郡邑者<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_038-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻三十五</head>
    <p>
<pb n="KR4e0090_WYG_063-1a"/>
欽定四庫全書<lb/>
　東里續集巻三十五　　　明　楊士竒　撰<lb/>
　　墓誌銘<lb/>
　　　兵科給事中胡端禎墓誌銘<lb/>
數年来吾郡吉水舉進士升者胡端禎王欽正皆温厚<lb/>
謹靜言動循禮余心重之皆期逺且大也上屢勑廷臣<lb/>
舉賢才余未嘗不意在兩人屬例不應而止未幾兩人<lb/>
者皆以病卒余皆悲悼久之盖悲夫賢者之難得而易<lb/>
<pb n="KR4e0090_WYG_063-1b"/>
喪也欽正卒於北京其喪之歸也予為之志墓端禎以<lb/>
病歸卒於途故未及也今年其學者餘杭丞貴溪丘熈<lb/>
岳具禮幣以英山教諭徐鼎所具事狀求余著葬銘按<lb/>
狀胡邑東故家盖宋剛簡公夢昱之後曽祖抃祖義賢<lb/>
父希亮始徙邑仁夀鄉之南華母金塘里王氏端禎諱<lb/>
祥以字行天資淳實自少喜學問從明師治經術以易<lb/>
經舉登宣徳五年進士第既第而歸從學者日衆有千<lb/>
數百里負箧至者八年被召至偕至者六十餘人上親<lb/>
<pb n="KR4e0090_WYG_063-2a"/>
命題合試之文淵閣下拔其尤得七人端禎與焉改翰<lb/>
林庶吉士明年擢户科給事中無幾得疾歴數醫弗效<lb/>
已而小瘥請於朝乞歸治從之歸過南京疾復作竟卒<lb/>
和州西梁山下其妻之弟羅昭問以其櫬歸其家葬之<lb/>
黄桐坑之原端禎為人學廣識明言簡志正舉錯當義<lb/>
不茍止隨内篤孝弟之行外崇友朋之信和厚平直博<lb/>
愛有容盖以施無徃不可惜乎其遂止於斯也享年三<lb/>
十有八平生所為詩文藏於家娶羅氏惟女子二人長<lb/>
<pb n="KR4e0090_WYG_063-2b"/>
許嫁王某次尚幼身後之祀尤可歎也若熈岳之惓惓<lb/>
圖不泯其師亦足以敦薄夫而表端禎之明於取友也<lb/>
銘曰<lb/>
徳之茂而施弗究存之厚而遏厥後嗚呼端禎吾奚歸<lb/>
咎<lb/>
　　　故翰林庶吉士曽君墓誌銘<lb/>
吾友曽君與賢自吾布衣時與之好後同在翰林五年<lb/>
徃還意益厚其沒三十年矣墓未有銘余未嘗忘與賢<lb/>
<pb n="KR4e0090_WYG_063-3a"/>
屢欲銘之輒牽於事或病不果今年䝉上恩歸展先墓<lb/>
其子詡踵門拜曰先子之銘文企佇久矣迺按詡所述<lb/>
世家序而銘之序曰曽之先居金陵唐末稱朴者生三<lb/>
子其季延構當五代之亂来徙泰和其後子孫之盛累<lb/>
累有科名十四世至如驥登宋淳祐十年第累官寳慶<lb/>
府通判兵亂死節贈敷文閣待制諡忠愍生昌端昌端<lb/>
生以立以立生子述皆儒業教授里中子述娶劉二子<lb/>
長與畊次與賢也與賢自幼淳厚端謹從學蕭尚仁先<lb/>
<pb n="KR4e0090_WYG_063-3b"/>
生父子之門治書經邑大夫簡充學弟子員登永樂甲<lb/>
申進士第為翰林庶吉士預修永樂大典寅出酉歸恭<lb/>
勤職務時四方博聞宿學多在咸重與賢而期其逺且<lb/>
大也書未進以疾卒於官戊子嵗三月十五日云享年<lb/>
四十有一京師薦紳大夫咸悼惜之與賢儀貌豐偉面<lb/>
潔白如玉氣宇温裕坦夷家居篤孝友之行初雖出為<lb/>
贅壻飲食衣服所以佐其兄奉養皆備已而還侍下朝<lb/>
夕益盡愛敬及仕得禄一味之甘必先寓奉親然後及<lb/>
<pb n="KR4e0090_WYG_063-4a"/>
已兄弟相親愛不間如一體處朋友以誠有急必赴同<lb/>
學湯如川既仕同年同官且居同舎有無共之無彼此<lb/>
之異如川病極力扶持調䕶及卒與其弟協力經營歸<lb/>
其喪及其孥而悲傷憂鬱久不衰隣有數犯之不校與<lb/>
賢有愷悌慈恵之徳使之為政必有以及人惜乎未見<lb/>
諸用也其配蕭側室劉相親愛如同産姊妹至于今益<lb/>
篤世盖絶無而僅有又可以觀與賢徳之刑於家者矣<lb/>
子男二詡京女四皆有歸其仲之壻龍粲今為禮部祠<lb/>
<pb n="KR4e0090_WYG_063-4b"/>
祭主事孫男五鑑翰海鉉鑰其葬在龍池之原銘曰<lb/>
允矣君子其徳令嘉未究于施匪命則那粤昔徳人善<lb/>
應多有有不于躬必于厥後龍池之漘勒銘其藏振振<lb/>
子孫来将有徴<lb/>
　　　伊允徳墓誌銘<lb/>
翰林庶吉士伊侃既奉命觀政禮部聞其父喪将歸縗<lb/>
絰齎翰林編修徐珵所具事狀謁余求葬銘其父諱宗<lb/>
肇字允徳伊之先家海州沐陽宋南渡始徙蘇之吳縣<lb/>
<pb n="KR4e0090_WYG_063-5a"/>
自始徙至允徳九世矣曽祖諱元裕祖諱嗣賢考諱服<lb/>
皆隠居不仕妣朱氏父母二子長宗啓次允徳也允徳<lb/>
自少喜讀書多識典故有咨之能悉舉本末前輩文章<lb/>
之雋永者亦多所推讓蚤喪父事母與兄以孝友稱弱<lb/>
冠兄坐累闔家徙鳯陽之定逺久乃獨奉母還母沒葬<lb/>
祭如禮兄尚留定逺嵗時厚資給之一味之甘必致兄<lb/>
乃食平素所接率端士不肯茍近富貴人居鄉敬老尊<lb/>
賢恤貧窘急患難所交李克明者夫婦老且貧館糓之<lb/>
<pb n="KR4e0090_WYG_063-5b"/>
終其身比卒皆為歛葬遇為不義者其可與語必婉辭<lb/>
導之改不然輒引避之所居隣府治未甞一涉跡甞寓<lb/>
南京夜雪有騎士葉英醉馳馬過其門墜仆卧雪上馬<lb/>
已逸允徳掖徙葉卧門下葉醒失馬虓叫急索門外人<lb/>
語葉允徳徙若葉遂持允徳索馬且欲訴官允徳不得<lb/>
解勉酬之直既解葉歸馬已歸其家櫪上葉大感悔走<lb/>
詣允徳拜内直謝曰公仁人活我我則負公願自今父<lb/>
事公終身幸公不我絶允徳慰遣之但戒其繼此節飲<lb/>
<pb n="KR4e0090_WYG_063-6a"/>
允徳素不喜浮圖人有及門者一切卻之曰吾不能有<lb/>
益汝臨卒猶戒家人毋信用流俗言以異端汙我可謂<lb/>
不惑也已卒於正統己未八月二十五日享年七十元<lb/>
配毛繼袁及蔡皆先卒子男四訓亦先卒次任次侃正<lb/>
統丙辰進士次俊女二長亦先卒次嫁王澤孫男二女<lb/>
一諸子以卒之明年某月某日葬其邑查山先塋之次<lb/>
銘曰<lb/>
善篤于家孚于鄉夀而全歸此其藏後有續承世其昌<lb/>
<pb n="KR4e0090_WYG_063-6b"/>
　　　陳徳遜墓誌銘<lb/>
陳之先見余所叙其譜牒徳遜之曽大父碧潭大父觀<lb/>
定父彦和贈翰林侍講學士母曽氏繼母胡氏鍾氏曽<lb/>
及胡皆贈宜人徳遜其名既冠遂以為字自童丱端重<lb/>
温粹從余外兄陳孟省學在諸生中獨靜而専為老長<lb/>
所愛蚤喪母幾冠喪父能自卓立有孝友之行兩事繼<lb/>
母皆盡愛敬弟徳遵喪父時始齔長育教訓之用意周<lb/>
悉凡於事不肯茍且惇義薄利而有恒心閭巷愚劣徂<lb/>
<pb n="KR4e0090_WYG_063-7a"/>
詐之徒旦起而夕仆者比比徳遜獨謹守先人田廬終<lb/>
其身不銖寸虧益而坦然如履康莊盖無所騖乎外也<lb/>
閒居手不釋巻作室數楹積書其中題曰靜脩非其人<lb/>
不處雖縣長貳或其行弗臧而欲邀致徳遜必以事辭<lb/>
所居近市而甞入南山中講授自適徳遵第一人進士<lb/>
及第累官至學士衆皆為徳遜榮徳遜泊然而愈執謙<lb/>
下且數寓書勵其弟敬慎聞弟疾甚匍匐走北京視之<lb/>
留數月疾已即歸徳遵固留之歎曰吾老矣人世幾何<lb/>
<pb n="KR4e0090_WYG_063-7b"/>
寧不懐兄弟同處哉所中心不忘者去鄉久諸兒或一<lb/>
背訓教将不可追改盖其於教子尤切云既歸再嵗而<lb/>
卒正統丙辰閏六月七日也享年六十娶羅氏子男四<lb/>
瓛<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>璧瓄女四皆有歸孫男若干徳遜之卒也朝之傅<lb/>
保尚書學士以下聞徳遵之賢兄歿皆致賻祭亦有為<lb/>
文章哀輓之者余昔與徳遜同里閈其從父一敬於余<lb/>
交莫逆家居時屢從一敬過徳遜愛徳遜和厚愿慤言<lb/>
必在義今十數年来里故舊亡歿已盡毎念幸獲歸休<lb/>
<pb n="KR4e0090_WYG_063-8a"/>
可相與譚論者惟徳遜而徳遜北京臨别亦為余言當<lb/>
豫作草亭於鷗江之上以待先生嗚呼今則已矣徳遵<lb/>
求余銘徳遜之墓遂述余所望於徳遜者為辭銘之曰<lb/>
蕭散兮容與懐思兮偕處子期余兮鷗之渚余行未旋<lb/>
兮子逝何所嗟余旋兮其誰與<lb/>
　　　張則善墓誌銘<lb/>
秀水丞張僉謁選京師主吾家近喪其父處士君僉聞<lb/>
訃號慟擗踊不能勝予弔之既成服将歸自述事狀求<lb/>
<pb n="KR4e0090_WYG_063-8b"/>
予誌墓張故西昌巨室田廬貲産鄉甲乙數元季之亂<lb/>
銷落奄盡里老長率能道其家盛時後生少年聞者皆<lb/>
歆動嗟歎不及目見于時張之子孫皆逢掖治詩書鄉<lb/>
稱善人如處士是已處士諱則善字嗣騫自少志不務<lb/>
外學通尚書嗜毛詩手録口誦不倦成童父母皆喪辛<lb/>
勤渉囏苦卓立闢塾舘教子及里中子弟廣田園以殖<lb/>
家婣戚隣比能急其急氣和色温於物無忤無間愚良<lb/>
少長皆樂親之正統五年正月某日卒春秋七十有四<lb/>
<pb n="KR4e0090_WYG_063-9a"/>
元配彭里名家繼羅皆先卒子男二長坦選鄉貢入胄<lb/>
監甘貧力學其卒也大司成以下惜之次僉永樂辛丑<lb/>
進士擢四川道監察御史能持身勤職三載坐微累左<lb/>
遷秀水女三廖祥仲劉暉陳叔慶其壻也孫男六朴巽<lb/>
彖渙䝉觀曽孫男四處士及其二配皆葬里命華山之<lb/>
原某仕兩京不至鄉四十年與處士相聞未相識也去<lb/>
年奉命歸親過處士之廬時處士寢疾已久不遂一晤<lb/>
語以出頗用悵惘而竟以是病不起惜哉銘曰<lb/>
<pb n="KR4e0090_WYG_063-9b"/>
恬澹幽貞避榮與名既夀全歸来嗣有興<lb/>
　　　贈文林郎四川道監察御史歐陽君改厝誌銘<lb/>
監察御史歐陽洙既陞四川按察副使瀕行請於余曰<lb/>
先考之沒而葬也甞有銘矣洙忝官於朝得賜勑推恩<lb/>
贈考文林郎四川道監察御史封母孺人洙又得吉卜<lb/>
改厝先考於某原改厝之銘願徼恵於執事歐陽氏蜀<lb/>
江里名家其先與宋文忠公同所自出入國朝階儒學<lb/>
登仕籍累累不乏歐陽氏於吾家相望半舎許吾少交<lb/>
<pb n="KR4e0090_WYG_063-10a"/>
允堅允清而尤宻者允賢於允俊允和廣哲廣湯廣洙<lb/>
皆相厚余甞銘三峯先生及允賢之葬矣於洙之請宜<lb/>
無辭洙考諱正字允端幼孤卓然有立志不與羣童狎<lb/>
嬉辛勤植門户敬事其母孝於奉先處宗戚鄉黨咸當<lb/>
其分而持身謹飭家距縣城甚邇非公事不輒至平居<lb/>
澹然日與族父兄弟宴聚相娛樂於禮接賢士大夫無<lb/>
厭倦意出言人率信服於教子最為要務宣徳五年十<lb/>
一月十八日卒享年五十有五其曽祖覺先祖以吾父<lb/>
<pb n="KR4e0090_WYG_063-10b"/>
子廉母某氏其娶某氏子男四長即洙永樂某年進士<lb/>
發身入風憲次淘次洛次汴孫男八璲琢琦珉珂其改<lb/>
厝以某年月日銘曰<lb/>
維歐陽氏之宗毓慶垂祉學古入仕連續興起維允端<lb/>
甫徳善有紀弗騫弗揚丘園樂只身沒名榮歸寧在此<lb/>
　　　李子懐墓誌銘<lb/>
廬陵李子懐之子子潭㓜䘮母戴氏鞠於其舅遂冒戴<lb/>
姓既長明經為國子生中鄉貢選請于朝願復李姓以<lb/>
<pb n="KR4e0090_WYG_063-11a"/>
求養其父命下而喪父之訃至矣子潭銜哀茹苦将奔<lb/>
喪而歸自為狀来乞文銘墓且曰不肖不孝生不能供<lb/>
吾親一日之養吾親沒又無以慰之於地下不孝益大<lb/>
矣幸必賜之銘辭弗獲按狀予懐諱衷其先出唐西平<lb/>
忠武王晟曽祖雲隠祖慶可父景琳母歐陽氏景琳三<lb/>
子予懐其季也自幼失怙事母兄能盡愛處族姻有義<lb/>
叔祖明叔天麟天瑞皆官於貴播在夷獠之間鬱鬱乎<lb/>
羈旅無聊也君走數千里徃省慰之既歸叔祖叔相繼<lb/>
<pb n="KR4e0090_WYG_063-11b"/>
死皆有遺孤子不能歸且貧無以自活君又槖資走數<lb/>
千里徃給之又撫之皆有立然後歸甞贅同里戴庭芳<lb/>
氏庭芳早世撫其孤穉子如同産昆季卒大起其家然<lb/>
終不私一錢鄉鄰有急奔走赴助之未甞以私廢平居<lb/>
尤以教子為務嵗時闢塾舘延明師禮意曲盡甞語其<lb/>
子曰吾生長兵戈之際不得從事於學今且老矣若等<lb/>
幸生遭明時毋徒視我自棄也嵗永樂乙酉二月某日<lb/>
以疾卒享年若干子二人長子泉次即子潭女二某某<lb/>
<pb n="KR4e0090_WYG_063-12a"/>
其壻也孫男若干嗚呼若予懐可謂善人也已銘曰<lb/>
慤乎内不飾乎外樂乎義弗徇乎利弗融於世而止於<lb/>
是以昌其嗣<lb/>
　　　羅處士墓誌銘<lb/>
廬陵羅處富既登進士第歴事秋官秋官卿上其能擢<lb/>
知隨州且行持鍾子温所狀乃祖處士之行示余且言<lb/>
元大父沒㡬二十年惟窀穸弗獲永固也家父將卜改<lb/>
葬焉而幽堂之銘未有所屬敬命不肖以請於執事余<lb/>
<pb n="KR4e0090_WYG_063-12b"/>
交處富久而銘其祖之墓又出其父之命也則按狀叙<lb/>
而銘之處士諱思成字存中號天存世家廬陵業儒其<lb/>
先甞以科第顯於宋曽祖某祖某父獨清福建儒學提<lb/>
舉與劉申齋劉桂隠齊名母尹氏處士質直温厚尚端<lb/>
潔敦孝弟之行家四世同居爨愉愉然和也處士博學<lb/>
强記尤深於詩書少時屢聚試郡學皆出諸生上甞挾<lb/>
所業謁歐陽楚文公虞文靖公皆愛重之一時名人如<lb/>
進士劉聞薩都刺皆與之交而尤與豫章辛敬襄城楊<lb/>
<pb n="KR4e0090_WYG_063-13a"/>
士宏暨劉尚書崧厚善甞一就試于有司不偶遂隠居<lb/>
不出務以善導人鄉閭悍暴化其徳者多矣遇有急難<lb/>
趨赴之惟恐後皇明混一海宇數下詔求賢時年巳六<lb/>
十餘不果上蒼顔鶴髪逍遙青林白石之間日引子若<lb/>
孫與其鄉人少俊講說聖賢道徳之懿暇則登髙臨清<lb/>
觴詠以為樂年八十一一日具酒殽召親友告曰吾明<lb/>
日且與諸君别及期正襟危坐索紙筆賦詩翛然而沒<lb/>
時洪武戊辰四月十二也娶蕭氏先十九年卒子男三<lb/>
<pb n="KR4e0090_WYG_063-13b"/>
人長于邦亦先卒次于京来求銘者次于同女一人適<lb/>
左子聲孫男女皆六人始葬于所居之後今將以某月<lb/>
日改葬吉水縣麻坑之原夫士挾一才一藝無不欲見<lb/>
用於世至其用之未必皆能有所自見也處士雖未用<lb/>
然平居所及若此孔子曰奚其為為政處士之謂乎銘<lb/>
曰<lb/>
其畜也富而不顯其遇其處也庳而弗遏其施躋于耄<lb/>
期昌其本支天之報之其不在兹乎<lb/>
<pb n="KR4e0090_WYG_063-14a"/>
　　　鄉貢進士羅仲弁墓誌銘<lb/>
吾邑羅孟昭之冢子曰<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>以易經中永樂九年江西鄉<lb/>
試明年會試下第為國學生又明年冬得疾又明年其<lb/>
父走千里視之既見疾小間數月更劇遂不起其父哭<lb/>
之慟其所相知在京師者皆徃弔之於是其父將以其<lb/>
喪歸葬西昌屬前溧陽縣學教諭梁本之述其世次行<lb/>
誼以屬余為銘余受而讀之曰嗚呼孟昭之愛其子與<lb/>
<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>之克敬承其父之愛皆余所知而今已矣其可悲哉<lb/>
<pb n="KR4e0090_WYG_063-14b"/>
方<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>髫齔已俊爽異常兒是時蕭尚仁謝子方兩先生<lb/>
皆鄉郡之通儒孟昭延致蕭先生家塾以教<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>蕭先生<lb/>
沒又延致其子靖江府長史用道用道出仕謝先生方<lb/>
分教郡庠則厚幣遣<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>徃從之嵗時備事師之禮謝先<lb/>
生沒又禮致今廣西按察僉事陳公延教之而遇縉紳<lb/>
儒者之徃来其家孟昭皆極意隆奉庶<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>之益得師也<lb/>
愛<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>如此<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>亦勉勉敬承其父之愛夙夜飭勵自力於<lb/>
學不懈邑大夫舉充博士弟子員未㡬選中鄉試其會<lb/>
<pb n="KR4e0090_WYG_063-15a"/>
試京師也余時奉命主文衡盖竊意<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>褎然遂升也既<lb/>
拆名而<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>不與余方内愧失士而<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>數過余怡然益恭<lb/>
下無幾微不得之意余又竊歎<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>之中有過人者其所<lb/>
就未可量也既入太學太學生時數千人祭酒胡公課<lb/>
試之得<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>所作文大喜寘第一明日告余曰西昌後来<lb/>
之俊不乏也其所可望成立如此嗚呼豈謂一旦而遂<lb/>
已也是豈不可悲乎<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>字仲弁一字崇弁事父母甚孝<lb/>
惟一弟篤愛之惓惓焉引之於道所得一錢以上皆歸<lb/>
<pb n="KR4e0090_WYG_063-15b"/>
父母恣弟妹所取未甞以入私室於族姻長者盡敬愛<lb/>
幼者皆有恩意凡所交㳺有急盡力赴之慮事精宻雖<lb/>
微細必審而後動閒居手未甞釋巻率甞至夜分始罷<lb/>
在太學有暇輙来余家甞謂余曰蘧伯玉至老不忘省<lb/>
已以此為君子又曰人卑卑不出閭巷以日親乎賢士<lb/>
君子惡能知其行之非哉嗚呼使<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>而假之年所至可<lb/>
量乎惜㦲母胡氏配陳氏皆名族子男一某始五嵗<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>
卒以永樂十二年五月四日得年二十有七將以某年<lb/>
<pb n="KR4e0090_WYG_063-16a"/>
某月日葬某鄉某原銘曰<lb/>
梅溪之涯羅世所家遷邑城西源流之支既續而蕃益<lb/>
阜以殷<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>也不羣縝栗秀文績粲翹英衆望其騫孰其<lb/>
遏之弗舉而捐命也柰何其藏在此史氏銘之庶其不<lb/>
死<lb/>
　　　蕭吾幼墓誌銘<lb/>
洪武癸酉冬十二月泰和蕭吾幼卒權厝其居之西偏<lb/>
又七年之十月十五日子建平改葬于千秋鄉髙富里<lb/>
<pb n="KR4e0090_WYG_063-16b"/>
田北之原既葬屬余為銘按吾幼諱某祖明叔考志可<lb/>
皆有隠徳母劉氏吾幼為人悃愊不譁事親誠至處族<lb/>
人兄弟周恩義與朋友恂恂人未甞見其有艴容厲氣<lb/>
所資度可寒暑朝夕而足不求有餘有餘遇所識窮乏<lb/>
輟分之凡所為一出乎天資庶幾古所謂善人者矣享<lb/>
年七十有一初娶劉氏繼彭氏子二人長某兵亂被俘<lb/>
不知所鄉次建平也温厚謙謹類其父豈天所以報施<lb/>
善人者耶銘曰<lb/>
<pb n="KR4e0090_WYG_063-17a"/>
一世之人為善幾何為之自我有弗至耶彼弗為者自<lb/>
淪泥汙嗚呼吾幼善則既多百嵗之後髙墳峩峩鄉人<lb/>
銘之永終不磨<lb/>
　　　吳處士墓誌銘<lb/>
永樂丁酉某月某日南昌處士吳孔昭卒其孤頴領預<lb/>
頻卜明年某月某日葬其邑南山之原先事遣預之子<lb/>
某奉刑部主事劉全節所述事狀走京師介翰林庶吉<lb/>
士黄瓛求余為銘按狀處士諱嗣麟孔昭其字也其先<lb/>
<pb n="KR4e0090_WYG_063-17b"/>
有諱誦義者始自番昜来徙而後益盛誦義六世至茂<lb/>
翁茂翁子存拙為新建縣學教諭處士之祖也父本立<lb/>
母張氏處士自幼喪父母教養於其祖其天資端重聰<lb/>
敏讀書日强記數千言稍長而記覽益富為祖所愛恒<lb/>
慟不及事父母事其祖尤篤孝敬有盜入室縶其祖索<lb/>
貨財不得將加害之處士哀叩乞以身代寇怒刃之流<lb/>
血滂然而容色不變寇驚異併舎其祖而去祖卒哀毁<lb/>
不勝而葬祭一以禮甞同從父本謙長繇役里中屬有<lb/>
<pb n="KR4e0090_WYG_063-18a"/>
令下長里者驗民無常産者遣出戍既遣而有不樂戍<lb/>
者後誣本謙為已親告牒取代戍本謙時已卒其子當<lb/>
徃初未甞誣及處士也而處士忿曰當遣民戍時我實<lb/>
同之柰何獨誣叔而貽禍其子乎毅然白其事於官竟<lb/>
直之待弟孔哲盡友愛孔哲死撫其遺孤尤厚從弟孔<lb/>
性闔家病疫莫或過問者獨處士日數過饋藥餌病已<lb/>
乃罷於族婣有匱乏及喪不能舉者皆賙之治家教子<lb/>
一本於倫誼閒居手不釋巻與人交始終一致所居有<lb/>
<pb n="KR4e0090_WYG_063-18b"/>
竹數百挺名竹亭日與賢士君子宴㳺其間鄉先生傅<lb/>
拱辰熊伯機皆與徃還熊先生甞以正徳題所居之室<lb/>
又為文記之葢年七十有五而卒娶陳氏子男五頴領<lb/>
預碩熲預永樂乙未進士某官碩先處士卒女一嫁李<lb/>
伯希孫男十有一人銘曰<lb/>
孝友好義身之章兮茹澹履潔含幽光兮服蘭與茝㳺<lb/>
相羊兮鬱乎崇丘返兹藏兮述行琢銘後之彰兮<lb/>
　　　宋東齋墓誌銘<lb/>
<pb n="KR4e0090_WYG_063-19a"/>
嗚呼前二十年西昌老師宿儒凋喪盡矣獨邑之西城<lb/>
有宋東齋袁顔樂梁畦樂三先生者皆教授里中其年<lb/>
相若其居相邇其出入相偕其鄉衣冠之會必皆正賔<lb/>
位其邑大夫政有所疑必皆見諮决居數嵗袁梁兩先<lb/>
生相繼沒矣獨宋先生巋然在也其鄉衣冠之所敬禮<lb/>
其邑大夫之所諮疑猶繫於宋先生而宋先生尤好賢<lb/>
重士如安城劉雲章東昌謝子方兩先生皆經師之巨<lb/>
擘来學之宗範其過西昌也皆甞主宋氏孔子曰觀近<lb/>
<pb n="KR4e0090_WYG_063-19b"/>
臣以其所為主宋先生豈易得哉而今又沒矣斯豈獨<lb/>
鄉之衣冠及其邑之大夫所戚將他處先生賢者之過<lb/>
是邦皆思宋先生豈易得也宋先生之沒且葬其子刑<lb/>
部檢校琮以海康文學廖潛仲所述事狀屬士竒銘謹<lb/>
叙而銘之叙曰先生諱禮字學聞一字伯循宋之先居<lb/>
常州江隂後徙臨江之新喻至邦傑又徙廬陵熂下世<lb/>
業儒術邦傑四世至敬仲又徙居泰和之登科里子應<lb/>
徴宋大理司正司正生叙平先生曽祖也祖仁逺考日<lb/>
<pb n="KR4e0090_WYG_063-20a"/>
新皆蓄厚徳先生自幼聰敏母曽氏始教以孝經小學<lb/>
輒能成誦稍長好讀書有志卓立成童喪其考妣葬祭<lb/>
能不違於禮撫育二穉弟盡友愛時丁元季之亂挈家<lb/>
避兵禍趨山谷中季弟文濟失足墜崖下碎首血霶然<lb/>
流幾絶先生冒險赴救裂衣裹負而走久乃甦國朝既<lb/>
平定天下先生亦壯日勵志問學受詩於雲章先生會<lb/>
有詔下郡縣立社學縣令丞請為社學師篤於訓導作<lb/>
東齋於秀漢之上講授之暇藏脩其中是時鄉先生海<lb/>
<pb n="KR4e0090_WYG_063-20b"/>
桑陳公竹亭王公及其弟崇慶太守愚寄廖公國録蕭<lb/>
公尚皆無恙先生數延致觴詠齋中于于然樂也先生<lb/>
天資剛果是是非非不為容恱不揚已以掩人有匱乏<lb/>
者輒賙之娶劉氏生女一人無子以文濟子為嗣即琮<lb/>
也甚鍾愛甞曰愛子不教之學不可謂愛教而不授之<lb/>
經不可謂學然經必得明師遂遣從學海桑陳先生海<lb/>
桑先生卒又遣從謝先生琮竟以易經領薦會試禮部<lb/>
第一賜進士出身歴官監察御史給事中皆以能稱得<lb/>
<pb n="KR4e0090_WYG_063-21a"/>
以禄就家養親為先生榮然其初授御史先生為詩五<lb/>
十韻勉之清忠勤慎既而累累詩勉之臨沒又為長詩<lb/>
誠之可為篤乎愛子者也女適曽子沂孫男三䝉謙旅<lb/>
女一曽孫女一先生贍詞章嗜草書閒暇吟詠以自適<lb/>
自號歪吟翁所著有東齋集艮安别墅集藏于家其卒<lb/>
以永樂丙申五月丙午夀八十有五以卒之嵗某月某<lb/>
日葬邑某鄉某原銘曰<lb/>
以學植身爰暨嗣人蓄焉弗施其嗣發之既夀考終以<lb/>
<pb n="KR4e0090_WYG_063-21b"/>
復於是無替引之永昌来裔<lb/>
　　　故武畧將軍吉安守禦副千户王君墓誌銘<lb/>
吉安守禦千户王業以工部侍郎周公所狀其考君事<lb/>
行求著墓銘余家吉之泰和業祖母實泰和人其考之<lb/>
甫齓也延余舅氏陳孔立先生教之家塾余甞造塾中<lb/>
愛其考岐嶷不凡知其必將有立盖舅氏亦然余之鑒<lb/>
也及余出仕徃往聞郡人道其行事為之喜及聞其卒<lb/>
又為之悼歎故於銘不辭按狀其考君諱成字仁美王<lb/>
<pb n="KR4e0090_WYG_063-22a"/>
氏世居髙郵之興化初諱國安者生諱祥元季祥從軍<lb/>
淛西國朝兵初下臨安祥率先歸附授仁和衛千户屬<lb/>
中山武寧王麾下從定中原還調守禦衢州洪武丙辰<lb/>
調守禦吉安子斌襲職甞假守廣東之長樂討東莞山<lb/>
寇力戰敗之其配泰和義山蕭氏宦族賢而敦禮實生<lb/>
君自幼秀朗闓敏九嵗喪父其母教之於内能専意以<lb/>
聽外則從陳先生授讀講說日擴其聰明陳先生去復<lb/>
從謝子方先生於郡學盖見聞益廣趣向益端矣時雖<lb/>
<pb n="KR4e0090_WYG_063-22b"/>
久襲職年十五始理公務而端重謹恪發言處事屹然<lb/>
類老成人僚屬不敢忽也公暇披閱載籍涉知其大㫖<lb/>
慕爼豆之事郡行鄉飲請於太守願得躬效執事守為<lb/>
設觀禮一位於側以處之嵗壬午吉山谷窮民素為富<lb/>
家所困者有司不能戢無所訴告則相率火富民之廬<lb/>
以快忿焉有司遂以作亂上聞三司即建議發兵討之<lb/>
和者森立君力言此不過愚民復私怨有司遣人持牒<lb/>
召至庭下明其枉直懲之而已發兵即各圖功利而濫<lb/>
<pb n="KR4e0090_WYG_063-23a"/>
及無辜矣議未决朝命下三司止發兵惟執其首謀者<lb/>
罪之餘悉不問盖如君之意永樂初朝廷嚴屯田之令<lb/>
計所入多寡行賞罰君奉都司檄専督之廉公而勤教<lb/>
率有方軍士咸奮連嵗以贏受賚後建北京率軍士採<lb/>
宫殿材於衡湘善撫綏均勞逸而事蚤集平居事親孝<lb/>
處族婣有恩能矜恤無告盖寒餒死喪賴其濟者亦多<lb/>
喜從賢士大夫㳺以聞善道精武事方志於逺大未巳<lb/>
也而春秋三十有四遽卒衆咸惜之生於洪武丙寅正<lb/>
<pb n="KR4e0090_WYG_063-23b"/>
月十日卒於永樂己亥十一月十九日葬廬陵城北大<lb/>
塘之原元配胡繼李咸克内助子男二長曰業次曰通<lb/>
女四臧安百户麻斌蕭本茂羅勉暹其壻也孫男四昭<lb/>
曜某某女三業既襲職正統初以討安樂鄉寇功陞武<lb/>
徳将軍吉安守禦正千户可為有子亦繇其考君所存<lb/>
之厚之所及歟銘曰<lb/>
世有乘一障守一陴懵厥徳善肆逞毒威僨覆隨之曽<lb/>
不幾時嗟嗟王氏作善有源肇祖歴考暨其子孫咸奮<lb/>
<pb n="KR4e0090_WYG_063-24a"/>
于庸式大其門式用作銘俾刻于墳俾其後昆益勵于<lb/>
仁<lb/>
　　　張宗武合葬墓誌銘<lb/>
永樂廿一年元氏縣主簿華亭張君以疾致其事歸歸<lb/>
之又四年為宣徳二年三月初十日終於家春秋六十<lb/>
有九合葬余山其元配章氏之墓其孤某奉右春坊庶<lb/>
子沈君所狀事行介庶子君求文刻墓石張之先世見<lb/>
前江西儒學提舉楊維禎先生所著通波阡表盖出宋<lb/>
<pb n="KR4e0090_WYG_063-24b"/>
商英之後始来居杭君之八世祖某㳺淞江樂其風土<lb/>
遂擇勝于干山之櫻珠灣買田築室居焉六世祖千一<lb/>
居士又徙居鳯凰山之祥澤匯千一曽孫諱俊君曽祖<lb/>
也祖諱瑤號後山居士務善好施鄉人有佛子之號考<lb/>
諱麒字國祥號靜鑑居士善行行如其父而靜鑑以上<lb/>
數世咸享髙年母某氏君諱桓字宗武資稟敦厚自少<lb/>
不尚華靡服用儉約治家事有條緒秩然孝友有誠母<lb/>
甞病劇醫不能措手焚香籲天潛刲股煑粥以進母食<lb/>
<pb n="KR4e0090_WYG_063-25a"/>
之愈事兄宗文盡恭愛公私之務皆身任之不以煩兄<lb/>
敦睦宗族敬父之執始終一致延禮師儒相與講學不<lb/>
倦志存濟物有司甞驗産推長萬石區嵗董輸賦民貧<lb/>
不能輸者率代之輸而不責償饑嵗恒出糓貸匱乏久<lb/>
不能償者率歸其劵平素濟人之急如不及葺鄉校及<lb/>
祀典祠又作義井石梁渡舟用便行路求醫方製善藥<lb/>
用濟疾疢率以為當然兼志釋典施經延納方外之流<lb/>
靡有虚日於為善若渇饑於飲食洪武中以稅户徴至<lb/>
<pb n="KR4e0090_WYG_063-25b"/>
當除官援例辭永樂壬辰復徴至除元氏縣主簿授將<lb/>
仕郎公直廉勤得其民心一日進賀箋京師行次沙河<lb/>
水暴漲覆舟舟中人皆溺君漂流四十餘里恍若有人<lb/>
舉之者及其僕馬皆獲濟人以為好善之應既謝官歸<lb/>
益廣濟利之施他無所營疾且革顧其子若孫曰仁義<lb/>
忠信人道之本亦不及他事配章氏繼趙氏子男二暐<lb/>
娶陸氏暕娶顧氏女一歸沈懋孫男六疇畦畯疄畹菑<lb/>
曽孫男一鏐女二銘曰<lb/>
<pb n="KR4e0090_WYG_063-26a"/>
遡張累葉履仁厚繇髙暨元咸耄夀逮宗武君隆孝友<lb/>
振窮賑匱恐或後厥施孔博譽孔茂蹔佐邑理恪慎守<lb/>
翩然辭榮返林藪猗嗟善仁時鮮偶勒銘其藏昭永久<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0090_WYG_063-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里續集巻三十五<lb/>
</p>
<p>
</p>
  </div>
</body>
</text>
</TEI>
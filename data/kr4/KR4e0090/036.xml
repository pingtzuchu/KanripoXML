<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻八</head>
    <p>
<pb n="KR4e0090_WYG_036-1a"/>
欽定四庫全書<lb/>
　東里續集巻八　　　　　明　楊士竒　撰<lb/>
　　序<lb/>
　　　送周教授序<lb/>
吾邑大原周氏世有厚徳至所敬尤為鄉人所重徃時<lb/>
邑中鉅公碩儒名徳之士為文章稱譽其行又傷悼其<lb/>
才不獲見用於世而沒也凡數十人如出一口夫得名<lb/>
於天下易得名於鄉里難况又皆出於鉅公碩儒名徳<lb/>
<pb n="KR4e0090_WYG_036-1b"/>
之士是豈聲音笑貌之所能致哉所敬之子叔京謹愿<lb/>
温雅博學有清才其配陳氏元潮州教授以道之女先<lb/>
待制外孫也叔京子以巽自幼惇厚力學入邑庠充弟<lb/>
子員從前國子學録蕭執先生業毛氏詩取鄉貢進士<lb/>
得教諭咸陽縣學改歸善縣學於是考九載之績今得<lb/>
教授台州府學將别而之官余少時與以巽朝夕講學<lb/>
劘切資麗澤之益其志意相得不啻芝蘭之同氣金石<lb/>
之合奏也而雲萍之跡忽然異䖏者既二十年近年以<lb/>
<pb n="KR4e0090_WYG_036-2a"/>
巽遷歸善過鄉匆匆一見其後來朝京師乃不見而去<lb/>
今年留纂脩翰林止京師半載且數得見坐各有職務<lb/>
未嘗接盃酒叙契闊於今乃又有千里之别其能不動<lb/>
於中乎然離合常事君子不以動其中也君子在立身<lb/>
有道以不辱其先人而已以巽際明盛之時典教導之<lb/>
職雖道行於身驗於人有素然君子不以其所能自足<lb/>
也徃哉勉焉<lb/>
　　　送嚴繩祖序<lb/>
<pb n="KR4e0090_WYG_036-2b"/>
嚴氏五季之末繇金陵徙泰和世以貲甲閭右宋慶歴<lb/>
中震舉進士為常州推官自是詩書簮紱代未嘗乏理<lb/>
宗朝肅以正學粹徳知名當時宰相馬廷鸞江萬里上<lb/>
其所著易說召除祕閣校勘不受學者稱朴山先生朴<lb/>
山之子元髙安縣尹用父克世其學而忠厚之德及於<lb/>
人者博也具載吴文正公掲文安公所為碑誌故論泰<lb/>
和著姓必曰嚴氏而士竒之祖考皆嚴出士竒又辱壻<lb/>
焉而族人之相為姻好加多也故論楊氏世好亦必曰<lb/>
<pb n="KR4e0090_WYG_036-3a"/>
嚴氏然更元季兵亂之後嚴氏嚮時貲産之殷居第之<lb/>
壯詩書文物之盛蕩然不能存什一於千百州閭長老<lb/>
徃徃興嘅而况與之有世好者乎皇明統御天下設科<lb/>
目以賔興賢能天下之士争濯磨以奮於是詩書文物<lb/>
之家既僨而復起者比比矣而嚴氏之後世復厲志乎<lb/>
科目者吾始見於繩祖繩祖名圭自少篤學以邑庠生<lb/>
領永樂六年鄉薦今年㑹試中校官選將赴登州之招<lb/>
逺一時與繩祖游者皆為之喜而况於余乎然士不患<lb/>
<pb n="KR4e0090_WYG_036-3b"/>
其不達患達而無所施耳故其未達也勤勤焉積而充之<lb/>
以待夫達而施也既達矣又患夫施之而窮故積而充之<lb/>
者益勤弗懈君子之仕如此今繩祖往焉任乎師道之重<lb/>
學者之所資也辟諸井焉非其出源源不已何以應無窮<lb/>
之求哉孔子曰温故知新可以為師勉哉繩祖其可以<lb/>
畫乎今子之始達也所與子好者皆拭目以望矣<lb/>
　　　送彭孔脩重慶教授序<lb/>
孔脩廬陵世家也其讀書鄉校時余與之相好未幾余<lb/>
<pb n="KR4e0090_WYG_036-4a"/>
來京師孔脩送余行不能為情也又三年孔脩來京師<lb/>
相見慰喜握手未幾日有邵陽教諭之行余送之盖相<lb/>
去益逺臨别之情益切為文贈之以道朋友之義又十<lb/>
年邵陽滿三考而來相見之喜加於前也甫一再晤語<lb/>
今有重慶教授之行而去益逺矣屬病不能送之而情<lb/>
不可以已也則告之曰君子之於道始終無一息之或<lb/>
間也既乆而厭倦生既成而怠忽形恒人之情君子不<lb/>
然也君子之道誠也誠則不息不息則乆乆則徵始邵<lb/>
<pb n="KR4e0090_WYG_036-4b"/>
陽之人有知學者乎子蚤夜率先而化導之邵陽之士<lb/>
子貢成均者嵗不曠選鄉薦者科不乏他邑士子望邵<lb/>
陽瞠若乎其後矣豈他邑士子其性獨異邵陽乎非化<lb/>
導者不知自力哉重慶蜀大郡詩書文物之俗舊矣士<lb/>
之登用於時者顯且多職化導於是者為力易而得效<lb/>
廣其俗度越邵陽豈直倍蓰哉然謹於難而忽於易者<lb/>
恒情也子於重慶可不蚤夜率先化導之如邵陽乎他<lb/>
日重慶士子之成有加於前子書最而陞亦豈止此哉<lb/>
<pb n="KR4e0090_WYG_036-5a"/>
利達固非君子所計盖求盡其在我者耳<lb/>
　　　送董知州序<lb/>
族兄仲素在楚州前二年以書抵京師告士竒曰吾謪<lb/>
居於此生女且笄矣吾謹擇所歸得海州守董侯某之<lb/>
子既許之矣侯四明儒者也以盡已事上以寛恤治下<lb/>
以㢘潔忠厚行身而起家庶幾可謂勝吾家者也明年<lb/>
友人曾仲濬由海州幕官滿來京師又告余以侯之為<lb/>
政曰侯為海州三年矣州之民知有父母不知有有司<lb/>
<pb n="KR4e0090_WYG_036-5b"/>
治之也故鮮不遂者州之佐幕以及於其屬知有老成<lb/>
典刑不知有守之尊且嚴也亦無不勉於其職今侯以<lb/>
考績來京師將復還海州余始胥晤焉侯端厚簡重詞<lb/>
氣温然盖有以使人喜即而敬服之者司馬子長論循<lb/>
吏曰身脩者官未曾亂也奉職循理亦可以為治世之<lb/>
為吏持法令刑罰以懼民者多矣有不務乎法令刑罰<lb/>
則求所以善治其身者鮮矣本之不立則無以見諸用<lb/>
若之何民獲遂也哉董侯可謂有諸已而及諸人乎詩<lb/>
<pb n="KR4e0090_WYG_036-6a"/>
曰豈弟君子民之父母董侯其近之哉侯歸仲濬求能<lb/>
賦者為詩送之又求余叙於是乎言<lb/>
　　　送陳正言序<lb/>
皇上奉天恤民夙夜拳拳惟恐一夫不在化育之内覃<lb/>
霈思澤際天所覆一視同仁而况去京師數千里之近<lb/>
哉國家命田氏以思州思南綏撫之寄其後世承其職<lb/>
者反藉以厲民豺虎噬之無厭也璽書數諭弗悛然後<lb/>
決去之而援斯民於焚溺之中析其地為郡若州置貴<lb/>
<pb n="KR4e0090_WYG_036-6b"/>
州布政司以總之簡賢而有才能者任之牧守撫字之<lb/>
寄而皆上所親擢於是陳禮正言繇進士授知府盖特<lb/>
恩亦隆委也夫國家孳孳興賢育才職以為民士之涵<lb/>
濡徳教作養於平素以克成其器能者固望一試以自<lb/>
見而其出於文獻之家有繼承之責者亦欲效諸功業<lb/>
以昌大其世也陳氏西昌世科之家自宋以來舉於鄉<lb/>
及對於廷者歴六十餘人以至正言而正言自邑學弟<lb/>
子員歴數十年以至賜進士出身則夫秉忠孝之志欲<lb/>
<pb n="KR4e0090_WYG_036-7a"/>
有所自見以仰荅恩遇光紹家世者不在斯行乎夫郡<lb/>
守在求民之情而致之安也曽子曰民之所好好之民<lb/>
之所惡惡之孟子曰所欲與之聚之所惡勿施此安民<lb/>
之要道端諸已而行之無不達之政不安之民者勉哉<lb/>
正言其惟毋忘聖天子親擢之意正言先宜人族孫也<lb/>
吾故於别也望之切焉<lb/>
　　　贈彭宗稅序<lb/>
吾友郭彦遷為瓊州府推官别去七年今年胥晤京師<lb/>
<pb n="KR4e0090_WYG_036-7b"/>
恠其容色黟然槁悴有異乎昔者彦遷曰西渡海北行<lb/>
以病止北流乆益困衆醫環視之將投以寒劑有彭宗<lb/>
稅者獨持不可曰是證於法宜雄附衆駭之無和者余<lb/>
數徃來北流知宗稅為醫多竒效獨信其說施數劑以<lb/>
瘉微宗稅吾與子復有今日聚晤邪然吾未有以報也<lb/>
將貨報之邪非宗稅所重且貨其素用以濟乎人者子<lb/>
盍為我文以昭之固宗稅所願也又曰其為醫如良將<lb/>
用兵不拘古法而多成功其存心惠濟如飢渇之於飲<lb/>
<pb n="KR4e0090_WYG_036-8a"/>
食人以疾病告者無貴賤富貧皆與善藥既良瘉貴富<lb/>
者報之賤貧者或不能報宗稅遇之終不以其報與否<lb/>
有重輕意或察其貧不克振又與之以貲盖不獨於其<lb/>
鄉然也凡行道之出於北流者無不皆然而四方縉紳<lb/>
君子過是邑者聞其為人必至其廬宗稅所以敬禮之<lb/>
者必為之盡自余行嶺海間十數年所遇如宗稅者盖<lb/>
尠矣吾聞彦遷言為之歎曰昔宋清有及人之心徒以<lb/>
居善藥佐醫治病不責報而為之有道也卒以是致富<lb/>
<pb n="KR4e0090_WYG_036-8b"/>
非若宗稅之善於醫也而栁子厚為文致其不朽今宗<lb/>
稅有清之心而術固過之及人之功宜博也又聞宗稅<lb/>
吾廬陵之産也吾鄉之人去於外克自立不沗有耀若<lb/>
此固宜為之文也然嶺海之間其山川靈秀發而為珠<lb/>
璣珊瑚丹砂翡翠百珍之物不可殫紀則夫鍾之於人<lb/>
豈無閎博明智忠信仁厚之士生乎其間世雖未之知<lb/>
也宗稅䖏此乆亦嘗有所遇乎因彦遷試諏之也<lb/>
　　　　送史叅政序<lb/>
<pb n="KR4e0090_WYG_036-9a"/>
永樂十六年三月行在吏部奏各布政司按察司官闕<lb/>
詔大臣舉近臣及京官之材而良者時吏科給事中溧<lb/>
陽史壽守仁侍監國在南京召至以為廣東布政司左<lb/>
參政守仁疏達而恭慎磊落而和易繇太學生上親擢<lb/>
為給事中端其所存勤其所務在職將滿三考坦坦如<lb/>
一日人皆譽之以為才且良也及今拜廣東之命又皆<lb/>
榮之以為宜也嗚呼士當太平無事之日出膺方伯句<lb/>
宣之寄緫數十府州之治而環數千里之民惟其言之<lb/>
<pb n="KR4e0090_WYG_036-9b"/>
聴而不敢倍焉豈非榮哉然廣東為南方大藩連山跨<lb/>
海雜蛋獠而䖏鄉殊習而邑異尚而欲人人皆得其情<lb/>
豈易哉一民不得其情及一州一邑不得其寧承宣者<lb/>
之責也故量欲無不容也施欲無或偏也欲明而决也<lb/>
邇不可以獨比逺不可以忽忘也古之為大臣其道如<lb/>
此守仁今遭時得位舉而措之其可以已乎詩曰夙夜<lb/>
匪懈又曰敬之敬之守仁必有以副寵命而慰民望哉<lb/>
其之官也給事中任守禮重同寅之義屬贈以言余於<lb/>
<pb n="KR4e0090_WYG_036-10a"/>
守仁亦非交游一朝之好故書此為贈<lb/>
　　　贈尹同知之任序<lb/>
國家選士惟其材徳之實耳果材徳矣㧞之斯湏之頃<lb/>
用之不次之任盖未有知而不用用而不速者惟士之<lb/>
實有諸已也彼其尋常碌碌者問學不究乎聖賢言行<lb/>
不循於道徳而日延頸企踵以望一見用於時卒之曠<lb/>
歳積年塌然如被濕之翼欲舉而不能者此非無諸已<lb/>
而然乎無諸已而不内省以求之而徃徃諉曰有命是<lb/>
<pb n="KR4e0090_WYG_036-10b"/>
自誣矣盖充乎已而無所遇於時者命也古之君子如<lb/>
孔孟是已無諸己而無所遇者理也君子不謂命也吾<lb/>
友尹自道自其為邑學弟子員已能敬慎言行潜心詩<lb/>
書不同流俗有譽於鄉矣及其以貢入太學聖天子隆<lb/>
四書五經之道及古聖賢性理之㫖詔翰林儒臣博考<lb/>
衆說而精擇之以垂教萬世又詔選太學生端慤有學<lb/>
者以職繕寫自道雖始至國子先生已重之遂舉應詔<lb/>
既入翰林自學士以下皆重之書成詔吏部太學生悉<lb/>
<pb n="KR4e0090_WYG_036-11a"/>
第其髙下授之官而考策自道褎然髙等奏授正五品<lb/>
澂江府同知盖自道繇入太學以至授官裁歳餘耳士<lb/>
君子有知自道者皆懽喜慶告以為公選之明非其所<lb/>
幸遇而有先自道充貢十數年猶未得出身者盖望自<lb/>
道邈然如不可及嗒然如有所喪焉孔子曰不患莫已<lb/>
知求為可知也珠玉潜乎山川之深其光彩煥發必有<lb/>
趍而取之者矣惟珷玞魚目雖置諸其側有不之顧故<lb/>
為士欲見諸用亦惟力諸已焉耳力諸已而充將無時<lb/>
<pb n="KR4e0090_WYG_036-11b"/>
而不達而况遇聖明急賢公選之盛際乎於是自道將<lb/>
之官來告别且求贈言嗟乎吾何以贈自道哉澂江雖<lb/>
在雲南萬里固職方之内也其民固朝廷赤子也皇上<lb/>
宵旰拳拳圖惟安利之是以必擇賢者任之司牧有如<lb/>
往焉治之不以其道使之不遂其生有負聖朝簡賢子民<lb/>
之盛心以取譏累者吾知自道所必不為亦非士君子<lb/>
所望於自道也傳曰民之所好好之民之所惡惡之此<lb/>
之謂民之父母自道勉旃吾於自道有世契故既喜其<lb/>
<pb n="KR4e0090_WYG_036-12a"/>
用又願乎其成也遂書以贈<lb/>
　　　送史主事序<lb/>
豫章之豐城為江右文獻之邦二百年來熊天慵先生<lb/>
掲文安公髙文奥學清徳重望著在天下其他芳聞篤<lb/>
行養髙邱樊韜巻而不出者加多至於今其流風餘韻<lb/>
延被後人彬彬乎盛也豫章廬陵壌地相近文獻相望<lb/>
余嘗數過豐城輒以事牽不得艤舟訪遺老求昔賢遺<lb/>
事以快景仰之意而斗間寳氣固時時在望也來京師<lb/>
<pb n="KR4e0090_WYG_036-12b"/>
二十年豐城之士官于朝者多識之或以文學或以政<lb/>
事或以徳行要之循良謹愿而有守者什率七八焉史<lb/>
安志静舉進士為禮部主事為人資禀明秀外和内莊<lb/>
敏於文學達於政治自其上官及同列皆資之朝之名<lb/>
徳碩望者皆重之而與余徃還乆且熟矣豐城固多賢<lb/>
乎哉孔子稱子賤必本魯之君子吾安得不興懐於熊<lb/>
掲諸公者乎吾又聞史氏世家北方志静之大父洪武<lb/>
初官豐城遂留家焉其先世盛徳茂勲耀當時聞後世<lb/>
<pb n="KR4e0090_WYG_036-13a"/>
者累累矣夫出徂徠者必挺特干雲之材産崑岡者必<lb/>
珪璧瑚璉之質志静之得於其家固自有在哉於是論<lb/>
人之賢否髙下謂不係乎其鄉其世者鮮矣今居官六<lb/>
載當考績赴北京士友求余文以贈其行故推本而言<lb/>
之<lb/>
　　　送康孔髙之景陵教諭詩序<lb/>
學校為政之首務而教官非通學明道有以樂乎中不<lb/>
慕乎外者不願焉何也事大而位卑力勤而效逺禄寡<lb/>
<pb n="KR4e0090_WYG_036-13b"/>
而責重故除命一下則皆茫然如失所憑或所得之地<lb/>
其俗薄惡其人頑鄙在已者又不足以振起作新之則<lb/>
終其去其效不著其責愈益重矣非其無所樂於中故<lb/>
有待於外無所蓄於已故弗徴於人乎故教官必通學<lb/>
明道有以樂乎中不慕乎外者而後願之也吾友康君<lb/>
孔髙英邁傑特其少能自刻勵學問既壯選鄉貢登仕<lb/>
籍兩教永之屬邑永接壤夷獠所居漸習嚚俗孔髙䖏<lb/>
之裕如也又教大理在雲南萬里之外欣欣獨徃無幾<lb/>
<pb n="KR4e0090_WYG_036-14a"/>
㣲不自得之意至今永州兩邑與大理之學者皆戴服<lb/>
孔髙之有成未成者亦皆慕戀孔髙以不得卒業為憾<lb/>
非孔髙有所蓄於已有所樂於中者乎今又得教諭景<lb/>
陵縣其所成於人者益多可為景陵學者賀也然景陵<lb/>
在文王風化所被江漢之地無永州之嚚俗無大理之<lb/>
逺渉孔髙徃焉假歳月之乆蓄於已者益富樂於中者<lb/>
益深則將推以成於人者愈益多也非但景陵而已又可為<lb/>
孔髙賀也士友為詩贈其行者余故引諸巻端<lb/>
<pb n="KR4e0090_WYG_036-14b"/>
　　　　送彭學脩之興寧知縣詩序<lb/>
月池彭氏故吾邑詩書家世於楊有連學脩又永樂辛<lb/>
丑余校文禮部時所選奏進士今得湖廣興寧令其之<lb/>
官也求余贈言夫士可以及民且聲譽易致者莫若縣<lb/>
令余素志於此而不可以求得然嘗思之為令不易而<lb/>
為今之令尤不易凡其民老弱貧病皆欲䖏之得其所<lb/>
有一失所則令為不能凡上官無賢愚智不肖皆欲事<lb/>
之盡其禮有一違禮則令為不能令之能不能譽毁以<lb/>
<pb n="KR4e0090_WYG_036-15a"/>
起而陞黜所由定也令可以易為哉勉哉學脩君子持<lb/>
已莫先於廉廉則公與明由此以出及人莫加於恕恕<lb/>
則暴與刻無自而作惇廉與恕而行之以慎令亦無難<lb/>
為者勉哉學脩余既贈學脩此言又贅以詩者愛之至<lb/>
望之深也吾繼今側耳以遲子之聲聞學脩勉之<lb/>
　　　送王伯瞻歸西昌序<lb/>
父之愛其子本於天性愛之必教之教之必以其所尚<lb/>
民之類四而士居其一士之所治者詩書所蹈者仁義<lb/>
<pb n="KR4e0090_WYG_036-15b"/>
所賤而輕者利焉耳然世之所騖率在於利故愛其子<lb/>
而教之士盖非有超然之識卓然之志者不能以吾觀<lb/>
於今殆十得一二而已然十之一二之間又有不能如<lb/>
其志者焉父窮力極意以望其子之有立也而或氣禀<lb/>
之不及加之習俗所牽愈趍愈下卒無以成賢父之志<lb/>
故有能勉勉敬承其父之志確然不失其所自重卒於<lb/>
有立者盖吾於今百得一二焉吉安為江南鄒魯邦也<lb/>
家治詩書人蹈仁義既乆而風俗不能無少遷易西昌<lb/>
<pb n="KR4e0090_WYG_036-16a"/>
王伯瞻其志獨出乎衆人之表愛其子鉉自少謹其所<lb/>
習不使狎溺於流俗擇明師良友諭之輔之而躬行以<lb/>
先導之盖盡乎教養之方矣鉉能謹謹服膺見諸言行<lb/>
表裏之間底于有成也王氏父子之良非吾所云今百<lb/>
之一二見者乎孔子曰魯無君子斯焉取斯重所本也<lb/>
伯瞻賢乎哉鉉今舉進士為監察御史迎伯瞻就養京<lb/>
師既至不數月伯瞻重老母之養也將還西昌太學生<lb/>
歐陽昭求余文贈之余欲鄉之為父者皆如伯瞻之善<lb/>
<pb n="KR4e0090_WYG_036-16b"/>
教其子為子者皆如鉉之敬承賢父之教而有立也於<lb/>
是乎言<lb/>
　　　送羅子瑄詩序<lb/>
百圍之木干雲之植不産於衢路之側常叢生於髙山<lb/>
深林大谷之間故凡匠氏為室屋求梁柱之材者必去<lb/>
彼而之此若士之惇徳厲行負濟世之具者固多出乎<lb/>
孝弟忠信禮義之門故孝弟忠信禮義之門亦為士者<lb/>
之髙山深林大谷也而欲得士之用者必於此焉求之<lb/>
<pb n="KR4e0090_WYG_036-17a"/>
則無有不如其意我太祖聖神文武欽明啟運俊徳成<lb/>
功統天大孝髙皇帝既有天下旁求天下材徳之士與<lb/>
之共治乃洪武甲戌年山東部使者薦吾邑羅君子瑄<lb/>
其行能可用羅故邑大姓世積厚徳篤倫理元之時嘗<lb/>
旌表其家曰孝義君之祖庭芳一門五世聚居共㸑盖<lb/>
常千餘指愉愉然樂也至於君襲先世之遺温良而寛<lb/>
裕居家善事其親䖏其兄弟五人極於友愛與鄉人䖏<lb/>
恂恂然又通練果毅有過於人者此其美非由生於孝<lb/>
<pb n="KR4e0090_WYG_036-17b"/>
弟忠信禮義之門是以卒不能免於求者之至乎子瑄<lb/>
既入京師試將命於四方上下交稱為能今陛下御極<lb/>
之四年乃援例得請而歸士之知子瑄者皆望其必以<lb/>
所長見於用而不計其遂去而重以為惜者予謂陛下<lb/>
方𢎞天地之徳以洽于天下將使天下無一人不得所<lb/>
願欲豈獨於吾子瑄之意而抑之哉孔子不云乎施於<lb/>
有政是亦為政若子瑄之去歸其鄉益持其所長以化<lb/>
導其比閭族黨之人與其人之子弟使皆勉於孝弟忠<lb/>
<pb n="KR4e0090_WYG_036-18a"/>
信之行者固陛下之所望也又豈必居位食禄而後為<lb/>
用哉於是士之聞予言者皆躍躍以喜而賦詩送之子<lb/>
瑄請書予之說於簡首以為序<lb/>
　　　送彭知縣復任序<lb/>
吾友王詢謨端厚和易慎交與不肯尋常有所稱說今<lb/>
年擢第為庶吉士在翰林與余聚䖏獨數言其友歸善<lb/>
知縣彭彦賓可以為良吏其言曰彭故廬陵世家彦賓<lb/>
嘗知蕭山縣有恵政蕭山之民至今思之今為歸善三<lb/>
<pb n="KR4e0090_WYG_036-18b"/>
年矣其政如蕭山其民安之彦賓學通於古今智明於<lb/>
歴渉其持已有道愛民有誠也可以為難矣余亦數聞<lb/>
御史近臣廵治嶺南還說歸善之政皆以為無失業之<lb/>
民者余以是益信彦賓為不易得時余外兄周以巽方<lb/>
教諭歸善縣學私竊喜其興學所資有賢大夫為之綱<lb/>
維居無幾彦賔以考績至京師因詢謨得胥晤彦賓恂<lb/>
恂焉出言恒依於道殆所謂有諸中而形諸外者乎既<lb/>
考最將歸詢謨求言送之治民之道養與教而已民有<lb/>
<pb n="KR4e0090_WYG_036-19a"/>
養則遂有教則善而後庶幾可使也彦賓知愛其民宜<lb/>
無有不遂者然安知不猶有未善者乎民不知善則難<lb/>
於從令難於從令則將有不可制民至於不可制無所<lb/>
不至矣如此欲求名為良吏可得哉夫教固非可以朝<lb/>
夕成也今彦賓還歸善假之歳月盡誠以道之未必無<lb/>
成古之人有言顧力行何如耳彦賓歸見以巽為我謝<lb/>
焉夫邑得賢令又得賢教官學校有不大興者乎學校<lb/>
教之所從出而政之所由成也<lb/>
<pb n="KR4e0090_WYG_036-19b"/>
　　　送郭知府序<lb/>
萬安郭士道以仁厚之心明達之才剛毅之氣起科第<lb/>
敭歴中外人皆知其直道而行也永樂二年朝廷下求<lb/>
賢之令大臣薦之擢為順天知府四月初吉告行於素<lb/>
所知者於是各為歌詩以致願祝之意而以首簡屬余<lb/>
序焉余惟士道自行人之職以至今凡經幾歳歴外幾<lb/>
官䖏跼蹐之地無知己之應言不見信志不得行士道<lb/>
之不遇亦乆矣而今幸遭國家太平之運公道著明賢<lb/>
<pb n="KR4e0090_WYG_036-20a"/>
類鬯達於此時得千里之地而為之守遂展其所藴豈<lb/>
非士道之榮遇哉夫順天北京内郡也數年王師舉義<lb/>
北京諸郡之民奔走供給之役而順天尤甚聖天子既<lb/>
覃恩起其萎濡其稿矣而又拳拳簡賢如士道者為之<lb/>
守使其民獲承豈悌之化沭忠愛之徳得其所好而去<lb/>
其所惡將無不得其所者此豈獨士道之榮遇盖亦順<lb/>
天之民之榮遇也且順天北京諸郡之表使號於衆曰<lb/>
順天有賢守而其民泰然相安於温飽無事之地則諸<lb/>
<pb n="KR4e0090_WYG_036-20b"/>
郡之守雖有不如士道之賢而少知自好者其肯靡然<lb/>
立於下風而不知興起淬礪以致其民皆如順天之民<lb/>
者哉若是者亦士道之行有以及之也勉旃士道請書<lb/>
以贈<lb/>
　　　送王紀善序<lb/>
吾友王宣倬昭既拜慶府紀善之命將别其故人衝氷<lb/>
雪出都門渉數千里之官于西夏學士解公重鄉郡之<lb/>
好贈之以文矣余與倬昭生同邑方其緫角游鄉校時<lb/>
<pb n="KR4e0090_WYG_036-21a"/>
余已識之愛之忘年與之交至于今豈獨無一言以寫<lb/>
離别之情哉然吾觀倬昭居家孝於親友於兄弟宗族<lb/>
無䟽戚皆能盡敬愛居鄉從先生長者游能謹謹執弟<lb/>
子禮處朋友重信義亦不肯茍有所處猶不肯取於利<lb/>
其出而仕也雖局促下位禄入不足自給而其中恒泰<lb/>
然如無不足者乃夙夜益自飭勵若恐有怠其職者倬<lb/>
昭可謂能自持矣方今朝廷隆親親之義咨求端潔之<lb/>
士以充輔導而於倬昭有取焉可謂真知人矣夫人之<lb/>
<pb n="KR4e0090_WYG_036-21b"/>
䖏同列也茍其志有不合焉言不能相入道不能相資<lb/>
也况卑之於尊賤之於貴其志有不合焉其不能相入<lb/>
相資加甚矣慶府賢王忠孝性成好賢樂道雖漢東平<lb/>
河間不足過盖天下所共知也以倬昭所自持若此而<lb/>
徃就陪輔之列從容旦夕上之所咨下之所進無非忠<lb/>
孝仁義之懿詩書禮樂之事倬昭其將不因賢王盛徳<lb/>
之著亦與有聞於天下者乎倬昭勉之余且為子賀矣<lb/>
雖别固無足道也<lb/>
<pb n="KR4e0090_WYG_036-22a"/>
　　　送錢士復廣西叅政序<lb/>
余始至京師識士復於薦紳大夫之座盖相與談論而<lb/>
知其文學時為秋官屬其哀矜惻怛之意見諸設施賛<lb/>
畫亦屢有聞焉後陞安慶知府徃來者率謂士復奉法<lb/>
循理有愛民之實脩壊興廢得為治之體其去也民思<lb/>
之雖乆不忘又遷江西之廣信其施政得民亦如安慶<lb/>
詩曰愷悌君子士復有焉今陞左叅政廣西為大藩之<lb/>
元佐得以行其志而及於人者亦廣矣夫為郡而治千<lb/>
<pb n="KR4e0090_WYG_036-22b"/>
里之地其民之情吾耳目易及也進而䖏乎十數郡之<lb/>
上董治乎千數百里之地其民之情欲吾耳目咸及之<lb/>
固已難矣而况濵乎窮山絶谷夷獠之區哉故善為治<lb/>
者必篤近而舉逺逺者舉斯其近無不舉者矣周公論<lb/>
大臣之事亦曰不遐遺盖逺近無或違而後吾之職可<lb/>
以無愧焉余於士復二十餘年之舊竊願其所及人者<lb/>
廣也因秋官正董廉恭求贈以文於是乎言<lb/>
　　　　送獨孤郎中致仕詩序<lb/>
<pb n="KR4e0090_WYG_036-23a"/>
刑部郎中獨孤樂善與予少同邑里同孤貧學成而仕<lb/>
同朝同自守不敢圖茍得於義外若職務叢脞蚤莫恭<lb/>
勤不少間又屢奉使命道山川萬里之險以效其臣職<lb/>
此樂善所有而予之所無也徒崇秩厚禄旅進而旅退<lb/>
上無裨於國下無益於民以不能逭素飡之譏者此余<lb/>
之所有而樂善所無也樂善少予六歳一旦引疾辭禄<lb/>
而去又余之所素願而未得者也然世之知樂善者方<lb/>
歎其積累仕之貧而遽歸休將奚以為卒嵗之計夫士<lb/>
<pb n="KR4e0090_WYG_036-23b"/>
君子俯仰無怍進退有道足以自裕貧非所恤矣亦何<lb/>
必為之私憂過計哉吾惟自念今老病日加不能自奮<lb/>
幸䝉恩罷歸當與樂善藜杖棕笠日消揺龍洲鷗渚之間<lb/>
採芳酌清望南山之白雲而歌考槃之詩一切塵慮不<lb/>
得以干其靈臺丹府以為遲莫之適也樂善其俟我快<lb/>
閣之上玉堂學士大夫重樂善之歸取韋蘓州詩分韻<lb/>
作詩送之故書余說為之序<lb/>
　　東里續集巻八<lb/>
</p>
<p>
</p>
  </div>
</body>
</text>
</TEI>
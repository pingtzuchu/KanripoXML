<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里文集巻二十四</head>
    <p>
<pb n="KR4e0090_WYG_024-1a"/>
欽定四庫全書<lb/>
　東里文集巻二十四　　　明　楊士竒　撰<lb/>
　　辭<lb/>
　　　正固先生哀辭<hi>有序</hi>
於戯自正固先生没而吾邑之學者無所定於趣向無<lb/>
所質於疑惑無所資於故實無所得於效法貿貿焉倀<lb/>
倀焉如瞽行中夜無所問道也故皆傷悼不能自已焉<lb/>
先生諱岐字尚仁姓蕭氏學者因其所自號稱正固先<lb/>
<pb n="KR4e0090_WYG_024-1b"/>
生吾邑在大明受命之初有陳海桒先生王竹亭先生<lb/>
與其弟僉憲公有尚書劉公與其弟東原先生有臨淄<lb/>
令歐陽公有廖愚寄先生有正固先生又有德安貳守<lb/>
羅公臨安倅楊公國子録蕭公臨晋令郭公皆邑里之<lb/>
通儒來學之宗範諸先生相繼没世而學者未至貿貿<lb/>
焉倀倀焉如瞽行中夜焉者為有正固先生在也今正<lb/>
固先生不可復作則吾邑之學者所為哀悼其能自已<lb/>
乎哀之不能自已於是見於辭焉辭曰<lb/>
<pb n="KR4e0090_WYG_024-2a"/>
惟民從道兮克善攸行智有弗及兮道不可明仰彼先<lb/>
覺兮揭䝉發瞢嗟若先生兮昭哉愽閎服仁與義兮秉<lb/>
忠貞稽諸天常兮考明經言為訓式兮行儀刑濯湘流<lb/>
之清潔兮佩澧蘭之芳馨曄威鳳其五章兮何不游乎<lb/>
虞之廷止高岡之梧桐兮獨雍雍而時鳴雲鴻遵游下<lb/>
田兮斥鷃翔於青㝠小大胥適匪宜兮羌獨偃蹇乎林<lb/>
坰嗟若先生兮其誰與儗考徳而問業兮日詵詵其<lb/>
來止惟匠石之良兮飭梁棟以杞梓材雖小而畢達兮<lb/>
<pb n="KR4e0090_WYG_024-2b"/>
于闑扂而猶無棄白玉不遇夫磨琢兮雖良質而焉試<lb/>
夫既自我成之兮固處賤而道貴嗟若先生兮何不可<lb/>
以少留何為一旦兮溘風飄而雲遊吁嗟失筮與龜兮<lb/>
吉㐫乎吾何所諏紛盲瞽其邂逅兮又孰明夫道所由<lb/>
終焉倀倀兮如夜遊於乎先生兮委山丘空望龍門兮<lb/>
中耿耿而増憂<lb/>
　　　周尚志哀辭<hi>有序</hi>
仁山文水之間世家鉅族之盛周氏其一也周氏世居<lb/>
<pb n="KR4e0090_WYG_024-3a"/>
泥田里後徙丁田余家去其地百餘里聞有尚志甫德<lb/>
義不愧古之人然既卒矣未嘗得一見也及官京師其<lb/>
子彦竒為刑科給事中因出其族兄前進士矩所為尚<lb/>
志行狀載其所存所施者甚備於乎若周尚志甫豈易<lb/>
得哉使世之人皆為尚志庻幾可以復古之世而今亡<lb/>
矣因掇狀之所具為辭哀之其辭曰<lb/>
惟先殖基篤其敷遺世有詩書些迨于先生始其弱齡<lb/>
惇信而貞些冠而敏學從我先覺匪階祿爵些吾親之<lb/>
<pb n="KR4e0090_WYG_024-3b"/>
思吾所得為鞠躬敢辭些族人昆弟予同一氣又敢廢<lb/>
義些民之飢寒輟衣與飡中心式安些民予同類野死<lb/>
弗蓋時予之痗些凢民有爭一言持衡靡或不平些受<lb/>
遺秉義永矢無二危禍不避些賤貧自持理亂弗知朝<lb/>
恬夕嬉些六十八年埃風溘兮儵逝不旋些彼人無良<lb/>
耄期樂康孰可較量些生遏上壽没顯有後亦竟何疚<lb/>
些景仰幾時卒弗覯斯曷予弗悲些<lb/>
　　賦<lb/>
<pb n="KR4e0090_WYG_024-4a"/>
　　　白象賦應制<lb/>
二儀含精至和毓靈誕生神物為時之禎偉形體之𢎞<lb/>
愽屹髣髴兮其若陵運脩鼻以妙用吐氷桂之剛貞膽<lb/>
彌烈而下處乘四時以流行耿瑶光其上直禀金德之<lb/>
純粹明皓質之自然浮素華於纎毳宜玉山與瓊林歩<lb/>
逍遙而泄泄雖遐夷之窮谷暫混儕於狒狒諒聖人其<lb/>
在上豈終潜而竟晦於是乾符昭兮㤗階平坤珍顯兮<lb/>
黄河清鳯凰集乎德輝麒麟感乎聖明騶虞應乎仁化<lb/>
<pb n="KR4e0090_WYG_024-4b"/>
神龜通乎孝誠獨何為兮淹留不踴躍而作興爾乃山<lb/>
靈啟途海若靜波風伯導從雲師䕶遮振髙足以于邁<lb/>
出南溟之天涯顧夷獠而長辭遵大路於中華不疾而<lb/>
速千里歘忽言戾都畿瞻望宫闕闢天門之九重來王<lb/>
㑹於萬國隨驛使而進趨仰天顔其咫尺拜跪俛伏舞<lb/>
蹈悦懌何幸厖野之資膺此遭逢之極也於是天子勑<lb/>
命圉臣厚粟豐芻華纓絡首文衣被軀恩榮汪濊感激<lb/>
何如雖無能以報稱敢不勉其鈍駑願備駕於皇輅從<lb/>
<pb n="KR4e0090_WYG_024-5a"/>
六龍以任載嚴九關之巍巍叅虎豹而列衞又引重與<lb/>
致遠明枉直而祛害誓永殫乎尺寸奉聖皇於萬嵗<lb/>
　　　河清賦<lb/>
嵗在旃䝉月維攝提其日癸卯晨光初晞祥飈融暢慶<lb/>
雲爛垂天子御丹扆闢彤闈班龍節建鸞旗肅九重之<lb/>
容衛紛百辟其來趨促武乎金門屏息乎彤墀乃有陪<lb/>
臣晋國之使頫伏殿陛陳詞獻匭上言河清河津之涘<lb/>
發書訊占聖皇之瑞臣實睹之敢告天子天子曰嘻天<lb/>
<pb n="KR4e0090_WYG_024-5b"/>
道應人必以類至作德者降祥弗德者垂戒予未䆒乎<lb/>
愼脩其何以與於是也使者既出時則徹侯上公羣卿<lb/>
列秩仰聆玉音愉愉忔忔固已識其靈祥未備究乎事<lb/>
實退就使者而悉焉使者曰昉河流之將清蓋先時而<lb/>
異狀其始也沉碧凝黛流丹曵虹忽易復殊黊色彌望<lb/>
烱素華之皓潔汛𤣥晶而漭沆妙神化而屢殊恊五行<lb/>
之逓旺方其漻漻瀏瀏滉滉瀁瀁湛如清渭之奔浩乎<lb/>
䝉泉之放涵荆玉而演迤拖齊縠而浮漾影萬象於昭<lb/>
<pb n="KR4e0090_WYG_024-6a"/>
晣而淨纎塵之泱灢也於是傳告雜遝聽聞駭惑奔走<lb/>
道路聚翫厓側睛目炫奪心懷暢悦鑑妍者賞明濯汙<lb/>
者避䙝此其大畧也其詳未易以遽説焉於是聞者俯<lb/>
而思顧而言曰河之發源出乎崑崙淤澱湠漫混混渾<lb/>
渾濁涇方之而尚冽潢潦儗之而同昏然而其清為聖<lb/>
君之瑞見於子年拾遺之記兆天下之平出乎京房傳<lb/>
易之論洪惟我皇繼序太祖道合羲軒功隆舜禹政教<lb/>
施乎萬邦德澤流於九土斯河清之恊應豈偶然之故<lb/>
<pb n="KR4e0090_WYG_024-6b"/>
也蓋水之為用滋潤長育六府所叙功同土穀造化於<lb/>
是而發祥非在惠養斯民而致其豐足者乎革去濁汙<lb/>
瑩然湛明非在蕩除貪穢而用夫亷清者乎斯盛治之<lb/>
所本豈尋常之為異雖聖德之弗居諒天意其有在固<lb/>
將表治化之熙明而徴太平於聖世也躬逢盛事振古<lb/>
所希拜手陳賦繼以歌詩詩曰水先五行兮天一攸生<lb/>
維河之祥兮革汙為澂千嵗一見兮恊我聖明澤流潔<lb/>
清兮隆化斯徴於千萬年兮邦家之慶<lb/>
<pb n="KR4e0090_WYG_024-7a"/>
　　　甘露賦<hi>有序</hi>
臣聞武備國家不可一日忽忘者也自黄帝至于文武<lb/>
數聖人皆以之安天下易曰除戎器戒不虞書曰克詰<lb/>
爾戎兵詩曰以作六師若春秋禮所載講武之法尤備<lb/>
故武者所以保民禦侮安内攘外之大噐也洪惟皇帝<lb/>
陛下臨御以來薄海内外咸歸德化尊卑大小安分循<lb/>
義耕食鑿飲朝恬夕嬉陛下聖仁之心宵旰惓惓謂天<lb/>
下雖安不可忘危時雖無事不可忘武陛下此心即隆<lb/>
<pb n="KR4e0090_WYG_024-7b"/>
古帝王憂勤惕厲之心所以為國家生民造太平無窮<lb/>
之福者也夫有至仁之德者必有至和之應乃永樂十<lb/>
年十月丁丑車駕狩于武岡之陽講武事也先夕甘露<lb/>
降兹山戊辰狩陽山甘露復降臣謹稽載籍有曰君治<lb/>
政甘露降又曰帝王恩及於物順於人而甘露降又曰<lb/>
聖王之德上及太清下及太寧中及萬靈則膏露呈瑞<lb/>
凢此皆天地至和之應陛下至仁之所致也臣士竒幸<lb/>
叨侍從目睹盛事心切忻懌謹譔瑞應甘露賦一首上<lb/>
<pb n="KR4e0090_WYG_024-8a"/>
進賦曰<lb/>
聖人膺乾符御九五溥帝澤肅皇度𢎞德化于萬方明<lb/>
威令於率土盛矣哉治平之世超漢唐而躋䆳古也惟<lb/>
皇聖德同符舜禹功愈大而愈恭恒存戒於滿假肆服<lb/>
外以安内兼脩文而講武蓋將奠斯民於袵席之安而<lb/>
壽宗社於磐石之固也於時寒霜既肅孟冬維叙百穀<lb/>
登場三農畢務順上天之時令考聖王之典故將簡閲<lb/>
於師徒而狩田之爰舉也吉日丁丑式啟鸞輅風伯警<lb/>
<pb n="KR4e0090_WYG_024-8b"/>
途雲師先御左翼青龍右衞白虎前導後從丹鳯𤣥武<lb/>
千乘萬騎猋馳電騖至夫天璽之東武岡之陽翠華於<lb/>
是而駐焉粤兹山之先夕煥幄殿其夙具風清泠兮淑<lb/>
穆月皎潔兮不霧直氐北之一星耿煌煌乎天乳旦而<lb/>
視之岡巒之表松栢之樹已厭浥乎甘露矣輕若霜凝<lb/>
濃若雪積散若玉屑圓若珠綴霏柯糤條比比而是蓋<lb/>
芳飴不足以儗其甘醍醐不足以喻其味於是六軍驚<lb/>
異懽賀拜跽山呼谷譍天子萬嵗天子於是更龍衮乘飛<lb/>
<pb n="KR4e0090_WYG_024-9a"/>
黄從造父御王良升髙眺遠周覽四方紛營隊其整列<lb/>
森部伍之分張震笳鼓兮遏雲凛戈㦸兮飛霜布儲胥<lb/>
兮四合渺罝網兮彌望乃有上公徹侯材官騎士分馳<lb/>
方攘環驅迤靡追奔截翔曶霍迅駛於是金貍玉兎赤<lb/>
豹青兕麋鹿麖麂白鴈文雉倉惶怖懾氣奪魄裭或跳<lb/>
踉而未巳或䝉茸其猶起矢不虚發一發五殪槊不虚<lb/>
擲應擲遄斃巧㨗妙中闢翕變態殺獲生縶蓋不可為<lb/>
數計矣天子既嘉雄武之士尤重三驅之義乃下詔止<lb/>
<pb n="KR4e0090_WYG_024-9b"/>
焉于是時也物不窮殺農不妨耕將悦騁志士樂獲盈<lb/>
羣情快適咲懽沸騰天子於是命衆澈營旋駕都城升<lb/>
金根之車鏘鸞和之聲揭日月之旗揚析羽之旌鳴鐃<lb/>
疊鼓條暢鏗鍧不亟不徐雍容安行歴東華登大廷御<lb/>
黼扆朝公卿文武濟濟介胄弁纓以及海外遐裔蕃王<lb/>
陪臣莫不舞蹈上壽同聲一情皆以謂天子致勤武事<lb/>
篤在保民感至和之瑞而兆國家生民萬億年太平之<lb/>
慶也猗歟盛哉昔之子虚上林羽獵長楊馳騁浮詞以<lb/>
<pb n="KR4e0090_WYG_024-10a"/>
誇詡弋獵之樂殺獲之富游觀之竒而其實無所取徴<lb/>
者彼安知聖皇至仁盛德上契乎天心天人恊和靈瑞<lb/>
駢應者乎臣職詞苑躬覩嘉祥稽首陳賦繼以詩章詩<lb/>
曰天子仁聖保康兆民民之允懷皇天維親至和萃靈<lb/>
嘉祥駢臻介福穰穰天子聖仁又曰明明天子受福于<lb/>
天德威所被下竟八埏内固外順宗社奠安聖子神孫<lb/>
於千萬年<lb/>
　　　師古堂賦為朱仲智太守作<lb/>
<pb n="KR4e0090_WYG_024-10b"/>
若有人兮鍾金華之清淑帝相德而錫命兮蒞侯邦於<lb/>
南服廣仁智以為堂兮崇忠信以為基敷亷潔以為垣<lb/>
兮申禮防以為階荃秉志之忠貞兮竊獨惡夫頗僻逝<lb/>
僶俛不憚夫勞兮願追武於前轍道往古之多岐兮世<lb/>
倀倀其孰智指墨氏以為仁兮謂楊朱以為義周公肇<lb/>
錫余凖繩兮仲尼又遺余以規矩視有莘以為正兮又<lb/>
顔淵以為度嗟紛紛其蕭艾兮獨是焉備乎衆芳同重<lb/>
華之純粹兮並三王之顯明昭白日之蕩蕩兮相惟是<lb/>
<pb n="KR4e0090_WYG_024-11a"/>
其獨貴也决勇往吾無狐疑兮又非遠而難企也㣲顯<lb/>
吾永蹈兮動與靜而無違彼後世之㨗徑兮固遠引而<lb/>
去之先民又告余兮曰降𠂻無不全哲與愚既咸禀兮<lb/>
古與今亦同然雖明聖之迭興兮焉能於此乎増益信<lb/>
由已而匪人兮予何遑遑而求索感申申其好言兮示<lb/>
攸行之先路終吾身以服膺兮願不改乎此度重曰射<lb/>
惟羿之宗兮奕惟秋之因唐虞世其遼遠兮道有在而<lb/>
弗泯泝從循之兮徴厥心以為則信充已而格民兮庻<lb/>
<pb n="KR4e0090_WYG_024-11b"/>
將徧為余之德<lb/>
　　　離譛賦<hi>有序</hi>
余讀揭文安公所為幽憂賦為其友辯謗累數百言既<lb/>
恐不能白於前又恐不能信於後揭文安公真盛德哉<lb/>
今之被謗類是者未聞有一人如文安公者為之辯古<lb/>
今相去豈遠耶非其知之者寡歟為賦以觧之<lb/>
離譛毁之横發兮志沈鬱而弗宣指厥行為滛僻兮余<lb/>
憤惋以代言惟弱操其好脩兮穆員冠而履方被赬霞<lb/>
<pb n="KR4e0090_WYG_024-12a"/>
以為衣兮攬素霓以為裳援古人之髙駕兮將馳騁乎<lb/>
雲之路豈發軔猶未遥兮遽捐矩而改錯襲仁智以自<lb/>
重兮乃承謗而逢尤肆腥膻其酷烈兮又何有乎杜蘅<lb/>
與江蘺相梧桐之挺特兮鳯凰翽而來止既鄙薄又不<lb/>
潔兮謂伯夷之所以紛讒口之嫉妬兮羌惟聽而不味<lb/>
也固衆人所一情兮謂夫人亦不異也彼自好猶弗珍<lb/>
兮實譛人乎奚疑曰忠貞不可忱兮何貪婪而又不惑<lb/>
言倡一而和百兮明智孰諒其允臧告曾參且殺人兮<lb/>
<pb n="KR4e0090_WYG_024-12b"/>
母猶忡惕而惶惶傷白黒之混一兮竟莫察乎其故旦<lb/>
怳怳以亘暮兮夕營營以連曙重曰世夣夣既不顯兮<lb/>
又曷寃結而煩情上白日何皎皎兮庻幾猶鑒乎中誠<lb/>
槩發辭其不𠂻兮揆於余又何有愆言申申以騁媚兮<lb/>
終不究而寤旃昔人有明訓兮止謗曰無校曠來日其<lb/>
悠遠兮庻秒忽兮猶覺<lb/>
　　銘<lb/>
　　　清白堂銘<hi>有序</hi>
<pb n="KR4e0090_WYG_024-13a"/>
翰林學士兼右春坊右庻子建安楊公勉仁以清白名<lb/>
其燕處之堂謹先訓也蓋今天下之楊皆祖漢太尉太<lb/>
尉明聖賢之道以清白持其身卒為名臣千載而下之<lb/>
為臣者皆所取法矧出於其裔者乎公侍天子為詞臣<lb/>
之首文學行義炳然有稱於時而拳拳於先訓如此蓋<lb/>
君子不恃其所已能者而忘自進也余與公同宗同官<lb/>
請申為之銘且以自勵云<lb/>
浩浩楊宗肇于𢎞農累華載德繇太尉公太尉克明聖<lb/>
<pb n="KR4e0090_WYG_024-13b"/>
賢之道反諸其躬允踐實蹈其蹈維何絶利循義維清<lb/>
維白弗湼弗滓篤時之行以貽厥家肆其臣節日星皦<lb/>
如後有君子是撫是師矧曰支裔敢背而馳猗嗟君子<lb/>
力學清履爰陟顯融為天子使任重道遠兢兢夕惕景<lb/>
範先德揭是清白川流匪防汎濫孰禦維義維敬為德<lb/>
之據猗嗟君子永篤念哉匪直銘堂亦於我規<lb/>
　　　主善齋銘<hi>有序</hi>
呉中徐俌發身科目為安吉縣學訓導用志聖賢之學<lb/>
<pb n="KR4e0090_WYG_024-14a"/>
以主善名其麗澤之居蓋非獨以示學者又以自警云<lb/>
其寮之長郭彦鉉先生吾友也間來求文遂為之銘曰<lb/>
生民之初受命于天仁義禮智罔不善焉氣禀或下内<lb/>
昏外誘聖教爰興俾初之究厥初伊何性善焉耳明之<lb/>
復之究極其至道匪一軌德靡常師吾奚適從惟善之<lb/>
歸愽以求之約以操之惟善之宗無惑他岐精察允蹈<lb/>
復我明德悠久純熟駸駸聖域猗徐俌氏欽仰聖謨煌<lb/>
煌主善以揭齋居臯比在中詵詵來覺精義所存兼資<lb/>
<pb n="KR4e0090_WYG_024-14b"/>
斆學惟誠克至惟敬弗渝朂哉無斁庻永終譽<lb/>
　　　芳洲春意堂銘為醫士許景芳作<lb/>
生意敷逹為時之春斯乾之元而性之仁惟春之職以<lb/>
生以滋生生之機曷間四時粤古聖神體仁之大憫時<lb/>
下民沴氣其害審道辯物垂範設教用蠲夭札用全壽<lb/>
考猗景芳甫眎民猶已聞疾而呻遄趨弗止考法于聖<lb/>
毫分靡忒惟民之寧豈曰予德本其仁心融而為春保<lb/>
合太和孰已孰人熙熙其春洽我芳洲林林其民芳洲<lb/>
<pb n="KR4e0090_WYG_024-15a"/>
同遊猗景芳甫惟仁之施惟誠弗渝式篤念之<lb/>
　　　詩禮庭銘為衍聖公孔彦縉作<lb/>
人之大端曰言與行有物有則匪學弗能其學伊何經<lb/>
訓是服言以詩善行由禮淑人心物理六義備焉温柔<lb/>
敦厚詩教則然從事於斯慱達多識志端氣和有言有<lb/>
德三千之儀秩秩其正維禮之教恭儉莊敬從事於斯<lb/>
天叙品節克明克執卓爾莫奪士焉為已學必自兹學<lb/>
焉弗懈聖賢可希肆昔聖師揭時閎軌示訓于徒亦篤<lb/>
<pb n="KR4e0090_WYG_024-15b"/>
于子展也賢子黙識力行矧我來嗣敢忘率承明明聖<lb/>
祖陟降庭止惟誠惟敬弗忝聖裔<lb/>
　　　環秀書屋銘<hi>有序</hi>
永豐馮氏世武昌名族詩書簮紱代不乏承自伯純甫<lb/>
始來永豐愛其山水之勝遂家焉有五丈夫子皆明秀<lb/>
知學其第四子敏舉進士累官禮部儀制郎中陞紹興<lb/>
知府將行以其家環秀書屋求余銘余在兩京以鄉郡<lb/>
故馮氏父子素往還為銘之以永示其後人銘曰<lb/>
<pb n="KR4e0090_WYG_024-16a"/>
吉有恩江六一故邦山明水清靈秀攸鍾允篤馮公始<lb/>
來自鄂相土建宅秩秩斯作其植林林其屋渠渠有兄<lb/>
有弟有琴有書維兄與弟既翕且好琴以悦心書以進<lb/>
道矗乎九峯時出雲雨黝乎龍潭亦出魴鯉環屋有田<lb/>
嵗則恒秋處者樂志恬憺優優仕者行志曰予民福民<lb/>
將予德式光斯屋馮孫繩繩祗念爾初以承其居以嗣<lb/>
其書<lb/>
　　箴<lb/>
<pb n="KR4e0090_WYG_024-16b"/>
　　　學箴<hi>有序</hi>
文淵閣大學士兼翰林學士建安楊先生仲子讓將歸<lb/>
先生作訓子詩百五十言授之其根理也實其體事也<lb/>
切可為備矣讓過余辭别出以見示以余父之執也又<lb/>
求一言嗟乎余復何言哉然讓聰敏恭謙於求益之志<lb/>
不可已也為掇拾先生所棄餘為學箴一首贈之其詞<lb/>
曰<lb/>
玉之成噐磨琢以治木之中材斵于工師君子之德匪<lb/>
<pb n="KR4e0090_WYG_024-17a"/>
學弗至為學有方主敬集義心為源本存養乎中靜專<lb/>
純一貫於始終五常百行有物有則究其當然以臻于<lb/>
極理欲之幾善惡攸判省察克治隱㣲不間前言往行<lb/>
我求孶孶自古哲人誰非我師以朝以夕以思以蹈賦<lb/>
受匪殊克勤斯造䝉泉出山其流如帶行而不息造海<lb/>
之大勉旃自彊履用吾誠以達於成以承所生<lb/>
　<lb/>
　<lb/>
<pb n="KR4e0090_WYG_024-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東里文集巻二十四<lb/>
</p>
<p>
</p>
  </div>
</body>
</text>
</TEI>
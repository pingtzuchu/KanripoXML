<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東里續集巻十八</head>
    <p>
<pb n="KR4e0090_WYG_046-1a"/>
欽定四庫全書<lb/>
　東里續集巻十八　　　　明　楊士竒　撰<lb/>
　　跋<lb/>
　　　宋名臣言行録<lb/>
右宋名臣言行録七冊今書坊本得之黄學士宗豫誦<lb/>
嘉言仰賢範樂余之得師也其間微有錯簡盖傳刻之<lb/>
誤<lb/>
　　　文公家禮<lb/>
<pb n="KR4e0090_WYG_046-1b"/>
右朱子家禮一冊今士大夫家多遵用之間亦有置疑<lb/>
其間者余偶於朱季寧家得張南軒三家禮範後有武<lb/>
林應本中所識及家禮辨數條其論皆有理因録置于<lb/>
後云<lb/>
　　　圖繪寳鑑<lb/>
此吳淞人所輯可謂博矣而世次殽亂可笑淞近年又<lb/>
有輯古今能書者為一編殽亂尤可笑後人作事多忽<lb/>
畧莫甚於此又可嘅也<lb/>
<pb n="KR4e0090_WYG_046-2a"/>
　　　吳文正公外集<lb/>
目録有雜詩一巻而巻中無之盖未刻云<lb/>
　　　爾雅<lb/>
爾雅三巻古小學書初無深義世謂周公作非也朱子<lb/>
曰爾雅取傳註以作後人乃以雅正傳註吾家一冊郭<lb/>
璞注<lb/>
　　　經史動靜字音<lb/>
經史動靜字音盖以便教㓜學者然今南方學者多忽<lb/>
<pb n="KR4e0090_WYG_046-2b"/>
畧不究余在武昌遇之張從善所故特録以歸時洪武<lb/>
甲戌嵗也又二十有五年月日識<lb/>
　　　埤雅<lb/>
右埤雅二冊總二十巻宋陸佃農師著其子宰為之序<lb/>
名埤雅者謂為爾雅之輔也贑舊有刻板既廢於兵今<lb/>
江西憲副林瑜行部過贑訪得之命工重刻於郡學此<lb/>
書於博物之學盖有助焉<lb/>
　　　小學集成<lb/>
<pb n="KR4e0090_WYG_046-3a"/>
古人小學之教不行於後世晦菴先生蒐輯傳記以為<lb/>
此書有功於學者甚大建安何士信纂集諸家之說以<lb/>
為集成又有功於此書甚切盖義理度數隨在著明不<lb/>
待以考求也讀小學者必不可無吾家所有共三冊<lb/>
　　　吉州進士録<lb/>
吉州進士録村民先生陳宗舜甫輯使邦人後進得以<lb/>
考見鄉郡前世文獻之盛而有所興起者此編不為無<lb/>
助盖吾求之久未得近有傳至北京者永樂乙未曽本<lb/>
<pb n="KR4e0090_WYG_046-3b"/>
清赴㑹試遇之録此見遺惜其間姓名頗有錯誤盖轉<lb/>
相傳寫所致也<lb/>
　　　宋名臣言行類編舉要<lb/>
右宋名臣言行類編舉要一冊余游武昌時得之郭儼<lb/>
彦莊甫此書吾廬陵鍾堯俞編前後集總十六巻鍾自<lb/>
序云前集舉言行之體後集發言行之用始終皆有微<lb/>
意盖取朱子所編及㑹要長編諸書所紀有益於世教<lb/>
者而類編之以為此書有足觀者堯俞咸淳四年以史<lb/>
<pb n="KR4e0090_WYG_046-4a"/>
館編校得㫖赴殿進士出身<lb/>
　　　崔豹古今註<lb/>
崔豹古今註一冊三巻輿服都邑音樂鳥獸蟲魚草木<lb/>
雜注凡七篇豹晉人字正熊官至太傅丞此書盖博物<lb/>
志之類有足觀者余得之曹冀成<lb/>
　　　羣書考索<lb/>
羣書考索前後續别四集宋章如愚編此書後出纂録<lb/>
先儒論說精義特多故便益學者吾所畜十七冊得之<lb/>
<pb n="KR4e0090_WYG_046-4b"/>
友人武昌鄧貞存誠<lb/>
　　　冊府元龜<lb/>
冊府元龜宋真宗時楊億王欽若等奉詔類輯分五十<lb/>
部總一千巻此特詞臣部四巻耳余昔游武昌得之蔣<lb/>
隱溪云<lb/>
　　　吉水楊氏族譜後<lb/>
右吉水楊氏譜一冊伯父吏部公手筆初公罷官家居<lb/>
篤志修宗譜時吉水族人有携至此譜者公録之將以<lb/>
<pb n="KR4e0090_WYG_046-5a"/>
備㕘考未㡬竟謝世不及修嗚呼惜哉此譜亡弟仲陸<lb/>
所藏嵗久頗缺落因取綴葺之而志其後<lb/>
　　　世說新語<lb/>
錢塘王羽儀之為禮官與余往還喜收書或嵗餘或數<lb/>
月不見相見輙有一書見贈盖相知故也此集近代祀<lb/>
嵩岳還所贈者<lb/>
　　　羣書備數<lb/>
右羣書備數一冊前翰林編修張美和輯臨江有刻板<lb/>
<pb n="KR4e0090_WYG_046-5b"/>
余得之庶吉士曽泉美和又嘗輯理學類編二書盖皆<lb/>
資益小學者也<lb/>
　　　木鍾集<lb/>
木鍾集一冊朱子門人永嘉陳埴器之著余初得於江<lb/>
夏樊思齊子賢子賢遺余他書尚多後率為親友持去<lb/>
今獨存此集及韓文耳余弱冠至武昌逆旅與子賢居<lb/>
相接一見相好如平生時年已七十其少與郡人聶炳<lb/>
南昌包希魯交厚嘗親見虞掲歐陽原功許可用諸公<lb/>
<pb n="KR4e0090_WYG_046-6a"/>
其為學有要領治詩經評論古今人物及忖度事後當<lb/>
成敗皆有理而浮湛市㕓以賣書為業雖鄉人莫或知<lb/>
之者獨吳啟公佑時来就之然不知其意也頗喜作中<lb/>
州樂府以為馮海粟之豪俊張小山之精麗當兼而有<lb/>
之時有所作輙為余誦焉余一日效其體和數篇見之<lb/>
愀然不懌曰老夫豈以是望賢者又曰老夫過矣余甚<lb/>
愧焉自是不復與余言樂府矣可謂愛人以徳者也未<lb/>
㡬而別別未㡬遂卒惜哉不肖駑劣既無副前輩之望<lb/>
<pb n="KR4e0090_WYG_046-6b"/>
獨其拳拳厚意至于今未始一日忽忘之也故因此書<lb/>
識余之情<lb/>
　　　太平廣記<lb/>
右太平廣記一冊自二百第七巻至第十巻所記書畫<lb/>
事盖㫁簡也此書得之武昌王玠道原道原本南昌脩<lb/>
江人從軍在武昌為人落魄喜作詩頗與余往来余家<lb/>
尚有其詩數篇然極意道家之學亦有著述盖其學不<lb/>
過言語文字之間非真有所修有所得也後以羸病卒<lb/>
<pb n="KR4e0090_WYG_046-7a"/>
卒至今未數年其徒張大之以為得道稱祖師畫像崇<lb/>
奉近有傳至京師者余不知其何以得此也<lb/>
　　　事文類聚<lb/>
事文類聚六集總二百二十一巻前後續別四集宋祝<lb/>
穆和父編祝晦菴姻家子嘗及門矣新外二集富大用<lb/>
時可編皆載官制富不知何時人而元之官制皆具固<lb/>
知必後出此書以類聚名然其事及文世所共知者往<lb/>
往闕而不載何也吾家三十冊得之山東李吉李嘗為<lb/>
<pb n="KR4e0090_WYG_046-7b"/>
吾邑大夫<lb/>
　　　自警編<lb/>
右自警編刻板在蜀中分為五冊余得之重慶教授彭<lb/>
孔脩此書有益於人然余欲刪其重複而精擇之又欲<lb/>
博采諸史所載嘉言善行依此例而通類之皆未暇也<lb/>
　　　仕學規範<lb/>
仕學規範四十巻宋張鎡時可編其目有六曰為學行<lb/>
已蒞官隂徳作文作詩所録皆宋名賢時可與晦菴先<lb/>
<pb n="KR4e0090_WYG_046-8a"/>
生同時先生編宋名臣言行録此書嘗引用之盖二書<lb/>
皆有益學者士大夫家不可闕吾家規範五冊刻板在<lb/>
蜀得之黎教授徳讓者也<lb/>
　　　策場備要<lb/>
右策場備要元吉水解觀我先生輯先生名觀一字伯<lb/>
中邃於易諸子百氏無不該貫一日謁吳文正公適公<lb/>
與學者論厯法先生備舉先儒之說纎悉不遺而一㫁<lb/>
以已意公駭曰伯中非今之學者因共講論三日而後<lb/>
<pb n="KR4e0090_WYG_046-8b"/>
巳然屢舉不第至正中修遼金宋三史歐陽楚文公掲<lb/>
文安公交薦之徵至論議不合竟去然其所嘗私録宋<lb/>
遼金事甚富朝廷得其書悉采用之惜乎其人國史無<lb/>
聞焉<lb/>
　　　考古圖<lb/>
右考古圖二冊并埤雅二冊皆得之贑守王遂盖其刻<lb/>
板皆在贑也<lb/>
　　　五雲方尺<lb/>
<pb n="KR4e0090_WYG_046-9a"/>
右五雲方尺一冊先伯父漁灌府君親録仲殷兄所藏<lb/>
仲殷兄歿余得之仲基兄冠婚喪祭前軰所重至於書<lb/>
簡必循守法度如此不如今人之草草也謹藏以示後<lb/>
人<lb/>
　　　橘亭幽興集<lb/>
右橘亭幽興集一冊集古棋法也友人鄧存誠數與余<lb/>
棋余不能勝存誠授余此集自是余頗勝存誠然僅勝<lb/>
存誠而巳耳未有以勝餘人也始余未習棋授官翰林<lb/>
<pb n="KR4e0090_WYG_046-9b"/>
晚退之暇或與光大相聚以此為嬉光大機悟頴敏駸<lb/>
駸有造詣余不能及也是時同官能棋者頗衆以所造<lb/>
深淺髙下各相為耦日彰仲益一耦也光大宗豫一耦<lb/>
也用行民則一耦也崇璧與果之用之與余又各自為<lb/>
耦希範不及果之而差勝余然喜持論議不屈日彰嘗<lb/>
戲余曰吾棋如坐十一層塔頂公之棋殆在百尺井底<lb/>
乎余曰公尚未及李憨子吾豈不勝林和靖哉仲熈曰<lb/>
既不能及李憨子亦何用勝和靖然仲熈棋猶下而篤<lb/>
<pb n="KR4e0090_WYG_046-10a"/>
好特過余數人者遇暇輙造用之及余或邀余兩人者<lb/>
就其家閉户以奕促婦具酒饌欵客余以疾戒飲則為<lb/>
粔籹代酒率常至暮或夜二鼓始散然仲熈未嘗一勝<lb/>
不勝未嘗不樂盖好之而不留意得失者仲熈一人而<lb/>
已余嘗有詩嘲之云年中欲數輸棊日直自新正到嵗<lb/>
除時又有好之而不能者若思㓜孜能之而不為者伯<lb/>
厚也夫叨職侍近荷國榮寵閒暇不能及時進修以自<lb/>
見乃甘自棄若此且使後生小子視而效之廢學而敗<lb/>
<pb n="KR4e0090_WYG_046-10b"/>
徳皆非小過然當國家太平之時吾徒職務之暇得以<lb/>
從容閒肆適其情者皆上之所賜其安可忘乎故既自<lb/>
訟吾過又以志幸遇云<lb/>
　　　革象新書<lb/>
考篇内此書盖作於至元辛巳以後<lb/>
　　　類林<lb/>
類林雜說十五巻類書中之𤨏屑者頗有可觀盖今人<lb/>
所輯刻板在北京國子監<lb/>
<pb n="KR4e0090_WYG_046-11a"/>
　　　古文矜式<lb/>
古文矜式余年十六七館淘金袁氏塾中時借録於薌<lb/>
城張子震子震酷嗜積書語余云初未有此書以其家<lb/>
古錦琴囊易得之盖世以為秘傳希有之書也然士竒<lb/>
既得之往往用示人有欲借録者輙畀之未嘗秘也其<lb/>
後所録本失之而嘗從余借録者又録此見遺是亦不<lb/>
閟之效也盖書籍惟非其人則不可以借如其遇端人<lb/>
確士槩閟之而不借豈非過乎<lb/>
<pb n="KR4e0090_WYG_046-11b"/>
　　　文章正宗三集<hi>三首</hi>
文章正宗二十四巻吾家八冊宋西山先生真文忠公<lb/>
輯其目有四曰辭命議論叙事詩賦文起左氏公穀止<lb/>
於韓栁詩起康衢擊壤止於李杜如文章雖<hi>闕</hi>而非明<lb/>
理切用源流之正者不與盖前後集録文章未有謹嚴<lb/>
若此者學者用志於此斯識趣正而言不倍矣<lb/>
右文章正宗二十四巻凡七冊今存五冊欠巻一至巻<lb/>
八不完余客武昌時假館授徒有秦叟者以二子從叟<lb/>
<pb n="KR4e0090_WYG_046-12a"/>
耿介豁達賈書為業所畜有十餘年不售者以是坐貧<lb/>
數月束脩無所入叟曰先生用書惟意所取也為取大<lb/>
學衍義及陶淵明詩叟以為㢘指所從學十嵗子笑曰<lb/>
是兒初生時千錢所得耳余曰畜十年不當得萬錢乎<lb/>
叟曰先生自處厚奈何以薄處我余為再取文章正宗<lb/>
叟益以王維孟浩然韋應物詩孟韋詩皆舊刻特完叟<lb/>
復顧余笑曰此書亦靜極當動也余既以書去是夜秦<lb/>
隣家火延秦書肆盡焚之明旦余往弔焉叟曰物成敗<lb/>
<pb n="KR4e0090_WYG_046-12b"/>
有定數先日而歸先生以獲全者亦數也余後携書在<lb/>
京師姪子相登第賜居崇禮坊一日就吾家取衍義一<lb/>
冊正宗二冊又取陶王孟韋詩及他書歸讀是夜隣舍<lb/>
火延相家所畜書盡焚之於是余所得於秦叟者惟存<lb/>
此五冊及衍義三冊如相後一日持去不及於燬然思<lb/>
叟定數之言固非偶然哉<lb/>
劉士拯給事廵按交阯留此見惠時余初至北京客窓<lb/>
書冊甚少有惠書者即以為珎寳此集凡五冊<lb/>
<pb n="KR4e0090_WYG_046-13a"/>
　　　文選<lb/>
昭明文選六十巻唐六臣注於今學者得見漢魏以来<lb/>
文章獨賴此編之存刻板在太學吾家三十冊初闕頗<lb/>
多盖借録踰累年歴十數家猶未能悉補也凡今書板<lb/>
多闕不獨此書而欲得一書有印裝補録之勞非朝夕<lb/>
所能成者置書之難如此如後之人有之而不知愛重<lb/>
亦獨何心<lb/>
　　　韓文<lb/>
<pb n="KR4e0090_WYG_046-13b"/>
史漢之後文章大家必首稱韓栁余在武昌初得栁文<lb/>
於吳公佑而韓文未有也樊子賢先軰以此本遺余凡<lb/>
四冊且為余誦先儒之言曰退之因攻文而見道周程<lb/>
既明道而發於文君子亦泝流求源耶抑自源徂流耶<lb/>
余甚感其意盖三十年於今矣忽忽如昨日云者孔子<lb/>
曰四十五十而無聞不勝媿嘆也<lb/>
　　　栁文<lb/>
栁文四冊余至武昌與吳啟公佑往還時其家賈書籍<lb/>
<pb n="KR4e0090_WYG_046-14a"/>
以助日給因取此本見贈洪武巳巳嵗也又二十有五<lb/>
年三月朔識<lb/>
　　　韓栁文<lb/>
韓栁文各三冊得之建昌秀才黄卓韓文闕外集十巻<lb/>
栁文闕外集二巻附録一巻今書坊所行多如此其間<lb/>
用朱㸃抹者依謝疊山本墨㸃抹者羅通齋本通齋名<lb/>
泰廬陵人范徳機嘗師之<lb/>
　　　續文章正宗<lb/>
<pb n="KR4e0090_WYG_046-14b"/>
續文章正宗二十巻真文忠公輯其目有二曰論理曰<lb/>
敘事敘事之下各以類分之皆宋文也歐蘇曽王之作<lb/>
為多間有范希文李泰伯劉貢父曽肇及秦黄張晁數<lb/>
篇可謂精矣吾友尹彦璟每不滿其不載司馬温公諫<lb/>
院題名記此論固當然太極圖說西銘易春秋傳序皆<lb/>
論理之大者而皆不録何耶豈尊之而不以混於文章<lb/>
家耶此書末巻有目而無文豈亦未成之書哉今刻板<lb/>
在太學吾家凡六冊<lb/>
<pb n="KR4e0090_WYG_046-15a"/>
　　　歐文書簡<lb/>
六一公五世孫伋知饒州日取周益公家歐文本重刻<lb/>
之余近見饒本比益公本増書簡五十餘篇豈伋所自<lb/>
得而増之歟因取録置各巻之後<lb/>
　　　歐文外集<lb/>
歐文外集二十五巻二冊録於翰林庶吉士楊勉前有<lb/>
年譜而行狀墓志祭文附録在後吾家此文及東坡文<lb/>
録者非一手又皆寡諳文理故多錯謬未得校正也<lb/>
<pb n="KR4e0090_WYG_046-15b"/>
　　　不完韓文<lb/>
右不完韓文一冊士竒年十二三侍家叔子言先生過<lb/>
水南段福可得之先生指其中批㸃語士竒曰此先主<lb/>
簿公手筆也而缺壊多矣遂取歸補完重裝盖於今又<lb/>
四十年最為吾家舊書也<lb/>
　　　蘇老泉文<lb/>
右老泉詩文三十餘首與用之同讀全集而擇之者也<lb/>
世之論文章家曰一代不數人一人不數篇觀於此可<lb/>
<pb n="KR4e0090_WYG_046-16a"/>
知其難矣<lb/>
　　　二范文集<lb/>
友人監察御史王守真初為蘇州推官奏事京師胥晤<lb/>
因問郡之先賢其後今何如首云范氏子孫尚衆皆敦<lb/>
實非公事不入城府保藏先世文集刻板完具如新既<lb/>
共嘅歎天道於仁人有後如此世之人鑒之而不為仁<lb/>
者其獨何心又從求得此集文正公文二冊奏議一冊<lb/>
年譜一冊忠宣公文二冊褒賢碑記等文一冊總七冊<lb/>
<pb n="KR4e0090_WYG_046-16b"/>
云<lb/>
　　　蘇東坡文<lb/>
右蘇東坡六冊録於胡祭酒若思盖所録者東坡集起<lb/>
二十四巻至四十巻後集起八巻至十巻外集起二十<lb/>
五巻至九十巻奏疏内外制及詩皆未得録也<lb/>
　　　曽南豐文<lb/>
南豐先生文録本四冊起第九巻至五十巻録於金諭<lb/>
徳㓜孜闕前八巻詩未録先生之文所為可貴非獨文<lb/>
<pb n="KR4e0090_WYG_046-17a"/>
之工言於濂洛之學未著之先而往往相合亦由學之<lb/>
正也古之君子為文皆本於學學博矣又必貴乎正故<lb/>
先生之文與蘇氏雖皆傳於世而學則不可以槩論也<lb/>
　　　黄山谷刀筆<lb/>
山谷先生刀筆一冊余得之蘇州秀才蕭湘凡二十巻<lb/>
不獨書詞之工其論為學作文寫字皆有至理惜此夲<lb/>
鈔本缺折處多錯謬未得善本正之<lb/>
　　　朱文公文集<lb/>
<pb n="KR4e0090_WYG_046-17b"/>
晦菴先生文集一百巻先生平昔於四書諸經史傳發<lb/>
先哲之精藴啟来學之聰明者其書多矣乃其餘力見<lb/>
諸文章其多又如此而皆至理之所寓也學士君子所<lb/>
不可無者吾家二十二冊得諸楊庶子勉仁云<lb/>
　　　吕東萊文<lb/>
東萊先生文集十五巻别集十六巻集録十巻外集五<lb/>
巻又有附録在後吾家八冊得於中書舍人陳彞訓總<lb/>
題曰文集刻板在北京國子監所闕盖四之一云<lb/>
<pb n="KR4e0090_WYG_046-18a"/>
　　　栟櫚集<lb/>
栟櫚集者閩沙縣鄧肅志宏所著肅有傳在宋史初為<lb/>
大學生進花石詩諷徽宗被斥髙宗即位擢左正言數<lb/>
言國家大計又被斥觀其詩文可以想見其人吾家二<lb/>
冊得諸肅邑人今吏科給事中陳山云<lb/>
　　　録崇古文訣<lb/>
右録崇古文訣一冊起韓退之毛頴傳訖錢君倚義田<lb/>
記不完書也前徳安貳守羅先生手筆先生為人整潔<lb/>
<pb n="KR4e0090_WYG_046-18b"/>
雖細微事及造次之頃必不苟嘗曰小事不敢茍則於<lb/>
大事亦不苟矣此編盖避兵亂山谷中所録也<lb/>
　　　録吳草廬文<lb/>
右録草廬先生文一冊余得之晏彦文甫總敘録問答<lb/>
書說記序一百六十一首皆理致精粹後學所宜盡心<lb/>
者<lb/>
　　　支言集<lb/>
右支言集元吳文正公草廬先生所著也刻板在衢州<lb/>
<pb n="KR4e0090_WYG_046-19a"/>
常山縣余得之金司直用誠自一巻至三十六巻凡三<lb/>
冊元之盛際北有許文正公南有先生皆道學大儒其<lb/>
功在朝廷在學者表然重當時而垂後世文雖先生餘<lb/>
事然使後學得以窺見先生萬一而私淑焉者獨有頼<lb/>
於斯先生諸經皆有著述及支言集皆巳板行兵後散<lb/>
失其家所存惟支言集公五世孫瓘為常山丞能持身<lb/>
愛民欲重刻支言集而貧無資乃歸賣其家園田為之<lb/>
刻未畢坐事去官其巳刻者余所得是巳未刻尚多盖<lb/>
<pb n="KR4e0090_WYG_046-19b"/>
碑志之類<lb/>
　　　支言後集<lb/>
右草廬先生支言集自三十七巻至一百巻凡二冊余<lb/>
續得之先生五世孫子常先生元大儒又先待制延祐<lb/>
甲寅鄊闈座主有通家之舊故余所至聞其後世輙願<lb/>
見之所遇如常山丞子宣如子常皆敦雅有行義不愧<lb/>
其世家而此集實子宣子常所恊力而成之者也<lb/>
　　　録虞學士文<lb/>
<pb n="KR4e0090_WYG_046-20a"/>
録虞學士文六冊傳於周編修崇述家即韓克莊所刻<lb/>
本也世又有大字刻本歐陽圭齋為序者與此微異二<lb/>
刻皆不存今書坊本視余家所録缺三之一公以道學<lb/>
自重而今所傳者文耳讀者可以即此而窺彼也<lb/>
　　　録掲文安公文四集<hi>四首</hi>
掲文安公篤學清操為文章義正辭潔矩矱森嚴一代<lb/>
之望也嘗見公文集刻本有二考之皆為授經郎以前<lb/>
所作余家所録文二冊傳於蔣立恭家比聞僧録司官<lb/>
<pb n="KR4e0090_WYG_046-20b"/>
溥洽有公文集十冊詢之巳失其一所存九冊其徒持<lb/>
歸四明不及得觀也<lb/>
右掲學士詩及頌表亦舊録於蔣立恭者今書坊所刻<lb/>
掲詩多此録所無宜補之未暇也<lb/>
元史掲公傳見公上太平政要四十九冊而無其文凡<lb/>
余見公文集數本亦無之獨此本舊録於蔣立恭家者<lb/>
有固當為善本也<lb/>
右掲文安公曼碩文集十二冊永樂丁酉録於朱中書<lb/>
<pb n="KR4e0090_WYG_046-21a"/>
李寧盖得禮部郎中王儀之家藏刻本也凡五十巻而<lb/>
巳缺十三巻八巻至十四巻十八巻至二十一巻皆詩<lb/>
二十二巻賦四十巻題跋此十三巻所缺者余舊録本<lb/>
盖間有之然此集詩文亦有目録雖有而巻内無者不<lb/>
知如何也<lb/>
　　　黄文獻公文二集<hi>二首</hi>
黄文獻公溍字晉卿金華人與先待制同登元延祐乙<lb/>
卯進士第此科得士最盛左右榜通五十六人其文行<lb/>
<pb n="KR4e0090_WYG_046-21b"/>
政治國史有傳者歐陽𤣥原功馬永古特祖常伯庸許有<lb/>
任可用張起巗夢臣于文傳壽道楊載仲𢎞公與先待<lb/>
制十數人也而兵後文集之存者惟公一人盖亦門人<lb/>
之力余家六冊得諸王杰文英公之鄊人云<lb/>
進士嶺南郭瑛為金華令能守身愛民民歸之如父母<lb/>
有古良吏之風焉其来京師也惠余文獻集及胡仲子<lb/>
文文獻先曽祖同年進士余所宜重矧郭令所惠乎<lb/>
　　　栁待制文<lb/>
<pb n="KR4e0090_WYG_046-22a"/>
栁待制文集四冊二十巻金華栁貫道傳所著道傳初<lb/>
受學金仁山而為文古雅辨博金華故文獻郡元之盛<lb/>
際道傳及黄晉卿先後而出與虞掲歐陽諸君子齊名<lb/>
可謂盛矣其文皆有刻板在郡學余皆得之文英初得<lb/>
晉卿文尚完道傳缺三之一耳至今未數年然聞晉卿<lb/>
文無復全書而道傳所存僅五之二惜哉此其邦之文<lb/>
獻固可知乎而亦豈獨金華為然<lb/>
　　　劉申齋文<lb/>
<pb n="KR4e0090_WYG_046-22b"/>
劉申齋先生名岳申字髙仲吾廬陵人元史有傳與先<lb/>
待制友善考家集先祖兄弟皆出其門此集一冊余録<lb/>
於胡學士光大聞今吉水一士人家藏先生親筆文槀<lb/>
甚富欲求一見無由得造也盖非獨其文髙古於吾郡<lb/>
故家文獻多可考也<lb/>
　　　濂洛諸儒像<lb/>
濂洛二程紫陽四先生皆道統之正宗萬物之元氣孔<lb/>
孟以来至矣哉不可尚巳諸先生明聖人之精為之輔<lb/>
<pb n="KR4e0090_WYG_046-23a"/>
翼皆盛有功斯道者也紫陽先生贊辭備矣學者瞻仰<lb/>
徳容涵泳贊辭盖庶乎如及禮義之門而望見道徳之<lb/>
堂也然所為不可尚與夫盛有功者具在成書學者不<lb/>
可即此以求至乎易曰知至至之余與克已雖老亦可<lb/>
以巳哉因拜觀此巻敬書于後<lb/>
　　　余青陽文<lb/>
右余青陽文集一冊得之鄉貢進士柯暹盖近年安慶<lb/>
所刻附以事蹟及傳誠當然何用以祭文挽詩贅其後<lb/>
<pb n="KR4e0090_WYG_046-23b"/>
也挽詩有惡謬者此編刻者之陋盖又甚於南昌刻文<lb/>
山集也<lb/>
　　　李雲陽文<lb/>
雲陽李祈别號祈字一初茶陵人元至順癸酉進士第<lb/>
二人官至儒學提舉元亡遂不仕此刻板在永新余近<lb/>
得之永嘉秀才徐𢎞道<lb/>
　　　續潛溪文粹<lb/>
右續潛溪文粹二冊多缺板本曹兾成家書借余而未<lb/>
<pb n="KR4e0090_WYG_046-24a"/>
歸者也對之每興山陽聞笛之歎<lb/>
　　　覆瓿集<lb/>
覆瓿集誠意伯括蒼劉基著其家有刻板余所蓄三冊<lb/>
得之黄學士宗豫劉之文不減宋潛溪而世獨稱宋者<lb/>
劉掩於功業耳<lb/>
　　　郁離子<lb/>
郁離子一冊括蒼劉基伯温撰郁離以言其文也刻板<lb/>
在其家余得之前浙江布政司照磨王仲志<lb/>
<pb n="KR4e0090_WYG_046-24b"/>
　　　胡仲子文<lb/>
胡仲子文刻板在金華吾家二冊周紀善是修所惠者<lb/>
仲子名翰一字仲申與宋學士同門洪武初嘗預修元<lb/>
史其文粹深宋甚推重云<lb/>
　　　貝清江集<lb/>
清江集者檇李貝瓊廷臣著瓊嘗師楊㢘夫洪武初預<lb/>
修元史仕為國子助教以卒余家三冊洪武乙亥得之<lb/>
其子楚府紀善季翔云<lb/>
<pb n="KR4e0090_WYG_046-25a"/>
　　　蘇編修文<lb/>
蘇編修伯衡字平仲宋文定公之裔洪武初文名與宋<lb/>
潛溪伯仲間潛溪為學士嘗舉以自代此集刻於處州<lb/>
余家四冊得之王景彰學士<lb/>
　　　吳魯客文<lb/>
閩人吳魯客名海近時閩中之文以魯客為巨擘其徒<lb/>
王孟楊編刻以傳此冊孟楊為翰林檢討時見贈者也<lb/>
　　　鄭氏文集<lb/>
<pb n="KR4e0090_WYG_046-25b"/>
右浦江義門鄭氏文集總十二冊翰林檢討叔美所惠<lb/>
其麟溪集二冊載時賢詩文及譜圖規範葯房集五冊<lb/>
隨菴集一冊半軒集二冊遂初齋集二冊皆鄭氏先世<lb/>
之文義門鄭氏聞於四方乆矣其累世徳行文章皆具<lb/>
於此可以考徵而規範之井然則治家者皆可以為法<lb/>
矣<lb/>
　　　師山文集<lb/>
師山集者元歙人鄭玉著同郡程以文為之序朝廷嘗<lb/>
<pb n="KR4e0090_WYG_046-26a"/>
徵玉為待制以疾辭家居惟日著書為事國朝兵入徽<lb/>
州守將將要致之曰吾豈事二姓者明日具衣冠北面<lb/>
再拜自經死見元史忠義傳此集吾得之歐陽允和<lb/>
　　　劉文霆集<lb/>
右劉文霆集文霆名聞安城人元天厯庚午進士官至<lb/>
沔陽知府文名重當時後以沔陽之節不完故不見稱<lb/>
於世今其家巳無嗣此集近年其外孫楊嗣慶所編刻<lb/>
余得之安城尹道冲<lb/>
<pb n="KR4e0090_WYG_046-26b"/>
　　　山隂集<lb/>
山隂集者清江劉永之仲脩著仲修治春秋學其詩文<lb/>
清麗古雅尤為當時所重工書法篆楷行草皆有師承<lb/>
嘗聞之長者始仲修既冠未知學因過婦翁同郡練伯<lb/>
升翁長子婿也蚤有文譽翁家特異視之而庸衆人視<lb/>
仲修即發憤歸就學窮日夜不懈親良師友講論切磋<lb/>
三年學業大進時譽更出伯叔右是以士貴乎立志也<lb/>
又聞仲修家富貲賖貸施數郡仲修獨泊然布素日靜<lb/>
<pb n="KR4e0090_WYG_046-27a"/>
處一室書籍翰墨自娛客至不為盛饌酒數行論文賦<lb/>
詩焚香鳴琴而巳家事未嘗一留意非逢掖士未嘗一<lb/>
接言笑也可謂幽貞絶俗者矣此集吾得之右春坊中<lb/>
允吳君仲平甫云<lb/>
　　　靜修文集<lb/>
大賢君子其身係國家之元氣斯文之命脉實天生之<lb/>
為世道計初非有出處之異也元之盛際許魯齋劉靜<lb/>
修其人焉魯齋勛業在朝廷在學者靜修不出而髙風<lb/>
<pb n="KR4e0090_WYG_046-27b"/>
清節與之齊駕盖百世之師也靜修之書傳於今者惟<lb/>
此集學者豈可忽哉<lb/>
　　　交州稾<lb/>
右元天台陳孚剛中交州槀一冊盖至元壬辰奉使安<lb/>
南所作有玉堂槀附在後士以氣為主有其志無其氣<lb/>
不能有為志與氣俱而不得乎命亦不能以有為也若<lb/>
剛中其亦不得於命者歟此集刻板在淛江余舊得之<lb/>
廬陵王仲志云<lb/>
<pb n="KR4e0090_WYG_046-28a"/>
　　　朱文公年譜二集<hi>二首</hi>
朱文公年譜一冊刻板在徽州余得之翰林典籍陳壽<lb/>
朱子年譜永樂初元得之前江西僉憲吕升視新得者<lb/>
差明白<lb/>
　　　元城先生語録<lb/>
右元城劉忠定公語録一冊亦黎教授所贈者公之學<lb/>
得於司馬文正公横浦先生序之的矣學者不可忽也<lb/>
　　　穀軒槀後<lb/>
<pb n="KR4e0090_WYG_046-28b"/>
平生懶作詩文往往為親朋鄉人所强不得己應之前<lb/>
年王䆅鍾㫼及康榮甥在京師各為取槀草録出數十<lb/>
篇遂綴作一帙而題其首曰穀軒槀既不復次第其作<lb/>
之嵗月其間多錯誤亦不及盡改也寄遺仲子使姑藏<lb/>
之耳<lb/>
　　　崇古文訣<lb/>
樓迂齋選古文訣雖其去取自有意要之不若真西山<lb/>
文章正宗之精而粹也吾家四冊市之於張侗中書之<lb/>
<pb n="KR4e0090_WYG_046-29a"/>
子<lb/>
　　　金石例<lb/>
金石例十巻元侍講學士潘文僖公著纂輯古式及例<lb/>
至詳備文僖名昂霄字景梁號蒼崕先待制延祐乙卯<lb/>
廷試讀巻官其書固吾所當重惜此冊得之湖廣僉憲<lb/>
王霖而出於吏人所録不整未有暇力更録也永樂丁<lb/>
酉九月一日識<lb/>
　　　南北史<lb/>
<pb n="KR4e0090_WYG_046-29b"/>
李延壽譔南北史南起宋盡陳凡八十巻北起魏盡隋<lb/>
凡一百巻延壽唐史官為此書先儒多善之所少者於<lb/>
妖異謡䜟頗繁猥然過舊史逺矣今刻板在福州府學<lb/>
吾家南史十五冊北史十三冊總二十八冊得之歐陽<lb/>
允和者也<lb/>
　　　吳彦直詩後<lb/>
此合浦令吳彦直謫居任丘臨終所作二詩一以寄朋<lb/>
友一念其子之在逺外皆天理民彛之正也余嘗聞翰<lb/>
<pb n="KR4e0090_WYG_046-30a"/>
林王侍講時彦道其為學與政盖一時士大夫之賢者<lb/>
而屬纊之際其所言切而婉整而不亂如此尤足以見<lb/>
平生之所養彦直臨川文正公之曽孫也可為不辱者<lb/>
矣<lb/>
　　　清類經星分野大畧抄本<lb/>
右所録郡縣詳畧不同者盖以分野書與今刋行郡縣<lb/>
參對如全郡所轄州縣星域皆同則但書其目而欲知<lb/>
其詳則於刋行郡縣中考之如所轄州縣星域不同則<lb/>
<pb n="KR4e0090_WYG_046-30b"/>
明著其州某縣庶㡬不紊盖偶遇此書倉卒抄録不能<lb/>
詳整而為此簡便有暇當録過然聞南京太學有全書<lb/>
刻板必求史志靜印寄也永樂甲辰四月朔志<lb/>
　<lb/>
　<lb/>
　<lb/>
　<lb/>
　東里續集巻十八<lb/>
</p>
<p>
</p>
  </div>
</body>
</text>
</TEI>
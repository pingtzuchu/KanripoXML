<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>元音巻一</head> <lb/>
    <p>
<pb n="KR4h0093_WYG_001-1a"/>
欽定四庫全書<lb/>
　元音巻一<lb/>
　　劉因<hi>字夢吉號静修容城人太子賛善</hi>
　　　黄金臺<lb/>
燕山不改色易水無新聲誰知數尺臺中有萬古情區<lb/>
區後世人猶愛黄金名黄金亦何物能為賢重輕徳輝<lb/>
照九仭鳳鳥才一鳴伊誰腐䑕棄坐見饑鳶爭周道日<lb/>
東漸二老皆西行養民以致賢王業自此成黄金與山<lb/>
<pb n="KR4h0093_WYG_001-1b"/>
平不救兵縱横落日下荒臺山水有餘清<lb/>
　　　翟節婦詩<lb/>
　昔金源氏之南遷也河朔土崩天理蕩然人紀為之<lb/>
　大擾誰復維持之者而易之西山乃有婦人曰翟氏<lb/>
　年二十餘其夫從軍死於王事出入兵刃徃復數百<lb/>
　里晝伏夜行以其屍歸負土而葬之既葬自以早寡<lb/>
　無子遭時如此思以義自完乃自决於墓側隣里救<lb/>
　而復蘇終始一節今八十餘年矣夫人心之極有世<lb/>
<pb n="KR4h0093_WYG_001-2a"/>
　變之所不可奪者於此亦可以見之余聞之於是作<lb/>
　詩俾其外孫田磐刻之石使翟氏風節如在亦庶幾<lb/>
　乎吳人河女之章焉<lb/>
兵塵浩無際烈士難自全婦人無九首志欲不二天燕<lb/>
山翟氏女既嫁夫防邊一朝聞死事健婦増慨然生有<lb/>
如此夫早寡非所憐求屍白刃中負土家山前事去哀<lb/>
亦深義盡身可捐無兒亦何為所依惟黄泉鄉隣救引<lb/>
訣烈日丹𠂻懸誰辨節孝翁重賦睢陽賢我昨過其鄉<lb/>
<pb n="KR4h0093_WYG_001-2b"/>
山水猶清妍聞風髮如竹飄飄動踈煙千年吟詩臺峨<lb/>
峨大寜顛為招馮太師和我節婦篇<hi>大寜山有馮道吟詩臺距翟居甫數</hi>
<hi>十里</hi>
　　　燕平學僊臺<lb/>
碣石來海際西南奄全燕中有學仙臺燕平欲昇天燕<lb/>
平骨已朽遺䑓猶相傳雖復生青松嵗乆摧為煙極<hi>目</hi>
望海波不見三山巔三山巨鰲簮山人蟣蝨然使無不<lb/>
足論信有亦可憐大塊與洪鑪金石難乆堅天地㑹有<lb/>
<pb n="KR4h0093_WYG_001-3a"/>
盡何物為神仙空山無笙鶴落日下饑鳶今古非一臺<lb/>
浩歎秋風前<lb/>
　　　宋理宗書宫扇<lb/>
　杭州宫扇二好事者得之燕市一畫雪夜泛舟一畫<lb/>
　二色菊理宗題其首有興盡為期及晚節寒香之句<lb/>
　諸公賦詩余亦同作<lb/>
天津月明啼杜鵑梁園春色凝寒煙傷心莫説靖康前<lb/>
吳山又到繁華年繁華幾時春已換千古萬古合歡扇<lb/>
<pb n="KR4h0093_WYG_001-3b"/>
銅雀香銷見墨痕秋去秋來幾㤙怨一聲白鴈落西風<lb/>
冠蓋散為煙霧空百錢襪錦天留在禍胎要鍳驪山宫<lb/>
當時夢裏金銀闕百子樓頭無六月瓊枝秀發後庭春<lb/>
珠簾晴捲天門雪棹歌一曲白雲秋不覺金人淚暗流<lb/>
乾坤幾度青城月扇影無情也觧愁五雲回首燕山北<lb/>
燕山雪花大如席雪花漫漫氷峨峨大風起兮奈爾何<lb/>
　　　歸去來圗<lb/>
淵明豪氣昔未除翺翔八表凌天衢歸來荒徑手自鋤<lb/>
<pb n="KR4h0093_WYG_001-4a"/>
草中恐生鎦寄奴中年欲與夷皓俱晚節樂地歸唐虞<lb/>
平生磊磊一物無停雲懷人早所圗有酒今與龎通沽<lb/>
眼中之人不可呼哀歌撫巻聲嗚嗚<lb/>
　　　㓜安濯足圗<lb/>
漢家無復雲臺功生平不識大耳公眼中天意鏡中語<lb/>
此身只有扁舟東關東諸公亦英雄百年能辦山陽封<lb/>
歸來老栢號秋風世事悠悠七十翁乾坤故物兩足在<lb/>
霜海浮雲空復空無刀可斷華太尉有死不為丕太中<lb/>
<pb n="KR4h0093_WYG_001-4b"/>
丹青皁㡌凛氷雪髙山目送㝠飛鴻為問蘇家好兄弟<lb/>
萬古北海誰真龍<hi>長公愛文舉次公愛㓜安蓋氣質各以類云</hi>
　　　采菊圗<lb/>
天門折翼不冄舉袖手四海横流前長星飲汝一杯酒<lb/>
留我萬古羲皇天廟堂衮衮宋元勲誰信東籬有晋臣<lb/>
南山果識悠然處不惜寒香持贈君<lb/>
　　　易臺<lb/>
望中孤鳥入消沉雲帶離愁結暮陰萬國河山有燕趙<lb/>
<pb n="KR4h0093_WYG_001-5a"/>
百年風氣自遼金物華暗與秋容老杯酒不隨人意深<lb/>
無限霜松動巖壑天教揺落助清吟<lb/>
　　　海南鳥<lb/>
越鳥羣飛朔漠濵氣機千古見真純紇干風景今如此<lb/>
女國園林亦暮春精衛有情銜太華杜鵑無血到天津<lb/>
聲聲觧墮金銅淚未信吳兒是木人<lb/>
　　　過方古故居<lb/>
　古金大定間人常舉進士不第遂歸獨居一室置琴<lb/>
<pb n="KR4h0093_WYG_001-5b"/>
　書其側不妄與人交縣令佐公服候門亦以遜詞謝<lb/>
　遣之有田數十畆食其獲如菽熟惟食菽鄉人好事<lb/>
　者欲以米易之不聴曰是天所食者不可易也監察<lb/>
　御史接行郡邑聞其行上之不報其為人蓋亦近於<lb/>
　聖學之所謂狷史學之所謂獨行者歟先父每舉以<lb/>
　律鄉人之貪鄙者故鄉人至今能道之古殁無後其<lb/>
　丘隴已為樵牧區今過其居亦莽為荆棘矣不覺感<lb/>
　歎夫發潜徳而紀先賢實後生之責也顧力未能焉<lb/>
<pb n="KR4h0093_WYG_001-6a"/>
　姑題詩以紀先父之訓<lb/>
名姓初聞自過庭山田食力老窮經鄉閭月旦歸公論<lb/>
耆宿風流尚典刑盛事重吟鳬繹集懷賢誰築聘君亭<lb/>
還家遊子悲千種念舊思親淚最青<lb/>
　　　銅雀瓦<lb/>
諸侯負漢已堪憐直筆何為亦魏編却愛曹瞞臺上瓦<lb/>
至今猶屬建安年<lb/>
　　　題理宗煙波横披圗<lb/>
<pb n="KR4h0093_WYG_001-6b"/>
自古興衰不可常每從運氣見文章誰知萬古中天月<lb/>
只辦南樓一夜凉<hi>太祖常詠月云才到中天萬國明理宗和云併在南樓一夜凉故以寓其</hi>
<hi>意云云</hi>
　　許衡<hi>字仲平號魯齋河内人中書左丞儒教大宗師</hi>
　　　趙氏南莊<lb/>
曉起北窻涼清談戢羽觴入簾花氣重落紙燕泥香夢<lb/>
裏青山好吟邉白髪長秋風載書籍相對築茅堂<lb/>
　　　憶賈君玉<lb/>
<pb n="KR4h0093_WYG_001-7a"/>
賈君清介士吾輩鮮能群守志王元伯甘貧范史雲銅<lb/>
臺書廢讀東郡酒方醺何日尋先約青燈共夜分<lb/>
　　元好問<hi>字裕之號遺山</hi>
　　　箕山<lb/>
幽林轉陰厓鳥道人跡絶許君棲隠地唯有太古雪人<lb/>
間黄金貴物外秪自潔尚厭一瓢喧重負寜所屑降𠂻<lb/>
均義禀汩利妄智决得隴又望蜀有齊安用薛干戈幾<lb/>
蠻觸宇宙日流血魯連蹈東海夷叔采薇蕨至今陽城<lb/>
<pb n="KR4h0093_WYG_001-7b"/>
山衡華兩丘垤古人不可作百念肝肺熱浩歌北風前<lb/>
悠悠送孤月<lb/>
　　　西樓曲<lb/>
游絲落絮春漫漫西樓晚晴花作團樓中少婦弄瑶瑟<lb/>
一曲未終坐長嘆去年與君西入闗春風浩蕩隨金鞍<lb/>
今年匹馬妾東還零落芙蓉秋水寒并刀不剪東流水<lb/>
湘竹年年泪痕紫海枯石爛兩鴛鴦只合雙飛便雙死<lb/>
重城車馬紅塵起乾鵲無端為誰喜鏡中獨語人不知<lb/>
<pb n="KR4h0093_WYG_001-8a"/>
欲挿花枝泪如洗<lb/>
　　　結楊桞怨<lb/>
長樂坡前一杯酒鄭重行人結楊桞可憐楊桞千萬條<lb/>
㸔㸔盡入行人手輕煙細雨緑相和惱亂春風態度多<lb/>
路人愛此風流樹無奈朝攀暮折何朝攀暮折何時了<lb/>
不道行人暗中老素衣今日洛陽塵白髪明朝塞城草<lb/>
桞色年年嵗嵗青闗情何事管離情春風誰向丁寜道<lb/>
折盡柔條莫再生<lb/>
<pb n="KR4h0093_WYG_001-8b"/>
　　　杏花落後分得歸字韻<lb/>
獺髓能醫病頰肥鸞膠無那片紅飛殘陽淡淡不肯下<lb/>
流水溶溶何處歸煑酒青林寒食過明粧髙燭賞心違<lb/>
寫生正有徐熈在漢苑招魂果是非<lb/>
　　閻復<hi>字子静東平人</hi>
　　　遺山先生挽詩<lb/>
蕭寺秋風捲玉荷月明人影共娑娑誰知别後驪駒曲<lb/>
便是先生薤露歌野史夜寒蟲蠧簡錦機春暖鳳停梭<lb/>
<pb n="KR4h0093_WYG_001-9a"/>
祇應前日西州路常使羊曇忍淚過<lb/>
　　　亷平章挽詩<lb/>
海岳儲精五十秋早聞仙馭躡金虬梁公獨擅斗南譽<lb/>
老范長懷天下憂東閣閑闗蒼蘚合西山埋玉白雲稠<lb/>
鳳池人物誰優劣合在元龍百尺樓<lb/>
　　姚樞<hi>字公嚴號靈春栁城人學士承㫖</hi>
　　　被顧問題張萱畫明皇擊梧按樂圗<lb/>
阿萱五季名畫師尤工粉墨含春姿君王遊蕩墮聲色<lb/>
<pb n="KR4h0093_WYG_001-9b"/>
不知聲色傾人國開元無逸致太平天寳奢風生五兵<lb/>
偃月堂近幽薊逺潜謀不入芙蓉苑咸陽行色馬嵬塵<lb/>
萱筆雖工恐未真四海蒼生半魚肉歸來豈為香囊哭<lb/>
一日重開日月光黄金却鑄郭汾陽<lb/>
　　徐世隆<hi>字威卿陳州西華人</hi>
　　　挽文丞相<lb/>
大元不殺文丞相君義臣忠兩得之義似漢王封齒日<lb/>
忠於蜀將斫顔時乾坤日月華夷見海嶺風霜草木知<lb/>
<pb n="KR4h0093_WYG_001-10a"/>
只恐史官編不盡老夫和淚寫新詩<lb/>
　　郝經<hi>字伯常陵川人侍讀學士充國信使</hi>
　　　巴陵女子行<lb/>
　已未秋九月王師度江大帥巴圖自鄂渚以一軍覘<lb/>
　上流遂圍岳岳潰入於洞庭俘其遺民以歸節婦巴<lb/>
　陵女子誓不辱于兵書詩衣帛見意赴江而死其自<lb/>
　叙曰巴陵女子韓希孟魏公五世孫歸於尚書賈公<lb/>
　之男璚岳州破被俘之明日以衣帛書詩願好事君<lb/>
<pb n="KR4h0093_WYG_001-10b"/>
　子知吾宋家有節婦者其詩悲婉激切有漢魏歌謡<lb/>
　風氣如天果喪宋氏出門淚如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我本瑚璉器安肯<lb/>
　作溺皿借此清江水葬我全首領皇天如有知定作<lb/>
　血靣請願魂化精衛填海使成嶺殆數百言辭意壯<lb/>
　烈有古義士未到者余既髙希孟之節且悲其志作<lb/>
　巴陵女子行<lb/>
北來諸軍飛渡江突騎一夜滿岳陽樓頭火起入閭巷<lb/>
曹伍偶走如牛羊巴陵女子尚書婦生平不識門前路<lb/>
<pb n="KR4h0093_WYG_001-11a"/>
亂兵駈出勢倉皇夫婿翁姑在何處吞聲掩淚行且啼<lb/>
啼痕沾濕越羅衣此身忍使人再辱裂帛暗寫臨終詩<lb/>
上言社稷安危事下説投江誓天志一回宛轉一悲辛<lb/>
心折魂飛不成字詩成淚盡赴江流蛾眉蕭颯天為愁<lb/>
芙蓉零落入秋水玉骨直葬青海頭古來烈婦才一二<lb/>
誰似巴陵更文理名與長江萬古流丞相魏公還不死<lb/>
　　　太平頂讀秦碑<lb/>
岱宗太平頂磨崖皆天齊左列則天頌右刻張説辭文<lb/>
<pb n="KR4h0093_WYG_001-11b"/>
采與書法不離近代規漢封宛在周觀東秦壇夐出絶<lb/>
頂西壇前圎平值中峰突兀上有始皇碑年深雨漬百<lb/>
裂餘折作兩峰蹲半規靣陽數字仍可辨隙縫重銜苔<lb/>
蘚皮中間隠約見制可完好可辨唯臣斯拳如釵股直<lb/>
如筯屈鐵碾玉秀且竒千年瘦勁益飛動廻視滿山肥<lb/>
更癡當時風雨有餘怒豈容夸石獨在兹祗應神明愛<lb/>
尤物不肯轟擊常䕶持昔年韓文公曾賦<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁詩字青<lb/>
石赤皆傳聞漫為咨嗟涕漣洏何如親登㤗山日觀峯<lb/>
<pb n="KR4h0093_WYG_001-12a"/>
光恠特見絳氣纒金虹摩挲細讀秦相碑天門髙咏來<lb/>
清風乃知山靈不相負夜宿天邉不忍去醉依雲牕重<lb/>
回顧<lb/>
　　姚燧<hi>字端甫號牧菴洛陽人學士承㫖</hi>
　　　别王良輔<lb/>
只聞官罷尚荆州不謂相逄郢水秋如我避賢三退舍<lb/>
與君為客一登樓人才妄自金鳴冶世事從渠劒刻舟<lb/>
明日分携武昌去應煩南夢到滄洲<lb/>
<pb n="KR4h0093_WYG_001-12b"/>
　　楊果<hi>字正卿蒲陰人</hi>
　　　羽林行<lb/>
銀鞍白馬鳴玉珂風花三月燕支坡侍中女夫領軍事<lb/>
黄金買斷青樓歌少年羽林出名字隨從武皇偏得意<lb/>
當時事少游幸多御馬御衣嘗得賜年年春水復秋山<lb/>
風毛雨血金蓮川歸來宴賀滿宫醉山呼揺動東南天<lb/>
明昌太和承平乆北人嵗獻葡蔔酒一聲長嘯四海空<lb/>
繁華事徃空迴首懸瓠月落城上牆天子死不為降王<lb/>
<pb n="KR4h0093_WYG_001-13a"/>
羽林零落只君在白頭辛苦趨路傍腰無長劒手無鎗<lb/>
欲語前事涕滿裳洛陽城下嵗華暮秋風秋氣傷金瘡<lb/>
龍門流出伊河水北望臨潢八千里蔡州新起髑髏臺<lb/>
只合當年抱君死君家父兄健如虎一旦倉皇變為䑕<lb/>
錦衣新貴見莫嗤得時失時令人悲<lb/>
　　　洛陽懷古<lb/>
洛陽雲樹欝崔嵬落日行人首重回山勢忽從平野斷<lb/>
河聲偏傍故宫哀五噫擬逐梁鴻去六印休驚季子來<lb/>
<pb n="KR4h0093_WYG_001-13b"/>
惆悵青槐舊時路年年無數野棠開<lb/>
　　　過狄仁傑墓<lb/>
牝雞聲裏紫宸寒神器都歸竊弄間一語喚回鸚鵡夢<lb/>
九霄奪得鳳雛還荒墳寂寞臨官道清節孤髙重㤗山<lb/>
為問模棱蘇相國當時相見果何顔<lb/>
　　梁棟<lb/>
　　　四禽言<lb/>
不如歸去錦官宫殿迷煙樹天津橋上一兩聲呌破汴<lb/>
<pb n="KR4h0093_WYG_001-14a"/>
京無住處不如歸去<lb/>
行不得也哥哥湖南湖北春水多九疑山前呌虞舜奈<lb/>
此乾坤無路何行不得也哥哥<lb/>
脱却布袴貧家能有幾尺布閒機織盡無得裁可人不<lb/>
來亷叔度脱却布袴<lb/>
提壺蘆提壺蘆今年酒賤頻頻沽衆人皆醉我亦醉哀<lb/>
哉誰問醒三閭提壺蘆提壺蘆<lb/>
　　楊奐<hi>字煥然號紫陽奉天人</hi>
<pb n="KR4h0093_WYG_001-14b"/>
　　　金谷行<lb/>
洛陽園池天下無金谷近在西城隅晉時花草不復見<lb/>
野人猶觧談齊奴齊奴豪奢誰比數酒酣愛擊珊瑚株<lb/>
後堂春風滿桃李中有一枝名緑珠千金買步障百金<lb/>
買氍毹時時吹笛替郎語雲牕露戸長歡娛層階欲下<lb/>
湏人扶豈料一日能捐軀紅飛玉碎頃刻裏空使行客<lb/>
悲躊躇樓頭小婦感恩死君臣大義當何如<lb/>
　　　長安感懷<lb/>
<pb n="KR4h0093_WYG_001-15a"/>
此心直欲作東周再到長安已白頭徃事無慿空擊楫<lb/>
故人何處獨登樓月揺銀海秦陵夜露滴金莖漢殿秋<lb/>
落日酒醒雙眼淚幾時清渭向西流<lb/>
　　　讀汝南遺事二首<lb/>
軹道牽羊事已非更堪行酒著青衣裹頭婢子那知此<lb/>
爭逐君王烈熖歸<lb/>
六朝江水故依然隔斷中原又百年長笑桓溫無逺略<lb/>
竟留王猛佐苻堅<lb/>
<pb n="KR4h0093_WYG_001-15b"/>
　　李冶<hi>字仁卿欒城人</hi>
　　　楊白花<lb/>
帝家迷樓春晝長紫笙吹破百花香蒲萄凝碧琥珀光<lb/>
燕語鶯啼空斷腸枕帷紅淚洒瀟湘玉鏡臺前添午粧<lb/>
茜裙緩帯雙鴛鴦胡蝶趂雪上釵梁千里萬里雲茫茫<lb/>
　　張易<hi>字仲疇</hi>
　　　送魯齋先生歸山<lb/>
衮衮諸公入省闈先生承詔獨南歸道逢時否貧何病<lb/>
<pb n="KR4h0093_WYG_001-16a"/>
老得身閑古亦稀行色一杯燕市酒春風二月故山薇<lb/>
到家已及蠺生日布榖催畊隴麥肥<lb/>
　　林景熈<lb/>
　　　聞家大參南歸<lb/>
濵死孤臣雪滿顛氷氊齧盡偶生全衣冠萬里風塵老<lb/>
名節千年日月懸清淚秋荒遼海鶴古魂春冷蜀山鵑<lb/>
歸來親舊驚相問禾黍離離夕照邉<lb/>
　　梁曽<hi>字貢父</hi>
<pb n="KR4h0093_WYG_001-16b"/>
　　　岳陽樓<lb/>
樓前秋水健㠶開樓上凉風舞袖廻萬里舟航通鳥道<lb/>
四時雲雨䕶龍堆江山如此不一醉嵗月幾何能再來<lb/>
欲問老髯求鐡笛月中吹上紫荆臺<lb/>
　　宋衜<lb/>
　　　次范葯莊韻<lb/>
家近西湖六月凉蘭舟桂醑芰荷裳海門潮上波濤壯<lb/>
天竺風來草木香今日悲秋哦椘些他年著論辨吳亡<lb/>
<pb n="KR4h0093_WYG_001-17a"/>
君才位置聞人説宜侍詩仙七寶牀<lb/>
　　李鳳<lb/>
　　　睢陽懷古<lb/>
睢陽城郭刼灰餘風景蕭條市井踈堤接汴梁分驛路<lb/>
地連齊魯幾兵車張廵戰壘沙沉㦸閼伯提封草滿墟<lb/>
珍重開元遺寺在石幢猶刻魯公書<lb/>
　　盧摯<hi>字處道號踈齋涿郡人學士承㫖</hi>
　　　題釣䑓<lb/>
<pb n="KR4h0093_WYG_001-17b"/>
雲山蒼蒼兮煙木稠石瀬潺潺兮江水流故人兮冕旒<lb/>
先生兮羊裘使人皆先生兮誰其伊周使人不先生兮<lb/>
誰其巢由仕止乆速兮舍聖人將安求清風一絲兮豈<lb/>
為名鉤蕉黄荔丹兮香火千秋山下幾篙兮榮辱之舟<lb/>
先生一笑兮白雲收<lb/>
　　　題淵明歸去圗<lb/>
留侯晚節從赤松武侯早嵗稱卧龍仇秦復漢身始終<lb/>
淵明初非避俗翁兩侯大節將無同陽秋甲子法王正<lb/>
<pb n="KR4h0093_WYG_001-18a"/>
特筆宛有長沙雄易地㶚上祁山功王宏何恨奉吾足<lb/>
督郵能芥平生胸歸來種豆南山中斜川只許桃源通<lb/>
門前五桞春濛濛落絮不與江波東環堵蕭然吾未窮<lb/>
北牕儘有羲皇風畫圗不盡千古意詩成一笑浮雲空<lb/>
　　　采薇圗<lb/>
服藥求長年孰與孤竹子一食西山薇萬古猶不死<lb/>
　　周馳<hi>字景逺聊城人監察御史</hi>
　　　題五王醉歸圗<lb/>
<pb n="KR4h0093_WYG_001-18b"/>
晉陽首事成功烈卒入宫門流戰血至親骨肉忍相殘<lb/>
禍至黄䑓那可説讓帝知幾辭寳位履霜知是堅氷至<lb/>
華萼相輝勢使然遂許明皇敦友弟當時行樂殊未央<lb/>
賜予無節恩非常出則同遊入同宴五龍躞蹀騰康莊<lb/>
時光鼎鼎如流電虚偽既消誠實見三子無辜死渭橋<lb/>
太真有寵來金殿欲心一縱禍滔天社稷生靈不暇憐<lb/>
從此陵夷於五代干戈喪亂過年年<lb/>
　　李孟<hi>字道復</hi>
<pb n="KR4h0093_WYG_001-19a"/>
　　　初科知貢舉<lb/>
百年場屋事初行一夕文章聚帝京豹管敢窺天下士<lb/>
龍頭誰占日邊名寛容極口論時事衣被終身荷聖情<lb/>
願得真儒佐明主白頭應不負平生<lb/>
　　貫雲石<hi>號酸齋</hi>
　　　桃花巖<lb/>
　白兆山桃花巖太白有詩近人建長庚書院來京師<lb/>
　時中書平章白雲相其成求詩於詞林臣李秋谷程<lb/>
<pb n="KR4h0093_WYG_001-19b"/>
　雪樓陳北山元復初趙子昻張希孟與僕同賦<lb/>
美人一别三千年思美人兮在我前桃花染雨入白兆<lb/>
信知塵世逃神仙空山亭亭伴朝暮老樹悲啼發紅霧<lb/>
為誰化作神仙區十丈風煙挂淮浦暖翠流香春自活<lb/>
手撚殘霞背天末幾回雲外落清嘯美人天上騎丹鶴<lb/>
神遊八極栖此山流水杳然心自閒觧劒狂歌一壺外<lb/>
知有洞府無人間酒酣仰天呼太白眼空四海無纎物<lb/>
明月滿山招斷魂春風何處求顔色<lb/>
<pb n="KR4h0093_WYG_001-20a"/>
　　　美人篇<lb/>
仙風雕雪玲瓏温吳姫剪雪纎纎昏行雲補髻翠光滑<lb/>
鳳凰呌落空山月手摘閒愁八字分春山恨重畫不伸<lb/>
肌濃汗膩朱粉勻背人揮淚粧無痕霜刀自裂石榴裙<lb/>
閉門不識諸王孫緑煙熏透藍田玉羅帯隨風換粧束<lb/>
飛鳥銜怨過長門芳菲不忍韶華屋連環步窄玉佩響<lb/>
霓裳袖闊春風長釧鬆腕瘦覺多情舉手搔天天亦痒<lb/>
錦香帳冷蘭燈沉落花不入芙蓉衾三山路杳銀河深<lb/>
<pb n="KR4h0093_WYG_001-20b"/>
彩鸞髙訴愁人心天與美人傾國色不如更與美人節<lb/>
夢裏梅花夢外身萬古千年對明月<lb/>
　　　君山行<lb/>
北溟魚皆幾千里負我大夢遊弱水蓬萊隔眼不盈拳<lb/>
碧落香銷吹不起茜裙女兒懷逺遊逺人不歸明月羞<lb/>
寳釵綰髻翠欲流風鬟十二照暮秋女媧煉石補天手<lb/>
手拙石開露天醜瓊樓玉宇亦人間直指示君君見不<lb/>
斯須魚去夢亦還白雲與我遊君山<lb/>
<pb n="KR4h0093_WYG_001-21a"/>
　　　别離情<lb/>
吁别離之苦兮蒼梧之野春草青黄陵廟前春水生日<lb/>
暮湘裙動輕翠玉樹亭亭染紅泪又聞垓下虞姫泣斗<lb/>
帳初驚椘歌畢佳人閣淚棄英雄劒血不銷原草碧何<lb/>
物謂之别離情肝腸剥剥如銅聲不如斫其竹剪其草<lb/>
免使人生為情老<lb/>
　　　蘆花被<lb/>
　僕過梁山泊有漁翁織蘆花為被僕尚其清欲易之<lb/>
<pb n="KR4h0093_WYG_001-21b"/>
　以紬者翁曰君尚吾清願以詩輸之遂賦果却綢<lb/>
採得蘆花不涴塵翠蓑聊復藉為䄄西風刮夢秋無際<lb/>
夜月生香雪滿身毛骨巳隨天地老聲名不讓古今貧<lb/>
青綾莫為鴛鴦妬欵乃聲中别有春<lb/>
　　陳孚<hi>字剛中號勿齋天台人衢州治中</hi>
　　　出門别親友<lb/>
停君漢水浮鴨之翠杓聴我嶧山栖鸞之緑桐男兒拂<lb/>
衣出門去龍泉三尺光如虹君不見磻溪鶴髪釣魚者<lb/>
<pb n="KR4h0093_WYG_001-22a"/>
偶擲漁竿來牧野白旄麾開炮烙煙桓圭朱芾侯青社<lb/>
又不見南陽卧龍人不識一朝佐漢坐狠石羽扇輕揺<lb/>
蛇鳥驚火精焰焰天西極旗亭四月桞如藍紫騮嘶風<lb/>
黄金驂豈無叩牛歌亦有捫蝨談天生巉嵓崪嵂骨蒿<lb/>
萊槁死誰能甘我欲登㤗山扶笻欵天闗東溟若木如<lb/>
可攀手弄日月青雲間我欲渡黄河赤脚淩秋波水仙<lb/>
樓閣髙嵯峨徑叱海若笞蛟鼉停君翠杓聴我緑桐真<lb/>
人開天六合同風騶虞鳳凰飛舞鎬宫有線五色獻於<lb/>
<pb n="KR4h0093_WYG_001-22b"/>
重瞳補舜衣裳山龍華蟲虎豹九闗兮不可以達吾則<lb/>
脱冠歸來兮丹丘之青峰長揖二三子目送西征鴻<lb/>
　　　别離曲<lb/>
杏花紅壓紗牕雨畫欄孤禽弄嬌語翠綃曉帳雙蛾愁<lb/>
涙濕菱花怨歌舞龍香記昔調哀弦一絲指撥春風前<lb/>
羅衾未煖驪駒發栁條折盡長亭寒燕釵分恨藏塵玉<lb/>
夢斷雲深椘江緑舞鸞折翅錦字空魚目晴波接紅燭<lb/>
江南賈客千黄金停鞭欲換天涯心從教門外苔痕老<lb/>
<pb n="KR4h0093_WYG_001-23a"/>
繡鞋不過屛山陰<lb/>
　　　居庸闗<lb/>
車稜稜石确确車聲彭彭鬪石角馬啼蹴石石欲落不<lb/>
知何年鬼斧鑿僅與青天通一握上有藤束萬仭之崕<lb/>
下有泉噴千丈之壑太行羊腸蜀劍閣身熱頭痛懸度<lb/>
索一夫當闗萬夫却未必有此竒巘崿吾皇神聖混地<lb/>
絡烽火不紅停夜柝但有地險今猶昨我扶瘦笻息倦<lb/>
脚欲扣徃事雲漠漠平沙風起鳴凍雀<lb/>
<pb n="KR4h0093_WYG_001-23b"/>
　　　葛嶺行<lb/>
葛嶺相君之故居昔年甲第臨通衢錢横花間甃作逕<lb/>
錦鋪泉底䟽為渠後庭三千傾城姝歌舞絶世氷肌膚<lb/>
麒麟銀裳龍銷裾佩以文羅木難珠相君出擁萬虎士<lb/>
各操闒㦸左右趍劒履上殿帝賜坐駞蹄七寳分御厨<lb/>
望塵拜者頌元老伊尹周公所不如豈知一旦事瓦裂<lb/>
銀鐺鐡鎻載以驢我偶過此訪廢址狐兎縱横草焦枯<lb/>
琨䑓瓊砌不復見已有野人來種蔬却怪當時鑿隧道<lb/>
<pb n="KR4h0093_WYG_001-24a"/>
挾詐出入潜如狙大臣一身佩天下版廧複壁何謬歟<lb/>
山童從我一壺酒迴首落日悲欷歔摩挲仆碑共踞坐<lb/>
尚是御賜淩煙圗<lb/>
　　　銅雀䑓<lb/>
古䑓百尺生野蒿昔誰築此當塗髙上有三千金步揺<lb/>
滿陵松栢圍鳳綃西飛燕子東伯勞塵間泉下路迢迢<lb/>
龍帳銀筝紫檀槽怨入漳河翻夜濤人生過眼草上露<lb/>
白骨何由見歌舞獨不念漢家長陵一抔土玉匣珠𥜗<lb/>
<pb n="KR4h0093_WYG_001-24b"/>
鎻秋雨<lb/>
　　　金陵<lb/>
六代帝王州寒煙滿石頭星河天北轉江漢水東流步<lb/>
絶金蓮雨歌殘玉樹秋白頭有漁者猶説景陽樓<lb/>
　　　樓桑廟<lb/>
古廟千年後桑陰滿涿州亂山空北向大火已西流遺<lb/>
恨三分國英風百尺樓里人牲酒奠想像衮龍浮<lb/>
　　　開平即事<lb/>
<pb n="KR4h0093_WYG_001-25a"/>
天開地闢帝王州河朔風雲拱上游鵰影逺盤青海月<lb/>
鴈聲斜度黑山秋龍岡上繞三千陌月殿香飄十二樓<lb/>
莫笑青衫窮太史御煙曽見衮龍浮<lb/>
　　　邯鄲懷古<lb/>
數㸃寒峰擁翠嵐叢䑓日落見漳南火枯㐮子殘銅斗<lb/>
土蝕平原舊玉簮宫閉沙丘空有雀兵呑函谷已如蠺<lb/>
回仙逆旅今存否世上黄粱夢正酣<lb/>
　　　鄂渚晚眺<lb/>
<pb n="KR4h0093_WYG_001-25b"/>
黄鶴樓前木葉黄白雲飛盡㟁茫茫櫓聲揺月歸巫峽<lb/>
燈影隨潮過漢陽庾令有塵汙簡册襧生無土蓋文章<lb/>
䦨干只有當年桞留與行人記武昌<lb/>
　　　鳳凰山<lb/>
浮屠百尺聳亭亭落日鴉啼野蔓青故國盡銷龍虎氣<lb/>
空山猶帶鳳凰形金根輦路迎神駕玉樹歌䑓語梵鈴<lb/>
惟有錢塘江上月年年隨鴈過寒汀<lb/>
　　　鳳凰䑓<lb/>
<pb n="KR4h0093_WYG_001-26a"/>
鳳凰䑓上野烏啼笳鼓連雲日又西天地無情潮寂寞<lb/>
英雄有恨黍髙低殘桁夜雨迷朱雀荒塚秋風怨白雞<lb/>
空有斷碑蒼蘚裏千年留得謫仙題<lb/>
　　　交址使還<lb/>
少年偶此請長纓命落南州一羽輕萬里上林無鴈到<lb/>
三更函谷有雞鳴金戈影裏丹心苦銅鼓聲中白髪生<lb/>
已喜歸來身健在夢回猶覺瘴魂驚<lb/>
　　　平江<lb/>
<pb n="KR4h0093_WYG_001-26b"/>
滄浪亭下望姑蘇千尺飛橋接太湖故里空傳吳稻蟹<lb/>
寒祠猶記晉蓴鱸芙蓉夜月開天鏡楊桞春風擁畫圗<lb/>
為問館娃歌舞處鶯花還似昔年無<lb/>
　　　送羅子有奉亦愚右丞之喪歸杭<lb/>
風沙萬里一征鞍短㡌朱髯淚未乾廣武山川空阮籍<lb/>
長平賔客只任安故園有夢鵑聲急大厦無依燕翅寒<lb/>
江左故人如見問為言燈火客金鑾<lb/>
　　　丞相安<hi>闕</hi>延説四書因以詩呈<lb/>
<pb n="KR4h0093_WYG_001-27a"/>
帶礪家聲耀八寰中書獨壓紫薇班捧持日月祥雲上<lb/>
洗滌山河湛露間緑竹正歌淇澳美赤松聊伴榖城間<lb/>
聖門别有經綸事更對青燈話孔顔<lb/>
　　　泊安慶府呈貢父<lb/>
共擁旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>度百蠻今朝忽過皖公山幸承乙夜君王問<lb/>
更喜丁年奉使還舊夢未迷天禄閣新愁猶憶鬼門闗<lb/>
塵纓笑濯滄浪水少伴沙鷗半日閒<lb/>
　　　與李子構讀天寳遺事<lb/>
<pb n="KR4h0093_WYG_001-27b"/>
四十乾坤拱紫宸東風只屬倚䦨人玉鳬波暖驪山曉<lb/>
金犢煙横綉嶺春七夕有釵留羽客千秋無鏡泣孤臣<lb/>
紅塵一騎君休笑中有漁陽萬騎塵<lb/>
　　　汴陽龍徳故宫<lb/>
書來海上勸休兵已見金輪逐火精醮絶絳樓無鶴唳<lb/>
朝空丹扆有狐鳴羽袍士尚傳三洞介幘人誰報六更<lb/>
一代興亡真大夢陳橋驛畔見青城<lb/>
　　　淮陰侯廟<lb/>
<pb n="KR4h0093_WYG_001-28a"/>
漢家羅網正髙張誰有勲名記太常戯爾登壇呼大將<lb/>
危乎操印立真王煙中草木疑殘幟沙上風濤憶故囊<lb/>
鐘室千年君莫怨未央宫殿已斜陽<lb/>
　　　日南感懷<lb/>
老母粤南垂白髪病妻燕北待黄昏蠻煙瘴雨交州客<lb/>
三處相思一夢魂<lb/>
　　　博浪沙<lb/>
一擊車中膽氣髙祖龍社稷已驚揺如何十二金人外<lb/>
<pb n="KR4h0093_WYG_001-28b"/>
唯有民間鐵未銷<lb/>
　　祝蕃<hi>字蕃逺上饒人饒州教授</hi>
　　　即席和貫學士月氐王頭飲器歌<lb/>
單于寳刀寒映雪月氐髑髏飲寃血泥丸真人辭綘宫<lb/>
麯生時能醉其骨閼氏夜張蒲萄香拍拍春霞灔秋月<lb/>
賢王起舞谷蠡歌傳飲歡呼兩耳熱燈前人影半䦨殘<lb/>
燈後青燐已明滅持杯為爾澆嶙峋胡為對此傷精魂<lb/>
弓蛇猶能致惑疾智瑶豈是無心人頭顱如此當速朽<lb/>
<pb n="KR4h0093_WYG_001-29a"/>
生擒誤入仇家手忍將鳴鏑射頭曼吁嗟降王爾何有<lb/>
後來漢使渃水東猶待留犁撓盟酒<lb/>
　　揭祐民<hi>字希韋盱江人</hi>
　　　瘠馬圗<lb/>
念汝出塞下四蹄疾如飛半夜馳臨闗氣奪戎王圍被<lb/>
鐵踏河氷幾度向武威將軍事百戰騰力不湏肥祗令<lb/>
飲源流齒老不任機坡寒莫風酸沙瘠春草㣲百感畫<lb/>
者意要見駿骨稀但㸔古英賢一世常寒饑<lb/>
<pb n="KR4h0093_WYG_001-29b"/>
　　何失<hi>字得之昌平人</hi>
　　　感興四詩<lb/>
大寳隠於石哲匠莫辨真猛虎走四野尺草豈蔽身來<lb/>
者虎不見投石安足珍所以卞和泣千載共沾巾<lb/>
飲酒莫啜漓結交當求知論人先論行相馬不相皮一<lb/>
謟予何敢三讒親亦疑投身入屠釣猶勝坐書癡<lb/>
人皆欲富貴我豈願貧賤貴賤一差池如藥勿瞑眩㓜<lb/>
學苦不多夜思曽得半今也髪盡白梳頭雪滿面長恐<lb/>
<pb n="KR4h0093_WYG_001-30a"/>
愧鄉閭一朝死愚懦<lb/>
渥洼騏驥兒自有絶塵足錦障過都門飛來射衆目歎<lb/>
彼轅下姿亦非駑駘物世乏伯樂儔誰識千金骨所以<lb/>
荷蓑士煙水日淪没<lb/>
　　　招賈元播馬徳昌飲<lb/>
積雨釋炎熱凉颷變清商薄帷納朝景倐爾頽西廂念<lb/>
我二三子不來復一觴言笑吐蘭菊芬芳粲中堂仰慕<lb/>
不昨日忽别若殊方况各廹桑榆何以永夕光<lb/>
<pb n="KR4h0093_WYG_001-30b"/>
　　　方鏡<lb/>
十八事舅姑機杼任蓬首照面不照心照心妾不醜<lb/>
　　何中<hi>字太虚臨江人</hi>
　　　贈元復初<lb/>
暖雲流青堤光風轉芳甸逺在天一涯幽沉限聞見㸃<lb/>
㸃秋歸鴻翩翩春來燕天路萬里通胡為絶遐睠竒姿<lb/>
奪南國悵望愧踈賤良㑹慰宿心願君畢歡宴<lb/>
　　　知非堂夜坐<lb/>
<pb n="KR4h0093_WYG_001-31a"/>
前池荷葉深㣲涼坐前爽人歸一犬吠月上百蟲響余<lb/>
非洽隠淪隙地成偃仰林端斗柄斜撫心獨悽愴<lb/>
　　　風雨<lb/>
池上風雨來柴扉人跡絶隔水煙氣生林峯半明滅蛤<lb/>
吠秋草深魚驚晚荷折孤坐倚匡牀㣲紅隠天末<lb/>
　<lb/>
　<lb/>
　<lb/>
<pb n="KR4h0093_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻一<lb/>
</p>
<p>
</p>
  </div>
<div>
<head>元音巻二</head> <lb/>
    <p>
<pb n="KR4h0093_WYG_002-1a"/>
欽定四庫全書<lb/>
　元音巻二<lb/>
　　陳益稷<hi>交趾王</hi>
　　　大明殿侍宴<lb/>
班陪玉笋侍紅雲日表熈熈瑞氣温萬泒朝宗滄海闊<lb/>
衆星環拱紫宸尊雍容湛露歌詩什彷彿鈞天入夢魂<lb/>
孤孽秋毫皆帝力願殫忠赤報深恩<lb/>
　　　挽河南王<lb/>
<pb n="KR4h0093_WYG_002-1b"/>
哲人萎矣棟梁傾回首西風涕暗零三世功名今古史<lb/>
百年過客短長亭手扶紅日名猶在身就黄粱夢不醒<lb/>
記取汾陽舊勲業紫薇留種繼芳馨<lb/>
　　　駕畋栁林隨侍<lb/>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂韝翻山露薄黄龍旗拂栁風斜<lb/>
太平氣象同民樂南北梯航共一家<lb/>
　　　送元復初<lb/>
<pb n="KR4h0093_WYG_002-2a"/>
江流脉脉草離離黄鶴磯頭酒一巵報國寸心憐我老<lb/>
論交半靣識君遲正當重鼎調梅日又是長亭折栁時<lb/>
滿載詩書歸路穏鳳城依約更相期<lb/>
　　趙世延<lb/>
　　　代祀南岳登祝融峯<lb/>
天風吹我躡雲根一覧羣山蟻垤紛瀛海波翻初日上<lb/>
石壇人語半空聞炎荒作鎮荆吳逺元氣浮形天地分<lb/>
何日束書煨芋室孤峯絶頂㸔浮雲<lb/>
<pb n="KR4h0093_WYG_002-2b"/>
　　趙半閒<lb/>
　　　去婦詞<lb/>
　里有孀婦子不檢而無室既疾病乃亟為娶且命之<lb/>
　曰為汝娶為宗祀計也未幾死而子竟違母言尋出<lb/>
　其婦婦以衰麻在身義不得去被廹逐不可留因為<lb/>
　詩以寫懷云<lb/>
落葉不返柯去婦無歸年歛袂出故幃獨影心悽然君<lb/>
心紙鳶飛萬里難拘牽妾如鬢邉花未衰先棄捐憶昔<lb/>
<pb n="KR4h0093_WYG_002-3a"/>
初嫁君姑病在牀前嵗月能幾何衰麻奉姑筵妾今辭<lb/>
門去撫棺淚如泉九原㑹有知當為去婦憐<lb/>
　　鮮于樞<hi>字伯機</hi>
　　　過桐廬漏港灘示同舟人<lb/>
驚流激長灘百折怒未巳篙師與水争退尺進纔咫技<lb/>
窮觧衣下力排過乃止維時春冬交氷雪寒墮指我時<lb/>
卧舟中起視顙有泚迂踈一何補辛苦愧舟子<lb/>
　　　華鯨引<lb/>
<pb n="KR4h0093_WYG_002-3b"/>
石上桐孫美如玉化作長鯨喚僧粥香嚴一擊六根開<lb/>
剥落皮毛換凡骨中郎却顧中散驚初非㸑下鳴不平<lb/>
批鱗㧞角就繩墨龍門緑綺瘖無聲昔聞北溟魚化作<lb/>
天池鵬今見横海姿觧作威鳳鳴薾然敗棺材蠢爾牛<lb/>
䦨撑龍騰虎變固有待不遇賞音徒爾靈君不見飯牛<lb/>
自賣亦何者逢時自致千秋名<lb/>
　　　望嶧山<lb/>
東方巨鎮宗岱宗羣山列侍臣妾同西南崛起一萬仭<lb/>
<pb n="KR4h0093_WYG_002-4a"/>
却立不屈如爭雄何年天星下天宫墜地化作青芙蓉<lb/>
外如刻削中空同閬風𤣥圃遥相通我昔東遊訪青童<lb/>
群仙招我遊中峰悔不絶粒巢雲松失身誤落塵網中<lb/>
如今可望不可到艤舟空羨㝠飛鴻神仙可學事亦晚<lb/>
安用屑屑悲秋蓬吾聞嶧陽有孤桐鳳凰鳴處朝陽紅<lb/>
安得斵為寳琴獻天子為民解愠歌南風<lb/>
　　　建徳溪行<lb/>
山截溪將斷川迴路忽通鳥飛青嶂裏人語翠㣲中𤣥<lb/>
<pb n="KR4h0093_WYG_002-4b"/>
圃參差是桃源想像同平生苦行役翻愛打頭風<lb/>
　　　石橋山留題<lb/>
旁通日月上星辰有路遥應接玉京仙奕未終人物換<lb/>
秦鞭不到海波平當時混沌知誰鑿他日崆峒强自名<lb/>
枯樹重榮事尤異欲從樵者問長生<lb/>
　　程文海<hi>字鉅夫號雪樓廣平人</hi>
　　　題許仁仲詩巻<lb/>
殘雪詞林退食時小牕開巻鬢如絲音傳正始誰同調<lb/>
<pb n="KR4h0093_WYG_002-5a"/>
氣逼元和稍自持文字不隨前輩盡風流只許後人知<lb/>
霜清月冷梅花瘦獨對熏爐看欲疑<lb/>
　　趙孟頫<hi>字子昻號松雪吳興人學士承㫖</hi>
　　　古風十首<lb/>
詩亡春秋作仲尼益苦心空言恐難託指事著以深大<lb/>
義炳如日萬古仰照臨鳳鳥乆不至楚狂乃知音愁來<lb/>
不得語起坐彈吾琴<lb/>
周衰有戰國紛紛極荆榛黄金聘辯士駟馬迎從人朝<lb/>
<pb n="KR4h0093_WYG_002-5b"/>
為刻骨讎暮作㰱血親終然志力屈奉身俱入秦<lb/>
相如賦大人出語頗竒怪飄然凌雲意過耳誠一快誇<lb/>
言入無際自覺塵俗隘安知翻成勸何用名為戒<lb/>
自有天地來蓬萊幾清淺人生空皓首舉世誰得見瑶<lb/>
臺在何許𣺌𣺌煙波逺方舟不可渡使我空輾轉<lb/>
絶代有佳人被服綺與紈蛾眉秀聨娟吐詞馥若蘭清<lb/>
歌啓皓齒瑶琴發哀彈一彈再三歎聴者涕汍瀾借問<lb/>
誰家子為言本邯鄲<lb/>
<pb n="KR4h0093_WYG_002-6a"/>
秋風吹亭樹故葉紛以墜明月耿夜長草蟲促經緯四<lb/>
序苦不淹少壯何足貴輾轉復輾轉寤擗不能寐昔為<lb/>
閨中秀今作市門鄙豈無膏與沐甘心得憔悴<lb/>
山深多悲風日暮愁我心𤣥雲降寒雨松栢自哀吟人<lb/>
生百年後奄然閟重陰念此每不樂天路何由尋仙人<lb/>
偓佺輩消揺在青岑奈何不爾思委命重黄金<lb/>
海中有竒樹粲粲珊瑚枝由來植物性無脛可推移如<lb/>
何石氏子樹之白玉墀洛陽經幾戰金谷乆荒夷徒令<lb/>
<pb n="KR4h0093_WYG_002-6b"/>
千載下聞者為傷悲<lb/>
烈風號枯條落葉滿周道原野何蕭索川流亦浩浩離<lb/>
居日以逺懷思令人老功名㑹有時生平苦不早顧瞻<lb/>
靡所騁憂心惄如擣<lb/>
浮雲何方來不知竟安之飄颻隨風去汗漫以為期自<lb/>
昔功名士徃徃事驅馳白駒空谷中誰能加縶維皎皎<lb/>
難見容翻受世妍媸虛名誠無益不見斗與箕<lb/>
　　　逸民詩<lb/>
<pb n="KR4h0093_WYG_002-7a"/>
驅車秣駑馬吾將適齊國聞有魯連子倜儻好竒畫一<lb/>
談秦師走再説聊城㧞功成不受賞髙舉振六翮布衣<lb/>
終其身豈復為世役茫茫千載逺安徃訪遺跡躊躇東<lb/>
海上向風長太息<lb/>
四時相代謝榮耀安足恃瓜田引新蔓不見桃與李知<lb/>
士解其㑹遇坎當復止邵生故秦吏乃亦睹兹理賢哉<lb/>
感我懷三歎不能已<lb/>
子真初亦仕嵗晚乃逃之區區南昌尉上䟽忘其卑忠<lb/>
<pb n="KR4h0093_WYG_002-7b"/>
言不見用耿耿當告誰飄然棄妻子終身與世辭抱闗<lb/>
甘貧賤所貴莫我知至今九江濆清風激群黎神仙信<lb/>
茫昧此士獨不疑孤雲無定在逝水何時歸遐思一矯<lb/>
首悵望何由期<lb/>
悠悠空山雲泱泱長江流廊廟意不屑山澤聊淹留故<lb/>
人在天位髙步追巢由豈曰子無衣辛苦被羊裘東京<lb/>
多節義之子乃其尤窮居雖獨善輔世豈不優<lb/>
汪汪千頃陂不為人濁清道周言行表蕩然無得名誰<lb/>
<pb n="KR4h0093_WYG_002-8a"/>
言牛醫兒乃是人中英當時無間言後世流徳聲思之<lb/>
不可見使我鄙吝萌淳風乆已漓此意豈復明時無君<lb/>
子者雖賢寜見稱<lb/>
南州有髙士食力事畊稼優游聊卒嵗不矯亦不隘大<lb/>
木行欲顛紼纚豈足頼何為諸老翁栖栖不遑舎斯言<lb/>
非無見明哲自髙邁誰能懸一榻待子來税駕<lb/>
鹿門何亭亭下有避世賢鳳雛隠中林卧龍蟠其囦一<lb/>
朝起髙翔斯人獨深潜功名不可為我志乆已安一聞<lb/>
<pb n="KR4h0093_WYG_002-8b"/>
耆舊傳使我心悠然<lb/>
黄鵠羽翼長一舉思千里㓜安本中原乘槎走東海舉<lb/>
世方尚同逺引存吾志流風漸異俗敦禮化鄰鄙子魚<lb/>
平生友胡乃不相委<lb/>
塵事非所便田園乆見招歸來三徑中蔚蔚長蓬蒿雖<lb/>
有荷鋤倦濁酒且自陶茫茫大化中委運將焉逃唐虞<lb/>
去已逺由來非一朝粲粲霜中菊采采忘其勞<lb/>
　　　烈婦行<lb/>
<pb n="KR4h0093_WYG_002-9a"/>
　至元七年濵州軍士劉平之戍棗陽與其妻胡俱道<lb/>
　宿車下平為虎所得起追及之殺虎脱其夫吾聞之<lb/>
　中原賢士大夫如此乃為感激慷慨作烈婦行以謌<lb/>
　之<lb/>
客車何焞焞夫挽婦為推問君將安去言徃棗陽戍官<lb/>
事有程㝛車下夜半可憐逢猛虎夫命懸虎口婦怒髪<lb/>
指天十步之内血相濺夫難再得虎可前寜與夫死母<lb/>
與虎生呼兒取刃力與爭虎死夫活心始平男兒節義<lb/>
<pb n="KR4h0093_WYG_002-9b"/>
有如此萬嵗千秋可以奉明主馮婦卞莊安足數<lb/>
　　　題商徳符學士桃源春曉圗<lb/>
㝛雲初散青山濕落紅繽紛溪水急桃花源裏得春多<lb/>
洞口輕煙揺緑蘿緑蘿揺煙挂絶壁飛流直下三千尺<lb/>
瑶草離離滿澗阿長松落落淩空碧雞鳴犬吠自成村<lb/>
居人至老不相識瀛洲仙客知仙路㸃染丹青寄輕素<lb/>
何處有山如此圗移家欲向山中住<lb/>
　　　送朱仲陽太平教授<lb/>
<pb n="KR4h0093_WYG_002-10a"/>
列仙之儒山澤臞手中黄紙新除書敎官雖冷實清選<lb/>
當塗山川如畫圗我生無能百不如盍不從君賦歸歟<lb/>
請君為我酹太白矯首南望心煩紆<lb/>
　　　謝鮮于伯機惠琴<hi>云是許旌陽手植桐作</hi>
仙人已歸白雲中空餘手植青枝桐根柯盤欝如蛟龍<lb/>
一朝霹靂驅雷公烈火半爇隨狂風箕子之裔多髯翁<lb/>
才氣邁俗驚愚䝉抱持來歸尋國工斵為二琴合商宫<lb/>
我來自北欣相逢持一贈我為我容自吾得此不敢寐<lb/>
<pb n="KR4h0093_WYG_002-10b"/>
中夜起坐彈秋鴻下絃清泠上黄鐘轉絃更張涕滿胸<lb/>
黄虞已逺將無同恨君不識牙與鍾恨我不識瞽與矇<lb/>
周南大雅當誰從<lb/>
　　　題黄素黄庭後<lb/>
　此書飄飄有仙氣意其為楊許舊跡蓋人間至寳伯<lb/>
　機所藏也<lb/>
琴心玉文洞𤣥𤣥金紐朱錦乃汝傳子孫得之可長年<lb/>
黄素縝栗完且堅横理如髪約兩邉縱有赤道如朱絃<lb/>
<pb n="KR4h0093_WYG_002-11a"/>
文居其間走𤣥螘飛雲巻舒相終始大道甚夷非力使<lb/>
無為自然有至理誰能精專換骨髓掃除俗塵不瑕穢<lb/>
目中有神乃識真白玉為軹環車輪裹以天上翠織成<lb/>
仙人樓居儼長生鸞鶴翔舞猿猱輕子能保之慎勿驚<lb/>
宫室之中夜自明上清真人楊與許焚香清齋接神語<lb/>
手作此書留下土千年流傳子為主東方青龍西白虎<lb/>
亷不索兮貪勿與<lb/>
　　　題二喬圖<lb/>
<pb n="KR4h0093_WYG_002-11b"/>
長江東去水滔滔誰謂河廣不容舠中有喬家女兒淚<lb/>
何意師昏隨二豪龍虎相爭欲相啖鸞鳳鎩羽將安逃<lb/>
不見當時老諸葛獨聘醜婦何其髙<lb/>
　　　贈永清曹縣尹<lb/>
赤縣郎官宰清朝學士班雲端雙履冷花裏一琴閒鴻<lb/>
鵠宜天路麒麟近帝闗無當從此召豈待及𤓰還<lb/>
　　　送吳禮部奉㫖詣彭湖<lb/>
為國建長䇿此行非偶然止戈方見武入海不求仙朱<lb/>
<pb n="KR4h0093_WYG_002-12a"/>
紱為郎日金符出使年早歸承聖渥圗像上凌烟<lb/>
　　　送翟伯玉雲南省都事<lb/>
萬里雲南路青山落照邊省郎新紫綬幕府舊紅蓮見<lb/>
靣嗟吾晚觀文覺子賢秪應清淑氣不受瘴溪烟<lb/>
　　　題孫安之松楸圗<lb/>
墳墓在萬里宦遊今五年誰人無父母掩巻一澘然<lb/>
　　　過牧廢苑<lb/>
一片中原地紛紛幾戰爭至今將不去留與後人耕<lb/>
<pb n="KR4h0093_WYG_002-12b"/>
　　　萬嵗山<lb/>
萬嵗仙山聳碧空廣寒宫殿最當中雲移錦石通三島<lb/>
路遶銀河接兩宫孔雀花濃深駐日鳳凰枝老細含風<lb/>
年年嵗嵗經遊輦自是昇平樂未終<lb/>
　　　壽布呼相公<lb/>
新築沙堤凍未晞雪餘愛日轉春暉黄鍾律應迎中氣<lb/>
執法星明拱太㣲儀鳳自因䕫樂至祥麟寜假豸冠威<lb/>
明堂政爾須梁棟赤日行看副衮衣<lb/>
<pb n="KR4h0093_WYG_002-13a"/>
　　　溪上<lb/>
溪上春風吹柳花溪頭春水淨無沙白鷗自信忘機事<lb/>
𤣥鳥猶知有嵗華錦纜牙檣非昨夢鳳笙龍管是誰家<lb/>
令人苦憶東陵子擬向田園學種𤓰<lb/>
　　　題岳武穆王墓<lb/>
岳王墳上草離離秋日荒凉石獸危南渡君臣輕社稷<lb/>
中原父老望旌旗英雄一死嗟何及天下中分遂不支<lb/>
莫向西湖歌此曲水光山色不勝悲<lb/>
<pb n="KR4h0093_WYG_002-13b"/>
　　　聞擣衣<lb/>
露下碧梧秋滿天砧聲不斷思綿綿北來風俗猶存古<lb/>
南渡衣冠不復前苜蓿總肥宛騕䮍琵琶曾泣漢婵娟<lb/>
人間俯仰成今古何待他年始惘然<lb/>
　　　和姚子敬秋懷五首<lb/>
落日孤城動鼓鼙樓中畫角不勝吹山川蕭瑟秋雲淨<lb/>
草木凋傷暮雨悲多病馬卿聊假日數竒李廣不逢時<lb/>
巻簾白水青山外隠几無言有所思<lb/>
<pb n="KR4h0093_WYG_002-14a"/>
吳宫烟冷水空流慘淡風雲黯九秋禾黍故基曾駐輦<lb/>
芙蓉髙閣逈添愁綉楹錦柱蛟龍泣金沓瑶階鹿豕遊<lb/>
宋玉平生最蕭瑟欲將九辯賦離憂<lb/>
銅雀春深漢苑空邯鄲月冷照秦宫烟花樓閣西風裏<lb/>
錦繡湖山落照中河水南來非禹迹冀方北去有唐風<lb/>
溪城秋色催遲莫愁對黄雲没斷鴻<lb/>
搔首風塵雙短鬢側身天地一儒冠中原人物思王猛<lb/>
江左功名愧謝安苜蓿秋髙戎馬健江湖日短白鷗寒<lb/>
<pb n="KR4h0093_WYG_002-14b"/>
金尊緑酒無錢共安得愁中却暫歡<lb/>
野曠天低木葉踈水清沙白鳥相呼胡笳處處軍麾滿<lb/>
鬼哭村村漢月孤新亭舉目山河異故國傷神夢寐俱<lb/>
黄菊欲開人卧病可憐三徑已荒蕪<lb/>
　　　送陳都事雲南銓選兼問李廉訪<lb/>
送君銓選使滇池部落諸夷自品題明月夢囬䕫子北<lb/>
長風吹度夜郎西山連塞雨驊騮滑花落蠻雲杜宇啼<lb/>
為問霜䑓李學士白頭官滿尚覊栖<lb/>
<pb n="KR4h0093_WYG_002-15a"/>
　　　壽王趙公八十<lb/>
儒仙弭節下蓬瀛燕處超然鶴骨清周室龍韜師尚父<lb/>
漢廷鳩杖賜桓榮中州大國封全趙東閣賢良位列卿<lb/>
白髪同僚欣盛事年年來此慶長生<lb/>
　　　杭州拱北樓<lb/>
城上髙樓接暮霞令嚴鐘鼓靜無譁提封内向三千里<lb/>
比屋同封百萬家心在江湖存魏闕身隨牛斗泛仙槎<lb/>
舉頭便覺長安近時倚闌干望日華<lb/>
<pb n="KR4h0093_WYG_002-15b"/>
　　　東陽八詠樓<lb/>
山城秋色静朝暉極目登臨未儗歸羽士曾聞遼鶴語<lb/>
征人又見塞鴻飛西流二水玻瓈合南去千峰紫翠圍<lb/>
如此山川良不惡休文何事不勝衣<lb/>
　　　送吳思可總管汀州<lb/>
七閩南去路﨑嶇五馬承恩出帝都地氣喜聞今有雪<lb/>
民生寜似昔無𥜗山城酒美傾鸚鵡旅館春深聴鷓鴣<lb/>
它日相思應悵恨離筵不忍賦驪駒<lb/>
<pb n="KR4h0093_WYG_002-16a"/>
　　　送閻子静亷訪浙西<lb/>
翰林華葢逼青冥憲節乘驄出帝城海内文章歸渾厚<lb/>
淛西民物望澄清姑蘇落日荷花净震澤秋風橘柚明<lb/>
憶向玉階承草詔早開黄閣慰蒼生<lb/>
　　　送戴真人歸越<lb/>
躍馬年年塞北遊春風此日送歸舟山中樹老飛𤣥鶴<lb/>
江上莎長卧白鷗未許謝公同隠逸肯容賀老獨風流<lb/>
山陰道士如相㑹沽取松醪醉未休<lb/>
<pb n="KR4h0093_WYG_002-16b"/>
　　　饑董尊師還山<lb/>
太極山人壽且康法宫髙砌佩琳琅山中學道降龍虎<lb/>
天上觀光翳鳳凰玉璽曽䝉五色詔金尊還賜九霞觴<lb/>
于今更許歸山去萬里雲林江水長<lb/>
　　　送張秋泉還山<lb/>
上界仙人不可招九重丹詔許逍遥已從萬里開真舘<lb/>
又入天台訪石橋紅日玉堂香冉冉碧雲金水路迢迢<lb/>
何年再覔神州觀芝草琅玕雨露饒<lb/>
<pb n="KR4h0093_WYG_002-17a"/>
　　　送吳真人謁告歸為二親八十之壽兼降香名<lb/>
　　　山<lb/>
許邁楊羲奕世仙木公金母共長年斑衣歸戱鄱君側<lb/>
絳節朝辭玉帝前去去青牛隨紫氣飛飛白鶴繞香烟<lb/>
大椿自得人間壽八十從今數八千<lb/>
　　　送蕭萬户鎮閬州<lb/>
錦屏山下蜀江清閬州城南春意生投壺今見詩書帥<lb/>
樹羽遥連鼓角營逺戍固須煩將畧雜畊因足見民情<lb/>
<pb n="KR4h0093_WYG_002-17b"/>
梅花到日應如雪折取繁枝一寄聲<lb/>
　　　贈特穆爾總管<lb/>
將軍鐡馬擁琱弓壯嵗分符鎮越中山水多情留賀監<lb/>
兒童拍手愛山公紫髯似㦸君猶壯白髪如絲我已翁<lb/>
悦禮敦詩殊不忝看君真有古人風<lb/>
　　　海子上即事<lb/>
小姬勸客倒金壺家近荷花似鑑湖游騎等閒來洗馬<lb/>
舞靴輕妙迅飛鳬油雲判汙纒頭錦粉汗生憐絡臂珠<lb/>
<pb n="KR4h0093_WYG_002-18a"/>
只有道人塵境静一襟凉思詠風雩<lb/>
　　　錢塘懷古<lb/>
東南都㑹帝王州三月鶯花非舊遊故國金人泣辭漢<lb/>
當年玉馬去朝周湖山靡靡今猶在江水悠悠只自流<lb/>
千古興亡盡如此春風麥秀使人愁<lb/>
　　　登金陵雨花䑓遂至故人劉叔亮墓<lb/>
雨花䑓上看晴空萬里風烟入望中人物車書南北混<lb/>
江山襟帶古今同魚龍未蟄霜先隕鳳鳥不鳴江自東<lb/>
<pb n="KR4h0093_WYG_002-18b"/>
緑髪劉伶縁醉死徃尋荒塚酹西風<lb/>
　　　趵突泉<lb/>
濼水發源天下無平地擁出白玉壺谷虛只恐元氣泄<lb/>
嵗旱不愁東海枯雲霧潤蒸華不注波濤聲震大明湖<lb/>
時來泉上濯塵土氷雪滿懷清興孤<lb/>
　　　次韻左轄相公<lb/>
昔年閭里自浮沉郎省那知遂有今老去馮唐堪底用<lb/>
愁來莊舄向誰吟上林柳葉春猶淺西塞桃花水正深<lb/>
<pb n="KR4h0093_WYG_002-19a"/>
知已如公居鼎鼐不應長此泣南音<lb/>
　　　題趙子敬御史志飬堂<lb/>
志飬堂前驄馬蹄融融喜氣動庭闈能令將種為書種<lb/>
可是斑衣勝繡衣手樹叢萱侵雪色心同寸草報春暉<lb/>
不須更上陳情表親壽康强世所稀<lb/>
　　　絶句三首<lb/>
春寒惻惻掩重門金鴨香殘火尚温燕子不來花又落<lb/>
一庭風雨自黄昏<lb/>
<pb n="KR4h0093_WYG_002-19b"/>
午枕花前簟欲流日催紅影上簾鈎窺人鳥喚悠揚夢<lb/>
隔水山供宛轉愁<lb/>
庭槐風静緑陰多睡起西牕日影過自笑老來無復夢<lb/>
閒看行蟻上南柯<lb/>
　　　杭州雨中<lb/>
江南十日九風雨花柳欲開無好春却憶京城二三月<lb/>
秋千風暖漲香塵<lb/>
　　　部中莫歸寄周公謹<lb/>
<pb n="KR4h0093_WYG_002-20a"/>
日莫空堦生白烟歸來羸馬不勝鞭明朝又逐雞聲起<lb/>
辜負日髙花影眠<lb/>
　　　和黄景慶雪中即事<lb/>
公事幽閒子不知㣲官束縛我堪嗤年來筆硯荒蕪甚<lb/>
旋理耰鋤墾惡詩<lb/>
　　　梅花<lb/>
瀟洒江梅似玉人倚風無語澹生春曲中桃葉元非似<lb/>
夢裏梨花恐未真<lb/>
<pb n="KR4h0093_WYG_002-20b"/>
　　　湖上莫歸<lb/>
春陰栁絮不能飛雨足蒲芽緑更肥祗恐前訶驚白鷺<lb/>
獨騎欵段繞湖歸<lb/>
　　　題水仙<lb/>
翠䄂盈盈不受扶天風縹緲降麻姑便應從此東吳去<lb/>
幾見蓬萊弱水枯<lb/>
　　　題杜陵浣花<lb/>
春色醺人苦不禁蹇驢䭾醉晚駸駸江花江草詩千首<lb/>
<pb n="KR4h0093_WYG_002-21a"/>
老盡平生用世心<lb/>
　　　采桑曲<lb/>
野雉朝雊雊且飛誰家女兒采桑歸欲折花枝挿丫髻<lb/>
還愁草露濕裳衣<lb/>
　　元明善<hi>字復初清河人湖廣參政</hi>
　　　䟦南嶽壽寜觀碑後<lb/>
朱陵靈䑓天柱巍太虛寳洞緑烟扉上館赤帝朱鳥飛<lb/>
祝融宅内參為旗羲娥兩曜愁蔽虧象緯冷逼嗟位迷<lb/>
<pb n="KR4h0093_WYG_002-21b"/>
四觀燕吳與秦齊恒嵩泰華孰崇卑五氣順布百志熈<lb/>
流祥萬物宣后祇雨風露雷豈其私惠爾下土尸者誰<lb/>
中有異人餐赤芝夜眠秋霞晝天倪衣以青雲裳白霓<lb/>
風車八極驂兩螭七十二峰足幽棲琳宫貝闕輝陸離<lb/>
潜光煉魄如嬰兒大丹入咽無渇饑誰其思之吳宗師<lb/>
神變倐忽方張施泠然御風渺何之太君嵗晏嘉子期<lb/>
千秋萬嵗受鴻釐皇圗景運永以丕手持芙蓉朝紫㣲<lb/>
旋飈天闔此來歸彰靈答貺逹爾垂磨崖鐫我瑶華辭<lb/>
<pb n="KR4h0093_WYG_002-22a"/>
　　吳湛<hi>字㓜青號草廬臨川人翰林承㫖</hi>
　　　徐州懷古二首<lb/>
籍也楚世將江東八千兵傖儂脆肌骨上國足横行乘<lb/>
憤西入秦晝錦歸彭城喑嗚千人廢諸侯莫敢争竟坐<lb/>
勇力亡漢以寛仁興<lb/>
斯文六經後百世一昌黎饑寒三十年一朝從隴西生<lb/>
死終不召感恩報已知徐牧亦何人燕樓貯歌姫翩翩<lb/>
傷弓鳥誰暇擇木栖丈夫出處難淚洒符離雎<lb/>
<pb n="KR4h0093_WYG_002-22b"/>
　　　别趙子昻<lb/>
畸人坐書僻殊嗜流俗笑觧絃三十秋已矣鍾期少近<lb/>
賦逺遊篇上下四方小識君維揚驛玉色天人表伏梅<lb/>
千載事疑讞一夕了詩究正始上白晝雲龍矯樂經乆<lb/>
淪亡黍管分毫杪瑟笙十二譜苦志諧古調科斗史籀<lb/>
來篆𨽻楷行草字體成十家落筆一如掃草木蟲魚影<lb/>
自植自飛跳曲藝天與巧誰實窺奥窔肉食肉眼多按<lb/>
劍横道寳鶴書徴為郎瑚璉惬清廟班資何足計萬世<lb/>
<pb n="KR4h0093_WYG_002-23a"/>
日杲杲蹇駑勵十駕天下與君操<lb/>
　　　題閤皂山<lb/>
漢吳仙跡兩峰齊欲拾瑶華路恐迷寳殿青紅疑地湧<lb/>
林巒蒼翠接天低九重香案分雲篆八景琅函記玉題<lb/>
仙鶴翔空清似水步虚聲在朶雲西<lb/>
　　張養浩<hi>字希孟號雲莊老人濟南人</hi>
　　　王内翰哀輓<lb/>
束髪躭經晚益勤平生精力盡斯文前朝十老今餘幾<lb/>
<pb n="KR4h0093_WYG_002-23b"/>
當代三王獨數君李賀屢煩韓愈駕羊曇空阻謝安墳<lb/>
玉堂寥索人何在落日溪牕滿白雲<lb/>
　　　贈李祕監<hi>至治間曽畫御容</hi>
封章曾拜殿庭間凛凛丰儀肅九闗迴首橋山淚成血<lb/>
逢君不忍問龍顔<lb/>
　　文子方<lb/>
　　　次元復初韻送虞伯生代祀江瀆<lb/>
成均十載攷遺經未識沙墩長短亭旌斾曉霞穿化日<lb/>
<pb n="KR4h0093_WYG_002-24a"/>
文章秋月暎華星鳥鳴春盡岷江白鶻沒天低隴樹青<lb/>
四海車書今混一摩挲劒閣重䥴銘<lb/>
　　滕賔<hi>號玉霄雎陽人江西儒學提舉</hi>
　　　感寓六首<lb/>
宇宙忽空闊飲馬萬里流平生負兩眼及此行寓州天<lb/>
清健鶻運木脱飢鷹投長風吹海雨濯我紫綺裘相逢<lb/>
半遊俠把酒髯如虬慷慨説史記歴歴山川秋向來衣<lb/>
帶水目短何無舟<lb/>
<pb n="KR4h0093_WYG_002-24b"/>
吾愛東方朔髙揖金馬門向非玩六合安肯來崑崙昻<lb/>
昻九尺身談辨黄河翻誰知上書意蛾眉非自婚不見<lb/>
馬相如俯首狗監恩人生非桃李何故不自言<lb/>
吾愛李太白玩世如游龍自知天上謫何必人間容海<lb/>
風吹緑髪蕭蕭卧雲松我昔夢見之遺以金芙蓉清輝<lb/>
恍在眼月落峩眉峰<lb/>
西風桂花落我上天台山仙子扶我手泠然蒼水環乘<lb/>
鸞者誰子飛烟渺難攀三生此遊戱弄影銀河灣空山<lb/>
<pb n="KR4h0093_WYG_002-25a"/>
忽風瀑四顧鳴潺湲長揖馬子㣲此豈非人間<lb/>
春風如緑波淡蕩洛陽栁髙樓語錦瑟落花泛緑酒何<lb/>
人白鼻騧䝉茸紫貂袖一字或未識銀菟懸兩肘煌煌<lb/>
貝宫珠迺落緯蕭手爰居偶鐘鼓犧牛竟文繡終然同<lb/>
一盡豈復論好醜誰知草𤣥者窮巷閉白首<lb/>
船頭書十乘船尾酒百壺酒盡書在眼落月如明珠忽<lb/>
悟八陣法縱横如河圗惜哉經世士未有窺唐虞季子<lb/>
相六國所見惟陰符<lb/>
<pb n="KR4h0093_WYG_002-25b"/>
　　　吟人<lb/>
吟人瘦倚曲闌千酒醒香銷午夢殘燕子不來春社去<lb/>
一簾踈雨杏花寒<lb/>
　　劉祈<hi>渾源人</hi>
　　　古意<lb/>
秋江有芙蓉顔色好鮮潔蹇裳欲采折水深不可涉嚴<lb/>
風下飛霜芳艶空凋歇悵望一長歎臨川無桂楫<lb/>
　　　送雷伯威<lb/>
<pb n="KR4h0093_WYG_002-26a"/>
朔風起天末落木鳴空山氷霜正凝沍遊子百里還出<lb/>
郭送將别徘徊上髙原如何暌離情對此芳嵗闌壯士<lb/>
志四方不湏涕汍瀾人生非山海㑹靣亦不難願子崇<lb/>
明徳餘功振文翰長因東南鴻惠我金玉言<lb/>
　　葉李<hi>字太白諡文簡富春人中書右丞</hi>
　　　壽馮大使<lb/>
帝遣皇華逺有光可能白首老中郎雲臺偉蹟推馮異<lb/>
天榜魁名説馬凉花桞無私春鼎鼎松椿不老嵗蒼蒼<lb/>
<pb n="KR4h0093_WYG_002-26b"/>
傳聞又攬澄清轡一道平反福更長<lb/>
　　郝天挺<hi>號新齋官左丞</hi>
　　　麻姑山<lb/>
路入尋幽景便嘉石田瑶草帶烟霞注經洞古亡遺檢<lb/>
養藥爐存失舊砂青鳥空傳王母信綵鸞應到玉皇家<lb/>
巖扉不掩春長在老却碧桃無數花<lb/>
　　李京<hi>字景中真定人</hi>
　　　留别都城諸公<lb/>
<pb n="KR4h0093_WYG_002-27a"/>
蒼龍雙闕鬱岧嶤曽侍鵷鸞趂早朝徃事已隨塵衮衮<lb/>
虛名贏得鬢蕭蕭長林豐草空相憶瘴雨蠻烟苦見招<lb/>
借問都門門外栁為誰留著最長條<lb/>
　　杜瑛<hi>字文玉號緱山</hi>
　　　弔故宫<lb/>
月上觚棱椒壁濕飢烏啄碎琅玕石刼灰飛盡海揚塵<lb/>
廢殿荒䑓土花碧洛陽書生汴梁客一夜秋風頭欲白<lb/>
尊中頼有酒如泉醉倚寒牕破愁寂<lb/>
<pb n="KR4h0093_WYG_002-27b"/>
　　　秋思<lb/>
壯心忽忽劇懸旌秋氣偏令客子驚白鴈不聞雲外過<lb/>
清霜先向鬢邉生銅駝巷陌周東土金鳳樓䑓鄴北城<lb/>
千古繁華俱一夢空餘草木戰風聲<lb/>
　　　征南口號<lb/>
春早雲南麥已黄瀘江蒸霧水如湯馬蹄半帶陰山雪<lb/>
變作人間六月凉<lb/>
　元音巻二<lb/>
</p>
<p>
</p>
  </div>
<div>
<head>元音巻三</head> <lb/>
    <p>
<pb n="KR4h0093_WYG_003-1a"/>
欽定四庫全書<lb/>
　元音巻三<lb/>
　　袁桷<hi>字伯長號清容四明人參知政事</hi>
　　　次韻元復初春思三首<lb/>
凍樹回青陽覊禽競新哢喧喧人語浮稍稍春事動澄<lb/>
心絶芳華小睡足幽夢夢覺天宇新朝光集飛棟<lb/>
游塵逐平皋秀色翳榛莽油雲互東西欝抑不能雨昭<lb/>
蘓在𤣥功竟夕復延佇何當抉其顛振翮窮委羽<lb/>
<pb n="KR4h0093_WYG_003-1b"/>
逺客芳草思湛湛天外舟坐令親知䟽低徊此淹留古<lb/>
樹擢竒石清流滙芳洲素心諒有在胡不為兹游<lb/>
　　　送邵元道四首<lb/>
仲連匡世姿揮手却秦軍掩袂停白日登車抗浮雲射<lb/>
書誠草草孤城死生分辭榮敦厚俗矯抗離其羣<lb/>
虞卿舌轉丸揣事精㣲芒事危見交態窮愁名益光黄<lb/>
金散逝水白璧凝飛霜丈夫有定志得失非豫防<lb/>
梅生一尉㣲喋喋正天紀洗心洞𤣥化削跡無妻子龍<lb/>
<pb n="KR4h0093_WYG_003-2a"/>
變孰為馴蟬蛻乃真止松廽風泠泠水落石齒齒<lb/>
襄陽孟浩然拂衣歸故山放懐巖壑深流泳遺人間舉<lb/>
袖林花落擊楫江鷗還羊公碑堕淚水聲日潺潺<lb/>
　　　送王繼學馬伯庸分院上都二首<lb/>
玉京髙處雪流脂連挿鷄翹緑鬢垂蹀躞有泥歌獨漉<lb/>
琵琶無夢説相思黒河舊樂催填譜白海名花擬進詞<lb/>
羽獵上林俱罷賦卿雲何以報明時<lb/>
淺坡平疊磧漫漫拂嶺青帘罨畵看氊屋起營羊胛熟<lb/>
<pb n="KR4h0093_WYG_003-2b"/>
土房催頓馬通乾挏官走驛傳金椀氷正分奩貯玉盤<lb/>
莫上鄉臺望南北白雲㣲處是槍竿<lb/>
　　　觀物<lb/>
黄河不信從天下濟水那知有伏流自古乾坤合神化<lb/>
空將簡牘費㝠搜張華博物身終死鄒衍談天舌竟休<lb/>
我亦從今銷綺語春風碧眼玩沙鷗<lb/>
　　　寄開元奎律師<lb/>
雙塔亭亭透夕陽芭蕉深處碧忩凉江神夜聽光明偈<lb/>
<pb n="KR4h0093_WYG_003-3a"/>
天女朝分解脱香齋鉢午空烏守樹經堂雲冷鶴歸房<lb/>
平生欲結西方社似怪淵明作吏忙<lb/>
　　　無題次馬伯庸韻四首<lb/>
金縷歌殘月滿江玉顔曽憶侍油幢象床雲重㤙専一<lb/>
鯨錦波翻賜疊雙春淺正宜氊作幕夜凉深恨魫為忩<lb/>
浣紗可是無虛匹側足寒溪濺石淙<lb/>
翠簾匝匝䕶朱光千葉宫桃滿院香閬苑有鸞通尺素<lb/>
虛橋無鵲寄流黄上林賦罷歸巴蜀興慶詞工謫夜郎<lb/>
<pb n="KR4h0093_WYG_003-3b"/>
不是月中親度曲世人那解聽霓裳<lb/>
相期來似石城潮日望晴虹結綵橋却月眉愁歌漸逺<lb/>
凌波歩近意非遥抽琴有恨廽清角疊袖無塵轉緑腰<lb/>
㺯玉最憐隨鳳去秋來誰與伴吹簫<lb/>
白髮詞臣兩耳垂華腴堆笏陋牛醫宫娥引燭催麻日<lb/>
院吏傳更寫制時蠟撚化生秋夕賜翠標疊勝嵗華移<lb/>
低頭欲説唐朝舊願侍虛皇進玉巵<lb/>
　　　海狗巢石圖<lb/>
<pb n="KR4h0093_WYG_003-4a"/>
複壁層峰負六鰲藥欄花檻翠周遭如何畫史同羣吠<lb/>
不與君王繪旅獒<lb/>
　　　葛仙翁移居圖<lb/>
翁媪相携入翠㣲轉頭猶有可憐兒丹砂不是神仙藥<lb/>
勾漏歸來鬢已絲<lb/>
　　　宫女度曲圖<lb/>
望瀛法曲紫霞觴更按伊州奉玉皇翠竹凉深宫院宻<lb/>
新聲那得過宫墻<lb/>
<pb n="KR4h0093_WYG_003-4b"/>
　　　次韻王繼學竹枝宛轉詞<lb/>
聞郎腰瘦寄當歸望盡天邉破鏡飛昨夜燈花圓似粟<lb/>
倚門不肯送郎衣<lb/>
　　盧亘<hi>字彦威汲郡人翰林待制</hi>
　　　送鄧善之提舉江淛十首<lb/>
北門古深嚴論思寄籌度自非鴻才士訓誥何猶作夫<lb/>
君出巴蜀文采動京洛十年掌絲綸摛藻揚景鑠荆璞<lb/>
抱瑾瑜龍淵淬鋒鍔肯獻上林賦寜居天禄閣即今觀<lb/>
<pb n="KR4h0093_WYG_003-5a"/>
浙江眷戀晞金雀黄圖欝紫氛絳節生碧落依然難為<lb/>
情清霜養飛藿<lb/>
春秋嚴筆削凛若執𤣥鉞君獨抱遺經結髪飽剞劂眀<lb/>
剖是非心㣲探義理窟下視羣兒愚争端王正月朅來<lb/>
奮直筆浩然心思竭王功與帝徳昭昭日月掲胡為厭<lb/>
詞林擬欲觀溟渤榮華若浮烟汗簡青不滅<lb/>
詞林富聲華幾人得精悍悠悠三百年篇翰孰承纉夫<lb/>
君清廟器祼薦盛圭瓉五就惜繁纓九游載雲罕依依<lb/>
<pb n="KR4h0093_WYG_003-5b"/>
風向翔忽忽月新滿冷然時雨情短章不可斷<lb/>
風雨妬芳華稂莠深嘉谷天地豈不仁盛徳禀命獨明<lb/>
廷萃羣英四門延穆穆既卜渭水釣又起傅巖築聲華<lb/>
何岌嶪衆輻輳一轂鑾坡儼清韻碩人歌在軸願言徃<lb/>
從之星駕命宜夙豈知彼𤣥鳥戢翼辭雲屋幸無素絲<lb/>
悲庶免窮途哭<lb/>
離離天星髙皓皓雲月光候鴈過楚澤蟠蟀鳴中堂天<lb/>
時諒難測徒然多感傷念子去意逺沉憂結𠂻腸憶昔<lb/>
<pb n="KR4h0093_WYG_003-6a"/>
初奉歡露白春蘭芳清尊罷新製妙趣深濠梁飛景急<lb/>
西匿川流浩湯湯𤣥髮凄嵗晚木脱天雨霜蔓草豈容<lb/>
惜松栢在髙岡<lb/>
翰林子元子武庫森戈矛英聲邁千古逸韻横九州與<lb/>
君契金蘭投分何綢繆清和謝夷恵典刑追韓歐坐令<lb/>
人文煥允塞昭王猷念君獨逺邁寥落行人愁木瘦楚<lb/>
山曉風净寒江流何當駕飛車却宴崑崙丘塵埃滿腥<lb/>
腐朝莫同蜉蝣<lb/>
<pb n="KR4h0093_WYG_003-6b"/>
暘谷上寒日影射扶桑枝瞬息及中天流光迅難持人<lb/>
生百年内昻昻何所施孤鴻東南征浮雲西北馳可憐<lb/>
萬感身㑹合須臾期安得弄明月皎皎逺憂疑折花芙<lb/>
蓉浦蕩槳江潢涯優游以卒嵗身名良不隳<lb/>
游雲蒼鱗穹閶闔不可呌徒令虎豹闗日月近輝耀濛<lb/>
濛八表塵隐隐萬彚竅泯然一歸途伊誰執其要栖栖<lb/>
聖者徒禮樂懐窈眇閉門忍朝飢風雨深蓬蓼今年江<lb/>
海去光景短螢爝禾黍滿故墟閭巷餘返照揮絃送飛<lb/>
<pb n="KR4h0093_WYG_003-7a"/>
鴻今古入長嘯<lb/>
昔我適呉㑹日夕承歡顔髙堂樂起舞綵服何斒斕東<lb/>
潮洶波濤西湖翠烟鬟北歸餘十年謬跡通朝班家禍<lb/>
一朝集音容何可攀悲號蒼穹逈徃事思日艱命窮時<lb/>
亦迫志弱體自孱安得騰化術從君超人寰執手不忍<lb/>
訣臨風涕空潜<lb/>
我留君勿思君歸我當憶十年膠在漆一旦各異域吳<lb/>
江激㣲波震澤起暝色鵾鵬隔天地鴈鶩雜南北念我<lb/>
<pb n="KR4h0093_WYG_003-7b"/>
平生友愴恨摧胸臆獨看燕山雲嵗暮日初昃永言長<lb/>
風翔情寄南飛翼<lb/>
　　　題金顯宗墨竹<lb/>
天人賦物如天工墨光洒竹回天容千年勁玉寒不死<lb/>
清波照響悲吟龍烟凝草緑承華殿鬼冷秋霜月如練<lb/>
長毫冩影竹不知子夜歌殘空記面春雲一㪚風吹塵<lb/>
茫茫海色翻青鱗金仙淚痕愁漢月尚憐玉軸隨時新<lb/>
夢跨茅龍上天去女媧補天天不語海綃畫鸞生翠羽<lb/>
<pb n="KR4h0093_WYG_003-8a"/>
踏破銀灣濕河鼔射龍江深春不度風色蕭蕭怨千古<lb/>
　　　題張國綱理問塞河詩巻<lb/>
導河積石堯解憂滔天之水成安流何年决齧半南土<lb/>
清淮怒巻黄雲愁宣房既築漢歌喜越巫抱璧神光起<lb/>
害除梁楚二渠成海溢西南九河死後來羣策知誰賢<lb/>
何人捧土能防川彭城樓堞照黄土河平堰石愁金天<lb/>
吾皇放勲超萬古澤世餘功平水土睢陽塞决付賢侯<lb/>
解變狂瀾作安堵于今此功寜復有從容小試經綸手<lb/>
<pb n="KR4h0093_WYG_003-8b"/>
千年遺愛在邦民春風吹水濃如酒<lb/>
　　馮海粟<hi>字子正</hi>
　　　塔燈<lb/>
擎天一柱礙雲低破暗功同日月齊半夜火龍蟠地軸<lb/>
八方星象下天梯光揺灔澦沿珠蚌影落滄溟照水犀<lb/>
文㷔逼人髙萬丈倒提鐡筆向空題<lb/>
　　胡寛<lb/>
　　　大眀宫早朝<lb/>
<pb n="KR4h0093_WYG_003-9a"/>
蓬萊拂曙色煜煜舒祥光九儀肅清蹕日月開旂常聖<lb/>
人握金鏡繡衮臨玉堂咸英備雅奏圭璧輯羣方歡燕<lb/>
洽湛露敷恩煥龍章謳歌罄率土豈樂逢時康典文極<lb/>
藻繢聲烈照前王巍巍纉鴻緒萬年斯無疆<lb/>
　　劉致<hi>字時中河東人翰林待制</hi>
　　　青樓曲<lb/>
峭寒暗襲雲藍綺鮫帳愔愔夜如水美人骨醉紅玉軟<lb/>
滿眼春酣不忺起幽禽闗闗喚霜曙金壁屠蘓溢香霧<lb/>
<pb n="KR4h0093_WYG_003-9b"/>
有生只合老温柔璧月長教掛璚樹鴛鴦同心暗中結<lb/>
滿意芳蘭煖紅雪癡雲騃雨自年年不管人間有離别<lb/>
　　　秋雨吟<lb/>
溼螢閃光飛不起八尺風漪夜如水仙姝不眠肌骨清<lb/>
起馭夜凉吹玉笙曲中忽作孤鳳鳴天帝感泣秋雨零<lb/>
旱龍暍死嗟莫及坐見扶桑落葉濕前溪水髙龍夜吟<lb/>
不管西郊老農泣<lb/>
　　　淮南歌<lb/>
<pb n="KR4h0093_WYG_003-10a"/>
甓社湖中出明月斯湏千山萬山白燭龍馳影不敢眠<lb/>
淮土風煙黯無色鼪鼯起啼鰍鱔舞荷風驚濤戰南浦<lb/>
湖天無光湖水立夜半行空洒飛雨東方揺揺天欲曙<lb/>
畢逋啼老扶桑樹淮天幽幽澹空素老蚌潜輝寂無處<lb/>
　　　姑蘇臺<lb/>
麋鹿應知易代頻吳趨誰唱不堪聞捧心臺暗棃花月<lb/>
抉目門深薜荔雲江閲水犀歐冶劍氣騰金虎闔廬墳<lb/>
計然已死鴟夷逝寂寞五湖西日曛<lb/>
<pb n="KR4h0093_WYG_003-10b"/>
　　　燕中懐古<lb/>
荆卿墳上草離離郭隗臺前對落暉戰國山河秋氣肅<lb/>
中原豪傑曉星稀乾坤納納無人識南北年年有鴈飛<lb/>
誰似盧溝橋畔栁安排青眼送將歸<lb/>
　　富珠哩翀<hi>字子翬色目人翰林學士</hi>
　　　范墳詩<lb/>
　宋蜀郡開國公范鎮景仁謚忠文其一世盛徳偉烈<lb/>
　光著史籍人固知之其𦵏在襄城汝安鄉推賢里載<lb/>
<pb n="KR4h0093_WYG_003-11a"/>
　東坡集中甚詳襄城故𨽻汝州翀來訪問故老其墳<lb/>
　儼然尚左已為野夫豪農耕為禾黍之區矣范氏當<lb/>
　金季猶有居墳左者自經兵燼不知所存拊事嘆閔<lb/>
　故為作詩以紀其概幸在官君子知其為先賢遺壠<lb/>
　庶有以處之<lb/>
忠文峩眉英始也跡甚㣲堂堂薛簡肅旟隼西南飛其<lb/>
人古廉守肯持蒟醬歸所得一偉人天下大布衣引以<lb/>
賔王家光映春官闈昭陵宋仁主前星久無輝犯諱言<lb/>
<pb n="KR4h0093_WYG_003-11b"/>
所難雷電每霽威雄哉煉石手妙補天巍巍丞相江南<lb/>
來雲掩扶桑暉舊得陳苦辭徃徃阨謗譏諸賢抗章䟽<lb/>
弱卒攻堅圍公力斡禹鼎正氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄扉荆舒憤至骨斥<lb/>
語筆自揮贈之以蕙蘭何徃無芳菲時公與司馬聲諧<lb/>
玉琴徽解冠掛神武甘老西山薇九㝢日瞀瞀赤子將<lb/>
疇依兩公幸無恙起拯或庶幾嗣君元祐初痛洗前人<lb/>
非民望屬司馬欲遯天為鞿帝命起公卧門乆車馬騑<lb/>
君實了吾事此外何所希清風溢寰海不啻嚴陵磯公<lb/>
<pb n="KR4h0093_WYG_003-12a"/>
既晚家許道徳人所腓襄城卜封竁汝潁皆京圻我來<lb/>
訪遺壠名姓存依稀來仍散兵燼雨雪無留霏公名在<lb/>
天下豈逐薤露晞誰能禁耕牧盛事乗新機吾力不足<lb/>
振感嘆徒歔欷<lb/>
　　　閲故唐宫<lb/>
錦帆走滅淮海波虬髯起操湯武戈盪民瘡痏六朝下<lb/>
天開百二秦山河我來徬徨舊宫土細麥繁花忽誰主<lb/>
終南王氣三百年仙李春風已千古春風吹夢天茫茫<lb/>
<pb n="KR4h0093_WYG_003-12b"/>
玉樓金殿春雲香開元舞馬散㝠寞紇干凍雀含悲凉<lb/>
世態倉皇幾煙霧秦漢英靈不知處崑崙河脉自西來<lb/>
湘浦鴈行今北去<lb/>
　劉伯顔<hi>字明叟</hi>
　　　大駕還宫<lb/>
宫闕歡迎大駕還九衢香霧拜天顔龍旗影裏明鈇鉞<lb/>
鼉鼔聲中襍佩環肅肅錦衣人似海亭亭黄屋象如山<lb/>
封囊乆欲排閶闔願溥斯仁澤世間<lb/>
<pb n="KR4h0093_WYG_003-13a"/>
　　曹元用<hi>字子貞汶上人禮部尚書</hi>
　　　次馬伯庸尚書韻<lb/>
栁簇金溝蘸碧波雲深玉闕瞰重坡鳳凰曲奏鈞天樂<lb/>
烏鵲橋通織女河萬井閭閻春浩蕩六街車馬曉坡陀<lb/>
山人素有林泉興奈此承明夜直何<lb/>
　　張伯逺<lb/>
　　　餞祝直清<lb/>
朝餐狙林橡夕飲虎窟泉幽棲豈不逸於道為未全是<lb/>
<pb n="KR4h0093_WYG_003-13b"/>
以少㣲星含輝麗中天雲蘿謝招隐冠帯趨興賢魯生<lb/>
賛制作商老安疑然董子述徵驗賈誼明經權盛徳有<lb/>
遭逢志士無棄捐長貧若忘世一出垂千年折梅楚山<lb/>
阿賦詩江水邉寂寞思古人中懐為君宣<lb/>
　　李材<hi>字子搆</hi>
　　　過黄陵廟<lb/>
黄陵廟前湘水緑天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清愁五十柱萬里鴻飛楓葉暮<lb/>
<pb n="KR4h0093_WYG_003-14a"/>
神鴉翻舞祠門開珠裳玉袖霑莓苔𤣥猿晝啼薜蘿影<lb/>
赤鱗夜去芙蓉冷北渚淚痕斑竹紋南風哀思蒼梧雲<lb/>
山頭古桂秋露碧山下江流豈終極荒凉掲車雜杜蘅<lb/>
靈風自吹烟霧旌輕帆晚向芳洲泊聊薦蘋羞奠蘭酌<lb/>
沅有汜兮湘有沱洞庭水落生層波裴回獨詠騷人歌<lb/>
　　　夀杜侍郎<lb/>
黄閣老臣踵䕫皋法冠蒼佩陪霓旄八龍委蛇巻春水<lb/>
一鶚搏控明秋毫華勛玉䇿耀天府雄章銀筆翻雲濤<lb/>
<pb n="KR4h0093_WYG_003-14b"/>
舉觴獻夀碧桃晚南極正與文星髙<lb/>
　　　老松怪栢圖<lb/>
仙人解衣盤薄羸造化慘淡秋毫端枝柯千尺入層漢<lb/>
笙籟萬壑鳴驚湍堂中日月不可老壁上雷雨何當乾<lb/>
我來醉卧北忩下夢跨黄鵠天風寒<lb/>
　　　和春詩<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處燕瑶席舞雪誰家裁苧衣<lb/>
<pb n="KR4h0093_WYG_003-15a"/>
獨有倚樓無限意年年烟草暮鴻飛<lb/>
　　　次韻裴都事朝回<lb/>
海上瓊樓接五城人間歌吹近蓬瀛雲移豹尾旌旗暖<lb/>
日射螭頭劔㦸明拜舞盡隨仙仗入退歸遥聽玉珂鳴<lb/>
欣欣百草含春意得傍東君暖處生<lb/>
　　　海子上即事<lb/>
馳道塵香逐玉珂彤樓花暗弄雲和光風已轉瀛洲草<lb/>
細雨㣲添太液波月榭管絃鳴曙早水亭簾幙受寒多<lb/>
<pb n="KR4h0093_WYG_003-15b"/>
少年易動傷春感喚取青娥對酒歌<lb/>
　　　送省郎楊耀卿使雲南<lb/>
飄颻使節出金閨郭隗臺前暫解携天入五溪無鴈到<lb/>
地經三峡有猿啼子雲舊里風烟在太尉家聲日月齊<lb/>
後夜客槎何處望秋河迢逓碧雲低<lb/>
　　　禁城秋夕<lb/>
絳宫星淡海無波九陌猶聞動玉珂閶闔㣲雲藏夕漏<lb/>
建章明月掛秋河此身天地流萍逺故國闗山落木多<lb/>
<pb n="KR4h0093_WYG_003-16a"/>
欲聼鈞天塵夢隔紫簫吹盡桂婆娑<lb/>
　　鄧文原<hi>字善之巴西人國子祭酒</hi>
　　　雨中次范徳機見寄雜興韻<lb/>
窮巷積隂雨離居寡悰情安得壒埃風逍遥余上征長<lb/>
日有逝川春花無晚榮永懐山澤居好遯潜英聲於陵<lb/>
方灌園龎公不入城此意豈忘世詠歌以濯清今我夢<lb/>
江國噭噭鵜鴂鳴不憂芳草歇但恐白髪生歸休企前<lb/>
哲矢言著貞誠悠悠莫識察思子携手行<lb/>
<pb n="KR4h0093_WYG_003-16b"/>
　　　都中送元傑道士南歸<lb/>
授節仙山得過家都門津栁動春華還鄉近佀千年鶴<lb/>
奉使榮扵八月槎古井雲封丹竈藥舊松風掃石壇花<lb/>
道人冠劍鳴瑶珮豈必髙車晝錦誇<lb/>
　　　奉題延祐宸翰<lb/>
　欽惟仁宗上承祖武蒐羅俊彦求治靡寜尤尊禮儒<lb/>
　臣務敦風化由是治書侍御史臣郭貫擢禮部尚書<lb/>
　凡在選者六人惟貫進秩有加親洒宸翰昭示龍光<lb/>
<pb n="KR4h0093_WYG_003-17a"/>
　忝備臣僚咸増鼔舞集賢直學士臣鄧文原謹拜手<lb/>
　稽首而作詩曰<lb/>
宵旰需賢表薦紳秩宗首選賛華勛官聨天府璇璣象<lb/>
帝闡河圖琬琰文曽聽簫韶曕曉日仰攀弓劍泣秋雲<lb/>
小臣作頌稱仁聖湛露承恩未足云<lb/>
　　　題小薛王畫鹿<lb/>
禮樂河間雅好儒曽陪校獵奉鑾輿晝長靈囿觀游後<lb/>
政暇嘉賔燕集餘蛱蝶圖工人去乆騶虞詩好化行初<lb/>
<pb n="KR4h0093_WYG_003-17b"/>
宗藩翰墨留珍賞憑仗相如賦子虛<lb/>
　　　題謝氏通濟橋<lb/>
涔陽川上壓雲濤逈若仙山駕巨鼇甃石不愁僧路滑<lb/>
傾金寜計鬼工勞泛槎客去銀河近題柱人歸玉壘髙<lb/>
此地通津足佳興楚歌明月放輕舠<lb/>
　　　郎中蘇公哀挽<hi>志道</hi>
塞垣重鎮雪雲堆畫諾人稱幕府材流馬道艱逢嵗儉<lb/>
涸魚民病得春回陽闗猶記歌三疊杜老俄成賦八哀<lb/>
<pb n="KR4h0093_WYG_003-18a"/>
夜静燕臺山月冷秪疑化鶴一歸來<lb/>
　　　送李彦謙御史之西臺<lb/>
霜風十月長安道健鶻凌空浄羽毛地控函關西極重<lb/>
星聨執法太㣲髙鑄金古鼎奸先伏發刄新硎用欲韜<lb/>
雅志澄清付公等我懐江海放漁舠<lb/>
　　　送鮮于伯機之官浙東<lb/>
衣冠文獻叅諸老臺閣功名負此公十載黄塵看去馬<lb/>
萬山青眼送飛鴻揮毫對客風生座載酒論詩月滿篷<lb/>
<pb n="KR4h0093_WYG_003-18b"/>
昭世需材公論定起分春雨淛江東<lb/>
　　　送張綱父教官<lb/>
我友白蘋洲畔客忽凌風雪問征途南州嵗晚尋髙士<lb/>
西塞烟深憶釣徒呼酒江船春水動讀書山舘雨燈孤<lb/>
無錢自媿蘇司業聊賦驪駒為子娱<lb/>
　　　贈趙錬師奉祠南海㑹稽<lb/>
函香南國羽衣師東曉稽山謁禹祠使馭穏如乗白鶴<lb/>
仙都歸及采𤣥芝文園進藁無封禪宣室求言有受釐<lb/>
<pb n="KR4h0093_WYG_003-19a"/>
書軌㑹同靈貺闊詞人休譔九歌辭<lb/>
　　　題陶淵眀像<lb/>
詩中甲子春秋筆籬下黄花雨露枝便向斜川頻載酒<lb/>
風光不似義熈時<lb/>
　　馬祖常<hi>字伯庸浚儀人御史中丞</hi>
　　　書上都學官齋壁<lb/>
齋居芹宫旁永日少人跡清心慕古躅簡編頗紬繹徒<lb/>
自傷迷民位卑方莫及茍禄亦可羞吾將返蓬蓽<lb/>
<pb n="KR4h0093_WYG_003-19b"/>
　　　至治癸亥八月望日同袁伯長虞伯生過槍竿<lb/>
　　　　嶺馬上聨句<lb/>
有嶺名槍竿其上若棧閣白雲亂石齒青峰轉䆘脚積<lb/>
氷太古隂出礦無底壑馬飲沆瀣泉鷹盪扶揺幕轍跡<lb/>
委垂神人聲發虛槖舄飛接鳥背羽沒疑虎膊霧松秋<lb/>
髪長霜果紅脂薄斤樵不知疲獨徃端有愕兢兢矛頭<lb/>
淅杌杌井上索凝睇見日觀引手操月廓南下渺沆海<lb/>
北廣終沙漠金橋迎仙游寶塔百神鑿禽鳴蜀帝魂鐡<lb/>
<pb n="KR4h0093_WYG_003-20a"/>
鑄石郎錯䦨干掛鈎衝欃槍歛鋒鍔属車建前茅馳道<lb/>
徇嚴柝載筆三人行弭節半途却<lb/>
　　　贈陳衆仲秀才纈雲辭<lb/>
纈雲織波射金水郎君水西著皮履南陌紫塵十丈髙<lb/>
捋鬚買酒意氣豪萬里將書憑好鳥荔枝千顆團團小<lb/>
天津不隔少㣲星閶闔門開夜光曉<lb/>
　　　寄家書<lb/>
春雲閣雨花泥少池上波平飛白鳥薊中河外盡天涯<lb/>
<pb n="KR4h0093_WYG_003-20b"/>
蓮葉圓時身到家<lb/>
　　　挽何得之先生<lb/>
手織烏紗日賣錢全家移住五雲邉伏生有女書空在<lb/>
伯道無兒世共憐北市行歌花爛漫西亭坐嘯月婵娟<lb/>
少㣲光氣今年暗知是詩隨過海船<lb/>
　　　送王叅政上京奏選二首<lb/>
滇池細馬踏龍沙宰相朝天路不賒峡裏琴泉春作乳<lb/>
月中珠樹夜生花三千禮樂尊儒術百二山河壯帝家<lb/>
<pb n="KR4h0093_WYG_003-21a"/>
魚上禹門無㸃額直郎宣奏日當衙<lb/>
千官吉日聽宣麻白髪詞臣帝汝嘉池鳳有毛皆五色<lb/>
蕋珠無樹不三花緑綈詔底書分雨紅錦囊中字剪霞<lb/>
天路北盤三十六歸時秋月滿京華<lb/>
　　　開平事<lb/>
金馬門東畫省西千官花覆曙光低九莖芝葢雲衣合<lb/>
百石銅盤露顆齊鹿柵已營脩竹隖燕巢還補落花泥<lb/>
上林伏日金桃熟鸚鵡來時不敢棲<lb/>
<pb n="KR4h0093_WYG_003-21b"/>
　　　還過龍門<lb/>
紫塞秋髙鳳輦回龍門有客去還來蕩摩日月崑崙坼<lb/>
吐納風雲混沌開天帝有神司主宰地靈無力載崔嵬<lb/>
誰吹石瀬成飛雨不使時人汙酒盃<lb/>
　　　駕發<lb/>
紫繡鸞旗不受風北都駕發日曈曨九秋宫殿明天外<lb/>
十部簫韶起仗中白海水波浮曉緑赤城花蕋帶春紅<lb/>
神皋不用清塵雨輦路龍沙草藉重<lb/>
<pb n="KR4h0093_WYG_003-22a"/>
　　　龍虎臺應制<lb/>
龍虎臺髙秋意多翠華來日似鑾坡天將山海為城塹<lb/>
人傍雲霞作綺羅周穆故慙黄竹賦漢髙空奏大風歌<lb/>
兩京廵狩非行幸要使蒼生樂至和<lb/>
　　　正月十一日大眀殿後寢殿進講畢賜侍宴<lb/>
勸講經帷只尺天聖恩留侍大眀筵東風律應軒轅樂<lb/>
左个陽開月令篇春動仗旗回彩暈日浮牕𤨏炫華鮮<lb/>
百珍水陸難名品因笑傳柑詫昔年<lb/>
<pb n="KR4h0093_WYG_003-22b"/>
　　　宣徳府九十三嵗老人<lb/>
我無麯蘖為春酒翁得期頥作夀朋鳩杖賜來堪佚老<lb/>
鵜梁辭去不同升五原白草春迷樹一曲黄河夜合氷<lb/>
古有乞言今可待逍遥全福見𤣥曽<lb/>
　　　光山縣孔宰幽風亭<lb/>
光山近在故山西樹滿岡頭稲滿畦隣屋讀書相教授<lb/>
社祠醉酒共提携水牛礪角嫌耕淺野繭抽絲喜價低<lb/>
春雨行田無從吏獨騎齋馬畏青泥<lb/>
<pb n="KR4h0093_WYG_003-23a"/>
　　　次韻進士宋顯夫海岸春行<lb/>
靈沼春波殿影髙行人苑外望蟠桃街塵曙雨沉紅霧<lb/>
宫瓦晴霏動翠濤鳥度鏡中還避弹魚跳船尾不因篙<lb/>
曲江别有新承宴笑我官曹似馬曹<lb/>
　　　次韻送上官伯圭<lb/>
閶闔風吹禹别州才華生世重前旒終軍闗右須乘傳<lb/>
王粲荆南不上樓黄鶴白雲鸚鵡夢金陵江水鳳凰游<lb/>
東船載雨瀟湘上柿葉題詩寄十洲<lb/>
<pb n="KR4h0093_WYG_003-23b"/>
　　　送宋顯夫南歸<lb/>
琵琶溝北識君初藉甚朱華二十餘欲賦兎園干孝邸<lb/>
不同狗監薦相如瀟湘路熟逢知已韋杜天低望故居<lb/>
携㓜歸來拜丘隴南遊莫戀武昌魚<lb/>
　　　菊枕<lb/>
東籬采采數枝霜包褁西風入夢凉半夜歸心三徑逺<lb/>
一囊秋色四屏香床頭未覺黄金盡鏡底難教白髪長<lb/>
幾度醉來消不得卧收清氣入詩腸<lb/>
<pb n="KR4h0093_WYG_003-24a"/>
　　　寄淡淵提㸃<lb/>
仙客吹簫踏月輪因游淮海誤尋真松花搗藥分貧士<lb/>
柿葉題詩寄逺人秋浦有潮留載酒春雲不雨取裁巾<lb/>
江都千樹隋宫栁曽見先生緑髪新<lb/>
　　　御溝春日偶成<lb/>
御溝流水曉潺潺直似長虹曲似環流入宫墻才一尺<lb/>
便分天上與人間<lb/>
　　劉濩<hi>字聲七三山人</hi>
<pb n="KR4h0093_WYG_003-24b"/>
　　　贈臧魯山廉訪<lb/>
肅政光華逺清臺啟授公節移梅嶺北軺發桂江東楮<lb/>
帳篩寒月椰杯鼓朔風瘦童空挾杖貧病不装狨徼俗<lb/>
三年問威名百郡雄星芒垂許洛雪色照賔融敷教有<lb/>
虞廟講經夫子宫端嚴銀鑛戾易直牖倥侗吏猾加笞<lb/>
竹官貪解印銅寃銷千褐父恩浹萬黄童花縵戯冬暖<lb/>
瓠笙吹嵗豐仁頻苞嫩緑古辣醸輕紅象跡烟中堞鯨<lb/>
波雨外篷夷珠人有斛粤布我無筒剖决心如水驅馳<lb/>
<pb n="KR4h0093_WYG_003-25a"/>
髩已蓬六條方奏最四牡欲歌功為有澄清志遲輸獻<lb/>
納忠織雲添衣繡鞭霆亦乘騘楚尾吳頭㑹三湘七澤<lb/>
通天文恢翼軫地葢接潭洪牙纛聨分政旌旗列揔戎<lb/>
鶩爭肥似鴈羆搏猛扵熊懐璧枉無罪見金忘有躬化<lb/>
源安溷溷獄市積怱怱大器能繩物先聲已擊䝉道傍<lb/>
豺果避窟底兎幾空勿珥終凶筆毋闗報怨弓左饘并<lb/>
右粥後稑更先穜采菊賦歸老愛蓮無極翁理明輕勢<lb/>
利語妙入盲聾文祖歐陽古詩宗魯直工挽回鉛槧習<lb/>
<pb n="KR4h0093_WYG_003-25b"/>
超出簿書叢顧盼山須動揄揚石可礱羽儀傾振鷺啄<lb/>
菢徧哀鴻念昔初騰踏時方息戰攻考工崖黯黯試壘<lb/>
海曨曨赤芾彼三百素絲兹五總穏行卑劍閣善納小<lb/>
雲夢甲子從頭數冠紳進秩穹階蘭香浣露田玉氣噓<lb/>
虹世或探斯<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>吾寜牿爾犝察魚應小慧聽蟻豈真聰<lb/>
静躁聆徽外剛柔省彀中江湖歸獨歩宇宙渉丹𠂻徳<lb/>
驥曽思附仙舟偶未同耐寒衣故白好古佩仍葱夢枕<lb/>
頻鮮荔覉帆幾落楓泥塗龜各曵霄漢鳳稀冲厲操期<lb/>
<pb n="KR4h0093_WYG_003-26a"/>
霜栢吞聲等㸑桐漸忘身顯晦得䆒學初終韓子哦雙<lb/>
鳥莊生感二蟲樂莘晞衎衎憂杞笑忡忡選舉繄唐盛<lb/>
方聞及漢崇貢琛凌渤澥懐組際穹窿穀欠防飢歛鹽<lb/>
因析利籠駭民牛觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>虛士鶴<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>黼黻需耆俊饔飱<lb/>
給老癃㑹看楊綰貴不許孟郊窮温井覘陽長明奎卜<lb/>
道隆斵辭規愛助華髪尚狂侗<lb/>
　　　春日郊行書與鄧善之别五首<lb/>
在山水非清出山水非濁泉源但無壅滄海端可學<lb/>
<pb n="KR4h0093_WYG_003-26b"/>
風急低巻帆潮來直扶柁我舟如我心鷗鳥亦忘我<lb/>
動心趨蹶間治氣憐不早緩歩勿貪髙登山良有道<lb/>
東風吹紙鳶衆目看不眩出處亦兒嬉善收存一線<lb/>
文鷄照水影五彩何繽紛鳳凰靈且瑞在徳不在文<lb/>
　　戴表元<hi>字帥初剡溪人</hi>
　　　題范文正公書伯夷頌後<lb/>
有耳不聽下俚巴人有手不冩劇秦美新天生靈物寄<lb/>
我體可惜穢棄同埃塵清風百世希文老一字流傳今<lb/>
<pb n="KR4h0093_WYG_003-27a"/>
是寶誰知堂堂伯夷頌曽借春暉發枯槁韓子也復英<lb/>
雄姿氷寒斗峻餘文辭吹噓自起北海隠膾炙聊慰西<lb/>
山飢天荒地老精靈在處處江湖虹散彩書離孔氏忽<lb/>
自歸金遇龔侯如有待世情愛古兼愛竒書奴滿眼非<lb/>
吾師請君焚香盥手拜此帖歸洗人間兒女癡<lb/>
　　胡長孺<hi>字汲仲號石塘永康人寜海主薄</hi>
　　　題段郁文雪石<lb/>
白雲飛來著春空翕霍變化生竒峰朝曦照耀舒復巻<lb/>
<pb n="KR4h0093_WYG_003-27b"/>
碧華忽擁玻瓈宫秋潮初壮眀扵雪千雷動地吳山裂<lb/>
濤頭出海夕陽㣲百鍊青銅浮玉玦雲容濤勢偉且竒<lb/>
乍出乍没須臾時乾竺雪山白盈尺晴天萬里窺蛾眉<lb/>
似識詩翁作詩苦獨擁清妍照環堵河翻月落夜未央<lb/>
如虹光氣飛屋梁<lb/>
　　　題醉王母圖<lb/>
宴罷瑶池醉不任仙人那有世人心良工欲冩無言意<lb/>
自托丹青作酒箴<lb/>
<pb n="KR4h0093_WYG_003-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0093_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻三<lb/>
</p>
<p>
</p>
  </div>
<div>
<head>元音巻四</head> <lb/>
    <p>
<pb n="KR4h0093_WYG_004-1a"/>
欽定四庫全書<lb/>
　元音巻四<lb/>
　　范梈<hi>字徳機臨江人憲司知事</hi>
　　　贈方永叔往教重慶路<lb/>
汲水得明月倒影上青天客行三十年未識蜀月圓中<lb/>
宵夢巴蜀秣馬辭燕服成都雖云逺未到意已足逺意<lb/>
不可期宿夕宛見之雲迷飛鳥道雨急卧龍祠干戈何<lb/>
草草秖說渝州好但得渝州官甘就渝州老渝州古雄<lb/>
<pb n="KR4h0093_WYG_004-1b"/>
城彭君舊建旌至今江石上猶有古時名豪傑世已矣<lb/>
空城俯流水復有江東人来教渝州士方侯天機深大<lb/>
雅託遺音沉濳萬夫敵脱畧五湖心翩然别我往長揖<lb/>
仙人掌疾風吹大旗落日明斜舫即此少相知相知長<lb/>
恨思巫山桂樹發折寄定何時<lb/>
　　　節婦王氏<lb/>
妾年四二三始識月團圓十二學女工刺綉如鴛鸞十<lb/>
九嫁夫家事姑施衿鞶夫婿良家兒世籍為王官雖聨<lb/>
<pb n="KR4h0093_WYG_004-2a"/>
朱紫貴不習綺與紈過庭執詩禮開口若驚湍風儀在<lb/>
一時争作玉人看天地忽降毒摧折青琅玕囬首四十<lb/>
春景光若流丸貞心守松栢芳性軼芝蘭落月簾帷曙<lb/>
西風機杼寒沉思往昔事涙下紅䦨干豪客至茅屋舉<lb/>
家竄林巒入房衛病姑身死白刃攅相向義憐釋視死<lb/>
色無難親知為歎息保社為辛酸欲與上州府為妾旌<lb/>
門闌妾實無所願所願在所安婦人往從人阿毋涕汍<lb/>
瀾送行遺之語敬順無違歡匹偶固有時寜知憂患端<lb/>
<pb n="KR4h0093_WYG_004-2b"/>
辛苦蹈物變豈羡身獨完殷勤謝舊故聞者摧肺肝<lb/>
　　　濡露亭<lb/>
初秋白露降爽氣逼虚幃薄林方泥泥洒漢復霏霏暗<lb/>
襲玉堂悄斜飄金掌微鶴眠寒屢警螢火濕猶飛葉垂<lb/>
知月朗花艶怯陽晞蘭飲畏朝墜草沾傷夕歸為霜當<lb/>
宿戒去日寖增欷娉婷吴宫女三月采薔薇挹彼枝上<lb/>
香𣪚入舞裳衣千嵗亦不減但恐願初違君子保世澤<lb/>
在久愈光輝<lb/>
<pb n="KR4h0093_WYG_004-3a"/>
　　　贈别張清夫還吳<lb/>
新雨不作泥鈎輈樹上啼征夫懐逺路家在太湖西别<lb/>
家今幾度楊栁江邉樹念卿車輪下漸是中年路萬事<lb/>
中年尚可期人生旦暮長别離長别離向何方九河落<lb/>
花清浦香王睢斑斑鳬乳黄南望不見三髙堂奈此㳺<lb/>
子思故鄉我家朱公濟時早功成身退合天道當時未<lb/>
必知者賢挽不囬之卧烟島後来閱盡虧成事始識從<lb/>
初去時好我不能赤手縛虹蜺又豈委身同草木生逢<lb/>
<pb n="KR4h0093_WYG_004-3b"/>
堯舜世肯受泥塗辱昨者誤奮龍門雷蝘蜓嘲之自云<lb/>
足憂来舉觴酹白日唯有皇天照空谷張公子吳江生<lb/>
我有千載意不羡身後名為君冩作送行曲曲中鏗戛<lb/>
難為情君行不聽我意不平明日買船棹秋聲亦欲東<lb/>
下窺滄瀛飄然始去白玉京湏君禹穴相逢迎相迎不<lb/>
見湏相待客行雖遲心不改<lb/>
　　　題先天觀山水圖<lb/>
學仙之人與山為徒住在匡廬之奥湖江之區張公錬<lb/>
<pb n="KR4h0093_WYG_004-4a"/>
丹作龍虎丹成御氣逰六虚後来作者絶代無復有逸<lb/>
人住𤣥都𤣥都之壇井角孤上摩萬里之黄鵠下伏千<lb/>
尺之飢鼯隂森檜筠自太古斬種力與開闢俱榑桑朝<lb/>
日挂絶壁照見樓觀青糢糊擘厓控絃冩哀壑秋雲春<lb/>
露芝田腴我亦人間山澤臞偶隨䕫龍賔唐虞興来醉<lb/>
倒黄公壚震風三日撼不蘇折花不得度弱水揮手始<lb/>
識仙凡殊玉堂仙人危與吳遺我茲山之畫圖尋牕數<lb/>
户久歎息無縁置我雙摴蒱獨行幽人不受呼掃葉青<lb/>
<pb n="KR4h0093_WYG_004-4b"/>
澗聽啼烏日暮蘿逕相縈紆相縈紆向何處明朝為借<lb/>
麻姑鵬我亦騎之上天去<lb/>
　　　贈海康舉進士者<lb/>
聖主徴儒用文學翩翩五士起海角元戎虎帳飛薦鶚<lb/>
泮水成材玉新琢吉日舉餞鐘鼓作皇華大夫繡朱襮<lb/>
快馬鑿蹄輪脱斵相送西風出郊郭問君此行事何若<lb/>
於莵要是赤手縛候鴈南飛不踰岳洞庭山秋木葉落<lb/>
詞塲先鋒奪霜鍔萬里青山上黄鶴明光宫中問禮樂<lb/>
<pb n="KR4h0093_WYG_004-5a"/>
董生策有經濟畧一朝聲名動河朔往取青紫如六博<lb/>
前年禮闈開峻擢明當接武丝綸閣歸來錦衣照丘壑<lb/>
人生無如進士樂嗚呼人生無如進士樂朂爾髙歩翔<lb/>
寥廓<lb/>
　　　王氏能逺樓<lb/>
逰莫羡天池鵬歸莫問遼東鶴人生萬事湏自為跬歩<lb/>
江山即寥廓請君得酒勿少留為我痛酌能逺之髙樓<lb/>
醉捧勾吴匣中劍斫㫁千秋萬古愁滄溟朝旭射燕甸<lb/>
<pb n="KR4h0093_WYG_004-5b"/>
桑枝正搭虚忩面昆侖池上碧桃花舞盡東風千萬片<lb/>
千萬片落誰家願傾海水溢流霞寄謝尊前望鄉客底<lb/>
湏惆悵惜天涯<lb/>
　　　杏葉黄<lb/>
杏葉黄天雨霜穹窿攜日照八荒迴光照見白玉堂堂<lb/>
中美人雙佩璫中宵抱被直西廂忠君愛親兩不㤀奈何<lb/>
零露沾衣裳清曉樓頭見征鴈不如謝官歸故鄉<lb/>
　　　轆轤怨<lb/>
<pb n="KR4h0093_WYG_004-6a"/>
門前水揚聲似雨幽人當忩碧絃語東里征夫去不歸<lb/>
一雙蛾眉鏡中舞年年井上攀轆轤勞心只恐秋葵枯<lb/>
他年種得長生草梅花落盡青青好<lb/>
　　　雲林歌為貢供奉作<lb/>
朝望宣城夕企雲林掃花釣月清我閒心城東之山倚<lb/>
天碧手捫南斗近咫尺幽人築堂面山坐絶似謝公故<lb/>
時宅謝公今何在蒼苔翦行跡調笙誦新詩流水照白<lb/>
石看水作明鏡年光静来往夜深敬亭雨坐見南湖長<lb/>
<pb n="KR4h0093_WYG_004-6b"/>
清風被長阪鳥度菱葭響雲之林兮不可攀中有青狷<lb/>
白鶴相盤桓林之雲兮不可縛時来宿我青簷端昻藏<lb/>
老仙人抱琴卧山側憶在中華時相逢鬢未白問之不<lb/>
笑亦不言阿家中子瀛州客却起遺我寳字書依稀攝<lb/>
精練魂魄相期後天無極年共爾守之合自然御氣還<lb/>
得同飛仙未登雲林堂試作雲林歌嗟我久客意衰邁<lb/>
雲林雲林奈爾何<lb/>
　　　釣䑓歌<lb/>
<pb n="KR4h0093_WYG_004-7a"/>
吾慕嚴子陵隠居富春山故人乗六龍身隨魚鳥閒羊<lb/>
裘大澤雪在須忽来導從入皇都掉頭不受諌大夫髙<lb/>
風逸節何代無慎勿滄浪輕釣徒<lb/>
　　　首陽山圖<lb/>
山漠漠兮谷逶迤中有二士形容饑問之不答告者誰<lb/>
在昔父死人致國弟讓兄辭俱去之一朝隠居北海北<lb/>
去亂就治歸人師遇世偶有戰伐事叩馬垂血陳忱辭<lb/>
君王知名臣義直直不退聽将疑為見兵不果事乃定<lb/>
<pb n="KR4h0093_WYG_004-7b"/>
耻食其粟隠於斯終然飢死茲山下到今稱誦猶當時<lb/>
白旄黄鉞不可追功業甚盛徳甚衰救民水火事誠危<lb/>
三綱一失誰扶持是以聖人表其怨謂彼仁者良由茲<lb/>
首陽之墳髙㡬尺自古富貴埋沒野草空纍纍我欲酹<lb/>
北斗薦以黄金巵展圖涕漣洏此意畫者宜不知<lb/>
　　　贈李右丞<lb/>
恂恂李右轄行義古人期緩急倉公傳勤勞衛母詩滄<lb/>
波大地轉白首老天知莫冩青田鶴鳴臯重我思<lb/>
<pb n="KR4h0093_WYG_004-8a"/>
　　　贈别徐教授之欽州<lb/>
冉冉嵗月暮悠悠闗塞長歌鐘凝旅宴舞袖拂征艎到<lb/>
日梅花亂来春蕙草芳南金自昔重寄贈可能忘<lb/>
　　　王繼學晚過舎下翌日恵詩一章用韻答貺<lb/>
平生病太史淺陋愧曹邦自足封函谷聊湏壘受降黄<lb/>
鐘知和寡白璧動成雙天外誰招得清風滿八忩<lb/>
　　　和李溉之園居襍詠四首<lb/>
書劍上青霄鄉闗雨雪遥年華侵水竹客思堕山苗㑹<lb/>
<pb n="KR4h0093_WYG_004-8b"/>
想商巖綺捋從鄭里僑文辭誠小伎秖比俗情饒<lb/>
豈是幽棲地飛騰亦未量城根分鼠壤池面合魚梁名<lb/>
久喧郎署歌時感女桑畏卿音調苦疇復貴相忘<lb/>
圃色依簾障天光切戸庭草生連夜雨花落遍池星未<lb/>
遂翔寥廓真堪託晦暝逢時湏紫燕得意拂青萍<lb/>
亦欲依家耳衡門斗極邉鄉心徴化鶴宦逕跕飛鳶白<lb/>
日抛書送青山拂檻延風流自無已憶上五湖船<lb/>
　　　絶句二首<lb/>
<pb n="KR4h0093_WYG_004-9a"/>
江上打魚船有頭那無尾與卿相見時不望如魚水<lb/>
鄉路西州是延平那向東片帆儂㑹使秖是怕随風<lb/>
　　　十月九日詣天光門上進三朝實録<lb/>
儀鸞簇仗滿雲端玉鑰初聞衆樂攅三后龍光周典册<lb/>
羣臣鵠立漢衣冠爐烟著日浮晴靄宫樹班香試曉寒<lb/>
千騎前頭都不避秖傳學士拜金鑾<lb/>
　　　辛酉嵗元日<lb/>
西山千仭鬱崔嵬山下樓臺紫翠開玉帛㑹同来萬國<lb/>
<pb n="KR4h0093_WYG_004-9b"/>
璣衡縣運屬三台嘗聞海客談金鼎更見詞官進玉杯<lb/>
慚愧辭臣今白首久無賦頌獻蓬莱<lb/>
　　　四月十六日詣東華門奉迎香輿<lb/>
天香曉報出宫城已辨隅頭合樂迎黄鳥低斜衝隊過<lb/>
紫騮踈蕩著班行百王盛祀無遺典萬乗深居有至情<lb/>
失喜快傳湯沐賜禮官識姓未知名<lb/>
　　　送白無咎太守之郡<lb/>
瀟洒中書舊省郎排雲曾攬舜衣裳一麾况復守名郡<lb/>
<pb n="KR4h0093_WYG_004-10a"/>
萬事不如歸故鄉馬首漸違燕闕雨鴈聲欲度晋城霜<lb/>
漢廷擇相皆良吏蚤奉潘輿謁建章<lb/>
　　　寄上甘肅吳右丞二首<lb/>
要使唐虞化逺覃玉門闗下屈征驂多憂總為民心苦<lb/>
有喜唯聞郡姓甘日晚邉沙黄浼浼天晴隴樹碧毶毶<lb/>
國風不繫秦州外自此西人識召南<lb/>
塞上孤鷹白雪毛塞門風物静蕭騷黄河西去從天下<lb/>
泰華東来㧞地髙枸杞莫捋如薏苡醍醐足飲勝蒲萄<lb/>
<pb n="KR4h0093_WYG_004-10b"/>
遥瞻圭衮還舟日正屬江湖心緒勞<lb/>
　　　寄題集賢周司直悠然閣<lb/>
番陽東下萬山圍魁閣崢嶸面翠微雲接大荒迴古色<lb/>
波涵落木動晴暉宦情静與㳺魚逝詩思長隨夕鳥飛<lb/>
久待倚闌成獨酌癡兒了事各湏宜<lb/>
　　　張留公母<lb/>
山風遥引紫雲車樓閣崢嶸阿母家更五十周重甲子<lb/>
後三千嵗一桃花綵衣故綰封留印白璧新隨蜀使查<lb/>
<pb n="KR4h0093_WYG_004-11a"/>
見說麻姑舊行䖏至今源上有丹砂<lb/>
　　　奉和王繼學懐濟南舊遊<lb/>
前輩風流逐斷澌濟南舊録故人詩遥知靈運初㳺日<lb/>
正是元方後載時青社寥寥成異物丹丘皛皛屬遐思<lb/>
壮年易動離居感繾綣花前金屈巵<lb/>
　　　開嵗<lb/>
自違北極向南辰重見東皇似故人合席管絃方殿嵗<lb/>
殊鄉花栁覺先春水歸楚澤魚俱化土覆周郊獸亦仁<lb/>
<pb n="KR4h0093_WYG_004-11b"/>
薄宦於時無補報且湏康濟百年身<lb/>
　　　草堂<lb/>
草堂不在萬山峯時有幽人歩往蹤雨壓牆煙籠薜荔<lb/>
石行渠水鑑芙蓉清名豈讓陶貞白共住猶湏陸士龍<lb/>
忽憶鴈行天外去歸来期在粤城中<lb/>
　　　送毛錬師奉祠禮成還京<lb/>
仙官持節下青㝠海瀆嚴祠衛百靈行為治平循禹服<lb/>
禮從禋祀想虞廷東風到䖏随神雨南極歸来奏夀星<lb/>
<pb n="KR4h0093_WYG_004-12a"/>
致福要當宣室問鶴書先報白雲扃<lb/>
　　　奉和吳宗師退朝<lb/>
栁外朝冠古進賢雲開觀户舊通仙蓬莱豈隔三千里<lb/>
華頌宜過一萬年香並衮龍浮瑞日聲随簫鳳下晴天<lb/>
丈臣不願金莖賜但想黄封到竹邊<lb/>
　　　弔張錬師<lb/>
名家接武依丹陛壯嵗招魂入翠微遂使老聃成自弔<lb/>
不知丁令竟何歸蛇蟬豈戀尋山蜕雞犬曽聞挾日飛<lb/>
<pb n="KR4h0093_WYG_004-12b"/>
獨有皇恩無以報昨傳天語慰松扉<lb/>
　　　平臺晚懐<lb/>
落日微風生晚凉平臺西上萬山蒼佳人獨不生同世<lb/>
樂土那知是異鄉海岳雲霞千古意鄉闗道路九迴腸<lb/>
丹青不冩歸田賦徒以虚名累霍光<lb/>
　　　送别周儀之官錢唐并柬李四秘書<lb/>
武帝龍飛第一春京華相送各沾巾詎知邂逅文身地<lb/>
同是栖遲皓首人山驛蛟眠星滿洞水鄉鴈起月迷津<lb/>
<pb n="KR4h0093_WYG_004-13a"/>
若逢李泂南天竺為說前書感謝頻<lb/>
　　　将赴雷陽送羅提舉之任廣東<lb/>
松滋蹔泊薊門船復指番禺路幾千茉莉香深和酒露<lb/>
桄榔葉暗煮鹽煙齊人舊筭無遺策漢史新藏有剰錢<lb/>
莫為遐荒心力怠朱崖更在海南邊<lb/>
　　　送人之五羊<lb/>
豫章逺接五羊城白鳥飛邊道路明昔我乗槎游汗漫<lb/>
今君攬轡度崢嶸湖堧夕下潮聲轉斗角寒深寳氣横<lb/>
<pb n="KR4h0093_WYG_004-13b"/>
總為觀風揚職業有詩才不負茲行<lb/>
　　　以瓊扇一握奉致黄明府<lb/>
拾得炎州月一團殷勤持贈比琅玕情知已是秋風後<lb/>
留作明年九夏寒<lb/>
　　　鍾陵夜宿聞鐘<lb/>
中年江海夢靈皇夜半聞鐘似上陽一百八聲猶未已<lb/>
更兼雲外鴈啼霜<lb/>
　　　錢生幽禽圖<lb/>
<pb n="KR4h0093_WYG_004-14a"/>
誰人剪下碧梧枝誤落西風粉墨池立斷小禽飛不去<lb/>
朝陽何事鳯鳴遲<lb/>
　　　渡端州峡<lb/>
櫂郎得便泝清流忽報舟前曉霧收蠻語酬人翻自苦<lb/>
好山不敢問何州<lb/>
　　　挽西蜀<hi>闕</hi>先生<lb/>
八十猶傳隠者名乾坤未是負先生無端白帝城邊水<lb/>
欲載哀歌上玉京<lb/>
<pb n="KR4h0093_WYG_004-14b"/>
　　　憶得<lb/>
憶得佳人白苧詞幾捋天外數歸期自從落盡庭前樹<lb/>
夜夜秋聲總不知<lb/>
　　　聞東郊夜歌<lb/>
促拍繁歌沸不停月髙絃語轉明星莫令知有西隣客<lb/>
獨坐挑燈看六經<lb/>
　　楊載<hi>字仲宏建之浦城人官翰林編修</hi>
　　　雪軒<lb/>
<pb n="KR4h0093_WYG_004-15a"/>
北風海上来大雪何壯哉上下九萬里洗浄無纎埃君<lb/>
家十二樓軒牕洞然開吹笙撃鳴鼓呼賔與銜杯名言<lb/>
落四座大笑聲如雷舉頭望長空髙興驚㝠鴻仙人五<lb/>
六輩飛下白雲中粲粲眀珠袍相從萬玉童問君何所<lb/>
事未就丹鼎功翩然如攜手共入蓬莱宫<lb/>
　　　題文丞相書梅堂<lb/>
大厦就傾覆難以一木支惟公抱忠義挺然出天姿死<lb/>
既得所處自頋乃不疑惻愴大江南名與日月垂我行<lb/>
<pb n="KR4h0093_WYG_004-15b"/>
見遺墨再拜堕涕洟名堂有深意亦惟嵗寒枝可知平<lb/>
昔心慷慨非一時峨峨著棟宇昭昭示民彛勿使風雨<lb/>
敗永慰千古思<lb/>
　　　次方韶父逰九鎖山韻<lb/>
平生一枝笻畏踏市朝路出門見青山如鶻追狡兎茲<lb/>
辰正炎暑赤日那肯暮振衣得冷風超若㤀世故㝠㝠<lb/>
九鎖雲未覩心已慕想當挾良朋盡取竒絶處曠哉天<lb/>
壤間寓物豈為痼歸来思舊丘我服寧改素無官正爾<lb/>
<pb n="KR4h0093_WYG_004-16a"/>
佳有子亦堪據誰歟事虚名白首不知誤<lb/>
　　　太古雪為楊友直賦<lb/>
往時天大風能吹華山裂墜此一拳石或云太古雪粤<lb/>
自開闢初雲氣所凝結已經六萬嵗變化同<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫望之<lb/>
色正白表裏共澄澈塵土不能涴光彩燿日月願君勿<lb/>
愛此持以獻金闕回中避暑時持用消毒熱<lb/>
　　　東山詩為葉子實賦<lb/>
東山髙幾許上有浮空雲葉君居其間好道夙所聞窮<lb/>
<pb n="KR4h0093_WYG_004-16b"/>
年絶人事矻坐攷遺文松闗晝常掩石田朝自耘葆真<lb/>
去汨昏養息襲氤氲軒冕有遺榮髙舉謝世紛悠悠阻<lb/>
林莽長與麋鹿羣由来巢許臣不事堯舜君<lb/>
　　　次韻袁伯長<lb/>
盤盤海底石並樹青琅玕至陽生至隂龍宫常苦寒揚<lb/>
光炫朝彩吐氣蒸微瀾根株厯千載莫測榮悴端端如<lb/>
巢居子草木皮衣冠超然去人羣取友蹄與翰日誦黄<lb/>
帝言浩歌涙闌干奈何天下治必以雲為官佩紉黄金<lb/>
<pb n="KR4h0093_WYG_004-17a"/>
環咀丹白玉盤自聞至人徳積熱生肺肝黄塵日暮起<lb/>
對面不相看三山在何處使我師王韓聊歌紫芝曲倚<lb/>
君清夜彈<lb/>
　　　次韻虞彦髙㳺陽明洞<lb/>
憶昔神禹奠九州茲山㑹計功始休諸侯玉帛𣺌何許<lb/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀槎牙怪樹凍不死<lb/>
化作千丈蒼玉虬丹洞呀然仙掌裂翠峰巧矣蛾眉脩<lb/>
<pb n="KR4h0093_WYG_004-17b"/>
梅梁飛去鐡鎖斷往往雷雨生靈湫軒轅緱神極秘怪<lb/>
海上笙鶴時相投平生閉門讀史記子乃探穴先吾㳺<lb/>
明當挟子騎汗漫題詩更在最上頭不妨山水樂吾樂<lb/>
豈有飢溺憂民憂故家喬木尚可求有子有孫百世留<lb/>
卧横玉簫汎歸舟吹散萬斛江南愁<lb/>
　　　古墻行<lb/>
建炎白馬南渡時循王以身佩安危疏㤙治第壮輿衛<lb/>
縮板載幹由偏禆下鍤江城但沙鹵往夷赤山取焦土<lb/>
<pb n="KR4h0093_WYG_004-18a"/>
帳前親兵力如虎一日連雲興百堵引錐試之鐵石堅<lb/>
長城在此勢屹然上功幕府分金錢讙聲如雷動地傳<lb/>
爾來瞬息踰百年髙崖為谷驚推遷華堂寂寞散文礎<lb/>
喬木惨淡栖寒烟我入荒園訪遺古所見唯存丈尋許<lb/>
廢壊終嗟麋鹿逰飄零不記商羊舞王孫欲言涙如雨<lb/>
為言王孫毋自苦子孫再世隳門戸英公尚及觀房杜<lb/>
如君百不一二數人生富貴當自取況有長才文共武<lb/>
公侯之後必復初好把家聲繼其祖<lb/>
<pb n="KR4h0093_WYG_004-18b"/>
　　　時中兄示余畫一軸畫一老翁推獨輪小車上<lb/>
　　　　載兩巨甕意其為警世之為因為賦詩<lb/>
小人無他獨嗜利兩甕載車捋逺致肩赬足趼汗澘然<lb/>
冉冉脩程胡不畏世人但笑愚翁愚甕破即與瓦礫俱<lb/>
不知人有千金軀前行險道方乗車<lb/>
　　　夀姚承㫖<lb/>
上帝黄金闕仙人白玉堂皇猷資黼黻大筆主文章間<lb/>
氣生竒偉休期際吉康四朝承寵渥多士仰輝光盡發<lb/>
<pb n="KR4h0093_WYG_004-19a"/>
琅函祕重繙石室藏成書侔二典有道述三皇碩望髙<lb/>
天下榮光近日旁謀謨湏稷契羽翼藉園黄上殿扶鳩<lb/>
杖開筵接蟻觴九重師道徳千載合明良共說綸如綍<lb/>
能推繡作裳人思興禮樂國待理隂陽舊族名先著髙<lb/>
門慶甚長賜書餘萬巻納笏過三床轉覺勛庸盛還欣<lb/>
體力强朱顔朝映日素髪曉欺霜已注長生籙曾傳却<lb/>
老方宜齊周李耳逺邁漢張蒼松柏深逾秀芝蘭久益<lb/>
芳願公多夀祉仍見子孫昌<lb/>
<pb n="KR4h0093_WYG_004-19b"/>
　　　題信州先天觀圖<lb/>
髙林褰翠氣虚谷散虹光道士多騎虎仙人自牧羊澗<lb/>
泉通地逺山嶺際天長戴子文為記流傳示不㤀<lb/>
　　　寄劉師魯<lb/>
想君㳺宦處正值洞庭湖落日波濤壯晴天島嶼孤舟<lb/>
航通漢沔風物覽衡巫天下文章敝非君孰起予<lb/>
　　　蠧簡<lb/>
徃古韋編在何年始汗青蠧蟲深卜宅科斗少成形泯<lb/>
<pb n="KR4h0093_WYG_004-20a"/>
滅阽秦火捜羅出漢廷斯文天未䘮不敢望全經<lb/>
　　　斷碑<lb/>
摩挲不成讀上有蘚斑斑字畫鍾王輩文章漢魏間龜<lb/>
趺凋贔屓螭首落孱顔渤海神明逺今同磑石頑<lb/>
　　　送孫大方歸朝元宫<lb/>
髙卧林泉表超然謝世紛空山鳴白雨古石繫蒼雲不<lb/>
作䕫龍伍甘從鹿豕羣都門㳺宦客囬首總慙君<lb/>
　　　饒國吳文康公挽詩二首<lb/>
<pb n="KR4h0093_WYG_004-20b"/>
厚徳修天爵崇資拜地官粲然周典禮偉甚漢衣冠共<lb/>
喜懸金印俄聞盖玉棺史臣書寵數光照碧㠝岏<lb/>
道學由賢子推㤙自聖皇白茅分壤土華衮賜衣裳漫<lb/>
注長生籙虚傳却老方神㳺終不返瀛海路茫茫<lb/>
　　　送胡汲古之吳中<lb/>
有客佩蒼精居然得此生山開棲越跡水泝入吳程佚<lb/>
老悠悠計傷離戀戀情食蓴方未已應不為魚羮<lb/>
　　　贈方韶父處士<lb/>
<pb n="KR4h0093_WYG_004-21a"/>
蜀郡蘇明乆襄陽孟浩然成名兼二子得句詫羣賢口<lb/>
絶人間事身如物外仙卓然能有此未信獨無傳<lb/>
　　　宗陽宫望月<lb/>
老君臺上凉如水坐看冰輪轉二更大地山河微有影<lb/>
九天風露寂無聲蛟龍並起扶金榜鸞鳯雙飛載玉笙<lb/>
不信弱流三萬里此身今夕到蓬瀛<lb/>
　　　大明殿早朝<lb/>
玉氣浮空御殿開金衣照日近臣来絲囊已進千秋録<lb/>
<pb n="KR4h0093_WYG_004-21b"/>
黼座還稱萬夀杯王子吹簫雙鳯下羲和攬轡六龍迴<lb/>
衢尊此日沾㤙澤散作祥風遍九垓<lb/>
　　　次韻陳子仁黄河<lb/>
禹功疏鑿過憂勤海内山川自此分元氣渾淪通地脉<lb/>
孤光迢遞貫天文毋金伏礫秋逾盛隂火藏淵夜不焚<lb/>
多少魚龍爭變化總歸西北㑹風雲<lb/>
　　　送户部康里尚書<lb/>
經濟才髙負重名早趍蘭省執權衡唐除宰相同三品<lb/>
<pb n="KR4h0093_WYG_004-22a"/>
漢拜司農列九卿禮樂正圗興美化錐刀先務已苛征<lb/>
公家事業齊周召重使斯民望太平<lb/>
　　　紀夢<lb/>
海上垂綸已有年平居無事夢朝天蒼龍觀闕東風裏<lb/>
黄道星辰北極邊治世只今逢五百前程如此隔三千<lb/>
揚雄曾奏甘泉賦應有聲名達帝前<lb/>
　　　題拱北樓<lb/>
殷地鼓鞞迎日出倚天梁棟與雲浮北瞻帝闕三千里<lb/>
<pb n="KR4h0093_WYG_004-22b"/>
南控臣藩二百州江海無波沉罔象旌旗垂野駐貔貅<lb/>
鸞囬麗榜多深意綉衮于今有魏牟<lb/>
　　　題本齋王公畫像<lb/>
詩禮傳家徳望隆一門三世拜三公五營帶甲軍容盛<lb/>
九府流泉國賦充房魏素懐尊主術龔黄先奏養民功<lb/>
欲将恵澤量深淺楚浸洋洋與海通<lb/>
　　　錢唐懐古四首<lb/>
山囬禁籞入雲長無復陳兵衛兩廂千石金鍾埋野草<lb/>
<pb n="KR4h0093_WYG_004-23a"/>
萬年珠樹落秋霜龍文不徙陽人聚鳥篆終降軹道旁<lb/>
九市塵埃來衮衮一江波浪正茫茫<lb/>
西湖清濁自天開鴻雁鳬鷖日往來黄道星辰環太乙<lb/>
紫雲宫殿擁蓬萊論文競奏王褒頌獻夀深傾阿母盃<lb/>
九域輿圖今混一百年耆舊獨興哀<lb/>
斜界鉤陳通大道中分魏闕對層巒雲生殿上金爐暗<lb/>
露下庭前玉井寒江漢飛龍俄杳杳滄溟泛鷁竟漫漫<lb/>
中天㑹合寜非數坐見蒼生奠枕安<lb/>
<pb n="KR4h0093_WYG_004-23b"/>
化人宫闕被層阿棟宇髙低若湧波翠石文章書日月<lb/>
寳珠光燄燭山河空桑說法黄龍聽貝葉翻經白馬䭾<lb/>
誰謂一無超衆有只今塵土重来過<lb/>
　　　送袁伯長扈駕<lb/>
<hi>闕</hi>　前驅盛國容黄麾仙仗衛重重星流曠野飛蒼鶻<lb/>
日<hi>闕</hi>　　馭赤龍耀武邊陲湏北狩合祛天地待東封<lb/>
論才孰可銘休烈扈聖還宜祀岱宗<lb/>
　　　懐錢唐故人柬應中父<lb/>
<pb n="KR4h0093_WYG_004-24a"/>
㡬年流滯客京師每憶江邊話别離落魄已甘心似鐵<lb/>
蹉蛇無奈鬢成絲草𤣥思苦無人問彈鋏長歌只自悲<lb/>
滿目塞雲飛去盡倚笻獨立更多時<lb/>
　　　留别京師<lb/>
嚢衣橐載道傍車人事匆匆嵗欲徂風雨四更鷄亂呌<lb/>
闗河千里雁相呼蕪菁散澷根猶美桑柘蕭條葉盡枯<lb/>
却上髙丘重逥首五雲飛繞帝王都<lb/>
　　　送薛𤣥卿歸龍虎山<lb/>
<pb n="KR4h0093_WYG_004-24b"/>
金門詔下羽人歸欲向山中採蕨薇琥珀懸崖松樹老<lb/>
琅玕倚澗竹根稀髙巖蓄雨星辰濕古石縁雲逕路㣲<lb/>
養性可無軒冕累㳺塵元不涴仙衣<lb/>
　　　送羅雲叔歸山<lb/>
黄石山原風物幽賤子往年曾一逰舊行檿柘已成徑<lb/>
新藝麻禾應滿疇馮衍能忘白首歎謝安湏為蒼生憂<lb/>
餘杭溪上明日發愁殺楊花吹客舟<lb/>
　　　夀饒國公<lb/>
<pb n="KR4h0093_WYG_004-25a"/>
可樂無如父母全既賢既貴又長年金壺賜出青雲上<lb/>
玉佩朝辭白日邊楚木論春猶五百蟠桃稱夀必三千<lb/>
佀聞黄綺歸來後長向山中作隠仙<lb/>
　　　贈同院諸公<lb/>
詔編國史有程期正是諸郎儤直時虎士守門宫杳杳<lb/>
雞人傳箭漏遲遲忩間夜雨銷銀燭城上春雲壓彩旗<lb/>
才大各稱天下選書成當繼古人為<lb/>
　　　送吳真人<lb/>
<pb n="KR4h0093_WYG_004-25b"/>
具嚴威命領祠官歴祀名山不厭難上帝乗龍㳺下土<lb/>
真人騎鶴上靈壇已刋白玉為封檢更鑄黄金作祭冠<lb/>
國夀延洪千萬嵗願祈穀熟小民安<lb/>
　　　寄吏部尚書張公<lb/>
復喜清朝用大賢玉音俄對廣庭宣姚崇已托君臣契<lb/>
李泌終持將相權此日經綸湏展布他時簡策要流傳<lb/>
淵明有待公田米可念江湖久棄捐<lb/>
　　　次韻辛良史早朝<lb/>
<pb n="KR4h0093_WYG_004-26a"/>
掖垣迢遞到城回魏闕嵯峨此日開赤芾㑹同宵仗引<lb/>
朱輪争道曉鐘催三泉忽報藏金甲萬嵗徒聞進玉杯<lb/>
樂奏象箾從此畢小臣思見鳯凰来<lb/>
　　　題鍾吕傳道圖<lb/>
濟世曾聞有大才超然脫屣去塵埃劍光昱昱今何在<lb/>
上下乗龍戲九垓<lb/>
　　　題鄭子真畫像<lb/>
躬耕谷口襍編民寜肯懐金媚賊臣揚子解言如許事<lb/>
<pb n="KR4h0093_WYG_004-26b"/>
不知執㦸是何人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻四<lb/>
</p>
<p>
</p>
  </div>
<div>
<head>元音巻五</head> <lb/>
    <p>
<pb n="KR4h0093_WYG_005-1a"/>
欽定四庫全書<lb/>
　元音巻五<lb/>
　　虞集<hi>字伯生號邵菴蜀郡人翰林學士</hi>
　　　題商徳符華山圖<lb/>
昔祠雲臺館行穿御階栢夕隂嵐氣深重碧照行客獨<lb/>
訪張超谷漸覺巖險迫冰生玉井頭日射仙掌側豈無<lb/>
鐵鎖懸翻身若飛鶻恐煩華隂令不奈昌黎伯王事况<lb/>
有程車馬何忽忽流觀終南山周覽天府國爾来十七<lb/>
<pb n="KR4h0093_WYG_005-1b"/>
年欲往不再得山河想邈悠傷殘轉蕭索摩挲商老圖<lb/>
彷彿希夷宅髙哉蓮花峯白雲澹秋色<lb/>
　　　次韻陳溪山椶履<lb/>
頗憶蜀井西椶櫚每易討披心割魚子束皮充彗掃淛<lb/>
工巧紉履文織象花草輕鬆隔沮洳緩歩得堅好長跪<lb/>
獻圯下㑹期後三早知君貴踐履陟降恒有道憐我渉<lb/>
世深垂誠不待造兢兢歴淵冰縮縮奉師保時行不違矩<lb/>
庶慊嵗年老<lb/>
<pb n="KR4h0093_WYG_005-2a"/>
　　　題薛外史瓊林臺<lb/>
髙臺積方石瓊林樹交柯晨光眩白雲夕景纒紫蘿每<lb/>
聞樵子唱恐是仙人過塵世在足下豈能聞笙歌過海<lb/>
只騎鶴開池還養鵞外史正瀟洒太白焉足多<lb/>
　　　題許愿夫抗雲樓<lb/>
城居苦廹隘層䦨上苕嶤措身方丈間千里能自超可<lb/>
以抗浮雲誰能顧塵囂擬峴有古臺遺碑正蕭條子固<lb/>
若星斗其魂安可招龎公輟耕際曠懐見凌霄賦詩托<lb/>
<pb n="KR4h0093_WYG_005-2b"/>
飛鳥長空何寥寥<lb/>
　　　次韻袁伯長賦陶心<lb/>
憶昔白雲君髙居保黄寜夕煉黄帝鼎晨註神農經羣<lb/>
真時滿座逸響每盈庭寸田既無畔幽闗那有扃飛凌<lb/>
萬物表婆娑垂帶鈴歸来塵世外曽孫宴虚亭所志在<lb/>
髙逺三峯列青㝠頽然得所止一念三十齡崐崘安明<lb/>
珠旭日曜帝青槃桓有童子松根求茯苓<lb/>
　　　趙千里出峽圖<lb/>
<pb n="KR4h0093_WYG_005-3a"/>
巨舟臨峽口衆工志如一各以所操濟雖危萬無失所<lb/>
憂在平曠玩肆生縱逸毋俾持釣翁倚岸三太息<lb/>
　　　哀陳童子<lb/>
南山有鳯雛飛来上林樹秖承朝陽輝不食秋夕露珠<lb/>
零海氣盡璧毁月光曙巫陽不能招荔丹滿洲嶼<lb/>
　　　于仲元舎賦紅梅<lb/>
白雪不成夜丹霞遂崇朝妙質承日暎飛英向風飄醉<lb/>
来紅袖近歌罷綵雲消揚州問何遜可似董嬌嬈<lb/>
<pb n="KR4h0093_WYG_005-3b"/>
　　　題儋耳東坡載酒堂<lb/>
翳翳儋耳城歴歴桄榔樹百年遺故丘新堂設賔阼清<lb/>
風海上至朝陽在庭户丹山五色鳯覽徳屢來下<lb/>
　　　應制題王朏畫吳王納凉圖<lb/>
雨過太湖上風生響屧廊紅綃拂几席白紵製衣裳朱<lb/>
光淪厚地明月在髙堂何以保玉體長年樂未央<lb/>
　　　題水木清華亭<lb/>
中流汎蘭枻望彼嘉樹林落日蕩野水浮雲生夕隂魚<lb/>
<pb n="KR4h0093_WYG_005-4a"/>
㳺戀芳藻鳥鳴在幽岑為樂恐易老吾將脫朝簮<lb/>
　　　出直次韻<lb/>
月下白玉階露生黄金井疏條栖鵲寒衰蕙流螢冷戀<lb/>
闕感時康懐歸覺宵永晨鐘禁中来白髪聊自整<lb/>
　　　酬上清道士鈔隂何詩<lb/>
殘雪松上落輕冰硯裏生寫詩過夜半欹枕又天明少<lb/>
陵愛何遜太白似隂鏗不愁勞弱翰亦足助髙情<lb/>
　　　金人出塞圖<lb/>
<pb n="KR4h0093_WYG_005-4b"/>
海風吹沙如捲濤髙為陁磧深為壕築壘其上嚴周遭<lb/>
名王専居氣振豪强弓大馬田為遨八月草白風颼颾<lb/>
馬食草實輕骨毛加弦試弓復置櫜今日不樂心慅慅<lb/>
什什伍伍呼其曹銀黄兎鶻明繡袍鷓鴣小管随鳴鞉<lb/>
背孤向虚出北皋海東之鷙王不驕錦鞲金簇紅絨絛<lb/>
按習久蓄思一超是時皛清天翳絶駕鵝東来雲帖帖<lb/>
去地萬仭天一瞥離婁屬望目力竭微如聞音鷙一掣<lb/>
束身直上不囬折遂使孤飛一片雪頃刻平蕪洒毛血<lb/>
<pb n="KR4h0093_WYG_005-5a"/>
争誇得雋頓足恱旌旗先歸向城闕落日悲風起蕭屑<lb/>
烟塵滿城鼓微咽大帥要王具甘歠王亦欣然沃焦熱<lb/>
閼支出迎騎小驖琵琶兩姬紅顴頰舞歌迭進醉燭滅<lb/>
穹廬斜轉氍毹月<lb/>
　　　題柯敬仲畫<lb/>
　子先世居隆州州治之後山石室翁守郡時隆為陵<lb/>
　州州事簡時来就吾家拾故紙背作茅蘭竹木之屬<lb/>
　所得頗多吾㓜時尚收得數紙今亦亡之丹丘生用<lb/>
<pb n="KR4h0093_WYG_005-5b"/>
　文法作竹木而坡石過之近又以新意作墨花甚妙<lb/>
　從子恱有眉山學官之行丘為作此予愛而賦之<lb/>
昔者老可守陵州守居北山吾故丘太守時来看山雨<lb/>
每畫紙背成滄洲老蒲松煙色過重揮霍隂崖交劔矛<lb/>
百年離亂亡故物敝箧江南誰復收新圖篔簹枝葉修<lb/>
使我不樂思昔侯碧雞祠前杜䳌呌玉女井上叢篁幽<lb/>
棠梨樹髙青子落碧花翠蔓縈牽牛揚雄無家不歸老<lb/>
蠨蛸蟋蟀寒相求丹丘先生東海客何以見我空山秋<lb/>
<pb n="KR4h0093_WYG_005-6a"/>
蕭條破墨作清潤殘質刋落精英留陂陀重復分細草<lb/>
山石縈紆生亂流眉山學官莫厭冷言歸故鄉非逺逰<lb/>
石田茅屋儻可得萬里欲上東吳舟百花潭深濯新錦<lb/>
持報以比珊瑚鈎<lb/>
　　　為達兼善御史題墨竹<lb/>
蜀道荒凉多古木篔簹千尺相因依少年慣見今白髪<lb/>
杜宇夜啼愁不歸老可嘗作陵州守古木蛟龍多入手<lb/>
春雷毎恐破壁去神鼎空令䕫魅走丹丘越人不到蜀<lb/>
<pb n="KR4h0093_WYG_005-6b"/>
修葉何以能縱横内府人家爛漫寫使可見之心亦驚<lb/>
江南御史龍頭客蹔别那能不相憶知君深識篆籀文<lb/>
故作寒泉溜崖石<lb/>
　　　子昻墨竹<lb/>
吳興畫竹不欲工腕指所至生秋風古来篆籀法已絶<lb/>
止有木葉雕蠶蟲黄金錯刀交屈鐵大隂作雨山石裂<lb/>
蛟龍起陸真宰秘雲暗蒼梧泣湘血吳興之竹乃非竹<lb/>
吳興昔年面如玉波濤浩蕩江海空落月年年照秋屋<lb/>
<pb n="KR4h0093_WYG_005-7a"/>
　　　送戴真人歸越<lb/>
戴先生日飲五斗醉不得再飲一石不肯眠昨從桃源<lb/>
来兩袖攜風煙長安道上小兒女拍手攔道呼神仙馬<lb/>
如㳺龍花如雨蹴踏春秋作朝暮東方不作忩間戲上<lb/>
帝還令海邉去海邉玉虹夜不收貝宫珠闕皆蛟虬芝<lb/>
田玉樹久相待天上老仙那肯留戴先生鑑湖之水三<lb/>
千丈不可以鑑可以釀明朝亦脫錦袍去與汝酣歌釣<lb/>
船上<lb/>
<pb n="KR4h0093_WYG_005-7b"/>
　　　題柯愽士畫<lb/>
磯頭風急潮水長蒹葭蒼蒼繫魚榜青山一髪是江南<lb/>
白頭不歸神獨往幽篁繞屋茅覆簷木葉脫落秋滿簾<lb/>
買魚沽酒待明月定是黄州蘇子瞻子瞻文章世希有<lb/>
謫向江波動星斗夜投斷岸發清嘯栖鶻驚飛怒蛟吼<lb/>
圖中風景偶相似欣然揮灑春雲開子瞻應是念鄉里<lb/>
還化江東孤鶴来<lb/>
　　　題金馬圖<lb/>
<pb n="KR4h0093_WYG_005-8a"/>
賈客自騎千金馬解囊小憩荒城下平原無樹起秋風<lb/>
夢入隂山雪横野太平疆宇大無外外户連城無閉夜<lb/>
不然安有獨行人懐寳安眠如畫者<lb/>
　　　題花鳥圖<lb/>
吳中女兒顔色好洗面看花花為悄調朱弄粉不自施<lb/>
寫作忩間雪衣鳥緑牕沉沉春晝遲半生心事花鳥知<lb/>
花殘鳥去人不歸細雨梅酸愁畫眉<lb/>
　　　白翎雀歌<lb/>
<pb n="KR4h0093_WYG_005-8b"/>
烏桓城下白翎雀雌雄相呼以為樂平沙無樹托營巢<lb/>
八月雪深黄草薄君不見舊時飛燕在昭陽沉沉宫殿<lb/>
鎖鴛鴦芙蓉露冷秋宵永芍藥風暄春晝長<lb/>
　　　慶史顯甫治書父八十<lb/>
治世尊三夀髙年見八朝羽儀參漢皓神觀邁周喬柱<lb/>
下聲名逺壺中日月饒微酡霞灼灼新沐雪蕭蕭地厚<lb/>
源初浚天全玉不琱一經傳令子貳憲肅羣僚侃侃稱<lb/>
時望英英樹國標繡衣兼綵服白日上青霄上夀歸榮<lb/>
<pb n="KR4h0093_WYG_005-9a"/>
異推㤙錫爵超紫深宗伯槖金重列侯腰珍膳應恒設<lb/>
安車必見招乞言逾藥石報徳稱瓊瑶千嵗庭来鳯羣<lb/>
工韻合韶陳詩方懿頌撃壤比康謡<lb/>
　　　題秋山圖<lb/>
峰迴留深隠天清襲素袍棲身斷人蹟㳺目送鴻毛樹<lb/>
挂栖厓鷙藤懸飲子猱龍眠石潤冷虎撼樹根牢木客<lb/>
吟時共山樵奕處遭浮雲過水盡孤月挾霜髙羽使来<lb/>
三島胎仙舞九皋左招玉斧飲右攬赤松遨空色收寥<lb/>
<pb n="KR4h0093_WYG_005-9b"/>
廓虚聲起繹騷彈琴遺古散載酒棹輕舠遂向圖中見<lb/>
誰能世外逃乗槎㡬日至一泛九秋濤<lb/>
　　　正月十一日朝回即事<lb/>
宫樹春隂合霓旌拂曙来天光臨閣道雲氣轉蓬莱晝<lb/>
漏沉沉鼓晨尊灔灔杯香霏簾底霧樂殷殿前雷祥瑞儀<lb/>
曹奏珍淳尚食催舞庭分鷺序效獻過龍媒融雪微生<lb/>
草輕風不動埃老人南極至王母上方回玉色何多喜<lb/>
金華得重陪裁詩賀新雨西閣待門開<lb/>
<pb n="KR4h0093_WYG_005-10a"/>
　　　次韻馬伯庸少監四首<lb/>
仍嵗從巡幸山川識重臨講帷来濟濟馳道止駸駸三<lb/>
月衣裘薄諸生坐席深歸耕何待老莫問二疏金<lb/>
移蹕宫城曙烟花繞閣重来王俱屬籍稱使不傳烽賜<lb/>
席還親問囊書更手封恐煩宣室召眡日轉蒼龍<lb/>
臣甫多愁思長歌拜杜鵑鑿厓通閣道積水放樓船惆<lb/>
悵霜横野棲遲雪滿顛經行看宿草碧色自年年<lb/>
太平知永日漸老惜芳晨論說慚孤學推揚負相臣退<lb/>
<pb n="KR4h0093_WYG_005-10b"/>
思嘗感慨拜賜每逡巡郊藪多閒地餘生托鳳麟<lb/>
　　　奉别阿勒呼木東泉學士逰甌越<lb/>
憶昔同經幄春明下玉除挂冠俄去國連舸總盛書筍<lb/>
脯嘗紅稻蓴羮斫白魚莫言江海逺咫尺玉堂廬<lb/>
　　　送長沙守<lb/>
白髪長沙守循良又好文近辭金馬去逺有玉魚分對<lb/>
竹聽湘雨開簾看岳雲漢廷思賈誼一飯莫忘君<lb/>
　　　代衆仲作<lb/>
<pb n="KR4h0093_WYG_005-11a"/>
昔在泉州住將軍每見招春雲山對屋夜雨水平橋池<lb/>
鴨穿荷葉溪魚上栁條禁城鐘鼓起車馬晚蕭蕭<lb/>
　　　送王照磨之官雲南<lb/>
遺廟珍珠浦歸舟僰道溪飛鳶愁暑雨走馬畏山泥官<lb/>
署尊丹鷲祠宫勝碧雞題詩逺相送紅日五雲西<lb/>
　　　八月八日有感題視草堂壁<lb/>
載筆趨芸閣探囊索緼袍坐銷秋日净心折夜風髙識<lb/>
字頭先白謀生計轉勞文園多病渴常想賜蒲萄<lb/>
<pb n="KR4h0093_WYG_005-11b"/>
　　　御溝詩次宋顯夫韻<lb/>
御溝雪融三月初鳬鷖鴻雁總来居蒲萄水緑可為酒<lb/>
楊栁條青堪貫魚逶迤天河起箕尾滉漾雲海浮青徐<lb/>
舟前花落傍飛燕隄上風来濕舞裾翠輦時留金騕褭<lb/>
錦波不著玉芙蕖臨流宋玉偏能賦莫待東都客問予<lb/>
　　　題故太子少傅翰林承㫖李野齋幽居圖<lb/>
車盖歸来托逺林魯山崷崒魯原深漁樵相識頻分席<lb/>
賔客時過共賜金百嵗儀刑猶近古五朝文物至于今<lb/>
<pb n="KR4h0093_WYG_005-12a"/>
披圖想見登臨地松滿徂徕起夕隂<lb/>
　　　賦張志甫八十<lb/>
身閲昇平近百齡顔如玉雪鬢如星逺移湘竹堪扶老<lb/>
舊種蒼松已茯苓頓見大官躬致饋早令掌故口傳經<lb/>
古来名士多肥遯徧與題詩歴下亭<lb/>
　　　送韓伯髙僉憲淛西<lb/>
正月樓船過大江海風吹雨洒船忩雲消虹蜺横山閣<lb/>
潮落黿鼉避石矼闕下諌書誰第一濟南名士舊無雙<lb/>
<pb n="KR4h0093_WYG_005-12b"/>
湖隂暑退多魚鳥應勝愁吟對怒瀧<lb/>
　　　王氏孝義詩<hi>奉元人</hi>
隂隂榆栁䕃韋村中有鳥頭孝義門耕織事均家益贍<lb/>
緦麻親盡義彌敦蜜蜂日暖開窻户慈竹春深長子孫<lb/>
先世此邦嘗賜履為歌遺俗却消魂<lb/>
　　　寄福建僉憲馬叔恵<lb/>
荔子枝頭火齊紅髙堂紈扇坐薫風湘筠簟冷魚波合<lb/>
海柏梁深燕語通絡緯豈知秋袂薄扊扅長憶曉餐同<lb/>
<pb n="KR4h0093_WYG_005-13a"/>
禁城来看花如錦誰道清霜解惱公<lb/>
　　　次韻道士竇神清賦舜粟<lb/>
帝徳無為保太和厯山遺種有嘉禾想經稷教躬耕法<lb/>
正是堯時擊壤歌斾斾九秋新雨露離離千古舊山河<lb/>
曲肱飲水㡬㤀肉畢竟宣尼感歎多<lb/>
　　　贈竇神清歸隠茅山<lb/>
翩翩歸鶴自遼東又向茅山擬住冬啄食定依何處竹<lb/>
結巢應得古時松雪滿空山騎一虎月明秋水佩雙龍<lb/>
<pb n="KR4h0093_WYG_005-13b"/>
别来彷彿三千嵗亦欲還栖第一峰<lb/>
　　　送宋誠甫太監祀天妃<lb/>
使者受節大明殿候神海上非求仙廟前水生客戾止<lb/>
帷中靈語風泠然麗牲有石載文字沈璧用繅求淵泉<lb/>
賈生何可久不見海若率職君子還<lb/>
　　　贈昇龍觀主<lb/>
榻前親製先生號賜與江南謝舜咨太華雲開天使下<lb/>
少微星動史官知龍飛滄海留珠樹虎卧丹房守玉芝<lb/>
<pb n="KR4h0093_WYG_005-14a"/>
聖主無為千萬夀更應築館候安期<lb/>
　　　賦壺洲<lb/>
傳聞海上有𤣥洲曾是安期舊所逰千頃白雲都種玉<lb/>
一杯弱水不勝舟魚龍夜䕶黄金鼎鸞鵠晨朝紫綺裘<lb/>
波浪不驚星斗近歩虚聲裏度清秋<lb/>
　　　寄趙子敬平章<lb/>
聞道乗閒入翠微猶愁嵐氣濕人衣道傍野樹飛花盡<lb/>
溪上春雲作雨歸故舊釣絲輕在手仙人棋局静忘機<lb/>
<pb n="KR4h0093_WYG_005-14b"/>
赤松曾許同千嵗擬向髙秋伴鶴飛<lb/>
　　　别國史院勅峰石<lb/>
秋雨莓苔數尺身文章曽見百年人吁嗟一代興王盛<lb/>
付托諸公製作新坰野有詩皆在魯泰山無刻更先秦<lb/>
鳯麟一去無消息空使駑駘愧後塵<lb/>
　　　神鳯琴<lb/>
鳴鳥人間久不聞遺紋欲托斷琴紋曾看土鼓歌朝日<lb/>
亦共陶尊醉夜分五色雲中迎太乙九疑山下望湘君<lb/>
<pb n="KR4h0093_WYG_005-15a"/>
采詩應被唐風譜早晚樓船或祀汾<lb/>
　　　謝書巢送宣和瀘石硯<lb/>
巢翁新得瀘州硯拂拭塵埃送老樵毁璧復完知故物<lb/>
沉沙俄出認前朝毫翻夜雨天垂藻墨泛春冰地應潮<lb/>
恐召相如令草檄為懐諸葛渡軍遥<lb/>
　　　題東平王與盛熈明手巻<lb/>
　宋宣和手勅一通巻首題識四字我朝英宗皇帝御<lb/>
　書也帝嘗以至治三年正月十五日幸五華山臣有<lb/>
<pb n="KR4h0093_WYG_005-15b"/>
　以此書獻者丞相拜珠侍側就題以賜之既歸第曲<lb/>
　先盛熈明寫金字佛書一帙贄丞相丞相因以此巻<lb/>
　贈之且語以其故至順三年三月八日熈明屬歐陽<lb/>
　𤣥記其事于左方<lb/>
聖代御題前代勅小臣叨備史臣書事業久為人土苴<lb/>
丈章猶作世璠璵海淪碣石圖空在墓築祁連計已疎<lb/>
誰識全燕天所靳萬年形勝帝王居<lb/>
　　　題暖翠亭<lb/>
<pb n="KR4h0093_WYG_005-16a"/>
老去唯思卧白雲一亭萬竹喜初聞波迴曉日鴛鴦並<lb/>
沙散晴烟翡翠分把釣左泉歸衛女乗舟北渚望湘君<lb/>
誰能獨采薇盈袖却道髙寒思不羣<lb/>
　　　觀著色山圖<lb/>
江樹重重江水深楚王宫殿在山隂白雲窈窕生春浦<lb/>
翠黛嬋娟對晚岑宋玉少時多諷詠江淹老去倦登臨<lb/>
扁舟却上巴陵去閒聽孤猿月下吟<lb/>
　　　題畫<lb/>
<pb n="KR4h0093_WYG_005-16b"/>
緝熈殿裏御屏風零落誰收百嵗中錦樹總含春雨露<lb/>
畫橋猶是舊青紅花開陌上懐歸燕潮落江頭送去鴻<lb/>
何佀緑波生太液絳桃風急綵船東<lb/>
　　　題張希孟中丞送畢中達提㸃巻後<lb/>
十年七聘不還朝起為飢<hi>闕</hi>　　軺嘉樹百年誰忍伐<lb/>
生芻一束不能招西州華屋交逰少北海清尊意氣消<lb/>
欲寫濟南名士傳泉聲山影晚蕭蕭<lb/>
　　　寄泉南三老人<lb/>
<pb n="KR4h0093_WYG_005-17a"/>
春城連海樹扶疎中有幽人八十餘庾信流傳江左賦<lb/>
伏生零落濟南書鄰翁社舞尊多酒弟子晨炊饌有魚<lb/>
前代衣冠今絶少故懐三老載安車<lb/>
　　　白雲閒上人度夏<lb/>
白雲長傍太湖飛忽向西山度釣磯彭蠡小龍邀共飯<lb/>
潮陽遷客憶留衣筍因春雨朝朝喫橘待秋霜顆顆肥<lb/>
我自本名無所住經函松下共柴扉<lb/>
　　　寄魯學士<lb/>
<pb n="KR4h0093_WYG_005-17b"/>
往嵗樓船過太湖珠簾翠幙䕶圖書泉南五馬傳燈後<lb/>
天上羣龍進講餘滿座賔朋尊有酒盈疇稷稻食多魚<lb/>
趨裝未覺曹參晚應有賢人載後車<lb/>
　　　甲戌四月十七日至臨川冲雲寺祝聖齋罷賦<lb/>
　　　　此<lb/>
郭西寺門雙石頭水鑑相對林塘幽白花過雨落松瞑<lb/>
黄鳥隔溪鳴麥秋衰朽虗䝉宣室問淹遲實愛小山留<lb/>
為貪佛日同僧話滿袖香烟念舊逰<lb/>
<pb n="KR4h0093_WYG_005-18a"/>
　　　次韻聶空山送杏<lb/>
看徧生紅雨滿林筠籠逺致百丸金遥知過熟心先喜<lb/>
猶恐微酸齒不禁淺琖便應催泛蟻封囊何必共來禽<lb/>
唯當種核成佳樹花繞春壇坐鼔琴<lb/>
　　　即事<hi>四月十六日</hi>
卧病丘園忽五年千官此日正朝天縣公稱夀邀相共<lb/>
野老扶藜拜不前帶拭文犀看舊賜髪垂明鶴愧初筵<lb/>
莫愁小邑天光逺朝盖靈芝五色鮮<lb/>
<pb n="KR4h0093_WYG_005-18b"/>
　　　予少年過薊門酒樓賦此題曰連十八書郡人<lb/>
　　　　疑其為吕洞賔詩謾記于此<lb/>
耳目聰明一丈夫飛行八極隘寰區劍吹白雪妖邪滅<lb/>
袖拂春風槁朽蘇氣佀酒酣雙國士情如花擁萬天姝<lb/>
如今一去無消息祇有中天月影孤<lb/>
　　　李伯宗録詩<lb/>
老去逢春祇謾吟敢煩彩筆為追尋玉堂天上成塵夢<lb/>
茅舎山中稱野心萬里雲霄歸鳥盡孤村風雨落花深<lb/>
<pb n="KR4h0093_WYG_005-19a"/>
文章傳世知何用空使髙情慨古今<lb/>
　　　端午節飲客與趙伯髙<lb/>
龍沙冰井夏初融簪筆長隨避暑宫蠟燭烟輕留賈誼<lb/>
銅盤露冷賜揚雄南村乆病思求艾北客多情問轉蓬<lb/>
忽聽滿船歌白苧翻疑昔夢倚春鴻<lb/>
　　　鶴<lb/>
　予家有薛少保鶴圖一大軸先尚書自蜀攜至此邑<lb/>
　以為珍玩先參政晚嵗失之不知所在當時極惋歎<lb/>
<pb n="KR4h0093_WYG_005-19b"/>
　今二十餘年集妻姪浚儀趙徳莊從好事家重購得<lb/>
　之欲集識其故而蔵諸篋笥為賦此<lb/>
吾家舊物薛公鶴老氣崢嶸壓九皋鐵石閣身脩足脛<lb/>
雪霜依骨淺翎毛通泉久失千年璧杜甫空吟一世豪<lb/>
老去思鄉歸未得時時借看倚秋髙<lb/>
　　　周昉畫美人圖<lb/>
鳥上雲生日轉櫩海風吹面暮寒尖春明玉色遺香澤<lb/>
夜定珠光入鏡奩織得鴛鴦成緑皺教成鸚鵡啄紅甜<lb/>
<pb n="KR4h0093_WYG_005-20a"/>
試令鼓瑟應無語目斷歸帆思未忺<lb/>
　　　費無隠丹室<lb/>
碧雲雙引樹重重除却丹經户牖空一徑緑隂三月雨<lb/>
數聲啼鳥百花風年深不記栽桃客靜夜長留賣葯翁<lb/>
幾度到來渾不語獨依秋色數歸鴻<lb/>
　　　寄澄湛堂<lb/>
月中桂子落巗阿想有林間閱貝多持足地神衣拂石<lb/>
獻珠天女韈凌波香因結願留龍受水為烹茶喚虎䭾<lb/>
<pb n="KR4h0093_WYG_005-20b"/>
寄到竹西無孔笛吹成動地太平歌<lb/>
　　　賦雪洲<lb/>
江上經年憶雪多長洲化作玉陂陀舊時射虎迷蹲石<lb/>
薄暮歸漁認擁蓑河伯作宫龍獻璧湘靈遺珮鳯停梭<lb/>
鳬翳客與江花發更待春來生水波<lb/>
　　　送胡古愚<lb/>
仙館醉餘千石酒上林吟遍百花風拾遺徒歩頭雖白<lb/>
供奉歸來錦更紅晚下紫微憐病鶴春生緑水送冥鴻<lb/>
<pb n="KR4h0093_WYG_005-21a"/>
故人江上如相見為借扁舟候秃翁<lb/>
　　　羅若川畫松<lb/>
暮春多雨晝㝠㝠羅生畫松當翠屏老蛟化作劍氣黒<lb/>
白鶴下啄苔痕青傳來日暮自篝火夢入幽巖尋茯苓<lb/>
不遇胡僧露雙脚石圅自了讀殘經<lb/>
　　　挽文山丞相<lb/>
徒把金戈挽落暉南冠無奈北風吹子房本為韓仇出<lb/>
諸葛寜知漢祚移雲暗鼎湖龍去逺月明華表鶴歸遲<lb/>
<pb n="KR4h0093_WYG_005-21b"/>
不須更上新臺望大不如前洒涙時<lb/>
　　　朝回和周待制韻<lb/>
三十六竽吹鳯皇九重春色絢天光卿雲微動旌旗暖<lb/>
湛露初晞草木香貝葉神師東度嶺金輿馴象北浮洋<lb/>
小臣職在謌功徳拜手陳詩對日長<lb/>
　　　贈道士<lb/>
神室誰開自洞微紫烟為户玉為扉春容淡薄胎仙舞<lb/>
夜景虚明脉望飛繞指風雷龍睡醒滿囊雲錦虎䭾歸<lb/>
<pb n="KR4h0093_WYG_005-22a"/>
猶嫌長物煩聞見更上髙樓一振衣<lb/>
　　　贈道士鄒雲山<lb/>
一片春雲萬仭山六鼇戴向海波間金銀樓觀蒼龍戲<lb/>
日月旌旗白虎閒換骨有丹宜早服虚心如水及秋還<lb/>
九重元與蓬萊接看爾仙衣簉玉班<lb/>
　　　贈無塵道人<lb/>
雲霧為衣月作裳天壇獨自禮虚皇龍收古劍沉秋水<lb/>
鶴識神丹起夜光金井有聲惟墜露玉堦無色乍凝霜<lb/>
<pb n="KR4h0093_WYG_005-22b"/>
無端下界松風動又欲飄然上鳯凰<lb/>
　　　送朱仁卿<lb/>
羡子南歸盱水上經過為我問臨川㡬家橘柚霜垂屋<lb/>
何䖏蒹葭月滿船應有交逰憐逺道好從父老說豐年<lb/>
寒機早晚成春服一一平安報日邊<lb/>
　　　玉華山<lb/>
何處清江擁玉華手題名榜寄仙家光凝石殿千年雪<lb/>
影動銀河八月槎藏葯寳圅騰玉氣說詩瑶席散天葩<lb/>
<pb n="KR4h0093_WYG_005-23a"/>
奎章閣吏無能賦得似新宫蔡少霞<lb/>
　　　雙檜軒<lb/>
素王舊植魯宫墻雙樹隂隂接太行冰雪髙寒今節操<lb/>
雲雷參錯古文章河津此日營舟楫廊廟他年待棟梁<lb/>
㑹與羣龍近華盖九天朝日正蒼凉<lb/>
　　　王庶山水<lb/>
蜀人偏愛蜀江山圖畫蒼茫咫尺間駟馬橋邊車葢合<lb/>
百花潭上釣舟閒亦知杜甫貧能賦應歎揚雄老不還<lb/>
<pb n="KR4h0093_WYG_005-23b"/>
花重錦官難得見杜鵑啼處雨斑斑<lb/>
　　　張道士蜀山圖<lb/>
碧玉參天是蜀山舊曽飛歩厯孱顔松風上接空歌外<lb/>
蘿月空懸合景間試劍丹崖秋隼疾濯纓清澗夜龍閒<lb/>
君家虗靜歸來日冉冉蓬壺為憶還<lb/>
　　　畫虎圖贈貞一先生<lb/>
獵獵霜風木葉乾月明曽過越王山青龍乆待蟠仙鼎<lb/>
赤豹相呼守帝闗終嵗采芝茅阜曲豐年收榖杏林間<lb/>
<pb n="KR4h0093_WYG_005-24a"/>
誰家稚子能為御長與桃椎共往還<lb/>
　　　玉堂讀巻<lb/>
玉堂策士詔儒臣御筆親題墨色新省樹坐移簾底日<lb/>
宫壺馳賜殿頭春虞廷製作䕫龍盛漢代文章董賈醇<lb/>
書閣莫年偏感遇但歌天保播皇仁<lb/>
　　　謝盧陵両劉君<lb/>
扁舟已作度江雲囬首髙年憶兩君座客頗知韋刺史<lb/>
詩人猶拜杜參軍總看玉樹當春晝長對青藜過夜分<lb/>
<pb n="KR4h0093_WYG_005-24b"/>
他日聚星如可畫殷勤垂白更論文<lb/>
　　　宣和墨竹寒雀<lb/>
洒墨冩琅玕深宫春晝閒蕭條數枝雪不似紇千山<lb/>
　　　雙鴛圖<lb/>
戢翼石梁隂秋風日夜深使君莫行野江水蕩人心<lb/>
　　畫扇雀竹<lb/>
啄粟野田暮飛鳴亦求雌誰家江上雨發船歌竹枝<lb/>
　　　畫雙蝶<lb/>
<pb n="KR4h0093_WYG_005-25a"/>
舞罷庭花落池邊看睡鳬無端雙蛺蝶飛上繡羅襦<lb/>
　　　題柯敬仲雜畫十二首<lb/>
北苑今仍在南宫奈老何青山解浮動端為白雲多<lb/>
雨過蒼苔石雲生野㟁泉幽懐春冉冉稚子秀娟娟<lb/>
鐵石餘生色冰霜作曉妍春雷明日起何䖏尚龍眠<lb/>
雨過黄陵廟蒼梧雲正愁何時倚虚幌對此滿林秋<lb/>
江山秋漠漠風雨晚蕭蕭千載誰相識唯應待老樵<lb/>
昔過篔簹谷鉤衣石角斜擬尋龍作杖拾得上天槎<lb/>
<pb n="KR4h0093_WYG_005-25b"/>
黄金千鎖甲琱玉六簾鈎雨送鴛鴦夢煙籠翡翠愁<lb/>
娟娟生玉潤楚楚作金聲羽扇迎風定羊車過月明<lb/>
峽口春雲重江南夜雨多水深桃葉渡風急竹枝歌<lb/>
蒼凉初出日黄落早知秋不遇采芝客寜知叢桂幽<lb/>
明堂要梁棟大匠取修直鬱屈崕石間秋風動蕭瑟<lb/>
平陸蒼龍起近山生逺烟前村三萬頃明日水平田<lb/>
　　　青山白雲圖<lb/>
獨向山中訪隠君行窮千澗水沄沄仙家更在空青外<lb/>
<pb n="KR4h0093_WYG_005-26a"/>
祇許人間禮白雲<lb/>
　　　竹杏沙頭鸂鶒<lb/>
胡蝶飛來石竹叢羅襦曽試繡文重荷花啼鳥銀屏煖<lb/>
卧看忩間唾碧茸<lb/>
　　　錢舜舉折枝芙蓉<lb/>
白髪多情憶劍南秋風溪上看春酣剪來一尺吳江水<lb/>
擬比千花濯錦潭<lb/>
　　　商徳符小景<lb/>
<pb n="KR4h0093_WYG_005-26b"/>
五老峰前數往來紫雲如盖䕃崔嵬十年京國頻看畫<lb/>
最愛髙僧坐石苔<lb/>
　　　題古木畫<lb/>
髙秋木落洞庭空岳陽城南多晚風蛟龍夜䕶玉壇古<lb/>
劍影長留明月中<lb/>
　　　子昻幽蘭修竹<lb/>
舊時長見揮毫處修竹幽蘭取次成欲把一竿苕水上<lb/>
鷗波千頃看雲生<lb/>
<pb n="KR4h0093_WYG_005-27a"/>
　　　送上黨長<lb/>
春雨人參長紫苗縣庭無事坐終朝俯看雲氣千山表<lb/>
野有新田市有謡<lb/>
　　　題柯敬仲雜畫<lb/>
夢裏江南憶舊逰明璫翠佩不勝愁一鈎纎月清如水<lb/>
吹笛何人共綵舟<lb/>
　　　題著色山圖<lb/>
巫山空翠濕人衣玉笛凌虚韻轉微宋玉多情今已老<lb/>
<pb n="KR4h0093_WYG_005-27b"/>
閒雲閒雨是耶非<lb/>
　　　子昻蘭石<lb/>
汀草離離石老蒼行吟何䖏樂清狂江中遺佩相思久<lb/>
莫待明年春蕨長<lb/>
　　　題黄敬申虎圖<lb/>
當時玉帳蜀雲西坐嘯風生草木低傳冩餘威千載外<lb/>
空山藜藿尚萋萋<lb/>
　元音巻五<lb/>
</p>
<p>
</p>
  </div>
<div>
<head>元音巻六</head> <lb/>
    <p>
<pb n="KR4h0093_WYG_006-1a"/>
欽定四庫全書<lb/>
　元音巻六<lb/>
　　揭傒斯<hi>字㬅碩豫章人集賢學士</hi>
　　　去婦詞<lb/>
　江東有一士子留都下三年適要一貴人女為妻久<lb/>
　乃知其已有妻子矣一夕逃去因託去婦為之詩非<lb/>
　徒欲傳其事抑以示風戒云爾<lb/>
輕合鮮義終茍容希禮遇逺結萬里婚多為才名悞始<lb/>
<pb n="KR4h0093_WYG_006-1b"/>
與君結好不知君有婦有女嫁他人俱懐託遲暮青青<lb/>
墻下草生死墻下路娟娟道傍花零落無處所女子失<lb/>
其身何以保貞素既乖百年意百年誰能度對鏡空悲<lb/>
唶中心良難訴浮萍難為託一木無兩附棄舊屬新歡<lb/>
新歡漸成故寜當中路折莫被他人去寜老阿母傍不<lb/>
受他人妬騰身出房闥兩絶無復頋豈願嫁他人甘心<lb/>
西山樹<lb/>
　　　贈王郎<lb/>
<pb n="KR4h0093_WYG_006-2a"/>
王郎楚狂士意氣飛秋霜讀書一萬巻下筆數千行富<lb/>
貴視浮雲况肯矜文章十五恥閭里掉臂辭故鄉夜宿<lb/>
東海月朝買西州航瞋目王公前結客少年塲一飲或一<lb/>
石一醉或一觴寜揖屠狗人不與俗士當千金不易笑<lb/>
嵗暮單衣裳阮籍在窮途英聲連四方鸞鵠有時鎩反<lb/>
愧燕雀翔世無劇孟交不及青樓倡燕趙如花人翠袂<lb/>
黄金璫不識豪俊士空媚癡與狂王郎逺過我坐我枯<lb/>
藜床終夕無酒飲撫髀歌慨慷平眀别我去極目空茫<lb/>
<pb n="KR4h0093_WYG_006-2b"/>
茫<lb/>
　　　賦得吳歌送人歸吳中<lb/>
三月酒如澠髙堂丝竹停繡筵雙鳯影珠箔亂鶯聲疊<lb/>
應紅牙拍辭傳金縷名綵雲低不度芳塵暗自驚花發<lb/>
長洲苑日照闔閭城且奉千金夀寜㤀萬里情<lb/>
　　　題王山仲所藏瀟湘八景圖巻走筆作<lb/>
　　　　瀟湘夜雨<lb/>
涔涔暗江樹荒荒楚天路稳繫渡頭船莫放流下去<lb/>
<pb n="KR4h0093_WYG_006-3a"/>
　　　　逺浦㠶歸<lb/>
㝠㝠何處来小樓江上開長恨風㠶色日日誤郎囬<lb/>
　　　　煙寺晚鐘<lb/>
朝送山僧去莫喚山僧歸相喚復相送山露濕人衣<lb/>
　　　　洞庭秋月<lb/>
顥氣自澄穆碧波還蕩漾應有凌風人吹笛君山上<lb/>
　　　　平沙落雁<lb/>
天寒闗塞逺水落洲渚濶已逐夕陽低還向黄蘆沒<lb/>
<pb n="KR4h0093_WYG_006-3b"/>
　　　　漁村晚照<lb/>
定從海底出且向平沙照漁網未全收漁舟還下釣<lb/>
　　　　山市晴嵐<lb/>
近樹叅差出行人取次多板橋雙路口此世㡬廽過<lb/>
　　　　江天暮雪<lb/>
孤舟三日住不見有人家昏昏竹籬處郤恐是梅花<lb/>
　　　李宫人琵琶引<lb/>
　鄠縣亢主簿言有李宫人者善琵琶至元十九年以<lb/>
<pb n="KR4h0093_WYG_006-4a"/>
　良家子入宫得幸上比之昭君至大中入事興聖宫<lb/>
　比以足疾乃得賜歸侍母給内俸如故因亢且乞詩于<lb/>
　予遂作李宫人琵琶引其辭曰<lb/>
茫茫青塚春風裏嵗嵗春風吹不起傳得琵琶馬上聲<lb/>
古今祇有王與李李氏昔在至元中少小辭家来入宫<lb/>
一見世皇稱藝絶珠歌翠舞忽如空君王豈為紅顔惜<lb/>
自是衆人彈不得玉觴未舉樂未停一曲便覺千金直<lb/>
廣寒殿裏月流暉太液池頭花發時舊曲未終新觧譜<lb/>
<pb n="KR4h0093_WYG_006-4b"/>
新聲萬變總相宜三十六年如一日長得君王賜顔色<lb/>
形容漸改病相尋獨抱琵琶空歎息興聖宫中愛更深<lb/>
承恩始得遂歸心時時尚被宫中召强理琵琶絃上音<lb/>
琵琶調轉聲轉澁堂上慈親還佇立囬㸔舊賜滿床頭<lb/>
落花飛絮春風急<lb/>
　　　祖生詩<lb/>
浦城孝子身姓祖自憐性命如糞土生才五嵗遭亂離<lb/>
有母更被官軍虜零丁二十八春秋母縱得生何處求<lb/>
<pb n="KR4h0093_WYG_006-5a"/>
天地茫茫眀月恨江山漠漠白雲愁忽得母書驚母在<lb/>
㸔書未盡涙先流書云流落河南縣河南蹋徧無由見<lb/>
唐州境上忽相逢白髪蕭蕭霜滿面誰知喜極情轉悲<lb/>
旁人更問初别時千生萬死到今日始為母子東南歸<lb/>
東南迢逓關山路入門猶記階前樹居人傳說盡相㸔<lb/>
雞黍提携竟朝暮祖生母子真可憐少壯離别老大還<lb/>
同時鄉井被兵者㡬人骨月能生全願生母子長夀考<lb/>
四海昇平永相保<lb/>
<pb n="KR4h0093_WYG_006-5b"/>
　　　居庸行<lb/>
昔我望居庸南今日出居庸北嵓巒爭吞吐風水清且激<lb/>
逶迤數千里曲折殊未息闗門兩向當天開馬如流水車<lb/>
如雷荒雞一鳴闗吏起列宿慘淡雲徘徊山盤盤石圉圉<lb/>
山如龍石如虎龍怒欲騰虎欲舞太行餘勢猶如許昔不<lb/>
容單車今馬列什伍聖人有道闗門開闗門開千萬古<lb/>
　　　長風沙夜泊<lb/>
長風沙風沙不斷行人嗟行人嗟奈君何南風正髙北風起大<lb/>
<pb n="KR4h0093_WYG_006-6a"/>
船初灣小船喜移船更近大船頭不獨風沙夜可憂但<lb/>
祝行人好心事長江何䖏是安流茅舎叅差數株栁時<lb/>
平尚置官軍守青裙老嫗詫鮮魚白髪殘兵賣私酒魚<lb/>
賤可買酒可沽他人心事知何如<lb/>
　　　夏五月武昌舟中觸目<lb/>
兩髯背立鳴雙櫓短蓑開合滄江雨青山如龍入雲去<lb/>
白髪何人並沙語船頭放歌船尾和篷上雨鳴篷下坐<lb/>
推篷不省是何鄉但見雙雙白鷗過<lb/>
<pb n="KR4h0093_WYG_006-6b"/>
　　　題眀皇出遊圖應制<lb/>
眀皇八駿争馳道還是開元是天寳長安花發萬年枝<lb/>
不識年華醉中老奎章閣下文書静衮衣髙拱唐虞聖<lb/>
莫言此畫徒爾為千載君王作金鏡<lb/>
　　　髙郵城<lb/>
髙郵城城何長城上種麥城下種桑昔日鐵不如今為<lb/>
耕種塲但願千萬年盡四海外為封疆桑隂隂麥茫茫<lb/>
終古不用城與隍<lb/>
<pb n="KR4h0093_WYG_006-7a"/>
　　　如武昌發臨川作<lb/>
江轉欲無路山回忽似圍客程秋共逺物色晚多疑稍<lb/>
稍沙鷗集忩忩野樹稀武昌今夜夢定有故人知<lb/>
　　　送鄉人祐上人從師歸當陽<lb/>
學道玉泉寺從師天子都流年春事半歸路客帆孤山<lb/>
勢遥連蜀江聲不入吳故園如可到種芋有遺區<lb/>
　　　南康夜泊聞盧阜鐘聲<lb/>
盧山三百寺何處叩層雲宿鳥月中去歸人湖上聞入<lb/>
<pb n="KR4h0093_WYG_006-7b"/>
空應更逈近瀑正難分遥想諸僧定香爐上夕熏<lb/>
　　　史館獨坐<lb/>
地夐天逾近風髙午尚寒虚庭松子落欹檻菊花乾撫<lb/>
巻俱千古憂時有萬端寂寥麟父筆才薄欲辭官<lb/>
　　　夢武昌<lb/>
黄鶴樓前鸚鵡洲夢中渾似昔時逰蒼山斜入三湘路<lb/>
落日平鋪七澤流鼓角沉雄遥動地㠶檣髙下亂維舟<lb/>
故人雖在多分散獨向南池㸔白鷗<lb/>
<pb n="KR4h0093_WYG_006-8a"/>
　　　送道士薛𤣥卿歸江東<lb/>
知君此去漸難招只在人間已廓寥市上有時逢賣藥<lb/>
山頭何䖏覔吹簫仙巖花落溪流滿鬼谷雲閒樹影遥<lb/>
未必故山安隐逸海天涼月夜蕭蕭<lb/>
　　　小孤山曉發和蔡思敬韻<lb/>
日落霞眀錦浪翻崖傾石削白雲間乾坤上下雄孤柱<lb/>
吳蜀東南壯此闗神物夜移風動地仙舟曉渡月漫山<lb/>
回瞻絶頂登臨䖏空翠㝠濛杳靄間<lb/>
<pb n="KR4h0093_WYG_006-8b"/>
　　　歌風臺和李提舉韻<lb/>
萬乗東歸火徳開漢皇曽此宴髙臺沛中父老謳歌入<lb/>
海内英雄倒載回湯沐空餘清泗在風雲猶似翠華來<lb/>
穹碑立斷蒼烟上静閱人間幾刧灰<lb/>
　　　送播州楊宣慰歸藩<lb/>
雙旌遥指洞庭西十乗連翩度五溪龍虎親軍兼使節<lb/>
犬狼諸獠入封提光昭廟祏㤙波逺風動藩維禮秩躋<lb/>
北望五雲髙魏闕亦知憂顧在黔黎<lb/>
<pb n="KR4h0093_WYG_006-9a"/>
　　　送唐尊師祠武昌<lb/>
龍衮分香下絳霄羽衣承詔出清朝星臨翼軫南垂濶<lb/>
神降虚危北極遥金殿壓雲開紫氣玉臺和月合瓊簫<lb/>
蕃釐更為吾皇祝下國時豐雨露饒<lb/>
　　　送詹尊師歸廬山<lb/>
香爐峰色紫生烟一入京華路杳然雲碓秋閒春藥水<lb/>
雨犁春卧種芝田書憑海鶴來時寄劍自潭蛟去後懸<lb/>
忽報歸期驚倦客獨憐微禄負中年<lb/>
<pb n="KR4h0093_WYG_006-9b"/>
　　　送趙尊師分祀海嶽<lb/>
僊都道士神眀後㡬度圅香去祝釐西厯蠶叢瞻雪嶺<lb/>
南隨鵬翼到天池昔聞奉詔分祠日正是觀風問俗時<lb/>
宣室豈無前席夜諮諏應不負驅馳<lb/>
　　　送大名安治中守沔陽<lb/>
展驥猶穿魏郡花分符忽指竟陵𤓰行瞻禹跡過三峽<lb/>
帶擁羲文望五華春雨蠶桑無曠土秋風魚稲滿貧家<lb/>
亦知王政仁為本莫厭公田飯有沙<lb/>
<pb n="KR4h0093_WYG_006-10a"/>
　　　送林彦廣南行香<lb/>
昔年同事文皇帝出入千門萬户中漢閣圖書觀每遍<lb/>
周家典祀學皆通鼎湖忽送飛龍去石鼓空歌我馬同<lb/>
今日圅香南鎮去還尋禹穴酹西風<lb/>
　　　宋徽宗成平殿曲宴蔡京圖御畫御記<lb/>
東京諸蔡滿周行延福成平樂未央千畝松篁籠玉殿<lb/>
九霄風露濕霓裳君臣契合同堯舜禮樂光華邁漢唐<lb/>
眀日圖成仍作記千秋留與監興亡<lb/>
<pb n="KR4h0093_WYG_006-10b"/>
　　　御書雪林二字賜趙中丞應制<lb/>
聖主揮毫臨秘閣親臣執法坐崇臺祥雲五色從天下<lb/>
彩鳯雙飛映日來政欲清如林上雪已聞聲奮地中雷<lb/>
君臣千載眀良㑹咫尺薇垣接上台<lb/>
　　　憶昨四首<lb/>
天厯中年祕閣開授經新拜育羣材宫門待漏常先到<lb/>
講席收書每後回召試時䝉天語勞分題不待侍臣催<lb/>
滿頭白髪丹心在太液池邊祇獨來<lb/>
<pb n="KR4h0093_WYG_006-11a"/>
宫草葱茸禁樹齊日趨延顥對凝輝朝迎歩輦花間出<lb/>
暮送回鑾栁下歸碧殿東浮蒼巘合金河北引玉泉肥<lb/>
㡬回𢎞慶門前路春氣濛濛欲染衣<lb/>
己巳羣儒映璧奎端陽侍燕寳慈西線分學士親臣送<lb/>
詩賜黄姑御手題注酒含春瑶露重承塵轉午錦雲低<lb/>
日斜共出西門道既醉猶能散馬蹄<lb/>
奎章分署隔忩紗不斷香風别殿花留守日頒中賜果<lb/>
宣徽月送上供茶諸生講罷仍畨直學士吟成每自誇<lb/>
<pb n="KR4h0093_WYG_006-11b"/>
五載光隂如過客九疑無處望重華<lb/>
　　　和張太一秋興四首<lb/>
翩翩公子五雲中風骨雖殊意氣同道徳淵源行地逺<lb/>
神眀臺觀與天通欲隨穆滿賔王母更擬軒轅相大鴻<lb/>
南國正秋憂旱暵誰驅列缺起豐隆<lb/>
蓬萊宫闕赤回闌龍虎神君禹歩寛朝嚥日華當食糓<lb/>
夜迎天仗識鳴鑾露飛仙掌金莖凍月滿𤣥都玉佩寒<lb/>
遥想西齋清似水吟詩聽到漏聲殘<lb/>
<pb n="KR4h0093_WYG_006-12a"/>
太行遥接帝王州西北連山際海稠鶴下靜依山舘夕<lb/>
雁啼髙挾塞垣秋側身天地渾如寄偷㸔風雲縂是浮<lb/>
應笑白頭京國裏長年百慮更千憂<lb/>
霜落燕山歛翠蛾風翻禁樹夕陽多遥聞扈從勞行役<lb/>
轉恐飢寒損泰和朔月先還沾舊制終宵不寐想鳴珂<lb/>
深恩未有涓埃補白髪蕭蕭可奈何<lb/>
　　李泂<hi>字溉之奎章閣學士</hi>
　　　題漢陽郎官湖<lb/>
<pb n="KR4h0093_WYG_006-12b"/>
山翁薄莫醉酒歸杖藜迷却髙陽池清風吹花緑隂倒<lb/>
我笑謂是秋雲移還乗貫月槎夜過郎官湖崢嶸星斗<lb/>
入江漢蕩漾槎影如鯨魚九華之真人邀我倒玉壺麒<lb/>
麟擘脯供行厨依稀仙樂在空際碧山四映寒蟾孤舉<lb/>
酒酌寒蟾眀月下飲姮娥俱霓裳拂雲錦萬荷露㵼璚<lb/>
瑶枝麾幢晻靄羅烟空乃有玉皇所授之玉童風前飄<lb/>
飄曵廣帶對立十二秋芙蓉清香九曲銀河通真人緑<lb/>
髪披春風錦袍玉雪照天地口說姓字安南公是公多<lb/>
<pb n="KR4h0093_WYG_006-13a"/>
逸氣略與古昔賢豪同時能掃月色延我石室烟蘿中<lb/>
又言昔同張謂所逰地長笑一覆丹霞鐘風吹仙樂度<lb/>
溪去我已醉卧香爐峰<lb/>
　　　我本山人素志丘壑獲歸名山為願畢矣爰以<lb/>
　　　　四月十一日離京師是夜抵潞陽慨然賦詩<lb/>
　　　　遥慰匡廬隠者并似金門諸公為一噱云<lb/>
野馬脫覊鞅倐疑天地寛臨風一長鳴風吹散入青㝠<lb/>
間頗如魯仲連蹈海不復還又如安期生長留一舄令<lb/>
<pb n="KR4h0093_WYG_006-13b"/>
人㸔江南浩蕩忽如海落日照耀浮雲闗既不能低眉<lb/>
伏氣摧心顔詭遇特達驚㝠頑又不能抱書挾策千萬<lb/>
乗調笑日月相廻盤匡廬迢迢接仙山仙翁泛若秋雲<lb/>
閒長松之隂引孤鶴望我不見空長歎采鉛天池津飲<lb/>
渌桃花灣蒼梧倒影三湘寒赤城霞氣生微瀾鯨鯢翻<lb/>
空海波赤曉色欲上扶桑難人間之樂兮誠不足恃何<lb/>
如歸卧棲巖巒棲巖巒卧巖穴夜半天風吹酒醒猶有<lb/>
西溪萬年月<lb/>
<pb n="KR4h0093_WYG_006-14a"/>
　　　寄吳原可<lb/>
不謂相踈亦自猜空山舊雨入莓苔江湖機熟鷗忘去<lb/>
吳楚年荒雁不来豪傑何心猶用世乾坤自古少憐才<lb/>
向来共醉梅花下昨夜一枝寒自開<lb/>
　　劉汶<hi>字師魯鄜州人尚書</hi>
　　　贈劉禹玉<lb/>
劉郎方朔徒㳺戯紫泥海千年華表非唯有寸心在向<lb/>
來淛河西雄辨吞虹蜺手擕九節杖東入蓬萊栖我時<lb/>
<pb n="KR4h0093_WYG_006-14b"/>
探禹穴同㸔山隂雪千人萬人中怪子獨超越朝騎白<lb/>
鼻騧莫逐油璧車得錢即付酒携妓顔如花踏翻豪俠<lb/>
窟醉狎山人家或嘲狂楚士或誚報恩子從渠立名多<lb/>
詎識子竒偉一朝去鄉國北上爭吹嘘家無十金産袖<lb/>
有萬言書所陳果何事為國非自計寜遭丞相嗔肯負<lb/>
丈夫志蹉跎十數秋甘與黄冠儔善蔵倚天劍未暇磨<lb/>
斗牛幡然走山東隐跡隨壺公還尋岱宗去絶壑凌天<lb/>
風鷄鳴上日觀眼亂扶桑紅窺臨事未已逸氣横萬里<lb/>
<pb n="KR4h0093_WYG_006-15a"/>
行歌齊魯間興為廬山起廬山秀可飡怡此冰雪顔揮<lb/>
毫洒瀑布五老開雲闗逺公拍手笑喜見遺民還乃知<lb/>
士不偶正可㳺名山去年卧衡岳聊憩四海脚厭垂君<lb/>
平簾懶賣伯休藥却呼魏夫人共把流霞酌今年與山<lb/>
辭下筆湘水湄臨風弔賈傅酹月招湘纍文章本踈蕩<lb/>
强忍終技癢光怪不可收倐忽又千丈有時遇知音朗<lb/>
咏山中吟復恐兒軰覺不得容山林兹晨忽聚首慰我<lb/>
别來久辛勤四十霜所獲竟何有却懐居東時勇以功<lb/>
<pb n="KR4h0093_WYG_006-15b"/>
名期焉知尚漂泊筋力供路岐攀杯置佳念此去安所<lb/>
之南窺古雲陽更了山川竒山川固娱目慎勿過幽獨<lb/>
奈何白雲歌再送劉十六乾坤𣺌蒼茫廻首眷空谷我<lb/>
将秣其駒乃不受覊束願子無遐心歸哉返初服<lb/>
　　郭昻<hi>字彦髙號野齋大名人</hi>
　　　客燕<lb/>
昨夜鄉闗入夢遥月眀魂斷更難招鬢邉白髪秋能種<lb/>
囊裏黄金日易消尺璧自慙投暗室前途何處是青霄<lb/>
<pb n="KR4h0093_WYG_006-16a"/>
龍沙見說難為客八月尖風徹敝貂<lb/>
　　林鎮<lb/>
　　　江南曲<lb/>
髙髙碧雲樓粲粲珊瑚鉤娟娟一美人烱烱眀雙眸妾<lb/>
居湘江尾君居湘江頭好風吹桃花同向湘江流<lb/>
　　黄伯暘<lb/>
　　　香奩體<lb/>
與君生别離朱簾長不開春風故相撩燕子雙歸來<lb/>
<pb n="KR4h0093_WYG_006-16b"/>
雙雙相思鳥飛上相思樹相思雖不同同是相思苦<lb/>
昨夜海棠花睡足西忩雨春夢苦無憑知在阿誰䖏<lb/>
下堦拜新月空庭夜如水相思隔千里未有團圓意<lb/>
　　商挺<lb/>
　　　水仙花二首<lb/>
海上三山璧月眀人間誰識許飛瓊秋風吹上青鸞背<lb/>
來散天香與素英<lb/>
眀月珠衣翡翠裳冰肌玉骨自清凉不隨王母瑶池去<lb/>
<pb n="KR4h0093_WYG_006-17a"/>
來侍維摩病几傍<lb/>
　　貢奎<hi>字仲章宣城人江西提學</hi>
　　　讀馬伯庸學士止酒詩<lb/>
今晨不可出大風吹我帷陋巷泥沮洳空牆雨淋漓研<lb/>
朱課兒書㝠思解羣疑敲門童子來袖有止酒詩讀之<lb/>
至再三擊節且喜悲若飲以𤣥酒揖讓陶唐時峩峩古<lb/>
冠裳執彼璋與圭短褐纔掩脛藜藿空㤀飢風雅乆已<lb/>
衰作者微君誰嗟我重景仰老大將何為<lb/>
<pb n="KR4h0093_WYG_006-17b"/>
　　　司業李公哀挽<hi>元禮</hi>
山立庭紳聳衆觀名髙真不愧儒冠文章清廟蔵琛玉<lb/>
勛業烏臺振羽翰譽重朝端知有子貧憐身後似無官<lb/>
百年耆舊凋零盡展巻哀辭忍淚㸔<lb/>
　　謝端<lb/>
　　　滋溪書堂<lb/>
趙之川滹浸淶易恒<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>汦洨各異出惟滋有溪亦足疋<lb/>
或伏或見舠不容不能百里滹是從混混千里俱朝宗<lb/>
<pb n="KR4h0093_WYG_006-18a"/>
予曩渉河觀湖江踔雲蕩日怒擊撞歸視子滋嶺之瀧<lb/>
是滋名揚子所始有田有廬水之涘有堂三楹庳非侈<lb/>
中經子史堂右左髙曽遺予以自課予乃善繼志不惰<lb/>
蒐今摭古抉怪竒泓涵演迤吐為辭副墨往往傳京師<lb/>
嬴金青紫世所取滋溪有源予有後斯堂斯書可世守<lb/>
　　陳應麟<hi>字信仲</hi>
　　　送薩經厯監舶泉南回京<lb/>
玉立朝班侍紫宸桐邊一見許清真九霄星鳳人間瑞<lb/>
<pb n="KR4h0093_WYG_006-18b"/>
萬斛珠犀扇外塵行色急催閩海曙吟情逺逐帝城春<lb/>
相思一夜江花老夢裏猶疑見可人<lb/>
　　宋本<hi>字誠夫大興人禮部尚書</hi>
　　　大都雜詩四首<lb/>
抛却漁竿滄海邊拂衣來㸔九重天畫欄九陌橋如月<lb/>
緑影千門樹似烟南國佳人王幼玉朝中才子杜樊川<lb/>
紫雲樓上如澠酒孤負東風二十年<lb/>
綉錯繁華徧九衢上林辭賦漢西都朱門細婢金條脱<lb/>
<pb n="KR4h0093_WYG_006-19a"/>
紫禁材官玉鹿盧萬里星辰闗上界四朝冠盖翊皇圖<lb/>
東隣白面生紈綺笑殺揚雄卧一區<lb/>
蘆溝曉月堕蒼烟十二門開日色鮮海上神仙非弱水<lb/>
人間平地有鈞天寳幢珠珞瞿曇寺豪竹哀絲玳瑁筵<lb/>
春雨如膏三萬里盡將嵩呼祝堯年<lb/>
形勢全燕擁地靈梯航萬國走王城狗屠已仕眀天子<lb/>
牛相寜知别太平𤣥武鉤陳騰王氣白麟赤鴈入新聲<lb/>
近來朝報多如雨不見河南召賈生<lb/>
<pb n="KR4h0093_WYG_006-19b"/>
　　　殿試罷賦<lb/>
玉堂松檜帶晨霞遥望宸嚴共拜嘉逢掖諸生袍立鵠<lb/>
未央清問墨翻鴉扶揺九萬風斯下禮樂三千日未斜<lb/>
從此君王識名姓煙波慚愧舊漁家<lb/>
　　　奉㫖降香天妃謝翰林諸公贈詩<lb/>
皇帝甘泉受計時寳奩親授走冰夷今朝朝著張騫出<lb/>
後夜天文李郃知雲繞勾吳分貝闕春生䇦蕩下龍墀<lb/>
深慚禮樂光華外賸得曹劉祖道詩<lb/>
<pb n="KR4h0093_WYG_006-20a"/>
　　段惟徳<hi>河東人叅政</hi>
　　　登岳陽樓<lb/>
羣江西來與天平天壤巨浸開洞庭雄吞三湘隘七澤<lb/>
中蟠萬古君山青我行持節按廣海驛騎蹔駐巴陵城<lb/>
巴陵城樓冠天下風軒月户雲霧屏平生夢想今始到<lb/>
危欄乍倚心䰟驚初疑太極渾未判日月往復凌空眀<lb/>
又疑此世墜物外弱水萬里環蓬瀛湖山得意有如此<lb/>
况乃佳客聨簪纓金杯浮動玉色酒滿懐清思春雲生<lb/>
<pb n="KR4h0093_WYG_006-20b"/>
魚龍掀舞怒濤起眼花落日揺青㝠軒皇廣樂𣺌遺響<lb/>
芳洲寳瑟愁湘靈丹丘謫仙竟何許㡬欲八表追遐齡<lb/>
孤心未了忠孝願敢念緑髪潛凋零聖神一視無逺近<lb/>
恩風化雨浹四溟尋常嘯聚犬豕爾陣烟一洗霏天清<lb/>
歸鞭咫尺覲慈母細語八千山水程孰能閉置若新婦<lb/>
正要磊落肝膽横飲酣拂袖下樓去忽隨過鴈雲邊聲<lb/>
　　李仲淵<hi>號衝齋四川叅政</hi>
　　　送鎦宗道奉使日南<lb/>
<pb n="KR4h0093_WYG_006-21a"/>
一介强扵十萬兵秋風持節使麊泠可容賛普窺唐壤<lb/>
要遣莎車拜漢廷蜃吐瘴烟黎月暗鯨掀巨浪海雲腥<lb/>
元戎已辦安邊筞萬古千秋汗簡青<lb/>
　　　送捧詔使<lb/>
霜落澄江水似藍江亭折栁送髯叅五條温詔頒天北<lb/>
一棹清風下斗南父老疲癃沾利澤山川勝概入豪談<lb/>
渝城好過黄花節金碧臺髙酒半酣<lb/>
　　　送馮叅政致仕<lb/>
<pb n="KR4h0093_WYG_006-21b"/>
天眷雖隆志叵渝拂衣歸去不躊躇百年喬木推耆舊<lb/>
九老香山入畫圖力疾不辭春命駕感恩直欲夜含珠<lb/>
聖王已有黄金像一舸秋風下五湖<lb/>
　　黄靖老<hi>字子肅昭武人翰林應奉</hi>
　　　燕中懐古章貢侍御<lb/>
娉婷二八女絶色妙難畫新妝薄鉛華照影修竹下盛<lb/>
年事夫婿錦玉耀精舎雖非伯鸞妻惓然惜春夜琴餘<lb/>
月當軒黙默倚風榭寄語東家兒紅顔莫輕嫁<lb/>
<pb n="KR4h0093_WYG_006-22a"/>
　　　送李子威代祀嵩衡淮海二首<lb/>
羣生望甘澤五岳雲氣通天香落岩谷瑞靄春冥濛海<lb/>
潮天際來金碧森萬峰劃落紫翠堆亭亭玉芙蓉古廟<lb/>
絲竹存迎神奏黄鐘空山逓餘響落花舞青童<lb/>
南海祝融宅汪洋載神州巨浸涵萬有元氣何空浮蒼<lb/>
蒼島嶼間彷彿通十洲神魚在深淵甘霖何以求朝折<lb/>
若木枝夕飲桐柏流萬里一瓣香豈徒司馬逰<lb/>
　　　古詩四首送王君冕歸陜西<lb/>
<pb n="KR4h0093_WYG_006-22b"/>
麥熟天乍熱開軒理瑶琴兹晨有客至一徑蒼苔深日<lb/>
出樹影倒曠坐分緑隂清談落餘花松風雜幽禽君子<lb/>
希道徳永言結同心<lb/>
狂風捲茅屋遥見溪上山人生有遇合離别何足歎黄<lb/>
鵠將西歸臨水振羽翰我有雙眀珠置之青雲端朝朝<lb/>
復暮暮照君千里還<lb/>
少年處山谷壯嵗逰京師性本猿鶴羣焉能牛馬馳曩<lb/>
有採薪憂挂冠願為醫近得聖賢心讀書甘如飴習貫<lb/>
<pb n="KR4h0093_WYG_006-23a"/>
已成癖豈無君子知<lb/>
十載宦京輦田園就荒蕪兹焉擬歸耕休馬南山隅<lb/>
酒樹色動鶯燕鳴相呼流水既送君白雲亦邀予錦囊<lb/>
可贈逺愧非眀月珠<lb/>
　　　古樂府二首<lb/>
君好錦繡段妾好眀月珠錦繡可為服服美令人愚不<lb/>
如珠夜光可以照讀書<lb/>
君好春芍藥妾好夏池蓮芍藥多艷色春風迷少年不<lb/>
<pb n="KR4h0093_WYG_006-23b"/>
如蓮有實可以夀君筵<lb/>
　　　夜宴友人席上有懐志能照磨暮春㑹同年所<lb/>
　　　　作因寄<lb/>
青山林下啼斑鳩緑楊門前嘶紫騮落花成陣作春雨<lb/>
東風淡淡雲悠悠美人捲簾日在手蝴蝶飛上珊瑚鉤<lb/>
南溪不見笋成竹擬約滄波同倚樓<lb/>
　　　貢闈偶成呈同院諸公<lb/>
射宫圍棘斷經過閒却秋聲太液波風定碧簾聞禁漏<lb/>
<pb n="KR4h0093_WYG_006-24a"/>
夜殘銀燭見星河仙人共對青藜杖詞客孤眠白玉坡<lb/>
弱水蓬萊三萬里不知何處月眀多<lb/>
　　　雪夜直宿玉堂<lb/>
琪樹花生禁漏遲金莖月色近書闈白雲入水春無跡<lb/>
銀漢横空夜有輝竹靜似聞蒼玉珮松寒欲傍緑荷衣<lb/>
乾坤清氣蓬萊表獨對天風拂翠微<lb/>
　　　張志道别都<lb/>
竹寺西軒共聽琴杏花猶記紫囊吟溪山老我扁舟興<lb/>
<pb n="KR4h0093_WYG_006-24b"/>
風雨知君萬里心滄海夜潮雲漢濕蓬萊春樹碧雲深<lb/>
三年離别尊前話傾倒何時更似今<lb/>
　　　庚午興聖殿進史<lb/>
瑶編初進侍眀光日麗龍池晝刻長堤栁染成春水色<lb/>
宫花併入御爐香金壺洒露層堦滑玉椀分冰廣殿凉<lb/>
矇瞍似知天意喜鳳笙新奏五雲章<lb/>
　　　友人擬古樂府因題十絶句<lb/>
早晚臨粧鏡秋容怯玉鈿君心如日月照妾似初年<lb/>
<pb n="KR4h0093_WYG_006-25a"/>
采荇歸來午花梢日轉廊緑隂凉似水不見洗紅妝<lb/>
生愛東隣女蛾眉畫不如近來機杼廢臨得右軍書<lb/>
漫道從軍樂風霜祇獨居三年遼水上不得一行書<lb/>
海上扶桑景清光日見君祇愁風雨夜西北有浮雲<lb/>
今夜中秋月含情獨上樓辰星三两㸃偏照玉簾鈎<lb/>
自見南樓月頻頻夢楚州無端今夜雨秖作小山秋<lb/>
露井踈桐晚風亭碧藕秋捲簾山月上水宿見雙鷗<lb/>
堂上春花老流泉日繞山願為雙白鶴雲路載君還<lb/>
<pb n="KR4h0093_WYG_006-25b"/>
天子西廵狩彤弓錫虎臣樓蘭何日斬㸔汝畫麒麟<lb/>
　　王沂<hi>字師魯襄隂人博士</hi>
　　　廣陵岳宫登瀛橋為王髙士賦<lb/>
登瀛橋上登瀛客曽向瀛洲採玉芝鸞鶴雲閒朝斗夜<lb/>
魚龍波靜歩虚時杯浮翡翠蘭苕影袖拂珊瑚鐵網枝<lb/>
安得琴髙騎赤鯉傳書海上問安期<lb/>
　　　次韻宋誠夫上都書事<lb/>
日邊音問及滄浪知有飛鴻拂建章黄帽折腰慚鄭老<lb/>
<pb n="KR4h0093_WYG_006-26a"/>
青雲回首憶韋郎持竿寜解遮西日賜履還㸔出上方<lb/>
惆悵平生一杯酒鬢毛林葉两蒼蒼<lb/>
　　　寄曹子貞<lb/>
黄金臺下舊騎驢曽記含香侍玉除禹穴有人尋李白<lb/>
甘泉無賦似相如潛鱗解舞湘靈瑟病鶴難傳閬苑書<lb/>
遥想論思翔集地紫薇花㸃緑苔踈<lb/>
　　　送馬伯庸<lb/>
社燕秋鴻十二春相逢疑是爛柯人公車未索長安米<lb/>
<pb n="KR4h0093_WYG_006-26b"/>
野服曽沾輦路塵日麗天門嚴虎柝波揺宫瓦動龍鱗<lb/>
懸知進講金華殿五色雲中拱北宸<lb/>
　　周權<hi>字衡之號此山括蒼人</hi>
　　　紀信嘆<lb/>
沛中龍奮硭碭雲咸陽楚炬三月焚两雄角起鹿在野<lb/>
三户有楚無强秦貔貅百萬紛如雪戈矛盡染英雄血<lb/>
旌旗曉蔽天河雲兵塵夜暗中原月滎陽數載戰不休<lb/>
重圍食盡漢亦憂將軍詐帝出降楚脱帝虎口真良籌<lb/>
<pb n="KR4h0093_WYG_006-27a"/>
無何諸將已平楚事定論功裂茅土獨無旌美到將軍<lb/>
不得褒名紀盟府男兒死節志已酬瞑目地下夫何求<lb/>
吁嗟功怨俱悠悠漢廷雍齒還封侯<lb/>
　　　子陵釣圖<lb/>
東都熱官手可炙吳儂面似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺像乃在此釣竿尚裊桐江風悠悠世事江雲白<lb/>
過眼輕帆自朝夕人間萬古仰孤風天上有星猶是客<lb/>
<pb n="KR4h0093_WYG_006-27b"/>
　　　九日<lb/>
座上風流憶孟嘉登髙目㫁楚天涯百年嵗月催蓬鬢<lb/>
半世江湖負菊花小雨釀寒侵白苧西風憐醉避烏紗<lb/>
閒擕櫛栗吟歸路流水殘雲帶晚鴉<lb/>
　　　次韻友人<lb/>
司馬山川憶壮逰袖中劍氣尚横秋懐人空有春天樹<lb/>
乗興都無雪夜舟年少文章慕西漢風流人物擅南州<lb/>
縛麟老手今無㡬不數當年趙倚樓<lb/>
<pb n="KR4h0093_WYG_006-28a"/>
　　　多景樓<lb/>
北固峰髙翠色浮斷崖千尺障東流誰言宇宙無多景<lb/>
今見江山第一樓雲氣曉含簾箔雨濤聲夜落海門秋<lb/>
客來莫問孫劉事狠石苔深萬古愁<lb/>
　　　闕下遥瞻<lb/>
乾坤瑞氣靄燕山天仗初開虎豹闗金爵觚稜銀漢上<lb/>
玉堦平墄緑雲間紫泥香暖春宣詔清蹕聲嚴曉趣班<lb/>
千載眀良今慶㑹喜㸔新雨滌塵寰<lb/>
<pb n="KR4h0093_WYG_006-28b"/>
　　羅磵谷<lb/>
　　　幼輿折齒歌<lb/>
秋衫未成錦機語棠梨半花鳳一羽象牀雪綜小龍梭<lb/>
細穴銀光吐冰縷西隣即君東海歸芙蓉半白杏雨肥<lb/>
十二欄邊說幽怨勸織南浦鴛鴦飛含蘭匿蕙無消息<lb/>
春酲彤霞漾玉色小龍呵出風雨聲奔騰觸裂雙白石<lb/>
白石國城三十六女子軍來两城覆鸞歌猿嘯强激昻<lb/>
百戸風來如箭簇章臺公子真豪縱復以微言相感動<lb/>
<pb n="KR4h0093_WYG_006-29a"/>
郎君切莫更癡心忍作甘心可人痛<lb/>
　　胡尊生<lb/>
　　　送君進周公<lb/>
憶君初來湖水滿金鱗潑刺春波煖江南早晚雪花飛<lb/>
蒲㠶下水送君歸霜風淅瀝湖光晚白魚粳米中流飯<lb/>
囬頭咫尺廬山雲一寸心長㠶力短臨分乍覺過重闈<lb/>
金螺移在雙翠眉啞啞靈鳥啼樹枝家人夜夜卜蛛絲<lb/>
雪醅新醸都昌酒欲來不來待君久人言逺歸勝新婚<lb/>
<pb n="KR4h0093_WYG_006-29b"/>
稚子牽衣婦擕手牕前紅燭宵彈棊新歡滿眼寜相思<lb/>
江南今嵗梅開遲贈君無花折空枝眀年花開來不來<lb/>
　　　瓊花上天<lb/>
無雙亭前浮冷月蕪城暗鎖腥煙黒仙魂夜吟天欲泣<lb/>
巫陽下招飛玉勅神風鬼雨鞭車急一株玉雪雪中立<lb/>
金車嵗嵗朝衮龍異香蕩漾天水濃蓬萊峩峩髙北斗<lb/>
玉佩沉沉舞衰栁瑶京三月銀雪飛瓊仙瓊仙招不歸<lb/>
鈞天夜奏紫皇醉二十四樓寒浸水<lb/>
<pb n="KR4h0093_WYG_006-30a"/>
　　　金莖承露<lb/>
蓬萊仙人騎黄鶴來遺劉郎不死藥銀漏無聲秋夜深<lb/>
時見星河頭上落精金糾錯蛟龍蟠未央闕角觚稜寒<lb/>
莫教仰見杯中物直是他年雙淚痕桂房椒壁蕙蘭老<lb/>
留得新愁向雲表猶逐官車出漢闗茂陵蕭蕭濕青草<lb/>
　　陸文圭<lb/>
　　　燒筍賦<lb/>
先生朝盤厭苜蓿笋味得全差勝肉蒼頭掃地犀角出<lb/>
<pb n="KR4h0093_WYG_006-30b"/>
赤燄燒空龍尾秃土膏漸渴外欲枯火灰微濕中已熟<lb/>
撥灰可惜衣殘錦解籜猶憐膚濯玉青青無分長兒孫<lb/>
草草為人供口腹李家丞相蒸葫蘆石家美人煮豆粥<lb/>
去毛留項有何好𢷬韭作虀空自速不如野人工食淡<lb/>
自辦行厨入修竹句裏曽参玉版師胸中㑹着篔簹谷<lb/>
主人不問不須嗔昨夜西風響林屋<lb/>
　　胡東<lb/>
　　　贈别二首<lb/>
<pb n="KR4h0093_WYG_006-31a"/>
杜鵑啼血正傷神又向尊前送逺人君到瀘溝㸔流水<lb/>
落花猶是禁城春<lb/>
一絲春動栁枝柔塵壓征鞍駐紫騮莫惜尊前更斟酒<lb/>
醉中别去不知愁<lb/>
　<lb/>
　<lb/>
　<lb/>
　<lb/>
<pb n="KR4h0093_WYG_006-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻六<lb/>
</p>
<p>
</p>
  </div>
<div>
<head>元音卷七</head> <lb/>
    <p>
<pb n="KR4h0093_WYG_007-1a"/>
欽定四庫全書<lb/>
　元音卷七<lb/>
　　王士熙<hi>字繼學東平人淛東亷使</hi>
　　　送蘇公赴嶺北行省郎中<lb/>
居庸關頭亂山積李陵臺西白沙磧畫省郎官貂㡌側<lb/>
飛雪皚皚馬韀濕馬蹄雪深遲遲行冷月棲雲塞垣明<lb/>
鐵甲無光烽不驚萬營角聲如水清明年四月新草生<lb/>
征人賣劒隴頭耕思君遙遙隔高城南風城樓來雁鳴<lb/>
<pb n="KR4h0093_WYG_007-1b"/>
　　　和馬伯庸寄袁學士<lb/>
白雪賡歌少朱弦詠歎長天池鵾獨運霧谷豹深藏舊<lb/>
地収華㦸新田買石房閒情齊綺皓時論佇班揚瑚璉<lb/>
登周廟宗彞畫舜裳西昆分顥氣南斗避寒芒六月灤<lb/>
陽扇三秋鏡水航彈琴無俗曲辟榖有仙方玉海羞麟<lb/>
脯金莖饋露漿書空忘咄咄文障拂堂堂翰府聨芳逺<lb/>
樞庭奕葉光名山畱史策鳥國售詩章節擬芝田鶴音<lb/>
諧律管凰寫經酬道士立塔禮空王藉草連裾碧分觵<lb/>
<pb n="KR4h0093_WYG_007-2a"/>
注酒黃竹牀吟几小紗幘鬢絲凉離别三生夢歸依一<lb/>
瓣香升堂乖笑語在野愧才良雲擁鄞山雨潮生定海<lb/>
洋何時宣室召四馬驟康莊<lb/>
　　　題玩芳亭二首<lb/>
何處春來好城南尺五天地幽迷曉樹花重壓春煙上<lb/>
客抛羅袂佳人舞畫筵晚來清興熟移坐曲池邊<lb/>
畱客青春過題詩碧霧寒亂鶯穿舞幛輕蝶立回闌白<lb/>
日閒斟酒清時早挂冠主人多雅興不覺玉巵乾<lb/>
<pb n="KR4h0093_WYG_007-2b"/>
　　　題鮮于伯機與仇廉訪帖<lb/>
三生文采趙公子四海聲名仇使君彈琴不作廣陵㪚<lb/>
焚香遙駐博山雲玉署春來鶯漫語繡衣人去雁空聞<lb/>
龍蛇兩紙光如玉即是安西與右軍<hi>其帖曰趙公子明日欲過寒舍亷訪</hi>
　<hi>相公能一來焚香彈琴亦佳趙公子子昻也</hi>
　　　送袁德平歸越<lb/>
平湖如鏡靜秋波禹宂西風捲碧蘿狂客有船都載酒<lb/>
道人無字不籠鵝牀頭舊笏青雲近窗下殘編白雪多<lb/>
<pb n="KR4h0093_WYG_007-3a"/>
燕市塵深拂衣去海門何處問漁蓑<lb/>
　　　送虞伯生代祀還蜀用袁伯長韻<lb/>
蜀道揚鞭舊險摧家山遥認石崔嵬奉香暫别金鑾去<lb/>
題柱真乘駟馬來祠罷汾隂迎漢鼎路經驪谷弔秦灰<lb/>
歸釐宣室虛前席不似長沙逺召囘<lb/>
　　　送巨徳新<lb/>
渭城秋水泛紅蓮白雪梁園作賦年金馬朝回門似水<lb/>
碧雞人去路如天揚雄宅古平蕪雨諸葛祠空老樹煙<lb/>
<pb n="KR4h0093_WYG_007-3b"/>
小隊出游春色裏滿蹊花朶正娟娟<lb/>
　　　夀劉邢公<lb/>
詔下金鑾第一㕔春風湛露讌趨庭嘉辰又紱蒼麟角<lb/>
仙侣同驂白鶴翎衛武髙年猶入相韋賢老日只傳經<lb/>
崆峒别有長生訣杖几凝香酒半醒<lb/>
　　　送袁道士<lb/>
五公舊譜漢庭傳之子飄飄去學仙山裏牧羊成白石<lb/>
雲間騎鶴上青天黄庭夜月吟三疊緑綺春風度七絃<lb/>
<pb n="KR4h0093_WYG_007-4a"/>
拂袖京塵留不住别離可柰落花前<lb/>
軒轅雲裔越公家學道青山㡬嵗華仙覔安期曽授棗<lb/>
詩成湘子解開花金砂擬煉長生藥銀海初囘逺使槎<lb/>
二十四巖明月夜簫聲何處落煙霞<lb/>
　　　題節婦<lb/>
寒窗機杼泣秋風鏡影鉛雲不汝同明月有光生夜白<lb/>
貞松無夢妬春紅羅襦舊繡天吳拆緑綺離弦海鶴空<lb/>
陌上行人指華表閉門疎雨落梧桐<lb/>
<pb n="KR4h0093_WYG_007-4b"/>
　　　驪山宫圖<lb/>
翠嶺含煙曉仗催五家車騎入朝來千峰雲散歌樓合<lb/>
十月霜晴浴殿開烽火髙臺畱草樹荔支長路認塵埃<lb/>
月中人去青山在始信昆明有劫灰<lb/>
　　　寄上都分省僚友<lb/>
天上風清暑盡消尚方仙隊按雲韶白鵝海上生鷹獵<lb/>
紅藥山岡詐馬朝凉入賜衣飄細葛醉題歌扇濕輕綃<lb/>
河堤楊栁休傷别八月星槎到鵲橋<lb/>
<pb n="KR4h0093_WYG_007-5a"/>
　　　上京次伯庸學士韻<lb/>
侍臣催講御堦西雲靜觚稜曉色低天闢神州卑兩漢<lb/>
地連碣石轉三齊含香晝永閒青𤨏視草堂幽濕紫泥<lb/>
最憶東山老松樹秋風應有鶴來栖<lb/>
　　　送王在中代祀秦蜀山川<lb/>
太華雲連蜀棧低栁花三月紫騮嘶香浮曉露金奩濕<lb/>
旛拂春煙絳節齊策牘當年吟桂苑詞林後夜趣芝泥<lb/>
長安遊客應無數誰共王襃頌碧雞<lb/>
<pb n="KR4h0093_WYG_007-5b"/>
　　　李宫人琵琶引五絶<lb/>
瓊華春島百花香太液池邊夜色凉一曲六么天上譜<lb/>
君王曽進紫霞觴<lb/>
鸞輿三月幸龍岡宣喚新聲促曉妝撥斷冰弦秋滿眼<lb/>
塞天雲碧草茫茫<lb/>
紫檀别殿鎻春光鈴索聲聞白日長不似開元教坊曲<lb/>
太真微醉撥龍香<lb/>
一入深宫嵗月長承恩曽得侍昭陽檀槽按出新翻曲<lb/>
<pb n="KR4h0093_WYG_007-6a"/>
五色雲中落鳯凰<lb/>
劔舞當年識大娘花奴羯鼓漫悲傷貞元朝士仍多在<lb/>
應笑青衫泣白郎<lb/>
　　薛漢<hi>字宗海永嘉人國子助教</hi>
　　　送馬少卿南祀<lb/>
總章盛金徳齋明赫當宁皇皇遣天使肅肅承聖語三<lb/>
熏禮岳瀆萬里涉梁楚祝釐歸堯舜降神出申甫南斗<lb/>
迎文星西風起儀羽樂張洞庭月斾濕湘岸雨壯吟鄙<lb/>
<pb n="KR4h0093_WYG_007-6b"/>
騷怨髙談洗儒腐過家猿鶴喜攬轡鴻雁聚青闈閔賢<lb/>
勞黄屋深記注歸騎慎勿徐席虚玉堂署<lb/>
　　　送牟伯厚還霅<lb/>
西風起雙鴻𣺌𣺌度萬山空林霜霰落各念飲啄難中<lb/>
途忽相失獨畱諒無歡極目送㝠飛風雲逸脩翰低回<lb/>
守矰網自顧形影單奮翅念逺舉天路浩漫漫空想五<lb/>
湖水東風漲波瀾<lb/>
　　　和虞先生筯香<lb/>
<pb n="KR4h0093_WYG_007-7a"/>
竒芬𢷬精微纎莖挺脩直灺輕雪消睆火細螢耀夕素<lb/>
煙裊雙縷暗馥生半室鼻觀靜裏叅心原坐來息有客<lb/>
臭味同相㸔終永日<lb/>
　　　雪山盤車圖<lb/>
車焞焞石徑犖确輪欲摧疲牛分寸挽莫前前車後車<lb/>
相逐來大府城門倚天開羣山雪深白皚皚卒夫鞭牛<lb/>
凍墮指轉輸號令如風雷官中委積等塵土黔黎膏血<lb/>
無復回君不見明時屢散粟與帛桃林之牛亦悠哉不<lb/>
<pb n="KR4h0093_WYG_007-7b"/>
知何代畫此景我自一見令心哀<lb/>
　　　送栁湯佐<lb/>
太行盤踞勢嚴嚴五馬初行衆具瞻他日去思應借㓂<lb/>
此時來暮正歌廉七賢舊竹風流在萬善新茶嵗貢兼<lb/>
莫謂名邦天稍逺飛龍曽向此中潛<lb/>
　　　送趙虛一降香至南海廬山㑹稽<lb/>
天香分下殿西頭處士今乘使者騶曽是騎麟參北斗<lb/>
真成跨鶴過揚州山中五老應相識海上三神亦易求<lb/>
<pb n="KR4h0093_WYG_007-8a"/>
勾越東南仙柱觀神光依舊貫林丘<lb/>
　　　題趙顯卿友義巻後<lb/>
古稱燕趙多豪俊今向燕山得趙君中嵗挂冠心似水<lb/>
閒時説劒氣如雲壎箎每為山聲合囊槖曽因友誼分<lb/>
七十長年天所相名駒汗血更超羣<lb/>
　　　和太子贊善馬祖常無題韻四首<lb/>
羽林垂彩動天江幕府光懸白玉幢吏法有章皆畫一<lb/>
將壇得士故無雙臺中長夏霜凝簡掖内通宵霧斂窗<lb/>
<pb n="KR4h0093_WYG_007-8b"/>
若使九門容徑入肯思巖隠抱流淙<lb/>
良人執㦸侍明光誰與金鑪共夕香妝鏡曉寒凝蝶粉<lb/>
舞衣春暖卸鶯黄渡江桃葉應憐我照水荷花似見郎<lb/>
歎息蹇脩無復理愁思摻手為縫裳<lb/>
乘槎準擬逐秋潮卻訪成都萬里橋滄海有山皆縹緲<lb/>
青雲無路不迢遥閒居潘岳驚斑鬢歸去陶潛懶折腰<lb/>
後夜相期明月上露臺髙處弄笙簫<lb/>
驥服鹽車兩耳垂臂無九折未成醫欲㝷箕潁終逃世<lb/>
<pb n="KR4h0093_WYG_007-9a"/>
苦恨章縫不入時金井蛩鳴知露冷銀橋鵲度見星移<lb/>
長貧久客應無補擬挽滄浪塞漏巵<lb/>
　　　壽承㫖張疇齋<lb/>
鍾王書法得精微每日霜毫不厭揮相業曲江金鑑錄<lb/>
幽懐西塞緑蓑衣蟠桃開日三千嵗古栢叅天四十圍<lb/>
應與赤松相伴約他年名遂早知㡬<lb/>
　　　夜歸<lb/>
有客有客胡不歸長安三見秋葉飛警霜老鶴夜不寐<lb/>
<pb n="KR4h0093_WYG_007-9b"/>
弔月孤雁寒無依紛紛北里厭粱肉落落西山甘蕨薇<lb/>
人生窮達各有命何須終夜泣牛衣<lb/>
　　　閑閑宗師生朝<lb/>
天正子月一陽回春入環樞巳放梅夀酒淋漓傾九醖<lb/>
仙階縹緲接三台函關昔日青牛度華表他年白鶴來<lb/>
更向何方覔鼇島帝垣東畔是蓬萊<lb/>
　　員怡然<lb/>
　　　月中桂<lb/>
<pb n="KR4h0093_WYG_007-10a"/>
靈風吹老樹婆娑輪滿旁枝長漸多萬古秋香懸宇宙<lb/>
一株晴影照山河雲間銜子無黄鵠天上㸔花有素娥<lb/>
折向人間應不識九重清露濕鳴珂<lb/>
　　王子東<lb/>
　　　採桑歌<lb/>
翻雲烏鴉影鬖髿颭風白燕雙傞傞横波凝流斂秦娥<lb/>
吳蠶飼餧飢則那十纖挽柔剪綠柯六幅暗露侵襦䋪<lb/>
饔飱驀誤晷隙過蠶飢葉稀寧不瘥千頭萬緒豈敢吪<lb/>
<pb n="KR4h0093_WYG_007-10b"/>
終以暖事期絲紽錦帷繡幌相婆娑人情好新不厭多<lb/>
倚門刺紋來聽歌載青載黄胡側<hi>闕</hi>樹間耳語慎勿哦<lb/>
萬一出口他人訶纂纂桑葚如鳩何<lb/>
　　歐陽𤣥<hi>字原功號圭齋廬陵人翰林承㫖</hi>
　　　癸酉八月廿一日上賜經筵官酒饌許泛舟太<lb/>
　　　　液池趣西苑伯脩蘇君有詩遂次其韻<lb/>
鼇極天初補娥池月巳修鮮飈生廣厦清旭映垂旒玉<lb/>
漏聰無壅重瞳視不流凝神思燕翼虛己納鴻猷章撤<lb/>
<pb n="KR4h0093_WYG_007-11a"/>
金爐灺筵收玉斝浮甘泉歸步逺太液便程優鸚鵡棲<lb/>
宫樹鵁鶄避客舟商耆戔漢幣瀛儁膳唐羞名輩應相<lb/>
語明時豈易醻徘徊西掖晚鴈影度延秋<lb/>
　　　從祀郊天禮成應制<lb/>
紫壇黄幄夜無風牲璧初陳月正中瑞靄霏微成五色<lb/>
神光烜赫映重曈千官屛息瞻天表萬國關心在聖躬<lb/>
清曉慶雲髙捧日簫韶前導駕還宫<lb/>
　　　題壺清<lb/>
<pb n="KR4h0093_WYG_007-11b"/>
朝飲層冰瀹性靈夕飱秋露引脩齡江湖大瓠中無物<lb/>
海嶠方壺外有情貌似神巫機闔闢醉邀市掾酒芳馨<lb/>
何人欲作先生傳長憶寒葅月滿庭<lb/>
　　　過洞庭二首<lb/>
白沙隠隠見金鼇殿閣憑虛結搆牢天水渾融浮太極<lb/>
神人幽顯隔秋毫龍堂深閟靈棲冷象緯低垂客枕髙<lb/>
欲作廟堂迎送曲杜紅蘅碧盡離騷<lb/>
媧皇搏土擲虛空屹立君山面勢雄一畫犧圖天地骨<lb/>
<pb n="KR4h0093_WYG_007-12a"/>
九江鯨觀鬼神功裾飄帝子蒼茫外樂奏鈞天澒洞中<lb/>
頗恨當年鄒魯客觀瀾未到楚諸熊<lb/>
　　聶古柏<lb/>
　　　番禺道中<lb/>
玉斧飛霜大庾南萬松蒼翠洗煙嵐雲開梧野山羅㦸<lb/>
月滿韶江水潑藍椰子漿寒殊似蜜荔支香煖絶勝柑<lb/>
中朝耆舊如相問鳥語啾啁正未堪<lb/>
　　　番昜和程世良巡警官<lb/>
<pb n="KR4h0093_WYG_007-12b"/>
年少將軍意氣雄迺翁憲府舊乘驄魯中詩禮有庭訓<lb/>
江左衣冠多士風玉樹青蔥秋色裏明珠炫爛月華中<lb/>
滕王閣上重回首後夜相思寄别鴻<lb/>
　　張起巖<lb/>
　　　題楊宣慰雲南頌後<lb/>
揮戈如筆筆如刀帥閫文場有此豪絶域建功追定逺<lb/>
明時獻頌效王褒風雲際㑹扳鱗貴竹帛光榮汗馬勞<lb/>
吏草新銘刻銅柱不須辛苦學離騷<lb/>
<pb n="KR4h0093_WYG_007-13a"/>
　　龍仁夫<hi>字觀復號麟閣江西永新人丼肅提舉</hi>
　　　陳平章席上題琵琶亭<lb/>
老大蛾眉負所天卻將遺恨寄哀絃夜深正好㸔明月<lb/>
却抱琵琶過别船<lb/>
　　　赤壁<lb/>
踣吕摧袁虎視耽阿瞞氣勢捲江南磯頭一霎東風轉<lb/>
天下江山自此三<lb/>
　　柯九思<hi>字敬仲丹丘人祕書博士</hi>
<pb n="KR4h0093_WYG_007-13b"/>
　　　賦花上月送沃洲良上人<lb/>
林園念良㑹花月含清輝娟娟媚繁蕚皎皎澄芳姿臨<lb/>
池春弄景轉樹夕藏霏凝香翡翠葢散影沾羅衣飛觴<lb/>
昔忘曙秉燭貴及時欲隨夫遁廢行樂願無違<lb/>
　　　送陳玉林<lb/>
鳯去臺空思惘然道人和淚話當年珠宫錫號開三島<lb/>
金榜承恩自九天花落御牀霑宿霧苔生輦路濕蒼煙<lb/>
春來怕渡秦淮水處處青林啼杜鵑<lb/>
<pb n="KR4h0093_WYG_007-14a"/>
　　　元日朝㑹大明宫<lb/>
軒冕朝元湧翠埃中天鷄唱内門開雲飄五鳯層樓矗<lb/>
日繞羣龍法駕來謁者引班聯寳帶上公稱夀進金杯<lb/>
撞鐘告罷宫花側人指儒冠錫宴回<lb/>
　　　送王誠夫無錫知州<lb/>
黄金横帶爛輝光出守寧辭道路長鵷序久陪蒼水使<lb/>
鳯池曾赴紫微郎雙旌坐鎮清溪月列㦸㸔凝宴寢香<lb/>
肯汲恵山泉見寄青春煮茗當還鄉<lb/>
<pb n="KR4h0093_WYG_007-14b"/>
　　杜本<hi>字伯原號清碧京兆人</hi>
　　　寄楊仲宏<lb/>
老來自愛黄叔度少日空期魯仲連髙卧獨無田二項<lb/>
曵裾誰有客三千滄波𣺌𣺌浮鷗鷺白日翩翩換嵗年<lb/>
郤憶江東楊少尹劇談終夜不成眠<lb/>
　　　寄酬虞伯生學士<lb/>
滿窗風雨夜沉沉獨對清燈萬古心徒有故人憐白髮<lb/>
自無竒骨換黄金茅檐暖日雖堪獻竹簡遺經政用㝷<lb/>
<pb n="KR4h0093_WYG_007-15a"/>
豈愧執鞭非所好甘隨麋鹿放山林<lb/>
　　　元日縱筆<lb/>
天厯三年王正月乾坤闔闢再清夷仁明天子龍鳯表<lb/>
義勇將軍虎豹姿且願農家收小麥莫教蠶婦賣新絲<lb/>
萬方寧謐綱常正始是君臣際㑹時<lb/>
　　韓性<hi>字明善㑹稽人</hi>
　　　題水仙圖<lb/>
洛下風流人人言影亦好况乃蛟宫仙迴立清溪表翠<lb/>
<pb n="KR4h0093_WYG_007-15b"/>
裙濕凉蟾晴光白如掃坐對冰雪容不受東風老澄江<lb/>
𣺌予懐相期拾瑶草<lb/>
　　黄溍<hi>字晉卿金華人國子博士</hi>
　　　效古五首<lb/>
上山見明月下山月相隨月豈知愛我我行自見之故<lb/>
山日以逺故人不可思殷勤謝明月願爾無時虧<lb/>
女美衆所悦士窮世所輕輕重安足言泥盡水自清淮<lb/>
隂初寄食曲膝胯下行季子黄金多妻嫂來相迎自古<lb/>
<pb n="KR4h0093_WYG_007-16a"/>
巳復然歎息空呑聲<lb/>
擊石乃有火石火光不揚攀天亦有路天髙路何長嵯<lb/>
峨萬里雲下覆歌哭場富貴誠足多貧賤不可忘<lb/>
落花隨風吹各自東西飛花飛既不息水流復無極同<lb/>
生不同歸能勿異顔色木生則有枝豹死則有皮悠悠<lb/>
岐路閒多言亦奚為<lb/>
飲酒莫盡醉盡醉無餘歡讀書莫弔古弔古多悲酸蕭<lb/>
艾蔽中野白露摧芳蘭鳯凰不得食鴟梟食琅玕去去<lb/>
<pb n="KR4h0093_WYG_007-16b"/>
復去去採芝青雲端<lb/>
　　　宣城客中<lb/>
眼㸔雲霄擁勝流漂零囘首渺沙鷗黄塵烏㡌空奔逐<lb/>
白飯青芻復此畱未必嵇康能作吏何妨李廣不封侯<lb/>
敬亭雲鳥知無恙款段惟須逐俊遊<lb/>
　　　金陵懐古<lb/>
五雲零落𣺌天涯陳迹蒼茫日自斜畫角巳吹邊塞曲<lb/>
紅藍新長内園花可憐遺老埋黄壤曾倚春風望翠華<lb/>
<pb n="KR4h0093_WYG_007-17a"/>
好在北山猿與鶴依然同住舊煙霞<lb/>
　　　夏日即事<lb/>
枕上初殘栢子香鳥聲簾外巳斜陽碧山過雨晴逾好<lb/>
綠樹無風晚自凉芳嵗背人成荏苒好詩和夢落蒼茫<lb/>
求羊何不來三徑門掩殘書滿石牀<lb/>
　　　題青山白雲圖<lb/>
十年失脚走京塵忘却青山與白雲忽見畫圖疑是夢<lb/>
冷花凉葉思紛紛<lb/>
<pb n="KR4h0093_WYG_007-17b"/>
　　　金陵送友<lb/>
青楊河畔杜鵑啼歸路如弦定不迷應到故山叢桂裏<lb/>
笑人騎馬聽朝鷄<lb/>
　　　獨坐漫書<lb/>
漢室需材訪隠淪販繒屠狗各求伸可憐風雪南山下<lb/>
别有當年射虎人<lb/>
　　李坦之<lb/>
　　　姑蘇臺<lb/>
<pb n="KR4h0093_WYG_007-18a"/>
吳王宴罷歌臺晚斜日清江映䦨轉臺上西施醉捧心<lb/>
江邊東越愁嘗膽鴟夷裹尸去不還麋鹿散迹遊其間<lb/>
秋深明月照髙樹驚烏啼落丹楓寒功名獨羡陶朱子<lb/>
一葉扁舟弄雲水<lb/>
　　　弔古行<lb/>
蒼梧之南湘水頭煙波逐客增離憂重瞳孤墳閟白日<lb/>
雙娥貞珮揺清秋江空夜聞鬼對泣泣罷仍為鼓瑶瑟<lb/>
瑟聲漸杳江聲長丹楓墮影天霜白臨江被髮招帝魂<lb/>
<pb n="KR4h0093_WYG_007-18b"/>
㧞劒欲斷東流奔東流無窮弔不返嗚呼薄俗無由淳<lb/>
　　薩都拉<hi>字天錫雁門人閩憲知事</hi>
　　　題壽監司所藏美人織錦圖<lb/>
巻中織錦秦川女大姬啞啞㺯機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
髻雲兩耳㸔欲墮蛾眉八字畫不伸行人一去無消息<lb/>
冰蠶吐絲成五色柔腸九曲細如絲萬縷春愁正如織<lb/>
綺窗睡起聞早鶯西樓月落金盆傾暖霞拂地海棠曉<lb/>
<pb n="KR4h0093_WYG_007-19a"/>
香雪潑户棃花晴日長深院機聲動梭影穿花飛小鳯<lb/>
水心驚起雙鴛鴦花底不成蝴蝶夢纎纎玉手柔且和<lb/>
香鉤小韈裁春羅滿懐心事付流水盪目雲錦迴晴波<lb/>
佳人自古多命薄風裏栁花隨處落豈如醜婦嫁田家<lb/>
生則同衾死同椁君不聞長安城中花滿枝東家蝴蝶<lb/>
西家飛籠中鸚鵡喚新主門裏侍兒更舊衣又不聞田<lb/>
家婦日掃春蠶宵織布催租縣吏夜打門荆釵布襪夾<lb/>
短袴我題此畫三歎吁百年醜好俱虚無排雲便欲呌<lb/>
<pb n="KR4h0093_WYG_007-19b"/>
閶闔為上獻上豳風圖<lb/>
　　　鸚鵡曲<lb/>
　有以繡枕見恵枕上繡貴妃㸔鸚鵡髙力士侍側善<lb/>
　其補製得體為鸚鵡曲以答之<lb/>
水晶簾垂宫漏長猩色屛風圍繡牀美人春睡苦不足<lb/>
夢隨飛燕遊昭陽覺來粉汗濕香臉一線深紅枕猶淺<lb/>
三十六宫在眼前五色輕雲隨目轉牙牀端坐楊太真<lb/>
雲冠霞珮絳色裙雙成小玉各宫様繡衣烏㡌髙將軍<lb/>
<pb n="KR4h0093_WYG_007-20a"/>
雕籠七寳挂髙樹玉案金盤㸔鸚鵡可憐鸚鵡解人言<lb/>
不説漁陽動鼙鼓乃知禽語能戲人不知人語能殺人<lb/>
亡家敗國汚天地天生尤物天亦嗔一朝豔質化塵土<lb/>
可恨可憐千萬古香魂不逐馬塵飛猶託深閨繡房女<lb/>
想當袢袱欲繡時停針想像心如絲繡成時自比容貌<lb/>
伏枕自喜還自悲郎官有此從何得見慣梅花心似鐵<lb/>
偶然持贈百拙人眉毛眼睛生百色少年得此惱斷腸<lb/>
錦屛繡褥蘭麝香夜深酒醒換銀燭時見楊妃在耳傍<lb/>
<pb n="KR4h0093_WYG_007-20b"/>
張麗華陳宫井銅雀章臺煙燼冷繁華一夢人不知萬<lb/>
事邯鄲吕公枕<lb/>
　　　華清曲題楊妃病齒圖<lb/>
沈香亭北春晝長海棠睡起扶殘妝清歌妙舞一時靜<lb/>
燕舞鶯吟空斷腸朱唇半啓榴房破臙脂紅注真珠顆<lb/>
一㸃春酸入瓠犀雪色鮫綃濕香唾九華帳裏薫蘭煙<lb/>
玉肱曲枕珊瑚偏金釵半脫翠蛾歛龍髯天子空垂涎<lb/>
妾身日侍君王側别有閒情向誰説斷腸塞上錦䙀兒<lb/>
<pb n="KR4h0093_WYG_007-21a"/>
萬恨千愁言不得成都遥進新荔支金盤紫露甘如飴<lb/>
紅塵一騎不成笑病中風味心自知君不見華清宫一<lb/>
齒作楚籠禍㓙又不見馬嵬坡一身濺血未是多漁陽<lb/>
一日鼙鼓動始覺開元天下痛雲臺不見漢功臣三十<lb/>
六牙何足用明眸皓齒今巳矣風流何處三郎李<lb/>
　　　燕姬曲<lb/>
燕京女兒十六七顔如紅花眼如漆蘭香滿路馬如飛<lb/>
翠袖籠鞭嬌欲滴春風淡蕩揺春心錦箏銀燭髙堂深<lb/>
<pb n="KR4h0093_WYG_007-21b"/>
繡衾不暖錦鴛夢紫簾紅霧天沉沉芳年誰惜去如水<lb/>
春困着人倦梳洗夜來小雨潤天街滿院楊花飛不起<lb/>
　　　過嘉興<lb/>
三山雲海㡬千里十幅蒲帆挂秋水吳中過客莫思家<lb/>
江南畫船如屋裏蘆芽短短穿碧沙船頭鯉魚吹浪花<lb/>
吳姬盪槳入湖去細雨小寒生綠紗我歌水調無人續<lb/>
江上月凉吹紫竹春風一曲鷓鴣辭花落鶯啼滿城緑<lb/>
　　　病中<lb/>
<pb n="KR4h0093_WYG_007-22a"/>
病形如痩鶴照影向清池自有冲霄志游魚莫見疑<lb/>
　　　送宣古泉<lb/>
鐵靣小將軍旌旗照海門兵機出孫武膽氣走桓温社<lb/>
稷劒三尺乾坤酒一尊茫茫天壤内此意共誰論<lb/>
　　　次王御史韻<lb/>
江城連日雪騎馬欲何之老樹昏鴉集寒塘落鴈遲松<lb/>
窗燈下酒竹屋夜深棋寄語王公子幽棲或可期<lb/>
　　　丁夘嵗及第謝恩<lb/>
<pb n="KR4h0093_WYG_007-22b"/>
禁栁青青白玉橋無端春色上宫袍卿雲五彩中天見<lb/>
聖澤千年此日遭虎榜姓名書勅紙羽林冠葢豎旌旄<lb/>
朝回龍尾頻回首午漏花深紫殿髙<lb/>
　　　登石頭城<lb/>
登臨未惜馬蹄遥古木秋髙萬葉彫廢館尚傳陳後主<lb/>
新碑猶載晉南朝年深輦路埋花徑雨壞山牆出翠翹<lb/>
六代興亡在何處石頭依舊打寒潮<lb/>
　　　贈女道士<lb/>
<pb n="KR4h0093_WYG_007-23a"/>
不見遼東丁令威舊遊城郭昔人非鏡中春老青鸞去<lb/>
華表山空白鶴歸石竹淚乾斑雨在玉簫聲斷彩雲飛<lb/>
洞門花落無人掃獨坐蒼苔補道衣<lb/>
　　　訪掲曼碩<lb/>
城中車馬多如雲載酒問字無一人碧桃花開光豔豔<lb/>
硯池水暖波粼粼先生楷書白晝静家童畫紙烏絲勻<lb/>
落紅滿地送客去十年不見江南春<lb/>
　　　題舒真人仙山樓觀圖<lb/>
<pb n="KR4h0093_WYG_007-23b"/>
瑶花琪樹間霓旌十二朱樓接五城臺上吹簫秦弄玉<lb/>
雲邊度曲許飛瓊光流漢殿青鸞舞霞擁函闗紫氣明<lb/>
方丈蓬萊俱咫尺不須東望問長生<lb/>
　　　次韻送虞先生入蜀代祀<lb/>
芙蓉仙掌座中低后土宵光手可齊閣道蹴雲衣有潤<lb/>
蜀天漏雨石無泥岐山過馬應聞鳯陳寳停舟莫信鷄<lb/>
揚馬大邦文物盛題詩須近草堂西<lb/>
　　　寄額森布哈仲實除侍儀通事舍人<lb/>
<pb n="KR4h0093_WYG_007-24a"/>
舍人楚楚好容儀立在清朝白玉墀紫袖窄衫花蕚遶<lb/>
黄金小帶荔支垂綵旗拂栁春班巻宫漏穿花午仗移<lb/>
朝罷太平無事日芙蓉葉上好題詩<lb/>
　　　寄勾曲外史<lb/>
霞佩翩翩出洞天當時彷彿見臞仙㡬年海上張公子今<lb/>
日山中葛稚川滄海塵飛丹巳熟玉堂人去榻空懸林<lb/>
間載酒來相覔乞寫丹經與世傳<lb/>
　　　芙蓉<lb/>
<pb n="KR4h0093_WYG_007-24b"/>
斑簾十二捲輕碧秋水芙蓉隔畫䦨繡扇迎風霞透影<lb/>
錦袍弄月酒生寒湘魂翠袖留江浦仙掌紅雲濕露盤<lb/>
只恐淮南霜信早絳紗籠燭夜深㸔<lb/>
　　　登鳯凰臺御史大夫易釋董阿公索詩援筆應<lb/>
　　　命<lb/>
六朝歌舞豪華畢商女猶能唱後庭千古江山圍故國<lb/>
㡬番風雨入空城鳯凰飛去梧桐老燕子歸來楊栁青<lb/>
白面書生空弔古日陪驄馬繡衣行<lb/>
<pb n="KR4h0093_WYG_007-25a"/>
　　　奎章閣觀進皇朝經世大典<lb/>
文章天子大一統館閣詞臣日纂修萬丈奎光懸鳯闕<lb/>
九重春色滿龍樓門開金鑰芸香動簾捲銀鈎硯影浮<lb/>
聖德日長萬㡬暇墨花流出鳯池頭<lb/>
　　　送馬伯庸除南臺中丞<hi>僕馳驛逺迓至上京復改徽政以詩贈别伯庸</hi>
　　　　<hi>有煙雨萬竿圖</hi>
江南驛使路遥遥却赴龍門望海潮桂殿且留修月斧<lb/>
銀河未許度星軺隔花立馬聽更漏帶月鳴珂趁早朝<lb/>
<pb n="KR4h0093_WYG_007-25b"/>
秪恐淮南春水滿萬竿煙雨綠相招<lb/>
　　　送管監司之廣東元帥<lb/>
持節曾臨江漢上分符又入瘴雲間花驄一日行千里<lb/>
金虎三珠照百蠻夜帳旌旗天接水秋營鼓角月連山<lb/>
九重應有平猺詔日聽將軍奏凱還<lb/>
　　　贈劉雲江宗師<lb/>
道人推轉阿香車童子穿雲拾翠華天上賜衣霑雨露<lb/>
山中詩錦織雲霞瑶壇紫氣秋横劒石室丹光夜走砂<lb/>
<pb n="KR4h0093_WYG_007-26a"/>
擬借茅君三白鶴乘風騎到玉皇家<lb/>
　　　寄王本中<lb/>
王郎楚楚金閨彦五鳯樓前㸔鬭雞花外漏傳銀箭午<lb/>
日邊班退紫宫西吟詩月白傾盤露歸馬春紅踏錦泥<lb/>
應念棲遲江左客破窗燈火雨凄凄<lb/>
　　　宫詞二首<lb/>
清夜宫車出建章紫衣小隊兩三行曲䦨干外銀燈過<lb/>
照見芙蓉葉上霜<lb/>
<pb n="KR4h0093_WYG_007-26b"/>
楊栁樓心月滿牀錦屛繡褥夜生香不知門外春多少<lb/>
半醉移燈㸔海棠<lb/>
　　申屠駉<hi>字伯騏</hi>
　　　金山寺<lb/>
層層紺宇裹崔嵬脚底江濤殷怒雷塔影暗揺坤軸動<lb/>
鐘聲晴擊海門開僧臨水府洞中出人泛仙槎海上來<lb/>
六鑿塵埃俱洗盡不知身在妙髙臺<lb/>
　　歐陽伯恭<lb/>
<pb n="KR4h0093_WYG_007-27a"/>
　　　題蘇武李陵泣别圖<lb/>
祈連山前箭如雨渤海海邊羝不乳同是肝腸十九年<lb/>
白髮君歸朝故主臣心有血一斗許亦欲隨君歸釁鼔<lb/>
五千健兒五千母臣若獨歸魂魄苦空將老淚寄君歸<lb/>
歸拜茂陵墳上土<lb/>
　　于介翁<lb/>
　　　感古引<lb/>
　孔明梁父吟深不滿於齊相烏乎天若祚漢孔明不<lb/>
<pb n="KR4h0093_WYG_007-27b"/>
　死天下事未可知吾於此重不滿焉<lb/>
建安天下如潰𤓰一榻之外非吾家黄屋飄颻定何許<lb/>
龍為魚兮鼠為虎老瞞詐力敢欺天朶頤漢鼎方垂涎<lb/>
紫髯將軍一攘臂控荆引越三千里慷慨山東大耳兒<lb/>
南飛烏鵲棲無枝草廬一語君臣契目中久矣無吳魏<lb/>
堂堂大義凛不磨靈闗劔閣爭嵯峨昨晚西南一星落<lb/>
六尺之孤竟誰託渭水旌旗歸故都江上空存八陣圖<lb/>
抱膝長歌出師表古栢蒼蒼為誰老<lb/>
<pb n="KR4h0093_WYG_007-28a"/>
　　達徳越士<hi>字仲達</hi>
　　　雨華臺<lb/>
漠漠平蕪碧蕭蕭亂葉紅褰衣上危石欹㡌立西風日<lb/>
月奔馳外江山感慨中他鄉對零落那放酒杯空<lb/>
　　　送欽上人遊錢塘<lb/>
淮南來往熟惟我最相知年少堅持律心空不廢詩春<lb/>
泉閒聽處野寺獨歸時遥想猿啼夜懸燈話所思<lb/>
　　吳全節<hi>字成季號閑閑宗師特進</hi>
<pb n="KR4h0093_WYG_007-28b"/>
　　　六月六日早朝寄山中諸友<lb/>
五年四覩六龍飛又領羣仙覲紫微金殿煙霞浮黼扆<lb/>
玉階日月麗旌旗羣臣奉璽勤三讓國母臨朝重萬㡬<lb/>
遥食蟠桃知㡬次客星還照釣魚磯<lb/>
　　　送原功大監南歸<lb/>
漸覺文星闕下稀奎章兩見送行詩渭城朝雨歌三疊<lb/>
湘水秋風賦九疑國典紬金藏鳯闕詞臣步玉即龍墀<lb/>
席前時有蒼生問可向江南久别離<lb/>
<pb n="KR4h0093_WYG_007-29a"/>
　　　送虞伯生使蜀<lb/>
送别應思舊所經秦川花栁短長亭三峯髙拊仙人掌<lb/>
萬里先占使者星錦水東流江月白潼闗西去蜀山青<lb/>
當年不盡登臨意待爾重鐫劔閣銘<lb/>
　　　獲玉印<lb/>
　三茅山道童遇白兎入穴掘之得一玉印乃九老仙<lb/>
　都君印宋宣和時物也<lb/>
瑶瑛篆刻鎮華陽猶帶宣和雨露香玉兔有靈開地藏<lb/>
<pb n="KR4h0093_WYG_007-29b"/>
金童無意得天章九重臺上増春色萬里書中耿夜光<lb/>
喜遇明時薦神瑞三君珍重䕶宏綱<lb/>
　　薛元羲<hi>字元卿</hi>
　　　送文郎中使交趾<lb/>
天子龍飛統萬邦玉符封檢下殊方逺人盡是雕題獠<lb/>
奉使惟應粉署郎翡翠飛時銅柱濕鷓鴣啼處石門荒<lb/>
炎風苦雨煩珍重蔞葉檳榔取次嘗<lb/>
　　　題劉京叔歸潛堂<lb/>
<pb n="KR4h0093_WYG_007-30a"/>
獨搆茅堂養道真滿前俗事罷紛紜磻溪夜釣波心月<lb/>
汾曲春耕隴上雲長笑熊羆勞應夢肯教猿鶴怨移文<lb/>
近來傳得安心法萬壑松風枕上聞<lb/>
　　張雨<hi>字伯雨號貞居</hi>
　　　碧筒飲<lb/>
採緑誰持作羽觴使君亭上晚尊凉玉莖沁露心微苦<lb/>
翠葢擎雲手亦香飲水龜藏蓮葉小吸川鯨恨藕絲長<lb/>
傾壺悞展琳瑯袖笑絶耶溪窈窕娘<lb/>
<pb n="KR4h0093_WYG_007-30b"/>
　　　上京賜宴王眉叟有詩次韻<lb/>
從事何縁過草堂行都遣使玉壺方逺勞使者紅塵騎<lb/>
爛煮仙家白石羊中聖敢辭千日醉承恩獨許四明狂<lb/>
金莖賸有三清露潤及葵心向太陽<lb/>
　　　天師素華閣<lb/>
仙家樓觀風塵表更築凌空月榭髙虚白豈知存夜氣<lb/>
太清還許隔秋毫溪光澹澹冰填壑松響離離雪舞濤<lb/>
此去銀橋通咫尺神山直下有靈鼇<lb/>
<pb n="KR4h0093_WYG_007-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0093_WYG_007-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻七<lb/>
</p>
<p>
</p>
  </div>
<div>
<head>元音巻八</head> <lb/>
    <p>
<pb n="KR4h0093_WYG_008-1a"/>
欽定四庫全書<lb/>
　元音巻八<lb/>
　　陳旅<hi>字衆仲莆田人</hi>
　　　述懷三首<lb/>
雨過中夜涼殘月在林麓有懷不能寐起歩松徑曲百<lb/>
川日東注何以洗流俗長河在天上手短不可掬<lb/>
君子貴聞道道在天地中天道不能言聖言宣帝衷六<lb/>
經本易簡小智紛研窮我愛陶元亮有如諸葛公讀書<lb/>
<pb n="KR4h0093_WYG_008-1b"/>
不甚觧乃欲大義通世儒不知此白首箋魚蟲一旦臨<lb/>
大事倉皇竟無功<lb/>
漢法賈人賤衣服禁繡綺當時販繒輩赤韍亦纍纍項<lb/>
羽圍滎陽漢帝脱九死云何户牖公持此以為市平世<lb/>
多人才倉卒誰可倚我思魯仲連仲連天下士<lb/>
　　　郭孝子詩<lb/>
金臺有孝子郭氏名壽瑛壽瑛執親喪晝夜聞哭聲負<lb/>
土起崇塜栽松翳𤣥扃瘦骨寒岳立苦淚春河傾視容<lb/>
<pb n="KR4h0093_WYG_008-2a"/>
日梅梅一朝廢雙睛復扶大母柩𡨕行出蕪城願言畢<lb/>
序葬身瘵心則寕里人問孝子過毁聖所懲孝子哭且<lb/>
答我非敢傷生有淚不哭親惡乎用吾情親死我目在<lb/>
徒能視無形黄泉相見日無用此目明吾聞壽瑛語悲<lb/>
愴不自勝昔人曽有言五色令目盲長年悦芬華眉斧<lb/>
戕心精視此郭孝子媿色能無頳而我嗜讀書昏花散<lb/>
秋燈思親不能哭涕泗空填膺<lb/>
　　　為趙敬叔賦漢海獸蒲桃鏡葢鄭夾漈家故物<lb/>
<pb n="KR4h0093_WYG_008-2b"/>
　　　　也<lb/>
尚方老冶收精銅金膏玉髄開朣朧未央曉月低青桐<lb/>
六宫秋井生芙蓉當塗妖鬼負神器銅人登車數行淚<lb/>
空奩偶落長安市來與人間照珠翠凝陰空祭江心龍<lb/>
海雨夜入閩王宫一朝愁殺漈上翁破屋日夜穿晴虹<lb/>
西苑野露堪作酒中有騊駼活欲走趙侯得之莫失手<lb/>
龍女蛟童俟之乆<hi>此鏡得於夾漈之孫鄭子經</hi>
　　　題白玉蟾贈劉丹晨暑月詩後<lb/>
<pb n="KR4h0093_WYG_008-3a"/>
玉蟾先生列仙儒夙昔夢見氷雪如丹晨不比劉師復<lb/>
彌明本觧人間書紫清午榻松陰冷俯視塵寰真火井<lb/>
銀河夜靜淡明月水風吹落𤣥雲影𤣥雲盤屈龍虎章<lb/>
百神守之不敢將<lb/>
　　　南山<lb/>
江左羣山囿仙丘倚太霞上清分亢爽南國抱谽谺臺<lb/>
觀黄瓊宅林巒赤斧家天池開寶鑑日井射金沙桂霣<lb/>
秋巖粟桃烘曉岸葩泉香通羙竹雲液潄靈芽俯澗松<lb/>
<pb n="KR4h0093_WYG_008-3b"/>
偏潤縁崖逕自斜幽亭宜水遶晴閣受嵐遮神舄丹扃<lb/>
祕𤣥關紫氣賒石橋畱月色銀浦渺星華願觧延陵劍<lb/>
終乗博望槎臨風一邂逅食我棗如𤓰<lb/>
　　　袁克中求母得之泉州<lb/>
母子忽相見暌離已廿年此時歌大隧昔日賦寒泉嵗<lb/>
晚安仁養平生絡秀賢清朝崇孝治得就使車還<lb/>
　　　艾氏心逺樓<lb/>
聞子臨川上髙樓萬里并興來時獨立心與日俱行野<lb/>
<pb n="KR4h0093_WYG_008-4a"/>
夕歸鴻小溪晴落水明登臨何日共作賦寫平生<lb/>
　　　題羅稚川畫巻<lb/>
雨氣通林壑江光動野航道人巖下去草屋樹邊凉斷<lb/>
岸入秋水逺山畱夕陽登臨莫作賦㳺子未還鄉<lb/>
　　　送張真人代祀武當龍虎兩山<lb/>
桂館祠官持羽節名山兩地躡丹梯共誇曼倩來金馬<lb/>
大勝王褒祀碧鷄杵磵暝痕消雨石杼巖秋影動星溪<lb/>
蕙肴椒醑登瑶席定有神光起畤畦<lb/>
<pb n="KR4h0093_WYG_008-4b"/>
　　　遊福州冲虛觀用壁間韻<lb/>
力士持兵守絳宫吹笙人去斗壇空白榆城闕秋雲上<lb/>
紅樹樓臺夕照中鴻寶昔疑丹穴謬龜泉今悟玉池通<lb/>
他年不跨芝田鶴曾向冲虚學馭風<lb/>
　　　送張御史之南臺<lb/>
關中鳴道張夫子今見聞孫玉雪標白簡秋霜清瘴海<lb/>
繡衣春日拂雲霄何人江浦歌桃葉有客都門折栁條<lb/>
我欲買舟尋太白鳯臺涼吹晚蕭蕭<lb/>
<pb n="KR4h0093_WYG_008-5a"/>
　　　林外詩爲夏生作<lb/>
幽人遯世入林間林外髙風況可攀仲御偶然遊洛水<lb/>
黄公豈必在商山春深溪雨流花出日暮松雲載鶴還<lb/>
落拓塵中嗟我老歸歟無地可投閒<lb/>
　　　懷慶王節婦<lb/>
良人飄泊渺煙鴻忩竹寒沾雨淚紅檜楫不遊淇水上<lb/>
栢舟仍見衛風中龜文屈曲秋機斷鸞影低囬曉鏡空<lb/>
贏得名公冩桓表千年光燄吐晴虹<lb/>
<pb n="KR4h0093_WYG_008-5b"/>
　　　壽虞先生<hi>先生生時其外祖夢衡山道士</hi>
衡山道士駐飛車千載儒宗出相家月下華星垂五色<lb/>
人間珠樹吐三花芝田養鶴春凝乳茝石聽鶯曉賜霞<lb/>
朝退日長賔客醉翠房文火伏丹砂<lb/>
　　　送聶韞夫同知平江州<lb/>
玉堂親見擢髙科翦翦宫花染賜羅驄馬總穿燕市柳<lb/>
髙帆仍對洞庭波董生學問傳三䇿屈子文章擅九歌<lb/>
澤國政成應趣召殺青未覺得人多<lb/>
<pb n="KR4h0093_WYG_008-6a"/>
　　　爲張壺洲賦壺洲<lb/>
握日臺髙雨氣收扶桑凉影動瀛洲珠林錯落三華露<lb/>
寶稼離羅五色秋鄰曲夜機鮫有室空中煙市蜃爲樓<lb/>
頗聞雲錦張髙士曾與壺公汗漫游<lb/>
　　　院中聞大駕先還再和伯脩韻<lb/>
甘泉宴罷鴈聲寒桂樹吹香出寶闌翠輦遙臨秋海闊<lb/>
霓旌髙拂曙星殘氊城家拜銀麕賜棘院人爭繡虎看<lb/>
堪笑子雲能作賦獨騎羸馬後奚官<lb/>
<pb n="KR4h0093_WYG_008-6b"/>
　　　送毛真人南還<lb/>
真人不似壺丘子老去都忘杜徳機左乙象文令虎守<lb/>
上方鳧舄背人飛巖扉暖翠侵緗帙江渚晴霞上羽衣<lb/>
遊子故園春似海客窗長日聽催歸<lb/>
　　　送王致道代祀北岳北海濟瀆南鎮<lb/>
皇帝齋明守鎮圭祠官奉節出金閨北尋海瀆瞻恒岳<lb/>
南渉江淮上㑹稽山下靈風吹桂櫂雲邊仙樹拂丹梯<lb/>
王褒空有甘泉頌投老還鄉祀碧鷄<lb/>
<pb n="KR4h0093_WYG_008-7a"/>
　　　壽吳宗師<hi>晚號看雲道人</hi>
九朝冠珮泰階平國有儒仙作上卿碧海宵晴迎日出<lb/>
黄庭春暖看雲生竹間自洗金鵝蕊花外長畱翠鳯旌<lb/>
莫學華陽貞白老乞身神武聽吹笙<lb/>
　　　與陳敬初同舟北游題餞行巻後<lb/>
我愛天台陳敬初少日辭家即逺圖上書可儗賈生策<lb/>
入關便棄終軍繻八月官河秋水大三江親舍暮雲孤<lb/>
名成歸去歲未晚卜隣有約依東吳<lb/>
<pb n="KR4h0093_WYG_008-7b"/>
　　　題木齋巻<lb/>
昔年種樹不勝巢老幹今如屋脊髙屢許狙公分橡栗<lb/>
時呼木客醉松醪衣巾白日沾蒼雪枕簟西風夢海濤<lb/>
歲晚淹畱吾倦矣借君叢桂續離騒<lb/>
　　　元宵懷錢唐<lb/>
武帝親祠太乙神流光洶旭動星辰竹宫典禮猶存漢<lb/>
軹道山河已易秦香徑至今啼木客露盤無復泣金人<lb/>
紅燈㡬㸃東風裏猶是元宵一度春<lb/>
<pb n="KR4h0093_WYG_008-8a"/>
　　　和康庸田魯瞻公言懷韻<lb/>
震澤三江入堰瀦今年春雨又生魚漢廷數有寛租詔<lb/>
魯史元無告糴書溝洫已非神禹跡東南空引白公渠<lb/>
袖中夙有匡衡䟽也儗金門候屬車<lb/>
　　　江城即事<lb/>
江城十日九風雨騎馬出門行紫苔春草綠時猶作客<lb/>
雲山多處忽登臺青青野竹題詩去小小吳姬喚酒來<lb/>
漠漠候車乗早發城東昨夜杏花開<lb/>
<pb n="KR4h0093_WYG_008-8b"/>
　　　送董尊師<lb/>
羽衣使者青旄節玉案函封紫水泥朝佩定從花外散<lb/>
天香只向袖中攜暫憐方朔辭金馬終勝王褒祀碧鷄<lb/>
龍虎壇邊銀渚近歸槎還傍露盤低<lb/>
　　　送宜黃劉縣尹<lb/>
寶劒妝成即逺遊郎心何似妾心憂茜裙香濕芙蓉雨<lb/>
翠袖凉生薜荔秋江北長愁寧殢酒周南多病莫登樓<lb/>
海門潮落江瑤美能把千金買越舟<lb/>
<pb n="KR4h0093_WYG_008-9a"/>
　　　送李彦方閩憲副使<lb/>
海邦赤子窮無告詔遣儒臣著繡衣天祿閣中書灝灝<lb/>
越王山下馬騑騑魚風滿港榕陰合燕雨侵簾荔子肥<lb/>
一道澄清俄頃事使星還向紫垣飛<lb/>
　　　送李盤中真人代祀江南三名山<lb/>
弱水囘風不受帆三山只在大江南使槎真帶秋星濕<lb/>
仙掌遙分夕露甘瑄玉禮神通景氣寶香隨地結晴嵐<lb/>
泰壇建論昭靈貺老我猶能效史談<lb/>
<pb n="KR4h0093_WYG_008-9b"/>
　　　送趙子期使交趾<lb/>
曉日承恩紫殿深都門祖道馬駸駸上書不奏唐蒙策<lb/>
歸槖寧將陸賈金露入珠盤鮫室白苔生銅柱象崖陰<lb/>
爲君臨水歌黃鵠天北天南萬里心<lb/>
　　　題班婕妤題扇圖<lb/>
層城柘館重徘徊坐見瑤階長綠苔紈扇秋來定無用<lb/>
君王方築避風臺<lb/>
　　　題羅節婦傳後<hi>羅氏夫貶海上有强之爲妻者遂自經</hi>
<pb n="KR4h0093_WYG_008-10a"/>
歲晚良人去未歸堂前有客著新衣此身只爲韓憑死<lb/>
化作鴛鴦海上飛<lb/>
　　　趙吳興墨蘭<lb/>
江南三月多芳草綠葉連娟暎紫莖憶昔艤舟苕霅上<lb/>
一汀香雨入琴清<lb/>
　　　趙氏人馬圖<lb/>
蒲桃宫前白面馬春日賜與近臣歸主人愛馬不換妾<lb/>
更與小奴裁綠衣<lb/>
<pb n="KR4h0093_WYG_008-10b"/>
　　　白畫眉圖<lb/>
隋家宫妓掃長蛾消盡波斯百斛螺化作雪禽春樹頂<lb/>
逺山無數奈愁何<lb/>
　　　風竹圖<lb/>
湘江風捲白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　　　題水仙花<lb/>
莫信陳王賦洛神凌波那得更生塵水香月影空清處<lb/>
<pb n="KR4h0093_WYG_008-11a"/>
畱得當年觧珮人<lb/>
　　　賦凝春小隱<lb/>
一窗花氣襲人衣窗底芳塵煖不飛坐久硯池生石雨<lb/>
海棠枝上雪都稀<lb/>
　　　題虞先生詞後<lb/>
憶昔奎章學士家夜吹瓊琯泛春霞先生歸卧江南雨<lb/>
誰爲掀簾看杏花<lb/>
　　傳若金<hi>字與礪新喻人</hi>
<pb n="KR4h0093_WYG_008-11b"/>
　　　經采石<lb/>
未明發蕪湖終飯次采石大江天同瀉巨浪山與敵松<lb/>
寒蒼虬姿崖古老鐵色其傍有仙塚云是李太白生爲<lb/>
長庚精沒爲大塊跡因思開元中出入䝉帝澤御羮白<lb/>
瑤杯宫研青玉滴恩榮日深重意氣何赫奕酣歌太華<lb/>
小豪飲渤澥窄頗聞宫中怒遂有天上謫殷亂微子行<lb/>
楚昏屈原斥嗟哉唐家帝同姓逝安適何年爲兹遊千<lb/>
載但故跡騎鯨信縹緲捉月詎昏惑得非厭塵羇無乃<lb/>
<pb n="KR4h0093_WYG_008-12a"/>
達寄客翻然委之去富貴何足惜杜陵平生友夢寐頻<lb/>
見憶白骨焉所求青山亦岑寂相去嗟已逺令人心悲<lb/>
塞舉杯欲酹之帆去招不得<lb/>
　　　清露軒<lb/>
秋氣集太虛夕光漙髙樹時聞陰液墜暗識商飈度旎<lb/>
旎星動林英英月霏霧凉扃息塵想幽琴寄𤣥晤寂歴<lb/>
松上聲逍遙丘中趣鈞天澹斜景銀河曖㣲素古調今<lb/>
所希大音誰能喻仙人飲沆瀣壽僉金石固千嵗不可<lb/>
<pb n="KR4h0093_WYG_008-12b"/>
期空歌徒延慕<lb/>
　　　雜詩二首<lb/>
植蘭彌九畹種菊被三徑幽芳固殊姿馨香良可並褰<lb/>
蘭以爲美飡菊以資命睠言理蕪穢恒使枝葉凈蕪穢<lb/>
苦易侵枝葉苦不盛豈無桃與李貴此諧野性<lb/>
窮巷有畸人夙夜勤古道弊衣適至骭疏食恒不飽歌<lb/>
聲若金石顔色終歲好豈無當世念所趨惡佻巧美玉<lb/>
不足珍懷義以爲寶<lb/>
<pb n="KR4h0093_WYG_008-13a"/>
　　　仇工部古松歌<lb/>
蒼松在山自竒古灌木翳之人不驚忽然圖向堂上壁<lb/>
滿座歎息長風生交柯崛走森晝晦其下將疑鬼神㑹<lb/>
霧雨寒霏虎豹毛雷霆怒拆蛟龍背乃知巨筆老且神<lb/>
力斡造化雄千鈞皇天不天棟梁具后土潛回霜雪春<lb/>
爾松已爲人愛惜見爾爲爾生顏色山中豈無材木倚<lb/>
絶壁未逢匠石嗟何益<lb/>
　　　方積混沌石行<lb/>
<pb n="KR4h0093_WYG_008-13b"/>
混沌以來不可數萬八千歲生盤古氤氲乃在卷石間<lb/>
光怪潛通落星渚來從魚復人盡訝坐念武侯心獨苦<lb/>
八陣圖成泣鬼神三江石轉凋寒暑蒼波噴浸圓且堅<lb/>
鷄子結形生理全久當化鳥非爲怪大未成羊亦欲仙<lb/>
玉精隱月相照射金液流霞紛繞纒輕清已判中黄外<lb/>
元氣猶含太素前英雄事徃唯存石天衡地軸今徒識<lb/>
江上常疑霧雨寒座中歘近風雷擊摩挲真如見溟涬<lb/>
位置豈肯同沙礫長路相將拂劒隨天陰勿使精靈得<lb/>
<pb n="KR4h0093_WYG_008-14a"/>
　　　四月十八日壽陳都事四十韻<lb/>
種徳由來逺流芳信有苗名門多令器夫子最髙標地<lb/>
迥瞻嵩岳天清見斗杓聲名從結髮問學自垂髫江漢<lb/>
栖遲久林亭興致饒紫蘭依月露蒼竹倚風飈畫艇移<lb/>
書放秋燈把劒挑微名寧屑屑髙志獨囂囂五氣乘昌<lb/>
運羣英集聖朝武功收赫怒文治付宣昭厯數初過禹<lb/>
聰明已贊堯求賢當晏食夢帝起中宵石室仍髙隱金<lb/>
臺歘見招賜書懸日月乘傳出雲霄議論紆三顧榮名<lb/>
<pb n="KR4h0093_WYG_008-14b"/>
動百僚入宫催䕶璽趨府聽鳴鑣郊杜陳周禮神人恊<lb/>
舜韶出關春衣繡分陜夜乘軺獬觸心彌壯豺呑膽共<lb/>
銷封章猶懇切歸思遽飄颻衮職江湖隔鋒車道路遥<lb/>
凝旒思穆穆行李發蕭蕭典祀尊原廟承釐洽大寥歩<lb/>
依文石進香近黼裳飄白日明驄馬清霜急皂鵰帝裾<lb/>
遮道引諫草避人燒佐省持三尺繩民究八條兵曺豐<lb/>
暇豫郎位益崇超所向才華冠何曾意氣驕臺評推妙<lb/>
畫士望慰深翹引㧞連茅茹芬芳雜桂椒銀章看且佩<lb/>
<pb n="KR4h0093_WYG_008-15a"/>
金鼎竟須調小草方慚出浮萍久恨漂文章殊豹隱篆<lb/>
刻近蟲雕徐穉矜懸榻蘇秦惜弊貂敢期充砥礪猶幸<lb/>
致芻蕘黄鵠追髙舉青松托後凋火行占孟月星聚識<lb/>
生朝壽酒開雲液仙音出鳯簫祗應成逺業未可慕松<lb/>
喬<lb/>
　　　蘇授經進講明仁殿賜宴有作次韻<lb/>
聖明思善述耆舊倚交修虎豹開閶闔山龍照冕旒日<lb/>
臨丹扆動雲拂翠華流獻納稽前古都俞協大猷几筵<lb/>
<pb n="KR4h0093_WYG_008-15b"/>
花氣合圖史竹光浮當宁經綸逺尊賢禮數優内厨深<lb/>
出饌西苑近回舟禁臠由來貴溪毛庶可羞遙勤三顧<lb/>
問各奉萬年酬牢落南州客相望奈九秋<lb/>
　　　七夕<lb/>
耿耿玉京夜迢迢銀漢流影斜烏鵲樹光隱鳯凰樓雲<lb/>
錦虛張月星房冷閉秋遙憐天帝子辛苦㑹牽牛<lb/>
　　　中秋有感二首<lb/>
日夜瞻鑾駕生靈係聖躬都門一騎至血淚萬行紅桂<lb/>
<pb n="KR4h0093_WYG_008-16a"/>
月虛秋殿梧雲冷暮宫孤臣重北望掩袖立西風<lb/>
翠華游幸地悵望感清塵洒竹啼宫女持弓泣野臣金<lb/>
盤殘月露玉座倚星辰獨有龍鸞氣長令草木春<lb/>
　　　桃源圖<lb/>
聞説避秦地花開忘歲年偶逢漁父問長使世人傳丘<lb/>
壑渾疑幻林廬或近仙至今圖畫裏惆悵武陵船<lb/>
　　　憑髙<lb/>
世祖初開業安南早貢琛國蟠蝸角小地接犬牙深使<lb/>
<pb n="KR4h0093_WYG_008-16b"/>
節猶頻入蠻兵莫見侵數州須拯恤萬感寄登臨<lb/>
　　　韓淮陰廟<lb/>
淮陰千古英雄恨楚樹荒荒夕照殘水夾廢城春草合<lb/>
雲昏遺廟野花寒封齊安用真王印興漢空遺大將壇<lb/>
髙帝旌旗俱寂寞斷碑零落後人看<lb/>
　　　秋興五首<lb/>
天上旌旗捲暮寒人間鼔角送悲酸瑤池落日迴青鳥<lb/>
月殿浮雲掩素鸞楊柳漸稀風瑟瑟芙蓉已老露漙漙<lb/>
<pb n="KR4h0093_WYG_008-17a"/>
砧聲苦近南隣客寥落羇懷強自寛<lb/>
落木蕭蕭滿帝畿候蟲處處趣寒機客星入斗秋深見<lb/>
神女行雲日晏歸復喜諸公扶社稷只憐弱弟奉庭闈<lb/>
短章諷罷頻回首目送江南鴻鴈飛<lb/>
梧桐樹晚細含煙閶闔門深搃映天龍去鼎湖雲漠漠<lb/>
鶴鳴華表月娟娟東都日望金輿發南徼猶驚羽檄傳<lb/>
只在忠良勤夙夜五陵佳氣故依然<lb/>
白日遙看錦繡懸重重樓閣隱青煙化城或在諸天外<lb/>
<pb n="KR4h0093_WYG_008-17b"/>
方丈長疑積水邊每説神僧飛杖錫更聞童女上樓船<lb/>
西風日暮何蕭瑟一度登髙一惘然<lb/>
弊裘已畏早寒侵歲月秪驚久客心莫倚長卿能作賦<lb/>
始知季子故多金天門守虎星辰冷雲氣從龍霧雨深<lb/>
直北關山時極目背人聊復短長吟<lb/>
　　　崇天門朝賀<lb/>
輦路塵清列羽林侍臣星嚮肅森森風含鳯吹青𡨕闊<lb/>
日射龍旗紫極深兩廡佩趨臨水玉九門詔出映泥金<lb/>
<pb n="KR4h0093_WYG_008-18a"/>
從來湯武須傳業更在伊周老盡心<lb/>
　　　送唐子華赴嘉興<lb/>
聞君秋思滿南湖行李今晨發帝都幙府初乘從事馬<lb/>
江城還憶步兵鱸樹浮白日山侵越潮蹴青天海入吳<lb/>
閒暇憑髙動詩興須成一醉掃新圖<lb/>
　　　和危山臞寄弟二首<lb/>
畫㦸連雲甲第髙内官如雨送春醪貢金半鑄分封印<lb/>
賜錦多裁侍宴袍自古聖明非獨治只今才武係相遭<lb/>
<pb n="KR4h0093_WYG_008-18b"/>
文章且共安微命廊廟由來錄舊勞<lb/>
故園兄弟搃相思久客懷歸屢失期司馬却慙題柱早<lb/>
東方翻恨上書遲都門栁暗愁中見鄉國花繁别後知<lb/>
昨日南橋放春水望雲回首獨多時<lb/>
　　　題書船入蜀圖送䕫州教黄尚質<lb/>
楚客之官泛蜀船畫圖盈尺見山川九江樹色瀟湘外<lb/>
三峽猿聲灔澦前方譯漸通巴俗語國書新絶漢人傳<lb/>
豈無好事能攜酒問字時時集講筵<lb/>
<pb n="KR4h0093_WYG_008-19a"/>
　　　歸舟阻風<lb/>
洞庭十日風勢虓沙頭客舟如繫匏沅湘九道白波立<lb/>
衡霍千峯雲霧交神蛟欲蟄無定窟黄鵠將歸愁故巢<lb/>
咫尺城樓不得上何由一望楚江郊<lb/>
　　　王氏相師山庄<lb/>
相師之山雲杳㝠千崖萬壑倚空青上方雷雨藏天井<lb/>
南極風煙落洞庭溪客去迷花藹藹野人居愛竹泠泠<lb/>
何時遂買登山屐乘興還來扣石扃<lb/>
<pb n="KR4h0093_WYG_008-19b"/>
　　　書南寧驛<lb/>
歲晚驅馳憶帝京北風回首重關情中天日月迴金闕<lb/>
南極星辰繞玉衡父老尚煩司馬檄蠻夷須用伏波兵<lb/>
也知文德能柔逺傳道新恩欲罷征<lb/>
　　　高明樓<lb/>
江上孤城暎水迴市中曾搆出塵開衡廬樹入青天盡<lb/>
章貢波翻白日來每愛陳登門有客最傳王粲賦多才<lb/>
闌干百尺應能借乘興誰同月下杯<lb/>
<pb n="KR4h0093_WYG_008-20a"/>
　　　題天使館<lb/>
元統三年頒正朔詔書還到極南開使旌入館青雲動<lb/>
仙葢臨江白日迴諭蜀豈勞司馬檄朝周終見越裳來<lb/>
還家耆舊應相問文化如今遍九垓<lb/>
　　　却侍姬<lb/>
夜宿安南天使館主人供帳爛相輝寶香燼起風過席<lb/>
銀燭花偏月照幃王母謾勞青鳥至文簫先放綵鸞歸<lb/>
書生自是心如鐵莫遣行雲亂濕衣<lb/>
<pb n="KR4h0093_WYG_008-20b"/>
　　　登樓<lb/>
樓上秋風吹畫屏樓前秋思滿都亭金河水去涓涓碧<lb/>
瓊島雲來冉冉青近見蕭何成第宅舊聞汲黯在朝廷<lb/>
明時進用多英傑迂腐深慙守一經<lb/>
　　　題張齊公祠<lb/>
將軍結髪事先朝百戰山河血未銷總説霽雲多慷慨<lb/>
兼聞去病最嫖姚煙塵劍㦸迷秋峒風雨旌旗落暮潮<lb/>
自古英雄須廟食精靈何待楚詞招<lb/>
<pb n="KR4h0093_WYG_008-21a"/>
　　　過故妻墓<lb/>
湘皋煙草綠紛紛洒淚東風憶細君每恨姮娥工入月<lb/>
虛疑神女觧爲雲花陰午坐閒金剪竹裏春愁泠翠裙<lb/>
畱得舊時殘錦在傷心不忍讀回文<lb/>
　　　汴梁<lb/>
汴上荒城繞故宫山頭危石墮秋風夷門市起聞嘶馬<lb/>
梁苑樵歸見斷鴻鬬草尚餘殘後碧進花無復盛時紅<lb/>
欲登高處腸先斷滿目閒愁賦未工<lb/>
<pb n="KR4h0093_WYG_008-21b"/>
　　　洞庭連天樓<lb/>
崔嵬古廟壓危沙縹緲飛樓入斷霞南極千峯迷楚越<lb/>
西江衆水混渝巴鮫人夜出風低草龍女春還雨濕花<lb/>
北倚闌干望京國故人何處認星槎<lb/>
　　　鳯凰臺<lb/>
太白題詩鳯游處古臺蕭索換流年風流偶出齊梁後<lb/>
文藻猶含晉宋前淮水夜明滄海月石城春暗秣陵煙<lb/>
古來宫殿俱無跡風雨憑闌思黯然<lb/>
<pb n="KR4h0093_WYG_008-22a"/>
　　　寄鄂季弟㓜霖并寄仲弟次舟<lb/>
吾親霜鬢日紛紛爲客艱難不使聞養老只須常善飯<lb/>
生兒何必總能文書同洛下思黄耳心似河陽見白雲<lb/>
季弟還家報兄好歸期猶恐過春分<lb/>
　　　送姚子微<lb/>
雙闕除書上玉階三湘回櫂拂氷崖天垂銅柱南低海<lb/>
地入金陵北近淮江國鴈來秋肅肅驛樓雞動曉喈喈<lb/>
大家定有東征賦鮭菜隨船慰老懷<lb/>
<pb n="KR4h0093_WYG_008-22b"/>
　　　送杜德常西臺御史<lb/>
御史才華舊省郎翩翩雲路起鵷行天迴紫閣明奎壁<lb/>
地切烏臺動雪霜分陜定存周禮樂過秦猶有漢文章<lb/>
欲因巡郡還搜訪别酒臨風意獨長<lb/>
　　　登岳<lb/>
萬壑千峯次第開祝融最上氣崔嵬九江水盡荆揚去<lb/>
百粤山連翼軫來入樹恐侵𤣥帝宅牽蘿思上赤靈臺<lb/>
明年更擬尋春興應及瀟湘鴈北回<lb/>
<pb n="KR4h0093_WYG_008-23a"/>
　　　送趙仲禮御史<lb/>
文章御史久爲郎南赴金陵道路長百粤雲山連楚大<lb/>
六朝煙樹入隋荒清秋按部行驄馬落日登臺詠鳯皇<lb/>
新喜諸公振風采早聞當道去豺狼<lb/>
　　　送盧茂實之廣東憲幙<lb/>
仙城近接衆山迴憲府遙臨百粤開海上喜通持節使<lb/>
幙中兼得濟時材鮫宫織罷魚龍出蜑户珠還蚌蛤來<lb/>
預想到官多暇日清詩題遍嶺頭梅<lb/>
<pb n="KR4h0093_WYG_008-23b"/>
　　　和余太守對雪見懷<lb/>
江雪寒連驛樹遥鶴裘清坐聽蕭蕭中天月避光芒合<lb/>
南國雲含瘴癘消因憶石田春種玉乍疑銀漢夕通橋<lb/>
使君辛苦迎驄馬也念幽居寄闃寥<lb/>
　　　岳陽中秋値安南貢使因懷舊遊<lb/>
洞庭秋氣滿龍堆爲客偏驚節敘催鐵笛乍聞雲外響<lb/>
瓊樓應傍月中開越裳重譯三年至溟海浮槎八月來<lb/>
忽憶舊遊今萬里天涯長見鴈飛回<lb/>
<pb n="KR4h0093_WYG_008-24a"/>
　　　壽王左丞<lb/>
南極諸星暎赤霄東風二月滿青條焚香鳯閣春開宴<lb/>
鳴玉龍墀午散朝但使經綸齊稷契不勞服食慕松喬<lb/>
日長自度昇平曲閒聽雲間合九韶<lb/>
　　栁貫<hi>字道傳東陽人江西提學</hi>
　　　度居庸關<lb/>
居庸朔方塞始入兩崖張行行轉石角細路縈澗岡層<lb/>
壑倒天影半林漏晨光﨑嶔里四十所厯萬羊腸千轅<lb/>
<pb n="KR4h0093_WYG_008-24b"/>
絡前後兩軌通中央谷開稍夷曠在險獲康莊豈惟遂<lb/>
生聚列㕓參雁行激流或機磑架广亦僧坊我生山水<lb/>
窟愛此不能忘是日新雨已浮嵐亂沾裳水聲與石鬭<lb/>
風飄韻清商跼轡不知髙浮雲翼超驤考牒曩有聞經<lb/>
途今始詳緬維古塞北入州猶漢疆控扼識形勢㑹同<lb/>
知樂康屬兹景運開六服連綏荒兩京備巡幸離宫岌<lb/>
相望守岳將考制如祠匪求祥式瞻龍德中足徵王業<lb/>
昌請繼王㑹圖勿賡祈招章<lb/>
<pb n="KR4h0093_WYG_008-25a"/>
　　　李老谷聞子規<lb/>
老杜聞子規近在東西川猶云感時物收淚寫幽悁今<lb/>
我行塞徼子規相後先時夏雲景晦鳥呼搖空煙響入<lb/>
樹窅窅啼垂血濺濺想知歧路難不恤軀命全千聲復<lb/>
萬聲喚我歸言遄茍非木石心豈免腸内煎江南叢薄<lb/>
間有花名杜鵑開時是鳥至相戒治春田不歸如江水<lb/>
負此今五年風土孰云異物情要有遷寄巢勿浪出祝<lb/>
爾還自憐嚴程趣行邁且復揮吾鞭<lb/>
<pb n="KR4h0093_WYG_008-25b"/>
　　　和袁集賢上都雜詩十首<lb/>
出塞行瞻日趨朝喜近天離宫開苑囿馳道絶風煙瑤<lb/>
水巡非逺峒山厯更綿甘泉多法從獻賦憶當年<lb/>
雨水漸衣黒雲沙際目黃煙開才黯慘日出巳蒼涼徇<lb/>
俗高檐帽清心小篆香端居萬里念蕙草惜微芳<lb/>
昔建寰中業初開徼外山雉城平兀兀沙水净灣灣朱<lb/>
夏宸游正清秋武衛閒叨陪文學乘空愧髩毛斑<lb/>
謠俗隨方異溝途隔舍迷醺人惟馬湩勸客有駞蹄殿<lb/>
<pb n="KR4h0093_WYG_008-26a"/>
角孤花靚城隅雜樹低天涯中夜舞如意昔曽攜<lb/>
天潢猶白白雲幙故青青積潦摧車軸高風墮箭翎宫<lb/>
塗丹赭堊殿户紫金釘女樂蓬萊祕哀簫動杳㝠<lb/>
幄殿層雲障轅門積雪峰竒鷹皆戴角御馬盡飛龍瀚<lb/>
海將臨幸云亭望陟封青丘大羽獵有事待𤣥冬<lb/>
曹務唯章句官規自法程齋扉侵雨潤宴几得風清厯<lb/>
厯三刀夢行行萬里城明年遂耕隱深仗酒爲名<lb/>
經遊還絶塞際遇復清朝大暑無䝉綌輕寒已御貂盤<lb/>
<pb n="KR4h0093_WYG_008-26b"/>
空齏屢薦觴至酒頻澆貧病諳爲客何慚帶減腰<lb/>
公子青絲轡王孫綠幰車宴酣風小定舞破日西斜手<lb/>
擲宫中果神行海上查築郿無自厚儉德不期奢<lb/>
水草方方善弓弧户户便合圍連婦女從戍到曾𤣥雪<lb/>
毳千家帳冰瓢百眼泉浚稽山更北長望斗光懸<lb/>
　　　觀錫喇鄂爾多御宴回<lb/>
毳幙承空柱繡楣綵繩亘地掣文霓辰旗忽動祠光下<lb/>
甲帳徐開殿影齊芍藥名花圍簇坐蒲萄法酒拆封泥<lb/>
<pb n="KR4h0093_WYG_008-27a"/>
御前賜酺千官醉忽覺中天雨露低<lb/>
　　　八月二日大駕北巡将校獵於賽音布拉克詔<lb/>
　　　　免漢官扈從南旋有期喜而成詠<lb/>
天子龍飛啓聖時乾坤開闢再清夷幸從在鎬承周宴<lb/>
重喜臨邊舉漢儀御宿常時嚴虎衛吉行惟日望鸞旗<lb/>
詔恩許免陪驂乘却愧長楊賦未竒<lb/>
　　　次韻元日預宴大安閣下<lb/>
金殿開扉日映樞翠帷香霧動流蘇玉壺脩幹雙龍捧<lb/>
<pb n="KR4h0093_WYG_008-27b"/>
寶座重裀瑞鵲敷春色入杯初㶑灧雪光浮棟尚糢糊<lb/>
天元啓運三陽正需宴欣承湛露濡<lb/>
　　　過長城<lb/>
道德藩墉億萬年長城謾與朔雲連秦人骨肉皆爲土<lb/>
漢地封疆已罷邊飲馬窟深泉動脉牧羝沙暖草生煙<lb/>
神京近在𤣥溟北九域開荒際幅員<lb/>
　　　還次桓州<lb/>
塞雨初乾草未霜穹廬秋色滿沙場割鮮爼上薦黄鼠<lb/>
<pb n="KR4h0093_WYG_008-28a"/>
獻獲腰間懸白狼别部烏桓知㡬族他山稽落是何方<lb/>
長雲西北天如水想見旌旗瀚海光<lb/>
　　　題齋壁<lb/>
牧馬新來秣地椒街頭挏酒玉傾瓢羲和白日經天近<lb/>
敕勒陰山度幙遙雨過忽然思御裌風清聊復快凌歊<lb/>
他年續作灤陽夢萬里排雲遡泬寥<lb/>
　　　送臨川謝有源赴閩醫提領<lb/>
一路青山茘子叢華山西望粤臺東家風蘭玉庭階上<lb/>
<pb n="KR4h0093_WYG_008-28b"/>
官事參苓藥籠中鷁首去乘潮浪白蠣房催薦酒醅紅<lb/>
福州自是炎蒸少臘雪飛花落半空<lb/>
　　鄂掄圖<hi>字克莊淮西僉憲</hi>
　　　題西湖亭子寄徐復初檢校<lb/>
芙蓉花開一萬頃錢唐最好是湖邊曉風得酒更畱月<lb/>
春水到門還放船笙引鳯凰天上曲賦裁鸚鵡座中賢<lb/>
令人却憶徐公子深閣焚香日晏眠<lb/>
　　劉聞<hi>字文廷安成人國子助教</hi>
<pb n="KR4h0093_WYG_008-29a"/>
　　　賦得石鐘二首送宋顯夫僉事之山南<lb/>
雲垂蒼崕深月出湖水動旅思方𣺌然噌吰發空洞悠<lb/>
悠湘靈感殷殷鈞天夢人在九江船餘音逺相送<lb/>
蒼茫楚澤秋巖谷隱宫徴魚龍守軒轅猿鳥識追蠡酒<lb/>
醒江南客月在船窗裏佳期不可尋相思滿湖水<lb/>
　<lb/>
　<lb/>
　<lb/>
<pb n="KR4h0093_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻八<lb/>
</p>
<p>
</p>
  </div>
<div>
<head>元音巻九</head> <lb/>
    <p>
<pb n="KR4h0093_WYG_009-1a"/>
欽定四庫全書<lb/>
　元音巻九<lb/>
　　張翥<hi>字仲舉號蛻菴晉寧人翰林承㫖</hi>
　　　送黄中玉之慶元市舶<lb/>
昔我遊四明壯觀溟海波褰裳寶山頂曙色寒嵯峨日<lb/>
輪鎔生金涌岀萬丈渦雲氣忽破碎朱光相盪摩决眥<lb/>
蓬萊宫攜手扶桑柯羣仙迎我笑佩羽紛傞傞颶風歘<lb/>
驚潮騰擲鱷與鼉浮查徑可擥從此超天河精神洞百<lb/>
<pb n="KR4h0093_WYG_009-1b"/>
靈上下煩撝訶歸來已十載遠夢時一過君家賢父兄<lb/>
儒術傳世科薄言捧省檄舶署聊婆娑是邦控島夷走<lb/>
集聚商舸珠香雜犀象税入何其多權衡較低昻心計<lb/>
寧有訛資閱須厯試壯圖詎蹉跎維君官事隙爲訪巖<lb/>
之阿懸應仙者徒徃徃嘯且歌遐征渺不見空響遙相<lb/>
和因聲兩黃鵠持我紫玉珂豈無滄洲興奈此塵刼何<lb/>
　　　題陳孝子傳後<lb/>
　昌化陳南仲㓜失其生母王氏尋之六年後得之永<lb/>
<pb n="KR4h0093_WYG_009-2a"/>
　豐縣禮賢鎭之施氏永康胡石塘先生作傳<lb/>
百丈山前妾辭主禮賢鎮中子逄母三十年餘一日同<lb/>
白髮相看淚如雨阿㜷去時未斷乳兒壯得知心獨若<lb/>
清湖老嫗天所畱逆旅主人神使語歸來桑竹溪之滸<lb/>
婦前持觴孫起舞雙𤓰生祥表秋圃豈待旌書動官府<lb/>
吳人買妾紛莫數歲滿母歸遺子女巷南巷北不相覔<lb/>
况復山川兩脩阻嗚呼千秋復萬古孝子之名昭寰宇<lb/>
世上滔滔忘母人不愧唐昌一杯土<lb/>
<pb n="KR4h0093_WYG_009-2b"/>
　　　螢苑曲<lb/>
楊花吹春一千里獸艦如雲錦帆起咸洛山河真帝都<lb/>
君王自愛揚州死軍裝小隊皆羙人畫龍韀汗金麒麟<lb/>
香風搖蕩夜遊處二十四橋珠翠塵騎行不用燒紅燭<lb/>
萬㸃飛螢炫川谷金釵歌度苑中來寶帳香迷樓上宿<lb/>
醉魂貪作花月荒肯信劒㦸生宫牆斕斑交合洗秋露<lb/>
尚疑怨血凝晶光至今落日行人路鬼火狐鳴隔煙樹<lb/>
腐草無情亦有情年年爲照雷塘墓<lb/>
<pb n="KR4h0093_WYG_009-3a"/>
　　　王貞婦<lb/>
青楓嶺頭石色赤嶺下<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>江千丈黑數行血字尚斕斑<lb/>
雨蕩霜磨消不得當時一死眞勇烈身入波濤魂入石<lb/>
至今苔蘚不敢生上與日月爭光晶千秋萬古化爲碧<lb/>
海風吹斷山雲腥可憐薄命良家女千金之軀棄如土<lb/>
姦臣誤國合萬死天獨胡爲妾遭虜古來喪亂何代無<lb/>
誰肯將身事他主兵塵澒洞迷天台骨肉散盡隨飛埃<lb/>
楓林景黒寒燐墮精靈日暮空歸來堂堂大節有如此<lb/>
<pb n="KR4h0093_WYG_009-3b"/>
正當廟食依崔嵬君看<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>江之畔石上血當與湘江之<lb/>
竹淚痕俱不㓕<lb/>
　　　重賦明山歌送胥式有儀還武昌<hi>山式從其師曾堅子白讀</hi>
　　　　<hi>書處</hi>
盱母城南隱居者一生耕鑿盱南野何年移入明山來<lb/>
築樓山顛雲在下環山小塢三十六中有清池䕃桑竹<lb/>
日高塢口煙霧消稍見行人出深谷池頭古井穿石空<lb/>
絶底暗與江流通井中鯉魚長尺半人不敢取疑蛟龍<lb/>
<pb n="KR4h0093_WYG_009-4a"/>
隱居何人曾子白誰其從者胥生式先生喜與山爲徒<lb/>
意不在仙在樓居胥也來讀山中書溪翁野老時時一<lb/>
相過有筐盛蕨兮有酒盛壺興酣題詩滿青壁墨痕入<lb/>
石青糢糊華蓋浮丘石門麻姑鄰峰近壑可遊衍中山<lb/>
之樂足以遄吾軀生今掉頭不肯住京塵茫茫歲云莫<lb/>
豈知卬亦愛山人未辦山貲得歸去曾先生㡬時把袂<lb/>
明山行洒掃樓上聽松聲黄精飽啖一千日飛上丹梯<lb/>
朝玉京<lb/>
<pb n="KR4h0093_WYG_009-4b"/>
　　　息齋竹石古木爲㑹稽韓季博士題<hi>上有歐陽題原功承㫖</hi>
老竹葉稀多秃枝新竹碧潤含幽姿籜中龍子振春蟄<lb/>
突出雷雨頭参差傍蹲怪石石罅裂裂處恍惚疑龍穴<lb/>
山中有樹皆十圍活榦撑青死槎折霜皮食盡乾蘚文<lb/>
半頂斬立雙椏分最後一株身出羣垂枝倒走陰崖雲<lb/>
李侯標致不可得小字親題别塗黑縱横不在摩詰下<lb/>
蕭爽直與洋州敵玉堂學士欣見之濃墨大書真崛竒<lb/>
森然一片鐵石筆妙甚七字瓊瑰詞此詩此畫今兩絶<lb/>
<pb n="KR4h0093_WYG_009-5a"/>
把玩微風動毛髪只應真宰泣琱鎪一夜山窗冷秋月<lb/>
　　　伍牧<hi>宋將尹玉援常州戰死於此</hi>
苦戰勤王事精魂泣鬼雄壞城兵氣黑遺鏃血花紅故<lb/>
老談亡國明時錄死忠長吟一搔首落日鳥呼風<lb/>
　　　題汪會語村隱居<lb/>
聞道荆村僻幽居趣自成桑中豚穽晚芹外燕泥晴苔<lb/>
石畱僧坐山尊遲客傾憑軒久不到望得白雲生<lb/>
　　　題楊太史山居圖<lb/>
<pb n="KR4h0093_WYG_009-5b"/>
湖上山居好奎題壓翠微煙霞改舊色林壑發清暉松<lb/>
晚看書罷荷凉坐釣歸圖中有真趣須此桂朝衣<lb/>
　　　陪東泉學士汎湖<lb/>
山靄忽空無春暉正滿湖船頭載家樂花裏駐行廚樂<lb/>
任喧呼動歸從酩酊扶使君畱客意更爲倒金壺<lb/>
　　　送成禮部誼叔察訪守令河南山東<lb/>
厯數開千載明良㑹一時朝廷嚴守令宵旰爲黔黎南<lb/>
服方多故東州復阻饑郎官應簡拔使者出詢諮此命<lb/>
<pb n="KR4h0093_WYG_009-6a"/>
於今重如君衆論推直承亷察往肯作畏難辭靈雨隨<lb/>
華轂流風度綵旗草兼驄一色栁與轡同絲梁宋分淮<lb/>
甸青齊並海涯政苛嗟虎猛民散念鴻離罷耎寧勝任<lb/>
姦貪只自私中牟因雉見單父得魚知或有隳其職誰<lb/>
能愼所司張弦從急緩朗鑒各妍媸治道誠先務皇心<lb/>
實在兹俱爲良吏選足慰遠人思空闊青雲歩孤高玉<lb/>
樹姿暫傾冠蓋餞行赴簡書期事業懸鐘鼎光華映羽<lb/>
儀歸來前席問請入史臣詞<lb/>
<pb n="KR4h0093_WYG_009-6b"/>
　　　送彭大年眞人祀東海東嶽東鎮<lb/>
國典崇常杞名山仰岱宗聖皇欽所遣使者肅惟恭禮<lb/>
自唐虞秩神知造化鍾天門開<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫日觀上巃嵸零雨<lb/>
行清道浮雲起盪胸宿齋分鶴帳朝享發鯨鐘吹溢安<lb/>
歌進靈來衛仗從御香分晻靄佩玉響瑽瑢美薦懷椒<lb/>
糈精誠奠璧琮東流瞻鉅海列鎮到諸峰瀛島遙相望<lb/>
仙人或此逢岳祗調虎豹水怪帖魚龍星墜祠光白煙<lb/>
涵瑞氣濃振衣臨濬壑飛蓋拂長松庶物消餘沴洪河<lb/>
<pb n="KR4h0093_WYG_009-7a"/>
復故蹤年祥報齊魯地寶出雷澭嘉澤羣方洽明時百<lb/>
職供回車宜訪問弭節可從容世祚祈千億𤣥功贊九<lb/>
重禁庭歸福處有待頌東封<lb/>
　　　上清薛茂宏虞内翰以鶴齋號之爲賦<lb/>
羽人新得虞翁號歸築衡茅並翠微丹室有風鳴夜帳<lb/>
斗壇多露濕秋衣畫中昨者薛少保華表他年丁令威<lb/>
直儗身形煉相似玉笙吹上白雲飛<lb/>
　　　𤓰州與成居竹王克純登江風山月亭<lb/>
<pb n="KR4h0093_WYG_009-7b"/>
風起西津斷客艘熊家亭上得憑高雲移鳥影沉江樹<lb/>
雨帶龍腥出海濤開闢自天畱壯觀登臨如我老英豪<lb/>
放舟擬就金山宿一夜清寒襲錦袍<lb/>
　　　登金山呑海亭了公請賦<lb/>
危亭突兀戴鼇頭俯視滄溟一勺浮龍伯衣冠藏下府<lb/>
梵王臺殿起中流扶桑夜色三山日灔澦江聲萬里秋<lb/>
老我惜無呑海句但磨崕石記曾逰<lb/>
　　　寄成居竹隱君<lb/>
<pb n="KR4h0093_WYG_009-8a"/>
青袍朝士困京華此老蕭閒竹滿家山壓窮愁詩强項<lb/>
海枯渴肺酒槎牙商巖未採芝如草彭澤將歸菊有花<lb/>
孤負江頭理漁事短篷春雨夢漚沙<lb/>
　　　題唐子華畫王師魯尚書石田山房<lb/>
秋水橋邊紅葉林數家茅屋傍青岑岡頭種玉朝煙暖<lb/>
壠上鋤雲宿雨深摩詰輞川宜入畫少陵韋曲自成吟<lb/>
束薪歲晚來同煮應許山中道士尋<lb/>
　　　賦中書左曹小瀛洲<lb/>
<pb n="KR4h0093_WYG_009-8b"/>
東曹地迥集名郎宛是仙家紫翠房閶闔上通天咫尺<lb/>
蓬萊移出海中央金波日暖浮鳷鵲玉樹春濃下鳯凰<lb/>
㡬度夢回清夜直此身如在五雲鄉<lb/>
　　　登六和塔<lb/>
江上浮圖快一登望中煙岸是西興日生滄海横流外<lb/>
人立青㝠最上層潮落遠沙羣下雁樹欹髙壁獨巢鷹<lb/>
百年等是豪華盡怕聽興亡懶問僧<lb/>
　　　三月望日遊虎丘寺題小吳軒<lb/>
<pb n="KR4h0093_WYG_009-9a"/>
海涌峯前雲樹盤佛宫飛閣出巑岏虎來古塚金精白<lb/>
龍卧秋池劒影寒禪老説空畱壞石鬼仙題雨下虛壇<lb/>
憑高不盡登臨興更借西山晚翠看<lb/>
　　　題黄州管氏懷坡堂<lb/>
玉局仙人雲錦裳騎龍一夕下黄岡峩峩冠蓋生陳迹<lb/>
落落江山有耿光謫宦六年名益重懷賢千古意何長<lb/>
君侯此舉誠佳事未數儋州載酒堂<lb/>
　　　題舒嚕存道元帥平師宗三州卷後<lb/>
<pb n="KR4h0093_WYG_009-9b"/>
不用牙璋遠出師將軍馮軾定邊陲僰酋爭㰱金盤血<lb/>
漢使高懸玉帳旗司馬文章傳太史武侯威略震南夷<lb/>
只今父老蘭滄上擬刻寧蠻第一碑<lb/>
　　　次韻存道元帥師宗感時及陡遡山竢刀寨入<lb/>
　　　　貢詩因送歸關成<lb/>
徼外頻驚羽檄飛將軍三起著戎衣空山狐兔無藏穴<lb/>
平陸龍蛇有殺機巳見趙佗知漢徳更令孟獲識天威<lb/>
此行整頓蠻荒了箐雨瀘煙好賦歸<lb/>
<pb n="KR4h0093_WYG_009-10a"/>
　　　二月朔日登憫忠寺閣<lb/>
百級危梯遡碧空憑闌浩浩納長風金銀宫闕諸天上<lb/>
錦繡山川一氣中事往前朝僧自老魂來滄海鬼猶雄<lb/>
只憐春色城南苑寂寞餘花發舊紅<lb/>
　　　奉答新仲銘禪師<lb/>
吳楓初冷鴈連天夢在江南野水邊詞客欲歸嗟老大<lb/>
美人不嫁惜嬋娟豺狼正爾當官道龍象於今䕶法筵<lb/>
我識新公老禪枘一鐙蒲室是眞傳<lb/>
<pb n="KR4h0093_WYG_009-10b"/>
　　　題金陵<lb/>
運盡黄旗晉祚開天星俄復坼三台方驚掘地雙鵝起<lb/>
卽見浮江五馬來草暗離宫碑卧土雨殘戰地骨生苔<lb/>
當時一掬新亭淚誰信清談自有才<lb/>
　　　送李孟端奉祀天妃祠北歸<lb/>
萬里函香出漢廷楚江南下越山青祠光夜現天妃火<lb/>
騎氣秋瞻使者星三島鳯麟環碧海九關虎豹隔青㝠<lb/>
君才宜掌絲綸美爲述文章襲六經<lb/>
<pb n="KR4h0093_WYG_009-11a"/>
　　　王繼學自海南召還翰林再除南臺侍御<lb/>
天上歸來錦作袍㡬陪春色醉宫桃銀河有路惟飛鵲<lb/>
碧海無山不戴鼇卿月又臨仙掌動客星偏傍釣臺高<lb/>
廣陵路接金陵近擬拂塵衣望節旄<lb/>
　　　寄别陳渭叟<lb/>
空山花發春事幽道人結屋居上頭胡麻隨水有時得<lb/>
杏子成林誰敢偷金銀氣雜丹光現磵壑響帶松聲流<lb/>
寄詩黄鵠一相别獨立蒼茫歌遠遊<lb/>
<pb n="KR4h0093_WYG_009-11b"/>
　　　虛齋贈四明王道士<lb/>
高齋聞在茘枝林曲几方牀宴坐深大道無形元寓器<lb/>
至人於物不容心三山雲氣通寥泬一室天光入照臨<lb/>
我欲壺中收藥去石田瑤草共相尋<lb/>
　　　吳江<lb/>
坐倚風檣看太湖波濤澒洞半三吳寒通上界咸池氣<lb/>
黑入中流水伯都雲暗蛟龍應起立雪深鴻鴈自驚呼<lb/>
望亭有酒宵堪醉買得漁家一尺鱸<lb/>
<pb n="KR4h0093_WYG_009-12a"/>
　　　寄題杜原父懷友軒<lb/>
尺五城南近世紛移家來並武夷君他年功業誰青史<lb/>
此客山林自白雲石氣曉侵書幌濕溪聲時雜棹歌聞<lb/>
故人巳有同棲約杖䇿行穿虎豹羣<lb/>
　　　贈馬易之<lb/>
萬里征帆度越江兹遊竒觀世無雙海中蓬島金銀闕<lb/>
天上玉堂雲霧窗吾道政須求柱石詩壇從此避旌幢<lb/>
青林白谷歸休地懷抱因君得暫降<lb/>
<pb n="KR4h0093_WYG_009-12b"/>
　　　中秋對月時張外史有約以醉不赴<lb/>
明月中天雲霧消酒醒涼思正飄飄星河不動秋空闊<lb/>
鐘鼓無聲夜寂寥露下遠山皆落木風來滄海欲生潮<lb/>
仙家玩事無緣到虛負璚樓聽玉簫<lb/>
　　　梅雪齋爲茅山楊道士賦<lb/>
雪樹生香滿佩巾紫霄最上集仙眞苔荒鶴跡渾無路<lb/>
花暗笙聲不見人瑤圃月寒通白曉丹臺雲暖駐長春<lb/>
莫教流水山前去恐似桃花客問津<lb/>
<pb n="KR4h0093_WYG_009-13a"/>
　　　鳯山<lb/>
衰草寒煙老木風南朝佳氣落秋空璧來山鬼遮秦使<lb/>
盤泣銅仙别漢宫壞埓尚傳祠乙鳥荒池曽見射飛鴻<lb/>
騷人自古多羇思長在登臨感慨中<lb/>
　　　冰蟾爲金齊賢賦<lb/>
老蟾素魄禀金精千歲玻瓈幻結成明水夜零陰燧凍<lb/>
丹書秋滿肉芝生腹凝寒露藏虛白影入銀河浴太清<lb/>
擬向姮娥乞靈藥與君騎向廣廷行<lb/>
<pb n="KR4h0093_WYG_009-13b"/>
　　　吳江王氏水雲深處<lb/>
湖平天闊開詩境宜著幽亭俯碧潯閒許釣徒分半席<lb/>
靜饒沙鳥占全林青連河漢秋無極黒入菰蒲晚易陰<lb/>
更好扁舟明月夜醉攜長笛寫龍吟<lb/>
　　　題上清張道士壺洲<lb/>
錦水東頭觀闕青仙家元不隔滄溟鳯麟洲渚寒凝碧<lb/>
雲霧衣冠夜降靈金醴浸花畱客醉玉簫吹月使龍聽<lb/>
看君福地容蕭爽長與曽孫宴幔亭<lb/>
<pb n="KR4h0093_WYG_009-14a"/>
　　　石頭城次薩天錫韻<lb/>
陂陀石路帶城遙古寺殘碑蘚半凋一自降王歸上國<lb/>
空餘故老説前朝壞陵鬼剽傳金盌畫壁仙妝剝鳯翹<lb/>
更欲畱連盡竒觀夕陽江上又生潮<lb/>
　　　見鴈<lb/>
鴈行新自鴈門來遠度平沙陣勢開光祿塞空霜氣冽<lb/>
受降城廢水聲哀烏孫公主歌誰和猿臂將軍射未回<lb/>
今日客中腸易斷不須更上最高臺<lb/>
<pb n="KR4h0093_WYG_009-14b"/>
　　　送式無外歸高麗<lb/>
三韓山水有靈暉秀出斯人了佛機嶽寺禪餘畱偈别<lb/>
王城齋罷戴經歸瓶收滄海降龍入錫度秋空近鶴飛<lb/>
只恐故林雲卧後一鐙秋老木棉衣<lb/>
　　　送俞伯疇還淛東<lb/>
四明遊客往京都旅舍青燈照影孤家信㡬年黄耳犬<lb/>
鄉心一夜白頭烏却攜長鉞辭金水直桂輕帆過鑑湖<lb/>
爲問蠡吾王太守别來安穩有書無<lb/>
<pb n="KR4h0093_WYG_009-15a"/>
　　　散木軒爲陳則虛高士賦<lb/>
散木軒中一散仙形雖如槁氣蒼然路松政自爲名誤<lb/>
社櫟還因不用全梁棟無心聊閲世山林有地可長年<lb/>
碧窗日靜忘機處悟得南華第四篇<lb/>
　　　鐵笛爲孟天暐作<lb/>
愛此輕圓鐵鑄成何須楚竹選孤生年多化作青蛇色<lb/>
夜靜吹如彩鳯聲繡出碧花凝錯落冷涵金氣發鏗清<lb/>
最宜攜向君山去一聽仙翁奏月明<lb/>
<pb n="KR4h0093_WYG_009-15b"/>
　　　壽缶齋傳左丞<lb/>
六朝名德仰巍巍未許家園久息機霖雨帝方思汝作<lb/>
衮衣人更望公歸南山一柱標中土左轄三星拱太微<lb/>
欲向賔筵頌眉壽寸心遙與白雲飛<lb/>
　　　夏孝子<hi>名永慶定海人</hi>
翁已全生兒殞軀投文我欲詰天吳一時肝膽寧知死<lb/>
萬頃波濤視若無骨塟夜泉鯨穴冷魂歸故國蜃雲孤<lb/>
自今孝子流風在直與扶桑水到枯<lb/>
<pb n="KR4h0093_WYG_009-16a"/>
　　台哈布哈<hi>字兼善䝉古人南臺御史</hi>
　　　賦得上林鶯送張兵曹<lb/>
春日陽關道鶯聲滿上林來從金谷曉飛度玉樓陰栁<lb/>
嫩難分色歌停稍辨音明朝空解語人去落花深<lb/>
　　　寄姚子中<lb/>
懶趨青瑣備朝班焚卻銀魚挂鐵冠琪樹有枝空集燕<lb/>
竹花無實謾栖鸞漢庭將相思王允晉代衣冠托謝安<lb/>
聖世只今多雨露上林芳草似琅玕<lb/>
<pb n="KR4h0093_WYG_009-16b"/>
　　　春日宣則門書事簡虞邵菴<lb/>
三月龍池栁色深碧梧煙暖日愔愔蜂粘落絮縈青瑣<lb/>
燕逐飛花避綠沉仙仗曉開班玉笋雲韶春奏錫瓊林<lb/>
從臣盡獻河東賦獨有相如得賜金<lb/>
　　　春日次宋顯夫韻<lb/>
帝城三月多春色南陌風光畫不如躑躅花深啼杜宇<lb/>
鸕鷀灘暖聚王餘五樓似是秦宫宅金水元非鄭國渠<lb/>
處處笙歌移白日揚雄空讀五車書<lb/>
<pb n="KR4h0093_WYG_009-17a"/>
　　　送趙常伯淮西憲副<lb/>
東華晨霧正霏霏使者分符向合肥封事尚畱青瑣闥<lb/>
䝉恩近出紫宸闈江涵曉日明樓堞風引春雲上繡衣<lb/>
珍重故人千里别綠尊須盡莫相違<lb/>
　　　寄同年宋吏部<lb/>
金鏡承恩對紫微錦韉白馬耀春暉謾隨仙仗朝天去<lb/>
不記宫花壓帽歸海國風高秋氣早關河雲冷鴈聲稀<lb/>
嗟余已屬明時棄自整絲綸覔釣磯<lb/>
<pb n="KR4h0093_WYG_009-17b"/>
　　　上尊號聽詔李供奉以病不出奉寄<lb/>
丹鳯銜書出内庭羽林環衛擁霓旌千官拜舞開仙仗<lb/>
四海謳歌荷聖情香霧細添宫栁碧日華遙射錦袍明<lb/>
侍臣亦有文園病臥聽龍墀鼓吹聲<lb/>
　　　與蕭存道元帥作秋千詞分韻得香字<lb/>
芙蓉宫額半塗黄雙送秋千出畫墻簾底燕驚花雨亂<lb/>
樹頭蜂繞襪塵香巧將新月添眉黛閒倩東風響佩璫<lb/>
歸去綠窗和困睡暫憑春夢到遼陽<lb/>
<pb n="KR4h0093_WYG_009-18a"/>
　　　絶句二首<lb/>
繡簾鈎月夜生凉花霧陰陰入畫堂吹徹玉簫人未寝<lb/>
更添新火試沉香<lb/>
金吾列侍擁旌旄五色雲深雉尾高視草詞臣方退食<lb/>
内官傳勅賜蒲萄<lb/>
　　　送王奏差調福州<lb/>
春水溶溶滿鑑湖蘭舟長護錦屠蘇可憐走馬閩山道<lb/>
榕葉陰中聽鷓鴣<lb/>
<pb n="KR4h0093_WYG_009-18b"/>
　　雅勒呼<hi>字正卿扣琨人</hi>
　　　和韻王繼學題冰壺四美人圖<lb/>
彩毫將恨付霜紅恨自綿綿水自東金屋有關嚴虎豹<lb/>
玉書無路托鱗鴻秋期暗度驚催織春信潛通誤守宫<lb/>
莫道銀河消息杳明年錦樹又西風<hi>唐宫題葉</hi>
舞鸞妝鏡拭鉛華毫素無聲散彩霞夜月影寒分桂魄<lb/>
春冰暈薄映桃花夢隨圖去憑青鳥愁逐書來㸃墨鴉<lb/>
未得離魂如倩女衰容先我到君家<hi>崔徽冩真</hi>
<pb n="KR4h0093_WYG_009-19a"/>
鄴宫簷瓦似鴛飄蘭渚鳴鸞去國遙謾説君王畱寶枕<lb/>
不聞仙子和瓊簫驚鴻易沒青天月沉鯉難憑碧海潮<lb/>
腸斷洛川東去水野煙汀草共蕭蕭<hi>洛神</hi>
珊樹交加玉樹重鴛鴦難偶雪難容共思漢事隨流水<lb/>
各對吳儂蹙遠峰洛賦未成梁月墮秋笳已斷塞雲濃<lb/>
人間流落渾相似猶勝凄凉泣暮蛩<hi>二喬</hi>
　　　寄南臺御史達兼善二首<lb/>
昔年奎壁聚星圖文彩虛稱二妙俱祇有蒹葭依玉樹<lb/>
<pb n="KR4h0093_WYG_009-19b"/>
初無薏苡似明珠鳯凰臺上天光近烏鵲枝邊月影孤<lb/>
壯志未消知己在敢煩音問慰窮途<lb/>
白溝秋水帝城邊曉發河南使者船契闊山川將萬里<lb/>
飄零歲月又三年雲間快覩㝠㝠鳯海上愁看跕跕鳶<lb/>
經術匡君須我輩莫將離恨染華顚<lb/>
　　　送蘇伯脩御史之南臺<lb/>
天上詞臣夐莫雙乘驄此日莅南邦梅花路近宜逢雪<lb/>
桃葉波平好渡江千里蒼生瞻繡斧十州使者避旌幢<lb/>
<pb n="KR4h0093_WYG_009-20a"/>
同袍知己如相問已許閒身老北窗<lb/>
　　　汴梁懷古<lb/>
花石岡前麋鹿過中原秋色動關河欲詢故國傷心事<lb/>
忍聽前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亡感慨多<lb/>
　　　酬江夏友人見寄<lb/>
四海元龍眼界空平生豪習竟誰雄早知黔首成秦贅<lb/>
悔學蛾眉入漢宫曲水踈篁秋色裏小山叢桂月明中<lb/>
<pb n="KR4h0093_WYG_009-20b"/>
故人歲晚能招隱便買扁舟向漢東<lb/>
　　　送趙秉彞親迎江夏之官臨川<lb/>
婀娜新衣錦繡重美人今夕過湖東一聲鐵笛千家月<lb/>
十幅蒲帆萬里風孔雀畫屛占貴客甘棠嘉樹詠先公<lb/>
墨池光動凌雲筆春滿花封賦更雄<lb/>
　　　送䝉古學教授之卭州<lb/>
玉貫珠聯我國音亂山深處變巴吟蒼虬挂屋寒笻瘦<lb/>
白鶴懸巢古棧深座冷一氊知宦况書來萬里見鄉心<lb/>
<pb n="KR4h0093_WYG_009-21a"/>
文翁課最同文盛應譯嘉謨寄上林<lb/>
　　　二月梅<lb/>
去年呵筆賦寒梅又見仙家二月開不是東君畱客醉<lb/>
肯教神女逐春回梨花院落爲雲妬栁絮池塘作雪猜<lb/>
東閣如今清興减羅浮誰與寄香來<lb/>
　　　京師上元夜<lb/>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韉鳴玉勒内家珠箔控銀鈎<lb/>
<pb n="KR4h0093_WYG_009-21b"/>
道傍亦有揚雄宅寂寞芸窗冷似秋<lb/>
　　　送袁果山經厯之潮陽<lb/>
潮陽贊府之官去猶是薇垣白髪郎天上故人懸夜榻<lb/>
海邊候吏促春装翠綃巻雨蕉花老火齊然雲茘子香<lb/>
終日韓山對簾幙只愁簡牘破詩忙<lb/>
　　　畱别克呼彥卿學士<lb/>
十年帝里共鳴珂别後悲歡事㡬多汗竹有編歸太史<lb/>
雨花無迹染維摩湘江夜雨生青草淮海秋風起白波<lb/>
<pb n="KR4h0093_WYG_009-22a"/>
明日扁舟又南去天涯相望意如何<lb/>
　　李孝光<hi>字季和號五峯永嘉人</hi>
　　　題畫史朱好古巻<hi>篇中叶韻四字</hi>
眞宰簸橐籥笑睨造化鑪鼔金鑄賢智摶土作下愚畫<lb/>
史天機精竊見造化樞盤礴解衣後當軒吮鉛朱沾塗<lb/>
狡兔翰神氣如走珠手掣巨鼇簮㾕□生肌膚六丁拔<lb/>
山來下無根與株海風吹之凝累累挿江湖其中有幽<lb/>
人傲兀不可呼已知畫手好令我心踟躇五湖風雨夕<lb/>
<pb n="KR4h0093_WYG_009-22b"/>
逕去理釣舟子技亦精絶白玉無疵瑕誰能薦天子遣<lb/>
之畫雲臺一朝被賞識富貴真萌芽但訪青牛君乞受<lb/>
黄金壺<lb/>
　　　大星<lb/>
大星在天小星落城頭嗚嗚吹畫角津吏擊鼔河上船<lb/>
行人草草居人憐男兒墮地弧矢願南北東西君莫怨<lb/>
　　　北風<lb/>
蕭蕭北風吹客船月未出海天蒼然客子放歌脚叩舷<lb/>
<pb n="KR4h0093_WYG_009-23a"/>
蕭臺東頭天裹海蕭臺西頭山刺天君行西過釣臺口<lb/>
寄謝江邊老病叟坐看雲臺落人手丈夫豈敢愛微軀<lb/>
奈此黄花一尊酒<lb/>
　　　茅山謠<lb/>
道人兩鬢青如蓮大醉上山捫青天青天蕩蕩玉盤出<lb/>
引手舉盤天上懸銀河傾倒桂樹影長風吹香落丹井<lb/>
地上小兒沾玉馥白兔急搗𤣥霜熟愔愔仙家十二樓<lb/>
夜半起拂踆烏浴手招茅君呌列仙帶劒上立紅雲前<lb/>
<pb n="KR4h0093_WYG_009-23b"/>
茅君騎虎上天去道人乞我明霞篇<lb/>
　　　江山圖<lb/>
元氣菌蠢生蛟龍銀河倒挿金芙蓉九疑正在九州外<lb/>
碧樹峭峭連丹楓上有萬古不死之明月下有掀天巨<lb/>
浪之長江有客有客陸龜䝉往來江南成老翁天地無<lb/>
家屢回首放船去踏江上之青峰船頭十日懸青雨風<lb/>
拔銀山映東户山隨沒鶻落中原水作巴蛇走全楚向<lb/>
來英雄定黄土空遺絹素流今古天地一合如金甌萬<lb/>
<pb n="KR4h0093_WYG_009-24a"/>
歲千秋奉明主<lb/>
　　　越上<lb/>
賀家湖上又秋風放翁宅前東復東兩行雲樹忽遠近<lb/>
十里荷花能白紅遊人濯足銀潢上越女梳頭青鏡中<lb/>
我欲張帆上南斗扶桑碧海與天通<lb/>
　　　宿巢縣<lb/>
旅食荆吳改歲年春風行路思綿綿青山故繞周瑜墓<lb/>
明月猶窺亞父泉楚縣城荒餘畫角巢湖日落有歸船<lb/>
<pb n="KR4h0093_WYG_009-24b"/>
天涯芳草萋萋緑想見登樓憶仲宣<lb/>
　　　送王伯循<lb/>
使者樓船鼔三疊猶見車前白鷺翿莫嗔惜别把衣袖<lb/>
他日爲誰拈酒醪龍蛇未蟄江水壯鴻鴈欲動秋風高<lb/>
槐樹東頭讀書處更憶君家雙鳯毛<lb/>
　　　寄達兼善<lb/>
城上鳥啼欲閉門瀟瀟風雨近黄昏無端畫角連雲起<lb/>
鐵鑄梅花亦斷魂<lb/>
<pb n="KR4h0093_WYG_009-25a"/>
　　甘立<hi>字允從陳畱人</hi>
　　　璚林臺爲薛𤣥卿賦<lb/>
西山有崇臺上與雲氣通仙人紫霞佩導以雙青童逍<lb/>
遙琪樹林盤薄璚華宫積石象𤣥圃連岑搆空同纚纚<lb/>
駐朝景泠泠度天風丹鳯刷儀羽絳節飄曈曨矯首不<lb/>
可及滅沒凌飛鴻願言授靈藥與世無終窮<lb/>
　　　送客賦得城上烏<lb/>
月落城上樓烏啼樓上頭一啼海色動再啼朝景浮馬<lb/>
<pb n="KR4h0093_WYG_009-25b"/>
鳴黄金勒霜滿翠羽裘烏啼在故處人生多去畱<lb/>
　　　晚出西掖同柯博士賦<lb/>
薄暮出重闈逶遲望雙闕輦路猶輕塵上林已初月悠<lb/>
悠文書靜去去車馬絕小草慙長松承恩總無别<lb/>
　　　送方叔高賦得長安道<lb/>
灞陵橋上秋風早行人曉出長安道長安城頭烏正啼<lb/>
長安陌上聞朝鷄征車遙遙行復止征馬蕭蕭鳴不已<lb/>
將軍年少美且都黄金箭鏃雕玉弧未央前殿進書罷<lb/>
<pb n="KR4h0093_WYG_009-26a"/>
諸生拜官辭石渠將軍歸去亦草草長安道邊人羡好<lb/>
莫憐賈誼謫長沙不見馮唐禁中老<lb/>
　　　送多爾濟國王之遼東<lb/>
奕世名王䇿駿功遠分茅土鎮遼東玉符金印傳孫子<lb/>
鐵券丹書誓始終滄海斷霞連虎帳黒河飛雪暗琱弓<lb/>
莫忘聖武艱難日四傑從容陟降同<lb/>
　　　郊祀慶成<lb/>
圜丘親祀自吾皇夙駕鸞輿建太常冕服並行周典禮<lb/>
<pb n="KR4h0093_WYG_009-26b"/>
樂歌不數漢文章清臺夜奏靈光紫温室朝迎瑞日黄<lb/>
今代侍臣多馬鄭明時應許議明堂<lb/>
　　　和宋學士晚出麗正門<lb/>
暮光霞彩炫金題絳闕高居雉堞低上相樓臺連御苑<lb/>
中郎車騎過沙堤皂雕孤捩凌雲翮紫燕雙翻踣雪蹄<lb/>
回首上林涼月夜蕊珠多是鳯鸞栖<lb/>
　　　送閣學士赴上都<lb/>
從官萬騎擁鑾輿東閣詞臣載寶書雨過草肥金絡馬<lb/>
<pb n="KR4h0093_WYG_009-27a"/>
月明山轉紫駞車龍庭日近瀛洲路灤水天高玉帝居<lb/>
明日仙凡便相隔少年僚吏謾踟躇<lb/>
　　　古長信秋詞二首<lb/>
缺月流光入綺疏金壺傳箭夢回初秦臺彩鳯無消息<lb/>
桂影空閒十二除<lb/>
輦路青苔雨後深銅魚雙鑰晝沉沉詞臣還有相如在<lb/>
不得當時買賦金<lb/>
　　　吳王納凉圖<lb/>
<pb n="KR4h0093_WYG_009-27b"/>
六月長洲水殿凉酒酣揮袖倚新妝芙蕖露冷秋雲薄<lb/>
廻首西風響屧廊<lb/>
　　　題柯博士墨竹<lb/>
嶰谷春回落粉香拂雲和露倚蒼蒼月明後夜吹簫過<lb/>
應是伶倫學鳯凰<lb/>
　　鄧德良<lb/>
　　　送陳杏林赴潮州醫學教授<lb/>
三千驛路上灘船九品醫官半百年藥市得錢添月俸<lb/>
<pb n="KR4h0093_WYG_009-28a"/>
杏林收穀當公田北書漸覺江鴻遠南食初嘗海鱷鮮<lb/>
不用越巫驅瘴癘家家傳取衛生篇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0093_WYG_009-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻九<lb/>
</p>
<p>
</p>
  </div>
<div>
<head>元音巻十</head> <lb/>
    <p>
<pb n="KR4h0093_WYG_010-1a"/>
欽定四庫全書<lb/>
　元音巻十<lb/>
　　余闕<hi>字廷心武威人</hi>
　　　大口迎駕和觀應奉韻二首<lb/>
晨光開翠㟧廣路净炎氛玉[車*犬]度流水華葢爛垂雲既<lb/>
御大宛馬還朝鯷海君都人望旌纛樂哉歌采芹<lb/>
仗出弹筝峡川原彀騎分天行肅大化時邁耀前聞整<lb/>
蹕傳清道激吹入行雲日暮望雙闕草木亦欣欣<lb/>
<pb n="KR4h0093_WYG_010-1b"/>
　　　送王闗赴泗州打捕提舉<lb/>
蒼茫吳楚㑹縱横淮汳流春氷未泮渚芳杜已生洲揚<lb/>
旌朱樓前張獵青山幽獻功效大兕亦致公子裘逍遙<lb/>
足為樂何嗟晚不侯<lb/>
　　　待制張廷美姑阿慶詩<lb/>
葭茨啓望國灼灼詠桃天操觚染芳藻短髮未勝翹始<lb/>
聆白雪句兼傳黄竹謠蘭萌初映砌春霜已降霄秋榛<lb/>
覆故隴驚蓬颯迴飈金尊與瑤席庶足奉仁嬌<lb/>
<pb n="KR4h0093_WYG_010-2a"/>
　　　楊平章崇徳樓詩<lb/>
重城控秋塞丹樓耀芳甸赬霞上氛氲蒼林下葱蒨長<lb/>
河城邊急積岨窗中見逺雁滅居延行雲歸鄯善大賢<lb/>
謝卿伯垂幃化鄉縣春蟲觸寳瑟餘花飄玉研方從董<lb/>
園樂陋彼歌梁轉伊予去山澤寒齋秋草徧載覽登樓<lb/>
篇益重臨淵羨<lb/>
　　　雲松樓<lb/>
初日髙樓上巻幔對黄山黄山出霄漢爛漫發青蓮參<lb/>
<pb n="KR4h0093_WYG_010-2b"/>
差非一狀朝夕看屢妍九華承雙舄敬亭附駢筵漫漫<lb/>
雲羃嶺沈沈松覆泉清飇坐中起如聞帝女絃静有幽<lb/>
事樂動無塵慮牽逍遙悅心目兹道可長年<lb/>
　　　送劉伯温之江西㢘使得雲字<lb/>
祖帳依仙館車葢何繽紛使君驅駟馬衣上繡成文中<lb/>
筵陳綺坐羽觴含郁薰情多酒行速意促歌吹殷况我<lb/>
同鄉友同館復離羣朝陽麗神皋遙天澄逺氛回鑣望<lb/>
雙闕五色若慶雲蒼茫嵗年徂東西岐路分道長㑹日<lb/>
<pb n="KR4h0093_WYG_010-3a"/>
遠何以奉殷勤惟有淩霜柏天寒可贈君<lb/>
　　　八月十五日處州分司對月<lb/>
𤣥武夕始正華月升秋旻金波何穆穆緑桂滿中輪徘<lb/>
徊出西陸照耀此甌閩光流河宿隠氣隨商律振餘輝<lb/>
洞軒房紫蘭含微津皇天降嘉嵗五政亦已陳樂哉一<lb/>
巵酒允矣同庶人<lb/>
　　　三月十九日郡學後亭燕盧起先使君<lb/>
晨集欵江渚列席當蕙櫋斯亭信顯敞翠嶺帶澄川潮<lb/>
<pb n="KR4h0093_WYG_010-3b"/>
駕宜城步山積司空原青松紛被徑紅桃競發園衆賔<lb/>
起為夀緐囀出嬌絃中觴念逺離嵗行已再遷漂萍有<lb/>
時合行雲未見旋今朝不為樂來㑹知何年<lb/>
　　　賦得蛾眉亭送王徳常御史赴南臺<lb/>
江亭望華崿望望似脩眉掃黛偏能巧含顰知為誰姢<lb/>
姢微雨裏脈脈夕陽時千里乗驄去因之傷别離<lb/>
　　　有所思<lb/>
春風起寒色春衣方重熏新裝捲羅幔清唱入行雲豔<lb/>
<pb n="KR4h0093_WYG_010-4a"/>
色若流月芳澤謝蘭芬嬋姢信無度我思何在君<lb/>
　　　長安陌<lb/>
浩浩長安陌璚樓夾廣㕓鴛鴦御溝上芍藥吹樓前駿<lb/>
馬追韓嫣金尊約鄭䖍功名有時有且得樂當年<lb/>
　　　伯九徳興學詩<lb/>
上徳撫元運籲俊尹神京三雍烝髦士五學訓齊氓登<lb/>
歌陳羽縣鸞刀奉麗牲優游樂清化大道嘉方行<lb/>
　　　送孫教授<lb/>
<pb n="KR4h0093_WYG_010-4b"/>
皇情重聲教宵裝爾載馳邊城南徼外禮殿左江陲揖<lb/>
讓陳椰器弦歌蔭薜帷全勝宜春郭花落閉門時<lb/>
　　　賦得君子泉送彭公權為黄州教<lb/>
君子沒已久遺井郡齋中本寓思人意兼全澤物功銀<lb/>
牀駁故蘚玉甃落寒桐㡬日趨官舍横經誦養䝉<lb/>
　　　賦得春雁送司執中之江西憲幙<lb/>
春風起蘋末旅雁尚回翔乳鴨嬌同啑新蒲短可藏應<lb/>
懐洞庭水非避塞垣霜客路煩懐舊題書寄帝鄉<lb/>
<pb n="KR4h0093_WYG_010-5a"/>
　　　南歸偶書二首<lb/>
帝城南下望江城此去鄉闗半月程同向春風折楊栁<lb/>
一般離别兩般情<lb/>
二月不歸三月歸已將行箧捲征衣殷勤為報家園樹<lb/>
緩緩開花緩緩飛<lb/>
　　　别樊時中㢘使<lb/>
光禄橋西惜解㩦春星欲傍露盤低自來宫栁多離思<lb/>
更著城烏在上啼<lb/>
<pb n="KR4h0093_WYG_010-5b"/>
　　丁復<hi>字仲容天台人</hi>
　　　與杜清碧先生四首<lb/>
武夷山水先生宅山上松聲落醉眠不廢乾坤有清氣<lb/>
至今岩壑出神仙南陽諸葛吟梁父西蜀揚雄草太𤣥<lb/>
聖主如天明日月九重虚席正求賢<lb/>
先生九曲溪邊住錦里風光太逼眞當代如求董狐筆<lb/>
名家政要杜陵人玉堂金馬頻催詔朱紱銀魚懶挂身<lb/>
聞道少微星不夜已知江上有垂綸<lb/>
<pb n="KR4h0093_WYG_010-6a"/>
五雲綘節下林丘萬里銀槎上斗牛聖代已興周禮樂<lb/>
大儒宜法魯春秋上林花霧冥冥濕太液恩波浩浩流<lb/>
清夜夢回髙閣逺一蓑烟雨泛漁舟<lb/>
聖君虚席禮賢初太史濡毫應詔餘沙草縱肥金騕褭<lb/>
宫花時落玉蟾蜍晉朝人物推安石漢代文章識仲舒<lb/>
成業經綸有如此人生須讀五車書<lb/>
　　　新寺和張仲舉韻<lb/>
天宫兠率下崔嵬結綺交疏面面開地勢周圍龍虎國<lb/>
<pb n="KR4h0093_WYG_010-6b"/>
鍾聲疎應鳯凰臺鼎湖仙去秋遺劍笠澤僧歸夜渡盃<lb/>
千騎廵遊羣樂動五雲深處御香來<lb/>
　　　題方壺子天台圖送曺士安省親還上清<lb/>
仙人飇車竟獨往我家天台不得還雲飛舍下兩白髮<lb/>
桃熟溪頭雙緑鬟七十江上老為客夜半夢中無數山<lb/>
更煩爾祖方壺子冩我與君劉阮間<lb/>
　　　與李五峯先生<lb/>
雁蕩山前結屋牢先生欹枕聽松濤麒麟一出空祥瑞<lb/>
<pb n="KR4h0093_WYG_010-7a"/>
鳯鳥孤飛惜羽毛漢代文章遷史盛晉時人物謝安髙<lb/>
懶將白髮供朝紱縱有金魚換酒醪<lb/>
　　　九月一日遊昭亭<lb/>
山色江光帶近郊道旁楊栁舞寒條半生九日黄花酒<lb/>
多在西風白下橋千里客游仍暮景異鄉人事又今朝<lb/>
老來未遣登臨懶盡醉東家緑玉瓢<lb/>
　　　送僧歸廬山<lb/>
廬山東南山木多石梁顚倒挂銀河仙燈夜半天紳落<lb/>
<pb n="KR4h0093_WYG_010-7b"/>
佛屋春深海客過五老芙蓉還好在陶公楊栁定如何<lb/>
布㠶又起江湖興應道西風動薜蘿<lb/>
　　吳師道<lb/>
　　　十臺懐古<lb/>
　　　　姑蘇<lb/>
百花洲上姑蘇臺吳王宴時花正開半空畫燭西子醉<lb/>
三更鐵甲東門來吳波𣺌𣺌吳山簇不見嬌嚬倚闌曲<lb/>
丹楓落月怨啼烏碧草東風走驚鹿闔閭丘墓相連處<lb/>
<pb n="KR4h0093_WYG_010-8a"/>
應恨夫差迷不悟㫁指千年血未乾遊魂夜哭臺前路<lb/>
　　　　章華<lb/>
靈王傾國崇臺宇按劍章華睨中土弁裳㐲地走諸侯<lb/>
鐘鼓淩空震三楚騁驕不畏伍子謀落成乞與吳兵遊<lb/>
孤舟竟走江上路塊土獨占山中愁十年霸氣終蕭索<lb/>
回首華容歸不得饑魂漂泊啼秋烟細腰却舞新王前<lb/>
　　　　朝陽<lb/>
神娥縹緲髙唐上楚宫樓閣森相向丹楓蒼桂擁孤闕<lb/>
<pb n="KR4h0093_WYG_010-8b"/>
白石清江簇連嶂行雲㝠㝠飛雨寒孤猿咽咽秋花間<lb/>
翠鈿龍駕杳何處㫁魂殘夢愁空山微臣宋玉誇能賦<lb/>
當日襄王豈真遇千古秋風恨未平髙泉飛落三巴怒<lb/>
　　　　黄金<lb/>
昭王銳志移青社築土懸金奉賢者四方劍佩集強燕<lb/>
千里風塵馳駿馬郭君自舉先羣豪樂生獨步超凡曹<lb/>
酧恩一雪霸國恥建功獨倚雲天髙君臣意氣千年少<lb/>
落日荒涼没秋草黄金買貴滿長安惆悵英雄布衣老<lb/>
<pb n="KR4h0093_WYG_010-9a"/>
　　　　戲馬<lb/>
項王數馬從東來意氣蹴跼全秦摧入闗不並沛公轡<lb/>
還鄉却上彭城臺重瞳按劍風雲靡萬疋騰空烟霧起<lb/>
凄涼垓下泣名騅零落江邊餘數騎寄奴千載心争雄<lb/>
登髙把酒臨秋風詐移晉鼎非男子君看百戰東城死<lb/>
　　　　歌風<lb/>
沛宫置酒君王歸酒酣思深風雲飛兒童環臺和擊筑<lb/>
父老滿座同沾衣一歌豐沛白日動再歌淮楚長波涌<lb/>
<pb n="KR4h0093_WYG_010-9b"/>
龍髯氣拂半空寒虎士心馳四方勇河山蕭瑟長陵荒<lb/>
野中怒響猶飛揚髙臺未傾風未息故鄉之情那有極<lb/>
　　　　望思<lb/>
桐人氣迫前星黯思子宫成翠華晚髙臺有恨碧草新<lb/>
大野無蹤金犢逺一朝㺯兵兒罪輕百金鍾愛天倫深<lb/>
戾園魂魄夜寂寂湖城風雨秋陰陰漢宫樓觀連天起<lb/>
方士秉香召仙鬼望思望思終不歸茂陵老淚如傾水<lb/>
　　　　銅雀<lb/>
<pb n="KR4h0093_WYG_010-10a"/>
半空髙棟翔金雀玉扆繐帷塵漠漠西陵老樹暝色寒<lb/>
長安殘枝春情薄曲終紅袖辭尊前簷傾㫁甓飛人間<lb/>
分香老淚恨不滅秋風吹入苔花斑漢家一片當時土<lb/>
肯為奸雄載歌舞銷盡曹瞞萬古魂落日潼河咽寒雨<lb/>
　　　　鳯凰<lb/>
金陵王氣飛祥雲鳯凰臺上聲和鳴鳯來春日花𡨕㝠<lb/>
鳯去秋風荒草生嬌娥舞散髙臺暮青山逈隔丹丘路<lb/>
斜陽門巷語烏衣細雨汀洲飛白鷺江空天濶鳯影遥<lb/>
<pb n="KR4h0093_WYG_010-10b"/>
謫仙吟㫁誰能招六朝宫闕烟蕭蕭月明夜半人吹簫<lb/>
　　　　凌歊<lb/>
宋家天子遊南國紅粉三千臺百尺歌鐘激浪楚日白<lb/>
簾櫳凝樹湘雲碧凌歊髙宴金輿來侍臣狎笑朱顔開<lb/>
臺城宫扉鎖花栁寄奴玉障生塵埃昏昏醉夢春風㡬<lb/>
不顧江東數千里酒罷歌䦨帝業銷青山空映當塗水<lb/>
　　韓中材<lb/>
　　　岳王墓<lb/>
<pb n="KR4h0093_WYG_010-11a"/>
妖星墮地芒角赤龍劍悲吼風蕭瑟中原王氣挽不回<lb/>
將軍一死鴻毛擲秦家小兒真戲劇播㺯造化搖樞極<lb/>
指讎為親忠為逆隻手上遮天眼力九闗茫茫隔天日<lb/>
無由下燭臣愚直臣愚萬死不足惜國恥未湔猶憤激<lb/>
古墳埋寃血空碧風雨年年土花蝕我恐精忠埋不得<lb/>
白日英魂土中泣請將衰骨斵出荒苔痕獻作吾皇補<lb/>
天石<lb/>
　　　鴻門宴<lb/>
<pb n="KR4h0093_WYG_010-11b"/>
花膺繡膊帕抹額勇士如雲森劍㦸沛公對酒顔如灰<lb/>
主人重瞳光照席重瞳座上身如寄巵酒未呑心已醉<lb/>
醉酣不辨真天人百萬貔貅眼中睡春融玉帳香風開<lb/>
嗚嗚帳下筝琶哀目前等作萬口計軍聲四面歡如雷<lb/>
沛公唯若非無意就中暗挈秦天地此時可想聼得異<lb/>
四面軍聲皆漢騎<lb/>
　　　征婦歎<lb/>
虎頭將軍眼如電領兵夜渡黄河面良人腰懸大羽箭<lb/>
<pb n="KR4h0093_WYG_010-12a"/>
遼東掠地遼西戰一紙紅牋寄春怨十年消息無歸便<lb/>
日長花栁暗庭院斜倚粧樓倦針線心憶良人嗔不見<lb/>
手擲金彈打雙燕無術平戎報明主恨身不是竒男子<lb/>
儻妾當年未嫁夫請學明妃獻西虜<lb/>
　　黄誠性<lb/>
　　　讀文山集<lb/>
三百餘年樂育恩晚從科目得斯人﨑嶇嶺海期年國<lb/>
零落氊毛萬死身諸葛未亡猶有漢包胥欲泣更無秦<lb/>
<pb n="KR4h0093_WYG_010-12b"/>
挑燈慷慨歌梁甫鬢髮蕭森惙鬼神<lb/>
　　王思誠<hi>字致道兖州人</hi>
　　　賦得雲夢澤送宋顯夫僉事之山南<lb/>
兩儀開混沌二澤積泓渟匯溢巴丘腹陂㳂楚地形龍<lb/>
蛇蟠窟宅鮫蜃駕空㝠餘潤蒸巫峽層波接洞庭汀花<lb/>
迎日白岸草際天青使節光卿月仙槎泛客星扣舷歌<lb/>
楚些鼓瑟舞湘靈憂世嬰多病傷懐憶獨醒清風吹碧<lb/>
渚明月漾滄溟迢遞山南道乗驄舊所經<lb/>
<pb n="KR4h0093_WYG_010-13a"/>
　　程益<hi>字光道濟南人</hi>
　　　賦得金盤露酒送宋顯夫僉事之山南<lb/>
鳯城仙客來揚州便當解此千金裘丹丘夜出瑪瑙瓮<lb/>
洞庭春泛瑤華舟看花路入竹西寺吹簫人倚橋邊樓<lb/>
船頭對月且獨飲錦袍明日金陵游<lb/>
　　王廓<hi>字元舉彭城人湖州經歴</hi>
　　　小狐山<lb/>
江上青山一劍孤氣虹夜貫斗牛墟寒藤古祠神所居<lb/>
<pb n="KR4h0093_WYG_010-13b"/>
謾說彭郎迎小姑俚言不經聽者愚舉世孰與明其誣<lb/>
山下長江通蜀吳飛亷怒鎖千舳艫乾坤變色慘不舒<lb/>
竿摧纜絶愁萬夫初疑破虜遇老狐又訝伏波留賈胡<lb/>
陽侯負弩雄前驅馮夷擊鼓嚴後車六鼇掣釣軒蓬壺<lb/>
八駿按轡鞭龍魚神靈怪駭千萬殊總有健筆難窮書<lb/>
一官長沙賦歸與三年卧病南陽廬故交新貴一字無<lb/>
扁舟夢鱠松江鱸行或止之不可虞呼童取酒聊自娛<lb/>
短歌激烈驚樵漁掀髯一笑誰和予鄰商去住依祝巫<lb/>
<pb n="KR4h0093_WYG_010-14a"/>
盤餐拜祠檣上烏百錢之利衆所趨浪走不待晨雞呼<lb/>
進銳退速中乗除未要冒險争前途江上正自不我疎<lb/>
我亦樂與江山俱安得匹素百尺餘他年冩我東遊圖<lb/>
　　張九思<hi>字思敬</hi>
　　　公莫舞<lb/>
鴻門壯士髮植蒲玉帳酒熱聲喑嗚六合殺氣鬱結甚<lb/>
長鎗大幟懸於菟張筵賔戲稱大夫泗上亭長不敢醉<lb/>
黄金鑠鑠劍交飛裂眥填人齒生彘公莫舞收莫邪不<lb/>
<pb n="KR4h0093_WYG_010-14b"/>
聞夜澤死長蛇神龍變化不可豢徒勞殺戮人如麻起<lb/>
來三吁碎玉斗一軍西望長咨嗟<lb/>
　　吳浩<hi>字養浩龍泉人丁夘進士</hi>
　　　二月八日駕幸栁林<lb/>
早步廊街曙色紅聖時蒐乗理車攻髙駝載寶氍毹麗<lb/>
馴象騰車翡翠重夾道香烟春郁郁接天御氣曉溶溶<lb/>
亦知奏賦長楊近五彩光華起六龍<lb/>
　　李澗<hi>字國用瑞陽人入貢魁</hi>
<pb n="KR4h0093_WYG_010-15a"/>
　　　過廬山<lb/>
斜陽淡淡栁依依立馬橋邊客去遲晝錦已成螻蟻夢<lb/>
夜臺應媿鶺鴒詩萍虀豆粥無傳法蒲扇桃笙有賤時<lb/>
千載孝標裙帔恨憑誰箋寄故人知<lb/>
　　臧夢解<lb/>
　　　送則平使安南<lb/>
玉節金函志氣雄紫泥猶帶朶雲紅中郎笑攬皇華轡<lb/>
南越懽迎御史驄為說葵傾知向日誰云草偃不從風<lb/>
<pb n="KR4h0093_WYG_010-15b"/>
折衝尊俎吾儒事佇看梯航萬國同<lb/>
　　譚復<hi>字見心闕州人</hi>
　　　寄玉笥劉師服道士<lb/>
玉笥峯頭玉作人梅花壇下讀丹經曉分露水洗明月<lb/>
夜掃雲洲拾落星海舄近傳鳬徑度泉琴誤許鶴同聽<lb/>
何當謝却塵中鞅共倚松根斸茯苓<lb/>
　　俞鎮<lb/>
　　　送錢伯全上春官<lb/>
<pb n="KR4h0093_WYG_010-16a"/>
雲間薦鶚起翩翩瑞世文章得共傳白璧一雙全肉好<lb/>
青錢萬選中方圓九天宫闕龍飛日率土衣冠虎拜年<lb/>
擢第大廷歸館閣細圖王㑹續新篇<lb/>
　　　奉贈紹興總管王叔能<lb/>
蓬萊髙壓水精宫牧守清明似范公緑野犁鋤春雨外<lb/>
畫船簫鼓夕陽中隄防地設三江險樓閣天開七郡雄<lb/>
珍重能文王博士為磨貞石紀豐功<lb/>
　　王瓚<hi>字在中奉元人河東僉憲</hi>
<pb n="KR4h0093_WYG_010-16b"/>
　　　題赤壁圖<lb/>
我昔南游過赤壁曽上磯頭訪遺跡吳魏勝負了無聞<lb/>
一曲漁歌楚天碧黄岡遷客蛾眉翁道同北海人中龍<lb/>
覊懐得酒逸興發扁舟夜泛空明中江山如許誰賔主<lb/>
醉挾飛仙夢中語直將天地等浮漚三國周郎曽比數<lb/>
神游八極空畫圖開巻彷彿瞻眉鬚清風千古凜如在<lb/>
悠悠目㫁江雲孤<lb/>
　　林徳陽<lb/>
<pb n="KR4h0093_WYG_010-17a"/>
　　　讀文山集<lb/>
黒風夜撼天柱折萬里飛塵九溟竭誰欲扶之兩腕絶<lb/>
英淚浪浪滿襟血龍旄戈鋋爛如雪孤臣生死早已决<lb/>
綱常萬古懸日月百年身世輕一髮苦寒尚握蘇武節<lb/>
垂盡猶存杲卿舌膝不可下頭可截白日不照吾忠切<lb/>
哀鴻上訴天欲裂一編千載虹光發書生倚劍歌激烈<lb/>
萬壑松聲助幽咽世間淚灑兒女别大丈夫心一寸鐡<lb/>
　　楊鵬翼<lb/>
<pb n="KR4h0093_WYG_010-17b"/>
　　　鞦韆<lb/>
日轉華簷樹影偏謝家庭院簇神仙綵繩斜擘纎纎玉<lb/>
畫板輕承步步蓮㺯玉未升雲漢上緑珠先墮綵樓前<lb/>
不知小徑殘紅裏明日何人拾翠鈿<lb/>
　　周伯琦<hi>字伯温號雪坡番陽人江浙左丞</hi>
　　　入居庸闗<lb/>
出闗復入闗五見月上弦草木雖未霜寒風已凄然崕<lb/>
路何紆縈疊嶂横中天上有太古石下有無底泉幽致<lb/>
<pb n="KR4h0093_WYG_010-18a"/>
良足嘉萬雷柰喧闐馴象寶轡鳴紫駝錦幪鮮鐵騎簇<lb/>
雲隊黄屋循星躔時廵謐風俗執法恭後先達官國同<lb/>
休㧞宅如登仙細民終嵗勞輸轉百苦煎苦樂殊雲泥<lb/>
使我中心悁偶經岩谷勝復憶江湖壖升髙望白雲楚<lb/>
天浩無邊吾師未休息敢賦歸來篇<lb/>
　　　龍虎臺<hi>在昌平縣境北距居庸闗二十五里</hi>
巍巍百尺臺蕩蕩昌平原隆隆鎮天府奕奕環星垣居<lb/>
庸亘北紀隩區斂全燕蒼龍左蟠拏白虎右踞蹲斯名<lb/>
<pb n="KR4h0093_WYG_010-18b"/>
豈易得天以遺吾元明明傳正統聖子及神孫廵歸遂<lb/>
駐蹕衣冠照乾坤山川皆改容草木亦被恩章華民力<lb/>
竭柏梁侈心存豈若因自然張設一旦昏雄偉國勢重<lb/>
簡儉邦本敦年年舉盛典宫中奏雲門<lb/>
　　貢師泰<hi>字泰甫號玩齋宣城人江浙參政</hi>
　　　雜詩四首<lb/>
看月當看缺月缺終須圓賞花莫待開花開落還先静<lb/>
觀萬物理可以全吾天東鄰侈曼舞西鄰沸緐絃歡燕<lb/>
<pb n="KR4h0093_WYG_010-19a"/>
猶未終飄忽如浮烟宣尼陳蔡間伯夷首陽巔斯人雖<lb/>
已矣清風萬古傳<lb/>
千金不為恩一語終感徳所以古來士慷慨重相得睠<lb/>
兹義利間誰能有真識張儀復連衡酈生空伏軾魯連<lb/>
不帝秦髙論抗六國遂令千載下撫巻長歎息<lb/>
疏林收霽靄方池含宻陰坐深清晝冷餘花散鳴禽緘<lb/>
情何所寄撫我緑綺琴世無鍾子期誰能復知音曲終<lb/>
一長歎悠悠千載心<lb/>
<pb n="KR4h0093_WYG_010-19b"/>
偃息北窗下好風從南來開窗延好風懐抱忽為開人<lb/>
生如逆旅造化同嬰孩小知鬭蝸角營營真可哀是非<lb/>
何足論客至且銜杯<lb/>
　　　題顔輝山水<lb/>
蒼龍渡海成疊嶂屴崱西來勢何壯盪摩日月嘘雲烟<lb/>
回薄風霆起波浪懸流晝夜相舂摐恍惚銀河落天上<lb/>
橋横霞嶺類天台谷隠龍湫疑雁蕩若非華葢及武夷<lb/>
無乃仙都與秦望參差飛觀倚半空錯落長松髙百丈<lb/>
<pb n="KR4h0093_WYG_010-20a"/>
烟懸絶磴畏﨑嶇路出平川喜夷曠野老朝耕屋角雲<lb/>
漁翁晚釣籬根漲偶隨鶴舞抱瑤琴猶恐猿啼驚蕙帳<lb/>
畫師盤薄精天機元氣淋漓歸意匠毫芒㸃染逺近間<lb/>
咫尺巻舒千萬狀三年老我東海隅立馬看山每惆悵<lb/>
麻姑敬亭曽見招何日相從脫塵鞅<lb/>
　　　題二馬圖<lb/>
鐡喙騧連錢驄何年墜影江水中蒲梢西來八尺龍天<lb/>
閑十二為爾空五花雲錦吹東風<lb/>
<pb n="KR4h0093_WYG_010-20b"/>
　　　送江西傅與礪赴廣州教授<lb/>
買得吳船便欲東更騎羸馬别諸公文聲久許江西盛<lb/>
詩律因歸海外工人羨義陽封介子客從泰畤薦揚雄<lb/>
五羊城下南風起茉莉花香荔子紅<lb/>
　　　送顧仲莊之海北<lb/>
釣龍臺下與君别萬里東南何日還星斗動搖天在水<lb/>
海門空濶浪如山珊瑚寳樹來三島鸚鵡金籠出八蠻<lb/>
簫鼔船回應北上鳯池春早佩珊珊<lb/>
<pb n="KR4h0093_WYG_010-21a"/>
　　　送篤御史<lb/>
萬斛龍驤海上回除書忽降自天來紅蓮日轉神仙幕<lb/>
翠柏霜飛御史臺已喜文章收美譽還因綱紀得長材<lb/>
風塵滿目難為别且盡江頭酒一杯<lb/>
　　　送劉彦明從經略使還<lb/>
經略江南開幕府曽因三語辟劉郎千金海上求騏驥<lb/>
五色雲間識鳯凰思入金莖秋滴露行隨玉節晝飛霜<lb/>
還朝定上平南䇿應從䕫龍到建章<lb/>
<pb n="KR4h0093_WYG_010-21b"/>
　　　送洪元成赴静江治中<lb/>
海上東風吹鬢毛杏花開處雨蕭騷薦書舊最司征考<lb/>
宫錦新裁别駕袍落日山城旌斾逺拍天春水柁樓髙<lb/>
莫憐投老多辛苦萬里行囊有豹韜<lb/>
　　　次韻李景儀治書<lb/>
楊僕船歸百越平捷書今喜出甌寕秋髙劍氣衝南斗<lb/>
天近綸音動北溟萬里聲名雙鬢白百年文物一氊青<lb/>
珠璣忽向三山落誰復歌詩繼魯坰<lb/>
<pb n="KR4h0093_WYG_010-22a"/>
　　　題張子固所藏鮮于墨蹟<lb/>
一自昭陵藏墨本書名誰復更超羣忽傳河朔專行草<lb/>
不讓吳興變𨽻分黄鵠夜深隨落月白鵝秋冷化孤雲<lb/>
風流賴有張公子雪繭封題比右軍<lb/>
　　　題李則平憲副所藏息齋竹<lb/>
滿川風雨長篔簹吹作參差三鳯凰籜粉已翻鱗甲紫<lb/>
墨花還染羽毛蒼春寒弱榦當軒潤日暮清陰入酒凉<lb/>
便欲截筒鳴嶰谷却愁彈瑟望瀟湘<lb/>
<pb n="KR4h0093_WYG_010-22b"/>
　　　巴陵女子韓希孟貞節<lb/>
尚書子婦魏王孫清白傳家節更文諸將已捐南渡主<lb/>
孤身猶抗北來軍血書夜灑巴陵月壯氣秋横鄂渚雲<lb/>
欲弔忠魂無覔處惟應瑤席從湘君<lb/>
　　　題淵明小像<lb/>
竹杖芒鞋白鹿裘山中甲子幾春秋呼童㸃檢門前栁<lb/>
莫放飛花過石頭<lb/>
　　徐天逸<lb/>
<pb n="KR4h0093_WYG_010-23a"/>
　　　擬古三首<lb/>
皎皎機上絲織為游子衣逰子蕩風塵素衣化成緇風<lb/>
塵不可避四顧將何之豈不念潔白徒重墨子悲勗哉<lb/>
加澣濯河水清且漪<lb/>
娉婷閨中女天質知自愛空懐蘋藻心日月苦行邁蹇<lb/>
修意良勤遲遲如有待未嫁庸何傷失身將重悔<lb/>
婉娩自結髮伉儷情義深夫征日易久魚雁成銷沈自<lb/>
憐鏡中貌衰白將駸駸有衣誰為熏有花誰為簪顧影<lb/>
<pb n="KR4h0093_WYG_010-23b"/>
雖無儔秉心猶㫁金青天懸明月照影不照心<lb/>
　　段天佑<hi>字吉甫河南人江浙提學</hi>
　　　送妓入道<lb/>
歌舞當年第一流洗粧今日别青樓便從南嶽夫人去<lb/>
肯為蘇州刺史留琳館月明簫鳯下瑣窗花老鏡鸞收<lb/>
却憐愁絶潯陽婦嫁得商人已白頭<lb/>
　　吳漳<hi>字楚望</hi>
　　　題南陽諸葛廟<lb/>
<pb n="KR4h0093_WYG_010-24a"/>
劍江流水緑沄沄五丈原頭日又曛舊業未能歸後主<lb/>
大星先已落前軍南陽祠廟荒秋草西蜀闗山隔暮雲<lb/>
正統不慚傳萬古莫將成敗論三分<lb/>
　　桂元<hi>字師善慈溪人</hi>
　　　和王守之㫁腸曲二首<lb/>
翩翩白馬垂楊陌千金結交五陵客白苧細褶玉繫腰<lb/>
迎風葉葉衣袖飄青樓夜夜偎香玉錦帳殷紅射銀燭<lb/>
蘭房寂寞瑣窗春一月不動羅幃塵昨宵醉歸扶不起<lb/>
<pb n="KR4h0093_WYG_010-24b"/>
天明又入長安市<hi>右蕩子</hi>
桃花夾隄春水滑棹歌三疊行舟發行舟去去東復西<lb/>
幾度桃花二三月花前一别一回老相思日多歡樂少<lb/>
君重黄金輕别離黄金買得少年時<hi>右商人婦</hi>
　　宋无<hi>字子虚吳門人</hi>
　　　公莫舞<lb/>
公莫舞公莫舞鴻門王氣歸真主何人睚眦赤龍子手<lb/>
循玉玦目相語令公莫舞公楚舞劍光射日白虹吐人<lb/>
<pb n="KR4h0093_WYG_010-25a"/>
發殺機天不與撞斗帳中唉亞父霸業明朝棄如土<lb/>
　　　妾薄命<lb/>
雲母屏琢春氷鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
人妬况復君心不如故故人心尚峰九疑新妾那能無<lb/>
故時補天天不髙填海海不深不食蓮菂不知妾心<lb/>
　　　烏夜啼<lb/>
露華洗天天墮水燭光燒雲半空紫西施夜醉芙蓉洲<lb/>
<pb n="KR4h0093_WYG_010-25b"/>
金絲玉簧咽清秋鼙鼓鞭月行春雷洞房花霧酣不回<lb/>
宫中夜夜啼栖烏美人日日歌吳歈吳王國破歌聲絶<lb/>
鬼火青熒生碧血千年壞塚穴狐兔烏銜紙錢挂枯樹<lb/>
髑髏無語滿眼泥曽見吳王歌舞時烏夜啼啼為誰身<lb/>
前歡樂身後悲空留琴怨傳相思烏夜啼啼别離<lb/>
　　彭炳<hi>字元亮武夷人</hi>
　　　湘中曲<lb/>
龍挾天河墮江渚天子騎龍上天去轟轟藏劍鑿黄雲<lb/>
<pb n="KR4h0093_WYG_010-26a"/>
日落蒼梧一抔土兩鳯追天住湘浦紅淚湘筠滿秋雨<lb/>
青山九㸃又春歸花落無人見韶舞<lb/>
　　　淵明辭<lb/>
醉倚蒼江看落花阿舒扶上短轅車河山萬里皆劉裕<lb/>
五栁春風自一家<lb/>
　<lb/>
　<lb/>
　<lb/>
<pb n="KR4h0093_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻十<lb/>
</p>
<p>
</p>
  </div>
<div>
<head>元音巻十一</head> <lb/>
    <p>
<pb n="KR4h0093_WYG_011-1a"/>
欽定四庫全書<lb/>
　元音巻十一<lb/>
　　成廷珪<hi>蕪城人</hi>
　　　春夜曲<lb/>
芙蓉樓前拜新月寶鴨微熏透銀葉吳山楚水送逺遊<lb/>
不管閨中照離别誰家玉鈎飛上天一似連環舊時缺<lb/>
缺多圓少將奈何一寸愁腸百重結為郎白苧裁春衣<lb/>
又恐月圓郎未歸<lb/>
<pb n="KR4h0093_WYG_011-1b"/>
　　　射鴨謠<lb/>
阿儂手挽竹枝弓射鴨緑楊湖水東三三五五似學武<lb/>
一箭悞中雙飛鴻前船唱歌後船哭月黒湖中夜濳伏<lb/>
東海健兒不敢過人命幾如几上肉老翁入縣前致辭<lb/>
夜夜全家猶野宿丁寜門户且勿開明朝又怕官軍來<lb/>
　　　送周草窗尊師歸廬山太平宫<lb/>
匡廬之山仙所居銀河倒蘸青芙蕖三千里路昔一往<lb/>
十八社友今何如向來匡君結廬處至今海月懸髙樹<lb/>
<pb n="KR4h0093_WYG_011-2a"/>
水流花落春復春洞府蒼茫隔烟霧西風蕭蕭吹短衣<lb/>
賣藥修琴不歸去潯陽潮落海欲枯㡬時再得麻姑書<lb/>
桂風不跨林下虎回仙肯顧盤中魚幸留神物守丹鼎<lb/>
喜近弟子迎飇車世間信有揚州鶴㸔汝乗之上寥廓<lb/>
晴窗須理白雪絃爽氣仍開紫霞閣袖中寶劍且藏鋒<lb/>
彭蠡小龍方睡着<lb/>
　　　江南曲<lb/>
吳姬當壚春酒香翠綃短袂紅羅裳上盆十千買一斗<lb/>
<pb n="KR4h0093_WYG_011-2b"/>
三杯五杯來勸郎落花不解留春住似欲隨郎度江去<lb/>
酒醒一夜怨啼䳌明日蘭舟泊何處<lb/>
　　　和張孟載春愁詩韻録寄楊鉄厓<lb/>
小窗病酒厭厭卧春色三分二分過仙人漫織藕絲長<lb/>
金銅難補菱花破花間黄蝶也雙飛葉底青梅纔一箇<lb/>
綵筆題詩人未歸愁腸一似車輪大<lb/>
　　　湘江秋逺圖<lb/>
蒼梧愁雲拂烟水日暮無風波自起何人吹簫作鳯凰<lb/>
<pb n="KR4h0093_WYG_011-3a"/>
被髮臨江迎帝子黄陵女兒情更多却掩冰絲淚如洗<lb/>
千年遺恨人不知坐對空山疑夢裏<lb/>
　　　上江淛丞相多爾濟國王<lb/>
世祖開中國元臣起朔方八荒歸版籍千載際明良奕<lb/>
世兼茅土聞孫列廟堂白麻新命相紫誥舊封王鏤玉<lb/>
為符契鎔金作印章既徴扶社稷仍賚理陰陽淮海風<lb/>
塵静長安草木芳精忠存北闕化澤被南荒翠織龍衣<lb/>
宻黄封御酒香三吳歌盛徳百辟仰輝光士競歌麟趾<lb/>
<pb n="KR4h0093_WYG_011-3b"/>
人争覩鳯凰小儒狂斐在有頌繼甘棠<lb/>
　　　送郭仲安貢察院<lb/>
捧檄上京華清才世共誇封章不起草健筆自生花燕<lb/>
市千金馬天河八月槎看君冠獬豸好為觸奸邪<lb/>
　　　曉出錢塘門<lb/>
出城聊適意草樹碧紛紛一雨破清曉四山生白雲僧<lb/>
樓緣嶺出樵逕過橋分明日重攜酒來澆和靖墳<lb/>
　　　送張可道赴嘉定府太守<lb/>
<pb n="KR4h0093_WYG_011-4a"/>
秦中百二漢闗河曽記乗驄舊所過棧道地形天下險<lb/>
嘉州風物古來多分符又協三刀夢入境先聞五袴歌<lb/>
父老扶笻親引道將軍負弩疾撝呵錦袍錯落金為帶<lb/>
白馬聫翩玉作珂興學固當崇俎豆防邊還為戢干戈<lb/>
四川畫省勞詢問一郡蒼生望撫摩樓倚青㝠來萬境<lb/>
山横紫翠接三峨題書别館魚堪寄退食公堂雀可羅<lb/>
西蜀考功當第一他山有石為君磨<lb/>
　　　寄菴為余氏賦<lb/>
<pb n="KR4h0093_WYG_011-4b"/>
此身江海即蜉蝣小住菴中五百秋萬刼有窮惟道在<lb/>
八方無碍與天游虎龍夜合黄金鼎鸞鶴朝飛白玉樓<lb/>
暫向人間忘爾汝一瓢春酒肯相留<lb/>
　　　上清盧道士所藏雙龍圖<lb/>
仙潭烟霧曉㝠㝠彷彿飛空劍氣腥岩穴㡬年當蛻骨<lb/>
畫圖今日露真形天瓢水淺陰猶伏寶藏雲深夜不扃<lb/>
好就盧敖聽驅使八方行雨鼔風霆<lb/>
　　　韓致用夢鶴<lb/>
<pb n="KR4h0093_WYG_011-5a"/>
疇昔相過赤壁磯神交遺思尚依依應從五色雲中過<lb/>
還繞三珠樹上飛月色滿庭空夜帳露華如雨濕秋衣<lb/>
蓬萊山下花無數稚子吹簫作伴歸<lb/>
　　　柬句曲外史張伯雨<lb/>
霞佩翩翩出洞天當時彷彿見臞仙㡬年東海張公子<lb/>
今日西湖葛稚川滄海塵飛丹已熟玉堂人去榻空懸<lb/>
林間載酒來相覔乞冩山靈與世傳<lb/>
　　　送人歸桐江<lb/>
<pb n="KR4h0093_WYG_011-5b"/>
讀書不謁萬乗君挾䇿肯傍諸侯門嘯歌蘇臺晚山碧<lb/>
濯足洞庭秋水渾千金未易買駿骨一飯豈足哀王孫<lb/>
風塵拂衣且歸去髙卧桐江烟水村<lb/>
　　　送陳子山狀元赴太廟署令<lb/>
天上詞臣錦作裳喜趨清廟奉烝甞寶刀刻頌登彛鼎<lb/>
金硯揮毫選樂章太液秋風黄鵠下齋房明月紫芝香<lb/>
禮成月薦應分胙綵服承恩到北堂<lb/>
　　　送楊士安歸長安<lb/>
<pb n="KR4h0093_WYG_011-6a"/>
落魄麻衣不受塵黄金揮盡只清貧新豐市上酒濯足<lb/>
韋曲城南花惱人豪傑漫嗤秦逐客漁樵能話漢功臣<lb/>
清時老去丹心在且把長竿釣渭濵<lb/>
　　　九月十日自夀<lb/>
余生堪嘆復堪憐喜際明時老市㕓把菊巳從前一日<lb/>
種桃猶待後千年但令有子親書帙莫怪無人送酒錢<lb/>
寡欲清心今得矣煉丹何用學神仙<lb/>
　　　徐㓂未平感時傷事寄張仲舉<lb/>
<pb n="KR4h0093_WYG_011-6b"/>
邊報紛紛日轉頻彭城猶未息風塵中原白骨多新鬼<lb/>
浮世黄金少故人阮籍一生唯縱酒季鷹今日定思蓴<lb/>
河東鶴叟應相憶落日悲笳淚滿巾<lb/>
　　　送余廷心翰林應奉<lb/>
楓葉蕭蕭江已秋吳船三日住揚州靛花深染青綾被<lb/>
雲葉新裁紫綺裘征驛馬嘶風滿樹别筵人散月當樓<lb/>
明年春雁持書去人在蓬瀛第㡬洲<lb/>
　　　哭江州太守李子成<lb/>
<pb n="KR4h0093_WYG_011-7a"/>
將帥倉皇忽棄城孤忠何以獨支撑尚聞傳檄誅狂冦<lb/>
猶喜開倉舉義兵千古報君心不死九江圖像面如生<lb/>
只今月黒匡廬下彷彿悲風有戰聲<lb/>
　　　題李氏藏拙齋<lb/>
李君抱朴深居處曲几匡床事事幽三穴有謀憐狡兔<lb/>
一巢無計笑癡鳩白雲生滿溪前面黄葉飛來屋上頭<lb/>
應是此中藏大巧鳯樓十二要重修<lb/>
　　　懐方壺髙士<lb/>
<pb n="KR4h0093_WYG_011-7b"/>
塵湖山下足烟霞羡爾方壺道士家雨後放龍畊緑野<lb/>
日中呼犬試丹砂璚林一路芝如草碧澗千年竹有花<lb/>
正欲相陪此深隠半盂分我飯胡麻<lb/>
　　　送王止善歸茅山<lb/>
勾曲仙人止善君亂離何處避塵氛獨乗一葦凌滄海<lb/>
誰共三茅管白雲丹井澆瓢分石髓寶函封檢秘天文<lb/>
他年定有方壺約㡬夜蘇臺候鶴羣<lb/>
　　　楊仲徳照磨自汴梁歸話中原荆棘蔽野人烟<lb/>
<pb n="KR4h0093_WYG_011-8a"/>
　　　　㫁絶聞復山東感而賦此<lb/>
故人歸話朔方兵已下山東七十城日月未教烏兔死<lb/>
乾坤方使虎龍争入闗謾爾窺周鼎背水今誰立漢旌<lb/>
北望中原五千里黄河之水㡬時清<lb/>
　　　送李唐臣調山南憲幙<lb/>
潮落寒汀水欲冰酌君何惜酒如澠人憐狗監知司馬<lb/>
我喜龍門識李膺爽氣九秋横楚澤先聲一日到江陵<lb/>
君行自厲青雲志斥鷃終慚九萬鵬<lb/>
<pb n="KR4h0093_WYG_011-8b"/>
　　　吳中五日追念故友李時中李欽嗣有感而作<lb/>
　　　　為時中生忌<lb/>
夢繞南岡北嶺雲一杯無計洒松筠世間我豈長貧者<lb/>
地下君為不死人夜雨自荒張祐宅秋風誰障庾公塵<lb/>
於今有道俱凋喪落日江湖淚滿巾<lb/>
　　　又正月廿日聞泗州盱眙同日失守<lb/>
野寨蒼茫落照中東征三載未成功黄金似土供兒戲<lb/>
白骨如山泣鬼雄天狗星沈軍府動水犀兵散弩臺空<lb/>
<pb n="KR4h0093_WYG_011-9a"/>
於今人力消磨盡誰念東南府庫窮<lb/>
　　　金溪葛氏二孝烈女祠<lb/>
葛女祠前薦荔蕉藤花風雨急飄蕭翠軿五夜靈氛下<lb/>
銀穴三年寶氣銷太史已聞書孝烈遺民無復困征徭<lb/>
絳唇朱袖歸黄土惆悵何人說二喬<lb/>
　　　八月十六日送張仲舉至秦郵是夕邵文卿置<lb/>
　　　　酒雲峰臺望月二首<lb/>
水驛官船晚未開月明乗興且登臺揚州鶴怨山人去<lb/>
<pb n="KR4h0093_WYG_011-9b"/>
甓社珠迎國士來千里何時重命駕百年今夕此銜杯<lb/>
同君盡醉交游地為問秦郎安在哉<lb/>
雲峰臺上今宵月竒絶平生在此行天水光搖秋萬頃<lb/>
星河凉轉夜三更謫仙被酒騎鯨去游女吹簫學鳯鳴<lb/>
明發星槎上河漢定傳詩話到蓬瀛<lb/>
　　　道士胡道𤣥嘗以一舟往來洪之東湖扁曰活<lb/>
　　　　死人窩為賦此<lb/>
一住行窩㡬百年蓬頭長日走如顛海棠亭下重陽子<lb/>
<pb n="KR4h0093_WYG_011-10a"/>
蓮葉舟中太乙仙無物可離虚殻外有人能悟未生前<lb/>
出門一笑無拘碍雲在東湖月在天<lb/>
　　　宿鶴沙張氏草堂<lb/>
草堂借我作行窩杖履頻煩太史過滿地白雲清晝永<lb/>
隔溪黄鳥緑陰多銀瓶自㵼中山酒鐡笛誰翻小海歌<lb/>
今日逢君須盡醉西家亭館奈愁何<lb/>
　　　寄周平叔先生就求蒼耳子<lb/>
周侯久不通書問夜夜滄江入夢頻五月採來蒼耳子<lb/>
<pb n="KR4h0093_WYG_011-10b"/>
㡬時分送白頭人沙頭酒熟田毛足港口船來海錯新<lb/>
南北相望千百里老來幽獨倍傷神<lb/>
　　　赤壁圖<lb/>
赤壁礇頭秃鬂翁興來携酒汎秋風偶論水月盈虚際<lb/>
併入江山感慨中華髪多情傷老大皇天無地着英雄<lb/>
神游八極知何許良夜應騎一鶴東<lb/>
　　　奉寄李子潔憲副時湖北殘破却遷太平開司<lb/>
武昌遺老望旌旗正是諸君報國時令弟九江全死節<lb/>
<pb n="KR4h0093_WYG_011-11a"/>
明公南海有生祠臺中妙選丘山重湖北先聲草木知<lb/>
一道憲綱還舊覩真儒端可共安危<lb/>
　　　次李希顔述懐韻<lb/>
八月邊聲草木寒愁來短髮不勝冠諸公莫誚王夷甫<lb/>
我輩終慚管㓜安酒券如山空好客田毛何日再輸官<lb/>
蘭陵溝上松無恙還有孤猿夜夜㸔<lb/>
　　　遊平江瑞光寺<lb/>
水殿雲廊取次開不論廬阜與天台窗間燕雀馴相近<lb/>
<pb n="KR4h0093_WYG_011-11b"/>
池上龜魚喚亦來春雨久荒紅藥圃香烟遍繞碧蓮臺<lb/>
上方似可容吾隠也伴髙僧坐石苔<lb/>
　　　寄題上海積善菴水竹軒<lb/>
水閣雲廊深復深開軒緑霧常陰陰涼宵濯足月在港<lb/>
清晝讀書風滿林食笋也勝魚肉味截筒誰作鳯凰吟<lb/>
清涼更在聲塵外夜夜海潮生妙音<lb/>
　　　送學無遇長老歸江南<lb/>
新賜袈裟染茜紅拈花消息悟靈峰大開海㑹容三教<lb/>
<pb n="KR4h0093_WYG_011-12a"/>
逺致嵩呼祝九重貝葉有書䭾白馬葛藤無語問黄龍<lb/>
湖船滿載燕山月歸照招提萬樹松<lb/>
　　　送智隠住水月禪寺<lb/>
放船直到栖禪處萬頃湖心一鏡開緑樹鳥驚風落果<lb/>
碧潭龍去水生苔西岩尊宿傳燈在東海髙僧杖錫來<lb/>
今夜月明清似水大空無地着纎埃<lb/>
　　　題徽宗畫梔子白頭翁<lb/>
梔子紅時人正愁故宫衰草不勝秋西風吹落青城月<lb/>
<pb n="KR4h0093_WYG_011-12b"/>
啼得山禽也白頭<lb/>
　　　春夜<lb/>
酒兵無力破愁城春盡空山杜宇聲敲缺唾壺眠不得<lb/>
半簾花影月三更<lb/>
　　　題明皇吹簫圖<lb/>
華萼樓前栁色新東風吹散馬嵬塵錦囊玉管俱零落<lb/>
誰是終南夢裏人<lb/>
　　徐秋雲<lb/>
<pb n="KR4h0093_WYG_011-13a"/>
　　　觀國詩<lb/>
金溝晴色照燕然紫殿紅樓玉樹烟萬雉入雲環五衞<lb/>
六龍扶日擁羣仙教坊月夜歌如水繡局春風錦作天<lb/>
挾䇿逺臣身萬里只將金鏡獻君前<lb/>
　　　登桐柏宫<lb/>
十八回亭雲氣濃雲邊清磬落寒松山巔忽涌地百頃<lb/>
世上已登天一重丹井龍蟠金薜荔簫臺人化玉芙蓉<lb/>
沈沈雙闕神仙府應隔寥陽第㡬峰<lb/>
<pb n="KR4h0093_WYG_011-13b"/>
　　　武帝<lb/>
萬户千門禁漏遲建章花發錦成幃瑤池有信青鸞至<lb/>
金屋無人白燕飛風起輪臺春寂寂露零仙掌月輝輝<lb/>
樓船簫鼓緐華夢汾上年年只雁歸<lb/>
　　　明皇<lb/>
太平風月屬三郎羯鼓聲髙思轉長天子錦纒娛虢國<lb/>
貴妃音律教寜王人歸巫峽山空在花落温泉水更香<lb/>
誰信蓬萊青鳥使回來無語怨漁陽<lb/>
<pb n="KR4h0093_WYG_011-14a"/>
　　　閨怨<lb/>
一自鎦郎出剡溪簫聲長伴乳鴉啼魂銷秋水玉蟬翼<lb/>
淚鑄春風金褭蹄别恨不禁楊栁外相思只在杏花西<lb/>
珠簾夜夜空明月愁殺落紅香滿泥<lb/>
　　　武林<lb/>
芙蓉城闕夕陽紅歌舞三千上碧空繡嶺看花蝴蝶夢<lb/>
錦江吹酒鯉魚風當年紫籞開仙仗今日青山是梵宫<lb/>
曽向黄金臺上望九天閶闔五雲中<lb/>
<pb n="KR4h0093_WYG_011-14b"/>
　　　美人圖<lb/>
玉佩鳴璫照素秋緑雲扶夢下璚樓瀟湘一片芙蓉雨<lb/>
珠箔沈沈不上鈎<lb/>
　　　寄友<lb/>
憶别錢塘第㡬春舜江春水緑如雲小樓吟倚孤山月<lb/>
只有梅花可寄君<lb/>
　　張憲<hi>字思㢘㑹稽人</hi>
　　　縛虎行<lb/>
<pb n="KR4h0093_WYG_011-15a"/>
白門樓下兵合圍白門樓上虎伏威㦸尖不掉丈二尾<lb/>
袍花已脫斑斕衣捽虎腦截虎爪眼中看虎如猫小猛<lb/>
跳不越當塗髙血吻空腥千里草養虎肉不飽虎飢能<lb/>
噬人縛虎繩不急繩寛苦無親座中叵信劉將軍不縱<lb/>
猛虎食漢賊反殺猛虎生賦臣食原<hi>丁</hi>食卓<hi>董</hi>何足瞋<lb/>
　　　梁甫吟<lb/>
伏龍隠南陽髙卧久不起不隨老虎渡長江肯逐凡狵<lb/>
過漳水炎炎火絶夘金刀巍巍土旺當塗髙種𤓰兒子<lb/>
<pb n="KR4h0093_WYG_011-15b"/>
不力戰織屨郎君無地逃伏龍一起撼坤軸雄據西南<lb/>
成鼎足十年汗血戰𤣥黄五度王師争九六美髯熊環<lb/>
眼如虎大刃長矛佐行伍河南河北謾稱雄不得袁曹<lb/>
一塊土伏龍後出帝業新千古君臣魚水親遂使真龍<lb/>
全羽翼風雲成就二將軍<lb/>
　　　南飛烏<lb/>
南飛烏尾畢逋白頭啞啞將四雛渭河西㟁逐野馬白<lb/>
門東樓追赤菟冀豚荆犬肉不飽展翼南飛又江表江<lb/>
<pb n="KR4h0093_WYG_011-16a"/>
東林木多俊禽不許南枝三匝繞老烏莫侮髯郎小髯郎<lb/>
詎讓老烏老東風一炬烏尾焦不使老烏矜觜爪老烏<lb/>
自謂足奸狡豈信江湖多鷙鳥能捽老烏頭能啄老烏<lb/>
腦不許老烏争樹枝肯使蛟龍競池沼釋老烏烏未搏<lb/>
紫髯大耳空相攫河東老羽雲外落老烏巢成哺銅雀<lb/>
　　　大腹兒<lb/>
麀巫夜禱軋犖山揺光下爥穹廬寒栁城男兒不敢睡<lb/>
四野惡聲啼狗犴猪龍怒磔老梟腹鱗甲麤疎頭角秃<lb/>
<pb n="KR4h0093_WYG_011-16b"/>
婪酣犬肚三百斤偷得真龍㡬分福范陽氊帳妖濳形<lb/>
平盧寶刀遲發硎金雞口吐東北赦青螺啼作西南聲<lb/>
鳯凰春池金鏡破獬豸霜臺胡眼大東風野鹿嚼楊花<lb/>
白日妖狐登御座華清玉甃湯作泉洗兒果撒黄金錢<lb/>
并刀剪綵十大幅錦綳壓碎宫娥肩象牀夜冷嬰兒哭<lb/>
猪龍爪破金訶玉香齦不痛荔支漿雄心已飽雞頭肉<lb/>
長安天奪蜜口臣銅頭鬼鼔漁陽塵赤心一夜變胡腹<lb/>
二十四郡俱無人潼闗夜漏雞聲早馬嵬坡下氷山倒<lb/>
<pb n="KR4h0093_WYG_011-17a"/>
劍門西寄杜鵑巢練帶玉環埋翠草嘉山玉門勤戰功<lb/>
猪兒帳下屠猪龍旄頭星落大腹破机上鸞刀一尺紅<lb/>
　　鎦鶴心<lb/>
　　　獺皮褥<lb/>
湖陰阿頼藕絲裙川后封作魚梁君紫蘭碧露飽膏沐<lb/>
瑤毳光映玻璃雲氷肌夜怯凌波冷蛻骨來依合歡枕<lb/>
裁花剪霧八尺强龍罽塵消圖春錦皮毛剥盡貴心知<lb/>
張膽猶能分酒巵香魂悞落金鏃血恨殺東平輕薄兒<lb/>
<pb n="KR4h0093_WYG_011-17b"/>
玉溪詩勝無病腦十二葉肝任渠好衣襟不住夢中花<lb/>
鼇背香烟濕瑶草<lb/>
　　陳古春<lb/>
　　　獺皮褥<lb/>
賴侯失國毛嬙老蓮葉裳衣為誰好曲阿湖上采菱舟<lb/>
濺血淪精哭秋媪祭魚永謝菰蒲春去作香魂薦寢裀<lb/>
緑雲四面裁如意毳影當中吹暖塵玉指象林聊嵗晚<lb/>
絶勝㑹死龜兹板聞道驚鱗膽尚寒莫教展放芙蓉館<lb/>
<pb n="KR4h0093_WYG_011-18a"/>
流酥帳裏佳人語巻却龍鬚偏愛汝夢中若更說離騷<lb/>
膓㫁靡蕪楚天雨<lb/>
　　謝宗可<lb/>
　　　睡燕<lb/>
補巢銜得落花泥困倚東風倦翅低金屋晝閑隨蝶化<lb/>
玉堂春静怕鶯啼魂飛漢殿人應逺夢入烏衣路欲迷<lb/>
却被巻簾人喚醒小橋流水夕陽西<lb/>
　　　同根竹<lb/>
<pb n="KR4h0093_WYG_011-18b"/>
競秀氷霜一種竒駢頭曾脫錦䙀兒西山二子情依舊<lb/>
湘浦雙娥影鎮隨髙節元非連理樹虚心共是傲霜枝<lb/>
莫教移作仙人杖恐化雌雄下葛陂<lb/>
　　趙君謨<lb/>
　　　碧筒飲<lb/>
擎波老榦折蒼璚酣飲何如吸海鯨象鼻捲氷收玉醴<lb/>
翠盤承露落金莖幾絲香溜葡萄滑九竅春濃琥珀傾<lb/>
莫戀醉鄉心更苦獨醒衣上為誰清<lb/>
<pb n="KR4h0093_WYG_011-19a"/>
　　吳炳<hi>字彦輝</hi>
　　　詠塵<lb/>
氛氲隨騎集散漫依風度似霧暗津樓連雲隠郊樹漸<lb/>
迷烏几色已失京衣素嗟予南北人長年事行路<lb/>
　　　古鏡<lb/>
雁去悲銀海螭蟠泣鬼工黄腸迷漢柏野火上秦蓬濃<lb/>
翠凝螺黛鮮朱漬守宫漆添燈暈黒文滅繡奩紅一旦<lb/>
珠還浦千年劍出酆霧餘空黯淡雲在月朦朧伏獸銜<lb/>
<pb n="KR4h0093_WYG_011-19b"/>
絲結䝉絺畫羽蟲粉綿施婉轉臺玉剥玲瓏匪茹曾申<lb/>
誡惟明可保躬他時賜盤鑑來照夢中熊<lb/>
　　吳嵩<hi>字維申廬陵人</hi>
　　　古釵歎<lb/>
何年美人寶釵失深井沈泥汚玓瓅一朝拾得再揩磨<lb/>
三回五回看歎息雙鸞匹鳯兩股勻終然汚色難為新<lb/>
當時光瑩照頭上有似桃李搖青春今人不識古儀狀<lb/>
寶釵雖好非時樣為君插罷擁髻悲物無貴賤皆隨時<lb/>
<pb n="KR4h0093_WYG_011-20a"/>
　　張崇<hi>字彦髙東平人</hi>
　　　古行路難<lb/>
君不見古來行路難只有荆卿報燕丹感君恩厚為君<lb/>
死自知故國一去無生還秋風易水無今古中有恩情<lb/>
别時語武陽飲酒荆卿歌壯士相看面如土秦山嵽嵲<lb/>
秦闗髙奮身西上騰驚猱盡傾肝膽許知巳性命不啻<lb/>
輕鴻毛奉圖再拜王心喜圖窮匕首明秋水刼王復地<lb/>
計全非何處秦雲哭燕鬼當時一語思匡國精神動天<lb/>
<pb n="KR4h0093_WYG_011-20b"/>
虹貫日狂謀肇禍鬼不祀大業帝嬴天與力虎鬚堪編<lb/>
尾堪履倒捲天河恨難洗臣身塗炭君莫論萬死報君<lb/>
期世世行路難君當聞丈夫莫忘沾人恩殺身徇名信<lb/>
絶倫可憐孤負樊將軍<lb/>
　　錢惟善<lb/>
　　　送賈元英之照潭<lb/>
照潭遥望九華山弓馬蕭蕭日暮還夢裏無題惟寄内<lb/>
胸中有䇿欲平蠻落花閉户眠黄犬明月開籠放白鷴<lb/>
<pb n="KR4h0093_WYG_011-21a"/>
綘灌何曾輕賈誼早隨鵷鷺入朝班<lb/>
　　　清逸齋<lb/>
神仙官府曽為吏一日乗風即掉頭太白豈惟凌鮑謝<lb/>
元卿只合友羊裘門前種樹雲連屋湖上聽潮月滿樓<lb/>
遙憶五經名隠地峩眉髙聳蜀天秋<lb/>
　　　送達兼善之京<lb/>
龍飛天子中興年使者弓旌集俊賢閶闔早朝班玉筍<lb/>
瀛洲夜直賜金蓮五經同異須劉向三絶才名數鄭䖍<lb/>
<pb n="KR4h0093_WYG_011-21b"/>
黼黻當年遺老在長歌黄鵠送樓船<lb/>
　　卞宜之<lb/>
　　　鐡笛詩寄楊㢘夫<lb/>
一段清氷百鍊鋼曽翻宫徴侍虚皇裂開黄鶴磯頭石<lb/>
驚落青鸞鏡裏霜仙子佩環新樂府翰林風月舊文章<lb/>
道人清節磨礱乆却笑桓伊獨據床<lb/>
　　潘純<hi>字子素</hi>
　　　錢塘懐古<lb/>
<pb n="KR4h0093_WYG_011-22a"/>
海門寒日澹無暉偃月堂深書漏稀萬竈貔貅江上老<lb/>
兩宫環佩夢中歸内園羯鼓催花發小殿珠簾看雪飛<lb/>
不道帳前胡旋舞有人行酒着青衣<lb/>
　　　題鄂王墓<lb/>
湖水年年自緑波空林人跡少經過夜寒石馬嘶風雨<lb/>
日落山精泣薜蘿江左長城真自壞鄴中明月為誰歌<lb/>
空餘滿地萇𢎞血芳草年深碧更多<lb/>
　　　題宋髙宗劉妃圖<lb/>
<pb n="KR4h0093_WYG_011-22b"/>
秋風落盡故宫槐江上芙蓉並蒂開留得君王不歸去<lb/>
鳯凰山下起樓臺<lb/>
　　　題趙子固畫蘭<lb/>
江上青山日欲晡幽花小紙墨糢糊華清宫殿生秋草<lb/>
零落滕王蛺蝶圖<lb/>
　　程文<hi>字以文</hi>
　　　送文仲徳之臨洮帥府經歴<lb/>
吾聞洮州緑石堪為硯能淬筆鋒如淬劍地靈天寶愁<lb/>
<pb n="KR4h0093_WYG_011-23a"/>
鬼工埋没塵沙羞自獻羌童目悍手足鮮掛弓走馬唯<lb/>
臨邊雄藩令嚴烽燧息鼓角晝静旌旗懸幕官姓文不<lb/>
好武要使西羌化東魯詩書埋按夜生輝親冩封章上<lb/>
天府豪猪之靴青兕裘時平不願萬户侯但得洮州緑<lb/>
石硯歸來泚筆立螭頭<lb/>
　　倪瓚<hi>字元鎮毗陵人</hi>
　　　春日雲林齋居<lb/>
臨池春流駛掃地夕陰滿正襟味道言迢遙出溪館嵐<lb/>
<pb n="KR4h0093_WYG_011-23b"/>
領當書榻煩襟一舒散靡靡松花黄逐逐雲氣暖石梁<lb/>
青苔合於焉人跡㫁故非與世違㝠棲遂㤀返<lb/>
　　　聽袁子方彈琴<lb/>
蕙帳凝夕清髙堂流月明芳琴發綺席列坐散煩纓迴<lb/>
翔别鶴意縹緲孤鸞鳴一寫氷霜操掩抑寄餘情<lb/>
　　王冕<hi>㑹稽人</hi>
　　　書懐<lb/>
世情多曲折客况自堪憐聽雨愁如海懐人夜似年草<lb/>
<pb n="KR4h0093_WYG_011-24a"/>
肥燕地馬花老蜀山䳌冷淡無歸計蒼苔滿石田<lb/>
　　　梅<lb/>
我家洗硯池頭樹箇箇花開淡墨痕不要人誇好顔色<lb/>
只留清氣滿乾坤<lb/>
　　李鵬<hi>字萬里江西人</hi>
　　　三尺水劍歌<lb/>
龍侯手提三尺水清晨訪我古獄裏直愁雲氣感星辰<lb/>
滿目寒光素濤起𤣥氷凝結搖空青芙蓉白日生精熒<lb/>
<pb n="KR4h0093_WYG_011-24b"/>
為君拂拭開寶匣炯若積雪涵疎星起看天地雲㝠㝠<lb/>
誰其麾叱走六丁為擊風雨驅雷霆蕩滌氛祲萬國寜<lb/>
上頭銘字侯所作辭嚴義正發炳靈憐君少年負才氣<lb/>
毎能仗義討不庭側身北望空馳情君不見燕丹夙昔<lb/>
得荆軻尊前擊筑揚悲歌咸陽西入萬狼虎白虹貫日<lb/>
横秋河英雄事去一朝異奈此古來憂憤多憂憤多向<lb/>
誰語我有髙懐亘千古黄金不用買功名失勢因之虎<lb/>
為鼠嗚呼腰間寶玦棄如土為爾更歌公莫舞<lb/>
<pb n="KR4h0093_WYG_011-25a"/>
　　　鬼首法刀歌<lb/>
犴狴雲黒風怒號古柏下蔭青天髙白頭獄卒氣如虎<lb/>
示我鬼首之法刀刀光閃閃展秋練朱髮蒼髯颯青面<lb/>
𤣥㝠使者為䕶持一夕蟠空起雷電雷公霹靂電火微<lb/>
恨血漠漠青燐飛妖狐跳梁天狗吠北斗白日無晶輝<lb/>
君不見東南羣盗方馳突黄牛峽西更倉卒酒酣激烈<lb/>
風火生我欲持刀待明發青燈熒熒古獄中起來搔首<lb/>
亂飛蓬還君此刀淚沾臆嗚呼壯士今沈鬱<lb/>
<pb n="KR4h0093_WYG_011-25b"/>
　　萬徳躬<lb/>
　　　退宫人引<lb/>
駝絨繡帽紅顴頰素髮微連細紗結出宫嫁作海商妻<lb/>
裙腰尚帶河西褶少年十五二十時中宫教得行歩齊<lb/>
春羅夜剪繡花帖階前夜舞髙䕫麗寵姬當前翠衿小<lb/>
便覺中原美人少金蓮斜抱捧珠龍玉籠倒掛收香鳥<lb/>
年年宫中春日長小車銀甕蒲萄香香殿吹簫鳯凰語<lb/>
一日再宴諸侯王舞困樓蘭過三十内家别選娥眉入<lb/>
<pb n="KR4h0093_WYG_011-26a"/>
雖名遣送半無家旋賣珠環問親戚一為商婦始自憐<lb/>
十年不見回畨船年多不記教坊曲時時尋撥相思絃<lb/>
　　　題陳希夷像<lb/>
花項君王瓦棺冷柴家陵上西風緊殿前㸃檢不知名<lb/>
醉眼摩挲睨周鼎白晝龍虎行天階紫微小星何僭哉<lb/>
先生大笑出門去明日華山歸去來山色還如舊時好<lb/>
流水小橋散芳草千載誰知驢背心芒碭雲深入孤鳥<lb/>
汴城峨峨汴水流江南江北數百州秦王未已晉王起<lb/>
<pb n="KR4h0093_WYG_011-26b"/>
人間萬歲更千秋<lb/>
　　　棄婦吟<lb/>
上堂拜姑姑不語門外上車别鄰里命輕不敢怨他人<lb/>
回頭却顧房中女女子勿啼汝父賢必不嫁汝狂少邊<lb/>
丈夫有心只如一蕩子情多無十年風吹栁花春日暮<lb/>
鄰姬送上來時路父母俱亡門户衰未到先愁兄嫂怒<lb/>
歸家明鏡半無光繡帶雙紅空斷腸今夜無人看夫婿<lb/>
雨打棃花孤夢長<lb/>
<pb n="KR4h0093_WYG_011-27a"/>
　　陳濟淵<lb/>
　　　海東青<lb/>
怒挾孤風海外來脩翎如劍斫雲開潛身陡縮千尋起<lb/>
得意雄攀一㸃回萬里老拳無脫腦滿鞴英氣不凡材<lb/>
山㕙野雉休回首神物無心到草萊<lb/>
　　楊西亭<hi>江浙貢士</hi>
　　　題馬元徳知州華山春曉圖<lb/>
三峯列金精層崕麗璇霄地髙萬靈㑹日出諸山朝松<lb/>
<pb n="KR4h0093_WYG_011-27b"/>
陰停鶴馭花間聞鳯簫獨尋希夷叟相與談逍遙<lb/>
　　陳髙<hi>字子上永嘉人進士秘書監丞</hi>
　　　商婦怨<lb/>
嫁夫嫁商賈重利不重恩三年南海去寄信無回言妾<lb/>
身為婦人不敢出閨門縫衣待君返請君看淚痕<lb/>
　　鎦敬<hi>字伯旉清江人</hi>
　　　賦得瀟湘曲送復上人之湖南<lb/>
瀟湘露白西風起江竹斑斑澧蘭紫神僧八月遡星河<lb/>
<pb n="KR4h0093_WYG_011-28a"/>
一杯飛渡瀟湘水瀟湘兩岸遙相望仙人霞裾白霓裳<lb/>
炯炯吳絲照清浦鳯梭製錦迴龍章翠筦銀牋為誰寫<lb/>
璚佩蠙珠爛盈把蘭橈歸來江渚空五兩懸風疾於馬<lb/>
鷓鴣啼雨蒼梧秋渺𣺌吳雲天盡頭翠珉剥得蛟龍字<lb/>
寄逐南鴻湘水流<lb/>
　　楊祖恕<hi>字仲如號近齋鄞人</hi>
　　　歌風臺<lb/>
怒濤突千騎上有峥嶸臺六合一望間萬里天風來疇<lb/>
<pb n="KR4h0093_WYG_011-28b"/>
昔龍虎氣芒碭深雲堆煌煌赤幟立赫赫炎運開皇靈<lb/>
固有屬亞父徒驚唉得志家海内故鄉重徘徊寤寐猛<lb/>
士守宿將胡嫌猜矧兹霸心存咄被後乗駘朗咏三侯<lb/>
章擊節嗟雄哉<lb/>
　　周永言<hi>字懐孝冨州人</hi>
　　　春日感興<lb/>
春風庭院栁吹花暗度流年感物華石斛水香魚有子<lb/>
畫梁灰冷燕無家春愁爛漫來難遣午夢飄蕭去莫遮<lb/>
<pb n="KR4h0093_WYG_011-29a"/>
欲泛曲江陪舊宴浪船搖曳晚川斜<lb/>
　　　次毛楚實韻<lb/>
聲譽無聞五十前一身為客動經年紗帷授業花生眩<lb/>
銀燭抄書雪滿顛晴樹畫圖開曉日暮林樓閣倚春天<lb/>
畏人風雨時時有神劍那應久蟄淵<lb/>
　<lb/>
　<lb/>
　<lb/>
<pb n="KR4h0093_WYG_011-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音巻十一<lb/>
</p>
<p>
</p>
  </div>
<div>
<head>元音巻十二</head> <lb/>
    <p>
<pb n="KR4h0093_WYG_012-1a"/>
欽定四庫全書<lb/>
　元音巻十二<lb/>
　　楊維楨<hi>字㢘夫號鐡崖</hi>
　　　鴻門宴<lb/>
天迷闗地迷户東龍白日西龍雨撞鐘飲酒愁海飜碧<lb/>
火吹巢雙猰㺄照天萬古無一烏長庚破月來天隅坐<lb/>
中有客天子氣左股七十二子聫明珠軍中十萬震屋<lb/>
瓦㧞劍當人面如赭將軍下馬力㧞山氣捲黄河酒如<lb/>
<pb n="KR4h0093_WYG_012-1b"/>
瀉劍光上天寒彗殘明朝畫地分河山將軍呼龍客將<lb/>
走石破青天撞玉斗<lb/>
　　　虞美人歌<lb/>
㧞山將軍氣如虎神騅如龍踏天下將軍戰敗歌楚歌<lb/>
美人一死能自許愴惶伏劍答危主不同野雉隨仇虜<lb/>
江邊碧血吹青雨化作春芳悲瀵土<lb/>
　　　題青蓮居士像<lb/>
天人騎龍飛上天一念下謫三千年長庚文章光照地<lb/>
<pb n="KR4h0093_WYG_012-2a"/>
在古無上今無前天台道人一傾倒有如大鵬遇希有<lb/>
烏紗白苧登闕庭天子見之如綺皓萬言倚馬真天材<lb/>
酒酣誤觸玻璃杯忠誠白日不照鑑洗天風雨何時來<lb/>
七寶宫床不為泰夜郎之天豈為隘八極揮斥列缺鞭<lb/>
泰山培塿風雷噫人言捉月采石江豈知騎兔長庚傍<lb/>
自非廣寒玉虚貯神彩桂殿何處人間涼周郎尺素間<lb/>
清揚皦如白月射屋梁千金好事摹七字安得筆光千<lb/>
丈强<lb/>
<pb n="KR4h0093_WYG_012-2b"/>
　　　題楊妃春睡圖<lb/>
沈香亭前燕來後三郎鼔中放花栁西宫困人春最先<lb/>
華清溶溶煖如酒雪肢欲透紅薔薇錦襠卸盡流蘇幃<lb/>
小蓮侍擁扶不起翠被巻作梨雲飛蟠龍髻重未勝綰<lb/>
燕釵半落犀梳偃晚漏壺中水聲逺簾外日斜花影轉<lb/>
琵琶未受宣喚促睡重黎腰春正熟不知小䙀思塞酥<lb/>
夢中化作銜花鹿<lb/>
　　　賦海渉<lb/>
<pb n="KR4h0093_WYG_012-3a"/>
海風吹沙潮欲來青蝦亂跳凝紫苔初疑長劍斫出老<lb/>
鮫血又疑霹靂擊破妖龍胎蟹湯微泣瑪瑙髓蜀錦亂<lb/>
把并刀裁紅氷嚼碎齒不冷丹霞入腹鳴飢雷坐令海<lb/>
水化作蒲萄醅我當大嚼一飲三百杯<lb/>
　　　送日本僧<lb/>
山為城海為池龍伯有國東海陲我皇仁風被八極其<lb/>
王錫貢多珍竒樗社子雪獅獼跨海來拜天人師神鼇<lb/>
鼓濤雪山白浪花作雨青天低龍驤何啻萬斛重大風<lb/>
<pb n="KR4h0093_WYG_012-3b"/>
開㠶秋葉飛手提隻履葱嶺西七條挂在扶桑枝城頭<lb/>
鼓響城下馬嘶人從大唐國裏歸<lb/>
　　　海隄歌為餘姚州判官葉敬常賦<lb/>
天吳蜚精衛啼娥江之北蛟門之西大禹東來朝㑹稽<lb/>
九河一疏錫𤣥圭寥寥三千載桑田變滄海洚水日横<lb/>
流我思訴真宰相門子葉大夫蒞政三月初海如瓠子<lb/>
决<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦趨紅濤黒浪争吞屠元光白馬有祭璧羽山黄<lb/>
熊無玉書蛟眼赤射日蜑民不寜居葉大夫海砥柱驅<lb/>
<pb n="KR4h0093_WYG_012-4a"/>
鬼鞭運神斧五丁一力萬夫一語新甫取柏崑山取石<lb/>
金錐築土首鎖陽侯之咽脚踏支祈之股玉繩永奠三<lb/>
萬六千尺陳公隄白公渠無足數君不見石人夜語魯<lb/>
已仙河伯血面上訴天葉大夫回狂瀾障百川海不波<lb/>
石不穿河清海晏三千年<lb/>
　　　寄韓李二御史同年<lb/>
揚子十年官不調豈無詞賦列時髦青㝠逺隔新持斧<lb/>
雨露猶同舊賜袍共喜諸公當北道可容獨客卧東臯<lb/>
<pb n="KR4h0093_WYG_012-4b"/>
斗牛清夜能回首一道豐城劍氣髙<lb/>
　　　送卨舜臣㑹試<lb/>
公子才名玉牒賢鄉書屢薦許誰先可無大對三千字<lb/>
獨抱遺經二十年曉日天門金字榜春風官馬錦花韀<lb/>
鳯凰臺上泥金帖早報璚林第一仙<lb/>
　　　寄丁仲容<lb/>
帝王州裏丁令子一時才氣絶無前空勞太史觀星象<lb/>
未向金陵捉酒仙獨唱斗南詩似錦醉歸月下馬如船<lb/>
<pb n="KR4h0093_WYG_012-5a"/>
封書已寄茅山鶴共上揚州十萬纒<lb/>
　　　送僧歸日本<lb/>
東風昨夜來鄉國又見階前吳草青金錫躅空靈鳥逝<lb/>
寶珠嗅海毒龍腥車輪日出扶桑樹笠蓋天傾北極星<lb/>
我欲東夷訪文獻歸來中土校全經<lb/>
　　　贈瓊花珠月<lb/>
新年春色在鄰家隊子三三聚館娃月滿十分珠有價<lb/>
花開第一玉無瑕葡萄酒<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>沉櫻果翡翠裙翻踏月牙<lb/>
<pb n="KR4h0093_WYG_012-5b"/>
老子圍紅先㸃筆詩成免飲白蓮花<lb/>
　　　翡翠巢<lb/>
羅浮花使先春到來傍玉樓深處巢舞雪豓翻楊栁絮<lb/>
歌雲輕壓海棠梢屏開時露鴉頭襪絃斷應銜鳯觜膠<lb/>
却笑雪衣娘太劣雕籠深鎖未全教<lb/>
　　　醉和篇字韻<lb/>
夜來病酒朝來眠樂府新聲已浪傳燕語鶯啼春箇箇<lb/>
花枝草蔓錦篇篇虎頭品藻成三絶老監風流擅八仙<lb/>
<pb n="KR4h0093_WYG_012-6a"/>
莫唱回風到秋葉瓊花舞袖正嬋娟<lb/>
　　　嬉春體五首<hi>錢塘湖上作</hi>
今朝立春好天氣况是太平朝野時走向南鄰覔酒伴<lb/>
還從西墅買花枝陶令久辭彭澤縣山公只愛習家池<lb/>
宜春帖子題贈爾日日春遊日日宜<lb/>
西子湖頭春色濃望湖樓下水連空栁條千樹僧眼碧<lb/>
桃花一枝人面紅天氣渾如曲江節野客恰似杜陵翁<lb/>
得錢沽酒勿復較如此好懐誰與同<lb/>
<pb n="KR4h0093_WYG_012-6b"/>
何處被春惱不徹好春最好是湖邊不須東家借騎馬<lb/>
自可西津買蹋船燕子繞林紅雨亂鳬雛衝岸浪花圓<lb/>
段家橋頭猩色酒重典春衣沽十千<lb/>
入山十里清凉國三百樓臺迤邐開岳王墳前弔東度<lb/>
隠君寺裏話西來接果黄猿呼一箇探花白鹿走千回<lb/>
風流文采湖山主髮白應須屬有才<lb/>
長城小姬如可憐紅絲新上琵琶絃可人座上三珠樹<lb/>
美酒沙頭雙玉船小洞桃花落香雪大堤楊栁掃晴烟<lb/>
<pb n="KR4h0093_WYG_012-7a"/>
明朝紗帽青藜杖更訪東林十八仙<lb/>
　　　溪舫齋<lb/>
道人自愛溪屋好溪屋小如書畫船錦袍每愛月下坐<lb/>
醉眼忽疑篷底眠蘆葉秋風一雁過桃花春水雙鷗前<lb/>
何時挈家海上去拾得驪珠如月圎<lb/>
　　　送秦刺史赴召史館<lb/>
㑹稽太守文章伯玉牒仙人第一籌柱下去為周太史<lb/>
枋頭今見晉春秋衰朝閏厄三分國治鑑明開十二旒<lb/>
<pb n="KR4h0093_WYG_012-7b"/>
柱筆須裁五色詔香烟長傍衮龍浮<lb/>
　　　寄康趙二同年<lb/>
榜中龍虎稱康趙毎見除書作要官一代文章驚海内<lb/>
百寮風采聳朝端課章長聽尚書履柱史方加侍御冠<lb/>
揚子十年名不調看花猶似夢長安<lb/>
　　　過沙湖寄玉山伯仲<lb/>
五月落殘梅子雨沙湖水髙三尺强大風開㠶作弓滿<lb/>
白浪觸船如馬狂唱歌賣魚赤髯老打鼓踏車青苧娘<lb/>
<pb n="KR4h0093_WYG_012-8a"/>
故人相見在樓下坐對玉山懐草堂<lb/>
　　　無題四首<lb/>
當軒隊子立紅靴龜甲屏風擁絳紗公子銀屏分汗酒<lb/>
佳人金勝剪春花曲調青鳯歌聲轉觥進黄鵝舞勢斜<lb/>
五十男兒頭未白臨流洗馬走江沙<lb/>
主家院落近連昌燕子歸來舊杏梁金埒近收青海駿<lb/>
錦籠初放雪衣娘巻衣甲帳春容早吹笛西樓月色凉<lb/>
今夜阿鴻新進劇黄金小帶荔支裝<lb/>
<pb n="KR4h0093_WYG_012-8b"/>
二月皇都花滿城美人多病苦多情一雙孔雀銜青觜<lb/>
十二飛鴻上錦筝酒掬真珠傳玉掌羮分甘露倒銀罌<lb/>
不堪容易少年老争遣狂夫作後生<lb/>
天街如水夜初凉照室銅盤璧月光别院三千紅芍藥<lb/>
洞房七十紫鴛鴦繡靴蹋踘句驪様羅帕垂彎女直妝<lb/>
願爾康强好眠食百年歡樂未渠央<lb/>
　　掲汯<hi>字伯防豫章人秘書監丞</hi>
　　　汪大雅善𨽻書詩以贈之<lb/>
<pb n="KR4h0093_WYG_012-9a"/>
漢𨽻變秦石中郎實云祖渾渾元氣運生意蓄未吐鍾<lb/>
梁己小變唐遂失其武迨元數公起精妙可追古鳯翥<lb/>
與鸞翔爛然照中土老成既凋謝來者或未覩紛紛欲<lb/>
争髙往往背前矩峭刻少渾成癡肥乏筋膂收斂類畏<lb/>
縮軒張或傷怒規規事模放又若優孟舞汪君忽傑立<lb/>
落筆蔡為主見此神骨全真若古鍾吕美玉出荆璞明<lb/>
珠還合浦况當文物新制作方並舉紀常勒鐘鼎封岱<lb/>
禪梁甫大書與特書執筆當俟子具兹華國文名已登<lb/>
<pb n="KR4h0093_WYG_012-9b"/>
天府<lb/>
　　　秋夜懐芑禪師<lb/>
商飇起西郊槭槭振林木𤣥鳥辭故壘蟋蟀入牆屋雲<lb/>
間出華月照我尊中緑引觴不能盡彈琴不成曲敢恨<lb/>
時物遷只歎流景速獨羨清泉師悠然在空谷雞鳴天<lb/>
未曙披衣候清旭<lb/>
　　陳廷言<hi>字君從天台人江浙貢士</hi>
　　　錢塘懐古<lb/>
<pb n="KR4h0093_WYG_012-10a"/>
越水吳山共寂寥己無遺老話前朝海門三日潮聲歇<lb/>
天目千年王氣消夜月烏啼龍井樹春風花落海鮮橋<lb/>
威儀文物今何在回首浮屠倚碧霄<lb/>
　　桂<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>
                    <hi>字懐英號古香老樵慈溪人</hi>
　　　長江萬里圖<lb/>
萬里澄江一葉舟披圖忽憶少年遊落霞孤鶩洪都晚<lb/>
明月清風赤壁秋有客吹簫尋故壘何人擊楫誓中流<lb/>
浪淘不盡英雄恨都把興亡付白鷗<lb/>
<pb n="KR4h0093_WYG_012-10b"/>
　　孫庚<hi>字居仁號雪磯慈溪人</hi>
　　　題荷花巻送季山甫<lb/>
渉江采芙蓉江長浩烟霧搖蕩木蘭舟依稀認前路粉<lb/>
花委秋風翠實待寒露徘徊水中坻佳期未云暮歸來<lb/>
明月多櫂歌起鴛鷺<lb/>
　　　題定海七墖寺<lb/>
墖影參差倚殿庭好山晴湧屋頭青土龍刳目潭波息<lb/>
藥草成金藏佛靈白鳥破烟江樹曉黒鼉吹雨海雲腥<lb/>
<pb n="KR4h0093_WYG_012-11a"/>
禪房似隔人間世一榻松風晝掩扃<lb/>
　　陸景龍<hi>字徳陽檇李人江浙貢士</hi>
　　　送吏部焦郎中<lb/>
黄道天開紫極髙爐烟繚繞拂宫袍漢家人物追三代<lb/>
周典天官冠六曹翠幙晝閑吟芍藥玉壺春煖醉蒲萄<lb/>
袖中應有山公啟月旦無辭獻納勞<lb/>
　　　榾柮窩<lb/>
安樂窩中興澹然靈根斫得自樵仙地爐伏火春如海<lb/>
<pb n="KR4h0093_WYG_012-11b"/>
雪屋圍風夜似年香透玉酥和芋撥脂流琥珀帶松燃<lb/>
絶勝沉水燒金鴨吹徹參差惱醉眠<lb/>
　　　蠒窩<lb/>
斗室團團素箔圍梅花夢裏似還非一規明月抱銀甕<lb/>
無數晴雲為白衣壺隠仙翁形若蛻巢居羽客步如飛<lb/>
孰知志在經綸内五色文章出錦機<lb/>
　　　梅影<lb/>
一自逋詩為冩神横斜意態宛如真夀陽鏡裏春風面<lb/>
<pb n="KR4h0093_WYG_012-12a"/>
仙子江邊水月身晴雪隔窓花似霧凍雲印地玉無塵<lb/>
夜深低轉雕闌去空憶羅浮夢裏人<lb/>
　　　題趙松雪人馬圖<lb/>
閣老風流世絶誇揮毫寫此兩名騧玉闗秋逺風生樹<lb/>
銀海春明浪蹴花一代衣冠淪草莽百年縞素颯風沙<lb/>
蕭蕭白髮鄞江上見畫令人重歎嗟<lb/>
　　　題慈溪孫氏瑞萱堂<lb/>
慈溪之滸孫郎家弟兄孝感良可誇𤣥冬正當建子月<lb/>
<pb n="KR4h0093_WYG_012-12b"/>
北堂忽放宜男花煢然孤嫠撫二豎宛如一榦含雙葩<lb/>
信知嘉祥天所錫我歌此詩賡白華<lb/>
　　　杜甫遊春<lb/>
杜陵野客興蕭騷䇿蹇行春樂更饒楊栁煖風欹醉帽<lb/>
杏花微雨濕吟袍推敲謾說衝京兆清絶徒憐過㶚橋<lb/>
直許文章光萬丈謫仙聲價兩相高<lb/>
　　　濂溪愛蓮<lb/>
窓前旣云不除草溪上胡爲獨愛蓮君子風高還宛似<lb/>
<pb n="KR4h0093_WYG_012-13a"/>
先生雅趣自悠然神交浄色逺香外秋在光風霽月邊<lb/>
萬物生生皆太極始知一畫自先天<lb/>
　　　淵明對菊<lb/>
彭澤歸來秋巳老黄花無數繞東籬采芳謾爾不盈把<lb/>
感物悠然有所思五斗折腰慚可去一尊遣興醉何辭<lb/>
衣冠不改仍如晉搖落風霜在義熙<lb/>
　　　和靖觀梅<lb/>
銀嶼蜿蜒一徑斜先生卜築隠烟霞高風自是天下士<lb/>
<pb n="KR4h0093_WYG_012-13b"/>
雅好何如雪裏花水影月香傳妙句山童野鶴伴生涯<lb/>
茂陵封禪無遺稿贏得清名百世誇<lb/>
　　　紙帳<lb/>
溪藤搗雪净無瑕素箔圍風絶可夸夢入清虚明月偃<lb/>
神遊廣漠白雲遮繭窩春煖浮銀色鮫室宵分散玉華<lb/>
野鶴一聲天巳曙老夫詩思繞梅花<lb/>
　　　挽普大夫<lb/>
英英正氣鍾河嶽赫赫高名照古今七道提綱徒赤手<lb/>
<pb n="KR4h0093_WYG_012-14a"/>
九泉飲恨只丹心臺空鳯去秋雲慘屋冷烏啼夜月沈<lb/>
珍重遺章猶絶筆令人一讀淚沾襟<lb/>
　　　題鎮南王納凉圖<lb/>
憶昔揚州全盛日内家輪奐見翬飛芙蓉仙館紅香凝<lb/>
楊栁歌臺紫翠圍雲母屏開秋澹澹水晶簾捲月暉暉<lb/>
十年一覺䋣華夢春草王孫怨不歸<lb/>
　　　春日遣懷和呉主韻二首<lb/>
閑愁日日不能禁謾賦停雲感寸心老去一貧何至此<lb/>
<pb n="KR4h0093_WYG_012-14b"/>
春來多病到如今門前花飛萬㸃急湖上水添三尺深<lb/>
却喜小樓當綠樹可人時復聽鶯音<lb/>
近聞海内戰塵消臯契羣賢巳事堯萬里江山隨地闊<lb/>
四郊花木放春饒求賢漢使頒明詔興學文翁有教條<lb/>
衰老自慚無寸用願歌擊壤答清朝<lb/>
　　　送趙士元兄弟還永嘉省親<lb/>
汝伯大參天下士而翁太守斗南人二難表表聯金玉<lb/>
三俊英英總鳯麟滄海月明懸珮潔赤城霞彩絢衣新<lb/>
<pb n="KR4h0093_WYG_012-15a"/>
時人應比河東薛早立勲名據要津<lb/>
　　　題墨菊<lb/>
東籬正色本來真子墨何如强寫神滿靣緇塵非舊日<lb/>
西風羞見白衣人<lb/>
　　　題紅梅<lb/>
昔醉西湖處士家酒痕吹上水邊花東風蛺蝶迷香夢<lb/>
一樹珊瑚月影斜<lb/>
　　　題定川陳仲章梅坡稿<lb/>
<pb n="KR4h0093_WYG_012-15b"/>
陳君梅屋近蛟門鮫客綃成毎見分從此胸中有機軸<lb/>
解將五色織春雲<lb/>
　　納新<hi>字易之南陽人</hi>
　　　賣鹽婦<lb/>
賣鹽婦百結青裙走風雨雨花灑鹽鹽作鹵背負空筐<lb/>
淚如縷三日破鐺無粟煑老姑饑寒更愁苦道傍行人<lb/>
因問之拭淚吞聲爲君語妾身家本住山東夫家名在<lb/>
兵籍中荷戈﨑嶇戍明越妾亦萬里來相從年來海上<lb/>
<pb n="KR4h0093_WYG_012-16a"/>
風塵起樓船百戰秋濤裏良人賈勇身先死白骨誰知<lb/>
沈海水前年大兒征饒州饒州未復軍尚留去年小兒<lb/>
攻髙郵可憐血作淮河流中原封裝音信絶官倉不開<lb/>
口粮缺空營木落烟火稀夜雨殘燈泣嗚咽東鄰西舍<lb/>
夫不歸今年嫁作商人妻繡羅裁衣春日低落花飛絮<lb/>
愁深閨妾心如水甘貧賤辛苦賣鹽終不怨得錢糴米<lb/>
供老姑泉下無慚見夫面君不見繡衣使者淛河東采<lb/>
詩正欲觀民風莫棄吾儂賣鹽婦歸朝先奏明光宫<lb/>
<pb n="KR4h0093_WYG_012-16b"/>
　　　仙居縣杜氏二真仙廟詩<lb/>
　東陽杜氏二女子早喪父母鬻餅市中厨人挑之二<lb/>
　子憤殺厨人走匿仙居之孟溪夜雨水漲皆溺死其<lb/>
　屍閣鉅木上蒼藤纒束儼若棺椁時隋大業間也唐<lb/>
　令令狐某取其遺骨塑像建廟溪上宋時古靈陳襄<lb/>
　禱雨屢應刻石祠下國朝至正壬寅東陽陳君元祥<lb/>
　以漸省員外督制兹邑水旱之禱顯有竒應明年君<lb/>
　督漕入京請諸中書令太常議封貞恵貞淑二真仙<lb/>
<pb n="KR4h0093_WYG_012-17a"/>
　元祥因徴賦詩廟壁云<lb/>
君不見潚湘江上斑斑竹雨灑踈林淚痕緑又不見金<lb/>
谿縣裏兩嬋姢身化白金金賤復至今九疑山下大江<lb/>
西窅窕祠堂依古木仙居更有杜貞娥千古清風凛相<lb/>
續貞娥鬻餅東陽市厨人相挑憤切齒提刀夜斷賊奴<lb/>
頭勇烈真同丈夫子脫身竄匿來孟溪木食澗飲幽岩<lb/>
棲煢煢娣妹自相保天寒愁聽哀猿啼夜雨奔流溢山<lb/>
趾月黑溪深黯無底嗚呼雙娥同溺死玉骨藤纒髙樹<lb/>
<pb n="KR4h0093_WYG_012-17b"/>
裏開元賢令銜餘哀築祠却傍蒼崕開悲風瀟瀟落山<lb/>
葉精靈日暮猶歸來陳侯自是古靈後來作仙居民父<lb/>
母銜香赤脚禱龍湫秋日甘霖起枯朽去年飛章徹九<lb/>
門紫綾裁詔褒貞魂鸞車孔蓋蔽白日髣髴來謝朝家<lb/>
恩男兒堂堂軀七尺忍詬含羞汙簡册何如貞惠貞淑<lb/>
兩真仙萬古千秋長廟食<lb/>
　　　錢塘留别喀爾丞相之㑹稽代祀<lb/>
聖主臨軒授寳匳詞臣將命祀東南胥江潮上迎官舫<lb/>
<pb n="KR4h0093_WYG_012-18a"/>
禹穴雲開擁使驂萬里兼程安敢後四方專對每多慚<lb/>
千官法仗遙相送始覺皇恩似海涵<lb/>
　　　使歸<lb/>
白頭萬里喜來歸小院深深過客稀睡起無題閒錦槖<lb/>
春來多病怯羅衣流鶯亂蹴殘紅溜乳燕争銜落絮飛<lb/>
莫道山房渾寂寞卧聽小女學鳴機<lb/>
　　陳植<hi>字中吉吉州永豐人江西進士魁</hi>
　　　題禰氏杏林卷後<lb/>
<pb n="KR4h0093_WYG_012-18b"/>
禰子洲前萬杏花一壺仙隠自成家抄書簷下分清露<lb/>
洗藥溪邉踏錦沙布素屢煩卿相揖劍芒猶拂斗牛斜<lb/>
曲江又廢明年㑹栽樹何由見倚霞<lb/>
　　劉玉汝<hi>字成玉廬陵人江西進士</hi>
　　　次友人感興<lb/>
常期冠冕治朝臣豈意天戈老此身耿耿泉阿埋地底<lb/>
盈盈牛女隔天津誰憐潦倒長爲客自惜娉婷不嫁人<lb/>
寓跡城闉聊自適琴床書几浄無塵<lb/>
<pb n="KR4h0093_WYG_012-19a"/>
　　　九江逢故人<lb/>
九江江水抱城廻洶湧波濤亦壯哉雨散淮濆隨地足<lb/>
雲移廬阜向天開曳裾鄒子長為客待詔公孫巳擢魁<lb/>
邂逅他鄉急呼酒樓頭今日早秋來<lb/>
　　劉倩玉<hi>字伯琛歐鄉人江西進士</hi>
　　　中秋對月<lb/>
十年對月干戈裏忍向尊前更浩歌光滿又逢新節序<lb/>
影微難驗舊山河霓裳猶記開元曲桂籍空懐進士科<lb/>
<pb n="KR4h0093_WYG_012-19b"/>
矯首廣寒宫闕近欲將消息問姮娥<lb/>
　　施子愽<lb/>
　　　咸陽懐古<lb/>
咸陽秋色草離離千古愁雲鎖翠㣲黄犬巳亡秦鹿失<lb/>
白蛇初斷漢龍飛烟消故國空流水樹老荒城自落暉<lb/>
應是驪山九泉下死魂猶望采芝歸<lb/>
　　濟雅穆爾坦<hi>字元徳回囘人浙東僉都元帥</hi>
　　　寄穆爾古蘇院判<lb/>
<pb n="KR4h0093_WYG_012-20a"/>
將軍辛苦事戎行麾下論兵總俊良沙漠蘇卿多感慨<lb/>
鑑湖賀老自清狂風塵滿眼青山舊天地無私白髪長<lb/>
萬里君親俱在念扁舟何日賦滄浪<lb/>
　　　遊定水寺寄杜堯臣<lb/>
水紋藤簟竹方床山閣重隂雨後涼新月梧桐秋未老<lb/>
孤燈機杼夜初長白魚入饌松醪熟紅稻供炊笋脯香<lb/>
雲樹芝泉隨處好一時清賞肯相忘<lb/>
　　阿爾沙<hi>字允中囘囘人翰林應奉</hi>
<pb n="KR4h0093_WYG_012-20b"/>
　　　題九靈山房圖<lb/>
夢裏鄉山十載違丹青咫尺是耶非墨池新水春還滿<lb/>
書閣晴雲晚更飛張翰見機先引去管寧避亂久無歸<lb/>
人生若解幽棲意處處丘園有蕨薇<lb/>
　　　題前餘姚州判官葉敬常海堤遺巻<lb/>
潮汐東來勢蹵天一堤横捍萬家全陵遷谷變人誰在<lb/>
海晏河清事獨賢曉日山川神禹跡秋風禾黍有虞田<lb/>
河渠他日書成績應並宣房與代傳<lb/>
<pb n="KR4h0093_WYG_012-21a"/>
　　鶴年<hi>西域人</hi>
　　　送定海許縣丞<lb/>
蛟門佐邑滿南去候庭闈雨露隨花綬雲霞避綵衣賢<lb/>
聲今巳著色養舊無違萬里滄溟月清秋作伴歸<lb/>
　　　贈李仙姑<lb/>
何年萼緑華來降地仙家花擁青鸞節香隨白鹿車清<lb/>
輝廻雪月𤣥想結雲霞不赴瑤池宴桃開幾度花<lb/>
　　　托太師<lb/>
<pb n="KR4h0093_WYG_012-21b"/>
淮海重聞斧鉞臨一時黎庻盡傾心雷霆聲播天威逺<lb/>
霖雨恩添帝澤深暗室有蠅汚白璧明廷無象鑄黄金<lb/>
風塵未息英雄死坐對江山慨古今<lb/>
　　　靳公子<lb/>
中朝公子多才俊瀟洒風塵獨靳侯白鴈久無天上信<lb/>
黑貂漸弊雪中裘虚堂簾影遲遲晝别館燈光淡淡秋<lb/>
到手深杯須劇飲醉鄉消得古今愁<lb/>
　　　寄胡敬文縣尹胡遂初真人<hi>時二公皆在京師</hi>
<pb n="KR4h0093_WYG_012-22a"/>
全楚英材集士林十年兵革盡消沉崑岡火後餘雙璧<lb/>
錦里書囘抵萬金鳬舄趍朝天闕近霓裳展曲月宫深<lb/>
誰知海上垂綸者去國長懸萬里心<lb/>
　　　寄昌國濟汝舟長老<hi>先兄太守嘗題詩方丈</hi>
西江禪伯住東溟境接蓬萊地有靈析木秋濤浮座白<lb/>
扶桑朝影拂簷青巳無鶴近雲間錫秖有龍聽月下經<lb/>
李白騎鯨天上去題詩誰復扣岩扃<lb/>
　　　逃禪室與蘇伊舉話舊有感<lb/>
<pb n="KR4h0093_WYG_012-22b"/>
不學揚雄事草𤣥且隨蘇晉暫逃禪無錐可卓香嚴地<lb/>
有柱難擎杞國天謾詫丹霞燒木佛誰憐清露泣銅仙<lb/>
茫茫東海皆魚鱉何處堪容魯仲連<lb/>
　　　贈李上水道士<hi>上水湖廣威順王門人</hi>
𤣥元孫子𤣥都客嘯傲三湘七澤間黄鶴白雲迷鄂渚<lb/>
青牛紫氣滿函關袖中寶劍雌雄合鼎内金丹大小還<lb/>
不見吹笙王子晉秋來㡬度候緱山<lb/>
　　　贈九靈先生<lb/>
<pb n="KR4h0093_WYG_012-23a"/>
挾海懐山謁紫宸擬將忠孝報君親忽從華表聞遼鶴<lb/>
却抱遺經泣魯麟䘮亂行藏心似鐵蹉跎勲業髩如銀<lb/>
萬言椽筆今無用閑向林泉紀逸民<lb/>
　　　瑞萱堂為孫原道兄弟賦<lb/>
手種叢萱孝感深陽和隨見破窮隂侵凌雪色雙花蕚<lb/>
報答春暉寸草心踈翠近分書帶碧嫩黄遥映夀觴金<lb/>
忘憂坐對髙堂晚更聽壎箎奏好音<lb/>
　　　夢得先妣墓<lb/>
<pb n="KR4h0093_WYG_012-23b"/>
　兵後還武昌陵谷變遷先妣封樹竟迷所在久尋不<lb/>
　見露禱大雪中忽感異夢翌日遂得其處賦詩以記<lb/>
　云<lb/>
窮冬風雪正交馳獨扣泉扃訪母慈極浦空江泥滑滑<lb/>
荒岡舊隴塚纍纍那知恍惚魂歸夜正是呼號淚盡時<lb/>
孝格皇天吾豈敢聊同烏鳥報恩私<lb/>
　　龍從雲<hi>字子髙號釣魚軒廬陵人</hi>
　　　明皇春宫按樂圖<lb/>
<pb n="KR4h0093_WYG_012-24a"/>
華清宫殿春沉沈宫門楊栁垂黄金玉環新度霓裳曲<lb/>
曲聲酣動君王心融融汗體生春困芙蓉露白桃花嫩<lb/>
可憐飛燕在昭陽李白文章有遺恨樹頭花煖鶯啼早<lb/>
滿院嬪妃總含笑門外千官進午朝三郎沈醉不知曉<lb/>
漁陽囘首飄胡塵花鈿委地徒霑巾嗚呼我今展圖似<lb/>
閱史有國有家當監此<lb/>
　　　明皇秋宫夜宴圖<lb/>
金莖滴露秋滿衣玉樓商葉吟參差六宫沉沈度清樂<lb/>
<pb n="KR4h0093_WYG_012-24b"/>
月在華清池上芙蓉枝虹橋錦步上龍尾十八宫娥舞<lb/>
相對玉環吹笛背銀燈百歡媚得君王醉君王醉卧倚<lb/>
龍屏羯鼓嗷嘈尚未停禄山含笑林甫喜但願君王醉<lb/>
不醒<lb/>
　　失名氏<lb/>
　　　凌波曲<lb/>
吳蠶八繭雙鴛綺繡縷團花金鳳尾昔時啼豔曉粧慵<lb/>
滿眼春嬌扶不起昔時解帶羅韈鬆玉尖㣲露生春紅<lb/>
<pb n="KR4h0093_WYG_012-25a"/>
翩翩白練輕舒巻笋籜初翻宫様軟三尺春雲入手輕<lb/>
一鈎新月凌波淺象床舞罷嬌無力鴈沙踏破㕘差跡<lb/>
金蓮窄小不堪行獨倚東風玉堦立<lb/>
　　　雪花曲<lb/>
苦篁獵獵吹北風黄河水流凝不通天孫手持白鸞尾<lb/>
笑埽琪花飛碧空崑山玉碎瓊樓裂老龍起舞驚明月<lb/>
夢覺遊魂不覺寒醉吟紙帳春雲熱東家嬌娘厭桃李<lb/>
學繡宫花瑣窓裏冷袖擎來欲細觀隔簾火氣催成水<lb/>
<pb n="KR4h0093_WYG_012-25b"/>
　　　鶴骨笛<lb/>
九臯聲斷楚天秋玉頂丹砂一夕休枯朽挽囘生死調<lb/>
凄清吹盡古今愁魂歸遼海身如寄曲破江城月滿樓<lb/>
惆悵主人三弄罷杳無消息到揚州<lb/>
　　　天燈<lb/>
髙掛長繩百尺餘直撐紅燄上天衢一包春髓蒸元氣<lb/>
九轉靈丹煉太虚綵鳳抱成吞日卵赤龍銜出照天珠<lb/>
髙髙不受飛蛾撲長使凡人仰面吁<lb/>
<pb n="KR4h0093_WYG_012-26a"/>
　　　車中女<lb/>
青青帷幄映彤車淺露新粧不自遮繡帶垂膺明綵鳯<lb/>
茜羅帕首䕶雲鴉青夷關外東風栁丞相園中上日花<lb/>
亦有㩦鞭年少者雕鞍並坐是誰家<lb/>
　　　美人紗帶<lb/>
滿眼春嬌倚綉床玉鈎新綰藕絲長鴛鴦機上舒晴雪<lb/>
翡翠簾前蹴曉霜拾翠不知羅韈潤踏花猶隔綉鞋香<lb/>
㡬囘暗憶吹簫侶背立東風詠鳯凰<lb/>
<pb n="KR4h0093_WYG_012-26b"/>
　　　仙壇<lb/>
碧壇纛影䕃龍蛇騎鶴歸來棗似𤓰仙語風前飄玉屑<lb/>
道衣天上剪雲霞寒潭六月猶無暑老木千年尚有花<lb/>
采藥青童來借問蒼烟起處是誰家<lb/>
　補遺<lb/>
　　陳益稷<lb/>
　　　萬嵗山侍宴<lb/>
碧漢鳴鸞隔世塵玉京開宴㑹星辰舞廻鰲背千山雪<lb/>
<pb n="KR4h0093_WYG_012-27a"/>
酒上龍顔萬國春物被仁風榮御苑水流聖澤溢天津<lb/>
越南羈旅陪賔列咫尺光瞻日月新<lb/>
　　程文海<lb/>
　　　葛推官平反<lb/>
大梁秋官仁且明刑者復續死者生昔無一兒慰目前<lb/>
璚枝玉樹今森然力田種苗苖或荒君家種徳子滿堂<lb/>
子孫<hi>闕</hi>　不可忘<lb/>
　　　劉單州棄官赴兄台州之䘮<lb/>
<pb n="KR4h0093_WYG_012-27b"/>
一手有急一手赴左不良行右須駐人心取舍有重輕<lb/>
所以劉侯如脫兎好官尚有兄則無死今不死孤不孤<lb/>
允思故人今始見我欲書之寄董狐<lb/>
　　　緝熙殿御題紫薇花扇面夀卿中丞十一月二<lb/>
　　　　十五日<lb/>
江南十里花茫茫紫薇盡對中書堂天工㑹得無窮意<lb/>
一枝宛轉留芬芳緝熙殿裏日月長對畵落筆蛟龍翔<lb/>
花前未覺風流逺扇底猶含雨露香烏府先生黄閣老<lb/>
<pb n="KR4h0093_WYG_012-28a"/>
髙敞新齋坐霜昊聊題此畵托千年從今永伴中書考<lb/>
　　　阿房宫<lb/>
智力有窮天不老泰帝山河迹如掃㕘差忽落畫圖間<lb/>
白髪朝臣驚欲倒咸陽初起阿房宫六籍巳焚兵已鎔<lb/>
渭水函關萬年固終南泰華五雲中複閣重樓欝相望<lb/>
翠户金鋪九天上上容萬人常有餘下建大旗知㡬丈<lb/>
霞騫霧翼天日迷山童野赭民睽睽窮奢極麗猶未愜<lb/>
謂海可梁天可梯蓬萊何處樓船逺上蔡東門歎黄犬<lb/>
<pb n="KR4h0093_WYG_012-28b"/>
六國樓臺春草長千門歌舞斜陽轉游觀未畢化埃塵<lb/>
宫樹凄涼野鹿馴至今世上丹青手留與千年作諫臣<lb/>
　　滕賔<lb/>
　　　贈弓秋蟾<lb/>
瓊花十里小樓紅醉吞牛斗眠長虹十年四海分萍蓬<lb/>
一笑邂逅滕王洪床頭囘首黄金空但覺耿耿盤心胸<lb/>
問蟾何不歸蟾宫自有老月留身中誰受一粒金丹紅<lb/>
學得紙上畫墨龍白晝呼吸風雲從頃刻霧暗天濛濛<lb/>
<pb n="KR4h0093_WYG_012-29a"/>
妙處巧奪造化工不復知有陳所翁君不見金陵壁上<lb/>
不㸃瞳㸃瞳霹靂驚江東我欲煩君具毫楮畫一小龍<lb/>
囘顧母普令天下生孝心不向江湖常驗雨<lb/>
　　虞集<lb/>
　　　三鳳行贈海東之下第南歸<lb/>
海東之兄弟三人如鳳凰胸臆羽翮皆文章九年三入<lb/>
天門翔伯冲天季驚人一日四海皆知名東之之文五<lb/>
色雲見者眩晃生眵昬三進三巳之子若耳不聞二人<lb/>
<pb n="KR4h0093_WYG_012-29b"/>
得之喜未足云東之不慍乃可尊束書江上歸見親君<lb/>
子之樂樂最真君不見匡廬之山崷崪而嵯峨左界乎<lb/>
豫章諸川㑹為蠡鄱其隂千源洗河導岷經潜沱山氣<lb/>
束欝不得去上衝為紫葢直與天相摩為雲覆八極為<lb/>
雨漲九河海東之子能觀山以成徳其進葢未易量也<lb/>
偶爾小詘奈爾何<lb/>
　　　龍卵<lb/>
入眼圎如頷下珠也知靈物化生殊淋漓猶帶元氣濕<lb/>
<pb n="KR4h0093_WYG_012-30a"/>
混沌終含太極初雨施雲行待時至海涵春育有神扶<lb/>
明當一躍天池去滂沛恩波及涸魚<lb/>
　　　琉璃觀音<lb/>
化身千百億無窮却入琉璃世界中金色光中觀自在<lb/>
玉毫影裏現圎通一塵不染慈悲像萬刼難逃幻化工<lb/>
要識本來真面目除非打破大虚空<lb/>
　　　滕王閣二首<lb/>
城頭髙閣挿蒼茫百尺闌干背夕陽秋雨魚龍非故物<lb/>
<pb n="KR4h0093_WYG_012-30b"/>
春風蛺蝶是何王帆檣隠隠來彭蠡車葢童童擁豫章<lb/>
燈火夜歸湖上路隔籬呼酒說干將<lb/>
髙閣城頭户牖開江間照見碧崔嵬文章誰繼三王後<lb/>
雲氣常隨五老來畫角數聲南斗落白鹽萬斛北風廻<lb/>
潭心應有蛟龍窟怪得詩成急雨催<lb/>
　<lb/>
　<lb/>
　元音巻十二<lb/>
</p>
<p>
</p>
  </div></body>
</text>\m</TEI>
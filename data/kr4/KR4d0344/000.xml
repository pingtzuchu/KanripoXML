<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪牕集</head>
    <p>
<pb n="KR4d0344_WYG_000-1a"/>
欽定四庫全書　　　　　集部四<lb/>
　雪牕集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按雪牕集二巻附錄一卷宋孫夢觀<lb/>
　　　　撰夢觀字守叔號雪牕慈溪人寶慶二年進<lb/>
　　　　士官至吏部侍郎後求外補以集英殿修撰<lb/>
　　　　知建寧府事蹟具宋史本傳是編乃明嘉靖<lb/>
　　　　間其裔孫應奎所校刋有劉校後序云集凡<lb/>
<pb n="KR4d0344_WYG_000-1b"/>
　　　　二巻曰奏議曰故事其誌贊誄文為附錄一<lb/>
　　　　巻故事者徵引古書于前而附列議論于後<lb/>
　　　　更番進御因事納規同時李曽伯集亦嘗載<lb/>
　　　　之蓋當時體制如是也其奏議自嘉熙庚子<lb/>
　　　　以迄寶祐丙辰正宋政極壞之時所言皆切<lb/>
　　　　直激昻洞達時務如謂理宗能容直言而不<lb/>
　　　　能用又謂士大夫有寛厚之虛名非國之福<lb/>
　　　　尤切中宋末之弊視當時迂腐儒生髙談三<lb/>
<pb n="KR4d0344_WYG_000-2a"/>
　　　　代衣冠而拯焚溺者固不可同日而語矣乾<lb/>
　　　　隆四十四年五月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總校官<hi>臣</hi>陸費　墀<lb/>
<pb n="KR4d0344_WYG_000-3a"/>
雪窓集本傳　　　　　　　　　明危素撰<lb/>
孫夢觀字守叔慶元府慈溪人寳慶二年進士調桂陽<lb/>
軍教授淛西提舉司幹辦公事差主管吏部架閣文字<lb/>
為武學諭輪對言人主聽言不容有所憚尤不容有所<lb/>
玩憚則有言而不能容玩則雖容其言而不能用力請<lb/>
外添差通判嚴州主管崇道觀召為武學博士太常寺<lb/>
丞兼諸王宫大小學教授大宗正丞兼屯田郎官將作<lb/>
少監知嘉興府仍舊班兼右司郎官將作監輪對極言<lb/>
<pb n="KR4d0344_WYG_000-3b"/>
風憲之地未聞有十疏而攻一竦者封駁之司未聞有<lb/>
三舍人不肯草制者道揆不明法守滋亂天下之權將<lb/>
有所寄而倒持之患作當路者滋不悦出知泉州兼提<lb/>
舉市舶改知寧國府蠲逋減賦無筭泛入者盡籍於公<lb/>
帑户部遣官督賦急若星火闔郡皇駭莫知為計夢觀<lb/>
曰吾寧委官以去毋寧病民以留力匄祠且將以府印<lb/>
牒所遣官所遣官聞之夜過他日夣觀去寧國人言之<lb/>
為之流涕丞相董槐召還帝問江東亷吏槐首以夢觀<lb/>
<pb n="KR4d0344_WYG_000-4a"/>
對帝悦乃遷司農少卿兼資善堂贊讀輪對謂今内外<lb/>
之臣恃陛下以各遂其私而陛下獨一無可恃可為寒<lb/>
心次論郡國當為斯民計朝廷當為郡國計乞命大臣<lb/>
應自前主計之臣奪州縣之利而歸版曹者復歸所屬<lb/>
庶幾郡國䝉一分之寛則斯民亦受一分之賜帝善其<lb/>
言遷太府卿宗正少卿兼給事中兼權舍人起居郎八<lb/>
上章辭免以監察御史呉燧論罷直龍圖閣予祠授祕<lb/>
閣修撰江淮等路提㸃鑄錢公事甫至官即復召為起<lb/>
<pb n="KR4d0344_WYG_000-4b"/>
居郎兼右侍郎給事中兼賛讀兼國子祭酒權吏部<lb/>
侍郎奏事抗論益切以寵賂彰仁賢逝貨財偏聚為言<lb/>
且謂未易相之前弊政固不少既易相之後弊政亦自<lb/>
若在廷之士皆危之夣觀曰吾以一布衣䝉上恩至此<lb/>
雖捐軀無以報利鈍非所計也力求補外以集英殿修<lb/>
撰知建寧府蠲租税省刑罰郡人徐清叟蔡抗以為有<lb/>
古循吏風民有夣從者甚都迎祠山神出視之則夢觀<lb/>
也俄而夣觀得疾口授遺表不忘規諫遂卒帝悼惜乆<lb/>
<pb n="KR4d0344_WYG_000-5a"/>
之賻銀帛三百夣觀退然若不勝衣然義所當為奮徃<lb/>
直前其居敗屋數間布衣蔬食而重名節云<lb/>
論曰陸持之學足以承其家而不幸蚤喪徐鹿卿論議<lb/>
眀達克施有政趙逢龍之清操汝騰之不撓孫夣觀之<lb/>
平直洪天錫黄師雍徐元杰李伯玉皆悉心直言不避<lb/>
權勢孫子秀政績著見皆當時之傑出云<lb/>
</p>
<p>
</p>
  </div>
</body>
</text>
</TEI>
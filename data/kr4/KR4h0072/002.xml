<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0072_SBCK_002-1a"/>
谷音下<lb/>
　建安詹本道生<hi>三首</hi>
　　　本温言正行丞相江萬里薦為郎先致書本夲<lb/>
　　　方坐門前石上釣使者至問本居本曰前即持<lb/>
　　　竿渡溪去不知所終<lb/>
　　　　春日携客㳺武夷<lb/>
山脚徤枝梧百里挿蒼峭𥻘𥻘石可把曙色坐逺釣風<lb/>
水真笙竽歴落太古調衣冠帯莽蒼山鬼驚二妙雲月<lb/>
正忘年花鳥更索笑迴船翠凌亂吾道付長嘯<lb/>
　　　　閑中<lb/>
萬事問不知山中一樽酒掃石坐松風緑隂滿中䄂<lb/>
<pb n="KR4h0072_SBCK_002-1b"/>
　　　　宿天台<lb/>
風泉隔西屋獨夜寒白生開窓失山色白雲壓前楹累<lb/>
盡得潇洒去住俱不驚鼻息答僧鐘霜露入殘更<lb/>
　　四明皇甫明子東生<hi>三首</hi>
　　　明子性豪宕乗小舟挂布帆載琴尊書籍釣具<lb/>
　　　徃来江湖至元丙子發狂痛哭蹈海<lb/>
　　　　水國<lb/>
水國凄凉住秋宵爛熳眠歸雲猶帯雨墮月忽明船社<lb/>
稷資長筭髭鬚近暮年亂離栖不定百口托浮田<lb/>
　　　　海口<lb/>
窮島迷孤青颶風盪頑寒不知是海口萬里空波瀾蛟<lb/>
<pb n="KR4h0072_SBCK_002-2a"/>
龍恃幽沉怒氣雄屈蟠峥嶸抉秋隂挂蓆潮如山熒惑<lb/>
表南紀天去何時還雲旗光惨澹腰下青琅玕誰能居<lb/>
甬東一死諒非難嗚呼朝宗意㑹見桑土乾<lb/>
　　　　京口行<lb/>
京口兵可用酒可飲一語参差族成血忠賊相持各凛<lb/>
凛豈知好醜隔形骸父為孔鵉子為鴆人衆天定理則<lb/>
那遺臭流芳且高枕<lb/>
　　長沙丁開復見<hi>四首</hi>
　　　開負氣敢言安撫向士璧𬒳問開獨詣闕上䟽<lb/>
　　　具陳士璧功大軍府小費不宜推䆒書奏羈𬋩<lb/>
　　　揚州歲餘卒<lb/>
<pb n="KR4h0072_SBCK_002-2b"/>
　　　　可惜<lb/>
日者今何及天乎有不平功高人共嫉事定我當烹父<lb/>
老俱嗚咽天王夲聖明不愁惟黨祸携淚向孤城<lb/>
　　　　漂泊岳陽遇張中行因汎舟洞庭晚宿君山<lb/>
　　　　聮句<lb/>
元氣無根株<hi>丁</hi>地脉有㫁絶<hi>張</hi>日月互吞吐<hi>丁</hi>雲霧自<lb/>
生滅<hi>張</hi>楚妃結幽想<hi>丁</hi>巴客答青咉<hi>張</hi>寕知蒼莽中不<lb/>
假巨鼇力勢閲南紀浮<hi>丁</hi>思隨西風發形影寄孤舟<hi>張</hi>
吾道成鴃舌笑談正凌傲<hi>丁</hi>俯仰不偪側毎與景物㑹<lb/>
<hi>張</hi>未省歡娛畢疊翆晚愔愔<hi>丁</hi>墮黄秋的的魚龍負屭<lb/>
贔<hi>張</hi>獨鳥去不息曠原抱眇周抱<hi>丁</hi>異境超慌惚俓度<lb/>
<pb n="KR4h0072_SBCK_002-3a"/>
萬頃空<hi>張</hi>忽得一拳碧稍稍雞犬近<hi>丁</hi>依依鐘梵夕推<lb/>
門月微墮<hi>張</hi>煮茗𥘉香歇衣裳識霜信<hi>丁</hi>瓶鉢了禅悦<lb/>
事定心源清<hi>張</hi>夢回斗柄植周游興欲盡<hi>丁</hi>長徃計未<lb/>
决出門更回首<hi>張</hi>沙水盪虚白美哉神禹功<hi>丁</hi>已矣三<lb/>
苗國山川長不朽<hi>張</hi>愚知俱可惜神交正冥冥<hi>丁</hi>指點<lb/>
空歴歴慎勿語俗人<hi>張</hi>桃源恐相失<hi>丁</hi>
　　　　建業<lb/>
誰遣凄凉滿眼中蘋花渺渺又秋風龍蹲虎踞江山大<lb/>
馬去牛來社稷空縦有千人惟諾諾本無百歲更匆匆<lb/>
乹坤顛倒孤舟在聊復殘生伴釣翁<lb/>
　　　　揚州歲暮<lb/>
<pb n="KR4h0072_SBCK_002-3b"/>
萬國春囬日層城晚眺餘江聲隔呉楚原色到邳徐大<lb/>
閲軍容壮狂歌客禮踈百年寒荻裡風雨憶吾廬<lb/>
　　括蒼鮑輗以行<hi>七首</hi>
　　　輗嗜酒授簡萬言教授得錢悉送酒家遇客盡<lb/>
　　　飲乃去晚益傲誕衲衣髽結游青城不返<lb/>
　　　　㐮陽行<lb/>
今日何日天氣柔東城騎馬花綢繆為君停馬一呼酒<lb/>
花前倒披紫綺裘玉脂汎濫魚鳥飫歌舞倦矣蛾眉愁<lb/>
千金萬夀好賔主今我不樂歲如流豈比世上狂馳子<lb/>
一語不合行掉頭嗚呼天倫古所定非有大故寕相尤<lb/>
　　　　天馬<lb/>
<pb n="KR4h0072_SBCK_002-4a"/>
天馬抱竒相緊骨瞳方明出入百萬中有如一鳥䡖宇<lb/>
宙莽超踏風雲惨經营獨倚雄傑態蕭蕭随北征朝飲<lb/>
南海頭夕秣乃幽并失主坐黯淡别群奮長鳴豈無䡖<lb/>
俠児金羈懸朱纓但感束帛義不忍負死生低頭為君<lb/>
老喑喑萬里情<lb/>
　　　　重到錢唐<lb/>
生死㕠飛正可憐若為白髪上征船未應分手江南去<lb/>
更有春光七十年<lb/>
無頼山光疊疊清玉魚金盌早飄零冷思禹穴真竒事<lb/>
千古衣冠托杳冥<lb/>
萬家歌舞送浮生曽有㳙埃答太平猿鶴沙䖝天始定<lb/>
<pb n="KR4h0072_SBCK_002-4b"/>
不須辛苦怨南征<lb/>
聞道深春雪打圍誰憐身上藕絲衣莫憂白璧成塵土<lb/>
觧逐南風萬里歸<lb/>
惟有寒潮不世情朝朝暮暮過空城百年車馬閶門外<lb/>
獨獨春風草又生<lb/>
　　京口崔璆子玉<hi>三首</hi>
　　　璆美風儀善談論晚病狂携大瓢貯酒行市拍<lb/>
　　　掌歌笑未死十日自表石題曰酔郷伯崔璆之<lb/>
　　　墓<lb/>
　　　　携戣鉞汎江<lb/>
酒星落京口化為崔子玉孤舟載壺觴水花紅映肉小<lb/>
<pb n="KR4h0072_SBCK_002-5a"/>
兒唱銅斗大兒倒<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>醁一咲不知年浩蕩天地屋慎勿<lb/>
臨竇呼人生随轉燭嗣宗禮法仇鍾㑹𬒳殺戮<lb/>
　　　　咄咄<lb/>
咄咄復咄咄小児成老翁么微各形色追琢元化工不<lb/>
知春風去又見千緑叢主人美客懐載酒行溪東一歩<lb/>
一廻首十歩樽已空靈均與太白醒醉同所終願見化<lb/>
蠛蠓生死托壺中<lb/>
　　　　今日一何好<lb/>
今日一何好花下醉狼藉醉中有竒事夢見生八翼浩<lb/>
蕩排虗空靈君好顔色朱衣持大篆授我醉卿伯頓首<lb/>
玉墀下臣璆才蟣蝨封此抑何功請陳愚頑臆臣家京<lb/>
<pb n="KR4h0072_SBCK_002-5b"/>
口東門前大江碧臣願駕長風吹作酒萬石萬象各千<lb/>
鍾拍拍大庭國推枕在山中𥿄衾霜暁月<lb/>
　　姑熟魚潛徳昭<hi>五首</hi>
　　　潛敦重和易推分澹泊不忤扵物所居環堵掃<lb/>
　　　地㷊香弹琴讀書飬鵝鴨百頭以給食終八十<lb/>
　　　餘<lb/>
　　　　楊白花<lb/>
楊白花誰教度簾幙揺蕩春風能㡬何不比無情自漂<lb/>
泊人生祗合作支離長秋鵶啼江水落<lb/>
　　　　古意<lb/>
青青陵上柏落落劲不摧人生百年内朝夕変所懐斗<lb/>
<pb n="KR4h0072_SBCK_002-6a"/>
酒命同好萬里不顧回聞有昌國君談笑黄金臺柔言<lb/>
更長跪信是富貴媒但恐氣習移古今不同才寄言去<lb/>
國者歲晚有餘哀<lb/>
權衡豈公平天駟但伏櫪東井不捄渇倉庫何時實元<lb/>
工肻假借名噐甚可惜如何萬萬古不行督責術<lb/>
　　　　送鄭秘書南歸<lb/>
垂老乃如此<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>髙俱惘然空能正㡬字好去作千年童<lb/>
子歌鴝鵒幽人拜杜䳌江南獨爛熳春去得誰憐<lb/>
　　　　聞歌<lb/>
流雲行水出名姝酒盡花前㕠玉壺此曲江南都忘却<lb/>
春風轉調小單于<lb/>
<pb n="KR4h0072_SBCK_002-6b"/>
　　瑞陽柯芝士先<hi>三首</hi>
　　　芝早通五經善詞賦又詣行在所見章秘書求<lb/>
　　　讀書省中益通諸家敎授生徒著書百餘卷子<lb/>
　　　茂謙<lb/>
　　　　餘髮<lb/>
餘髮蕭蕭白垂領十年一拙門庭冷来頻沙鳥頗相識<lb/>
𧺫晚憐鷄已三請形骸拄樹豈復好心緒如蓬不能整<lb/>
平生㡬緉空馺<graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>老去一杯先酩酊俗言祗虞方鑿迕<lb/>
人事但惬幽居屏聖賢未必盡芻狗天地何堪共鼃黽<lb/>
若為苴履曾足芥幸不柳衫真欲癭一聲樵響何處来<lb/>
獨立看雲發深省<lb/>
<pb n="KR4h0072_SBCK_002-7a"/>
　　　　耳耳<lb/>
耳耳非佳語陸陸難為顔我生胡不淑多戚長鮮歡揺<lb/>
落復已綠春風滿清干最靈起予興欲言骨肉酸園桒<lb/>
摧為薪桃李亦半殘翹嶤企晴燠九室十更寒飛錢如<lb/>
美色乃入貴者闌丘閭有糓賣窮櫩朝無饘不售信蹙<lb/>
隱徒手良抱歎宛轉愒餘息溝壑分寸間吾軰正不免<lb/>
遑暇卹彼<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>
　　　　横江<lb/>
横江一片碧携隺上漁船收綸不成下却抱釣竿眠<lb/>
　　　茂謙退子<hi>二首</hi>
　　　　江行早發<lb/>
<pb n="KR4h0072_SBCK_002-7b"/>
陶鐺煮孤影寒燈沸青花氷開数江樹月落失人家<lb/>
　　　　魯港<lb/>
十年回首付霑襟㫁甲沉沙齒齒深可惜使船如使馬<lb/>
不聞聲鼓但聲金人歌鬼哭都堪史木落江空正獨吟<lb/>
遺老蕭條漸無語酒旗颭颭出蘆林<lb/>
　　廬陵卲定中立<hi>二首</hi>
　　　定温粹博雅通周易春秋宅邊植梅竹蘭桂蓮<lb/>
　　　菊各十餘夲深衣大帯婆娑其間自稱六薌老<lb/>
　　　人<lb/>
　　　　山中<lb/>
白日㸔雲坐清秋對雨眠眉頭無一事筆下有千年<lb/>
<pb n="KR4h0072_SBCK_002-8a"/>
　　　　漁家<lb/>
漁家臨水住春盡無花開年年謝流水流得好花来<lb/>
　　豫章㷱與龢天楽<hi>二首</hi>
　　　與龢性介澹無妻不食肉通經史百事之書布<lb/>
　　　衣艸屨遨逰名山尤嗜弹琴草書<lb/>
　　　　唐玄宗鐵像<lb/>
巍冠攅疊碧雲花坐閱山中幾歲華莫把金丹䡖點化<lb/>
正愁生死困安家<lb/>
　　　　木平飼龍亭次韻方巨山<lb/>
耳見何如得眼聞山根磅礴極𥘉分浮漚𧺫㓕自潭影<lb/>
大地晴隂空嶺雲何䖏老人來聼講他年少府有移文<lb/>
<pb n="KR4h0072_SBCK_002-8b"/>
由來清調須吾軰幸不山王愧五君<lb/>
　　宜春宴乂明粲<hi>二首</hi>
　　　乂明風度秀整主趙崇澭後澭逮繫乂明自請<lb/>
　　　詣獄俱以疾終<lb/>
　　　　訪呉<lb/>
平生一語不肯吐浩然披髪行西休美人十日跨驢岀<lb/>
黄葉堆門雲雪深<lb/>
　　　　夢中<lb/>
春樹年年少寒雲浦浦連片㠶高浪𧺫斗酒夕陽偏沙<lb/>
市懐司馬州城哭老邉太平冠盖盡尔敢望諸賢<lb/>
　　大庾孫璉器之<hi>二首</hi>
<pb n="KR4h0072_SBCK_002-9a"/>
　　　璉家貧益嗜書不應選舉躬耕織屨以食終百<lb/>
　　歲<lb/>
　　　　述懐<lb/>
少也不諧俗老去益美間百草生已緑春雨滿南山朝<lb/>
朝荷鋤去既夕驅牛還生長苑簷下貧賤甚獨安但願<lb/>
桒麻長優㳺足歲年<lb/>
坐倦秋樹根攝衣歩前丘横河淡如練破月西南流獨<lb/>
持一尊酒悠然發清謳俯仰無不足吾生焉所求<lb/>
　臨江楊應發㓜平<hi>二首</hi>
　　　應發寛厚長者有徳行言辭七試國子不第退<lb/>
　　　就耕牧老于南塘孫雯<lb/>
<pb n="KR4h0072_SBCK_002-9b"/>
　　　　水宿<lb/>
水宿逄今雨春歸及故園聖朝臣已老徃事客何言乞<lb/>
米分隣里看書到子孫蒼茫不可㑹一笑了清樽<lb/>
　　　　寄趙梅州<lb/>
江城鴈呌天如水寒色蒼蒼草木死哀歌未㫁月東出<lb/>
有才無命可流涕今我不楽思梅州束帯深衣百僚底天<lb/>
下規矩見卓絶龍章麟角諸公子白頭持莭得蛮府歸<lb/>
來閉門呼不𧺫惆悵平生狗馬病風后力牧長已矣為<lb/>
公問酒日日酤熏天富貴憂患始<lb/>
　　　雯天章<hi>五首</hi>
　　　　迢遥空同山<lb/>
<pb n="KR4h0072_SBCK_002-10a"/>
迢迢空同山乃在西極巔玉泉䕃靈芝上有千歲仙安<lb/>
得凌風翼相從白雲間神仙本冥漠天運仍推遷不如<lb/>
酌我酒或得成自然田父要我語飲者亦非賢願君長<lb/>
獨醒加餐足高年<lb/>
　　　　宋武帝廟<lb/>
溪聲答松風巨石出老拳古樹不知名岌岌蛟龍纏夕<lb/>
隂互出沒秋華帯芳鮮葱葱帝王氣棟宇垂千年虎賁<lb/>
秉霜㦸慘澹生雲煙宫人翠龍駕手持玉連蜷昌明坐<lb/>
慌惚精神靁在天大呼司雍間旬月無秦燕昔為萬大<lb/>
特今受衆目憐石馬亦埋沒歲時草芊芊小臣異代士<lb/>
見之淚迸泉齊人思爽鳩蜀人哀杜鵑江東舊正朔禮<lb/>
<pb n="KR4h0072_SBCK_002-10b"/>
奉敢不䖍但碩君王心不忘載荻船下山又再拜白日<lb/>
當空懸<lb/>
　　　　宿峽市<lb/>
人煙正揺落楼笛頗清圓老樹依山驛東風上峡船江<lb/>
湖萬里外燈火十年前世路能令老吾生且醉眠<lb/>
　　　　北客<lb/>
北客相催發一日舉千帆遥憐庾開府歲晚望江南<lb/>
　　　　早春<lb/>
不知何䖏碧雲郷冉冉平生可㫁膓恠底乾坤惟理在<lb/>
老來歲月更心長城頭急鼓千家夢江上殘梅一水香<lb/>
自作醉候開醉國笑人奔走為誰狂<lb/>
<pb n="KR4h0072_SBCK_002-11a"/>
　　旴江曽童子澈<hi>一首</hi>
　　　鮑輗過旴江遇一童子睂目踈朗語必援古今<lb/>
　　　驚問逆旅主人子也明年載訪之死矣得其詩<lb/>
　　　一首于其同舎生<lb/>
　　　　九齡行<lb/>
我生九齡氣食牛喑嗚頓挫無匹儔白雲無根𧺫天末<lb/>
一身萬事同悠悠低頭拱手事先覺談笑未了成仇讎<lb/>
一譽不足勝百毁言語起滅如浮漚聖賢可與知者道<lb/>
麟鳯豈在山中遊蘧然夢覺大槐國江花昨夜生凉秋<lb/>
　　無名氏<lb/>
　　　番陽布衣<lb/>
<pb n="KR4h0072_SBCK_002-11b"/>
　　　有書中山驛云回首萬里歲晚何言云云<lb/>
　　　　番陽布衣題<lb/>
回頭四十五年非無賴秋光滿客衣可惜呉中<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜好<lb/>
陸機張翰不同歸<lb/>
　　瀟湘漁父<hi>一首</hi>
　　　崔璆晚泊湘江淡烟微月有客歌而過之追問<lb/>
　　　居與名置其釣竿長嘯而去<lb/>
高枕形骸外空江何限情落葉不成調半夜𧺫秋聲<lb/>
　　古碑文<hi>一首</hi>
　　　掲大中云或漁于潭得片石字十数行率磨沒<lb/>
　　　僅識得二十八字意幽人憤士之作不合于時<lb/>
<pb n="KR4h0072_SBCK_002-12a"/>
　　　故沉之以俟知者<lb/>
乾淳老人氣岳岳破冠穿履行帯索撑腸拄肚書萬卷<lb/>
臨風欲言牙齒落<lb/>
　　閩清野人<hi>一首</hi>
　　　僧恵了行閩清谷中三日到一空舎稍憇有一<lb/>
　　　人荷鋤來便向壁<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>睡僧既尋路還它日再徃<lb/>
　　　已㷊其舎惟斫樹白而書云<lb/>
偶與雲水㑹不與雲水同雲㪚水流去杳然天地空<lb/>
　　羅浮狂客<lb/>
　　　趙孟柔云柔録事惠州聞羅浮道士言咸淳中<lb/>
　　　客有戴烏㡌着靴徃來山中見人輙大笑反走<lb/>
<pb n="KR4h0072_SBCK_002-12b"/>
　　　三年不言姓名它日醉歸忽取煤書壁上云云<lb/>
　　　長揖度海去<lb/>
雲意不知滄海春光欲上翠微人間一墮千刼猶爱梅<lb/>
花未歸<lb/>
谷音下<hi>終</hi>
</p>
<p>
</p>
  </div>
</body>
</text>
</TEI>
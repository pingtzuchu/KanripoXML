<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十一</head> <lb/>
    <p>
<pb n="KR4e0106_WYG_021-1a"/>
欽定四庫全書<lb/>
　倪文僖集巻二十一<lb/>
　　　　　　　　　　　　　明　倪謙　撰<lb/>
　序<lb/>
　　順天府鄉試錄後序<lb/>
國家立賢無方廣延英乂於開科取士不惟簡拔於學<lb/>
校凡貴游民秀兵校史胥皆得抱藝來試誠欲盡天下<lb/>
之才慮有遺珠之惜也士生斯世抑何幸與天順已夘<lb/>
<pb n="KR4e0106_WYG_021-1b"/>
秋適當大比太學及畿内士就試者幾三千人盛矣哉<lb/>
順天府以考試官上請皇上以命臣定之臣謙因頓首<lb/>
受命恭詣試院悉心簡閲以承休徳得文之合矩度者<lb/>
一百三十五人遵定額也鄉試錄成故事宜為後序臣<lb/>
惟人君之馭天下未有舎賢而能治者粤昔賢才之盛<lb/>
稱稷契繇益周召畢榮其謨訓功烈亘古鮮及者由有<lb/>
堯舜文武之君作之於上也我國家自太宗文皇帝建<lb/>
都於斯氣運隆昌克生多士列聖相承甄陶教養蓋已<lb/>
<pb n="KR4e0106_WYG_021-2a"/>
有年故自永樂開科以來所得之士出學校而登天府<lb/>
者豈惟一時扶景運翊鴻猷佐成太平之業迄今允頼<lb/>
其用焉則今日所得者又有以匡賛億萬年之祚於無<lb/>
疆也匪作之有道其何以致是哉然考試惟取其文所<lb/>
藴由之以得何則文者徳之華也如山焉上有丹砂者<lb/>
下有金上有陵石者下有錫如水焉圓折者有珠方折<lb/>
者有玉孰謂觀於外之文不足以知其中之抱負乎故<lb/>
䇿名是錄者皆抱負之卓然者也肆惟皇上崇儒右文聘<lb/>
<pb n="KR4e0106_WYG_021-2b"/>
召遺逸躬親萬幾懋圖治理聖徳之隆超軼堯舜文武<lb/>
矣凡在四海之逺尚皆作於聖化矧京輔之近者哉譬<lb/>
則日之升暘谷先被其光江之流峨岷先霑其潤則人<lb/>
才獨盛於斯宜矣諸君子由賢科以升幸遇大有為之<lb/>
主行將角春官對大廷釋褐登朝可不勇於自勵乎先<lb/>
儒謂豪傑之士由科目以進所謂豪傑固不以一得而<lb/>
自足也天之賦於我者大矣充之盡其道養之得其義<lb/>
足以運隂陽而順四時輔天地而遂萬物道濟天下而<lb/>
<pb n="KR4e0106_WYG_021-3a"/>
不以為徳澤被後世而不以為能寵辱臨之而不驚利<lb/>
害迫之而不變若是者豈徒然哉由其不安於小成不<lb/>
誘於近利故能就大器而立逺功也夫然後可謂豪傑<lb/>
之士矣可以與稷契繇益周召畢榮並驅而爭先矣使<lb/>
得魚兔而忘蹄筌以是自足而不知所以自重人將誚<lb/>
之曰古今人不相及者若是是豈不孤皇上求賢之盛<lb/>
心也耶願與諸君子共勉之<lb/>
　　潞河讌别詩序<lb/>
<pb n="KR4e0106_WYG_021-3b"/>
皇上復辟改元之初以太常少卿陳贄先生久典眀禋<lb/>
祗慎共職賜誥命以寵榮之追贈其考吏曹郎中公如<lb/>
其官先生尋以年逾六袠上疏乞身上謂其精力尚强<lb/>
勉留視事越眀年重憫其老詔始許其歸適其子給事<lb/>
中世用奉命使海外國因得侍行朝之縉紳莫不咨嗟<lb/>
歎慕以為朝廷得優老之道先生遂退休之志而給事<lb/>
遇偕行之榮於是相率載酒殽設供張讌饑潞河之湄<lb/>
又各著為聲詩以頌其美酒既行有議者曰先生年未<lb/>
<pb n="KR4e0106_WYG_021-4a"/>
七十學問老成居容臺清華之地逺政府繁劇之勞豈<lb/>
容去乎或曰先生素安恬逸遺外聲利與其峩冠鳴玉<lb/>
之檢束孰若杖藜製芰之逍遙也與其驅馳埃壒之間<lb/>
孰若嘯傲烟月之表也此其去也余曰不然君子幼而<lb/>
學壯而仕老而休皆順夫自然之理而已是以七十致<lb/>
仕載於禮著於令古今所同在上者不强以事以盡為<lb/>
君之仁在下者不貪其位以盡為臣之義君臣交致其<lb/>
道進退各得其宜斯為美也議者之言豈知先生者哉<lb/>
<pb n="KR4e0106_WYG_021-4b"/>
且君子全名為難全節尤難常情孰不思有立於壯盛<lb/>
之時鮮有不少變於晚暮之日若先生者早以眀經薦<lb/>
授杭郡文學造就有方為藩臬重臣所器待請總脩浙<lb/>
省宣廟實錄秩滿來朝選入翰林為待詔日直内禁進<lb/>
典籍再進五經博士文章著述傳播四方用薦出㕘廣<lb/>
藩當海冦繹騷盡心拊綏民多感化未幾入居奉常㕘<lb/>
總禮樂著寅清之譽敭厯中外始終無疵可謂能全名<lb/>
矣茲又知止足之戒不待年至奉身引退可謂能全節<lb/>
<pb n="KR4e0106_WYG_021-5a"/>
矣名節兩全不易所守賢於人也不亦逺乎則先生<lb/>
茲去不特可為縉紳之楷式而鄉邦賢士大夫歆其風<lb/>
槩子弟接其儀刑抑又足以敦化而善俗矣其為世教<lb/>
之益不既多乎詩既成題曰潞河讌别咸欲余言以弁<lb/>
簡端遂不揣而為之叙先生字維成餘姚人别號䝉軒<lb/>
云<lb/>
　　贈于永亨南還序<lb/>
錢塘有惇本厚倫之士曰于君永亨乃前少保兵部尚<lb/>
<pb n="KR4e0106_WYG_021-5b"/>
書公之子也嘗與其弟故府軍戶侯景瞻同謫戍塞垣<lb/>
永亨遇宥南還而景瞻獨留馬營永亨不勝白晝㸔雲<lb/>
之思兩度居庸來視之天順已夘收其先人遺骸歸𦵏<lb/>
西湖之堧既襄事復念其弟不置北走數千里度闗直<lb/>
抵上谷與胥晤於宣城寓館友愛之情藹然可掬雖二<lb/>
蘇夜雨對牀之懽不是過也總戎都閫大臣見其克篤<lb/>
恩誼雅推重之而凡相知者又莫不歆慕其徳而嘉羡其<lb/>
賢也永亨茲慮先塋久違歸興浩然於是前錦衣戸侯<lb/>
<pb n="KR4e0106_WYG_021-6a"/>
楊君廷玉合素所交善携酒殽往餞之余亦在座酒乍<lb/>
行余執爵而諗之曰人之處世也適樂土者情所欲涉<lb/>
畏途者情所憚也君已脱畏途而安樂土曷異鴻毛遇<lb/>
風而巨魚之縱壑也在他人語及舊游必掉頭搖手而<lb/>
不之顧矣君乃往返於斯至于再至于三而無所憚鴒<lb/>
原之情果若是其深矣乎永亨曰嗟乎余自幼賴先人<lb/>
教育以底成立撫愛不翅所生况先人無他嗣𦙍惟余<lb/>
與景瞻耳余幸荷恩庥獲返葬先人少申罔極之報至<lb/>
<pb n="KR4e0106_WYG_021-6b"/>
念吾弟獨謫於斯忍一日而忘於心耶是以亟往亟來<lb/>
惟見有可樂而不見可畏見有可欲而不見可憚也尚<lb/>
遑䘏其他乎余聞而歎曰噫使天下皆曽閔也則孝友<lb/>
之名不聞惟於父母兄弟之道有不足而後孝友之傳<lb/>
始立觀永亨孝於親友於其弟如是謂為惇本厚倫之<lb/>
士非耶視古史傳所稱可以嫓美而無媿矣遂連飲以<lb/>
數爵余亦樂為之酳瓶罄顔醺抗手而别<lb/>
　　北園讌集詩序<lb/>
<pb n="KR4e0106_WYG_021-7a"/>
天順庚辰夏五端陽日余被謫來宣城僦屋以居有公<lb/>
事則出應驅䇿否則杜門守靜以經史自娛宣府前衛<lb/>
有揮使李君者親賢嗜學辱枉過余數要至其家欵待<lb/>
甚至遣弟經從余受進士業家有園一區在城北門外<lb/>
六月十有七日李君以時炎酷請余出為避暑之游忻<lb/>
然命駕偕行者則有故刑部李文盛錦衣楊廷玉朱尚<lb/>
徳府軍于景瞻皆謫寓於斯者也乃聨騎出北郊循城<lb/>
之濠折而西行僅一里許至園所下馬入園則董揮使<lb/>
<pb n="KR4e0106_WYG_021-7b"/>
弟珩單揮使弟祥士人姚寛王敏及李君君弟紳經皆<lb/>
已先至園周四十餘畆南面堅墉北負羣山翠屏環抱聨<lb/>
屬不絶有泉出山址自西而來流過園前以入于城引<lb/>
之灌畦中樹桃李數十百株蓊然成列外多榆栁高皆<lb/>
數尋園舊無亭榭君預於林隙張幕除地設几席具壺<lb/>
奕以俟於是解衣盤薄往來行遊或䕃茂樹或閲嘉蔬<lb/>
玩山挹泉惟意所適還至幕下則翠隂滿地坐而行觴<lb/>
餚續芳鮮酒注清冽擇佳實撼樹而隕之浸泉以進坐<lb/>
<pb n="KR4e0106_WYG_021-8a"/>
久出而投壺觥籌交錯笑語歡洽但覺凱風徐來煩歊<lb/>
自逺恍然若墮廣寒之窟而濯清泠之淵也一何快哉<lb/>
既而飲酒樂甚景瞻索余賦詩余亦要其同賦更唱迭<lb/>
和斐然成章弗計工拙座有為吾慮者曰先生昔居館<lb/>
閣當以藻繪為業今既罹司冦之議為放逐之臣所宜<lb/>
省躬緘口庶逭官謗何詩之為余嘆曰夫子愛我良厚<lb/>
然亦非所慮也昔栁宗元蘇子瞻之謫嶺海也率放浪<lb/>
山水間賦詠不輟蓋儒者他無所能惟藉文辭以宣煩<lb/>
<pb n="KR4e0106_WYG_021-8b"/>
而導滯耳矧今四夷向化邊塵不驚而荷戈與祋之役<lb/>
未見及已則余與二三遷客得以遊於此啜清泉足以<lb/>
沃熱中之懐醉醇酎足以釋戀闕之思吟風弄月消遣<lb/>
襟抱何為不可使時有警其能然乎由是而知是遊也<lb/>
莫非聖徳之賜幸而是詩偶為好事者所傳四方之人<lb/>
有以想見邊亭塞垣人心暇豫有如此者豈不益驗國<lb/>
家太平之盛也哉衆以余言為然相率屬和或自有作<lb/>
比日暮盡醉乃各上馬歸眀日聚詩得若干首遂次第<lb/>
<pb n="KR4e0106_WYG_021-9a"/>
成什而冠以是言李君名紱字士章濠梁宦族淳雅有<lb/>
士行克篤孝友好客之心本其世徳云<lb/>
　　詠雪唱和詩序<lb/>
雪之為物當隆冬寒沍之時鍾嚴凝清肅之氣其為形<lb/>
有霙分六出之奇其為色有瑩白無瑕之潔其為徳有<lb/>
潛消疫沴平治險穢之仁其為功有潤澤土膏覆滅遺<lb/>
蝗之大故雪以時降自昔稱為豐年之祥而騷人韻士<lb/>
愛其形色而重其功徳者於雰霏雨集之初晴開委積<lb/>
<pb n="KR4e0106_WYG_021-9b"/>
之頃往往見諸賦詠以形容而頌美之若宋之謝恵連<lb/>
唐之韓昌黎宋之歐陽永叔蘇子瞻黄魯直諸賢皆有<lb/>
大篇其他律絶尤多而永叔守潁州約客賦詩至禁體<lb/>
物語以見其巧子瞻繼之所謂汝南先賢有故事醉翁<lb/>
詩話誰續説當時號令君聴取白戰不許持寸鐵者是<lb/>
也余被謫來宣城閒居無事嵗十一月六日曉起凝雲<lb/>
欲同天意釀雪揮使李君士章置酒於家速予與前秋<lb/>
官潘君時暘錦衣楊君廷玉朱君尚徳府軍于君景瞻<lb/>
<pb n="KR4e0106_WYG_021-10a"/>
高尚董君士珩為破寒之會華筵乍啟羽觴競飛俄六<lb/>
雪繽紛交錯蔽空而下近則穿簾承幌覆屋凝階逺則<lb/>
冒隴䝉山縈林羃徑頃刻之間萬里一白士章喜曰茲<lb/>
非國家之瑞乎不宜無述也於是予與諸君彼此唱酬<lb/>
各成詩二章于以叙一時之清歡追千古之高興雖不<lb/>
能效歐蘇二公禁體物之巧至於拊景寫懐而寓夫愛<lb/>
重之意者則不異於昔人也既而雪止酒闌客皆散去<lb/>
予退而僭書所詠并序所由於巻以貽士章庶見士章<lb/>
<pb n="KR4e0106_WYG_021-10b"/>
以文會友之美而諸君之作即各具於左方詩曰<lb/>
六花庭院舞㢘纎吟賞金杯酒共拈素練漸㸔埋屋角<lb/>
瑤篸俄訝擁山尖香生石鼎茶初熱暖拂銅爐火旋添<lb/>
醉後風狂天已霽玉塵飛捲下南簷<lb/>
遷客何勞賦式微開尊對雪啟重扉鉛華有暈輕盈墮<lb/>
雲母無聲自在飛酒敵清寒須縱飲詩賡高韻却忘歸<lb/>
羇懐總為高情散義氣如君古亦稀<lb/>
　　知菴稿序<lb/>
<pb n="KR4e0106_WYG_021-11a"/>
姑蘇韓公永熙正統壬戌以眀經登進士高第拜監察<lb/>
御史按巡河上大振風紀鋤强制暴裁處得宜館閣諸<lb/>
先生亟稱公年富才優超越倫行舉其河上所為數事之<lb/>
善以語同列予時在史局親聞其論已知公長於政事<lb/>
而未知其能古文也後公進位都憲出鎮江右得公所作<lb/>
西江詩選序觀之見其議論宏博始知公長於古文而<lb/>
以未獲多見為憾焉茲予謫寓宣城公奉命來理邊政<lb/>
目其剖決庶務隨刃而解規畫事要口占以授書史幾<lb/>
<pb n="KR4e0106_WYG_021-11b"/>
於腕脱其機警天成非人可及不鄙出其平昔所作知<lb/>
菴藁見示俾序一言然後幸睹全集閲之連日不厭歌<lb/>
詠其詩則衆體咸備咀嚼其文則詞致高逺秩然其有<lb/>
倫粲然其有光渾渾其無疵滔滔其不窮所感者無非愛<lb/>
君思親之懐所談者無非經國䘏民之圖蓋公浩然之<lb/>
氣養於中者既盛故其所發英偉洒落而光眀正大雖<lb/>
詞林之老於文者未易方駕也豈非豪傑之才聖賢之<lb/>
學者乎夫政事文章非二道也公之文章得韓文公歐<lb/>
<pb n="KR4e0106_WYG_021-12a"/>
陽文忠公之矩度公之政事有陸宣公范文正公之志<lb/>
節然政事非韓歐不施而文章非陸范不能也各舉其<lb/>
盛者而言公蓋兼而有之矣嗟乎古之君子其學也内<lb/>
以脩身外以治人所學彌高則所治益修而成功益崇<lb/>
是以建立於世則天下被其澤今之所謂儒者幼而學<lb/>
之仕則棄之故從仕數年比之進取之初固已大異矣<lb/>
安能有所樹立而厭滿生民之望哉公立朝為才御史<lb/>
居臬為能按察登臺為賢都憲臨邊為名方鎮所至政<lb/>
<pb n="KR4e0106_WYG_021-12b"/>
聲赫燁澤被生人艮由其學有所本不以既仕而棄故<lb/>
著於文詞者如此其美而又極其富也其傳於世也尚<lb/>
何疑哉公齒方壯强徳業之修藻思之運日新月盛媿<lb/>
予言不能文姑承雅命引諸篇端以復至於續集尚有<lb/>
俟於大手筆也<lb/>
　　送應天府通判林君叙<lb/>
宣徳中始建萬全都司儒學於宣府及今幾三十年矣<lb/>
一時游於斯者固多英俊之士而䇿名科第嶄然露頭<lb/>
<pb n="KR4e0106_WYG_021-13a"/>
角者則有林君孟暘孫君良佐為傑出焉良佐尤非孟<lb/>
暘比良佐中春官貳榜就陜西咸寧學諭以行獨孟暘<lb/>
不安小成必欲取進士高第以償素志每戰輒北益礪<lb/>
不衰孟賜不特精舉子業尤工古文辭善筆札所謂莫<lb/>
邪為鈍鉛刀為銛卒不能與主司合非命也夫然夜光<lb/>
結緑自有定價宣城人士歆其徳範珍其辭翰莫不爭<lb/>
相愛重行孚於鄉亦云素矣今年選期當及天官卿不<lb/>
恤其志槩使就試寘諸前列遂拜南京應天府通判職<lb/>
<pb n="KR4e0106_WYG_021-13b"/>
司馬政孟暘於此蓋有不得而辭者矣雖然進士出身<lb/>
之階耳得與不得惡足為孟暘輕重哉或者以為孟暘<lb/>
之志得進士則立朝著登法從足藉是以行道今居京<lb/>
輔子黎民有不足以行道乎吾知孟暘之志亦遂矣夫<lb/>
問國之富數馬以對是知國之强弱虛實兵之勝負盛<lb/>
衰胥此焉繫豈細故哉是以國家於天下郡邑廣為孶<lb/>
牧任之必擇其人専其職久其任而責其成功所以求<lb/>
國馬之蕃息也欲致蕃息豈無故歟嘗觀衛文公秉心<lb/>
<pb n="KR4e0106_WYG_021-14a"/>
塞淵而致騋牝之多魯僖公所思無疆而致駉牡之盛<lb/>
大抵立心深逺者措之事業無適而不善也馬政云乎<lb/>
哉若孔子為乘田則牛羊茁壯及其相魯則强公弱私<lb/>
政化大行百里奚爵禄不入于心故飯牛而牛肥及其<lb/>
相秦則顯其君於天下可傳於後世一皆是心之所為<lb/>
也孟暘行誼著於鄉問學邃於已徳性温厚用志逺大<lb/>
兹往南都以是心而莅政臨民則善教之所感仁聲之<lb/>
所及必翕然從化樂然敬服而皆畢力於乃事矣致國<lb/>
<pb n="KR4e0106_WYG_021-14b"/>
馬之蕃息也何有哉若夫牧事有成朝廷寵以峻擢隨<lb/>
所任而善其事業又於異日見也不誣矣孟暘將赴官<lb/>
平昔交善者徵予言以華其行予應天之編氓也遙為<lb/>
吾郡得人賀用為序以贈之<lb/>
　　泉口竺氏族譜序<lb/>
昌筠竺君自什伍長以軍功累陞宣府左衛副千戸讀<lb/>
儒書性朴固才良行端事凡有窒於理者弗肯為也總<lb/>
戎大臣以鈇鉞來鎮上谷者皆敬禮之延置幕府與籌<lb/>
<pb n="KR4e0106_WYG_021-15a"/>
邊計俾署行軍斷事裁決得宜言輒見聴未嘗依勢作<lb/>
威倚法以削也年甫逾六旬以老謝事家無餘資簞瓢<lb/>
屢空惟以清白遺子孫此其志也嘗出宗譜一帙示余<lb/>
要一言以叙竺之先本姓竹後因避仇乃加二畫而為<lb/>
竺後漢竺晏嘗為擬陽侯此可考見者也南宋時有九<lb/>
十者家富族盛始居紹興上虞之牛步稱牛步竺世九<lb/>
者分居嵊縣之靈峩稱靈峩竺世十者分居眀州之泉<lb/>
口稱泉口竺今寧波奉化之泉口是已九十一者生一<lb/>
<pb n="KR4e0106_WYG_021-15b"/>
子諱廷振理宗時貢元廷振生二子曰奇一奇二奇一<lb/>
生二子曰尚一教諭尚二處士尚一生五子曰與一教<lb/>
諭與二處士與三教諭與五處士與六學正尚二生一<lb/>
子曰與四學錄其與三教諭本尚一子出繼尚二後歿<lb/>
塟本里厲家山者昌筠之曽大父也諱顒生處士歿塟<lb/>
本里金雞山者昌筠之大父也諱大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洪武中謫戍上<lb/>
谷卒於保定藁塟宣城東今以昌筠貴誥贈武略將軍<lb/>
宣府左衛副千戸者昌筠之父也大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自離鄉井間闗<lb/>
<pb n="KR4e0106_WYG_021-16a"/>
轉徙艱苦備嘗而能篤意於宗譜慮後世子孫昧其所從<lb/>
來不知出於奉化之泉口也乃自述其世系之詳復為<lb/>
圖以眀之時昌筠尚幼舉以授之其有望於昌筠也至<lb/>
矣昌筠果能成立不負所望什襲保蔵裝輯成帙所至<lb/>
携以自隨復加増修罔有遺缺使若趙伯魯之簡不猶<lb/>
斷港絶潢而何據以窮其源乎茲焉頼是得以知其上<lb/>
世宦業之傳書香之襲其來者逺則昌筠今日仆而復<lb/>
興微而復盛而克紹簮纓之美者豈非世澤之深長也<lb/>
<pb n="KR4e0106_WYG_021-16b"/>
耶嗟夫杞宋之文獻不足孔子惜之魯國之分器不守<lb/>
春秋譏之今竺氏宗譜大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作之於前昌筠述之於後<lb/>
父子一心傳守弗失可謂克盡尊祖敬宗之孝者矣竺<lb/>
氏之子孫抑何多賢也歟昌筠旦暮將晝錦南歸持是<lb/>
以往訪其泉口宗族墳墓之所在百年之系離而復合<lb/>
足華其宗而慰其祖矣是為序之<lb/>
　　北庄雅集詩序<lb/>
宣府前衛戸侯張銓孟文甫有庄在北城外五里許土<lb/>
<pb n="KR4e0106_WYG_021-17a"/>
壤膏沃嵗入頗豐足以供賓祭之需山勢蜿蜒環抱如<lb/>
拱如揖其前則有栁河川水自西而來縈迴東注瀉如<lb/>
玉虹湛如素練而此庄實據其勝蓋佳境也天順癸未<lb/>
正月望日適當元夕帝京火城金吾弛禁上谷雖居塞<lb/>
垣而邊塵不飛蕃方無警傾城士庶亦皆燒燈張宴以<lb/>
樂太平之盛蓋佳時也時孟文置酒在庄上請予往遊<lb/>
偕行者則有吾同輩謫宦諸公以及儒宫士友皆文雅<lb/>
之流而無介弁之雜蓋佳賓也既至籩豆具陳盞斚交<lb/>
<pb n="KR4e0106_WYG_021-17b"/>
錯物備水陸之品座無絲竹之諠蓋佳會也夫以佳境<lb/>
遇佳時合佳賓而預佳㑹則觴酌笑談歌咢欵洽得不<lb/>
暢佳懐也耶於是酒酣耳熱諸君子多有所作盡醉乃<lb/>
散翌日孟文來需予言以紀斯㑹之盛予以為君子所<lb/>
遇不同貴乎無入不自得今吾輩寄身邊野皆順時安<lb/>
命略無離憂旅戚以自隕穫况孟文尚禮好客雖在軍<lb/>
旅不忘爼豆殆有祭征虜之風焉情分之相契燕樂之<lb/>
相親宜乎諸君子爾汝之相忘發為詠歌不自覺其懽<lb/>
<pb n="KR4e0106_WYG_021-18a"/>
然而成什也嗟夫良辰易徃盛筵難再則斯㑹也可無<lb/>
述哉因叙所由於羣玉之右<lb/>
　　高昌家乘後序<lb/>
高昌家乘者乃宣府前衛指揮同知高公偉所修者也<lb/>
偉生於遺腹譜佚不傳得元奎章閣學士虞文靖公所<lb/>
撰高昌王世勲碑為據始有統緒輯成是譜今其孫寧<lb/>
亦生於遺腹嗣為本衛指揮同知以戰功陞指揮使於<lb/>
其家乘自祖偉而下既已續書欲子一言以序考之高<lb/>
<pb n="KR4e0106_WYG_021-18b"/>
昌有國居西北輝和爾之地在元魏時有名曰布克汗<lb/>
者生於木癭遂為其國君長寔高氏之始祖也傳三十<lb/>
餘君在唐時是為伊囉勒德濟其子格埒勒德濟徙居交<lb/>
州又傳百七十餘載在元時是為巴哩珠阿勒坦徳濟伊<lb/>
都呼伊都呼者其國王號也舉國歸附太祖仍為伊都<lb/>
呼卒子諤格勒濟徳濟嗣卒子茂穆爾徳濟嗣卒子和<lb/>
爾齊哈喇徳濟嗣卒子納琳徳濟嗣封為髙昌王卒子特穆爾<lb/>
布哈嗣卒弟齊吉嗣卒兄子布逹實哩嗣卒子華善嗣<lb/>
<pb n="KR4e0106_WYG_021-19a"/>
在我國初舉國歸附為立高昌衛拜為高昌衛指揮同<lb/>
知仍統所部賜以世襲誥命卒子偉嗣即修譜者也累<lb/>
調宣府前衛卒子永早歿而寧嗣嘗觀自古有國之君<lb/>
易世革命澤微流逺子孫降而為庶者不為少也今高<lb/>
氏肇自木癭較之人迹鳦卵之事尤為神異所謂麒麟<lb/>
蛟龍之生異乎犬羊魚鱉蓋天實啓之而非偶然之故<lb/>
也是以奕世載徳有土有人彌逺彌盛至厯千數百年<lb/>
之久而傳珪襲組澤流無替始雖本諸天而所以培植<lb/>
<pb n="KR4e0106_WYG_021-19b"/>
承藉之者未嘗不存乎其人也寧字太清美軀幹英毅<lb/>
沉雄勇於有為而讀書好禮循循雅飭用能保蔵是譜<lb/>
重加修定敦本厚倫仁也尊祖敬宗孝也不賢而能然<lb/>
乎其光前而燾後又寧有涯乎為不辭而書其後<lb/>
　　送太常李少卿獻績朝京詩序<lb/>
國家大事在祀與戎而祀事之奉所以報本反始達天<lb/>
子之孝敬交神明而通肸蠁和隂陽而遂萬物事無大於<lb/>
此者况南京為國家根本重地天地山川社稷之壇墠<lb/>
<pb n="KR4e0106_WYG_021-20a"/>
在焉高皇之陵廟在焉厯代帝王國學先師及開國功<lb/>
臣之祠宇在焉與夫祀典當事之神時有所祭月有所<lb/>
薦皆𨽻太常所掌自非清徳雅望精白一心者惡足恪<lb/>
承祀事而致神眀之昭格哉逺者不暇及姑即正統間<lb/>
言之若冢宰魏公雍言鄭公學士金公皆以𢎞材碩學<lb/>
為卿於茲豈惟禮備樂和祀事脩舉一時道徳文章蔚<lb/>
然為士林所歸重諸公既去繼之者鮮用儒流是以内<lb/>
乏格神之徳而時不順成外無及人之善而士不歆仰<lb/>
<pb n="KR4e0106_WYG_021-20b"/>
寥寥久矣聖天子嗣統之初首嚴天地百神之祀適南<lb/>
京太常卿佐以缺聞詔簡儒臣補之於是天官内閣重<lb/>
臣咸謂翰林侍讀李君立之為宜遂以應詔乃輟經筵<lb/>
史事與地官正郎陳君同擢為南寺少卿君勤慎端介<lb/>
脩眀禮樂嚴恭祀事罔有怠忽其精白一心誠足對越<lb/>
神眀而無媿者也未幾陳君召還為地卿而季爵夏君<lb/>
又以大理少卿轉秩而來諸君皆起進士𢎞材碩學伯<lb/>
仲頡頏道徳文章士林歸重頓復曩時之舊地因人而<lb/>
<pb n="KR4e0106_WYG_021-21a"/>
勝不其然哉兹立之三載書滿獻績詣闕縉紳多為詩<lb/>
以餞其行夏君以予與立之有舊寅之雅屬叙簡首予<lb/>
以謂翰林太常皆士君子養徳之地也翰林以文字為職<lb/>
太常以禮樂為任皆無政務之累者也以其餘閒沉酣<lb/>
載籍窮探聖賢之奥博究古今之變足以極其學力之<lb/>
所至立之之學之徳昔之養於翰林者已久今之養於<lb/>
太常者益大由是而置諸密勿之地其經邦𢎞化豈不<lb/>
能堯舜其君民也哉君之往正當國家願治之時羣賢<lb/>
<pb n="KR4e0106_WYG_021-21b"/>
彚征之日館閣諸老又皆君之知己為朝廷倚毗以天<lb/>
下為己任者君往參焉以輔理宣澤流溢四海使予沾<lb/>
溉餘波仰觀聖君賢臣之事業於蓬藋之下雖衰朽荒<lb/>
落亦能勉效漢之王褒宋之石介作為詩頌以詠歌太<lb/>
平之盛不徒老死丘壑而已也相見故人為我謝焉<lb/>
　　容臺别意詩序<lb/>
舜命伯夷為秩宗命䕫典樂今之太常即其任也命皋<lb/>
陶作士明刑以弼教今之大理即其任也夫典禮樂以<lb/>
<pb n="KR4e0106_WYG_021-22a"/>
事神眀刑以治人而必各専其任者其亦因其材徳之<lb/>
所宜歟仁和夏君季爵以進士拜官秋臺擢丞大理進<lb/>
南寺少卿丁艱起復轉南京太常其居大理也訊鞫詳<lb/>
審讞決平恕嘗著眀允之效及居太常也精嚴祀事統<lb/>
和神人復著寅清之美是則古人各専其任者君則兼<lb/>
舉其職矣其材徳之施固無所不宜哉蓋君博綜羣籍<lb/>
該通典故謹持三尺練習憲章故能隨地而著其績也<lb/>
兹者朝廷澤覃四海寛刑肆赦以承天意恒慮斷獄或<lb/>
<pb n="KR4e0106_WYG_021-22b"/>
有未中而南寺正卿久缺念公昔在大理奉法守正風績素<lb/>
聞遂擢為正卿俾輟禮樂之司仍踐明刑之任則其已往<lb/>
之效簡在帝心有可見矣命下將往視篆同寅李君立<lb/>
之暨諸寮屬感君徳誼相率賦詩以贈合而命曰容臺别<lb/>
意屬弁以言惟夫上天眷佑我國家生賢輔治濟濟其<lb/>
盛然文學吏事各負所長鮮有能兼焉者也兼之者僅<lb/>
見於君斯非天獨厚之以為一代之良弼乎今朝廷慎<lb/>
於用法亟於求賢而惟公是擢公仰副從欲往俾庶獄<lb/>
<pb n="KR4e0106_WYG_021-23a"/>
一清將見人心悦服和氣自臻躋世隆平致君堯舜隠<lb/>
然為時名臣而擅皋陶夷䕫之美於今矣諸君之詩珠<lb/>
聨玉綴頌其徳業榮其恩眷非直叙其别意而已予故<lb/>
為序之以附於大雅崧高烝民之什云<lb/>
　　湘江春雨竹巻引<lb/>
古之善寫竹者唐則蕭悦宋則文與可元則趙松雪李<lb/>
息齋諸人皆能以藝名世以予所見不過獨幅數竿而<lb/>
已未有相連數十幅相聚千萬竿若是巻之富者也若<lb/>
<pb n="KR4e0106_WYG_021-23b"/>
夫湘江乃多竹之地延之以洲渚潤之以風雨其山迴<lb/>
水繞之勢淋漓潺湲之態亦未有若是巻之曲盡其妙<lb/>
者也蓋姑蘇夏公仲昭以進士起家學贍才高精於書<lb/>
翰拜中書舍人時錫山王孟端與公同官以墨竹妙天<lb/>
下公從而師之盡得其傳下筆輒臻其妙韈材日聚遂<lb/>
擅出藍之譽四方之人得其一墨競蔵去以為珍玩後<lb/>
公遷吏部郎官出守瑞州入為太常少卿名徳日重公<lb/>
每自靳意有不合求之或不可得遇嘉朋契友雖不求<lb/>
<pb n="KR4e0106_WYG_021-24a"/>
有得意筆則舉以遺之予舊辱公愛嘗記與公遊武定<lb/>
侯家圃見其卓石甚奇語予曰聞子使朝鮮得其佳楮<lb/>
肯見遺乎予曰諾歸遺二畨越數日乃作墨君遺予下<lb/>
帶坡石細視之乃圃中所見也公笑曰吾豈欲楮乎特<lb/>
為米芾圖石丈也其風致高邁如此今為同寅李公宗<lb/>
周作湘江春雨圖後序云宗周雅好書畫適興琴棋與<lb/>
予徃來甚久索予墨君未能酬之又云今年夏公事頗<lb/>
簡雨久不出故為作此則公與宗周情契允合重其清<lb/>
<pb n="KR4e0106_WYG_021-24b"/>
尚故揮毫命意致多且妙如此豈易得哉一開巻間莫<lb/>
非篆籕波磔之法其水石隂森枝葉茂密恍若倚烟篷<lb/>
而弄水雲度三湘而望九疑不覺神爽飛越塵襟蕩滌<lb/>
則是巻留於天地間尚何讓於古人也哉計公平日所<lb/>
作似此巻者當亦無幾公兹已物故此巻誠何可得宜<lb/>
宗周之寳愛之也間出示求題其端慨念疇昔為之惘<lb/>
然<lb/>
　倪文僖集巻二十一<lb/>
</p>
<p>
</p>
  </div>
</body>
</text>
</TEI>
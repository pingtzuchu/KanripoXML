<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十八</head> <lb/>
    <p>
<pb n="KR4e0106_WYG_018-1a"/>
欽定四庫全書<lb/>
　倪文僖集巻十八<lb/>
　　　　　　　　　　　　　明　倪謙　撰<lb/>
　序<lb/>
　　贈湖廣道監察御史沈君序<lb/>
沈君廷器予同庠友也登正統戊辰進士第觀政邢部<lb/>
逾年以材選拜湖廣道監察御史或謂予曰廷器擢䑓<lb/>
憲職之雄峻清要者也衆人以為華廷器不色喜若慮<lb/>
<pb n="KR4e0106_WYG_018-1b"/>
夫任重責大之為難稱焉予曰否廷器學贍才充端厚<lb/>
勤敏其在刑曹不數月而疑獄健訟咸能斷决郵罰麗<lb/>
事與老于吏者齒兹居六察正其宜也又何稱之難其<lb/>
必心存敬慎而著于色也夫器之受物也小者易盈而<lb/>
淺者易溢御史臨制百司紏䋲不法威望凛然彼喜事<lb/>
者受之則驕矜自恣徃徃至於盈溢不以其器之小而<lb/>
淺乎廷器知朝廷假我以重柄者固將望我匡濟於治<lb/>
化也是以臨事而敬慎存焉由是器度宏深惟思致力<lb/>
<pb n="KR4e0106_WYG_018-2a"/>
於内而不知有華於外也功名事業得不茂建於天下<lb/>
乎然廷器之存其敬慎也何若亦唯中正是持而已盍<lb/>
觀臺端之栢乎孤根特立挺㧞直上故能貫四時凌霜<lb/>
雪蔦與蘿非得附麗固不能以自立也善乎周書有曰<lb/>
無依勢作威無倚法以削勢我所有也法我所用也茍<lb/>
不惟理是循而喜怒予奪率附麗以行其私必至於作<lb/>
威以削是蔦蘿之類也故必介然持其中正蹇蹇諤諤<lb/>
無所依倚而不異於栢則節操之貞風采之振人心之<lb/>
<pb n="KR4e0106_WYG_018-2b"/>
懾服從可知矣敬慎之存其在是乎予以廷器實棟梁<lb/>
之具也故伸之以臺栢之説廷器其以予言為然乎否<lb/>
耶<lb/>
　　赤嶺雲松圖詩序<lb/>
襄陽均州學正鄭師禹先生篤信誠孝人也滿秩來京<lb/>
嘗手一圖示予且曰夏世家莆田里之澄塘去澄塘二<lb/>
十里許至安樂里柯山西南有嶺焉曰赤嶺先大父諱<lb/>
天麟行億十八之𦵏地也以世父諱元行兆二世母李<lb/>
<pb n="KR4e0106_WYG_018-3a"/>
祔焉而大母陳别塟糓城山之燕尾峯夏與堂兄蕃失<lb/>
怙皆㓜比長蕃登宣徳庚戌春官貳榜第司教淛之慶<lb/>
元改青之博興夏之繼武則於正統己未沿牒湖襄宦<lb/>
轍背馳各天一方而松楸之祭掃缺然頼有兄子熊克<lb/>
承父志修厥嵗事亦第乙丑貳選以出司教江右石城<lb/>
則祭掃於焉益缺矣雖恒命子姪之家食者攝之然如<lb/>
在之誠終莫能致欲乞假一歸用展孝忱而蛇豕横道<lb/>
又莫能逹則此心歉歉殊無已也兹又當外補因繪赤<lb/>
<pb n="KR4e0106_WYG_018-3b"/>
嶺雲松為圖隨寓展觀雖弗克躬掃墓田庶其雲松常<lb/>
接乎目而得以少慰其心也先生與夏有同年之雅其<lb/>
尚畀一言以道夏之志也乎哉余聞孝子於親之殁睹<lb/>
其詩書桮棬不能舉之飲之者以其手澤口澤之存故<lb/>
也夫以餘澤之存且不忍忘况其體魄所藏之地而忍<lb/>
忘之乎是以古者士去其國則哭于墓而後行盖哀丘<lb/>
壠之無主必有返國之期也先生晜季子姓席祖考遺<lb/>
徳皆以文學起家聮輝競爽有光先烈誠士林所罕得<lb/>
<pb n="KR4e0106_WYG_018-4a"/>
然而丘壠之違欲主守而未得圖返國而未能也自非<lb/>
先生狀其景物常存於心目之間抑何由而寓其思乎<lb/>
予知其每一披視則崇封峩峩儼乎其若堂也宰木森<lb/>
森欝乎其林立也蘋蘩椒荔肅乎登兆域而陳薦奠也<lb/>
則其身雖去國而精神血氣固已黙相感通於赤嶺之<lb/>
下矣詎非善致其孝者乎先儒有曰不忘先塋孝之大<lb/>
者也先生以之予既道其志復系以詩使時歌之以泄<lb/>
其思詩曰白雲兮英英蒼松兮亭亭紛瀰漫兮散復凝<lb/>
<pb n="KR4e0106_WYG_018-4b"/>
蹇蔽虧兮先塋先塋兮何所柯山西南兮赤嶺之下競<lb/>
懷祿兮逺鶩君胡為兮心獨苦念遺體兮親支親何在<lb/>
兮悠然以思駕言返兮故國路阻絶兮何之圖之成兮<lb/>
宛可識君之睹兮伊驩匪戚皇風大振兮沴氣清遲歸<lb/>
展兮明日<lb/>
　　贈黎先生赴西安教諭序<lb/>
大量黎先生臨川故家子少孤篤志務學不懈比長授<lb/>
經於翰林吉士傅太常先生之門學益端䆳宣徳初來<lb/>
<pb n="KR4e0106_WYG_018-5a"/>
遊南京即以能文鳴今冡宰南齋魏先生時為太常卿<lb/>
名徳鉅儒學者師尊之見先生所著輙加稱賞先生因<lb/>
拜門下就正所業南齋深器待之予時為郡庠生甫冠<lb/>
鈍志于學先生不鄙忘年而與予友每聆其論議亹亹<lb/>
令人灑如也一時從之逰者屨集于户雖武弁之士亦<lb/>
執弟子禮聲聞燁然居數嵗乃絶江而北去㳺淮陽淮<lb/>
陽之士執經而受業者視南京為益盛也無幾又絶淮<lb/>
而北去逰都城都城之士執經而受業者視淮陽又益<lb/>
<pb n="KR4e0106_WYG_018-5b"/>
盛也正統己未予偕計上春官始與先生㑹于京邸方<lb/>
頼其資予所未至而先生被知己之薦徑赴池陽文學<lb/>
矣今年先生績滿來朝盖相違十載而復㑹嘗得其雅<lb/>
齋集觀之大篇春容短章峻潔浩乎江河注而波濤之<lb/>
衝激也肅乎堂廡立而亷隅之整飭也其氣盛其才充<lb/>
故其辭日昌固可追古作者而無媿顧予學殖荒落徒<lb/>
勉然以應四方知己之求雖欲刋謝浮藻一歸大雅而<lb/>
力不能也於先生得無健羡乎夫以先生績學之有本<lb/>
<pb n="KR4e0106_WYG_018-6a"/>
授受之有自萍寓两京尚能致從逰若是其盛况乎受<lb/>
朝廷之命任分教之職其為盛也當何如哉宜其作成<lb/>
多士出登科第而最績書于天曹也兹膺明陟得衢之<lb/>
西安教諭西安之士沐先生之教彬彬成就將不異於<lb/>
池陽也又可知焉嗟夫今之為師者率患教之難施才<lb/>
之難成往往以課殿被黜然於先生則惟見其易其賢<lb/>
過人不亦逺乎兹將赴官雖久欲相資而不可留也故<lb/>
予贈之以言然必道夫夙昔之好者以明先生善教之<lb/>
<pb n="KR4e0106_WYG_018-6b"/>
實為予所素知也是為序<lb/>
　　贈應天通判蘭君赴官序<lb/>
予嘗慕古之為人牧者不徒績著於當時而名譽之美<lb/>
又能流聞於千百世而不冺果何道以致是哉迹其行<lb/>
事率務孳孳愛民不矯亢以為㢘不苛刻以為能而循<lb/>
良之政為可尚已以矯亢為㢘則甑塵釡魚非不能釣<lb/>
名矣而實惠不及於民徒㢘也然一錢之選百紙之受<lb/>
者何害其為亷以苛刻為能則蒼鷹猛虎非不能集事<lb/>
<pb n="KR4e0106_WYG_018-7a"/>
矣而遺愛不懷於民徒能也然蒲鞭示辱征科政拙者<lb/>
何害其為能詩云豈弟君子民之父母盖必豈以強教<lb/>
之弟以恱安之則是愛民如子而民愛之為父母矣績<lb/>
惡得而不著名惡得而不逺乎以今而求循良之牧若<lb/>
蘭君景清固其人也君為蜀成都之蕳邑人自太學釋<lb/>
褐通守湖廣之常徳以憂去官起復改南京應天聞君<lb/>
之在常徳未及朞而去其民之食力於家者懐其徳而<lb/>
靡忘士之官㳺於外者頌其美而不寘竊意君為郡未<lb/>
<pb n="KR4e0106_WYG_018-7b"/>
幾而感召之速若是豈所謂能釣名而集事者耶及君<lb/>
辱臨敝郡始獲瞻拜下風挹其徳容則端重而不浮觀<lb/>
其矩度則舂容而不廹聆其言議則又温厚而不伐也<lb/>
然後知君為豈弟君子而非矯亢為亷苛刻為能者比<lb/>
也感召之速宜矣哉且應天京郡也其民五方之人事<lb/>
繁且劇初通守之缺也所司馳傳以請皇上命吏部慎<lb/>
簡賢者授之吏部即以君應詔是則銓衡之知君又已<lb/>
久矣夫以外郡而遷内郡地不同也而民固同自逺户<lb/>
<pb n="KR4e0106_WYG_018-8a"/>
而視近㕓民不同也而心固同君兹徃也孳孳之愛循<lb/>
良之政必以治常徳者以治應天則應天之民懐其徳<lb/>
士頌其美者寧獨異於常徳乎然則君聲績之益茂在<lb/>
此行矣予也喜劉寵杜暹劉寛陽城其人之為吾郡也<lb/>
故樂序以為贈而深致吾民之慶焉<lb/>
　　冶亭登髙詩序<lb/>
九日登髙厥有故事而南京詩社諸君子每嵗九月九<lb/>
日携酒殽登城南之雨花臺更畨作主以為樂惟正統<lb/>
<pb n="KR4e0106_WYG_018-8b"/>
已已以朝廷有事不果登今年八月十六日恭聞太上<lb/>
皇帝鑾輿還復臣民惘不忻忭於是大司空周公之子<lb/>
仁俊作主折簡速賓欲尋舊盟適值隂雨以雨花臺泥<lb/>
淖不可徃改登冶亭盖冶亭在城内朝天宫通明殿後<lb/>
冶城山上近且易陟故也至九日伏遇聖天子徳音涣<lb/>
頒大赦天下恩澤誕敷人心恱豫仁俊以為聖化維新<lb/>
理宜胥慶今日㳺樂云胡不可遂約㑹於道錄至靈胡<lb/>
公文珪所是日所速之賔二十有八人至者則尚寳宋<lb/>
<pb n="KR4e0106_WYG_018-9a"/>
士皋黄門劉有融翰檢王之深進士陶元素揮使彭大<lb/>
用士人徐時用江文初賀存誠蔣主忠嚴克企張廷桓<lb/>
張志確金彦端李啓明葉廷玉吳宗啓方元服以及道<lb/>
錄𤣥義李明善萬宗賢時天已開霽諸君褰衣登山拾<lb/>
級而上亭左右草木䝉宻後有竹林森茂於樹罅間俯<lb/>
視居民萬屋鱗次石城壁立縈廻勢若飛鳳西瞰長江<lb/>
若匹練在地東望鍾山又若蒼龍起伏黄金殿閣隱映<lb/>
紫翠中佳氣欝勃皆接於几席之上諸賓列坐亭中僅<lb/>
<pb n="KR4e0106_WYG_018-9b"/>
而可容仁俊持殽捧觴以享賔酒數行而止請自亭而<lb/>
降仍至胡公所則已張筵以俟復以次序坐笑語歡洽<lb/>
酒行無算或謂今逢菊節乃無黄花可對非負美景乎<lb/>
胡公亟取一盆置堂中諸賔益喜更迭傳令舉觴不如<lb/>
令者浮以大白藹然斯文之樂也酒半仁俊起曰勝㑹<lb/>
不常豈容無述盍舉唐人獨在異鄉為異客每逢佳節<lb/>
倍思親遥知兄弟登髙處徧挿茱茰少一人一絶分韻<lb/>
賦詩一紀一時之勝可乎諸賔曰諾皆即席賦成而韻<lb/>
<pb n="KR4e0106_WYG_018-10a"/>
獨不及予意欲予為首叙也日將夕諸賔皆霑醉散去<lb/>
其不至者仁俊亦遣人投韻索詩翌日詩皆就仁俊積<lb/>
為一帙示予予讀之則曰先正有云士當先天下之憂<lb/>
而憂後天下之樂而樂諸君子昔也遭時多故則懷忠<lb/>
憤之誠可謂先憂矣今也萬方歡慶斯講㳺觀之好豈<lb/>
非後樂乎然諸作鏗鏘要眇冲淡和平不惟在位者類<lb/>
皆能言之士而韋布丘園者赤足以鳴國家之盛焉於<lb/>
是而知岩穴之間有遺材者多矣惜予力綿弱不能以<lb/>
<pb n="KR4e0106_WYG_018-10b"/>
汲引之也姑因序其什而深致意焉且予承乏詞林者<lb/>
久兹得請歸省幸獲從諸君子之後明嵗北覲此㑹不<lb/>
可復得是用紀其勝而不辭<lb/>
　　南京禮部尚書王公輓詩序<lb/>
太宗文皇帝龍飛改元之初首賜進士曾棨等四百人<lb/>
及第出身有差復簡㧞秀異之材二十有八人入翰林<lb/>
為庶吉士盖所以上應乎二十八宿也今南京禮部尚<lb/>
書臨川王公實與焉賜閲中秘書日勑大官具食夜給<lb/>
<pb n="KR4e0106_WYG_018-11a"/>
膏火費萬機之暇上每躬課其業嘉待優禮倍萬恒品<lb/>
所以儲養造就為後日宻勿賛襄之具也公長身美髯<lb/>
昻然朋行中上獨異之已而擢翰林修撰陞侍講進學<lb/>
士職上累北征沙漠公必從行逮仁宗昭皇帝宣宗章<lb/>
皇帝尤見寵遇陞公禮部侍郎入内閣叅預機務正統<lb/>
間修國史為總裁開經筵為講官彌綸啓沃厥績維懋<lb/>
國家以南京為根本重地鎮静碩畫必藉威望老成之<lb/>
人於是命公南來公至是甫及二載而溘然下世矣可<lb/>
<pb n="KR4e0106_WYG_018-11b"/>
痛矣夫謙有二親在堂得請歸省適值公喪啓行還塟<lb/>
時公卿大夫士執紼而送者數千人謳吟哽咽發為詩<lb/>
歌行道聞之莫不掩泣公諸子乃録其可知者得若干<lb/>
首聫為一帙而命予序之嗟夫國家以公為四朝老臣<lb/>
實維文廟培植以遺後者故都邑之重惟公是託所以<lb/>
宸衷無南顧之憂者有公在也今公已矣國失所倚而<lb/>
人失所望則凡有知者孰不泫然哀之乎哀不能已而<lb/>
胥著於言于以見非一人之私情乃天下之公義也故<lb/>
<pb n="KR4e0106_WYG_018-12a"/>
為叙于篇以備史氏采錄之一端云<lb/>
　　贈天文生萬英序<lb/>
雲夢萬君英字世才通厯數星官之學今年秋當道薦<lb/>
其名于朝上命禮部欽天監試之術果精習獲補本監<lb/>
天文生交㳺者咸榮之徵言以贈惟星厯之學尚矣以<lb/>
厯數言則自伏羲畫八卦以象二十四氣炎帝分八節<lb/>
以紀農功黄帝迎日推䇿乃使羲和占日常儀占月車<lb/>
區占星氣大撓造甲子𨽻首作筭數容成綜斯六術考<lb/>
<pb n="KR4e0106_WYG_018-12b"/>
定氣象建五行察發斂起消息正閏餘述而著焉謂之<lb/>
調厯而後世本之然以聖人之智其於天地之理隂陽<lb/>
五行之運日月星辰之紀考驗推測無有不盡其立法<lb/>
倚數固宜歴萬世而不忒也然傳之稍久其應輙差自<lb/>
堯舜三代及漢唐宋以來歴未嘗同何也盖天地之數<lb/>
妙不可測者常在於毫眇之際而其象與氣推移贏縮<lb/>
亦有時而不齊積以嵗月則不能無差理固然也聖人<lb/>
不能使歴無差而能因其差而是正此歴所以屢變也<lb/>
<pb n="KR4e0106_WYG_018-13a"/>
以星官言則自黄帝創受河圖始明休咎降及髙陽乃<lb/>
命南正重司天北正黎司地堯則命羲和岀納日月考<lb/>
中星以定四時舜則在璣衡以齊七政夏則昆吾商則<lb/>
巫咸周則史佚諸侯之史則魯有梓慎鄭有禆竈齊有<lb/>
甘徳魏有石申皆掌著天文各謹圖驗其巫咸甘石三<lb/>
家後代宗之而相傳至今者也肆惟聖朝祗若天道治<lb/>
歴有法而無所差忒觀天有器而無不脗合所以前民<lb/>
用而授人時占吉凶而審災祥者亦已備矣自非性識<lb/>
<pb n="KR4e0106_WYG_018-13b"/>
明逹深究古學豈能極占歩之妙哉英較試其術既已<lb/>
精習而無沗所薦則推氣數以驗天常觀天文以察時<lb/>
變必能舉其職業矣職業能舉祿位由是而進焉英聲<lb/>
茂實能不著聞於觀臺之間也哉英益勉之庸書以俟<lb/>
　　贈陳編修歸塟詩序<lb/>
景泰紀元之春予與黄門司馬先生自朝鮮使還至遼<lb/>
陽聞編修陳先生奉命來祀北鎮祀畢詣盖牟啓父櫬<lb/>
迎母歸盖尊甫姑蘓人宣徳間謫戍於是以殁而母因<lb/>
<pb n="KR4e0106_WYG_018-14a"/>
寓焉故也予乃偕黄門聮騎往盖牟致祭墓下升堂拜<lb/>
其母期同還朝而先生啟竁未及遂抗手别不數日先<lb/>
生至京暫厝父櫬都城外奉母居官舍當是時先生即<lb/>
欲歸塟以入仕未久不敢言私既逾年先生書滿考稱<lb/>
天曹奏賜勅命當贈父如子官母封孺人先生曰是可<lb/>
以言歸矣䟽其情以聞詔許之舁櫬及母發舟而南同<lb/>
寅諸君子咸著為歌詩以詠别謂予宜序不敏何敢僣<lb/>
於斯竊聞宋魯之犒贈也乘韋先而吳鼎後是以不辭<lb/>
<pb n="KR4e0106_WYG_018-14b"/>
嘗觀世之故家令族不幸而遭遷謫者多矣徃徃星馳<lb/>
水逝一去而不返其能故國之復者幾何人哉先生當<lb/>
門祚中衰之秋父母昆弟越在海東而先生巋然若魯<lb/>
靈光獨存京師蚤莫淬礪肆力問學大有所就竟以明<lb/>
經領薦䇿名進士為第一甲第二人拜官翰林入侍經<lb/>
幄卒致父櫬返于祖塋母氏歸于舊廬龍章寵鍚光賁<lb/>
存殁故國既去而復歸門祚既衰而復振骨肉既離而<lb/>
復合非由先生之克子能若是乎先生之歸也襄厥大<lb/>
<pb n="KR4e0106_WYG_018-15a"/>
事敬恭桑梓孝親之念可以無憾矣然皆上之賜也肆<lb/>
惟皇上富於春秋懋隆聖學而先生為經筵講官以啓<lb/>
沃為任固不宜以久去也故曰君子不以私害公不以<lb/>
家事辭王事尚式遄其歸以副同寅諸君子属望之意<lb/>
可焉是為序<lb/>
　　賀曰温孫先生夀七十序<lb/>
國愽豐城竹軒孫先生有子五人謙識者三人也謙為<lb/>
童子時嘗從春坊諭徳臨江黎先生㳺獲拜今致仕都<lb/>
<pb n="KR4e0106_WYG_018-15b"/>
憲公曰良先生與公同謫宦居南公遇物豪暢器度𢎞<lb/>
厚謙心慕之盖都憲竹軒之次子也謙在京庠時獲執<lb/>
弟子禮於教授曰讓先生講下先生善於啓廸深承奬<lb/>
勵謬領鄉書以出謙心徳之盖先生竹軒之季子也謙<lb/>
在翰林時獲與侍讀曰恭先生聮官先生先逹老成亷<lb/>
介方古謙心敬之盖侍讀竹軒之中子也三君子材徳<lb/>
聞望中外相埒餘二人雖不識畹蘭崖桂之華珠聮璧<lb/>
合之美當不異也矧曰儉先生仕不出鄉又早世曰温<lb/>
<pb n="KR4e0106_WYG_018-16a"/>
先生初不仕謙不之識也固宜使曰温先生亦岀而用<lb/>
世材徳聞望詎後三君子哉先生有子約以禮經登鄉<lb/>
選升諸太學循例南歸省侍其親時教授先生主客禮<lb/>
部謂兄今年七十九月十日其初度也乃篤愛兄之誼<lb/>
屬筆於謙俾叙寓歸為兄夀謙聞曰温先生性孝友好<lb/>
施予重然諾長身脩髯言黙可則甞歎世降俗媮乃合<lb/>
邑之好禮者三十餘每旬為叙倫㑹崇儉任真去奢革<lb/>
偽為逺近所稱道是知先生雖不一試以澤潤生民而<lb/>
<pb n="KR4e0106_WYG_018-16b"/>
徳之薫沐於鄉邦者亦已深矣然則先生臻是夀者乃<lb/>
天因其材而厚之者也譬則蒼松翠栢有棟梁之資隱<lb/>
於窮林䆳谷不為匠石所採錄俾得以歴寒暑全天年<lb/>
固其理也先生之夀豈異是也哉越是以往由耋耄而<lb/>
臻期頥有不可以限量之矣謙媿無文承命不容以黙<lb/>
遂書此為千里賀<lb/>
　　貞節堂詩序<lb/>
貞節堂詩者乃縉紳大夫為王君允母孺人劉氏而作<lb/>
<pb n="KR4e0106_WYG_018-17a"/>
也孺人年及笄歸王君雲年二十有六而寡生二子允<lb/>
方五嵗信方三嵗上無舅姑下無童僕㷀㷀孑立飲蓼<lb/>
茹荼誓守其志躬勤紡績以撫諸孤允年七嵗即授以<lb/>
經遣入郡庠為博士弟子員鬻簮珥市典籍以資其學<lb/>
視其勤惰時加奨勵故允業成名立登正統乙丑進士<lb/>
第拜福建道監察御史今孺人夀躋七袠康寧無恙此<lb/>
貞節之堂所由以立而縉紳大夫之詩所由以作也予<lb/>
聞之易曰貞者事之幹也又曰貞固足以幹事夫人之<lb/>
<pb n="KR4e0106_WYG_018-17b"/>
遇事所以頺墮不立而失其素志者不貞故也知事之<lb/>
為正堅固確守無所移易是以謂貞君子處事莫不當<lb/>
然而况婦人從夫之義者乎在恒之六五有曰恒其徳<lb/>
貞婦人吉傳曰婦人貞吉從一而終也夫終守從一其<lb/>
徳恒矣此所以為貞也孺人以盛年婺居甘心窮約教<lb/>
育二子自鬒髪以至種種守其從一之義近五十年志<lb/>
操堅確凛然如秋霜烈日其徳之有恒如此謂之貞節<lb/>
不亦宜乎彼有徒慮餓死自失其身以淪於禽獸之域<lb/>
<pb n="KR4e0106_WYG_018-18a"/>
者聞孺人之風媿死無地矣昔衞之共姜守義甞作栢<lb/>
舟之詩以明其志當是時隂教行于閨門先王之澤未<lb/>
冺夫子取之所以為世勸也諸君子詠歌孺人之節大<lb/>
篇短章極相推羙使觀風者采之以附栢舟之什而傳<lb/>
誦于天下後世其於共姜又何逺乎肆惟國家禮教興<lb/>
行表厲風俗凡閭閻士女有能守義若共姜者輙旌其<lb/>
門若以孺人之節上聞予知旌門之典不旋踵而及之<lb/>
矣矧御史君身躋顕融躬致祿養蹇諤之操著于臺端<lb/>
<pb n="KR4e0106_WYG_018-18b"/>
朝廷乃推所自將必鍚之宸章寵以命服以為孺人榮<lb/>
又以見天佑善人其理不爽死者有知寧不含咲於地<lb/>
下乎嗚呼御史君之名由孺人之教而有成孺人之節<lb/>
由御史君之孝而益著是皆可書以為世之為母為子<lb/>
者勸也用是述于篇端<lb/>
　　贈御醫孫先生醫效序<lb/>
少保兵部尚書于公之壻錦衣衞千户朱驥患傷寒疾<lb/>
既愈而復作勢日向劇頼希賢孫先生治之而愈驥感<lb/>
<pb n="KR4e0106_WYG_018-19a"/>
其活已且念其術之良也徵予言以彰之于聞昔漢張<lb/>
仲景本内經難經之旨著金匱玉函經及傷寒諸論其<lb/>
論六氣之所傷最為詳備晋王叔和纂岐伯華陀等書<lb/>
為脉經叙隂陽内外辯三部九候分人迎氣口條陳十<lb/>
二經洎三焦五臓六府之病尤為精密二氏之書誠千<lb/>
古不刋之興也後之學醫者莫不本之近世以醫鳴者<lb/>
曰劉守真張子和張潔古李明之軰號稱醫道中興守<lb/>
真子和攻伐邪氣多用宣洩之法潔古明之䕶養元氣<lb/>
<pb n="KR4e0106_WYG_018-19b"/>
加多補益之功盖皆明夫氣運之變而通於隂陽之化<lb/>
者矣今之言醫者莫不宗之先生之為醫也精究張王<lb/>
之書深傳劉李之妙其攻疾也䧟陳克敵若韓彭之用<lb/>
兵其養病也綏輯拊摩若蕭曹之治民辯証於指下取<lb/>
效於目前隨宜應變未嘗十失一焉異乎世之泥古守<lb/>
常者矣是以先生之醫著聞京師凡嬰疾者必徃求治<lb/>
屨集户外至不能容而先生應之亦未嘗以貴富賤貧<lb/>
而有所擇也夫疾既愈而復作他人治之孰不以為難<lb/>
<pb n="KR4e0106_WYG_018-20a"/>
也在先生則易易焉其術之良豈不於是而可信乎惜<lb/>
予言不足以彰先生之美而盡驥感徳之情也先生浙<lb/>
之仁和人世業醫永樂初侍父居太醫院今為御醫其<lb/>
學得於家傳尤多云<lb/>
　　贈河間太守王君赴官序<lb/>
京衛武學教授銅梁王君用節因薦擢河間府知府或<lb/>
有言於予者曰河間大郡也宻邇京師頃者邊塵犯順<lb/>
震驚畿甸河間之民倉卒駭散輕去城邑頼天兵掃除<lb/>
<pb n="KR4e0106_WYG_018-20b"/>
逺竄漠北其民稍稍引歸喘息未定心迹未寧王君兹<lb/>
徃不亦難於理乎予曰不然駭散者非其民之罪也守<lb/>
土者之過也使守土者能捍禦以為之保障則民有所<lb/>
倚而不懾矣至乃奉身先逸民有不從之者乎惟其如<lb/>
是故朝議以為保障其民惟王君為能故共薦之而王<lb/>
君者由進士起家為刑部主事以事解官大臣交章論<lb/>
薦復起而任教職學術之正足以啓廸乎後人材識之<lb/>
優足以建立乎事業今奉命出守雖當乍散復歸之餘<lb/>
<pb n="KR4e0106_WYG_018-21a"/>
從而推誠布公宣徳振惠以修内政興治補弊思患預<lb/>
防以禦外侮民有所倚必帖然而寧謐矣譬則良醫之<lb/>
治羸病而投以參苓之劑慈母之字孺子而審其惡欲<lb/>
之方病寧有不瘳而子寧有不安者乎吾見其易而未<lb/>
見其為難也昔漢朝歌盗賊充斥鄧隲舉虞詡為之長<lb/>
故舊弔之詡咲曰不遇盤根錯節無以别利器及到官<lb/>
設法擒戮境内獲平後遷武都破敗羌衆招還流亡假<lb/>
貸貧民開通水運家給人足一郡以安故艱虞之際正<lb/>
<pb n="KR4e0106_WYG_018-21b"/>
志士立功之秋而謂王君難之乎子徐待之英聲偉績<lb/>
不久振聞於都下矣或者無以對未幾用節啓行諸同<lb/>
年仕於朝者咸岀祖以餞之予亦在列因舉與或人言<lb/>
者為監察御史張君孟弼吿孟弼請遂述之以贈用節<lb/>
於是乎書<lb/>
　　贈蘇郡太守汪君序<lb/>
大江之東郡之大者以姑蘇為稱首户口之版土田之<lb/>
籍視他郡奚啻倍蓰故生殖富而愬訟繁其財賦之上<lb/>
<pb n="KR4e0106_WYG_018-22a"/>
供于京者以億萬計然欲使其民禮教興行姦宄屏息<lb/>
遂俯仰之願無征科之擾非有𢎞傑之材為之守煦之<lb/>
以仁制之以義繩之以禮約之以法而由之以誠未見<lb/>
其政善民安而悅服於心也故凡為守於是者恒遴選<lb/>
其人焉比者蘇守以缺聞皇上博簡羣材而得地官正<lb/>
郎汪君清夫遂以授之清夫為隴右義武王世顯之後<lb/>
自金入元代有顯人與予同登己未進士第居地官之<lb/>
署十有四年矣材有猷為而不為威武懾觀其當皇上<lb/>
<pb n="KR4e0106_WYG_018-22b"/>
臨御之初敵擾邉闗奉命與將臣率兵遏之還守京城<lb/>
躬擐甲胄不避艱險尋命入陜選領鄉兵入援事定還<lb/>
朝或邊粮之當積或餫道之當理必命清夫徃治咸稱<lb/>
厥任其材之𢎞偉著于朝端久矣今俾岀守一郡人多<lb/>
為之惜予則以為宜也何則盖清夫先君子宗賢嘗通<lb/>
守淞郡有能名清夫寔侍左右淞與蘇地若齊魯然土<lb/>
風民俗固所素諳者也以𢎞偉之材而居素諳之地仁<lb/>
義之施禮法之布一岀於誠而無偽政有不善民有不<lb/>
<pb n="KR4e0106_WYG_018-23a"/>
安予不信也矧近之為蘇守者前有况公後有朱公况<lb/>
之治也以剛果朱之治也以簡静而皆臻于理清夫兹<lb/>
徃將為况之剛果歟抑為朱之簡静歟昔趙廣漢守頴<lb/>
川以威名聞韓延夀繼之以禮讓化及黄覇代之務以<lb/>
篤厚因其迹而大治今之蘇殆不異古之頴川而君繼<lb/>
二公之後將不異於覇也審矣他日政理有成聲績兼<lb/>
茂其致璽書褒美入於廟廊又豈異於覇乎尚慎旃哉<lb/>
凡同年而升者燕餞其行謂予載筆于朝属序以贈<lb/>
<pb n="KR4e0106_WYG_018-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻十八<lb/>
</p>
<p>
</p>
  </div>
</body>
</text>
</TEI>
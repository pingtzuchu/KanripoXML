<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二</head> <lb/>
    <p>
<pb n="KR4e0106_WYG_002-1a"/>
欽定四庫全書<lb/>
　倪文僖集巻二<lb/>
　　　　　　　　　　　　　明　倪謙　撰<lb/>
　古詩五言<lb/>
　　金臺詠<lb/>
憶昔燕昭王招賢築髙臺千金市駿骨郭隗乃良媒方<lb/>
延樂毅至復數鄒衍才猗與劇辛輩衮衮彈冠來得道<lb/>
信多助英風颺九垓芳躅久淪謝遺趾猶崔嵬落日伏<lb/>
<pb n="KR4e0106_WYG_002-1b"/>
狐兎清霜披草萊悠悠覽陳跡仰止情徘徊<lb/>
　　逰正陽門<lb/>
兹晨值休沐髙歩城南樓徘徊俯層構一覽八極周吾<lb/>
皇馭宸極善繼𢎞逺猷羣工樂趨事神功不日收萬雉<lb/>
切霄漢八窻干斗牛提封億萬里賦貢走夷酋増崇天<lb/>
府國偉冠帝王州抽毫未能賦微吟紀斯逰<lb/>
　　送同年李進士郁歸省<lb/>
憶昔挾長䇿同上黄金臺排雲呌閶闔競吐琅玕才日<lb/>
<pb n="KR4e0106_WYG_002-2a"/>
華麗五色星采聮三台春風曲江宴爛醉流霞杯香衢<lb/>
控玉勒飛葢相追隨長歌激層漢此樂真快哉遂令名<lb/>
與姓一日傳九垓鵠立侍通明恍若登蓬萊我約赴星<lb/>
期袖拂天香回君思定省曠又向家山來觧后遇金陵<lb/>
傾寫懐抱開交深志逾合敬久情不衰欣然叙疇昨共<lb/>
酌葡萄醅未諧投轄歡且復張帆催飛飛白雲逺淼淼<lb/>
清流洄到家親意舒喜色知盈腮升堂奉甘㫖拜舞應<lb/>
徘徊豈惟邦家光實為閭里輝私恩既云遂公義未可<lb/>
<pb n="KR4e0106_WYG_002-2b"/>
乖渉川藉舟楫調鼎資鹽梅我将駕大舶臨風遡長淮<lb/>
朝陽菶菶枝髙岡遲鳳喈聊兹一分手離思那能裁<lb/>
　　題竹蘭古石<lb/>
湘皋風雨深磊磊石應長芳華散幽馥寒玉揺清響彼<lb/>
棘何夭夭託根乃同壤千古仲尼心援琴動遐想<lb/>
　　畊樂翁<lb/>
春風動阡陌萬彚俱欣欣負郭數頃田及時畊且耘朝<lb/>
帶西疇雨暮拂東皋雲芃芃長禾黍不辭霑體勤婦子<lb/>
<pb n="KR4e0106_WYG_002-3a"/>
事晨饁羹藜芼香芹日入荷鉏歸逺下牛羊羣山村四<lb/>
五家鷄犬聲相聞秋成共收穫遺秉何紛紜但見倉庾<lb/>
盈孰知塵世氛瓦盆注新緑暢飲縂成醺醉來歌擊壤<lb/>
此樂寧可云嘅慕鹿門老永懐盤谷君斗酒欲相勞銀<lb/>
魚未能焚<lb/>
　　陳氏終節堂<lb/>
挺挺霜崖松泠泠古井泉伊人秉貞㓗可以况清堅芳<lb/>
齡二八餘于時移所天白首榖同室豈云中道捐結帨<lb/>
<pb n="KR4e0106_WYG_002-3b"/>
甫六載矢心期永年遺息方在哺顧影常悲憐從兹屏<lb/>
膏沐孝養志惓惓蔬食每不足姑嫜飽肥鮮殷勤脫簮<lb/>
珥為粥簡與編幸侍二親老繼復歸重淵艱苦已備嘗<lb/>
家立子且賢髙堂坐華旦綵衣舞蹁躚抗節世多有孰<lb/>
保終始全景行人所欽青史容無傳<lb/>
　　永思堂為錢唐朱彦明賦<lb/>
椿萱嗟已零棣蕚繼凋喪永佩過庭言無復倚門望始<lb/>
頼伯氏存亦祔泉臺塟子立復何依旦夕增悽愴皇皇<lb/>
<pb n="KR4e0106_WYG_002-4a"/>
沒世悲耿耿終天悵願言守厥身名宗庶能亢<lb/>
　　山水畫<lb/>
蒼山疊秋旻巖壑欝蕭爽虚亭閴無人古道絶来鞅雲<lb/>
迷逺近村樹隔東西瀼安得濯塵襟中林恣幽賞<lb/>
　　送陶進士希文南還<lb/>
丹穴有鳳雛夐出風塵表振羽凌紫霞翩翩五雲繞一<lb/>
朝覽徳輝下翽梧岡曉和鳴叶九奏快舉愕羣鳥方冀<lb/>
巢阿閣更許浴靈沼何為鎩其翮相違向中道依依送<lb/>
<pb n="KR4e0106_WYG_002-4b"/>
将歸開尊冩襟抱靈物孰能遺嵗寒宜自保嗤我本潜<lb/>
鱗尚逐魚在藻終當入蓬瀛相從拾瑶草<lb/>
　　石蒲畫二首<lb/>
齒齒水中石翛翛石上蒲清風一披拂踈翠自紛敷宛<lb/>
若避世人悠然山澤臞坐疑碧溪月移影在庭隅<lb/>
青蒲翳拳石秀碧浮東海龍骨自紏纒霜鬚更瀟灑九<lb/>
節信通靈四時常不改不遇九疑仙中流復誰採<lb/>
　　題畫金蘭<lb/>
<pb n="KR4e0106_WYG_002-5a"/>
柔毫奪化工冩此湘皋榮猗猗轉光風粲粲敷金英此<lb/>
君靜相倚嵗寒同結盟珎重置座隅將况交友情金以<lb/>
堅利斷蘭以揚芳馨<lb/>
　　王母儲氏貞節詠<lb/>
盛年結䄜時擇配良偶諧將期共白首遽云中道乖大<lb/>
義徃從之豈復惜餘骸仰思親在堂俯痛子在懐茹蔬<lb/>
保貞㓗蓬首仍無釵從一志靡移寧如枳逾淮竭力奉<lb/>
姑章孝養誰能儕青燈課兒學賢希參與柴夀今過古<lb/>
<pb n="KR4e0106_WYG_002-5b"/>
稀徳光詎終埋赫赫頒旌書昭昭下天階綽楔表髙門<lb/>
榮寵垂無涯千古共姜節清風與之偕<lb/>
　　贈趙生文愽西還<lb/>
昔我占科名所學慚未充一朝拜官爵謬厠詞林中吾<lb/>
子鴈門俊鼓篋㳺泮宫不辭負笈勞千里來相從自視<lb/>
尚昏昏何以啟子䝉嘉子志勤篤館置幽軒東篝燈誦<lb/>
經史午夜聲渢渢問辯恣研討物理靡不窮操觚事修<lb/>
辭吐語超凡庸磨瑕刮其垢文藻尤舂容由子性明朗<lb/>
<pb n="KR4e0106_WYG_002-6a"/>
有若金在鎔荏苒經二霜所得亦已豐矯首懐故都歸<lb/>
思何匆匆再拜别我去嚴城動晨鍾時當秋氣凉一葉<lb/>
飄井桐到家展省餘事業宜専攻况子宰臣後鄉里稱<lb/>
儒宗賔興諒不逺髙折丹桂叢偕計上春官朝端㑹重<lb/>
逢黽勉崇令徳庶俾聲光隆<lb/>
　　薩編修母挽詩<lb/>
桑榆景西頽耿耿即𤣥夜八旬逾二齡溘然遽殂謝平<lb/>
生遘多艱辛勤靡偷暇姑病謹扶持為禱北辰下豈惟<lb/>
<pb n="KR4e0106_WYG_002-6b"/>
侍湯藥甘㫖極豐腴䘮塟禮咸備夫孝名與俱夫亡屏<lb/>
膏沐家貧恒晏如詩書課遺𦙍喜踐青雲衢雲衢豈不<lb/>
好所傷隔逺道封章未及榮玉軀已難保翩翩南飛烏<lb/>
憂心惄如擣淚灑玳山原流丹漬秋草<lb/>
　　中村别業和草廬先生韻為臨淮尹彭光賦<lb/>
憶昔中村居名流盛詩賦百年何所餘合抱當時樹良<lb/>
疇盡膏腴豐年詠多稌况負邑城南相違一舍許桑麻<lb/>
遂敷榮牛羊樂孳乳纍纍近古墳宰木烟雲昏日落䨇<lb/>
<pb n="KR4e0106_WYG_002-7a"/>
鍾畔惟應狐兎蹲欲持一杯酒徃慰千載魂承家有賢<lb/>
令餘慶知長存尚期守兹業綿綿在兒孫<lb/>
　　陪祀三陵倡和詩<hi>時正統丁卯長至也</hi>
　　　出都城用曉字<lb/>
嗣皇謹時思烝祀烈祖考攝行遣貴戚分陪及微眇陛<lb/>
辭赴三陵出郭天乍曉員精升暘谷晴暉散林杪况當<lb/>
一陽生便覺春意早仰顧天夀山巍巍倚天表<lb/>
　　　途中遇風用色字<lb/>
<pb n="KR4e0106_WYG_002-7b"/>
蜚廉西北来長途肆狂愎鞭駑渡清河凛冽勢轉亟揚<lb/>
沙眯䨇眸舉袂頻自拭豈容披襟當正藉貂裘敵行行<lb/>
抵山陵薄暮殊未息且須就村舍把酒慰寒色<lb/>
　　　入山用林字<lb/>
同寅二三友聯鑣陟嶔崟欝欝龍虎地蒼蒼松檜林愛<lb/>
日麗中天寳殿光流金三陵若鼎峙永鎮坤維深聖靈<lb/>
仰在天何以致居歆䖍恭相明祀精白惟此心<lb/>
　　　謁陵用間字<lb/>
<pb n="KR4e0106_WYG_002-8a"/>
閟宫閴清穆三后奠此山吉蠲致孝享玉陛聯清班祠<lb/>
官獻爵帛秩秩儀度閑髙明以承祀儼若臨天顔列炬<lb/>
爛有輝髙暎河漢間禮成夜逾半䇿馬行當還<lb/>
　　送郭儀<lb/>
風雅三百篇刪定自魯叟齊韓毛鄭流箋訓非一手千<lb/>
載何適從異説互紛紏不有紫陽翁疇能撤其蔀至理<lb/>
煥以明昭回粲星斗坐令三代前温柔見敦厚郭生英<lb/>
妙姿好學志不茍執經逺相依羣疑藉分剖媿非萬石<lb/>
<pb n="KR4e0106_WYG_002-8b"/>
鍾何由啟撞叩所喜務研精不間辰與酉展巻鷹隼視<lb/>
落筆龍蛇走乃知牣其中必在勤斯有京華歳将淹思<lb/>
親重翹首别我向恒陽升堂娱父母戲著萊子衣滿獻<lb/>
椒花酒再拜慶履長敬祝期頤夀方今際休明麟鳳在<lb/>
郊藪期爾與之㳺此意還知否新春景暄妍和風散虚<lb/>
牖毋為中道捐虧簣同培塿<lb/>
　　題蘭寄潘景瑞<hi>有序</hi>
浦城潘君景瑞為吾應天教授節菴李先生之壻也景<lb/>
<pb n="KR4e0106_WYG_002-9a"/>
瑞為舘甥時嘗與予講學於玉兎泉東書樓之上情好<lb/>
甚洽尋以遭乃尊鴻臚府君䘮扶柩還閩遂爾别去邇<lb/>
来十有餘年矣每一思之未嘗不引睇南望也適其姻<lb/>
婭余正術考績来京始得詢其起居之詳然予聞之古<lb/>
人之交友有曰金蘭契者盖取易同心之語也兹正術<lb/>
歸無以為景瑞贈因求中書希純呉先生作為墨蘭并<lb/>
題數語於上託正術以寓景瑞庶以附於古人交契之<lb/>
義而伸久别之忱云予之所望将必有徴於他日也<lb/>
<pb n="KR4e0106_WYG_002-9b"/>
叢蘭在幽谷濯濯氷雪姿霜筠共貞操楚楚琅玕枝光風<lb/>
汎踈頴白露凝華滋清芬被百草豈為無人知我欲結<lb/>
為佩采芳薦彤墀怊悵隔澧浦路逺莫致之悠悠十年<lb/>
别迢迢千里思含情托毫素永固同心期<lb/>
　　清心軒為徐彦澄賦<lb/>
至人本無欲賢者能寡之天真洞軒豁靈臺果何疵彼<lb/>
㢤夸毗子汨汨務外馳𤣥珠濁水昏寶鑑凝塵緇疇能<lb/>
濯與拭粲然發光輝南州孺子孫克已恒自持冀令方<lb/>
<pb n="KR4e0106_WYG_002-10a"/>
寸間清如湛漣漪心清萬理明酬應靡不宜寜知衆欲<lb/>
攻伺隙抵我巇勉焉慎毋間素魄當空垂<lb/>
　　題畫龍<lb/>
蟠泥伍魚鼈疇能識其神一朝雲雷便奮躍飛天津葉<lb/>
公豈真好劉累安可馴蒼生望已乆為霖沾八垠<lb/>
　　題畫虎<lb/>
錦文何斑斑電目復煒煒日落嘯空山百獸皆披靡横<lb/>
道正磨牙在阱乃揺尾威彊勿終恃君子貴循理<lb/>
<pb n="KR4e0106_WYG_002-10b"/>
　　䨇節行<hi>為華靖賦</hi>
曾姬正青年嫁作朱家婦三嵗䘮移天一女方在哺<hi>一解</hi>
辛苦奉姑嫜育女已及笄貳室得賢婿絲蘿幸有依<hi>二解</hi>
夫婿亦云亡呱呱遺弱子子母共居嫠矢心如白水<hi>三解</hi>
子今長能孝慰母與外姑䨇節厚民彛咄㢤首䑕徒<hi>四解</hi>
　　送楊侍講還陜省墓分韻得把字<lb/>
我舟故鄉回君帆亦南下相逢白下橋襟懐倍傾冩金<lb/>
陵最佳麗逰覽時並馬攀蘿抉幽僻歴磴窮清雅暫㑹<lb/>
<pb n="KR4e0106_WYG_002-11a"/>
忽云别解袂若陶瓦迢迢咸陽道烟雲䕶松檟展墓伸<lb/>
孝思椒漿奠瓊斚君能濟時艱非可閒逸者北轅宜早<lb/>
旋努力支大厦㑹食玉堂杯明年殆同把<lb/>
　　題墨梅<lb/>
歳晩霜風嚴萬木僵欲折胡為此粲者孤髙挺竒節瀟<lb/>
然出世姿不受塵土湼繁英揷晴昊瘦骨欺寒雪華光<lb/>
寫其真照眼色清澈渾疑藐姑射羣仙振環玦和羹他<lb/>
日事老幹且屈鐡肯學桃李花徒媚兒女悦<lb/>
<pb n="KR4e0106_WYG_002-11b"/>
　　集陶挽王守正主事<hi>編修㒜父也</hi>
東方有一士委情在琴書清飊矯雲翮婉孌憇通衢覉<lb/>
鳥戀舊林息駕歸閒居歩歩尋徃迹浪莽林野娱有子<lb/>
不留金嘅然念黄虞校書亦已勤出則陪文輿荏苒歳<lb/>
月頽指景限西隅一朝長逝後壑舟無須㬰誰云其人<lb/>
亡至徳冠鄉閭生有髙世名過此奚所須幽室亦已閉<lb/>
精爽今何如千載拊爾訣言盡意不舒<lb/>
　　題四景畫<lb/>
<pb n="KR4e0106_WYG_002-12a"/>
春花正堪賞春酒復可沽駕言䇿䨇蹇挈榼携奚奴溪<lb/>
橋縱閒適風斾遥招呼暖香襲襟袂粲然桃李株梵宇<lb/>
隔雲林亦可尋浮屠歸来錦囊重想多明月珠<lb/>
竹軒啓蓬扉中有校書叟扶笻抱古桐来覔賞音友蓮<lb/>
塘花亂開香氣入户牖扁舟蕩蘭橈載送百壷酒山僧<lb/>
出古寺杖鍚競奔走何如俯清流咲飲拍銅斗<lb/>
幽亭閴𢎞敞占勝居崇岡杖藜三五叟相携此徜徉俯<lb/>
視木葉緋醉暈朝来霜行旅渉逺道閒僧歸上方溪漁<lb/>
<pb n="KR4e0106_WYG_002-12b"/>
有至樂一葉雲水鄉撫景淡忘返遥岑留夕陽<lb/>
六雪花正落積玉髙峻嶒山城絶過客古寺無逰僧孰<lb/>
云石徑迷有木尚可蒸孰云水脉縮有魚尚可罾擎盖<lb/>
沽酒歸擬欲澆淩兢寜知下帷士頓忘寒氣增<lb/>
　　送曹冕中書南還省親三十四韻分得青字<lb/>
宣尼古大聖訓子重過庭韋賢漢名相傳家惟一經顧<lb/>
兹燕翼謀在昔有典刑引之乃弗替世徳流餘馨昻昻<lb/>
千里駒逸足追風霆姿儀更清澈儼若鸞鵠停嚴君領<lb/>
<pb n="KR4e0106_WYG_002-13a"/>
縉紳雅徳崇朝廷延師務啓廸編簡對踈螢奥理善研<lb/>
析牛刀初發硎藻思復敏贍髙屋方建瓴掄材向明時<lb/>
染翰依槐㕔聲譽藹儒彦有耳無不聆時望孤雲飛思<lb/>
親恨無翎暌違在南國幾易堯階蓂封章徹當宁詔許<lb/>
諧歸寜翩然戒行李祖帳開離亭驪歌遏行雲酒傾䨇<lb/>
玉瓶西風掠眉鬢去去亦易醒况當秋欲深瑶空霜露<lb/>
零草木屬揺落華澤凋顔形獨餘東籬菊粲粲呈修莛<lb/>
黄花正堪采稱觴介遐齡想當敞華讌賀客聯歌伶矯<lb/>
<pb n="KR4e0106_WYG_002-13b"/>
首向中夜光射弧南星綵衣舞蹁躚絳蠟揚晶熒大斗<lb/>
酌春醑孰辨渭與涇為樂未渠央至孝薄紫㝠南橋北<lb/>
山梓並秀何青青聖皇御宸極垂拱負扆屏渇賢屢側<lb/>
席藥籠需參苓東風扇微和春意回林埛鳥聲碎花塢<lb/>
草色迷烟汀此時宜北来滄江稱揚舲忠孝貴兼盡行<lb/>
㸔承寵靈<lb/>
　　聴秋為過庭章賦<lb/>
大塊氣一噫觸物皆有聲胡為琅玕枝遇之聲更清况<lb/>
<pb n="KR4e0106_WYG_002-14a"/>
當秋髙時商音屬金行萬葉脱如剪昻然挺孤貞髙人<lb/>
抱幽獨種之周四楹時還洗塵耳宴坐聴琮錚緩若朱<lb/>
絲絃疾若銜枚兵珊若珮環響鏗若宫縣鳴聴之乆不<lb/>
厭神爽心和平隠几得真趣萬慮何所縈我欲夜相造<lb/>
為踏凉月明披襟挹天籟䨇耳定須傾<lb/>
　　梅菴為楊祖順禎賦<hi>子海府學生</hi>
林逋去我乆孰能愛孤芳諒匪髙世懐視此徒倀倀江<lb/>
南春欲回萬卉亦已僵老幹正屈鐡繁英傲氷霜北来<lb/>
<pb n="KR4e0106_WYG_002-14b"/>
當嵗寒翹想恒彷徨寜知此菴内忽挹君子香丰姿逼<lb/>
人清粲粲玉雪粧貞白以自守耻登桃李塲豈惟吐竒<lb/>
芬結實味勝常和鹽薦鼎鼐需賢聞有商<lb/>
　　賀李尚書夀八十<hi>大學士李賢父也分韻得景字二十二句</hi>
煌煌夀昌星午夜光現丙瑞應列仙儒八旬娱蔗景素<lb/>
馳長者譽忠厚著鄉井積慶鍾俊良髙歩蓬莱頂經綸<lb/>
濟明時内相鈞軸秉老仙荷推封錦誥凡四領何異尚<lb/>
父榮猶存武公警名位接三台禄養豐五鼎威鳳来虞<lb/>
<pb n="KR4e0106_WYG_002-15a"/>
廷偉甚儀觀整適當初度期九夏日正永綺席延南薫<lb/>
璧月耀東嶺盃分春酒滑碗送氷漿冷兒孫迭稱觴酳<lb/>
饋祝噎哽金紫萃一堂貴盛疇與並仁者夀而康遐筭<lb/>
超溟涬辟榖有飛丹誰慕陶𢎞景<lb/>
　　題朱用浮孝友巻<hi>有序</hi>
用孚與兄用章客淮揚用章病用孚極力調䕶請於天<lb/>
乞以身代用章臨絶口占詩一律言渉佛老遺言願世<lb/>
為兄弟既卒歸其䘮上谷交㳺嘉其孝友賦詩美之故<lb/>
<pb n="KR4e0106_WYG_002-15b"/>
予亦有是作<lb/>
韡韡常棣華粲粲紫荆樹睠彼柯葉榮由兹本根固嗟<lb/>
哉弟與兄同胞均乳哺形從一體分何異手足顧京城<lb/>
繕甲兵淮南歌尺布澆風日逾扇紾臂視如路疇能念<lb/>
天顯二惠忻僅睹承懽共克諧幹蠱胥逺騖凄凉伯氏<lb/>
塤天涯遘沈痼姬旦彼何人仲也心切慕懇懇捐此身<lb/>
乞代仰天呼髙𤣥弗見察大夢竟難寤絶筆脱塵凡遺<lb/>
言激衷愫瞑目頼有依旅櫬䕶歸祔友愛本因心至性<lb/>
<pb n="KR4e0106_WYG_002-16a"/>
天所賦砥柱屹頽波古道獨回泝厚德聞四方輔世非<lb/>
小故千齡孝友名可以垂竹素<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪丈僖集巻二<lb/>
</p>
<p>
</p>
  </div>
</body>
</text>
</TEI>
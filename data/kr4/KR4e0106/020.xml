<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十</head> <lb/>
    <p>
<pb n="KR4e0106_WYG_020-1a"/>
欽定四庫全書<lb/>
　倪文僖集巻二十<lb/>
　　　　　　　　　　　　　明　倪謙　撰<lb/>
　序<lb/>
　　贈都督趙君叅戎宣府序<lb/>
正統己巳秋邊塵弗靖今戸部侍郎楊公時為翰林侍<lb/>
講奉勅假御史職往山東糾率義旅以備非常尋召還<lb/>
朝與予論及山東帥臣亟稱都閫趙君良佐之賢不容<lb/>
<pb n="KR4e0106_WYG_020-1b"/>
口敦詩說禮善於用兵有折衝尊爼之風予心識之未<lb/>
幾良佐来京備禦胥晤於侍郎公所目其儀度則詳雅<lb/>
而不矜肆耳其言議則忠信而不回遹探其氣略則振<lb/>
邁而不萎薾盖將才也始信侍郎公之言不誣景泰甲<lb/>
戌秋朝廷知其賢賜勅俾協贊果敢營軍務君制馭有<lb/>
方兵校悦服今年秋宣府左叅以缺聞朝廷謂惟君可<lb/>
當斯任遂擢署後府都督往補之鎮守懐來永寧等地<lb/>
實遴選也夫錐處於囊其末未有不見鐘考於簴其聲<lb/>
<pb n="KR4e0106_WYG_020-2a"/>
未有不宣君惟抱負之在内者有素故其材美外見聲<lb/>
譽外宣自有莫之能禦者是宜峻擢之加有以簡在乎<lb/>
帝心也盖君世家鳯陽曽大父某從太祖髙皇帝起兵<lb/>
削平海寓累功都指揮同知伯父徳勝官至大都督封<lb/>
梁國公配享仁祖廟庭父某任都指揮分閫山東君㓜<lb/>
嗣為指揮使用太子太保吏部尚書王公薦亦陟父秩<lb/>
其傳珪襲組固有以見其世澤之逺而振㧞有為克光<lb/>
先烈則君之所自致也今往叅機畫發謀出慮詰戎慎<lb/>
<pb n="KR4e0106_WYG_020-2b"/>
守内衛京師俾同磐石之固外禦侵侮俾絶烽燧之警<lb/>
此則國家所望於君者然也爾公爾侯河山帶礪所以<lb/>
酬君之勛伐者得不有見於他日乎君陛辭戒行縉紳<lb/>
咸燕餞之而屬予為之序行矣良佐尚懋之哉<lb/>
　　故工部尚書周公輓詩序<lb/>
天啟國家興隆之運必篤生俊偉非常之材以輔成鴻<lb/>
業若詩所謂降于卿士實惟阿衡保茲天子生仲山甫<lb/>
是也故其存也人仰之去也人思之歿也則又皆哀傷<lb/>
<pb n="KR4e0106_WYG_020-3a"/>
悼惜有不能自已焉孔子曰吾惡夫涕之無從孟子曰<lb/>
哭死而哀非為生者是哀者豈有所勉而然哉情之感<lb/>
者深則哀之發者甚也昔子産之歿鄭人為之巷哭叔<lb/>
子之歿西州為之罷市盖以是夫廬陵周公當太宗文<lb/>
皇帝龍飛之初策名進士與曽棨等二十八人進學翰<lb/>
林為庶吉士授刑部主事進員外郎越府長史奉勅廵<lb/>
撫京畿擢工部侍郎進位尚書歴事五朝幾五十載璽<lb/>
書褒異信任日隆懇以年至乞身歸老歸再逾年以疾<lb/>
<pb n="KR4e0106_WYG_020-3b"/>
卒訃聞上悼惜命有司營葬事再致諭祭賜諡文襄公<lb/>
卿大夫相與哀於朝農工相與哀於野商旅相與哀於<lb/>
塗而東南之民相聚而哭有失聲者焉公何以得此於<lb/>
人人哉盖以公負博贍之學温純之徳卓越之材所謂<lb/>
俊偉非常者也平生事業皆煥然可述而廵撫之績為<lb/>
特著所至鋤強植善興利除弊其理經費常賦既足而<lb/>
餘糧充羡以之賑饑奉公天灾流行而民不憂利役繁<lb/>
興而民不擾脩廢舉墜百度惟新而民不知所出功施<lb/>
<pb n="KR4e0106_WYG_020-4a"/>
於國家惠洽於黎庶豈惟東南列郡仰之如神明戴之<lb/>
如父母而公卿大夫莫不挹其仁風而景其賢範焉故<lb/>
於其謝事尚惋惜公以為何可一日舍斯民而去既其<lb/>
去也東南荐饑無術以救尚望起公以為必有通變活<lb/>
民之方豈意公之歿乎宜乎哀之甚也哀之而有言言<lb/>
之而成章公冢嗣仁俊輯而錄之屬謙為序嗚呼上天<lb/>
生公實以資於國而國家用公足以盡其材髙位榮名<lb/>
保全終始豐功盛烈垂休史冊可無哀也而公卿大夫<lb/>
<pb n="KR4e0106_WYG_020-4b"/>
猶哀之甚何邪誠以公為國之股肱民之山嶽老成凋<lb/>
謝不可復得而情之所感有不覺其詠歎之深焉皆為<lb/>
國哀之為民哀之而非出於一人之私者也哀不於私<lb/>
情而益有以見公之徳之盛詩既就編遂欷歔而為之<lb/>
引<lb/>
　　都門送别詩序<lb/>
君子之去國也哭於墓而後行所以傷丘隴之無主也<lb/>
一旦得返故園復守塋域以盡餘齒得不為人所慶幸<lb/>
<pb n="KR4e0106_WYG_020-5a"/>
哉淮南羅禮文甫文節其字草亭其别號也以文學名<lb/>
淮海間士大夫識與不識皆知之曰草亭先生儒者也<lb/>
多遣子弟從之㳺文節古貎癯然而惟道腴是味惇徳<lb/>
飭行清約自守俄有以疑似之迹誣之者文節弗與辯牽<lb/>
於吏議謫戍遼陽文節長嘯就道畧無愠容遼陽地邊<lb/>
奚霫女直斥堠彌望鎮禦皆猛將獷卒日尋干戈以備<lb/>
不虞聞文節名咸尊敬禮下之罔敢辱以属凡有邊務<lb/>
輙就與謀議文節為籌畫悉中肎綮則又皆曰草亭先<lb/>
<pb n="KR4e0106_WYG_020-5b"/>
生吾師也居遼數年其道益顯聖天子臨御之秋大沛<lb/>
恩澤凡臣民坐累戍邊者悉復其職業文節䝉是㤙獲<lb/>
觧戍過闕祗謝南歸東甌襄武王孫錦衣揮使湯公讓<lb/>
與文節有斯文舊好合縉紳賦詩以壯其行積之成什<lb/>
題曰都門送别詩而以首簡授予予以謂貧賤得之不<lb/>
以其道惟仁者為能安之是以處困而亨阨窮不憫盖<lb/>
無入而不自得也文節横罹非辜自樂境而渉畏途在<lb/>
他人鮮不至於怨天而尤人矣文節乃能隨遇而安悠<lb/>
<pb n="KR4e0106_WYG_020-6a"/>
然自得非確然有守能若是乎宜其徳之孚於人也昔<lb/>
漢管㓜安嘗避地遼東操尚聞於海表以司徒華歆薦<lb/>
遂徴還郡文節徳孚海表獲宥而還殆無媿於㓜安以<lb/>
公讓為知已寔有過於華歆用是交相詠歌以貺行李<lb/>
為公讓者豈無意於文節也邪文節斯歸展墓而入其<lb/>
樂可知顧其装槖珠聨玉綴行色粲然可謂不落莫矣<lb/>
遂不辭而為之序<lb/>
　　髙氏世譜後序<lb/>
<pb n="KR4e0106_WYG_020-6b"/>
名宗鉅族莫不以賢子孫而盛以乏賢而微其所以盛<lb/>
者由其積徳累善慶澤深長奕世濟美繼繩而不墜也<lb/>
四明髙文正氏其先汴人始祖瓊仕宋真宗朝景徳初<lb/>
契丹入寇上幸澶淵瓊扶輦渡河卒摧醜虜康靖宋室<lb/>
授檢校太尉封衛國王諡烈武功既著於朝廷有子十<lb/>
四人皆教以詩書至仁宗嘉祐英宗治平之間登用羣<lb/>
賢輔成盛治徳復深於天下其開於先者如此故其後<lb/>
賢振振疊出陟武階升文資建功樹業者前後相承與<lb/>
<pb n="KR4e0106_WYG_020-7a"/>
宋終始宋祚已訖族属散居四方而寓居四明者為特<lb/>
盛有號唯菴老愚者嘗譜其世次始自烈武至文正凡<lb/>
十四世越四百七十年昭穆之序秩然有倫文正寶而<lb/>
藏之以求予序予聞昔范匄歴陳其族而魯叔孫豹以<lb/>
為保姓受氏世祀之不絶不若立徳立功立言之不朽<lb/>
髙氏之先功徳之隆固已光啓後祚為子孫者允能立<lb/>
徳立功立言以亢其家則不朽之實得不益逺而益盛<lb/>
乎尚懋之哉遂以是書於後<lb/>
<pb n="KR4e0106_WYG_020-7b"/>
　　張怡筠夀像序<lb/>
冬蜡月初吉内翰錢先生携酒肴過余為夀且持怡筠<lb/>
肖像展示余曰此姑蘇張君廷義之容也廷義世居閶<lb/>
門西積徳尚義嘗輸粟賑饑奉勅褒旌受命服之寵昆<lb/>
季五人行敦雍睦二親早世祖父夀九十餘康寧在堂<lb/>
胥極孝養罔或違缺余雅重其為人頃以此像詣余請<lb/>
益曰年近知非之嵗願有言以教我余與廷義交莫逆<lb/>
無能為教敢轉以請亦將以為廷義夀焉余以謂廷義<lb/>
<pb n="KR4e0106_WYG_020-8a"/>
徳進知非固已覺今而悟往矣余方混混於是非之途<lb/>
亦欲就先生而請益顧何以為廷義告哉雖然荘周氏<lb/>
有云身非我有是天地之委形也人生寓形宇内耳目<lb/>
鼻口雖堯舜無不與人同獨全其性分所有而積中發<lb/>
外之容則夐然與人異耳故君子道徳之藴畜於已者<lb/>
既盛則英華暢逹其睟於面盎於背施於四體者亦皆<lb/>
出乎自然而無所勉夫豈常人所可及哉今觀畫工之<lb/>
貎怡筠也置身翠壁叢篁間峩冠褒衣坐閲經史風采粲<lb/>
<pb n="KR4e0106_WYG_020-8b"/>
然于以状其抱石之介全竹之貞所謂不惟得其形似<lb/>
兼得其神氣性情者也余雖未識廷義即是而觀豈非<lb/>
有徳之士乎有徳者必得其夀将不如石之不可磷竹<lb/>
之不改色乎昔蘧瑗行年六十而化宣聖七十不踰距<lb/>
尚父八十陳丹書衛武九十著抑戒年彌髙則徳彌邵<lb/>
廷義希是以勉其為徳也寧不與年偕進乎余敢以是為<lb/>
廷義告第余尚少廷義數嵗也庸安知余言之非非乎先<lb/>
生以為何如<lb/>
<pb n="KR4e0106_WYG_020-9a"/>
　　慶孫母董太夫人壽九十序<lb/>
太夫人董氏乃奉天翊衛推誠宣力武臣特進光禄大<lb/>
夫柱國㑹昌侯孫公之尊壼聖烈慈夀皇太后之母也<lb/>
皇太后誕育聖躬纉承丕緒康靖家邦復正宸極功徳<lb/>
隆盛亘古罕倫皇上志篤尊親爰伸公義於嵗首端月<lb/>
之良恭率羣臣拜上徽號大孝聿昭輿情允惬而太夫<lb/>
人髙夀適當九十身際太平之昌運目睹曠世之盛典<lb/>
心益怡樂體益健強耳目聰明飲食加進盖不知閲世<lb/>
<pb n="KR4e0106_WYG_020-9b"/>
五百四十甲子矣太夫人有子五人曰繼宗嗣會昌伯<lb/>
以翊戴功進侯爵曰紹宗曰顯宗曰續宗俱錦衣衛都<lb/>
指揮曰純宗指揮女六人孫男十人曰璉指揮曰瓉曰<lb/>
珍曰玹曰璘曰理曰瓏曰瑀曰瑛俱千戸曰璟尚㓜孫<lb/>
男女十人曽孫男女六人諸子若孫皆謙恭謹厚孝養<lb/>
備至慶太夫人夀躋九十日擊鮮釃酒以次捧觴升堂<lb/>
為夀太夫人亦樂為之釂恩光慶澤萃于一門噫何其<lb/>
盛哉拜慶之頃不鄙命謙為序以致頌禱之意謙惟本<lb/>
<pb n="KR4e0106_WYG_020-10a"/>
大則末茂源深則流長故有非常之徳必享非常之福<lb/>
也太夫人出自名門來嬪華族克相君子内行純備徳<lb/>
善既厚祥祉自臻用致篤生母后備任姒之聖訓成子<lb/>
姓著陰樊之賢翟茀在堂金貂繞膝肴核旅陳絲竹迭<lb/>
奏富貴尊榮登于壽考洪範五福太夫人寔全備焉豈<lb/>
非古今之所僅見者乎稽諸禮九十者日有秩君命使<lb/>
人受飲食不離寢天子欲有問焉則就其室以珍從所<lb/>
以致尊養之義也此隆古禮待人臣之老者若是况在<lb/>
<pb n="KR4e0106_WYG_020-10b"/>
母族之至親者哉是以皇上於太夫人眷賚便蕃中使<lb/>
存問者不絶於道尊養之義匹休往聖而又加封誥命<lb/>
極其優崇有端淑恭慎慈懿静專徳著閨門儀于宗黨<lb/>
之褒大哉皇言固有以深知太夫人之所積者矣皇上<lb/>
推睦族之仁諸子若孫克盡承歡之孝太夫人之夀算<lb/>
延長自是越百年而往誠不容以數計之矣其享非常<lb/>
之福也不亦宜乎謙敬拜夀筵無能為辭嘗聞閟宫之<lb/>
詩有曰俾爾昌而熾俾爾夀而富黄髪台背夀胥與試<lb/>
<pb n="KR4e0106_WYG_020-11a"/>
俾爾昌而大俾爾耆而艾萬有千嵗眉夀無有害謙不<lb/>
敏敢誦是詩以致頌禱云是為序<lb/>
　　贈南京禮科給事中白君序<lb/>
常之白君廷儀以詩經登丁丑進士第逾年拜南京禮<lb/>
科給事中内翰王君廷貴合同鄉之士謁余言以贈余<lb/>
以為今之六科即古之門下省也其属歴代不一有侍<lb/>
中給事黄門侍郎納言諌議拾遺補闕諸職掌獻納諌<lb/>
正奏覆審駁之事若給事中者秦漢以來專掌顧問應<lb/>
<pb n="KR4e0106_WYG_020-11b"/>
對以有事殿中故曰給事中隋唐以後始移門下以省<lb/>
讀奏案駁正違失至國朝並廢省職設為六科毎科有<lb/>
都給事中左右給事中給事中凡三等不惟職司封駁<lb/>
而諌正糾彈之任咸歸之則是以一官而兼衆職矣職<lb/>
分者事寡職兼者事劇則今之給事中視古不亦重乎<lb/>
南京國家定鼎之都也百官有司咸備自鑾輿北駐天<lb/>
下奏章悉逹帝所而南京六科無事封駁科務稍簡於<lb/>
是毎科特存給事中一員以總之雖不事封駁然或朝<lb/>
<pb n="KR4e0106_WYG_020-12a"/>
廷政事有闕失皆得以諌正大臣百官任非其人皆得<lb/>
以糾彈也則是以一人而具衆員矣員衆者事易員獨<lb/>
者事難則南科給事中視今不亦尤重矣乎廷儀當英<lb/>
妙之年負敏贍之學一出而角藝文塲輒能䇿名甲第<lb/>
蜚聲于時及謁銓部職清地禁復登近侍之列則茲往<lb/>
南科居兼職獨員之重亦将何以舉之乎盖廷儀宦學<lb/>
相承世父叔瑜嘗由永樂甲申進士改庶吉士亦拜禮<lb/>
科給事中父道英以鄉進士任大冶教諭則廷儀憲章<lb/>
<pb n="KR4e0106_WYG_020-12b"/>
之練習詩書之講貫耳濡目染得於家庭者有素矣余<lb/>
知廷儀茲往諌正糾彈必能慎重自持進竭忠讜務禆<lb/>
治理以舉其職豈若窮鄉新進世務未更之士立名好<lb/>
異觀望喋喋以撓政事者哉昔司馬温公嘗謂言官當<lb/>
以三事為先第一不愛富貴次則重惜名節次則曉知<lb/>
治體以廷儀之賢殆無愧於斯言也名位之進此其基<lb/>
焉可不勉哉是為序<lb/>
　　贈南京兵部侍郎李公序<lb/>
<pb n="KR4e0106_WYG_020-13a"/>
昔有周既定都豐鎬復營洛邑以朝諸侯是則東都西<lb/>
都之制從古為然我太祖髙皇帝龍飛淮甸削平四海<lb/>
以金陵形勝甲于天下爰定鼎建為京邑城闕之壯廨<lb/>
宇之華制度周宻䂓模宏逺逮我太宗文皇帝入正大<lb/>
統益加修飾翼翼濯濯罔不大備永樂中車駕北廵肇<lb/>
建宫闕廨宇於行在設官授職悉如京邑至正統中乃<lb/>
革行在為京邑而以京邑為南京於是兩都之制始定<lb/>
朝廷以南京為國家根本重地凡六卿之缺必慎簡宿<lb/>
<pb n="KR4e0106_WYG_020-13b"/>
徳重望之臣以任之盖將以鎮安宗社而彈壓乎人心<lb/>
也况六卿之中司馬尤重㕘畫戎機申嚴武備又必得<lb/>
逹時知變之材然後可恃以無虞也簡任之際可輕乎<lb/>
哉肆惟皇上光復寶位綜覈名實式序在位而於南都<lb/>
六卿尤注意焉進退之間務在得人故今一時所任皆<lb/>
老成忠義之士今年南京兵部右侍以缺聞皇上命簡於<lb/>
吏部而僉議惟南京通政㕘議李君為宜朝廷遂擢以<lb/>
是職齎牒畀之然必以君為宜者盖以君之祖某嘗以<lb/>
<pb n="KR4e0106_WYG_020-14a"/>
誠篤之學髙明之識事我文廟自侍從登銀臺拜禮部<lb/>
侍郎著聲於朝而君以名進士起家給事黄門亦登銀<lb/>
臺文學政事無忝乃祖則其名位固宜繩其祖武也且<lb/>
其歴官既久徳聲尤著既負宿徳重望之雅復懐逹時<lb/>
知變之材則司馬之任非君宜任而孰宜乎嗟夫世宦<lb/>
之家父子祖孫固有俱顯逹者矣未聞祖孫歴官名位<lb/>
相埒若李氏者也是固本其世德之昌而國家化育人<lb/>
才之盛亦於是而可見也可不勗勉厥職以圖無負於<lb/>
<pb n="KR4e0106_WYG_020-14b"/>
縉紳之所望朝廷之所恃乎初君拜命未幾伏遇萬夀<lb/>
聖節拜表詣闕將還通政張君允中相率賀之以予亦<lb/>
嘗為僚也屬叙以贈君名震字用初永平人<lb/>
　　贈浦城醫訓潘廷瑞序<lb/>
浦城潘璧廷瑞乃江西撫州太守至善公之孫鴻臚少<lb/>
卿文錫公之子應天府學教授節菴李先生之壻也節<lb/>
菴以髙文碩學厚徳雅度表儀京庠為多士所愛慕余<lb/>
時親炙講下深承禮待異於諸生而廷瑞居節菴貳室<lb/>
<pb n="KR4e0106_WYG_020-15a"/>
與其内弟公器皆妙年負英資篤志問學節菴遣從余<lb/>
同忩友王文通習舉子業獲連硯席而二君不鄙膚謭<lb/>
就相資益乃朝夕相與講明經訓之奥商訂文義之疵<lb/>
相得甚驩由是節菴凡有曲謙酬勞文通必召余與偕<lb/>
後鴻臚病沒廷瑞以憂去節菴秩滿公器以随侍去遂<lb/>
爾相别然相憶之情恒惓惓也正統中余以領鄉書北<lb/>
上成進士承乏詞林雖與二君南北相違而音問往還<lb/>
相續毎開緘見其手札宛然如接顔面也意期二君必<lb/>
<pb n="KR4e0106_WYG_020-15b"/>
褎然取科名以出然皆孑立無他兄弟備養用是力學<lb/>
以侍親若將終身焉廼者邑之醫學訓科缺員而廷瑞<lb/>
嘗旁通醫經脉訣著活人之譽僉以為宜乃薦其名於<lb/>
朝廷瑞因趣装來京始獲胥晤宦邸以二十載相違之<lb/>
久而遂一旦相叙之情其樂為何如未幾廷瑞就試醫<lb/>
院中式詣銓曹奏補前職别余南還不可無一言以贈<lb/>
乃告之曰士君子出膺時用者率皆逺去鄉戸仕於外<lb/>
方廷瑞之拜官也獨能守其丘隴田廬之舊一可慶也<lb/>
<pb n="KR4e0106_WYG_020-16a"/>
列于庶位者率皆身親案牘政務惟繁而廷瑞之蒞職<lb/>
也獨能施其醫藥利濟之仁二可慶也挾是二可慶者<lb/>
以㳺于鄉容可慆慢以怠事髙滿以凌人乎尚益恂恂<lb/>
恭慎謙巽自守以常保是慶庶身修職舉徳成名立以<lb/>
無忝父祖家聲顧不韙歟此余因疇昔之好用敢致箴<lb/>
規之義若是歸見公器為我謝曰明天子在上可以躋<lb/>
禄仕為親榮矣廷瑞瞿然曰敢不承教遂書以識别<lb/>
　　送延平教授吕先生序<lb/>
<pb n="KR4e0106_WYG_020-16b"/>
延平閩之大郡也山水為東南最其靈秀所鍾大賢君<lb/>
子疊見往昔若中立楊先生者北從明道程先生之學<lb/>
於頴昌升堂睹奥號稱髙弟及歸明道語坐客曰吾道<lb/>
南矣後先生倡道東南及門之士潛思力行任重詣極<lb/>
者則有仲素羅先生仲素傳之愿中李先生愿中所傳<lb/>
則考亭朱夫子也故論道學淵源必以濂洛闗閩並稱而<lb/>
閩學之盛莫逾於延平也今天下之士讀聖賢之書者<lb/>
悉以程朱之説是宗況延平為諸儒講學之地流風餘<lb/>
<pb n="KR4e0106_WYG_020-17a"/>
韻猶有存者士生其間其感慕景仰希蹤前哲得不倍<lb/>
於他郡乎㑹稽吕先生公愿乃宋相頥浩十一世孫也<lb/>
先君子任南京大理少卿學端行髙以古道自居先生<lb/>
侍側熟聞義方之訓宣徳間以春秋領鄉薦中春官備<lb/>
榜授鉅野教諭秩滿陞淞庠教授所至以啟廸賢才為<lb/>
務霑化者道融飲徳者心醉士論翕然歸之茲以丁艱<lb/>
起復遷教延平淞庠縉紳暨門下嘗從㳺者要余贈之<lb/>
以言余以謂道喪千載而二程夫子始紹其統以傳於<lb/>
<pb n="KR4e0106_WYG_020-17b"/>
龜山豫章延平則所授業者也二先生毎當講誦之餘<lb/>
危坐終日驗於喜怒哀樂未發之前而求所謂中盖以<lb/>
天下之理胥由此出既得其本而存養益熟然後觸處<lb/>
洞然泛應曲酬而發必中節矣此其學之所得者如此<lb/>
故其接後學答問晝夜不倦隨人淺深誘之各不同要<lb/>
之以反身自得為本也先生司教於諸儒毓徳之邦而<lb/>
摳趨者又皆感慕景仰希蹤前哲之士使操於已而化<lb/>
誘於人者誠以二先生為法則道學復明士風丕變茫<lb/>
<pb n="KR4e0106_WYG_020-18a"/>
茫墜緒得不振起於今日也耶行矣先生予日望之<lb/>
　　贈華亭知縣楊君赴官序<lb/>
余被命在東閣重修天下郡志偶閱淞郡所上志書見<lb/>
其登載名宦不數人而於上海則紀楊尹之績曰尹名<lb/>
昕字某温之瑞安人以進士舉於鄉升太學景泰二年<lb/>
來為上海推誠感物以㢘自信人不忍欺母以就養終<lb/>
昕奉柩歸葬邑人爭賻之不少顧百姓有哭於道而且<lb/>
歌曰楊中堂楊中堂來何遲去何忙又歌曰楊知縣為政<lb/>
<pb n="KR4e0106_WYG_020-18b"/>
淡然民自便各里聚錢六七萬饋送楊侯侯不盻云余<lb/>
以謂古之人於去任之際有選一大錢受紙百畨以徇<lb/>
民情者今君乃更一毫不取其㢘潔之操殆有過於古<lb/>
人矣心竊多之時學士錢先生與余同預纂修席相聨<lb/>
也先生華亭人於上海為鄰封余因舉楊君之績諗之<lb/>
先生亟稱其賢不置曰是信然也况吾郡之志乃太守<lb/>
葉公所脩公治行卓越慎許可侯親為其属使其績果<lb/>
無可稱公詎肎虛譽之哉然後知君之績盖實録也居<lb/>
<pb n="KR4e0106_WYG_020-19a"/>
無何君以服闋來京適華亭尹以缺聞學士乃舉侯前<lb/>
績逹于吏部曰淞民素慕楊侯使華亭得侯為理民望<lb/>
愜矣吏部遽以君奏補是缺邑之縉紳皆喜相率徴言<lb/>
以豔其行惟國家之治天下以安民為本而守令之承<lb/>
流者以愛民為先愛民之道以㢘為要持身㢘則心無<lb/>
所蔽而燭理也明情無所徇而處事也公既公且明民<lb/>
心恱服其愛之也莫加焉求民不安不可得也昔君之<lb/>
治上海民固已歌頌其㢘今往華亭清節將自是而愈<lb/>
<pb n="KR4e0106_WYG_020-19b"/>
厲華亭之民又容有不安者乎楊君往哉余恐兩邑之<lb/>
民有相爭於境上者矣雖然士之㢘猶女之貞固當然<lb/>
也世惟有行虧於閨門節隳於宦途而後貞㢘之名始<lb/>
重朝廷於是褒旌及之禄位加之所以為世勸也君立<lb/>
志之堅始終不替朝廷将必寵之以顯秩而太史将大<lb/>
書特書與古㢘吏同垂名於信史矣豈特郡志載之而<lb/>
已乎楊君朂諸遂用書為之贈<lb/>
　　贈姜先生典教固始序<lb/>
<pb n="KR4e0106_WYG_020-20a"/>
鄱陽姜貴憲先生早侍叔父鄧州學正志逹先生在宦<lb/>
途漸濡家學時今内相李先生執經就講學行出倫輩<lb/>
貴憲因與先生獲連硯席有麗澤之益先生尋以所業<lb/>
擢魁河南登進士髙第累官吏部尚書翰林學士入秉<lb/>
鈞軸而貴憲因叔父觧任南還卒業饒庠屢逰塲屋不<lb/>
偶今年始膺有司之貢來京師試髙等入太學方得與<lb/>
先生胥晤叙平生歡契分藹如也未幾以母老在堂陳<lb/>
辭願就教職得禄以養母詔許之試復髙等拜河南光<lb/>
<pb n="KR4e0106_WYG_020-20b"/>
州固始教諭先生雖欲留之而志不可奪也瀕行交㳺<lb/>
大理廷評浦君偕縉紳需言以贈余以謂相業與師道<lb/>
勢若相懸而事實相資也相為天子用賢於朝廷師為<lb/>
天子育賢於學校學校有所育而後朝廷有所用師道<lb/>
有所立而後相業有所成是知學校者賢才之源朝廷<lb/>
者賢才之流也以位而言固相崇而師卑以功而言則<lb/>
育難而用易以難易崇以卑易易其事正等耳貴憲之<lb/>
於内相昔未仕也其業則相資於一已今既仕也其道<lb/>
<pb n="KR4e0106_WYG_020-21a"/>
復相資於國家夫豈偶然者哉肆惟聖朝以深仁厚澤<lb/>
化成天下雖山陬海隅莫匪聲明文物所洽矧當中州<lb/>
之地乎貴憲出自儒宗富於徳業今往踐師席正已以<lb/>
率之盡心以廸之材雖有高下也教則因其所資道雖<lb/>
有精粗也語則量其所及将見士子歆慕感發充然無<lb/>
不有得材成徳立嶷然無不可用不日彬彬接武而出<lb/>
擢於科目揚于明廷以待國家任使寧不有資乎相業<lb/>
之成也耶師道之重若此故於兹往特舉相業之等者<lb/>
<pb n="KR4e0106_WYG_020-21b"/>
以明之貴憲尚懋之哉<lb/>
　　贈劉少尹赴應天序<lb/>
太祖髙皇帝定鼎金陵是為南京以集慶路為應天府<lb/>
太宗文皇帝駐蹕北平是為北京以北平布政司為順<lb/>
天府兩京二府有尹有丞其秩尹視六曹丞視九卿並<lb/>
以方岳及侍從之臣居之所以重其任也稽諸古周官<lb/>
有内史掌治京師漢分置左右内史後更京兆尹左馮<lb/>
翊右扶風是為三輔後漢都雒置河南尹以三輔陵廟<lb/>
<pb n="KR4e0106_WYG_020-22a"/>
所在不改其號唐都長安為京兆府以河南為東都又<lb/>
増太原為北京是為三都並以親王為牧置尹以貳之<lb/>
各以少尹通判府事宋都汴為開封府牧尹不常置牧<lb/>
以皇子領尹以文臣充又以河南應天大名為南北西<lb/>
京皆置留守其後武林建鄴亦建行宫武林視汴都建<lb/>
鄴視三都並係執政從臣以充歴載以來罔不以是為重<lb/>
誠以畿甸之内輦轂之下百官軍民萃焉四方萬國瞻<lb/>
焉匪得聞望素著為縉紳所推服者以居是任曷以壮<lb/>
<pb n="KR4e0106_WYG_020-22b"/>
國本而慰民情也哉朝廷授任之際必慎加簡㧞而未<lb/>
嘗輕以畀人為是故也刑科掌科事給事中劉君洙茲<lb/>
被擢為應天府丞盖出于慎簡者也君廣信之貴溪人<lb/>
尊甫先生嘗典維揚嚴郡姑蘇三學之教啟廸有方士<lb/>
風丕變君随侍左右過庭之訓漸濡有素用是徳崇業<lb/>
廣以書經舉江右鄉試為第一人登景泰辛未進士第<lb/>
拜給事中封駁章奏無所違失出使暹羅渉歴鯨波不<lb/>
避險艱布宣聖徳得将命體使還進掌科事未幾擢丞<lb/>
<pb n="KR4e0106_WYG_020-23a"/>
應天夫府丞古少尹也給事國侍從也以侍從而居少<lb/>
尹固為宜矣况君簪筆螭頭觀風海外其徳望素為縉<lb/>
紳所推服也哉則茲往也尚念朝廷簡㧞授任之意若<lb/>
是其重展布𢎞材以贊庶理俾朝廷之基業益以固京<lb/>
畿之黎庶無不安則國本得不頼之以壯而民情得不<lb/>
頼之以慰乎予郡人也喜吾民之得所頼也於是合諸<lb/>
君子餞君之行而僣為之序<lb/>
　<lb/>
<pb n="KR4e0106_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻二十<lb/>
</p>
<p>
</p>
  </div>
</body>
</text>
</TEI>
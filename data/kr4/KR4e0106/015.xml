<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十五</head> <lb/>
    <p>
<pb n="KR4e0106_WYG_015-1a"/>
欽定四庫全書<lb/>
　倪文僖集巻十五<lb/>
　　　　　　　　　　　　　明　倪謙　撰<lb/>
　記<lb/>
　　富春清隠記<lb/>
新淦嚴君陵岳世居邑之仁和其先洪武中以富室徙<lb/>
實京師故今居上新河修廢舉之業秉禮好義敦尚儒<lb/>
素子三人曰誠曰徳曰祥皆謹飭有士行卓然樹立陵<lb/>
<pb n="KR4e0106_WYG_015-1b"/>
岳以其世系盖出于漢之嚴子陵也因以富春清隠自<lb/>
號富春者原其世居之所自清隠者宗其世徳之所尚<lb/>
也夫君子抱道懷竒固欲以兼濟天下非獨善也時不<lb/>
可道不行始飄然逺引甘與木石居而鹿豕逰豈得已<lb/>
哉彼子陵者道可以匡時澤物而才華是閟也徳可以<lb/>
軌世範俗而聲跡是剷也身可以紆朱拖紫而羊裘是<lb/>
着也手可以秉鈞持衡而綸竿是執也其意何居盖謂<lb/>
西京之末諛佞茍容名節掃地當建武初羣龍滿朝足<lb/>
<pb n="KR4e0106_WYG_015-2a"/>
以為治所乏者名節耳於是抗志青雲思有以振之蟬<lb/>
蛻囂埃之中自致寰區之外所以助成王化者深矣卒<lb/>
使東都名節相師成俗雖國歩艱虞羣雄角力咸朶頤<lb/>
漢鼎而莫敢動伊誰之力歟若謂其不仕故人無心於<lb/>
世而甘于隠者抑亦觀其跡而未察其心者也故其桐<lb/>
江一絲清風千古在常人景仰歆慕尚不容已矧陵岳<lb/>
為其後人也耶陵岳生當熈洽之朝太平無事之日安<lb/>
分樂天無求於世雖居㕓市之中而取予不茍志不營<lb/>
<pb n="KR4e0106_WYG_015-2b"/>
利其恬静幽逺之趣殆不異于巖棲谷遁者焉則其謂<lb/>
之清隠者盖亦師子陵之心而不泥其迹者也其不可<lb/>
謂世之逸民歟陵岳介其友沈廷庸徴予為記遂為之書<lb/>
　　友松記<lb/>
姑蘇施侑廷樂甫世家洞庭東山乃予同年状元宗銘<lb/>
之從父也讀書好禮鄉稱善士嘗以友松自號頃㳺京<lb/>
師謁予静存軒中觀其投刺題曰友松予怪其所友物<lb/>
而不人則曰吾學孔孟之道者也孔子曰無友不如已<lb/>
<pb n="KR4e0106_WYG_015-3a"/>
吾於是求勝已者友之而有合于孔孟之道者不易得<lb/>
也惟松也嵗寒後彫孔子亟稱焉是以友之也曰松之<lb/>
有合於孔孟之道者安在曰吾觀世之人脅肩謟笑面<lb/>
而不心者多矣而是松也蒼顔鐡色不媚於世其所謂<lb/>
正顔色斯近信者乎世之人翻雲覆雨枉已徇人者多<lb/>
矣而是松也露滋雪虐不知榮悴其所謂富貴不能淫<lb/>
貧賤不能移威武不能屈者乎世之人噐小材薄緩急<lb/>
難恃者多矣而是松也扶顛持危梁棟不撓其所謂不<lb/>
<pb n="KR4e0106_WYG_015-3b"/>
可小知而可大受者乎世之人見利則趨見勢則附者<lb/>
多矣而是松也挺㧞林立無所阿比其所謂矜而不爭<lb/>
羣而不黨者乎其有合於孔孟之道者若是是則君子<lb/>
也是則大丈夫也故予與之定交嵗月既乆情分益宻<lb/>
雖陳雷之膠漆愈郊之雲龍不是過也予聞而嘆曰嗟<lb/>
乎自五交三釁之説興而友道幾絶昔大舜與木石居<lb/>
其殆是乎則廷樂之于松其真得勝已之益者矣其亦<lb/>
善學孔孟之道者矣遂援筆為記其語云<lb/>
<pb n="KR4e0106_WYG_015-4a"/>
　　石室小隠記<lb/>
山川竒特夐絶之壤深藏逺秘人跡所不能到固宜讓<lb/>
猿狖<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>鹿以為宅使其與人境相接乃棄辱於樵童牧<lb/>
豎得以躑躅輘轢焉夫豈君子之所忍哉故古之幽人<lb/>
畸士遇有佳景必薙蕪畚穢以出其勝亭焉臺焉以當<lb/>
其㑹從而逰觀嘯傲以暢其懐非志敦高尚者孰克與<lb/>
于斯常之宜興有東山别墅焉乃蹇律伯度之所居也<lb/>
去西南十五里有石山山有一洞洞前多脩竹竹隂有<lb/>
<pb n="KR4e0106_WYG_015-4b"/>
一磵自山之陽而來注於慈湖磵外平疇彌望有逺山<lb/>
皆屏列拱揖于前真佳景也洞為崩土堙塞棄辱有年<lb/>
矣居人雖多莫知其為異也伯度顧而惜之命工除拓<lb/>
於是深得數十尺廣得文餘高得幾丈恠石玲瓏石笋<lb/>
下垂竒絶始露豈天藏此固有待於伯度耶伯度搆屋<lb/>
數椽竹間名曰石室小隠士林諸公以細草春香小洞<lb/>
幽之句分題賦詩以詠其勝亦有序而記之者矣僉憲<lb/>
羅公與伯度交契復為求言於予予以謂隠無有大小<lb/>
<pb n="KR4e0106_WYG_015-5a"/>
也出處茍合乎道又何朝市山林之擇哉故君子非不<lb/>
欲仕衒玉求售則喪其所守矣隠居求志席珍待聘孔<lb/>
子有取焉伯度生當國家治化隆洽之時身躋太平之<lb/>
域不知帝力之我及穴山而居臨水而亭延脩竹之清<lb/>
風聴流泉之嗽玉覧遥岑之凝翠使石室之勝棄於昔<lb/>
而顯於今忻而逰倦而憇逍遥卒嵗以怡天真客至則<lb/>
相與談詩書而究道徳以觴以咏以絃以奕其隠居求<lb/>
志之樂雖考槃碩人豈是過哉此其心盖泊然以道自<lb/>
<pb n="KR4e0106_WYG_015-5b"/>
守而無求于世故能攄幽發竒日與之娛若是使或有<lb/>
累於物則寂寞之濵不能一朝居也是知伯度豈非高<lb/>
尚之士也歟宜諸公之咏之也彼世之處士顧藉隠逸<lb/>
以盗虚名索高價致貽林磵之慚愧烏可與伯度同日<lb/>
語哉因僉憲之請為記之若此倘石室肯分半榻當命<lb/>
駕而宿留焉雖老矣尚能為伯度一賦<lb/>
　　劉忠愍公祠堂記<lb/>
人臣負經國濟時之學者必有長慮却顧之見存愛君<lb/>
<pb n="KR4e0106_WYG_015-6a"/>
憂國之心者必有忠言讜論之陳幸而其言得行則足<lb/>
以防涓流之㣲杜履霜之漸而禍患消弭國家寧謐不<lb/>
幸其言不用而身以危其言卒驗而治以紊此忠義之<lb/>
士所以痛哭而流涕也翰林院侍講安成劉公球字求<lb/>
樂其學邃於春秋登永樂辛丑進士第授禮部儀制主<lb/>
事文行卓然為學者所宗少師東里楊公尚書毘陵胡<lb/>
公雅相敬重正統初薦入翰林預脩宣廟實録書成授<lb/>
前職入侍經筵有啓沃之益嵗癸亥殿庭有雷震之異<lb/>
<pb n="KR4e0106_WYG_015-6b"/>
公上䟽條陳時政得失凡十事以進言皆剴切最要者<lb/>
欲上總攬乾綱不使權移於下敵衆乘釁宜為禦遏之<lb/>
謀䟽入用事中璫見之慮見削奪深以為恨日夜聚議<lb/>
必欲殺公以鉗言者之口尋假他事下公錦衣衛獄嗾<lb/>
司刑者加以非法公竟死獄中自是縉紳䘮氣言路聲<lb/>
塞權璫益無忌惮專恣日甚司刑者怙勢作威薫炙可<lb/>
畏公乃於其家附其子以為厲逾六年己巳秋敵果犯<lb/>
順權璫挾上北廵大臣懇留不聽六師出境遂以失律<lb/>
<pb n="KR4e0106_WYG_015-7a"/>
誤國死於亂兵司刑者亦為廷臣捶死於朝朝野稱快<lb/>
公之言至是驗矣若公之心一出忠愛知有後患恒為<lb/>
國憂故披瀝肝膽懇懇為朝廷言之兾以感悟上心收<lb/>
權立政思患預防以興太平之業使用其言固國家之<lb/>
幸也卒扼扵權璫言廢身危徒使其言中若蓍蔡夫豈<lb/>
獨公之不幸也哉朝廷念公以忠諫没追贈為翰林學<lb/>
士賜諡忠愍遣官諭祭于家復命有司肖像於郡之忠節<lb/>
祠足以慰公之靈矣然未有特祠祭公者公之子廣東<lb/>
<pb n="KR4e0106_WYG_015-7b"/>
叅政鉞浙江副使釪乃市地邑治北搆堂三楹龕扵中<lb/>
以奉神主翼以祭庫表以崇門室于後居子孫以奉祀<lb/>
事以至齋庖之舍咸具焉郡侯許公聦邑侯唐公寛繼<lb/>
至皆給材助金以相其成祠始于成化戊子冬十一月<lb/>
而明年春三月乃訖工鉞以書抵京屬謙記其事于石<lb/>
用垂不朽夫表揚忠義以樹風教守令之職也不敢以<lb/>
蕪陋辭謹為之記繫之以詩曰人臣事君其道曰忠茍<lb/>
利扵國不有厥躬侃侃劉公有學有操横經講筵引君<lb/>
<pb n="KR4e0106_WYG_015-8a"/>
當道天忽示變為戒孔昭宜修徳政菑其自消訏謨逺<lb/>
猷乃具入告犯諱觸姦禍機是蹈謂公必斃我柄斯專<lb/>
豈意假手斃尤烈焉泰山鴻毛等扵一死磔䑕踣麟快<lb/>
彼惜此帝念忠讜曰我良臣䘏以渥典幽憤以伸爰配<lb/>
鄉賢五忠一節爰作斯祠式專對越公歸來只顧兹烝<lb/>
嘗公神在天千載耿光我作此詩永歌公徳子子孫孫<lb/>
承祀無忒<lb/>
　　太平蕪湖縣重修廟學記<lb/>
<pb n="KR4e0106_WYG_015-8b"/>
學校乃三代治民之具所以明彛倫淑人心厚風俗而<lb/>
興賢材是以後世率循莫之或廢况我國家化民成俗<lb/>
尤必以是為先務任承宣者顧後于是奚可乎哉蕪湖<lb/>
為太平屬邑有學在治東南一里許宋元符間始建國<lb/>
朝永樂初盖重修焉景泰天順間嘗補苴罅漏僅而克<lb/>
支至是嵗歴滋乆風雨侵凌蟲蠧毁剥棟敗榱傾日入<lb/>
于壊成化丙戌徳郡陳源來尹于斯謁廟周覧嘅然興<lb/>
嗟遂以増崇脩飾為任廼市美材傭良工經度而侈大<lb/>
<pb n="KR4e0106_WYG_015-9a"/>
之易其朽腐正其傾欹加瓦甓以厚其庇覆施丹青以<lb/>
新其䵝昧殿堂齋廡悉復舊規復以師生合食之無所<lb/>
也建㑹饌堂三楹于堂左以藏息之無居也建學舍四<lb/>
十二楹于堂後舍後則建觀徳㕔于射圃以習射學前<lb/>
則建題名碑于靈星門外以書科第氏名他若神庫官<lb/>
廨門墻道路湢庖靡不完具邑佐陳侯侍御邑人黄譲<lb/>
實賛其役于是廟貌儼如學宫偉如蔚為東南之冠教<lb/>
諭長樂謝文禮訓導豐城黄樂金陵石正嘉侯興作之<lb/>
<pb n="KR4e0106_WYG_015-9b"/>
勤不可使無聞于後乃命學子賫状來京取文以記其<lb/>
成惟夫庠序者國家之元氣也風化于此焉係人材于<lb/>
此焉出必宏大其居斯足崇祀聖賢作興士類使頽敝<lb/>
弗稱何以修奠獻之儀極教育之美哉惟侯克知乎此<lb/>
甫當下車輙有事焉盖得為政之本而深體國家化成<lb/>
之意矣不其賢乎自是儒師俊乂得以雍容其間教化<lb/>
行而風俗丕變徳業成而人材軰出孰非賢令之功也<lb/>
哉即是一節觀之善政之多可知矣是宜書也故為之<lb/>
<pb n="KR4e0106_WYG_015-10a"/>
記復繫以詩俾多士歌侯之徳其辭曰扵惟宣聖立人<lb/>
之極垂教萬世道存六籍國家興治惟道是宗徧祀寰<lb/>
宇煌煌學宫凡我秀民咸萃于學不有能官孰知振作<lb/>
惟我賢令廼聖之徒嘅此頽敝曰新是圖載經載營廼<lb/>
葺廼構煥發奎光規越于舊于焉講肄絃誦渢渢匪侯<lb/>
嘉惠化基曷隆邦人載瞻益端趨向興賢育材奮庸相<lb/>
望噫侯為政敦本所先絃歌武城無媿昔賢來學無窮<lb/>
世仰丕績我作此詩永歌無斁<lb/>
<pb n="KR4e0106_WYG_015-10b"/>
　　長春夀域記<lb/>
夀星所直之墟南極所臨之野有長春夀域焉肇扵鴻<lb/>
濛之初開于混沌之後不見于禹貢之制賦周禮之職<lb/>
方而隠然于八荒之表其地宏曠無町畦疆界之限其<lb/>
土夷沃無險僻磽确之陋其氣淳厖其風温和其日舒<lb/>
長其景暄妍是以四時長春如一日焉彼其赤曦酷烈<lb/>
爍石流金而域中之春自若也清霜嚴厲摧枯隕籜而<lb/>
域中之春自若也朔風號寒堕指裂膚而域中之春自<lb/>
<pb n="KR4e0106_WYG_015-11a"/>
若也故物之生其間者草木則有紫芝蒼松蟠桃大椿<lb/>
而荆棘烏附之屬不茁焉鳥獸則有威鳯祥麟蓮龜巢<lb/>
鶴而蝮蠆梟獍之屬不育焉人之生其間者則有黄髪<lb/>
兒齒孺色台背後天不老而終古長存随大化以遨嬉<lb/>
與太初而為隣者焉昔嘗造其域者若廣成彭鏗李𥅆<lb/>
擊壌之叟海濵之老茹芝之皓皆逍遥其間近若香山<lb/>
睢陽洛社至道之英則亦渉其境者也柰何世路﨑嶇<lb/>
恒相背馳遂至視之若神洲之不可到仙源之不可尋<lb/>
<pb n="KR4e0106_WYG_015-11b"/>
良可慨已今有一翁盖生且長扵是域而不自知者也<lb/>
其為人也呼吸元氣之精飲漱太古之醇神融而貌澤<lb/>
身康而足輕方曈緑髪睥睨物表泊然外其形骸而不<lb/>
為其所役者也嘗挾陶朱之術土苴金玉散以濟饑帝<lb/>
以章服華之扵已若不與也有桂五枝芳馨襲人將以<lb/>
一寄之月窟而移獻帝傍此其志也翁徜徉玩世逢人<lb/>
不道姓名人鮮知者有爛柯樵子過而識之揖之曰吾<lb/>
嘗觀子奕于長春夀域中相别固無恙乎予適過而驚<lb/>
<pb n="KR4e0106_WYG_015-12a"/>
曰長春夀域中乃有斯人耶疑其年而問之曰彼何人<lb/>
斯樵子曰此人顧其姓昂其名世隆其字閱甲子三百<lb/>
誕彌之祥嵗舍𤣥虎朱明届孟蓂莢始抽時也予聞而<lb/>
異其人遂為之記<lb/>
　　和州儒學重修記<lb/>
和州之學舊有尊經閣在<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>星門外前俯市河左通城<lb/>
塹右瞰廣衢水道環繞舟楫可行象古泮宫之制也嵗<lb/>
乆閣廢地為豪家所侵築垣作室垂四十年致水道隔<lb/>
<pb n="KR4e0106_WYG_015-12b"/>
絶宫墻湫隘成化己丑太守萬州陳遜貳守㑹稽董錫<lb/>
相繼下車協心為治顧而病之欲有事焉未暇也閲又<lb/>
明年惠敷化行利興廢舉始以其事達之董學御史陳<lb/>
選遂復其地而通道于其上學門之前為他地所隘亦<lb/>
買而開廣之伐石跨河甃泮水橋正接王道而達于河<lb/>
南夾道樹松柏百十株又甃小橋其傍以便來往岸南<lb/>
復買地百十丈以通左右而達于廣衢建泮宫育賢二<lb/>
坊翼於兩端學門庳陋則撤而高之倉庾傾圯則構而<lb/>
<pb n="KR4e0106_WYG_015-13a"/>
新之凡築墻以堵計者三百甃街以丈計者二百于是<lb/>
廟貌尊嚴靚深學宫恢𢎞敞爽林木蔽虧水波縈廻地<lb/>
雖復而壮偉逈過于昔矣費甚鉅皆資募助而不取于<lb/>
官役甚大皆事傭僦而不勞于民相其役者則有節判<lb/>
龍㳺徐㥠吏目博興劉澤賛其成者則有訓導浮梁許<lb/>
英遂安洪思琳工始于成化辛卯孟冬而畢于次年壬<lb/>
辰季春僅六月焉亦可謂成之速矣和之耆老暨學之<lb/>
士子咸謂斯役也不可無文以紀其事儒學生焉永賢<lb/>
<pb n="KR4e0106_WYG_015-13b"/>
乃來徴言于予古昔堯舜禹湯文武身任君師之責以<lb/>
井田封建肉刑為治以庠序為教治化之盛非後世可<lb/>
及周衰聖王不作孔子有徳無位于是身任師道之責<lb/>
獨取先王之法載諸六經以教後世不過推明民彛物<lb/>
則之道而已凡有身者用之則修悖之則戾有家者用<lb/>
之則齊悖之則紊有國者用之則治悖之則亂有天下<lb/>
者用之則平悖之則頗肆生人得由斯道而不化為異<lb/>
類者誰之力與是以萬世遵承衮冕尸祝崇事於學校<lb/>
<pb n="KR4e0106_WYG_015-14a"/>
禮之宜也故先王之法井田可廢封建可罷肉刑可除<lb/>
惟學校則歴代相因而不可後其不以此與國家建學<lb/>
興化所以盡君師之責也然欽承徳意以教學為先非<lb/>
賢守令則不能今和之為學敝隘已乆莫之誰何一旦頼<lb/>
陳董二侯開拓修建煥然一新其振起斯文嘉惠後學<lb/>
至矣可不謂之賢乎諸子于斯尚潜心孔子所示之學<lb/>
窮經考古明體適用端正心誠意之功盡民彛物則之<lb/>
道近足以修其身而齊其家逺足以治其國而平其天<lb/>
<pb n="KR4e0106_WYG_015-14b"/>
下斯善學孔子者也如是則學有所本道徳明秀殆見<lb/>
出于科目者皆實材用于朝廷者皆真儒豈非斯學之<lb/>
光乎是固國家建學與諸公興學之意也故因記其成<lb/>
併書此為諸士勵焉<lb/>
　　皆春軒記<lb/>
常郡太守吉水龍君遵叙嘗扁其軒居曰皆春人因以<lb/>
皆春居士稱之士友雲間郁君景章嘗為兹軒之客而<lb/>
坐于春風中者乆乃來屬予一言以記將以為居士贈<lb/>
<pb n="KR4e0106_WYG_015-15a"/>
而置諸兹軒予聞諸易曰復其見天地之心乎天地之<lb/>
心何心也心乎生物之仁而已矣故大哉乾元萬物資<lb/>
始乾之仁也至哉坤元萬物資生坤之仁也一元之氣<lb/>
渾淪旁礴資始資生未嘗間息雖則窮冬積隂若無春<lb/>
矣而一陽來復生意已兆此天地之心于斯而可見也<lb/>
至于三陽和氣充周萬物咸暢勾萌甲拆翾飛蠕動盈<lb/>
覆載間莫非春矣是時也無一地而無春無一物而非<lb/>
春兹非天地之皆春乎人之有身天地之所賦也以一<lb/>
<pb n="KR4e0106_WYG_015-15b"/>
身視天地則天地為大吾身為藐囿于形矣以道視天<lb/>
地則天地此心也吾此心也形可囿乎人能心天地之<lb/>
心則天地之塞吾其體天地之帥吾其性乾父坤母民<lb/>
胞物與凡與吾並生于兩間者孰非吾之所當盡心者<lb/>
乎是以君子同物我于一視洞八荒于一闥自一身之<lb/>
微而達之天下之大靣背睟盎膚革充盈一身之皆春<lb/>
也父父子子兄兄弟弟一家之皆春也老安少懐各得<lb/>
其所天下之皆春也飛潜動植各遂其生萬物之皆春<lb/>
<pb n="KR4e0106_WYG_015-16a"/>
也人孰無此心也然性以情窒理以物蔽于是方寸之<lb/>
間自為町畦利于其身隔形骸而分爾汝利于其家隔<lb/>
藩墻而分比隣尚何望民物之皆春也哉雖然萬物向<lb/>
榮而一物獨悴則天地非全功滿堂燕笑而一夫獨泣<lb/>
則君子非全仁春未易皆也孟子曰茍能充之足以保<lb/>
四海亦在其善推所為而已矣遵叙天資淳厚襟懐洒<lb/>
落學問該博才識明敏容人之量宏愛士之誠慤而表<lb/>
裏一致焉其名軒以皆春者盖能以天地之心為心而<lb/>
<pb n="KR4e0106_WYG_015-16b"/>
欲充其仁者也故其以名進士拜監察御史知蘇之嘉<lb/>
定縣擢知徽州府今知常州所至推其所為治官如家<lb/>
愛民如子布徳施惠逺邇周浹被其澤者洋洋然熈熈<lb/>
然若逰春沼若登春䑓非由其一身拍拍皆春何以致<lb/>
随其所及而物物皆春如是哉用是上而廵撫重臣嘉<lb/>
其循良下而田里細民感其恩徳推是心也豈惟一郡<lb/>
皆春而已不日大用是承上佐天子對時育物有不能<lb/>
致天下皆春也歟是用記之以俟<lb/>
<pb n="KR4e0106_WYG_015-17a"/>
　　瑞芝亭記<lb/>
成化八年六月二十九日福建布政司左叅議盧君廷<lb/>
佐䘮其先君子愛竹翁於金陵君聞訃即日觧任匍匐<lb/>
奔䘮囘家拊棺慟絶愛竹翁嘗得夀地于城東之櫟山<lb/>
廷佐乃扶柩于斯斸土穿壙親執其勞用朱文公灰隔<lb/>
法以塟𦵏畢廬墓側増培丘壠手植松柏悲號不輟人<lb/>
不忍聞然有母老在堂每念母時一歸省省已復詣墓<lb/>
所乆之山培日髙松柏日茂欝然成林墓左右忽有芝<lb/>
<pb n="KR4e0106_WYG_015-17b"/>
叢生甚衆蔽于茂草初不知也中有如盤盂者突出草<lb/>
際始覺而視之大小得十二莖有紫色者有金色者有<lb/>
五色者予嘗往訪之目睹其異嗟嘆良乆因名其所居<lb/>
廬曰瑞芝亭而為之記曰人子之事親貴乎生能養而<lb/>
死能塟也竭盡心力而無所不用其極者乃子道之當<lb/>
然初非過分之事也然孝徳之至可以通神明一念之<lb/>
誠可以貫金石况草木之微者乎此芝草之生有以見<lb/>
廷佐孝徳之感也廷佐平時事親孝謹其居官也父母<lb/>
<pb n="KR4e0106_WYG_015-18a"/>
已受封凡得一佳帛一美味不敢服嘗必寄歸以奉親<lb/>
及居父䘮不忍親在泉壌居廬泣血親培土樹松又時<lb/>
歸省母以致其孝遂致叢芝煜煜産于墓塋至十二莖<lb/>
之多豈偶然哉夫芝草無根世不常有乃天地至和之<lb/>
氣所鍾秀此所以為瑞也廷佐執親之䘮惟知盡其所<lb/>
當為而已抑孰知至孝感通昭格于天天得不生此瑞<lb/>
物以表異之乎且不于他所而生于墓塋其為徴應盖<lb/>
昭昭矣昔易延慶䘮父廬墓側手樹松柏旦出守墓夕<lb/>
<pb n="KR4e0106_WYG_015-18b"/>
歸侍母紫芝生墓西北繼生玉芝十八莖人以為孝感<lb/>
所致以廷佐方之其事正同于以見天鍳孝誠不以古<lb/>
今而有異也延慶之孝頼太宗文皇帝采入孝順事實<lb/>
以垂訓萬世廷佐之孝有能舉以上聞得不昭之為世<lb/>
勸乎雖然能孝于親未有不能忠于君者也廷佐舉進<lb/>
士拜兵部主事陞郎中進今職廉名素著行将服闋趨<lb/>
朝朝廷求忠臣于孝子正欲得廷佐其人以為用吾知<lb/>
廷佐以孝徳推扵有政其事業之恢𢎞徳位之崇顯可<lb/>
<pb n="KR4e0106_WYG_015-19a"/>
以預卜矣遂用記之以俟<lb/>
　　康寧窩記<lb/>
勲業著于朝廷者必䝉優待之厚恩功名戒乎滿足者<lb/>
必保終始之晚節故大臣得君于上全名于下荷聖恩<lb/>
愈乆而不衰者其感激思奮敢不佩服聖諭銘諸座右<lb/>
以示終身而不㤀也哉此南京叅賛機務兵部尚書兼<lb/>
大理卿程公康寧之窩所以名也公本新安名族移家<lb/>
河間早擅文名擢登進士列官禁近者乆兩佐雄藩再<lb/>
<pb n="KR4e0106_WYG_015-19b"/>
領羣牧遂進都憲出鎮東陲入長秋臺肅清邦憲尋進<lb/>
司馬賛畫兵謀敭歴中外聲望赫然已而蜀夷不靖特<lb/>
命正位夏官總師西伐不數月夷境削平上甚嘉悦旌<lb/>
以兼官未幾以南京為祖宗根本重地遂勅公南來鎮<lb/>
守公早夜精勤百度修舉逺邇畏服中外晏然奈染足<lb/>
疾慮妨政務具䟽力求閒退盖思以滿足為戒焉皇上<lb/>
念公勲業之盛注倚方篤深欲勉留重違其意乃始曲<lb/>
從特降璽勑有兹特允卿所請命還鄉里従宜調治尚<lb/>
<pb n="KR4e0106_WYG_015-20a"/>
其勉進藥食用臻康寧疾若脱然去體其母乆安於家<lb/>
之諭其所望于公者深矣公拜勅懽忭厥疾頓减朝廷<lb/>
之于公何其優待之厚若是也哉公感恩眷乃取勅中<lb/>
康寧二字名其所居之窩朝夕瞻仰如對天顔其喜辛<lb/>
為何如耶夫皇上冀其康寜而復起者優待之至也公<lb/>
功成名遂而身退者保全之方也君臣之道交相盡矣<lb/>
雖然公出將入相材兼文武出則定疆圉安社稷入則<lb/>
靖邦畿保萬民輔弼四朝為國股肱心膂畨畨國老不<lb/>
<pb n="KR4e0106_WYG_015-20b"/>
可一朝而不在位者則公斯去也其果長往而安老於<lb/>
斯窩也哉昔宋文潞公彦博請老致仕再起平章軍國<lb/>
重事後請老復以太師致仕公雖抱㣲恙而年未周甲<lb/>
况日臻康寧誠如皇上之所望矣尚若潞公復幡然一<lb/>
出以𢎞脩大業待乎年至則歸老斯窩尚未晩也公卿<lb/>
大夫多為詩以詠美其所謂康寧窩者予僣為之記且<lb/>
以訊扵公云<lb/>
　　金壇尹汪君瑞麥記<lb/>
<pb n="KR4e0106_WYG_015-21a"/>
瑞應之來豈偶然哉皆一心之感召也心極其恭敬則<lb/>
能體信逹順凡所施為自然各當於理治之所及羣黎<lb/>
百姓莫不各得其安以至氣無不和而四靈畢至無非<lb/>
是敬之功效也是知一心恭敬豈非感召之本歟故曰<lb/>
修已以安百姓又曰致中和天地位萬物育此之謂也<lb/>
觀于金壇縣尹仁和汪君仲和瑞麥之生有以知其然<lb/>
矣仲和乃繡衣公之仲子翰林脩譔伯諧之弟也明麟<lb/>
經登壬辰進士第成化甲午拜前職先是凡天下縣尹<lb/>
<pb n="KR4e0106_WYG_015-21b"/>
吏部率取太學生年深待次者授之往往以乆淹仕途<lb/>
而考覈既嚴慮致廢黜驟得臨民心無固志而多為身<lb/>
謀惟圖一已之私便不顧生民之休戚欲邑之治不可<lb/>
得也朝廷知其然近乃詔擇進士之有治才者選補之<lb/>
治有異等則㧞入為臺憲扵是人人以科目自重砥礪<lb/>
名節而縣令始皆得人斯民始皆得所若仲和則尤卓<lb/>
然者也仲和之為金壇也有學問以為之本有義理以<lb/>
養其心有廉潔以固其守孳孳然以徳化民而不尚刑<lb/>
<pb n="KR4e0106_WYG_015-22a"/>
罰課農桑以養之興學校以教之䘏其饑寒捄其疾苦<lb/>
均其勞役而順其欲惡盖其存心處事一惟以恭敬為<lb/>
主而無少惰慢是以民翕然向化而懽然愛戴逺近和<lb/>
洽協氣薫蒸發為嘉祥去年二麥大收其中一莖兩穗<lb/>
者遍扵四野是非仲和一心恭敬其何以感召瑞應之<lb/>
若是哉夫天之于人一氣相通此以和感則彼以和應<lb/>
不啻桴鼔聲響之捷者也仲和為縣方朞月之間政通<lb/>
人和上下充塞遂致嵗豐麥熟兩岐呈秀家有足食之<lb/>
<pb n="KR4e0106_WYG_015-22b"/>
喜民獲養生之樂而邑以大治一何感召之速哉其為<lb/>
徳政之徴盖彰彰矣一邑士民暨縉紳君子皆發為聲<lb/>
詩以侈其美績庠生周昱裒為一帙來請言為序昔張<lb/>
堪守漁陽而麥秀兩岐其民有樂不可支之歌今諸君<lb/>
子歌詠乎仲和者如是則與張堪誠異世而同符也將<lb/>
見觀風者舉以上聞必蒙朝廷旌異之典太史氏録之<lb/>
必續于循吏之傳不日入陟憲臺大其設施則徳化所<lb/>
及當不止一邑而已也遂為叙諸篇端以俟<lb/>
<pb n="KR4e0106_WYG_015-23a"/>
　　句容龍潭新驛記<lb/>
驛站之設所以通朝廷之使命待四方之賔客陸給以<lb/>
騎水濟以舟供其廪餼而便其馳騖者也是以上徳以<lb/>
宣下情以逹而庶事以濟為治者其可後乎句容龍潭<lb/>
驛邊臨大江與江北儀真相對凡自北越江而南者必<lb/>
首抵於是盖江南第一驛也自洪武初年設立然以其<lb/>
岸江而迫近于水頻年以來為江濤衝齧岸日崩圮遂<lb/>
及是驛亦淪于水居者無棲身之地來者無止息之所<lb/>
<pb n="KR4e0106_WYG_015-23b"/>
驛丞新昌劉謙白其事于直𨽻巡撫都憲畢公公顧而<lb/>
病之曰是惡可廢而不復者哉乃為擇地而重建焉于<lb/>
是相度其宜陟巘降原躬行閲視得隙地于嵗積倉之<lb/>
西蟠龍山擁其後大江横其前方山逺峙以為印山水<lb/>
拱迎風氣完固誠悠乆不㧞之基也乃與應天府尹魯<lb/>
公府丞白公謀之而協專委通判李公董其役知縣濮<lb/>
公庀其材始工于成化乙未九月是年某月之某日訖<lb/>
工迎勞有堂燕室有寢享有内庖乘有外廐主吏有第<lb/>
<pb n="KR4e0106_WYG_015-24a"/>
役夫有區周以高墉表以重門措置有方程督得宜民<lb/>
不知出材之費工不憚趨事之勞棟宇一新軒昻輪奐<lb/>
規模勝舊逺矣謙以新驛之成不可無文以紀于石乃<lb/>
述其事造予而請焉予以謂凡事之興剏不有以倡率<lb/>
之則繼承者難為功不有以繼承之則倡率者無所託<lb/>
况乎傳徳澤布政令必事乎驛誠為政之所當務者也<lb/>
今是驛也荒廢無存頼都憲公相擇其地俾事興作而<lb/>
倡率于前于是通判李公知縣濮公仰副指畫得以繼<lb/>
<pb n="KR4e0106_WYG_015-24b"/>
承于後一旦易廢為興起壊為成制度宏壮有足為江<lb/>
南列驛之冠矣是則非都憲公無以啓剏始之功非李<lb/>
濮無以任營為之力上下相資始終相濟自是江濤不<lb/>
及形勢便安至者如歸永無後艱其為利也寧有既乎<lb/>
遂為登載于石使後來者有考焉<lb/>
　　麻城縣新建南門橋記<lb/>
麻城縣湖廣黄州之屬邑也其縣治黄河之南漢江之<lb/>
北四通八達之地城南有水一溪曰黑龍池春夏則水<lb/>
<pb n="KR4e0106_WYG_015-25a"/>
潦泛漲秋冬則水縮凝沍前人嘗架木為橋梁以通往<lb/>
來以其高而且危也啇賈樵牧驅車馳騎與凡邑民之<lb/>
由扵此者稍有不戒輙邅堕溺人多病之知縣事胡公<lb/>
琮舉丙戌進士先知江陵有善政巡撫巡按交章薦其<lb/>
材能召試果優等拜監察御史尋以詿誤復改知麻城<lb/>
下車以來勤于撫綏矜䘏疾苦修舉廢墜不朞年間一<lb/>
邑以治顧木梁非經乆之計欲易以石乃捐俸貲為倡<lb/>
命僧人真亮䓁募財召工伐石扵山以建之下列三券<lb/>
<pb n="KR4e0106_WYG_015-25b"/>
髙一丈有五尺長十有三丈廣二丈有四尺凡用石以<lb/>
丈計一萬有竒石之灰以斤計十萬有竒鐡以斤計三<lb/>
千有竒米以石計五百有竒傭工之金計之以兩二百<lb/>
有竒經始于成化乙未之夏落成于丙申之春宻築深<lb/>
甃堅緻完好殺髙為平易危為安人不知材之出工不<lb/>
知己之勞穹然若長虹之亘空而巨鰲之卧波也于是<lb/>
行旅無堕溺之患往來有坦塗之便矣方伯李公正芳<lb/>
邑人也偕邑之僚属暨士大夫僉謂不可無文以記其<lb/>
<pb n="KR4e0106_WYG_015-26a"/>
成請予為記惟橋梁不脩昔人以為過乘輿濟渉賢者<lb/>
以為譏是故知為政者之當務也况縣令為親民之職<lb/>
貴在聚民之欲去民之惡則人心感悦親愛若父母政<lb/>
化所及盖有不言而信不令而從者矣胡君之令麻城<lb/>
惟其心一于愛民視民如子故凡其所欲者必與聚所<lb/>
惡者必與去即是一橋為民之病思以利之雖費穣工<lb/>
鉅為之不憚其餘從可知矣宜乎斯民愛戴有以服從<lb/>
其化也雖欲不治得乎若胡君誠有為之才大用之噐<lb/>
<pb n="KR4e0106_WYG_015-26b"/>
而不愧古之循吏矣方伯諸君慮後之人享其利而不<lb/>
知其所自也謀有以志于石可謂不忘本矣故為之記<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十二</head> <lb/>
    <p>
<pb n="KR4e0106_WYG_022-1a"/>
欽定四庫全書<lb/>
　倪文僖集巻二十二<lb/>
　　　　　　　　　　　　　眀　倪謙　撰<lb/>
　序<lb/>
　　送都憲高公歸養序<lb/>
人子之事親也能以父母之心為心則可謂之孝矣故<lb/>
古人之於養親必曰忠養曰養志者忠謂盡其心志謂<lb/>
體其心也能心其心則啜菽飲水足以為懽不能心其<lb/>
<pb n="KR4e0106_WYG_022-1b"/>
心雖日用三牲未足為孝此大舜之心所以惟欲順於<lb/>
父母也南京都察院右僉都御史貴溪高公上達以進<lb/>
士起家累陞前職家有二親賴一弟侍側為養故公得<lb/>
移其事親者以事君既取科第以為親榮又能脩職以<lb/>
濟時用致朝廷雨貤恩封褒顯乎親其亦遂人子之至<lb/>
願矣公受恩感激竭智殫誠以圖報稱英聲茂實燁然<lb/>
著於兩京朝廷知公材可大用委任日隆公亦克肩重<lb/>
負仰承上意其建功立業固駸駸而未巳也奈何弟忽<lb/>
<pb n="KR4e0106_WYG_022-2a"/>
殂謝二親衰老年近八旬無人備養二親之心豈不欲<lb/>
公之在左右乎然人臣之道不以私害公是固難於啟<lb/>
口也公之心豈不欲輔成盛治乎然人子之道不以義<lb/>
掩恩是固堅於引身也故公之始也備以三宜退者上<lb/>
疏自陳欲乞致仕上方倚注不之許終也備以親衰老者<lb/>
上疏再陳<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>乞歸養上嘉其孝乃許之蓋公所存惟以<lb/>
父母之心為心必求歸養以順之不得其請而不止是<lb/>
雖禄之天下有弗顧繫馬千駟有弗視矣其肯貪榮慕<lb/>
<pb n="KR4e0106_WYG_022-2b"/>
利忍遺其親於衰耄之日乎此其為心真仁人孝子之<lb/>
心矣視彼分羮而不之䘏絶裾而不之顧者詎非公之<lb/>
罪人也耶茲歸也率其婦子拜二親於堂上會聚之頃<lb/>
恩光耀於里閭懽聲溢於房闥不知天壤之間復有何<lb/>
樂可以加此者也南京刑部大理諸卿佐咸歆艷其行<lb/>
命予為序以贈於是乎書<lb/>
　　送少宗伯章公歸省序<lb/>
天地有正氣得之者為正人正人之生也心術則正而<lb/>
<pb n="KR4e0106_WYG_022-3a"/>
不譎學術則正而不曲處事則正而不僻事君則正而<lb/>
不阿道之所在則任之而不辭義之所激則勇往而不<lb/>
憚志節堅峻可與泰華爭高氷霜爭嚴莫非正氣之所<lb/>
為也古之正人吾不得而見之矣今見一人焉章公太<lb/>
經是也公學端邃有氣節登正統己未進士高第授禮<lb/>
部主事陞郎中立朝謇諤以骯髒自用拳拳以愛君憂<lb/>
國為心匡時澤物為志遇事敢言多所禆益景泰中上<lb/>
言十四事剴切懇至備<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>忠欵朝廷惡其峭直逮寘圜<lb/>
<pb n="KR4e0106_WYG_022-3b"/>
扉天下聞之莫不重其人而危其身公怡然處之曽不<lb/>
以死生禍福少動其心也所謂正人非公其誰歟天順<lb/>
初英廟復登宸極嘉公忠義詔復其官尋擢禮部右侍<lb/>
郎調南京禮部召至文華殿面加奬諭賜白金文綺而<lb/>
遣之其簡在帝心可見矣未幾賜誥贈其祖父皆如公<lb/>
官祖母母皆淑人既而遷南京吏部所以致恩眷者甚<lb/>
厚今上嗣統之五年復擢南京禮部左侍郎其倚注於<lb/>
公者日隆重也兹公念自出仕以來未得一歸其鄉先<lb/>
<pb n="KR4e0106_WYG_022-4a"/>
壠久違慈幃曠省具情以聞詔許之趣裝戒行南京諸<lb/>
公卿咸出祖以餞以予為公同年士也屬贈以言惟夫<lb/>
忠孝臣子之大節也公之事君惟思勉竭公義不敢少<lb/>
顧私恩是以至是始言而朝廷從之忠孝為兩盡矣肆<lb/>
惟朝廷方用正人以輔理興化如公者豈宜久去位哉<lb/>
展省之餘還斾早來以副朝廷之望可也公為閩王審<lb/>
知太傅仔鈞之二十二世孫舊居浦城始祖賁生太尉<lb/>
務始遷樂清南閣宋之時若楶若得象若淳諸宰執皆<lb/>
<pb n="KR4e0106_WYG_022-4b"/>
其世徳之顯者也公蓋無忝先烈云<lb/>
　　慶興寧尹劉君夀六十序<lb/>
予友劉君士達初知浙江麗水再知湖廣耒陽今知郴<lb/>
州興寧三宰名邑皆在江南故凡遇考績述職必得便<lb/>
道過家省丘壠會親戚故舊以叙鄉情去嵗冬當㑹朝<lb/>
之期北之京師今春朝罷受勑還治歸經故里適士達<lb/>
夀届六十三月十三日其初度也於是親知咸為之喜<lb/>
為醵㑹以賀之其内弟戸侯胡君彥奎謂予與士達相<lb/>
<pb n="KR4e0106_WYG_022-5a"/>
知尤厚宜序以言正統間予與士達同遊應天府學年<lb/>
皆弱冠朝夕相與講習討論麗澤之好甚得也時司教<lb/>
者則有詠菴張先生提學者則有昚菴彭先生皆吉人<lb/>
與士達父祖同鄉里視士達如子姪深愛厚而期待之<lb/>
士達學日有名二先生問其所與友未嘗不以予言也<lb/>
二先生於予亦加愛厚焉士達之故也後予賴二先生<lb/>
之所奬厲出登仕路承乏詞林而士達遂得百里以治<lb/>
二先生亦未嘗不為予與士達喜也予二人在仕路幾<lb/>
<pb n="KR4e0106_WYG_022-5b"/>
三十年士達年已六十予年亦五十有八矣媿予以未<lb/>
成之學誤遭時用曽無寸長少補於世自宜引退而歸<lb/>
而士達方展其材智布宣聖天子徳意以及於民不啻<lb/>
大鵬遇扶搖摶其勁翮良驥適康莊騁其健步予得不<lb/>
敬羡之哉夫治民與治身初無二道也治身者不撓天<lb/>
真以順乎理不伐天和以養其氣則身無不安而自得<lb/>
乎夀治民者不拂民性以順其欲不擾民業以養其生<lb/>
則民無不安而各全其天士達之治其民所至能使其<lb/>
<pb n="KR4e0106_WYG_022-6a"/>
民無不安者一皆推治身之道以治之也是以不特夀<lb/>
其身而又能夀其民也孟軻氏以君子大過人為善推<lb/>
所為豈不信哉士達為縣既久民情世故更厯老練無<lb/>
所不知行將滿績趨朝必有大用之擢其所設施夫豈<lb/>
後生小子可及晚年聲華事業倍於少壯之時也審矣<lb/>
若夫夀年之永士達固有自得之道有不待予言之祝<lb/>
焉<lb/>
　　贈祭酒王先生獻績序<lb/>
<pb n="KR4e0106_WYG_022-6b"/>
國家之治本於賢材賢材之用取于太學而太學之教<lb/>
主於祭酒蓋天下之士學業有成膺科貢之選者始得<lb/>
升于太學太學之士教育有成登銓曹之選者始得列<lb/>
于有位是則太學者賢材之淵藪祭酒者師儒之綱領<lb/>
也故國家鼓舞一世之人材尊賢使能俾釐百工之績<lb/>
而盡君道之責於上祭酒甄陶一世之人材舉賢薦能<lb/>
俾周百職之用而盡師道之責於下是致萬事以理四<lb/>
海以治而兆民以安者祭酒施教育材之功也其任豈<lb/>
<pb n="KR4e0106_WYG_022-7a"/>
輕也哉自非學行足以表於人徳望足以服乎衆者未<lb/>
易以勝斯任也若毘陵王廷貴先生豈非學行之兼備<lb/>
者乎先生神韻清粹博極羣書志操淳雅辭藻俊㧞蚤<lb/>
自京闈出領鄉薦景泰辛未㑹闈高擢殿試賜進士及<lb/>
第為第三人入翰林為編修陞侍講進左春坊左庶子<lb/>
載筆史館纂叙鴻猷勸講經筵緝熙聖學尋擢學士於<lb/>
南院文章之富傳播京邑蔚然為士林之宗其學行徳<lb/>
望企仰於人也久矣一旦南京國子祭酒虚席朝廷素<lb/>
<pb n="KR4e0106_WYG_022-7b"/>
重先生名特擢居之先生恪盡乃心端嚴自持正已率<lb/>
物左繩右矩動遵禮則訓督諸生悉遵成規諸生得於<lb/>
觀法皆改行遷善一趨於正出應任使者莫非有用之<lb/>
材而又増修黌舍煥然一新用是師道以立儒風以振<lb/>
而士習以美昔人謂韓文公為祭酒國子監不寂寞其<lb/>
先生之謂矣茲滿三載獻績於朝朝廷爰念舊學必留<lb/>
侍左右以為輔弼則褒封進秩之典有不及於先生乎<lb/>
先生匡時澤物之志有不著於朝廷乎王荆公贈胡安定<lb/>
<pb n="KR4e0106_WYG_022-8a"/>
之詩有曰先收先生作梁棟以次收拾桷與榱於是行<lb/>
見之矣翰林舊寅南京太常少卿李立之諸公相與餞其<lb/>
行而屬予為序庸書此以致望焉<lb/>
　　困志集序<lb/>
樂清章公大經予同年進士也平生性鯁介負氣節景<lb/>
泰中為禮部儀制郎中上言時政缺失十四事皆闗國<lb/>
家之大計格君心之大猷不意批逆鱗觸忌諱詔下錦<lb/>
衣衛獄三木囊頭五百殘膚備嘗楚毒頌繫三年人皆<lb/>
<pb n="KR4e0106_WYG_022-8b"/>
為公危幸而不死公茹荼如飴無所怨悔惟形諸賦詠<lb/>
以自適積久成帙題曰困志集天順改元英宗皇帝復<lb/>
登大寳遇赦得釋上知公忠義召至文華殿深加奬慰<lb/>
特擢禮部右侍郎閲一年拜南京禮部賜以金幣未幾<lb/>
遷南京吏部復轉南京禮部左侍郎予悞䝉聖恩獲厠<lb/>
僚末日得接公緒論間出是集見示予捧誦之則見其<lb/>
發諸肺腑協諸聲音者皆和平怡懌凡以寓夫愛君憂<lb/>
國之誠思親懐舊之感而絶無怨悱抑鬱之態焉故曰<lb/>
<pb n="KR4e0106_WYG_022-9a"/>
在心為志發言為詩觀公是詩忠孝之志可知矣嗟夫<lb/>
君子之事君固以行道為事是以自古忠諫之士無非<lb/>
欲致君堯舜措世隆平而道因言以行也初豈暇為身<lb/>
家計哉使其有所顧計則畏縮而不肯為矣惟公炳炳寸<lb/>
丹孶孶為國是以披肝<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>膽直言無隠冒鼎鑊而不避<lb/>
當雷霆而不懾果何恃而若此哉不過恃區區之忠義<lb/>
耳故公甘就羈囚與死為隣而夷險一致安危一節使<lb/>
他人處之將褫魄喪氣無聊之甚矣何暇寤歌嘯咏以<lb/>
<pb n="KR4e0106_WYG_022-9b"/>
抒寫其胷中之耿耿乎孔子曰素患難行乎患難君子<lb/>
無入而不自得焉公之謂也公之諫疏已有學士錢公<lb/>
叙之矣不鄙欲予一言叙是集嗚呼公之大節著于國<lb/>
家聞于天下夫人而能知之至於處患難之高致則未<lb/>
之知也使得是集而睹之其仰慕又當何如是用叙之<lb/>
使傳於世<lb/>
　　同年唱和詩引<lb/>
正統己未科進士僅百人至成化甲午三十六年間物<lb/>
<pb n="KR4e0106_WYG_022-10a"/>
故者已過半而仕於南都者惟禮部左侍郎永嘉章公<lb/>
都察院右副都御史淳安胡公而已寥寥若太白之配<lb/>
殘月吁可歎哉去嵗朝廷復起侍讀學士雲間錢公於<lb/>
翰林悞起予於禮部禮部翰林皆在禁垣之東官署相<lb/>
近而胡公憲臺乃居直北太平門外相去殊逺欲會頗<lb/>
難故錢公章公與予三人以近得數㑹焉况予三人皆<lb/>
嘗中遭坎軻一旦咸荷天恩出畏途而就夷曠相與聚<lb/>
首於此視百人為後死私竊慶幸又幸代遭聖眀職清<lb/>
<pb n="KR4e0106_WYG_022-10b"/>
務簡公退之暇遇凡有所燕會予三人未嘗不偕會輒<lb/>
作為詩歌更唱迭和以為驩蓋君子不以外之所遇為<lb/>
戚忻而視中之所存為何若茍中無所怍雖在畏途亦<lb/>
無入而不自得使有所媿雖處安榮尚何足以為樂哉<lb/>
故予三人者惟其志同道合俯仰無歉是以發諸聲詩<lb/>
雖云暢叙燕樂之懐無非寓夫感恩圖報之意與鳴國<lb/>
家太平之盛也錢公收拾衆藁錄為一帙其門人内翰周<lb/>
君宗勉儒士劉君振之偕自海虞來訪于翰林偶從几<lb/>
<pb n="KR4e0106_WYG_022-11a"/>
上見而閱之宗勉欣然操翰編成若干巻而振之遂欲<lb/>
刋梓以傳噫予三人一時唱和豈有意於傳哉而二君<lb/>
忠厚之意不能遏也遂叙此於簡首<lb/>
　　贈都憲張公巡撫寧夏詩叙<lb/>
士君子能建大功樹大名於天下者由其材識志節涵<lb/>
養有素故舉而措之無難也使或養之無素一旦授以<lb/>
重柄寄以重地烏能鞏固疆圉輯寧邦家也哉故曰有<lb/>
大抱負者必有大設施詎非然哉巡撫寧夏都察院右<lb/>
<pb n="KR4e0106_WYG_022-11b"/>
副都御史張公騰霄保定淶水人也自父祖以來皆事<lb/>
儒業祖領鄉薦拜慶府長史父舉進士拜職方主事公<lb/>
生於宦寓器識英偉少承家訓學問充足登景泰辛未<lb/>
進士第拜山西道監察御史正色立朝志操卓特遇事<lb/>
敢言風裁凝重竟忤權要謫戍廣西其所養有可見矣<lb/>
今上登極宥復其官重立臺端清操逾厲甫二年擢福<lb/>
建按察使又二年擢都察院左僉都御史巡撫兩廣又<lb/>
二年改任南臺眀年仍改僉都督運淮上尋命巡撫淮<lb/>
<pb n="KR4e0106_WYG_022-12a"/>
揚等處又明年仍改南臺甫三月而寧夏之命又下矣<lb/>
蓋公所至撫綏有方剖決無滯嚴而不苛寛而不弛處<lb/>
事當乎人心舉措合乎公論是以士民感悦動致成功<lb/>
朝廷知其材名徳望久矣故一聞陜西巡撫憲臣有缺<lb/>
上以為更事老練無逾公者遂排衆議而特用之此其<lb/>
所以有是擢歟夫寧夏東接延綏西連甘肅邊防之重<lb/>
鎮也背負賀蘭以為屏蔽南面黄河以為環衛其險足<lb/>
恃易曰王公設險以守其國况乎邊鎮可不恃險以為<lb/>
<pb n="KR4e0106_WYG_022-12b"/>
守乎然自外蕃構逆頻年侵擾境用靡寧興師進討累<lb/>
厪聖慮柰其出没無時兵至則竄兵退則集非不為我<lb/>
兵所摧而襲故蹈常終不知戢夫禦戎之䇿以治内為<lb/>
本治内之道在於明斥堠阻要害勤哨掠察姦細精簡<lb/>
練備儲偫利器械蓄威養鋭以逸待勞凡若是者固皆<lb/>
公胷中物也内治既脩則以戰則克以守則固曷慮外<lb/>
侮之不戢哉公往撫軍膺斯重柄必不以險為可恃而<lb/>
以内為當脩運籌帷幄折衝尊爼而兵備無不飭可知<lb/>
<pb n="KR4e0106_WYG_022-13a"/>
矣自是敵騎潛蹤邊亭卧鼓參旗井鉞廓然太清則疆<lb/>
圉容有不固邦家容有不寧者乎所謂北門鎖鑰萬里<lb/>
長城非公其誰也如是實足以仰答皇上之知遇而大<lb/>
功之建大名之樹有不於是行見之也哉南京六部諸<lb/>
公卿榮公之行咸賦詩以贈而命謙叙簡首云<lb/>
　　松岡先生文集叙<lb/>
永樂二年太宗文皇帝選狀元曽棨而下進士二十有<lb/>
八人為庶吉士上象二十八宿儲養於翰林出中秘書<lb/>
<pb n="KR4e0106_WYG_022-13b"/>
及古法帖使之誦習親臨課試期之曰文必如韓歐字<lb/>
必如羲獻禮待優異儒者榮之後果成就皆為名臣宣<lb/>
徳中宣宗章皇帝遵永樂故事亦選進士若干人為庶<lb/>
吉士儲養之意禮待之優皆比二十八宿樂安姜先生<lb/>
實與是選先生宣徳癸丑曹鼐榜進士也天分既高而<lb/>
又得閱秘書以博其學日從閣老文貞文敏文定三楊<lb/>
先生及泰和臨川二王先生游聆其議論觀其製作浩<lb/>
然有得故其為文舂容詳贍和平典雅一以韓歐為法<lb/>
<pb n="KR4e0106_WYG_022-14a"/>
詩則清新富麗有唐人風致宣廟時召試於文華殿愛<lb/>
其所作特加稱賞每一篇出膾炙人口遂著名於翰林<lb/>
四方來求者屨滿戸外宣廟亟欲用之授以檢討而宫<lb/>
車上賓矣英宗登極命纂修宣廟實錄叙事有法咸稱<lb/>
其有良史才書成受燕賚進職修撰日以文字為職業<lb/>
所作益富然體素孱弱竟謝病歸其鄉歸未幾而竟卒<lb/>
其所遺文稿甚多子鄉進士京收蔵于家久無知者去<lb/>
年秋先生門人淮安太守袁潔士瑩就京錄得三百餘<lb/>
<pb n="KR4e0106_WYG_022-14b"/>
篇慮致泯沒乃親加校正編為十一巻先之以文後之<lb/>
以詩總題曰松岡先生文集以予與先生為舊寅相知<lb/>
也走書來京求序是集刻梓以傳未盡錄者俟續編也<lb/>
嗟夫道者無形之理文者有形之器也無形者茍非有<lb/>
形者以載之則道何由而見乎故文者載道之器文不<lb/>
載道雖工無益也載道之文六經不可尚已自亞聖七<lb/>
篇之後至唐而有韓子宋有歐陽子皆能發眀斯道振<lb/>
起衰陋一趨於古其時號文章家非無栁子厚李翺籍<lb/>
<pb n="KR4e0106_WYG_022-15a"/>
湜王臨川曽蘇之流至論大家正脈未有過於韓歐者<lb/>
也是以朝廷獨重之先生之學本於六經貫穿乎諸子<lb/>
百氏生際文眀亨嘉之運光嶽氣完之日資諸老漸濡<lb/>
之益荷朝廷作養之厚是故胷中所蓄理足而氣充筆<lb/>
端所運意新而辭達今觀是集升韓之堂嚌歐之胾其<lb/>
材之辯博若入萬金寳蔵左携右取而用不窮其勢之<lb/>
步驟若馭千金駿馬長驅逺騖而力不竭追大家而接<lb/>
正脈有不在斯文乎誠不負朝廷之所期矣使其獲久<lb/>
<pb n="KR4e0106_WYG_022-15b"/>
於世則視草北門代言東閣足以潤飾絲綸而無愧而<lb/>
事不可必如此此固士君子之所共惜者也然其一生<lb/>
精力所寓頼士瑩而有傳焉亦足以慰先生於地下矣<lb/>
其與李漢集昌黎之文同一厚於師者也漢自為韓序<lb/>
士瑩顧謙以屬予第慨當時舊寅皆已物故存者惟予<lb/>
一人此予所以不得而辭也故叙其儲養之故以見朝<lb/>
廷待之有在云先生名洪字啟洪松岡其别號也<lb/>
　　贈司訓方先生之淮上序<lb/>
<pb n="KR4e0106_WYG_022-16a"/>
人非生知豈宜不學學豈容無師生而不學則無以通<lb/>
古今識事變必至於擿埴而索途面牆而居暗也學而<lb/>
無師則業無所授惑無所解必至於孤陋而寡聞茅塞<lb/>
而榛蕪也是以古人為學莫不有師况乎承祖宗勲業<lb/>
之重荷朝廷貂珪之榮茍不從師而授學焉將何以成<lb/>
就徳器出謀發慮建立事功而匡輔國家也哉此國家<lb/>
於元勲世胄必為立師以教之而世卿之家亦必延師<lb/>
以求學也元服方先生世家錢唐徙居金陵學邃而才<lb/>
<pb n="KR4e0106_WYG_022-16b"/>
清行端而徳茂黟國莊敏公前為平江侯守備南京時<lb/>
聞先生名延居家塾遣其子今嗣平江伯陳公志堅師<lb/>
事之執經問難開牖良多尋薦之於朝特授訓導之職<lb/>
館於其家有年後平江伯嗣爵登朝青年偉器為朝廷所<lb/>
重奉勑佩征蠻將軍印鎮守兩廣先生與偕軍機戎略<lb/>
多所裨補已而淮上官軍疲於運餉念公祖恭襄侯理<lb/>
漕遺恵欲得公繼繩祖武連章奏達於朝皇上乃召還<lb/>
移鎮於淮公至區畫得宜漕運通利國計充足官軍便<lb/>
<pb n="KR4e0106_WYG_022-17a"/>
安頌徳者如出一口是雖公材識過人所致然先生平<lb/>
日造就引翼之功亦不可誣也自公總戎淮上先生留<lb/>
居金陵恒往來其間今年夏公乃具舟遣使迎先生至<lb/>
淮以居蓋冀朝夕相親得聆誨益也其始終典學之心<lb/>
夫豈沉酣富貴者所可及哉先生挈家將行告别於常<lb/>
所來往於是陸君志學與先生有斯文契好來需言以<lb/>
贈其行嘗讀韓昌黎師説有曰道之所在師之所在也<lb/>
是則公之師先生者豈不以其道歟今公之董漕也徳<lb/>
<pb n="KR4e0106_WYG_022-17b"/>
合天心而致河渠之盈溢忠契聖心而致簡任之専倚<lb/>
恵洽人心而致逺近之歡愛其聲華事業為日盛矣而又<lb/>
崇儒重道迎先生以求其所未至焉他日豐功偉烈表<lb/>
表樹立足以紀旂常而銘鼎彞者可量乎哉予知先生<lb/>
茲往名固重於九鼎矣是為序<lb/>
　　贈浙江㕘議盧公赴官序<lb/>
古人有云士之致逺先器識而後文藝是雖以器識為<lb/>
先文藝為後使其器識既優文藝復美其致逺也得不<lb/>
<pb n="KR4e0106_WYG_022-18a"/>
益有以建立事功負荷爵禄也哉此予於盧君廷佐有<lb/>
以見其人矣廷佐予同庠友也素知其為人美姿儀寡<lb/>
言笑沉毅而莊重寛裕而有容立心正大居家孝友處<lb/>
事詳審裁制得宜其器識之過人也早遊京庠博學能<lb/>
文材藻英贍領薦而起登進士高第其文藝之超衆也<lb/>
故其授兵部主事陞郎中持廉秉介清譽籍然嘗奉勑<lb/>
選軍河南䇿應闗陜師行有紀秋毫無犯擢福建布政<lb/>
司左㕘議縉紳咸以小其用為惜廷佐忻然自足慮弗克<lb/>
<pb n="KR4e0106_WYG_022-18b"/>
稱到官不憚險僻遍厯郡縣以撫綏之時值嵗荒饑民<lb/>
將相聚為亂即為開倉賑濟施以恩恵遂皆寧謐未幾<lb/>
以父憂去官民愛慕挽留不可得奔喪回家塟畢廬墓<lb/>
側者三載手植松栢旦暮悲號有芝草十二莖生於墓<lb/>
傍人皆以為孝感所致南都公卿多為詩文美之服除<lb/>
當詣闕念母老在堂不忍去左右將有終養之志然其<lb/>
賢名素聞於朝特改授浙江左㕘議即其家起之廷佐<lb/>
不得已辭親赴任所喜幸者道里便近音問易達甘㫖<lb/>
<pb n="KR4e0106_WYG_022-19a"/>
易將可以少慰其衷焉今夫覆杯水於㘭堂之上則芥<lb/>
為之舟何則其器小也惟滄海則萬川歸之而不見其<lb/>
盈尾閭泄之而不見其虚夫夏蟲疑冰井蛙疑海何則其<lb/>
識小也惟鯤鵬則扶搖九萬而徙於南溟廷佐器識之<lb/>
大固不異於滄海鯤鵬而又文藝美孝徳著昔㕘閩藩<lb/>
當饑饉之際尚能拊安其地今往浙藩乃康靖之時其<lb/>
撫安之效有不倍於往昔乎吾知其事功之建立也必<lb/>
益大爵禄之負荷也無不宜尚何逺而不致乎南京禮<lb/>
<pb n="KR4e0106_WYG_022-19b"/>
部司務徐鉉閩人也思公遺愛合諸縉紳屬筆於予以<lb/>
為贈於是乎言<lb/>
　　前通議大夫都察院右副都御史陳公輓詩序<lb/>
喜怒哀樂皆人情之所發也然發而尤迫切者惟哀為<lb/>
然若孔子於舊館人之喪則惡夫涕之無從於顏淵之<lb/>
死則不知慟哭之至是乃出於至情而不容遏也今觀<lb/>
縉紳諸君子於都憲陳公之歿發為聲詩以輓之所以<lb/>
哀其志之無成遇之不幸傷痛迫切至不忍讀兹非出<lb/>
<pb n="KR4e0106_WYG_022-20a"/>
於人之至情而不容遏者歟公諱价字維藩别號退叟<lb/>
其先為河南光山人元未徙蜀之銅梁家焉自幼穎異<lb/>
學識過人弱冠領鄉薦登進士第知臨湘縣選擢山西道<lb/>
監察御史陞江西按察僉事進副使遷貴州按察使召<lb/>
拜右副都御史此其厯官也其為縣令也遺愛在人至<lb/>
今思之其為御史也清刷京畿諸郡文巻巡按河南辯<lb/>
出積年寃獄人稱神眀也先犯順撫安郡縣民皆安堵<lb/>
其在江西也聴斷眀決獄無滯囚豪猾屏跡風裁凜然<lb/>
<pb n="KR4e0106_WYG_022-20b"/>
其在貴州也土官懐貳奏發其姦宣布朝廷威徳遂致<lb/>
革心向化夷獠猖獗坐制息滅邊境以寧其為都憲也<lb/>
勅巡寧夏英宗皇帝召至文華殿面加奬諭賜以楮幣<lb/>
今上登極遣賜白金文綺甚厚及錫以副都御史誥命<lb/>
封贈祖父母父母如制此其政績之槩也及其移巡陜<lb/>
西也時值頻嵗旱饑親行賑䘏固原州土民滿俊夷種<lb/>
也?起逆謀據石城山以叛公慮其與河套達兵毛里<lb/>
海通為患非小宜急討之乃與總兵官㑹議進兵俄得<lb/>
<pb n="KR4e0106_WYG_022-21a"/>
巡撫延綏都御史王鋭使報會期同進公以方略已定<lb/>
勢不可止惟囑其趨行䇿候為上遂謝其使而行兵去<lb/>
敵巢不逺遇敵與戰殺傷甚衆忽狂風起西北塵坌障<lb/>
天彼此莫辯兩軍俱潰遂退駐蔡祥堡議復進戰間得<lb/>
報朝廷遣都御史項忠等以京兵來會因退駐固原以<lb/>
俟協謀再舉比項公至旋致克平王鋭兵竟不至且怒公<lb/>
異已乃奏公貪功失律取敗以避責徵還勘驗無狀猶<lb/>
編管貴州此其被謫之由也公在謫中但分咎自責惟<lb/>
<pb n="KR4e0106_WYG_022-21b"/>
以詩酒自娛於得喪不計也嘗省侍其親於鄉遭母喪<lb/>
哀毁感疾竟不起嗟夫迅雷不及掩耳故兵機以速為<lb/>
神也公料敵勢方合當及其未固而破之緩則滋蔓難<lb/>
圖矣使不為風塵所撓不旋踵而撲滅之矣不幸天不<lb/>
見祚遂有以來詆訾之口非命也耶卒之年僅六十大<lb/>
志未獲少伸而含垢以歿則夫縉紳諸君子感傷之深<lb/>
痛惜之至又烏能已於言哉是宜形諸哀輓其情迫切<lb/>
有如是也其子南京兵部主事揆裒集成帙屬言弁首<lb/>
<pb n="KR4e0106_WYG_022-22a"/>
予與公同己未榜中人也嘅念公平生事業敭厯中外<lb/>
表表奇偉雖晚遭坎壈而裨補於國家著聞於天下者<lb/>
固不容掩也公論久而自定天道好還安知積隂之不<lb/>
霽乎遂抆泪為序以寄吾哀<lb/>
　　夀南京刑部大司冦周公七十詩叙<lb/>
南京刑部大司冦周公以永樂丁亥降誕距今成化丙<lb/>
申蓋七十年矣南京諸公卿大夫皆喜其享有夀考作<lb/>
為聲詩以賀之屬予言叙首簡余以謂公自入官以來<lb/>
<pb n="KR4e0106_WYG_022-22b"/>
輒司邦憲詰姦刑暴眀法慎罰者四十餘年厯臺省之<lb/>
光榮荷朝廷之眷顧禄位之進有加而無已信任之専<lb/>
有隆而無替豈無其故哉良由公存心忠厚仁恕公平<lb/>
直而不阿寛而有制惟求厥中而無所枉抑是以刑清<lb/>
民服而人皆仰戴豈非一敬慎之徳以為本哉徳之厚<lb/>
者福之厚也是以公厯世四百二十甲子而精神炯炯<lb/>
容貌悦澤色若孺子步履輕便健若壯夫高夀之徵不<lb/>
於是而可見乎昔司冦蘇公式敬爾由獄以長我王國<lb/>
<pb n="KR4e0106_WYG_022-23a"/>
以蘇公之司獄惟在乎敬慎故能重民命以延國命已<lb/>
之夀命亦由之而有永也公之敬獄不下蘇公夀命之<lb/>
永不亦宜乎不特此也至其諸子又有若荀龍之盛而<lb/>
且賢長子伯常任翰林編修為經筵講官以文學嚮用<lb/>
次子綋領薦鄉書以科名登進森森蘭玉亦皆克承家<lb/>
學將接武而起又有諸孫若干人環侍膝下世澤之長<lb/>
不於是而可驗乎昔于公為獄吏所決人皆不恨後起<lb/>
屋高大其門曰吾為獄吏多有隂功後子孫必有顯者<lb/>
<pb n="KR4e0106_WYG_022-23b"/>
令可容駟馬高蓋車至定國果為丞相公之隂功不下<lb/>
于公子孫之顯不亦宜乎公既有致夀之由又有裕後<lb/>
之本則自兹以往年彌高徳彌邵屹然為國老成人不<lb/>
翅砥柱之峙中流泰山之凌霄漢朝廷有所倚賴縉紳<lb/>
有所表率其福夀之來有若川方至日方升殊未已也<lb/>
予也辱公愛厚不可無一言以賀詩曰樂只君子邦家<lb/>
之基樂只君子萬夀無期敢誦是詩以為公祝焉<lb/>
　倪文僖集巻二十二<lb/>
</p>
<p>
</p>
  </div>
</body>
</text>
</TEI>
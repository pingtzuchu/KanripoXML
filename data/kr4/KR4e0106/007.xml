<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻七</head> <lb/>
    <p>
<pb n="KR4e0106_WYG_007-1a"/>
欽定四庫全書<lb/>
　倪文僖集巻七<lb/>
　　　　　　　　　　　　　明　倪謙　撰<lb/>
　律詩七言<lb/>
　　竹雪軒為陸元泰賦<lb/>
六花萬㸃撲琅玕清逼幽軒稱倚闌雲母屏風金佩冷<lb/>
水晶簾幕翠翹寒初驚衮衮凌髙節渾訝翛翛舞素鸞<lb/>
吟興頗同袁令尹徑来不問主人看<lb/>
<pb n="KR4e0106_WYG_007-1b"/>
　　送曹子琛還句曲<hi>弟義吏部員外郎</hi>
在原常誦鶺鴒篇視弟親勞到日邉叙話夜牀忻對雨<lb/>
思歸秋斾逺衝煙家隣𢎞景燒丹竈地接茅君種玉田<lb/>
莫厭西風霜入鬢刀圭好乞駐流年<lb/>
　　送賀司訓懋赴應天<hi>本學人也</hi>
儒職清髙荷美除南還榮養有誰如官居魯泮諸生表<lb/>
家近秦淮半里餘前絳雨霑新背笈北堂花擁舊肩輿<lb/>
懸知講罷歸来晚綵服烏紗慰倚閭<lb/>
<pb n="KR4e0106_WYG_007-2a"/>
　　分題得泗亭懐古送友别<lb/>
艤棹閒登泗上亭殘碑猶載舊時銘鹿亡自合歸隆準<lb/>
蛇斷何為泣素靈芒碭山頭雲漠漠沛豐城下水泠泠<lb/>
大風急起歌臺莫舟子開帆未肯停<lb/>
　　洒墨軒<lb/>
幾載臨池事偃波𤣥霜一握手輕磨揮毫逺法宣王皷<lb/>
掃素曽籠逸少鵝飛絮落花春欲老問竒載酒客頻過<lb/>
只愁殺盡中山免芳草纍纍筆塜多<lb/>
<pb n="KR4e0106_WYG_007-2b"/>
　　送宋尚寳懐赴南京<lb/>
拜官南去沐恩休清貴明時第一流逺道髙風秋氣肅<lb/>
長江霜落水痕收職司御璽雙龍紐身近皇家五鳳樓<lb/>
從此兩京佳麗地扁舟來往屬遨逰<lb/>
　　送殷主事謙書最南還<lb/>
海上星槎夜入河天門獻績沐恩波鳳麟終合歸靈囿<lb/>
龍虎猶歆擅甲科寳殿雲開辭負扆石城雪霽想鳴珂<lb/>
臨岐為有同年舊笑看豪曺意氣多<lb/>
<pb n="KR4e0106_WYG_007-3a"/>
　　次韻荅内弟姚秉常<lb/>
儒冠何物是生涯揷架牙籖理復斜月桂好分天上種<lb/>
霜毫應發夢中花文章著述逾千首經史㝠搜近百家<lb/>
愧我無能居散地遲君高㑹際亨嘉<lb/>
　　行人成君始終寄江夏胡先生詩二首用韻寄荅<lb/>
乘舟仙客漢川回枉示封題手自開鳳髄龍團勞逺寄<lb/>
建溪顧渚不須猜㪺泉旋煑軒轅鼎酌酒且停鸚鵡杯<lb/>
甦息蒼生知有志鳴珂蚤晚日邊來<lb/>
<pb n="KR4e0106_WYG_007-3b"/>
人生萍梗受風吹踪跡分飄底用悲碧海鱗鴻傳錦字<lb/>
清秋鸞鵠見氷姿為師喜有胡安定知已豈無鍾子期<lb/>
鈴閣玉堂清切地抽毫來與共論思<lb/>
　　徐進士父挽詩<lb/>
思親有堂橘有軒苔封石徑無塵諠持竿随處坐臨水<lb/>
抱罋或時行灌園服鳥三冬止蘿屋鳳鶵五色翔薇垣<lb/>
逺道奔哀泪如雨莫向月明重聴猿<lb/>
　　筠川書屋為清河太守致仕李君賦<lb/>
<pb n="KR4e0106_WYG_007-4a"/>
一川寒玉水沄沄晚節髙風對此君藜杖醉吟三徑月<lb/>
角巾閒步九臯雲碧窗燈影穿林見石榻琴聲隔岸<lb/>
聞治郡功成身早退賢名千古重斯文<lb/>
　　雲我軒<lb/>
素濤一榻洗煩襟兀坐相忘契誼深入户往來如有約<lb/>
随時舒巻共無心端期捧日丹霄上還擬從龍碧海潯<lb/>
欲訪岩棲不知處曉猿夜鶴伴秋隂<lb/>
　　夀醉畊老人<hi>七月四日</hi>
<pb n="KR4e0106_WYG_007-4b"/>
老向青山友鹿羣養髙林壑不求聞一壺常醉床頭酒<lb/>
數畆閒耕隴上雲碧漢夀星晴晃曜玉爐香篆暖氛氤<lb/>
郎君綵服承懽好為問秋光到幾分<lb/>
　　藺學士輓詩<lb/>
碧山泉石賦歸休俄共耆英地下㳺老去葵心猶向日<lb/>
病餘絲鬢豈禁秋南宫閲巻思甄拔東閣揮毫憶校讐<lb/>
媿是門生情倍感無從雙涕奈横流<lb/>
　　陳恭侍郎父靜誠先生輓詩<lb/>
<pb n="KR4e0106_WYG_007-5a"/>
九霄雲盡六龍飛啓沃深勞補萬機鳳駕屢過諸葛徑<lb/>
魚竿獨慕子陵磯朝端勛舊俱丹轂馬上山人尚白衣<lb/>
完璧莫傷歸夢早聖皇諭祭古今稀<lb/>
儒門奕葉舊簮纓髙步風雲際聖明剪刈羣雄資翊賛<lb/>
奠安四海屬經營生前節義辭髙爵歿後哀榮冠列卿<lb/>
媿我鄉人生最晚清風時仰靜誠名<lb/>
　　國子吳檢討先塋四景之二<lb/>
　　　楓橋月落<lb/>
<pb n="KR4e0106_WYG_007-5b"/>
吳江楓落水通橋斜月將沉斗轉杓兩岸秋聲隨籟發<lb/>
半篷寒影帶波搖漁舟乍起吹殘火估舶爭開趂早潮<lb/>
幾度吟詩憶張繼鐘鳴山寺夜迢迢<lb/>
　　　寒寺鯨音<lb/>
招提遙隔闔閭城夜半蒲牢吼地鳴度嶺微分山市曉<lb/>
穿林偏帶野泉清髙低夐徹三千界次第頻連百八聲<lb/>
獨有思親情倍感烏啼月落夢魂驚<lb/>
　　松月軒<lb/>
<pb n="KR4e0106_WYG_007-6a"/>
偃蹇長松拂四簷瑤空移上海東蟾金波湛湛光浮榻<lb/>
蒼雪霏霏影入簾老鶴驚寒時振羽怒虬終夜自垂髯<lb/>
幽人對此渾㤀寐一任更深漏轉籖<lb/>
　　和王廷器檢討夕讌李揮使東軒詩三十首<hi>并序</hi>
承示傑作捧誦之際若寠人子入市睹寳貨駢集不覺<lb/>
目眩心掉然業已許和故不揣駑劣廢一夕之寢强成<lb/>
其數録奏廷器翰長宗大揮使非敢言詩第欲踐言云<lb/>
耳<lb/>
<pb n="KR4e0106_WYG_007-6b"/>
賓主論文對酒巵燈前傳令影交馳香雲拂座元無定<lb/>
華月窺簷似有私李廣雄韜予所慕王維佳句世同推<lb/>
明時幸接丹霄羽致主黄虞敢共期<lb/>
坐對雲屏不啓闗恍疑蓬島在人間錦衣華胄多君武<lb/>
玉署清資羡客閒取醉漫勞新酒勸諧歡頻用巧辭訕<lb/>
秪應義重能延欵不放花驄歩月還<lb/>
繁絲豪竹㺯新聲絳蠟光分綺席明投轄已拚厭此夕<lb/>
飛觥何惜到殘更酒酣風月胸中滿詩就雲煙紙上生<lb/>
<pb n="KR4e0106_WYG_007-7a"/>
憶昔洪都髙客賦獨誇王勃最先成<lb/>
詞源浩瀚瀉三江百斛龍文筆可扛藝苑雄才君獨步<lb/>
吟壇勍敵我須降銀絲細斫吳中鱠玉管新畨塞外腔<lb/>
昭代行看樹勲業隠居誰羡鹿門龐<lb/>
逺寺昏鍾已罷撞錦袍黒髮映明釭清歌聲度黄金縷<lb/>
法酒香浮白玉缸笑語送鬮人隔座豪呼博塞月盈窗<lb/>
良宵懽㑹惟三益此樂人間信少雙<lb/>
為問潜陽幾日歸談𤣥渾訝泄天機醉狂始覺醒來好<lb/>
<pb n="KR4e0106_WYG_007-7b"/>
今是方知昨已非莫向蓍龜占否泰且從裘馬共輕肥<lb/>
深情能保如膠漆青史陳雷繼有輝<lb/>
開軒待月費吟思詩律曽推一字師宴樂盡拚今夕醉<lb/>
功勲須及少年時名駒未試誰能識良賈深藏世寡知<lb/>
但使酒腸寛似海何妨連進紫金巵<lb/>
奎壁方中北斗髙謫仙醉着錦宫袍庭松月浸蒼龍骨<lb/>
檻竹風梳紫鳳毛杯送赬霞歌宛轉爐圍紅玉坐周遭<lb/>
賞音可羡徐東海一曲氷絃動譽髦<lb/>
<pb n="KR4e0106_WYG_007-8a"/>
寳鼎龍涎散碧雲劍横秋水自隨身月華墮地明如晝<lb/>
火氣當筵煖似春飲酒每歌魚在藻感時又遇鴈來賓<lb/>
醉中和得迎仙曲鳳琯吹將向玉宸<lb/>
座上金蓮徹夜開故人相遇且銜杯一庭霜月醒殘醉<lb/>
萬里風雲入壯懐分閫佇看持節鉞調羹須是用塩梅<lb/>
結隣若許通幽徑不惜移樽日笑陪<lb/>
千金結客重交逰詩酒相忘不解愁汗簡細評科斗篆<lb/>
仙闗疑接鳳麟洲馮驩客裏須彈鋏王粲吟邊獨倚<lb/>
<pb n="KR4e0106_WYG_007-8b"/>
樓誰似此軒幽絶處髙歌取醉倒瓊甌<lb/>
貂裘坐擁不知寒月轉瓊筵捲幔看羌笛且教停折栁<lb/>
瑤琴謾聼鼓猗蘭圗形擬上麒麟閣執法休論獬豸冠<lb/>
豪客新詩三十首錦箋書就墨華乾<lb/>
將軍能武復能文書重羊欣白練裙韜略已看推巨擘<lb/>
旂常行見紀元勲肯將節操炎凉改賸有聲華逺近聞<lb/>
况是東軒多勝賞新題時與故交分<lb/>
石屏積翠喜淩霜遺戒誰曾效賛皇九曲峯巒爭起伏<lb/>
<pb n="KR4e0106_WYG_007-9a"/>
四時松竹共青蒼開軒久玩情偏爽把酒閒吟夜正長<lb/>
醉後不禁喉吻渇霜柑細嚼紫香囊<lb/>
子喬飛舄下西清來聼古桐絃上聲玉椀香雲傳茗汁<lb/>
金盤丹魄薦芝英鳳麟燄吐烏銀屑牛斗光騰寳劍精<lb/>
却羡主人能飲客酒行只用兕為觥<lb/>
碧天孤月起東林人在重門畫閣深吟賞每招諸友共<lb/>
清幽不受一塵侵瓊巵爛醉罏頭酒彩筆親題漢上襟<lb/>
坐久但聞香貫腦涼煙如穂裊檀沉<lb/>
<pb n="KR4e0106_WYG_007-9b"/>
金猊添火爇香塵酒入歡腸不醉人竒石喜看三仭玉<lb/>
早梅誰寄一枝春紫檀鐡撥繁聲急彤管雲箋麗句新<lb/>
散步虚庭霜月泠清風嫋嫋動垂紳<lb/>
封侯萬里建旌旄今見班超骨相髙小帳金杯淹翠袖<lb/>
長檠絳蠟照緋袍今宵痛飲寧辭醉他日攄忠肯憚勞<lb/>
㑹使燕然重勒石功名端的冠時髦<lb/>
琅玕玉立俯清渠嵗晚珊珊繞燕居客到閒從林下飲<lb/>
詩成多向節問書九天風月瞻光霽一氣隂陽驗慘舒<lb/>
<pb n="KR4e0106_WYG_007-10a"/>
賓主交歡何所似依依緑水汎紅蕖<lb/>
滿注葡萄甕裏春開軒劇飲見天真菲才自愧登金馬<lb/>
壯節君看剖玉麟燈下呼盧人影亂庭前貫葦月華新<lb/>
吟壇强和驚人句夢入池塘覺有神<lb/>
姓名早晚出金甌秉燭何妨入夜㳺舞曲有腔頻换譜<lb/>
酒杯無筭不論籌閒中運甓思陶侃醉裏彈棊笑奕秋<lb/>
逸豫每能存惕厲行藏随處沐天休<lb/>
賓主相看共眼青喜聫冠珮侍彤廷多材俱羡成竒器<lb/>
<pb n="KR4e0106_WYG_007-10b"/>
馳譽爭誇正妙齡鳳斚深浮千日醖鸞刀細簇五侯鯖<lb/>
及時懽賞真明達莫待霜華短鬢星<lb/>
碧落驚寒鴈影踈東忩月上捲簾初已成霧雨南山豹<lb/>
須化風雷北海魚午夜偏能娛盞斚三冬知不廢琴書<lb/>
明朝我試來相訪一榻清風醉夢餘<lb/>
胸襟瀟灑更䟽通燕喜應知有古風一曲清歌畨子夜<lb/>
百壺春酒醉新豐更收殘漏霜初下雲度輕綃月淡籠<lb/>
千載南樓傳故事庾公髙興與今同<lb/>
<pb n="KR4e0106_WYG_007-11a"/>
斗室幽清自不羣日華常映海東雲麝煤入鼎浮香篆<lb/>
蛇腹横琴散斷紋每喜三冬頻㑹友誰云一飯敢忘君<lb/>
却憐月夜霜華泠涷捐琅玕瘦幾分<lb/>
碧海鳥沉莫景昏東君娛客管絃諠年豐已卜經三白<lb/>
陽長方當㑹一元鶴髮喜瞻南極粲丹心常仰北辰尊<lb/>
貂裘綉褥圍爐坐誰道連床席未溫<lb/>
佩玉鳴騶總俊賢詼諧探賾更鈎𤣥酒開臘蟻清歌送<lb/>
菜簇氷絲玉指傳榾柮煖煨霞滿座闌干醉倚月當天<lb/>
<pb n="KR4e0106_WYG_007-11b"/>
蘿闗一徑殊幽僻絶勝王維舊輞川<lb/>
良宵踏月逺相尋翠壁踈篁助細吟度曲不須敲象板<lb/>
賞音惟許操瑶琴佳人慣索纒頭錦公子閒抛買笑金<lb/>
宋玉髙堂曽有賦麗辭傳誦到如今<lb/>
酒酣耳熱臉生紅劇辯髙談四座空繁弱笑彎何慷慨<lb/>
豪曹獨拊自英雄清音嫋嫋頻吹竹爽氣飄飄欲御風<lb/>
醉倒秪應同枕藉日華還待出籬東<lb/>
夜永銅龍滴水遲玉壺春酒送青絲鸞笙細咽渾忘醉<lb/>
<pb n="KR4e0106_WYG_007-12a"/>
鱸鱠分嘗慰所思虎衛將軍偏愛士詞林仙客每留詩<lb/>
何當一拜髙堂上夀母親稱百嵗巵<lb/>
　　送古亷李祭酒南歸<lb/>
立朝四十有五載名節赫然聞九州請老許從今日去<lb/>
効官真與古人侔喜看羣弟上封疏即詔有司供驛舟<lb/>
聖主虚心思舊徳乞言還見起林丘<lb/>
　　覽秀舫分題得番陽湖<lb/>
番湖風靜水無波此日曽乗畫舫過萬頃天光澄素練<lb/>
<pb n="KR4e0106_WYG_007-12b"/>
一拳山色湧青螺朗吟赤壁蘇仙賦閒和滄浪孺子歌<lb/>
佳勝經行宜縱覽應知清興倚篷多<lb/>
　　送張驛丞<lb/>
明時作宰向雷塘薄宦那知謫逺方身事不須驚寵辱<lb/>
人情何必歎炎涼一雙白璧元無玷百尺青松老更蒼<lb/>
萬里澠池終奮翼重登朝著詎能量<lb/>
　　扈從謁陵十詠<hi>正統戊辰春二月也</hi>
　　　駕出都城<hi>二十六日壬午</hi>
<pb n="KR4e0106_WYG_007-13a"/>
鑾輿曉發帶春曦韎韐桓桓起六師御路塵清森虎韔<lb/>
神臯風暖掣龍旗寢園祗薦存周典原廟修祠陋漢儀<lb/>
濟濟公卿扈仙蹕不才何幸亦追随<lb/>
　　　沙河駐驆<lb/>
曉駐旌旗遍野紅貔貅百里衛行宫山連北極三千仞<lb/>
身在中堅十二重散騎徐牽金絡馬將軍齊帶寶琱弓<lb/>
八珍已進天厨膳甲帳彈碁啜紫茸<lb/>
　　　御營啓行<lb/>
<pb n="KR4e0106_WYG_007-13b"/>
御營五夜發沙頭滿路金蓮散不收天外長風驅鉄騎<lb/>
海東初日耀戈矛花香逺逐龍涎噴草色低承鳳輦游<lb/>
聖徳神功彌宇宙萬年玉刻護松楸<lb/>
　　　寢園祗謁<hi>二十七日癸未</hi>
翠樹重重寶殿開五雲常日繞蓬萊纔趨玉座函香進<lb/>
忽報黄麾導駕來下輦還須中使引合班不待禮官催<lb/>
鼎湖悵望飛龍逺空抱遺弓泪滿腮<lb/>
　　　恭陪大祀<hi>二十八日甲申</hi>
<pb n="KR4e0106_WYG_007-14a"/>
人間節序屬清明天上時思軫聖情法從班連庭陛肅<lb/>
粢盛香拂几筵清禮嚴陟降終三獻孝格幽明在一誠<lb/>
此日微誠陪祀享只歌潛頌答昇平<lb/>
　　　侍閲軍容<lb/>
聖皇閲武禁門西翠葆葳㽔簇仗齊雲擁旗旛輝日月<lb/>
雷轟笳皷振山谿材官結隊皆羆虎寳馬成羣盡駃騠<lb/>
勲業由來輸衞霍却慚簮筆侍金閨<lb/>
　　　銀山從獵<hi>二十九日乙酉</hi>
<pb n="KR4e0106_WYG_007-14b"/>
日上千峯紫霧消銀山蒐獵按鑾鑣露香芳樹攅紅錦<lb/>
風淡長楊軃翠條逈野鳴鞘圍萬馬層空飛箭落雙鵰<lb/>
從官誰道相如吃賦就淩雲氣獨飄<lb/>
　　　龍池錫宴<hi>三月一日丙戌</hi>
水殿筵開對碧峯大官頒賜拆黄封方壺縹緲環三島<lb/>
靈瀑鏗鏘噴九龍在鎬昔聞同豈樂奔流今見總朝宗<lb/>
幸逢上已當修褉分得恩波似酒濃<lb/>
　　　輦道回鑾<hi>初二日丁亥</hi>
<pb n="KR4e0106_WYG_007-15a"/>
三陵辭罷啟髙牙振振還宫輦路賖上將方移行殿壘<lb/>
前茆已駐曲河沙九天日馭臨黄道萬乘霓旌擁翠華<lb/>
時喜昌平賢父老爭持牛酒進官家<lb/>
　　　北郊迎覲<hi>初四日己丑</hi>
清道龍驤已載途甲光映日似銀鋪百年禮樂逢昭代<lb/>
萬古山河壯帝都朝士蕃王齊覲謁黄童白叟競擕扶<lb/>
詞臣歸從鑾輿後惟聽嵩髙振地呼<lb/>
　<lb/>
<pb n="KR4e0106_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻七<lb/>
</p>
<p>
</p>
  </div>
</body>
</text>
</TEI>
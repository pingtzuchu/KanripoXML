<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻三十二</head> <lb/>
    <p>
<pb n="KR4e0106_WYG_032-1a"/>
欽定四庫全書<lb/>
　倪文僖集巻三十二<lb/>
　　　　　　　　　　　　　明　倪謙　撰<lb/>
　方外<lb/>
　記　序　説　跋　茶榜　塔銘<lb/>
　　海天秋月記<lb/>
京口姚道宗氏務神仙學有蜕世出塵之志始受業於<lb/>
朱公可名之門繼從姜公可常學五雷法雲中𤣥濟張<lb/>
<pb n="KR4e0106_WYG_032-1b"/>
先生予識也深於丹學之秘道宗復從而師之常與遡<lb/>
迴遨泳海上尋安期羨門之屬訪方壺懸圃之佀時值<lb/>
秋夜海月麗空皓彩奪目恍若置身廣寒清虚之府而<lb/>
挹桂子之天香也因以海天秋月自況一日𤣥濟先生<lb/>
偕道宗黄冠羽衣謁予舘下袖出是圖徵記其事予惟<lb/>
天包地外地處天中天地四方莫非海水所通其大無<lb/>
窮其深叵測月則陰精與天同運而不及有體而無光<lb/>
其盈虧也以受日之光多少逺日則光滿近日則光盡<lb/>
<pb n="KR4e0106_WYG_032-2a"/>
海惟深且大故月之出没望之皆在於海夜當夕陽既<lb/>
收列星有耀水天相薄遐邇莫辯狂濤洶湧萬變惶惑<lb/>
吁可駭畏也已逮氷輪挾潮東升纖翳不干影落淵㡳<lb/>
上下合璧激盪動摇金輿翠旂隠現鯨波之上常夜之<lb/>
月莫不皆然惟九秋之夕天高氣清萬境澄澈兎魄光<lb/>
明於斯特甚幽隠畢燭洞察毫末珠胎蚌母含英孕華<lb/>
魚龍黿鼉蜃樓蛟室但見踴躍後先光恠明滅此海天<lb/>
之月所以宜於秋也道宗以此自況其意豈不以為海<lb/>
<pb n="KR4e0106_WYG_032-2b"/>
天之月亘古今而常存者也然吾心之明不猶秋月之<lb/>
光乎心之處形氣之内不猶月之運於海天乎盖欲探<lb/>
陰陽之機體兩儀之妙保鍊其形氣明其性真而遺世<lb/>
獨立後天不老者也其意不亦逺乎夫學道易守道難<lb/>
羽流有是言也道宗立志若是可謂善學者也尚宜信<lb/>
守弗懈他日九轉功成殆見坐泛仙槎遊遨斗牛銀渚<lb/>
上倘得顧兎不死藥不識肯以刀圭見遺否也遂書以<lb/>
記<lb/>
<pb n="KR4e0106_WYG_032-3a"/>
　　翠松記<lb/>
茅山玉晨觀住持希安杭錬師方外士也山中多古松<lb/>
盤薄而偃蹇翠色高寒凜然若辟穀仙人癯然離立之<lb/>
狀希安愛之因以翠松自命而徵記於予予觀古之離<lb/>
塵絶俗之士莫不寓意於物而未嘗累於物故烟雲月<lb/>
露林壑水石變化儵忽流峙無窮凡可以適性情之正<lb/>
者則皆取以自近至若草木之微其芳㓗孤高生意暢<lb/>
茂尤易以感人之情而為人所愛若靈均之蘭蕙小山<lb/>
<pb n="KR4e0106_WYG_032-3b"/>
之桂樹子猷之竹淵明之菊和靖之梅茂叔之蓮樂之<lb/>
終身不厭至形於詞詠以寫其情之數子者其天分之<lb/>
高興寄之逺類非汙陋之士所能窺其萬一初非物於<lb/>
物也獨松也未聞為人所愛而希安取之其寓意得不<lb/>
有類於數子乎哉盖松物之夀者也其翠色貫四時而<lb/>
不變歴嵗寒而後凋注沆瀣之華薄日月之光白鶴棲其<lb/>
顛清泉沃其根靈飈時至聲振笙籟希安遺世獨立錬<lb/>
精保形朱顏若童其比徳將無翠松之似乎宜其㝠契<lb/>
<pb n="KR4e0106_WYG_032-4a"/>
於心而見取之深也希安兹提㸃觀事而斯觀相傳為<lb/>
展上翁開基歴周秦漢晉至人高士往往於此登真至<lb/>
梁陶貞白即其地建昭真臺以藏諸宗師丹經寳冊唐<lb/>
改紫陽宋改今名寔霞外勝地也希安少慕𤣥學親得<lb/>
以文杭公暨長春劉真人所指授故造道深詣不惟力<lb/>
樹宗門繼前修之道徳而寓物自適之趣復有類於古<lb/>
人是豈汙陋所能窺哉或曰千嵗之松下有茯苓食之<lb/>
令人夀昔偓佺食其實能飛行如走馬希安所取容或<lb/>
<pb n="KR4e0106_WYG_032-4b"/>
在此予曰審若而言乃假於物而累於物非知錬師者<lb/>
也不可以不記尚俟見希安而訊焉<lb/>
　　愚樂記<lb/>
江陰鄧太初氏有道之士也能用五雷法劾治鬼物及<lb/>
禱禳皆有竒應成化四年夏禱旱黄州巴河市致𤣥帝兩<lb/>
現像於霞光之中秋禱旱羅田亦現霞光五色雨皆大<lb/>
澍人以為神異争敬事之甞以愚樂自號頃遊京師介<lb/>
羅田尹徐君士亨謁予因請記其所號愚樂者予聞而<lb/>
<pb n="KR4e0106_WYG_032-5a"/>
疑之孔子曰知者樂未聞愚而樂者也夫愚者氣質暗<lb/>
劣之謂得賦之偏者也菽麥之不分是非之不明膠柱<lb/>
調瑟見刖廢屨瞢瞢然若擿埴索途而莫知所從也昧<lb/>
昧焉若塵鏡晦蝕而莫知所茹也是故學者必刮磨克<lb/>
治以捄其偏學問思辨致其知也篤行踐其實也人一<lb/>
己百人十己千功施倍也然後氣質之愚始可化而為<lb/>
明焉今顧以愚為樂是乃安於愚而不知學也其可乎<lb/>
哉況太初能旋乾轉坤駕風鞭霆無不如意愚者固如<lb/>
<pb n="KR4e0106_WYG_032-5b"/>
是乎或有在坐者曰太初非不學者也其將學顏氏之<lb/>
子乎顏子學於仲尼聞其言不違如愚人而已及其退<lb/>
也居陋巷之中簟食瓢飲不改其樂是其愚非真愚而<lb/>
樂乃真樂太初之愚樂其在是乎或曰太初非學顔氏之<lb/>
子也太初老氏之徒其學老氏者歟老氏之言曰我愚<lb/>
人之心也哉沌沌乎俗人昭昭我獨昏昏俗人察察我<lb/>
獨悶悶愚何加焉然又必曰我獨異於人而貴食母夫<lb/>
無名天地之始有名萬物之母乃大道之𤣥徳也頑鄙<lb/>
<pb n="KR4e0106_WYG_032-6a"/>
無知獨貴𤣥徳則全純抱樸虚無自然而有感必應此<lb/>
其所為樂乎予聞二人言疑尚未决乃折衷於士亨士<lb/>
亨曰二説不同後説近是遂書為記以復太初太初其<lb/>
亦以為然乎否耶<lb/>
　　送道士徐得振歸虞山序<lb/>
姑蘇常熟之虞山有壇宇曰三元凡修真樂道之侣多<lb/>
栖跡其間道士徐得振者則其一也得振年富質敏慕<lb/>
老子法遂遺棄人間事從主致道觀鍊師李啟陽逰兹以<lb/>
<pb n="KR4e0106_WYG_032-6b"/>
尚未給部符至京請授既霑聖恩飛舄南還鄉友吕志<lb/>
祥輩要予文以贈行太史公曰道家之術以虚無為本<lb/>
以因循為用凡人所生者神所託者形形用則竭形勞<lb/>
則蔽形神離則死死不復生離不復合故聖人重之由<lb/>
是言之則知世之宗其教者是盖合其離生其死固形<lb/>
存神後天而不老者歟自柱下史以道徳五千餘言唱<lb/>
之於前而後和之以莊列其流寖逺其言愈熾今其琳<lb/>
扎琅函至於充棟自匪得於真傳曷能闖其門徑哉歴<lb/>
<pb n="KR4e0106_WYG_032-7a"/>
世以來高人竒士克臻厥妙者載在仙史不可謂無矣<lb/>
意所行必有其序所造必有其方得振歸於虞山逍遥<lb/>
物外潄石枕流吞煙霞而飲沆瀣不知紅塵野馬隔方<lb/>
壷於㡬重也尚即其書而索其理因其人而驗其實一<lb/>
旦心領神㑹九轉功成將恐若緱山之鶴長揖而謝世<lb/>
矣得振勉諸試歸而叩之於師亦必以予言為然<lb/>
　　神京别意詩叙<lb/>
祭天神祀地祇享人鬼兹國家之大典也然其鐘鼓玉<lb/>
<pb n="KR4e0106_WYG_032-7b"/>
帛之將升降擊拊之節自非廉靜寅清妙解鍾律精閒<lb/>
儀度之士以賛相對越於其間烏能來肹蠁而致蕃釐<lb/>
也哉維寅姜先生出自姑蘇名族性資警敏神情高亮<lb/>
早謝塵俗寄跡老子法中國家建天壇於都城東隅即<lb/>
其傍萃多士而居之俾執天地百神祀事而維寅寓焉<lb/>
樂之奏和而有倫禮之行秩而不紊盖其心志専一而<lb/>
恒存乎敬者然也所謂廉靜寅清之士非歟正統初太<lb/>
常列卿以其才行邁等擢居典佾服勤効勩年所多歴<lb/>
<pb n="KR4e0106_WYG_032-8a"/>
今年春乃具䟽薦之於朝進授南京太常寺賛禮郎先<lb/>
生既受命治裝將還中朝縉紳所嘗交好者咸繪圗賦<lb/>
詩以叙别彚次成帙題曰神京别意謂予於先生尤舊<lb/>
属首叙焉嘗憶正統庚申予得請南歸謁先生於涵碧<lb/>
樓上掀睂笑談焚香煑茗彈琴賦詩意氣相得己而出<lb/>
嘉醖觴酌握拳呼射劇飲懽甚天忽阻我以雨遂與連<lb/>
榻數夕倚闌聴竹潺潺作碎玉聲恍然如入方壷圎嶠<lb/>
不知身在人間世也自抗手一别于今十年每念斯樂<lb/>
<pb n="KR4e0106_WYG_032-8b"/>
未嘗不神俱往也今先生名重薦書位列清選復得展<lb/>
良晤於官舎叙好平生喜慰方殷而先生遽回轅南指<lb/>
矣予之心詎能釋然乎雖然予有二親在堂朝廷方崇<lb/>
孝理不日辱賜封勅其必容一省覲而歸可卜矣先生<lb/>
往哉尚俟我軒楹之側春日載陽碧桃始花予將於是<lb/>
而尋盟焉姑書此以先之若夫職業之脩禄寵之厚此<lb/>
固先生所素能而宜得者有不待予言之贅也<lb/>
　　贈萬全都紀蕭錬師序<lb/>
<pb n="KR4e0106_WYG_032-9a"/>
萬全都司道紀司都紀志淵蕭錬師居宣府朝𤣥觀主<lb/>
盟𤣥教為傾城所嚮慕暇日余嘗往訪之見其方丈之<lb/>
室中列𤣥像事之以香燈鍾鼔甚嚴而壁間所懸復有<lb/>
方巾褒衣耆宿畫像疑為世間得道高士之流而祇事<lb/>
亦謹詢諸錬師曰此何人斯鍊師曰此吾所生之父景<lb/>
行居士也吾世家錢唐少慕𤣥學洪熙改元年十九辭<lb/>
父母出家於杭之長春菴投禮都紀靖和袁公為師宣<lb/>
徳二年去遊龍虎山進謁正一嗣教四十五代張天師<lb/>
<pb n="KR4e0106_WYG_032-9b"/>
蒙傳授五雷祈禱大法四年北上京師聞鄉先哲履和<lb/>
養素崇教𢎞道闡法通靈周真人居大徳觀乃詣受教<lb/>
䝉傳授靈寳齋法八年鎮朔將軍總兵官永寧伯譚公<lb/>
奏請開設萬全道紀司蒙朝廷授以前職今嵗吾年五<lb/>
十有五矣逺離父母已三十餘年而晨昏甘㫖之養未<lb/>
嘗得一日侍於其側以申其孝念欲回杭省侍奈為卑<lb/>
職所縻而不能遂也不幸吾母早世吾父年已八十慨<lb/>
慕容儀耿耿于懐乃寓書族人為圖父像轉寓吾所庶<lb/>
<pb n="KR4e0106_WYG_032-10a"/>
㡬得見顔面雖不能承懽養志諧膝下之娯而獻夀稱<lb/>
觴亦聊以盡客邊之奉此像是也予聞之躍躍以喜曰<lb/>
世之所謂道家者流率以割恩斷義為髙而遊乎方之<lb/>
外率以鍊形存神為事而超乎物之表不知此身者何<lb/>
自而生欲鍊存形神乃割斷恩愛而忘此身之所自是<lb/>
自絶其本矣尚足以為人哉尚足以為道哉今鍊師雖<lb/>
寄跡老子法而立心制行顧與吾儒之道不悖謙沖而<lb/>
簡靜踈通而質直拳拳焉不忘其親而畫像以事之将<lb/>
<pb n="KR4e0106_WYG_032-10b"/>
欲報其恩著其愛而姑為是不得己之為者是亦孝子<lb/>
之至情也使其果獲侍親之側其孝當何如宜其於道<lb/>
有得而異乎尋常忘本之徒萬萬矣予於是賢之為延<lb/>
譽於人人而同具秉彞者亦翕然賢之屬序以贈夫樂道<lb/>
人之善君子之道也故為書之不辭<lb/>
　　五臺山倡和詩集序<lb/>
五臺山在雲代之間峯巒有五巍然若臺故以名焉在<lb/>
昔相傳為文殊示現之地往往有神光之異號為靈山<lb/>
<pb n="KR4e0106_WYG_032-11a"/>
又名清涼山栁宗元送文暢逰五臺所謂將與文殊不<lb/>
二之㑹是已其巖壑雄秀林木茂密凢幽絶之境多為<lb/>
僧寺所據金碧樓殿輝映山谷靈踪古跡所在有之世<lb/>
之緇流素士慕兹山之勝而躡屩來逰者肩摩踵接日<lb/>
有其人然未聞有能形諸歌詠以傳於世者豈其僻居<lb/>
一隅而聞人韻士未有一駐足者歟抑雖有作者而無<lb/>
好事者以傳之歟千載寥寥惟宋相張商英提㸃河東<lb/>
刑獄時曽遊於此賦律詩六章載在清涼傳遂為古今<lb/>
<pb n="KR4e0106_WYG_032-11b"/>
絶唱雲中僧覺同師雖學佛氏而善楷書喜吟咏靈區<lb/>
奥壤多所涉厯亦嘗來逰是山登覽之餘詩思煥發乃<lb/>
取商英所作倚其韻而和之既而來遊吳㑹南過金陵每<lb/>
遇作者輙舉似之亦皆為之屬和積而成帙題曰五臺<lb/>
山倡和詩集由是兹山名勝抉幽探奇捜羅殆盡矣豈<lb/>
非兹山之遭也歟師既鍥梓以傳徵言為弁天下名山<lb/>
大川乃天地清淑之氣磅礴而鬱積其靈秀所感降而<lb/>
為人則生聖賢命世之英若尼丘之尼父崧髙之甫<lb/>
<pb n="KR4e0106_WYG_032-12a"/>
申是已鍾而為神則成仙佛幻化之境若崆峒之廣成<lb/>
句曲之茅君補陀之觀音五臺之文殊是己未易徧舉<lb/>
然其事載於詩書其跡紀於志傳必待考而能知非若<lb/>
聲詩得於諷誦之間而易足以感乎人也覺同師知其<lb/>
然乃於五臺若有夙契特取古作載賡迭和廣傳於世<lb/>
豈惟使天下之人歌詠之頃有以知兹山之勝大士之<lb/>
靈抑欲感發其心咸懐嚮慕同趨覺路而入不二之門<lb/>
者也其志不亦大乎是可嘉也遂為題於簡首云<lb/>
<pb n="KR4e0106_WYG_032-12b"/>
　　無聲詩序<lb/>
金陵羽士丁惟正従其師道紀曹公於雲間其神<lb/>
清以腴其氣夷以和其道得𤣥虛之奥其趣脫塵凡之<lb/>
陋嵗嘗還金陵訪故舊親戚往來不厭頭戴華陽巾身<lb/>
被鶴氅衣或飛雙舄於呉門之墟或杭一葦於江濤之<lb/>
上人望之飄飄然神仙中人也性好詩兼好畫遇良辰<lb/>
佳景觸目感懐輒形諸詩詠思致髙逺辭旨俊逸真不<lb/>
喫烟火食語其所交與皆方外名流儒林奇士賡和唱<lb/>
<pb n="KR4e0106_WYG_032-13a"/>
酬以抒寫其胸中之妙略非世絆可得而羈紲者凡士之工<lb/>
於繪事者必具楮墨請其著筆人亦樂為㸃染以投其<lb/>
好所得甚多葢其所寫不過以狀古人詩意初非庸史<lb/>
俗工研丹塗鉛競華騁麗者可比也間嘗出以見示則<lb/>
見其峯巒起伏烟雲變滅長林古木山村野墅與夫寒<lb/>
汀逺渚酒船漁艇之景燦然溢目所作非一人所圖非<lb/>
一境莫不各極其閒雅之趣探造化之妙焉惟正請題<lb/>
於予并求序引予為題曰無聲詩葢以詩中之妙有畫<lb/>
<pb n="KR4e0106_WYG_032-13b"/>
畫中之妙有詩詩乃有聲之畫畫乃無聲之詩也惟正<lb/>
時取是畫而閱之開巻之間莫非詩意則其所可歌者<lb/>
不以口而以心所可聞者不以耳而以目意之所㑹將<lb/>
不手舞而足蹈乎且仙家者流多隠跡名山洞府靈區<lb/>
奥壤之間市㕓之喧鮮得而溷焉惟正雖遊戲人寰而<lb/>
其襟想固超埃壒之表是以愛夫丘壑泉石之勝於豪<lb/>
端萃而玩之則其境與心融殆必従赤松招偓佺偕安<lb/>
期羨門相與神遊於閬風𤣥圃之中瀛洲蓬島之上者<lb/>
<pb n="KR4e0106_WYG_032-14a"/>
矣又豈常情所能窺其萬一哉惟正聞予言乃劃然長<lb/>
嘯有若鸞鳴鶴唳徹於烟月之空嗚呼惟正其有道之<lb/>
士乎哉遂為書此以為無聲詩引<lb/>
　　九峯禪要序<lb/>
世尊大法自迦葉二十八傳至菩提達摩流入震旦乃<lb/>
𢎞教外别傳之㫖謂不立文字單提直指可以見性成<lb/>
佛此禪學所由始也達摩之後六傳而至大鑒大鑒之<lb/>
後五傳而得臨濟若今黙堂照禪師則臨濟二十四代<lb/>
<pb n="KR4e0106_WYG_032-14b"/>
之法裔也師父母早亡年十三志願出家入蜀山遇衲<lb/>
頭正和尚遂師事之尋往道林叅無際宗師深得𤣥奥<lb/>
後禮潔空和尚於銀光言下有契乃蒙印可退隠九峯<lb/>
之東印者數十年叅究𤣥機精進不怠脫然頓悟心境<lb/>
圓融畧無滯礙故其形諸提唱凡升堂示衆及詩詞歌<lb/>
偈等作一一無非發明向上大事俱従真實踐履及肺<lb/>
腑中流出即非擬議而成直而不俚顯而無跡真救病<lb/>
之良方甦旱之膏雨濟生死苦海之舟筏也門人圜太<lb/>
<pb n="KR4e0106_WYG_032-15a"/>
虛以師平日所說亡佚者多近即其僅存者編集成冊<lb/>
題曰九峯禪要将鍥梓以傳以求予序予聞單傳之道<lb/>
以靜黙為本師於接物之際乃費辭説致多如是何耶<lb/>
殊不知師説而非說非說而說覽是録者誠能不即文字<lb/>
不離文字扵其言意之表恍然有得始信本來面目各<lb/>
無差别斯不負師喫𦂳為人處矣茍徒事尋行數墨譬之<lb/>
蜂鑚窗紙欲求出路何可得哉師形若虎踞音吐洪暢剪<lb/>
髪留髯其長過臍世夀七十有五說法三十餘春門人<lb/>
<pb n="KR4e0106_WYG_032-15b"/>
四十餘衆示寂東印闍維得舍利甚多可謂善於智識<lb/>
者歟予瞢於斯道而来意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃不可無辭以復也用是<lb/>
勉為書此以貽夫世之禪學者<lb/>
　　航上人字濟川說<lb/>
僧録右街闡教古心堅公有上足弟子曰戒航字濟川<lb/>
者姑蘇琴川人也夙有至性警悟不凡精究内典而於<lb/>
儒書亦多窺闖喜吟咏作為韻語清新洒脱無蔬筍氣<lb/>
故名動江湖有能詩聲嘗典大隆福寺書記及主維摩<lb/>
<pb n="KR4e0106_WYG_032-16a"/>
寺比者躡屩振錫来逰宣城将窮探塞北山川之壮風<lb/>
景之美以著於詩遇吾黨之士則樂然相與而不相逆<lb/>
兹非於吾道有慕而墨名儒行者耶間嘗以詩為贄謁<lb/>
予上谷寓舍一見若平生驩方自困於塞雲朔雪之墟<lb/>
忽接詩僧清話以沃塵襟不啻空谷足音之喜也乆之<lb/>
告予曰吾師嘗名吾曰戒航禪林耆宿有字吾以濟川<lb/>
者敢請一言明其義以淑吾身予弗容靳乃告之曰書<lb/>
云若濟巨川用汝作舟楫葢航者兩舟相並之謂周禮<lb/>
<pb n="KR4e0106_WYG_032-16b"/>
大夫方舟是也川則泉流注海之謂夫水天下之至險<lb/>
者也使非舟航其何以濟之航固濟川之具然篙師柁<lb/>
工不慎其操則有檣傾檝摧之患而不能以有濟矣要<lb/>
在張帆正舵順其所適雖有巨川之險奚足慮哉其達<lb/>
於岸也何有人之濟乎世亦猶舟之濟乎川也私欲之<lb/>
害亦猶巨川之險也使或肆情縦欲而不慎其操則有<lb/>
䧟身溺徳之患而不能以有濟矣要在正心誠意不惑<lb/>
他岐雖有利欲之害奚能及哉其造夫道也何有詩曰<lb/>
<pb n="KR4e0106_WYG_032-17a"/>
無然畔援無然歆羡誕先登于岸此之謂也上人學佛<lb/>
者也而有慕吾道故舉吾儒之說以告誠如古之人黜<lb/>
其畔援歆羡之私以濟乎斯世而曰不造乎道未之有<lb/>
也上人年茂性敏勇於精進觀其遺世逺引超塵脫俗<lb/>
固知黜利欲之害矣其能造乎道也審矣遂為說以贈<lb/>
之<lb/>
　　䟦宋梵僧僅師畫犬<lb/>
昔支遁好養馬人有譏之者荅曰愛其神駿聊復畜爾<lb/>
<pb n="KR4e0106_WYG_032-17b"/>
然則僅師畫犬得趣其亦有遁之道歟後乃畫觀音易<lb/>
舊作葢亦知非所當好矣韓昌黎嘗言浮屠氏善幻多<lb/>
技能觀此畫信然宣城士范原博家蔵此畫上有米元<lb/>
章所題真跡可謂二絶皆不易得也<lb/>
　　茶榜<lb/>
緩火炙活火煎鼔隂陽於槖籥前浪平後浪湧沸江漢<lb/>
於釡鬵非闗煮䝉頂之露芽自是瀹蓬壺之瑶草丹丘<lb/>
子服此而輕身換骨玉泉公飲之而返老還童湖海交<lb/>
<pb n="KR4e0106_WYG_032-18a"/>
游因效采蘋之獻壇場凡聖幸鑒傾葵之誠仍須七碗<lb/>
平分畢竟一塵不滓渴睡漢従今喚醒長生藥何用别<lb/>
尋看取冷淡家風賸掃三冬之瑞雪高超清淨境界同<lb/>
挾兩腋之清風請嘗試之乃所願也<lb/>
　　故性天皎禪師塔銘<lb/>
師諱如皎字性天四明鄞邑周氏子也母金氏師生甫<lb/>
七嵗患腸癰醫剥生蟾蜍以治師見愓然曰物我皆命<lb/>
也忍害之乎奪而放之父母奇其幼慈曰必佛種也病<lb/>
<pb n="KR4e0106_WYG_032-18b"/>
愈乃命出家里中觀音院禮正菴中公為師洪武壬申<lb/>
正菴擕師至京請祠部得度為僧時年二十因掛錫天<lb/>
界尋受具戒奮然有志學佛首叅僧録左街善世兼鳯<lb/>
山住持同菴簡禪師同菴一見器之命處侍室遷典蔵<lb/>
鑰復依南隱正公究明楞嚴經㫖講讀晝夜不懈因而<lb/>
過勞得咳血疾或曰與其劬神若是孰若禮教外單傳<lb/>
豈不省力師聞之即徃方丈叩决同菴舉拂子示之師<lb/>
茫無領㑹未幾同菴謝世值正菴主饒之景徳師隨侍<lb/>
<pb n="KR4e0106_WYG_032-19a"/>
偕徃舊疾増劇不能安禪欲還天界養病正菴曰吾方<lb/>
賴汝匡輔汝若去吾獨處此無益也遂退席偕還疾尋<lb/>
愈聞古拙俊禪師居繁昌乃函香而往重乞開示古拙<lb/>
命叅無字話頭於是復回天界發憤究竟誓不出山禁<lb/>
語千日永樂丁亥㑹古拙奉詔㫖天界山居終老師幸<lb/>
親炙一夕夜靜推簾見月驀然觸破同菴舉拂子因緣<lb/>
嘆曰原來佛法初不離見聞也翌日詣山居見古拙入<lb/>
門不作禮震威一喝古拙曰皎上人今日冷灰豆爆莫<lb/>
<pb n="KR4e0106_WYG_032-19b"/>
是貧人得寳麽師曰寳即不得得即非寳曰憑何恁麽<lb/>
師即趨前問訊退位义手而立古拙曰父母未生前畢<lb/>
竟作麽師屹然一默良久古拙曰還我向上句子語未<lb/>
絶師以衫袖幪首趨出少選古拙師與無相玉峰同飯<lb/>
玉峰問古拙曰皎知蔵適來酬對若何曰見牛矣未得<lb/>
入手也因飭師曰此亦大事要得徹底風光正好用功<lb/>
在師因呈偈云午夜推簾月一灣輕輕踏破上頭闗不<lb/>
須向外從他覔只麽怡怡展笑顔古拙閱之以掌撫師<lb/>
<pb n="KR4e0106_WYG_032-20a"/>
背曰此正是持不語底人也汝既得之且可去水邊林<lb/>
下頤養道胎亦以性天二字述伽佗為之助喜云皎然<lb/>
心地冷如霜肻為時流錯較量性即是天元一體旃檀<lb/>
不刻也馨香師承印可遂侍正菴同入南山卜築陽林<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以居俄正菴示寂少師勛國公復卜居左為塋乃飄<lb/>
然度嶺至西坑别築菴名圓覺居之時甲午冬也自此<lb/>
影不出山者二十年至坐死闗千日宣徳壬子武林請<lb/>
主虎跑不應明年祖堂幽棲復固請之不獲已一出據<lb/>
<pb n="KR4e0106_WYG_032-20b"/>
猊提唱學徒雲集未久倦於槌拂拂衣歸隱日與圓明<lb/>
大宗隣宿往還酬唱優游卒嵗而已正統癸亥三月初<lb/>
示疾至十六日集弟子垂誡曰文章佛法空中色名利<lb/>
身心栁上煙惟有死生真大事殷勤了辦莫遷延復問<lb/>
云死生既大汝等且道如何了辦衆不能答徐云我今<lb/>
無暇為君說聴取松風磵水聲言訖而逝師存日嘗自<lb/>
壘塔於菴左隴之陽越七日其徒翕奉全身瘞焉師以<lb/>
洪武甲寅七月二十三日生世夀七十僧臘五十所度<lb/>
<pb n="KR4e0106_WYG_032-21a"/>
弟子若干人師儀狀魁偉性格清奇度量含宏威檢堅<lb/>
峻口不言人過失徒衆越度者惟以氷顔示之待其自<lb/>
化有犯之者怡然不與較兼涉外典書有晉意平日漫<lb/>
成偈語無非發明祖意以示人其孫祖傳既為結集行<lb/>
世復狀行業懇乞予為塔銘可謂不忘祖徳克篤繼述<lb/>
之孝者矣用是悉取所述於狀者序之而系以銘銘曰<lb/>
單提之學直指性原鈍根沈滯孰究生前惟性天師徳<lb/>
本宿植大事懇求遍叅知識始投鳯山繼謁繁昌精進<lb/>
<pb n="KR4e0106_WYG_032-21b"/>
不懈如百鍊鋼言歸故山苦行益篤緘口内觀如枯槁<lb/>
木慧月當空了然頓悟如徃鷲峰親見慈父把茅盖頭<lb/>
深入南山足不踰閾冷坐死闗揮塵幽棲聊復出世松<lb/>
偃山房林泉増媚斂跡繭蔵人則向依如大海水衆流<lb/>
自歸觀化従容飄然隻履苦海航摧法門棟毁有巍窣<lb/>
堵英山之陲永示來世觀此刻辭<lb/>
　先少保文僖府君自游庠序即負重名平生制作極<lb/>
　富成化庚寅回禄之變岳方歸省于家倉卒之際挈<lb/>
<pb n="KR4e0106_WYG_032-22a"/>
　一笥以出及歸他已無及由是先世所蔵蕩然一空<lb/>
　惟先君文藁幸在笥中得存岳即收拾散亡今為百<lb/>
　七十巻鈔錄數本與諸弟共蔵之其間有經先君手<lb/>
　自校訂者得詩若文八百九十篇别為三十二巻謹<lb/>
　用刻梓以傳噫自先君棄不肖今且十有五年而始<lb/>
　克就編稽緩之罪誠無所逃因拜紀刻完嵗月於巻<lb/>
　之未俾後有考云時𢎞治癸丑秋八月朔也資善大<lb/>
　夫禮部尚書不肖男岳百拜謹識<lb/>
<pb n="KR4e0106_WYG_032-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻九</head> <lb/>
    <p>
<pb n="KR4e0106_WYG_009-1a"/>
欽定四庫全書<lb/>
　倪文僖集巻九<lb/>
　　　　　　　　　　　　　明　倪謙　撰<lb/>
　律詩七言<lb/>
　　夏日遊宣府李揮使北園席上步于景瞻韻二首<lb/>
　　　時天順庚辰六月也<lb/>
野花園草競芬芳坐愛南薫透葛涼飲量任開千日醖<lb/>
醉魂猶到五雲鄉原思自信貧非病杜甫誰知老更狂<lb/>
<pb n="KR4e0106_WYG_009-1b"/>
倒着接䍦渾不省路人爭說自髙陽<lb/>
綺席風生酒氣芳清酣何必按伊涼得朋自喜皆同志<lb/>
為客寧愁在異鄉歸思空懷𢎞景逸行歌堪嘆接輿狂<lb/>
舉頭瞻望長安近一片丹心獨向陽<lb/>
　　和韓都憲詩<hi>有序</hi>
予昔奉命校文京闈精於去取一秉至公權臣有因子<lb/>
故不獲售其私者大為所恨遂妄生媒蘖中以奇禍必<lb/>
致死地以快其忿時則有都憲韓公持正不阿力為脫<lb/>
<pb n="KR4e0106_WYG_009-2a"/>
解始得減死謫戍邊城感刻無極嗚呼悲夫頃者公亦<lb/>
奉敕臨邊喜獲二天之庇權臣積惡貫盈殞于非命報<lb/>
亦烈矣惟公知予誣枉之詳荷䝉惠顧復以詩見慰殊<lb/>
增感愴謹步嚴韻二章豈敢言詩聊以泄不平之氣與<lb/>
夫懷徳之衷云耳<lb/>
身嬰縲械出君門逺謫窮邊淚暗吞觸禍只應當薄命<lb/>
含汙何以雪沈寃未言息壤宜投杼欲訴旻天惜戴盆<lb/>
感荷力全垂死際拊心恒愧莫酬恩<lb/>
<pb n="KR4e0106_WYG_009-2b"/>
肯為權姦啟倖門禍機陰中只聲吞南冠獨受羈囚苦<lb/>
東海誰明孝婦寃直道不容還似柳小才見殺已如盆<lb/>
丈人何幸憐枯鮒呴沫時沾勺水恩<lb/>
　　再和前韻荅韓都憲<lb/>
昔承詔獄下黄門五百嚴刑氣若吞虐熖相陵將致死<lb/>
皇威雖近敢稱寃女生不見門懸帨妾殞空憐坐皷盆<lb/>
幸得投荒離虎口北行深荷九重恩<lb/>
邊塞窮居蓽作門舉家脫粟强須吞千金劒利甘遭折<lb/>
<pb n="KR4e0106_WYG_009-3a"/>
六月霜飛苦抱寃墮地何殊星化石洗天惟待雨傾盆<lb/>
安能釋繫歸田里沒齒衡茅頌聖恩<lb/>
待漏曾陪紫禁門氣豪雲夢羨胸吞持平難解姦臣忿<lb/>
忍恥常懷逐客寃望眼空懸棲鳳閣澡身欲借洗頭盆<lb/>
喜逢伯樂能知己朝夕能忘國士恩<lb/>
　　錦衣獄中有作追錄於此<lb/>
不才自保一生無禍中陰謀恣矯誣貢院本期登俊造<lb/>
圜扉何意齒囚徒通宵不寐更三皷終日相親火一爐<lb/>
<pb n="KR4e0106_WYG_009-3b"/>
聖徳好生疎禁綱肯令寃濫及非辜<lb/>
　　次韻于景瞻百様嬌<hi>即麗春花也</hi>
雕闌頻倚暗銷魂其奈風前百媚存春醉半醒霞暈薄<lb/>
曉粧初罷粉香温淩波仙子嬌相倚解珮江妃笑欲言<lb/>
宜化彩雲歸閬苑紛紛凡卉敢同論<lb/>
羣芳穠麗不沾埃六月纔從塞北開玉頰争妍偏惹恨<lb/>
錦苞凝艷半含胎雨滋巫峽行雲倦風引昭陽侍宴囘<lb/>
可是多情憐國色殷勤分種客窓栽<lb/>
<pb n="KR4e0106_WYG_009-4a"/>
　　次韻于景瞻秋懷五首<hi>有序</hi>
承示秋懷之作五章宦情羈思讀之凄然然予岑欝之<lb/>
衷寧獨異此顧亦未之發耳因步嚴韻聊以自泄詩成<lb/>
快吟數過不覺感傷淚下盈掬是則四時之景惟秋可<lb/>
悲豈非古今所同然者乎<lb/>
暝雲寒雨暗亭皋范叔誰憐為解袍涉世逢屯宜自遣<lb/>
謀生多計亦徒勞小窓字畫臨羲獻孤舘詩箋究鄭毛<lb/>
圖史相親如故友窺人況有月輪髙<lb/>
<pb n="KR4e0106_WYG_009-4b"/>
塞垣榆落早驚秋鴈影砧聲總是愁客裡詩情元亮酒<lb/>
天涯鄉思仲宣樓抵金書信憑誰寄畫虎功名付道謀<lb/>
身墮窮邊俄二載不知何日大刀頭<lb/>
蕭瑟西風送晚涼千山揺落寄他鄉烽烟時警深邊戍<lb/>
燐火宵明古戰塲蝶夢悠揚雲杳杳萍踪飄泊海茫茫<lb/>
久知身後名無用莫羨杜陵黄四娘<lb/>
百雉孤城夕照明班超空動玉關情尖峯刺眼呈秋劒<lb/>
靈籟傷懷鼔夜笙陟險自憐鹽驥苦知機不及海鷗驚<lb/>
<pb n="KR4e0106_WYG_009-5a"/>
中宵睡醒煩憂集卧聽朝雞戒曉聲<lb/>
愁邊得句口能占荼蓼親嘗味轉甜風挾塵沙欺病目<lb/>
雷驅山雨撲窮檐秋來倍覺丹心壯老去頻看白髪添<lb/>
喜決天池無限水不令轍鮒一毫沾<lb/>
　　和胡鍊繡衣昭君詞<lb/>
昭陽常向夢中歸無羽何由得奮飛愁壓眉山慵對鏡<lb/>
病消肌玉不勝衣傷心白草呈秋色極目黄沙起夕霏<lb/>
真使妾身能制敵漢家良計孰云非<lb/>
<pb n="KR4e0106_WYG_009-5b"/>
萬里空看漢使歸羞隨驕子効于飛穹廬馬湩初嘗酒<lb/>
寒磧貂裘為換衣憂思釀成雲黯淡啼痕散作雨雰霏<lb/>
琵琶苦調和羌管舉目堪憐亊事非<lb/>
旅鴈年年去復歸此身䧟敵若為飛心情流水趨滄海<lb/>
世亊浮雲變白衣出塞哀笳聲裊裊當筵甪旋舞霏霏<lb/>
陽關北望傷神處蔓草寒沙道路非<lb/>
遼鶴猶能故國歸越禽亦解向南飛坐看絶塞時彈鋏<lb/>
起視明河夜攬衣無語暗傷情脈脈長吁空結氣霏霏<lb/>
<pb n="KR4e0106_WYG_009-6a"/>
君王早辯圖多偽何至紅顔委命非<lb/>
鳥聲愁聽不如歸此地忻無杜宇飛玉漏寧聞催曉箭<lb/>
翠裘空念警宵衣銀釭蘭燼嘘晴熖石鼎茶烟颺煖霏<lb/>
眼盻宫車勞望幸囘思往事總成非<lb/>
　　遼陽張敎授升謫寓隆慶為社學師以詩見寄次<lb/>
　　　韻奉答<lb/>
新篇詞藻發春榮逺慰羈懷見舊情道比曾參猶受謗<lb/>
迹同康伯且逃名一窓晚黛供吟笑滿座春風属化成<lb/>
<pb n="KR4e0106_WYG_009-6b"/>
隨遇悠悠皆自得莫論隆慶與襄平<lb/>
　　和韓都憲秋夜雨有感<lb/>
欹枕無眠夜氣深綿綿積雨異商霖空階滴瀝侵雙耳<lb/>
孤館蕭條攪寸心短熖此時惟對燭清聲何處忽聞砧<lb/>
離懷賴有詩能遣坐擁寒衾謾自吟<lb/>
　　乙酉元日立春試筆時五十一<lb/>
年華荏苒鬢如銀甲子今朝過五旬成化新正初改歲<lb/>
大鈞元日正囘春九原先壠關心切千里鄉山入夢頻<lb/>
<pb n="KR4e0106_WYG_009-7a"/>
只待河開便歸去江村耕釣老吾身<lb/>
　　次金太守伯玉詩韻鄉舉後同赴京道中阻凍故<lb/>
　　　云<lb/>
歲晚官河守凍時宦途能起昔年思多君久荷分符寵<lb/>
嗟我中遭失路悲故里相逢成老態交情閒敘展愁眉<lb/>
如今有子俱登第更羨賢郎早出奇<lb/>
　　書懷<lb/>
世情宜假不宜真齏臼功名只剰貧垂老獨憐丹悃在<lb/>
<pb n="KR4e0106_WYG_009-7b"/>
相知空歎白頭新青蠅積毁能銷骨騂犢分甘足養身<lb/>
長嘯碧山寧負我何如歸去作閒人<lb/>
　　樂清軒詩為沙士清題<lb/>
門枕清溪畫不如杜陵新卜浣花居蘭英繞砌清宜佩<lb/>
柿葉垂簷綠可書磬折奴顔羞媚世羽輕仙骨欲憑虚<lb/>
洛城多少行窩内爭候堯夫駐小車<lb/>
轂擊蹄奔耳不聞一軒幽僻離塵氛吸殘竹葉杯中月<lb/>
夢斷梅花帳底雲古畫品髙煩客定新題韻險向人分<lb/>
<pb n="KR4e0106_WYG_009-8a"/>
年來久抱濂溪拙誰讀宗元乞巧丈<lb/>
日出城東未啓扄捲簾山色送遥青萍池水煖魚留子<lb/>
苔徑風暄鶴墮翎甪里高歌垂釣檻子雲晏坐草𤣥亭<lb/>
只愁秋晚秦淮上太史應占有客星<lb/>
不是詩仙是酒仙逍遥物外閱流年絫山移得雲根石<lb/>
鑿沼分來竹裏泉袖手厭談當世務閉門閒著養生篇<lb/>
支笻幾度尋幽徑疑入蓬萊小有天<lb/>
竹床髙卧靜無譁誰識城中隱者家棋局不收蒼蘚石<lb/>
<pb n="KR4e0106_WYG_009-8b"/>
綸竿常占白鷗沙短籬帶露惟栽菊碧椀抄雲或飯麻<lb/>
安得青囊醫國手為君痼疾起烟霞<lb/>
斂跡銷聲樂道真牀頭釀熟味偏醇還巢社燕如歸客<lb/>
窺榻寒蟾似故人落落乾坤雙短鬢悠悠泉石一閒身<lb/>
如今老我投簮紱結箇茅茨作近隣<lb/>
平章風月信多能佳趣秋來分外增鵷鷺行中無夢到<lb/>
鳳凰臺上有詩登梅窓㸃易研溪露棐几躭書費剡藤<lb/>
已覺胸襟忘物我蕭然渾似了禪僧<lb/>
<pb n="KR4e0106_WYG_009-9a"/>
抱膝長吟倚樹根肯為形役䘮吾存采芝客去方欹枕<lb/>
看竹人來又叩門春晩落花薫几席夜深華月沁琴樽<lb/>
人生出處多關繫何日相從與細論<lb/>
　　章方伯尚素家山十景之四<lb/>
　　　隄流圍玉<hi>有圜隄如帶上建游息亭</hi>
游息閒亭結搆低縈迴流水漾玻璃圜橋有象清環璧<lb/>
帶玉無瑕淨繞隄五夜光芒粲星斗三秋氣熖吐虹霓<lb/>
渚蓮汀蓼供吟賞雅稱幽懷取次題<lb/>
<pb n="KR4e0106_WYG_009-9b"/>
　　　江旭浮金<hi>江東通桃花渡西通舜江</hi>
桃花渡接舜江潮景態朝來未易描一片綵霞扶日上<lb/>
萬條金縷逐波揺龍門鯉化翻朱鬛蛟室人歸弄絳綃<lb/>
滿目晴光觀不盡乗槎思汎海天遥<lb/>
　　　月湖放棹<hi>有賀知章故宅</hi>
幽居新搆月湖傍湖上烟波正𣺌茫客棹每依鷗鷺渚<lb/>
漁舟常寄水雲鄉輞川應許王維老鏡水曾容賀監狂<lb/>
他日塵纓端可濯閒將一曲和滄浪<lb/>
<pb n="KR4e0106_WYG_009-10a"/>
　　　雪嶺歸樵<hi>有白鶴山</hi>
薄暮深林雪後天野樵歸擔聳寒肩踏殘白鶴山頭雪<lb/>
斫盡青松嶺上烟短笛數聲離谷口長歌一曲到窓前<lb/>
清音入耳忘塵慮閒詠丁丁伐木篇<lb/>
　　和胡大寧悼亡詩韵<lb/>
瓶沉簮折事希奇造物年來頗見欺白髪幾莖添短鬢<lb/>
青燈一㸃照孤幃棃花夢斷春歸早桃葉歌殘月上遲<lb/>
昨夜有人彈别鶴隔墻粘弄不知誰<lb/>
<pb n="KR4e0106_WYG_009-10b"/>
　　和髙仲顯送弟敬宰吉水<lb/>
出宰花封羨季方煩君逺送到江鄉青山影落朝移舫<lb/>
白雨聲喧晩對床滿耳絃歌聞魯邑一襟風月付奚囊<lb/>
歸來莫放秋容老有待登髙把菊觴<lb/>
　　挽刑部劉尚書<hi>有序</hi>
南京刑部尚書劉公顯孜忽感奇疾兩疏於朝始得予<lb/>
告瀕行予往候問見其體羸神耗心竊憂之不意力疾<lb/>
登舟至嚴灘而沒感念疇昔為賦此詩以致哀挽之意<lb/>
<pb n="KR4e0106_WYG_009-11a"/>
云<lb/>
半世臺端著繡衣晚居司宼肅刑威匡時有術君恩重<lb/>
執法無私士論歸抱病乍囘疏傅轍招魂忽傍子陵磯<lb/>
海邦畿甸存遺愛望絶蒼生雨淚揮<lb/>
　　賀盧廷佐父母同壽<lb/>
鶴髪雙親壽考同五花鸞誥拜恩封武公盛徳歌淇澳<lb/>
僖母髙年頌閟宫冠簇驪珠明翡翠袍呈鷺綵繡芙蓉<lb/>
光榮共享兒孫養千歲冰桃薦酒紅<lb/>
<pb n="KR4e0106_WYG_009-11b"/>
　　謝嚴克勉送蛇酒<lb/>
酒浸蚺蛇醉骨香麯生風味信非常捕難曾記宗元說<lb/>
釀美應傳白墮方萬里緘題來桂嶺一尊分惠到茅堂<lb/>
感君仁惠扶衰病有意相攜入壽鄉<lb/>
　　和郁景章寄魏冡宰詩韻<lb/>
世事於心了不關杏花春雨墮紅斑著書覔句情偏樂<lb/>
賣藥修琴意自閑林下白衣供酒至山中黄耳寄書還<lb/>
獨憐擾擾塵勞者費盡機謀在世間<lb/>
<pb n="KR4e0106_WYG_009-12a"/>
　　次韻奉學士錢公原溥<lb/>
昔陪勸講侍文華共秉丹衷輔國家只以讜言資啟沃<lb/>
肯將曲學騁浮誇幾年客路隨芳草今日庭磚踏舊花<lb/>
何幸南畿重聚首同年契誼自堪嘉<lb/>
　　次韻奉亞卿章公大經<lb/>
志務忠誠肯務華直言端不顧身家名髙四海人爭仰<lb/>
望重羣僚世共誇節向疾風知勁草文從麗日見奇花<lb/>
愧予亦得陪清會細讀新詩字字嘉<lb/>
<pb n="KR4e0106_WYG_009-12b"/>
　　次韻奉謝總戎成國朱公<lb/>
手提虎旅鎮京華自是元勳世將家徳澤深為黎庶感<lb/>
忠勤頻荷璽書誇爵分茅土傳千葉陣挾風雲演六花<lb/>
武畧文謨匡社稷明良會合際亨嘉<lb/>
　　寄甥徐州衛蘇寛揮使<lb/>
一别賢甥歲易徂每思把酒看昆吾十年道路秋雲滿<lb/>
千里音書旅鴈孤牙帳風清知校武柳營月白想投壺<lb/>
對牀夜聽蕭蕭雨有約重來覔二蘇<lb/>
<pb n="KR4e0106_WYG_009-13a"/>
　　柯詹事孟時輓詩<lb/>
平步金門上玉除龍頭妙選振芳譽瑶編毎進青宫講<lb/>
彤管時紬石室書陸贄有才人共仰賈生無命席空虚<lb/>
舊寅大半傷凋謝目斷閩天淚滿裾<lb/>
　　松坡竹塢二莊處士輓詩<lb/>
白茅山下有雙墳云是莊家好弟昆已共舁棺還故里<lb/>
曾同賣藥在都門懷金客去寧求報種杏人存盡感恩<lb/>
喜見鳳麟為世瑞綿綿餘慶屬兒孫<lb/>
<pb n="KR4e0106_WYG_009-13b"/>
　　黄楚祥院判母輓詩<hi>有孫中舉</hi>
歌殘黄鵠撫遺孤玉立兒孫盡璉瑚醫國術髙龍授訣<lb/>
掇科名顯鳳棲梧堂前零落忘憂草林外哀鳴返哺烏<lb/>
苦節清風垂閫範百年無媿下從夫<lb/>
　　贈韓都憲永熙致仕<lb/>
指麾詩將耀天戈百粤蒼生屬撫摩藤峽渠魁皆勦絶<lb/>
蓬門士女盡謳歌膽摧素仰韓忠獻威震今聞馬伏波<lb/>
名遂功成歸故里碧山之樂奈公何<lb/>
<pb n="KR4e0106_WYG_009-14a"/>
　　送周司寇廷玉獻績赴闕三首<lb/>
弼敎南䑓正五刑滿腔春意藹仁聲紫苔翳雨封嘉石<lb/>
綠柳凝烟繞貫城已建于門容駟馬還聞鄭履進孤卿<lb/>
精神拜舞龍顔喜寅亮天工屬老成<lb/>
秋臺司寇老尚書滿績今看覲玉除白鷺洲邊揚去舫<lb/>
蒼龍闕下整朝裾上卿雅稱三台列元徳偏宜八座居<lb/>
喜有陰功傳燕翼薇垣鰲禁接芳譽<lb/>
幾年憲部總刑章此日朝天促去裝只以寛仁輔堯舜<lb/>
<pb n="KR4e0106_WYG_009-14b"/>
肯為刻覈事申商九重入覲當清曉一葉驚秋送早涼<lb/>
昨對紫垣瞻北極泰階兩兩正騰光<lb/>
　　送崔冡宰克讓赴闕<lb/>
徳尊望重有誰如來典南銓數載餘位冠六卿周冡宰<lb/>
官聨八座漢尚書寸心向日傾葵藿萬里朝天振佩琚<lb/>
喜動龍顔逢舊弼疇咨應見席頻虚<lb/>
　　九月八日蔣宗誠請冶城登高分韻得將字<lb/>
冶城佳節近重陽絶頂登高景倍常極目青山皆繞郭<lb/>
<pb n="KR4e0106_WYG_009-15a"/>
放懷綠醑正盈觴塞鴻江上涵秋影籬菊尊前散晚香<lb/>
燕客喜逢詩社友一壺寧待白衣將<lb/>
　　一碧軒為盛錕題<lb/>
北塘一水接清溪萬頃波光望眼迷星斗不分天上下<lb/>
烟濤常拍岸東西暖鋪翡翠平如掌冷浸芙蓉綠似荑<lb/>
愛此結廬成小隱沙鷗來往共幽棲<lb/>
　　梅揮使冰玉軒<lb/>
一軒瀟洒絶紛華四壁圖書趣自嘉清氣逼人冰欲泮<lb/>
<pb n="KR4e0106_WYG_009-15b"/>
堊光滿座玉無瑕何殊天上神仙宅不比人間富貴家<lb/>
獨坐長吟詩思好篆烟閒爇度窓紗<lb/>
　　歐齋為陳杰主事賦<lb/>
歐公昔以齋名舫今日君將舫作齋翠岫入窓嵐氣潤<lb/>
綠楊當户鳥聲諧烟波自覺閒情遣尊酒渾敎俗慮排<lb/>
日上舵樓眠正穩野鷗沙鷺共忘懷<lb/>
　　送盧大參廷佐赴官<lb/>
喜遇清和四月天逺從郊外送行韉論心義重車難輓<lb/>
<pb n="KR4e0106_WYG_009-16a"/>
惜别情深酒謾傳夾道黄雲翻麥壠幾村綠水沒秧田<lb/>
懽聲想沸東西浙應荷天恩廣布宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_009-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻九<lb/>
</p>
<p>
</p>
  </div>
</body>
</text>
</TEI>
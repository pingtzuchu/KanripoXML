<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻一</head> <lb/>
    <p>
<pb n="KR4e0106_WYG_001-1a"/>
欽定四庫全書<lb/>
　倪文僖集巻一<lb/>
　　　　　　　　　　　　　　明　倪謙　撰<lb/>
　賦<lb/>
　　早春賦<hi>景泰四年正月二十六日應制</hi>
叙曰孟春者四時開闢之端生育之首天地交泰萬物<lb/>
亨通古先哲后政令所行罔不因時之宜故於是月下<lb/>
寛大之書行慶賜之典所以體好生之盛德也肆惟皇<lb/>
<pb n="KR4e0106_WYG_001-1b"/>
上臨御之四年為景泰癸酉時維初陽盛德在木皇上<lb/>
既於元旦受萬方朝賀中外畢集拜舞稱慶固已合人<lb/>
心之驩戴矣復於辛日祀上帝於南郊風塵屏息瑞日晴<lb/>
麗又有以致天心之昭格焉迺者滌垢掩瑕行慶施惠<lb/>
裁成輔相叅賛兩間四海臣民咸遂生育其法天體德<lb/>
之心與古先哲后實同一揆是以和氣薫蒸充塞宇宙<lb/>
條風應候惠日暄妍庶草蕃廡物無疵癘鳥獸魚鼈罔<lb/>
不咸若則自天降康豐年穰穰從可卜矣臣猥以菲材<lb/>
<pb n="KR4e0106_WYG_001-2a"/>
職司文翰伏覩盛美不勝忻忭謹拜手稽首而獻賦賦<lb/>
曰繄日臨於營室兮開六合之朗晴呈山川之秀麗兮<lb/>
發草木之光榮散瑞靄之氤氲兮布和氣之淡蕩表盛<lb/>
世之休徴兮信豐年之氣象惟斯時為何時兮屬句芒<lb/>
之御辰斡一元之氣機兮囘八荒之蚤春睠龍精之戒<lb/>
旦兮正青陽之司候攝提指乎孟陬兮玉律中乎太簇<lb/>
既配仁於四德兮復屬木於五行乾坤坱圠以無垠兮<lb/>
動植樂育於生成漏暖信於梅枝兮見天心之來復窺<lb/>
<pb n="KR4e0106_WYG_001-2b"/>
韶光於栁眼兮驗百卉之囘綠劃殘凘之已泮兮増太<lb/>
液之清波倐積雪之盡融兮欝瓊島之嵳峩鴈嗷嗷以<lb/>
思歸兮羌呼羣於水曲鳥嚶嚶以將鳴兮欲遷喬於幽<lb/>
谷蟄蟲闖其啓户兮紛蠕動而翾飛潜鱗躍以上氷兮<lb/>
競鼓鬛而揚鬐探上林之桃杏兮含無窮之芳意况御<lb/>
苑之蜂蝶兮亦聮翩其遊戱感萬物之暢逹兮乘淑氣<lb/>
以陶鎔想春光之九十兮塞宇宙之冲融仰聖皇之御<lb/>
極兮邁唐虞之盛德亶體元而居正兮茂對時而育物<lb/>
<pb n="KR4e0106_WYG_001-3a"/>
開明堂以布政兮居青陽之左个乘鸞輅而駕倉龍兮<lb/>
慶賜行而𢎞播躬郊壇之祀事兮格精誠於昊蒼修祖<lb/>
廟之肆享兮通肹蠁於先皇為萬民而祈榖兮曰農事<lb/>
之當布懸象魏於觀闕兮謹昭宣乎憲度施政教以順<lb/>
序兮渙號令以維新運堪輿之妙用兮法造化之深仁<lb/>
恩波溢於海㝢兮祥光被乎四表惠溥及於鰥惸兮澤<lb/>
旁覃於胎夭在日月之所照兮及舟車之所通具顱圓<lb/>
而趾方兮孰不涵煦於覆幬之中顧微臣之膚陋兮徒<lb/>
<pb n="KR4e0106_WYG_001-3b"/>
竊禄而無補聖德奚以名言兮惟頌歌而蹈舞歌曰震<lb/>
宫初動時孟陽兮木德惟仁萬彚昌兮惟聖天子開明<lb/>
堂兮流慶施惠法天常兮玉燭和調日舒長兮世躋春<lb/>
臺俗醇厖兮河海清晏邁虞唐兮四夷賔服來享王兮<lb/>
小臣作頌肆揄揚兮伏願聖夀億載無疆兮<lb/>
　　聽鶴軒賦<hi>有序</hi>
予友郭君彦理曩在南京嘗持聽鶴軒巻索予為賦予<lb/>
時偕計北上迫於試期不獲遂所請今從親至京復出<lb/>
<pb n="KR4e0106_WYG_001-4a"/>
此巻示予展視則已為華胄勲衛公所先姑亦效顰於<lb/>
末非故與之角貴不爽舊約焉耳其詞曰<lb/>
弭余節於瀛洲兮陪羣仙以遨遊聆天風之下上兮落清響<lb/>
於髙秋靜余武以延竚兮愛餘音之斷續覺塵耳之頓豁兮<lb/>
澣寒泉於一掬恍羣真之禮極兮鏘珮玉其琳琅疑鈞天<lb/>
之廣樂兮律恊應於宫商道逢余之故友兮序汾陽之<lb/>
世譜爰傾耳以告余兮斯乃胎禽之送語曰予嘗豢此<lb/>
兮儼真素之芳容匪吾子之見賞兮孰能得夫予心之<lb/>
<pb n="KR4e0106_WYG_001-4b"/>
所同嗤粉黛其駢列兮紛搊筝而擊筑拂梁塵以遏行<lb/>
雲兮適足蠱心而蕩目嘅風雅於中古兮曽一聲之莫<lb/>
遺引圓吭以振羽兮若大音之正希繄生物之有聲兮<lb/>
形氣軋以相成繁噪者亂吾慮兮哀怨者傷我情惟伯<lb/>
趙之與鵹黄兮肆頰舌其無餘憐燕鴈之來徃兮歎梟<lb/>
獍之不可與居彼雝渠之急難兮羌不可道也罹鵶鴞<lb/>
以嘵嘵兮又杌臲而莫之好也豈若吾之仙客兮出青<lb/>
田之世族形厯世以屢變兮夀千齡而不足飬圓顱之<lb/>
<pb n="KR4e0106_WYG_001-5a"/>
渥丹兮曵裳衣之𤣥縞飲瑶池之玉液兮啄𤣥圃之瑶<lb/>
草席威躭之遺慶兮䇿南征之故勛匪子晉而莫馭兮<lb/>
豈士衡而得聞夜警露以長鳴兮旦冲霄而礪翼訪逋<lb/>
老於孤山兮夢坡仙於赤壁心孚契以蘭臭兮結新盟<lb/>
於嵗寒時興逸而起舞兮發㸑尾之清彈徹塵馬於寥<lb/>
廓兮駭窻鷄之辟易諒知音其既覯兮願療此烟霞之<lb/>
痼疾予聞已以蹶生兮嘉物理之善窮昔孔聖之耳順<lb/>
兮貴聲入而心通彼鳴臯而聞于天兮固無微而不灼<lb/>
<pb n="KR4e0106_WYG_001-5b"/>
在隂而子和兮信可縻於好爵睠閶闔其尺咫兮宜排<lb/>
雲以上呼跨黄樓之六翮兮斫蟾窟之桂株待震霆之<lb/>
起蟄兮露嶄然之頭角簉鵷鷺之清班兮接鳳凰於阿<lb/>
閣斯時也余將與子共遊樂於靈囿兮重聽夫白鳥之<lb/>
翯翯<lb/>
　　瓊花圖賦<hi>有序</hi>
后土瓊花世傳天下惟一本金完顏亮至揚州掲之而<lb/>
去自是遂絶後人以八仙花代植故處金貢士伯玉求<lb/>
<pb n="KR4e0106_WYG_001-6a"/>
吳中書希純畫此花索題其上故為之賦<lb/>
元造運兮無停羣彚勃兮生成曽物物以雕刻乃自色而自<lb/>
形何瓊芳之毓秀擅穠華於廣陵繄幽魂兮久逝恍喚起兮<lb/>
如醒爾其煤麝揚芬毛錐脱穎意匠方𤣥天機乍警剪瑶<lb/>
島之纎雲印碧紗之清影柔柯澹兮相依宻葉蔚兮交<lb/>
暎紛總總其繁英訝晩粧之閒靚盖能駐春色以常存<lb/>
斡化工而自騁者也當其結根后土破蕚蕃釐氷鬚綴<lb/>
粟素臉凝脂粲玉容兮照眼藹天香兮逼肌鮮颷動揺<lb/>
<pb n="KR4e0106_WYG_001-6b"/>
歩宓妃於洛浦零露厭浥醉阿母於瑶池疑𤣥圃之仙<lb/>
卉儵六丁之夜移羌地靈兮所鍾豈人力兮能為頓使<lb/>
羣英失艶千葩奪竒諒寰㝢之獨歩意東皇之見私遂<lb/>
令江都之名勝境因物而猶垂也乃若遷客追懽騷人<lb/>
繼訪雅韻争裁髙吟競爽唐昌觀裏浪誇仙女之逰無<lb/>
雙亭畔素愜醉翁之賞想神物兮禁訶夀千齡兮無恙<lb/>
奈邊騎之方來掲本根而長徃待息體於遺蘖終禠魂<lb/>
於槁壤覽物理之興衰嘅予情於俯仰彼靈區兮猶昔<lb/>
<pb n="KR4e0106_WYG_001-7a"/>
望媺人兮不還繼芳蹤者誰子惟見聚窈窕兮八仙匪<lb/>
託跡於剡素將孰識其孤妍噫吁兮麒麟之生異乎犬<lb/>
羊鸑鷟之翥爛乎文章是皆出則應瑞見而靡常顧兹<lb/>
瓊芳之㧞萃抑亦和氣之醖釀雖噐車兮莫儷殆三秀<lb/>
兮可方然而鳥獸草木信希世而呈祥者矣則夫公卿<lb/>
將相豈有種而流芳也哉<lb/>
　　種德堂賦<hi>有序</hi>
吏部考功郎中永豐彭先生嘗出其曽祖雪崖先生種<lb/>
<pb n="KR4e0106_WYG_001-7b"/>
德堂巻示謙知雪崖系出宋御史中丞公之後以醫活<lb/>
人子及孫世其業至先生昆季發身科第列職中外先<lb/>
生冡嗣公鼎貳縣東莞羣從盛而且賢君子謂為種德<lb/>
之報也縉紳大夫著為文辭述之備矣先生不以謙為<lb/>
不敏特命賦之不敢以蕪陋辭謹製斯賦以復賦曰<lb/>
永豐之邑潭西之濆有隱君子雪崖先生之居為宋御史<lb/>
中丞九世之孫抱遺經而不售外聲利如浮雲廣善藥<lb/>
之貯儲濟斯民之遘痻有翼其堂扁曰種德方寸之地<lb/>
<pb n="KR4e0106_WYG_001-8a"/>
是為阡陌俾綿綿之若根見芃芃其允植收所穫於百<lb/>
年譬有秋於力穡者也爾其載芟載柞固為善畊使無<lb/>
良疇厥功曷成或耘或耔固為善藝使無嘉種厥生曷<lb/>
冀必大田之既戒復鎡基之待時始東作而可興羌耒<lb/>
耜其能施然而或水旱之相仍或螟螣之蕃滋孤終嵗<lb/>
之勤動乃求餔而得飢孰若此德根于性天匪有假於<lb/>
外求第反躬而自全茍栽培之日厚藹生意之勃然顧<lb/>
後艱以無虞恒豐腴而有年想其蒔之以仁播之以義<lb/>
<pb n="KR4e0106_WYG_001-8b"/>
易以禮樂壅以孝弟振聲華以若苗懐忠信其如穗以<lb/>
謙遜為溝洫來淵泉之善類以明决為耰鋤去稂莠之<lb/>
私偽豈助長以戕生惟直飬於浩氣亶心逸而日休順<lb/>
所天而無媿誓秉志以終身諒食報於來世猗歟先生<lb/>
古賢為儔靈繽繽以上征澤津津而下流有孝子而不<lb/>
匱更孫枝之好脩擅家學以專門克紹述於箕裘逮曽<lb/>
𤣥而益大信復始於公侯彼曽者何合浦雙珠伯天曹<lb/>
以考功仲王門而曵裾擢科第以聮芳敭中外之美譽<lb/>
<pb n="KR4e0106_WYG_001-9a"/>
彼𤣥者何藍田羣玉長佐邑以哦松季待價而韞匵皆<lb/>
懐瑾以抱瑜方以似而以續繄此德以既菑嘉肯播以<lb/>
相承卭天道其不爽宜後葉之迭興昔三槐之隂連與<lb/>
五桂之芳騰由本固而末茂實異代以同徴爰引長而<lb/>
弗替將蔓延而曷勝挹前哲之髙風悵九京其莫作緬<lb/>
遺範之可師允有開於後覺胡愚黔之蚩蚩致牛山之<lb/>
濯濯既蕪穢以就荒抑何望於能穫念揄揚於世美託<lb/>
文辭而永垂紛篇章以有述粲璣琲之陸離舉陶旊之<lb/>
<pb n="KR4e0106_WYG_001-9b"/>
窳缶敢厠陳於鼎彞摛毫端之覼縷寄仰止之遐思<lb/>
　　竹塢精舍賦<hi>有序</hi>
竹塢精舍者蘇之崑山錢君景和藏脩之所也景和家<lb/>
食時嘗愛竹有嵗寒之操環植舍外森然有淇澳湘水<lb/>
之勝其清尚之志可見矣景和兹膺剡薦起為侯門師<lb/>
範乃以是徴題於予予嘉其請之勤也遂援筆為之賦<lb/>
崑山之麓有林蔚然結重隂於十畆㵼靈籟於九<lb/>
天露葉低囘翔紫鸞之夭矯霜竿離立倚翠袖之嬋娟<lb/>
<pb n="KR4e0106_WYG_001-10a"/>
羽葆張兮待月碧玉煖兮生烟逗薫風以脱綳冐夜雨<lb/>
而行鞭時有曠達之士避俗之賢託之為友望之若仙<lb/>
闢精舍以相狎日盤礴於其間或膝其琴或手其編坐<lb/>
芳根以對奕藉蒼苔而肆筵拊琅玕以吟嘯髣髴汎湘<lb/>
浦而入淇園也一日舍之主人逰樂之倦隠凡而息夢<lb/>
一瑰特君子長身秀眉青衿翠幘俯而揖拱而立曰天<lb/>
下之物可愛者多矣何獨於竹而見溺乎將謂其色堪<lb/>
玩則葱蒨者孰若粉黛之妍晳其聲宜聴則鏗戞者孰<lb/>
<pb n="KR4e0106_WYG_001-10b"/>
若管絃之繁急清標之芬豈勝麝蘭之襲稚筍之味寧<lb/>
似肥鮮之適乃棄彼而不御顧於兹而致懌子之意其<lb/>
亦有所擇乎否耶主人曰不然吾之愛夫竹以其有徳<lb/>
也彼其羣而不黨直而不撓虛乎有容㓗然自髙溪壑<lb/>
幽閒足以遂其性霜雪嚴沍不能變其操此子猷所以<lb/>
一日不可無而七賢六逸恒於是乎逰遨也若乃葩華<lb/>
穠膩艷冶哇滛雖可愜情而快目適足䘮志而蠱心疇<lb/>
似此君之冷淡與之交嵗乆而彌深哉君子曰子之於<lb/>
<pb n="KR4e0106_WYG_001-11a"/>
竹可謂真能愛矣既知愛之慎勿害之彼元之也與之<lb/>
何仇忍刳其腹以建黄州之樓此子陵也與之何疵竟<lb/>
剪其支以繫桐江之絲或操之為籩篚或辱之為帚箕<lb/>
固因材而見取抑豈此君之所宜子尚戒於斯可也主<lb/>
人矍然曰天之生物必資於用藏噐於身待時而動使<lb/>
伶倫之有求亦不一徃奏九成而來儀鳳乎於是君子<lb/>
軒然大咲爾汝忘機倐風雷之破壁化為龍而奮飛遂<lb/>
<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>以驚寤但見翠華之滿衣<lb/>
<pb n="KR4e0106_WYG_001-11b"/>
　　觀泉賦<lb/>
當春日之載陽兮栁裊裊以垂絲暢冲襟以抒冩兮陟<lb/>
層臺而自怡雲冉冉其出岫兮風飄飄而吹衣睠翠巖<lb/>
之石罅兮縣瀑颯其雙馳恍銀河之倒㵼兮訝玉龍之<lb/>
競飛神爽忽焉飛越兮人世㳫然以如遺慨古今之禪<lb/>
代兮少日壮而老以衰惟兹流之噴薄兮亘四時而不<lb/>
移嗟人生其如寄兮徒擾擾將何為傷余懐以興感兮<lb/>
足踟蹰其忘歸<lb/>
<pb n="KR4e0106_WYG_001-12a"/>
　辭<lb/>
　　夀諼堂辭<lb/>
覽名區之殷庶兮紛甲第以次鱗中華榱之肯構兮藹<lb/>
庭户以藏春挹穠英之餘馥兮曰叢諼之攸植介慈闈<lb/>
之夀考兮頼憂㤀而樂集繄媺人之克孝兮羡嘉卉之<lb/>
標竒豈移根於𤣥圃兮抑接畛於瑶池凉露潄其芳潤<lb/>
兮晴吹梳其翠葆鍾淑秀於𤣥造兮毓靈芬於富媪惟<lb/>
蟠木可共譜兮必瑞芝可連苗期後天而不老兮凌三<lb/>
<pb n="KR4e0106_WYG_001-12b"/>
光以同凋將倚檻以載觀兮頻緩頰以微哂齡胡慕於<lb/>
籛鏗兮卜胡問於詹尹嘅莊椿以早謝兮羌三釡而莫<lb/>
將鼓坎坎以承懽兮舞蹲蹲仍自傷雖物理之難齊兮<lb/>
實顯融於不朽也盡愛日以寧親兮固將夀兹諼於同<lb/>
乆也亂曰諼之敷榮厥得地兮緑葉黄華紛表瑞兮能<lb/>
忘親憂樂罔既兮眉夀無疆俾昌熾兮立朝有子珮玉<lb/>
珊兮宸翰昭囘誥竚頒兮諼燁増輝親觧顔兮華堂永<lb/>
固巋乎並南山兮<lb/>
<pb n="KR4e0106_WYG_001-13a"/>
　　梅月辭<lb/>
嵗冉冉以將晏兮肅萬里之氷霜山林黯然消瘦兮草<lb/>
木薾其摧傷何天意之有偏兮獨儲美於孤芳先百花<lb/>
以競放兮早有得於春陽粲珠璣之錯落兮挿繁英於<lb/>
晴昊當六雪之繽紛兮羌迎寒而索咲骨稜稜以屈鐡<lb/>
兮膚淡淡以凝脂振江妃之瓊珮兮浴王母之瑶池逗<lb/>
微風以馥郁兮度暗香而襲人蹇獨立而無偶兮净不<lb/>
染乎纎塵睠江南之乆違兮别幽姿而莫親悵驛使之<lb/>
<pb n="KR4e0106_WYG_001-13b"/>
空來兮誰寄余一枝之春繄若人之神妙兮㧞紫亳於<lb/>
秋兔灑蒼松之翠烟兮為傳神於縑素忽披圖而宛見<lb/>
兮儼横影於孤村罥蟾華於南枝兮照萬古之氷魂慨<lb/>
月姊與花神兮洗鉛華而相暎豈藐姑射之仙子兮整<lb/>
靚粧而臨鏡入華光之三昧兮得補之之不傳炯清光<lb/>
於眼底兮覺化工以無權余愛之而不能舍兮首屢徃<lb/>
而囘顧聊滌余鐡石之心腸兮效廣平而作賦<lb/>
　琴操<lb/>
<pb n="KR4e0106_WYG_001-14a"/>
　　風木操題文學江先生風木圖<lb/>
有樹芃芃兮山之阿樹枝欲静兮天風多風不停兮柰<lb/>
爾何兒有禄飬兮為親怡親不待兮將何為感皋魚兮<lb/>
淚空垂我語天風兮莫吹彼樹上烏彼烏能反哺啞啞<lb/>
引其雛嗟嗟我生兮不如烏<lb/>
　古詩四言<lb/>
　　君子之騘<hi>有序</hi>
君子之騘别李公也李公以國學儒彦入憲臺為御史<lb/>
<pb n="KR4e0106_WYG_001-14b"/>
宦轍所至有聲時望攸屬祇奉綸音緫理畿内學政錢<lb/>
唐倪某故作是詩以贈云<lb/>
君子之驄載驟載馳駕言行邁孰授之維曷云能維帝<lb/>
命是將蹇蹇匪躬矧敢怠遑豈無他人式舉憲綱不如<lb/>
君子德音孔彰文化久孚善政亟布海隅江左謳歌載<lb/>
路山有松柏澤有蘭苕皇畿千里濟濟譽髦敬敷在寛<lb/>
哲后明訓爰嗣鐸響有鍧其振相彼小子侯國之琛因材<lb/>
長育其成若林時雨沃之仁風薄之睠言歸只天子樂之<lb/>
<pb n="KR4e0106_WYG_001-15a"/>
　　君子之騘四章章八句<lb/>
　　慈烏<hi>有序</hi>
慈烏憫孝子也四明宋子昇早䘮父頼母訓以底成立<lb/>
而母亦繼歿後遷西夏追慕不忘作堂扁曰思訓錢唐<lb/>
倪某為體其意而作是詩焉<lb/>
慈烏在林爰返其哺哀哀母氏棄我弗顧慈烏在林載<lb/>
飛載集哀哀母氏棄我弗䘏人孰無父我獨早孤人孰<lb/>
無母我獨告殂昊天悠悠降此大咎憂心憧憧疢如疾<lb/>
<pb n="KR4e0106_WYG_001-15b"/>
首朝躋於堂淚交我頤夕降於堂淚漬我衣我績我蠶<lb/>
我書我詩惟母之訓云何弗思蘭山蒼蒼鄞水湯湯心之<lb/>
思矣曷惟有忘蘭山岌岌鄞水湜湜心之思矣曷其有極<lb/>
　　慈烏六章四章章四句二章章八句<lb/>
　　萱堂<hi>有序</hi>
萱堂夀賢母也詹事府簿趙君有母夏淑徳著于宗族<lb/>
嘗夢感錦帨生二子伯曰敏以科第起家為校官仲曰<lb/>
政即府簿也有孫八人一領鄉觧君子謂為積善之澤<lb/>
<pb n="KR4e0106_WYG_001-16a"/>
云今年夀屆八十康寧無恙府簿君禄仕於朝欲迎飬<lb/>
未獲懸念不已予嘉其孝為作是詩俾寓歸光溪以為<lb/>
賢母初度之頌焉<lb/>
彼茁者萱于堂之域母氏戾止心乎孔懌其懌維何錦<lb/>
帨告祥邕邕雙鳳斐然有章名之逹矣以顯以揚彼茁<lb/>
者萱于堂之背母氏戾止心乎孔慰其慰維何孫枝詵詵<lb/>
元兮愷兮洵美且仁亦有克子踐廼後塵彼茁者萱于堂<lb/>
之階母氏戾止心乎孔諧其諧維何齒聿云耄淑德柔嘉<lb/>
<pb n="KR4e0106_WYG_001-16b"/>
享有壽考自天降康永錫難老豈無天禄為養匪薄豈無<lb/>
旨酒式燕以樂孫子若兮母兮噱兮夀考無期等喬岳兮<lb/>
　　萱堂四章三章章十句一章八句<lb/>
　<lb/>
　<lb/>
　<lb/>
　<lb/>
　倪文僖集巻一<lb/>
</p>
<p>
</p>
  </div>
</body>
</text>
</TEI>
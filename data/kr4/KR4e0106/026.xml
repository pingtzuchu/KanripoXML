<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十六</head> <lb/>
    <p>
<pb n="KR4e0106_WYG_026-1a"/>
欽定四庫全書<lb/>
　倪文僖集巻二十六<lb/>
　　　　　　　　　　　　　明　倪謙　撰<lb/>
　神道碑<lb/>
　　明故奉天翊衛宣力武臣特進榮禄大夫柱國武<lb/>
　　　强伯楊公神道碑<lb/>
昔我太宗皇帝慮北邊遺患頻嵗親征朔野清肅宣宗<lb/>
皇帝亦嘗北伐殱夷殆盡自是息兵思得熊羆之士不<lb/>
<pb n="KR4e0106_WYG_026-1b"/>
二心之臣固守要害保乂王家時則有若潁國武襄公<lb/>
洪勇略不世出朝廷乃拜為遊擊將軍禦邊獨石尋佩<lb/>
鎮朔大将軍印鎮宣府公凡出兵必與其猶子武强伯<lb/>
能彰武伯信偕戰輙有功用致羣醜竄伏威震中外天<lb/>
下稱邊将之武者必歸楊氏後洪卒能佩鎮朔将軍印<lb/>
鎮宣府信佩征西前將軍印鎮大同東西掎角保障邊<lb/>
陲深為國家所倚賴天順庚辰閏十一月朔能亦卒年<lb/>
五十有二訃聞上震悼為輟視朝遣禮官諭祭致厚賻<lb/>
<pb n="KR4e0106_WYG_026-2a"/>
命冬官營宅兆其弟倫扶柩歸京師以是年十二月某<lb/>
日葬阜城門外釣魚臺原謙嘗為誌納諸壙矣倫茲伐<lb/>
石樹碑墓道復欲謙為之銘謙荷公愛厚無可酬徳不<lb/>
朽之圖其奚敢辭謹按狀公字文敬姓楊氏能其諱系<lb/>
出太原霍山王宋有諱輈者官楊之六合因家焉曾祖<lb/>
諱政陜西漢中衛百戸祖諱璟嗣皆以潁國貴贈柱國<lb/>
昌平侯父諱琳以公貴封榮禄大夫後軍都督府同知<lb/>
季父忠以彰武貴封驃騎將軍後軍都督府僉事初潁<lb/>
<pb n="KR4e0106_WYG_026-2b"/>
國嗣父職調開平二弟與俱自陜來宣寓居城南而公<lb/>
生公㓜荘重異常兒從耆儒魏禋宗講學習孫吳兵法<lb/>
膂力善射宣徳中嘗還漢中展墓督府稱其孝潁國欲<lb/>
玉其成貲遣使遊公乃之齊魯吳楚之墟親賢取友智<lb/>
充識博比還潁國益竒之正統甲子春從潁國出戰以<lb/>
克列蘇敵棄輜重走擒獲塔喇海等二十餘人以功陞<lb/>
開平衛所鎮撫有族姪開平指揮使宗㓜疾不任事潁<lb/>
國欲易以公䟽聞詔許更代於是公任指揮使宗任所<lb/>
<pb n="KR4e0106_WYG_026-3a"/>
鎮撫戊辰冬與敵戰灤河三岔口敗之擒獲竒徹赫等己<lb/>
巳春擢都指揮僉事秋從潁國與敵戰大同聚落店追至<lb/>
拷㧯山敗之擒獲珠卜丹等奪囬所掠人畜尋從左叅<lb/>
將都督朱公謙與敵戰懐安城東敗之擒獲蒙克都勒斡特<lb/>
穆爾親解詣京上嘉其功賜以金幣冬從潁國還朝有<lb/>
金幣之賜時敵擾邊地詔公追勦遇敵紫荆倒馬二闗<lb/>
連戰敗之擒獲伊竒喇斯等奪囬所掠人畜景泰初元春<lb/>
擢都指揮同知賜以金幣尋拜遊擊將軍禦邊宣府錫<lb/>
<pb n="KR4e0106_WYG_026-3b"/>
以戎具金幣甚厚夏戰敵八里溝及荆子村敗之擒獲<lb/>
省洪大使等秋還朝擢都指揮使冬詔仍充遊擊將軍<lb/>
統神機京兵辛未春丁毋夫人陳氏憂尋擢後軍都督<lb/>
僉事充左叅將鎮宣府夏進都督同知尋充左副總兵<lb/>
錫以誥命甲戌春召還總神機京兵天順改元春以迎<lb/>
復功擢左都督賜以金幣尋命總兵宣府賜以金幣夏<lb/>
大同有警詔禆将徃彼㑹兵禦之公奮然請自行戰敵<lb/>
磨兒山及石灰站敗之擒獲綽和爾等奪囬所掠畜衆<lb/>
<pb n="KR4e0106_WYG_026-4a"/>
秋進爵武强伯食禄一千石乃上疏欲乘敵弊舉兵殄<lb/>
之上不許賜勅奬其忠勇戊寅春賜以誥券加封奉天<lb/>
翊衛宣力武臣階特進榮禄大夫勲柱國制辭有剛毅<lb/>
忠良驅敵振軍之褒秋諾延來欵塞言敵且入冦公欲<lb/>
以狄攻狄給以礟火諭使夜斫其營果大敗之俘獻所<lb/>
獲於朝上善其䇿夏敵擾大同復請進討敵聞公至悉<lb/>
驚遁秋戰敵新河口敗之擒獲努色爾尋徃獨石戰敵<lb/>
韭菜衝追至保昌州敵勢窮蹙悉棄輜重遁詔發兵䇿<lb/>
<pb n="KR4e0106_WYG_026-4b"/>
應大同敵聞公至退去乃還兵保境敵聞公還復入公<lb/>
復馳徃敵又退乃耀兵境上駐逾月敵竟不敢復入而<lb/>
還初公師行中夜有星如盂墜城中光燭地如晝衆咸<lb/>
為公憂師還未幾公果卒卒之旦猶力疾坐㕔事籌邊<lb/>
日昃而逝言不及家事公沉毅警敏善用兵號令嚴明<lb/>
秋毫無犯有食民一瓜者輙寘以法駐營則寂若無人<lb/>
欲養馬力常與士卒同步寒則給以衣裘病則給以肉<lb/>
糜遣醫調視死則給槥祭葬之用能得士死力所至成<lb/>
<pb n="KR4e0106_WYG_026-5a"/>
功北兵讋憚至以楊爺呼之處事詳慎嘗墾隙地鬻蔬<lb/>
粟以供公費盡革軍衛科擾弊築室數百區以居河南<lb/>
戍兵省其僦屋資順聖川牧地建議興築二大城措畫<lb/>
有方工不逾月奏免徴償軍士物故馬疋人徳其惠律<lb/>
身㢘介燭理明析剖决愬訟深中下情重文教朔望則<lb/>
詣廟學謁拜督厲生徒性至孝侍膳問安不離親側敦<lb/>
睦宗姻不遺故舊傾身下士㤀其勢分故卒之日宣城<lb/>
為之罷市逺近號痛如失父毋雖女婦童穉亦皆哀感<lb/>
<pb n="KR4e0106_WYG_026-5b"/>
非公恩徳曷以致茲雖古名将不是過也夫人蔣氏卒<lb/>
先公八年繼王氏子一人禄早夭女二人贅龍門所千<lb/>
戸弟王英嫁龍門衛指揮使張祥公無嗣以倫襲羽林<lb/>
右衛指揮使銘曰<lb/>
隂山燎揚久未撲鍾毒蓄謀繁種落弱則欵附强弗若<lb/>
潛伺乍集肆兇虐我皇赫怒整於鑠稱戈立矛靖絶幕<lb/>
爪牙有将雄膽畧奕世虓武秉忠恪委以北門司鎻鑰<lb/>
授鉞擁纛鎮雲朔乘障以待騎且彍有或嬰之疾擊斮<lb/>
<pb n="KR4e0106_WYG_026-6a"/>
纍纍勁敵俯就縳生俘死馘氣沮索孑遺餘孽遁遐邈<lb/>
邊烽息燧靜鳴柝威行塞外疆圉拓民安國奠境清廓<lb/>
章徳昭勲儋顯爵鐡券金章誓河嶽長城萬里副攸託<lb/>
憂抒北顧心孔樂今無與儷古可角凌烟宜並褒與鄂<lb/>
營頭星堕光明爍乘雲上征返㝠漠訃聞當宁色驚愕<lb/>
悼惜褒䘏㤙典渥螭蟠龜負石堅確載徳墓門媿筆弱<lb/>
吁嗟九京不可作千秋應有來歸鶴<lb/>
　　故定西侯蒋公墓碑銘<lb/>
<pb n="KR4e0106_WYG_026-6b"/>
公諱義字惟忠姓蔣氏揚之江都人髙祖諱三公曽祖諱<lb/>
八公祖諱從龍皆贈定西侯父諱貴封奉天翊衛推誠<lb/>
宣力武臣特進榮禄大夫柱國定西侯食禄二千石追<lb/>
封涇國公諡武勇母李氏封夫人公生而頴敏自㓜言<lb/>
動不凡倜儻好學讀書過目輙成誦克通大義尤厭飫<lb/>
左氏春秋有㑹心者相與究遺經之奥論古今之變雖<lb/>
對談竟日未嘗有倦色聞其言者皆心融而意惬也性<lb/>
剛毅人有忿爭不能平者率曰公正人也盍往質之公<lb/>
<pb n="KR4e0106_WYG_026-7a"/>
為據理折其是非咸悦服解去無有後言平居恭慎自<lb/>
將嚴若不可犯及至接人則謙和樂易畧無貴游習好<lb/>
為歌詩有思致篤於教子俾從明師講藝周人之急義<lb/>
所當予捐百金不吝茍非義雖一毫莫得也故友金姓<lb/>
者父䘮不能舉公憐之為市棺資以金帛有趙姓者貸<lb/>
公金三斤久弗能償或曰必致於理始可得公嘆曰始<lb/>
吾濟其急今虐之仁者固如是乎即焚其券言者大慚<lb/>
人以是益髙公之徳量其行多類此正統己巳武勇公<lb/>
<pb n="KR4e0106_WYG_026-7b"/>
為冢嗣當襲爵以足疾辭進子琬襲焉越三年賜誥封<lb/>
公為定西侯天順改元春公有疾時上命琬祀神武當<lb/>
瀕行諭琬曰吾父起戎行積勲伐以遺我後人汝膺重<lb/>
爵宜朝夕䇿厲思繩祖武報國㤙以忠臣良將自期吾<lb/>
死瞑目矣脱有不諱汝其識之比琬還而公已卒是年<lb/>
六月二十九日也春秋四十有四娶王氏封夫人有懿<lb/>
行子男五長璟蚤卒次即琬學博而行篤克世其家琰<lb/>
瑾瑜皆㓜女四武强伯楊能永康侯冢子徐昌東勝衛<lb/>
<pb n="KR4e0106_WYG_026-8a"/>
指揮使張璵㑹昌侯冢子孫璉其壻也孫女四嗚呼國<lb/>
家之興天必生雄武不常之材以佐成鴻業慶流子孫<lb/>
與國匹休非偶然也武勇公早從義旗征交阯靖沙漠<lb/>
鎮松潘平麓川經營四方兵罔弗克豐功偉烈冠于當<lb/>
時著于信史公席遺庥藴才徳正當大究厥施如李西<lb/>
平父子纉令聞而亢厥宗乃以疾廢甫荷侯封而又遽<lb/>
止於斯也惜哉武勇公制葬於榆河鄉義井里之原公<lb/>
之卒上遣官諭祭命工部營葬事以卒之年八月十九<lb/>
<pb n="KR4e0106_WYG_026-8b"/>
日祔于墓琬懼潛徳未彰乃奉文學金君鋭所述事狀<lb/>
請予銘其墓碑孝子之志也銘曰<lb/>
猗嗟蔣公涇國世勲盟重帶礪有赫前聞公宜紹休為<lb/>
國方召千里龍媒淹于櫪皁天病厥形弗病厥徳既武<lb/>
既文動合矩則澹若儒素左圖右書忠信為佩仁義為<lb/>
輿繼志象賢是曰克子蘭茁其芽復濟世美爰繩祖武<lb/>
屬之聞孫公拜列侯推封寵㤙赤芾葱珩煌煌命服下<lb/>
夀未躋溘焉不禄玉瓉黄流必以類應禄夀是膺盛徳<lb/>
<pb n="KR4e0106_WYG_026-9a"/>
斯稱為善者懼謂理莫徴天乎孰知夀之以名帝聞曰<lb/>
咨汝予世胄祔其先人官為營甃矗矗墓門我銘其石<lb/>
賢者之蔵過車宜式<lb/>
　　登仕佐郎應天府隂陽學正術薛公墓碑銘<lb/>
公諱富字仲徳姓薛氏京口人髙祖某仕元為萬戸父<lb/>
士明毋羿氏公㓜聪敏志學博通載籍尤精星厯易數<lb/>
之學洪武丙寅以明隂陽徴至京因家江左永樂初應<lb/>
天府復設隂陽學府丞王公諒薦公堪任學事詔授正<lb/>
<pb n="KR4e0106_WYG_026-9b"/>
術公在官恪勤厥職寅畏小心候時諏日罔有差忒公<lb/>
學務簡府長吏知公㢘濟事輙屬公禆賛為多公存心<lb/>
忠厚導人為善有不善務為掩覆人稱其長者句容縣<lb/>
令受民囑隠開河事覺上命覈實府以屬公公勘他所<lb/>
以復令得釋上将北巡糧運甚急府推俞某恇怯不能<lb/>
督轉屬公公直抵江北給饋不乏府尹向公瑶深器重<lb/>
之被薦預修永樂大典校正範圍術數皆精確諸司<lb/>
盗課鈔事覺朝廷命追償闔府官無得免者獨公不預<lb/>
<pb n="KR4e0106_WYG_026-10a"/>
嘗署經歴司事屬徴丁鹽鈔萬計假貯江寧邑㕔代者<lb/>
至公慮有失僦民庫貯之甫移去邑夜火焚罄鈔得無<lb/>
恙若有神預告之者咸歎公為盛徳所致内局織工製<lb/>
造盬惡屬公追償公不忍加刑衆工相戒曰勿宜累長<lb/>
者悉輸完其仁恕率類此以老謝事蒙賜勅命進階登<lb/>
仕佐郎正統己未十二月七日以疾卒享年八十有二<lb/>
生元至正戊戌六月四日公為人謙和樂易言行端慎<lb/>
温然君子也人皆樂親之居家孝友弟道𤣥早卒拊其<lb/>
<pb n="KR4e0106_WYG_026-10b"/>
孤璘同已生蒞官清介一毫不妄取於人故卒之日家<lb/>
無餘財配蔣氏有淑徳有子曰玉璘琦瑜玉欽天監主簿<lb/>
瑜嗣應天隂陽正術有孫曰謙誠誼讓諫謹詳謙天文<lb/>
生讓亦嗣正術墓在江寜安徳鄉岡墓村原葬幾二十<lb/>
年矣而墓石尚未刻璘深懼潛徳冺沒而昆季又相繼<lb/>
謝事茍不及今為之將有無窮之憾乃述履歴之槩偕<lb/>
諸子來乞銘可謂篤追逺之孝者矣嗚呼人道無親常<lb/>
與善人若公者非所謂善人乎故身被榮名夀考以殁<lb/>
<pb n="KR4e0106_WYG_026-11a"/>
而子嗣之子殁孫復嗣之簮纓相襲者三世後未可量<lb/>
也天之所與盖於是而可徴矣銘曰<lb/>
降𠂻自天兮公乎惟克全兮履道於平平兮專門之學<lb/>
為世用啓厥先兮以似以續流遺澤其永延兮彼君子<lb/>
兮茲其阡兮<lb/>
　　明故中奉大夫山西布政使司右布政使謝公神<lb/>
　　　道碑銘<lb/>
公諱佑字廷佐姓謝氏世居安慶桐城之清淨鄉<lb/>
<pb n="KR4e0106_WYG_026-11b"/>
曽祖惠一號添錫祖住慶值元季世亂有乘時入<lb/>
鄉刼掠殺人者公從容諭止解其所縳而縱之<lb/>
賴全者衆世稱其有隂徳逮入聖朝天下平定即<lb/>
鄉之朱清渡葺舊廬以居樂善好施鄉人號為<lb/>
心善先生父永富毋王遘疾刲股和粥愈之人謂<lb/>
之孝子妣錢氏有懿徳生二子長俛次即公也公<lb/>
天姿雋爽幼有巨志父早卒家貧賤躬紡織以<lb/>
拊之嘗牧牛田野間毎袖書於牛背上讀人咸異<lb/>
<pb n="KR4e0106_WYG_026-12a"/>
之甫成童縣尹欲舉民秀増廣學校生員時贈知州章<lb/>
公某封員外郎黄公子清俱為庠生共舉公族長之子<lb/>
以充族長度子弗堪集族子弟問孰願為皆黙然公獨<lb/>
應曰吾願往毋惜之為泣下公慰母曰兒得為秀才不<lb/>
愈於牧牛乎遂補庠生寓員外公所拜為師員外公教<lb/>
之習字肄業公遽知用功日進一日竊朱書欲求生富<lb/>
貴須下死工夫十字於几員外公忽見陽斥而隂重之<lb/>
教諭冷公暄初至選公聪敏者數輩注意訓迪日授書<lb/>
<pb n="KR4e0106_WYG_026-12b"/>
數千言公讀不過二三十遍輙能背誦冷公深期待之<lb/>
諸生遇假日多事佚遊公獨理課業於史志諸書無不<lb/>
博覽工詩賦及駢儷之文不泛交際遇益友必執贄以<lb/>
求講訂知州公愛如已子供其所費不靳習詩經患無<lb/>
師傳賴南昌朱孔脩先生引拜吉水尹司正先生得經<lb/>
義百餘篇以為式自是融化成文越三載經書豁然通<lb/>
貫宣徳乙夘遂領京闈鄉薦正統丙辰登進士第觀政<lb/>
刑部邑自國朝開科以來無登進士者登進士者自公<lb/>
<pb n="KR4e0106_WYG_026-13a"/>
始舉邑咸歎慕之丁巳授本部陜西司主事讞獄公恕<lb/>
己未秋以疾辭歸辛酉疾愈赴京壬戌春調戸部四川<lb/>
司主事蒞政有能聲命賫官銀萬鎰赴遼東糴粮以實<lb/>
邊庾陞署本部廣西司員外郎景泰改元賜勅褒美贈<lb/>
考如公官妣封太安人妻封安人迎太安人就養官舎<lb/>
己巳秋北騎入冦以公有風力改監察御史奉勅出鎮<lb/>
大名練兵保境以為京師聲援公至修城垣造器械拊<lb/>
流移訓士卒號令嚴明百度振舉軍民帖然事定還朝<lb/>
<pb n="KR4e0106_WYG_026-13b"/>
陞署本司郎中復奉勅往督山西邊儲接濟大同宣府<lb/>
事還與實授未幾陞廣東布政使司右叅政天順改元<lb/>
復賜勅褒美加封贈其父母如制追念先徳求前禮部<lb/>
侍郎羊城陳公璉為文表諸墓尋陞河南左叅政戊寅<lb/>
陞山西右布政使公蒞官慎勤存心仁厚凡所設施務<lb/>
使民沾實惠前後志操始終一致兩主提調科塲士類<lb/>
悦其公道成化丙戌年方五十有六苦風疾具䟽懇乞<lb/>
致仕歸家杜門養和不干世務奉觴夀母樂其天倫為<lb/>
<pb n="KR4e0106_WYG_026-14a"/>
人器宇軒豁脫畧覊<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>絶無町畦發言談笑一座盡傾<lb/>
好評論人物窮其底裏人多服其至當作文雅淡詩有<lb/>
唐人風致書簡得歐蘇體有宦逰稿蔵於家晩於祖基<lb/>
作室為佚老所鑿池養魚開圃蒔𬞞周垣植以嘉樹客<lb/>
至則開宴堂中觴詠為歡或散步園池以為適己丑太<lb/>
恭人以夀終公哀毁喪葬一依文公家禮不用釋老二<lb/>
教鄉人化之庚寅春至邑中訪故舊首謁文廟次造員<lb/>
外知州二公家分惠俸金以酬舊徳越數日還鄉而風<lb/>
<pb n="KR4e0106_WYG_026-14b"/>
疾復作矣以四月十六日終于正寢享年六十其生為<lb/>
永樂辛夘十月十五日配朱恭人性貞淑婦道母儀為<lb/>
閨門式先公十五年卒側室丁氏亦先卒子男二長瓉<lb/>
娶太守章公女卒次瑾娶監察御史方公妹謹厚克承<lb/>
其家皆朱出女三一朱出二丁出適周道吳希道章顯<lb/>
皆宦族孫男一孟祥孫女三瑾已卜卒之月二十六日<lb/>
葬公於祖塋馬公觜之原茲來京師奉太守公所述行<lb/>
實請予為銘将勒石樹於神道太守與公自㓜連硯席<lb/>
<pb n="KR4e0106_WYG_026-15a"/>
同寢榻講學幾十載先後俱登進士第又為姻家厚善<lb/>
親愛莫加焉則所述信而有徴可知矣遂取而次第之<lb/>
而繫以銘銘曰<lb/>
精金在鑛良玉在璞煥乎成文必假追琢公負異質如<lb/>
玉如金刻志力學允為國琛間氣所鍾超出凡伍維嶽<lb/>
降靈生茲申甫䇿名甲第獨步無前歴職郎署聲績卓<lb/>
然經國保民才兼文武擢長雄藩累承褒詡位居方伯<lb/>
為古諸侯吏畏民愛徳孚惠周入為輔臣縉紳望屬以<lb/>
<pb n="KR4e0106_WYG_026-15b"/>
疾引年克知止足優游林壑遂其髙情千載疏傅接武<lb/>
令名甲子數窮公亦永邁甘棠之思廣存遺愛勒銘神<lb/>
道式著徽猷青史有録茲焉是求<lb/>
　墓表<lb/>
　　明故懐逺將軍指揮同知李公墓表<lb/>
皇上嗣登宸極改元景泰薄海内外誕布維新之命謙<lb/>
奉詔使朝鮮道次遼陽塔山時北兵潛㓂境上守禦塔<lb/>
山定逺衛指揮同知李榮率兵追勦敵悉遁去謙見其<lb/>
<pb n="KR4e0106_WYG_026-16a"/>
威武心甚偉之比使還榮泣告曰不肖先考懐逺府君<lb/>
齒未半百輙已不禄卜葬塔山之西痛惟潛徳弗彰恐<lb/>
遂湮泯先生職文翰幸畀一言以表諸墓道再拜以請<lb/>
謙嘗偉其人世徳之美可徴矣奚容辭按懐逺公諱旺<lb/>
姓李氏古邳石蘭社人也曽祖諱五祖諱九世父諱駒<lb/>
俱贈懐逺將軍指揮同知父諱紹興世父勲績從太宗<lb/>
文皇帝舉兵靖難懋立戰功累陞應天衛指揮同知公<lb/>
襲厥職沉毅有勇畧凡遇敵必先登䧟陳無所恇怯永<lb/>
<pb n="KR4e0106_WYG_026-16b"/>
樂間數征迤北公輙與焉宣徳戊申調興中征哨擒獲<lb/>
敵兵牛馬人口朝廷嘉之賚以白金楮幣布帛庚戌調<lb/>
寜逺衛守禦中左千戸所剏建城郭經度規畫不憚劬<lb/>
勩卒底成功善拊士卒皆結以恩信及今人思悼之正<lb/>
統十三年九月六日以疾殁于正寢春秋四十有五配<lb/>
董氏劉氏子男二人長即榮次顯女二人妙能妙連董<lb/>
所出也女一人妙明適百戸蘇友嫡嗣全劉所出也嗚<lb/>
呼國家蓄羆虎之士列在疆圉所以保邊防而遏冦暴<lb/>
<pb n="KR4e0106_WYG_026-17a"/>
也公材識超邁果敢有為能使敵畏其威士懐其惠其<lb/>
賢於長城也逺矣天誠假之以年其屹立東藩折衝萬<lb/>
里足副所託曷為奪之速耶然有子克踵遺躅勇烈綽<lb/>
有父風豈惟保厥餘庥爵秩之崇将日進而未巳也可<lb/>
卜矣為子孫者尚益紹隆於弗替哉是為表<lb/>
　　明故贈金吾將軍錦衣衛都指揮使李公同室太<lb/>
　　　夫人郭氏墓表<lb/>
公諱觀音保姓李氏其先西域人也曽祖穆爾古祖衮<lb/>
<pb n="KR4e0106_WYG_026-17b"/>
古嚕在勝國時任西寜州同知遂家西寕父都爾蘇母<lb/>
吳氏都爾蘇有弟二人曰納木喀嘉勒燦當元季兵亂邊疆<lb/>
多事納木喀移家陜西之華隂居焉洪武初舉族同弟珠<lb/>
嚕歸附國家太祖髙皇帝嘉之授納木喀鎮撫職俾鎮西<lb/>
寜納木喀殁子英嗣提土兵累征迤北逹冦茂建勛績朝<lb/>
廷與之分土錫爵㑹寜伯仍鎮西寜公沉毅有謀雖不<lb/>
事事凡軍旅之務英必咨問於公公與之商畫皆懸中<lb/>
事機故英所至克㨗為時虎臣公之力居多焉公性質<lb/>
<pb n="KR4e0106_WYG_026-18a"/>
直與人交開心見誠無所隠伏遇事有違理者必面斥<lb/>
之不少貸故人皆親愛而敬服之公次子文方數嵗嶷<lb/>
然如成人公嘗指謂其母曰是兒骨氣英英非凡材也<lb/>
大吾家者其在是乎可善教之恨吾不及見也盖春秋<lb/>
四十有三而卒時永樂丙申某月日也子四人長玉早<lb/>
䘮次即文次通次贇孫男十人鐸鏞鉉釗銓鑄鋼銘鋹<lb/>
鑑孫女六人指揮使魯鑑祈瑛陳雲其壻也餘未行太<lb/>
夫人郭氏西寜人也自㓜端靜柔惠為父母所鍾愛及<lb/>
<pb n="KR4e0106_WYG_026-18b"/>
笄歸公逮事舅姑早暮恪勤孝養婦道克脩主中饋相<lb/>
祀事皆身執其事不以假人綜理内政秩有倫緒待婣<lb/>
戚御婢僕曲周㤙意及公謝世即屏膏沐誓守厥志拊<lb/>
訓諸子恒以繼紹家聲不墜先業為勉諸子遵承慈訓<lb/>
無日敢怠而文膂力善騎射尤好書史叔父㑹寜俾侍<lb/>
左右以備任使洪熈改元隨㑹寜征勦黄逹實有功宣<lb/>
徳改元進貢來朝入見宣廟奏對稱㫖明年特授西寜<lb/>
衛指揮僉事四年㑹寜召還擢文陜西行都司都指揮<lb/>
<pb n="KR4e0106_WYG_026-19a"/>
僉事代之鎮守尋召還擢都指揮同知俾𨽻錦衣衛北<lb/>
征有功擢都指揮使賜之誥命推封其三代故公贈金<lb/>
吾將軍錦衣衛都指揮使郭封太夫人文之配張氏封<lb/>
夫人寵眷優渥時人榮之景泰甲戌正月十三日太夫<lb/>
人以疾卒春秋八十有一文銜哀具疏以聞詔許歸葬乃<lb/>
匍匐歸以某年月日葬之西寜城北八里車卜魯川之<lb/>
原既葬還朝天順改元春以翊戴功累擢前府右都督<lb/>
佩征西將軍印鎮守大同懼潛徳弗彰乞予為文以表<lb/>
<pb n="KR4e0106_WYG_026-19b"/>
諸墓嗚呼國家并包總攬惟賢才是用忠勤能効而爵<lb/>
賞隨之李氏族著西疆世篤忠欵用致析圭珥貂爵崇<lb/>
五等績亦偉矣公上承世澤克加培植而不食其報以<lb/>
殁然慶鍾厥子龍章褒贈賁于身殁而郭亦已親享其<lb/>
榮則亦何憾之有哉矧為之子者材武出倫方隆柄用<lb/>
功業之建日進未巳則其所以榮親者又寜止於是耶<lb/>
故為表之以俟<lb/>
　　明故奉議大夫周府長史張公墓表<lb/>
<pb n="KR4e0106_WYG_026-20a"/>
洪武丁夘二月十五日周府長史張公以疾卒于官歸<lb/>
葬邑之三溪地邨山之原越七十一年為天順戊寅其<lb/>
孫端被薦來京始克奉狀謁予文以表諸墓按公諱鳳<lb/>
字景翔號白羽生其先光州固始人後唐間有為太師<lb/>
梁國公者隨王氏入閩後有為將樂簿者因家焉故今<lb/>
為將樂人曽祖諱日宣祖諱徳昭宋朝奉郎父諱本元<lb/>
元統癸酉進士仕至福建儒學提舉母蕭氏提舉少從<lb/>
外祖宋進士廖公遊廖公之學私淑龜山之傳授受有<lb/>
<pb n="KR4e0106_WYG_026-20b"/>
自故公所得本於家庭明易書詩三經子史諸書靡不<lb/>
通貫元末盗攘行省署公為本縣尉公防禦有方盗不<lb/>
敢犯國朝天下甫定開設學校公以經明行脩首被薦<lb/>
為本府儒學訓導公以師道自任勤於啓迪凡經其陶<lb/>
鑄者咸克成材時延平有濠梁唐公鐸廬陵胡公子祺<lb/>
相繼為守二公皆賢牧皆禮貎公子祺至為公立傳托<lb/>
爾和為兵部尚書薦公孝行適諸王初封就國選賢為<lb/>
輔遂擢周府長史公在藩八年開導匡翼無所違失毎<lb/>
<pb n="KR4e0106_WYG_026-21a"/>
以春秋進講發明尊王賤伯内夏外裔之㫖甚悉王輙<lb/>
稱善深加敬待盖春秋四十有八而卒配汪氏先公十<lb/>
年卒生男一曰基女二適李宗亮吳恭繼楊氏後公五<lb/>
年卒生男一曰某女一適湯某孫男一即端也公儀觀<lb/>
秀偉性資和厚篤於孝友事親克致色養撫兄遺孤不<lb/>
異已出應物一以至誠臨事務存大體嗚呼士君子克<lb/>
積學飭行以足於已則隨所用而無不有以自立觀公<lb/>
為尉為師為傅咸卓然有立如此不由其學行之足乎<lb/>
<pb n="KR4e0106_WYG_026-21b"/>
已歟惜不及下夀而賫志以殁此其為可嘅也今有令<lb/>
孫将由薦逹進有禄位則餘澤之承有不在茲乎遂為<lb/>
之表<lb/>
　　明故昭勇将軍萬全都指揮使司都指揮僉事致<lb/>
　　　仕李公墓表<lb/>
孔子謂文莫吾猶人也躬行君子則吾未之有得孔子<lb/>
豈未得於躬行哉盖以誨人不可事虛文當務實行也<lb/>
去古既逺世降俗漓若漢萬石君陳太丘淳謹長厚化<lb/>
<pb n="KR4e0106_WYG_026-22a"/>
行家邦為世欽仰豈非所謂躬行之君子哉余至宣府<lb/>
聞致仕都指揮李公敦徳服義子孫秉禮能循古道雖<lb/>
名武弁儒紳猶或難之茲非萬石太丘之倫歟而今則<lb/>
已矣惜哉公諱徽字子素姓李氏鳳陽臨淮人祖諱濟<lb/>
元行樞宻院判元季世變鳩兵保境天兵臨濠梁率所<lb/>
部歸欵從太傅徐公取蘇州授廣信衛鎮撫洪武初征<lb/>
閩建寜将樂松溪克之改正千戸調守階州贈明威將<lb/>
軍指揮僉事祖妣陸贈恭人考諱庸嗣授秦州衛正千<lb/>
<pb n="KR4e0106_WYG_026-22b"/>
戸討平陽河州迤西巴撒川及七倫族諸畨冦擢指揮<lb/>
僉事尋擢陜西都指揮僉事妣時封淑人兄諱循嗣授<lb/>
平凉衛指揮僉事謫交南攻破吉利册安老慈麻太原<lb/>
蠻寨復職殁于化州無子永樂丙申公嗣之改宣府前<lb/>
衛甲辰扈蹕北征宣徳戊申從陽武侯薛公戰敵古北<lb/>
口敗之俘獲人畜什器甚衆有白金文綺木綿楮幣之<lb/>
賜庚戌敵冦青邊口追擊敗之奪還被掠人畜尋奉勅<lb/>
哨備開平明年命領神機兵巡邊乙夘詔守青邊口數<lb/>
<pb n="KR4e0106_WYG_026-23a"/>
年敵不敢犯正統丁巳上命大司冦魏公出視邊政薦<lb/>
公才堪任劇進署都指揮僉事掌萬全都司印政修事<lb/>
舉戊午綜理兵屯勸課有方時朝廷發京儲實邊命鎮<lb/>
逺侯顧公督運自居庸抵大同毎三十里為堡士卒接<lb/>
逓鎮逺舉公董役公病推輓勞困米積不前建議糧在<lb/>
道者皆隨處收貯為便疏聞上從之人賴甦息鎮逺嘉<lb/>
其材識解腰帶以贈癸亥詔守柴溝堡明年從叅將楊<lb/>
公戰敵伊克穆蘇敗之獲其人畜什器實授昭勇將軍<lb/>
<pb n="KR4e0106_WYG_026-23b"/>
都指揮僉事己巳年五十八即上章謝事以子紱代之<lb/>
君子賢其能知止足也門居十年以天順己夘正月十<lb/>
一日告終于家年六十八遺言勿作佛事生於洪武壬<lb/>
申六月一日公樂易寛仁沉毅有謀其北征也糧竭士<lb/>
饑比餫餉至驟得飽食多脹懣死公集米帳下節約分<lb/>
給所部不死一人百戸韓榮拾遺甲部卒誣以盗上怒<lb/>
將斬之公為訴其情於安逺侯栁公轉聞于上得貰死<lb/>
榮徳公再生朔望輙焚香向公所拜禱之其戰伊克穆<lb/>
<pb n="KR4e0106_WYG_026-24a"/>
蘇一卒失馬危甚公呼載馬後從者因脫䭾馬乘之得<lb/>
出後卒偕父詣公泣謝公不以為徳也毎出兵必囊藥<lb/>
以療病卒多所全活公既謝事適敵大舉入冦守將統<lb/>
兵出戰獨都憲羅公城守督令嚴急柝聲不絶公謂宜<lb/>
靜防之都憲用其策城守無虞敵既退我軍多遺神鎗<lb/>
銃礮於戰所公謂宜收取以備軍實至今沿邊得資其<lb/>
用公之力也嘗有客寓粟數百斛於公家值雨濕浥公<lb/>
為宻補所損不使客知天性孝友父早䘮事母務得歡<lb/>
<pb n="KR4e0106_WYG_026-24b"/>
心湯藥必親嘗時新異品必奉母而後食必咨而後行<lb/>
母殁哀毁與弟衍恩誼冞篤衍卒語及輙悲慟樂施予<lb/>
姻黨婚䘮有不能舉者出貲周濟喜書畫遇善本捐金<lb/>
購之好延納賓客親賢善交晏憲僉彦文瞿長史宗吉<lb/>
謫寓於斯公皆執弟子禮從之講學故公行業過人逺<lb/>
甚毎從大将出師必延公至帳與叅籌畫退而未嘗語<lb/>
人迹其徳善可謂無媿於躬行君子矣配董氏封淑人<lb/>
前指揮某之女懿行純備子六長即紱宣府前衛指揮<lb/>
<pb n="KR4e0106_WYG_026-25a"/>
僉事以戰功陞指揮同知階懐逺將軍次縉紳縝純經<lb/>
縉卒經習舉子業女四嫁指揮周賢楊琳楊俊一未行<lb/>
孫男女四紱以公卒之年二月七日葬于宣城東馬頭<lb/>
山祖塋而墓上之石未有文以刻乃奉鄉貢進士林孟<lb/>
暘所述事狀請予為表其幽潛嗚呼徳厚者流光徳薄<lb/>
者流卑故視其子孫之興替可以占其世澤之厚薄今<lb/>
紱昆季質愿雅淳飭徳厲行不惟强於武事而又力乎<lb/>
儒業非公厚徳之所敷遺能致然耶則夫聮珪襲組以<lb/>
<pb n="KR4e0106_WYG_026-25b"/>
光大其宗可識矣是用原其徳而為之表<lb/>
　　明故萬全都司都指揮同知文公墓表<lb/>
公諱𢎞廣字同仁廬之合肥人也祖考諱道國初從龍<lb/>
而起累立武功積官永平衛指揮同知考諱郁改富峪<lb/>
衛基徳流澤日厚日瀼鍾慶於公魁梧剛勁閑武畧善<lb/>
騎射性資軒豁落落有竒節洪武戊寅嗣官改興州中<lb/>
屯衛再遷宻雲及廣寜二衛所至不乆皆有成績著能<lb/>
稱永樂庚寅扈蹕北征勞績居多賜文綺二表裏楮幣<lb/>
<pb n="KR4e0106_WYG_026-26a"/>
八百緡壬辰改宣府前衛壬寅復扈蹕北征奮勇前驅<lb/>
為宣廟所器識宣徳丁未四月因進馬入見文華殿特<lb/>
見嘉奨擢指揮使賜白金二十五兩文綺二表裏命掌<lb/>
衛印公祗承其基徳興仆起廢兵政一新士卒恱服七<lb/>
月從大將出塞俘獲逹兵鴻和特穆爾等獻于朝賜白<lb/>
金三十兩文綺三表裏楮幣三千緡九月馹召至京奉<lb/>
勅往使迤西伊伊斯康等國辛亥復奉勅往使迤西額爾<lb/>
巴拉等國䟦渉險阻俱歴三嵗始還克將上命㒺不服<lb/>
<pb n="KR4e0106_WYG_026-26b"/>
從正統丙辰朝廷以其乆勞使事威望著於逺裔賜勅<lb/>
俾統精兵三千分守柴溝堡地當北騎出沒要衝公練<lb/>
兵息馬多設方畧以謹備之敵不敢犯屹為宣城保障<lb/>
十一月擢萬全都司都指揮僉事辛酉聞敵近塞公統<lb/>
精兵出境遇敵戰閔安山俘獲逹兵托和齊等獻于朝<lb/>
擢都指揮同知賜白金五兩文綺二表裏壬戌嬰疾不<lb/>
起公有家在宣或勸之還家療理者公曰我受命守邊<lb/>
死于此分也胡可為自便計耶家人不從强舁以還逾<lb/>
<pb n="KR4e0106_WYG_026-27a"/>
二日竟卒實是年十二月二十七日也春秋五十有七<lb/>
生於洪武丙寅九月二十日配李氏婦道母儀著于閨<lb/>
閫天順壬午某月某日卒次配吳氏馬氏方氏方亦卒<lb/>
子三人長曰瑄嗣官宣府前衛指揮使歴樹戰功陞萬<lb/>
全都司都指揮僉事分守柴溝堡克踐先烈次曰珍曰<lb/>
珤女二都指揮陶忠孟璽其壻也孫男三人錦錡鎮孫<lb/>
女一人公生於世禄之家而能秉禮好義端方不阿事<lb/>
親孝處弟曰昌通逹克篤友愛撫羣從曰瑀璇璣不異<lb/>
<pb n="KR4e0106_WYG_026-27b"/>
所生家庭雍睦馭士卒結以恩信盡瘁王事未嘗退憚<lb/>
惜乎用之未竟而年之不假也悲夫以卒之明年正月<lb/>
二十六日葬公于城東不食之原而墓上之石乆無文<lb/>
以刻瑄懼潛徳弗彰奉事狀再拜以請乃為摭實而表<lb/>
其墓曰自古明臣良將際國家亨嘉之運以出布徳宣<lb/>
威攘逷奸宄以佐成一代盛治績著當時慶流後裔何<lb/>
其偉也公雄傑武勇負材不覊受知朝廷委以邊寄用<lb/>
能懾服邊庭懐柔絶域功崇業懋身荷寵榮視古人何<lb/>
<pb n="KR4e0106_WYG_026-28a"/>
多讓哉昔博望通道西域漢徳昭宣於逺李牧坐鎮北<lb/>
庭邊馬不敢南牧若公者可謂兼之矣嗚呼是為表<lb/>
　　故中書舎人曹廷端墓表<lb/>
廷端諱冕號可齋姓曹氏廷端其字也其先由汴中徙<lb/>
濠梁宋南渡遷句曲族蕃盛因名其地曰曹庄有諱萬<lb/>
四公者始遷茅山之百社村生三子分東屋西屋中屋<lb/>
三𣲖廷端東屋𣲖也曽祖伯逹祖道銘俱贈吏部尚書<lb/>
父義南京吏部尚書致仕毋某氏封淑人廷端姿表明<lb/>
<pb n="KR4e0106_WYG_026-28b"/>
秀如玉雪可念風猷醖藉自幼端重無童習見先生長<lb/>
者於道執禮甚恭咸器重之性闓敏夙承家教篤志問<lb/>
學尚書公欲博其材遣從祝給事中顥授進士業沈郎<lb/>
中為忠習書不鄙從予攻詩皆有造詣又遣通外國文<lb/>
字能精譯其義著為文辭則舂容一本諸理不戾於榘<lb/>
彠詩歌則清逸有巧思粹然成音字畫則端勁遒美甫<lb/>
弱冠老成者多自以為弗及也挾所得将奮身科第適<lb/>
朝廷選能書者給事館閣廷端在選中年雖少被服素<lb/>
<pb n="KR4e0106_WYG_026-29a"/>
潔絶無貴游氣在公恪勤迺事無怠退則延名士講學<lb/>
賢聲藉甚未幾擢鴻臚屬秩滿進中書舎人入直文淵<lb/>
閣恭巽和厚舉止閑雅出入有常度不愆於儀諸閣老<lb/>
先生深相敬愛禮待有加凡朝廷髙文大册内外制誥<lb/>
四裔君長詔諭多其手筆潤飾綸綍朝臣荷誥勅推恩<lb/>
其親者得廷端書輙喜幸以為榮居清資幾二十年士<lb/>
譽翕然歸之尚書公以疾卒于家訃至廷端號慟幾絶<lb/>
遽奔䘮歸體素癯弱遂積哀成疾不起年甫四十天順<lb/>
<pb n="KR4e0106_WYG_026-29b"/>
八年正月初三日也距生洪熈元年正月十五日廷端<lb/>
性孝友事尚書公盡色養客至承順左右共子職無惰<lb/>
容處朋友克全交好不以始終有間賙人匱乏傾貲不<lb/>
吝有在患難中者雖逺方必緘金附寄以濟慰之其好<lb/>
義如此不善飲而樂欵客至必觴酌盡驩論議古人賡<lb/>
酬篇什情興藹然士大夫樂從之遊若聶文學大年詩<lb/>
名重當世亦折輩行與為友更唱迭和葩藻疊出動連<lb/>
百數十篇不止四方賫巻軸求其作者充積几案森如<lb/>
<pb n="KR4e0106_WYG_026-30a"/>
束筍家多蔵古圖畫朝退宴坐一室時取而展玩之以<lb/>
自適或焚香瀹茗鼓琴一再行或散歩庭除觀花卉生<lb/>
意或倚闌黙坐延清風而待明月髙懐雅趣超塵絶俗<lb/>
不知軒組為何物也故廷端之卒人皆惜其氣禀過情<lb/>
故造物靳其夀歟所著有可齋集若干巻蔵于家廷端<lb/>
元娶李氏董氏俱卒繼陳氏無子以弟之子某為後以<lb/>
是年月日祔葬某原祖塋其從兄上舎廷明介朱侍御<lb/>
良玉奉童内翰大章所為事狀請予表其懸繂之石予<lb/>
<pb n="KR4e0106_WYG_026-30b"/>
於廷端辱有一日之長義不可辭乃為論次如右而復<lb/>
為之言曰長山䆳谷必産良木名宗世閥必生英材嗚<lb/>
呼若吾廷端其可復得也耶尚書公有豐其殖載徳委<lb/>
祉固應發於廷端也而仕不厚禄廷端殖學禔身立志<lb/>
逺大固應致於耆艾也而年不中夀抑命矣夫抑命矣<lb/>
夫然其材名徳業表表著聞文獻相承克濟世美異於<lb/>
弗堂弗構者萬萬嗚呼廷端此其為足以不朽矣源深<lb/>
者流必長穫而食之不逮於今有不在於後乎是用焯<lb/>
<pb n="KR4e0106_WYG_026-31a"/>
其遺芳掲諸墓道尚有考於來者<lb/>
　　故監察御史張先生墓表<lb/>
承翰張先生有用世之雄才而弗究厥施以殁此世之<lb/>
人所以共惜之也惜其人則必求其志節之懿而表著<lb/>
之斯不徒惜矣先生諱金陵姓張氏字承翰以字行世<lb/>
居吉水文昌鄉西團生而氣質警敏不凡九嵗就學讀<lb/>
書過目成誦作詩對輙有竒句攻舉子業師逸功倍先<lb/>
生長者皆器異之比長長身美髯丰度英爽音如洪鐘<lb/>
<pb n="KR4e0106_WYG_026-31b"/>
言動磊落頎然偉丈夫也宣徳壬子中順天府鄉試明<lb/>
年中㑹試乙榜當外補召試内庭與梁楘等十數人同<lb/>
被選留俾冠帶進學成均盖養成其材將大用之也凡<lb/>
遇瑞應慶賀必製詩賦以進輙蒙賜賚正統改元仍中<lb/>
㑹試乙榜以母老就職得授應天府學訓導在任以師<lb/>
道自重樂於啓迪親之者懽然若挹春風瞻霽月也先<lb/>
生善屬文援筆立就作詩歌藻思清逸論者以太白樂<lb/>
天擬之一時文價大振求之者屨接外戸時總戎襄城<lb/>
<pb n="KR4e0106_WYG_026-32a"/>
伯李公尚書損齋黄公南齋魏公深相推重恒延訪之<lb/>
乙丑秩滿被選理刑内臺踰年拜南京河南道監察御<lb/>
史激揚清濁風裁峻然都御史周銓所為不法㑹同官<lb/>
劾之或有危之者曰吾用盡吾職耳他非所䘏也尋果<lb/>
為銓黨所排左遷栁州雷塘驛丞銓亦竟死於獄安逺<lb/>
侯栁公總戎廣西以象州屢為猺獞侵擾民無寜居㑹<lb/>
藩臬重臣議起先生署州事先生為立信設法掲榜撫<lb/>
諭猺獞解散民遂生業景泰甲戌上計京師藩臬方交<lb/>
<pb n="KR4e0106_WYG_026-32b"/>
章薦知太平府事遽以母䘮去官矣遂歸家守制先生<lb/>
舊有背疽已愈比服闋復發竟不治卒實丙子八月十<lb/>
六日也春秋五十有六遡其生為洪武辛巳三月二十<lb/>
三日先生在成均時號儲菴在内臺時號柏菴所著有<lb/>
南京文稿吟稿人瑞軒集蔵於家曽祖道益元延祐進<lb/>
士祖安禮鄂州學正父伯頴號勿齋舉進士累官翰林<lb/>
脩譔母劉氏娶曠氏卒繼鄧氏子四峻嶙崘峒嶙卒女<lb/>
二淑寜卒沛寜在室俱鄧出初葬櫪山越八年遷葬河家<lb/>
<pb n="KR4e0106_WYG_026-33a"/>
源南塘山天順癸未二月十二日也先生為人豁逹豪<lb/>
邁坦易無城府與人交傾倒盡底裏樂周人急雖千金<lb/>
不惜人有患難必極力拯救之事親篤孝愛待宗族鄉<lb/>
黨有恩義先生在京校謙在弟子列受教良多深辱知<lb/>
愛奬許今不可作矣仰惟厚徳曷勝永嘅峻來京師泣<lb/>
謂予曰先君之墓已有僉憲王公銘之矣然懸繂之石<lb/>
未有文以刻敢以屬墓表於先生無能為役則掲徳振<lb/>
潛當效執筆第媿文辭蕪陋弗克揄揚而義又弗容讓<lb/>
<pb n="KR4e0106_WYG_026-33b"/>
也乃為之表曰先生早以材選嚮用有待俯就儒禄為<lb/>
養孝可嘉矣峩薦臺端不畏彊禦毅以彈擊舉職忠可<lb/>
尚矣然官雖挫而志不撓雖抑而名益振視彼首䑕脂<lb/>
韋媚世取寵者賢不肖何如耶使天假之年必蒙簡㧞<lb/>
以酬平昔國家儲待之意而竟止於此抑命已考其平<lb/>
生忠節信足垂家聲而遺世軌故特表之以示其後之<lb/>
人<lb/>
　　友義居士墓表<lb/>
<pb n="KR4e0106_WYG_026-34a"/>
友義居士者何淮南畢公文徳其人也友義者何公平<lb/>
生惟義是務公既殁淮之士君子不忍復稱其字以其<lb/>
樂施於人乆而不變故私諡之曰友義也其為義者何<lb/>
公貲甲於鄉不擅其有以周人之乏不憚其難以赴人<lb/>
之急此其為義者然也義舉甚多未為悉也試言其大<lb/>
者正統初朝廷募民輸芻粟助邊公嘅然應詔致從子<lb/>
瑛授職千戸身膺冠帶之榮丁已徐淮大水民饑發粟<lb/>
二千石販之己巳朝廷命将南征士阻淮漲不可渡乃<lb/>
<pb n="KR4e0106_WYG_026-34b"/>
造巨艘二於清河口濟之民有李氏婦以舅借隣牛死<lb/>
欲賣身以償即代償之天順癸未黄學士廷臣謫廣沒<lb/>
妻孥扶柩歸葬陜之蘭陽甲申夏舟阻淮上不能歸巡<lb/>
撫王都憲公度吊而憫之詢可任其後事者淮之父老<lb/>
咸曰非義士文徳不可乃以託公即請籍實館于家買<lb/>
地葬之市屋居其妻孥財物俾不失所成化丙戌民饑<lb/>
粥子女者衆悉以善價收育立合券約嵗豐還之鑿義<lb/>
井十餘口以濟汲置義阡三區以便葬造橋四座以利<lb/>
<pb n="KR4e0106_WYG_026-35a"/>
渉設義學清平坊以教貧家子弟施藥餌圓明寺以療<lb/>
人疾疫婚無以娶者錢帛之死無以歛者棺衾之其汲<lb/>
汲為義若饑渇之嗜飲食惟恐不及於是義聲溢於淮<lb/>
甸雖販夫野婦皆知公之篤於義也尤好崇飾祠宇若<lb/>
淮之雷聲殿杭之紫陽院正殿頽壊費鉅皆公為新之<lb/>
又新三官祠紫霄紫極二官𤣥妙觀徐節孝祠東嶽行<lb/>
祠真武諸像或塗金或範銅用財不計亦義舉也四明<lb/>
陳祭酒敬宗記其事甚悉淮陽髙少保世用序其恩慶<lb/>
<pb n="KR4e0106_WYG_026-35b"/>
之堂謂公寛惠行善如楊旬竇禹鈞平量助䘮如李珏<lb/>
郭震西蜀江少師時用亦云人之累貲鉅萬而貪得無<lb/>
厭見人疾苦未嘗興一善念以周急之是乃守錢虜耳<lb/>
視公所行得不汗顔乎時以為確論公諱徳姓畢氏文<lb/>
徳其字也以字行宋司農卿世長之後至和間有曰公<lb/>
叔者蘇文忠公嘗遺以手札今蔵于家祖震始自姑孰<lb/>
徙淮父昇名士母叚氏公幼頴悟讀魯論未竟輙曉其<lb/>
義師大竒之經史多所渉獵性孝友父蚤世母病醫莫<lb/>
<pb n="KR4e0106_WYG_026-36a"/>
療毎夕爇香于臂禱北辰願以身代病即愈與兄文貴<lb/>
同㸑五十餘年一錢尺帛不以自私治家雍肅咸遵禮<lb/>
度其事先盡孝敬處宗族以和待賓朋以誠馭奴僕以<lb/>
恩子玉敏而好學遣遊邑庠以明經中景泰癸酉鄉試<lb/>
登天順丁丑進士第授文林郎知曲陽縣毎貽書戒以<lb/>
守官律身之道玉遵其訓有亷濟名公一日疾革語子<lb/>
姪曰人之負髙貲者貴積而能散也吾無益於世惟樂<lb/>
賑施庶以行吾志焉汝曹勿厚自殖宜脩徳以承之能<lb/>
<pb n="KR4e0106_WYG_026-36b"/>
用以義斯善矣勉之勉之遂卒成化四年七月十三日<lb/>
也享年六十有五逺近聞之皆驚悼曰義士己矣自郡<lb/>
大夫而下赴吊者皆哭盡哀配程氏繼濮氏皆有淑徳<lb/>
子一即玉娶裴氏女一適楊倫孫三永逺亨孫女二長適甘<lb/>
棠次許徐茂玉卜以次年正月初三日葬公鉢池山之<lb/>
原已得錢學士原溥之銘納諸壙矣茲復具事狀再拜<lb/>
遣使者來南京謁予文刻石墓道為不朽圖予與玉有<lb/>
斯文之雅而公之卓行不可不著之為世勸也乃不辭<lb/>
<pb n="KR4e0106_WYG_026-37a"/>
而大書以表之曰茲惟友義居士之墓其平生義之形<lb/>
者乃其仁之發也其施恩於不報之地者盖自有報者<lb/>
存也嗚呼君子哉若人尚徳哉若人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_026-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻二十六<lb/>
</p>
<p>
</p>
  </div>
</body>
</text>
</TEI>
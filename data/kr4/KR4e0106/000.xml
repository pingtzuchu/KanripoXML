<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>倪文僖集</head>
    <p>
<pb n="KR4e0106_WYG_000-1a"/>
欽定四庫全書　　　　　集部六<lb/>
　倪文僖集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案倪文僖集三十二巻明倪謙撰謙<lb/>
　　　　字克讓號靜存上元人正統己未進士及第<lb/>
　　　　官至南京禮部尚書諡文僖據李東陽序謙<lb/>
　　　　所作有玉堂稿一百巻上谷稿八巻歸田稿<lb/>
　　　　四十三巻南宫稿二十巻又有奉使朝鮮之<lb/>
<pb n="KR4e0106_WYG_000-1b"/>
　　　　作為遼海編别行於世今皆未見此本凡賦<lb/>
　　　　辭琴操古今體詩詩餘十一巻頌贊表牋箴<lb/>
　　　　銘一巻文二十巻蓋謙所自編於生平著作<lb/>
　　　　汰存六分之一者也三楊臺閣之體至𢎞正<lb/>
　　　　之間而極弊闒冗膚廓幾於萬喙一音謙當<lb/>
　　　　有明盛時去開國之初未逺前輩流風餘韻<lb/>
　　　　往往而存故其文步驟謹嚴樸而不俚簡而<lb/>
　　　　不陋體近三楊而未染其末流之失雖不及<lb/>
<pb n="KR4e0106_WYG_000-2a"/>
　　　　李東陽之籠罩一時而有質有文亦彬然自<lb/>
　　　　成一家矣固未可以聲價之重輕為文章之<lb/>
　　　　優劣也乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4e0106_WYG_000-3a"/>
倪文僖集原序<lb/>
文一也而所施異地故體裁亦隨之館閣之文鋪典章<lb/>
禆道化其體盖典則正大明而不晦達而不滯而惟適<lb/>
於用山林之文尚志節逺聲利其體則清聳竒峻滌陳<lb/>
薙冗以成一家之論二者固皆天下所不可無而要其<lb/>
極有不能合者故君子觀人之文不必識其面聞其論<lb/>
議親見其所施為而其器識材用之稱乎此或宜乎彼<lb/>
斷斷乎其可别已是雖殊世異代操吾説以求之無所<lb/>
<pb n="KR4e0106_WYG_000-3b"/>
不得矧耳目所接風聲義槩之在天下方盛而不可冺<lb/>
者哉東陽辱青谿倪先生舜咨為同年交最深獲見其<lb/>
先文僖公樂與天下士誦公所為文舊矣公居南京有<lb/>
火厄手掇舊稿數帙以出青谿復力檢得之雖頗散佚<lb/>
尚多不能盡録公既沒青谿乃取公所自編訂者為三<lb/>
十二巻刻梓以傳東陽始得而備見之作而歎曰我國<lb/>
朝定鼎開基奄有六合光嶽之氣全得于天自髙皇時<lb/>
宋學士景濂諸公首任制作而猶未得位文皇更化楊<lb/>
<pb n="KR4e0106_WYG_000-4a"/>
文貞諸公亟起而振之天下之休養涵育以暨英廟之<lb/>
初富庶之效可謂極盛矣而劉文安諸公出焉逮于憲<lb/>
廟其用猶未已也時則有若文僖公相與先後揚厲其<lb/>
名大著其在景泰間應制賦詩中官常立俟以進自餘<lb/>
碑板金石之文雲涌川溢沛不可禦嘗奉使朝鮮即席<lb/>
命筆略不搆思國人皆縮頸吐舌駭歎不能已及歸梓<lb/>
其作為編至于今存焉盖公之雄才絶識學充其身而<lb/>
形之乎言典正明達卓然館閣之體非巖棲穴處者所<lb/>
<pb n="KR4e0106_WYG_000-4b"/>
能到也故雖中歴巇險晩登通要不得盡見于用而其<lb/>
於典章道化關一代之盛以為後觀者如此豈非不朽<lb/>
之事哉昔孫盛作晉春秋傳之外國後有購者於遼東<lb/>
得之宋孫甫作唐書甚自珍惜嘗火後歸問其書他不<lb/>
復顧斯文出處與此正同然二氏之書卒不見于世者<lb/>
謂其子孫不足以繼之也公修英廟實録未及終青谿<lb/>
繼入翰林以成事告校諸前代其班馬氏之風乎且青<lb/>
谿為學士為禮部侍郎尚書趾美承閥當代所僅見行<lb/>
<pb n="KR4e0106_WYG_000-5a"/>
業之著其於公益有光焉後世稱江東倪氏之盛者殆<lb/>
不獨文之為重而文其徴也是固不可以不傳已公諱<lb/>
謙字克讓學者稱為静存先生己未進士及第官至南<lb/>
京禮部尚書致仕卒贈太子少保文僖其賜謚也文有<lb/>
玉堂稿百巻上谷稿八巻歸田稿四十二巻南宫稿二<lb/>
十巻通為巻百七十則裒為家集青谿與其弟工部主<lb/>
事阜軰共藏之而遼海編别行于世云𢎞治癸丑秋八<lb/>
月一日賜進士出身中順大夫太常寺少卿兼翰林院<lb/>
<pb n="KR4e0106_WYG_000-5b"/>
侍講學士經筵講讀官兼修國史晩生長沙李東陽序<lb/>
</p>
<p>
</p>
  </div>
</body>
</text>
</TEI>
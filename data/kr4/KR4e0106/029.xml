<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十九</head> <lb/>
    <p>
<pb n="KR4e0106_WYG_029-1a"/>
欽定四庫全書<lb/>
　倪文僖集巻二十九<lb/>
　　　　　　　　　　　　　明　倪謙　撰<lb/>
　墓誌銘<lb/>
　　進階亞中大夫山東按察司副使致仕眘菴先生<lb/>
　　　彭公壽藏銘<lb/>
先生名朂字祖期姓彭氏别號眘菴出唐定安王吉州<lb/>
刺史玕實宋御史中丞思永十二世孫也居廬陵山口<lb/>
<pb n="KR4e0106_WYG_029-1b"/>
至六世祖司農少卿少英從信國文公起兵勤王始遷<lb/>
永豐之潭西故今為永豐人曽祖貴徳號雪崖累科不<lb/>
第遂隱於醫名其堂曰種徳祖景忠克紹厥志父叔敏<lb/>
累贈奉政大夫吏部考功郎中母黄氏封太孺人贈宜<lb/>
人先生素有異質㓜不好弄七嵗入學日誦數百言即<lb/>
曉大義嘗隨鄉老入寺禮佛獨不拜寺主琇師強之斥<lb/>
曰佛乃祼跣何拜為師大竒之考功遣從里中碩儒曽<lb/>
以南學不數載於經書悉通貫作為詩文詞理淵永沛<lb/>
<pb n="KR4e0106_WYG_029-2a"/>
然莫禦年十六龍泉劉思文聘為塾師永樂甲午年二<lb/>
十五以書經中江西鄉試明年登進士第釋褐觀政獨<lb/>
念親老家貧奏乞教職就養詔許之授南雄府學教授<lb/>
九載秩滿赴吏部㑹宣廟登極求賢試以唐相房杜姚<lb/>
宋優劣論擬宋真徳秀進大學衍義表過梓宫感懷詩<lb/>
中首列補建寧教授盖少傅楊公榮舉之也在官幾九<lb/>
載聞父喪歸正統元年起復適朝廷設風憲官提舉學<lb/>
校少傅復薦之召拜監察御史賜勅提督南直𨽻郡邑<lb/>
<pb n="KR4e0106_WYG_029-2b"/>
儒學幾九載聞母喪歸起復冡宰王公直薦之陞吏部<lb/>
考功郎中侍郎趙新惡先生不附已奏其學行雖優踈<lb/>
於吏牘宜黜為府同知上不允乞歸田里不許遂求補<lb/>
外僅得山東按察副使時議少之先生裕如也居四載<lb/>
年六十有四以老乞致仕不許巡撫山東刑部尚書薛<lb/>
公希璉為之陳乞乃許之時景泰癸酉嵗也今歸休十<lb/>
八年年八十有一弟昂領舉累官唐府伴讀娶阮氏封<lb/>
孺人贈宜人繼謝氏二李氏封孺人繆氏封宜人吕氏<lb/>
<pb n="KR4e0106_WYG_029-3a"/>
子六鉉鐸鈍鋼鑰鐔鉉清苑縣丞鐸國子生鋼府學生<lb/>
女六適王誠明馮長勲周京岳秀蕭襄夏超孫男六洪<lb/>
潤澄濟淮湖濟縣學生曽孫男五先生在南雄時勤身<lb/>
脩職端介自守得一美衣食必先寄親諸生惟事記誦<lb/>
陳文僥倖乃令各置經書熟讀講解教其為文選陳綱<lb/>
等二十人躬誨以導多所造就學舊有神女祠能作禍<lb/>
福先生初至家人詹暴死衆為禱神而甦乃積薪焚之<lb/>
平其地為厠布政司委同禮部主事彭孚恂督修郡縣<lb/>
<pb n="KR4e0106_WYG_029-3b"/>
志書所至不受餽遺應聘考雲南鄉試入廣南府界<lb/>
有稱臨安府生者以黄金為贄拒不納至則黔國沐公<lb/>
晟都帥沐公昻及布按二司禮待甚重請主文衡出題<lb/>
餘不預乃知前生故遣嘗試也在建寜前此尸教者多<lb/>
以貪酷被黜學規久弛先生至一新教條率之以正士<lb/>
氣勃興嘗奏褒崇先賢朱子其詞謂孔子刪述六經垂<lb/>
憲萬世集羣聖之大成朱子註釋六經裒集諸子集羣<lb/>
賢之大成今朝廷於孔子闕里春秋廟祭設官教其子<lb/>
<pb n="KR4e0106_WYG_029-4a"/>
孫以爵貴其嫡嗣乞於朱子建寧舊宅祭其祠教其子<lb/>
孫蠲其徭役䟽上公議韙之又建尊賢堂祀建之先儒<lb/>
若胡安國蔡九峯真徳秀耆民許崇道以醫畫得倖權<lb/>
貴與生貟游亨有隙時按察副使王増在分司遘疾疑<lb/>
魔魅崇道即以亨居近童五郎祠入誣増惑之收亨父<lb/>
叔七人株連者四百餘家先生因官吏聚揖對之辯其<lb/>
誣増忻然盡釋逮者嘗歴考浙江湖廣鄉試士服公明<lb/>
著書傳通釋有益後學在南直𨽻不猛不苛甚得大體<lb/>
<pb n="KR4e0106_WYG_029-4b"/>
教人必倍誦經書史籍而後較其藝勸導有方士樂甄<lb/>
陶人材軰出嘗辯嘉定民朱行等三人非謀殺建平陳<lb/>
良二等十五人非強盜衆服其明劾罷教諭周子葛温<lb/>
彦澄訓導劉瓛胡溶徐善同揚州知府李貞安慶知府<lb/>
陳泰郡縣悚惕修葺各處學校及漢五更桓榮大司農<lb/>
朱邑呉將周瑜宋儒胡安定歐陽永叔朱晦菴游定夫<lb/>
元學士危素高郵守李齊等墳祠士知尚義奏毁天下<lb/>
叢林寺觀停給僧牒及勒年少僧尼還俗禁剏寺菴修<lb/>
<pb n="KR4e0106_WYG_029-5a"/>
設齋醮又乞免徵户口鹽鈔賑濟飢民粮買陪孳牧馬<lb/>
牛考校守令宜以逃民多寡為殿最無舉人教官宜考<lb/>
不通經降用取人宜開觧額多見采納在考功凡赴選<lb/>
官曽犯公罪者舊皆降用先生白於堂謂宜依不降律<lb/>
雜流官犯罪者不論功績即於原授資級降先生又白<lb/>
宜從當陞資級降皆如其議吏役歴滿叅問重歴初無<lb/>
定規先生奏乞定為條例在山東車駕北狩奉勅操練<lb/>
軍馬固守城池簡民兵飭軍器屢抗攘外安内之䟽循<lb/>
<pb n="KR4e0106_WYG_029-5b"/>
行郡縣無不親歴以洗寃澤物為己任所至懷賢吊古<lb/>
多形賦詠有勝覽詩集及著各郡通誌藏濟南府學先<lb/>
生歸江浦張公瑄常熟程公宗相繼來為郡守皆先生<lb/>
門下士也時來謁見絶無私囑惟以均徭决獄愛民利<lb/>
物為勉二公佩服皆為良吏先生歴仕幾四十年囊無<lb/>
餘貲以遺子孫詩書業業與布衣時不異成化改元詔<lb/>
進階為亞中大夫優游桑梓清徳雅望為鄉邦所重先<lb/>
生内無城府與人交以誠信坦易可親先生常得吉壤<lb/>
<pb n="KR4e0106_WYG_029-6a"/>
於里之東陂烏臺山乃為壽藏於斯欲謙為銘以誌命<lb/>
子玹具葉教授孟明所述行實來寓謙所謙昔嘗授教<lb/>
講席先生不以謙為非侣過蒙奬許辱知愛甚厚恒念<lb/>
無能為役兹承嚴命敢以不文辭謹按狀序次之繫之<lb/>
以銘銘曰<lb/>
大江之西山川融結靈秀所鍾挺生賢哲得氣之正美<lb/>
姿異常龍泉淬礪凜乎鋒鋩學愽而精履行純篤少為<lb/>
儒宗講道鄉塾為親而出名科是登俯就儒禄咸以孝<lb/>
<pb n="KR4e0106_WYG_029-6b"/>
稱横經皋比一洗陋習教鐸再宣士多成立惟昔先賢<lb/>
有功斯道修祀追崇光我名教手秉憲節施教益洪時<lb/>
雨所及藹乎春融義行如秋稜稜面鉄無枉不伸有姦<lb/>
必折言茍見用道由以行逺由辰告雝其鳳鳴入司黜<lb/>
陟執徳不回曽謂神駿而可紲覊出登外臺清操愈厲<lb/>
海表澄清澤亦逺被翩然解組進退從容時行時止合<lb/>
道之中垂槖而歸全名保節氷鑑玉壺一塵不涅國之<lb/>
楨幹士之範模俯仰無媿聖賢之徒樂丘斯營逹觀一<lb/>
<pb n="KR4e0106_WYG_029-7a"/>
世載徳貞珉用詔來裔<lb/>
　　承徳郎應天府通判林公墓誌銘<lb/>
公諱春字孟陽姓林氏其先台之寧海人曽祖某洪武<lb/>
初以戎事遷居金陵祖某又遷山西太原府古䕶衛父<lb/>
本榮又遷代州至公又遷萬全都司龍門守禦千戸所<lb/>
至宣府乃定居焉公生於太原性資頴異有志於學比<lb/>
來宣府時縉紳儒碩謫居於是者衆公往從之資其講<lb/>
益入萬全都司為弟子貟習尚書精究典謨訓誥誓命<lb/>
<pb n="KR4e0106_WYG_029-7b"/>
之旨博覽羣籍學日宏肆為程試之文深有理致尤工<lb/>
古文辭鄉人多持巻軸求之家有其作精於書翰師蔣<lb/>
廷輝黄養正鎮邊重臣若都憲羅公亨信李公秉侍郎<lb/>
劉公璉參政葉公盛皆雅愛之深相推重景泰庚午應<lb/>
順天府鄉試中式㑹試中副榜當得校官不就入太學<lb/>
放依親歸參政舉同纂修都司地誌搜考訂定善於序<lb/>
述持身端慎遨遊公卿間惟以禮接一言不及外事有<lb/>
事逮繫者多賫重賄要其借重解釋力謝絶之雖以禮<lb/>
<pb n="KR4e0106_WYG_029-8a"/>
遺以金帛者亦却不受人皆曰士居貧而能有守若此<lb/>
真難得矣復入太學從翰林學士吕文懿公卒業志期<lb/>
必舉進士文懿嘗嚮予道公之學之才之美予已知其<lb/>
人而未識也天順中予為權宄所陷謫宣府嘗至學中<lb/>
見少師楊文貞公扈從北征詩刻石堂上碑陰刻吏部<lb/>
尚書王文安記公所書也予初以為養正書問之乃云<lb/>
公書又於他處見其所書已作甚多歎曰名下無虛士<lb/>
信哉未幾公乞假歸始獲面晤言温氣和薫然君子也<lb/>
<pb n="KR4e0106_WYG_029-8b"/>
鄉人素愛之延請者無虚日多速予以陪公能飲至數<lb/>
斗不亂酒半必握拳啇射呼笑為懽意度洒如也後别<lb/>
去意必舉進士竟不成待次吏部僅授應天府通判専<lb/>
理馬政人咸為之惜公曰始仕得六品京官於吾足矣<lb/>
所患職弗能稱耳及至官以清節自厲攻駒考牧恪盡<lb/>
乃心公平不苛民受其恵無敢干以私者每行縣較閲<lb/>
止食公廩一毫不取於民蒔蔬公廨隙地至則摘以自<lb/>
給其廉如此或有笑其迂者公曰我儒者誠迂若楊伯<lb/>
<pb n="KR4e0106_WYG_029-9a"/>
起則古之迂者也我願學焉初考獻績於朝吏部以最<lb/>
聞詔嘉之錫以勅命進階承徳郎贈其父如公官贈封<lb/>
母妻皆安人再考復以最書政聲日起性酷好書每暇<lb/>
輒磨墨伸紙揮汗呵凍寒暑不廢字體清勁遒麗得之<lb/>
者皆珍襲之予幸被宥還復得與公胥晤南京相處者<lb/>
六載每造公必留飲至醉呼笑之樂不減疇昔今年暑<lb/>
氣最熾公中暑毒適當開科屬理場屋事勞遂成痢疾<lb/>
不能食予往視之言論尚如平時不數日竟卒嗚呼孰<lb/>
<pb n="KR4e0106_WYG_029-9b"/>
意其遽止於斯哉公為人外雖和易而内實剛毅處兄<lb/>
弟友愛交朋友誠信接寮寀敦睦居官孳孳愛民廉介<lb/>
之操乃其素志不以始終有變故其卒也貧無以為殮<lb/>
裒積衆賻僅能舉其喪歸其制行可見矣公生於永樂<lb/>
辛夘七月九日卒於成化辛夘九月五日享年六十有<lb/>
一配朱氏子男四澤娶田氏潤娶宋氏浹泗㓜女二淑<lb/>
蘭適士人袁寛淑蕙在室孫男四熈煇炫熠孫女一公<lb/>
之卒也予吊而哭之澤等泣拜曰不肖孤遵先人治命<lb/>
<pb n="KR4e0106_WYG_029-10a"/>
將扶柩歸宣府卜以明年月日祔葬城東祖塋先生辱<lb/>
交先人最厚墓上之石敢以累先生嗚呼予曷忍授筆<lb/>
銘公之墓乎雖然予不銘當孰銘者乃為之銘銘曰<lb/>
己乎孟陽才高當世而徳重一鄉己乎孟陽五十為郡<lb/>
而六十告亡志方行而未大恵已洽而皆瀼一塵不涅<lb/>
賢聲振敭顯陟不待噫其可傷予發其潛使後之過者<lb/>
知其為廉吏之藏<lb/>
　　勅封承徳郎兵部主事盧公墓誌銘<lb/>
<pb n="KR4e0106_WYG_029-10b"/>
公諱清字茂林姓盧氏姑蘇呉縣人也高祖諱榮曽祖<lb/>
諱名祖諱鎰國初知福州府永福縣考諱成甫母包氏<lb/>
公自㓜孝友出於天性年六嵗時包有疾公依依母側<lb/>
憂泣不食醫至輒向之拜泣醫為感動昆季四人公齒<lb/>
居三凢事知敬讓二兄永樂中貟外張公某承旨取匠<lb/>
於蘓限里報數成甫時為里正不忍以平人槩報懼責<lb/>
避匿官索之急公時年十五即代父赴官致被箠責怡<lb/>
然不怨恐人以為難年十七即能幹蠱挾貲往遊陜右<lb/>
<pb n="KR4e0106_WYG_029-11a"/>
翰林檢討呉公公祖母弟也居官南京公貿易還因往<lb/>
省之滯留者久之藝聞知者遂以名薦入尚方辭不克<lb/>
釋因寓於京公寛和公正守備太監羅公深愛重之工<lb/>
作之事悉令總任命協賛南京工部郎中王公用督理<lb/>
衆工咸有成緒嵗癸夘歸省於呉值母有疾焚香於臂<lb/>
以禱母疾果瘳後以身縻於官不獲歸養時迎二親就<lb/>
養京師後父母相繼歿於呉中痛弗克歸襄大事茹哀<lb/>
成疾乃命子雍還呉合葬之於横路橋側彭華村之原<lb/>
<pb n="KR4e0106_WYG_029-11b"/>
公性鯁直正大無所囬曲人有過即面折之有相爭者<lb/>
就質於公以理諭之無不聴服釋去宅心忠厚尤仁慈<lb/>
雖無嬴貲而好施不吝嘗見隣人死不能殮公憫之脱<lb/>
子珥飾市棺濟之有貸財不能償者輒焚其劵嘗有所<lb/>
識貧病為市藥予之時懷錢陰付其家為調攝費不使<lb/>
病者知後病者覺感激嗚咽又嘗遇人河側置所賫入<lb/>
浴浴罷賫為人竊去乃他人物也懼不能償泣欲投溺<lb/>
公問其賫幾何為解囊金如數與之遂解其溺其人感<lb/>
<pb n="KR4e0106_WYG_029-12a"/>
悦而去又嘗造屋隣家有病者來告曰脊衝吾家病因<lb/>
所致公即為解造家人難之曰業已成矣奚改為公不<lb/>
答已而病者相繼死始來謝罪其長厚多類此時置米<lb/>
及錢戸側遇丐者及門輒分與之一日不與即不樂也<lb/>
丐有受恵多者恥復經公之門如路有病行井有病汲<lb/>
者皆為出貲甃砌尚義之心如一日尤矜物命飲食未<lb/>
嘗妄殺見籠禽鳥必買放之篤於教子以雍秀敏遣遊<lb/>
京庠督厲其學雍果有成舉進士為兵部主事以最績<lb/>
<pb n="KR4e0106_WYG_029-12b"/>
進階承徳郎天順甲申朝廷推恩封公如雍官身雖顯<lb/>
榮不踰素履徳積益懋郡大夫禮重之每鄉飲必延為<lb/>
上賓公儀容秀偉美鬚髯閑于禮度揖讓有容觀者忻<lb/>
羨成化壬辰六月二十九日以疾卒享年七十有七生<lb/>
於洪武丙子五月五日公平生蠲潔好脩心地坦易絶<lb/>
無城府處事一以道義交朋友誠信和洽克全終始未<lb/>
嘗吐剛茹柔鄉黨中稱公厚徳者無間言故卒之日人<lb/>
皆哀之曰善人已矣配張氏有淑徳克内相以成家封<lb/>
<pb n="KR4e0106_WYG_029-13a"/>
安人子男五雍熈泰和皥雍今為閩藩左叅議有廉能<lb/>
名㤗皥早卒女三適沈銘唐良杜元吉皆士族孫男二<lb/>
禮裕孫女二長適翰林院編修倪岳次㓜雍奔喪歸卜<lb/>
以是年十一月二十八日葬公於江寧鳳東鄉連城橋<lb/>
側櫟山之原自述狀屬謙為墓銘謙辱公愛甚厚公有<lb/>
疾謙時往問候疾革語謙曰以後事累子言猶在耳痛<lb/>
哉銘謙固宜為念公徳善愧筆弱不能盡發其懿然知<lb/>
公者無踰謙又公命也其奚敢辭乃撮其槩為銘銘曰<lb/>
<pb n="KR4e0106_WYG_029-13b"/>
公本宦族有聞於呉以材藝舉始居南都出入尚方承<lb/>
事靡忒上下服欽匪材伊徳古者鄉教六行為先公罔<lb/>
不有天性則然孝友於家睦婣於族任䘏於鄉久而彌<lb/>
篤履仁蹈義康莊是從漢之長者周之可封教子登庸<lb/>
榮養有禄恩錫自天煌煌命服為善納祜天報孔昭公<lb/>
不自有其心囂囂秩秩賔筵肅肅禮度儀觀偉然見者<lb/>
興慕櫟山之壤為公樂丘公所自卜溘然長休度徳與<lb/>
年庶亦無憾遺恵在人懷思永嘆流慶之原來其繩繩<lb/>
<pb n="KR4e0106_WYG_029-14a"/>
其盛無替將誰與京嗚呼善人其藏在此昭譽無窮死<lb/>
而不死<lb/>
　　蔣務本先生墓誌銘<lb/>
先生諱主孝姓蔣氏人以其所居齋名稱之曰務本先<lb/>
生自號樵林居士其先魏州人五世祖安中金國子助<lb/>
教以直諌不聴棄官隱居揚州之儀真明醫道以傳子<lb/>
孫高祖埜山處士曽祖靜隱公元揚州路醫學教授<lb/>
祖伯雝元進士入國朝用薦為翰林修撰辭以疾出為<lb/>
<pb n="KR4e0106_WYG_029-14b"/>
陽丞考用文徙居句容龍潭妣王氏用文累官太醫院<lb/>
判遂家南京以文學徳行歴事三朝卒贈院使諡恭靖<lb/>
恭靖生四子長主善太醫院使次主敏次即先生次主<lb/>
忠先生世其家學以儒醫鳴凢抱奇疾莫能識者經先<lb/>
生胗視無不愈急於捄人有求輒赴雖雪夜炎天不辭<lb/>
而亦不責其報有疾之家必以先生為歸活人不可勝<lb/>
紀先生性敏質淳好學不倦博通儒書故於醫為精以<lb/>
内經乃先秦以上之文辭理古奥疏其義以示學者或<lb/>
<pb n="KR4e0106_WYG_029-15a"/>
勸之仕曰仕者將行道以濟時也非吾所能吾雖業醫<lb/>
庶徳可以濟人奚必仕為喜吟詠祖杜少陵虞邵菴氣<lb/>
邁神壯每酒酣輒誦楊鐵<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>八陳圖斬蛇劒二賦擊缶<lb/>
為節以自適正統初與蘇雪溪劉草窗沈崆峒王金粟<lb/>
及弟主忠結為詩社後諸公淪謝復與賀存誠張友菊<lb/>
諸君子相唱和所著有務本齋詩巻及樵林摘稿若干<lb/>
巻藏于家愛臨古帖得李邕趙孟頫筆意尤精鑒古凡<lb/>
彛鼎圖書皆能别其時代久近真贋多蓄為玩而亦不<lb/>
<pb n="KR4e0106_WYG_029-15b"/>
留意焉篤於友愛上事兄姊下撫子姪曲盡恩情家庭<lb/>
之間怡怡如也理家惟尚質素男婚女嫁悉有定規墳<lb/>
塋祭器無不周備房幃整潔絶無華飾曰我等不畊蠶<lb/>
而得飽煖可不為天地節無益之費乎至遇孤貧則周<lb/>
恤無所惜沐其恩者甚衆襟度洒落於月夕必焚香鼓<lb/>
琴作文王楚歌之曲一再行音韻激烈聞者感愴自製<lb/>
有樵林操人多傳習之子誼有異姿年少能文章先生<lb/>
訓使先本後末曰本不立文雖工不取也後誼舉進士<lb/>
<pb n="KR4e0106_WYG_029-16a"/>
授杭州府推官貽書戒之以儉曰不儉則不能廉試看<lb/>
貪官皆由不儉故也又曰昔范文正韓魏公趙清獻吕<lb/>
夷簡皆嘗為是官盡心刑獄後皆以名節顯汝宜效之<lb/>
故誼居官有廉能名成化壬辰八月十四日以疾卒享<lb/>
年七十有六生於洪武丁丑三月十五日配史氏獨醉<lb/>
公瑾先生女子二曰論次即誼女一適浙江按察司僉<lb/>
事呉璘孫一紳誼等卜以是年月日葬先生於都南城<lb/>
鄉祖塋條述世系行實來請銘其墓嗚呼先生之清材<lb/>
<pb n="KR4e0106_WYG_029-16b"/>
碩學淳徳雅度當於古人中求之今不可得矣則夫表<lb/>
幽潛以垂世範其奚可辭謹據所述叙次之繼之以銘<lb/>
銘曰<lb/>
温其如玉兮厥徳孔脩卓乎物表兮先民之仇彼有位<lb/>
兮澤或不流嗟先生兮繫人戚休先生去兮孰恃孰求<lb/>
後車過兮尚有式於兹丘<lb/>
　　通議大夫南京户部右侍郎黄公墓誌銘<lb/>
成化癸巳二月二十四日南京户部右侍郎黄公以疾<lb/>
<pb n="KR4e0106_WYG_029-17a"/>
終于位南京吏部尚書廣宗崔公與公舊嘗聮官相知<lb/>
甚深既為經紀其喪復狀其爵里行實命其子謙以誌<lb/>
文為屬將扶柩還閩㳙年月日葬於其鄉獅子峯之原<lb/>
而納諸墓予與公同進士舉至是盖三十有餘年矣辱<lb/>
公愛厚而哀公之逝誌也固宜其敢以蕪陋辭黄氏世<lb/>
為閩之延平將樂人九世祖伯固舉宋進士授建昌尉<lb/>
累官四川安撫制置使兵部侍郎卒贈少師諡忠簡八<lb/>
世祖讜舉進士授通奉大夫自通奉以下俱隠居不仕<lb/>
<pb n="KR4e0106_WYG_029-17b"/>
至公始顯曽祖徳字子實妣傅氏祖貴字彥高妣楊氏<lb/>
考崇字宗允妣蕭氏以公貴贈祖考皆通議大夫南京<lb/>
户部右侍郎祖妣妣皆淑人公諱琛字廷獻生而聰敏<lb/>
過人博學強記善属文尤長於詩宣徳壬子年二十中<lb/>
福建鄉試卒業南京太學月試常居前列祭酒陳先生<lb/>
深禮重之正統己未中禮部㑹試廷試賜進士出身授<lb/>
户部四川司主事陞本部貴州司貟外郎山東司郎中<lb/>
景泰癸酉陞江西左叅政尋陞左布政使丁母淑人憂<lb/>
<pb n="KR4e0106_WYG_029-18a"/>
服闋改浙江左布政使在任幾一月陞南京户部右侍<lb/>
郎仍食從三品禄三載秩滿將入奏績入朝俄奉勅往巡<lb/>
四川賜誥進公階以其官封贈二代及妻出巡㡬二年<lb/>
召還然以高年勞王事精神漸衰猶力疾事事不懈是<lb/>
日自部歸覺體重不佳至夜不起公卿大夫聞之驚愕<lb/>
曰天何為奪公之速哉皆吊哭盡哀公之在户部也時<lb/>
尚書淮陰金公濂號知人妙揀僚屬一時所得皆天下<lb/>
之選公在稠人中尤耿介有為最為所器重嘗檄監商<lb/>
<pb n="KR4e0106_WYG_029-18b"/>
舶税於揚州督輸芻束於天津八衛及河南諸郡清理<lb/>
糧儲於蘇松等郡所至皆赫赫有能聲在蘇松尤著蘇<lb/>
松自工部尚書廬陵周文襄公奉勅巡撫得便宜行事<lb/>
所在公庾積有餘粟凡有興作輒以取給費出無經豪<lb/>
民猾胥因而得為姦利部使者往往為威富所敓不能<lb/>
根究公至稽覈嚴明搜抉私隠一裁之以法無毫髪寛<lb/>
假豪猾憚懾宿弊以蠲時論韙之其在江西也有姦民<lb/>
數百輩嘯聚贑州山谷間剽刼為民患公直抵賊巢擒<lb/>
<pb n="KR4e0106_WYG_029-19a"/>
其首惡數人置諸法餘悉不問盜遂屏息公歴官中外<lb/>
年力精強有志事功於民情吏病靡不究悉以嚴察見<lb/>
稱人不能欺及長户部也庶務雖劇乃更御以寛簡凡<lb/>
事總其大綱餘悉責成所司吏或有撓於公輒不貸也<lb/>
論者以為得大臣體其巡四川也兵荒之餘民甚凋弊<lb/>
公所至布宣上徳問民疾苦考察官吏失得興利除害<lb/>
旌賢善黜不肖不憚險逺䟦履山川雖偏州僻邑賑䘏<lb/>
撫綏無不周歴由是政令一新民用安裕公為人性樸<lb/>
<pb n="KR4e0106_WYG_029-19b"/>
厚坦易内無城府外無矯飾與人交一以忠信言温而<lb/>
氣和遇事剛决則毅然不可犯持身廉潔服御儉約衣<lb/>
無華靡食無兼味出入敝輿羸僕所居㕔事僅容旋馬<lb/>
與物無競同官尚書鳯陽陳公俊至無室廬公即他徙<lb/>
以所居讓之好施與僚属有被誣之京貧不能行者即<lb/>
以白金若干兩助行喜接賔客言論欵洽忘其勢分有<lb/>
不知官資之崇貴也其平生立心行已真率負義氣類<lb/>
若此卒年六十有一生於永樂癸巳十月二十日配陳<lb/>
<pb n="KR4e0106_WYG_029-20a"/>
氏屡封至淑人無出側室李氏生子三人長即謙國子<lb/>
生次讓早卒次謹女一人未聘銘曰<lb/>
閩山之英劒氣之靈挺生我公為時巨卿先世有聞逺<lb/>
自忠簡公襲其芳亦以儒顯侃侃居位經國如家出藩<lb/>
入輔聲績懋嘉周宣帝仁遑遑靡及公也劬瘁而民則<lb/>
逸靖共匪懈夙夜在公一徳終始惟懷朴忠其心休休<lb/>
其介如石蹈素履夷噫孰與匹方隆倚注弼是仔肩曷<lb/>
不憖遺俾也命延哀訃上聞䘏葬有制我作銘詩永聞<lb/>
<pb n="KR4e0106_WYG_029-20b"/>
于世<lb/>
　　儒士蕭先生墓誌銘<lb/>
先生諱瑄字廷璧姓蕭氏其先江右廬陵人洪武間徙<lb/>
閭右來京師遂移籍江寧縣今為江寜人曽祖文興祖<lb/>
友富考學讓妣王氏生子三人伯琦仲即先生季瓉皆<lb/>
能世其家而先生資稟尤異聰悟不凡學讓甫不授以<lb/>
他業惟遣從明師習舉進士業學既成三舉經明不就<lb/>
三試京闈不偶開門授徒從游者雲集多所造就先生<lb/>
<pb n="KR4e0106_WYG_029-21a"/>
事親孝處兄弟友愛甚篤家庭之間雍雍如也與人交<lb/>
不立町畦坦坦和易縉紳大夫聞其賢多願與之交長<lb/>
者車轍日交集其門先生材高識卓通逹當世之務長<lb/>
於料事每論成敗得失後皆如所言故人有疑不能决<lb/>
窒不能行者多就質焉先生為之剖析開明罔不切當<lb/>
退皆信服敬慕之雖屢為場屋所抑然用世之志未嘗<lb/>
少衰嘗曰使予得効一官必能粗舉職業不在人後志<lb/>
不克遂奈何先生身居畎畆而心恒憂國愛民閒中嘗<lb/>
<pb n="KR4e0106_WYG_029-21b"/>
條陳時政十數事幾萬餘言以在草萊不果上然頗傳<lb/>
誦於人守備南京總兵官成國朱公雅好賢重士聞之<lb/>
亟遣人禮致先生先生往拜之公一見驩若平生恨相<lb/>
見之晩時餽遺於其家其為人所重如此先生雖不仕<lb/>
而教授於鄉足以自得良時勝日與文人墨客逰名山<lb/>
奥壤賡唱迭和適意斯文足以自樂胷次洒然畧無所<lb/>
係累也今年盛暑中先生偶得微疾猶能與人對奕然<lb/>
醫者誤視連下之遂至亡陽而歿實成化癸巳六月八<lb/>
<pb n="KR4e0106_WYG_029-22a"/>
日也聞者靡不驚悼曰先生所至未易量也而遽止於<lb/>
此何耶皆痛哭惋惜之享年四十有九生於洪熈乙巳<lb/>
九月一日先生無子兄琦為治其喪以是月十三日葬<lb/>
安德鄉大井村先生與予素所知厚而墓上之石雖不<lb/>
忍銘然非予孰當銘者適琦以中書舍人羅仲祥所述<lb/>
事狀來請遂銜哀而為之銘銘曰<lb/>
文行蔚然為時名儒車可致逺柅於通衢養高林泉以<lb/>
道自娯雖隠其跡迺顯其譽璞碎乎玉淵隕乎珠咎將<lb/>
<pb n="KR4e0106_WYG_029-22b"/>
誰執非命也歟百身莫贖扼腕欝紆勿怨勿尤以慰幽<lb/>
墟<lb/>
　　勅贈承徳郎南京工部主事呉公改葬墓誌銘<lb/>
南京工部屯田主事呉珵元玉未第時先君子以成化<lb/>
改元乙酉嵗三月十五日卒于京師葬崇文闗七里舖<lb/>
東臯村之原翰林學士丘先生為銘誌其墓盖十年矣<lb/>
嵗甲午元玉獻績赴京念親越在異土乃起櫬遷歸南<lb/>
京改卜地於安徳門外石子岡賈家山之原擇是嵗十<lb/>
<pb n="KR4e0106_WYG_029-23a"/>
月某日葬焉乃自為狀復求予銘誌之按公諱逹字道<lb/>
通姓呉氏别號思菴呉江人呉之得姓原於泰伯呉江<lb/>
之呉則其故國遺𦙍也自高祖夀七而上世逺譜逸莫<lb/>
可考壽七遭元季亂諸昆散亡獨與兄壽六存世平收<lb/>
復遺業惟餘耕牛一金蟾一乃析以居壽七取耕牛以<lb/>
金蟾遜兄鄉人咲其呆遂稱為呆宅壽六為蝦蟆宅壽<lb/>
六子姓洪武初謫滇南在呉江者猶盛夀七生榮一榮<lb/>
一生真一真一生彥銘則思菴之曽祖祖考也榮一有<lb/>
<pb n="KR4e0106_WYG_029-23b"/>
巧思嘗觀梓人造梵刹悉能諳其榘度隣有顯忠寺將<lb/>
建榮一謂僧曰吾能為爾建之僧殊未信及召集羣工<lb/>
示以成規果致結構堅美業梓者咸忌之榮一卒時取<lb/>
閭右實京師衆梓遂以真一舉因移籍上元家於金陵<lb/>
思菴早喪母周甫八嵗又喪父育於繼母周比長精書<lb/>
數傳世業以高藝聞永樂初執役於尚方㝷扈蹕北上<lb/>
洪熈改元奉命還南京營繕弗果正統初復召北上占<lb/>
籍順天之大興時剏建府部百司公署當道俾敦匠事<lb/>
<pb n="KR4e0106_WYG_029-24a"/>
掄材度工審曲面勢盛極精當績成勞勩居多同儕衒<lb/>
求者多得授官思菴獨退巽不伐恥於干進而天性直<lb/>
易樂善好施遇人之疾厄艱窘及貧無棺具衣衾者雖<lb/>
家無贏貲必極力以濟強為之備間以自己所置送終<lb/>
之具與之居東有長渠橋圮獨力為之以至修井甃路<lb/>
皆助其成以便行汲所部工有老疾者援例白當道釋之<lb/>
或持物來謝固却而去平日讀書知大義嘗舉古人言<lb/>
行之善者與人言亹亹不倦以子珵聰頴遣從明師講<lb/>
<pb n="KR4e0106_WYG_029-24b"/>
學資給不乏嘗謂之曰吾家蝦蟇泒有登元進士者入<lb/>
國朝不仕年百六嵗卒吾𣲖有祖姑嘗許歸鄉之士人<lb/>
未行而士人卒者誓不再適以終其身吾家世尚節義<lb/>
爾當勉於忠孝勤學厲行以無墜先緒可也天順己夘<lb/>
珵中順天府鄉試㑹試辭乙榜不就期中進士以為親<lb/>
榮而思菴下世矣惜哉逾五年己丑珵始中進士拜前<lb/>
職以績最受勅贈思菴為承徳郎南京工部主事配連<lb/>
封太安人子男一即珵女一適儒士張瓛孫男二襄裒<lb/>
<pb n="KR4e0106_WYG_029-25a"/>
孫女二長適周經次㓜珵告予曰先君藴徳器於身而<lb/>
不及施晦跡衆技中而世罔知不肖既得禄為養而竟<lb/>
不待使又不得歸葬故鄉何痛如之故兹改圖望先生<lb/>
矜而賜之銘以伸不肖之心使先君子雖無聞於今庶<lb/>
有聞於後此則先君子之幸而不肖之志也予聞其言<lb/>
而哀之畀之以銘曰<lb/>
君子之心求盡在已得喪之逢不為戚喜嗟嗟思菴徳<lb/>
厚才良所見試者徳藝之長度能第功孰出其右彼躐<lb/>
<pb n="KR4e0106_WYG_029-25b"/>
取榮我獨退守樂天安分歛晦不施力之所及見義必<lb/>
為所取者廉所遺則腆有子奮庸日躋貴顯一世之短<lb/>
為報實長褒贈幽壤没世有光首丘故山孝子之志我<lb/>
銘其藏因詔來嗣<lb/>
　　中都留守司正留守徐公墓誌銘<lb/>
公諱顯隆字文盛徐其姓也世家鳳陽曽祖諱逹從太<lb/>
祖起兵平定天下為開國元勲封魏國公追封中山武<lb/>
寧王祖諱膺緒驃騎將軍中軍都督府都督僉事考諱<lb/>
<pb n="KR4e0106_WYG_029-26a"/>
景弼左軍都督府都督僉事曽祖妣孫封中山王夫人<lb/>
祖妣朱妣毛皆封贈夫人公姿容秀朗舉止詳慎雖生<lb/>
貴族而克知嚮學馴雅温恭無驕蹇之態年二十二襲<lb/>
授府軍右衛指揮僉事處事勤敏綽有政聲守備南京<lb/>
豐城侯李公賢深器重之委總教場操練軍馬嚴約束<lb/>
精訓習號令明信士皆畏服修舉廢墜聲威振起天順<lb/>
丁丑恊同守備鎮逺侯顧公興祖薦之於朝言其知識<lb/>
超卓武藝精熟莅事公勤律身廉介乞加奬厲詔調南<lb/>
<pb n="KR4e0106_WYG_029-26b"/>
京錦衣衛治事錦衣典朝廷禁旅職任親密公剸理繁<lb/>
劇善於裁决無不允當材能益著成化庚寅中都留守<lb/>
司留守缺貟詔兵部推選兵部以公應詔遂擢公署正<lb/>
留守事留都所統八衛吏牘民詞日填委於案公剖理<lb/>
無滯境宇晏然属時亢旱公率所屬官吏父老齋沐致<lb/>
禱於城隍神祠雨澤隨㴻逺近霑足遇秋穀不登民乏<lb/>
食公憫之為請於朝田租悉皆蠲免民徳其恵朝廷眷<lb/>
待専重凡祭告皇陵必命公行事公感上知遇夙夜寅<lb/>
<pb n="KR4e0106_WYG_029-27a"/>
畏竭忠圖報奈何底藴未及盡展而體玉微和遽感風<lb/>
疾即具䟽乞閒詔仍囬原衛撥醫治療回南京未幾竟<lb/>
以是疾卒於大功坊第實成化甲午十一月二十七日<lb/>
也享年五十有二生於永樂癸夘二月二十四日配唐<lb/>
氏龍江右衛指揮彬之女有淑徳執婦道子男二鐸襲<lb/>
南京錦衣衛指揮僉事娶濟川衛陳指揮女繼娶武安<lb/>
侯鄭公姪女鉞授承仕郎娶鷹揚衛胡指揮女孫男一<lb/>
世恩孫女三長適本衞千户劉夀餘㓜鐸等卜以是年十二<lb/>
<pb n="KR4e0106_WYG_029-27b"/>
月二十一日祔葬公於祖塋奉進士陶元素所述行實<lb/>
來請銘為之銘曰<lb/>
惟我皇祖龍飛濠梁曰有魏國同起帝鄉奉命徂征所<lb/>
至必克四海削平功居第一上公錫爵加以王封河山<lb/>
帶礪垂裕無窮曰子曰孫繼居督府赫赫元勲奮揚厥<lb/>
武篤生我公英毅出羣長嗣父職官居府軍乃登帥壇<lb/>
總師教練乃陟錦衣公勤無倦留都缺守簡命往充案無<lb/>
留牘訟簡囹空雨澤愆期有禱輒應奏免田租以全民<lb/>
<pb n="KR4e0106_WYG_029-28a"/>
命在官數年恵政實多所施未究歸歟養疴嗟公之生<lb/>
王門戚畹與國匹休世承貴顯公徳之懿寛厚温純不<lb/>
驕不縱服義懷仁公行之良尊禮儒碩持盈守謙動循<lb/>
矩則國方倚任何遽云萎遺愛在人其誰不思欝欝橋<lb/>
陵公祖陪葬公祔於兹我為銘壙<lb/>
　　旌表孝行龎公墓誌銘<lb/>
公諱景華字宇春别號松雲世為呉之松陵人曽祖積<lb/>
之祖昇甫父彦恭俱有隠徳洪武間以產殷徙京師占<lb/>
<pb n="KR4e0106_WYG_029-28b"/>
籍應天今為上元人居長安街西彥恭號安分平生行<lb/>
履見侍御金公庠所撰墓誌母呉氏有懿徳公㓜有至<lb/>
性彥恭殁方九齡即知哀毁母孀居守節慈訓有方屏<lb/>
膏沐躬儉素粥簮珥以市書籍遣公就學里塾歸則課<lb/>
其所業公佩慈訓力學不懈人以為非是母無是子也<lb/>
比長為娶婦徐氏服從姑命勤於紡績織絍家因以饒<lb/>
孝養豐腆母心安且樂焉宣徳戊辰母嘗得疾阽危公<lb/>
湯藥必親甞夜則稽䫙北辰以禱差而復作乃刲股為<lb/>
<pb n="KR4e0106_WYG_029-29a"/>
糜以進疾果瘳又嘗作痢刲股如初復甞糞甜苦謂其<lb/>
妻曰糞苦母不死矣果復瘳甞至龍潭江滸時大風舟<lb/>
多覆見有溺水起附舟底者十六人公即捐金購人駕<lb/>
舟往救之賴以全活又丹陽道上有井夜行不知者多<lb/>
失墜公見而病之為命工鑿石為欄以䕶其拯濟多類<lb/>
此天順戊寅春隣火爇近所居乃籲天曰吾母老矣願<lb/>
天留此終餘年頃之風反火息人皆以為孝感所致母<lb/>
壽九十餘有司以其事聞天順己夘詔旌其門曰孝行<lb/>
<pb n="KR4e0106_WYG_029-29b"/>
復其家丁役成化初纂修實録嘗采其行跡以進母至<lb/>
九十有三而終公號慟痛絶衣衾棺殮悉合於禮太史<lb/>
安成彭先生為銘其墓葬鳳䑓門外安徳鄉王家山之<lb/>
原與父合窆遂廬墓側朝夕哭奠有強盜十餘人欲發<lb/>
其墓聞其哭聲曰此孝子也遂各遁去有慈鳥集於松<lb/>
栢靈芝產於階砌搢紳多為詩文美之成化丁亥府尹<lb/>
王公弼江寧丞廖公世清欲舉其孝廉不果乃以賔禮<lb/>
請預鄉飲鄉人墓之成化乙未二月二十六日以疾卒<lb/>
<pb n="KR4e0106_WYG_029-30a"/>
卒時取紙筆述身後事以遺諸子享年六十有五生於<lb/>
永樂辛夘三月十五日配徐氏有貞行克勤内助子男<lb/>
四拯娶張氏撫娶朱氏撫卒朱守節拱娶梅氏掄娶王<lb/>
氏掄以儒士薦供事南京禮部将授以官孫男一祐孫<lb/>
女三長適陳某餘在室諸子卜以是年三月十六日舉<lb/>
柩祔葬祖塋奉禮部印局使張懲所述行實來請銘嗚<lb/>
呼人之行莫大於孝景華孝於親者如是其於子道盡<lb/>
矣是宜朝廷旌之為世勸也可無銘乎銘曰<lb/>
<pb n="KR4e0106_WYG_029-30b"/>
生事葬祭事親終始孰能盡之曰龎孝子嗟嗟孝子發<lb/>
於一誠病不惜軀葬則守塋謂天莫親乃息延燎謂人<lb/>
叵測乃止強暴烏棲芝茁瑞應畢臻拯危濟難孰非此<lb/>
仁至行上聞有詔旌表雙桓在門于以勸孝嗟殞其壽<lb/>
不殞其名曽閔雖往公襲其馨玉山之藏既安且固過<lb/>
者式之孝子之墓<lb/>
　　陳御史母太孺人徐氏墓誌銘<lb/>
成化十一年乙未六月二十五日南京陜西道監察御<lb/>
<pb n="KR4e0106_WYG_029-31a"/>
史山陰陳直夫喪其母太孺人徐氏於官舎先是成化<lb/>
丁亥直夫以公事赴京復命未歸而先考居蘭處士卒<lb/>
弗及親殮痛恨罔極今又以考滿赴京太孺人適七十<lb/>
且受封七月七日其初度直夫亟歸將為壽而太孺人<lb/>
已病直夫獲侍湯藥日増劇竟卒哀哉所幸者得親棺<lb/>
殮歸稍遲則又抱處士之憂矣兹將扶柩歸山陰啓處<lb/>
士竁合𦵏於黄龍尖山之原奉南京工部呉貟外元玉<lb/>
所述狀來請銘直夫少從予遊有舊好嘗升堂拜母予<lb/>
<pb n="KR4e0106_WYG_029-31b"/>
固當銘按徐諱某其先真定人父得中任杭州右衛百<lb/>
户太孺人年十四歸處士今贈文林郎監察御史處士<lb/>
娶未數月代父戍交阯時交阯不庭道梗遂止寓廣西<lb/>
梧州北流太孺人日躬紡績以給後處士召還乃隨居<lb/>
京師家益落太孺人佐以勤儉得弗墜處士性剛方與<lb/>
人寡合雖齟齬於時卒無一事罹法網者皆太孺人有<lb/>
以相之也處士夙喪母事繼母盡孝養母憚京師苦寒<lb/>
將挈所生兒輩還杭自便留弗從太孺人罄簮珥服飾<lb/>
<pb n="KR4e0106_WYG_029-32a"/>
之積以資其行直夫奉太孺人扶處士柩歸𦵏時母尚在<lb/>
未幾亦卒太孺人連遭大故易戚兼至又具棺殮𦵏兄<lb/>
喪之不能舉者平生惟簡靜寡言咲不好華飾無故不<lb/>
踰中域閨庭肅然宗䣊婦女相觀而化者為多家無贏<lb/>
貲而好濟人之急盖其心所樂也祀事之供必蠲潔親<lb/>
賔之御必豐腆季子直夫少頴異處士俾就學直夫亦<lb/>
克奮厲所與賢人君子過其家必親治具以延欵之處<lb/>
士弟早喪所遺兒女教育婚嫁無異已出直夫既拜官<lb/>
<pb n="KR4e0106_WYG_029-32b"/>
每諭之曰吾幸已見汝成名矣汝宜檢身心持清白毋<lb/>
怙勢作威以古人之風績自期庶能常保此名以光汝<lb/>
祖汝父於地下吾受汝養心亦少樂吾雖無翟母之賢<lb/>
汝可不以方進自勉乎直夫所以侃侃自立不徇流俗<lb/>
者皆太孺人有以教之也太孺人生於永樂丙戌閏七月<lb/>
七日享年七十子三人女一人長子曰雄早世娶董氏<lb/>
守節二十餘年終于家生女二朱欽莊晏其婿也次曰<lb/>
勇娶楊氏生女一尚㓜次曰壯即直夫娶章氏繼徐氏<lb/>
<pb n="KR4e0106_WYG_029-33a"/>
贈封皆孺人生男一曰忠女嫁錦衣千户王福銘曰<lb/>
嗟太孺人安於固窮相夫令終教子奮庸婦道母儀懿<lb/>
徳兼隆封勅之華禄養之豐易約為泰不知在躬訓厲<lb/>
之切惟孝與忠惟慶之積源泉日東從夫龍山同掩幽<lb/>
宫過車宜式賢母之封<lb/>
　　明故奉政大夫修正庶尹荆府長史司右長史孫<lb/>
　　　公墓誌銘<lb/>
公諱本字仲立先世浙之錢唐人大父仁父榮皆有隠<lb/>
<pb n="KR4e0106_WYG_029-33b"/>
徳洪武中以貲殷徙實京師遂為上元人公生而姿容<lb/>
俊雅性敏悟蚤喪父事母盡孝有司以俊秀選入京庠<lb/>
問學懇篤經書子史靡不研究尤長治易嘗構一軒軒<lb/>
外植梅因號梅窗讀易别號養正取易蒙卦義也學者<lb/>
多從之遊宣徳乙夘登鄉選明年中春官貳榜授閩之<lb/>
武平縣學訓導喪母扶柩歸山路崎嶇備嘗險阻竟抵<lb/>
先壠以𦵏起復改教浙之嚴庠勤於啟迪各因人材高<lb/>
下以施教士子多所成就秩滿擢湖之安鄉教諭一以<lb/>
<pb n="KR4e0106_WYG_029-34a"/>
嚴之教法教人賴其甄陶出而効用於時者為多景泰<lb/>
癸酉東廣秋試藩臬聞其學行聘主文衡一本至公去<lb/>
取允當號稱得人秩再滿擢荆府右長史公慎勤密夙<lb/>
夜匪解責難陳善獻可替否禆盖良多歴事兩王深蒙<lb/>
眷顧善處僚屬咸相敬讓撫䘏軍校莫不感悦在藩府<lb/>
一十七載人皆稱曰賢相焉嘗蒙恩典鍚以誥命贈考<lb/>
如公官贈妣封妻皆宜人公自以位既通顯年復衰累<lb/>
章乞致仕王不許成化乙未冬命使於京師舟還在途<lb/>
<pb n="KR4e0106_WYG_029-34b"/>
忽遘疾子大有侍行至儀真遂卒實七月十日也訃聞<lb/>
王深震悼數為墮淚累遣官賜祭恩禮隆厚享年七十<lb/>
有三生於永樂癸未二月二日子一即大有恩授七品<lb/>
義官女二長適南京工部郎中潘傑次適嚴州守禦所<lb/>
千户趙瑛卒孫女四長適蘄州庠生陳大經餘俱㓜公<lb/>
為人學博行醇心平氣和持身以禮接人以恕平日於<lb/>
貨利淡無所好惟好蓄書籍累千數百巻不已喜吟詠<lb/>
操觚染翰吟風弄月出人意表每遇佳音良朋宴樂則<lb/>
<pb n="KR4e0106_WYG_029-35a"/>
浩歌以自適胷中洒如也其在嚴陵有居諸集安鄉有<lb/>
呵硯集蘄陽有仕學稿藏于家公樂蘄陽風土嘗卜其<lb/>
地大原里木麻保之原以為壽藏今大有將舉柩𦵏於<lb/>
是而傑為之壻今年省公於蘄適公有北使之行擬待<lb/>
公回而遽爾永訣乃述公行實請予銘以誌於墓予與<lb/>
公少同硯席薫公徳誼有素自涉宦途㑹面無幾今則<lb/>
不可復見矣感念疇昔則墓上之石固所當銘也乃為<lb/>
之銘銘曰<lb/>
<pb n="KR4e0106_WYG_029-35b"/>
操行端介謹步趨學窮彖畫味道腴抗顏師席為世模<lb/>
輔導藩王忠藎輸名與董賈可並驅坦然方寸恬以愉<lb/>
斯其允為君子儒青山是處可寄居勒銘貞石永不渝<lb/>
　　中議大夫賛治尹建寧府知府浦公墓誌銘<lb/>
公諱鏞字廷用姓浦氏先世蘇之長洲人考諱浩原舘<lb/>
甥於金陵蔣文徳家遂為金陵人蔣卒再娶毛氏生公<lb/>
穎敏端重不事遊嬉長補應天府學生讀易有造詣為<lb/>
文典實詳雅為同儕所敬讓領景泰庚午鄉薦登甲戌<lb/>
<pb n="KR4e0106_WYG_029-36a"/>
進士第拜南京山東道監察御史公忠信明决樂易㢘<lb/>
謹動循憲度都憲河南軒公古曹李公皆重之有疑獄<lb/>
必命公讞公不事姑息不憚權勢有知縣某受賂民訟<lb/>
之持刑者欲出之公覈實其事必寘于法不少貸有守<lb/>
備内官欲用官舟同事者倍與之公減數内官邀公㑹<lb/>
公曰吾為御史知執法耳奚㑹為卒不往三年績最推<lb/>
恩封父如其官母蔣毛室周倪俱孺人尋丁外艱服闋<lb/>
改南京廣西道理鹽法田土及各衛馬冊等務皆得其<lb/>
<pb n="KR4e0106_WYG_029-36b"/>
當衆皆悦服巡視鳳陽倉粮去姦懲貪抑強植弱辨理<lb/>
寃抑風聲凜然歴任幾九載威徳兼著戊子陞福建建<lb/>
寧府知府公興學校課農桑正風俗一郡大治庚寅嵗<lb/>
饑民有掠食者上司捕之公曰皆吾赤子也毋庸捕即<lb/>
加賑䘏民皆感悦屯軍有欠税粮者將鬻妻女以償公<lb/>
為損已俸償之夫婦感泣乙未考績北上同寅以公用<lb/>
白銀數錠為贐公使糴穀以賑民饑却不受公廉公仁<lb/>
恕多此類明年還治民皆欣悦以為得蒙終恵不數日<lb/>
<pb n="KR4e0106_WYG_029-37a"/>
疾作皆奔走祈禱竟不起時成化丙申八月四日也距<lb/>
生永樂己亥正月廿八日春秋五十有八先娶周氏繼<lb/>
倪氏生子三長禎娶姜氏次祥卒次祺聘潘氏女適士<lb/>
族顧讓孫男一瑄女二㓜兹者喪自閩還卜以明年月<lb/>
日葬公江寧新亭鄉徐墓村先塋之次其子禎等衰絰踵<lb/>
門奉工部主事建安龔沆所述事狀來請銘予與公同<lb/>
遊京庠知公實深公問學淵𢎞善書能詩操行端確平<lb/>
生所著有公退稿若干巻以公之材器抱負正宜為時<lb/>
<pb n="KR4e0106_WYG_029-37b"/>
大用以展布底藴而僅止於是甚可惜也予也奚忍銘<lb/>
公之墓哉雖然使予不銘則無以傳於後而信諸逺也<lb/>
遂不辭抆淚為序而銘之銘曰<lb/>
驊騮綠耳騁乎康莊龍泉泰阿粲其鋒鋩材器健利公<lb/>
也可方峩峩豸冠曰范曰張翩翩五馬曰龔曰黄逺大<lb/>
是期賫志莫償嗟徐墓原有封若堂流澤之逺俾熾俾<lb/>
昌<lb/>
　倪文僖集巻二十九<lb/>
</p>
<p>
</p>
  </div>
</body>
</text>
</TEI>
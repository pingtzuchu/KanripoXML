<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻八</head> <lb/>
    <p>
<pb n="KR4e0106_WYG_008-1a"/>
欽定四庫全書<lb/>
　倪文僖集巻八<lb/>
　　　　　　　　　　　　　明　倪謙　撰<lb/>
　律詩七言<lb/>
　　卧雲重題居處謐巻<lb/>
一枕悠悠卧翠微白雲滿地掩柴扉迎風疑化蒙莊蝶<lb/>
汎月誰収玉女衣有夢終同𤣥豹隠無心遥接紫鸞飛<lb/>
欲分半榻陪怡悦莫道紅塵未息機<lb/>
<pb n="KR4e0106_WYG_008-1b"/>
　　賀盛叔大陞御醫<lb/>
醫國神功奏十全新承雨露日華邉清資喜到金閨籍<lb/>
素問多傳玉版篇曉月禁垣雙佩入春風都市一壺懸<lb/>
幾囘欲覓燒丹處紅杏林深虎正眠<lb/>
　　聶司訓玩芳亭<lb/>
玩芳亭子泮之涯身在毘陵即是家促席翠煙浮絳帳<lb/>
倚闌紅雨濕烏紗秋香籬落陶彭澤春草池塘謝永嘉<lb/>
莫向西風歎消歇雪横墻角看梅花<lb/>
<pb n="KR4e0106_WYG_008-2a"/>
　　次盧廷佐寄来詩韻<lb/>
青春去後幾時囘銀漢仙槎待子來卞玉且為蔵匵器<lb/>
蠡舟終是濟川才秋風北渚歌遺珮曉日南山詠有臺<lb/>
忽睹雙魚傳尺素吟看懐抱鬱難開<lb/>
　　宣聖五十五代孫孔克愚輓詩<hi>徙錢塘</hi>
闕里移家住海鄉系分沂泗逺流芳壁中舊簡存蝌蚪<lb/>
墻際邊宫識鳳凰放鶴亭空湖雪冷採芝歌斷野雲荒<lb/>
百年一枕錢塘夢瀰瀰寒潮送夕陽<lb/>
<pb n="KR4e0106_WYG_008-2b"/>
　　同王侍御飲東郭草亭<hi>并序</hi>
侍御王公滿績書最四月六日謙持酒往賀至則棘寺<lb/>
沈先生草窓劉先生内翰徐先生憲幙陳先生已先至<lb/>
置酒東郭草亭之上侍御遣人来速遂往同罄一歡退<lb/>
而賦此以紀其勝<lb/>
楊卿亭子郭之東此日能来笑偶同緑酒旋移花底榼<lb/>
玉珂遥駐栁邉驄雅懐喜遇王文度末席叨陪太史公<lb/>
醉後聨鑣歸去晚麗譙猶帶夕陽紅<lb/>
<pb n="KR4e0106_WYG_008-3a"/>
　　送彭状元弟純正還安成<lb/>
阿兄喜中龍頭選難弟能諧鴈序情天上客床方對雨<lb/>
沙邊官棹已開晴黄花籬落家千里紅葉闗河路幾程<lb/>
歸去寧親知有暇書齋良夜賦秋聲<lb/>
　　送楊編修假御史職僉兵兖州<lb/>
天書晨下紫泥封奉使旬宣向兖東深仗干城當閫外<lb/>
足知兵甲在胸中蓬萊久載詞臣筆海岱俄乘御史驄<lb/>
萬里封侯談笑覔旂常行見䇿元功<lb/>
<pb n="KR4e0106_WYG_008-3b"/>
　　題劉季康緑筠書屋<lb/>
半畝多栽緑玉叢小軒深結路斜通踈林細雨兒孫長<lb/>
髙節清風父子同鸞影常時翻簡帙珮聲良夜入簾櫳<lb/>
鄉人相訪應相訝只道秦淮是剡中<lb/>
　　世醫堂<lb/>
一家醫術妙通神心地俱懐利濟仁肘後方書傳父祖<lb/>
囊中藥物備君臣丹砂夜伏芙蓉鼎紅杏春鋪錦繡茵<lb/>
試問白頭無恙客幾多先世受恩人<lb/>
<pb n="KR4e0106_WYG_008-4a"/>
　　送蕭都憲啓出鎮山西<lb/>
緋袍金帶拜恩光玉節青驄入晉陽疆域廣輪連朔代<lb/>
土風勤儉自虞唐三秋碧漢西飛鶚五夜威弧北射狼<lb/>
邊務方殷君暫去歸朝還擬振臺綱<lb/>
　　宴仁和聶廣文東軒次劉邦彦韵<hi>景泰辛未</hi>
東軒曲宴薦南嘉㝡喜斯文㑹一家青珮執經時問字<lb/>
蒼頭隔竹午敲茶床邊酒熟開銀甕窗下香清繞碧紗<lb/>
醉後髙歌雙耳熱月鈎從上紫薇花<lb/>
<pb n="KR4e0106_WYG_008-4b"/>
　　逰寶石峯次邦彦韵<lb/>
積雨初收日已髙湖光㶑灔欲平橋幽禽繞樹畨歌舌<lb/>
細栁沿堤學舞腰山水盡為金相窟衣冠曽是紫宸朝<lb/>
登臨不用懐前古儘放春醪入翠瓢<lb/>
　　過嚴先生釣臺<lb/>
深隠層臺把釣鈎獨將名節傲王侯故人大度符髙祖<lb/>
夫子清風邁許由已有衣冠盈鳳闕何須軒冕换羊裘<lb/>
客星自落桐江上千古猶能姓此州<lb/>
<pb n="KR4e0106_WYG_008-5a"/>
　　水竹幽居為唐克敬賦<lb/>
移家久傍賀蘭山卜得幽居水竹間氷鏡光涵丹鳳尾<lb/>
翠雲隂護白沙灣雨濤夜皷溪頭漲風籜晴抽谷口斑<lb/>
有待叩門叅玉版小舟乘月㺯潺湲<lb/>
　　途間贈王都憲公度<lb/>
禁垣憲府厯亨途慷慨當朝翊廟謨大節一生存正氣<lb/>
元兇萬死有餘辜邉塵汛掃收戈甲國計常充送舳艫<lb/>
勲業豈徒垂太史丹青麟閣看新圗<lb/>
<pb n="KR4e0106_WYG_008-5b"/>
　　劉司訓産雙生子題蘭桂同芳巻分韻得徐字<lb/>
明月雙擎掌上珠蘭香桂馥藹庭除為竒為偶數无定<lb/>
寢地寢床歡有餘昨夜紫光方照室今朝佳氣又充閭<lb/>
行年四十非為晚賦命應知有疾徐<lb/>
　　和許太常彬宅賞芍藥詩韻<lb/>
零落殘紅逐砑光君家庭院有餘芳花凝曉露胭脂濕<lb/>
葉逗薫風蜚翠香低傍畫闌爭逞艶逺勝砥柱獨囘狂<lb/>
只疑昨夜嘉賓散遺却尚書紫荷囊<lb/>
<pb n="KR4e0106_WYG_008-6a"/>
　　送吳司務天爵從蔣都憲巡撫貴州<lb/>
萬里巡邊佐憲臣春風一鶚振青雲榮循舊是江東俊<lb/>
溫石今空冀北羣百粤停驂消瘴雨五溪飛檄靖妖氛<lb/>
化行徼外恩威布應向明時早䇿勲<lb/>
　　劉醫官原博輓詩<hi>號草忩能詩</hi>
蚤繼簮纓賦蓼蕭竒材雅望重清朝國風共許千年在<lb/>
劔氣俄驚五夜消濟物參苓遺藥籠傳家珠玉富詩瓢<lb/>
春來緑遍王孫草堪歎吟窗閟寂寥<lb/>
<pb n="KR4e0106_WYG_008-6b"/>
　　挽葛節潤<hi>并序</hi>
予與句容葛節潤節文兄弟交非一日矣皆文雅篤行<lb/>
誼節文商於江湖客死陜右予哭之前年予過句容嘗<lb/>
主節潤今别甫二載其子濂來京始知其已於去嵗卒<lb/>
矣又得不哭之慟乎故賦此以寄予情之哀<lb/>
君家兄弟玉連枝何事霜風數見欺客路舊憐歸襯逺<lb/>
鄉闗今痛訃音遲一朝永訣成千古兩地相違僅二期<lb/>
有酒莫澆原上土鳳毛相對不勝悲<lb/>
<pb n="KR4e0106_WYG_008-7a"/>
　　送徐瑄御史按蜀<lb/>
繡斧分巡出鳳池使星五夜拂參旗岷峨江水元通楚<lb/>
卭筰民風舊近夷諭蜀豈勞司馬檄入夔應憶少陵詩<lb/>
臨岐不盡同年意佇看澄清體睿思<lb/>
　　送鎮江錢醫官<lb/>
拜官歸去沐恩偏醫國功應奏十全藥自赭鞭知異品<lb/>
方從金匱得真傳錬砂尚仗爐中火摘橘還分石上泉<lb/>
為想江城春市裏杏花如雨一壺懸<lb/>
<pb n="KR4e0106_WYG_008-7b"/>
　　景泰壬申九月初六日經筵講退蒙召至文華殿<lb/>
　　　皇上負扆而立面垂顧問賜楮幣一千貫復遣中<lb/>
　　　官賜雪花梨及鮮果一籠荷恩感激賦此以識<lb/>
中官宣召入文華虎拜丹墀沭寵嘉雙玉不移留獨久<lb/>
重瞳屢顧語尤賖内庭翠楮裁雲葉上苑仙梨釀雪花<lb/>
仰荷恩頒深感激天光輝赫照貧家<lb/>
　　送周徳元還崑山以文學舉阻於例而歸<lb/>
㝠鴻風便偶髙騫路阻雲程尺五天故國迢遙足歸夢<lb/>
<pb n="KR4e0106_WYG_008-8a"/>
禮羅踈濶竟遺賢莫言張翰蓴偏美須信相如璧自全<lb/>
寄語山靈勿相拒草堂已賦卜居篇<lb/>
　　題畫贈平江侯南京鎮守<lb/>
久鎮清泉著廟謨召還仍命守南都金龍灑翰新頒勑<lb/>
銅虎臨戎再剖符萬井蒼生霑霈澤一心清節湛氷壺<lb/>
分攜辱在相知後聊寫㣲情寓畫圗<lb/>
　　送李保章宗善<lb/>
太史三年謁帝廷言歸秋日正㝠㝠霜霑行李城南路<lb/>
<pb n="KR4e0106_WYG_008-8b"/>
風引征帆泗上亭金闕雲霞朝倚漢玉衡牛斗夜占星<lb/>
重來洗耳談天術漏咽巖扉擬共聴<lb/>
　　送張節之主事赴南臺<lb/>
悵别音塵十五年青雲科第愧盧前兩京兄弟誰能及<lb/>
一榜交親子獨賢曉日朝端雙珮委薫風江上片帆懸<lb/>
官曹見説清如水賸有新詩白下傳<lb/>
　　送吳中進士知清流縣<lb/>
除目新頒出鳳樓榮看宰邑向清流莫言虎榜三春客<lb/>
<pb n="KR4e0106_WYG_008-9a"/>
只博花封百里侯天上聖心需撫字海濱民力困誅求<lb/>
君家宦業多循吏㑹見功名指日收<lb/>
　　送童軒給事還南京<lb/>
金榜香名擅甲科夕郎三載近鑾坡青年賈誼才華富<lb/>
素悃匡衡諌䟽多兩袖天香丹鳳闕一㠶春水白鷗波<lb/>
錦遊鄉國真堪羡把酒臨岐柰爾何<lb/>
　　江湖勝覽為王景和賦<lb/>
萬里江山一短篷壯遊随處豁雙瞳三湘洲渚推敲外<lb/>
<pb n="KR4e0106_WYG_008-9b"/>
百粤風煙笑傲中赤壁夢回秋月白金臺望斷夕陽紅<lb/>
京華刮目驚相見非復東吳舊阿䝉<lb/>
　　謝定㐮伯郭公登惠馬<lb/>
渥洼神駿齒初齊惠我來從紫塞西素鬛梳風流電疾<lb/>
玉花照夜白雲低千金未許論髙價萬里何當試逸蹄<lb/>
從此朝天騎去稳不愁風雨汨塗泥<lb/>
　　題竹<lb/>
金壺素楮墨淋漓寫出扶踈帶雨枝湘浦啼痕秋作㸃<lb/>
<pb n="KR4e0106_WYG_008-10a"/>
淇園翠色晚含滋窗前把酒閒吟處篷底停橈獨聴時<lb/>
滄海新波添幾尺長竿欲繫釣鰲絲<lb/>
　　詠寶劍贈董侍御<lb/>
身佩吳鈎百錬鋼芙蓉出匣耀寒芒斷蛟直欲趨東海<lb/>
斬馬何勞借上方怒斥姦邪驚落膽氣淩豪俠澟飛霜<lb/>
平生致主憑三尺星斗遙看夜有光<lb/>
　　劉詹事宗器挽詩<lb/>
先生亷介著孤標步玉登金志不驕久擅文名髙一代<lb/>
<pb n="KR4e0106_WYG_008-10b"/>
曾揮史筆記三朝胄筵徳望追前哲宫尹清班接上僚<lb/>
委蜕翛然成永訣芳魂空賦楚辭招<lb/>
　　寓宿大勝寺詩次韻<hi>景泰七年冬至陪祀三陵與地官楊亞卿同賦</hi>
清曉聫鑣駐寶林禪房花雨坐來深上卿酌酒陪髙論<lb/>
老衲焚香話夙心供食頻分香積飯聞經時渡海潮音<lb/>
不因修祀承朝命此地何由共盍簮<lb/>
　　題周秩教諭哭兄詩巻<lb/>
見説君家好弟晜伯壎聲斷幾朝昏紫荆堪恨花先隕<lb/>
<pb n="KR4e0106_WYG_008-11a"/>
義竹空悲節自存鴻鴈秋風吹别思池塘春草役吟魂<lb/>
詩成要識情深淺衫袖重重是淚痕<lb/>
　　送胡克容上舎南還<lb/>
挾䇿聊為上國遊故鄉歸去屬深秋黄花佳景多清思<lb/>
青鏡流年正黒頭科目從知非力取功名須信待時收<lb/>
相如珎重連城璧他日重來價定酬<lb/>
　　送柯狀元歸省<hi>新改尚寶少卿</hi>
宫花六見落㕔槐鄉思臨風不易裁舊業暫容辭翰苑<lb/>
<pb n="KR4e0106_WYG_008-11b"/>
新銜却喜換符臺名從黄甲掄魁早身約青春作伴回<lb/>
綵服寧親多樂事秪應清夢繞蓬萊<lb/>
　　西池草堂為周儀賓英璧賦<lb/>
西池池上草堂幽門對波光一鏡秋卜宅也知同杜甫<lb/>
觀魚聊復似莊周懐人髙興歌沅芷玩世閒情狎海鷗<lb/>
白藕作花真可愛家聲無忝紹前修<lb/>
　　挽何忠節和何太守澄韻<lb/>
碩徳長材素有餘豺狼寧意與同居萇𢎞不化千年血<lb/>
<pb n="KR4e0106_WYG_008-12a"/>
蘇武空傳萬里書義重丘山惟自守光爭日月許誰如<lb/>
皇家錦誥褒忠節奕奕雙桓在故閭<lb/>
　　題楚府于教授菜圃巻<lb/>
躬曵長裾也自嘉却從老圃託生涯漢隂抱甕無機事<lb/>
涽<hi>缺</hi>蹲鴟有嵗華紫芥放花晴舞蝶碧茄成子雨鳴蛙<lb/>
閒來如作氷壺傳露夜黄韲謾自誇<lb/>
　　送韓暘布政致仕還越<lb/>
陽春到處輒回蘇老去辭榮乃丈夫已負盛名垂汗簡<lb/>
<pb n="KR4e0106_WYG_008-12b"/>
只餘清節湛氷壺歸田早辦歐公録賜地應分賀監湖<lb/>
鶴骨松姿行益健幽尋不必倩人扶<lb/>
　　輓薩侍郎琦<hi>䘮子</hi>
翰苑編摩二十年容臺典禮荷喬遷為臣報國才須盡<lb/>
哭子還鄉病已纒四尺孤墳嗟自掩一椷遺藁竟誰傳<lb/>
可憐宦逹俱成夢追憶平生倍愴然<lb/>
　　送周先生分教崖州<lb/>
<hi>缺</hi>崖南涉<hi>缺</hi>中洲此去傳經是勝遊月映珠光渾有淚<lb/>
<pb n="KR4e0106_WYG_008-13a"/>
雲連蜃氣摠成樓莫言土俗兼黎獠㑹使儒風變魯鄒<lb/>
有待化孚趨覲日恩波重沭鳳池頭<lb/>
　　夀徐溥編修父六十號荆南漁隠<lb/>
荆溪之南有漁叟手理釣絲今幾霜秋風擁簑蘆葉老<lb/>
春雨放棹桃花香六旬華髮介繁祉七月綺筵生嫩涼<lb/>
玉署賢郎致遥祝夀辭為寄水雲鄉<lb/>
　　和内閣李學士賞花詩<hi>并序</hi>
文淵閣前花砌舊芍藥三本頻年萎不自振天順二年<lb/>
<pb n="KR4e0106_WYG_008-13b"/>
首夏五日敷榮暢茂開成深紅淺紅淡白三色者八朶<lb/>
重樓累蕚粲然奪目閣老冡宰李先生置酒邀院長彭<lb/>
吕林李劉錢六先生共賞予亦幸聫席末㑹者八人適<lb/>
合花數冡宰以為花既異常名亦不可襲舊宜製佳號<lb/>
以寵之乃名淺紅者曰醉仙顔劉先生以為合用玉堂<lb/>
盛事為名以别凡品遂名淡白者曰玉帶白葢以表冡<lb/>
宰之榮賜也予竊名深紅者曰宫錦紅亦用李供奉故<lb/>
事冡宰乃作詩一章連和九章以倡筵開獻酬賡詠盡<lb/>
<pb n="KR4e0106_WYG_008-14a"/>
醉乃散翌日諸先生和章次第皆就予才愧踈拙勉和<lb/>
十章敬用録呈教正乃幸<lb/>
青宫出閣正年芳禮蕝先當習太常翰學八人期㑹合<lb/>
宫花一夜巧鋪粧珍羞旋簇筵前綺金印初封肘後黄<lb/>
獨樂爭如能與衆共將髙詠送清觴<hi>是月八日東駕文華殿開講先期三</hi>
<hi>日諸學士相㑹習儀而此花適開故云</hi>
玉署藏春發舊芳細推花數象綱常八枝相應攅新朶<lb/>
三色齊開逞盛粧嫩葉飜風梳鴨緑香鬚傾日撚鵝黄<lb/>
<pb n="KR4e0106_WYG_008-14b"/>
菲才何幸承清賞到手寧辭㶑灔觴<lb/>
三種天葩各獻芳䇿名容可襲凡常錦拖宫様袍初製<lb/>
玉琢瓊華帶始粧放蕋競當炎夏赤託根終近省闈黄<lb/>
顔紅更愛羣仙侣霑醉瑶池阿母觴<lb/>
少年曽探杏園芳今見名花憶往常綵襭蒸霞濃有態<lb/>
玉盃擎露淡無粧華筵懽賞傾醽醁佳句賡吟寫硬黄<lb/>
氣運隆昌吾道泰靜觀物理謾傳觴<lb/>
兆協文明夏始芳昔賢何乃視為常鳳池培得千金種<lb/>
<pb n="KR4e0106_WYG_008-15a"/>
鰲禁堆成百寶粧近侍曽聞亞姚魏品題今喜頼蘇黄<lb/>
調髙春雪知難和引興還須釂巨觴<lb/>
四朶圍金昔吐芳八花簇錦勝閒常梅詢謾説薫香袖<lb/>
何晏徒勞傅粉粧地切清華依日月氣鍾靈異本𤣥黄<lb/>
不須逺論韓公事千載能無慕此觴<lb/>
太史揮毫紀異方意同麟簡不書常數符元愷知呈瑞<lb/>
㑹集夔龍為洗粧内省花容真富貴詞林才氣總驪黄<lb/>
吟安獨愧偏踈拙舉白堪浮緑蟻觴<lb/>
<pb n="KR4e0106_WYG_008-15b"/>
省藥元超百卉芳幾年寥落喜歸常士逢聖主垂情眷<lb/>
花被天工着意粧壺譜雅歌鳴魯薛詩盟髙㑹及江黄<lb/>
太平宰輔仙儒軰自合公餘醉玉觴<lb/>
藝苑英華久潄芳連篇捧誦句超常不資詩伯風騷體<lb/>
爭慰花神錦繡粧玉液滿斟恩露渥紫㣲髙應徳星黄<lb/>
時和已卜豐年象後樂何妨各盡觴<lb/>
勝日追陪與宴芳㑹開真率具家常暢懐内酒頻斟酌<lb/>
照眼仙姿任㸃粧寶篆當筵焚吐白玉瓶堆案拆封黄<lb/>
<pb n="KR4e0106_WYG_008-16a"/>
明年此際期重盛問訊花神酹一觴<lb/>
　　清溪蘸玉便靣為孫廷璧户侯題<lb/>
玉枝半落水晶宫泠浸琅玕翠色濃照影疑翻丹穴鳳<lb/>
騰身驚化葛陂龍淩波仙子煙中度解珮湘妃月下逢<lb/>
一握清風欣入手灑然涼意滿襟胸<lb/>
　　送支立司訓京闈較藝畢還毗陵<lb/>
麟經褒貶䆒宣尼較藝京闈屬命題深院下簾朝品藻<lb/>
明窗批巻晚然藜桂香偏喜從人折日色寧教過眼迷<lb/>
<pb n="KR4e0106_WYG_008-16b"/>
鄉榜已開公道顯此行清譽許誰齊<lb/>
　　贈朝鮮陪臣工曹判書朴元亨還國<lb/>
曾於文字久相知賦敵楊雄思不覊楚國包茆頻入貢<lb/>
虞廷彩鳳喜來儀東藩地逺山川隔北闕天低雨露垂<lb/>
歸去觀光知有得襟懐應負子長竒<lb/>
　<lb/>
　<lb/>
　倪文僖集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十</head> <lb/>
    <p>
<pb n="KR4e0106_WYG_010-1a"/>
欽定四庫全書<lb/>
　倪文僖集巻十<lb/>
　　　　　　　　　　　　　明　倪謙　撰<lb/>
　絶句五言<lb/>
　　題花鳥畫<lb/>
芳園散香風春色遽如許幽鳥寂無聲名花嬌欲語<lb/>
　　題小景二首<lb/>
碧水搖荻花金風剪桐葉山中有幽人坐待東林月<lb/>
<pb n="KR4e0106_WYG_010-1b"/>
𣺌𣺌平湖水烟波接太空栁汀垂釣者坐裊一絲風<lb/>
　　題畫<lb/>
移家白雲深靜枕清溪曲日暮門不開茶烟颺蘿屋<lb/>
　　題花卉翎毛<lb/>
簇簇海棠枝雙雙白頭鳥何處聞一聲春風瑣窻曉<lb/>
　　家慶堂為吳宗政賦四首<lb/>
廣堂播光風踈簾散香霧中有孝親人承懽在階阼<lb/>
升階拜家慶載笑親心樂莱衣戯舞餘大斗時復酌<lb/>
<pb n="KR4e0106_WYG_010-2a"/>
酌酒介期頥絲竹亦駢列但願瓮中春消盡頭上雪<lb/>
雪消夀自延善積慶由天試看浮世上誰得似渠賢<lb/>
　　題四景畫<lb/>
水深不可厲欲濟川無梁不有榜舟子踟蹰空㫁腸<lb/>
青青不改色江水自清深寄語同舟客休生敵國心<lb/>
山中怡白雲危冠坐清秋亦有幽棲志朝簮未許投<lb/>
孤蓬載晴雪棹破寒江玉何處赴佳期林踈認茅屋<lb/>
　　為江隂伍敎諭題葡萄三首<lb/>
<pb n="KR4e0106_WYG_010-2b"/>
滿架延秋蔓虬鬚拂靣長草龍珠帳底偏愛午隂凉<lb/>
秋冷驪龍卧髙垂頷下珠紫駞銀罋裏遙想出天厨<lb/>
玉露承金掌溥漙下碧虚内園知此味應賜馬相如<lb/>
　　風雨歸漁<lb/>
江樹風力斜江波雨聲急孤篷有歸漁清寒壓蓑笠<lb/>
　　水仙畫二首<lb/>
媺人有所思江皋靜無語翠袂含香風翩翩欲輕舉<lb/>
南國水中仙芳姿皎氷雪羅韈暗生塵盈盈歩明月<lb/>
<pb n="KR4e0106_WYG_010-3a"/>
　　把釣<lb/>
幽人倚孤松垂釣滄浪波逰魚未吞餌水風吹綠蓑<lb/>
　　朱買臣<lb/>
樵夫荷雪檐太守懐金章世事多反覆貴賤安可常<lb/>
　　魚<lb/>
蘋藻綠依依鮮鱗躍處肥江湖宜適意切莫近漁磯<lb/>
　　竹<lb/>
懸崖見一枝露葉青可數宛轉逗回風翩翩翠鸞舞<lb/>
<pb n="KR4e0106_WYG_010-3b"/>
　　梅<lb/>
孤根春意動忽放八九花莫将稀踈看清香浩無涯<lb/>
　　山水小景<lb/>
蒼蒼雲外山磊磊磵中石古道無人過長橋浸寒碧<lb/>
　　題蒲石<lb/>
拳石浸清漪靈苗亦自竒虎鬚真可捋相近莫相疑<lb/>
　　劉主靜學士題墨梅見寄因次其韻以復四首<lb/>
故人天上客遙寄一枝梅問是誰知已鰲頭舊大魁<lb/>
<pb n="KR4e0106_WYG_010-4a"/>
一斥投邉裔寒肌瘦似梅下簾秋院裏猶想共掄魁<lb/>
咄咄坐終日何心復賦梅惟應學弓馬塞上縛渠魁<lb/>
蓬莱春日暖金鼎待鹽梅早踐台衡地調元酌斗魁<lb/>
　絶句七言<lb/>
　　留别盧大海<lb/>
同居泮水采香芹契合金蘭獨有君只恐一㠶江浦上<lb/>
離襟愁對夕陽分<lb/>
　　秋雨有懐盧大海<lb/>
<pb n="KR4e0106_WYG_010-4b"/>
秋雨蕭騷思不禁小窻無寐擁寒衾只愁靜院空階裏<lb/>
滴碎相知鮑子心<lb/>
　　聚禽圖<lb/>
花容相映鳥相呼無限春光在畫圖可愛爭棲傍修竹<lb/>
不知誰是鳯凰鶵<lb/>
　　題畫<lb/>
誰向山中友鹿羣書聲清夜隔溪聞石田茆屋如堪借<lb/>
我欲来耕隴上雲<lb/>
<pb n="KR4e0106_WYG_010-5a"/>
　　墨竹推篷圖<lb/>
倚風争舞翠雲翹半啟篷窻酒暈消薄暮欲投湘浦宿<lb/>
隔江誰弄紫鸞簫<lb/>
　　題竹<lb/>
露葉凝香翠欲流月華凉浸一庭秋恍疑阿母停鸞馭<lb/>
玉節𤣥旌散不收<lb/>
　　小景為馮副使賦<lb/>
春山春水足追逰滿目韶華興未休說與蒼頭多載酒<lb/>
<pb n="KR4e0106_WYG_010-5b"/>
景逢佳處即停舟<lb/>
　　寄趙永祥楊景通<lb/>
退朝兩神帶天香時復凝思入故鄉白屋近来曾到否<lb/>
素軒修竹長應長<lb/>
　　次韻狀元梅<lb/>
暗度寒香散碧虚百花頭上噴驪珠看圖却憶臚傳罷<lb/>
醉促前訶過紫衢<lb/>
　　蓮塘水閣畫<lb/>
<pb n="KR4e0106_WYG_010-6a"/>
曲曲闌干面面風危樓半堕水晶宫清香何處濃薫酒<lb/>
一色芙蓉十里紅<lb/>
　　生子報内叔<lb/>
畫樓日暖鵲聲乾俄見深閨已報安偏喜呱呱供一笑<lb/>
朝囘頻揭綉簾看<lb/>
　　月梅<lb/>
兔魄移從海上来玉龍水底誤疑猜夜深鱗甲驚飛動<lb/>
萬顆驪珠脫蚌胎<lb/>
<pb n="KR4e0106_WYG_010-6b"/>
　　夀萱堂為陳用文賦<lb/>
花前舞袖膝前歌酌酒看花笑語和但願憂忘春不老<lb/>
花開常近北堂多<lb/>
　　怡親堂四時詩為臨川程潜麟賦<lb/>
深深簾幙䕶香雲臉暈丹霞酒半醺試學兒啼供燕喜<lb/>
春風笑語隔花聞<lb/>
白紵新裁換越羅仙郎能舞又能歌晚来侍寢頻揮扇<lb/>
但覺凉生枕簞多<lb/>
<pb n="KR4e0106_WYG_010-7a"/>
堂上筵開晚未收霜柑初破洞庭秋婉容膝下承顔色<lb/>
不借萱花為解憂<lb/>
冰下寒魚入饌鮮紅爐畫閣火頻然靈椿不改青青操<lb/>
自是春秋過八千<lb/>
　　畫楳<lb/>
紫毫喚醒老梅魂人在孤山月下村從此春風消不得<lb/>
玉容猶帶雪霜痕<lb/>
　　西湖圖<lb/>
<pb n="KR4e0106_WYG_010-7b"/>
湖上嵐光紫翠濃髙低䑓閣畫簷重鄉山滿眼不能到<lb/>
何日歸看九里松<lb/>
　　題風烟雪月四梅<lb/>
想見氷姿照素袍數聲横笛漢江皋如今不逐春風落<lb/>
慿仗中山紫兔毫<lb/>
一笑羣仙齒粲然霏霏玉骨鎖寒烟蹇驢踏雪曽相遇<lb/>
流水㫁橋山店邉<lb/>
東君私許冠羣芳萬斛明珠夜有光朔雪紛紛莫相妬<lb/>
<pb n="KR4e0106_WYG_010-8a"/>
六花爭似五花香<lb/>
孤芳宜託歳寒交尚白何須費解嘲五夜不禁清到骨<lb/>
半痕斜月掛晴梢<lb/>
　　題竹<lb/>
誰剪脩篁百尺梢獨餘翠篠半含苞不妨紫鳯飛来晚<lb/>
認得烟菆有舊巢<lb/>
一夜凉颷轉素商鳯毛月下影回翔玉枝瘦損知誰似<lb/>
却憶夷齊在首陽<lb/>
<pb n="KR4e0106_WYG_010-8b"/>
　　題畫<lb/>
散步林皋帶夕曛忘機飛下海鷗羣緣溪古樹半黄葉<lb/>
隔岸好山多白雲<lb/>
　　題海棠蓮桂梅花四仙子<lb/>
酒酣紅玉暈香腮幾樹紅葩一笑開滿地綵雲春夢裏<lb/>
只疑神女下陽䑓<lb/>
盈盈羅韈慣凌波低首無言斂翠蛾欲約水仙㳺洛浦<lb/>
臨風誰唱采蓮歌<lb/>
<pb n="KR4e0106_WYG_010-9a"/>
雲鬟翠袖玉搔頭緩步行依桂子秋記得霓裳羽衣舞<lb/>
飛神曽向廣寒㳺<lb/>
一别江南幾度春折梅誰寄隴頭人詩魂不作羅浮夢<lb/>
何事冰姿照眼新<lb/>
　　小景畫<lb/>
雨後来登水上亭殘紅柔綠滿前汀道人不是怜春色<lb/>
為愛芙蓉萬朶青<lb/>
　　題夏仲昭墨竹<lb/>
<pb n="KR4e0106_WYG_010-9b"/>
曽移緑玉到簷齊幾度詩成節下題偏愛小窓明月夜<lb/>
紫鸞飛落翠雲低<lb/>
　　寄仁和聶司訓<lb/>
縞帶隨車去莫攀詩名重見動江闗畫舡醉倚芙蓉露<lb/>
吟到西湖第幾山<lb/>
　　畫菘菜<lb/>
秋末園蔬己着霜青青偏愛晚菘香沙鍋爛煑和根咬<lb/>
誰識淡中滋味長<lb/>
<pb n="KR4e0106_WYG_010-10a"/>
　　雙鶴<lb/>
綠樹寒泉雪羽明引吭時送九皋聲飄飄兩腋迎風舉<lb/>
我欲乘之上太清<lb/>
　　題山水畫<lb/>
溪上長橋對水扉野翁来往澹忘機白雲隔㫁人間世<lb/>
塵土何緣得上衣<lb/>
　　寄鄒廷璋<hi>號南湖醉漁能畫嘗作謁陵圖未完</hi>
幾年書劒客京鄽掃盡溪山水共烟今日南湖應改色<lb/>
<pb n="KR4e0106_WYG_010-10b"/>
翠篷添隻醉漁舡<lb/>
掉頭不顧拂塵衣駭鹿驚猿去似飛我在京華仍舊好<lb/>
毎看殘墨思依依<lb/>
　　枯荷脊令<lb/>
秋冷池蓮葉半凋夕陽飛並影蕭蕭幽禽尚有相親意<lb/>
却嘆淮南尺布謠<lb/>
　　題過廷章所蔵錢惟心墨竹石<lb/>
籜龍葉戰風泠泠滿耳秋聲生翠屏便好參差裁綠玉<lb/>
<pb n="KR4e0106_WYG_010-11a"/>
九苞鳴鳯在虞廷<lb/>
　　辛未八月初四日奉天門朝見口號<lb/>
端笏晨趨玉陛間御爐香細繞龍顔嵩呼拜舞朝天罷<lb/>
寶殿東頭綴舊班<lb/>
　　初七日選預經筵謝恩<lb/>
經幃啟沃賴賢才何憶虚名及草莱仰荷聖恩天廣大<lb/>
願傾末學報㳙埃<lb/>
　　十六日文華殿進講易象禹謨<lb/>
<pb n="KR4e0106_WYG_010-11b"/>
緋紫鏘鏘集殿庭君王負扆坐横經儒臣講說通天聴<lb/>
聖學光眀似日星<lb/>
　　講罷賜宴<lb/>
御宴宏開左順門玉壺瓊液滿金尊經年鄉國勞奔走<lb/>
今日新沾雨露恩<lb/>
　　題葡萄二首<lb/>
密葉風生夏日長草龍珠帳晚生凉主家留客琅玕簟<lb/>
何用氷壺出蔗漿<lb/>
<pb n="KR4e0106_WYG_010-12a"/>
鱗甲紛披照眼低鼎湖去後更誰騎却疑劉累真能擾<lb/>
夭矯長髯到地垂<lb/>
　　草蟲二詠<lb/>
蛻殻清髙寄碧柯寜知螳背已操戈人生得意須回首<lb/>
近日呉園露更多　　　　右螳螂捕蝉<lb/>
清秋趯趯草蟲鳴殘蝶猶翻粉拍輕促織不知緣底事<lb/>
微軀時起觸蠻爭　　　　右秋蟲殘蝶<lb/>
　　牧牛圖<lb/>
<pb n="KR4e0106_WYG_010-12b"/>
怪雨盲風撼栁梢便騎老牸返前郊任将破笠輕掀去<lb/>
莫捲江村屋上茆<lb/>
弄鶵牧豎倚陂陀閒縱芳村綠草多殘喘只今誰復問<lb/>
古槐隂處痒頻摩<lb/>
　　題刻絲蓮花水草<lb/>
渚花交映玉芙蓉綵縷粧成錦一叢自是天孫機上手<lb/>
當年刻楮未為工<lb/>
　　題枯木竹石<lb/>
<pb n="KR4e0106_WYG_010-13a"/>
天上曽乘泛斗槎歸来閒置海東涯波濤洗出金鰲背<lb/>
葉葉琅玕擁翠華<lb/>
　　雨竹<lb/>
九疑清夢隔烟螺湘水悠悠别思多滿眼翠華秋色晩<lb/>
倚風誰唱竹枝歌<lb/>
　　題畫贈王都憲公度四首<hi>有序</hi>
都憲戅菴王公奉勑総督京輸撫循畿甸直節英材著<lb/>
於中外還朝未幾使車復南嘗得小景一幅因析為四<lb/>
<pb n="KR4e0106_WYG_010-13b"/>
詠題其端以識别聊以寓同年企慕之私耳詩云乎哉<lb/>
髯龍偃蹇負竒姿紫甲苔封屈鉄枝歴盡冰霜心不改<lb/>
後凋應向歳寒知<lb/>
翠屏屹立聳嶔崟不受纖塵半㸃侵絶頂去天惟尺五<lb/>
蒼生深係仰韓心<lb/>
暫解簮纓憇翠微公餘清適澹忘機此身雖在江湖逺<lb/>
魏闕心懸只尺威<lb/>
銀汞遙飛石罅危望中一道玉虹垂九重天上多恩澤<lb/>
<pb n="KR4e0106_WYG_010-14a"/>
常注汪汪萬頃陂<lb/>
　　喜鵲<lb/>
辭却星橋路已賖飛鳴猶占海門槎不知来報緣何喜<lb/>
昨夜銀缸也著花<lb/>
　　傅說<lb/>
審象旁求傅野賢商宗一夢格皇天為霖束取巖前板<lb/>
已築王基六百年<lb/>
　　題夏仲昭墨竹<lb/>
<pb n="KR4e0106_WYG_010-14b"/>
雲鎖秦樓鳯不歸慿誰重把玉簫吹太常㳺戲容䑓上<lb/>
翠羽分眀拂硯池<lb/>
　　紅梅<lb/>
仙子朝元下石壇却留丹竈付雲看玉蚪偷得三千顆<lb/>
瘦骨清癯耐歳寒<lb/>
　　捕魚圖<lb/>
雙飛紫燕掠春波綠渚芳洲次第過試問舡舡爭舉網<lb/>
不知誰箇得魚多<lb/>
<pb n="KR4e0106_WYG_010-15a"/>
　　題奚官調馬圖<hi>㓜年在學中作</hi>
不是奚官不敢騎自緣龍骨世間希瓊林宴罷逰春陌<lb/>
應使人誇匹練飛<lb/>
　　貢院撤棘黄學士以詩見遺步韻以復<lb/>
命題當避歴科同細檢經書啟素櫳夜半錄成分次第<lb/>
魯論先得祭于公<lb/>
考校新增八子同三千文巻集窓櫳五經搜閱分詩禮<lb/>
兼判春秋十二公<lb/>
<pb n="KR4e0106_WYG_010-15b"/>
従知内外乆扶同防範其如限一櫳得謗成讎俱不計<lb/>
已将盟誓付天公<lb/>
共說前科志操同肯交闗節透簾櫳飛章交搆徒為爾<lb/>
美諡玉成文介公<lb/>
　<lb/>
　<lb/>
　<lb/>
　倪文僖集巻十<lb/>
</p>
<p>
</p>
  </div>
</body>
</text>
</TEI>
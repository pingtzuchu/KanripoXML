<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻五</head> <lb/>
    <p>
<pb n="KR4e0106_WYG_005-1a"/>
欽定四庫全書<lb/>
　倪文僖集巻五<lb/>
　　　　　　　　　　　　　明　倪謙　撰<lb/>
　古詩七言<lb/>
　　題張中書子俊畫孤舟讀書圗為吳宗起賦<lb/>
昨夜滄江雨初歇兩岸山屏翠煙疊江空浦極悄無人<lb/>
但見小舟横一葉舟人所適非取魚危坐船頭惟讀書<lb/>
音聲琅琅出金石馮夷起舞黿鼉趨蘭橈不舉随流去<lb/>
<pb n="KR4e0106_WYG_005-1b"/>
渚北汀南無定處只知兀兀了殘編不覺亭亭倚髙樹<lb/>
知君自是隠者流孤篷短棹輕王侯經年對語手中巻<lb/>
鎮日忘機沙上鷗澹古先生青瑣客揮毫日儤金門直<lb/>
忽看高興落江湖却向烟波寫真逸王摩詰張志和畫<lb/>
意詩情相蕩摩樵青篷底喚不醒西塞山前春雨多<lb/>
　　上國觀光歌為沈侯官司倉用賓賦<hi>能畫</hi>
袖有五色筆囊有萬言䇿筆可補造化䇿可干明辟纔<lb/>
聞皐朔詣公車又見嚴徐向都邑奮志遙從上國逰扶<lb/>
<pb n="KR4e0106_WYG_005-2a"/>
搖九萬摶脩翼日月明三殿虎豹守九闗玉帛㑹諸侯<lb/>
梯航來百蠻金張甲第亘紫陌䕫龍禮樂嚴清班光華<lb/>
眼底觀不盡致身已在青雲間不慕綰金章不羡乗丹<lb/>
轂自分草莾臣但足升斗禄東葛方容就督郵南閩復<lb/>
許煩捜粟清曉君門開謁帝趨明光天仗建羽旄簫韶<lb/>
儀鳳皇玉階稽顙荷恩出海嶠行覧三山蒼携壺送子<lb/>
都門道晴日輝輝照芳草酒闌征斾逐薫風回首蓬萊<lb/>
五雲繞<lb/>
<pb n="KR4e0106_WYG_005-2b"/>
　　風雨歸庄圗為錢景和賦<lb/>
隂雲蔽空如墨堆長風入林聲撼雷木葉驚飛水波湧<lb/>
忽送一天山雨來山翁行行在中路急歸逺向溪橋度<lb/>
破傘髙擎稚子扶杖瘦泥深不能步到家入門呼老妻<lb/>
快燒榾柮烘我衣<lb/>
　　雪後山行圗為前人賦<lb/>
深山雪後岩壑空槎牙古木號嚴風長溪流澌凍欲合<lb/>
野徑時有行人通青騾裝重征途白三子懐氷凛寒色<lb/>
<pb n="KR4e0106_WYG_005-3a"/>
鄉園何處渺覊愁嵗晚天涯猶作客前村有酒不惜錢<lb/>
泠氣直透三重綿<lb/>
　　湖口石鍾山為庫部王郎中恕賦<lb/>
彭蠡之口兩石鍾上下壁立金芙蓉何年鼓鑄出爐冶<lb/>
造化融結當鴻蒙山靈昔聞訴真宰帝令䟽鑿驅鬼工<lb/>
雕鎪險陋向山麓空洞穴隙紛玲瓏鳴聲底用事撞擊<lb/>
自有巨浪乘長風何殊張樂洞庭野大音迭奏聞金鏞<lb/>
五老分明俯垂聴鑑鍧撼蕩馮夷宫爾来世歴千萬古<lb/>
<pb n="KR4e0106_WYG_005-3b"/>
至今追蠡懸髙空坡仙當年適臨汝沿洄南去路自通<lb/>
平生好事此足見放棹特過湖水東明月夜抵絶壁下<lb/>
怪石正與風濤衝噌吰鏜鞳互響應寓目始得窮竒蹤<lb/>
此景居民乆應識口不能道嗟漁翁詩成援筆歎且笑<lb/>
漢人語簡唐人庸我皇曽此戮鯨鱷攀崖上登山閣中<lb/>
龍香落紙灑宸翰滄江夜夜光如虹憶昔皇華使荆楚<lb/>
奈予王事方匆匆天生佳景不一到悵望思逐南飛鴻<lb/>
王君舊隠此㳺衍要我作詩抒素胸不知夙願可償否<lb/>
<pb n="KR4e0106_WYG_005-4a"/>
汎月來逰追長公<lb/>
　　五龍圗為胡監丞題<lb/>
我曽讀易披韋編乾龍飛躍當天淵神物變化不可測<lb/>
千古惟聞爻象傳忽驚波濤捲虚壁真見羣龍紛糾纒<lb/>
分明五色照雙眼崢嶸頭角爭蜿蜒鬚鬛獰張紫㦸竪<lb/>
睛瞳閃爍金鉦懸前拏後攫爪牙露左巻右舒鱗甲堅<lb/>
居中夭矯更雄健簸㺯明月驪珠貟飜身怒擊海水黒<lb/>
嘘氣暝結隂雲𤣥揮霍疑驅鬼神㑹淋漓訝與河潢連<lb/>
<pb n="KR4e0106_WYG_005-4b"/>
乗潮欲掣鉅鰲足鼔浪正湧飢蛟涎鯨鯢䘮膽深竄伏<lb/>
鯤鵬矯翼遙騰騫陽侯馮夷駭且怖一吸愁將空百川<lb/>
望中慘淡白日晦淒風颯颯來狂顛恍惚長空灑飛雨<lb/>
霹靂破山揮電鞭噫嘻好手豈易得經營筆底何精專<lb/>
竒形異狀恣揮寫直與造化工相宣想當盤礴何處見<lb/>
禹門西上春風前僧繇已矣所翁死絶藝信足追前賢<lb/>
古來好龍惟葉公君今志尚亦復然髙堂懸此靜相對<lb/>
坐覺窗户生雲煙嗟哉粒食民所天旱暵每憂民瘠捐<lb/>
<pb n="KR4e0106_WYG_005-5a"/>
便當叱起作霖去四海常令歌有年<lb/>
　　母子虎圖為前人題<lb/>
昔年曽侍朝元殿虎豹守闗龍馭輦鳳皇在藪麟在郊<lb/>
濟濟四靈俱入獻聖皇端拱垂衣裳大韶擊拊諧宫商<lb/>
至和感召及羣物鳳儀獸舞争趨蹌就中於莬引三子<lb/>
炳炳文章妥其尾馴然拜跪伏闌圈天子見之心亦喜<lb/>
一從宦轍走西東幾年不復見汝容良工筆態巧為此<lb/>
將汝置之圗畫中目光射人威百步意氣揚揚甚虓武<lb/>
<pb n="KR4e0106_WYG_005-5b"/>
一聲長嘯岩壑間疑有淒風振林藪舉頭髙為城掉尾<lb/>
長為旌生獰雖可畏猶識子母情一兒顧其母一兒跳<lb/>
且舞一兒當母前相向得其所怡怡不見怒與嗔但覺<lb/>
哺乳恒相親磨牙吞噬向百獸乃能骨肉全天真君不<lb/>
見魏家良將初授鉞子肉遺之甘飽啜又不見廣武城<lb/>
頭翁就烹一杯欲索分其羹何事人心忍為此争如物<lb/>
性仁恩明更憶𢎞農施化理斕斑渡河還負子胡為倉<lb/>
卒棄吾兒天豈無知天不畀人言虎猛我言虎良母慈<lb/>
<pb n="KR4e0106_WYG_005-6a"/>
子愛藹乎一堂曾參之養閔子孝對此為君歌慨慷<lb/>
　　張廷端畫楚水推篷墨竹為鄭簿賢題<lb/>
長竿半入空短竿如臥龍張氏之子筆意工題作楚水<lb/>
推煙篷篷窓所見僅如許外此目力焉能窮想當倚棹<lb/>
湘江渚密葉翛翛翠含雨中有鈎輈鷓鴣語隔岸何人<lb/>
吹紫簫彩鳳迎風欲飛舉鄭䖍之清如此君嵗寒髙節<lb/>
夐出羣并刀入手為持贈截取湘臯半畆雲<lb/>
　　學士杯歌<hi>并序</hi>
<pb n="KR4e0106_WYG_005-6b"/>
冬官陳進之雅好客予嘗訪之於官舎留予飲出一金盞<lb/>
觴余形如珮環甚巨曰此盞予新制未有名也今得先<lb/>
生至而始試之其遂名曰學士盃進之不善飲而好勸<lb/>
客連飲予數盃酒酣彊予作學士盃歌因援筆以荅其意<lb/>
歸與親朋觴酌間舉此杯歌此詩亦醉鄉之一樂也<lb/>
精金百鍊方在鎔煖光爍爍飛晴虹一泓傾瀉紫液凍<lb/>
鑪錘妙手資良工員不從規方不矩形若珮環深幾許<lb/>
麯生歡伯每相投却付尊罍為伴侣冬曹陳君真好竒<lb/>
<pb n="KR4e0106_WYG_005-7a"/>
製此絶勝金屈巵我來擎出便斟酌云是新成曽未持<lb/>
謂余玉堂仙素有江湖量錦袍濕淋漓曽醉宫壺釀此<lb/>
人正與此杯宜滿勸頻斟不容讓乃錫以嘉號名曰學<lb/>
士杯杯惜以予辱予亦因杯頽何如喚起謫仙李一飲<lb/>
一石襟懐開今君棹酒船歸向三江口髙陽有舊徒總<lb/>
是文章友舉杯吸盡甕中春吐出新詩千百首<lb/>
　　淮之水輓山陽友義畢居士<lb/>
淮之水去悠悠公逝矣不我留乗雲至帝鄉上挾飛仙<lb/>
<pb n="KR4e0106_WYG_005-7b"/>
逰俯視下土方孰軫蒼生憂萬金不惜濟窮匱古亦罕<lb/>
見今無儔淮之水波湜湜入人深公之徳身榮章服維<lb/>
民則子登甲科務學殖夭之報施寧有極淮之水流無<lb/>
已公之名垂後世髙風杳邈徒仰止嗚呼九原安得起<lb/>
一為哀歌歌義士<lb/>
　　為易太守題日本僧所作田廬圗<lb/>
在昔尋仙聞祖龍欲度弱水求瀛蓬徐生樓船載男女<lb/>
滄溟逺汎將焉窮海洲駐節不復返至今有國扶桑東<lb/>
<pb n="KR4e0106_WYG_005-8a"/>
君民舉國奉夷教詩書亦沾鄒魯風聖人在御重柔逺<lb/>
梯航萬里車書通來賓重譯貢方物授館致餼恩優隆<lb/>
史臣筆底曉詞翰丹青繪事兼能工始知文化洽殊俗<lb/>
意匠彷彿荆闗踪禮曹郎官青𤨏客溪藤數幅陳南宫<lb/>
召之放筆恣揮灑風景寫出江南同野橋百尺跨溪水<lb/>
旗亭一簇依林叢長途䇿蹇過行旅隔岸騎牛來牧童<lb/>
居民比屋事耕稼郊原禾黍方芃芃豈其經行寫所見<lb/>
家山想是勞形容郎官出守分虎銅携圗謁我幽軒中<lb/>
<pb n="KR4e0106_WYG_005-8b"/>
為言此畫非所重以出逺人聊見崇為君乘興寫長句<lb/>
日華正照東窗紅<lb/>
　　題松隂假寐圗歌<lb/>
雲山萬叠深復深山根碧磵清人心幽人長夏忽來此<lb/>
避暑坐愛蒼松隂坐來睡渇目雙瞑誰計斜陽在東嶺<lb/>
如雷鼻息和泉聲風捲松濤吹不醒滿襟凉思寐正濃<lb/>
吟魂縹渺随天風不知清夢向何處但見據膝身如弓<lb/>
華胥覽遍神應悦樂聴鈞天情更惬邯鄲只恐熟黄梁<lb/>
<pb n="KR4e0106_WYG_005-9a"/>
漆園渾訝飛胡蝶南柯或為太守公腹上忽見生長松<lb/>
仰天大笑堕驢後逰仙或臥蓮花峯天官筆韻含飛動<lb/>
此幅尤為人所重披圗堪歎古今人往事悠悠皆一夢<lb/>
　　送楊洗馬京闈較藝還朝<lb/>
先生自是文中豪魁名燁燁馳清朝早登翰苑閲中秘<lb/>
尋入宫坊居上僚京闈多士如雲集聖主親煩司黜陟<lb/>
經幄初辭講讀班詞垣暫輟絲綸筆乗傳南來半月程<lb/>
深院下簾秋氣清掄材晴案寸心白批巻夜窗雙眼明<lb/>
<pb n="KR4e0106_WYG_005-9b"/>
譽髦簡拔皆精確尺璧明珠光爛若佇充庭實獻彤墀<lb/>
喜動龍顔承寵渥<lb/>
　　泰山春雲圗歌<lb/>
泰山雄跨齊魯東自古以來稱岱宗造化鍾神揷天表<lb/>
文人日觀羅諸峯氤氲元氣互吞吐時見層雲生盪胸<lb/>
觸石而起膚寸合頃刻瀰漫横太空曽不崇朝雨天下<lb/>
坐令四海歌年豐惟我藩垣老方伯仰韓素與茲山同<lb/>
百萬蒼生屬摩撫熈熈共陟春臺中天瓢在手慰民望<lb/>
<pb n="KR4e0106_WYG_005-10a"/>
一心黙㑹神明通欲雲而雲雨而雨川嶽効靈無不從<lb/>
仁恩洋溢洽東土嘘枯起瘵甦疲癃遙望春雲蔽岩壑<lb/>
官舎坐對心神融頓使移來在忩几筆端意匠資良工<lb/>
山藏雲氣自嶻嶪雲連山色常溟濛只今春雲滿瓊島<lb/>
悠揚日護蓬萊宮乆待公來作天瑞輪囷粲爛昭時雍<lb/>
㑹當乘之起東海直至天門之九重文明有象衆咸睹<lb/>
五色夾日随飛龍<lb/>
　　大藤賊謠<hi>并序</hi>
<pb n="KR4e0106_WYG_005-10b"/>
東莞陳君敏任廣西平南訓導成化改元春大藤峽有<lb/>
賊焚刼縣治擄君及妻王妾孫十數口去駐鹿兒山王<lb/>
訴於賊言夫親老乞釋歸養取銀收贖賊從之乃屬夫<lb/>
曰但贖女以出縱贖吾出亦無顔見人也比賊起營入峽堅<lb/>
執不行王與孫皆被害君收其遺骸𦵏之鶴塘縉紳表<lb/>
曰賢烈兹君來教京衛武學予聞其事傷其抱節而死<lb/>
足以勵婦徳也為作大藤賊謠以哀之<lb/>
天地有沴氣鍾此大藤賊峽深路復險慿恃為窟宅禀<lb/>
<pb n="KR4e0106_WYG_005-11a"/>
性若豺虎吞噬乃其徳官軍不能制時出冦城邑成化<lb/>
改元乙酉春賊入平南燒縣門人財驅刼如豕奔羣聚<lb/>
鹿兒山下存嗟哉儒宫陳廣文傳經講習師道尊一家<lb/>
妻女十數口同時被擄罹妖氛厚邀金帛贖性命殺人<lb/>
為戲輕雞豚陳君有妻王義不受賊辱訴賊釋夫養父<lb/>
母語夫㩦金將女贖一身自分不茍活夫女得歸甘暝<lb/>
月賊入峽紛起營迫王去堅不行賊怒殺之妾亦殞生<lb/>
二婦並貞烈照暎氷壺清千秋萬春揚令名安得上帝<lb/>
<pb n="KR4e0106_WYG_005-11b"/>
遣六丁下剷疊嶂如砥平賊失所恃無欺淩夫婦相保<lb/>
民永寧<lb/>
　　悲哉雙鳳皇吟<lb/>
東莞陳公世珍從戎於亷重義䡖財樂於周䘏人以徳<lb/>
公稱之成化改元秋城為廣西流賊所破公與妻胡氏<lb/>
皆被擄驅至大䖝埠孫貴㩦金徃贖遇他賊奪而殺之<lb/>
賊議欲釋其一公夫婦哭讓不忍舎遂皆被害其子平<lb/>
南訓導敏求得屍歸𦵏之亷城鶴塘兹敏來教京衛武<lb/>
<pb n="KR4e0106_WYG_005-12a"/>
學言其二親死於非命為之傷痛不已乃作悲哉雙鳳<lb/>
皇吟以哀之<lb/>
悲哉雙鳳皇雙棲復雙翔雄鳴雌應之雝雝向梧岡覧<lb/>
徳一出為世祥翼覆百鳥無羸尩豈知羣梟夜突出肆<lb/>
侮驅逐離故藏山深醜類多搏啄毛羽傷何異魯郊麟<lb/>
頓踣遭鉏商雙鳳皇良可悲雌雄相讓不忍離雌為雄<lb/>
死雄亦隨眼中見義不見害肯圗茍免虧天彛雙鳳皇<lb/>
悲㒺極洒淚向天天亦泣鳳幸有孤雛文采備五色恨<lb/>
<pb n="KR4e0106_WYG_005-12b"/>
不磔梟罔其奈弱無力含痛負鳳歸瘞之鶴塘側鶵兮<lb/>
儀舜韶逺向天池集帝憐鳳義䘏鶵孝㑹有天恩下褒<lb/>
鍚雙鳳皇悲罔極<lb/>
　　𤣥都看花詩意圖<lb/>
播州司馬南遷客萬里歸來頭尚黒𤣥都觀裏看花遊<lb/>
千樹新桃好顔色劉郎初來花滿庭劉郎再來花盡零<lb/>
隆替都來十四載眼中故舊如晨星撫時感事詩成後<lb/>
佳句流傳在人口人生得䘮等浮雲義命於人宜自守<lb/>
<pb n="KR4e0106_WYG_005-13a"/>
嗟予去國亦有年披圗懐古心汒然贏得閒身老林壑<lb/>
一任晴春花競妍<lb/>
　　夏太常半壑秋聲竹<lb/>
太常夏卿鳳池客曽向鰲峯揮翰墨興來愛寫青琅玕<lb/>
頃刻毫端生秀色眼中此幅尤絶竒籊籊縂抱冰霜姿<lb/>
大竿凌雲勢直上小竿枝弱形斜欹大竿小竿如玉削<lb/>
飄蕭葉葉金刀錯西風昨夜入中林恍覺秋聲滿岩壑<lb/>
疑君皷棹遊湘川兩岸修篁搖翠煙蒼梧望斷滴風雨<lb/>
<pb n="KR4e0106_WYG_005-13b"/>
筆底閑將幽思傳又疑推篷向淇澳漪漪滿地瞻新箓<lb/>
醉將筠管掃煙梢似惜佳人在空谷當年湖州妙入神<lb/>
意趣所到皆通真免起鶻落有遺法異世接武卿其人<lb/>
念我平生性孤潔重此清風與髙節展圗一見爽心神<lb/>
凉襲衣襟灑蒼雪掛君髙堂絶㸃埃紫簫好備伶倫裁<lb/>
月明試㺯參差琯應引和鳴栖鳳來<lb/>
　　十六日與學士錢公亞卿章公㑹飲於崔都閫宅<lb/>
　　　賦此以謝<lb/>
<pb n="KR4e0106_WYG_005-14a"/>
龍蟠虎踞金陵邑佳麗繁華稱自昔萬户笙歌多宴集<lb/>
况乃更遇燒燈夕崔侯好客慕三益繡幕髙張展瑤席<lb/>
邀我三人飲瓊液三人宦跡乆離羣一朝㑹合交歡忻<lb/>
我侯好武兼好文明時仗劍期策勲華燈照座凝火雲<lb/>
麝蘭杳靄揚清芬欲歌湛露過夜分只今四海無兵戈<lb/>
聖主在上玉燭和年豐時泰黍稌多彈絲吹竹宛轉歌<lb/>
迴風舞䄂紛婆娑東君手持金叵羅如此不樂將如何<lb/>
　　訪盧大叅莊所次錢學士短歌<lb/>
<pb n="KR4e0106_WYG_005-14b"/>
東郊遊賞情難盡獨有盧莊占佳勝不辭路逺訪幽居<lb/>
門枕膏腴麥苗盛我公自是天池鱗讀禮暫為林下人<lb/>
繞廬緑樹作儔侣入户青山成友賓烹鮮命酒忘歸去<lb/>
村徑還諳舊來處好鳥留人不住啼垂楊馬首蒼煙低<lb/>
　　題竹夀太常李先生立之<lb/>
乙未五月十二日乃是太常先生之誕辰肯堂獻夀寫<lb/>
緑玉薫風滿座清無塵髙堂四壁懸長幅我獨愛此看<lb/>
不足眉夀應期衛武同滿勸霞觴詠淇澳先生美質玉<lb/>
<pb n="KR4e0106_WYG_005-15a"/>
粹温步玉早登金馬門只今容臺挺髙節葉葉雨露涵<lb/>
天恩一片嵗寒心千古簫韶意老去終為清廟器虞廷<lb/>
九奏鳳來儀好恊至和鳴盛世飄飄正帶淩雲氣<lb/>
　　萱草圗為吳元玉題<lb/>
吳家堂前春日杲光照幽蘭與萱草蘭萱開作黄金花<lb/>
母心忘憂顔不老阿母看花開夀眉香風滿座春晝遲<lb/>
金鰲突兀出滄海扶踈掛罥珊瑚枝花前稱觴獻阿母<lb/>
膝下佳兒綵衣舞佳兒已作水部郎喜看禄養榮三釡<lb/>
<pb n="KR4e0106_WYG_005-15b"/>
佳兒與佳婦日日娛堂前萱花倚慈竹色與蘭争妍一<lb/>
片心如寸草㣲仰視白日當空懸阿母年年在好花嵗<lb/>
嵗開慈顔比花花不如秋霜不到堂中來曽聞鄒衍谷<lb/>
吹律和氣復何似君家壽域中萬彚融融光奪目為母<lb/>
一奏長春曲<lb/>
　　題月夜鳴琴圗為莊知州賦<lb/>
空山無人秋夜凉銀河熒熒流月光蒼龍百尺落松影<lb/>
松梢露滴沾衣裳幽人中夜耿不寐起抱絲桐幽思長<lb/>
<pb n="KR4e0106_WYG_005-16a"/>
坐據苔石不知泠横膝對月調宫商山髙水深趣未巳<lb/>
誰其知者同徜徉七絃不盡太古意下聼獨有仙娥嫦<lb/>
調髙餘響振山谷啼鳥驚起争飛翔夜深欲鼓廣陵散<lb/>
斜月半落山蒼蒼呼童抱琴且歸去浄掃白雲眠石牀<lb/>
　　題山水圗為董英賦<lb/>
煙嵐溟濛山萬疊根蟠古檜虯枝結滚滚流泉何處來<lb/>
激石穿崖浪飛雪竹林古洞深復深石牀露泠莓苔侵<lb/>
洞口幽人横素琴彈出步虚雲外音兩髯並坐如黄綺<lb/>
<pb n="KR4e0106_WYG_005-16b"/>
山風吹衣淨如水閒讀黄庭一兩篇滿地白雲飛不起<lb/>
山深地僻人跡稀惟許仙家依翠㣲何當來訪赤松子<lb/>
濯我塵纓臨石磯<lb/>
　<lb/>
　<lb/>
　<lb/>
　<lb/>
　倪文僖集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻三十</head> <lb/>
    <p>
<pb n="KR4e0106_WYG_030-1a"/>
欽定四庫全書<lb/>
　倪文僖集巻三十<lb/>
　　　　　　　　　　　　　明　倪謙　撰<lb/>
　傳<lb/>
　　通判嚴公傳<lb/>
公姓嚴氏紹興餘姚人也諱誠字可誠性敏嗜學授業<lb/>
於鄉先生庸菴宋公之門為入室弟子公長鬚秀眉儀<lb/>
度詳雅占外可知其内嘗詣邑倉納米為叅政羅公所<lb/>
<pb n="KR4e0106_WYG_030-1b"/>
竒留承事藩省公<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>以父兄早世而身係母與外姑<lb/>
之養辭叅政曰君子抱道於已以見世也得禄為養以<lb/>
成孝也曷庸辭公度弗可違乃就隨事効勞無纎芥稽<lb/>
慢藩長貳嘉其恭慎咸以逺大期之事竟謁選得播州<lb/>
驛丞時外姑已殁奉母之任公善承順顔色母安其孝<lb/>
不知道之險逺也未幾母終於播舁櫬歸葬服闋調丞雍<lb/>
丘滿陟淶水巡檢獲造偽章者三人擢北京中兵馬副<lb/>
指揮發摘姦伏冦竊聞風斂跡改丞上元邑竇村民被<lb/>
<pb n="KR4e0106_WYG_030-2a"/>
刼民與隣村有隙因誣其為盜繫獄公至察知其枉辯<lb/>
出者一十八人咸扣顙曰活我者公也都憲李公採木<lb/>
徽州郡檄公率徒二千往役拊綏得宜逮終役徒無逸<lb/>
者都憲勞之曰使董役皆若嚴丞何事不濟嘗督官粟<lb/>
抵清源入倉主者要賂公不聴怒欲譴公公以事理面<lb/>
折之其人媿而止朝廷嘉公政有成績賜勅贈父宣義<lb/>
郎上元縣丞母孺人室孟亦受封公感激曰吾無以報<lb/>
君上也滿秩請老於朝不許陟安慶通判郡有余忠宣<lb/>
<pb n="KR4e0106_WYG_030-2b"/>
公廟嵗久剥陊頺敗公謁祠下慨然曰表忠節以厲民<lb/>
守令職也即命工葺之并鏤補其文集刻板以傳属邑<lb/>
懷寧學舊無文廟立為剏建以疾卒於官年七十有一<lb/>
公為人和厚易直行端方敦信義在上元時與長干僧<lb/>
月山交善常以白金寓公所僧病且革公具以還僧曰<lb/>
吾無可托以後事累公僧卒公備為治喪𦵏餘物付其<lb/>
弟子知覺公明敏有才局性惡狡獪而䘏良善故當兵<lb/>
邏則以嚴察舉職居牧民則以豈弟著聲急所先務逹<lb/>
<pb n="KR4e0106_WYG_030-3a"/>
為政大體視財利泊如也有三子曰肅威方嘗誨之曰<lb/>
吾歴官四十年恵澤皆歸於民所餘者惟約素耳吾無<lb/>
所遺以清白遺爾輩爾惟勉之肅克樹厥家威今卒方<lb/>
攻儒業負器識起紹先烈為儀真馹丞太史氏曰公始<lb/>
以力學養親為志固無意於世也一旦遭時賢汲引幡<lb/>
然効用展其村智卒致仁愛結於民名聲昭于時恩榮<lb/>
及其親有古循吏之風焉偉矣哉故為傳之以聞于後<lb/>
　　忠義子傳<lb/>
<pb n="KR4e0106_WYG_030-3b"/>
忠義子名鍾姓張氏滁州金牛墩人也父瑀任山西行<lb/>
都司都指揮使生四男鍾其仲也居家孝謹習孫呉兵<lb/>
法慷慨有志畧膂力絶倫善騎射正統己巳北兵擾大<lb/>
同總兵官定㐮伯郭公登召募敢勇士以充先鋒鍾年<lb/>
十八仗劒詣軍門應募定襄見其驍雄英邁甚奇之曰<lb/>
薛仁貴岳鵬舉之流也即留寘帳下有警即率以殺賊<lb/>
景泰初元庚午正月從定襄出塞遇敵沙窩先登䧟陣<lb/>
奮不顧身敵奔潰生禽其酋諾海齊等獲其車馬什器<lb/>
<pb n="KR4e0106_WYG_030-4a"/>
及奪回被掠人口三月敵臨大同駐城北陽和坡從總<lb/>
兵官武清侯石公亨出城擊之敵敗走追北至石佛寺<lb/>
等處生擒其酋呼察等而還四月復從武清赴京率遊<lb/>
兵前哨行至沙河村遇敵三路入冦偕父及叔瑄兄鉞<lb/>
將兵五百人與敵接戰敵衆四集縱擊我軍我軍不利<lb/>
皆退走止遺鍾父子四人鍾恃勇躍馬衝入敵陣引滿<lb/>
左右射無不應絃而斃敵衆披靡俄所乘馬中矢仆鍾<lb/>
墜地乃舎馬步射殺百數十人矢盡遂為敵所圍敵憤<lb/>
<pb n="KR4e0106_WYG_030-4b"/>
其勇抜刀斫去其左手曰汝復能射否鍾猶用右手揮<lb/>
石以擊之敵益憤劃其手指盡開身被十七創瑀調兵<lb/>
復戰敵引卻乃載鍾回大同道路之人見其痛楚無不<lb/>
涕下霑襟翌日創甚而卒時是月二十四日也得年十<lb/>
九𦵏之城東王覇村原城守總戎以及大小文武士咸<lb/>
扼腕悼惜廣靈親藩哀傷其志親御翰墨篆書忠義二<lb/>
大字以賜復為詩挽之大夫士從而歌詠之者甚衆初<lb/>
沙窩石佛寺之捷兩上其功詔兩陞鍾為大同右衛所<lb/>
<pb n="KR4e0106_WYG_030-5a"/>
鎮撫比報下而鍾已没至是定襄復上其死節之事詔<lb/>
憫之陞鍾百户鍾無子今以弟鎮繼其職尋積其功定<lb/>
陞正千户云史官曰謙承乏詞垣日凡天下忠烈貞義<lb/>
盛徳大節足以厲世範俗者皆執筆論議具載國史若<lb/>
鍾者毓徳將門盡瘁王事遇敵愾而不懾蹈白刃而不<lb/>
䘏忠義凜然千載猶有生氣使玉其成功業之懋必偉<lb/>
然為世名將矣不幸鋭氣方張遽遭折䘐嗚呼其可使<lb/>
之無傳哉用是特為著之以備采錄詩不云乎彼蒼者<lb/>
<pb n="KR4e0106_WYG_030-5b"/>
天殲我良人可悲矣夫<lb/>
　　茂國剛毅公傳<lb/>
茂國剛毅公諱彬字質文姓李氏鳳陽定逺人曽祖福<lb/>
祖榮昭世篤徳誼為鄉善士父信有材畧勇鋭絶人從<lb/>
太祖皇帝起淮甸平定天下積功至明威將軍濟州衛<lb/>
指揮僉事洪武己巳以老謝事公代之時年二十九磊<lb/>
落有大志辛未率所部兵從穎國公征北畨歴諾延雅克<lb/>
山追襲其酋昻吉實哩至洮兒河身先士卒多所擒獲<lb/>
<pb n="KR4e0106_WYG_030-6a"/>
復歴黒嶺寒山磨鐮海子及黒松林熊皮山追襲其酋<lb/>
烏梁海擒獲有加太宗皇帝居潜聞其驍雄召見與語<lb/>
竒之遂隆眷注明年遣巡視宣府沿邊諸城起信為遼<lb/>
東都司都指揮使癸酉遣相度宣府城基明年率兵築<lb/>
之并築徳勝口城乙亥又築萬全保安城明年征哨泥<lb/>
河營黒松林至哈喇還駐兵廣昌己夘靖難兵舉公為<lb/>
前鋒首率兵攻克薊州遵化進指揮同知繼攻克雄縣<lb/>
漠州進都指揮僉事已而戰真定拔永平下大寧剗埧<lb/>
<pb n="KR4e0106_WYG_030-6b"/>
上取廣昌明年鏖白溝攻濟南累樹竒勲進都指揮同<lb/>
知其冬破滄州明年斫敵單橋擊衆藁城追奪順徳畧<lb/>
地定州勲績愈懋進五軍都督僉事冬戰楊村中傷上<lb/>
亟遣醫療治賜藥物俾還北平公不自餒願力疾隨軍<lb/>
自効上嘉其忠勇諭之曰卿其暫輟戎事之勞歸輔世<lb/>
子居守壬午上渡江正位宸極命䕶中宫至京念其勞<lb/>
績居多癸未永樂改元定功行賞封奉天靖難推誠宣<lb/>
力武臣特進榮禄大夫柱國同知右軍都督府事豐城<lb/>
<pb n="KR4e0106_WYG_030-7a"/>
侯食禄一千石子孫世世承襲錫以誥券追封三代<lb/>
自曽祖至父皆豐城侯曽祖母湛祖母王母張妻周皆<lb/>
封侯夫人由是倚任益至甲申夏鎮守江西秋召還明<lb/>
年送趙王赴北京還往捕皁君山冦丙戌南征交阯命<lb/>
充左叅將有白金文綺之賜率師入境水陸夾攻直擣<lb/>
賊巢禽獲魁黨俘獻于朝悉平其地戊子凱還加禄米<lb/>
五百石尋命勦平東海倭冦明年總督操江㝷往長河<lb/>
禽賊李法良械京庚寅𠞰捕福建海冦頻年為國弭菑<lb/>
<pb n="KR4e0106_WYG_030-7b"/>
除害耘鋤海内不避險艱未嘗少息上深嘉奬錫予稠<lb/>
疊一時將臣無與為匹壬辰佩征虜前將軍印命充總<lb/>
兵官鎮守甘肅有白金文綺寳繈之賜至鎮振揚威武<lb/>
邊塵清肅甲午召還扈蹕北征邊塞明年鎮守陜西丙<lb/>
申召還扈蹕還京尋佩征夷將軍印命充總兵官鎮守<lb/>
交阯在鎮七年逺人畏威懷徳莫不帖伏境宇清謐壬<lb/>
寅年六十二卒于位交人市為之罷相向號哭如喪所<lb/>
親訃聞上震悼為輟一日視朝厚加賻贈勅有司歸其<lb/>
<pb n="KR4e0106_WYG_030-8a"/>
喪遣官諭祭賜𦵏宛平縣西安里之原追封茂國公諡<lb/>
剛毅加封三代祖考皆如公爵妣皆封夫人子賢嗣封<lb/>
賢卒孫勇嗣太史曰天開一代之祥必於興王之地篤<lb/>
生豪傑龍騰雲蓊出佐景運共成王業若漢祖開基蕭<lb/>
曹陵勃皆由豐沛以從光武中興鄧賈呉岑皆自南陽<lb/>
而附策功錫爵為時虎臣非無意也我聖祖提三尺起<lb/>
淮甸一時從龍而興者大抵皆濠梁之傑也積功累勲<lb/>
率皆小𨽻化為公侯尚何異于古乎今觀茂國之父奮<lb/>
<pb n="KR4e0106_WYG_030-8b"/>
跡濠梁既以勇畧從定天下致位閫帥而公繼之復從<lb/>
義旗清内難豐功偉烈卓冠當時卒致生拜侯封殁進<lb/>
公爵大國榮名上及三世非天實生之以為興王之佐<lb/>
而何視漢豐沛南陽之豪不足多也公為人儀状奇偉<lb/>
襟度宏逺深沈果敢端靜有謀忠誠以事上恩信以服<lb/>
下小心畏慎有功不伐有勞不矜用能深荷主知信用<lb/>
日篤凡有大事輒以屬公咸克有濟信為一代之名將<lb/>
矣公謝世已久子賢孫勇世爵相承一徳惟肖皆典兵<lb/>
<pb n="KR4e0106_WYG_030-9a"/>
柄有聲於時流慶之長於斯可見矣公之勲伐具載國<lb/>
史然世之人或未之知也故為著之以補家乘之缺云<lb/>
　哀辭<lb/>
　　八趣陸先生哀辭<lb/>
冽彼甘泉兮㳙㳙其流山環水縈兮境深且幽中有隠<lb/>
者兮巢與由淡無營兮焉求溘泠風以上征兮魂杳杳<lb/>
其逺遊頫人寰以超忽兮遺小華亭之故丘石田兮雨<lb/>
愁書榻兮陽收白鶴怨兮雲慘清露滴兮松樛烟竈不<lb/>
<pb n="KR4e0106_WYG_030-9b"/>
午兮月亭已秋雪壓梅坡兮霜摧橘洲悵八趣之寂寞兮<lb/>
懷斯人之好修鋤間之詠兮歸田之謳林壑收聲兮孰<lb/>
唱孰酧瘞白璧於印墓埂之原兮風木颯其蕭颼予將<lb/>
掬寒泉以為酒兮采秋鞠以為羞薦芳馨以一酹兮路<lb/>
阻絶其無繇徒臨風而永慨兮託楚些以寫憂嗚呼有<lb/>
子躋顯融而荷推封兮行寵賁乎天庥<lb/>
　　肯穫李先哀辭<hi>并序</hi>
先生地曹主事朝陽之父也得年七十有五而終于正<lb/>
<pb n="KR4e0106_WYG_030-10a"/>
寢不可謂不壽然朝陽善於厥職朝廷方將賜勅以推<lb/>
恩其親而先生之碩徳雅度宜享其榮而遽爾即世此<lb/>
朝陽之心所以致其痛憾而予與朝陽為同升亦不能<lb/>
不為之永慨也於是乎哀之以辭辭曰<lb/>
繄羲和之于邁兮杳一去而難追少者忽然壯兮老冉<lb/>
冉其瀕衰睠往古以逮今兮孰長存而不死惟脩徳以<lb/>
全歸兮庶名稱於沒齒顧碩人之制行兮外聲利如浮<lb/>
雲躭六籍以明道兮推所存而淑人善俯察以仰觀兮<lb/>
<pb n="KR4e0106_WYG_030-10b"/>
入靈臺而應召曰慈顏之違養兮詩百篇以自悼羌以<lb/>
老而辭禄兮竟拂衣以言歸喜鶵鳳之覧徳兮翥舜廷<lb/>
之羽儀封章指日以寵頒兮胡溘然而弗待樹欲靜而<lb/>
風不停兮寧不致人之永慨餘耿耿之清操兮固百世<lb/>
以揚芬衍綿綿之慶澤兮將裕流於後昆逺莫致乎生<lb/>
芻兮徒前修之慕也托楚聲以寫哀兮惟令子之故也<lb/>
噫<lb/>
　　已山先生張公哀辭<hi>并序</hi>
<pb n="KR4e0106_WYG_030-11a"/>
已山先生張公諱逸伯安其字也世居句容為右族曽<lb/>
大父進甫大父仲明皆隠徳弗耀父穀賔洪武初家園<lb/>
嘗產嘉爪一蒂駢實以獻太祖高皇帝親製賛以美之<lb/>
命史臣宋濂為之頌人咸謂為善慶所鍾無何雪叔父<lb/>
穀恭之枉於朝以寃死家徙崇山先生在行既而徙赤<lb/>
水母殁於沅執喪哀毁年逾弱冠篤志問學聞白撒王<lb/>
子立魏仲高素史李白祐河陽潘子安南平趙弼皆有<lb/>
學行往與交游雖顛沛中講習弗厭叔父穀善嘗道病<lb/>
<pb n="KR4e0106_WYG_030-11b"/>
危甚先生馳禱於天願減已壽延之病果愈篤于教子<lb/>
遣子諫從明師游業成舉進士為監察御史以廉能稱<lb/>
暮年思故土挈眷東歸弟伯啓滯留中道先生僑寓上<lb/>
新河遲之越三暑矣景㤗壬申以諫貴勅封文林郎福<lb/>
建道監察御史諫得請歸省始克迎先生還鄉既還之<lb/>
明年以疾卒盖春秋八十有三矣臨卒猶命諸子釐秘<lb/>
器為二以待弟其孝友盖如此跡先生平素遇事必勇<lb/>
於義持身必本於禮嘗單騎開諭羿蠻兵息變弭糜藥<lb/>
<pb n="KR4e0106_WYG_030-12a"/>
食療征卒生死肉骨以至受王成遺孤之託資姚彧寡<lb/>
弟之生全敬一承宗之祀皆行誼之卓卓然者他未能<lb/>
悉數也且喜吟詠不為茍作著家範以誡子孫終日危<lb/>
坐如對大賔華靡之物不加於身非聖之書不接於目<lb/>
高風雅範起人歆艶故先生之歸夷人號泣遮留遺庄<lb/>
委舍無忍毁敗其盛徳感人有可見矣先生卒君子因<lb/>
所號稱之曰已山先生嗚呼詩稱綿綿𤓰瓞以謂周人<lb/>
之生先小而後大也況一蔕駢實豈非子孫蕃大之祥<lb/>
<pb n="KR4e0106_WYG_030-12b"/>
乎然返遭顛踣疑若有兆無應今觀先生既徙復歸身<lb/>
荷恩封享有夀考而子孫貴盛聚族同㸑者八百餘指<lb/>
是知祥瑞之臻示之於中微而告之以終吉固已黙定<lb/>
於先矣天道不爽豈不信哉謙先生郡人也與御史君<lb/>
同年契好曏歸省時嘗拜先生於江上獲瞻風采今㡬<lb/>
何時而遽聞即世寧不重謙之哀也耶乃為辭以抒余<lb/>
哀辭曰<lb/>
吁嗟已山三峯<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒摩青冥堪輿敏秀蜿蟺旁礴元氣<lb/>
<pb n="KR4e0106_WYG_030-13a"/>
凝丹砂石英名材奇產寧獨勝篤生偉人魁梧傑特著<lb/>
美稱耕道獵徳詩書講貫務研精好仁樂義若飢嗜食<lb/>
渇飲氷阨窮不戚安命順理困彌亨雖在蠻陌忠信篤<lb/>
敬亦可行既老而歸不忘厥初樂所生封章褒錫命服<lb/>
寵被承恩榮繄天報施處高聴卑信有徵宜膺遐筭軌<lb/>
世範俗瞻儀刑胡云一疾崦嵫景迅不我停首丘義壠<lb/>
全歸得正没以寧緬懷高風矢辭不多寄哀情吁嗟已<lb/>
山終古仰止同垂名<lb/>
<pb n="KR4e0106_WYG_030-13b"/>
　祭文<lb/>
　　祭施修撰宗銘文<lb/>
曩予與君道里隔越名聞相接比聆罄欬闈棘始設是<lb/>
締交之由肇也桂籍名儕鹿鳴宴開喁喁嘻嘻懽咲孔<lb/>
諧是鄉薦之同領也多士坌集鏖戰未息予亦後君脱<lb/>
穎而出是春試之同升也金榜題名禹門激浪聨騎道<lb/>
周聴臚天上又黄甲之同登也冠佩煇煌寵恩浹洽通<lb/>
籍金閨聨班瑣闥又玉堂之同任也然而稔數年之交<lb/>
<pb n="KR4e0106_WYG_030-14a"/>
合四同之義則取友天下若予與君者果孰繼哉予以<lb/>
姻事未畢别君逺去今式遄歸而君遽不穀疾不及視<lb/>
棺不及斂痛裂肝肺曷其可贖惟君於徳也修於學也<lb/>
力使天假以年則成世鉅儒為時名臣不辱矣乃豐其<lb/>
名而嗇其夀然則造物者噫何酷哉玉碎瓦全固君子<lb/>
所為痛哭也韓子云生而不淑孰謂之夀死而不朽孰<lb/>
謂其天然則君之死可謂不朽且淑矣靈將載途用返<lb/>
故鄉勿震勿驚丘首是藏清酒是酹永訣于兹號呌慟<lb/>
<pb n="KR4e0106_WYG_030-14b"/>
悼不知所辭嗚呼哀哉<lb/>
　　祭兵部徐尚書文<hi>晞</hi>
望重澄江位崇台輔名埒鄼侯量儕叔度始為冬官焯<lb/>
著才賢繼進郎署兵曹是遷簡在宸衷深䝉寵異命掌<lb/>
司徒居根本地爰念舊勞曰逺匪宜尋召還朝益隆倚<lb/>
毗蠢彼夷酋俶擾南紀師行薙平轉饋千里凱奏陛廷<lb/>
聖席屡虚嘉厥丕績擢任尚書鸞誥推恩上及三代子<lb/>
復有官才亦超邁光前裕後自古鮮儔富貴夀考厚徳<lb/>
<pb n="KR4e0106_WYG_030-15a"/>
之由霜露見侵移疾在告訃音忽聞罔不哀悼國凋元<lb/>
老天不憖遺縉紳趨吊霣涕交頤矧託葭莩情慟尤切<lb/>
敬酹一觴哀哉永訣<lb/>
　　祭楊文定公文<hi>溥</hi>
惟公學行端邃忠誠自然聖王之佐命世之賢早占鄉<lb/>
闈繼登甲第豹蔚彪炳鸞停鵠峙編摩翰苑彤管是操<lb/>
屢承顧問深沐寵褒擢正詞垣黼黻絲綸功在社稷澤<lb/>
被生民掌帝之制聖心攸注尋遷太常用旌殊遇學士<lb/>
<pb n="KR4e0106_WYG_030-15b"/>
再陞武英之殿尚書禮部益隆宸眷帷幄論道孤階特<lb/>
承長庚爛若公輔以升一柱擎天獨公夀考天實憖遺<lb/>
以殿諸老總裁國史名聞四朝經筵啓沃位冠百僚玉<lb/>
帶緋衣童顔鶴髪長養人材務勤簡拔凡百君子望公<lb/>
無涯胡不萬年重我國家舘舎忽捐千古永訣孰宣皇<lb/>
猷疇補衮缺天子震悼䘏贈倍常辱在侍從寧不䀌傷<lb/>
輸誠以辭公其歆止舉奠臨棺霣泪曷已<lb/>
　　祭副都御史丁公文<hi>璿</hi>
<pb n="KR4e0106_WYG_030-16a"/>
惟公氣鍾秀淑挺生金陵横經庠序徳譽早鳴齒方弱<lb/>
冠膺薦以升春闈得雋策名俊英入承清問對揚明廷<lb/>
六龍初馭圖治勵精公踐甲科燁然有聲拜官冬曹載<lb/>
經載營惟職是盡顧禍乃嬰謫戍逺徼順受以行心志<lb/>
筋骨勞苦曷勝實天玉汝増益未能詔求遺賢公首被<lb/>
徵峩峩繡豸重沐寵榮發摘姦伏激濁揚清風威凜若<lb/>
振國紀經麓川繹騷炎方靡寜公往按治備諗賊情歸<lb/>
報天子赫怒整兵擢都憲臺公復就征王師壓境厥角<lb/>
<pb n="KR4e0106_WYG_030-16b"/>
盡崩氛祲掃蕩凱還于京錫賚有加貳憲繼陞維彼貴<lb/>
藩罔或不遵輯寧邦家雙鬢已星立朝侃侃縉紳<lb/>
儀型忘身盡瘁為疾所縈上章歸政皇鑒厥誠投<lb/>
老故鄉將保餘齡胡不憖遺大命以傾天喪斯文<lb/>
國失老成士乏所仰民忘所憑某生公仁里挹公<lb/>
德馨承訃告哀怛然神驚拊棺心裂拜像涕零江<lb/>
東千里發紖有程恭致一奠爰逹幽㝠俎體匪充<lb/>
籩實匪盈豈伊物腆情因以形公來格思勿昧<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>
<pb n="KR4e0106_WYG_030-17a"/>
靈<lb/>
　　歸杭祭祖塋文<lb/>
某以不肖早事儒業發身科第獲仕朝著列職禁垣實<lb/>
維先世積徳累善慶餘所鍾爰念移家南京已六十䙫<lb/>
塋域荒涼越在故鄉久違祭掃引睇南望曷勝怵惕兹<lb/>
幸得請言歸桑梓敬趨墓下芟治蕪穢増培舊封謹以<lb/>
牲醴庶羞式陳奠獻嗚呼木必有本水必有源人之有<lb/>
身厥由乎祖報本反始禮所由先伏惟尊靈體魄永託<lb/>
<pb n="KR4e0106_WYG_030-17b"/>
萬年安固尚垂黙佑庇我後人謹告<lb/>
　　祭河南王副使文<hi>鈺過武城時祭其墓</hi>
惟公學問該博器質穎異横經序庠發身科第預皇上<lb/>
簡拔之選登翰林清華之地藻思英發天章輝麗史舘<lb/>
編摩著述升班馬之堂經筵啓沃獻納挽程朱之轡抱<lb/>
經綸有用之才負剛大不撓之氣朝野久振乎賢名緩<lb/>
急足勝乎重寄嘗輟講而即戎盖文事而武備爰擢貳<lb/>
憲暫辭文陛大振風紀盡祛姦弊未彌月而施政輒闔<lb/>
<pb n="KR4e0106_WYG_030-18a"/>
境而蒙利何嬰疾以難瘳遂出人之不意始傳聞而悸<lb/>
心終得實而隕涕予兹任復朝端舟次河際悵蒼海之<lb/>
珠沈顧黄壤之玉瘞清醑式陳微情攸繫于以見死生<lb/>
之交于以伸僚友之義靈其格斯予亦行忌嗚呼哀哉<lb/>
　　祭妻叔友聞姚公文<lb/>
惟公器宇魁梧丰姿洒落誦詩讀書克事問學和以處<lb/>
衆信以待人履道坦坦藹然陽春徳為世重行足人法<lb/>
薦書起公遂登師榻循循善誘啓沃實多教有義方子<lb/>
<pb n="KR4e0106_WYG_030-18b"/>
躋賢科身將命官子將得禄情未一伸胡逝之速故鄉<lb/>
何許委順於斯聞訃倐至曷勝痛悲匪物之豐惟情之<lb/>
切一奠寫哀繼以嗚咽<lb/>
　　祭劉狀元文<hi>
                        <graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>
                    </hi>
昔公挾其所得掉鞅文場早有聲於鄉解乃復藏修於<lb/>
家而多士從游已如衆山之宗岱是以一出而遂魁天<lb/>
下臨軒之策見其學術光明而正大既入官翰林大放<lb/>
厥辭議論敷陳則又瑰奇而古怪盖由其材之藴於已<lb/>
<pb n="KR4e0106_WYG_030-19a"/>
者明敏而氣之得於天者豪邁故每纂述為副總裁則<lb/>
刪定筆削繁簡適中而是非不貸嘗主典夫文衡去取<lb/>
惟公而世家被黜者反交章而見害卒之邪不能干正<lb/>
志不少挫而廷議克伸聖明是賴果使用盡其才也則<lb/>
可為士之榘矱國之蓍蔡奈何英魂杳邈遽爾翛然而<lb/>
夀不登於耆艾䘏典是褒諡加文介禮實異乎常僚恩<lb/>
盖逢於希代靈輀戒途謦欬如在聊寓情於一觴重吾<lb/>
儕之永慨<lb/>
<pb n="KR4e0106_WYG_030-19b"/>
　　祭劉秋官文<hi>玭</hi>
功名事業貴全始終中道毁折祗係其逢當正統初甲<lb/>
科高擢學有家傳深探茟削牛刀小試出宰於莆獨承<lb/>
旌異徳化以孚大比京闈入司文柄藻鑑精明得士為<lb/>
盛尋進乃職敭於秋曹嘉績維懋復膺寵褒才優行端<lb/>
著聞有素白璧青蠅乃罹罣誤迢迢遼海駕言東征安<lb/>
分樂天孰知辱榮執經相從至者如雨俾各有得如飲<lb/>
河䑕荏苒嵗月謫居六朞恩典方及嗟公已歸士之升<lb/>
<pb n="KR4e0106_WYG_030-20a"/>
沈漫不可料豈謂如公獲此非報位既弗逹命亦匪延<lb/>
莫可致詰悠悠昊天旅櫬南歸祔于先壠一望愴然淚<lb/>
雨如涌潔觴薦爼用慰爽靈同年之誼死生之情嗚呼<lb/>
哀哉<lb/>
　　祭母舅何公文<lb/>
噫維我母䘮在孩提賴有舅在如睹母儀辱仕中朝家<lb/>
累是隨扶持左右得所怙依中道顛沛累卵之危周旋<lb/>
拯濟易險為夷解網歸來復承咲嬉為别未幾獲毒遽<lb/>
<pb n="KR4e0106_WYG_030-20b"/>
罹飲恨而終怒觸山摧厚徳未報痛莫可追越在南服<lb/>
夢想神馳敬陳一奠情寄此辭<lb/>
　　祭墓文<lb/>
維我祖宗世積徳善錫福垂裕啓佑後人致有男岳發<lb/>
身科第繼入翰林授職編修獲沾禄位兹者歴官三載<lb/>
乞假歸省追念聲容莫覿瞻望封塋曷勝哀慕謹以清<lb/>
酌庻羞敬伸薦奠伏惟尊靈來歆來格<lb/>
　　祭姊夫吏部主事徐公文<hi>昱金華武義人</hi>
<pb n="KR4e0106_WYG_030-21a"/>
惟公夙負材器秩授天官典司封爵有聲朝端仕路方<lb/>
亨遽思勇退解組歸休不貪名位優游林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>以道自娱<lb/>
高風清節可敦薄夫負郭有田耕食自足泊然無營敻<lb/>
拔塵俗維我有姊早歸於公偕公東歸思慕曷窮昔我<lb/>
來杭片帆東下竟逹武川獲伸情話回首未㡬我姊淪<lb/>
亡豈意今日又聞公喪子雖先傾有孫克繼女亦有家<lb/>
心無累係壽踰八十令終歸全路阻莫吊心焉怛然東<lb/>
望傷神淡烟殘日再覿無期百酸交臆遥致一奠式表<lb/>
<pb n="KR4e0106_WYG_030-21b"/>
寸忱靈爽如在其來鑒歆<lb/>
　　百日祭蕭延璧文<lb/>
惟公有才有學有識有謀累試不偶一疾遽休志無一<lb/>
成孰不痛惜日月不居倐臨百日君每期我許用朝端<lb/>
今果見用君已盖棺使君生存其喜必倍今焉知否九<lb/>
原茫昧慨念交義永隔死生特陳一奠以告幽靈<lb/>
　　祭定襄伯文<lb/>
惟公間氣所鍾天挺人傑炳炳文謨桓桓武烈博極羣<lb/>
<pb n="KR4e0106_WYG_030-22a"/>
書一覽即徹形於述作日光玉潔旁通六藝種種精絶<lb/>
器宇豪邁魁梧宕跌開國元勲世承閥閱翩翩貴介材<lb/>
氣卓越早以國姻宫闈進謁糾糾雄姿龍馬蹀躞帝曰<lb/>
虎臣留侍禁闕帶刀宿衛忠勤罄竭蠢兹麓川蕞爾狂<lb/>
孽一旦興迷肆行冦竊皇赫斯怒整旅遏滅受命徂征<lb/>
兵柄手挈乃佐元戎耀武蠻粤深入賊境擣其巢穴磨<lb/>
楯走檄越江飛楫牙旗所指靡不摧折我武維揚百蠻<lb/>
畏懾賊窮送欵南徼有截奏凱還朝天顏夷悦位進都<lb/>
<pb n="KR4e0106_WYG_030-22b"/>
督寵冠朝列乃眷西顧雲中守缺乃簡於衆公宜受鉞<lb/>
推輪往鎮虎符龍節威宣萬里雷轟電掣外蕃狡凶邊<lb/>
城犯刼帝詔親征齊驅駟驖軍聲沸騰瀚海為熱六龍<lb/>
所臨視敵如蔑豈意權姦矯制駑劣車駕蒙塵行營渫<lb/>
血敵來誘我臨城詐譎公欲潛師可還聖轍敵覺而遁<lb/>
謀成詐泄義胆忠肝可貫日月敵抵近郊敢恣猖獗公<lb/>
率壯士短兵交接斬馘無筭追奔逐北人畜邀回蔽滿<lb/>
山垤敵遭敗䘐於焉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蹶邊陲以寜和議始決露布以<lb/>
<pb n="KR4e0106_WYG_030-23a"/>
聞獻俘報捷論功第一時無與埒乃進伯爵茅分土裂<lb/>
金書鐵券垂裕後葉赤心籌國言極剴切擾地有龍飛<lb/>
天網設神謀妙筭機智明澈古有孫呉公為超軼事定<lb/>
召還帝嘉勲業命守南都境宇清帖胡為左右已進䜛<lb/>
説西土居閒著書不輟我皇馭極夢想賢哲虚席以俟<lb/>
總理戎牒人望所歸輿情允愜出入相將方召穆契六<lb/>
師奮張四裔震疊遽謂老成不臻耄耋封侯賜諡䘏典<lb/>
輝煜靈輀南來瞻望哽咽聚寳之山風氣完結妥魂於<lb/>
<pb n="KR4e0106_WYG_030-23b"/>
斯千古永訣敬陳一奠情深物褻宰樹棲風助我悲啜<lb/>
　　祭王司冦文<hi>槩</hi>
繄國家之用賢惟老成之倚仗顧董正於五刑乃於公<lb/>
而是望何司冦之朞年遽溘然而凋喪失股肱之才良<lb/>
動縉紳之悲愴念當公之早歲登甲第以發身陟秋臺之<lb/>
郎署體欽䘏之至仁持三尺之法律俾枉雪而寃伸致<lb/>
刑清而民服為明時之鳯麟尋擢叅於湖藩繼暫佐於<lb/>
汴省既正位於外臺振憲綱而肅整復召居於棘寺挈<lb/>
<pb n="KR4e0106_WYG_030-24a"/>
廷評之襟領終進位于六卿冀調元於台鼎荷聖心之<lb/>
眷注若臯陶之任専錫三代之寵誥沐雨露之恩偏年<lb/>
未㡬乎六袠命已掩乎重泉竟賫志而長往不憖遺於<lb/>
彼天嗚呼國有黄髪則謀議審朝多君子則治道隆如<lb/>
公等胡厭世而委蜕在我輩徒抆淚而捫胷孤櫬返乎<lb/>
冀北一舸下乎江東敬臨風而致酹盖上為朝廷之痛<lb/>
惜而下以盡僚友之私衷<lb/>
　　祭少保吏部尚書兼文淵閣大學士彭公文<hi>時</hi>
<pb n="KR4e0106_WYG_030-24b"/>
稽古之學濟世之才出登科第為天下魁入官翰林文<lb/>
名早著薦居内閣深承恩遇侍帝左右近日月光遂進<lb/>
侍讀入長春坊繼遷太常職兼學士黼黻皇猷典司内<lb/>
制薦承寵擢天官亞卿尋居司馬秉持鈞衡乃陟崇階<lb/>
位大冡宰表率百僚平均四海保䕶太子進秩三孤為<lb/>
國元老輔翼匡扶眷命益隆三公之少寅亮天工經邦<lb/>
論道朝廷委任方切倚毗云何一疾泰山其頺縉紳驚<lb/>
惶天子震悼䘏典褒揚加封易號諡曰文憲贈以太師<lb/>
<pb n="KR4e0106_WYG_030-25a"/>
哀榮終始疇與等夷猗嗟我公名位已極所乏者壽人<lb/>
争惋惜爰命祭𦵏聖恩惓惓魂歸故里丹旐翩翩舟次<lb/>
龍河言還有日凡我同儕孰不傷䀌敬陳一奠聊表素<lb/>
情靈其歆格有淚如傾<lb/>
　　祭太常寺少卿贈禮部侍郎學士林先生文<hi>文</hi>
於惟先生鍾靈毓秀學問淵𢎞徳性温厚早領鄉解名<lb/>
重南金掄魁甲第入官翰林史舘編摩纂述精確進侍<lb/>
經筵緝熈聖學敷教中秘師表近臣清名雅望推重縉<lb/>
<pb n="KR4e0106_WYG_030-25b"/>
紳儀舉雍容特立朝著淳然可親瓊林玉樹待人處已<lb/>
惟誠是存汪汪之度莫測其津朝之正人世之君子雖<lb/>
老彌壯遽思知止懸車桑梓益樂壽康豈意一夕善人<lb/>
云亡天不憗遺為範鄉邑哀訃逺聞孰不悼惜某等嘗<lb/>
與先生昔侍同朝魂今逝矣杳不可招遥望南天閩山<lb/>
迢逓一奠寄哀爰伸舊誼<lb/>
　<lb/>
　倪文僖集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十七</head> <lb/>
    <p>
<pb n="KR4e0106_WYG_027-1a"/>
欽定四庫全書<lb/>
　倪文僖集巻二十七<lb/>
　　　　　　　　　　　　　明　倪謙　撰<lb/>
　墓表<lb/>
　　奉政大夫廣東按察司僉事顧公墓表<lb/>
成化七年辛夘三月三日廣東按察司僉事顧公以疾<lb/>
卒公無嗣其兄倫弟信卜以是年九月二十八日祔葬<lb/>
公吳縣楊寳山祖塋奉雲南大理知府丁太初所述行<lb/>
<pb n="KR4e0106_WYG_027-1b"/>
實乞予文以表於墓按公諱儼字廷望姓顧氏曽祖泰<lb/>
祖至善封中書舎人父叔恭中永樂乙未乙榜任河南<lb/>
淇縣教諭母張氏季父叔謙任禮部精膳主事公之先<lb/>
蘇之吳縣人洪武中中書以富室徙京師因家金陵公<lb/>
幼負美質器宇魁梧有志于學早從里中師遊輙能詩<lb/>
賦工書法若老成人人皆竒之既長侍主事公京師從<lb/>
翰林侍讀學士士謙張先生學學大進累試京闈不偶<lb/>
乃歸教授鄉里逺近來學者屨滿戸外正統戊辰廵按<lb/>
<pb n="KR4e0106_WYG_027-2a"/>
御史齊公聞其賢以經明行修薦于朝召試優等授嘉<lb/>
興縣學訓導教人有法士多成就登名甲科景泰乙亥<lb/>
丁内艱服闋至京適朝廷選儒臣以充臺憲公與焉拜<lb/>
陜西道監察御史以績最賜勅命階文林郎贈教諭公<lb/>
如公官母室皆孺人公持㢘秉正糾擊不避人嚴憚之<lb/>
嘗廵視京倉善於立法盗息弊革奉勅清理福建軍政<lb/>
邊軍多有以詭名來擾者逮繫妻孥隣里累年不絶公<lb/>
究得其實罪其姦而雪其誣民始獲安沙汀民叛賊殺<lb/>
<pb n="KR4e0106_WYG_027-2b"/>
不辜公偕鎮守内臣領兵抵其境誅其首惡餘黨悉平<lb/>
還朝陞廣東按察司僉事時廣賊方熾公至即往髙雷<lb/>
諸處招撫叛民新㑹楊江有賊數萬總戎趙公輔檄公<lb/>
勦之公提兵五千直擣賊巢斬首千餘級追復被擄男<lb/>
婦千餘人牛馬什器無算總戎上其功蒙朝廷銀器采<lb/>
段之賜公在軍中不解甲者累月冐矢石犯霜露以勞<lb/>
致疾乞歸田里遂致仕還吳中公性孝友早䘮父迎母<lb/>
就養官舎奉侍甚備少嘗鞠於伯父賢伯父卒無嗣毎<lb/>
<pb n="KR4e0106_WYG_027-3a"/>
思及輙悲泣主事公嘗遘疾幾危公刲股煮液以進遂<lb/>
愈公兄弟三人極相親愛無間爾汝交友以信義相與<lb/>
所得俸賚輙以賑施故舊賓客晩結屋城東時㑹鄉耆<lb/>
故友燕談為樂或携尊出遊登山臨水把酒賦詩澹然<lb/>
㤀歸世事一不以掛懐抱人皆髙之卒年五十有五生<lb/>
於永樂丁酉十月二十七日配張氏生女一適梧州知<lb/>
府徐汝暘之子吳庠生楷以兄子鎮為後嗚呼仕無所<lb/>
茍者君子所守之正用無所局者君子所藴之備也茍<lb/>
<pb n="KR4e0106_WYG_027-3b"/>
焉而仕則知進而不知退局焉而用則優此而短於彼<lb/>
又何足尚也哉廷望之為儒臣也以薦為憲臬也以選<lb/>
以勞休致也以疾仕無所茍如此守之正也可尚已司<lb/>
教則能以善淑人司憲則能以法繩姦以武戡暴用無<lb/>
所局如此其藴之備又可尚已所可惜者用未究而遽<lb/>
退年未耄而遽止祀未續而遽尼得不重昆弟宗族鄉<lb/>
黨之哀也耶使無是石以紀其徳履之祥而垂之無窮<lb/>
将恐百世之下有不得以考而知矣故為之表<lb/>
<pb n="KR4e0106_WYG_027-4a"/>
　　故竹隠盧公暨妻包孺人墓表<lb/>
封兵部主事愛竹翁䘮其父竹隠公母包於姑蘇權厝<lb/>
淺土景泰甲戌始得吉壤於吳縣横路橋側彭華鄉之<lb/>
原亟欲歸葬屬有疾乃命其子鄉進士雍還吳以是年<lb/>
二月八日合葬焉予嘗為銘以誌其墓矣今成化甲午<lb/>
雍為福建布政司左叅議丁父愛竹翁憂展墓於鄉追<lb/>
思祖徳欲立石以表于墓以予親契甚厚知其家世為<lb/>
詳復以文見屬予義不容以不敏辭乃為之表曰竹隠<lb/>
<pb n="KR4e0106_WYG_027-4b"/>
公諱成甫字文義姓盧氏吳之舊族也曽祖榮祖名俱<lb/>
有隠徳父鎰國初知福州永福縣㢘勤惠愛遺徳在人<lb/>
公丰儀秀麗廣顙脩髯器宇不凡人望而敬之孝于父<lb/>
母篤於學業有志用世㑹永福府君殁獨任家事遂隠<lb/>
不出以永福號竹軒因號竹隠閒居以經史自娛雖佛<lb/>
老醫卜之書亦皆博渉好蓄古法書名畫縉紳多與交<lb/>
往至輙出求賞鑒所得評䟦翰墨為多臨財㢘介無所<lb/>
茍取有傭者劚地後圃得金數餅以獻公曰爾所自得<lb/>
<pb n="KR4e0106_WYG_027-5a"/>
何預我為悉推與之有司聞公賢舉為里正公剛直無<lb/>
所偏徇有爭訟者不赴有司而赴愬於公公為剖析是<lb/>
非莫不信服委督區賦民相戒曰不可以吾輩事累長<lb/>
者率爭先完納無敢後鄉飲延為大賓公儀度有容觀<lb/>
者歆慕嵗荒民乏食公極力區畫以賑給之賴以全活<lb/>
民感其徳相率圖公像於神祠事之子清附籍南京時<lb/>
迎公就養公至雍方五六嵗公愛之抱置膝上拊之曰<lb/>
汝父甚孝幼年時官府督匠急家人皆避匿汝父獨挺<lb/>
<pb n="KR4e0106_WYG_027-5b"/>
身出見官被捶楚不少怨母病焚臂香以禱其孝如此<lb/>
汝能如汝父之孝可也見雍秀異教以篤事詩書曰亢<lb/>
吾家者必此孫也今果如其言惜公不及見也包孺人<lb/>
同里著姓唐集賢學士融之後諱妙音端重貞靜動循<lb/>
儀則事舅姑以孝姑殁居䘮哀毁嵗時奉祀皆躬執其<lb/>
勞治家有法待宗姻撫卑幼咸得其宜一旦遘疾召諸<lb/>
子婦訓之曰居家以和睦為本慎勿多言搆非以生離<lb/>
間吾死無憾又曰聞孫雍讀書有進宜遺書勉以忠孝<lb/>
<pb n="KR4e0106_WYG_027-6a"/>
大節可也公之卒在宣徳壬子二月十八日享年六十<lb/>
有六其生為元至正丁未九月六日孺人之卒在正統<lb/>
辛酉三月十一日享年七十有六其生與公同年之十<lb/>
月二十日生四男三女十孫男二曽孫嗚呼詩書之族<lb/>
所以彌乆彌昌者由世徳之積也故徳厚者流光徳薄<lb/>
者流卑一自然之道也盧氏之先世徳相承者乆至永<lb/>
福則推以及於一邑竹隠又推以及於一鄉積之厚矣<lb/>
故其流澤至廷佐之身而始發䇿名進士歴官大藩有<lb/>
<pb n="KR4e0106_WYG_027-6b"/>
為有守㢘稱焯著用致貤恩於親父子顯榮光昭前烈<lb/>
况其徳業之建名位之隆日進未巳則貤恩於祖又可<lb/>
待矣予用是表之於墓使人知盧氏流光於後者實厚<lb/>
徳之報也夫豈偶然之故也哉是為表<lb/>
　　明故前奉政大夫湖廣按察司僉事成公墓表<lb/>
天順癸未三月初五日予同年友錫山成公敬之以疾<lb/>
卒於鄉春秋六十有一既葬邑之某山某原十有二年<lb/>
矣其季子邑庠生約今秋來應京闈鄉試謁予以墓表<lb/>
<pb n="KR4e0106_WYG_027-7a"/>
為請予嘗記公殁後其伯子繪以教官守制起復來京<lb/>
知公與予同年契厚求為輓詩序屬調官赴任期迫不<lb/>
能待而去今余心缺然則斯請也敢不為一述以償其<lb/>
伯季意乎公諱始終敬之其字也姓成氏别號澹菴曽<lb/>
祖榮七祖玉山父彦文俱隠徳弗曜母夏氏以永樂癸<lb/>
未九月十八日生公丰神秀異長身美髯嶷然不羣髫<lb/>
齓時日記千言過目不㤀比長六經子史無不通貫又<lb/>
解音律多藝能攻舉子業以資進取深於理趣以儒士<lb/>
<pb n="KR4e0106_WYG_027-7b"/>
應宣徳乙夘鄉試中式登正統己未進士第觀政内臺<lb/>
拜大行人使陜右禁茶又使賫經於楚蜀所至咨詢民<lb/>
瘼凡道途所經古人陳跡及名區勝境輙形賦詠語意<lb/>
温雅力追古作襟度灑如也風憲缺詔銓司遴選擢公<lb/>
河南道監察御史時朝廷方重軍伍選御史優於材畧<lb/>
者十二人分廵天下以理之公居第一俾清軍政於四<lb/>
川比至播叙諸州苖冦叛逆勅督官軍策應兵部尚書<lb/>
靖逺伯王驥深入冦境擒除黨類築城叙州選練士卒<lb/>
<pb n="KR4e0106_WYG_027-8a"/>
守禦民賴保全還朝北兵犯邊復勅領兵紫荆闗䇿應<lb/>
㑹昌伯孫忠敵悉遁去還陞湖廣按察司僉事敏於疏<lb/>
决獄無繫囚臬事有未當者多所舉明以直言為當道<lb/>
所忌休官還家怡情泉石畧不以得失掛懐抱結屋數<lb/>
楹如舟名曰錦江舲以示知止之戒又作海嶽軒於横<lb/>
山别墅花竹環繞分泉注於軒前名曰導泉暇則枕流<lb/>
漱石詠歌不輟以自樂所著有澹菴文集金匱理筌紀<lb/>
行集澹菴詩集行于世配杜氏虞氏子男二長繪任教<lb/>
<pb n="KR4e0106_WYG_027-8b"/>
諭次約性女二劉清臣馮泰時其壻也孫男二嗚呼君<lb/>
子抱道於己而致用於時固思以濟乎民物也然時之<lb/>
所遇則有通有塞一惟順理以安之而道之全於我者<lb/>
自若也是以進退用舎無與於己其囂囂自得抑何往<lb/>
而不樂哉吾友敬之學博而材清志髙而氣直早有得<lb/>
於聖賢之道一旦由科第出以効用賢勞使職肅清憲<lb/>
度兼優武畧叅預戎機道已及於民物矣抑且見幾知<lb/>
止拂袖而歸開幽曠之軒亭樂林泉之雅趣置利禄於<lb/>
<pb n="KR4e0106_WYG_027-9a"/>
土苴寓情性於篇什是則萬鍾何加一簟何陋其髙風<lb/>
逺度豈不真知輕重大丈夫哉雖其材未盡施夀未盡<lb/>
享若有不足然所以遺於子孫者則有餘矣况其文章<lb/>
之瑰竒常存光燄於世乎予故為述其行蔵之槩於墓<lb/>
石後有聞公之風而致夫懐仰者未必不有徴於斯文<lb/>
也是為表<lb/>
　　恩榮官張廷端墓表<lb/>
嗟吾廷端汝何為遽止於斯耶千里故山來視其子子<lb/>
<pb n="KR4e0106_WYG_027-9b"/>
秩垂滿将膺超擢汝何為而不待耶遺素殘墨流落人<lb/>
間至寳横棄畧不自惜睹物思人將使吾何時而忘邪<lb/>
盖廷端精於墨竹名著當時評者以為夏太常後一人<lb/>
而己仲子任南京禮部鑄印局副使自吳中迎至京南<lb/>
京公卿縉紳求其寫竹者轍交於門廷端性豪放酒酣<lb/>
興發輙肆揮灑凡巻軸及屏障間皆其筆也見者驚訝<lb/>
如在林澳予與廷端交最久情最洽以久别復㑹尋盟<lb/>
叙好意氣藹然乃出一長巻煩布湘川之景洲渚縈迴<lb/>
<pb n="KR4e0106_WYG_027-10a"/>
萬竿林立以為傳家珍玩然非一朝可成時造予部後<lb/>
春亭中為之曰此地隔諠避俗可放筆也予時舉盃以<lb/>
助其興不似平時豪飲竊窺其容己有病態矣竟不能<lb/>
成巻而去去數日忽報廷端以不能加餐藥不奏功而<lb/>
卒物在人亡此所以増吾之傷感也歟廷端頴敏闓爽<lb/>
卓犖不覊早失怙與兄廷言同鞠於舅氏鄒自牧延師<lb/>
教之長自樹門戸奉孀母四十餘年嘗遊學邑庠期以<lb/>
科第進不偶援例赴京入國學例止滯留京師國戚太<lb/>
<pb n="KR4e0106_WYG_027-10b"/>
傅㑹昌侯孫公昆季好賢禮士乃延於家塾誨其羣子<lb/>
弟相處凡二十年廷端言論侃侃多所規益侯昆季甚<lb/>
加禮待為買屋居之成化初又為乞恩授冠帶榮之其<lb/>
契愛如此晩思故鄉翩然來歸日以詩酒與鄉人娛樂<lb/>
甲午冬來金陵若學士錢公太常少卿李公劉公祭酒<lb/>
王公皆故人也相與延欵為懽論文賦詩以暢叙雅懐<lb/>
殆無虚日蕭然與世事若不相渉也識者髙之其所著<lb/>
在京則有玉河稿肯堂稿在鄉則有蔵春園稿江南釣<lb/>
<pb n="KR4e0106_WYG_027-11a"/>
磯稿蔵于家卒于成化乙未八月一日享年六十有二<lb/>
生於永樂甲午閏九月二十日廷端常熟人諱緒廷端<lb/>
其字也以字行初號夢椿太師楊文貞公諸公皆有詩<lb/>
文嘉其孝别號肯堂曽祖樂常祖億之考以大號友竹<lb/>
妣鄒氏配楊氏有賢行生三子四女子曰憲娶程氏曰<lb/>
懲即局使娶吳氏卒曰心習舉子業娶顧氏女之壻曰<lb/>
鄧雷舉人王銳鄒鶴王堂孫男四循環健登孫女四其<lb/>
一擇配安州楊太守子恩餘在室懲扶柩歸卜某月日<lb/>
<pb n="KR4e0106_WYG_027-11b"/>
葬海虞積善鄉郁澤里祖塋以予其父執也自為狀衰<lb/>
絰蹐門請言以表于墓嗚呼有志之士孰不欲以所長<lb/>
成名於世然無所取重而託後無聞者多若吾廷端雖<lb/>
斂其才而不獲少試然以墨君精妙見重於世後有睹<lb/>
其竒蹟皆從而仰慕之此其名又安得而泯沒之哉使<lb/>
廷端獲用於世則其成名於後未必有過於是也嗚呼<lb/>
廷端其亦足矣吾故抆泪而表于其墓使世之仰慕之<lb/>
者併以得其為人云<lb/>
<pb n="KR4e0106_WYG_027-12a"/>
　墓碣銘<lb/>
　　義官梅軒華公墓碣銘<lb/>
景泰五年東南大侵餓莩盈路朝廷詔發倉廪以濟有<lb/>
不足則勸助於民錫山梅軒華公首輸榖千斛於官得<lb/>
賜冠帶階九品之榮退檢租簿凡累年逋負者以萬斛<lb/>
計曰民饑如此何忍責償一筆盡勾不復索復貸佃粟<lb/>
千餘石不取其息鄉人感戴皆舉首加額曰願公福夀<lb/>
自是梅軒髙義之名振逺邇成化二年十一月八日公<lb/>
<pb n="KR4e0106_WYG_027-12b"/>
年八十以夀終諸子卜以五年正月某日葬於某山之<lb/>
原欲樹碣墓上為不朽圖乃介予同年友王公敏行具<lb/>
書幣賫鄉儒鄧倫氏所述行實來乞文刻諸石孔子曰<lb/>
君子喻於義嗚呼公所謂好義之君子歟是以表其行<lb/>
以聞於世按公諱佐字仝亮姓華氏别號梅軒生而魁<lb/>
岸凝重不好弄年雖幼如老成人從學於鄉先生余子<lb/>
温性資頴異先生偉其不凡比長即幹父蠱父喜曰吾<lb/>
有託矣悉委以家事休閒自適公遂偕二弟仝恱仝紹<lb/>
<pb n="KR4e0106_WYG_027-13a"/>
日課童僕服田力穡以殖業家日起乃一新其居凡奉<lb/>
祀養親延賓教子之所皆位置堅樸為久逺計人艷其<lb/>
能遭母䘮哀毁骨立人稱其孝延明師於塾以教子姪<lb/>
暇則與談理道資其麗澤宗姻間待之恩禮兼盡不致<lb/>
失驩賢聲日著邑長吏舉督區賦仁恕公平大家牛車<lb/>
小家擔負爭先樂輸公充其儲而民徳其惠時廵撫工<lb/>
部侍郎周公既知公端介命為總收深加禮待好施予<lb/>
嘗建石梁五甃通衢數千尺以便行旅所費不訾感外<lb/>
<pb n="KR4e0106_WYG_027-13b"/>
祖徳則搆亭立碑表其墓念大母及母二族無後則建<lb/>
祠奉其祀皆盛徳事也於家事綜理尤宻律身嚴謹外<lb/>
内斬然整齊有氣節一毫不挫於人人有過輙面折不<lb/>
貸鄉人有訟率走白於公聴其一言而解其為人信服<lb/>
如此晩年以後事為意一日語弟姪曰合族同居固為<lb/>
美事異日恐不能保吾見他子弟因貲致訟者多矣孰<lb/>
若及吾生前為汝處析不亦可乎皆謝不敢乃取田廬<lb/>
帑蔵奴婢均析之付家事諸子優游燕居與知己觴詠<lb/>
<pb n="KR4e0106_WYG_027-14a"/>
為樂朔望則焚香誦佛書而己一日得疾諸子以醫藥<lb/>
進卻之曰吾年至此巳矣何藥為汝等但能謹身飭行<lb/>
不墜家業死無憾遂卒公系出宋戴公子考父食采於<lb/>
華因氏焉春秋時華督其裔也南齊有孝子寳家錫山<lb/>
十八世至榮仕宋徙汴又三世至原泉隨宋南渡復歸<lb/>
錫居梅李鄉隆亭里又七世至璟宋徳清茶園正捴領<lb/>
則公之髙祖也奕世衣冠為邑望族曽祖燧祖得昌又<lb/>
徙興道墓塘里父脩文有隠操母陳氏配鄧氏子三人<lb/>
<pb n="KR4e0106_WYG_027-14b"/>
芝蘭藪女一適顧雍孫七人威立本節朴質敏女六人<lb/>
曽孫二人銘曰<lb/>
胄啓於宋公族之宗逮齊孝子始居錫峯後徙不常復<lb/>
歸於錫代多聞人衣冠舄奕噫惟梅軒偉乎其容慷慨<lb/>
好義古人之風折券捐貲惠周於衆䆳古孰儔南陽樊<lb/>
重散給昆弟均一不偏遐則誰匹茂陵文淵家事勅斷<lb/>
質成感恱河内向平太原王烈東漢髙士今復見之章<lb/>
服有曜稱徳惟宜大耋令終自天錫類身去名存聞于<lb/>
<pb n="KR4e0106_WYG_027-15a"/>
世世<lb/>
　　京庠生黙菴陳克遜墓碣銘<lb/>
克遜諱讓姓陳氏黙菴其號也其上世為雲間人洪武<lb/>
間徙<hi>闕</hi>石曽祖子真始移家來居金陵今為上元人祖<lb/>
思聰父廷輝皆不仕克遜自幼好問學聰悟不凡比長<lb/>
入京庠為増廣生進徳脩業勤厲不懈試優等補廪膳<lb/>
生以家去學逺夜宿學舎兀兀焚膏讀書殆忘寢食工<lb/>
文辭說理精確同舎生以為不能及累以尚書舉於鄉<lb/>
<pb n="KR4e0106_WYG_027-15b"/>
輙不中人為之咎主司克遜則安於義命未嘗少挫其<lb/>
志也性孝友朔望必歸省侍母有疾刲股愈之父母相<lb/>
繼卒居䘮哀毁幾滅性遇忌日及正旦冬至輙不茹葷<lb/>
躬詣墓所祭奠事其兄某敬愛兼至拊兄子祥如己出<lb/>
為人端謹和厚交朋友有義氣重然諾取與不茍介然<lb/>
以節操自持隆於事師不以家儉而廢其禮提學憲臣<lb/>
以古之為教先徳行後文藝命教官舉諸生中有徳行<lb/>
者以示勸教官首疏克遜孝友之實舉憲臣甚優禮之<lb/>
<pb n="KR4e0106_WYG_027-16a"/>
由是克遜之名益重於縉紳間矣克遜不為崖絶之行<lb/>
遇人無賢愚皆温顔以待人樂親之執經從游者甚衆<lb/>
相與剖析疑義教之作文曽無厭倦恒哀親不逮養冀<lb/>
取科第沾一命得國家褒贈之寵以為親榮今秋舉又<lb/>
不中鬱鬱不得志因致疾卒於學舎可哀也夫卒時神<lb/>
思不亂區處後事甚悉成化辛夘十一月九日也春秋<lb/>
三十有八生宣徳甲寅四月十九日配南氏有賢行自<lb/>
克遜病毎夜稽顙北辰求以身代又刲股為糜以進卒<lb/>
<pb n="KR4e0106_WYG_027-16b"/>
不効嗚呼士負學術之美志行之髙者宜得貴顯夀考<lb/>
理必然也今克遜不幸不獲一遇以究厥施而中年夭<lb/>
折又無一息以繼世果天道之無知耶抑天之未定也<lb/>
耶然孟子以令聞廣譽為良貴韓子以生而不淑為非<lb/>
夀死而不朽為非夭由是言之克遜為貴而夀矣克遜<lb/>
之卒也聞者皆痛惜之其友陳士行為經紀其䘮與其<lb/>
兄擇是月十六日葬之神䇿門外石砲山祖塋復伐石<lb/>
樹墓上欲予為銘以彰其聞於後世予素重克遜既哀<lb/>
<pb n="KR4e0106_WYG_027-17a"/>
其賢而不幸且慰其心於溟漠也畀以是銘銘曰<lb/>
孰俾其業之豐而身之窮孰俾其徳之隆而厄之逢志<lb/>
不一通竟賫以終視天瞢瞢莫知彼穹嘅顔殤與跖夀<lb/>
盖今古之攸同援筆灑淚抒九原之幽憤來萬里之悲<lb/>
風<lb/>
　墓誌銘<lb/>
　　故新建榮僖侯夫人趙氏墓誌銘<lb/>
天生瑰竒之才建非常之業盖必有賢嫓相成於内焉<lb/>
<pb n="KR4e0106_WYG_027-17b"/>
若新建榮僖侯夫人趙氏是已夫人世家河間交河性<lb/>
恭順有識量父某母王氏嘗竒之曰是息必貴非凡子<lb/>
耦年十七同邑李公士中聞其賢聘為子婦遂以歸玉<lb/>
玉即榮僖也侯幼從戍營州左䕶衛在具慶下夫人執<lb/>
婦道事舅姑盡孝敬洪武已夘文廟靖難兵抵太寜侯<lb/>
即歸順隨駕南征夫人與别曰丈夫乘時奮庸當以身<lb/>
徇國毋畏危自幸而懐内顧也侯是其言遇戰疾力故<lb/>
積有勛績以底平定遂由總旗四轉至指揮同知夫人<lb/>
<pb n="KR4e0106_WYG_027-18a"/>
在戎戍艱苦備嘗處之晏如也宣徳己酉侯又以功四<lb/>
轉至伯爵膺誥命階勲奉天翊衛宣力武臣特進榮禄<lb/>
大夫柱國食禄八百石追贈三代夫人獲再封焉時家<lb/>
既貴顯夫人克謹禮法閨門雍肅毎訓子孫必先以起<lb/>
家辛勤之道下逮媵妾有螽斯之美均視嫡庶合鳲鳩<lb/>
之徳至疏戚長幼處之罔不順適正統辛酉侯先下世<lb/>
至是而夫人亦卒矣實丁夘五月二十三日春秋七十<lb/>
有五子男七長曰英襲任府軍前衛指揮使次源早卒<lb/>
<pb n="KR4e0106_WYG_027-18b"/>
次海次賢次良亦卒次春次奉女四府軍前衛百戸范<lb/>
逹其長壻也餘未行孫男七竒端佐倫儔仁使孫女五<lb/>
曽孫男二瑾璹曽孫女二以是年某月某日祔于榮僖<lb/>
之墓而英持其僚友都指揮僉事掌府軍前衛事李聰<lb/>
所為狀來請銘嗚呼志不以窮阨而動行不以亨豫而<lb/>
渝卒相君子就大勲享厚禄作則垂裕其賢可書以銘<lb/>
曷辭銘曰<lb/>
虓虎之雄克奏膚公孰翼成之由賢在中享有茆土龍<lb/>
<pb n="KR4e0106_WYG_027-19a"/>
章錫封貴富夀考徳福並隆安仁之原是為幽宫體魄<lb/>
永託流慶無窮<lb/>
　　勅封孺人亡妻姚氏墓誌銘<lb/>
嗚呼此為吾妻姚氏孺人之墓孺人諱守真以景泰庚<lb/>
午閏正月初五日殁于南京年僅三十有二距所生為<lb/>
永樂己亥四月二十九日殁後兩月予自朝鮮還朝始<lb/>
聞其訃乃為位而哭祭之以文曰昔我聞爾出自名家<lb/>
故講姻好我取進士赴京請命南還與爾結姻爾叔父<lb/>
<pb n="KR4e0106_WYG_027-19b"/>
用歸于我同舟北上寓居官舎邇來盖十年矣爾父早<lb/>
䘮爾母來視母子歡聚于此亦已九年我仕朝著爾賛<lb/>
家政勤苦卓立甘守淡泊與我志同和厚於親戚惠睦<lb/>
於鄰里衆口一辭皆稱曰賢生子女六人乳養保抱艱<lb/>
辛萬端然有浹旬而卒彌月而卒不及晬而卒虚勞愛<lb/>
育痛切于心今存者男得倪岳女得淑靜而已爾於前<lb/>
年産後天癸不至詢諸名醫僉云有兒食乳者不為疾<lb/>
去嵗春初忽感熱嗽累治數醫綿延弗瘥秋來國家多<lb/>
<pb n="KR4e0106_WYG_027-20a"/>
事人心惶惑誠恐爾生驚憂病益増劇故急遽之間遣<lb/>
爾與爾母還家料理想爾喜見親屬病必可痊我徐圖<lb/>
便差來視不意奉使東行比還即得凶問聞之頓足搥<lb/>
胷傷痛無極况聖恩錫我勅命爾封孺人三月八日拜<lb/>
受天寵正宜永享光榮何為不待而逝命之凉薄一至<lb/>
此耶夫生必有死此固常理然不及下夀而青年夭折<lb/>
永違偕老之願此所以為可深痛也豈心思抑鬱之難<lb/>
療耶抑療治之不及耶抑大數一定而不可逃耶言與<lb/>
<pb n="KR4e0106_WYG_027-20b"/>
泪俱不勝哽咽奠此一觴聊伸我心嗚呼哀哉祭訖翌<lb/>
日上疏乞省祭詔許之撤位而歸爰卜是年十二月二<lb/>
十日舉柩祔葬江寜縣新亭鄉祖塋之次燎黄以告孺<lb/>
人有徳容性聰敏通書史大意克謹婦道父諱友直其<lb/>
先杭人也移家京師占籍上元博雅好古為時聞人母<lb/>
王氏貞靜慈淑孺人之賢母氏之教也叔父曰友聞兄<lb/>
曰愷弟曰恒曰恱恒為應天府學生銘曰<lb/>
孰畀之淑也噫曷奪之速也噫從爾姑於茲麓也噫尚<lb/>
<pb n="KR4e0106_WYG_027-21a"/>
歆承命服也噫彼蒼者天茫不可告也噫<lb/>
　　明故奉訓大夫戸部員外郎王公墓誌銘<lb/>
戸部員外郎王公年五十忽感竒疾奏乞養痾于家詔<lb/>
許其歸歸家檢方服藥優游十有一年而卒時景泰癸<lb/>
酉十二月七日也春秋六十距所生為洪武甲戌正月<lb/>
二日公諱鎬字子京生而豐秀動止異常童長老咸器<lb/>
之被選入州學授博士經學大進甫弱冠以禮經中永<lb/>
樂甲午京闈鄉試上春官屢辭乙榜弗就入國學卒業<lb/>
<pb n="KR4e0106_WYG_027-21b"/>
業益成宣徳已酉拜戸部主事居官㢘慎勤職業性凝<lb/>
重不妄言笑處事精宻吏不敢為姦用是利澤下流人<lb/>
沐其惠秩滿書最朝廷錫勅褒之封贈父母妻室大司<lb/>
徒雅重公奏遷補員外郎缺聲績兼茂物議以為得人<lb/>
正統丙辰聞父䘮歸躬負土成墳手植松柏哀號柴毁<lb/>
人不能堪有芝生墓側鄉黨謂公孝感所致欲賦詩頌<lb/>
公公曰草木何知力謝絶之服除仍舊資司徒方倚重<lb/>
公竟以疾去公家法嚴肅以力本務學訓厲子姓晝耕<lb/>
<pb n="KR4e0106_WYG_027-22a"/>
夜讀日有程課故璽以明經登進士拜戸部主事公之<lb/>
教也嗚呼若公之材使不困於疾克盡展焉則利澤所<lb/>
及益廣禄位所進益崇矣而遽止於斯不亦可慨也夫<lb/>
然慶鍾後人足紹前烈抑亦可無遺憾矣公先世汴人<lb/>
隨宋南渡自髙祖允恭而上皆居建康譜逸世系無考<lb/>
至曽祖永福始遷和州故今為和州人父仲文樂善好<lb/>
施以公貴封戸部主事母湯氏封安人配陶氏有淑徳<lb/>
亦封如母子男三長即璽次璟瑜女二適陸顯宋俊孫<lb/>
<pb n="KR4e0106_WYG_027-22b"/>
男六世榮世昌世美世俊世傑世顯孫女四公之卒璽<lb/>
解官歸将以年月日葬公郡西歴陽鄉祖塋乃奉吏部<lb/>
考功郎中陳君亶所述事狀來請銘為之銘曰<lb/>
學䆳而端行方以完治世之賢中道遘痻弗究所存竟<lb/>
止莫前奕世濟美允蹈遺軌簮笏有傳茲蔵體魄我掲<lb/>
其徳永固萬年<lb/>
　　卧雲處士居公墓誌銘<lb/>
卧雲處士者句容之耆彦也正統庚申秋予省侍南歸<lb/>
<pb n="KR4e0106_WYG_027-23a"/>
嘗游其邑過處士見其子邑庠生輔侍側循循執禮閨<lb/>
庭肅如知其徳之刑于家也退遇邑人事有未白多就<lb/>
處士求直無不恱服又知其徳之信於鄉也心竊重之<lb/>
嵗丁夘秋輔以明經中鄉試歸處士已得疾逾月竟不<lb/>
起矣惜哉實是年十月一日也春秋六十輔以明年正<lb/>
月十日葬處士移風鄉小干村原尚未刻石誌墓景泰<lb/>
甲戌輔㑹試春官大懼潛徳弗彰爰奉監察御史張君<lb/>
紳所為狀徴予銘歸納諸壙予素重處士者銘奚辭按<lb/>
<pb n="KR4e0106_WYG_027-23b"/>
處士諱安字處謐性閒曠逺聲利偃息一室霏簷汎榻<lb/>
皆無心物也因號卧雲祖仁父廣咸讀書有行義母李<lb/>
氏處士幼有鉅志嗜問學樂與儒者游所交皆天下知<lb/>
名士或勸之仕曰以漆雕子若從游聖門尚未能信於<lb/>
斯吾何敢矧羣賢滿朝吾得沾沐徳化耕鑿食力以盡<lb/>
吾齒為太平逸民不亦可乎君子知其志之髙尚矣平<lb/>
居言笑不茍持身甚嚴闢家塾以教子弟小有過輙加<lb/>
誚責以故皆馴謹無外騖嘗謂弟莊曰父母生吾兄弟<lb/>
<pb n="KR4e0106_WYG_027-24a"/>
三人長兄敬早世惟吾與汝在恒恠世人䦧墻生忿良<lb/>
由為異姓所惑也尚戒於斯又諭諸子曰吾與汝叔生<lb/>
既同胞死當同穴宜表曰難兄難弟之墓此吾志也汝<lb/>
曹識之故邑之名有家法者必曰北郭居氏處士宅心<lb/>
仁厚拯人饑寒䘏人患難惟恐不及前後賴其舉䘮婚<lb/>
嫁者甚衆嗚呼易有之曰不事王侯髙尚其事又曰履<lb/>
道坦坦幽人貞吉書稱惟孝友于兄弟施于有政今觀<lb/>
處士被褐懐玉不求聞逹而慕仁好義率其素履篤乎<lb/>
<pb n="KR4e0106_WYG_027-24b"/>
孝弟於易書所云盖無媿矣雖抱道不試種而未穫然<lb/>
教子登科将躋顯榮食其報者不在茲乎處士配陳氏<lb/>
有淑徳子三人長曰範次即輔次曰轔女一徐禧其壻<lb/>
也銘曰<lb/>
與雲為徒樂山澤抗志不降徳茂積身雖云晦譽籍籍<lb/>
惠愛在人永無斁甲子一終反窀穸慶垂厥嗣光舄奕<lb/>
欲知幽潛視此石<lb/>
　　明故贈刑部主事劉公墓誌銘<lb/>
<pb n="KR4e0106_WYG_027-25a"/>
永樂辛夘二月日贈南京刑部雲南司主事劉公以疾<lb/>
卒越四十年是為景泰庚午以子讓貴始受勅命又三<lb/>
年讓為閩藩叅政因拜表闕廷始自述狀謁予為文誌<lb/>
諸墓讓之言曰讓䘮先考時兄敬甫六嵗讓甫晬皆未<lb/>
有所知識比長先祖及母嘗道先考行實以誨讓讓謹<lb/>
識不忘茲賴遺庥獲有禄養而先考不及見痛恒在心<lb/>
重惟先考賫志早䘮而潛徳卓行皆宜表見於世乃使<lb/>
鬱而不彰不孝之罪也先生讓故人幸矜而賜之銘将<lb/>
<pb n="KR4e0106_WYG_027-25b"/>
歸燎黄追而納諸壙予不獲辭按公諱浩字孟然世家<lb/>
永平灤州之七里河其先有諱君榮者仕元金牌萬戸<lb/>
君榮生天麟襲父爵守大興州天麟生彦和值元季兵<lb/>
擾失其官偕毋避亂真定之井陘彦和生通甫通甫有<lb/>
五子曰士中士舉士員士興其季即公也遷居滄州故<lb/>
今為滄州人公生有美質慎舉止寡言笑自幼即知嚮<lb/>
學通甫常拊之曰吾家世為武臣至我父子中經亂離<lb/>
隳厥遺勲今遭際聖朝偃武脩文四方底定汝尚以文<lb/>
<pb n="KR4e0106_WYG_027-26a"/>
進用毋墜先業乃遣入鄉校讀書洪武丙子偕鄉先生<lb/>
孟鐸赴京講讀御製大誥受楮幣之賜回家益力於學<lb/>
入州庠從學正宋經授尚書晨窓夕檠志不少懈逾年<lb/>
經愛其篤學補廪膳生兩赴秋闈鄉試不偶修徳講學<lb/>
持操愈厲平生不解飲酒不近博戯專力儒業於秤斗<lb/>
較錙銖市利俱所不識因積學過勤得疾經嵗不起竟<lb/>
卒年方三十有二通甫葬之龍堤北三嶺原毎閱公所<lb/>
業輙仰天大慟曰天乎何奪我愛子之速耶我何以生<lb/>
<pb n="KR4e0106_WYG_027-26b"/>
為親隣聞之莫不灑泣通甫拊教二孫遣讓入州庠紹<lb/>
公志語人曰吾行不媿天既折吾子此孫必将顯吾宗<lb/>
也恨吾老不及見之今讓登進士第拜秋官擢叅政其<lb/>
言有徴云嗚呼公舊為簮纓家功徳及人者久遭世多<lb/>
故門祚中衰公積學種徳将起而振之亦其時也而青<lb/>
年夭折此天之莫可致詰者使世為善者觀之不幾於<lb/>
怠乎然慶鍾於子致位顯融公雖則不獲禄位於生前<lb/>
而榮享褒䘏於身後為善之報信不爽矣是宜系之以<lb/>
<pb n="KR4e0106_WYG_027-27a"/>
銘銘曰<lb/>
命雖夭名則夀骨已化徳不朽約於身豐廼後龍堤峩<lb/>
峩土深厚茲焉是蔵啓厥佑我銘明之永垂久<lb/>
　　陸母王氏墓誌銘<lb/>
太學生陸通孝于父母得請寜親於家時率其婦若子<lb/>
列拜稱夀承顔養志恪脩子職親心甚樂也逾三年通<lb/>
治任北還太學辭親以行而母疾遽作即解任召醫躬<lb/>
侍湯藥疾日轉劇臨終謂通曰吾為婦弗逮事舅姑力<lb/>
<pb n="KR4e0106_WYG_027-27b"/>
勤儉以相汝父克有今日及午刻吾逝矣滿眼惟汝一<lb/>
子所望出為時用宜砥厲名節毋貽祖宗羞庶足光門<lb/>
祚也汝其慎哉言訖氣息奄奄而卒盖景泰乙亥九月<lb/>
十九日也春秋六十有八洪武庚午十一月十一其生<lb/>
之曰通哀毁持䘮将以明年三月十六日葬于城南牛<lb/>
首山文殊嶺祖塋之次乃緘翰林編脩戚君瀾所述事<lb/>
狀走書數千里來謁銘予與通為同庠友又同里閈素<lb/>
知其孝又知母賢銘奚辭按母姓王氏諱澂字本清舊<lb/>
<pb n="KR4e0106_WYG_027-28a"/>
為姑蘇著族洪武中家以閭右徴遂移實京師為上元<lb/>
人曽祖諱徳仕為安仁尉祖諱興二父諱文貴母吳氏<lb/>
文貴無子惟弟一子少鍾愛毋甚及筓為擇嘉壻得同<lb/>
里陸友誠曰王陸載郡乘□相垺遂納諸甥館友誠善<lb/>
治生母助理于内産業益豐裕日致滫瀡滑甘以養父<lb/>
母皆手自烹餁不以假婢使後文貴卒母謂其夫曰妾<lb/>
父承宗系之重不絶如綫幸從弟已長欲俾自立以紹<lb/>
王氏宗祧可乎友誠賢其言盡推所有與之惟取荒頓<lb/>
<pb n="KR4e0106_WYG_027-28b"/>
朽敗者自給久之業復起雖家無贏貲而吉凶賓祭之<lb/>
需未嘗告乏由母之能節縮也平居寡言笑御下寛肅<lb/>
有矜䘏心嘗有賈媪寘貨物于母去而暴卒物主索之<lb/>
急媪子莫知所寘不能償母召而歸之媪子徳之為稱<lb/>
頌于人人用是里䣊皆知其賢云子男一即通博學多<lb/>
材以庠生升太學躋顯融有日矣孫男二曰貞曰崧貞<lb/>
早卒孫女四銘曰<lb/>
子也克孝婦也盡道母也知教徳也允蹈前培後紹爰<lb/>
<pb n="KR4e0106_WYG_027-29a"/>
食其報勒銘𤣥兆百世有曜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_027-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻二十七<lb/>
</p>
<p>
</p>
  </div>
</body>
</text>
</TEI>
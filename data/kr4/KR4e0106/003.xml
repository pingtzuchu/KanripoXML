<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻三</head> <lb/>
    <p>
<pb n="KR4e0106_WYG_003-1a"/>
欽定四庫全書<lb/>
　倪文僖集巻三<lb/>
　　　　　　　　　　　　　明　倪謙　撰<lb/>
　古詩五言<lb/>
　　山行畫<lb/>
喧煩厭塵事思此丘壑清二老有夙期杖屨山中行穿<lb/>
雲入翠微漸覺路不平深林不受暑夾道如相迎長風<lb/>
萬里來振作濤籟鳴新凉灑襟袂滿耳俱秋聲况携三<lb/>
<pb n="KR4e0106_WYG_003-1b"/>
尺桐可以宣幽情横膝發孤響古調餘咸英豈無考槃<lb/>
叟巖棲此迯名相過叙情話濁酒時與傾興味自相賞<lb/>
共結泉石盟<lb/>
　　曉行畫<lb/>
鷄鳴衆星沒駕言即長途靡靡事行邁從以兩僕夫㶁<lb/>
㶁溪水流欝欝隴樹敷日髙門未啟隔渚烟村孤逸蹇<lb/>
樹兩耳健於千里駒長鳴度溪橋野色迷平蕪問君此<lb/>
何之觀光上皇都將彈貢禹冠不受終軍繻丈夫四方<lb/>
<pb n="KR4e0106_WYG_003-2a"/>
志致身乃良圖懐玉勿自衒所貴待賈沽豈若鄉井兒<lb/>
齷齪惟守株<lb/>
　　橘齋為劉傅賦<lb/>
端居抱冲素一室無塵汙至道契軒農獨與世好殊后<lb/>
皇有嘉樹移植當庭隅氷霜氣逾厲華葉紛榮敷清隂<lb/>
覆衡字悠然懸一壺香侵擣藥杵色暎燒丹爐豈云擬<lb/>
侯封冨役千頭奴摘枝飲泉水坐使沉痾甦活人藹春<lb/>
意寧讓緩與盧蘇仙去世乆惟君乃其徒何當造君廬<lb/>
<pb n="KR4e0106_WYG_003-2b"/>
一掬從君需頽齡為予制白髪還成烏<lb/>
　　題蕪湖陶氏所藏淵明歸去來辭圖<lb/>
淵明歸去來初非薄五斗悠然獨徃意寓興詩與酒三<lb/>
徑有菊松門垂五株栁清風北忩下羲皇以為友大書<lb/>
晉徵士千載名不朽至今一篇辭諷誦在人口良工得<lb/>
其意模冩出妙手後人能寳藏什襲若瓊玖傳家豈不<lb/>
美所貴徳世守勉焉繼髙風名宗庶無負<lb/>
　　題小景二首<lb/>
<pb n="KR4e0106_WYG_003-3a"/>
秋山秀而髙秋水湛以碧山空水脉縮冉冉霜葉赤孤<lb/>
村賣酒家長橋逺行客古寺數聲鍾斜陽在東壁<lb/>
蒼蒼嘉樹隂髙閣臨江渚水光暎山色長夏不知暑幽<lb/>
人繫小舟來此坐容與嘯傲滌煩襟誰能送清湑<lb/>
　　陪錢學士飲郁景章宅有詩見遺次韻<lb/>
憶昔随驥尾早承君子知同朝篤交義何殊鳳鳴岐寧<lb/>
知信素履世路多艱危章公既觸穽錢公亦逢巇而我<lb/>
復嬰禍三人各分馳雖云居患難志節同堅持諒是松<lb/>
<pb n="KR4e0106_WYG_003-3b"/>
柏性不畏霜雪欺天道乃好還光輝今若斯司制起永<lb/>
叔典樂咨后䕫疲駑驂末乘敢辭筋力衰公皆國楨榦<lb/>
允為天子毗㧞茅誤及茹自揣夫何宜喜兹展清讌深<lb/>
杯安足辭乆别重歡聚豈伊人力為慷慨發髙興示我<lb/>
清新詩陽春本難和聊叙衷腸私<lb/>
　　金蘭為華徳題<hi>父守正號怡蘭</hi>
蕙蘭被幽谷緑葉何紛披紫莖擢芳㽔英芬吐清竒豈<lb/>
同凡草伍自與修筠宜終嵗抱貞獨不求人見知所以<lb/>
<pb n="KR4e0106_WYG_003-4a"/>
君子心對之情自怡誰將丘壑容涅以黄金泥光輝燭<lb/>
人目粲粲生華滋外貌雖可奪至性終不移<lb/>
　　九月十日王祭酒鷄鳴山登髙分韻得日字<lb/>
昨朝屬重陽隂雨何濛宻今晨忽晴霽仰面見白日浮<lb/>
雲喜盡斂四野青山出司成重佳節招邀登崒嵂遥指<lb/>
鷄籠巔兹焉遂閒逸極目騁遐矚一覽風景悉仰瞻寳<lb/>
公塔俯憇瞿曇室坐聽頴師琴泠泠鼓清律張筵對黄<lb/>
花酒泛金尊溢况我八九人俱是清閒秩緬思陶淵明<lb/>
<pb n="KR4e0106_WYG_003-4b"/>
東籬興髙率周雅詠鳳凰唐風歌蟋蟀若復不盡歡轉<lb/>
盻流光失勝㑹苦難常後繼安可必明年知誰健莫厭<lb/>
杯行疾<lb/>
　古詩七言<lb/>
　　賦得天上麒麟歌夀盧大海<hi>時正統改元除夕前二日大海即廷佐初</hi>
　　　<hi>字也</hi>
麒麟本是天上物頭角峥嶸光五色紫皇案前頗馴擾<lb/>
雷祖跨下尤竒特碧蹄蹀躞凌紫霞毛骨凛凛無纎瑕<lb/>
<pb n="KR4e0106_WYG_003-5a"/>
忽然掣斷黄金鎖來降江南盧氏家多君生來最清澈<lb/>
逸氣英英稱敏㨗碧玉煖發藍田烟氷壺冷浸瑶空月<lb/>
横經早向芹宫逰文光夜夜摩斗牛佇㸔破浪出南海<lb/>
一枝折落蟾宫秋秪今嵗轂行將暮喜遇佳辰是初度<lb/>
畫堂日煖篆烟長南極流輝照庭户流霞滿酌琉璃巵<lb/>
玉管鸞笙次第吹碧桃花底東風軟𤣥圃天中白日遲<lb/>
神龍出圖龜出洛丹鳳翺翔入阿閣靈物紛紜感盛時<lb/>
豈可將身老丘壑白駒疾去不可呼及時汗簡當涵濡<lb/>
<pb n="KR4e0106_WYG_003-5b"/>
知君固是麒麟種姓名擬向麒麟圖<lb/>
　　䨇桂軒為侯給事臣賦<lb/>
君家軒前雙桂株何年移植來庭隅深叢勁榦互盤錯<lb/>
凌雲欲礙西飛烏秋髙木落萬山瘦不與凡卉同凋枯<lb/>
鮮飊輕逗翠雲捲漙露微漬丹霞敷朝來海色在庭戸<lb/>
照眼宛似柔桑扶又疑沒水走象罔同根綰出青珊瑚<lb/>
借問此種塵世無云曽歩月飛雙鳬霓裳笑舞緑隂下<lb/>
珠宫貝闕開銀鋪吴剛假斧競斫取灝氣夜肅砭肌膚<lb/>
<pb n="KR4e0106_WYG_003-6a"/>
素娥斂袂不暇惜但剰一片氷輪孤竒葩穠郁良可娱<lb/>
歸路夐絶非人途共言持此獻閶闔捫參直上天閽呼<lb/>
天顔一見喜曰都騰芳挺秀無纎汙勑培藝圃近槐棘<lb/>
作我梁棟知非誣紅光争射斗牛粲逸氣並吐虹蜺粗<lb/>
仙標沐盡鳳池雨天香瀉入龍涎爐世人仰望起歆慕<lb/>
似隔弱水瞻蓬壺我聞此語吁嗟乎冷然恍若餘醒甦<lb/>
始知在人不在物乃比連枝二丈夫郄林燕山世已徂<lb/>
百年佳聲猶合符大噱絶倒驚奚奴大噱絶倒驚奚奴<lb/>
<pb n="KR4e0106_WYG_003-6b"/>
　　敗荷鶺鴒扇面為盧大海題<lb/>
蒹葭滴露芙蓉死畫舫嬌娃摘蓮子蓮房摘盡雨盖枯<lb/>
幾柄猶存夕陽裏鶺鴒羽翼何輕盈隨風下上雙飛鳴<lb/>
幾回謔浪學沙鳥並立蓮塘如有情烟寒水冷秋無際<lb/>
畫史揮毫豈無意入手㸔來倍感傷閒倚南薫咏棠棣<lb/>
　　題周中書璿畫松贈戚貢士文湍<lb/>
東吴才子天池客染翰從容在西掖不嫌墨汁汚朝衣<lb/>
愛向溪藤寫寒碧淋漓元氣何老蒼筋蟠骨立龍蛇僵<lb/>
<pb n="KR4e0106_WYG_003-7a"/>
腥風灑地鱗甲紫震雷裂石鬚髯張夭矯拏空形獰惡<lb/>
一見驚人前復却持鑱欲劚千歳苓警露疑聞九臯鶴<lb/>
英標自是梁棟姿頭角峥嶸應有時歳寒且為厲貞操<lb/>
待用明堂非爾誰<lb/>
　　捕魚圖為夏得中題<lb/>
烟渚蒹葭撲晴雪蓼花暗染猩猩血七月八月江水深<lb/>
戱藻穿蒲飽魚鼈大船小船髙揭篷罾罩競入洄流中<lb/>
碧濤徐捲手初舉錦鱗翠鬛翻秋風箇箇肥鮮真可愛<lb/>
<pb n="KR4e0106_WYG_003-7b"/>
石火争敲煮鮭菜收筒欲向浦口歸携筐擬就沙頭賣<lb/>
船尾兒牽阿母裳瓦盆酒熟爺試嘗母笑持飱兒待哺<lb/>
渾家共樂雲水鄉盡日忘情對鷗鳥萬事無縈貧亦好<lb/>
却嫌富貴有危機此身甘伴滄浪老<lb/>
　　竹坡為丁文暹賦<hi>能畫</hi>
君家不種閒草木數竿碧立藍田玉此種知從何處移<lb/>
若非湘浦應淇澳隣近時從一借看只疑誤入篔簹谷<lb/>
幾回欲傍曲䦨行履痕恐破莓苔緑由來士俗不可醫<lb/>
<pb n="KR4e0106_WYG_003-8a"/>
多君標格真清竒碧忩半啟靜相對雅懐幽絶誰能知<lb/>
鷓鴣飛去月當戸鳳鳥不鳴雲滿墀淡烟低抹翡翠羽<lb/>
仙風擊碎珊瑚枝有時轟雷走巖壑繞地龍孫迸頭角<lb/>
一夜新梢出短墻錦綳樸簌林邉脱渾訝團團葆葢張<lb/>
轉驚葉葉金刀錯四簷寒影不勝清滿耳秋聲無處着<lb/>
披襟但覺塵慮消豈容俗客當闗敲香殘琴罷趣閒逸<lb/>
賸掃百幅鮫人綃只今紛紛何足數歳寒宜結冰霜交<lb/>
莫恠頻過縱吟賞玉芽為我還須燒<lb/>
<pb n="KR4e0106_WYG_003-8b"/>
　　蘆灘水禽圖<lb/>
清霜乍落邉風髙鴻鴈南征吹羽毛長天飛盡楚江晚<lb/>
衝烟幾㸃投衡皋山骨孤竒水痕落晴沙一片平如削<lb/>
虞機良少菰米多任爾從容飲還啄飲啄知誰伴寂寥<lb/>
黄蘆白葦聲蕭蕭危梢半折蘸寒碧雪花不向波間消<lb/>
收拾秋容入毫素應使弋人何所慕夜月西樓過數行<lb/>
秪恐隨羣破汀霧<lb/>
　　王舜畊山水為繆行人樸題<lb/>
<pb n="KR4e0106_WYG_003-9a"/>
烟嵐萬壑吐復吞雨過汎漲溪流渾野橋山店夜初曉<lb/>
杳靄不辨東西村嘉樹蒼蒼迷近逺白雲滚滚銀濤捲<lb/>
苔封古道閴無人未放曦輪上孤巘舜畊王翁八十餘<lb/>
眼明能㸔細字書醉揮老筆元氣俱風景似是圖匡廬<lb/>
多君長才擅専對好山覽遍芙蓉翠㸔畫駪駪憶曉行<lb/>
詩成正攬皇華轡<lb/>
　　江村晚景圖為趙汝宏題<lb/>
建炎六龍飛渡江江南有水分天潢王孫脫駕向何許<lb/>
<pb n="KR4e0106_WYG_003-9b"/>
風景獨憐閩海傍東列二老峯南峙五馬山鳳凰胡蝶<lb/>
相縈環金鰲突兀翠釡覆文筆立掃雲烟間王孫來此<lb/>
躭幽獨深入江村結蘿屋扁舟一葉傍漁磯醉裏浩歌<lb/>
山水緑日落不歸去曲肱篷底眠絲網髙晒蘆花邉西<lb/>
風欲下海鷗渚明月正堕蛟龍淵王孫已逐江流去今<lb/>
見雲仍玉堂署百年世徳動遐思毫端寫出滄洲趣玉<lb/>
堂老仙來索詩詩拙不似斯圖竒多君自是神明後文<lb/>
獻風流知在兹<lb/>
<pb n="KR4e0106_WYG_003-10a"/>
　　題竹林圖<lb/>
徃年京城少脩竹好事移植今頗多我屋庭前四五箇<lb/>
鮮飊披拂青婆娑愛此渾如水蒼玉坐對清標良不俗<lb/>
倚闌吟賞趣無窮洗盡胷襟塵萬斛紫芝山人人品髙<lb/>
風雨落筆聲瀟瀟渭川千畝籜龍骨并刀剪入蛟人綃<lb/>
初疑帝子雲中下葆蓋霓旌翠堪把復疑流水潄雲根<lb/>
中隠徂徠逸㳺者山人山人爾多才今我一見心眼開<lb/>
此境人間在何處便欲躡屐凌蒼苔洞簫石上吹一曲<lb/>
<pb n="KR4e0106_WYG_003-10b"/>
月明定引鸞皇來君不見蕭郎慣貌湘浦秋後來獨歩<lb/>
文湖州近代商集賢更數柯丹丘意匠經營斡天巧却<lb/>
羡妙墨追前脩太史知從何處得掛向虛堂净如拭不<lb/>
須買地費栽培置身常在篔簹側竹兮竹兮歳晚節愈<lb/>
堅先生之徳亦復然武公化去已千載為爾重歌淇澳<lb/>
篇嗚呼為爾重歌淇澳篇<lb/>
　　山水畫為祝給事題<lb/>
連峯起伏如蟠龍幽壑下浸馮夷宫溪深水逺足魚鼈<lb/>
<pb n="KR4e0106_WYG_003-11a"/>
時有孤舟垂釣翁人家幾簇依林薄共食溪鮮有真樂<lb/>
黄鳥啼殘碧樹枝白雲鎖斷青山脚籛鏗之孫冩作圖<lb/>
筆法不讓方方壺當時清隠宛在目萬朶芙蓉浮太湖<lb/>
我亦有居環水竹西風吹老千竿玉披圖日夜憶江南<lb/>
夢繞溪頭舊茅屋<lb/>
　　題渝川鄒貴彛墨竹<hi>有序</hi>
渝川鄒君貴彛購得墨君一幅筆勢精巧甚有生意蓋<lb/>
古蹟也君寳愛之示子索題其端予素愛竹而未得種<lb/>
<pb n="KR4e0106_WYG_003-11b"/>
竹之法移輙不活因覩是圖不覺起予之歆羡也遂賦<lb/>
此以歸之<lb/>
平生愛竹漸成癖幽叢每欲從人移當軒一本頗失養<lb/>
隔歳頓令枝葉萎長鑱劚去良可惜月夕風晨秋寂寂<lb/>
鄒君過我出此圖爽氣飄飄生兩腋渭川淇澳千萬竿<lb/>
瀟湘兩岸烟水寒天生勝境不能往咫尺盡向毫端看<lb/>
老幹新梢生意足籜龍怒角抽寒玉髣髴風雷起平麓<lb/>
只恐髙飛穿我屋看罷殷勤捲付君持歸逺到清江濆髙<lb/>
<pb n="KR4e0106_WYG_003-12a"/>
堂素壁時掛此何須别種篔簹雲君不聞此君一日不可<lb/>
無栽培灌溉胡為乎不如似君冩數挺舉杯吟對聊相娛<lb/>
　　萬里江山圖為唐縣史賦<lb/>
先生之巻不盈尺中有萬里江山圖展圖心目頓開豁<lb/>
一葉况見烟波徒嗟我平生好逰覽夢魂長夜飛江湖<lb/>
微官覊絆不能徃悵望漢廣峨眉孤畫工毫素得真趣<lb/>
簸蕩海若并天吴三峽濤痕繞白帝九疑翠色連蒼梧<lb/>
安得乘風破巨浪飽帆瞬息追奔烏宜君得此重愛惜<lb/>
<pb n="KR4e0106_WYG_003-12b"/>
青藜夜光驚僕奴珍藏什襲豈無意寧止供玩資吟娱<lb/>
問津非欲近星渚梯雲應擬㳺清都詩成莫動海天想<lb/>
且對西山傾百壺<lb/>
　　題成侍御清風亭歌<hi>有序</hi>
侍御成澹菴善為竹寫真嘗築亭於故山小金峯下滄<lb/>
浪池上效雲林子友石生篆籕法作萬竹於亭壁入其<lb/>
中爽然若清風之襲人也字其亭為清風而屬予賦之<lb/>
雲林之子骨已塵九龍山人亦復徃今日滄浪有澹仙<lb/>
<pb n="KR4e0106_WYG_003-13a"/>
篆籕獨追秦漢上結亭正傍小金峯素璧虛白四座空<lb/>
醉揮堊帚掃萬玉烟梢葉葉含清風清風翛翛石牀冷<lb/>
夢入壺天吹不醒興來吟斷碧池秋身上瀟湘水雲境<lb/>
紅塵不受暑不侵籜龍滿壑幽且深墨華盡帶科斗跡<lb/>
翠袖疑傳環珮音亭中有書兼有畫牙籖如鱗揷髙架<lb/>
業成射䇿謁九重一日四海聞聲價鐵冠執法寳殿東<lb/>
衣繡更騎青海驄霜臺黙坐對古栢嵗寒標格將無同<lb/>
澹仙為我同年友十載論交託詩酒我欲從之訪此君<lb/>
<pb n="KR4e0106_WYG_003-13b"/>
因風問訊平安否<lb/>
　　題山水畫<lb/>
蓬島烟消翠光濕巨鰲不動蛟龍蟄壺天地暖自長春<lb/>
瑶草琪花俯堪拾重樓信是仙者居十二玉䦨臨碧虛<lb/>
吹笙時下子晉鶴命駕或上琴髙魚瑶池宴罷剛風起<lb/>
歸馭飊車凌弱水一羽飄飄瞬息間飛度洪流三萬里<lb/>
塵氛溷溷非我徒借鵬正欲尋麻姑手掀星斗遡廖廓<lb/>
何用坐守燒丹爐<lb/>
<pb n="KR4e0106_WYG_003-14a"/>
　　脩竹仕女<lb/>
芳閨倦繡清晝長小園踏碎苔花香鳴璫閒過碧筠塢<lb/>
驚起玉枝雙鳳凰雲鬟半軃嬌無力含顰似怯蓮金窄<lb/>
欲將瑶瑟吊湘靈翠䄂生寒彈不得幾回脉脉立斜曛<lb/>
林下仙風吹茜裙應恨韶華若流水嵗晚青青輸此君<lb/>
　　何太守雲山圖為江侍讀賦<lb/>
米丞墨妙非等閒百年復有髙房山只今竹鶴何太守<lb/>
意營慘淡能追攀連峯半露蒼龍脊雲起溟濛翠光濕<lb/>
<pb n="KR4e0106_WYG_003-14b"/>
小橋流水緑通村野艇無人閒傍石清溪萬頃净不波<lb/>
溪上茅屋空烟蘿巖穴誰云遺逸多惟有叢桂山之阿<lb/>
嗟我平生偏愛畫敗素豪縑不論價近得四幅旋失之<lb/>
却嘆通神皆羽化玉堂老仙之愛與我同朝回對此心<lb/>
神融便欲因君買東絹為乞援毫圖華嵩<lb/>
　　萬里江山圖為浦友謙賦<lb/>
乾坤渾沌二氣相盪摩盤古未出浩刼渺渺知如何一<lb/>
從髙下奠清濁山岳峙立流江河至今山作漾沙勢水<lb/>
<pb n="KR4e0106_WYG_003-15a"/>
載厚地無停波百川萬折競趨海連峯迤邐堆青螺嗟<lb/>
我閒情本好逰一官束縛如繭窠天生好景在人世未<lb/>
得放棹窮經過老彭翛翛江海客胷蟠造化誰能識醉<lb/>
握毛錐寫作圖萬里分明歸咫尺風雨溟濛元氣俱林<lb/>
靄隂森鬼神泣令我披圖思爽然恍若掀篷倚秋壁髙<lb/>
者何為如削玉峨眉熊耳通巴蜀低者何為如伏象灔<lb/>
澦瞿塘雪濤漲逺如羣龍飛上天近如萬馬奔飲泉深<lb/>
壑幽沉積蒼翠淺渚洄洑涵清漣巫峯十二凈可摘瑶<lb/>
<pb n="KR4e0106_WYG_003-15b"/>
篸散擲䕫門邉漢皋春晩客遺珮湘浦曉凉人刺船山<lb/>
長水逺望不極滿目但見浮嵐烟鍚山浦君最瀟灑不<lb/>
愛黄金偏愛畫得此何殊席上珍白璧眀珠喜盈把君<lb/>
不見平生李謫仙千載馬子長足跡所到皆文章芳名<lb/>
不逐草木腐直與山水爭輝光寧知此興亦不淺撫巻<lb/>
為君歌慨慷還君之畫停我筆呼童捉酒澆詩腸<lb/>
　　陳貞女詩<hi>未嫁夫亡自縊而死</hi>
陳家有女年正芳修容毓秀居蘭房詩書女誡過目誦<lb/>
<pb n="KR4e0106_WYG_003-16a"/>
保抱諸弟淑且良父母生平最鍾愛明珠在掌門楣光<lb/>
一朝許為舒氏婦夫壻賢美年相當通名納采幣行乆<lb/>
及時待叶于飛祥宦逰浙上甫堪羡客死淮隂殊可傷<lb/>
蓬山願結連理樹丹穴竟作孤栖凰含悲扼吭氣頓絶<lb/>
從一以歿禮所防寸心貞烈貫金石萬古大義扶綱常<lb/>
玉環擊斷痛莫續寳劍悮分終共藏始知至性本天賦<lb/>
况乃茂族由冠裳英靈颯爽骨不朽鎮重富媪摩穹蒼<lb/>
事君携貳返不逮泯滅何異露與霜更生有傳我欲繼<lb/>
<pb n="KR4e0106_WYG_003-16b"/>
作詩聊為先揄揚<lb/>
　　題李瓊司訓先生廬山圖二十二韻<hi>有序</hi>
京庠司教萬載李先生清雅愽物士也嘗得顔夏官廬<lb/>
山圖一幅甚保愛之間索予題其上廬為古之敷淺原<lb/>
也自崑崙分支南為衡岳東南為五嶺東北為廬山其<lb/>
景最竒絶古之幽人逸士徃徃遯跡其間予毎慕之而<lb/>
未嘗親歴其地有愧於子長者多矣披閲之餘賦此以<lb/>
塞其意云<lb/>
<pb n="KR4e0106_WYG_003-17a"/>
我聞匡廬鎮南服云是禹貢敷淺原崑崙支脉逺分析衡<lb/>
岳五嶺遥相連大江西來浪翻屋萬古眤立洪濤前層巒<lb/>
疊嶂數千仞五老香爐凝翠烟金輪紫霄蕩白日鶴鳴雙<lb/>
劍摩蒼天氷簾一片㵼空濶元氣噴薄銀河懸昭明舊隱<lb/>
在何處中有古寺名開先潄玉之亭最奇勝飛瀑正注神<lb/>
龍淵棲賢谷西白鹿洞李渤讀書今幾年濯纓枕流雙螮<lb/>
蝀突兀共跨清波眠陶潛醉石亘長磵逺公東林開白蓮<lb/>
平生慨想不一到夢繞落星湖水邊五羊顔君南海客胷<lb/>
<pb n="KR4e0106_WYG_003-17b"/>
中丘壑誰能光興來潑墨冩此景妙奪造化天無權青山<lb/>
蜿蜒欲飛去滿壑浮雲紛擘綿澄江浩浩渺無際但見萬<lb/>
里乘風船漁村樵徑徧林麓有路宛逹諸峯巔披圖可望<lb/>
不可即似隔弱水觀蓬𤣥先生鑒别稱儼然寳惜不啻瓊<lb/>
瑤鐫髙堂素壁時掛此頓使襟懷塵慮蠲朝來索我賦長<lb/>
句愧乏大筆揮如椽何當把酒呼李白共和六一山髙篇<lb/>
　　題畫海東青歌<lb/>
有鳥横絶來海東白日片雪飄天風決雲萬里過榆塞<lb/>
<pb n="KR4e0106_WYG_003-18a"/>
歛翮誤投虞網中三韓五島渺何許此地胡為遭紲籠<lb/>
將軍得之不敢畜愛䕶獻入明光宫神姿矯矯託縑素<lb/>
特立似與銀瓶同劍鋒新淬勁翎整玉花細縷竒毛豐<lb/>
星眸瓊吻水晶距英氣滿鞲真俊雄常思霜鵝上霄漢<lb/>
肯爭腐䑕趨蒿蓬聖明端拱罷逰獵雖有長技誰能窮<lb/>
何當為爾解絛鏇看擊凡禽摩碧空<lb/>
海東青鶻屬鳥之鷙者中國所不産出遼海之北東海<lb/>
之西濟喇敏之地夷人徃徃以之入貢武定侯郭公鎮<lb/>
<pb n="KR4e0106_WYG_003-18b"/>
宣府時軍校有舉網得之者公乃獻之於朝而命工畫<lb/>
者圖肖其狀其子聦請題於予故為賦短歌如右云<lb/>
　　題李白應召圖<lb/>
仙人本在九天上謫向人間特豪放酒酣詩思捲滄溟<lb/>
吐出燄光髙萬丈名花歡賞宜新聲玉環正倚沉香亭<lb/>
翰林供奉在何許天子呼來猶未醒清平調進詞偏美<lb/>
白璧青蝇生暗毁采石江頭恨不窮明月沉沉浸秋水<lb/>
　倪文僖集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十八</head> <lb/>
    <p>
<pb n="KR4e0106_WYG_028-1a"/>
欽定四庫全書<lb/>
　倪文僖集巻二十八<lb/>
　　　　　　　　　　　　　明　倪謙　撰<lb/>
　墓誌銘<lb/>
　　大明故平羌將軍甘肅總兵官西寜侯宋公墓誌<lb/>
　　　銘<lb/>
國家以神武戡定區夏允賴羆虎之士佐成鴻業於是<lb/>
錫爵酬勲俾傳罔極然出自閥閱者恃崇髙而昧學識<lb/>
<pb n="KR4e0106_WYG_028-1b"/>
備員尸禄者為多求其席父祖遺勲荷國家重寄輙能<lb/>
懋騰聲績者予於西寜侯宋公盖僅見也公諱誠世家<lb/>
鳳陽之定逺曽祖諱晟膂力有威重當我太祖髙皇帝<lb/>
龍興初隨父兄來歸從下江南定中原東征西伐勲名<lb/>
日盛拜僉右軍都督府事出鎮甘肅太宗文皇帝臨御<lb/>
陞後軍都督府左都督尋授平羌將軍充總兵官遣廷<lb/>
臣即軍中進封西寜侯世父諱琥駙馬都尉尚安成公<lb/>
主襲侯爵仍授平羌將軍總兵甘肅祖諱瑛駙馬都尉<lb/>
<pb n="KR4e0106_WYG_028-2a"/>
尚咸寜公主亦襲侯爵北兵擾邊扈駕將兵往平之沒<lb/>
於戰陣追封鄆國公諡忠順父諱傑襲侯爵典宿衛禁<lb/>
兵克篤勤慎母蕭氏中都留守蕭某女貞靜有淑徳公<lb/>
幼聰悟好讀書性孝友軀幹魁頎雋爽及冠美鬚髯善<lb/>
騎射有勇畧景泰初侍父居京師壬申往視别墅於涼<lb/>
州冦入境掠牛馬長驅而北者公時率家僮出獵遇之<lb/>
連發三矢殪三人敵駭散驅其所掠而還邊人驚歎曰<lb/>
真将種也甲戌還京痛祖死節承父命還南京祖塋具<lb/>
<pb n="KR4e0106_WYG_028-2b"/>
衣冠以葬乙亥春侯疾作馳書召公夏五月公兼程至<lb/>
京泣拜侯床下侯曰吾忍死待汝今及見吾目瞑矣越<lb/>
七日而卒公哭踊幾絶殯殮如儀上遣賜祭營葬公扶<lb/>
柩歸葬祖塋罔不周慎秋九月襄事詣闕謝恩詔令嗣<lb/>
爵毎侍朝上顧其狀貎甚竒之謂可屬大事不數月命<lb/>
署右軍都督府事政如素習尋賜璽書命出鎮甘肅授<lb/>
平羌將軍印充總兵官公至鎮夙夜惴惴圖紹先烈訓<lb/>
戎兵拊士卒謹邊防明斥堠革姦弊公賞罰秩然武備<lb/>
<pb n="KR4e0106_WYG_028-3a"/>
修飭封疆完實一日閱武教塲忽中風疾亟舁歸而氣<lb/>
已絶矣時天順丁丑十月二十一日也享年三十有一<lb/>
訃聞上悼惜為之輟朝配田氏旗手衛指揮田忠女克<lb/>
營公䘮戊寅扶柩至京擇地都城北某庄之原以葬請<lb/>
命於朝上遣有司諭祭營冡壙卜以今年某月某日葬<lb/>
焉嗚呼公本貂圭世胄宜為驕侈所溺乃能折節務學<lb/>
養成其材是以甫嗣侯封遽登樞府總戎西陲月未一<lb/>
朞即收安輯之效使天假以年則外服羌敵内固邊境<lb/>
<pb n="KR4e0106_WYG_028-3b"/>
屹然為國保障當與古名將垺矣大厦方建梁木中摧<lb/>
不亦可慨歎也夫公無子以弟讓嗣封讓乃具事狀請<lb/>
予銘其墓予與公有過從之雅其塾師錢司訓景和予<lb/>
故契也素聞談公家世行已為詳忍無言乎遂為之次<lb/>
第而系之以銘銘曰<lb/>
神龍飛天雲駿奔闔闢再造乾與坤桓桓虎臣識所尊<lb/>
慷慨仗䇿歸轅門揮戈崩角孰敢捫率師奮伐車啍啍<lb/>
秦隴底定戎旅屯甘肅出鎮作屏藩分茆錫爵功首論<lb/>
<pb n="KR4e0106_WYG_028-4a"/>
食邑西土傅後昆雙麟並出玉潤温嗣侯尚主通天閽<lb/>
繼世守邊臨浩亹振揚丕烈光炳煇廼父禁兵司虎賁<lb/>
鑾輿扈從陪金根惟公挺生志髙騫長身玉立虬髯掀<lb/>
胷蟠豪氣雲夢吞好文能武勇畧存國家倚任錫寵恩督兵<lb/>
樞府肅不喧眷顧西陲古煌燉往佩將印平羌渾威行<lb/>
徼外控諸畨奕業濟美古莫倫邊塵不驚靖塞垣武備<lb/>
甫飭嗟沉淪聖皇悼惜䘏典惇命雖夭折名節完靈輴<lb/>
歸來萬里䰟白璧下瘞城北原我銘掲休刻璵璠令徳<lb/>
<pb n="KR4e0106_WYG_028-4b"/>
億載永弗諼<lb/>
　　故錦衣衛指揮使徐公墓誌銘<lb/>
天順改元之春皇上自南宫復升宸極維時錦衣衛千<lb/>
戸徐公暘從總戎中貴衷甲挺刃以防不虞事定以功<lb/>
陞指揮同知賜白金文綺越三日召暘至武英殿勞之<lb/>
有曰朕在南宫卿毎仍共事逹忠欵不避艱危朕念不<lb/>
忘其陞暘為指揮使子孫世官倍賜白金文綺俾御用<lb/>
監寫經日給大官酒饌越明年夏病暑六日卒于澄清<lb/>
<pb n="KR4e0106_WYG_028-5a"/>
坊甲第實戊寅六月十三日也享年五十有二訃聞上<lb/>
深悼惜之公字孟暘姓徐氏暘其諱也浙之鄞人其先<lb/>
世家於杭十世祖某宋承事郎某生諤舉進士尚書省<lb/>
幹官諤生天佐臨安府監稅天佐生天民國史實録院<lb/>
校勘官丞相江萬里表知安吉州辭不受歸以琴自樂<lb/>
琴得東嘉郭楚望天台劉志方之傳與守齋楊少師三<lb/>
衢毛敏仲製紫霞洞譜傳世徐氏琴自天民始天民生<lb/>
企宋承節郎元世祖既平宋遣使召天民時已卒促企<lb/>
<pb n="KR4e0106_WYG_028-5b"/>
入覲世祖聞琴歎曰騰格哩浩爾齊華言天下樂師也<lb/>
俾授完顔夀曲為製完顔譜命官不受歸隠檇李南陽<lb/>
村企生徳符舉茂才兩浙鹺司大嵩塲管句製琴史雜<lb/>
言曲調卒於鄞縣大白里因占籍焉曽祖和仲通春秋<lb/>
編宋史要言鄞學訓導文廟潛藩時以琴召見受重賚<lb/>
及即位和仲已卒召其子惟謙及孫守真俱至南京克<lb/>
傳家學賜第北安門外扈從來京仁廟嗣統拜惟謙右<lb/>
順門待詔未幾惟謙守真相繼卒公之祖父父也宣廟<lb/>
<pb n="KR4e0106_WYG_028-6a"/>
知公世琴命𨽻錦衣共事御用監正統九年皇上選公<lb/>
寫經賜楮幣以琴直南薫殿景泰初以年勞拜府軍衛<lb/>
鎮撫轉錦衣尋調留守壬申鼓琴稱㫖復轉錦衣甲戌<lb/>
陞副千戸兩轉至今職簡在上心眷注方殷孰意其遽<lb/>
止於斯也耶哀哉公居家孝友樂善好義質直無隠伏<lb/>
與人交全終始性頴敏軒豁博渉羣書工律詩書法尤<lb/>
精不嗜酒退直偃息一軒左圖右史幽清絶俗客至焚<lb/>
香瀹茗談古今理亂論人品得失亹亹不倦或乘興取<lb/>
<pb n="KR4e0106_WYG_028-6b"/>
琴鼓一再行襟度洒如予毎造之塵慮未嘗不瀟然滌<lb/>
也公感上知遇一念忠愛貫乎金石雖風雨漂揺曽無<lb/>
少變其氣節不亦可尚也夫公妣吕氏生公及昭其衆<lb/>
弟曰琳璉玟瑶配田氏循婦則子二長甫東駕隨侍舎<lb/>
人次用皆能業琴與書以承公教女一武功左衛指揮<lb/>
男王宣其壻也甫用以故鄉逺不能歸乃擇地都城朝<lb/>
陽門外某村之原卜以卒之月二十六日葬焉乃奉刑<lb/>
部郎中錢愽所述事狀請銘墓石予與公交久且厚為<lb/>
<pb n="KR4e0106_WYG_028-7a"/>
知已而刑部之狀又可按不誣謹取其忠義之著世所<lb/>
共知者銘之其辭曰人囿於氣數固有定修短與奪孰<lb/>
云非命已乎孟暘侃侃忠敬憂國忘家罔知危阱卒翊<lb/>
龍飛底于康靖皇曰賢臣功莫與並寵數方隆一僨不<lb/>
競豈其定者有司其柄夀止於斯延後有慶勒銘堂封<lb/>
百世可證<lb/>
　　奉訓大夫鈞州知州項公墓誌銘<lb/>
公諱嶷字伯髙姓項氏浙江金華人也世居溪下界通<lb/>
<pb n="KR4e0106_WYG_028-7b"/>
濟橋曽祖某祖夀欽考文昌俱隠徳弗輝妣李氏慈惠<lb/>
淑柔文昌於洪武二十五年以貲殷富移實南京占籍<lb/>
應天之上元居龍江復成橋樂施予多以棺槥助䘮賙<lb/>
䘏貧困不望其報公天資淳厚器宇凝重自幼不好逐<lb/>
里中羣兒戯舉止老成長幼咸異之嗜讀書不待督勸<lb/>
而勤永樂間以民秀選入應天府學為弟子貟習毛氏<lb/>
詩學日有進弟曰富克幹蠱以治其家公養親有託克<lb/>
畢志問學晝夜恒居郡黌率朔望休假乃一歸省為師<lb/>
<pb n="KR4e0106_WYG_028-8a"/>
友者皆推重之挾所得屢遊塲屋不偶不以病有司務<lb/>
學益力宣力五年貢于春官升北京國學迎親就養十<lb/>
年秋丁母憂權厝都城之南服除詣銓曹正統四年奉<lb/>
命隨監察御史按廵廣東有能名六年使還釋褐直𨽻<lb/>
真定府通判在保定易州山厰督合郡官夫採運薪炭以<lb/>
供國用公㢘勤端慎子惠下人待以誠信課工必均其<lb/>
力輸納必寛其期用是樂於趍事國用無虧人不告勞<lb/>
九年春丁父憂官民保留例不許扶柩并啓母櫬歸葬<lb/>
<pb n="KR4e0106_WYG_028-8b"/>
金華婺女鄉馬海坂之原服闋工部尚書陳公恭總督<lb/>
易州薪運具奏保公㢘濟十一年冬乃轉山東青州府<lb/>
判仍舊督運十四年移山厰於滿城事甫新創規畫得<lb/>
宜景泰四年滿九載秩五年以最績陞河南鈞州知州<lb/>
公宅心平易孶孶愛民民皆恱服毎懐止足之戒天順<lb/>
改元春有事來京陳辭請老遂獲休致之命聞者賢之<lb/>
公體貎豐碩冬感寒𠻳喘逆醫久莫療以明年月日卒<lb/>
于京師春秋六十有五距所生為洪武某年月日室俞<lb/>
<pb n="KR4e0106_WYG_028-9a"/>
氏同郡醫族女貞孝靜專克遵婦道子男二長曰銘先<lb/>
公一年卒娶劉氏次曰鍾娶某氏女三皆未行嗚呼公<lb/>
朴茂沉篤表裏如一待人温然可親處事介然有守外<lb/>
無鈎距内無畛域信乎君子人也謙自垂髫讀書社學<lb/>
即被公所知時大理胡卿廵撫南畿興學廣士公言謙<lb/>
於卿召為府學弟子貟遂遊公講下承其誨益則謙今<lb/>
日得踐仕階者皆公之賜也安敢忘公大徳乎鍾以逺<lb/>
不能歸乃奉母命擇地城南東臯村之原卜以是年八<lb/>
<pb n="KR4e0106_WYG_028-9b"/>
月日葬公來問銘於予謙傷公夀不附其徳誠為可憾<lb/>
然其平生始終惟謙知之為詳也非謙銘之而致有遺<lb/>
徳不亦尤可憾哉乃敢不媿蕪陋以謙所知次第書之<lb/>
俾銘刻石蔵諸墓銘曰<lb/>
徳藴厥躬若玉在璞才充於用若鐌之削不殫民力趨<lb/>
者自樂循良豈弟恤乎民瘼辭榮引年制行之卓允矣<lb/>
君子不負所學存者實豐胡夀之約永蔵斯丘土厚水<lb/>
渥斵石揚芳其辭也確百世垂休後者其作<lb/>
<pb n="KR4e0106_WYG_028-10a"/>
　　明故大中大夫山東參政左公墓誌銘<lb/>
公諱璒字世瑄姓左氏世為江右南城宦族以明經中<lb/>
永樂甲午鄉試登戊戌進士第觀政都察院辛丑拜浙<lb/>
江道監察御史壬寅丁父憂起復改湖廣道正統戊午<lb/>
陞廣東左參議景泰辛未九載秩滿陞山東左參政癸<lb/>
酉以目疾乞致仕天順戊寅得疾終于家實五月某日<lb/>
也公少聰悟好學甫七嵗補郡庠弟子貟成童母嬰疾<lb/>
阽危徒跣走禱于華盖山比殁哀慟柴毁既冠從鄉先<lb/>
<pb n="KR4e0106_WYG_028-10b"/>
生前御史聶宗尹受春秋經先生見其端厚頴敏曰此<lb/>
吾鮑宣也以女妻之父嘗患背疽時年八十衆醫已莫<lb/>
療公已出仕喪耦適以續姻還乃禱于天願以身代忽<lb/>
遇逺醫至療之獲愈人以為孝感為御史時嘗奉命按<lb/>
治陜西平反寃滯繩糾貪墨風采甚著代還受勅命進<lb/>
階文林郎封贈父母及室時都御史顧公佐總憲臺綱<lb/>
振威望獨器待公凡疑獄難决者必以屬之尋督處州<lb/>
銀冶趨利者衆恒㺯兵爭敓公痛繩以法莫敢犯嘗有<lb/>
<pb n="KR4e0106_WYG_028-11a"/>
虎為民害公捕絶之復奉勅考察浙江官吏激濁揚清<lb/>
旌良斥暴輿論允惬其在廣東時清理軍政姦偽莫售<lb/>
嘗往瓊崖招諭黎猺悉聴約束漳潮冦發公以兵擒首<lb/>
亂者罪之餘皆釋去廣冦黄蕭養勢日猖獗公即率兵<lb/>
還討又往廣西徴兵造船以禦之冦平與有功績滿復<lb/>
受誥命進階大中大夫封贈如制其在山東時總督民<lb/>
賦公徴輸有藝賦足而民恱甫二載謝事去其居鄉里<lb/>
比嵗薦饑公發粟以濟全活者甚衆鄉人徳之公寛裕<lb/>
<pb n="KR4e0106_WYG_028-11b"/>
仁讓和易可親以清約自持不為斬絶之行歴官中外<lb/>
幾四十稔所至興利除害惠澤在人毎思世人節誇辭<lb/>
而寡實行因號訥菴以自厲所著有訥菴稿辭㫖温醇<lb/>
務於析理又嘗編次晦菴刪定古文孝經及春秋要旨藏<lb/>
於家春秋七十曽祖諱明叔元三公府從事祖諱彬卿<lb/>
平樂州學正父諱彦彰贈監察御史廣東參議母周氏<lb/>
累贈恭人室聶氏早卒繼白氏贈封皆恭人子一人曰<lb/>
贊登進士任吏部稽勲主事白出也孫男一人孫女三人贊<lb/>
<pb n="KR4e0106_WYG_028-12a"/>
将歸卜以某年某月某日葬公城北黄湖山之陽奉其<lb/>
同邑國子慱士房令所述事狀來請銘嗚呼若公文章<lb/>
政事表表著聞而功名始終克全晩節其徳若斯銘何<lb/>
媿乎銘曰<lb/>
干霄之木節勁匪曲棟此厦屋也大鈞之柷八音禪續<lb/>
厥聲穆穆也繅藉之玉瑩無纇蓄終返初匵也老成範<lb/>
俗胡然不禄景仰賢躅也黄湖山麓𤣥兆所卜銘用振<lb/>
其馥也<lb/>
<pb n="KR4e0106_WYG_028-12b"/>
　　明故奉天翊衛宣力武臣特進榮禄大夫柱國武<lb/>
　　　强伯楊公墓誌銘<lb/>
天順庚辰閏十一月朔鎮朔將軍總兵官武强伯楊公<lb/>
以疾卒于位傾城駭痛市為之罷逺近無間老稚婦女<lb/>
皆哀慕如失父母訃聞上震悼惜之為輟視朝一日遣<lb/>
官諭祭命有司營葬事賻䘏其家公無嗣其弟倫自京<lb/>
師來奔䘮扶柩還京卜以是年十二月某日葬阜成門<lb/>
外釣魚臺原從母兆也乃欲為兄不朽之圖丐謙銘其<lb/>
<pb n="KR4e0106_WYG_028-13a"/>
墓石謙辱公愛厚義弗容讓謹稽其世系勛伐徳善之<lb/>
跡為序而銘之公諱能字文敬系出太原霍山王宋有<lb/>
諱輈者官揚之六合子孫因家焉髙祖順不仕曽祖政<lb/>
漢中衛百戸祖璟嗣政璟皆贈柱國昌平侯父琳封後<lb/>
軍都督府都督同知妣陳氏贈夫人督府昆弟三人伯<lb/>
洪昌平侯追封頴國武襄公季忠封後軍都督府都督<lb/>
僉事督府其仲也洪武中頴國嗣百戸調官開平偕二<lb/>
弟來宣府督府實生公於城南寓舎公端重和厚早知<lb/>
<pb n="KR4e0106_WYG_028-13b"/>
嚮學習武事勇畧過人宣徳中督府命公省先塋之在<lb/>
漢中者公獨走闗西展奠盡禮挈族屬還聚宣城督府<lb/>
喜公之孝正統初頴國知公材器不凡俾客遊江淮吳<lb/>
浙以博見聞還留侍帳下甲子春從頴國戰伊克穆蘇<lb/>
生得戰士二十餘斬首倍是獲其畜衆什器拜開平衛<lb/>
所鎮撫初公有族弟智歴官開平衛指揮使殁子軍家<lb/>
奴嗣亦殁姪宗嗣幼疾頴國欲以公易之丁夘秋疏聞<lb/>
詔能嗣智職宗嗣能職戊辰冬頴國遣公出境詗敵遇<lb/>
<pb n="KR4e0106_WYG_028-14a"/>
於灤河三岔口先登生得若干斬獲有加擢都指揮僉<lb/>
事己巳秋從頴國哨大同遇敵聚落店追北至栲栳山<lb/>
生得二人奪回被掠人畜什器尋從左參將都督朱公<lb/>
哨懐安戰敵城東生得一人親械詣京有白金文綺之<lb/>
賜冬勅召頴國還朝公從之賜以白金文綺時北騎入<lb/>
冦勢猖獗甚即命公督兵征哨戰敵紫荆倒馬二闗左<lb/>
右臂中二矢生得若干斬首有加奪回被掠人畜甚衆<lb/>
景泰初元春擢都指揮同知賜以白金文綺尋勅充遊<lb/>
<pb n="KR4e0106_WYG_028-14b"/>
擊將軍提兵宣府廵邊賜盔甲弓矢佩刀銀盃文綺楮<lb/>
幣夏戰敵萬全右衛及西八里溝矢中左股生得一人<lb/>
斬首有加秋還朝擢都指揮使冬詔仍充遊擊將軍統<lb/>
神機京兵辛未春居母夫人䘮奪哀擢後軍都督府都<lb/>
督僉事命充左叅將鎮守宣府賜以楮幣夏詔洪充宣<lb/>
府總兵官掛鎮朔大將軍印能進都督同知仍充左叅<lb/>
将信進都督僉事充右叅将信公從弟也一門三將同<lb/>
鎮邊陲時人榮之壬申冬命充左副總兵癸酉夏賜誥<lb/>
<pb n="KR4e0106_WYG_028-15a"/>
封贈父母妻甲戌春勅召還朝總練神機京兵天順改<lb/>
元春迎上復辟擢左都督賜白金二十五兩綵幣二表<lb/>
裏尋奉制諭充總兵官掛印鎮宣府賜白金五十兩綵<lb/>
幣四表裏夏大同有警詔公選精兵付禆将討之公願<lb/>
親行賜勅奨厲命統前兵戰敵磨兒山及石灰跕生得<lb/>
六人斬首十五級及奪回被掠畜衆秋進爵武强伯食<lb/>
禄一千石時敵饑敝公欲乘機出勦詔慮輕敵勉使持<lb/>
重不果戊寅春錫以誥券加封奉天翊衛宣力武臣階<lb/>
<pb n="KR4e0106_WYG_028-15b"/>
特進榮禄大夫勲柱國制詞有剛毅忠良能驅强冦之<lb/>
襃秋諾延衛來報敵將入冦公欲以狄攻狄給礟火俾<lb/>
夜斫其營果如公計破賊已夘夏敵近大同公引兵赴<lb/>
之至皆驚遁庚辰春城順聖川工不閱月人無告勞秋<lb/>
敵入洗馬林公追及於新河口生得一人尋獨石有警<lb/>
公出兵勦之戰敵韭菜衝追北數百里至保昌州敵勢<lb/>
迫皆棄輜重遁獲其畜衆什器師還俄大同警報即引<lb/>
兵往敵已退公還兵保境敵聞公還復入公復馳往敵<lb/>
<pb n="KR4e0106_WYG_028-16a"/>
又退乃耀兵塞上敵遁不敢復入逾月師還奏罷軍士<lb/>
官馬徴償官仍為給補獲免者數千家仲冬廿六日公<lb/>
自閱武回偶感寒疾醫誤以氣治病六日遽卒悲夫卒<lb/>
之旦猶力疾籌邊務及昃而逝無一語及家事公先往<lb/>
大同時丙夜兵將發有星如盂墜城中光燭地有識為<lb/>
公憂之至是卒驗云公英敏詳慎慷慨好義平居循循<lb/>
然遇敵則勇氣自奮善用兵號令嚴明師行整肅有食<lb/>
民一𤓰者輙置於法與士卒同甘苦遇寒凍者則出私<lb/>
<pb n="KR4e0106_WYG_028-16b"/>
帑市皮裘衣之病則給以肉糜遣醫療視死則棺殮祭<lb/>
之必歸其䘮故人畏威懐徳樂為效死北兵敬憚至以<lb/>
楊爺稱之雖古名將不是過也修築邊城斥堠得法敵<lb/>
不能犯擇地蒔蔬鬻供公費盡革科擾之弊築室數百<lb/>
區居河南戍兵樂得其所持身㢘介深逹下情有愬訟<lb/>
者灼見情偽咸服其明性至孝視膳問安不離親側未<lb/>
嘗輙入卧内惠睦宗姻嘗出貲嫁族之孤女不遺故舊<lb/>
交全終始下賢禮士人樂親之盖春秋僅五十有二而<lb/>
<pb n="KR4e0106_WYG_028-17a"/>
卒距生永樂己丑十一月十五日配張氏先公八年卒<lb/>
藁葬宣城今遷柩合葬繼王氏女二長適宦族王英次<lb/>
適龍門衛指揮使張祥銘曰<lb/>
天佑國家篤生英賢降神鍾靈節彼燕然偉器雄姿視<lb/>
前無古將畧世承允兼文武乘時奮庸懋建武功由禆<lb/>
及專遂躡父蹤乃總元戎乃酬閥閱鐵券金貂虎符龍<lb/>
節邊庭畏卻保我塞疆惟忠徇國罔敢或遑桓桓虎臣<lb/>
為北藩屏威徳昭宣永息邊警國有輔翼人有怙依而<lb/>
<pb n="KR4e0106_WYG_028-17b"/>
不永年其誰不悲誰能不死貴遺休聲猗嗟武强芳流<lb/>
汗青釣臺之原深閟𤣥宅掲徳振華為刻此石<lb/>
　　故驃騎將軍萬全都指揮使司都指揮使李公墓<lb/>
　　　誌銘<lb/>
公諱顯字君謨姓李氏山東濟南泰安州人曽祖諱先<lb/>
贈明威將軍蔚州衛指揮僉事曽祖妣陳贈恭人祖諱<lb/>
旺前淮南樞宻院副樞洪武初歸附從薛右丞常國公<lb/>
徐丞相西平侯宋國公定逺侯頴國公等征伐四方靡<lb/>
<pb n="KR4e0106_WYG_028-18a"/>
不克㨗累官大同左䕶衛指揮僉事祖妣戴封恭人考<lb/>
諱榮嗣前官改大同左衛妣張公自幼齡䘮父優給以<lb/>
禄永樂庚子嗣前官宣徳庚戌從楊武侯城獨石赤城仍<lb/>
從恭順侯出塞燎荒廵邊乙夘選領騎兵沿邊廵哨正<lb/>
統丁巳從總兵官都督方政遊擊將軍楊洪廵哨徹爾<lb/>
山斷頭山等處尋以刑部尚書魏原選統兵駐札沿邊<lb/>
樺皮溝等處廵哨癸亥從左叅將石亨統騎兵出塞偕<lb/>
弟茂茂子瑄遇敵金山戰勝有功甲子擢指揮同知賞<lb/>
<pb n="KR4e0106_WYG_028-18b"/>
白金絹布茂瑄皆陞大同左衛千戸己巳用薦陞指揮<lb/>
使守備大同再陞署都指揮僉事尋加實授截殺敵兵<lb/>
斬獲有功景泰初元陞都指揮同知賞以銀布復遇敵<lb/>
兵戰勝有功辛未陞署都指揮使天順改元詔加實授<lb/>
尋奉勅充右叅將分守西路未幾調萬全都司掌印視<lb/>
事辛巳冬十月十三日以疾卒于位公性樂易和緩不<lb/>
立町畦凡事務從寛厚有長者風容貎不踰中人而沉<lb/>
毅有膽畧善用鐵义遇敵不懾所向必克識見超卓文<lb/>
<pb n="KR4e0106_WYG_028-19a"/>
移山積剖决無滯發摘姦隠吏不敢欺勤於任事恒日<lb/>
昃不暇食不告劬勩用是在官無逋責在下無稽怨臨<lb/>
邊有中貴將臣臺憲公事之皆合其志寮屬雖多公處<lb/>
之皆得其情治家雍睦交朋友克全信義御臧獲有恩<lb/>
中懐坦然未嘗營利卒之日家無餘貲其賢可知矣公<lb/>
疾革諭子英曰吾疾殆不起矣汝當祗承世緒宜以忠<lb/>
君孝親為志善事季父友愛弟昆教子孫以詩書習武<lb/>
事雄宦逺方吾不得見矣子在汝所其善拊之言訖厭<lb/>
<pb n="KR4e0106_WYG_028-19b"/>
厭而絶享年五十有七距生永樂乙酉八月六日配張<lb/>
氏大同左衛千戸張忠女善助有淑行側配黄氏子女<lb/>
四人長即英大同左衛千戸次雄廣東潮州衛千戸女<lb/>
一嫁錦衣衛百戸朱逺俱張出次俊黄出孫男三人玟<lb/>
琦珷孫女六人俱幼英以今年某月某日奉柩歸葬大<lb/>
同白羊城西祖塋賫公事狀衰絰蹐門泣請為銘以誌<lb/>
諸墓謙被謫來邊荷公待以客禮矧目擊盛徳於公也<lb/>
無能為役則銘公之墓尚奚庸辭銘曰<lb/>
<pb n="KR4e0106_WYG_028-20a"/>
世澤之延有開必先源深長也轉坤旋乾大明麗天來<lb/>
祼將也爰佐有䖍摧攻無堅武惟揚也戎階屢遷奕葉<lb/>
承傳功用償也嗣龍受旃簮紱蟬聨業彌光也噫公早<lb/>
年日薄虞淵克自强也受命廵邊廼息烽烟兵威張也<lb/>
名日以宣進握將權竭忠良也分閫萬全委任益專勤<lb/>
靡遑也厚徳宜綿夀阨不前咸盡傷也如彼力田穫在<lb/>
後賢允繁昌也峩峩新阡掲芳有鐫永寜斯蔵也<lb/>
　　守備塔山指揮使李希仁墓誌銘<lb/>
<pb n="KR4e0106_WYG_028-20b"/>
正統己巳冬余嘗奉詔往使朝鮮道經塔山時遼東新<lb/>
被冦鈔敵勢猖獗數入為患守備指揮同知李希仁率<lb/>
兵勦殺追北出境敵窮迫棄輜重遁去獲其人騎而還<lb/>
予目擊其事嘉其年壯志鋭勇於敵愾為作逐北歌美<lb/>
之是後敵望風畏懾莫敢逼其境他方有警希仁輙提<lb/>
兵往援戰屢有功朝廷重之擢為指揮使天順六年以<lb/>
驍雄奉勅簡㧞統兵禦敵希仁率精騎五百遇敵義州敵<lb/>
有衆三千希仁以為彼衆我寡非力戰不能破乃令士<lb/>
<pb n="KR4e0106_WYG_028-21a"/>
卒下馬各執刀銃免胄親冐矢石歩戰而前無不一當<lb/>
百敵大潰斬其酋哈逹巴圖等一十二人俘獻于朝上<lb/>
録其功方議襃擢而大用之而身不待矣可嘅矣夫其<lb/>
弟顯頃來京師奉事狀謁予泣拜以請曰先君之歿賴<lb/>
先生嘗賜之銘予先兄辱先生愛厚不幸亦殁幸哀而<lb/>
重賜之銘予顧希仁才畧膽氣表表出倫恒期其建功<lb/>
立業為國保障必將銘鼎彛荷貂圭有不難致者孰意<lb/>
其遽止於斯也尚忍銘其墓哉雖然知希仁者莫予若<lb/>
<pb n="KR4e0106_WYG_028-21b"/>
銘奚可辭按狀希仁諱榮李其姓希仁其字也世為古<lb/>
邳人祖諱興洪武初從太祖皇帝削平僣叛以戰功歴<lb/>
陞應天衛指揮同知父諱昭幼嗣父職克自樹立志節<lb/>
英偉累從太宗皇帝北伐後備禦遼東有功嘗受内帑<lb/>
之賜宣徳庚戌新設定逺選公董治衛政尋剏塔山復<lb/>
推公築守公規畫有方不逾年城郭完繕公廨府庫甲<lb/>
兵悉皆充備希仁嗣守斯土綽有父風遇戰身先士卒<lb/>
不避艱險慷慨臨敵勇氣自倍未嘗挫衂以故聲振邊<lb/>
<pb n="KR4e0106_WYG_028-22a"/>
鄙凡論邊將之威武者必及於希仁也希仁性至孝父<lb/>
卧疾半載晝夜侍湯藥衣不解帶比殁毁瘁成疾事毋<lb/>
夙興必先啓而後視事得佳味必奉母而後敢甞與弟<lb/>
顯友愛無間志忠篤昔駕在北庭毎旦具衣冠登城向<lb/>
西北泣拜誓欲雪憤好問學樂施予公餘手不釋巻賙<lb/>
人之乏拯人之貧䘮賻以棺槥獨老贈以粟帛人徳其<lb/>
惠善拊士卒樂為効用凡有警各城皆清野入壁獨塔<lb/>
山耕牧自如十數年敵絶窺覘境用寜謐希仁之功也<lb/>
<pb n="KR4e0106_WYG_028-22b"/>
卒之日士卒哀悼如其父母北使過者亦皆拊膺大慟<lb/>
設奠乃去其徳義感人有可見矣希仁生洪熙乙巳五<lb/>
月十三日卒天順癸未八月十日春秋三十又九娶白<lb/>
氏金州指揮使白能女繼娶孫氏徐氏周氏子五人永<lb/>
寜永宗永宣永宜徐出永安孫出女五人以卒之年九<lb/>
月四日祔葬塔山城西祖塋銘曰<lb/>
鷹揚鳳翽而孰畀其全兮山頽玉折而孰奪其年兮太<lb/>
微郎將澹其餘星躔兮華表海鶴何時歸來乎故阡兮<lb/>
<pb n="KR4e0106_WYG_028-23a"/>
子孫孫子尚彌永其傳兮<lb/>
　　靜菴徐處士墓誌銘<lb/>
徐處士昱字季東别號靜菴金陵之隠君子也其先為<lb/>
姑蘇茂族曽祖谷祥祖仁皆以徳善著吳中父子宇先<lb/>
生洪武間以儒醫徴入太醫院始遷京師故今為金陵<lb/>
人先生碩徳雅望為時所重與蔣恭靖公齊名其所交<lb/>
與皆名賢鉅夫處士夙承家教日侍燕談得於耳濡目<lb/>
染以故學䆳行端動止不茍少欲愽觀天下名勝吳越<lb/>
<pb n="KR4e0106_WYG_028-23b"/>
閩海多所遊歴所至親賢取友其識益充遊力既倦乃<lb/>
歸構一樓扁曰怡晩棲跡其中有終焉之志庋列圖書<lb/>
自聖經及諸史百氏靡不貯儲日事披索以自怡得異<lb/>
書必手自抄訂嘗曰聖賢之道在是吾終日求之思以<lb/>
體諸身也或勸之仕不應尤精於醫得家傳之秘治人<lb/>
疾無弗愈者酬以直不受曰吾既不試此亦可以濟人<lb/>
耳豈計利哉人徳其惠爭為詩文以頌之士林諸賢聞<lb/>
處士名多與内交蕭山魏冡宰公臨川王宗伯公雅重<lb/>
<pb n="KR4e0106_WYG_028-24a"/>
處士聞其及門躧履迎之或造其廬講論彌日冡宰已<lb/>
歸休年九十餘猶貽書不絶嗚呼處士抱道於已而無<lb/>
求於世若此可謂隠君子非歟處士儀觀脩整性度矜<lb/>
嚴與人不妄接待人必以誠居家孝友奉父母得其懽<lb/>
心事諸母伯兄敬愛老而彌篤家饒於貲樂周人之急<lb/>
生二子曰垕曰圭皆有樹立方將以家事付之不幸相<lb/>
繼夭䘮垕遺子鎮處士拊愛甚至歎曰吾行不媿天遽<lb/>
奪吾二子何也抑昌吾家者在此孫乎乃闢西塾延師<lb/>
<pb n="KR4e0106_WYG_028-24b"/>
教之鎮亦英畯好學駸駸有成配余氏早卒終身不再<lb/>
娶垕娶劉氏卒繼魯氏圭娶顧氏皆以貞節自守女三<lb/>
人某某其婿也孫女二人俱幼養子育之以恩不異已<lb/>
出處士恬靜寡欲人期其必登上夀然春秋僅七十有<lb/>
五而卒以故咸悼惜之處士生於洪武辛未八月初五<lb/>
日卒於成化乙酉八月十一日鎮將奉柩以是年九月<lb/>
某日於江寜縣萬善鄉燕湖村之原啓俞氏竁合葬乃<lb/>
奉其師鄉進士陶古淵所為狀來乞銘嗟夫古有特立<lb/>
<pb n="KR4e0106_WYG_028-25a"/>
獨行之士不用於世則不能自見於天下匪得史氏表<lb/>
著之惡能以傳於後哉然則今之特立獨行非處士其<lb/>
人乎顧予雖不足以表著之或賴是可以傳於後此所<lb/>
以不可以無銘也予何辭銘曰<lb/>
噫嘻處士敦古學也全醇保和還太檏也銷聲閟彩蹈<lb/>
遐邈也𤣥酒在卣玉不琢也雖約爾躬澤流渥也委順<lb/>
歸寜其蔵確也我銘無媿辭庶用昭其卓也<lb/>
　　故靖菴處士李公墓誌銘<lb/>
<pb n="KR4e0106_WYG_028-25b"/>
金陵有清修㢘靜處士曰李靖菴者年六十有七以成<lb/>
化三年五月九日卒于正寢其季子觀予門壻也奉僉<lb/>
憲王公所狀事行及其姪孫應天府學生寛續述來請<lb/>
銘按處士諱詠字太素姓李氏靖菴其號也先世姑蘇<lb/>
吳縣人髙祖道復元世祖朝為平章政事翰林學士承<lb/>
㫖曽祖春山明宗朝為監察御史祖成之父文正入國<lb/>
朝俱不仕洪武中以貲富徙實京師占籍應天上元處<lb/>
士生而端慎詳雅有志於學祖父暨兄時芳皆擅鑒别<lb/>
<pb n="KR4e0106_WYG_028-26a"/>
攻琢寳玉異能入事尚方永樂宣徳間累蒙聖恩優復<lb/>
其家家日饒裕處士用是得休閒自適從謝儒士孔昭<lb/>
遊博渉文史兼得其畫趣聞冬官華主事某講易有得<lb/>
由是潛心於易手不釋巻與劉中書某論書法遂善書<lb/>
志尚恬退不慕榮進於世味紛華勢利之習畧不掛懐<lb/>
抱謙巽自守與物無競惟日以圖史資撿閱得昔人詩<lb/>
文未刋者必手自抄訂好蓄古彛器物恒置座右以供<lb/>
玩喜吟詠趣有所得多於詩發之所著有醉吟稿少遇<lb/>
<pb n="KR4e0106_WYG_028-26b"/>
方士陸致中口授鉛汞龍虎丹訣毎欲脫屣塵凡棲跡<lb/>
太華山以太華有太虛臺因號太虛散人作太虛散人<lb/>
傳及古朗月歌招隠辭以見志構一樓以居扁曰此樂<lb/>
凡佳客過從必開樽談笑豁舒情興為文記之暇則或<lb/>
䇿蹇或肩輿登山臨水以遨以遊竟日忘返事親盡敬<lb/>
養預買地為夀蔵人稱其孝嗚呼若處士者雖居市㕓<lb/>
之中然安分樂天無求於世其特立獨行夐與流俗自<lb/>
異故其生也為無忝其殁也為無媿盖有隠遁不汙之<lb/>
<pb n="KR4e0106_WYG_028-27a"/>
節焉可嘉也已處士生於洪武辛巳九月十三日配臧<lb/>
氏子四晉娶徐氏益娶周氏節娶尹氏觀娶倪氏女二<lb/>
適潘衢石城尹羅瑄孫男四瓊璨玘瓀祔葬鳳西鄉先<lb/>
塋其葬之日則卒之月十九日也銘曰<lb/>
所樂者道而不逐物遷所甘者澹而不嗜物妍所牧者<lb/>
卑而不為物先嗚呼茲非尊尚之賢委順天年是曰歸<lb/>
全焯徳有鐫永安斯阡<lb/>
　　故艾菴陳先生墓誌銘<lb/>
<pb n="KR4e0106_WYG_028-27b"/>
金陵有儒醫曰艾菴先生天性淳厚居家孝友讀書寒<lb/>
暑不輟世業醫克究家學父菊隠翁為太醫院士永樂<lb/>
中車駕北廵仁廟監國翁當扈從先生請於仁廟乞代<lb/>
行不許因留侍左右日見親寵多所嘉賚好種蒲養以<lb/>
盆池竒石供清玩一日梅雨中置蒲軒外忽一叟冐雨<lb/>
至揖曰聞子幽清來共賞之乃延入座話若脫畧世故<lb/>
者久之辭去竟不通姓名先生異之他日雨叟復至先<lb/>
生待愈恭叟曰醫貴有恒於子見之五月一日宜候我<lb/>
<pb n="KR4e0106_WYG_028-28a"/>
虎踞山吾有以教子至日疾不果往越三日去則叟莫<lb/>
知所適矣惟於寓所得書一函歸啓視之皆方書秘訣<lb/>
也由是洞明要㫖藥人疾一匕輙愈人皆以其遇異人<lb/>
故京師有一貼之稱且心存濟利未嘗責報大司馬靖<lb/>
逺伯王公少宗伯羊城陳公吳郡金公皆有贈言推重<lb/>
好古今法書名畫嘗捐金購之景泰中居燬於火先生<lb/>
惟抱歴世遺像自烈熖中奔出他一無所恤喜賓客座<lb/>
席常滿談笑生風嘗以出自相門世胄扁其堂曰培徳<lb/>
<pb n="KR4e0106_WYG_028-28b"/>
以自警曽學士鶴齡為之記宣徳辛亥䘮母哀毁還葬<lb/>
四明蔬食者三載菊隠歸老南京先生善於奉養膳羞<lb/>
藥物無不順適其意扁其軒曰蒲术張學士士謙記之<lb/>
正統癸亥菊隠殁反葬母塋毁瘠彌甚平居惟務教子<lb/>
俾人治一經書聲琅琅不絶後奉詔優老以長子代一<lb/>
日得疾神色不亂瀕殆索湯沐浴浴罷服深衣就寢奄<lb/>
然而逝可以見其所養矣先生諱愷字仲和姓陳氏别<lb/>
號艾菴世家考亭宋有曰升之者相裕陵封秀國公諡<lb/>
<pb n="KR4e0106_WYG_028-29a"/>
成肅弟申之昭化軍節度使子澤補京秩以言青苖謫官<lb/>
四明子孫因家焉曽祖澐元四明驛丞祖杞考伯俊號<lb/>
菊隠以名醫徴詣京故今為金陵人母韋氏娶張氏繼<lb/>
孟氏二馮氏子男三長鍾娶梁氏太醫院士克紹世業<lb/>
次鋼娶金氏乙酉貢士次鏡娶丘氏壬午貢士科第聨<lb/>
芳時人榮之女一適貢士髙敬皆張出女二適夏官鍾<lb/>
郎中子宏士人杜原慶皆馮出孫男四淮濟清洛孫女<lb/>
四幼先生夀七十有九生於洪武庚午七月六日卒於<lb/>
<pb n="KR4e0106_WYG_028-29b"/>
成化戊子三月二十九日以其年某月日葬某原鍾等<lb/>
奉金太守伯玉所具事行謁予為銘予雖不識先生而<lb/>
聞其為清雅惇行之士且其子皆以明經舉於鄉將成<lb/>
進士躋於顯榮足知其家教之有方矣銘何辭銘曰<lb/>
猗嗟艾菴行脩而業專猗嗟艾菴遇異人而得異傳故<lb/>
其醫之良也藥無不愈而懐仁逺利世重其賢諸子詵<lb/>
詵承家擢第所以衍遺澤而迓恩封者固可待矣尚奚<lb/>
憾焉<lb/>
<pb n="KR4e0106_WYG_028-30a"/>
　　收菴先生墓誌銘<lb/>
牧菴先生諱景字克企收菴其號也以成化五年秋七<lb/>
月二十三日卒其孤以是年某月日葬于江寜安徳鄉<lb/>
麻兒村祖塋以謙居連里巷於先生有平昔之雅請司<lb/>
訓方君元服狀其世系行實來乞著銘于其墓謙家食<lb/>
時嘗辱先生知愛去仕於朝懐徳不忘近者歸休而先<lb/>
生以七十獲升賓筵賦言為夀方幸往還接笑談而薫<lb/>
道徳豈意遽捐舘哉先生之銘宜得名筆顧予言曷足<lb/>
<pb n="KR4e0106_WYG_028-30b"/>
為先生重然其孤請之勤元服之述覈而信謙於先生<lb/>
之徳為所素知尚安忍辭乃按狀為序而銘之叙曰先<lb/>
生姓嚴氏世為姑蘇人曽祖亨甫隠徳弗曜妣潘氏祖<lb/>
道通處士以醫業起家徙居金陵妣顧氏父尚節先生<lb/>
傳家學以名醫召為太醫院士擢梁府良醫妣沈氏先<lb/>
生資性過人好學不倦通周易嘗習舉子業有志用世<lb/>
竟以攻醫而止讀書不數遍輙能記至老不忘於素難<lb/>
靈樞傷寒諸書對客談及了辨如響故其醫為精永樂<lb/>
<pb n="KR4e0106_WYG_028-31a"/>
中朝廷詔太醫院選名醫子弟讀書以備用命趙友同<lb/>
吳敏徳二先生教之先生方弱冠在選中得於授受益<lb/>
探閫奥二先生獨愛之曰是子不羣他日必以儒醫鳴<lb/>
也後先生果以儒醫鳴都城求治者衆先生不避寒暑<lb/>
不問富貧皆往治輙取神效於是擅名大方學者皆裹<lb/>
糧來從先生悉以所學授之學成不忍舎去先生為人<lb/>
氣岸髙狷介方直不從俗取容毎嵗春暮人家多掃壠<lb/>
先生祖壠未登有來召者皆不赴其動必以禮若此平<lb/>
<pb n="KR4e0106_WYG_028-31b"/>
居讀書手不釋巻喜吟咏嘗學詩於雲間許士深先生<lb/>
得其法凡有所作援筆立就語意清粹膾炙人口學士<lb/>
周公功叙結詩社於金陵先生預焉詩筒酧唱多出人<lb/>
意表同社敬服喜賓友至則命子具壺觴為樂尤能賙<lb/>
䘏匱乏愛好人倫兄弟四人兄克昭先卒拊其孤踰己<lb/>
子與弟克勉克明友愛彌篤有以族衆求分者貲財任<lb/>
其所取一無所問曰非吾志也晩剏一室扁曰頤老左<lb/>
圖右史日玩索其中或經旬不出克勉新居市橋西不<lb/>
<pb n="KR4e0106_WYG_028-32a"/>
半里許時時一往情話而返去年忽遘痰喘疾劇而平<lb/>
者再今秋復作先生度不可起遂戒家人治後事果卒<lb/>
享年七十有三生於洪武丁丑九月二十二日配陸氏<lb/>
有懿行先四年卒子男二曰縉善幹蠱綸勤問學皆賢<lb/>
而克家女二嫁同郡顧旻趙驥孫男三俱幼嗚呼自世<lb/>
教衰士之敦古道者鮮矣波頽風靡之餘有如牧菴行<lb/>
誼志節屹若砥柱特立於世豈非古之遺民也歟銘曰<lb/>
東漢風節陵實啓之髙尚其事惟後之儀猗嗟牧菴世<lb/>
<pb n="KR4e0106_WYG_028-32b"/>
承令徳抗志物表先民是則早肆于學愽極羣書醫精<lb/>
理明由師碩儒儒者於醫存心利濟名燁有聞學徒雲<lb/>
詣素藴之發一寓於詩居家友愛伯壎仲箎制行端方<lb/>
髙潔自守樹徳務滋休儲厥後麻田之原有封若堂過<lb/>
者其式君子之蔵<lb/>
　　進階亞中大夫荆州知府張公墓誌銘<lb/>
公諱嵓字廷瞻姓張氏其先君灌州宋仁宗時國子丞<lb/>
叔完徙青州五世孫贈太常丞泰來又徙汴太常子至<lb/>
<pb n="KR4e0106_WYG_028-33a"/>
儀扈從南遷始居上虞今為上虞人至儀十一世孫與<lb/>
賢迪功郎奉化丞與賢生原道原道生九功宜春教諭<lb/>
宜春生孝先則公之父也以公貴封當塗知縣母俞氏<lb/>
公幼從宜春府君學性資頴異志復懇篤學大有成遂<lb/>
以詩經中永樂癸酉鄉試登春官貳榜授寜國宣城教<lb/>
諭九載秩滿以少師楊公薦知太平當塗縣攝廣徳州<lb/>
事秩滿以績最賜勅封父如公官母妻皆孺人時太平<lb/>
寜國徽州三郡交章保公知府事不許擢公南京雲南<lb/>
<pb n="KR4e0106_WYG_028-33b"/>
道監察御史未二載陞鎮江知府又三載丁當塗府君<lb/>
憂去官服將闋陞公知泉州命賫憑與之未幾又改荆<lb/>
州三郡通歴九載當滿考去公亦上疏請老官民連疏<lb/>
保留詔増秩三品還公於荆尋念母老復以疾謝事不<lb/>
許乃援詔書例竟棄官歸歸四年卒成化四年七月二<lb/>
十三日也享年七十生於洪武某月日公在宣城以師<lb/>
道自任色嚴而氣和望之可畏即之可親立教條嚴課<lb/>
試誨人不倦指授為文皆有典則士多成就登名甲科<lb/>
<pb n="KR4e0106_WYG_028-34a"/>
嘗出俸貲倡好義者創尊經閣庋經籍備士子觀閱修<lb/>
治殿廡講堂齋舎不以擾有司非公務不至縣門令丞<lb/>
敬憚之在當塗一更宿弊懾姦以嚴字民以惠縣以大<lb/>
治毎春時輙親歴畎畝勸民耕稼乏牛具種子者為助<lb/>
給之旱則為文自責以禱神修築圩岸陂塘以瀦水凡<lb/>
利民者無不力為屢致嵗豐有瑞麥之異靖逺伯王公<lb/>
率師南征麓州所過州郡憚於供億多竄匿道由太平<lb/>
郡守憂之公曰吾能辦之乃使人諭民無恐集各縣徒<lb/>
<pb n="KR4e0106_WYG_028-34b"/>
役分具芻糧别以旗號迎犒江上將士咸恱有軍士掠<lb/>
民牛畜以去公陳于靖逺即斬以徇諸軍肅然民賴以<lb/>
安在内臺不事苛察務持憲體嘗監操京衛軍馬督察<lb/>
城禁劾其將官弛縱軍令以振有婦人被誣謀殺親夫<lb/>
繫獄十八年不能决公訊知其枉即奏出之在鎮江以<lb/>
地隣當塗民素知公比至抑强扶弱勤於拊字逺近恱<lb/>
服在泉州俗多狙詐頗尚威嚴州有大道衆惑於怪廢<lb/>
阻不由公即闢而通行仍植樹以䕃過客士大夫服公<lb/>
<pb n="KR4e0106_WYG_028-35a"/>
識正作詩頌之有市河久塞前守以役巨憚為公設法<lb/>
浚之遂通舟楫毁尼僧菴百餘區改為社學延師教民<lb/>
子弟尼僧悉勒歸嫁郡有土豪糾結肆虐鄉邑莫敢誰<lb/>
何藩臬亦不能制布政石公屬公治之公親書一票遣<lb/>
卒召之曰來則良民不來且有罪豪曰此公忠信㢘潔<lb/>
不可犯也即赴府見公諭令改過許其自新遂稍戢斂<lb/>
既而石公至索其人公復召之豪見石公大悔曰我以<lb/>
公召故來若石布政何來也石公以其罪惡深重終為<lb/>
<pb n="KR4e0106_WYG_028-35b"/>
後患卒命公杖殺之鄉民戴香路側豪黨潛走京師奏<lb/>
公上命法司遣官詣泉體勘事皆無染抵豪黨罪移置<lb/>
口北在荆州郡王府下人多出擾民公以正繩之無敢<lb/>
恣肆公剛毅有守歴官三十餘年未嘗營産業才髙識<lb/>
逺治劇有餘所至以興學為務太平當塗二學頽毁公<lb/>
為新之鎮江學僻居委巷公奏遷之在荆泉亦然政暇<lb/>
詣學講析經書督厲諸生尤盡心刑辟詳於訊察務在<lb/>
得情獄無寃滯持身㢘潔一塵不滓退則靜處一室焚<lb/>
<pb n="KR4e0106_WYG_028-36a"/>
香觀書蕭然若物外人為文古雅詩尤清逸字法歐虞<lb/>
時應人求舉筆立就爭寳傳之配趙氏有婦徳生一子<lb/>
一女子曰玢女嫁㑹稽章懌側室某氏生子璥馬氏生<lb/>
子某孫男二洙泗孫女一曽孫女一以卒之明年十月<lb/>
葬官様山原玢走京師奉山東布政使葉公冕所述公<lb/>
之行實乞予為銘予於公素所知識銘尚何辭遂取所<lb/>
述叙次之畀之以銘銘曰<lb/>
君子之志行道濟時茍得其位大布厥施於惟張公道<lb/>
<pb n="KR4e0106_WYG_028-36b"/>
明學䆳所養既充用無不備横經師席士類以興作宰<lb/>
近甸燁然政聲入陟都臺憲綱以立曰范曰張邦之司<lb/>
直出典大邦所至愛人曰召曰杜有脚之春居有異績<lb/>
去有遺愛氷鑑玉壺名聞中外方究厥用俾贊化機去<lb/>
就明决浩然言歸今之名臣古之循吏功徳在人懐思<lb/>
罔替公則逝矣有不逝存流慶之逺貽于子孫<lb/>
　<lb/>
　倪文僖集巻二十八<lb/>
</p>
<p>
</p>
  </div>
</body>
</text>
</TEI>
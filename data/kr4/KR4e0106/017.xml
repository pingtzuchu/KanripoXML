<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十七</head> <lb/>
    <p>
<pb n="KR4e0106_WYG_017-1a"/>
欽定四庫全書<lb/>
　倪文僖集巻十七<lb/>
　　　　　　　　　　　　　明　倪謙　撰<lb/>
　序<lb/>
　　虞山歸隱圖唱和詩序<lb/>
虞山歸隱圖者為琴川陳君性孚而作者也性孚少有<lb/>
隱操讀書虞山中杜門却掃不求聞逹邑長吏亷知其<lb/>
名以賢良方正薦舉之出為衢之江山丞有惠政及民<lb/>
<pb n="KR4e0106_WYG_017-1b"/>
聲績兼茂無幾念蕙帳久空草堂誰葺而白雲猿鶴之<lb/>
無侣也將歸而終隱焉以償初志乃抗疏遺榮奉身引<lb/>
退不翅驚鴻駭鹿之難覊也行人成君始終喜其行之<lb/>
勇决手繪是圖復為詩以發其志凡善性孚者迭從而<lb/>
賡之成君子以予職文翰且識性孚也既索予和更需<lb/>
弁以言辭不獲命輙為叙之若此性孚歸哉倘遇幽人<lb/>
畸士於清泉白石之側席落花汎羽觴取是詩擊莭而<lb/>
歌之殆必有賞音者矣遂書以歸焉系以所和詩曰虞<lb/>
<pb n="KR4e0106_WYG_017-2a"/>
山繞衡茆蒼蒼開畫圖君昔杜門隱其處詩名磊落聞<lb/>
江湖賢良一鶚忽膺薦披腹直上天閽呼與其丘壑徒<lb/>
守株孰如致主追黄虞白駒無復歌空谷耿耿丹衷志<lb/>
匡國為丞捧檄莅江山社稷人民歸所属撫字常懷豈<lb/>
弟心光明徧照逃亡屋徳化由來易感孚黎庶謳歌總<lb/>
懽服故園花樹滿晴川歸夣夜夜飛吳天絲蓴玉鱸味<lb/>
偏羙幾載長竿閒釣船式㣲賦罷喜欲顛上疏乞身通<lb/>
御筵詔書方報紫宸殿㠶檣已拂滄波烟到家野老應<lb/>
<pb n="KR4e0106_WYG_017-2b"/>
争席拄頰㸔山日西夕翠靄深藏水竹居黄埃夐絶輪<lb/>
蹄客君不見人生弱草棲驚塵古來賢逹今幾存惟有<lb/>
芳聲照青史何用躑躅依權門此去留君君不止琴瑟<lb/>
離堂為君理曲終强和歸來篇展巻揮毫自知媿<lb/>
　　贈魏克明還南康序<lb/>
刑部尚書南康魏公年甫六袠餘得疾乞致政朝廷素<lb/>
倚重公勉留視事請益力廼賜璽書褒嘉給路費以優<lb/>
其歸歸一載而竟卒訃聞天子悼惜遣使諭祭命有司<lb/>
<pb n="KR4e0106_WYG_017-3a"/>
營塟事恩至渥也公冡嗣克明率二弟詣闕祗謝將還<lb/>
鄉人寓京師者徴言贈之惟尚書公厚徳雅望為時名<lb/>
臣功在社稷澤在生民行績在太史振聲騰茂天下所<lb/>
共聞垂芳無窮與霄壤相敝天不憖遺俾年未躋上夀<lb/>
以死雖若可憾然有五子十二孫蘭茁玉立以承其家<lb/>
而克明雋偉敦茂尤其白眉者焉天之所遺其在此也<lb/>
嗟夫代之為理官者厥後多不揚匪直不揚亦多至乏<lb/>
繼豈其獨不利於子孫哉任情倚法而髙下其手雖足<lb/>
<pb n="KR4e0106_WYG_017-3b"/>
快一時之私不知怨戾所積天監孔昭適足成身後之<lb/>
累尚書公一念之仁隨地而著為御史嘗便海民魚課<lb/>
活西民時疫為布政使民流綏輯以子之地旱致雨以<lb/>
沐之為亞卿平江右盗兵不血刃為尚書整飭邊備戍<lb/>
士安利至其用法平恕特緒餘耳所至惟知殫誠盡職<lb/>
初豈計後之盛否何若而為之然天報厥徳不能不加<lb/>
厚於公宜克明鸞停鵠峙稱其家兒昆季皆賢從以孫<lb/>
子也克明昆季朂哉胥以繼述為念修身慎行以迓承<lb/>
<pb n="KR4e0106_WYG_017-4a"/>
遺休務學敦禮以光大遺業出而掇科取士則思遐躅<lb/>
是蹈否則亢宗紹統為一邦之望族而㒺貽李勣訾房<lb/>
杜之嗤其孝不亦大哉朂哉克明昆季<lb/>
　　送連州朱太守赴官序<lb/>
嘉定朱君廷玉拜東廣連州太守瀕行進士潘君時暘<lb/>
其鄉人也徴言贈之惟連州介楚越間僻在嶺表前古<lb/>
例為謫地凡獲戾於朝者輙寘之若唐劉禹鍚韓愈宋<lb/>
張浚軰可見不惟夷視其民而且輕視其牧何待連之<lb/>
<pb n="KR4e0106_WYG_017-4b"/>
薄若是也肆惟聖朝以四海為一家中國猶一人雖遐<lb/>
陬絶域拊之咸同赤子矧近在南服之連者乎用是大<lb/>
剷積古之弊選授民牧率與中州郡縣等開科取士登<lb/>
庸其俊良亦與中州才士大夫不異其民竊自奮曰朝<lb/>
廷待連若是其厚吾軰寧容自薄哉故力本務學習尚<lb/>
醇慤逮今蔚為佳郡所謂齊變至魯魯變至道者歟廷<lb/>
玉為守於是葢出於材選者也廷玉通伏氏經論秀扵<lb/>
鄉登名太學天曹試所藴㧞寘上第遂得守連而連非<lb/>
<pb n="KR4e0106_WYG_017-5a"/>
昔日之連也夫朝廷既不夷視其民而其民又能勇於<lb/>
遷化豈不為易治乎以連之易治而能宣布皇上恩徳<lb/>
以文翁教化為先不騁材於期㑹以陽城拊字為心不<lb/>
衒能於催科彼非木石孰不感恱愛戴服從使君之令<lb/>
者哉天曹以連授君固謂君能盡是道者矣君其朂諸<lb/>
尚體朝廷待連之意<lb/>
　　贈國子學正王先王赴官序<lb/>
南京國子監學正致文王先生受任將行客有徴言為<lb/>
<pb n="KR4e0106_WYG_017-5b"/>
之贈者予嘗辱先生知雖蕪陋固當有一言識别况重<lb/>
以客之請乎先生世家湖之歸安蚤從翰林編修孟簡<lb/>
周先生㳺問學大有成就宣徳己酉選浙江鄉試明年<lb/>
㑹試登貳榜不願就職去游南膠癸丑㑹試復登貳榜<lb/>
乃就儀真教諭丁艱起復改山陽通績九載進今秩先<lb/>
生端雅凝重言動有則望之栗然就之温然盖道徳充<lb/>
牣於中而睟盎自見於外者歟先生之在江淮以師道<lb/>
自重設教有定規奬進無倦容隨其資之髙下使皆得<lb/>
<pb n="KR4e0106_WYG_017-6a"/>
底成立故江淮士風丕振不下昔之蘓湖而逺邇衿佩<lb/>
仰其光縉紳譽其賢殆以為胡瑗之復出也瑗之教蘓<lb/>
湖也科條備具從㳺者數百人慶厯興太學取其法著<lb/>
為令召瑗為太學官其徒益衆太學至不能容禮部所<lb/>
得士瑗弟子十常居四五伊川謂從其學者醇厚和易<lb/>
之氣望之可知今朝廷進先生于太學豈非以昔之待<lb/>
胡瑗者待先生乎先生兹往六舘之士靡不動色相慶<lb/>
不特講下弟子為然薫其徳漸其化則醇厚和易之氣<lb/>
<pb n="KR4e0106_WYG_017-6b"/>
油然自生而從㳺之衆簡㧞之多不待智者而可知矣<lb/>
夫成已所以成物聖賢大學之道不外乎是而先生盡<lb/>
之能事畢矣故予於是行所以序先生道徳之實若此<lb/>
若夫功名逺大之地進膺可期然先生素不以是累於<lb/>
心而予亦不敢以是瀆言之也遂書以贈<lb/>
　　送王景和還金陵序<lb/>
王君春景和字也其先潞州人厥祖以茂材舉因至南<lb/>
京家焉景和與予居相隣比而少予一嵗總角時常各<lb/>
<pb n="KR4e0106_WYG_017-7a"/>
挾書冊就鄉塾師講授以故相知有素其後稍長君以<lb/>
幹蠱遨遊四方而予宦寓非京音塵違越者頗久一日<lb/>
訪予静存軒中即其容則莊重修㓗儼乎其有儀也聆<lb/>
其言則詳雅確實燁乎其有文也叩其所歴則羅浮武<lb/>
夷三峽五嶺江漢河淮然後知其得於游之助也多矣<lb/>
夫夏蟲不可以語氷井蛙不可以語海何哉所見者隘<lb/>
也景和足跡無所不到其目之所接耳之所聞不特踐<lb/>
前人陳跡而動懷賢弔古之心其日與四方賢士大夫<lb/>
<pb n="KR4e0106_WYG_017-7b"/>
伍而漸漬薰陶之益亦已深矣則所見烏得而不廣哉<lb/>
予亦有好游之癖然縻於職業不能暫離頃因使至恒<lb/>
陽不久而返未嘗一騁眉睫以豁平生襟抱安得不因<lb/>
景和致予之健羡也耶景和念尊甫士能甫定省久矌<lb/>
過予言歸乃酌之以酒而歌曰江東之雲兮日暮多我<lb/>
思羙人兮鍾山阿喜一遘兮在帝畿嵗聿云暮兮胡遽<lb/>
言歸髙堂有親兮違定省雨雪載塗兮風色凛凛轅已<lb/>
駕兮不可攀美人復向兮江南還篋有綵衣兮尊有春<lb/>
<pb n="KR4e0106_WYG_017-8a"/>
酒我亦有親兮安得相從君同祝千萬夀歌竟酒酣遂<lb/>
抗手而别<lb/>
　　謝欽院判醫效序<lb/>
太醫院判士謙欽先生聖朝之名醫也僚友院士莫不<lb/>
服其業之精理之明而縉紳大夫以至委巷士女莫不<lb/>
竒其效之神也醫至於是亦至矣夫人具血氣之軀喜<lb/>
怒哀樂熾於中風寒暑濕蝕於外差失所調病於是乎<lb/>
侵焉輕賊其形重戕其生雖至親莫能復而孝子莫能<lb/>
<pb n="KR4e0106_WYG_017-8b"/>
代也而醫也投以匕劑輙能安其危全其親而遂其孝<lb/>
欲致人之弗感得乎此冬官亞卿王公所以有報於先<lb/>
生也公夫人病寒熱積數日不觧舉家惶惶以先生有<lb/>
鄉曲舊好趨告急焉先生往胗之藥一再投而疾徐以<lb/>
瘳公曰何其神也先生曰寒熱者客邪也所以害乎元<lb/>
氣者也吾之藥内以䕶其真元外以祛其邪氣調和遏<lb/>
絶使自遁焉彼剛峻之劑非不快於一時而不知元氣<lb/>
抑已傷矣昔之善醫國者亦然養民以徳所以䕶元氣<lb/>
<pb n="KR4e0106_WYG_017-9a"/>
也禦寇以兵所以祛邪氣也是以伊傅周召培植六七<lb/>
百載之商周蕭曹房杜能培植三四百載之漢唐率用<lb/>
此道若商君之醫秦勁悍猛鷙不貸毫髪痛剗而力鉏<lb/>
之其國富兵强甚為快也然四肢枵然而大命以隨適<lb/>
所以蹙之也公為朝廷良相用因以是告焉公驚曰先<lb/>
生之徳匪惟夀吾室家而又有所厚望於吾敢不服膺<lb/>
乃授簡属叙以為謝予特為書之使天下皆知先生非<lb/>
直良於醫也<lb/>
<pb n="KR4e0106_WYG_017-9b"/>
　　贈張行人詩序<lb/>
句曲張君仲書正統乙丑科進士也觀吏部政逾年拜<lb/>
行人司行人夫行人之官肇自周禮大行人掌大賔之<lb/>
禮及大客之儀以親諸侯小行人掌邦國賔客之禮籍<lb/>
以待四方之使者此其職也歴代以來職無定名我朝<lb/>
尤重其選銓授必以進士誠以其將命萬里專對四方<lb/>
君徳之宣國體之重於焉以係可不慎擇其人哉仲書<lb/>
以詩經取高第爰當專對之任信無忝於厥職矣雖然<lb/>
<pb n="KR4e0106_WYG_017-10a"/>
適數百里有惘惘之色入直三省有刺刺之語此人之<lb/>
恒態也則出使於外無幾㣲見顔面若殷員外者幾人<lb/>
兹觀仲書受是職將銜命以出乃獨躍躍自喜而不䘏<lb/>
其他其志果安在歟予有以知之矣豈不謂在廷庶僚<lb/>
限於職守多專而不咸惟使臣周咨博訪得以廣上之<lb/>
聰明逹民之利病使天下受其賜况乎當茂年負美質<lb/>
轍跡所到探竒覽勝觀風考俗益足宏其學識廣其聞<lb/>
見以為輔理弼亮之助宜其躍躍自喜也仲書其亦有<lb/>
<pb n="KR4e0106_WYG_017-10b"/>
志士哉由是迹其所至所謂若健者升梯舉足愈多而<lb/>
身愈髙矣使遇韓子於今日則必將以稱侑者稱君予<lb/>
言何足增君之重也朝之大夫士凡善仲書者相與賦<lb/>
詩為贈謂予同鄉且厚是以屬為序云<lb/>
　　贈嚴正學序<lb/>
予友嚴君正學為安慶通判可誠公之季子也公丞上<lb/>
元時正學與予同被選入應天府庠未幾朝廷遣侍御<lb/>
史稽理學事以正學非邑民弟子不許正學退即官廨<lb/>
<pb n="KR4e0106_WYG_017-11a"/>
攻舉子業年茂性敏而嗜學聲名籍籍也予暇日輙徃<lb/>
訪之正學居一室圖書四壁與之談吐論英辯或時取<lb/>
壁上琴為予鼓一再行意度洒如也善為詩有思致一<lb/>
時知名士多樂與之㳺嘗當大比挾所得入試不偶遂<lb/>
棄舉子業篤志古學㝠捜博覽於書靡不通䆒其志盖<lb/>
不安於凡近也後侍父官安慶父卒歸鄉里藩省大臣<lb/>
知正學者争欲使出門下遂就承事浙藩事畢謁選天<lb/>
曹予見而諗之曰以君之才則明逹而敏以君之學則<lb/>
<pb n="KR4e0106_WYG_017-11b"/>
博洽而䆳固大用之資也何乃屈節於是哉正學曰君<lb/>
子非不欲仕又惡不由其道茍得其道於崇庳何計焉<lb/>
承事雖㣲猶可假是而行所學矧吾先君子亦嘗為之<lb/>
者矣吾固不得而辭也觀其所負之大而甘所就之小<lb/>
若此其賢於人也逺矣兹得典傳儀真過予要一言以<lb/>
别夫位尊而徳薄者雖不與毁期而毁自至何則非其<lb/>
所當得也惟徳位相埒然後謂之宜今正學徳浮於位<lb/>
譬猶以合抱之木備榱桷之用見者必<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙動容交口<lb/>
<pb n="KR4e0106_WYG_017-12a"/>
稱譽必求宜得之地以處君則髙位厚祿之晉承可以<lb/>
逆知於他日矣予與正學相知惟素而義不容黙也遂<lb/>
序其出處之槩以致望焉行矣正學其尚懋慎之哉<lb/>
　　贈李郎中陞秩序<lb/>
都水郎中李君孟陽行在工部尚書友直公之子也尚<lb/>
書洪武末任北平布政司叅政太宗皇帝舉兵靖内難<lb/>
留尚書守城及登大寳擢冬官亞卿深被寵眷遷至大<lb/>
司空正統戊午卒于位皇上悼惜錄其功遣官祭𦵏賜<lb/>
<pb n="KR4e0106_WYG_017-12b"/>
一子官授孟陽工部虞衡主事葢特恩也孟陽姿貎碩<lb/>
偉器識宏逹雖所職在山林川澤之事而朝廷以其長<lb/>
於規畫凡將作之經營繕治悉以委之以故三殿之告<lb/>
成百司庶府之翼正城墉之完固攄忠效謀寔與有勞<lb/>
焉比滿九載適都水郎中缺員中外廷臣咸以為匪孟<lb/>
陽莫勝斯任奏名于朝詔踐今職縉紳君子榮其績之<lb/>
成而位之進也需言賀之惟上天眷佑我國家不惟挺<lb/>
生竒才以匡翊景運於前必篤生賢子孫以承藉於後<lb/>
<pb n="KR4e0106_WYG_017-13a"/>
所謂世之不顯厥猷翼翼是已然朝廷於有功之報優<lb/>
其祿重其位以待其嗣人者豈徒然哉盖以前人之徳<lb/>
望之也昔周宣命仲山甫必曰纉戎祖考王躬是保命<lb/>
召穆公必曰無曰予小子召公是似未嘗不以世徳勉<lb/>
之今尚書舊為大司空而孟陽復陟冬官正郎則纉之<lb/>
似之固朝廷所望於孟陽者也孟陽為政既焯有成績<lb/>
由是益加祗慎夙夜盡心以圖報俾仰不負於天子俯<lb/>
不忝於前人則名位之進也未巳世職之承將不有見<lb/>
<pb n="KR4e0106_WYG_017-13b"/>
於他日哉庸書此以為之賀<lb/>
　　贈國子學錄耿先生序<lb/>
先生河東人也洪武中厥祖以閭右起實京師占籍應<lb/>
天之江寧故先生入京庠為博士弟子性資警敏清洒<lb/>
不羣於書過目若不經意輙記不忘著為文辭説理詳<lb/>
盡爾雅宏暢不尚竒詭博士甚禮敬之而同儕皆遜弗<lb/>
逮也予少先生十有二歳時亦在弟子列書舍與先生<lb/>
為隣誦聲琅琅日相聞予方治毛氏詩思義弗得多就<lb/>
<pb n="KR4e0106_WYG_017-14a"/>
先生問焉先生和厚從容剖析必盡底裏不少靳嘗䄂<lb/>
所為文質之先生詫曰此非稚作也汝能是乎盖與之<lb/>
也不數載先王領鄉貢上春官登貳榜第得分教河間<lb/>
東光自是仳離而鄙吝萌於予心者多矣先生教有成<lb/>
法因人材質髙下而𨗳廸之故小大皆有所就而足以<lb/>
為國家用垂滿以憂去官起復調永平其為教不異東<lb/>
光時也兹以盈秩來朝天曹課厥績最等陞國子監學<lb/>
錄而予承乏詞林鳴玉曵履復得與先生聯班於朝豈<lb/>
<pb n="KR4e0106_WYG_017-14b"/>
非幸歟夫太學賢士之闗皆天下已成之材所萃止也<lb/>
非厚徳碩學之儒曷足以表率之哉先生始為一邑師<lb/>
而教有成繼為一郡師而教益振則厚徳碩學固已馳<lb/>
譽於時矣今而為太學師也豈不宜哉將見表率於上<lb/>
而諸生效法於下其争相磨濯得不彬彬為盛乎同庠<lb/>
仕於朝者榮之屬言為賀予必申以夙昔之好者以見<lb/>
先生善教之有素也先生名純字惟一姓耿氏云<lb/>
　　贈仁和聶教諭赴官序<lb/>
<pb n="KR4e0106_WYG_017-15a"/>
大年聶先生臨川故家子也軀幹魁梧學有源委材器<lb/>
雋爽不覊以儒紳奮嘗分教杭之仁和迎母就養先生<lb/>
傳經講道之餘歸率子弟奉巵進羞為母夀母心樂焉<lb/>
諭先生曰汝父之殁也汝猶在腹及汝之生也聶氏墜<lb/>
緒不絶如髪不圖今日享汝禄養而孫枝滿前死無憾<lb/>
矣後果殁於學舍朝廷嘉其貞節下詔旌表先生解官<lb/>
歸𦵏制終改教常郡通閲九載績滿來朝擢授仁和教<lb/>
諭予初不識先生湖海之士持先生詞翰至京師者予<lb/>
<pb n="KR4e0106_WYG_017-15b"/>
每見之鏘然韶鈞之鳴軒然鸞鳳之翥未嘗不誦而愛<lb/>
之而以未得胥覿為歉侍御成君敬之常郡人也兹主<lb/>
於予家先生需次天曹時或過之因得叙數年相聞之<lb/>
好以償其歉予亦間造其舘視巻軸之積几上者森如<lb/>
束筍又以見人之有求於先生者不獨在外為然也夫<lb/>
朝之公卿鉅人知先生者不為少矣使稍汲引之則掉<lb/>
臂於石渠昻首於蘭臺必獲大展其抱負乃以限於資<lb/>
格不皆加之意至於有意如予而又力不能為也於先<lb/>
<pb n="KR4e0106_WYG_017-16a"/>
生之去能無介然乎雖然仁和昔先生孝奉貞母之地<lb/>
也先生躬行以表率之諸生感化靡不惇行孝行則其<lb/>
為教有不徒事呻吟佔畢而已今復往也向之及門猶<lb/>
有存者匪惟樂其業之卒成而後進之士得先生而啓<lb/>
廸之得不同歸於造就乎予於是雖可為先生惜實足<lb/>
為先生慶也矧先生材名徳譽章章若是文學之任豈<lb/>
足以久稽之耶杭之縉紳凡寓京師者屬言為贈予故<lb/>
不容以黙也<lb/>
<pb n="KR4e0106_WYG_017-16b"/>
　　續譜翰選序<lb/>
宣聖承堯舜禹湯文武周公之統而無其位嘅道不行<lb/>
於當時也廼載之於書以詔來世由是人極以立綱常<lb/>
以正凡厥有生得並立两間而不淪於禽獸之域所謂<lb/>
為天地立心為生民立命為往聖繼絶學為萬世開太<lb/>
平者也聖人有功於天下後世若是其遺徳餘休得不<lb/>
愈逺而愈盛乎故天地不壞聖賢與之同流而不壊人<lb/>
類不息聖胄與之同存而不息觀諸孔君唯伯之所譜<lb/>
<pb n="KR4e0106_WYG_017-17a"/>
益可徵矣唯伯别號若菴素士宣聖五十七世孫也系<lb/>
本東魯自四十二世挍書郎檜後唐同光間避難航海<lb/>
始家温之平陽實為南孔之祖五十五世克愚隨父文<lb/>
學翁任為西湖書院山長因徙家於杭實若菴之曽祖<lb/>
也故若菴今為杭之仁和人南孔舊有家乘克愚嘗續<lb/>
之矣若菴承父司封員外郎希徳之命重加校錄始於<lb/>
校書而終於五十九世彦澤支分沠别昭穆秩然學士<lb/>
大夫從而見之者莫不仰聖澤之深長歎後賢之傑出<lb/>
<pb n="KR4e0106_WYG_017-17b"/>
咸著為歌詠以美之若菴彚為一巻題曰續譜翰選一<lb/>
日手是巻造予謂曰諾闕里之裔孫也㳺學京師頃得<lb/>
㑹大宗衍聖公彦縉於城東明照里第惠以太祖髙皇<lb/>
帝戒諭石刻本及魯司冦像手植檜銘金絲堂記各一<lb/>
通屬諾來拜林廟諾不敏將有事焉欲携是以為合族<lb/>
之華願一言弁其端惟能言其祖郯子見稱若菴遡流<lb/>
窮源修明世系豈特能言而已哉其致人之稱頌也宜<lb/>
矣然詩有之曰無念爾祖聿修厥徳若菴誠唯世徳是<lb/>
<pb n="KR4e0106_WYG_017-18a"/>
求保有家聲而勿墜則克肖象賢信不媿宣聖之子孫<lb/>
矣若菴尚念之哉是為序<lb/>
　　贈武學教諭葛君致仕序<lb/>
京衞武學教諭葛君維鎮以年踰六十請老于朝詔許<lb/>
之將歸四明之慈溪予同年王君用節與君有僚友之<lb/>
契爰屬予言以贈昔孔戣年七十三上書去官韓退之<lb/>
謂曰君尚壯奚去之果戣曰吾年至一宜去吾為左丞<lb/>
不能進退郎官唯相之為二宜去退之歎其賢奏䟽乞<lb/>
<pb n="KR4e0106_WYG_017-18b"/>
留以謂戣守節清苦議論正平筋力未衰不宜茍順其<lb/>
求不留自助也夫以戣年當致事又處重難此其去誠<lb/>
宜也而退之尚亟留之今葛君之年甫逾六望七不若<lb/>
戣之多葛君之職事簡望尊不若戣之難而清節正論<lb/>
不减於戣不知葛君負何宜而去也使遇退之必見惜<lb/>
請留烏能使其遂所願哉雖然三揖而進之一辭而退<lb/>
士之節也老馬為駒不顧其後詩人於是而興刺焉葛<lb/>
君於永樂丁酉舉明經于鄉登宣徳丁未春選分教閩<lb/>
<pb n="KR4e0106_WYG_017-19a"/>
之晉江秩滿而遷京衞身任師道二十餘禩文武之士<lb/>
材成而徳立者中外相望其善之及人也廣矣故倦羽<lb/>
必思故枝潜鱗必樂深淵道既行於當時名圖全於晚<lb/>
節若霽斯行若潦斯止亦其宜也是以不待年至而辭<lb/>
榮以歸則其身雖退而徳實進矣由是而觀葛君之去<lb/>
豈為無所負乎君之歸角巾藜杖逍遥徜徉指童子釣<lb/>
㳺之迹尋海鄉鷗鷺之盟邦之人必相顧歆慕以為香<lb/>
山之老洛社之英世果復有斯人也不亦韙乎用節喜<lb/>
<pb n="KR4e0106_WYG_017-19b"/>
曰吾子之言可謂得其心矣盍為我書之遂録如右<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻十七<lb/>
</p>
<p>
</p>
  </div>
</body>
</text>
</TEI>
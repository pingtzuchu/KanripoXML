<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十一</head> <lb/>
    <p>
<pb n="KR4e0106_WYG_011-1a"/>
欽定四庫全書<lb/>
　倪文僖集巻十一<lb/>
　　　　　　　　　　　　　明　倪謙　撰<lb/>
　絶句七言<lb/>
　　仲秋丁祭禮成分胙見及因成小詩二絶錄奉掌<lb/>
　　　教王先生<lb/>
陪祀成均振佩琚年年鼎肉餕神餘誰知萬死投邉裔<lb/>
亦荷分膰到謫居<lb/>
<pb n="KR4e0106_WYG_011-1b"/>
庶品頒来出豆籩親嘗深仰道如天此心若也含微玷<lb/>
舉筯能無媿聖賢<lb/>
　　八月二十日夢與二美人共飲席上各請賦詩余<lb/>
　　　得一絶醒而忘其首句因足成之漫紀於此<lb/>
蟬鬢雲鬟逞麗妝鬱金香噴紫羅嚢平生未識紅鸞字<lb/>
願借春纎冩數行<lb/>
　　于景瞻以閨情和予夢中之作少寓熱中之意因<lb/>
　　　效顰以復十首<lb/>
<pb n="KR4e0106_WYG_011-2a"/>
幾回搦管不成章空把鹽枝挿路傍封臂絳紗何日解<lb/>
菱花一夜恐飛霜<lb/>
又逐殘雲過女墻曾陪歌舞在昭陽如今羞見纒頭錦<lb/>
空惜餘音繞畫梁<lb/>
湖山石畔好燒香銀漢無波玉露涼低蹙翠裙深下拜<lb/>
細将心事訴穹蒼<lb/>
落月流輝照屋梁又看紅日上扶桑若為化作山頭石<lb/>
望見夫君志亦償<lb/>
<pb n="KR4e0106_WYG_011-2b"/>
千金不惜買文章永巷秋深灝氣涼若得重瞳親一顧<lb/>
含羞誰引駕車羊<lb/>
又逐鳴鳩到耳傍青春背我去堂堂谷風自昔歌葑菲<lb/>
涇渭相形益可傷<lb/>
偏訝愁隨一線長肯同桃李競新妝此心非石安能轉<lb/>
自保堅貞比衛姜<lb/>
一刻千金孰與償瑶琴無復鳯求凰妾心有似池中藕<lb/>
雖㫁柔絲綰更長<lb/>
<pb n="KR4e0106_WYG_011-3a"/>
已甘抱節比枯篁曾薦青奴一夜涼就使秋風能再熱<lb/>
敢辭辛苦侍幃房<lb/>
只愁金剪割離腸恩寵難慿苦不常已媿短檠墻角棄<lb/>
何時遊鰈海東洋<lb/>
　　青山白雲圖<lb/>
蒼蒼萬壑暝雲浮誰伴深林鹿豕逰眼底鄉山故無恙<lb/>
一㠶孤負五湖舟<lb/>
　　鷺絲畫<lb/>
<pb n="KR4e0106_WYG_011-3b"/>
白雪毿毿好羽衣藕花洲渚恣鳴飛自緣肌骨生来瘦<lb/>
豈是魚蝦不療飢<lb/>
　　次韻董廷器閨情<hi>有序</hi>
昔周之國風為孔子所刪定其間男女夫婦之詩殆居<lb/>
其半盖男女者三綱之首萬事之先人情之所不能無<lb/>
者後之君子或去國之逺或不得於君則多託之以寓<lb/>
興望夫壻之不来冀君王之眷顧悵年貌之衰謝欲才<lb/>
用之及時也讀者弗察類以房闥狎昵之私視之豈足<lb/>
<pb n="KR4e0106_WYG_011-4a"/>
以知詩人之㫖也耶若碧溪董先生所示閨情之什盖<lb/>
有以近之矣率爾和去辭媿弗工覽者能以此意求之<lb/>
則思過半矣<lb/>
栁絮飛時雪作團亂人心緒正漫漫侍兒呼取添衾褥<lb/>
道是輕盈不禦寒<lb/>
黙倚雕闌數鴈行雙眉蹙破逺山蒼不如後院閒消遣<lb/>
去送秋千喚女郎<lb/>
逺道回車未肯膏為圖名利逐兒曹歸期望㫁門空掩<lb/>
<pb n="KR4e0106_WYG_011-4b"/>
坐對梨花月影髙<lb/>
片片飛花逐水流園林綠暗不勝愁㫁腸無計留春住<lb/>
人老東風燕子樓<lb/>
鳯幃抛却綺羅香一别天涯有底忙幾陣黄梅窓外雨<lb/>
飄瀟潤浥藕絲裳<lb/>
白汗凝珠拭素巾壠頭麥熟又嘗新鎖窓倦繡停針線<lb/>
蛺蝶飛来最惱人<lb/>
栁岸涼風透葛蕉心旌愁絶正搖搖蘭舟去後知何處<lb/>
<pb n="KR4e0106_WYG_011-5a"/>
新水空添沒㫁橋<lb/>
破愁曾借步兵厨一枕渾忘醉夢餘鸚鵡無端却饒舌<lb/>
鬢雲低挽獨躊躇<lb/>
逺寄寒衣手自縫泠泠涼雨滴踈桐孤燈相伴坐来乆<lb/>
不覺忽聞山寺鐘<lb/>
髙栁清秋咽露螿聲聲應是怨凄涼妾懐敢向何人訴<lb/>
只禱虚空爇夜香<lb/>
散歩苔階晚飯餘月華如晝列星踈碧天多少南征鴈<lb/>
<pb n="KR4e0106_WYG_011-5b"/>
若个能傳萬里書<lb/>
昔賞黄花到夕陽奉君懽飲罄壺觴如今九日人何在<lb/>
縱有香醪不忍嘗<lb/>
壁燈炯炯夜籠紗霜氣生寒隕素華坐擁繡衾清不寐<lb/>
數殘更㸃思無涯<lb/>
愁緒無期毎自来翠蛾雙鎖遣難開夫君不學衡陽鴈<lb/>
一去如何忘却回<lb/>
香滿金猊火滿籠燈花報喜結芳叢阿鬟向我忻相賀<lb/>
<pb n="KR4e0106_WYG_011-6a"/>
眀日歸期却又空<lb/>
鴛鴦戢翼兩心安此願何時得了還空慕青青松與竹<lb/>
歳寒不改舊容顔<lb/>
　　題小景畫<lb/>
白雲紅葉已驚秋蘿屋涼生境倍幽長嘯碧山寜負我<lb/>
不勝清興繞滄洲<lb/>
　　題鷺絲畫為龎地官賦<lb/>
羽儀偶别鳯池行暫落蘆花野岸傍回首凌風忽飛去<lb/>
<pb n="KR4e0106_WYG_011-6b"/>
碧天空闊海茫茫<lb/>
㓗白清脩立釣灘雲程遙待逐鵬摶漁翁不識孤髙性<lb/>
漫作沙鷗一様看<hi>自仲秋丁祭而下皆寓宣時作</hi>
　　二月初四日夜夢中作<lb/>
庭前昨夜起秋風落葉瀟瀟萬木空獨有此君顔不改<lb/>
依然無恙月眀中<lb/>
　　題王孟端碧梧竹石<lb/>
朝回曽據鰲峰石薤葉淋漓草制多一别掖垣成白首<lb/>
<pb n="KR4e0106_WYG_011-7a"/>
鳯凰棲老碧梧柯<lb/>
　　題畫寄楊尚書宗器<lb/>
一卧林泉絶世埃柴門深傍碧山開故人遙在青雲上<lb/>
常夜頻勞入夢来<lb/>
　　墨梅和苗學士韻王牧之筆為謝景眀題<lb/>
姑射仙人去不還臨風玉雪想容顔王喬袖有長生術<lb/>
喚醒冰魂楮墨間<lb/>
海月初髙瘦影斜淩寒璀璨吐冰花一枝懸向髙堂上<lb/>
<pb n="KR4e0106_WYG_011-7b"/>
玉樹從来屬謝家<lb/>
　　題米南宫雲山圖<lb/>
雨聲入樹密如烟雲氣埋山白似綿釣罷歸来掩闗卧<lb/>
不知春水到門前<lb/>
　　金蘭畫為王司成題<lb/>
幽獨元無富貴心誰將花葉染黄金援琴試鼓宣尼操<lb/>
惟有靈均最賞音<lb/>
　　題懸崖墨梅<lb/>
<pb n="KR4e0106_WYG_011-8a"/>
深冬崖畔一枝懸幾㸃踈花鬬雪妍五夜影横清澗底<lb/>
抱珠疑是老龍眠<lb/>
　　畫龍<lb/>
夭矯拏雲出海深九霄常抱濟時心何當捲却滄溟水<lb/>
去作人間六月霖<lb/>
　　畫虎<lb/>
雄視耽耽夾鏡眀空山日落恣横行壁間只作尋常看<lb/>
一嘯風生百獸驚<lb/>
<pb n="KR4e0106_WYG_011-8b"/>
　　題漁舟小景<lb/>
山色浮嵐水拍空釣舡閒繫緑楊中飯鐺旋爇蘆柴火<lb/>
一股炊烟散晚風<lb/>
　　觀蓮小景<lb/>
髙閣涼生五月秋芙蕖萬柄出清流披襟獨倚闌干坐<lb/>
為問先生可姓周<lb/>
　　易洞為丁無咎賦<lb/>
羲皇卦畫本天然首賛何勞擬太𤣥獨抱遺經深洞裏<lb/>
<pb n="KR4e0106_WYG_011-9a"/>
不知幾度絶韋編<lb/>
　　為郁景章題竹和張廷端韻<lb/>
從敎桃杏逞春酣獨立江皋分所甘誰把紫簫驚宿鳯<lb/>
凌風毛羽綠毶毶<lb/>
　　題赤壁圖為太守金伯玉<lb/>
赤壁江空水接天舉匏揮翰憶坡仙如今只有東山月<lb/>
曽照當年載酒舡<lb/>
　　題懸崖竹<lb/>
<pb n="KR4e0106_WYG_011-9b"/>
晩移孤棹過湘川翡翠晴搖兩岸烟吟倚㫁崖清不寐<lb/>
一枝涼影月中懸<lb/>
　　又題竹石<lb/>
昔年視草上鰲峰日照琅玕翠影重一别鳯池今十載<lb/>
枝枝猶帶露華濃<lb/>
　　題竹二首<lb/>
扶疎林外幾枝存猶有清隂落酒尊莫惜烟梢半摧折<lb/>
春風爭看長龍孫<lb/>
<pb n="KR4e0106_WYG_011-10a"/>
蕭森緑玉楚江潯積翠凝烟自滿林試看嵗寒冰雪裏<lb/>
青青方見一生心<lb/>
　詩餘<lb/>
　　臨江仙題觀泉圖<lb/>
檜壑泉垂朝雨後冰簾一片誰收兩髯閑坐古磯頭回<lb/>
頭頻指㸃飛雪灑清秋白羽停揮涼意透冷光晴射雙<lb/>
眸夕陽不盡古今愁伯牙絃上趣曽遇賞音不<lb/>
　　菩薩蠻題小景畫<lb/>
<pb n="KR4e0106_WYG_011-10b"/>
短篷載雨隨流下木蘭畫槳無人把兩岸碧波平羣山<lb/>
似馬行浮沉飄一葉逺水長天接欹枕愜吟情有詩成<lb/>
未成<lb/>
　　滿江紅題把酒問月<lb/>
靈籟無諠良夜永冰輪初上秋如許金風薦爽素波清<lb/>
泳白玉䑓髙天咫尺褰裳覽眺吟懐暢便浩歌把酒問<lb/>
嫦娥遙相向如漢水葡萄釀似鯨吸江湖量乾坤兩白<lb/>
眼任渠豪放想是長庚来采石金鑾乍别青藜杖待更<lb/>
<pb n="KR4e0106_WYG_011-11a"/>
闌抱阮好歸休林雞唱<lb/>
　　明月棹孤舟題月下撫琴圖<lb/>
露下天壇秋月皎閒来此豁舒襟抱細拂冰絃閑調玉<lb/>
軫彈曲廣陵仙操思入𡨕𡨕塵慮掃繞十指鶴鳴鸞嘯<lb/>
流水髙山子期何在不見賞音人到<lb/>
　　好事近題踏雪圖<lb/>
江路曉風清滿地亂堆瓊屑謾䇿蹇驢閒步採梅梢香<lb/>
雪小橋流水不知寒春意已潜泄望隔岸何處有珠宫<lb/>
<pb n="KR4e0106_WYG_011-11b"/>
瑤闕<lb/>
　　漢宫春題半身停簫仕女<lb/>
金縷裁衣更腰繫霓裳内家粧束蛾眉淡掃髙綰烟鬟<lb/>
凝緑隔窗遥見倚東風海棠春足還堪恨被遮羅襪凌<lb/>
波步蓮雙蹙一枝楚江寒玉露纎纎十指春兼輕掬秦<lb/>
樓何處悵望鳳鸞追逐何當拂琯啟朱唇暗留芳馥想<lb/>
只待賞音佳伴為吹箇洞天仙曲<lb/>
　　次韻鵲橋仙賀費彦昇夀六十<lb/>
<pb n="KR4e0106_WYG_011-12a"/>
莊椿甲子費壺日月厯象也難推候瑶池阿母向西來<lb/>
特地把蟠桃薦酒竹梧標格鶴鸞風采但見年年依舊<lb/>
稱觴莫道我来遲喜和得陽春添夀<lb/>
　　踏莎行題扇<lb/>
湘竹披烟剡藤裁雪斂舒蹙就棕櫚摺動揺一握展開<lb/>
時半彎恍訝瑤空月赤日低焚火雲髙結人間何處逃<lb/>
炎熱便将入手不停揮涼風滿靣真清絶<lb/>
　　浣溪沙題夏景<lb/>
<pb n="KR4e0106_WYG_011-12b"/>
紫燕營巢語畫梁海榴噴火散清香困人天氣日偏長<lb/>
夹道槐隂張翠幄滿池蓮艷鬬紅粧薫風殿閣送㣲涼<lb/>
　　喜遷鶯詞贈南京太常少卿莆田陳公赴戸部侍<lb/>
　　　郎之召時李立之少卿尚留南寺<lb/>
帝城清曉見彩鳯銜来九重丹詔寵溢弓旌光生輪帛<lb/>
云有聖恩宣召偉器惜居閒散雅望合登樞要典三禮<lb/>
有一䕫自足何須雙妙爭道舊曾向粉署蜚英乆矣推<lb/>
清操政貳民曹班聮常伯看展經邦才調趣駕曹參乍<lb/>
<pb n="KR4e0106_WYG_011-13a"/>
别前席賈生初到敷奏處聴薫絃阜物世躋熈皥<lb/>
　　小重山題斑竹白扇<lb/>
十二江妃白練裳微風吹不散郯藤香斑斑清淚灑英<lb/>
皇離魂㫁金珮冷瀟湘暑氣正探湯堪憐一握入手相<lb/>
将翩翩鳳羽近人翔全慿仗付與透襟涼<lb/>
　　晝錦堂送都憲髙公致仕<lb/>
黄甲髙登烏䑓峻擢其奈親老誰将幾載白雲入望攪<lb/>
亂柔腸一杯菽水懐桑梓兩封章奏達巖廊吾皇道争<lb/>
<pb n="KR4e0106_WYG_011-13b"/>
似此人忠孝暫許還鄉懽聲心事遂便卸却朝簮整頓<lb/>
歸航一水家山咫尺況遇秋涼都門出祖離觴灧畫堂<lb/>
獻夀舞衣長兹歸也好看椿萱並茂喬梓同芳<lb/>
　　沁園春送程司馬還新安<lb/>
能武能文禄位功名始終保全想身依鳳闕親承恩露<lb/>
手提虎旅汛掃蠻烟鎮守南都命參機務司馬兼收将<lb/>
相權也只為把險艱厯徧足疾纒綿一封疏乞歸田俄<lb/>
優詔遙飛下九天許暫返柴桑優游泉石勉親藥物頥<lb/>
<pb n="KR4e0106_WYG_011-14a"/>
養天年當宁思賢人惟求舊早晩徴書来日邉從今去<lb/>
遇家山風景且莫留連<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_011-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻十一<lb/>
</p>
<p>
</p>
  </div>
</body>
</text>
</TEI>
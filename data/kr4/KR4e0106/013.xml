<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻十三</head> <lb/>
    <p>
<pb n="KR4e0106_WYG_013-1a"/>
欽定四庫全書<lb/>
　倪文僖集巻十三<lb/>
　　　　　　　　　　　　　明　倪謙　撰<lb/>
　記<lb/>
　　故叅政胡公祠堂記<lb/>
正統五年夏四月某日致福建叅政事廣徳胡公卒卜<lb/>
宅兆於井亭峰東黄姥嶺之原即地構祠以祗奉祀事<lb/>
既成其子英衰絰走京師謀名公誌刻以歸𦵏繫牲有<lb/>
<pb n="KR4e0106_WYG_013-1b"/>
石屬予為記俾後之奉祀者有所徴也予謝蕪陋不獲<lb/>
命惟胡氏逺有代序自宋安定先生諱瑗敎授蘇湖家<lb/>
泰之如皋後徙寜國復徙桐川之東冲代有聞人至菊<lb/>
隠公諱士通晦迹弗仕公諱廙字致恭菊隠之長子也<lb/>
年十二而孤母陳敎飭謹備口授以經書皆克通念曉<lb/>
析比長遣補州學生肆力問學大有攸進母殁號慟毁<lb/>
瘠廬於墓者三載永樂初升太學擢工科給事中居職<lb/>
蹇諤有諍臣風節攝通政司事懋著忠亮簡在宸衷仁<lb/>
<pb n="KR4e0106_WYG_013-2a"/>
廟紹統陞交阯按察僉事尋以位不稱徳留公緫䑓憲<lb/>
未行進拜都察院右副都御史大振風紀疏滌寃滯持<lb/>
三尺無所低昻激揚紏覈直言無忌䝉恩賜誥追贈祖<lb/>
父如公官大母及母皆為淑人出為福建叅政拊安孤<lb/>
老剪鉏强滑濬福州城河以通舟楫至今人賴其便正<lb/>
統改元盈秩至京陳詞乞骸骨上俞其請遂以所居官<lb/>
致仕公有材畧尚氣節賙人之急出貸力猶棄秕稗務<lb/>
道徳猶嗜芻豢嘗奉命入蜀取材見貧民親喪不舉諭<lb/>
<pb n="KR4e0106_WYG_013-2b"/>
令儉𦵏多助給之建伏波将軍祠程明道先生道南堂<lb/>
以敦風俗晚年惟以睦宗戚娯賓友課子姪為事一旦<lb/>
遘疾且革神色不亂手書二詩呼諸子示戒而卒嗚呼<lb/>
公以深淳之行乗時奮庸敭厯中外懋著嘉績宜其生<lb/>
致顯褒殁垂令聞而又篤生克子以承厥宗可謂濟美<lb/>
矣宜畀以詩詩曰<lb/>
胡氏大家舄奕繁衍徳積而昌及公斯顯始居侍從喉<lb/>
舌是司屢疏論建受知於時擢揔䑓憲風裁聿肆出莅<lb/>
<pb n="KR4e0106_WYG_013-3a"/>
閩藩式靖以治既老而休益礪晚節進退以道是謂明<lb/>
哲溘然永逝實維考終爰卜幽宅黄姥之東山有松柏<lb/>
是䖍是斵迺堊迺髹作廟奕奕孝孫来享卬盛豆鉶陟<lb/>
降堂止惟公妥靈我作銘詩麗牲是刻億載萬年承祀<lb/>
無忒<lb/>
　　瓊林宴歸記<lb/>
正統四年三月初一日皇上将臨軒䇿試禮部所進士<lb/>
百人是日以頒䧏徳音詔移次日及日上御奉天殿䇿<lb/>
<pb n="KR4e0106_WYG_013-3b"/>
以六經治道之要将親覽焉讀巻官自光祿大夫柱國<lb/>
少師工部尚書兼謹身殿大學士楊榮而下十有二人<lb/>
提調等官自資徳大夫正治上卿禮部尚書胡濙而下<lb/>
二十有六人各共乃事惟謹其進士裒然舉者各陳所<lb/>
見以對揚宏休而謙與四明章繪預焉明日各詣國學<lb/>
領進士巾袍履笏始釋褐又明日皇上衮冕御正殿廷<lb/>
設鹵簿百官朝服侍班鴻臚臣引進士至廷陛傳名放<lb/>
榜時洞庭施槃魁天下士謙第三人賜進士及第繪第<lb/>
<pb n="KR4e0106_WYG_013-4a"/>
二甲前列進士出身明日賜状元進士朝服冠帶楮幣<lb/>
有差勑光禄具醪饌賜宴禮部命太師英國公張輔主<lb/>
宴讀巻等官咸在焉實月之初五日也眀日拜表謝恩又<lb/>
明日乃詣國學舍菜先師禮成而釋服時進士皆天下<lb/>
俊造攸萃旅寓京師惟繪以貲富徙實家安定門外宴<lb/>
之夕霑醉而歸鄉閭好事者榮之為肖其貌於毫素繪<lb/>
喜其状之酷似且有警也装禠成巻題曰瓊林宴歸以<lb/>
謙同年屬記其事謙仰惟聖朝之待士禮意至厚恩榮<lb/>
<pb n="KR4e0106_WYG_013-4b"/>
至渥夫豈䙝其寵靈哉盖将感發其心而望其裨賛國<lb/>
家之理也士子服是殊遇寜不惕然思竭報稱於所施<lb/>
乎謙觀是圖知繪之圖報也切矣盖士之績學未出窮<lb/>
經考古監前人已行之迹孰不喜其成而憤其敗賢者<lb/>
樂與之齊不肖者羞與之齒吾茍得時行道必為此不<lb/>
為彼此恒志也及一旦遭際聖明踐履亨衢確然不易<lb/>
厥志者固多然囿於榮利日負而月忘之以至於萎薾<lb/>
者亦有之矣繪用是大愳左右是圖莅政之隙時展而<lb/>
<pb n="KR4e0106_WYG_013-5a"/>
閱之必曰皇上優待我者若是繪宜如何報也以此自<lb/>
警則必為此不為彼之志惕然常存非榮利所得而易<lb/>
予知其勛名徳業将與古名臣埒上不忘殊遇下不負<lb/>
科名必矣茍謂是圖将以誇示於人人是豈知繪者哉<lb/>
繪字尚素今主冬官水曹事有聲其以斯宴曰瓊林者<lb/>
宋毎宴進士於瓊林苑盖仍世傳之舊云<lb/>
　　重修豫讓橋記<lb/>
距趙城南幾十里水自東山来横亘於道古有橋架水<lb/>
<pb n="KR4e0106_WYG_013-5b"/>
上以濟行旅即戰國義士豫讓死所也代乆傾圮於水<lb/>
裹足經是者咸病焉知縣事呉橋何君友聞於正統辛<lb/>
酉由進士出宰於斯興踣起廢有為有守歳甲子秋八<lb/>
月嘗出按行至水涘爰仰遺烈惕然懐感乃稅駕諭父<lb/>
老曰若知夫豫讓之所以義乎昔臣事智伯感其國士<lb/>
之遇及智伯為趙襄子所滅壤地三分家無噍類而讓<lb/>
以死報之挾匕首入其宫中塗厠以冀得志於襄子也<lb/>
至被覺獲幸得釋又漆身變容吞炭變音違妻拒友必<lb/>
<pb n="KR4e0106_WYG_013-6a"/>
欲成其志去伏此橋下俟襄子出而圖之復被覺獲竟<lb/>
斬其空衣而死屢仆屢起畧不少變雖未得扼其喉揕<lb/>
其胷而一念之加於襄子者固已盡矣此其義何如也<lb/>
讓既死於此橋其靈爽将不亦依於此橋乎今頽缺㫁<lb/>
壊民病於涉無讓猶将舉焉矧有讓之烈乎昔南國愛<lb/>
甘棠不忍伐以召伯生憇於此故也則夫死於此者能<lb/>
不加愛而忍視其廢乎大義耿耿誠足為委質事人之<lb/>
法吾将表其跡以風厲吾民也爾謂何若父老咸稽顙<lb/>
<pb n="KR4e0106_WYG_013-6b"/>
曰諾於是首捐俸資裒輿情所樂助計得錢若干緍乃<lb/>
募工甃橋以石中劵水竇上隆旁殺廣二丈長倍之髙<lb/>
一丈五尺為祠堂橋西以妥其靈費不在官役罔及民<lb/>
踰月功以成告是年冬君朝㑹京師過予家屬記其事<lb/>
予以君一舉得三善焉夫追復古跡俾前人之遺烈以<lb/>
彰義之發也俾行旅之濟涉以便恵之及也俾斯民之<lb/>
趨向以勸仁之推也一舉而三善具可謂能知為政不<lb/>
有過於鄭僑也歟代之理人者非法令所急不皆加之<lb/>
<pb n="KR4e0106_WYG_013-7a"/>
意君獨急法令所緩若此非賢而有才殆将有不暇也<lb/>
君在壬戌癸亥歳嘗修建中鎮伏羲媧皇三廟又嘗修<lb/>
宣聖廟以暨城墉壇墠罔不完固其規畫率類此務民<lb/>
義敬鬼神君有之矣因併記之以告於後之人<lb/>
　　墨莊記<lb/>
人恒以田為荘未嘗聞以墨者盖田衣食所藉以出故<lb/>
莫不竭終歳之勤以為廪庾之積絲枲之儲至有連阡<lb/>
陌跨郡邑而不以為多者利之所在故也至於墨饑不<lb/>
<pb n="KR4e0106_WYG_013-7b"/>
可以為食寒不可以為衣而宋静春劉先生之家乃聚<lb/>
書千巻謂為墨荘若與田疇之富者争雄迨及後人宣<lb/>
泰居新淦覽岡復能修其業而不少墜不已迂乎殊不<lb/>
知田之多者人力或有不齊旱澇蝗蝻或有不時則秋<lb/>
成之穫也失望而況厚藏者大盜之餌沃壤者勢家之<lb/>
資茍子孫孱弱而不能守之以義其不轉為他人之有<lb/>
者鮮矣故當静春之時其富埒封君固不知其幾家今<lb/>
能保其舊荘而獨存者果何人也而惟先生之荘無人<lb/>
<pb n="KR4e0106_WYG_013-8a"/>
力之擾旱澇蝗蝻之虞無大盜之窺勢家之欲而子孫<lb/>
緝遺編理陳帙致使其墨越數百載而無恙其所穫果<lb/>
孰少而孰多耶然莊之所以無恙由畊者之相仍也聞<lb/>
宣泰之曽祖伯昻嘗畊乎是而得河南文學祖永誠繼<lb/>
起而畊之父與夀復起而畊之今之畊則宣泰也朝畊<lb/>
以舌暮畊以筆以精神為畚鍤以心思為耰鋤墾其荒<lb/>
蕪芸其稂莠而義理之生森然日以滋長宣泰穫而有<lb/>
之含咀其英華佩服其仁義則世之膏梁文繡舉不足<lb/>
<pb n="KR4e0106_WYG_013-8b"/>
以動乎其中矣楊子曰耕道而得道其斯之謂歟由是<lb/>
而知宣泰所穫於墨者固已斂諸方寸而為子孫之耕<lb/>
夫豈不又有餘地也哉兹宣泰来㳺京師徴言為記予<lb/>
故為舉其異於以田為荘者以告他日倘得南翔過君<lb/>
之荘肯許暫畊其間願執耒耜以從<lb/>
　　愚菴記<lb/>
貴州都司龍里衛指揮使鳳陽儲君廷用嘗即所治之<lb/>
隙構為燕息之所顔其楣曰愚菴徴言為記予惟天之<lb/>
<pb n="KR4e0106_WYG_013-9a"/>
賦於人者曰仁曰義曰禮曰智謂之四徳而人所同有<lb/>
者也全而盡之則為聖為賢否則反是至若愚者智不<lb/>
足而戅有餘蔽於氣禀之偏者也廷用卓犖有為敦詩<lb/>
說禮志希聖賢之道其肯以愚自居哉矧受朝廷分閫<lb/>
之寄雄鎮一方出提戎旅則運機决䇿開闔若神坐守<lb/>
疆圉則休兵䘏民寜謐安堵又非愚者之所能也以是<lb/>
名菴厥義何居予嘗思栁宗元之序愚溪有曰甯武子<lb/>
愚不可及智而愚者也顔子不違如愚睿而愚者也皆<lb/>
<pb n="KR4e0106_WYG_013-9b"/>
不得為真愚然則廷用也其可謂之真愚哉夫釣聲以<lb/>
鈎譽鼓力以射利智者以為巧而愚者拙於是也奔競<lb/>
以冒險狡獪以欺天智者以為長而愚者短於是也是<lb/>
智也乃穿鑿私智非吾所謂天賦之徳也是愚也乃顔<lb/>
甯之愚非吾所謂氣稟之偏也廷用之愚其在於是乎<lb/>
然猶未也孔子曰聦明睿智守之以愚老𥅆曰君子盛<lb/>
徳容貌若愚愚而至是則於聖賢之道幾矣予亦世之<lb/>
所謂愚者因記廷用之菴也遂書此以偕勉焉<lb/>
<pb n="KR4e0106_WYG_013-10a"/>
　　重建陽春橋記<lb/>
昆陵東南大郡也統邑凡四而無錫為大邑有水貫邑<lb/>
城中道陽春門以出盖由京口入淛江演迤八百里名<lb/>
曰運河以通餫餉者也今作石梁跨河上曰陽春橋因<lb/>
門以名之俗曰跨塘按錫山誌陽春門外初無橋有路<lb/>
自顧橋偏門出下塘達景雲泰伯垂慶延祥四鄉至元<lb/>
末偽呉據平江重築錫城而偏門廢洪武戊辰邑民黄<lb/>
龔等始於門外數百步許架木為之燥濕迭更木易朽<lb/>
<pb n="KR4e0106_WYG_013-10b"/>
腐兼水勢衝囓風雨震陵橋不能支厯載以来隨葺隨<lb/>
罅涉者告病焉正統初永嘉項侯来宰是邑見而憫之<lb/>
欲甃以石以始至而未暇也適冬官亞卿廬陵周公廵<lb/>
撫畿甸及境顧謂侯曰是橋當水路之衝飛檣走箠者<lb/>
畢集於是夾岸而居者齗齗焉不特四鄉之民所由出<lb/>
入也傾圮若是可不圖所以堅乆者哉侯曰唯此吾志<lb/>
也乃率邑丞王鄭主簿鄴各捐俸資倡之士民慕義樂<lb/>
助者翕然遂命耆宿馮伯全等董厥事鳩工伐石革故<lb/>
<pb n="KR4e0106_WYG_013-11a"/>
鼎新興役於正統丁已某月日畢工於戊午某月日費<lb/>
緍錢若干石甓若干相距若干尺其崇若干脩若干上<lb/>
夾欄檻可以馳方軌下疏斗門可以通千石舟由是川<lb/>
行者如履平地不復知有一水之隔矣衆感侯之恵咸<lb/>
欲書其事於石屬言為記古者辰角見而雨集則除道<lb/>
天根見而水涸則成梁橋梁之政王道之攸繫也項君<lb/>
之莅錫邑以仁厚存心均徭薄賦省身㓗已無非豈弟<lb/>
之化而又能成亞卿之美興百世之利作橋梁以濟病<lb/>
<pb n="KR4e0106_WYG_013-11b"/>
涉王道之端仁者之心於是有徴焉可謂急所先務而<lb/>
善於為政者矣予故備其顛末登載於石俾後之經是<lb/>
橋者知其利之攸自也君名伾字如僉發身名科有學<lb/>
行秩垂滿當遷遽引年而退君子與其不媿古人云<lb/>
　　慎軒記<lb/>
松江宋君孟顒居華亭南梁闢一室<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>圖史其中為藏<lb/>
修所匾曰慎軒去年冬挈其子潜来遊京師未幾治任<lb/>
将歸翰林檢討錢君原溥與孟顒有鄉好而雅重其為<lb/>
<pb n="KR4e0106_WYG_013-12a"/>
人乃干永嘉謝廷循甫圖其所謂慎軒者而屬記於予<lb/>
以贈予嘗思之人之一身所以運用乎四體者心也所<lb/>
以管攝乎一心者慎也慎也者豈非修身之要乎夫事<lb/>
物之来也紛紜轇輵畢集吾前茍不接之以慎其不為<lb/>
之誘奪於中也者幾希是以君子所遇雖有險夷而險<lb/>
夷一致其慎所居雖有隠顯而隠顯一致其慎慎而若<lb/>
是則中有主不可得而誘奪矣盖險者畏途也夫人而<lb/>
知慎之惟不忽於夷則無適而不慎矣詩曰用戒不虞<lb/>
<pb n="KR4e0106_WYG_013-12b"/>
是已顯者眀處也夫人而能慎之惟不忽於隠則無時<lb/>
而不慎矣詩曰不媿屋漏是已然無適無時而不致其<lb/>
慎固為美矣使或有初而鮮終亦何益哉故昔臯陶陳<lb/>
謨必舉慎厥身修思永為言慎而思永則修身之道備<lb/>
而天下國家之本立矣孟顒讀聖賢之書倜儻而尚義<lb/>
言無妄吐行無非踐□□若臨淵履冰而恐䧟墜也故<lb/>
名軒以慎而自警焉則於險夷隠顯其必知所用力矣<lb/>
予恐其慎於始而或忽於終也故重以思永之說孟顒<lb/>
<pb n="KR4e0106_WYG_013-13a"/>
果持是慎乆而不息則私欲以遏天理以存道有不在<lb/>
於是乎此固翰檢之意予特申而記之也尚慎之哉<lb/>
　　巴湖草堂記<lb/>
崑山徐公孝氏嘗誅茅結屋以居居之南二里許有湖<lb/>
曰巴城因扁其居曰巴湖草堂主客主事夏君存良其<lb/>
鄉契也為之請記於予且曰巴城邑之巨浸也望之鬱<lb/>
然有桑柘蒲栁之隂就之粲然有菱芡芙蕖之榮近湖<lb/>
皆沃壤曠夷宜稼掬湖水以灌之歳入恒倍公孝朝出<lb/>
<pb n="KR4e0106_WYG_013-13b"/>
耕暮歸輙偃仰是堂樵歌漁唱之往還烟蓑雨笠之出<lb/>
没渚禽林鳥之翔翥皆在堂外而為公孝所有又其麻<lb/>
枲足以衣秔稻足以食果蔬足以實豆籩魚鱉雞豚足<lb/>
以備鼎俎凡可以贍其生者皆無事於他求公孝居而<lb/>
樂焉客至則擊鮮呼酒以適其適酒酣浩歌杜子美卜<lb/>
居之篇盖将自附於浣花滄浪之勝者也幸一言以記<lb/>
之予惟君子得遂隠處之樂者必在於治平之時康衢<lb/>
之老出作入息而不知帝力者有唐堯之在上也子美<lb/>
<pb n="KR4e0106_WYG_013-14a"/>
以文章名海内然遭天寳安史之亂干戈播遷殆無寜<lb/>
歳雖營堂於成都然居未三載而入梓及閬復居成都<lb/>
居未一載竟卜戎渝而出峽矣堂之敝也噫誰與葺之<lb/>
公孝際聖朝明盛之時四海寜謐里無桴鼓之警門無<lb/>
追呼之及而迹無轉徙之慮日與田夫野老優㳺逸豫<lb/>
以暢叙其隠遯之懐則子美之不能得者而今得之詎<lb/>
非公孝之幸而斯堂之遭乎雖然地不自勝因人而勝<lb/>
前乎子美浣花之溪固自若也一得子美遂流聞至今<lb/>
<pb n="KR4e0106_WYG_013-14b"/>
而名益彰前乎公孝巴城之湖亦自若也今其美既專<lb/>
於公孝矣則巴湖之名将不因公孝而有聞於後世乎<lb/>
公孝抱徳不試其清節雅操賢於人也逺矣尚恬然自<lb/>
守毋使外誘得以奪之而輕於去就可焉不然吾恐草<lb/>
堂之靈得以移文而拒之矣遂不辭而為記<lb/>
　　處夢軒記<lb/>
聖朝勛貴大臣鎮逺侯顧公有冢嗣曰維周别號雪坡<lb/>
警敏英偉博涉經史攻翰墨喜吟咏畧無紈綺之習嶷<lb/>
<pb n="KR4e0106_WYG_013-15a"/>
然圭組之器廟堂之具也予雅重之而樂與之㳺暇日<lb/>
嘗過其第坐余軒中圖書四壁脩廣不踰尋丈睹其楣<lb/>
間扁曰處夢予疑而問之雪坡曰人之處乎世殆若處<lb/>
乎夢也予昔生於貴陽比長寓於桂林尋移家金陵今<lb/>
又居於金䑓也其間憂喜相仍聚散靡定窅然而失倐<lb/>
往倐来而不可把玩以今思之曷異荘生之蝶淳于之<lb/>
蟻而鄭人之鹿哉抑豈特予為然彼微之為草木舒翹<lb/>
吐英非不穠郁可愛及其凋謝澌盡則向之可愛者非<lb/>
<pb n="KR4e0106_WYG_013-15b"/>
夢乎巨之為江河奔濤激浪非不澒洞可愕及其風恬<lb/>
水落則向之可愕者非夢乎髙之為山烟雲之興方彌<lb/>
滿岩谷而忽泯於無迹也則向之興者非夢乎大之為<lb/>
天雷電之作震耀宇宙而忽寂於無聲也則向之作者<lb/>
非夢乎故以今日視往日則往日為一夢也以今時視<lb/>
往古則往古亦夢也今之視往固知往之為夢後之視<lb/>
今惡知今之不為夢乎故凡物之有形者皆有變也皆<lb/>
有變則皆為夢矣雖天地且然而況於予乎予用是視<lb/>
<pb n="KR4e0106_WYG_013-16a"/>
處斯世若一大夢焉吾子以為何如予曰噫卓矣哉雪<lb/>
坡之見也人生百年瞬息其忻戚得喪倚伏去留紛出<lb/>
於吾前也皆非吾之所有也狃於造物莫知其然而然<lb/>
也彼昧者不知出此汨汨然營營然務求惬其所欲勞<lb/>
其形以殞其生孰能以夢處之若雪坡者乎若雪坡可<lb/>
謂達觀之士矣雖然非吾所有者不可不以夢處之吾<lb/>
所有者不可以夢處之也茍吾所有者而亦處之以夢<lb/>
不幾於老荘之虚無釋氏之寂㓕乎吾所有者何性也<lb/>
<pb n="KR4e0106_WYG_013-16b"/>
是性也具於吾心藴之則為徳行之則為道建之則為<lb/>
事業昔孔子於富且貴也視如浮雲浮雲者夢之類也<lb/>
及其寤寐常存行周公之道則恒夢見周公焉周公之<lb/>
道何道也即吾心所具之性也周公盡之故能參天地<lb/>
賛化育道行於當時澤覃於後世此孔子所為拳拳也<lb/>
雪坡生熈洽之朝荷纉承之託行将珥金貂襲茅土以<lb/>
翊佐皇明之運其以所藴建為事業必矣尚惟孔子之<lb/>
道是存是行寤寐之間夢見周公則䇿勛樹績隠然為<lb/>
<pb n="KR4e0106_WYG_013-17a"/>
國名臣而不媿乎聖賢之徒矣詎非善於處夢者乎雪<lb/>
坡忻然曰吾子規我以道敢不黽勉從事幸為述之以<lb/>
記斯軒之壁於是乎書<lb/>
　椿桂堂記<lb/>
順天府學敎授梁君䃤嘗持一圖示予予展觀之有堂<lb/>
曰椿桂之堂堂之内外男女衣冠秩秩如也予驗其人<lb/>
君曰此予家慶之圖也堂之上衣緋横金坐於左者大<lb/>
父憲使復菴府君也衣綠繡翟坐於右者大母夫人王<lb/>
<pb n="KR4e0106_WYG_013-17b"/>
氏也左立侍者長伯父宗吉隠居不仕者也右立侍者<lb/>
姑梁氏喪夫守節䝉恩旌表者也西軒之内坐而對奕<lb/>
者二伯父宗儀舉賢良三伯父宗㑹為給事者也堂階<lb/>
之東倚屏坐而鼓琴者四伯父宗止右春坊右司諫坐<lb/>
而聴琴者五伯父宗幹縣令也堂階之西坐而觀畫者<lb/>
六伯父宗常縣令立而觀畫者予先父宗仁縣令也先<lb/>
父在時偕諸伯父奉侍大父母於一堂之上天倫之樂<lb/>
友愛之情藹然可掬鄉人慕之相與名其堂曰椿桂盖<lb/>
<pb n="KR4e0106_WYG_013-18a"/>
取馮道贈竇禹鈞詩語也先父繪而為圖藏於家歳乆朽<lb/>
敗長兄矼懼遂湮沒以書抵䃤使更新之而是圖用成<lb/>
敢干一言為記予嘗觀世之名宗右族開於先者有矣後<lb/>
之子孫不能以皆盛盛者有矣不能以皆賢此豈人力<lb/>
所能為哉天也聞諸梁氏系出宋相克家其家溧陽自<lb/>
封縉雲侯汝嘉始後有克昌子居簡嘗為宋漢王郡馬<lb/>
奕世載徳簮紱相繼深培厚積慶源綿衍故復菴起而<lb/>
承之以儒業奮身自縣令擢憲使亷能之績著於官惠<lb/>
<pb n="KR4e0106_WYG_013-18b"/>
愛之澤及於民篤生七子一女兩居侍近粲然聫壁之<lb/>
輝三宰百里昻然鼎足之峙一則待詔公車一則端居<lb/>
求志而處閨閫者亦能堅守從一榮沐褒旌一門昆季<lb/>
並霑恩祿是雖本於家敎之懿天資之美以臻顯融謂<lb/>
非上天儲祥委祉鍾於徳門豈能致如是之盛且賢哉<lb/>
且復菴夀踰九十而諸昆令名燁然中外靈椿之老丹<lb/>
桂之芳信不讓於古矣昔荀季和有才子八人時號八<lb/>
龍以比古之元凱節婦女子也毅然有丈夫志厠伯仲<lb/>
<pb n="KR4e0106_WYG_013-19a"/>
間雖謂之梁氏八龍可也今也椿桂驚秋俱已凋謝䃤<lb/>
以髙材實學克世其家然而位不滿其徳天将復興梁<lb/>
氏歟椿桂之䕃盖無窮也遂書此為後徴云<lb/>
　　湖山清趣記<lb/>
淮安大河衛户侯周大用氏河南固始人也繼承世勛<lb/>
以有禄位雖居武弁雅志詩書嘗作别墅於城西擅林<lb/>
壑之勝其北若青芙蓉萬朶獻秀几席之上則有鉢池<lb/>
之山焉其南若鉛光一鏡浸淫欄檻之外則有西湖之<lb/>
<pb n="KR4e0106_WYG_013-19b"/>
水焉大用毎當治事之隙則載酒約朋往遊其中或哦<lb/>
詩鼔琴投壺博奕以適其適前顧後盼但見草木之䓗<lb/>
蒨禽鳥之和鳴樵歌漁唱之往来野馬紅塵之不及恍<lb/>
然如度弱水居蓬瀛不知身在人間世也其為趣也不<lb/>
既清乎因題其别墅之楹曰湖山清趣大用以董漕至<lb/>
京謁余求記惟夫趣之清者由心清也心清斯趣清矣<lb/>
人心本清也然多役志於物欲溺情於富貴而汨没於<lb/>
聲利縦處埃壒之表豈能祛其塵氛之懷乎惟君子之<lb/>
<pb n="KR4e0106_WYG_013-20a"/>
心湛如水之無波瑩如鑑之無疵事物交於前而不能<lb/>
動也紛華接於外而不能誘也雖居城市之煩其清自<lb/>
若況即境之清乎以清心即清境清趣之發有不可云<lb/>
諭者矣大用其有得於斯乎抑聞之孔子曰知者樂水<lb/>
仁者樂山大用之清趣在於湖與山也固有合於仁知<lb/>
之心矣矧大用以乆勞於外今年請以子代謝事而歸<lb/>
退将佚老於是兹歸也笑傲泉石之間採美釣鮮怡情<lb/>
髙尚所謂知者之樂仁者之夀将不兼有之乎他日倘<lb/>
<pb n="KR4e0106_WYG_013-20b"/>
得如君休官南下道過淮瑌訪君别墅分風月於半榻<lb/>
清趣之妙其亦肯以告我否也姑為記以俟之<lb/>
　　南安府重修廟學記<lb/>
學校王政之本也君子欲化民成俗必由於學故古之<lb/>
王者建學居民以敎學為先務觀諸家塾黨庠州序國<lb/>
學之設可知矣自元入中國學校未盡備聖道榛塞肆<lb/>
國家誕啟文運四方萬里海隅塞徼莫不建學立師以<lb/>
迪民彛作士氣迄今治平幾百年風俗還醇賢才足用<lb/>
<pb n="KR4e0106_WYG_013-21a"/>
盖已追復隆古之盛矣然而奉宣敎化作新學事則有<lb/>
賴於守令焉及觀郡國之間民俗有美有惡士風有盛<lb/>
有衰相去倍蓰不啻何哉良由為守令者有屈力單慮<lb/>
祗順徳意有視為簿書所不責漫不加省以致然也若<lb/>
南安郡守金公伯玉其知祗順者乎南安舊有學嵗乆<lb/>
屋敝景泰三年秋公受命来知郡事甫下車祗謁孔<lb/>
子廟顧瞻殿廡荒陋弗足揭䖍妥靈堂舍傾圮弗足講<lb/>
學行禮以為端本澄源之地摧壊若此容可後乎即圖<lb/>
<pb n="KR4e0106_WYG_013-21b"/>
撤而新之乃捐俸貲為倡寮友及郡縣慕義者咸樂助<lb/>
之於是鳩工庀材並手偕作廟殿講堂饌㕔門廡以次<lb/>
完告壮偉閎耀煥然改觀自經始至落成以月計者若<lb/>
干何其用心勤而成功速也公述職来朝徴言為記将<lb/>
勒石以示乆逺予聞君子之治民也有政有敎政則導<lb/>
民使不為惡敎則化民使入於善也敎民必始於學而<lb/>
學有儒師之教為之守者盖亦提撕䇿厲而已公治南<lb/>
安首新學校以䇿厲多士将成善敎以為善政之本焉其<lb/>
<pb n="KR4e0106_WYG_013-22a"/>
視文翁之治蜀韓子之治潮誠不異也諸士子弦歌爼<lb/>
豆揖讓於其間可不勉於學乎學之為道在窮經考古<lb/>
而經者堯舜姬孔之道所由寓也於此講求佩服得於<lb/>
心而守於身使才之成皆能任天下國家之事而無難<lb/>
徳之立皆能臨禍福死生而不變則士氣自兹而盛風<lb/>
俗自是而美一郡之人咸歸於道徳禮義之域而治功<lb/>
成矣夫如是則居於是者不惟不負國家建學之意抑<lb/>
亦不負賢守脩學之意茍徒誇記覽騁文辭以釣名干<lb/>
<pb n="KR4e0106_WYG_013-22b"/>
禄而已是豈上之所望哉故為記之以告其郡人且以<lb/>
為他郡勸<lb/>
　　順齋記<lb/>
天地之道萬物之理順而已矣在易有之震上坤下其<lb/>
卦為豫震動坤順有動而和順之象故其彖傳有曰天<lb/>
地以順動故日月不過而四時不忒聖人以順動則刑<lb/>
罰清而民服予嘗求其説矣日月之行景長極於南陸<lb/>
短極於北陸而分至啟閉之序為不失四時之運春生<lb/>
<pb n="KR4e0106_WYG_013-23a"/>
夏長秋歛冬藏而析因夷隩之時為不爽何則順乎氣<lb/>
也使氣有不順則變異生之矣經正於上而庶民興善<lb/>
於下是以刑清而民服何則順乎理也使理有不順則<lb/>
乖戾及之矣在天地聖人非順且猶不可况乎君子之<lb/>
身其可外順以為動乎順之為道率性而巳夫喜怒哀<lb/>
樂未發性也發皆中節則謂之和和者順之至也是故<lb/>
天下之大日用之繁物之所接輕重長短至不齊也身<lb/>
之所遇休咎通塞至不一也要皆以順處之雖大行無<lb/>
<pb n="KR4e0106_WYG_013-23b"/>
所加不可枉道以從人也雖窮居無所損不可違道以<lb/>
干譽也安分而樂天行法以俟命是以其心休休無入<lb/>
不自得使或鑿智以自私逆理而妄作是猶卻步求前<lb/>
倒植求茂烏能有所達哉古之聖賢大行者有若大舜<lb/>
伊尹傅説周公者矣窮居者有若仲尼子淵者矣觀其<lb/>
漁于澤耕于野築于岩而不以為辱君天下相天子而<lb/>
不以為榮烈風雷雨而不以為變䟦胡㚄尾而不以為<lb/>
戚畏于匡厄于陳蔡居于陋巷而不以為憂非頽乎至<lb/>
<pb n="KR4e0106_WYG_013-24a"/>
順奚能無適不安若此哉故所接雖不齊而順之則齊<lb/>
所遇雖不一而順之則一非順之齊一也道齊一也是<lb/>
則君子之順動可不以聖賢之道自勉乎禮部右侍郎<lb/>
兼左春坊左庶子餘杭鄒公宗盛嘗讀程子所作動箴<lb/>
而有得於順理則裕之㫖顔其室曰順齋而屬予記予<lb/>
少與公同逰應天府庠知公為深盖公為前詹事府少<lb/>
詹事贈太子少保文敏公之子也文敏公以宿徳舊學<lb/>
受知仁廟先在青宫遣公讀書京庠諭之曰用心學業<lb/>
<pb n="KR4e0106_WYG_013-24b"/>
俟長用汝比文敏公殁上特命有司營墓建祠春秋祀<lb/>
以少牢公感朝廷期待在於纉承先業奮然肆力經史<lb/>
志掇巍科仰副恩意宣徳中貴游子弟援例入國學以<lb/>
規進取咸謂得計獨公不願務學益顓果於正統戊午<lb/>
領鄉選明年登進士第觀政兵部大司馬鄺公素知重<lb/>
公薦授職方主事精敏有為秉操㢘介門無私謁俄轉<lb/>
員外遷郎中尋擢亞卿進今秩清徳雅望為時名臣其<lb/>
於動箴之言深有取焉者良由其平日動必以順而無<lb/>
<pb n="KR4e0106_WYG_013-25a"/>
一毫外慕之私者也制行之美學術之正於天地聖賢<lb/>
之道可謂無愧矣嗟夫玉音在耳世徳彌存而公佩服<lb/>
纉承一惟理焉是順其於君恩親徳又何負乎君子登<lb/>
公斯齋觀公斯名足以知公之所養矣是為記<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_013-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻十三<lb/>
</p>
<p>
</p>
  </div>
</body>
</text>
</TEI>
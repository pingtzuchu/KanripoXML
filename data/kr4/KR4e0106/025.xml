<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文僖集巻二十五</head> <lb/>
    <p>
<pb n="KR4e0106_WYG_025-1a"/>
欽定四庫全書<lb/>
　倪文僖集巻二十五<lb/>
　　　　　　　　　　　　　明　倪謙　撰<lb/>
　跋<lb/>
　　書抱呆子集後<lb/>
盈天地間凡物之有聲而鳴者皆軋於一元之氣使然<lb/>
若雷之轟鍧風之刀蕭水之砰湃木之吟號獸之吼鳥<lb/>
之嚶蟲之噪其聲之發為氣所軋雖欲不鳴而不可得<lb/>
<pb n="KR4e0106_WYG_025-1b"/>
也他若竅於竹縆於絲虚於金冐於革其為聲也雖假<lb/>
於人以鳴謂非軋於是氣不可也惟人也得是氣而理<lb/>
寓焉情鬱於中則聲必發於外其音響節奏長短疾徐<lb/>
亦皆出於自然而不容不鳴者也故其為聲可歌可誦<lb/>
可喜可愕上而朝廷學士大夫鳴國家之盛下而委巷<lb/>
肖夫女婦自鳴其情者何莫非是氣之所為乎此君子<lb/>
所以貴養其氣氣得其養則聲之鳴者自不渉於凡近<lb/>
矣金陵孫政秉忠甫先世以武功官揮使至君食禄不<lb/>
<pb n="KR4e0106_WYG_025-2a"/>
事事雅志恬靜隱居鳳臺杏花之村工繪事喜吟詠其<lb/>
所徃還非帯笭箵之翁則負襏襫之叟蕭然物外與世<lb/>
相遺胸中茍有所得輒形諸聲詩文辭以鳴其情之所<lb/>
欲言幽清閒淡脫塵絶俗盖有莊生逍遥屈子逺遊之<lb/>
趣焉非其浩然之所發耶秉忠甞録以見示題曰抱呆<lb/>
子集抱呆其自號也君子即是集而觀之固足以知其<lb/>
所養者矣<lb/>
　　恭題寵榮録後<lb/>
<pb n="KR4e0106_WYG_025-2b"/>
永樂中太宗皇帝北巡仁宗皇帝監國時則有春坊庻<lb/>
子進詹事府少詹事鄒濟職輔導侍左右敦厚純誠端<lb/>
慎和易文詞雅贍才徳老成啓沃匡贊多所裨益上䆳<lb/>
於聖學好文重士於公心志契惬眷顧特厚恒有詩及<lb/>
手札以賜公殁上登極追念舊徳賜誥祭贈太子少保<lb/>
諡文敏其子南京禮部尚書榦繕寫為副彚為一帙名<lb/>
曰寵榮録鋟梓以傳出示臣謙且告之故曰先人所得<lb/>
宸章凡八紙第一紙為丁酉冬至朝賀畢上遣中使陳<lb/>
<pb n="KR4e0106_WYG_025-3a"/>
昂賜肴羞十卓于家并賜此詩第二紙己亥春隨侍皇<lb/>
太孫五皇孫朝京陛見文廟喜曰這老秀才還好時為<lb/>
善陰隲書新成未頒特賜一本留月餘遣還上遣中允<lb/>
黄琮賜醃鹿五隻内醖五十瓶至滁迎勞并賜此詩第<lb/>
三紙有進讒誣搆者文廟曰這老秀才是朕所除者置<lb/>
不聽上聞之喜賜此詩慰安第四紙上因皇孫進學孝<lb/>
愛賜此詩褒勞其後四紙一則索書一則答問安一則病中<lb/>
寛慰一則諭祭者也臣謙聞之沐手捧誦伏睹聖製有賢良<lb/>
<pb n="KR4e0106_WYG_025-3b"/>
作輔翊及鼎鼐得其人之句慰札則云卿之苗裔余為<lb/>
提挈必不使墜入蓬蒿之流諭祭則云勑有司建享堂<lb/>
置墳户歲時致祭嘉愛之情顧後之恩䘏終之義藹然<lb/>
溢於言表三復仰歎聖徳如天所以待公者若是其重<lb/>
公之事上以道所以得君者若是其深皆可見焉觀之<lb/>
當時寵遇之隆君臣道合哀榮終始者盖惟公一人而<lb/>
已猗歟休哉嘅今宫車上賔公亦侍游霄漢而天葩麗<lb/>
藻粲然具存公之子孫固宜保之於億萬年矣然天下<lb/>
<pb n="KR4e0106_WYG_025-4a"/>
後世得是録觀之則知仁廟資賢樂善之誠形諸賦詠<lb/>
其與帝舜明良之歌成王敬之之頌夫何異歟榦起家<lb/>
進士兹果不墜蓬蒿致位宗伯清慎端介紹休前聞為<lb/>
時名臣克副上之所期於昭在天之靈其必有知而忻<lb/>
慰矣自今子孫尚繼承家學出為世用以無墜先業無<lb/>
忘聖徳哉謹拜手稽首而識其後<lb/>
　　跋楊文貞公書途中詩留别李勉菴<lb/>
正統四年少師楊文貞公奉命歸省于廬陵途間多有<lb/>
<pb n="KR4e0106_WYG_025-4b"/>
所作至清河手書以遺太守李公信圭詩雖止十一首<lb/>
而其重交情感今昔念君親重死節乃具見焉不獨辭<lb/>
致髙逺而字畫亦竒逸心志之存可識矣公文章為世<lb/>
所重未甞輕以示人而以遺清河則清河為公所重又<lb/>
可識矣今為清河子冬官副郎遇所藏豈非李氏之家<lb/>
寶歟公之詩有東里集傳於世以今考之十一詩皆無<lb/>
焉豈其録刻者早而晚年者有未及歟有若是軸者存<lb/>
後人得以徧采而續刻之庻無遺珠之惜也<lb/>
<pb n="KR4e0106_WYG_025-5a"/>
　　跋王文端公論李勉菴文手墨<lb/>
太保王文端公與郡守勉菴李公同鄉相友善文端在<lb/>
翰苑者四十年文名滿天下勉菴甞典文衡然以厯官<lb/>
郡縣故文名殆為政事所掩耳今觀文端評勉菴之文<lb/>
謂皆有理趣非茍作者則勉菴之作豈飾輪轅者乎又<lb/>
舉歐陽文忠公三多之說告之予以謂三多以讀書多<lb/>
為本書讀既多文不求工自工矣所謂讀書破萬巻下<lb/>
筆如有神也二公以是相規益其有得於文忠者深矣<lb/>
<pb n="KR4e0106_WYG_025-5b"/>
豈不足以見其淵源之所自歟勉菴子冬官副郎遇敬<lb/>
父之執寶藏是帖于家其賢也已<lb/>
　　跋盧廷佐所藏先世田叟醉歸圖<lb/>
姑蘇盧文義先生好古博雅家藏法書名畫甚多此巻<lb/>
畫騎牛醉叟筆意精工因無題識漫不可知故說者不<lb/>
一或以其冠帯謂為田畯或以其㡌插牡丹謂為洛陽<lb/>
賞花者未知果得作者意否大抵時和歲豐穡事有成<lb/>
少有所給老有所養故於春時祈年制為酒食以相燕<lb/>
<pb n="KR4e0106_WYG_025-6a"/>
樂而田野之間有此醉歸之叟也其亦摹寫太平之氣<lb/>
象歟夫農衣食之本天下之至勞者也今觀此叟陶然<lb/>
醉飽而得此一日之樂豈不可喜孰知其沾體塗足而<lb/>
竭彼三時之勤為可憫乎此君子所以當知稼穡之艱<lb/>
難也先生珍藏此巻意良在是其子愛竹翁暨孫福建<lb/>
叅議廷佐相繼什襲手澤如新其克承世徳者哉<lb/>
　　跋香山九老㑹詩<lb/>
廬陵香山乃王公恒安所居成化庚寅秋恒安弟益安<lb/>
<pb n="KR4e0106_WYG_025-6b"/>
自河南歸友竹周公偕弟仁迪遜菴陳公徃賀至則㑹<lb/>
恒安及弟利安子姪省孚墨庄劉公於在春堂凡九人<lb/>
年逾八十者二人八十者一人逾七十者一人近七十<lb/>
者五人益安開筵以齒序坐皆蒼顔皓首笑歌為歡友<lb/>
竹首為七言詩以倡序以紀之八人者皆屬和金舂玉<lb/>
應鏘然成什誠一時之嘉㑹舉世之鮮有者矣友竹之<lb/>
子琬繪而為圖刻梓以傳而屬題其後昔唐白樂天甞<lb/>
於香山履道宅為尚齒㑹預者九人今友竹之㑹地名<lb/>
<pb n="KR4e0106_WYG_025-7a"/>
人數皆與之同豈偶然哉樂天作詩有曰除却三山五<lb/>
天竺人間此㑹更應無誇美如此孰知今日友竹之㑹<lb/>
遂與相埒安可謂此㑹之更無哉况樂天㑹上皆拖紫<lb/>
紆朱之客而友竹諸老不過三四世家宗族世姻鄉閭逢<lb/>
掖樂道髙隱之賢尤為難得其視壤叟芝翁又何異哉<lb/>
但不知此㑹此夕太史曾奏徳星之聚否也予與友竹<lb/>
數十年前甞遊冶城登髙賦詩為樂闊别既久復見其<lb/>
有兹㑹之樂知其賞心樂事雖老而未倦也故喜而為<lb/>
<pb n="KR4e0106_WYG_025-7b"/>
之書<lb/>
　　恭題永樂四年御賜新進士魯穆還鄉勑<lb/>
國家之於賢材鼓舞作興奬厲而振拔之則賢材孰不<lb/>
感激思奮砥礪名節以祈不負於知遇也哉伏覩永樂<lb/>
四年太宗皇帝賜進士魯穆歸榮之勑玉音諄切始終<lb/>
以聖賢之學勉之又以自滿自怠戒之其期望於臣穆<lb/>
者至矣為臣穆者果能不負聖諭由進士拜官福建道<lb/>
監察御史陞福建按察僉事超拜行在都察院右僉都<lb/>
<pb n="KR4e0106_WYG_025-8a"/>
御史厯官中外三十餘年氷蘖之操始終一節受知列<lb/>
聖宣宗皇帝賜誥有廉敏剛方焯有風烈之襃英宗皇<lb/>
帝賜祭有卿以先朝進士久厯風紀允操廉潔之譽則<lb/>
知臣穆頼聖化之所陶成亦已深矣今臣穆有子臣崇<lb/>
志克篤前烈世躋其美亦由進士拜給事中陞南京太<lb/>
僕寺少卿超拜應天府尹清聲雅操接武芳猷寶藏是<lb/>
勑出以徵題詩曰豈弟君子遐不作人又曰世之不顯<lb/>
厥猷翼翼其魯氏父子之謂矣莊誦之餘謹拜手稽首<lb/>
<pb n="KR4e0106_WYG_025-8b"/>
而書其後<lb/>
　　題三舍劉氏族譜後<lb/>
自五宗九兩之法廢學士大夫能知其先者有氏族之<lb/>
志存焉唐初惡故家以門地相髙乃取其說一槩而非<lb/>
斥之至唐衰而譜學亡矣宋歐蘇二家始為世譜後有<lb/>
作者咸宗焉故程夫子甞曰管攝天下人心收宗族厚<lb/>
風俗使天下不忘本須是明譜系立宗子法又曰宗子<lb/>
法廢後世譜牒尚有遺風譜牒又廢人家不知來處無<lb/>
<pb n="KR4e0106_WYG_025-9a"/>
百年之家骨肉無統雖至親恩亦薄是知譜牒之修其<lb/>
可後乎南京太常少卿安成劉公紹和博學慎行篤於<lb/>
宗族取先世譜牒而續修焉始於南唐工部尚書適其<lb/>
後三世孫以下相繼皆補成均鄉人遂目為三舍劉氏<lb/>
傳至三世孫南壽始為之譜十五世孫塤嗣修之又四<lb/>
世至紹和復續之自宋元以及我朝厯年五百有餘厯<lb/>
世二十有四由根達支泝流窮源昭穆世次一覽具見<lb/>
其所以收宗族厚親恩者實頼於兹可謂能尊祖敬宗<lb/>
<pb n="KR4e0106_WYG_025-9b"/>
不忘其本者矣末復作簪纓一志其有望於後人者豈<lb/>
淺哉夫不有作之後將何述不有續之前將何傳今劉<lb/>
氏作之續之世有其人得不傳述於無窮哉後之人繼<lb/>
繼繩繩皆務學修徳以光昭先烈庻不負紹和之所望<lb/>
矣遂題其後以告其宗人<lb/>
　　書王亞卿救災奏疏藁後<lb/>
孟子曰有安社稷臣者以安社稷為悅者也夫社稷之<lb/>
安者由民安也書曰民惟邦本本固邦寧是以古之大<lb/>
<pb n="KR4e0106_WYG_025-10a"/>
臣以安社稷為心者無不以安民為務視民之饑寒困<lb/>
苦必求有以安之不惟身任其責又必聞之於朝以冀<lb/>
言之必行非安社稷之臣抑何能若是哉予於今南京<lb/>
户部亞卿王公見之矣公於成化九年為刑部侍郎時<lb/>
奉命總理河道因見自京師抵揚州頻年旱饑臨清武<lb/>
城至徳州又有黒氣之異民多流亡雨澤少降具疏言<lb/>
狀乞朝廷遣祭山川之神祈禱雨澤及詔廷臣講究弭<lb/>
災䘏患之䇿皇上覽其所奏惻然興嗟即下詔盡蠲山<lb/>
<pb n="KR4e0106_WYG_025-10b"/>
東稅粮順天被災處所亦量減免仍發倉儲出内帑以<lb/>
賑濟之仍遣禮部侍郎劉吉祭告東岳鎮東海之神凡<lb/>
其所言一一舉行皇上敬神䘏民之心如是是以天心<lb/>
昭格災沴頓消遂致畿甸山東之境雨暘以時歲大豐<lb/>
稔粒米狼戾民食以充天人感應之機何若是其速也<lb/>
哉嗟夫上有願治之君則下必有興治之臣惟聖明在<lb/>
上聽言如流憂民之憂而仁覆四海故公道合計從得<lb/>
行其言而惠洽羣黎也仁人之言其利不亦溥哉盖公<lb/>
<pb n="KR4e0106_WYG_025-11a"/>
登進士第入翰林居棘署出典大郡任藩伯擢都憲而<lb/>
進今官學博才宏清方慎密故所至政善民安蜚英騰<lb/>
茂而又知無不言言無不納用致冀北山東百萬蒼生<lb/>
咸遂生息而邦本由之以固所謂安社稷之臣非公其<lb/>
誰歟予知公將來之徳業日益大矣三復之餘敬書此<lb/>
以識其後<lb/>
　　書玉亭題名記後<lb/>
南京翰林院後舊有亭環植以竹侍讀學士雲間錢先<lb/>
<pb n="KR4e0106_WYG_025-11b"/>
生學富才雄以文章鳴海内服外夷及居閒於家朝廷<lb/>
念其舊學復起用於南院先生至號其亭曰玉亭因念<lb/>
我國初至今掌院事者氏名無紀實為缺典乃稽故牘<lb/>
題其氏名刻石置亭中使後來者有考甚盛舉也謙於<lb/>
成化丙戌夏甞奉命南院視事未行而遷禮部則南院<lb/>
者謙亦甞授任於斯者也南京太常少卿西蜀李公立<lb/>
之安成劉公紹和皆輟翰林講讀而來相與嘉刻成而<lb/>
徃落之併識歲月於後云<lb/>
<pb n="KR4e0106_WYG_025-12a"/>
　　題白鶴山人傳後<lb/>
韓昌黎甞稱燕趙古多慷慨豪傑之士如郭隗樂毅荆<lb/>
軻蔡澤之流皆其人也今觀白鶴山人豈非襲其遺風<lb/>
者歟山人名瑄字韞輝仕至尚寶卿大司徒夏忠靖公<lb/>
之子也山人雖世居楚而實生燕趙間好俠而任氣有<lb/>
朔方之餘習少馳馬試劍喜論兵志欲有為於世而落<lb/>
落與世難合甞三上章欲募兵北出祁連不果乃去而<lb/>
西遊華山南望匡廬越洞庭上衡岳返櫂黄鶴磯下泝<lb/>
<pb n="KR4e0106_WYG_025-12b"/>
襄漢以歸博物洽聞不下司馬子長所至感今懐古慨<lb/>
念時事輒形論議發為詩辭浩瀚而洪放皆鑿鑿可行<lb/>
世寡知者獨兵部王亞卿知其人甞薦其有經濟才時<lb/>
不能用山人益韜晦晩求南都便祿以養母然山人負<lb/>
其竒崛不少屈節於人用不用一付於命故作白鶴山<lb/>
人傳以見志予讀之而為題其後曰<lb/>
平生磊落負材雄爭向明時惜未庸白鶴不知髙幾許<lb/>
山人氣節擬相同<lb/>
<pb n="KR4e0106_WYG_025-13a"/>
紛紛肉眼笑狂迂誰識經綸志有餘莫道山人無膽氣<lb/>
也曾三上靖邊書<lb/>
　　題韓公大傳後<lb/>
天佑國家莫先於生賢佐故必有命世豪傑之才出際<lb/>
文明之景運𢎞太平之盛業初非偶然之故也若右都<lb/>
御史韓公鍾淳粹之秀氣全英毅之美質文章政事之<lb/>
兼優文事武備之並懋四方頼之以平王國頼之以定<lb/>
勲業炳炳照映今古非上天生是異材以保佑於我國<lb/>
<pb n="KR4e0106_WYG_025-13b"/>
家也歟觀學士錢公所作公之大傳可以見公之為人<lb/>
矣公生而姿禀異常幼已為人所竒矣及長而甫冠輒<lb/>
領鄉薦登進士髙第拜監察御史陞廣東副使擢都察<lb/>
院右僉都御史巡撫江西改山西副使召陞大理少卿<lb/>
尋復右僉都御史奉勑巡撫大同宣府陞兵部右侍郎<lb/>
出為浙江左叅政未幾拜左僉都御史督征兩廣蠻冦<lb/>
尋陞左副都御史提督巡撫兩廣加賜綵幣以勞之聞<lb/>
父䘮守制勑陞右都御史起復總督兩廣軍務開總府<lb/>
<pb n="KR4e0106_WYG_025-14a"/>
於梧州得便宜行事久之引疾乞退上初不允乞休不<lb/>
已乃賜致仕此公厯官之槩也其為御史也辯寃獄平<lb/>
冦賊能聲蚤著巡撫江西也均徭役定歲辦賑饑民劾<lb/>
不法其居臺端也事有枉抑者輒固諍之多得伸雪其<lb/>
鎮邊方也廣儲蓄却强敵嚴軍法軍中震慄其征南也<lb/>
提兵擣賊大藤峽破之餘寨悉平威名大振其竒謀妙<lb/>
筭舉無遺策廣人為立平蠻碑以紀其績其他籌畫悉<lb/>
合機宜此公政績之槩也且其胸次軒豁機神明敏藻<lb/>
<pb n="KR4e0106_WYG_025-14b"/>
思英發沛然莫禦心地坦夷不設城府誠命世之豪傑<lb/>
也非天為國家生之而何哉昔尹吉甫作蒸民之詩以<lb/>
美仲山甫既備舉其徳復備舉其職是即山甫之傳也<lb/>
然必歸之於天故曰保兹天子生仲山甫今考公之傳<lb/>
與山甫之徳業不異則其生也何莫而非天乎公久勞<lb/>
於外雖暫居閒而朝廷之上四海之逺無不仰公勲名<lb/>
望公復起入而保王躬補王闕以𢎞濟大業此固山甫<lb/>
永懐之心而亦公之志也故吉甫作誦以慰之予固非<lb/>
<pb n="KR4e0106_WYG_025-15a"/>
吉甫比然知公永懐之心有素故題公傳後而亦以是<lb/>
慰之<lb/>
　　跋錢宗嗣醫者滿腔生意畫冊<lb/>
右畫一冊乃金太守伯玉及善繪者為名醫錢君宗嗣<lb/>
所作者也其畫有山水花卉禽鳥總題其端曰滿腔生<lb/>
意來徵余言予以謂生者天地之大徳也人得是理以<lb/>
生所謂仁也仁者以天地萬物為一體民胞物與一視<lb/>
無間惻怛慈愛無不欲其同生並育於天地之間然欲<lb/>
<pb n="KR4e0106_WYG_025-15b"/>
行吾之仁惟醫為然故醫之為術濟人利物起死囘生<lb/>
施其藥石之功躋之壽康之域其生意何如也宗嗣於<lb/>
此觀其山水滃然而雲霞舒森然而林木茁無非生意<lb/>
之流通觀於花卉禽鳥發榮之暢茂條達飛翔之悠然<lb/>
自得無非生意之動盪即物理之生意有感乎滿腔之<lb/>
仁心其生意之勃勃果孰能禦之哉是則繪者以是畫<lb/>
為宗嗣贈乃所以為其仁心之助不特資其玩好而已<lb/>
也<lb/>
<pb n="KR4e0106_WYG_025-16a"/>
　　憂樂格言為夏都憲題<lb/>
莫之為而為者天也莫之致而至者命也君子純乎天<lb/>
理故能樂天知命雖處貧賤亦坦然蕩蕩無入而不自<lb/>
得小人不知乎此所以雖處富貴而其心常戚戚歟古<lb/>
之人至以萬乘之君不如陋巷之窶夫為言其垂訓也<lb/>
至矣都憲天台夏君甞得前人所書格言一方足以警<lb/>
於其心也裝於巻端而求題其後君執法憲臺茂建功<lb/>
業悠然東歸無所係累此其能樂天安命也可知矣宜<lb/>
<pb n="KR4e0106_WYG_025-16b"/>
其珍重是書而不之棄也豈非知言者哉<lb/>
　䇿問<lb/>
　　鄉試䇿二道<lb/>
問禮教導民於將然刑罰禁民於已然者也是以古昔<lb/>
帝王之治天下尚徳緩刑率有導民之典以故教化興<lb/>
行世臻熙皥在唐虞三代其載於經有可考見者歟肆<lb/>
惟我太祖髙皇帝條成大誥三編太宗文皇帝纂集為<lb/>
善陰隲孝順事實宣宗章皇帝采輯五倫書列聖相承<lb/>
<pb n="KR4e0106_WYG_025-17a"/>
前後一心無非勸善警惡導民歸於禮教而已其亦有<lb/>
合於經歟三誥五倫其終始以何條善孝二書其終始<lb/>
以何人歟五倫君臣之道則詳其目父道而下何為畧<lb/>
之歟三誥三書其理亦有相通否歟諸士子服膺聖訓<lb/>
有年其悉陳之毋泛毋隱<lb/>
問洪範八政以食貨為首盖食者民所急貨者民所資<lb/>
而政莫先於養人故也方今上供京師之食率仰給東<lb/>
南餫餉軍民相兼漕輓止藉一渠之達使渠水充滿則<lb/>
<pb n="KR4e0106_WYG_025-17b"/>
舟行通利而粟可致矣設或水淺舟膠則有起撥之費<lb/>
水溜舟覆則有償納之費及登岸抵京又有僦車之費<lb/>
歲復一歲欲軍民無疲困也得乎稽諸古有請糴近粟<lb/>
可省漕卒而後果便者有江淮之道各自置船而免傾<lb/>
覆者有諸州囘船給鹽以償其費者有引泉便漕舟通<lb/>
而陸費省者可得聞其設施之方歟其法亦有可行於<lb/>
今否歟方今通行四方之貨曰銀曰楮曰錢銀出山川<lb/>
所産歲有常額市有定價惟錢楮出於國家鑄造使相<lb/>
<pb n="KR4e0106_WYG_025-18a"/>
兼而行則利柄歸上而民亦便矣今則楮日加輕有停<lb/>
滯之弊錢日加重有盜鑄之弊銀日加散有消耗之弊<lb/>
日復一日欲國用臻富足也得乎稽諸古有言不惜銅<lb/>
愛工而盜鑄自息者有設質劑之法而民以為便者有<lb/>
出内帑收授而㑹子自重者有赴平準倒折而子母相<lb/>
權者可得聞其措置之術歟其法亦有可行於今否歟<lb/>
夫窮則變變則通通則久治法之所當然也伊欲水陸<lb/>
無虞費無浮浪而人力以甦輕重得宜物無翔貴而國<lb/>
<pb n="KR4e0106_WYG_025-18b"/>
用充羨必有其道願酌古準今以對將采而獻之於上<lb/>
　對<lb/>
　　味澹對<lb/>
無欲丈人與味澹叟相遭於廣漠之野丈人曳杖逍遥<lb/>
外物不撓而人世若超叟曰此有道之士也吾可與之<lb/>
定交乃周旋追陪携手同歸髙坐劇談鈎𤣥索微言投<lb/>
氣合泊然忘機丈人指其軒中之扁而問之曰人之吞<lb/>
㗖必待調齊入於唇吻然後可味至若澹者歠焉漱焉<lb/>
<pb n="KR4e0106_WYG_025-19a"/>
若吸風飲泉雖已下嚥而莫辯其然叟之味之請聞所<lb/>
言叟曰走之願納交於丈人者實以為知我今顧廑問<lb/>
厥情曷左盍試為我陳之而走也敢先𤨏𤨏乎丈人曰<lb/>
口之所别其味有五曰酸曰辛曰鹹曰苦以至曰甘澹<lb/>
非其數生於五行洪範是譜鹹生於水苦生於火金木<lb/>
酸辛甘則生土薄乃爽神厚傷臓腑酸多敗脾辛多損<lb/>
肝鹹苦甘多心肺腎殘初雖不覺久而療難孰若此澹<lb/>
吾心所安不燥不濕匪熱匪寒惟兹是味他總不干誠<lb/>
<pb n="KR4e0106_WYG_025-19b"/>
為滋益氣血之良劑保養壽齡之大丹意必有在於是<lb/>
也叟曰此所謂味五味之澹者也人具是形固當調攝<lb/>
保玉以全爾天年雖然似陟乎方外之習有我之私也<lb/>
走之志未止於斯<lb/>
丈人曰君子於味所存以正所嗜以常常則可久正則<lb/>
允臧彼醯醢淋漓烹飪精鑿禁臠侯鯖山珍海錯雖可<lb/>
以塞爾饑腸充兹大嚼然致之匪易得之亦艱茍庖人<lb/>
之弗繼將必俯鉉朶頤顧鼎垂涎是以動色於炙染指<lb/>
<pb n="KR4e0106_WYG_025-20a"/>
於黿寧知禍福於是糾纒孰若此澹味得天下之正而<lb/>
恒在日用之間至美不和純質以全一飽之外曷足以<lb/>
累吾之天叟之意其在是乎叟曰此所謂味飲食之澹<lb/>
者也孟子曰飲食之人則人賤之為其養小以失大也<lb/>
請言其大<lb/>
丈人曰人之一心衆欲所攻物交於物乃引厥中是以<lb/>
耳悅淫哇目好冶容鼻臭蘭茝口嗜肥穠四體所務安<lb/>
佚是從驕奢宴樂鴆毒厥躬彼其居列粉黛筵開綺羅<lb/>
<pb n="KR4e0106_WYG_025-20b"/>
食前方丈笑擁笙歌醬酒藿肉刲羔宰駝沉湎敗度其<lb/>
存幾何出則鮮衣怒馬寶鞭玉勒牽黄臂蒼遺鈿墮舄<lb/>
百萬呼盧千金結客嗜欲無厭終豈貞潔至有非分妄<lb/>
求貪多務得富擬封君田連阡陌忘身殖貨珠貝駢集<lb/>
髙明之家鬼瞰其室孰若此澹有典有則音在黄鍾色<lb/>
惟尚白環堵之宫聊以容膝韋布自煖藜糗可給掬月<lb/>
吟風枕流漱石一榻之外舉為長物中有真味匪言能<lb/>
悉若是何如叟曰此所謂味澹薄之澹者也武侯曰非<lb/>
<pb n="KR4e0106_WYG_025-21a"/>
澹泊無以明志此亦儒者之素行耳願聞其它<lb/>
丈人曰作徳者逸作偽者勞順理優裕逆情鬱陶富貴<lb/>
在天窮達有命恬澹自守何事奔競爾其爝火乍舉羣<lb/>
蛾競集醯甕一開蠅納自溺走利絲毫奔祿寸尺是以<lb/>
衒玉求售投刺願識趦趄囁嚅患得患失囚首䘮靣奴<lb/>
顔婢膝吐露肺肝指誓天日初若可信久寧有實爾或<lb/>
美宦是躋志盈計得聲勢誇詡驕蹇可挹恃其矯劇惘<lb/>
不怍其心迹其至位髙則嫌勢均生敵疑軋懼逼承間<lb/>
<pb n="KR4e0106_WYG_025-21b"/>
伺隙既擠於井復投以石此固世所常有與穿窬其奚<lb/>
擇敦若此澹無營無求與造物者游載沉載浮若不繫<lb/>
之舟隨寓而安萬慮以休樂天知命夫復何憂其味之<lb/>
雋永雖太羮𤣥酒而莫之與侔若是何如叟曰此所謂<lb/>
味恬靜之澹者也夫君子孰不欲仕又惡不由其道故<lb/>
孟子比之墦間之乞盖甚之也然知命樂天非體道之<lb/>
君子不能走甞從事於斯矣更聞與進<lb/>
丈人曰䆳古之初是曰大朴其民顓蒙其氣渾噩無思<lb/>
<pb n="KR4e0106_WYG_025-22a"/>
無為不雕不斵觀其動止則茹毛衣革穴處巢居卧則<lb/>
呿呿起則吁吁鼓腹而游含哺以嬉俗雖鄙野至徳自<lb/>
如觀其飲食則燔黍捭豚抔飲汙尊簣桴土鼓致敬鬼<lb/>
神禮雖簡陋天真自存逮夫繩結既舒風氣漸闢人文<lb/>
日宣寖勝厥質遂至瓊宫瑶臺榱題數尺籩豆簠簋錦<lb/>
衣玉食物我相形利欲滋殖故智者攟摭而兼取愚者<lb/>
株守而窘迫變詐旁午譎獪百出攘敓紛拏庻獄狼籍<lb/>
試一味之舌本遭螫欲挽太古伊何能及孰若此澹天<lb/>
<pb n="KR4e0106_WYG_025-22b"/>
君泰然身處今世心游古先衣茹雖非毛革而與葛天<lb/>
無懐之民比肩居處雖非巢穴而與渾沌赫胥之子周<lb/>
旋古澹是嗜世味徒妍彼夸毗之勞擾殆猶蠛蠓之過<lb/>
前若是何如叟曰此所謂味古朴之澹者也夫唐虞三<lb/>
代而上其天地日月即此天地日月也則知其人之心<lb/>
獨非此心乎走誠願學焉丈人盖先得我心之同然者<lb/>
矣雖然尤欲聞其古味之實<lb/>
丈人曰人匪生知孰容弗學具載方冊博文守約知其<lb/>
<pb n="KR4e0106_WYG_025-23a"/>
味者貴乎能嗜嗜其味者貴乎能樂蹊徑一差大道叢<lb/>
薄故四聖爻象帝王謨典詩之性情春秋襃貶樂則神<lb/>
人以和禮則上下以辨洙泗問答濂洛講明大彌天地<lb/>
炳若日星逺徵近取拳拳服膺施之于家則長幼序措<lb/>
之于國則教化行布帛菽粟是為典刑彼莊老𤣥虛楊<lb/>
朱仁義申韓刑名管晏功利蘇張縱横范蔡辯議不韋<lb/>
吕覽太公史記以至憤世嫉俗幽人狷士放言髙論殆<lb/>
千百計非不馳騁古今發揮理致豐縟美新駭聞驚睇<lb/>
<pb n="KR4e0106_WYG_025-23b"/>
膾炙人口膏馥可味然以之輔世植教迪民成治致逺<lb/>
恐泥其流也不能無弊孰若此澹在乎聖言揖堯舜於<lb/>
寤寐接丘軻於几筵蔬食水飲簞瓢陋巷而得所樂之<lb/>
自然飽經飫道含英咀華而忘魚兔之蹄筌若是何如<lb/>
叟曰此所謂味理趣之澹者也得之矣然猶未也史談<lb/>
曰儒者博而寡要勞而少功豈其然哉豈其然哉必有<lb/>
至當歸一之論幸畢其說<lb/>
丈人曰厥有一物生天地先張主人物萬化出焉代明<lb/>
<pb n="KR4e0106_WYG_025-24a"/>
日月流峙山川飛潛蠕動發育兩間存乎吾心之中則<lb/>
純粹而混融虚明而宣通不偏不倚至正大公推乎其<lb/>
前而弗究厥始推乎其後而莫知厥終不以桀跖而有<lb/>
嗇不為堯舜而加豐但全之則為聖為賢失之則為狂<lb/>
為蒙是為古今之㑹事物之宗故舜禹之精一執中所<lb/>
以執乎此也湯武之建中建極所以建乎此也周公之<lb/>
思兼三王思乎此也孔子之一以貫之貫乎此也易書<lb/>
詩禮之所載載乎此也洙泗濂洛之所明明乎此也則<lb/>
<pb n="KR4e0106_WYG_025-24b"/>
叟之所以味之者容非在於此乎於此玩味涵養本原<lb/>
刮垢磨光性真皎然存天理於流行之際遏人欲於未<lb/>
萌之先自强不息終日乾乾茍無二以無襍可希聖以<lb/>
希賢此冲澹之極致而莫有出乎其前者也以是聞於<lb/>
叟何如叟勃然改容避席跼蹐而言曰此所謂味天真<lb/>
之澹者也至矣盡矣其靡有加矣斯固走之所願聞也<lb/>
走端居守道存吾心養吾性以事乎天猶懼坐井而未<lb/>
有所明今得聞丈人啓蔽煥然若執熱而濯我以清泠<lb/>
<pb n="KR4e0106_WYG_025-25a"/>
也謹再拜稽首以為終身味<lb/>
　上梁文<lb/>
　　應天府學門上梁文<lb/>
應天為京兆之大府儒學乃首善之名區枕秦淮而引<lb/>
清溪風氣於兹而融結左鍾阜而右聚寶山形相向而<lb/>
拱迎梵㙮凌空卓東南之文筆江潮通海湧朝夕之詞<lb/>
源是宜庠序之聿興雅稱衣冠之萃止前修侈靡古跡<lb/>
留竒宋學士之聮句金舂泉題玉兔吴皇象之斷碑鼎<lb/>
<pb n="KR4e0106_WYG_025-25b"/>
峙號紀赤烏英俊來遊進其徳而修其業師儒樂育誦<lb/>
其詩而讀其書深究濂洛關閩之傳上泝禹湯文武之<lb/>
道共沐菁莪之化雨皆成樸棫之良材濟濟多士之克<lb/>
生落落名賢之迭出月宫攀桂雲路跨鰲魁京闈而冠<lb/>
甲科文章追班楊董賈登臺省而榮斧衮政事邁韓范<lb/>
富歐際文運之大亨仰先聖之遺澤惟是廟堂之空闊<lb/>
夙恢門闕之崢嶸櫺星居朱鳥之中離火當文明之運<lb/>
兹焉取象偉矣開祥奈何風雨之震凌遂致材木之摧<lb/>
<pb n="KR4e0106_WYG_025-26a"/>
腐不有改作曷聳觀瞻兹者恭遇府尹魯公府丞白公<lb/>
台郡儒宗昆陵宦族斯文山斗善類棟梁顧此一門之<lb/>
當為欲圖千古之不朽撤其撓棟易以貞珉府推王公<lb/>
既協謀經始於其前府判宋公復互力贊成於其後掌<lb/>
教耆碩克符厥志分訓諸彦各罄乃心士希賢賢希聖<lb/>
聖希天予何人也窮則變變則通通則久吾豈匏哉相<lb/>
與效修泮之魯侯不惜召剖璞之荆卞乃感地不愛寶<lb/>
嶽則效靈琬琰出乎崑岡瓊瑶臻乎泮水斷來山骨全<lb/>
<pb n="KR4e0106_WYG_025-26b"/>
無斧鑿留形移至雲根猶帯峯巒餘潤斷鰲足以立四<lb/>
極巍然數仭之髙表杏壇而啓重扉浩若千金之費崇<lb/>
素王之廟貌飾夫子之宫墻雲漢昭回上擎天而下鎮<lb/>
地樞軸旋轉闢則乾而闔則坤壁立閑吾道之大防矻<lb/>
峙障廻瀾之砥柱精黌改色逢掖増輝從古所無迄今<lb/>
始見任使風吹日炙管教地久天長十年百年千萬年<lb/>
垂衍無窮大書特書不一書揄揚罔既念我昔為游歌<lb/>
之所可於侯無贊頌之詞請激昂工匠之歌聽敷唱兒<lb/>
<pb n="KR4e0106_WYG_025-27a"/>
郎之偉<lb/>
梁之東泮池春水禹門通好待一聲雷奮蟄錦鱗箇箇<lb/>
化蒼龍<lb/>
梁之西雲路攀蟾信有梯禮樂丹墀期射䇿胸中文氣<lb/>
吐虹霓<lb/>
梁之南四書六籍貴沉酣占却鰲頭春宴處恩波新賜<lb/>
淺拖藍<lb/>
梁之北燦燦三台星拱極人才培養頼賢侯要使公卿<lb/>
<pb n="KR4e0106_WYG_025-27b"/>
從此出<lb/>
梁之上門闕重輝新氣象於昭黙佑在天靈此去俱堪<lb/>
登輔相<lb/>
梁之下絃誦洋洋宣教化席珍待聘應時需美玉良金<lb/>
無定價<lb/>
伏願上梁之後學顔志尹家稷人臯歲拔真才接武賔<lb/>
興之選朝多名宦比肩進士之科鳳凰臺來今日之鳳<lb/>
凰龍虎榜集盛時之龍虎藴明體適用之學輔弼朝廷<lb/>
<pb n="KR4e0106_WYG_025-28a"/>
收致君澤民之功翊扶社稷儒風丕振聖道益尊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0106_WYG_025-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文僖集巻二十五<lb/>
</p>
<p>
</p>
  </div>
</body>
</text>
</TEI>
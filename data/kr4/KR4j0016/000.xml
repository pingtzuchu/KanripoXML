<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0016_WYG_000-1a"/>
欽定四庫全書　　　　　集部十<lb/>
　提要<lb/>
　　初寮詞　　　　　　　詞曲類一<hi>詞集之屬</hi>
　　　　<hi>臣</hi>等謹案初寮詞一巻宋王安中撰安中有<lb/>
　　　　初寮集二十巻久經散佚今從永樂大典裒<lb/>
　　　　輯成編巳别著録陳振孫書録解題别載初<lb/>
　　　　寮詞一巻此本為毛晉所刻巻帙相合殆即<lb/>
　　　　原本古今詞話謂安中始為東坡門下士紹<lb/>
<pb n="KR4j0016_WYG_000-1b"/>
　　　　興初復附蔡京又幼老春秋謂其交結蔡攸<lb/>
　　　　進立春帖子並及鄭妃等事則其人實不足<lb/>
　　　　道然花菴詞選載其詞如小重山之椽燭垂<lb/>
　　　　珠清漏長遲留春筍緩催觴蝶戀花之翠霧<lb/>
　　　　縈紆消篆印筝聲恰度秋鴻陣等句皆當世<lb/>
　　　　所指稱其才華要不可及也巻内安陽好九<lb/>
　　　　闋據能改齋漫録云韓魏公皇祐初鎮維揚<lb/>
　　　　曾作維揚好詞四章其後熙寧中罷相鎮安<lb/>
<pb n="KR4j0016_WYG_000-2a"/>
　　　　陽復作安陽好詞十章人多傳之因録其一<lb/>
　　　　首蓋即安中詞内形勝魏西州第一首也安<lb/>
　　　　陽為魏郡地安中未曽鎮彼似此詞宜屬韓<lb/>
　　　　琦作不知何以入於此集疑以傳疑姑存之<lb/>
　　　　以備考證焉<lb/>
　　聖求詞　　　　　　　詞曲類一<hi>詞集之屬</hi>
　　　　<hi>臣</hi>等謹案聖求詞一巻宋吕濵老撰濵老字<lb/>
　　　　聖求嘉興人陳振孫書録解題作吕渭老考<lb/>
<pb n="KR4j0016_WYG_000-2b"/>
　　　　嘉定壬申趙師㞧序亦作濵老似陳氏誤也<lb/>
　　　　陳氏載其詞一巻則與今本合濵老在北宋<lb/>
　　　　末頗以詩名師㞧稱其憂國詩二聫痛傷詩<lb/>
　　　　二聫釋憤詩一聫皆為徽欽北去而作憂國<lb/>
　　　　詩有尚喜山河歸帝子可憐麋鹿入王宫語<lb/>
　　　　則南渡時尚存矣其詩在師㞧時巳無完帙<lb/>
　　　　詞則至今猶傳楊慎詞品稱其望海潮醉蓬<lb/>
　　　　萊撲蝴蝶近惜分釵薄倖選冠子百宜嬌等<lb/>
<pb n="KR4j0016_WYG_000-3a"/>
　　　　闋佳處不減少游東風第一枝詠梅不減東<lb/>
　　　　坡之緑毛么鳯今考詠梅詞集中不載僅附<lb/>
　　　　見毛晉跋中晉跋亦不言所據未詳其故晉<lb/>
　　　　跋又稱其惜分釵一闋尾句用二叠字較陸<lb/>
　　　　游釵頭鳯用三叠字更有别韻不知濵老為<lb/>
　　　　徽宗時人游乃寧宗時人釵頭鳯詞實因惜<lb/>
　　　　分釵舊調而變平仄相間為仄韻相間耳晉<lb/>
　　　　似謂此調反出於釵頭鳯未免偶不檢也乾<lb/>
<pb n="KR4j0016_WYG_000-3b"/>
　　　　隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
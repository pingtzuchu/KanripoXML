<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蘆川歸來集巻一</head>
    <p>
<pb n="KR4d0194_WYG_001-1a"/>
欽定四庫全書<lb/>
　蘆川歸來集巻一　　　　宋　張元幹　撰<lb/>
　　四言詩<lb/>
　　　紫巖九章章八句上壽張丞相<lb/>
　　　　紫巖大丞相張公生朝善頌也公帥閩之二<lb/>
　　　　年歳在作噩秋九月中澣有客作是詩以獻<lb/>
　　　　焉<lb/>
赫赫紫巖白虹貫淵玉生其中匪雕匪鐫登于廊廟圭<lb/>
<pb n="KR4d0194_WYG_001-1b"/>
璋渾全温如之質所寳象賢<lb/>
紫巖赫赫衆山維則秉國之鈞百僚是式志殄仇方力<lb/>
復明辟時方中興勲冠今昔<lb/>
紫巖髙兮上摩穹窿雨露潤澤風雲㑹同表宋宗臣禮<lb/>
泰智崇皇以昭之簡在帝𠂻<lb/>
紫巖廣兮作鎮坤位盡臣之道厚德以載開國南陽厥<lb/>
緒光大是似是續福禄未艾<lb/>
瞻彼紫巖降神所儲進退有度威儀甚都粤自己未帥<lb/>
<pb n="KR4d0194_WYG_001-2a"/>
於無諸以忠以孝奉承安輿<lb/>
北堂之尊命婦稱首逢是穀旦酌以大斗公如老萊衣<lb/>
衮裳繡式歌且舞以介眉壽<lb/>
土宇未復繄公闢之士風未變繄公革之軍律未振繄<lb/>
公鼔之國論未定繄公斷之<lb/>
來朝伊何築隄于沙對敭伊何言宣其麻明明天子坐<lb/>
于正衙徯公來歸相我邦家<lb/>
紫巖之松在澗之沚下有茯苓兔絲蔓只結為琥珀深<lb/>
<pb n="KR4d0194_WYG_001-2b"/>
根固柢願公難老受茲燕喜<lb/>
　　五言古詩<lb/>
　　　雒陽陳去非自符寳郎謫陳留酒官予時作丞<lb/>
　　　澶淵舊僚友也有詩次韻<lb/>
寒水遶近郭棲鴉蔽高原映帶幽人居暝色起草根衡<lb/>
門東南開濁河日夜奔所喜古堤月初出煙江村不入<lb/>
城市久懶訪亡與存羡子了萬事坐以一氣春<lb/>
　　　丁未歳春過西湖寳藏寺作<lb/>
<pb n="KR4d0194_WYG_001-3a"/>
湖垠取微徑窈窕松門深中有古佛屋閴無人足音春<lb/>
雲帶飛雨冷色來蒼岑孰知戎馬盛但見藤蘿隂平生<lb/>
雲卧想正欲幽夢尋不減避世士契此太古心<lb/>
　　　乙夘秋奉送王周士龍閣自貶所歸鼎州太夫<lb/>
　　　人侍下<lb/>
語離三秋風念子萬里客我獨憂患餘幾為死生隔相<lb/>
逢忽眼明照影俱頭白蘭若清夜長連牀話疇昔如何<lb/>
功名心一旦乃冰釋賣藥真徉狂穿雲忘遷謫不然蔬<lb/>
<pb n="KR4d0194_WYG_001-3b"/>
笋腸寜無瘴烟色良由火棗成内景充尺宅下視陋九<lb/>
州槐安等稱國絶憐蠻觸爭亦復弄兵革亂來更多事<lb/>
老去覺世窄歸歟桃花源斑衣作兒劇此樂人所稀今<lb/>
我那能得他時南山南寄書北山北<lb/>
　　　奉和希道新句兼簡祖穎漕使<lb/>
秋來乏隣酤近事采塗說愁多費陶寫户小輒敗闕誰<lb/>
能空隱憂判飲最良䇿両公俱世豪風味奪佳節手釀<lb/>
罋中春香浮玉丹色相餉走鴟夷芳辛真妙絶共賦醉<lb/>
<pb n="KR4d0194_WYG_001-4a"/>
鄉詩銷磨閑日月頗聞鎖娉婷迴風舞流雪何妨出房<lb/>
櫳滿引快關膈此念想當然清尊可虚設我老畱甌閩<lb/>
感時夢淮浙公其招故人亦記未歸客<lb/>
　　　送舒希古<lb/>
老舒古君子送客皆善類觴行頗軒渠一斗輒徑醉涼<lb/>
颸生白蘋落日照紫翠驪駒雖在門不下兒女淚儻復<lb/>
逢湘纍更與問憔悴<hi>謂胡邦衡</hi>
　　　過白彪訪沈次律有感十六韻<lb/>
<pb n="KR4d0194_WYG_001-4b"/>
天驕毒中原國勢苦日削一為虚聲搖顛沛幾失腳翠<lb/>
華棲海隅此戯亦太虐忽聞哀痛詔迸淚向寥寞何當<lb/>
速悔旤四海安耕鑿迺者浙西帥望風先即却坐令臨<lb/>
安城開關猶白著只今鋒鏑餘寃鬼號㝠漠賞罰二大<lb/>
柄倒持示微弱豈無英雄人戴宋心未薄有如沈使君<lb/>
忠義等籌略始終誓復仇志願久已確浮家來水村避<lb/>
亂畏矰繳行矣收功名逺過麒麟閣氣投平生歡事付<lb/>
今夕噱吾衰世無用鼓勇徒矍鑠<lb/>
<pb n="KR4d0194_WYG_001-5a"/>
　　　七月三日雨不止後一日作<lb/>
暝色復已夕雨聲全未疎掩關頗嗜卧篝燈空照書㸃<lb/>
滴聞瓦溝決溜鳴堦渠試作華屋想未減嚴城居大江<lb/>
洶波浪曠野風號呼那知三家村有此一腐儒是身在<lb/>
宇宙何適非蘧廬陵谷儻遷變樓觀皆空虚安心無秘<lb/>
法絶念忘畏途生死尚可處此境固有餘<lb/>
　　　題王巖起樂齋<lb/>
宦遊適樂土宴坐名樂齋問君何獨樂胷中高崔嵬軒<lb/>
<pb n="KR4d0194_WYG_001-5b"/>
裳儻來物世途吁可哀紛然雞鶩爭陷穽成禍胎不如<lb/>
尋蠧魚簡編閱興衰萬事付杯酒百年俱刼灰搘頤忽<lb/>
長嘯妙想從天回人生行樂耳勿為華髮催<lb/>
　　　陪李仲輔昆仲宿惠山寺<lb/>
蒼山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒中殿古起野色仰空象緯高撫事戎馬隔三<lb/>
子俱人豪語黙有典則安知今夕游值此老賓客危言<lb/>
驚鬼神懷舊痛京國寄書白帝城問道屈原宅三春聞<lb/>
竹枝萬里共悽惻風來松柏悲月落世界黒相看炯不<lb/>
<pb n="KR4d0194_WYG_001-6a"/>
寐袖手了無䇿去去更酌泉吾生易南北<lb/>
　　　和韻奉酬王原父集福山之什<lb/>
平生契所崇晚得故人語驚呼追曩㳺世道今如許中<lb/>
原鞠茂草萬里盡豺虎天王巡江濆對壘眺淮楚未聞<lb/>
誅叛亡快憤斷腰膂上復九廟讐下寛四民苦胷中有<lb/>
成奏無路不容吐天高雲霧深灑泣逃罪罟朅來陪勝<lb/>
集人物良可數高氏父子賢王甥兄弟窶相過茶酒間<lb/>
窮年簡編處喪亂共傷時興衰更懷古假日聊銷憂信<lb/>
<pb n="KR4d0194_WYG_001-6b"/>
美非吾土夜闌然薪歸被酒踏寒雨買山結茅茨我老<lb/>
竟何所要當喬松根白石仍同煮<lb/>
　　　奉送真歇禪師徃住阿育山兼簡黃檗雲峰諸<lb/>
　　　老<lb/>
時流罕識真特立取衆忌不有明眼人誰止萬口沸古<lb/>
今冠蓋場毁譽固一致胡為空門中生滅亦滋熾更憐<lb/>
晚學徒遍㕘反諛媚妄將宗𣲖分未必盡師志要是鷹<lb/>
犬姿迺出蛇䑕計堂堂真歇師的的示大意所向古道<lb/>
<pb n="KR4d0194_WYG_001-7a"/>
場衲子悉傾至徃年入呉閩宴坐走檀施繼踵幾尊宿<lb/>
建立各超詣南方祖令行山川久増氣乃知羣魔怖不<lb/>
樂佛住世休歇雲卧菴謗焰息氛翳歘然天門開黃紙<lb/>
書廣利萬態復現前頗似厭權勢去來初何心緣感夲<lb/>
自契憫茲象衆衰願力捄深弊維師法梁棟世道貴相<lb/>
濟露風吹海雲瘴嶺發巖桂欲挽衣裓留意已萬里外<lb/>
我老卜後期夜話炯不寐<lb/>
　　　送言上人徃見徑山老十四韻<lb/>
<pb n="KR4d0194_WYG_001-7b"/>
忽辭皷山行便作徑山去道人孤飛雲腰包咄嗟具兩<lb/>
邊兄弟間楊岐一條路禪許衆人㕘院要大家住無是<lb/>
亦無非何喜復何怒同粥皷齋鐘等燈籠露柱佛眼接<lb/>
竹菴雲門透圓悟爾則有師承心共成佛祖可笑世上<lb/>
兒妄念分毁譽石火電光中畢竟什麽處所得能幾多<lb/>
造業不知數生死到頭來請問末後句窮漢未必窮富<lb/>
漢豈真富入門相見時此話莫錯舉<lb/>
　　　建炎感事<lb/>
<pb n="KR4d0194_WYG_001-8a"/>
乾坤忽震蕩土宇遂分裂殺氣西北來遺毒成僭竊議<lb/>
和其禍胎割地亦覆轍儻從种將軍用武寨再刼不放<lb/>
匹馬回安得兩宫說巍巍開國初真宰創鴻業一統包<lb/>
八荒受降臨觀闕并州稍稽命駢頭亟膏鉞于今何勢<lb/>
殊天王狩明越諸鎮本藩翰楚破闔城血翠輿欲東巡<lb/>
蹈海計愈切詔下散百司恩許保妻妾瞻彼亷陛尊孰<lb/>
與壯班列肉食知謀身未省肯死節檢校輿地圖寜復<lb/>
見施設三呉素輕浮傷弓更心折四顧皆驚波蒼黃共<lb/>
<pb n="KR4d0194_WYG_001-8b"/>
嗚咽維茲艱危秋貧士轉疎拙明年穀増貴賢愚罔分<lb/>
别何處置我家患在建午月故山盍早歸豈憂踐霜雪<lb/>
作意海邊來初非事干謁責我賣屋金流言尚為孽汪<lb/>
公德甚大游說情激烈力救歸裝貧一洗肝肺熱如公<lb/>
趨急難正似古豪俠行藏道甚明親養志先決去矣茅<lb/>
三間無問衣百結他時期卜鄰此日尤惜别請以兄事<lb/>
公尺書未宜綴<lb/>
　　　奉同黃檗慧公秀峰昌公丁巳上元日訪鼓山<lb/>
<pb n="KR4d0194_WYG_001-9a"/>
　　　珪公游臨滄亭為賦十四韻<lb/>
孤雲乗天風飛入海上山松聲發鼔吹導我登層巒平<lb/>
生烟霞想政在巖壑間及茲百事懶作意三日閒聊將<lb/>
燒燈夜付與兒輩看來陪老禪伯杖履同躋攀曲折幾<lb/>
蘚磴竹引春斕斑竇口咽細泉崖腹鳴飛瀾足疲眼界<lb/>
逺語樂心地安倒景射西崦晃蕩雲海寛十年戎馬後<lb/>
集此蘭若難未必支許游能盡賓主歡暝色到峰頂月<lb/>
光散林端摩挲忘歸石告以幽遐觀<lb/>
<pb n="KR4d0194_WYG_001-9b"/>
　　　九月一日與王季夷酌别為賦十六韻<lb/>
黃鵠摶秋風一舉輒萬里飛鳴蓬蒿間燕雀徒為爾王<lb/>
郎志凌雲英妙良可喜片言隻字竒採掇殊未已樂從<lb/>
長者遊論事亦亹亹知我中原時早與大門齒流落天<lb/>
南端相過不相鄙迺翁四男兒君蓋處其季家世賢弟<lb/>
兄自立要如是古學儻有成終身保無愧陋哉斗筲人<lb/>
惟見目前利茲焉入三呉索詩餞行李何補僕馬饑聊<lb/>
復慰深意可同洪喬書盡付淛江水今夕燈燭涼便當<lb/>
<pb n="KR4d0194_WYG_001-10a"/>
茱菊醉畏途重語離缾卧莫遽起<lb/>
　　　訪周元舉菁山隱居<lb/>
胷次飽丘壑迺覺軒裳輕舉世沈湎時勇退公早醒十<lb/>
年烟雨簔手種松杉成蒼根鬱寒霧老色入户庭棲心<lb/>
不爭地似欲畢此生那知戎馬際亦使山房驚四海方<lb/>
蕩潏積骸盈破城公豈失䇿者獨留枯槁形賊舟㑹稍<lb/>
逺請復安柴荆暗泉雜夜雨稚笋肥晨烹起予歸去來<lb/>
故山今可行胡為困羇旅浩歎常吞聲<lb/>
<pb n="KR4d0194_WYG_001-10b"/>
　　七言古詩<lb/>
　　　次仲彌性所和陳丈大卿韻<lb/>
伏波晚歳思少游萬事過眼如雲浮我生不樂城市隘<lb/>
受性但愜林泉幽稍同臭味自投合肯與流俗相對酬<lb/>
旅懷久已乏佳趣白日政覺多閒愁舂容大篇忽旁及<lb/>
氣象楚澤涵新秋律嚴雖許强續尾韻險豈復能畫籌<lb/>
逍遙一舸白太傅蹴踏五字韋蘇州主人頻誇小鬟舞<lb/>
勸客且聽呉娃謳從來誰數折巾郭重到似是栽桃劉<lb/>
<pb n="KR4d0194_WYG_001-11a"/>
夢入江湖渺春水何如此念隨輕鷗<hi>林宗自况也</hi>
　　　東平劉左車坎止春歌<lb/>
先朝相國今幾家我嗟夫子鬢已華瓊艘頗慣倒膏乳<lb/>
老來手釀尊仍窪百年彈指法界觀萬事過眼天女花<lb/>
聊學兒曹作春甕喚客取醉無等差夜眠不覺體平粟<lb/>
夘頰共眩朝蒸霞養生妙處本無說我輩豈解燒丹砂<lb/>
糟牀正可珠的皪石鼎莫放聲咿啞東風遮幕雪埋屋<lb/>
坎止齋中酒初熟<lb/>
<pb n="KR4d0194_WYG_001-11b"/>
　　　送高集中赴漳浦宰<lb/>
三年烏石僧房居忍飢待次真臞儒有意載酒問竒字<lb/>
無事閉門抄異書一行作吏去漳水斂版趨廊參刺史<lb/>
胷中豪氣半銷磨稍覺風波生眼底高郎高郎君莫嗔<lb/>
舉世未有如君貧毁官不復謁時宰老大甘為行路人<lb/>
君今業巳臨民社辦取催科時下下不然彭澤歸去來<lb/>
簿領笞榜何為哉男兒䇿勲有時節家世況自圖雲臺<lb/>
　　　信中居仁叔正皆有詩訪梅于城西而獨未暇<lb/>
<pb n="KR4d0194_WYG_001-12a"/>
　　　載酒分付老拙其敢不承<lb/>
關山徃歳曽冰裂跋馬平坡千樹雪疎枝冷蘃最撩人<lb/>
雪後生香微帶月醉中不數長短亭狐裘擁鼻風前醒<lb/>
十年䘮亂豈記憶一見新詩心目驚平生公輩真豪友<lb/>
意氣相投共杯酒祇今流落天南端悵望中原莫回首<lb/>
及身强健頻看梅此花到眼春光催玉人風味正清絶<lb/>
但欠雪月相裴回欲訪城西尋醉語竹籬茅舍知何許<lb/>
擕壺藉草儻不嗔便與此花長作主<lb/>
<pb n="KR4d0194_WYG_001-12b"/>
　　　希道使君見遺古風謹次嚴韻<lb/>
君侯氣挾飛仙骨挿腦伏犀高崪屼榮枯過眼海一漚<lb/>
出處何心兎三窟養生得趣喜按摩子夜不眠頻叱咄<lb/>
枕中玉函妙以微肘後金精恍兮惚我真蒲栁欲師承<lb/>
刻畫無鹽恐唐突似聞有意贈刀圭倒巻逆流飜澥渤<lb/>
世間萬態古今同政可忘言佯吃訥杖藜未辦飲菊潭<lb/>
且看㝠鴻秋滅没<lb/>
　　　葉少藴生朝<lb/>
<pb n="KR4d0194_WYG_001-13a"/>
先生早貴當天升文章爾雅傳六經腹包萬卷書縱橫<lb/>
玉堂草制羣公驚繡韀緑髮趨承明意氣已向沙堤行<lb/>
出入四紀更寵榮聲華摩空鬱崢嶸坐嘯十郡厯九卿<lb/>
視公進退為重輕聖神天子開延英丞轄政地思儀型<lb/>
中開香火祠殊庭石林高卧憂蒼生五載筦鑰司陪京<lb/>
貔貅百萬環屯營大江千里依長城控制勍敵堅其盟<lb/>
詔書移鎮來斾旌山川草木知威名潢池桴鼓令不鳴<lb/>
盡歸戯下息鬬爭維師鷹揚宇宙清指顧號令驅風霆<lb/>
<pb n="KR4d0194_WYG_001-13b"/>
小試擒縱孰敢攖部曲愛戴如父兄太阿龍泉發新硎<lb/>
逆順之勢如建瓴綸巾羽扇寛作程韜略堂堂時俗評<lb/>
乞師未用牛酒迎胷次自有堂上兵姦宄革面輸忠誠<lb/>
碧海不復鱷鯢腥細數前輩存典刑爛爛伴月唯長庚<lb/>
歳時建已嶽降靈三竒天運乙丙丁良辰樂事非難并<lb/>
香凝燕寢合鼓笙舞翻流雪歌囀鶯兒孫遶膝奉兕觥<lb/>
安輿綵服壽且寜五福共應南極星龎眉鶴骨超籛鏗<lb/>
清都絳闕吞蓬瀛明年正拜居阿衡鑪錘造化推至誠<lb/>
<pb n="KR4d0194_WYG_001-14a"/>
黼藻王度重丹青雲龍㑹遇真千齡羲和日馭無虧盈<lb/>
永佐火德輝炎精<lb/>
　　　賦漳南李幾仲安齋詩<lb/>
羔豚蒸乳活臠牛口腹造業誇炰羞儻知晚食足當肉<lb/>
一飽何苦多營求先生睡美黒甜處那聞鐘鼓朝鳴樓<lb/>
布衾竹枕自穩暖此念灰冷百不憂世間寢食乃日用<lb/>
衆生擾擾如蚍蜉昔年我亦走南北徃反萬里無停輈<lb/>
胷中不作異鄉縣有似坐閲十數州雲山渾如舊過眼<lb/>
<pb n="KR4d0194_WYG_001-14b"/>
歳月不覺春已秋宿君齋屋亦偶爾更僕笑語久未休<lb/>
夜闌各困且打睡明日飢飽臨時謀<lb/>
　　　次韻奉酬楞伽室老人歌寄懷雲門佛日兼簡<lb/>
　　　乾元老珪公并叙鍾山二十年事可謂趁韻也<lb/>
雲門道價傾緇白一去如何絶書尺乾竺宗㫖超隱峰<lb/>
客至不鳴齋後鐘楊岐兒孫真鐵脊二子等是僧中龍<lb/>
平生我如拆韈線老來要認本來面憶昨二老初相知<lb/>
竹爐擁衲清夜圍佛眼霜顱象懶瓉圜悟辨口吞韓非<lb/>
<pb n="KR4d0194_WYG_001-15a"/>
鍾山徃事無人識我識二子因師得楞伽一句作麽生<lb/>
請問同參俱本色<lb/>
　　　贈慶紹上人<lb/>
上人久住湖外遊辛亥春陷孔彦舟長沙城中就驅掠<lb/>
七十七日遭拘留眼看殺人等螻蟻劒血洗盡湘川流<lb/>
張帆方離道林岸鼓枻已過巴陵樓兵纒妖氣草木暗<lb/>
火熾兇焰雲烟愁衣冠子女半同載俛首悲泣猶驚羞<lb/>
䝉衝頗諳大風浪舴艋或掛長戈矛兩舷矢集閙如雨<lb/>
<pb n="KR4d0194_WYG_001-15b"/>
勢欲欹側爭先投相牽浮湛狀菱荇乍墜出没真鳬鷗<lb/>
衆生流浪幾生死愛河苦海何時休曹成馬友互屠滅<lb/>
偶爾不殺老比丘枯顱茁髮蟣蝨滿得脱性命非人謀<lb/>
孰知賊黨亦方便日供齋鉢仍茶甌南歸數年閉户卧<lb/>
故山精舍松颼颼灰心一切本夢幻返照逆照無人牛<lb/>
細聽此語重歎息羣盜掃迹夫何憂吾閩目前豈不樂<lb/>
禾稻未穫先麥秋師來訪我問居士我若訪師尋淨頭<lb/>
　　　西峽行<lb/>
<pb n="KR4d0194_WYG_001-16a"/>
西峽門東晩潮上濤頭駕風高數丈絶江艇子更揚㠶<lb/>
風水相吞兩岸壯中流蕩潏思慮深欲濟未竟愁夕隂<lb/>
賈客胡商數航海忍死射利誠何心不如遵陸困輿皁<lb/>
九折羊腸復相惱下臨湍瀨千仭淵胥靡輕生履危道<lb/>
我曹過計常私憂埀堂之戒寜自尤經營一飽亦細事<lb/>
世亂畏塗歸罷休少年新進真兒劇浪喜功名不量力<lb/>
殺身無補誤朝廷天下英雄古難得<lb/>
　　　奉送李叔易博士被召赴行在所<lb/>
<pb n="KR4d0194_WYG_001-16b"/>
君嘗手校輿地圖上下千載鈆黃朱斯人魁磊豈假此<lb/>
願見尅復東西都胷中逺略指諸掌表裏拄腹撑腸書<lb/>
深知禍起取幽薊頗覺氣王吞青徐眼看僭偽忽亡滅<lb/>
逆黨未足勞誅鋤萬方助順事可卜火運要是穹蒼扶<lb/>
興衰撥亂戴真主㑹掃氛祲開雲衢于今荆淮付諸將<lb/>
控帶川陜襟江湖儻能倒用進築法更許世襲宏規模<lb/>
兩河境土不難辦狡冦膽落遊魂孤古今徒聞作戎首<lb/>
中國禮義終如初公家自有中興相雅意泰階光六符<lb/>
<pb n="KR4d0194_WYG_001-17a"/>
難兄難弟實間出直欲竝駕仍齊驅承明入謁一見決<lb/>
三遷故事登元樞整頓乾坤賴公等我病只合山林居<lb/>
殘年正爾甚易與不過二頃鄰一區平生故人半廊廟<lb/>
老僧何患無門徒與君痛飲遽成别努力强飯供時須<lb/>
男兒富貴亦細事否泰相反分賢愚酒酣起舞莫作惡<lb/>
行矣自愛千金軀本朝再造舊基業速拯塗炭疲氓蘇<lb/>
勿令毫髮有遺恨文章爾雅華國猶其餘<lb/>
　　　拜顔魯公像<lb/>
<pb n="KR4d0194_WYG_001-17b"/>
呉興祠堂祀百世凛凛英姿有生意坐令異代乾没兒<lb/>
莫敢徜徉來仰視唐家綱紀日陵遲僭竊相連益昌熾<lb/>
我公人物第一流皇天后土明忠義屹然砥柱立頹波<lb/>
未覺羊腸隳坦履欲回希烈叛逆心老夫但知朝覲禮<lb/>
年埀八十位太師平生所欠惟死耳死重泰山古所難<lb/>
杞鬼竊柄猶偷安安知我公本不死汝曹有知當骨寒<lb/>
豐碑法書屋漏雨政與丹青照千古天遣神物常守䕶<lb/>
要使亂臣賊子懼<lb/>
<pb n="KR4d0194_WYG_001-18a"/>
　　　祥符陵老許作先馳歸閩因成伽陀贈别紹興<lb/>
　　　甲戌秋七月書於鶴林山<lb/>
無量刼來幾相見莫話南州與北縣居士向來業風吹<lb/>
自合失却本來面今年坐夏在鶴林許我先馳海舟便<lb/>
三山到日已秋深且看山門騎佛殿<lb/>
</p>
<p>
</p>
  </div>
<div>
                <head>蘆川歸來集卷二</head>
    <p>
<pb n="KR4d0194_WYG_002-1a"/>
欽定四庫全書<lb/>
　蘆川歸來集卷二　　　　宋　張元幹　撰<lb/>
　　五言律詩<lb/>
　　　次韻唐彦猷所題顧野王祠與霍子孟廟對<lb/>
蘭若黄門像相望博陸居衣冠塵亦暗簫鼓祭全疎草<lb/>
色侵荒逕潮聲過夕墟遺風猶可想弔古一觴餘<lb/>
　　　過宿趙次張郊居二首<lb/>
北客多流落東村更寂寥肯同清夜夢不待故人招月<lb/>
<pb n="KR4d0194_WYG_002-1b"/>
挂荒園竹霜飛獨木橋聽雞休起舞且共論天驕<lb/>
莫歎交遊晚相期嵗月深秋來初識面老去要知心燈<lb/>
火須更僕杯盤取自斟平生王霸術袖手有微吟<lb/>
　　　次韻奉和平叔亭林至日之什<lb/>
雲物果何好客愁今更新坐來江月白興在雪籬春我<lb/>
輩且同酌公詩殊出塵莫思淮海上黒幟雜黄巾<lb/>
　　　花飛<lb/>
雨暗連兵氣花飛㸃客愁寓居皆野寺相過只扁舟不<lb/>
<pb n="KR4d0194_WYG_002-2a"/>
作新塘去還為後泖游盤飱雖杞菊得飽勝椎牛<lb/>
　　　送江子我歸嚴陵<lb/>
久客驚秋晚懷歸更送君亂來俱避地老去惜離羣山<lb/>
閣盃浮菊江城鴈度雲行行經釣瀬時事不須聞<lb/>
　　　亂後<lb/>
亂後今誰在年來事可傷雲深懐故里春老尚他鄉寧<lb/>
復論秦過終當作楚狂維舟短籬下聊學捕魚郎<lb/>
　　　返正<lb/>
<pb n="KR4d0194_WYG_002-2b"/>
諸將争傳檄羣凶尚阻兵天旋黄屋正日轉赤墀明喪<lb/>
亂多妖孽經綸貴老成鯨鯢終必戮草木已知生<lb/>
　　　冬夜有懷柯田山人四首<lb/>
聞說新居好山樊卜築深藥囊能濟物龜筴少知音四<lb/>
海憂黔首中原盡緑林直須期雪屋夜棹去相尋<lb/>
坐閱干戈擾輸公已定居生涯今易足世態莫嗔渠晷<lb/>
短全疎客窓晴好對書故山常入夢何日到吾廬<lb/>
客裏了無况亂來何止貧淹留頻換嵗老大更思親泥<lb/>
<pb n="KR4d0194_WYG_002-3a"/>
飲思田父供糧乏故人自憐歸未得不是白頭新<lb/>
雅欲賦招隱何堪弔戰場獨看星錯落久立夜蒼茫羽<lb/>
檄來東越風煙隔下塘安閒隨處有冠葢莫相望<lb/>
　　　登埀虹亭二首<lb/>
一别三呉地重來二十年瘡痍兵火後花石稻粱先山<lb/>
暗松江雨波吞震澤天扁舟莫浪發蛟鰐正埀涎<lb/>
熠熠流螢火埀埀倒飲虹行雲吞皎月飛電掃長空壯<lb/>
觀江邊雨醒人水上風須㬰風雨過萬事笑談中<lb/>
<pb n="KR4d0194_WYG_002-3b"/>
　　　送趙公逺往建康<lb/>
王孫朝謁去功業歎流年强項今三已棲遲未九遷笑<lb/>
談曾撃賊謀畧合臨邊秋雨長干路歸時且著鞭<lb/>
　　　偶成寄友人<lb/>
萬里天南客三年日至歸羣隂雖久否吾道豈終微顧<lb/>
我民稱逸如君遯正肥鯨魚波浪穩雲翼有時飛<lb/>
　　　感事四首丙午冬淮上作<lb/>
國步何多難天驕據孟津焦勞唯聖主游說盡姦臣再<lb/>
<pb n="KR4d0194_WYG_002-4a"/>
造今誰力重圍忌太頻風吹遷客淚為灑屬車塵<lb/>
血灑三城渡心寒兩路兵洛師聞已破陵邑得無驚憤<lb/>
切吞妖孽悲凉托聖明本朝仁澤厚㑹復見承平<lb/>
戎馬環京洛朝廷尚議和傷心聞徇地痛恨競投戈始<lb/>
望全三鎮誰謀弃兩河羣凶未葅醢吾合老江波<lb/>
肉食貪謀已幾成國與人珠旒輕遺賊玉册忍稱臣四<lb/>
海皆流涕三軍盍奮身不堪宗社辱一戰靖邊塵<lb/>
　　　丙午春京城圍解口號<lb/>
<pb n="KR4d0194_WYG_002-4b"/>
戎馬來何速春壕綠自深要知龍鳳聚不受虎狼侵九<lb/>
廟安全日三軍死守心儻為襄漢幸按堵見於今<lb/>
　　　漫興<lb/>
老荅書題嬾貧營口腹忙未能忘壯志詎肯變剛腸晷<lb/>
短催寒急燈明伴漏長牀頭褚衾在不怕滿簷霜<lb/>
　　　奉送富修仲赴南昌尉<lb/>
吏道雖餘事人情要飽諳家風端自守句法有同參南<lb/>
浦飜雲浪西山滴翠嵐折腰與趨走政恐未能堪<lb/>
<pb n="KR4d0194_WYG_002-5a"/>
　　　夜宿宗公丈室求詩甚勤為賦五字<lb/>
林表登層閣秋聲隱暮鐘鵶歸苦竹寺雨闇亂雲峯屢<lb/>
乞留新句重來訪舊蹤松門罕車馬似喜老夫逢<lb/>
　　　范才元參議求酒於延平使君邀予同賦謹次<lb/>
　　　其韻<lb/>
桑落冷篘玉菊籬霜著天飄零河朔飲悵望竹林賢烏<lb/>
有防前轍青州貴下田使君能遣騎端為喚魚船<lb/>
　　　次韻晁伯南飲董彦達官舍心逺堂<lb/>
<pb n="KR4d0194_WYG_002-5b"/>
今夕知何夕真成累十觴爐薰飄月影蜜炬剪花香政<lb/>
嬾還詩債無從發酒狂故人憐久客舞袖要須長<lb/>
　　　喜錢申伯病起二首<lb/>
一室維摩老長年法喜游苦心翻貝葉癡坐寫蠅頭可<lb/>
是文園病何堪杞國憂我知公健在骨相合封侯<lb/>
花飛傷宿雨山潤照清晨念子經時卧嗟予一味貧稍<lb/>
聞疎藥餌遐想整衣巾何日扶藜出相陪醉晚春<lb/>
　　　叔易自三呉歸同赴竹菴茘子之集二首<lb/>
<pb n="KR4d0194_WYG_002-6a"/>
惜别梅花雨來歸茘子秋江帆成昨夢雲嶠忽重㳺共<lb/>
喜身長健寧論客久愁慇懃老居士更為寳峯留<lb/>
客去雲俱㪚山空月正圎不參藤樹句自透竹菴禪骨<lb/>
法凌煙像家聲鼓瑟篇直須陪叔季急佐中興年<lb/>
　　　寄錢申伯二首<lb/>
子去客昭武今儂懷舊㳺青山渾在眼白髪暗添頭旅<lb/>
食今安好歸程儻滯留谿邊因野步試覓水明樓<lb/>
一㸃照今古胷中殊了然不妨為漫吏可但號臞僊丹<lb/>
<pb n="KR4d0194_WYG_002-6b"/>
茘盟猶在凝香句未傳秋風稍凉冷速辦下灘船<lb/>
　　　真歇老人退居東菴予過雪峯特訪之為留再<lb/>
　　　宿仍賦兩詩<lb/>
雲卧孤峯頂齋餘閉户眠時容龍象衆來說葛藤禪此<lb/>
日輸真歇平生最信縁從渠魔起謗把火澷燒天<lb/>
山月轉松影澗泉鳴夜忩清談虎溪逺癡坐鹿門龎敵<lb/>
國終亡滅邊城合受降晨鐘發秋思同夢繞三江<lb/>
　　　解嘲示真歇老人二首<lb/>
<pb n="KR4d0194_WYG_002-7a"/>
不作市朝夢生憎城郭居前身真衲子妄念入儒書丘<lb/>
壑無疑老軒裳久已疎世人多大屋争笑賣吾廬<lb/>
毁譽何時了雞蟲事可知不妨遭㸃檢好在莫相疑髙<lb/>
爵非吾性竒勲任爾為道人元具眼批判亦慈悲<lb/>
　　　申伯有行色㑹宿東禪次元韻<lb/>
真成風雨夜精舍對床眠去住非無數行藏莫問天十<lb/>
年瀕瘴海一棹破春煙君自足歸興不妨啼杜䳌<lb/>
　　　次折樞留題雪峯韻<lb/>
<pb n="KR4d0194_WYG_002-7b"/>
軒冕本無意煙霞如有期故人容野老勝餞見新詩誰<lb/>
辦兼忘世公當急濟時春歸仍送别好在出山遲<lb/>
　　　次韻范才元中秋不見月<lb/>
不見中秋月長吟五字城浮雲有底急清影可憐生殘<lb/>
夜四更句故人千里情與君同悵望天上自分明<lb/>
　　　次吕居仁見寄韻<lb/>
老去猶為客誰人念退居相望千里路賴有數行書白<lb/>
曬猶堪寄烏牛政憶渠何時聞枉駕竹裏喚行廚<lb/>
<pb n="KR4d0194_WYG_002-8a"/>
　　　次韻劉希顔感懷二首<lb/>
春光埀老日北騎欲歸時王氣如三㨗懽聲定四馳山<lb/>
河還舊貫草木有餘悲擬頌中興業孤忠只自知<lb/>
避謗疎毛頴推愁頼索郎坐來春漏促夢去畏途長故<lb/>
國書題冷新詩齒頰香湖山雖好在嵗月已相忘<lb/>
　　　郭從範示及張安國諸公酬唱輒次嚴韻<lb/>
登樓乘暇日喚客共澆愁春去花猶發隂濃雨未休和<lb/>
詩真冷澹得句總風流能遣西隣老殊無陋巷憂<lb/>
<pb n="KR4d0194_WYG_002-8b"/>
　　　上張丞相十首<lb/>
閩粤諸侯地春風盡去思三年歌徳政萬户繪生祠位<lb/>
極聊方伯謀深必帝師待公安社稷四海被恩私<lb/>
廣漢家山逺臨川道路旁安輿懷故壘同氣聽甘棠雪<lb/>
後風煙潤春歸草木香丹心馳魏闕夢想萬年觴<lb/>
活國勲竒甚平戎志未衰肯從時論屈自許世人知豹<lb/>
尾遥臨鎮蟬冠暫祝釐天將擒頡利露布捨公誰<lb/>
百六古今有兩宫開闢無興師誠刷恥奮袂競捐軀必<lb/>
<pb n="KR4d0194_WYG_002-9a"/>
挾三靈助能令萬國孚九宫敺六甲何患五單于<lb/>
擾攘干戈際中原旤太深野心殊叵測内地任頻侵日<lb/>
昃那常晦陽生自剥隂德光非不僣終識殺狐林<lb/>
國士多孤憤君侯特長雄玉墀曾復辟鐵券㑹論功宇<lb/>
宙尊文物關山界土風力扶炎運正此意合蒼穹<lb/>
袞繡春秋富旂常事業新三遷推孟母一德表商臣任<lb/>
重能知止功成合保身儻容陪几杖同訪赤松人<lb/>
賤子居閭里明公總帥權姓名誰比數禮遇毎周旋老<lb/>
<pb n="KR4d0194_WYG_002-9b"/>
去無三窟閒中有二天知音何日報願見中興年<lb/>
罪放丙午末歸來辛亥初不談天下事猶誦古人書利<lb/>
病明諸掌危疑儆後車他時果無悔載籍定欺予<lb/>
簮紱久已棄行装今甚疲買山如畧辦畢娶更奚為小<lb/>
築開三徑躬耕趂一犁頼公霖雨手忍賦語離詩<lb/>
　　　送李文中主簿受代歸庭闈<lb/>
豹隱猶遮霧鸞棲遂及瓜緑林方在境綵服徑還家世<lb/>
路久來險人情何用嗟胷中自丘壑樂處是生涯<lb/>
<pb n="KR4d0194_WYG_002-10a"/>
　　　戊辰春二月晦日同棲鸞子送所親過寳積題<lb/>
　　　壁間<lb/>
春江因送客雲嶠更登臨精舍經行地征人去住心猿<lb/>
啼清夢斷花落曉忩隂勝踐成三宿俱來此意深<lb/>
　　　代上張丞相生朝四首<lb/>
上相生坤位中興運泰開德威加異域文武屬全才南<lb/>
極星躔煥東方騎氣來下車逢誕日喜色照罇罍<lb/>
竒勲施社稷萬世許忠嘉賔日扶神器囘天坐正衙貂<lb/>
<pb n="KR4d0194_WYG_002-10b"/>
蟬峩上衮鞀鼔擁髙牙暫屈臨閩粤重聞降白麻<lb/>
坤維標厚載任重出宗臣眉宇如虹氣儀形似玉人中<lb/>
興真有相命世必逢辰霖雨聊均逸餘波潤七閩<lb/>
將相兼文武謙光接下僚輿情争快覩善頌適生朝勲<lb/>
業當興宋謀猷永佐堯千秋迎夀母忠孝稱金貂<lb/>
　　　李丞相綱生朝三首<lb/>
炎景生賢佐三朝火王時德威雖敵畏忠藎只天知安<lb/>
國驚何久收功㑹有期他年調鼎地黄髪屬公師<hi>又作去國</hi>
<pb n="KR4d0194_WYG_002-11a"/>
<hi>驚華髮為霖在赤墀十年門下士方獻此篇詩</hi>
戡亂登廊廟羣公數靖康一身輕去就百口恃安强天<lb/>
意非難見人情漫自凉慇懃酌周斗矍鑠更鷹揚<lb/>
希世推英偉行藏孰是非横流曽砥柱袖手且深衣槐<lb/>
影揺黄閤星躔煥紫微山林愚已老衮繡看公歸<lb/>
　　　輓少師相國李公<lb/>
望表公師位身兼將相權三朝更出入一德奉周旋盍<lb/>
為蒼生起曽扶大厦顛何知老賔客擁篲掃新阡<lb/>
<pb n="KR4d0194_WYG_002-11b"/>
往在東都日傷心丙午年不從三鎮割安得兩宫遷抗<lb/>
議行營上排姦御榻前英風成昨夢遺恨落窮邊<lb/>
城守麾强弩諸班果翕然雲梯攻正急雨箭勇争先中<lb/>
夜飛雷礮平明破火船如公真徇國繪像冠凌煙<lb/>
壯志深憂國丹心篤愛君謗書興衆枉諫疏在竒勲風<lb/>
咽梁谿水山悲湛峴雲空餘䨇舞鶴鼓吹不堪聞<lb/>
淚盡西州路碑留峴首名買山縁茘子為圃養黄精所<lb/>
至登臨地猶疑步履聲堂堂真漢相天忍閟佳城<lb/>
<pb n="KR4d0194_WYG_002-12a"/>
　　　輓寺丞許子如<lb/>
盛世黄門嗣輕裘緑髪時傷心來故里刮膜訪良醫春<lb/>
雨銘旌暗東郊薤露悲人生得意早遺恨在孤嫠<lb/>
　　　輓夢錫機宜寺簿<lb/>
零落梁谿客何堪鄭子悲閉門専學易擁鼻愛哦詩臭<lb/>
味方投合行藏罕遇知他年鄉飲酒揚觶想威儀<lb/>
太府堅辭掾平陽頃著功清貧名教樂静退昔賢風俛<lb/>
首稠人裏甘心正論中胡然成鬼録骨相本三公<lb/>
<pb n="KR4d0194_WYG_002-12b"/>
問疾方旬浹殊驚不起傳所欽期異日何意遽終天圗<lb/>
籍嗟空富生涯衆漫憐保家宜有後一角儻稱賢<lb/>
　　　輓林天和<lb/>
歎息宜春守抽簮未亂歸不應徒告老要是久知幾築<lb/>
室聊遮雨耘田止療飢杜門何悔吝牖下斂朝衣<lb/>
行配古君子齒尊鄉丈人儻來名位晚長往誄文新薤<lb/>
露空悲臘芻靈不見春諸郎無過毁夀考沒元身<lb/>
　　　輓李仲輔三首<lb/>
<pb n="KR4d0194_WYG_002-13a"/>
畫省何心入軺車隨分行急難頻太息交友舊馳聲素<lb/>
月墮江影白雞悲夜鳴繡衣無復出部曲把銘旌<lb/>
貌古期驚世心夷合享年交遊稱長者風味配先賢鴈<lb/>
序飄零地龍門寂寞邊不知誰作誄著意翠珉鐫<lb/>
人生真寄爾天問竟悠哉三載重凶釁一門皆異材尚<lb/>
疑書未報遽有訃先來淚盡餘青血秋風萬壑哀<lb/>
　　　彭德器北堂太夫人輓詩<lb/>
蚤嵗嫠居久儒家守志貧白頭躬祭祀老眼喜縫紉哭<lb/>
<pb n="KR4d0194_WYG_002-13b"/>
婦無遺恨憐孫不忍嗔一朝違孝養力疾呌蒼旻<lb/>
　　　劉建州母夫人難氏輓章<lb/>
慈顔推夀相懿範在吾鄉不待黄堂養空遺紫誥藏板<lb/>
輿悲騎省鶴客弔龍驤風卷銘旌去松岡閟夜長<lb/>
　　五言排律<lb/>
　　　李丞相生朝<lb/>
柱史生周室仙源譜系崇儲星昭昴宿降嶽表神嵩間<lb/>
氣憑家世宗臣挺祖風夢求終作楫獵卜果非熊感遇<lb/>
<pb n="KR4d0194_WYG_002-14a"/>
雲龍㑹恩深雨露豐折衝淵聖日輝赫靖康功社稷欹<lb/>
傾際乾坤震蕩中力扶神器正堅守帝都雄割地争三<lb/>
鎮回天定兩宫壯圖期敉難大節恥和戎去國孤舟逺<lb/>
憂時百雉空建炎欣翊戴鴻慶襲光融相印機衡重兵<lb/>
權號令通安危繄禮貌進退肯雷同巨屛頻循撫真祠<lb/>
示眷䝉歡聲逢穀旦善頌達蒼穹弼亮需元老平章合<lb/>
上公五行推有本六甲混無窮再造邦基固中興大運<lb/>
隆保民躋夀域千載簡宸衷<lb/>
<pb n="KR4d0194_WYG_002-14b"/>
　　　張丞相生朝二十韻<lb/>
鳯厯推炎德宗臣繫重輕神開丹扆夢人向紫巖生昴<lb/>
宿秋旻迥坤維玉露清風雲符感遇草木畏威名不有<lb/>
三靈助寧無四海驚大江元帝渡細柳亞夫營勁氣吞<lb/>
妖孽深謀厲甲兵天旋黄屋正日轉赤墀明茅土宜班<lb/>
數山河舊著盟濟時登衮職命世屬阿衡社稷扶持了<lb/>
乾坤整頓成勲庸多部曲陶冶遍公卿牙帳羅旌棨萱<lb/>
堂合鼔笙誕辰尊夀母善頌及難兄慶積基墉固源長<lb/>
<pb n="KR4d0194_WYG_002-15a"/>
福禄幷欲知貂珥貴倍覺綵衣榮象闕鋒車召沙堤相<lb/>
印迎指麾烽燧静翊戴泰階平老鶴三千歳飛鵬九萬<lb/>
程百川浮巨斚快飲吸長鯨<lb/>
</p>
<p>
</p>
  </div>
<div>
                <head>蘆川歸來集卷三</head>
    <p>
<pb n="KR4d0194_WYG_003-1a"/>
欽定四庫全書<lb/>
　蘆川歸來集卷三　　　　宋　張元幹　撰<lb/>
　　七言律詩<lb/>
　　　次韻送友人過山隂郡時夜别于舟中<lb/>
草草杯盤燦燭光故人相對水雲鄉濤江君去訪秦望<lb/>
丘壑我歸為楚狂活國未逢三折臂憂時空轉九囘腸<lb/>
絶憐明發成南北夢寐全無夜太長<lb/>
　　　喜王性之見過千金村<lb/>
<pb n="KR4d0194_WYG_003-1b"/>
春來書劄已西東喜復相逢亂世中萬事變更唯舌在<lb/>
三年流落轉塗窮雲收野寺侵廊水月挂孤㠶送客風<lb/>
剰欲留君明日住夜䦨難得一罇同<lb/>
　　　次江子我遷居韵<lb/>
平生自省宜三黜老去何心望九遷避地湖山聊復爾<lb/>
脫身兵火想當然浮家泛宅非無計坎止流行本信緣<lb/>
猶恐驚濤飜四海直須化鶴作飛仙<lb/>
　　　次趙次張見遺之什韻<lb/>
<pb n="KR4d0194_WYG_003-2a"/>
海邉游子日思歸新句勞君更置規莫問人間多貝錦<lb/>
正如天上有參旗寄書只欲憑黄耳去路誰能畏赤眉<lb/>
定與故巢猿鶴老此生無愧北山移<lb/>
　　　過雲間黄用和新圃<lb/>
繚池剰欲開花徑傍舎先須作草堂雨後不妨頻檢校<lb/>
客來留得共徜徉故園怪我歸何晩避地輸君樂未央<lb/>
待得功成方卜築豈如强健享風光<lb/>
　　　蘭溪舟中寄蘇粹中<lb/>
<pb n="KR4d0194_WYG_003-2b"/>
氣吞萬里境中事心老經年江上行三徑已荒無蟻夢<lb/>
一錢不直有鷗盟雲收逺嶂晩風熟浪打寒灘春水生<lb/>
鴻鴈北飛知我意為傳詩句濮陽城<lb/>
　　　别綬老<lb/>
無端流落迫殘年三十南山訪老禪未契安心了難覓<lb/>
不如同世且隨縁頻移竹几負寒日旋拾松梢炊晩煙<lb/>
珍重孤雲出山去東西南北一青天<lb/>
　　　次江子我聞角韻<lb/>
<pb n="KR4d0194_WYG_003-3a"/>
夫差故國縈寒水鐵馬南來忽振纓城上昬鴉争接翅<lb/>
舟中逐客謹逃名悲笳怨處風微起濁酒醒時夢易驚<lb/>
飄泊似聞山寺近真成夜半聽鐘聲<lb/>
　　　次韻奉呈公澤處士<lb/>
屛迹苕溪少徃還時危尤覺故人歡相期臘盡屠蘓酒<lb/>
速享春來苜蓿盤雪夜劇談烽火急風江絶歎鐵衣寒<lb/>
何年塞上烟氛静薄海蒼生慶乂安<lb/>
　　　次友人寒食書懐韻二首<lb/>
<pb n="KR4d0194_WYG_003-3b"/>
徃昔昇平客大梁新煙然燭九衢香車聲馳道内家出<lb/>
春色禁溝宫栁黄陵邑秖今非漢土衣冠誰復問唐裝<lb/>
傷心寒食當時事夢想流鸎下苑牆<lb/>
孤生投老急菟裘萬里雲山已勌游共喜石交逢異縣<lb/>
更陪綵筆賦春愁無心俯仰猶多事與世浮湛已拙謀<lb/>
冷雨吹花作寒食三杯軟飽且眠休<lb/>
　　　訪親于連江因過筠溪叩門循行歎其荒翳不<lb/>
　　　治有懐普現居士口占此章<lb/>
<pb n="KR4d0194_WYG_003-4a"/>
筠莊主人何未歸溪畔長林穿翠微此去功名時欲至<lb/>
箇中車馬蹟全稀茅茨漏乆蝸涎篆籬落欹多蛛網圍<lb/>
公肯借菴容我老為公朝夕掃柴扉<lb/>
　　　奉同公直圮老過應夫石友齋<lb/>
王郎胷次鬱峥嶸鑿牖開軒不浪名疾世政須論石友<lb/>
絶交今已見方兄我曹自笑真同病吾道誰當為主盟<lb/>
但得此心如此老故人寧復負平生<lb/>
　　　宫使樞宻富丈和篇髙妙所謂壓倒元白末句<lb/>
<pb n="KR4d0194_WYG_003-4b"/>
　　　許予尤非所敢承謹用前韻叙謝<lb/>
脩門一出十經春相業時來自奮身袖手深謀終活國<lb/>
揮毫佳句且驚人話言每許聞前輩賔客何堪接後塵<lb/>
待掃欃槍洗兵馬兩翁元語記天津<lb/>
　　　子立昆仲埀和遊天宫詩既工且敏義不虚辱<lb/>
　　　再此見意<lb/>
華裾緑髪等青春詩似機雲定後身家學乃翁真具眼<lb/>
祖風當代豈凡人字中仙爪便搔痒句裏靈犀解辟塵<lb/>
<pb n="KR4d0194_WYG_003-5a"/>
萬壑争流君看取西興從此是通津<lb/>
　　　端常觀察被㫖入蜀迎母夫人所得贈行詩文<lb/>
　　　成巨軸矣臨别亦辱見索匆遽中愧乏好語掇<lb/>
　　　拾諸公餘意勉成四韻<lb/>
髫齔分携㡬見春它時有恃獨常顰何期萬里漂零後<lb/>
忽報三巴信息真素髪輕安膺晩福逺懐悲喜望征人<lb/>
王孫盛事今雙美及早歸來奉紫宸<lb/>
　　　次韻文老使君宗兄見贈近體佳什兩篇僕與<lb/>
<pb n="KR4d0194_WYG_003-5b"/>
　　　公别四十餘年一旦邂逅情著于辭<lb/>
使君元自錦官來百丈重尋灔澦囘化閱行年如伯玉<lb/>
心成全徳過王駘把麾政爾人生貴持槖終期間世才<lb/>
莫問桃花今老矣劉郎去後任渠栽<lb/>
舊游蘭若盡英才坐上髙談亦壮哉老去語音雖記憶<lb/>
衆中容貌各驚猜津亭夜雨故人少樽酒燈花鄉信來<lb/>
茂苑相逢話京洛柂樓猶喜待春囘<lb/>
　　　冬夜書懐呈富樞宻<lb/>
<pb n="KR4d0194_WYG_003-6a"/>
耳聾無用問新聞矯首何妨目作昬癡絶已甘投老境<lb/>
背馳寧受乞憐恩難陪年少從渠薄賴得春回為我温<lb/>
京洛交游頻檢校渡江今有㡬人存<lb/>
　　　次韻趙元功贈李季言之什<lb/>
赤縣飄零未易逢那知今夕一樽同好招明月共清影<lb/>
託與白雲行太空戃恍舊游如隔世蹉跎壮志莫論功<lb/>
兩公秉燭還相對情話從渠半醉中<lb/>
　　　次韻元功才友道中見貺因以解嘲<lb/>
<pb n="KR4d0194_WYG_003-6b"/>
當時勇决徑歸休更有人愚似我不何許置錐寧免累<lb/>
直須畢娶始無憂頻遭白眼傷流俗誰向青門念故侯<lb/>
客裏題詩相慰藉羡君椽筆合螭頭<lb/>
　　　奉送晁伯南歸金谿<lb/>
君家諸父多人傑半是平生親舊間莫話故園空矯首<lb/>
相従逆旅足開顔文元勲業金甌字昭徳風流玉筍班<lb/>
此去騰驤吐虹氣何由來伴老夫閒<lb/>
　　　奉簡才元探梅有作兼懐舊游<lb/>
<pb n="KR4d0194_WYG_003-7a"/>
遮莫胡僧問劫灰且陪東閣賦官梅春梢慣識宫粧様<lb/>
花信偏隨驛使囘痛飲我曺身總健浩歌誰怕老相催<lb/>
疎枝氣壓羣芳盡羞殺牆隂錦被堆<lb/>
　　　才元思如湧泉愈和愈好晨興遣騎扣門披衣<lb/>
　　　疾讀走筆再酬嚴韻<lb/>
陽和生發驗葭灰但見江梅欠蠟梅風味向人忘冷落<lb/>
歳寒乗月重徘徊従來對酒遭花惱何獨題詩被雨催<lb/>
公子唾珠無限思更看鐵畫寫離堆<lb/>
<pb n="KR4d0194_WYG_003-7b"/>
　　　奉酬才元席上所賦前韻<lb/>
夜飲華堂燭屢灰暗香浮處數枝梅坐中一笑對三粲<lb/>
客裏此歡能㡬囘醉後不知歌扇去歸時還是曉鐘催<lb/>
露濃月白溪橋路但記羣山翠作堆<lb/>
　　　冬夜癡坐似聞才元作集有日矣因和前韻奉<lb/>
　　　呈<lb/>
擁爐書帙易塵灰覽古臨窓獨對梅未寤徑須呼子慎<lb/>
常奴何得比方囘虚名到底將安用能事從來不受催<lb/>
<pb n="KR4d0194_WYG_003-8a"/>
似許相過陪客醉胷中那復有愁堆<lb/>
　　　遊東山二詠次李丞相韻<lb/>
寒木髙蘿㡬曲溪斷碑零落臥荒祠澄潭想像雲頭涌<lb/>
懸瀑依稀雨脚埀地軸漫煩龍虎戰天符那得鬼神私<lb/>
茫茫造物殊難曉要是為霖自有時<lb/>
　　　　右鱣溪<lb/>
公如謝傅暫閒身我亦歸來效季真山屐數陪銷暇日<lb/>
詩篇常許和陽春虚懐寄傲三休外洗眼旁觀萬態新<lb/>
<pb n="KR4d0194_WYG_003-8b"/>
谷口榴花解迎客騎鯨端為謫仙人<lb/>
　　　　右榴花谷<lb/>
　　　留寄黄檗山妙湛禪師<lb/>
晨發薌城越數峯我來師出失從容白雲遮日蔽秋寺<lb/>
青嶂聞猿驚暮鐘世亂可無閒地隠山深偏覺老僧慵<lb/>
他年芋火談空夜雪屋松窓約過冬<lb/>
　　　用折樞韻呈李丞相二首<lb/>
參陪仍許瘦笻支長者登臨敢後期鐘斷白雲飛雨過<lb/>
<pb n="KR4d0194_WYG_003-9a"/>
月生青嶂夜凉時心知勝地都忘睡喜聽連牀共和詩<lb/>
蓮社風流増茘子餘生長健更何為<lb/>
莫問蒲萄出月支不緣瓜棗訪安期輕紅滿地人慵掃<lb/>
空翠霑衣雨足時松䕃晴泉聽落澗蟬嘶晩吹助裁詩<lb/>
公乎此去歸廊廟無用山中怨鶴為<lb/>
　　　再和李丞相遊山<lb/>
海山幻出化人宫樓觀新崇萬指容雲霧入簷銀色界<lb/>
藤蘿昬雨妙髙峯放懐乆已參黄檗雅志無疑伴赤松<lb/>
<pb n="KR4d0194_WYG_003-9b"/>
欲去更聞獅子吼忘歸橋下興猶濃<lb/>
　　　次錢申伯遊東山韻二首<lb/>
東麓坡陁盡梵宫我來泉上照衰容解衣又作茶瓜客<lb/>
倚檻同看煙雨峯何用苦吟凌鮑謝要須髙節配喬松<lb/>
海冰永閟錐沙畫絶歎故人遺墨濃<lb/>
掃榻開軒走寺宫吾曺終日得從容夕陽初落鱓溪路<lb/>
雲氣半遮獅子峯試問丹砂囘白髪何如瀑布煮枯松<lb/>
暮年縱有壯心在歸意已勝山色濃<lb/>
<pb n="KR4d0194_WYG_003-10a"/>
　　　次韻錢申伯遊東山既歸述懐之章<lb/>
山人不省大明宫懐昔幽尋自改容廬阜東西二林寺<lb/>
錢塘南北兩髙峯百年有盡雲歸壑萬事無邉月掛松<lb/>
滿院蒼苔重到日秋光欲滴向人濃<lb/>
　　　哭鄒徳乆二首用前韻<lb/>
出守真成夢蟻宫天台雲色亦愁容時來盍錫萬釘帶<lb/>
仙去俄歸羣玉峯川上可驚如逝水嵗寒徒有後凋松<lb/>
煩將老眼銀河淚共灑西風絮酒濃<lb/>
<pb n="KR4d0194_WYG_003-10b"/>
窮逹那知十二宫由來與世不相容迺翁極諌牽龍衮<lb/>
百謫同愁割劒峯前輩品題推玉樹平生憂患挺蒼松<lb/>
傷心身後夸君賜泉路恩光底事濃<lb/>
　　　再用前韻哭德乆<lb/>
女無美惡妬深宫盛德如公果不容何遽盖棺臨禹穴<lb/>
未應藏骨在秦峯論文平日樽中酒挂劔它年冢上松<lb/>
㸃檢交親秪解少存亡悲感老情濃<lb/>
　　　再用前韻重哭德乆賢使君<lb/>
<pb n="KR4d0194_WYG_003-11a"/>
風撼棠梨對殯宫中郎談笑孰形容不居上界神仙府<lb/>
當在補陁孤絶峯至論每符磁石鐵長生空問茯苓松<lb/>
九原可作還知否底處返魂香最濃<lb/>
　　　與富樞宻<lb/>
和氣従容一笑春如公今是暫閑身伊蒲饌設無多客<lb/>
薝蔔花繁正惱人已遣爐熏通鼻觀更分茗盌瀹心塵<lb/>
僧房長夏宜幽僻杖屨頻來願問津<lb/>
　　　止戈堂<lb/>
<pb n="KR4d0194_WYG_003-11b"/>
譙門直北望燕山乙巳年來例破殘可但中原仍禍結<lb/>
誰令東粤獨偷安西師有請君侯力南顧無憂聖慮寛<lb/>
惡少至今猶膽落雲臺須入畫圖看<lb/>
八州賢牧喜休兵千騎重來竹馬迎萬瓦連甍存比屋<lb/>
十年囘首賴長城舉觴談笑精明甚緩帶登臨歩武輕<lb/>
多是門牆舊賔客願公黄髪佐昇平<lb/>
　　　次友人書懐<lb/>
此生無意入修門觕飽鷄豚短褐温卜築幾椽臨水屋<lb/>
<pb n="KR4d0194_WYG_003-12a"/>
經營數畆傍山園酒杯賸喜故人飲書帙能遮老眼昬<lb/>
身世頗同猿擇木功名誰問鶴乗軒<lb/>
腸斷春風楊栁花中原何日再京華將軍未報歌三箭<lb/>
樂府徒傳舞兩娃㑹見敵營如竹破不應淮甸又兵加<lb/>
頻年寒食常為客强索芳樽樂有涯<lb/>
布榖催春惜雨乾白鷗江上未盟寒且傾客子酴醿酒<lb/>
共享先生苜蓿盤我已懸車羞<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>
                    <graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>公當鳴珮稱珊珊<lb/>
休文才思雖多病可是空吟紅藥䦨<lb/>
<pb n="KR4d0194_WYG_003-12b"/>
　　　和楊聦父聞雨書懐<lb/>
坎壈如公莫怨天謫居端是坐無氊時來要自有歸路<lb/>
客散不妨頻醉眠雲氣乆能浮蜃屋雨聲殊未透龜田<lb/>
囘思風雪圍爐夜何處聯裘擁木綿<lb/>
　　　筠谿居士跳出隨順境界把住放行自在神通<lb/>
　　　縱横妙用已是摸索不著妙現老子猶眨句中<lb/>
　　　眼可謂善知識用心謹次嚴韻上呈<lb/>
珍重筠谿舊主人我知明水是前身如何一念初無過<lb/>
<pb n="KR4d0194_WYG_003-13a"/>
便有多生未了因止酒裠襦成厭雜逃禪槌拂要比隣<lb/>
雲居嫡子重拈出流布諸方此話新<lb/>
　　　次韻聦父見遺二首<lb/>
十年遷客北歸時旁海相逢歎渺瀰枝上煙光忙蛺蝶<lb/>
尊中風味奪酴醿老來詩思真枯井别後心情似亂絲<lb/>
喜故將軍殊矍鑠家山小築未為遲<lb/>
鷄嶼洋邉桃李穠岸沙遮海暮雲重乗槎我自犯牛斗<lb/>
掘獄誰何藏劔鋒世路肯遵前覆轍交遊誰識後彫松<lb/>
<pb n="KR4d0194_WYG_003-13b"/>
此生但得長相見一笑能輕禄萬鍾<lb/>
　　　次聦父見遺韻<lb/>
拙速還知勝巧遲男兒功業要逢時不妨唾面辱髙馬<lb/>
似有泥坑規病䲭老去尚堪蘇子印興來須到習家池<lb/>
此心畢娶無餘事且向春江理釣絲<lb/>
　　　李丞相綱生朝三首<lb/>
梁谿萬折必流東間氣英姿叶夢熊出入三朝推大老<lb/>
險夷一節合蒼穹守闗虎豹徒窺闖得雨蛟龍定長雄<lb/>
<pb n="KR4d0194_WYG_003-14a"/>
衮繡未歸聊袖手不妨閑作黒頭公<lb/>
將壇丙午贊親征相印元年佐聖明賊子亂臣俱破膽<lb/>
皇天后土實同盟扶持更係民休戚進退元知勢重輕<lb/>
捨我其誰公健在乞身贏得見昇平<lb/>
濟世功名肯力為風雲遇合貴逢時欲知辟榖師黄石<lb/>
便是扁舟號子皮後進忌能踰日月敵人用間果蓍龜<lb/>
福城東際笙歌地且祝千齡醉荔支<lb/>
　　　代上折樞彦質生朝二首<lb/>
<pb n="KR4d0194_WYG_003-14b"/>
天扶王室挺生申瑞啓中興社稷臣樽俎折衝常自任<lb/>
廟堂康濟更何人秋風玉帳軍容肅冷月鈴齋夜宴新<lb/>
願掃妖氛開夀域衮衣端為轉洪鈞<lb/>
秋水為神吉夢隨上公冠佩儼朝儀風雲感遇千齡㑹<lb/>
日月依光四海知筆陣詞鋒明藻色龍韜豹略繫安危<lb/>
頑金從此歸鑪錘歳歳門䦨獻夀詩<lb/>
　　　福帥生朝二首<lb/>
玉帳生朝香霧飛秋風欲到碧梧枝囘思十載折衝地<lb/>
<pb n="KR4d0194_WYG_003-15a"/>
還鎮八州安静時淇澳㑹須歌緑竹渭濵猶待獵非羆<lb/>
止戈堂上多珠履争獻龎眉春酒詩<lb/>
金貂赫奕照來仍雅意諸郎以夀稱矍鑠儀形千歳鶴<lb/>
扶搖風力九霄鵬黄雲䆉稏人皆醉丹荔芳敷俎正登<lb/>
請看君侯髙閣宴層梯無用一枝藤<lb/>
　　　葉少藴生朝三首<lb/>
絳節霓旌下九天括蒼初識地行仙桃華海上三千歳<lb/>
鳳厯人間五百年可但彤弓尋節制要知黔首望陶甄<lb/>
<pb n="KR4d0194_WYG_003-15b"/>
香凝燕寢森蘭玉㑹見貂冠總附蟬<lb/>
緑髪翺翔翰苑春昇平三輔已朱輪詩成山谷句中眼<lb/>
名應石林天上人耆舊政須廊廟具蕃宣聊寄股肱臣<lb/>
生朝賸欲為公夀醉裏蘋花度曲新<lb/>
元戎玉帳凜霜威談笑何妨羽扇揮平日丹心馳象闕<lb/>
長年綵服奉慈闈誰無五馬人生貴獨有三竒命世稀<lb/>
志在麟經成事業頗聞天子詔公歸<lb/>
　　　題企疏堂<lb/>
<pb n="KR4d0194_WYG_003-16a"/>
出處當師漢大夫立朝常擬賦歸歟賜金端為供行樂<lb/>
燕客猶疑是送車欲識呉門重解組要符潭府向移書<lb/>
聞知賸有閑風月宅相須留待小疏<lb/>
　　　左舉善人物髙妙才具敏特要當為世用而乃<lb/>
　　　㩦孥撫孤以不二價從事丹壺中其胷次詎可<lb/>
　　　窺耶一日出示諸公篇軸邀老夫同賦義不可<lb/>
　　　辭<lb/>
小隠丹壺時凭欄它年興在跨黄斑不妨游戯橘中樂<lb/>
<pb n="KR4d0194_WYG_003-16b"/>
政爾經營湖上山誰識胷懐容萬頃聊將身世寓三間<lb/>
故人有子猶流落我輩逢渠轉厚顔<lb/>
　　　病中示彭德器<lb/>
老病無堪正坐貧交遊相見賴情親從渠造物小兒戲<lb/>
不礙維摩老子神三顧九遷成底事一區二頃合由人<lb/>
君侯論議髙千古略假毫端問大鈞<lb/>
　　　挽李丈然明<lb/>
眼看流輩上青雲拂袖歸來晝掩門心計豈容生事拙<lb/>
<pb n="KR4d0194_WYG_003-17a"/>
時名長與故山存不妨開徑栽花卉政復藏書遺子孫<lb/>
八十光隂無可恨聊歌楚些為招魂<lb/>
　　　再次前韻即事<lb/>
太一遊行遍九宫世間無地可寛容坤維莫傍劔門閣<lb/>
衡嶽何依天柱峯睨柱儻能囘趙璧思鱸安用過呉松<lb/>
羣羊競語遽如許欲息兵戈氣甚濃<lb/>
　　　再用韻奉留聦父<lb/>
長飢方朔笑侏儒歳晩還驚大小餘客裏論文聊把酒<lb/>
<pb n="KR4d0194_WYG_003-17b"/>
閑來㑹面勝通書薄寒欺醉悲清夜孤月流光悵碧虚<lb/>
何苦相逢又相别不如供米寓僧居<lb/>
　　　辛酉别楊聦父<lb/>
春風著意送將歸為賦清江落日低惜别更留烹玉鱠<lb/>
寓居長記對青猊家山彼此歸心速岐路東西客夢迷<lb/>
重把一樽成悵望鶯啼緑暗草凄凄<lb/>
　　　次韻陳徳用明府贈别之什<lb/>
人欺季子弊貂裘誰信班生萬里侯小隠故山今去好<lb/>
<pb n="KR4d0194_WYG_003-18a"/>
中原遺恨㡬時休春争殘臘寒梅早雨澀晴冬宿麥憂<lb/>
老眼相看炯無語濁醪何日更澆愁<lb/>
　　　希道使君弭節合沙館奉太夫人遊鼓山迺䝉<lb/>
　　　封示所和夢錫贈行佳句輒次嚴韻少叙别懐<lb/>
淮海元龍公輩流何勞老手鎮方州雍容行色自登覽<lb/>
邂逅故人仍倡酬眼界蚤驚雲子熟官期能為茘枝留<lb/>
臨分莫話中原事想見家山只夢遊<lb/>
　　　希道使君入山再有佳句見及復次元韻因簡<lb/>
<pb n="KR4d0194_WYG_003-18b"/>
　　　老禪<lb/>
古澗寒泉可枕流從渠庚伏在炎州杖藜端欲事幽討<lb/>
杯酒未容相勸酬坐上縱無居士客山間聊為老禪留<lb/>
臨滄亭外忘歸路他日逢君望舊游<lb/>
</p>
<p>
</p>
  </div>
<div>
                <head>蘆川歸來集巻四</head>
    <p>
<pb n="KR4d0194_WYG_004-1a"/>
欽定四庫全書<lb/>
　蘆川歸來集巻四　　　　宋　張元幹　撰<lb/>
　　五言絶句<lb/>
　　　龍眠墨梅<lb/>
江南一枝春歳久暗香滅怪得深夜寒荒村映殘雪<lb/>
　　　歳寒三友圖<lb/>
蒼官森古鬛此君挺剛節中有調鼎姿獨立傲霜雪<lb/>
　　　墨菊<lb/>
<pb n="KR4d0194_WYG_004-1b"/>
老眼驚花暗斜枝落紙愁晩來聞冷雨幻出一籬秋<lb/>
　　六言絶句<lb/>
　　　次韻王性之題篠叢枯木<lb/>
犖确有岱華勢輪囷無斤斧痕我來翻君古錦老眼洗<lb/>
盡眵昏<lb/>
　　七言絶句<lb/>
　　　上平江陳侍郎十絶<hi>并序</hi>
　　　　先生儒門老尊宿也立朝行已三十年間堅<lb/>
<pb n="KR4d0194_WYG_004-2a"/>
　　　　忍對峙略不退轉直與古人争衡自有清議<lb/>
　　　　不復賛歎頃在宣和庚子年獲拜先生於南<lb/>
　　　　康留山中者久之䝉跋大父手澤某佩服訓<lb/>
　　　　誨自知無用辛亥休官忽忽二十九載行年<lb/>
　　　　七十矣日暮塗逺恐懼失墜輒追記平昔所<lb/>
　　　　得先生話言裁為十絶句書以獻於蘇州使<lb/>
　　　　君待制公克肖以是謹守一家法庶幾流傳<lb/>
　　　　不泯俾天下後世尊其所聞常仰之如泰山<lb/>
<pb n="KR4d0194_WYG_004-2b"/>
　　　　北斗則小子與有榮焉<lb/>
了堂先生古遺直貶剝私史専尊堯二蔡懷姦首<hi>首一作力</hi>
排擊始終大節不同朝<lb/>
灼見禍機寜有死剖心立敵肯忘言向來逆料無遺恨<lb/>
徹底孤忠抱至寃<lb/>
前賢一節皆名世此道終身公獨行毎見遺編須掩泣<lb/>
晩生期不負先生<lb/>
南荒百謫愈不屈便道忽聞天遣來峩帽焚香姑拱立<lb/>
<pb n="KR4d0194_WYG_004-3a"/>
果無片楮可成災<hi>此事實親得於先生其説如此</hi>
酒酣怒髮上衝冠四十年前廬阜南杖履周旋痛開警<lb/>
為言小子頗嘗參<lb/>
英靈精爽平生話尚記先生苜蓿槃僊去星辰終不滅<lb/>
至今夢想骨毛寒<lb/>
功名啐啄與時同譬似青天白日中不覺片雲隨雨雹<lb/>
適從何處運神通<hi>先生嘗云丈夫建立功名要當坐進此道</hi>
常佩了堂一則語睢陽舉似劉潞州大期不復見丙午<lb/>
<pb n="KR4d0194_WYG_004-3b"/>
二老信然成古丘<hi>先生嘗委逹意於器之待制劉公云</hi>
先生許可能尊祖詞采今存幹蠱身碑版燦然埀世譽<lb/>
要知忠肅有門人<lb/>
傷心頃拜公牀下一氣飄零餘幾人七十衰翁誰信及<lb/>
話言端欲廣書紳<lb/>
　　　甲戌正月十四日書所見來日驚蟄節<lb/>
老去何堪節物催放燈中夜忽奔雷一聲大震龍蛇起<lb/>
蚯蚓蝦䗫也出來<lb/>
<pb n="KR4d0194_WYG_004-4a"/>
　　　走筆次廷藻韻二絶<lb/>
風雨聲中過半春泥深郊水阻遊人老夫不出渾閒事<lb/>
但覺年來白髮新<lb/>
小蘓一物絶風流竹杖芒鞵愛討幽招隠歸來吐佳句<lb/>
何時一笑共重遊<lb/>
　　　髙尚居士<lb/>
卜室髙垣桑柘邉空中來往盡飛仙似聞一舉三千里<lb/>
更待成功上九天<lb/>
<pb n="KR4d0194_WYG_004-4b"/>
往在澶淵過我家自憐凡骨走天涯丹青始識先生面<lb/>
㸃化何時一粒砂<lb/>
　　　祖頴漕使希道使君以絶句相酬答聊成二章<lb/>
　　　解嘲併發一笑<lb/>
從渠冷蘂籬邉少未放浮蛆甕面空髙燭幾時催夜飲<lb/>
隔簾度曲也英雄<lb/>
薰爐玉煖雲生岫曉鑑鸞窺翠掃空未許尊前聽金縷<lb/>
兩公新句漫争雄<lb/>
<pb n="KR4d0194_WYG_004-5a"/>
　　　次韻奉送李季言四首<lb/>
向來敵帥窺呉越穏泛樓船捨騎兵開闢所無顚倒事<lb/>
可能今日獨横行<lb/>
藩鎭各傳新號令山河那復舊提封歸時賸語騎鯨老<lb/>
堅卧無如澗底松<lb/>
幾年脫迹冠冕窟一味偷生兵火中不見君家好兄弟<lb/>
何人憐我最竒窮<lb/>
我輩避䜛過避賊此行能飽即須歸山川久有眞消息<lb/>
<pb n="KR4d0194_WYG_004-5b"/>
世上從渠閑是非<lb/>
　　　范才元道中雜興<lb/>
遐想呉門人姓梅髙蹤千古共徘徊橘中儻有商山樂<lb/>
不必胡僧問刼灰<lb/>
山晩江寒春雨踈比來消息定何如竹輿行勌異鄉縣<lb/>
頼得金樓引睡書<lb/>
㡳處煙林飛伯勞春生詩思賸揺毫歸來凖擬扶頭醉<lb/>
日射花梢三丈髙<lb/>
<pb n="KR4d0194_WYG_004-6a"/>
君家鼻祖大范老氣壓賀蘭威鳯鳴文采風流今未泯<lb/>
耳孫胷次似氷清<lb/>
名姓未能隨老變政須卜宅近前峯看君决䇿上封事<lb/>
攬取竒勲銘鼎鐘<lb/>
　　　圓通秀禪師送遜公首座赴明水請<hi>元豐二年也遜乃閩</hi>
　　　<hi>清黄氏子</hi>
巻衲和雲離五老𣲖分三峽濟臨川興波作浪從風鼓<lb/>
莫學世流空度緣<lb/>
<pb n="KR4d0194_WYG_004-6b"/>
　　　伽陀二首送了可首座歸四明<lb/>
浄因曾識楷山東擔板因緣古佛風後代兒孫仰孤硬<lb/>
能超五位見芙蓉<lb/>
問訊天童今老子偶同庚甲事如何他時要向山中去<lb/>
容我一菴遮薜蘿<lb/>
　　　病起枕上口占三絶句奉呈公實嶠之賢伯仲<lb/>
　　　一笑<lb/>
天上寳囊無盡藏向來密賜被先王自憐門下老賓客<lb/>
<pb n="KR4d0194_WYG_004-7a"/>
燕寢飽曾聞妙香<lb/>
素馨茉莉及玟瑰清馥渾同雪裏梅六入不分初病起<lb/>
眼前欠此共裴回<lb/>
海外緑洋來萬里齊驅黎母鷓鴣斑肯分種種篋中富<lb/>
不用公家金博山<lb/>
　　　題忠上人墨梅<lb/>
寒梢的皪㸃昬鴉雪後風前皎月華結習未除羞老眼<lb/>
更看淡墨幻空花<lb/>
<pb n="KR4d0194_WYG_004-7b"/>
　　　岷山萬松圖<lb/>
疊嶂連娟入翠微喬松蔽日有孫枝江流不盡松聲逺<lb/>
雲棧行人力困時<lb/>
　　　江梅<lb/>
宻雪飛花萬木僵南枝的皪待朝陽還知百果輸先手<lb/>
政為孤根壓衆芳<lb/>
　　　菊<lb/>
秋風著意菊叢黄不怕東籬五夜霜曾記南陽飲潭水<lb/>
<pb n="KR4d0194_WYG_004-8a"/>
要令道骨合仙方<lb/>
　　　桂井<lb/>
移根一户蟾光溢分派銀河地<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>靈定與蘇僊雙橘井<lb/>
他年續入酈元經<lb/>
　　　艅艎齋<lb/>
人間日日有風波不繫虛舟奈若何袖取平生濟川手<lb/>
行藏終與爾同科<lb/>
　　　麥秋亭<lb/>
<pb n="KR4d0194_WYG_004-8b"/>
東坡喜雨事如此吾舅名亭思不羣不問兩岐何許秀<lb/>
且看十頃巻黄雲<lb/>
　　　題獨愛軒<lb/>
此君風味極不淺户外俗人來未曾老石寒藤同一笑<lb/>
我知公是在家僧<lb/>
　　　寄題悠然閣三絶句<lb/>
林端結閣小躋攀四面嵐光繞曲欄佛法本來南北異<lb/>
箇中北望見南山<hi>此閣面北却有南山景</hi>
<pb n="KR4d0194_WYG_004-9a"/>
登臨巧處屬僧家隨分生涯度歳華莫待藤蘿滿山月<lb/>
時來倚杖數昏鵶<lb/>
誰標此閣作悠然萬事無非信手拈參得東籬把菊意<lb/>
不妨老逺引陶潛<lb/>
　　　跋趙唐卿所藏訪戴圖<lb/>
萬壑千巖一剡溪漫天雲凍雪風飛人蹤鳥跡俱沉絶<lb/>
獨有扁舟興盡歸<lb/>
王孫胷次足丘壑幻出山隂訪戴圖草屋柴扉閉風雨<lb/>
<pb n="KR4d0194_WYG_004-9b"/>
客來空去得知無<lb/>
　　　跋東坡木石<lb/>
玉局老仙天下人平生愛與石傳神長江絶島風濤裏<lb/>
千古常令墨色新<lb/>
　　　題六代祖師畫像<lb/>
一葦浮江雙履歸花開震旦共傳衣本來心印無文字<lb/>
畫到盧能足是非<lb/>
　　　吕公像<lb/>
<pb n="KR4d0194_WYG_004-10a"/>
巾裹唐裝本布衣平生唯識一鍾離此中養得嬰兒就<lb/>
世上行尸有許悲<lb/>
秋空一劒岳陽樓醉裏乾坤日夜浮五百年間興廢事<lb/>
不知誰是赤松游<lb/>
　　　瀟湘圖<lb/>
落日孤烟過洞庭黄陵祠畔白蘋汀欲知萬里蒼梧眼<lb/>
淚盡君山一㸃青<hi>按此詩據艇齋詩話増</hi>
</p>
<p>
</p>
  </div>
<div>
                <head>蘆川歸來集巻五</head>
    <p>
<pb n="KR4d0194_WYG_005-1a"/>
欽定四庫全書<lb/>
　蘆川歸來集巻五　　　　宋　張元幹　撰<lb/>
　　詞<lb/>
　　　賀新郎<hi>送胡邦衡待制赴新州</hi>
夢繞神州路悵秋風連營畫角故宫離黍底事崑崙傾<lb/>
砥柱九地黃流亂注聚萬落千村狐兔天意從來髙莫<lb/>
問況人情老易悲難訴更南浦送君去　凉生岸柳催<lb/>
殘暑耿斜河踈星淡月斷雲微度<hi>一作雨</hi>萬里江山知何<lb/>
<pb n="KR4d0194_WYG_005-1b"/>
處回首對床夜語雁不到書成誰與目盡青天懐今古<lb/>
肯兒曹恩怨相爾汝舉大白唱金縷<lb/>
　　　前調<hi>寄李伯紀丞相</hi>
曳杖危樓去斗埀天滄波萬頃月流煙渚埽盡浮雲風<lb/>
不定未放扁舟夜渡宿雁落寒蘆深處悵望關河空弔<lb/>
影正人間鼻息鳴鼉鼓誰伴我醉中舞　十年一夢揚<lb/>
州路倚髙寒愁生故國淚濺禾黍要斬樓蘭三尺劔遺<lb/>
恨琵琶舊語漫暗澁<hi>一作拭</hi>銅華塵土喚取謫仙平章㸔<lb/>
<pb n="KR4d0194_WYG_005-2a"/>
過苕溪尚許垂綸否風浩蕩欲飛<hi>一作輕</hi>舉<lb/>
　　　滿江紅<hi>自豫章阻風吳城山作</hi>
春水迷天桃花浪㡬番風惡雲乍起逺山遮盡晩風還<lb/>
作緑巻芳洲生杜若數帆帶雨烟中落傍向來沙嘴共<lb/>
停橈傷飄泊　寒猶在衾偏薄腸欲斷愁難着倚篷牕<lb/>
無寐引杯孤酌寒食清明都過却最憐輕負年時約想<lb/>
小樓終日望歸舟人如削<lb/>
　　　蘭陵王<hi>春恨</hi>
<pb n="KR4d0194_WYG_005-2b"/>
巻珠箔朝雨輕陰乍閣䦨干外煙桞弄晴芳草侵堦映<lb/>
紅藥東風妬花惡吹落梢<hi>一作枝</hi>頭嫩萼屏山掩沉水倦<lb/>
熏中酒心情怕杯勺　尋思舊京洛正年少踈狂歌笑<lb/>
迷着障泥油壁催梳掠曽馳道同載上林攜手燈夜初<lb/>
過早共約又爭信飄泊　寂寞念行樂甚粉淡衣襟音<lb/>
斷絃索瓊枝璧月春如昨悵别後華表那回雙鶴相思<lb/>
除是向醉裏暫忘却<lb/>
　　　前調<lb/>
<pb n="KR4d0194_WYG_005-3a"/>
綺霞散空碧留晴向晩東風裏天氣困人時節秋千閉<lb/>
深院簾旌翠波颭牕影殘紅一線春光巧花臉桞腰勾<lb/>
引芳菲鬧鸎燕　閑愁費消遣想蛾緑輕暈鸞鑑新怨<lb/>
單衣欲試寒猶淺羞衾鳯空展塞鴻難託誰問潜寛舊<lb/>
帶眼念人似天逺　迷戀畫堂宴看最樂王孫濃艷爭<lb/>
勸蘭膏寳篆春宵短擁檀板低唱玉杯重煖衆中先醉<lb/>
漫倚檻早夢見<lb/>
　　　念奴嬌<lb/>
<pb n="KR4d0194_WYG_005-3b"/>
江天雨霽正露荷擎翠風槐揺緑試問秦樓今夜裏愁<lb/>
到䦨干㡬曲笑撚黄花重題紅葉無奈歸期促暮雲千<lb/>
里桂花初綻寒玉　有誰伴我凄凉除分付與盃中醽<lb/>
醁水本無情山又逺回首煙波雲木夢繞西園魂飛南<lb/>
浦自古情難足舊遊何處落霞空映孤鶩<lb/>
　　　前調<hi>丁邜上已燕集葉尚書蕊香堂賞海棠即席賦之</hi>
蕋香深處逢上已生怕花飛紅雨萬㸃臙脂遮翠袖誰<lb/>
識黃昏凝佇燒燭呈籹傳盃繞檻莫放春歸去埀絲無<lb/>
<pb n="KR4d0194_WYG_005-4a"/>
語見人却似羞妒　修禊當時今日羣賢絃管裏英姿<lb/>
如許寳靨羅衣應未有許多陽臺神女氣湧三山醉聴<lb/>
五鼓休更分今古壺中天地大家著意留住<lb/>
　　　前調<hi>代洛濵次石林韻</hi>
吳淞初冷記垂虹南望殘日西沉秋入青㝠三萬頃蟾<lb/>
影吞盡湖陰玉斧為誰氷輪如許宫闕想寒深人間竒<lb/>
觀古今豪士悲吟　蒼弁丹頰仙翁淮山風露底曽賦<lb/>
幽尋老去專城仍好客時擁歌吹登臨坐揖龍江舉杯<lb/>
<pb n="KR4d0194_WYG_005-4b"/>
相屬桂子落波心一聲猿嘯醉來虛籟千林<lb/>
　　　前調<hi>題徐明叔海月吟笛圖</hi>
秋風萬里湛銀潢清影氷輪寒色八月靈槎乘興去織<lb/>
女機邊為客山擁雞林江澄鴨緑四顧滄溟窄醉來橫<lb/>
吹數聲悲憤誰測　飄蕩貝闕珠宫羣龍驚睡起馮夷<lb/>
波激雲氣蒼茫吟歗處鼉吼鯨奔天黒回首當時蓬萊<lb/>
方丈好箇歸消息而今圖畫漫教千古傳得<lb/>
　　　前調<hi>翫月</hi>
<pb n="KR4d0194_WYG_005-5a"/>
寒綃素壁露華濃羣玉峯巒如洗明鏡池開秋水淨冷<lb/>
浸一天空翠荷芰波生菰蒲風動驚起魚龍戯山河影<lb/>
裏十分光照人世　誰似老子癡頑胡牀欹坐自引壺<lb/>
觴醉醉裏悲歌歌未徹屋角烏飛星墜對影三人停杯<lb/>
一問誰觧騎鯨意玉京何處翠樓空鏁十二<lb/>
　　　前調<hi>己卯中秋和陳丈少卿韻</hi>
埀虹望極埽太虚纎翳明河翻雪一碧天光波萬頃湧<lb/>
出廣寒宫闕好事浮家不辭百里俱載如花頰琴髙雙<lb/>
<pb n="KR4d0194_WYG_005-5b"/>
鯉鼎來同醉孤絶　浩蕩今夕風煙人間天上别似尋<lb/>
常月陶冶三髙千古恨賞我中秋清節八十仙翁雅冝<lb/>
圖畫寫取横江檝平生竒觀夢回猶竦毛髪<lb/>
　　　石州慢<lb/>
寒水依痕春意漸回沙際煙濶溪梅晴照生香冷蕋數<lb/>
枝爭發天涯舊恨試㸔㡬許消魂長亭門外山重疊不<lb/>
盡眼中青是愁來時節　情切畫樓深閉想見東風暗<lb/>
消肌雪辜負枕前雲雨樽前花月心期切處更有多少<lb/>
<pb n="KR4d0194_WYG_005-6a"/>
凄凉慇懃留與歸時説到得再相逢恰經年離别<lb/>
　　　前調<hi>己酉秋吳興舟中作</hi>
雨急雲飛驚散暮鴉微弄涼月誰家踈柳低迷㡬㸃流<lb/>
螢明滅夜帆風駛滿湖煙水蒼茫菰蒲零亂秋聲咽夢<lb/>
斷酒醒時倚危檣清絶　心折長庚光怒羣盗縱橫敵<lb/>
人猖獗欲挽天河一洗中原膏血兩宫何處塞垣秪隔<lb/>
長江唾壺空擊悲歌缺萬里想龍沙泣孤臣吳越<lb/>
　　　永遇樂<hi>宿鷗盟軒</hi>
<pb n="KR4d0194_WYG_005-6b"/>
月仄金盆江縈羅帶凉飈天際摩詰丹青營丘平逺一<lb/>
望窮千里白鷗盟在黄粱夢破投老此心如水耿無眠<lb/>
披衣顧影乍聞遶堦絡緯　百年倦客三生習氣今古<lb/>
到頭誰是夜色蒼茫浮雲滅没舉世方熟寐誰人着眼<lb/>
放神八極逸想寄塵寰外獨凭䦨鷄鳴日上海山霧起<lb/>
　　　前調<hi>為洛濵横山作</hi>
飛觀橫空衆山繞甸江面相照曲檻披風虚簷掛月據<lb/>
盡登臨要有時巾屨訪公良夜坐我半天林杪攬浮丘<lb/>
<pb n="KR4d0194_WYG_005-7a"/>
飄飄衣𬒮相與似逰蓬島　主人勝度文章英妙合住<lb/>
北扉西沼何亊十年風灑露沐不厭江山好曲屏端有<lb/>
吹簫人在同倚暮雲清曉乘除了人間寵辱付之一笑<lb/>
　　　八聲甘州<hi>陪筠翁小酌横山閣</hi>
倚凌空飛觀展營丘卧軸恍移時漸㣲雲㸃綴參横斗<lb/>
轉野濶天埀草樹縈迴島嶼杳靄數峯低共一樽明月<lb/>
顧影為誰　俛仰乾坤今古正嫩凉生處濃露初霏據<lb/>
胡牀殘夜唯我與公知念老去風流未減見向來人物<lb/>
<pb n="KR4d0194_WYG_005-7b"/>
㡬興衰身常健何妨逰戯莫問棲遲<lb/>
　　　前調<hi>西湖有感寄劉睎顔</hi>
記當年共飲醉畫船揺碧罥花釵問蒼顔華髪煙簔雨<lb/>
笠何事重來看盡人情物態冷眼只堪咍賴有西湖在<lb/>
洗我塵埃　夜久波光山色閒澹粧濃抹氷鑑雲開更<lb/>
潮頭千丈江海兩崔嵬曉凉生荷香撲面灑天邉風露<lb/>
逼襟懐誰同賞通宵無寐斜月低回<lb/>
　　　水調歌頭<hi>同徐師川泛太湖舟中作</hi>
<pb n="KR4d0194_WYG_005-8a"/>
落景下青嶂髙浪巻滄洲平生頗慣江海掀舞木蘭舟<lb/>
百二山河空壯底事中原塵漲䘮亂㡬時休澤畔行吟<lb/>
處天地一沙鷗　想元龍猶髙卧百尺樓臨風酹酒堪<lb/>
笑談話覔封侯老去英雄不見惟與漁樵為伴回首得<lb/>
無憂莫道三伏熱便是五湖秋<lb/>
　　　前調<hi>和薌林居士中秋</hi>
閏餘有何好一歳兩中秋滕王髙閣曽醉月湧大江流<lb/>
今夜釣龍臺上還是當時逢閏佳句記英遊看山兼看<lb/>
<pb n="KR4d0194_WYG_005-8b"/>
月登閣復登樓　别離久今古恨大刀頭老來常是清<lb/>
夢宛在舊神州遐想薌林風味甕裏自傾春色不用貫<lb/>
貂裘笑我成何事搔首漫私憂<lb/>
　　　前調<hi>陪福帥讌集口占以授官奴</hi>
縹緲九重閣壯觀在人間涼飈乍起四圍晴黛入䦨干<lb/>
已過中秋時候便是菊花重九為壽一樽歡今古登髙<lb/>
意玉帳正清閒　引三巴連五嶺控百蠻元戎小隊舊<lb/>
逰曽記並龍山閩嶠尤寛南顧聞道天邉雨露持橐詔<lb/>
<pb n="KR4d0194_WYG_005-9a"/>
新頒且擁笙歌醉廊廟更徐還<lb/>
　　　前調<lb/>
平日㡬經過重到更㽞連黄塵烏帽覺來眼界忽醒然<lb/>
望見如雲秋稼莫問雞蟲得失鴻鵠下翩翩四海九州<lb/>
大何處著飛仙　吸湖光吞蟾影倚天圓胸中萬頃空<lb/>
曠清夜炯無眠要識世間閒處自有樽前深趣且唱釣<lb/>
魚船調鼎他年事妙手看烹鮮<lb/>
　　　前調<lb/>
<pb n="KR4d0194_WYG_005-9b"/>
雨斷翻驚浪山暝擁歸雲麥秋天氣聊泛征棹泊江村<lb/>
不羡腰間金印却愛吾廬髙枕無事閉柴門搔首烟波<lb/>
上老去任乾坤　白綸巾玉麈尾一盃春性靈陶冶我<lb/>
輩猶要箇中人莫變姓名吳市且向漁樵爭席與世共<lb/>
浮沉目送飛鴻去何用畫麒麟<lb/>
　　　前調<lb/>
露下菱歌逺螢傍藕花流臨溪堂上望中依舊栁邉洲<lb/>
晩暑氷肌沾汗新浴香綿撲粉湘簟月華浮長記開朱<lb/>
<pb n="KR4d0194_WYG_005-10a"/>
户不寐待歸舟　恍重來思往事攪離愁天涯何處未<lb/>
應容易此生休莫問吳霜㸃鬢細與蠻牋封恨相見轉<lb/>
綢繆雲雨陽臺夢河漢鵲橋秋<lb/>
　　　前調<hi>癸酉虎丘中秋</hi>
萬里氷輪滿千丈玊盤浮廣寒宫殿西望湖海冷光流<lb/>
掃盡長空纎翳散亂疎林清影風露迫人愁徐歩行歌<lb/>
去危坐<hi>闕</hi>眠休　問孤篷緣底事苦淹留倦逰回首向来<lb/>
雲卧兩星周此夜此生長好明月明年何處歸興在南<lb/>
<pb n="KR4d0194_WYG_005-10b"/>
州老境一傖父異縣四中秋<lb/>
　　　前調<hi>贈汪秀才</hi>
袖手看飛雪髙卧過殘冬飄然底事春到先我逐孤鴻<lb/>
挾取筆端風雨快寫胸中丘壑不肯下樊籠大笑了今<lb/>
古椉興便西東　一樽酒知何處又相逢奴星結栁與<lb/>
君同送五家窮好是橘封千户正恐樓髙百尺湖海有<lb/>
元龍目光在牛背馬耳射東風<lb/>
　　　前調<lb/>
<pb n="KR4d0194_WYG_005-11a"/>
今夕定何夕秋水滿東甌悲凉懐抱何事還倍去年愁<lb/>
萬里碧空如洗寒浸十分明月簾捲玉波流非是經年<lb/>
别一歳兩中秋　坐中庭風露下冷颼颼素娥無語相<lb/>
對樽酒且遲留琴罷不堪幽怨遥想三山影外人倚夜<lb/>
深樓矯首望霄漢雲海路悠悠<lb/>
　　　前調<hi>為趙端禮作</hi>
最樂賢王子今歳好中秋夜深珠履舉杯相屬盡名流<lb/>
宿雨乍開銀漢洗出玉蟾秋色人在廣寒逰浩蕩山河<lb/>
<pb n="KR4d0194_WYG_005-11b"/>
影偏照岳陽樓　露華濃君恩重判扶頭霓旌星節已<lb/>
隨絲管下皇州滿座燭光花豔笑罥烏巾同醉誰問負<lb/>
薪裘月轉簷牙曉髙枕更無憂<lb/>
　　　前調<hi>追和</hi>
舉手釣鼇客削跡種𤓰侯重來吳㑹三伏行見五湖秋<lb/>
耳畔風波揺蕩身外功名飄忽何路近螭頭孤負男兒<lb/>
志悵望故園愁　夢中原揮老淚遍南州元龍湖海豪<lb/>
氣百尺卧髙樓短髪霜黏兩鬢清夜盆傾一雨喜聴瓦<lb/>
<pb n="KR4d0194_WYG_005-12a"/>
鳴溝猶有壯心在付與百川流<lb/>
　　　前調<hi>罷秩後漫興</hi>
放浪形骸外憔悴山澤癯倒冠落佩此心不待白髭鬚聊<lb/>
復脫身鵷鷺未暇先尋水竹矯首漢廷疏長夏啖丹荔<lb/>
兩紀傲閒居　忽風飄連雨打向西湖藕花深處尚能<lb/>
同載麴生無聴子談天舌本澆我書空胷次醉臥踏氷<lb/>
壺畢竟凌煙像何似輞川圖<lb/>
　　　前調<hi>丁卯春與鍾離少翁張元鑒登垂虹</hi>
<pb n="KR4d0194_WYG_005-12b"/>
拄策松江上舉酒酹三髙此生飄蕩往來身世兩徒勞<lb/>
長羡五湖煙艇好是秋風鱸鱠笠澤久蓬蒿想像英靈<lb/>
在千古傲雲濤　俯滄波吞空曠恍神交觧衣盤礴政<lb/>
須一笑屬吾曹洗盡人間塵土掃去胸中氷炭痛飲讀<lb/>
離騷縱有垂天翼何用釣連鰲<lb/>
　　　前調<hi>送吕居仁召赴行在所</hi>
戎馬蹂中夏星歴一周天干戈未定悲咤河洛尚顛連<lb/>
萬里兩宫無路政仰君王神武願數中興年吾道尊洙<lb/>
<pb n="KR4d0194_WYG_005-13a"/>
泗何暇議伊川　吕公子三世相在凌烟詩名獨歩焉<lb/>
用兒輩更毛箋好去承明讜論照映金絨帯穏恩與荔<lb/>
枝偏囬首東山路池閣醉雙蓮<lb/>
　　　風流子<hi>政和間過延平雙谿閣落成席上賦</hi>
飛觀挿雕梁<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>虚起縹緲五雲鄉對山滴翠嵐兩眉濃<lb/>
黛水分雙𣲖滿眼波光曲欄外汀煙輕冉冉莎草細茫<lb/>
茫無數釣舟最宜煙雨有如圖畫渾似瀟湘　使君行<lb/>
樂處秦箏弄哀怨雲鬢分行心醉一缸春色滿座凝香<lb/>
<pb n="KR4d0194_WYG_005-13b"/>
有天涯倦客罇前回首聴徹伊州惱損柔腸不似碧潭<lb/>
雙劒猶觧相將<lb/>
　　　魚遊春水<lb/>
芳洲生蘋芷宿雨收晴浮暖翠烟光如洗㡬片花飛㸃<lb/>
淚清鏡空餘白髪添新恨誰傳紅綾寄溪漲岸痕浪吞<lb/>
沙尾　老去情懐易醉十二䦨干慵遍倚雙鳬人慣風<lb/>
流功名萬里夢想濃粧碧雲邉目斷歸帆夕陽裏何時<lb/>
送客更臨春水<lb/>
<pb n="KR4d0194_WYG_005-14a"/>
　　　寳鼎現<hi>筠翁李似之作此詞見招因賦其事使歌之者想像風味如到山中</hi>
山莊圖畫錦囊吟詠胷中丘壑年少日如虹豪氣吐鳯<lb/>
詞華渾忘却便袖手向巖前溪畔種滿煙梢霧籜想别<lb/>
墅平泉當時草木風流如昨　瘦藤閑倚看鋤藥雙芒<lb/>
鞋雨後常着目送處飛鴻滅没誰問蓬蒿争燕雀乍霽<lb/>
月望松雲南渡短艇欹沙夜泊正萬里青㝠千林虚籟<lb/>
從渠矰繳　携㓜尚有筠丁誰㑹得人生行樂岸幘綸<lb/>
巾歸去深户香迷翠幕恐未免上凌煙閣好在秋天鶚<lb/>
<pb n="KR4d0194_WYG_005-14b"/>
念小山叢桂今宵狂客不勝杯勺<lb/>
　　　祝英臺近<lb/>
枕霞紅釵燕墜花露殢雲髻粉淡香殘猶帶宿酲睡畫<lb/>
簷紅日三竿慵窺鸞鑑長是倚春風無力　又經歳玉<lb/>
腕條脱輕鬆羞郎見憔悴何事秋來容易又分袂可堪<lb/>
踈雨梧桐空階絡緯背人處偷彈珠淚<lb/>
　　　朝中措<hi>次聰父韻</hi>
花陰如坐木蘭舩風露正涓涓翠盖匝庭芳影青蛟平<lb/>
<pb n="KR4d0194_WYG_005-15a"/>
地飛涎　春撩狂興香迷痛飲中聖中賢攜取一枝同<lb/>
夢從他五夜如年<lb/>
　　　蝶戀花<lb/>
窗暗窗明昏又曉百歳光陰老去難重少四十歸來猶<lb/>
頼早浮名浮利都經了　時把青銅閒自照華髪蒼顔<lb/>
一任旁人笑不㑹参禪并學道但知心下無煩惱<lb/>
　　　前調<lb/>
燕去鶯來春又到花落花開㡬度池塘草歌舞筵中人<lb/>
<pb n="KR4d0194_WYG_005-15b"/>
易老閉門打坐安閒好　敗意常多如意少著甚來由<lb/>
入鬧尋煩惱千古是非渾忘了有時獨自掀髯笑<lb/>
　　　沁園春<hi>紹興丁巳五月六夜夢與一道人對歌數曲遂成此詞</hi>
神水華池汞鈆凝結虎龍往來問子前午後陽銷陰長<lb/>
自然爐鼎何用安排靈寳𤣥門煙蘿眞境三日庚生兊<lb/>
户開泥丸透盡周天火候平步仙階　蓬萊直上瑶臺<lb/>
看海變桑田飛暮埃念塵勞良苦流光易度明珠誰<lb/>
得白骨成堆位極人臣功髙今古緫蹈危機吞禍胎争<lb/>
<pb n="KR4d0194_WYG_005-16a"/>
知我辦青鞵布韈鴈蕩天台<lb/>
　　　前調<hi>漫興</hi>
欹枕深軒散帙虚堂畏景屢移漸披襟臨水搘床就月<lb/>
蓮香拂面竹色侵衣壓玉為醪折荷當醆卧看銀潢星<lb/>
四垂人歸後任飢蟬自嘯宿鳥相依　癡兒莫蹈危機<lb/>
悟三十九年多盡非任紆朱拖紫圍金佩玉青錢流地<lb/>
白璧如坻富貴浮雲身名零露事事無心歸便歸秋風<lb/>
動正吳淞月冷蓴長鱸肥<lb/>
<pb n="KR4d0194_WYG_005-16b"/>
　　　臨江仙<hi>送王叔濟</hi>
玉立清標消晩暑胷中一段氷壺畫船歸去醉歌姝微<lb/>
雲收未盡殘月炯如初　鴛鷺行間催濶歩秋來乘興<lb/>
鳬趨煩君為我問西湖不知疎影畔許我結茅無<lb/>
　　　前調<hi>荼䕷有感</hi>
鶯喚屏山驚睡起嬌多須要郎扶荼䕷斗帳罷薰爐翠<lb/>
穿珠落索香泛玉流蘇　長記枕痕銷醉色日髙猶倦<lb/>
粧梳一枝春瘦想如初夢迷芳草路望斷素鱗書<lb/>
<pb n="KR4d0194_WYG_005-17a"/>
　　　前調<hi>趙端禮重陽後一日置酒坐上賦</hi>
十日籬籩猶袖手天教冷地藏香王孫風味最難忘逃<lb/>
禪留坐客度曲出宫粧　判却為花今夜醉大家且泛<lb/>
鵝黃人心休更問炎凉從渠簮髪短還我引杯長<lb/>
　　　前調<hi>送宇文徳和被召赴行在所</hi>
露坐榕陰須痛飲從渠叠鼓頻催暮山新月兩徘徊離<lb/>
愁秋水逺醉眼曉帆開　泛宅浮家逰戯去流行坎止<lb/>
忘懐江邉鷗鷺莫相猜上林消息好鴻雁已歸來<lb/>
<pb n="KR4d0194_WYG_005-17b"/>
　　　醉落魄<lb/>
浮家泛宅舊逰記霅溪縱跡此生已是天涯隔投老誰<lb/>
知還作三吳客　故人怪我踈髯黑醉來猶似丁年日<lb/>
光陰未肯成虚擲蜀魄聲中著處有春色<lb/>
　　　前調<lb/>
緑枝紅萼江南芳信年年約竹輿路轉溪橋角晴日烘<lb/>
香的皪踈籬落　玉臺粉面鉛華薄畫堂長記深羅幕<lb/>
惜花老去情猶着客裏驚春生怕東風惡<lb/>
<pb n="KR4d0194_WYG_005-18a"/>
　　　前調<lb/>
一枝氷萼鬢雲低度横波約醉扶曽罥烏巾角長是春<lb/>
來腸斷寳釵落　羅衣乍怯春風薄夜深花困遮垂幕<lb/>
不堪往事尋思着休問尊前客惡主人惡<lb/>
　　　前調<lb/>
雲鴻影落風吹小艇欹沙泊津亭古木濃陰合一枕灘<lb/>
聲客睡何曽著　天涯萬里情懐惡年蕐埀暮還離索<lb/>
佳人想見猜疑錯莫數歸期已負當年約<lb/>
</p>
<p>
</p>
  </div>
<div>
                <head>蘆川歸來集巻六</head>
    <p>
<pb n="KR4d0194_WYG_006-1a"/>
欽定四庫全書<lb/>
　蘆川歸來集巻六　　　　宋　張元幹　撰<lb/>
　　詞<lb/>
　　　南歌子<hi>中秋</hi>
涼月今宵滿晴空萬里寛素娥應念老夫閑特地中秋<lb/>
着意照人間　香霧雲鬟濕清輝玉臂寒休教凝佇向<lb/>
更䦨飄下桂花開早大家㸔<lb/>
　　　前調<lb/>
<pb n="KR4d0194_WYG_006-1b"/>
逺樹㽞殘雪寒江照晚晴分明江上數峯青倚檻舊愁<lb/>
新恨一時生　春意來無際歸舟去有程道人元自沒<lb/>
心情楚夢只因沈醉等閑成<lb/>
　　　前調<hi>秋夜懐歸</hi>
玉露團寒菊秋風入敗荷繚牆南畔曲池渦天迥遥岑<lb/>
倒影落層波　月轉簷牙短更傳漏箭多醉來歸去意<lb/>
如何只為地偏心逺慣絃歌<lb/>
　　　前調<lb/>
<pb n="KR4d0194_WYG_006-2a"/>
桂魄芬餘暈檀香破紫心髙鬟鬆綰鬢雲侵又被蘭膏<lb/>
香染色沈沈　指印纎纎粉釵横隠隠金更䦨雲雨鳯<lb/>
帷深長是枕前不見殢人尋<lb/>
　　　卜算子<hi>梅</hi>
的皪數枝斜氷雪縈餘態燭外尊前滿眼春風味年年<lb/>
在　老去惜花深醉裏愁無賴冷蕊孤芳底䖏愁少箇<lb/>
人兒戴<lb/>
　　　前調<lb/>
<pb n="KR4d0194_WYG_006-2b"/>
凉氣入熏籠暗影欹花砌紫玉誰人三㺯寒吹斷江梅<lb/>
意　花底濕春衣隔坐風輕遞却笑笙簫緱嶺人明月<lb/>
偷埀淚<lb/>
　　　前調<lb/>
風露濕行雲沙水迷歸艇臥㸔明河月滿空斗挂蒼山<lb/>
頂　萬古只青天多事悲人境起舞聞雞酒未醒潮落<lb/>
秋江冷<lb/>
　　　前調<lb/>
<pb n="KR4d0194_WYG_006-3a"/>
芳信㸔寒梢影入花光畫玉立風前萬里春雪豔江天<lb/>
夜　誰折暗香來故把新篘㵼記得偎人並照時鬢亂<lb/>
斜枝惹<lb/>
　　　浣溪沙<hi>夜坐</hi>
曲室明牕燭吐光瓦爐灰煖炷飄香夜䦨茗椀間飛觴<lb/>
　坐穏蒲團慿棐几熏餘紙帳掩藜床箇中風味更難<lb/>
㤀<lb/>
　　　前調<lb/>
<pb n="KR4d0194_WYG_006-3b"/>
一枕秋風兩䖏凉雨聲初歇漏聲長池塘零落藕花香<lb/>
　歸夢等閑歸燕去斷腸分付斷雲行畫屏今夜更思<lb/>
量<lb/>
　　　前調<hi>王仲時席上賦木樨</hi>
翡翠釵頭綴玉蟲秋蟾飄下廣寒宫數枝金粟露華濃<lb/>
　花底清歌生皓齒燭邉疎影映酥胷惱人風味冷香<lb/>
中<lb/>
　　　前調<hi>武林送李似表</hi>
<pb n="KR4d0194_WYG_006-4a"/>
燕掠風檣欵欵飛艷桃濃李鬧長堤騎鯨人去曉鶯啼<lb/>
　可意湖山留我住斷腸煙水送君歸三春不是别離<lb/>
時<lb/>
　　　前調<hi>夏日雨後漫興</hi>
雲氣吞江巻夕陽白頭波浪電飛忙奔雷驚雨濺胡床<lb/>
　玉節故人同壯觀錦囊公子更平章榕隂歸夢十分<lb/>
凉<lb/>
　　　前調<lb/>
<pb n="KR4d0194_WYG_006-4b"/>
山繞平湖波撼城湖光倒影浸山青水晶樓下欲三更<lb/>
　霧栁暗時雲度月露荷翻䖏水流螢蕭蕭散髪到天<lb/>
明<lb/>
　　　前調<lb/>
目送歸舟鐡甕城隔江想見蜀山青風前團扇僕頻更<lb/>
　夢裏有時身化鶴人間無數草為螢此時山月下樓<lb/>
明<lb/>
　　　前調<hi>薔薇水</hi>
<pb n="KR4d0194_WYG_006-5a"/>
月轉花枝清影踈露華濃䖏滴真珠天香遺恨罥花鬚<lb/>
　沐出烏雲多態度暈成蛾緑費工夫歸時分付與妝<lb/>
梳<lb/>
　　　前調<hi>篤耨香</hi>
花氣天然百和芬仙風吹過海中春龍涎沈水摠銷魂<lb/>
　清潤巧縈金縷細氤氲偏傍玉肌温别來長是惜餘<lb/>
薫<lb/>
　　　前調<hi>范才元自釀色香並妙直與緑萼梅同調宛然京洛氣味也因名曰萼緑春且作一</hi>
<pb n="KR4d0194_WYG_006-5b"/>
　　　<hi>首</hi>
萼緑華家萼緑春山瓶何䖏下青雲濃香氣味已醺人<lb/>
　竹葉傳杯驚老眼松醪題賦倒綸巾須防銀字暖朱<lb/>
唇<lb/>
　　　前調<hi>戲簡宇文徳和求拈香</hi>
花氣蒸濃古鼎煙水沉春透露華鮮心清無暇數龍涎<lb/>
　乞與病夫僧帳座不妨公子醉茵眠普薫三界埽塵<lb/>
縁<lb/>
<pb n="KR4d0194_WYG_006-6a"/>
　　　前調<hi>求年例貢餘香</hi>
花氣薫人百和香少陵佳句是仙方空教蜂蝶為花忙<lb/>
　和露摘來輕換骨傍懐聞處惱迴腸去年時候入思<lb/>
量<lb/>
　　　前調<lb/>
殘臈晴寒出衆芳風流勾引破春光年年長為此花忙<lb/>
　夜乆莫教銀燭灺酒邉何似玉臺粧氷肌温䖏覓餘<lb/>
香<lb/>
<pb n="KR4d0194_WYG_006-6b"/>
　　　前調<lb/>
棐几明牕樂未央薰爐茗椀是家常客來長揖對胡床<lb/>
　蟹眼湯深輕泛乳龍涎灰煖細烘香為君行草寫秋<lb/>
陽<lb/>
　　　前調<hi>書大同驛壁</hi>
榕葉桄榔驛枕谿海風吹斷瘴雲低薄寒初覺到征衣<lb/>
　嵗晚可堪歸夢逺愁深偏恨得書稀荒庭日脚又埀<lb/>
西<lb/>
<pb n="KR4d0194_WYG_006-7a"/>
　　　栁梢青<lb/>
海山浮碧細風絲雨新愁如織慵試春衫不禁宿酒天<lb/>
涯寒食　歸期莫數芳辰誤幾度囘廊夜色入户飛花<lb/>
隔簾雙燕有誰知得<lb/>
　　　前調<lb/>
小樓南陌翠軿金勒誰家春色冷雨吹花禁煙怯栁傷<lb/>
心行客　少年百萬呼盧擁越女吳姬共擲被底香濃<lb/>
樽前燭滅如今消得<lb/>
<pb n="KR4d0194_WYG_006-7b"/>
　　　醉花隂<lb/>
紫樞澤笏趨龍尾平入鈞衡位春殿聴宣麻争喜登庸<lb/>
何似今畨喜　崑臺宜有神仙裔奕世貂蟬貴玉砌長<lb/>
蘭芽好擁笙歌長向花前醉<lb/>
　　　前調<hi>春日思歸</hi>
翠箔隂隂籠畫閣昨夜東風惡芳徑滿香泥南陌東郊<lb/>
惆悵妨行樂　傷春比似年時惡潘鬢新來薄何䖏不<lb/>
禁愁雨滴花腮和涙臙脂落<lb/>
<pb n="KR4d0194_WYG_006-8a"/>
　　　長相思<lb/>
香暖幃玉暖肌嬌卧嗔人來睡遲印殘雙黛眉　蟲聲<lb/>
低漏聲稀驚枕初醒燈暗時夢歸人未歸<lb/>
　　　前調<hi>感別</hi>
花下愁月下愁花落月明人在樓斷腸春復秋　從他<lb/>
休任他休如今青鸞不自由㸔㸔天盡頭<lb/>
　　　如夢令<hi>七夕</hi>
雨洗青冥風露雲外雙星初度乞巧夜樓空月妬囘廊<lb/>
<pb n="KR4d0194_WYG_006-8b"/>
私語凝佇凝佇不似去年情緒<lb/>
　　　前調<lb/>
潮退江南晚渡山闇水西烟雨天氣十分凉斷送一年<lb/>
殘暑歸去歸去香霧曲屏深䖏<lb/>
　　　前調<lb/>
臥㸔西湖烟渚緑盖紅粧無數簾捲曲欄風拂面荷香吹<lb/>
雨歸去歸去笑損花邉鷗鷺<lb/>
　　　春光好<lb/>
<pb n="KR4d0194_WYG_006-9a"/>
踈雨洗細風吹淡黄時不分小亭芳草緑映簷低　樓<lb/>
下十二層梯日長影裏鶯啼倚遍䦨干㸔盡栁憶腰肢<lb/>
　　　前調<lb/>
吳綾窄藕絲重一鈎紅翠被眠時要人煖著懐中　六<lb/>
幅裙窣輕風見人遮盡行蹤正是踏青天氣好憶弓弓<lb/>
　　　虞美人<lb/>
開殘桃李春方到誰送東風早搘藜幽徑踏餘花却對<lb/>
緑隂青子問年華　迢迢雲水横清淺不遣愁眉展數<lb/>
<pb n="KR4d0194_WYG_006-9b"/>
竿修竹自横斜猶有小牕朱戸似儂家<lb/>
　　　青玉案<hi>讌趙端禮堂成</hi>
華裾玉轡青絲鞚記年少金吾從花底朝囬珠翠擁曉<lb/>
鐘初斷宿酲猶殢緑鏁牕中夢　天涯相遇鞭鸞鳯去<lb/>
去堂成更情重月轉簷牙雲遶棟凉吹香霧酒迷歌扇<lb/>
春笋傳杯送<lb/>
　　　前調<hi>再和</hi>
王孫陌上春風鞚蘂珠宴雲軿從歸去笙歌常醉擁蠟<lb/>
<pb n="KR4d0194_WYG_006-10a"/>
殘花炬月侵氷簟慣作凉堂夢　玉人勸客釵斜鳯條<lb/>
脱擎杯腕嫌重燕子入簾飛畫棟雨餘深院漏催清夜<lb/>
更軋秦筝送<lb/>
　　　前調<hi>生朝</hi>
花王獨占春風逺㸔百卉芳菲遍五福長隨今日宴粉<lb/>
光生艷寶香飄霧方響流蘇顫　夀祺堂上修篁畔乳<lb/>
燕雙雙賀新院玉斚明年何䖏勸旌幢滿路貂蟬宜面<lb/>
歸覲黄金殿<lb/>
<pb n="KR4d0194_WYG_006-10b"/>
　　　前調<hi>筠翁生朝</hi>
水芝香逺揺紅影泛瑞靄横山頂縹緲笙歌雲不定玉<lb/>
鈎斜挂素蟾初滿醉愜浮𤓰冷　庭蘭戲綵𫝊金鼎小<lb/>
䄂青衫更輝映誰道筠溪歸計近秋風催去鳯池難老<lb/>
長把中書印<lb/>
　　　前調<hi>生朝</hi>
銀潢露洗氷輪皎謫仙下蓬莱島簾捲横山珠翠繞生<lb/>
朝香霧玳筵絲管長醉壺天曉　金鑾夜鏁麻新草入<lb/>
<pb n="KR4d0194_WYG_006-11a"/>
輔明光拜元老㸔取明年人總道中興賢相太平時世<lb/>
分外風光好<lb/>
　　　前調<lb/>
月華冷沁花梢露芳意戀香肌住心字龍涎饒濟楚素<lb/>
馨風味碎瓊流品别有天然䖏　圍爐屈曲宜深炷留<lb/>
取春光向朱户緑綺聲中誰暗許小牕歸去夢囘猶記<lb/>
金鼎分雲縷<lb/>
　　　前調<hi>賀方囘所作世間和韻者多矣余經行松江何啻百囘念欲下一轉語了無好懐此</hi>
<pb n="KR4d0194_WYG_006-11b"/>
　　　<hi>來偶有得當與吾宗椿老輩載酒浩歌西湖南山間寫我帶思公等不可不入社也</hi>
平生百繞埀虹路㸔萬頃翻雲去山澹夕暉帆影度菱<lb/>
歌風斷襪羅塵散總是闗情䖏　少年陳迹今遲暮走<lb/>
筆猶能醉時句花底目成心暗許舊家春事覺來客恨<lb/>
分付踈篷雨<lb/>
　　　㸃絳唇<hi>丙寅秋社前一日溪光亭大雨作</hi>
山暗秋雲暝鴉接翅啼榕樹故人何䖏一夜溪亭雨<lb/>
夢入新凉只道消殘暑還知否燕將雛去又是流年度<lb/>
<pb n="KR4d0194_WYG_006-12a"/>
　　　前調<hi>送別</hi>
水驛凝霜夜帆風駛潮生曉酒醒寒峭枕底波聲小<lb/>
好去歸舟有箇人風調君行了此歡應少索共梅花笑<lb/>
　　　前調<lb/>
春曉輕雷采蘋洲上清明雨亂雲遮樹黯澹江村路<lb/>
今夜歸舟緑潤紅香䖏遥山暮畫樓何許喚取潮囘去<lb/>
　　　前調<lb/>
畵閣深圍煖紅光裏芳林影暗香成陣上下花相映<lb/>
<pb n="KR4d0194_WYG_006-12b"/>
倒挂踈枝月落參横冷休裝景要人酒醒除是花枝並<lb/>
　　　前調<hi>生朝</hi>
嵩洛雲煙間生真相耆英裔要知鮐背難老中和氣<lb/>
報道玉堂已草調元制華夷喜繡裳貂珥便向東山起<lb/>
　　　前調<hi>呈洛濵筠谿二老</hi>
清夜沈沈暗蛩啼䖏簷花落乍凉簾幙香遶屏山角<lb/>
堪恨歸鴻情似秋雲薄書難托儘教寂寞忘了前時約<lb/>
　　　前調<lb/>
<pb n="KR4d0194_WYG_006-13a"/>
醉泛吳淞小舟誰怕東風大舊時經過曽向埀虹臥<lb/>
月淡霜天今夜空清坐還知麽滿斟髙和只有君知我<lb/>
　　　前調<lb/>
減塑冠兒寳釵金縷雙緌結怎教寜帖眼兒惱裏劣<lb/>
韻底人人天與多磨折休分説放燈時節閑了花和月<lb/>
　　　前調<lb/>
水鷁風帆兩眉只解相思皺悄然難受教我怎唧溜<lb/>
待得書來不管歸時瘦嬌癡後是事撋就只這難依口<lb/>
<pb n="KR4d0194_WYG_006-13b"/>
　　　虞美人<lb/>
廣寒蟾影開雲路目斷愁來䖏菊花輕泛玉盃空醉後<lb/>
不知星斗亂西東　今宵入夢陽䑓雨誰忍先歸去酒<lb/>
醒長是五更鐘休念舊逰吹帽幾秋風<lb/>
　　　前調<lb/>
西郊追賞尋芳䖏聞道衝寒去雨肥紅綻向南枝嵗晚<lb/>
纔開應是恨春遲　天涯樂事王孫貴花底還須醉有<lb/>
人風味勝踈梅醉裏折花歸去更傳杯<lb/>
<pb n="KR4d0194_WYG_006-14a"/>
　　　前調<lb/>
菊坡九日登髙路往事知何處陵遷谷變總成空囘首<lb/>
十年秋思吹䑓東　西牕一夜蕭蕭雨夢繞中原去覺<lb/>
來依舊畵樓鐘不道木樨香撼海山風<lb/>
　　　漁家傲<hi>題元真子圖</hi>
釣笠披雲青嶂繞橛頭雨細春江渺白鳥飛來風滿棹<lb/>
收綸了漁童拍手樵青笑　明月太虚同一照浮家泛<lb/>
宅㤀昏曉醉眼冷㸔城市鬧烟波老誰能惹得閑煩惱<lb/>
<pb n="KR4d0194_WYG_006-14b"/>
<hi>苕溪漁隠云張仲宗有漁家傲詞余往嵗在錢塘與仲宗従㳺甚乆仲宗手冩此詞相示云舊所作也其詞第</hi>
<hi>二句元是橛頭雨細春江渺余謂仲宗曰橛頭雖是船名今以雨襯之語晦而病因為改作緑簔雨細仲宗笑</hi>
<hi>以為然</hi>
　　　前調<lb/>
樓外天寒山欲暮溪邉雪靄藏雲樹小艇風斜沙嘴露<lb/>
流年度春光已向梅梢住　短夢今宵還到否葦村四<lb/>
望知何䖏客裏從來無意緒催歸去故園正要鶯花主<lb/>
　　　前調<hi>奉陪富公季申探梅有作</hi>
<pb n="KR4d0194_WYG_006-15a"/>
寒食西郊湖畔路天低野濶山無數路轉岡斜花滿樹<lb/>
絲吹雨南枝占得春光住　藉草携壺花底去花飛酒<lb/>
面香浮處老手調羮當獨歩須記取坐中都是芳菲侶<lb/>
　　　謁金門<hi>或刻秦處度</hi>
鴛鴦渚春漲一江花雨别岸數聲初過櫓晚風生碧樹<lb/>
　艇子相呼相語載取暮愁歸去寒食烟村芳草路愁<lb/>
來無著處<lb/>
　　　前調<hi>道山亭餞張椿老赴行在</hi>
<pb n="KR4d0194_WYG_006-15b"/>
風露底石上岸巾愁起月到房心天似水亂峰清影裏<lb/>
　此去登瀛須記今夕道山同醉春殿明年人共指玉<lb/>
皇香案吏<lb/>
　　　前調<hi>送康伯檜</hi>
清光溢影轉畵簷凉入風露一天星斗濕無雲天更碧<lb/>
　滿引送君何惜記取吾曹今夕目斷秋江君到日潮<lb/>
來風正急<lb/>
　　　瑞鷓鴣<lb/>
<pb n="KR4d0194_WYG_006-16a"/>
雛鶯初囀鬭尖新雙蕋花嬌掌上身總解滿斟偏勸客<lb/>
多生俱是綺羅人　囘波偷顧輕招拍方響低敲更合<lb/>
筝荳蔲梢頭春欲透情知巫峽待為雲<lb/>
　　　前調<hi>彭徳器出示胡邦衡新句次韻</hi>
白衣蒼狗變浮雲千古功名一聚塵好是悲歌將進酒<lb/>
不妨同賦惜餘春　風光全似中原日臭味要須我輩<lb/>
人雨後飛花知底數醉來贏取自由身<lb/>
　　　好事近<lb/>
<pb n="KR4d0194_WYG_006-16b"/>
老去更思歸芳草正薫南陌上已又逢寒食歎三年為<lb/>
客　吹花小雨濕秋千閒却好春色天甚不憐人老早<lb/>
教人歸得<lb/>
　　　前調<lb/>
梅潤乍晴天簾捲畵堂風月珠翠共迷香霧是長年時<lb/>
節　瑶池清夜宴羣仙鸞笙未吹徹西母醉中㣲笑看<lb/>
蟠桃初結<lb/>
　　　前調<lb/>
<pb n="KR4d0194_WYG_006-17a"/>
春色到花房芳信一枝偏好勾引萬紅千翠為化工呈<lb/>
巧　花姑玉貌笑東風今朝放春早㸔取鬢邉幡勝永<lb/>
宜春難老<lb/>
　　　前調<lb/>
斗帳炷爐薫花露裛成薌澤縈透雪兒金縷醉玉壺春<lb/>
色　非煙非霧鏁牕中王孫倦逰客不道粉墻南畔也<lb/>
有人聞得<lb/>
　　　怨王孫<hi>海棠</hi>
<pb n="KR4d0194_WYG_006-17b"/>
小院春晝晴牕霞透着雨臙脂倚風翠袖芳意惱亂人<lb/>
多暖金荷　多情不分羣葩後傷春瘦淺黛眉尖秀紅<lb/>
潮醉臉半掩花底重門怨黄昏<lb/>
　　　前調<hi>紹興乙丑春二月既望李文中置酒溪閣日暮雨過盡得雲烟變態如對營丘著色</hi>
　　　<hi>山坐客有歌怨王孫者請予賦其情抱葉子謙為作三弄吹雲裂石旁若無人永福前此所未</hi>
　　　<hi>見也老子於此興復不淺</hi>
霽雨天迥平林煙暝燈閃沙汀水生釣艇樓外栁暗誰<lb/>
家亂昏鴉　相思怪得今畨甚寒食近小砑魚牋信屏<lb/>
<pb n="KR4d0194_WYG_006-18a"/>
山半掩㣲醉獨倚䦨干恨春寒<lb/>
　　　喜遷鶯令<hi>送何晉之大著兄趨朝歌以侑酒</hi>
文倚馬筆如椽桂殿蚤登仙舊遊冊府記當年衮繡合<lb/>
貂蟬　慶天申瞻玉座鵷鷺正陪班㸔君穏歩過花甎<lb/>
歸院引金蓮<lb/>
　　　鶴冲天<hi>呈富樞宻令向亦作喜遷鶯  誤</hi>
雲葉亂月華光羅幕捲新凉玉醅初泛嫩鵞黄花露滴<lb/>
秋香　地行仙天上相風度世間人様懸知洗盞徑開<lb/>
<pb n="KR4d0194_WYG_006-18b"/>
甞誰醉伴禪床<lb/>
　　　喜遷鶯慢<hi>鹿鳴宴作</hi>
雁塔題名寶津朌宴盛事簮紳常説文物昭融聖代搜<lb/>
羅千里争趨丹闕元侯勸駕鄉老獻書發軔龜前列山<lb/>
川秀圜觀衆多無如閩越　豪傑姓標紅紙帖報泥金<lb/>
春信歸來俱捷驕馬蘆鞭醉埀藍綬吹雪芳<hi>原闕二字</hi>月素<lb/>
娥情厚桂花一任郎君折須滿引南䑓又是合沙時節<lb/>
　　　鷓鴣天<lb/>
<pb n="KR4d0194_WYG_006-19a"/>
不怕㣲霜㸃玉肌恨無流水照氷姿與君着意從頭看<lb/>
初見東南第一枝　人散後雪晴時隴頭春色寄來遲<lb/>
使君本是花前客莫怪殷勤為賦詩<lb/>
　　　憶秦娥<lb/>
桃花萼雨肥紅綻東風惡東風惡長亭無寐短書難托<lb/>
　征衫辜負深閨約禁煙時候春羅薄多應消瘦可忺<lb/>
梳掠<lb/>
</p>
<p>
</p>
  </div>
<div>
                <head>蘆川歸來集巻七</head>
    <p>
<pb n="KR4d0194_WYG_007-1a"/>
欽定四庫全書<lb/>
　蘆川歸來集巻七　　　　宋　張元幹　撰<lb/>
　　詞<lb/>
　　　明月逐人來<hi>燈夕趙端禮席上</hi>
花迷珠翠香飄羅綺簾旌外月華如水暖紅影裏誰㑹<lb/>
王孫意最樂昇平景致　長記宫中五夜春風鼓吹遊<lb/>
仙夢輕寒半醉鳯幃未暖歸去薫濃被更問陰晴天氣<lb/>
　　　小重山<lb/>
<pb n="KR4d0194_WYG_007-1b"/>
誰向晴窻伴素馨蘭芽初秀發紫檀心國香幽艷最情<lb/>
深歌白雪秖少一張琴　新月冷光侵醉時花近眼莫<lb/>
頻斟薛濤箋上楚妃吟空凝睇歸去夢中尋<lb/>
　　　上西平<hi>一作金人捧露盤</hi>
卧扁舟聞寒雨數佳期又還是輕誤仙姿小樓夢冷覺<lb/>
來應恨我歸遲鬢雲鬆處枕檀斜露泣花枝　名與利<lb/>
空縈繫添憔悴漫孤恓得見了説與教知偎香倚暖夜<lb/>
爐圍定酒温時任他飛雪灑江天莫下層梯<lb/>
<pb n="KR4d0194_WYG_007-2a"/>
　　　春光好<hi>為楊聰父侍兒切鱠作</hi>
花恨雨栁嫌風客愁濃坐久霜刀飛碎雪一罇同　勞<lb/>
煩玉指春葱未放筯金盤已空更與箇中尋尺素兩情<lb/>
通<lb/>
　　　前調<lb/>
寒食近踏青時畵堂西可是春來偏倦繡乍生兒　香<lb/>
綿輕拂胭脂加文褓初試斑衣悄没工夫存問我且憐<lb/>
伊<lb/>
<pb n="KR4d0194_WYG_007-2b"/>
　　　清平樂<hi>雪晴送别</hi>
亂山深處雪擁溪橋路曉日乍明催客去驚起玉鴉飜<lb/>
樹　翠衾香煖檀灰一枝想見踈梅憑仗東風説與畵<lb/>
眉人共春回<lb/>
　　　前調<lb/>
明珠翠羽小綰同心縷好去吳淞江上路寄與雙魚尺<lb/>
素　蘭橈飛取歸來愁眉待得伊開相見嫣然一笑眼<lb/>
波先入郎懐<lb/>
<pb n="KR4d0194_WYG_007-3a"/>
　　　菩薩蠻<hi>見芙蓉</hi>
天涯客裏秋容晚妖紅聊戯思鄉眼一朶醉深粧羞渠<lb/>
照鬢霜　開時誰斷送不待司花共有脚號陽春芳菲<lb/>
屬主人<lb/>
　　　前調<hi>戯呈周介卿</hi>
拍堤緑漲桃花水畵船穏泛東風裏絲雨濕苔錢淺寒<lb/>
生禁烟　江山留不住却載笙歌去醉倚玉搔頭幾曽<lb/>
知旅愁<lb/>
<pb n="KR4d0194_WYG_007-3b"/>
　　　前調<hi>三月晦送春有集坐中偶書</hi>
春來春去催人老老夫争肯輸年少醉後少年狂白髭<lb/>
殊未妨　挿花還起舞管領風光處把酒共留春莫教<lb/>
花笑人<lb/>
　　　前調<lb/>
雨餘翠袖瓊膚潤一枝想像傷春困老眼見花時惜花<lb/>
心未衰　釀成誰與醉應把流蘇綴淚沁枕囊香惱儂<lb/>
歸夢長<lb/>
<pb n="KR4d0194_WYG_007-4a"/>
　　　前調<hi>政和壬辰東都作</hi>
黄鶯啼破紗窻曉蘭缸一㸃窺人小春淺錦屏寒麝煤<lb/>
金博山　夢回無處覔細雨梨花濕正是踏青時眼前<lb/>
偏少伊<lb/>
　　　前調<lb/>
芳林玉蘂生香霧逰蜂争採清晨露芳意着人濃微烘<lb/>
曲室中　春來瀛海外沈水迎風碎好事付餘薫頻分<lb/>
幾縷雲<lb/>
<pb n="KR4d0194_WYG_007-4b"/>
　　　樓上曲<lb/>
樓外夕陽明逺水樓中人倚東風裏何事有情怨别離<lb/>
低鬟背立君應知　東望雲山君去路斷腸迢迢盡愁<lb/>
處明朝不忍見雲山從今休傍曲欄干<lb/>
　　　前調<lb/>
清夜燈前花報喜心隨社燕凉風起雲路修成寶月時<lb/>
東樓悵望君先歸　沆瀣秋香生玉井畫簷深轉梧桐<lb/>
影看君西去侍明光杯中丹桂一枝芳<lb/>
<pb n="KR4d0194_WYG_007-5a"/>
　　　豆葉黄<hi>為伯南賦早梅復和韻</hi>
冰溪踈影竹邊春翠袖天寒逈暮雲雪裏精神澹佇人<lb/>
隔重門寶粟生香玉半温<lb/>
　　　前調<lb/>
踈枝冷蘂忽驚春一㸃芳心入鬢雲風韻情知似玉人<lb/>
笑迎門香煖紅爐酒未温<lb/>
　　　前調<hi>見草堂别集</hi>
輕羅團扇掩㣲羞酒滿玻瓈花滿頭小板齊聲唱石州<lb/>
<pb n="KR4d0194_WYG_007-5b"/>
月如鈎一寸横波入鬢流<lb/>
　　　滿庭芳<hi>夀</hi>
梁苑春歸章街雪霽栁梢華萼初萌非煙非霧新嵗樂<lb/>
昇平京兆雍容報政金狨過九陌塵輕朝回處青霄路<lb/>
穏黄色起天庭　東風吹緑鬢薄羅剪綵小綰流鶯比<lb/>
渭濵甲子尚父難兄滿泛椒觴獻夀斑衣侍雲母分屏<lb/>
明年㑹雙衣對引談笑秉鈞衡<lb/>
　　　前調<hi>夀富樞宻</hi>
<pb n="KR4d0194_WYG_007-6a"/>
韓國殊勲洛都西内名園甲第相連當年緑鬢獨占地<lb/>
行仙文彩風流瑞世延朱履絲竹喧闐人皆仰一門相<lb/>
業心許子孫賢　中興方慶㑹再逢甲子重數天元問<lb/>
千齡誰比五福俱全此去沙隄步穏調金鼎七葉貂蟬<lb/>
香檀緩杯傳鸚鵡新月正娟娟<lb/>
　　　前調<hi>為趙西宗夀</hi>
玉葉聯芳天潢分潤夀筵長對薫風間平襟度濮邸行<lb/>
尊崇忠孝家傳大雅無喜愠一種寛容芝蘭盛綵衣嬉<lb/>
<pb n="KR4d0194_WYG_007-6b"/>
戱親睦冠西宗　絲綸膺重寄遥防遷美本鎮恩隆應<lb/>
萱堂齊福誕月仍同花蘂香濃氣暖凝瑞露滿酌金鍾<lb/>
龍光近星飛驛馬宣入嗣王封<lb/>
　　　前調<lb/>
三十年來雲游行化草鞵踏破塵沙徧參尊宿曾記到<lb/>
京華衲子如麻似粟誰<hi>闕</hi>笑瞿老拈花經離亂青山盡<lb/>
處海角又天涯　今宵閒打睡明朝粥飯隨分僧家把<lb/>
木佛燒却除是丹霞撞著門徒施主驀然箇喜捨由他<lb/>
<pb n="KR4d0194_WYG_007-7a"/>
廬陵米還知價例毫髮更無差<lb/>
　　　瑞鶴仙<hi>壽</hi>
喜西園放鑰對燕寢香潤棠陰寒薄東風夜來惡禁煙<lb/>
時天氣鶯啼花落新晴共約怕韶光容易過却把銅壺<lb/>
緩泛金杯祓禊嬉遊行樂　絃索笙簧聲裏還記蘭房<lb/>
正垂羅幕初眠栁弱梅如豆玉如琢向鳯凰池上鴛鴦<lb/>
影裏他年何啻紫橐看流芳繼踵韋平盛傳鞏洛<lb/>
　　　瑶臺第一層<lb/>
<pb n="KR4d0194_WYG_007-7b"/>
江左風流鍾間氣洲分二水長鳯凰臺畔投懐玉燕照<lb/>
社神光豆花初秀雨散暑空洗出秋凉慶生旦正圓蟾<lb/>
呈瑞仙桂飄香　肝腸掞文摛錦駕雲乗鶴下鵷行紫<lb/>
樞將命紫微如綍常近君王舊山同梓里荷月旦久已<lb/>
平章九霞觴薦刀圭丹餌衮繡朝裳<lb/>
　　　望海潮<hi>癸夘冬為建守趙季西賦碧雲樓</hi>
蒼山烟澹寒谿風定玉簮羅帶綢繆輕靄暮飛青㝠逺<lb/>
淨珠星璧月光浮城際涌層樓正翠簾高捲緑瑣低鈎<lb/>
<pb n="KR4d0194_WYG_007-8a"/>
影落尊罍氣和歌管共清逰　使君冠世風流擁香鬟<lb/>
凭檻霧鬢凝眸銀燭煖宵花光照席譙門莫報更籌逸<lb/>
興醉無休賦探梅芳信翻曲新謳想見踈枝冷蘂春意<lb/>
到沙洲<lb/>
　　　前調<hi>為富樞宻生朝壽</hi>
麒麟圖畫貂蟬冠冕青氊自屬元勲綠野舊逰平泉雅<lb/>
咏霞舒煙巻朝昏風月小陽春照玳筵珠履公子王孫<lb/>
雲度崧高影横伊水慶生申　早梅長醉芳樽况中興<lb/>
<pb n="KR4d0194_WYG_007-8b"/>
盛際宥宻宗臣琳館奉祠金甌覆字和羮妙手還新光<lb/>
射紫微垣看五雲朝斗千載逢辰開取八荒夀域一氣<lb/>
轉洪鈞<lb/>
　　　十月桃<lb/>
年華催晚聴樽前偏唱衝暖欺寒樂府誰知分付㸃化<lb/>
金丹中原舊逰何在頻入夢老眼空澘撩人冷蘂渾似<lb/>
當時無語低鬟　有多情多病文園向雪後尋春醉裏<lb/>
凭欄獨步羣芳此花風度天然羅浮淡粧素質呼翠鳯<lb/>
<pb n="KR4d0194_WYG_007-9a"/>
飛舞斕斑參横月落留恨醒來滿地香殘<lb/>
　　　前調<hi>為富樞宻夀</hi>
蟠桃三熟正清霜吹冷愛日烘香小試芳菲時候無限<lb/>
風光洛濵老人星見<hi>闕</hi>少室雲物開祥丹青萬彚熊兆<lb/>
崑臺鳯舉朝陽　向元樞曽輔巖廊記名著金甌位入<lb/>
中堂夢熟鈞天屢驚顛倒衣裳黄髮更宜補衮歸去定<lb/>
軍國平章管弦珠翠蘭玉簮纓嵗嵗稱觴<lb/>
　　　感皇恩<hi>夀</hi>
<pb n="KR4d0194_WYG_007-9b"/>
綠髪照魁星平康争看錦繡肝腸五千巻出逢熙運蚤<lb/>
侍玉皇香案禁塗揚厯遍紆宸眷　安養老成十年蕭<lb/>
散天要中興相公健生朝開宴長是通宵絃管藕花香<lb/>
不斷南風逺<lb/>
　　　前調<hi>夀</hi>
年少太平時名園甲第談笑雍容萬鍾貴姚黄重綻長<lb/>
對小春天氣綺羅叢裏慣今朝醉　台衮象賢元樞虚<lb/>
位壯嵗青雲自曽致流霞麟脯難老洛濵風味謝公須<lb/>
<pb n="KR4d0194_WYG_007-10a"/>
再為蒼生起<lb/>
　　　前調<hi>夀</hi>
荔子著華繁清微庭院賀厦雙飛畵梁燕綺羅叢裏百<lb/>
和爐香祝願願從今日去身長健　檀板競催榕陰初<lb/>
轉舞袖風前翠翹顫明年開府錫宴金鍾宣勸夀星朝<lb/>
北斗君王眷<lb/>
　　　前調<hi>夀</hi>
豹尾引黄旛宣麻金殿雨露恩濃自天遣搢紳交譽最<lb/>
<pb n="KR4d0194_WYG_007-10b"/>
樂至誠為善信知宗姓喜君王眷　寶炬蜜香玉巵波<lb/>
灔醉擁笙歌夜深院西清班近雅稱元戎同燕要看茅<lb/>
土相貂蟬面<lb/>
　　　夏雲峯<hi>丙寅六月為筠翁夀</hi>
湧氷輪飛沆瀣霄漢萬里雲開南極瑞占象緯夀應三<lb/>
台錦腸珠唾鍾間氣卓犖天才正暑月祥光照社玉燕<lb/>
投懐　新堂深處捧杯乍香泛水芝空翠風迴凉送艶<lb/>
歌緩舞醉墮瑶釵長生難老都道是栢葉仙階笑傲且<lb/>
<pb n="KR4d0194_WYG_007-11a"/>
山中宰相平地蓬萊<lb/>
　　　千秋嵗<hi>夀</hi>
相門出相和氣濃春釀傳家冠珮雲臺上龎眉扶夀杖<lb/>
綠髪披仙氅星兩兩泰階已應昇平象　玉砌蘭芽長<lb/>
定向東風賞添綵袖褰羅幌絲簧俱妙手珠翠争宫様<lb/>
江海量年年醉裏飜新唱<lb/>
　　　水龍吟<hi>周總領生朝</hi>
水晶宫映長城藕花萬頃開浮蘂紅粧翠盖生朝時候<lb/>
<pb n="KR4d0194_WYG_007-11b"/>
湖山揺曳珠露争圓香風不斷普熏沉水似瑶池侍女<lb/>
霞裾緩步夀煙光裏　霖雨已沾千里兆豐年十分和<lb/>
氣星郎綠鬢錦波春釀碧筩冝醉荷橐還朝青氊奕世<lb/>
除書將至看巢龜戱葉蟠桃著子祝三千嵗<lb/>
　　　南鄉子<hi>夀</hi>
山寺輞川圖霜葉雲林錦繡居夀斚浮春珠翠擁歡娛<lb/>
滿院流泉繞綺䟽　道氣自膚腴几席輕塵一㸃無天<lb/>
要耆英修相業清都已有泥書降玉除<lb/>
<pb n="KR4d0194_WYG_007-12a"/>
　　　捲珠簾<hi>夀</hi>
祥景飛光盈衮繡流慶崑臺自是神仙胄誰遣陽和放<lb/>
春透化工重入丹青手　雲璈錦瑟争為夀玉帶金魚<lb/>
共願人長久偷取蟠桃薦芳酒更看南極星朝斗<lb/>
　　　醉蓬萊<hi>夀</hi>
對小春桃艶曲室爐紅乍寒天氣七葉蓂開應金張通<lb/>
貴夢草銀鈎燦花珠唾是素來風味滿腹經綸回天議<lb/>
論崑臺仙裔　秘殿陞華紫樞勲舊退步真祠簡心端<lb/>
<pb n="KR4d0194_WYG_007-12b"/>
扆迎日天元聽正衙宣制盡洗中原徧為霖雨宴後堂<lb/>
歌吹栢子千秋丹砂九轉今宵長醉<lb/>
　　　隴頭泉<lb/>
少年時壯懐誰與重論視文章真成小技要知吾道稱<lb/>
尊奏公車治安秘計樂油幕談笑從軍百鎰黄金一䨇<lb/>
白璧坐看同輩上青雲事大謬轉頭流落徒走出修門<lb/>
三十載黄粱未熟滄海揚塵　念向來浩歌獨往故園<lb/>
松菊猶存送飛鴻五絃寓目望爽氣西山忘言整頓乾<lb/>
<pb n="KR4d0194_WYG_007-13a"/>
坤廓清宇宙男兒此志㑹須伸更有幾渭川埀釣投老<lb/>
策奇勛天難問何妨袖手且作閒人<lb/>
　　　天仙子<hi>三月十二日奉同蘇子陪富丈訪筠翁於舊居遂為杏花留飲懽甚命賦長短</hi>
　　　　　　<hi>句乃得天仙子寫呈兩公末章併發一笑</hi>
樓外輕陰春澹佇數㸃杏梢寒食雨少年油壁記尋芳<lb/>
梁苑路今何處千樹紅雲空夢去　驚見此花須折取<lb/>
明日滿城傳侍女情知醉裏惜花深留春住聴鶯語一<lb/>
段風流天付與<lb/>
<pb n="KR4d0194_WYG_007-13b"/>
　　　鵲橋仙<lb/>
靚粧豔態嬌波流眄雙靨横渦半笑樽前燭畔粉生光<lb/>
更低唱新翻轉調　花房結子氷枝清瘦醉倚香濃寒<lb/>
峭雛鶯新囀上林聲驚夢斷池塘春草<lb/>
　　　漁父家風<lb/>
八年不見荔枝紅腸斷故園東風枝霧葉誰新採悵望<lb/>
冷香濃　氷透骨玉開容想筠籠今宵歸夢滿頰天漿<lb/>
更御泠風<lb/>
<pb n="KR4d0194_WYG_007-14a"/>
　　　生查子<lb/>
天生幾種香風味因花見旖旎透香肌髣髴飛花片<lb/>
雨潤惜餘薫烟斷猶相戀不似薄情人濃淡分深淺<lb/>
　　　減字木蘭花<lb/>
客亭小㑹可惜無歡容易醉歸去更䦨細雨鳴窻一夜<lb/>
寒　昏然獨坐舉世踈狂誰似我强撥爐煙也道今宵<lb/>
是上元<lb/>
　　　眼兒媚<hi>秋閨</hi>
<pb n="KR4d0194_WYG_007-14b"/>
蕭蕭踈雨滴梧桐人在綺牕中離愁遍遶天涯不盡却<lb/>
在眉峯　嬌波暗落相思淚流破臉邊紅可憐瘦似一<lb/>
枝春栁不奈東風<lb/>
　　　昭君怨<hi>春晚</hi>
春院深深鶯語花怨一簾煙雨禁火已銷䰟更黄昏<lb/>
衾暖麝燈落地雨過重門深夜枕上百般猜未歸來<lb/>
　　　夜逰宫<lb/>
半吐寒梅未折雙魚洗氷澌初結戸外明簾風任揭擁<lb/>
<pb n="KR4d0194_WYG_007-15a"/>
紅爐洒窻間惟稷雪　比去年時節這心事有人忻説<lb/>
斗帳重薫鴛被叠酒微醺管燈花今夜别<lb/>
　　　楊栁枝<hi>席上次韻曽頴王</hi>
深院今宵枕簟涼燭花光更籌何事促行觴惱剛腸<lb/>
老去一簔烟雨裏釣滄浪看君鳴鳯向朝陽且腰黄<lb/>
　　　綵鸞歸令<hi>為張子安舞姬作</hi>
珠履争圍小立春風趂拍低態閒不管樂催伊整朱衣<lb/>
　粉融香潤隨人勸玉困花嬌越様宜鳯城燈夜舊家時<lb/>
<pb n="KR4d0194_WYG_007-15b"/>
數他誰<lb/>
　　　江神子<lb/>
夢中北去又南來飽風埃鬢華衰浮水飛蓬踪跡為誰<lb/>
催自笑自悲還自語一盃酒鼻如雷　曉輿行處覺春<lb/>
回屑瓊瑰糝莓苔病眼衝寒欲閉又還開水近人家籬<lb/>
落畔遥認得一枝梅<lb/>
　　　西江月<hi>和蘇庭藻</hi>
小閤劣容老子北窓仍遞南風維摩丈室久空空不與<lb/>
<pb n="KR4d0194_WYG_007-16a"/>
散花同夢　且作太真逰戲未甘金粟龍鍾憐君病後<lb/>
頰顴隆識取小兒戯弄<lb/>
　　　訴衷情<hi>余兒時不知有荔子自呼為紅蕋父母賞其名新昔所未聞殊盡形似之美久</hi>
　　　　　　<hi>欲記之而因循比與諸公和長短句故及之以訴衷情盖里中推星毬紅鶴頂</hi>
　　　　　　<hi>紅皆佳品海舫便風數日可到</hi>
兒時初未識方紅學語問西東對客呼為紅蕋此興已<lb/>
偏濃　嗟白首抗塵容費牢籠星毬何在鶴頂長丹誰<lb/>
寄南風<lb/>
<pb n="KR4d0194_WYG_007-16b"/>
　　　採桑子<hi>奉和秦楚村使君荔枝詞</hi>
華堂清暑榕隂重夢裏江寒火齊星繁興在氷壺玉井<lb/>
䦨　風枝露葉誰新採欲飽防慳遺恨空槃留取香紅<lb/>
滿地看<lb/>
　　　菩薩鬘<hi>送友人還富沙</hi>
山城何嵗無風雨樓臺底事隨波去歸棹望譙門沙痕<lb/>
炯斷雲　詩成空弔古想像經行處陵谷有餘悲舉觴<lb/>
澆别離<lb/>
<pb n="KR4d0194_WYG_007-17a"/>
　　　前調<lb/>
微雲紅襯餘霞綺明星碧浸銀河水欹枕畵簷風愁生<lb/>
草際蛩　鴈行離塞晚不道衡陽逺歸恨隔重山樓高<lb/>
莫凭欄<lb/>
　　　浣溪沙<hi>詠木香</hi>
睡起中庭月未蹉繁香隨影上輕羅多情肯放一春過<lb/>
　比似雪時猶帶韻不如梅處却縁多酒邊枕畔奈愁<lb/>
何<lb/>
<pb n="KR4d0194_WYG_007-17b"/>
　　　好事近<lb/>
華燭炯離觴山吐四更寒月公子唾花枝玉盡一時豪<lb/>
傑　三冬蘭若讀書燈想見太清絶紙帳地爐香煖傲<lb/>
一牕風月<lb/>
　　　南歌子<lb/>
玉斧修圓了氷輪分外清共看星向繡衣明元是生朝<lb/>
為夀對難兄　鴻鴈翻秋影塤箎和笑聲他年中令綵<lb/>
衣榮記取今宵丹荔醉瑶觥<lb/>
<pb n="KR4d0194_WYG_007-18a"/>
　　　醉花陰<hi>詠木犀</hi>
紫菊紅茰開犯早獨占秋光老醖造一般清比著芝蘭<lb/>
猶自争多少　霜刀剪葉呈纎巧手撚迎人笑雲鬢一<lb/>
枝斜小閣幽窓是處都香了<lb/>
　　　㸃綘唇<lb/>
小雨忺晴坐來池上荷珠碎掉眉濃翠怎不教人醉<lb/>
美眄流觴白鷺窺秋水天然媚大家休睡笑倚西風裏<lb/>
　　　花心動<hi>七夕</hi>
<pb n="KR4d0194_WYG_007-18b"/>
水館風亭晩香濃一番芰荷新雨簟枕乍閑襟裾初試<lb/>
散盡滿天溽暑斷雲却送輕雷去踈林外玉鈎微吐夜<lb/>
漸永秋驚敗葉涼生庭戸　天上佳期久阻銀河畔仙<lb/>
車縹緲雲路舊怨未平幽懽<hi>闕</hi>駐恨入半天風露綺羅<lb/>
人散金猊冷醉魂到華胥深處洞戸悄南樓畵角自語<lb/>
　　　驀山溪<lb/>
一番小雨陡覺添秋色桐葉下銀牀又送個淒凉消息<lb/>
故鄉何處搔首對西風衣線斷帶圍寛衰鬢添新白<lb/>
<pb n="KR4d0194_WYG_007-19a"/>
錢塘江上冠盖如雲積騎馬傍朱門誰肯念塵埃墨客<lb/>
佳人信杳日暮碧雲深樓獨倚鏡頻㸔此意無人識<lb/>
　　　踏莎行<hi>别意選草堂别</hi>
芳草平沙斜陽逺樹無情桃葉江頭渡醉來扶上木蘭<lb/>
舟將愁不去將人去　薄劣東風天斜飛絮明朝重覔<lb/>
吹笙路碧雲香雨小樓空春光已到銷魂處<lb/>
</p>
<p>
</p>
  </div>
<div>
                <head>蘆川歸來集巻八</head>
    <p>
<pb n="KR4d0194_WYG_008-1a"/>
欽定四庫全書<lb/>
　蘆川歸來集巻八　　　　宋　張元幹　撰<lb/>
　　表<lb/>
　　　代謝御書卿大夫章表<lb/>
玉振金聲允邁開元之孝治龍蟠鳳翥還追内史之竒<lb/>
蹤降自雲霄光生蓬蓽中謝伏念臣蚤緣際㑹中乃邅<lb/>
逥雖増戀闕之心敢起瞻天之望荷俯憐簪履之舊俾<lb/>
再依日月之光駑駘無補於事功雨露頻霑於眷渥登<lb/>
<pb n="KR4d0194_WYG_008-1b"/>
牀躐取每懷唐室之名卿錫宴寵頒欲誦國朝之典故<lb/>
敢圗珍賜下逮㣲臣此蓋伏遇皇帝陛下道本生知聖<lb/>
由天縱學已探於孔孟書宛冠於鍾張四篆髙山徒紀<lb/>
穆王之告千文小草漫稱章帝之工顧惟遭遇之難遂<lb/>
獲顯榮其老為訓以埀厯代用永傳於子孫匪懈以事<lb/>
一人誓盡忠於夙夜<lb/>
　　　代知湖州謝表<lb/>
時方多事奚堪假守之權世不乏人輒預維城之選宵<lb/>
<pb n="KR4d0194_WYG_008-2a"/>
征赴治夕惕臨民中謝伏念臣筋力未衰而心志已疲<lb/>
於患難規模素拙而施設無補於艱危粤若吳興旁瞻<lb/>
越紀雖今日股肱之郡乃古来魚稻之鄉有此目前之<lb/>
便安實為己私之僥倖此蓋伏遇皇帝陛下建中興之<lb/>
業將恢復於舊邦求共理之良亦廣搜於屬籍臣敢不<lb/>
撫綏千里謹防賊盗之憑陵經畫一城更賴山河之險<lb/>
固<lb/>
　　啓<lb/>
<pb n="KR4d0194_WYG_008-2b"/>
　　　賀張丞相浚復特進啓<lb/>
申命九年升華一品望著羣公之表班聨三事之崇寵<lb/>
數薦加忠猷益壯恭以某官經綸宻勿蚤感遇於風雲<lb/>
燮理協和嘗寅亮於天地出入將相勤勞國家眷是殊<lb/>
勲臨兹巨屏體貌優而均逸威令信而底寕屈禦侮折<lb/>
衝之謀施坐嘯畫諾之政元戎十乗聊作鎮於甌閩㤗<lb/>
階六符忽騰輝於宸極思萬方之助順轉一氣於洪鈞<lb/>
允屬具瞻式昭簡注服蒼玉之佩宛是青氊歌繡裳之<lb/>
<pb n="KR4d0194_WYG_008-3a"/>
詩定歸赤舄佐君王之神武拯塗炭之生靈駕馭英雄<lb/>
削平禍亂霆驚冦盗以必滅電掃寰區而盡收卜中興<lb/>
年宻邇上元之甲子趨行在所雍容今代之崇臣社稷<lb/>
之盤石再安帶礪之山河永賴某自嗟旅次徒調制詞<lb/>
企踵恩門莫厠登龍之後馳心廣厦尤増賀燕之私欣<lb/>
幸交深敷宣罔罄<lb/>
　　　賀張參政啓<lb/>
光奉册書入參魁柄老成登用愈増重於廟堂康濟設<lb/>
<pb n="KR4d0194_WYG_008-3b"/>
施副具瞻於海㝢士林胥慶公議僉諧恭惟某官名教<lb/>
主盟薦紳師表學允臻於聖域譽蚤播於賢關卓爾儒<lb/>
宗襃然舉首積年次對談王道於畎畝之中一旦貳卿<lb/>
起相業於江湖之上受知黼扆宻簡金甌果膺補衮之<lb/>
求佇正秉鈞之任眷遇素隆於體貌精神克壯於折衝<lb/>
國有蓍龜民思霖雨黄髪台背顧備福以方興衮衣繡<lb/>
裳宜大器之成晚蠻戎率服宗社同休某庠序諸生門<lb/>
䦨舊物執經甞出於模範投迹儻在於甄陶實倍欣愉<lb/>
<pb n="KR4d0194_WYG_008-4a"/>
敢稽慶賀<lb/>
　　　又一首<lb/>
祗奉明綸入參大政仰老成之登用抗正論以設施朝<lb/>
野𢥠觀士夫胥慶竊以相業在深眀於治體邦家宜圖<lb/>
任於舊人遇聖主廼得賢臣知寧國必有君子折衝樽<lb/>
爼増重廟堂恭惟某官道妙經綸文光黼黻真儒學之<lb/>
師表擅名教之主盟爰陞丞轄之司式副公輔之望某<lb/>
甞陪法從最荷撝謙顧林壑之餘齡杜門省事賴金蘭<lb/>
<pb n="KR4d0194_WYG_008-4b"/>
之末契託跡偷安佇聞進位於鈞衡拭目䇿勲於彞鼎<lb/>
商飈清肅萬寳順成覬善䕶以節宣益迎茂於福履私<lb/>
心虔頌徳宇永依卜晤對以方賖積瞻馳而彌切<lb/>
　　　賀翟參政啓<lb/>
祗奉眀綸聿參魁柄朝廷増重繄政事之得人夷夏聳<lb/>
觀蓋徳威之足畏竊以天啓豪傑必有用而廼生時際<lb/>
艱危非大賢而罔濟古今共貫治亂殊科儻功業每成<lb/>
於無心則進退自然而可度奮身不顧處君臣一體之<lb/>
<pb n="KR4d0194_WYG_008-5a"/>
間直道是行陋左右游談之助凡登庸者審皆若此彼<lb/>
朋附者亦何能為恭惟某官經術通以佐王推先儒之<lb/>
領袖文章掞而華國具先輩之典型厯事三朝馳聲四<lb/>
海妙彌綸於胷次當相中興斡造化於筆端合居上宰<lb/>
雖負英偉不羣之氣常存正直在位之風眀目張膽而<lb/>
啓沃滋多正笏埀紳而折衝未艾載安社稷恢復輿地<lb/>
之山河一洗乾坤大明普天之日月永作元老昭示竒<lb/>
勲某罪戾孤蹤流離末路曽預登門之舊莫陪賀厦之<lb/>
<pb n="KR4d0194_WYG_008-5b"/>
私舉世皆驚公為蒼生而果起吾徒相慶象占君子以<lb/>
彚征佩服題評尤加喜抃<lb/>
　　　賀陳都丞除刑部侍郎啟<lb/>
顯膺中制榮陟貳卿公朝登用於正人羽儀増重清議<lb/>
依歸於直節班列生輝舉善類以起子覺斯民而向化<lb/>
仰窺親擢果屬老成竊以世祿象賢源流蓋有所自異<lb/>
材間出被遇貴得其時求忠臣於孝子之門採令譽於<lb/>
名徳之後理應一揆進或殊塗粤若了堂真儒長雄諫<lb/>
<pb n="KR4d0194_WYG_008-6a"/>
垣耆舊平生剛烈論姦邪於交結之初先見著明力排<lb/>
擊於變更之際去國而分甘百謫篤信奚疑尊君而獨<lb/>
奮孤忠始終盡瘁躬履踐不欺闇室視富貴如彼浮雲<lb/>
曠千古以靡儔有死無貳捨百身而莫贖卒老於行推<lb/>
天定勝人之機緘觀否極泰來之卦象然好還者雖遲<lb/>
亦驗顧忍窮者唯恐弗堅宜在子孫復興門户恭惟某<lb/>
官資性端亮胷次坦夷通六藝以經綸循五常而允蹈<lb/>
夙奉過庭之訓克遵良冶之傳佩服話言罔愆先志發<lb/>
<pb n="KR4d0194_WYG_008-6b"/>
揮事業是似乃翁受知負扆之眀爰拜司冦之命想對<lb/>
揚於宻勿深啓沃於淵衷雲龍之㑹難逢日月之光必<lb/>
照聊煩持槖佇慶秉鈞某衰退何能嶔﨑可笑蚤侍先<lb/>
生之杖屨轉頭埀四十年與聞逺識之蓍龜倒指無二<lb/>
三子題評甚寵詞翰永藏自憐憂患之餘齡獲覩衣冠<lb/>
之盛事伸吾道英靈之氣慰前人忠憤之心敢希㧞茅<lb/>
以茹連徒誦茂松而柏悅私相欣幸倍萬等倫<lb/>
　　　賀泉州汪内翰藻啓<lb/>
<pb n="KR4d0194_WYG_008-7a"/>
光奉制恩寵移㑹府商飈肅駛壯徒御以遄征海氣澄<lb/>
開飭隂靈而奔衛諒諏辰之筮吉宜考履以膺祥恭惟<lb/>
某官道總四科材通八凱専良史之直筆東觀著書掞<lb/>
大册以髙文北門視草爰分符竹屢擁駟車推為二千<lb/>
石吏師懋乃五百年賢業尊儒稽古决事據經治行必<lb/>
以首稱威聲聞而股慄黄堂坐嘯方来傳徳政之碑皂<lb/>
蓋行春所至立生祠之象古由太守入拜上公載瞻當<lb/>
宁之眷賢式際中興之盛典某夙䝉知遇自愧迃愚思<lb/>
<pb n="KR4d0194_WYG_008-7b"/>
逺引於舊山未能畢娶顧滯留於逆旅猶及掃門儻加<lb/>
三沐三熏之仁遂忘一貴一賤之勢獲依巨䕃輒叙牢<lb/>
愁佇接武於賔階敢通名於記室永言欣幸實倍等夷<lb/>
　　　問候馬漕啓<lb/>
中州望族推舊徳猶曉星先世締交仰餘波若時雨念<lb/>
暌違之歳久致修詗之禮疎敢以夤緣伸兹慕向恭惟<lb/>
某官行尊前輩名重本朝蚤揚厯於昇平全盛之秋合<lb/>
飛騰於法從雍容之地奉祠自佚持節素優閲萬事以<lb/>
<pb n="KR4d0194_WYG_008-8a"/>
鑒明更百為而山立力扶正論綽有古風迨簡㧞於外<lb/>
臺煩老成於近服衆欽威采益著茂庸諒煖席之未遑<lb/>
遂賜環而遷入某丘樊屏跡徒引領於賔閎竿牘寫誠<lb/>
輒通名於記室<lb/>
　　　上范漕啓<lb/>
場屋舊遊忝盍簮於伯仲江湖巨鎮甞投贄於丞疑念<lb/>
先世之交明繫同朝之仕契昔人所重此風久衰敢憑<lb/>
藉以夤縁輒講修於詗候恭惟某官徳盛濟美材通拔<lb/>
<pb n="KR4d0194_WYG_008-8b"/>
尤傳家以文物相髙奉法以吏師自任蚤踐揚於中外<lb/>
爰刺舉於東南事迎刃以撥煩智臨機而燭理姦吏為<lb/>
之䘮膽威采凛然後進式是服膺聲猷久矣宜升華於<lb/>
禁從益茂著於勲庸某潦倒山林奔波塗路輒喜故家<lb/>
之臭味願親雅望之話言欣頌交深敷陳罔既<lb/>
　　　上趙漕啓<lb/>
升沉殊况全踈奏記之緘幐合并未期久廢登門之刺<lb/>
謁聞當路之使者廼平生之故人霏鋸屑以劇談將忘<lb/>
<pb n="KR4d0194_WYG_008-9a"/>
疲於終日擊鉢音而髙詠固景服於下風喜浹山居情<lb/>
親眉宇恭惟某官懐致君之逺業負經世之長才道合<lb/>
中庸文深爾雅聳孤標而嶽立恢偉量以波澄風流居<lb/>
晉宋之間臭味踵蘇黄之後雖持節屢囬翔於外補然<lb/>
峩冠數獻納於上前賢宗室未足以盡之名公卿於是<lb/>
乎在矣通班籍甚寵加黄閤之華大筆推先行趣鑾坡<lb/>
之召何止家聲之不墜要同國勢以中興某多病早衰<lb/>
安貧處順向來五字頗䝉先徳之吹嘘老去三休猶冀<lb/>
<pb n="KR4d0194_WYG_008-9b"/>
餘光而盼睐屬寒暄之未定祈寢餗之具宜瞻頌所歸<lb/>
敷宣罔既<lb/>
　　　賀福帥啓<lb/>
欽奉俞音曲從避牘擇剛辰而命帥誕孚號以揚庭作<lb/>
屏行宫廼眷全閩之盛虚班宥府允符分陜之雄自顧<lb/>
郊居罕窺邸報逮傳聞於父老均懽喜於兒童恭惟某<lb/>
官躬文武之兼資繫安危而獨任望隆廊廟勲著旂常<lb/>
被遇一人蚤擁節旄之重咨詢四岳爰加茅土之封位<lb/>
<pb n="KR4d0194_WYG_008-10a"/>
甞冠於西樞道已尊於亞傅宜赤舄而備五福果黒頭<lb/>
而為三公蒼珮奉觴比上東朝之夀黄堂坐嘯更寛南<lb/>
顧之憂崇體貌以偃藩閔勤勞而息駕聊煩共理迎皂<lb/>
蓋以班春竚復疇庸錫介圭而入覲姑覽海山之形勝<lb/>
必攜樽爼以登臨某久處丘園願見元戎之小隊竊觀<lb/>
衮繡似是平生之故人敢希解榻之情文第講維桑之<lb/>
禮數凝嚴適序跋履遵塗冀妙䕶於鼎茵副具瞻於巖<lb/>
石永言欣幸實倍等夷<lb/>
<pb n="KR4d0194_WYG_008-10b"/>
　　　賀薛帥移閩啓<lb/>
肅膺眀制寵易近藩捨五嶺之炎方臨三山之樂土旌<lb/>
旄改色鼔角増雄士論所歸宸㤙尤重恭惟某官天資<lb/>
渾厚徳宇粹温藏利器以變通藴逺猷而康濟宜處名<lb/>
卿鉅公之位固多君子長者之風事不辭難蚤飛騰於<lb/>
要路人惟求舊爰登用於熈朝甞撫荆渚之上游荐鎮<lb/>
贛川之劇郡懋昭異績益著先聲兹聞成命之初頒式<lb/>
慰羣情之素服寇攘欲殄師旅方屯咸責備於韜鈐佇<lb/>
<pb n="KR4d0194_WYG_008-11a"/>
召還於樞筦非徒報政當見䇿勲某自棄蒿萊久棲雲<lb/>
壑從大將軍之幕府曩雖預乎同僚望都督府之㦸門<lb/>
念將陪於下客詎敢恃金蘭之契聊復伸桑梓之恭欣<lb/>
幸交深敷陳罔既<lb/>
　　　代上泉州汪守啓<lb/>
顯膺眀命寵易名藩聞威令之素行竦官僚而改觀恭<lb/>
惟某官徳盛不侮禮卑有恭力取巍科馳英聲於庠序<lb/>
寖登華貫著偉望於朝廷輟自禁林屢分符竹文章富<lb/>
<pb n="KR4d0194_WYG_008-11b"/>
以儒學政事蔚為吏師傳黟水之去思棠隂正茂卜温<lb/>
陵之善政騎氣来臨某已迫瓜期尚依蓮幕重有簡書<lb/>
之畏敢忘竿牘之修諒非晚而賜環定不容於暖席台<lb/>
躔在望商律屆凉仰冀上為邦家精調饔寢<lb/>
　　　賀邵武江守啓<lb/>
顯被制書寵紆郡紱父老傾心於豈弟官僚側足於嚴<lb/>
明惟時共理之良允屬承流之化恭惟某官徳盛不侮<lb/>
禮卑有恭奉三尺以周旋惟聞疾惡遵六條而戒飭所<lb/>
<pb n="KR4d0194_WYG_008-12a"/>
在至公矧鄰梓里之封式布棠隂之政雙旌上塜榮先<lb/>
世以孝思一舎下車等故鄉而均逸人生之五馬尤貴<lb/>
刺史之二天可依奏最課以報成錦衣行晝據要津而<lb/>
驟用荷槖還朝某投老無堪倦游滋甚敢期㑹晤忝居<lb/>
賢伯仲半面之間方歎滯留獲厠衆賔客差肩之列永<lb/>
言欣幸奚究敷宣<lb/>
　　　代上吳倅啓<lb/>
川途修阻雖夙仰於下風竿牘交馳顧久稽於公府偶<lb/>
<pb n="KR4d0194_WYG_008-12b"/>
出廟堂之過聽遽膺戎旅之虚名獲託帡幪用伸悰悃<lb/>
恭惟某官徳盛無侮禮卑有恭堂堂七尺之軀凛凛萬<lb/>
夫之望初不畏其強禦欲盡殄夫寇攘惟兹千里之提<lb/>
封允賴貳車之闗决吏民何幸僚屬攸歸行當嚴召以<lb/>
造朝入據要津而壯國某宦遊衰晚材力疲庸坐糜良<lb/>
愧於斗升立效難施於尺寸幸披雲之伊邇許卜日以<lb/>
參承<lb/>
　　書<lb/>
<pb n="KR4d0194_WYG_008-13a"/>
　　　代洪仲本上徐漕書<lb/>
某家世豫章豫章之為郡襟帶江湖控引夷越乃東南<lb/>
一都㑹冠蓋往來方軌撃轂連檣銜尾皆川途所必經<lb/>
行非僻在寒陋少見聞之地而諸父外舅俱山谷老人<lb/>
甥也一時交游多當世知名士某方為兒童已竊聽前<lb/>
輩論議耳根熟矣其論曰部使者號為外臺布在海内<lb/>
皆天子耳目之官一路休戚所係至重委任要當得人<lb/>
若新進少年往往邀功生事私喜怒而作聰眀必也老<lb/>
<pb n="KR4d0194_WYG_008-13b"/>
成重厚者則精練詳盡凡百舉措無不中理能使列城<lb/>
望風知畏所務斬然政不用妄作威福故其所汲引莫<lb/>
非異才誠以類進也粤自束髮試吏四方如九江三吳<lb/>
迨今七閩又皆士夫淵藪是非毁譽厯厯齒牙間二十<lb/>
年來從事州縣所閱部使者多矣繹思前言如成都費<lb/>
孝先揲蓍寫影吉凶禍福久而悉驗始信先生長者之<lb/>
語果可書紳以是某持不妄干舉將之戒寧書下下考<lb/>
老銓調頗不願濫為人門生殆癡絶爾恭惟某官珪璋<lb/>
<pb n="KR4d0194_WYG_008-14a"/>
國器鄒魯名儒設心甚公而行事以正深得夫前輩典<lb/>
刑真所謂賢部使者其為屬吏亷貪勤惰不逃鑒裁固<lb/>
已破肝膽矣某復何言然土風亦不可不試論也閩有<lb/>
八州而福為大府負郭之邑鼎立焉候官處三者中跨<lb/>
疆接境户口星散最號多事聽覽貴審而决遣未竟輒<lb/>
越訴矣其好訟如此且喜請求於形勢家名曰闗節将<lb/>
一切拒之歟則為縣令者未免遭謗所謗忽起於無根<lb/>
雖辯士不能自解也某於斯惴惴焉初未始絶其來借<lb/>
<pb n="KR4d0194_WYG_008-14b"/>
使胷中先置纎芥疑蓋又慮是間豈無抑屈非辜誠可<lb/>
信者盍為直而申之歟某愚且暗平日執守但顧三尺<lb/>
法如何耳他不遑恤閣下儻已知其土風則某定獲預<lb/>
門下士之列不然積以歳月是非毁譽雜然並進於執<lb/>
事者之前恐未易批判也冐凟髙明悸汗之至<lb/>
</p>
<p>
</p>
  </div>
<div>
                <head>蘆川歸来集巻九</head>
    <p>
<pb n="KR4d0194_WYG_009-1a"/>
欽定四庫全書<lb/>
　蘆川歸来集巻九　　　　宋　張元幹　撰<lb/>
　　序<lb/>
　　　亦樂居士文集序<lb/>
文章名世自有淵源殆與天地元氣同流可以斡旋造<lb/>
化闗鍵顧在人所鍾禀及師授為如何譬猶一身五官<lb/>
百骸各随形模萬態不同至扵上下左右則難以倒置<lb/>
必也精神發揮迺中儀矩不然土木偶爾前輩嘗云詩<lb/>
<pb n="KR4d0194_WYG_009-1b"/>
句當法子美其他述作無出退之韓杜門庭風行水上<lb/>
自然成文俱名活法金聲玉振正如吾夫子集大成葢<lb/>
確論也國初儒宗楊劉數公㳂襲五代衰陋號西崑體<lb/>
未能超詣廬陵歐陽文忠公初得退之詩文扵漢東弊<lb/>
篋故書中愛其言辨意深已而官扵洛乃與尹師魯講<lb/>
習文風丕變寖近古矣未㡬丈安先生蘇明允起扵西<lb/>
蜀父子兄弟俱文忠公門下士東坡之門又得山谷檃<lb/>
栝詩律扵是少陵句法大振如張文潛晁無咎秦少㳺<lb/>
<pb n="KR4d0194_WYG_009-2a"/>
陳無已之流相望輩出世不乏才是豈無淵源而然耶<lb/>
故尚書户部侍郎豫章王公承可人品髙妙其文章深<lb/>
造少陵閫域一時聲名籍甚薦紳間惜乎天不假年位<lb/>
未稱徳善類䀌傷後六年公之第三子湑叔濟手裒先<lb/>
人平生所著總若干篇離為六巻名曰亦樂居士文集<lb/>
子職也叔濟賢而有文克世其家一日屬予序之将鏤<lb/>
板傳扵世予晩生雖不及見東坡山谷而少時在江西<lb/>
實從東湖徐公師川授以句法東湖山谷甥也貳卿視<lb/>
<pb n="KR4d0194_WYG_009-2b"/>
東湖里中丈人行也東湖昂藏嚴毅不妄許可集中多<lb/>
有贈答斯已可見然而今代鴻儒以文鳴要路能軒輊<lb/>
人者頗多叔濟不他求反取信扵退閒無聞之老何耶<lb/>
得非以皇祐中<hi>原本闕四字</hi>與先祖同年進士迨宣和初少<lb/>
師公帥廣陵予以年家孫展拜牀下復齒長貮卿三嵗<lb/>
輩行既同情義不啻手足景服言行之詳誠莫予若也<lb/>
叔濟用予蕪纇之語俾冠編帙獲託名不朽幸矣尚何<lb/>
敢辭貳卿在朝廷則獻納論思書扵史官在方鎮則撫<lb/>
<pb n="KR4d0194_WYG_009-3a"/>
綏智畧碑扵徳政固不待予言姑推其淵源所自来追<lb/>
古作者如此後之君子必有處之矣紹興二十四年九月<lb/>
晦日<lb/>
　　記<lb/>
　　　福州連江縣潘渡石橋記<lb/>
閩中統八州之地重山複嶺綿亘聨屬而傍海城邑亦<lb/>
居其半大抵谿壑之交㑹潮汐之吐吞或匯為深淵或<lb/>
激為犇湍必曰蛟螭窟穴存焉設有舟楫乗險可虞惡<lb/>
<pb n="KR4d0194_WYG_009-3b"/>
少椎埋得以邀留行旅自夏徂秋颶母飄烈瞬息暴至<lb/>
固使人惴慄震掉一旦雷雨晦冥莫辨咫尺凡問津者<lb/>
皆病涉也皇朝嘉祐間莆陽蔡公君謨守温陵始作石<lb/>
橋萬安渡雄盛冠扵東南豐碑巋然大書深刻邦人至<lb/>
今祠之其墨本流傳常在人耳目自爾所至多取規橅<lb/>
然世間假修頭陁行之流往往藉此為姦利囊橐徒費<lb/>
嵗月迄無成功如連江潘渡本以姓著先是里人林道<lb/>
夫等權輿其事嵗在乙夘歴四載僅能鑿石庀材已而<lb/>
<pb n="KR4d0194_WYG_009-4a"/>
僧資逸輩嗣之既再朞㑹計所醵金共不滿二百萬皆<lb/>
廢扵索址随築屢毀沙水蕩潏漲落崩騰莫之禦也道<lb/>
夫資逸心志俱怠輒棄去又再朞矣前安撫使程進道<lb/>
適由永嘉移鎮此邦壬戌春二月也渡有候館公少休<lb/>
焉謂此渡實羅源寜徳長溪三邑塗所自出而車馬如<lb/>
浙東廣右者絡繹往来念當積潦之患與夫向所謂凡<lb/>
問津病涉者誠不可無橋以濟鋭意是舉召知縣事阮<lb/>
侯朝瑞俾經營之侯思慮精密善揣摩用鈎距畧不畀<lb/>
<pb n="KR4d0194_WYG_009-4b"/>
付胥徒隂擇所治號能住持僧數人者董其役又得淨<lb/>
安之思顯授以程度思顯堅忍通練出納惟謹而畏督<lb/>
責常踧踖救過不暇予竊怪侯乃能從容三尺之間獨<lb/>
仰衆人樂從有成如此不其難哉然則是非毁譽果可<lb/>
卜矣時當終更夤縁以書来求予為之記甚力予将何<lb/>
辭姑綴緝本末阮侯名珪朝瑞葢其字是亦莆陽人云<lb/>
　　題䟦<lb/>
　　　題䟦了堂先生文集<lb/>
<pb n="KR4d0194_WYG_009-5a"/>
某愚且戇不學無術卒老扵行然少時有志從前輩長<lb/>
者遊擔簦竭蹶不捨晝夜宣和庚子春拜忠肅公扵廬<lb/>
山之南陪侍杖屨幽尋雲煙水石間者累月與聞前言<lb/>
往行商㩁古今治亂成敗夜分迺就寐先生嘗謂孺子<lb/>
可教賜以大父手澤題䟦曰為士而能尊其祖為子而<lb/>
能幹父之蠱此可久之習也辭采燦然足以有譽扵世<lb/>
矣某書紳佩服終身弗忘且刋之碑版永藏扵家貽訓<lb/>
子孫墨猶未乾也顧某何人乃獲先生知遇期待如此<lb/>
<pb n="KR4d0194_WYG_009-5b"/>
茲者又辱次對貳卿崇篤先契不鄙荒唐容許校讎了<lb/>
堂文集得非目前賢士大夫及識先生者所存無㡬耶<lb/>
扵是自夏涉秋手加審訂凡字畫之訛舛倫序之失次<lb/>
是非之去取分部巻帙各適其當具如别録儻或其説<lb/>
可採邵州舊版扵理當捐且併刻易説諫藁合而為一<lb/>
始克盡善庶㡬後學知所師承不為異端所惑扵道豈<lb/>
小補也哉昔韓文公為唐室一代儒宗而門人李漢趙<lb/>
徳實為之編次且序冠其首遂託名以埀不朽某晚生<lb/>
<pb n="KR4d0194_WYG_009-6a"/>
固不敢序先生之文幸從事扵編次似無愧扵李趙嗚<lb/>
呼自王氏網羅六藝斷以己意力行新法變亂舊章天<lb/>
下遂多事已而子壻兄弟表裏祖述遺禍無窮先生獨<lb/>
知尊堯愛君憂國先見之明肇扵欲萌逆料其弊甚扵<lb/>
中的視之若仇敵甘心犯難雖百謫瀕九死而弗悔孟<lb/>
軻氏曰富貴不能滛貧賤不能移威武不能屈此之謂<lb/>
大丈夫又曰我善養吾浩然之氣至大至剛以直養而<lb/>
無害則塞乎天地之間合而言之愚扵先生平日立朝<lb/>
<pb n="KR4d0194_WYG_009-6b"/>
行已信無疑矣百世之下凛凛英氣義形扵色如砥柱<lb/>
之屹頽波如泰華之挿穹昊如萬折必東之水如百錬<lb/>
不變之金捨吾先生其誰哉死而不亡者予扵先生見<lb/>
之<lb/>
　　　䟦曳尾圖賛<lb/>
水鳴蘆根闖首吐氣彼靈扵人正以自累我寜無知言<lb/>
曳其尾千嵗之中君子所履<lb/>
　　　郭索圖賛<lb/>
<pb n="KR4d0194_WYG_009-7a"/>
螯横兩戈怒目稍眊寒蒲是依下有積潦以火誘之郭<lb/>
索可悼彼鼎食者戒之在躁<lb/>
　　　醉道士圖<lb/>
黄冠師未用事時見之圖畫自有蕭散出塵之想今日<lb/>
盗賊遍天下雖使此曹骨碎未快人憤<lb/>
　　　倚竹圗<lb/>
楚辭凡稱美人與古樂府所謂妾薄命蓋皆君子傷時<lb/>
不遇以自况也好事者用少陵天寒翠袖薄日暮倚修<lb/>
<pb n="KR4d0194_WYG_009-7b"/>
竹便入圖畫工則工矣視小姑嫁彭郎抑何以異<lb/>
　　　深谷戲猿圖<lb/>
自荆州上峽江深麓茂林間猿猱甚多常十百為羣反<lb/>
玩行旅此余所見者觀紙上通臂攫拏之狀茍得忘危<lb/>
亦可為愛官職者戒<lb/>
　　　飛泉圖<lb/>
頃在龍舒夏六月與客㳺灊山天休觀飛瀑當户聲如<lb/>
轟霆落蒼壁萬仞下使人骨毛竦寒㡬欲挟纊今觀此<lb/>
<pb n="KR4d0194_WYG_009-8a"/>
圖自可却暑<lb/>
　　　牧童牛渡圖<lb/>
牛用扵世多矣甯戚扣而歌田單火之戰丙吉問其喘<lb/>
不獨為耕具也與權所藏牧童牛渡圖放浪扵春陂平<lb/>
坂間了無觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>之狀将收稼穡之功孰謂太平無象今<lb/>
日見之不覺涕流<lb/>
　　　䟦野次孤峯圖<lb/>
葢自玉局老僊作枯槎怪石後人宗師之至有真贗莫<lb/>
<pb n="KR4d0194_WYG_009-8b"/>
辨者此為庶㡬<lb/>
　　　䟦少㳺帖<lb/>
吾家頃嵗藏少㳺訪龍井辯才師行記手藁字畫遒媚<lb/>
深有二王楷法建炎丁未寓居西湖秋八月兵亂亡去<lb/>
今踰一紀矣忽見史侯持正所携帖念之惘然紹興庚<lb/>
申初夏五日真隠山人書扵水口精舍<lb/>
　　　䟦蘇黄門帖<lb/>
蘇黄門頃自海康歸許下安居云久政和二年晚生猶<lb/>
<pb n="KR4d0194_WYG_009-9a"/>
及識之衣冠儼古語簡而色莊真元祐鉅公也已而與<lb/>
其外孫文驥徳稱相遇澶淵出書帖富甚今觀史侯所<lb/>
藏數幅葢中年筆札也兵火之餘豈易得哉是宜什襲<lb/>
遺諸子孫不妨模以墨本流傳扵世<lb/>
　　　䟦東坡枯木<lb/>
盤根錯節無藤蘿之蔓衍而深根固柢非霜雪之彫枯<lb/>
類婆娑之桂影或扶踈之珊瑚豈陋人者能為此圗<lb/>
　　　老燕墨戲二鬼<lb/>
<pb n="KR4d0194_WYG_009-9b"/>
議者多謂鬼無形似畫師易工予不然之觀此戲筆自<lb/>
有情状宜為好事者所愛<lb/>
　　　䟦龍眠佛祖因地<lb/>
釋典開巻多稱世尊在耆闍窟山中或云在給孤獨園<lb/>
雙木下至扵少林面壁庾嶺傳衣未有不逺離人境者<lb/>
此圖佛祖儀相簡古行住坐卧皆在山林故古道場至<lb/>
今天下據形勝處蓋其源流如此<lb/>
　　　䟦楚甸落帆<lb/>
<pb n="KR4d0194_WYG_009-10a"/>
往年自豫章下白沙嘗作滿江紅詞有所謂緑巻芳洲<lb/>
生杜若數帆帶雨煙中落之句此畫頗與吾眼界熟要<lb/>
是胷次不凡者為之寜無感慨<lb/>
　　　䟦洞庭山水様<lb/>
士人胷中有丘壑者若能㳺戲水墨間作平山逺水固<lb/>
非畫工所及舊傳宋復古八法謂之活筆想見風味此<lb/>
蓋得其髣髴云<lb/>
　　　䟦趙祖文貧士圖後<lb/>
<pb n="KR4d0194_WYG_009-10b"/>
晉宋間人物風流如陶淵明環堵蕭然不蔽風日短褐<lb/>
穿結簞瓢屢空卧北窓下涼風時至自謂羲皇上人此<lb/>
詩獨不顯姓字要是當時隠君子耶抑自况也貧者士<lb/>
之常胷次所養果厚必無寒餓憔悴色故能安扵青松<lb/>
白雲之下而操孤鸞别鶴之音優哉㳺哉聊以卒嵗宜<lb/>
其淵明願留而保嵗寒也向使望塵雅拜者稍知金谷<lb/>
園中竟不免禍敗詎肯相率以諂事人耶紹興己未中<lb/>
秋前三夕菴居不寐風雨驟来悽然有感篝燈起坐取<lb/>
<pb n="KR4d0194_WYG_009-11a"/>
無量所示祖文東方貧士圖作䟦遲明歸之<lb/>
　　　䟦米元暉瀑布横軸<lb/>
老嬾天教脱世紛山川到眼失塵昬絶憐千仞鳴飛瀑<lb/>
一灑風中八表雲<lb/>
　　　䟦蘇養直絶句後<lb/>
後湖醉卧已僊去但有言句留人間文采風流照千古<lb/>
羅浮誰復遺金丹<lb/>
　　　䟦折仲古文<lb/>
<pb n="KR4d0194_WYG_009-11b"/>
晉郝隆為蠻府參軍有娵隅躍清池之句娵隅魚也唐<lb/>
顧况作閩囝詩有囝别郎罷之句郎罷父也今折丈傲<lb/>
睨萬物㳺戲筆端而富丈印可之如悒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二字是亦古<lb/>
人餘意耶然攷諸方言謂使為殺當用殺禮之殺以去<lb/>
聲呼之庶㡬近似若迺曰柴政恐兩公一時聴訛爾<lb/>
　　　䟦山居圖<lb/>
建炎初載秋八月錢塘營卒嬰城作亂官軍四集矣臨<lb/>
川王叔毅為新城令提鄊兵来旗幟精明號令甚武一<lb/>
<pb n="KR4d0194_WYG_009-12a"/>
日服短後衣投刀入真承祖寨陳攻打破賊䇿尤覺眉<lb/>
目有英氣是時坐上見所持湖山形勢水墨冩成自云<lb/>
戯筆也濃淡逺邇歴歴可觀予始知叔毅善畫傲睨古<lb/>
人胷中畧無一㸃塵土後十二年青社趙無量通守晉<lb/>
安出示叔毅所圖山居開巻恍然殆前身輞川今代龍<lb/>
眠歟念與無量叔毅為齊年故人各已四十有九齒髪<lb/>
向衰而萍蓬無定頗欲挹此圖區處住山活計庶㡬如<lb/>
對晤語無量豈亦有意耶此段因縁要當為我舉似叔<lb/>
<pb n="KR4d0194_WYG_009-12b"/>
毅儻問予山居之樂則未必在二子下風也紹興己未<lb/>
中秋蘆川老隠䟦<lb/>
　　　䟦米元章下蜀江山圖<lb/>
紹興八年季冬既望趙無量㑹飯㵸茗竟出所藏米元<lb/>
章下蜀江山横巻此老風流晉宋間人物也故能發雲<lb/>
煙杳靄之象扵墨色濃淡中連峯修麓渾然天開有千<lb/>
里逺而不見落筆處詎可作畫觀耶六朝興亡實同此<lb/>
歎<lb/>
<pb n="KR4d0194_WYG_009-13a"/>
　　　䟦陳居士傳<lb/>
十室之邑必有忠信一鄉善士何代無人如齊魯二大<lb/>
臣史猶失其名則古今隠徳不耀者多矣龜山先生所<lb/>
作陳居士傳形扵嗟歎而附以託孤之事為鄉評心服<lb/>
者雅意激厲風俗又得了堂道鄉諸公表暴之天下後<lb/>
世知仰居士實繫斯文也隂徳之報不在其身必在其<lb/>
子孫夫何疑哉<lb/>
　　　䟦江天暮雨圖<lb/>
<pb n="KR4d0194_WYG_009-13b"/>
劉質夫建炎初與余别扵雲間今乃相遇臨安官舍出<lb/>
此短軸求䟦頗憶丙午之冬吾三人者蘇粹中在焉情<lb/>
文投合皆親友好兄弟嘗絶江同宿焦山蘭若夜濤澎<lb/>
湃聲入夢寐中囬首埀三十年矣人生能㡬别其樂未<lb/>
易復得也詩有自然之句而句有見成之字政恐思索<lb/>
未到或容易放過便不佳爾粹中行且来便當痛飲話<lb/>
舊仍和我句<lb/>
千山忽暗雨来時天末濃雲送落暉老眼平生飽風浪<lb/>
<pb n="KR4d0194_WYG_009-14a"/>
猶憐别浦釣船歸<lb/>
　　　跋山谷詩藁<lb/>
山谷老人此四篇之藁初意雖大同觀所改定要是㸃<lb/>
化金丹手段又如本分衲子參禪一旦悟入舉止神色<lb/>
頓覺有異超凡入聖秪在心念間不外求也句中有眼<lb/>
學者領取閩人張某䟦<lb/>
　　　䟦米元暉山水<lb/>
士人胷次灑落寓物發興江山雲氣草木風煙往往意<lb/>
<pb n="KR4d0194_WYG_009-14b"/>
到時為之聊復寫懐是謂逰戯水墨三昧不可與畫史<lb/>
同科也蘆川老隠云<lb/>
　　　䟦東坡墨帖<lb/>
往在東都時見王丈樂道出示汝隂所藏歐陽文忠公<lb/>
雜書盈軸多用片紙問事扵宋景文諸公不以前輩自<lb/>
居而恥扵下問此其為儒宗也觀東坡先生帖尾所質<lb/>
謝幼槃取官藁事諄復尤審乃知三蘇遊文忠公門同<lb/>
一闗鍵可為後生文字輕脱妄發之戒<lb/>
<pb n="KR4d0194_WYG_009-15a"/>
　　　䟦江貫道絶筆古松<lb/>
石根盤屈老蒼官絶筆慇懃記嵗寒萬里風雲欲飛化<lb/>
君家留得壁間㸔<lb/>
　　　陳中行宣事樂府䟦尾<lb/>
往在東郡時稔聞陳公中行瑰竒倜儻之士儒學起家<lb/>
易武階守邉郡嘗遇至人授以金丹靈變甚異且戒曰<lb/>
非大厄未可餌金人求和公一旦奉使出塞不欲以藥<lb/>
自随遽感疾死外域今觀中行所書便面長短句凡六<lb/>
<pb n="KR4d0194_WYG_009-15b"/>
解清而婉不減唐人風味葢平生得意語也議者惜公<lb/>
仙風道骨雖有大藥竟不聞羽化然公之亡也丹之英<lb/>
華亦去所存者狀如石子孫猶祕之豈公與丹俱尸解<lb/>
耶後世歌此詞想見其人矣<lb/>
　　　蘇養直詩帖䟦尾六篇<lb/>
往在豫章問句法扵東湖先生徐師川是時洪芻駒父<lb/>
弟琰玉父蘇堅伯固子庠養直潘淳子真吕本中居仁<lb/>
汪藻彦璋向子諲伯恭為同社詩酒之樂予既冠矣亦<lb/>
<pb n="KR4d0194_WYG_009-16a"/>
獲攘臂其間大觀庚寅辛卯嵗也九人者宰木久已拱<lb/>
矣獨予華髪蒼顔覉寓西湖之上始及識徳友一日出<lb/>
示養直翰墨凡六大軸各索題䟦適連宵雨作春泥良<lb/>
是中原禁煙天氣篝燈擁火追記舊逰悄悄不能寐乗<lb/>
醉為書且念向来社中人物之盛予雖有愧羣公尚幸<lb/>
强健云<lb/>
　　　　右甲巻<lb/>
士之出處隠顯各行其志顧始終一節如何耳堯舜之<lb/>
<pb n="KR4d0194_WYG_009-16b"/>
世不廢巢由是故楚狂接輿長沮桀溺荷篠丈人輩埀<lb/>
名萬古不必皆䇿勲鐘鼎也歴代信史未有無隠逸者<lb/>
異時董狐復出誅姦諛扵既往則養直之幽光愈彰矣<lb/>
玉局老僊發明在前羅浮真人印可在後中間數十年<lb/>
畧未嘗為塵埃所汙亦要用吾曹輒下語徳友意則勤<lb/>
矣尚復奚言姑以甲乙次第其巻輒歸諸巾衍蘆川老<lb/>
隠書<lb/>
　　　　右乙巻<lb/>
<pb n="KR4d0194_WYG_009-17a"/>
亡友養直神情蕭散儀矩雍容自是貴公子而識度超<lb/>
詣照了世法英妙時已甘心山澤之臞故詞翰似其為<lb/>
人良由家世名徳之後平生履踐追配前哲晚乃力辭<lb/>
召聘髙卧不起老扵丘園葢此事素定扵胷中非一時<lb/>
矯激沽譽者宜乎僊去雖無羅浮金丹其意已在雲煙<lb/>
㓕沒間久矣黄真人者那得不一引手耶蘆川老隠云<lb/>
　　　　右丙巻<lb/>
養直未見東坡時出語落筆便脱去翰墨畦逕自有一<lb/>
<pb n="KR4d0194_WYG_009-17b"/>
種風味真所謂飄飄然凌雲之志所以受知扵東坡先<lb/>
生許其為神僊中人也徳友所藏詩詞多是後湖集中<lb/>
所未有要當流傳墨本用貽好事者吾徳友終能深襲<lb/>
獨祕耶如木犀詞末句身到十洲三島心逰萬壑千巖<lb/>
是豈軒冕所能籠絡也平生大節如此縱非僊去自足<lb/>
以髙一世此語可為知者道蘆川老隠云<lb/>
　　　　右丁巻<lb/>
養直此軸十數帖皆為徳友往返尺書也其間情話無<lb/>
<pb n="KR4d0194_WYG_009-18a"/>
非輸肺肝雖甚匆遽時行書小草濃澹欹正初若信手<lb/>
而筆意俱到句中有味覽之使人忘倦至扵論虞尤佐<lb/>
人物挂冠神武之興此舉固清然二十四考中書令者<lb/>
復何人斯此論可埀方来不當只付之戲笑也蘆川老<lb/>
隠云<lb/>
　　　　右戊巻<lb/>
養直二十三帖作一軸筆意圓熟詞采精明如珠走槃<lb/>
畧無定勢而璀璨奪目光采射人反復尋繹沈著痛快<lb/>
<pb n="KR4d0194_WYG_009-18b"/>
誠不在楊少師之下李西臺所不及也徳友尤宜寶惜<lb/>
之此老不妄許可人而乃拳拳如此觀其卜居帖中所<lb/>
謂山色雲濤四環正當山水佳處此段果成異日遂為<lb/>
煙波主人公若肯入社當分半座在他人殆未易得此<lb/>
語也徳友其能忘懐耶頃年江左親舊説養直别業在<lb/>
澧陽三兩載必一往檢過經行佳處所至痛飲未嘗不<lb/>
與人傾倒篙師打皷發船張帆呼風每苦養直醉卧江<lb/>
上酒壚邉鼾息如雷也髙標逺韻當求之晉宋間此生<lb/>
<pb n="KR4d0194_WYG_009-19a"/>
那復見斯人耶蘆川老隠云<lb/>
　　　　右已巻<lb/>
　　　題范叔儀所藏姪智夫山水短軸<lb/>
西北山川峻極雄壯良由土厚水深以故風俗醇古自<lb/>
昔賢傑生其地者得所鍾禀渾全質直忠信嚴重宜乎<lb/>
功名節義代不乏人此語可為知者道雒陽范恬智夫<lb/>
嘗與迺叔戲作短軸葢取范寛筆法展巻便覺關陕氣<lb/>
象歴歴在眼向来恵崇輩愛冩江南黄落村平逺彌望<lb/>
<pb n="KR4d0194_WYG_009-19b"/>
數峯隠約雖曰造化融結有殊然而秀發可喜終近輕<lb/>
浮何能起予滯思吾叔儀讀之當亦憮然蘆川老隠䟦<lb/>
　　　跋蘇詔君贈王道士詩後<lb/>
文章葢自造化窟中来元氣融結胷次古今謂之活法<lb/>
所以血脉貫穿首尾俱應如常山蛇勢又如風行水上<lb/>
自然成文又如優人作戲出場要須留笑退思有味非<lb/>
獨為文凡涉世建立同一關鍵吾友養直平生得禪家<lb/>
自在三昧片言隻字無一㸃塵埃宇宙山川雲煙草木<lb/>
<pb n="KR4d0194_WYG_009-20a"/>
千變萬態盡在筆端何曾氣索此篇頃見别本尚餘一<lb/>
聨云故嵗去超忽来日俄趣装方入斷章雖曰達人大<lb/>
觀然太涉悲戚殆似鬼中太白真語䜟也養直下世今<lb/>
將一紀矣九原可復作耶讀之愴然併為從周之子庭<lb/>
藻記之巻末庶㡬風流不泯紹興丁丑夏至後七日蘆<lb/>
川老人書<lb/>
　　　跋蘇詔君楚語後<lb/>
風雅之變始有離騷與詩六義相表裏比興雖多然卒<lb/>
<pb n="KR4d0194_WYG_009-20b"/>
皆正而不淫哀而不怨宜乎古今推屈宋為盟主後之<lb/>
數子如九懐九歎七發七啟之類著意摹倣未免重複<lb/>
姑置工拙如何大槩開巻使人易倦良由軌轍一律竊<lb/>
竊然追逐前賢步武間心殫力疲不能跳脱翰墨畦逕<lb/>
良可恨爾觀吾養直所作攄發己意肆而不拘凡所形<lb/>
容不蘄合扵屈宋政自超詣殆不可企及此章贈别從<lb/>
周者頃在東都一日陳去非吕居仁諸公同予避暑資<lb/>
聖閣以二儀清濁還髙下三伏炎蒸定有無分韻賦詩<lb/>
<pb n="KR4d0194_WYG_009-21a"/>
㑹者適十四人從周詩頗佳為諸公印可然則阮嗣宗<lb/>
喜仲容又常曰吾不如與阿戎談方之養直惓惓如此<lb/>
不為過也從周後養直數載云亡其子庭藻有志古學<lb/>
手抄離騷成誦不輟且求為迺翁跋所藏顧家有哲匠<lb/>
但熟讀數百過何患落筆不名世耶蘆川老人書扵檇<lb/>
李弭棹亭中丁丑仲夏望日<lb/>
　　　䟦蘇庭藻𨽻書後二篇<lb/>
士抱美質必加砥礪以立亷隅始克有成若挾所長傲<lb/>
<pb n="KR4d0194_WYG_009-21b"/>
形扵色掩其美矣𫝊不云乎雖有周公之才之美使驕<lb/>
且吝其餘不足觀也已庭藻潤公五世孫種種落筆便<lb/>
有見處要是蘭方茁知其為國香但年少氣豪髙視萬<lb/>
物之表太露圭角傷鋒犯手未免遭人詆訾能痛鋤傲<lb/>
慢善擇交友涵養器業且飽讀古人書自然左右逢原<lb/>
豈易量耶予及從景謨宗丞公逰景謨宗丞公常呼予<lb/>
在輩行此言未為過一日故人凌世髙出示庭藻𨽻字<lb/>
甚古把玩久之可喜亦可念因書扵巻末廷藻其志之<lb/>
<pb n="KR4d0194_WYG_009-22a"/>
丁丑結制前九日老隠䟦<lb/>
近世𨽻學罕師西漢筆法易入八分者無他葢習魏受<lb/>
禪碑一落畦逕便不可醫此手法大病也廷藻始留心<lb/>
作𨽻字便得拙意開巻未論是非而氣象竒古已覺度<lb/>
勝積之嵗月當過人十數等紹興丁丑夏四月己未老<lb/>
隠云<lb/>
　　　䟦張安國所藏山水小巻<lb/>
世所謂胷次有丘壑者窮而士達而公卿其心未嘗須<lb/>
<pb n="KR4d0194_WYG_009-22b"/>
臾不住煙雲水石間又况如吾宗安國得友人把玩短<lb/>
軸褾而藏之每出以示諸好事雖烏帽黄塵汩沒困頓<lb/>
開巻便覺萬里江山在眼界中可想蜀僧為同舎郎周<lb/>
旋落筆時然則安國不忘故舊風味如此胷次可知矣<lb/>
　　　吳縝著唐書糾謬五代史纂誤之因<lb/>
嘉祐中詔宋景文歐陽文忠諸公重修唐書時有蜀人<lb/>
吳縝者初登第因范景仁而請扵文忠願預官屬之末<lb/>
上書文忠言甚懇切文忠以其年少輕佻拒之縝怏怏<lb/>
<pb n="KR4d0194_WYG_009-23a"/>
而去逮夫新書之成迺從其間指摘瑕疵為糾繆一書<lb/>
至元祐中縝逰宦蹉跎老為郡守與五代史纂誤俱刋<lb/>
行之紹興中福唐吳仲實元美為湖州教授復刻扵郡<lb/>
庠且作後序以謂鍼膏肓起廢疾杜預實為左氏之忠<lb/>
臣然不知縝著書之本意也<hi>按此篇見揮麈後録云得之張仲宗今附載</hi>
</p>
<p>
</p>
  </div>
<div>
                <head>蘆川歸來集巻十</head>
    <p>
<pb n="KR4d0194_WYG_010-1a"/>
欽定四庫全書<lb/>
　蘆川歸來集巻十　　　　宋　張元幹　撰<lb/>
　　贊<lb/>
　　　薌林居士贊<lb/>
雍熈相國之胄憲肅母后之家視富貴如浮雲棄軒冕<lb/>
猶弊屣良由天資抜俗雅志好賢臨事必欲出竒為善<lb/>
常恐不及所謂胷中丘壑皮裏陽秋盖自英妙時固已<lb/>
沈著痛快矣雖曰守節仗義而逺跡危機雖曰正色立<lb/>
<pb n="KR4d0194_WYG_010-1b"/>
朝而獨往勇决殆將明哲以保身優㳺以卒嵗者歟若<lb/>
夫袖手旁觀傲睨一世福禄未艾俟命方來則予謹在<lb/>
下風也識者見之亦必有取於斯語<lb/>
　　　俞羲仲畫贊<lb/>
神鋒清兮有臞儒列僊之風骨勝度閑兮無公子王孫<lb/>
之習氣外和同於衆人而中傲睨於一世袖手旁觀不<lb/>
妨逰戯與予定交埀四十年更歴險夷未嘗以升沉炎<lb/>
凉毁譽軒輊使其聳壑昂霄一日特起雍容進退所謂<lb/>
<pb n="KR4d0194_WYG_010-2a"/>
若素官于朝者非斯人而誰耶<lb/>
　　　彭徳器畫贊<lb/>
凜然其容也雖甚荘視江左風流兮所長琅然其辭也<lb/>
雖甚辯異戰國縱橫兮可賤盖氣節勁而論議公心術<lb/>
正而識度逺使之臨敵對壘則必以巾幗遺人若夫委<lb/>
質䇿勲自當以劔履上殿野服兮蕭散用未用兮又何<lb/>
怨知我者無取八州督不知我者聊復三語掾<lb/>
　　　范叔子畫贊<lb/>
<pb n="KR4d0194_WYG_010-2b"/>
色荘而語簡性舒而度勝固嘗叩之以前輩出處典刑<lb/>
參之以方冊治亂譏評初若無意是非莫定從容乆之<lb/>
彷徨四顧而乃衮衮如川流霏霏如鋸屑大抵心術公<lb/>
而論議正信乎鑾坡之世家傳諸唐鑑之學問儻未見<lb/>
於行事施於有政將何以發胷次渟衍之深且孰能繼<lb/>
門戸人物之盛吾知佩玉珥貂遭時遇合猶當勉焉自<lb/>
不失其為名卿聊復冠屨櫑具逺而望之僉曰儒服斯<lb/>
之謂稱<lb/>
<pb n="KR4d0194_WYG_010-3a"/>
　　　妙喜道人真贊<lb/>
無礙辯才正法眼藏喜怒妄真初不著相坐斷生死路<lb/>
勃跳毗盧頂上吞却栗棘蓬管甚黄茅瘴有認得老師<lb/>
放他三十拄杖<lb/>
　　　慧照譽和尚真贊<lb/>
行解一如根器純熟果位中古聖賢叢林中老尊宿三<lb/>
樂十二分橫說倒說圜通八萬四千門胡現漢現具足<lb/>
大洪山頂運慈悲攝受虎狼虵虺毒正當恁麽時好作<lb/>
<pb n="KR4d0194_WYG_010-3b"/>
沒量福維摩鉢裏遍虚空活盡行旅衣冠族誰能辨此<lb/>
供養心要使衆生脱魚肉我知芙蓉宗𣲖有兒孫那箇<lb/>
是渠本來真面目<hi>咄</hi>
　　　康伯檜畫贊<lb/>
元紫芝眉宇澹然簡古謝幼輿丘壑正爾卓犖廼若吾<lb/>
子以邁往不羣之氣與神鋒太雋之姿方㓜輿恐未免<lb/>
於冨貴慕紫芝雅有志於文辭蓋浮㳺物表殆彷彿其<lb/>
如此彼輪囷胷次亦孰得而知耶<lb/>
<pb n="KR4d0194_WYG_010-4a"/>
　　　西禪隆老海印大師贊<lb/>
揚子江心飽經波浪臨平山上看盡風光驀然唱箇還<lb/>
鄉曲來坐海上古道場其圜機轉物也山河大地不離<lb/>
掌握其辯口談天也邪魔外道為之膽碎知我者謂我<lb/>
逢場作戯不知我者謂我拖泥帶水請看父母未生時<lb/>
只這面目何曽是<hi>咄</hi>
　　　醫僧真應贊<lb/>
慈濟之孫慧覺之子以疾苦度諸衆生以藥石作大佛<lb/>
<pb n="KR4d0194_WYG_010-4b"/>
事是為僧中之扁鵲故能療人之埀死而圓頂方袍亦<lb/>
畧取其形似者也<lb/>
　　　髙盖長老真贊<lb/>
喚作似慈濟也喝唤作不似慈濟也喝夢幻泡影本來<lb/>
空耳鼻舌身皆假合慈濟由是强名梵志常翻著韈赤<lb/>
灑灑活潑潑<hi>咄</hi>
　　　蘓廷藻畫贊<lb/>
賢公孫而樂為寒士生涯佳少年而慕用前輩風味蓋<lb/>
<pb n="KR4d0194_WYG_010-5a"/>
名駒在閑已有千里之足於莵墮地便有食牛之氣天乎<lb/>
早孤自立于世噫抗志患不髙其髙常失於絶物閱書患<lb/>
不廣其廣或滯於未通必也裹陽秋於皮裏吞雲夢於<lb/>
胷中是冝尚友古之人道何慮不挺挺然祖風充乎大<lb/>
者自可以華其國用其小者亦足以美厥躬<lb/>
　　　自贊<lb/>
爾形侏儒而行容與所守者獨出處之大節所歴者皆<lb/>
風波之畏塗彼其或取者在是為之不恱者有諸使其<lb/>
<pb n="KR4d0194_WYG_010-5b"/>
佩玉劔履定非廊廟之具野服杖屨庻㡬山澤之臞乎<lb/>
　　　丙寅自贊<lb/>
這癡漢没思算初乏田園却懶仕宦辦得所向方圓未<lb/>
嘗敢做崖㟁只用兩僕肩輿不羡儻来軒冕投閒二十<lb/>
餘年善類干煩殆徧好之者徹底信其真貧惡之者豈<lb/>
免遭他㸃檢要當畢娶杜門自斷此生憂患罷去謁府<lb/>
參官一等著衣喫飯休拈翰墨文章說甚安危治亂就<lb/>
使立事赴功决定違條礙貫箇中人髙著眼方瞳緑髮<lb/>
<pb n="KR4d0194_WYG_010-6a"/>
照青春期與飛仙逰汗漫現此風狂道士身長庚曉月<lb/>
聊相伴<lb/>
　　　庚申自贊<lb/>
一且謂吾仕耶毁冠裂冕與世闊踈一且謂吾隠耶埀<lb/>
手入鄽與人為徒愧姓名之未能變何形容之猶可圖<lb/>
頗欲治貨殖兮方陶朱公不足聊復啖杞菊兮視天隨<lb/>
生有餘行年五十矣雖髭髮粗黒然田廬皆無陶陶兀<lb/>
兀遇飲輒醉著枕即寐一念不生萬事不理至於酒醒<lb/>
<pb n="KR4d0194_WYG_010-6b"/>
夢覺則又大笑而起摩腹叩齒孰不睥睨曰此老真甚<lb/>
愚<lb/>
　　　甲戌自贊<lb/>
蘆川老居士今春六十四勇退急流中畢竟只這是胡<lb/>
為元命年輒下廷尉吏業風何見吹逆境忽現示儻非<lb/>
造物慈孰貸小人戾故山念欲歸夙債尚留滯骨肉頗<lb/>
相忘眠食初未廢心存自在天脚踏安樂地歡喜待衆<lb/>
生寃親平一切騰騰兀兀行黙黙𤣥𤣥意翛然岸幅巾<lb/>
<pb n="KR4d0194_WYG_010-7a"/>
聊冩形神氣認取主人翁莫問似不似<hi>咄</hi>
　　　陳居士團圞贊<lb/>
我觀世間種種業此老化行無盡緣示現百年居士身<lb/>
來償七子未了債是心久作露雷觀寃親悉具解脱門<lb/>
何止九族出輪廽普願衆生成正覺<lb/>
　　　圓浄律師贊<lb/>
師傳行業攝羣魔及見東坡所得多老向西湖清徹底<lb/>
更開雪窟現森羅<lb/>
<pb n="KR4d0194_WYG_010-7b"/>
　　　圓首座贊<lb/>
横挑楖栗布囊寛江北江南踏遍山參得黄龍死心句<lb/>
歸來誰問透三闗<lb/>
　　　東坡為焦山綸老作木石却書招隠一段因縁<lb/>
　　　在紙尾圜菴寳之欲贈好事大檀越作歸止計<lb/>
　　　為題數語<lb/>
招隠公案焦山戯墨雖然信手拈来自是胸襟流出價<lb/>
直百千兩金成就圜菴三窟<hi>咄</hi>
<pb n="KR4d0194_WYG_010-8a"/>
　　　布袋和尚贊<lb/>
維此大士無邊身三千大千同微塵慈悲憫爾末刼人<lb/>
顛倒雜懐貪癡嗔布囊示現睡豈真作如夢觀非想因<lb/>
刼火不壊囊常存衆生悉度解脱門我來稽首彌勒尊<lb/>
普為説法一切聞<lb/>
　　銘<lb/>
　　　山桂菴銘<lb/>
晉安劉公華即延平官舍西麓誅茅結廬面山旁桂地<lb/>
<pb n="KR4d0194_WYG_010-8b"/>
不踰丈而盡挹勝覽真隠居士過焉命曰山桂菴取小<lb/>
山叢桂之句也因為作銘銘曰<lb/>
眼界貴寛心地貴閒耳根貴静劉子結廬畏此簡書雖<lb/>
吏云隠山光蒼蒼谿水泱泱是用適性旁據桂叢秋芬<lb/>
揚風俯視奔競誰為賞音與時浮湛期則有命凡厥後<lb/>
來優哉㳺哉順受其正<lb/>
　　　休菴銘<lb/>
同郡李君應求榜其燕居曰休菴嘗屬桐鄉朱公新仲為之記<lb/>
<pb n="KR4d0194_WYG_010-9a"/>
出以示予且乞銘座右書云作徳心逸日休噫仰不愧於天俯<lb/>
不怍於人厥有㫖哉予以是知應求所存心矣作休菴銘銘曰<lb/>
古君子儒環堵之室心廣體胖既安既佚養此休譽時<lb/>
乃休功為名公卿休祥在躬<lb/>
　　墓誌銘<lb/>
　　　晉安黄夫人墓誌銘<lb/>
有宋處士鄭君徳稱之室黄氏台州黄巖縣尉諱待問之長<lb/>
女黄鄉先生也家世晉安夫人自㓜聰慧過人事親誠孝先生<lb/>
<pb n="KR4d0194_WYG_010-9b"/>
夫婦素鍾愛之擇所宜配年二十歸處士治家漸漸有條理嵗<lb/>
時祀事必躬蠲潔馭臧獲輩寛猛適當得其懽心未嘗施<lb/>
鞭撲唯以善言誨訓之率就規矩不怒而威咸恥有過失十五年<lb/>
中安貧自樂順適處士之意頗如徳耀事伯鸞内外姻黨無<lb/>
間疎戚聞夫人之風靡不欽慕嵗在癸巳夏四月處士殁於大<lb/>
父舊廬夫人時年未四十持䘮甚嚴諸孤纍纍然方齠齔夫<lb/>
人非特能守其志且慮郊居從師匪便亟斥賣奩具得舍數<lb/>
椽直郡庠之左俾兒曹朝夕尊所聞見盖不待三遷果皆業<lb/>
<pb n="KR4d0194_WYG_010-10a"/>
儒夫善師孟母若夫人者鮮矣紹興辛未春正月以夀終享<lb/>
年七十八後七年戊寅嵗某月某日岊舉其柩合𦵏於處士墓<lb/>
是為懐安縣欽徳里文山之原男三人長曰岊次曰岳早卒季曰<lb/>
岡嘗預鄉薦不禄女亦未嫁而夭今獨岊存孫男二人曰庚<lb/>
曰育皆為士孫女三人長適進士陳炳文餘在室岊雅尚<lb/>
不羣無心進取以翰墨遊公卿養母盡孝人喜餽之用助<lb/>
甘㫖與予别八九年矣三遣書白𦵏期必欲求子銘其母<lb/>
每請愈堅義不可辭乃為之銘曰<hi>銘闕</hi>
<pb n="KR4d0194_WYG_010-10b"/>
　　祭文<lb/>
　　　諸公祭鄧正言文<lb/>
維紹興二年嵗次壬子五月庚申朔三十日己丑友人<lb/>
宇文師瑗張世才王時張宇林楊休王傳蘓籕余良弼<lb/>
黄豐洪枿朱松馮至游吳叔虎朱偁李議之張元幹等<lb/>
謹以清酌庶羞之奠致祭於亡友正言鄧子志宏之靈<lb/>
嗚呼哀哉吾志宏負卓越不羈之才騁縱横無窮之辯<lb/>
夫豈不能揣摩捭闔以巧速化抑豈不能趦趄囁嚅以<lb/>
<pb n="KR4d0194_WYG_010-11a"/>
容悦茍賤雅欲正色而立朝率由直道而事君始也風<lb/>
刺名重諸生㡬中竒旤坐為諫臣耻賣友以自售寧甘<lb/>
心而守貧故其放斥流離一寓意於盃酒悲歌慷慨時<lb/>
記興於詩文澆胷中塊壘不平之氣同世間陸沉未遇<lb/>
之人是身雖詘此道則信或竊笑以技窮固多相期乎<lb/>
器逺水莫改於萬折金益堅於百鍊議論人主之前周<lb/>
旋天下之變皆吾子所優為忽盖棺而不見嗚呼哀哉<lb/>
子有老母病久未痊夕不解衣藥必手煎積憂成病反<lb/>
<pb n="KR4d0194_WYG_010-11b"/>
喪盛年母乃哭子彼蒼者天想英姿兮如在聆妙語兮<lb/>
閴然邈楚些之不招兮諒蜕去而為飛仙誰撫諸孤養<lb/>
其華顛心折涕隕尚復忍言嗚呼哀哉尚享<lb/>
　　　祭老禪文<lb/>
惟師具無礙辯才得自在三昧上将軍之權謀烈丈夫<lb/>
之意氣縦横妙用巻疎大千迅發機鋒雷霆一世盖多<lb/>
生伶俐衲僧作出世間本分尊宿論供養不止乎平生<lb/>
所至<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>林而縁法周旋尤與賢士大夫號為宻熟者也<lb/>
<pb n="KR4d0194_WYG_010-12a"/>
人生衆前舉揚批判音吐調暢如叩洪鐘語句流通如<lb/>
傾黄河抝折拄杖掀倒禪床放去收來有殺有活老祖<lb/>
佛眼廼父坐大道塲歴七八數必皆神運斤斧鼎新革<lb/>
故不日而成屹屹棟宇昔在涌泉門庭大開幻出寳閣<lb/>
國師再来聞師嘗言最勝幢塔自我建立無壊無雜它<lb/>
年靈骨歸窆此山於今三秋老禪果還凡厥來祭莫逆<lb/>
心契霧慘爐峯緇白俱涕追懐曩遊福城東際自利利<lb/>
他普及一切雖然踏著秤鎚不妨活潑潑地咦尚嚮<lb/>
<pb n="KR4d0194_WYG_010-12b"/>
　　　祭東禪䝉菴老文<lb/>
象教既衰邪師四起楊歧正宗付在妙喜龍象蹴踏嫡<lb/>
子是似維此上人固得其髓平生江湖遍參不已晚見<lb/>
廼翁出語輒契掃盡禪病人心直指令行諸方盖天盖<lb/>
地作大因縁愛好兄弟所向腰包川赴雲委一㸃難瞞<lb/>
衆肯有㡬法門棟梁福城東際黄葉西方九旬解制獨<lb/>
照孤燭時節俄至撒手懸崖跏趺而逝胡為貪程畧不<lb/>
住世訃聞衡陽重抆老涕萬里寓哀就幃以祭人天眼目<lb/>
<pb n="KR4d0194_WYG_010-13a"/>
誰其可繼懶菴聿來斯道木墜舌端雷霆説一不二如聆師言<lb/>
四衆用慰稽首歸依奚止我輩從來切忌犯手傷鋒末後<lb/>
何由拖泥帶水且問一道神光爭如三幅白紙䝉菴如是如是<lb/>
　　　祭精嚴長老達空禪師文<lb/>
惟師人物昂藏材器猛利夙具般若鍾智普熏知見之<lb/>
香痛掃世縁跳出火宅以鉢囊拄杖易去銀貂左璫服青<lb/>
伽梨續佛夀命雖石鞏張弓一重公案未易優劣如何示疾<lb/>
遽用貪程末後句子可謂了了回念三十年前見師落髪入<lb/>
<pb n="KR4d0194_WYG_010-13b"/>
慈受室蔚為龍象恍若昨夢此㑹儼然無量刼來㡬生<lb/>
㡬滅屈伸臂頃師達其空稽首世尊如是如是尚饗<lb/>
　　　祭西禪隆老丈<lb/>
謹以香燭伊蒲塞之饌致祭於某人嗚呼頃之識師臨<lb/>
平始歸退處彼菴鍾山其西粤時宣和己亥季夏圜頂<lb/>
加冠以笑以語傷今念古師適我同由爾定交有孚于<lb/>
中别曽㡬何亂起方臘克勘南征爰奮北伐四海横潰<lb/>
我還舊廬憂患荐罹獨師憫諸師生丙申閲世爛久吾<lb/>
<pb n="KR4d0194_WYG_010-14a"/>
閩有禪師必稱首百年老榕忽仆道周此木其壊職師<lb/>
是憂我来哭師本安用哭聊慰後人示激頹俗尚饗<lb/>
　　附録<lb/>
　　　大監蘆川老隠幽嵓尊祖事實<lb/>
福州福清縣幽嵓院行者啓通等<lb/>
右啓通等今在常州武進縣張祕丞處將錢貮拾貫文<lb/>
銅錢玖拾㭍陌欲買田地逐年收地利捨入幽嵓院作<lb/>
女弟子張九娘疏奉為外翁秀才劉四郎外婆張三十<lb/>
<pb n="KR4d0194_WYG_010-14b"/>
四娘亡妣劉二十九娘忌辰供僧表白今先交領得銅<lb/>
錢壹拾貫文玖拾㭍陌其餘錢别支撥前去兼托劉立<lb/>
之秀才勾當今立交領文字為憑謹狀<lb/>
熙寧捌年拾貮月某日<lb/>
福州福清縣幽嵓院行者啓通押<lb/>
狀右同領錢肯習押<lb/>
　　　祖少師文靖公手澤判押<lb/>
九娘收此照㑹更將此批與十伯處可取拾貫文九十<lb/>
<pb n="KR4d0194_WYG_010-15a"/>
七陌添與此人且先附信去要添置田地收利入幽嵓<lb/>
廿三日押<lb/>
　　　祭祖母彭城郡夫人劉氏墓文<lb/>
昔我先祖未取科第於時夫人始作之配儒生窮愁想<lb/>
見中饋逮生多男室則已繼同穴送終是為林氏宜夫<lb/>
人宅獨厝兹地荒山深林樵牧不至歴數十載父老不<lb/>
記有孫爰歸發其久翳聞諸里閭歎息出涕生雖不享<lb/>
死亦子貴彭城之封象服煒煒釃酒割牲用示幽賁嗚<lb/>
<pb n="KR4d0194_WYG_010-15b"/>
呼哀哉<lb/>
　先祖特進始娶夫人劉氏夫人之父無男子獨産二<lb/>
　女長則夫人次適于鄭又皆無男子也先祖既嘗力<lb/>
　任其責𦵏外舅姑夫人之亡遂祔其次自爾應舉覓<lb/>
　官寖以仕宦於朝不復來徃僅以田屬幽嵓俾供諱<lb/>
　日迄今數十年矣元幹獲縁職事道過墓下翦伐荆<lb/>
　棘掃除阡隧并得翁媪之墳祭拜焉庶㡬克成先祖<lb/>
　之志乃刻鄙文以告後来宣和元年八月初吉孫元<lb/>
<pb n="KR4d0194_WYG_010-16a"/>
　幹記<lb/>
　　　蘆川豫章觀音觀書<lb/>
元幹以宣和元年三月出京師六月至鄉里十一月乃<lb/>
復治行得先祖特進手澤于外孫陳氏葢先祖幼養于<lb/>
姑家長則為其婿劉氏無男子而祖母止出一女適陳<lb/>
氏亦不夀今家姑暨諸父皆林夫人子也觀夫買田作<lb/>
供以為乆逺計不委之子孫而授之陳氏所以貽子孫<lb/>
慊者可見矣曽未百年寖已蕪没幸而得之自謂可以<lb/>
<pb n="KR4d0194_WYG_010-16b"/>
贖責也先祖塋兆在仙宗觀東有林氏子𦵏其親遽遣<lb/>
匠石于神道華表之前青龍左臂之上取可以為柱為<lb/>
礎者枚數至二百有竒輦于山南新阡旁者殆過半元<lb/>
幹謂鄉曲當責以義此石既鑿訟之何補第築其毁作<lb/>
亭數椽以為嵗時愒息之地棄已輦之石移書愧之先<lb/>
祖有舊屋在村落中子孫不復居今為傭耕者所舍元<lb/>
幹奉二代畫像於正寢擇浄人嚴香火灑掃之役使過<lb/>
者猶曰文靖宅也先祖凡五男子其仕宦者四獨六伯<lb/>
<pb n="KR4d0194_WYG_010-17a"/>
父終于布衣老妻二子雖仰食于諸父然頗為債家所<lb/>
窘元幹載念伯父之殁以時之不易稾𦵏蔬圃今三十<lb/>
年二兄不振無乃以是特卜爽塏遷之兾其孤之或興<lb/>
不獨平其劵也有鄉先生鄭俠介夫者年垂八十及與<lb/>
先祖逰元幹兒時所願見贄書及門適已抱病延入卧<lb/>
内歡若平生而遺言餘㫖預聞一二後數日遂哭之若<lb/>
有待然先是姨母寓信陽老矣元幹所未識枉道拜之<lb/>
悲余母早世而喜元幹長大也為留數日葢余母亡時<lb/>
<pb n="KR4d0194_WYG_010-17b"/>
元幹方丱角既至里中宰木雖拱門墻缺然周覽流涕<lb/>
凡所以為觀美者心固欲之而力有未及也不能已已<lb/>
于是繚山以垣加植松栢掲氏號于門庶别它墳焉元<lb/>
幹平生坎壈屢遘手足之釁去家時僅存一弟甫三嵗<lb/>
又夭折異日亦有未𦵏者歸其骨並瘞之是行也既得<lb/>
劉氏三塚治完之且獲是書以傳于家則窮年奔走亦<lb/>
復何憾因録可訓子孫者二年正月十四日豫章郡觀<lb/>
音觀書<lb/>
<pb n="KR4d0194_WYG_010-18a"/>
　　宣政間名賢題跋<lb/>
掃除先逺之丘墓掇拾祖宗之手澤真子孫職也而又<lb/>
能以文字翰墨發明之仲宗之扵是舉也扵是為得矣<lb/>
退之稱歐陽詹慈孝最隆其為文章善自稱道吾扵仲<lb/>
宗亦云宣和二年二月廿七日豫章洪芻駒父書<lb/>
張侯仲宗近作殊有老成之風無復少年書生氣適<lb/>
閩越數千里及見大父時客非獨手澤存焉掃劉夫人<lb/>
冡不忘其本也東湖居士書<lb/>
<pb n="KR4d0194_WYG_010-18b"/>
為士而能尊其祖為子而能幹父之蠱此可乆之習也<lb/>
辭采燦然足以有譽于世矣宣和庚子陳瓘書于廬山<lb/>
之南<lb/>
知士無難得其用心斯知之矣今仲宗得大父手澤數<lb/>
言于亂紙中遂嚴飾而藏之以詒子孫此其用心必且<lb/>
淬礪其質追琢其章以發揚幽光詎肯失其本心以貽<lb/>
前人羞乎君子以是賢之宣和庚子建安㳺酢書<lb/>
文章可以感人非有本者不能也仲宗去親庭適數千<lb/>
<pb n="KR4d0194_WYG_010-19a"/>
里外見于行事皆忠厚悃愊與世之㳺子異矣故其自<lb/>
叙使人讀之慨然増丘壠之念宣和壬寅劉路書<lb/>
余崇寜間與安道少卿同仕于鄴公餘把酒以詩相屬<lb/>
時仲宗年未及冠徃來屏間亦與坐客賡唱初若不經<lb/>
意而辭藻可觀莫不駭其敏悟安道既入朝其後數年<lb/>
余亦歸自河朔再㑹于京師仲宗事業日進又數年復<lb/>
見之則已卓然為成材矣葢其天資夙成素有以過人<lb/>
也至於竭力松楸克勤祀享篤于禮義孝愛之道所謂<lb/>
<pb n="KR4d0194_WYG_010-19b"/>
文質彬彬者歟此又可嘉也于是乎書廬陵歐陽懋<lb/>
仲宗昔予太學同舎郎嘗裒其亡友唐慤生詩帖軸而<lb/>
藏之褾飾燦然如諛達人貴公得氣時予嘗書之嘉其<lb/>
朋友之義今又書此以見其為人子孫之孝宣和五年<lb/>
五月晦仙井何㮚文縝題榘文度同觀<lb/>
昔馬少㳺願為郡掾吏意在墳墓笑伏波有大志人志<lb/>
固不同也至伏波在壺頭乃始念其語少㳺幾近本哉<lb/>
仲宗諸父皆顯用于時武部以乆次求本郡將行復㽞<lb/>
<pb n="KR4d0194_WYG_010-20a"/>
士大夫一出而難返如此頼仲宗及為小官時周旋荒<lb/>
逺補所闕遺了堂先生推言幹蠱之義善矣舉斯而言<lb/>
吾家季父得奉使鄉部十年嵗時輒至山林豈非私室<lb/>
之幸邪宣和甲辰中秋五峯翁挺謹題<lb/>
世之人處父子兄弟間有厚有薄其有厚者非真能孝<lb/>
友也施報不一意慮為變出於有激云爾然則如之何<lb/>
而可曰惟無所薄者為能有厚也觀仲宗之所立則古<lb/>
人之意得矣宣和五年六月二日吕本中書<lb/>
<pb n="KR4d0194_WYG_010-20b"/>
仲宗隆于慈孝盖天性然也茍其本立矣則積而為事<lb/>
業發而為詞章豈復有二道哉有徳者必有言其仲宗<lb/>
之謂乎宣和六年四月九日趙郡蘇庠書<lb/>
仲宗諸父皆特進公繼室林夫人之子俱非劉氏出也<lb/>
其子孫聲容葢未嘗相接觀公付委陳氏之意所以望<lb/>
其子孫其責亦輕矣仲宗得其手澤乃訪尋于丘荒蓁<lb/>
莽之間割牲釃酒以致其誠意又為文刻石以表識之<lb/>
其于尊祖追逺之義盡矣吾將見其流風所被使鄉邦<lb/>
<pb n="KR4d0194_WYG_010-21a"/>
民徳歸厚必自兹始也宣和甲辰四月辛亥龜山楊時<lb/>
書<lb/>
仲宗尊祖追逺之志叙事記乆之文余不復贊其贈言<lb/>
皆百世之士後之觀仲宗者可以知其為人矣宣和甲<lb/>
辰四月六日鄱陽汪藻書<lb/>
予曩與安道少卿逰聞仲宗有聲庠序間藉甚恨未之<lb/>
識今年春仲宗還自閩中訪予梁谿之濵聴其言鯁亮<lb/>
而可喜誦其文清新而不羣予洒然異之然未敢以是<lb/>
<pb n="KR4d0194_WYG_010-21b"/>
知仲宗者士之難知乆矣富於文而實未必稱敏于言<lb/>
而行未必副曷敢輕許人哉别未幾仲宗復貽書勤勤<lb/>
以其大父手澤諸公所䟦示予且求一言夫學士大夫<lb/>
則知尊祖矣君子篤于親則民興于仁推是心以徃所<lb/>
以稱其文而副其言者率如是古人不難到也在仲宗<lb/>
勉之而已宣和甲辰孟夏晦李綱伯紀書<lb/>
後四年嵗在戊申仲冬既望李維仲輔李經叔易同觀<lb/>
于梁谿拙軒時季言如義興未還<lb/>
<pb n="KR4d0194_WYG_010-22a"/>
買田飯僧眷眷于冢間之餒魄特進公加人一等矣仲<lb/>
宗之文忠厚惻怛叙事條鬯葢其孝友淵源所從來逺<lb/>
也宣和甲辰九月旦日王以寜書<lb/>
宣和六年十月廿八日劉安世嘗觀<lb/>
銍與仲宗㳺且十五六年得其治性修身求師尚友之<lb/>
道有軼於羣公所稱者若夫懐念祖徳俾發聞於人特<lb/>
其盛徳之一爾宣和七年二月丙午汝陰王銍書<lb/>
仲宗以行義之美成于事親溢于先祖訪之故老得其<lb/>
<pb n="KR4d0194_WYG_010-22b"/>
祖布衣時前夫人劉氏之墓表而出之以示後昆嚮非<lb/>
仲宗之孝愛格於幽明儻故老之不存文字之泯没無<lb/>
所考據則劉夫人之冢長翳草棘間矣豈不悲哉古今<lb/>
文人撰著甚衆使人讀之或至太息流涕者以忠孝之<lb/>
實存焉爾仲宗于其祖夫人之文也豈不然哉眉山蘇<lb/>
迨書<lb/>
余頃未交仲宗先伯氏景方趣使交焉然此時但見仲<lb/>
宗詩文蔚然可愛固已恨得交之晚乃今復以懿行見<lb/>
<pb n="KR4d0194_WYG_010-23a"/>
信于當世賢士大夫則余曩日之所以愛仲宗者殆誤<lb/>
矣孰謂先伯氏平生取友止于文詞間哉因是又使人<lb/>
追念賢兄而流涕也譙郡張棫書<lb/>
仲宗平昔負絶俗之文今又見髙世之行羣公贈言足<lb/>
以不朽矣顧予何足以進之强為題䟦云宣和乙巳中<lb/>
秋後二日山隂李光<lb/>
近世士大夫有捨其父祖而惟外氏之尊憑藉其名聲<lb/>
權勢而致位貴顯者視張子此事真可嘉矣靖康改元<lb/>
<pb n="KR4d0194_WYG_010-23b"/>
七月十四日眉山任申先<lb/>
仲宗之用心與見于行事者每有過人非獨此事也所<lb/>
與逰皆一時名人勝士可謂行不負於幽顯矣而云云<lb/>
者猶不止嗚呼斯其所以為賢歟建炎二年十一月十<lb/>
七日江端友<lb/>
永福張仲宗國士也忠厚足以勸薄俗義風可以勵浮<lb/>
淺至于純孝錫類追逺奉先出于天性生資又何疑焉<lb/>
逝者果有知乎葢不可考然車過三歩腹痛勿恠豈獨<lb/>
<pb n="KR4d0194_WYG_010-24a"/>
為一時戯笑之言邪睢陽王浚明書<lb/>
陳晉之夢得其六世外祖鄭氏故塋於荒榛野蔓間嵗<lb/>
既踰百烝嘗弗墜殿撰張公深道作詩以紀異有云莫<lb/>
言伯道無兒嗣看取千秋祀事存兩公皆閩之君子也<lb/>
今殿撰公之猶子元幹仲宗所立復如此諸老先生又<lb/>
從而嘉歎之誠可以風薄俗云李易謹題紹興二年人<lb/>
日<lb/>
說者每嘆近世無忠臣非無也求之于孝子之門則必<lb/>
<pb n="KR4d0194_WYG_010-24b"/>
有足觀者仲宗幹蠱之譽書于廬山之南而梁谿之濵<lb/>
且勉之使推是心以徃異時移以事上將見憂君之憂<lb/>
無適而非忠也紹興壬子正月二十八日里人辛炳<lb/>
掃祖母之松楸寳大父之手澤省母黨謁鄉先生通有<lb/>
無于伯仲而𦵏其亡老此士人所當為况仲宗之賢乎<lb/>
盖仲宗宦逰四方時適歸焉不以能為之為難而以得<lb/>
為之為幸此記事之文所以作也若以仲宗為非劉氏<lb/>
所出之孫乃能切切如此便加贊美一何待仲宗之薄<lb/>
<pb n="KR4d0194_WYG_010-25a"/>
邪一種天地豈有先後之間乎仲宗上塚時諸父各列<lb/>
于朝不能即歸仲宗乃幹父之蠱爾了翁之言可謂句<lb/>
中具眼夫了翁百世師也下視時輩如黄茅白葦耳幹<lb/>
蠱之語豈輕以予人仲宗于是為賢紹興二年人日栟<lb/>
櫚鄧肅志宏<lb/>
士而尊祖所當為也今之學者類喜近名而不知為所<lb/>
當為于吾仲宗不得無愧劉殷少孝于祖母神賜之粟<lb/>
七年仲宗行老矣而方諱窮造物其終報之耶筠溪李<lb/>
<pb n="KR4d0194_WYG_010-25b"/>
彌遜書<lb/>
仲宗孝愛忠厚之意見于筆墨之間盖不獨文字妙當<lb/>
世也表章仲宗尊祖之義者其人徃徃余所欣慕亦足<lb/>
以見仲宗所與逰多天下長者也新安朱松紹興壬戌<lb/>
十月七日觀于連江玉泉寺上方<lb/>
觀仲宗此文感念洛陽松楸未知拜掃之日不覺涕泗<lb/>
横集乃知此文之傳足以勸夫為人之孫者三復歎仰<lb/>
紹興癸亥二月卄二日洛陽富直柔題<lb/>
<pb n="KR4d0194_WYG_010-26a"/>
紹興癸亥仲春晦仲宗出此軸相示并得熟讀諸公䟦<lb/>
語所以贊美仲宗尊祖篤親之意既詳且盡不可以有<lb/>
加矣復何言哉歎仰之餘因書其後延平葉份<lb/>
仲宗用心如此而所推許者皆一時名人可以厚風俗<lb/>
矣紹興癸亥六月旦觀于福唐東野亭石林葉夢得<lb/>
欽臣幼侍先君提舉宦逰每見好古書畫心竊憙之時<lb/>
或展玩欽臣必走膝下癡問先君以其不好弄亦深愛<lb/>
之一日發篋得數紙墨刻意若不懌謂欽臣曰此吾家<lb/>
<pb n="KR4d0194_WYG_010-26b"/>
判監幽嵓尊祖事蘆川刻本于閩余欲歸未能也欽臣<lb/>
雖獲記其言未悟其意父殁數年弟兄三人偕仕欽臣<lb/>
不知何從得此舊藏念欲裒而為一食貧未暇今南安<lb/>
倅清臣家兄曩丞吴江得黄文昌書三髙詞刻石埀虹<lb/>
欽臣假令武攸得胡忠簡子提刑公示及賀新郎二詞<lb/>
真蹟諸賢見之叙述稱嘉謹已模本成帙欽臣承乏潜<lb/>
川併以家集鋟梓信臣弟待次京局實司之因誦甲戌<lb/>
自贊而知蘆川初度之年在辛未誦上陳侍郎詩序而<lb/>
<pb n="KR4d0194_WYG_010-27a"/>
知掛冠之年甫四十一揮麈録所載亦復叙收凡詞翰<lb/>
可無遺逸矣獨幽嵓孝慕一節人未知之者欽臣固欲<lb/>
成先君之志以所藏閩中石刻并刋嵗月因循復恐志<lb/>
大心勞遽然難就敬玩題䟦皆宣政間偉人葢以其尊<lb/>
祖譽蠱稱不特美其詞翰也今蘆川歸𦵏閩之螺山先<lb/>
君昆仲三人二居華亭叔父知縣歸閩其後未有顯者<lb/>
都運寺正叔父之後巽臣師臣二兄未脫選而殂渙臣<lb/>
兄自太學登科止于一尉益臣弟今已升舎奏平請舉<lb/>
<pb n="KR4d0194_WYG_010-27b"/>
該免且丁家棘欽臣兄弟將欲拜掃松楸如蘆川祀祖<lb/>
母劉夫人之墳收伯叔兄弟之𦵏華亭葺屋俱未効其<lb/>
髣髴謹以幽嵓顛末及名賢䟦語附于文集目曰幽嵓<lb/>
尊祖録此亦蘆川所書以傳子孫使知有尊祖之誼云<lb/>
嘉定己夘孟冬孫通直郎知於潜縣欽臣敬書于縣齋<lb/>
衮繡堂<lb/>
</p>
<p>
</p>
  </div></body>
</text>\m</TEI>
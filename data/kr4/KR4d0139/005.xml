<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>初寮集巻五</head>
    <p>
<pb n="KR4d0139_WYG_005-1a"/>
欽定四庫全書<lb/>
　初寮集巻五　　　　　　宋　王安中　撰<lb/>
　　表<lb/>
　　　賀正旦朔御大慶殿朝㑹表<lb/>
臣某言一統肇端方憲始和之象九賓就列肆臨御辨<lb/>
之朝動植均和旄倪胥悦中賀恭惟皇帝陛下堯功同<lb/>
大湯徳俱新履帝位而光明觀天下以中正盛陳儀於<lb/>
歲首邁漢七年謹圗事於春朝罄周六服維祺有永俾<lb/>
<pb n="KR4d0139_WYG_005-1b"/>
熾無疆臣猥備方宣預欣邦慶雖切獸樽之愫莫陪龍<lb/>
闕之趨臣無任<lb/>
　　　天寜節賀表<lb/>
臣某言帝乗六氣冬律應而萬寳成天佑四方聖人出<lb/>
而羣生遂中賀恭惟皇帝陛下道彌三極仁暢八埏九<lb/>
叙作歌既錫非常之瑞百神爾主用開多歴之年誕先<lb/>
星電之辰增衍乾坤之策臣限縻方任阻造路朝念昔<lb/>
稱觴夢猶聞於鈞奏迨今䕶塞心獨效於嵩呼<lb/>
<pb n="KR4d0139_WYG_005-2a"/>
　　　又<lb/>
臣某言律中應鍾寔始誕彌之月星流華渚有開長發<lb/>
之祥凡在照臨率惟忭蹈中賀恭惟皇帝陛下道兼覆<lb/>
載功軼平成雲漢昭回煥若文章之懿雷風鼔舞赫然<lb/>
政令之新孝弟通於神明制作侔於造化葢五帝其臣<lb/>
莫及自致重熈凡三代受命之符畢彰丕應爰及生商<lb/>
之候肇先纘禹之休日中惟亨皇建其極王猶允塞聿<lb/>
臻四海之歸天徳出寜更卜萬年之永臣曩陪拱極嘗<lb/>
<pb n="KR4d0139_WYG_005-2b"/>
預稱觴逺䕶塞垣心坐馳於北闕阻登軒陛夀徒祝於<lb/>
南山<lb/>
　　　賀夏祭禮成表<lb/>
臣某等言禮行泰畤載嚴三歲之常道格柔祇永祚一<lb/>
人之慶見聞所逮呼舞攸均臣聞經所重者祭祀之倫<lb/>
辨莫大乎隂陽之位休矣皇考既陋合祛之非至哉坤<lb/>
元有開專配之盛嗣逢昌運蒐講上儀紀寜貺之休辰<lb/>
具臻殊應奉和陽之徽冊祗薦鴻名襲用彌文聿崇熈<lb/>
<pb n="KR4d0139_WYG_005-3a"/>
事恭惟皇帝陛下道參髙厚功極平成居焉龍見而雷<lb/>
聲時乃天明而地察御六氣之辨無所不通接三神之<lb/>
歡皆得而禮臣叨陪近列實預駿奔鬷假無言幸陟再<lb/>
成之陛昭兹來許敢稱萬夀之觴<lb/>
　　　賀瀘南再㨗表<hi>并笏記</hi>
臣某等言王旅濯征罙入其阻蠻方耆定時靡有爭吉<lb/>
語逺傳歡聲咸暨中賀竊以舜格有苗而敷文徳七旬<lb/>
舞于兩階周因玁狁而駕戎車一月至於三㨗厥遭盛<lb/>
<pb n="KR4d0139_WYG_005-3b"/>
旦更邁前聞師出渡瀘如動九天之上功成獻泮不淹<lb/>
數日之間力既易於建瓴勢有同於破竹山林殘種弗<lb/>
迓克奔脣輔遐陬不戰而屈實畝實籍方斥大於幅員<lb/>
我泉我池永蕩除於巢穴恭惟皇帝陛下沈機先物獨<lb/>
智如神恢下武之伐功極采薇之外治靈旗所指堅壘<lb/>
自摧上帝臨而無貳無虞三事就而不留不處敷奏其<lb/>
勇遂通道於要荒遹駿有聲可告還於廟社臣幸叨榮<lb/>
禄慚乏壯猷鼓愷樂以象成願上萬年之夀開明堂而<lb/>
<pb n="KR4d0139_WYG_005-4a"/>
坐治益傾四表之心臣等無任<lb/>
蠻衆憑陵天兵奮伐甫奏鷹揚之勇亟臻蟻聚之平恭<lb/>
惟皇帝陛下聖武布昭神心經緯陳師鞠旅出成算於<lb/>
中天折馘執俘震稜威於裔土外開禹績上廣文聲以<lb/>
矢其音式集四方之賀無思不服敢揚萬夀之休<hi>笏記</hi>
　　　賀湖北路奏㨗表<lb/>
臣某等言蠻冦憑陵天兵奮伐縱其羣醜殱厥渠魁㨗<lb/>
奏逺傳歡聲咸暨中賀竊以溪猺匪茹屢干紀而不除<lb/>
<pb n="KR4d0139_WYG_005-4b"/>
邊吏茍安或弛兵而弗戒乃容嘯聚敢肆跳梁王旅嘽<lb/>
嘽往專求於首惡虎臣矯矯兹亟奏於膚公遂訖兵誅<lb/>
殆無噍類國威震疊八蠻知懼以寢謀地利并包百世<lb/>
可因而無患恭惟皇帝陛下神心經緯聖武布昭出聖<lb/>
算於中天申大刑於裔土赫赫濯濯逺收不陣之功蕩<lb/>
蕩巍巍丕顯無前之績臣共叨榮渥親遇熙隆廣文之<lb/>
聲願告成於廟社陟禹之迹更通道於要荒臣等無任<lb/>
　　　賀環慶路奏㨗表<lb/>
<pb n="KR4d0139_WYG_005-5a"/>
臣某等言黠羌潰走叛黨誅夷陳原野之大刑據山川<lb/>
之利勢神祇助順海宇均歡中賀竊以兵義者王師直<lb/>
為壯蠢彼負恩之小寇連兹干紀之外戎我用有征人<lb/>
斯共憤果憑勝算大挫兇徒賊雛授首於軍交醜類枕<lb/>
尸而山積籍其田畝守以金湯地包種落之膏腴天設<lb/>
封圻之險固恭惟皇帝陛下懋昭剛徳丕顯駿功惟斷<lb/>
乃成爰舉萬全之役咸劉厥敵用申九伐之威方所向<lb/>
之無前顧何求而弗獲臣叨聨輔拂竊預榮懐如雷如<lb/>
<pb n="KR4d0139_WYG_005-5b"/>
霆莫助鷹揚之勇于疆于理即觀蟻聚之平臣等無任<lb/>
　　　賀瀘南奏㨗表<lb/>
臣某等言逺夷負固王用濯征我旅奏公天惟順助㨗<lb/>
音迅至歡頌交興中賀竊以舜格有苗葢未忘於舞羽<lb/>
周疆南海亦屢戒於戎車方隆道徳之規坐繼詩書之<lb/>
述夫何蟻聚輒肆狼心天討時行莫予敢侮皇威外震<lb/>
弗迓克奔無爭將偃於師干有截更恢於輿地恭惟皇<lb/>
帝陛下仁心溥博剛徳布昭睿謀矯矯而神行聖武煌<lb/>
<pb n="KR4d0139_WYG_005-6a"/>
煌而火烈申嚴九伐聳動八方乃觀厥成葢有寜人之<lb/>
指以戰則克共知上帝之臨臣親遇休辰共霑榮渥稱<lb/>
觴黼座敢揚萬壽之休獻凱旌門益壯六軍之氣臣等<lb/>
無任<lb/>
　　　賀三山新河行流表<lb/>
臣某等言神機獨運得隨山濬川之方經瀆全囘資造<lb/>
舟為梁之利覆涵所暨呼舞惟均中賀竊以導河至于<lb/>
大伾稽古有曰文命簡編尚矣形勢自然鬱層阜之可<lb/>
<pb n="KR4d0139_WYG_005-6b"/>
疏曠前修之罕議㑹逢聖作動與道謀奮英斷於伻來<lb/>
之初授成算於股引之際所助者順有開必先人皆勸<lb/>
趨役亟告就歲繇蠲息可寛東郡淇園之憂天險長雄<lb/>
豈特長坂盟津之固恭惟皇帝陛下徳充三極政協九<lb/>
疇天且弗違水無不下誕先登於岸迺推濟物之仁永<lb/>
頼時乃功用播翕河之頌臣等共塵榮渥親覿休風無<lb/>
有後艱當首四方之賀聿懐多福莫窮萬壽之期臣等<lb/>
無任激切之至<lb/>
<pb n="KR4d0139_WYG_005-7a"/>
　　　賀河平表<lb/>
臣某言一徳享心皇天眷佑百神受職經瀆安流荐書<lb/>
大有之編永絶横流之患盛超古昔驩動邇遐中賀臣<lb/>
聞王正其道以理川水得其性則潤下同入于海禹勤<lb/>
乃訖於中邦允猶翕河周盛用升於喬嶽㑹逢熙運効<lb/>
見休符恭惟皇帝陛下智叙九疇政修六府是興神物<lb/>
環泰鼎以奠方告厥成功執𤣥圭而端命專禮后祇而<lb/>
天明地察不壑鄰國而本固邦寜燕及渾波桃屢華而<lb/>
<pb n="KR4d0139_WYG_005-7b"/>
弗溢循於正道薪不屬以非憂將觀軒后之馬圗共陋<lb/>
漢成之年紀臣頃居起部預奉睿謨暨兹尹正之行親<lb/>
覿懐柔之驗稱慶莫趨於北闕傾心但祝於南山臣無<lb/>
任<lb/>
　　　奏賀乾寜軍黄河清表<lb/>
臣某言率土底平丕顯無前之績澄瀾協應於昭滋至<lb/>
之休凡屬照臨莫不鼓舞中賀竊以靈源五色符帝王<lb/>
之作興曠世一清見古今之紀述雖曰流傳之不妄猶<lb/>
<pb n="KR4d0139_WYG_005-8a"/>
疑闊絶而無聞事出非常理宜有待惟章聖之在御偉<lb/>
大中之發祥聳動綿區焜燿方冊創業垂統傳休徳於<lb/>
無窮繼體守文格珍符之委至矧乾寜建壘之所當洪<lb/>
河入海之衝㑹源委以來同宜休嘉之濬發克臻景貺<lb/>
厥邁前芳恭惟皇帝陛下宅心唐虞比肩文武無一物<lb/>
之失所致萬國之咸寜孝極奉先水皆潤下撓之不濁<lb/>
湛千里之渾渾巍乎有成慶一人之穆穆臣叨持從橐<lb/>
假守塞垣眷此殊禧見於屬部究觀前史允為千載之<lb/>
<pb n="KR4d0139_WYG_005-8b"/>
逢逺迹大廷莫預四方之賀臣無任<lb/>
　　　賀隆徳殿芝草表<lb/>
臣某等言閟宇寜神靈芝薦瑞祚有邦之駿命垂永世<lb/>
之徽音慶事系傳歡聲咸暨中賀竊以至誠能化有感<lb/>
必通和氣致祥無幽弗届緬懐碩媛嚴奉晬容王假有<lb/>
家既厚追崇之禮天監在下用昭滋至之休煌煌三秀<lb/>
之英奕奕二南之效恭惟皇帝陛下清心體道正徳御<lb/>
邦申禕衣褕翟之恩有關雎麟趾之應巍巍蕩蕩同帝<lb/>
<pb n="KR4d0139_WYG_005-9a"/>
堯之無能名肅肅雝雝乃文王之所以聖是宜懿淑黙<lb/>
助嘉祥臣幸列近司無禆美化莫不好徳益彰彤史之<lb/>
光維以遂歌當陋齋房之作<lb/>
　　　賀宣和殿玉芝表<lb/>
臣某等言徳際乾端祥開帝所密依丹檻並秀瓊芝慶<lb/>
集自中驩均無外中賀竊以元封有獲僻在甘泉之後<lb/>
庭神爵所誇下侵函徳之承霤詎覩靈華之雙吐適當<lb/>
燕處之九重鍾協氣於堯階迎清光於舜目葢監觀之<lb/>
<pb n="KR4d0139_WYG_005-9b"/>
有赫曾咫尺之不違恭惟皇帝陛下體道象先玩心物<lb/>
表撫四海以精神之運成萬化於蠖濩之中仁恩雨施<lb/>
而雲行聖知金聲而玉振允宜嘉瑞近出邃嚴臣竊幸<lb/>
逢辰共深戴后如天人使之無間罔有二三如山阜以<lb/>
莫不興將延萬億<lb/>
　　　又賀中書省玉芝表<lb/>
臣某等言聖政修和仰格上穹之睠靈芝挺秀俯當右<lb/>
省之庭若見與聞或歌且咢中賀竊以紫㣲邃宇清禁<lb/>
<pb n="KR4d0139_WYG_005-10a"/>
近隅肇自先朝任專進禀嗣開盛旦名正弼諧凡立經<lb/>
陳紀之大猷與繼志述事之美意登崇俊傑修講禮文<lb/>
本睿訓之發中致治功之冠古坤輿薦祉神草告休密<lb/>
抱附於菊枝瑩輪囷之玉色所臻若此其應不虚恭惟<lb/>
皇帝陛下祇紹丕圖遹追先烈撫萬邦而作乂綜百志<lb/>
以維熙后克聖不命其承自凝庻績天無親惟徳是輔<lb/>
用錫嘉祥臣叨列近嚴慚無調燮親覩晨華之異更紆<lb/>
神筆之褒旅同穎之禾願比周書之歸美賦再榮之栁<lb/>
<pb n="KR4d0139_WYG_005-10b"/>
竊嗤唐史之溢辭<lb/>
　　　賀五色雲表<lb/>
臣某言神物應期方展大廷之拜慶雲承日共知上帝<lb/>
之臨在列咸觀綿區溢喜中賀恭惟皇帝陛下緝熙大<lb/>
業應受珍符堯有成功而巍巍禹㑹羣后而濟濟石文<lb/>
前告已彰四字之奇天表相通更呈五色之瑞二儀並<lb/>
貺萬壽攸崇臣職限守藩心勤存闕竊幸休祥之雜遝<lb/>
第歌雅頌之昭回臣無任<lb/>
<pb n="KR4d0139_WYG_005-11a"/>
　　　又<lb/>
臣某等言俊徳昭升上穹純祐大明久照卿靄相輝瑩<lb/>
視所同歡聲咸暨中賀恭惟皇帝陛下中正履位文明<lb/>
應天物䝉大澤之油油帝睠小心之翼翼慶雲在上絢<lb/>
五采以爛然白日顯行彌四方而仰止占有太平之喜<lb/>
冠諸可致之祥氣非霧而非烟福如幾而如式昔葩葉<lb/>
告勝符於涿野若龜龍發歌詠於虞廷五帝殊時萬世<lb/>
一遇臣共霑寵渥實與榮懐天聰天明方輔維馨之徳<lb/>
<pb n="KR4d0139_WYG_005-11b"/>
雲名雲紀願揚滋至之休臣等無任<lb/>
　　　賀開封府甘露表<lb/>
臣某等言神都空圄本帝徳之好生仁澤零庭見天心<lb/>
之助順適契誕彌之月有開長發之祥中賀竊以刑措<lb/>
者帝王之極功露降者天地之相合惟此四方之㑹坐<lb/>
環千里之畿惠自上孚事皆中覆星流華渚當聖旦之<lb/>
俯臨草鞠圜扉屬嘉師之無犯積是和平之氣溢于大<lb/>
衆之區乃霑雲表飴醴之滋在彼府居杞棘之上天難<lb/>
<pb n="KR4d0139_WYG_005-12a"/>
愛道帝用與齡恭惟皇帝陛下聖治隆寛風化率籲商<lb/>
邑翼翼首熙冬月之温湯網恢恢盡解秋荼之密允宜<lb/>
靈液來應昌期臣叨備四鄰敢稱萬壽垂恩儲祉詎須<lb/>
漢掌之承翻潤流甘頗覺魏盤之隘臣等無任<lb/>
　　　賀太常寺甘露表<lb/>
臣某等言容臺相禮仰承制作之功膏露効祥俯示顧<lb/>
懐之意燾臨所既抃舞胥同中賀竊以在昔治時數霑<lb/>
仁澤孝宣之神雀五鳳世祖之建武中元近但止于宮庭<lb/>
<pb n="KR4d0139_WYG_005-12b"/>
逺或彌于郡國應誠而至惟帝其難眷直清惟寅之司<lb/>
有盛大常存之義備太平之庶事兼咸秩于無文葢盡<lb/>
制盡倫作者謂之聖故如飴如醴莫之令而均恭惟皇<lb/>
帝陛下孝極繼承道該損益是正百王之陋若稽三代<lb/>
之隆穆穆新儀神祇祖考樂此穰穰嘉瑞松栢竹葦受<lb/>
之臣叨被寵榮並逢熙泰合天地之化欣已格于殊休<lb/>
修山嶽之封願遂觀于曠典臣等無任<lb/>
　　　賀延福宮竹上甘露表<lb/>
<pb n="KR4d0139_WYG_005-13a"/>
臣某言旻霄協氣應一徳之馨香禁籞叢篁浥萬珠之<lb/>
飴蜜系傳嘉慶胥集懽愉中賀竊以九重通紫太之神<lb/>
衆産襲堪輿之粹如竹苞矣知本固而根深零露湑兮<lb/>
示澤流而恩洽恭惟皇帝陛下體真順則凝命宅中物<lb/>
咸昌于至仁帝永綏于多福天故不愛其道申降美祥<lb/>
人莫之令而均共陶醲化臣方承優寄阻綴賀班洋洋<lb/>
親聽于民聲栩栩獨尋于帝所臣無任<lb/>
　　　賀甘露翔鶴表<hi>祠于黅鼎之宮有甘露降奏樂致謝雙鶴飛翔于帝鼐殿上</hi>
<pb n="KR4d0139_WYG_005-13b"/>
臣某言作樂告成先民時若制器尚象惟聖為能宜協<lb/>
氣之横流致嘉祥之並至中賀恭惟皇帝陛下髙厚配<lb/>
于天地孝悌通于神明凡文武齊聖以起治功皆緒餘<lb/>
土苴以為天下厥有因革其盡精微貢九牧以昭神姦<lb/>
珍符來寓方一變而致羽物邃古有稽共欣不世之逢<lb/>
是為太平之象臣任叨紫塞阻陪鵷鷺之班目斷彤廷<lb/>
徒結雲天之戀臣無任<lb/>
　　　賀帝鼐成表<lb/>
<pb n="KR4d0139_WYG_005-14a"/>
臣某言鼎鼐告成肇稱縟禮冕旒受慶裒對鴻禧覆幬<lb/>
所臨歡呼咸暨中賀竊以軒帝聿興三鼎是用大亨夏<lb/>
后爰鑄九金以圖百物自禹而降莫得其真逮漢以來<lb/>
烏覩其瑞天祚明徳人與成能灼知一言之孚深發獨<lb/>
智之藴作新大器增重皇基睿謨俯授於工師神寳遂<lb/>
隆於國鎮兹為能事夐邁前修恭惟皇帝陛下淵懿測<lb/>
靈聖神用妙聲身中律度之數制作軼河洛之文繫象<lb/>
具昭舉百王已墜之典規模特異承萬世無疆之休涓<lb/>
<pb n="KR4d0139_WYG_005-14b"/>
擇令辰丕膺景貺龍文光潤本川嶽之效珍日景晏温<lb/>
宜天地之協應搢紳聳視海宇傾聞臣託備藩維阻趨<lb/>
朝路歎周南之滯莫預盛儀存魏闕之心但勞昔夢<lb/>
　　　賀開封瑞應治效表<lb/>
臣某等言邦畿是宅帝徳攸施神降嘏而産祥諸福畢<lb/>
至人遷善而逺罪比屋可封盛冠簡編慶均寰宇中賀<lb/>
竊以惟民所止兹為衆大之區承王之休積有中和之<lb/>
澤屬聖神之在御格上下以交孚於皇來牟誕降嘉種<lb/>
<pb n="KR4d0139_WYG_005-15a"/>
膏露靈芝之紹應嘉𤓰瑞木之駢生道不拾遺庭無留<lb/>
訟桁楊弗用桴鼓稀聞節義出庸衆人之間閭里敦士<lb/>
君子之行皆太平之象所宜有者故内史之地今多見<lb/>
之恭惟皇帝陛下躬秩大猶懋昭來孝皇建其極既表<lb/>
正於庻邦道兼于三乃和同于一氣無逺弗届永觀厥<lb/>
成臣親遇隆熙幸塵榮渥若時百辟巍巍共仰於堯功<lb/>
維爾四方翼翼更尊於商邑<lb/>
　　　賀開封府翔鶴表<lb/>
<pb n="KR4d0139_WYG_005-15b"/>
臣某言陽月初吉肆臨履武之辰天府攸居載集鳴臯<lb/>
之類嘉祥協應驩詠交騰中賀竊以夢上帝之與齡但<lb/>
傳周室頌聖人而使夀不越華封未聞星虹將至之期<lb/>
有來翔鶴難致之物翩翻仙馭呼舞神州厥數至于三<lb/>
千之多其符若曰億萬之永恭惟皇帝陛下道彌覆載<lb/>
功格平成躬既聖而不可知徳為天之所大奉宛彼冲<lb/>
飛之瑞昭兹眷顧之休翔觀象之門實導六龍之巡邁<lb/>
臨首善之地又先四海之祝延臣驟逺清光頻聞慶事<lb/>
<pb n="KR4d0139_WYG_005-16a"/>
莫預造庭之列但深存闕之誠臣無任<lb/>
　　　賀寳籙宮翔鶴表<lb/>
臣某等言日馭天臨列霓裾之萬衆臯禽雲舞來金闕<lb/>
之千尋凡逮見聞率同忭蹈中賀恭惟皇帝陛下研幾<lb/>
物祖觀妙道樞躬既聖而不可知徳為天之所大奉夙<lb/>
膺帝訓崇䕶真風乃附紫垣肇新琳宇明馨𤣥酒通肸<lb/>
蠁於叢霄寳劑靈符起呻吟于比屋異人間出上帝居<lb/>
歆親屈至尊往陳廣㑹宜飈遊之降集驂羽鶴以徘徊<lb/>
<pb n="KR4d0139_WYG_005-16b"/>
葢髙真衆妙之心眷于一徳託久視長生之類介以萬<lb/>
年臣幸遇熙辰具叨榮渥自天祐也幸觀感格之誠其<lb/>
子和之敢怠對揚之義臣無任<lb/>
　　　賀翔鶴竹木表<lb/>
臣某言仙禽天降映雙闕以來翔練實秋登燕七閩而<lb/>
與足慶聞當宁歡浹綿區中賀竊以鶴鳴在隂非真靈<lb/>
之莫使竹粒如麥徒夙昔之有聞裵徊象魏之多衍溢<lb/>
倉箱之富聿彰殊祉允屬熙辰恭惟皇帝陛下體道窮<lb/>
<pb n="KR4d0139_WYG_005-17a"/>
神虚心植徳貫三儀而並貺妙一氣以同和於昭上帝<lb/>
之臨屢來羽物克篤曾孫之慶既劭田功故端闈紛胎<lb/>
化之羣而下土獲鳳餘之食用介無疆之萬壽示將不<lb/>
改於四時臣職祕宸嚴任隆都㑹望堯雲而手舞伏魏<lb/>
地以心馳臣無任<lb/>
　　　賀連理木表<lb/>
臣某言清禁宅尊首泰和之一氣靈柯連理祚景命之<lb/>
萬年喜動内朝觀均綿宇中賀竊以木曲直而中合有<lb/>
<pb n="KR4d0139_WYG_005-17b"/>
開必先天聰明而下臨惟徳是輔恭惟皇帝陛下道施<lb/>
六府政順五辰省山獲大吉之符在沼薦駢華之祉偉<lb/>
兹上瑞密當咫尺之天申以繁禧益永春秋之歲臣叨<lb/>
榮寖舊頼慶特深伏魏地以心馳嚮堯雲而手舞臣無<lb/>
任<lb/>
　　　賀朱草表<lb/>
臣某等言天子能致之資上穹日監火徳自然之應瑞<lb/>
草時生祚景命以增隆紀信編而特煥慶歸當宁歡浹<lb/>
<pb n="KR4d0139_WYG_005-18a"/>
綿區中賀竊以佑民而作君師施徳而至草木則有異<lb/>
卉宛如渥丹太清無為嘗偕甘露而薦祉上古至治迺<lb/>
配嘉禾而効珍屬盛旦之開先冠衆祥而創見萍實相<lb/>
輝而獨茂珊枝對聳而更柔申錫中天告寖昌之炎運<lb/>
聿來南土表麗正之離明惠我無疆臨下有赫恭惟皇<lb/>
帝陛下道參化育功極平成帝既眷而省山神亦懐而<lb/>
受職法星順軌暘日重輪咸曰休哉屋既流於赤羽和<lb/>
之至也野復秀於朱萌泥金可驗於幽經染絳用華於<lb/>
<pb n="KR4d0139_WYG_005-18b"/>
皇芾食斯不老占壽考之萬年炳且弗渝亘本支之百<lb/>
世臣共勤戴后每幸逢辰悉至於廷固難名於聖妙並<lb/>
受其福徒有頼於邦榮臣等無任<lb/>
　　　賀河中府蟾蜍背生芝草表<lb/>
臣某言聖神至化旁流龜雒之淵天地中區剏見蟾芝<lb/>
之瑞慶符興運歡浹羣情中賀竊以神草之生帝功攸<lb/>
大然附根磐石淮王或曰不能故連葉銅池漢代以為<lb/>
丕貺歴攷簡篇之舊述未聞木肉之同和邦其永孚于<lb/>
<pb n="KR4d0139_WYG_005-19a"/>
休天之所助者順乃因熙洽首效殊尤恭惟皇帝陛下<lb/>
道貫二儀仁充四表虞氏之恩被動植既聽簫韶之成<lb/>
周王之徳及昆蟲方來臺囿之樂干戈載戢壽考維祺<lb/>
煌乎可致之祥具此非常之應臣限縻事守阻造班聨<lb/>
聆福物之系傳同輿人而率舞<lb/>
　　　賀平定軍白兎表<lb/>
臣某等言仁施動物各得其宜兔擾中林不浴而白慶<lb/>
昭圗牒歡動幅員中賀竊以明視之生有難窮之三窟<lb/>
<pb n="KR4d0139_WYG_005-19b"/>
褐衣者衆無不駮之一毛惟威折於隂幽與化馴於狙<lb/>
詐無思不服覿徳則純然後不角不牙秀出中山之族<lb/>
自形自色皎同空谷之駒天方厚於休明地兼名於平<lb/>
定厥祥有此其應可知恭惟皇帝陛下通妙羣生智明<lb/>
庻慝克招携而懐逺乃用夏以變夷宜月魄之效奇示<lb/>
帝心之助順徳罔二三之所致豈諄諄然命之乎歲逾<lb/>
五百而來思故皜皜不可尚已臣共逢昌運欣睹珍符<lb/>
紀周宣舞鎬之年外攘復古按韓愈辨徐之説不戰來<lb/>
<pb n="KR4d0139_WYG_005-20a"/>
戎臣等無任<lb/>
　　　賀白兔野蠶成繭表<lb/>
臣某等言孕靈月魄玉色惟純薦祉桑田氷絲可織二<lb/>
邦時奏萬宇均歡中賀竊以至徳之光無逺弗届諸福<lb/>
之物厥類惟彰睠髙密之近區獲明視之素質驗仙經<lb/>
之壽則既滿五百歲占金行之祥則當服西南夷又兹<lb/>
野繭之成豈但農疇之慶獻於良日用惟黻冕之共祀<lb/>
及先蠶應在禕䄖之助恭惟皇帝陛下道包衆甫化底<lb/>
<pb n="KR4d0139_WYG_005-20b"/>
丕平熏然一氣之和以作動物燕及八紘之廣豈曰無<lb/>
衣宜登天産之珍昭示帝心之格中林肅肅乃創見於<lb/>
神奇十畝閑閑初不勤於條采臣親逢熙洽竊預榮懐<lb/>
賁然來思樂文王之在囿服之無斁仰軒帝之垂裳臣<lb/>
等無任<lb/>
　　　賀紅鹽表<lb/>
臣某言天子躬能致之資邦風有赫火徳示自然之應<lb/>
池鹵凝紅曠古希聞羣生咸喜中賀竊以郇瑕之野濬<lb/>
<pb n="KR4d0139_WYG_005-21a"/>
發利源祥符以來肇登瑞牒葢地不愛其寳則邦永孚<lb/>
于休恭惟皇帝陛下孝奉神明功昭祖考天授之非人<lb/>
力所欲弗違祥多者其國安於斯為盛臣猥司宮鑰阻<lb/>
造闕廷第歌炎運之隆莫對清光之近臣無任<lb/>
　　　賀石中有明字表<lb/>
臣某等言造基重屋乃天人合應之期伐石他山有日<lb/>
月相推之象光超前載歡洽羣情中賀竊以物有悍堅<lb/>
葢不誠未能動者帝將啓佑則以行與事示之惟陽館<lb/>
<pb n="KR4d0139_WYG_005-21b"/>
之肇營實聖謀之黙契經始勿亟方施礱密之勤吉事<lb/>
有祥爰發巉巖之藴陽融隂結玉質金書諒由太極開<lb/>
闢之初已兆聖時嚴配之盛文在中也天何言哉恭惟<lb/>
皇帝陛下體道宅尊求端順則祇守聖人之寳聿興王<lb/>
者之堂嶽立雲垂一定工圖之大龍跳虎卧再觀宸翰<lb/>
之奇宜申命於上穹因効靈于巨礎信彼山川鬼神之<lb/>
類罔不是依較夫河圗洛書之求此尤有赫臣恭逢極<lb/>
化親覿殊休握乾符而闡坤珍方隆坐治舞后功而詠<lb/>
<pb n="KR4d0139_WYG_005-22a"/>
君徳敢怠對揚臣等無任<lb/>
　　　賀芝草瑞穀並生表<lb/>
臣某等言和氣致祥荐生神草大田多稼密附靈根天<lb/>
實申休物因效祉中賀竊以曾孫來止乃臻百穀之成<lb/>
上帝博臨斯有九莖之秀惟天人精祲之相感則禾菽<lb/>
交貫而同榮有開既堅既好之初無害或耘或耔之際<lb/>
豈止三農之慶葢彰一徳之符恭惟皇帝陛下道格二<lb/>
儀仁施九壤受小共大共而有駿厖之惠即康功田功<lb/>
<pb n="KR4d0139_WYG_005-22b"/>
而無盤遊之娛茁彼晨華方永綏于多福託于秋隴將<lb/>
迄用于康年臣無助財成幸觀昭假詠歌周道願陳髙<lb/>
廪之篇回復漢都竊陋齋房之作<lb/>
　　　又賀瑞穀芝草表<lb/>
臣某等言嘉穀盈疇實函斯活靈芝被野既庻且多有<lb/>
煒冊書均歡寰宇中賀竊以異畝同穎葢常見于周邦<lb/>
連葉九莖亦僅生于漢殿未有薿薿之稼協穗如雲煌<lb/>
煌之英貢篚系道㑹南陽之凡數登百者三來安化之<lb/>
<pb n="KR4d0139_WYG_005-23a"/>
提封號萬者五允謂非常之瑞盛超振古之傳恭惟皇<lb/>
帝陛下凝命穆清玩心昭曠政格九功之叙徳通四氣<lb/>
之和燕及皇天用集歸禾之祉震于珍物更繁産草之<lb/>
祥臣竊預榮懐幸觀孚佑自今以始共慶千倉而萬箱<lb/>
無疆惟休永對一年之三秀<lb/>
　　　賀鎮海軍等祥瑞表<lb/>
臣某等言上天之載無聲所助者順諸福之物畢至永<lb/>
孚于休歡動綿區慶歸當宁中賀竊以道大天大地大<lb/>
<pb n="KR4d0139_WYG_005-23b"/>
王位其中心和聲和形和氣無不應自一人之有格罄<lb/>
六合以來符膏露咸濡靈芝競秀木衆支而内附竹並<lb/>
幹而同榮帝貽來牟多至五穗園有嘉卉類成雙葩告<lb/>
萬壽之期則長春層敷示百男之兆則夭桃駢實金花<lb/>
絢彩氷瓦藏文胎仙翺翔鷙鳥衛翊介寳六眸而玉質<lb/>
孺禽再獲而雪衣郡國相望以上聞品類不可以遽數<lb/>
恭惟皇帝陛下道超振古仁及羣生奉三無私以乂邦<lb/>
有萬不同以成福膺二儀之景命永言保之披四海之<lb/>
<pb n="KR4d0139_WYG_005-24a"/>
瑞圖維其時矣臣親逢熙洽竊預榮懐鋪張願告于神<lb/>
明紀録幸光於簡冊於斯為盛欣共對於王休以莫不<lb/>
増敢載賡於天保臣等無任<lb/>
　　　賀深州等處衆瑞表<lb/>
臣某等言皇天眷命方昭可告之功品物流形並效非<lb/>
常之瑞慶歸當宁歡浹綿區中賀恭惟皇帝陛下道妙<lb/>
範圍誠參化育五者各以其叙既鼓舞之以盡神萬物<lb/>
皆出于機雖雕刻而不為巧乾端隤祉坤載産祥美光<lb/>
<pb n="KR4d0139_WYG_005-24b"/>
燭而膏露零緑竹實而嘉禾茂岱宗望幸紛三秀之芝<lb/>
房泮水承風蔚雙敷之蓮萼六榴共本衆木并柯二犢<lb/>
同生八蠶自繭舞鵒來翔而玉質胎禽下集於琳宮六<lb/>
府三事之修百神爾主故四海九州之大萬福來求臣<lb/>
親遇熙辰竊霑榮渥鹿濯濯而鳥翯翯已邁前聞麟儀<lb/>
儀而鳳師師更期創見臣等無任<lb/>
　　　賀汝州等祥瑞表<lb/>
臣某等言聖功丕格神人以和福物沓來天地並貺盛<lb/>
<pb n="KR4d0139_WYG_005-25a"/>
超千載驩逮八紘中賀竊以國安多祥氣順成象郁雲<lb/>
霄之五采紛芝菌之九葩麗譙儀羽鶴之羣折薪出金<lb/>
僊之字如竹苞矣零露湑兮同穎雙岐有相后稷之穡<lb/>
合枝並蒂知涵虞氏之恩鋪張閎休昭受上帝恭惟皇<lb/>
帝陛下徳施日普道化川流克寛克仁而信兆民時純<lb/>
熙矣不戁不竦而總百禄天人奉之乃集三靈之釐荐<lb/>
受四方之賀臣竊深頼慶咸傒勒成卜名山顯位之登<lb/>
乃并是吉延共貫同風之祉於萬斯年臣等無任<lb/>
<pb n="KR4d0139_WYG_005-25b"/>
　　　賀麟州等祥瑞表<lb/>
臣某等言帝命不違眷于一徳天休滋至覃及四方凡<lb/>
在燾臨惟胥鼓舞中賀竊以諸福之物其出同時百順<lb/>
之名蓋彰有道芝房競秀華萼駢敷庭零膏露而自均<lb/>
地湧醴泉而不愛壽龜游於蓮葉異鵲馴而雪衣桃雙<lb/>
實以協多男之占木并柯以象殊俗之附自郊庠而効<lb/>
見跨邊鄙以來符應誠兼徳於三靈按牒殆踰於千計<lb/>
恭惟皇帝陛下治超邃古澤浸羣黎聖功上際而下蟠<lb/>
<pb n="KR4d0139_WYG_005-26a"/>
仁化東漸而西被神降明出祥多國安保合太和通天<lb/>
下之一氣緝熙純嘏介君子之萬年臣幸列近司預觀<lb/>
衆瑞願揚丕烈登泰山以告成更集珍符開明堂而坐<lb/>
治臣等無任<lb/>
　　　賀汝州等祥瑞表<lb/>
臣某言聖人執契廣動化之中和天瑞應誠徧昄章之<lb/>
土宇光超載籍歡浹羣情中賀竊以躍舟臨屋之符其<lb/>
臻未衆歌廟紀年之事厥類惟微方上帝之眷臨覩諸<lb/>
<pb n="KR4d0139_WYG_005-26b"/>
福之畢至仰則甘露景雲之薦祉俯則靈芝嘉穀之効<lb/>
祥木多相合之條支草有自雙之華實竹垂黄蘂或穿<lb/>
栢節之堅鶴聽玉音亦集詔文之上昭示春命者率再<lb/>
三出具列奏對者凡五千餘蓋協氣之横流自生民而<lb/>
未有恭惟皇帝陛下中正履位聰明憲天成鳬鷖既醉<lb/>
之休跨魚麗華黍之盛徳無逺而弗届四方攸同神有<lb/>
開而必先百禄是總物其多矣皇則受之臣親遇熙辰<lb/>
頻瞻景貺陳常時夏允無此疆爾界之殊裒對敷天不<lb/>
<pb n="KR4d0139_WYG_005-27a"/>
勝喬嶽墮山之望臣等無任<lb/>
　　　賀中山府慶雲等衆瑞表<lb/>
臣某等言慶雲在上仰占紛郁之輝和氣致祥俯驗盛<lb/>
多之物函封狎至塗頌交興中賀竊以莫髙者大所親<lb/>
惟徳有生之類可妙以神乃若雲呈五色之符油油表<lb/>
瑞地蕃衆萬之品一一效奇聿觀紹至之休允契丕平<lb/>
之運恭惟皇帝陛下功隆下武道協重華毓萬彚以無<lb/>
所不愛之仁贊二儀以大而能化之聖財成輔相所左<lb/>
<pb n="KR4d0139_WYG_005-27b"/>
右者神祇祖考以安樂之乾端坤倪雖逺而必届川珍<lb/>
嶽貢不約而自來臣幸造明庭願施大澤通天下一氣<lb/>
誕包有截之區介君子萬年用衍無疆之厯臣等無任<lb/>
　　　賀日暈慶雲并泰寜軍等祥瑞表<lb/>
臣某等言至徳要道通於神明協氣嘉生塞乎天地祥<lb/>
編屢溢歡頌交興中賀竊以敷政而百禄遒受祜而四<lb/>
方賀日騰瑞氣雲絢慶霄醴泉膏露之涵濡羽鶴介龜<lb/>
之遊集神芝薦祉植物效休由觀象於璣衡合奏章於<lb/>
<pb n="KR4d0139_WYG_005-28a"/>
郡國逺近三十餘所實跨幅員大小七百有竒並應圗<lb/>
牒恭惟皇帝陛下道參邃古澤浸羣黎超夏禹之平成<lb/>
極周文之逸樂萬物由儀之效維以遂歌九州共貫之<lb/>
祥莫不畢至臣並承寵渥竊預榮懐握乾符而闡坤珍<lb/>
方延億載舞后功而詠君徳願答三靈臣等無任<lb/>
　　　賀荆南等處祥瑞表<lb/>
臣某等言聖人執契與物皆昌天瑞應誠如川方至慶<lb/>
歸當宁歡逮綿區中賀竊以祥多則國必安民和而福<lb/>
<pb n="KR4d0139_WYG_005-28b"/>
乃降帝命率育有野蠶穭穀之貽天徳出寜多仙鶴異<lb/>
花之應大巧至形於獸石靈華更茂於神芝百果用成<lb/>
多男是卜衆支内附殊俗攸同蓋九功有惟叙之歌放<lb/>
諸四海故萬物以不誣之理媚兹一人恭惟皇帝陛下<lb/>
道與天通業侔地富虞氏之恩被動植既聽簫韶之成<lb/>
文王之徳及昆蟲有來臺囿之樂宜通率土並薦嘉生<lb/>
是謂質諸鬼神而無疑于以編之詩書而不愧臣共深<lb/>
感遇尤幸對揚徳罔有於二三已格清寜之貺物自至<lb/>
<pb n="KR4d0139_WYG_005-29a"/>
者十五何辭云岱之封臣等無任<lb/>
　　　賀真定等處衆瑞表<lb/>
臣某等言聖神體道通元化之機緘天地應祥順太和<lb/>
之槖籥騰章累至舞手胥歡中賀恭惟皇帝陛下統乾<lb/>
以純粹精位履以剛中正受命既固降福孔夷達於得<lb/>
一以生之情來為有萬不同之瑞竹蕡其實露凝如飴<lb/>
灼灼之華秋敷幪幪之麥冬秀禾駢穎熟蝝抱草枯沼<lb/>
毛多連帶而芳陸産或合同而化九莖附石黜淮南俄<lb/>
<pb n="KR4d0139_WYG_005-29b"/>
度之凡二米共稃協后稷肇禋之慶有邦並貺惟聖克<lb/>
承按牒披圖知天心之所助紀年薦廟宜帝命之弗違<lb/>
臣共幸親逢尤欣先覩自今以始方迎時萬之休其類<lb/>
維何更闡日新之盛臣等無任<lb/>
　　　賀雙桃衆瑞表<lb/>
臣某等言明徳維馨乾坤率籲至誠能化符貺大來班<lb/>
賀相仍冊書有繼中賀竊以髙卑異位上天之載無聲<lb/>
逺邇同風諸福之物畢至寳龜玉質異鵲霜翎康年多<lb/>
<pb n="KR4d0139_WYG_005-30a"/>
稼穡之祥順氣鍾水陸之産野蠶自繭木蠧類蟬雲起<lb/>
封中啟玉檢告成之禮鶴來天寳當琳壇本始之辰道<lb/>
方六闢而四通言猶一掛而萬漏恭惟皇帝陛下中正<lb/>
履位聰明憲天臻鳬鷖既醉之休跨魚麗華黍之盛集<lb/>
三靈之景命永言保之披九壤之瑞圗維其時矣臣叨<lb/>
聨輔拂莫測範圍咸造在廷共頌無前之績敢拜稽首<lb/>
願揚百世之光臣等無任<lb/>
　　　賀台州嘉禾一稃二米表<lb/>
<pb n="KR4d0139_WYG_005-30b"/>
合宮定位方鳩僝功嘉種應期以歸肇祀懐生共慶有<lb/>
開必先中賀竊以寜神者以四表之歡心用鬯者資二<lb/>
米之和氣洽豐年之酒醴升至治之馨香實於卣尊酌<lb/>
以圭瓚周公之成洛邑式舉明禋平王之錫文侯是昭<lb/>
顯徳於赫海邦之獻允符陽館之榮蓋九筵九陛之規<lb/>
於兹有作故一隂一陽之道用薦厥祥天與人謀物為<lb/>
時出恭惟皇帝陛下道心淵靜聖政中和閎休翕受於<lb/>
二儀曠典兼隆於三代欲躬行於嚴配且肅備於祼將<lb/>
<pb n="KR4d0139_WYG_005-31a"/>
廣文王之聲芑自來於豐水誕后稷之穡秠果降於有<lb/>
邰臣叨列近司竚觀休享申旱麓之百福黄流在中歌<lb/>
漢江之萬年令聞不已臣等無任抃躍之至<lb/>
　　　賀河南府嘉禾芝草同本表<lb/>
祥發陪都慶聞當宁覆函所逮呼舞惟均中賀竊以禾<lb/>
獻周邦以篤曾孫之喜芝生漢殿於昭上帝之臨雖薦<lb/>
祉於一時實効珍於二本未有隂陽之異産並蕃河洛<lb/>
之奥區協穟殊莖儷仙英而競秀吐柯載葉附長畝以<lb/>
<pb n="KR4d0139_WYG_005-31b"/>
爭竒恭惟皇帝陛下道參化育功格平成孝弟感通翕<lb/>
受神靈之貺慈仁熏浹洊臻草木之和是謂非常之時<lb/>
有來諸福之物臣猥叨分閫莫遂造廷嘉頌傳聞識崇<lb/>
寜之丕應瑞圗雜驗知大觀之無疆臣無任抃躍之至<lb/>
　　　賀蘄州芝草表<lb/>
臣某等言聖徳動天靈芝薦地多踰萬本應萬壽之無<lb/>
疆中出九莖表九功之惟叙光騰圖牒歡見幅員中賀<lb/>
竊以神草之生仙經具載飛鳥升龍之狀貫珠偃蓋之<lb/>
<pb n="KR4d0139_WYG_005-32a"/>
形紫雲飴露之所濡石室金堂之是閟為此蘄春之獻<lb/>
統於魏闕之陳色備焜煌儼肪截而栗潤氣相回覆分<lb/>
櫛比而墉崇既庻且繁於斯為盛恭惟皇帝陛下道心<lb/>
朝徹孝治日宣帝省其山首驗由儀之化物和於野共<lb/>
霑行葦之仁允宜三秀之英併有一人之慶臣共承丕<lb/>
貺尤幸縱觀備禮以告神明願同周室下詔而賜牛酒<lb/>
竊陋漢家<lb/>
　　　賀亳州太清宮紫芝表<lb/>
<pb n="KR4d0139_WYG_005-32b"/>
臣某等言天垂純祐地薦嘉生示基祚之重熙介聖神<lb/>
之萬壽若聞若見或咢或歌中賀竊以三秀敷葳逺但<lb/>
傳于靈囿九莖茂蔚近或産于齋房未聞還丹五色之<lb/>
餘忽效吐葉千層之瑞恭惟皇帝陛下恩漸動植孝格<lb/>
神明具來申錫之休載獲博臨之貺有本者如是式符<lb/>
蔓蔓之期無不爾或承更衍穰穰之祉臣限縻藩閫阻<lb/>
造闕廷無任<lb/>
　　　賀湟州瑞金表<lb/>
<pb n="KR4d0139_WYG_005-33a"/>
臣某等言河湟故壤徳罔不孚天地珍藏時然後出慶<lb/>
均逺服歡溢中區中賀竊以國有五材金凡三品若時<lb/>
上幣獨貴精鏐彭蠡既瀦貢始來於揚土淮夷卒獲獻<lb/>
方集於魯邦發於隨山刋木之餘得必櫜弓戢戈之後<lb/>
睠西戎之即叙嘉舊俗之惟新我陵我阿實畝實籍既<lb/>
大同於一氣於變時雍乃崇降於百祥不愛其寳恭惟<lb/>
皇帝陛下誕膺駿命純佑多方躬堯舜孝弟而力行復<lb/>
文武疆土而加闢浮于積石載歸輿地之圖自彼氐羌<lb/>
<pb n="KR4d0139_WYG_005-33b"/>
悉入丱人之掌是臻神物以顯伐功臣竊預邦榮幸觀<lb/>
廷列遂通絶域詎須宛馬之齎用紀休符豈但漢麟之<lb/>
鑄臣等無任<lb/>
　　　賀越州瑞金表<lb/>
臣某等言天其申命福物既充地不藏珍吉金自出見<lb/>
聞所逮呼舞惟均中賀竊以鏐璗之英堪輿所閟鑿山<lb/>
十丈深或困於披沙韞石千年久難期於化玉未聞澤<lb/>
銑近獲膴田發應社之神光參禹書之貢品雖我無事<lb/>
<pb n="KR4d0139_WYG_005-34a"/>
而民自富貨且弗居蓋乾知始而坤作成寳宜不愛恭<lb/>
惟皇帝陛下道施六府政裕五材聖集大成聲自全於<lb/>
條理言從作乂事兼叙於彞倫仍格休符以資美利丱<lb/>
人何力有同林邑之流内府是歸奚啻櫟陽之雨臣幸<lb/>
塵眷渥莫測範圍紀昆田之祥寜鑄褭蹏之狀條岱宗<lb/>
之祀願泥玉檢之封臣等無任<lb/>
　　　賀潭州瑞金表<lb/>
臣某等言道格坤輿不愛其寳祥開湘土厥貢惟金景<lb/>
<pb n="KR4d0139_WYG_005-34b"/>
貺繁臻歡聲咸暨中賀竊以禹平三壤治先六府之修<lb/>
箕述九疇事首五行之叙惟精鏐之所在實美利之攸<lb/>
資逺或閟於嵌巖細殆煩於披揀有來珍物爰俟聖時<lb/>
神發山藏天成磈聚重兼百鎰可輕巢水之樽粹甚雙<lb/>
南不待櫟陽之雨恭惟皇帝陛下業侔地富徳與天通<lb/>
政以格民無憾養生之厚言惟作乂不違從革之和允<lb/>
宜寳藏之興大受丱人之獻臣幸聨黼黻無助財成入<lb/>
内府以奉王褭蹏何用祀明堂而配帝金版是恭臣等<lb/>
<pb n="KR4d0139_WYG_005-35a"/>
無任<lb/>
　　　賀辰州收到楠木表<lb/>
臣某等言合宮經始天且弗違大浸發祥木不勝用流<lb/>
聞四海欣喜一辭中賀竊以聖人作興有莫致而至者<lb/>
上帝眷顧不待求而與之惟重屋之肇營非前王之敢<lb/>
議九筵宏構方密考於周官十仭瓌材已交浮於沅水<lb/>
先登於岸有覺其楹初無虞衡斤斧之勤並中工師尋<lb/>
尺之度時哉景運貺此大功恭惟皇帝陛下光紹丕圗<lb/>
<pb n="KR4d0139_WYG_005-35b"/>
懋追先烈欲順時而布政思嚴父以配天乃恢萬世之<lb/>
基爰定一堂之制神祇祖考之意咸俟慶成山林川澤<lb/>
之靈並來休應以佑我將之享益隆大壯之規臣親列<lb/>
近嚴竚觀輪奐孔曼且碩大奕奕於魯宮方斵是䖍邁<lb/>
丸丸於商寢臣某等無任<lb/>
　　　賀仙井監宣聖座生芝草表<lb/>
臣某等言儒風丕變芹滋泮水之宮聖徳潛通芝秀尼<lb/>
山之像光昭史冊歡浹民謡中賀竊以三代皆以學而<lb/>
<pb n="KR4d0139_WYG_005-36a"/>
明倫斯文未墜萬世一遇聖而知解其教乃隆歴觀往<lb/>
辟之規徒謹素王之祀天地之全未覩道術之裂莫同<lb/>
逢神考之作興表章六籍迨皇明之紹述鼓動四方議<lb/>
銷揺沮之徒法備賓興之美自上都而首善罄率土以<lb/>
承流衡紞紘綖有儼大成之宇金石絲竹或聞數仭之<lb/>
墻所存者神如在其上乃産九莖之瑞黙彰一徳之交<lb/>
恭惟皇帝陛下道本生知聖由天縱息邪説距詖行亦<lb/>
既率從下明詔發徳音每先樂育郡國増生徒之數蕃<lb/>
<pb n="KR4d0139_WYG_005-36b"/>
夷遣子弟之來嘉氣迎輿已格虞庠之應靈華生體更<lb/>
申蜀學之休臣親遇泰寜預承昭假鳴鑾槐市觀光豈<lb/>
但於橋門檢玉岱宗望幸想深於闕里臣等無任<lb/>
　　　賀醫學芝草表<lb/>
臣某等言聚醫命教肇開黌舍之嚴愛物好生迺格芝<lb/>
房之瑞天其孚佑民用交欣中賀竊以黄帝之述方書<lb/>
亶惟聖作成周之治疾癘實廣上恩世或昧於淵源術<lb/>
乃淪於工技㑹逢熙盛參考古初增其官師訓道之員<lb/>
<pb n="KR4d0139_WYG_005-37a"/>
崇以經術義禮之學羣士慕嚮迪我徳心協氣横流産<lb/>
此神草玉葢金莖之競秀羅紋紫㸃之相鮮對敷講肄<lb/>
之庭昭示睠懷之意恭惟皇帝陛下執慈為寳體仁如<lb/>
天常善救人益運道樞之妙博施濟衆共躋壽域之安<lb/>
煌煌三秀之英顯顯十全之應臣幸聨輔拂親覩休祥<lb/>
荷帝博臨豈比元封之賜與天相畢當符抱朴之書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>初寮集巻八</head>
    <p>
<pb n="KR4d0139_WYG_008-1a"/>
欽定四庫全書<lb/>
　初寮集巻八　　　　　　宋　王安中　撰<lb/>
　　碑誌<lb/>
　　　故贈昭化軍節度使楊應詢神道碑<lb/>
政和六年某同修國史考外戚世序維章惠皇后輔真<lb/>
宗擁翼仁廟躬襁褓調䕶之勞景祐中創立皇嗣援納<lb/>
英宗有大功於兩朝大觀元年上幸興德院顧懷祖考<lb/>
録定策之臣寵逮子孫深惟景祐之議灼見天心卒然<lb/>
<pb n="KR4d0139_WYG_008-1b"/>
初謀入繼大統繄后一言基命萬世宜褒賞外家顯示<lb/>
天下今其姪孫某方守雄州治有異績乃超授泰州防<lb/>
禦使永橋之役以洋州觀察使為大名府路馬歩軍副<lb/>
都總管詔屯兵河上命下屬疾猶自力戒行巳而告薨<lb/>
訃聞上深軫悼特贈昭化軍節度使諡曰康理既𦵏其<lb/>
子請辭刻墓隧之碑某曰先後社稷之勲具在史册而<lb/>
公盡瘁於國有太常之諡幽堂之銘可信不疑灋宜書<lb/>
以垂後公諱應詢字仲謀其先益州郫人章恵之貴移<lb/>
<pb n="KR4d0139_WYG_008-2a"/>
籍開封公贈太師中書令知信宿國太夫人蓋氏之曽<lb/>
孫建寜節度觀察留後贈太尉景宗安定郡夫人吕氏<lb/>
清河郡夫人張氏之孫皇城使贈右金吾衛上將軍永<lb/>
節咸寜郡夫人王氏永嘉郡夫人陳氏之子生數月祖<lb/>
廕以官長而開敏俶儻慨然有志於功名初監威勝軍<lb/>
西湯驛應羣牧使韓縝之辟與契丹畫境代北河決孫<lb/>
村修河司選為僚事必俾公稟於政府條析明辨大臣<lb/>
咸以為材久由河北副將擢知順安軍年志盛壯勇於<lb/>
<pb n="KR4d0139_WYG_008-2b"/>
有為而動皆中理治譽翕然邊人馳射為俗公興學迎<lb/>
師執經講問儒冠四集戶有絃誦民救父毆搏仇致斃<lb/>
公閔無兼侍殺且非意吏固當以絞公固請讞詔果貸<lb/>
死時金吾為保州壤接化均兩邦歌之移守信安未行<lb/>
改保定坐姻家左遷歴京西京東二將遭外艱去職終<lb/>
䘮從熙帥築金城闗遂領京東兵今皇帝即位再守順<lb/>
安召見語當上意契丹使賀天寜節留副接送伴移知<lb/>
岢嵐軍未赴易覇州歳大飢傾廥賑之募民開陂澤官<lb/>
<pb n="KR4d0139_WYG_008-3a"/>
助其費使食其利所活萬計塘濼迫城漸加積潦至浮<lb/>
户以行公増隄為長衢濬傍地以洩水自是人不病涉<lb/>
窮邊無醫公請立法頒太醫方書於州輦所用藥於帥<lb/>
府市揭名價取薄息以供僦直衆賴以濟召為崇寜元<lb/>
年賀契丹正旦副使陛對漏下八刻即其日兼閤門通<lb/>
事舍人公恬於仕進初命三班奉職積四十八年而為<lb/>
文思副使及此膺上親擢時論尤以為榮上付公五事<lb/>
宻刺於契丹屬耶律禧立慶弔交馳吉凶禮瀆公崇大<lb/>
<pb n="KR4d0139_WYG_008-3b"/>
體不問細故北人愜服歸將至其中京送者請馳入城<lb/>
為哲宗忌又留明日赴其故主祥祭衆疑改故事且無<lb/>
朝命公曰中國以禮義為四夷所尊彼以先帝之故而<lb/>
亟行因為其主而少留此善意也奈何拒之遂聽其請<lb/>
後著為令半道除湖北沿邊安撫副使覲辭皆對奬遇<lb/>
彌渥得北國八事為别録奏之上俾歸諭諸帥申飭武<lb/>
備如公所陳㑹雄守罷即詔攝守公入奏事究言北方<lb/>
利病上延問甚欵及辰正公遽趨下命改日再對面授<lb/>
<pb n="KR4d0139_WYG_008-4a"/>
西上閤門副使三年遂知雄州兼制置屯田使河北沿<lb/>
邊安撫既統郡十六事聨四帥其任既重而控北國徃<lb/>
來之衝移檄占詞動繫機㑹守將非通古今識度宏逺<lb/>
則虣猛失和輕懦招侮公世官朔陲因俗施政小大悦<lb/>
附沈謀而善斷威望隱然名震敵境契丹以夏人連姻<lb/>
請所還削地使不獲命是冬引兵而南受禮於幽州上<lb/>
以羣疑訪公公謂契丹盟誓百年酣嗜惰逸兵不素厲<lb/>
矧仰歳賜恩給諸蕃詎敢輕絶於我殆虚誑也無恃其<lb/>
<pb n="KR4d0139_WYG_008-4b"/>
不來恃吾有以待之惟蒐卒峙糧示以形勢明年契丹<lb/>
果北走上善公䇿遷引進副使又遷西上閤門使且俾<lb/>
再任五年春契丹以其相蕭保先牛温舒不時來使必<lb/>
欲為夏人得地或曰兵隨使入邊州皆警上重其事乃<lb/>
以公副樞宻直學士梁子美徃迓于境二使初以國相<lb/>
欲貴倨自異公揣知而逆折之距國門一舍上馳使賜<lb/>
公金帯及門又命近侍問契丹情偽公對曰彼無能為<lb/>
其夸肆大言徼幸萬一耳唯堅前議彼計索矣既對具<lb/>
<pb n="KR4d0139_WYG_008-5a"/>
奏方略契丹訖去如公謀御史治永靜妖人方暑誅逮<lb/>
滿獄公徐為上區别天慈惻然止坐首惡貴近知而不<lb/>
敢言者頗有愧色上因命公有所論奏疾置直達勿關<lb/>
有司尋兼髙陽關路兵馬鈐轄所以慰遣甚厚李勉嘯<lb/>
聚亡命匿西山為盜并鎮令軍攻之發民轉餉兩路騷<lb/>
然朝廷罪部使者玩冦責戰日急公言師老患生恐甚<lb/>
於勉願罷諸軍將裁留邏兵扼險困之勉等遂降契丹<lb/>
使北還必以夷樂逆於白溝前此嘗有私見歸信容城<lb/>
<pb n="KR4d0139_WYG_008-5b"/>
令汪慈明自言其名者乃契丹寵伶具聞幾事願得内<lb/>
附令疑而却之邊臣遽奏其去宻詔委公暨慈明丁寜<lb/>
必得且有異賞公授諜以術物色敵中卒與偕來送於<lb/>
京師其語不妄遂命以官雖彼至親終莫之覺而公避<lb/>
賞絶口不言故時諜語不根眩悮耳目公參伍檢核厚<lb/>
其賞犒聘使之出必選諜者潛以左契見於敵帳亟先<lb/>
馳歸動靜悉以聞使還驗皆合上喜進東上閤門使西<lb/>
輸之民困敵貪虐公戒吏勿擾用助偵察旋以覘報精<lb/>
<pb n="KR4d0139_WYG_008-6a"/>
審拜四方館使公以褒典再下因是固辭推功僚佐上<lb/>
多公不伐均賞有差公明於用間敵在目中其所指取<lb/>
如探囊物而人莫知謀所從出然事有當祕不可得而<lb/>
書者觀上之屢賞則公成效多矣計司以邊食之乏移<lb/>
粟於滄公疏擿其謬以雄一州須十萬斛科車括船三<lb/>
年乃畢豈惟民勞而水陸僦費二萬一千餘緡槩之諸<lb/>
州十倍此數請均僦錢増價以糴詔立罷運璽書報公<lb/>
事有未便無憚條列巳而粟集塞下乃撤舊倉之隘宏<lb/>
<pb n="KR4d0139_WYG_008-6b"/>
壯而一新之大觀初公既以章恵前功躐遷秦州防禦<lb/>
使未幾天子受八寳敷大慶又拜汧州觀察使陞本路<lb/>
馬步軍總管仍以子澤書沿邊司機宜文章公感殊遇<lb/>
益罄忠力奏置本錢二千萬收其贏以養士士奮於勇<lb/>
始公攝雄州上以歸信容城弓手敵憚其勁議増倍為<lb/>
千人衆意難之公獨曰縣必有弓手本以備盜豈為鄰<lb/>
國増之敵將為辭且武技之精去鞍疾馳射神臂弓百<lb/>
步命中増倍為難上遣使按實又擢公子閤門看班祇<lb/>
<pb n="KR4d0139_WYG_008-7a"/>
候母䘮乞解官不許勅有司具塟公乃請入覲兾陳至<lb/>
情甫及都城易定州路副總管尋改西甫副都總管既<lb/>
内徙始聽終制禫除提舉萬夀觀副館伴契丹使上勞<lb/>
問良久公自叙感泣錫御茶綺錦以助私覿館例賜温<lb/>
州柑而貢包未達吏取他以賜敵不受且求真者須小<lb/>
使送之涿州公譲之曰本朝唯餽北主則邊臣為小使<lb/>
使者敢自比邪敵皇恐出拜公宻奏柑微物仍許以貢<lb/>
至仍賜敵又喜過望力請扞邊復為定州路副都總管<lb/>
<pb n="KR4d0139_WYG_008-7b"/>
徙真定不行踰年移大名府路以病請致仕翼日薨於<lb/>
魏實政和五年正月壬辰享年六十有三詔官親屬五<lb/>
人遷一子閤門祇候賻贈金帛加等其年四月辛酉葬<lb/>
祥符縣開封鄉毛郎村之原元配趙氏繼室兩張氏皆<lb/>
贈碩人祔𦵏公墓男澤忠訓郎閤門祇候淵儒林郎深<lb/>
保義郎女長適修武郎趙景之次適承節郎閻璟次適<lb/>
將仕郎鄭彭年一在室孫植梠保義郎栱朴未仕女孫<lb/>
三人皆㓜公天資孝友金吾之没哀毁骨立家時尚貧<lb/>
<pb n="KR4d0139_WYG_008-8a"/>
葬其族十三䘮聚食者百餘人及貴恩義益篤推䕃兄<lb/>
息没之日季子猶未仕輕財仗義所交皆世名人士去<lb/>
門下踵為達官政簡而惠破姦擿伏庭無訟民畫像事<lb/>
之治軍不煩士卒畏愛所在肅然胸次落落坦誠待物<lb/>
於事若不經意而機略明悟當大利害衆方駭惑談笑<lb/>
立決儀幹秀偉博學而好屬文敏於辨論上每命使必<lb/>
為選首方時治安䕶塞總戎折衝樽爼有古良將之風<lb/>
以身許國遇事敢言上察其誠眷倚特異受中詔四十<lb/>
<pb n="KR4d0139_WYG_008-8b"/>
有三親灑宸翰者四觀其奏議炳炳數百篇可以知其<lb/>
忠矣　系曰帝德天覆威懐北戎粤有良翰時維楊公<lb/>
公才文武王國之傑受任朔方世載勞烈帝曰汝能徃<lb/>
使於北遂分將符鎮撫吾圉敵援夏重請還削地使來<lb/>
非時洶洶羣議公折其驕彼謀斯沮狼貪革心弭耳徐<lb/>
去治雄六年兵厲食衍謀良削盟功髙用間章恵之勲<lb/>
褒恩及族乃如公賢克荷恩禄大伾導河以既屬疾慷<lb/>
慨治行匪躬之恤訃聞於朝寵贈加諡惟帝念終哀榮<lb/>
<pb n="KR4d0139_WYG_008-9a"/>
終始毛原膴膴繄此佳城公乎千載其凜如生<lb/>
　　　南陽伯梁公神道碑<lb/>
政和六年五月某甲子南陽伯梁公卒於東平之私第<lb/>
明年某月某甲子葬於須城登庸鄉執政里又明年其<lb/>
姪寜逺軍節度使大名尹子美以書抵太史王某曰先<lb/>
丞相八子叔父最與吾齒相若少即相愛吾先公兄弟<lb/>
早世獨叔及我被遇今又不幸既就窀穸而墓道之碑<lb/>
未有詞不但無以慰叔父之孤雖吾亦不忍也願得子<lb/>
<pb n="KR4d0139_WYG_008-9b"/>
文某頃官大名見寜逺歳時訊季父起居細書累幅間<lb/>
得御府珍異之賜亟作詩徃遺相與酬答其意勤甚今<lb/>
敢不承寜逺之命乃次公行事公諱彦深字純之其先<lb/>
秦仲之少子康封於夏陽梁山是為梁伯子孫因國為<lb/>
氏漢自河東徙安定後又别出為河南天水二望而公<lb/>
五世祖贈夏國公惟忠始居東平諸梁相傳望安定曽<lb/>
祖諱文度故贈太師中書令兼尚書令魏國公妣周氏<lb/>
韓國太夫人祖諱顥故任翰林學士贈太師中書令兼<lb/>
<pb n="KR4d0139_WYG_008-10a"/>
尚書令周國公妣閻氏魏國太夫人考諱適故任太子<lb/>
太傅致仕贈太師開府儀同三司中書令兼尚書令徐<lb/>
國公諡莊肅妣任氏越國太夫人公少無戱事欲以學<lb/>
問自奮顧嗜作詩捉筆輒亹亹不自已莊肅公異之間<lb/>
命公賦百題一日而就以莊肅恩補將仕郎守袐書省<lb/>
正字調監開封府陽武縣酒税改簽書兖州觀察判官<lb/>
㕔公事山東故推梁氏為冠族初試吏不負恃門户能<lb/>
舉職業丁莊肅憂服除監在京都茶鹽院改通判青州<lb/>
<pb n="KR4d0139_WYG_008-10b"/>
丁越國憂服除通判邠州㑹西方進築公以所部民夫<lb/>
從軍深入調䕶有理獨無所亡失璽書奬之代還勾當<lb/>
在京諸司専勾司歳終㑹諸路造軍器費得辟名失財<lb/>
無慮二十萬有竒出知沂州於是沂多盜公慨然曰欲<lb/>
惠吾民必盡去此乃大為約束課吏購捕賞罰必如令<lb/>
盜奔它郡獄以屢空部使者論於朝即命在任徙單州<lb/>
州之城堞積歳頽闕公以謂非戒不虞之意稍調羨卒<lb/>
完之訖役公私無所預徙邠州河南邊二敵而汾近石<lb/>
<pb n="KR4d0139_WYG_008-11a"/>
隰公至即為備豫守禦之計儲積器械無有不具治有<lb/>
聲績擢知海州未行改徐州徐汴泗所滙地大事劇公<lb/>
益出政術為精明齋遫郡務民訟迎剖立決其僚涉筆<lb/>
畫符檄而已屬頒學制泉法公推行為一路冠優詔進<lb/>
秩俄以知齊州居養安濟令既下公仁人也奉行尤力<lb/>
賞行特許貤之親族劇賊李定椎剽齊中公親指蹤捕<lb/>
得并其黨流逺方閭里帖然有甘露降於州廨人以為<lb/>
公惠政之應朝廷眂課最滋欲用公春秋<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>髙間語其<lb/>
<pb n="KR4d0139_WYG_008-11b"/>
子姪曰吾仕至二千石幸無過謫以辱其先世今老不<lb/>
歸託林壠自休其晼晚之力尚奚俟哉乃上章丐閑得<lb/>
提舉南京鴻慶宫凡三任其卒也年七十三積官至中<lb/>
奉大夫初室任氏繼賈氏皆封恭人男子晉將作監主<lb/>
簿子罕奉議郎通判南安軍子約校書郎子簡奉議郎<lb/>
主管成都府崇道觀皆前卒子坦宣義郎主管信州上<lb/>
清宫女二人長歸選士尹東美次歸中大夫都水使者<lb/>
孟楊孫男慶祖亨祖郊社齋郎遵祖襲祖奉祖假承務<lb/>
<pb n="KR4d0139_WYG_008-12a"/>
郎齊祖蕭祖衍祖未仕孫女十一人巳嫁者三選士任<lb/>
希績張大臨束德孺其壻也曽孫男<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>竬毅䇕顔公資<lb/>
和厚易直内不立城府語輒傾倒不問向人為誰卒犯<lb/>
之雖所叵堪耐了無留恨親宰相子習尚樸素無耳目<lb/>
之娱歴典五郡慈祥豈弟去輒見思至臨劇除暴則澟<lb/>
澟有前輩風退而里居觴詠瀟散益讀方外性相書與<lb/>
世相忘其平生蓋可考已惟梁氏世以文章魁天下至<lb/>
莊肅以面折廷爭為仁宗皇帝所器遂至大用出入將<lb/>
<pb n="KR4d0139_WYG_008-12b"/>
相名震夷狄然於道大難合氣剛易退而其言不朽天<lb/>
下之士至今誦之昔臧哀伯不忘德諫周内史曰臧孫<lb/>
其有後於魯乎其後文仲武仲宣叔果相繼用於魯今<lb/>
莊肅諸子雖盡於南陽伯而寜逺頃自中書侍郎出領<lb/>
方任十年于茲以有家世節旄之盛功業福禄未艾然<lb/>
則天所以報莊肅之遺直者不在其子則在其孫曽何<lb/>
啻如魯臧孫者哉南陽伯身有德善又故家遺澤之未<lb/>
泯其三世子孫之衆如此豈可不自勉邪謹系之以詩<lb/>
<pb n="KR4d0139_WYG_008-13a"/>
曰　梁世典學二魁一相相維莊肅名溢天壤莊肅八<lb/>
子衆德之分有得一體則稱其門維南陽伯豈弟是似<lb/>
治郡雍容如古循吏沂單西河地褊易治聊以暇餘除<lb/>
盜飭備彭門濟南實一都㑹公亦恢恢游刃餘地教行<lb/>
校庠利羨鳬冶威靖里閭仁逮鰥寡善政召和零露如<lb/>
飴國有懋賞民有去思公歸就閒亦既夀考曽是憖遺<lb/>
以殿諸老我詩誰從寜逺之言碑于墓隧勵爾後人<lb/>
　　　姚將軍墓表<lb/>
<pb n="KR4d0139_WYG_008-13b"/>
故贈左監門衛將軍姚濟字公才世為隰人父始業醫<lb/>
而將軍少獨嗜詩句筆札駸駸可喜然以家世故終於<lb/>
方術之學易入推日星躔次寒暑節候五行王衰相山<lb/>
川風水背向宜吉可居可𦵏皆極其妙與諸儒試有司<lb/>
不中即拂衣去專學醫杜門著書欲自名家間語白其<lb/>
父曰褊陋之地終不足以成名乃辭去游行四方初客<lb/>
京師僧舎鄰有病傷寒者孫兆診之為分别隂陽内外<lb/>
辯甚不知將軍在坐或以摘語兆兆不巳請將軍為審<lb/>
<pb n="KR4d0139_WYG_008-14a"/>
脉將軍曰顧須論脉乎視其狀表裏俱病法所不治為<lb/>
言後日證驗如是兆愕然曰精至是邪且讕語曰我特<lb/>
不欲驚病者爾自是名聲藉藉動人或曰兆獨不辨為<lb/>
李醯乎將軍恐去歴關陜所療治尤驗寜塞廵檢病若<lb/>
暍者二十三日旁近醫皆以暍治將軍聞而笑曰西方<lb/>
地髙寒而人辛食寜有是汗之明日瘉過大通城與監<lb/>
兵者飯將軍曰君風氣暴至吾行不可留盍亟求醫監<lb/>
兵不信後二日疾作死廓州太守子病嘔血將軍為治<lb/>
<pb n="KR4d0139_WYG_008-14b"/>
良巳私語人曰肝氣竭矣其無以春夏乎春復作夏而<lb/>
死將軍之醫深於天運地氣人事之變者類如此嘗游<lb/>
華山雲臺觀為衆道士治疾忽一人衣弊絮形質軒秀<lb/>
躍出衆前曰聞君天下名醫試診我如何將軍為診曰<lb/>
先生六脉俱陽服金石丹砂乎曰否將軍曰神仙六脉<lb/>
俱陽先生殆是邪其人振手大笑忽不見古之良醫亦<lb/>
嘗有鬼神巳疾者如將軍親為至人所試尤極竒異年<lb/>
七十三卒以大觀戊子十月壬午𦵏以十二月壬寅以<lb/>
<pb n="KR4d0139_WYG_008-15a"/>
子唐顯乃贈官曽祖覺祖祥父隨配張氏李氏子三廣<lb/>
未仕權早卒唐武功大夫河北第二副將女三皆嫁士<lb/>
人孫男五敦仁承節郎安仁居仁體仁擇仁女孫三曽<lb/>
孫四俱㓜始將軍嘗謂諸子曰古人云醫特意耳慮精<lb/>
則得之醫之妙不可以言傳而人命所繫隂有報應得<lb/>
之不精不若不學所謂醫者費人是也吾平生未嘗以<lb/>
金石藥取近功而忽逺禍噫將軍可謂長者已昔太倉<lb/>
公以刑罪當傳西之長安五女隨而泣公怒罵曰生女<lb/>
<pb n="KR4d0139_WYG_008-15b"/>
不生男緩急無可使者今將軍之子克自奮發積戰多<lb/>
取勇爵既追榮將軍以四品官而猶未艾也然則長者<lb/>
之報豈不豐哉余同郡李安道頗言唐鷙勇有將畧以<lb/>
氣自負此當任子先其孤姪余曰此功名富貴人也元<lb/>
城張氏三世明經不過州佐縣令而萬福以騎射征伐<lb/>
禄食七十年歴刺九州圖像凌烟今姚氏世長者而唐<lb/>
又能如斯所稱道萬福不足慕也可不勉邪故為次將<lb/>
軍之事表於墓云政和八年閏九月二十四日翰林學<lb/>
<pb n="KR4d0139_WYG_008-16a"/>
士朝奉郎知制誥兼侍讀王某撰井書<lb/>
　　　故簽書大名府判官㕔公事周之美墓誌銘<lb/>
元豐初朝請大夫安陽周侯奉使河北余實從之其行<lb/>
方而有常言約而盡當官行法及在廷論事意多以為<lb/>
民一時諸公長者皆下之丞相忠獻韓公同州里最相<lb/>
傾倒大夫諸子出拜必罄折謝曰賢者宜有後吾不敢<lb/>
易也大夫顧愛長子甚異時縁使事案部必與之俱而<lb/>
余亦未嘗不在行同飲食起居久頗詳其為人大夫既<lb/>
<pb n="KR4d0139_WYG_008-16b"/>
没能以謹厚守家法者果其長子則今簽書君是也政<lb/>
和初余主北門筦籥當辟屬府領縣十三民夥事劇乃<lb/>
奏君簽書判官㕔公事亟䝉賜可河防法府縣官須冬<lb/>
赴事所藉賴不可緩則又列於朝有旨聽君即日之官<lb/>
皆非常典也明年十二月二十三日君卒於官其孤以<lb/>
其䘮歸請余銘其墓且曰銘周氏先世者皆名臣鉅公<lb/>
願公勿辭余早從大夫游晚又得君為寮追惟終始存<lb/>
殁之分乃叙而銘之君諱之美字彦聖世占籍趙郡有<lb/>
<pb n="KR4d0139_WYG_008-17a"/>
自棘徙者遂為安陽人曽大父諱文舉贈衛尉卿大父<lb/>
諱孝恭贈職方員外郎考即大夫諱革後以君陞朝贈<lb/>
朝議大夫君弱不好弄既長志於學而身佩子職獨慨<lb/>
然曰子無憂於親不亦孝乎任事不問勞逸熙寜中恩<lb/>
補太廟齋郎調潞州潞城尉再調相州臨漳尉以山南<lb/>
東道節度推官知耀州華原縣事親老不赴易知懐州<lb/>
河内縣事為淮南節度推官用荐者改宣德郎充河北<lb/>
京東鹽事司勾當公事以憂去服除再充職閱月改河<lb/>
<pb n="KR4d0139_WYG_008-17b"/>
北糴便司勾當公事遂從辟大名再遷至奉議郎賜六<lb/>
品服潞城眉山臨漳阻河盜所區走君至勤邏察嚴捕<lb/>
逮所執獲甚衆無留境中者河内病沁水將壞城邑君<lb/>
兩宿隄上為増卑培薄水不能冒民至今頌之嘗訊盜<lb/>
疑其孱尫囚曰母老茍生非悍不顧法者君憐之為讞<lb/>
羣盜得不死語其類曰有宰如是忍犯乎徃徃引去且<lb/>
書邑門曰公去乃來民有自刑訟田者君曰彼偽以怖<lb/>
吏獨奈何自殘邪訟者情得立自求服和州貧民占水<lb/>
<pb n="KR4d0139_WYG_008-18a"/>
田千餘頃豪右請於官曰陸田而奪有之民訴于省監<lb/>
司前後委吏十數輩審定悉歸請者至是君自淮南懷<lb/>
檄徃或有以荐章撼君者君曰已纔利毛髮顧欲亂水<lb/>
陸以困貧民卒還其舊監司猶欲荐君君辭之且推與<lb/>
偕進者衆竒其節及為屬官不嗾其長以利害人授事<lb/>
輒辦以鹽息増羨預修城守器具皆被賞典最後佐余<lb/>
幕府夙夜自竭盡以幹公相佽助殊不少懈雖病益力<lb/>
自余與僚友皆勸君在告君初弗聽病且革猶咄咄為<lb/>
<pb n="KR4d0139_WYG_008-18b"/>
省文書狀死之日家無餘資余為具後事議者悉歎君<lb/>
之勤且亷然後知余之辟君不專以舊也君享年五十<lb/>
有九娶路氏先君卒贈仙居縣君再娶史氏封永夀縣<lb/>
君子男七人曰貽慶曰相郎曰四相曰楊僧皆早卒曰<lb/>
琪肄貢士業曰璹曰瑀尚㓜女二人進士劉師孟鞏康<lb/>
仁則其壻也永夀君與琪卜以政和八年三月九日葬<lb/>
君于感化鄉之先塋惟君性易直行已有耻篤于孝慈<lb/>
侍親疾至經時不解帶弟求析産既盡則更以巳分田<lb/>
<pb n="KR4d0139_WYG_008-19a"/>
益之自甘於貧姊嫁楊元衡有二子數歳俱亡四櫬寓<lb/>
許下僧舍君為買地葬之鄉里頃大飢流殍踵道君傾<lb/>
資令人瘞露胔以千計君用意近古又憑世德之厚而<lb/>
所享止此亦可哀已銘曰　周先邑國氏周而京仁家<lb/>
陽陵顗食武城扶疏累葉耀其華英散遷於北有間衛<lb/>
卿施及厥嗣既自趙徙由相而顯惟君父子澟然遺直<lb/>
吾昔猶及君有典刑樸厚亷飭涓涓其流未究其澤披<lb/>
之起之待其培植惟爾後人視此沉刻<lb/>
<pb n="KR4d0139_WYG_008-19b"/>
　　　崔志亨墓誌銘<lb/>
士而自修初不期於有獲而在理為可必者豈泊然遽<lb/>
無意於求哉至於可必之理終不足恃則放乎衆人之<lb/>
所不馳以達吾之心庶幾得䘮之可忘而舒愉閒曠之<lb/>
氣足以飬體而輔生不幸而又致於自病或者文學行<lb/>
義所以取顯而不必顯優㳺嘯咏所以為樂而不必樂<lb/>
吾然後知夫命之果有制也博陵崔志亨五歳知讀書<lb/>
晝夜不輟未冠入太學志甚厲業成籍北都外監論辯<lb/>
<pb n="KR4d0139_WYG_008-20a"/>
英發筆力橫騖分教者每見嗟賞屢貢禮部頗出竒悉<lb/>
鋭不肯與人相行綴既報罷自誦所試音節琅琅聚聽<lb/>
者聳然許之初志亨之祖官南賓所部戍兵思歸志亨<lb/>
搆茅屋崖谷間榜曰快意日奉其祖盤礴亭上為文盛<lb/>
道山川之勝若不欲去者戍兵喻其指欣為留屯祖亡<lb/>
繭足扶櫬歸親有疾刲股肉餌之服䘮毁甚於後母尤<lb/>
盡孝至瀝指血書梵號以薦福叔與二弟前殁睦嫠字<lb/>
孤同爨三十年無恩怨厚薄嫌舅張南夫以窮歸志亨<lb/>
<pb n="KR4d0139_WYG_008-20b"/>
為共有無終則以巳地葬之且嫁養其三女鄉里歳饑<lb/>
以家貲瘞殍胔數百清平博平嘗以經明行修舉㑹科<lb/>
罷不行而志亨既不遇合因悼前猛就潛心學易作訓<lb/>
傳攷觀春秋深意築存室里第檜竹茂處把酒賦詩陶<lb/>
然無復進取計俄苦風痺便廢此事以政和三年十二<lb/>
月某日卒享年六十有五茲命也已志亨一名沖其先<lb/>
棣州人徙居大名之清平曽祖卒贈右監門衛大將軍<lb/>
妣卜氏贈永昌縣太君祖懐忠西京左藏庫副使妣李<lb/>
<pb n="KR4d0139_WYG_008-21a"/>
氏封永安縣君考問故三班奉職妣劉氏志亨娶虢略<lb/>
楊氏子三人曰安時肄貢士業曰安雅曰小僧早亡孫<lb/>
二人曰百川百疆孫女三人皆㓜安時奉母命以四年<lb/>
三月三日葬志亨於博平之先塋求誌其墓某兩姑歸<lb/>
志亨之弟圖南名博兄弟皆以豪邁為吾先君之所稱<lb/>
為作銘曰　維師太公燕及孫子穆伯邑崔因邑命氏<lb/>
博陵仲牟立如是似降駰及鈞封植根柢迄唐仁師又<lb/>
世十二從棣遷魏濯濯條枝兄弟敏文自堂塾基志亨<lb/>
<pb n="KR4d0139_WYG_008-21b"/>
老成人莫敢疵負能弗售病又廢之身不逮享其後人<lb/>
施勉哉傳承念此刻詞<lb/>
　　雜著<lb/>
　　　祭宋龍圖文<lb/>
昔元憲公暨其仲氏鴻筆大典焜照一世伯兮嶫嶫遂<lb/>
都相位勲書太常事載太史機雲餘風王謝髙致施于<lb/>
子孫隱然國器維公英特絶類離倫忠孝天挺名聲日<lb/>
新庖丁解牛奏刀如神飛黃籋雲萬里騰振降才之殊<lb/>
<pb n="KR4d0139_WYG_008-22a"/>
㑹遇聖辰崇寜親政首正帝畿肇逮四輔内尊京師公<lb/>
持漕節知無不為經營申畫弗亟弗遲帝用是嘉寵渥<lb/>
沓施既登禁路遂長天府輦轂事劇紛至如雨公舉有<lb/>
綱風行指顧聲威整整誰敢予侮決遣如流備形上語<lb/>
趙張三王不見比數公俄外遷險夷一德卧治淮陽來<lb/>
繼汲直發軔嚴近宜在朝夕奄忽訃聞中外嗟惻文階<lb/>
極品内朝秘職贈賻加等申賁窀穸念我宗衮元憲輩<lb/>
流夤縁及我早從公游姻婭通家情文相投别日幾何<lb/>
<pb n="KR4d0139_WYG_008-22b"/>
六見素秋公今脱屣逝去莫留生存華屋零落山丘惟<lb/>
公術業未及經濟流慶所鍾當在後嗣法從之賢德實<lb/>
肖似相門榮華有隆無替我獨懷公撫舊涕泗為國惜<lb/>
本豈但存義遣詞徃奠必歆此意尚饗<lb/>
　　　祭張樞宻文<hi>代梁帥</hi>
伏以河洛圖書國之重器慶雲景星為時祥瑞比方賢<lb/>
哲抑即其次惟公聞望髙出一世在昔孔門其科有四<lb/>
德行文學言語政事雖淵騫徒鮮能大備公其兼之夐<lb/>
<pb n="KR4d0139_WYG_008-23a"/>
出倫類神宗教養人材比肩誾誾秩秩莫非俊賢公游<lb/>
太學若麟鳳然䇿名委質綽有譽處席據師儒聲諧韶<lb/>
濩王命肅將澄清使路崇觀天子緝熙王度鶴書蒲輪<lb/>
召自公府帝曰汝賢視草西掖亟登玉堂揮大手筆文<lb/>
章爾雅渾然天質綱轄中臺青天白日博聞多見沃心<lb/>
造膝帝知其忠謂宜輔弼進長樞廷以贊宥宻有謀有<lb/>
功威制羌戎昄章土宇舟車所通秉以不懈堂堂古風<lb/>
君臣道合千載一逢云何不弔我民無禄道路咨嗟百<lb/>
<pb n="KR4d0139_WYG_008-23b"/>
身何贖昔我與公同預政機聞訃之來泣涕漣洏匍匐<lb/>
欲徃閫寄是縻寓辭千里以侑一巵尚饗<lb/>
　　　祭唐元伯文<lb/>
維年月日具位王某謹以清酌庶羞之奠致祭于故唐<lb/>
君元伯之靈嗚呼造物者之所賦蓋人為之限量茍於<lb/>
此而慳靳要莫加於銖兩或所靳之莫獲則幾何其不<lb/>
䘮如元伯之豈弟承世德之端亮以君子之流澤宜鬼<lb/>
神之多相今奄忽其已矣予始知其情狀公得官於少<lb/>
<pb n="KR4d0139_WYG_008-24a"/>
日我坎壈而踰壯中年艱於子息慨嗣路之徒廣忽遇<lb/>
合而從事積九遷之憂賞從稚兒之髫鬌呱復啼於褓<lb/>
襁猶蘭茁其未艾而幕功之頻上雖怪事之咄咄固巳<lb/>
償於疇曩覩有無之相易信果難於兼享此盈虚之至<lb/>
數非予言之敢妄維士窮而無託嗟欲進而難强猗所<lb/>
託之碩大更暌離而跌宕逮如初而復盡曽心期之無<lb/>
爽垂九萬而蹋翼乃齎志於泉壤目臨絶而不瞑獨嫪<lb/>
戀於母養邈荆渚於天末喟孥重其曷嚮昔先子之棄<lb/>
<pb n="KR4d0139_WYG_008-24b"/>
予公實臨其窆葬悵訃音之來及畏簡書而莫徃涕潸<lb/>
然而無從空引脰以北望馳薄奠以寓哀尚平生之可<lb/>
想尚饗<lb/>
　　　祭崔志亨文<lb/>
維年月日北嶽王某謹遣人以清酌之奠致祭於故崔<lb/>
六丈志亨之靈惟靈學問成於妙年孝友稱於一鄉軒<lb/>
竒磊落既自許以氣節扶疎勃鬱又大播於辭章宜青<lb/>
紫之俯拾指寥廓而髙翔顧皎皎之不逝卒踆踆而歸<lb/>
<pb n="KR4d0139_WYG_008-25a"/>
藏惟興寄之超然友千載而相羊兀醉吟以終日哆餘<lb/>
瀝之淋浪疑可以適志而引年追荷蓧而侣柴桑病奄<lb/>
奄其此廢曽為樂之不長今遂徃而不返豈易度於彼<lb/>
蒼念昔予之諸姑配季子之頡頏倐姻連之四紀澟宰<lb/>
木之幾霜憶先君之擕予隨鄉賦于大梁予齠齓而工<lb/>
文娛二老於鄰房比懷檄於魏博過里門而登堂覩中<lb/>
拂之欹脱屹婢僕之扶牀如美疢之加劇果藥石之無<lb/>
良嵗行盡而訃聞益感舊而慨傷閔外妹之孑立諒恩<lb/>
<pb n="KR4d0139_WYG_008-25b"/>
拊之曷忘氣忽上而填膺淚落下而沾裳聊寓哀於短<lb/>
詞持徃侑於一觴尚饗<lb/>
　　　祭周僉判文<lb/>
君悃愊無華克勤乃事持身潔亷内視不愧自官州縣<lb/>
所至輒治及為使屬弗近聲利來游吾幕夙夜盡瘁朴<lb/>
直之氣發於論議念昔先公見謂國器迨我晚遇樂友<lb/>
賢嗣扳援自助施報之義雖無老成典刑可記今君云<lb/>
亡撫舊出涕凡我同僚邂逅相值忽䘮其一衆嘆曰喟<lb/>
<pb n="KR4d0139_WYG_008-26a"/>
寓哀薄奠君歆此意尚饗<lb/>
　　　祭右院魏判官文<hi>為大名同官作</hi>
嗚呼以端夫好學業文豈不足以顯親而榮身顧間闗<lb/>
場屋殆餘一紀始奏名於大宗伯而以晷刻之淹留成<lb/>
三歳之逡巡其後解褐試吏漢東曽受禄之未幾忽禍<lb/>
罰之來臻迨除䘮而仕魏適今期年奄其逝矣嗟志願<lb/>
之莫伸嗚呼端夫邯鄲之人也豈黃粱之夢果倐忽而<lb/>
覺而造物者聊戲子以自神㝠㝠之理既不可問惟吾<lb/>
<pb n="KR4d0139_WYG_008-26b"/>
端夫温潤和雅向僚友以傾盡既久處而情親雖出涕<lb/>
其何益而吾儕澘然于丹旐之前者徒悲其白屋自立<lb/>
之難百不一就不忍其子㓜家貧而已爾嗚呼哀哉尚<lb/>
饗<lb/>
　　　請梁才甫詣狄公廟祈雨劄子<lb/>
某伏覩近日寺觀祈雨精意感通數有雲霓之應而甘<lb/>
澤未霈民心焦然某二十六日至城南迓李真州俟於<lb/>
狄公祠下見故相國程公琳禱雨祝詞故龍圖王公廣<lb/>
<pb n="KR4d0139_WYG_008-27a"/>
淵大書於石題其後畧云丞相精心為詞躬禱廟所即<lb/>
日獲應遂大有秋都人德丞相而神梁公今録於左方<lb/>
某謹按梁公有唐名臣時以謂北斗以南一人而巳方<lb/>
武后盗國廬陵廢處唐室不絶如綫梁公引誼屢爭瀕<lb/>
死不悔武后感悟三思不得立廬陵復為皇太子又引<lb/>
張柬之卒與桓彦範等誅二張立中宗吕温為之賛曰<lb/>
取日虞淵洗光咸池潛受五龍夾之以飛史臣以為名<lb/>
言公嘗為魏郡守民懷其恵唐髙適過魏作三君詠其<lb/>
<pb n="KR4d0139_WYG_008-27b"/>
一乃詠梁公祠蓋自唐以來廟食於此昔者共工后稷<lb/>
契禹之屬皆祀以為土穀之神傅説為列星荀攸為太<lb/>
山君栁子厚為羅池神以公忠義慷慨再造唐室其精<lb/>
爽不昧必能庥其所嘗涖之國故張乖崖以窮歸范文<lb/>
正以辭贊而程相國以旱禱雲漢之詩以旱既太甚則<lb/>
靡神不宗今道釋之禱巳罄而忠賢之祀未舉某竊遲<lb/>
之漢東海有孝婦寃死郡中枯旱三年于公白太守殺<lb/>
牛自祭孝婦因表其墓天立大雨歳熟郡中以此重于<lb/>
<pb n="KR4d0139_WYG_008-28a"/>
公夫以匹婦之靈且能致雨况如梁公近古大賢以程<lb/>
相國之事觀之其效可見欲乞更賜詢考㳙日潔齋備<lb/>
盡誠懇請雨於梁公祠下庶幾早霑嘉澤無害西成<lb/>
　　　大名狄梁公廟祈雨文<hi>代梁帥</hi>
維公忠貫天地氣勁金石仗義蹈險凛凛一德武孽鳴<lb/>
晨唐日中蝕公徐請命霣血橫臆廬陵既還五龍來翼<lb/>
大明升照匪公孰力扶顛之功草木所知寜豐汝南罔<lb/>
不懷思魏人載德百世奉祠獨賢斗南豈但一時維此<lb/>
<pb n="KR4d0139_WYG_008-28b"/>
魏人所欲必告農功穡事有相之道今茲之稼既方既<lb/>
皁迨天閔雨民憂用禱維古上公神通隂陽吁嘘而雩<lb/>
抑有故常公降自天去復騎星留㳺舊都髣髴英靈某<lb/>
在茲居守神交冥冥忠義之感尚想典刑胡不慨然吸<lb/>
呼雷霆流恵焦槁與之蘇醒儻霑嘉澤歳得上熟自公<lb/>
及私異世䝉福祠庭之完奉嘗之續率民報貺當罄祗<lb/>
肅<lb/>
　　　大名諸廟謝雨文<lb/>
<pb n="KR4d0139_WYG_008-29a"/>
冬煖之餘春澤未降吏用慄慄禱歳於道釋真聖之宫<lb/>
迺者辛未之夕隂雲勃鬱壬申之旦膏雨飄灑鳴溜㳙<lb/>
續盡三日止渰滋下達及一犁外間霏霰雪消癘疫也<lb/>
亟歛氛霧舒陽和也造物功巧若與人謀詩曰上天同<lb/>
雲雨雪雰雰益之以霡霂既優既渥既霑既足蓋言雨<lb/>
雪之兼至不暴不徐能生百穀惟神哀之則豐年之望<lb/>
靡愆農勸其功吏緩其咎並受休貺敢忘報禮<lb/>
　　　河間諸廟祈雨文<hi>代張帥</hi>
<pb n="KR4d0139_WYG_008-29b"/>
維帝奉天保民惟天畀民粒食惟民殫力於穡帝克聖<lb/>
天克純佑民㒺不承休於四方亦既屢有年有一不登<lb/>
則吏底於罰夫民何咎矧茲兩河比索於秋事冬不雪<lb/>
春亦亢旱今乃重靳甘雨將害民之麥禾吏以慄慄候<lb/>
雲霓之油然氣方淒而風隂甫合而霽抑吏之精意未<lb/>
達於神與乃以吉日奔走羣祀伏兾憫哀斯民亟畀膏<lb/>
澤甦其枯槁同底豐穰庶幾歳不洊艱吏亦靡悔<lb/>
　　　祈晴文<lb/>
<pb n="KR4d0139_WYG_008-30a"/>
伏以天道不言而應孰窺降鑒之神暑雨小民惟咨咸<lb/>
切畀矜之望睠茲燕土初沐華風兵火之餘麥禾是賴<lb/>
障塞之備版築方興忽霖潦之彌旬實農夫之胥病矧<lb/>
諸路轉輸之逺與三軍戍役之勤雖邈在於封疆慮仰<lb/>
貽於宵旰大勲既集宜善氣之應和小信未孚蓋邊臣<lb/>
之獲戾敢潔祈禳之薦用干生毓之私伏望覆以恩慈<lb/>
閔其劬瘁開陽光而普照斥隂沴以潛消儻崇降於罪<lb/>
殃願鍾小巳遂宻移於造化以迄康年<lb/>
</p>
<p>
</p>
  </div>
</body>
</text>
</TEI>
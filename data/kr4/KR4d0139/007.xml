<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>初寮集巻七</head>
    <p>
<pb n="KR4d0139_WYG_007-1a"/>
欽定四庫全書<lb/>
　初寮集巻七　　　　　　宋　王安中　撰<lb/>
　　書<lb/>
　　　上姚伯夀書<lb/>
某讀杜牧之文有曰魏於山東最重於河南亦最重蓋<lb/>
嘗善其意而隘其言矣唐都關中河朔失馭牧特見魏<lb/>
之能遮趙既不能越魏以取趙又不能越趙以取燕則<lb/>
魏重於山東見黎陽之扼白馬新鄉之逼盟津則知魏<lb/>
<pb n="KR4d0139_WYG_007-1b"/>
重於河南二者豈天下之常勢者哉所謂常勢者某請<lb/>
言之夫王者之所以綱維天下者凡形勝之國必臨之<lb/>
以非常之材衆大之都必表之以萬夫之望惟其道徳<lb/>
夙聞而位貌隆顯威信憺布而遠近服從則尊嚴足以<lb/>
輔河山之雄安靜足以挈封圻之大故畢公之勤亮四<lb/>
世則命以保釐東郊申伯之徳聞四國則命以式是南<lb/>
邦此所以父師有無窮之聞而戎翰為周邦之喜者也<lb/>
魏於河漳之間固一都會自廣徳初寵其軍為天雄其<lb/>
<pb n="KR4d0139_WYG_007-2a"/>
後藩將邀節牙旋議帥都府迭為興廢官廨幾易榜題<lb/>
聖宋造邦祖宗以神武統一海内建隆開寶之間猶假<lb/>
勳戚領節度置守之制既定雖雜用文武然皆當時名<lb/>
臣興國撫師咸平遏敵戎路順動再此駐蹕迄於慶厯<lb/>
始下建都之詔而居留之任每輟台衮之貴蓋京師為<lb/>
諸夏之首而此其屏毗朔道連四鎮之勢而此其根本<lb/>
則魏之為重豈止遮趙阻河如杜牧之所言而已哉日<lb/>
者尹正虚席天子屢顧廷臣求可付者獨得公於八座<lb/>
<pb n="KR4d0139_WYG_007-2b"/>
之近寵章腆渥申之以任同舊弼之語入辭及殿陛玉<lb/>
色喜甚既新延康之名首以命公於是滿朝榮歎相顧<lb/>
而言曰美哉斯行伏惟執事博辨之學瑰偉之文為一<lb/>
世之所宗讜正之論忠諒之節為人主之所信勤施于<lb/>
中外名震于夷狄徊翔禁路見謂耆俊今乃視猶股肱<lb/>
之列畀以符鑰之寄報政談笑發軔機衡將自此始矣<lb/>
某得以不肖之軀託在抱關之𨽻於是學問名字初不<lb/>
能少自著見于世而依詩書以便慵寓翰墨以神拙俛<lb/>
<pb n="KR4d0139_WYG_007-3a"/>
眉承睫以偷升斗之得者正有賴於朝夕之庇又其來<lb/>
魏之久終更且近因敢綴緝舊聞以誦之于贊見之際<lb/>
夫爭名者于朝爭利者于市天下之士聚於中朝而求<lb/>
愷悌有徳者歸之執事閱人於王國之富而士丐餘論<lb/>
以卓然有聲於時者非一也如某者尚何觀焉孟子曰<lb/>
予不屑之教誨也者是亦敎誨之而已矣區區所覬有在<lb/>
於是惟少垂意焉不勝幸甚<lb/>
　　　上韓侍郎書<lb/>
<pb n="KR4d0139_WYG_007-3b"/>
某嘗觀太平極治之時和順英特之氣流行于天地之<lb/>
間日乗之則再中月際之則重光星從之則循軌雲觸<lb/>
之則郁郁紛紛露值之則如脂如飴湧於池為醴泉韞<lb/>
於山為寶玉蒸於土為芝草澄於河為榮光異畝者穎同<lb/>
旁枝者上合華者駢房秀者并岐觝者一角天真僊聖<lb/>
覽焉而裵囘不知人間世之殊羽鶴威鳯樂焉而翺集<lb/>
不知方内遊之近蓋時君世主躬盛徳以動化天下而<lb/>
衆賢修輔多士來寧神祗顧懐夷夏康謐禮行而民阜<lb/>
<pb n="KR4d0139_WYG_007-4a"/>
樂備而物蕃則天地薦休動植効祥固有自而然也天<lb/>
地固神矣彼有生者或無知有智者或無義亦且發越<lb/>
自異以著見於有道之世鋪張於紫壇清廟之謌啓迪<lb/>
以泰山梁父之事則靈於萬物而有知學於千古而有<lb/>
義以道理為質幹以文辭為藻色者獨不思激厲縱臾<lb/>
以求達於旦暮之遇歟顧今天下雖不乏士而泯泯黙<lb/>
黙不亦幾於自薄也哉横目而戴髪圓冠而方屨初不<lb/>
見所異士亦何自以出夫脽上之鼎巫錦識之雍畤之<lb/>
<pb n="KR4d0139_WYG_007-4b"/>
麟終軍對之彼瑞物者猶有待也况士之與人同耶某<lb/>
之椎陋尤無以異於人者惟是承學之舊欲出而少試<lb/>
有年矣幸今朝廷文物之盛又將時巡都邑奉符行事<lb/>
隆儒籲俊刺經攷古以成一代之制中夜自悼曾不得<lb/>
少奏薄技於諸生之列乃將從俗吏以問簿領之要師<lb/>
農圃以就耘耔之業心怦怦焉蓋不能不屑也四顧而<lb/>
望助雖有良朋不過相况以永歎而已伏惟閣下以材<lb/>
徳位禁從以忠厚膺主眷故家霖雨之澤行施於四海<lb/>
<pb n="KR4d0139_WYG_007-5a"/>
而仁術惠政素渥於中山之人如某者言氣俗則河山<lb/>
相望揆名第則世徳所就必有所試舍門下則曷歸乎<lb/>
昔漢王襄為益州刺史令州人王褒作中和宣布詩以<lb/>
頌漢徳而何武等歌之上聞即奏褒有軼材詔褒為聖<lb/>
主得賢臣頌而何武為楚内史厚兩龔在沛郡厚兩唐<lb/>
及為公卿薦之朝遂顯於世而世以此多武某雖不足<lb/>
望古人而閣下徳義閎達豈襄武輩所敢跂萬一儻慨<lb/>
然興舊邦人物之念則不識獲預吹嘘之末否乎間不<lb/>
<pb n="KR4d0139_WYG_007-5b"/>
可失伏惟少賜垂意使參諸草木羽毛之類有見於太<lb/>
平極治之世則賡宣布之詩裁得賢之頌猶可為閣下<lb/>
勉焉或不至於辱也干冒威重下情震恐之至<lb/>
　　　囘謝真定府劉延康書<lb/>
光膺明命榮領要藩涓剛辰以布徳威開幕府以延吏<lb/>
士上紆北顧外控遠夷伏惟某官卓爾宏才赫然偉望<lb/>
頃鎮臨於浙部制殘冦之游魂既參佐於戎昭歸新疆<lb/>
於輿地勳名鮮儷眷任愈隆說禮樂而敦詩書夙推儒<lb/>
<pb n="KR4d0139_WYG_007-6a"/>
雅聴鼓鼙則思將帥載懋賢勞果膺授律之求暫倚殿<lb/>
邦之重佇當柄用以協師虞愧遣問之莫先辱緘縢之<lb/>
見及維深感佩曷既叙言<lb/>
　　　囘謝知太原府宣撫張延康書<lb/>
膚公式奏異賞遄頒超崇祕殿之名增重外閫之寄邇<lb/>
遐蒙賴夷虜畏懐竊惟慶慰恭惟某官望實凜然聲名<lb/>
藉甚兼弱攻昧威畧遠鬯於二垂建侯行師惠術溥周<lb/>
於千里羊祜專修於徳信卻縠舊敦於詩書拜而設壇<lb/>
<pb n="KR4d0139_WYG_007-6b"/>
初隆韓信之禮跪以推轂今用馮唐之言七畧横施兩<lb/>
州先闢爰興百堵亟就六城盟府䇿非常之勲論恩示<lb/>
特達之眷永清四海方載懋於顯庸為憲萬邦佇入陪<lb/>
於大政辱緘縢之俯及愧馳慶之莫先感怍兼深慰快<lb/>
罔喻<lb/>
　　　與鄉帥書<lb/>
設旄建旐久寄師屯上冡過家每懐鄉路兹解龍荒之<lb/>
戍來尋馬鬛之封三釡洎親痛初心之永已萬牛囘首<lb/>
<pb n="KR4d0139_WYG_007-7a"/>
認喬木之空存蒼顔鑑水以知衰黧老塞塗而出涕恭<lb/>
桑與梓敢愆邑子之儀雨公及私輒載邦人之頌恭惟<lb/>
某官沈幾先物善政得民惠術再施溢兩河而蒙潤威<lb/>
名四達罄大漠以歸心已恢尊俎之籌將促廟堂之拜<lb/>
晤言可卜夙願惟深第弛役於幹方實在行而俟命兹<lb/>
豈舂容之際矧加疲病之侵既望絶於門闌獨心馳於<lb/>
麾棨雅蒙照燭必賜寛矜<lb/>
　　　與牧馬王提舉謝書<hi>以下代河北吳提刑</hi>
<pb n="KR4d0139_WYG_007-7b"/>
某啓比者叩命中宸按刑朔部入辭軒陛自天親奉於<lb/>
恩言出次封圻揆日甫交於事任幸聨使指預偃徳風<lb/>
伏惟某官識度靖深器能疎亮秀出公臺之胄蔚為邦<lb/>
國之珍早被簡求薦膺寄屬行水無事屢聞增秩之榮<lb/>
思馬斯才共睹赴功之敏别需異數遂列要塗某猥竊<lb/>
憲權坐虞官謗清風可挹已瞻承敎之期餘潤所資尤<lb/>
在即工之始詠言之切敷述奚殫<lb/>
　　　囘開徳守書<lb/>
<pb n="KR4d0139_WYG_007-8a"/>
某啓比者滿去鄉邦來趨天闕河圖進職恩換三州甸<lb/>
服承流任叨四輔將往循於髙躅竊傾跂於下風伏惟<lb/>
某官徳器清深材質卓越早踐揚於膴仕素藹著於休<lb/>
聲報政近藩方聴歌襦之美登賢要地行持從槖之榮<lb/>
曾是迂疎預霑光潤睎驥者亦驥何敢並驅執柯而伐<lb/>
柯但當取則尚須幸見併欵緒言<lb/>
　　　囘開徳倅書<lb/>
某啓比者代還鄉郡進被命書聨内閣之榮名假輔藩<lb/>
<pb n="KR4d0139_WYG_007-8b"/>
之重寄洊叨寵渥深媿超踰永言慕誼之深乃有親仁<lb/>
之幸伏惟某官徳猷早著才望素隆所至有稱方共觀<lb/>
於游刃無施不可兹暫屈於題輿行對異恩遂躋清貫<lb/>
惟是承顔之近儻蒙畫諾之閑修問未遑貺書先及顧<lb/>
莫殫於感臆當併叙於晤言<lb/>
　　　除左丞送宰執免書<lb/>
恭承中詔俾陟左綱聞命若驚撫躬罔措竊以文昌之<lb/>
司喉舌實參總於萬幾輔臣之猶股肱亶相須於一徳<lb/>
<pb n="KR4d0139_WYG_007-9a"/>
授弗以次官惟其人儻無已試之功曷補頻虚之位伏<lb/>
念某器未堪於任大智不足以知幾會聖旦之親逢厠<lb/>
政途而登用展四體而舊職是率尚懐不給之憂釐百<lb/>
工而庶績其熙詎稱疇咨之舉矧列具瞻之地敢饕叙<lb/>
進之圖兹洊布於忱辭冀遂朌於俞㫖伏望某官亮天<lb/>
盡道為國擇賢矜夫易竭之才格以至公之議入告於<lb/>
后宜遷令之非難退省其私或丐身之有漸豈特安愚<lb/>
不肖之分抑亦惬士大夫之言<lb/>
<pb n="KR4d0139_WYG_007-9b"/>
　　　送中書侍郎復聞書<lb/>
顯朌中詔進貳西臺政本增隆永迪萬邦之乂巖瞻彌<lb/>
俊共榮千載之期伏惟某官學造精微器函宏大夙以<lb/>
經綸之業徧躋華近之聨委戴胄於左綱殆無其輩任<lb/>
元超於右省豈藉多人萬須弼直之謨允洽登庸之望<lb/>
宜趣承於眷渥顧奚俟於撝謙欣聞輿議之同祇愧函<lb/>
封之辱<lb/>
　　　囘李右丞復聞書<lb/>
<pb n="KR4d0139_WYG_007-10a"/>
顯朌詔綍入與政機盛徳所臨朝有得賢之美羣情胥<lb/>
慶士知稽古之榮伏惟某官奥學造微懿猷經遠英詞<lb/>
健筆蔚為邦國之華雅量宏謨凛有河山之氣久親承<lb/>
於宻㫖果進陟於近司式膺不次之恩益播無窮之聞<lb/>
淵衷簡在方兹圖任之隆海宇具瞻共竚贊襄之効宜<lb/>
趣祇於休命用仰副於虚懐<lb/>
　　　囘謝時宰免書<lb/>
寵答元勲誕敭丕冊左棘進三孤之位泰階開上相之<lb/>
<pb n="KR4d0139_WYG_007-10b"/>
符國勢增隆民言胥穆恭惟某官忠貫金石智先蓍龜<lb/>
學窮妙道之原業備真儒之効粤繇帝賚登秉國鈞秩<lb/>
聖人之大猷以陳謨監先王之成憲而納誨邦治時定<lb/>
若泰山而四維人心式訛囘狂瀾於既倒亹亹嚮假樂<lb/>
太平之象欣欣陳豐年髙廩之歌宅百揆而亮采惠疇<lb/>
宜陟佐王之任弼一人而貳公洪化實先論道之求彌<lb/>
深作礪之咨奚俟循牆之避覬趣承於休渥用仰副於<lb/>
虚懐<lb/>
<pb n="KR4d0139_WYG_007-11a"/>
　　　除尚書右丞與宰執親王免書<lb/>
恭承詔㫖俾貳政機雖遜牘之薦陳慮俞㫖之猶閟竊<lb/>
以左右中臺之務維綱萬化之原必忠言嘉謨足以副<lb/>
虚席之求則同寅協恭乃可贊垂裳之治度徳以授惟<lb/>
帝其難伏念某智昧適時學非貫道偶天光之臨照獲<lb/>
蟬蛻於埃塵荷槖聨榮實先諸彦玉堂遞直坐閱三霜<lb/>
慚無潤色之工苐竭鋪張之願顧罷精於翰墨久已支<lb/>
離使備數於廟堂終虞隕越伏望某官燭其危懇參以<lb/>
<pb n="KR4d0139_WYG_007-11b"/>
庶言百僚師師方迪交修之助九官濟濟豈無弼直之<lb/>
圖特於論道之餘啓乃觀能之要冀囘淵聴追寢誤恩<lb/>
庶逃累國之尤實被惠疇之賜謹具狀陳免<lb/>
　　　謝宰執書<hi>往燕山日</hi>
入備綱維莫贊舞干之化出當屏翰忽叨授節之榮荷<lb/>
睿渥之便蕃撫懦衷而震惕竊以設旄建旐南仲所以<lb/>
城朔方乗馬路車韓侯所以受北國矧全燕之奥壤實<lb/>
中夏之故封保大定功誕布惠綏之術折衝禦侮益宣<lb/>
<pb n="KR4d0139_WYG_007-12a"/>
道徳之威宜得宏才往分重寄伏念某學不足以窮奥<lb/>
智不足以識微自參丞弼之聨居積嵗時之久聖神繼<lb/>
志獨觀萬化之原輔相協謀決勝千里之外曾乏壯猷<lb/>
之助幸觀偉績之成敢意簡求俾當鎮撫此蓋伏遇某<lb/>
官棟梁帝室冠冕儒林建不㧞之基既懋經邦之業當<lb/>
非常之事亟收闢國之勲遂使懦庸猥蒙臨遣奉中宸<lb/>
之籌畫已懐弗職之憂備上將之威儀終負逾涯之愧<lb/>
苐布宣於皇澤期遂復於民常上馬據鞍自歎伏波之<lb/>
<pb n="KR4d0139_WYG_007-12b"/>
老輕裘緩帶但追羊祜之風<lb/>
　　　送宰執謝書<lb/>
某啓伏蒙聖恩除授尚書左丞者入參大政初微底績<lb/>
之勞進陟左綱載玷出綸之渥靡遂固辭之請彌增非<lb/>
據之慚竊以文昌萬務之原有嚴管轄天子四鄰之助<lb/>
允類股肱矧位冠於疑丞實任顓於樞憲若時式序豈<lb/>
曰次遷惟稱塞之尤難在敷求之宜謹伏念某學瓠落<lb/>
而甚樸識蹇淺而非通蚤被眷知越陪國論陳謨每下<lb/>
<pb n="KR4d0139_WYG_007-13a"/>
已深浮食之虞玩日既多方俟曠官之黜敢期隆眷更<lb/>
誤褒陞遜於朱虎熊羆顧莫伸於私義有若太顛閎夭<lb/>
竊幸託於下風此蓋伏遇某官徳符先民道契真主身<lb/>
載采采以倡庶工心憂元元可格上帝思共熙於百志<lb/>
罔求備於一夫肆俾危蹤寖塵殊用某敢不益堅素守<lb/>
圖報異恩不命其承更効棐恭之節惟躬是瘁勿忘勵<lb/>
翼之誠<lb/>
　　　囘謝知大名府徐觀文書<lb/>
<pb n="KR4d0139_WYG_007-13b"/>
眷隆體貌恩出絲綸首秘殿之隆名增陪都之重寄縉<lb/>
紳歆豔渥澤便蕃伏惟慶慰恭以某官以道事君既明<lb/>
且哲氣至剛而養之以直色雖厲而即之也溫以忠清<lb/>
舉中臺之綱以靖宻筦北門之鑰命周公之事政乃有<lb/>
常大畢萬之名裕垂厥後方虚懐以待耆徳因襲寵以<lb/>
彰舊勲克慎克和將底協心之効立政立事尚須勵翼<lb/>
之勤曾慶牘之未先辱誨函之俯逮永言謙抑彌劇悚<lb/>
惶<lb/>
<pb n="KR4d0139_WYG_007-14a"/>
　　啟<lb/>
　　　謝中書舍人啟<lb/>
擢從冊府進直掖垣親翰初傳恍莫原其所致牢辭弗<lb/>
獲慚冒處之非宜竊以自昔言語侍從之才實兼文學<lb/>
政事之寄因時論治要觀國是之如何鼓衆作猷無曰<lb/>
辭達而已矣惟帝在宥如天燾臨雲漢之章甚昭雷風<lb/>
之號莫疾矧四方其訓無競維人而三后協心同厎于<lb/>
道欲助宣于德意宜博選于時髦伏念某材技闕然識<lb/>
<pb n="KR4d0139_WYG_007-14b"/>
知椎甚長而無述㡬驚過隙之駒冗不見治坐䟦垂天<lb/>
之翼頃由宫學來列道山方窺未見之書遽有非常之<lb/>
遇自天承詔給札試言顧疑骩骳之詞趣就湏㬰之頃<lb/>
謂塵燕覽必觸大呵次第兩遷邂逅㡬月以諸生之樸<lb/>
學當内史之賛書天威不違顔初奉清閒之問王言惟<lb/>
作命親聞體要之襃誰容蟠木之輪囷如有大鈞之坱<lb/>
圠此盖伏遇某官道熙帝載治翊人文謀謨允臧已糠<lb/>
粃于百世勲業昭赫尚鞭笞于四夷特見推于隠約之<lb/>
<pb n="KR4d0139_WYG_007-15a"/>
中將遂觀其潤色之効因風動于多士庶間出于異能<lb/>
永惟造物之施不貲諒匪副墨之勤所稱絺章繪句况<lb/>
少作之可羞鐵心石腸實平生之自許誓殫一節圖報<lb/>
萬分<lb/>
　　　謝人薦啟<lb/>
惰不業官初宜譴斥嘉其嗜學更被薦揚欣於所知愧<lb/>
以弗稱竊以士志無欲於近人情喜用其長斆學始終<lb/>
實處厥修之半英才教育是惟所樂之三矧逢庠序之<lb/>
<pb n="KR4d0139_WYG_007-15b"/>
興增闡藝文之盛天回雲漢物鼓雷風列中外之師生<lb/>
已為希世出公卿之論議亦足觀人如某者用志甚迂<lb/>
受材絶陋未聞道要徒謹師承仕有時乎為貧姑從奔<lb/>
走咎莫大於欲得寧復將迎永懐朱叔之顓愚强目徐<lb/>
公之通介對山拄頰氣故爽於朝來問路歛裳情每存<lb/>
於宵逝陸沈亦分海運誰欺孔蔑自知事方如襲退之未<lb/>
試人稍謂能敢圖不腆之才遽玷非常之舉此盖伏遇<lb/>
某官清機絶累冲識照微静知賢不肖之情隂奬士君<lb/>
<pb n="KR4d0139_WYG_007-16a"/>
子之行故雖蔀陋亦委輝光知其亡無忘其能意夫可<lb/>
勉如所譽必有所試斷以不疑得於眉睫之間借以齒<lb/>
牙之重某敢不益思自貴少副所期道德初心儻有成<lb/>
於見効詩書尚友或不但於空言<lb/>
　　　謝陳左司薦啟<lb/>
腐儒惰不業官拘士恥於媒已忽叨清舉仰媿異知惟<lb/>
時刺部之權窘以限員之法所欲升斗雖固易於嘘濡<lb/>
盈前珠璣諒或難於簡汰人豈不以重自任士弗宜以<lb/>
<pb n="KR4d0139_WYG_007-16b"/>
賤厚誣擁傳百城公相繇此選爾露囊一薦賢才其將<lb/>
舍諸得孟明則子桑有知人之稱失栁恵則臧文有竊<lb/>
位之咎能令喜能令怒嗟定鑑之已移可以北可以南<lb/>
信多岐之足泣願觀盛德之士慨想古人之風必忽焉<lb/>
於尋常之中獨超然有特達之舉如某者受才不腆用<lb/>
志甚迂學無師承既凉凉而踽踽文必已出輒怪怪以<lb/>
竒竒未隳良冶之工偶綴太常之第一官下邑兩客諸<lb/>
侯盲人臨於枯池𡨕行已乆窮鬼延之上坐鉅釁相仍<lb/>
<pb n="KR4d0139_WYG_007-17a"/>
畸孤粗存空乏不糝駑馬戀豆饑鷹隨人方追爽氣於<lb/>
朝來更覺平生之睡足惟髙卧湏青雲之附而著書乏<lb/>
名山之歸退之不中於詞科人或謂之能也楊雄竊凖<lb/>
於周易世亦何自好之悠哉此心置且莫論抗塵它日<lb/>
始拜德人之容推轂後生創䝉國士之待此盖伏遇某<lb/>
官身備忠信温厚之德家有文章政事之師見義必行<lb/>
可立懦夫之志秉心不撓居多仁者之言静知賢不肖<lb/>
之情陰借士君子之地故如孱陋亦被採收某敢不仰副<lb/>
<pb n="KR4d0139_WYG_007-17b"/>
所期益思自愛乗流遇坎斷不辱於此身枉尺直尋將<lb/>
有如於皦日過此以徃未知所裁<lb/>
　　　謝雄守辟留再任啟<lb/>
盛府初開共傾清舉密章上達亟奉俞音内慙申命之<lb/>
憂外恐知言之玷惟古在位必使慎簡乃寮為官得人<lb/>
所以同歸於治藩方衆建名實相髙烏大夫之鎮河橋<lb/>
首㧞才於處士裴中令之征淮甸至擇吏於廷臣豈徒<lb/>
華逺近之觀是乃繫重輕之本見子犯趙衰足以相國<lb/>
<pb n="KR4d0139_WYG_007-18a"/>
則重耳之盛不疑於崔羣李博得其為人則宣州之賢<lb/>
可信然天下有大戒二君子之所就三委質事人阮籍<lb/>
難同於蔣濟臨戎佩印王徽獨厚於徐商莫嚴交際之<lb/>
間各得進退之分援義以授為恩則多如某者才非時<lb/>
湏器止近用學雖好古終成鞶帨之資仕則為貧深忝<lb/>
箕裘之業昨縁舊尹誤置初筵爼豆則嘗聞之何禆壯<lb/>
略書記致足樂也又謝昔賢自知甚明已試如此若乃<lb/>
新書之紬繹本因議者之建陳第淹厯於嵗時稍綴聨<lb/>
<pb n="KR4d0139_WYG_007-18b"/>
於簡䇿上之御府豈足紆乙夜之觀副在有司或見取<lb/>
丁年之使是纔舉職安敢言勞夫何辟引之勤猥借褒<lb/>
稱之論果回聰聽俾記後陳燕垂趙際之要衝文恬武<lb/>
嬉之積乆臨機應變已歸堂上之竒盡智竭誠未廢幕<lb/>
中之畫静言非據尤媿復留此盖伏遇某官雅德鎮浮<lb/>
至誠樂善威令行于草木仁聲浹於袴襦敦義府之詩<lb/>
書清衷所眷築將壇而齋戒異數方來凡在名聞悉皆<lb/>
制可遂令孱陋亦被寵光某敢不恪守官箴勉修身檢<lb/>
<pb n="KR4d0139_WYG_007-19a"/>
劇談雄辯既乏古人之風正色直心庶㡬國士之報<lb/>
　　　謝梁都運奏舉堪充幕職官啟<lb/>
知士為難共傾首舉許身不易初託公言既榮其恩更<lb/>
感以義竊以因時論治要觀國是之如何為上擇人無<lb/>
曰已知而已矣必其才之可用方所引為不虚故燕昭<lb/>
有雪恥之心則樂毅劇辛附郭隗而争徃漢宣興協律<lb/>
之事則趙勝龔徳託魏相以奏言偶契其求恨相見晚末<lb/>
由斯進柰不好何借雖損益之未關審欲趨嚮之同在<lb/>
<pb n="KR4d0139_WYG_007-19b"/>
豈容冗散輒冒察亷如某者用志甚迂受材絶陋未聞<lb/>
道要徒謹師承仕有時乎為貧姑從奔走咎莫大於欲<lb/>
得寧事將迎永懐朱叔之顓愚强目徐公之通介對山<lb/>
拄頰氣故爽於朝來問路歛裳情獨存於宵逝陸沈亦<lb/>
分海運誰期龍章尚數於麞頭牛後每羞於雞口敢圖<lb/>
不腆獲玷非常此盖伏遇某官志亮天工才周世務便<lb/>
民富國早推籌䇿之紆論道經邦超冠侍臣之列每嚴<lb/>
簡㧞少試陶鎔静惟箠楚之微姑幸帡幪之大寒暄而<lb/>
<pb n="KR4d0139_WYG_007-20a"/>
已敢邀賞於寡辭人士甚多或見稱於小異故先寵薦<lb/>
以絶躁求帝室皇居豈無因於北海治中從事知不老<lb/>
於荆州某敢不更勵厥修益思自愛無忘所學庶免為<lb/>
庸衆人之歸不辱其門必報以士君子之義<lb/>
　　　與陳都運啟<lb/>
比膺宸綍進陟掖垣不稱所䝉以榮為懼恭以某官疏<lb/>
通膚敏愷悌靖恭攬轡慨然乆擁光華之節閲人多矣<lb/>
具知寒俊之才得於眉睫之間借以齒牙之論遂縁推<lb/>
<pb n="KR4d0139_WYG_007-20b"/>
挽浸有叨塵緬惟曩眷之隆徒積懦衷之感無從瞻叙<lb/>
更劇傾馳<lb/>
　　　謝定帥黄待制啟<hi>師是</hi>
舊國故都歴兩年而三至方伯連率肯一見而再留眷<lb/>
然升斗之從悵矣門牆之戀瞻言未逺仰止何窮比惟<lb/>
坐鎮之餘歡奉色難之養神明幽賛福禄來崇恭以某<lb/>
官端粹靚明裕和博大少謂閿鄉之顔子共推江夏之<lb/>
黄香金玉其相孰謂無君子者藜藿不採吾猶及老成<lb/>
<pb n="KR4d0139_WYG_007-21a"/>
人聖君所以獨知當世最為可倚自臨要閫實賴沈機<lb/>
夷狄畏威公顧有雅歌投壺之樂田閭按堵我已陳中<lb/>
和樂職之篇觀搢紳之無間言知廟廊之可馴致某學<lb/>
不宜於進取識舉昧於窮通漫朱墨之見尋紛箠楚而<lb/>
思脫得知千載正賴古書作吏一行便廢此事敢作馬<lb/>
曹之對姑收牛背之光必知嵗計而有餘顧恐唱髙而<lb/>
難和雖投劾此固甚易湏親憂之少寛而許身士不可<lb/>
輕舍門下其安徃去留所繫中外焉依拔薤獻規固願<lb/>
<pb n="KR4d0139_WYG_007-21b"/>
從賔客之末吐茵弛過尚或累陶鈞之私<lb/>
　　　回謝除右丞啟<lb/>
祗膺詔綍進預政機竊自省以何堪第因榮而知懼静<lb/>
言所冒實有從來此盖伏遇某官廊廟元臣股肱舊弼<lb/>
斯謀惟我后夙殫共政之誠雅意在本朝樂有思皇之<lb/>
士宻借進賢之地仰宏舉直之風致此羈孤驟叨眷任<lb/>
顧未馳於謝牘已先辱於慶函<lb/>
　　　上馬侍郎啟<lb/>
<pb n="KR4d0139_WYG_007-22a"/>
河山同俗竊伏於下風霄壤殊塗未窺於髙躅頗因賔<lb/>
友嘗達姓名忽聞假道於陪都遂可掃門於候館用先<lb/>
旅進輒布巵言恭惟某官植德静莊賦才英邁心醉羣<lb/>
經之奥識窮妙道之原摛藻掞庭早擢巍峩之第敷華<lb/>
緯國每傳瑰偉之辭聖主始見而知之廷臣無出其右<lb/>
者貴名特起益昭銅柱之餘芳多士相趨不墜絳紗之<lb/>
舊業歴踐積星之位躐居惟月之班深簡宸旒峻持從<lb/>
槖㑹元倥偬吏事篤學書不去前賔王明習朝章令人<lb/>
<pb n="KR4d0139_WYG_007-22b"/>
聽之忘倦既回翔而再至盖挺特於一心固將訓於四<lb/>
方間之兩社上而告后陳合於稷契之言下以覺民使<lb/>
被夫堯舜之澤某負能不腆用志甚迂學徒謹於師承<lb/>
文漫從於已出永惟盛旦光闡大猷獲川珍嶽貢而鼎<lb/>
鼐成用身度聲律而禮樂備日見瑞氣圭告成功邦永<lb/>
孚于休地不愛其寳方即紫壇而祀上帝將鏤玉牒以<lb/>
封泰山是惟隆儒籲俊之時爰備攷古刺經之用搜揚<lb/>
簡㧞已聞冀北之空奮迅超騰豈復周南之滯自憐隨<lb/>
<pb n="KR4d0139_WYG_007-23a"/>
牒未免抱關願親華近之儀刑少扣湏㬰之謦欬當賦<lb/>
得賢之頌以賡有道之詩跂立郊圻飛馳悃臆方秋聲<lb/>
之憭慄諒神韻之冲和尚覬葆綏仰符虚佇<lb/>
　　　與中山張侍郎啟<lb/>
一辭舊里六換周星匪莪伊蒿每切丘園之慕維桑與<lb/>
梓實依幕府之庥念雖伏於下風悵莫窺於髙躅緬想<lb/>
蕃宣之裕茂膺視履之祥恭以某官端粹髙明沈深肅<lb/>
給詩書謀帥盖若倚於長城樽爼折衝詎足煩於游刄<lb/>
<pb n="KR4d0139_WYG_007-23b"/>
方事樞之虚次眷邊鎻之獨賢即聽超除遂登邇列尚<lb/>
祈燕衛以副頌言<lb/>
　　　答宋陳州啟<lb/>
光膺恩綍榮領藩符方睿眷之載隆諒雅懐之增慰伏<lb/>
惟某官才周世務智達事經夙推享上之忠蔚有佐時<lb/>
之望自將輸於畿部遂列職於禁塗以廣漢之才髙既<lb/>
為京兆顧汲黯之名重復守淮揚益勵逺圖别需異寵<lb/>
念暌違之乆矣懐疇曩以憮然正阻瞻承第勤頌詠<lb/>
<pb n="KR4d0139_WYG_007-24a"/>
　　　回大名徐右丞啟<lb/>
撫新疆而滿戍偶遄收召之音渙大號以疏恩更厚勞<lb/>
還之禮雖忱辭之屢控終成命之莫回静言所䝉夫豈<lb/>
無自此盖伏遇某官忠施廊廟名重華夷有為有守而<lb/>
逺乃猷夙懋經綸之業克順克和而祗厥職共髙尹正<lb/>
之風威申魏博之藩垣恵浹河漳之草木已積倉箱之<lb/>
富益無桴鼓之驚節用愛民斯底丕平之績正色率下<lb/>
尚湏爰立之求顧是迂疎實繄庇賴念未馳於尺牘忽<lb/>
<pb n="KR4d0139_WYG_007-24b"/>
先辱於珍題感佩居多叙陳罔既<lb/>
　　　回晁提宫啟<lb/>
比叨中詔進直西垣初雖罄於忱辭終莫聞於俞㫖具<lb/>
膺寵奬徒切震惶盖朝廷言語侍從之才必極一時之<lb/>
選而山野樸陋遲頓之士躐處諸儒之先學嗜古則難<lb/>
施文恥俗則近僻勒移招隠或云有得於從來潤色論<lb/>
思敢曰不能而自恕獨相賛以得位之喜豈所望於責<lb/>
善之交伏惟某官世代王言身傳家學自擢詞科之始<lb/>
<pb n="KR4d0139_WYG_007-25a"/>
已期禁路之遊逺心自放於樵漁榮願猶存於舊故欣<lb/>
其試用契所品題發秘思以占咫尺之書屈髙致而用<lb/>
世俗之禮眷勤特異感誦無窮<lb/>
　　　回謝北京梁太尉啟<lb/>
擢自禁林進居政路罄忱辭而靡讓獲寵渥以增慙惟<lb/>
中臺喉舌之司實並釐於百職而二丞綱轄之任乃參<lb/>
翊於萬微儻非内有協恭和衷之明謨曷以仰毗經體<lb/>
賛元之餘論詎意諸生之末忽塵四近之聨明堂㑹于<lb/>
<pb n="KR4d0139_WYG_007-25b"/>
衆材何拱把之足用康瓠列乎九鼎顧枵虚之可羞静<lb/>
言所䝉夫豈無自伏惟某官忠施廊廟名重華夷旌旄<lb/>
顓南屏之雄管籥付北門之舊黄髪台背而眉夀無害<lb/>
已占難老之符衮衣繡裳而德音不瑕更聳具瞻之望<lb/>
獨借進賢之地仰宏舉直之風曽是覊孤每叨慰薦登<lb/>
門一紀共推賔客之餘出幕六年遂玷機衡之列期益<lb/>
堅於報國庶弗累於知人<lb/>
　　　荅河陽許尚書啟<lb/>
<pb n="KR4d0139_WYG_007-26a"/>
寵膺詔綍榮易藩符脩好睦隣方幸疆圻之接騰裝便<lb/>
道遂成川陸之賖沐華翰之光榮喜沖襟之泰定伏惟<lb/>
某官懿文經國雅望冠時以八座之清班付三城之重<lb/>
鎮别需異數益暢逺猷悵執手之無階惟加餐之有禱<lb/>
　　　回定帥曽顯謨啟<hi>孝廣</hi>
趙魏相望河漳中阻隣驩不替緘貺沓來就聞屛翰之<lb/>
安居有林塘之勝嘯謌暇豫祉福駢蕃伏惟某官名重<lb/>
天朝任隆帥閫氣志真曽子之勇首尾盖常山之彊方<lb/>
<pb n="KR4d0139_WYG_007-26b"/>
注想於履聲即進陪於廟論尚賖瞻際益冀燕頥<lb/>
　　　回定帥王顯謨啟<hi>漢之</hi>
䕶邊累嵗賴庇後人南北分馳未忘惆悵寒暄來問尤<lb/>
佩勤渠就聆威恵之孚休有福禧之應伏惟某官夙髙<lb/>
英望親被睿知兼文學政事之科乃禮樂詩書之帥諒<lb/>
無煖席必促造庭尚阻瞻承更祈葆嗇<lb/>
　　　回謝越王啟<lb/>
某啟仗節燕陲每悵瞻依之逖飛毫漢邸曲敦紀録之<lb/>
<pb n="KR4d0139_WYG_007-27a"/>
私伸牘知榮撫躬增懼恭惟某官天潢毓粹陽琯旉和<lb/>
懐德維寧爰峻宗藩之望為善最樂式型公族之儀恢<lb/>
逺量以兼容推至誠而樂與逺貽華翰加賁㣲蹤鸞鳯<lb/>
髙鶱仰文辭之巨麗瓊瑶匪報驚情眷之綢繆蓽户生<lb/>
輝珍緹是襲方清飈之應律宜夀體之介休詠頌有加<lb/>
名言奚究<lb/>
　　　回賀安化郡王啟<hi>仲營</hi>
誕孚廷號參穆宰司載隆磐石之宗益賴維城之助伏<lb/>
<pb n="KR4d0139_WYG_007-27b"/>
惟某官道襟恬粹儒術淹該振振為公族之表儀挺挺<lb/>
有前人之風烈夙被眷知之異寖膺命數之優四履疏<lb/>
封不改山川之舊三台拱極兼華衮舄之新非惟展親<lb/>
是為旌德顧未馳于慶牘已先辱于教函<lb/>
　　　到北京問候河間帥張顯謨啟<lb/>
抱關擊柝本為救死之謀祭竈請隣稍作居官之調逖<lb/>
瞻舊府未報厚恩含糗羮藜敢論太牢之滋味震風凌<lb/>
雨始知夏屋之帡幪嵗遒邁而跡踈形兀留而心徃寥<lb/>
<pb n="KR4d0139_WYG_007-28a"/>
兮秋之為氣申如子之燕居諒親安而民懐宜上佑而<lb/>
宇泰恭惟某官沉潜剛毅蹈履直方盖有德必有言固<lb/>
不習無不利鄉者霸上棘門如戯既聞亷頗李牧為人<lb/>
大驚一軍盡䕶諸將三命兹恭予敢侮千里决勝吾不<lb/>
如南山維石巖巖坐騰民頌棠棣之鄂韡韡行集天朝<lb/>
置諸論道之司溢我用儒之效某自試如此亡它可知<lb/>
儻使負郭有田豈至以倉為氏饑驅彭澤三徑松荒身<lb/>
悞栁州萬事瓦裂睡尋足處飲欲無何還下帷王郎時<lb/>
<pb n="KR4d0139_WYG_007-28b"/>
學擁鼻洛生詠詩昌可卜盖惟窮者而後工文成自憐<lb/>
間有天下之竒作尚憑曩眷輒布狂言但縻畢萬大名<lb/>
之都邈絶河間雅奏之地門闌正阻杖屨莫陪仰惟注<lb/>
意之深倍冀生經之謹<lb/>
　　　賀白太宰啟<lb/>
誕揚顯冊爰立真儒師瞻巖巖式儀刑于百辟王命肅<lb/>
肅聳觀聽于四方超名位以懋格天之勲隆體貌以樂<lb/>
尊賢之等眷有德之君子相右文之邦家夷夏均歡神<lb/>
<pb n="KR4d0139_WYG_007-29a"/>
人胥悦恭惟慶慰伏以某官體直方大之厚擅希夷㣲<lb/>
之髙有貫通六藝之才守之以卓有酧酢萬變之慮尊<lb/>
其所聞以智而為帝謨納誨而輔台德立百司庶府而<lb/>
兹乃俾乂能官人安民而彰厥有常雪霜降而松栢後<lb/>
凋宫室成而棟梁是賴果符夢卜入輔聖神當開疆復<lb/>
古功成治定之昌期進敏德懿行識明慮逺之大老以<lb/>
富民而封丞相可見上心虛正寢而舍盖公益隆治道<lb/>
永一人之膺福底三后之協心三年化五年定而勿有<lb/>
<pb n="KR4d0139_WYG_007-29b"/>
以間之鄙夫寛薄夫敦亦何足疑者殆生民以来未有<lb/>
固能言之類莫加親九族而和萬邦仰賛聖功之大撫<lb/>
四夷而附百姓更觀賢業之崇某密辱深知欣聞大拜<lb/>
卿雲附日䕃不問于蓁蕪越鳥巢枝歸倘從于林壑拳<lb/>
拳之抱望望于兹<lb/>
　　　賀吳門下啟<lb/>
黼座眷賢對揚休命黄扉論道圖任舊人國勢增隆師<lb/>
言胥穆伏惟歡慶恭以某官材宏器博志正行醇裕陵<lb/>
<pb n="KR4d0139_WYG_007-30a"/>
左右有民首膺寄屬哲廟祗服厥考更賴謨明亨嘉千<lb/>
載之逢翊亮有朝之老卓然特操簡在睿衷比以太原<lb/>
而召晉公盖為蒼生而起安石少留北闕再陟東臺詢<lb/>
事考言諒益堅于素履賛元經體期永輔于熙朝某逖<lb/>
守邊藩坐依鈞芘莫遑瞻慶徒切詠思<lb/>
　　　賀宣撫張龍學啟<lb/>
宣威制勝坐臻朔漠之空懋寵酬庸首列河圖之邃淵<lb/>
衷益簡輿論交歸恭以某官厚德鎮浮懿猷經逺詩書<lb/>
<pb n="KR4d0139_WYG_007-30b"/>
禮樂義之府夙推良帥之風智略謀慮朝之淵凛有名<lb/>
臣之體任乆専于外閫望益倚于長城果資撫馭之才<lb/>
並總蕃宣之寄蜂屯蟻聚既銷並塞之窺鶴唳風聲遂<lb/>
底侵疆之復惟勲名之鮮儷宜命數之荐頒顧豈序遷<lb/>
蓋將柄用某論交有素賛喜彌深乗障相望方愧馮唐<lb/>
之老親隣為寳尚依張仲之賢悵占遇之未遑徒燕頥<lb/>
之是禱<lb/>
　　　賀北京許太尉啟<lb/>
<pb n="KR4d0139_WYG_007-31a"/>
頒冊朝廷建牙巨鎮示帝衷之眷注極儒道之光榮伏<lb/>
惟某官學綜古今智周事物畢公正色亮四世而克勤<lb/>
山甫小心事一人而匪懈早辭繁於左省爰居守於别<lb/>
都威憺河山慮寛宵旰乃寵廟堂之舊德亟頒旄節之<lb/>
異恩惟卧鎮之累年諒登庸之不日莫遑瞻覿徒切詠<lb/>
言<lb/>
　　　梁帥賀吕太尉啟<lb/>
錫寵帝廷還榮書殿慶行里閈喜動搢紳伏惟歡慰恭<lb/>
<pb n="KR4d0139_WYG_007-31b"/>
以某官德契泰初道臻先覺發明六藝傳聖學之淵源<lb/>
輔翼萬機啟神謨之經緯夙著格天之業薦聞辟國之<lb/>
功若時尚父之鷹揚亦佑成王之龍受不改險夷之度<lb/>
更追閒曠之游果動睿衷亟頒異數坐令天下心期大<lb/>
老之歸來想見吾君日佇真人之謦欬即觀爰立以副<lb/>
具瞻某縻蹟河山嚮風淮海聆詔音而竊抃扣賔謁以<lb/>
無階顧是詠言倍於綸綍<lb/>
　　　賀鄭樞密啟<lb/>
<pb n="KR4d0139_WYG_007-32a"/>
肆頒宸綍擢冠樞廷夷夏聳聞縉紳交賀伏惟某官受<lb/>
材宏大植德純明奥學窮經浩若源淵之富英辭貫道<lb/>
煥然黼黻之華比被眷於北扉亟升賢於右府帷幄决<lb/>
勝千里輔成繼伐之功文武為憲萬邦坐獲來同之効<lb/>
授之魁柄簡自淵衷視君如腹心諒深勵翼用汝作舟<lb/>
楫宜遂登庸屬有守於封疆豈無依於廊廟莫諧瞻慶<lb/>
徒切詠言<lb/>
　　　賀鄭樞密啟<lb/>
<pb n="KR4d0139_WYG_007-32b"/>
肆頒恩制還冠樞廷舊徳載崇逺人率服伏惟歡慶恭<lb/>
以某官藴博大髙明之學負經綸開濟之才文章追三<lb/>
代之純議論陋百家之小道德名世國之光輝謀猷告<lb/>
君予有䟽附歴踐凝嚴之地亟魁宥密之司四方時靡<lb/>
有争萬里敢不來享自均勞於琳館每促對於燕朝雖<lb/>
謙虛乆事於循牆而遐邇日期於補衮延登右府用纉<lb/>
前功外已震於天聲内益隆於國是運籌决勝顧足煩<lb/>
譚笑之餘當軸處中諒不越旦暮之近某暌違寖乆瞻<lb/>
<pb n="KR4d0139_WYG_007-33a"/>
慶莫諧陳力已疲尚忝藩垣之寄辱知最厚更深帷幄<lb/>
之依<lb/>
　　　賀同知蔡樞密啟<lb/>
進被宸恩入陪政路四方是則共髙輦轂之風三后協<lb/>
心對陟樞廷之峻邦家賴慶夷夏聳聞恭惟某官禀坤<lb/>
德之直方養浩氣而剛大惟和惟一而祗厥職夙推應<lb/>
務之材有為有守而逺乃猷素藴致君之術諒功名之<lb/>
不釋繇中外以洊更時論交歸淵衷密契藏在盟府既<lb/>
<pb n="KR4d0139_WYG_007-33b"/>
灼知先正之勲尚有典刑當益侈象賢之眷蓋欲保大<lb/>
定功而决勝乎千里必資同寅和衷以為憲乎萬邦允<lb/>
膺圖任之艱乃踐乆虚之位善繼人之志上方嗣代以<lb/>
廣文聲率乃考攸行公盍奮庸而熙帝載佇期爰立益<lb/>
副具瞻某䕶塞何功實推本廟堂之論䝉庥有自念方<lb/>
圖田畝之歸趨慶無從遡風増想<lb/>
　　　賀樞密啟<lb/>
寵膺制綍進執事樞宿望所隆僉言惟允伏惟歡慶恭<lb/>
<pb n="KR4d0139_WYG_007-34a"/>
以某官宏才經逺奥學窮深真吾齊魯之儒有古曽閔<lb/>
之行頃居憲府人自肅而朝廷尊比長地官賦不加而<lb/>
財用足延登右席倚鎮四夷庶事康哉行慶國鈞之秉<lb/>
老夫耄矣且欣廟算之慿屬瞻覿之未遑但傾翹而無<lb/>
已<lb/>
　　　賀户部梁尚書啟<lb/>
茂膺天指峻長地官邦脩永圖人起厚望伏惟歡慶竊<lb/>
以自古有作惟政可以得民財當今所宜其富莫若藏<lb/>
<pb n="KR4d0139_WYG_007-34b"/>
天下賛化育以廣生殖則道繫上宰脩法制以均有無<lb/>
則職歸司存方縣官調度百出之艱欲國勢增長十倍<lb/>
之裕於斯為盛舍公而誰恭以某官疏通敏明英偉絶<lb/>
特學傳家法之舊譽占相閎之先以中外所至辦治之<lb/>
才膺羣下莫可跂及之眷恢恢之刄搢紳既已聳聞巖<lb/>
巖之瞻廟堂更宜躐處來膺妙簡進畀要權菲服卑宫<lb/>
顧方勤日旰念强兵足食當不減河朔時必大建管蕭<lb/>
扶世之功庶悉掃异鏄容身之弊矧周任冡宰職専理<lb/>
<pb n="KR4d0139_WYG_007-35a"/>
於貨財而唐制中書事亦兼於錢穀更期大用以暢逺<lb/>
猷某幸趨承似䝉知察敢致區區之慶以盡惓惓之愚<lb/>
　　　賀河陽許尚書啟<lb/>
諏辰叶吉露版布新開盛府之潭潭方隆注意詠清風<lb/>
之穆穆諒可慰心伏惟某官德業閎深材猷肅給詩書<lb/>
謀帥蓋若倚於長城樽爼折衝詎足㳺於餘刄别期異<lb/>
數進陟近班正縻苃舍之居密借寳鄰之潤無從慶謁<lb/>
但劇傾翹<lb/>
<pb n="KR4d0139_WYG_007-35b"/>
　　　賀宫使鄧觀文啟<lb/>
伏審祗膺中詔入覲明廷留使琳宫進陪經幄士有隆<lb/>
儒之喜朝多圖舊之榮伏惟歡慶恭以某官學博而行<lb/>
醇識精而慮逺器足以任天下之重智足以周事務之<lb/>
㣲文章追三代之風論議綜九流之奥頃由禁路亟預<lb/>
政機以道覺民無不被堯舜之澤斯謀告后有合于稷<lb/>
契之言裕然出處之間允矣重輕之繫比膺臨遣暫倚<lb/>
居留三台六符俯照河漳之㑹八鸞四牡式遄象魏之<lb/>
<pb n="KR4d0139_WYG_007-36a"/>
還申鎬宴之多儀促漢釐之密席數咨大事諒多謦欬<lb/>
於吾君再列近司不待營求于外野别需異數永輔昌<lb/>
期某量已無它䝉知有數髙閎可仰共深維石之瞻末<lb/>
路何依獨借非煙之潤莫伸慶拜更極欣翹<lb/>
　　　賀中書徐侍郎啟<lb/>
顯膺中詔進貳西臺真儒用而奠枕于京允賴儀刑之<lb/>
舊天下安而注意于相載觀勵翼之圖旒扆虛懐搢紳<lb/>
引脰伏惟歡慶恭以某官以閎深博辯之學負經綸開<lb/>
<pb n="KR4d0139_WYG_007-36b"/>
濟之材色雖厲而即之也温氣至剛而養之以直特操<lb/>
堅於金石先識炳於蓍龜治國忠言蚤見施於廊廟裕<lb/>
民仁政槩毎効於藩垣少留兩河式遏外冦馳單使以<lb/>
諭敵則游騎不敢近東鄙唱大義以勤王則勁兵相繼<lb/>
集近畿人心保其無虞有金城之千里國勢因此底定<lb/>
若泰山而四維亟歌大老之來歸用賞膚功而重疊雖<lb/>
君子不以得位為喜而朝廷方進有德以尊行入告於<lb/>
謀猷必展盡於底藴明政刑於閒暇遂致兆民之永康<lb/>
<pb n="KR4d0139_WYG_007-37a"/>
成道德之安彊坐使四方之無拂某仰孤委任自抵諐<lb/>
尤重惟前此罪戾之人未有獲面宰輔之理偶爾萍蓬<lb/>
之寄㑹逢衮繡之迎身親見之既動一夫不忍之念天<lb/>
其或者將啟百口更生之塗永言依歸尢倍倫等<lb/>
　　　賀禮部陳侍郎啟<lb/>
光膺天指進貳春官帝眷益隆師言載穆伏惟歡慶恭<lb/>
以某官學窮聖奥識照㡬先懿行髙風優入淵騫之列<lb/>
英辭閎論俯收晁董之科早宗經席之㣲言荐决容臺<lb/>
<pb n="KR4d0139_WYG_007-37b"/>
之疑議遂錫命書之寵躐陞禁路之華典三禮於虞廷<lb/>
無易直清之德諧萬民於周室允資詔相之勤方懋逺<lb/>
猷别期大用某猥兹分部莫克造門逖聞除目之傳實<lb/>
倍輿情之喜<lb/>
　　　賀趙左丞啟<lb/>
寵頒明詔進陟左綱中臺化原永底萬邦之乂邇聨世<lb/>
表共榮千載之逢四海傳聞一辭歡喜恭惟某官負經<lb/>
綸之學佐明昌之期簡於帝心所迪乃真儒之効䇿以<lb/>
<pb n="KR4d0139_WYG_007-38a"/>
時事有陳必先王之言以佐上則明主無為而尊以恵<lb/>
下則斯民隂受其賜后非賢不乂休命顯祗於對揚民<lb/>
其勑懋和明服式時於有叙允洽登庸之望更需弼亮<lb/>
之謨行副具瞻以應大任某猥辱知憐之舊欣承眷用<lb/>
之優賦雨雪之霏霏曾是乗邊之久託卿雲之郁郁将諧<lb/>
問舍之謀瞻拜尚賖想望増劇<lb/>
　　　賀宇文右丞啟<lb/>
顯朌詔綍入總政綱盛德所臨國有得賢之美羣情胥<lb/>
<pb n="KR4d0139_WYG_007-38b"/>
恱士知稽古之榮參翊萬㣲增崇四近恭惟某官禀髙<lb/>
明之絶識負經濟之宏才囊括底藴而莫知有餘瓴建<lb/>
淵源而亦復不竭陪荷橐之議論思乆罄於周行躋鼇<lb/>
禁之班視草親承於密㫖號令多出於手望實孰居其<lb/>
先簡在上心夙有進為之志緝熙帝載果膺圖任之公<lb/>
方紀綱百度之修適聖賢千載之遇儒者在朝政美允<lb/>
資賛賛之襄大臣以道事君益仰明明之輔尚湏柄用<lb/>
式副巖瞻某早辱定交逖聞傳命防關有守載逢雨雪<lb/>
<pb n="KR4d0139_WYG_007-39a"/>
之霏問舎可期幸借慶雲之䕃方賒接侍彌極順依<lb/>
　　　賀薛右丞啟<lb/>
敷錫命書召還政路大廷促對喜見儀刑舊德奮庸望<lb/>
傾華夏伏惟歡慶恭以某官學窮聖奥文闡道原駕說<lb/>
清時歴處師儒之地被知真主亟居丞弼之司屢告辰<lb/>
猷一尊國是自均勞於外服尤注意於本朝周大夫思<lb/>
以公歸共熙庶績薛居州在於王所允叶僉言暫持綱<lb/>
轄之權即正鈞衡之拜念乆違於髙躅幸仰託於餘庥<lb/>
<pb n="KR4d0139_WYG_007-39b"/>
瞻慶未遑詠懐曷已<lb/>
　　　賀徐司門錢寺丞啟<lb/>
榮陪陛對光奉詔除職峻望髙恩隆禮渥伏惟歡慶恭<lb/>
以某官才猷膚敏器識閎深風力自將蓋所臨而必治<lb/>
公忠匪懈故無施而不宜方成王興龍受之功而尚父<lb/>
有鷹揚之氣金湯備豫收堂上之竒兵樽爼雍容賴幕<lb/>
中之婉畫伻圖既入占奏益詳果動睿衷亟躋華貫將<lb/>
還舊府共傾省寺之清班行上新書更俟朝廷之異數<lb/>
<pb n="KR4d0139_WYG_007-40a"/>
某從游有素展慶可期頌詠之深敷宣罔既<lb/>
　　　賀永興帥賈侍郎啟<lb/>
寵膺制綍榮易帥符以洛陽王佐之才牧關中天府之<lb/>
地諒雅懐之慰愜増吉履之粹和伏惟某官世戴忠純<lb/>
職聨華近蕃宣已試付旂旐之三千倚注方隆鎮河山<lb/>
之百二永言桑梓乆庇葭莩矧宿好之不忘悵疑丞之<lb/>
未卜更祈珍嗇别俟超除<lb/>
　　　賀定帥韓侍郎啟<hi>粹彦</hi>
<pb n="KR4d0139_WYG_007-40b"/>
疏榮北闕擢帥中山眷寄益隆威名已著伏惟歡慶恭<lb/>
以某官材資邁爽識度曠夷聲猷秀發於勲閎光寵亟<lb/>
騰於禁路以文武兼資之略領父兄舊治之邦申伯于<lb/>
蕃方共榮於世執召公是似將别對於王休屬此拘縻<lb/>
阻伸瞻慶跂旌麾而雖切叙竿牘以奚憚<lb/>
　　　賀真定帥張侍郎啟<hi>代河北陳漕</hi>
伏審光被恩綸榮更帥閫訓詞甚寵威望已孚伏惟歡<lb/>
慶恭以某官氣勁才髙智深慮逺自奮亨嘉之旦蔚聞<lb/>
<pb n="KR4d0139_WYG_007-41a"/>
開濟之風比使西畿尤當上意入持從槖任隆版部之<lb/>
繁出布藩條治聳三城之重惟常山之巨屏控朔漠之<lb/>
殊鄰障塞彊雄方倚運籌之妙林塘勝絶益資緩帶之<lb/>
清諒無煖食之淹即被賜環之召偶茲將命實遂親仁<lb/>
顧展愛之未遑第詠懐之不已<lb/>
　　　謝到任啟<hi>代河北漕侯臨</hi>
將翰南紀初無善政之聞改使朔陲更荷誤恩之及即<lb/>
工伊始撫已增慚伏念某植志甚迂受才不腆少承義<lb/>
<pb n="KR4d0139_WYG_007-41b"/>
訓粗知詩禮之風親㑹聖時因有功名之望越從筮仕<lb/>
頗識首公聨卿棘以居中早經推擇懐郡符而補外惟<lb/>
厪承宣膠舟適可於坳堂龜手亦安於洴澼謬當朝選<lb/>
疊畀漕權取三百㕓之禾固已空餐可愧奏十九年之<lb/>
刄尚何餘技足觀忽奉明緡俾分劇部惟兩河之空代<lb/>
占諸道之長雄金湯百城連衡方面貔虎萬旅仰給縣<lb/>
官敵騎既勤而有委積之供水行雖順而有隄防之繕<lb/>
兹焉試可不曰才難方虞未厭於師言俄許入聞於睿<lb/>
<pb n="KR4d0139_WYG_007-42a"/>
㫖趨雲天之雙闕恍若仙逰瞻日月之重瞳温其書接<lb/>
褒稱狎至遣勞俯加載華原隰之行漸歴州塗之舊題<lb/>
輿平試嗟陳迹之莫追露檄遷帷或先聲之已偃永言<lb/>
冒昧實所超踰此蓋伏遇某官論道經邦代天理物伊<lb/>
尹咸有一德澤無不被之匹夫周公勤施四方皇有克<lb/>
生之多士曾是衰遲之迹最受特達之知運播物之鈞<lb/>
已出陶成之溥博開翹材之館備聞教戒之雍容既乆<lb/>
在於主張乃極垂於驅䇿某敢不益堅壮節更勵逺圗<lb/>
<pb n="KR4d0139_WYG_007-42b"/>
時和嵗豐竊倚餘庥於道極粟腐貫朽願見成效於司存<lb/>
　　跋<lb/>
　　　跋張僧繇畫巻<lb/>
讀退之畫記真若見畫今觀此畫得其意於形似之外<lb/>
還如讀退之之記或謂畫記非退之平生得意之文余<lb/>
弗信也宣和癸夘正月十二日履道<lb/>
　　　跋魏王書帖<hi>代韓師美</hi>
故光禄卿太原王公與先王有研席之舊且同年登科<lb/>
<pb n="KR4d0139_WYG_007-43a"/>
某不及見之晚識公之孫大府丞於京師出先王手筆<lb/>
兩帖惟先王取友天下所與傾倒必世之君子長者此<lb/>
帖作於邊候兵革間覼縷諄複并及家事曲折且托之<lb/>
以急難以是知公之賢自為先王所厚葢不専以舊故<lb/>
也因泣而書之政和六年四月十五日男具官某謹題<lb/>
　　　再跋魏王書帖<hi>代</hi>
某兒時頗見先王稱聰師戒行専慤遇事不茍先王出<lb/>
入中外不得嘗在鄉閭髙曾而下墓墳悉委師營守師<lb/>
<pb n="KR4d0139_WYG_007-43b"/>
尤為盡力先王亦多之今師下世乆矣門人清占尚藏<lb/>
先王與師書帖捧觀手澤追惟曩昔嘆嵗月之遒邁望<lb/>
家林而北首不覺流涕輒附載於後<lb/>
　　　跋李長茂畫巻後<lb/>
余頃與元量相從於魏後二十年余來居守而元量適<lb/>
在鄉里余罷府事待命康樂坊居益相近元量持鄆人<lb/>
李長茂所畫松石與河間權朝美俱來且言長茂之賢<lb/>
不輕以畫與人而畫亦髙竒有思致吾三人之聚於此<lb/>
<pb n="KR4d0139_WYG_007-44a"/>
此畫之不易得皆宜作詩余最老大久不近筆硯元量<lb/>
約窮無聊之餘一意文字所造益髙妙朝美筆力膽氣<lb/>
不經世故挫抑尤豪健壯偉請兩公遂賦之余當鼓譟<lb/>
助其旁此天下之至樂平生卓絶傑特之觀也靖康初<lb/>
元正月二十四日定武王某題<lb/>
　　　跋李端叔帖<lb/>
端叔從故侯蘇公來鄉閭倡酬題記處處有焉端叔亦<lb/>
自有蘇李同時之語觀此詩帖撫事懐人惘然乆之紹<lb/>
<pb n="KR4d0139_WYG_007-44b"/>
興癸丑八月朔定武王安中履道題<lb/>
</p>
<p>
</p>
  </div>
</body>
</text>
</TEI>
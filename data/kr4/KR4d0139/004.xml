<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>初寮集巻四</head>
    <p>
<pb n="KR4d0139_WYG_004-1a"/>
欽定四庫全書<lb/>
　初寮集巻四　　　　　宋　王安中　撰<lb/>
　　表<lb/>
　　　謝除中書舍人表<lb/>
臣某言秘府髙華方蒙親擢掖垣清切亟荷超除初雖<lb/>
罄於忱辭終莫聞於俞㫖具膺寵奬彌劇震惶竊以自<lb/>
昔言語侍從之臣實典號令文章之任徳施威制雖難<lb/>
名萬化之神墨妙筆精亦足聳四方之聽茍選掄之或<lb/>
<pb n="KR4d0139_WYG_004-1b"/>
誤知稱愜之為難中謝伏念臣用志甚迂負能弗腆長<lb/>
而無述幾驚過隙之駒冗不見治坐跂垂天之翼昨由<lb/>
官學進陟道山稍窺未見之書遽有非常之遇自天承<lb/>
詔給札試言顧慚骫骳之詞趣就湏㬰之頃謂塵燕覽<lb/>
必觸天顔叨再命於九重每紆宸翰閱兩遷於一月<lb/>
遂陟禁塗惟外制以不試而用為優而故事或偶承其<lb/>
乏則免孰如臣者考自帝前恩専出於簡知榮殆無於<lb/>
倫比此蓋伏遇皇帝陛下堯文既煥湯徳又新道兼於<lb/>
<pb n="KR4d0139_WYG_004-2a"/>
天有雷風之鼓舞言惟作命同雲漢之昭囘尚廣捜揚<lb/>
靡遺踈逺厚龍光於草芥極歆艶於縉紳臣敢不深認<lb/>
生成永思報效匪躬之故素已願於輸忠不命其承益<lb/>
當堅於報上臣無任<lb/>
　　　謝除御史中丞表<lb/>
臣某言代言西掖初乏能稱執法南臺更叨睿選始趣<lb/>
令於亟拜終莫許於牢辭祗荷寵榮徒深震慄竊以朝<lb/>
綱所寄昔固歎於難才士氣既卑久弗勝於流俗歴考<lb/>
<pb n="KR4d0139_WYG_004-2b"/>
古人之行義但専一意以尊君且將通逹壅蔽盡下情<lb/>
盖以剔抉幽隠為細事山林伏猛藜藿亦以森然金石<lb/>
無心雷霆必為霽止故下則身無養交充位之誚而上<lb/>
則君有虛已受言之光中謝伏念臣用志甚迂逢辰特<lb/>
幸試之潤色實非東里之才率爾論思是乃北方之學<lb/>
敢圖簡記忽有超除此盖伏遇皇帝陛下以道觀能用<lb/>
人惟已知臣好直或由於好學謂臣愚忠猶愈於詐忠<lb/>
擢居風憲之司俾效芻蕘之智臣敢不仰思眷奬俯激<lb/>
<pb n="KR4d0139_WYG_004-3a"/>
懦庸傾瀝肺肝儻有萬分之補捐糜頂踵不難九死之<lb/>
從臣無任<lb/>
　　　謝除翰林學士承㫖并宣召表<lb/>
臣今月十日武翼大夫充學士院待詔馬清臣至臣所<lb/>
居奉宣聖㫖召臣入院充學士承㫖冠摛文之禁直已<lb/>
誤明揚紆將命之使華更叨趣召紳緌改觀頂踵知歸<lb/>
中謝竊以潤色大猷素極儒臣之選奉承宻㫖實専人<lb/>
傑之求宋興百六十年於兹壁誌三十三人而已宫蓮<lb/>
<pb n="KR4d0139_WYG_004-3b"/>
䟦燭至空對於七春仙嶺浮鼇或稍遷於一紀顧如名<lb/>
輩應遴此除矧金鼎玉鉉之元臣與鳯閣鸞臺之近弼<lb/>
異時東閣接武四賢雖才分之爾殊信詞林之增耀凡<lb/>
繄推擇實係重輕伏念臣久矣空踈蕭然疲緩獨荷照<lb/>
臨之逮見收隠約之中入處嚴扉甫踰朞嵗震風凌雨<lb/>
仍慚再造之私蟠地際天尤幸千齡之遇瓊籙面聞於<lb/>
要訣琅函數授於秘經天動奎鉤俯答蕪謌之韻夜趨<lb/>
霄極仰瞻飊馭之游况大號之肆敭多一時之特召三<lb/>
<pb n="KR4d0139_WYG_004-4a"/>
王就第五相策勲定命錫符均釐率土合宮布政授節<lb/>
邇聯萬年天紀之復元六路師干之奏凱猥縁簡記得<lb/>
竭鋪張對揚每近於清光慰藉屢形於褒語俾寛幽黜<lb/>
遂冒寵陞此盖伏遇皇帝陛下心鑑沖融道樞淵妙因<lb/>
任原省内獨運於乾剛翕受敷施外靡煩於師錫載加<lb/>
顯渥用燕羇臣惟聖學之川增復睿文之天縱第知刮<lb/>
膜竊窺雲漢之昭囘曾是嘔心曷效雷風之鼓舞所虞<lb/>
累國豈敢愛身獨肩論報之思終蹈捐糜之節臣無任<lb/>
<pb n="KR4d0139_WYG_004-4b"/>
　　　謝除顯謨閣待制表<lb/>
臣某言出董戎昭分宜冗汰擢參法從恩俾薦留重荷<lb/>
眷憐靡容懇避徳猥隆於草芥心更慄於淵氷中謝伏<lb/>
念臣學淺知踈才微力薄早預賢關之善養遂塵英彀<lb/>
之並游兩忘鵬鷃之飛一付鳶魚之察中繇際遇寖備<lb/>
使令具孚淮海之單辭歴按河山之二部逮聖神之攬<lb/>
政乃賜召還補省寺之闕員每蒙簡在顏始違於天咫<lb/>
接驟渥於晝三㑹謀帥於關南獨受方於朝右後來居<lb/>
<pb n="KR4d0139_WYG_004-5a"/>
上一軍盡驚未輸横草之勞逺逼及瓜之代仰煩親詔<lb/>
曲諭至懐進職西清迄功北道惟先帝藏書之盛雲漢<lb/>
昭囘而髙陽制閫之雄金湯險固適今冒昧深所叨踰<lb/>
此盖伏遇皇帝陛下平施庶邦寵綏羣辟原省因任乃<lb/>
君師所以佑下民善貸曲成如天地之能裕萬物故雖<lb/>
踈逺亦極褒榮臣謹當慿恃國靈申嚴疆政捐糜頂踵<lb/>
遑暇卹於家為絫積涓埃靡坐媮於年所臣無任<lb/>
　　　謝除翰林學士并宣召表<lb/>
<pb n="KR4d0139_WYG_004-5b"/>
臣某言烏臺代匱初塵執法之班鼇禁陞華遽冒摛文<lb/>
之選紆使騑而錫召哄里巷以縱觀祗荷寵榮惟知震<lb/>
灼中謝伏念臣學専守已進昧干時窮年隠約之中畢<lb/>
願棲遲之末支離其徳蚤知洪世用之難追琢其章晚<lb/>
或誤天光之被自蒙簡㧞即獲對揚首瞻日月之清明<lb/>
謂有河山之戇直飛風未逺欲隨鵬翼之髙神化潛施<lb/>
不覺䑕肝之大竊顧非常之遇漸隣可畏之塗典訓誥<lb/>
者期年心已勞而氣索司紀綱者三月力不逮而神疲<lb/>
<pb n="KR4d0139_WYG_004-6a"/>
矧兹内務之繁盖極儒臣之盛不辭而受方虞有識多<lb/>
士之譏自恕以居殆匪每慕古人之意獨厚生成之賜<lb/>
重慚因任之言此盖伏遇皇帝陛下兼愛以臨百工虛<lb/>
懐而觀衆智栽者傾者各從物性之宜鼔之舞之並入<lb/>
天機之運乃重眷於單危之際俾收跡於嚴近之游仰<lb/>
鴻造之不貲捐微生而莫報試之一再已知翰墨之無<lb/>
竒恵以初終或覬田廬之可遂臣無任<lb/>
　　　辭免右丞表<lb/>
<pb n="KR4d0139_WYG_004-6b"/>
臣某言登翊萬㡬宜艱厥付疇咨一徳乃克有承俯惟<lb/>
菅蒯之求進有淵氷之懼敢陳悃愊洊瀆威尊中謝伏<lb/>
念臣學窺管而不足以見道之全知挈缾而不足以適<lb/>
時之用獨荷聖神之親擢獲依日月之末光越寘複門<lb/>
専承基命竭蕪辭之骫骳何裨鼓舞之功師睿訓之丁<lb/>
寧粗識鋪張之體徒以思慮耗於雕鐫之窘氣志索於<lb/>
嵗月之侵方期力丐於便安固巳心甘於頑鈍倍費帡<lb/>
幪之恵驟紆綱轄之圖置水而芥為之舟靡堪大受未<lb/>
<pb n="KR4d0139_WYG_004-7a"/>
牧而牂生於奥兹或非祥伏望皇帝陛下聽察以堯之<lb/>
聰明用捨以周之陟降量材度徳曲昭孤陋之難安詢<lb/>
事考言更候僉諧之所與追還成命改畀上賢豈惟寛<lb/>
誤國之憂兼弗累知人之哲絶坐歎乎裴李非素願之<lb/>
敢知稽首遜於䕫龍庶俞音之可必臣無任<lb/>
　　　謝除右丞表<lb/>
臣某言伏奉告命特授臣尚書右丞兼充神霄玉清萬<lb/>
夀宮副使尋具陳免蒙降批答不允仍斷來章者代言<lb/>
<pb n="KR4d0139_WYG_004-7b"/>
東閣已叨宻命之承貳政中臺更誤近司之選控忱辭<lb/>
而雖切被訓㫖以加隆祗荷寵榮罙增震悸中謝竊以<lb/>
文昌釐厥庶務委綱轄於二丞元首輔以四隣如股肱<lb/>
之一體用人當否繫國重輕上焉得原省因任之至權<lb/>
則朝廷正而百官正下焉有同寅協恭之誠意則衆賢<lb/>
和而萬物和矧遇聖神之興具昭功化之敏以繼前人<lb/>
之志則所受休畢以善一世之俗則咸克勸忱若室既<lb/>
堂我則肯構如材已斵爾其塗丹載觀政事之惟醇固<lb/>
<pb n="KR4d0139_WYG_004-8a"/>
謝智謀而不用必慎厥與以俟知微知章之賢俾率有<lb/>
陳庶廸惟幾惟康之助伏念臣器拘近用學昧大方晚<lb/>
出寒鄉無先容之一介獨超俊軌閲再閏而六遷粤從<lb/>
晝接之初已形柄用之意容其戇直以振兩河之氣稱<lb/>
其文彩以為二禁之華琳闕羣趨偕弼臣而賜篆鼇峯<lb/>
夜入紆宸藻以垂謌䕶持尤費於大恩長養用成於今<lb/>
日擢参國論蔽自聖心人實後來寧免積薪之議政多<lb/>
末學深虞製錦之傷此盖伏遇皇帝陛下體乾以純粹<lb/>
<pb n="KR4d0139_WYG_004-8b"/>
精位履以剛中正欲一日二日之萬㡬無曠永綏攸暨<lb/>
之民合六徳九徳而百工惟時胥樂思皇之士既延登<lb/>
於人傑共欽亮於天工兼收孤孑之蹤將試賛襄之效<lb/>
臣敢不仰思殊眷俯竭愚忠雖久侍清光信其臣之莫<lb/>
及而日聞獨斷盖惟道之是從顧已誓於捐軀當弗渝<lb/>
於報上臨下有赫實聞斯言臣無任<lb/>
　　　辭免左丞表<lb/>
臣某言伏蒙聖慈除臣尚書左丞尋具劄子辭免恩命<lb/>
<pb n="KR4d0139_WYG_004-9a"/>
特降詔書不允者賛襄無補蔑聞已試之功圖任有加<lb/>
誤玷頻虛之位爰瀝囊封之懇載紆詔檢之華輒罄終<lb/>
辭覬回定命中謝伏念臣智不周於庶務學未造於大<lb/>
原猥縁際遇之殊寖被奬知之渥越登四近坐閲再朞<lb/>
徳愈盛而日新顧何施於爝火任已重而道逺徒自窘<lb/>
於搶榆方需幽黜之嚴敢冒次遷之寵舉直錯枉而選<lb/>
於衆必得股肱之良陳力就列而止不能是惟犬馬之<lb/>
願伏望皇帝陛下睿明俯照淵度并容允兹遷令之祈<lb/>
<pb n="KR4d0139_WYG_004-9b"/>
寛乃妨賢之慮終始慎厥與式昭庭陟之公左右惟其<lb/>
人務俾師虞之穆臣無任<lb/>
　　　謝除左丞表<lb/>
臣某言伏奉告命特授臣守尚書左丞加食邑四百户<lb/>
食實封一百户尋具陳免蒙降批答不允仍斷來章者<lb/>
中詔班朝載預疇咨之列左綱虛位肆叨叙進之榮雖<lb/>
洊達於遜函訖莫回於渙綍祗膺眷渥罙積震惶中謝<lb/>
竊以天地辨位而君臣之義明帝王執要而政事之經<lb/>
<pb n="KR4d0139_WYG_004-10a"/>
立盖本在上而末在下故臣必致詳惟統有宗而㑹有<lb/>
元則事皆隨舉矧冠疑丞之任實顓管轄之司處乎道<lb/>
揆法守之間諉以謨明弼諧之重倘非試可不以次遷<lb/>
伏念臣晚出寒鄉初無他技一官効智㡬遂陸沉九牧<lb/>
知名悉縁天奬寘彼雲霄之寥廓振於風雨之震揺粤<lb/>
繇二禁之嚴進翊萬㡬之宻若時聖治丕紹燕謀飭寖<lb/>
紊之規則念每見於羮墻守既成之憲則堅弗渝於金<lb/>
石循名責實官無冗濫之員理財正辭國有經常之用<lb/>
<pb n="KR4d0139_WYG_004-10b"/>
凡曰儀刑之典端如卜筮之孚觀聖王於其燦然固已<lb/>
邁鳬鷖假樂之盛在賢人識其大者幸復見貞觀開元<lb/>
之隆依光坐閲於再朞撫事猶懐於昔論曾是奉承之<lb/>
未必知稱塞之難江漢濯之寧復潢汙之尚日月出矣<lb/>
詎湏螢爝之持獨負愧於空餐久分從於幽黜仰繄全<lb/>
度更冒褒陞廊廟同時半用河山之士股肱在列偕來<lb/>
翰墨之林此盖伏遇皇帝陛下秉執道樞懋昭智燭翕<lb/>
受敷施以就衆徳因任原省以協至公於萬斯年式永<lb/>
<pb n="KR4d0139_WYG_004-11a"/>
孝思之祜曰三有俊共釐帝命之休俾参備於機衡迺<lb/>
兼容於菅蒯臣敢不恪遵明訓圖報大恩職思其憂退<lb/>
益勤於載采言可底績進弗替於輸忠降監在玆周旋<lb/>
以是臣無任<lb/>
　　　帥燕到任表<lb/>
臣某言近奉御筆令疾速之任於七月六日治事訖師<lb/>
干䕶塞俾當涿鹿之衝儒服宣風兼鎮盧龍之舊問諸<lb/>
故俗撫以寛條中謝伏念臣承學未優負能尤薄煨塵<lb/>
<pb n="KR4d0139_WYG_004-11b"/>
弗燿初敢急於人間天日所昭晚乃參於世用自陪國<lb/>
論屢閲嵗隂西被東漸莫贊敷文之治南征北伐何禆<lb/>
經武之圖身雖備數於廊廟之臣上亦不責以軍旅之<lb/>
事屬新疆之載拓湏近輔以來臨委後務於㑹元按前<lb/>
世平淮之實納新年之餘慶遵本朝下蜀之規猥承遣<lb/>
戍之嚴兼冒授方之渥臨門過節仍蕃郊宴之儀馳驛<lb/>
賜詩并侈鄉隣之寵赴屯於外請汰輒留逮遄六月之<lb/>
行既命十連之率飛芻輓粟方逺畧之是資緩帯輕裘<lb/>
<pb n="KR4d0139_WYG_004-12a"/>
顧諸生之安用第慿廟算式遏邊虞此盖伏遇皇帝陛<lb/>
下駿恵先猷詡揚獨智雷聲龍見大伸震曜之神地闢<lb/>
天開包有幅員之廣因加試可就董戎昭臣敢不祗奉<lb/>
聖謨勤宣徳澤無逺弗屆願聞去殺之期咸與惟新亟<lb/>
迪變夷之效<lb/>
　　　辭免大名帥表<lb/>
臣某言伏奉制命除臣大名尹大名府路安撫使尋具<lb/>
辭免檢校太保建雄軍節度使復蒙聖慈特降詔書不<lb/>
<pb n="KR4d0139_WYG_004-12b"/>
允者逺戍踐更真祠屏處復畀兵民之寄已誤觀能既<lb/>
兼將帥之榮敢饕加命洊書悃懇終冀矜從伏念臣晚<lb/>
奮寒鄉親逢盛旦進聯綱轄每負愧於空餐出撫疆圻<lb/>
第偷安於無事兹竊燕申之幸稍期疲曵之休載奉明<lb/>
綸俾司留鑰官稱惟舊尚多昧利之慚恩渥增隆實重<lb/>
踰涯之懼事非宜得義則可辭伏望皇帝陛下允輯師<lb/>
言特回渙號使易盈之小器或免顛隮則未冺之餘生<lb/>
尚能補報臣無任<lb/>
<pb n="KR4d0139_WYG_004-13a"/>
　　　謝知大名府表<lb/>
臣某言中山重地已玷蕃宣全魏名都更叨居守仰服<lb/>
訓詞之厚俯忘道路之勤祗見吏民敢遑夙夜中謝伏<lb/>
念臣本無他技粗守朴忠靡縁一介之先容親遇千齡<lb/>
之嘉㑹稍蒙劇使即簡異知寖躋嚴近之塗終乏將明<lb/>
之畧上辭機務規小已之便安改付邊藩出大君之特<lb/>
逹嵗時坐閲罪戾是虞豐年閭里之寧敢言已力治世<lb/>
封疆之肅肇自聖謀豈圖不腆之才進冒非常之寵惟<lb/>
<pb n="KR4d0139_WYG_004-13b"/>
北門之巨屏居四鎮之上游紫盖黄旗接帝城之葱鬱<lb/>
玉符金鑰乘輦路之深嚴若時撫馭之臣相望典刑之<lb/>
老臣無何者今乃得之皇皇者華未改行臺之舊多多<lb/>
益辦竊慚開幕之雄獨欣汶水之非遥實幸菟裘之可<lb/>
卜此盖伏遇皇帝陛下欽明旁燭睿智兼周善貸曲成<lb/>
如天地之裕萬物原省因任作君師以佑下民謂臣來<lb/>
朔部之頻眷此去東州之邇用捐寄委以示恩私臣敢<lb/>
不竭節首公悉心體國冀綱維之少就或桴鼓之稀鳴<lb/>
<pb n="KR4d0139_WYG_004-14a"/>
克壯其猷雖自强於蒲栁不能者止終有請於枌榆臣<lb/>
無任<lb/>
　　　謝除大資再任知大名府表<lb/>
臣某言明綸洊降假舊服於陪京寵數兼崇進隆名於<lb/>
秘殿忱辭雖罄淵聽莫回内惟一已之叨榮外俾兩河<lb/>
之改觀感深夙夕媿溢心顔中謝伏念臣本乏異能偶<lb/>
逄興運片言可績寖蒙特逹之知小諒既孚驟玷弼諧<lb/>
之任曩辭帷幄迭畀珪符朞年筦鑰之司未聞報政咫<lb/>
<pb n="KR4d0139_WYG_004-14b"/>
尺冕旒之照每俟黜幽睠兹封畢萬之都夫豈借㓂恂<lb/>
之地矧邃嚴之東序列耆俊於累朝併荷誤恩更遷近<lb/>
職周邦徒喜于蕃實靦於甫申公綽何優為老或宜於<lb/>
趙魏此盖伏遇皇帝陛下迪知衆志因任庶工摩義漸<lb/>
仁俗有久安之化賜金增秩吏無數易之勤方求舊以<lb/>
圖功亦念勞而申命臣敢不益堅忠節仰體聖心弭盜<lb/>
訓兵少効撫綏之畧愛民重本庶臻安静之風臣無任<lb/>
　　　謝除檢校少保表<lb/>
<pb n="KR4d0139_WYG_004-15a"/>
臣某言伏奉告命除授臣檢校少保尋具辭免恭承御<lb/>
筆手詔所請宜不允仍斷來章者中軍謀帥已叨漢代<lb/>
之崇亞保視儀載躐周廷之峻雖罄忱辭之確重紆寳<lb/>
翰之華拜命增榮捫心益愧中謝伏念臣頃從末至誤<lb/>
簡異知遍㕘法從之嚴遂秉政機之要第縻嵗月無補<lb/>
涓埃屬新邦來復於版圖需近輔徃釐於疆理蔽由聖<lb/>
選付以戎昭敷文徳以格苗民既乏贊襄之効撫成師<lb/>
而定燕國有慚臨遣之光當弭節以留屯屢抗章而丐<lb/>
<pb n="KR4d0139_WYG_004-15b"/>
罷千里出塞俾遄逺戍之行五月渡瀘遂約輕齎之入<lb/>
方布勞徠還定之政甫登康樂安平之書猥縁後務之<lb/>
留亦玷司盟之賞焦頭爛額初何有於徙薪毀瓦畫墁<lb/>
詎可言於食志雖曰湛恩之溥逮實非小已之宜蒙偶<lb/>
逋冦之干誅整偏師而薄伐朝晡再㨗沙漠亦空倚李<lb/>
祐以成功但守用降之策先曹參而書最敢専發縱之<lb/>
勞㑹吉語之上聞攬遜章而親報具祗寵奬已即欽承<lb/>
此盖伏遇皇帝陛下内廣堯仁外昭湯勇神武不殺坐<lb/>
<pb n="KR4d0139_WYG_004-16a"/>
開萬里之疆慶賜遂行特享四鄰之澤雖如羇逺亦在<lb/>
記憐臣敢不益竭思維少圖報塞貳公𢎞化方隆乗障<lb/>
之權五教敬敷庶迪移風之效<lb/>
　　　辭免檢校少師表<lb/>
臣某言伏奉御筆手詔已降指揮除臣檢校少師依前<lb/>
慶逺軍節度使充上清寳籙宮使兼侍讀尋具劄子辭<lb/>
免伏蒙聖慈特降御筆金花牋詔書不允者冒貢忱辭<lb/>
冀回渙號申頒親詔尚閟俞音終難誤寵之饕敢避天<lb/>
<pb n="KR4d0139_WYG_004-16b"/>
威之瀆中謝伏念臣蚤縁懵學寖簡異知再嵗乘邊第<lb/>
守平平之策一身扶病迄無赫赫之名兹滿戍以言旋<lb/>
分投閑而自弛遽承訓指超進班聯侍瓊籙之殊庭備<lb/>
金華之舊列盖前此優賢知之禮乃舉以休疆埸之勞儻<lb/>
昩利以偷安臣之罪也知罔功而懇避天必從之伏望<lb/>
皇帝陛下智燭兼明道心博愛俯監由衷之請曲垂遷<lb/>
令之私息此微生許畢桑榆之景自今餘日誓殫畎畆<lb/>
之忠臣無任<lb/>
<pb n="KR4d0139_WYG_004-17a"/>
　　　謝除檢校少師表<lb/>
臣某言伏奉制命除授臣檢校少師依前慶逺軍節度<lb/>
使充上清寳籙宮使兼侍讀尋具陳免奉御筆批答依<lb/>
已降親札手詔不許辭免仍不得再有陳請者撫新疆<lb/>
而滿戍方遄收召之音渙大號以疏恩更厚來歸之禮<lb/>
每竭忱辭之貢祗勤親翰之紆亟拜寵光第懐震越中<lb/>
謝伏念臣頃繇孤進寖簡異知牽課文詞猶曰平生之<lb/>
學贊襄政事果無已試之能㑹謀帥於封圻遽受成於<lb/>
<pb n="KR4d0139_WYG_004-17b"/>
帷幄侏儒扞敵不勝誤國之憂匹馬渡瀘敢作全軀之<lb/>
計殊俗認勿疑之信懦夫規無事之安賴聖澤之滂流<lb/>
格邊虞之耆定包虎皮而櫜弓矢種落一家挽天河以<lb/>
洗甲兵農桑千里常武既歌於就緒出車爰賦於勤歸<lb/>
分若子牟心常居於魏闕誰期定逺身復到於酒泉幸<lb/>
休一障之乘仍趣九霄之覲陞眎班於左棘留偃節於<lb/>
中都進讀邇英曾是論思之地侍祠寳籙乃嘗受度之<lb/>
廷比奉昕朝載康玉色實畆實藉具昭經始之艱難靡<lb/>
<pb n="KR4d0139_WYG_004-18a"/>
室靡家尚軫向來之落莫惟時茂渥疇克欽承此蓋伏<lb/>
遇皇帝陛下妙道無方沈㡬不測福威惟辟獨操厲世<lb/>
之權鼔舞盡神深得馭臣之術憐此軒墀之舊弛於塞<lb/>
漠之衝恵以餘生錫之多祉臣敢不俯堅晚節仰報隆<lb/>
私誦述詩書歸美一人之徳精勤香火祝延萬夀之祺<lb/>
臣無任<lb/>
　　　謝除檢校少傅表<lb/>
臣某言伏奉告命除臣檢校少傅尋具劄子辭免凖入<lb/>
<pb n="KR4d0139_WYG_004-18b"/>
内内侍省發來御前金字牌遞恭承詔書所請宜不允<lb/>
者明廷誕告誤陞𢎞化之聯温檢申頒未遂由衷之請<lb/>
敢期從欲洊瀆蓋髙中謝伏念臣奮自諸生親逢熈旦<lb/>
為功名而投筆多求蚤陋於班超資翰墨以入關始望<lb/>
殆踰於文本比自四隣之列出宣三路之威屬殘霫之<lb/>
干誅整偏師而奮伐身當幕北刀置鞾中聖謨洋洋沓<lb/>
授折衝之畧虎臣矯矯共懐敵愾之忠援枹不待於五<lb/>
申破竹遂成於三㨗設壇而拜韓信仰歸善將之功置<lb/>
<pb n="KR4d0139_WYG_004-19a"/>
酒而折隨何夫豈用儒之效幸封疆之載肅顧名器之<lb/>
敢饕玆預策勲獨憂昩利伏望陛下灼知以迪有俊明<lb/>
試而懋厥官特矜居寵之思姑底幹方之績許回渙號<lb/>
用協師虞臣無任<lb/>
　　　又謝除檢校少傅表<lb/>
臣某言伏奉告命除臣檢校少傅尋具辭免恭承批答<lb/>
不允仍斷來章者全師勝敵偶當一障之乘孚號揚庭<lb/>
許間三孤之列控忱詞而靡獲祗寵命以彌兢中謝伏<lb/>
<pb n="KR4d0139_WYG_004-19b"/>
念臣䇿足諸生致身近弼聞俎豆未學軍旅之事洊叨稽<lb/>
古之榮聴鼔鼙則思將帥之臣忽誤謀元之選有衍新<lb/>
疆之闢惟艱後務之承方從輕騎以渡瀘遽報殘奚之<lb/>
闚塞聖謨先定載䖍問罪之辭王旅遄行共底侮亡之<lb/>
罰時雨霈戎軒之㨗迅霆摧賊壘之堅絶大幕以一空<lb/>
肅昕朝而三賀無思不服時靡有争民所欲而天必從<lb/>
用迄駿功之定君之伐而臣何力亦饕信賞之加此蓋<lb/>
伏遇皇帝陛下錫智表邦隆寛御衆誕敷文徳坐恢有<lb/>
<pb n="KR4d0139_WYG_004-20a"/>
指之疆肅將天威聿廣無前之績爰飭懋官之典肆疇<lb/>
䕶塞之勤臣敢不益謹戎昭具遵猷告子牟孤外寧忘<lb/>
魏闕之心居定逺衰疲猶覬酒泉之身到臣無任<lb/>
　　　乞外任不允謝表<lb/>
臣某言備貟起部積媿空飱貳職銓曹重叨殊渥懇辭<lb/>
弗獲恩指有加仰戴寵光彌增震惕中謝伏念臣材資<lb/>
不腆識度非優初無餙已之智能粗有傳家之忠義逮<lb/>
逢興運寖被異知擢自稠人洊沐雲霄之澤久参法從<lb/>
<pb n="KR4d0139_WYG_004-20b"/>
親承日月之光間繇顓閫之行亟預賜環之召式序在<lb/>
位庶克有為疇若予工終無可録已寛怠廢復玷超除<lb/>
惟文昌之貳卿首天官之小宰力綿望淺事劇才難當<lb/>
總核之具嚴顧選掄之曷稱此蓋伏遇皇帝陛下道兼<lb/>
化育仁極生成徧覆包涵以作萬邦之乂因任原省用<lb/>
臻百志之熙乃眷庸虛亦加保恵臣敢不竭誠狥節奉<lb/>
法守公夙夜所思固莫先於體國涓埃可効竊自誓於<lb/>
捐軀臣無任<lb/>
<pb n="KR4d0139_WYG_004-21a"/>
　　　再乞外任不允謝表<lb/>
臣某言忱誠上逹覬有察於由中親翰俯頒顧弗容於<lb/>
補外仰懐寵遇彌積震惶中謝伏念臣初乏異能久尸<lb/>
榮禄既蔑聞於稱効宜崇降於疾殃乃始籲天敢云擇<lb/>
地軒墀瀝懇已洊拜於温言雲漢垂光更曲昭於至意<lb/>
此蓋伏遇皇帝陛下仁深覆露道備生成謂衰難之可<lb/>
矜尚眷存之勿舍雙鳬乘鴈雖不計於江湖去馬來牛<lb/>
欲盡安於轅軛因加神筆以寵微軀臣敢不勉激懦衷<lb/>
<pb n="KR4d0139_WYG_004-21b"/>
益堅晚節永言大訓豈特耀於雲仍竊誓此心固將捐<lb/>
於頂踵臣無任<lb/>
　　　謝乞外任詔書不允表<lb/>
臣某言軒墀瀝懇初閟俞音雲漢垂光更煩親翰頒温<lb/>
函而載渥控感臆以彌深中謝伏念臣本乏異能驟叨<lb/>
殊奬無實之名可愧不腆之學易窮矧兹内務之隆夫<lb/>
豈平生之望八塼日上眩金字之千言五閣雲深恍銀<lb/>
臺之三昩食既浮而多懼力弗給而先疲居惟累國之<lb/>
<pb n="KR4d0139_WYG_004-22a"/>
思進有籲天之請忱誠莫諒訓㫖加隆此蓋伏遇皇帝<lb/>
陛下智燭兼明道樞善貸雙鳬乘鴈雖無益於江湖去<lb/>
馬來牛亦並安於轅軛乃眷嶔﨑之跡重紆焜燿之私<lb/>
臣敢不欽命君師一心文字涓塵何有莫知稱報之方<lb/>
溝壑未填俱効捐糜之日臣無任<lb/>
　　　謝賜詔書不允表<lb/>
臣某言近奏乞減罷換階官除外任宮觀凖入内内侍<lb/>
省金字牌遞伏蒙聖恩賜臣御筆詔書所請宜不允勿<lb/>
<pb n="KR4d0139_WYG_004-22b"/>
再有陳請者忱詞上逹洊敢丐閑親翰中頒尚令代匱<lb/>
曲煩褒勉彌劇凌兢中謝伏念臣奮跡竒艱遭時明盛<lb/>
念終始典於學預闚聖作之淵微惟干戈省厥躬實昧<lb/>
兵謀之飈忽兹領師屯之重載離嵗厯之周轉喉㡬雜<lb/>
於殊音塞鼻坐饜於異饌同來吏士既盡去而莫留僑<lb/>
寓妻孥殆兩忘而稀問靦有食浮之畏衰難力任之堪<lb/>
凡四上於節旄復三祈於祠館此物此志諒無藉於多<lb/>
人肆筆成書猶俾安於厥服申加訓指尤認眷存此蓋<lb/>
<pb n="KR4d0139_WYG_004-23a"/>
伏遇皇帝陛下聖度兼容仁心博愛謂久参於帷幄察<lb/>
及初終雖邈在於封疆待如疇曩未從冗汰以示慈憐<lb/>
臣敢不勉務獨勞每如始至尚寧幹止第慿外治之敷<lb/>
何以家為更懋前修之畧臣無任<lb/>
　　　謝乞宮祠不允賜詔表<lb/>
臣某言今月一日上殿奏禀職事以病軀未安乞一在<lb/>
外宮祠伏蒙聖慈特降詔書不允者彤墀賜對欣復望<lb/>
於清光真館養痾獲縷陳於丹悃繼頒明詔尚閟俞音<lb/>
<pb n="KR4d0139_WYG_004-23b"/>
中謝伏念臣禀性艱竒被眷優渥由寵榮之滿溢致疾<lb/>
疹之窺乘偶縁江左之姦氓稍復龔牛之化就易鎮東<lb/>
之舊治空慙郭馬之迎比宻拱於行朝勢尤難於卧理<lb/>
抗章請覲容瞻咫尺之威造膝輸誠敢避再三之瀆豈<lb/>
圖寛政未忍投閑此蓋伏遇皇帝陛下道廓蓋容恩均<lb/>
動植解衣推食每曲盡於下情補劓息黥尤垂憐於舊<lb/>
物特紆清問深軫沉痾諭藥劑之寒温辨醫工之良否<lb/>
逮辭北闕仍叨蕃錫之光華既返東藩復拜温言之煩<lb/>
<pb n="KR4d0139_WYG_004-24a"/>
悉睿恩若此小巳何堪儻薄技之未窮豈殘軀之足惜<lb/>
敵鋒屢挫而未聞於退聽敢忘海徼之虞民瘼望瘳而<lb/>
尚窘於催科益圖邦本之固有以利物是為報君<lb/>
　　　謝降官表<lb/>
臣某言惷愚闇事合寘嚴科仁聖原情止從寛典危衷<lb/>
載惕感涕交垂中謝伏念臣初乏異能上辜殊奬縁去<lb/>
國五年之久兼乗邊百慮之餘老將至而易昏技已窮<lb/>
而難强遂貽罪悔重累眷憐此蓋伏遇皇帝陛下愛等<lb/>
<pb n="KR4d0139_WYG_004-24b"/>
父師恩均天地未忘簪履之舊特霽雷霆之威故弗加<lb/>
誅第令降秩臣敢不仰思訓戒更務省循此玷未磨遑<lb/>
及謀身之念後圖可勉豈無補過之心臣無任<lb/>
　　　謝復官表<lb/>
臣某言泉法流行稍逭曠官之誚綸音襃拂更叨復秩<lb/>
之恩丐寢弗俞負慚㒺措中謝伏念臣早縁誤簡嘗玷<lb/>
近僚法出便民既預聞於曩昔奉身體國當自勉於今<lb/>
兹豈識守分之常遂冒寵光之渥此蓋伏遇皇帝陛下<lb/>
<pb n="KR4d0139_WYG_004-25a"/>
聖功日起睿澤時敷畀矜簪履之餘差録絲毫之末特<lb/>
加賞勸因示眷私臣敢不祗服訓詞益圖報効老之將<lb/>
至願殫夙夜之勤知無不為用倡藩垣之治臣無任<lb/>
　　　謝落職宮祠表<lb/>
臣某言原情議罪敢逭邦刑褫職示恩洊煩天造危衷<lb/>
載惕感涕交零中謝伏念臣初乏才稱誤叨帥任頃以<lb/>
抱疴而自列繼蒙易地以遄行承市駿之書垂代歸者<lb/>
三日申丐閑之懇乃獲命於半塗積愆已多逮此盡見<lb/>
<pb n="KR4d0139_WYG_004-25b"/>
雖重招於清議終弗寘於嚴誅此蓋伏遇皇帝陛下仁<lb/>
政旁通道心善貸矜其黽勉既凋犬馬之年假以生全<lb/>
俾終駒犢之養臣敢不粗完晚節深念前非病矣何堪<lb/>
徒有熏修之願闕然自視莫知報効之期臣無任<lb/>
　　　謝差提舉崇福宮表<lb/>
臣某言准勅差提舉西京嵩山崇福宮者出司留鑰方<lb/>
愧非宜改畀真祠更容自便恩私有腆感媿惟深中謝<lb/>
伏念臣奮跡寒微禀資遲鈍文供世用偶逢千載之休<lb/>
<pb n="KR4d0139_WYG_004-26a"/>
身被國恩嘗列四鄰之近形骸槁於逺戍思慮耗於多<lb/>
虞逮還進讀之聯屢有退閑之請顧未棲於田畆乃復<lb/>
玷於藩垣自愧無堪欲辭弗敢交符三日適當備預之<lb/>
初祗命九天遽解劇繁之責此蓋伏遇皇帝陛下道樞<lb/>
善貸智燭兼明察其不能假以終恵俾託醇醲之化遂<lb/>
藏疲曵之軀臣敢不仰體睿慈誓堅晚節餘生未冺粗<lb/>
知忠盡之方九殞何難弗易險夷之守臣無任<lb/>
　　　寳章閣學士提舉西京嵩山崇福宮謝表<lb/>
<pb n="KR4d0139_WYG_004-26b"/>
司戎避長誤陞學士之班刺郡乞閑遽領神仙之宅榮屢<lb/>
辭而益峻恩過重以難勝昩所從來言之曷既伏念臣<lb/>
家雖弓冶身本泥塗積半生州縣之間僅能免過脱萬<lb/>
死干戈之際本不求知薦揚方徹於冕旒解后適更於<lb/>
琴瑟夤縁超躐度越尋常英簜觀風再轉即専於帥閫<lb/>
蓬萊寓直三遷徑入於甘泉逮兹訪落之初又枉起家之<lb/>
召始偷安於武部旋改貳於儀曹史觀地嚴亦容秉筆<lb/>
邇英天近或使横經已挻負乘之灾尚畀絲綸之寵非望<lb/>
<pb n="KR4d0139_WYG_004-27a"/>
峻登於常伯得歸尚假於隆名自寳章創閣以來未嘗<lb/>
建長釋古鼎専城之寄始遂投閑惟嵩嶽之外祠實洛<lb/>
師之重地念昔已叨於均佚及今更喜於重逢禮在垂<lb/>
車當掛冠於帝里義同賜杖容竊食於鄉邦莫名坱圠<lb/>
之私未覺崦嵫之迫兹蓋伏遇皇帝陛下仁同天覆恩<lb/>
與風行得博施濟衆之方示内恕及人之意俾臣身雖<lb/>
逺外尚陪扈從之班知臣疾已沉綿更予支離之粟遂<lb/>
使窮塗之士益增末路之光臣敢不堅節山林思忠畎<lb/>
<pb n="KR4d0139_WYG_004-27b"/>
畆力難報効但歌天保之詩職在禱祠請上華封之祝<lb/>
　　　謝魏王追封表<hi>代韓侍郎師美至案宋史政和五年二月追論  和嘉祐定䇿</hi>
　　　<hi>功封韓琦為魏郡玉</hi>
臣某言録勳念徃曲垂宸翰之襃錫命勸忠追極王封<lb/>
之寵訓於永世著在信書逹幽壤以知榮舉衰宗而增<lb/>
感中謝伏念先臣某昔居相位兩翊聖朝身期盡瘁於<lb/>
皇家天實開先於盛運初不自伐久而彌彰仰逢睿主之<lb/>
繼承每荷淵衷之簡在臣頃叨乏使嘗對清光留聖問<lb/>
<pb n="KR4d0139_WYG_004-28a"/>
之雍容及私家之紀述逮登塵扈獲奉燕閒蒙宣訪之<lb/>
再三輒控聞於一二忽紆親札申降異恩雲漢為章俯<lb/>
賁九泉之隠山川啟宇峻超五等之崇此蓋伏遇皇帝<lb/>
陛下祇率前寧丕昭來孝潤色祖宗之業既底成功眷<lb/>
懐社稷之臣遂疏渥澤臣敢不永思徳意益謹義方小<lb/>
已何堪始莫知於報稱闔門相誓終共効於糜捐臣無<lb/>
任<lb/>
　　　謝韓魏王私録宣付史館表<hi>代</hi>
<pb n="KR4d0139_WYG_004-28b"/>
臣某言薦被温言訪故家之私録忽頒清詔增舊史之<lb/>
闕文恩極漏泉感深闔族中謝伏念先臣奮由一介逮<lb/>
事三朝昭陵立子之初首開大策慈夀御簾之際獨靖<lb/>
羣疑繼遵末命於英皇仰奉丕圖於神考雖輔翊艱難<lb/>
之節天實聞之若彌縫委曲之言人無知者臣嗣逢興<lb/>
運獲厠從班頻瞻黼座之巍巍數奉玉音之秩秩謂矜<lb/>
能伐善固非丙吉之本心而紀事成書必有鄴侯之遺<lb/>
傳咨詢既逮冒昧以陳乙覽歎嘉既錫苞茅之寵信編<lb/>
<pb n="KR4d0139_WYG_004-29a"/>
論著益增汗簡之光此蓋伏遇皇帝陛下治假盈成功<lb/>
隆繼述履至尊而制六合無疆惟休襃有徳以懐萬邦<lb/>
不顯亦世乃紆睿㫖追録前勞臣敢不勉激懦衷永思<lb/>
先訓忠於君父不忘所報<lb/>
　　　開徳府謝上表<hi>代韓師質</hi>
臣某言聯榮内閣已玷誤恩假守輔藩更分優寄宻接<lb/>
神都之近首承上徳之流祗戴寵光彌增震惕中謝伏<lb/>
念臣負能既薄用志亦迂廑力詩書粗襲先臣之學奮<lb/>
<pb n="KR4d0139_WYG_004-29b"/>
身科第幸参多士之躔間關夙備於使令晼晚驟蒙於<lb/>
眷渥追惟舊弼嘗輸社稷之勞訪逮嗣人超畀鄉閭之<lb/>
郡比代還於北闕尋擢帥於南陽文陛延登玉音咨度<lb/>
誦元豐之聖製審漳水之故阡親奉訓詞改隣丘壠俄<lb/>
授符於全趙繼易地於澶淵三命兹共重叨屏翰再宿<lb/>
曰信亟見吏民此蓋伏遇皇帝陛下躬秩大猷動遵先<lb/>
烈念兹黎獻秉文之徳對天燕及故家凡周之士亦世<lb/>
因容微賤獲被生成臣敢不恪謹詔條布宣恵澤臨<lb/>
<pb n="KR4d0139_WYG_004-30a"/>
民弗怠庶㡬循吏之風報國是圖不愧功臣之嗣臣無<lb/>
任<lb/>
　　　大名帥謝表<lb/>
臣某言伏奉制命除臣檢校太保建雄軍節度使大名<lb/>
尹大名府路安撫使再具陳免蒙降批答不允仍斷來<lb/>
章者起從真館付以陪都峻加視秩之榮仍易齋旄之<lb/>
重眷懐有腆感愧惟深中謝伏念臣奮跡寒微禀資遲<lb/>
鈍文供世用偶逢千載之休身近天光既閲十年之久<lb/>
<pb n="KR4d0139_WYG_004-30b"/>
頃由政路出撫師干嵗籥三周覺形骸之已槁都門再<lb/>
入疑夢寐之初回矜憐曲軫於上衷顧語每康於玉色<lb/>
惟是食浮之懼靡遑家請之安燕見所祈固及田廬之<lb/>
卜隆私未憗尚叨藩翰之求已復預於謀元乃更霑於<lb/>
進律此蓋伏遇皇帝陛下道樞獨運智燭兼明彊根本<lb/>
以馭邊尤憐兩河之寄資典刑而用舊猥先一介之臣<lb/>
因假龍光用昭體貌臣敢不仰祗訓指俯勵忠忱恩既<lb/>
厚而不貲莫知稱塞力雖愆而可勉何愛捐糜臣無任<lb/>
<pb n="KR4d0139_WYG_004-31a"/>
　　　陜漕謝上表<hi>代席修撰貢</hi>
臣某言陞榮書殿將漕陜郊仰承訓告之嚴俯即封圻<lb/>
之濶恩來望表感溢情涯中謝伏念臣識度非優材資<lb/>
不腆偶身逢於盛旦偕器使於羣工越自郎曹遂塵宰<lb/>
屬轉輸晉部實兼二敵之隣調餉朔陲幸迄三山之績<lb/>
改兹劇任發自睿衷猥令魯衛之弟兄分總咸秦之兵食<lb/>
入辭文陛親奉玉音層霄之照旁周零露之澤洽至此<lb/>
蓋伏遇皇帝陛下欽明逺燭博大兼容善貸曲成體天<lb/>
<pb n="KR4d0139_WYG_004-31b"/>
地而裕萬物原省因任作君師以佑下民是致疎微亦<lb/>
叨眷奬臣敢不堅忠許國竭節首公時和嵗豐已腐關<lb/>
中之粟家給人足願流地上之錢臣無任<lb/>
　　　代張漕謝復官表<lb/>
臣某言瀝懇自明幸逃疑罰推恩有叙冒進文階聞命<lb/>
若驚銘心知感中謝伏念臣材非挺特器本迂疎此復<lb/>
委於兩河已坐殫於五技日月逾邁雖强濟之蔑聞兄<lb/>
弟孔懐偶尤違之弗預仰蒙原察重荷生成此蓋伏遇<lb/>
<pb n="KR4d0139_WYG_004-32a"/>
皇帝陛下明並日中仁同天大正名議罪昭其可免之<lb/>
情施徳勸勞還以所增之秩臣敢不仰思訓戒俯罄忠<lb/>
勤當更誓於捐糜庶少成於報効臣無任<lb/>
　　　謝再復官表<hi>代</hi>
臣某言慶澤時行幸蠲宿咎明恩還至叨復文階拜命<lb/>
震惶撫躬感勵中謝伏念臣少聞義訓初乏才稱自膺<lb/>
劇使於累年粗守愚忠之一節仰承詔令雖夙夜之惟<lb/>
䖍退攷事功靡絲毫之可録頻蒙遷叙重荷記憐此蓋<lb/>
<pb n="KR4d0139_WYG_004-32b"/>
伏遇皇帝陛下聖度并包仁心溥博遵王之路公好惡<lb/>
以無偏何天之休錫臣民而咸被故如小物亦玷鴻私<lb/>
臣敢不深體生成益思罄竭誓以首公之志用伸報國<lb/>
之勤臣無任<lb/>
　　　謝降官表<hi>代曹漕坦</hi>
臣某言智昩察姦固宜重責恩從降秩深荷至仁聞命<lb/>
震驚撫躬戰慄中謝伏念臣材非挺特器本迂疎誤叨<lb/>
識擢之殊寖備使令之末列城仰給蓋心計之已殫愚<lb/>
<pb n="KR4d0139_WYG_004-33a"/>
俗興訛乃風聞之不早既莫逃於吏議尚特屈於官刑<lb/>
此蓋伏遇皇帝陛下聖度兼容道樞善貸施以生成之<lb/>
恵薄其曠弛之誅姑申戒於庶工實曲全於小物敢不<lb/>
勉圖來効務補前愆庶慿夙夜之勤少答乾坤之造臣<lb/>
無任<lb/>
　　　謝降官表<hi>代沈漕純誠</hi>
臣某言民訛不察是謂曠官邦法有常止令降秩仰蒙<lb/>
矜貸俯極震惶中謝伏念臣學昧通方器非致逺徒有<lb/>
<pb n="KR4d0139_WYG_004-33b"/>
逢辰之幸遂叨將漕之榮妄愚肆惑於封圻瞀闇殆塗<lb/>
於耳目獄辭自聽既已麗於刑章使指弗䖍固難逃於<lb/>
吏議未加嚴譴迺出大恩此蓋伏遇皇帝陛下天覆地<lb/>
容晹熙雲䕃雖循名而責實必以徳而行仁曲軫睿衷<lb/>
特從寛典臣敢不銘心思過悉力赴功冀少補於萬分<lb/>
庶自湔於一節臣無任<lb/>
　　　謝降官表<hi>代張漕閲</hi>
臣某言庸愚冒昩當寘嚴科仁聖矜憐特從輕典危衷<lb/>
<pb n="KR4d0139_WYG_004-34a"/>
載惕感涕交垂中謝伏念臣猥以凡材叨逢昌運一<lb/>
門許國嗟華鄂之先凋半世莅官媿鈆刀之愈鈍逮兹<lb/>
將漕曾未閲期初雖弗預於糴司比亦謬陳於税議互<lb/>
煩朝聽難逭邦刑既稍降於文階尚獲仍於舊服此蓋<lb/>
伏遇皇帝陛下大明旁燭鴻覆兼容每觀過以原情必<lb/>
崇寛而加恕故如疎逺終荷生成臣敢不念咎省愆首<lb/>
公盡瘁明時何報第殫奔走之勤皦日所臨更誓捐糜<lb/>
之效臣無任<lb/>
<pb n="KR4d0139_WYG_004-34b"/>
　　　謝降官表<hi>時罷太原帥</hi>
臣某言智昩修官亟彰繆戾恩從降秩實荷慈憐過大<lb/>
責輕感深涕霣中謝伏念臣抱能不腆被遇非常八年<lb/>
瀛海之屯但縻廪食數月并門之寄未究綱條疲軀尚<lb/>
阻於造朝真館幸容於將母明非所積幽黜難逃薄伸<lb/>
懲戒之科深認生全之賜此蓋伏遇皇帝陛下仁參覆<lb/>
幬明並照臨總覈無偏雖謹曠瘝之罰驅馳有素必推<lb/>
全度之私故使孤危獲蒙矜惻臣敢不仰思曩眷俯訟<lb/>
<pb n="KR4d0139_WYG_004-35a"/>
宿愆苶爾筋骸已乏可陳之力循兹頂踵不忘欲報之<lb/>
忠臣無任<lb/>
　　　謝大觀改元赦表<lb/>
臣某言號新嵗建雲漢昭回恩首春行雷風鼓舞人胥<lb/>
抃蹈物亦欣榮中謝竊以正月始和於焉布徳而施恵<lb/>
大觀在上所以藏用而顯仁惟好生之洽民心則設教<lb/>
而服天下恭惟皇帝陛下率循堯道稽用夏時孝悌感<lb/>
於神明休符沓至制作侔於造化曠典咸興得川珍嶽<lb/>
<pb n="KR4d0139_WYG_004-35b"/>
貢而寳鼎成用聲律身度而大樂備授朔又朔乃推䇿<lb/>
以端朝開天之天因紀年而示象肆覃睿澤以格歡心<lb/>
罔不惟刑之恤哉兹謂有孚而顒若臣外叨分閫任實<lb/>
近民仰宣作解之慈共覩觀生之慶<lb/>
　　　謝星文赦表<lb/>
臣某言天人昭假曷恵小心雷雨汪洋誕敷大宥帝方<lb/>
視下氣可致祥中謝竊以星行乾端時見化國蓋靡常<lb/>
而偶至將因懼而寖隆頻有善言火為宋退茍無闕政<lb/>
<pb n="KR4d0139_WYG_004-36a"/>
彗豈唐憂有孚曠蕩之恩克弭照臨之象恭惟皇帝陛<lb/>
下徳敦孝友躬服儉勤體道以懐百神愛民而及萬物<lb/>
更兹寅畏益邁徃初寛如堯舜之性仁謙甚禹湯之罪<lb/>
已一蘇率土交感上穹臣託備邊藩預班聖澤冀速瞻<lb/>
於丕應庶仰副於精誠臣無任<lb/>
　　　謝八寳赦表<lb/>
臣某言天臨路寢方祗受命之符春動綿區更冒好生<lb/>
之徳臣民溢喜草木均榮中謝竊以神物之興人謀莫<lb/>
<pb n="KR4d0139_WYG_004-36b"/>
逮若地不愛其寳則邦永孚於休恭惟皇帝陛下道妙<lb/>
佑神功隆冠古稽文謨之肇造更秦璽之舊傳三靈相<lb/>
之八者備矣聖有作而物覩其命維新福既斂而時敷<lb/>
與民更始至於平施薦紳之士厚敦支統之親盡弛關<lb/>
征載輕箠令撫荒夷之新附視剽俗以同仁是皆曠蕩<lb/>
之恩益格和平之氣臣猥持從槖逺䕶塞垣側想天光<lb/>
徒頌濶希之典仰承上徳第䖍寛大之書<lb/>
　　　謝八寳轉官表<lb/>
<pb n="KR4d0139_WYG_004-37a"/>
臣某言珍符膺受渥澤流行預被寵遷實慚冒處中謝<lb/>
伏念臣抱能不腆蒙顧非常守在蕃宣既莫窺於天作<lb/>
名聯扈從又勿造於春朝縁盛福之時敷偕庶工而序<lb/>
進此蓋伏遇皇帝陛下道臻丕乂功集大成肇寳鎮以<lb/>
奠邦明昭上帝揚王廷而孚號錫予善人肆均光榮横<lb/>
及疎逺不遺小物諒無雨露之偏莫報厚恩第効涓塵<lb/>
之末臣無任<lb/>
　　　謝轉官表<lb/>
<pb n="KR4d0139_WYG_004-37b"/>
臣某言官微善狀方懼譴訶恩逮積勞更遷品秩撫躬<lb/>
知幸戴賜逾深中謝伏念臣材實迂疎學非通敏徒以<lb/>
際逢之盛寖叨簡㧞之私乘障何功但坐糜於廩稍賜<lb/>
書甚渥仍留任於藩垣無積最之可稱固黜幽之是待<lb/>
敢圖吏計俾冒朝榮此蓋伏遇皇帝陛下施徳第功敦<lb/>
仁覆物王省惟嵗無為而庶績凝道兼於天不賜而羣<lb/>
生遂大公所播小已均休臣敢不勉竭疲駑冀收塵露<lb/>
永惟序進或故常以為當然深認眷懐雖造次不忘所<lb/>
<pb n="KR4d0139_WYG_004-38a"/>
報臣無任<lb/>
　　　謝賜御詩表<lb/>
臣某言禁林夜直動鈴索以傳音宸筆春生捧雲章而<lb/>
絢目顧羇臣之闊遇蓋近世之稀聞恭惟皇帝陛下儲<lb/>
精泰初體道至妙位乎天徳夙申兆聖之符合於帝庭<lb/>
下治契賢之世還淳源於三古開壽域於八荒爰因霄<lb/>
館之休成式導飊輿之降格嬰香夕薦星弁羣趨猥縁<lb/>
内務之縻嘗有蕪篇之奏乘天地之正而御六氣之辯<lb/>
<pb n="KR4d0139_WYG_004-38b"/>
曾莫測於真游通神明之徳而類萬物之情獨獲闚於<lb/>
寳畫放勛之文有煥帝舜之歌惟㡬昭回睿藻之書蹈<lb/>
籍先民之述臣雖遭甚盛詎稱所蒙持爝火而對太陽<lb/>
之光可以息矣被短褐而懐垂棘之璧祗自懼焉永為<lb/>
圭竇之榮觀更續玉堂之舊志臣無任<lb/>
　　　謝賜厯日表<lb/>
臣某言觀象發春端朝頒朔詔音普至恩指交孚中謝<lb/>
竊以乾元乘六龍以御天寧兹萬國閏月定四時而成<lb/>
<pb n="KR4d0139_WYG_004-39a"/>
嵗釐爾百工堯厯載欽箕疇式叙恭惟皇帝陛下體貞<lb/>
道紀參妙化原仰嗣無疆更格五辰之順外裒有截並<lb/>
陶一氣之和推歩肇新宣加並被臣與叨委使敢怠遵<lb/>
承願騰髙廩之謌以應清臺之課臣無任<lb/>
　　　又<lb/>
臣某言歴日月而送迎贊天地之化育惟后欽若俾民<lb/>
丕承中謝恭惟皇帝陛下聖智研㡬道心觀妙既朔又<lb/>
朔衍神䇿於億年如烟非烟書卿雲之五色益謹授時<lb/>
<pb n="KR4d0139_WYG_004-39b"/>
之法用遵序事之文温詔具孚庶邦咸則臣猥分優寄<lb/>
實預寵綏願因太史之占以作農夫之慶臣無任<lb/>
　　　又<lb/>
臣某言太史觀天辨隂陽寒暑之序六服承式識分至<lb/>
啟閉之期肇自京師匪頒羣國霜露所暨正朔攸同中<lb/>
謝恭惟皇帝陛下厯數在躬天地合徳體元居正以昭<lb/>
王度迎日推䇿以授民時課候清臺不特務存於故事<lb/>
詔依月令固將增廣於徳心臣敢不奉以周旋少圖報<lb/>
<pb n="KR4d0139_WYG_004-40a"/>
効臣無任<lb/>
　　　又<lb/>
臣某言迎日肇端聖惟欽若授時頒朔民以靈承拜貺<lb/>
有加窺文何幸中謝竊以王者大乎一統神心緯於萬<lb/>
方乾元乗六龍御天所以首出庶物閏月定四時成嵗<lb/>
所以允釐百工曠然率土之間咸此序年之被恭惟皇<lb/>
帝陛下妙參化育智及裁成冬無愆陽已慶同雲之瑞<lb/>
天不愛道更瞻零露之祥載歌惟叙之功先衍無疆之<lb/>
<pb n="KR4d0139_WYG_004-40b"/>
厯臣猥當優寄實預寵綏正月始和仰體發生之徳大<lb/>
觀在上益期富壽之風臣無任<lb/>
　　　謝賜詔書銀合茶藥表<lb/>
臣某言輟宮闈之近御就賜明綸副荈劑之兼珍曲形<lb/>
寵數中謝伏念臣賦材不腆被眷非常授節帥垣已愧<lb/>
超除之峻進班從槖又煩親詔之留仰慿宸算之經營<lb/>
俯幸邊隅之寧謐曾無威恵可實訓詞茂蕃錫以自榮<lb/>
惕懦衷而若厲此蓋伏遇皇帝陛下同仁遐邇博愛臣<lb/>
<pb n="KR4d0139_WYG_004-41a"/>
隣乃並綏以汪濊之恩故樂有此光華之使勸功思報<lb/>
宜頂踵之必捐己疾除煩庶涓埃之可効臣無任<lb/>
　　　謝賜詔書銀茶合表<lb/>
臣某言金錯珍奩水蒼團璧斥附光華之使申加温厚<lb/>
之言仰戴慈憐俯深悸慄中謝伏念臣初聞祖訓親<lb/>
遇聖知疇昔在庭弗為囊括中間避位實弛機張藩垣<lb/>
寛閲嵗之憂頂踵盡自天之賜敢謂記存之逮更隆錫<lb/>
予之私此蓋伏遇皇帝陛下施徳無疆念勞㒺替坐睠<lb/>
<pb n="KR4d0139_WYG_004-41b"/>
玉關之久戍馳分桑苧之新烹曾不鄙於麤官良未忘<lb/>
於舊物恩頒有腆禮遇非常捧次光生認天題之濕處<lb/>
啜餘神往追風馭之泠然稍滌智昏益思忠報臣無任<lb/>
　　　謝入伏早下表<lb/>
臣等今月日伏蒙聖慈特降中使到院傳宣奉聖㫖入<lb/>
伏早下者暑令金藏曲軫至慈之念恩言天降俾從夙<lb/>
退之私中謝伏念臣等猥以凡材對司内務鑾坡地秘<lb/>
已霑殿閣之凉鈴索聲稀每幸文書之静深惟榮遇實<lb/>
<pb n="KR4d0139_WYG_004-42a"/>
愧空餐敢圖加恵之優更遂自公之逸此蓋伏遇皇帝<lb/>
陛下道參化育治格平成養萬物而播清微之風運六<lb/>
氣以順赫曦之紀迺下隆寛之令特紓執熱之勤伏當<lb/>
早歸尤謹偷安之戒日惟不足益懐盡瘁之忠臣無任<lb/>
　　　謝賜對衣金帯鞍馬等表<lb/>
臣某言出襜裳於御府束以環金引逸足於天閑副之<lb/>
鐐轡寵光薦至震惕彌深中謝伏念臣學昩美身材難<lb/>
致逺偶親逢於盛旦遂踐歴於華塗在坰之馬思無邪<lb/>
<pb n="KR4d0139_WYG_004-42b"/>
既縶維之是就如子之衣安且吉曾蕃飾之已多敢縁<lb/>
因任之求更冒匪頒之渥此蓋伏遇皇帝陛下如天覆<lb/>
物以道馭臣顧雖卑賤之軀亦假便蕃之數不稱其服<lb/>
終無濡翼之功既閑且馳徒誦巻阿之義其如報効已<lb/>
誓捐糜<lb/>
　　　又<lb/>
臣伏蒙聖慈以臣入院特賜衣一對金帶一條并魚袋<lb/>
金鍍銀鞍轡馬一匹者擢承宻命方拜寵於昕朝跽聽<lb/>
<pb n="KR4d0139_WYG_004-43a"/>
臚傳更加榮於好賜禮雖有舊眷則非常中謝伏念臣<lb/>
本乏異能寖叨殊奬愧髙華之弗稱知焜燿之已多從<lb/>
容而不貳衣徒謹都人之尙蕃庶而用錫馬敢興晝接<lb/>
之求獨縁任使之私復冒匪頒之渥此蓋伏遇皇帝陛<lb/>
下恩被動植道馳人羣特優儒學之臣用廣文明之化<lb/>
垂帯而厲固自視以匪紓叱馭曰驅當益鞭其不逮<lb/>
　　　又<lb/>
臣某言在笥頒衣兼金賜帯引内閑之駿絶副寳較之<lb/>
<pb n="KR4d0139_WYG_004-43b"/>
華鮮拜貺有加撫躬靡措中謝伏念臣外叨方任初乏<lb/>
治稱進近職以薦留已塵渙渥裒多儀而下逮載冒寵<lb/>
章逺而有光獲以為幸此蓋伏遇皇帝陛下仁豐而博<lb/>
物舊亦憐層霄之照旁周零露之澤狎至不稱其服曳<lb/>
婁敢怠於再思既閑且馳矍鑠猶堪於一據永懐報効<lb/>
竊誓捐糜<lb/>
　　　謝賜生日羊酒麫表<lb/>
臣某言閭史書年兹劇劬勞之感饔官致餼更叨優渥<lb/>
<pb n="KR4d0139_WYG_004-44a"/>
之私焜燿有殊震惶靡措中謝伏念臣少知嗜古長昩嚮<lb/>
方偶膺宅俊之求亟踐疑丞之任陳謀每下徒招浮食<lb/>
之譏曠日既多重識包荒之度敢圖隆眷俯記始生矜<lb/>
其霜露之思幬以雲天之澤此蓋伏遇皇帝陛下寵綏<lb/>
近列率籲庶常若時好賜之所加不以㒺功而輒廢洎<lb/>
親有禄嗟莫遂於素心教子以忠誓弗愆於慈訓臣無<lb/>
任<lb/>
　　　又<lb/>
<pb n="KR4d0139_WYG_004-44b"/>
臣某言伏蒙聖慈以臣生日特降詔書賜臣羊酒米麫<lb/>
者左弧六射方懐顧復之初細札十行式示匪頒之渥<lb/>
載惟焜燿彌切震惶中謝伏念臣跡本羇單學非通博<lb/>
授經摘句少獨費於母勤行已莅官長更煩於父誨誤<lb/>
叨殊奬驟列近司君親臨之幸灼知於小諒日月出矣<lb/>
愧絶跂於清光敢謂始生猥蒙垂記此蓋伏遇皇帝陛<lb/>
下仁先毓物禮備養賢睠其風木之思假以露蕭之澤<lb/>
禄焉弗洎尚奚事於家為軀也可捐固莫忘於國爾臣<lb/>
<pb n="KR4d0139_WYG_004-45a"/>
無任<lb/>
　　　謝賜器甲表<lb/>
臣某言伏蒙聖慈特遣睿思殿供奉黄珦賜臣器甲儀<lb/>
物等師徒爰整當出車建旐之初儀物載頒兆彤弓玈<lb/>
矢之慶拜恩憂溢撫己心營中謝竊以南仲總戎美簟<lb/>
笰鈎膺之餙吉甫承命絢織文鳥章之華惟雨露之新<lb/>
恩契簡編之舊事特出上方之戎器大振中壘之軍容<lb/>
何龍盾虎韔之足云蓋垂矢兑戈之不啻一時重任愧<lb/>
<pb n="KR4d0139_WYG_004-45b"/>
郤縠詩書之敦萬目榮觀有秦仲車馬之好此蓋伏遇<lb/>
皇帝陛下重華協帝下武繼文俯念舊邦塗炭之民盡<lb/>
復中國耕蠶之地敷徳以滌舊汙之俗謀師以撫新造<lb/>
之邦練日時之吉而立大將之旗森劔㦸之衛而壯元<lb/>
戎之隊臣敢不夙駕盡瘁挾纊均温圖於疆於理之功<lb/>
在既來既平之後仰遵睿算唯求邊鄙之安逺震皇威<lb/>
漸格干戈之戢臣無任<lb/>
　　　謝賜臘藥表<lb/>
<pb n="KR4d0139_WYG_004-46a"/>
臣某言伏蒙聖恩賜臣御筆金花牋詔書臘晨風藥一<lb/>
銀合者嵗時軫念不忘逺戍之勤藥物如珍更假温言<lb/>
之寵觀瞻改色感愧裝懐中謝伏念臣本自羇單過膺<lb/>
奬用既以一身而許國敢辭九死以乗邊多病早衰寖<lb/>
覺形骸之槁窮冬急景乃知節令之新淒其雪席之霏<lb/>
叨此雲章之錫丹砂玉札有來仙劑之良翠管銀罌猶<lb/>
識恩光之舊此蓋伏遇皇帝陛下同仁中外誕保臣鄰<lb/>
睠玆簪履之餘守在封疆之邈曲垂慰藉以示記存臣<lb/>
<pb n="KR4d0139_WYG_004-46b"/>
敢不仰體至懐俯堅素節欲圖來効但虞旅力之愆倘<lb/>
弛餘年庶遂生經之衛誓捐糜於頂踵思稱塞於涓埃<lb/>
臣無任<lb/>
　　　賀淵聖皇帝登寳位表<lb/>
臣某言伏覩赦書皇帝陛下登寳位者皇天祐我下民<lb/>
佑啟承乾之運聖人位兹大寳聿膺御厯之符神器有<lb/>
歸邦基永固中賀恭惟皇帝陛下聰明日就睿哲生知<lb/>
毓徳儲闈早繫天人之望紹休帝祚益增社稷之昌臣<lb/>
<pb n="KR4d0139_WYG_004-47a"/>
仰託照臨惟胥鼔舞雖同羣目幸瞻日出之光苐逺辰<lb/>
居莫預衆星之拱臣無任<lb/>
　　　賀受八寳表<lb/>
臣某言惟天申命乃聖成能即春大朝受國新寳函覆<lb/>
所被呼舞攸同中賀竊以器不相沿文因久息形而上<lb/>
者謂之道先得於斯神而明之存乎人夫然後作及其<lb/>
成也又有相之恭惟皇帝陛下徳業大成治收假溢考<lb/>
舜工而制樂續禹緒而鑄金命適至於湯齊事悉臻於<lb/>
<pb n="KR4d0139_WYG_004-47b"/>
周備載更八紐示永賴於流傳永祚億年為無窮之保<lb/>
用臣恭想大廷之拜貺實均庶類以承休<lb/>
　　　賀立皇后表<lb/>
肇正宮闈丕承宗祏天地相合神人以和中賀竊以媯<lb/>
汭觀虞塗山啟夏姜來胥宇蓋亶父之由興姒嗣徽音<lb/>
乃文王之所聖内隆懿徳仰屬熙朝恭惟皇帝陛下率<lb/>
禮範民以身行道監於成憲欲治國齊其家弼我丕基<lb/>
既受命立厥配時惟茂典繹以庶言矧偕龍御之升更<lb/>
<pb n="KR4d0139_WYG_004-48a"/>
協蟲飛之夢樂只君子永綏逮下之休至哉坤元共賴<lb/>
承天之徳臣厚叨睿眷慶倍羣情第謌彤史之光莫預<lb/>
紫庭之賀臣無任<lb/>
　　　賀宣示御書明堂太室字并圖樣表<lb/>
臣某等言神廷肇造親援翰以正名聖畫誕敷首掲圖<lb/>
而底法仰承昭示咸預榮觀中謝竊以六經千載之傳<lb/>
明堂為大四阿重屋之位太室居中道與世殊事隨時<lb/>
異奉髙汶上鄙漢祀之何稽東都乾元陋唐儀之弗典<lb/>
<pb n="KR4d0139_WYG_004-48b"/>
惟王建國嚴父配天將專對於靈休乃肅開於寳構分<lb/>
其五室度以九筵隂陽通八卦之方上下畫二儀之象<lb/>
宸毫中運極雲漢之昭回繪事甫班見規摹之宏逺恭<lb/>
惟皇帝陛下玩心昭曠凝命穆清天聰天明方輔惟馨<lb/>
之徳我將我享更隆伊嘏之恩用垂永世之光爰啟合<lb/>
宮之議煌煌墨妙蓋將聖而多能奕奕翬飛實自我而<lb/>
作古臣共欣先覩竊徯慶成榜以寧神當從仁皇而增<lb/>
美按兹考室知非玉帯之能窺臣等無任<lb/>
<pb n="KR4d0139_WYG_004-49a"/>
　　　謝賜御書千字文表<lb/>
臣某言伏蒙聖恩賜臣御書草聖千字文一軸者寳跗<lb/>
天運仰勤萬乗之尊蓬户春生俯拜千言之寵紳緌改<lb/>
觀都邑驩傳荷隆眷之有加闔衰宗而歸感中謝竊以<lb/>
上古結繩而治誕先有作之文聖人肆筆成書黙合自<lb/>
然之妙繇河出負圖之兆暨神資雨粟之符篆籀之法<lb/>
滋興真藁之源繼起粤若杜崔之所尚與夫張索之相<lb/>
髙雖窮千形百體之工未究四闢六通之道至神天縱<lb/>
<pb n="KR4d0139_WYG_004-49b"/>
大巧生知成能參造化之初游藝絶名言之表洞章簡<lb/>
籙焜煌魁斗之威璇牓雲楣卓犖奎鈎之象至於雷擊<lb/>
電奔之逸尤極龍騰鳳翥之竒書契以來帝王第一顧<lb/>
如臣者敢有求哉比瞻法坐之光咨逮詞林之秘因垂<lb/>
嘉奬欲遂寵綏退傳温㫖於複門快睹珍藏於同舍泚<lb/>
金壺而霏潤爰下九天捧玉軸以舒華併兹一日共識<lb/>
摛文之盛獨慚稽古之榮此蓋伏遇皇帝陛下覆冒庶<lb/>
常并包衆甫顯諸仁而藏諸用鼓舞惟神得於手而應<lb/>
<pb n="KR4d0139_WYG_004-50a"/>
於心昭回在下特假露蕭之澤俾安風葦之棲争醉墨<lb/>
於御牀彼非其分冠寳章於家集孰得而踰臣報國無<lb/>
堪誓心已確終幸里居之請晚惟宸翰之依談際遇於<lb/>
鑾坡逺從耆舊託䕶持於恒嶽永燕雲來臣無任<lb/>
　　　進御書手詔碑本表<lb/>
臣某言伏蒙聖恩賜臣御筆手詔以摹勒上石者中謝<lb/>
竊以金聲玉振服聖訓之髙明鳳翥龍蟠仰天章之煥<lb/>
爛已謹緘縢之固更祈琬琰之傳河圖洛書邈前人之<lb/>
<pb n="KR4d0139_WYG_004-50b"/>
制作皇墳帝典貽萬世之規模豈徒為臣子之榮抑以<lb/>
大華夷之觀謹馳墨本上進宸居冒瀆天威無任戰越<lb/>
之至<lb/>
　　　謝賜御書神符表<lb/>
臣某言近因進對伏蒙聖恩許賜神符今月十七日中<lb/>
使奉傳聖㫖賜臣御書大符一軸上有星斗象及勅文<lb/>
寳字者玉音咨逮嘗矜僦舍之卑雲篆傳觀特錫飛符<lb/>
之秘旄倪銘意祟厲翦形中謝竊以上帝佑民而作君<lb/>
<pb n="KR4d0139_WYG_004-51a"/>
聖人以道而莅世有徳司契其鬼不神鼔舞挈提自我<lb/>
四闢六通之化揮斥劾召存諸三元八㑹之文故伏羲<lb/>
帝堯秉中皇之章而祝融髙陽服太一之號金真玉璽<lb/>
赤畀黄書飛日景之光華乗星精之豁落並出始青浮<lb/>
黎之土丕昭火鈴神虎之威自非降九霄以應期孰可<lb/>
攝萬靈而肆筆昊天其子下民之王拂素流丹駭龍蛇<lb/>
之起陸結空布炁倐山嶽之藏雲勅河則馮夷為之收<lb/>
波救旱則靊霳為之興雨豈但束妖而馘毒蓋多起死<lb/>
<pb n="KR4d0139_WYG_004-51b"/>
以肉骸如臣何知被眷既渥尚以攸居之陋曲煩丕燾<lb/>
之慈闢乾闔坤親灑洞章之妙歴箕旋斗用綏蔀室之<lb/>
寧此蓋伏遇皇帝陛下御六氣之辯於無窮行萬物之<lb/>
上而不慄精神所運變化乃成焜煌初出於毫端恍惚<lb/>
已形於宵夢天威咫尺惟均奠枕之休神物䕶持無復<lb/>
嘯梁之懼臣敢不闔宗齋戒畢命歸依善救人故無棄<lb/>
人愧難酬於大造雖問道亦未聞道誓更迪於真風臣<lb/>
無任<lb/>
<pb n="KR4d0139_WYG_004-52a"/>
　　　謝宣賜御筆書明堂等字表<lb/>
臣某等言正位凝命肇營嚴配之宮肆筆成書妙極昭<lb/>
回之象仰蒙廷示俯遂管窺中謝恭惟皇帝陛下聖學<lb/>
研㡬孝心致至我將我享務隆伊嘏之恩天聰天明欲<lb/>
逹惟馨之徳謂王者成萬化於一堂之上而聖人播五<lb/>
行於四序之中考六經互見之文兼三代相因之制聽<lb/>
十二之朔用即廣居度九尺之筵是興重屋黜東都乾<lb/>
元之議鄙奉髙汶上之規伻圖而有飛星出栁之占僝<lb/>
<pb n="KR4d0139_WYG_004-52b"/>
功而有大木浮江之瑞乃親翰墨預定榜題雲物舒華<lb/>
奎躔動彩鳳翽其羽體自鶱翔龍游在霄勢尤夭矯蓋<lb/>
天機之中運必造精微想帝鑒之下臨亦深悦喜臣逢<lb/>
辰竊幸刮膜更榮永觀厥成俟休功於不日用宏兹賁<lb/>
垂寳訓於無疆臣無任<lb/>
　　　賀燕樂成表<lb/>
臣某言天地同和丕應文明之運君臣相悦肇新安樂<lb/>
之音盛冠古初歡均逺邇中謝竊以笙鏞列於舜陛無<lb/>
<pb n="KR4d0139_WYG_004-53a"/>
相奪倫管磬設於周庭既備乃奏永觀有作之聖茂對<lb/>
非常之時間出異人贊紹堯之獨智前興神物告纘禹<lb/>
之成功用能參六籍之傳自然起一代之樂協於度數<lb/>
燕及家邦恭惟皇帝陛下躬秩大猷動遵先烈四方其<lb/>
訓禮已合於乾亨九叙惟歌徳更崇於豫順比中聲之<lb/>
來上即更坐以縱觀百獸率而鳳凰儀豈獨娛於羣后<lb/>
萬物育而星辰理實兼佑於吾民臣叨守近藩側聞慶<lb/>
事清光在望空馳魏闕之心妙道難名敢賦咸池之頌<lb/>
<pb n="KR4d0139_WYG_004-53b"/>
臣無任<lb/>
　　　大名奏教成新樂表<lb/>
臣某言和樂象成四逹寰區之逺陪都享上一新旬月<lb/>
之間協氣絪綸羣心愷悦中謝竊以道徳出於聲文之<lb/>
妙教化行於燕饗之歡八音克諧則庶績熙五者不亂<lb/>
則萬邦乂時惟聖作實與政通恭惟皇帝陛下孝奏神<lb/>
明智侔造化以日就月將之學致地平天成之功鋪張<lb/>
三靈之休跨越百世之盛身為度聲為律得以自然徴<lb/>
<pb n="KR4d0139_WYG_004-54a"/>
為事角為民按之大備著於詔令頒逮藩垣潜滋動植<lb/>
之榮丕變耄倪之聽臣誤叨居守幸預承宣宻隣首善<lb/>
之畿仰體統同之意尹人祗辟曾無補於泰辰易俗移<lb/>
風共竊謌於淳烈臣無任<lb/>
　　　賀流星出栁星表<lb/>
臣某等言合宮經始隆聖制於雉門垂象飛光顯休符<lb/>
於鶉火神謀先定天意允昭中賀竊以自昔造邦但窺<lb/>
營室若時正位亦考極星因體國以辨方乃求端而從<lb/>
<pb n="KR4d0139_WYG_004-54b"/>
事詎有非常之應見於有作之初惟流星出栁之占蓋<lb/>
明堂僝工之驗喜歸宗廟慶在睿躬恭惟皇帝陛下祗<lb/>
紹丕圖遹追前烈濬發光明之學肇興嚴配之恩以一<lb/>
日萬㡬之餘稽五室九筵之數斷自獨智告於大廷文<lb/>
考在天將顧懐於達孝上帝有命肆申錫於嘉祥赫然<lb/>
貴使之輝相此重屋之建臣叨聯輔弼莫測感通永觀<lb/>
厥成預罄斯干之詠用宏兹賁益恢大壯之規臣等無<lb/>
任<lb/>
<pb n="KR4d0139_WYG_004-55a"/>
　　　賀火星避心星表<lb/>
臣某等言火行有度循列舍以將經帝徳所移越三星<lb/>
而亟過上天純佑率土交欣中賀竊以復見往來具垂<lb/>
於象緯疾遲留退爰示於禨祥惟熒惑淳耀之精受太<lb/>
微司察之制當秋之後歴氐及房絶去忽髙順動且速<lb/>
避心宿之上踰二百分出豫野之躔無十數夕不犯不<lb/>
守俾熾俾昌恭惟皇帝陛下視逺惟明為國以禮道既<lb/>
光於四表治兼撫於五辰方申命以用休聿懐多福宜<lb/>
<pb n="KR4d0139_WYG_004-55b"/>
觀文而察變無有後艱煌乎炎徳之符燕及天王之位<lb/>
仰照臨之不忒推壽考之無疆臣等初乏管窺幸瞻隆<lb/>
晷火主聖運豈止景公徙舍之占心為明堂預識周家<lb/>
嚴父之應臣等無任<lb/>
　　　賀日食不及分表<lb/>
大觀元年十一月朔臣某言日行有常在數當食天意<lb/>
所佑其光不虧凡預觀瞻舉同欣抃中賀竊以兩曜更<lb/>
照不分交㑹之期二徑相推遂驗淺深之度比者仲春<lb/>
<pb n="KR4d0139_WYG_004-56a"/>
之朔見於南斗之躔圓儀積厚而可占太史先天而以<lb/>
告惟至神之助順垂景貺以照臨隂弗侵陽星能禦侮<lb/>
明離增熾已遲午正之時協氣正騰不滿半彊之數恭<lb/>
惟皇帝陛下道齊七政徳撫五辰定鼎鼐以象功崇宗<lb/>
廟而致孝宜無疵慝永底和平矧二至相過而非災實<lb/>
一人有慶而允賴臣造庭不果徒傾葵藿之心拭目以<lb/>
觀願頌岡陵之福臣無任<lb/>
　　　賀日有戴承氣表<lb/>
<pb n="KR4d0139_WYG_004-56b"/>
俊徳昭升上穹純佑大明久照瑞氣相輝瑩視所同歡<lb/>
聲咸暨中賀竊以君道象日天占在人氛氲上騰蓋叶<lb/>
同心之戴絢爛下映乃符丕命之承萬有千斯二者並<lb/>
見恭惟皇帝陛下中正履位文明應天粲然殊特之祥<lb/>
集此光華之旦昔章聖岱宗檢玉抱戴效休陛下路寢<lb/>
受圭雲物薦祉紹膺景貺丕顯成功臣職近宸嚴任叨<lb/>
都㑹親遇豐亨之慶願賡時邁之謌臣無任<lb/>
　　　代周提舉作賀冬至朝㑹受𤣥圭表<lb/>
<pb n="KR4d0139_WYG_004-57a"/>
臣某言陽氣潛萌天心允格肆臨路寢恭受珍符基祚<lb/>
增隆華夷溢喜中賀竊以二帝三王之所作蓋傳上古<lb/>
之書九州四海之既同有告成功之器兹為神物以俟聖<lb/>
時恭惟皇帝陛下徳備堯仁道兼禹智巍巍丕績茂昭<lb/>
祖宗之烈光穆穆盛容欽承天地之大寳卜年有永如<lb/>
日方升臣叨領使華阻趨朝綴竊慶非常之㑹但騰惟<lb/>
叙之歌<lb/>
　　　又<lb/>
<pb n="KR4d0139_WYG_004-57b"/>
臣某言迎長化國方乗陽復之亨展采路朝克受天𤣥<lb/>
之瑞有生共慶振古未聞中謝竊以堯之為君欽明而<lb/>
蕩蕩禹之行水勤儉而孜孜故百工庶績之咸熙而六<lb/>
府三事之允治既鑄鼎以象物乃錫圭而告功五帝殊<lb/>
時萬世一遇恭惟皇帝陛下内明俊徳外好善言尊天<lb/>
則厯象日月星辰祗巳則左右準繩規矩睿文有煥淵<lb/>
智不矜樂感民和逺秩文章之作疆開徼外更踰下土<lb/>
之敷格在帝心震於神物瑑以雲油而雨霈形其天鋭<lb/>
<pb n="KR4d0139_WYG_004-58a"/>
而地方舉肆覲之上儀㑹同嘉叙御非常之大寳啟迪<lb/>
純禧願陪来賀之班但祝厯年之永<lb/>
　　　又謝賜𤣥圭集議册表<lb/>
臣某言天瑞告成皇模稽古庶言載繹大典肆頒中謝<lb/>
竊以妙通神明則有非常之應盛超今昔則有無窮之<lb/>
傳蓋天弗違惟道乃久恭惟皇帝陛下堯徳廣運禹功<lb/>
平成曠然剏見之祥申以疇咨之議昭受上帝屢播詔<lb/>
音鋪張閎休是存鉅册臣幸叨寵錫竊快榮觀願偕敷<lb/>
<pb n="KR4d0139_WYG_004-58b"/>
土之書永作藏家之訓<lb/>
　　　賀上元開封獄空及路不拾遺表<lb/>
臣某等言國家閒暇盛元夕之豫遊囹圄空虛屬神都<lb/>
之嘉靖俗更敦於亷慤義不取於墮遺書信牘以有光<lb/>
播綿區而交慶中賀竊以周徳厚成王之世方底措刑<lb/>
魯邦聞孔子之風遂無拾路惟輦轂浩穰之舊宜嵗時<lb/>
抵冒之繁今乃民恊於中罔干予正至若貨棄於地不<lb/>
必已藏蓋摩義漸仁親覩聖人之作故遷善逺罪首同<lb/>
<pb n="KR4d0139_WYG_004-59a"/>
大道之行恭惟皇帝陛下徳與氣游政從綱舉有孚翼<lb/>
翼之邑於變熙熙之臺月當春王正之中殆無居者人<lb/>
篤士君子之行靡犯有司獄無兩造具備之辭市有三<lb/>
日後舉之物賞亟行於象魏威盡弛於桁楊臣竊幸丁<lb/>
辰共深歸美有耻且格莫窮鼓舞之神無疆惟休但罄<lb/>
形容之頌<lb/>
　　　賀大理寺去年並無斷過大辟表<lb/>
臣某等言民變時雍初鮮有司之犯吏登嵗㑹訖無重<lb/>
<pb n="KR4d0139_WYG_004-59b"/>
辟之書凡在燾臨共勤呼舞中賀竊以堯舜之隆尚矣<lb/>
但畫衣冠成康之治休哉獨空囹圄逮及馭威之宻格<lb/>
兹去殺之稀服念五六至旬時之言莫知胥訓所斷二<lb/>
十有九人之事已聳前聞惟盛旦之孚休俾嘉師之逺<lb/>
罪自觀象於正月之吉迄飭典待來嵗之宜厯稽廷尉<lb/>
要囚之文靡有士師涖戮之命恭惟皇帝陛下道樞貸<lb/>
物慈寳鎮邦正本清源律設恢恢之網漸仁摩義風移<lb/>
皥皥之民宜有極功臻於平國天府授中而計獄止列<lb/>
<pb n="KR4d0139_WYG_004-60a"/>
寛科史官記事以繫年肇新凡例臣等幸叨修輔咸仰<lb/>
好生維春之祺固大開於壽域播刑之迪將益廣於徳<lb/>
心臣無任<lb/>
　　　賀三山天成聖功橋成表<lb/>
臣某等言經瀆趨山百神受職浮梁枕石萬世賴功息<lb/>
解繫之嵗勞扼髙深之天險號名中出謳頌共傳中賀<lb/>
竊以導河大伾兹惟禹迹造舟渭涘有若文謀於皇先<lb/>
帝之逺圖首發永橋之宏議天開地闢實待聖時山盈<lb/>
<pb n="KR4d0139_WYG_004-60b"/>
川沖自全坤勢奮不疑之獨斷迴欲倒之狂瀾三峯屹<lb/>
於屯雲四崖堅於削鐵雙流既束千艦可縻巨柱相通<lb/>
跨東西之秋漢中阿特起貫南北之晴虹邦其孚休民<lb/>
不病渉恭惟皇帝陛下昊天其子上帝是依環神鼎以<lb/>
定八方寳𤣥圭而宅四隩陋鄭人之輿濟因周民之子<lb/>
來靡牽胥動之言用訖丕承之烈興國家長久之利不<lb/>
日而成壯道徳安彊之威自今以始臣莫裨允翕竊預<lb/>
榮懐聼行路之驩呼想殊鄰之震愕徧裒海嶽願揚不<lb/>
<pb n="KR4d0139_WYG_004-61a"/>
世之光咸造軒墀敢上無疆之壽臣等無任<lb/>
</p>
<p>
</p>
  </div>
</body>
</text>
</TEI>
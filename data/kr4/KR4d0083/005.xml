<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0083_SBCK_005-1a"/>
欒城應詔集第五卷<lb/>
　進論五首<lb/>
　　燕趙論<lb/>
昔者三代之法使天下立學校而教民行鄕射飲酒<lb/>
之禮於歲之終田事旣畢而會其鄕黨之耆老設其<lb/>
籩豆酒食之薦而天子之大夫親爲之行禮葢以爲<lb/>
田野之民裸裎其股肱而勞苦其䈥力長幼襍作以<lb/>
趨一時之利習於鄙野之俗而不知孝悌之節頑冐<lb/>
無恥不可吿語而易與爲亂是以因其休息而教之<lb/>
以禮使之有所不忘於其心故三代之民離耕田荷<lb/>
<pb n="KR4d0083_SBCK_005-1b"/>
任之賤其所有爲者甚鄙而其中必有所守其心甚<lb/>
朴而亦不至於無知以犯非義何者其上之人不以<lb/>
爲鄙而不足敎而其民亦喜於爲善也至於後世之<lb/>
衰天下之民愚者不知君臣父子之美而天下之風<lb/>
俗日已敗亂今夫輕揚而剽悍好利而多變者吳楚<lb/>
之俗也勁勇而沈靖椎鈍而少文者燕趙之俗也以<lb/>
輕揚剽悍之人而有好利多變之心無三代王者之<lb/>
化宐其起而爲亂矣若夫北方燕趙之國其勁勇沈<lb/>
靖者可以義動而其椎魯少文者可以信結也然而<lb/>
燕趙之間其民常至於自負其勇以爲盜賊無以異<lb/>
<pb n="KR4d0083_SBCK_005-2a"/>
於吳楚者何也其勁勇近於好亂而其椎鈍近於無<lb/>
知上失其道而燕趙之良民不復見於當世而其暴<lb/>
戾之夫每每亂天子之治仲尼曰君子好勇而無義<lb/>
則爲亂小人好勇而無義則爲盜故古之聖人止亂<lb/>
以義止盜以義使天下之人皆知父子君臣之義而<lb/>
誰與爲亂哉昔者唐室之衰燕趙之人八十年之間<lb/>
百戰以奉賊臣竭力致死不顧敗亾以抗天子之兵<lb/>
而以爲忠臣義士之所當然當此之時燕趙之士唯<lb/>
無義也故舉其忠誠專一之心而用之天下之至逆<lb/>
以拒天下之至順而不知其非也孟子曰無常產而<lb/>
<pb n="KR4d0083_SBCK_005-2b"/>
有常心者唯士爲能若夫民無常產因無常心茍無<lb/>
常心放僻邪侈無不爲巳故夫燕趙之地常苦夫士<lb/>
大夫之寡也<lb/>
　　蜀論<lb/>
匹夫匹婦天下之所易也武夫任俠天下之所畏也<lb/>
天下之人知夫至剛之不可屈而不知夫至柔之不<lb/>
可犯也是以天下之亂常至於漸深而莫之能止蓋<lb/>
其所畏者愈驕而不可制而其所易者不得志而思<lb/>
以爲亂也秦晉之勇蜀漢之怯怯者重犯禁而勇者<lb/>
輕爲姦天下之所知也當戰國之時秦晉之兵彎弓<lb/>
<pb n="KR4d0083_SBCK_005-3a"/>
而帶劒馳騁上下咄嗟叱吒蜀漢之士所不能當也<lb/>
然而天下旣安秦晉之間豪民殺人以報讐椎埋發<lb/>
冡以快其意而終不敢爲大變也蜀人畏吏奉法俯<lb/>
首聽命而其匹夫小人意有所不適輒起而從亂此<lb/>
其故何也觀其平居無事盜入其室懼傷而不敢校<lb/>
此非有好亂難制之氣也然其弊常至於大亂而不<lb/>
可救則亦優柔不決之俗有以啟之耳今夫秦晉之<lb/>
民倜儻而無所顧負力而傲其吏吏有不善而不能<lb/>
以有容也叫號紛呶奔走吿訴以爭豪釐曲直之際<lb/>
而其甚者至有懷刃以賊其長吏以極其忿怒之節<lb/>
<pb n="KR4d0083_SBCK_005-3b"/>
如是而巳矣故夫秦晉之俗有一朝不測之怒而無<lb/>
終身慼慼不報之怨也若夫蜀人辱之而不能競犯<lb/>
之而不能報循循而無言忍詬而不驟發也至於其<lb/>
心有所不可復忍然後聚而爲羣盜散而爲大亂以<lb/>
發其憤憾不洩之氣雖有秦晉之勇而其爲亂也志<lb/>
近而禍淺蜀人之怯而其爲變也怨深而禍大此其<lb/>
勇怯之勢必至於此而無足怪也是以天下之民惟<lb/>
無怨於其心怨而得償以快其怒則其爲毒也猶可<lb/>
以少解惟其鬱鬱而無所洩則其爲志也遠而其毒<lb/>
深故必有大亂以發其怒而後息古者君子之治天<lb/>
<pb n="KR4d0083_SBCK_005-4a"/>
下彊者有所不憚而弱者有所不侮蓋爲是也書曰<lb/>
無虐惸獨而畏高明詩曰不侮鰥寡不畏彊禦此言<lb/>
天下之匹夫匹婦其力不足以與敵而其智不足以<lb/>
與辯勝之不足以爲武而徒使之怨以爲亂故也嗟<lb/>
夫安得斯人者而與之論天下哉<lb/>
　　北狄論<lb/>
北狄之人其性譬如禽獸便於射獵而習於馳騁生<lb/>
於斥鹵之地長於霜雪之野飲水食肉風雨飢渇之<lb/>
所不能困上下山坂䈥力百倍輕死而樂戰故常以<lb/>
勇勝中國然至於其所以擁護親戚休養生息畜牛<lb/>
<pb n="KR4d0083_SBCK_005-4b"/>
馬長子孫安居佚樂而欲保其首領者蓋無以異於<lb/>
華人也而中國之士常憚其勇畏避而不敢犯氊裘<lb/>
之民亦以此恐愒中國而奪之利此當今之所謂大<lb/>
患也昔者漢武之世匈奴絶和親攻當路塞天下震<lb/>
恐其後二十年之間漢兵深入不憚死亾捐命絕幕<lb/>
之北以決勝負而匈奴孕重墮壞人畜疲弊不敢言<lb/>
戰何者勇士壯馬非中國之所無有而窮追遠逐雖<lb/>
匈奴之衆亦終有所不安也故夫敵國之盛非隣國<lb/>
之所深憂也要在養兵休士而集其勇氣使之不懾<lb/>
而巳方今天下之勢中國之民優游緩帶不識兵革<lb/>
<pb n="KR4d0083_SBCK_005-5a"/>
之勞驕奢怠墯勇氣消耗而戎狄之賂又以百萬爲<lb/>
計轉輸天下甘言厚禮以滿其不足之意使天下之<lb/>
士耳熟所聞目習所見以爲生民之命寄於其手故<lb/>
俯首柔服莫敢抗拒凡中國勇健豪壯之氣索然無<lb/>
復存者矣夫戰勝之民勇氣百倍敗兵之卒没世不<lb/>
復蓋所以戰者氣也所以不戰者氣之畜也戰而後<lb/>
守者氣之餘也古之不戰者養其氣而不傷今之士<lb/>
不戰而氣巳盡矣此天下之所大憂者也昔者六國<lb/>
之際秦人出兵於山東小戰則殺將大戰則割地兵<lb/>
之所至天下震慄然諸侯猶帥其罷散之兵合從以<lb/>
<pb n="KR4d0083_SBCK_005-5b"/>
擊秦砥礪戰士激發其氣長平之敗趙卒死者四十<lb/>
萬人廉頗收合餘燼北摧栗腹西抗秦兵振刷磨淬<lb/>
不自屈服故其民觀其上之所爲日進而不挫皆自<lb/>
奮怒以爭死敵其後秦人圍趙邯鄲梁王使將軍新<lb/>
垣衍如趙欲遂帝秦而魯仲連慷慨發憤深以爲不<lb/>
可葢夫天下之士所爲奮不顧身以抗彊虎狼之秦<lb/>
者爲非其君也而使諸侯從而帝之天下尚誰能出<lb/>
身以拒其君哉故魯仲連非徒惜夫帝秦之虛名而<lb/>
惜夫天下之勢有所不可也今尊奉夷狄無知之人<lb/>
交歡納幣以爲兄弟之國奉之如驕子不敢一觸其<lb/>
<pb n="KR4d0083_SBCK_005-6a"/>
意此適足以壞天下義士之氣而畏夷狄豪橫之勢<lb/>
耳今誠養威而自重卓然特立不聽夷狄之妄求以<lb/>
爲民望而全吾中國之氣如此數十年之間天下摧<lb/>
折之志復壯而北　之勇非吾之所當畏也<lb/>
　　西戎論<lb/>
戎狄之俗畏服大種而輕中國戎强則臣狄狄强則<lb/>
臣戎戎狄皆弱而後中國可得而臣戎狄皆强而後<lb/>
侵略之患不至於中國蓋一强而一弱中國之患也<lb/>
彼其弱者不敢獨戰是以爭附强國之餘威以趨利<lb/>
於中國而後無所懼强者幷將弱國之兵蕩然南下<lb/>
<pb n="KR4d0083_SBCK_005-6b"/>
而無復反顧之憂然後乃敢專力於中國而不去此<lb/>
二者以勢相從而不可間是以中國之士常不得解<lb/>
甲而息也昔者冒頓老上之盛惟西戎之無强國也<lb/>
故匈奴之人得以盡力而苦吾中國使西戎有武力<lb/>
戰勝之君則中國之禍將有所分而不專何者彼畏<lb/>
西戎之乘其後也故北狄强則中國不得不厚西戎<lb/>
之君而西戎之君亦將自託於中國然而西戎非有<lb/>
强力自負之國則其勢亦將折而入於匈奴惟其國<lb/>
大而好勇其君之意欲區區自立於一隅而不畏北<lb/>
狄之衆而後中國可得而用也然天下之人皆以爲<lb/>
<pb n="KR4d0083_SBCK_005-7a"/>
北方有强悍不屈之匈奴而又重之以西戎之大國<lb/>
則中國將不勝其困此何其不思之甚也夫戎狄之<lb/>
人惟其愚陋而多怨是故可與共憂也惟其强狠而<lb/>
好勝是故可以激而壯也使之自相攻擊而不能相<lb/>
下則其勢必走於中國中國因而收之而其不服者<lb/>
乃可圖也然天下之議又將以爲戎狄之俗不喜自<lb/>
相攻鬭而喜擊中國之衆此其勢固不可得而合也<lb/>
蓋亦以爲不然夫四夷之所以喜攻中國者爲夫吾<lb/>
兵之不能苦戰而金玉錦繡之所交會也今使吾兵<lb/>
精而食足據險阻明烽燧吏士練習而不敢懈彼雖<lb/>
<pb n="KR4d0083_SBCK_005-7b"/>
壯騎無所施設則其利不在於攻中國堅坐而相守<lb/>
不出十年彼外無所掠虜將不忍而熱中將反而求<lb/>
以相詬以爲起兵之名彼兵交於匈奴而怨結於中<lb/>
國則何以自固故中國舉而收之必將得其歡心然<lb/>
天下之心常畏其强而莫或収之而使爲北狄之用<lb/>
此何其不識戎狄之情也<lb/>
　　西南夷論<lb/>
古者九夷八蠻無大君長紛紛籍籍不相統制惟北<lb/>
狄之種常爲大國以抗中夏然蠻夷之俗種姓分别<lb/>
千人爲部百家爲黨見利則聚輕合易散族類不一<lb/>
<pb n="KR4d0083_SBCK_005-8a"/>
其心終莫相愛故其兵利於疾戰而不利於遲久北<lb/>
狄之人緜地千里控弦百萬侯王君長通爲一家人<lb/>
畜富庶蔓延山谷之間其心常有所愛重而不忍去<lb/>
故其兵利於遲久而不利於疾戰此二者其大小之<lb/>
勢各有所便宜乎中國之所以待之者各有道也今<lb/>
夫北狄之人伏於隂山之下養兵休士久居而不戰<lb/>
此其志豈嘗須臾忘中國也然其心以爲戰而勝人<lb/>
猶不若不戰而屈人之兵戰而不勝民之死者未可<lb/>
知也故常大言虛喝而不進以謀弊中國蓋其所愛<lb/>
者愈大故其謀之愈深而發之愈緩以求其不失也<lb/>
<pb n="KR4d0083_SBCK_005-8b"/>
若夫西戎南蠻西南夷之民悉其衆庶尚不能當狄<lb/>
人之半而其酋豪每每爲亂不能自禁此誠無愛於<lb/>
其心而僥倖於一戰以用其烏合之衆而巳故夫蠻<lb/>
夷之人擾邊求利其中非有大志者其類皆可以謀<lb/>
來也愚嘗觀於西南徼外以臨蠻夷之衆求其所以<lb/>
爲變之始而遂至於攻城郭殺人民縱橫放肆而不<lb/>
可救者其積之莫不有漸也夫蠻夷之民寧絕而不<lb/>
之通今邊鄙之上利其貨財而納之於市使邊民凌<lb/>
侮欺謾而奪其利長吏又以爲擾民而不之禁窮恚<lb/>
無聊莫可吿訴故其勢必至於解讎結盟攻剽蹂踐<lb/>
<pb n="KR4d0083_SBCK_005-9a"/>
殘之於鋒鏑之間而後其志得伸也嗟夫爲吏如此<lb/>
亦見其不知本矣通關市戢吏民待之如中國之人<lb/>
彼尚誰所激怒而爲此哉然事不患乎不知而患乎<lb/>
人之不能用昔班超處西域數十年西破龜茲北伏<lb/>
匈奴及將東歸或以爲必有竒謀乃就問其計然其<lb/>
言止曰察見淵中魚不祥屯戍之士皆非忠臣孝子<lb/>
不可盡繩以法當是時莫不皆笑以爲不足用然及<lb/>
西域之亂終亦以此故夫謀非必竒而後可用而在<lb/>
乎當否而巳古者四夷皆置校尉而益州有蠻夷騎<lb/>
都尉以治其事使其强者不能內㑴而弱者不爲中<lb/>
<pb n="KR4d0083_SBCK_005-9b"/>
</p>
<p>
</p>
  </div>
</body>
</text>
</TEI>
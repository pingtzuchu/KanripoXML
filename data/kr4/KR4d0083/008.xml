<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0083_SBCK_008-1a"/>
欒城應詔集第八卷<lb/>
　進策五道<lb/>
　　　臣事下<lb/>
　　第一道<lb/>
臣聞聖人之治天下常使人有孜孜不巳之意下自<lb/>
一介之民與凡百執事之人咸願竭其䈥力以自附<lb/>
於上而上至公卿大夫雖其甚尊志得意滿無所求<lb/>
望而亦莫不勞苦其思慮日夜求進而不息至有一<lb/>
沐而三握一飯而三吐食不暇飽卧不暇煖汲汲於<lb/>
事常若有所未足者是以天下之事小大畢舉無所<lb/>
<pb n="KR4d0083_SBCK_008-1b"/>
廢敗而上之人可以不勞力而萬事皆理昔者世之<lb/>
隆㬱臣常巳略觀之矣堯舜之時洚水横流民不粒<lb/>
食事變繁多灾害並興而堯舜之身至於垂拱而無<lb/>
爲何者天下之人各爲之用力而不辭也至於末世<lb/>
海內乂安四方無虞人生於其間其勢皆有荒怠之<lb/>
心各安其所而不願有所興作故天下漸以衰憊而<lb/>
不振詩曰周雖舊邦其命維新夫國之所以至於亡<lb/>
者惟其舊而無以新之歟天下舊而不復新則其事<lb/>
業有所斷而不復續當此之時而不知與之相期於<lb/>
長久不已之道而時作其怠惰之氣則天下之事幾<lb/>
<pb n="KR4d0083_SBCK_008-2a"/>
乎息矣嗟夫道路之人使之趨十里而與之百錢則<lb/>
十里而止使之趨百里而與之千錢則百里而止何<lb/>
者所與期者止於十里與百里而其利亦止於此而<lb/>
已今世之士何以異此出於布衣者其志不過一命<lb/>
之祿旣命則忘其布衣之學仕於州縣者其志不過<lb/>
於改官之寵官旣改則喪其州縣之節自是以上因<lb/>
循遞遷十有餘年之間則其勢自至於郡守此不待<lb/>
有所脩飾而至者其志極矣幸而其間有欲持自奮<lb/>
厲之心然後其意稍廣而不肯自棄於貪汙之黨外<lb/>
自漕刑內自臺諫館閣而至於兩制亦又極矣又幸<lb/>
<pb n="KR4d0083_SBCK_008-2b"/>
而有求爲宰相者則其志又益廣至於宰相而極矣<lb/>
蓋天子之所以使天下慕恱而樂爲吾用者下自一<lb/>
命之臣而上至於宰相其節級相次者有四而巳彼<lb/>
其一命者或無望於改官郡守者或無望於兩制兩<lb/>
制者或無望於宰相而爲宰相者無所復望則各安<lb/>
於其所而誰肯爲天子盡力者且夫世之士大夫如<lb/>
此其衆也仁人君子如此其不少也而臣何敢妄有<lb/>
以詆之哉葢臣聞之方今之人其巳改官者有廉隅<lb/>
節幹之效常不若其在州縣之時而爲兩制者其慷<lb/>
慨勁挺之操常不若其爲漕刑臺諫之日雖其竒才<lb/>
<pb n="KR4d0083_SBCK_008-3a"/>
偉人卓然特異不爲利變者固不在此而世之爲此<lb/>
者亦巳衆矣夫以爵祿而勸天下爵祿巳極則人之<lb/>
怠心生以術使天下則天下之人終身奔走而不知<lb/>
止昔者漢之官吏自縣令而爲刺史自刺史而爲郡<lb/>
守自郡守而爲九卿自九卿而爲三公自下而上至<lb/>
於人臣之極者亦有四而已然當此之時吏久於官<lb/>
而不知厭方今　朝廷郡縣之職列級分等不可勝<lb/>
數從其下而爲之三歲而一遷至於終身可以無倦<lb/>
矣而人亦各自知其分之所止而淸高顯榮者雖至<lb/>
老死而不可輒入是以在位者懈而不可自奮何者<lb/>
<pb n="KR4d0083_SBCK_008-3b"/>
彼能通其君臣之歡坦然其無高下峻絕不可扳援<lb/>
之勢而吾則不然今天下之小臣因其朝見而勞其<lb/>
勤苦丁寧訪問以開導其心志且時擇其尤勤勞者<lb/>
有以賜予之使知　朝廷之不甚遠而容有冀於其<lb/>
間上之大吏時召而賜之閑燕與之講論政事而勉<lb/>
之於功名相邀於後世不朽之際與夫子孫皆享其<lb/>
福之利時亦有以督責其荒怠弛廢之愆使之有所<lb/>
愧恥於天子之恩意而不倦於事此豈非臣所謂奔<lb/>
走天下之數歟<lb/>
　　第二道<lb/>
<pb n="KR4d0083_SBCK_008-4a"/>
臣聞聖人之於人不恃其必然而恃吾有以使之不<lb/>
恃其皆賢而恃吾有以驅之夫使天下之人皆有忠<lb/>
信正直之心則爲天下安竢乎聖人唯其不然是以<lb/>
使之有方驅之有術不可一日而去也今夫天下之<lb/>
官莫不以爲可任而後任之矣上自兩府之大臣而<lb/>
下至於九品之賤吏近自　朝廷之中而遠至於千<lb/>
里之外上下相伺而左右相覺不爲不密也然又內<lb/>
爲之御史而外爲之漕刑使督察天下之姦人而糾<lb/>
其不法如此則天下何恃其皆賢而期之以必然哉<lb/>
然尚有所未盡者蓋天下之事任人不若任勢而變<lb/>
<pb n="KR4d0083_SBCK_008-4b"/>
吏不如變法法行而勢立則天下之吏雖其非賢而<lb/>
皆欲勉强以求成功故天子可以不勞而得忠良之<lb/>
人今世之弊任弊法而用不便之勢勞苦於求賢而<lb/>
不知爲法之弊是以天下幸而得賢則可以僥倖於<lb/>
治安不幸而無賢焉則遂靡靡而不振且御史漕刑<lb/>
天子之所恃以知百官之能否者也今不爲之立法<lb/>
而望其皆賢故臣所謂有所未盡者謂此事也夫此<lb/>
二官雖其內外之不同而其於擊搏羣下權勢輕重<lb/>
本無以相遠也而自近歲巳來爲御史者莫不洗濯<lb/>
磨淬以自見其圭角慷慨論列不顧天下之怨是以<lb/>
<pb n="KR4d0083_SBCK_008-5a"/>
朝廷之中上無容姦而下無宿詐正直之士莫不相<lb/>
慶以爲庶幾可以大治然臣愚以爲方今內肅而外<lb/>
不振千里之外貪吏晝日取人之金而莫之或禁遠<lb/>
人咨嗟無所吿訴莫不飲泣太息仰而呼天者深惟<lb/>
國家所以設漕刑之意正以天下有此等不平之故<lb/>
耳今海內幸無變而遠方之民戚然皆苦貪吏之禍<lb/>
則所謂漕刑者尚何以爲然人之性不甚相遠豈其<lb/>
爲御史則皆有嫉惡之心而至於漕刑則皆得鹵莽<lb/>
苟容之人蓋上之所以使之者未至也臣觀御史之<lb/>
職雖其屬吏之中苟有能出身盡命排擊天下之姦<lb/>
<pb n="KR4d0083_SBCK_008-5b"/>
邪則數年之間可以至於兩制而無難而其不能者<lb/>
退斥罷免不免爲碌碌之吏是以御史皆務爲訐直<lb/>
之行而漕刑之官雖端坐黙黙無所發擿其終亦不<lb/>
失爲兩制而其抗直不撓者亦不過如此而徒取天<lb/>
下之怨是以皆好爲寛仁以收敦厚之名豈國家知<lb/>
用之御史而不知用之漕刑哉臣欲使兩府大臣詳<lb/>
察天下漕刑之官唯其有所舉按不畏强禦者而後<lb/>
使得至於兩制而其不然者不免爲常吏變法而任<lb/>
勢與之更新使天下之官吏各從其勢之所便而爲<lb/>
之而其上之人得賢而任之則固巳大善如其不幸<lb/>
<pb n="KR4d0083_SBCK_008-6a"/>
而無賢則亦不至於紛亂而不可治雖庸人亦可使<lb/>
之自力而爲政如此則天下將內嚴而外明姦吏求<lb/>
以自伏而不得其處天下庶乎可以爲治矣<lb/>
　　第三道<lb/>
臣聞天下惟有權者可以使人有利者可以得衆權<lb/>
者天下之所爲去就也利者天下之所爲奔走也能<lb/>
是非可否之謂權能貧富貴賤之謂利天子者収天<lb/>
下之權而自執之斂天下之利而親用之者也故天<lb/>
下之人上自公卿大夫之尊而下至於閭閻匹夫之<lb/>
賤府史胥徒僮僕奴妾以次相屬而相役至於疲弊<lb/>
<pb n="KR4d0083_SBCK_008-6b"/>
勞苦老死而不去緩急可以使之相救危難可以使<lb/>
之相死蹈白刃赴深谷可使用命而不敢辭何者彼<lb/>
利於人者固役於人也千金之家持其贏餘以匄貸<lb/>
鄰里之貧民薄息緩取而可以豪橫於鄕黨刺客武<lb/>
士爲之效死而莫之能制此權利之所致也臣聞天<lb/>
子者執天下之權而擅四海九州之利爵祿慶賞金<lb/>
玉錢幣此其富非特千金之利也予奪可否刑戮誅<lb/>
滅此其勢非特千金之權也古之人君得天下之權<lb/>
利而專之是故所爲而成所欲而就謀臣猛將爲之<lb/>
盡力有死而無二社稷之臣可使死宗廟郡縣之臣<lb/>
<pb n="KR4d0083_SBCK_008-7a"/>
可使死封疆文吏可使死其職武吏可使死其兵天<lb/>
下之人其存心積慮皆以爲當然是以宼至而不懼<lb/>
難生而無變方其平居無事之際天子衣食而養之<lb/>
以待天下之事故有事而死亦其勢然也當今天下<lb/>
之人食天子之祿被天子之爵衣靑紫佩印綬從吏<lb/>
卒縱橫赫奕者常遍天下一旦有急皆莫肯死者甚<lb/>
可怪也往年廣南之亂大吏據城擁兵賊至而莫敢<lb/>
擊逃遁奔走伏於草莽之間以避兵革之禍至使蠻<lb/>
夷之人得以横行於中原人民流離方數千里幾爲<lb/>
丘墟而無一死戰之吏國家每歲収天下之士士之<lb/>
<pb n="KR4d0083_SBCK_008-7b"/>
發於飢寒取官而去者動以數百爲輩六年之間考<lb/>
足而無過則又爲之改爵而增其祿秩幸而又有超<lb/>
羣抜類之才則公卿大臣又得薦之於天子而特寵<lb/>
貴之翺翔　朝廷之間不出十年可以安坐談笑而<lb/>
爲兩制此其爲法尚何所負於天下而士大夫終莫<lb/>
肯奮而爲之用也夫明哲之君以其法邀天下之人<lb/>
而其不能者天下之人反以其法邀之故邀在我則<lb/>
奔走者人也邀在人則奔走者我也今世之法夫豈<lb/>
不欲以邀人哉蒞官六七老求舉者五六人凡皆僃<lb/>
具而無所過失然後爲之改爵而增其祿秩夫此豈<lb/>
<pb n="KR4d0083_SBCK_008-8a"/>
誠足以邀人哉爲法而不足以邀人則人將反以吾<lb/>
法而相邀今之官吏考足而無過且有舉者則天子<lb/>
寧有以却之邪是不得不從而予之矣如此則是天<lb/>
子之爵祿非天子之惠而天下之勢也士大夫以勢<lb/>
取爵祿是以舉皆不德其上凡今天子之權反而入<lb/>
於下而天子之利變而爲輕取易得之物矣葢臣聞<lb/>
之天下有二弊有法亂之弊有法蔽之弊法亂則使<lb/>
人紛紜而無所執法蔽則使人牽制而不自得古之<lb/>
聖人法亂則以立法救之而法蔽則受之以無法夫<lb/>
無法者非縱橫放肆之謂也上之人投棄䂓矩而使<lb/>
<pb n="KR4d0083_SBCK_008-8b"/>
天下無所執以邀其君是之謂無法今夫官吏之法<lb/>
其亦無曰舉者與考而已使一二大臣得詳其才與<lb/>
不才舉者具而考足才也與之而不才也置之雖有<lb/>
考不足而舉者不具其可與者則或亦與之也凡皆<lb/>
務與天下爲所不可測使吏無所執吾法以邀我収<lb/>
天子之權利而歸之於上如此則議者將以爲蕩然<lb/>
無法則大吏易以爲姦臣聞人惟不爲姦也而後任<lb/>
以爲大吏苟天下之廣而無一二大臣可信者則國<lb/>
非其國矣且自唐季以來世之設法者始皆務以防<lb/>
其大臣葢唐之盛時其所以試天下之士與調天下<lb/>
<pb n="KR4d0083_SBCK_008-9a"/>
之遷人者皆無一定之法而惟有司之爲聽夫是以<lb/>
下不得邀其上而上有以役其下臣故曰惟有權者<lb/>
可以使人有利者可以得衆此不可不深察也<lb/>
　　第四道<lb/>
臣聞聖人之爲天下不務逆人之心人心之所向固<lb/>
而順之人心之所去因而廢之故天下樂從其所爲<lb/>
惟其一人之所欲不可以施於天下不得已而後有<lb/>
所矯拂而不用蓋非以爲天下之人皆不可以順適<lb/>
其意也昔生民之初生而有饑寒牝牡之患飲食男<lb/>
女之際天下之所同欲也而聖人不求絕其情又從<lb/>
<pb n="KR4d0083_SBCK_008-9b"/>
而爲之節教之炮燔烹飪嫁娶生養之道使皆得其<lb/>
志是以天下安其法而不怨後世有小丈夫不達其<lb/>
意之本末而以爲禮義之教皆聖人之所作爲以制<lb/>
天下之非僻徒見天下邪放之民皆不便於禮義之<lb/>
法乃欲務矯天下之情置其所好而施其所惡此何<lb/>
其不思之甚也且雖聖人不能有所特設以驅天下<lb/>
蓋因天下之所安而遂成其法如此而已如使聖人<lb/>
而不與天下同心違衆矯世以自立其說則天下幾<lb/>
何不叛而去也今之說者則不然以爲天下之私欲<lb/>
必有害於國之公事而國之公事亦必有所拂於天<lb/>
<pb n="KR4d0083_SBCK_008-10a"/>
下之私欲分而異之使天下公私之際譬如吳越之<lb/>
不可以相通不䘏人情之所不安而獨求見其所爲<lb/>
至公而無私者蓋事之不通莫不由此之故今夫人<lb/>
之情非其所樂而强使爲之則皆有怏怏不快之心<lb/>
是故所爲而無成所在而不稱其職臣聞方今之制<lb/>
吏之生於南者必置之北生於東者必投之西嶺南<lb/>
吳越之人而必使冒苦寒踐霜雪以治燕趙之事秦<lb/>
隴蜀漢之士而必使涉江湖衝霧露以守揚越之地<lb/>
雖其上之人逼而行之無所不從而行者望其所之<lb/>
怨歎咨嗟不能以自安吏卒送迎於道路遠者涉數<lb/>
<pb n="KR4d0083_SBCK_008-10b"/>
千里財用殫竭困弊於外旣至而好惡不相通風俗<lb/>
不相習耳目之所見飲食之所便皆不得其當譬如<lb/>
僑居於他鄕其心常屑屑而不舒數日求去而不肯<lb/>
慮長久之計民不喜其吏而吏不善其俗二者相與<lb/>
齟齬而不合以不暇有所施設而吏之生於其地者<lb/>
莫不自以爲天下之所不若而今之法爲吏者不得<lb/>
還處其鄕里雖百里之外亦輒不可而又以京師之<lb/>
所在而定天下遠近之次凡京師之人所謂近者皆<lb/>
四方之所謂至遠而京師之所謂遠者或四方之所<lb/>
謂近也今欲以近優累勞之吏而不知其有不樂者<lb/>
<pb n="KR4d0083_SBCK_008-11a"/>
爲此之故也且夫人生於鄉閭之中其親戚墳墓不<lb/>
過百里之間至於千里之內則譬如道路之人亦何<lb/>
所施其私而又風俗相安上下相信知其利害而詳<lb/>
其好惡近者安處其近而遠者樂得其遠二者各獲<lb/>
其所求而無汲汲之心耳目開明而心不亂可以容<lb/>
有所立凡此數者蓋亦無損於國矣而特守此區區<lb/>
無益之公此豈王者之意哉且三代之時九州之中<lb/>
建國千有八百大者不過百里而小者數十里數十<lb/>
里之間其民之爲士者有之爲大夫者有之凡所以<lb/>
治其國人者亦其國人也安得異國之人而後用哉<lb/>
<pb n="KR4d0083_SBCK_008-11b"/>
臣愚以爲如此之類可一切革去以順天下之欲今<lb/>
使天下之吏皆同爲姦則雖非其鄕里而亦不可有<lb/>
所復容苟以爲可任則雖其父母之國豈必多置節<lb/>
目以防其弊而況處之數百千里之間哉<lb/>
　　第五道<lb/>
臣聞大人之道行之而可名名之而可言布之天下<lb/>
而無疑施之後世而無愧堂堂乎立於四海雖一介<lb/>
之事而無所不安此其所以爲大人之道歟今夫天<lb/>
下之人天子誰不役其力者而天下皆不敢以爲非<lb/>
此誠得其可役之名而役之是以天子安坐於上而<lb/>
<pb n="KR4d0083_SBCK_008-12a"/>
士大夫爲之奔走於天下大者爲之運籌畫策治百<lb/>
官以濟其大事而小者爲之按米鹽視鞭箠以奉其<lb/>
小職文吏爲之簿書會計詳其出內取予之數而使<lb/>
天下不敢欺武吏爲之擐金被革習其戰陣攻鬭之<lb/>
事而使天下不敢犯勞苦其䈥力而竭其思慮甚者<lb/>
捐首領暴骨於原野而不知避何者食其祿也至於<lb/>
田野之民耕田而食或生而不至市井然及其有稅<lb/>
而可役趨走於縣吏之前恭謹有禮不教而自習而<lb/>
其尤難者至使之斬捕盜賊挽弓廵徼疲弊而不敢<lb/>
求免此豈非食地之故歟故夫天下之人凡天子之<lb/>
<pb n="KR4d0083_SBCK_008-12b"/>
所得而使令者皆可得而名也而臣竊怪府史胥徒<lb/>
古者皆有祿以食其家而其不足者皆得計口而受<lb/>
田以補其不給夫是以能使之盡力於公事而不卹<lb/>
其私計葢周之所謂官田者府史胥徒之田也而今<lb/>
世之法収市人而補以爲吏無祿以養其身而無田<lb/>
以畜其妻子又有鞭朴戮辱之患而天下之人皆喜<lb/>
爲之其所以責之者甚煩且難而其所以使之者無<lb/>
名而可言而其甚者又使之入錢而後補雖得復役<lb/>
而其所免不足以償其終身之勞此獨何也天子以<lb/>
無名使之而天下之人亦肯以無名而爲之此豈可<lb/>
<pb n="KR4d0083_SBCK_008-13a"/>
不求其情哉且夫天子舉四海而寄之其臣郡縣之<lb/>
官又舉而寄之其郡縣之小吏刑法之輕重財用之<lb/>
多少無所不在是以掌倉庫者得以爲盜而治獄訟<lb/>
者得以爲姦爲姦之利上足以養父母而下足以畜<lb/>
妻子其所以無故而安爲之者爲此之故也是以雖<lb/>
無爵祿之勸而可得而使雖有刑戮耻辱之患而不<lb/>
肯捨而去而其上之人驅其無祿之身而遇之以有<lb/>
祿之法恬不爲怪此乃公使之爲姦以當其所得之<lb/>
祿而遂以爲可得而使之也如此則尚何以視天下<lb/>
臣愚以爲凡人之在官不可以無故而用其力或使<lb/>
<pb n="KR4d0083_SBCK_008-13b"/>
以其稅而或使以其祿故夫府史胥隷不可以無祿<lb/>
使也然臣觀方今天下方苦財用之不給而用度有<lb/>
所不足其勢必無以及此而古者周官之法民之爲<lb/>
訟者入束矢爲獄者入鈞金視其不直者而納其所<lb/>
入蓋自秦漢以來其法始廢而不用故臣亦欲使天<lb/>
下之至於獄者皆有所入於官以自見其直而其不<lb/>
直者亦皆沒其所入以爲胥史之俸祿辨其等差而<lb/>
别其多少以時給之以足其衣食之用其所以取之<lb/>
於民者不苛而其所以爲利者甚博葢上之於民常<lb/>
患其好訟而不直以身試法而無所畏忌刑之而又<lb/>
<pb n="KR4d0083_SBCK_008-14a"/>
使之有入於官此所以深懲其心而又其所得止以<lb/>
厚吏此有以見乎非貪民之財也而爲吏者可以無<lb/>
俟爲姦而有以自養名正而言順雖其爲姦從而<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>
之則無愧乎吾心嗚呼古之所謂正名者猶此類也<lb/>
夫<lb/>
欒城應詔集第八卷終<lb/>
<pb n="KR4d0083_SBCK_008-14b"/>
</p>
<p>
</p>
  </div>
</body>
</text>
</TEI>
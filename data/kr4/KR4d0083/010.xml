<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0083_SBCK_010-1a"/>
欒城應詔集第十卷<lb/>
　進策五道<lb/>
　　　民政下<lb/>
　　第一道<lb/>
臣聞三代之時無兵役之憂降及近世有養兵之困<lb/>
而無興役之患至於今而養兵興役之事皆不得其<lb/>
當而可爲之深憂葢古者兵出於農而役出於民有<lb/>
農則不憂無兵而有民則不憂無役五口之家常有<lb/>
一人之兵而二十之男子歲有三日之役故其兵强<lb/>
而費不増役起而人素具雖有大兵大役而不憂事<lb/>
<pb n="KR4d0083_SBCK_010-1b"/>
之不集至於兵罷役休而無日夜不息之費其後周<lb/>
衰井田破壞陵夷至於末世天下無復天子之田皆<lb/>
民之所自有天下之民不食天子之田是故獨責其<lb/>
稅而不任之以死傷戰鬬之患天子有養兵之憂而<lb/>
天下無攻守劬勞之民以爲大憂故調其財以　養<lb/>
兵之用而天下之役凡其所以轉輸漕運營建興築<lb/>
之事又皆出於民當此之時民之所以供上之令者<lb/>
三曰租曰調曰庸租者地之所當出調者兵之所當<lb/>
費庸者歲之所當役也故使之納粟於官以爲田之<lb/>
租人入布帛以爲兵之調歲役其力不役則出其力<lb/>
<pb n="KR4d0083_SBCK_010-2a"/>
之所直以爲役之庸此三者農夫皆兼爲之而遊惰<lb/>
末作之民亦不免於庸調運重漕遠天子不知其費<lb/>
而一出於民歲役二旬而不役者當帛六十尺民亦<lb/>
不至於大苦故隋唐之間有養兵之困而無興役之<lb/>
患此其爲法雖不若三代之兵不待天子之養然天<lb/>
下之役猶有可賴者皆民爲也及其後世又不能守<lb/>
乃始變法而爲兩稅以至於今天下非有田者不可<lb/>
得而使而有田者之役亦不過奔走之用而不與天<lb/>
子之大事天下有大興築有大漕運則常患無以爲<lb/>
使故募冗兵以供力役之急不知擊刺戰陣之法而<lb/>
<pb n="KR4d0083_SBCK_010-2b"/>
坐食天子之奉由是國有武備之兵而又有力役之<lb/>
兵其所以奉養之具皆出於農也而四海之遊民無<lb/>
尺寸之庸調爲農者常使隂出古者遊民之所入而<lb/>
天子亦常兼任養兵興役之大患故夫兵役之弊當<lb/>
今之世可謂極矣臣愚以爲天子平日無事而養兵<lb/>
不息此其事出於不得已惟其干戈旗鼓之攻而後<lb/>
可使任其責至於力役之際挽車船築宮室造城郭<lb/>
此非有死亾䧟敗之危天下之民誠所當任而不辭<lb/>
不至以累兵革之人以重費天子之廩食然當今之<lb/>
所謂可役者不過曰農也而農已甚困葢嘗使盡出<lb/>
<pb n="KR4d0083_SBCK_010-3a"/>
天下之費矣而工商技巧之民與夫遊閑無職之徒<lb/>
常遍天下優游終日而無所役屬蓋周官之法民之<lb/>
無職事者出夫家之征今可使盡爲近世之法皆出<lb/>
庸調之賦庸以養力役之兵而調以助農夫養武備<lb/>
之士而力役之兵可因其老疾死亾遂勿復補而使<lb/>
遊民之丁代任其役如期而止以除其庸之所當入<lb/>
而其不役者則亦收其庸不使一日而闕蓋聖人之<lb/>
於天下不唯重乎苟廉而無求唯其能緩天下之所<lb/>
不給而節其太幸則雖有取而不害於爲義今者雖<lb/>
能使遊民無勞苦嗟嘆之聲而常使農夫獨任其困<lb/>
<pb n="KR4d0083_SBCK_010-3b"/>
天下之人皆知爲農之不便則將率而事於末末衆<lb/>
而農衰則天子之所獨任者愈少而不足於用故臣<lb/>
欲収遊民之庸調使天下無僥倖苟免之人而且以<lb/>
舒農夫之困苟天下之遊民自知不免於庸調之勞<lb/>
其勢不耕則無以供億其上此又可驅而歸之於南<lb/>
畝要知千歲之後必將使農夫衆多而工商之類漸<lb/>
以衰息如此而後使天下舉皆使從租庸調之制而<lb/>
去夫所謂兩稅者而兵役之憂可以稍緩矣<lb/>
　　第二道<lb/>
臣聞古者天下皆天子之人田畝之利衣食之用凡<lb/>
<pb n="KR4d0083_SBCK_010-4a"/>
所以養生之具皆賴於天子權出於一而利不分於<lb/>
强族民有奉上之憂而無役屬附麗之困是以民德<lb/>
其上而舉天下皆可使奉天子之役使至於末世天<lb/>
子之地轉而歸於豪民而天下之遊民飢寒朝夕之<lb/>
柄天子不卹而以遺天下之富賈夫天子者豈與小<lb/>
民爭此尺寸之利也哉而其勢則有所不可何者民<lb/>
之有田者非皆躬耕之也而無田者爲之耕無田者<lb/>
非有以屬於天子也而有田者拘之天子無田以予<lb/>
之而欲役其力也實難而有田者授之以田視之以<lb/>
奴僕而可使無憾故夫今之農者舉非天子之農而<lb/>
<pb n="KR4d0083_SBCK_010-4b"/>
富人之農也至於天下之遊民販夫販婦工商技巧<lb/>
之族此雖無事乎田然日食其力而無以爲朝夕之<lb/>
用則此亦將待人而生者也而天子不卹其闕乃使<lb/>
富民持其贏餘貸其所急以爲之父母故雖遊民天<lb/>
子亦不可得而使而富者獨擅其利日役其力而不<lb/>
償其力之所直田是觀之則夫天下之民舉皆非天<lb/>
子之人而天子徒以位使之非皆得其歡心也夫天<lb/>
下之人獨其有田者乃使有以附屬於天子此其爲<lb/>
衆豈足以當其下之仰給之民哉此亦足以見天子<lb/>
之所屬者已甚寡矣臣愚以爲當今之勢宜収天下<lb/>
<pb n="KR4d0083_SBCK_010-5a"/>
之田而歸之於上以業無田之農夫卹小民之所急<lb/>
而奪豪民假貸之利以収遊手之用故因其所便而<lb/>
爲之計以爲莫如収公田而貸民急夫陳蔡荆楚之<lb/>
地地廣而人少土皆公田而患無以耕之而吳越巴<lb/>
蜀之間拳肩側足以爭尋常尺寸之地安土重遷戀<lb/>
戀而不能去此非官爲之畫策因其凶荒饑饉之歲<lb/>
乘其有願徙之心而遂徙之於不耕之公田則終不<lb/>
能以自去今欲待其已去而収其田畝藉其室廬田<lb/>
爲公田室爲公室以授無田之民使天下雖富庶之<lb/>
邦亦常有天子之田而又因其籍沒積而勿復鬻募<lb/>
<pb n="KR4d0083_SBCK_010-5b"/>
天下之丁男使分耕其中而無使富民端坐而欲収<lb/>
公田之遺利使天下之農夫稍可以免僕隸之辱而<lb/>
得上麗於天子而其新徙之民耕牛室屋飲食器皿<lb/>
之類有　又皆得以貸於國可以無失其所夫<lb/>
所謂貸者雖其爲名近於商賈市井之事然其爲意<lb/>
不可以不察也天下之民無田以爲農而又無財以<lb/>
爲工商禁而勿貸則其勢不免轉死於溝壑而使富<lb/>
民爲貸則有相君臣之心用不仁之法而収太半之<lb/>
息其不然者亦不免於脫衣避屋以爲質民受其困<lb/>
而上不享其利徒使富民執予奪之權以豪役鄕里<lb/>
<pb n="KR4d0083_SBCK_010-6a"/>
故其勢莫如官貸以賙民之急周官之法使民之貸<lb/>
者與其有司辨其貴賤而以國服爲息今可使郡縣<lb/>
盡貸而任之以其土著之民以防其逋逃竄伏之姦<lb/>
而一夫之貸無過若干春貸以斂繒帛夏貸以収秋<lb/>
實薄収其息而優之使之償之無難而又時免其息<lb/>
之所當入以収其心使民得脫於奴隸之中而獲自<lb/>
屬於天子如此則天下之遊民可得而使冨民之貸<lb/>
可以不禁而自息然臣以爲収公田者其利遠非可<lb/>
以歲月之間而待其成也要之數十百年則天下之<lb/>
農夫可使太半皆天子之農若夫所謂貸民急者則<lb/>
<pb n="KR4d0083_SBCK_010-6b"/>
可以朝行而夕獲其利此最當今之所急務也<lb/>
　　第三道<lb/>
臣聞古者建都立邑相其㐀陵原隰而利其水泉之<lb/>
道通其所無而導其所有使民日取而不盡安居於<lb/>
中而無慕於外利各安其土樂其業無來去遷徙之<lb/>
心膏腴之鄕民不加多而貧塉之處民不加少天下<lb/>
之户平均若一皆足以供其郡國之役使而無所乏<lb/>
困葢今天下所謂通都大邑十里之城萬户之郭其<lb/>
隂陽向背與其山林原隰之勢陂池泉水之利皆秦<lb/>
漢以來所爲創置摩畫使足以衣食其民而無乏絕<lb/>
<pb n="KR4d0083_SBCK_010-7a"/>
者也臣嘗讀周詩公劉之一篇其言自戎遷豳之際<lb/>
登高望遠以求其可居之地與其可用之物莫不詳<lb/>
悉而曲盡其詩曰篤公劉逝彼百泉瞻彼溥原乃陟<lb/>
南岡乃覯于京篤公劉旣溥旣長旣景乃岡相其隂<lb/>
陽觀其流泉篤公劉于豳斯館涉渭爲亂取厲取鍜<lb/>
夫古之君子居於其邦其欲知民之所利與器用之<lb/>
所出蓋如此其詳也及觀史記貨殖列傳郡國之所<lb/>
有東方之桑麻魚鹽南方之竹木魚稻與西方之五<lb/>
<graphic n="KR2680" url="https://raw.githubusercontent.com/kanripo/KR-Gaiji/master/images/KR2680.png" mimeType="image/png"/>畜牧北方之棗栗裘馬則凡一方之所有皆可以<lb/>
僃養生送死之具導之有　而取之有法則其民豐<lb/>
<pb n="KR4d0083_SBCK_010-7b"/>
樂饒足老死而無憾及行天下覽其山林藪澤之所<lb/>
生與其民之所有徃徃與古不類夫自大江以北漢<lb/>
水之側三代之時列國數十楚人都於荆州其在戰<lb/>
國最爲强大外抗羣蠻內禦秦晉常以其兵橫於天<lb/>
下計其所都安肯用塉鹵墝埆之地而當今自楚之<lb/>
北至於唐鄧汝潁陳蔡許洛之間平田萬里農夫逃<lb/>
散不生五榖荆棘布野而地至肥壤泉源陂澤之迹<lb/>
迤邐猶在其民不知水耕之利而長吏又不以爲意<lb/>
一遇水旱民乏菜茹往者因其死喪流亾廢縣罷鎮<lb/>
者蓋往往是矣臣聞善爲政者不用甲兵不斥疆界<lb/>
<pb n="KR4d0083_SBCK_010-8a"/>
興利除害教民稼穡収斂倍稱而獲兼地之福今者<lb/>
舉千里之地廢之爲場以養禽獸而不甚顧惜此與<lb/>
私割地以與人何異嘗聞之於野人自五代以來天<lb/>
下喪亂驅民爲兵而唐鄧蔡汝之間故陂舊堤遂以<lb/>
堙廢而不治至今百有餘年其間猶未甚遠也葢脩<lb/>
敗補闕亦旬月之故耳而獨患爲吏者莫以爲事若<lb/>
夫許州非有洪河大江之衝而每歲盛夏衆水決溢<lb/>
無以救禦是以民常苦饑而不樂其俗夫許諸侯之<lb/>
故邦魏武之所都而唐節度之所治使歲輒被水而<lb/>
五榖不熟則其當時軍旅之費宗廟朝廷之用將何<lb/>
<pb n="KR4d0083_SBCK_010-8b"/>
以供此豈非近世之弊因循不治以至此哉然此乃<lb/>
特臣之所見而天下之廣又安能僃知嘗以爲方今<lb/>
之患生於太怯而成於牽俗太怯則見利而不敢爲<lb/>
牽俗則自顧而愛其身夫是以天下之事舉皆不成<lb/>
而何獨在此臣欲破其牽俗之風壯其太怯之氣意<lb/>
凡天下貧窶破散之郡縣使皆擇善事能幹之人而<lb/>
往爲之長因其去也而天子親諭以此使得稍久於<lb/>
其任而察其人民多田野闢者書以爲課何者此非<lb/>
難辦之事是以不待非常之才而後能濟唯其弛放<lb/>
怠惰是以至此今誠少嚴其事使爲吏者知上之屬<lb/>
<pb n="KR4d0083_SBCK_010-9a"/>
意於此十歲之後臣以爲此必爲冨壤之區而方今<lb/>
天下重征之處亦爲漸減而取諸此矣<lb/>
　　第四道<lb/>
臣聞天下有二病好戰則財竭而民病畏戰則多辱<lb/>
而無威欲民之無貧則無疾夫無威欲君之無辱則<lb/>
無望乎財之不竭此二患者天下未嘗兼有也古之<lb/>
人君各從其所安而處其偏是以不獲全享其利而<lb/>
亦未嘗有兼受其病者昔者匈奴之於漢可以見矣<lb/>
文景之世天下治安民至老死不知征役之勞府庫<lb/>
盈溢其賦於民者三十而取一可謂盛矣然而匈奴<lb/>
<pb n="KR4d0083_SBCK_010-9b"/>
傲慢侵侮至甚不遜輸金繒納錦繡天子之至辱也<lb/>
而文景不以爲意以求全其民至於武帝不忍數世<lb/>
之忿盡天下之銳而攻之闢地千里斬馘百萬匈奴<lb/>
之民死者太半洗除先帝之宿耻而夸大中國之氣<lb/>
得志滿意無以加矣而內自疲弊中民之家大抵皆<lb/>
破無復十金之户此二者皆有所說其成功是以有<lb/>
所忍而不顧而智者之論巳謂非中國之長筭矣今<lb/>
者中國之弊在於畏戰畏戰固多辱矣而民又不免<lb/>
於貧無所就其利而徧被其害重賦厚斂以爲二邊<lb/>
之賂國辱而民困葢今世之病病巳極矣賢人君子<lb/>
<pb n="KR4d0083_SBCK_010-10a"/>
竭其智慮以求安其民而民常爲夷狄之所擾天子<lb/>
欲使其澤下布而海內常爲夷狄之所困此其弊葢<lb/>
有原矣二邊之賂不絕是以天下之賦斂雖知其甚<lb/>
重而不可輕天下之賦斂甚重而不可輕是以天下<lb/>
之民雖知其甚困而不可得而安也故臣於民政之<lb/>
終而特備論其要云蓋方今天下之議莫不以爲二<lb/>
邊之賂決不可去也獨其勇者則曰寧戰而無賂戰<lb/>
不必敗而賂必至於乏困臣竊以爲此古之漢武帝<lb/>
唐太宗堅忍而不顧者足以行之然亦有所犯天下<lb/>
之至危何者吾民之不戰久矣用不戰之民而待必<lb/>
<pb n="KR4d0083_SBCK_010-10b"/>
戰之敵竊恐世俗之難之也夫古者霸王之臣因敗<lb/>
而成功轉禍而爲福若反覆手之閒耳桓公見脅於<lb/>
曹沫欲背其盟管仲因而信之以自結於諸侯桓公<lb/>
襲蔡本以誅少姬之罪管仲因而伐楚責包茅之不<lb/>
入而諸侯大服臣竊韙之方今二虜之賂雖有所不<lb/>
得巳而然者然其勢偶有似夫戰國之際以謀相傾<lb/>
而隂相潰者是故臣欲因而成之以潛破二虜之國<lb/>
古語有之曰將欲取之必固予之昔者晉之取虞越<lb/>
之取胡冒頓之取東胡石勒之取王浚此四者皆其<lb/>
予之之力也夫隣國之患惟其相忌而相伺以不敢<lb/>
<pb n="KR4d0083_SBCK_010-11a"/>
相易是以其慮詳密而難圖今夫中國之不競亦巳<lb/>
久矣彼其相視以爲無能爲者非一日也然猶未肻<lb/>
釋然而無疑夫惟釋然而無疑而後其國可取今吾<lb/>
猶有所齟齬於其間彼以吾爲猶有不服之心是以<lb/>
君臣相親而未敢懈葢古之英雄能忍一朝之耻而<lb/>
全百世之利臣以爲當今之計禮之當加恭待之當<lb/>
加厚使者之往無求以言勝之而其使之來者亦無<lb/>
求以言犯之凡皆務以無逆其心而隂墯其志使之<lb/>
深樂於吾之賄賂而意不在我而吾亦自治於內蒐<lb/>
士㨂馬擇其精銳而損其數以外見至弱之形而內<lb/>
<pb n="KR4d0083_SBCK_010-11b"/>
収至强之實作內政以寓軍令凡皆務以自損吾強<lb/>
大之勢而見吾衰弱之状使之安然無所顧忌而益<lb/>
以怠傲不過數年彼日以無備而吾曰以充實彼猶<lb/>
將以吾爲不足與也而有無厭之求彼怠而吾奮彼<lb/>
驕而吾怒及此而與之戰此所謂敗中之勝而弱中<lb/>
之強者也嗟夫方今之事其勢亦有二而巳矣能奮<lb/>
一朝之勞而盡力以攻之則其後可以大安而其始<lb/>
也不免有歲月之勤能忍一朝之辱而自損以驕之<lb/>
則其後可以驟勝而其始也不免有歲月之耻此二<lb/>
策者皆足以謀人之國敗人之兵而有勝矣而臣竊<lb/>
<pb n="KR4d0083_SBCK_010-12a"/>
謂今世之所安者必其予之而驕之者也嗟夫智能<lb/>
攻之以洗天下之大慙不能攻之則驕之而圖其後<lb/>
未有不能攻之又不能驕之拱手以望其成功者方<lb/>
今每歲委百萬之資以予人而不能使人無疑其有<lb/>
不服之心罄竭四海而其終不能以成事特幸其一<lb/>
時之安而欲得其間隙之際以治天下天下可得而<lb/>
治哉<lb/>
　第五道<lb/>
臣聞御戎有二道屯兵以待其來出兵以乘其虛方<lb/>
今二邊固常巳屯重兵矣而天下之議以爲中國之<lb/>
<pb n="KR4d0083_SBCK_010-12b"/>
兵無由而出而臣以爲不然何者斂天下之財以奉<lb/>
夷狄彼求之無厭則吾之應之將有所不稱其意大<lb/>
抵不過數十年之間用兵之釁不發於彼之不恱則<lb/>
發於吾之不忍此亦其勢之不可逃者也方其無事<lb/>
之時中國旣不得不畜兵於邊而及其有間又必將<lb/>
出兵而乘其弊此二者不可不素爲之所也今每歲<lb/>
發郡縣之兵以戍邊此其未戰之謀也而臣未知其<lb/>
所以爲戰之術臣聞古者三代之制未有戍邊之役<lb/>
六國之際燕趙最被邊患而當其時西僃秦東備齊<lb/>
南備楚內僃韓魏千里之國而其四境莫不皆有所<lb/>
<pb n="KR4d0083_SBCK_010-13a"/>
僃則其所以備胡者安得戍卒而用之計亦不過沿<lb/>
邊之民自爲卒伍以制其侵畧而巳戍邊之謀始於<lb/>
秦漢內無敵國之虞而郡縣之兵材官蹶張皆出於<lb/>
民之爲役其法月爲更卒巳復爲正一歲屯戍一歲<lb/>
以次相承而迭相更代邊鄙之民不可使常爲兵是<lb/>
以不得不驅中原之民而納之塞下以捍寇虜故其<lb/>
邊戍之兵歲初而來終歲而去寒暑不相安險易不<lb/>
相習勇怯不相程志氣不相企上無顧於墳墓而下<lb/>
無愛於妻子平居憂愁無聊無樂土之心而緩急苟<lb/>
免無死戰之意不可　得其用古之謀臣晁錯陸賈<lb/>
<pb n="KR4d0083_SBCK_010-13b"/>
之徒蓋常以爲言矣今世之兵皆天子之所廩食以<lb/>
終其身在秦則廪於秦在趙則廩於趙不可一日而<lb/>
闕非如漢之戍卒有休罷更代之期也然猶守此區<lb/>
區旣往之陳迹豈不惑哉且舉中原之士而屯之於<lb/>
邊雖無死傷戰鬭之患而其心常自以爲出征行役<lb/>
苦寒冒露爲國勞苦凡國家之所以美衣豐食以養<lb/>
我者止爲此等事也故士卒百萬端坐而食實不知<lb/>
行陣之勞不見鋒刃之危而皆已自負以爲有勞於<lb/>
國其勢不可有所復使此其弊在於使之不得其道<lb/>
耳今夫隂伺二虜之怠而出兵以逐利於塞外此誠<lb/>
<pb n="KR4d0083_SBCK_010-14a"/>
今世之至計也而臣竊恐緩急之際士卒皆巳自負<lb/>
而不可用且夫人之情嘗巳用其力則其心自滿而<lb/>
不復求報其上士無求報之心則不可以與之犯大<lb/>
難而涉大勞惟其飽食而無所試優游無爲以觀夫<lb/>
人之成功而不得自効者則其氣剛銳而其心不倦<lb/>
古之善用兵者惟能及其心之未倦而用其銳氣是<lb/>
以其兵無敵於天下臣愚以爲方今之計內郡之兵<lb/>
當常在內而不以戍邊戍邊之兵當常戍邊而不待<lb/>
內郡之戍卒募內郡之兵其樂徙邊者而稍厚之不<lb/>
足則募民之樂爲邊兵者以足之使二邊有一定不<lb/>
<pb n="KR4d0083_SBCK_010-14b"/>
遷之兵而頗損內郡之衆計其內外之數相通如舊<lb/>
而止平居無事以此僃邊而一旦欲有所攻奪掩襲<lb/>
則獨發內郡之卒使二者各思致其勇力以報其上<lb/>
銳而用之墯而置之屯兵歷年而士無所怨其勞出<lb/>
兵千里而士無所憾其遠兵入則出者得以休息而<lb/>
無乘塞之苦兵出則守者閑暇而無行役之困交相<lb/>
爲用如循環之無端而不可竭此眞與今世之法竭<lb/>
天下以養兵守亦使此戰亦使此未戰而士卒皆怠<lb/>
者其亦少異矣<lb/>
欒城應詔集第十卷終<lb/>
</p>
<p>
</p>
  </div>
</body>
</text>
</TEI>
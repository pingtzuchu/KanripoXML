<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東觀集巻一</head> <lb/>
    <p>
<pb n="KR4d0019_WYG_001-1a"/>
欽定四庫全書<lb/>
　東觀集巻一<lb/>
　　　　　　　　　　　　　宋　魏野　撰<lb/>
　　乙巳郊天後作<lb/>
萬物盡熙熙郊天禮畢時安邊文教逺過海赦書遲南<lb/>
牧雖無也東封合有之茅堂自歌詠何必向丹墀<lb/>
　　秋日懐王專<lb/>
菊花原上立村落雨晴初晩吹清羣動秋光淡太虚空<lb/>
<pb n="KR4d0019_WYG_001-1b"/>
看新雁字不得故人書猶賴華亭鶴林間伴索居<lb/>
　　初晴書事上宋諫議<lb/>
美化何因見民歌處處同雨申諸縣足獄奏半年空郡<lb/>
閣烟光裏人家霽色中偶吟知淺拙將獻愧明公<lb/>
　　岐賁推官<lb/>
動静不違書如君始是儒婢閒猶畫卦兒戲亦投壺門<lb/>
冷僧長往官清道更孤吾君能大用皇宋即唐虞<lb/>
　　閒居書事<lb/>
<pb n="KR4d0019_WYG_001-2a"/>
無才動聖君養拙住山村臨事知閒貴澄心覺道尊成<lb/>
家書滿屋添口鶴生孫仍喜多時雨經春免灌園<lb/>
　　贈華山致仕韓見素<lb/>
盡垂華髮戀金門獨乞懸車未五旬清世一般為隱逸<lb/>
碧霄兩處應星辰繡衣脫下寜妨貴錦帳眠来不稱貧<lb/>
瀟洒易添新道氣光隂難散舊精神老輕白傅方歸洛<lb/>
亂鄙黄公始避秦象簡豈同青竹杖廌冠寜勝白綸巾<lb/>
世間名系昌朝客物外銜稱太華人醉指鼇頭為别業<lb/>
<pb n="KR4d0019_WYG_001-2b"/>
吟誇仙掌是比隣劍生塵土揩磨嬾書帶烟霞曬曝頻<lb/>
石鼔曉聽殊待漏玉潭時看异迷津琴憐徽外聲彌淡<lb/>
酒愛篘中味更醇精細處方因療鶴等閒開食為迎賓<lb/>
芝田女僕皆能采蘭佩兒童亦解紉丹訣有靈還似性<lb/>
詩篇無病恰如身要君計想嫌𢎞景棄室翻應笑子真<lb/>
預祝全家上昇日願停絳節許相親<lb/>
　　和呈冦相公見贈<lb/>
深嚴相府絶纎埃宴㑹尋常召不才孫閣有歌凝翠黛<lb/>
<pb n="KR4d0019_WYG_001-3a"/>
召棠無訟鎖青苔鳳池即看三回入蝸舍曾蒙數度来<lb/>
仍贈雅章慙和句朱門將獻又徘徊<lb/>
　　上知府冦相公<lb/>
文武稟全才何人更可陪有官居鼎鼐無地起樓臺聖<lb/>
主詩方和親王狀始迴鎮臨来二陜調燮輟三台鳳閣<lb/>
須重去龍旌暫擁来下車三度雨上事數聲雷未暇瞻<lb/>
珪璧先蒙訪草莱㡬思趨相府恐懼復徘徊<lb/>
　　冦相公生辰二首<lb/>
<pb n="KR4d0019_WYG_001-3b"/>
嶽瀆精英氣来鍾積慶門何時生上相明日是中元仙<lb/>
藥寜無種靈椿别有根佇期三入後一品見𤣥孫<lb/>
奕世英髦命世賢懸弧時節早秋天蟾光望處將三五<lb/>
鳳厯推来恰半千功向清朝終突兀夀同皇祚合連延<lb/>
預愁来嵗逢今日不得中書獻此篇<lb/>
　　謝冦相公見訪二首<lb/>
晝睡方濃向竹齋柴門日午尚慵開驚回一覺遊仙夢<lb/>
村巷傳呼宰相来<lb/>
<pb n="KR4d0019_WYG_001-4a"/>
中書兩入冦尚書出鎮雄藩半載餘棠樹隂中無訟聽<lb/>
閒騎寳馬到苑廬<lb/>
　　冦相公生辰因有寄獻<lb/>
宋朝元老更誰先已咏功成二十年好去上天辭將相<lb/>
却来平地作神仙坐看雲岫資閒興卧聽霓裳引醉眠<lb/>
多少年辰獻詩者應無真禱似狂篇<lb/>
　　和臧奎秋夜書懐<lb/>
林中獨坐欲中宵落葉紛紛觸壊袍月影漸移蛩韻急<lb/>
<pb n="KR4d0019_WYG_001-4b"/>
露華初上鶴聲髙四時催老秋偏感萬事縈心夜更勞<lb/>
獨賴清風知我意頻吹庭竹助蕭騷<lb/>
　　上知府袁刑部<lb/>
星辰雖應碧虚中富貴情疎道氣融繞野雲烟陪淡泊<lb/>
入衙山水學清通申湖静泛孤舟月棠樹涼生一扇風<lb/>
却有祖先難似處獻詩民住樂郊東<lb/>
　　謝薛端公寄惠紗扇<lb/>
鶴色紗蒙烏府寄裁衣不稱著林中水亭君有親題處<lb/>
<pb n="KR4d0019_WYG_001-5a"/>
留得他時染碧籠<lb/>
　　寄太白山人<lb/>
太白空来數百年貫之今稱隱其間静應笑我藏名拙<lb/>
惹得人多到竹關<lb/>
　　上知府趙侍郎二首<lb/>
往哲英靈在重生出鎮初傅巖存舊跡棠樹認前居美<lb/>
化民歌實流言帝覺虚暫来淹外郡再入老中書善欲<lb/>
皆升舉奸思盡翦除登科嗤負鼎避事鄙懸車權助天<lb/>
<pb n="KR4d0019_WYG_001-5b"/>
生殺才隨道巻舒百官憑整肅萬物任吹嘘接士殊龍<lb/>
板尋僧却隼旟嘉謀常啟乃諫草旋焚如赤子方安枕<lb/>
黄巾亦荷鋤囚無經宿禁農有數年儲山勢朝衙署河<lb/>
聲貫里閭野人攜此咏將獻㡬躊躇<lb/>
棠隂虚廟堂俗亦似身康藥按仙方煉茶開御印嘗吏<lb/>
因呈案懼民為立碑忙公退無餘事逍遥只道粧<lb/>
　　冬日書事<lb/>
一月天不暖前村到豈能閒聞啄木鳥疑是打門僧松<lb/>
<pb n="KR4d0019_WYG_001-6a"/>
色濃經雪溪聲澁帶冰吟餘還黙坐稚子問慵譍<lb/>
　　盆池萍<lb/>
乍認庭前青蘚合深疑鑑裏翠鈿稠莫嫌生處波瀾少<lb/>
免得漂然逐衆流<lb/>
　　留題敷水李先生隱居<lb/>
棠樹隂中来得得蓮花峰下去遲遲好將門外巖磨取<lb/>
為刻西巡御賜詩<lb/>
　　送趙侍郎移鎮長安<lb/>
<pb n="KR4d0019_WYG_001-6b"/>
千騎蕭蕭曉發時雨先一夜灑長岐盡知暫去臨鶉野<lb/>
即看重来向鳳池函谷亂花明劍佩灞橋垂栁拂旌旗<lb/>
不同調鼎民皆樂秦甸歡呼陕服悲<lb/>
　　送王專推官赴任河中<lb/>
聲華籍籍祖風存况佐風流謝使君健筆想無詩債負<lb/>
滿巵應少酒知聞趣裝劍嬾從人借謁廟香非為已焚<lb/>
好對前山思節儉夷齊餓死舜耕耘<lb/>
　　詶薛田推官見贈<lb/>
<pb n="KR4d0019_WYG_001-7a"/>
紅蓮客惠碧雲篇未及他山買石鐫且選眼前粗竹簡<lb/>
和烟大刻兩三聨<lb/>
　　謝王耿太傅見惠藤牀王虞部見惠藤枕<lb/>
藤牀藤枕睡騰騰軟勝眠莎與曲肱知似邊韶偏寄惠<lb/>
夢中長亦感心朋<lb/>
　　苔錢八韻<lb/>
物外幽竒物吟看復嘆吁豪家如可用窮巷却應無閒<lb/>
共僧贏得卑嫌俗競呼山疑和雨買地似帶烟租宻鎖<lb/>
<pb n="KR4d0019_WYG_001-7b"/>
憐庭竹深蔵恨砌蕪貪多寜損志嫌少不為愚良冶何<lb/>
由鑄常流豈易圗野人惟自愛難把恱妻孥<lb/>
　　題崇勝院河亭<lb/>
陜郡衙中寺亭臨翠靄間數聲離岸櫓㡬㸃别州山野<lb/>
客猶思住江鷗亦忘還隔墻歌舞地喧静不相關<lb/>
　　送徐道士赴闕<lb/>
捧詔異常倫無官豈累真瓢知空似性琴想重于身卧<lb/>
必思雲切行應待鶴頻林間起相送漸覺世還淳<lb/>
<pb n="KR4d0019_WYG_001-8a"/>
　　寄贈藍田王闢寺丞<lb/>
藍田名冠右京華詩匠移風更可誇解使射生人改業<lb/>
能令逐熱客安家韓文公記存㕔壁王右丞居對縣衙<lb/>
見說偷閒偏住處悟真寺最好烟霞<lb/>
　　送趙寺簿東歸<lb/>
官滿猶如下第貧軒車迎賴舊田文九臯禽畔偏辭我<lb/>
六出花中獨送君易把當杯惟俗物難持贐賂是溪雲<lb/>
孝終且覔甘棠倅談笑還圗得再聞<lb/>
<pb n="KR4d0019_WYG_001-8b"/>
　　和寇寺丞夏日遊麗春園<lb/>
麗春園甲召公城池想游魚恨至清一簇樓臺如畫出<lb/>
數羣鷗鷺似家生芰荷香裏垂綸坐楊栁隂中把巻行<lb/>
不領管絃惟静憩相門年少有髙情<lb/>
　　謝龍圗李待制見寄二首<lb/>
烟霄閒似在烟霞惟有龍圗學士家和了御詩垂錦帳<lb/>
卧聽仙樂出宫花<lb/>
遥知清貴孰能攀天上閒勝地上閒除對聖君論道外<lb/>
<pb n="KR4d0019_WYG_001-9a"/>
時題詩句落人間<lb/>
　　喜岐貴王闢見訪<lb/>
久别思方切同来宿敝廬閒聽一夜話勝讀十年書拙<lb/>
喜交情在貧慚主禮疎共嗟髙㑹少且願更躊躇<lb/>
　　謝孫舍人題名水亭因有紀贈<lb/>
紫薇客寫青苔壁不與尋常姓字同多謝溪烟知我意<lb/>
預先替作碧紗籠<lb/>
　　贈潘閬<lb/>
<pb n="KR4d0019_WYG_001-9b"/>
昔年放志多狂怪若比来今總未如從此華山圖籍上<lb/>
又添潘閬倒騎驢<hi>潘閬昔有過華山詩云昻頭吟望倒騎驢</hi>
　　春日述懐<lb/>
春暖出茒亭擕笻傍水行易諳馴鹿性難辨鬭雞情妻<lb/>
喜栽花活兒誇鬭草贏翻嫌我慵拙不解强謀生<lb/>
　　同大孫狀元送楊甫之蒲中<lb/>
蒲本舜都州君思獨去遊雲分五老嶺河噴二妃樓雨<lb/>
足果初熟霜遲葉尚稠此行貪莫阻飲餞楚江頭<lb/>
<pb n="KR4d0019_WYG_001-10a"/>
　　送王衢赴舉<lb/>
獨薦因公道孤寒云若何遥程行李少近事祖筵多小<lb/>
雪飄嵩岳微冰結汴河歸来乗駟馬林下願重過<lb/>
　　寄贈陳越兼簡臧奎<lb/>
君遊帝里共喧喧我向溪邊獨悄然工部聲華窮委地<lb/>
翰林風骨醉看天朱門想少投封狀兩制應多借盛編<lb/>
佇聽彤庭呈試罷龍頭相讓一人前<lb/>
　　白菊<lb/>
<pb n="KR4d0019_WYG_001-10b"/>
濃霧繁霜著似無㡬多光彩照庭除何須更待螢兼雪<lb/>
便好叢邊夜讀書<lb/>
　<lb/>
　<lb/>
　<lb/>
　<lb/>
　<lb/>
　東觀集巻一<lb/>
</p>
<p>
</p>
  </div>
<div>
<head>東觀集巻二</head> <lb/>
    <p>
<pb n="KR4d0019_WYG_002-1a"/>
欽定四庫全書<lb/>
　東觀集巻二<lb/>
　　　　　　　　　　　　　宋　魏野　撰<lb/>
　　四十自詠<lb/>
閒心雖不動記性覺潛衰棋退難饒客琴生却問兒手<lb/>
慵農噐信身散道裝知筆硯將何用天隂改舊詩<lb/>
　　喜大孫狀元見訪<lb/>
道同忘貴賤陋巷每頻看相見惟呼字留題不著官狂<lb/>
<pb n="KR4d0019_WYG_002-1b"/>
吟無所忌静坐有餘歡却恨歸公署苑堂㑹宿難<lb/>
　　謝師刑部見召<lb/>
錦帳公餘後紗巾召見初一言忻契合三拜媿生疎漸<lb/>
見詩多拙方知譽轉虚猶能時遣吏相送到貧居<lb/>
　　贈三門漕運錢舍人<lb/>
相知有宿縁一見兩欣然我拙宜名野君廉恨姓錢唱<lb/>
酬思閣筆迎送愧樓船却恐徴歸闕慵過砥柱邊<lb/>
　　送太白山人俞大中之商於訪道友王知常治歸<lb/>
<pb n="KR4d0019_WYG_002-2a"/>
　　　故山<lb/>
羨我詩中偶有名輸君物外更無營水聲山色為聲色<lb/>
鶴性雲情是性情四皓雲間尋舊友三清路上指前程<lb/>
連天太白從今去林下何時得再迎<lb/>
　　暮秋懐潤師<lb/>
風清月白樹紅時無奈重城隔潤師却羨潺湲階下水<lb/>
夜深流入白蓮池<lb/>
　　聞潘閬新授滁州散參因以寄賀<lb/>
<pb n="KR4d0019_WYG_002-2b"/>
江鄉去想勝還鄉官職尋常事不常㑹得聖君無别意<lb/>
只應圖繼賈司倉<lb/>
　　送朱台符學士關西巡撫<lb/>
聖主念黎庶選君来撫綏望髙虚兩制權重帶三司帝<lb/>
澤隨車布文星逐郡移語稀如學淺僕少似官卑疏減<lb/>
民間賦編添馬上詩經遊憐勝異迎送厭歌吹寒别申<lb/>
湖晩晴過華岳遲瓊林想回日未失賞花期<lb/>
　　陪喬職方泛舟之三門謁禹祠<lb/>
<pb n="KR4d0019_WYG_002-3a"/>
波浪濺旌旗東遊謁禹祠千秋花發日兩院獄空時城<lb/>
裏閒棠樹船中舞柘枝晉公曾禊洛不召野人隨<lb/>
　　冬日述懐<lb/>
癭枕閒欹葦箔寒浩然情性雪晴天却嫌雛鶴饒聲氣<lb/>
驚覺茒簷曝背眠<lb/>
　　和三門竇寺丞見寄<lb/>
風情不獨少人同滿腹書寜媿郝隆職務却如波正急<lb/>
輜囊渾似獄長空栁藏衙樹侵堤緑旗插樓船照岸紅<lb/>
<pb n="KR4d0019_WYG_002-3b"/>
見說公餘無一事題詩多在禹祠中<lb/>
　　送李主簿之任南陵<lb/>
無歎徒勞向宦途不羣氣岸有誰如南陵暫掌仇香印<lb/>
北闕終行賈誼書且喜江山尋勝境莫辭韋杜别幽居<lb/>
少年躍馬同星使免得詩中道跨驢<hi>賈島詩云長江飛鳥外主簿跨驢歸</hi>
　　酬王太博見寄<lb/>
錦川誰為寄陽春清浄堂中清浄人二十八言刋石處<lb/>
長如列宿照閒身<lb/>
<pb n="KR4d0019_WYG_002-4a"/>
　　題潤師禪庭雙竹<lb/>
離藂並長對禪扃乍見翻疑是一莖我恨與師居隔郭<lb/>
他生願似此君生<lb/>
　　和喬職方惠山菜<lb/>
山菜尋常見眼明使君偏賜况新生野人屈指皆知性<lb/>
老圃從頭不識名五鼎減来為異味一簞添出稱閒情<lb/>
兒童笑道真嘉饌詩思因餐轉覺清<lb/>
　　送丕上人南遊<lb/>
<pb n="KR4d0019_WYG_002-4b"/>
江山獨去遊遊徧始應休雲外敲清磬船中剃白頭阻<lb/>
風孤島晩聽雨一林秋南國多佳境詩牌㡬處留<lb/>
　　和王衢見寄<lb/>
久向東郊住暫同麋鹿情遊山岐路熟見客禮儀生藜<lb/>
杖新仍重荷衣破轉輕身猶為外物詩亦是虚名自愛<lb/>
閒無悶誰憂道未行絶疑疎日者相許愧時英窮易憐<lb/>
無著圍棋惡有爭惟應心友至林下笑相迎<lb/>
　　送師刑部赴闕<lb/>
<pb n="KR4d0019_WYG_002-5a"/>
白首休嗟歎君方任老臣鳳書纔入手鵲印喜離身錦<lb/>
帳眠来舊花磚步去新離情棠樹曉吟思洛陽春御札<lb/>
催應併天文動已頻拜迎臺有吏泣送巷無人寺宿知<lb/>
題壁山行想駐輪從兹歸近宻閒謁轉無因<lb/>
　　河中孫學士以詩見寄用次本韻繼和三章用為<lb/>
　　　酬贈<lb/>
表裏山河舜帝基聖君館殿選賢知開筵想任佳人擁<lb/>
遊寺應嫌俗客隨<hi>一作俗吏</hi>政訝龔黄推絶席文疑元白竪<lb/>
<pb n="KR4d0019_WYG_002-5b"/>
降旗逍遥樓迥閒登處㡬感皇唐御製詩<lb/>
入居蘭省歸羣望出守蒲關自聖知清禁乍辭仙漏逺<lb/>
白樓閒上彩牋隨伯夷廟下停金勒大舜門中亞繡旗<lb/>
遥想雄藩多好景祇應公暇遍題詩<lb/>
山前衙署枕河湄遂意營居事可知華省圖書雖暫别<lb/>
故鄉風物似相隨遶城奔浪喧更鼓隔岸征帆映酒旗<lb/>
刻石將同王閣長永留遺愛向歌詩<hi>故閣老王祐嘗領是郡有詩刻石于</hi>
<hi>衙署</hi>
<pb n="KR4d0019_WYG_002-6a"/>
　　送劉法曹東歸<lb/>
上官多是歎窮途得替行裝盡有餘惟有甘棠劉法掾<lb/>
来時騎馬去騎驢<lb/>
　　贈惠崇上人<lb/>
張籍眼昏心不昩崇師耳聵性還聰是非言語徒喧世<lb/>
嬴得長如在定中<lb/>
　　送臧奎赴舉<lb/>
艱難天府解去掇喜還悲舊相和文薦偏親帶病辭劍<lb/>
<pb n="KR4d0019_WYG_002-6b"/>
如機不用琴似影相隨僕為初招戅驢因賤買羸窮途<lb/>
誰惻隱貧巷自栖遲<hi>一作裝褫</hi>餞送重陽後榮歸上已時泪<lb/>
多同永别酒少若輕離又使林中客從今役所思<lb/>
　　贈潁陽知縣劉燁著作<lb/>
門風是相門積善豈須論祖徳遺書在科名榜貼存政<lb/>
聲聞牧豎墨蹟見花村物論將徴用多應入諫垣<lb/>
　　聞張師徳狀元登第因以寄賀兼陳梁固狀元<lb/>
科塲消息到柴扉皇宋風流事可知封禪汾隂連嵗牓<lb/>
<pb n="KR4d0019_WYG_002-7a"/>
狀元俱是狀元師<lb/>
　　寄贈河中表兄李瀆<lb/>
早年聲譽壓羣公恥與浮華鬭競同似我任教縻好爵<lb/>
如君方信是㝠鴻軒車少見權門下圖籍多於秘閣中<lb/>
豈獨聖明無賀監退藏自怯達堯聰<lb/>
　　和并州劉宻學見寄<lb/>
還如裴度鎮河東百萬軍民惠愛中鐘鼓久喧刁斗静<lb/>
旌幢一指雁門空瀟湘故友㕘時務燕趙佳人接土風<lb/>
<pb n="KR4d0019_WYG_002-7b"/>
宻地再歸知不出莫將竹馬約兒童<lb/>
　　寄贈三門漕運卞寺丞二首<lb/>
威權自與轉輸同僕從衙庭事事雄十郡河山關職務<lb/>
一門忠孝是家風圖書半在仙舟裏碑版多留禹廟中<lb/>
閒想春堤遊賞處桃花浪照舞筵紅<lb/>
三門遄想六龍家多少春来事可誇閣道尋僧同鷲嶺<lb/>
樓船載妓勝仙槎送迎㡬拂新亭栁遊歴時穿舊縣花<lb/>
野客尋常思報謁却愁詩酒勢難加<lb/>
<pb n="KR4d0019_WYG_002-8a"/>
　　檉師告歸廬岳贈之笻杖<lb/>
瘦笻生本接西蠻我已擕来二十年輟贈檉師歸老處<lb/>
稱將吟倚虎溪邊<lb/>
　　聞王衢王專下第因有所感<lb/>
忽見僧来說千愁集病顔聞君俱下第使我轉思山疑<lb/>
欲鑽龜卜窮應歎雉還此懐何處寫月上太虚間<lb/>
　　送臧奎之寜州謁韓使君<lb/>
路逺邠郊外嚴冬去若何時年防賊少山險下驢多寒<lb/>
<pb n="KR4d0019_WYG_002-8b"/>
色晴猶慘蕃音譯尚訛賢侯雖禮待陟屺願頻歌<lb/>
　　贈長安知縣陳堯佐<lb/>
少宰長安宰尋常似隱夫琴書家慣有杖印客疑無錦<lb/>
水心雖役圭峰眼不辜閒簽歸業狀貧與舊山圖酒為<lb/>
廉猶斷棋因讓忽輸即看聨雁序相繼在蓬壺<lb/>
　　上致仕趙中令<lb/>
王業政艱難功成退自安閒中猶有俸品外更無官洛<lb/>
水垂簾聽嵩峯凭几看惟應問安詔時復到門䦨<lb/>
<pb n="KR4d0019_WYG_002-9a"/>
　　題髙都監新亭<lb/>
髙氏創髙亭亭因地得名半空雲咫尺百里鏡分明襟<lb/>
帶山圍陜咽喉地接京晝閒多待士時靖少論兵鐘磬<lb/>
聞蓮舍槍旗見栁營吾廬正相望不似在重城<lb/>
　　上左馮陳使君<lb/>
祖徳相門䦨分符衆比難憂民如有病見客似無官地<lb/>
鎮三秦重衙當二華寒道心輕仗鉞詩性鄙登壇佐幕<lb/>
多名士開筵少俗歡星連蒲分野河帶渭波瀾勸課耕<lb/>
<pb n="KR4d0019_WYG_002-9b"/>
初動行香漏未殘書容吾道借琴聽越僧彈拜敕風鳴<lb/>
佩朝元露濕冠皇恩終賜馬清夢必驂鸞報國嫌言利<lb/>
修真笑鍊丹髙碑人待立此咏願同刋<lb/>
　　謝孫狀元寒食見贈<lb/>
一首狀元詩封来到竹扉讀留寒食燭拜換道家衣譽<lb/>
過心無媿酬遲禮轉非閒思播琴裏誰更㑹𤣥微<lb/>
　　送馬共之任内江縣尉兼呈主簿<lb/>
驢上吟詩賈島同内江歸去指江東封疆半在猿聲裏<lb/>
<pb n="KR4d0019_WYG_002-10a"/>
道路多穿竹箐中想得兩衙長鎖印應過三載不張弓<lb/>
重登制策髙科在筆硯公餘莫廢功<lb/>
　　送喬職方赴闕<lb/>
一種徴書下九重漢唐賢士豈能同定歸金馬殊黄散<lb/>
不解銀魚勝白公千騎擁行岐路滿萬人泣送郡城空<lb/>
他時若繼前交代肯憶棠郊鶴髮翁<lb/>
　　喬職方將赴闕詔領河東轉輸再成長句送之<lb/>
河東控蹇詔通儒二十餘州繫慘舒位列九天應自致<lb/>
<pb n="KR4d0019_WYG_002-10b"/>
權除兩地更誰如薦賢表想殷勤發詠物詩應取次書<lb/>
不為龍鍾頭半白好抛泉石從軒車<lb/>
　　留題滻州姚氏鳴琴泉<lb/>
琴裏休誇石上泉爭如此地聴潺湲愛于琴裏無他意<lb/>
落砌聲聲是自然<lb/>
　　將離藍田同王闢太博飲于王氏亭聨成二韻<lb/>
白鹿原東滻水西楊花漠漠草萋萋<hi>野</hi>那堪對此還醒<lb/>
别况是提壺鳥正啼<hi>闢</hi>
<pb n="KR4d0019_WYG_002-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0019_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻二<lb/>
</p>
<p>
</p>
  </div>
<div>
<head>東觀集巻三</head> <lb/>
    <p>
<pb n="KR4d0019_WYG_003-1a"/>
欽定四庫全書<lb/>
　東觀集巻三<lb/>
　　　　　　　　　　　　　宋　魏野　撰<lb/>
　　謝馮亞惠鶴<lb/>
殷勤親惠鶴迢逓自江濆情性渾如我精神酷似君舞<lb/>
思同座看唳想隔城聞從此添詩景為題好共分<lb/>
　　送元上人歸寜<lb/>
禪性雖無著偏親奈白頭直應飛錫到方是倚門休雪<lb/>
<pb n="KR4d0019_WYG_003-1b"/>
裏猶思去花前豈易留如何迎侍得住近免離愁<lb/>
　　咏懐<lb/>
静顧身兼世何須哂復吁境牽情各有道斷事皆無拜<lb/>
少腰寜負眠多眼不辜權豪任相笑適性自為娛<lb/>
　　詶謝商秘臣見贈詩牌<lb/>
初得春方暖今来嵗已闌紫泥辭却易白雪和終難頻<lb/>
拂心無倦時吟齒覺寒㑹須親謝去閒挂釣魚竿<lb/>
　　和長安孫舍人見寄<lb/>
<pb n="KR4d0019_WYG_003-2a"/>
長安君到轉民安夏少炎蒸臘少寒接使管絃登月榭<lb/>
勸農旌斾入烟巒龍池似錦花堪賣鶉野如雲稼可觀<lb/>
見說添蘇亞蘇小隨軒應是珮珊珊<lb/>
　　謝喬職方惠書<lb/>
珍重郎君一紙書親書何啻敵瓊琚使回豈易逢歸雁<lb/>
頻看應難長蠧魚先寄路經千里外後批情更萬重餘<lb/>
静思貴不忘貧賤當日荆州亦未如<lb/>
　　送陳越之河中寜覲<lb/>
<pb n="KR4d0019_WYG_003-2b"/>
寜覲髙堂舜井西欲辭東閣思依依三台筵上飛觴送<lb/>
五老峰前負米歸莫歎貴無蘇子印且憐榮有老莱衣<lb/>
舊書逹少應投杼新集鐫多肯斷機紅葉村坊臨水迥<lb/>
黄花岐路入山微重陽雖近難留住把酒登髙㑹又違<lb/>
<hi>㑹一作興</hi>
　　太保琅琊相公見惠美酒因成二絶用為紀謝<lb/>
從前相輔皆頻出獨在中書十五秋太岳汾隂封祀了<lb/>
這回好共赤松遊<lb/>
<pb n="KR4d0019_WYG_003-3a"/>
玉液定從金口啜曹樽分又到顏瓢雖無愁悶憑消處<lb/>
麴糵恩濃豈易消<lb/>
　　冬暮郊居<lb/>
村落欲黄昏寒雲片片凝隔城鐘似磬逺岫燒如燈名<lb/>
利堪彈指林泉但枕肱何由遂閒散自喜本無能<lb/>
　　送俞極山人歸太華<lb/>
三峰倚太虚四嶽竟難如雲向中方起人歸絶頂居道<lb/>
全忘世態詩必合天機不待辭榮去還應笑二疏<lb/>
<pb n="KR4d0019_WYG_003-3b"/>
　　謝長安孫舍人寄惠蜀牋并茶二首<lb/>
彩牋一軸敵瓊瑰喜見親題手自開逺勝浣花人寄到<lb/>
貴從視草客分来百張重疊霞初巻千色參差錦乍裁<lb/>
紅藥篇章方雅稱老夫無用擬封回<lb/>
誰將新茗寄柴扉京兆孫家小紫微鼎是舒州烹始稱<lb/>
甌除越國貯皆非盧仝詩裏功堪比陸羽經中法可依<lb/>
不敢頻嘗無别意却嫌睡少夢君稀<lb/>
　　和進士田亞夫見贈<lb/>
<pb n="KR4d0019_WYG_003-4a"/>
失意人方羨野人因酬佳句謝知聞都縁月桂終難捨<lb/>
豈是烟蘿不肯分且縱髙情歌白雪莫嗟下第負青雲<lb/>
孤寒自古功成晩那獨昌朝只有君<lb/>
　　寄題石都尉林亭<lb/>
園林都尉宅景好冠京華便合名金谷其如是石家池<lb/>
塘分御水樓閣見宫花有客因来說令人動歎嗟<lb/>
　　謝潘閬見惠白雞<lb/>
逺惠雞同雪應圖警卧雲如君鳴有信似我素無文映<lb/>
<pb n="KR4d0019_WYG_003-4b"/>
樹送蟾彩臨流雜鷺羣朝昏何所恨不共隔籬聞<lb/>
　　夏日書事<lb/>
尋常苦出門况復在炎蒸短褐披猶嬾長裾曳豈能松<lb/>
風輕賜扇石井勝頒冰只此貧無事常愁不易勝<lb/>
　　寄贈長安宋澥逸人十韻<lb/>
家盛翻嘉遯誰同物外情徴君為宻友内翰是難兄静<lb/>
論儒宗服狂歌俠少驚道裝輕紫綬酒斾勝紅旌將相<lb/>
慵趨謁漁樵喜送迎門開紫閣色枕倚渭河聲野鶴聽<lb/>
<pb n="KR4d0019_WYG_003-5a"/>
調瑟沙鷗看濯纓烟霞連杜曲桑柘接昆明丹訣皆親<lb/>
寫芝田咸自耕終須盡室去相並掩柴荆<lb/>
　　和陳推官暮春感興<lb/>
角冠閒戴任欹斜騎馬人稀到我家僧鉢盤餐惟笋味<lb/>
道情欄檻只松花驚回馴鹿林間犬聒殺靈龜雨後蛙<lb/>
春去尋常何足歎自將寂寞並繁華<lb/>
　　和河中孫諫議見送同薛田察院之龍門謁劉煜<lb/>
　　　大著<lb/>
<pb n="KR4d0019_WYG_003-5b"/>
閒憶披雲輟卧雲盡驚獬豸鹿同羣舜耕山下辭廉使<lb/>
禹鑿門前謁宰君莫訝樓臺抛接武却愁泉石動移文<lb/>
花時離别尤堪惜頭白三分欲二分<lb/>
　　登原州城呈張賁從事<lb/>
異鄉何處最牽愁獨上邊城城上樓日暮北来惟有雁<lb/>
地寒西去更無州數聲寒角髙還咽一派涇河凍不流<lb/>
君作貧官我為客此中離恨共難收<lb/>
　　送長安趙侍郎赴闕<lb/>
<pb n="KR4d0019_WYG_003-6a"/>
嗣君徴舊相物論更無餘聖日歸黄閣台星正碧虚四<lb/>
方聞樂只一郡泣漣如灞水猶疑咽秦雲亦不舒綺羅<lb/>
圍祖席朱紫擁征車從樂時調瑟行厨忽饌蔬先碑雖<lb/>
選寺遞鋪只擔書古道禾殘後長亭木落初朝官逢下<lb/>
馬野客送騎驢從此門尤峻何由再曳裾<lb/>
　　白鷴<lb/>
　玉潤陳越監丞至伏蒙尚書寄惠白鷴一隻者竊以<lb/>
　南方獻處本期宿于鳳池東榻寄来忽有光于蝸舍<lb/>
<pb n="KR4d0019_WYG_003-6b"/>
　此盖尚書久憐鶉處時枉鴻恩舍已從人逺辱嘉禽<lb/>
　之惠以貴下賤難忘國士之知野聞寡鶴鳴智同鳬<lb/>
　脛言謝乏碧雞之辨報恩增黄雀之誠因作四首<lb/>
萬里南禽未說珍且論得處到来因尚書逺託誰相寄<lb/>
制䇿登科第一人<lb/>
山雞形狀鶴精神紋似漣漪動白蘋物異恩殊堪鄭重<lb/>
廟堂人寄草堂人<lb/>
水國籠来到水村也應懐土也懐恩曾為閒客還同我<lb/>
<pb n="KR4d0019_WYG_003-7a"/>
今日俱遥舊相門<lb/>
李白詩中聞有識謝莊賦裏見長思今朝得爾心雖喜<lb/>
致謝慚無吐鳯詞<lb/>
　　送王闢赴舉<lb/>
何必問龜長知音在玉堂十全才衆許雙美巻親裝雲<lb/>
少離山馹塵多近帝鄉花時新榜貼先為達巖房<lb/>
　　和𤣥武縣薛秘丞寄示手書因以謝之<lb/>
至交忘貴賤豈可與常論少似君書札多于我夢魂羊<lb/>
<pb n="KR4d0019_WYG_003-7b"/>
岐從蜀邑鴈逓到烟村倒箧時將讀誰言我眼昏<lb/>
　　秋霽草堂閒望<lb/>
草堂髙迥勝危樓時節殘陽向晩秋野色青黄禾半熟<lb/>
雲容黒白雨初收依依永巷聞村笛隱隱長河認客舟<lb/>
正是詩家好風景懶隨前哲却悲愁<lb/>
　　和孫舍人重過陜下二首<lb/>
二陜重過一紀强麻衣已變椹袍光數宵黄閣延三子<lb/>
幾處青樓認五郎顧我豈能誇舌在逢君寜復歎唇亡<lb/>
<pb n="KR4d0019_WYG_003-8a"/>
大龍頭䘮同傷處吏隱亭欹鄭谷傍<lb/>
一種分符兩種榮朱衣院吏擁紅旌全家首赴鄼侯鎮<lb/>
半路重過召伯城迎步綺羅無舊態隨軒絲竹有新聲<lb/>
野人相見欣還愧為愛交情似世情<lb/>
　　詶潤師見贈<lb/>
絶唱和難繼因兹文滯淹隔年詶不得終日誦無厭曬<lb/>
曝偏防蠧收藏别著簽偶吟聊報謝遲拙莫相嫌<lb/>
　　乞箋紙寄犀浦王專著作<lb/>
<pb n="KR4d0019_WYG_003-8b"/>
故人何處暫驅雞犀浦封疆濯錦西五色彩箋宜寄惠<lb/>
知君管得浣花溪<lb/>
　　送王遷歸青社<lb/>
此别重傷情寒天二十程弟分微祿送兒逐蹇驢行雪<lb/>
蔽千山色冰含萬水聲何時再相見去去海邊城<lb/>
　　送諤師赴王寺丞召寫碑<lb/>
才髙吐鳳欺黄絹墨妙迴鸞命碧雲雙美使堪傳萬古<lb/>
羲之書法退之文<lb/>
<pb n="KR4d0019_WYG_003-9a"/>
　　寄用晦上人<lb/>
帝里如何忘舊山却因知巳得名賢司倉道合惟無可<lb/>
吏部交遊祇大顛紫色袈裟無蕙帯清齋施櫬有苔錢<lb/>
詩中琴裏偏相憶用晦還應信仲先<lb/>
　　和三門竇寺丞見贈<lb/>
禹門公署似仙居誰羨同年在直廬閒製曲教鴉角唱<lb/>
醉吟詩遣鳳毛書䝉過村巷驚𤣥豹命踏㕔階上白驢<lb/>
莫訝此篇酬更晩只縁思澁豈情疎<lb/>
<pb n="KR4d0019_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻三<lb/>
</p>
<p>
</p>
  </div>
<div>
<head>東觀集巻四</head> <lb/>
    <p>
<pb n="KR4d0019_WYG_004-1a"/>
欽定四庫全書<lb/>
　東觀集巻四<lb/>
　　　　　　　　　　　　　宋　魏野　撰<lb/>
　　上解梁潘學士十韻<lb/>
盡繼祖風流其如鬢未秋石渠陳表讓山郡折資求舜<lb/>
禹城分界神仙嶽映樓淫祠隨處毁學校逐鄉修宻疏<lb/>
多親寫狂詩少自收通宵營有樂度嵗獄無囚酒席圍<lb/>
紅粉鹽池照碧油藥同方士煉壺共野僧投瓦礫今徒<lb/>
<pb n="KR4d0019_WYG_004-1b"/>
獻瓊瑶舊未酬㡬多懐抱事欲去復遲留<lb/>
　　寄逸人陳孟<lb/>
姑射山前住朝昏事若何爐消文火疾琴斷武絃多絶<lb/>
粒身彌健酬杯性轉和相思曽與約春暖杖藜過<lb/>
　　咏懐<lb/>
道心雖博愛遇物忽難兼樹更因巢惜雲曾為月嫌酒<lb/>
中寜有感詩裏覺無言漸老成何事疎慵病轉添<lb/>
　　贈安邑知縣方寺丞<lb/>
<pb n="KR4d0019_WYG_004-2a"/>
尋常少往還門静似居山書為家傳秘琴因國忌閒坐<lb/>
衙更鶴氅行樂到禪關約我休官後隣居竹樹間<lb/>
　　嵩岳十四韻<lb/>
東西南北岳峻極盡難羣有感生賢相無偏象聖君四<lb/>
方觀王氣萬壑絶妖氛影入周公測聲曾漢后聞民居<lb/>
依巨䕃敕祭答殊勲洞府髙低接都城左右分烟蕪巢<lb/>
父水嵐濕許由墳頂濶星難轉巖髙日易曛薜蘿藏隱<lb/>
逸瀑布濺耕耘帝籍頒辭讀天香降廟焚石危名啟母<lb/>
<pb n="KR4d0019_WYG_004-2b"/>
樹古號將軍獻夀臨雙闕呈祥出五雲將仙存舊跡封<lb/>
禪表遺文終待移家住閒眠樂放勳<lb/>
　　和陳推官見贈<lb/>
白髮朱衣好寫真鵷行佐幕異常倫勘書㡬見招閒客<lb/>
斷案常思出罪人棠樹政聲僧說逺蘇臺實録世傳新<lb/>
仍知公退無餘事惟只焚香禮北辰<lb/>
　　答張生咏菊<lb/>
正當揺落獨芳妍向晩吟香露泫然還似六宫人競怨<lb/>
<pb n="KR4d0019_WYG_004-3a"/>
㡬多珠淚濕金鈿<lb/>
　　送薛端公赴右蜀均輸兼呈司理劉大著二首<lb/>
金魚新躍繡衣邊暫委均輸出劍關九折路危驄馬渡<lb/>
一方塵靖木牛閒諸侯迎送威風下赤子歌謡喜氣環<lb/>
更羨錦城劉大著海棠花裏恣追攀<lb/>
旌斾悠悠出陜時白頭人送倍依依蜀川尚憶蒲盧政<lb/>
蠻洞先驚獬豸威祖席香濃花未老行厨味簡筍初肥<lb/>
分餘若薦相如賦郫縣梅仙好發揮<lb/>
<pb n="KR4d0019_WYG_004-3b"/>
　　謝益州司理劉大著惠卭竹杖<lb/>
雖勝斑竹與紅藤絶逺羸軀豈易憑争得化龍歸錦水<lb/>
老身騎去見心朋<lb/>
　　和孫虞部見贈<lb/>
朝客惠詩牌山人愧不才旱田春雨過暗室夜光来燈<lb/>
下吟三復琴中鼓數回性愚非賜也微㫖尚難猜<lb/>
　　貽不出院真公<lb/>
閉户頭初剃今来已白頭五侯堂上見四海定中遊鑿<lb/>
<pb n="KR4d0019_WYG_004-4a"/>
井還臨砌栽松欲映樓人間思慮絶擁衲任經秋<lb/>
　　别後却寄三門發運卞寺丞兼簡臧推官<lb/>
共泛樓船去臨流羨送君烟中旗不見風裏樂猶聞李<lb/>
郭情堪並荀陳事豈分歸来村路上特地愴離羣<lb/>
　　送劉大著赴任益州司理<lb/>
金口親除向錦川一般監郡最榮遷從来才巳欺鸚鵡<lb/>
此去寃應雪杜鵑迎接僧擕卭竹杖歌謡民寫浣花箋<lb/>
移風定不妨吟笑絶唱宜磨玉壘鐫<lb/>
<pb n="KR4d0019_WYG_004-4b"/>
　　晨興<lb/>
夜長乞待得晨興耽睡童猶喚不譍燒葉爐中無宿火<lb/>
讀書窓下有殘燈臨階短髮梳和月傍岸衰容洗帶冰<lb/>
料得巢禽翻怪訝尋常日午起慵能<lb/>
　　酬和知制誥孫舍人見寄<lb/>
也知皇宋挺名人至論誰教繼後塵已是世傳元相制<lb/>
將聞詔寫白公真紫微星宿雖潛望紅葉階除豈易親<lb/>
野客多慚惠佳句强酬應信費心神<lb/>
<pb n="KR4d0019_WYG_004-5a"/>
　　送紫微孫舍人赴鎮長安<lb/>
長安千古帝王城鎮選詞臣自聖情三字帶来天上貴<lb/>
雙旌擁出世間榮朱衣尚列神仙歩紅藥猶吟雅正聲<lb/>
預想前春遊賞處九龍池上百花明<lb/>
　　和郡侯咏雪<lb/>
時節初過打獵天山河一色曉漫漫梁王宴罷尊猶濕<lb/>
謝傅詩成墨未乾筆硯窓間寜覺夜管絃堂上豈聞寒<lb/>
須知祥瑞同霖雨莫把梅花栁絮看<lb/>
<pb n="KR4d0019_WYG_004-5b"/>
　　謝孫紫微同郡侯石太尉見訪<lb/>
誰共東郊訪嬾魁一時文武盡奇才朱衣列到柴門住<lb/>
皂纛隨穿竹徑来乍照兒童戈似雪忽驚猿鶴鼔如雷<lb/>
眼看兩地翺翔去溪上無因更接陪<lb/>
　　咏菊<lb/>
榮雖同雨露晩不怨乾坤五色中偏貴千花後獨尊馨<lb/>
非慙黍稷采合勝蘋蘩蛺蝶寒猶至鷦鷯静亦存味堪<lb/>
資玉鉉光欲奪金罇帶霧叢尤宻經霜艶更繁砌蟲侵<lb/>
<pb n="KR4d0019_WYG_004-6a"/>
有路梁燕識無門薜茘宜求友茱茰好結婚栽培勞婢<lb/>
僕服食教兒孫易把方先哲難為繼後昆敗莎承亞朶<lb/>
落葉擁纎根雖異皇家瑞寜孤白帝恩延齡仙訣著應<lb/>
候禮經言不與羣芳競還如我避喧<lb/>
　　上知府石太尉二首<lb/>
陜城天險枕河湄茅土真風勝暫知雨露雖頻霑虎節<lb/>
雪霜全未染虬鬚白霓放作軍中練紅斾行為帳下旗<lb/>
公暇不妨遊賞外佐僚時得一篇詩<lb/>
<pb n="KR4d0019_WYG_004-6b"/>
功名早嵗立艱難今日堪消費百般婢僕出来皆㑹樂<lb/>
兒童生下便為官實封萬户應方足宻賜千金旋已殘<lb/>
暫輟坐棠嫻豹略尚嫌拘束動嗟歎<lb/>
　　送三門發運辛寺丞赴闕<lb/>
山河仗忠信盡室去安然白浪為行路紅旗認坐船禹<lb/>
門辭有燕隋栁到無蟬豈羨乗槎客風流載管絃<lb/>
　　疏小渠<lb/>
分得前溪水縈紆遶砌流清泠雖可樂嗚咽不關愁静<lb/>
<pb n="KR4d0019_WYG_004-7a"/>
稱浮花片閒宜泛酒甌却嫌川上看時復有沉舟<lb/>
　　寄河中田沃兼呈李瀆徴君<lb/>
未遂去蓬瀛閒居在舜城七絲調似性萬巻記如名下<lb/>
榻留山相敲門認竹卿中條與太華窓裏見崢嶸<lb/>
　　送唐肅察院赴東川提刑<lb/>
按察東川十四州㡬多山水似蓬丘清時應喜無寃雪<lb/>
嬴得乗驄到處游<lb/>
　　薛田察院洎夀師同宿三門開化院<lb/>
<pb n="KR4d0019_WYG_004-7b"/>
繡衣蕙帶方袍客身計雖殊性共閒同宿河心山頂寺<lb/>
數宵無事一相關<lb/>
　　寄王谷推官<lb/>
登科二十載佐幕尚如初官為詩磨折家因酒破除青<lb/>
衫應懶補白髮想慵梳别後長相憶何縁得共居<lb/>
　　值雨宿諤師房<lb/>
信步閒遊處妨歸路豈賖因琴避山雨和鶴宿僧家語<lb/>
直非關酒眠遲不為茶共論塵世裏夜亦事如麻<lb/>
<pb n="KR4d0019_WYG_004-8a"/>
　　送王希赴任衢州判官<lb/>
秋江四十有餘程稱作紅蓮泛水清從闕到州堪羨處<lb/>
船中坐卧看山行<lb/>
　　和江南提刑王國博見寄<lb/>
欲寫情懐難一一擬尋山水看千千輸他吳越閒鷗鷺<lb/>
朝夕常親畫舫前<lb/>
　　送閑上人南遊<lb/>
山水興如燒難留住陜郊五湖擕磬去㡬夜在船敲犀<lb/>
<pb n="KR4d0019_WYG_004-8b"/>
跡来沙岸蟬聲起樹梢南方未回日何處暫編茅<lb/>
　　聞王衢王闢登第因有寄賀<lb/>
人間第一榮初得好科名萬乗登樓看三台讓路行捜<lb/>
羅空草澤宴㑹敵蓬瀛榜眼兼衣鉢偏依野客情<hi>衢為榜眼</hi>
<hi>闢為衣鉢</hi>
　　送宣筆與成都司理劉大著<lb/>
宣城綵筆真堪愛蜀邑花箋更可誇雅稱風流劉大著<lb/>
閒時題咏海棠花<lb/>
<pb n="KR4d0019_WYG_004-9a"/>
　　同晦上人遊渼陂<lb/>
渼陂寒水碧溶溶野客江僧望不窮更值晩来風雨歇<lb/>
終南一半浸波中<lb/>
　　還何學士詩集<lb/>
魏也非商也微言豈易窮看雖許朋友寫不倚兒童合<lb/>
在龍圖上難留蝸舍中因思持納處還浦與珠同<lb/>
　　送髙生歸青杜<lb/>
去指滄溟畔来辭翠靄間程遙過鳳闕家近見牛山紅<lb/>
<pb n="KR4d0019_WYG_004-9b"/>
葉飄行色清溪照别顔蹇驢看上處拄杖出柴關<lb/>
　　聞孟周下第<hi>周字祖聖</hi>
乙巳暮春天端居忽愴然一名傷祖聖三榜作遺賢我<lb/>
自空彈指君誰可比肩何由消此恨獨坐落花前<lb/>
　　送孫磻西遊<lb/>
貧居勝富貴况復是貧遊前路誰青眼髙堂母白頭秦<lb/>
山晴望好隴水夜聽愁早作歸寜計歡逢莫滯留<lb/>
　東觀集巻四<lb/>
</p>
<p>
</p>
  </div>
<div>
<head>東觀集巻五</head> <lb/>
    <p>
<pb n="KR4d0019_WYG_005-1a"/>
欽定四庫全書<lb/>
　東觀集巻五<lb/>
　　　　　　　　　　　　　宋　魏野　撰<lb/>
　　咏竹杯珓子<lb/>
誰識破筠根還同一氣分吉凶終在我翻覆漫勞君酒<lb/>
欲祈先酹香臨擲更焚吾嘗學丘禱嬾把祝云云<lb/>
　　喜懐古上人見訪<lb/>
隔嶺僧来宿閒同倚石樓漏聲過半夜月色近中秋雅<lb/>
<pb n="KR4d0019_WYG_005-1b"/>
道𤣥須到權門險莫遊此心方共適明日更相留<lb/>
　　村居述懐<lb/>
布褐楮皮冠朝昏信自然眼明山雨後髮亂晩風前鶴<lb/>
病生閒惱僧来廢静眠自知慵懶性至死豈能悛<lb/>
　　上知府鮑少卿<lb/>
五福三朝客同年想少存立功從太祖卧理見曾孫易<lb/>
進因仁政難休為帝恩權臨二陜重官處九卿尊烟翠<lb/>
甘棠樹風清畫㦸門四民潛遂意百吏動驚魂不病輕<lb/>
<pb n="KR4d0019_WYG_005-2a"/>
丹竈無愁鄙酒樽出衙清道路在宅素盤飱上馬身猶<lb/>
健看書眼未昏獄空時擁斾多謝到山村<lb/>
　　懐寄河中表兄李徵君<lb/>
蒲津棠樹兩閒人我愧虚名帝亦聞三世往還為近戚<lb/>
一時遞互喚徴君雖同閉户辭丹詔尚阻連床卧白雲<lb/>
苦恨中條鎮相隔老来離思轉紛紛<lb/>
　　送鮑監赴闕<lb/>
紫詔徴黄下碧虚棠郊人送去何如深疑我后尊三老<lb/>
<pb n="KR4d0019_WYG_005-2b"/>
未許伊川學二疏到想烟霞侵几杖行愁花雨滴圖書<lb/>
歸期野客難陪從空有吟魂逐後車<lb/>
　　依韻和長安龍圖陳學士登熈熈臺之什二首<lb/>
鶉野龍圖陳學士迎秋登眺稱英奇一聲玉管風流處<lb/>
百尺金臺雨霽時雲近上清争縹緲山連太白鬭參差<lb/>
碧紗他日裁多少籠得園園寺寺詩<lb/>
臺號熙熙倚半空新秋景好與春同朱衣吏列登臨處<lb/>
百二山河一望中<lb/>
<pb n="KR4d0019_WYG_005-3a"/>
　　謝大著劉煜寄惠玉箋<lb/>
皎潔分明如我鬢巻舒方正似君心三千里外情多少<lb/>
一幅真堪值萬金<lb/>
　　送王國博赴江南提刑<lb/>
聖主憂民意過于君自憂一麾常慎選八使更親求車<lb/>
馬皆新賜江山半舊遊蠻旌飄後騎水弩下先舟汎愛<lb/>
憐吾道寛恩雪楚囚莫忘相送處村店凍溪頭<lb/>
　　陪留臺李學士筵上賦得文石酒盃得杯字<lb/>
<pb n="KR4d0019_WYG_005-3b"/>
知自何山得磨礱作酒杯斟疑五色動醉認一拳開窪<lb/>
似泉舂出痕如蘚漬来主人心朴素愛惜過瓊瑰<lb/>
　　貽司馬池<lb/>
年少老成人林間訪我頻文雖如貌古道不似家貧題<lb/>
柱寜慚祖甘時不為身鼇山將首冠莫嘆尚沉淪<lb/>
　　贈洛下達三藏<lb/>
曾擕瓶錫到靈山古寺歸来洛水邊新譯經文傳北闕<lb/>
舊遊詩句在西天罏中香想諸方試籠裏燈應數世傳<lb/>
<pb n="KR4d0019_WYG_005-4a"/>
别有空門難繼處宋尚書序本師編<lb/>
　　寄長安孫紫微<lb/>
帶掌絲綸出鎮時樂天當日未如之九遷官職光鷗鷺<lb/>
百二山河比虎貔漢殿舊題司馬賦秦樓新唱舍人詩<lb/>
相思大欲相尋處飲酒如何敵酒巵<lb/>
　　依韻和益州同理劉大著喜與薛端公相見之什<lb/>
錦川風物似蓬丘運使詩流壓九流五色雲中題寺觀<lb/>
四時花裏按軍州棠郊野客空遥羨蘭省才郎稱共遊<lb/>
<pb n="KR4d0019_WYG_005-4b"/>
縱使謫仙今復出難陪唱和却應愁<lb/>
　　依韻和酬晦上人見題所居<lb/>
陋巷西隣召伯祠入城流水透疎籬雨来石室琴先覺<lb/>
春去松庭鶴不知薜荔交加侵甕牖莓苔斑駁遶盆池<lb/>
草堂近日尤增價添得湯休二首詩<lb/>
　　送王申宰青石縣<hi>申字伯元</hi>
陶潛但植當門栁潘岳惟栽滿縣花争似伯元青石去<lb/>
教民先只種桑麻<lb/>
<pb n="KR4d0019_WYG_005-5a"/>
　　書三門開化院琳師房<lb/>
四邊浪打山疑動寺在半空山頂頭遶檻門窗多晝掩<lb/>
應嫌坐卧見沈舟<lb/>
　　送王秘丞利通倅閬州<lb/>
到想行仁政民間豈復言寃思雪蜀魄哀欲弔巴猿山<lb/>
水州城僻烟嵐徑路昏遥思上事日正值海棠温<lb/>
　　暮冬郊居懐李安<lb/>
草木松篁杪寒多市井間嚴風生北户愛日落南山下<lb/>
<pb n="KR4d0019_WYG_005-5b"/>
第人何處棲林鳥自還琴罇雖在側難以解愁顔<lb/>
　　送王太博知榮州<lb/>
莫歎迢迢逺帝京且憐叱馭繼家聲歌鐘競出棠郊送<lb/>
鼔角應過劍閣迎棕葉帶風驚玉勒梅花和雪照紅纓<lb/>
下車遥想無餘事政譽還同在陜城<lb/>
　　依韻和李安見寄<lb/>
三舉休嗟尚陸沈獻書已得帝知音燒殘灰燼方分玉<lb/>
披盡泥沙始見金思苦任成潘岳鬢道窮莫動孟軻心<lb/>
<pb n="KR4d0019_WYG_005-6a"/>
公車再召應非晩疎嬾尤難卜訪尋<lb/>
　　劉大著忽惠雅章喜懼交集輒增二咏聊以贈酬<lb/>
東觀劉郎一古儒等閒簡帖類經書論交不棄如雲客<lb/>
並馬常容似雪驢蝴蝶夢魂知有據鳯凰詔命想無虚<lb/>
翻愁旦暮西垣去難伴王維宿直廬<lb/>
　　送薛堦迎覲察院<lb/>
知心人去野人孤猶賴時時見鳳雛病裏鳳雛辭又去<lb/>
老身縱健不如無<lb/>
<pb n="KR4d0019_WYG_005-6b"/>
　　又次前韻兼乞鶴<lb/>
君去華亭鶴又殂眼前空見衆禽雛欲憑轉乞為閒伴<lb/>
許史多情許我無<lb/>
　　咸陽道中作<lb/>
渭水凍無波終南翠色多雨臨殘照霽客向故城過驚<lb/>
雁逺猶呌牧童寒不歌心愁人不㑹謂我欲如何<lb/>
　　送孫狀元監丞赴閩<lb/>
詔命雖殊異行裝亦等閒蓬壺如得路藜杖似歸山赴<lb/>
<pb n="KR4d0019_WYG_005-7a"/>
約過松嶺辭家到竹關從兹位清峻野客轉難攀<lb/>
　　暮秋懐王專臧奎王衢三從事<lb/>
舊友各西東閒思興莫窮盡居花幕下獨在竹林中白<lb/>
屋貧雖異清宵夢欲同吟餘遥望處寒雨正濛濛<lb/>
　　送石太尉移鎮許昌<lb/>
厭居棠樹逺京師新自飛章白玉墀許郡虎符依口得<lb/>
涼州龍節逐身移離聲銀字調家樂行李金函鎖御詩<lb/>
想到即徴歸宻地金波亭上不多時<lb/>
<pb n="KR4d0019_WYG_005-7b"/>
　　送司馬池歸夏臺<lb/>
芳草垂楊弄色初中山酒好想躊躇他時駟馬乗如組<lb/>
莫忘今朝跨蹇驢<lb/>
　　雪竹<lb/>
溪南一向幾多垂欲咏終難比並伊應似彤庭將御試<lb/>
麻衣羣見折腰時<lb/>
　　哭岐賁從事<lb/>
君喪重堪悲才髙位竟卑寄孤偏屬我知已更求誰祭<lb/>
<pb n="KR4d0019_WYG_005-8a"/>
徳宜修廟傳名不在碑何人與為傳願錄野人詩<lb/>
　　送懐古上人游錢塘<lb/>
正當揺落日忽憶向江天猿避經行路鷗隨入定船袖<lb/>
擕詩巻重杖揭鉢囊偏約我湖心寺相尋結白蓮<lb/>
　　悼鶴<lb/>
誰折仙禽足經旬致枉終讐宜天與報恨使我難窮風<lb/>
月猶疑慘園林頓覺空殷勤親起塚只在草堂東<lb/>
　　送王國博赴江南提刑三絶<lb/>
<pb n="KR4d0019_WYG_005-8b"/>
江南按察去如何詔敕雖然宻賜多不斷仙舟来往處<lb/>
狎鷗載鶴聽漁歌<lb/>
江南刑省致時和十郡應從宴樂多自有山迎兼水送<lb/>
清音不斷勝清歌<lb/>
江南大半舊經過君稱心多我恨多好景阻陪游賞去<lb/>
空縈老病動悲歌<lb/>
　　送李安赴舉<lb/>
野客獲何陳賢侯首薦人俗流寜肯餞良僕不嫌貧棠<lb/>
<pb n="KR4d0019_WYG_005-9a"/>
樹離偏暁函關過已頻花時好消息佇聴向溪濱<lb/>
　　醍醐鳥<hi>一名提壺</hi>
解題兼解酌啼處静堪聽林下雖沽酒人間最獨醒石<lb/>
泉窺認甕花露飲為瓶翻笑耽杯者還應損性靈<lb/>
　　寄贈知洋州李澤屯田<lb/>
播種分符命最優翠微深處是洋州白雲遶坐疑山相<lb/>
紅斾隨行表郡侯禪定僧宜陪静話音聲鳥稱伴閒遊<lb/>
更輸屬邑錢希聖四季花前共唱酬<lb/>
<pb n="KR4d0019_WYG_005-9b"/>
　　三門與臧奎推官聨句題東樓<lb/>
二陜三門境<hi>奎</hi>江城想未勝<hi>野/</hi>早衙連廟鼓<hi>奎</hi>夜市雜<lb/>
船燈<hi>野</hi>乞任多朝士<hi>奎/</hi>忘歸有海僧<hi>野/</hi>東樓仍更好<hi>奎</hi>
欲去又同登<hi>野</hi>
　<lb/>
　<lb/>
　<lb/>
　東觀集巻五<lb/>
</p>
<p>
</p>
  </div>
<div>
<head>東觀集巻六</head> <lb/>
    <p>
<pb n="KR4d0019_WYG_006-1a"/>
欽定四庫全書<lb/>
　東觀集巻六<lb/>
　　　　　　　　　　　　　宋　魏野　撰<lb/>
　　書逸人俞太中屋壁<lb/>
羨君還似我居處傍林泉洗硯魚吞墨烹茶鶴避烟閒<lb/>
惟歌聖代老不恨流年每到論詩外慵多對榻眠<lb/>
　　送文兆上人南歸<lb/>
自由由獨自誰滯復誰催住笑雲無定歸嫌水不迴瓶<lb/>
<pb n="KR4d0019_WYG_006-1b"/>
惟添瀑布杖只卓莓苔如此真行脚餘堪我静咍<lb/>
　　述懐<lb/>
東郊魏仲先生計且隨縁任嬾自掃地更貧誰怨天有<lb/>
名閒富貴無事小神仙不覺流光速身將半百年<lb/>
　　和宗人用見寄<lb/>
兀坐㡬忘形柴門夜不扃稔憐丞相雨瑞愛老人星妻<lb/>
識琴材料童諳鶴性靈逺山延頸望疎竹枕肱聽祖業<lb/>
存圭竇年支有茯苓閒身寄精舍狂跡在旗亭養藥依<lb/>
<pb n="KR4d0019_WYG_006-2a"/>
丹訣嘗茶騐水經何時得相見静話向松庭<lb/>
　　送進士孫磻赴舉<lb/>
半生養鈍向棠郊此去深宜奪錦標莫歎遷鸎方出谷<lb/>
即看一鶴迥沖霄送詩吟悵風吹硯别酒擕從雪濯瓢<lb/>
驢蹇童羸山路險他時貴不忘今朝<lb/>
　　送王闢太博赴闕呈劉正言<lb/>
吟坐俱頭白分擕重愴情才堪親帝坐貧不似官行暁<lb/>
霧迷山徑秋霖破馹程惟應劉小諫到闕喜相迎<lb/>
<pb n="KR4d0019_WYG_006-2b"/>
　　酬和提刑王國博見寄兼惠竹簟<lb/>
召伯城邊勞夢想滕王閣上動詩心閒思已隔江山逺<lb/>
老别那堪嵗月深三徑出稀青草合雙眸望久墨花侵<lb/>
翻嗟珍簟雖䝉寄早晩同將坐卧吟<lb/>
　　寄贈西川御史薛端公益州司理劉大著陜路運<lb/>
　　　使臧殿院梓州提刑唐察院<lb/>
四賢同在兩川時不獨民間鬭察微蜀魄血流啼亦少<lb/>
巴猿腸斷聽應稀文君酒㫖停紅斾神女雲從惹繡衣<lb/>
<pb n="KR4d0019_WYG_006-3a"/>
雪盡洗寃題畫景齊看詔向十洲歸<lb/>
　　送薛奎殿院赴闕<lb/>
謫監陜郡滯賢才晴雪忻將紫詔開緩步未親龍扆去<lb/>
迴車願擁隼旟来辭䝉得得過三徑送合迢迢到柏臺<lb/>
秋霽山川行色好乗驄䇿蹇恨難陪<lb/>
　　薛殿院將赴闕先歸絳臺迎覲<lb/>
不妨赴詔暫歸寜躍馬惟消兩大程七十嚴君千萬里<lb/>
綵衣爭似繡衣榮<lb/>
<pb n="KR4d0019_WYG_006-3b"/>
　　謝孫大諫惠茶<lb/>
盧仝曾謝諫官茶狂作長歌任過誇爭似君今相惠者<lb/>
分從京口送村家<lb/>
　　贈華山何學士致仕<lb/>
累表乞眠雲明君始許君三峯同鶴住半俸與僧分益<lb/>
夀藥難得朝元香自焚承家多令子冠盖世紛紛<lb/>
　　依韻和馮亞見贈<lb/>
君向城中住淳風想獨還相逢多解夢不見少開顔期<lb/>
<pb n="KR4d0019_WYG_006-4a"/>
約同尋藥商量共買山羨余庭際石重疊蘚痕斑<lb/>
　　贈薛田察院兼呈劉大著<lb/>
居喪貧御史家近亦難歸却恐詔起復如何贖繡衣僕<lb/>
夫潛去盡親友頓来稀惟有劉東觀時時扣掩扉<lb/>
　　寄贈河中孫大諫兼簡劉大著李瀆處士<lb/>
暫出皇州路不賖莫同夢得動咨嗟雙旌况鎮重華國<lb/>
五府猶為大尹家劉曜卿方知屬邑李長源舊寄生涯<lb/>
<hi>大著字曜卿李瀆字長源</hi>相逢應是星頻聚豈獨山河勢可誇<lb/>
<pb n="KR4d0019_WYG_006-4b"/>
　　和酬孫大諫見訪之什<lb/>
冬日開門忽似春溫顔和氣接如親貴能尚故尋村叟<lb/>
醉悮猶呼作舎人茜斾穿林行蘚上椹袍拂石坐溪濱<lb/>
似㽞雅咏詶雖晚每㸔長先整角巾<lb/>
　　送賈注歸蜀<lb/>
将為干名入帝都却言歸隱蜀鄉閭永抛丹桂辭京輦<lb/>
深入青山侍板輿囊裏幾般仙藥草杖頭數巻道經書<lb/>
相門親友欣相羡富貴終難復舊居<lb/>
<pb n="KR4d0019_WYG_006-5a"/>
　　長安龍圗陳學士寵示重陽日翠微樓上見覽拙<lb/>
　　　詩之作兼䝉寄翠微樓長樂亭二記各述一絶<lb/>
　　　紀而謝之<lb/>
京兆重陽大尹家翠微樓上賞黄花秦娥應自停歌吹<lb/>
看我詩狂到日斜<lb/>
　　翠微樓<lb/>
斗城誰建翠微樓富貴陳家小狀頭和記從今為四絶<lb/>
鳳毛玉筯興銀鈎<lb/>
<pb n="KR4d0019_WYG_006-5b"/>
　　長樂亭<lb/>
長安長樂古来坡新剏離亭景致多從此祖筵休别唱<lb/>
記中自有斷腸歌<lb/>
　　和夏臺知縣李尚賢殿直見贈<lb/>
咫尺縣前山陽城舊掩關兩衙公務静三載使星閒雲<lb/>
入司房暗苔侵界石斑曾為攀桂客多謝訪林間<lb/>
　　送王專著作之任犀浦<lb/>
西川宰字選清强東觀修文輟佐郎濯錦江邊趨郡府<lb/>
<pb n="KR4d0019_WYG_006-6a"/>
浣花溪上問村疆半年訟必消民境數月歌應徹帝鄉<lb/>
百里舊聞風物好公餘遥想入篇章<lb/>
　　送張子臯推官赴闕<lb/>
閒想何人得似君泛遊難滯五侯門風流自是神仙客<lb/>
雅淡誰知將相孫寒籟忍堪飄别曲秋霖那更灑離魂<lb/>
青春漸上青雲去後㑹應難向水村<lb/>
　　次韻和酬洛下宋京見寄<lb/>
聲名獨步向西都主將風騷敵亞夫龜洛泛應隨釣叟<lb/>
<pb n="KR4d0019_WYG_006-6b"/>
龍門游想領生徒公車未召身猶散相府深知道豈孤<lb/>
可惜春時還不見眼前花卉漫芳敷<lb/>
　　知府石太尉閒抱瑶琴榮臨圭竇燒笋供膳刻題<lb/>
　　　名因成二絶紀而謝之<lb/>
分茅人忽到茅齋踏破溪邊萬㸃苔却恐歌鐘喧静境<lb/>
隨軒只背古琴来<lb/>
笋近林燒厭八珍烟為翠幕草為茵功臣名姓留何處<lb/>
自把金刀刻翠筠<lb/>
<pb n="KR4d0019_WYG_006-7a"/>
　　池上閒咏<lb/>
微物滿池塘閒看向夕陽草蟲腰盡細水鳥嘴多長科<lb/>
斗漁翁字芙蓉野客裳詩成堪寫處蓮葉碧牋香<lb/>
　　送縣宰王希之閣下<lb/>
到任預憂替替歸貧類初離情似芳草逺道逐征車遺<lb/>
愛還留記行裝只担書將来好官職願載此間除<lb/>
　　寄唐異山人<lb/>
不見琴詩友相思二十秋能消㡬度别便是一生休未<lb/>
<pb n="KR4d0019_WYG_006-7b"/>
得雲迎步還應雪滿頭何時各擕杖竟去㑹嵩丘<lb/>
　　送王秘丞赴闕<lb/>
詔下儒中選將臣衆推何處避君恩圗書官職人間美<lb/>
斧鉞威權閫外尊蘭省交朋迎敵願棠郊寒士送銷魂<lb/>
功臣佇聽居藩翰肯憶漁樵在水村<lb/>
　　和薛田察院咏雪三首<lb/>
林間踏去宜沽酒石上收来好煑茶除却子猷當此景<lb/>
髙情偏憶戴逵家<lb/>
<pb n="KR4d0019_WYG_006-8a"/>
七字空吟六出花與君無酒只烹茶門前俱絶行踪跡<lb/>
還似袁安卧在家<lb/>
宻壓溪雲入户斜照開睡眼不須茶誰言落處無偏黨<lb/>
牽率詩家壯酒家<lb/>
　　送趙推官赴王太尉辟命<lb/>
舊友敦詩將邊城辟去初坐籌銷劍㦸行李減琴書敵<lb/>
帳應先遁屯田想未耡蕭關迎有騎瀚海食無魚家道<lb/>
寜思慮軍容計慘舒唱籌戎幙静登眺戍樓虚馬飲沙<lb/>
<pb n="KR4d0019_WYG_006-8b"/>
河濁蟬鳴隴樹疎佇看歸闕日官向粉闈除<lb/>
　　新栽葦<lb/>
臨砌復臨流栽初尚未稠長因帶風雨逺似在汀洲静<lb/>
閣宜紅蓼閒樓稱白鷗前春應更好江上且潛休<lb/>
　　送王太博出鎮桂林<lb/>
主上求人鎮大藩桂林雖逺莫嗟歎薛能嘉樹非真命<lb/>
韓愈潮陽是謫官甘雨將沾蠻草潤仁風先掃瘴烟殘<lb/>
龍鍾不得相隨去願寄州圗枕石看<lb/>
<pb n="KR4d0019_WYG_006-9a"/>
　　謝何學士王專推官王道士同見訪<lb/>
閒離錦帳戴紗巾誰送東郊訪隱淪舊在幕中珠履客<lb/>
新遊門下羽衣人掃苔雖是開三徑采蕨何由致八珍<lb/>
太史還應怪躔次郎官星犯客星頻<lb/>
　　經嵩陽廢觀因有戲題<lb/>
嵩陽多廢觀欲騐少碑文地屬村夫子苔漫石老君草<lb/>
生泉更浸松老燒猶焚欲問神仙事悠悠空白雲<lb/>
　　送馮介迎覲<lb/>
<pb n="KR4d0019_WYG_006-9b"/>
離聲無管絃空把指頻彈惟子猶為客何人不作官前<lb/>
程貧豈易後㑹老應難想拜髙堂下麻衣淚始乾<lb/>
　　送无用上人歸中條<lb/>
迢逓中條寺秋尋忘險途履踪臨水有錫影入雲無像<lb/>
閣分秦樹經窗見舜都我曾題壁處閒看想踟蹰<lb/>
　　秋夜與陳孟話别<hi>孟善琴</hi>
草堂燈暗雨瀟瀟欲話分擕重鬱陶何事琴中猶怨切<lb/>
淒涼調裏鼓離騷<lb/>
<pb n="KR4d0019_WYG_006-10a"/>
　　寄盩厔知縣解且著作<lb/>
盩厔樂天初任地此時君又繼多才閒應時到遊仙寺<lb/>
石上題詩拂綠苔<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0019_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻六<lb/>
</p>
<p>
</p>
  </div>
<div>
<head>東觀集巻七</head> <lb/>
    <p>
<pb n="KR4d0019_WYG_007-1a"/>
欽定四庫全書<lb/>
　東觀集巻七<lb/>
　　　　　　　　　　　　　宋　魏野　撰<lb/>
　　同潤師宿三門開化院二首<lb/>
白蓮社主碧溪人同宿三門寺裏雲四面濤聲秋更怒<lb/>
並床猶恐話難聞<lb/>
瘦笻輕錫共擕遊砥柱峰前宿寺樓各有溪居嬾歸去<lb/>
經旬不是兩相留<lb/>
<pb n="KR4d0019_WYG_007-1b"/>
　　寄題洪州華林胡氏書齋<lb/>
江僧昨日到茅齋曾向華林挂錫来因說故家宗族盛<lb/>
御書樓對義門臺<lb/>
　　三門留題<lb/>
何由通九曲始自鑿三門夏禹功如小東溟位豈尊黿<lb/>
鼉當日窟雞犬此時村渦恐和山漩濤疑若石奔勢愁<lb/>
衝地軸聲想震天閽寺廟中流聳烟雲兩岸屯樓臺疑<lb/>
蜃吐舟楫畏鯨吞遊客雖驚險居僧不厭喧如潮無振<lb/>
<pb n="KR4d0019_WYG_007-2a"/>
鷺似峽欠啼猿孤店經商少雄司漕運繁人家無釣具<lb/>
鳥道有䉡痕喪胆尋遺跡傷心弔溺魂坼城唐記列砥<lb/>
柱祖名存况復詩書載狂題愧雅言<lb/>
　　寄太中山人<lb/>
相訪住三年初終道一般知心于我異屈指似君難有<lb/>
物皆同咏無書不共看草堂今獨處寜免動長嘆<lb/>
　　登龍門縣樓與知宰劉大著作將話别因有題記<lb/>
名士為官處登樓景好題縣城蠶市閙村野鵲巢低日<lb/>
<pb n="KR4d0019_WYG_007-2b"/>
暖園蔬嫩烟晴隴麥齊長宜同此望那忍話分擕<lb/>
　　夏日寄懐西川峽路淮南薛臧王三運使<lb/>
運使幽人酷暑時江邊林下兩何為信旗君逐舟車動<lb/>
懶架吾隨枕簟移繡袂㡬經梅雨灑葛衣一任竹風吹<lb/>
蜀山淮甸棠郊外早晩相逢豁所思<lb/>
　　贈王氏神童昆季<lb/>
先後登科出玉京滿朝詩送更光榮豈惟皇宋終難繼<lb/>
自古神童少弟兄<lb/>
<pb n="KR4d0019_WYG_007-3a"/>
　　送俞太中山人歸終南<hi>字貫之</hi>
俞貫之辭魏仲先終南歸去落花天如何相見還相别<lb/>
早晩溪雲一處眠<lb/>
　　題鄠縣楊氏書樓<lb/>
竹多千畆餘賣竹濟貧儒門掩圭峰影樓添鄠縣圖蝸<lb/>
涎縁棟有鶴跡入泉無終約重来此相隣卜養愚<lb/>
　　送任乗南歸<lb/>
歸覲江山逺如何叙别離數杯村店酒一首野人詩趁<lb/>
<pb n="KR4d0019_WYG_007-3b"/>
渡憐舟穏貪程恨馬羸遥思到家日巳過落花時<lb/>
　　偶作呈諤閏二上人<lb/>
老雖無悶向茒堂忽忽還因物感傷積霧易迷平地水<lb/>
孤雲難䕶滿天霜祥麟可向清時見警鶴難于黑處藏<lb/>
信意偶然成此咏祇堪閒寫與支郎<lb/>
　　和人見咏新鶴<lb/>
雪霜毛羽瘦形儀養處人家覺道肥龜有夀齡方可近<lb/>
鷺無仙分莫相依千年松上宜孤立五色雲中好共飛<lb/>
<pb n="KR4d0019_WYG_007-4a"/>
不競巢棲爭飲啄也應難免聚禽欺<lb/>
　　出户<lb/>
出户下莎庭徘徊當踏青静嫌鸎鬭舌閒愛鶴梳翎雲<lb/>
好昻頭望松宜側耳聽便堪為導引誰信可延齡<lb/>
　　次韻和薛端公歸故里之什二首<lb/>
茜旗影裏椹袍身迎入蒲津免問津策蹇去時為舉子<lb/>
乗驄歸日是功臣豈同化鶴千餘嵗纔過登龍十數春<lb/>
開宴仍聞傾錫賜酣歌喜殺故鄉人<lb/>
<pb n="KR4d0019_WYG_007-4b"/>
尚輟通儒外計籌堂堂身豈等閒儔綺羅笑别文翁郡<lb/>
錦繡榮歸舜帝州貰酒村穿紅樹過讀書寺入翠嵐遊<lb/>
逍遥樓對家山迥得意詩消此處留<lb/>
　　聞雷宣徽薨背勅葬歸鄉<lb/>
聖代賢臣喪何人不慘顔新祠民祭祀舊債帝填還鹵<lb/>
簿塵侵暗銘旌泪灑斑功名誰復繼勅葬向家山<lb/>
　　和馮亞寄進士孫磻<lb/>
閒思生白髮懶更把菱花久别何州住相尋恐路差獨<lb/>
<pb n="KR4d0019_WYG_007-5a"/>
飛傷塞雁㑹宿羨林鴉獨得君為友時過老母家<lb/>
　　送唐肅察院赴闕兼呈府尹孫大諫<lb/>
東郊祖帳慘西風愁聽陽關曲調終赤子泣皆牽繡袂<lb/>
白驢鳴亦戀花驄觸邪暫立龍墀下儤直将歸鳳閣中<lb/>
大户相逢慿仗說官髙不敢寄詩筒<lb/>
　　和酬益州劉大著同運使薛端公見寄之什<lb/>
遥思錦水㑹荀陳共指棠郊憶卧雲青眼雖然蒙望我<lb/>
丹心不覺恨輸君離情杳杳三千里老病懨懨八九分<lb/>
<pb n="KR4d0019_WYG_007-5b"/>
惟願急徴同赴闕一時得見向溪濆<lb/>
　　遊藍田王順山悟真寺<lb/>
藍田王順昇仙處白傅曾題寺更稀野客暫遊期欲住<lb/>
山禽何事呌思歸稱心不獨烟霞媚適口仍逢笋蕨肥<lb/>
兩日正當寒食日家園忘却有芳菲<lb/>
　　留題仙遊寺<lb/>
將從三峽泛扁舟先向仙遊寺裏遊水石却驚偏怪異<lb/>
江山狂興一時休<lb/>
<pb n="KR4d0019_WYG_007-6a"/>
　　清明日離藍田白鹿原寄王太博<lb/>
白鹿原東晩色中人家新火翠烟濃豈惟心友難為别<lb/>
驢上回頭戀玉峯<lb/>
　　寄淮南制置使薛户部<lb/>
西自荆巫徹海涯南從吳越接京華半天下管權何重<lb/>
兩地閒遊路不賖山澤利均資我國江湖境盡屬君家<lb/>
帝心已簡身寜愧使額雖雄性不奢數道轉輸歸檢察<lb/>
滿朝才子動吟誇搜除奸訐窮毫髮薦舉賢能在齒牙<lb/>
<pb n="KR4d0019_WYG_007-6b"/>
彩斾雙飄為從物畫船一簇是行衙已聞村落添農噐<lb/>
漸見汀洲減釣車不使菰蒲侵黍稷將令橘柚變桑麻<lb/>
台州頂自尋仙藥建水湄親採御茶噐量寛如波浩蕩<lb/>
風謡多似櫓咿啞閒尋僧話穿雲葉静聽漁歌隔浪花<lb/>
野客唱酬容散拙郡侯迎送厭喧譁擕笻未遂攀陪去<lb/>
溪士時時動嘆嗟<lb/>
　　懐宗人仲容<lb/>
尋常念朋友况復是宗人久别彈琴少相思擲卦頻旅<lb/>
<pb n="KR4d0019_WYG_007-7a"/>
遊湘水逺家寄華山貧早晩重来此園林又過春<lb/>
　　和何學士見咏新得鶴<lb/>
喜得華亭鶴看承過所宜防飢先種稻憂病預鑽龜易<lb/>
惬眠雲意難酬卧錦詩不縁過郡謝歩歩在相隨<lb/>
　　夏日雨中題諤師房<lb/>
夏雨下如繩虚廊減鬱蒸濺琴移榻避添硯就簷承暗<lb/>
喜同田父閒聽共野僧苦吟題壁上欲改又慵能<lb/>
　　送外甥李渭進士赴舉<lb/>
<pb n="KR4d0019_WYG_007-7b"/>
棠樹掄材過禮闈孤寒得解更光輝進身喜逐賢侯表<lb/>
舉足愁分老母衣千里冬殘傷獨去一家春盡待榮歸<lb/>
頭方念爾還如我到闕何人許扣扉<lb/>
　　和酬入内趙供奉見贈<lb/>
出入宫闈侍從官再過林下信温顔朝天駐足因臨水<lb/>
馳馹回頭又望山捧詔正當趨桂殿寄詩那忽到松關<lb/>
老来詩思尤枯竭莫怪陽春不旋還<lb/>
　　和薛察院同龍門知縣劉大著洎數公禹廟留題<lb/>
<pb n="KR4d0019_WYG_007-8a"/>
七人廟下立裵徊相顧寸心㡬欲摧落日堪傷四散去<lb/>
再来難得一齊来<lb/>
　　三峰王耿殿丞将移鎮陜下通理先已同袁刑部<lb/>
　　　以唱和詩見寄因次前韻和酬二首<lb/>
君移棠樹民皆喜我住東郊却懶誇拙性怕逢詩債主<lb/>
病身愁見酒讐家郢辭温潤如絲雨蜀紙鮮明似綺霞<lb/>
况是已經仙手和㸃頭空使角冠斜<lb/>
蜀出多才洵不虚淹翔猶未佩銀符民間惠愛應長有<lb/>
<pb n="KR4d0019_WYG_007-8b"/>
馬上歌詩豈暫無休話卜隣来草澤即看得路去蓬壺<lb/>
申湖公暇閒遊地賀監何須說鑑湖<lb/>
　　百舌鳥<lb/>
長截隣雞呌五更百般名字百般聲饒伊饒舌爭先暁<lb/>
也待青天明即鳴<lb/>
　　送吳石赴舉<lb/>
吳生重赴舉輕别重傷心貧友欲沽酒豪華不與琴溪<lb/>
僧来㑹送國士到爭尋預想登科後無因到竹林<lb/>
<pb n="KR4d0019_WYG_007-9a"/>
　　暮秋閒望<lb/>
水閣閒登眺郊原欲刈禾壊簷巢燕少積雨病蟬多砧<lb/>
隔寒溪搗鐘隨晩吹過扁舟何日去江上負烟蓑<lb/>
　　寄王仲道<lb/>
仲先别仲道長憶又長慵有夢應相信無書想見容塵<lb/>
埃五十馹山水㡬千重老去難尋訪何時得再逢<lb/>
　　送王太博抽赴闕<lb/>
憲府吾皇注意偏君今應詔合居先蛾眉班縀千官上<lb/>
<pb n="KR4d0019_WYG_007-9b"/>
廌角揚威萬乗前貴戚望風從此日貧交披霧是何年<lb/>
難忘枉駕相辭處茅屋門開雪滿天<lb/>
　　寄陳越學士<lb/>
損之不見數年餘萬種相思一事無惟有近来茅屋夢<lb/>
為君時復到皇都<lb/>
　<lb/>
　<lb/>
　東觀集巻七<lb/>
</p>
<p>
</p>
  </div>
<div>
<head>東觀集巻八</head> <lb/>
    <p>
<pb n="KR4d0019_WYG_008-1a"/>
欽定四庫全書<lb/>
　東觀集巻八<lb/>
　　　　　　　　　　　　　宋　魏野　撰<lb/>
　　薛端公寄示嘉州道中所作因次韻以答之<lb/>
繡衣不問薜蘿衣春草嘉州入咏思憶我茅廬欹枕處<lb/>
當君驄馬著鞭時展眉喜近龍頭境回首傷遥鶴髪期<lb/>
從此親題山館裏多情頓掩閬仙詩<hi>賈島有嘉州之作</hi>
　　送劉煜大著移任龍門知縣<lb/>
<pb n="KR4d0019_WYG_008-1b"/>
天上書光夢裏傳到施仁政減春寒尚虚鼇嶺神仙任<lb/>
暫作龍門父母官愁悶豈惟增假寐笑談直恐絶真歡<lb/>
不縁潦倒長相遂免得離情有萬端<lb/>
　　送夀師新加命服後歸蜀<lb/>
日照孤雲作彩霞帝鄉風送去天涯野人遥望歸何處<lb/>
萬里峨眉便是家<lb/>
　　書潤師白蓮堂<lb/>
野人禪客合相陪漸老詩心亦共灰朱草階前容不去<lb/>
<pb n="KR4d0019_WYG_008-2a"/>
白蓮堂上喜頻来地形各占幽深境天產俱為散逸材<lb/>
猶恨東郊西寺逺閉門難並水邊開<lb/>
　　寄陳越學士托附魏仲容<lb/>
取次升沉論等差雲霄獨不忘泥沙常流對面如千里<lb/>
宻友終身似一家魂夢因君遊輦轂書題為我寄烟霞<lb/>
仲容到日還應說半紀相思兩鬢華<lb/>
　　送王專王衢之許下自維揚謁孫學士王舍人<lb/>
蹇驢並跨引羸童兩地迢迢謁至公才力互相鸚鵡敵<lb/>
<pb n="KR4d0019_WYG_008-2b"/>
交情深與鶺鴒同薛能詩在僧樓上張祐名題酒肆中<lb/>
到日知君尋賞處醉吟還可繼遺風<lb/>
　　送錢國博知坊州<lb/>
遥為坊民賀一方夀星偏去照光芒解擕朋友龍三處<lb/>
隨侍兒孫雁兩行芳草路中車突兀落花風裏斾悠揚<lb/>
眠雲客夢難陪從空遣吟魂倍慘傷<lb/>
　　王知府李殿院十韻<lb/>
詔選来棠樹花驄擁斾乗飢民期再活寒士賀中興廌<lb/>
<pb n="KR4d0019_WYG_008-3a"/>
角誰傷觸狼心自戰兢只求天子信寜避世家憎竊聽<lb/>
無餘議惟愁有急徴每因公宴樂方遣妓祇承才薄終<lb/>
難紀情深豈易勝相親容似鶴不拜許如僧郡閣招看<lb/>
雪溪亭訪躡冰轉愁詩老退何以答褒稱<lb/>
　　新井<lb/>
林間鑿井新里巷汲来頻及見羸瓶者翻思抱甕人乍<lb/>
嘗牙覺冷試煑茗尤珍從此前溪水潛輕似不仁<lb/>
　　書黄池谷王山長屋壁<lb/>
<pb n="KR4d0019_WYG_008-3b"/>
仲先曾到仲淹家書院穿雲一徑斜勸酒莫嫌無樂送<lb/>
溪聲鳥語共山花<lb/>
　　送楊侍禁赴闕時有甄先生相隨因為之賦<lb/>
一種皇華覲紫宸文資煥必異常倫隨軒已有三茅客<lb/>
下榻寜無兩浙人清洛聽應移足嬾碧嵩看想轉頭頻<lb/>
他時乞得休官後莫負前言作善隣<lb/>
　　和蹇藏用莫秋郊居言懐二首<lb/>
村落秋窮興不窮黄花紅葉照衰容時平轉稱千般巧<lb/>
<pb n="KR4d0019_WYG_008-4a"/>
年長仍添一倍慵林下移笻聞逺水洞中欹枕是前峰<lb/>
與君隣近何相似来往人多是老農<lb/>
敢學宣尼歎道窮閒心何處不相容交朋盡笑龜䝉散<lb/>
隣里偏嫌叔夜慵晚吹清泠凋萬木殘霞紅淡映三峰<lb/>
為憐今嵗田中稔欲遣兒孫亦務農<lb/>
　　謝劉小諫寄雙鶴<lb/>
令威兄弟涉烟波諫署人教到薜蘿毛比君情猶恐少<lb/>
格如我性不爭多相呼似說沖霄志對舞如聞擊壤歌<lb/>
<pb n="KR4d0019_WYG_008-4b"/>
仙術無能騎謝去青雲未免阻閒過<lb/>
　　次韻和同理王耿殿丞見贈<lb/>
年来暫屈佐元戎富貴真宜在蕊宫性潔恥分錢子母<lb/>
時清懶話劍雌雄公心似水逢形鑑和氣如春觸物融<lb/>
莫道州民俱受賜好詩編得有誰同<lb/>
　　送唐殿院罷蜀中提刑赴詔兼呈孫大諫<lb/>
花驄出蜀瘦行難急詔乗軺定峻遷清雪人如辭父母<lb/>
白雲客似别神仙看暁望晴霞爛漫作宵征暑月團圓<lb/>
<pb n="KR4d0019_WYG_008-5a"/>
寄語集賢孫大諫莫嫌未和舊詩篇<lb/>
　　雪中書事上李階殿院<lb/>
草郊髙迥樂郊東西望榰笻景莫窮山水城池雲葉裏<lb/>
管絃樓閣雪花中須知應瑞因仁政不獨呈祥自帝功<lb/>
太守多才又多暇唱酬翻怯見書筒<lb/>
　　獨酌吟<lb/>
獨酌獨吟誰與共天為知巳月為朋水邊醉卧無人見<lb/>
席有烟莎枕有肱<lb/>
<pb n="KR4d0019_WYG_008-5b"/>
　　謝薛省判寄惠鶴<lb/>
早輟仙禽寄逸民年来亦似厭家貧時時東望長鳴處<lb/>
應憶朱門舊主人<lb/>
　　送蕭咨下第西歸<lb/>
驢瘦懶加鞭遲遲念獨還聽雞行暁月離雉過春山渭<lb/>
入黄河濁雲歸紫閣閒明年公道在莫使掩松關<lb/>
　　謝張中允見訪<lb/>
園林花木發豈是為游春深愧青宫客先尋白屋人兒<lb/>
<pb n="KR4d0019_WYG_008-6a"/>
童驚茜綬僕𨽻笑紗巾踏雪擕詩謝朱門必許親<lb/>
　　送魏莊赴舉<lb/>
再戰去何如羸童逐蹇驢路貧多捧刺學富少担書已<lb/>
念離家晩仍憂取事疎西風酒旗下欲别更躊躇<lb/>
　　醉和知府李殿院見訪之什往来不休因成四首<lb/>
暫擁紅旌到郡新相知情似舊交親盡驚慷慨山河主<lb/>
忽訪支離草澤人蘚徑讓慙揚繡袂溪橋迎喜整紗巾<lb/>
留詩中貴仍揮翰雙美應難繼後塵<lb/>
<pb n="KR4d0019_WYG_008-6b"/>
玉韻重聽倍爽神銀鈎忽覩更躬親郡侯喜是風騷主<lb/>
野客慚為唱和人積霧曾侵紅繡斾異香猶惹白綸巾<lb/>
兩篇箧裏貞珉上頻拂寜堪有蠧塵<lb/>
使君誤訪樂郊民顧我何由得暫親茜斾動驅千百騎<lb/>
茅亭纔著兩三人旋燒陸羽烹茶鼎忙換陶潛漉酒巾<lb/>
可愛水邊松竹上數朝猶自有香塵<lb/>
雖喜乗驄到水村却愁詩敵勢難親平生未竪降旗客<lb/>
臨老將為棄甲人豸角勇無心害物雞皮怯有汗沾巾<lb/>
<pb n="KR4d0019_WYG_008-7a"/>
數篇勉和情枯竭潦倒詞鋒息戰塵<lb/>
　　送王太博知建昌軍<lb/>
莫歎三山隔五雲建昌境好說紛紛雖然尚作貧才子<lb/>
猶免潛呼老使君逺遂朱輪輸雁陣問親畫舸羨鷗羣<lb/>
棠郊獨悵分擕後髙論何時得再聞<lb/>
　　莫春雨中作<lb/>
獨院信寥寥蠶生榖米苗殘春無數日積雪復連宵不<lb/>
恨流光速惟傷去聖遥那堪當此景時見落花飄<lb/>
<pb n="KR4d0019_WYG_008-7b"/>
　　送蹇藏用之平陽<lb/>
蜀客貧遊晉山川木落空軍閒無虜冦俗儉有唐風雁<lb/>
急長天外驢遲落照中聖君方選士莫使歎途窮<lb/>
　　和絳臺王都官見寄春日書事之什<lb/>
絳郡政閒暇人家可閉門馬嘶花下路犬睡月中村吏<lb/>
亦擎書巻民皆挈酒樽行春思隱逸多謝動吟魂<lb/>
　　送袁景宗之荆渚寜覲<lb/>
荆渚北堂寜聖善棠隂東閣别嚴君雪村山館思親夢<lb/>
<pb n="KR4d0019_WYG_008-8a"/>
二十餘宵兩處分<lb/>
　　寄龎房<lb/>
愛於瘦馬上吟詩孟浩然真更似誰雅稱自將圖畫看<lb/>
况君小筆勝王維<lb/>
　　和酬李殿院見訪之什<lb/>
清嫌水有不清泠閒擁朱輪即掩扃樂廣喜披溪上霧<lb/>
戴逵慚認日邊星髙情稱就雲為幕雅咏宜鐫石作屏<lb/>
竹裏小亭從此後因君堪號降賢亭<lb/>
<pb n="KR4d0019_WYG_008-8b"/>
　　寄題閿鄉李氏茅亭<lb/>
閿鄉古邑有吾親河上茅亭結構新五老分明為北里<lb/>
三峰咫尺是西隣兒孫不厭閒遊客鷗鷺偏諳醉主人<lb/>
彼此眠雲相憶夢從今應更往還頻<lb/>
　　和酬李殿院以野將遊吳蜀二首<lb/>
將從西蜀下三湘清世那憂道路長杖履雖然遊自在<lb/>
旗亭寜免到淒涼召公化實宜歌咏謝傅詩尤愧發揚<lb/>
願得徳星歸未動光華依舊照豪芒<lb/>
<pb n="KR4d0019_WYG_008-9a"/>
擕得笻枝背得琴欲浮蜀浪陟吳岑本期勝境酬雙眼<lb/>
却恨虚名阻片心出似蓬飄寜免醉住如匏繫不妨吟<lb/>
重酬雅咏重思想太守相留意最深<lb/>
　　上知府大同王太尉六首<lb/>
兩地曾辭最重權功如温樹懶能言從今富貴知何限<lb/>
少有元戎是狀元<lb/>
暫輟居留從洛邑坐棠亦恐不多時皇儲新册聞求輔<lb/>
位冠春宮更是誰<lb/>
<pb n="KR4d0019_WYG_008-9b"/>
五等諸侯稀五福三朝官只欠三台下車一變熙熙景<lb/>
賓閣多開印少開<lb/>
建擁旌幢七十餘苦吟還似在山居腹中萬巻猶嫌少<lb/>
更待隣州借僻書<lb/>
薦士滿朝稱弟姪教民到處過兒孫就中治陜偏清淨<lb/>
不似侯門似道門<lb/>
子細曾看九老圗科名官職盡難如更思吕望同君嵗<lb/>
猶是磻溪坐釣魚<lb/>
<pb n="KR4d0019_WYG_008-10a"/>
　　吳友山陽蹇子韞常遊潁上言彼之居人有許氏<lb/>
　　　者富不因貧學非求進于郡之西手植衆木鬱<lb/>
　　　然成林林下搆亭壯而不麗郡倅黄公宗旦皇<lb/>
　　　宋有名之士也嘗造焉尚闕歌詩以旌其美故<lb/>
　　　俾余請詩于公吾于子韞之請於是作八十言<lb/>
　　　以寄題<lb/>
道勝富如貧亭臨潁水濱一瓢思祖徳三徑與僧鄰虚<lb/>
白雖同性丹青不似身趨庭知有子下榻豈無人紉佩<lb/>
<pb n="KR4d0019_WYG_008-10b"/>
蘭多老成蹊李盡珍開筵迴雪少聨句聚星頻家譜書<lb/>
難備州圗畫不真遥題應未的莫把刻貞珉<lb/>
　　上知府大同王太尉<lb/>
履歴二朝五十春坐棠難免輟元臣分茅已是無雙將<lb/>
折桂兼為第一人郡邑暫時勞撫恤華夷尅日望陶鈞<lb/>
下車未暇求民瘼先向東郊訪隱淪<lb/>
　　酬贈絳臺錢太尉<lb/>
分符不獨得民誇玉署清華有棣華重耳山河初作主<lb/>
<pb n="KR4d0019_WYG_008-11a"/>
闔閭宫闕舊為家風飄樓閣髙低樂日照池塘上下花<lb/>
多謝到州民未勸雙金先沐寄烟霞<lb/>
　　别雲臺觀同宿饒益寺與薛田聨句<lb/>
自古人人足歎嗟閒遊得侣復堪誇<hi>野</hi>可憐十宿無喧<lb/>
雜不在僧家即道家<hi>田</hi>
　<lb/>
　<lb/>
　<lb/>
<pb n="KR4d0019_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻八<lb/>
</p>
<p>
</p>
  </div>
<div>
<head>東觀集巻九</head> <lb/>
    <p>
<pb n="KR4d0019_WYG_009-1a"/>
欽定四庫全書<lb/>
　東觀集巻九<lb/>
　　　　　　　　　　　　　宋　魏野　撰<lb/>
　　和詶張井見贈<lb/>
溪上閒居四十春春溪蘭佩蕙為紳自知吟咏非經濟<lb/>
誰道機謀學渭濱三尺焦桐勝面友數家老叟是比隣<lb/>
少年多謝擕詩什来訪疎慵潦倒人<lb/>
　　啄木鳥二首<lb/>
<pb n="KR4d0019_WYG_009-1b"/>
爪利嘴還剛殘陽啄更忙千林螙如盡一腹餒何妨形<lb/>
小過槐陌聲髙近草堂豈同閒燕雀惟解占雕梁<lb/>
亂繞園林啄終朝意若何莫因飢不足翻愛蠧偏多渴<lb/>
映鄰溪下驚從别樹過辛勤咏還囑無損好枝柯<lb/>
　　送張先寜覲<lb/>
千里寜親去青春勝老莱苦辭留不住堪笑到方回行<lb/>
色秋仍慘離聲晩更哀前程如有信新雁好頻来<lb/>
　　送黨宣員外赴闕兼呈劉少諫<lb/>
<pb n="KR4d0019_WYG_009-2a"/>
行裝堪入畫何如馬更羸于到任初棠樹善抛州郡籍<lb/>
蘭臺宜掌國圗書草芽緑未侵官道栁眼青先近帝居<lb/>
願共耀卿来舊地飄纓擁斾過吾廬<lb/>
　　次韻和李殿院咏雪<lb/>
瑞雪祥雲見盛時功輕苦雨漫霏霏墜来雖作天花瘦<lb/>
消去偏滋隴麥肥太守登樓飄繡袂幽人出户混麻衣<lb/>
鄰封願得還如此免說秦飢與晉飢<lb/>
　　送李殿院移鎮淮揚<lb/>
<pb n="KR4d0019_WYG_009-2b"/>
花驄秋健繡旗開漸逺棠郊近帝臺耳目𦂳官終拜去<lb/>
股肱雄鎮暫迎来兩州將相為交代三徑漁樵阻接陪<lb/>
猶賴雅章留刻石時時開看拂塵埃<lb/>
　　送武屯田赴峽路均輸兼簡臧殿院之什<lb/>
旌旗如雨馬如風十二峯前去少同錦帳選掄為漕使<lb/>
繡衣交代是家翁蠻兒亦在提封内神女猶居畏愛中<lb/>
好繼金陵丁太尉留題盡著碧紗籠<lb/>
　　燈花<lb/>
<pb n="KR4d0019_WYG_009-3a"/>
豈假栽培力自然殊衆芳開非因雨露落不為風霜雞<lb/>
似殘鸎囀蛾如宿蝶狂丹心塵豈染明燄霧難藏墮睫<lb/>
客看懶畫眉人剪忙杏園遊宴者曾借我餘光<lb/>
　　次韻和酬知開封縣錢易學士見寄三首<lb/>
赤縣滯清才家曾有國来埋金寜變土燒玉豈為灰敏<lb/>
手知誰敵𡨕心懶自媒雅章寄䝉惠勝味飫醇杯<lb/>
逺勞仙館客相勉寄詩来豈有口更歎兼無心可灰<hi>来詩</hi>
<hi>云莫歎鬢如雪且教心似灰</hi>貧資閒夀命吟助道梯媒信拙過朝暮<lb/>
<pb n="KR4d0019_WYG_009-3b"/>
除能泥酒杯<lb/>
珠落銀鈎向玉牋不還合浦到溪邊無雙雙美真堪愛<lb/>
似聽湘娥鼓舜絃<lb/>
　　送王太尉赴詔二首<lb/>
功名不獨世推降五福天鍾更少雙倚柱即看宣几杖<lb/>
休閒惟得讓旌幢家園到想傾金箧御宴迎應倒玉缸<lb/>
重過嵩山定回首白雲深鎖舊吟窓<lb/>
三朝元老狀元稀乞赴彤庭詔便依金鼎位髙將正拜<lb/>
<pb n="KR4d0019_WYG_009-4a"/>
璧田家近恐妨歸殊思每過莓苔徑别泪偏沾薜茘衣<lb/>
從此征車東去後甘棠風物減光輝<lb/>
　　謝王太尉惠書<lb/>
貴不忘貧賤華椷到敝廬分明如國史子細是家書情<lb/>
有千里在詞無一字虚未諧親謝去東望但躊躇<lb/>
　　送蹇藏用省兄<lb/>
迢逓西南路山多水莫窮波濤千里逺風雨一船空海<lb/>
獸形難識蠻僧語不通此行忘險阻義與在原同<lb/>
<pb n="KR4d0019_WYG_009-4b"/>
　　新栽竹<lb/>
蒼翠兩三枝新和凍塊移旋吟酬得處就刻記栽時已<lb/>
任雪頻灑未禁風苦吹幽人心自足千畆復堪嗤<lb/>
　　和酬何泳推官見贈<lb/>
杜牧科名李賀曹初官花幕莫辭勞年顔不似詩情老<lb/>
公噐還如酒户髙我稱卧遊藍碧幃君宜立近赭黄袍<lb/>
雅章酬晩慚慵拙吟社何人與破逃<lb/>
　　送孫推官之闕下<lb/>
<pb n="KR4d0019_WYG_009-5a"/>
此去知君免歎嗟薦章先已到京華賓筵沉滯才雖久<lb/>
仙省遨遊路不賖緑映酒旗村店栁紅迎詩筆御園花<lb/>
㡬多祖席棠郊外馬上回看日已斜<lb/>
　　留題華山陳先生舊隱<lb/>
先生亡不朽太華合為碑至道雖無跡𤣥言尚有詩亂<lb/>
飛雲似覔不食鶴應悲獨繞空壇下山風動紫芝<lb/>
　　和馮亞見贈<lb/>
一生無一事兀兀復勝勝信脚雖過寺齋心不請僧松<lb/>
<pb n="KR4d0019_WYG_009-5b"/>
篁為活計琴酒是良朋除却君酬唱他人亦懶能<lb/>
　　送王專李安赴舉<lb/>
同解約同岐情懐猶苦為問愁離郡早留恐到京遲嵗<lb/>
晩催行計時豐有舉資前春渾化去莫忘野人詩<lb/>
　　送陜尉邵國華南歸廣州<lb/>
召棠隂裏邵梅仙守選南歸路七千辛苦已傷過嶺外<lb/>
别離那忍向花前到京居舍逢新火度越封疆入瘴烟<lb/>
相對與君頭盡白不知後㑹是何年<lb/>
<pb n="KR4d0019_WYG_009-6a"/>
　　和王衢見寄兼呈董行父<lb/>
棄襦東入武牢關帝里經年豈是閒鶂退暫知淹鳳藻<lb/>
鵬飛即看上鼇山討論相慰門人意談笑應開翰長顔<lb/>
<hi>公受知于王内翰行父即門人也</hi>惟我塊然誰共處終朝門掩竹林間<lb/>
　　渭上秋夕閒望<lb/>
秋色滿秦川登臨渭水邊殘陽初過兩何樹不鳴蟬極<lb/>
浦涵新月孤帆沒逺烟漁人空老盡誰似太公賢<lb/>
　　過古戰塲<lb/>
<pb n="KR4d0019_WYG_009-6b"/>
戰死掩無墳生降恥負君古今魂易弔貴賤骨難分狐<lb/>
兎迷沙徑烏鳶噪隴雲誰家有征婦曽此待回軍<lb/>
　　長安春日書事<lb/>
長安春色自依依天命應移地不知蔓草巳迷雙鳳闕<lb/>
千花猶照九龍池豈無東閣開今日尚有西山似舊時<lb/>
一月悠悠游不足青門欲出歩遲遲<lb/>
　　哭錢觀察<lb/>
操麾授鉞氣縱横盡説長城指顧成嶽既孕靈偏有意<lb/>
<pb n="KR4d0019_WYG_009-7a"/>
天何促夀太無情明堂欲建棟梁折巨海將浮舟楫傾<lb/>
才得四旬餘四載龍旌不覺變銘旌<lb/>
　　将遊蜀中恨有所滯至情難蓄發為拙詩寄錦川<lb/>
　　　峡路薛田臧奎二運使提刑楊及<lb/>
却為虚名動嘆嗟難如雲鶴轉天涯兩川尚阻㝷三友<lb/>
四海空傳是一家白髪無多殘嵗月青城何限好烟霞<lb/>
此生不逐閒雲去蜀魄巴猿恨莫誇<lb/>
　　疑山石泉<hi>并引</hi>
<pb n="KR4d0019_WYG_009-7b"/>
　陕城之東南五十里有山曰疑山山之下有寺曰興<lb/>
　慈寺寺之中有石泉焉其水清而潔其味冽而甘飲<lb/>
　濯灌灑無所不至有松竹以交䕃無泥沙以相渾湛<lb/>
　然内明外物莫撓野與友人王專字貞一居於是咏<lb/>
　讀之暇但有月上山椒雖夜乆天寒亦往觀之傳曰<lb/>
　智樂水予實䝉拙非思之于兼濟但愛其虚澈爾噫<lb/>
　山非峻以寺而稱寺非壮以泉而嘉而泉無詩何以<lb/>
　旌焉用作一章凡二十句請貞一書之於版俟好事<lb/>
<pb n="KR4d0019_WYG_009-8a"/>
　者觀之<lb/>
閒玩正嚴凝神和淡鏡澄玉清無隠物㣲暖不生氷派<lb/>
想河難雜源疑濟是朋窺魚光照鶴洗鉢影揺僧逗石<lb/>
聲偏響烹茶味更増四溟終必到八卦内先稱氣逐巖<lb/>
雲起紋隨竹吹興戲游鱗未化呼應鳥相譍静樂慙非<lb/>
智成章愧不能終朝臨處處雖淺亦兢兢<lb/>
　　送瑞上人南歸<lb/>
相㝷如有事獨去似無依海内山遊遍江邊寺始歸題<lb/>
<pb n="KR4d0019_WYG_009-8b"/>
詩當路少乞食入城稀肯學㝷常輩忙忙為紫衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻九<lb/>
</p>
<p>
</p>
  </div>
<div>
<head>東觀集巻十</head> <lb/>
    <p>
<pb n="KR4d0019_WYG_010-1a"/>
欽定四庫全書<lb/>
　東觀集巻十<lb/>
　　　　　　　　　　　　　宋　魏野　撰<lb/>
　　題陕府同判衙吏隱亭<lb/>
小亭髙㟁上危絶復何言墨蹟唐丞相詩牌宋狀元山<lb/>
形連二華河勢㵼三門吏隱真宜此無窮景滿軒<lb/>
　　聞李安下第有感<lb/>
客擕春榜至開處倚柴荆未有御題目先㝷君姓名本<lb/>
<pb n="KR4d0019_WYG_010-1b"/>
期遴狀首敢嘆滯文明不意蒼穹意黙然空愴情<lb/>
　　次趙尚書韻<lb/>
将鉞截瓊瑶親題寄山野喜老再和羮味如重啖䏑身<lb/>
在蝸廬中心懸雀臺下龍門喜復登奔馳寜俟駕<lb/>
　　送王衢之任徳推官<lb/>
從軍重疊寄家聲雅稱風流舊性靈功業即看輝聖日<lb/>
科名先已應台星絲蠶地說連河朔戎馬塵聞近北庭<lb/>
正是窮秋雨多際不堪回首望郊坰<lb/>
<pb n="KR4d0019_WYG_010-2a"/>
　　經温泉<lb/>
堯水不墊民温泉溺唐祚兵處洗不得翻為天下汚山<lb/>
鳥徒咬咬翠華無問處<lb/>
　　寓興七首<lb/>
天地無他功其妙在自然堯舜無别聖其要在知賢知<lb/>
賢無他術觀其出處焉堯苟不知舜徒云能則天<lb/>
每念李斯首不及嚴光足斯首不自保光足舒帝腹我<lb/>
心異老耼驚寵不驚辱豈敢示他人吟之將自朂<lb/>
<pb n="KR4d0019_WYG_010-2b"/>
秦鑑雖至明不能自照燭楚劍徒云利翻將自殺戮有<lb/>
國苟失賢若洗雙瞽目况履艱險途舉步成顛覆秦楚<lb/>
昧於斯寳噐徒收蓄<lb/>
伯夷非好餓展禽非好黜聖人不私已動為萬世則夷<lb/>
齊苟就祿賊亂何由窒展禽苟便去何人肯佐國其跡<lb/>
則有殊其道萬為一<lb/>
聖人不避嫌小人不避恥伊尹放太甲董賢居髙位嗟<lb/>
嗟若此人堪愛復堪鄙<lb/>
<pb n="KR4d0019_WYG_010-3a"/>
天地勞覆載日月勞往還此尚不能息何况在其間鳥<lb/>
獸飲食外悠悠無貪慳如何人異此晝夜機相關顧我<lb/>
道何如心足身常閒<lb/>
勿謂患至大君聖民有賴勿謂事至小父荒子無告因<lb/>
思唐堯九年水少於驪姬數滴泪<lb/>
　　寄河中王專推官兼呈知府孫學士<lb/>
風流官職稱紅蓮花發多同太守筵緑醑十分傾玉斚<lb/>
清商一部列金鈿池塘閒詠陪靈運樓閣時登異仲宣<lb/>
<pb n="KR4d0019_WYG_010-3b"/>
更想清明倚公暇棲巖謁過到應偏<lb/>
　　寄贈桃林尉史温<lb/>
知韞才能負壯心莫嗟作尉尚湮沉幽求起去登台席<lb/>
居易徴来入翰林望氣臺邊桑柘宻棄繻閣畔水雲深<lb/>
憐君况是徴君後閒擬秋涼策杖尋<lb/>
　　贈陜縣薛階主簿<lb/>
少年来作簿英俊復誰如好事雖聞舊能官不覺初耽<lb/>
憂因稼穡廢寝為詩書客戀門前住民欣部内居親科<lb/>
<pb n="KR4d0019_WYG_010-4a"/>
公舍竹教種職田蔬異日㕔應鎖清才本有餘<lb/>
　　次韻和王希知縣見贈<lb/>
從前宰邑絶文詞喜遇今来併有詩封禪牓偏推鳯藻<lb/>
陶鎔筆肯轉稽遲訟庭任静猶忘寐文㑹雖忙不後期<lb/>
莫怪林間強酬和一般民最愛深知<lb/>
　　送錢中舍移任洋州興道縣兼呈知郡李屯田<lb/>
鵷鴻出宰去如何莫為辭親發浩歌掩抑暫因民製錦<lb/>
鶱翔終預帝搜羅尊前老淚流難盡杖下離腸斷巳多<lb/>
<pb n="KR4d0019_WYG_010-4b"/>
却羨使君為舊友公餘開宴日相過<lb/>
　　贈孫何狀元<lb/>
天非道莫尊道非賢莫存始知賢人生與道為轅輪明<lb/>
廷親選士慮彼賢愚渾天子至文明擢公為狀元一榜<lb/>
三百人黙黙誰復言有如鳳在林衆鳥不敢喧威稜廌<lb/>
有角度量海無垠直入仲尼室不顧孟軻門文得古中<lb/>
新陳熟甚矣寃一字如一星光芒不見痕首官来理陜<lb/>
棠樹換枯根淑氣春風和美化冬日暄至誠物莫欺至<lb/>
<pb n="KR4d0019_WYG_010-5a"/>
明物莫昏平思治地陜清欲變河源我生三十年未嘗<lb/>
離丘園樸性昧巧習惟知道可敦貧巷無富車閒地惟<lb/>
雲屯我願為松竹生在君子軒早夜接清風節髙隂更<lb/>
繁何當親教授如渴飲衢尊斯言拙且直堪將鬼神論<lb/>
　　寄友人臧奎<lb/>
知已念不見塊然何為生慈母無醜子淡父無妍情凍<lb/>
雲少舒泰獨寐多哀鳴兹懐若為寫援琴不成聲<lb/>
　　别同州陳太保<lb/>
<pb n="KR4d0019_WYG_010-5b"/>
至道不在言至言不在舌在琴復在詩諒惟君子别侯<lb/>
門㦸森森中有野人謁非趨勢利塲慕彼仁義轍此去<lb/>
㡬遲留忽焉還嵗月孤心傷欲摧凍足澁如折離聲無<lb/>
歌鐘行色有霜雪去矣當復来琴絃未欲絶<lb/>
　　宿晦上人房<lb/>
野客訪琴僧夜午月又午為我彈薫風似聽重華語<lb/>
　　夏夜與臧奎陳越㑹宿河亭聨句三十韻<lb/>
雨破畏日沈月出酷暑歇<hi>野</hi>衙中河亭上静與山不别<lb/>
<pb n="KR4d0019_WYG_010-6a"/>
<hi>奎</hi>良朋俱逺来文㑹一何恱<hi>越</hi>箕踞巾舄間玩好琴罇<lb/>
列<hi>野</hi>煩禮厭拘攣陳言誓擺脫<hi>奎</hi>揮麈影參差飯果香<lb/>
馥烈<hi>越</hi>酒令時解嚴談鋒久不缺<hi>野</hi>樂天無荒淫飽徳<lb/>
異饕餮<hi>奎</hi>髙談間謔浪正義排詭譎<hi>越</hi>抗俗絶依違評<lb/>
文無詆訐<hi>野</hi>輿論鄙譸張俗學賤剽竊<hi>奎</hi>徴引角競出<lb/>
聯唱更相發<hi>越</hi>較善合權衡馳義同軌轍<hi>野</hi>萬物情難<lb/>
逃千古疑皆決<hi>奎</hi>聖道約扶持淫辭謀劓刖<hi>越</hi>鳳鑑定<lb/>
妍媸天機藏巧拙<hi>野</hi>是物有廢興惟道無本末<hi>奎</hi>義路<lb/>
<pb n="KR4d0019_WYG_010-6b"/>
自坦夷世途終兀臬<hi>越</hi>烈士死光輝常徒生汩没<hi>野</hi>逸<lb/>
氣小風雲直筆輕斧鉞<hi>奎</hi>孟軻心不動陶潛腰恥折<hi>越</hi>
疲倦僕屢更輝映燭頻䟦<hi>野</hi>浩歌不成調狂舞强赴節<lb/>
<hi>奎</hi>氣候隨斗占分野為星别<hi>越</hi>蛩韻時斷續漁燈乍明<lb/>
滅<hi>野</hi>河聲疑地震電影若天裂<hi>奎</hi>飄風奪輕紈零露透<lb/>
疎葛<hi>越</hi>酒海傾屢空詩源浩不竭<hi>野</hi>咸平已亥嵗二年<lb/>
時六月<hi>奎</hi>此㑹是何人其名野奎越<hi>越</hi>
　　解城條山<hi>并序</hi>
<pb n="KR4d0019_WYG_010-7a"/>
　解城之南出五里抵中條山山有絶壁介立儼若峽<lb/>
　束縁㟁溯流似有人跡琅琊王衢趙郡李識處士魏<lb/>
　野江東僧用晦披榛索徑深入數百步止於石泉之<lb/>
　涘道路未逺塵事且隔雲鳥風物鳴動左右而山語<lb/>
　野笑樂坐盡日因相與濯足為聯句詩一章凡二十<lb/>
　句用晦書於巖壁時淳化五年秋八月三十日<lb/>
髙仭雲根泉清泠濯我足<hi>僧用晦</hi>森森灑爪甲凜凜寒肌<lb/>
肉<hi>衢</hi>来初自試探坐久頻舒縮<hi>野</hi>觸開浪花白踏破苔<lb/>
<pb n="KR4d0019_WYG_010-7b"/>
衣緑<hi>衢</hi>肺腑亦清泠形影相照燭<hi>用晦</hi>忽罷避游魚未歸<lb/>
妨渴鹿<hi>野</hi>懼濁逺泥沙就隂憐草木<hi>衢</hi>浸潤易調暢狎<lb/>
玩難拘束<hi>識</hi>欲伐我未能先起人何速<hi>野</hi>此㑹髙且閒<lb/>
願繼漁父躅<hi>用晦</hi>
　　宿王闢宅與王專洎用晦上人因成聯句<lb/>
夜深月未生春寒雪猶在<hi>闢</hi>吳僧擕古琴来與山人㑹<lb/>
<hi>專</hi>詩心有是非禪話無慷慨<hi>野</hi>髙鴻自㝠㝠弋者復何<lb/>
害<hi>用晦</hi>
<pb n="KR4d0019_WYG_010-8a"/>
　　淳化五年秋八月二十四日鉅鹿魏野江東僧用<lb/>
　　　晦趙郡李識琅琊王衢同登解城聯句詩一章<lb/>
　　　凡六十四句<lb/>
危城閒登臨秋色際空碧<hi>衢</hi>四顧廓且平萬慮忽然釋<lb/>
<hi>用晦</hi>精誠日月暗曠達天地窄<hi>野</hi>壯節但孤聳憤氣欲四<lb/>
射<hi>衢</hi>深穴狂風號峭壁濃嵐滴<hi>識</hi>膽氣髙虚空眼目無<lb/>
疆域<hi>用晦</hi>幽耳如洗濯剛腸若刳剔<hi>衢</hi>髙談俗不聞佳句<lb/>
景来索<hi>野</hi>四時歸牢籠萬象在咫尺<hi>衢</hi>山勢出嵩華地<lb/>
<pb n="KR4d0019_WYG_010-8b"/>
界連虞虢<hi>識</hi>意脫喧卑場神入清虚宅<hi>野</hi>千峯如聚拳<lb/>
萬木同森㦸<hi>用晦</hi>白雲閒不動飛鳥忽相逆<hi>野</hi>平莎類茵<lb/>
褥逺籟當琴瑟<hi>衢</hi>定交心欲剖言利口難擘<hi>野</hi>不作蔽<lb/>
日雲願為補天石<hi>用晦</hi>道在樂詩書時平偃金革<hi>識</hi>笑傲<lb/>
得良朋狂散遇勍敵<hi>野</hi>筆功壓班輸酒力欺烏獲<hi>衢</hi>逸<lb/>
思驟雨傾歡情湍水激<hi>識</hi>𤣥門非防禦學海詎沉溺<hi>衢</hi>
寔果間酒廵鄰谷和歌拍<hi>野</hi>頭鄙鍾儀冠足愛謝公屐<lb/>
<hi>用晦</hi>静勝貫兵法黙論通禪寂<hi>衢</hi>聚散傷輪蹄興亡悲簡<lb/>
<pb n="KR4d0019_WYG_010-9a"/>
冊<hi>識</hi>迴飈激吟魂長空挂醉魄<hi>野</hi>泉石無榮枯塵埃自<lb/>
休戚<hi>用晦</hi>鳥道晩採樵人家晴種麥<hi>衢</hi>暮野牛羊襍重虚<lb/>
鷹隼擊<hi>識</hi>涿鹿樹圍青鹽池霞照赤<hi>野</hi>畫牛羨山相狎<lb/>
鷗憐海客<hi>衢</hi>古人何卑屑束縛於名跡<hi>用晦</hi>
　<lb/>
　<lb/>
　<lb/>
　<lb/>
<pb n="KR4d0019_WYG_010-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀集巻十<lb/>
</p>
<p>
</p>
  </div></body>
</text>\m</TEI>
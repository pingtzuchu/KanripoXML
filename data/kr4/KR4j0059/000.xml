<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天籟集</head>
    <p>
<pb n="KR4j0059_WYG_000-1a"/>
欽定四庫全書　　　　　集部十<lb/>
　天籟集　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案天籟集二巻元白樸撰樸字仁甫<lb/>
　　　　一字太素號蘭谷真定人父寓齋失其名仕<lb/>
　　　　金為樞密院判官會世亂父子相失樸嘗鞠<lb/>
　　　　于元好問家得其指授金亡後被薦不出徙<lb/>
　　　　居金陵放浪詩酒尤精度曲與闗鄭齊名識<lb/>
<pb n="KR4j0059_WYG_000-1b"/>
　　　　者謂逈出東籬小山之上是本乃所作詞集<lb/>
　　　　世久失傳康熙中六安楊希洛始求得于白<lb/>
　　　　氏之裔凡二百篇前有王博文序後有孫作<lb/>
　　　　序及曹安贊希洛以示朱彞尊彞尊分為二<lb/>
　　　　巻序而傳之樸詞清雋婉逸意愜韻諧可與<lb/>
　　　　張炎玉田詞相匹雖其學出于元好問而詞<lb/>
　　　　則有出藍之目足為倚聲家正宗惜以製曲<lb/>
　　　　掩其詞名故選録者多未之及彞尊輯詞綜<lb/>
<pb n="KR4j0059_WYG_000-2a"/>
　　　　亦以不得樸詞為憾其實在元初諸家中洵<lb/>
　　　　可稱矯矯拔俗者也乾隆四十四年三月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0059_WYG_000-3a"/>
天籟集原序<lb/>
明寧獻王權譜元人曲作者凡一百八十有七人白仁<lb/>
甫居第三雖次東籬小山之下而喻之鵬摶九霄其矜<lb/>
許也至矣余少時避兵練浦村舍無書覽金元院本心<lb/>
賞仁甫秋夜梧桐兩劇以為出關鄭之上及纂唐宋元<lb/>
樂章為詞綜一編憾未得仁甫之作意世無復有儲蔵<lb/>
者康熈庚辰八月之望六安楊秀才希洛千里造余袖<lb/>
中出蘭谷天籟集則仁甫之詞也前有王尚書子勉序<lb/>
<pb n="KR4j0059_WYG_000-3b"/>
述仁甫家世本末頗詳始知仁甫名檏又字太素為樞<lb/>
判寓齋之子後又有洪武中助教江隂孫大雅序及安<lb/>
丘教諭松江曹安賛余因考元人諸集則匪獨遺山元<lb/>
氏與樞判衿契若秋澗王氏雪樓程氏皆有與白氏父<lb/>
子往來贈送之詩盖寓齋子三人仁甫仲氏也其伯叔<lb/>
則誠甫敬甫敬甫官江西理問雪樓送其之官有思君<lb/>
還讀寓齋詩之句此亦敬甫昆友之父執矣白氏於明<lb/>
初由姑孰徙六安希洛得之於其裔孫某將鋟木以行<lb/>
<pb n="KR4j0059_WYG_000-4a"/>
屬余正其誤乃析為二巻序其端秀水朱彛尊<lb/>
<pb n="KR4j0059_WYG_000-5a"/>
天籟集原序<lb/>
樂府始於漢著於唐盛於宋大槩以情致為主秦晁賀<lb/>
晏雖得其體然哇滛靡曼之聲勝東坡稼軒矯之以雄<lb/>
辭英氣天下之趣向始明近時元遺山每㳺戲於此掇<lb/>
古詩之精英備諸家之體製而以林下風度消融其膏<lb/>
粉之氣白樞判寓齋序云裕之法度最備誠為確論宜<lb/>
其獨步當代光前人而冠來者也元白為中州世契兩<lb/>
家子弟每舉長慶故事以詩文相往來太素即寓齋仲<lb/>
<pb n="KR4j0059_WYG_000-5b"/>
子於遺山為通家姪甫七嵗遭壬辰之難寓齋以事逺<lb/>
適明年春京城變遺山遂挈以北渡自是不茹葷血人<lb/>
問其故曰俟見吾親則如初嘗罹疫遺山晝夜抱持凡<lb/>
六日竟於臂上得汗而愈盖視親子弟不啻過之既讀書<lb/>
穎悟異常兒日親炙遺山謦欬談笑悉能黙記數年寓<lb/>
齋北歸以詩謝遺山云顧我真成䘮家狗頼君曾䕶落<lb/>
巢兒居無何父子卜築於滹陽律賦為專門之學而太<lb/>
素有能聲號後進之翹楚者遺山每過之必問為學次<lb/>
<pb n="KR4j0059_WYG_000-6a"/>
第常贈之詩曰元白通家舊諸郎獨汝賢未幾増長見<lb/>
聞學問博覽然自幼經喪亂倉皇失母便有山川滿目<lb/>
之歎逮宋亡恒鬱鬱不樂以故放浪形骸期於適意中<lb/>
統初開府史公將以所業力薦之於朝再三遜謝棲遲<lb/>
衡門視榮利蔑如也太素與予有三十年之舊曩㑹江<lb/>
東嘗與予言作詩不及唐人未可輕言詩平生留意於<lb/>
長短句散失之餘僅二百篇願吾子序之讀之數過辭<lb/>
語遒嚴情寄髙逺音節協和輕重穏愜凡當歌對酒感<lb/>
<pb n="KR4j0059_WYG_000-6b"/>
事興懐皆自肺腑流出予因以天籟名之噫遺山之後<lb/>
樂府名家者何人殘膏賸馥化為神竒亦於太素集中<lb/>
見之矣然則繼遺山者不屬太素而奚屬哉知音者覽<lb/>
其所作然後知予言之不為過太素名檏舊字仁甫蘭<lb/>
谷其號云至元丁亥春二月上休日正議大夫行御史<lb/>
臺中丞西溪老人王博文子勉序<lb/>
</p>
<p>
</p>
  </div>
</body>
</text>
</TEI>
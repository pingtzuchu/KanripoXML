<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷五</head> <lb/>
    <p>
<pb n="KR4d0467_WYG_005-1a"/>
欽定四庫全書<lb/>
　曺文貞公詩集卷五<lb/>
　　　　　　　　　　　　元　曺伯啓　撰<lb/>
　七言律詩<lb/>
　　對月<lb/>
東山素月何嬋娟詩人愛此相留連南北東西桂影直<lb/>
三五二八清光圓生魄死魄不二理古人今人同一天<lb/>
安得騎鯨李謫仙吾欲對影沽十千<lb/>
<pb n="KR4d0467_WYG_005-1b"/>
　　續滄江傅君平和善樂國王詩<lb/>
五十六字盤中珠誦之如覿歐與蘇巨魚有時迷大壑<lb/>
丹鳯無恙棲高梧憶昔簪盍漢陽樹至今夢繞郎官湖<lb/>
䧺章逺寄洗俗耳慰懐絶勝談虚無<lb/>
　　良月九日夜與吉甫提舉宿王氏精舎風雨不寐<lb/>
　　聞寄令弟潛夫同知佳章骨肉之情藹然具見令<lb/>
　　人諷誦不已别後次韻寫懐<lb/>
營營薄宦成何事雪㸃烏紗月照襟南北十年離别淚<lb/>
<pb n="KR4d0467_WYG_005-2a"/>
田園一片去來心衰楊岸口嗟興廢逝水磯頭閱古今<lb/>
濁酒未能澆磊磈棹歌終夕伴長吟<lb/>
　　府推史彦明遷安東太守次韻來詩寄賀<lb/>
將謂投閒樂有餘已聞丹誥送新除灾祥自古由天降<lb/>
忠直從來與世踈治獄我慙于定國濟時公類馬相如<lb/>
太湖一阻三年别淮水朝宗好寄書<lb/>
　　和李彦謙御史<lb/>
大鈞播物性難同處世規模貴適中分薄畸人偏得咎<lb/>
<pb n="KR4d0467_WYG_005-2b"/>
時來豎子亦成功堂堂東魯青雲客碌碌西秦白髪翁<lb/>
松栢相看期晚節肯隨桃李競春風<lb/>
　　舟至常德出陸由辰抵沅書事三首<lb/>
盤礴﨑嶇力不任遐方風景變鳴禽舟浮湖面波瀾闊<lb/>
馬憩山腰澗壑深千里曉烟炊紫葛一春寒霧鎻青林<lb/>
紛紛冦盗何時静龔遂登車是好音<lb/>
蘭澧分岐望芷沅渡頭楊柳欲飛綿囊無薏苡防私論<lb/>
茶有茱茰敵瘴烟心定漸忘行役苦愁濃不覺嵗時遷<lb/>
<pb n="KR4d0467_WYG_005-3a"/>
從今暴殄為明誡曽見山頭火種田<lb/>
武陵回首望巴陵擯退舟師就馬程潏潏青溝穿路過<lb/>
峨峨蒼嶺送人行廟堂任使誰能避箐麓猖狂只自驚<lb/>
欲爲伏波㝷勝跡草間聞有鷓鴣聲<lb/>
　　復用述懐韻寄吉甫師尹二公<lb/>
物理盈虛豈易量更䦨㝷繹月侵牀九年面壁師中夏<lb/>
三策回天黜異方駑馬不離芻牧地輕鷗常占水雲鄉<lb/>
誰能識得歸來趣古是今非夢一塲<lb/>
<pb n="KR4d0467_WYG_005-3b"/>
　　王仲通宰公自東呉别去十載甲寅秋㑹於鄂渚<lb/>
　　乃知尚在七品常調中使人有鬰鬰遺才之歎談<lb/>
　　論平生相對如夢歴數海内諸友離合升沉之狀<lb/>
　　悲歡良久有不能自已者既而仲通有欲爲道隠<lb/>
　　求奉一祠之語詰難未能服俄爲借騎下淮復歸<lb/>
　　行館翌日綴詩二章奉呈兼簡欽甫僉司士元使<lb/>
　　君君平察推<lb/>
拍手他鄉遇故知不妨巵酒話心期英豪意氣猶平日<lb/>
<pb n="KR4d0467_WYG_005-4a"/>
政事機闗勝昔時學悟素行那擇禄命當清苦只吟詩<lb/>
操持到此真竒士不道今竒古亦竒<lb/>
俯仰無慙是此公相逄如在夢魂中安仁客鬢垂垂老<lb/>
工部行囊旋旋空擁篲無心迎相國還丹有意學仙翁<lb/>
前賢好語休輕棄一命能施濟物功<lb/>
　　南塘戲贈立齋主人<lb/>
南塘幽閴似山林是是非非總不侵詩有浄功聮句好<lb/>
坐無俗客話情深花枝徙倚閒居樂柳絮顛狂薄宦心<lb/>
<pb n="KR4d0467_WYG_005-4b"/>
聞説主人村酒熟幾時携杖一相㝷<lb/>
　　秋夜聽雨<lb/>
里巷歡傳現畢星中宵急雨換愁生禦寒價索公孫被<lb/>
送暑功調傅説羮簷外濃陰滄海立枕邉清響碧雲平<lb/>
人間别有焦枯地寄語天瓢莫盡傾<lb/>
　　嵗暮書懐録贈謙甫提學暨子方學士昆仲<lb/>
白髪蒼顔落照邉敝裘羸馬惡風前熏心醁醑凡三月<lb/>
撲面緇塵又一年世事升沉看木偶天機消長閱韋編<lb/>
<pb n="KR4d0467_WYG_005-5a"/>
投閒欲傚耆英社何處花光似洛川<lb/>
　　和平江推官佟亨甫逰鍚山陸氏園亭<lb/>
世途平地幾褒斜古道迂迴草棘遮盈縮静看天際月<lb/>
榮枯常擬檻前花凌雲慷慨瞻新句好客殷勤喜故家<lb/>
咫尺勝縁無分到爲誰辛苦趂蜂衙<lb/>
　　漂陽道中寄金陵諸友<lb/>
暮醉朝醒度浃旬清時人物上元春席前雅調聲聲稳<lb/>
方外諧談字字新六代興亡駒過隙十年離合鴈來賓<lb/>
<pb n="KR4d0467_WYG_005-5b"/>
不堪回首東州路雲白山青一愴神<lb/>
　　申仲禮自别秦淮臺憲諸公如失軒鑑繼過太原<lb/>
　　僕留呉中嘗以詩奉寄丁酉冬敬甫薇郎回自并<lb/>
　　門連奉報章且諗仲禮薫陶涵養非向年比英風<lb/>
　　邁節形見乎辭又非行軰所可擬倫也因便奉和<lb/>
　　略表仰思<lb/>
滄溟塵刼谷爲陵世事悠悠卒未平晚圃雲烟歸歗傲<lb/>
春梁燕雀賀生成江東渭北三年别利路名塲幾夢驚<lb/>
<pb n="KR4d0467_WYG_005-6a"/>
吾道只今誰砥柱并州回首羨同盟<lb/>
　　錢塘雜詠<lb/>
客鬢刁騷色漸皤臣心澄澈浄無波詩書事業收功晚<lb/>
鑿枘情懐觸諱多委吏深慙鞭筭手家人謾賦扊扅歌<lb/>
悠悠窮逹皆天定塵撲征衫奈俗何<lb/>
　　上周宣慰<lb/>
景行高名二十年披雲呉㑹覩青天士林碩果存生意<lb/>
宦海清波被俗憐臘雪随車消瘴癘仁風合道振魚鳶<lb/>
<pb n="KR4d0467_WYG_005-6b"/>
漢廷求治新顓面期與甌民共息肩<lb/>
　　寄謝君舉副使<lb/>
雙溪分被五周星呉下相逢眼更青置酒樓頭觀世態<lb/>
放情言外慰山靈惠留良藥詩脾恱想像纎絺暑氣醒<lb/>
兩地宦逰非往昔晚風吹動雨㝠㝠<lb/>
　　壽右揆性齋馬公<lb/>
賛化調元四十春堂堂忠義自天真文星一轉頌聲息<lb/>
教雨重霑生意新虎節分榮清玉壘鶴書返政代蒲輪<lb/>
<pb n="KR4d0467_WYG_005-7a"/>
閭閻後學無長技唯辦年年祝大椿<lb/>
　　謝性齋右丞兼簡毛吉甫經歴<lb/>
治安學術蚤蜚聲經濟襟懐老更成千載風雲應嘉㑹<lb/>
兩朝編簡著清名去留泰嶽雲舒卷用舍周家鼎重輕<lb/>
民物熈熈歸化育舊蹊桃李亦増榮<lb/>
　　元貞丙申僑居村落與廣文亷君貞卿嘗聚首學<lb/>
　　宫僕繼以金榖之職留呉中越二載君亦來臨愛<lb/>
　　重之情不減於昔以是終日相忘而不遑請益新<lb/>
<pb n="KR4d0467_WYG_005-7b"/>
　　涼入郊忽起黄鵠之辭詩以代餞<lb/>
萬卷生涯濟世才十年淮浙兩書齋古今時變花經眼<lb/>
南北人情酒放懐且托功名同敝屣終期膏澤到枯荄<lb/>
阿儂似是轅中驥送客題詩欲悶排<lb/>
　　呈平章梁公<lb/>
螢光曽得近郎星柳絮俄成海上萍筦庫三年頭欲白<lb/>
廟堂千仭眼終青區區刀筆猶南土望望簮纓盡北庭<lb/>
偶向郵亭瞻使節斐章端欲訴飄零<lb/>
<pb n="KR4d0467_WYG_005-8a"/>
　　贈呉道録<lb/>
風骨飄飄老地仙平生足跡踏雲烟世縁擲去心無累<lb/>
俗客魔來道愈堅詩調儘飛塵外語琴聲渾扣指中禪<lb/>
夢魂不識三山景咫尺仙凡秖自憐<lb/>
　　用前韻詠懐寄諸公<lb/>
草堂寂寞帶春星守道常師魯兩生去就失宜寕抱甕<lb/>
是非無定謾懲羮傷心花鳥隨時變過眼軒裳掃地平<lb/>
何日據床風露底悠悠懐抱爲君傾<lb/>
<pb n="KR4d0467_WYG_005-8b"/>
　　送石抹同知<lb/>
祖宗勲業耀京華坦腹天朝宰相家播世文章鏗有韻<lb/>
通天德業潤無瑕居官似友山中鹿避俗如聞坎底蛙<lb/>
聞道柏臺飛薦剡疲民翹首望星槎<lb/>
　　被差松江道中書所見<lb/>
衮衮征㠶望眼賖古今聲利入長嗟逰商一嵗千山路<lb/>
薄宦三秋萬里家老我未爲卿月像伴人同上客星槎<lb/>
孤鴻逺邇江南稻慙愧鸞凰食竹花<lb/>
<pb n="KR4d0467_WYG_005-9a"/>
　　華亭道中連前詩寄盧知州王仲通朱文炳<lb/>
茫茫廣斥望中迷地盡東呉土自泥寒氣襲人滄海近<lb/>
濕雲當眼昊天低蕭條古樹旌茅屋詰曲清溝護稻畦<lb/>
莫託鱸魚風味好月明聞鶴更悽悽<lb/>
　　張安道提舉重臨江浙諸君喜而賦詩且以爲南<lb/>
　　北生徒有所矜式之賀<lb/>
聖朝辭令務宣通庠校横陳比頖宮不但函三遺字體<lb/>
要將貞一變民風官師間出非無謂恩命重霑合至公<lb/>
<pb n="KR4d0467_WYG_005-9b"/>
借逕早攄經濟䇿吾儕空老簿書叢<lb/>
　　壬寅日長至兀坐不出寄盧敬齋知州<lb/>
少年挑闥思冬至老境飄零怯嵗䦨梅友爲誰呈晚節<lb/>
竹君空自傲清寒豪宗足食占雲易閭左無衣禱雪難<lb/>
愁緒不妨添一線醉聞兒女勸加餐<lb/>
　　贈㑹稽閒居官<lb/>
蘭亭山水鑑湖天千載重逢陸地仙瀚海風波難把玩<lb/>
嵗寒松栢要持堅痒痾異衆非公論畎畆思君屬鉅賢<lb/>
<pb n="KR4d0467_WYG_005-10a"/>
盛代名臣難屈指蒲輪應到海西偏<lb/>
　　乙酉暮秋朔旦偶㑹陳魯彦先生輔伯賢理問崔<lb/>
　　鼎新太守孟子周僉司於汴梁客舎數分携之期<lb/>
　　凡四十寒暑矣嗟嵗月之遄邁思薄宦之徒勞驚<lb/>
　　喜相對怳然如夢因述懐呈諸公<lb/>
一别依稀四十年染園簮盍共凄然席間老眼無青白<lb/>
身外虛名有後先故舊半爲泉下土音容渾是夢中天<lb/>
相期努力加餐飯澗柏巖松老更堅<lb/>
<pb n="KR4d0467_WYG_005-10b"/>
　　偶得數語留别諸名公録贈伯宗學士子貞奉常<lb/>
蚤嵗踈庸老更癡都城留滯復何爲心同獻璞卞和氏<lb/>
命類償金直不疑謀醉惜無千日酒論交須定百年期<lb/>
塞鴻慣識江南路頻附佳音慰别離<lb/>
　　次賈公儼韻<lb/>
三年淇幕奏亷聲一旦薇垣播令名慷慨不矜新制度<lb/>
深沉秖守舊章程肯同柔蔓縁危壁閒看浮雲㸃太清<lb/>
日向慈闈供菽水未饒仙侶住瑶京<lb/>
<pb n="KR4d0467_WYG_005-11a"/>
　　餞王寶臣僉司赴行臺幕<lb/>
丹詔相催賦逺行報公何必較途程遨逰呉楚心田壯<lb/>
歴覧江淮眼界清雪擁名城迎化筆雲封鍾阜待詩盟<lb/>
佇看臺閣生風後南北衣冠説姓名<lb/>
　　用李公勉郎中留别韻敬送督役淮東<lb/>
弱冠追隨鬢已蒼雲萍南北爲誰忙年將耳順交情重<lb/>
事與心違别恨長梁苑日晴烏反哺楚天風冷鴈離行<lb/>
萬間自古男兒事好趂仙槎入帝郷<hi>時督盖宫房并造舟</hi>
<pb n="KR4d0467_WYG_005-11b"/>
　　呈郝新齋左丞<lb/>
繡斧澄清古范滂賜環三載鎮文昌稱停政事權衡稳<lb/>
潤飾詩書意味長輔世昔聞心匪石憂民今見鬢成霜<lb/>
何時不踏紅塵路閒侍新齋几研傍<lb/>
　　晚登岳陽樓即事<lb/>
水闊樓高勢絶倫慿欄遥睇接朱垠翰林物色詩無敵<lb/>
工部莊嚴筆有神一覧能清泉石慮千年不濯利名塵<lb/>
殘陽欲下鄉闗逺悵望西南懶問津<lb/>
<pb n="KR4d0467_WYG_005-12a"/>
　　泊舟洞庭感興<lb/>
洞庭青草暎斜暉黄帽停舟與願違倐忽風雷無定在<lb/>
蒼茫天水欲疇依白鷗浩蕩詩脾爽畫鷁漂摇酒力微<lb/>
雋永簡齋冰雪句江南雖好不如歸<lb/>
　<lb/>
　<lb/>
　<lb/>
　<lb/>
<pb n="KR4d0467_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曺文貞公詩集卷五<lb/>
</p>
<p>
</p>
  </div>
</body>
</text>
</TEI>
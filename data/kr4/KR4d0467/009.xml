<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷九</head> <lb/>
    <p>
<pb n="KR4d0467_WYG_009-1a"/>
欽定四庫全書<lb/>
　曺文貞公詩集卷九<lb/>
　　　　　　　　　　　　元　曺伯啓　撰<lb/>
　七言絶句<lb/>
　　題㢘文正公畫像<lb/>
正學孤高踐履淳虞廷元凱漢星辰咸陽事業荆南傳<lb/>
百世中朝有重臣<lb/>
　　題通通平章畫梅卷<lb/>
<pb n="KR4d0467_WYG_009-1b"/>
畫出孤山清絶景誰其作者四王孫何當更假和羮手<lb/>
添就西南月一痕<lb/>
　　餞高顯卿參政辭職北歸二首<lb/>
邑宰無心見督郵千年猶得號前脩相君能識歸來趣<lb/>
占却中原第一流<lb/>
江左繁華宰輔班星槎無恙便知還幾多傀儡棚中客<lb/>
想像高標亦汗顔<lb/>
　　重九寄史中丞<lb/>
<pb n="KR4d0467_WYG_009-2a"/>
陋室維摩病繞身詩書堆案樂清貧世間誰佀盤溝老<lb/>
報國歸來復報親<lb/>
　　過桃川宫二首<lb/>
山中花木四時春造物深藏太古醇若使漁郎知去路<lb/>
再容多少避秦人<lb/>
莫道神仙事渺茫髙人曽見海生桑無因駐馬㝷清景<lb/>
極目西南世路長<lb/>
　　良月既望憶仲通宰公兼寄君平察推<lb/>
<pb n="KR4d0467_WYG_009-2b"/>
閒登黄鶴舊磯頭萬頃烟波起暮愁想像故人心似我<lb/>
漢陽門外望南樓<lb/>
　　觀稼<lb/>
瘦笻髙隴看西成風偃黄雲四望平不賴天公憐赤子<lb/>
官逋私債幾時清<lb/>
　　郭西獨行<lb/>
落魄綈袍一蹇驢當年阮籍哭窮途㝠搜盡日無佳句<lb/>
時復憑髙望八區<lb/>
<pb n="KR4d0467_WYG_009-3a"/>
　　九日月下小酌詠懐四首<lb/>
娟娟霜月淨樓臺能照人生醉幾迴桂子新香薦新酒<lb/>
菊花留待後時開<lb/>
賔鴈來時燕又東三年薄宦竟何功晴窻偶讀登樓賦<lb/>
昨夜山家入夢中<lb/>
官况凄其懶問津秋光過却愈思親浮雲蒼狗悲游子<lb/>
白酒黄雞愧野人<lb/>
花满東籬月满樓一尊清興濫風流歸來不及陶元亮<lb/>
<pb n="KR4d0467_WYG_009-3b"/>
俗事紛紛欲破頭<lb/>
　　題御史阿勒黙斯松壑卷<lb/>
雲壑蒼髯作真止嵗寒潛徳如君子不願青黄為棟梁<lb/>
長風逓入行人耳<lb/>
　　題任士安葬親詩卷<lb/>
卜宅山原奕世安于湖借潤散清瀾古今報本無多子<lb/>
破塚纍纍草棘寒<lb/>
　　題黎景髙僉事重修郎官湖太白祠卷後<lb/>
<pb n="KR4d0467_WYG_009-4a"/>
兩朝文彩動朝端别國相逢得盡歡欲效當時謀一醉<lb/>
形容不似古郎官<lb/>
　　郭文美由西臺御史遷中臺以母夫人在堂不待<lb/>
　　傳車預歸覲省忠孝備見三絶發據鞍盧胡一笑<lb/>
粲粲牙緋陕右來俄觀衣紫赴中臺不辭迂路三千里<lb/>
要博慈顔一笑開<lb/>
筮仕先能禀至公簿書堆案愈從容靈禽已報還鄉信<lb/>
一㸃飛雲遶岱宗<lb/>
<pb n="KR4d0467_WYG_009-4b"/>
賜環消息日邊來共賀清朝得俊才昨晚一天時雨霽<lb/>
太微光彩射三台<lb/>
　　題梁國英牧牛圖<lb/>
買得春風黑牡丹東臯常伴水雲閒披圖便覺歸耕好<lb/>
不履危機是此關<lb/>
　　題宋成之畫馬卷<lb/>
奚官珎重玉花<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>縱意清漣碧草中幸際四庭烽火静<lb/>
不須騰踏待秋風<lb/>
<pb n="KR4d0467_WYG_009-5a"/>
　　與孫大方真人對酌木香棚下<lb/>
每懐仙境到無縁緑暗紅稀又一年棚上雪香棚下客<lb/>
蹔時分得橘中天<lb/>
　　蘇昌齡時光山水小景圖二首<lb/>
林壑微風草木香紅塵回首路茫茫多情一片東山月<lb/>
纔到滄洲駐景長<lb/>
余生夢寐在林泉老眼披圖意豁然可笑勞神不知止<lb/>
咸陽何啻路三千<hi>時拜西臺中丞未赴</hi>
<pb n="KR4d0467_WYG_009-5b"/>
　　題蘇昌齡溪山讀書圖<lb/>
一區精舎水雲間萬里春融百慮閒海内蒼生渇霖雨<lb/>
不應堅坐對柴闗<lb/>
　　題王君實孝行卷二首<lb/>
薄遊王粲不遺親地迥天高只此身慘淡經營供子職<lb/>
四方觀感豈無人<lb/>
報本丹誠誓不渝毎逄歡樂變憂虞㑹須遂却中年願<lb/>
孝子忠臣不二途<lb/>
<pb n="KR4d0467_WYG_009-6a"/>
　　庚戌立夏秋聲真人階前木香盛開劉叔敬提舉<lb/>
　　共賞有詩别後想像二絶呈木香主人<lb/>
咫尺仙凡列二途至人懐抱只清虚一尊共適悠然趣<lb/>
鯤化鵬摶不羨渠<lb/>
風雨瀟瀟春事休年光衮衮雪盈頭榮枯莫說槐根夢<lb/>
身世相看總置郵<lb/>
　　衆御史議行酬答之禮宴集公堂僕預賓主無絶<lb/>
　　長補短之藝慮養小失大之譏口號録呈正臣諸<lb/>
<pb n="KR4d0467_WYG_009-6b"/>
　　公<lb/>
傷㢘傷惠兩皆難成始成終耐嵗寒有往有來方是禮<lb/>
非賔非主意何安<lb/>
　　江東陳伯宣置莊名忠養盖取事親爲大之義覧<lb/>
　　卷悵然<lb/>
忠養名莊奉二親澹翁題扁重千鈞江寧陌上人應道<lb/>
王塚丁祠德有隣<hi>莊近王祥塚丁蘭祠</hi>
　　次鄭參政韻<lb/>
<pb n="KR4d0467_WYG_009-7a"/>
白霫人人倦一來輪摧馬仆懼罹災知幾不似衡陽鴈<lb/>
纔到春深便北廻<lb/>
　　題魏立之所藏榮啓期三樂圖<lb/>
閱破浮生九十年從來三樂得天全情知不是塵中客<lb/>
兀坐横琴答聖賢<lb/>
　　題黄秋江釣月圖二首<hi>其人善星學</hi>
𣺌𣺌秋江浸月宫扁舟來徃一絲風錦鱗釣得渾閒事<lb/>
萬象包羅指顧中<lb/>
<pb n="KR4d0467_WYG_009-7b"/>
桂影扶踈漾碧流高人歸隐坐垂鈎乾坤空廓心無際<lb/>
雨笠烟蓑老即休<lb/>
　　慧山泉二首<lb/>
南越甌閩北拒燕醯鷄來徃甕中天年來巳報霜飛鬢<lb/>
纔識人間第二泉<lb/>
生平所嗜玩清泉照見塵容返自憐陌上行人汗如雨<lb/>
雲林深處重留連<lb/>
　　歎宜興無鍚飢民二首<hi>時官為設糜僧閑不假鑊</hi>
<pb n="KR4d0467_WYG_009-8a"/>
緇衣終日誦慈悲螻蟻傷生亦皺眉一鑊高懸萬人命<lb/>
貪嗔當畏老天知<lb/>
沴氣無情苦降灾飢民徃徃背如鮐微軀不惜填溝壑<lb/>
還我生前布施來<lb/>
　　醉中感懐<lb/>
世間鄉族最爲親强半逡巡是古人縱使江南官况好<lb/>
也應回首一傷神<lb/>
　　題焦潤之覺齋卷後<lb/>
<pb n="KR4d0467_WYG_009-8b"/>
人心天理本昭昭利欲無端日夜銷説向迷途渾不省<lb/>
世間鵬鷃各逍遥<lb/>
　　和劉平叔見寄二首<lb/>
量若洪波重若山紫薇花下願君還誰知金榖塵埃底<lb/>
猶自哦詩敢破慳<lb/>
杭睦相望水隔山劉郎詩債未能還耐官到底無清濁<lb/>
造物從來有䞉慳<lb/>
　　中元日雨不出悼所喪馬呈憲府諸公三首<lb/>
<pb n="KR4d0467_WYG_009-9a"/>
踏破寰中萬里塵争知駿骨委咸秦飛騰不是書生分<lb/>
東望家山一慘神<lb/>
酷烈薰心不可醫終朝起伏向人嘶方瞳失却來時路<lb/>
草满秋原水拍隄<lb/>
墮甑皆言莫繫懐行人不見邑人災忽聞隣叟悲還笑<lb/>
秖爲狸奴去復來<lb/>
　　題奉元韓氏所藏藍闗風雪圖孀親賜絹并先隴<lb/>
　　畫圖三詩卷三首<lb/>
<pb n="KR4d0467_WYG_009-9b"/>
秦闗風雪路﨑嶇人道回天計亦迂一自謫遷爲口實<lb/>
後來尤弊蔓難圖<lb/>
天上霜縑寵渥光階前蘭玉姓名香長安潤屋知無數<lb/>
一笑輸君戲綵堂<lb/>
手植松楸慰九泉慶門能識性中天悠悠南北雲萍客<lb/>
愧讀春風錫類篇<lb/>
　　奉贈施水菴僧<lb/>
萬疊雲山遶梵宫黒衣三五坐談空適來車馬迎門處<lb/>
<pb n="KR4d0467_WYG_009-10a"/>
一念應歸有相中<lb/>
　碭山諸友㑹詩邑泮作絶句紀預詩盟之意<lb/>
　　秋望<lb/>
凝望秋原景不窮凄凄風色去年同菊黄楓赤渾閒事<lb/>
　一片西成在眼中<lb/>
　　愛菊<lb/>
人間衮衮惜花王得佀東籬興味長擷秀餐英期晚節<lb/>
相看日日是重陽<lb/>
<pb n="KR4d0467_WYG_009-10b"/>
　諸生酬唱以九日言懐西郊晚望爲二題因念春三<lb/>
　秋九乃南北士民行樂之時重陽廹近河决虞城鄉<lb/>
　邑三面皆被其害别墅數間亦在洪浸吾今而後知<lb/>
　樂人之樂者憂在其中矣㝠㝠造物豈易量哉二絶<lb/>
　發諸君一粲<lb/>
　　九日言懐<lb/>
黄流衝决沒平原孤負秋英泛濁醪想像生靈半昏墊<lb/>
急營棚棧哭登高<lb/>
<pb n="KR4d0467_WYG_009-11a"/>
　　西郊晚望<lb/>
歩屧郊坰樂未央金天忽變水雲鄉行吟䇿杖乗高壟<lb/>
猶剰蕎花撲鼻香<lb/>
　題許宜之三詩卷<lb/>
　　樂善樓<lb/>
心君樂善故名樓占却人間第一籌視履考祥端可必<lb/>
郎星烱烱照吾州<lb/>
　　文㑹堂<lb/>
<pb n="KR4d0467_WYG_009-11b"/>
講明聖學逺方來仁宅居安義路開多少紅塵名利窟<lb/>
嵗時相遇只銜杯<lb/>
　　壽許公<lb/>
八袠因循又七年松姿鶴骨只依然傍人錯儗真君後<lb/>
自是安陽陸地仙<lb/>
　　賞中秋月用碭山諸生分韻<lb/>
平分秋氣散晴空坐待銀盤上海東美酒清歌誠外物<lb/>
满懐佳致與人同<lb/>
<pb n="KR4d0467_WYG_009-12a"/>
　　送婁行所覲省廬陵二首<lb/>
東淮逰覧復江西多少風光入品題不信窮通有成筭<lb/>
世間鳬鶴幾時齊<lb/>
歸心黯黯楚山蒼離恨悠悠江水長功利儻來將底用<lb/>
願君常葺讀書堂<lb/>
　　寄題劉氏義學<lb/>
人間樂事育英材天下高風義學開崇化勵賢需茂舉<lb/>
使華先指鄧林來<lb/>
<pb n="KR4d0467_WYG_009-12b"/>
　　送呉飬浩貢士歸省<lb/>
㝠鴻小却蹔西歸莫恨功名與願違材大古來難適用<lb/>
終期綵服換朱衣<lb/>
　　仁宗皇帝在藩邸趙人劉士中登塔採鴿供尚膳<lb/>
　　墮地幾死圖像求詩因書二絶于後<lb/>
薦羞捫鴿冒層烟黙識神龍巳在淵誰料半途成廢墮<lb/>
不教隨侍九重天<lb/>
丹誠一㸃誓忘生不爲當時識姓名福善禍淫天道逺<lb/>
<pb n="KR4d0467_WYG_009-13a"/>
满擔詩卷若爲情<lb/>
　　題史縂管隨車雨詩卷<lb/>
乾坤漠漠困黄埃陌上傳呼太守來甘㴻應時醒萬物<lb/>
歡聲何啻發春雷<lb/>
　　送冦致中歸永城<lb/>
諸生誘掖漸還淳世事闗心忽問津此别不須増感慨<lb/>
大河南北即鄉隣<lb/>
　　題東丹王乳駒圖<lb/>
<pb n="KR4d0467_WYG_009-13b"/>
目眵神慘骨凌兢藴抱終天母子情惻隐更思推此道<lb/>
含靈孤苦可憐生<lb/>
　　常光明瘉李彦政既盲之目因綴一絶於中丞趙<lb/>
　　公序末<lb/>
何處浮雲翳太清飛㢘驅逐便開明常君佀是廻天手<lb/>
好藉餘光老魏京<lb/>
　　題建康路教湯碧山金陵十詠卷後<lb/>
清詞十闋弔興亡華屋丘山夢幾塲一片東南佳麗地<lb/>
<pb n="KR4d0467_WYG_009-14a"/>
老懐吟詠轉凄凉<lb/>
　五言絶句<lb/>
　　見山亭<hi>義興賑濟</hi>
暮宿見山亭翛然心境清飢民不忍聽那更候蟲聲<lb/>
　<lb/>
　<lb/>
　<lb/>
　<lb/>
<pb n="KR4d0467_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曺文貞公詩集卷九<lb/>
</p>
<p>
</p>
  </div>
</body>
</text>
</TEI>
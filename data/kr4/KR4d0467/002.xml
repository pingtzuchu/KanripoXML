<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曹文貞公詩集卷二</head> <lb/>
    <p>
<pb n="KR4d0467_WYG_002-1a"/>
欽定四庫全書<lb/>
　曹文貞公詩集卷二<lb/>
　　　　　　　　　　　　元　曹伯啓　撰<lb/>
　七言古詩<lb/>
　　休日陪漢陽諸名公登秋興亭觴詠移時塵慮頓<lb/>
　　息但以不得㑹仲通為歉因綴長句呈欽夫僉司<lb/>
　　士元太守君平察推仲通宰公暨座中諸友<lb/>
散材生世元無堪强持陋質偕楩楠年餘耳順雪垂領<lb/>
<pb n="KR4d0467_WYG_002-1b"/>
誤承任使來江南公庭日午了官事西州散歩成竒探<lb/>
歲寒亭樹發秋興名公齒序相朝參鴛鴦梅梢欲蓓蕾<lb/>
鳯凰山頂飛晴嵐江水朝宗浄拖練湖光照影清揉藍<lb/>
旅鴈書空度荆楚浮雲䕶日横湘潭蒼茫宇宙一俯仰<lb/>
形役道路何癡憨移尊偉觀排小酌紫霞瀲灔堆紅柑<lb/>
人生擾擾有今日座客云云無俗談長安冨兒不識字<lb/>
但能几案羅肥甘眼中梵刹如比櫛焉知曉事無瞿曇<lb/>
知音更有驄馬客威稜坐可懲奸貪山邊聖人惡㫖酒<lb/>
<pb n="KR4d0467_WYG_002-2a"/>
<hi>禹廟在側故云</hi>望之不敢成醺酣一襟清興豈終極催歸黄㡌<lb/>
牽羸驂漁歌悠揚風色暝人影散亂波光涵船開棹進<lb/>
　一迴顧匆匆欠到王公菴<lb/>
　　豋君山述懐次史同知韻<hi>史闕祖祥字闕輿名儒史䋲  學齋之子眉山</hi>
　　<hi>人自號葯房後居三衢</hi>
大禹神功孰可擬萬水導之歸一𣲖滔滔江漢爲朝宗<lb/>
分破坤輿爲両界朝烟暮靄難具言一得慿觀即踈快<lb/>
堂堂史倅文章伯聲若洪濤動澎湃豋山臨水悼興亡<lb/>
<pb n="KR4d0467_WYG_002-2b"/>
詩句瑰竒韻尤恠當時未能陪杖屨想像風流儘堪畫<lb/>
古今亦自重歡笑醉摘頭巾花樹掛蓉城酒美風俗淳<lb/>
緑橘霏微散香瀣天南地北江城客從此好償安樂債<lb/>
翻思巨猾舊相隣心跡無聊時作噫區區刀筆何足論<lb/>
自負巍峨益豪邁一方弗克知偽謾二載何嘗得真話<lb/>
巖廊歩武皆若人徤土忽聞誅毒蠆融融閭里發新歡<lb/>
回首茫然事幾敗鵲來鳩去巢復完急雨斜風任飄灑<lb/>
水邊興感遽多情還笑書生性常隘<lb/>
<pb n="KR4d0467_WYG_002-3a"/>
　　題趙鼎之一山詩卷<lb/>
君山蒼蒼矗林杪萬古蓉城爲高表大江横絶聲喧豗<lb/>
浮世紛紜幾昬曉南崖地勢抱靈秀崧嶽生申此生趙<lb/>
孟鐈其名字鼎之特號一山歸興杳春申當年富公子<lb/>
澷與此山期不夭只今誰主復誰賓眼底千山萬山小<lb/>
山英動色如有情鍾秀兹人尚年少早圖勲業汗青編<lb/>
千載東呉青未了<lb/>
　　陪諸公杖屨豋梁王吹臺悠悠悼古之情不能自<lb/>
<pb n="KR4d0467_WYG_002-3b"/>
　　已呈孟子周子文二友<lb/>
天宇廓然秋已暮幽人欲作登高賦聮鑣沽酒上繁臺<lb/>
千古興亡一回顧百鳥喧啾塔半摧荆榛掩暎臺前路<lb/>
黄花采采未成歡目斷荒城起烟霧<lb/>
　　送申仲禮言别還第<lb/>
世間去就崇口給君子知幾不終日申鄉掉臂挽不留<lb/>
臺閣諸賢悵如失不爲分携淚沾臆但傷直道人難立<lb/>
相如有才徒四壁心事還同家事急輕舟蕩漾呉楚路<lb/>
<pb n="KR4d0467_WYG_002-4a"/>
坎止流行須自惜妙齡未許作閒身㑹有重㝷董狐筆<lb/>
　　餞王景先僉司赴燕南<lb/>
河朔名藩尊趙郡刺史開司冠諸鎮太行形勢控幽并<lb/>
軰出衣冠跂廉藺衰榮代謝苦不常屢值天公降饑饉<lb/>
繁華唯得夢中看甿庶流離棄忠信蘭臺極念濟此邦<lb/>
繡斧多方簡豪俊真材適見王吏部攬轡登車氣逾振<lb/>
焦禾待雨報秋成貪吏聞風應解印賢臣生世責非輕<lb/>
莫使秋霜空染鬢<lb/>
<pb n="KR4d0467_WYG_002-4b"/>
　　贈相者高心月<lb/>
心涵衆理常虛明烱如素月流青㝠掃除靈臺掛秋鑑<lb/>
天下妍媸無遁形區區老境事奔走汎汎人海風中萍<lb/>
便從心月問前路形車氣馬何時寧<lb/>
　　讀約齋段侯詩卷<lb/>
少年馳驟清淮甸復領牙兵洗江練車書混一論醻㓛<lb/>
驚看浮雲日千變賣却寶刀歸紫燕柱杖支頥笑顓靣<lb/>
寂寂柴桑不見人黄塵埋却金閨彦<lb/>
<pb n="KR4d0467_WYG_002-5a"/>
　　贈相者梅山<lb/>
元氣淋漓生萬物莫悴朝榮自飄忽梅山老子䆒此心<lb/>
道眼相人惟相骨昔年貴重葯房公果見青春照簮笏<lb/>
疇昔聞子否已傾夢魂逺逐秋天鶻<lb/>
　　夜宿太湖岸<lb/>
太湖西望如滄溟木落霜寒波更清聞道是中多巧石<lb/>
明朝豈用勞生靈晚風作惡蛟鼉走摇蕩乾坤洗星斗<lb/>
大隐乗舟不見人而今盗賊爲淵藪<lb/>
<pb n="KR4d0467_WYG_002-5b"/>
　　贈陳方回伯仲詩<hi>并序</hi>
　　　洛下古都㑹河山潤秀人材瑰偉非中原他郡<lb/>
　　　所儗有附庸曰登封儒生陳方回寔生是邑世<lb/>
　　　守素業學務真淳以其係名兵籍躬戍東淛萬<lb/>
　　　夫長而下嘗賔師之㝷致終代薄言旋歸方游<lb/>
　　　覧呉楚間秦郵主者貢爲淮東憲史參署有日<lb/>
　　　適仲氏方貢者收書亦南來遇諸江都怡怡旣<lb/>
　　　久從容相與言比年所生垂老家事屡空與其<lb/>
<pb n="KR4d0467_WYG_002-6a"/>
　　　束身抱牘營營乎寸尺之進曷若著斑衣奉菽<lb/>
　　　水温故知新之樂之爲愈也輕舟短棹幡然偕<lb/>
　　　行就道之際凡我同盟是其義榮其歸飛毫落<lb/>
　　　紙者不爲不多矣愚碌碌無堪僑居江滸亦嘉<lb/>
　　　陳氏兄弟咸有古人之志或出或處不負君親<lb/>
　　　想像漢賢陳仲弓之二子遥遥華胄其克肖焉<lb/>
　　　及近世卿大夫節齋緱山之後豈復無有乎爾<lb/>
　　　因贈數語庸識將來誰謂華高企其齊而二生<lb/>
<pb n="KR4d0467_WYG_002-6b"/>
　　　其勉旃<lb/>
壯逰自古男兒事收拾英華貯胷次逢掖南來掛鐵衣<lb/>
陳生不露經綸志白雲在眼忽思親春鴈同回期不匱<lb/>
近裏工夫實有加它年肯屑揚州吏<lb/>
　　送蔡季良<lb/>
盛世官規量材職逢掖仍須肆刀筆猥予南北閱人多<lb/>
彼此技能相得失江東復一季良出姓字相聞不相識<lb/>
同事同星几研親得覘幹局無儔匹簡書衮衮笑談了<lb/>
<pb n="KR4d0467_WYG_002-7a"/>
政事優優儒道飾忽驚奏最覲天庭萬里秋風動顔色<lb/>
英雄不下兒女淚著脚雲衢先努力除書消息待春開<lb/>
何處豺狼當屏跡<lb/>
　　和趙鼎之中秋不見月<lb/>
四事難并今古情春花已過秋月明秋氣平分月先滿<lb/>
海風吹起雲縱横萬户千門心若祟簾幕低垂緑窓閉<lb/>
洗盃小酌興茫然夜雨空階作秋意一杯一杯復一杯<lb/>
浮雲於我何有哉至人胷中月常在燈前一笑雙眉開<lb/>
<pb n="KR4d0467_WYG_002-7b"/>
四時月色皆圓潔祗是人心還自絶讀書意氣當拏雲<lb/>
及此幽寒謾嗚咽和詩聊與節相酬旅思綿綿無盡頭<lb/>
明月明年何處看神州相望更多愁<lb/>
　　戲作村中謡呈吉甫提舉諸兄<lb/>
江左頻年水爲厄廪庾枵然民菜色猥予分職古鵞州<lb/>
材質踈庸謾籌畫茍循轍跡失公忠纔事徴求便煩刻<lb/>
何如豐歉都不知日侍諸賢浮大白<lb/>
　　送趙彦誠<lb/>
<pb n="KR4d0467_WYG_002-8a"/>
宦逰憶昔留神京巖廊接武皆豪英相從既久知姓名<lb/>
奮身半是齊東城東方山水鍾英靈人材濟濟懐忠貞<lb/>
趙君家世居鄒平妙年胷次吞幽并昔從案牘嗟勞形<lb/>
深衣幅巾務明經十年潛心今存誠蘭臺掾史奮鵬程<lb/>
此來平獄期無刑况與冠玉聮鑣行發奸擿伏如神明<lb/>
光芒文彩刃發硎竚看政績垂丹青天南地北蜚嘉聲<lb/>
拂䄂歸來心跡清華峰峨峨綉江澄齊魯相望莫寒盟<lb/>
它年倒屣須相迎<lb/>
<pb n="KR4d0467_WYG_002-8b"/>
　　贈卜者范心鑑<lb/>
大造無窮如轉圜五行佐㓛隨變遷人生貴賤混賢否<lb/>
繫乎氣禀純與偏世間談算不知數藴奥相背徒紛然<lb/>
豈期區區古澄川范子能聲爲衆傳試將猥命與評跋<lb/>
大篇巨軸飛雲烟前途兀兀未敢知既徃行藏如目前<lb/>
陳説浮生皆黙定乃知家世心爲鏡金谷繁華掃地空<lb/>
渭濵釣叟師周政相者惟從骨肉㝷經云積善當餘慶<lb/>
躔徑雖殊指一歸予今萬事皆從命<lb/>
<pb n="KR4d0467_WYG_002-9a"/>
　　送趙石居之官慶元<lb/>
六年薄宦居申浦百技茫然性踈魯客舎公餘一事無<lb/>
搢紳顧訪森如堵高山流水洗憂感黄卷青編閲今古<lb/>
回首長安如斷蓬南雲翳翳生凄楚小舟俄載石居來<lb/>
飯顆山頭逢杜甫鈆槧優㳺習氣同權門悵望丹心苦<lb/>
緑陰初見盍朋簮倒指聮鑣踰夏五大火西流菊又殘<lb/>
孤衾銕冷聞雙杵一鳬今日忽南廂燦燦牙緋光鼻祖<lb/>
新制興除務必行銓材歴歴皆良輔東南山水得竒探<lb/>
<pb n="KR4d0467_WYG_002-9b"/>
人物瑰竒壯城府莫道臨民始有爲存心濟物非無補<lb/>
猥予無計理歸裝滿面風埃猶噲伍身世由來秖自憐<lb/>
愁懐此去慿誰語江城事簡俗亦淳彷彿居安勝鄉土<lb/>
茂林脩竹鼎魁方皓月清風自賓主談笑四明官事了<lb/>
時宜命駕瞻衡宇廟堂倚任今伊呂茍有寸長思一舉<lb/>
同是悠悠萬古情它年許接朝天武<lb/>
　　寄胡教諭六首<lb/>
駕言江東秋已莫河洛先生欣所遇形容質朴千年松<lb/>
<pb n="KR4d0467_WYG_002-10a"/>
學問淵源九經庫欲學毛生慰老親便携長䇿干當路<lb/>
我今參透草鞋禪何似扄門作書蠧<lb/>
江臯迢逓風景莫㳺子倉皇悵無遇壯心激烈期軒昻<lb/>
人困日長囚筦庫久坐應教靖節嗤拚歸又怯長安路<lb/>
何當著脚簿書藂刀筆猶能削奸蠧<lb/>
跳丸苦欲催衰莫千里魯侯嗟不遇外臺飛檄譽㢘平<lb/>
底用琨珸藏寶庫知非未敢傚蘧瑗喜過尚堪師子路<lb/>
悠悠天地亦何心輸與芸窓坐蟫蠧<lb/>
<pb n="KR4d0467_WYG_002-10b"/>
遺經兀兀窮朝莫月窟天根有真遇何爲提要必鈎元<lb/>
殆似立家湏廏庫終期太史開盲聾肯效揚朱泣岐路<lb/>
相逄衮衮勸時粧墻角檠抛書養蠧<lb/>
山禽似說歸何莫不學三餘思董遇渾金璞玉皆若人<lb/>
翠羽丹砂巳充庫從容受命是天真俯仰同流非正路<lb/>
聞身未老治菟裘世事侵㝷木生蠧<lb/>
風雨愁城楚江莫前人豈盡非常遇懐材抱藝儲琅玕<lb/>
擊柝守閽司庾庫襄王抵死負靈均子敬無心事公路<lb/>
<pb n="KR4d0467_WYG_002-11a"/>
我曹奔走謾趦趄鑚紙篆科蠅友蠧<lb/>
　　子方心困二隐君屢以書疏相問因伯亨都司赴<lb/>
　　召亟聮數語寄謝<lb/>
宦逰始至澄江日異代衣冠常接迹更見諸生列郡庠<lb/>
大篇巨軸輝金璧别來三十四周星世事消磨如過客<lb/>
區區耳順有五年坐覺羲娥急朝夕官債窮愁舊復新<lb/>
茫然迴首成今昔兩賢時得夢中看目力昬花心尚赤<lb/>
　　送獨吉經歴遷内臺<lb/>
<pb n="KR4d0467_WYG_002-11b"/>
麟鳯有名人不識一出端能瑞中國拯焚濟溺非所長<lb/>
君子同聲復同德單父鳴琴不忍欺南陽召杜今猶憶<lb/>
後來從政何紛紜丹鳯高鶱麟就踣河山秀英散還聚<lb/>
間世名賢出西北翽翽公朝作羽儀昭昭相府乗矜式<lb/>
剸裁不覺到襟宇予奪誰能動聲色賜環消息九天來<lb/>
拂我羣情亂如織臨岐一語還自釋呉楚區區駐難得<lb/>
廟堂新政待良籌行看八荒開壽域<lb/>
　　乙卯清明沅州郊行<lb/>
<pb n="KR4d0467_WYG_002-12a"/>
信馬沅江江上路歴覧芳菲忘故歩因逢古廟説前朝<lb/>
忽見孤舟横楚渡二難恨識十年遲四美豈期今日具<lb/>
人生能得幾清明莫對殘陽怨遅暮<lb/>
　　壽喬令<lb/>
李白桃紅春律仲熊羆一夕占佳夢崧岳鍾英積善家<lb/>
英材堕地真梁棟萬里雲途早致身牙緋濟濟照青春<lb/>
當年東魯蝗踰境此日南山虎避人<hi>此人善射</hi>玉樹芝蘭夀<lb/>
觴舉使君喜色形眉宇賓朋雜遝輕𥚑飄絲竹喧闐細<lb/>
<pb n="KR4d0467_WYG_002-12b"/>
腰舞元戎家世負元勲昨是今非且莫論好約畫堂千<lb/>
古月年年相伴醉黄昬<lb/>
　　蔡茂先御史種德堂<lb/>
人間種德如種樹培植日久生輝光吾儕未逹感應理<lb/>
直以風水縈肝腸夫君善慶目所擊聲譽赫奕家彌昌<lb/>
要將成績示來裔特書二字名高堂<lb/>
　　哭子謙亨<lb/>
曹子謙亨字光益祖父文山移碭邑宋金華裔居太丘<lb/>
<pb n="KR4d0467_WYG_002-13a"/>
睢陽城東鄼城北父仕江陰實辛巳育汝今年二十二<lb/>
六經文藝邁同倫孝弟純誠無不至東風吹起逺逰心<lb/>
姑孰姚公如玉金擔簦就學千里去毎對斜陽思好音<lb/>
壬申中秋短三日東道張卿逓書尺爲言卧疾求良醫<lb/>
汝兄走視星火急我持省檄在雲間汝兄俄自姑孰還<lb/>
乃言音書之來翌日爲鬼録使我相對號慟生意俱摧<lb/>
殘世間子女人皆惜亦有珠瑰雜瓦礫創然碎却千金<lb/>
璧地久天長淚霑臆陋棺風雨寄江東日夜音容在眼<lb/>
<pb n="KR4d0467_WYG_002-13b"/>
中大鈞播物極萬變悠悠此意誰能窮謙亨稍解先天<lb/>
理晝夜猶爲一生死英靈不泯聞此哀肯爲馮依訴終<lb/>
始<lb/>
　<lb/>
　<lb/>
　<lb/>
　<lb/>
　曹文貞公詩集卷二<lb/>
</p>
<p>
</p>
  </div>
</body>
</text>
</TEI>
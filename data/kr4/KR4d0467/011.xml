<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曹文貞公詩集後録</head> <lb/>
    <p>
<pb n="KR4d0467_WYG_011-1a"/>
欽定四庫全書<lb/>
　曹文貞公詩集後録<lb/>
　　大元故資善大夫陜西行御史臺中丞贈體忠守<lb/>
　　憲功臣資政大夫河南江北等處行中書左丞上<lb/>
　　䕶軍追封魯郡公諡文貞曹公神道碑銘<hi>并序</hi>
文宗皇帝初即位鋭焉圗治以風紀之司視聴所繫正<lb/>
便尤宜宿望詔引年未罷者悉復之公自浙西謝歸碭<lb/>
山五年矣起使淮東淮東吏庶喜公之至復虞公之不<lb/>
<pb n="KR4d0467_WYG_011-1b"/>
久留也未㡬果有西臺之命使馹敦趣行次汴梁疾作<lb/>
迺喟然曰七十歸事著典也君命急趨大義也至于齫<lb/>
齒亢顔持寵而不知止深懼也遂屏傳揖使者駐車卧<lb/>
簡書又至終不起㝷引歸一時被命者亦相繼去位于<lb/>
是天下之士髙公之先決信公之遺榮也明年四子泰<lb/>
亨卒于閩公往拊之過丹陽復聞長子震亨殁毗陵哀<lb/>
痛因仍䀌然自瘵矣是冬其季復亨自碭來迎病不能<lb/>
歸又明年春竟卒于毘陵别第賁亨復亨率孫允等扶<lb/>
<pb n="KR4d0467_WYG_011-2a"/>
匶還葬所過城邑士大夫哭之曰雅徳亡矣其如善類<lb/>
何今天子即位之二年有司以公之事狀來上惠䘏之<lb/>
典命數有加仍詔臣鑑為銘墓道以示有衆臣鑑謹按<lb/>
曹氏世家定陶者實周文之昭地裔時代變遷聚裂還<lb/>
往率不逺違濟亳間公諱伯啓字士開自髙大考諱洧<lb/>
以上務行省補據必以名役移中書畫可惟品八正從<lb/>
流官乃應格同諮者十餘公資逾格左司議府皆難之<lb/>
梁薊公時為左丞閲之曰是曹伯啓者非士開乎斯人<lb/>
<pb n="KR4d0467_WYG_011-2b"/>
負才望二十年而尚齒簿書例可限耶特允之大徳五<lb/>
年進承務郎常州路總管府推官郡民趙友諒之妻江與<lb/>
同居湯氏子通友諒殺湯而釋其妻江父千夫長素富<lb/>
俠恥女見汚詭壻酗酒而然實非以奸徧賂當要屬公<lb/>
信愛故人從容訪公道其故且以緡五萬為贄願如其<lb/>
請公毅然曰友諒固鉅㓙彼其嫚書䙝服往來章章者<lb/>
不究其根則亂倫者回容而償殺者非本罪可乎故人<lb/>
不敢復語獄上友諒竟以減死論富室黄殺人事覺厚<lb/>
<pb n="KR4d0467_WYG_011-3a"/>
資其佃李亞羅誣服公閲實正之人服其明冝興無錫<lb/>
二州饑推鞠專刑不與它務行省特檄公濟之民以無<lb/>
殍十一年陞奉訓大夫河南行省左右司都事至大三<lb/>
年制授朝列大夫台州路治中未赴拜西臺監察御史<lb/>
詢部必以學校教養程督為先猾徒嚚頌所司少抑之<lb/>
即衊以贓私訐于憲治聴者或不詰實徑符<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>于罰間<lb/>
有心察其寃例以嫌不之省公必研諦以情兩造俱盡<lb/>
乃麗之法進朝散大夫本臺都事轉中順大夫召入中<lb/>
<pb n="KR4d0467_WYG_011-3b"/>
臺都事延祐三年徙中憲大夫刑部侍郎湖廣行省右<lb/>
丞裕嚕布哈前帥八畨忿禦猺散卒野鵲劉等桀黠難<lb/>
制密搆土官以兵掩誅其魁黨因而剽及良民牒訴紛<lb/>
豗狴犴充斥又新添及平伐猺賊交亂西南以擾聞命<lb/>
公偕兩臺御史本省叅政賈馴<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>鞠之行次沅州道且<lb/>
梗公曰進非兵衛不可彼諸畨部長萬一驚疑狙候為<lb/>
患不細今乞往新帥習著威名若馳一分與之議靡不<lb/>
有濟衆然之乃遣今監察御史楊鵬單騎詣之果得要<lb/>
<pb n="KR4d0467_WYG_011-4a"/>
領以歸上坐前帥擅興罪餘悉以安大同宣慰臣撲運<lb/>
嶺北糧嵗石以億計實不副直肆為欺罔御史發之贓<lb/>
累鉅萬朝廷數使督徴皆反而㳺言最後遣公其人死<lb/>
公引喻其子第曰公逋死無貰與其蘄援以賂曷若送<lb/>
官第條汝父所賂者移文抇之顧不末宥汝負耶受賂<lb/>
者聞之率潛歸如數朞月得五十萬緡訖無可理者列<lb/>
上與免廷議韙之轉通議大夫出為真定路總管路當<lb/>
孔要諸王重臣往來驛頓未始以供億漁擾其民見户<lb/>
<pb n="KR4d0467_WYG_011-4b"/>
代輸流亡之賦工徒廩餼久不繼悉除給之拜大農丞<lb/>
天下賦入鹽利逾半而淮浙尤重自初附以距延祐増<lb/>
直十有<hi>闕</hi>倍官鹽既貴盜販蝟興鹽四百斤<hi>闕</hi>　判貯<lb/>
兩席滑商㗖場吏贏加有半由是前額虧懸竈丁不勝<lb/>
楚毒先置官檢校終莫之革四年朝廷納李英之䇿以<lb/>
英充兩浙運使别檄公與行省試可以聞乃罷掣製杭<lb/>
州嘉興各為一倉浙西諸塲𨽻焉紹興温台各為一倉<lb/>
浙東諸塲𨽻焉倉設常選監使副使監運員官售席索<lb/>
<pb n="KR4d0467_WYG_011-5a"/>
諸塲一嵗之筴比初冬合竈畢輸于倉<hi>闕</hi>　積之引商<lb/>
坐<hi>闕</hi>各部州縣水客<hi>闕</hi>　　　定其估引二百緡有畸<lb/>
捐四之一以歸商餘悉入官監運塲吏丹人増損袋法<lb/>
盜賣漏失及各倉旬較月比貨輸不及者有罰如是法<lb/>
一而私鬻亦<hi>闕</hi>　　　多歸報遂著令迄今稱便㝷除<lb/>
<hi>闕</hi>　　書侍御史因言諸被枉赴愬上中外臺司今訟<lb/>
寃者一切莫問非制也<hi>闕</hi>　　覆讞實則直之妄則加<lb/>
論可也于是羣議譁然公㝷亦去矣拜福建㢘訪使未<lb/>
<pb n="KR4d0467_WYG_011-5b"/>
行改右司郎中數月除山北㢘使召為集賢侍讀學士<lb/>
俄拜侍御史同刋定大元通制出為浙西㢘訪使國子<lb/>
丞陳觀二子相繼沒以書唩公曰吾祖簡齋嘗守湖州<lb/>
遺孫照在馬照兩子公為丐一以嗣我他日死當不朽<lb/>
未幾觀卒公召照示以觀書且曰周以太姫配胡公而<lb/>
封諸陳此意不可失也照泣而從之公資以牢幣命子<lb/>
復亨同抵京師觀卒有後其誠以孚人類如此平居每<lb/>
戒學者必以不欺為本而以亥廣適用為學曰學不適用<lb/>
<pb n="KR4d0467_WYG_011-6a"/>
猶不學也又曰學未融㑹不可與言道心未洞達不可<lb/>
與計事故臨政莅民清勤不懈既不闊畧吏文而每事<lb/>
必本于經術心要居家興寢夙夜未嘗少肆喻子弟以<lb/>
莊飭僮僕以謹禄入量出禮儉自持衣有三十年而無<lb/>
涴敗者人語以謀生若弗聞也及卒家無餘蓄庋惟琴<lb/>
書所著詩文若干篇號漢泉漫藁初配李氏攻苦内助<lb/>
事舅姑稱孝先公三十八年卒追封魯郡夫人生四子<lb/>
震亨追封晉陵縣尹賁亨今臨江路儒學教授謙亨讀<lb/>
<pb n="KR4d0467_WYG_011-6b"/>
書早卒泰亨仕至福建鹽運使司經歴二女一適南臺<lb/>
掾史趙大同一適餘杭巡檢張居仁再配石盞氏卒今<lb/>
配石盞氏其妹也有淑徳恩以拊下人未嘗窺其喜怒<lb/>
累封魯郡太夫人生二子復亨前侍儀通事舍人履亨<lb/>
西臺察院書吏孫男八人<hi>闕</hi>以公廕承事郎江隂州判<lb/>
官過祖<hi>闕</hi>　　　府令史敬祖天長縣儒學教諭<hi>闕</hi>
敬祖勤于藝業克配其嫡榮祖<hi>闕</hi>　江浙行省欽祖𢎞<lb/>
祖明祖繼祖皆從學女十人曽孫男二人曽喜<hi>闕</hi>　女<lb/>
<pb n="KR4d0467_WYG_011-7a"/>
<hi>闕</hi>人公生以乙夘年十二月三十日卒以至順癸酉二<lb/>
月十六日夀七十有九𦵏以碭山縣孝第鄉之<hi>闕</hi>
中大夫禮部尚書臣曹鑑奉勅譔翰林侍講學士通奉<lb/>
大夫知制誥同修國史知經筵事臣張起巖奉勅書資<lb/>
善大夫中書左丞知經筵事臣王結奉勅篆額<lb/>
<hi>闕</hi>
<hi>闕</hi>　　　年嵗次癸酉三月乙丑<hi>闕</hi>　　　　事馮<lb/>
勉儒學教授詹天<hi>闕</hi>　　　　門生蔣徳鄰趙楷等<lb/>
<pb n="KR4d0467_WYG_011-7b"/>
謹以剛鬛柔毛薄奠敬祭于故資善大夫陜西行臺御<lb/>
史中書左丞之靈嗚呼孰謂我公而遽亡乎中原之耆<lb/>
舊朝家之元老如星而晨如木而霜惟公挾河嶽之英<lb/>
累臺閣之勲殆巋然其如魯靈光故望風采者恍天垂<lb/>
慶雲之昭章聆音聲者宛律嘘寒谷之春陽諧契誼者<lb/>
郁九畹蘭蕤之交香蒙引拔者蔚大田稻苗之待秧前<lb/>
者或班班乎青史後者或駸駸乎周行嗚呼孰謂我公<lb/>
而遽亡乎昔盤桓乎憲府今老栢寒烟其黯蒼昔從容<lb/>
<pb n="KR4d0467_WYG_011-8a"/>
乎翰侍今紫㣲夜月其慘光凡舊撫之州縣皆愴其如桐<lb/>
鄉舊憇之郡藩皆鬱其如甘棠獨毗陵而尤永不忘信<lb/>
乎遺愛逺而洋洋如水流深而泱泱方徳星之聚兹驚<lb/>
執法之隕芒嗚呼孰謂有憾傷乎賢而顯庸終以夀康<lb/>
與漢之疏𫝊唐之白杜渺髙風其相望嗚呼孰謂無憾<lb/>
傷乎白髪何短丹心何長視周之尚父衛之武公猶足<lb/>
以論道而熾昌固當世之所期奈司造之靡常宜乎時<lb/>
之公卿大夫思其諮謀而稽典章四方之宦游而好<lb/>
<pb n="KR4d0467_WYG_011-8b"/>
修思其猷謨矩度之允良凡吾輩之後生小子思其徳<lb/>
業之粹美思其表儀之端方思其言秩秩而温思其貌<lb/>
昻昻而莊思其穹貴髙年而能謙謙以自將嗚呼一朝<lb/>
而迥隔于杳茫徒重泣涕之浪浪有烈其椒漿載酹其<lb/>
餘芳尚饗<lb/>
　　文貞公哀辭　　　　　　　　　　趙　楷<lb/>
御史中丞碭山曹公大徳中為常州推官家君再辟府<lb/>
曹掾公特愛重之公仕繇儒進故崇儒今財賦總管曹<lb/>
<pb n="KR4d0467_WYG_011-9a"/>
公克明時授學官客常州公日延至㑹僚友説書時楷<lb/>
始十嵗家君攜往觀聴公召使前問所從受業俾誦大<lb/>
學終卷公甚喜間至先師一山李先生塾命賦詩或加<lb/>
賞予勉卒業後三十年公膺中外重任望益隆綸命沓<lb/>
至最晚浙西憲使致仕特恩起淮東憲使尋除御史中<lb/>
丞分司陜西得㫖許告老遂歸碭山故里扁所居軒曰<lb/>
知止齋曰容齋堂曰餘慶自號漢泉從鄉名也至順三<lb/>
年春公來常州㑹長子殁又離暑雨河溢涉秋遂留過<lb/>
<pb n="KR4d0467_WYG_011-9b"/>
冬楷方家居為童子師公俾其孫𢎞祖從楷學時至楷<lb/>
所不怠有教與家君尤相好每憐其貧而悲其老或時<lb/>
餽酒肉助楷甘㫖具公天性謙裕凡所往來歴造其家<lb/>
道舊故如平日公昔在江南得脾疾至是復作二子賁<lb/>
亨復亨視湯液不離四年二月朔楷往候問進見簀次<lb/>
語笑晏如十有六日加劇夜二鼓忽忽捐館春秋七十<lb/>
有九公仕清要數十年凡所以尊主庇民彰善癉惡事<lb/>
不一書而貴富夀考以功名終近世公卿鮮能及者三公子皆<lb/>
<pb n="KR4d0467_WYG_011-10a"/>
從事憲府孫嫡以公䕃官上州佐泊孫男女二十餘人侍夫人<lb/>
與喪㑹常州嗚呼公生也無憾死也奚哀然楷所哀者哲人不<lb/>
可復作音容歎息隠然杖屨私有所不能自已者謹為之詞曰<lb/>
碭之雲兮英英謇夫人兮好修靈雲漢兮文章佩服兮瑲<lb/>
珩劃天閽兮洞開遡<hi>闕</hi>
周人禮樂晉風流臺省歸來已白頭韓栁文章登翰苑<lb/>
崔盧姓字在金甌幾年人避青騘馬一夕天成白玉樓<lb/>
華屋山丘今已矣羊曇那忍過西州<hi>劉文炳</hi>
<pb n="KR4d0467_WYG_011-10b"/>
大雅光前哲清名著汗青中原推閥閲後學仰儀刑别<lb/>
業依南斗修程起北溟繡衣登憲府白簡肅朝廷食蘗<lb/>
餘深味安車及暮齡芳蘭今滿砌丹桂已充庭致政尊<lb/>
元老間居炯魯靈渭濵驚斷夢華表竟摧翎岱岳收英<lb/>
氣文昌返列星一朝傷永訣千古閟遺經謬忝殊知厚<lb/>
徒憎泣涕零無因歌薤露有恨寄泉扄<hi>章懋卿</hi>
望極中司責如公復幾人金章二品秩白髪九朝臣蟻<lb/>
國空成夢烏臺只自春臨風一慟哭囬首重沾巾天下一<lb/>
<pb n="KR4d0467_WYG_011-11a"/>
大老人中三達尊西臺思舊徳北闕寵餘恩冰蘗全忠<lb/>
孝牙緋遍子孫生榮死無憾何用苦招䰟<hi>陳禹逺</hi>
中丞臺閣名猶重元老衣冠夢已空月俸終身丞相下<lb/>
春雲滿屋碭山中東都供帳榮䟽傅南國甘棠憶召公<lb/>
三十年前掾曹在青衫老淚濕東風<hi>趙士元</hi>
中原文獻已星稀又向南州哭繡衣小井夜寒神劍化<lb/>
碭山春暖卧龍歸名揚臺閣生無憾澤潤兒孫死有輝<lb/>
情斷些歌招不得凄風丹旐暎雲飛<hi>蔣徳鄰</hi>
<pb n="KR4d0467_WYG_011-11b"/>
麟鳳世罕見如公能幾人官髙不知貴道在豈憂貧霜<lb/>
操西臺栢天年大澤椿一時泉壤恨千載涙沾巾<hi>徐士</hi>
<hi>榮</hi>
使鉞風霜肅臺綱日月新青山㝷勝事緑野老閒身家<lb/>
世傳清訓朝廷憶舊臣蒲輪空有夢薤露已傷神睿思<lb/>
深黄閤嘉謨動紫皇典刑公尚在精力汝誰強用老需<lb/>
丹扆辭榮綰繡裳九原不可作天地颯凄涼<hi>陸元善</hi>
公輔雄才邁等倫丹心鶴髪九朝臣幾年館職登金馬<lb/>
<pb n="KR4d0467_WYG_011-12a"/>
一旦堂封踞石麟芒碭秋風空灑涙蘭陵夜雨獨傷神<lb/>
那堪回首談經處雲白山青不見人<hi>陳宗仁</hi>
麒麟閣上舊功臣夢斷秋風渭水濵漢室衣冠一丘土<lb/>
曹門詩禮百年人霜餘烏府留蒼栢雲黯燕山隕大椿<lb/>
嗟我平生竟安仰楚江回首淚沾巾<hi>束選之</hi>
洪鈞播萬彚細大殊不同鳳凰託髙梧天馬嘶冷風芒<lb/>
碭多竒氣髙人天所鍾馳聲益崇大起家繇章縫走謁<lb/>
承明廬立朝見清忠歴官老臺閣仁惠蘇罷癃致政謝<lb/>
<pb n="KR4d0467_WYG_011-12b"/>
天子緑野思明農子孫樹門户觴詠何雍雍歡好未渠<lb/>
央太白朝已東斯文就淪喪我輩將疇宗眷言思君子<lb/>
感深情内訌生芻奠何益拊棺徒自恫死别良可愍揮<lb/>
淚嗟無從<hi>王徳元</hi>
栢府推元老投閒出鳳城席氊方獲拜窀穸忽悲驚天<lb/>
上魚符墜人間柱石傾碭峯丹旐逺拭淚不勝情<hi>劉景</hi>
<hi>聖</hi>
北闕尊元老殊恩贈秩新致身崇學術歴職近衡鈞丹<lb/>
<pb n="KR4d0467_WYG_011-13a"/>
旐含雲幕彤騶肅路塵應留舊遺像千載照麒麟<hi>蒋榦</hi>
譙國中丞貴冠裳起縉紳懸車方告老曳杖忽傷神臺<lb/>
閣思清論朝廷憶舊臣春風碭山道行者涙沾巾<hi>蒋□</hi>
重禄中丞貴髙年八袠尊懸車謝簪紱曳杖賁丘園故<lb/>
典憐文獻豐碑示子孫無由拜床下春草夾新原<hi>班宗義</hi>
譙國衣冠百世榮中丞斧節重時名雞林此日懐文獻<lb/>
烏府何年見老成未死青騘應有涙逺歸丹旐若為情<lb/>
使君英氣還千古回首蘭陵空月明<hi>劉瓛</hi>
<pb n="KR4d0467_WYG_011-13b"/>
右漢泉漫藁故贈河南左丞曹文貞公所作也五七言<lb/>
古詩長句律體樂府總若干首其子江南諸道行御史臺<lb/>
管勾復亨什襲成帙國子生胡益編為十卷江南諸道<lb/>
行御史臺侍御史濟南張公翰林侍講學士國子祭酒<lb/>
廬陵歐陽公禮部侍郎趙郡蘇公國子司業太原吕公<lb/>
為叙其端復亨以余與文貞公有平生之好故于余言<lb/>
是徴四公當世文章士也紀述之詳歌頌之美雄贍悉<lb/>
備奚以余言為然嘗聞三百篇之義尚矣美善刺惡嚴<lb/>
<pb n="KR4d0467_WYG_011-14a"/>
嚴乎如秋霜夏日及乎成孝敬厚人倫美教化移風俗<lb/>
則温温乎如祥風甘雨有不自其然而然者發之為政<lb/>
事播之為聲樂殆不可以言語盡曹公以儒發身敭厯<lb/>
中外宦轍四方故其寄寓紀述懐感諷刺賦詠目擊耳<lb/>
聞真履實踐温秀雅麗諸製皆工非苟作也其吟詠情<lb/>
性流出胸次有足自樂嗚呼予豈深知詩者哉一以重<lb/>
復亨之請嘉其能保文貞之澤而又能壽諸梓以廣其<lb/>
傳一以樂諸縉紳先生能發揚文貞平昔之藴奥故引<lb/>
<pb n="KR4d0467_WYG_011-14b"/>
數語書諸序後云至元後戊寅秋特進上卿𤣥教大宗<lb/>
師吳全節書<lb/>
　<lb/>
　<lb/>
　<lb/>
　<lb/>
　<lb/>
　曹文貞公詩集後録<lb/>
</p>
<p>
</p>
  </div>
</body>
</text>
</TEI>
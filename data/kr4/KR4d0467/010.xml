<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷十</head> <lb/>
    <p>
<pb n="KR4d0467_WYG_010-1a"/>
欽定四庫全書<lb/>
　曺文貞公詩集卷十<lb/>
　　　　　　　　　　　　元　曺伯啓　撰<lb/>
　樂府<lb/>
　　满江紅次元復初韻<lb/>
四十年間問何似古人方畧時自笑致身無䇿療貧無<lb/>
藥世事從來如意少宦情已比當年薄更不須勲業鏡<lb/>
中看今非昨　眠矮榻登高閣携短杖㪺長杓放屈伸<lb/>
<pb n="KR4d0467_WYG_010-1b"/>
由己碧空盤鶚較短量長無定論抗塵走俗非真樂筭<lb/>
從前有鐡鑄難成求人錯<lb/>
　　水龍吟用楊脩甫學士登岳陽樓韻<lb/>
岳陽西望荆州倚樓曽爲思劉表國亡家破當時豪俊<lb/>
魚沉鴈𣺌王霸紛更乾坤摇蕩廢興難曉記觀山縱酒<lb/>
巡簷索句宿官舫蓬窓小　不畏黒風白浪伴一㸃殘<lb/>
燈斜照棹歌眀發天光無際得舒晴眺萬里馳驅千年<lb/>
陳跡數聲悲嘯試閒中想像興來陶寫付時人笑<lb/>
<pb n="KR4d0467_WYG_010-2a"/>
　　如夢令贈道夫二首<lb/>
學有探竒索妙命有人憎鬼笑難與老天争寂寞漢陵<lb/>
周廟權要權要林樾有人清嘯<lb/>
榮悴本來何處看取岸花汀樹醉眼眩青紅欲問真源<lb/>
無路歸去歸去風外數聲齊女<lb/>
　　酹江月次王君陽李敏之過龍門韻<lb/>
洪崖中斷似蜃樓幻出層簷疊脊欲問真源淩絶頂安<lb/>
得乗風羽翮勢利相忘驅馳不憚面背皆京國源泉混<lb/>
<pb n="KR4d0467_WYG_010-2b"/>
混怳如夾右碣石　遥想巢父襟懐東溟烟霧裏片帆<lb/>
如席逸氣峥嶸今老矣惆悵劔門千尺細草平沙弊裘<lb/>
羸馬長路無人識家山回首不應猶作行客<lb/>
　　酹江月用子周僉司詠雪韻<lb/>
六花淩亂筭神工不用并州刀剪乍宻還踈斜復整眼<lb/>
底萬更千變宿麥連雲遺蝗入地四海愁顔展呼童洗<lb/>
酌更宜簾幙高捲　還念去嵗無聊來秋有望仰戴天<lb/>
行健江上漁人應笑我世路縈廻如篆何日言歸此心<lb/>
<pb n="KR4d0467_WYG_010-3a"/>
無競茅屋臨清淺满懐春意坐令寒谷生暖<lb/>
　　满江紅次白君舉州倅所寄韻君舉三十年前友<lb/>
　　屢示佳製讀之令人起敬比以簿書倥偬不遑酬<lb/>
　　答聞改除天台恐因得簪盍於恵泉之側用以叙<lb/>
　　懐<lb/>
壯嵗分携凝望眼畧無虚日嗟我軰江南江北爲誰形<lb/>
役自愧𣪚材非管鮑遥憐老友真元白况文章之外有<lb/>
良能安民䇿　談笑興浮雲隔離别恨流年逼試賡歌<lb/>
<pb n="KR4d0467_WYG_010-3b"/>
雅韻不論呼吸百粤溪山應好在半生萍梗無終畢流<lb/>
行坎止任天公吾難必<lb/>
　　水調歌頭次復初韻<lb/>
山林隐君子無意事王侯天戈一日南指多少賈胡留<lb/>
不效熊舒龜息却羡蠅頭蝸角我亦滯南州十載厭奔<lb/>
走贏得雪飛頭　苦思歸歸未得恨悠悠悠悠身世何<lb/>
物野渡一横舟用舎随時無定得失於人有命誰解曲<lb/>
如鉤兀坐閱今昔風露一天秋<lb/>
<pb n="KR4d0467_WYG_010-4a"/>
　　水調歌頭和盧仲敬太守<lb/>
嘗為武林客歡洽快平生誰知分袂江滸西往復東行<lb/>
今日簿書旁午明日山川迢逓愁恨幾時清迴首舊遊<lb/>
地天逺暮雲平　鬢雙皤膓百結意何成多應故山猿<lb/>
鶴笑我尚争名儘自轟轟烈烈到底休休莫莫何處覓<lb/>
卿卿夢寐想歸路濡筆寫心聲<lb/>
　　南鄉子二闋四川道中作<lb/>
蜀道古來難數日驅馳興已闌石棧天梯三百尺危欄<lb/>
<pb n="KR4d0467_WYG_010-4b"/>
應被傍人畫裏看　兩握不曽乾俯瞰飛流過石灘到<lb/>
晚纔知身是我平安孤館青燈夜更寒<lb/>
十月出秦關竟日悠悠杳靄間直到蠶魚開國地躋攀<lb/>
行盡千山復萬山　歸轡動歡顔江路梅花笑往還稚<lb/>
子候門何日到<hi>一作應有語</hi>癡頑好把虚名付等閒<lb/>
　舟行辰沅江中小詞數闋呈建中御史<lb/>
　　鵲橋仙<lb/>
杜鵑聲訴鷓鴣聲助催上黔陽歸路輕舟短棹泛滄浪<lb/>
<pb n="KR4d0467_WYG_010-5a"/>
霑兩袖夜郎烟霧　雲山如暮灘流如怒石齒嶃然無<lb/>
數天涯愁緒不堪論這光景能消幾度<lb/>
　　臨江仙<lb/>
水出五溪成一𣲖滔滔日夜東流倦乗鞍馬却乗舟向<lb/>
來危處怯此去險中愁　咿軋數聲離岸櫓異鄉身世<lb/>
悠悠蹔教杯酒放眉頭癡兒官事了聊作子長遊<lb/>
　　同前<lb/>
夾櫓聲喧鵞鸛中流石散牛羊岸邊茅屋半戎羌淡烟<lb/>
<pb n="KR4d0467_WYG_010-5b"/>
籠寂寞微雨助凄凉　畛麥縁山糝緑巖花落水流香<lb/>
離騷記誦不成章殷勤蘭與芷千古為誰芳<lb/>
　　浣溪沙<lb/>
世態紛紛幾變更天南地北只虚名一簪華髪可憐生<lb/>
　旅食驚心三月到浪花吹面一舟輕中宵屈指計歸<lb/>
程<lb/>
　　同前<lb/>
解纜西南杳靄間萬重烟水間雲山櫓聲摇蕩五溪蠻<lb/>
<pb n="KR4d0467_WYG_010-6a"/>
　世路看來行欲遍頭顱到此合知還從今猶得十年<lb/>
閒<lb/>
　　木蘭花慢壽郝仲明<hi>益都人</hi>
論寰中英氣人盡説古青州看東拆滄溟西瞻泰岳南<lb/>
控營丘千古能稱管晏道而今人物更風流磊落曝書<lb/>
公子從前從事公侯　勲名初不願依劉耿耿運良籌<lb/>
聽萬里揄揚一門冠盖三世箕裘屈指𤓰期已近願平<lb/>
生相遇盡卿儔好記夀觴先舉蓴鱸江上新秋<lb/>
<pb n="KR4d0467_WYG_010-6b"/>
　　沁園春和復初省郎韻紀仲春陪諸名公遊西山<lb/>
　　<hi>同行都省掾元明善復初行省掾尉遲亨亨甫福建同提舉毛吉甫</hi>
山色湖光宜雨宜晴春來惱人笑勞生强半登臨有興<lb/>
身司筦庫所向無親馬服車轅鷹罹絛鏃也筭人間一<lb/>
度春渾無賴怕岸花汀草彈指成塵　朋簪樂我天君<lb/>
更不管長鬚喜與嗔任把酒論文且行且止幕天席地<lb/>
誰主誰賔敬徳猖狂舂陵笑傲延夀丹青畫不真歸鞍<lb/>
好向梅山東下數㸃行雲<lb/>
<pb n="KR4d0467_WYG_010-7a"/>
　　八聲甘州和鄭澤民<lb/>
筭人生南北何如彷彿過青春似斷蓬飛絮平生懐抱<lb/>
何處通津懽逢故山好友終日藉陶薰芥蒂浄如此咸<lb/>
與惟新　男子十年勲業謾無成一事負却晨昏便功<lb/>
名都了轉首是非塵又滯此蠅營狗苟料山英也笑趂<lb/>
虚人誰相約重㝷故步輕理遺文<lb/>
　　水龍吟再和脩甫學士<lb/>
髙樓壯觀東南逈然㧞出千林表月簷明爛風櫺蕭爽<lb/>
<pb n="KR4d0467_WYG_010-7b"/>
烟波浩渺菊逕新秋栁谿薄暮桃源清曉慨登臨感慨<lb/>
悠然引興銀盤内青螺小　自念當時行役顧菱花不<lb/>
堪頻照江山如故中原在眼幾番危眺浩浩洪流茫茫<lb/>
塵世儘堪吟嘯但優游老景浮湛里閈任邦人笑<lb/>
　　木蘭花慢和史顯甫左丞韻畧顧平日所長兼道<lb/>
　　比年區區之懐老疾互攻苦無佳思祈相望一笑<lb/>
羡紫芝眉宇正臺閣濟時人况公是公非知常知變樂<lb/>
道安貧案前簿書旁午抱丹誠一㸃伴青春偶遇科條<lb/>
<pb n="KR4d0467_WYG_010-8a"/>
隠密不辭辨雪殷勤　徳星今日是鄉隣癃老阻蹄輪<lb/>
喜陸地神仙山中宰相詞語清新河濵預沽佳釀待幽<lb/>
花相對樂情真幸有清風皓月何須翠袖紅巾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0467_WYG_010-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曺文貞公詩集卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷七</head> <lb/>
    <p>
<pb n="KR4d0467_WYG_007-1a"/>
欽定四庫全書<lb/>
　曺文貞公詩集卷七<lb/>
　　　　　　　　　　　　元　曺伯啓　撰<lb/>
　七言律詩<lb/>
　　中秋夜不寐<lb/>
露下遥空人未眠佳辰慙負嫩涼天鄭聲繞耳非常夜<lb/>
庾興闗心似去年商馭解紛聊自足桂輪排闥爲誰圓<lb/>
虧盈見說無終極坐聽寒螀思黯然<lb/>
<pb n="KR4d0467_WYG_007-1b"/>
　　長安早發<lb/>
夜氣溟濛塞兩儀客懐牢落動清悲月明宿鳥啼烟樹<lb/>
風勁寒蟬泣露枝西北鄉闗除夢到東南民力謾心思<lb/>
路難無奈篙師促八月長安早發時<lb/>
　　湖頭鎮阻雪<lb/>
湖頭連日駐征鞍客舎蕭蕭風雪寒恍似伏波思弟切<lb/>
翻思韓愈度闗難旋沽村釀連愁飲重檢家書忍淚看<lb/>
病僕羸驂欲何徃一壺天地正澷澷<lb/>
<pb n="KR4d0467_WYG_007-2a"/>
　　金華道中<lb/>
青衫落魄可憐生誰爲賢勞賦此行雨困肩輿山逕滑<lb/>
霜増眼界野塘清氣隨天意無南北德洽人心有重輕<lb/>
悵望蘭臯艱苦地令人低首憶初平<lb/>
　　過長橋書所見<lb/>
柳如青幟導姑蘇橋若垂虹飲太湖渺渺天光接波浪<lb/>
凄凄秋色上菰蒲行嚢只䞉新詩藁身世端如古畫圖<lb/>
獨倚危欄追徃事鴈銜霜信下平蕪<lb/>
<pb n="KR4d0467_WYG_007-2b"/>
　　遊西湖<lb/>
鬰鬰覊愁暑不堪畫船西出事竒探柳邊和氣蘇公路<lb/>
梅底清風處士菴已覺湖山入胷臆更容絲竹薦肥甘<lb/>
錦雲一段三千頃記取平生作盛談<lb/>
　　雨宿無鍚驛有懐潘景梁<lb/>
泊舟夜宿城南驛借得幽房勝鶴籠急雨響傾千澗水<lb/>
薄寒聲透四簷風偶懐握手詩人面想像聮鑣御史<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>
千里相思腸欲斷中堂燈影看摇紅<lb/>
<pb n="KR4d0467_WYG_007-3a"/>
　　和韓同知<lb/>
荒城何喜餞皇華满馬春光路不賖玉闥簪纓三輔客<lb/>
青雲冠蓋五侯家臨江釃酒情何限對節成詩興未涯<lb/>
從此東南民事樂使君和氣雨随車<lb/>
　　和丁仲謙<lb/>
皎皎襟懐燦日暉生平藴藉定誰知斷蓬轉地三千里<lb/>
老柏參天四十圍戀闕久思羊舌諌待時還作虎頭癡<lb/>
人間鼷䑕雖無用乗興宜教弩發機<lb/>
<pb n="KR4d0467_WYG_007-3b"/>
　　金華客舎夜䑕爲祟囊有餘粟懸置榻隅羣䑕思<lb/>
　　竊食之歴户樞縁屋壁墜者相繼蘇而復登感慨<lb/>
　　偶成<lb/>
隨軰猖狂攪客心區區斗粟苦相㝷前行墮地後不止<lb/>
我自絶糧渠復侵歸興渺然風瑟瑟壯懐如此夜沉沉<lb/>
欲投忌器空搔首盼殺羲輪輾宿陰<lb/>
　　秋日宴江山樓<lb/>
淛江東注接天隅呉越青山入畫圖平日勝游今日最<lb/>
<pb n="KR4d0467_WYG_007-4a"/>
世間煩暑此間無萬家樓閣蒼烟覆幾處園陵白草枯<lb/>
痛飲狂歌有真趣主人休惜酒錢麄<lb/>
　　姑蘇館夜雨<lb/>
雨館幽栖耿不眠單衾如洗夜如年梧桐井畔風波惡<lb/>
薜荔墻頭水樂全壓屋宻雲滄海立照窓飛電玉繩連<lb/>
據床㸃檢平生事唯有青燈結浄縁<lb/>
　　寄江陰諸君<lb/>
六年踈僻賴相維猶記河邉酌别時歸興暮雲同縹緲<lb/>
<pb n="KR4d0467_WYG_007-4b"/>
愁懐秋草共披離仕途縈折還幽谷世態峥嶸又奕棊<lb/>
想像芙蓉城裏住客窓頻讀送行詩<lb/>
　　題完顔御史等官渉海圖<lb/>
鯨波設險古猶今習俗何嘗計淺深風伯持人驚世路<lb/>
山黎厭客著官箴君臣上下無私意天地中間有此心<lb/>
遥想二公皆定力曽經人海㸔升沉<lb/>
　　送琴士瞽者張伯源逰東浙<lb/>
靈臺寂寂湛空明萬古青山只麽青不待有弦知律呂<lb/>
<pb n="KR4d0467_WYG_007-5a"/>
㑹從無極辨儀刑世間五色真盲晦雲底三辰未杳㝠<lb/>
聞道東遊多勝賞草堂回首似蘭亭<lb/>
　　酷雨<hi>是嵗征交趾開太湖</hi>
梅花消息小春天酷雨連宵響大川伐罪觀兵交趾路<lb/>
趣工興利太湖田雨暘僭忒非公論倉庾盈虚属化權<lb/>
常記薰風遍淮楚村村香火禱神前<lb/>
　　詠懐<lb/>
擊豪卧虎事非難一柱中流頗自安冰炭聖賢猶未免<lb/>
<pb n="KR4d0467_WYG_007-5b"/>
燕鴻時序不相干落花飛絮無春夢脩竹長松有嵗寒<lb/>
月旦悄然明府去敢因俗議動悲歡<lb/>
　　辛卯八月婺州途中用菊圃韻<lb/>
書生身世短歌行貫日襟期答聖明衆苦小鮮遊沸鼎<lb/>
獨憐飢䑕攪寒更風雲慘淡千年㑹天地盈虛萬古情<lb/>
無象太平元有象翠微深處管弦聲<lb/>
　　寄張仲豪<lb/>
簿書形役愧同倫宦學如公有幾人勲業未慙賢相種<lb/>
<pb n="KR4d0467_WYG_007-6a"/>
文章宜卜醉翁隣江淮去住風濤惡天地生成草木春<lb/>
珍重忘年欲傾倒短章聊爲寫情真<lb/>
　　贈朱路教<lb/>
春光已覺二分休到處鸎聲喚客逰醉裏顛狂從汝笑<lb/>
閒中滋味復何求人生貴賤有前定世事升沉無盡頭<lb/>
更欲小園謀一醉賣書應惹杜陵愁<lb/>
　　送丁仲謙之杭州<lb/>
十年師友更誰親四月江臯手重分不學輕交如覆雨<lb/>
<pb n="KR4d0467_WYG_007-6b"/>
應知小厦未連雲鳯雛豈是籠中物龍種常思冀北羣<lb/>
此去文旌知不逺尺書朝夕願相聞<lb/>
　　逰靈隐<lb/>
岧嶤鷲嶺梵王城秋氣平分寶界清火宅久居心獨苦<lb/>
雲林初識眼増明禪關已被猨參透仙洞誰教鬼鑿成<lb/>
慙負半生泉石約蹔來偷暇洗塵纓<lb/>
　　過姑蘇<lb/>
城上雲山罨畫遮城中民物壓紛奢金銀璨錯三千界<lb/>
<pb n="KR4d0467_WYG_007-7a"/>
丹碧連綿幾萬家麋鹿屢經成故事燕鸎依舊愛新花<lb/>
清貧本是書生分只想山林景物嘉<lb/>
　　和王士美<lb/>
十年里社記情親此日同登陌上塵孔氏家聲喧紫禁<lb/>
王生詩筆徤青春楩楠定見爲梁棟魚鳥那知在網綸<lb/>
禮義擴充儒者事菜羮䟽食任吾真<lb/>
　　次韻侯巖甫兼寄張景先<lb/>
求官初擬報天倫南北營營役此身千里闗山遮故友<lb/>
<pb n="KR4d0467_WYG_007-7b"/>
十年塵土汙行人珠犀潤屋心非素詩禮傳家道自新<lb/>
邂逅還鄉觀二妙文章如錦氣如春<lb/>
　　喪馬和平甫見贈<lb/>
驊騮得自浙江西逺近重經摠不迷寒洗官河潮欲退<lb/>
暖行村逕草初齊德馴喜藉還家力病倒愁聞隔夜嘶<lb/>
昨晚侍親辭别墅杖藜踏雪路高低<lb/>
　　送陳愛山教授歸餘杭<lb/>
曳曳文旌出暨陽暑天形役興悲涼毛生有檄儒官淡<lb/>
<pb n="KR4d0467_WYG_007-8a"/>
蘓季無金世路長數軰晚生傳道德十篇高誼見忠良<lb/>
蘭臺指日能相近鶚薦行看逹尚方<lb/>
　　丁亥清明東平寄二弟濟州學正<lb/>
憶昨分携春正寒生涯到此又儒官客中度日今非易<lb/>
貧裏攻書古亦難接物謙和辭尚簡處身㢘謹事容寛<lb/>
我行更别雙親逺莫負因風數問安<lb/>
　　贈劉彦卿<lb/>
抗塵南北六經秋拭目朝堂總俊逰聞道銓條待常品<lb/>
<pb n="KR4d0467_WYG_007-8b"/>
便將心事擬清流酒徒未識新豐客舟子虚疑戸牖侯<lb/>
長路﨑嶇行又錯看人騎鶴上揚州<lb/>
　　贈元伯士瞻二友<lb/>
器識參差德未倫白頭心事尚如新十年薄宦爲遷客<lb/>
四海親情有二人名族流芳各神俊聖經充體自真純<lb/>
眼中輕薄何須數它日南州願卜隣<lb/>
　　壽李野齋學士<lb/>
紫禁衣冠舊綺園玉堂儀彩更清温自然官職名何重<lb/>
<pb n="KR4d0467_WYG_007-9a"/>
無事威嚴道愈尊萬里春融誰可繼一宗元氣諒斯存<lb/>
瓣香獻壽梅花底願比岷山活水源<lb/>
　　寄菊圃憲副<lb/>
十行丹詔發春雷一脉陽和遍九垓天下求安先肅政<lb/>
浙東何幸遇全材貪狼晝伏毛如立老鶻宵征氣已摧<lb/>
山谷饑民厭煩酷賜環消息不須來<lb/>
　　次韻題蘭溪洞源壁間<lb/>
南北囂塵日夜侵好風吹到白雲深智仙久住誇山色<lb/>
<pb n="KR4d0467_WYG_007-9b"/>
俗客初來戀竹陰萬事不如收脚坐三年應負掉頭吟<lb/>
疲民不忍加鞭箠誰識平生水石心<lb/>
　　己丑冬和楊塘徐改之<lb/>
大隐由來住逺郊簞瓢誰識是英曺陶潛未得㝷歸計<lb/>
楊子元能作解嘲儘放陰陽催日馭且収風月入霜毫<lb/>
嗟嗟州縣勞生客千里闗山馬骨高<lb/>
犬馬無功答聖朝催逋去郭應宣條泥蟠曲逕頻巇險<lb/>
寒廹孤衾倍寂寥閭左凋傷徒軫念馬頭麾叱莫揚驕<lb/>
<pb n="KR4d0467_WYG_007-10a"/>
旱餘又值連朝雨桂玉艱難有衆謡<lb/>
　　初至金陵聞憲府諸公詠梁武鑊蓮花想像爲賦<lb/>
欲致芙蕖水面風規規培植興無窮曽陪青草軒窓外<lb/>
忽幻紅衣鼎鑊中香色未饒春富貴本根元抱玉玲瓏<lb/>
誤承老柏垂清䕃㧞地參天趣亦同<lb/>
　　次韻申仲禮㝷梅<lb/>
世間紅紫俗難禁盼到梅時忍倦㝷蠟蒂愛渠情不捨<lb/>
瓊苞想像意何深問樵旋覔溪頭路随僕翻迷雪後林<lb/>
<pb n="KR4d0467_WYG_007-10b"/>
自古詩人耽此癖可憐寂寞嵗寒心<lb/>
　　和申仲禮<lb/>
紛紛榮悴閱春花慙愧山巔與水涯不揣散材難補世<lb/>
自投塵鞅却思家黄紬覆首争槐螘藜杖支頥数屋鴉<lb/>
嵗莫情懐若爲守真同旅食住京華<lb/>
　　次韻趙仲權留别<lb/>
江干惜别重依依才學如君是俊竒櫪驥長鳴須北向<lb/>
雲鵬小却蹔西之萱堂趂捧椒盤酒芹館誰賡柳絮詩<lb/>
<pb n="KR4d0467_WYG_007-11a"/>
莫戀倚晴風景好不來簪盍慰相思<hi>倚晴樓名</hi>
　　送潘景梁僉事之福建<lb/>
仕學推先得兩優繡衣分柄鎮南州禮曺回首非新進<lb/>
憲府信眉是舊逰三楚冰霜随馬䇿七閩泉石入詩籌<lb/>
計程似與梅花約在在清香满道周<lb/>
　　次韻毛潛夫詠懐<lb/>
早嵗功名意未闌便抛鉛槧客長安化工造育無偏陂<lb/>
物理盈虚有䞉慳陌上紅塵摧面目夢中清露洒脾肝<lb/>
<pb n="KR4d0467_WYG_007-11b"/>
於今不作求人計芹館依栖侍孔顔<lb/>
　　送王庭瑞經歴之廣東憲司<lb/>
聖政優優布四方繡衣賔幕姓名香海隅守令難求備<lb/>
天下浮誇喜變常神志高閒烟瘴逺道途縈遶世縁長<lb/>
慶門忠孝垂千古又見聞孫叱馭郎<lb/>
　　送程前村之京口<hi>善易學婺源人</hi>
　四聖能知本一心却從流俗玩升沉江湖勝觀襟懐闊<lb/>
天地窮源造化深青眼相看常倒屣碧雲興感欲投簪<lb/>
<pb n="KR4d0467_WYG_007-12a"/>
人生離合非無數送别江臯思不禁<lb/>
　　題金御史所藏王彦章觀馬圖<hi>後置以椅豹皮覆之</hi>
五季英豪王太師百年儀像見横披眼中汗血真龍種<lb/>
身後聲華古豹皮偉節亭亭照今古高風凛凛動華夷<lb/>
兠鍪一奮成忠義何似貂蟬老更癡<lb/>
　　寄郝知事二首<lb/>
詩禮漸摩氣已清冗官抛去世縁輕未應落寞傷時態<lb/>
想在淹留見俗情士類㑹談新德化我曺猶佩舊章程<lb/>
<pb n="KR4d0467_WYG_007-12b"/>
嵗寒獨有梅花樹凡草芳時豈見榮<lb/>
山光水色古猶今人事聮翩苦見侵俗務日新公論减<lb/>
簿書星急吏權深名塲久欲抽身去詩伯相陪擁鼻吟<lb/>
臺閣搜賢到巖薮故人能識向來心<lb/>
　　蘭溪郊行<lb/>
羸驂乗暇閱山鄉風景無邉眼力强千里稻雲蒸大冶<lb/>
一年梅澍積深塘虎狼竄伏天刑近鷄犬舒徐日馭長<lb/>
微禄毎慙無補報欲將心事效平陽<lb/>
<pb n="KR4d0467_WYG_007-13a"/>
　　泛舟次人韻<lb/>
明月清風入素秋摇摇官舫泝溪流時違未要彈馮鋏<lb/>
興淺還思上庾樓匹馬東來成底事孤雲西望不勝愁<lb/>
沙鷗不解人間事飛去飛來百自由<lb/>
　　送何好禮御史按部江淛<lb/>
鍾山横翠楚江空寒氣随君馬首東呉越英華詩有料<lb/>
吏民情偽事無窮雍容措置攄長䇿慷慨施爲合至公<lb/>
三道竚看豺虎静早廻臺閣復生風<lb/>
<pb n="KR4d0467_WYG_007-13b"/>
　　倚和吉甫提舉見贈雨中述懐詩兼寄王覺軒山<lb/>
　　長<lb/>
風雨瀟瀟夜未央客牀孤寂似禪牀庸材敢望日三接<lb/>
佳士尚留天一方萬事到頭都是夢此心安處即吾鄉<lb/>
卜隣陽羡溪山好逺勝毗陵古戰塲<lb/>
　　覺軒二子頭角嶄然盖乃翁生平積德設施所致<lb/>
　　因作數語頌之<lb/>
西州文族姓名香階下三槐葆蓋張鵞眼不辭公府用<lb/>
<pb n="KR4d0467_WYG_007-14a"/>
馬蹄常爲故人忙言思切直心無礙道合中庸氣自剛<lb/>
積慶臾霑山水秀欲期陽羡作桐郷<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0467_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曺文貞公詩集卷七<lb/>
</p>
<p>
</p>
  </div>
</body>
</text>
</TEI>
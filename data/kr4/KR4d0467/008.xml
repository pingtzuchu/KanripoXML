<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷八</head> <lb/>
    <p>
<pb n="KR4d0467_WYG_008-1a"/>
欽定四庫全書<lb/>
　曺文貞公詩集卷八<lb/>
　　　　　　　　　　　　元　曺伯啓　撰<lb/>
　七言絶句<lb/>
　　題白御史畫馬卷<lb/>
玉面騏驎金絡頭虎文龍翼氣横秋乗時欲騁追風足<lb/>
制在奚官不自由<lb/>
　　題雙驥並櫪圖<lb/>
<pb n="KR4d0467_WYG_008-1b"/>
龍種權竒勻骨肉筒耳鈴眸籋雲足爲君一飽死邉庭<lb/>
不作駑駘空廏粟<lb/>
　　過白溝河<lb/>
久聽人間說白溝兩朝曽此界中州而今六合無闗禁<lb/>
依舊潺湲碧水流<lb/>
　　九日省舅氏郭西獨行因書所見十首<lb/>
田家桑梓碧幢幢過客鞭聲引吠尨終嵗耕耘竟何有<lb/>
桑樞茅屋短蓬窓<lb/>
<pb n="KR4d0467_WYG_008-2a"/>
霏微林霧慘秋容撩亂山禽起晚舂營馬欲來粮已盡<lb/>
二三癃老訴年㓙<lb/>
翁媪携持陌上哀問之行答涕沾懐次男戰死涪州界<lb/>
欲問迴軍贖燼骸<lb/>
五霸兵争総禍機三王仁治但垂衣老農不解興亡事<lb/>
唯說今年豆角稀<lb/>
浩浩陰風釀宿霾道邉佛刹記曽來蕎花不識秋光老<lb/>
猶向桑隂宻處開<lb/>
<pb n="KR4d0467_WYG_008-2b"/>
遥空無礙日凄凄過雨平田尚有泥極目㫁鴻明滅處<lb/>
淡烟衰草一時低<lb/>
松杉秋到影逾濃棃杜霜前葉半紅荒逕忽迷㝷不得<lb/>
罄躬還問牧牛童<lb/>
豪家此日醉金樽驢背愁詩睡正昬野雉一聲驚夢散<lb/>
蒼烟起處是前村<lb/>
十年辛苦益清貧自嘆儒冠果誤身盡說世間騏驥少<lb/>
年來誰是九方歅<lb/>
<pb n="KR4d0467_WYG_008-3a"/>
闒茸營營禄有餘孔方羞澁只閒居小胥揮叱鄉人恐<lb/>
慚愧芸窓苦讀書<lb/>
　　題市橋逰樂圖二首<lb/>
小橋流水湛清波無限逰人載酒過恠得年來粮餉少<lb/>
田夫不及一分多<lb/>
暖烟輕染柳條新和氣氤氲簇畫輪衮衮春風逰冶客<lb/>
豈知脚底有飢人<lb/>
　　元夕㑹飲命教堂各賦一絶時招討張公在座<lb/>
<pb n="KR4d0467_WYG_008-3b"/>
煌煌燈火萬家新和氣薰涵太古春有酒不妨連夜飲<lb/>
金吾同是座中賔<lb/>
　　夜宿清河<lb/>
雲屋人家星散居郭西烟火夜停車平生習氣今猶在<lb/>
拄杖敲門看讀書<lb/>
　　保定<lb/>
鬱鬱孤城百雉高當年粉堞盡蓬蒿清波忽見行人影<lb/>
慙愧紅塵染鬢毛<lb/>
<pb n="KR4d0467_WYG_008-4a"/>
　　涿州觀寺<lb/>
佛刹新脩古道傍揷天金碧晃朝陽人來爲問靈光殿<lb/>
霖雨今年草更長<lb/>
　　贈畫師佟明之<lb/>
易寫無鹽陋子都難形小白下夷吾英雄事業傳千古<lb/>
不假丹青作畫圖<lb/>
　　題何舜卿魚水清白圖<lb/>
橋梓相傳清白在君臣魚水千年㑹誰知一握小横披<lb/>
<pb n="KR4d0467_WYG_008-4b"/>
開國承家理無外<lb/>
　　寄劉彦卿同舎二首<lb/>
濟濟聲華乆見稱青雲豪氣小陳登東州邂逅人非舊<lb/>
始信千年谷變陵<lb/>
君立呉蒙伯仲間我慙失學佀君難何時握手文山去<lb/>
得使兒曺刮目看<lb/>
　　題葉賔月圖二首<lb/>
廣文胸次瑩無塵明月知音自主賔更約飛亷作三益<lb/>
<pb n="KR4d0467_WYG_008-5a"/>
秖防雲物忌情親<lb/>
當歌對酒永相依妙契靈光燭萬微多少長安名利眼<lb/>
只知三五看揚輝<lb/>
　　題竹枝畫眉圖<lb/>
飄飄獨占碧琅玕湛湛秋波月一彎酷愛清聲能洗耳<lb/>
恍然羸馬度春山<lb/>
　　過滹沱河<lb/>
當年天意欲興劉倐忽冰凝水不流此日王郎如觧事<lb/>
<pb n="KR4d0467_WYG_008-5b"/>
鞬櫜弓矢便宜休<lb/>
　　蠡州蟾河<lb/>
一溪流水碧溶溶聞說蟾蜍在此中我亦去爲攀桂客<lb/>
相逢多在廣寒宫<lb/>
　　用溪陂塘松庵壁間韻<lb/>
松庵寂寂老僧閒萬壑千岩指顧間笑殺孔門憂世客<lb/>
西風塵土變朱顔<lb/>
　　次范葯房韻題姜仲澤巖隐二首<lb/>
<pb n="KR4d0467_WYG_008-6a"/>
紛紛塵土化朱顔有客知幾去不還大隐何妨在城市<lb/>
小樓終日對雲鬟<lb/>
夷夏同聲詠息肩車書萬里舊山川承明臺閣諸賢在<lb/>
甘分林丘養暮年<lb/>
　　定興喜見太行山<lb/>
小年聞說此山名夢裏西逰隐見形今日得觀真面目<lb/>
却教低首愧山靈<lb/>
　　澷興<lb/>
<pb n="KR4d0467_WYG_008-6b"/>
聖道如天不可升文章徒寫衆人情窮年矻矻今遅暮<lb/>
兩字虚中學未成<lb/>
　　謝朱鶴臯招飲四首<lb/>
過雨桃花墜晚紅及時庭草翠翻風倚窓細究天人理<lb/>
六籍元無一字空<lb/>
東皇無意染青紅長飬猶資五日風収拾英華入新句<lb/>
祥雲藹藹媚春空<lb/>
石火能留幾許紅人生南北馬牛風春光倒指無多日<lb/>
<pb n="KR4d0467_WYG_008-7a"/>
相遇休辭酒盞空<lb/>
六年奔走汗顔紅此日行吟兩袖風俗慮湔磨有詩册<lb/>
浄看明月照長空<lb/>
　　對雪寄范平甫二首<lb/>
拂曙隂風舞六花满城和氣醉流霞臘前已見三登瑞<lb/>
宿麥連雲有幾家<lb/>
梅邉讀易看飛花時復拈杯臉暈霞一枕江南春夢破<lb/>
兩椽茅屋是吾家<lb/>
<pb n="KR4d0467_WYG_008-7b"/>
　　海外貢花驢過<lb/>
當年老鶴快乗軒猶遜花驢食萬錢昨夜燈前成獨笑<lb/>
癡兒方誦旅獒篇<lb/>
航海梯山事可疑眼前今日看瑰竒布韋且莫懐孤憤<lb/>
秋菊春蘭自一時<lb/>
天地精英及海隅獸毛文彩號花驢同來使者如烏鬼<lb/>
還責中原禮法踈<lb/>
行臺飛檄敬來王多少飢膏委路傍忽見狂人鞭老驥<lb/>
<pb n="KR4d0467_WYG_008-8a"/>
眼眵成滴背成瘡<lb/>
　　次朱路教<lb/>
十年萍梗走京塵慙負萱堂鶴髪親重讀新詩見真趣<lb/>
西風黄葉更愁人<lb/>
　　盧溝橋<lb/>
輿馬連年東復西巨鼇雙脇夹青猊荷旃食肉無非命<lb/>
顦顇相如不敢題<lb/>
　　安平客舎<lb/>
<pb n="KR4d0467_WYG_008-8b"/>
荒城四面盡陂陀人傍西山語漸訛一夜飯牛棚下宿<lb/>
愁聞閭里笑聲多<lb/>
　　過先主廟<lb/>
孫郎虎踞大江東曺氏威踰漢室雄後主不才諸葛死<lb/>
三年章武命何窮<lb/>
　　索李副使畫梅<lb/>
酷愛孤根暖獨回呉縑光拭向誰開小詩欲寄司花手<lb/>
昨夜清香入夢來<lb/>
<pb n="KR4d0467_WYG_008-9a"/>
　　和曺彦禮書懐六首<lb/>
温風習習蕩層隂送别江城恨不禁此去知君有新渥<lb/>
故人多在玉堂深<lb/>
水邉城郭易爲陰離恨覊愁兩不禁更入漕渠隨畚鍤<lb/>
浃旬無暇接清音<lb/>
流水高山待賞音人生騰踏豈無心他時先歩巖廊上<lb/>
莫遣門庭海様深<lb/>
江千嵗晚苦多陰抱膝真成梁父吟此日餞行無别物<lb/>
<pb n="KR4d0467_WYG_008-9b"/>
賡歌聊識故人心<lb/>
燄燄陽剛破宿陰八荒民物動懽心得時行道男兒事<lb/>
巖谷幽居不要深<lb/>
有客由來濟水陰凝寒駐馬亂山深新詩㸃檢人間事<lb/>
寫出千秋萬古心<lb/>
　　謝曺斯立送菊就索公醖<lb/>
庭前黄菊蔚成藂政要花邉酒頬紅九日故人來送菊<lb/>
菊花重疊酒樽空<lb/>
<pb n="KR4d0467_WYG_008-10a"/>
　　九日贈史同知二首<lb/>
三年客裏過重陽底事怱怱馬足忙不是不歸歸未得<lb/>
故園松菊正荒涼<lb/>
野花芬馥去年同和氣氤氲想像中何事此廻重九節<lb/>
解鞍牧馬故城東<lb/>
　　冠州道中<lb/>
田園歴歴盡耕桑車轂輷輷驛道長自笑此身無定在<lb/>
逢人猶問趙侯莊<lb/>
<pb n="KR4d0467_WYG_008-10b"/>
　　梁門詠古<lb/>
清風千古杞梁妻三尺荒墳古道西亞聖一言真迹在<lb/>
芳名宜與北山齊<lb/>
　　喜至大都<lb/>
土銼荒烟二十秋眼明今日見皇州輕裘肥馬休相笑<lb/>
本自無心秉燭逰<lb/>
　　送張潤夫之遼陽簿尉三首<lb/>
勉齋門左盡英竒又見髯張謝白衣華表東隅千古道<lb/>
<pb n="KR4d0467_WYG_008-11a"/>
江山良是昔人非<lb/>
理窟詞鋒総上逰焉容碌碌便歸休一官蹔慰平生志<lb/>
不負長安二載留<lb/>
客途相顧足情歡幾度青燈語夜闌明日遽成離别去<lb/>
因風母吝報平安<lb/>
　　題朱孝子卷後二首<lb/>
白刄戕軀起病親黄童操志出天真古今臣子雖同節<lb/>
若箇臨危肯致身<lb/>
<pb n="KR4d0467_WYG_008-11b"/>
人品元來本不殊良心一失蔓難圖好將孝子朱郎事<lb/>
提耳諄諄誨八區<lb/>
　　賀朱鶴臯除江陰教三首<lb/>
寂寞韋編伴采芹鳯銜新渥下楓宸門將此意推同列<lb/>
江北江南有幾人<lb/>
清朝賢網自恢恢喜見覃恩到草萊世俗功名何足數<lb/>
卿家詩禮是梯媒<lb/>
天上黄麻姓字香九原松檟亦生光㤗山北斗還公論<lb/>
<pb n="KR4d0467_WYG_008-12a"/>
笑殺人間馬足忙<lb/>
　　示二舍弟仲吉四首<lb/>
聖賢雖逺有遺書人品髙卑本一初世事悠悠天不管<lb/>
此生勲業欲何如<lb/>
偃蹇長松數畝隂初應出土細如簪人生各有凌雲操<lb/>
唯藉詩書盡此心<lb/>
昔年南北事戈矛巨室芸編豈易求何幸詩書今满案<lb/>
忍看秋草勢同休<lb/>
<pb n="KR4d0467_WYG_008-12b"/>
迺兄辛苦博㣲官家道凌遲去住難堂上二親俱白髪<lb/>
望誰撐拄報平安<lb/>
　　乙酉館中二首<lb/>
束帶連朝見督郵簿書行役又經秋緬思彭澤歸來客<lb/>
何事無人管去留<lb/>
或有處閒言寂寞冗官往往厭紛如誰能遂我還鄉意<lb/>
便把㣲官乞與渠<lb/>
　　觀蘭亭箕山王俣書扁二首<lb/>
<pb n="KR4d0467_WYG_008-13a"/>
大族髙名百世同天憐佳話契元功山禽喚醒三生夢<lb/>
人在循環曲水中<lb/>
當年脩禊適春殘此日興庠屬嵗闌邂逅聞孫成故事<lb/>
至元應作永和看<lb/>
　　題鸛銜珠報恩圖<lb/>
推恩及物本無私報徳遺珎似有知蕞爾羽蟲成故事<lb/>
世間誰憶翳桑時<lb/>
　　挽浙東李兩山宣慰四首<lb/>
<pb n="KR4d0467_WYG_008-13b"/>
四年薄宦淛江東一柱中流識鉅公不附權門曽速謗<lb/>
孳孳扶植賴初終<lb/>
契闊清芬二載强夢中顔采自難忘石城南下班荆日<lb/>
巵酒臨風感興長<lb/>
戀闕丹心老益堅短蓬長路嵗寒天誰知造物無情甚<lb/>
華屋丘山在眼前<lb/>
闌干獨倚悼斯文詩藁重看苦憶君拭淚悠然追往昔<lb/>
天南漠漠障愁雲<lb/>
<pb n="KR4d0467_WYG_008-14a"/>
　　心月相者重㑹維揚<lb/>
識君黄鶴磯邊路心地髙閒月影孤騎鶴樓前重㑹面<lb/>
清談還喜指迷途<lb/>
　　和何御史登蔣山二首<lb/>
亭亭孤塔聳青霄常與雲林伴閴寥欲謝微官居勝境<lb/>
恐因涼徳負清朝<lb/>
千章夏木宜傾盖一脉寒泉可棄瓢眼底塵縁猶未斷<lb/>
仙凡咫尺路迢遥<lb/>
<pb n="KR4d0467_WYG_008-14b"/>
　　戲贈張仲豪經歴轉索東陽酒<lb/>
吳㑹年來酒價髙此生無計樂陶陶麯車誤認明公馬<lb/>
歸路流涎濕緼袍<lb/>
　<lb/>
　<lb/>
　<lb/>
　<lb/>
　曺文貞公詩集卷八<lb/>
</p>
<p>
</p>
  </div>
</body>
</text>
</TEI>
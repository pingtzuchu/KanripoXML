<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曹文貞公詩集卷三</head> <lb/>
    <p>
<pb n="KR4d0467_WYG_003-1a"/>
欽定四庫全書<lb/>
　曹文貞公詩集卷三<lb/>
　　　　　　　　　　　　　元　曹伯啓　撰<lb/>
　五言長律<lb/>
　　陪翟沈二文學嵗莫登宴嬉臺<lb/>
　一雨開新霽長空絶點埃眼明初出郭心逺乍登臺矮<lb/>
塔培黄壤摧碑漬緑苔幾人遮日去雙燕受風迴稚柳<lb/>
沿新塹神祠暎古堆翠峰依舊好金菊爲誰開日夕牛<lb/>
<pb n="KR4d0467_WYG_003-1b"/>
羊下天寒鳥雀哀黄流随去住元氣接周回風箒誰操<lb/>
執雲衣自剪裁松杉誠異質樗櫟謾多材傚北衣冠變<lb/>
平南士卒來功名殊未已伏臘迭相催弔古情何益哦<lb/>
詩愧不才歸歟風景暮携友且銜杯<hi>因飲張氏席上故云</hi>
　　秋夜西齋有感<lb/>
旅况隨秋變凄凄百感生白雲凝望眼黄鵠計歸程藍<lb/>
縷臨卭服虀鹽漂母羮舊痾雖有瘥新業竟何成財匱<lb/>
交情淡門卑禮意誠淹留諳世態出入論家聲眉鎖將<lb/>
<pb n="KR4d0467_WYG_003-2a"/>
詩解心田仗筆耕蓴鱸張子興燈火退之檠雨積堪輿<lb/>
暗霜欺枕簟清天風篩竹響簷溜瀉階鳴伏翼生憐暗<lb/>
飛蛾死趂明鴈鳴如有訴蟲語不知名兀兀心猶醉栖<lb/>
栖夢亦驚隣砧催薄莫樓鼓辨深更目斷家何在年衰<lb/>
志未平自憐飄泊久坐起若爲情<lb/>
　　送南冠謝時清北行<lb/>
否泰今猶昔兼攻弱遜强天兵多奮迅隣國半凋傷士<lb/>
馬仍呉土簮𥚑躡漢疆紛紛行路客落落謝家郎淮楚<lb/>
<pb n="KR4d0467_WYG_003-2b"/>
氷霜重幽燕道路長負包躬若罄逐伴汗如漿載贄干<lb/>
當路懐書謁尚方形神雖落魄意氣自昻藏傾盖成三<lb/>
益論文盡數觴貧中覘大節言外挹餘芳彼美文章士<lb/>
來逰禮義鄉當途有知已無使嘆垂囊<lb/>
　　和陳愛山<lb/>
拉友㝷佳致迢迢逺市喧度山寧惜馬傍水得觀猿浄<lb/>
盡羇人恨招回逺客魂樹頭參漢表石齒漱雲根植柳<lb/>
人如在唫梅墓亦存風杉蒼晚節雨徑緑秋㾗數畆栖<lb/>
<pb n="KR4d0467_WYG_003-3a"/>
霞洞千年落照村誰憐丞相宅我愛故人樽叱道僧歸<lb/>
寺還家僕候門賈留真有意誰可代晨昬<lb/>
　　再和<lb/>
酷愛西山景經年可避喧一聲何處鳥百様此中猨地<lb/>
雅僧成趣峰高客斷魂長藤梯藉力茂樹石粘根賤子<lb/>
心君駭賢人手澤存水亭寒有素雲洞秀無㾗古篆紆<lb/>
清澗新圖掛逺村乾坤雙斷梗身世一芳樽戍角催歸<lb/>
路吟鞭懶入門五年申浦住卜宅愧吾昬<lb/>
<pb n="KR4d0467_WYG_003-3b"/>
　　贈李都事<hi>字和卿大名人</hi>
記識英豪士求官萃古燕下風俄獲侍教雨屢蒙宣老<lb/>
筆千人敵芳名萬口傳心聲無悔後仁政足光前柱礎<lb/>
㝷常定盤珠左右圓料量明若筮安止泊如禪藩鎮麒<lb/>
麟布蘭臺鴻鴈聮佩符臨此地彈指憶當年流水供迎<lb/>
送飛雲體變遷及𤓰留未得行李尚蕭然酌酒爲裝贐<lb/>
吟詩當祖筵它時隔霄壌晚進望陶甄<lb/>
　　謾成寄朱伯海主簿<lb/>
<pb n="KR4d0467_WYG_003-4a"/>
聖朝覃至化寒士忝微官迢逓踰千里間闗歴萬端山<lb/>
城居寂寞燈火憶團欒申浦烟塵暗君峰草木寒呉風<lb/>
純已散楚語辨應難賴有朱夫子論文釋永嘆<lb/>
　五言律詩<lb/>
　　敬題仁廟御筆加郭西埜等官手卷<lb/>
宸心寄宸翰天語授天官際遇升騰易懐思補報難祥<lb/>
雲横碧落綵鳯出金鑾何啻千鈞重當爲百世看<lb/>
　　和宮教授二首<lb/>
<pb n="KR4d0467_WYG_003-4b"/>
蒲柳驚秋至蒹葭泣露瀼虛名無實用旅迹寄遐荒念<lb/>
念歸南畆悠悠夢北堂緬思忠與孝馬腹值鞭長<lb/>
青雲有高士㨗給如飛黄白眼空四海清風扇八荒蹇<lb/>
予誠跛鱉世事付亡羊客窓誦佳句黄妳潤枯腸<lb/>
　　和人逰蔣山二首<lb/>
爲憐山崒嵂不避路縈迴况值八九月那無三兩杯人<lb/>
生行樂耳世事已焉哉碌碌剡溪令何如終草萊<lb/>
古人追樂事日費百千回發興排詩律消愁仗酒杯何<lb/>
<pb n="KR4d0467_WYG_003-5a"/>
時能倣此吾道付悠哉所恨虧甘㫖斑衣愧老萊<lb/>
　　初到江陰寄徐路教仲祥五首<lb/>
自古江南地澄江小翠微訟清衙散早路僻客來稀季<lb/>
子高風在春申故宅非晚凉無一事携酒坐苔磯<lb/>
自古江南地林泉勝槩多扁舟波㶑灔羸馬路陂陀異<lb/>
服人争笑呉鄉語漸訛兹逰諒竒絶奈得倚門何<lb/>
自古江南地民安樂最深稻畦雲漠漠松畹霧森森鵞<lb/>
鴨喧池水雞豚憩竹林小舟維古岸銷我利名心<lb/>
<pb n="KR4d0467_WYG_003-5b"/>
自古江南地東南别一天樓臺紅燭底車馬翠圍邊忝<lb/>
預官曹貴難逄吏屬賢不圖争腐䑕危坐看飛鳶<lb/>
自古江南地兹行始識真傳云風土異尚念里閭親緑<lb/>
水羞前列斑衣負此身何如徐孺子詩酒四時春<lb/>
　　和通州王總管二首<lb/>
彼美王夫子相逄各異鄉秋高風淅淅江闊水茫茫回<lb/>
首闗山逺傷心道路長英豪休感慨十手指軒裳<lb/>
霜信入譙樓人間溽暑收荒凉松菊徑潦倒芰荷洲銀<lb/>
<pb n="KR4d0467_WYG_003-6a"/>
漢誰家月金風滿地秋吟詩遇知已毛頴凛霜矛<lb/>
　　村居<lb/>
羨殺村居好經年絶是非牛羊歸晚徑雞犬散朝暉露<lb/>
坐分藜榻郊行解葛衣城居苦嚻隘來此卽忘歸<lb/>
　　馬上倚和毛潛夫校書見贈<lb/>
衰悰思故友携酒特相㝷忽忽二年别悠悠千古心詩<lb/>
書清晝永桑柘緑雲深羡子閒居樂無勞歎陸沉<lb/>
　　宿呂梁寄子素府教<lb/>
<pb n="KR4d0467_WYG_003-6b"/>
舟泊呂梁下心馳天地間澹烟新店舎斜月舊河山苦<lb/>
債無終極衰年度險艱夢中孫與子相戒製斒斕<lb/>
　　和徐同知逰北山寺<lb/>
重陽㝷勝槩出郭抵雲山梵宇棲遅外田家指顧間人<lb/>
言生處樂我羨此中閒景行東籬下螺杯且駐顔<lb/>
　　蘭溪郊行<lb/>
千里飄零客雙親喜懼年馬嘶青嶂外人望白雲邊要<lb/>
領知誰授舒徐頗自便此行羞伏櫪何必較䕫蚿<lb/>
<pb n="KR4d0467_WYG_003-7a"/>
　　和完顔東臯僉司<lb/>
　一踏荆榛路三經杞菊秋下喬知有命行變覺無憂素<lb/>
髪迎新嵗青雲憶舊逰詩來慰惆悵飛夢海邊州<lb/>
　　儀山寄山東張希孟學士<lb/>
有客樂幽閒棲遅濟岱間昔時錢若水今日謝東山蚤<lb/>
避鳯麟網固辭鴛鷺班忝予聮故友衰白始知還<lb/>
　　周可山風鑑獨歩江東别幾三十年邂逅金陵寫<lb/>
　　懐奉贈<lb/>
<pb n="KR4d0467_WYG_003-7b"/>
白下有遺叟栖遅周可山立談千古意坐占一生閒浄<lb/>
拭妍蚩鑑高標義利闗逢君常自媿衰謝不知還<lb/>
　　答南冠<lb/>
朔方崇信義南渡寖浮誇土實國風厚火空文物嘉皇<lb/>
天親有道元氣造中華萬事非人力含靈本一家<lb/>
　　夏夜露坐二首<lb/>
蕩蕩青㝠闊瀼瀼白露寒驚烏啼木杪老兔出雲端坐<lb/>
久同誰語吟成只自歎慰親應有日沿檄到長安<lb/>
<pb n="KR4d0467_WYG_003-8a"/>
露坐夜如何村居即澗阿蒼烟噴素月碧落轉銀河病<lb/>
抑詩情減愁添睡思多秋風庭樹響勲業愧蹉跎<lb/>
　　冬夜書懐<lb/>
土銼蛛絲冷頺垣䑕穴稀充腸惟脫粟蔽體乏新衣守<lb/>
分人嗤拙懐安自覺非當年同舎友裘馬自輕肥<lb/>
　　秋日嘉禾道中詠懐<lb/>
旅况随秋變閒情與世踈年將知命到禄及代耕餘濟<lb/>
物無良䇿安心有聖書雲山千古意瞻望獨躊躇<lb/>
<pb n="KR4d0467_WYG_003-8b"/>
　　題王龍驤舟師圖<lb/>
問罪平呉土分兵自益州百年還入統一鎻謾横流王<lb/>
氣烟同熄侯封死亦羞畫師微意在固國有嘉猷<lb/>
　　辛亥三月陪馬克脩治書謁天㳺孫真人方丈階<lb/>
　　前牡丹盛開巵酒同玩座中范提㸃索詩<lb/>
拉友㝷佳致琳宮引興長服膺師酒聖拭目待花王逝<lb/>
水年華急行雲世態忙無因駐清景春色又斜陽<lb/>
　　和張受益二首<lb/>
<pb n="KR4d0467_WYG_003-9a"/>
交契觀夷險高卑象梓橋世途逄蹭蹬心境失逍遥道<lb/>
詘身焉用居安氣不驕燎原風正急誰爲辨蘭蕭<lb/>
蚤嵗逰東魯從師學歩趨虀鹽三尺命行李一嚢書往<lb/>
事随黄鵠空塲縶白駒宦情都浄盡欹枕憶耕鋤<lb/>
　　寄景梁御史<lb/>
清朝恢制度臺閣任儒臣昔預聮鑣客今爲避路人拔<lb/>
茅言在耳遷木句傷神奔走情無賴西風起問津<lb/>
　　用除夕韻呈菊圃<lb/>
<pb n="KR4d0467_WYG_003-9b"/>
已坐儒冠誤那能吏責禁世途脩且阻時事古猶今闒<lb/>
茸除煩障剛明見陸沉喬松冰雪底一㸃嵗寒心<lb/>
　　寄友人<lb/>
汲古人傳僻安貧自覺清巨鼇誰可釣腐䑕不須争未<lb/>
了高軒過宜逢小吏輕白丁二十許甘學范高平<lb/>
　　送祖繼先還真定<lb/>
濟濟恒山客堂堂骨相竒書傳先世德文盡後人師進<lb/>
退無非命功名不可期胷中長䇿在重看著鞭時<lb/>
<pb n="KR4d0467_WYG_003-10a"/>
　　次韻王菊圃朋益相公二首<lb/>
繡斧馳諸道霜威霽兩間旦評推剡粤聲價等丘山帝<lb/>
德純無已臣功敢置閒况非東晉日何必賦知還<lb/>
元英貫心月實理固靈根直節山侵漢清流水抱村政<lb/>
聲隨欵乃詩韻破人渾東魯多君子名臣萃一門<hi>元遺山有</hi>
<hi>論人詩</hi>
　　悼㓜子<lb/>
世事雲千變人生夢一塲悠悠誰範冶擾擾自彭殤公<lb/>
<pb n="KR4d0467_WYG_003-10b"/>
道方緘口私憂敢置膓家人能解此情淚莫沾裳<lb/>
　　壽毛潛夫<lb/>
西風吹晚莭東魯毓英材簡重由天性高明不露才巖<lb/>
巖峙青壁凛凛助烏臺四海黄花事百年長壽杯<lb/>
　　送天鍚省郎奉先柩歸葬宛丘<lb/>
壯嵗㳺南土方春賦北征蹔開千里足終復九霄程存<lb/>
殁應無愧榮枯総若驚堂堂公輔器休繫故園情<lb/>
　　寄高文甫治書略寓自劾之意<lb/>
<pb n="KR4d0467_WYG_003-11a"/>
憶昨分携地怱怱朞月餘年増心懶散政靡術空踈恨<lb/>
别幽蘭契愁同乳虎居新春將入手歸計定何如<lb/>
　　用賈公儼韻壽何仲禮<lb/>
當年逰薄宦脫鞅到君家摩拊紫荆樹攀縁常棣華芳<lb/>
名稱月旦萍跡寄星槎長壽郷中客陶然飲紫霞<lb/>
　　次鄭參政留别韻<hi>鄭字信卿平陽人時爲遼陽行省參政道過白霫</hi>
塞垣巇嶮地嵗莫爲誰來交態只如此宦情何有哉豈<lb/>
能供世用聊復竭吾才夜夜家山夢羸驂幾日迴<lb/>
<pb n="KR4d0467_WYG_003-11b"/>
　　和宋御史喜雪見寄<lb/>
都城乆無雪臘日凍全消十月江南住六花簾外飄豐<lb/>
穰闗政事喜樂到漁樵拚向梅邊醉荒詩爲續貂<lb/>
　<lb/>
　<lb/>
　<lb/>
　<lb/>
　曹文貞公詩集卷三<lb/>
</p>
<p>
</p>
  </div>
</body>
</text>
</TEI>
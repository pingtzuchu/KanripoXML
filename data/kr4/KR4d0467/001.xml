<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曺文貞公詩集卷一</head> <lb/>
    <p>
<pb n="KR4d0467_WYG_001-1a"/>
欽定四庫全書<lb/>
　曺文貞公詩集卷一<lb/>
　　　　　　　　　　　　元　曺伯啓　撰<lb/>
　五言古詩<lb/>
　　憲使徐公子方俾諸生賦勤學詩葢示勉勵之意<lb/>
　　僭題卷末<lb/>
脩身戒昬惰學業貴精勤聖人惜寸晷志士耻無聞勤<lb/>
惰不自省賢愚此中分流觀八紘内矻矻窮朝曛農者<lb/>
<pb n="KR4d0467_WYG_001-1b"/>
國之本三時務耕耘作勞乃有得老稚俱歡欣梓匠服<lb/>
工役營營操斧斤商旅渉險阻衷情若惔焚中年致豐<lb/>
富築室連青雲士也責尤重凡流豈同羣綱常繼絶學<lb/>
仁義匡時君聖道苟不熟幾何能策勲昇平古來少幸<lb/>
際書同文發憤簡師友勵精攻典墳螢雪代膏蠟虀鹽<lb/>
鄙膻葷衡門拒逰宴世慮祛絲棼涵養至成德功名奚<lb/>
足云繡衣來何莫文幟張吾軍敦勸果無怠英材見紛<lb/>
紜<lb/>
<pb n="KR4d0467_WYG_001-2a"/>
　　學宮雨夜有感<lb/>
北風撼庭柯寒雨擊簷瓦恍疑更漏急俄頃恣飄洒輾<lb/>
轉宦逰客聽此殊不雅留滯三月餘憧憧若奔馬緬惟<lb/>
莘郊人清芬播中夏徴車再三來囂囂尚耕野以身閲<lb/>
盛衰動静非苟且竹帛照古今惠夷同聖者人材有徑<lb/>
庭理勢遂高下負此頑鈍資辛勤願陶冶茹糗充朝飢<lb/>
芹宮芘餘厦僮僕夜號寒私憂若爲寫鼎食愧臧獲陸<lb/>
沉哀屈賈載詠鷄鳴詩行蔵隨用舎<lb/>
<pb n="KR4d0467_WYG_001-2b"/>
　　相馬圖呈杜勉齋左司<lb/>
造物出萬類貴賤伊誰分圭璋雜瓦礫世道同踈親旣<lb/>
収大宛種一掃駑駘羣乃觀相馬圖低首先吟呻千金<lb/>
購死骨舉國無其真生世何太晚鹽車負艱辛悠悠虞<lb/>
阪道赤日煎紅塵行人亦何多具眼惟孫君一顧不旋<lb/>
踵價超連城珍誰為繪此象庸示將來人相馬失之瘦<lb/>
相士失之貧於茲有鉅公數載居沉淪涵飬浩然氣輪<lb/>
蹄任紛紜素識太平象鶚表飛青雲紫泥日邊下八座<lb/>
<pb n="KR4d0467_WYG_001-3a"/>
生陽春攄心握文柄引年啓賢門凝睇辨臧否立志安<lb/>
斯民他時了經濟丹青畫麒麟回顧相馬者細務何足<lb/>
云寥寥載千古二道非同倫相士今何人少陵身後身<lb/>
　　題趙治中詩卷<lb/>
聖德混遐荒天戈指江左簪笏或山林猖狂盡逋播久<lb/>
萃南海涯生靈寖㐫禍元戎運良籌分使選剛果趙卿<lb/>
掉臂行咸謂蟲赴火開諭皆來臣旄頭應時堕省檄守<lb/>
循陽報效何么麽挂冠梅花峯誰復論轗軻當其徇國<lb/>
<pb n="KR4d0467_WYG_001-3b"/>
時豈識身為我所幸吾民安貴賤無不可徜徉湖海間<lb/>
酒剰粮不裹同沐恩波深何必近青𤨏囬視窺禄人擾<lb/>
擾真蜾蠃悠哉復悠哉銅柱暎蓬顆<lb/>
　　官馬行呈李總管<lb/>
肩輿坐尤穏官事倦逢迎南來秪乗馬僕𨽻教編氓洗<lb/>
則養神駿秣之愛長鳴四時腓且安主人心始平翻思<lb/>
歷兹郡牧民爲正名科徭思日寢刑罰願時清胡為政<lb/>
多門青紫亂縱横訟言無巨細案牘竟紛争鬻田給征<lb/>
<pb n="KR4d0467_WYG_001-4a"/>
稅伐木空原塋民心無正歸歌謡有新聲服勞於王事<lb/>
孰憚夜與明徴求苦煩急日用何由生争如作官馬蒙<lb/>
背銀鞍輕吾儕聞此風鬱鬱傷中情不有治安䇿自慚<lb/>
非國楨歌詩贈官長敢效舂陵行<lb/>
　　題江寜李襄公畫槐手卷<lb/>
襄公五男子耕也官最卑三兄厯朝班雍容老相期庭<lb/>
槐公所植一幹生五枝次四獨秀發耕乃適榮滋當身<lb/>
耀金紫喜氣充門楣造物補不足雲仍受繁禧乃悟窮<lb/>
<pb n="KR4d0467_WYG_001-4b"/>
則變乃知盈則虧未來氣已形旣著人方知向非陰有<lb/>
感草木終奚為天理未嘗息天君毋自欺寄言聲利徒<lb/>
種德宜孳孳<lb/>
　　題胡府判趙生山水卷<lb/>
畫名無言詩所貴存天和包含物之理方外手可摩趙<lb/>
君圖畫手前軰誠無多呉縑二三尺意馬揮干戈畫水<lb/>
有清意凉風皺㣲波畫山無著色岱宗夫如何浮圖寺<lb/>
之表舴艋巖之阿披圖一回首逸興高嵳峩紛紛名利<lb/>
<pb n="KR4d0467_WYG_001-5a"/>
人塵土雙鬢皤我亦在其間歲月空蹉跎林泉有餘興<lb/>
從此歸漁蓑<lb/>
　　和完顔正甫僉事見寄<lb/>
芸芸天壌間物物自終始陰陽司屈伸雨露發膏泚窮<lb/>
探造化妙學道當没齒憶昨效前脩老屋坐荒址誠能<lb/>
不汝畫么麽變竒偉華髪已侵㝷蘭臺方小史補報無<lb/>
尺寸追思負甘㫖胡為俗累深不得宦情已渉世相推<lb/>
移因人具條理堂堂顔使君端為蒼生起東甌素凋瘵<lb/>
<pb n="KR4d0467_WYG_001-5b"/>
宿弊要全洗守宰如星分妖紅連俗紫己聽下車謡清<lb/>
强新直指巖巖金華峰湛湛榖溪水吾道増光輝霽景<lb/>
照紈綺古今誰並駕避路行且止簿書日奔忙愧我徒<lb/>
為耳<lb/>
　　寄謝陸義齋㢘使諸公<lb/>
峥嶸古暨陽事簡風俗淳僕也一何有忝為幕中賓齊<lb/>
𤓰六見熟于今作閒身東臯事游息聮鑣出城闉時當<lb/>
仲夏初萬木繁陰新眺覧悉幽勝主賓若同寅雲間陸<lb/>
<pb n="KR4d0467_WYG_001-6a"/>
公子丰姿邁羣倫妙齡心老大富貴不驕人石居狀元<lb/>
後累葉為縉紳海翁文章伯子弟盡麒麟何有兩夫子<lb/>
家聲德相隣行樂興非淺杯盤夜及晨名園開錦繡品<lb/>
饌羅竒珎晚入清凉界諸公禮極臻於菟亦無懼酒力<lb/>
乃爾神處士葉其姓緑綺隨烏巾時聞操一曲天地還<lb/>
氤氲歌調間南北手談弃踈親黄雲徧四野遐邇不憂<lb/>
貧凝睇即成趣滿懷俱是春主人捧觴勸厭飫難為嗔<lb/>
斜日覔歸路瞢騰入囂塵夢覺思梗槩擁鼻如酸辛惓<lb/>
<pb n="KR4d0467_WYG_001-6b"/>
惓無以報作詩記天真<lb/>
　　和傅茌山九日秋闈<lb/>
宦遊何所得歲歲客殊方馳騖不自已别離是㝷常資<lb/>
身素無䇿遐愧工與商光景一行速瞥然度飛黄瀛州<lb/>
良不惡復到澄清堂借問堂中人生平有何長夢想枌<lb/>
榆社披襟坐藜牀晦息存夜氣晨興玩天光云胡不歸<lb/>
去老大徒悲傷秋雨忽開霽乾坤變清凉偶於職守外<lb/>
沿檄監文塲諸生競葩藻寸晷何倉皇藩臣喜揚激賓<lb/>
<pb n="KR4d0467_WYG_001-7a"/>
筵秩觥觴秋陽暖慈闈春風遊帝鄉缾中有紅腐稳慱<lb/>
大官羊<lb/>
　　戲贈曺鸞舉<lb/>
古人重名節世好奚足云傾盖一相得固無蕕與薫吾<lb/>
子號竒特積慶久已聞浃旬侍清宴丰姿靄卿雲簿書<lb/>
不濡宿凡羽徒繽紛席第承几案讀書類能文蹇余一<lb/>
月幸薦剡煩運斤同姓道不殊中心日欣欣空期九仭山<lb/>
一簣庸加勲誠慮太阿病倒持貽誚君可憐為親者茹<lb/>
<pb n="KR4d0467_WYG_001-7b"/>
糗窮朝曛雨驟風亦馳靈臺若惔焚詩書養平昔饕餮<lb/>
非同羣容我多士間獻誠只心芹孔兄正羞澁趑趄色<lb/>
氤氲曺丘筆有口顧足騰清芬胡爾回文後莠辭致難<lb/>
耘或無復或有鈞例孰能分主將肅戎幕校徒調三軍<lb/>
兹情試常紀長者心無熏<lb/>
　　澣衣圖<lb/>
静女思歸寜澣衣拜高堂隐士履貞固濯纓視滄浪苟<lb/>
有涓潔心顦顇猶姫姜常懐濟時䇿進退皆康莊<lb/>
<pb n="KR4d0467_WYG_001-8a"/>
　　濟州登太白樓懷鄭從之御史二首<lb/>
高城蘸雲根聊可慰心跡長風萬里來如對騎鯨客監<lb/>
州好事者樹此樓與石隆鼻號金仙更長謾嗟惜<lb/>
堂堂鄭使君美譽粲星文不羡草頭露願栖山上雲罄<lb/>
躬事女冠無乃承異聞賤子抱負淺仙凡未能分<hi>鄭弃官師</hi>
<hi>女士號髪冠者</hi>
　　雨花臺獨歩<lb/>
燕薊走江浙洋洋夸此臺金仙入幽夢真能易凡胎徒<lb/>
<pb n="KR4d0467_WYG_001-8b"/>
歩良自苦行行益紆迴前人重出處納履心悠哉<lb/>
　　觀朱張二府<lb/>
相府劇深邃將壇勢崔嵬古今争不已十去久不回所<lb/>
以陶靖節東籬只銜杯我軰何足道青山好歸來<lb/>
　　張菊存精舎讀克明樵隐佳什附詩於後<lb/>
邉庭析骸㸑伐輻住雲山斤斧既適用雙肩敢辭難世<lb/>
事如棋局静觀不知還夜深一爐火莫遣兒號寒<lb/>
　　蕭縣道中早行<lb/>
<pb n="KR4d0467_WYG_001-9a"/>
行行古天塹冪冪桑與梓樹枝防刺人天明僅十里功<lb/>
名果何物白髪仍早起賴聞瀑水聲清徹畸人耳<lb/>
　　贈江夏相者陳梅心<lb/>
江滸老梅樹百花頭上開微風散清馥寂感如靈臺君<lb/>
子道云長坐觀凡木摧莫辭方寸苦調鼎鑑英材<lb/>
　<lb/>
　<lb/>
　<lb/>
<pb n="KR4d0467_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曹文貞公詩集卷一<lb/>
</p>
<p>
</p>
  </div>
</body>
</text>
</TEI>
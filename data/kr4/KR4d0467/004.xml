<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曹文貞公詩集卷四</head> <lb/>
    <p>
<pb n="KR4d0467_WYG_004-1a"/>
欽定四庫全書<lb/>
　曹文貞公詩集卷四<lb/>
　　　　　　　　　　　　元　曹伯啓　撰<lb/>
　七言律詩<lb/>
　　詠鴈<lb/>
寒色波光秋影涵數行天字到江南銜蘆有爲防矰繳<lb/>
擇地無心入瘴嵐寒暑相催猶可避稻粱雖好不宜貪<lb/>
哀鳴欲動何人意獵騎彎弧酒正酣<lb/>
<pb n="KR4d0467_WYG_004-1b"/>
　　夜雨<lb/>
老屋淙淙榻屢移披衣起坐候晨鷄四簷急溜三江瀉<lb/>
一道寒聲萬弩齊飛電過窓開寶鑑震雷鼓物掲征鼙<lb/>
平明㸃檢人間事流水溶溶漲小溪<lb/>
　　暮春用唐壽卿韻二首<lb/>
一天晴碧日遅遅暑氣蒸人力自微幽徑雨餘芳草合<lb/>
小園風急亂花飛卧思沂上歌詩去夢到山陰祓禊歸<lb/>
還憶去年乗小駿西湖逰罷北山圍<lb/>
<pb n="KR4d0467_WYG_004-2a"/>
流水年華去不窮眼看濃緑換芳藂半溪淺碧春前雨<lb/>
滿地殘紅午後風客舎蕭條唯感物壯心寂寞謾書空<lb/>
吟詩羡殺唐公子興在三山碧海東<lb/>
　　就學東平嘉祥道中書事二首<lb/>
行潦縈紆㑹古溪一行白鳥自高低敝裘恐惹途邊棘<lb/>
疲馬愁顛雨後泥思入石林風浩浩吟成沙草日凄凄<lb/>
相逢莫問經行地萬壑千崖縂是迷<lb/>
夢回午枕倦聞聲野鳥摶空隐見形積水還同流水碧<lb/>
<pb n="KR4d0467_WYG_004-2b"/>
逺山翻比近山青霞迎雜珮新荷燦風揭麻衣野菊馨<lb/>
安得畫師頻㸃筆歸來移入紙方屏<lb/>
　　夏夜露坐<lb/>
露下晴空醸薄寒坤輿厚德載人寰星光遜月明珠碎<lb/>
雲氣停風白練閒水鳥自摶空濶際烟蚊常在有無間<lb/>
兒童爲數秋期近書劔無成益厚顔<lb/>
　　送朱教之姑蘇二首<lb/>
世變涇流雜渭波逸民今喜出烟蘿數間學舎三生分<lb/>
<pb n="KR4d0467_WYG_004-3a"/>
　一紙除書二載過韓愈有書思象闕鄭䖍無路侍鸞坡<lb/>
壯年莫作菟裘計事業人生不厭多<lb/>
斗南名士浙東賔落紙雲烟字字新道出羲皇非傲物<lb/>
學宗伊洛反疑人楩楠生世終爲貴詩禮傳家未屬貧<lb/>
常記江城風雨夜短檠相對話情親<lb/>
　　郷飲禮罷次諸公韻<lb/>
萬井笙簫宴畫屏桑田倐忽變滄溟十年人事成今古<lb/>
數老天留載典型琴調既閒逢緑綺詞鋒已鈍出青萍<lb/>
<pb n="KR4d0467_WYG_004-3b"/>
尺書上逹文昌府藩邑區區尚禮經<lb/>
　　看星<lb/>
史文諜象闡精英世俗紛紛强指名太液浄涵棋局稳<lb/>
姮娥圓繞貝珠清赤墀台輔幽人志蘭友參商此夜情<lb/>
雷煥巳亡誰繼踵劔光空射斗牛明<lb/>
　　暮春登鶴臯書樓<lb/>
官事源源無盡頭偶携佳友共登樓逰絲落絮春將盡<lb/>
古是今非水自流閱歴人材温史册消磨塵慮索茶甌<lb/>
<pb n="KR4d0467_WYG_004-4a"/>
南隣北里常相望莫厭貧交杖屨稠<lb/>
　　夢酒詩㑹<lb/>
身世年來憶哺糟華胥一夕藉薫陶半窓凉雨青綾薄<lb/>
一片春風翠斾高烏蟻混逰槐國市緑醅初潑漢江濤<lb/>
流鸎喚覺西軒底箕踞分明指二豪<lb/>
　　送丁仲謙赴都<lb/>
器識薰涵太古淳笑談時露滿懐春自居中土文章士<lb/>
人道清時草澤臣千里闗河猶是客半生書劒不憂貧<lb/>
<pb n="KR4d0467_WYG_004-4b"/>
舉頭似覺長安近㑹逐西風馬後塵<lb/>
　　旬休日遣懐招陳德温飲<lb/>
擁鼻南窓對晚陰自憐終日坐蕭森相如未遂題橋志<lb/>
工部虚勞戀闕心儘辦赤心遭白眼聊將綵服照青衿<lb/>
東隣况有陳驚座時得花前一盍簪<lb/>
　　涇陽述懐<hi>八月分司到縣呈王仲瓊御史</hi>
晚境難期博望侯微官且學子長逰涇清渭濁源何異<lb/>
物換星移志未酬隴月照人征鴈曉金天飛露候蟲秋<lb/>
<pb n="KR4d0467_WYG_004-5a"/>
塵縁衮衮今猶古唯有書生易白頭<lb/>
　　謝立齋恵蟠梅<lb/>
寄來春色情猶重讀罷新詩興轉嘉脉理貫通從詰曲<lb/>
本根培植自英華三生清絶先羣品一叚芳馨異俗葩<lb/>
聞道南塘數株雪更須騎馬到君家<lb/>
　　大名客舎<lb/>
辭鄉彈指浹旬過謾擬長松帶女蘿僧室夢迴愁思冗<lb/>
侯門食罷强顔多世途千里心如折茅屋雙親鬢已皤<lb/>
<pb n="KR4d0467_WYG_004-5b"/>
富貴本來勤苦得不須彈鋏動高歌<lb/>
　　賦愁諷楊初開同舎<lb/>
硯沼依稀照敝𫀆雕蟲誰製困英豪支頥忽起鄉闗恨<lb/>
屈指難辭筆硯勞眼底聖經渾已碎階前兒軰尚相高<lb/>
襟懐落落真無那時自長吟寫鬱陶<lb/>
　　子規<lb/>
蜀魄曽為古帝王千聲萬血送年芳貪夫倦聽空低首<lb/>
逺客初聞已斷膓錦水春殘花似雨楚天夢覺月如霜<lb/>
<pb n="KR4d0467_WYG_004-6a"/>
催歸催得誰歸去唯有東郊農事忙<lb/>
　　送濟南王秀才<lb/>
青士名軒敏號齋主人風骨不凡材嗜書有味輕金幣<lb/>
擇友無方至草萊衆口推尊循古道一篇騷雅露長才<lb/>
逰仙既許從君去懐抱何時得好開<lb/>
　　送翟慶之二首<lb/>
書劔飄零二十年風流誰識玉堂仙柳營一顧膺新命<lb/>
蘭室三生賦薄縁以道自居元有地若人空老是無天<lb/>
<pb n="KR4d0467_WYG_004-6b"/>
功名遅速皆前定莫使蘇生坐馬韉<lb/>
一昨荒城識鉅儒丰標高映月輪孤笑談有味皆堪紀<lb/>
崖岸無形未可踰商古訂今朝並几煮茶聮句夜圍爐<lb/>
李侯聲價連城重他日先容肯作無<lb/>
　　送人作宰<lb/>
虎觀雍容出衆倫黒頭勲業耀鄉隣曽聞蓮幕聲華美<lb/>
復受皇家雨露春三載鳳鸞栖枳棘一朝騏驥出風塵<lb/>
此行珍重青雲志邂逅相逢即故人<lb/>
<pb n="KR4d0467_WYG_004-7a"/>
　　寄李総管<lb/>
十載峨峨仰重名荆州一識快生平金閨通籍能忘勢<lb/>
甕牖垂交亦盡誠秋月共觀山北政春雷同震斗南聲<lb/>
龍門不少簮𥚑客願逐朱轓上玉京<lb/>
　　上李相<lb/>
昔戴豸冠居漢北今分虎節鎮山東范滂素有澄清志<lb/>
黄霸能施撫字功數月謳歌聲藉藉一時民物氣融融<lb/>
姓名已覆金甌底望决恩波及泮宫<lb/>
<pb n="KR4d0467_WYG_004-7b"/>
　　詠懐寄趙君<lb/>
鉛槧生涯二十秋無依如鵲拙如鳩胷蟠子美千間厦<lb/>
眼豁元龍百尺樓知命豈争蕉底鹿興宗要逺夢中牛<lb/>
壯懐磊落慿誰語時問東陵謁故侯<lb/>
　　謾成<lb/>
舉世紛紛日夜忙閒中無意閱興亡千梳理髪驅煩熱<lb/>
百徧攻書備後忘屋角桑麻晴浪晚門前榆柳午風凉<lb/>
人生未逹須行樂不待區區總郡章<lb/>
<pb n="KR4d0467_WYG_004-8a"/>
　　呈提刑<lb/>
憲府聲名據上逰綉衣駿馬出神州百城唾手分情偽<lb/>
五聽存心訪戚休人物風流文勝錦襟懐磊落氣横秋<lb/>
從今海内歸公論蓬篳真材少滯留<lb/>
　　喜雨<lb/>
一雨如膏萬物新亢陽無礙接冬春杯傳舊醁千村樂<lb/>
隴出新青二麥勻請禱不煩投虎客調元應賴問平人<lb/>
農翁未識天恩重却費犧牲禮社神<lb/>
<pb n="KR4d0467_WYG_004-8b"/>
　　中夜偶成録呈諸君子<lb/>
桂玉闗心坐寂寥不堪風雨助蕭條人情瞥眼雲烟變<lb/>
俗事藂身嵗月消衮衮魚龍混滄海紛紛鴻鵠上丹霄<lb/>
蘇秦行橐黄金盡夢裏神州去路遥<lb/>
　　遣悶<lb/>
人生出處判窮通不在兒曺臆度中一劔蒯緱貧作祟<lb/>
六根虚白浄無功從前狡獪今誰在到底繁華總属空<lb/>
親老家貧責非淺且留鵬翼待西風<lb/>
<pb n="KR4d0467_WYG_004-9a"/>
　　祈雨罷飲訪立齋南塘用朱路教韻<lb/>
南塘幽雅異塵中一道荷香水面風適意未容兒軰覺<lb/>
開樽還喜故人同醉來俯仰無今古時至榮枯有變通<lb/>
此地無因駐清景明朝憂旱欲成翁<lb/>
　　君山宴集用韓學正韻<hi>時潘令在座</hi>
與客携壺上碧山茫茫天宇一開顔江濤洶湧懐思處<lb/>
民屋蕭條指顧間落日照蓬趨水驛清風拂座笑塵寰<lb/>
安仁觧作閒居賦栖鶻危巢也自攀<lb/>
<pb n="KR4d0467_WYG_004-9b"/>
　　座間復用鶴臯教授韻<lb/>
東呉文族亞中州此日聮翩即勝逰古刹突侵銀漢表<lb/>
好花疑在錦江頭尊前醉倒俱休惜沙際春歸挽不留<lb/>
後日重經行樂地一塲佳話謾悠悠<lb/>
　　謝朱鶴臯招飲<lb/>
里巷浮沈適自由江城久住似菟裘廣文活計貧無那<lb/>
好客情懐挽不留滿院竹風吹酒面兩株榴火發詩愁<lb/>
料應此日朋簪盍人物相看總上遊<lb/>
<pb n="KR4d0467_WYG_004-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0467_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曺文貞公詩集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石隠園藏稿巻六</head> <lb/>
    <p>
<pb n="KR4e0227_WYG_006-1a"/>
欽定四庫全書<lb/>
　石隠園藏稿巻六<lb/>
　　　　　　　　　　　　明　畢自嚴　撰<lb/>
　　疏二<lb/>
　　　起大司農初辭疏<lb/>
奏為驚聞綸命自揣難勝懇祈聖明俯容辭免以安愚<lb/>
分以重邦計事伏念臣一介草茅四朝葑菲智能原屬<lb/>
短淺年力亦已衰遲服官雖竭蹶弗辭而疎拙盡露立<lb/>
<pb n="KR4e0227_WYG_006-1b"/>
志雖孤忠自許而瘝曠實多憶丙寅嵗臣待罪留計維<lb/>
時逆璫擅權搜括天下帑蔵一日内守備太監劉敬楊<lb/>
國瑞詣臣私寓以南京太僕寺牧馬草場變價事傳逆<lb/>
璫意令臣為之臣以職掌弗闗迎合可恥堅辭不任且<lb/>
國瑞為逆璫乾子毎有文移向部索取年例錢糧炰烋<lb/>
殊甚臣義不受辱適值水土不服脾胃作惡積勞頓發<lb/>
痰火為祟遂請老以歸恭遇聖明御極剪除逆璫海宇<lb/>
無不快心臣愚亦為吐氣即終卧丘壑有餘榮矣豈意<lb/>
<pb n="KR4e0227_WYG_006-2a"/>
誤蒙聖恩再起今職實出臣夢想之外天髙地厚臣亦<lb/>
何惜捐糜頂踵以圗報稱但臣前任留計雖亦錢穀是<lb/>
司然出納有限而案牘亦稀臣猶以衰病自免至於户<lb/>
部總統中邦之賦百需仰給艱繁十倍南部矧也兵氛<lb/>
未靖於東西民力已窮於輸輓欲蠲徴而九邉之呼庚<lb/>
足慮欲措餉而百姓之剜肉堪嗟此其為任非大有才<lb/>
望卓有經濟之臣未易勝其任而愉快者如臣形衰體<lb/>
憊識闇才綿寧有病不勝南而顧可勝北者乎黔技易<lb/>
<pb n="KR4e0227_WYG_006-2b"/>
盡恐孤北極之恩駑足難前何補東隅之失臣私心實<lb/>
廩廩焉與其既事而捉襟見肘致誤軍國之計孰若未<lb/>
事而量力度徳以譲𢎞碩之人臣於此時真有萬萬不<lb/>
敢肩承者謹披寸衷灑疏控辭伏祈皇上鑒臣情出真<lb/>
懇語非矯飾收回成命容臣仍前休致另簡賢能以充<lb/>
厥任庶臣愚可免於負乗而邦計不至於匱乏㣲臣之<lb/>
幸亦邦計之幸也奉㫖卿敬慎端亮輿望久孚司農重<lb/>
任特兹簡畀宜速來赴任不准辭<lb/>
<pb n="KR4e0227_WYG_006-3a"/>
　　　中途再辭疏<lb/>
奏為遵命星馳中途患病再懇天恩俯准休致以保餘<lb/>
生以充國計事為照國儲告匱上煩君父之焦勞㢲命<lb/>
重申寧容臣子之佚豫葢召不俟駕臣夙受教於聖門<lb/>
矣既控辭而不獲爰竭蹷以遄征隨於七月中旬馬首<lb/>
北指冒暑戒行靡顧三伏未盡戴星疾趨㒺辭百里兼<lb/>
程滿擬旦夕履任拮据軍實於以上報主恩下供臣職<lb/>
實臣愚之上願而大幸也不意行至河間地方夙疾陡<lb/>
<pb n="KR4e0227_WYG_006-3b"/>
發痰涎壅盛咳𠻳㡬無停聲㵼痢交作飲啖亦復中格<lb/>
偃蹇牀褥委頓難支然後知臣真衰真病譬之老馬罷<lb/>
牛其不可施於羈勒鞭策審矣簡書在目誠内顧以懐<lb/>
驚膏肓在躬欲力疾而弗克似此衰憊潦倒之軀夫豈<lb/>
任重道遠之具瘝官溺職弗卜可知誠不若引身而退<lb/>
調攝殘年以自附於不能者止之義猶庶㡬不至於自<lb/>
誤而並以誤國也跼地無以自容呼天殊非得已懇祈<lb/>
聖恩寛臣斧鉞放臣草莽別選賢才以經國用則重任<lb/>
<pb n="KR4e0227_WYG_006-4a"/>
不苦於虚擁而微臣得逭於覆餗矣奉㫖司農國計所<lb/>
闗邉疆多事需賴正急卿既抵近畿著即速來到任料<lb/>
理不必遜辭<lb/>
　　　寧遠兵變待罪疏<lb/>
奏為寧遠兵變臣弟隕生有負國恩無辭溺職謹束躬<lb/>
待罪恭請罷斥以伸國法以遂下情事臣同胞弟自肅<lb/>
少臣十有一嵗幼年臣父令之従臣肄業恩義尤篤嗣<lb/>
濫竽一第初令定興頗著能聲壬戌行取祗以臣承乏<lb/>
<pb n="KR4e0227_WYG_006-4b"/>
督餉侍郎三品子弟例須迴避不與考選止授禮部主<lb/>
事丙寅寧前兵備員缺人多裹足輒以臣弟推補臣弟<lb/>
義不辭難適值淋雨寧城盡圮至即大修以為守計數<lb/>
月之間鬚髮皓然丁夘寧錦有警臣弟協同撫臣袁崇<lb/>
焕竭蹷捍禦効有㣲勞事後加銜太僕少卿今春荷蒙<lb/>
聖恩擢陞遼東巡撫天髙地厚矢志捐糜時臣卧疴里<lb/>
居家信往來勸以潔己奉公殫忠報國少樹尺寸以答<lb/>
聖明而耀門庭臣弟唯唯撫遼六閱月選将練兵大都<lb/>
<pb n="KR4e0227_WYG_006-5a"/>
以遼人守遼土以遼将統遼兵不尚張皇苐求實著而<lb/>
已五月再警臣弟先期收斂堅壁清野固守以待既不<lb/>
浪戰以隳軍實亦不征調以疲物力所全實多逮敵既<lb/>
退遂督主客官兵磚砌錦州匝月報竣又石築杏山城<lb/>
垣亦完分兵駐守藩籬既固仍遣覺華遊擊張斌良水<lb/>
師出没三岔屢有㨗獲安插降丁於大興堡沙河堡聚<lb/>
族而居異城而守此皆彰明在人耳目者也惟是名位<lb/>
卑微物望輕淺軍前百需呼號不應天下無不倒之營<lb/>
<pb n="KR4e0227_WYG_006-5b"/>
馬迺一請馬價而太僕寺馭之兵部司屬又馭之叩閽<lb/>
請餉之疏自五月來不啻舌敝唇焦淚盡成血雖屢厪<lb/>
明㫖催發而他人視之蔑如也當六月間外解不繼固<lb/>
難投醪而挾纊逮七月初外解漸充又将那東以補西<lb/>
豈非臣弟之厄數當畢命於此日乎各邉舊餉亦有遲<lb/>
至十餘月者然其兵則土著也其所靠不専在户部年<lb/>
例仍有民糧屯糧在也即所欠亦係厯年壓支相延日<lb/>
久非真數月無餉也若遼則異是矣以烏合蟻聚之人<lb/>
<pb n="KR4e0227_WYG_006-6a"/>
當米珠薪桂之地枕戈以待大敵従來如奉驕子四月<lb/>
無餉人何以堪語云飢寒切身雖慈父不能保其子匿<lb/>
帖屢傳兵心大變豈足異哉臣弟賦性剛果遭變之始<lb/>
因見體統凌夷冠履倒置急奪刃自裁既不得死忿氣<lb/>
填胸隨即昏暈以後時有清醒旋又昏暈事定授意草<lb/>
疏以報皇上席藁待罪餘官皆獲無恙臣弟竟至不起<lb/>
此臣弟隕生之始末也説者曰借口索餉或有別情夫<lb/>
緣索餉而變生及得餉而事解自足為劵聞職方司山<lb/>
<pb n="KR4e0227_WYG_006-6b"/>
海小報云撫院衙門什物文卷被毁搶出散碎銀二三<lb/>
百兩則臣弟之原無厚積可知也説者又曰善馭兵者<lb/>
能使親上死長可生可殺而不可使為亂何至操戈相<lb/>
向言及此則臣弟撫馭乖方調停失宜之罪自無所逃<lb/>
臣又不能為臣弟諱而願為臣弟甘罪者也臣本山澤<lb/>
之癯原無榮進之念一旦遭逢聖明非常知遇起臣田<lb/>
間授以重任自揣不勝兩疏控辭未奉俞允無敢偃蹇<lb/>
家園是用星馳就道甫入都門即聞此耗骨肉摧殘雁<lb/>
<pb n="KR4e0227_WYG_006-7a"/>
行中斷連日痛哭肝腸寸裂緣臣訓誨無素禍中臣弟<lb/>
臣弟保身無術辱及封疆兼以罪人未得死不瞑目臣<lb/>
實慚悼交集無地自容見今五内憒亂四大支離恨不<lb/>
能與臣弟相尋於地下耳方今邉餉窘急司農一官實<lb/>
闗軍國命脈臣當衰朽摧毁之際豈能精心而料理矧<lb/>
值家門僇辱之餘尤難靦顔而視事惟有束躬待罪乞<lb/>
此餘生已爾臣初亦欲殫心竭力少報聖恩於萬一始<lb/>
返初服而今方寸盡灰神銷骨立固萬萬有所不能矣<lb/>
<pb n="KR4e0227_WYG_006-7b"/>
臣弟旅櫬漂泊二姪幼穉家口零丁萬狀可憫願祈皇<lb/>
上俯賜矜允罷臣之官削臣之籍以為臣弟治軍無紀<lb/>
奉職無狀之戒俾臣亦得收弟遺骸扶柩囘籍撫養幼<lb/>
姪以遂下情別選賢能以充厥任仍望勅令新任督師<lb/>
務得倡亂渠魁付之三尺以雪臣弟之寃庶國法既伸<lb/>
國計無悮臣一門生死均戴鴻慈無紀極矣奉㫖寧遠<lb/>
變出意外知卿至情東西交訌國計孔急還以國事為<lb/>
重即出料理不必再陳<lb/>
<pb n="KR4e0227_WYG_006-8a"/>
　　　遼餉不敷疏<lb/>
題為遼餉不敷濟急無竒懇祈聖明申飭務覈雜項新<lb/>
餉實數並求清覈虚冒實著以資飽騰以垂永賴事粤<lb/>
自遼左發難以來三韓卧甲萬姓朘膏司計苦於仰屋<lb/>
黔首疲於抽絲亦既十年所矣延至今日索餉愈急措<lb/>
餉愈艱至使飢兵跳梁撫鎮僇辱㡬年來新復之遼疆<lb/>
将有扤搖震動之勢亦岌岌乎殆哉臣以至愚極陋承<lb/>
乏司計點金無策負乗為憂則講求足餉以自附於顧<lb/>
<pb n="KR4e0227_WYG_006-8b"/>
犬補牢之義曷敢須臾緩也查省直正項雜項新餉每<lb/>
嵗入數約銀三百九十六萬四千二百餘兩而各闗鎮<lb/>
月餉馬乾并本色米豆草東及召買運價每嵗出數約<lb/>
銀五百二十一萬六千八百餘兩其出浮於入者實該<lb/>
銀一百二十五萬二千五百餘兩而額外雜支援兵行<lb/>
糧犒賞之費不與焉夫正項雜項新餉皆為遼左設也<lb/>
今黔餉費至百萬島餉又費七八十萬以額設於遼者<lb/>
而𤓰分至此則遼餉之不敷宜矣今聖主焦勞於上百<lb/>
<pb n="KR4e0227_WYG_006-9a"/>
執事憂勤於下凡可佐持籌而補廟謨者亦既章滿公<lb/>
車臣部見在虚心酌覆未敢泄泄従事迺若臣所自靖<lb/>
自獻者目前急著實未敢為新竒可喜之論恐言之而<lb/>
難行徒病民而悮國終無當也亦未敢蹈因循玩愒之<lb/>
習恐日緩一日後之視今猶今之視昔而不給者愈不<lb/>
給也正項新餉厯年督催俱藉督餉御史為政半年有<lb/>
截叅年終有舉劾豸繡威靈人情震懾不必再議更張<lb/>
惟雜項新餉原創於本部尚書汪應蛟集議多中肯窽<lb/>
<pb n="KR4e0227_WYG_006-9b"/>
然未有定額也覆議於本部尚書李宗延因未有定額<lb/>
遂懸坐以額而未經繇撫按回奏亦無坐落州縣確數<lb/>
是以至今有解不如數者有全不照管者夫雜項新餉<lb/>
政用以佐正項之不敷奈何任其延捱坐誤軍需臣謹<lb/>
臚列以請一為衞所屯田一為省直倉穀一為抽扣工<lb/>
食一為優免丁糧一為房産税契一為俸薪馬夫一為<lb/>
典舖抽税一為鈔闗税銀一為撫按公費以上雜項新<lb/>
餉九欵本部原定額數甚多而各省直所解額數甚少<lb/>
<pb n="KR4e0227_WYG_006-10a"/>
未免有名無實虚應故事是必仰賴天語叮嚀責成撫<lb/>
按司道督率有司著實查覈如果原派稍浮不妨明白<lb/>
聲説著為定例務限三月以裏具實造冊徑自奏報以<lb/>
後每嵗照例輸将如開報不實及逾期不報者容臣部<lb/>
查叅則雜項新餉悉歸實著無托空言者矣此外仍有<lb/>
續議新餉不列於雜項者則免覲之路費有司之雜支<lb/>
是也至榆闗内外及薊宻永津各鎮月餉固有成額然<lb/>
而将領占冒人言嘖嘖未必無因軍逃馬倒召補買補<lb/>
<pb n="KR4e0227_WYG_006-10b"/>
動踰旬月又有曠銀當扣還官昨督師尚書袁崇焕於<lb/>
召對時慨然以節省六十萬自許臣未嘗不擊節壮之<lb/>
又未嘗不盱衡望之也即折色軍餉難頓減如許而海<lb/>
運米豆孰非金錢招買但減省本折共得六十萬亦可<lb/>
少紓臣部巧炊之苦矣又新餉應聴闗門支用而薊宻<lb/>
永津新兵所費不下八十五萬従前邊徼重地何處無<lb/>
兵祗緣東事張皇處處増兵増餉不舊兵是飭而新兵<lb/>
是問就中實有當議裁節者以清理雜項開餉之源以<lb/>
<pb n="KR4e0227_WYG_006-11a"/>
清汰虚冒節餉之流俾家喻而户曉則耳目一新無慢<lb/>
令而致期則精神自奮挈舊章而提醒堅乃心而振刷<lb/>
庶可補葺遼餉於萬一乎區區蒭蕘聊陳一得總之申<lb/>
成説而非為𠞰襲窮搜括而非議加派務求實著少濟<lb/>
空囊仰祈聖明採納申飭施行<lb/>
　　　舊餉告匱疏<lb/>
題為舊餉告匱邊鎮呼庚乞賜申飭追徴原設民屯清<lb/>
汰踰額營伍以足經費以救然眉事今天下不可謂無<lb/>
<pb n="KR4e0227_WYG_006-11b"/>
事矣東而薊宻一帶在在戒嚴西而宣大二鎮時時枕<lb/>
戈至於山陜諸鎮叛服無常戰欵靡定無地不設重兵<lb/>
無人不需月餉臣部沃焦徒急無米難炊目今羽檄頻<lb/>
馳飛章叠至非以數月無糧見告即以效尤寧遠為憂<lb/>
臣承乏司計不啻疾首腐心視事之初竭蹶諮諏敢抒<lb/>
固陋仰佐持籌一曰覈民運之逋欠國初九邊主客兵<lb/>
餉俱有各省民運以資供億後來間發京帑不過一時<lb/>
權宜之計無奈承平日遠疆場之臣忘其初意以京運<lb/>
<pb n="KR4e0227_WYG_006-12a"/>
為必不可少之物其視民運積逋漫不經心夫臣部舊<lb/>
餉缺額至一百六十餘萬猶竭力供辦省直民運俱祖<lb/>
制額編乃任意延逋不知臣部之京運亦各府州縣之<lb/>
所解納億萬姓之所輸将非従天降地出與民運何異<lb/>
奈何岐而視之也今後責成各鎮撫臣年終徑自查叅<lb/>
其山陜極邉地方有疲瘠太甚者准照腹裏上疲州縣<lb/>
預為題明量減分數其餘分別懲戒此後臣部先儘民<lb/>
運原額以酌發京運之數儻逋欠仍前而叅疏不至異<lb/>
<pb n="KR4e0227_WYG_006-12b"/>
日邉儲有誤疆場之臣難他諉其責矣一曰議屯糧之<lb/>
徴收祖制軍丁俱𨽻衞所各有屯田徴收本色入官還<lb/>
充軍糧支放是即唐朝府兵營田寓兵於農之意聖祖<lb/>
所謂養兵百萬不費民間一粟者此物此志也迨後年<lb/>
禩寖深有子孫瓜分其田者有貧窶轉鬻者有丁倒户<lb/>
絶而埋没無存者有田本磽确而荒蕪不治者不才武<lb/>
弁既視為乾没之資姦猾軍旗又恣為延捱之計又或<lb/>
無災而稱災不遵納本色而告納折色每石多不過三<lb/>
<pb n="KR4e0227_WYG_006-13a"/>
錢又且緩征逋負於是屯糧之設什不得五而祖制盡<lb/>
湮没矣為今之計似當行委府佐官員加意查核有埋<lb/>
没者則遡流而窮源有荒蕪者則設法以開墾清查完<lb/>
日地方撫按具實奏聞造冊報部定為額數除原經題<lb/>
准徴銀衞所照例追納外其餘仍舊徴收本色入倉非<lb/>
遇大荒不得輕議改折以饜姦貪之腹則屯糧漸復祖<lb/>
制之舊而邉餉亦稍助一二矣一曰嚴京邉之考成目<lb/>
今太倉如洗國家隠憂乃各省直京邉錢糧共止三百<lb/>
<pb n="KR4e0227_WYG_006-13b"/>
四十二萬九千八百九十餘兩而拖欠者每嵗約至百<lb/>
萬臣部将何所賴以撑持乎固緣百姓物力有限既完<lb/>
新餉頓逋舊餉亦繇有司急新遺舊若曰是可緩圗云<lb/>
爾至於考成之例止于薄罰降級玩愒易起今後臣部<lb/>
查有拖欠獨多者特糾一二従重降調昔年尚書李宗<lb/>
延一疏叅知府十許人俱削職為民是年嵗入頓増一<lb/>
百八十萬此其驗也今度支之困極矣出入之數相懸<lb/>
生財之藪已盡所恃九邉續命者止此維正之供而積<lb/>
<pb n="KR4e0227_WYG_006-14a"/>
玩成習非惕以功名之路不可也一曰汰踰額之營制<lb/>
先年各邉鎮俱有一定兵馬一定糧料名曰經制如田<lb/>
之有畔不得踰越逮後督撫條議陸續添設總為固圉<lb/>
防邉言亦鑿鑿可聴然兵日増而餉日益後遂至於不<lb/>
可繼矣仰借明㫖申飭責成督撫虚心酌議昔何以減<lb/>
而有餘今何以増而不足度其緩急設法裁汰以歸經<lb/>
制斯亦今日清餉之急務也葢今日軍餉別無生之一<lb/>
法止有節之一法額外節得一分則額内留得一分矣<lb/>
<pb n="KR4e0227_WYG_006-14b"/>
總之清理民屯稽核京邉直還以軍餉之所固有而考<lb/>
覈經制澄汰兵食實祛其邉鎮之所本無雖平平而無<lb/>
竒實鰓鰓而過計冀惟聖明採納施行<lb/>
　　　遼變原因缺餉疏<lb/>
奏為遼變原因缺餉互訐漸至失實謹備陳兵餉完欠<lb/>
之數以祈聖鑒以俟會議事頃寧遠四月無餉川湖諸<lb/>
兵怨憤狂逞僇辱撫鎮及文武各官署部侍郎王家楨<lb/>
　　請罪管餉郎中王楫抗疏相訐一時缺餉致變情<lb/>
<pb n="KR4e0227_WYG_006-15a"/>
形昭然在人耳目祗緣王楫有封閉四十萬之叅而家<lb/>
楨不服也家楨奏辯原未緩應而王楫亦不服也頃奉<lb/>
聖㫖王家楨王楫互奏畢自肅節次請餉原奏科道官<lb/>
叅論寧遠各奏并朱梅著該部會同九卿科道従公看<lb/>
議限五日内具覆欽此竊念臣弟自肅承乏撫遼凡六<lb/>
閱月真見遼左孤絶之地百物湧貴兼以遼兵烏合之<lb/>
衆人情兇狡決難枵腹執殳其請餉諸疏無月不有先<lb/>
是三四五六等月共有六疏雖兼陳他事而請餉殊迫<lb/>
<pb n="KR4e0227_WYG_006-15b"/>
又有錢糧清數揭帖發抄一次塘報帶催月餉一次請<lb/>
餉書啟發抄一次而公移纍纍無論也至七月内復有<lb/>
兵餉久絶及日夕告急二疏則情景倉皇辭氣激烈岌<lb/>
岌乎有朝不謀夕之勢矣屢奉明㫖火速凑發家楨漠<lb/>
不動念初五六月時猶曰外解不繼也至七月初旬庫<lb/>
積㡬二十萬此時若發得一月之餉猶可以救臣弟之<lb/>
死而所發止二萬至七月廿日以後此時已收庫者與<lb/>
寄庫者近四十萬方於廿三日發銀九萬而兵變即在<lb/>
<pb n="KR4e0227_WYG_006-16a"/>
此月之廿五日已無及矣聞變之後立發二十四萬然<lb/>
何救於臣弟危亡之數哉計鼓譟時尚欠各項餉銀五<lb/>
十三萬有竒而可謂無缺耶變後續發之餉果可杜禍<lb/>
亂而救噬臍耶臺省諸臣督過撫鎮原是責成封疆之<lb/>
大義督師行邉追究起釁自是綏靖邉徼之良策若遂<lb/>
以此藉口原未缺餉兵變非緣缺餉臣有死不服也且<lb/>
闗外親莅目擊者莫督師巡闗若矣乃闗臣王會圗疏<lb/>
曰撫臣泣懇哀號㡬於一字一血亦既奉有速發之㫖<lb/>
<pb n="KR4e0227_WYG_006-16b"/>
而司計者竟秦越視之我雖不殺伯仁伯仁繇我而死<lb/>
慢事之臣百口何能缷罪耶真可為此事之斷案矣近<lb/>
督師袁崇焕約畧錢糧大局疏云不必多為掣肘只缺<lb/>
四月之餉便足死一撫臣又豈非缺餉之左券哉臣里<lb/>
居時兩接臣弟手書謂少司農留新餉以充舊餉若有<lb/>
意相苦者又望臣早到部臣弟竟不能待而臣亦竟不<lb/>
能副其望軍餉久絶軍情大變呼龥辭窮坐以待斃豈<lb/>
不哀哉臣極知本部匱乏措餉甚艱亦知西鄙跳梁留<lb/>
<pb n="KR4e0227_WYG_006-17a"/>
餉以備設身處地臣非敢以此苛責家楨但亦宜相度<lb/>
緩急量為接濟而卒不肯稍為注念臣弟一身一家性<lb/>
命不足惜而使危疆震動國體大傷誰任其咎且屢疏<lb/>
以為原未缺餉以新増每月二萬為未定之數以變後<lb/>
續發三十三萬為實給之數萬一聖明震怒真謂月餉<lb/>
未缺亂繇自招雷霆斧鉞之下臣家門将為虀粉矣家<lb/>
楨與臣為同僚臣初原不欲言恐傷雅道惟是事久不<lb/>
決辯議紛紜臣若畏禍緘口不一剖析使臣弟既隕其<lb/>
<pb n="KR4e0227_WYG_006-17b"/>
身又隕其名何繇瞑目且令天下謂臣薄於兄弟之誼<lb/>
上何能抗顔朝端下何能歸見宗族乎至於臣弟請餉<lb/>
無術督工過急調停寡䇿信任失人臣亦不敢曲䕶其<lb/>
短伏願皇上允臣前請将臣罷斥譴謫以代弟罪以謝<lb/>
家楨則臣雖死之日猶生之年也目今九卿科道會議<lb/>
臣分當杜門避嫌謹抄錄臣弟屢次疏揭與原奉明㫖<lb/>
送會議處恭聴查勘用是備陳顛末開具闗外兵餉完<lb/>
欠細數仰祈聖明照察并賜會議以雪家門覆盆之寃<lb/>
<pb n="KR4e0227_WYG_006-18a"/>
以釋臣弟夜臺之恨奉㫖該部一併會議具奏<lb/>
　　　覆議屯田疏<lb/>
題為遵奉明㫖議修屯政事屯政一事臺省諸臣各攄<lb/>
所見備極苦心臣部既集衆論仰達宸聰復奉明㫖下<lb/>
部清楚議奏以便考成竊仰皇上求寧觀成至意孜孜<lb/>
乎責望之殷也夫屯田之名一而屯田之實四有舊屯<lb/>
有新屯有兵屯有商屯其原委各異其窽會亦殊臣謹<lb/>
遵清楚畫一之㫖採先後借箸之議不作非常可喜之<lb/>
<pb n="KR4e0227_WYG_006-18b"/>
論聊為補偏救弊之術敢臚列如左所謂舊屯者祖制<lb/>
設立衞所授軍之屯田是也沿邉諸鎮衞所軍餘受田<lb/>
屯種以養本鎮之軍各省直衞所俱有額設屯田例亦<lb/>
如之目今徴本折以充餉據完欠以查叅邉腹皆然屯<lb/>
田亦未盡廢也惟是年月寖久桑滄變易大非其古矣<lb/>
國初軍屯碁布星列徴發則取諸額軍而足無召募也<lb/>
月餉亦取諸屯田而足無年例也年例自正統十二年<lb/>
始子遼東十萬宣府十五萬耳嘉靖末年増八十萬今<lb/>
<pb n="KR4e0227_WYG_006-19a"/>
遂至三百餘萬而遼黔東江之餉不與焉則靡費極矣<lb/>
盍亦返而求其本乎各軍原受屯田有見在承種者有<lb/>
已經荒蕪者亦有霸占於強梁而典賣於他姓者甲乙<lb/>
混冒荒熟絲棼沃衍浸蝕於豪貴已没世不能復甌脱<lb/>
宣力於罷卒又皸瘃無以應今須稽查圗籍明正界址<lb/>
甚則履畝丈量兼許自首免罪如果用力開墾及曽受<lb/>
有價值但能照例輸糧即聴承佃管業倘其錮蔽不醒<lb/>
吞併如昨許人據實訐告俟查明日奪田還官仍正以<lb/>
<pb n="KR4e0227_WYG_006-19b"/>
罪奚不可者若其軍竄伍虚清勾不至又或軍户單弱<lb/>
承種不前所遺屯田悉招軍餘頂佃彼既貪屯之利即<lb/>
當應軍之差則尺寸皆王土而屯種有基矣至於徴收<lb/>
之法則慎管屯之選而無使貪弁借潤於脂膏嚴輸納<lb/>
之限而責成府佐俾覈其逋負雨暘稍愆不許藉口儌<lb/>
恩於改折出納有程不使奸猾混淆於兌支仍須申飭<lb/>
撫道加意清查平時按季而赴比年終照例以查叅俾<lb/>
衞官畏切膚而盡職旗軍竭胼胝以終事即未能盡復<lb/>
<pb n="KR4e0227_WYG_006-20a"/>
祖宗之舊而屯政庶㡬其修明矣所謂新屯者省直地<lb/>
方所墾抛荒之田地是也今天下淮潁燕趙齊魯秦晉<lb/>
楚豫之間荒田不少此日黄茅萑葦之區皆昔年錢鎛<lb/>
銍艾之地安在其不可耕稼也者無奈蚩蚩小民難於<lb/>
慮始或有以牛力耔種力不能辧而中格者矣或有上<lb/>
惕於功令之起科下憚於比壌之争奪而自沮者矣合<lb/>
令各該州縣有司各丈其境内荒田分別上中下三等<lb/>
造冊申報無隠漏也無混淆也然後下召募之令毋論<lb/>
<pb n="KR4e0227_WYG_006-20b"/>
東西南北軍民人等俱許任意受廛捐資開墾投遞認<lb/>
状官給繇帖牛力耔種力不贍者量給公家聴令秋收<lb/>
償還此外或勸富民或招商賈設法開墾一聴其便俟<lb/>
其墾田有效或旌其閭或予冠帶比於漢世力田之科<lb/>
以示激勸則人皆盡力南畝矣開墾之後俾令世世為<lb/>
業即有貪且狡者不得借口舊産混相争奪以攘其利<lb/>
仍待三年之後方行起科寧緩毋急以示寛恤則新墾<lb/>
自成永利矣此外喫𦂳得力尤在州縣有司勞來勸相<lb/>
<pb n="KR4e0227_WYG_006-21a"/>
日省月試視官田如己田等國事於家事自當有濟不<lb/>
然借墾田之虚名儌薦剡之實利未㡬而廢格未㡬而<lb/>
荒蕪矣此年來前事之明鑒也所謂兵屯者營伍之間<lb/>
無事則力農有事則出戰如遼左之屯田是也兵法稱<lb/>
取敵一鍾當吾二十鍾屯田一石可當轉輸二十石又<lb/>
稱粟生而金死粟生境内金死境外其言若合符節今<lb/>
試以遼境生遼粟以遼粟供遼兵計之上也又試以遼<lb/>
屯足遼財以遼財寛天下郡國之財尤上之上也粤稽<lb/>
<pb n="KR4e0227_WYG_006-21b"/>
往事如漢湟中之役罷騎兵留萬人田而軍需不煩大<lb/>
農唐西川之役分營兵十二而轉粟不出卭雅世不乏<lb/>
營平賛皇古今人庸距不相及哉今若即兵即農且耕<lb/>
且戰俾耰鉏皆戈鋋而亞旅為偕作久之而京運可漸<lb/>
減矣惟是禾稼未登慮敵騎之蹂躪秋成将熟虞盜糧<lb/>
之潛齎如天啟七年遼左屯田未熟懼敵復至徑自刈<lb/>
穫終嵗勤勤竟成烏有大可惜也是當隨地築堡以收<lb/>
保人民而田畦附近倣先臣郭登攪地龍一窠蜂等制<lb/>
<pb n="KR4e0227_WYG_006-22a"/>
時設機穽倘敵躪入墮罟擭中數里立見糜爛此則以<lb/>
兵衞農出臺臣顧其國疏中之言似鑿鑿可行者也繇<lb/>
遼左而推之九邉皆可借覃耜而具比耦獲升斗以代<lb/>
鍾釡矣所謂商屯者洪永之間用淮浙燕齊鹽課専給<lb/>
邉餉每鹽一引輸粟二斗五升令商自貯於邉計粟領<lb/>
引為商賈者利其息之饒也遂各不愛重資招民墾土<lb/>
自具牛種自理阡陌自築墩堡塞上人煙稠宻士馬飽<lb/>
騰殷富之風比於内地實賴商屯之力自輸金例開而<lb/>
<pb n="KR4e0227_WYG_006-22b"/>
商賈撤業邉田之墾者荒矣邉民之耕者逃矣邉地米<lb/>
價翔湧一遇災荒即積錢如山積金如土而米無従出<lb/>
矣然則開中之一法固邉方之要著也近聞秦晉各邉<lb/>
多拘土民以納鹽糧號曰邉商如蹈湯火而邉商困矣<lb/>
淮揚之間又以浮課横行官鹽壅滯年來大工搜括正<lb/>
供逋至百萬而内商困矣邉商既困於徼外内商復困<lb/>
於水次此鹽法之所以愈壊而邉供之所以愈虧也今<lb/>
欲追復祖制惟有優恤邉商及内商耳酌時估而定斗<lb/>
<pb n="KR4e0227_WYG_006-23a"/>
頭無苛索也飭官攅而革常例無過求也杜兑支而禁<lb/>
改折無假借也皆所以䘏邉商也禁私販於産鹽之境<lb/>
以清其源疏積引於行鹽之區以導其流而又嚴朘削<lb/>
於董鹽之官以節其費皆所以䘏内商也二商互為交<lb/>
易行同流水俾持母權子者如立竿而見影則此輩鼓<lb/>
舞争先誰不負耒而趨塞下哉大都立法欲備行法欲<lb/>
實在舊屯必核隠占而督逋負則積弊可除在新屯必<lb/>
闢草萊而勤耕耘則美利自興在兵屯務令軍屯樂業<lb/>
<pb n="KR4e0227_WYG_006-23b"/>
以為恢復之張本在商屯務期邉腹疏通以培巖疆之<lb/>
命脈庶可仰佐國計而漸致昇平矣<lb/>
　　　覆議鹽政疏<lb/>
題為遵奉明㫖議修鹽政事屯鹽表裏為萬世不易良<lb/>
法今當軍儲匱極諸臣章滿公車顧欲驅衆商而使易<lb/>
其田疇莫若疏鹽政而令自為嚮往則鹽筴因革之故<lb/>
與今日修舉之法有可得而言者查永樂間招商赴邉<lb/>
中引每引納米二斗五升即支鹽二百五斤當是時内<lb/>
<pb n="KR4e0227_WYG_006-24a"/>
地大賈争赴九邉墾田積糧以便開中朝中暮支價平<lb/>
息倍商樂轉輸之利邉無飛輓之勞策至善也𢎞治間<lb/>
改納折色而邉庾始乏迨後仍復本色而價騰數縮先<lb/>
後諸臣皆追咎於改折之葉淇有自來矣舊例每引止<lb/>
行正鹽而竈户所煎餘鹽不許發賣立法頗峻後因餘<lb/>
鹽積多私販難禁始議秤掣餘鹽每二百斤作一小引<lb/>
以税之嘉靖元年議准各運司私餘引鹽俱令本處招<lb/>
商納價解部太倉嵗入百餘萬之鹽課即此項餘鹽之<lb/>
<pb n="KR4e0227_WYG_006-24b"/>
銀而正鹽引價仍舊輸粟於邉至今未有異也先臣管<lb/>
懐理曾有盡收餘鹽盡行開邉之議時不果行葢納糧<lb/>
中引者邉商納課行鹽者内商若令邉商行鹽於内令<lb/>
内商輸粟於邉皆兩不便是以前議終寢然各邉鹽糧<lb/>
之盈詘每視内地鹽法之通塞如萬厯四十四年前部<lb/>
臣李汝華查各邉鹽糧虧納二百三十餘萬石兩淮鹽<lb/>
課缺解一百七十餘萬兩揆厥所繇皆因鹽法壅滯引<lb/>
無售主商本虧折展轉逃徙以至於此雖輸粟之令日<lb/>
<pb n="KR4e0227_WYG_006-25a"/>
下有掉臂去耳逮後遴才増官設法疏理纔見流通旋<lb/>
復告困夫九邉鹽糧淮引居十之七兩浙長蘆河東共<lb/>
居十之三乃兩淮遭逆璫矯㫖搜括運庫八十餘萬鹽<lb/>
司苦無以應致那臣部之正課并掃邉商之庫價以益<lb/>
之加以大工等項増行浮引遂至正鹽壅滯而各邉正<lb/>
引無人承買是以鹽糧鹽課益復虧逋葢鹽政大壊之<lb/>
秋而諸商困憊之際也失今不治必難救藥謹參酌利<lb/>
病條為八欵請㫖申飭一禁浮課祖制行鹽每引止二<lb/>
<pb n="KR4e0227_WYG_006-25b"/>
百五斤又以七分為常行之鹽名曰常股以三分存留<lb/>
於場遇邉糧急缺而後開中名曰存積今不論常股存<lb/>
積俱已開中且一引之内既有正鹽又有餘鹽比之國<lb/>
初已増倍蓰若再於額外増行浮引則正引自壅正引<lb/>
壅則邉内二商交困矣内商困而餘課不前其害中於<lb/>
太倉邉商困而鹽糧虧逋其害中於九邉兩淮因行浮<lb/>
引而壅兩浙因行票鹽而壅所當勅令巡鹽御史亟為<lb/>
禁革務遵祖制以行正引是探本澄源疏理鹽法之第<lb/>
<pb n="KR4e0227_WYG_006-26a"/>
一義也一革兑支夫鹽糧之設原為白鏹不可以療飢<lb/>
所重在本色也乃今一切照驗止以官攅之倉鈔為據<lb/>
商人遂買軍糧之票以與官攅兌支在商樂于省入倉<lb/>
之費在軍樂于省出倉之費官攅則扼出入之會而巧<lb/>
漁其利焉倘人人兑支是本色徑可不設而邉地無妨<lb/>
就荒又安所稱屯鹽表裏也今後宜責成糧儲郎中務<lb/>
時時稽察但有官攅兑支者盡法究處軍人追糧一月<lb/>
商人罰糧一倍至因年穀不登遂欲改納折色愈非祖<lb/>
<pb n="KR4e0227_WYG_006-26b"/>
制益壊鹽規所當亟為禁戢若其依法輸糧又當約束<lb/>
官攅無令掯勒使用如糧儲郎中因循不行覺察依阿<lb/>
不能主持者臣部有聞特行叅奏庶本色重而屯墾有<lb/>
期矣一給庫價稽查祖制商人輸粟於邉官給倉鹽二<lb/>
百五斤以酬其本名曰邉中海支後因邉商難於守候<lb/>
遂将倉鈔轉賣與内商行鹽而内商不即承買故兩淮<lb/>
設立庫價每引先給二錢五分速使回邉辧糧至用引<lb/>
之時内商将應與邉商引價照數交還運庫餘銀找補<lb/>
<pb n="KR4e0227_WYG_006-27a"/>
邉商立法甚善後因庫價竟入搜括項内以致窮商守<lb/>
候經年鹽糧逋負職此之故至於兩浙庫價每引二錢<lb/>
一分徴諸竈戸不煩設處不知何以亦復掯給前據延<lb/>
綏邉商陳汝策等赴部控告已曾行文查給通未回報<lb/>
所當再為申飭以後邉商齎有完糧勘合并倉鈔到司<lb/>
運司即将庫價照數查給仍将給過日期并商名引數<lb/>
備造清冊送部如勘合投司而庫價不給責在運司如<lb/>
庫價已給而鹽糧不完責在糧儲聴臣部據實查叅庶<lb/>
<pb n="KR4e0227_WYG_006-27b"/>
邉商不得藉口於庫價之不給而逋負邉糧也一定交<lb/>
易兩淮兩浙俱有庫價其長蘆河東則邉商自與内商<lb/>
交易若非運長優恤邉商力為主持未有不受内商抑<lb/>
勒之苦者且邉商資本有限必賣得本年引價始納得<lb/>
次年鹽糧如内商不即交易鹽糧何従辦納於是邉商<lb/>
有告退告減而規避不前者亦有本年鹽糧踰數年方<lb/>
行完納而逋負無算者合行巡鹽御史督令運司如遇<lb/>
邉商倉鈔到司内商即出見值承買若有抑勒短少即<lb/>
<pb n="KR4e0227_WYG_006-28a"/>
懲以怠玩之罪務隨到隨收亦令造冊如前法庶可以<lb/>
鼓邉商之樂趨而鹽糧亦易完矣一慎秤掣葢鹽斤原<lb/>
有定額多帶即如私鹽秤掣亦有定期頻掣即為弊政<lb/>
然必選委廉明風力之官監臨驗視則賄賂不行而夾<lb/>
帶可杜迺聞近日掣鹽之弊下官有托人居間而百計<lb/>
營求者上官有私受竿牘而徇情委用者常例之濡染<lb/>
不貲當場之斤重弗問秤掣祗循故事夾帶寧有底止<lb/>
引鹽之壅弊亦坐此是在巡鹽御史執法秉公行文慎<lb/>
<pb n="KR4e0227_WYG_006-28b"/>
選以清弊竇者也一禁私販夫行鹽地方止有此數私<lb/>
販行則官引壅此理勢所必然者今鹽徒充斥無處不<lb/>
聞而巡緝員役受賄通同甚且暗為窩頓代為遞送兇<lb/>
惡無藉之輩既糾衆操刃而人莫敢誰何官船糧艘之<lb/>
中亦恣意装載而人莫得搜索長蘆淮揚之間此風尤<lb/>
盛往往蔽流而下至行鹽御史按臨比較不過扣各役<lb/>
工食作鹽斤銀兩而公事畢矣是惟督率正官勤比捕<lb/>
役務令披根剔蠧無令漏網吞舟庶私販自絶官引可<lb/>
<pb n="KR4e0227_WYG_006-29a"/>
通乎一重考成夫引中於邉鹽出於海而通商銷賣則<lb/>
州縣事也凡州縣之内無不各按戸口以派行鹽之額<lb/>
果能設法督銷則鹽課何至遲逋乃有司視為不急之<lb/>
務以致私販横行引額不完往往而是鹽臣非不據實<lb/>
查叅臣部非不按例議處而罰者自罰陞者自陞亦何<lb/>
補於得失之數哉今後如鹽引不完已經住俸降俸者<lb/>
雖遇考滿不准給繇雖遇行取陞遷不准起送吏部亦<lb/>
不得徑與陞轉須俟銷引完日聴巡鹽御史具題開復<lb/>
<pb n="KR4e0227_WYG_006-29b"/>
所當重加申飭者也一重運官各運司新舊鹽課嵗入<lb/>
不下一百五十餘萬軍需倚辦闗係甚鉅就中釐奸剔<lb/>
弊裕國通商總繇運使為政此非皭然不淄之操毅然<lb/>
強幹之才未能勝其任而愉快者是理財尤以用人為<lb/>
第一義也迺邇來銓法毎於司鹺之長視為不急之官<lb/>
率授暮齡倦客為投老脱駕之鄉即有賢者亦鮮優擢<lb/>
人皆視為不屑至於運同運副運判等官各有分職亦<lb/>
非閒散復與貲郎准貢為執母權子之地彼既藐焉樹<lb/>
<pb n="KR4e0227_WYG_006-30a"/>
立人亦白眼相看甚非所以重鹽官而充國計也今後<lb/>
運使務選壯年資淺廉能素著之官兩淮要地尤以甲<lb/>
科賢者居之佐貳以下亦須正途出身俟有勞績一體<lb/>
優轉則羣賢布列而庶政聿修在此舉也以上諸欵多<lb/>
諸臣之已言臣不憚再為敷宣間有諸臣所未言臣又<lb/>
不嫌稍為推廣伏冀聖明採擇勅下臣部轉行鹽政衙<lb/>
門著實舉行将見鹽法常通鹽商輻輳商人既借輸粟<lb/>
以射鹽之利自不得不借墾田以便粟之儲屯鹽表裏<lb/>
<pb n="KR4e0227_WYG_006-30b"/>
之良法其復見於今日矣<lb/>
　　　清查九邉軍餉疏<lb/>
題為謹陳九邉軍餉之數并陳年來不足之因以答睿<lb/>
命以便區處事臣於崇禎元年十月十一日恭過文華<lb/>
殿召對皇上因九邉軍餉不足面諭臣查昔年兵馬㡬<lb/>
何錢糧㡬何今日兵馬錢糧㡬何因何不足據實奏來<lb/>
臣因備陳出入不敷之數皇上又命講求長策臣叩首<lb/>
承㫖而退竊仰皇上瑩精治理鋭意邉防雖在瓊宫絳<lb/>
<pb n="KR4e0227_WYG_006-31a"/>
闕之間而神遊九塞念軫三軍葢未嘗頃刻忘也除遼<lb/>
左新餉臣另疏披陳外其九邉舊餉臣查厯來案卷近<lb/>
年猶可掇拾遠年多致淪毁大抵就中増減多寡之繇<lb/>
無可考訂而數目則冊籍可尋臣心閱手披較前量後<lb/>
竊見我祖宗朝養兵之制有官兵而無主客有民屯而<lb/>
無年例自月糧増厚也而主餉費自徴調不常也而客<lb/>
餉費自民屯廢弛也而京運費查國初洪永以來兵共<lb/>
計七十九萬餘馬共計二十六萬餘年例止四十六萬<lb/>
<pb n="KR4e0227_WYG_006-31b"/>
餘萬厯年間兵共計六十萬餘馬共計二十四萬餘年<lb/>
例則増至二百七十八萬六千餘見今崇禎元年兵共<lb/>
計五十八萬餘馬共計二十四萬餘年例又増至三百<lb/>
二十七萬八千餘葢兵馬之數日減而年例之數日増<lb/>
大非祖宗之舊坐致供億之艱此有餘不足之大闗鍵<lb/>
也又嘗稽之典故詢之老成咸謂國家空匱之患已伏<lb/>
於豐亨之時國初殷富遠莫及矣萬厯初年海内物力<lb/>
饒裕民力寛舒邉腹俱有積貯諸司亦多葢蔵因兹富<lb/>
<pb n="KR4e0227_WYG_006-32a"/>
庶之休頓開冗濫之漸有以兵而靡餉者有非兵而靡<lb/>
餉者京支冗費漸奢邉方濫觴益甚兼以征哱之費用<lb/>
過一百餘萬兩次征倭之費用過五百九十五萬四千<lb/>
餘兩征播之費用過一百二十二萬七千餘兩鋪宫典<lb/>
禮之費用過三百六十餘萬兩節年添進買辦共用過<lb/>
五百餘萬兩延至泰昌天啟年間軍興孔棘日増月盛<lb/>
年例銀項嵗多神祖時至六十萬京支銀項嵗多神祖<lb/>
時至二十餘萬在昔累朝休養之餘猶有老庫可供搜<lb/>
<pb n="KR4e0227_WYG_006-32b"/>
補今老庫竭矣有冏庫可供借貸今冏庫亦匱矣浸假<lb/>
至於今日搜無可搜借無可借以不可繼者醸禍于異<lb/>
日而以無復之者貽害於一朝不足之故誠非旦夕之<lb/>
所致也至於每嵗額設京邉太倉錢糧近年以黔餉題<lb/>
留割去太倉二十四萬又以直省召買遼豆借動京邉<lb/>
三十餘萬是以入數漸縮厯傳太倉四百萬者今僅三<lb/>
百一十餘萬即事例之添補為數㡬何出數漸奢厯傳<lb/>
嵗出三百萬者今至四百五十餘萬況額外之繁費尤<lb/>
<pb n="KR4e0227_WYG_006-33a"/>
難枚舉出入之額相懸襟肘之形盡露曩時則壌之賦<lb/>
海内以全力赴之今則加派遼餉暗損京邉非不鎮日<lb/>
催攅而瘠土終難盡完各邉日日尾洩臣部日日壑填<lb/>
即令點金亦窮況止有此數哉臣與同官司屬每每聚<lb/>
族而謀冀幸得一長策少效持籌惟是今日公私交困<lb/>
利孔盡矣如税契缺俸鹽課等項昔為邉餉用者今以<lb/>
雜項盡填遼海凡新餉設處之名目往往與舊餉相侵<lb/>
誰復留有餘不盡以待今日之搜求者原額不敷終難<lb/>
<pb n="KR4e0227_WYG_006-33b"/>
神運鬼輸揣時度勢咨訪輿論惟有節用一策為今日<lb/>
對症之藥約計節京支之浮費可助餉者十一節邉鎮<lb/>
之冒濫可省餉者十五在京支如京營内供召買等項<lb/>
有浮溢往例者容臣執奏裁省聖明在上宫中府中俱<lb/>
為一體當不作差殊觀也在邉鎮惟有勅令督撫自為<lb/>
綜覈其有因事設兵事已而未罷者亟行清汰又如各<lb/>
邉客兵原供不時征調之用比嵗征調稀闊而仍循例<lb/>
請餉是不可量議裁節乎所願中外在事諸臣同軫國<lb/>
<pb n="KR4e0227_WYG_006-34a"/>
䘏共濟時艱漸塞漏巵之竇頓反量入之經又舉民屯<lb/>
兩政次第而修明之國計其有瘳乎臣謹約畧兵馬錢<lb/>
糧大數并詳陳不足之情開具揭帖進呈御覽伏惟聖<lb/>
明澄詧幸甚<lb/>
　　　清查遼左軍餉疏<lb/>
題為通查遼左缺餉之因畧陳兵馬可裁之状仰祈聖<lb/>
鑒用備永圗事除九邉舊餉另疏披陳外迺若遼左兵<lb/>
馬徴調四出頭緒絲紛不可以額數計也自天啟二年<lb/>
<pb n="KR4e0227_WYG_006-34b"/>
始有冊報部大約除班軍外額設官兵多不過十一萬<lb/>
有竒馬騾多不滿四萬上下每年月餉等銀二百六十<lb/>
餘萬即時有増損亦無大懸絶今則日益不同矣總計<lb/>
闗内外官兵一十三萬三千五百八十五員名馬騾二<lb/>
萬二千八百四十七匹頭每嵗月餉所費近三百萬加<lb/>
以海運招買運價用銀一百三十餘萬薊宻永津新兵<lb/>
月餉用銀九十五萬一千三百餘兩共該用新餉五百<lb/>
二十餘萬此出數漸多之因也以加派論昔年額派省<lb/>
<pb n="KR4e0227_WYG_006-35a"/>
直新餉五百二萬二千九百餘兩年來蠲免留用實減<lb/>
新餉銀二百二萬九千一百餘兩而所存加派新餉遂<lb/>
不滿三百萬之數矣以雜項論天啟二年原坐派銀一<lb/>
百八十餘萬而省直承認者僅及其半接年題留銀二<lb/>
十七萬三千二百兩毎嵗所入雜項僅六十餘萬加以<lb/>
新増鹽課及鑄息等項大約近三十萬合之猶不滿九<lb/>
十萬之數總計加派新餉雜項新餉僅得銀三百九十<lb/>
萬此入額漸少之因也年來水旱不時加派不無逋欠<lb/>
<pb n="KR4e0227_WYG_006-35b"/>
搜括頻仍雜項亦復虚懸固宜積至今日遂成不可支<lb/>
持之世界矣臣晝夜圗維為目前計止有速催外解補<lb/>
完缺餉以安兵心以便裁汰之一法為長久計止有縮<lb/>
兵就餉劑餉蓄兵寧使餉贏於兵毋使兵贏於餉之一<lb/>
法此外而欲神運鬼輸無米巧炊臣萬萬不能也目今<lb/>
督師袁崇焕總督喻安性薊撫王應豸皆矢鋭意清查<lb/>
諒必大有裁節以副宵旰之念無俟臣贅一詞者也此<lb/>
外若真定恒山營之新兵河南磁州營之新兵山東東<lb/>
<pb n="KR4e0227_WYG_006-36a"/>
兖營之新兵非戰非守止備應援然亦久不徴調矣先<lb/>
是臣部一再請裁而當事者徒以難於解散為辭夫庫<lb/>
蔵如此其匱乏也榆闗如此其疾呼也皇上如此其焦<lb/>
勞也恐諸臣亦不得堅執前説虚糜耗費無底止矣夫<lb/>
逃亡事故何時無之若使缺伍不補則亦可以漸銷此<lb/>
一策也新兵固宜清汰舊營亦當整飭若使舊營缺額<lb/>
即将新兵補伍是亦一策也苐患奉行之不力耳臣以<lb/>
駑鈍誤叨任使又蒙皇上臨軒俯詢故竭其狂瞽如此<lb/>
<pb n="KR4e0227_WYG_006-36b"/>
然亦豈敢自謂長策哉謹将數年闗門餉額増減數目<lb/>
及加派雜項銀兩免留項欵開列奏聞庶見臣部缾罍<lb/>
之罄原非無因而諸臣裁汰之思定不容緩矣<lb/>
　　　申飭差規疏<lb/>
題為申飭差規以杜奔競之風並講求節省以佐理財<lb/>
之議事竊照國家之在今日軍興孔棘財用不贍致厪<lb/>
聖明宵旰靡遑臣至不才承乏度支督率司屬百員中<lb/>
外五十餘差共為分理責成譬之一家之中臣其家督<lb/>
<pb n="KR4e0227_WYG_006-37a"/>
而司官其亞旅也若呰窳不飭乏率作於平時紛挐漸<lb/>
臻致決裂於一旦則臣之罪大矣臣部司官才品原不<lb/>
同科途轍亦非一致器使均難偏廢部務實有成規惟<lb/>
是奨恬抑競臣部先後申飭備矣無奈人情趨濃避淡<lb/>
申飭未㡬旋且馳騖而跳越焉非任情陳乞則轉託闗<lb/>
説此官箴之大玷而有道所羞稱也始於覬覦終於搶<lb/>
攘甚且以流謗玷堂官廉隅之謂何能無令人廩廩乎<lb/>
臣自受事厯稽成憲一切司屬差委查照俸序悉稟至<lb/>
<pb n="KR4e0227_WYG_006-37b"/>
公刻立差單俾承行該司按俸請差仍列十三司掌印<lb/>
姓名於後以次畫押與衆共之則臣雖欲私芘一人而<lb/>
不可得各官雖欲踰躐一人亦不可得将自息其奔競<lb/>
之心矣迨受差後各宜氷蘖自将漏巵是防一意汰冗<lb/>
黜浮積少成多庶㡬補緝軍國一二匪令朘商剝解為<lb/>
清朝作聚斂之臣要在砥躬簡下為國家杜虚冒之端<lb/>
年來京邉軍餉入不當出中外皇皇匡濟靡術既無財<lb/>
源可開惟有節流一法但能視國如家留心節省則纎<lb/>
<pb n="KR4e0227_WYG_006-38a"/>
毫㳙埃之積何遽不為泰山滄海之助哉及查署部差<lb/>
規疏内有倉庫羡餘搜括之名不宜競一欵遂使各差<lb/>
司官皆以羨餘為戒禁不敢報果爾則公家自有之贏<lb/>
餘祗以飽私營者之囊橐究令苦心綜覈執法勞怨之<lb/>
人将與悠忽乾没者同類而共視之果於國計官箴有<lb/>
當否葢均一羡餘也用以希恩固寵則不可有用以急<lb/>
公營職則不可無在巧偽者虚開揑報類捕風而捉影<lb/>
則不宜有在清謹者銖積寸累果充庾而貯庫則不宜<lb/>
<pb n="KR4e0227_WYG_006-38b"/>
無此不可不辨也且如内外諸倉一粒一勺皆民脂膏<lb/>
兼以漕艘轉運之艱官旗輸賠之苦縦有斗頭附餘量<lb/>
槩掃積均宜作正支銷奈何以供讌會之繁縟而塡官<lb/>
攅之谿壑乎則司庾宜慎也新舊二庫最闗軍需大計<lb/>
能釐一分之弊便裕一分之儲凡遇收放出納務宜以<lb/>
權衡稟之於法不宜以低昻聴之於人仍候滿日果有<lb/>
贏餘従實開報慎毋入之重而出之輕積之多而報之<lb/>
少則司庫宜慎也各邉糧儲原選廉能甲科充之轄千<lb/>
<pb n="KR4e0227_WYG_006-39a"/>
里之専城制三軍之騰飽藉令酌濟有法立見節省不<lb/>
貲倘識闇而不能剔奸品汚而不能砥節非預支滋弊<lb/>
則招買虚縻清議在前三尺在後可無畏乎則司餉宜<lb/>
慎也闗津𣙜税常人視為羶塗賢者視為畏地商課既<lb/>
有定額差竣不宜短少然藉口以恣朘削而使人共為<lb/>
怨讟亦未得為賢也要在有才有守不吐不茹恵聲大<lb/>
孚於商賈而國税仍見其充贍斯所稱廉能之吏矣則<lb/>
司闗宜慎也此外一切小差不期於議論之多而期於<lb/>
<pb n="KR4e0227_WYG_006-39b"/>
擔當之勇不貴有慷慨明作之迹而貴有程功見効之<lb/>
實即如解銀各邉至瑣細矣舊例押解為數頗多近止<lb/>
領銀二三千兩即騷擾驛遞以行而在京守候領銀者<lb/>
仍是彼中官役大非政體今後無論本部及別衙門解<lb/>
銀各官多則二三萬少亦不下一萬無徒以皇華之使<lb/>
為晝錦之地也然臣尤有請焉臣部十三司郎中員外<lb/>
主事等官厯俸及瓜期者自應一體序遷以示激勸祗<lb/>
緣臣部前此曽有正郎久任之説遂槩行寢閣臣履任<lb/>
<pb n="KR4e0227_WYG_006-40a"/>
三月未見量移一人勢同積薪人鮮朝氣恐亦非政體<lb/>
之平也敢因酌議差規節省而并及之<lb/>
　　　遵例自陳疏<lb/>
奏為遵例自陳不職乞賜罷免以重計典事竊照崇禎<lb/>
二年係京官考察之期四品以上例應自陳伏念臣繇<lb/>
萬厯二十年進士厯任郡理郎署藩臬督撫留憲留計<lb/>
洊至今官濫鵷班於四朝未樹尺寸赧鵜濡于九列無<lb/>
禆㳙埃比嵗投老山林業感時艱而郤步頃兹承乏版<lb/>
<pb n="KR4e0227_WYG_006-40b"/>
部復荷鴻慈而賜環拊躬則奚啻負山矢志而僅同仰<lb/>
屋丁中外告匱之際每賦杼軸以疚心值東西多事之<lb/>
秋恒虞癸庚而驚魄八埏之民生日蹙噢咻未見多方<lb/>
四方之水旱頻仍拯救總屬無備㡬擬将勤補拙終覺<lb/>
力短心長間或遵成憲以効劻勷若覈民運疏鹽法理<lb/>
屯田即䑕憂周迴竟何能禆益軍國亦嘗奉睿謨以供<lb/>
鞭䇿如汰虚冒謹考成清庾蔵雖黔技盡殫曽無繇少<lb/>
荅聖明上貽五位之焦勞而頂踵靡効下滋百僚之憂<lb/>
<pb n="KR4e0227_WYG_006-41a"/>
惕而慙靦實深智淺才疎奚取庸庸之尸位衰齡病體<lb/>
徒羞碌碌之備員此臣所為抱氷兢于五衷而甘鞶禠<lb/>
于一日者也葢今之急須而極窘者莫過于財賦則今<lb/>
之溺職而當黜者莫先於㣲臣伏乞皇上将臣罷歸田<lb/>
里別選名流以充任使庶臣免曠官可避賢才之路國<lb/>
無廢事聿臻富強之休将考察之功令丕彰而止足之<lb/>
分義亦明矣奉㫖度支重任卿清慎練明克稱厥職宜<lb/>
益抒猷率屬以裕國計不准辭<lb/>
<pb n="KR4e0227_WYG_006-41b"/>
　　　辭免太子少保新銜疏<lb/>
奏為天恩過隆㣲分難安懇乞聖明俯容辭免新銜事<lb/>
崇禎二年正月二十九日吏部題為考滿事奉㫖畢自<lb/>
嚴著加太子少保仍管户部尚書事欽此臣驚聞寵命<lb/>
不勝感激不勝惶恐念臣一介迂儒六卿備位循省薄<lb/>
劣慚負髙深頃者考滿屆期倖免罷斥迺又叨蒙鴻渥<lb/>
洊陟崇階臣何人斯而沐浩蕩逾涯一至此耶臣聞易<lb/>
凜覆餗詩戒顧後誠謂髙位不可以冒居而膴仕未宜<lb/>
<pb n="KR4e0227_WYG_006-42a"/>
以虚擁也臣昔待罪津海治餉而兼治兵量移留都司<lb/>
憲而復司計嗣起今職愈荷殊恩適值中外艱虞不覺<lb/>
襟肘盡露三載碌碌總屬臣子供職之常寸衷惶惶揣<lb/>
無瑰琦可紀之績業逭幽黜復晉官銜此真非望之福<lb/>
而殊常之寵也矧今内計在邇正式序于清汰而俾庸<lb/>
劣如臣者竽曠典而玷峻班是冒濫之端實自臣開之<lb/>
臣滋懼矣臣用趦趄難前逡巡却步伏望皇上俯察愚<lb/>
悃特免新銜俾臣仍守舊官少圗後効庶鵜梁無濡翼<lb/>
<pb n="KR4e0227_WYG_006-42b"/>
之譏于分獲安而鼷河有知足之飲受恩無既矣奉㫖<lb/>
卿司邦計茂著猷勞加秩示酬宜即祗受不准辭<lb/>
　　　題報發過邉餉疏<lb/>
題為措餉已竭綿力節省尚無定畫謹陳元年發餉數<lb/>
目併請中飭覈餉明㫖以祈共襄軍國事國家財用量<lb/>
入為出者度支之經也酌盈濟虚者通變之權也左支<lb/>
右吾者補苴之陋也國朝邉餉在祖宗時制用以經無<lb/>
憂不足自軍需取給於太倉而虚耗伊始迨京支漸溢<lb/>
<pb n="KR4e0227_WYG_006-43a"/>
於常額而横費日滋是以始乎經既乎權卒乎陋漸至<lb/>
今日遂成一顧此失彼朝不謀夕之景象矣臣謹按太<lb/>
倉出入之數省直田賦正雜課銀嵗入原止三百一十<lb/>
餘萬兩加以事例又可得銀十餘萬兩内除割去遼東<lb/>
舊餉二十萬兩外嵗入僅得三百萬兩嵗計九邉軍餉<lb/>
及内供官俸京支京營米折布花并各鎮撫賞共該銀<lb/>
四百二十七萬四千二百二十餘兩以所入較所出實<lb/>
欠銀一百二十七萬四千二百二十餘兩顧此額定數<lb/>
<pb n="KR4e0227_WYG_006-43b"/>
也而災荒屢告逋負頻仍則入數多寡又難定焉查崇<lb/>
禎元年一嵗之内臣部拮据督催除舊管二十九萬兩<lb/>
外所收舊逋新増各項搜括共得銀二百八十二萬七<lb/>
千餘兩又益以欽發帑金三十萬兩共成三百四十一<lb/>
萬兩而入數滿額㡬無遺孔矣及查元年一嵗之用除<lb/>
内供官俸京支京營米折布花并各鎮撫賞共用銀一<lb/>
百二萬六千五百六十八兩三錢又加登極皇賞二十<lb/>
萬兩皆其必不容已而酌量以給者也迺其最急而難<lb/>
<pb n="KR4e0227_WYG_006-44a"/>
需最奢而難省者無如九邉月餉故臣所拮据而首務<lb/>
者亦莫先九邉月餉當派發之時臣每懼無以滿呼庚<lb/>
之望而塞司計之責乃年終一總計之又合六七兩年<lb/>
一互較之共計天啟六年發過九十七萬七千九百八<lb/>
十兩天啟七年發過一百二十七萬二千八百一十四<lb/>
兩崇禎元年發過二百一十五萬四千五百四十餘兩<lb/>
而薊撫新經裁省銀三十一萬不與焉若合所裁省則<lb/>
九邉所欠僅八十一萬有竒夫太倉止有此數耳重以<lb/>
<pb n="KR4e0227_WYG_006-44b"/>
聖明之責成而催科始漸有起色加以内帑之接濟而<lb/>
饋餉方稍逾往日嘔會計之心竭海内之力分天府之<lb/>
蔵加以新庫老庫協力那凑不過如是臣部私心自揣<lb/>
似可稍逭溺職之愆矣詎意時勢愈艱遭逢愈苦在宣<lb/>
大山西方慮鴟張於塞外在延綏寧夏又患䦨入於套<lb/>
中且秦晉一帶赤旱千里災傷異常盜㓂蜂起所在見<lb/>
告原設民運俱絲毫不可問亦一大劫數矣薊宻永昌<lb/>
一帶嵗事幸不甚荒然而窺伺薊永之報月無虚日宻<lb/>
<pb n="KR4e0227_WYG_006-45a"/>
邇輦轂惕心衣袽需餉又至急焉昔年急遼而九邉皆<lb/>
緩其後九邉之内有所急仍有所緩而今則無地不急<lb/>
無處可緩矣乃臣部處會計之艱難而各邉循請討之<lb/>
故事盡危言以相逼且藉端而卸過動以神祖末年迄<lb/>
今拖欠之數為言且以槩行找補接年未解之數為請<lb/>
夫以出入相提而較臣部但能補葺當年固己幸矣而<lb/>
能頓及遠年舊逋乎各邉即有従前壓欠但求目下逐<lb/>
月得餉不啻足矣而可盡補昔年積欠乎每有狂逞疎<lb/>
<pb n="KR4e0227_WYG_006-45b"/>
虞之事便思諉責缷擔臣部則臣之肉不足食而臣之<lb/>
要領不足供斧鑕矣従此竭蹶従事以供嗷嗷枵腹之<lb/>
衆固矢竭駑鈍将惟力是視然而竊有請焉各邉原有<lb/>
踰涯之額臣部別無點金之術近經廷臣條議臣部詳<lb/>
查俱奉煌煌明㫖一則曰兵減餉増是何緣故目今大<lb/>
閲未竣務要著實清覈再則曰督撫諸臣悉意講求逐<lb/>
一清覈勿得有溢原額以便給發已經臣部走檄宣傳<lb/>
諒已遠近俱到清覈一著臣不啻蒿目望之如瘳病之<lb/>
<pb n="KR4e0227_WYG_006-46a"/>
參苓也薊撫三十一萬之裁省方期共底厥成延撫二<lb/>
萬之奏報似猶存乎見端至於他鎮殫精料理豈其遜<lb/>
美他人顧乃宜報而久不報者何也臣每平心熟籌目<lb/>
今軍國俱匱在外咎内部之缺餉在内咎各邉之虚靡<lb/>
以相持開交諉之竇而以交諉成相尤之釁臣願與諸<lb/>
臣一反錮習交相勸勉在外則多方節省催徴以就縮<lb/>
在内則多方措處灌輸以就盈以各盡成共肩之局以<lb/>
合力濟同舟之事庶出入相權酌濟互施邉方鮮虚懸<lb/>
<pb n="KR4e0227_WYG_006-46b"/>
不償之債臣部靡無米強作之炊矣<lb/>
　　　請會議邉餉疏<lb/>
題為兵餉嵗供不敷權宜補苴非策伏祈勅下廷臣會<lb/>
議以求至足之計以定經久之規事邉餉至今日而匱<lb/>
極矣臣部至今日而難極矣宣大密邇門庭軍儲已乏<lb/>
浩費何支薊宻近聯肘腋兵力素疲驕養難繼秦晉時<lb/>
值災祲患切震鄰設防設援坐靡無窮而無一不求之<lb/>
臣部也假令出入之數不甚相遠臣猶可多方調濟不<lb/>
<pb n="KR4e0227_WYG_006-47a"/>
虞原額之不敷至一百一十餘萬也臣即盡瘁拮据不<lb/>
過及於額設而止如民運則申飭矣京邉則考成矣近<lb/>
又疏理鹽法覆覈民運矣仰藉天威功令有赫積玩積<lb/>
逋之習漸覺振起然而分内之經營無當於分外之設<lb/>
處不足者仍不足也故崇禎元年發餉過二百餘萬葢<lb/>
已無餘力矣乃有發過十之七八而責臣部以全完者<lb/>
又有見年全完而責臣部以積欠者邉疆慮無不缺餉<lb/>
借口同朝慮無不大義相督亦嘗於臣部一設處而深<lb/>
<pb n="KR4e0227_WYG_006-47b"/>
長思耶左軍而右民既已斂怨於地方顧此而失彼又<lb/>
復觖望於邉庭實難無中生有何以在詘舉盈説者謂<lb/>
自遼難黔難繼起兵連禍結十年不解軍興供億嵗至<lb/>
千萬此真國家三百年來所創見者海内物力公私有<lb/>
限捉襟露肘無足深訝噫是固然矣然伏思以天朝之<lb/>
大四海之富徴輸所至隨發隨盡朝不謀夕是何景色<lb/>
回想祖宗朝粟紅貫朽陳陳相因民不加賦而軍得宿<lb/>
飽者夫豈異人無亦天地之財自足供天地之用臣等<lb/>
<pb n="KR4e0227_WYG_006-48a"/>
智盡能索其所為議生議節者尚未盡其術乎若止因<lb/>
循支撐不於此時另作一畨商量別設一畨訃處徒以<lb/>
空虚予府蔵以呌號予邉鎮以督責予臣工以焦勞予<lb/>
君父如封疆何如宗社何此臣之所以憂心如焚而寢<lb/>
不貼席食不下咽者也矧我皇上宵旰籌畫諸臣悉心<lb/>
共計者無如此一事且衆正盈庭饒桑孔之心計抱劉<lb/>
晏之經綸者豈曰無人臣主計無術遠不古若既不能<lb/>
夙儲不涸之倉又不能廣諮長久之計臣之罪也故今<lb/>
<pb n="KR4e0227_WYG_006-48b"/>
日願以臣部匱乏之情與在廷共見之併臣部措處之<lb/>
方與在廷共謀之也伏乞皇上軫國家之維艱恤臣部<lb/>
之獨苦勅下九卿科道約日會議各陳所見或條奏御<lb/>
前或揭送臣部聴臣等細加參酌孰為不刋定畫孰為<lb/>
目前急著具實入告速見施行庶九邉有鼔腹之時而<lb/>
臣部免尸素之愆矣<lb/>
　　　題議主客兵餉疏<lb/>
題為謹陳邉餉主客之額以圗節省足用之策事竊惟<lb/>
<pb n="KR4e0227_WYG_006-49a"/>
方今軍興孔棘財用匱乏聖明虚已而咨長策盈庭抵<lb/>
掌而談節用況職掌度支者敢不竭知畢慮而徒付之<lb/>
無可奈何哉就臣所朝夕講求得一最耗靡之大端最<lb/>
節省之要著則軍餉中之客餉是已夫各鎮主餉之外<lb/>
又有客餉主餉者計口之需也客餉者不常之用也總<lb/>
計各鎮客餉已一百九萬三百餘兩矣客餉之費不一<lb/>
其大者則有征調之費邇來征調漸稀即循例分防入<lb/>
衞者用亦有限而支放開銷寧無九實一虚事故扣存<lb/>
<pb n="KR4e0227_WYG_006-49b"/>
寧無報一漏二至於以主為客調遣不離本鎮何以行<lb/>
坐兼支此不可議節省乎其次則有撫賞之費今宣大<lb/>
撫局方殷勢恐難惜小費至各邉叩欵無日而姦弁仍<lb/>
居為竒貨此不可議節省乎又其次則有召買之費貴<lb/>
賤相權本折相生原屬善政今則髙擡時估従中侵漁<lb/>
鉅萬金錢半供飛銷此不可議節省乎又其次則有修<lb/>
築之費夫一勞永逸工作豈成年例且估計報成冒破<lb/>
更自多方此不可議節省乎年來臣部按額題發而法<lb/>
<pb n="KR4e0227_WYG_006-50a"/>
阻于綜覈各邉計數責償而情憚於清理不分孰主孰<lb/>
客誰知用少用多及至給發難前盡以危詞恐嚇不曰<lb/>
枵腹待斃則曰瞋目語難此為主餉言則可耳其于客<lb/>
餉何與焉臣度今日之財用至不足之中各伏其有餘<lb/>
而以根究無人遂爾埋没於因循徒使拖欠虚靡中外<lb/>
開一互諉之端而成一相沿之局亦誰思其究竟哉請<lb/>
及今亟定節省之著以後臣部發餉先儘主餉其客餉<lb/>
必不可已者各鎮督撫預行造冊奏報勅下臣部磨算<lb/>
<pb n="KR4e0227_WYG_006-50b"/>
無弊方行題發各鎮仍於季報内詳細開銷或慮期或<lb/>
周折解運遷延各鎮不妨於主餉中通融支散候客餉<lb/>
解到抵補庶在各鎮明明白白用之有實臣部直直截<lb/>
截省之有名而百萬之中可以節省過半矣至于主餉<lb/>
仍合民屯兼本折而定經制務為長久之策永垂可守<lb/>
之規亦籌邉裕國之上計也<lb/>
　　　初次乞休疏<lb/>
奏為國恩未報臣病已深懇乞聖明俯准休致以延殘<lb/>
<pb n="KR4e0227_WYG_006-51a"/>
喘以重國計事臣本至愚極陋無所比數邇嵗卧疴林<lb/>
壑業已絶意仕途不意誤蒙聖恩起之田間授以司農<lb/>
重任頃者三年考滿又蒙加授官銜仰戴鴻恩天髙地<lb/>
厚真非捐糜頂踵所可報稱奈臣素稟虚弱服官三十<lb/>
八年俱刑名兵馬錢糧之重而臣天性認眞不敢一毫<lb/>
自暇自逸惟期事事必躬必親殫精竭力而後無憾用<lb/>
是元氣受傷心血盡耗鬚髮早白牙齒多脱厯任屢經<lb/>
告休非一次矣自頃承乏今職以來適值軍興孔棘財<lb/>
<pb n="KR4e0227_WYG_006-51b"/>
用匱乏自覺力綿而任重惟是将勤以補拙方矢夙興<lb/>
夜寐蚤入晏出督催外解灌輸九邉少釋宵旰於萬一<lb/>
不意福過災生頓至染疾沈篤臣自去冬飲食無味酒<lb/>
肉俱不沾唇痰涎壅盛咳𠻳常不停聲猶望愼旃藥餌<lb/>
可望痊安不謂醫人見臣上焦有火投以寒涼之劑致<lb/>
臣脾胃益傷泄㵼大作自本月十九日以來洞下無數<lb/>
饘粥不入口者數日昨二十及二十二兩日召對臣聞<lb/>
命扶掖而入萬分矜持屏氣踧踖未至傾覆而召對之<lb/>
<pb n="KR4e0227_WYG_006-52a"/>
際𠻳聲陡出不能自禁臣惶怖欲死則衰病委頓之一<lb/>
驗也近復延醫傅懋光楊世京等胗視僉稱憂慮傷心<lb/>
勞倦傷脾目今春月肝木氣旺致尅脾土若非謝事静<lb/>
攝藥餌亦難收功夫臣以六十餘嵗之軀而患脾胃虚<lb/>
損之疾斯其勢誠危而其禍誠難測矣人臣事君期于<lb/>
致身身之不保将於何致矧臣部錢糧樞紐案牘殷繁<lb/>
決非僵卧私第偃蹇床褥之夫所可辦理假令政務塵<lb/>
積叢脞招尤即以瘝官溺職罪臣亦復何及所闗國計<lb/>
<pb n="KR4e0227_WYG_006-52b"/>
誠非淺鮮是用披瀝血誠直陳於聖明之前伏祈皇上<lb/>
念臣真衰真病毫無矯飾准令休致回籍調理別選賢<lb/>
能強健之臣以㐮國計臣倘得苟延視息固仰祝聖夀<lb/>
於萬年即令溘先朝露亦永戴隆慈于九京矣奉㫖卿<lb/>
綜國計敏練周詳拮据勤勞朕所鑒悉軍興需餉正賴<lb/>
料理豈得請告勉力任事以副倚重切勿再陳<lb/>
　　　詳陳節欠疏<lb/>
題為遵㫖詳陳節欠各邊年例數目以候聖裁事崇禎<lb/>
<pb n="KR4e0227_WYG_006-53a"/>
二年二月十二日恭遇文華殿召對皇上命臣查奏節<lb/>
年拖欠各邊年例數目臣查國初設遼東宣府大同延<lb/>
綏四鎮後益以薊州寧夏甘肅為七後又益以山西固<lb/>
原為九今則宻永昌易俱列戌矣延袤萬里守衞碁置<lb/>
故土著之兵不足而増之以調遣民屯之餉不足而増<lb/>
之以京運葢各邉京運之發端在正統之禩正國計富<lb/>
饒之秋邉臣於年例之外藉端請討者往往不乏主計<lb/>
者亦往往曲徇孰知空虚之根已種於此矣迨嘉靖庚<lb/>
<pb n="KR4e0227_WYG_006-53b"/>
戌之後軍興日棘用餉益侈不惜傾累朝之積蓄供九<lb/>
邉之宿飽至嘉靖末年遂有出入不經之弊矣又厯隆<lb/>
慶萬厯數十年間朝那夕凑此裒彼益年支一年畧無<lb/>
餘地至四十六年遼東發難竭海内之力以徇之四十<lb/>
八年黔蜀稱戈又割西南之賦以従之而京邉愈不可<lb/>
支年例愈不可繼矣此所以節年積欠虚懸而不能補<lb/>
也今各邉奉㫖清查尚未就緒而按數索償之奏牘日<lb/>
凟宸聰以致召對之頃仰厪明問臣謹将節年負欠各<lb/>
<pb n="KR4e0227_WYG_006-54a"/>
邉年例數目自萬厯三十八年起至天啟七年止共該<lb/>
銀九百六十八萬五千五百七十一兩七錢三分一一<lb/>
開列細數上呈御覽夫以前代全盛之時庫蔵充盈東<lb/>
西無警尚不能盡完邉餉況迄于今三空四盡遼餉黔<lb/>
餉供億㡬六百萬海内之物力㡬何太倉之嵗入㡬何<lb/>
既索新餉又補舊欠臣愚點金無術其何能分身而四<lb/>
應乎則惟有拮据于見年以姑置此舊欠而已伏惟聖<lb/>
明裁詧施行<lb/>
<pb n="KR4e0227_WYG_006-54b"/>
　　　再乞休致疏<lb/>
奏為病困阽危痊可無日再懇天恩速賜休致無誤國<lb/>
計重務事臣以積勞染病具疏乞休荷天語之春溫覺<lb/>
寸心之氷凜戴鴻恩之高厚拊眇躬而跼蹐當此羽書<lb/>
㫄午兵驕餉詘黼座宵旰策餉籌兵之日臣愚誤承拔<lb/>
擢備位度支正宜従在廷諸臣之後矢鞠躬盡瘁之節<lb/>
有始有卒圗報聖明何敢言去何忍言去苐臣泄㵼之<lb/>
後脾氣大傷口舌生瘡飲啖減少頭目眩暈步履艱難<lb/>
<pb n="KR4e0227_WYG_006-55a"/>
葢精神日憊一日形骸日瘠一日而膏肓亦日進一日<lb/>
矣臣自承乏今職策駑鈍以率司屬宵旦經營日無暇<lb/>
晷尚覺心力難周圗維鮮効而今且病矣數日以來雖<lb/>
勉従卧榻之餘僉押日行文牘料理出納錢穀然而堂<lb/>
署之間閴其無人題覆章奏多所寢閣已非明作勵精<lb/>
氣象矧九邉之遠九州之大其思慮籌畫所不周不到<lb/>
者多矣政務漸見塵積職掌愈覺瘝曠誰司度支而令<lb/>
若是雖蒙皇恩浩蕩聖度包荒欲盡犬馬之㣲長不遺<lb/>
<pb n="KR4e0227_WYG_006-55b"/>
劍履之舊物顧皇上朂臣勉力而臣力不従心矣責臣<lb/>
任事而臣志難帥氣矣本欲遵㫖不敢再陳而負乘驚<lb/>
心首丘注念又勢不能自禁矣方今英賢布列師濟盈<lb/>
朝臣如九牛一毛滄海斥鷃何取于羸病之軀而筦大<lb/>
農之重任乎且臣又于病中伏思臣部財賦非全裕充<lb/>
物時也在内則入少出多一發輒竭其病為虚怯之症<lb/>
在外則逋多解少催督不靈其病為痿痺之証在脈絡<lb/>
則輓運苦轆轤之滯而開之難給邉如尾閭之洩而節<lb/>
<pb n="KR4e0227_WYG_006-56a"/>
之難其病為結轖沈痼之症臣之日夕疚心神勞體病<lb/>
殊多坐此夫虚怯痿痺結轖沈痼種種諸症財賦先受<lb/>
之而臣身復受之其何能以病己病也従來病者投劑<lb/>
無効則欲別延良醫對証胗視如臣司計酌濟無術窘<lb/>
迫益甚此亦聖明遴才醫國之時也而況臣委頓尫羸<lb/>
曽旦暮不保而竭蹶難前耶伏乞皇上軫念國計重大<lb/>
委非病夫可以虚擁速准臣愚休致回籍遴選賢能以<lb/>
充厥任則殘喘得苟延于頃刻而國計亦稍舒于耗匱<lb/>
<pb n="KR4e0227_WYG_006-56b"/>
矣奉㫖軍儲正急豈計臣杜門乞身之日卿素急公當<lb/>
即勉出體朕憂邉籌餉之意不得再有陳請<lb/>
　　　三懇休致疏<lb/>
奏為衰病委頓瘝曠堪憂三懇天恩俯准休致以重國<lb/>
計以全晚節事臣因積勞成病醫藥㒺效前二月内瀝<lb/>
血披誠再疏叩閽未荷俞㫖臣拊躬跼蹐不勝戰慄因<lb/>
思天語煌煌軍儲正急更無急于此時者一人朝夕勵<lb/>
精百執事夙夜匪懈臣獨以衰頽病廢不克強自撑持<lb/>
<pb n="KR4e0227_WYG_006-57a"/>
以供厥職固誼所不敢出亦心所不自安也三月初旬<lb/>
恭逢前星彌月普天同慶舉朝嵩呼臣何人斯偃蹇私<lb/>
寓於是扶掖勉出趨蹌班行之間奄奄病骨萬分難支<lb/>
方擬再干天聴忽有薊鎮鼔譟之變方寸傍徨拮据措<lb/>
餉席藁待罪未敢稱病幸賴浩蕩鴻慈不加督過兼以<lb/>
請㫖會議将借嘉謨以足兵食奉命祈禱欲得甘霖以<lb/>
慰黎庶皆臣職分内事真有不容中輟而他諉者用是<lb/>
竭蹶經營忍死以待無奈福過災生舛錯踵至如布花<lb/>
<pb n="KR4e0227_WYG_006-57b"/>
月糧等項不能督催司官及時給發則精神不能照管<lb/>
實臣瘝曠之明證矣臣以奉職無状自分難逃斧鉞又<lb/>
蒙皇上貸朽拙而懲司屬轉譴責而為奨藉戴此天地<lb/>
高厚何辭頂踵捐糜惟是君恩愈渥臣心愈惕誰司統<lb/>
率誰總持籌循省溺職有靦面目焦心殫力寢處弗寧<lb/>
而臣病愈深矣入夏以來飲食減損形骸骨立痰火喘<lb/>
𠻳百病交集步履艱辛舉止顛蹶纔一披閱眼昏如霧<lb/>
而目竭纔一批荅手足酸麻而力竭纔一籌畫五内怔<lb/>
<pb n="KR4e0227_WYG_006-58a"/>
忡如醉如癡而心思竭夫人臣事君惟此身耳無疾而<lb/>
以為有疾者詐也有疾而以為無疾者亦詐也臣之病<lb/>
體支離在朝大小臣工亦無一不耳而目之矣而臣貪<lb/>
戀崇膴夜行不休将無滋頑鈍而辱度支乎當此錢穀<lb/>
殷繁羽書㫄午庚癸之呼所在見告即令年富力強者<lb/>
當之尚懐叢脞之懼矧以衰病垂斃之人悠悠忽忽不<lb/>
蚤引決未有不日見廢弛者也誤身而轉以誤國臣寧<lb/>
有死所也哉今會議藉諸臣條奏已經題覆祈禱賴皇<lb/>
<pb n="KR4e0227_WYG_006-58b"/>
上精誠頻霑霡霖而臣病實不可瘳矣雖欲不再為陳<lb/>
請而不可得矣夫鞠躬盡瘁死而後已臣平生心識之<lb/>
老馬反為駒不顧其後捫心循省臣未始無自知之明<lb/>
也伏望皇上憐臣病危原非假託罷歸田里俾遂首丘<lb/>
別選賢能以司國計則公私兼得而生死無憾矣奉㫖<lb/>
卿經理國計日急軍儲近方集議劑調期有補濟何乃<lb/>
又申前請著一意料理以副倚任慎勿再陳<lb/>
　　　祭告社稷復命疏<lb/>
<pb n="KR4e0227_WYG_006-59a"/>
題為復命事臣因夙疾未痊復被人言頃於六月初九<lb/>
日具疏上懇天恩俯賜休致疏已上矣復於本日見禮<lb/>
部題祈禱雨澤例該祭告社稷伏蒙聖恩欽遣臣行禮<lb/>
臣念時日已迫未便控辭改遣祗擬屆期力疾行禮迺<lb/>
本月初十日復有平臺召對之命臣以潦倒指摘之餘<lb/>
方恭聴皇上之罷斥既不敢靦顔以對君父遂不克匍<lb/>
匐以入朝班非故為偃蹇也然而私心之惶悚甚矣至<lb/>
於欽遣之㢲命在先社稷之祭告最重分無可諉義不<lb/>
<pb n="KR4e0227_WYG_006-59b"/>
容辭臣謹齋心力疾入壇未明行禮幸於事而竣矣謹<lb/>
具疏復命并備陳下情伏惟聖明鑒照俯賜矜宥㣲臣<lb/>
幸甚奉㫖知道了部務煩劇卿廉勤端練朕所夙鑒速<lb/>
出供職不得再陳<lb/>
　　　奏辯求罷疏<lb/>
奏為㣲臣據事回奏原無隠護敬剖心跡仰祈聖鑒并<lb/>
賜罷斥以明國法以重言路事臣於本年四月十八日<lb/>
接内閣揭帖今早皇上文華面諭陳良訓疏叅王應豸<lb/>
<pb n="KR4e0227_WYG_006-60a"/>
剝餉欺君王應豸原報節省五十七萬餘兩是實是虚<lb/>
果否即是扣除八個月舊欠軍餉功罪不可相掩卿等<lb/>
傳與户部奏來臣隨具疏上聞内開罪撫王應豸報節<lb/>
省新舊餉銀五十七萬餘兩臣合算之止節省銀三十<lb/>
七萬六千二百九十一兩五錢有竒是實其浮報節省<lb/>
銀一十九萬二千七百零八兩五錢有竒是虚遵上傳<lb/>
也天語輝煌職掌攸闗臣義不容緘默寧敢借申明錢<lb/>
糧之題目為罪撫缷過哉續奉聖㫖據查王應豸節省<lb/>
<pb n="KR4e0227_WYG_006-60b"/>
浮報已屬有欺其不職致變尚有餘欵不必以哄諭捐<lb/>
餉擬罪是罪撫如山之案已在聖明睿鑒中矣適従邸<lb/>
報見巡闗御史方大任有撫臣罪案不一一疏末語侵<lb/>
臣其不滿于臣者則臣原疏有云薊撫所報節省原在<lb/>
未發之中非見省已發之物然省得一分則臣部可少<lb/>
欠一分是彼得其名而臣部并受其實等語而疑臣巧<lb/>
為應豸解夫臣就餉言餉非敢為應豸解也九邉舊餉<lb/>
為數頗多臣部年來積欠亦復不少彼俱以未發者為<lb/>
<pb n="KR4e0227_WYG_006-61a"/>
厯過實數請討不已今既具疏裁汰則未發者可不作<lb/>
欠於後來至新餉則係當年停發者其所浮報節省臣<lb/>
部曽力駁之不少假貸若實在節省者而亦槩為抹殺<lb/>
将何以服其心查聖諭内原有果否即是扣除八個月<lb/>
舊欠軍餉臣部於八個月舊欠見在陸續凑給即前鼓<lb/>
譟時所發十七萬皆是物也凜奉明命虚虚實實自當<lb/>
明白具報而敢含糊上聞乎至于應豸激變臣前疏未<lb/>
所云撫馭乖方或別有罪案當還之公論俟之執法總<lb/>
<pb n="KR4e0227_WYG_006-61b"/>
不敢于職掌外多置一喙其為應豸解否原疏具在何<lb/>
能逃聖明洞鑒臣於應豸原係同省異府道里隔遠素<lb/>
不識面當此疆事決裂之日交章指摘之餘而臣祗奉<lb/>
上傳拘泥職掌不能引嫌固辭以自守其硜硜之素誠<lb/>
無所逃于愚魯之罪然臣精白一心自盟有素真可仰<lb/>
對皇上共質諸臣而毫無委曲其間也若果枌榆情殷<lb/>
軍國念薄如臺臣所言則臣當萬死矣是用不得不畧<lb/>
陳原委剖白於君父之前伏乞皇上簡臣回奏原疏鑒<lb/>
<pb n="KR4e0227_WYG_006-62a"/>
臣有無欺㒺并憐臣病苦餘生罪過多端亟賜罷斥放<lb/>
歸田里以為大臣庸碌之戒以申言路發摘之明即我<lb/>
皇上天髙地厚之𢎞恩也奉㫖王應豸節省銀數卿據<lb/>
實具奏方大任疏論偶及不必介意言去<lb/>
　　　題報薊宻兵餉疏<lb/>
題為重鎮兵糧事畿輔重地軍士雲屯臣待罪度支實<lb/>
以措發月餉為職昕夕兢兢日不暇給計臣所給發者<lb/>
較往嵗不啻過之雖舊逋未能立辧而現月亦覺粗支<lb/>
<pb n="KR4e0227_WYG_006-62b"/>
即薊鎮軍兵前三月鼔譟時臣部給發新舊餉銀共以<lb/>
十七萬計通算似可足支四月今云止領三月鼓譟之<lb/>
後逃亡必多又新奉明㫖清汰亦未見一字言及而索<lb/>
餉之牘日有聞也總之軍驕已甚別無約束制禦之方<lb/>
惟靠多發月餉以為豢養牢籠之地耳即云給發三月<lb/>
是真自鼔譟後僅逾兩月豈盡蕩費而遽有蠢動不安<lb/>
之象豈従來數年積欠必須今日盡補而後快于心哉<lb/>
當此春夏之交外解中斷秦晉各邉處處告急其不能<lb/>
<pb n="KR4e0227_WYG_006-63a"/>
獨供一鎮一隅明矣然外而督撫即稱軍心動搖内而<lb/>
聖明未免焦勞注念臣部又安敢秦越視之而悠忽置<lb/>
之也萬不得已百方那凑以充三鎮之用匍匐竭蹶支<lb/>
撐目前固㣲臣之分義宜爾也然臣竊有請焉夫各鎮<lb/>
按月授食似亦少敷而薊門一帶離信諠譁動曰不足<lb/>
則督撫之頻為代請與軍士之疾呼狂逞者亦惟是舊<lb/>
欠耳舊欠之所自起久矣假令前之人現月給發應無<lb/>
舊欠惟前之人不能現月給發而以遺臣臣現月給發<lb/>
<pb n="KR4e0227_WYG_006-63b"/>
矣而又責以完舊欠臣豈有點金之術歟且臣匪有所<lb/>
靳而故難其完也臣稔知其皆實厯過月餉也假令臣<lb/>
擁不涸之倉而顓奉薊門于以討軍實而銷積逋鬯皇<lb/>
仁而慰羣心臣即捐此頂踵豈敢有愛乃額餉而既縮<lb/>
矣呼庚呼癸章滿公車往時臣部緩宣雲秦塞而圗闗<lb/>
寧今并緩闗寧而圗薊門矣臣之牛馬拮据鞅掌補苴<lb/>
固自無所辭責而督之立辧舊欠臣即負罪而力不前<lb/>
總難令軍心之屬厭也譬之庖人然庖之不治而使待<lb/>
<pb n="KR4e0227_WYG_006-64a"/>
哺者磨厲動色嗔目語難貽主者憂庖人有餘戮矣顧<lb/>
庖人數米而炊其實且乏米也能為本日之食足矣而<lb/>
又兼為先日之食待哺者本日無缺食足矣而又望以<lb/>
兼補先日之食即重呵譴責庖人恐無益緩急之數也<lb/>
今臣所處不幸類此伏計督撫重臣當必別有懐徳畏<lb/>
威之感孚用鼔有勇知方之大義者若徒借口索欠日<lb/>
為嘵嘵恐九邉之積逋不止薊門一鎮尤而效之其又<lb/>
何誅伏祈皇上俯鑒臣部措餉委無遺力諭令各鎮軍<lb/>
<pb n="KR4e0227_WYG_006-64b"/>
丁此後不論京運民屯但一月有一月之餉便足糊口<lb/>
而不得盡取償于京運亦不得盡責望于積逋其累年<lb/>
拖欠姑俟寛裕之日再行補發庶覬覦潛消反側漸定<lb/>
而臣部亦可藉以措手矣<lb/>
　　　四懇休致疏<lb/>
奏為微臣狗馬之病日深日憊力疾不前謹冒罪四懇<lb/>
休致以遂生還以免誤國事竊念臣自入春以來憂勞<lb/>
成病兩疏乞休未荷矜允迄于入夏有病而過叢生有<lb/>
<pb n="KR4e0227_WYG_006-65a"/>
過而病愈劇以萬不能支之身任萬不易勝之事心血<lb/>
嘔盡徒滋顛蹶懇切陳情又復蒙天恩勉留于是臣情<lb/>
愈棘而臣詞已竭矣適值皇上精誠格天臣奉㫖有謝<lb/>
雨之役又北郊在邇臣分當陪祀護蹕遂忍死力疾復<lb/>
出供職矣惟是衰病之軀遇勞輒篤脾胃之症觸暑為<lb/>
劇頃自閏四月二十八日入署齋宿料理積案夜以繼<lb/>
日泄㵼故疾輒爾復發迨五月初二日北郊事竣且變<lb/>
而嘔吐下痢矣扶掖歸來呻吟一榻不覺惴惴性命之<lb/>
<pb n="KR4e0227_WYG_006-65b"/>
憂夫皇上之留臣非為其忝居九列姑示以優隆體貌<lb/>
已也必謂軍儲正急料理需人意臣精力尚可竭蹶病<lb/>
勢尚未困憊也微臣祗承上命致身事君非僅従三尺<lb/>
起見姑戀此榮華富貴已也必謂遭時遇主平生竒覯<lb/>
苟時艱之可効吾何愛乎髮膚也迺軍國實未有濟病<lb/>
勢已難復起而猶以一息尚存借口盡瘁而重負乗之<lb/>
羞則臣今日之罪案也且臣馳驅仕路業經三十八年<lb/>
齒踰六旬精血盡耗憂勞煎爍久病失調固已委頓之<lb/>
<pb n="KR4e0227_WYG_006-66a"/>
極無復支持之理見今泄痢交作形骸骨立飲食不消<lb/>
倍苦哽噎醫家僉謂元氣虚弱此病在本而不在標斷<lb/>
非藥餌可冀奏効若不謝事静攝将成勞瘵翻胃之症<lb/>
雖盧扁無所施其技倘不蚤自引決惟有奄奄待盡耳<lb/>
葢皇上所以勉留臣者為軍國計冀老馬猶堪鞭策而<lb/>
臣所以力懇皇上者亦為軍國計知駑力終難遠到是<lb/>
以雖感高厚之恩戴知遇之隆而終不敢以垂斃之軀<lb/>
冒鞠躬之誼者臣之自揣固甚明也伏乞憐臣危病量<lb/>
<pb n="KR4e0227_WYG_006-66b"/>
臣苦衷立賜骸骨使臣生死無誤軍國之憾即以身填<lb/>
溝壑有餘快矣奉㫖度支重任朕方眷倚忠猷豈但優<lb/>
隆體貌卿既憂邊急餉政當勉力籌畫何乃輒以病請<lb/>
著即出視事慎勿杜門致稽部務<lb/>
　　　五懇休致疏<lb/>
奏為臣病愈危臣職愈曠五懇天恩速賜休致以無悞<lb/>
軍國大計事臣莊誦明㫖伏枕叩頭不勝感激不勝惶<lb/>
悚既奨忠猷復朂籌畫何春温也既戒杜門又飭部務<lb/>
<pb n="KR4e0227_WYG_006-67a"/>
何秋肅也顧臣前此亦嘗勉矢葑菲夙夜在公無奈時<lb/>
乖命蹇福過災生天實限之人且奈何臣自初病以迄<lb/>
今日倐已匝旬委頓已極全無起色見今赤白洞下膿<lb/>
血淋漓狼藉汙穢無復人理飲食盡嘔骨瘦如柴所未<lb/>
登鬼錄者僅呼吸毫髮間耳葢泄痢亦人所時有也惟<lb/>
以衰年久病者當之則九死一生之症也臣先是杜門<lb/>
雖在病困每每延見司屬商㩁政務裁決公移日行不<lb/>
滯未嘗以病為解而今呻吟床褥跬步為艱蓬頭垢面<lb/>
<pb n="KR4e0227_WYG_006-67b"/>
其奚能晉接冠裳神昏力竭復不能料理積案此而望<lb/>
之攄一猷獻一畫其将能乎此而責之無杜門無稽部<lb/>
務其又能乎瘝曠若此将安用之撫心循省臣罪深矣<lb/>
此臣之所為痛心腐首而不能頃刻即安者也度支非<lb/>
卧疴之官膏肓非易瘳之疾萬一皇上不速賜玦必俟<lb/>
犬馬賤軀一旦溘先朝露臣即欲戀皇上不可得皇上<lb/>
即欲留臣亦不可得然後幡然更始選賢任能恐後時<lb/>
已久而悮事亦多矣誰妨賢路誰誤國計以至于此是<lb/>
<pb n="KR4e0227_WYG_006-68a"/>
臣生無㣲勞而死有餘辜也臣有死不瞑也是用五懇<lb/>
天恩蚤賜㣲臣休致仍亟會推以重邦計則臣雖死之<lb/>
日猶生之年也辰下各邉兵餉雖稱匱詘臣仗皇上威<lb/>
靈竭蹶凑泊亦覺少支目前恐有疑臣為畏難避患而<lb/>
托病求去者請乞皇上勅令法曺臨臣私寓驗臣病勢<lb/>
若敢駕無病為有病飾小病為大病者臣請先受欺君<lb/>
之罪願甘斧鉞之誅奉㫖卿體力強健偶恙易痊何遽<lb/>
連疏亟請大臣急公不辭勞瘁佇即勉出勿再控陳<lb/>
<pb n="KR4e0227_WYG_006-68b"/>
　　　六懇休致疏<lb/>
奏為戀闕徒殷沈痾難起六懇天恩乞賜休致以免重<lb/>
誤國計事伏念人臣遭時遇主就列則傾心委任乞退<lb/>
則溫語慰留覆餗已見而不督其過衰病已極而不厭<lb/>
其憊有君如此奚忍負之區區軀命不思捐以為聖明<lb/>
報豈復有人心者哉犬馬猶知戀主蛇雀亦復銜恩而<lb/>
臣連疏亟請恝然決去是以人而不如物也惟是捐軀<lb/>
而有濟于國則事君致身之義也捐軀而無補于時則<lb/>
<pb n="KR4e0227_WYG_006-69a"/>
貪位固寵之謀也臣籌之熟矣臣頃泄痢經旬垂絶數<lb/>
四比雖漸止而元氣虚弱之極形骸瘦削之極鎮日僵<lb/>
卧一室纔出延見司屬則傾覆隨之矣終朝偃蹇一榻<lb/>
強起披閱文移則眩暈繼之矣今揣勢固無生理即幸<lb/>
生寧有健時臣片晷杜門則諸司羣吏總成暮氣經旬<lb/>
謝事則科抄部牘盡蒙積塵軍國大事何堪耽誤爾爾<lb/>
乎臣病既因部務不獲調攝部務復因臣病不獲料理<lb/>
微臣一身處于不進不退之間所係猶小國計萬種介<lb/>
<pb n="KR4e0227_WYG_006-69b"/>
在若弛若墜之際所闗實大臣為是如坐鍼氊如負芒<lb/>
刺誠有瞬息不能待而引去當力決者非敢規私便而<lb/>
辜主恩也真見國計重大舉倥偬匱乏之任責膏肓沈<lb/>
痾之人即勉強撑支其何能辦令苟且辦之而苟且應<lb/>
之到底祗成一誤臣以病而誤國計皇上優容一病臣<lb/>
而究至于誤國計均非算之得也矧今師濟布列精明<lb/>
強幹百倍於臣者固不乏人惟皇上之所使何用此尫<lb/>
羸骨支者俾之自誤且誤國乎伏乞聖慈垂鑒臣病委<lb/>
<pb n="KR4e0227_WYG_006-70a"/>
篤臣去難待刻期放臣生還暫令亞卿攝署速遴才望<lb/>
推補庶國計付託得人而臣亦覺生順而死安矣奉㫖<lb/>
卿司計勞苦朕所鑒知既奏偶恙已漸痊准調理二三<lb/>
日即出理部務不必再陳<lb/>
　　　會議邉餉疏<lb/>
題為會議已經宸斷立法務在必行仰祈聖明申飭中<lb/>
外同心共裕國用事臣以邉餉匱乏仰屋無策賴在廷<lb/>
諸臣協恭之忱各抒碩畫臣等謬加參酌條列四疏仰<lb/>
<pb n="KR4e0227_WYG_006-70b"/>
塵睿鑒我皇上權一時之緩急酌百年之利弊可否一<lb/>
經聖裁行止定為令甲復諭臣部彚冊頒行中外務求<lb/>
畫一天語諄諄欲禆實效毋托空言其所以計餉者亦<lb/>
何周至而深遠也臣於明㫖允行條議内反覆斟酌其<lb/>
間確有實據可濟目前軍需者如班軍折價加増𣙜額<lb/>
停修倉厫板木改折此已有額數而但須徴解者也如<lb/>
増加鹽引搜括雜税南馬協濟修衙銀兩牙行换帖凑<lb/>
解紙贖議捐公費河濵灘蕩吏農班價寺田起科裁革<lb/>
<pb n="KR4e0227_WYG_006-71a"/>
冗役清汰虚冒生祠變價賈税酌徴殿工冠帶京東水<lb/>
田此未有確額而猶俟查覆者也總計凡二十欵然非<lb/>
取之民間亦非増之額外不過那緩以就急裒多以益<lb/>
寡舉向來耗蠧於無用之物力一轉移間便成九邉之<lb/>
丹膏耳臣部沿門持鉢似強人以太難顧原非得已也<lb/>
若求者勢如救焚而應者竟作畫餅是臣部能議而未<lb/>
必能行中外即勉強奉行而不能凑手如國計何哉及<lb/>
查臣部従前會議業非一次其成命甫頒旋即廢閣者<lb/>
<pb n="KR4e0227_WYG_006-71b"/>
多矣臣所以痛心往事而熟籌於将來也况聖斷凜然<lb/>
既破築室之謀輿論僉同須濟公家之事願諸臣各化<lb/>
成見緩急相闗臣之罪戾或藉此以少逭矣臣雖病困<lb/>
垂死旦夕去國而九邉軍餉之匱乏未嘗頃刻寘諸懐<lb/>
謹将奉㫖允行條議諸欵彚成一疏恭進御覽合候命<lb/>
下刻刋成冊頒行各該省直更望皇上叮嚀申飭内外<lb/>
同心應商確者商確應承認者承認務令不敷軍儲早<lb/>
有著落早定畫一儻有以空文支吾者許令臣部執白<lb/>
<pb n="KR4e0227_WYG_006-72a"/>
簡以繩之危疆幸甚臣愚幸甚<lb/>
　　　轉餉畫一疏<lb/>
題為轉餉有至便之術司鑰有無弊之法懇乞聖明著<lb/>
為畫一以平出納以利輓輸事頃者臣以病困乞休情<lb/>
詞㡬竭未蒙皇上允従雖病體支離尚思積誠補牘再<lb/>
請而感動天聴未知何時則臣養痾待命之日皆曠職<lb/>
悮事之日而臣罪愈不可贖矣用是不愛一息尚存之<lb/>
頂踵為皇上圗㳙涘之報即舉一事畫一籌而委頓焉<lb/>
<pb n="KR4e0227_WYG_006-72b"/>
足以不恨葢自臣受事以來内慮倉庫之匱乏外憂九<lb/>
邉之脱巾無刻不討國計而圗維之已幸畧有次第而<lb/>
又仰賴皇上寵靈命廷臣集議訏謨入告見今刻布中<lb/>
外極力督催臣自是可免瓶罍之恥負乗之咎矣而就<lb/>
筦庫之事得一最便之法為臣所熟計而至約同屬所<lb/>
力行而見效者尚欲仰懇皇上著為功令使共遵守則<lb/>
委解兑支之法是已兑支者借庫為持平而不従庫受<lb/>
出入者也出入之際為輕為重為遲為速無窮之弊伏<lb/>
<pb n="KR4e0227_WYG_006-73a"/>
焉葢解官苦於内收之重而中實多濡染監督苦於外<lb/>
解之輕而中或索贈耗即在外餉司亦藉口於部發之<lb/>
短少而遂乗機扣除即有賢者不免隨風而靡總之皆<lb/>
牢不可破之弊也臣為此扼腕久矣欲滌其弊惟在兑<lb/>
支良以兑支則雖有出入實無出入輕重無所容其私<lb/>
遲速不得任其意即有庫内姦書猾吏亦将窮於伎倆<lb/>
之無復之解官不必別有鑚營積棍不得恣為包攬而<lb/>
稱兌自公轉運自捷矣奚以明其然也葢太倉錢糧十<lb/>
<pb n="KR4e0227_WYG_006-73b"/>
八充邉餉者也新庫錢糧盡數充邉餉者也今外解一<lb/>
到各鎮委官環向争索隨時給發猶虞其晩非若舉盈<lb/>
之時發不能盡尚需貯庫者也畢竟歸于委官之手何<lb/>
必復入筦庫之手臣自受事之始因見掛欠之多即将<lb/>
新舊二庫法馬比較相同合為一式有稍重者即加挫<lb/>
磨計新庫每一千三百兩減去三兩四錢太倉每一千<lb/>
兩減去一兩又通行各省直藩司餉司但有法馬輕重<lb/>
不如式即令請發更换又立様銀之法每解銀詣部時<lb/>
<pb n="KR4e0227_WYG_006-74a"/>
用銀四錠較勘平準作為様銀外兑内兑以此為則正<lb/>
欲使内外分數毫髮不爽以便於兌支耳若能率繇無<lb/>
弊中外血脈自相貫通決無彼此隔礙偏輕偏重之患<lb/>
亦無往昔掛欠成千成百之事矣其法外解一到一槩<lb/>
不收入庫一面呈堂派發一面即喚解官委官會同巡<lb/>
視科道當堂面兑登冊入鞘即時起運其銀錠稍輕者<lb/>
仍令解官找補解官原有添搭水脚彼亦無辭儻原錠<lb/>
稍重些須者不妨作正支銷行文知會則濡染不期絶<lb/>
<pb n="KR4e0227_WYG_006-74b"/>
而絶贈耗不期清而清矣然後通行督撫餉司知會既<lb/>
係解委自兌餉數充足而猶藉口庫折出示短少者是<lb/>
餉司直以其身為射的耳至於羡銀之説曩時固亦小<lb/>
補然錢糧止有此數解者既不可多求領者又不可少<lb/>
與此物将奚従出不㡬為浸漁者藉之口耶今但斬斷<lb/>
葛藤全用兑支一法則此太倉新庫之羡餘即為國家<lb/>
節縮計正自不必垂涎耳此法立也一便於解官二便<lb/>
於監督三便於餉司一舉而三善備焉将潔已奉公者<lb/>
<pb n="KR4e0227_WYG_006-75a"/>
固因以明素心即不然者而法行已久難以私更如蓬<lb/>
之在麻不扶自直雖有貪墨桀黠之徒亦無所用之矣<lb/>
此真拔本塞源一清永清之術也臣雖在病困竊見聖<lb/>
明注意庫蔵鄭重錢糧而軍儲邉餉所闗尤鉅故従床<lb/>
褥呻吟求其實實可行而永永無弊者舉以上聞於以<lb/>
少答髙厚稍逭瘝曠未必不在此舉也<lb/>
　　　七懇休致疏<lb/>
奏為屢疏乞骸未允人言突至堪羞七懇天恩立賜休<lb/>
<pb n="KR4e0227_WYG_006-75b"/>
致以遂苦情以全晩節事臣頃以脾胃虚弱泄痢瀕危<lb/>
沈痾難起六疏乞骸不啻唇焦穎禿勢迫詞窮矣明㫖<lb/>
謂司計勞苦朕所鑒知是直以推心置腹之恩待臣也<lb/>
又限調理二三日即出理部務是又瘝官曠職之諐惕<lb/>
臣也臣用且感且懼有不敢以頃刻淹者惟是臣病已<lb/>
入膏肓豈調理數日可愈部務大費撐支豈衰殘㣲臣<lb/>
克堪政擬再申前請忽值聖躬深居邃攝遂不敢造次<lb/>
凟陳矣比接邸報見協理詹事府事禮部右侍郎羅喻<lb/>
<pb n="KR4e0227_WYG_006-76a"/>
義有大學見行之制書必不可毁一疏疏未數語有感<lb/>
於黄髮之無愆欲慎重刑名錢穀而致慨於今之錢穀<lb/>
主者為尸居餘息之人此真救時藥石而於臣尤實獲<lb/>
我心臣累疏自陳不如禮臣之一言代冩也臣之負乗<lb/>
溺職不勝厥任皇上雖心鑒之而猶姑優容之臣屢疏<lb/>
乞骸皇上若謂或有矯飾而未之允今禮臣之持論如<lb/>
此是可以占人情之同而臣之非揑辭託病避難偷安<lb/>
亦可兩相印證矣且禮臣負宇内重望旦晚當膺大拜<lb/>
<pb n="KR4e0227_WYG_006-76b"/>
留心國計此正其嘉謨嘉猷入告我后之一端也皇上<lb/>
即不信臣言又安可不信禮臣之言也夫皇上之諄諄<lb/>
留臣将為軍國錢榖計乎則臣衰病昏瞶之餘其不足<lb/>
以補苴時艱審矣必待庚癸遍呼叢脞滋罪臣縦萬死<lb/>
不足贖其如社稷何将為㣲臣功名計乎人臣致主止<lb/>
有此身而廉恥者尤立身大防也今以極衰極病之身<lb/>
夜行不休以致愆尤日積漸來指摘之口即皇上曲加<lb/>
憫念亦不能為臣地矣葢臣頹齡篤疾不堪鞭策負恩<lb/>
<pb n="KR4e0227_WYG_006-77a"/>
誤國私心廩廩曠官若此一宜去辰入酉出拮据部務<lb/>
交游覿謁一切報罷疎節若此二宜去薑桂鄙性至老<lb/>
弗移囑託情面槩難曲徇不合時宜如此三宜去目今<lb/>
皇上勵精圗治諸臣莫不精白承休劻勷國計豈患乏<lb/>
人伏乞皇上電臣累疏㫄采人言鑒臣苦衷全臣晚節<lb/>
立賜休致蚤令回籍則所以賚臣者實多臣惟有戴皇<lb/>
恩於無疆祝聖夀於萬年已耳奉㫖卿任事勤敏部無<lb/>
留務且精力健盛心思周詳國計方切倚賴還加意料<lb/>
<pb n="KR4e0227_WYG_006-77b"/>
理奏内旁及之言不必介懐<lb/>
　　　遼餉出入定額疏<lb/>
題為遼餉出入定額事該臣看得遼餉出浮於入自天<lb/>
啟三年前任尚書李宗延具有遼餉虧額已多一疏已<lb/>
積缺額一百八十六萬有竒簡查舊案年年告匱甚至<lb/>
缺額二百餘萬昨嵗臣部復奉聖諭查造簡明文冊約<lb/>
畧其數亦缺至一百二十五萬有竒臣初受度支事心<lb/>
竊憂之而不能無疑一疑其缺之數何以倐多條少也<lb/>
<pb n="KR4e0227_WYG_006-78a"/>
再疑其入數缺矣何以出數仍歸足額不至如舊餉之<lb/>
積欠累月悠悠難結也今荏苒承乏已及一載局中滋<lb/>
味甘苦自知見前此年分闗鎮請餉之文有此月多而<lb/>
彼月少此月少而彼月多者是此月已不知彼月之數<lb/>
也有逐月請討業已如數兑發而復於數月後申請找<lb/>
補者是此月尚不知此月之數也不能計月何以計年<lb/>
故冊内皆言約數況乎約數之外如所謂犒賞行糧廩<lb/>
鹽等項名色紛紛不一而足益以省直多事借留不常<lb/>
<pb n="KR4e0227_WYG_006-78b"/>
而欵項愈游移矣缺數之倐多倐少者此也省直開徴<lb/>
舊餉多在本年秋冬而新餉成例於本年冬月即預徴<lb/>
來年春月銀兩如本年冬餉不敷隨即以春月預徴銀<lb/>
補之是本年透用明年之餉也新餉叅罰較嚴故帶徴<lb/>
銀兩亦多零星解到以應眼前之用是本年追用往年<lb/>
之餉也勉強支持全恃通融接濟況前此内帑充盈每<lb/>
遇陳請輒沛發數十萬又北直召買以遼東舊餉之故<lb/>
動支京邉相抵多寡不等而諸臣為國籌邉多方建議<lb/>
<pb n="KR4e0227_WYG_006-79a"/>
如臨徳二倉改折除拖欠行催外亦已先獲十餘萬之<lb/>
用且各處逆賊變産等項時蒙皇上允發充餉凡此皆<lb/>
在新餉入額之外者也遼餉之缺而不缺者此也臣初<lb/>
不得其故而心憂及深試之得其故而憂愈甚則以目<lb/>
前補苴終非長策耳兹幸清汰之後出額已減七十餘<lb/>
萬合盤打算嵗出共該銀五百一十三萬八百八十六<lb/>
兩有竒今殫累月之捜羅錙銖而積累之以崇禎三年<lb/>
為始嵗入共該銀五百一十六萬零五百五十八兩有<lb/>
<pb n="KR4e0227_WYG_006-79b"/>
竒較之出數尚溢額二萬九千六百七十一兩有竒謹<lb/>
造新餉出入欵項恭呈御覽臣非能龥天雨粟龥地湧<lb/>
金也亦惟是額虚者實之則昔日懸空之雜項至今日<lb/>
而有著落矣額分者還之則昔日坐留之島餉兖餉多<lb/>
用之登餉題留之廣東鹽課至今日而歸固有矣額泛<lb/>
者定之則昔日之動用京邉新舊兩持銷算不決者題<lb/>
奉欽依以二十萬為凖矣額有不得用於今年應催解<lb/>
於來年者如南京之事例贛州之橋税無容聴其久假<lb/>
<pb n="KR4e0227_WYG_006-80a"/>
矣諸如此類備載於各欵之下以見昔日尾閭漏巵之<lb/>
所自去今日竹頭木屑之所自來總之仗皇上之威靈<lb/>
賴邉臣之清覈督餉臺臣之商確籌量及在廷諸臣之<lb/>
蒿目借箸臣始得因端而窮其緒按數而勒其成耳此<lb/>
外尚有南京牧馬場租先年暫借工部助工今應歸還<lb/>
臣部充餉又撫按公費一項地方肥瘠相懸設處難易<lb/>
亦異若以部派懸坐之額責其全完恐終不得之數也<lb/>
似應仍行省直撫按酌量時勢認定額數以便催解亮<lb/>
<pb n="KR4e0227_WYG_006-80b"/>
諸臣憂國急公必無敢以虚文應者今尚不敢列在入<lb/>
額之内姑俟認額以後凡有解到另欵貯庫以備三韓<lb/>
不時之需又據省直開報舊嵗免覲一項共該扣路費<lb/>
銀九千六百七十一兩應令照數解部臣亦不敢列於<lb/>
入額之内葢三年一次原非常徴免覲多寡亦無定數<lb/>
合俟朝覲之年凑充五年再閏之餉亦便計也従此以<lb/>
往但得省直諸臣憂封疆之憂心皇上之心設法措處<lb/>
無輕議借議留竭蹶催科無致日逋日欠庶新餉缺額<lb/>
<pb n="KR4e0227_WYG_006-81a"/>
兩字不復以厪宵旰之懐而臣部亦得藉手竣事與斯<lb/>
民休息於輕徭薄賦之天可計日竣矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0227_WYG_006-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石隠園蔵稿卷六<lb/>
</p>
<p>
</p>
  </div>
</body>
</text>
</TEI>
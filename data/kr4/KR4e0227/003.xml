<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石隠園蔵稿卷三</head> <lb/>
    <p>
<pb n="KR4e0227_WYG_003-1a"/>
欽定四庫全書<lb/>
　石隠園蔵稿卷三<lb/>
　　　　　　　　　　　明　畢自嚴　撰<lb/>
　　文二<lb/>
　　　先君黄髮集<lb/>
葢聞翕張循環天道也従古韞徳弢竒之士塞於其躬<lb/>
而後後人得食其報非獨庭訓端亦遺澤遠也嚴嘗持<lb/>
此差等天下若合符劵而先君則猶彰明較著者矣先<lb/>
<pb n="KR4e0227_WYG_003-1b"/>
君少負雋才計可芥拾一第而竟棄去學稼學圃意愉<lb/>
愉然樂也既蒙家難左撑右持埳壈萬状乃始中悔悔<lb/>
而發憤課子實殫厥心間以餘閒洩為詩歌總之直抒<lb/>
胸臆詮契神理或可解頤或可裂眥罔拾時人餖飣綽<lb/>
有先輩風骨惟不喜蔵藁故多佚兒曺毎私錄之一夕<lb/>
虞庠不戒盡付嬴火今存者皆出記憶之餘及晚景所<lb/>
嘯咏纔什之三耳然亦足窺一斑矣嚴以中人以下之<lb/>
資濫竽郎署肅弟復㸃賢書而諸兄弟並列諸生津津<lb/>
<pb n="KR4e0227_WYG_003-2a"/>
向進伊誰之賜則先君之遺澤庭訓兩有藉焉嚴不孝<lb/>
牽繫升斗奔走南北暌違日長承歡日短蓼莪蚤輟風<lb/>
樹永懐嚴獨何心能不悲哉能不悲哉所幸生平卓犖<lb/>
仰匄二三先達為誌為表為状庶㡬不朽而詩尤當年<lb/>
心精性靈之所闡纔一披讀音容在接若之何不檢授<lb/>
劂人以永思慕也因念先君卧疴時兒曺以遺草請先<lb/>
君曰宇内名集充棟汗牛尚未必傳予生平何嘗抵意<lb/>
雕蟲若乃災梨棗以取嗤耶噫嘻此治命也顧以昭弓<lb/>
<pb n="KR4e0227_WYG_003-2b"/>
冶儼著存茲刻又烏容已脱觀者曰詩不李杜辭不班<lb/>
馬是贅也則不肖嚴無所逃罪而先君業蚤見之矣昔<lb/>
人云人不愛倕之指而愛己之指不愛崑山之玉江漢<lb/>
之珠而愛己之蒼璧小璣則情有獨鍾而愛不忍割也<lb/>
嚴意亦若斯乎是舉也遐思追悼諸兄弟有同心焉而<lb/>
搜括校讐則寅弟之功居多云<lb/>
　　　易僉商為官買説<lb/>
嘗聞治國之要先經費經費之要先恤民是以管敬仲<lb/>
<pb n="KR4e0227_WYG_003-3a"/>
言物有多寡而情弗能等事有成敗而意不能同行有<lb/>
進退而力不能兩其間盈縮裒益之權人主不能自操<lb/>
而毎睨其成於所司故或有十倍人之功而抑或有不<lb/>
賡本之事此其芒芴鍼芥間殆有研桑莫能殫而功集<lb/>
於不使知者維我國家經制大備而細及香蠟芻秣之<lb/>
務舊用京商市之以供郊祀庖廏之需始立法未嘗不<lb/>
善也浸假而人且居為竒貨浸假而疲極奸生商與國<lb/>
交病每一僉商輒而買名揑報閭左繹騷毛盡皮穿呼<lb/>
<pb n="KR4e0227_WYG_003-3b"/>
天搶地情状㡬不忍見聞夫好義終事之謂何而令至<lb/>
此極也余謬司主計嘗蒿目扼腕嗣奉㫖一再查議即<lb/>
矢口極言竭力主持竟易僉商為官買夫官何可令買<lb/>
耶無主伯亞旅之相扶而足不履市廛平準之所輳烏<lb/>
在見其便也雖然商買也而不經之費強半付之亡何<lb/>
官則絲絲皆公家用也商按成數而征所裒聚多楛窳<lb/>
又或致上下互蒙聊取結局無殿最之虞而官買則刻<lb/>
刻為身名地也商𨽻土著代倩者多每有逾年而逋額<lb/>
<pb n="KR4e0227_WYG_003-4a"/>
尚煩徵比徒令人詠碩䑕之歌國起蜚鴻之慨竟無補<lb/>
於經儲而官買則𤓰期未及亟圗省成稍不及額而躍<lb/>
冶無所容則匝嵗皆有成候也若夫估值之審定物候<lb/>
給價之惟恐逾時議汰加斛之冗費以省漏巵議分運<lb/>
脚之内外以資崇墉甚且京糧不敷至借新舊餉濟之<lb/>
度緩急揆難易較輕重非祗以便官也官便而法之行<lb/>
也滋久商之息也亦将永賴而不復議更此窮則變變<lb/>
則通通則可久之道也嚴不肖仰體我皇上恵顧輦轂<lb/>
<pb n="KR4e0227_WYG_003-4b"/>
軫商之至仁而又不欲遺當官者李代桃僵之實害其<lb/>
究不至使官降與民市而能使民樂為官輸葢心血為<lb/>
枯而寸髮㡬落今幸始事諸君子奄觀厥成矣後之踵<lb/>
厥武者或亦諒余苦心而不致為飼狙之嚆矢也詩曰<lb/>
恵此中國以綏四方老臣志也無棄爾勞以為王休諸<lb/>
君子其朂諸<lb/>
　　　改觀海編為尚友編説<lb/>
語不云乎以文會友時雖邈矣論世知人葢肺腑之精<lb/>
<pb n="KR4e0227_WYG_003-5a"/>
神滙而為言原非糟粕之末制作之光彩久而愈著直<lb/>
與日星不磨故孔子有無文不遠之詞而孟氏揭知言<lb/>
養氣之指彼空疎不為世用祗憂才富學貧乃灰燼忽<lb/>
有神行所謂筆歌墨舞某胸無他嗜性僻躭佳輻輳人<lb/>
倫思首彰夫大義薪傳道脈恐将絶于㣲言非敢擬昌<lb/>
黎以六經之文起衰八代或亦如鄭谷有一字之益不<lb/>
負半生所見選刻多家終嫌挂漏便覺啟蒙可藉㒺禆<lb/>
髙明用是蒐翰彌勤究心獨苦輒乗休沐徧及緗囊若<lb/>
<pb n="KR4e0227_WYG_003-5b"/>
表箋若奏議事君經國之資曰箴銘曰記賦警目寫懐<lb/>
之作論賛序啟得力於格物締交誌傳碑文結想於傷<lb/>
今弔古上遡秦漢下迄宋元無義弗探有竒必錄古質<lb/>
擬商彛周鼎麗藻侈萬卉千葩一代必有一代之體裁<lb/>
清濁不嫌異制一時即生一時之俊彦精光倍覺陸離<lb/>
手自較讐躬為鈔錄大者欽其經濟如河漢之倬彼清<lb/>
霄小亦喜其才華如荇藻之影於秋水真銖積而寸累<lb/>
殊殫精而敝神初以觀海為編讀之如望洋向若嗣以<lb/>
<pb n="KR4e0227_WYG_003-6a"/>
尚友名帙對之如縞帶紵衣従此夕濡朝涵等於幼學<lb/>
不覺手披口稔狎我良朋味腴搴芳編蒲緝栁自昔一<lb/>
言投分定交於杵臼之間惟兹萬卷作緣託契在編摩<lb/>
之内喜而不寐樂可忘餐童而習之恍金蘭之在望嚶<lb/>
其鳴矣扣寂寞以求音安得四海絶隨肩而眼空丘索<lb/>
縦使閉門堅裹足而交徧賢豪我思古人幸獲我心恐<lb/>
畫脂鏤氷而未尋其妙世間何物益人神智雖汗牛充<lb/>
棟而不以為繁有錢無貫與有貫無錢不善讀書者交<lb/>
<pb n="KR4e0227_WYG_003-6b"/>
病従酪得酥先従乳得酪能自取法者方知識荆於往<lb/>
行前言雖休勿休十五年不殊甯越慕藺而循名責實<lb/>
或黙或語千百世自可相如日孜孜然髮種種矣頃比<lb/>
嵗濫竽版使亦乗間兼典書倉慕鄼侯之闗中轉漕必<lb/>
先圗籍企伏波之殿前聚米以象山川年華歎石火之<lb/>
不停獨意在懐人而不遺遠躅時事慨水漚之易涣即<lb/>
光如秉燭而猶勝昧行如見故人斯為勝事識買櫝還<lb/>
珠之誚子有餘師當捨筏登岸之時卬須我友聊因副<lb/>
<pb n="KR4e0227_WYG_003-7a"/>
墨敬告同心<lb/>
　　　西征紀畧<lb/>
余瀕發時六弟以東萊紀行見示因諾以西征紀行相<lb/>
酬顧此一役也經涉四省直馳驅四千里形勝景物之<lb/>
竒名賢古蹟之概不可勝書所謂一部十七史従何處<lb/>
説者也況余行則晝夜星馳止則簿書堆積亦奚暇為<lb/>
之念不忍負諾責無已則舉其大者馬首所逮章丘北<lb/>
女郎山宻邇城郭近在几案間楚楚有致居然一小藐<lb/>
<pb n="KR4e0227_WYG_003-7b"/>
姑射也是共五弟登覽者至濬縣聞大伾山甚竒而未<lb/>
登也邑人王越在天順中以文臣而多武功封威寧伯<lb/>
大是異人讀其詩不尚推<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>極有豪氣令人傾仰抵孟<lb/>
縣渡黄河波濤洶湧洞心駭目自是偉觀孟津以南覷<lb/>
北邙山巨墳纍纍如丘如陵意必前代王侯卿相之墓<lb/>
昔人詩云縦有千年鐵門限終須一箇土饅頭是與女<lb/>
郎山前列塚俱可發人深省又行數十里則洛陽矣古<lb/>
稱天地之中都會之雄伊洛瀍澗流衍其間二程康節<lb/>
<pb n="KR4e0227_WYG_003-8a"/>
篤生其地迄今王氣猶存市廛充斥光景繁華所經郡<lb/>
邑惟有清源與此彷彿真勝區也前此率皆坦途過此<lb/>
而西則多山矣入澠池訪故令曺鶴老遺跡尚有知者<lb/>
邑乗新修頗不鄙夷乃知先達樹立要自不苟再西陜<lb/>
州驛名甘棠即古召南故址而洛陽則古周南也自陜<lb/>
以達靈寳即秦崤函古地所謂一夫當闗萬夫莫敵者<lb/>
葢在此耳若今之潼闗雖有黄河天塹之險別無形勝<lb/>
不得稱函谷也入潼闗四十里即為華陰華山出其南<lb/>
<pb n="KR4e0227_WYG_003-8b"/>
先謁嶽廟規制恢宏多唐宋碑碣松柏次登華山畏壁<lb/>
立不可陟意欲至青柯坪而止迤遠望之如一朶芙蓉<lb/>
分為五瓣由山徑二三十里以入峭壁孤峙絶無依附<lb/>
如鋸解斧劈之狀便覺非他山可及始悟昌黎詩中太<lb/>
華峯頭玉井蓮花開十丈藕如船葢指山形言之而崔<lb/>
顥天外三峯削不成真詩中畫也山中流水湯湯清徹<lb/>
見底寺觀多幽雅可觀惟玉泉院最勝是陳希夷卧處<lb/>
中有希夷卧像人生大夢利名為幻未卜何時可喚醒<lb/>
<pb n="KR4e0227_WYG_003-9a"/>
也進五里許為希夷峽峭壁狹長深陷上有一穴中蔵<lb/>
仙蜕又進則莎蘿坪有莎蘿樹在焉樹亦不大餘無竒<lb/>
者再進至玉皇廟抵青柯坪尚數里許而日暮道險輿<lb/>
夫憊矣因驅車而歸復従邑令索華嶽志讀之始悉華<lb/>
山之勝曩所瞻眺曽不得什一也翼晨入華州城南又<lb/>
有少華山焉遙睇而已一棹楔巋然為王庭詩王庭論<lb/>
王庭譔三兄弟一以十五一以十六一以十七先後俱<lb/>
登鄉試英俊若此豈山川之靈所獨鍾耶已又俱登甲<lb/>
<pb n="KR4e0227_WYG_003-9b"/>
科庭譔且掇探花恨無年耳由渭南抵臨潼則繡嶺照<lb/>
耀城南秀色可飡山上松栢蒼翠宛如畫圗溫泉出於<lb/>
山足氣蒸如湯行里許不解唐明皇初得楊貴妃賜浴<lb/>
華清宫即此地也中有一亭扁曰洗心内為官池扃鎖<lb/>
甚謹官長薦紳沐浴其中池製不方不圎南北如環東<lb/>
西亦如環而差長焉説者謂楊妃小字玉環故作此製<lb/>
豈好事者為之説歟名人題詠石刻充棟集而為牆名<lb/>
萃玉屏亦佳話也當時唐建都長安距此尚六十餘里<lb/>
<pb n="KR4e0227_WYG_003-10a"/>
翠華屢至荒淫可知此外有民池二女池一女池舊亦<lb/>
有室後因婦女出浴恐壞風俗廢之不謂反有裸露以<lb/>
往浴者民之愚而難化亦可慨矣此雖小於華嶽而近<lb/>
在眉睫無跋渉奔走之勞山光水色綺麗非常當為西<lb/>
征第一竒觀入西安會城古蹟竒蹤不及細探但覺規<lb/>
模闊大猶是前代帝王都會氣象耳又五十里抵咸陽<lb/>
則豐鎬涇渭四水交流而文武成康周公太公之墓俱<lb/>
在境内葢周故都也又數程為岐山是文王時鳳鳴處<lb/>
<pb n="KR4e0227_WYG_003-10b"/>
自長安而西地勢平衍至隴州則古闗山道矣山長百<lb/>
餘里嶙峋髙險不通車轍輿人累息而上跬步為艱宜<lb/>
若登天然山上多虎多猿行者什伍結伴方敢出塗時<lb/>
聞流水潺湲之聲古語曰隴頭流水鳴聲幽咽遥望秦<lb/>
川肝腸斷絶余西征至此亦不免迴翔却步云過此則<lb/>
入天水界中山川風俗別載洮岷考畧茲不具<lb/>
　　　洮岷考畧<lb/>
岷州西距洮州一百二十里洮州西距舊洮州六十里<lb/>
<pb n="KR4e0227_WYG_003-11a"/>
過此則邉外矣洮州設副總兵一員領兵四千餘舊洮<lb/>
州設守備一員領兵一千餘岷州兵三千餘舊有守備<lb/>
領之前道張君條議裁革顧守備如網之有綱如裘之<lb/>
有領似終不可罷徐當議復也此外階州文縣西固所<lb/>
各有守備一員各領兵一千餘本道所轄洮岷階文西<lb/>
固等處俱係畨民雜處畨即唐史所稱吐蕃者也投入<lb/>
中國者收塞内為熟畨其在塞外者為生畨每年六月<lb/>
俱以馬來易茶它邉無論洮岷二處約得馬二千疋茶<lb/>
<pb n="KR4e0227_WYG_003-11b"/>
之外仍以鹽與梭紬賞之緣塞外多畨與羌雜處中國<lb/>
全靠各畨探聴入犯消息而各畨畏其威亦徃往洩露<lb/>
中國情形中國明知然不得不以茶馬羈縻之不者畨<lb/>
羌相合為患愈大矣本道所轄信地惟二洮最為要害<lb/>
每年秋防岷階文西固等處各撥兵詣洮防範共一千<lb/>
五百名五年之前曾入犯一次每遇失事則必具題總<lb/>
督撫院兵道總兵而下以次議罰堵截有功則加陞賞<lb/>
余初至未及簡練兵馬聞黄河氷結羌每踏氷而來目<lb/>
<pb n="KR4e0227_WYG_003-12a"/>
下亦時聞警報未入境耳顧亦有來降者前道收畜近<lb/>
三十人妻孥幼穉俱有糧餉意在以敵攻敵而狼子野<lb/>
心殊難駕馭豢養其射藝精絶常中飛鳥上官初到妻<lb/>
女皆來謁見辮髮椎結真秦越一家之氣象哉<lb/>
本道所屬階文成縣等處咸有礦洞邉地民貧礦徒頗<lb/>
多有司不能禁戢甚或隠匿不報近聞每夥輒至一二<lb/>
百人有盔甲馬疋自稱銀兵官軍逐之東驅則西走南<lb/>
驅則北走總不離前項州縣之内又各營惟洮州軍按<lb/>
<pb n="KR4e0227_WYG_003-12b"/>
月支糧餘俱壓支年餘今四十四年終纔支四十三年<lb/>
夏季原編餉銀多在西安平凉二府借口災荒屢催不<lb/>
解萬一匱絶能免庚癸之呼乎此其大患又有不盡在<lb/>
邉境者矣<lb/>
洮岷北界為臨鞏道地方疆場相接兵道為少參張準<lb/>
我諱鍵者原以兵科例轉昨本道闕官係渠代攝有好<lb/>
大喜功之心議欲兩道於舊邉二三百里之外再築新<lb/>
邉牆一道保畨禦羌其説亦似鑿鑿可聴然實深入彼<lb/>
<pb n="KR4e0227_WYG_003-13a"/>
地工程浩大萬一乗機搶擄恐版築之功未成而衝突<lb/>
之事旋有矣余受事伊始撫院亦曽問及欲稱便則恐<lb/>
貽禍於地方欲稱不便又嫌於忌人之功且渠屢書來<lb/>
懇玉成其事極為難處姑俟相機進退可也<lb/>
岷州東距鞏昌二百四十里鞏昌西行六十里即為漳<lb/>
縣地方本道屬也鞏昌自清水縣入境類不乏髙山峻<lb/>
嶺若漳縣以西達於岷州則巨山聮接二百餘里峯巒<lb/>
崒嵂中道線路流泉潺湲出其間時值隆冬氷澌滿地<lb/>
<pb n="KR4e0227_WYG_003-13b"/>
攀援而進道滑徑險山上松樹叢生青翠可挹即鄉所<lb/>
謂蚰蜒松也髙低映帶景色竒絶有過此題詠者稱為<lb/>
天開圗畫不誣矣地最髙寒山松常與白雲相接不見<lb/>
樹杪行時累日大雪更増一畨凜冽山松有合抱者有<lb/>
拱把者修榦亭亭傍鮮附枝土人恣意取之價亦甚廉<lb/>
商人市作木筏順流而下鬻於西安蒲州河南京師等<lb/>
處皆岷産也土人率取木板作屋其上仍以薄板覆之<lb/>
壓以碎石盡廢陶瓦鞏昌境内大都爾爾惟廟宇官舍<lb/>
<pb n="KR4e0227_WYG_003-14a"/>
始以磚瓦従事詩人所謂在其板屋西戎之俗固未改<lb/>
也抑木賤且多使然歟松檁一根界為兩破售以為薪<lb/>
值僅分許烏薪亦賤無煤炭也山既廣大山中人烟鮮<lb/>
少雖旦旦而伐尚自蓊鬱充斥恐數十年之後亦漸見<lb/>
濯濯矣山麓生一種竹圍圎僅如手指亦鮮枝柯取以<lb/>
為薪車載擔負繹絡於塗春月亦或取笋滋味差可而<lb/>
南方片笋巨竹絶跡不到官府刑責率用木板蠢拙異<lb/>
常説者謂岷地寒瘠民貧特甚非賴山中材木安望生<lb/>
<pb n="KR4e0227_WYG_003-14b"/>
活此亦彼蒼嘉恵邉氓之意也<lb/>
岷地高寒冬月㸃水成氷無論矣山上每晨多霧雖晴<lb/>
明日霧輒作雪花飛颺聞洮州尤甚㡬所稱山嵐瘴氣<lb/>
者矣岷城外即洮河頗號巨津初謂可種稻詢之土人<lb/>
塞上蚤寒粟穀且不能生況稻乎岷人止種大豌豆及<lb/>
青顆即青大麥也間或種春小麥俱用作餅雖縉紳武<lb/>
弁家率止食此即有外來稻米聊市些須作湯已耳四<lb/>
五月間始見鮮菜春麥青顆以六月熟大豆以七月熟<lb/>
<pb n="KR4e0227_WYG_003-15a"/>
過此則霜降矣或謂春秋常著毛裘夏月不廢綿衣竊<lb/>
計每嵗可省扇數柄非快事乎麪稍佳者謂之府麪云<lb/>
是秋種者顧土人嗜利間以春麥麪雜之作餅猶可若<lb/>
作麪食餛飩之類則糜爛不堪矣境内水磨約千盤有<lb/>
竒大豆青顆藉此成屑勢不得不多也其製引水順流<lb/>
用一長木箕承受而狹其舌以束水輪轉磨動其上作<lb/>
屋與吾鄉同但不待洪流耳以此類推白泥河冶頭河<lb/>
皆可作者安得倣此式而為之<lb/>
<pb n="KR4e0227_WYG_003-15b"/>
岷境不出菉豆黄豆黒豆芝麻然間有販至者亦不乏<lb/>
絶惟真香油絶少皆用菜子油耳洮河間亦得魚而肉<lb/>
理麤疎如嚼蠟然酒則販自千里之外従隴州度闗山<lb/>
而來謂之隴酒每瓶止三四盃值一分五釐味亦不甚<lb/>
佳乃糯米作也本地止小米酒及燒酒二種真有太羹<lb/>
𤣥酒之味古意猶存可發一噱幸余非嗜酒者使遇竹<lb/>
林輩當復何堪夙聞鞏昌出褐意謂在在皆被褐翁也<lb/>
比入境則人多著單衣即皮衣亦不多得詢之乃知民<lb/>
<pb n="KR4e0227_WYG_003-16a"/>
貧而耐寒故若此褐太麤者既不堪用細者價亦不貲<lb/>
所謂出處不如聚處也縉紳衣著率尙蘭羢距岷尚在<lb/>
六七百里之外矣<lb/>
洮岷之俗率以酥油牛羊乳湖茶花椒草果煎而食之<lb/>
謂之油茶日用必需余初至聞碗盞器具無不腥膻飲<lb/>
食大減越數日始定豈入鮑魚之肆久而與之俱化乎<lb/>
商人販茶規得重利官輒抽取其半與畨易馬故私茶<lb/>
之禁特嚴茶自四川湖廣來味重而色黒用竹筒盛之<lb/>
<pb n="KR4e0227_WYG_003-16b"/>
圎如茶甌長約三尺謂之一箆本地價值七八錢每茶<lb/>
十箆可易一馬政以油茶畨人急需頃刻難離故也詢<lb/>
之鄉紳武弁亦多嗜此葢漸於其俗久矣余意此必多<lb/>
所補益少久亦欲習而用之隨鄉入鄉又何妨乎<lb/>
岷城無生藥舖每需藥必詣省城及鞏昌市之鞏昌亦<lb/>
不多得醫止一二又不講於岐黄之術其他衣食所乏<lb/>
尚其緩耳署中書胥止六名俱在按察司三年一換多<lb/>
癡拙不解文移每自起稿尚費數日謄寫緣邉地方設<lb/>
<pb n="KR4e0227_WYG_003-17a"/>
一按院屢經澄汰故至此此其最稱不便者也<lb/>
本道屬陜西撫院為李瞻于諱起元河南人又屬總督<lb/>
軍門為劉定宇諱敏寛山西人撫院在西安抵任時已<lb/>
經晤對矣軍門駐劄固原距岷仍九百四十里昔年靡<lb/>
不謁見近例率行停止先遣一傳牌往比至中途遂有<lb/>
書手來辭即返轡矣余涖岷以十一月十三日詣固原<lb/>
以十九日中途而返以二十五日葢席尚未暇暖也<lb/>
岷州為衞先年曽改設知州後又改為撫民同知幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>
<pb n="KR4e0227_WYG_003-17b"/>
亦二三百里但多山耳生員八十餘人有廩膳二十餘<lb/>
文多膚淺每年一貢照府學例故此中貢士甚多且極<lb/>
少年邉方小縣科舉止四五人廪亦十餘出貢甚易此<lb/>
鼔舞邉方人文之意也<lb/>
　西征山川因行役倥偬都置之矣因遣蒼頭東歸欲<lb/>
　諸兄弟知余足跡車轍之所至一夕書此大都據耳<lb/>
　目之所睹記筆意之所嚮往潦畧雜記非足自附於<lb/>
　作者之林也<lb/>
<pb n="KR4e0227_WYG_003-18a"/>
　　　三叟同游記<lb/>
従來宇内名山大川可以開闢胸臆陶鑄性靈故嚴君<lb/>
歉意於九州向平嬰情於婚嫁士君子未有不以登選<lb/>
竒勝蒐討靈異為愉快者也顧游必有時則閒莫如退<lb/>
休游必有方則近莫如梓里游必有與則契莫如同籍<lb/>
若余三叟今日之游是已先是癸酉甲戌嵗余與張叟<lb/>
華東先後自長安歸數相過従因念海内同籍指不多<lb/>
屈然存東省者尚餘四人其兩人則安徳楊毓竒安丘<lb/>
<pb n="KR4e0227_WYG_003-18b"/>
馬見素也見素垂老投荒我輩愛莫助之乃楊叟纔三<lb/>
四百里而近曩每過安徳輒驩洽移日今竟契闊已乎<lb/>
因相約為三叟之游惟是内外警報頻聞居守戒心逮<lb/>
丁丑春暮始擬㑹五峯厯靈巖登岱宗謁孔林訂於<lb/>
望日甲寅起行是時桃李盛開乙夘次龍山余先至小<lb/>
設以待張叟薄暮至直來就語丙辰過梁家莊同赴厯<lb/>
姻黄君邦柱之招探春芬芳滿室然以道之云遠不遑<lb/>
即安雖投轄弗従也道出華木注下青翠若削芙蓉是<lb/>
<pb n="KR4e0227_WYG_003-19a"/>
春秋晉郤克所為逐齊師三周者乎日下舂過濟城東<lb/>
南郭客有邀觀趵突泉者吾儕以未便徘徊省會辭不<lb/>
往驅車出望仙樓睇南山一帶如大佛千佛玉函馬鞍<lb/>
之屬峯巒起伏秀色可飡欲覔宿山墅中居民不應輿<lb/>
人告困遂跨欵段従之宿於黄山舖張叟招余共飯山<lb/>
村岑寂而肴核精腆葢宿戒也丁巳欲蚤發聞張叟未<lb/>
行姑待之與店主閒話詢以村居樂乎對曰差役煩苦<lb/>
有司不能撫循且加朘削兼地近藩封府役飛而食人<lb/>
<pb n="KR4e0227_WYG_003-19b"/>
不可嚮邇安所得樂余聞之悽然及同行出舖則有長<lb/>
清趙孝廉之故園在園有石有花頗就頹廢而古松三<lb/>
株蒼翠竒崛若廣厦覆幬若虬龍蟠旋士人言孝廉久<lb/>
捐館其子赤貧他産盡鬻而深念先人手澤獨留此園<lb/>
躬為灌蔬清風家法有足重者過大小炒米店人傳楊<lb/>
叟肩輿已過余與張叟聞之且疑且信以安徳抵五峯<lb/>
比鄒淄較遠五六十里況攜幼子意必遲遲其行或愆<lb/>
期會既抵五峯而楊叟果先在焉余兩人喜可知也甫<lb/>
<pb n="KR4e0227_WYG_003-20a"/>
抵寓楊來張繼至因同詣楊寓楊叟已登五峯禮三元<lb/>
訖且就道院治蔬食相迓有次子士秀同行禮度爛熟<lb/>
應對敏捷真英物也久別乍逢握手論心共話積闊其<lb/>
樂陶陶少休張叟與余覔徑右轉先拜伏魔大帝祠遂<lb/>
登山之西偏拜廣生殿沿路松栢鬱蔥鹿兔狉獉洵稱<lb/>
佳境絶頂為三元殿規制壯麗法象森肅稍下有蔵經<lb/>
閣蔵道蔵書装潢精潔且聞内有神農本草與俗刻異<lb/>
張叟亟索覽之因倉卒難覔而止是地孤聳秀拔初憚<lb/>
<pb n="KR4e0227_WYG_003-20b"/>
其險徘徊他途及覘峭壁鱗次更起艷羡遂従磴道直<lb/>
下通計二百餘磴峻矣峻矣山稱五峯中會仙左聚仙<lb/>
昇仙右慶仙迎仙東青龍泉西白虎石皆五峯之勝槩<lb/>
也晩會飲張叟寓夭桃髙楸互映山側大助登臨之興<lb/>
三叟各賦一詩紀事咏懐已更相屬和以識勝游戊午<lb/>
東行數里過徳陵地踞髙岡脈従五峯頂來周圍崇牖<lb/>
扄鑰甚設道路﨑嶇輿人稱艱各舍車乘馬日晡抵靈<lb/>
巖寺初進山門北望山形如獅有馳騁不可控御状入<lb/>
<pb n="KR4e0227_WYG_003-21a"/>
殿拜大士文殊普賢像端嚴妙好皆唐宋丹青也登靈<lb/>
巖閣千佛閣雄傑詭麗殿西一栢大可十圍突起百丈<lb/>
目所未覩東行為魯般洞内設二門門不可啟見者詫<lb/>
為神竒再東有鐵袈裟上存褶文下無根柢不知誰為<lb/>
鑄之而又誰能著之也諦觀轉輪蔵令従人推輓數轉<lb/>
又觀雙鶴泉遙望丹鶴棲集樹巔自此路漸險天漸暝<lb/>
遂偕過小寓晩餐己未復欲窮山之勝同詣張叟所居<lb/>
方丈修竹數竿風枝嬝嬝欲舞香積内有泉為佛圗澄<lb/>
<pb n="KR4e0227_WYG_003-21b"/>
飛錫處稍北為辟支塔髙十三層逰人或盤旋而上北<lb/>
行里許勢愈陡絶乃棄輿徒行従人前掖後擁始免顛<lb/>
踣有碑題靈山第一泉即甘露泉也泉居慈室甃石為<lb/>
井僧取小瓴挹水進之清冽沁人不知與恵山中泠誰<lb/>
當伯仲泉流四出曲溝迴環稍上樹色蘢蔥有亭曰抱<lb/>
靈寓目則挿天翠黛傾耳即瀹地銀笙幽襟大快攀蘿<lb/>
再躋為大石棚勢如斧削有僧棲焉旁為聖水池池水<lb/>
入夏已涸前有石刻闗聖畫竹默寓歸漢之意雖真贗<lb/>
<pb n="KR4e0227_WYG_003-22a"/>
難辨亦忠義佳話也自此陟白雲洞直入證盟功徳佛<lb/>
洞即獅峯絶巔架木為橋僅可置足縦目四顧渺然無<lb/>
極僧獻白水黄精身世兩忘意豁如也相與趺坐移晷<lb/>
尋舊路下則日之方中耳復同束装言邁道出灣徳約<lb/>
二十里經雞鳴山明孔山皆西來舊路至灣徳始轉而<lb/>
東則泰山路矣晩宿長城叢林此戰國時齊所建自衞<lb/>
長城也庚申抵泰安自香店外無寓客者適陽丘姻家<lb/>
李濟齋太守宅在西郭因偕寓焉時青州司理齊公以<lb/>
<pb n="KR4e0227_WYG_003-22b"/>
督税至藩司照幕耿公以署篆至孝廉廣文郭公已報<lb/>
陞江山令皆來顧吾儕堅辭不允遂以野服見齊送登<lb/>
山大小肩輿辛酉質明出登封門抵歇馬崖易輿以行<lb/>
繇黄峴嶺度迴馬嶺勢彌峻削至快活三頗覺紓衍南<lb/>
望徂徠諸峯羅列如兒孫之拱立路側一鉅石青色有<lb/>
黄紅筋膜横束之時人所目為蛟龍石也進此為御帳<lb/>
坪有飛來石即昔年五大夫松故處後為洪水漂墮壓<lb/>
仆者進此為朝陽洞為半山亭有米萬鍾雲根字又有<lb/>
<pb n="KR4e0227_WYG_003-23a"/>
趙世祿名山洞府字停輿小憩便覺神思飛越逈隔塵<lb/>
寰進此為大小龍峪為小天門前人題有風清雲壑振<lb/>
衣千仞等字即景會心處處逼真忽值雲霧排空風雨<lb/>
驟作恍惚飄蕩不知所嚮陰霾中但見為十八盤者三<lb/>
則三天門也傍刻仰之彌髙字鳥道盤紆壁立萬仞輿<lb/>
人従喘汗中勇猛精進吾儕亦險夷禍福度外置之始<lb/>
抵絶巔望見碧霞元君祠會風雨亦漸息遂肅衣冠而<lb/>
晉謁焉昔有鍍金銅殿在正殿前今已築臺其下若増<lb/>
<pb n="KR4e0227_WYG_003-23b"/>
而髙兼豎鍍金銅碑交相輝映余念東嶽為萬方生物<lb/>
之府而元君又神之至靈至秀者比嵗氛祲交作海内<lb/>
彫殘登髙望遠戚然動心顧謂張叟曰曩科臣葛泰垣<lb/>
疏言泰山銅頂金木相刑年來禍亂之作多有左驗語<lb/>
雖近幻似亦生尅至理張叟然之右折而上探李斯篆<lb/>
及玉女池舊在公署後今公署已圮直埋没沙磧中耳<lb/>
左折而上探日觀呉秦越觀諸峯及仙人橋捨身崖駴<lb/>
目洞心應接不暇若磨崖碑雄峙怪偉尤稱竒絶再北<lb/>
<pb n="KR4e0227_WYG_003-24a"/>
登玉皇廟觀無字碑髙二丈許色理細膩論者多謂勞<lb/>
民傷財驅他山石至此及與張叟觀附近石色理多相<lb/>
彷彿其為近取無疑最東為孔子小天下處有聖廟焉<lb/>
方在修葺則守道吴公也至東嶽為泰岱主廟乃滿目<lb/>
傾頹鐵瓦數百飄積毁垣敗壁間耳晩歸公署飫二守<lb/>
陳公所授餐優人在焉匆匆竣事退就寢三叟共居一<lb/>
室風聲凜冽色相淒清㡬於所謂連床夜雨者矣尚擬<lb/>
風定觀日出不意徹夜不休豈非山靈之妬人乎山後<lb/>
<pb n="KR4e0227_WYG_003-24b"/>
黄華洞勝地也余昔曾再游二叟晨起偕往余畏膚粟<lb/>
不果直兀坐以待同歸歸途強半則東折入石經峪署<lb/>
州設饌於此巨石横亘數畝俱𨽻刻金剛經書法精峭<lb/>
水流其上半明半滅映帶可喜張叟令従者搨阿耨多<lb/>
羅三藐三菩提九字古色驚人直北有亭或刻其上曰<lb/>
髙山流水又曰泠然清韻下山謁泰廟廟制宏敞環以<lb/>
磚城雉堞森然城八門南面者五廟前漢柏唐槐及銀<lb/>
杏樹干雲合抱者凡數十株巨碑可數丈龍頭龜趺多<lb/>
<pb n="KR4e0227_WYG_003-25a"/>
出宋祥符間迨萬厯中碑陰續刻萬代瞻仰五嶽獨宗<lb/>
八大字又太極圗東嶽圗二碑皆作鉅麗觀癸亥脂車<lb/>
入曲阜晩宿大汶口河闊水駛有道人修橋焉米價騰<lb/>
踊不用升斗而用權衡輿人廿錢不飽道左榆錢楊葉<lb/>
多斧斤以取傾筐塈之其凶年之景象乎甲子入曲阜<lb/>
境涉泗水清流漫衍土田膏腴眺望林木皆挺拔髙聳<lb/>
特異尋常葢周公建封奥區自不同也路㫄有功參造<lb/>
化坊即孔林入林先拜饗殿次謁先師及伯魚子思<lb/>
<pb n="KR4e0227_WYG_003-25b"/>
三墓皆馬鬛封也翁仲角端古樸殊常製近西一室為<lb/>
子貢廬墓舊場洙水自西而東綠浄澄徹為洙泗橋門<lb/>
東有端木手植楷枯矣尚存根株二丈壘石護之林中<lb/>
自松栢外髙楷林立扶疎暢茂不下千百則皆端木手<lb/>
植雲仍也無奈人情嗜利採掇頗多楷芽可茹亦可茗<lb/>
猶無大害楷木取為杖可以扶老製為棊局其聲清越<lb/>
有兖守喬公碑厲禁薪樵弗為止且皆孔氏子孫擅其<lb/>
利人情熙穣一至此乎三墓周圍設垣可二十畝其東<lb/>
<pb n="KR4e0227_WYG_003-26a"/>
西北三方皆設重垣廣可數頃孔氏子孫世世祔塟其<lb/>
側此則黄虞以來神明之胄所不再見者也晩宿東闗<lb/>
其居停者即孔姓雖在韋布亦方巾如宗室例乙丑齋<lb/>
沐入城謁大成殿殿九楹柱礎皆白石刻蛟螭前後左<lb/>
右以四十計先師冕旒黼黻儼王者之儀犧樽象罍<lb/>
皆前代法物葢用所封文宣王禮也殿内刻顧凱之所<lb/>
繪行教像呉道子所繪小像殿前一亭碑題杏壇字金<lb/>
党懐英書光澤倍常可鑑眉睫諸古廟中此類頗多人<lb/>
<pb n="KR4e0227_WYG_003-26b"/>
呼為透靈碑世俗影響之見耳亭前有魏陳思王唐李<lb/>
邕崔行功宋吕蒙正米元章所書碑均稱瑰竒而近刻<lb/>
聖蹟圗亦佳諸搨碑鬻書者充牣其中人争市易而張<lb/>
叟獨搨壁間五鳳二年魯三十四年六月四日成十三<lb/>
字則好竒甚矣歩出奎文閣下弗克登門東為先師<lb/>
手植檜雖未腐朽而無枝葉護以石欄説者以為榮瘁<lb/>
闗國運及考所載發榮之期亦不盡然余謂此樹生死<lb/>
不必強為之解試觀廟内松栢參天閱數千年林内荆<lb/>
<pb n="KR4e0227_WYG_003-27a"/>
棘不生鳥雀不巢亦足以明聖道之獨大造化之獨鍾<lb/>
不必區區於一檜論榮枯矣李文正公詩云一方烟火<lb/>
無庵觀三氏絃歌有子孫信然遐哉聖化不可尚已右<lb/>
為啟聖殿金絲堂即魯共王壊壁處也左為家廟詩禮<lb/>
堂一聫云文豈空華字字皆躬行之譜吚唔時何不反<lb/>
躬體認道非絶詣人人具聖哲之胎景仰會便須著力<lb/>
擔當此提撕真切語也嗣拜顔廟其規制視孔廟差狹<lb/>
而輪奐不減入克己門窺陋巷井始知能發至聖之藴<lb/>
<pb n="KR4e0227_WYG_003-27b"/>
者其食報亦與至聖俱無窮也城北有周公廟相傳是<lb/>
靈光舊基樹制禮作樂經天緯地二坊廟設周公魯公<lb/>
神位東西二髙埠為兩觀故址即至聖誅亂政大夫少<lb/>
正夘地也維時游興漸闌将迴轅矣欲邀楊叟取道長<lb/>
白不従因留戀半日各治盤飡並贈楊公子小詩翌日<lb/>
丙寅別去余與張叟並轡歸是晚仍宿大汶口因未便<lb/>
再入泰安丁夘問道北鄙道頗修阻輿馬相代而行渡<lb/>
漸汶河有策馬來追者則年家王利川弟也利川諱楫<lb/>
<pb n="KR4e0227_WYG_003-28a"/>
泰安人巡撫寧夏死亂兵手生平清絶司餉遼左一塵<lb/>
不染且因亡弟冲陽缺餉隕生發憤抗疏余在泰安亟<lb/>
偵其廬弔之或告以在鄉而止不知停柩近此真一交<lb/>
臂失也詢嗣人止一子伶仃窮約不覺惻然顧日晷漸<lb/>
晩張叟已遠而余欲返斾難矣疾馳宿段家莊因念大<lb/>
汶口俗呼待悶口漸汶河俗稱醤甕河戯為口號曰大<lb/>
汶口為待悶口漸汶河作醤甕河俗人不解通文義襲<lb/>
舛承訛奈爾何張叟續前二語云蝦蟆陵原是下馬古<lb/>
<pb n="KR4e0227_WYG_003-28b"/>
人已誤奈今何葢用白香山琵琶行中事也戊辰過龍<lb/>
磨角楊家困諸山兩山南北夾立中開一逕似二龍抵<lb/>
觸状但地原非衝邉不知楊家何以困此志乗無攷徘<lb/>
徊久之是晩風起遂宿杓山己巳北發遇險峻處則騎<lb/>
而行幸登降無虞比抵坦途余馬見朽栁空腹突驚逸<lb/>
而墮痛暈移時張叟業跨蹇前往復回慰視余追誦杜<lb/>
詩云不虞一蹶終損傷人生快意多所辱惕然増感亭<lb/>
午抵顔鎮拜顔文姜祠一泓清徹錯落珠璣二泉湯湯<lb/>
<pb n="KR4e0227_WYG_003-29a"/>
横流城郭眞山明水秀區也入城弔總督張公明衡繼<lb/>
賀憲副趙公暨垣及覔趙解元嶷叔則他出矣晩宿其<lb/>
書舍次日孟夏庚午朔余邀張叟便道過敝廬意難之<lb/>
至焦荘而別後聞二叟皆以是日抵家維余亦然葢通<lb/>
計往返各十有七日而游事竣矣岱宗為南北孔道余<lb/>
昔宦游䢴江彭城金陵道皆出此凡登眺者四五闕里<lb/>
亦嘗一至其域若五峯靈巖則今目中所創見者五峯<lb/>
竒勝不逮靈巖遠甚而新麗過之彼以天巧此以人力<lb/>
<pb n="KR4e0227_WYG_003-29b"/>
正緣逼近徳陵有藩封金錢資其鼎建耳靈巖相傳本<lb/>
希有如來出世道場開山祖師為後魏梵僧法定有青<lb/>
蛇白兔雙鶴二虎之異寺興於漢盛於晉唐迨宋真宗<lb/>
始錫今額御書炳焕禱祀駢闐迄我朝𢎞正間香火猶<lb/>
盛今且頽敗冷落景象蕭條遂俾金地香鉢漸有阻飢<lb/>
之患豈興廢固有時乎宇内有四大刹靈巖居一焉唐<lb/>
李吉甫所圗固不誣也岱宗嵯峨雄渾晴晦開闔氣象<lb/>
萬千尼父登之而小天下自非他山可與較長挈大然<lb/>
<pb n="KR4e0227_WYG_003-30a"/>
自余游覽之初越今僅三四十年彫敝之状日増一日<lb/>
香火之來年減一年獨齊魯近地居民祝釐祈福猶稍<lb/>
稍相與㸃綴荒涼耳孔廟為道學淵源薦紳藉途發<lb/>
軔比嵗聖明右文増置科目甲乙名流頂肩相望近湯<lb/>
文宗題請醵金修理雖未訖工漸見更新苐詢衍聖公<lb/>
尚滯京華曲阜尹待對牙角泗水令署篆僅屬遙制春<lb/>
秋朔望誰與奉烝嘗而勤瞻禮亦非崇儒重道之時所<lb/>
宜有也撫今追昔真見風㑹日流江河日下寧無歔欷<lb/>
<pb n="KR4e0227_WYG_003-30b"/>
於中乎古稱山水之理不可以鹵莽而得三叟往返千<lb/>
里通計十有七日杖履匆匆一切勝蹟竒觀固未能一<lb/>
一探也獨念吾儕已老無用於世與其守拘攣於斗室<lb/>
環堵疲精神於求田問舍視今之尋盟譜牒出没烟霞<lb/>
虚而往實而歸豈不有逕庭矣乎<lb/>
　目今海宇多艱觸目戎馬吾儕雖老居林壑乎脈脈<lb/>
　闗情正非優游嘯傲之日惟邀社稷之威靈不腆二<lb/>
　東幸獲安堵兼以敦年誼而踐宿約則事不容己粤<lb/>
<pb n="KR4e0227_WYG_003-31a"/>
　自壬辰通藉迄今四十餘禩同籍兄弟落落晨星比<lb/>
　嵗南北宦遊一二同志曽有四友二老圗咏之刻士<lb/>
　林艷之暨歸田來把臂益鮮迺屈指濟郡尚有安徳<lb/>
　少參楊毓竒梁鄒總憲張華東及余三人鄒淄接壤<lb/>
　猶可繼見安徳越境益悵離羣因相約為岱宗孔林<lb/>
　之游兼及五峯靈巖既以騁游目且以紓契闊丁丑<lb/>
　春始尋前盟紀為三叟同游是游也山川之竒秀祠<lb/>
　宇之瑰瑋古蹟之靈異毓翁記中載之華翁又評釋<lb/>
<pb n="KR4e0227_WYG_003-31b"/>
　之不啻詳矣苐三叟當蒼顔華髮之餘暢浴沂風雩<lb/>
　之致或唱或和亦步亦趨幽懐渴思藉以披豁儻所<lb/>
　稱偷閒學少年者寧非聖明如天之鴻賜歟抑亦可<lb/>
　與前四友二老諸刻共侈年誼之盛者也顧余竊有<lb/>
　媿焉毓翁年七十有五華翁年七十有二而余猶歉<lb/>
　古稀之一則齒不逮也二叟神骨崚嶒登名山如履<lb/>
　平地余以龍鍾潦倒毎遇絶巘幽谷瞠乎其後則健<lb/>
　不逮也糾合勝游華翁首倡操觚作記毓翁先登余<lb/>
<pb n="KR4e0227_WYG_003-32a"/>
　直碌碌因人者耳則風流文采又不逮也余茲厠足<lb/>
　三叟之間豈不厚幸矣哉故漫書以附於後<lb/>
　　　贈奉直大夫泰州知州廣文竹軒徐公傳<lb/>
　於陵海曙徐君發解壬子與亡弟遼撫為莫逆姻友<lb/>
　余因得従之遊竊覘海曙錦心繡口規言榘行循循<lb/>
　然有道君子也植徳有本意必得之過庭而未敢請<lb/>
　越壬申海曙謁選人授泰州刺史當江淮之衝值丸<lb/>
　羽之馳而能方圎併畫保障干城無不如意循聲藉<lb/>
<pb n="KR4e0227_WYG_003-32b"/>
　甚一日遣冢嗣小儕踵余門曰日升不肖藉先人遺<lb/>
　訓以博升斗顧先人豐於徳而嗇於遇恐遂湮没無<lb/>
　聞願得一言表章余取年友王公立宇所為誌銘三<lb/>
　復之言言實錄也且小儕實亡弟快壻誼不容辭因<lb/>
　據誌銘及里閈所習聞為之傳<lb/>
公諱子肅字徳寅別號竹軒其始祖伯亮自棗強徙於<lb/>
陵五傳至嵗貢君玠娶於樊是生公先是公家世服穡<lb/>
至嵗貢君始攻博士家言文明肇起公生而岐嶷不凡<lb/>
<pb n="KR4e0227_WYG_003-33a"/>
甫舞象即齒秀於黌試輒前茅先後丁内外艱嬰嬰孺<lb/>
慕大著孝名督學鄒公特加旌異遂受國士之知萬厯<lb/>
辛巳起家選貢癸未司渠丘訓公念學者誦詩讀書将<lb/>
有所效於世也今縦不獲大成何妨小試寧忍弁髦師<lb/>
範齷齪自甘已者見義必往視利若凂推誠御物敷教<lb/>
在寛諸子衿侍函丈咸如坐春風中察貧窶者罷其贄<lb/>
喪不克塟婚不能委禽者損俸賙焉有小眚而褫衣巾<lb/>
者為白之復其故物一生耄而貧需次當貢一生富而<lb/>
<pb n="KR4e0227_WYG_003-33b"/>
黠従㫄搆之阿而佐搆者頗衆公獨排羣議竟與耄而<lb/>
貧者即賄囑弗為動繇是渠丘諸生嘖嘖誦義不休矣<lb/>
比遷諭聊城屬嵗不登公條上荒政用佐長吏所不及<lb/>
故遊泮幫補有陋例曰公堂或實懐醉飽之心撫充私<lb/>
槖逮有公事出復列姓名效沿門持鉢狀公則悉以副<lb/>
公費義不私一錢也王生文教才鋒犀利而家徒四壁<lb/>
公解衣推食勉以潜心大業王生感奮後竟發解癸夘<lb/>
毎見同籍中與公宻邇者輒詢徐夫子起居状及問輟<lb/>
<pb n="KR4e0227_WYG_003-34a"/>
又未嘗不泣數行下也其他受公陶鑄矢無負公相繼<lb/>
處嚢脱穎者尚繁有人辛夘陞西安府教授會闗中督<lb/>
學姜公思鼎謀創書院公為相地鳩工區畫井井建尊<lb/>
經樓市羣籍充牣其中督學嘉之檄集名士百餘人屬<lb/>
公督課而殿最焉當途者凡兩委攝州縣事計可脂膏<lb/>
自潤公固辭弗往尋轉威海衞教授時海曙下惟攻苦<lb/>
已嶽嶽諸生間公喟然謂西人士曰人生石火電光耳<lb/>
幸席先世之敝廬可以庇風雨薄田百畝可以供饘粥<lb/>
<pb n="KR4e0227_WYG_003-34b"/>
儌天之幸有子且才可以讀笥經吾年逾知命何戀戀<lb/>
雞肋為而往來東西不憚煩也遂投簪歸解弢釋縛尚<lb/>
羊自喜邑大夫重公行誼徴為大賔執醤而饋執爵而<lb/>
酳者十餘年焉公坦夷髙潔於物無所狎侮遇朋好懽<lb/>
然道故飲可二三斗而醉終不及亂客前奏奕一再局<lb/>
子聲丁丁然落枰中然終未嘗攖情勝負性喜客卢外<lb/>
屨常滿然亦率家有無循分任真終未嘗下何曽之箸<lb/>
而飽虞悰之饌也至其教子身作儀的式穀惟謹方幼<lb/>
<pb n="KR4e0227_WYG_003-35a"/>
而津津若長既長而巖巖若幼迄今海曙守身守官蔚<lb/>
然譽起即厥孫茂才小儕文學醖藉風氣日上洵翩翩<lb/>
玉樹哉其所得於義方之訓者匪淺鮮矣公壯嵗習熊<lb/>
經鳥伸之術老而彌篤嗇精葆素惟治心養氣為兢兢<lb/>
病亟他無所言獨謂海曙曰吾貸劉氏金而女不知吾<lb/>
没女必償之勿使吾歉歉地下也不欺之學凜於四知<lb/>
庶㡬其得正而斃者乎後訃音抵聊城士民悲悼因摭<lb/>
公論以名宦請當塗許之又越十年而海曙乃首舉於<lb/>
<pb n="KR4e0227_WYG_003-35b"/>
鄉則其出於人情之懿好可知也司徒氏曰余觀今世<lb/>
宦途其情態可鄙為世揶揄者莫甚廣文非廣文之可<lb/>
鄙而為廣文者之可鄙也日暮途窮倒行逆施以子於<lb/>
為食邑戸諸里選遊泮及優考食餼者按瓠抉子勒索<lb/>
不已口實公舉頭會箕斂無寧時嚢槖稍充輒夤緣署<lb/>
州縣篆大肆漁獵怨女詈女一不顧且日薄崦嵫戀不<lb/>
能割必俟奪然後罷逐然後去或不獲正首丘嗚呼憊<lb/>
矣惡在其為誦法孔子模範多士也贈公幼學壯行務<lb/>
<pb n="KR4e0227_WYG_003-36a"/>
期無負而後即安三莅泮林所至輒克廣徳心匪怒伊<lb/>
教成人有徳小子有造即委以代庖弗應年纔踰五旬<lb/>
飄然遠引具至行而負髙韻持特操而涵真意卒以廣<lb/>
文廟食聊城夫俎豆宫牆世不乏人非身都華膴易為<lb/>
順風之呼則子列要津藉為顯親之典贈公竟以蕭然<lb/>
寒氊得之即有喆嗣未露頭角庚桑畏壘千載同符斯<lb/>
亦三代直道而後所不多見者也論者多疑位不配望<lb/>
夀不配徳然仕則名宦祀之退則令長賔之兼啟𦙍子<lb/>
<pb n="KR4e0227_WYG_003-36b"/>
為名刺史綸綍舄奕光賁泉壌今且入賛大農劻勷軍<lb/>
國樹立駸駸未艾也菑畬弓冶食報無窮安在其道之<lb/>
不大行哉<lb/>
　　　始祖石塘翁傳<lb/>
　粤惟賜姓受氏以來遡源探本之思自天子達於庶<lb/>
　人古今一揆宋儒謂士大夫家宜立一所自出之祖<lb/>
　祀於祠左顧必以創業垂統為可繼者以為大宗葢<lb/>
　其慎也相傳吾宗原籍棗強不知肇自何年徙益都<lb/>
<pb n="KR4e0227_WYG_003-37a"/>
　之石塘塢世代譜牒莫可考鏡其徙於淄之南舖莊<lb/>
　者則石塘翁昉也饘於是粥於是八傳而至自嚴據<lb/>
　老父所記斷當以翁為始祖作石塘翁傳<lb/>
翁諱敬賢生長石塘洪武初中山王統大兵入北平元<lb/>
主遠遁沙漠是時日月重揭不苦兵革樂土多曠可以<lb/>
擇便棲處翁因過南舖莊古名崔家莊者樂其風氣龎<lb/>
茂南面豹山北倚長白東西則走濟淄孔道土厚溪清<lb/>
可耕可稼於是畫地為業築場圃營室廬遂定居焉又<lb/>
<pb n="KR4e0227_WYG_003-37b"/>
自念去丘墓遠思慕無已因徙父母骸骨負而馳馬北<lb/>
來維時尚有兄弟在石塘者追将及則急掩於莊西新<lb/>
耕隴畝中以滅跡不卜而墳迄今望其地脈自豹山北<lb/>
來岡阜砂水起伏環抱蔚為佳原非神之相之寧詎偶<lb/>
得此乎此嚴少年所稔聞而先大夫備載之世譜中者<lb/>
子孫相傳號為石塘翁翁配朱氏生三子長士寛次士<lb/>
敏次士全迄今十餘世裔胄三四百人仕者耕者讀者<lb/>
各守其業皆吾始祖之遺澤也<lb/>
<pb n="KR4e0227_WYG_003-38a"/>
賛曰以愚觀古所謂升虚望楚降觀于桑度其隰原觀<lb/>
其流泉未嘗不歎古人所以燕貽者其用意深而心良<lb/>
苦夫安土重遷人情之常乃或借避而徙或借徙以為<lb/>
式廓之謀如築九層之臺惟恐基址稍瑕後或顛蹶必<lb/>
於深山大澤之處相土宜擇利便凡可以為子孫計者<lb/>
無勿用也此固豪傑之士所見無大小殊矣即石塘塢<lb/>
山谷幽邃兵革罕至前人非無謂而處此乃翁且捐棄<lb/>
勿顧以草昧之際造次經營實開吾宗以有茅茨襏襫<lb/>
<pb n="KR4e0227_WYG_003-38b"/>
地何其見之決處之宻而規模宏遠若是哉嵗時拜祠<lb/>
下遐想締造艱難真若羮牆在望所謂敦孝友以光大<lb/>
之是在纉緒之人矣可不深念哉<lb/>
　　　曽祖志儼翁傳<lb/>
曽祖諱恪字志儼曽祖母王氏御史雲石公祖姑吾宗<lb/>
自石塘翁徙居崔家莊五傳為志儼翁家世農桑翁守<lb/>
故業躬耕力田以勤儉治家語及華奢習則恥之以孝<lb/>
弟為鄉閭標準語及浮薄態則恥之生平未嘗殫精佔<lb/>
<pb n="KR4e0227_WYG_003-39a"/>
畢而詩書所載古今興衰治亂及聖賢名節忠義事悉<lb/>
能舉其大端莊訓子弟㒺踰尺寸言有物行有恒人莫<lb/>
不信且悦焉曰志儼翁長者長者邑令廉耆碩推為忠<lb/>
信鄉保正凡里中婚喪大典非翁莅止則争以為恧伏<lb/>
臘讌集非翁祭酒則衆皆不歡諸少年有過惟恐翁聞<lb/>
之翁煦煦不為譙譲咸内媿避匿痛自創艾而後敢見<lb/>
崔家莊之南北各有巨壑嵗苦秋潦病涉翁竭力捐貲<lb/>
各建梁跨之行旅稱便翁産不踰中人而輕財好施中<lb/>
<pb n="KR4e0227_WYG_003-39b"/>
外族黨或婚嫁喪塟有不給者輒傾槖佐之雖没齒布<lb/>
衣舉跡不踰里閈而百里頌義令問施身古所稱居三<lb/>
年而畏壘大穣衆思尸祝者信不誣也有子五人長遷<lb/>
次正三直四忠臣五忠敬自此孫枝愈繁論者以為吾<lb/>
宗至翁即有于門将大之兆不肖曽孫自嚴自癸亥及<lb/>
辛未迴翔二品者八年中間屢經請告嘗以國恩不及<lb/>
曽祖為歉續獲備位一品辛未始得蒙恩贈我曽祖為<lb/>
光祿大夫太子太保户部尚書曽祖母王氏為一品夫<lb/>
<pb n="KR4e0227_WYG_003-40a"/>
人葢發祥於先而食報於後非偶然也<lb/>
賛曰古云修之身徳乃餘又云治人事天莫若嗇夫事<lb/>
天者治身之謂也以齊之有淄古所稱豁達智匿其俗<lb/>
無不笙竽六博鬭雞走馬為雄快乃我曽祖志儼翁獨<lb/>
以誠心樸學恂恂禮譲規矩先民人亦争暱就之又以<lb/>
古訓格言時時為子孫告誡豈非作法於嗇矯然不為<lb/>
末俗之漸靡者乎其所以啟佑我後人者抑何深以遠<lb/>
哉<lb/>
<pb n="KR4e0227_WYG_003-40b"/>
　　　祖善人翁傳<lb/>
祖諱忠臣字廷佐生而魁梧卓犖處村落中如珠玉在<lb/>
瓦礫顧盼容止有威儀體長上短下姑布家咸占為福<lb/>
相知子孫當興初為邑掾以古人自期許有平恕稱尋<lb/>
棄刀筆而力稼穡攻苦茹淡閑家訓子即臧獲輩咸凜<lb/>
然畫一如事官府有不率者先以鼛鼓申命繼以夏楚<lb/>
收威閫以内外雍雍如也肅肅如也祖母王氏為王公<lb/>
東和女兢業慈祥實相佐輔有子七人長栁溪公檠次<lb/>
<pb n="KR4e0227_WYG_003-41a"/>
雙泉公架三前川公叢四雲洲公林五雲峯公樹悉蒙<lb/>
故業治菑畬且為門戸徭役慮先後入粟為藩臬郡邑<lb/>
掾三考竣事咸得省祭冠帶祖心終未慊也先大夫舜<lb/>
石公行在六獨器重之毎笑而摩其頂曰孺子可教也<lb/>
命入鄉塾肄業無何先大夫厭薄塾師復令従邑大儒<lb/>
張儀部松石先生遊偕銓部王公秋澄執經問難學殖<lb/>
日新即松石先生亦自矜為兩髙足弟子及秋澄公登<lb/>
第先大夫竟以數竒偃蹇青衿然而子孫經術淵源自<lb/>
<pb n="KR4e0227_WYG_003-41b"/>
兹始迄今垂裕後昆何莫非祖榖詒之賜也七為崐山<lb/>
公本晩出祖天性友愛篤于兄弟推及羣従諸姪撫摩<lb/>
不啻已出兄子合居室屢空祖為置産者二仲季兄弟<lb/>
蚤殁遺孤女三悉收育擇偶資嫁俾各得所以至親故<lb/>
詿誤不能贖旅困不能歸者必代為輪鍰出之犴狴千<lb/>
里治装使遄返保有家室扶老賙貧䘏孤撫寡好義施<lb/>
仁不蘄寸報邑故事舉耆年有徳為公正以司市適推<lb/>
祖祖念已見推擇不忍負常曰苐聞投鉤分財投策分<lb/>
<pb n="KR4e0227_WYG_003-42a"/>
馬非以鉤策為均使美惡兩忘足矣幅巾青袍質成踵<lb/>
至務調停解紛不分左右袒而自令人意解一時閭里<lb/>
化之稍有紕行惟恐吾祖知也如是十載引老家居邑<lb/>
侯弁名旌善亭示勸以是子孫相傳為善人翁祖闢地<lb/>
創建菩提庵於東萬莊之南施田以贍香火捐貲専人<lb/>
印蔵經一部於南都迎貯其中延名衲諷誦梵唄之聲<lb/>
相續也諸子次第析爨即命各居一村<hi>長伯東萬莊二伯栗家莊三伯</hi>
<hi>南舖莊四伯黄埠莊五伯王村鎮先大夫西萬莊</hi>田産樓房咸有定宇七叔生<lb/>
<pb n="KR4e0227_WYG_003-42b"/>
晩另營一村居之<hi>鄭家莊</hi>乃祖暮年所自拮据又不以纎<lb/>
毫累諸子也越數載各能成立汙萊盡熟通計肥瘠田<lb/>
可六十頃里中人或意祖望腹也者祖笑曰昔人稱良<lb/>
田廣宅面水帶山九月肅霜三春捧繭烹羔而釃斗酒<lb/>
擊缶而歌南山彼獨非夫乎大都人各有志斥鷃榆枋<lb/>
安知垂天之翼九萬扶搖為祖雖自顧一山澤癯而胸<lb/>
次闊大議論瑰瑋莫測涯涘里中人皆敬且憚之祖母<lb/>
先没祖自卜塋兆於西萬村之離方手植楊栢數百株<lb/>
<pb n="KR4e0227_WYG_003-43a"/>
鬱鬱森森佳氣攸萃迄今龍章寵賁馬鬛騰輝皆吾祖<lb/>
考卜所致此又天相發祥恐青烏家未必有此竒中耳<lb/>
異哉晩年盡謝家秉陶然自適坐卧一小樓諸子鴈行<lb/>
侍立以次上食諸孫繞膝覔棃栗融融洩洩笑語移日<lb/>
人謂祖不獨吉祥善事駢集厥躬造物不為少靳抑亦<lb/>
澄懐恢志而善享之也祖生於𢎞治十年四月初七日<lb/>
卒於萬厯三年八月二十日享年七十九嵗祖生當皇<lb/>
風沕穆身際五朝太平躬享全福澤流苗裔殁又四十<lb/>
<pb n="KR4e0227_WYG_003-43b"/>
餘年始以不肖孫嚴陜西參政秩滿獲贈中大夫最後<lb/>
累贈光祿大夫太子太保戸部尚書祖母初贈淑人最<lb/>
後累贈一品夫人吾宗昔年率守先民之樸雖有祖妣<lb/>
塟時隧道之石崖畧特甚今邀天寵焜耀國恩家美豈<lb/>
容佚遏不宣業勉樹坊表儀衞於墓門而墓道之碣文<lb/>
尚虚謹摭述生平以干如椽之筆當祖母没時嚴尚未<lb/>
墮地及祖没時嚴僅七齡祗據生平所聞於先大夫者<lb/>
敬書以備採擇祖妣有靈無所逃於掛漏之罪矣<lb/>
<pb n="KR4e0227_WYG_003-44a"/>
賛曰不肖嚴生平樸遫無他長所藉先大夫遺訓奉為<lb/>
司南惟日日救過出處幸無大戾為九原羞弟寅若肅<lb/>
敭厯中外咸兢兢克舉其職雖繇先大夫拮据堂搆而<lb/>
先大父之弓冶實多嚮非先大父闢塾課子易草昧為<lb/>
詩書即再傳而後亦終晦跡隴畝而已葢先大夫於不<lb/>
肖兄弟以一經遺代滿籯金譬諸瓊膏玉露為天人糧<lb/>
若先大父之於先大夫是有太羮𤣥酒而後有殽核醴<lb/>
齊也不肖輩承匱中外濫竽簪纓詎敢登枝而忘本哉<lb/>
<pb n="KR4e0227_WYG_003-44b"/>
　　　先君黄髮翁傳<lb/>
　先君以儒業肇基含華韞采俾不肖兄弟咸受一經<lb/>
　子弟輩得彬彬與於文學之列皆遺澤也憶辛丑見<lb/>
　背壬寅襄事曽備列行實丐進士中白髙公為行狀<lb/>
　選部秋澄王公為誌銘憲副頃陽劉公為墓表宫諭<lb/>
　瀛海張公為傳亦既借雄文為華衮第維時僅封文<lb/>
　林郎官不過七品於子心未愜也距今癸酉三十有<lb/>
　三年矣不肖嚴濫竽中外屢膺天寵累贈十有一次<lb/>
<pb n="KR4e0227_WYG_003-45a"/>
　至光祿大夫太子太保户部尚書國恩家美焜耀前<lb/>
　後近修世譜益覺明發興懐擬丐名碩緒言以賁馬<lb/>
　鬛之封謹據當日行實再加整次搜羅為傳深虞詞<lb/>
　涉藻繪文或掩質故與其文也寧質葢先君所以修<lb/>
　諸身而訓諸子若孫者不過人倫名教布帛菽粟之<lb/>
　常今亦直肖本來而已<lb/>
先君諱木字子近別號舜石晩又自號黄髮翁天性英<lb/>
敏鬚容偉異目光炯耀貌癯神王讀書多妙解不事章<lb/>
<pb n="KR4e0227_WYG_003-45b"/>
句髫時偕王銓部秋澄従張儀部松石先生遊先生海<lb/>
内大儒慎許可乃亟稱二俊無所軒輊無何補郡庠晉<lb/>
増廣生又與王侍御雲石韓參知約庵孟別駕對軒結<lb/>
社青雲寺擷英潄潤試輒髙等一時才彦咸避舍先君<lb/>
亦慨慷自負可順風而翔乃王韓諸君相繼陟通顯先<lb/>
君獨以數竒再困棘圍年甫三旬遂幡然改曰孝弟力<lb/>
田吾家法也薄田足供饘粥兒曺可繼書香以善養當<lb/>
祿養足矣奚戀鉛槧為其桎梏我也遂棄青衿不復顧<lb/>
<pb n="KR4e0227_WYG_003-46a"/>
學使者惜焉給冠帶命為儒官事父母竭力承意務得<lb/>
歡心疾作更切孺慕藥必嘗禱必䖍逮捐館舍哀毁骨<lb/>
立儀節悉倣家禮墓草淒淒祭必血泣又立祠於白業<lb/>
堂西肖遺像併肖已像侍側如事生儀復推肇遷始祖<lb/>
以下建主奉祠逮同堂伯叔併列昭穆朔望率諸子拜<lb/>
奠垂老不衰嵗時萃期功薦時食俾宗人之疎者貧者<lb/>
咸得祀其先既以報本且以睦族也兄弟友愛村落相<lb/>
望常聨鑣過従無虚日中年遭家不造左撑右持振紛<lb/>
<pb n="KR4e0227_WYG_003-46b"/>
糾之急惟先君是賴大伯栁溪公二伯雙泉公皆以先<lb/>
君為才倍加憐愛先君亦莊事之殁咸囑曰以是藐孤<lb/>
嫠累矣先君飲泣受教為諸姪析産㐮事悉慮殫心覆<lb/>
翼備至初先君授産膏腴三伯前川公欲之先君遜焉<lb/>
易西萬村以居及伯值怨家含沙臺使逮治室毁産蕩<lb/>
先君被褐振裾跋涉千里百計拯援雖雪夜凜冽堅氷<lb/>
在鬚弗顧也比縣令惑於讐口羅織株連宗戚避匿伯<lb/>
且有死之心矣先君獨毅然登堂據理直陳伯始及於<lb/>
<pb n="KR4e0227_WYG_003-47a"/>
寛政先君羞伐其徳事平絶弗置喙伯晩復病痿痺每<lb/>
肩輿邀之膝語竟日飯必羅數品恣所嗜以為常四伯<lb/>
雲洲公庶也先君譜族以直書獲戾參商㡬十載一旦<lb/>
變起家庭伯以老見辱自分必死先君矢天指日灑淚<lb/>
拯之時嚴初入仕途僕馬書幣賁相望於道卒保無虞<lb/>
焉五伯雲峯公最謹愿亦為讐所螫先君殫力周旋乃<lb/>
獲公道昭明不罹文網迨殁而乏嗣諸屬閧然謂奈何<lb/>
以數千金輕棄螟蛉手先君正色曰此死者所愛也如<lb/>
<pb n="KR4e0227_WYG_003-47b"/>
飲恨地下何質之官以猶子時榮入繼義男鵬出姓歸<lb/>
宗猶給別宅二區腴田三百纔令不亂宗祧而止絶産<lb/>
一無所利七叔崑山公庶而早孤先君既身為訓誨復<lb/>
多方捍蔽無敢弱小侮者故叔特敬憚先君比於師保<lb/>
先君素負達觀塵芥軒冕逮三伯罹大難始歔欷曰吾<lb/>
薄佔畢不為也乃搆閔受侮重為門戸累匪諸子孰與<lb/>
償乎於是督不肖兄弟於精舍授以墳典杜賔客肅扄<lb/>
鑰丹鉛句讀朝程夕課每綴藝必手自點竄間就正諸<lb/>
<pb n="KR4e0227_WYG_003-48a"/>
先達以決嚮往試輒治装與偕驢背上仍令背誦四書<lb/>
一過傳舍會食之餘亦俾手一編把玩曰豈謂女曺必<lb/>
藉此頃刻者如終食間無所用心何不使有寸晷之逸<lb/>
類如此而更隨材迪誨因事奨掖常令勃然躍然自得<lb/>
於繩墨彀率之外或夜分罷讀挑燈共飯話家庭娓娓<lb/>
不休或暇日命酌賦詩㫄及涉世應務之槩天倫真樂<lb/>
又未嘗不融融洩洩也始嚴與兄慎屢試屢蹶先君曰<lb/>
業患不能精不患有司之不明逮丙戌巳亥間始受賞<lb/>
<pb n="KR4e0227_WYG_003-48b"/>
於霞城呉司理質亭薛參知且進而與其子相切劘用<lb/>
是先君以義方特聞兩公争引為布衣交顧迫而後見<lb/>
見未嘗不抗賔主禮也詢以民瘼則盡言有托居間則<lb/>
不應暨不肖輩各授室愈加簡勵隨置善惡二簿朔望<lb/>
日分別登記張先祠示勸懲自製簿序其畧曰古稱父<lb/>
為子隠吾非老悖欲彰子過正欲女曺兢惕勿即匪彛<lb/>
耳女曺他日遭際與終身展布不可知弟能擇地而蹈<lb/>
無災厥躬雖潛伏草莽吾快志多矣不然即懐金紆紫<lb/>
<pb n="KR4e0227_WYG_003-49a"/>
乎操行不軌衆穢所聚此為盜不持矛弧攻而不用弦<lb/>
刀者也奚貴焉父子之間不責善子輿氏葢激於父之<lb/>
愎諫子之非類者言之非通論也以責善固至情之不<lb/>
容已者也中材之養㡬諫之事亦何莫非善用其責善<lb/>
者況家庭隠慝疎者不肯言賤者不敢言至父若子而<lb/>
猶以責善為解則過何繇聞而善何繇遷哉識者服為<lb/>
確論越戊子嚴舉於鄉先君曰未也女小子寧無滿志<lb/>
於賢書猥効薄俗欲従里少年飲博恣狎邪遊邪非吾<lb/>
<pb n="KR4e0227_WYG_003-49b"/>
子也所以操之一切如諸生時壬辰嚴釋褐長安即貽<lb/>
書曰祖宗積徳累世發祥在女女宜厚自樹不者遺澤<lb/>
自此斬矣需次得松江司理便道省覲惓惓以訪察為<lb/>
戒曰任耳者廢目吾日坐環堵而逖聴巧比中人於三<lb/>
寸之穎寧無天譴女伯可念也繼貽書曰雲間脂膏地<lb/>
女當秋毫無㸃吾力農自贍義不取錙銖汚女嚴廩廩<lb/>
奉以周旋無敢失墜迄量移抵里檢槖中止圗書無長<lb/>
物而後先君喜可知也逮諸季盡入泮宫而嚴以司理<lb/>
<pb n="KR4e0227_WYG_003-50a"/>
考績移封章至乃澘然涕曰余曩者不嘗為轅下駒乎<lb/>
寧虞今日乞靈先人以邀天休不啻拮据以鳩此室也<lb/>
夫困窮猶生我而後将無驕奢淫佚敗乃家聲余子孫<lb/>
其覆亡之不暇余悲且懼矣嚴在松以水土不服殊病<lb/>
困因投牒乞休懼傷先君意亟馳使以白先君怡然報<lb/>
書允令歸田仍附一詩末云吾廬紅藥青松好何用樊<lb/>
籠困小官其超曠如此後疾亦愈厯俸六年僅轉比部<lb/>
郎大懼以拙宦為先君嗔及便道拜膝下先君曰小子<lb/>
<pb n="KR4e0227_WYG_003-50b"/>
年甫而立識見未定若驟得臺省朝野屬目一言不當<lb/>
將貽終身無窮之玷誠不若粉署含香隨分盡職為愉<lb/>
快也宗屬繁盛間有一二任俠斂怨或兇暴䦧牆者率<lb/>
擯不得謁甚則誚譲批撻隨之其有事抵公庭非寃抑<lb/>
不為請抑強扶弱宗屬齗齗一聴約束乃至䘏厥徭役<lb/>
周厥匱乏不啻痌瘝切身嘗曰斯孰非同源而共派者<lb/>
忍令偏肥偏瘠若秦人之視越人乎大母家舊著姓後<lb/>
裔中絶遺塚不封先君慨焉每命兒曺以時致祭無怠<lb/>
<pb n="KR4e0227_WYG_003-51a"/>
事嵗值薦飢貧民竊剝榆皮屑為靡他人多加窮治不<lb/>
亦荆棘糞穢護之先君獨否偶遇必迂道引避若剝榦<lb/>
遺顛則亟伐而聴其恣取里人貸粟凶年不克償焚劵<lb/>
可數百緡曰余媿無厚積以大庇天下飢寒也奈何與<lb/>
鶉衣枵腹者較區區松石先生仙遊先君深念國士之<lb/>
遇匍匐哭盡哀仍製衰服㑹塟徒步執紼嚴等自里選<lb/>
鄉舉以逮筮仕必命削辭絮酒拜先生墓左謂為淵源<lb/>
自也每為兒曺延師務求高明而猶不廢綜覈以故多<lb/>
<pb n="KR4e0227_WYG_003-51b"/>
遜謝引去獨與中白高先生臭味相投去住久速一任<lb/>
其便間與論難書指唱和篇什時出獨解互有啟發髙<lb/>
先生倍為傾嚮栢林黄先生布衣也素行謹飭則委以<lb/>
監督程課之任俾諸兄弟先後悉侍函丈賴以不荒於<lb/>
嬉光君解衣推食厯三十年先生每自歎何以得封翁<lb/>
若此久也殁猶遺命畀宅一區田數畝云内外戚黨非<lb/>
時乞索龎雜於門欣然應之不以為煩厯下馬徳飄泊<lb/>
淄土垂老喪妻且無子僅一女孫相依先君為資給婚<lb/>
<pb n="KR4e0227_WYG_003-52a"/>
塟已進董圃政日鼔腹槐陰中以終天年陽丘陳徳禎<lb/>
窮困轉徙鄉人莫之收也先君念屬𤓰葛與之居室器<lb/>
物贈其衣食及先君殁陳慟絶復甦忽夢先君招與對<lb/>
奕一夕棄世豈其信然與抑感徳深也尊崇高年不遺<lb/>
疎貧如里中王忠劉思仁宋昂等頻加問餽間招與會<lb/>
食滿座蒼顔白髮噢咻備至先君腹饒經濟議論滚滚<lb/>
舉中肯綮邑侯虞庭王公首詢均田之䇿先君為借前<lb/>
箸鑿鑿善也公竟用以報最海曙朱公以繕城遍咨鄉<lb/>
<pb n="KR4e0227_WYG_003-52b"/>
彦久無應者先君為上便宜十餘欵曲盡利弊公将次<lb/>
第舉行會有阻其事者役卒罷然抱負可卜矣釋典道<lb/>
蔵㝠搜殆盡復揭要語置屏幛間故能剛而以柔用之<lb/>
明而以晦出之皆従釋老精藴中來獨不喜輪迴黄白<lb/>
之説曰此緇流黄冠所為惑世誣民者也至星相堪輿<lb/>
巫祝方技之屬雖好事者陳左驗於前確乎其不信矣<lb/>
居家整肅昧旦夙興飭家政白首不怠子舍奴僕食指<lb/>
累千異爨同居米鹽瑣細必均必遍無不帖然就處分<lb/>
<pb n="KR4e0227_WYG_003-53a"/>
置産則曰人非甚不得已孰不自愛田廬而乗厄為利<lb/>
又虧折稽遲俾不得救旦夕之死則毒矣内顧弗給必<lb/>
弗受劵其所受必使無憾而後即安自奉節約用儉成<lb/>
廉誓弗權子母逞漁獵為壟斷行即炭窟利藪雖進説<lb/>
百計不納或懐契願獻竟日不敢吐一語而去惟胼胝<lb/>
畎畝詠伐檀以見意每倒空囊而自處恬如也邑侯韞<lb/>
所沈公雅負人倫鑒莅縣數年獨敬服先君常歎曰澹<lb/>
泊清苦如封翁者鮮矣厭薄苛禮謝遠貴介惟躭嗜名<lb/>
<pb n="KR4e0227_WYG_003-53b"/>
勝親眤朋舊風月妍美則相與徜徉長白夾谷東陵三<lb/>
台青雲醴泉花溝滴水諸處挈壺躡屐盡日忘疲筆札<lb/>
工妙尤善行草好為詩歌每有感發及眺覽會意操觚<lb/>
綴思頃刻立就有陶栁風味特不欲以此見竒稿成輒<lb/>
削去諸子或私蔵之一夕書室不戒都付烈熖今黄髮<lb/>
集所載乃未盡散佚者耳邑侯嵗時讀法數虚大賔席<lb/>
親為勸駕先君勉一赴之雍容曳履里人環橋觀望侈<lb/>
為盛事嗣即逡巡引謝曰邑中賢豪夥矣余何敢久壓<lb/>
<pb n="KR4e0227_WYG_003-54a"/>
人上也篤嗜營建雖廩無餘粟囊無餘貲而一日不督<lb/>
工課肆則神不怡創造一禀匠心度材量費胥有成算<lb/>
且教蒼頭各習一技法令峻而程限寛卒賴其用故節<lb/>
省常數倍他家雖竊視效慕莫及也晩治二與園壘丘<lb/>
疏池種樹蒔竹建黄髮樓玉清堂棋局詩卷棲遲餘年<lb/>
及卧疴静攝惟把玩琴劍花石圗繪或縱談漆園吏所<lb/>
稱南面王樂用自解譬秋澄王公來視先君瞪目問曰<lb/>
人死猶有鬼乎已復笑且歎曰天下安有不死之人即<lb/>
<pb n="KR4e0227_WYG_003-54b"/>
夀夭彭殤奚擇焉王公服為知生夙昔稱貸悉従卧内<lb/>
措辦以償曰余砥礪一生殁而汶汶冒宣尼在得之戒<lb/>
目不暝也後事俱預為區畫疾革仍命進頭陀誦圎覺<lb/>
楞嚴諸經其於生死夢覺闗殆了然矣屬纊之辰不作<lb/>
世情語苐命擊鉦伐鼔聲震梱外脱然而逝是為萬厯<lb/>
辛丑正月二十二日也距生于嘉靖丁酉七月二十八<lb/>
日得年六十有五元配劉氏側室王氏李氏王氏男八<lb/>
長自耕蚤卒先君哀之為製墓文次自耘郡庠生自慎<lb/>
<pb n="KR4e0227_WYG_003-55a"/>
嵗貢生自嚴壬辰進士厯任太子太保户部尚書自裕<lb/>
邑廪生自寅乙夘舉人厯任南京戸部廣東清吏司主<lb/>
事自強邑庠生自肅丙辰進士厯任巡撫遼東都察院<lb/>
右僉都御史女八耕嚴及長三女為嫡母劉出自耘及<lb/>
次女為二母王出慎裕強及五六女為三母李出寅肅<lb/>
及四七八女為四母王出孫男女三十餘人詳在世譜<lb/>
竊念先君生平教子殫竭心力嚴以顓愚濫膺簮紱秋<lb/>
毫總屬庭訓當庚子鄉試兄弟四入棘圍先君日盼得<lb/>
<pb n="KR4e0227_WYG_003-55b"/>
雋而卒不諧未㡬見背癸夘服闋肅弟即舉於鄉良以<lb/>
教澤固未湮也嗣偃蹇一紀餘始登丙辰會試寅弟亦<lb/>
登乙夘鄉試自析爨後諸務糾紛功課實不逮昔而仍<lb/>
博一第則當日下帷力也嚮使天假先君以年計寅肅<lb/>
奮跡必蚤即若慎若裕亦不至終老明經青衿間矣故<lb/>
淄稱善教子者必首先君矧規言矩行無不為訓迪計<lb/>
如葺舊廬而題以白業堂聮曰積善修白業讀書養道<lb/>
心搆新居而題以玉清堂聮曰君子禔躬重於山直北<lb/>
<pb n="KR4e0227_WYG_003-56a"/>
巖巖仰止丈夫比徳清如玉此心翼翼思齊治小圃而<lb/>
題以投豆亭聫曰檢㸃身心投豆亭中無黒子怡愉情<lb/>
性護花籬畔賞黄英此其身心性情惟恐越軼繩尺弗<lb/>
克閑家教子而欲以清白傳世者意殷殷矣今隧上之<lb/>
木已拱兒曺一觸簡編猶如膝下初問字時尋繹耳提<lb/>
諄諄教誡又不啻新免於懐以故在朝在野日征月邁<lb/>
戰戰兢兢惟恐有負堂構為先君僇人嚴嘗妄擬先君<lb/>
其決是非可否若懸鑑其料成敗利鈍若炳燭里閈宗<lb/>
<pb n="KR4e0227_WYG_003-56b"/>
戚疑者諮訪争者質成隠然繫一方之重可謂智平易<lb/>
近人共坐春風即横逆之來無怒容無讐念汪洋千頃<lb/>
人不能窺淺深可謂仁藐大人輕千駟遇事慷慨擔當<lb/>
不以造次顛沛而驚不以晏安逸豫而惰可謂勇殆合<lb/>
三達徳而兼之矣𤣥覽之士當不以嚴為阿先母慧淑<lb/>
恭勤拊嚴雖極鍾愛不廢程督在諸生則勉以進取為<lb/>
刑官則朂以仁恕撫摩諸子不異屬毛離裏鄉黨稱不<lb/>
妬之徳比於螽斯麟趾晩更好佛不飲酒不茹葷惡烹<lb/>
<pb n="KR4e0227_WYG_003-57a"/>
宰若讐至罷蠺繅以全生物之心預刻亡期遺命祭奠<lb/>
無設牲醴人謂母生於淄西之佛生莊豈不有宿緣與<lb/>
先君初封文林郎直𨽻松江府推官累贈光禄大夫太<lb/>
子太保户部尚書先母累封太安人累贈一品夫人四<lb/>
母王氏以子自肅貴累贈恭人俱塟玉清山之陽葢先<lb/>
君生平所杖履愛其明秀而扁為堂者及卜兆域莫此<lb/>
為良遂窆以成先志當初得此地時嚴夢寐中忽成一<lb/>
聫曰遺命曽教封北隴殊恩猶待表新阡今塟後褒贈<lb/>
<pb n="KR4e0227_WYG_003-57b"/>
且十一次坊表林立儀衞森然而肅弟亦四贈其生母<lb/>
視前聫若合符節豈偶然也<lb/>
賛曰粤惟上世肅肅明農猗歟我祖遂振厥宗既富方<lb/>
穀言發其䝉亦既訓止禮樂雍容我祖播之我父易之<lb/>
勿俾爾莠載鋤載耔匪神是篤一穂兩岐二三小子幸<lb/>
際昌時乃刈乃穫㒺敢斁思寧云善述聿懐先徳一言<lb/>
一行實為彀率以步以趨重趼弗及百爾後人是傚是<lb/>
則<lb/>
<pb n="KR4e0227_WYG_003-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0227_WYG_003-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石隠園蔵稿卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石隠園蔵稿卷二</head> <lb/>
    <p>
<pb n="KR4e0227_WYG_002-1a"/>
欽定四庫全書<lb/>
　石隠園蔵稿卷二<lb/>
　　　　　　　　　　　　明　畢自嚴　撰<lb/>
　　文一<lb/>
　　　雲間雅奏序<lb/>
夫文之稱雅何昉乎葢自宣父刪詩風存國俗雅載王<lb/>
謨而雅之義始著國俗采之方謠間有征夫思婦凄凉<lb/>
慘結之聲王謨筆之禁署則多哲王碩輔相與蜚揚鴻<lb/>
<pb n="KR4e0227_WYG_002-1b"/>
駿鋪張盛美之什其詞典重其㫖深醇無鉤棘無萎薾<lb/>
故綜文家往往鵠而樹之乎雅雅者常也正也匪常匪<lb/>
正離厥鵠矣余不慧不敢謬託知言顧於秇事間嘗染<lb/>
指竊鼎一臠以故釋褐後猶津津喜譚秇不厭葢農人<lb/>
説農賈人説賈自其所好非其能也又幸承匱雲間雲<lb/>
間故機雲里稱風雅奥區都人士家抱荆璧人握隋珠<lb/>
即談秇而求軌於雅道舍此奚之焉余觀近日之文多<lb/>
影附響傳千人合喙如羣瞽取道一夫相與按肩従之<lb/>
<pb n="KR4e0227_WYG_002-2a"/>
進旅進蹶旅蹶不自持也惟雲間各建旗鼓獨成隊伍<lb/>
不肯餖飣剽掇丐人牙後餘馥為膏容今其文具在可<lb/>
覆按是宜衆噪無諧聲哉而顧族而命之雅何也葢惟<lb/>
不能為創也乃不能為諧苟能為創也則莊<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>者取傅<lb/>
典依經無取株守劍刻<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>者歸雅瑰竒者取窮神極變<lb/>
無取佶倔聱牙竒者亦雅比如金玉相宣絲竹並奏器<lb/>
數則殊而成文協律無亂無奸節韻常合向所謂鉤棘<lb/>
者萎薾者一切掃去惟常惟正之兢兢又何弗諧之有<lb/>
<pb n="KR4e0227_WYG_002-2b"/>
余既喜談秇諸士子復謂余生齊魯漸靡文教以為於<lb/>
此道必有闚睹故無擇衿生髫俊争以其文來就評騭<lb/>
或矢口風簷或湛思芸闥或従余拈題印可材不問類<lb/>
搆不問時總之不離乎雅者乃入是刻刻成弁之序且<lb/>
更有諷焉夫士於雅道㣲獨文詞間也居同閈也而習<lb/>
為誹上撡下則稱狂出同遊也而工為遊聲借譽則稱<lb/>
躁仕宦同功名也而飾虚亡實燕石而寳函則稱浮夫<lb/>
是狂與躁與浮盭乎雅矣而當其始為先資也未嘗不<lb/>
<pb n="KR4e0227_WYG_002-3a"/>
詘㫄蹊而崇大雅則言之未可信人也如是今日余及<lb/>
諸士相觀摩維是編他時余従諸士相徴信維是編倘<lb/>
其貞固純實躬必逮言以共朂乎雅道居名儒出碩輔<lb/>
令海内正襟而襃文行必口實吾雲間是雲間士又不<lb/>
直以是編重也余有厚願焉故始終敢以雅之一言進<lb/>
　　　蘇松武舉鄉試錄後序<lb/>
嵗在丁酉姑蘇四郡舉武士于鄉時島倭狂突再犯我<lb/>
屬國侍御秦公夙夜兢惕選将練兵圗固我圉而尤仰<lb/>
<pb n="KR4e0227_WYG_002-3b"/>
體天子拊髀頗牧思拔一二虎臣稱上任使葢是役也<lb/>
載毖載慎凡得士五十人以獻籍既成自嚴謬列校售<lb/>
當用一言醮士夫職守文墨改步而談干戈見謂越俎<lb/>
顧與農談耕與賈談貝従所習也則兹醮士舍戰奚談<lb/>
哉第呉士諱言戰久矣二百年來絃誦圗史以為常若<lb/>
乃覩矛㦸則心悸聞銃礮則掩耳却走者皆是也當嘉<lb/>
靖中島倭剽呉纔數百人而大江以南連城累十無能<lb/>
發一矢摧其鋒者時胡李兩公為政調集楚越精鋭數<lb/>
<pb n="KR4e0227_WYG_002-4a"/>
年而後克之天下自是目呉為無人夫呉果無人哉子<lb/>
胥用吴破楚威晉讋服諸侯項籍用吴滅秦鏖漢分裂<lb/>
四海彼亦吴人也昔胡以勁今胡以脆毋亦恬愉既久<lb/>
舉精華果鋭之氣陰銷默耗而不自知歟聞之戰勇氣<lb/>
也氣不鋭而能制敵者天下無之顧氣聽於心猶卒聽<lb/>
於帥心之所至氣必至焉自嚴朂諸士策勛報國請従<lb/>
心始試觀諸士環集轅門躍馬彎弓鵠在其左中必左<lb/>
者心乎左也控絃比耦鵠在其前中乎前者心乎前也<lb/>
<pb n="KR4e0227_WYG_002-4b"/>
及鎖闈射覆匿緒蔵用莫可端倪往往曲中心乎覆也<lb/>
然則心至氣至而決勝因之此足以觀矣爾多士果能<lb/>
外不有其身内不有其妻子斷脰決頸主上是為将奮<lb/>
迅激昻之勇于是焉發衝鋒陷陣之能于是焉出靡堅<lb/>
不摧靡強不破即縛長鯨築京觀詎云難哉夫禦盜者<lb/>
之與盜者等人耳然而十不當一葢盜之心必死而禦<lb/>
盜者之心不必也故士之心誠必於死綏謂前有勁敵<lb/>
吾不信已不聞潤州婦之扼虎者乎虎入其室攫其姑<lb/>
<pb n="KR4e0227_WYG_002-5a"/>
婦操梃撻之虎為所斃而以其姑返夫弱莫如婦然能<lb/>
出姑于虎口心愛其姑也倘多士愛國誠若婦之愛姑<lb/>
寧復有敵猛於虎者耶而奈何甘心令天下目呉為無<lb/>
人哉多士朂諸<lb/>
　　　山西求生錄序<lb/>
直指蘇公之按晉也毎行縣錄囚徒輒平亭疑法其従<lb/>
死比而傅生議者娓娓言之徹至無遺理曲至無剰情<lb/>
了然於心復了然於口與手真若隔垣洞五臓矣葢一<lb/>
<pb n="KR4e0227_WYG_002-5b"/>
念求生筆端自有造化即公亦若不自知也既竣事錄<lb/>
其語成編某拜手受而卒業焉因歎曰醫生道也人亦<lb/>
有言學醫者人費則何歟是不求者之過也不求即生<lb/>
道可以殺人矣況乎書獄之家以法殺人者乎若晉之<lb/>
多辟則猶有足求者其民好輕生又好傾人之生以自<lb/>
快也本自投繯而以為有引繩者本自落井而以為有<lb/>
下石者本自試毒而以為有進而強之者本自刎頸而<lb/>
以為有持太阿而授之柄者本懟以手自𢷬以頭擊壁<lb/>
<pb n="KR4e0227_WYG_002-6a"/>
户柱而其所傷實類見疻絶無毫髮差者案驗之茫不<lb/>
得其狀也求之証而所左袒之人不難以舌劍輔之求<lb/>
之傷而所索瘢之人不難以口沙射之若求之爰書而<lb/>
所鍛鍊之人又不難以墨兵攻之三求者皆求所以殺<lb/>
而此囚宜無生理矣不寧惟是也殺人者死似可無求<lb/>
矣然無如齊力共敺者何也合數人以格殺一人其間<lb/>
下手輕重㣲論㫄觀目眩即當局亦自茫然安所得制<lb/>
其命者而斷之大都暗中摸索耳即不然亦無如怨家<lb/>
<pb n="KR4e0227_WYG_002-6b"/>
告變姑後其仇讐而首所欲齮齕之人與所易恫疑恐<lb/>
喝之人何也其人不賄而竟以不賄墮竒寃賄而又以<lb/>
賄持左劵待訊者通誣者窮而應抵之人固得以間執<lb/>
其口誰得為分明之猶未也傷亡㡬何也而加功以趣<lb/>
其盡局外亡相與也而借軀以報其仇又甚則明明乎<lb/>
手刃人也姑歸難於未獲彼借以徼未減而續獲反無<lb/>
以自解焉明明乎途之人也妄蔓引為同盜彼借以脱<lb/>
真黨而横罹者反無以自白焉諸如此類求之不精此<lb/>
<pb n="KR4e0227_WYG_002-7a"/>
囚又終無生理矣非無生理也無有為之求者也非無<lb/>
求之者也心不苦則不深入心不慧則不照徹心不虚<lb/>
則奏當之成雖咎繇聴之猶以為死有餘辜也扁鵲不<lb/>
能生死人而能因其可生之道其於聽囚之求生也亦<lb/>
若是而已耳然世之為扁鵲者㡬何人哉可歎也故吾<lb/>
於公之錄求生而深惟其意也聖人之言曰雷雨作解<lb/>
君子以赦過宥罪又曰五刑之疑有赦賢人之言曰求<lb/>
其生而不得則死者與我俱無憾也夫聖人之言如天<lb/>
<pb n="KR4e0227_WYG_002-7b"/>
故直以眚災肆赦為任賢人之言如地地承天者也故<lb/>
猶若有得有不得焉非必其量不同實其分有然者即<lb/>
此意而推廣之君猶天也臣猶地也今上屢詔天下停<lb/>
刑固直與之以生而公苐曰為之求其生而已無成而<lb/>
代有終其純臣之用心乎某従公周旋久無能佐㫄求<lb/>
之資而公且謬以為求於某而有獲也則其求之勤可<lb/>
知已故漫述數語用弁簡端以明公勤懇無己之心且<lb/>
以示後之書獄者毋惜紙費而輕以人費也則所謂上<lb/>
<pb n="KR4e0227_WYG_002-8a"/>
醫醫國者欲檢方書當在是矣若曰活千人者封則公<lb/>
悟徹六通已斷名根久矣計當不屑此即某亦不敢以<lb/>
此言相諛也<lb/>
　　　刻署印須知序<lb/>
余以闇劣待罪晉陽惟是察吏安民為兢兢第道屬州<lb/>
縣頗繁闕官時有而治中別駕尤鮮毎遇攝署四顧乏<lb/>
人間委州縣倅貳㫄及廣文即素獵聲稱多旋踵敗事<lb/>
非墨則溺矣葢疾首腐心者久之王覲在邇代庖益多<lb/>
<pb n="KR4e0227_WYG_002-8b"/>
言念民瘼脈脈闗情因思人豈盡不才或無為提醒故<lb/>
舉足成謬迷耳偶檢行笥得吕司㓂新吾前撫晉時所<lb/>
輯署印須知一卷乙未入計孫冢宰立翁時為御史大<lb/>
夫曽先期頒布宇内今取而讀之開諭諄切正署官對<lb/>
症藥石也亟為校讐用付梓工俟傳檄攝署輒人給一<lb/>
帙以比於耳提面命之義庶有瘳乎倘弗若於訓則三<lb/>
尺具在誰敢私焉語云前車之覆後車之戒前事之不<lb/>
忘後事之師也又曰一命之士苟存心於愛物於物必<lb/>
<pb n="KR4e0227_WYG_002-9a"/>
有所濟倘諸賢有味斯言而三復於此編思過半矣<lb/>
　　　河東兵畧序<lb/>
嵗己酉庚辛之交河東大祲夫運在金宜穣而旱而毁<lb/>
計然七策不盡可用也所在易子析骸莫必其命萑苻<lb/>
之佩牛帶犢者走死地如鶩<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>又時時蹂蹸我河上無<lb/>
虚日天子俞主爵議従田間起繩齋許公來視兵事公<lb/>
至首行部阻深僻遠将皆必有車轍馬跡焉毎下車延<lb/>
見吏民勞問疾苦雖耘牧嬰嫗無不周咨拊循者溥施<lb/>
<pb n="KR4e0227_WYG_002-9b"/>
予哺饘酏矜寡昧圉姦虣汰貪墨平輸納簿金矢禁厨<lb/>
傳嚴保伍警斥堠民是以有寧宇盜是以有戢志乃其<lb/>
兵策之大者尤在大創徊問扼塞㡬何處某所可地守<lb/>
某所可堵截執殳之士㡬何人其可以賈勇先登者誰<lb/>
氏之子也周官之移甲而具財用者何若漢法之踐更<lb/>
者何若天塹豈能飛渡其借㓂舟者何以聽彼坐而餉<lb/>
者蟊螣耶介而馳者象人耶何以不為百姓出死力鞭<lb/>
七人貫三人耳豈異人任也葢精神與文告俱流賞罰<lb/>
<pb n="KR4e0227_WYG_002-10a"/>
與指撝並用而<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>一再失利去従此不敢窺平渡闗矣<lb/>
會公以祝釐行重念天子恩不忍忘河東即不忘<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>遂<lb/>
手錄其已事成篇而自志之曰河東兵畧余讀而歎曰<lb/>
甚矣公之知兵也詳哉乎言之矣直畧也與哉又寧獨<lb/>
河東也與哉大者軍旅㣲者奏當而兼焉難精者君子<lb/>
不易檢者小人而兼焉米鹽凌雜簿書期會而賅存焉<lb/>
是兵刑之脈絡相通也是司馬辨論官材司徒井田軍<lb/>
賦之指也是黄潁川之精力獨能行而諸葛武侯之所<lb/>
<pb n="KR4e0227_WYG_002-10b"/>
盡瘁軍務者也趙營平晉人也所伏羌亦<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>類史稱其<lb/>
沈雄有方畧營平亦自言願至金城圗上方畧乃當時<lb/>
徼璽書報可者屯守而外無多也豈惟無多疑有班史<lb/>
傅益之者非盡出營平舌本也是二者公皆過之畧乎<lb/>
不畧乎乃若所畧則有之不鋪張於前不誇詡於後是<lb/>
也當<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>氛未靖天子且破留中例用公乗機蹈隙條事<lb/>
論功安知不為封拜地而僅煩記室示不忘己也嗟乎<lb/>
公可謂不貪功者矣然何以不并此己之兵勢國之大<lb/>
<pb n="KR4e0227_WYG_002-11a"/>
事老臣不明言利害誰當復言之者是又營平之長慮<lb/>
而忠藎之遠謨也且公以太守為前茅而謬推余為後<lb/>
勁即諸銅墨之長一善必有記籍焉公之心可見也嗟<lb/>
乎公可謂不貪名者矣夫公介性所至雅負竒節已信<lb/>
於士大夫矣亦有知其不貪功不貪名者乎是可以告<lb/>
天下之治兵者使公一旦筦中樞顓外閫得盡展其竒<lb/>
畧其竒功應籠葢人上而猶僅符卿相畀豈非以不釣<lb/>
竒之故耶若余則真錄錄無竒者而獨於公有竒契且<lb/>
<pb n="KR4e0227_WYG_002-11b"/>
余與公生同里與公季舉同籍余先為雲間李而公之<lb/>
刺郡後之公先為秋曺而余之入署後之余先公參藩<lb/>
晉中而其副臬也又後之神相縈也趾相錯也斯其機<lb/>
緣亦已竒矣知公宜莫余若豈待西域反側而後知定<lb/>
遠語非平平耶至公惓惓稱太守策太守惓惓傳公策<lb/>
交相愛也操斯以往何向不克是又可以告天下之同<lb/>
力而治兵者<lb/>
　　　東臯漫錄序<lb/>
<pb n="KR4e0227_WYG_002-12a"/>
東臯漫錄迺余年友參知毓竒楊公林居所裒輯者也<lb/>
上自戰國先秦兩漢迄於唐宋勝國中間人物妍媸國<lb/>
是臧否兵機勝負如正直徳量忠烈明鑒以及險邪傾<lb/>
陷權勢諧媚之屬分門別類聚成一書離為八帙将付<lb/>
殺青以廣其傳而授簡猥命余序余與公生同里舉同<lb/>
年師同門服官同起部宦遊同淮揚公家於安徳為南<lb/>
北水陸咽喉余往來燕京出入必經其地至則投轄下<lb/>
榻把臂論心臭味相符是知公者宜莫余若此公問序<lb/>
<pb n="KR4e0227_WYG_002-12b"/>
於余也余受而卒業輒歎紀載自昔若二十一史為剖<lb/>
判來一大部舊朝報㡬令人童而習之皓首若河漢無<lb/>
極要惟讀史在胸中有吃緊線索腕中有信手筌蹄目<lb/>
中有照垣池水意中有運斤郢堊始可與言史可與言<lb/>
讀史不則史自史我自我往往考証譏商隠之獺祭魚<lb/>
記憶費燕公之紺色珠雖博古曬腹有餘而摛詞奪簟<lb/>
不足良有以也公自萬厯庚戌解組杜門郤掃於史無<lb/>
所不窺當其觸事會心隨讀隨筆如春蠺之抽絲匪濕<lb/>
<pb n="KR4e0227_WYG_002-13a"/>
而不入匪乾而不出如良農之殖稼日新月盛不崇墉<lb/>
比櫛而富倉箱不休如齊王之食雞跖千而後厭腹如<lb/>
長康之噉蔗次第漸入佳境葢自有史後通鑑興有通<lb/>
鑑後綱目興嘗譬涑水於厯代猶爰書新安於爰書猶<lb/>
鐵案此錄伐山二家碎金羣乗獲寳聚沙拾珠象㒺㡬<lb/>
與公家執㦸法言太𤣥競爽先後無俟有子雲知子雲<lb/>
也東臯十畝地係公所栖托絶移文於草堂寄槃澗於<lb/>
菊徑因得以寤歌餘隙適志副墨伎倆信惟靈均逐而<lb/>
<pb n="KR4e0227_WYG_002-13b"/>
著騷虞卿窮而著書自當不以彼易此矣公夙擅才名<lb/>
由花封而粉署而兵防政務糾紛無不咄嗟立辦偶為<lb/>
當路所枳暫返初服比今睍消雨雪中丞直指累疏推<lb/>
轂環召恐難卧穏東臯矣夫趙韓王以半部論語侈口<lb/>
佐命況以一部全史千古提衡出而匡時經世於補天<lb/>
浴日何有敬拭目以俟<lb/>
　　　正韻類鈔序<lb/>
夫備萬物之體用者莫過於字矣漢制尉律之官勅學<lb/>
<pb n="KR4e0227_WYG_002-14a"/>
童十七以上通九千字者試為吏輓近字學不明習為<lb/>
鹵莽滅裂諸讀書而不識字者比比也明興稽古右文<lb/>
太祖高皇帝因休文韻多用吴音命宋學士輩輯為洪<lb/>
武正韻音律本中原註釋羅經史其六書之總括斯道<lb/>
之指南乎閎覽之士披載籍而未諳輒思檢音義于正<lb/>
韻迨手是編又復汪洋郤顧莫測津涯何也字既未習<lb/>
則噤不知所呼其何以別聲而辨韻耶近世刻有海篇<lb/>
直音雖覺直截易於檢覔而其音律或與正韻時有牴<lb/>
<pb n="KR4e0227_WYG_002-14b"/>
牾兼以註釋潦畧令人不無掛一漏萬之歎岷山分在<lb/>
窮荒簡袠甚渺獨有正韵類鈔鏤扳儲之有司余因得<lb/>
寓目焉先以形析字類隨以韻冠字顛字緣區分音隨<lb/>
字注釋義臚列靡遺別韻㫄出附見葢合正韻海篇二<lb/>
書而一之俾按形索字者不勞餘力而可燭照數計至<lb/>
便也岷山學者苦無師承其於音韻㸃畫往往謬宫商<lb/>
而淆亥豕則是書尤岷山士人對症之藥顧原刻不列<lb/>
纂輯姓氏而梨棗嵗久亦多損剥散佚者余訪之故老<lb/>
<pb n="KR4e0227_WYG_002-15a"/>
迺前任憲副京山劉公督諸文學所輯書也劉故楚名<lb/>
家曽刻道署題名碑記其吟詠篇什散見於紀乗流傳<lb/>
於郡邑者戛戛乎金石之音也是書嘉恵後學匪淺而<lb/>
可沒其名且湮其傳哉因屬撫民郭二守補其脱落葺<lb/>
其彫敝然後復為完書播之縫掖儻亦熙朝同文之一<lb/>
助乎二守博學好修克紹箕裘信楚材之良也是書之<lb/>
興固有數云<lb/>
　　　奉常邵先生奏疏序<lb/>
<pb n="KR4e0227_WYG_002-15b"/>
竊讀易之兑和於初為吉孚於二亦吉商於四為有慶<lb/>
引於六為未光而獨來於三為凶正以兑上兑下剛中<lb/>
柔外剛柔合而和且孚商且引曰兑亨利貞此其説於<lb/>
諫臣為最急古之箴尹保氏補闕拾遺若臯陶益稷之<lb/>
陳謨仲山甫之補衮率是道也夫聖人説易深遠凡言<lb/>
吉凶悔吝之際諄諄以貞為訓而猶期於兑説余讀翼<lb/>
廷邵先生奏疏知先生先後委蛇瑣闥間其庶㡬於貞<lb/>
者乎葢先生従中秘擢司諫為斌斌博物君子敭厯户<lb/>
<pb n="KR4e0227_WYG_002-16a"/>
兵刑工禮五垣諸牘數十百上靡不侃侃批鱗鑿鑿中<lb/>
欵一時宫府中外謀王體斷國是悉攸藉焉而其最鴻<lb/>
碩照耀人耳目者如疏發寧遠父子不法為勲貴公私<lb/>
曲徙疏抑黔國無将青田越俎為帶礪世祿防微疏汰<lb/>
冗費抑濫恩省内供停季取於以息憚人而實儲糈疏<lb/>
曠郊祀虚召對輟儲講及科場竇弊於以肅典禮而隆<lb/>
賔興迄於革運總蘇班軍重邉計業奉俞㫖著為令甲<lb/>
於以禆功叙而垂永賴七尺獨立嶽嶽罘罳凡皆以貞<lb/>
<pb n="KR4e0227_WYG_002-16b"/>
矢貞貞於履之兑為履尾不咥貞於臨之兑為臨剛浸<lb/>
長貞於暌之兑為見輿曳牛貞於夬之兑為揚廷孚號<lb/>
即或留中屯膏不免掣肘要惟兑説無恙卒以獨行遇<lb/>
雨化壯頄之凶以月望匹亡收攣如之孚豈非以荃宰<lb/>
之交魚水不易一切婉轉開導爾雅溫厚明習掌故洞<lb/>
晰事情和之孚之商之引之總非來兑之陰柔不當位<lb/>
比夫來兑不當位者不貞也貞則含白履素負氣敢言<lb/>
因事獻替夙夜盡忠二簋可享於巷可遇為熙朝景爍<lb/>
<pb n="KR4e0227_WYG_002-17a"/>
為純臣苦心寧與抱寒蟬而甘立仗者可同日語哉先<lb/>
生即不為折檻叩墀之過激而實有魚頭鳳鳴之精忠<lb/>
讜論昌言百慮一致葢上帝臨之而神明鑒之矣惟是<lb/>
易有兑説而後有維有解以先生條議城工觸冒時忌<lb/>
無何奉常甫擢貝錦相加竟以改南賫志歿未㡬而論<lb/>
定僅存是稿為不朽一斑洵所稱王臣蹇蹇匪躬之故<lb/>
在先生誠不以彼易此乎昔韓忠獻為諫官三年所存<lb/>
諫稿七十餘章初欲焚之恐無以彰人主従諫之美因<lb/>
<pb n="KR4e0227_WYG_002-17b"/>
集曰諫垣存稿先生既歿是刻在諸長兄而猥以門墻<lb/>
問序於嚴憶嚴戊子歌鹿鳴先生實薪槱山左迄今轉<lb/>
盼星霜㡬週七十五人化烏有嚴幸備位九列承匱留<lb/>
都宻邇師閈緬惟在三之義詎敢以不文辭因不揣妄<lb/>
演易義為奏疏敘愧不足揄揚盛美萬一也<lb/>
　　　類選四時絶句序<lb/>
詩以道性情自昔三百篇所載野樵田畯村媪閨秀横<lb/>
口所出無非詩總以道性情所欲言而已然讀闗雎葛<lb/>
<pb n="KR4e0227_WYG_002-18a"/>
覃巻耳芣苢諸什無不以四句止自絶句鼻祖云嘗聞<lb/>
王元美論絶句離首即尾離尾即首而要腹亦自不可<lb/>
少妙在愈小而大愈促而緩又謂讀維摩經得此法一<lb/>
丈室中置恒河沙諸天寳座丈室不増諸天不減又以<lb/>
刹那定作六十小刦須如是乃得㫖哉言乎良以學士<lb/>
家藻繢縦横即令廣之近體排律以暢其致侈之歌行<lb/>
樂府以竟其趣雖不可謂駢拇枝指而大較惟絶句為<lb/>
近古絶者截也従近體中或前半後半為截或中腹四<lb/>
<pb n="KR4e0227_WYG_002-18b"/>
句為截離其合合其離有占有韻韻不㫄借可對可散<lb/>
散亦纍貫則絶所由名也不佞不嫺詩亦不譚詩然獨<lb/>
喜絶句不置但五言絶止二十字猶覺寂寥而鮮舂容<lb/>
若七言絶以四語二十八字該括四始六義儘足發舒<lb/>
性靈舒鬯胸次先是余見崇雅山人有四時絶三百六<lb/>
十首每月止三十首邉幅太窄譬之鼎臠味美而嫌掛<lb/>
漏嗣見徐司馬京咸所梓有日涉編雖以四時為主而<lb/>
諸體兼收譬之凌雲搆具而乏剪裁逮甲寅乙夘嵗余<lb/>
<pb n="KR4e0227_WYG_002-19a"/>
自蒲坂掛冠歸里巖棲多暇因翻架上之蔵搜而廣之<lb/>
總之不離四時者近是従春而夏従夏而秋従秋而冬<lb/>
支甫一周而三萬六千刻為時㡬變時變而物徙如草<lb/>
木夭喬以植物變昆蟲跂喙以動物變空閨夢骨孤戌<lb/>
驚魂姬扇辭輦征衣寄邉以人事怨曠俛仰舟壑變櫻<lb/>
桃景妍興逸燒尾毷氉色慘致楚鎩羽以道飇石火黄<lb/>
粱黒甜變已徹競爽籟發錫杖皎貫𤣥對毫吮曇鉢以<lb/>
露門綺語浄土騷情變凡此變而又變以至於無可變<lb/>
<pb n="KR4e0227_WYG_002-19b"/>
悉繪之詩悉收之選良以詩言志歌永言聲依詠律和<lb/>
聲也非必言四時非必不言四時而實具體四時矣謂<lb/>
以七言絶盡四時之變不能謂以四時之變入七言絶<lb/>
於以供驅使聴鑪錘即倚馬擊鉢者不益疾捷嘔心枯<lb/>
髯者不加推<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>也倘所稱昌歜之嗜者非耶試由絶而<lb/>
推之即為律為古為排律入如噉蔗以漸出如湧泉不<lb/>
涸必不能窘以所不受矣顧今世論詩者多尊盛唐而<lb/>
卑中晚況宋元乎是選兼取宋元者何夫宋元醖藉聲<lb/>
<pb n="KR4e0227_WYG_002-20a"/>
響間或不無少遜李唐至匠心變幻則愈出愈竒矣昔<lb/>
人謂唐人絶句至中晚始盛余亦妄謂中晚絶句至宋<lb/>
元尤盛如眉山之雄渾荆公之清麗康節之瀟洒山谷<lb/>
之蒼鬱均自膾炙人口獨步千古安可遺也袁石公貽<lb/>
張幼于書云世人喜唐僕則曰唐無詩世人卑宋黜元<lb/>
僕則曰詩文在宋元諸大家此雖有激之言抑亦足為<lb/>
二季解嘲矣白門暇日偶一諷詠因為銓次評品置之<lb/>
案頭庶㡬餓可當餐卧可當枕聊自為解頤爾若欲公<lb/>
<pb n="KR4e0227_WYG_002-20b"/>
之人人傳之通邑大都将無為有識者之所胡盧乎<lb/>
　　　遼變會議始末序<lb/>
余弟遼撫中丞遭寧遠兵變賫志以歿或謂事繇缺餉<lb/>
或謂不盡繇缺餉然終不得謂餉非缺也聖明特採廷<lb/>
議獨持睿斷杜邉臣之口實絶效尤之驕戍削余弟生<lb/>
前官階以伸三尺法而仍先以違制稽餉致亂辱國之<lb/>
罪斥革署篆少司農奪其恩廕以昭缺餉之實以明余<lb/>
弟之緣法而得削炳炳天語情法備摯歿而有知歿且<lb/>
<pb n="KR4e0227_WYG_002-21a"/>
不朽夫復何憾中行荀獻子為未卒事於齊也不瞑不<lb/>
含而瞑含於嗣事如河之誓論者始識純臣心事羊叔<lb/>
子覃慮圗呉及病亟卧護不奉詔逮吴平叔子逝天子<lb/>
為之惻憶知封疆之有勞臣也余弟為國盡瘁一往直<lb/>
前之氣毫無反顧遇變而蹶雖不盡諒於人人而諸疏<lb/>
之見諒者亦多矣其不諒者多出風聞其見諒者多出<lb/>
目擊及身與共事者公道已大彰明清議具在衆口余<lb/>
弟為封疆而受削亦為封疆而受原異時論定将復為<lb/>
<pb n="KR4e0227_WYG_002-21b"/>
封疆而受知九原可作亦應且為封疆瞑而受含余用<lb/>
是裒集遼變會議始末付之剞劂上以著聖天子之宸<lb/>
憲下以垂諸大夫之公評併以見余弟之不終棄絶於<lb/>
清議也俾後之論世者有所憑而考焉於以希冀聖明<lb/>
帷葢之恩於萬一因弁其首<lb/>
　　　度支薄伐奏議序<lb/>
此遼警以來所朝夕條上封事也上不以臣嚴為不肖<lb/>
命統中邦之賦二年於兹矣逢時之艱手捋口瘏僅此<lb/>
<pb n="KR4e0227_WYG_002-22a"/>
紙上陳言無能佐度支萬分一天子軫念封疆宵旰其<lb/>
未有釋焉臣罪曷逭雖然臣力葢竭臣心益苦矣夫司<lb/>
農掌天下財賦出入者也則壌定賦成規具在何至遂<lb/>
如幻蜮之不可問乃今日者肉既已剜肘亦且露旦夕<lb/>
之命難必緩急之數莫救也此其故難言之矣葢自東<lb/>
西交訌㡬十年所邇乃烽火達於甘泉闗鎮之将雲集<lb/>
勤王之旅星赴也月糗行餱舊鏹新齎有一一不取辧<lb/>
司計者乎司計者即令手可左右畫脛可東西馳當亦<lb/>
<pb n="KR4e0227_WYG_002-22b"/>
操何術應之也累朝儲偫蕩若洗矣閭左膏脂殫若乾<lb/>
矣加派搜括諸例既如竭澤之不可再屯鹽鼔鑄各欵<lb/>
又如聚沙之不可成嗟嗟削針聚之逝波滌之九頭争<lb/>
喙一癭潰元是亦難言披髮呼之冷袖去之獨拍莫響<lb/>
長鞭不痛是亦難言漏船居之驕兵食之有牙狺狺維<lb/>
音嘵嘵是亦難言丁斯時也即令夷吾握籌鄼侯司劵<lb/>
劉晏輩權子母於其傍終不能調懸梅之渴激活鮒之<lb/>
勺也況謭焉者乎徼天之靈皇威遐鬯敵氛遠靖猶可<lb/>
<pb n="KR4e0227_WYG_002-23a"/>
勉苴目前不即以首領膏斧鑕然而羸馬智窮拙婦炊<lb/>
盡精衞卒難填海蝜蝂終成墜壁毋亦纍纍陳言寄之<lb/>
紙上以明吾老臣牛馬之報在兹編也心力枯於斯而<lb/>
知罪亦聴於斯<lb/>
　　　度支奏議堂稿序<lb/>
度支奏議一書嚴不佞心血盡於此矣標堂稿者何稿<lb/>
所載大都拜官辭官晉秩辭秩舛誤認罪衰老乞骸及<lb/>
家難控籲等章皆私情也例不繇各司案呈其次則為<lb/>
<pb n="KR4e0227_WYG_002-23b"/>
召對登答之稿矣登答以補敷奏所未盡其次則為條<lb/>
陳便宜之稿矣條陳必出胸臆所獨見又其次則為糾<lb/>
薦官員申救司屬之稿矣糾薦原従錢榖起見申救亦<lb/>
為堂屬存體欵皆有限惟是己巳之冬變起倉卒雉堞<lb/>
之外即為戎郊埤卒戰旅所在呌號於是聖明不時傳<lb/>
㫖倚馬需報嚴亦不敢復下所司磨盾屬草寥寥質語<lb/>
纍纍成帙葢其侈也他若會議邉餉去取羣策徴收之<lb/>
壓見直剖撫賞之部邉分過揀糧金吾之紛糾行取推<lb/>
<pb n="KR4e0227_WYG_002-24a"/>
知之查駁屯鹽大政之集議動闗興革矢口嫌怨皆以<lb/>
癡腸熱血扼腕而出不顧利害不避忌諱其間硜硜職<lb/>
掌者固多而忤時賈戾亦復不少嗚呼觀於堂稿而嚴<lb/>
之遭際嚴之朴戅種種棘局種種孽案也<lb/>
　　　度支邉餉司奏議序<lb/>
國家九塞碁置一切糧穀茭藁皆取資屯田復以鹽莢<lb/>
募人入粟實塞下其法葢相表裏又慮不足捐沿邉郡<lb/>
邑賦稅佐之度所以裕兵食者甚具未聞仰給太倉者<lb/>
<pb n="KR4e0227_WYG_002-24b"/>
太倉之有年例自正統始也於時烽火不靖徴調寖繁<lb/>
然猶僅四十六萬裔是屯鹽諸政稍稍蕪廢矣而民運<lb/>
又輒不及格邉吏倚太倉為外府蟻穴既開不可復窒<lb/>
蠺食者因以為窟兵則土著之外又有召募餉則饋士<lb/>
之外又有賞邉而究之兵屬芻靈餉填廬壑太倉之金<lb/>
錢日夜輦輸以給諸鎮武夫債帥飽則颺去徒益市良<lb/>
田美宅歌兒舞女自媮快而已天下無事處堂以嬉猝<lb/>
有風雲之警則眈眈疾呼以求遂所欲陵夷至神熹兩<lb/>
<pb n="KR4e0227_WYG_002-25a"/>
廟時出入大不相當瓶罄罍空肘露踵決所負各邉餉<lb/>
額嵗不下一二百萬嗟夫財猶泉也必無以汨焉徐清<lb/>
無以擾焉徐生甃而渫之猶愳不繼今也不徒酌之以<lb/>
中衢之尊而且歸之於沃焦之洩其日相尋以底於盡<lb/>
何怪乎聖天子中興銳意安攘嚴承乏度支日鉤考錢<lb/>
穀簿書惟恐不能副上指會察罕發難轉餉不貲因集<lb/>
廷議獵其有禆實用者如汰冗賦役竒羡事例諸欵見<lb/>
之施行約嵗可増十數萬而嚴復推本周官太宰制國<lb/>
<pb n="KR4e0227_WYG_002-25b"/>
用之意用屢省法以繩郡邑吏之怠若事者一時差有<lb/>
補救出入相準見額麤足間以其扐償宿逋一二實念<lb/>
年以來所僅見也己巳之冬勤王兵四至左枝右梧暨<lb/>
秦晉兵荒東征西討轉輸絡繹或儌天幸不至乏絶終<lb/>
嚴之任脱巾無聞則繄維二祖列宗之鐘鼔實式靈之<lb/>
老臣無状鼯䑕之技亦盡於此矣同事諸大夫則有若<lb/>
三輔張鵬翀二東王肇生三巴喻思慥三楚謝肇𤣥魏<lb/>
公韓所相與商確入告者往牒具在語曰萬里之淵連<lb/>
<pb n="KR4e0227_WYG_002-26a"/>
於窽木千仞之谿升於垂綆及今之時補牢顧犬未為<lb/>
遲也執其通施御其司命毋輕其毫釐而積之是所望<lb/>
於後之君子<lb/>
　　　度支雲南司奏議序<lb/>
國家定鼎燕雲西北億萬張頤待哺總取足於東南烝<lb/>
粒祖制漕糈額四百萬石俾畿輔内荷戈擐甲者得果<lb/>
腹以衞神京又念邪許而來飛檣而至者無自靈之脛<lb/>
翼酌道里遠近米值低昻畫以三六二六一六輕賫輔<lb/>
<pb n="KR4e0227_WYG_002-26b"/>
米而行然猶懼禀承者之或有眩瞀也著之則例更防<lb/>
時勢之有窮變也刋以議單經理於南則淮撫䖍其始<lb/>
清核於北則倉場厚其終彈壓震懾則凜惕於巡漕之<lb/>
繡斧催發押空又藉力於藩臬之霜稜至津闗橋壩轉<lb/>
運防䕶者纍纍若若設法綦宻秩官綦備審若兹計部<lb/>
将晏然受成事矣乃頻年連章累牘不其駢拇之枝今<lb/>
者菑木及此不又鳬脛之續而兔且角乎是不然四百<lb/>
萬石内有永折者已為正額之概復有災折者又為意<lb/>
<pb n="KR4e0227_WYG_002-27a"/>
外之縮近且截留沓至以割之至於弁旗起欠掛欠胥<lb/>
米粟螟螣搬運經紀車船人役又皆水陸蟊賊将則例<lb/>
議單祗屬虚懸之方策而倉漕釐剔亦有殫竭之聲靈<lb/>
兼以己巳之冬艅艎匝地人心惶駴其不為盜賫糧者<lb/>
天幸耳余曷敢因仍舊貫不為窮思變變思通乎爰是<lb/>
議更單限而峻其罰三年來胥八月報竣其初雖束於<lb/>
欽限不無張皇迨一年回空既蚤來嵗整暇自如今習<lb/>
而安之矣此不亦仰副聖明挽遲為速之一效乎若夫<lb/>
<pb n="KR4e0227_WYG_002-27b"/>
申嚴留通之禁以實京庾而増放通庾之目以固根本<lb/>
軍旅倥偬長安薪桂而米價獨弗昂值此不亦杞憂嫠<lb/>
䘏者之又一效乎撤通濟庫之輕賫以歸太倉而䉡羡<lb/>
諸欵計欠盡扣每嵗省十萬以充邉餉即新餉外解偶<lb/>
詘亦藉為不時之需此不亦裕漕而併裕邉乎它如通<lb/>
㕔銷算反覆駁查使奸胥不得上下其手革經紀合子<lb/>
之米禁車船預支之弊減歇脚完糧之值覈先今嵗出<lb/>
之額裁運旗冒濫之優恤等銀汰運總運弁之盤纒等<lb/>
<pb n="KR4e0227_WYG_002-28a"/>
費此皆濫觴之挽而逝波之砥也又如條催防欠月糧<lb/>
於通署查收米價為庫鏹誅運役之舊欠催運弁之夙<lb/>
逋若是者不敢為媧石之補天亦庶㡬塞漏巵於萬一<lb/>
也余待罪度支日久自新舊二餉而外惟漕運為鉅而<lb/>
區區節省拮据一念實與新舊二餉鼎立而為三繇今<lb/>
追思事事皆心血也事事皆怨叢也儌天之幸及仗聖<lb/>
天子之寵靈亦事事臻實效矣兹於全編中特為拈出<lb/>
一二俾後人有諒余苦心而因以識余振舉漕政原非<lb/>
<pb n="KR4e0227_WYG_002-28b"/>
沿套窠而滋廢弛者則私心慰矣若謂僨轅之輦不可<lb/>
復乗奈何喋喋其詞則余竊有恧而<lb/>
　　　度支山東司奏議序<lb/>
兹不佞嚴五載間所訂山東司奏議也山以東民賦無<lb/>
逋侯度克共邇者妖祲叛孽所在囂囂中外條上青齊<lb/>
利病慮不敢高閣報罷然大都彚入新餉疏中且也汶<lb/>
地無侵匡言亦安於同軌渠弭有渚禺筴總還之定數<lb/>
實隨地補救迄不能大有興革云獨是鹽法闗兵食大<lb/>
<pb n="KR4e0227_WYG_002-29a"/>
計概𨽻本司職掌嚴不敏於先齊煮海遺業稍窺崖畧<lb/>
矧丁兹三空四盡加意講求除舊額約一百二十萬及<lb/>
先年加増遼餉不滿三十萬外自待罪以來如改大工<lb/>
陵工之協助酌新餉舊餉之遞増定割没食鹽之餘貲<lb/>
加積引票價之新税計不下七十萬以新視舊十居八<lb/>
九葢蒿目腐心銖積寸累誠戛戛乎其難之也猶有説<lb/>
者竊嘗以今代盆牢量今代食指國家似尚未能盡鹽<lb/>
之利雖然利亦安可盡也宋鹽鐵使陳恕議立茶法因<lb/>
<pb n="KR4e0227_WYG_002-29b"/>
商所條陳第為三等曰下等滅裂無取上等取利太深<lb/>
不可行於朝廷惟中等經久可行古今人所見大抵不<lb/>
甚相遠且非不欲盡也往軍興孔棘二三賈人子伺急<lb/>
窺便願先輸鏹而後行鹽如淮之部商浙之季引聽其<lb/>
言譬飢時聞炊津津色喜一時巡鹺臺使者往復發難<lb/>
嚴頗不謂然迨課逋法壅力絀情見乃知若輩盡為超<lb/>
次鬻窩計耳於公家無補也不行其野不違其馬知言<lb/>
哉知言哉嚴因是株守章程力持増課不増引之定本<lb/>
<pb n="KR4e0227_WYG_002-30a"/>
以破除雲霧間有豎義瀾翻標新鼎峙不易地而引課<lb/>
加倍者未嘗不驚怖其言顧無如夏蟲疑氷拙見之固<lb/>
陋何也行吾所明不敢行吾所疑以俟慧心厚力如劉<lb/>
晏其人此段竑論固有能辨之者在鄙人何足以知之<lb/>
偶次舊稿因自道惶恐如此<lb/>
　　　户部題名序<lb/>
戸部古司徒職也載在周官詳哉其言之矣明興定鼎<lb/>
燕都散中書以歸六曺爰倣古制設户部尚書一員左<lb/>
<pb n="KR4e0227_WYG_002-30b"/>
右侍郎貳之掌㝢内戸口田賦之籍經費酬給之數漕<lb/>
糈輓輸之額用以仰佐宵旰俯恤幽隠任綦重也後復<lb/>
有總督倉場有耑理錢法今聖天子龍飛值軍旅倥偬<lb/>
之際丁寰海耗蠧之極嵗供九邉金錢車輦相望軍興<lb/>
饟従動以數百萬計靖蠻氛於黔蜀欵察䍐於宣雲其<lb/>
他蓮妖海㓂猶且疥癬視之一人秉心燭以運四方竭<lb/>
膏血以隨於是有新舊饟之名有左右分劃之勅葢官<lb/>
愈増事愈劇矣嚴承乏度支帑蔵虚而邉圉瑕飲氷斯<lb/>
<pb n="KR4e0227_WYG_002-31a"/>
署鼯技悉窮間取往喆懿榘自維不逮則於題名碑記<lb/>
有羮牆焉顧其石例惟列之堂皇雖亦昭垂來䙫而姓<lb/>
氏里居不踰閾外究且與人俱陳何如揭付殺青猶能<lb/>
不脛而走寓目斯存也一時二三寅宷謬以嚴言為有<lb/>
當慫慂成之屬當敘首簡粤稽嚮所貞鐫自國初迄今<lb/>
無慮二百七十餘人其間謨猷品望可法可垂者未易<lb/>
更僕揭其最著則如夏華容劉湘陰之卓識定力韓洪<lb/>
洞趙厯城之勁氣清標以及靈寳許氏父子後先彪炳<lb/>
<pb n="KR4e0227_WYG_002-31b"/>
心儀者如岱宗嵩嶽齒芬者如桂醑蘭漿後之視今亦<lb/>
猶今之視昔列名於斯冊者其亦顧諟此名乎夫匪獨<lb/>
以名豔也亦以名覈也功徳並茂則緇衣好之人位相<lb/>
左則鵜梁譏之夫人孰不以譽忻以毁拂然忻與拂實<lb/>
於其居位時所自致積久論定不獨我不能招麾即人<lb/>
亦不能増損師資法鑒一瞭凜然其羲易無文之六畫<lb/>
乎吉凶悔吝躍然於其中矣時勢迭易報稱維艱則嚴<lb/>
實蓄縮於今日尤不能不懋勉於來兹也<lb/>
<pb n="KR4e0227_WYG_002-32a"/>
　　　東省𠞰叛公疏序<lb/>
嗟乎此諸叛賊鴟羽方張暨鼠穴負固日吾二東諸朝<lb/>
紳所上公疏草也於時墨翟守窮計或中變申胥泣盡<lb/>
語鮮和音今幸廟算得宜東牟告靖不佞偶取閱之痛<lb/>
定思痛悲喜交集或曰人情各見一方聖明慮周萬動<lb/>
㣲此疏庸詎不破撫為𠞰𠞰庸詎不盡乎且夫狐埋狐<lb/>
搰宿祝旦詛東謀實忠人其謂之何是草也固不可以<lb/>
焚乎予曰唯唯否否夫救焚不惜新墁急渡或怨守風<lb/>
<pb n="KR4e0227_WYG_002-32b"/>
事固有相反而歸諸兩得者初作難使登撫以組練數<lb/>
千迫壓之境上開譬禍福則渠魁可執焦爛可免撫之<lb/>
未嘗不便迨反戈誘脅夫素所卵翼之恩撫乃欲以不<lb/>
知誰何之人得其要領不待吾東人決其非算也雖然<lb/>
竊有恧者兩撫互持而逆熖熾一督參制而萊困劇皇<lb/>
上深維成敗之計撤去督臣専責撫按而底厥績師克<lb/>
在和斷乃有濟吾鄉公孫平津所謂東齊鄙人不知其<lb/>
便若此耳兹草之鋟也葢以志朝廷恵顧全齊之大徳<lb/>
<pb n="KR4e0227_WYG_002-33a"/>
朝籲夕俞使父老子弟家世傳誦而桑梓中一段灼艾<lb/>
分痛當箸廢飡之情亦畧見顛末云若夫雀鼠食匱猶<lb/>
罹敲齦之慘鯨鯢假息尚憂破浪之風則自有秉史筆<lb/>
徹桑土者<lb/>
　　　抽簮贅言序<lb/>
嚴不佞待罪計曺五載餘矣奉職無狀譴辱備加上負<lb/>
國恩下隳生平嗟此自慼夫復何言雖然拊臆感時老<lb/>
臣於此葢有萬不得已者在也夫遭際聖明誰則無縦<lb/>
<pb n="KR4e0227_WYG_002-33b"/>
壑順風之想嚴所遭獨否疆場多故缾罍交恥計數年<lb/>
來有一非手口捋瘏之時者乎綆短而汲之深蚤知其<lb/>
有今日也抑老馬疲途又誰不儌有脱韁解鞿之適嚴<lb/>
所遭又獨否九閽時叩天聽愈高計邇年來有一非殘<lb/>
喘苟延之日者乎筋絶而策不休蚤又知其有今日也<lb/>
拙宜去老宜去病宜去屢誤宜去人言宜去嘵嘵之音<lb/>
亦既聲淚俱盡矣而終不能儌明主轉圜之聴非温綸<lb/>
諭之則大義督之嗟此枯朽豈真遺履亡簮足長繫聖<lb/>
<pb n="KR4e0227_WYG_002-34a"/>
思哉毋亦曰出入大計爾惟佛肩擔且可卸咎将誰諉<lb/>
迨至轅僨矣軸折矣昭昭罪狀雖以覆載不能曲宥而<lb/>
後乃急従吏議而後乃忽荷寛政而後乃轉萬死為一<lb/>
生而犬馬帷葢之恩因益浩蕩而無涯然則嚮之羈馽<lb/>
不替主恩也而雷霆之加今之縲絏餘生主威也而雨<lb/>
露之沃連疏累牘不能得一賜玦則諸疏贅也連章累<lb/>
牘所不能得者竟以罪譴得之則諸疏益贅也因名之<lb/>
曰抽簮贅言紀罪亦紀遇云<lb/>
<pb n="KR4e0227_WYG_002-34b"/>
　　　孫興公四書約説序<lb/>
莘之野有異人焉興公孫君是也縫掖則樹赤幟於藝<lb/>
林鴻漸則以世道生民為己任初令山陽措處萬金抵<lb/>
充遼餉而免邑民加派催科之苦維時余方督餉津門<lb/>
固已灑然異之嗣晉虞部職在戎器一切禔躬持論籌<lb/>
國急公率孤行一意不為勢屈威惕及接其容恂恂如<lb/>
也兹得所著約説暨題説讀之竟其㫖考其衷淵乎其<lb/>
不可測始知興公言聖賢之言行聖賢之行而心聖賢<lb/>
<pb n="KR4e0227_WYG_002-35a"/>
之心者也夫聖賢心行所托以千秋者只此口語而興<lb/>
公能體認而直達之故有是説世之老於訓詁著為講<lb/>
解者不知㡬千萬家而無紀極然非蔓以僻則隠以離<lb/>
豈若是説之簡而正明而不畔哉何也鞶帨蟬聫者見<lb/>
謂蔓而不克依經切註則辭支而僻隨之聱牙棘吻者<lb/>
見謂隠而不克順理成章則義晦而離繼之興公約情<lb/>
天性就題闡微每於字逗句轉處洞見古人之心故知<lb/>
其言非若今人之言則其心自非今人之心其行亦非<lb/>
<pb n="KR4e0227_WYG_002-35b"/>
今人之行也即其涉世不偶遇合維艱政其不迂回聖<lb/>
賢之心以自迂回其心耳且有莘為阿衡故里夫固樂<lb/>
堯舜之道而心堯舜之心者也故言堯舜而行堯舜自<lb/>
不於幡然之後知之則興公寧徒闡聖賢之言者哉<lb/>
　　　東臯續錄序<lb/>
古今論著要皆各有指歸未有指歸不立而其書可傳<lb/>
傳可久者也葢豪杰生當斯世凡風會之相盪事勢之<lb/>
相激既已盱衡於目收貯於胸而又不獲身操事柄為<lb/>
<pb n="KR4e0227_WYG_002-36a"/>
所欲為中懐約結莫可發攄於是取前代行事叙次其<lb/>
治亂是非得失邪正而又時時著論以自見本懐以抒<lb/>
寫憫時病俗抑鬱無聊壘塊不平之氣使人一開卷而<lb/>
如即其人見其心故孔子懼而春秋作司馬憤而史記<lb/>
興彼其別君臣嚴父子遵制明法以至平凖貨殖酷吏<lb/>
游俠之屬莫不各為論列以譏切當世凡皆指歸之所<lb/>
存也余友安徳少參毓竒揚公中嵗掛冠隠居東臯且<lb/>
三十年閱世深矣前取二十一史厯代諸事彚集差次<lb/>
<pb n="KR4e0227_WYG_002-36b"/>
共為八卷題曰東臯漫錄余既以一言弁之矣兹復續<lb/>
錄宋元二史凡二十卷較前加詳示余問序余纔一開<lb/>
卷而益竊窺其指歸之所存也葢自疆域震蕩以來兵<lb/>
連不解海内困於轉輸雲中上谷之間恫喝要挾山陜<lb/>
楚豫之界剽狡跳梁如火之燎於原不可撲滅天子數<lb/>
下明詔切責違玩而諸将多首䑕顧望恇怯不前徒以<lb/>
敵遺君父又或貪殘不法以自見其彊鷙跋扈之形視<lb/>
昔宋之嘬於金也元之裂於盜也諸将不殺盜而殺良<lb/>
<pb n="KR4e0227_WYG_002-37a"/>
民既苦盜而又苦兵将無有同者耶故公於宋元二史<lb/>
特致意焉借彼形此覩往知今所以示伐柯之則不遠<lb/>
之鑒也昔孔子於定哀其辭㣲而史遷當漢武多激論<lb/>
兹録也立乎我朝指乎宋元言之無罪而聞者足戒辭<lb/>
故不必於㣲而論亦無嫌過激者也然則公葢合孔子<lb/>
之懼與司馬之憤併積胸中而為兹錄吾固知其書可<lb/>
傳傳可久無疑也且今之薦紳居林下者何限高者寄<lb/>
傲詩酒用以消壯心而遣餘年下者酗嬲為快攘<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>為<lb/>
<pb n="KR4e0227_WYG_002-37b"/>
豪甚者従㫄操監司守令之權以大肆其貪婪公獨輯<lb/>
前代行事備今人法鑒假令朝廷起公東山授之操柄<lb/>
俾得為所欲為吾知必将以此錄措諸實事匡時拯溺<lb/>
不徒以空文垂世已也<lb/>
　　　刻曺長庚詩序<lb/>
司馬子長云古來富貴而名湮滅者不可勝紀唯倜儻<lb/>
非常之人稱焉葢倜儻非常之人一切世味舉非所嗜<lb/>
而獨以鄙陋没齒文彩不表見於世為恥九原如可作<lb/>
<pb n="KR4e0227_WYG_002-38a"/>
也吾誰與歸其曺君長庚乎長庚意氣豪肆才情横逸<lb/>
儒釋道諸書無不讀與余家枌榆相望𤓰葛相縈自為<lb/>
諸生即數與余兄弟周旋余心折長庚才每茗酒追隨<lb/>
把臂論文而與家季畏甫尤稱莫逆長庚既自負意不<lb/>
可一世迺屢不得志於所試視青衿之於身如桎梏之<lb/>
於手足也傲然曰士子重一藝姑嘬不已不能退不能<lb/>
遂如觸藩之羊苦且滋甚吾何戀戀一藍袍而不獲安<lb/>
意肆志為於時年未四十即決意棄去不顧而獨縦情<lb/>
<pb n="KR4e0227_WYG_002-38b"/>
麯糵鳥鳴花艷日落雲飛及人世可笑可悲可喜可愕<lb/>
之事一發之於詩其為人在儒俠之間趨人之急甚已<lb/>
之私晚而家益落詩益竒獨與畏甫唱酬為多方其相<lb/>
與盤礴時一觴一詠殆不復知孰長庚孰畏甫也以故<lb/>
自長庚没垂三十年畏甫每念之不置今且採輯其詩<lb/>
之散軼者将夀諸梓而請余弁其首余謂詩能窮人非<lb/>
詩能窮人也葢人窮而其詩乃益竒耳彼其胸中有無<lb/>
限抑鬱無聊塊壘不平之氣誠不勝英雄失路托足無<lb/>
<pb n="KR4e0227_WYG_002-39a"/>
門之悲而借詩以寫之故曰詩三百篇大抵皆賢聖發<lb/>
憤之所為作也向使長庚低回一藍袍而不能去安能<lb/>
孤行一意放浪於詩酒如今之可傳也所謂倜儻非常<lb/>
之人非耶當嘉靖中騷壇竒人首推徐文長然使海内<lb/>
知文長之竒者則余年友袁中郎為表章也余自視不<lb/>
逮中郎百一而長庚之才之狂則真可與文長伯仲者<lb/>
余既竊附長庚交籍且心重畏甫生死交情因援筆為<lb/>
述崖畧俾後之君子庶㡬因余兄弟得長庚之概焉<lb/>
<pb n="KR4e0227_WYG_002-39b"/>
　　　度支恩遇日紀序<lb/>
古者事使交盡君曰禮臣曰忠禮者元首所為明而忠<lb/>
者股肱所為良也故君眷臣愈隆臣感君愈至即有形<lb/>
跡微嫌君或不無致疑於臣譬之大造亭毒雷動風撓<lb/>
俄而天清日霽則亦安於適然之數而已矣天高地厚<lb/>
之戴曷敢忘也臣嚴賦性恬退雅意丘壑自司理雲間<lb/>
以及分藩河東每投牒乞休輒以不遂所請為恨屬天<lb/>
步多艱非臣子優游田里之時值熹廟初承乏津門筦<lb/>
<pb n="KR4e0227_WYG_002-40a"/>
計留都而倦鳥投林之念未嘗一日釋諸懐也無何權<lb/>
璫煽禍戕虐忠良乃決意解組抗疏歸田謬䝉聖明奨<lb/>
以姱節當是時也搆泉石以為友與花木而結盟麋鹿<lb/>
之性自分沒齒山林已矣不意聖主龍飛南北推轂起<lb/>
草莽中授度支任再疏控籲未䝉棄擲用是供億軍興<lb/>
籌畫生節承召對侍經筵天郊地社日朝月夕宗廟之<lb/>
享祀社稷之祈禱孔廟之釋奠或分獻或遣代或陪祭<lb/>
無不駿奔従事其間天威咫尺悚惕靡寧且也宫保洊<lb/>
<pb n="KR4e0227_WYG_002-40b"/>
加廕賚稠叠上章乞骸而眷注彌殷數經會推而留用<lb/>
益切塵露何禆於海山日月委照於葵藿厥後雖以詿<lb/>
誤賈戾折足覆餗然風霆無竟日之怒未㡬賜生還矣<lb/>
復官職矣叨敘賚矣是聖主之湛恩渥恵即去國後猶<lb/>
有加無已也里居多暇迴思度支一役數年間聖朝蕃<lb/>
錫恩光焜燿歴歴可數因輯而授之梓上紀朝廷知遇<lb/>
之隆下表臣子高厚之戴昭兹來許以誌不忘嗟乎即<lb/>
古明良相遇何多譲焉臣耄矣狗馬有心惟矢與世世<lb/>
<pb n="KR4e0227_WYG_002-41a"/>
子孫無忘報塞已耳<lb/>
　　　淄西畢氏世譜序<lb/>
善乎栁子之言曰人生果有初乎吾不得而知也然則<lb/>
孰為近曰有初為近夫人欲自今而遡之千百載以前<lb/>
誠若血脈之邈絶無怪乎同室而有吴越之視也以為<lb/>
是亦不可知之人已耳獨不有始祖而下譜牒之可稽<lb/>
者乎即以是為生人之初可已使人各不忘其初孝弟<lb/>
之心安得不油然而生乎古者天子建徳因生賜姓或<lb/>
<pb n="KR4e0227_WYG_002-41b"/>
氏於官或氏於國誠欲使後世之不忘其初耳若我畢<lb/>
者肇國於周自公高而後因以為姓世遠代湮譜牒莫<lb/>
紀所可攷者吾宗一枝自明初従益都之石塘塢遷居<lb/>
淄西之崔家莊粤自始祖石塘翁諱敬賢者蕃衍十代<lb/>
子姓凡數百人先世以來俱樂志稼圃晦迹丘園逮吾<lb/>
曽祖志儼翁始以隠徳聞鄉曲争重焉至吾祖廷佐翁<lb/>
益以雄畧為邑里推服闢塾延師以一經授先大夫舜<lb/>
石翁先大夫苦志公車業雖不獲售之身而竟得之不<lb/>
<pb n="KR4e0227_WYG_002-42a"/>
肖兄弟不肖嚴與弟肅俱以謭劣繼登科甲弟寅復登<lb/>
乙㮄不肖兄弟敭厯中外黽勉供職頗不得罪於清議<lb/>
其他衿帶之士廩黌宫齒監胄及列庠序者尚不下三<lb/>
十人葢皆吾祖廷佐翁之孫曽而吾曽祖志儼翁之嫡<lb/>
派也豈非吾祖徳之流長乎先大夫初修畢氏世譜一<lb/>
編畧記宗派淵源而又建先祠於萬村白業堂西詳載<lb/>
列祖考妣諱氏朔望率諸子羅拜祠下凡所以訓誨之<lb/>
者期於各隨分業所至仰不媿於几筵而已毎遇諸子<lb/>
<pb n="KR4e0227_WYG_002-42b"/>
游泮登第展墓如禮必䖍必敬必盡族屬與偕又立會<lb/>
刲牲每嵗以良月朔日大聚族屬舉祭於列祖諸父之<lb/>
墓祀訖仍設讌會食於是族人大浹少長歡洽藹然一<lb/>
家骨肉之至誼語曰觀於鄉而知王道之易易信矣惟<lb/>
是譜多掛漏懼其久而湮也不肖嚴叨列仕籍浮沈四<lb/>
方見所至之處宗法立而譜牒明者其俗必淳或好徙<lb/>
而輕去其鄉者必其俗之囂陵詬誶而宗法之不明者<lb/>
也因念勝國以前吾宗之散在石塘其姓名湮没者何<lb/>
<pb n="KR4e0227_WYG_002-43a"/>
限即洪永以後其徙處淄西而昭穆失傳者又何限今<lb/>
吾始祖之子孫屢困踐更自嘉靖中一族析為三甲門<lb/>
戸分而休戚隔逮我曽祖以下尤稱繁庶余懼數傳而<lb/>
後族屬遠則漸疎逖子姓夥則易涣散以一體所分者<lb/>
遂化為痛癢不相闗之人安所稱禮義文獻之家也於<lb/>
是稽之版圗訊之宗老遍緝宗祧盡索孫枝分別世系<lb/>
務蘄詳審於以正名分於既徃惇倫序於將來奕世之<lb/>
後無論賢愚披譜一閱世系昭如緣枝求榦共為一根<lb/>
<pb n="KR4e0227_WYG_002-43b"/>
遡流窮源同出一派嵗時聚會其分可辨其情可聫不<lb/>
至於紊且涣焉族愈遠而情愈篤矣列祖在天之靈庶<lb/>
㡬其少慰乎間有遺忘而未備者嚴猶愀乎有餘恫焉<lb/>
疑則従闕葢其慎也憶自丙辰業已成帙笥蔵數載訂<lb/>
證再四今始付之剞劂庶㡬人授一編家蔵一帙聊以<lb/>
萃渙合暌用識不忘一本之初云爾後世有同志者越<lb/>
十餘年即増補而潤色之刺於簡而夀於梓以永其傳<lb/>
則克家之肖子矣<lb/>
<pb n="KR4e0227_WYG_002-44a"/>
　　　賀許繩齋憲副擢符卿序<lb/>
葢聞之君子比徳於玉其義何居解在乎管子之論玉<lb/>
矣曰温潤以澤仁也粼以理智也堅而不蹙義也廉而<lb/>
不劌行也鮮而不垢潔也折而不撓勇也茂澤光華並<lb/>
通而不相陵容也比之為義取類此乎古者方寸之璽<lb/>
各服所好即玉不禁焉其天子獨稱璽而羣下莫敢用<lb/>
玉非古也自秦昉也余不具論獨援是以賛今尚璽卿<lb/>
繩齋許公許公余里中人也里中多賢豪類不至阿所<lb/>
<pb n="KR4e0227_WYG_002-44b"/>
好然皆稱公為聖人不啻王子明心遜李文靖也者公<lb/>
何以得此聲於縉紳間耶公始典州適賦不登謬示以<lb/>
抶之而陰屬意督郵以下使為解免其寛仁多此類至<lb/>
其持節河東一意施舍平反春賑貸冬饘糜水旱則傾<lb/>
儲倒囷以予民單赤隠恫慮亡不拊摩也所醳寃滯獄<lb/>
甚夥夥也徳至矣余以服其仁晨起坐堂皇朝見吏民<lb/>
令各條白徐次第分疏之咸得請而退已椽吏共撰決<lb/>
事吏議難知者為平處其輕重已又作記或荅教布之<lb/>
<pb n="KR4e0227_WYG_002-45a"/>
下俱如隔垣見五臟也閭里根株窟穴所在及吏受取<lb/>
請求無銖兩之姦皆知之余以服其智高都於州稱雄<lb/>
雲間於郡稱望俱沃土云公後先所莅皆垂槖去之及<lb/>
監司體頗隆重矣車門如洗無飱璧之敢干老吏化焉<lb/>
亦灌手抱案行部所過厨傳共張一切報罷嵗時郵侍<lb/>
所上米鹽之資綜計嵗或僅何曽一飯公悉捐以買田<lb/>
令諸赤貧宗人待舉火焉余以服其潔豪右大姓以氣<lb/>
力漁食閭里雖有勢如山必問車後馬通雖在闇室若<lb/>
<pb n="KR4e0227_WYG_002-45b"/>
畏神明而負霜雪亡敢黠取一錢<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>賊蠢動民有搖心<lb/>
公慨然滅此朝食従扄棘中慮不旋踵親持斧督捕之<lb/>
卒得解散鳥獸竄去閭閻按堵余以服其義且勇以和<lb/>
顔接士其尉薦待遇吏殷勤甚備一介之善必與褒納<lb/>
抽揚非紿為非法姦贓有左驗者不務為抉剔詗伺時<lb/>
手自牒書正其細過而詞語温潤無傷害意尤以誠長<lb/>
者處官雅不欲告宻漓其俗諸武譎綱絡張設非其好<lb/>
也余以服其行與容葢公之徽美其彰彰在人耳目者<lb/>
<pb n="KR4e0227_WYG_002-46a"/>
如此矣余即不敢侈譚聖人傷公長者意将以稱於天<lb/>
下曰君子其亦孰能間然哉則為之賦小戎之一章曰<lb/>
言念君子温其如玉良足風也采風者亦既上其事矣<lb/>
度上所褒崇即不得如漢宣帝時黄次公輩故事二千<lb/>
石以治行入為九卿亦當令秉鉞建牙為疆場重以風<lb/>
示有位而僅以璽卿相畀迂其途以待之何也夫璽卿<lb/>
在漢郎耳今名雖卿而秩實視郎耳豈足君所者㫄求<lb/>
而曲解之用人者無亦従公所好默示比徳之義而有<lb/>
<pb n="KR4e0227_WYG_002-46b"/>
古人佩玉之思乎雖然霍子孟手解昌邑璽授之宣帝<lb/>
而不驚迺半夜殿中獨不能奪一按劍符璽郎千古而<lb/>
下郎與黄次公輩照映史冊且視功名損於治郡者猶<lb/>
若有過焉士固所自樹耳名位惡能頡頏之哉況九卿<lb/>
之席又未始不虚左而待公也特以公素澹漠不敢濃<lb/>
郁語相向煩公厭去耳請以質之諸大夫其謂鄙言為<lb/>
然否<lb/>
　　　賀劉母彭太孺人八十序<lb/>
<pb n="KR4e0227_WYG_002-47a"/>
粤稽書侈五福詩頌難老耼以久視為尊周以全生為<lb/>
理上自王侯下迄氓庶人情所甚願者莫夀若也故盈<lb/>
虚消息維天之經損益盛衰維人之紀貧賤而長年者<lb/>
補其所不足者也富貴而不長年者奪其所有餘者也<lb/>
故夫不貧賤而長年者罕矣即不貧賤矣長年矣乃或<lb/>
子姓寥濶不則放蕩佚肆以廢墜其家聲即富貴而長<lb/>
年未嘗不咄咄悲也何樂焉故夫不貧賤而長年而又<lb/>
有賢子姓者尤罕矣乃今所睹劉太母其天縦以全福<lb/>
<pb n="KR4e0227_WYG_002-47b"/>
者乎太母誕自名門曰嬪右族家擅素封優游内閫今<lb/>
且八十所矣而目熒熒而齒錚錚而履翩翩顔赤而髮<lb/>
𤣥容澤而神王一何健也且也芝蘭玉樹森列階除伯<lb/>
子起家功曺膺章服侍温凊仲子入游太學洊厯光祿<lb/>
日躋華膴諸孫濟濟登膠庠課鉛槧蟬聫鵲起嵗時伏<lb/>
臘諸子若孫修瀡滌之共以娱左右豈不欣然愉快而<lb/>
忘老哉故曰若太母者真天縦以全福者也然猶有進<lb/>
焉余前所述是太母之夀也而非其所以夀又非諸子<lb/>
<pb n="KR4e0227_WYG_002-48a"/>
所以夀太母者也太母幽閒婉嫕本自性生以端莊範<lb/>
躬以勤儉操家以慈恵逮奴𨽻以軫䘏周閭里葢古所<lb/>
稱女士令母兩無媿焉諸子耳濡目染是則是傚繩趨<lb/>
尺步抱質履貞無為福先無為禍始淄青萬口無不推<lb/>
為謹厚長者是太母能葆太和以自為夀而諸子又能<lb/>
共迓天和以助太母之夀視履考祥介此景福即百齡<lb/>
宜未艾者寧第八袠哉不然彼蒼者天至難諶矣奚所<lb/>
取於凉徳之人而畀之夀又奚所取於敗類之子而夀<lb/>
<pb n="KR4e0227_WYG_002-48b"/>
厥母也嵗在乙巳嘉平之念三日為太母設悦辰以光<lb/>
祿君為余伯父館甥故諸兄弟謀進巵酒稱夀堂下而<lb/>
索言於余余不佞無暇遠徴敢以太母福履子姓之全<lb/>
與夫徳福相因之本漫書為賀<lb/>
　　　賀東菴伯兄七十序<lb/>
余嘗横覽淄澠之間其龎眉黄髮稱難老者不少概見<lb/>
即佹得一二率戴笠飯糗者流至貧苦矣若家頗温給<lb/>
夀登古稀馴致大年者則寥寥乎蜀之日越之雪也天<lb/>
<pb n="KR4e0227_WYG_002-49a"/>
道猶水窪則盈之亦猶槖籥張則翕之其殆有數存焉<lb/>
者乎余伯兄東菴翁生於嘉靖昭陽單閼之嵗抵今上<lb/>
壬子凡春秋七十所矣於是同宗弟姪輩若而人酌此<lb/>
春酒以介眉夀有進者曰夫世亦有七十者矣七十羸<lb/>
焉媻姍搖搖如八九十者無寧擠壑而焉用七十翁𤣥<lb/>
髮星瞳紅光注射觀頰間足躩如也齒堅緻如童齔予<lb/>
以壯夫匕箸猶然善飯此壯夫而七十者也乃翁夀哉<lb/>
已有進曰頤養不備則夀元不培翁田擁蹲鴟服曳蟬<lb/>
<pb n="KR4e0227_WYG_002-49b"/>
縠使令足以息體車馬足以代步夕憩重樓朝棲華屋<lb/>
達萬物而同情拓三蹊而命侣此安富而七十者也乃<lb/>
翁夀哉已又有進曰子姓不繁則神情不王翁子如鷟<lb/>
發孫如蘭茁匪徒承家将必大其閥以綏兹純嘏此多<lb/>
男子而七十者也乃翁夀哉余曰唯唯兹翁之夀也非<lb/>
所以夀也翁天性倜儻而好行其徳客至無問貧富悉<lb/>
豐具欵之宗人窘乏不難傾囊指囷以抒其困人人倚<lb/>
為外府也即終弗克償弗問嵗苦薦飢亟為饘粥活嗟<lb/>
<pb n="KR4e0227_WYG_002-50a"/>
來且捐萑槥厝道殣遠邇頌聲隆隆聞於邑侯旌以棹<lb/>
楔州里踐更之役必躬勞費周計畫以先諸屬母僨乃<lb/>
事鄉鄰中有悍不逞豪相搏也者翁居間解之人各厭<lb/>
其意多折矢罷非翁實薫徳化之而善良乎長兄東樓<lb/>
公無嗣翁命次子子之以主烝嘗孀嫂同炊厯數十年<lb/>
無纎芥語言之隙皆人所難二子並以儒起家長遊太<lb/>
學次𨽻春曺翁亦晚被章服稍稍貴倨矣而愈益慎毖<lb/>
教子孫以忠厚長者為標準今皆恂恂醇謹不忝萬石<lb/>
<pb n="KR4e0227_WYG_002-50b"/>
君家風誠若于訓也大都翁之涉世居室一以冲和㢲<lb/>
順為主夫是能以和召和以順迓順而享有無疆滋至<lb/>
之休也不者徒索沃田甲第自愉快也不宗之䘏而蔵<lb/>
是憂括糠摘米即握粟謹持之且恃孔方以儛車上式<lb/>
穀之謂何也心必躁結而不解神必顫掉而不寧算日<lb/>
促矣胡能得天之獨厚而席人間全福若是哉然則耄<lb/>
耋期頤翁未可量也是日也衣冠萃止拜舞聲喧醖人<lb/>
獻醴庖人割鮮絲管鏗然金石鍧然而翁陶然其間真<lb/>
<pb n="KR4e0227_WYG_002-51a"/>
天倫樂事哉余為序已復系之歌歌曰有美人兮山之<lb/>
阿毓靈秀兮葆天和種福田兮海為波躋遐齡兮山嵯<lb/>
峨祥光靄兮瑤池過沆瀣餐兮朱顔酡歡情暢兮舞婆<lb/>
娑願言百嵗兮期無他<lb/>
　　　賀左司徒李孟白擢留都大司㓂序<lb/>
嘗觀古今治兵之才猶十得一二而善治餉者百不獲<lb/>
一漢之興淮陰九江豨越綘灌之屬不下數百輩而轉<lb/>
漕發粟使大軍無乏絶憂則鄼何一人也元狩元鼎間<lb/>
<pb n="KR4e0227_WYG_002-51b"/>
冠軍長平下暨廣利博徳驍将纍若而問錢穀以佐軍<lb/>
興則自桑田諸賈子外未聞有繼何而起者抑何多寡<lb/>
之逈若是乎葢兵者虚道用竒用倦用飢用弱用儉膽<lb/>
張氣壯之人每一往而得勝一勝則愈壯愈張即其人<lb/>
力不縛雞亦能功成走狗至若治餉者雨粟雨金不能<lb/>
覿之天流錢流帛不能得之地三空四盡又不能剥之<lb/>
民量沙終不可飽無米終不成炊苟非真具經緯天地<lb/>
之才畧料理竹木之精神則雖窮山罄海能以有限之<lb/>
<pb n="KR4e0227_WYG_002-52a"/>
財供無窮之腹乎是以疾舒衆寡歸於大道而屬意于<lb/>
仁人誰謂富國之學聖賢置弗問而鄼何之功不于今<lb/>
為烈哉雖然使鄼何而在今日恐亦未能遽收足食之<lb/>
效也葢何自闗中以轉給天下遠不數千里漕轉陸輓<lb/>
計日而至軍前今欲憑萬里之海波經哨聚之遠島與<lb/>
蛟龍豺虎共此芻糧而使三軍無庚癸之呼吾知何不<lb/>
能也且淮陰輩所向多克往往因糧於敵而不藉糧闗<lb/>
中敖倉之粟數百萬不亦少紓鄼何轉輸之力乎今治<lb/>
<pb n="KR4e0227_WYG_002-52b"/>
餉之臣費千萬心血而雲屯山積于邉陲治兵者一不<lb/>
戒即為敵人之倉庾更欲従頭鑿空復求比櫛崇墉吾<lb/>
知何不能也何收秦圗籍因計闗中户口徴糧以給軍<lb/>
葢賦額既定自不勞而輸今且聴命于未必發之帑蔵<lb/>
不克完之加派偶一納之事例而欲使萬竈烟屯吾知<lb/>
何又不能也然何所一一不能者而能之自孟白李公<lb/>
始葢公以涵江吸海之氣宇鎔金篆璧之品格縦横六<lb/>
合之𢎞猷兼以周畫不混繭絲咨爰不廢芻蕘故雖事<lb/>
<pb n="KR4e0227_WYG_002-53a"/>
事創始而節節安詳彼其籌海竒勲不遜古人治水豈<lb/>
輸将偉烈不高出鄼何萬萬哉假使治兵者能如冠軍<lb/>
長平輩掃烽烟而置亭障則公此時百萬户之封亦不<lb/>
在漢徹侯下豈僅僅以留都邦臬謝公勤勞乎然漢使<lb/>
鄼何定律而周命召公居洛寢陵重地借元老以奠安<lb/>
國法三章得士師而明允則帝心之簡在亦何嘗在漢<lb/>
侯下哉且也鄼何文墨小吏而公固命世真儒鄼何垂<lb/>
白而賜劍履公且黒頭而階師保鄼何不聞有家慶顯<lb/>
<pb n="KR4e0227_WYG_002-53b"/>
公有兩尊人在堂俱夀登八袠封亞上公鄼何之作室<lb/>
也後世賢後世不肖則繼世者之賢與否尚不可必而<lb/>
公有佳公子洞庭雲夢之竒不足供其筆下之波瀾公<lb/>
不高出鄼何萬萬哉所媿余才遠不逮公而竟作代何<lb/>
之曺參雖芳規在望不敢更張約束而以治兵之拮据<lb/>
靡效者欲收理餉之膚功恐駑驥相去終不能以數武<lb/>
止也余與公同事晉陽夙有金蘭之雅迄公秉鉞齊魯<lb/>
獲庇棠榆之下兹處津瀛徼公之左提右挈者又經匝<lb/>
<pb n="KR4e0227_WYG_002-54a"/>
嵗今復步公之後塵則與公相遇之緣相代之巧相契<lb/>
之深亦百不獲十者也即才不逮公而紹公前徽又何<lb/>
敢辭是以公之行也不能無言<lb/>
　　　賀津撫李懋明擢少司馬序<lb/>
任天下之事易成天下之事難乃若任事于始基甫定<lb/>
經制未備之日而又疾呼莫應孤掌獨持此其成為最<lb/>
難葢始基者非無開創之勞瘁而當其時必有不容己<lb/>
之勢與不可緩之時則中外人情知而諒諒而應者亦<lb/>
<pb n="KR4e0227_WYG_002-54b"/>
或有之且憑空締造必稍與以經始之費而事無因仍<lb/>
即草草結搆觀者已為丕變迨前局初奠節次未調而<lb/>
昔日之不容稍遲者此時視為可急可緩昔日之與以<lb/>
經費者此時業已釡洗罄懸時勢萬難而事内之人若<lb/>
諉于無可為以坐視成敗則前功又隳是以成事之難<lb/>
必倍蓰于作者而成事者之才猷亦必倍蓰于作者則<lb/>
余與李公懋明是已葢自封疆外陷烽火内驚建牙津<lb/>
門以衞都城而援榆塞余實首事焉募鋭選勁治械剡<lb/>
<pb n="KR4e0227_WYG_002-55a"/>
舟竭一人之力于匝嵗亦庶㡬苟完矣然旅成而未習<lb/>
誰作其氣器列而未周誰裕其備伍立而易虚誰稽其<lb/>
實楫治而易敝誰葺其疎雲錦之竒未衆誰廣其畜露<lb/>
處疲而市處棼誰為謀居賞欲厚而罰欲信誰為旌勇<lb/>
戮悖以一一繕教之用濟夫經始者之未逮也則公之<lb/>
功巍矣傑矣公既為余所不能為而余當肇造時尚有<lb/>
部帑十萬金雖銖聚寸計亦極其節省然公莅事來所<lb/>
存又不及余之十二事劇于昔費縮于初人之視津應<lb/>
<pb n="KR4e0227_WYG_002-55b"/>
津者復懈于曩日而公獨為余所不能為則成事者之<lb/>
才猷必倍蓰于作者也三輔方恃公若長城九廟方倚<lb/>
公若泰山而余亦樂觀厥成以幸逭于罪戾會上鑒公<lb/>
才念公勞因召公入佐樞宻公昔也飭一方師旅今将<lb/>
典天下兵柄夫天下之窳宜葺惰宜振耗宜清襍處者<lb/>
宜使之安棲駑蹇者宜養之驍壯亦猶津門也而公以<lb/>
其素所張皇乎津者發縦指示于上将不煩于傾帑倒<lb/>
蔵之勞而坐收夫虎賁鷹揚之效邉腹軍容有不大振<lb/>
<pb n="KR4e0227_WYG_002-56a"/>
者乎則公之經綸天下亦猶津門也雖然公即經綸天<lb/>
下亦烏足為公有哉葢公固深于理學者也返遊子于<lb/>
故里燭瞽師于長暮追太素于青黄所以芟支言刪異<lb/>
統而獨窺濂洛闗閩之奥㫖苦心微慮亦不啻孤掌獨<lb/>
持之難也乃公之有功斯道則五穀飽世廣居覆人又<lb/>
僅僅天下介胄之士安其所而生其共乎雖然天地之<lb/>
機在乎陰陽性命之微在乎動静龍蛇之蟄在乎屈伸<lb/>
而治兵之道亦在乎正變是以精于性命之學者而後<lb/>
<pb n="KR4e0227_WYG_002-56b"/>
可以治兵公之張皇于津門發縦指示于天下正公之<lb/>
蔵于宻伏于潜也公豈以經綸之才自表哉但恨余才<lb/>
不逮公而上且命余兼公任夫余之作始者尚藉公以<lb/>
有成今公去而人之視津應津者益緩于公在之日余<lb/>
又一手兩畫其不使公之政頽且廢者㡬希則公之發<lb/>
縦指示者又望先暨于津也因贈公行而併為公請<lb/>
　　　賀郭邑侯遷厯城序<lb/>
我邑侯平鄉郭公以嵗癸亥受璽而莅邑事甫踰年賢<lb/>
<pb n="KR4e0227_WYG_002-57a"/>
聲蔚騰薦剡數上甲子秋厯下缺令當事者特疏以公<lb/>
聞詔曰可遂改治厯云於功令凡治行卓異而任未及<lb/>
𤓰者改治繁劇以需内召典甚重也侯行之日㑹余奉<lb/>
簡書治餉海上不獲従父老子弟卧侯轍下而父老子<lb/>
弟咸走牘以告曰上胡不久借我神君乎余聞而懿之<lb/>
葢余自司李以至今日謬得司提衡于令長深有槩于<lb/>
我侯之成政而知天下之治易易也夫治有因革機有<lb/>
闔闢御勞民者利寛民勞而棘是以烏堇而起羸弱也<lb/>
<pb n="KR4e0227_WYG_002-57b"/>
理劇政者利猛政劇而紓是舍鞭筴而驂駑乘也善治<lb/>
者調甘苦之節適緩急之宜一張一弛不競不絿斯以<lb/>
游盤錯而有餘試羊腸而不軹矣翳我小東其在於今<lb/>
兵燹再罹野有蜚鴻榆闗師老徴輸不時不可謂不勞<lb/>
也爰書山立羽檄星飛監司布列軺使聨鑣不可謂不<lb/>
劇也我侯自剖符以來考政問俗修憲布令度吏之所<lb/>
趨避而為之操縦體民之所偭偝而為之聚施無磽磽<lb/>
以厲亦無泄泄以弛無察察以核亦無容容以慢胥吏<lb/>
<pb n="KR4e0227_WYG_002-58a"/>
負霜編民愛日賔至如歸而館人不匱輸租滿品而官<lb/>
刑不施當大役而民無哀憚人有震鄰而民無歌枤杜<lb/>
善良服習以安其教慆淫跳伏而不敢出然侯非以精<lb/>
明武健之道治之也侯唯敦教化崇經術日延見三老<lb/>
課誨子衿而師儒之訓成焉又何其優優而彬彬也於<lb/>
詩有之愷悌君子民之父母愷以強教言威克也悌以<lb/>
悦安言愛克也強教悦安所謂寛猛互調競絿無害者<lb/>
誠哉我侯以之矣厯固六郡望邑其所以稱繁吾淄者<lb/>
<pb n="KR4e0227_WYG_002-58b"/>
要不過藩邸之輕俠四國之輪蹄諸大吏之倚辧三十<lb/>
州邑之氓𨽻雜遝而居耳要皆侯已試之政也駕輕就<lb/>
熟則厯固無難于淄也聞侯臨厯之始屬當校士棘闈<lb/>
内外事事蝟叢侯方圎並畫指撝立辧入棘分校尤稱<lb/>
得人斯不亦庖丁之技乎夫庖丁之目無全牛也以理<lb/>
解也誠非髖髀安用斧斤以侯之批大郤導大窽而謂<lb/>
釋芒刃以滿志必不其然彼其視止行遲怵然為戒則<lb/>
淄與厯猶之乎族也依乎天理砉然而解快哉侯之奏<lb/>
<pb n="KR4e0227_WYG_002-59a"/>
刀有餘地已今上勵精求治計典褒崇卓異賜宴南宫<lb/>
以風循良異時侯報績闕下行且以尺一徴侯躋于青<lb/>
瑣赤墀之間将見厯人士亦不能久借侯也吾父老子<lb/>
弟安得而久借之哉嘗觀溝澮之水潤不過甽而膏雨<lb/>
既零孰是一甽而不潤宵燃之燭照于一室而皎日麗<lb/>
空孰是一室而不照侯在淄而淄専其潤與照進而治<lb/>
厯則厯一淄也又進而齊魯之郊有聞大夫之風以淄<lb/>
之治治者将齊魯一淄也又進而薄海之内有聞大夫<lb/>
<pb n="KR4e0227_WYG_002-59b"/>
之風以淄之治治者将薄海一淄也是侯且為膏雨為<lb/>
皎日夫安取一甽一室之為快余故曰於侯之成政而<lb/>
知天下之治易易也余未能承侍侯左右而受澤為渥<lb/>
聊以所得于父老子弟戀戀我侯與家儀部孝廉之感<lb/>
咽者載之牘以附于輿頌使異日考績者有以列吾淄<lb/>
於單父武城之後則不腆下邑亦尚有榮懐于古昔矣<lb/>
　　　賀納言林先生九十序<lb/>
今海内學士大夫推耆碩繫蒼生望者咸屈指漳浦考<lb/>
<pb n="KR4e0227_WYG_002-60a"/>
翁林先生云林為閩鼎族由來遠矣祖孫父子兄弟蟬<lb/>
聨踵接以道徳勲業為當世鵠乃不獨世有其貴而且<lb/>
多夀考故其貴以八座為恒調而其夀以八袠為小年<lb/>
王弇州嘗稱説南安公享年百有四臺使為豎百嵗坊<lb/>
而其子少司徒時年已八十華髮相映金紫屬目為世<lb/>
所侈艷迄今又見之考翁先生先生生於嘉靖乙未抵<lb/>
今上丙寅年九十矣維時先生伯子肖考仕滇南憲副<lb/>
仲子平華以右司徒兼中丞與余共事留都得以聞先<lb/>
<pb n="KR4e0227_WYG_002-60b"/>
生所以享純嘏躋期頤者大率以清真忠孝之徳敦夙<lb/>
夜篤明發而尤以急流勇退之節食知止之福儲不罄<lb/>
之用於以夀國夀身皆操劵取償非與夫竊陰陽之精<lb/>
工吐納之術熊經鳥伸以致遐算者可同年語也先生<lb/>
以嘉靖乙丑成進士起家南雲曺郎即執法不阿厯蒼<lb/>
梧上饒郡守皆潔已字氓所在尸祝嗣治兵饒南適故<lb/>
相江陵用事裁省司道先生亦在裁中亡何它裁者旋<lb/>
補先生不以竿牘抵政府甘自沈晦就子舍養親十載<lb/>
<pb n="KR4e0227_WYG_002-61a"/>
丘壑恬如也朝論高先生品行起補楚沅仍飭兵乏餉<lb/>
士譁先生縛首倡立斬以殉士慄然歸伍楚用是無震<lb/>
進參藩分守酉陽念母太夫人春秋高復就子舍躬侍<lb/>
湯藥疾則衣不解帶足不出戸率百餘日以為常及㐮<lb/>
事補粤西憲長尋擢粤東右方伯以入賀行交㓂乗間<lb/>
破欽州往例捧賫事竣類就便遊家園逾年始返先生<lb/>
聞欽被㓂星馳至境總餉督征冒險海上不為瘁賴以<lb/>
大捷殱渠魁俘馘數百東南以寧天子嘉乃績勞以金<lb/>
<pb n="KR4e0227_WYG_002-61b"/>
幣増俸一級已晉蜀左伯入為冏卿陟通政使人謂先<lb/>
生治兵兵飭戡亂亂定上置之喉舌将大用先生也居<lb/>
頃之遂乞骸歸人疑先生遭遇聖明忠㒺不鑒功罔不<lb/>
酬況五官之用甚旺胡遽拂衣咸以不盡其用為先生<lb/>
惜以今觀先生飄然塵外丹顔黄髮一觴一詠暢遂幽<lb/>
情為當代人瑞葢温公雒社田父慕其姓名晉國午橋<lb/>
四譯問其年嵗以方先生又豈異乎若夫經國大業救<lb/>
時碩畫所能盡而不肯盡者付之喆嗣為世名臣以闡<lb/>
<pb n="KR4e0227_WYG_002-62a"/>
厥緒而光大之然則惟先生不盡其用為能取多於造<lb/>
物以介兹景福唯嗣君能大其用為能聚順於先生以<lb/>
成兹榮夀矧遶膝侍杖履者尤彬彬稱竇桂謝玉伯仲<lb/>
宣力於外諸季戲綵於庭先生樂可知也是知先生以<lb/>
忠孝報君親即以貽謀式穀亦以表世範俗令當世士<lb/>
夫儀刑其出處想像其丰采知先生之多福夀多賢子<lb/>
姓皆大徳有以致之詎偶然哉昔武公九十餘作抑戒<lb/>
伏生九十餘授書鼂大夫令譽並垂千古其在先生哉<lb/>
<pb n="KR4e0227_WYG_002-62b"/>
異日者天子寵異大老為豎百嵗坊與南安公後先濟<lb/>
美林氏之澤其未有艾也夫<lb/>
　　　送李邑侯上計序<lb/>
稽古良吏莫盛於漢而卓魯為最卓初到宻有所廢置<lb/>
吏人皆相與媸笑鄰邑聞之亦鄙其無能卓不為嫌治<lb/>
事自若數年之後教乃大行魯令中牟務以徳化民不<lb/>
任刑罰卒致三異初不必按誅東高西高以立威勞慰<lb/>
食道㫄為烏攫肉吏以示察也然已各稱良吏冠千古<lb/>
<pb n="KR4e0227_WYG_002-63a"/>
矣李侯之莅我淄也適不佞以病予告歸里習侯治状<lb/>
因得而論列之意侯葢古卓魯之流也邑賦故主以大<lb/>
姓公費一之私費什之大姓相踵就斃長民者知其然<lb/>
敕科金於民而官自為募諸閭里輕薄惡少無市籍商<lb/>
販作務而博醉以遊行金錢豪長者為闗説竄身募中<lb/>
要民重耗以自媚於令令稍憒憒輒盡攘歸私槖民所<lb/>
耗什二三而令曽不得賴其錙銖之用又賦長及主守<lb/>
相朋作奸詭令以所未察各私賦以為樗蒲調笑之資<lb/>
<pb n="KR4e0227_WYG_002-63b"/>
而虚列其齒於令按簿則有課實則無嵗終會計乃逋<lb/>
逃他所親黨無辜坐累連逮數十百家天子以賦逋不<lb/>
入下詔切責守若令有奪餼者侯與民約量賦濶狹為<lb/>
限限盡賦滿終不問羡金也又限輒為算主守無所肆<lb/>
其奸積猾曹吏伺民有赴愬者陰竄去其寃状上掩令<lb/>
耳目下以防民口侯蚤覺知具服抵罪諸曺吏凜凜矣<lb/>
天不弔淄甿有尉自長安來挾中貴以恐動人墨殊甚<lb/>
其爪牙虎而冠詗民間兒女子搏黍之争輒捽縛蚘嚙<lb/>
<pb n="KR4e0227_WYG_002-64a"/>
之而鄉曲之猾望里中蚩弱不為供牛酒費揑誣投陷<lb/>
中人之産立盡其刺剟淄土殆遍侯謂我在也而人敢<lb/>
魚肉吾民呼來庭數之更為教布諸民諸逐捕盜賊外<lb/>
即有他事尉勿與知雖怙權自用不少悛竟罹巡方直<lb/>
指三尺而侯之恵心民歌舞之矣屬大比往令惟従學<lb/>
宫取一二右試者薦諸上侯不忍以耳為目也進諸生<lb/>
親試品題侯所識拔即格於府無不隨牒入棘者令凡<lb/>
百餘城無侯若葢侯為閩中名宿故能得之學使者言<lb/>
<pb n="KR4e0227_WYG_002-64b"/>
輒聴之不厭數云算軍興使者勅郡國出倉粟於民以<lb/>
易米輦致諸上民受粟不滿斛輒以米倍償葢主斛者<lb/>
類邑中豪實繁有徒猝難禽制侯遵養時晦不輕以身<lb/>
為孤注曰多行不義必自斃上官好自為名移檄屬縣<lb/>
修復鄉社令民出粟自為備公私不勝其擾侯為寢之<lb/>
不迫民以必行以従諛上官民受庇焉侯於縣事責大<lb/>
指不為苛細言事曽不出口而民情洞然出入省騶従<lb/>
嘗應徴主武試抵途天大雨雪馬毛蝟縮輿卒戰掉不<lb/>
<pb n="KR4e0227_WYG_002-65a"/>
能前因各奔竄對竈燎衣獨置侯風雪中侯無亟心無<lb/>
躁容其寛仁大度詘已愛人類如此侯令淄裁數月會<lb/>
計期屇行矣今天子龍飛伊始勵精圗治行且嘉侯治<lb/>
行擢置蘭臺冠柱後恵文彈壓百僚即惜侯之績未底<lb/>
俾還治淄侯又将大有造於淄也寧直兹期月之可已<lb/>
乎於是不佞偕邑中薦紳大夫稱觴堂下而書此以代<lb/>
驪歌<lb/>
　　　韓長卿邑侯力復條鞭序<lb/>
<pb n="KR4e0227_WYG_002-65b"/>
我淄役法一準白東阿條鞭従來久矣士紳優免有成<lb/>
例餘悉徴之供軍國費一切遞馬俵馬守櫃漕米及諸<lb/>
不時之役胥按畝輸貲官自為辧上不失優禮賢士而<lb/>
下亦取民有制風會日流事勢相激額所設者不足給<lb/>
軍國之用又長吏數易建置不常甚或懐醉飽之心併<lb/>
額所設不復可問而徒一諉諸民縉紳之家既有所口<lb/>
實不復與民共邪許而諸徼縉紳之靈者又實繁有徒<lb/>
兔爰雉罹不均孰甚焉以故民趨一役若赴市曺幸獲<lb/>
<pb n="KR4e0227_WYG_002-66a"/>
已於事而竣而厥家已化為烏有矣邑侯蒲坂韓父母<lb/>
莅任洞見淄人之計無復之而粃政之不可復沿也迺<lb/>
毅然擔當議恢復條鞭法斟酌潤澤計畝均輸除按級<lb/>
優免外即縉紳亦且預急公之義而士民不復受偏累<lb/>
之苦既謀野而獲上爰頒布以更始於是遞馬官自喂<lb/>
養漕米定價一金俵解革絶幫貼差役攤以原坐櫃書<lb/>
止用房胥錢糧官為解納即他不常之役亦皆因事制<lb/>
費嚮之費中人數十家之産者纔裒衆出之毫釐而已<lb/>
<pb n="KR4e0227_WYG_002-66b"/>
官無逋事民亦不知所由辦退私吾餘以老吾老幼吾<lb/>
幼弛然而卧蹷然而起懐溝壑之恐者今胥獲安堵之<lb/>
慶矣非獨此也章程具而永規垂凡我淄人将世世食<lb/>
侯浩蕩之恩於無窮倘所謂以修明兼創始以恢復啟<lb/>
率繇者耶昔管敬仲柄齊下令於流水之源需諸高國<lb/>
世卿者皆取之如寄彼經國子民之大畧誠有以服之<lb/>
也侯世躋台鼎學有淵源故刃初發硎修復成憲批郤<lb/>
導窽章章若是浸假而晉秉國成宰割天下當不苐如<lb/>
<pb n="KR4e0227_WYG_002-67a"/>
敬仲之治齊而已雖然兹法也有法法者余竊憂夫修<lb/>
復在侯而率由不嘗在侯也唐劉晏轉運江淮謂大計<lb/>
不惜小費置場造船船給千緡半以資執事者私用無<lb/>
窘官物堅完行之五十餘年餽運不乏後有呉堯卿者<lb/>
始估給直無復餘羡船益脆薄漕運遂廢今立法給費<lb/>
常若有餘侯之為慮至深遠矣嗣是以後惟冀畫一守<lb/>
之奉若蓍龜脱或併今所加派者復不可問而徒以責<lb/>
諸庶人在官之殷實者曰吾不擾民也庶人在官者夫<lb/>
<pb n="KR4e0227_WYG_002-67b"/>
豈有異民亦猶是淄之父老子弟也力不堪命勢必及<lb/>
民變態叢生禍又不可勝言矣淄餘黎民侯方鳩之澤<lb/>
中倘異日者復為哀鳴之飛鴻能無惻乎有治人無治<lb/>
法良有味乎其言之也<lb/>
　　　賀牛潤寰姊丈暨長姊夫婦雙夀序<lb/>
夫夀者得數有常之謂人所希冀而不可必得然握其<lb/>
常然則亦有必然無爽者天有常浮地有常奠岡陵得<lb/>
之不騫不震故岡陵為夀松栢得之厯風霜貫寒暑而<lb/>
<pb n="KR4e0227_WYG_002-68a"/>
柯葉無改故松栢稱夀人而淳樸不散渾渾悶悶無所<lb/>
變易其常徳亦能久視而後凋此夫握其常然則亦有<lb/>
必然者如余長姊丈潤寰牛公與余長姊是已葢余兄<lb/>
弟八人姊妹亦八人稱極盛焉無奈造物忌盈甫及中<lb/>
年頗多凋謝今兄弟止存其三稽厥伉儷非續絃則鰥<lb/>
居也姊妹止存其四除幼妹宜爾室家外其為嫠者二<lb/>
焉若夫婦偕老年俱七袠以上者自潤寰長姊而外不<lb/>
更見也豈惟吾兄弟姊妹為然即求之先世與余宗黨<lb/>
<pb n="KR4e0227_WYG_002-68b"/>
間其夀考而偕老者固亦寡矣詩稱君子偕老副笄六<lb/>
珈又稱宜言飲酒與子偕老良以夀而偕老斯為吉祥<lb/>
善事耳甚矣齊齒燕喜之難也潤寰與長姊豈倖致而<lb/>
佹得之哉潤寰起家右族不以氣岸先人嗜飲好客不<lb/>
為酒困里閈囂争得一語解紛無不氷釋長姊脱簮珥<lb/>
謝紈綺手理絲枲目察米鹽茹素斷殺扶顛持危解衣<lb/>
推食者無虚日今潤寰七十二長姊七十一健飯安履<lb/>
精神強固敬徳相賔祺夀作朋凡宗黨内外吉慶大典<lb/>
<pb n="KR4e0227_WYG_002-69a"/>
讌飲嘉會則潤寰與長姊必在諸姪女孫女姪婦孫婦<lb/>
當于歸見廟初得長姊一語訓迪稟若蓍龜此之以和<lb/>
召和以順致順其天不滑故其神不傷所謂握其常然<lb/>
而因獲其必然者非耶初潤寰冢嗣遊庠蜚聲而竟不<lb/>
祿人多為致憾焉今子孫成立翺翔塾黨貴賤與偕瀟<lb/>
灑閭閻庶㡬岡陵常静松栢常貞繇今而後益自葆神<lb/>
集禧烏測其所至也者世人以全難之而潤寰長姊以<lb/>
全收之斯不稱覃厚哉余因是歎造物於人抑何巧為<lb/>
<pb n="KR4e0227_WYG_002-69b"/>
挹注也或豐之而先以約或翕之而後以張有餘不足<lb/>
之數若為劑量裒益於其間昧者以為適然自知道者<lb/>
循本測未直若寓而取耳非達觀天人之際者其孰能<lb/>
洞晰於斯乎余與長姊為同母弟昔年誥贈一品夫人<lb/>
先母在堂余毎遊宦遐方必賴長姊左右承歡暨當大<lb/>
事倚藉尤殷余役江南隴西潤寰不憚險遠必重繭跋<lb/>
涉視余宦邸休戚相闗視他人若倍蓰焉余誠不勝私<lb/>
感當此雙夀駢臻輿情共快余尤不勝私喜故邀兄弟<lb/>
<pb n="KR4e0227_WYG_002-70a"/>
率子姪共為登堂稱觴而備述顛未如右<lb/>
　　　賀従弟淥池舉鄉飲賔介序<lb/>
古者養國老於上庠養庶老於下庠故曰庠者養也明<lb/>
興尤加意養老之政勅有司嵗時舉行鄉飲酒禮既推<lb/>
擇薦紳先生台背黄耉望重鄉評者為大賔復従縫掖<lb/>
韋布中舉齒徳俱尊者為之介合而饗於膠序之堂執<lb/>
醬而饋執爵而酳祝噎祝哽授几授杖煌煌乎鉅典也<lb/>
哉余従弟淥池丁丑之春若冬實兩與焉余家羣従昆<lb/>
<pb n="KR4e0227_WYG_002-70b"/>
季暨諸子姓其麗不下數十百人所為翩翩俊逸美秀<lb/>
而文者固自不乏間或倜儻不羈即於慆淫失計従輕<lb/>
黠為游俠者亦有之淥池不少濡染一意好修其修也<lb/>
不務為瑰異絶俗之行惟務入孝出弟行仁義以克譲<lb/>
之為兢兢曰吾儕庸衆人苐能為庸徳庸行已耳簡束<lb/>
抑畏敦尚勤儉當少年時慨然想見古白圭倚頓之屬<lb/>
與僮僕同苦樂而畜五㹀者再焉桑以百數千畝穀千<lb/>
畝麥菽稱之澤中千足彘千角羊驘馬之屬稱之園中<lb/>
<pb n="KR4e0227_WYG_002-71a"/>
百畦韭它果茹之屬稱之鑿煤窟醸酒醴權子母徴貴<lb/>
賤胥有成算百不失一居積饒裕號素封矣嘗厯稽其<lb/>
生平與古人較之事父若嫡母生母承顔順志没而哀<lb/>
毁骨立作孺子慕是閔子騫無間之芳躅也昆季八人<lb/>
當析産時寧譲肥居瘠譲多居寡同母兄蚤逝家無立<lb/>
錐養嫠嫁女終其天年無㡬㣲見辭色是姜肱布被之<lb/>
懿行也急公好義自占修石城垂百尺嵗時財賦率先<lb/>
輸納用補族中之寒儉者曰吾幸徼天之福都温席厚<lb/>
<pb n="KR4e0227_WYG_002-71b"/>
何可使有離上抵負名且無以效葛藟之庇於本根也<lb/>
是卜式助邉之卓軌也敦故睦族禽槥急難崇儒重賢<lb/>
賔至如歸諸沐浴徳澤者游聲延譽淄青千里誦義不<lb/>
休是晏平仲好施之高風也世之人名為孝養計費酒<lb/>
脯斗粟寸帛同氣反面因陳臭敗阿堵遶牀恝視餓殍<lb/>
銖勺弗捐其較淥池天壌懸矣夫鴝鵒盛而有鷦明猰<lb/>
㺄盛而有騶虞天下善者必緣不善者始彰淥池生居<lb/>
闤闠非有明師良友左提右挈乃不言躬行若陟杏壇<lb/>
<pb n="KR4e0227_WYG_002-72a"/>
而登華胥當風靡波蕩之時而能孝弟仁義若是斯亦<lb/>
今之鷦明騶虞也兹且踰六望七會當舉鄉飲賔介博<lb/>
士弟子因共推轂邑申督學使者以示風勵洵有光鉅<lb/>
典也已淥池雖少失學不獲致身通顯既撫有諸丈夫<lb/>
子徴名宿為督課行脩進幣惟腆諸子聨翩庠序每試<lb/>
輒嶽嶽諸生間㡬與計偕者數矣顧淥池恂恂雅飭而<lb/>
諸子希心豪舉若不規規佔畢為者使其簡鍊於學淘<lb/>
汰於師譬之厥父基厥子乃堂而構之厥父菑厥子乃<lb/>
<pb n="KR4e0227_WYG_002-72b"/>
播而穫之無曰前之人無聞知也于以保世亢宗焜燿<lb/>
吾族也猶掇之耳是又淥池胸臆中事而余羣従昆季<lb/>
及諸子姓咸所厚望祈嚮者也故當同族之稱觴舉賀<lb/>
也既譜淥池生平而又勉諸子以所未足以期於交砥<lb/>
云<lb/>
　　　度支新餉司奏議序<lb/>
刻度支奏議新餉居其四五刻新餉奏議芟佚尚居其<lb/>
二三文與嵗繁紙亦偶因時貴敝笱可棄告餼難冺躊<lb/>
<pb n="KR4e0227_WYG_002-73a"/>
蹰四顧僅得成帙葢試次而眡之有呼若詈應若龥者<lb/>
日劇一日而兵氛之衰惡民力之紓紏犁然具也莊而<lb/>
繹之有可曰俞否曰咨者事詳一事而宵旰之焦勞謀<lb/>
斷之委悉犁然具也側而視之其厚倍焉有切責詰難<lb/>
往復求宜補牘執奏數四得請者年棘一年而主計之<lb/>
心血案司之手腕犁然具也不佞乃感而言曰自邊<lb/>
釁日起中外昕夕以遼為的致遴専司優超陟幾與職<lb/>
方氏等葢兵餉交須之切也熹廟之季帑頒波屬樞計<lb/>
<pb n="KR4e0227_WYG_002-73b"/>
撑支無事葢今上元年秋冬餉始岌岌告脫巾焉不佞<lb/>
拙與窘會無他謬巧但有理未焚之責節乆饜之腹涔<lb/>
瀹滴挹以沃焦釡而彍騎又嘯上東門矣有倉卒客無<lb/>
倉卒主人郇厨不戒良庖且為束手矧以族庖炊空鐺<lb/>
乎鼯䑕枝梧天幸勿乏追念猶有餘悸嗣是虎符雲輳<lb/>
闘衆者用多募死者利厚騷然煩費姑為權宜救急之<lb/>
劑幾幸一二年間遼水澄波燕然嵸碣方将條便蠲煩<lb/>
與民休息而天未悔禍不佞亦復病與辠值矣可奈何<lb/>
<pb n="KR4e0227_WYG_002-74a"/>
昔蘇威有言今兹賦法譬若張弓後有君子誰為弛之<lb/>
興言及此則今日輦而入嵗貯若干鏹明日輦而出嵗<lb/>
遺若干鏹皆非余志也夫則皆余戾也夫我皇上勤兵<lb/>
省餉之願矢兹六載而不佞承乏其五新餉獨賢積勞<lb/>
之司迨今十人而不佞共事其四嵗月滋乆薪膽相憐<lb/>
如蜀之范子鑛亳之薛子邦瑞楚之劉子鎬上谷之張<lb/>
子鵬翀皆相與寒沾暑濕仰承明作之威蘖茹氷嚼俯<lb/>
淬盤根之銳者風雨雞嗚其忍忘諸因憶己巳之冬芻<lb/>
<pb n="KR4e0227_WYG_002-74b"/>
餉旁午亟索世廟庚戌時部中條列兵食状隻字竟無<lb/>
可考則斯刻之不容己也将遠以備太史之採使本未<lb/>
無遺於平凖近以訂胥史之闕令司同得徴夫文獻云<lb/>
爾若曰臼杵在望行矣不忘桑土依然飛而猶顧是刻<lb/>
也不乃告勞乎則吾豈敢則吾豈敢<lb/>
　　　八鎮經制序<lb/>
憶庚午夏畿輔始擴清次第治兵圗捍禦圗恢剿閱壬<lb/>
申春始定經制經者何經不經也制者何制不制也不<lb/>
<pb n="KR4e0227_WYG_002-75a"/>
經不制者何先是調援雲擾組甲被練多創名之八鎮<lb/>
六督撫心心喙喙正正竒竒視太倉為中衢之鼎而莫<lb/>
適告飽憂其繼故示以常也常者何凡兵事尚隂而數<lb/>
不可以不陽商子曰明於機數而機數無敵葢選徒與<lb/>
峙糧並焉者也國初太倉嵗入四百萬以充京支及餉<lb/>
九邊之用維時有舊兵無新兵有舊餉無新餉自遼事<lb/>
起而關寧皆新兵食新餉矣浸假而及薊宻永三鎮纔<lb/>
十之一二耳逮己巳後三鎮所設新兵漸倍舊兵且新<lb/>
<pb n="KR4e0227_WYG_002-75b"/>
兵之餉厚浮關寧舊兵之餉例比新兵逮於昌通津鎮<lb/>
亦皆日新月盛度支一再加派嵗賦除太倉外又増九<lb/>
百餘萬視舊額凡兩倍以贏而猶不敷長此安窮民力<lb/>
奚堪是經制之定誠今日救時第一議嗣後尤當慎守<lb/>
勿失寧减勿増者也或曰是常也終無變乎曰唐制三<lb/>
變兵多而悍不為用宋制十餘變兵多而懦不足用顧<lb/>
變之何如耳今且以兹制為八陣方圗某陣限餉若干<lb/>
限兵若干嗣此而或得百金之士焉得千金之士焉如<lb/>
<pb n="KR4e0227_WYG_002-76a"/>
九軍六花圓變無方而總不失平沙簇石之定格所謂<lb/>
因兵以置餉勿因餉以置兵為餉謀尤為兵謀為國計<lb/>
兼為民計意深逺矣是役也司馬主庖司計主爼無相<lb/>
越也皇上以臣嚴狗馬日久申諭專責而嚴亦幸從本<lb/>
兵督撫後授成畫於劉子鎬劉子受而目營掌壘見成<lb/>
師焉凡商確匝月易稿再三而竣俱得㫖報可今封事<lb/>
具在簡付劂人用存掌記區區籌兵節餉愛國惜民之<lb/>
意可對天日即恩怨毁譽弗䘏也兹嚴叨恩弛擔而劉<lb/>
<pb n="KR4e0227_WYG_002-76b"/>
子尚薪積為郎索米長安邸回首今昔寧無感慨因綴<lb/>
數語以弁其端<lb/>
　<lb/>
　<lb/>
　<lb/>
　<lb/>
　<lb/>
　石隠園藏稿卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石隠園藏稿目錄</head>
    <p>
<pb n="KR4e0227_WYG_000-1a"/>
欽定四庫全書　　　　集部六<lb/>
　石隠園藏稿目錄　　　别集類五<hi>明</hi>
　　巻一<lb/>
　　　詩<lb/>
　　巻三<lb/>
　　　文一<lb/>
　　巻三<lb/>
　　　文二<lb/>
<pb n="KR4e0227_WYG_000-1b"/>
　　巻四<lb/>
　　　文三<lb/>
　　巻五<lb/>
　　　疏一<lb/>
　　巻六<lb/>
　　　疏二<lb/>
　　巻七<lb/>
　　　疏三<lb/>
<pb n="KR4e0227_WYG_000-2a"/>
　　巻八<lb/>
　　　書<lb/>
　　　　臣等謹案石隱園藏稿八巻明畢自嚴撰自<lb/>
　　　　嚴字景曾淄川人萬厯壬辰進士官至户部<lb/>
　　　　尚書事蹟具明史本傳方自嚴總國計時外<lb/>
　　　　則封疆已蹙而軍餉日増内則東林奄黨水<lb/>
　　　　火紛拏閧然置社稷而争門户自嚴支拄其<lb/>
　　　　間前後六年綜覈敏練為天下所推孫廷銓<lb/>
<pb n="KR4e0227_WYG_000-2b"/>
　　　　為作墓誌稱其有石隠藏稿八巻奏議一百<lb/>
　　　　三十六巻其奏議今未見獨此集存凡詩一<lb/>
　　　　巻文七巻前有髙珩序稱其官户部時於天<lb/>
　　　　下大計朗朗於胸屈指兵食欵目如觀掌果<lb/>
　　　　軍興旁午中㫖日數十下即刻奏成手中不<lb/>
　　　　似後來者止署紙尾令司屬具藁毎入署輿<lb/>
　　　　後置書二寸餘日晡事竣盡讀所携書乃歸<lb/>
　　　　又稱其七言近體分滄溟華泉之座雖鄉曲<lb/>
<pb n="KR4e0227_WYG_000-3a"/>
　　　　之言未免稍溢而以經濟兼文章則自嚴要<lb/>
　　　　不愧也珩所稱雲間條議十則冀寧大閲十<lb/>
　　　　則災祲窽議十三則今皆不見集中意其在<lb/>
　　　　奏議一百三十六巻中歟乾隆四十二年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0227_WYG_000-4a"/>
石隱園藏稿原序<lb/>
余邑自明嘉隆以來士大夫彬彬起多致身公若卿間<lb/>
而以厚徳名于時者余所睹記則大司農畢公白陽先<lb/>
生葢其冠冕云然余弱冠時則先生已致政里居余方<lb/>
伏首博士弟子業天下大計茫然如墮雲霧中不能知<lb/>
先生之功在彛常者何等也比余佐部嘗奏事入<lb/>
朝與諸君子語廊廡閒偶及計部之難其才大司馬坤<lb/>
安張公曰君同邑白陽畢公眞大司農也向余以子<lb/>
<pb n="KR4e0227_WYG_000-4b"/>
部事公公精敏嫺熟天下大計朗朗于胷屈指兵食欵<lb/>
目如觀掌果時軍興旁午中㫖日數十下公即刻奏成<lb/>
手中一一當上㫖不似後來者止署字紙尾令司屬具<lb/>
藁耑以子部為左右手也公毎入署輿後置書二寸餘<lb/>
日晡事竣僚友倦劇皆呵殿出怡然大小三昧矣公方<lb/>
危坐火房一燈熒熒必讀盡所挾書漏下數刻餘乃歸<lb/>
以為常今安得再見其人乎余因歎服先生宦業如此<lb/>
是誠向者草茅所不能晰也然私念先生志在經邦鉛<lb/>
<pb n="KR4e0227_WYG_000-5a"/>
槧之事或當不復與文士争鳴矣久之余以定省歸偶<lb/>
于友人家見先生七言近體數首金石之聲鏗然揖華<lb/>
泉滄溟而分其座乃大驚異自念管中窺豹殆無能測<lb/>
先生之髙深而徧詢鄉中士大夫亦未有知先生素嫺<lb/>
詩歌古文詞者因益歎服前輩之善晦其長如陽元縱<lb/>
送為更不可及也迨稷山君發篋見貺巨麗之編煌然<lb/>
富有乃得卒業焉作而三歎曰古人不朽之事有三先<lb/>
生其庶幾乎夫樹徳以立其本經方以達其用大人之<lb/>
<pb n="KR4e0227_WYG_000-5b"/>
事備矣而摛詞虎僕復洋洋而登作者之壇澤于古者<lb/>
如此其宏也匠于心者如此其慧也時方以鉤章棘句<lb/>
樊徐澀體為宗工公夷然不屑為而暢經術明徳誼籌<lb/>
時務曲折如意條達醇懿復多風則此即令刺藝績文<lb/>
之士抱槧而寐挾策以呻矻矻窮年分其一臠尚詫照<lb/>
乗而詡世人以所未有乃先生終童之年已分大府䇿<lb/>
勲内外迄于頒白中間子墨客卿之交似無多日矣而<lb/>
謀篇之富乃埒猗頓何邪豈非林下息機服膺一編蕭<lb/>
<pb n="KR4e0227_WYG_000-6a"/>
然宛如素士而公餘退食仍與古人晤對如司馬所云<lb/>
仕優不廢學者盖隨地而皆然乎夫前代傳人如何李<lb/>
諸君允樹藝林赤幟矣而經國大業未勒王朝即鼂賈<lb/>
多石畫亦托不律垂之名山爾未見坐而言之起而行<lb/>
之之有成勞則昔人所言此輩束之髙閣算子不知顚<lb/>
倒者其詬辱文士固有淺深而欲以間執其口則又戛<lb/>
戛乎其難之也讀先生此集固為古人一洒之酇矦劉<lb/>
晏遂抽鼂賈之簟照曜文苑此實古來僅事矣而先生<lb/>
<pb n="KR4e0227_WYG_000-6b"/>
闇然自晦留有餘以裕後人者復事事類此宜哉稷山<lb/>
君之嫺于詞而良于政發皇未艾知有以紹前烈而光<lb/>
大之無疑也獨惜余方少年時懵焉不知天下之大計<lb/>
亦不知名公巨卿雖海内之大亦不可以數遘遂至以<lb/>
桑梓密邇無能孜孜請益聞所未聞而逝者如斯年齒<lb/>
遽及方慨然有志詢往代之經猷攷先民之文獻而已<lb/>
不可復得故老日稀前蹟愈沒百年之間遂邈然如三<lb/>
代漢唐同矣此余讀遺文而追賞旁皇亦黯然慨息不<lb/>
<pb n="KR4e0227_WYG_000-7a"/>
能自釋于中者也然先生篋衍中尚有編輯書種種皆<lb/>
世人未見者俟稷山君政成報最晝錦歸里時當勤求<lb/>
壁中藏書而盡讀之先生音徽依稀如睹當亦不減耳<lb/>
提爾同邑後學髙珩撰<lb/>
</p>
<p>
</p>
  </div>
</body>
</text>
</TEI>
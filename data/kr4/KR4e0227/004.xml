<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石隠園蔵稿卷四</head> <lb/>
    <p>
<pb n="KR4e0227_WYG_004-1a"/>
欽定四庫全書<lb/>
　石隠園蔵稿卷四<lb/>
　　　　　　　　　　　　明　畢自嚴　撰<lb/>
　　文三<lb/>
　　　戸部河南司主事銘紳張公墓誌銘<lb/>
嗚呼余安忍銘吾年友張公也往壬辰嵗郡中登第者<lb/>
十四人獨余與公葭莩莫逆既而以吏事差池南北已<lb/>
俱被召為郎燕市邸舍昕夕把臂未㡬公以疾請告余<lb/>
<pb n="KR4e0227_WYG_004-1b"/>
亦以使事還里遭家難公一再過唁余謂公二豎且退<lb/>
舍而詎意竟不起耶惟余知公稔令嗣來請烏敢以不<lb/>
文辭公諱篤敬字汝淳別號銘紳其先淮陰人自洪武<lb/>
初徙家新城髙祖宗譲宗譲生福福生利多施予有善<lb/>
行利生磁州吏目贈文林郎芝娶封太孺人忽氏生丈<lb/>
夫子四長即公公幼聰慧嗜學補博士弟子試輒冠曺<lb/>
耦嵗己夘以詩魁東省壬辰成進士需次推擇為令得<lb/>
元氏元氏故并州甌脱地視列邑繁埒而俗悍習詭鼠<lb/>
<pb n="KR4e0227_WYG_004-2a"/>
牙雀角相軋格禁難治公自念令為天子牧元元要以<lb/>
泂酌餴饎㒺違㒺咈唯是三尺斤如巖如焉知其他於<lb/>
是下車不踚旬門内霜肅門外雨恬四境喁喁咸歌來<lb/>
暮已而值礦使驛騷如王虎者尤鷙横不可制公上書<lb/>
兩臺以為劍山蒼巖間迤邐無㡬鑿之無金徒使奸人<lb/>
洶洶書上邑礦卒報罷元氏父老尸祝神君而璫亦莫<lb/>
可誰何自此臺使者嘖嘖咤異薦章相望已三載奏最<lb/>
贈公父如公官母太孺人再嵗乃擢戸曺主政始視倉<lb/>
<pb n="KR4e0227_WYG_004-2b"/>
場繼典銀庫釐奸塞竇一切勞怨無避事竣欽諭紀録<lb/>
維時真保礦務以故事當差司屬大司農應城陳公謂<lb/>
公素敏練計可従中調劑欲令往公謝曰職在臣子劇<lb/>
易誠非所辭顧此何等役也方愧不能折檻伏蒲以回<lb/>
上意顧可當先為逢貽點青史也引鏡自照何以施眉<lb/>
目而立宇宙因乞身終養與部疏交章並進事卒寢其<lb/>
伉直不可枉以非義多類此居頃𣙜闗命下便道還里<lb/>
公念母老不以三旌易一日奈何以絶裾忘迴馭顧太<lb/>
<pb n="KR4e0227_WYG_004-3a"/>
孺人朂以靡盬遂辭行次淮上謝疾遽歸得以賦閒居<lb/>
侍板輿卒如公志不二載而疾没享年僅四十八嗚呼<lb/>
惜哉公生平落落寡諧遇物鮮脂韋而孝友性成當文<lb/>
林公以磁州尉疾作公奔視籲以身代不起哀毁骨立<lb/>
迨手一經課諸弟無間寒燠卒俾後先青衿不愧弓冶<lb/>
則公友于良足多為令務寛和不事鸇擊顧民有不法<lb/>
狀則寘之理無骫居恒冲素於世味泊如尤嗜吟咏厭<lb/>
剝啄通籍以來篋有數卷門無雜賔非必移牀遠客戛<lb/>
<pb n="KR4e0227_WYG_004-3b"/>
玉代清而蕭然自遠以余觀公之概所稱朱霞白鶴豐<lb/>
玉儉稷庶㡬不愧且遇事凜凜獨持有故名臣風令天<lb/>
假之年克究厥施必有以樹非常垂不朽而今已矣嗟<lb/>
嗟跖修顔短天道茫茫寧論哉公生於嘉靖甲寅卒於<lb/>
萬厯辛丑配胡氏封孺人則公與余同忝門楣云男三<lb/>
𦙍振郡庠生𦙍拓𦙍揚孫一桂翹卜於癸夘冬十一月<lb/>
初三日塟公於寳山之陽銘曰繄孰不仕繄孰仕而循<lb/>
良矧勁節浩志不可奪屹然岱宗巋然靈光斯亦足不<lb/>
<pb n="KR4e0227_WYG_004-4a"/>
朽何必耄耋大年為陽陽在昔達人曠觀所以齊彭殤<lb/>
　　　順天府尹霞城呉公墓誌銘<lb/>
大京兆呉霞城先生余生平受知第一恩師也余自髫<lb/>
齡遭家不造外侮繁興先封公亟望成立自辛巳冬即<lb/>
出應童子試而屢齟齬於郡邑愈下惟發憤至丙戌春<lb/>
年十八嵗矣再值里選惴惴懼不得當維時濟南太守<lb/>
為約齊李公雲間名家也先生以名進士為郡司理雅<lb/>
相契重推為文壇牛耳府試品題多出先生手已取余<lb/>
<pb n="KR4e0227_WYG_004-4b"/>
第三尚未發案外無従知恐不獲雋復赴告考又屬先<lb/>
生為政時濟下三十屬赴告考者可數千人獨拔余為<lb/>
首大加擊節而以先兄嵗貢諱自慎者次之不俟放㮄<lb/>
輒召謁見稱賞不置又立試數題皆許可余自分落魄<lb/>
已久一朝得此知遇真生平殊遘繼入督學屠公道試<lb/>
余與先兄同列府庠得時領先生明誨又辱守道薛公<lb/>
物色招余兄弟衙齋誦讀每謁先生輒命題課藝耳提<lb/>
面命所為朂其勤而警其惰者不啻慈父之於愛子也<lb/>
<pb n="KR4e0227_WYG_004-5a"/>
越二載戊子余叨薦鄉試出惺宇張公房而感恩懐知<lb/>
在三之誼視房師有加焉己丑余應春闈下第先生入<lb/>
為銓部郎余走濟下送別郊外先生在銓衡甚有令譽<lb/>
而以抗直不阿遂従外轉比余壬辰成進士謁選得雲<lb/>
間司理則先生旬宣兩浙久矣呉越宻邇遣使通贄大<lb/>
相慰藉戊戌秋余以司理厯俸六年轉刑曺郎入浙四<lb/>
明辭鹽直指袁公道經武林則先生方為廉憲政範清<lb/>
肅芳聞籍甚衙齋小坐握手道故并與諸世兄晤對亟<lb/>
<pb n="KR4e0227_WYG_004-5b"/>
以道義名節相期許藹然骨肉也甲辰先生以江左右<lb/>
方伯入覲余時待辠冬官得再睹丰采佩服教指五内<lb/>
灑然事竣抗章乞骸部覆勉留而先生髙卧家園竟不<lb/>
復抵任矣無何即家起大京兆懇辭不赴此其難進易<lb/>
退出處大節豈不超然遠出塵寰之上哉嗣余薄遊中<lb/>
外強半家食馳驅南北多居塞上益與先生音問杳然<lb/>
乙丑春余待罪津門忽従邸報見八閩舉薦地方人才<lb/>
疏知杖履無恙亟顓力往訊力旋得手書數紙顔筋栁<lb/>
<pb n="KR4e0227_WYG_004-6a"/>
骨依然濟下品題鉛槧墨妙也益令人勃勃神往矣未<lb/>
㡬叨轉留憲嵗杪厯任丙寅再轉留計值璫熖益熾即<lb/>
掛冠亟歸丁夘夏維揚周君覲光儼然莅草堂焉實先<lb/>
生肺腑親也方先生寄書時謂余在留都耳不知己歸<lb/>
也盤桓數日報牘南還自是鱗鴻絶矣戊辰夏余叨起<lb/>
計部碌碌戎馬錢穀之間迄無寧晷方擬覔便往候興<lb/>
居而副郎林君一柱者為先生同里内戚以庚午春持<lb/>
世兄太學君祖學文學君祖越祖擢訃書見貽始知先<lb/>
<pb n="KR4e0227_WYG_004-6b"/>
生於戊辰孟冬已作古人痛哉先生生平和而能介風<lb/>
軌遒整翛然不滓轍迹所至咸切庚桑畏壘之戴而菁<lb/>
莪作人棫樸造士恬退止足枕石潄流雅有古先賢之<lb/>
風焉乃先生所自狀者一切韜晦不言惟取林下隠居<lb/>
數事以明無憾而卒皈依於西方之教則其素位而行<lb/>
恥為誇詡與世之大言不慚好自標㮄者異也諸世兄<lb/>
以墓石見托先之束帛余即不文而不忍負先生大徳<lb/>
則縷述其當年知遇之竒與所目擊出處之大者漫為<lb/>
<pb n="KR4e0227_WYG_004-7a"/>
削藁以自附於門牆思慕之義按狀先生諱獻台字啟<lb/>
衮別號霞城晚而更署素心居士表厥志也裔出唐屯<lb/>
田員外郎祭公之後十數傳而諱富者為先生八代祖<lb/>
富子洪洪子熊并有隠徳至熊子希賢官翰林侍讀學<lb/>
士封熊如其官希賢子彰善彰善子正誼累贈江西左<lb/>
方伯配林氏累贈夫人為先生大父母正誼子三畏廣<lb/>
信郡丞累贈江西參政江西左方伯配程氏累贈夫人<lb/>
為先生二尊人兩代貤恩悉以先生貴而郡丞公先起<lb/>
<pb n="KR4e0227_WYG_004-7b"/>
家台州寧海學博程夫人生先生署中括蒼山川竒勝<lb/>
赤城石壁如霞故贈公取以命先生名號葢當日期望<lb/>
之意業甚遠且大而先生果以萬厯丙子領鄉薦庚辰<lb/>
捷南宫初授紹興司李復除濟南陞吏部厯四司主事<lb/>
考功員外郎例遷台州憲副即先生發祥地也旋晉大<lb/>
參仍分守寧紹台尋轉按察使右方伯先後仕浙最久<lb/>
亦異矣嗣改江右左轄值入覲乞休不遂徑解組回籍<lb/>
及陞順天府尹始得請致仕従此山静日長或讀釋道<lb/>
<pb n="KR4e0227_WYG_004-8a"/>
諸書或吟長慶法蔵二集或臨衞生帖或散步蘭渚大<lb/>
堤徜徉於雲烟水月之下凡二十五年然後騎箕従九<lb/>
仙遊距生嘉靖戊申之嵗得夀八十有一先生自以為<lb/>
備造物清福洵不虚矣子五孫三曽孫四此先生自狀<lb/>
世系行蔵子孫崖畧而余覆按之若此至所樹徳若功<lb/>
既不自表異即余前所論次亦何能悉底裏顧余迴環<lb/>
状中語更有一言欲質先生於九京者計先生懸車之<lb/>
日政禮可以為卿之年而視京兆若敝蹝急流勇退得<lb/>
<pb n="KR4e0227_WYG_004-8b"/>
失之心澹矣捐館舍在大耋而手營𤣥丘於念載之前<lb/>
臨革自為行狀若彭澤豫作誄詞全無恐怖生死之心<lb/>
亦澹矣在世了了來世亦應了了乃遺語送終無薦牲<lb/>
食惟延高僧誦内典以愜素心将為來世法緣是果於<lb/>
西來意何居余得而窺之矣曺溪有言常自見已過即<lb/>
與道相當古人聖賢仙佛只在日用人倫上修持故先<lb/>
生居官到處有聲而状乃自歉悠悠祿食無功朝常無<lb/>
禆氓庶林下比逍遙遊而状稱不愧此心者獨在建修<lb/>
<pb n="KR4e0227_WYG_004-9a"/>
先人祠墓冀釋怨恫此即是真懴悔真行業心迷法華<lb/>
轉心悟轉法華戒牲延誦之囑猶羊鹿牛權設云爾余<lb/>
本不知禪苐恐人疑先生落二乗故僣拈此一段與先<lb/>
生相質先生以為然否先生蔵骨之山厥名㤗林負兑<lb/>
趾震中穴先生左林夫人右側室周氏輞川堪繪盤谷<lb/>
可歌先生所自卜也先生傳神之照厥質純素欲晦彌<lb/>
揚上不負國下不負親遠不負祖宗非愚非智簡簡惺<lb/>
惺所自寫也先生之作備矣無容贅矣無已則繹焉而<lb/>
<pb n="KR4e0227_WYG_004-9b"/>
系以銘銘曰大道無岐至徳時遷既壮乃行未老歸田<lb/>
繇孔印釋得魚忘筌惟忠惟孝亦儒亦禪彼紛奴主曷<lb/>
窺行圎壺公之側先生幽阡幕天席地襟巘帶泉三立<lb/>
不朽霞光長縣有報斯獲餘慶用駢謂余阿好盍視遺<lb/>
編<lb/>
　　　貴州道監察御史忠門甯公墓誌銘<lb/>
嵗在己巳侍御忠門甯公捐賔客於平原時長君顧韓<lb/>
甫九齡諸子皆呱呱泣於褓是未克塟越六年元配張<lb/>
<pb n="KR4e0227_WYG_004-10a"/>
孺人亦逝又三年長君既已著聲黌序諸季亦各知敬<lb/>
業乃謀卜吉窀穸且輯生平徽烈介余猶子際竩問誌<lb/>
銘焉初公與余六弟自寅同薦賢書旋又與八弟自肅<lb/>
同捷南宫及為蠡縣令適余以督餉之役待辠津門倚<lb/>
辦召買借光薦剡又八弟亦分符定興同寅莫逆因訂<lb/>
姻好逮丙寅丁夘間余自南司徒謝病歸里公亦讀禮<lb/>
家居過従甚數臭味淪浹戊辰秋余起家度支公亦遂<lb/>
已持斧畿南適丁八弟遼左之變公亟馳書吊唁藹然<lb/>
<pb n="KR4e0227_WYG_004-10b"/>
骨肉兹余回首疇曩昆弟之好與夫出處周旋之雅宛<lb/>
焉如昨誠不覺其愴然有動於中也誌何忍辭因據長<lb/>
君行實次其崖畧公諱光先字廷瑞別號忠門甯之先<lb/>
有行一者元末徙自棗強卜陽丘之西錦川大埠里居<lb/>
焉生子信甫信甫生克忠克忠生友徳友徳生貴貴好<lb/>
陰行善生二子長曰祥領宣徳年鄉薦除滎陽廣文厯<lb/>
松江二車所在有去後思次曰鐸鐸生綱綱生守寛守<lb/>
寛生希孟是為公父娶於韓生四子公第居三公生而<lb/>
<pb n="KR4e0227_WYG_004-11a"/>
神骨秀拔聰穎絶倫舅氏澄江韓公有子而殤泣謂太<lb/>
孺人曰弟以乏似萬念俱灰姊幸多男曷以幼者續吾<lb/>
後俾弟没世無為若敖之鬼恵孰與姊多乃以公嗣韓<lb/>
韓父若母鞠如掌珠不知其非已出也七嵗入小學九<lb/>
嵗能文輒時時造鄉先達傴僂請益癸夘補子衿第一<lb/>
時嵗大祲鮮可以飽韓父販官鹺權子母佐燈火費公<lb/>
下帷漯水之滸韓父渡河餉公值夕潦水暴下㡬殉彭<lb/>
咸公感泣曰人皆一天耳吾獨戴二天大丈夫不能揚<lb/>
<pb n="KR4e0227_WYG_004-11b"/>
名顯親何強顔天壤為也益發憤吚唔摩厲以須閩中<lb/>
晦生王公來牧陽丘季試諸生得公卷詫曰駃騠騕褭<lb/>
四蹄雷電一日千里不足云也延入署中為其子傅自<lb/>
是毎試輒冠軍人無不以大捷目公公亦獨喜自負乙<lb/>
夘舉於鄉即出王公房明年成進士人皆竒王公知人<lb/>
能得士惟公亦能不負所舉也時有以復姓縱臾者公<lb/>
正色曰吾少失怙㣲韓父若母不及此且韓父若母髮<lb/>
種種矣方慮報韓日短何忍以是舉傷厥心乎客毋復<lb/>
<pb n="KR4e0227_WYG_004-12a"/>
言除直𨽻新城令迎韓父若母就邸養太孺人魚軒預<lb/>
焉新當長安孔道冠葢相望不遑寧處操刀者類血指<lb/>
去公遊刃常有餘地鄰邑來質成者日造於庭當事者<lb/>
才公任劇調蠡縣蠡曠僻最號難治公至清衙蠧均徭<lb/>
役裁冗費旌節義興學校治化翔洽家戸尸祝當是時<lb/>
諸臺使薦牘纍纍無虚日辛酉光宗登極覃恩中外封<lb/>
韓父如公官韓母封孺人居無何韓母遘疾棄桮棬公<lb/>
哀毁骨立扶櫬歸里殫力營葬遠近稱孝焉既禫值蠡<lb/>
<pb n="KR4e0227_WYG_004-12b"/>
令缺銓衡為地擇人復以公往蠡人士偵其來紆青垂<lb/>
白載道驩迎且悲且喜如嬰兒之復覯慈母也公駕輕<lb/>
就熟孰大廉平大慰民望甲子驛取入都未及考選而<lb/>
韓父訃間公嘔血茹痛抵家㐮事一如前喪丁夘服闋<lb/>
選授貴州道監察御史公既簪筆蘭臺居恒明發不寐<lb/>
曰吾以寗嗣韓猶僑居也嚮吾不即歸宗者以韓父若<lb/>
母拊鬻劬勞思圗報萬一耳今韓父若母偕即黄壚封<lb/>
章具矣而生我者曽未沾一命之榮天下寧有無父母<lb/>
<pb n="KR4e0227_WYG_004-13a"/>
之子哉乃具疏復姓且請以直指新銜貤厥二人情詞<lb/>
懇切上為感動於是贈公父如其官母封孺人公既兩<lb/>
邀綸綍光寵四親其矢報朝廷益切遂疏保聖躬温聖<lb/>
學核起廢處降丁數事又首劾建祠媚璫者二十六人<lb/>
又謂帝王之執中在虚平虚平之寄脈在用人疏薦喬<lb/>
公允升等林下諸賢皆蒙嘉納處分而虚平一議尤荷<lb/>
㫖褒奨尋巡視皇城權貴斂手輦轂肅清出按畿南諸<lb/>
如弛闗禁節土木表幽貞白寃滯措注烜赫照人耳目<lb/>
<pb n="KR4e0227_WYG_004-13b"/>
先是巡方使者有所舉劾類摭駢麗而晦事實公復命<lb/>
以散辭易儷語上大喜其獨得體要且著為定式勅永<lb/>
遵焉役竣便道謁太孺人奉巵酒前為夀曰兒以王事<lb/>
鞅掌定省久疎古人不以三公易一日養今母老矣兒<lb/>
亦積勞善病姑移疾歸子舍得晨昏萊彩相依不亦快<lb/>
乎太孺人不許趣之行公重違膝下又簡書在念雖勉<lb/>
為促装而五内徬徨精神銷削日漸羸弱行至平原病<lb/>
加篤遂圽於逆旅嗟夫驊騮方騁而霜蹄頓蹶干鏌甫<lb/>
<pb n="KR4e0227_WYG_004-14a"/>
試而鋒鋩忽挫惜哉公性禀孝友恂恂退譲服朴茹淡<lb/>
既貴不改搆園繡江橋畔竹樹陰森仰山頫水大有輞<lb/>
川之致時偕二三貧賤交遊息其中嘯傲題咏怡然自<lb/>
得初公之歸宗也仍留次子嗣韓奉舅氏祀既而囂然<lb/>
謂鬼神不歆非類以甯嗣韓何如以韓嗣韓迺疏擇諸<lb/>
韓中當後者立為嗣付以舅氏遺産更捐所續置田産<lb/>
留贍焉公生平苦心舉子業同門方孟旋孝廉張賔王<lb/>
狎主文壇旗鼔每閱公藝輒賛歎不容口有評訂就正<lb/>
<pb n="KR4e0227_WYG_004-14b"/>
稿行世方公食貧而張孺人實來張孺人者同邑張應<lb/>
臯女也有内則壬寅歸公以紡績佐誦讀用顯其名於<lb/>
朝宁間及封孺人稱貴倨矣而纎嗇自奉練裳布被泊<lb/>
如也嵗時蘋蘩奉先惟謹視小星輩一意慈和暱如同<lb/>
氣不但衾裯逮下也且鞠愛諸孤一如已出有鳲鳩之<lb/>
風焉即姑太孺人後公二年殁而喪塟悉軌於禮不辨<lb/>
其非公也存者是又能為國勸孝情者哉公生於萬厯<lb/>
乙酉圽於崇禎己巳享年四十有五孺人生於萬厯丙<lb/>
<pb n="KR4e0227_WYG_004-15a"/>
戌圽於崇禎乙亥享年五十子四顧韓邑庠生嗣韓持<lb/>
韓衞韓獨持韓出孺人餘皆副室王氏出也女三張出<lb/>
者二一適廩生王濂一適余弟自肅男庠生際竩王出<lb/>
者一未字長君等卜於三月上已之辰塟公大塢之新<lb/>
阡張孺人祔焉余觀公以白屋崛起而冠恵文為學而<lb/>
英敏為令而循良乃其大節尤在居鄉復姓立朝直諫<lb/>
二事夫公以甯繼韓卒以成名其受卵翼恩不薄而水<lb/>
木本源之思又必不可已公初以花封封韓終以豸史<lb/>
<pb n="KR4e0227_WYG_004-15b"/>
封甯先後四親養生送死胥無餘憾洵宦途異數也且<lb/>
復叩閽陳情為韓立後幡然歸宗敝屣遺産絶無一毫<lb/>
依阿淟涊之態即其命名諸子未嘗一日忘韓而卒發<lb/>
乎情歸乎禮義合乎天理人情之正是為難耳古稱死<lb/>
者有知生者不愧亶其然乎至其立朝適當聖明龍飛<lb/>
之初公以讜論昌言伏蒲諤諤嫉璫祠則臚列重劾一<lb/>
時如夢初醒人皆股慄憫遺賢則闡幽推轂俾山陬海<lb/>
澨之彦莫不彈冠而起諸所納約自牖因事効忠瀝膽<lb/>
<pb n="KR4e0227_WYG_004-16a"/>
披肝不遺餘力儻所云夙夜匪懈靖共爾位者非耶兹<lb/>
可以垂不朽矣是宜銘銘曰立身揚名兮顯親内既有<lb/>
以酬我二人抗疏正言兮匡君仰復有以荅夫紫宸生<lb/>
我者與養我者雙慰蠧國者與幹國者並陳孝耶忠耶<lb/>
世孰與倫故古之人有言求忠臣於孝子之門嗚呼移<lb/>
孝作忠兮即忠成孝是則忠門之素履兮允符於彛倫<lb/>
之大道夫何位不配徳兮夀未展其所抱徒留餘慶於<lb/>
無窮兮俾子孫世食其報<lb/>
<pb n="KR4e0227_WYG_004-16b"/>
　　　崑山畢公墓誌銘<lb/>
崑山叔父以客嵗戊辰仲冬無祿即世将以兹嵗己巳<lb/>
仲冬塟鄭村之北原維是壙底一片貞珉藉垂不朽不<lb/>
肖姪自嚴竊願櫽述其槩弟自寅復従呉橋公署約畧<lb/>
叔疇昔以状來纔展讀不覺涕泣之何従也讀竟因為<lb/>
誌誌曰叔諱本號崑山子務字也累贈資徳大夫太子<lb/>
少保戸部尚書王父廷佐翁穉季王父憐其蚤慧常置<lb/>
膝下越數齡見背累贈資徳大夫太子少保戸部尚書<lb/>
<pb n="KR4e0227_WYG_004-17a"/>
先府君舜石翁以小弱弟篤暱之先府君課嚴輩句讀<lb/>
亦課叔授嚴輩制舉義亦授叔以暱故不甚苦叔叔亦<lb/>
不甚嗜也每嗜涉獵稗官野史過目輒不忘時為繪嗜<lb/>
解衣盤礴盈尺而山水人物具焉酷嗜琴撫徽動操輒<lb/>
多遠韻寄嗜澹故其興會竒興會竒故其世嗜愈澹其<lb/>
句讀制義之不甚嗜也其夷然有不屑嗜者也先府君<lb/>
愈篤暱之叔亦敬事先府君無少怠一舉一動惟先府<lb/>
君是程是命先府君嗜客叔亦嗜客先府君嗜奕叔亦<lb/>
<pb n="KR4e0227_WYG_004-17b"/>
嗜奕風花之朝雪月之夕客奕未嘗不従叔亦未嘗不<lb/>
在時嚴已馳驅王家矣兄慎弟裕暨寅若肅俱懐璞待<lb/>
售先府君謂非二三子輩何以拓我家聲非小弱弟何<lb/>
以娱吾暇日則篤暱之情見乎辭矣先府君即世叔徬<lb/>
徨無依悲悼欲絶會先府君塋域卜於玉清之陽直鄭<lb/>
村之坎方當治壙時叔常徒步省視又手植二檜於墓<lb/>
依稀當年端木氏行徑志思也叔天性超邁興致瀟灑<lb/>
産不越中人而不為戚戚家纔足温飽而不為營營最<lb/>
<pb n="KR4e0227_WYG_004-18a"/>
喜遊觀川嶽嘯傲泉林躋攀不厭贔屭崔嵬不憚媻姍<lb/>
於是登眺岱宗瞻萬仞之㠨嵂踞陟碧霞觀羲馭之沈<lb/>
浮縦目杏林尋孔顧之真樂不覺手舞足蹈徜徉自得<lb/>
間復問勝滄溟瞰珠璣蓬萊三神山在洋洋萬頃中留<lb/>
連不任去住嗣是靡日不遊靡遊不竒窮竒於武林羡<lb/>
飛來之絶巘窮竒於普陀艷落伽之芳躅窮竒於燕趙<lb/>
秦晉之墟顧瞻帝都萬年王氣以至龍門汾陰王屋太<lb/>
華諸名勝拾級踵頂足跡㡬遍迨遊倦而返故廬嵗時<lb/>
<pb n="KR4e0227_WYG_004-18b"/>
伏臘攜嘉賔邀契友盡鄉井之一岫一泓靡不探及暢<lb/>
飲酣歌幕天席地有浴沂風雩之趣焉居常不喜營建<lb/>
而好種植花卉竒芳異葩繽紛間出蚤蔬碩果甘鮮殊<lb/>
常論者比之郭槖駞云室而拳圃而盎具有溟岱蓬萊<lb/>
之勝克追考槃薖軸之風晩嵗更嗜歌律喜讀元白長<lb/>
慶諸集操觚染翰牖牖與一駢聫彷彿几盤座右之遺<lb/>
偶得口占取焉編置擊壌集中誰辨烏之雌雄哉葢收<lb/>
寥懬之乾坤歸諸内性取耦俱之天地散為人間矣嚴<lb/>
<pb n="KR4e0227_WYG_004-19a"/>
兄弟既忝列縉紳叔行輩最尊於族為長嚴覔得告身<lb/>
衣冠獻之叔前以備婚祭大禮之用叔笑而置之曽不<lb/>
數數御也門第雖髙不作貴倨色相其所與遊率皆山<lb/>
翁溪友村叟邑耆油油與偕我伯叔兄弟若而人皆執<lb/>
猶子禮甚恭叔一意慈和不失常度公私讌集必叔在<lb/>
座乃大歡暢鄉黨人人謂叔忘形暱已即姪輩亦人人<lb/>
謂叔忘長下交而叔若不知也亦聊藉以自為棲泊自<lb/>
為位置已爾得之遊應之心上可與冠葢公卿伍而下<lb/>
<pb n="KR4e0227_WYG_004-19b"/>
亦可與田夫野老儔好義樂施遠邇誦徳假令先府君<lb/>
而在其篤暱又不知當何如矣叔生平襟懐宣朗素無<lb/>
膏肓之疾夀甫踰耆雖不健飯而能雄飲二子一遊膠<lb/>
庠一就散秩俱能克家力農無内顧憂嚴嘗以為吾宗<lb/>
第一福人消受政未艾也客嵗初夏我仲兄震陽公捐<lb/>
館叔哭之哀甚迨仲春而有季弟遼撫中丞之變凶問<lb/>
至日鬱鬱不樂比季秋旅櫬抵里憑棺長號至再至三<lb/>
既惜季弟不究其用而又慮門祚之中落怒焉如𢷬神<lb/>
<pb n="KR4e0227_WYG_004-20a"/>
情大傷未㡬而染疾馴至不起矣天下有鍾情如叔者<lb/>
耶嗚呼慟矣先府君伯仲七人僅有叔在嚴思侍先府<lb/>
君弗獲侍叔如侍先府君焉兹復羽化去嚴何従寄侍<lb/>
耶追憶客秋嚴奉司徒之命應召北征叔同六弟祖餞<lb/>
拱玉園中期許眷戀百倍恒情豈意銜盃瞬息遂為千<lb/>
古永訣之期即嚴異日伺聖明乞骸骨歸卧故園誰與<lb/>
嬉遊冥鴻漸遠甡甡子姓将何倣徳而寄傲焉嗚呼慟<lb/>
矣居不獲奉叔溪毛遊不獲負叔杖屨殁不獲屬叔纊<lb/>
<pb n="KR4e0227_WYG_004-20b"/>
息塟不獲臨叔穴兆僅借斯誌用識拳拳因誌叔併誌<lb/>
其欿然於叔者如此叔生於隆慶二年四月十七日卒<lb/>
於崇禎元年十一月二十四日享年六十一嵗配劉氏<lb/>
善秉家政男二時甄邑諸生時行遙授鴻臚寺序班女<lb/>
一適邑諸生王僴孫男六甄出三長昱次鼎次炅行出<lb/>
三長昇次晸次昪孫女五甄出四行出一曽孫見明昱<lb/>
出子姓之蚤且盛亦吾宗所僅見者矣因為之銘銘曰<lb/>
瑩然而映者珠耶栗然而潤者玉耶且清且和惟珠維<lb/>
<pb n="KR4e0227_WYG_004-21a"/>
玉者其我崑山叔父之徳耶生於斯居於斯息於斯玉<lb/>
韞珠蔵億萬斯年其永襲休而衍慶耶<lb/>
　　　儒官震陽畢仲公墓誌銘<lb/>
嗟呼天之降割於我兄弟一何慘也先是嵗在庚申連<lb/>
喪我三兄五弟己悲玉折矣兹匝嵗間仲夏既奪我二<lb/>
兄仲秋而八弟凶問復至自遼左迍難頻仍肝腑寸鑿<lb/>
此余所為欲濡毫而哽咽屢廢者也顧八弟致命邉陲<lb/>
盡瘁王室自有公論為之闡揚青史為之記載且無俟<lb/>
<pb n="KR4e0227_WYG_004-21b"/>
余贅若二兄醇樸之素𤣥古之行匪獨堦序儀型抑亦<lb/>
鄉閭惇史假非家庭自為表章竊恐湮没弗傳爰收淚<lb/>
盥手而為之誌兄諱自耘震陽其別號也以所居震方<lb/>
多山又伯兄蚤殁而兄於雁行為長故以震號云余先<lb/>
世自始祖諱敬賢者従益都來遷於淄五世而及曽祖<lb/>
諱恪畢氏始大曽祖生王父贈尚書廷佐公諱忠臣王<lb/>
父生府君贈尚書舜石公諱木府君生余兄弟八人長<lb/>
為處士自耕次即兄三為嵗貢生自慎四即自嚴五為<lb/>
<pb n="KR4e0227_WYG_004-22a"/>
邑廩生自裕六為乙夘舉人今呉橋令自寅七為儒官<lb/>
自強八為丙辰進士故遼東巡撫自肅葢兄與三兄暨<lb/>
余異母而同齒自兒戯時以屆弱冠庠黨佔畢靡不跗<lb/>
踵肩隨兄者友于之誼特殷兄賦質謹愿而稍遲鈍念<lb/>
嵗始補博士弟子員視三兄暨余差後二載迺兄獨慨<lb/>
然曰余稟不及諸弟奚啻三舍令弟輩電焕亨途聫翩<lb/>
鵲起余即青青子衿以老寧不大愉快乎所棲志於焉<lb/>
在矣益惇慶建之行為諸兄弟帥間承府君命代家秉<lb/>
<pb n="KR4e0227_WYG_004-22b"/>
佐賔筵拮据瑣屑繁纎之務俾讀者得一意攻苦皆兄<lb/>
力也兄孝友篤摯事府君嫡母及諸母併以孝聞生母<lb/>
王氏病兄親為製藥餌每廢寢食危疾頓起今母年踰<lb/>
八袠而依依菽水未嘗一日衰府君嘗紀兄孝行於責<lb/>
善簿置先祠中以示法誡先祠居㕔事右兄朔望候謁<lb/>
惟毖嵗首必先率諸子弟姪廟見還返㕔事少長以次<lb/>
成禮儼若朝典先考妣大事悉藉兄領袖終喪無違禮<lb/>
遇先忌必庀牲醴召諸弟詣塋域共致悽愴或稱述先<lb/>
<pb n="KR4e0227_WYG_004-23a"/>
人徳業至涕交雙頰真終身孺子慕矣憐愛諸弟文行<lb/>
兼朂且剛柔介婉各隨性為調劑故和氣翕如府君嘗<lb/>
以伏枕垂命析爨兄泫然長跪曰吾兄弟三十年入則<lb/>
共器而食出則並轡而騎同胞一本毫無間然豈分荆<lb/>
遂居田氏下哉比割産一聴鬮分或謂兄於室為長宜<lb/>
擅其腴者兄哂而謝之五弟拙於生計家産中落余謀<lb/>
諸兄弟剖廩以佐菑畬牉囊以助徴税使弟力學進取<lb/>
庶成第五之名兄謂先得我心亟為堅決而首倡焉又<lb/>
<pb n="KR4e0227_WYG_004-23b"/>
推己宅畔田以易五弟遠業不使有鞭長不及之累迨<lb/>
三兄與五弟繼逝三兄遺孤有七弟撫視而兄撫五弟<lb/>
孤尤力張君士超者佳士也兄嘗延為塾師至是譲以<lb/>
課姪曰以是藐諸孤非明師不可日夕程諸姪學業長<lb/>
弗嗜讀則切誡其嬉仲季蚤慧風氣遒上則喜動眉宇<lb/>
謂五弟當需顯揚含笑地下耳且兄弟兩孤并有遺産<lb/>
與兄共賦冊及分任而餘虚糧㡬二頃兄寧自輸曰弗<lb/>
忍累兹惸惸者也有同母姊丈庠生殷師膠清貧而跅<lb/>
<pb n="KR4e0227_WYG_004-24a"/>
<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>嵗時餽遺趾相接也嘗以産鬻兄為傾囊受劵姊丈<lb/>
後益窘促乃置酒相勞苦手出前劵一一簡還更為具<lb/>
牛種母艱東作而産内徴徭則始終強半代輸無徳色<lb/>
有同堂兄富而無子或巧諷兄仲子當出嗣者仲子聞<lb/>
而涕泣不食兄諭之曰吾非忍斬人祀也然豈以千金<lb/>
易一子哉兒無恐竟叱不許至舅氏王汝生之喪與塟<lb/>
並其子女之婚與嫁悉兄營辦不少恡諸敦倫慕義未<lb/>
易更僕數而此其流注一本漸被九族者真至性有大<lb/>
<pb n="KR4e0227_WYG_004-24b"/>
過人者矣嘗治荒圃暇則具壺觴邀諸弟酣適其間有<lb/>
白業堂一區故府君發祥地余推以譲兄兄為新且廓<lb/>
焉情亟肯構㮄仍舊題每列坐堂中必追談祖考肇基<lb/>
事娓娓不倦風恬日暖則時過諸弟宅商確家務毎至<lb/>
夜分興到或移履石隠拱玉二與諸園討論泉石洗盞<lb/>
治蔬流連忘返壎箎迭奏不減穉齡時也兄粥粥善下<lb/>
與物無競凡與遊者如坐春風里中祈年禱賽之役無<lb/>
不躬往鶯花淑景結綺郊原朋好追隨行歌互答長白<lb/>
<pb n="KR4e0227_WYG_004-25a"/>
豹儒東陵諸山杖履㡬遍又嘗修社為雅會族戚咸集<lb/>
彷彿香山雒下之風鄉人有疑就質有紛就解有讌賀<lb/>
必推為祭酒若忘兄為貴介而兄亦油油然處之俾人<lb/>
人滿志而去大要兄生平以培本滋善為心以濟世澤<lb/>
物為用情靡攖於寵利畍盡撤夫町畦雖行不越閭閻<lb/>
乃一種真率渾龎之氣蒸於一堂漸於一鄉并流自肺<lb/>
腑見諸實事詎徒以蔗言夸行獵取美談者哉兄訓子<lb/>
義方動稱先徳砥淬伯子際泰喜擊劍習武事則亦聴<lb/>
<pb n="KR4e0227_WYG_004-25b"/>
之以自顯榮其身仲子際復有文譽食餼黌序浸露頭<lb/>
角季子際觀敏而績學甫遊泮而遽殁兄實深西河之<lb/>
慟遂致不起嗚呼傷哉余因是而益増感悼於兄也屬<lb/>
毛離裏親莫親於父子頽年榆景至霣命相傷其情深<lb/>
何如乃先是兄有叔子𦙍豐者先慈以余艱嗣命襁褓<lb/>
育之兄毫無難色及九齡一疾而殤余悲慟哀號跼蹐<lb/>
無地而兄怡然不少芥蒂自非天顯大義有以黙奪於<lb/>
中安能割愛至此此余所為吊鴒原而腸裂睠棣蕚而<lb/>
<pb n="KR4e0227_WYG_004-26a"/>
魂驚也兄疾起丁夘夏疾覺脾胃失調入戊辰春漸劇<lb/>
然亦無大患苦時赴讌會步履笑語如常時余適在告<lb/>
里居時常趨視庶㡬旦暮痊安也者乃卧牀甫數日溘<lb/>
然逝矣念兄他無遺恨惟是白髮在堂萱榮正茂遄違<lb/>
色養目應未瞑於泉下耳嗚呼傷哉兄生於隆慶己巳<lb/>
四月二十六日卒於崇禎戊辰五月十一日享年六十<lb/>
嵗配趙氏繼配王氏子四長際泰加銜海運都司次際<lb/>
復邑廩生次即𦙍豐為余嗣者次際觀邑庠生蚤世女<lb/>
<pb n="KR4e0227_WYG_004-26b"/>
四孫男五盛岦盛岫泰出盛謨盛訓盛讃復出孫女五<lb/>
泰出者二復出者三昔馬文淵慷慨賈壯及經畧嶺外<lb/>
下潦上露悲視飛鳶跕跕墮水中輒憶従弟少遊乗下<lb/>
澤車馭欵段馬尚羊鄉里之樂邈不可得方余待辠巖<lb/>
塞承乏海隅拮据戎馬之場鞅掌錢穀之間風波萬状<lb/>
艱苦備嘗囘憶兄豐容偉榦朱顔碧瞳蔚為耋耋期頤<lb/>
徴且有衡泌之息機而絀其枯槁有紱冕之輝映而避<lb/>
其勞瘁受天全福為世完人未嘗不羡之慕之滿望異<lb/>
<pb n="KR4e0227_WYG_004-27a"/>
日吾兄弟輩各返初服兄且巋然為魯靈光相與狎漁<lb/>
樵而侣鷗鷺也而詎意其以下夀終耶兹泰復二姪将<lb/>
卜以仲冬二十七日塟兄玉清之先塋介於贈尚書先<lb/>
府君之側余以匏繫地官執紼無従遙溯悲風長憾奚<lb/>
已會六弟呉橋令列状状兄而不肖自嚴特摭捃誌之<lb/>
以少展其孔懐之情併為銘銘曰瀰瀰淄水東郊絲傳<lb/>
秉厥懿媺孝弟力田恵利斯溥廉譲為先韜光弗燿儒<lb/>
術終㫋嗟吁鶺鴒分飛背捐萱景方綺棣華失妍所可<lb/>
<pb n="KR4e0227_WYG_004-27b"/>
慰者芝蘭滿前薈蔚佳城兄其歸仙遙瞻素旐不禁涕<lb/>
漣臨文寫淑尚永斯年<lb/>
　　　中憲大夫通政使司左通政筠蒼王公墓誌銘<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>贈通政方嶼王公與先君贈司徒公偕二三耆舊為<lb/>
五老會遨遊山水之間觴詠甚適暨先君圽方嶼公哭<lb/>
最慟故余與通政公為世好屢議姻㜕余主政比部時<lb/>
公為大行每偕兵部主政懐南胡公數相過従情好無<lb/>
間癸丑公分守冀寧余實以糠粃先之把臂入室相得<lb/>
<pb n="KR4e0227_WYG_004-28a"/>
益歡甲寅余自河東守道請告歸田則公又轉河東巡<lb/>
道先後畫一亟藉曲成循卓芳聲每徹覩聽及公既蹶<lb/>
復起冬曺維時余在津門相距咫尺音問不絶是悉公<lb/>
生平者莫余若也公既圽之明年塟且有期公子兆生<lb/>
等縗跣以状來請誌墓余雖衰病誼何忍辭公諱孟震<lb/>
字啟𦙍別號筠蒼其先冀州人有諱瑾者従婦翁呉宦<lb/>
淄樂其風土因卜居於孝水之滸龎㳙墓側號将軍頭<lb/>
者家焉是為淄之始祖瑾生傑傑生鳳鳳生經經生宗<lb/>
<pb n="KR4e0227_WYG_004-28b"/>
道宗道生長垣縣丞度即贈通政公方嶼其號也娶於<lb/>
蘇生三子長即公贈公一夕夢商山老人自言願托君<lb/>
家既而取香㗖之遂生公甫四嵗而性嗜香此其符也<lb/>
初贈公卜地塟父相塚者錄徴詞以示曰丑山未向用<lb/>
癸分金當出水命者紆青施紫居官有氷蘖聲公果生<lb/>
於癸亥比一官歸賦家徙四壁相塚者固竒驗乎而公<lb/>
之生洵非偶矣公生而竒穎絶倫日誦萬言纔兆角即<lb/>
遊鄉校益發憤曰士當舉大名耳寧苐以子衿終耶遂<lb/>
<pb n="KR4e0227_WYG_004-29a"/>
負笈遊滎澤令心泉劉公之門滎澤公師道甚尊従遊<lb/>
士傳習少惰輒用刑人收威公亦嚴事滎澤公出入以<lb/>
度外内知懼即夢寐及之如楚在背也章既成士望者<lb/>
盡返走辛夘入棘滎澤公名列賢書而公以命題遺字<lb/>
被放鬱挹悲憤如不欲生益下帷攻苦咿唔不輟甲午<lb/>
試竣夢一道士従後擁公寤謂同舍諸生曰是何祥也<lb/>
時憲副中白髙公豪放不羈語多竒中解之曰士而倒<lb/>
之其一十乎維公亦竊獨喜自負已而放㮄果然乙未<lb/>
<pb n="KR4e0227_WYG_004-29b"/>
成進士觀政都察院而太恭人訃音至公歸哭踊㐮務<lb/>
服既禫猶徬徨哀戀若不知慕君者贈公趣之始謁選<lb/>
授行人庚子典貴州試所入彀多譽髦甲辰贈公圽公<lb/>
哀毁骨立既塟公泫然出涕曰為臣盡忠為子盡孝顧<lb/>
盡忠有日盡孝無時異日者即列鼎而祭孰與菽水之<lb/>
逮親存也丁未起補原職奉命取福清相公入朝役竣<lb/>
擢浙江道監察御史公自以起家草茅十餘年遂冠柱<lb/>
後恵文稱天子觸邪之臣簪筆荷槖言天下事於是侃<lb/>
<pb n="KR4e0227_WYG_004-30a"/>
侃正辭無所避忌當福藩未之國而母貴妃擅寵於内<lb/>
一時朝臣思集菀冀非望者實繁有徒光廟孤立危若<lb/>
贅疣公凡三上疏調護之疏雖留中不下而國本卒不<lb/>
至動搖者本商山老人羽翼之力也巨璫南宗順外倚<lb/>
強援為宗内負恃恩寵所為多不法公特疏參論言甚<lb/>
切直時神宗静攝久諸臺諫彈劾多規瑱寘之不復區<lb/>
別是非至是特用公言廷杖閹發充浄軍留都權貴胥<lb/>
為斂手都人士行行且止争相戒勿犯髯王也葢公美<lb/>
<pb n="KR4e0227_WYG_004-30b"/>
且鬈云光廟在東宫嘉公忠直不阿疏公名緘周易中<lb/>
每一簡閱輒歎為真御史然公受知方深而妬者或側<lb/>
目矣庚戌奉勅按遼未行而例轉癸丑始以少參分守<lb/>
冀寧乙夘提調晉闈先是祁縣有頡生鵬者竒士孤寒<lb/>
未知名公嘗於省方賞其藝薦諸衡文遂取冠多士領<lb/>
牒入闈比放㮄公語人曰必頡生者實首麟經已而果<lb/>
然遂聫飛去其知人如此尋轉憲副分守河東丁已察<lb/>
處猶以為侍御時抗疏論事不避權貴故也公優游林<lb/>
<pb n="KR4e0227_WYG_004-31a"/>
下越數年癸亥補河南理問旋陞營繕司主事甲子陞<lb/>
都水司員外郎厯郎中尋改光禄寺寺丞乙丑陞尚寳<lb/>
司卿八月陞通政使司左通政時魏璫方擅權用事勢<lb/>
甚張羣不逞争走其門務為媚説冀速化有登第不數<lb/>
嵗而驟躋孤卿者璫顧獨欲得公為重公謂吾嫠婦也<lb/>
貞白自守鬢刁騷禿欲盡矣乃復失身狹邪乎拒弗通<lb/>
阿璫者遂誣奏公黨附異類竟削奪歸丁夘今上御極<lb/>
首剪元憝詔覈逆璫所驅逐者補給誥命公乃復官如<lb/>
<pb n="KR4e0227_WYG_004-31b"/>
故仍授中憲大夫贈方嶼公如公階母蘇為恭人臺臣<lb/>
累疏薦公諸撫按每舉地方人才公輒與焉屢奉遇缺<lb/>
起用之㫖然公絶意仕進卒未嘗走長安一字書也鐫<lb/>
一石章自號霞鄰主人搆一別墅約二三故舊效香山<lb/>
九老之社刻觴政曰勿談席外事勿牽席外人勿以禮<lb/>
相繩勿以言相上犯者罰以金谷酒數尤善為小品歌<lb/>
曲興至輒命家僮歌以侑酒奮袖低昂蹋足為節不自<lb/>
知其拓落不偶也公為人爽豁伉厲性不能容人之過<lb/>
<pb n="KR4e0227_WYG_004-32a"/>
即暱子弟輒面質責其不合者常曰吐之則逆人茹之<lb/>
則逆已與其逆已也寧逆人以故多為細人所嫌公既<lb/>
不巧於宦家無餘積日用多不給性顧喜施予諸以急<lb/>
歸公者必周之不以無為解故所善風雅名儒成君靖<lb/>
宇遭家不造自母及身下逮諸子六喪相繼棺纍纍暴<lb/>
堂中也公悉為卜佳城傾資營塟義不費成氏一緡也<lb/>
滎澤公弟肖鳴公與交契自同研席及白首無間言即<lb/>
蕭朱譲信矣又青藜生者滎澤公仲子也屢蹶名場公<lb/>
<pb n="KR4e0227_WYG_004-32b"/>
以異書秘錄資其博雅文房佳玩供其清賞生好作詩<lb/>
賦為古文辭公慮其以雕蟲妨大業即盃酒間又未嘗<lb/>
不微辭隠諷也可謂篤於故舊者矣公生於嘉靖癸亥<lb/>
十一月十九日圽於崇禎丙子十月初七日圽之日顧<lb/>
見庭中皂衣環列肩輿甲馬無不畢具若迎候官府状<lb/>
語諸子曰吾将逝矣既而奮身作起状曰取我袍笏拜<lb/>
迎恩詔遂瞑享年七十有四元配賈氏邑長者克道女<lb/>
也先公二十五年卒累贈恭人男六人兆生蕃生福生<lb/>
<pb n="KR4e0227_WYG_004-33a"/>
寅生東生俱邑庠生又晚年育幼男曽生女六人孫男<lb/>
四人久禎久視久祥久禧孫女二人崇禎丁丑十月初<lb/>
六日卜塟公於麓村之新阡賈恭人祔焉余惟士大夫<lb/>
立朝苟松桂為心介石自守即忤權貴絶屬籍而正氣<lb/>
英風猶堪與璞玉争光秋霜比潔況忠言亮節見知於<lb/>
時白日既升光復故物人貌榮名曷有既乎公在西臺<lb/>
席未暇暖輒以伉直不偕儔伍例推候命株守在籍者<lb/>
數載且公出京實在辛亥京察之前是後未嘗一日居<lb/>
<pb n="KR4e0227_WYG_004-33b"/>
長安也迺辛亥既脱然無累而忌者復於丁巳京察中<lb/>
之馬鳴仗而被斥蘭當門以見鋤嗟乎寃哉及其再起<lb/>
謫籍拾級而上一嵗數遷朝野拭目方擬出膺節鉞入<lb/>
秉銓樞功著旂常銘勒鐘鼎而又以忤璫削奪懐瓊握<lb/>
蘭者終其身數亦竒矣顧公三疏羽翼元良神宗不督<lb/>
之罪且獨用公言為擯權璫光宗在潛邸至疏公名蔵<lb/>
之歎息不置今上龍飛洗雪沈誣補給誥命數欲徴用<lb/>
未果公即愠於羣小乎又何嘗不受知列聖也是足以<lb/>
<pb n="KR4e0227_WYG_004-34a"/>
不朽公矣銘曰維公之生厥有異徵商山入夢癸水儲<lb/>
精皇皇者華騑騑者牡載驅載馳周諮窮蔀既列西臺<lb/>
厥猶益遠抗疏翼儲埋輪擊閹參藩山右分臬河東清<lb/>
操愈勵嘉譽彌隆誰秉察者髙下在手璧完於前雉罹<lb/>
於後甫離涸鮒旋挫逆璫輝煌綸綍忠藎聿彰鬱鬱新<lb/>
阡般水之滸垂裕後昆雕龍繡虎<lb/>
　　　奉政大夫吏部文選司郎中秋澄王公行状<lb/>
國家得百才諝之士不如得一正直之士顧正直之可<lb/>
<pb n="KR4e0227_WYG_004-34b"/>
見者在執法而執法之所難者在銓衡近代典銓推正<lb/>
直不阿者必以吾邑王公為首嗣是後起之儁影附響<lb/>
和猶百川之歸巨海鱗介之宗龜龍也公諱教字子修<lb/>
別號秋澄雅志凌空一世不染纎塵因自期云先世籍<lb/>
棗強後徙淄忠信里曽王父綱生文文生贈考功郎珏<lb/>
珏生丈夫子三長政以孝子稱次敬太醫院吏目季即<lb/>
公也王氏世以淳徳聞贈公復興仁好施嵗祲常傾槖<lb/>
活飢民為鄉里所重暮齡苦踐更家稍中落晚舉公而<lb/>
<pb n="KR4e0227_WYG_004-35a"/>
竒之曰是亢吾閥公少穎敏絶倫年十四従儀部松石<lb/>
張先生學與先封公同侍函丈語必驚人又與王雲石<lb/>
僉憲孟對軒別駕張介石司教共結文社諸君子固皆<lb/>
推轂公而儀部亦以衣鉢相屬矣年十九值贈公喪號<lb/>
踊柴毁聞者酸鼻自是家益窘徭徒四壁立公食貧攻<lb/>
苦試輒居首聲隆隆起許宜人出名閱其尊人頗難其<lb/>
壻擇公乃字與張儀部夫人實兄弟也宜人歸則肅婦<lb/>
道勤拮据曉牕夜火相對操作以資伊吾者無倦内外<lb/>
<pb n="KR4e0227_WYG_004-35b"/>
之間雍雍如也甲子公舉於鄉家政一任兩兄不私一<lb/>
錢即鹿鳴觴爵亦歸贈某氏上春官不第築室一區下<lb/>
帷發憤董課諸姪不啻嚴師益治古文辭越辛未成進<lb/>
士賜二甲觀禮部政癸酉授民部主事𣙜崇文門𣙜故<lb/>
利藪權顯中貴每以私輕重掣肘商因緣為姦公則凜<lb/>
氷操裁以三尺諸請托者俱咋舌而姦商洗手奉法矣<lb/>
已司明智厰司太倉剔弊剪蠧在在有聲以三載考績<lb/>
得贈封父母冬奉命𣙜滸墅闗闗當三呉要衝賈舳鱗<lb/>
<pb n="KR4e0227_WYG_004-36a"/>
次貪墨者喜為臠鼎往往濡指糜骨公至則痛革之而<lb/>
寛其文網闗外設便民橋橋下為小闗計其尺寸適符<lb/>
小舟之不中𣙜者令出其下曩有四出偵邏絶勿出於<lb/>
是商之望闗者如雲薄征而賦自倍舊額經嵗三萬公<lb/>
止十月積四萬餘滸墅人感之若畏壘之於庚桑焉會<lb/>
遭許宜人變遂告歸宜人素仁厚従公入邸夢寐太夫<lb/>
人每相對以泣便道歸舍不勝依依抵滸墅益感念竟<lb/>
以幽憂致疾而圽再室李宜人亦賢淑能繼許志撫茂<lb/>
<pb n="KR4e0227_WYG_004-36b"/>
才君所明忘其非已出者人稱公前後有兩内助焉己<lb/>
夘仍補計曺庚辰監江西兑兑司職専督餉體貌雖隆<lb/>
重乎有司率易視之公下牒所屬肅憲貞度裁去一切<lb/>
浮費所屬令有用己事多贖鍰以嘗公者公按律明剖<lb/>
而免其罰令乃心折而諸屬竊廩廩人人有神明公清<lb/>
之號秉銓者方側席待公而公奉太夫人諱歸矣讀禮<lb/>
三年哀同始殯足跡不履公門即親友小集亦堅不一<lb/>
詣也服闋逾期猶戀戀不肻赴闕廷以兩兄力趣装乃<lb/>
<pb n="KR4e0227_WYG_004-37a"/>
起未至即補考功主事尋轉文選公慨然曰夫官不負<lb/>
人也而人可負官哉矢心清毖門庭如水而又虚衷廣<lb/>
詢精覈不爽雖至親暱弗為曲説部中稱真氷鑑乙酉<lb/>
以考功副郎主山西試時京考官久廢是科始復典故<lb/>
漫無可攷而公所剏動稱得體至今率為故事得士王<lb/>
濬初等六十五人王實山陰相公子拆卷而衆以為嫌<lb/>
請置第二公曰諸君閱卷時有知為相公子者乎衆曰<lb/>
無之公曰夫知為相公子而錄之與知為相公子而抑<lb/>
<pb n="KR4e0227_WYG_004-37b"/>
之等私耳有言我任其咎竟置首錄而時論更服其公<lb/>
初有司飭主考供億頗繁費公力為汰節入京而縣令<lb/>
積所羡走送公公艴然移書曰是重吾不徳也果爾是<lb/>
不受於公而受於私也是陽省之而陰實利之也竟峻<lb/>
卻復部值丙戌大計激濁揚清公實多所賛助焉二月<lb/>
擢正郎得告返里而李宜人亦捐中饋公以兩室俱共<lb/>
公清苦未獲食報而相繼謝世意頗忽忽頓慕考槃不<lb/>
欲出而當路之勸駕㫄午僉謂公不宜無意國家乃以<lb/>
<pb n="KR4e0227_WYG_004-38a"/>
庚寅夏起補考功郎覆議諸劾疏二百貪墨不職者雖<lb/>
原奏輕必正之而負寃者隨亦洗雪不柔茹不剛吐也<lb/>
有都掾為銀水注於後署祕處進稱援故事可循以動<lb/>
公公大怒立笞革姦胥悚息旋轉文選郎公業夙負重<lb/>
望而時太宰為五臺陸公與公相倚為左右手公益秉<lb/>
公持正登進真才杜請託抑奔競不憚強禦選人有託<lb/>
巨璫居間者前此率得志以去公正色曰丈夫鬚眉如<lb/>
許而俛仰刑餘以為奥竈此其人賢不肖何如也不可<lb/>
<pb n="KR4e0227_WYG_004-38b"/>
當吾世而使士風掃地匪惟不従更加劣處用是巨璫<lb/>
銜之甚欲甘心焉未有間也自六月訖嵗杪凡四選屏<lb/>
絶闗節推陞内外大臣李對泉等若干員取選科道韓<lb/>
淳寰等若干員天下翕然以為得人無何而胡黄門事<lb/>
起矣胡居言路建白頗不塞人望摭拾猥瑣至及市蛙<lb/>
都下有蝦蟆之號公欲年例處之會有漏言於胡胡知<lb/>
不免先疏誣公一時人心大為不平臺省遂交章劾胡<lb/>
謂文選二百年無如公清正者不宜被此蜚語即胡辯<lb/>
<pb n="KR4e0227_WYG_004-39a"/>
疏亦曰言官得風聞言事未見反為人劾者事大可覩<lb/>
矣越數日適部推饒公伸萬公國欽兩公皆論去相奉<lb/>
特㫖謫者巨璫庇胡憾公乗主上思去相時捧疏進故<lb/>
觸上怒致一司盡黜時公以胡疏尚註籍推疏實未署<lb/>
名人以為可辯公曰我素司選事以我累列公更忍辯<lb/>
哉辭朝詩云丈夫去就尋常事小帽青衫亦主恩怡然<lb/>
就道行李蕭條傾都祖贈畧無所受時壬辰正月也公<lb/>
歸築山房偃息盤桓謝絶公府長吏造廬始獲一見望<lb/>
<pb n="KR4e0227_WYG_004-39b"/>
藩臬旌旄輒削牘力止之曰不敢以廢棄故煩小民厨<lb/>
傳也獨與故舊相従留連昕夕道肺腑甚歡故眉之中<lb/>
堂云典劇才疎放逐敢忘明主賜論交勢盡笑談翻喜<lb/>
故人來丁酉宫殿灾主上奮然更始復諸公冠帶下詔<lb/>
舉逸銓部疏列起用則公為首陞用則鄒公南臯為首<lb/>
輿論以為相當疏寢不報暨中丞直指累疏交薦銓部<lb/>
亦極力推引咸冀一究公用而終格不下公處之漠如<lb/>
也庚子春大飢脯糗草樹皮殍瘠填壑公捐粟作糜救<lb/>
<pb n="KR4e0227_WYG_004-40a"/>
之給散有法飢民不受郡邑賑而受公賑以活者殆萬<lb/>
計有司異其事欲以上聞公辭曰我非為名者我僅以<lb/>
繼先志耳邑乗久廢不修朱邑侯登堂固請公乃受簡<lb/>
刪葺新故凡地方利病風俗異同無不洞本原中肯綮<lb/>
而人品優劣據事直書㡬於魯春秋矣天性純孝自入<lb/>
仕積俸餘營祠廟三楹精确十倍居室朔望率子姓入<lb/>
拜風雨弗間嵗時祭兩尊人輒伏地愊抑失聲傷祿養<lb/>
之不逮也事兩兄友愛篤摯可可否否要於相成而止<lb/>
<pb n="KR4e0227_WYG_004-40b"/>
經紀喪塟不憚勞瘁而損費無論已以姪孝廉君所須<lb/>
為仲兄遺孤憐之劇旋果蔚然鵲起則公訓誨之力可<lb/>
知也公伉直自好不能與世委蛇而同其波左規右矩<lb/>
處儔旅中常如懐氷暑月亦有霜氣人多以莊見憚馭<lb/>
諸族屬禁非分之為毫不假借親友以私干者搖手不<lb/>
顧比至情迫切則又委曲覆翼之事後即一莖之及亦<lb/>
面赭不受葢公之清稜孤介禀自性生厯仕宦里居數<lb/>
十年如一日也世以奢溢相髙公無所芬華室廬纔蔽<lb/>
<pb n="KR4e0227_WYG_004-41a"/>
風雨日飯脱粟非讌會不兼味浣衣躡屩無異儒素後<lb/>
學以文藝求正始謝不敏既援筆雌黄不輕許一字後<lb/>
學多所琢成居恒掩闗手一編若諸生墳典漢魏而下<lb/>
無不掇菁咀華於詩宗少陵於文宗于鱗皆能得其神<lb/>
髓寸紙單行居然鼎彛然苐以寄意興寫性靈不競雕<lb/>
蟲之譽至捉麈而譚名理商風雅籌政治得失其發若<lb/>
機括其擘畫若聚米為山谷玉屑霏滿四座令聴者爽<lb/>
然自失灑然忘疲矣澄心封情孌童季女之好澹然不<lb/>
<pb n="KR4e0227_WYG_004-41b"/>
萌於念門除之内嚴若朝典晚嵗念茂才君壯年寡息<lb/>
因為之計久遠擇繼嗣區畫甚具嘗吟曰闗心日有熊<lb/>
羆夢去國時懐犬馬慚又曰滿頰衰毛白勝雪一生苦<lb/>
味多於甘殆實錄也癸夘冬卧病至仲春不愈時值孝<lb/>
廉君試禮闈歸抱頭一慟刺刺俱朂子姪語更三日逝<lb/>
矣嗚呼公居鄉鄉重在朝朝重䕫路駸駸竟以中蹶識<lb/>
者咸為扼腕雖髙棲丘壑中外候車音以望公之復出<lb/>
者無異謝傅之在東山也而詎意中夀而止哉不肖嚴<lb/>
<pb n="KR4e0227_WYG_004-42a"/>
生同里閈世締姻好先人既附牛耳嚴髫鬌承指南啟<lb/>
益不淺叨第後一再歸省輒辱枉顧招集促膝夜分嚴<lb/>
固仰公若泰山而公亦謬許為可誨動以道義人品相<lb/>
期居廬三載提命尤夥客秋北上猶祖道握手叮嚀迺<lb/>
未㡬寢疾又未㡬訃及不勝哲人之感焉頃嚴承乏冬<lb/>
曺會茂才孝廉兩君具實徴公状而肅弟與孝廉同鄉<lb/>
舉亦代以請嚴雖樸遫無能為役然清標勁節耳而目<lb/>
之者素矣以公品格卓然間代殊絶之人物雖千載上<lb/>
<pb n="KR4e0227_WYG_004-42b"/>
猶将師友之顧親炙有年而敢黙黙已乎矧先人窀穸<lb/>
之事實賴公雄藻以光隧道之石夫公不輕假人片言<lb/>
而獨殫思以誌先人又安忍忘報也公生嘉靖庚子九<lb/>
月卒萬厯甲辰三月享年六十有五子一所明邑廩生<lb/>
嗣孫二襲吉鼎吉公之子姪謀以今冬仲月八日奉公<lb/>
暨兩宜人合塟於祖塋嚴不揣為次第其狀如右伏惟<lb/>
名公先達賜之琬琰之章俾得比於太丘有道之碑以<lb/>
垂諸永永則王氏豈特夜泉之光而已哉<lb/>
<pb n="KR4e0227_WYG_004-43a"/>
　　　祭王伯峯亷憲年伯文<lb/>
嗚呼我公天挺異質初度揆吉帝賚良弼瑶枝<lb/>
世承玉貌端凝旭日方升萬里扶櫬時方髫齔<lb/>
孝聲以振㝠捜精研萬斛㳙㳙莫之或先况有<lb/>
婉孌内政惟蕆助公丕顯筆磨崆峒氣吐電虹<lb/>
裒然南宫司李簡注洗寃斥賂清問以度證膺<lb/>
春曺條議心勞藩輔肅囂置郵霜清湯沐干城<lb/>
萑荷不驚滙瀉疏瀹川瀆咸若嫓功河洛平糴<lb/>
<pb n="KR4e0227_WYG_004-43b"/>
賑荒規制孔良雖菑不傷甘霖應禱蘇焦潤槁<lb/>
至仁灝灝天子曰善晉參浙甸億兆攀援醫門<lb/>
多疾再起補秩河北是䘏河伯羊腸詰戎峙粻<lb/>
惟公劻勷𣙜採紛呶閭左荼痡公覆而濡挺挺<lb/>
獨立誰訾誰[言*翕]巨璫斂戢抗章親藩侃侃忠言<lb/>
祖訓恪遵兵農水旱咸底成算國是攸賛輿誦<lb/>
謳歌尸祝婆娑百嵗無他何遽不永彼蒼耿耿<lb/>
有問誰省父子勤王靡躬遐方奕世同芳閨壼<lb/>
<pb n="KR4e0227_WYG_004-44a"/>
合徳如琴如瑟存沒罔忒績茂中外忽失蓍蔡<lb/>
分猷奚賴蒼黎一哭斯世不淑誰為滲漉某締<lb/>
交令子塤箎可比滿擬納履公厭塵居倐還太<lb/>
虚有泣雪如嗚呼胡多而年胡植而蘭簪紱蟬<lb/>
聨何秋非春何子非身百代如新公目可瞑公<lb/>
徳可詠修短前定椒漿苾芬瓣香氲氲公其來<lb/>
賁<lb/>
　　　祭髙栁溪封公文<lb/>
<pb n="KR4e0227_WYG_004-44b"/>
伊大塊之播氛斯哲人之挺瑞豹蔵霧以匿耀<lb/>
鵬搏風以鼓翅每挹彼而注兹如的張而矢至<lb/>
先生龍門標峻鳯穴振儀脱人世之徽纒達老<lb/>
氏之雄雌吾無非以無譽豈如韋以如脂嗟鉛<lb/>
槧之弗售遂徙業于耒耜倘逢年之可期雖拮<lb/>
据乎奚鄙既亢宗以毖勤幸趨庭之有鯉爾乃<lb/>
陋籯金于拾紫明毁壁于談𤣥元規之麈永謝<lb/>
徐孺之榻髙懸羨玉樹之繞砌喜豸繡之鮮研<lb/>
<pb n="KR4e0227_WYG_004-45a"/>
值再被乎國綸隠君賜而心怵奉正供于官帑<lb/>
問疾苦于親暱周禄入之公典殚忠孝之素質<lb/>
若夫陶心大隠擬迹小山叶仲長之怡性偶潘<lb/>
岳之棲閒看岫雲之來往聴好鳥之間關于時<lb/>
望重比閭壽登大耄類廷尉之歸覲羣子姓而詔<lb/>
告挈根本以披示並詒謀之大道進霞觴以促<lb/>
膝娯彩戲以流連賞洽袁公之地情披樂令之<lb/>
天謂建木較其長短而大椿齊其壽年夫何翠<lb/>
<pb n="KR4e0227_WYG_004-45b"/>
靄雲迷祥烟電滅神劍沒于延津驪珠毁于貝<lb/>
闕固曰萬物之大歸而實世界之陷缺某夙依<lb/>
玉樹欵締金蘭方松茂而栢悦忽芝焚而蕙歎<lb/>
黄鶴飛飛不復返青山去去遥相看嘻嘻曲散<lb/>
薰風兮事已灰歌成薤露兮聲何哀康強迪吉<lb/>
兮福履該馬鬛將歸兮隙駒催乗彼白雲兮遊<lb/>
蓬萊式薦簞醪兮魂歸來<lb/>
　　　祭劉少溪兵馬文<lb/>
<pb n="KR4e0227_WYG_004-46a"/>
嗚呼人生如夢人死如歸盈虚消息古今所悲獨有令<lb/>
徳遐邇共聞非夢非歸謂之常存於惟我公庶㡬其人<lb/>
丰姿嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>襟度汪洋桂林馥郁片玉輝煌撝謙自牧慷<lb/>
慨中腸辟雍拔萃上國翺翔胸蔵淵博汗牛充梁筮仕<lb/>
司城秉心平恕煦育輦轂徽音騰著移佐中州戴沛甘<lb/>
㴻永堅一節苞苴攸除世莫我知曳裾歸去笑傲姻霞<lb/>
脱迹塵趣年甫知命天乎何妒九原脱屣夜長不寤公<lb/>
有佳圃蘭芍芬芳交陰列植誰其徜徉公有華屋清湛<lb/>
<pb n="KR4e0227_WYG_004-46b"/>
靚虚髙甍曲榭誰其容與輕財好施㒺食其報欲叩蒼<lb/>
穹杳焉莫告電光石火安問彭殤仁聲義問芳烈永颺<lb/>
某里閈相聫幸托肺腑晉寧一別寒暄未布談笑如昨<lb/>
倐爾聞訃半世金蘭永隔泉務椒漿遠奠庸抒寸愫銜<lb/>
哀寫詞吁欷東顧<lb/>
　　　祭楊冲所座師文<lb/>
惟國家人文蔚茂詎乏才之虞而惟不獲兼才是倚若<lb/>
夫賦質夙慧績學崇侈才埒東箭之利器踰南金之美<lb/>
<pb n="KR4e0227_WYG_004-47a"/>
藻繪天葩詞傾峽水運籌帷幄制勝千里斯不亦嵬嵬<lb/>
柱石蕩蕩金湯而匪先生其疇與擬以先生崛起神童<lb/>
藉名黄紙濮陽之治龔黄共齒異等之筵大官首指爰<lb/>
有徴命分曺版使優移本兵古職方氏奉國竭忠従容<lb/>
管劇文昌七兵之政賛宣惟已朔方之變憂厪天子而<lb/>
先生坐伐其謀㒺遺半矢叵奈宵小嫉能嘵嘵環視萋<lb/>
菲髙張而先生則義弗援止雲渚烟巒蘿巖竹氾屋八<lb/>
九椽垣三四雉酒熟眠茵詩成濡筆著書太𤣥潛心經<lb/>
<pb n="KR4e0227_WYG_004-47b"/>
史剝啄問字者魚貫而來戸嘗滿履棲遲薖軸而廟朝<lb/>
典章靡不闗其裁似惟余不肖畫脂未技壬辰之役濫<lb/>
厠桃李矯首知恩報虚國士昔陳臬於淮上與滁陽而<lb/>
錯趾簡版詩筒往復纍纍嗣是以來鱗鴻杳矣道路有<lb/>
言先生己巳是耶非耶有泪如泚葢不徒悲先生之失<lb/>
世而尤深惟乎國是熙洽久習而忘危武備廢弛而莫<lb/>
理悠悠歳時誠何異乎槐安之螘如先生允文允武今<lb/>
古罕比一中含沙蹶而不起一峕緩急孰為可恃如波<lb/>
<pb n="KR4e0227_WYG_004-48a"/>
斯頽莫究其委吁嗟乎道行有集士紳仰頍平昔之勲<lb/>
爛焉青史百千萬世而後生色未阤曽是位不滿才遇<lb/>
不酧徳而足為先生之累某匏繫河東未緣躬誄遙酹<lb/>
齊樽臨風長跽尊靈有知庶其不昧<lb/>
　　　祭王念吾文<lb/>
嗚呼造化陰陽之氣注結為人氣有修短人有夀夭固<lb/>
不能盡登於耄耋之倫第徳非淳固才非踔出則人亦<lb/>
視為代謝之尋常而不必號籲於蒼旻若念吾公懐瑾<lb/>
<pb n="KR4e0227_WYG_004-48b"/>
握瑜合百美以具臻生貴介而不驕抑抑乎折節撝謙<lb/>
之是循席富厚而不移兢兢乎惡衣菲食之是親蚤承<lb/>
庭訓従明師資益友沈酣詩書翺翔藝圃一時共羡文<lb/>
彩之嶙峋晉遊太學觀光上國行且受簡銓衡以盡展<lb/>
胸中之珍頃以嵗之不易百口為累羮藜飯糗日夜拮<lb/>
据而非義非道一介不取識者信其樂道以甘貧某也<lb/>
里閈宻邇臭味比鄰締之金蘭聫之婚姻歡然莫逆握<lb/>
手論心一切令節聚會勝地登臨非與公相隨於杖履<lb/>
<pb n="KR4e0227_WYG_004-49a"/>
則無以滌鄙吝而鬯幽襟方将訂盟白首結社烟霞以<lb/>
自附於嵗寒之松筠胡天不弔年僅知命卧未浹旬曽<lb/>
膏肓之莫救一旦籋浮景而上賔匪直葭莩之輩盍簪<lb/>
之侣願贖以百身即鄉邦父老村落愚民莫不惜仁賢<lb/>
之寥落而歎淄西氣數之屯嗚呼此固士民之公慟而<lb/>
猶未及乎一家之酸辛公兄弟四人仲以文學蚤逝伯<lb/>
方借途弁胄殫力疆圉獨公與季平野持門户而奉明<lb/>
禋今平野既以夏仲捐館而公復以秋仲不祿未及百<lb/>
<pb n="KR4e0227_WYG_004-49b"/>
日而雙珠合璧相繼而沈淪或謂公友于之篤愛弟之<lb/>
深葢自雁行凋謝而公固已脈脈而傷心是徴公之高<lb/>
誼貫於金石雖歴百世以如新嗚呼北堂榆景誰供甘<lb/>
醇藐孤穉齡誰實撫馴遙望仙里徒見夫二難之長夜<lb/>
諸嫠之夕晨不覺抱恨於西州興歌於薤露令人回車<lb/>
而霑巾<lb/>
　　　祭王立宇中丞文<lb/>
瑯琊發源桓臺濬流家傳相印簪橐箕裘是生我公廟<lb/>
<pb n="KR4e0227_WYG_004-50a"/>
璉天球含英茹藻疇足與儔紅雲升甲銅章綰綬如刃<lb/>
新硎髖髀立剖彊禦不避號霹靂手巖邑三更碑頌萬<lb/>
口入晉中臺白簡清霜公有不言言則朝陽埋輪都亭<lb/>
靖彼豺狼兩監棘試文武門牆佐政冏牧夙夜匪懈靡<lb/>
以清曺而輕一介世之仰公如瞻泰岱帝心克簡虚席<lb/>
大拜乃睠南顧曰是留畿唯我根本我儀圗之畀汝填<lb/>
撫以作邦基恵我元元奨我虎貔公拜稽首曰唯盡瘁<lb/>
凜凛三尺風彼有位貪墨脱冕以錫善類桑土綢繆不<lb/>
<pb n="KR4e0227_WYG_004-50b"/>
遑假寐南服謐如虎踞龍蟠以耕以嬉少懐老安人為<lb/>
公慮曰公事煩公心獨否致力中原民歌王父國倚藎<lb/>
臣行将衮歸曳履星辰胡天不弔遽萎哲人鶴歸華表<lb/>
星隕江濱嗚呼哀哉公之威重如司馬公公之清操有<lb/>
伯起風公之經濟實大聲宏公之譽望髙朗令終其在<lb/>
繼世子姓昌熾其在後事帝眷不匱宗伯治祭司空治<lb/>
竁國有鐘鼎家有乗志世法臣則公已備只唯帝用公<lb/>
公用未竟寰宇屬目企公為政喪我方舟云何游泳豈<lb/>
<pb n="KR4e0227_WYG_004-51a"/>
獨公迍斯民無慶嗚呼哀哉公昔歌鹿某附修翎問聞<lb/>
過従有嚶其鳴南宫之捷某忝先登公雖繼起作我典<lb/>
刑肅試定邑𨽻在按部公玉玉之長其毛羽汲引非私<lb/>
感結肺腑庶㡬公在率循步武而今已矣公游幽閽上<lb/>
悲天下下悲人倫無身可贖有淚沾巾緘詞申痛託之<lb/>
藻蘋<lb/>
　　　祭髙東溟中丞文<lb/>
嗚呼溟渤浸天表雄東域靈派遙分范陽接脈是篤我<lb/>
<pb n="KR4e0227_WYG_004-51b"/>
公作式四國洪濛胸羅元精手劈一飛摩霄錫第明廷<lb/>
董䇿晁畫聿駿有聲鳴琴花縣鳳下南荆績最銓宰名<lb/>
疏御屏公車首召入佐冕旒遂長霜臺不競不絿持斧<lb/>
中外飭厲貔貅豺無當道鼠無宵游視學三輔衡平鑑<lb/>
空桃李成蹊頑懦向風乃貳棘寺惟慎惟公法無徇貴<lb/>
情以理衷帝睠南顧師干之試公䖍秉鉞範身為幟墨<lb/>
吏掛冠黔首徯志公輔望殷鼎鉉虚位公曰已而吾慕<lb/>
二疏汶陽可耕何必鏡湖紉蘭製芰謝彼珮魚倐然鴻<lb/>
<pb n="KR4e0227_WYG_004-52a"/>
㝠風清熱途優游林泉垂盡一紀世眎貝丘東山是擬<lb/>
明王嗣服求舊伊始胡公不待大化遷只嗚呼哀哉公<lb/>
昔執法㡬二十年風紀獨持朝宁凜然公昔建白誠可<lb/>
格天國本一疏庶乎轉環公之嗜學定力不搖呉山講<lb/>
席人言囂囂公之遺榮如葉辭條脱冕而行曽不崇朝<lb/>
其在事親志事兼致寧以祿養而忘萊戯其在昆季友<lb/>
于篤至田氏荆花姜家襆被其於禔躬嚴若處子宦況<lb/>
蕭然心如止水其於鄉黨居若畏壘飲人以和接物以<lb/>
<pb n="KR4e0227_WYG_004-52b"/>
禮七十餘年朝野半之出則甘霖九有望滋處則慶雲<lb/>
五色陸離為邦典型為國羽儀所宜永世後人是則以<lb/>
挽頽風還之悃愊而今已矣天道叵測夀雖望耋於公<lb/>
為嗇某生同閭幸締姻連率履眎公則傚㒺愆寅肅晚<lb/>
進亦辱周旋屬目公起共弼仔肩即不然者桑間十畆<lb/>
待我旋車追蹤六友乃公之出奪於忌口泉石之盟又<lb/>
不我有妄肩重任進無所師異日歸與誰與相依聞訃<lb/>
疾首遙天淚揮百感攅心不能奮飛所可慰公箕裘襲<lb/>
<pb n="KR4e0227_WYG_004-53a"/>
芳乃文乃武率徳之行亦有聞孫鵠峙鸞翔庶㡬代起<lb/>
維休無疆獨是匏繫莫伸慟私弟肅捧節扣公繐幃采<lb/>
藻明信酌酒摛詞千古一夕鑒此襟期<lb/>
　　　祭劉青岳相公文<lb/>
元精苞彩方祗毓靈家傳衣鉢王國作禎玉署髙揭金<lb/>
甌首榮泰巖遽傾白日忽匿伉儷後先𤣥壚比翼啟紼<lb/>
晉酹能無愴臆公昔奮帷圗南起家名魁東土甲第金<lb/>
華鸞班簉羽藝苑僊葩槎泛箕封遠銜帝命漂薄島洋<lb/>
<pb n="KR4e0227_WYG_004-53b"/>
金鳳掩映熠耀集桅風瀾有慶維時權閹竊柄於朝一<lb/>
羶萬嘬附者如潮公獨砥柱視民不佻舍百齡之簪笏<lb/>
築十畮以逍遙權閹既殛𤣥黄載戰手捫金闕特膺聖<lb/>
眷爰察輿情力勷睿斷日月滌而重朗陰翳積而盡散<lb/>
忽直箕貝亘地彌天鼎鼐失調鹽梅頓捐雲不作霖擯<lb/>
為寒烟丹心空懸帝閽難呌忠心扼腕志士有慓心知<lb/>
感懐能無黯然而憑弔相業雄文芳名藉藉鑣聫姚宋<lb/>
軫接游夏道沛長江光分不夜穀貽令子丹桂三株伯<lb/>
<pb n="KR4e0227_WYG_004-54a"/>
既潤玉仲季瑩珠國寳家珍亦步亦趨公圽未㡬寳婺<lb/>
旋宓橇宫肆啟黄壌卜吉輤車丹旐薤歌棲鳦某等誼<lb/>
忝莩葭情深膠漆目擊埋玉能無首疾山頹梁隕涕泗<lb/>
難悉嗚呼悲夫艷而登者彤庭馨而傳者金缾千齡萬<lb/>
䙫勲徳與天壌俱無窮者庶有以仰對夫㝠漠騎箕尾<lb/>
而耀列星<lb/>
　　　祭甯忠門御史文<lb/>
五倫惟君親為大百行以忠孝為先儻其敦篤乎斯道<lb/>
<pb n="KR4e0227_WYG_004-54b"/>
固宜食報而享乎大年迺造物者忽奪其算徒令人淚<lb/>
涔淫而不禁欲搔首而問諸青天也惟公夙鍾靈異蚤<lb/>
負竒特既穎脱乎漯水之湄遂羣空乎冀野之北始綰<lb/>
綬於花縣爰柔嘉以維則廉驕懐賄之泉清辨掩雲之<lb/>
石催科有撫字之仁聽訟無鷹鸇之擊此何暮之謠方<lb/>
來而已殷去後之思没世而無斁也繼簪筆於蘭臺乃<lb/>
嚴毅而孔武峩觸邪之豸冠持擊貪之繡斧捧簡而宵<lb/>
小魂搖埋輪而豺狼首頫此建祠之疏媚璫者凜慄虚<lb/>
<pb n="KR4e0227_WYG_004-55a"/>
平之義懐玉者鼔舞也若乃以甥而嗣舅事實處其兩<lb/>
難公委蛇以盡禮誼不負乎二天拜表陳情既以甯而<lb/>
歸甯捐貲立後復以韓而繼韓綍綸兩光乎泉壌水木<lb/>
各循其本源公之於斯際也可謂艱難以矢報委曲而<lb/>
圗全者矣嗚呼揚名顯親兮既即忠以成孝正色立朝<lb/>
兮仍移孝而作忠賢佞殊途兮悉披赤以入告生成異<lb/>
地兮總貤恩而顯榮是當俾爾熾爾昌食純嘏於無窮<lb/>
夫何驊騮方騁而忽蹶其追風之足干鏌甫試而頓挫<lb/>
<pb n="KR4e0227_WYG_004-55b"/>
其切玉之鋒也於惟孺人載篤之祜媚厥姑而㐮其塟<lb/>
既以婦而為子撫諸孤而督之勤又以母而兼父方謂<lb/>
公雖殁矣仍有如公者存乃復奄兮忽焉繼公而不祿<lb/>
也嚴等夙緣不薄識荆自蚤追昆季之周旋念葭莩之<lb/>
世好悼哲人之云亡痛不憗於蒼昊能無奠清酤於素<lb/>
幃零涕淚於丹旐乎<lb/>
　　　先妣五七祝文<lb/>
徳福相因従來不爽以今觀於吾母何其視天夢夢也<lb/>
<pb n="KR4e0227_WYG_004-56a"/>
嗚呼痛哉吾母出自名門蚤閑姆訓歸我先君内助惟<lb/>
賢事我祖妣得其歡心以小星之徳逮下而螽斯振振<lb/>
也以周急之仁恵貧而鄉黨沾沾也身御冠帔而織袵<lb/>
紡績之必勤也味謝珍羞而粗糲澹泊之是甘也地居<lb/>
貴倨而輿臺臧獲之如有傷也教子居家而朂以恭儉<lb/>
訓子服官而飭以清慎也此其徳誠不可以枚舉而數<lb/>
計者然而年不逮於古稀夀不登於耄耋竟若不可解<lb/>
者何也嗚呼痛哉兒嚴叨列仕籍兒肅幸薦賢書諸兒<lb/>
<pb n="KR4e0227_WYG_004-56b"/>
俱備員青衿鞠育恵迪非吾母之賜而誰賜也兒輩未<lb/>
能報㳙滴而遽棄兒長逝矣嗚呼痛哉吾母居常奉佛<lb/>
齋居不樂遠遊嚴之宦也曽一奉至雲間嗣是絶不他<lb/>
出不能時奉潘輿之歡而使母有倚門倚閭之望尚冀<lb/>
失於前償於後而孰知遂有今日也嗚呼痛哉憶嚴春<lb/>
日南征吾母縫衣而遣之尚健飯無恙也未數月而疾<lb/>
作嚴復羈於世網不能脱身早歸病不獲奉饘粥圽不<lb/>
及請遺誡詎於春日纔八閱月而遂成死別也嗚呼痛<lb/>
<pb n="KR4e0227_WYG_004-57a"/>
哉嚴在彭城朝夕籲天願減已算以益母夀奈㣲誠不<lb/>
格於冥漠而吾母雖病亟彌留時猶望嚴仕進無已思<lb/>
嚴雖切而口不忍言念嚴雖深而猶不許歸致使家報<lb/>
失真而竟成永訣也嗚呼痛哉嚴以丁年乏嗣母為立<lb/>
繼尚冀生孫以娱膝下乃卒不副所望嚴實涼徳上干<lb/>
天罰而竟使母抱抑鬱無聊之思以暨没齒也嗚呼痛<lb/>
哉匍匍南歸北堂長眠恨結終天悲纒丹臆計今惟有<lb/>
一死可以謝吾母於地下而母喪未㐮孫枝未衍嚴又<lb/>
<pb n="KR4e0227_WYG_004-57b"/>
不敢重自摧殘以傷吾母㝠㝠之意葢雖勉自支持固<lb/>
已形存而心死矣嗚呼痛哉而今而後姊妹之貧窶者<lb/>
嚴當極力周之外親之急難者嚴當加意拯之務使與<lb/>
吾母在日無異而後即安吾母其瞑目於夜臺否也嗚<lb/>
呼痛哉光陰迅速五七屇辰謹遵遺命弗薦牲腯清茶<lb/>
一盞素饌一筵茹哀上獻冀母居歆<lb/>
　　　遣祭大姪女文<lb/>
萬厯丁巳十一月初旬吾大姪女之訃音至於洮岷汝<lb/>
<pb n="KR4e0227_WYG_004-58a"/>
四叔與闔家眷屬哭踊悲悼乃遣蒼頭東歸薦以牲醴<lb/>
而申之以辭曰嗚呼余何罪於天天何不弔之甚也余<lb/>
兄弟行中惟爾父長兄與余為同母汝父蚤逝無嗣所<lb/>
遺惟汝吾每見汝猶見吾長兄之面龎也今竟棄余而<lb/>
羽化耶痛矣汝父孝友著聞年僅三十而殁彼天佑善<lb/>
将必大錫於汝汝幸淑慎自歸王門敬共之譽日有聞<lb/>
也所育甥男女各三人福禄如川方至乃今年甫三十<lb/>
有三竟爾棄世将汝父之積徳與汝之幽貞俱付夢夢<lb/>
<pb n="KR4e0227_WYG_004-58b"/>
之天耶痛矣前七月間蒼頭自家中來得明吾書稱汝<lb/>
患時疾旋已康勝曽未數月竟用前病荏苒怯弱而逝<lb/>
汝叔奔走微名羈棲邉陲病不及視藥餌亡不及憑棺<lb/>
衾骨肉至戚如汝者㡬人而甘坐此疎莽耶痛矣余自<lb/>
幼撫汝不啻已出汝亦事余如父余壮嵗艱嗣汝時以<lb/>
為憂乙夘幸舉一子汝提攜愛惜藹然姊妹情親也比<lb/>
在洮岷又舉一子政擬寄信於汝以慰遐思而倐以訃<lb/>
聞矣念及於此腸将無寸寸斷耶痛矣王故鼎族明吾<lb/>
<pb n="KR4e0227_WYG_004-59a"/>
亦聰穎非常無奈家業之中落也汝三女三男纔嫁一<lb/>
女其餘半在襁褓食指甚多家徒四壁伶仃萬狀吾遠<lb/>
宦邉城又不能代為扶掖五内如割惟是區區此心決<lb/>
不忍以存亡易念終當極力翼覆耳汝将無繫念否耶<lb/>
痛矣明吾少年鋭氣羞言纎嗇不善作家望汝於冥冥<lb/>
之中黙相啟佑俾無嗜華奢無喜角逐無比匪人無鑿<lb/>
煤井一以力農節用為主此又余向來所惓惓於中而<lb/>
今尤不容終緘其口者也汝以為然否耶道里修阻四<lb/>
<pb n="KR4e0227_WYG_004-59b"/>
千為遙炙絮遠将涕零如雨夜臺有靈其鑒余之衷曲<lb/>
否耶痛矣<lb/>
　　　庚申焚黄考妣墓文<lb/>
嗚呼吾父聰明才具十倍兒曺顧迺厭薄簪纓而貽福<lb/>
澤於後裔躬傳衣鉢而付詩禮於庭訓積徳匪懈即白<lb/>
屋可以步青雲寸陰必惜則駑駘可以馳千里天道乗<lb/>
除之數理有固然即兒嚴之幸博一第非無因也惟是<lb/>
一登仕途遂罣塵網宦遊每曠温凊祿薄有虧色養曽<lb/>
<pb n="KR4e0227_WYG_004-60a"/>
未㡬何而吾父母相繼見背矣況吾父在日僅受司李<lb/>
之封吾母在日僅受主政之封昊天㒺極顯揚未至嚴<lb/>
誠惴惴以遏佚先人之休光為懼比嵗以來憂虞接踵<lb/>
疾疢頻仍仕而隠隠而復仕豈區區升斗之粟是縻抑<lb/>
亦綸綍之新恩是冀也兹幸以參政洮岷三載考績亦<lb/>
既贈吾父母以三品之秩矣龍章在御命服在笥而嚴<lb/>
羈身邉鄙不獲親薦墓左謹托諸兄弟具牲醴而代致<lb/>
焉想吾父母有靈九泉之下其果稱一觴解一頤而恵<lb/>
<pb n="KR4e0227_WYG_004-60b"/>
然居歆否也頃先徳綿邈家聲愈振肅弟以甲㮄試花<lb/>
封寅弟以乙科修鱗角氣概峥嶸鄉曲艷羡門戸日駸<lb/>
駸大矣語云日中則昃無平不陂常人之情不患不富<lb/>
患其富而侈也不患不貴患其貴而驕也吾父母以千<lb/>
辛萬苦而不獲享鼎養之奉吾兄弟以承庥席蔭而得<lb/>
坐致通顯之塗而今而後功名遇合不可知嚴願永堅<lb/>
一心矢志氷蘖為國為民以求不忝於先徳斯夙夜所<lb/>
自砥也至為吾兄弟者亦當朝夕惕厲顧諟誨言得無<lb/>
<pb n="KR4e0227_WYG_004-61a"/>
有倚勢而武斷鄉曲者乎得無有恃權而囑託官府者<lb/>
乎得無有逋公家之賦而斂私室之財者乎有一於此<lb/>
皆吾父母當年之所禁忌而嚴之所為疾首痛心者也<lb/>
吾父母於㝠漠中尚其是啟是佑以葆吾家之慶澤也<lb/>
哉不然修之韋布而壊之縉紳培之百年而傾之一日<lb/>
此智愚所共惜亦諸兄弟所不忍也故嚴以持盈保泰<lb/>
為今日第一義不識吾父母以為然否<lb/>
　　　壬戌焚黄祖考妣墓文<lb/>
<pb n="KR4e0227_WYG_004-61b"/>
憶昔乙未嚴以洮岷參政三品秩滿貤贈吾祖父母於<lb/>
時猶然藩臬外吏也無何皇祖升遐皇考涣號嚴復儌<lb/>
祖父母貽厥之靈召為太僕因叨沐覃恩贈吾祖父如<lb/>
孫官贈吾祖母為淑人嗚呼三朝榮命焜燿非常九重<lb/>
異數錫類不匱嚴方傴僂循牆敢謂是容駟髙門足酬<lb/>
先世厚徳本本源源於萬一也迨嗣是而濫膺節鉞於<lb/>
津門又彌嵗而承之地官於督餉幺䯢一經踰躐八座<lb/>
祖功宗徳憑藉良深祗以受命疆場王事靡盬想靈爽<lb/>
<pb n="KR4e0227_WYG_004-62a"/>
之如在嗟展謁以無従苐有齋戒薫沐東望如斧如鬛<lb/>
之封致詞於吾祖父母庶㡬監之歆之慰我禴祀蒸嘗<lb/>
之極思耳所可懼者位愈高則責愈重祿彌厚則任彌<lb/>
艱當兹綆短汲深之時曷勝臨淵履氷之慮而今而後<lb/>
惟有夙夜靖共始終砥礪以求無玷於名教無忝於祖<lb/>
徳而已至嚴疎拙成性未能飾脂韋以媚人國步多艱<lb/>
将一任悔吝于造物嚴竊用自矢以對越在天計祖父<lb/>
母亦必陰為啟佑以垂裕無窮矣<lb/>
<pb n="KR4e0227_WYG_004-62b"/>
　　　遣祭先室文<lb/>
崇禎癸酉十二月初旬誥封一品夫人胡氏之訃音至<lb/>
於燕邸鰥夫白陽居士方待罪蕭寺乃率次男際有東<lb/>
嚮為位而哭不勝悲愴亟遣力歸治喪事又題旌削竹<lb/>
於是月望日馳使再歸令長男際壯以五七之期陳設<lb/>
牲醴用祭奠於我夫人之靈柩前曰嗚呼夫人是余結<lb/>
髮之配糟糠之妻也中間貧富貴賤安樂憂患自少至<lb/>
老同甘共苦夫豈一日也哉憶昔余茹苦寒窻惟夫人<lb/>
<pb n="KR4e0227_WYG_004-63a"/>
篝燈執爨以佐之讀余食貧薄宦亦惟夫人夙興夜寐<lb/>
以㐮之仕是則為學為政夫人皆大有助於余也比嵗<lb/>
儌天之幸陟位通顯濫竽卿月余以素性恬澹既恥為<lb/>
紛華靡麗之奉夫人亦一意耕織相安於縞衣綦巾之<lb/>
常是則夫人之富而能儉貴而不驕也余涼徳薄福中<lb/>
年乏嗣愁緒可掬雞肋欲捐夫人每脱簪珥以為余廣<lb/>
姬媵至於秦晉津門宦轍所厯率自引避不與偕行俾<lb/>
余四旬而後獲育三子以延一脈是則夫人之徳比南<lb/>
<pb n="KR4e0227_WYG_004-63b"/>
樛功存宗祧也余五載度支心力殫竭而以戅直賈戾<lb/>
疎節叢諐沈淪請室之中羈遲蕭寺之内夫人每一念<lb/>
及輒澘焉出涕即屬纊時猶惓惓以不獲晤對為憾千<lb/>
里遣使貽書永訣是則夫人明於唱隨之義篤於伉儷<lb/>
之情也撫摩衆子不異屬離逮於諸姪卵翼備至瀕危<lb/>
急出囊資次第分賚而衣飾之見存者仍命謹蔵封識<lb/>
以待余歸是則夫人之困而不亂公而忘私也嗚呼夫<lb/>
人之徳之賢若此乃病也余不及為調藥餌殁也余不<lb/>
<pb n="KR4e0227_WYG_004-64a"/>
及為視含殮迄今五七届期尚不能憑棺一慟余獨何<lb/>
心能不悲哉能不悲哉屈指夫人生平一十九嵗于歸<lb/>
余家二十嵗而為孝廉婦二十四嵗而為薦紳婦三膺<lb/>
勅命九膺誥命享年計六十五嵗累封至一品夫人龍<lb/>
章舄奕翟茀耀煌於年不可謂不永於福不可謂不備<lb/>
但私心所悵歉者禮重偕老詩詠同心余中外馳驅仳<lb/>
離日久滿擬乞骸歸里尚與夫人團圞暮景逍遙家園<lb/>
以酬一世之辛勤以觀三子之成立而詎知夫朝露之<lb/>
<pb n="KR4e0227_WYG_004-64b"/>
易晞流光之不待也天實為之人且奈何嗚呼悲哉聖<lb/>
明在上覆盆必燭余雖不才終望蒙恩昭雪返於敝廬<lb/>
會當經營𤣥室於先父母之側一則蚤完嘉耦之窀穸<lb/>
一則預儲餘生之舟壑所謂生同室而死同穴要地久<lb/>
天長弗渝者也牲醴具陳子姓在列兩心相照幽明不<lb/>
隔夫人有靈庶其鑒諸<lb/>
　<lb/>
　石隠園蔵稿卷四<lb/>
</p>
<p>
</p>
  </div>
</body>
</text>
</TEI>
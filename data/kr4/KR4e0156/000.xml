<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>沙溪集</head>
    <p>
<pb n="KR4e0156_WYG_000-1a"/>
欽定四庫全書　　　　　集部六<lb/>
　沙溪集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案沙溪集二十三巻明孫緒撰緒字<lb/>
　　　　誠甫沙溪其自號也故城人𢎞治己未進士<lb/>
　　　　官至太僕寺卿是集文八巻賦一巻襍著一<lb/>
　　　　巻無用閒談六巻詩七巻其文沉著有健氣<lb/>
　　　　其無用閒談有曰文章與時髙下人之才力<lb/>
<pb n="KR4e0156_WYG_000-1b"/>
　　　　亦各不同今人不能為秦漢戰國猶秦漢戰<lb/>
　　　　國不能為六經也世之文士尺寸步驟影響<lb/>
　　　　摹擬晦澁險深破碎難讀云云其意盖為李<lb/>
　　　　夢陽發可以見其趨向矣至於古今仕學辨<lb/>
　　　　之類叅以排偶不古不今則編次者失於刪<lb/>
　　　　汰轉為作者累耳其無用閒談多深切著明<lb/>
　　　　之語論文論詩亦各有確見王士禎池北偶<lb/>
　　　　談嘗摘其誤以五代王祚事為彭時事其説<lb/>
<pb n="KR4e0156_WYG_000-2a"/>
　　　　良是他如論揚雄事亦失當然要不害其大<lb/>
　　　　㫖詩格頗近李東陽而深以何孟春等注東<lb/>
　　　　陽樂府稱其過於李杜為非盖譏譽者之溢<lb/>
　　　　量非排擊東陽也此集舊與馬中錫東田集<lb/>
　　　　合刋然學問筆力皆勝中錫故今摘錄緒集<lb/>
　　　　而中錫則存其目焉乾隆四十四年二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0156_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
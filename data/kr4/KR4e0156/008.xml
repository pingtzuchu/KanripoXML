<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻八</head> <lb/>
    <p>
<pb n="KR4e0156_WYG_008-1a"/>
欽定四庫全書<lb/>
　沙溪集巻八<lb/>
　　　　　　　　　　　　　明　孫緒　撰<lb/>
　祭文<lb/>
　　祭東田馬公文<lb/>
蘇黄既沒斯文日卑學無定見士無全師惟公力學挾<lb/>
以英姿世逐哇咬公志鐘彞作為文章陳言既麾金石<lb/>
其聲蘭蕙其萋斂則莊重變則滑稽或砥而途或亂而<lb/>
<pb n="KR4e0156_WYG_008-1b"/>
蹊隨所意欲俱稱作者俯視籍湜希蹤班馬文士效之<lb/>
爭入陶冶行獨思深和者益寡人得片言撫玩如寳風<lb/>
雨重陽池塘春草飛步賢科䇿勛諫稿謠逐兒童名喧<lb/>
輿皂入佐司馬出撫邊陲緩帶諭兵横槊賦詩聲色安<lb/>
閒經濟瑰竒東遼畏薛西夏歌琦人亦有言文事武備<lb/>
宿學如公勳名固易塵蔽斗文功虧覆簣天實為之又<lb/>
將誰懟天下之事有拙有工維工與拙當要其終謀畫<lb/>
伊初期以全功方張而弛聖者亦窮事幾之來駛如星<lb/>
<pb n="KR4e0156_WYG_008-2a"/>
火通變則成偏持則墮或正或奇豈不在我不費而獲<lb/>
烏乎不可成墮相去間不容髪維公之心晴空秋月韓<lb/>
諭鎭州郭撫回紇其志則同其終秦越嗚呼哀哉三書<lb/>
乞哀下獄竟死謗言横加明珠薏苡盛名難居髙才多<lb/>
毁千載寥寥真非真是城西有墟維公故居泉夜茫茫<lb/>
雲霧霏霏漳水揚波園葵有輝思公不見孰知我悲<lb/>
　　鄉致政祭東田墓文<lb/>
嗚呼人心有不泯之是非物理有相倚之乘除故君子<lb/>
<pb n="KR4e0156_WYG_008-2b"/>
有所見而不怨清議有所據而不虚昔公之生存人見<lb/>
文章徳業鏗鍧炳煥妬而忌者固未肯盡以為是今公<lb/>
既沒不但讀公文者心醉而聞風者亦齎咨而涕洟是<lb/>
盖至情鬱於積憤而實懿徳好於秉彝假令公當日尊<lb/>
榮安富不罹讒謗則人心無歉未必輿情若此之同歸<lb/>
一時之晦将以耀百世之光輝前日之斐萋正以甚今<lb/>
日之瑰竒也天下之夀且逺者莫過於文譽而千年為<lb/>
近天下之尊且貴者莫過於文業而三公為卑然則施<lb/>
<pb n="KR4e0156_WYG_008-3a"/>
弗䆒於挾負功幾成而覆敗公直可付之冥漠而云云<lb/>
者奚啻於蟲聲鳥韻之嚶咿某等愧新學之廢荒負舊<lb/>
日之恩私述公之心迹厯履枯腸雖已屢竭而今從諸<lb/>
公之後抑安忍遂昧昧以無辭跽而酹奠公其鑒之<lb/>
　　祭邑侯王治齋文<lb/>
嗚呼治齋已矣憶捧除書來自玉京余往謁之程蓋韓<lb/>
荆促膝而談莛撞巨鐘治齋於時奕奕豪英視篆未幾<lb/>
羽檄交并曰楚氛惡曰敵馬腥以扞以衞築鑿登登治<lb/>
<pb n="KR4e0156_WYG_008-3b"/>
齋於時赳赳干城役若子來功若神營身殉國是疾雷<lb/>
迅霆彼趨避者陰笑陽驚治齋於時濯濯厥靈詎料一<lb/>
疾倐爾泉扃孤舟旅魄萬里銘旌漢江悠悠蜀山青青<lb/>
梧竹悲吟猿鶴哀鳴漫漫長夜漠漠新塋凄凄風雨杳<lb/>
杳音容嗚呼哀哉人孰不死死難於名治齋名徳天清<lb/>
日明徵於惠澤途路哀聲徵於勛績樓櫓髙墉政敎旁<lb/>
達四民載寧威令逺懾羣兇歸耕士有清議里有鄉評<lb/>
曰惟治齋無負編氓少留數月百廢俱興雲迷逺途風<lb/>
<pb n="KR4e0156_WYG_008-4a"/>
折修翎吾民數奇何怨何憎宦業若此足蹶厥生豈必<lb/>
大位乃為尊崇豈必久仕乃為化成若有人兮久擅光<lb/>
榮隼髙而據䑕厲而貞鸞坡倚席鳯池横經虱褌役役<lb/>
蟲飛薨薨事勢忽異海竭山崩方之治齋孰虧孰盈先<lb/>
民有言明徳惟馨敢布狂斐以慰幽㝠嗚呼哀哉<lb/>
　<lb/>
　<lb/>
　<lb/>
<pb n="KR4e0156_WYG_008-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　沙溪集巻八<lb/>
</p>
<p>
</p>
  </div>
</body>
</text>
</TEI>
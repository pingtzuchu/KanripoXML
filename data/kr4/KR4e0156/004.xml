<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻四</head> <lb/>
    <p>
<pb n="KR4e0156_WYG_004-1a"/>
欽定四庫全書<lb/>
　沙溪集巻四<lb/>
　　　　　　　　　　　　　明　孫緒　撰<lb/>
　碑記<lb/>
　　東田先生祠堂記<lb/>
太學生馬君師言建祠於新第後祀厥考左都御史東<lb/>
田公東田之上世皆在焉不書公志也馬氏舊祠河決<lb/>
圮壊公欲剏未果公没師言踵公志成之因為東田祠<lb/>
<pb n="KR4e0156_WYG_004-1b"/>
云祠既成沙溪孫緒為之記曰才惟應變為難應變得<lb/>
可為之時為尤難吾才矣吾能應變矣而一時論者乃<lb/>
不知變迂腐固執膠泥糟粕而吾適遭其所窮其如彼<lb/>
何哉吾曰當居人曰當趨吾以為功人以為凶謀慮方<lb/>
施陷穽已在其後矣管樂復生吾知其無能為也閫外<lb/>
之寄天子尚不敢與聞况多言之云云乎公雄才宿學<lb/>
清風勁節既已無愧古人而諭賊一事尤竒特且古昔<lb/>
已試之方古人以之取勛名公乃以之賈禍患吾獨悲<lb/>
<pb n="KR4e0156_WYG_004-2a"/>
公之不遇也汾陽單騎見囘紇近於倉卒無䇿昌黎入<lb/>
鎮州諭王庭凑跡似持兩端澶淵之役類城下之盟元<lb/>
昊之諭類境外之交當時無一人一語及之去今逺者<lb/>
近千年近者五六百載休光炳然於汗青之上誦其書<lb/>
想見其人猶能使人擊節稱歎使當時少付之喋喋者<lb/>
之口數君子皆將為理受誣為法受惡而天下無全士<lb/>
古今無完名矣幸而成功亦未足以贖罪况惴惴焉求<lb/>
免罪戾之不暇而暇計功之成否耶文深者敗成功論<lb/>
<pb n="KR4e0156_WYG_004-2b"/>
刻者扼俊才豈非世道升降之一機乎夫屢戰而克未<lb/>
若不戰而屈動而有獲不若靜而觀變公嘗撫治宣府<lb/>
遼東大同三鎮三鎮之人至今思之敵每談其名輙嚙<lb/>
指相顧則夫轅門機變公籌之熟矣使一聽公所為少<lb/>
假嵗月不以多言參之靜觀其勢而徐為之圖間諜亂<lb/>
其心懸購傾其衆堅壁清野老其師先聲耀武駭其情<lb/>
弱而示之以疆離而用之以合竒而正正而竒皆公掌<lb/>
握中物可不血刃平矣而中途沮壊齎志以没吾又悲<lb/>
<pb n="KR4e0156_WYG_004-3a"/>
斯世斯民不得覩公之成功磊落竒偉也故曰天下之<lb/>
事要其終而後知君子之用心醫工之治疾也察脉理<lb/>
審病勢曰此愈在旦夕曰此非旦夕可愈當積以嵗月<lb/>
夫豈不欲旦夕之同愈哉病勢既深當緩以除之急則<lb/>
敗矣藥纔匕劑勢方瞑眩遽謂術之謬豈盡醫之過邪<lb/>
以公之才仗天威受廟算剪此羣醜豈有前却顧烏合<lb/>
既成計非一時猝破毒天下枯萬骨公所不忍談故俛<lb/>
首黙黙以要其心心服矣然後勢可乆雖目前不足取<lb/>
<pb n="KR4e0156_WYG_004-3b"/>
快深思逺慮乆安長治之䇿無出於此而活人之功亦<lb/>
多矣活萬人者有封公後世其興乎繼公者以公為鑒<lb/>
草薙禽獮之委命鋒鏑奚啻億萬萬數自以為功高韓<lb/>
范業並伊周矣而身投遐荒名列叛黨公則士論翕然<lb/>
舊譽未改先皇帝親諭以祭錄䕃後昆天道豈逺也哉<lb/>
敢因記公之祠極論如此㝠漠有知當欣然是吾言系<lb/>
以歌曰吾無功兮民則有生兮吾不侯兮人寧我尤兮<lb/>
雲變而浮兮風蕩而靡師出否臧兮臣罪當死甘陵鬰<lb/>
<pb n="KR4e0156_WYG_004-4a"/>
鬱兮漳水粼粼流澤無窮兮以裕後人<lb/>
　　嶺踪村重修觀音寺記<lb/>
距沙溪西數里有村曰嶺踪村北百武横亘大岡蜿蜒<lb/>
數十里相傳宋元豐間所築防潢瀘河者村因以名村<lb/>
西有小蘭若曰觀音寺池水清澈古木蓊鬱鳥翔魚躍<lb/>
清風襲人寺之左余别墅在焉兒時侍先吏部督農收<lb/>
於寺傍近地倦止丈室老浮屠曰徳勝年且九十龎眉<lb/>
古貌接遇甚䖍頗能道永樂宣徳間事焚香煮茗先君<lb/>
<pb n="KR4e0156_WYG_004-4b"/>
竟日聽之不倦囘首四十餘年言與事漫不省㑹而其<lb/>
人則宛在心目間未忘也嘉靖癸未春余往於田偶再<lb/>
投憩憶舊遊以話夙昔因詢徳勝所終嗣僧明聰明亮<lb/>
指寺後墓地泣曰是吾開山師祖徳勝也徳勝之徒曰<lb/>
圓欽圓曉欽曉之後為聰亮聰亮之後為真安既數世<lb/>
矣因出一帙徳勝手自筆記以貽後紙斷爛字隠隠尚<lb/>
可讀盖廟建自勝國時洪武初廟易為堂後再易為寺<lb/>
寺後灌木䝉翳藤蘿糾結蛇鳥殆不能過地名曰榆林<lb/>
<pb n="KR4e0156_WYG_004-5a"/>
榆林之北横岡之南有汙澤黄蘆衰草風淅淅有聲名<lb/>
曰黄草陂野彘孕字出沒其間人不敢至又曰豬窩宣<lb/>
徳間居民漸稠徳勝即其地嵗薙而日剪之彘逃匿因<lb/>
墾為常住田云然寺委陋僅可容膝天順末里中致仕<lb/>
倉使曲永太學生郭通暨鄉人焉亮劉真數君子相率<lb/>
醵金鳩匠撤而新之累土為臺臺之上搆大殿殿前東<lb/>
西對峙為伽藍祖師殿又南為鐘樓廊㕑舍宇俱就整<lb/>
潔外為山門山門外下瞰池水稍西為土地祠今改為<lb/>
<pb n="KR4e0156_WYG_004-5b"/>
九聖廟廟前古棗一株猶勝國時物囑其徒謹守之余<lb/>
讀之既不覺喟然興歎夫有國有家者凡貽孫謀而垂<lb/>
統緒孰不欲其後之人知創業之難乎然不一再傳而<lb/>
弓冶箕裘之念微矣甚者赭故山薪喬木售第宅恬不<lb/>
為戚是固其凶殘弗類無以承先世之休亦垂統者不<lb/>
示以得之之難故恒易以失之耳勝公之慮其深乎祖<lb/>
孫父子喘息相通往往憤盭隳敗僧之徒類本以四方<lb/>
疎逺衣鉢相承而兢兢謹守乃若不及為世道計者所<lb/>
<pb n="KR4e0156_WYG_004-6a"/>
當深思也世豈不有師骨未寒毁像銅以事鼓鑄市殿<lb/>
舍以供淫蕩者乎然則聰亮之賢自不可誣儒有背師<lb/>
而反詆負恩而賈禍業成而忘本原者聰亮之罪人也<lb/>
余為子記之貞石昭示行路觀者有人心邪當惕然感<lb/>
於中祖有善念承之以心父有善行踵之以芳亦可以<lb/>
淑人心挽世道不然昧先徳而凶殘自如聞吾言而怒<lb/>
詈交作心或有歉謂中含刺譏事或亂常謂意専有在<lb/>
是其人雖存而心之死也乆矣余言亦將如之何哉聰<lb/>
<pb n="KR4e0156_WYG_004-6b"/>
亮輩羅拜泣曰此先師意也先生幸卒成之畀以詩曰<lb/>
何草不黄黄於坡兮何豕不躑躑於窩兮茂榆既林實<lb/>
孔多兮中有老宿寐無吪兮阡之陌之菽且禾兮嶺樹<lb/>
團團嶺雲峩兮岸栁媚風池水波兮越百餘載業未磨<lb/>
兮里巷富兒嘯永歌兮饑凍距我囘首俄兮維世有澤<lb/>
曾幾何兮匪直也人理則那兮孰懇於言冒詆訶兮孰<lb/>
繹於思起沈疴兮<lb/>
　　周溪村甘露寺重修伽藍殿記<lb/>
<pb n="KR4e0156_WYG_004-7a"/>
伽藍梵語也取生植聖果之義盖本梵宫之總名浮屠<lb/>
氏居之尋以名義閎大學佛者陋弗能當乃援三國時<lb/>
關侯以入目侯曰伽藍建祠於佛殿之左方旦夕事之<lb/>
因目曰伽藍殿云英魂灝氣未知樂有此否而其稱其<lb/>
祠則天下梵宇之所同也故城西南有鎮曰鄭家口去<lb/>
鎮二里為周溪村漳河前抱野溪映帶左右村前為甘<lb/>
露寺莫知所從始𢎞治間客僧金燈募居民侈而新之<lb/>
殿宇邃深鑄像鉅麗丈室廊院雅潔整肅赫然為一方<lb/>
<pb n="KR4e0156_WYG_004-7b"/>
上刹縉紳舸艦過河下風停夜泊輙訪尋獨伽藍殿庳<lb/>
隘弗稱廟貌剝蝕丹碧俱盡嘉靖丙戌寺僧廣夀廣文<lb/>
屬居人董彪號召同志并力以營託善冶趙鑑者募銅<lb/>
鑄肖侯像於中既安厝祝嘏彪㩦二上人介余友李士<lb/>
瑩徴言礱諸石惟侯生平征討叛逆誅戮何限卒之身<lb/>
死國難去今千有餘年尚使人毛髪森豎不敢正視佛<lb/>
氏則以好生惡殺招誘慈愛為宗與侯若相背馳援而<lb/>
祀之義將何居若曰藉英靈竊徳望以尊其教神其説<lb/>
<pb n="KR4e0156_WYG_004-8a"/>
睢陽武穆文山去今尚近其人何愧於侯而浮屠視之<lb/>
乃漠然也盖諸公心迹惟儒者能知之麗澤文㑹之外<lb/>
不知者十九十人知之而一人不知則其説其教將有<lb/>
所尼而不行而况十而九也若侯之歴履名氏如雷霆<lb/>
風雨山嶽河海有耳目者所共聞見即共所聞見者招<lb/>
徕鼓動以尊其教神其説誘倥侗顓䝉於隴畝胼胝之<lb/>
下其誰敢曰不然所以售其術者亦巧矣且侯何以獨<lb/>
得此於人也田夫野老相忘於帝力何有之天君臣之<lb/>
<pb n="KR4e0156_WYG_004-8b"/>
義問之芒然無以為對諸公矯厲風節固無歉於侯然<lb/>
著於格君死難者為多固宜其日用而不知至於交有<lb/>
所定不可變恩有所懐不可忘心有所許義有所激不<lb/>
可避閭閻之所共知也方曹勢熾炎劉力孤弱尊崇莫<lb/>
動於衷愫顛沛不負於初心片言偶符終以死報凡有<lb/>
血氣孰不景慕而不忍忘與此則諸公之所無者於昭<lb/>
炫赫絶百代而孤立固宜擅美於侯矣使諸公易地寧<lb/>
不能優為之邪無所值則無以自見非有他也世變日<lb/>
<pb n="KR4e0156_WYG_004-9a"/>
下士君子以炎涼為密疎視利害為去就執手明霜轉<lb/>
眼下石顧倥侗顓䝉者之弗若扶綱常植元化秉彛好<lb/>
爵不終淪於鬼蜮禽獸之歸侯可一日無哉天之視聴<lb/>
在民民心嚮往天詎肯奪所好以拂其性今天下村鎮<lb/>
所在立祠流動充滿釋氏獨不可祠乎然則非釋氏之<lb/>
私也天也借曰不樂亦俛首從之矣詩曰漢衰分裂糜<lb/>
如酥涿鹿帝子桑顛呼英雄提刀来自蒲虎龍膠漆城<lb/>
東隅平生仇怨魏與吳感恩膺憤終捐軀精通天帝帝<lb/>
<pb n="KR4e0156_WYG_004-9b"/>
曰俞英彩凜凜寒冰壺手付玉牒琅玕符彤弓黄鉞金<lb/>
僕姑下除詭側平荒蕪倦来倚劒浮屠區寳鞍赤轡飛<lb/>
神莵剛風浩浩天之衢市塵莽蕩村﨑嶇皎然白日輝<lb/>
通都漳河萬古東溟趨<lb/>
　　冬官尚書郎白君浚得古泉記<lb/>
士從仕要于盡職而已志在盡職委吏乗田亦不敢易<lb/>
况大者乎今之為仕居散地則流連玩愒視為當然日<lb/>
趨於惰而不自知膺劇任則瑣務末節凝神役志往躅<lb/>
<pb n="KR4e0156_WYG_004-10a"/>
高風漫不省㑹日淪於俗而莫可救惰則政弛俗則道<lb/>
離其失等耳不弛於政斯能於官不離於道斯善於學<lb/>
而世恒難其人者勢也置之而人不問廢之而吾不罹<lb/>
咎夫誰不惰於自便不師於古乃宜於今夫誰不受變<lb/>
於俗乃若清雅而心志愈勤要衝而興致愈逺啓劄簿<lb/>
領終日酬答閒情高致時揖古人於湮泉垝址淡烟衰<lb/>
草之外斯人可易得耶濟寧古任城也冬官治河分司<lb/>
在焉路當南北通衢縉紳舸艦時時来堰閘啓閉日不<lb/>
<pb n="KR4e0156_WYG_004-10b"/>
暇給使牒如牛毛役徒如蟻集然止漕河之一事耳境<lb/>
固紛囂政則清雅前此往往易視之酒觴碁局優游卒<lb/>
嵗泉湮水涸不問也去年秋晉陵白君某来董兹役敏<lb/>
而亷介而有節事無問緩急巨細殫慮以從不敢惰綜<lb/>
理少暇徊覽巖壑悠然興邃古之想盖嘗撫髀數曰古<lb/>
稱詩人例為水曹吾誠未敢仰厠先哲顧銜則何杜諸<lb/>
君子舊物也詎忍偪側若此乎昔賀監令任李白旅寓<lb/>
洗筆舊有泉雖失且百禩然景行論世此其羮墻也乃<lb/>
<pb n="KR4e0156_WYG_004-11a"/>
率人士具畚鍤日求所謂浣筆泉者不置果得於城東<lb/>
里許泉既涌出居人奔走呌詫驩聲如雷君子放歌致<lb/>
語慷慨激烈與和鳴鷗鷺斷續相應遺黎故老歔欷歎<lb/>
息余友楊節判師孔以書来曰願子一言以記兹盛夫<lb/>
天道非人力所能顯晦地靈與人傑相為重輕濟自有<lb/>
斯泉以来不知幾千百年騷人墨客遨遊泉上者不知<lb/>
幾千百人白獨擅其名自白以来餘八百年湮沒廢棄<lb/>
過者弗問又不知幾千百人君獨襲其芳此豈人也哉<lb/>
<pb n="KR4e0156_WYG_004-11b"/>
理有極至數有符合要非偶然者白仙才季真竒士故<lb/>
泉著於唐君能官善學故泉復於今泉誠藉重於君君<lb/>
何藉於泉乎物聚所好要於不䘮志事成有志要於不<lb/>
出位治河君職也泉源之多寡河流之通塞係焉多得<lb/>
一泉則河多受一泉之益愈多則愈善矣故治泉尤君<lb/>
之第一義勤疏浚堅嗜好求多得泉耳斷溝湮井涓流<lb/>
濺沬凡可以益河事者在君職無非所當盡而况擅美<lb/>
於昔賢倐得於今日成吾志畢吾好以遂景仰之私豈<lb/>
<pb n="KR4e0156_WYG_004-12a"/>
非宇内一快事乎天挺英豪雋姿健筆杯盂宇宙蠛蠓<lb/>
貴近如太白者吾尚友而私淑之誠快事也而吾之初<lb/>
志則在泉而不在白也假令職任不専於斯臨涖他有<lb/>
所屬而乃尋幽覽古日惟李白云云雖謂之䘮志出位<lb/>
可也濯纓沐髮掬泉而與語清可鑑事深可畜徳時出<lb/>
無窮流澤無疆汲而受福布帛菽粟激而有聲典章名<lb/>
物文生於自然學成於有漸續如綫之一脈噴如璣之<lb/>
萬斛仰泝洙泗之源逺縈湖海之憂又職務之外一善<lb/>
<pb n="KR4e0156_WYG_004-12b"/>
學也人泉輕重爭低昻於忽杪之間是乃砥礪之資豈<lb/>
徒為吟賞之具矣乎余不佞敢伸謬語為夀且塞師孔<lb/>
請繫以詩曰泉之昔兮誰唶唶兮李侯之筆兮泉之今<lb/>
兮誰愔愔兮白侯之心兮濟川沄沄鳧繹嶔兮維兹令<lb/>
名千古其未沈兮<lb/>
　　新建碧霞元君行祠記<lb/>
岱宗之望肇自唐虞封禪之典増崇累代泰山有祠其<lb/>
来逺矣獨其巔祠所謂碧霞元君者不見䇿籍然楮泉<lb/>
<pb n="KR4e0156_WYG_004-13a"/>
之盛人心歸依竦慂之誠天下之祠莫加焉間嘗思之<lb/>
閭閻昏夜牝晨者十九狡巫黠史欲眩物駭俗恒先惑<lb/>
婦女以為之地彼既惑則夫正位乎外者可頤指矣隂<lb/>
性専執吝嗇喜右其屬類聞聖母天妃蠶娘龍女仙姬<lb/>
小姑之説唶唶慕悦然不知黠狡者飾其屬以歆之也<lb/>
故凡女郎祠比他祠獨盛人情履險則懼而悔過婦女<lb/>
柔脆尤易懼泰山嶮巇危峻以柔脆之質卒然值之神<lb/>
䘮膽落孤峰絶壑山靈顧盻如在業緣罪戾方無地解<lb/>
<pb n="KR4e0156_WYG_004-13b"/>
脱彼端拱者吾屬也何修何為尊崇若此茍可以得懽<lb/>
心博佑庇體膚不敢愛况簪珥珠繒之屬邪故元君祠<lb/>
比他女郎為尤盛作俑者計亦巧矣嵗乆惑益深村墟<lb/>
市鎮隨在有祠燕趙魏博之間榱桷相望故城舊無是<lb/>
祠嘉靖壬午春鄉耆陳贊胡欽二十八人共請於太學<lb/>
生馬君嘉貞嘉貞曰城西南隅𤣥帝宫之右吾故囿也<lb/>
其畀君輩以營逺近聞之蟲薨蟻集神輸鬼運有傾家<lb/>
来施不告姓名而去者中央為殿稍北為後殿又稍北<lb/>
<pb n="KR4e0156_WYG_004-14a"/>
為居室殿前對列為十㝠司司前為儀門儀門前為大<lb/>
門丁亥夏訖工伐石来徴余言紀嵗月余謂嘉貞曰是<lb/>
祠之建禮與曰非也人鬼本非二途隂陽各有定分祀<lb/>
𤣥帝於左並女郎於右近於僭踰麗服於上諸司囂雜<lb/>
於下嫌於無别膺君職而操威柄涉於干越三者禮之<lb/>
蠧也然則何不諭以正論裁以大義而費財用蠱心志<lb/>
相率而紛紛乎曰習尚方酣善俗無以售於化心神既<lb/>
溺衛正無所庸於功彼流風煽熾組綬者尚不敢當其<lb/>
<pb n="KR4e0156_WYG_004-14b"/>
衝章逢何有焉顧其為説雖幻哤要在誘人於善夫誘<lb/>
人於善法令千章而不足善因一言而有餘其幾不可<lb/>
强也吾所以弗斥弗拒慫慂圖成者亦欲蔽通於明約<lb/>
納於牗因其慕誘之以善端因其畏怵之以隂禍以竊<lb/>
比淑人心翊世教之土苴耳師言雖陋寧不知斯事之<lb/>
無據哉余悚然興曰子之識逺矣君子之於民也審途<lb/>
轍之所向鼓舞於化機即機緘之所存神明於治本今<lb/>
淫祠妖廟遍天下在位者詎忘所以杜絶之顧禍福之<lb/>
<pb n="KR4e0156_WYG_004-15a"/>
談轉盛義利之界限盡迷覬望之情既深趨避之支岐<lb/>
愈廣椎之愈堅撲之愈烈亦末如之何矣聽其所欲而<lb/>
徐為之圖潛驅黙挽盖有甚不得已焉者若曰彼固趨<lb/>
之吾固尼之其不至激烈以失人心者幾希天下之禍<lb/>
莫大於激烈以失人心嘉貞相時度事曲徇輿情他日<lb/>
從政當有清靜寧壹之休而世恒以若人為能吏何哉<lb/>
雖然天之視聽在民神之有無在心即民心之歸依以<lb/>
徴諸沖漠之上寧無主宰綱維之者乎若然雖謂之有<lb/>
<pb n="KR4e0156_WYG_004-15b"/>
據亦可也詩曰驅雲車兮電馬儼霓旌兮来下聆仙佩<lb/>
兮姍姍慰我民兮祝嘏泰山遼遼兮碧霞悠悠凝神東<lb/>
望兮殷殷我憂遲元君之来兮無寧我尤漳水以為酌<lb/>
兮藻荇以為羞理有不可以盡知兮事有不可以或違<lb/>
惟衆情之既合兮孰强同而是非山雨兮沾裳山風兮<lb/>
吹户錫風雨兮載時流恵澤兮終古<lb/>
　　三朗鎮重修觀音寺碑<lb/>
盧為北地著姓其業故城三朗鎮者尤號巨族鎮之北<lb/>
<pb n="KR4e0156_WYG_004-16a"/>
街西瞰大河中有渠秋雨水至循渠入河嗚嗚鳴街之<lb/>
南曰盧琚宗玉北則琚之族弟子瑁廷彦子玳文美三<lb/>
人者余友也在盧氏尤為最賢東去數十武有蘭若曰<lb/>
觀音寺盧氏兄弟日宴游其中上人廣謹者延接欵遇<lb/>
日慎日䖍寺乆圮壊因出貲鳩材率鎮人撤新之既落<lb/>
成廷彦来謁余言紀其事余惟嵗侵民瘠事可已者公<lb/>
家役猶寢不治浮屠之居何與吾民乃汲汲弗懈君兄<lb/>
弟人所畏而倡率之余言人所信而揄揚之正恐幻説<lb/>
<pb n="KR4e0156_WYG_004-16b"/>
日熾俗好日靡民財坐費於覬望聖道榛塞而不行耳<lb/>
廷彦曰吾輩非愛浮屠氏也亦非有所覬望也有道焉<lb/>
吾家廛市日競刀錐利薄暮歸舍舌燥吻暍目眊眊不<lb/>
能視精神惘如有失每投足靜境暫息俗機而塵穢狼<lb/>
藉淺隘偪側氣鬱鬱不得暢故飾治而廣拓之塵氛不<lb/>
到萬慮俱徹談寂論空洒然以快盖動靜之理也且近<lb/>
財則多汚放利則多怨入不出聚不散薄施而厚饗則<lb/>
多禍吾恒用是懼費吾蓄於浮屠是誠可惜取足於能<lb/>
<pb n="KR4e0156_WYG_004-17a"/>
散而已消息之機也吾利於是吾子孫又於是數世之<lb/>
後賤商駔儈日趨日下昔者吳道子畫酆都獄畏罪者<lb/>
衆韓退之題木居士求福者多使吾之子孫賢固不假<lb/>
乎是不賢接目警心亦將有所畏而不敢肆囘狂瀾挽<lb/>
頽風以淑吾後弦韋之義也况鎮人非故城籍者什六<lb/>
七邑長不能盡使縉紳往来僕𨽻輿馬呼之不以時應<lb/>
而憇息無所徘徊市中非莊涖之道醵金飾此為駐節<lb/>
之地餘則需以募役合渙散一心志調停之法也夫善<lb/>
<pb n="KR4e0156_WYG_004-17b"/>
教則運斤發硎皆可垂訓善學則瓦甓稊稗皆可入道<lb/>
佛本西方異説君子不齒聊假其説以行吾志先生以<lb/>
為何如余以其言不可奪乃櫽括刻於石斯役也正殿<lb/>
自前街移於院後地逾迥境逾幽禪堂自前廊移於殿<lb/>
後徑逾曲室逾邃從臾而成之者曰張洪喬通凡若干<lb/>
人系以詩曰世傳西方有大聖變化廣大不受羈萬類<lb/>
有欲成可遂有呼即應求即施化身多至千萬億皎然<lb/>
水月天無涯胡為偃蹇在廛市顔色凋落形離披䲭鴞<lb/>
<pb n="KR4e0156_WYG_004-18a"/>
晝號䑕夜呌狂飈淫雨聲若悲念惟一身不自保化身<lb/>
萬億將誰欺豈曰厄運難卒避待彼定勝其何時見説<lb/>
大慈愛利物療飢不惜體與肢五藴尚然非我有何况<lb/>
幻像只土泥假令剝盡返無始本空面目何盈虧輪奐<lb/>
本非已所欲虚飾徒費民財為便可不問任荒廢如雲<lb/>
入山水歸池盧家兄弟别有見納約藉此為筌蹄仰窺<lb/>
天道俯人事下流逺念諸孫兒纓冠徒跣告閭里庾取<lb/>
粟豆囊取貲頃刻驩呼動衢巷典衣市帽來怡怡矢心<lb/>
<pb n="KR4e0156_WYG_004-18b"/>
俛首自洗濯從今各謝贋與媸乃知民生有恒性秉彛<lb/>
元不虧毫釐利波方湧忽砥柱鑱削嶮巇成坦夷人間<lb/>
萬事盡如此澆風坐可囘軒羲勒我銘詩告百世何人<lb/>
細讀還深思<lb/>
　　清河縣重修廟學記<lb/>
清河為廣平屬邑地斥鹵洿下陶甓易糜垣墉易敗而<lb/>
學宫尤甚秋雨暴至環四圍皆水鄉泥淖穢汙奠獻殆<lb/>
無所寘足樵豎牧兒往往憩息於階墀門廡之間迄無<lb/>
<pb n="KR4e0156_WYG_004-19a"/>
問者嘉靖戊子雲中王侯紘以河間經歴有善政擢知<lb/>
縣事謁拜後徘徊瞻顧戞然興歎黯然若有深思乆之<lb/>
洒然以釋乃登進諸生揖而告之曰教者治之宗也惟<lb/>
余辱邑長吏實躬政教學頽教湮厥咎在予舍是不理<lb/>
而區區於簿書期㑹以為治余恥之顧帑藏既虚嵗侵<lb/>
而民瘵不可以重困興歎而思者為是耳待撫綏數月<lb/>
情通治洽諸賢孚余諸耆民弗梗余然後徐以集事思<lb/>
之有槩於中姑以自釋語畢愀然若不勝情師生相顧<lb/>
<pb n="KR4e0156_WYG_004-19b"/>
而慶曰學校其興乎明年己丑四月政成逋者歸痍者<lb/>
完呻吟者謳驩聲頌辭滿衢巷侯知民之可使也晨起<lb/>
召匠氏計所需貲出贏餘力出徒役謹簿書明出納督<lb/>
者不敢欺作者不敢怠閭閻號召雷動景從民不知勞<lb/>
財不知費秋八月訖工敝者易剝者飾過者唶唶稱歎<lb/>
學者洋洋多喜色司訓山東金君瓖謀之僚宷及諸生<lb/>
以是役不可無記且侯之賢當載也自為事狀介鄉進<lb/>
士孫生悟馮生盛時走故城謁余言悟余族姪盛時余<lb/>
<pb n="KR4e0156_WYG_004-20a"/>
姪壻故不得辭而兹事亦有義不可辭者余惟君子之<lb/>
仕凡以行志而吾志之行要於知所先務記曰王者建<lb/>
國君民教學為先盖教學立然後道徳明道徳明然後<lb/>
人心淑禮樂作風俗易而治化成矣人孰不知其為先<lb/>
務而卒莫先焉樂因循則不欲為務逢迎則不暇為事<lb/>
矯厲則不肯為惡非已功而忌人成事則不樂為事勢<lb/>
艱阻於前簡書指摘於後輿論清議旁出於左右科斂<lb/>
有辜費財有稽厲民有謗則遂不敢為矣數者皆庸吏<lb/>
<pb n="KR4e0156_WYG_004-20b"/>
之情而徒藉口於不敢為者十九公署倉儲橋梁犴獄<lb/>
每悉力殫慮以要譽逭咎獨於學校而疑之豈費財厲<lb/>
民之説専於此而無與於彼邪匪得俊材逺識見義勇<lb/>
為者欲舉累年之曠事以豁一朝之觀難矣賢才之生<lb/>
取之場屋養之學校學校場屋之地也舍宇不葺器數<lb/>
不備師於何而教弟子於何而學清河古趙區悲歌感<lb/>
慨之風宛然猶在士習不競寥寥鄉書者四五十年謂<lb/>
非養之無地而取之難其人與自悟與盛時載書而西<lb/>
<pb n="KR4e0156_WYG_004-21a"/>
轉相授受䇿名之士後先相望未售者清才力學指尚<lb/>
可屢屈又得賢侯一新其養之之地取之他日又何難<lb/>
焉佇見雲出而林立也因竊自歎天下事其顯其晦皆<lb/>
非人力所能為而文運之將顯也則巧值竒逢尤非偶<lb/>
然者清河之晦乆矣邇来鏗鍧炫熠爭鳴競耀譬則泉<lb/>
始達木始升方患無人疏導培養之而善疏導培養如<lb/>
侯者不先不後適来於磨光刮垢之初作其氣翼其進<lb/>
滔天干霄之勢其孰禦之光灼於鬱沈聲振於絶響物<lb/>
<pb n="KR4e0156_WYG_004-21b"/>
理亦有然者而此其時也俯而讀仰而思升堂則思游<lb/>
心於高明立庭則思置身於平實今日思淑諸身他日<lb/>
思淑諸世庶無負侯之意若曰藉軒敞以舒懐抱睇佳<lb/>
勝以發天趣嬉遊玩愒日以為常道義身心漫無所事<lb/>
非余之所敢知也<lb/>
　　恩令呂君去思碑<lb/>
恩地多汙下夏秋間四境皆陂澤有力者擅肥饒萑葦<lb/>
自潤貧弱惟捕魚罝雉兔易米糊口當南北水陸衝衢<lb/>
<pb n="KR4e0156_WYG_004-22a"/>
星軺使舟過無虚日供億或少遲悍卒持符至庭吼以<lb/>
怒手搤吏語侵令令䇿無出亟溢常額從事以逭辱俗<lb/>
喜訟税輸不以時勾稽則具牒赴愬真詭淆亂或至去<lb/>
其籍無所考賦役入豪右獨於下者取辦令心知不可<lb/>
强顔為之雞初鳴秉燭詣㕔事吏抱文書署惟謹不敢<lb/>
問故民益敝私語謂後雖有智者無以淑恩治嘉靖己<lb/>
丑古雄吕君来為令命甫下恩人有素以健訟嚇吏胥<lb/>
攫利致富者思有以嘗之詣京邸餂以甘言君正色叱<lb/>
<pb n="KR4e0156_WYG_004-22b"/>
之退及赴任又迓之境上候以輿馬又叱之退即任又<lb/>
啗以多儀又叱之退固請不已乃訶怒捶笞諭以無再<lb/>
覿我覿我當有罪其人者恩之大蠧也諸無賴視之為<lb/>
進止且憑依為援蛇蟠蚓結自是乃不敢闖縣庭羣醜<lb/>
奔散人情大驩顧凋瘵後如木蠧且朽人為君難之君<lb/>
慨然曰無不可為者鎮之以靜撫之以寛治之以平易<lb/>
興學校建城門廣儲庤撫流移數月百廢皆作優游之<lb/>
化多於詳明慈愛之情勝於敏決期若緩功則集政若<lb/>
<pb n="KR4e0156_WYG_004-23a"/>
閟民則淳嚚者情屈狡者心醉恩民始知有生之樂越<lb/>
明年庚寅六月漳水横流加以霖雨如注民貲廬漂沒<lb/>
者十七八君百方營救多所存活亟移文省臺乞蠲田<lb/>
租以免轉死言辭懇至讀者往往垂泣既未能盡如願<lb/>
乃躬率吏民驗水害多寡而調停之斟酌裒益惟和惟<lb/>
均民坐是不甚困嵗再浹水尚未涸相率拾蚶蛤芼藻<lb/>
荇自給體無完衣肌膚皴裂衎衎於汙瀦泥淖間終無<lb/>
一人轉徙他方者為有賢使君也兹三載考績將之京<lb/>
<pb n="KR4e0156_WYG_004-23b"/>
部使者累疏薦揚耆民王良輩數十百人念君去將清<lb/>
要省臺不可復借欲伐石紀政以係永思相率諗之學<lb/>
宫諸生又諗於柴學諭廷相函書辭述事狀徴余文于<lb/>
沙溪之濵恩與吾邑相望隔一漳水耳嵗時姻戚過從<lb/>
談君政蹟唶唶不少置故余知之獨詳夫為政以得人<lb/>
心為本然得吏胥心易得民心難得民心易得縉紳士<lb/>
心難吏胥為姦利耳貪懦者率為所喜民心固無偽然<lb/>
亦可以恵致而利悦若士則清議妍媸鄉評月旦甘不<lb/>
<pb n="KR4e0156_WYG_004-24a"/>
可臨威不可嚇者恩人於君合貴賤而同然一辭君其<lb/>
賢乎夫感人以情不以迹動物以神不以器君行矣人<lb/>
猶思之未厭此殆不滯於迹與器之粗而精神之運必<lb/>
有所以然之妙者存乎其間宜恩人之惓惓也彼簿領<lb/>
期㑹奔趨希合天下豈少斯人之徒方其涖任也人固<lb/>
曰吾使君也瀕去罔不悄然避漠然忘甚則紛然怨讎<lb/>
喧然詛咒視君何如哉君名應祥字某别號某以三易<lb/>
領正徳已卯鄉薦庚辰乙榜進士兩任濰縣湯隂學諭<lb/>
<pb n="KR4e0156_WYG_004-24b"/>
一典江西文衡冰玉聲稱傳播鄉曲瑩然為畿内名士<lb/>
詩曰望望恩城湯湯野水沮洳號呼民亦勞止構木而<lb/>
巢拏舟而漁以作以息熙熙于于詢彼編氓奚為不去<lb/>
有我使君曰我胡慮朝拯寒饑暮撫瘡痍古稱召杜於<lb/>
今見之聞君西来有夫候迎瞻望眉睫百計来并君呼<lb/>
使前爾勿草草魴與陽鱎要自有道我雖爾長不苦爾<lb/>
預跋涉遙遙意將何覰背汗色頳奉頭奔走民情大愜<lb/>
今有父母古人有言一懲百誡曾未浹旬兇燄盡殺君<lb/>
<pb n="KR4e0156_WYG_004-25a"/>
昔未来市攫而趍至於今兹犬足生氂君昔未来訟牒<lb/>
盈庭至於今兹不聞人聲豈無征役惟斯民䀌豈無檟<lb/>
楚惟我心惻盪若春風沃若膏雨公今去矣後將何恃<lb/>
其語而家而子而婦惟君之賢永永無負古之遺愛民<lb/>
不忍忘勒石逺垂於昭耿光<lb/>
　　恩庠科貢題名記<lb/>
科目掄士非古也成周鄉舉里選自比長累升於司馬<lb/>
始有進士之名夫進士乃出於鄉里之舉選則後世所<lb/>
<pb n="KR4e0156_WYG_004-25b"/>
謂科貢者本非二途也國初用人未嘗拘於科目居端<lb/>
揆列省臺者嵗貢士恒什四五焉文化既乆人爭自淬<lb/>
厲乃至才不可勝用遂専重科目士鵬飛鴻漸屈指以<lb/>
計郡邑嵗所貢者鱗次櫛比以進無敢越需既乆齒髪<lb/>
俱暮例以冗員散秩處之雖宿學清才政績又甚彰灼<lb/>
亦莫有一人為明揚者士失偶賢科則終身解體朝廷<lb/>
求賢之意乃欲使士之解體乎邇者廷議慎重選貢之<lb/>
典勿俯徇勿濫充勿計嵗年乆近務得真才以收實效<lb/>
<pb n="KR4e0156_WYG_004-26a"/>
以頡頏科目士復祖宗之舊以追蹤成周之盛天下士<lb/>
反觀於挾負而深慶其遭際曰吾儕坎坷於彼庶表見<lb/>
於此乎自是人乃不敢輕視嵗貢士嵗貢士亦不肯輕<lb/>
以自視士風文教頓改舊觀盛矣哉於時恩令吕君應<lb/>
祥進諸生而告之曰是惟聖天子立賢無方以名驅䇿<lb/>
天下者凡為臣子不可不思所以體順充致之以無負<lb/>
於徳意顧登科薦試有錄表宅有坊題名太學有記嵗<lb/>
貢士猶若歉焉是猶有軒輊也吾欲勒石學宫大書歴<lb/>
<pb n="KR4e0156_WYG_004-26b"/>
年科貢士姓名以諗来者司馬公所謂正邪忠詐指名<lb/>
以議科貢士均有責焉不但選貢士可以作之氣以思<lb/>
自立而賢科英豪自立當益力不敢縱百世之下知山<lb/>
城僻地亦可以廣廟謨而存古誼諸君以為何如同聲<lb/>
應曰惟賢使君之賜未幾君擢守高唐嘉靖癸巳春永<lb/>
平何君永來為令踵而成之介吾庠司訓李君玫來謁<lb/>
記夫名者實之賔三代而下士惟恐不好名亦求副於<lb/>
實耳不求副於實侁侁焉惟名是騖君子不爾為也太<lb/>
<pb n="KR4e0156_WYG_004-27a"/>
上立徳其次立功立言皆賔於實而作於名者鼎鐘不<lb/>
足恃流芳餘馥或得之殘縑寸楮之間誄謚不足憑致<lb/>
語風謠或流於樵童牧豎之口非可倚著强襲也恩有<lb/>
賢守令所以永終諸君子之譽者既盡於誠矣登名是<lb/>
石答二君之嘉貺以仰副朝廷作賔興禮之意亦嘗有<lb/>
槩於中乎覩斯石而懼焉懼斯戒戒斯有所不敢為覩<lb/>
斯石而悦焉悦斯慕慕斯有所必欲為盤盂韋絃取義<lb/>
甚至石之益於人也多矣恩雖小邑南瞻闕里北負渤<lb/>
<pb n="KR4e0156_WYG_004-27b"/>
海岱宗東峙武城西望禮讓教化薰蒸漸習古稱地靈<lb/>
人傑要不可誣前輩餘澤渢渢乎充溢聞見將不有瑰<lb/>
竒儁永之士興於其後撫石遐思酌泮水之清泠泝洙<lb/>
泗之汪濊以潤澤天下之枯槁者乎是則斯石之幸也<lb/>
斯文之光也若曰吾不朽之圖有斯石在眈眈以望之<lb/>
昻昻以有之旦視暮撫已去復来而所以為不朽者漫<lb/>
不加意陵谷遷變牧敲火牛礪角周宣之石鼓且然况<lb/>
片石數語欲藉之以重後世邪杜預矜伐吳之功高山<lb/>
<pb n="KR4e0156_WYG_004-28a"/>
深江陸地三勒石焉恐名之或湮也今邈不可尋而其<lb/>
人則天壤與敝自晉而唐穹碑豐碣數且萬計惟峴山<lb/>
一碑傳播人口是所以為夀者在此而不在彼也諸君<lb/>
子勉之緒不佞熟知吕君為今之良吏何君當凋瘵之<lb/>
餘補葺撫字勞瘁百狀而猶不忘前人之風示固非規<lb/>
規然簿書期㑹者故敢盡言繫以詩曰伐石岱宗兮維<lb/>
石嵸巃兮小天下于目中兮刻石學宫兮維聲鏗鍧兮<lb/>
儕絃誦於春風兮有岐路之縱横有塵礫之迷冥兮屹<lb/>
<pb n="KR4e0156_WYG_004-28b"/>
砥柱之堅貞庶可識介石之明兮彼美如英兮令徳融<lb/>
融兮令譽無終窮兮<lb/>
　<lb/>
　<lb/>
　<lb/>
　<lb/>
　<lb/>
　沙溪集巻四<lb/>
</p>
<p>
</p>
  </div>
</body>
</text>
</TEI>
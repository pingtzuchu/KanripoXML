<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻三</head> <lb/>
    <p>
<pb n="KR4e0156_WYG_003-1a"/>
欽定四庫全書<lb/>
　沙溪集巻三<lb/>
　　　　　　　　　　　　　明　孫緒　撰<lb/>
　障詞<lb/>
　　送趙十松赴杭州府學教授障詞<lb/>
邑侯趙子治裝解纜將有浙水之遊學宮師生載俎崇<lb/>
觴追送漳河之涘笙簫哽咽老穉挽留謂宜有言以壯<lb/>
行色恭惟十松先生分茅舊家思蘭公子簪纓累世獨<lb/>
<pb n="KR4e0156_WYG_003-1b"/>
憐蟲篆孤燈紈綺半生愛説鶉懸百結雲霞之性有感<lb/>
即通冰玉之聲隨處充滿一經擢第士有餘師三縣綰<lb/>
章庭無長物晏平仲裘馬俱敝趙閲道琴鶴自隨素衣<lb/>
未染於緇塵赤子恒憂其入井是以名實著於上下政<lb/>
教跨於後先徳恵洽吏民謳吟遍衢巷沈潛剛克通變<lb/>
民宜㷀獨懐恩槁枯之沐甘雨事功信手扶揺之遇勁<lb/>
風薦剡屢騰徴書且下烏臺青瑣於義為宜黄綬銀符<lb/>
唾手可得然而神遊𤣥漠未堪俗務之縈牽志慕聖賢<lb/>
<pb n="KR4e0156_WYG_003-2a"/>
其奈簿領之束縛念恬性不足以用世而談經尚可以<lb/>
淑人陶潛既懶於折腰張翰取足於適意封事再陳於<lb/>
丹陛捧檄竟得於素心斂花縣之陽春挹芹池之清露<lb/>
無言桃李坐見成蹊晩嵗松筠共驚勁節驩悰未艾夏<lb/>
誦冬絃逸興何窮登高臨水蘇小遺墟逋仙舊迹處處<lb/>
可以題詩錢王功業伍相忠誠事事不堪囘首作吏如<lb/>
隠剰有餘閒斯文在兹未為失䇿緒每接高論鄙吝頓<lb/>
消忝竊時名疎慵故在兹當逺别何以為情薄綴荒詞<lb/>
<pb n="KR4e0156_WYG_003-2b"/>
用旌戀徳滿江紅之短韻疊陽關於四聲撫河水之清<lb/>
漣𣺌長江於萬里<lb/>
雨楫風㠶强載我美人南去重把手盈盈清淚漳河東<lb/>
注孤劒自憐鄉國逺振衣不踏塵埃路就宓琴點瑟較<lb/>
虧盈竟誰誤　西湖水清無際浙江潮来無計問青衿<lb/>
曽㑹道如斯逝萬里浮雲雙眼白一天化雨千山麗漫<lb/>
囘頭一笑古瀛洲心誰儷<lb/>
　　賀邑大夫儉菴李侯膺奬障詞<lb/>
<pb n="KR4e0156_WYG_003-3a"/>
官箴三事清其最先禮設兩端儉為之本茍存心於貪<lb/>
墨善者亦無如之何或役志於驕奢其餘不足觀也已<lb/>
匪得中流之砥柱孰挽末俗之狂瀾恭惟明府李先生<lb/>
平易近民冰蘗成性屈李充於一令来懸𨽻地舊銅符<lb/>
讀吳靖之五車素號秦州老書櫃念民生之漸蹙常有<lb/>
隠憂嘅吏治之不情示以大樸無求於世飯一盂蔬一<lb/>
盤所樂在心仰不愧俯不怍温飽非其所欲粗糲引以<lb/>
自安斯盖天下之至清而允矣薊南之循吏魚生甑釜<lb/>
<pb n="KR4e0156_WYG_003-3b"/>
想范史雲於東莱馬糞炊燃光到彦之於南史稽之簡<lb/>
冊古人所甚難咬得菜根何事不可做故才無施而不<lb/>
可政隨寓而咸宜四民若坐於春風孤根飽溉於時雨<lb/>
武城西望聞比屋之絃歌衛水前臨擬濟川之舟楫本<lb/>
深末茂治乆化成百里同聲共荷生成之徳一朝令譽<lb/>
遂騰奬賚之書於昭戴星之勞嘉歎觀風之使雖胡質<lb/>
之清節惟恐人知而希顔之治聲無慙薦剡柏臺飛騎<lb/>
於官路題尺牘以旌賢蓮幕枉駕於吾廬欲一言以紀<lb/>
<pb n="KR4e0156_WYG_003-4a"/>
盛緒世方共棄窮且益堅陶元亮之嵗時每勞存問許<lb/>
子將之月旦敢忘品題謹綴荒詞薄充致語<lb/>
中丞使夜發古常山一騎路塵紅道古來守令循良有<lb/>
傳今見於公好辦笙簫樽爼為我寵良工尚厲鷹鸇志<lb/>
不日横空　試問公家何有但一簾明月萬斛清風對<lb/>
福星一㸃漳水碧流東念水濵泥塗溝壑憑誰去萬里<lb/>
問重瞳吏民曰惟我公在自有帡幪<lb/>
　右調八聲甘州<lb/>
<pb n="KR4e0156_WYG_003-4b"/>
　　贈陸明府入覲障詞<lb/>
聖門有期月之訓固不俟於三年昭代謹述職之章期<lb/>
咸熈於庶績蓋自虞舜垂陟明之典而周官重有慶之<lb/>
褒服官類達之巖廊奏報何拘於乆近君臣之義獨居<lb/>
達道之先本原之思不可晷刻而廢瞻彼星河拱向益<lb/>
耀光芒譬之江漢朝宗共輸涓沫矧吾邑補葺漸完於<lb/>
百務而吾侯勤劬已越於十旬尚何俟以遲疑將自失<lb/>
於表見已計誠得於恬靜人情或為之未平在格度所<lb/>
<pb n="KR4e0156_WYG_003-5a"/>
當循敢軌轍而獨異未得乆於其道已覺頓異時流即<lb/>
此兆足以行亦可媚兹天子是宜亟理宦牒載彼書囊<lb/>
飾僕御之北轅問征夫以前路蒹葭霜露伊人宛在水<lb/>
中央廊廟江湖天威不違顔咫尺賢聲赫赫喜色洋洋<lb/>
恭惟沙溪陸先生潔玉寒冰鄧材楚璞濯纓石潭深處<lb/>
汴泗交流讀書黄茅高岡雲霞孤起節以制度不害不<lb/>
傷政在養民惟歌惟敘趙日三冬可愛夷風百世之師<lb/>
纔施小試於割雞已見生氂於吠犬昔聞郭有道名重<lb/>
<pb n="KR4e0156_WYG_003-5b"/>
京華今見陽亢宗心勞撫字郢人白雪陽春之調来鳴<lb/>
單父之琴豫章清霜紫電之才盡賣渤海之劒觀風部<lb/>
使催迫公移擇日縣庭供張祖席亦知此去舊典莫違<lb/>
無計以留新愁空結大君同志而交泰乃顯比於諸侯<lb/>
慈母方慕而遽暌奈執隨之小子五雲縹緲將指日以<lb/>
覲飛龍千里迢遙望寒風之衝去馬睠兹盛典宜付良<lb/>
工共以能言屬之末學伏念緒芸窻乆廢藜藿是甘鷃<lb/>
雀守藩籬未識天風鵰鶚蟾蜍困涸轍敢談雲雨蛟龍<lb/>
<pb n="KR4e0156_WYG_003-6a"/>
顧惡少欺盧賴有洛城之令而泥塗扼杜㴱憑蜀帥之<lb/>
賢銜彼高情奈兹逺别有懐未盡口何忍於三緘敦請<lb/>
方堅義不容於屢拒但恨吐詞多謬仰副或孤達意未<lb/>
能深慙作者敢吟蛩韻用贊驪歌<lb/>
短劒孤囊朝天闕馬蹄瑟縮怯彼燕山雪凍雲布冷天<lb/>
寥泬敝裘其奈剛風折　瀛南誰復堅貞節漳水東流<lb/>
千里同澄澈明夜抱琴清夢徹梅花香映彭城月<lb/>
　右調蝶戀花<lb/>
<pb n="KR4e0156_WYG_003-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　沙溪集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻十七</head> <lb/>
    <p>
<pb n="KR4e0156_WYG_017-1a"/>
欽定四庫全書<lb/>
　沙溪集巻十七<lb/>
　　　　　　　　　　　　　明　孫緒　撰<lb/>
　五言古<lb/>
　　送王國儀貳守之溫州<hi>國儀戒軒先生内弟</hi>
𣺌𣺌南徐江望望東嘉城清時宦遊地咫尺江邊程朝<lb/>
與里人辭暮見郡人迎風定野雲濕沙暄水鳥鳴扁舟<lb/>
泛孤鶴翛然有餘清俊才饒用世良士惜休名想見海<lb/>
<pb n="KR4e0156_WYG_017-1b"/>
塘上一夕春水生<hi>海塘者戒軒尊甫昔仕温州所築甚利于民近漸湮没故云</hi>
　　雲深圖<lb/>
雲從山氣生還向山中住蒼生望霖雨𤣥豹文烟霧幽<lb/>
人愛靜觀結屋雲山路遶徑莓苔潤當牕編簡䕶杖藜<lb/>
腰脚健歌詠風雷布雲來冥思遲雲去天光著俯首見<lb/>
人寰塵氛自來去<lb/>
　　送李璞還山東<lb/>
門墻識君初君少我已長我長亦何用君少多清響感<lb/>
<pb n="KR4e0156_WYG_017-2a"/>
君友于意綢繆下深廣夜雨牀對眠春風駕屢枉别來<lb/>
問眉宇虚幻𣺌難像獨聞荆樹花垂䕃低可仰徃歲見<lb/>
君弟言論際穹壤翻恨未逢君千里入神想侵晨叩門<lb/>
扉舉目見豪爽喜極欲絶倒驚定還詢訪初疑夢未真<lb/>
既省心獨恍以兹念舊遊悲歎廢心賞流光過孤隼薄<lb/>
俗輕五兩誰能乆低徊惙惙嬰世網京洛多風塵長江<lb/>
没浩蕩羡君冠佩去終歲住林莽<lb/>
　　戈宇清上舍便靣<lb/>
<pb n="KR4e0156_WYG_017-2b"/>
家住清江邊來徃江上路扁舟慣風雨清流愛情素種<lb/>
竹滿江滸大半裁漁具垂竿蛟龍長横笛滄浪度平生<lb/>
濟川心付彼沙頭鷺聞説東海上昏昏氣成霧留取絲<lb/>
綸手終與鰲鯨遇朝出江頭漁暮出江頭漁朝暮此中<lb/>
事自有周王書<lb/>
　　妾薄命<lb/>
妾命薄薄如紙君意陌上塵妾意江邊水陌塵易飛揚<lb/>
江水絶清泚京兆多傾城永别從今始京兆猶自可莫<lb/>
<pb n="KR4e0156_WYG_017-3a"/>
入臨卭市<lb/>
　　贈醫士王廷弼<lb/>
古醫不可見世醫恒碌碌方書盈架閣誰識機與軸王<lb/>
君飄灑姿石泉浸寒玉平生秘異術一覽不復讀曉雨<lb/>
沐杏花清風盪蘭谷月夜琴數聲永日碁一局都將國<lb/>
手能寫作陽春曲我生與君遊弱質藉君育作詩三致<lb/>
謝韶光正紅緑<lb/>
　　古意二首<lb/>
<pb n="KR4e0156_WYG_017-3b"/>
凄凄途中人瀟瀟天上雨霖雨若為情長途誰是主贈<lb/>
君篋中巾心愁千萬緒盈盈清淚痕脉脉屈指數<lb/>
凄凄途中人青青路傍柳柳葉思君眉柳線思君手贈<lb/>
君金歩摇侑以雙瓊玖擢髪數新愁新愁今又陡<lb/>
　　老蚌明珠歌<lb/>
水邊有老蚌自分身已腐歲乆沒泥沙命賤等塵土一<lb/>
朝孕明珠瑞氣籠天宇翕張役月華遡遊召風雨河伯<lb/>
與海若驩呼競跳舞遹來掌上看暗室光吞吐平生照<lb/>
<pb n="KR4e0156_WYG_017-4a"/>
乘姿連城價自古不同魚目混肯作鷸喙哺薏苡自滿<lb/>
庭陋賤誰比數<lb/>
　　春愁送劉侯歸雲中六首<lb/>
黯黯擁春愁遲日苦難旰風鳴楊柳樹幽鳥時相喚獨<lb/>
擕一樽酒坐愛花容粲念君明日去對景成感歎<lb/>
君去何匆匆我心日惻惻遙望東園花憔悴無顔色送<lb/>
君出前途惶惑忘南北我車豈不良我馬豈不力有具<lb/>
將安施多岐迥無極歸來檢文字成敗𣺌難識古今趨<lb/>
<pb n="KR4e0156_WYG_017-4b"/>
一途抛書空歎息<lb/>
古人重在民今人重在官官威日赫赫民力何能寛縣<lb/>
吏夜持符賦役紛無端春蠶寒未下春苖生未繁急解<lb/>
婦子裾典當充朝飡生計豈不念所惜肢體殘大位取<lb/>
快意不問窮途寒卓哉陽亢宗芳聲今未刋君去誰當<lb/>
語俛首摧心肝<lb/>
念君不可留春夜不成寢月落星歴歴風來樹凛凛孤<lb/>
琴繫牀頭塵埃沒囊錦乘興時一弄古調愧題品西鄰<lb/>
<pb n="KR4e0156_WYG_017-5a"/>
張華筵箏笛正豪飲萬事只如此洗耳且高枕<lb/>
緲緲雲中山曲曲山下路杲杲春日明靄靄春雲度唐<lb/>
風宛未改汾水波揚素計君歸日程正當三月暮清樽<lb/>
對落花莫問塵與霧<lb/>
我有雙寳劍來自闔廬宫上有百寳環下有千金玒入<lb/>
水斬蛟鼉入山斬羆熊三年不得試開匣生冷風臨岐<lb/>
解相贈歸去時磨礱惜哉兩無用所貴心相同<lb/>
　　謝孟都憲時元四首<lb/>
<pb n="KR4e0156_WYG_017-5b"/>
我愛魯仲連氣吞天下士談笑解紛爭黄金等敝屣拍<lb/>
天東海波勇蹈固無懟九原如可作執鞭亦何愧漁陽<lb/>
隔重雲漳河注雙淚<lb/>
淮隂非蕭相竟作逋逃客世無汾陽王誰矜李太白援<lb/>
手坎穽中寘之雲夢澤勛名登廟堂休光照簡冊感此<lb/>
國士知一死安足惜<lb/>
明月遊太空下映漳河水侯門燈燭光不照衡茅裏清<lb/>
澈易生輝穢汙難具美如何鮑叔牙却薦巾車士<lb/>
<pb n="KR4e0156_WYG_017-6a"/>
澤州孟夫子矯矯人中龍一德濯江漢萬古羅心胸我<lb/>
本疎狂士乆為賢者容上書熙帝載謂我當奮庸我罪<lb/>
如丘山我才如菲葑顧我豈敢當夫子意則顒晩嵗有<lb/>
甘菊秋水有芙蓉翹首望燕薊江雲千萬重<lb/>
　　寄謝呉司空推薦議大禮四首<lb/>
古稱議禮家聚談如聚訟矛盾各門墻隔越若楚宋紛<lb/>
紜無定説囁嚅徒口誦廟堂富才猷德光望彌重指揮<lb/>
定儀注檢束誰敢縱顧我葑菲才落落莫與共明公重<lb/>
<pb n="KR4e0156_WYG_017-6b"/>
遐遺一言思我供老馬還識途爨桐亦可用目斷江東<lb/>
雲空切賢臣頌<lb/>
昭代有俊臣留都大司空寸心凌白日千載思高風昔<lb/>
為權倖擠九死心尤雄今受聖主知一德眷無窮矯矯<lb/>
孤根檜的的高飛鴻相彼齊麥姿雪霜愈青葱又如巖<lb/>
壑流萬折不改東桃李接庭堂藥物歸樊籠虎鳯躍文<lb/>
彩宇宙無全功草澤萍蓬客幸亦得帡幪<lb/>
我本疎狂士作吏風塵下一落坎穽中誰是援手者謗<lb/>
<pb n="KR4e0156_WYG_017-7a"/>
藪困宗元黒索縶公冶紛紛競下石瀕死猶未舍歸來<lb/>
恍若夢遇事噤如啞感公不我棄盛德殆天假再拜讀<lb/>
封章鬱懐頓陶寫初讀心驚疑再讀神清洒前席羡賈<lb/>
生南州滯司馬千里一緘書獨有淚盈把<lb/>
古人重改過既改人莫尤今人幸有過欲改終無由宿<lb/>
鳥依茂林衆惡歸下流物理尚如此况彼恩與讐卓哉<lb/>
老司空孤唱發羣謳矢心永自礪肯作門墻羞<lb/>
　　復周都憲公儀三首<lb/>
<pb n="KR4e0156_WYG_017-7b"/>
皎皎千里駒曲曲九折坂黙黙鹽車重望望山路逺垂<lb/>
垂毛尾疎落落誰推挽日與鞭䇿鄰敢辭筋力蹇不遇<lb/>
九方臯悠悠歲年晩<lb/>
東家有美女妖艶矜千人西家女老醜夜夜傷心神和<lb/>
風到庭户夭桃爭早春美女理新粧去充上國嬪醜女<lb/>
得良媒不妨嫁比鄰<lb/>
客從逺方來塗窮三痛哭不逢吐哺人浮生空僕僕送<lb/>
客出前途多岐眩心目秋風吹轉蓬夕陽在高木粲粲<lb/>
<pb n="KR4e0156_WYG_017-8a"/>
東籬花摵摵前溪竹山田故無恙短犂稱黄犢<lb/>
　　寄喬太宰四首<lb/>
烏兎日東西鴻雁歲南北緬懐千古人曾未一瞬息桃<lb/>
李接庭堂薔薇戒荆棘閉戸揚子雲寂寞無顔色<lb/>
濯纓流水涘㪚歩古城隈愛此城頭花緩坐呼酒杯靄<lb/>
靄度孤雲微雨西南來遙望城隂樹摧折號風雷始以<lb/>
寸朽累永棄誰培栽培栽謹勿道終朝郢人哀<lb/>
北海蛟垂涎南山虎有翼猖狂晝攫人通衢驚且惑我<lb/>
<pb n="KR4e0156_WYG_017-8b"/>
行偶值之逺避愧匍匐淬刄前與讐欲進意屢革一揮<lb/>
山氣清再揮狂瀾息知者謂我良不知謂我忒天宇何<lb/>
迥遼我生何偪側獨有晉周處千古擅竒特<lb/>
長劍倚天外永夜蛟龍吟霜刄小玷缺棄置荒江潯朽<lb/>
鈍等鉛刀剥蝕嵗月深一朝䝉淬礪寒風起隂森敢復<lb/>
試盤錯幸免沙泥侵<lb/>
　　威鳯篇贈秘儀之<hi>儀之名鳯余姻家也溫潤醖藉多清致早游庠校乆乃厭去晦</hi>
　　　<hi>迹耕桑間以自濡深藏終老罕與物接若無負於其名者因作威鳯篇貽之</hi>
<pb n="KR4e0156_WYG_017-9a"/>
丹山有威鳯文彩何翩翩濡咮天池波振衣崑崙巔暮<lb/>
投高岡梧朝啄玉井蓮和鳴發天籟高翥凌風烟靈瑞<lb/>
還自珍不受汙濁纏黄鵠横四海摶鵬礙九天瑣瑣不<lb/>
肯顧况與爭後先時從虚怳中附翼躋羣仙我欲徃物<lb/>
色境地險且偏浩𣺌無際涯青碧難夤縁魈魑牽我衣<lb/>
鯨鯢覆我船我後啼鷓鴣我前哀杜鵑我足不得渉我<lb/>
言不得宣望之不可即雙淚垂潺湲願言覽德輝慰我<lb/>
心斾懸昔在隆古時典冊聞盤旋翽翽虞舜廷雝雝岐<lb/>
<pb n="KR4e0156_WYG_017-9b"/>
山壖胡為百世後聲迹俱茫然舜文乆不作空吟威鳯<lb/>
篇<lb/>
　　古意送張學諭尹獻縣<lb/>
滄海𣺌無際泰嶽高無垠誰云宇宙寛勢欲包渾淪美<lb/>
䕃盈山阿美味盈水濵就中細幽討廼辨蹊與津由來廣<lb/>
邈區深藏自天真相彼雲霄客襟懐盎如春結屋海山<lb/>
麓丹誠對蒼旻朝望蓬萊居暮見秦宫人俯首瞷人世<lb/>
萬象成浮沈<lb/>
<pb n="KR4e0156_WYG_017-10a"/>
齊魯重絃歌燕趙多感嘅湏信秋霜威不及冬日愛自<lb/>
從卓茂後禮教竟何在簿領任刻木民命等刈艾君才<lb/>
氷玉清一笑收萬態學宫五六年爼豆試鼎鼐都將化<lb/>
雨幾布作陽春載想當樂壽原春畦盡沾溉行見青驄<lb/>
馬攬轡持風裁<lb/>
迢迢瀛海路皚皚燕山雪頑雲夜不開青燈寒自㓕天<lb/>
低風力勁布被冷如鐵晨起䇿羸馬遙望古城闑豈不<lb/>
念荼苦所愧負先哲前溪斫水渡下見水澄澈心懷廟<lb/>
<pb n="KR4e0156_WYG_017-10b"/>
堂憂孤囊正愁絶<lb/>
　　五平體<lb/>
凄凄丹楓林明霞開重隂幽禽池邊棲哀鴻牀頭吟荒<lb/>
苔堆青錢籬花含黄金孤雲堪論交微風消煩襟悠悠<lb/>
相思懷良宵誰能禁塵埋龍泉鋒囊閒絲桐音空庭鋪<lb/>
凉蟾無言情愔愔佳人何時來芳樽諧余心<lb/>
　　代楊師文送方别駕還景州<lb/>
古人重循良仁恩在黔庶今人重循良瑰竒在聲譽羡<lb/>
<pb n="KR4e0156_WYG_017-11a"/>
君道術竒不愛名實著把手問饑羸低頭理沮洳德化<lb/>
甫三月歌謠聞處處徃年錐并無今得饔飱飫熠熠鷹<lb/>
鸇羣忽覩祥鸞翥簡書昨日下别我欲何去清漳泝新<lb/>
流黄堂歸舊署習習風徐來窅窅天方曙望望北天雲百<lb/>
憂復千慮<lb/>
　　古意贈聶東之判華州<lb/>
𣺌𣺌漳河水歴歴水中樹春風錦纜長遲日輕㠶度君<lb/>
才似水清愛向河邊住垂竿幾歲年濯纓自朝暮忽動<lb/>
<pb n="KR4e0156_WYG_017-11b"/>
雲霄興笑指西秦路遙知華山上焦枯飫風露<lb/>
君標松檜孤我愛山林獨同心利斷金相看潤如玉永<lb/>
夜短檠燈偶坐話心曲問君何所徃西秦佐州牧秦路<lb/>
逺迢迢秦關高矗矗書囊從此别力盡相思目<lb/>
駿馬風翩翩青袍日杲杲今日沙溪濱明日長安道念<lb/>
當逺暌離一樽共潦倒君懐氷玉才壯志凌蒼昊今皇<lb/>
堯舜仁八荒育襁褓君宜識此意作事戒草草寧陋勿<lb/>
傷妍寧拙勿傷巧立勛貴及時騰聲苦不早竚看徴書<lb/>
<pb n="KR4e0156_WYG_017-12a"/>
下山林慰衰老<lb/>
　　春懷六首懷方侯也<hi>新安方侯景可徃歲署吾縣仁風德政巷誦村謠不以緒</hi>
　　　<hi>為不肖累辱存問春晝紆遲村居無事因為詩六首以寓企慕之私云</hi>
春風拂衡茅春雲滿郊墅柴門日反關幽禽相對語美<lb/>
人天一方蘭蕙誰同處直北望蓨城空庭乆延佇枯槁<lb/>
沐恩波漳河深幾許何日短檠燈永夜話心膂<lb/>
别君半載餘兩地共明月望眼逐歸雲柰此心矻矻羡<lb/>
君明秀姿寒氷映瑶玥羡君飄逸才長空𣺌鵬鶻去歲<lb/>
<pb n="KR4e0156_WYG_017-12b"/>
憶兹辰始見君節鉞肆意談與笑一朝幾搪突迢迢回<lb/>
首思寸心欲成窟問君知不知君知焉可忽<lb/>
我罪丘山重臥病漳河邊君才氷玉清公庭坐鳴絃感<lb/>
君纒綿意贈我歸來篇别後望雲樹野曠飛蒼烟春陽<lb/>
映高木春花映晴川思君不可見對景空茫然<lb/>
魯藪有祥麟岐山有鳴鳯郊原頭角殊雲霄文彩羾嗟<lb/>
彼希世姿天府逺莫貢空詠巻阿篇宜發宣尼慟此意<lb/>
當誰語思君坐成夢<lb/>
<pb n="KR4e0156_WYG_017-13a"/>
古有陽亢宗催科考下下迢遙千載餘誰是同心者村<lb/>
落肆追呼庭堂事楚檟窮途哀哭聲肯念鰥與寡平生<lb/>
懸河辨遇事噤如啞塊然坐書堆獨有淚盈把<lb/>
侃侃怡菴老尚友考亭翁雪霜凌氣節星宿羅心胸嶺<lb/>
雲識九德海日明孤忠高位摧晉如宦業無全功歸來<lb/>
課孫子託心付㝠鴻毁譽置不問庭闈日融融沒去幾<lb/>
歲年赫赫今宗工貽孫有嘉謀世業有良弓諸孫見循<lb/>
吏想像憶高風<lb/>
<pb n="KR4e0156_WYG_017-13b"/>
　　别韓生<lb/>
鳯笙促驪歌夕陽生暝愁景色豈獨異人心自悠悠昨<lb/>
夜短檠燈笑談為我留今日緑綺琴孤囊從逺遊河橋<lb/>
不忍見忍見南陌頭不縁㑹合歡焉得離别憂林花露<lb/>
氣重岸柳春風柔落落漁人村青青芳杜洲不恨雲山<lb/>
隔不恨漳水流只恨鷗與鷺泛泛送蘭舟<lb/>
　　謝安東山圖<lb/>
世人多外慕江湖憂廟廊一朝踐樞要手束心徬徨志<lb/>
<pb n="KR4e0156_WYG_017-14a"/>
累氣莫任力分翮易傷所以古賢哲養慧韜鋒鋩有目<lb/>
耽林泉有耳耽絲簧忽起持大柄倒景回天光如發萬<lb/>
石弩直前誰敢當又如决洪流驚濤吞大荒乃知東山<lb/>
謝志不在紅粧<lb/>
　<lb/>
　<lb/>
　<lb/>
　<lb/>
<pb n="KR4e0156_WYG_017-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　沙溪集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻二十</head> <lb/>
    <p>
<pb n="KR4e0156_WYG_020-1a"/>
欽定四庫全書<lb/>
　沙溪集巻二十<lb/>
　　　　　　　　　　　　　明　孫緒　撰<lb/>
　七言律<lb/>
　　居庸關公署晩眺<lb/>
一徑﨑嶇萬嶺横居民無地問農耕霜摧落葉晩山緑<lb/>
雨溜荒苔秋水清沙鳥逺從天外度寒蛩愛向月中鳴<lb/>
峰巒徙倚休回首何處孤雲是故城<lb/>
<pb n="KR4e0156_WYG_020-1b"/>
　　蘇武<lb/>
漢皇屈指計歸期十九年中事可疑一死從容真細事<lb/>
匹夫溝瀆竟誰知風彫使節丹心壯雪壓河梁緑水澌<lb/>
珍重李陵多問訊羝羊將乳雁來時<lb/>
　　送范景曦任伴讀<hi>景曦戒軒先生舅氏</hi>
直節當年振士林玉堂門下識翁深王家偉望聯甥舅<lb/>
賈傅才名重古今到處溪山供好句舊園桃李接新隂<lb/>
人生何地非勲業莫謂青氊負此心<lb/>
<pb n="KR4e0156_WYG_020-2a"/>
　　送友人還濟南<lb/>
伐檀踪跡滿河干欲振家聲劍自彈侍綵又添冠服好<lb/>
掃松未覺歲時難舟移汶水愁分郭酒盡燕山媿識韓<lb/>
向後停雲如有什年年鴻雁到長安<lb/>
　　姚義士為亡友經紀曲盡<lb/>
世態紛紜自淺深共輕然諾重黄金如君真可同生死<lb/>
尚友何須論古今百代爭看高士傳九原應慰故人心<lb/>
浮雲却笑東鄰富終日營營雪滿簪<lb/>
<pb n="KR4e0156_WYG_020-2b"/>
　　遊孫文選伯堅舊圃有感<lb/>
前日來看此衆芳科頭相對笑聲長聯床𠂻曲成新夢<lb/>
去國身輕憶舊裝千古勛名關道義幾人㸃檢愧行藏<lb/>
閒花真是無情物爭向春風弄晩香<lb/>
　　挽黄兵部實夫乃正<lb/>
青鸞飛去夜堂寒身後身前萬慮殫失口有時談舊事<lb/>
傷心何日到新安短床衾枕如相念破釜糟糠不可飡<lb/>
莫羡上林花卉好一春風雨坐凋殘<lb/>
<pb n="KR4e0156_WYG_020-3a"/>
　　牡丹次韻<lb/>
半捲羅幃識衛娥東風清露醉顔酡分來天上香猶在<lb/>
欲問洛陽春幾何明媚不須還解語招摇若為對高歌<lb/>
花前莫惜日沉醉回首南薫緑樹多<lb/>
　　次韻贈劉文選乃翁大參致政<lb/>
佳雛文彩絢朝暉老鳯雲霄已倦飛當宁有思高士去<lb/>
舊山無恙主人歸使車光映行邊月小澗春香夢裏薇<lb/>
却憶扶笻尋樂處回頭深愧此朝衣<lb/>
<pb n="KR4e0156_WYG_020-3b"/>
　　哭同年孟汝珍<lb/>
賦罷長楊夢奠楹盡將經濟負生平北堂奄棄三遷教<lb/>
東野空留一日名物理有心摧俊傑人生無福是聰明<lb/>
妻兒共抱終天恨洒淚新阡草正榮<lb/>
　　新朝鐘次韻<lb/>
神功陶鑄火初停神物還堪太史銘萬籟歛聲歸大冶<lb/>
百僚洗耳試新聽鳴隨仙仗元無戾氣應銅山固有靈<lb/>
叩罷在懸清晝永班行終見肅儀刑<lb/>
<pb n="KR4e0156_WYG_020-4a"/>
　　壽同年錢士𢎞七十<hi>號東湖八月十四日誕辰也</hi>
東湖魚鳥日悠悠石火茶烟稱釣舟萬首古風今七袠<lb/>
一輪新月欲中秋堂閒緑野饒笙鼓心逺紅塵任去留<lb/>
謾道渭姜猶健歩十年前已賦知休<lb/>
　　省曹夜宿懐周希沂時周亦宿兵曹<lb/>
何人只隔短墻東咫尺墻頭百感通緩坐漫吟秋雨歎<lb/>
相思深恨暮雲籠半生乖蹇誰知已一代風標愧此公<lb/>
凝望夜䦨翻自笑不知清夢若為同<lb/>
<pb n="KR4e0156_WYG_020-4b"/>
　　送施彦器還台州<hi>彦器嘗守河間以事逮至京</hi>
幾載滄江伴白鷗瀛南薊北舊同遊野雲有意終歸岫<lb/>
暮景傷心獨倚樓秉燭對君真夢寐高蹤何處最淹留<lb/>
兒童未解經過地嬉笑爭看郭細侯<lb/>
　　代人送張黄門𢎞至使安南頒正朔<lb/>
蚤將文彩重班行節映槎星夜有光恩向舊袍添上服<lb/>
口銜新命到南荒江山改色迎龍集島嶼同聲羡鳯陽<lb/>
收拾詩懐問民瘼歸來還入諌垣章<lb/>
<pb n="KR4e0156_WYG_020-5a"/>
　　過沙河舟幾覆次陳内翰本初韻<lb/>
舊見沙河自坦途波濤今日勝彭湖仙舟深愧漢名士<lb/>
魚腹將吞楚大夫筆底詠歌成謾興眼前生死未須圖<lb/>
獨憐千里高堂上新寄平安書到無<lb/>
　　冬夜私歸省父望家有作<lb/>
村巷無人樹有聲皎星寒月照孤城緇塵征槖兒千里<lb/>
白髪高堂夜屢驚膝下承歡真夢寐燈前細語自丁寧<lb/>
回頭莫語燕山道一品公孤俱浪名<lb/>
<pb n="KR4e0156_WYG_020-5b"/>
　　送張二尹赴銓司<hi>張君善草書大字段可乆先生故吏也</hi>
塵埃無處著詩囊雙耳松風萬慮忘墨蹟妙傳王内史<lb/>
青袍不負段南陽高談邃古身如寄回首疲民思倍傷<lb/>
莫向離筵惜沉醉衛河東下水茫茫<lb/>
　　送族兄炳分教廣靈<lb/>
惜别時時問去程桑乾西下暮山平緇塵雙眼還雲樹<lb/>
清夜孤燈此弟兄官舍獨寒憐鄭老夷門未許困侯嬴<lb/>
春風桃李看勛業况復庭槐漸長成<lb/>
<pb n="KR4e0156_WYG_020-6a"/>
　　同年朱宜直號松山<lb/>
樹影前山吏隱深臨風磐石坐披襟光含庭院香生晝<lb/>
寒入郊墟覺苦心萬仭不妨高立壁四方從此望清隂<lb/>
補天柱國如相問不比凡材滿鄧林<lb/>
　　黄岡張儒士清河張尹弟也上便宜七十五事既<lb/>
　　　賜施行矣買舟南還搢紳多賦詩<lb/>
笑指書囊望帝都敝裘孤劍怯長途䇿能匡世名安用<lb/>
言入危機迹更孤萬里雲霄看德業幾人廊廟愧江湖<lb/>
<pb n="KR4e0156_WYG_020-6b"/>
黄岡别墅應無恙日日春風長緑無<lb/>
楚江孤月水如羅雙槳輕摇自嘯歌瑞鶴圓吭鳴赤日<lb/>
大鴻寒影在清河平沙漠漠山城小世路悠悠野徑多<lb/>
父老莫驚風采異麻衣曽許拜鑾坡<lb/>
　　送趙地官叔鳴<lb/>
珍重平生契誼深水萍蹤跡又分襟時名到處慙同志<lb/>
易學何人識苦心小試餘才清㑹計還看高興逐登臨<lb/>
海天雲樹今千里風雨明朝思不禁<lb/>
<pb n="KR4e0156_WYG_020-7a"/>
　　輓強都憲<lb/>
盡巻經綸地下藏荒原烟樹夜微茫幽㝠有恨空長劍<lb/>
江漢無慙此素裳孤壘終還天未逺一封曾與日争光<lb/>
竒勲隨處題名在過客惟看豸史坊<lb/>
　　送熊繡衣按東廣便道省親<lb/>
一鞭風采過家山宦境人争羡此還晝錦雅宜供戯綵<lb/>
霜威暫破為承顔笙歌夜簇驩聲永杖屨春生樂意閒<lb/>
明日便臨東廣路瓊崖矗矗水潺潺<lb/>
<pb n="KR4e0156_WYG_020-7b"/>
　　送焦閣老致仕<lb/>
忍笑投簪出禁林都門黄葉報秋深蒼生其柰東山臥<lb/>
湖海誰知後樂心舟載夕陽横野渡堂閒清晝㸔槐隂<lb/>
釣遊舊地俱無恙藜杖從今得再尋<lb/>
　　送劉閣老還鄉祭掃<lb/>
清風千里送仙舟詔許南歸拜壠丘滿路傳呼新使相<lb/>
三朝勲業舊通侯秋霜落木逢嘗薦晝錦看山是勝遊<lb/>
天子臨軒方注望北來旌斾莫悠悠<lb/>
<pb n="KR4e0156_WYG_020-8a"/>
　　送廖彦還瓊州<hi>廖太常廷陳族弟也</hi>
南國常懸北薊思海天空濶雁飛遲孤航萬里心尤壯<lb/>
緑酒青燈喜可知别調塤箎新按拍撼庭風雨柰歸期<lb/>
水萍蹤跡渾閒事莫向垂楊歎别離<lb/>
　　漫興<lb/>
盡巻經綸付杖藜芒鞵一任路多岐風來高樹鳥爭噪<lb/>
雲滿秋山人未知蘭桂有懐營北渚簸揚何計問南箕<lb/>
隴梅驛使無消息去去奚奴莫太遲<lb/>
<pb n="KR4e0156_WYG_020-8b"/>
　　擂茶<lb/>
何物狂生九鼎烹敢辭粉骨報生成逺將西蜀先春味<lb/>
臥聽南州隔竹聲活火乍驚三昧手調羮初試五侯鯖<lb/>
風流陸羽曾知否慚愧江湖浪得名<lb/>
　　梅花<lb/>
北雪寒雲未可親玉容肯受朔風塵月從開後疑無色<lb/>
天向枝頭别有春隔屋凍林還映水到忩寒影自宜人<lb/>
年來不作調羮夢荒圃疎籬意最真<lb/>
<pb n="KR4e0156_WYG_020-9a"/>
　　送李公遇少參回憩周溪寺<lb/>
雪消幽徑大師房新茗供碁笑語長南去故人今數里<lb/>
東家昨夜憶連牀坐聞清梵心無累地隔紅塵水亦香<lb/>
明日回思又陳迹衛河雲樹曉蒼蒼<lb/>
　　莎汀四首<lb/>
霜厓高處聽漁歌日日壺觴藉淺莎沙上鳬雛還聚散<lb/>
渭濱熊兆近如何潮通滄海波聲逺地隔紅塵月色多<lb/>
雙眼不容雲樹礙一簾終夜對明河<lb/>
<pb n="KR4e0156_WYG_020-9b"/>
入望青青莎徑深西風落日力難任葉垂清露澤通澗<lb/>
色暗湘簾山正隂物態有情歸地主化機隨處見天心<lb/>
危䦨側近莫喧笑下有蛟龍時一吟<lb/>
門前漳水日東流水際閒汀草自柔雨後繁枝青似織<lb/>
風來學舞翠先浮江湖𣺌𣺌還憂國鷗鷺年年共此丘<lb/>
寄與上林花木道明年春色倍相酬<lb/>
斷渚新莎日日生蟠忩侵户縂多情晩風雙屨苔應識<lb/>
夜雨孤燈水自清尺地未忘元化在九天今見泰階平<lb/>
<pb n="KR4e0156_WYG_020-10a"/>
鸕鷀鶴鸛年年事不及鵾鵬萬里程<lb/>
　　書董子祠壁<lb/>
雲滿空庭水滿渠頺垣曾見駐安車九天不盡三篇䇿<lb/>
繁露無慚一畆居謾説韓彭悲犬兎肯同馬鄭注蟲魚<lb/>
茂陵勛業今安在爼豆春風自有餘<lb/>
　　送韓宗器<lb/>
鬢如野鶴意如鴻萬籟都歸一笑中夜雨對床談聚散<lb/>
秋雲無蔕任西東青袍不惜連朝醉素履何慚太古同<lb/>
<pb n="KR4e0156_WYG_020-10b"/>
聞説夢熊消息近由來天道本如弓<lb/>
　　重遊陵縣乾明寺<lb/>
不扣禪關三十年遙岑烟水故依然雀歸古堞客方到<lb/>
蟲篆殘經僧未眠黄葉一庭秋瑟瑟清風四壁夜娟娟<lb/>
侯芭漸老知無用慚愧何人守太𤣥<lb/>
　　元宵後大雪訪吕鳯儀次戈宇清李公從馬嘉貞<lb/>
　　　聯句韻<lb/>
北望衡茅信脚行向人風雪自多情孤村梅影憐春瘦<lb/>
<pb n="KR4e0156_WYG_020-11a"/>
穿土萱芽待晩晴斜日平林雲漸薄方塘活水鑑同明<lb/>
鵾程終見歸鵷序未許鷗盟老此生<lb/>
　　誕日宿周溪寺<lb/>
石上殘經擁緑苔鮮颷輕露藉疎槐流光過眼都成幻<lb/>
逸興横秋未易裁釋氏當年親抱送梵宫今日又重來<lb/>
慿君莫話懸弧事一刻談空萬念灰<lb/>
　　重遊周溪寺感舊<lb/>
拂塵細看舊題名風景依然百感生一徑松蘿驚白髪<lb/>
<pb n="KR4e0156_WYG_020-11b"/>
十年林莽愧青萍悠悠徃事真成夢寂寂空門此寄情<lb/>
却憶故人在京洛湘簾低簇曉堂清<lb/>
　　病中次楊師文見寄韻二首<lb/>
到處輕車壓路塵閒愁如覓妬佳辰溪山千里共明月<lb/>
風露一庭憐此身花外斷鴻新物色水邊驄馬認遊人<lb/>
陳蕃舊榻應無恙記得當年吐錦茵<lb/>
長鋏床頭半欲塵笑談去嵗憶兹辰碧山百感雨風夜<lb/>
滄海幾年萍梗身渴愛江梅慿驛使興隨沅芷怨騷人<lb/>
<pb n="KR4e0156_WYG_020-12a"/>
何當一醉仙茅酒共臥林亭緑草茵<lb/>
　　清明夜與諸友圍碁觀音寺<lb/>
行人側耳聽碁聲敗屋殘燈夜未平滿樹風威隨白戰<lb/>
半庭月色趂清明㝠心似悟門中味真境堪忘世上情<lb/>
欲向蒲團醒大夢東林深處問啼鶯<lb/>
　　再題友人故居用前韻<lb/>
恒山西望隔年餘何處山椒問起居一曲紫簫還院落<lb/>
半庭紅葉憶衣襦塵緘詩壁螢空度雲滿寒塘鶴正癯<lb/>
<pb n="KR4e0156_WYG_020-12b"/>
莫向藜牀談舊事秋風秋雨自街衢<lb/>
　　冬夜宿李乂修太守宅話舊<lb/>
屈指同遊四十年感今懐昔夜澘然共驚歲月奔如電<lb/>
謾説蓬瀛别有天湖海自憐輸陸羽廟廊誰復似韋賢<lb/>
何如滿飲杯中物醉向藤牀抱瑟眠<lb/>
怯寒獨擁驌驦裘庭木號風夜未休感客賦成天動色<lb/>
美人歌罷月如鈎園池葱鬱看新第村巷依稀憶舊遊<lb/>
别後思君何處是漳河日日水東流<lb/>
<pb n="KR4e0156_WYG_020-13a"/>
緑酒青燈夜未央酒酣還憶舊庭堂簾櫳擈地曉風細<lb/>
花木滿堦春晝長書劍都歸緱氏學兒童亦識鄭公鄉<lb/>
年來奔走知何用一涕汍瀾此素裳<lb/>
　　漢隂亭題壁<lb/>
菜有新芽藥有藂十年抱甕小亭東栽培敢借三時力<lb/>
枯槁終期一雨功烈暑滿庭欺枕簟浮雲何處自帡幪<lb/>
世人莫笑生涯拙纔撤機心即古風<lb/>
　　送崔義甫之任漢陽幕<lb/>
<pb n="KR4e0156_WYG_020-13b"/>
畵船高岸紫綸巾白鳥驚飛緑柳新地逺共憐家落莫<lb/>
官卑偏覺路逡廵風生洲渚三湘水日落江湖萬里身<lb/>
莫倚危檣頻北望楚鄉雲樹易愁人<lb/>
宿霧迷雲黯未收壯心宦况𣺌難留凌風鵰鶚常侵蚤<lb/>
到日鱸魚正及秋千里不堪垂老别一經敢負少年遊<lb/>
湖南何處温生幕江雨瀟瀟漢水流<lb/>
　　哭孟子乾行人三首<hi>子乾者都憲時元子余門生也武宗將南狩子乾率同列</hi>
　　　<hi>伏闕被杖死</hi>
<pb n="KR4e0156_WYG_020-14a"/>
臥病滄江歲月深每逢京使問佳音乘驄事業期平步<lb/>
倚馬才名竟陸沉一日紛紜驚白晝孤囊經史憶青衿<lb/>
泉臺漠漠空長劍天宇茫茫自古今<lb/>
雙淚䦨干麻紵衣素谿何日再漁磯<hi>素谿子乾别號</hi>義當有激<lb/>
身如寄死可無慙願竟違鵬翼九天孤衆望龍逢千古<lb/>
話同歸舊緘不忍重開讀腸斷當年急手揮<lb/>
乘時狐䑕日慿凌欲借朱雲劍未能獨抗皂囊輝白日<lb/>
肯將素履負青燈乾坤回首成今古陵谷何心自廢興<lb/>
<pb n="KR4e0156_WYG_020-14b"/>
録廕共憐新上舍<hi>子乾之子以父死于忠得入太學</hi>踽涼誰念老中丞<lb/>
　　哭劉堯卿三首<lb/>
老淚縱横濕佩裾西風吹雨滴堦除衰年寧受多情累<lb/>
苦口曾輸一得愚江海幾年真夢蝶饑寒每出歎無驢<lb/>
人生回首成陳迹物理誰當問太虛<lb/>
秋聲淅淅送深悲徃事悠悠只自知四海未家憐立壁<lb/>
孤村何日再圍碁精英彷彿還談笑道路喧傳半信疑<lb/>
西望停雲腸欲斷短檠清淚夜䦨時<lb/>
<pb n="KR4e0156_WYG_020-15a"/>
緑樹青蒲野水濱蕭條僧寺静無鄰半床不寐同聽雨<lb/>
一局成功詫有神屈指舊驩才兩月傷心猶記誓三辰<lb/>
他年再過村西路忍見開樽聰上人<lb/>
　　漫興<lb/>
行年五十未知非漳水灘頭獨掩扉萬里歸來雙鬂在<lb/>
一經真與衆情違月明古渡漁燈暗秋盡空山木葉飛<lb/>
今我故吾何必問望中星宿漸依稀<lb/>
　　送族姪悟㑹試<lb/>
<pb n="KR4e0156_WYG_020-15b"/>
萬里天香襲珮裾六街塵土没征車離亭風笛回轅處<lb/>
宦海雲程發軔初疏傅歸來真老悖封胡乆矣重庭除<lb/>
他年勛業期無負漳水河邊此敝廬<lb/>
　　謝郭廵按楠推薦<lb/>
逢人怕問小山吟野水沙田自陸沉風定晩葵還向日<lb/>
雲來高樹易成隂相知常按朱門劍報國誰同繡斧心<lb/>
夜據槁梧頻引頸薊南烟霧望中深<lb/>
柱史封章賁草萊渚鳬汀鷺共驚猜松筠苦節霜應識<lb/>
<pb n="KR4e0156_WYG_020-16a"/>
枯槁經年雨未來天下澄清先北冀閩南人物重西臺<lb/>
長安雖近無由到夢裏逢君笑口開<lb/>
　　寄題趙明府十松軒二首<lb/>
小閣慿虛瞰逺江斷巖呈秀映濤瀧簷前日對青松十<lb/>
雲外時來白鶴雙屈指黙聽聲淅淅累觴遙望影幢幢<lb/>
廟堂梁棟須珍重一榻清隂月滿忩<lb/>
南溪深處小山亭石枕藤牀任醉醒四座烟霞雙眼碧<lb/>
一庭風露十松青疎簾有月邀清影驚鶴盤雲自逺汀<lb/>
<pb n="KR4e0156_WYG_020-16b"/>
盡日推忩㸔未厭杖藜夜夜獨來聽<lb/>
　　提學王侍御應鵬枉顧用老杜秋興八首韻見貺<lb/>
　　　次韻奉謝<lb/>
高風勁節振詞林一路霜威萬木森到處溪山供好句<lb/>
無言桃李自新隂停橈許我同清話傾蓋還誰識素心<lb/>
感慨未忘還切切撩人何處送秋砧<lb/>
參差塢曲斷墻斜反鎖衡門髪半華敢恨長街啼露葉<lb/>
忽從深谷見星槎淒凉徃事妨秋枕淅瀝悲風趂暮笳<lb/>
<pb n="KR4e0156_WYG_020-17a"/>
明日漢隂亭上望<hi>新搆小亭曰漢隂</hi>繞籬寒菊又黄花<lb/>
漂泊孤雲映落暉隔籬燈火望中微半忩寒月蟲如訴<lb/>
萬里晴空鳥自飛慰藉謾勞青眼在乖疎恨與素心違<lb/>
何須苦羡蓴鱸膾漳水波深魚正肥<lb/>
醉中握槊靜中碁遣興真成喜塞悲逺辱軒車輝白屋<lb/>
敢將書劍負清時天空野曠青驄健風急波深綵鷁遲<lb/>
北望旌旗見烟樹茫然何地寄相思<lb/>
木落天空獨見山西風常日到林間蓮塘菊圃秋方淡<lb/>
<pb n="KR4e0156_WYG_020-17b"/>
莎徑柴門夜不關自愛閒鷗相伴住喜從威鳯識君顔<lb/>
逺期内直金蓮貴蚤押中朝玉筍班<lb/>
野雲低度短墻頭白草丹楓趂逺秋賈傅才名成底事<lb/>
張衡詞賦易生愁幾年堅癖遼東豕萬念都輸海上鷗<lb/>
畵舫清流羡君去漳河直北是瀛州<lb/>
淳龎黙挽得全功英俊都歸杖屨中幾處槁枯還化雨<lb/>
層空山斗識高風斷厓霜靜波新緑逺壑秋深葉盡紅<lb/>
朝宁舊遊如見問甘陵陵下一衰翁<lb/>
<pb n="KR4e0156_WYG_020-18a"/>
驄馬翩翩路不迤新詩慰我小塘陂清名琬琰看千葉<lb/>
碧海珊瑚只一枝積恨敢吟東武句抗容深愧北山移<lb/>
别來相憶渾如夢秋雨秋風簾自垂<lb/>
　　寓意<lb/>
看盡雲山此杖藜布袍隨意坐山溪心無困擾柴關逈<lb/>
夢有餘閒野鳥啼囊裏桐音多舊譜巖前樹色試新題<lb/>
美人望望家何在流水橋東竹塢西<lb/>
　　初度宿馬嘉貞周溪别墅三首<hi>嘉靖丁亥八月二日</hi>
<pb n="KR4e0156_WYG_020-18b"/>
高樹連雲野水邊朱簾紅袖映芳筵不才深負桑蓬志<lb/>
忍淚哀歌莪蔚篇鵬翼扶搖看巧宦蟲雕辛苦憶當年<lb/>
林丘處處堪忘世何必蘇君二頃田<lb/>
水頭秋思動疎枝鳥外烟霞佐酒巵衰老怕逢初度日<lb/>
嬌癡翻憶少年時世無鮑叔誰相念坐有韓娥醉不辭<lb/>
太乙長庚俱浪説夜深引領望南箕<lb/>
五十四年山澤癯懶從朋舊話居諸壯心盡付沙頭鷺<lb/>
生計都非屋裏書九陌市塵天漠漠一簾風露夜如如<lb/>
<pb n="KR4e0156_WYG_020-19a"/>
屠龍手段今安在笑挽梔鞭䇿蹇驢<lb/>
　　戊子除夕<lb/>
日日頭顱白髪増乖疎終老漢隂亭江山今古此除夕<lb/>
朋輩幾人如曉星占歲細㸔新鳯歴引年深負舊熊經<lb/>
角聲處處東風外坐惜韶華不忍聽<lb/>
　　哭李公從二首<lb/>
水自潺湲月自明畵船紅燭記君行連床已負平生約<lb/>
敗壁空題舊日名老淚可堪呉季重何人解惜李宣城<lb/>
<pb n="KR4e0156_WYG_020-19b"/>
傷心忍死封書處大半欹斜字不成<lb/>
沉沉清夜起新愁處處逢人説舊遊粉署黄堂真一夢<lb/>
怨雲淒雨識孤舟無兒更泝漳南澤有恨應憐水上漚<lb/>
回首方川隔今古數聲啼鳥故園秋<lb/>
　　送劉芸忩西行二首<lb/>
湘簾漠漠晩隂隂四壁寒燈一夜心徃事幾回還執手<lb/>
離憂大半付悲吟薄裳應怯秋風勁弱質寧堪夙露侵<lb/>
咫尺柴門天萬里畢家莊上暮雲深<lb/>
<pb n="KR4e0156_WYG_020-20a"/>
當年有竹軒中酒半榻清風一局碁今日周溪橋下路<lb/>
兩行紅淚幾篇詩夜談不盡鷄偏惡秋色含悽鳥未知<lb/>
歸去西園尋舊跡梧桐蕭瑟雨聲悲<lb/>
　　秋夜宿楊師文别墅<lb/>
窺林纖月印庭除曲水崇隄盡不如寂寞一區楊子宅<lb/>
芸緗萬軸鄴侯書槐隂有子今成市草色侵階晩未鋤<lb/>
别後思君何處是閒雲無數夜忩虛<lb/>
　　漫興<lb/>
<pb n="KR4e0156_WYG_020-20b"/>
緑樹葱蘢透月明夜凉如水葛衣輕捧心一笑千金重<lb/>
擁鼻孤吟四座傾對景未忘傷往事指天終不負芳卿<lb/>
燈花落盡碁聲碎多少行人識姓名<lb/>
　　哭楊師文二首<lb/>
北村風景總非前記得西堂醉共眠中散已亡琴自絶<lb/>
徐生忍見榻猶懸停雲低度孤帷月滯雨空迷萬里天<lb/>
泉路莫嗟浮世短秋燈稚子夜如年<lb/>
萬變何如一局碁宦途隨處䇿勛竒皂囊未愜朱雲願<lb/>
<pb n="KR4e0156_WYG_020-21a"/>
素履惟應白日知蚤向人間先溘露夜歸天上定騎箕<lb/>
漢隂亭畔花如錦還似留君不住時<hi>君未卒前數日訪余漢隂亭上亭花</hi>
<hi>方盛時余留宿共賞堅執不可歸即病不起</hi>
　　庚寅除夕寓朴莊别墅<hi>小兒若緘方病痘</hi>
藜杖龍鍾野水邊雲霄壯志尚依然一家此地都三口<lb/>
半夜殘燈是兩年端揆故人情漸薄瘡痍稚子老偏憐<lb/>
梅花疎冷君休笑明日春風下九天<lb/>
　　辛卯人日<lb/>
<pb n="KR4e0156_WYG_020-21b"/>
春波試暖緑粼粼泰律初回未浹旬百代光隂真過客<lb/>
一年歲序又逢人杜陵豪句愁仍在方朔占書迹已陳<lb/>
殘照滿庭雙袖手亂鴉聲裏柳條新<lb/>
　　小軒即事<lb/>
野水溶溶草樹荒高軒誰問鄭公鄉門開風入筆如劍<lb/>
忩破月來書在牀萬變依稀都是夢半生寵辱已相忘<lb/>
鶴長鳬短君休笑終遣緇塵逺素裳<lb/>
　　嘉靖癸已余甲子既週戯集唐句二律自壽<lb/>
<pb n="KR4e0156_WYG_020-22a"/>
緑楊如髪雨如烟<hi>崔魯</hi>家在枚臯舊宅邊<hi>趙嘏</hi>世事茫茫難<lb/>
自料<hi>韋應物</hi>清詩句句盡堪傳<hi>杜/甫</hi>丹臺已運隂陽火<hi>陸龜䝉</hi>算<lb/>
老重經癸已年<hi>竇常</hi>日暮長堤更回首<hi>許/渾</hi>何人倚劍白雲天<hi>李益</hi>
緑樹重隂蓋四鄰<hi>王維</hi>世情誰是舊雷陳<hi>元稹</hi>簾前<lb/>
春色應須惜<hi>岑參</hi>夢裏輸贏總未真<hi>李山甫</hi>白酒釀來縁好<lb/>
客<hi>吕洞賔</hi>金魚多解乞佳人<hi>曹/唐</hi>五湖烟水郎山月<hi>皮日休</hi>得<lb/>
見明時下壽身<hi>司空圖</hi>
　　過楊師文墓<lb/>
<pb n="KR4e0156_WYG_020-22b"/>
四十餘年老友生獨堪羸馬過佳城碧天萬里晩風勁<lb/>
斜日半林秋草平修短共誰談物理踽涼今日見人情<lb/>
著鞭欲去重回首辜負山陽夜笛聲<lb/>
　　夜坐懐王守信守信病乆不出<lb/>
碁邊乆不見王生月色蟲聲滿户庭杜老有情憐日暮<lb/>
陶潛無酒怨雲停雄談已爽年前約霜疢空閒肘後經<lb/>
安得對床同聽雨漢隂亭上一燈青<lb/>
　　弟善甫亡後數年再過其别墅<lb/>
<pb n="KR4e0156_WYG_020-23a"/>
萬景都非此復過緑隂還是舊婆娑花當結子天機在<lb/>
樹不成行野意多漠漠鴒原空下淚悠悠蟻夢自南柯<lb/>
夜床誰共姜肱被暮笛愁談向秀歌<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0156_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　沙溪集巻二十<lb/>
</p>
<p>
</p>
  </div>
</body>
</text>
</TEI>
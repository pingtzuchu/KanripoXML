<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻十六</head> <lb/>
    <p>
<pb n="KR4e0156_WYG_016-1a"/>
欽定四庫全書<lb/>
　沙溪集巻十六<lb/>
　　　　　　　　　　　　　明　孫緒　撰<lb/>
　雜著<lb/>
　　無用閒談<lb/>
得士者昌失士者亡魏有一士曰孟子有一士曰樂毅<lb/>
得樂可霸得孟可王二士在魏而乃相犀首與張儀是<lb/>
猶捨照乗而玩蜣丸不智甚矣惠王既卒孟子去魏而<lb/>
<pb n="KR4e0156_WYG_016-1b"/>
適齊燕昭禮賢樂毅去魏而適燕二士既去魏何以爲<lb/>
國樂未去魏孟先至齊而燕大亂蓋嘗以湯武之事勸<lb/>
齊矣然齊終無興滅繼絶之舉使齊移薛公之位以位<lb/>
孟子孟子豈但為一薛公而已哉王者之佐有言無位<lb/>
宣王不得為桓公矣况湯武乎及其致為臣而歸曰天<lb/>
未欲平治天下也如欲平治天下當今之世舍我其誰<lb/>
也此千古之痛也<lb/>
孔子以軍旅甲兵之事為未之學孟子欲以善戰服上<lb/>
<pb n="KR4e0156_WYG_016-2a"/>
刑誠以兵者不祥之器非所當言者也湯武之誓師亦<lb/>
止聲桀紂之罪與夫部曲行伍坐作進退之令耳非若<lb/>
後世之隂謀詭道也自夫孫吳之書售而天下無義兵<lb/>
自夫荀卿茍變之談售而儒者皆談兵矣是孔子之所<lb/>
不學而孟子之所刑也儒者所學皆仁義忠信而所談<lb/>
乃詭譎詐偽是所學與所談自相牴牾何以取信于世<lb/>
近年來以武舉設科以詞臣主試是教學忠信仁義者<lb/>
轉而學詭譎詐偽以孔孟所未知所欲刑而使學孔孟<lb/>
<pb n="KR4e0156_WYG_016-2b"/>
者精之也<lb/>
劉靜修云邵至大也周至精也程至正也朱子極其大<lb/>
盡其精而貫之以正也此語我不敢謂盡然晦菴誠大<lb/>
儒然遂能極盡周邵二程之學而一以貫之乎抑揚太過<lb/>
遂啟後人之疑况張子平生規矩謹嚴踐履篤實乃不<lb/>
䝉置數公之列千載不能無遺憾若于周邵二程之下<lb/>
繼之曰張至嚴也朱至博也未知可否先儒又謂朱子<lb/>
集諸儒之大成愚以為所謂集大成者非謂其遂能集<lb/>
<pb n="KR4e0156_WYG_016-3a"/>
周邵程張也蓋謂南軒東萊廣漢鵞湖之屬耳幸明哲<lb/>
之教我也<lb/>
伯夷太公同避紂于海濵同就西伯之養于岐周計其<lb/>
周旋日乆意氣孚合天下事亦當相與究竟至暌違後<lb/>
太公佐武王以伐商伯夷則諫武王于扣馬太公竭力<lb/>
依歸以樹勲名伯夷則極口唾斥以豁憤恨是何矛盾<lb/>
扞格之若此也伯夷固未忍坐視生民荼毒而不救得<lb/>
一太公而致于用則可以息機忘世而遂匹夫之節太<lb/>
<pb n="KR4e0156_WYG_016-3b"/>
公亦寧敢决壊君臣大倫而不顧有一伯夷而不肯仕<lb/>
則不得不冒譏履危而申稱事之權無太公則伯夷為<lb/>
太公矣天下復有一太公則太公亦伯夷矣一則救天<lb/>
下之大亂一則謹萬世之大防易地則皆然<lb/>
司馬子長言死有重于泰山有輕于鴻毛蓋有當死之<lb/>
地而亦有不必死之時屈原荆楚之宗臣受懐王之寵<lb/>
任王西行以蹈虎狼之秦原當以死諌不從以身先之<lb/>
否則與之俱行王存與存王死與死為臣之道如是而<lb/>
<pb n="KR4e0156_WYG_016-4a"/>
已身不委于先王迹招嫌于後主放逐江潭無所自容<lb/>
卒至飲恨溺死移所以葬魚腹者而葬之于虎關則得<lb/>
所當死之地矣顔魯公斥李希烈之言曰吾年踰八十<lb/>
位為太師死自其分蓋言其此生無幾且他無所求畧<lb/>
不畏死耳非有他也新學小生乃謂其言有疵且曰使<lb/>
年未八十位未至太師將從希烈乎薄俗好㸃檢人可<lb/>
怒可嘆魯公精忠勁節可與日月爭光然余所惜者在<lb/>
去之不蚤不在斯言也唐德宗之庸劣夫人知之李元<lb/>
<pb n="KR4e0156_WYG_016-4b"/>
平之愚妄信關播之欺佞以為將相之材而使之敬希<lb/>
烈魯公之耆舊信盧杞之姦邪以為談説之客而使之<lb/>
喻希烈卒之元平為賊輔魯公為賊殺建中之君烏得<lb/>
不䝉塵于奉天志節之臣烏得不扼腕于百世哉李泌<lb/>
度肅宗必不能保己之不殺故急去于五父擅權之日<lb/>
魯公乃不量德宗終不能保己之不傾不能高舉于盧<lb/>
杞亂治之時夫年踰八十位為太師依栖不去尚何求<lb/>
也若魯公者可不必死矣不必死而竟死之良可惜也<lb/>
<pb n="KR4e0156_WYG_016-5a"/>
古稱豫讓為國士議者猶非之蕭何乃稱韓信曰國士<lb/>
無雙信固可以當國士乎觀其識項羽之仁非仁勇非<lb/>
勇諸侯不平百姓不附此國士之偉論也登壇之初教<lb/>
漢王反其道天下武勇無不用天下功臣無不服天下<lb/>
義士無不歸此國士之雄畧也俯出跨下非無勇不為<lb/>
匹夫之勇寄食漂母非無能不為治生之能此國士之<lb/>
𢎞度也然則國士無負于漢而漢負國士也多矣雖然<lb/>
魯兩生新城董公其人尚在淮隂之上一則不為漢起<lb/>
<pb n="KR4e0156_WYG_016-5b"/>
一則漢不能用此其國士之雄而謂信為無雙蕭何蓋<lb/>
未之識也<lb/>
樊于期以窮投燕燕丹不能庇函其首以為見秦之媒<lb/>
是燕仇未報而先為秦報仇荆軻入秦殺身辱國不足<lb/>
惜而燕遂以亡是求永燕祚而乃以速其滅然則軻無<lb/>
負于丹而丹之負于樊將軍也多矣<lb/>
朱子變卦之説漫無根據近于傅㑹蓋宋熙寧元豐間<lb/>
有鄭夬者曽著書談易變曰乾一變生復得一陽二變<lb/>
<pb n="KR4e0156_WYG_016-6a"/>
生臨得二陽三變生泰得四陽四變生大壯得八陽五<lb/>
變生夬得十六陽六變生歸妹得三十二陽坤一變生<lb/>
姤得一隂二變生遯得二隂三變生否得四隂四變生<lb/>
觀得八隂五變生剥得十六隂六變生歸妹得三十二<lb/>
隂乾坤錯綜隂陽各三十六乾坤大父母也復姤小父<lb/>
母也歸妹者歸宿之地也一時無人解其㫖獨秦玠者<lb/>
知之謂所親曰此天地之秘藏西都邵雍稍知粗迹已<lb/>
能洞達吉凶之變鄭君何敢茟之于書當必有天譴吾<lb/>
<pb n="KR4e0156_WYG_016-6b"/>
因達是動遭坎坷恐亦不乆于世矣已而鄭與秦果俱<lb/>
死此卽焦延壽所謂四千九十六卦者晦菴求其説而<lb/>
不得乃强為卦變之説如此而夬與玠之言至今未有<lb/>
解者<lb/>
邨氓田叟雖無善可稱茍未至滅倫逆天天必不肯置<lb/>
之若敖之列爵位崇重勛業輝赫名稍浮于實位稍盛<lb/>
于德徃徃殄其類而無遺名愈重功愈大則其禍愈熾<lb/>
豈難于彼或易于此降于天者乃大謬于人邪然則乗<lb/>
<pb n="KR4e0156_WYG_016-7a"/>
除之幾可知也竊據隂攘有非其分鬼物之所伺擊自<lb/>
食其力無求于人造物者之所不忌也故無妄之福達<lb/>
人所懼功名之際君子慎擇而薄取焉<lb/>
子夏之謹守曠蕩而為莊周荀卿之宏深慘刻而為李<lb/>
斯學之不善故也楊東里吳康齋陳白沙之出處進退<lb/>
學問事功夫何嘗有不善今之學者模倣以恠異則過<lb/>
矣然餘酲賸毒易溺而惑者大槩有三聖賢之學雖明<lb/>
白正大而廣逺難盡從事於恠異則理不必於幽𤣥學<lb/>
<pb n="KR4e0156_WYG_016-7b"/>
不必于多識兀坐黙存死灰槁木分宜於昏愚取便于<lb/>
窒塞天下之士昏愚而窒塞者十常七八故其學易傳<lb/>
自晦菴西山之竄而何㮚賈定之徒遂得罪于萬世前<lb/>
車旣覆後轍取鑒凡詭異衣冠邈遐歩履俱俛首下氣<lb/>
事之雖目擊其奸惴惴不敢出一語彼見人之尊崇也<lb/>
以為其學真足以服天下偃然當之不疑故其人易尊<lb/>
高位者又欲藉道學之佳名張右賢之盛典植桃李於<lb/>
私門竊名教以自附汲引之尊崇之畀以好爵寵以命<lb/>
<pb n="KR4e0156_WYG_016-8a"/>
辭雖事未經心敗不旋踵而崇階膴仕遠招羣醜之景<lb/>
從順境亨衢足致一世之欽動故其説易溺察此三者<lb/>
㧞出本根則仕路可清真儒可得天下之害可熄東里<lb/>
諸君子之恥亦可雪矣<lb/>
澗谿沼沚之毛可以羞鬼神惡人齋戒沐浴可以事上<lb/>
帝無他誠故也人能誠則可上可下可險可夷可通可<lb/>
窮無徃不自得拂逆則貳而不專覬望則雜而不馴與<lb/>
物且不可而豚肩巵酒遽懐盈篝滿車之望鬼神肯貶<lb/>
<pb n="KR4e0156_WYG_016-8b"/>
以狥人哉士猶一介不取與况鬼神乎故村祠社鬼本<lb/>
不能駭人人自駭之祝史巫婆本不能惑人人自惑之<lb/>
旱而雨曰某巫前日降神之資也病而愈曰某僧前日<lb/>
誦經之力也竊造化之大柄以擅利衒俗彼固不畏天<lb/>
刑矣世方踵訛承舛爭為傳誘遂使寢室供具以延僧<lb/>
㓜婦盛飾而禮佛恬不為恠士夫家不免也<lb/>
古者相見執贄為禮不但朋類交際為然士初見於君<lb/>
亦必有贄故曰出疆必載質今士君子猶存此禮而見<lb/>
<pb n="KR4e0156_WYG_016-9a"/>
君之贄則廢之乆矣無贄而見非禮也自科舉之典行<lb/>
士遂以言為進身之階然則塲屋之文詞大廷之敷對<lb/>
見君之贄儀也士茍有志於用世舍是則無以自達故<lb/>
科舉之學程朱所不廢今人高自標榜必欲非之非無<lb/>
極太𤣥不以言學非蒲輪安車不以言仕非井田封建<lb/>
不以言治而隆虚譽崇禄位則未嘗一日忘于懐科舉<lb/>
之弊士枉己而自售若人者枉人而自賊枉己而售者<lb/>
其害小枉人而自賊者其害大天下方翕然宗之生民之<lb/>
<pb n="KR4e0156_WYG_016-9b"/>
荼毒吾知其未艾也<lb/>
古之君子念人才之難惟恐其有過栽培䕶養之力常<lb/>
使其有餘而包荒納汙無所不至故一時名士如連城<lb/>
照乘瑩無瑕纇者代不乏人是不惟可以敦士風而勵<lb/>
臣節然國家亦藉之以光重今則不然言動一愆劾刺<lb/>
累牘以星火為燎原以涓流為滔天天下無全人矣平<lb/>
生刻勵修飾一舉盡棄于索瘢求疵之下蓋惟恐人<lb/>
之無過也將使昭代終無一人備全德享令名于後耶<lb/>
<pb n="KR4e0156_WYG_016-10a"/>
其意亦云刻矣廟堂之上遂以低徊顧望盱盱黙黙為<lb/>
計而掀播奇偉之績不見于天下<lb/>
伊尹放太甲而天下厭服周公輔成王而國有流言是<lb/>
固世變日下使然亦以周公武王弟也有次立之勢管<lb/>
蔡至親也有覬望之情身當次立則易以生疑心懐覬<lb/>
望則易以生怨以怨濟疑理固然耳宜其不若伊尹之<lb/>
從容展布也危地真難處哉乾九三爻辭曰終日乾乾<lb/>
夕惕若蓋處危當如此周公其以所自處者而示占歟<lb/>
<pb n="KR4e0156_WYG_016-10b"/>
或謂使太甲不終允德成王不見金縢則伊周亦將無<lb/>
計是不然太甲賢不得不改成王亦賢不得不悟使果<lb/>
皆不悟則湯武不以託伊周不敢受矣若霍光之于昌<lb/>
邑則有不然者王吉諫游獵而加禮龔遂捽大奴屬衛<lb/>
士長行法而不禁天姿質朴猶可爲也在位二十七日<lb/>
而廢觀其言曰天子有爭臣七人雖無道不失其天下<lb/>
其所以望於輔臣者切矣斯言也千古之痛也不學無<lb/>
術乏輔弼之良而視君如玩物去取在掌握間後世董<lb/>
<pb n="KR4e0156_WYG_016-11a"/>
卓桓溫之徒以及南北朝五代間紛紛效之光實作俑<lb/>
赤族之禍萌於驂乗固其所也<lb/>
漢文帝不但恭儉亦有才知權變周勃迎立之日卽時<lb/>
入未央宮夜以宋昌領南北軍張武行殿中事數刻之<lb/>
間處分俱定周勃掌握已無物矣而聲色不動此時年<lb/>
甚少真天才也宣帝之才亦能辦此然起庶人依許史<lb/>
漢廷諸臣無一相識者不若文帝有代邸之資也至踰<lb/>
年而光歸政尚謙讓委任則不若文帝之許勃歸相印<lb/>
<pb n="KR4e0156_WYG_016-11b"/>
率列侯就國之勇决矣<lb/>
皇甫嵩朱儁平黄巾賊威震天下方是時獻帝㣲弱猶<lb/>
無君也以董卓李傕之猖狂因兵威乗衆以伐其罪天<lb/>
下當響應彼以君命來遂不敢拒就拘朝廷俛首罹罪<lb/>
其精忠赤心尚當與汾陽同列而漢史以為舍格天之<lb/>
大業蹈匹夫之小諒陋矣近日閩人蔡介夫亦有論謂<lb/>
岳武穆舍金人不窮追而班師以就死為不知權此論<lb/>
未是夫君臣父子世之大閑申生不敢愛其死使天下<lb/>
<pb n="KR4e0156_WYG_016-12a"/>
知有父也武穆不敢愛其死使天下知有君也君命召<lb/>
我我矯詔拒之非矯者亦足以為之辭矣以事勢論<lb/>
之吾不用君命而强行師非王師天吏矣樵蘇供具其<lb/>
孰與辦簡書符檄其孰與承蔚宗弑君之賊宜其有此<lb/>
而介夫亦為此異論可恠也<lb/>
洪平齋云天機在半夜子之初人事在五更三之後不<lb/>
特為世間一佳對句而抉精意于象外露生機于畫底<lb/>
已迥然非世間言語矣嘉哉平齋之善言也易曰七日<lb/>
<pb n="KR4e0156_WYG_016-12b"/>
來復蓋自姤卦一隂始生至十一月來復及七爻為七<lb/>
日之象是固易道之自然究而論之自夏至至冬至凡<lb/>
七月一年之復也自午初至半夜凡七時一日之復也<lb/>
以十二支記之自午日至子日凡七日一月之復也自<lb/>
午嵗至子嵗凡七嵗一紀之復也天道循環卦脉流通<lb/>
合之為一紀分之為一嵗析之為一月一日無日不可<lb/>
觀來復無時不可驗生意而七日者其定期不可易也<lb/>
周子以靜處測隂陽之根程子以靜處觀天地之心邵<lb/>
<pb n="KR4e0156_WYG_016-13a"/>
子以動靜來徃之間閲三十六宮之春或自小雪積分<lb/>
或自中孚起卦或謂應鍾當復純體破體本氣餘氣縱<lb/>
横設施無不可觀諸家落處不明用處不活歴家以尺<lb/>
管候陽氣醫家以寸口切陽脉修錬家以鉛鼎𤣥珠進<lb/>
火候搬運家以敲竹唤龜鼔琴招鳳行子午是固皆逺<lb/>
取之造化而近取之吾身然滯泥偪側方圓齟齬動輒<lb/>
自相矛盾而不通故曰致逺恐泥吾儒掘易髓躡天根<lb/>
此等粗淺直可付之一笑今之儒者不究義理不談性<lb/>
<pb n="KR4e0156_WYG_016-13b"/>
分終歲矻矻于其中而儒書則未嘗經目也不亦謬哉<lb/>
大易休咎寓彌綸之道于策筮之中洪範庶徵建皇極<lb/>
之中於兆象之外故在易非中正惕厲不足以得吉在<lb/>
範非肅乂睿哲不足以得福即天以驗人神道以設教<lb/>
此聖人之書也今諸小道家淺陋無理葬得善地雖殺<lb/>
人巨盜亦可獲福課得美占雖弑父與君亦無大害傷<lb/>
教敗俗莫過于此蓋有不待攻而自破者人自不察也<lb/>
愚人固不足責儒者亦酷好之不希踪于盡性之聖人<lb/>
<pb n="KR4e0156_WYG_016-14a"/>
而一聽于𣺌茫之術數惑之甚矣賈誼謁司馬季主外<lb/>
龜蓍而論聖賢揚雄從嚴君平依卜筮而談忠孝如此<lb/>
庶可雪易書洪範之恥<lb/>
先王委積之法逺矣一遇荒歉民輒駢首就死宋王介<lb/>
甫常恨士大夫不能講求先王之意以合於當世之故<lb/>
故其所創新法貸其本收其息亦頗得周官之遺意晦<lb/>
菴頗取之魏艮齋猶以收二分之息以為咎然則救荒<lb/>
之政亦難矣常平創於漢義倉昉於隋熟而歛饑而散<lb/>
<pb n="KR4e0156_WYG_016-14b"/>
李悝之法賤而糴貴而糶耿壽昌之法糴不抑價糶不<lb/>
増價曽寳章之法然皆不若南豐之䇿為詳且善今人<lb/>
求一曽寳章耿壽昌李悝不可得而况晦菴艮齋南豐<lb/>
乎欲得漢隋遺意亦不可得而况周官之法與先王之<lb/>
意乎然則荆公固未可盡非也<lb/>
或問漢髙魏武光武昭烈文皇優劣曰漢髙文皇德不<lb/>
勝才光武昭烈才不勝德若魏武之姦雄所謂德其所<lb/>
德非吾之所謂德也才其所才非吾之所謂才也文皇<lb/>
<pb n="KR4e0156_WYG_016-15a"/>
立心行政酷似漢文帝然文帝躬行𤣥黙天下化之太<lb/>
宗嘵嘵然動以堯舜自况所以不及宋太宗嘗稱范質<lb/>
才器曰但欠世宗一死且質本漢臣郭威之簒弑質為<lb/>
具儀注草詔令討論撰定恬不為恠然則質欠漢氏之<lb/>
一死久矣非但欠世宗死也<lb/>
天下强則撫之以寛天下弱則震之以嚴不易之理也<lb/>
然撫强以寛寛則縱縱則弛弛則惠竭强之弊常生于<lb/>
寛震弱以嚴嚴則厲厲則刻刻則威䙝弱之弊常生于<lb/>
<pb n="KR4e0156_WYG_016-15b"/>
嚴是故不强不弱天下之至治非寛非嚴天下之至術<lb/>
誠一可以伏巧詐沉黙可以制辨博自信者不避嫌自<lb/>
許者不求合善治水者以四海為壑善治財者以天地<lb/>
為資心不治則神擾氣不養則精䘮<lb/>
古之君子任人今之君子任己任人者能化己為人是<lb/>
謂無己任己者能化人為己是謂無人無己者虚而通<lb/>
展拓天下而有餘無人者窒而礙包容閭里而不足故<lb/>
黜聰明則知周萬物晦才辨則賢能效用<lb/>
<pb n="KR4e0156_WYG_016-16a"/>
蟭螟視燕雀不勝其大鵾鵬視犀象不勝其小臨水而<lb/>
視則平地為髙登山而望則丘陵為下是故小大無定<lb/>
名髙下無定形太虚無形故有萬物之形無性故有萬<lb/>
物之性無言故有萬物之文形也性也文也皆我之所<lb/>
有也不有之則無我無我則與太虚同其大<lb/>
孫楚媚王濟以驢鳴魏収悦髙洋以狗鬬潘安仁拜賈謐<lb/>
之車塵宋之問捧昌宗之溺器文人無行一至此哉宋<lb/>
劉摯所謂一落文人其餘不足觀者正謂此輩然亦豈<lb/>
<pb n="KR4e0156_WYG_016-16b"/>
可以盡律天下士東光廖廷陳與余同為吏部每舉摯<lb/>
言以扼文士故凡所薦用率皆椎魯木强者以遂其妒<lb/>
且以其易制可濟私山谷曰人無古今浸灌於中照鏡<lb/>
則面目可憎對人則語言無味充廷陳之志必欲天下<lb/>
士皆如土石而後快其心歟虞嘯父欲獻孝武以魚鮓<lb/>
劉道隆欲見超宗之鳳毛韓㫤不識金根張由古不識<lb/>
班固當時傳以為笑使與廷陳同時將目之為大賢矣<lb/>
醫作於神農巫作於周公兵作於黄帝卜作於伏羲醫<lb/>
<pb n="KR4e0156_WYG_016-17a"/>
寄死生仁之道也巫交鬼神禮之道也兵定禍亂義之<lb/>
道也卜决嫌疑知之道也仁主於愛禮主於敬義主於<lb/>
制知主於明醫流而按摩導引巫流而呪詛符籙兵流<lb/>
而縱横逰俠卜流而䜟緯祿命所謂致逺恐泥君子不<lb/>
由者也<lb/>
孟子曰人有不為也而後可以有為是故無所不知者<lb/>
有大不知無所不能者有大不能工於小技者其志不<lb/>
逺飾於冠服者其器不宏好竒特之行者無大功行姑<lb/>
<pb n="KR4e0156_WYG_016-17b"/>
息之政者無廣惠為善而惟恐人不知非善之至也然<lb/>
未免有不知者為惡而惟恐人知非惡之至也然未免<lb/>
有知之者為善而人無不孚然後謂之至善為惡而舉<lb/>
世莫識然後謂之至惡<lb/>
桀可放也君臣之義不可廢也使成湯伐夏救民不知<lb/>
有慙德則不足以為湯夏可代也神禹之功不可忘也<lb/>
使仲虺作誥釋慙不知有禹功則不足以為仲虺其言<lb/>
曰纘禹舊服奉若天命蓋繼禹即所以順天也聖賢之<lb/>
<pb n="KR4e0156_WYG_016-18a"/>
公天下如此若乃諛佞於當代之聖神而并詆于先朝<lb/>
之開創隆古所未有也<lb/>
夫子身為周民而曰其或繼周者雖百世可知也明白<lb/>
直致畧無避忌之嫌誠以天下者天下之天下非一家<lb/>
一人之所得專而私有者也雖文武盛時亦不敢認為<lb/>
己物而况衰周之際乎夫子亦惟道其常理而已而固<lb/>
不肯飾其説也頌聖學則千古相傳之秘頌治效則萬<lb/>
世無疆之休真衰世之風非聖人之徒也<lb/>
<pb n="KR4e0156_WYG_016-18b"/>
堯舜傳賢禹則傳子紛紜之説自孟子而始定然亦有<lb/>
未盡然者故韓子蘇子又從而為之辭自萬章之問至<lb/>
蘇子之辨其説有四萬章以為德衰孟子以為天命韓<lb/>
子以為憂後世蘇子以為不立異夫德衰之説誠陋矣<lb/>
孟子歸於天吾心亦微有芥蒂焉蓋堯舜之傳賢禹之<lb/>
傳子皆已定於生前豈待身死之後聽其天命之自歸<lb/>
乎韓子之言近正蘇子之言近情然皆非聖人之心也<lb/>
聖人之心不若是之屑屑也蓋聖人以天下為公視賢<lb/>
<pb n="KR4e0156_WYG_016-19a"/>
與子一也賢可傳而傳不以傳賢為殊而害天下之公<lb/>
子可傳而傳不以傳子為私而忌形迹之嫌聖人之視<lb/>
天下猶其視斯道也昔吾夫子豈不欲以道授孔鯉哉<lb/>
髙堅之妙在囬一貫之悟在參而鯉不與焉使鯉如囬<lb/>
如參則道統之傳在鯉矣使丹朱商均如舜如禹則天<lb/>
位之傳在二子矣堯舜禹之傳天下如吾夫子之傳道<lb/>
知此則知彼矣<lb/>
人君未嘗不好治而惡亂亦未嘗不欲用君子而逺小<lb/>
<pb n="KR4e0156_WYG_016-19b"/>
人然君子獨力而無助小人植黨以自私將用一君子<lb/>
羣小人懼其不便于已也必巧為非謗以中傷之將去<lb/>
一小人羣小人懼其失所依也必巧為㳺言以援引之<lb/>
人君訪之于左右之人毁即墨而譽阿大夫訪之于百<lb/>
官八司馬之譽王叔文訪之于耳目之臣劉栖楚額叩<lb/>
龍墀以黨李逢吉訪之於元老大臣張禹隂有所畏私<lb/>
欲納交以黨王鳳人主聰明惑亂心無所主君子將用<lb/>
而復舍小人已逐而復還君子之迹益孤小人之黨日<lb/>
<pb n="KR4e0156_WYG_016-20a"/>
熾禍亂危亡不可救藥人君之心術不可以不正君子<lb/>
小人不可以不辨也如此<lb/>
知言養氣一章孟子平生之學盡于是矣朱子解之曰<lb/>
知言則于天下之事無所疑養氣則于天下之事無所<lb/>
懼蓋不疑不懼貫天下之道者也嘗試觀之天下之人<lb/>
失事機之㑹昧時措之宜皆疑懼累之也至所謂配義<lb/>
與道專論養氣而知言不與焉朱子解無是餒又曰則<lb/>
亦不免于疑懼是又并知言混入其中矣蓋一時操筆<lb/>
<pb n="KR4e0156_WYG_016-20b"/>
失于檢㸃故錯謬若此然則著述真難事也夫<lb/>
元楊士𢎞編選唐音比諸家似為精粹然瀟湘何事等<lb/>
閒囬一絶乃兩見之一見於正音為錢起之作一見于<lb/>
遺響為薛能之作格調句律一也何以可入正音又止<lb/>
可入遺響觀此則其所選亦出于一時之見而非的見<lb/>
也<lb/>
莊子許行必欲齊物許行欲齊者精粗美惡耳莊生乃<lb/>
井壽夭生死而齊之世豈有是理乎蓋戰國之時士好<lb/>
<pb n="KR4e0156_WYG_016-21a"/>
爲齊物之論如此孟子天挺英睿獨不染流俗曰物之<lb/>
不齊物之情也力攻二子之心然他日又曰聖人治天<lb/>
下使菽粟如水火且物之甚不可齊者寧有過于水火<lb/>
菽粟者乎孟子云云是亦莊許之意耳近于以燕伐燕<lb/>
也韓退之作原道曰老子曰孔子吾師之弟子也為孔<lb/>
子者習聞其説樂其誕而自小也亦曰吾師亦嘗師之<lb/>
云爾不惟舉之於口而又筆之於書韓子之意是謂孔<lb/>
子未嘗師老氏也他日作師説乃曰聖人無常師郯子<lb/>
<pb n="KR4e0156_WYG_016-21b"/>
萇𢎞師襄老聃是又以為孔子師之而亦筆之于書矣<lb/>
東坡傳書三江旣入震澤底定謂三江為南江中江北<lb/>
江蔡九峯不取其説且謂其為味别者非是然所謂以<lb/>
味别水者非東坡之臆説也唐許敬宗曰古五行皆有<lb/>
官水官不失職則能辨味與色潛而時出合而更分皆<lb/>
能識之是先己有此言矣九峰未之考也至其所謂堯<lb/>
之洪水未治也東南皆海豈復有吳越哉及彭蠡旣瀦<lb/>
三江入于海則吳越始有可宅之土水之所鍾獨震澤<lb/>
<pb n="KR4e0156_WYG_016-22a"/>
而已斯言也百世以俟聖人可也<lb/>
晉鞏朔獻㨗于周定王初不禮焉旣而懼晉之强與之<lb/>
宴且私賄之又懼私賄之非禮也使相告之曰非禮也<lb/>
勿籍所謂勿籍者勿筆之于書籍以爲禮典也孟子曰<lb/>
諸侯惡其害已也而皆去其籍則自春秋時已惡之矣<lb/>
至秦始皇則盡舉典籍而付之以火是其惡籍之心與<lb/>
春秋戰國之君同而其暴悍敢為冥頑不顧則跨諸侯<lb/>
而出之上亦其所由來者漸矣蓋有勿籍然後有去籍<lb/>
<pb n="KR4e0156_WYG_016-22b"/>
有去籍然後有焚書非一朝一夕之故也<lb/>
莊生有言剖斗折衡而民不争是固有激之言然以今<lb/>
觀之亦不為無見東厰與錦衣衛共捃摭則法司無當<lb/>
罪之獄鎮守中貴賂司禮監為應援則民生無可甦之<lb/>
望内閣與翰林相依倚則公論無可平之日贓吏慿臺<lb/>
省為城社則盜賊無可弭之時勢位壓郡縣以囑託監<lb/>
司視諂慢為黜陟則天下無可治之理<lb/>
　沙溪集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻二</head> <lb/>
    <p>
<pb n="KR4e0156_WYG_002-1a"/>
欽定四庫全書<lb/>
　沙溪集巻二<lb/>
　　　　　　　　　　　　　明　孫緒　撰<lb/>
　書䇿<lb/>
　　與東田先生書<lb/>
昨者文旆出京緒方以罪咎謝恩宥未得拜送古人有<lb/>
言貧賤别更苦今日老先生與不肖所謂流離患難之<lb/>
别又非貧賤可擬苦當如何近日邸報曽見否浮梁戴<lb/>
<pb n="KR4e0156_WYG_002-1b"/>
公以直見斥中貴夜半持寸紙逺召鈞陽劉某握掌憲<lb/>
度風紀之長進身若此他日之所彈壓整肅可以預量<lb/>
姚崇未相先以十事要説必盡從而後肯即任前輩之<lb/>
謹始然也彼人者龎然大物目不知古今而心不涵義<lb/>
理也乆矣此舉此態是固其所獨怪夫今之士風喜通<lb/>
惡窮知附勢而不知有性分如此事不知去者為是而<lb/>
来者為非反以被召為榮而被斥為辱江河之趨日愈<lb/>
就下其何以長廟廊臺閣愧山林泉石多矣大抵古之<lb/>
<pb n="KR4e0156_WYG_002-2a"/>
高士不以膺金紫之貴為榮而以全始終之名為惬我<lb/>
公既出之後士夫識與不識及走卒販夫兒童婦女皆<lb/>
咨嗟扼腕若失所庇志節之士思欲執鞭而不可得完<lb/>
名良節照映朝野如連城照乗瑩無瑕纇觀此正未可<lb/>
以南北為輕重也老司馬鳴佩於庭安坐於堂呼唱於<lb/>
衢了無怍色然而見者障面聞者掩鼻士類斥之則曰<lb/>
秦人秦人外之則曰隴人隴人不有則曰原非隴人乾<lb/>
坤漠漠殆無所容氣息奄奄何異泉壤彼方黼藻文具<lb/>
<pb n="KR4e0156_WYG_002-2b"/>
備飾邊幅人之可笑一至於此亦斯文之不幸耳緒母<lb/>
老身單戇直孤立居今之世突梯滑稽俯仰狡詐猶恐<lb/>
有非意若緒者其何以免累謀以病投劾此時偵伺邏<lb/>
卒滿衢巷恐事露真誠則禍且不測頗類懼覆舟而先<lb/>
投水矣俟秋間聲勢稍寧當更徐圖然而溪山之夢無<lb/>
夕不然也老先生素諒緒者故敢布衷曲<lb/>
　　與吳司空獻臣書<lb/>
緒僻居村落去縣四十餘里或有事抵縣嵗二三焉故<lb/>
<pb n="KR4e0156_WYG_002-3a"/>
邸報絶不聞知數月前蒲汀李少宰過敝地維舟枉顧<lb/>
始聞往嵗執事有薦劄推及不肖議訂大禮且置之二<lb/>
三耆儒之列顧緒何人敢以當此緒資品庸下才力綿<lb/>
薄雖勉强隨分讀書終不能自拔於凡品而先民遺訓<lb/>
則硜硜固守不敢失尺寸故當路諸君子屢嘗推薦然<lb/>
不過謂犯非其罪才尚可用而已未有如明公謬許如<lb/>
是者緒雖未得見佳章全文而朝廷大禮謂緒堪當考<lb/>
訂之責則其意可推而知也感恩輕重宜何如為報耶<lb/>
<pb n="KR4e0156_WYG_002-3b"/>
恭惟執事文章道徳為世儒宗昔年逆瑾竊柄虐燄煽<lb/>
天於時人皆少貶以殉甚者投好以希合重賂以取寵<lb/>
公獨毅然行所學不顧卒中竒禍禍愈大志愈厲所守<lb/>
愈堅天挺賢豪固自異於人邪即欲作書上布鄙衷而<lb/>
蒲汀舟去甚急不肯少待路隔江山使者絶少寒家又<lb/>
無得力人可以逺出遷延至今耿耿之私未嘗一日不<lb/>
在左右兹者敝縣趙尹改任杭州便道過南京託彼専<lb/>
人敬凟台下小詩四首薄旌下情近日弄筆漢隂亭得<lb/>
<pb n="KR4e0156_WYG_002-4a"/>
雜言十二首錄博一笑諒大年當大拜歸廟堂謹於衛<lb/>
河之湄候謁光霽惟為道自重以慰蒼生之望<lb/>
　　寧盜説<lb/>
使天下知所畏不若使天下知所愧嚴天下以法不若<lb/>
厲天下以心人之所以冒禁犯法敢為而不顧者固其<lb/>
心之放肆不知所畏而然亦其利染既深知有利而不<lb/>
知有愧恥也夫茍不知愧恥也則法不足以制之縱有<lb/>
可制者亦惟靡懦弱腐者耳而强梁傲睨者視之蔑如<lb/>
<pb n="KR4e0156_WYG_002-4b"/>
也夫人君所恃以治天下者法也法不足以制之則所<lb/>
以馭天下之術始窮而寇賊奸宄凡決裂吾法自放於<lb/>
軌度之外者其將何以寧之而亦何時而寧耶端廟堂<lb/>
之本以清天下之風拔介特之操以厲天下之節倡輿<lb/>
論之公以正天下之俗風清則苞苴無所售而盜無所<lb/>
庇節立則困窮非所患而人諱於自汚俗正則譏評不<lb/>
少貸而盜無所容不煩刑誅盜可漸平矣間有一二負<lb/>
固不悛者是則亂民無人心者也亂民而無人心則直<lb/>
<pb n="KR4e0156_WYG_002-5a"/>
付之刑誅而已而又何難焉且盜何為而起乎飢寒切<lb/>
身罹法亡命呼嘯於黨類以逋逃冀得於旦夕之茍活<lb/>
而今之盜則非以是也殷富子姓豢養驕騃肥馬華裾<lb/>
任意遊侠騁力勢則動輙殺人壓鄉閭則剛狠武斷而<lb/>
羣不逞者又從而慕效之慫慂而誇奬之是昔之盜也<lb/>
以貧今之盜也以富昔之盜也以畏法今之盜也以玩<lb/>
法無惑乎盜之日熾也然則盜何時而寧乎有搜捉之<lb/>
官有巡徼之卒間諜伺察足以諗其所如比鄰姻識足<lb/>
<pb n="KR4e0156_WYG_002-5b"/>
以掩其不備而今則不然也耳聞其風聲則皇皇如不<lb/>
及目炫於服飾則唶唶而心醉司督察者以多賕而通<lb/>
音問主案牘者以稔熟而竄姓名勢家為之居停主人<lb/>
門地嚴邃人不敢以物色高位為之保庇恩主請託關<lb/>
節吏不能以盡法是昔人禦盜之具今人以為利盜之<lb/>
資昔之盜人所憎而畏今之盜人所慕而愛如之何盜<lb/>
之不横也盖嘗輿衛日閑邏者四出而盜略無顧畏之<lb/>
心嚴立限期厚募賞格與聞有誅容隠有誅而人之秘<lb/>
<pb n="KR4e0156_WYG_002-6a"/>
盜自若也揆厥所原豈非風俗之未淑節行之日隳人<lb/>
知有利而不知有義始焉玩法而不知畏終則至於䘮<lb/>
心而不知愧乎然則寧盜之説可知也誠使居廟堂者<lb/>
先之以節儉而淡然無欲使天下知所景從則凡列庶<lb/>
府者皆知苞苴之無所投其好而漸覺貪衊之可媿矣<lb/>
司部使者禮隆於清介而顒然敬仰使天下知所歆慕<lb/>
則凡為守令者皆知苦節之足以延於譽漸覺多貲之<lb/>
可愧矣為守令者又月省而日戒之曰守分而靜處者<lb/>
<pb n="KR4e0156_WYG_002-6b"/>
良民也良民困窶饑餓吾周之且崇重焉非分而攘奪<lb/>
者亂民也亂民吾不但不齒而已刑誅將及焉彼富盛<lb/>
何為也如是則人皆知所趨避而漸覺為盜之非計夫<lb/>
人皆知盜之非計也彼將無以自容里巷恥與之居儕<lb/>
輩恥與之遊踽涼無侶㷀㷀孤立彼亦何取於是而必<lb/>
欲為盜哉夫盜也者隨所遇而奪人所有以為衣食者<lb/>
也無所用於財者也無所用於財而今之盜所以急於<lb/>
財者要必有所用也叩門户於昏夜以求援賂獄吏於<lb/>
<pb n="KR4e0156_WYG_002-7a"/>
圜扉以求脱是財為民命尤為盜所恃以死而復生者<lb/>
也使天下之人合上下貴賤而皆知所愧風清節立而<lb/>
俗善則彼胠箧之所貯斬關之所獲南金拱璧無所投<lb/>
畀彼之財將無所用蹤跡少露則有捕獲而已殺戮而<lb/>
已瀦其居籍其家而已財無所於用不足恃也彼又安<lb/>
肯身死不測之禍以博無用不足恃之物哉漸習既乆<lb/>
良心猶存則盜亦漸知所愧不期於寧而自無不寧矣<lb/>
而又有隂尼之幾有默挽之術慎嚬笑以風示嚴毁譽<lb/>
<pb n="KR4e0156_WYG_002-7b"/>
以警惕表宅里以勸懲如是而盜猶如故萬萬無是理<lb/>
也寧盜之方無出於是若曰用聞望以懾其氣結誠信<lb/>
以傾其心妙謀算以決其勢親矢石以折其鋒招徕於<lb/>
携貳離間於嘯聚如古之李固張綱趙廣漢韓世忠之<lb/>
流皆末也雖然季康子患盜孔子責之以不欲盖制盜<lb/>
非難制欲為難驗之於人情而反之於原本管蠡之見<lb/>
尚有進於是者<lb/>
　沙溪集巻二<lb/>
</p>
<p>
</p>
  </div>
</body>
</text>
</TEI>
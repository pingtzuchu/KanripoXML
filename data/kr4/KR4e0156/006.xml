<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻六</head> <lb/>
    <p>
<pb n="KR4e0156_WYG_006-1a"/>
欽定四庫全書<lb/>
　沙溪集巻六<lb/>
　　　　　　　　　　　　　明　孫緒　撰<lb/>
　行狀墓表<lb/>
　　資善大夫都察院左都御史東田先生馬公行狀<lb/>
公諱中錫字天禄别號東田姓馬氏世為大都人曾祖<lb/>
從周為雄縣歸義驛丞始占故城籍祖顯父處州知府<lb/>
偉俱贈右副都御史祖妣胡氏妣姚氏俱贈淑人繼妣<lb/>
<pb n="KR4e0156_WYG_006-1b"/>
朱氏封太淑人公生于正統十一年三月十六日幼警<lb/>
頴不羣三嵗識字八嵗能賦小詩時處州方為唐府長<lb/>
史王多不法處州毎諌不能為委曲語王怒處州械送<lb/>
京師姚淑人以下皆下之獄公以幼免分廵劉僉事按<lb/>
部適至公具牒投訴辭語清辯若成人劉憫泣廼詣王<lb/>
曉譬怵以法王悟家得釋公依母走訟於朝事卒得白<lb/>
年十六丁内艱服闋入邑庠為諸生成化甲午舉鄉試<lb/>
第一登乙未進士丙申拜刑科給事中憲廟萬妃方擅<lb/>
<pb n="KR4e0156_WYG_006-2a"/>
寵其弟萬二驕恣不法公疏其奸語過切直兩被杖於<lb/>
午門幾殆某公主侵大名府民田上命公往覈田屬民<lb/>
者悉給還之其家以危語嚇公公屹不動辛丑同考㑹<lb/>
試號得人太監汪直梁方怙勢放恣朝野以目公陳其<lb/>
不法十餘事直怒命邏卒日覘於門竟無可乘以故久<lb/>
不得遷既考績遷雲南按察僉事舊例給事中滿九載<lb/>
多授京秩四品或外藩三品公獨得逺方五品縉紳愕<lb/>
然已而知其出於直噤莫敢問尋丁外艱服闋復除陜<lb/>
<pb n="KR4e0156_WYG_006-2b"/>
西僉事督糧延綏分司舊有嵗供銀三百餘兩名曰公<lb/>
用其實督糧者陰攘之公至革去土人形諸謡𢎞治已<lb/>
酉監鄉試所刋文字盡出公筆太宰三原王公讀試録<lb/>
數曰奇才奇才遂改提學尋陞副使公立條約謹章程<lb/>
士習丕變登巍科者相望壬子陞大理寺右少卿南京<lb/>
守備太監蔣琮蝟興大獄人兢兢不自保主事婁性發<lb/>
其姦上兩次遣官廉問俱為所中事經久不結朝議再<lb/>
遣廷臣人人有難色公方舉家罹重疾毅然請行既至<lb/>
<pb n="KR4e0156_WYG_006-3a"/>
庭訊琮不事刑威惟以言誘致盡得其情抵琮於法大<lb/>
司空才公時為刑部郎中歎曰古人訊獄不如也乙卯<lb/>
陞左少卿上命閲實居庸紫荆倒馬諸闗稱㫖賜羊酒<lb/>
寶鏹丙辰陞右副都御史巡撫宣府宣府巨鎮也鎮守以下<lb/>
影射頗多公首革廵撫門下諸技藝百餘人還伍人皆<lb/>
望風效慕間有不樂者畏公嚴正亦勉從之不數月尺<lb/>
籍充實士樂用命連疏總兵馬某及丘監鎗孫叅將之<lb/>
姦三人相繼去又以居庸闗控制南北為往來襟喉出<lb/>
<pb n="KR4e0156_WYG_006-3b"/>
者例於後府挂號入者或不給引加以榆林大同諸鎭<lb/>
門客貿遷餽遺徃來雜沓恐姦宄混其中難以防範欲<lb/>
於廵撫衙門給符挂號如後府式庶間諜不得竊發賄<lb/>
賂難於交通上可其奏公去鎭即罷在鎭三年申嚴禁<lb/>
例杜絶請託凡糧芻工匠馬匹之利勢家夙所擅者悉<lb/>
奪歸之官已未二月北敵擾邊公督兵斬俘甚衆㨗奏<lb/>
賜白金文幣三月以疾辭得如請宣人萬計具疏叩闕<lb/>
願留上亦惜其去顧詔㫖已下特勅有司待病痊起用<lb/>
<pb n="KR4e0156_WYG_006-4a"/>
里居七年足不及官府築西菴獨嘯亭抱甕亭半里橋<lb/>
以自適親舊李懷慶翟鴻臚輩日夕與盡醉圖籍花卉<lb/>
若將終身而在廷諸君子論薦不息自太宰以下給事<lb/>
中張文許天錫御史劉淮費鎧知府施槃前後凡十有<lb/>
三疏乙丑十二月今上命公廵撫遼東遼東屯田舊為<lb/>
鎭守叅戎諸勢家所占者多至三五萬畝嵗役卒收其<lb/>
租屯田頃畝惟寄虚名而營伍播種纔得斥鹵淤沙近<lb/>
邊之地又代勢家納賦遼人苦之公具疏於朝悉奪諸<lb/>
<pb n="KR4e0156_WYG_006-4b"/>
所占而虚名無實者盡除其籍遼人相慶曰得公住三<lb/>
年則家給人足矣太監朱某開客店擅馬市專利自殖<lb/>
武弁轉相效尤各有錢戸魚户識字頭目諸稱謂肆為<lb/>
侵漁公一裁以法且疏朱之姦抵其用事者黄某罪人<lb/>
大懾服正徳丙寅六月陞兵部右侍郎尋轉左侍郎劉<lb/>
瑾方用事朱瀛者瑾之腹心以邊功當得官應預者數<lb/>
十百人實皆攘奪冒報瑾脅兵部為之論奏閻司馬亦<lb/>
既許之矣公曰如此則冗員日増邊疆解體正當據實<lb/>
<pb n="KR4e0156_WYG_006-5a"/>
上請耳司馬有難色公不可奪卒如所論上事得已而<lb/>
瑾之憾深矣十二月矯詔改南京工部左侍郎未幾復<lb/>
令致仕瑾怒猶未已故事沿邊糧芻毎三嵗遣官覈實<lb/>
奏請事下户部有缺乏則預處之且防侵盜實分司督<lb/>
糧諸司及倉氏之責丁卯十月使遼者以聞瑾即矯上<lb/>
命誣公廵撫重臣邊儲腐損溢常數自原籍繋至京下<lb/>
錦衣獄臺閣諸老多為申解瑾怒愈甚必欲寘公死地<lb/>
戊辰三月械送遼東獄責限賠償計其費當用銀數千<lb/>
<pb n="KR4e0156_WYG_006-5b"/>
兩公自分無生還理訣親故而去遼人聞公來爭出迎<lb/>
候擔囊輓車願代輸者盈路公曰此將益重吾辜固謝<lb/>
之有司望風追廹公易田廬貸親故親故亦多憫公寃<lb/>
相率出貲遼人憤無所泄適侍郎韓某覈屯田抵遼韓<lb/>
瑾之鄉人因取公前所除屯田盡什一之以投瑾好遼<lb/>
人益憤己巳三月某日廣寧卒數千人午夜荷介䇿馬<lb/>
登城喧呼將為變韓窘不知所措使人告公公偕獄吏<lb/>
往登城遥謂曰馬某在此諸人相顧自失曰奈我公何<lb/>
<pb n="KR4e0156_WYG_006-6a"/>
遂引去瑾聞亦惡韓所為公禍得少解嵗餘償完禠為<lb/>
民庚午九月瑾誅上起公廵撫大同大同乘瑾擾之後<lb/>
瘡痍殘破公多方撫綏抑貴幸育羸弱如宣府遼東時<lb/>
宗室某邀去任馮同知奪其貲馮貧不能歸公廉得其<lb/>
實疏諸朝上為罪宗室給還馮故貲宗室怒亦具疏誣<lb/>
公上雅知公不之問威聲赫奕縉紳想望其風采焉値<lb/>
山東冦亂劉六楊虎輩衆號五千殘破山東河北諸州<lb/>
邑逺近騷然上命陞公右都御史授大將節鉞往督軍<lb/>
<pb n="KR4e0156_WYG_006-6b"/>
務賜白金文幣公兼程遄征至河南彰徳府與冦遇公<lb/>
帥其師衝其鋒㓂敗夜遁追至河間泊頭鎭又敗之前<lb/>
後斬馘五百有餘㨗奏降敕奬勵陞左都御史掌院事<lb/>
已而冦遁入山中數月復還則其衆數萬我軍寡不能<lb/>
敵矣辛未七月圍棗强公調叅將宋振兵遮其前而自<lb/>
引兵躡其後蓋將以腹背攻之振素恇怯所部多近倖<lb/>
少年不識戰陣惴惴不敢前翌日棗强䧟令以下死者<lb/>
近千人振既辱公命公懸孤軍止七百餘亦未敢深入<lb/>
<pb n="KR4e0156_WYG_006-7a"/>
冦志益驕公素多術知進戰決無成功乃便服單車從<lb/>
數僕直抵冦壘諭以朝廷恩威曰若悔過自新則俱保<lb/>
首領冦感泣横刀誓水示不復為惡連名投牒願丐餘<lb/>
命公上其事於朝制曰可然豺狼其性終難撫馴未幾<lb/>
復縱兵焚掠言者遂論公信賊愚誑以重民禍乃並總<lb/>
兵官惠安伯張公偉廵撫御史邊公肅蕭公翀俱徵下<lb/>
之獄廷議以冦日猖獗終非膏梁紈綺所能辦乃檄諸<lb/>
邊勁卒併力蹙之改命大臣往涖其事師衆之盛比公<lb/>
<pb n="KR4e0156_WYG_006-7b"/>
時殆將什伯諸將又素出邊陲累建戰功旬月之間事<lb/>
勢頓異公在獄聞之時疾已革歎曰古人有言雖有智<lb/>
慧不如乘勢雖有鎡基不如待時吾値其難人襲其易<lb/>
奈何且吾惜生靈供億欲不勞以成功而一敗至此豈<lb/>
非天哉在獄八月感疾而卒壬申五月二日也年六十<lb/>
七配呉氏處士某之女大司空中之孫有賢行封孺人<lb/>
累贈淑人繼室林氏都督某之女封恭人贈淑人子男<lb/>
一人曰師言娶孫氏先吏部季女緒之妹也女三人適<lb/>
<pb n="KR4e0156_WYG_006-8a"/>
庠生吕韶國子生戈霽義官裴佐俱呉出孫女二尚幼<lb/>
公耿介孤峻一毫不以干人而人亦不敢干以私游宦<lb/>
幾四十年寒素始終如一然巉巖太露勇於任事而不<lb/>
遑恤其他平生問遺未嘗及權貴至其便利之區復力<lb/>
為裁抑故動與物忤鄉鄰親識或事當屬公者矯枉常<lb/>
過當曰如此庶不廢法以此所至多赫赫名而塾黨嗛<lb/>
其少恩事繼母朱曲盡愛敬兄元喆蚤卒遇嫂氏撫兄<lb/>
諸子有恩族人老而困窶者預為具棺斂諸所需月廩<lb/>
<pb n="KR4e0156_WYG_006-8b"/>
其家至終身凡六七人孝友之譽屹為鄉評所重居家<lb/>
嚴整有法肅如官府儀嵗時奉母為壽諸卑㓜雜侍雖<lb/>
盡歡無敢言及他事者公於例當蔭子然須援例陳乞<lb/>
家人乘間為言公正色曰乞字豈宜出諸口竟日耿不<lb/>
樂酷嗜讀書始為諸生厭棄俗學日取六經百氏騷人<lb/>
才士之作及史牒治亂得失之迹諷詠而玩索之以求<lb/>
馳騁貫穿於古作者之域事或毛宻隨機應酬手抄口<lb/>
誦不輟同舍生頗訝其迂亦有竊笑之公不顧提學閻<lb/>
<pb n="KR4e0156_WYG_006-9a"/>
御史禹錫見其文極口稱歎公益自信其文縱横闔闢<lb/>
變幻百出迄無一凡近語荒裔絶徼勝衣總角之士皆<lb/>
知誦習景慕謂列法從久矣公甫弱冠也既筮仕文益<lb/>
横逸竒崛尤工四六片言隻語往往膾炙人口詩蚤慕<lb/>
許渾晩入劉長卿陸龜蒙間嗚呼士習猥陋則道術戔<lb/>
薄而施於政事卑簡不足觀衆方陋於學公無所沿襲<lb/>
力以好古自任卓然名家所謂豪傑之士不待文王而<lb/>
興非耶使夙用公弭㓂當有方不至若是酷烈不然用<lb/>
<pb n="KR4e0156_WYG_006-9b"/>
之少遲得諸邊兵之力則容與笑談勛名可立致㑹厄<lb/>
數奇漫無可藉欲徒手搏虎豹以逭咎而竟不免悲夫<lb/>
殁後三日姜都憲洪有疏謂公招撫之計為是又數日<lb/>
同繫者俱被釋公不及見矣公正色立朝廷威名播中外<lb/>
徳惠浹軍民文章聲譽在天下乃末路一蹶死非其所<lb/>
固志士無窮之恨而公論之所同為扼腕也豈不痛哉<lb/>
所著有入秦稿棘寺稿上谷稿廣丘稿遼西稿雲中稿<lb/>
東征稿族譜甘陵志箋經寓言貽於世師言將以今年<lb/>
<pb n="KR4e0156_WYG_006-10a"/>
六月某日與二淑人合葬城西先塋之次乃彚集公章<lb/>
奏手稿俾緒狀其行緒於公為姻家且故人子也知公<lb/>
頗悉敢昧荒陋掇拾梗概如右俟立言君子採擇謹狀<lb/>
　　處士劉公墓表<lb/>
景州河渠村違州城西南七十里大姓劉氏世居之河<lb/>
渠之南有村曰呉茅為景屬邑故城封域舊族齊氏家<lb/>
焉兩村南北相望不數里劉公林齊公璉尤號二氏之<lb/>
良二公以姻戚往來義氣相傾許久益固劉公没齊公<lb/>
<pb n="KR4e0156_WYG_006-10b"/>
思之不置每談及往事輙反袂掩泣曰我非公無以為<lb/>
生公非我亦無以為情緩急叩門昏夜寄跡未嘗不欣<lb/>
然延納凡吾隨有獲怨有平聲譽光而蓄産侈受公之<lb/>
賜為多夫施貴於知所需受貴於知所報公固知吾所<lb/>
需墓木既拱音響盡滅其舊愛維繫於心而未酬涓埃<lb/>
者吾何敢忘諸嘉靖乙酉六月距没時餘十稔矣齊公<lb/>
忽晨起命工伐石寘劉氏墓次來謁吾於沙溪之濵備<lb/>
道生平過從惇篤諸情事縷縷未厭且曰欲乞一言少<lb/>
<pb n="KR4e0156_WYG_006-11a"/>
報故人於地下又曰公無恙時吾時往省候未見其甚<lb/>
異於人沒後追憶舊游如醉如夢感恩則有之所以惠<lb/>
我者亦未見其獨厚於人至於今兹鬱無所伸患無所<lb/>
濟蓋自某之汲汲於利也而後思公解衣推食之仁某<lb/>
之落落於情也而後思公援手投足之義某之馳馳於<lb/>
聲音顔色也而後思公擁篲倒屣之心夫闡述幽光葬<lb/>
時事也區區寸衷不求盡於曩時而遷延至今罪誠不<lb/>
可逭非敢固為是遲遲也比者忘其所以然以為人皆<lb/>
<pb n="KR4e0156_WYG_006-11b"/>
然也今人皆不然公獨然始恨公之不可作而圖報之<lb/>
懷愈不可制且人情近則思久則忘久而不忘者深之<lb/>
也愈遲愈以見公之於我深矣而亦未為大失也今市<lb/>
見縱横利風煽熾倘公之義不終泯默善者勸不善者<lb/>
改革民彞世教俱此攸繋豈但以慰吾之鄙私而已余<lb/>
聞之悚然古稱燕趙多感慨士吾鄉固燕趙區而士固<lb/>
燕趙士也髫鬌受卵翼之愛既長或致反唇之譏沈屈<lb/>
荷推轂之誠既顯或有下石之慘當其强盛時猶爾况<lb/>
<pb n="KR4e0156_WYG_006-12a"/>
其人已死其迹已陳顧肯傷今懷昔永念不忘乎所謂<lb/>
感慨悲歌者乃於阡壟焉見之今古果不相及邪抑詩<lb/>
書禮樂之習不若稼穡耒耜之樸且誠也自小學敎廢<lb/>
士爭拾古人殘唾攫名禄於筆硯間道義身心漫不省<lb/>
䆒學識愈博所以文奸欺世者愈巧而倥侗顓䝉苦心<lb/>
勞力者秉彞或未盡斵無怪其出彼下矣弔劉公之墓<lb/>
而徴諸齊公之心迹有不顙泚而背汗者非夫也余既<lb/>
重劉公之為人又嘉齊公髙義乃綴述其語俾歸鑱諸<lb/>
<pb n="KR4e0156_WYG_006-12b"/>
石以成其志并告來世劉公字大用有子二人曰琪璣<lb/>
家世履厯之詳非謁言之本志可得而畧<lb/>
　<lb/>
　<lb/>
　<lb/>
　<lb/>
　<lb/>
　沙溪集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>沙溪集巻十三</head> <lb/>
    <p>
<pb n="KR4e0156_WYG_013-1a"/>
欽定四庫全書<lb/>
　沙溪集巻十三<lb/>
　　　　　　　　　　　　　明　孫緒　撰<lb/>
　雜著<lb/>
　　無用閒談<lb/>
晉惠帝愚騃其問鳴蟆食肉糜事千古談者掩口至嵇<lb/>
紹之死乃曰嵇侍中忠臣也不可殺及血汚其衣左右<lb/>
欲浣之又曰嵇侍中血勿浣也其明快俊爽先後若兩<lb/>
<pb n="KR4e0156_WYG_013-1b"/>
人然史筆例不可盡信如此<lb/>
自逆瑾濁亂以來士以貪饕苞苴為先務韋布寒素從<lb/>
宦二三年輙家累萬金恬不知恥豪奢暴横鄉閭且羡<lb/>
且畏風俗如此其何以長王莽時考驗吏致富者收其<lb/>
貲以給軍元魏遣使廵行諸州考閲守宰資財非家所<lb/>
齎者悉籍為贓莽簒弑之賊魏僭亂之國其政令乃有<lb/>
可取者雖非中道亦可以懾人心挽頽俗<lb/>
涇川張學士澯與先師介軒靳文僖公情好甚宻嘗共<lb/>
<pb n="KR4e0156_WYG_013-2a"/>
奕賭新歴負一局輸新歴十二冊張素號國手文僖碁<lb/>
品平平耳初局偶勝喜甚起取歴書戯之以詩曰巧算<lb/>
深機自古傳爛柯今復見涇川人間甲子眞匆遽一局<lb/>
登仙十二年文僖之友王侍御汝楫濟時以一榜得官<lb/>
訓導鬱鬱不樂汝楫固竒士諸朝士多以詩為别既盈<lb/>
巻軸將祈文僖為序而未敢言姑坐於旁觀之見公喜<lb/>
因道其情公援筆伸軸文不加點頃刻而就其畧云汝<lb/>
楫過予祈予言予方與涇川對奕涇川信手落子縱横<lb/>
<pb n="KR4e0156_WYG_013-2b"/>
皆勝著余經營商度求免於敗之不遑當是時汝楫固<lb/>
以涇川為勝余負無疑矣局且終余偶得一著進攻之<lb/>
涇川顧大負其留局之子若晨星然汝楫愕然異曰奕<lb/>
不可常勝蓋有如此夫嗚呼天下之事敗於垂成之際<lb/>
而興於旣仆之餘者多矣豈特兹奕也哉張大驚歎以<lb/>
為不可及是時承平日久故縉紳優游泮奐如此數年<lb/>
來法網漸宻臣工非公事不得相過從士夫家止許蓄<lb/>
新書一二本親故求索亦無以應况藉以為賭資乎囘<lb/>
<pb n="KR4e0156_WYG_013-3a"/>
首曩昔不復可得<lb/>
孔子萬世之師恩同天地詩人狂縱不檢直斥其名如<lb/>
曰何必銜恨傷丘軻何必効丘也之類至杜甫乃直曰<lb/>
孔丘盗跖俱塵埃孔子何人與盗跖並稱且直斥姓名<lb/>
可謂忍心無忌憚者也其祖審言曰為小兒造物所苦<lb/>
天地尚比之小兒何有於夫子蓋其家傳傲睨無禮非<lb/>
一日矣雖有才藝名教罪人之言不足多也<lb/>
謝晦放弑二君而欲自處以佐命元勛李宻僭竊狂妄<lb/>
<pb n="KR4e0156_WYG_013-3b"/>
旣敗降唐望以台司見處可謂不自量矣然猶有甚者<lb/>
安禄山叛後唐人殺其子禄山極恨曰我何罪而殺吾<lb/>
子張彥澤叛君臣鹵濁亂宫闈題其幟曰赤心為主可<lb/>
發千古一笑<lb/>
通鑑綱目之作於帝業已成者多予辭未成者雖有善<lb/>
茍非炳燿人耳目者多抑之如范增陳餘隂世師王伯<lb/>
當之類細考之自見未免以成敗為淑慝非所以為訓<lb/>
也文公平生畏友東萊南軒二公耳南軒相門之子故<lb/>
<pb n="KR4e0156_WYG_013-4a"/>
多頌辭至於東萊則信意規戒若曰規者親頌者疎論<lb/>
孟集註中一則曰敬夫二則曰敬夫至東萊則直謂之<lb/>
吕氏而已豈利勢駭人賢者亦不免邪<lb/>
王福畤有譽兒癖時人訾之然劇勃勸勔輩俱有俊才<lb/>
不負於譽也而其所以譽之者不過述其著作而已西<lb/>
涯李公譽其子兆先至謂慧識巨眼出唐人之上載之<lb/>
麓堂詩話一時無恥者謂為非過今兆先之詩固在果<lb/>
遂跨唐人乎至王介甫哭其子雱詩曰一日鳯鳥去千<lb/>
<pb n="KR4e0156_WYG_013-4b"/>
秋梁木摧遂以其子為聖人是眞無恥矣<lb/>
戒軒先生在翰林時其友趙某偶忘其名第進士候選<lb/>
京師不以家累隨一日風霜殊覺岑寂遺戒軒二十絶<lb/>
今憶其二我饑渴時君不招君來招時我酕醄坎軻不<lb/>
獨酒如此世間好事每難遭萬錢為我一日費我渾不<lb/>
曾嘗滋味而今旅次正凄凄試問君家知也未戒軒即<lb/>
治具招之歡飲竟日亦可人也<lb/>
靳裁之曰志於道德者功名不足以累其心志於功名<lb/>
<pb n="KR4e0156_WYG_013-5a"/>
者富貴不足以累其心趙子昂曰志功名者榮禄不足<lb/>
以動其心重道義者功名不足以易其慮模倣大過幾<lb/>
於謄録古人之言矣<lb/>
孟嘉者陶淵明外祖淵明作嘉傳一則曰孟君二則曰<lb/>
孟君畧無本原之意至末乃云淵明先親君之第四女<lb/>
也東晉曠逹蔑棄乃至於此幾為名教罪人而縉紳愛<lb/>
其詩遂為委曲周庇必欲事事稱其賢亦過矣至述其<lb/>
心跡亦時有矛盾處如曰為彭澤令不以家累自隨又<lb/>
<pb n="KR4e0156_WYG_013-5b"/>
曰公田悉令種黍妻子固請鍾秔夫旣不以家累自隨<lb/>
矣胡為乎有妻子種秔之請邪<lb/>
程子有言春秋大義數十炳若日星今之業春秋者不<lb/>
惟不知程子所為大義并斯言亦茫然不省矣惟日取<lb/>
小傳勦説支離破碎此牽彼合名曰主意大率先得詞<lb/>
語然後以命題合之膚淺謬妄可鄙可笑聖人作經之<lb/>
意付之鴻荒草昧之外矣<lb/>
張衡髑髏賦大率出於莊子馬捶之問莊子問髑髏曰<lb/>
<pb n="KR4e0156_WYG_013-6a"/>
夫子貪生失理而為此乎將子有亡國之事斧鉞之誅<lb/>
而有此乎將子有不善之行愧遺父母妻子之醜而為<lb/>
此乎將子有凍餒之患而為此乎將子之春秋故及此<lb/>
乎張衡曰子將并糧推命以夭逝乎本喪此土流遷來<lb/>
乎莊子曰死無君於上無臣於下亦無四時之事從然<lb/>
以天地為春秋張衡曰死為休息生為役勞春冰之釋<lb/>
何如冬冰之結堯舜不能賞桀紂不能刑莊子曰吾使<lb/>
司命復生子形為子骨肉肌膚反子父母妻子閭里知<lb/>
<pb n="KR4e0156_WYG_013-6b"/>
識張衡曰我欲告之於五嶽禱之於神祇起子素骨反<lb/>
子四肢如此類甚多幾於抄寫南華全文矣何以賦為<lb/>
哉至若以髑髏為莊子戲而為虐如此賦不作可也<lb/>
孟子曰長馬之長無以異於長人之長白馬之白無以<lb/>
異於白人之白又曰白羽之白猶白雪之白白雪之白<lb/>
猶白玉之白莊子曰以指喻指之非指不若以非指喻<lb/>
指之非指也以馬喻馬之非馬不若以非馬喻馬之非<lb/>
馬也天地一指萬物一馬也公孫龍曰白馬非馬也白<lb/>
<pb n="KR4e0156_WYG_013-7a"/>
馬為非馬者言白所以名色也言馬所以名形也色非<lb/>
形形非色也言色則形不當與言形則色不當從此等<lb/>
議論固浮詭不根然詞氣抑揚與孟子不相似者無幾<lb/>
矣想戰國之士議論好尚如此大賢亦不免也<lb/>
朱子作論孟精義序有曰論語之書無所不包而其所<lb/>
以示人者莫非操存涵養之要七篇之指無所不究而<lb/>
其所以示人者類皆體驗擴充之端聖賢之學其不同<lb/>
固如此此語㣲有病豈論語中無體驗擴充之端七篇<lb/>
<pb n="KR4e0156_WYG_013-7b"/>
中無操存涵養之要聖人則無事於體驗擴充賢人則<lb/>
不知操存涵養乎以此為聖賢之分則孔子不足於用<lb/>
孟子不足於體矣若曰論孟之書無所不包無所不究<lb/>
無非操存涵養之要體驗擴充之端則醇然矣<lb/>
養猫以捕䑕不可以無䑕而養不捕之猫蓄犬以防盜<lb/>
不可以無盜而蓄不吠之犬然不捕猶可也疾視正人<lb/>
必欲盡擊去是不捕䑕而捕雞矣委心權臣使天子孤<lb/>
立是不吠盜而吠主矣焉用臺諫為哉為之奈何<lb/>
<pb n="KR4e0156_WYG_013-8a"/>
孟子論君子有三樂其一在天其二在我其三在人而<lb/>
王天下不與存焉今之人亦有三樂權勢爵位居養驕<lb/>
侈氣體之樂也富商大賈旗亭妓館荒縱之樂也良友<lb/>
箴規過失異書廣博聞見性命之樂也余早謝事旣未<lb/>
嘗得氣體之樂而家貧又不能强從富貴者為荒縱之<lb/>
樂朋儕謝去難見甚於謁鬼異書未偹難借甚於荆州<lb/>
空山長日惟咿嚶舊所藏六經諸史日與蛩鳥爭鳴而<lb/>
已<lb/>
<pb n="KR4e0156_WYG_013-8b"/>
公字與私字相對竊疑古人之所以稱公者或俱是名<lb/>
如曰蓋公丁公吴公龎公之類甚多自後世以君公字<lb/>
為崇重之詞訓詁家凡遇稱公者皆曰史失其名恐未<lb/>
必然也<lb/>
緒㓜時先吏部口授古文眞寳内小詩及諸小詞因問<lb/>
先公眞寳為誰氏所選先公笑曰吾亦不知為誰自是<lb/>
先公每詢諸執友如東田先生先師漳南先生舅氏銅<lb/>
陵先生皆謝不知迨緒稍長讀崇古文訣愛其文其編<lb/>
<pb n="KR4e0156_WYG_013-9a"/>
選者亦止稱曰迂齋先生亦不知為誰後為吏部屬匏<lb/>
菴吴先生寛為左侍郎博學多識暇日緒因問此二人<lb/>
為誰匏菴笑曰眞寳永堅黄叔易所選迂齋不知也余<lb/>
後閲四明文獻録見所謂迂齋嘗選文訣者為樓昉吕<lb/>
東萊門人紹熙四年陳亮榜進士嘗論和議之非忤姦<lb/>
相貶斥以終蓋亦正人也<lb/>
昌黎上于襄陽書其中云下之人負其能不肯謟其上<lb/>
上之人負其位不肯顧其下故髙材多戚戚之窮盛位<lb/>
<pb n="KR4e0156_WYG_013-9b"/>
無赫赫之光是二人者之所為皆過也此語亦有所本<lb/>
孫叔敖告楚莊王曰國君驕士曰士非我無由貴顯士<lb/>
驕君曰國非士無由安强人君或至失國而不悟士或<lb/>
至饑寒而不進君臣不合國是無由定矣先後如出一<lb/>
轍然而昌黎之言尤占地歩<lb/>
縉紳家相傳批㸃孟子為蘇老泉親筆然其批語内却<lb/>
引洪景盧語景盧去老泉六七十年傳者未之察也其<lb/>
中論文勢筆路至精且密要非具眼不能雖非老泉而<lb/>
<pb n="KR4e0156_WYG_013-10a"/>
其人亦老泉之流亞矣<lb/>
杜預在襄陽數餉遺洛中貴要或問其故預曰吾但恐<lb/>
為患不求益也孟蜀時潘在庭以財結權貴語人曰非<lb/>
是求援但不欲其冷語冰人耳杜志在逺禍潘志在逺<lb/>
辱然皆不可為訓今之時又非曩時可比余以貧故受<lb/>
貴勢冷語冷臉熟矣志士困窮守死寧能俛首苞苴之<lb/>
下希權寵乎可嘆<lb/>
人家盛衰當要諸義理不當要之利勢子孫而賢雖累<lb/>
<pb n="KR4e0156_WYG_013-10b"/>
世簞瓢不害其為盛子孫而奸貪讒佞雖竊科名饕大<lb/>
位亦直謂之衰魯自伯禽以後擅千里之肥饒享天子<lb/>
之禮樂比之周公終歲矻矻於殿陛之下流言肆毒旦<lb/>
夕不能安其位奚啻十伯以形迹論之安富尊榮可謂<lb/>
極盛而孔子乃曰魯之郊禘非禮也周公其衰矣唐袁<lb/>
誼有言所貴於名家者世篤忠貞才行相繼也彼鬻婚<lb/>
姻求祿利烏足貴乎夫姻聨帝室位居台鼎尚不足貴<lb/>
今田舍翁多收十斛麥而子弟愚騃兇狠視父兄骨肉<lb/>
<pb n="KR4e0156_WYG_013-11a"/>
無異路人而又百計以謀其有父子相率於禽獸不自<lb/>
知而嘵嘵然自謂其家為盛可笑<lb/>
苻堅鋭意伐晉曰以吾之衆投鞭於江足斷其流及登<lb/>
晉陽城望晉兵部陣嚴整憮然而懼曰此亦勍敵何為<lb/>
弱也五代慕容彦超謂漢隱帝曰臣視北軍猶蠛蠓耳<lb/>
退問兵數及將校姓名頗懼曰此亦劇賊未易輕也兵<lb/>
甫合輒先遁二事如出一轍平居則謬為大言臨事則<lb/>
倉惶失措與孔子所謂臨事而懼者異矣<lb/>
<pb n="KR4e0156_WYG_013-11b"/>
顔子簞瓢陋巷不改其樂古今以為賢夫顔子王佐才<lb/>
也澤加於民可以彌六合傳萬世其分所當饗後車千<lb/>
乗從者百人傳食於諸侯亦不為泰而窮困若此此所<lb/>
宜不平而鳴不堪其憂而顔子為樂自如所以為賢也<lb/>
若徒曰簞瓢陋巷不易其樂不但榮啟期林類之徒之<lb/>
所優為今耕鑿編氓荷鋤暮歸糠籺藜藿與妻孥熙熙<lb/>
於茅茨之下比屋然也皆賢人乎蓋分所宜然不願乎<lb/>
其外人亦以為當然也<lb/>
<pb n="KR4e0156_WYG_013-12a"/>
張安道天資强記數行俱下一過目不復再讀嘗借人<lb/>
十七史經月即還云已盡成誦矣一日遇老泉問令嗣<lb/>
今讀何書老泉云軾近日再讀前漢書安道曰書尚讀<lb/>
兩遍乎老泉歸語東坡東坡笑曰此老不知世人尚有<lb/>
看三遍者以今日觀之坡老亦不知世人固有百遍未<lb/>
成誦者資禀不同什伯千萬如此<lb/>
今之用人者動輙曰資望然二者各有攸當而不能以<lb/>
相同功勳勞勩日積月累有所試而後遷者謂之資才<lb/>
<pb n="KR4e0156_WYG_013-12b"/>
德行能英聲偉譽隨所用而輒孚者謂之望專以資則<lb/>
瑰奇雋永或拘格而邅囘專以望則狂謬虚夸或衒世<lb/>
而進拔張釋之十年不調揚子雲三世不徙專以資誤<lb/>
之也王衍以清談壞晉房琯以虚名喪師專以望誤之<lb/>
也資以待庸衆之流望以待非常之士循級而進自一<lb/>
命以至九命天下不以為淹膺聘而來自耕釣以陟元<lb/>
僚天下不以為驟公與明故也若夫一事偶合即寵以<lb/>
殊恩片言相符即擢以不次是人主之所以待宦官宫<lb/>
<pb n="KR4e0156_WYG_013-13a"/>
妾者非士君子之所宜自處也自處於宦官宫妾而猶<lb/>
以伊吕自負哀哉<lb/>
世以淮淝之捷比之赤壁之勝此大不然赤壁之戰善<lb/>
於謀淮淝之役出於幸使無朱序發其機於先駭其衆<lb/>
於後謝安髙談優游於内謝𤣥輩單羸孱弱於外百萬<lb/>
之衆倐然壓境晉之不亡者幾希矣草木皆兵風鶴亦<lb/>
懼是豈安𤣥初慮之所及哉赤壁之事則孔明周瑜所<lb/>
以逆料而預待之者詳矣故嘗為之語曰淮淝之役純<lb/>
<pb n="KR4e0156_WYG_013-13b"/>
乎天者也赤壁之役天人參焉者也韓世忠以八千人<lb/>
扼金人百萬於金山八十餘日使非間諜者洩其謀其<lb/>
功得成當又逺在赤壁之上矣純乎人者也其所以敗<lb/>
者天也<lb/>
君子之道原于天而輔之以人安于命而盡之以力力<lb/>
有所不及未可以言命人有所不至未可以言天<lb/>
浩然之氣天地之所以運旋日星之所以光耀山川之<lb/>
所以峙流人物之所以生育瀰滿充塞無所不有者也<lb/>
<pb n="KR4e0156_WYG_013-14a"/>
神虧則精不完欲勝則魄不寧而氣餒矣君子虚心以<lb/>
養志專志以養氣外探事理之奥内安性命之情浩然<lb/>
無際與化相忘寵辱猶蚊䖟之一過死生猶夜旦之一<lb/>
易<lb/>
老莊之學專以虚無為宗故韓子作原道排之末引大<lb/>
學所謂平天下治國本於正心誠意見古人所謂正心<lb/>
誠意者將以有為於天下國家非若老莊之以虚無為<lb/>
心意而已是固不待及於格致之事而所謂格致者與<lb/>
<pb n="KR4e0156_WYG_013-14b"/>
老莊之學亦似無大干渉不但文氣當節此二句而其<lb/>
理亦不可易也朱子好訾詆人必欲議其學無原本然<lb/>
則必欲謄此二句於後而後為有原本邪况古人凡引<lb/>
古語惟引其𦂳要者其餘泛泛者皆節去亦常例也以<lb/>
是為訾不特不識韓子命意措辭之㫖而并文理亦不<lb/>
甚通曉矣今人隨口附和何哉<lb/>
子思孟子萬世師表荀卿乃曰亂天下者子思孟軻也<lb/>
文人無忌憚如此雖以東坡之賢亦曰孟子之言多出<lb/>
<pb n="KR4e0156_WYG_013-15a"/>
於其師子思得其言而不善用之是亦微有不滿之意<lb/>
矣夫以二賢之道照耀萬世而人猶敢爾近日許廷綸<lb/>
極口詆太極圖説之謬且筆之於書又何恠乎<lb/>
錢狀元福才髙一世然頗狂縱不檢既被劾去有詩曰<lb/>
一失足為天下笑再囘頭是百年人數月卒<lb/>
餘姚徐子熙有詩名然餖飣陳腐可取者甚少劉瑾竊<lb/>
政極喜之自兵部主事超遷光禄少卿嘗命其賦菊花<lb/>
徐援筆即成中有句曰天地獨留道德根鬼物守䕶綱<lb/>
<pb n="KR4e0156_WYG_013-15b"/>
常榦觀此等語則其人敢於亂説不顧可知矣瑾覽之<lb/>
笑曰吾有謎語衍聖公遇賊而不傷文天祥雖死而不<lb/>
朽子熙愕然不知所以為對瑾曰是所謂天地獨留道<lb/>
德根鬼物守䕶綱常榦也子熙大沮士不自重乃為逆<lb/>
豎所侮㺯亦可為戒<lb/>
老氏與佛本亦善人其徒學之者不善耳孔氏之徒豈<lb/>
皆盡善哉學老佛之不善僅足以蠧貨財學孔氏之不<lb/>
善乃至於殺天下在我操殺天下之具而猶嘵嘵然以<lb/>
<pb n="KR4e0156_WYG_013-16a"/>
闢佛老自任哀哉<lb/>
司馬德操凡事稱好人罹喪服亦曰好其妻尤之曰爾<lb/>
言亦好此何理也而世以冰鑑許之費褘之征曹爽羽<lb/>
書交至人馬擐甲嚴駕褘方與來敏圍碁了無倦色世<lb/>
稱其事無廢缺然則東晉之祖尚清談敗喪國家其來<lb/>
非一日矣<lb/>
王翦伐楚必欲將兵六十萬秦王以為怯乃用李信翦<lb/>
遂謝病歸及信敗秦皇復起翦翦曰必欲用老臣非六<lb/>
<pb n="KR4e0156_WYG_013-16b"/>
十萬人不可不用即去用即復來無忿言無矜色李晟<lb/>
料尚結賛之敗盟如指諸掌事旣驗終身未嘗言及人<lb/>
臣事君當如此吳之張昭料公孫淵亦偶中耳乃自矜<lb/>
自詫閉門不出孫權深自克責親過其門呼之不應是<lb/>
即孟子所謂小丈夫悻悻然見於其面者不足道也祖<lb/>
授料事而中乃以之殺身孫權過袁紹逺矣<lb/>
耿弇為張歩所攻光武自徃救之或謂劇鹵兵盛宜閉<lb/>
營休士以須上來弇曰乗輿且到臣子當擊牛釃酒以<lb/>
<pb n="KR4e0156_WYG_013-17a"/>
待百官反欲以賊鹵遺君父邪李道宗將四千騎擊髙<lb/>
麗皆以為衆寡懸絶宜深溝髙壘以俟車駕之至道宗<lb/>
曰吾屬為前軍當清道以待乗輿乃更以賊遺君父乎<lb/>
二子武夫也其所見乃有儒生不及者人臣當以此為<lb/>
法<lb/>
桀紂以來最拒諫而不惜民者莫如魏明帝在位十二<lb/>
三年無一善可稱置許昌宫洛陽宫崇華殿易珍物殺<lb/>
太后殺皇后營圓方丘南北郊鑄銅人起土山為殤女<lb/>
<pb n="KR4e0156_WYG_013-17b"/>
立廟追諡置配立後襲爵陳羣楊阜髙堂生之屬章䟽<lb/>
重叠未嘗一省㓙愎傲誕殆出秦皇漢武之上而後世<lb/>
不甚非之者豈以曹瞒之孫身弑國亡不足齒邪人各<lb/>
有幸不幸也<lb/>
吳孫休名其子曰[雨/單]字之曰<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>下詔曰太子名[雨/單]字<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>
[雨/單]音如湖水灣澚之灣<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>音如迄今之迄王言如絲如<lb/>
綸此等可謂王言乎在廷諸臣無一人言及者亦以其<lb/>
凶狠剛愎不難於殺諫臣不敢言也武則天自制數字<lb/>
<pb n="KR4e0156_WYG_013-18a"/>
行于國中且以自易其名其淺陋無識又在孫休之下<lb/>
劉瑾雖逆賊然所行亦有快公論者御史張彧差覆屯<lb/>
田竭力刻削并為圖以獻自以為不世之功當膺不次<lb/>
之擢瑾極口稱奬翼日陞户部主事就令管理命下人<lb/>
心大愜未數日褫為民户部郎中莊檡發本部尚書劉<lb/>
璣隂私瑾亦極口稱奬且許代璣位未幾陞河間知府<lb/>
數月致仕如此類甚多<lb/>
張安世一時賢相不能揜其父張湯之惡栁子厚書友<lb/>
<pb n="KR4e0156_WYG_013-18b"/>
人碑隂歴較短長不為讚蘇老泉叙族譜稱其父曰性<lb/>
簡易無威儀喜為善而不好讀書語皆實錄故可傳今<lb/>
人纔有官勛其先世雖極奸巨惡為世大賊務粉飾之<lb/>
為聖賢雖有善人君子或録其言行人亦將以若人等<lb/>
之揺首不信均於澌泯而已世道一至於此<lb/>
國朝實録例成於翰林諸官而總裁於内閣重臣間取<lb/>
外署三五人參之止令其謄寫裝潢給使令之役而巳<lb/>
故凡官翰苑者人人為稷契臯䕫其他臺省雖功勛赫<lb/>
<pb n="KR4e0156_WYG_013-19a"/>
奕邊荒懾服忠赤貫天地如<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>山忠肅王公鈞陽端肅<lb/>
馬公三原端毅王公亦只平平耳翰林官没無問崇卑<lb/>
俱得請諡無問學術淺深俱諡以文上曰文正文忠文<lb/>
貞文莊雖至猥陋亦不失為文安文裕文懿在外署者<lb/>
終身矻矻筆研官至公孤欲諡一文字不可得也自福<lb/>
建彭司寇韶作名臣録翰林近十之六七公論已不平<lb/>
近日為楊宗伯廉更加添改凡非翰林不得為名臣雖<lb/>
以劉定之之鄙猥謝一䕫之庸陋萬安之貪饕皆在名<lb/>
<pb n="KR4e0156_WYG_013-19b"/>
臣之列是録遂為翰林題名矣且其言曰美階崇秩休<lb/>
光大業當屬之吾曹諸先生他所游宦為吾曹鷹犬耳<lb/>
志士誰不解體余嘗作十絶句以斥其非未知果能信<lb/>
今傳後否也<lb/>
諸陵在昌平州十里外天壽山内各衙門謁皇陵官類<lb/>
晩入昌平憇宿五更時候祭然公署弗能盡容各以類<lb/>
假宿如兵部官則宿于衛所户部宿于倉司給事中則<lb/>
宿于劉蕡祠黌校則翰林寓宿之地與察院相鄰察院<lb/>
<pb n="KR4e0156_WYG_013-20a"/>
諸御史署也楊學士守阯暮抵昌平遂誤入察院因賦<lb/>
詩曰雙眼風沙百里程敝衣痩馬到昌平欲尋泮水先<lb/>
生館誤入分司御史㕔導引輿臺顔盡赤將迎豸繡眼<lb/>
偏青只愁太史明朝奏昨夜文星犯法星<lb/>
唐韓琮詩曰緑暗紅稀出鳯城暮雲宫闕古今情行人<lb/>
莫聽宫前水流盡年光是此聲宋李敬方詠汴河詩云<lb/>
汴水通淮利最多生人為害亦相和東南四十三洲地<lb/>
取盡脂膏是此河𢎞治間余為兵部主事抵邊關有人<lb/>
<pb n="KR4e0156_WYG_013-20b"/>
題于馹壁詠栁花曰不戀長條闘歲華隨風好去落誰<lb/>
家行人滿眼傷心地飛盡春光是此花三詩句律如一<lb/>
其優劣當有具眼<lb/>
虞邵菴慧識具眼其所註杜律粗淺牽制不足觀初嘗<lb/>
疑之後見所謂杜律衍義者中無一字不同乃元初張<lb/>
進士伯成所註而虞欲竊之為已書也張没諸友募財<lb/>
鋟梓以傳并其募疏録之巻首今二書并傳西涯李文<lb/>
正公亦疑是書謂聞有所謂衍義者未之見且著之麓<lb/>
<pb n="KR4e0156_WYG_013-21a"/>
堂詩話中夫是詩家家有之而文正乃未之見何也南<lb/>
朝徐孝穆著玉臺新詠大抵詠婦女閨閣事如韓偓和<lb/>
凝所述者唐權德輿效其體曰昨日裙帶解今朝蟢子<lb/>
飛鉛華不可棄莫是藁砧歸聲詞格律全與孝穆相似<lb/>
劉須溪批唐音直欲刪去且云何為玉臺體乃并其體<lb/>
不知矣正與西涯相類<lb/>
李白有詩云請君試問東流水别意與之誰短長又曰<lb/>
桃花潭水深千尺不及汪倫送我情趙嘏曰此時愁望<lb/>
<pb n="KR4e0156_WYG_013-21b"/>
情多少萬里春流遶釣磯李後主曰問君都有幾多愁<lb/>
一江春水向東流李趙皆祖于白者也清平調曰借問<lb/>
漢宫誰得似可憐飛燕倚新粧子瞻曰眞態生香誰畫<lb/>
得玉奴纖手嗅梅花亦祖于白者也劉夢得曰人世幾<lb/>
囘傷徃事山形依舊枕寒流陳簡齋曰天機衮衮山新<lb/>
痩世事悠悠日自斜雖顚倒其意然亦祖于劉也數人<lb/>
者皆善學未知竟能青于藍否後當有辨之者<lb/>
劉伯溫詩文足以擅一代其得意處尚當跨宋景濂王<lb/>
<pb n="KR4e0156_WYG_013-22a"/>
子充髙季廸諸公而上之獨以其顯於事業詩文不見<lb/>
稱於人耳瞿宗吉與李昌祺所著剪燈新話餘話瞿筆<lb/>
路固敏勁然剽竊者多甚至全篇累行謄録李雖用事<lb/>
險僻少渉晦澁要之皆其胸臆中語非竊之他人也其<lb/>
詩集所謂運甓漫藁者其中亦多佳句餘話中則惜花<lb/>
春起早四詞之外吾無多取焉新話中亦惟四時詞與<lb/>
二三竹枝詞耳其他如香臺集存齋詩話之類皆鄙俚<lb/>
語言無足為道然則學術識見瞿不逮李逺甚世競優<lb/>
<pb n="KR4e0156_WYG_013-22b"/>
瞿而劣李其異於矮人觀塲者無幾宣德中南平趙弼<lb/>
成化𢎞治間山西丁伯通餘杭周禮皆敢於著述其所<lb/>
謂通鑑廣義續綱目發明雪航膚見效顰集諸書膚淺<lb/>
卑陋直可付之一火周又著湖海奇聞命意遣詞萎弱<lb/>
凡近亦徃徃有不通處讀之可厭然其中詩首首警策<lb/>
竊以為撏之他人者而未敢以告人也後因徧閲本朝<lb/>
正統景泰間諸名公詩集自卞户部王舍人而下凡即<lb/>
事詠物之什無不被其勦入杜撰一事聨合之遂成一<lb/>
<pb n="KR4e0156_WYG_013-23a"/>
傳言之可羞然亦非善竊者矣獨常熟桑懌民悦所謂<lb/>
思𤣥集者詩文多有佳句非趙丁諸君比也<lb/>
余與翰林金城叚德光武昌王欽美開封守李公從𢎞<lb/>
治初同遊戒軒先生門下三君一日訪余于旅舍公從<lb/>
援筆畫溪山秋景小閣于壁德光題曰沙溪菴讀書處<lb/>
欽美賦一律叉手而就曰小閣凴虚野色閒西風常日<lb/>
弄清寒不妨葉落如聽雨却愛林踈乍見山幾處物華<lb/>
成夢短一年節序又秋殘賦詩酌酒非吾事欲説令人<lb/>
<pb n="KR4e0156_WYG_013-23b"/>
自汗顔今戒軒公從墓木旣拱德光欽美俱逺在數千<lb/>
里外囘思不覺歔欷<lb/>
正德丁丑廣東倫以訓㑹試禮部有人夜夢黄衣人謂<lb/>
曰倫以訓作㑹元矣比揭曉果然廷試日其人又夢曰<lb/>
倫作狀元矣踰時復來曰非也狀元乃江西舒芬初擬<lb/>
倫為狀元楊閣老不欲其以父子狀元得名故黜為第<lb/>
二蓋倫之父文叙已未狀元也旣而果不謬嘉靖癸未<lb/>
固安楊維傑廷試亦夢人報曰公作狀元矣無何又有<lb/>
<pb n="KR4e0156_WYG_013-24a"/>
人來曰非也狀元乃福建龔用卿公本狀元費閣老不<lb/>
欲公以兄弟狀元得名故黜為第二蓋維傑之弟維聰<lb/>
辛巳狀元也然則忮害妬<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>之情鬼神旣巳先知之矣<lb/>
可畏哉<lb/>
歐陽公序梅聖俞詩曰聖俞自以其不得志者樂于詩<lb/>
而發之使其得用於朝廷作為雅頌以歌詠大宋之功<lb/>
德豈不偉哉此等語意全是學昌黎送孟東野序所謂<lb/>
窮而在下者孟郊東野始以其詩名抑不知天將和其<lb/>
<pb n="KR4e0156_WYG_013-24b"/>
聲而使鳴國家之盛耶抑將窮餓其身思愁其心腸而<lb/>
使自鳴其不幸耶歐公固非蹈襲剽竊人者想其讀韓<lb/>
文熟不自知其為用耳<lb/>
先師侍御漳南李公經義極純粹于作詩不甚經意然<lb/>
至其得意處雄渾沉著乃有盛唐風格蓋其胸次髙自<lb/>
不能作卑猥語言惜不多見耳姑載一二于此如送一<lb/>
武弁還鎭江云劍佩翩翩赴潤州薊門詩酒潞河舟白<lb/>
雲影裏千山暮紅葉枝頭萬樹秋李愬才名新破蔡張<lb/>
<pb n="KR4e0156_WYG_013-25a"/>
良籌䇿本封留定知別後還思我黯黯停雲北固樓送<lb/>
人兩廣清戎云芝玉風姿鐵石腸前身疑是漢張綱青<lb/>
春繡斧承恩重碧海蒼山去路長鳥外黄茆秋盡雨馬<lb/>
頭紅槿夜來霜越山髙處休囘首無限孤雲遶太行他<lb/>
作皆類此<lb/>
錢狀元福未第時遊西涯門下西涯嘗試以司馬溫公<lb/>
賛其中云羣賢拔茅惟公在朝羣姦奔馬惟公在野西<lb/>
涯不勝嘆賞徧舉以告人時䆳菴楊應寧提學陜西謄<lb/>
<pb n="KR4e0156_WYG_013-25b"/>
書數千里外告之且曰溫公平生心跡數語包括俱盡<lb/>
此子終當魁天下及錢没西涯誌其墓復載此事夫此<lb/>
數語固佳然有何不可及處而西涯好之乃爾乃知古<lb/>
人池塘春草風雨重陽及二句三年之説非虚也是固<lb/>
人之好尚不同然亦好恠弄奇非其本心識之以俟同<lb/>
志<lb/>
先天之圖伏羲模寫天地之所以然天地之本也後天<lb/>
之圖文王模寫天地之所當然天地之用也先天者理<lb/>
<pb n="KR4e0156_WYG_013-26a"/>
而氣後天者氣而理<lb/>
天地未生聲韻具于太極天地旣分聲韻具于天地一<lb/>
陽之復聲韻之萌蘖也四陽之豫聲韻之出地也有聲<lb/>
則有數有數則有卦色象臭味吉㐫悔吝皆自然而然<lb/>
者<lb/>
西銘原道之宗祖先儒以其筆力𢎞大學有原委而推<lb/>
右之其實出于原道其所謂窮神知化繼志述事則出<lb/>
于孟子存心養性以事天之言孟子出于孔子所謂仁<lb/>
<pb n="KR4e0156_WYG_013-26b"/>
人之事天如事親事親如事天<lb/>
太極一也一而二二而五五而萬二焉不二其一也五<lb/>
焉不五其一也萬焉不萬其一也二不自二由一而二<lb/>
五不自五由一而五萬不自萬由一而萬推之則一而<lb/>
生二二而生五五而生萬合之則萬本于五五本于二<lb/>
二本于一天地有情鍾于人隂陽有色因于物虚出聲<lb/>
實成色聲本于天色本于地虚聲中藏實色外暴耳聽<lb/>
天下之聲目視天下之色人之所以異於物也<lb/>
<pb n="KR4e0156_WYG_013-27a"/>
天地之間有理斯有氣有氣斯有數數也者原于理氣<lb/>
而天與地皆不能無者也數始于一終于十以五為中<lb/>
以九為極故在天為五行在地為五嶽在人為五常舉<lb/>
其盛也在天為九曜在地為九州在人為九經要其成<lb/>
也<lb/>
形以象成理以形寓數以理著神以數虚理分數數神<lb/>
也氣顯象象形也<lb/>
登樓觀形則山阜卑于樓臨池觀影則日月小于池蓋<lb/>
<pb n="KR4e0156_WYG_013-27b"/>
山阜不能盡于髙日月不能盡于大故物得以乗之天<lb/>
之髙也海之廣也無得而乗焉德業不如天學問不如<lb/>
海君子不已也<lb/>
千金之子終日營營編氓之家一飽衎衎以膏粱之口<lb/>
食物凡物皆粗惡以糠籺之口食物凡物皆芳美故口<lb/>
常澹則能養味心不奢則能養福養味則常甘養福則<lb/>
常足<lb/>
寒者見日而喜暍者得雨而喜冥行者得月而喜天何<lb/>
<pb n="KR4e0156_WYG_013-28a"/>
心哉人自多岐耳惟不拘于物乃能定于我疾雷震空<lb/>
空本無聲洪水崩山山本無水<lb/>
不專心致志學奕亦不得成况讀書作文字乎唐人手<lb/>
八叉而成詩不自覺其手之叉也斷數鬚而得句不自<lb/>
知其鬚之斷也李賀以被蒙頭酣睡不動忽掀被而必有<lb/>
有好句王筠注水葫蘆傾以復注忽擲之于地必有好<lb/>
詩張祐毎苦吟妻孥喚之不應曰吾方口吻生花豈恤<lb/>
汝輩張九成讀書縣吏徃候九成不為禮問亦不答曰<lb/>
<pb n="KR4e0156_WYG_013-28b"/>
黄巻中方與聖賢對何暇與俗吏語髙鳯不知有雷雨<lb/>
賈島不知有京兆尹易曰艮其背不獲其身行其庭不<lb/>
見其人内不見已外不見人如此為學胡為不成<lb/>
文章出于天而雜以人神經鬼絡無意而為者天也字<lb/>
鍊句鍛有意而為者人也屬之人者人知之吾亦自知<lb/>
之屬之天者吾不自知天亦不能知也<lb/>
孟浩然詩曰氣蒸雲夢澤波撼岳陽城千古以為佳句<lb/>
禹貢雲土夢作乂左傳楚子濟江入于雲中又曰鄭伯<lb/>
<pb n="KR4e0156_WYG_013-29a"/>
田于江南之夢則雲夢自是二澤對岳陽城似不稱然<lb/>
承訛襲舛亦非一日張九齡嘗語人曰學者須是常想<lb/>
胸次吞雲夢澤筆端湧若耶溪量旣并包文乃浩瀚則<lb/>
孟之前已有此説矣<lb/>
萬物偹于我萬化生于心盈尺之水置之平地縁之而<lb/>
不以為懼尋丈之木横之深谷則惴惴而不敢進心有<lb/>
虚實故境有變遷是以冐大暑而躁者愈熱受灸灼而<lb/>
懼者愈痛<lb/>
<pb n="KR4e0156_WYG_013-29b"/>
神全則威大精萃則氣和萬夫萬敵非弓刀之技威之<lb/>
至也四海悦服非言笑之惠和之至也<lb/>
惟君子為能以天下之所共有者為我有茂林修竹好<lb/>
天涼月山光水涯無非所樂存焉故曰萬物皆偹于我<lb/>
耳得之而為聲目遇之而成色天地與我皆無盡藏也<lb/>
夫天下之所共有者尚皆為我有况形色性分百骸衆<lb/>
體吾之固有者而㑹喪失乎小人則一身之所固有者<lb/>
不能自由目隨人視耳隨人聽口隨人語鼻隨人氣片<lb/>
<pb n="KR4e0156_WYG_013-30a"/>
言許與不勝寵榮辭色少疎即謂賈禍惴惴焉不肯少<lb/>
拂意指栁可為轂鹿可為馬茍患失之無所不至此身<lb/>
皆非我有矣夫吾之身尚不為我有况紛然六合之外<lb/>
不但不能有隨所徃皆憂愁之境矣知足不辱知止不<lb/>
殆信哉<lb/>
　<lb/>
　<lb/>
　<lb/>
<pb n="KR4e0156_WYG_013-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　沙溪集巻十三<lb/>
</p>
<p>
</p>
  </div>
</body>
</text>
</TEI>
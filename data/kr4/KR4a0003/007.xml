<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楚詞補注巻七</head> <lb/>
    <p>
<pb n="KR4a0003_WYG_007-1a"/>
欽定四庫全書<lb/>
　楚詞補注巻七<lb/>
　　　　　　　　　　　　宋　洪興祖　撰<lb/>
　漁父章句第七　離騷<lb/>
漁父者屈原之所作也屈原放逐在江湘之間憂愁嘆<lb/>
吟儀容變易而漁父避世隠身釣魚江濵欣然自樂時<lb/>
遇屈原川澤之域怪而問之遂相應答楚人思念屈原<lb/>
因叙其辭以相傳焉<hi>卜居漁父皆假設問答以寄意耳而太史公屈原傳劉向新序嵇康</hi>
<pb n="KR4a0003_WYG_007-1b"/>
<hi>髙士傳或採楚詞莊子漁父之言以為實錄非也</hi>
屈原既放<hi>身斥逐也</hi>游於江潭<hi>戲水/側也</hi>行吟澤畔<hi>履荆棘也</hi>顔色憔<lb/>
悴<hi>皯黴黒也補曰皯古旱切黴力遟切</hi>形容枯槁<hi>㿑瘦瘠也補曰槁音考</hi>漁父見而<lb/>
問之<hi>怪屈原也</hi>曰子非三閭大夫與<hi>謂其故官史記作歟</hi>何故至於斯<lb/>
<hi>曷為遭此患也史記云何故而至此</hi>屈原曰舉世皆濁<hi>衆貪鄙也一作世人皆濁史記作舉</hi>
<hi>世混濁而我獨清衆人皆醉而我獨醒</hi>我獨清<hi>志潔/己也</hi>衆人皆醉<hi>惑財賄也一云巧佞</hi>
<hi>曲也</hi>我獨醒<hi>㢘自/守也</hi>是以見放<hi>弃草野也一本/此句末有爾字</hi>漁父曰<hi>隠士言也</hi>
聖人不凝滯於物<hi>不困辱其身也史記云夫聖人者一本物上有萬字</hi>而能與世<lb/>
<pb n="KR4a0003_WYG_007-2a"/>
推移<hi>隨俗方圎</hi>世人皆濁<hi>人貪婪也一作舉世皆濁史記云舉世混濁</hi>何不淈其<lb/>
泥<hi>同其風也史記作隨其流補曰淈古沒切又乎沒切濁也</hi>而揚其波<hi>與沈浮也五臣云淈泥揚</hi>
<hi>波稍隨其流也</hi>衆人皆醉<hi>巧佞/曲也</hi>何不餔其糟<hi>從其俗也補曰餔布乎切</hi>而歠<lb/>
其釃<hi>食其祿也文選釃作醨五臣云餔糟歠醨微同其事也餔食也歠飲也糟醨皆酒滓補曰釃力支切</hi>
<hi>以水䍤糟也醨薄酒也</hi>何故深思高舉<hi>獨行忠直五臣云深思謂憂君與民也</hi>自令<lb/>
放為<hi>逺在他域史記云何故懐瑾握瑜而自令見放為</hi>屈原曰吾聞之<hi>受聖人之制也</hi>
新沐者必彈冠<hi>拂土坌也補曰荀子云新浴者振其衣新沐者彈其冠人之情也其誰能以巳</hi>
<hi>之僬僬受人之掝掝者哉</hi>新浴者必振衣<hi>去塵/穢也</hi>安能以身之察察<hi>巳清</hi>
<pb n="KR4a0003_WYG_007-2b"/>
<hi>潔也五臣云察察潔白也史記云又誰能以身之察察</hi>受物之汶汶者乎<hi>䝉垢塵也補曰</hi>
<hi>汶音門汶濛沾辱也一音昏荀子注引此作惛惛惛惛不明也惛門昏二音</hi>寧赴湘流<hi>自沈淵也</hi>
<hi>史記作常流常音長</hi>葬於江魚之腹中<hi>身消爛也一無之字史記云而葬乎江魚腹中耳</hi>
安能以皓皓之白<hi>皓皓猶皎皎也皓一作皎五臣云皓白喻貞節</hi>而䝉世俗之<lb/>
塵埃乎<hi>被㸃汚也一無而字塵埃史記作温蠖説者曰温蠖猶惛憒也</hi>漁父莞爾而笑<lb/>
<hi>笑離齗也莞一作莧補曰莞爾微笑胡板切</hi>鼓枻而去<hi>叩船舷也枻一作栧補曰枻音曳舷船邊</hi>
<hi>也</hi>歌曰<hi>一本歌上/有乃字</hi>滄浪之水清兮<hi>喻世昭明補曰浪音郎禹貢嶓冢導漾東</hi>
<hi>流為漢又東為凔浪之水注云漾水至武都為漢至江夏謂之夏水又東為滄浪之水在荆州孟軻云有孺子</hi>
<pb n="KR4a0003_WYG_007-3a"/>
<hi>歌曰滄浪之水清兮可以濯我纓滄浪之水濁兮可以濯我足清斯濯纓濁斯濯足矣自取之也水經云武當</hi>
<hi>縣西北漢水中有洲名滄浪洲地説曰水出荆山東南流為滄浪之水是近楚都故漁父歌云云余案尚書禹</hi>
<hi>貢言導漾水東流為漢又東為滄浪之水不言過而言為者明非它水盖漢沔水自下有滄浪通稱耳漁父歌</hi>
<hi>之不達水地宜以尚書為正</hi>可以濯吾纓<hi>沐浴升朝廷也吾一作我五臣云清喻明時可以修</hi>
<hi>飾冠纓而仕也</hi>滄浪之水濁兮<hi>喻世/昏闇</hi>可以濯吾足<hi>宜隠遁也吾一作我五臣</hi>
<hi>云濁喻亂世可以抗足逺去</hi>遂去不復與言<hi>合道真也補曰藝文志云屈原賦二十五篇然</hi>
<hi>則自騷經至漁父皆賦也後之作者茍得其一體可以名家矣而梁蕭統作文選自騷經卜居漁父之外九歌</hi>
<hi>去其五九章去其八然司馬相如大人賦率用逺遊之語史記屈原傳獨載懐沙之賦揚雄作伴牢愁亦旁惜</hi>
<pb n="KR4a0003_WYG_007-3b"/>
<hi>誦至懐沙統所去取未必當也自漢以來靡麗之賦勸百而諷一無復惻隠古詩之義故子雲有曲終奏雅之</hi>
<hi>譏而統乃以屈子與後世詞人同日而論其識如此則其文可知矣</hi>
　<lb/>
　<lb/>
　<lb/>
　<lb/>
　<lb/>
　楚詞補注巻七<lb/>
</p>
<p>
</p>
  </div>
</body>
</text>
</TEI>
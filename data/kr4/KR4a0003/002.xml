<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楚詞補注巻二</head> <lb/>
    <p>
<pb n="KR4a0003_WYG_002-1a"/>
欽定四庫全書<lb/>
　楚詞補注巻二<lb/>
　　　　　　　　　　　　宋　洪興祖　撰<lb/>
　九歌章句第二　　離騷<lb/>
　　　　東皇太一<hi>一本自東皇太一至國殤上皆有祠字</hi>
　　　　雲中君<lb/>
　　　　湘君<lb/>
　　　　湘夫人<lb/>
<pb n="KR4a0003_WYG_002-1b"/>
　　　　大司命<lb/>
　　　　少司命<lb/>
　　　　東君<lb/>
　　　　河伯<lb/>
　　　　山鬼<lb/>
　　　　國殤<lb/>
　　　　禮魂<lb/>
九歌者屈原之所作也昔楚國南郢之邑沅湘之間其<lb/>
<pb n="KR4a0003_WYG_002-2a"/>
俗信鬼而好祠<hi>祠一作祀漢書曰楚地巫鬼重淫祀隋志曰荆州尤重祠祀屈原制九歌葢由</hi>
<hi>此也</hi>其祠必作歌樂鼓舞以樂諸神<hi>一無歌字</hi>屈原放逐竄伏<lb/>
其域懐憂苦毒愁思沸鬱出見俗人祭祀之禮歌舞之<lb/>
樂其詞鄙陋因為作九歌之曲<hi>王逸注九辯云九者陽之數道之綱紀也五臣</hi>
<hi>云九者陽數之極自謂否極取為歌名矣按九歌十一首九章九首皆以九為名者取簫韶九成啓九辯九歌</hi>
<hi>之義騷經曰奏九歌而舞韶兮聊假日以媮樂即其義也宋玉九辯以下皆出於此</hi>上陳事神之<lb/>
敬下見已之寃結託之以風諫故其文意不同章句雜<lb/>
錯而廣異義焉<hi>一云故其文詞意周章雜錯</hi>
<pb n="KR4a0003_WYG_002-2b"/>
吉日兮辰良<hi>日謂甲乙辰謂寅卯補曰沈括存中云吉日兮辰良葢相錯成文則語勢矯健如杜</hi>
<hi>子美詩云紅豆啄餘鸚鵡粒碧梧棲老鳯凰枝韓退之云春與猿吟兮秋鶴與飛皆用此體也</hi>穆將愉<lb/>
兮上皇<hi>穆敬也愉樂也上皇謂東皇太一也言巳將修祭祀必擇吉良之日齋戒恭敬以宴樂天神也補</hi>
<hi>曰愉音俞</hi>撫長劔兮玉珥<hi>撫持也玉珥謂劒鐔也劒者所以威不軌衞有徳故撫持之也補曰</hi>
<hi>撫循也以手循其珥也博雅曰劒珥謂之鐔鐔劒鼻一曰劒口一曰劒環珥耳飾也鐔所以飾劒故取以名焉</hi>
<hi>珥音餌鐔覃淫二音</hi>璆將鳴兮琳琅<hi>璆琳琅皆美玉名也爾雅曰有璆琳琅玕焉鏘佩聲也詩</hi>
<hi>曰佩玉鏘鏘言巳供神有道乃使靈巫常持好劒以辟邪要垂衆佩周旋而舞動鳴五玉鏘鏘而和且有節度</hi>
<hi>也或曰糾鏘鳴兮琳琅糾錯也琳琅聲也謂帶劒佩衆多糾錯而鳴其聲琳琅也鏘釋文作鎗補曰璆渠幽切</hi>
<pb n="KR4a0003_WYG_002-3a"/>
<hi>鏘七羊切禮記曰古之君子必佩玉進則揖之退則揚之然後玉鏘鳴也琳音林琅音郎俗作瑯爾雅曰西北</hi>
<hi>之美者有崑崙虛之璆琳琅玕焉璆琳美玉名琅玕狀似珠也本草云琅玕是石之美者明瑩若珠之色此言</hi>
<hi>帶劒佩玉以禮事神也</hi>瑶席兮玉瑱<hi>瑶石之次玉者詩云報之以瓊瑶瑱一作鎭補曰瑶音遥</hi>
<hi>一曰美玉也瑱壓也音鎭下文云白玉兮為鎭是也周禮玉鎭大寶器故書作瑱鄭司農云瑱讀為鎭</hi>盍<lb/>
將把兮瓊芳<hi>盍何不也把持也瓊玉枝也言已修飾清潔以瑶玉為席美玉為瑱靈巫何持乎乃</hi>
<hi>復把玉枝以為香也五臣云靈巫何不持瓊枝以為芳香取美潔也補曰盍音合</hi>蕙肴蒸兮蘭<lb/>
藉<hi>蕙肴以蕙草蒸肉也藉所以藉飯食也易曰藉用白茅也蒸一作䒱一作烝補曰肴骨體也蒸進也䒱烝</hi>
<hi>並同國語曰親戚宴饗則有殽烝注云升體解節折之俎藉薦也慈夜切</hi>奠桂酒兮椒漿<hi>桂酒</hi>
<pb n="KR4a0003_WYG_002-3b"/>
<hi>切桂置酒中也椒漿以椒置漿中也言巳供待彌敬乃以蕙草蒸肴芳蘭為藉進桂酒椒漿以備五味也五臣</hi>
<hi>云蕙蘭椒桂皆取芬芳補曰説文奠置祭也漢樂歌曰奠桂酒勺椒漿周禮四飲之物三曰漿</hi>揚枹兮<lb/>
拊鼓<hi>揚舉也拊撃也枹一作桴補曰枹房尤切擊鼓槌也</hi>疏緩節兮安歌<hi>疏希也言肴膳</hi>
<hi>酒醴既具不敢寧處親舉枹擊鼓使靈巫緩節而舞徐歌相和以樂神也五臣云使曲節希緩而安音清歌補</hi>
<hi>曰疏與疎同</hi>陳竽瑟兮浩倡<hi>陳列也浩大也言己又陳列竽瑟大倡作樂以自竭盡也補曰</hi>
<hi>禮記鍾磬竽瑟以和之竽笙類三十六簧瑟琴類二十五絃</hi>靈偃蹇兮姣服<hi>靈謂巫也偃蹇</hi>
<hi>舞貌姣好也服飾也姣一作妖服一作服補曰古者巫以降神靈偃蹇兮姣服言神降而託於巫也下文亦曰</hi>
<hi>靈連蜷兮既留偃蹇委曲貌一曰衆盛貌方言曰好或謂之姣注云言姣潔也姣與妖並音狡服與服同</hi>
<pb n="KR4a0003_WYG_002-4a"/>
芳菲菲兮滿堂<hi>菲菲芳貌也言乃使姣好之巫被服盛飾舉足奮袂偃蹇而舞芬芳菲菲盈滿</hi>
<hi>堂室也</hi>五音紛兮繁會<hi>五音宫商角徴羽也紛盛貌繁衆也五臣云繁會錯雜也</hi>君欣<lb/>
欣兮樂康<hi>欣欣喜貌康安也言巳動作衆樂合會五音紛然盛美神以歡欣猒飽喜樂則身䝉慶祜</hi>
<hi>家受多福也屈原以為神無形聲難事易失然人竭心盡禮則歆其祀而惠以祉自傷履行忠誠以事於君不</hi>
<hi>見信用而身放棄遂以危殆也五臣云君謂東皇也欣欣和悦貌補曰此章以東皇喻君言人臣陳徳義禮樂</hi>
<hi>以事上則其君樂康無憂患也</hi>
　　　　東皇太一<hi>五臣云毎篇之目皆楚之神名所以列於篇後者亦猶毛詩題章之</hi>
　　　　　<hi>趣太一星名天之尊神祠在楚東以配東帝故云東皇補曰漢書郊祀志云天神貴</hi>
<pb n="KR4a0003_WYG_002-4b"/>
　　　　　<hi>者太一太一佐曰五帝古者天子以春秋祭太一東南郊天文志曰中宮天極星其</hi>
　　　　　<hi>一明者太一常居也淮南子曰太㣲者太一之庭紫宫者太一之居説者曰太一天</hi>
　　　　　<hi>之尊神曜魄寶也天文大象賦注云天皇大帝一星在紫㣲宫内勾陳口中其神曰</hi>
　　　　　<hi>曜魄寳主御羣靈秉萬機神圖也其星隱而不見其占以見則為災也又曰太一一</hi>
　　　　　<hi>星次天一南天帝之臣也主使十六龍知風雨水旱兵革飢饉疾疫占不明反移為</hi>
　　　　　<hi>災</hi>
浴蘭湯兮沐芳<hi>蘭香草也補曰本草白芷一名芳香樂府有沐浴子劉次莊云楚詞曰新沐者</hi>
<hi>必彈冠新浴者必振衣又曰與汝沐兮咸池晞汝髪兮陽之阿皆潔濯之謂也李白亦有此作其詞曰沐芳莫</hi>
<pb n="KR4a0003_WYG_002-5a"/>
<hi>彈冠浴蘭莫振衣處世忌太潔至人貴藏暉與屈原意異</hi>華采衣兮若英<hi>華采五色采也若杜</hi>
<hi>若也言巳將修饗祭以事雲神乃使靈巫先浴蘭湯沐香芷衣五采華衣飾以杜若之英以自潔清也補曰華</hi>
<hi>戸花切荀卿雲賦云五采備而成文衣華采之衣以其類也本草杜若一名杜蘅葉似薑而有文理味辛香今</hi>
<hi>復别有杜蘅不相似按杜蘅爾雅所謂杜土鹵者也杜若廣雅所謂楚蘅者也其類自别古人多雜引用爾雅</hi>
<hi>曰榮而不實者謂之英</hi>靈連蜷兮既留<hi>靈巫也楚人名巫為靈子連蜷巫迎神導引貌也既</hi>
<hi>已也留止也一本靈下有子字補曰蜷音拳南都賦云蛾睂連巻連巻長曲貌</hi>爛昭昭兮未央<lb/>
<hi>爛光貌也昭昭明也央已也言巫執事肅敬奉迎導引顔貌矜莊形體連蜷神則歡喜必留而止見其光容爛</hi>
<hi>然昭明無極巳也</hi>蹇將憺兮壽宫<hi>蹇詞也憺安也壽宫供神之處也祠祀皆欲得壽故名為</hi>
<pb n="KR4a0003_WYG_002-5b"/>
<hi>壽宫也言雲神既至於壽宫歆饗酒食憺然安樂無有去意也補曰憺徒濫切漢武帝置壽宫神君臣瓚曰壽</hi>
<hi>宫奉神之宫</hi>與日月兮齊光<hi>齊同也光明也言雲神豐隆爵位尊高乃與日月同光明也夫</hi>
<hi>雲興而日月昏雲藏而日月明故言齊光也齊一作爭</hi>龍駕兮帝服<hi>龍駕言雲神曰駕龍也故易</hi>
<hi>雲從龍帝謂五方之帝也言天尊雲神使之乘龍兼衣青黄五采之色與五帝同服也五臣云言神駕雲龍之</hi>
<hi>車</hi>聊翺遊兮周章<hi>聊且也周章猶周流也言雲神居無常處動則翺翔周流往來且遊戲也</hi>
<hi>五臣云翺遊周章徃來迅疾貌</hi>靈皇皇兮既降<hi>靈謂雲神也皇皇美貌降下也言雲神來下其</hi>
<hi>貌皇皇而美有光明也</hi>猋逺舉兮雲中<hi>猋去疾貌也雲中雲神所居也言雲神徃來急疾飲</hi>
<hi>食既飽猋然逺舉復還其處也補曰猋卑遥切羣犬走貌大人賦曰猋風涌而雲浮李善引此作焱其字从火</hi>
<pb n="KR4a0003_WYG_002-6a"/>
<hi>非也</hi>覽冀州兮有餘<hi>覽望也兩河之間曰冀州餘猶他也言雲神所在高邈乃望於莫州尚復</hi>
<hi>見他方也五臣云言神所居高絶下覽冀州横望四海皆有餘而無極冀州堯所都思有道之君故覽之補曰</hi>
<hi>淮南子曰正中冀州曰中土注云冀大也四方之主又曰殺黒龍以濟冀州注云冀九州中謂今四海之内</hi>
横四海兮焉窮<hi>窮極也言雲神出入奄忽須㬰之間横行四海安有窮極也補曰禮記云以横</hi>
<hi>於天下注云横充也</hi>思夫君兮太息<hi>君謂雲神五臣曰夫君謂雲神以喻君也言夫君所居高</hi>
<hi>逺下制有國我之思君終不可見故歎息而憂心也補曰記曰夫夫也為習於禮者上夫音扶</hi>極勞心<lb/>
兮<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <hi>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>憂心貌屈原見雲一動千里周徧四海想得隨從觀望四方以忘已憂思而念之終不可</hi>
<hi>得故太息而歎心中煩勞而<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>也或曰君謂懐王也屈原陳序雲神文義略訖愁思復至哀念懐王暗昧不</hi>
<pb n="KR4a0003_WYG_002-6b"/>
<hi>明則太息增歎心毎<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                        <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>而不能巳也<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>一作忡補曰/<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>敕中切説文忡憂也引詩憂心忡忡楚詞作<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>此章</hi>
<hi>以雲神喻君言君徳與日月同明故能周覽天下横被六合而懐王不能如此故心憂也</hi>
　　　　雲中君<hi>雲神豐隆也一曰屏翳巳見騷經漢書郊祀志有雲中君</hi>
君不行兮夷猶<hi>君謂湘君也夷猶猶豫也言湘君所在左沅湘右大江苞洞庭之波方數百里</hi>
<hi>羣鳥所集魚鱉所聚土地肥饒又有險阻故其神常安不肯遊蕩既設祭祀使巫請呼之尚復猶豫也</hi>蹇<lb/>
誰留兮中洲<hi>蹇詞也留待也中洲洲中也水中可居者者曰洲言湘君蹇然難行誰留待於水中</hi>
<hi>之洲乎以為堯用二女妻舜有苗不服舜往征之二女從而不反道死於沅湘之中因為湘夫人也所留蓋謂</hi>
<hi>此堯之二女也五臣云誰將留待於中洲乎欲神之速至也補曰逸以湘君為湘水神而謂留湘君於中洲者</hi>
<pb n="KR4a0003_WYG_002-7a"/>
<hi>二女也韓退之則以湘君為娥皇湘夫人為女英留止也</hi>美要眇兮宜修<hi>要眇好貌修飾也言</hi>
<hi>二女之貌要眇而好又宜修飾也眇一作妙一本宜上有又字補曰要於笑切眇與妙同前漢傳曰幼眇之聲</hi>
<hi>亦音要妙此言娥皇容徳之美以喻賢臣</hi>沛吾乘兮桂舟<hi>沛行貌舟船也吾屈原自謂也言巳</hi>
<hi>雖在湖澤之中猶乘桂木之船沛然而行常香浄也五臣云我復乘桂舟以迎神舟用桂者取香潔之異乘一</hi>
<hi>作椉補曰孟子曰如水之就下沛然誰能禦之沛普賴切桂舟迎神之舟屈原因以自喻</hi>令沅湘兮<lb/>
無波<hi>沅湘水名</hi>使江水兮安流<hi>言已乘船常恐危殆願湘君令沅湘無波涌使江水順徑</hi>
<hi>徐流則得安也補曰沅湘已見騷經水經及荆州記云江出岷山其源若甕口可以濫觴潜行地底數里至楚</hi>
<hi>都遂廣十里名為南江初在犍為與青衣水汶水合東北至巴郡與涪水漢水白水合至長沙與澧水沅水湘</hi>
<pb n="KR4a0003_WYG_002-7b"/>
<hi>水合至江夏與沔水合至潯陽分為九道東㑹於彭澤經蕪湖名為中江東北至南徐州名為北江而入海也</hi>
望夫君兮未來<hi>君謂湘君未一作歸</hi>吹參差兮誰思<hi>參差洞簫也言巳供修祭</hi>
<hi>祀瞻望於君而未肯來則吹簫作樂誠欲樂君當復誰思念也五臣云謂神肯來斯而我作樂吹聲參差當復</hi>
<hi>思誰言思神之甚一作篸<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>補曰風俗通云舜作簫其形參差象鳯翼參差不齊之貌初簪又宜二切此言因</hi>
<hi>吹簫而思舜也洞簫賦云吹參差而入道徳洞簫簫之無底者篸<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>竹貌</hi>駕飛龍兮北征<hi>征行</hi>
<hi>也屈原思神略畢意念楚國願駕飛龍北行亟還歸故居也</hi>邅吾道兮洞庭<hi>邅轉也洞庭太</hi>
<hi>湖也言巳欲乘龍而歸不敢隨從大道願轉江湖之側委曲之徑欲急至也五臣云轉道於洞庭湖上而直歸</hi>
<hi>補曰邅池戰切文選音陟連切原欲歸而轉道於洞庭者以湘君在焉故也山海經曰洞庭之山帝之二女居</hi>
<pb n="KR4a0003_WYG_002-8a"/>
<hi>之是常游于江淵澧沅之風交瀟湘之淵出入多飃風暴雨注云言二女遊戲江之淵府則能鼓動三江令風</hi>
<hi>波之氣共相交通又曰湘水出帝舜葬東入洞庭下注云洞庭地穴在長沙巴陵也水經云四水同注洞庭北</hi>
<hi>會大江名之五渚戰國䇿秦與荆戰大破之取洞庭五渚是也湖水廣員五百餘里日月若出没於其中湖中</hi>
<hi>有君山潜通吳之苞山郭景純江賦云苞山洞庭巴陵地道潜陸旁通幽岫窈窕者也按吳中太湖一名洞庭</hi>
<hi>而巴陵之洞庭亦謂之太湖逸云太湖蓋指巴陵洞庭耳</hi>薜荔柏兮蕙綢<hi>薜荔香草柏槫辟也</hi>
<hi>綢縛束也詩曰綢繆束楚是也柏一作拍槫一作搏補曰柏拍並音博綢儔叨二音</hi>蓀橈兮蘭旌<lb/>
<hi>蓀香草也橈船小楫也屈原言巳居家則以薜荔槫飾四壁蕙草縳屋乘船則以蓀為楫櫂蘭為旌旗動以香</hi>
<hi>潔自修飾也蓀一作荃旌一作旍補曰蓀荃見騷經橈而遥切方言云楫謂之橈或謂之櫂周禮云柝羽為旌</hi>
<pb n="KR4a0003_WYG_002-8b"/>
<hi>爾雅云注旄首曰旌旍與旌同諸本或云乘荃橈乘一作承或云采荃橈兮蘭旗皆後人増改或傳冩之誤耳</hi>
望涔陽兮極浦<hi>涔陽江陭名近附郢極逺也浦水涯也補曰涔音岑碕音祈曲岸也今澧州有</hi>
<hi>涔陽浦水經云涔水出漢中南縣東南旱山北至沔陽縣南入于沔涔水即黄水也集韻涔郎丁切水名其字</hi>
<hi>从令引楚辭望涔陽兮極浦未詳説文云浦濱也風土記大水有小口别通曰浦</hi>横大江兮揚<lb/>
靈<hi>靈精誠也屈原思念楚國願乘輕舟上望江之逺浦下附郢之陭以渫憂念横度大江揚巳精誠冀能感</hi>
<hi>悟懐王使還己也五臣云言我逺遊此浦將横絶大江揚其精誠於君側補曰横大江兮揚靈以湘君在焉故</hi>
<hi>也</hi>揚靈兮未極<hi>極已/也</hi>女嬋媛兮為余太息<hi>女謂女嬃屈原姊也嬋媛</hi>
<hi>猶牽引也言已逺揚精誠雖欲自竭盡終無從達故女嬃牽引而責數之為已太息悲毒欲使屈原改性易行</hi>
<pb n="KR4a0003_WYG_002-9a"/>
<hi>隨風俗也五臣云言我揚精誠未巳女嬃牽引時事以為不變節從容終不可為而為我歎息也補曰嬋媛巳</hi>
<hi>見騷經</hi>横流涕兮潺湲<hi>潺湲流貌屈原感女嬃之言外欲變節而意不能改内自悲傷涕泣</hi>
<hi>横流也補曰潺仕連鉏山二切湲音爰</hi>隱思君兮陫側<hi>君謂懐王也陫陋也言已雖見放弃</hi>
<hi>隱伏山野猶從側陋之中思念君也補曰隱痛也孟子曰惻隱之心陫符沸切説文隱也</hi>桂櫂兮蘭<lb/>
枻<hi>櫂楫也枻船旁板也一作栧五臣云桂蘭取其香也補曰櫂直敎切枻音曳楫謂之枻一曰柂也</hi>斲<lb/>
冰兮積雪<hi>斲斫也言巳乘船遭天盛寒舉其櫂楫斲斫冰凍紛然如積雪言巳勤苦也一云斲曾冰</hi>
<hi>五臣云言志不通猶乘舟値天盛寒斲斫冰凍徒為勤苦而不得前也</hi>采薜荔兮水中<hi>薜荔</hi>
<hi>之草緣木而生</hi>搴芙蓉兮木末<hi>搴手取也芙蓉荷華也生水中屈原言已執忠信之行以事於</hi>
<pb n="KR4a0003_WYG_002-9b"/>
<hi>君其志不合猶入池涉水而求薜荔登山緣木而采芙蓉固不可得也補曰搴音蹇</hi>心不同兮媒<lb/>
勞<hi>言婚姻所好心意不同則媒人疲勞而無功也屈原自喻行與君異終不可合亦疲勞而巳也</hi>恩不<lb/>
甚兮輕絶<hi>言人交接初淺恩不甚篤則輕相與離絶言已與君同姓共祖無離絶之義也五臣曰事</hi>
<hi>君之道亦類此焉</hi>石瀨兮淺淺<hi>瀨湍也淺淺流疾貌補曰瀨落葢切説文曰水流沙土也文選</hi>
<hi>注云石瀨水激石間則怒成湍淺音牋</hi>飛龍兮翩翩<hi>屈原憂愁頫視川水見石瀨淺淺疾流而</hi>
<hi>下將有所至仰見飛龍翩翩而上將有所登自傷棄在草野終無所登至也五臣云下視水石淺淺而流仰觀</hi>
<hi>飛龍翩翩而舉物皆遂性我獨不然也補曰説文云翩疾飛也</hi>交不忠兮怨長<hi>交友也忠厚也</hi>
<hi>言朋友相與不厚則長相怨恨言已執履忠信雖獲罪過不敢怨恨於衆人也</hi>期不信兮告余<lb/>
<pb n="KR4a0003_WYG_002-10a"/>
以不閒<hi>間暇也言君嘗與己期欲共為治後以纔言之故更告我以不閒暇遂以疏逺己也余一作我</hi>
<hi>五臣云言君與臣下為友而臣為不忠則怨而責之巳為不信則以為閒爾疾其君初欲與己為治後遂相背</hi>
<hi>焉補曰此言朋友之交忠則見信不忠則生怨臣忠於君則君宜見信而反告我以不閒所謂羌中道而囘畔</hi>
<hi>兮反既有此它志也此原陳已之志於湘君也閒音閑</hi>鼂聘騖兮江臯<hi>鼂以喻盛明也澤曲</hi>
<hi>曰臯言己願及鼂明已年盛時任重馳驅以行道徳也鼂一作朝補曰鼂陟遥切早也騁音逞騖音務説文曰</hi>
<hi>騁直馳也騖亂馳也</hi>夕弭節兮北渚<hi>弭安也渚水涯也夕以喻衰言日夕將暮巳已衰老弭情</hi>
<hi>安意終志草壄也五臣云喻己盛少之時願驅馳於君前及衰謝之日反安意於草野自歎之詞補曰騁騖弭</hi>
<hi>節不出江臯北渚之間自傷不得居朝廷也渚沚也爾雅小洲曰陼韓詩章句水一溢而為渚</hi>鳥次兮<lb/>
<pb n="KR4a0003_WYG_002-10b"/>
屋上<hi>次舍也再宿曰信過信曰次</hi>水周兮堂下<hi>周旋也言已所居在湖澤之中衆鳥舍止</hi>
<hi>我之屋上流水周旋己之堂下自傷與鳥獸魚鱉同為伍也補曰下音戸</hi>捐余玦兮江中<hi>玦玉</hi>
<hi>佩也先王所以命臣之瑞故與環即還與玦即去也補曰捐音沿玦古穴切如環而有缺左傳曰佩以金玦棄</hi>
<hi>其衷也荀子曰絶人以玦皆取弃絶之義莊子曰緩佩玦者事至而斷史記曰舉佩玦以示之皆取决斷之義</hi>
遺余佩兮醴浦<hi>遺離也佩瓊琚之屬也言已雖見放逐常思念君設欲逺去猶捐玦佩置於水</hi>
<hi>涯冀君求己示有還意佩一作珮醴一作澧五臣云捐遺皆置也玦珮朝服之飾置於江澧二水之涯者冀君</hi>
<hi>命已猶可以用也補曰捐玦遺佩以詒湘君與騷經解佩纕以結言同意喻求賢也遺平聲方言注云澧水今</hi>
<hi>在長沙水經云澧水出武陵充縣注於洞庭按禹貢曰又東至於澧史記作醴孔安國馬融王肅皆以醴為水</hi>
<pb n="KR4a0003_WYG_002-11a"/>
<hi>名鄭𤣥曰醴陵名也長沙有醴陵縣澧醴古書通用今澧州有佩浦因楚詞為名也</hi>采芳洲兮杜<lb/>
若<hi>芳洲香草藂生水中之處補曰藂音叢</hi>將以遺兮下女<hi>遺與也女隂也以喻臣謂己之</hi>
<hi>儔匹言已願往芬芳絶異之洲采取杜若以與貞正之人思與同志終不變更也五臣云欲將己之美投於賢</hi>
<hi>臣者思與同志復為治道補曰遺去聲既詒湘君以佩玦又遺下女以杜若好賢不巳也騷經曰相下女之可</hi>
<hi>詒</hi>峕不可兮再得<hi>言日不再中年不/再盛也峕一作時</hi>聊逍遥兮容與<hi>逍遥</hi>
<hi>遊戲也詩曰狐裘逍遥言天時不再至人年不再盛巳年既老矣不遇於時聊且逍遥而遊容與而戲以待天</hi>
<hi>命之至也五臣云自言憂愁欲以决死死不再生何由復遇逍遥容與待君之命冀得盡其誠心焉</hi>
　　　　湘君<hi>劉向列女傳舜陟方死於蒼梧二妃死於江湘之間俗謂之湘君禮記舜葬於</hi>
<pb n="KR4a0003_WYG_002-11b"/>
　　　　　<hi>蒼梧之野葢二妃未之從也注云離騷所歌湘夫人舜妃也韓退之黄陵廟碑云湘</hi>
　　　　　<hi>旁有廟曰黄陵自前古立以祠堯之二女舜二妃者秦博士對始皇帝云湘君者堯</hi>
　　　　　<hi>之二女舜妃者也劉向鄭𤣥亦皆以二妃為湘君而離騷九歌既有湘君又有湘夫</hi>
　　　　　<hi>人王逸以為湘君者自其水神而謂湘夫湘人乃二妃也從舜南征三苗不反道死沅</hi>
　　　　　<hi>之間山海經曰洞庭之山帝之二女居之郭璞疑二女者帝舜之后不當降小水為</hi>
　　　　　<hi>其夫人因以二女為天帝之女以余考之璞與王逸俱失也堯之長女娥皇為舜正</hi>
　　　　　<hi>妃故曰君其二女女英自宜降曰夫人也故九歌詞謂娥皇為君謂女英帝子各以</hi>
　　　　　<hi>其盛者推言之也禮有小君君毋明其正自得稱君也</hi>
<pb n="KR4a0003_WYG_002-12a"/>
帝子降兮北渚<hi>帝子謂堯女也降下也言堯二女娥皇女英隨舜不反没於湘水之渚因為湘</hi>
<hi>夫人補曰此言帝子之神降於北渚來享其祀也帝子以喻賢臣</hi>目眇眇兮愁予<hi>眇眇好貌</hi>
<hi>予屈原自謂也言堯二女儀徳美好眇然絶異又配帝舜而乃没命水中屈原自傷不遭值堯舜而遇闇君亦</hi>
<hi>將沈身湘流故曰愁我也予一作余五臣云其神儀徳美好愁我失志焉補曰眇眇㣲貌言神之降望而不見</hi>
<hi>使我愁也以况思賢而不得見也予音與</hi>嫋嫋兮秋風<hi>嫋嫋秋風揺木貌補曰嫋長弱貌奴鳥切</hi>
洞庭波兮木葉下<hi>言秋風疾則草木揺湘水波而樹葉落矣以言君政急則衆民愁而賢者</hi>
<hi>傷矣或曰屈原見秋風起而木葉墮悲歲徂盡年衰老也五臣云喻小人用事則君子棄逐補曰淮南云見一</hi>
<hi>葉落而知歲之將暮又曰桑葉落而長年悲下音戸</hi>白薠兮騁望<hi>薠草秋生今南方湖澤皆有之</hi>
<pb n="KR4a0003_WYG_002-12b"/>
<hi>騁平也薠或作蘋一本此句上有登字皆非也補曰薠音煩淮南子云路無莎薠注云薠狀如葴葴音針見爾</hi>
<hi>雅又説文云青薠似莎者司馬相如賦注云似莎而大生江湖鴈所食</hi>與佳期兮夕張<hi>佳謂</hi>
<hi>湘夫人也不敢指斥尊者故言佳也張施也言己願以始秋薠草初生平望之時修設祭具夕早灑掃張施帷</hi>
<hi>帳與夫人期歆饗之也一本佳下有人字一云與佳人兮期夕張五臣云佳期謂湘夫人言已願以此夕設祭</hi>
<hi>祀張帷帳冀夫人之神來此歆饗以喻張設忠信以待君命補曰説文云佳善也廣雅云佳好也張音帳陳設</hi>
<hi>也周禮曰凡邦之張事漢書曰供張東都門外言夕張者猶黄昏以為期之意</hi>鳥萃兮蘋中<hi>萃集</hi>
<hi>一本萃上有何字五臣云蘋水草補曰萃音遂</hi>罾何為兮木上<hi>罾魚網也夫鳥當集木巔而言</hi>
<hi>草中罾當在水中而言木上以喻所願不得失其所也補曰罾音增</hi>沅有茝兮醴有蘭<hi>言沅</hi>
<pb n="KR4a0003_WYG_002-13a"/>
<hi>水之中有盛茂之茝澧水之内有芬芳之蘭異於衆草以興湘夫人美好亦異於衆人也茝一作芷醴一作澧</hi>
<hi>五臣云蘭芷喻己之善補曰水經云澧水又東南注於沅水曰澧口葢其枝瀆耳引沅有芷兮澧有蘭或曰澧</hi>
<hi>州有蘭江因此為名</hi>思公子兮未敢言<hi>公子謂湘夫人也重以卑説尊故變言公子也言已</hi>
<hi>想若舜之遇二女二女雖死猶思其神所以不敢達言者士當須介女當須媒也五臣云公子謂夫人喻君也</hi>
<hi>未敢言者欲待賢主補曰諸侯之子稱公子謂子椒子蘭也思椒蘭宜有蘭茝之芬芳未敢言者恐逢彼之怒</hi>
<hi>耳此原陳已之志於湘夫人也山鬼云思公子兮徒離憂</hi>荒忽兮逺望觀流水兮潺<lb/>
湲<hi>言鬼神荒忽往來無形近而視之彷彿若存逺而望之但見水流而潺湲也荒一作慌忽一作惚補曰慌</hi>
<hi>釋文文選並音荒此言逺望楚國若有若無但見流水之潺湲耳荒忽不分明之貌</hi>麋何食兮庭<lb/>
<pb n="KR4a0003_WYG_002-13b"/>
中<hi>麋獸名似鹿也食一作為補曰麋音眉月令曰麋角解疏云麋隂獸情淫而游澤</hi>蛟何為兮<lb/>
水裔<hi>蛟龍類也麋當在山林而在庭中蛟當在深淵而在水涯以言小人宜在山野而陞朝庭賢者當居</hi>
<hi>尊官而為僕𨽻也裔一作裔補曰裔邉也末也蛟在水裔猶所謂神龍失水而陸居也</hi>朝馳余馬<lb/>
兮江臯<hi>一云朝馳騁兮江臯</hi>夕濟兮西澨<hi>濟渡也澨水涯也自傷驅馳不出湘潭之間補</hi>
<hi>曰澨音逝説文曰澨埤增水邊土人所居者</hi>聞佳人兮召予<hi>予屈原自謂也</hi>將騰駕<lb/>
兮偕逝<hi>偕俱也逝往也屈原幽居草澤思神念鬼冀湘夫人有命召呼則願命駕騰馳而往不待侣偶</hi>
<hi>也五臣云冀聞夫人召我將騰馳車馬與使者俱往喻有君命亦將然矣補曰佳人以喻賢人與己同志者</hi>
築室兮水中葺之兮荷葢<hi>屈原困於世願築室水中託附神明而居處也一本云以</hi>
<pb n="KR4a0003_WYG_002-14a"/>
<hi>荷葢五臣云願築室結茨於水底用荷葉葢之務清潔也補曰築版築也葺七入切説文茨也</hi>蓀壁兮<lb/>
紫壇<hi>以蓀草飾室壁累紫貝為室壇蓀一作荃補曰荀子曰東海則有紫紶魚鹽焉紫紫貝也相貝經曰</hi>
<hi>赤電黑雲謂之紫貝郭璞曰今之紫貝以紫為質黑為文㸃陸璣曰紫貝其白質如玉紫㸃為文本草云貝類</hi>
<hi>極多而紫貝尤為世所貴重淮南子曰腐鼠在壇注云楚人謂中庭為壇七諫曰雞鶩滿堂壇兮注云高殿敞</hi>
<hi>陽為堂平場廣坦為壇音善</hi>匊芳椒兮成堂<hi>布香椒於堂上一云播芳椒兮盈堂補曰匊古</hi>
<hi>播字本作□漢官儀曰椒房以椒塗壁取其温也</hi>桂棟兮<hi>以桂木為屋棟補曰爾雅棟謂之桴注屋</hi>
<hi>檼也</hi>蘭橑<hi>以木蘭為榱也補曰橑音老説文椽也一曰星橑簷前木爾雅曰桷謂之榱</hi>辛夷楣<lb/>
兮<hi>辛夷香草以作戸楣補曰本草云辛夷樹大連合抱高數仞此花初發如筆北人呼為木筆其花最早南</hi>
<pb n="KR4a0003_WYG_002-14b"/>
<hi>人呼為迎春逸云香草非也楣音眉説文云秦名屋櫋聨也爾雅楣謂之梁注云門戸上横梁</hi>葯房<hi>葯白</hi>
<hi>芷也房室也五臣云以馨香為房之飾補曰本草白芷楚人謂之葯博雅曰芷其葉謂之葯渥約二音</hi>罔<lb/>
薜荔兮為帷<hi>罔結也言結薜荔為帷帳補曰罔讀若網在旁曰帷</hi>擗蕙櫋兮既張<lb/>
<hi>擗㭊也以㭊蕙覆櫋屋擗一從木一作擘㭊一作析櫋一作槾五臣云罔結以為帷帳擗析以為屋聨盡張設</hi>
<hi>於中也補曰擗普覓切一音覔櫋音綿又彌堅切</hi>白玉兮為鎭<hi>以白玉鎭坐席也鎭一作瑱一</hi>
<hi>本為上有以字</hi>疏石蘭兮為芳<hi>石蘭香草疏布陳也一本兮下有以字一云疏石蘭以為芳五</hi>
<hi>臣云疏布其芳氣</hi>芷葺兮荷屋<hi>葺葢屋也一本葺下有之字五臣云以芷草及荷葉葺以葢屋</hi>
<hi>也</hi>繚之兮杜衡<hi>繚縛束也杜衡香草一本兮下有以字衡一作蘅補曰繚音了纒也謂以荷為</hi>
<pb n="KR4a0003_WYG_002-15a"/>
<hi>屋以芷覆之又以杜衡繚之也五臣云束縛杜衡置于水中非是</hi>合百草兮實庭<hi>合百草之</hi>
<hi>華以實庭中五臣云百草香草實滿也</hi>建芳馨兮廡門<hi>馨香之逺聞者積之以為門廡也屈</hi>
<hi>原生遭濁世憂愁困極意欲隨從鬼神築室水中與湘夫人比鄰而處然猶積聚衆芳以為殿堂修飾彌盛行</hi>
<hi>善彌高也補曰廡音武説文曰堂下周屋也廡門謂廡與門也</hi>九嶷繽兮並迎<hi>九疑山名舜所</hi>
<hi>葬也嶷一作疑補曰迎去聲</hi>靈之來兮如雲<hi>言舜使九嶷之山神繽然來迎二女則百神侍</hi>
<hi>送衆多如雲也如一作若補曰詩云有女如雲言衆多也</hi>捐余袂兮江中<hi>袂衣袖也補曰袂彌</hi>
<hi>蔽切</hi>遺余褋兮醴浦<hi>褋襜襦也屈原託與湘夫人共鄰而處舜復迎之而去窮困無所依故欲</hi>
<hi>捐棄衣物裸身而行將適九夷也醴一作澧五臣云褋禮襜袖襦也袂褋皆事神所用今夫人既去君復背已</hi>
<pb n="KR4a0003_WYG_002-15b"/>
<hi>無所用也故棄遺之補曰遺平聲褋音牒方言曰禪衣江淮南楚之間謂之褋捐袂遺褋與捐玦遺佩同意玦珮貴</hi>
<hi>之也袂褋親之也</hi>搴汀洲兮杜若將㠯遺兮逺者<hi>汀平也逺者謂髙賢隠士也言</hi>
<hi>巳雖欲之九夷絶域之外猶求髙賢之士平洲香草以遺之與共修道徳也者一作渚五臣云搴取也杜若以喻誠</hi>
<hi>信逺者神及君也補曰汀它丁切水際平地遺去聲既詒湘夫人以袂褋又遺逺者以杜若好賢不已也舊本者音</hi>
<hi>渚集韻者有覩音</hi>時不可兮驟得<hi>驟/數</hi>聊逍遥兮容與<hi>言冨貴有命天時難值不</hi>
<hi>可數得聊且遊戲以盡年壽也與一作冶補曰不可再得則已矣不可驟得猶冀其一遇焉</hi>
　　　　湘夫人<lb/>
廣開兮天門<hi>補曰漢樂歌云天門開詄蕩蕩淮南子注云天門上帝所居紫㣲宫門也</hi>紛吾<lb/>
<pb n="KR4a0003_WYG_002-16a"/>
乘兮𤣥雲<hi>吾謂大司命也言天尊重司命將出游戲則為大開禁門使乘𤣥雲而行補曰漢樂歌云</hi>
<hi>靈之車結𤣥雲</hi>令飄風兮先驅<hi>廻風/為飄</hi>使涷雨兮灑塵<hi>暴雨為涷雨言司命</hi>
<hi>爵位尊高出則風伯雨師先驅為軾路也灑一作洒軾一作戒補曰涷音東爾雅注云今江東呼夏月暴雨為</hi>
<hi>涷雨灑所買切淮南子曰令雨師灑道風伯掃塵自此巳上皆喻君也</hi>君迴翔兮㠯下<hi>迴運</hi>
<hi>也言司命行有節度雖乘風雨然徐迴運而來下也迴一作囘以一作來補曰迴翔猶翺翔也下音戸</hi>踰空<lb/>
桑兮從女<hi>空桑山名司命所經屈原修履忠貞之行而身放棄將愬神明陳己之寃結故欲踰空桑</hi>
<hi>之山而要司命也補曰山海經云東曰空桑之山注云此山出琴瑟材周禮空桑之琴瑟是也淮南曰舜之時</hi>
<hi>共工振滔洪水以薄空桑注云空桑地名在魯也女讀作汝親之之辭喻欲從君也</hi>紛總總兮九<lb/>
<pb n="KR4a0003_WYG_002-16b"/>
州<hi>總總衆貌補曰堯時九州見禹貢商九州見爾雅周九州見周禮鄒衍云赤縣神州内自有九州中國外</hi>
<hi>如赤縣神州者九乃所謂九州也淮南曰天地之間九土州東南神州曰農土正南次州曰沃土西南戎州曰滔</hi>
<hi>正西弇州曰并土正中冀州曰中土西北台州曰肥土正北濟州曰成土東北薄州曰隱土正東揚州曰申土</hi>
<hi>弇音奄</hi>何夀夭兮在予<hi>予謂司命言普天之下九州之民誠甚衆多其夀考夭折皆自施行</hi>
<hi>所致天誅加之不在於我也補曰此言九州之大生民之衆或夀或夭何以皆在於我以我為司命故也言人</hi>
<hi>君制生殺與奪之命也予音與</hi>高飛兮安翔<hi>言司命執持天政不以人言易其則度復徐飛高翔</hi>
<hi>而行</hi>乘清氣兮御隂陽<hi>隂主殺陽主生言司命常乘天清明之氣御持萬民死生之命也清</hi>
<hi>一作精補曰易云時乘六龍以御天莊子曰乘天地之正御六氣之辨乘猶乘車御猶御馬也</hi>吾與君<lb/>
<pb n="KR4a0003_WYG_002-17a"/>
兮齋速<hi>吾屈原自謂也齋戒也速疾也補曰齋速者齋戒以自敕也</hi>導帝之兮九坑<lb/>
<hi>言巳願修飾急疾齋戒侍從於君導迎天帝出入九州之山兾得陳己情也導一作道坑一作阬文苑作岡補</hi>
<hi>曰之適也坑音岡山脊也周禮職方氏九州山鎭曰㑹稽衡山華山沂山岱山嶽山醫無閭霍山恒山也淮南</hi>
<hi>曰天地之間九州八極土有九山山有九塞何謂九山會稽泰山王屋首山太華岐山太行羊腸孟門也原言</hi>
<hi>司命代天操生殺之柄人君亦代天制一國之命故欲與司命導帝適九州之山以觀四方之風俗天下之治</hi>
<hi>亂</hi>靈衣兮被被<hi>被被長貌一作披/補曰被與披同</hi>玉佩兮陸離<hi>言巳得依隨司</hi>
<hi>命被服神衣被被而長玉佩衆多陸離而美也</hi>壹隂兮壹陽<hi>隂晦也陽明也</hi>衆莫知兮<lb/>
余所為<hi>屈原言巳得配神俱行出隂入陽一晦一明衆人無緣知我所為作也補曰此言司命開闔變</hi>
<pb n="KR4a0003_WYG_002-17b"/>
<hi>化能制萬民之命人君亦當如此也</hi>折疏麻兮瑤華<hi>疏麻神麻也瑶華玉華也補曰謝靈運詩</hi>
<hi>云折麻心莫展又云瑶華未敢折説者云瑶華麻花也其色白故比於瑶此花香服食可致長夀故以為美將</hi>
<hi>以贈逺江淹雜擬詩云雜珮雖可贈疏華竟無陳李善云疏華瑶華也</hi>將以遺兮離居<hi>離居</hi>
<hi>謂隱者也言巳雖出隂入陽涉歴殊方猶思離居隱士將折神麻采玉華以遺與之明巳行度如玉不以苦樂</hi>
<hi>易其志也補曰遺去聲離居猶逺者也自此以下屈原陳己之志於司命也</hi>老冉冉兮既極<lb/>
<hi>極窮也極一作終</hi>不濅近兮愈疏<hi>濅稍也疏逺也言履行忠信從小至老命將窮矣而君猶</hi>
<hi>疑之不稍親近而日以疏逺也濅一作侵一作浸兮一作而愈一作踰</hi>乘龍兮轔轔<hi>轔轔車聲</hi>
<hi>詩云有車轔轔也釋文作軨音轔補曰今詩作鄰</hi>高駝兮沖天<hi>言已雖見疏逺執志彌堅想乘</hi>
<pb n="KR4a0003_WYG_002-18a"/>
<hi>神龍轔轔然而有節度抗志高行沖天而驅不以貧困有枉橈也駝一作馳補曰史記云一飛沖天沖持弓切</hi>
<hi>直上飛也集韻作翀與沖通此言司命高馳而去不復留也</hi>結桂枝兮延竚<hi>延長也竚立也</hi>
<hi>詩曰竚立以泣釋文延作延補曰竚久立也直吕切</hi>羌愈思兮愁人<hi>言己乘龍沖天非心所樂</hi>
<hi>猶結木為誓長立而望想念楚國愁且思也補曰此言司命既去猶結桂枝以延望喻君捨己不顧益憂思也</hi>
愁人兮奈何願若今兮無虧<hi>虧歇也言巳愁思安可奈何乎願身行善常若於今</hi>
<hi>無有歇也</hi>固人命兮有當孰離合兮可為<hi>言人受命而生有當貴賤貧富者是</hi>
<hi>天祿也己獨放逐離别不復會合不可為思也補曰君子之仕也去就有義用捨有命屈子於同姓事君之義</hi>
<hi>盡矣其不見用則有命焉或離或合神實司之非人所能為也一云孰離合兮不可為</hi>
<pb n="KR4a0003_WYG_002-18b"/>
　　　　大司命<hi>周禮大宗伯以槱燎祠司中司命疏引星傳云三台上台司命為太尉又</hi>
　　　　　<hi>文昌宫第四曰司命按史記天官書文昌六星四曰司命晉書天文志三台六星兩</hi>
　　　　　<hi>兩而居西近文昌二星曰上台為司命主夀然則有兩司命也祭法王立七祀諸侯</hi>
　　　　　<hi>立五祀皆有司命疏云司命宫中小神而漢書郊祀志荆巫有司命説者曰文昌第</hi>
　　　　　<hi>四星也五臣云司命星名主知生死輔天行化誅惡䕶善也大司命云乘清氣兮御</hi>
　　　　　<hi>隂陽少司命云登九天兮撫彗星其非宫中少神明矣</hi>
秋蘭兮麋蕪羅生兮堂下<hi>言巳供神之室空閒清淨衆香之草又環其堂下羅列而</hi>
<hi>生誠司命君所宜幸集也秋一作龝下同麋一作蘪補曰爾雅曰蘄茝蘪蕪郭璞云香草葉小如萎狀山海經</hi>
<pb n="KR4a0003_WYG_002-19a"/>
<hi>云臭如蘪蕪本草云芎藭其葉名蘼蕪似蛇床而香騷人借以為譬其苗四五月間生葉作叢而莖細其葉倍</hi>
<hi>香或蒔於園庭則芬香滿徑七八月開白花管子曰五沃之土生蘼蕪相如賦云穹窮昌蒲江離<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪師古云</hi>
<hi>蘪蕪即穹窮苖也下音戸</hi>綠葉兮素枝芳菲菲兮襲予<hi>襲及也予我也言芳草茂</hi>
<hi>盛吐葉垂華芳香菲菲上及我也枝一作華五臣云四句皆喻懐忠潔也補曰襲音習予上聲</hi>夫人自<lb/>
有兮美子<hi>夫人謂萬民也一云夫人兮自有美子補曰夫音扶考工記曰夫人而能為鎛也夫人猶</hi>
<hi>言凡人也</hi>蓀何㠯兮愁苦<hi>蓀謂司命也言天下萬民人人自有子孫司命何為主握其年命而</hi>
<hi>用思愁苦也以一作為五臣云蓀香草喻司命言凡人各自有美愛臣子司命何為愁苦而司主之盖自傷也</hi>
<hi>補曰此言愛其子者人之常情非司命所憂猶恐不得其所原於君有同姓之恩而懐王曽莫之恤也蓀亦喻</hi>
<pb n="KR4a0003_WYG_002-19b"/>
<hi>君騷經曰荃不察余之中情是也</hi>秋蘭兮青青綠葉兮紫莖<hi>言巳事神崇敬重種</hi>
<hi>芳草莖葉五色芳香益暢也一本蘭下有生字補曰詩云緑竹青青青青茂盛也音菁</hi>滿堂兮<lb/>
美人忽獨與余兮目成<hi>言萬民衆多美人並㑹盈滿於堂而司命獨與我睨而相</hi>
<hi>視成為親親也五臣云滿堂喻天下也謂天下亦有善人而司命獨與我相目結成親親者為我修道徳爾謂</hi>
<hi>初與己善時也</hi>入不言兮出不辭<hi>言神往來奄忽入不語言出不訣辭其志難知辭一作詞</hi>
乘囘風兮載雲旗<hi>言司命之去乘風載雲其形貌不可得見五臣云司命初與己善後乃往</hi>
<hi>來飄忽出入不言不辭乘風載雲以離於我喻君之心與我相背也</hi>悲莫悲兮生别離<hi>屈原</hi>
<hi>思神略畢憂愁復出乃長歎曰人居世間悲哀莫痛與妻子生别離傷巳當之也補曰樂府有生别離出於此</hi>
<pb n="KR4a0003_WYG_002-20a"/>
樂莫樂兮新相知<hi>言天下之樂莫大於男女始相知之時也屈原言巳無新相知之樂而有</hi>
<hi>生别離之憂也五臣云喻已初近君而樂後去君而悲也</hi>荷衣兮蕙帶儵而來兮忽<lb/>
而逝<hi>言司命被服香淨往來奄忽難當値也儵一作倐來一作倈五臣云言神倐忽往來終不可逢以喻</hi>
<hi>君補曰莊子疏曰儵為有忽為無</hi>夕宿兮帝郊<hi>帝謂天帝</hi>君誰須兮雲之際<lb/>
<hi>言司命之去暮宿於天帝之郊誰待於雲之際乎幸其有意而顧巳五臣云須待也兾君猶待己而命之</hi>與<lb/>
女遊兮九河衝風至兮水揚波<hi>王逸無注古本無此二句文選遊作游女作汝</hi>
<hi>風至作飇起五臣云汝謂司命九河天河也衝飇暴風也補曰此二句河伯章中語也</hi>與女沐兮<lb/>
咸池<hi>咸池星名葢天池也一作咸之池補曰咸池見騷經</hi>晞女髪兮陽之阿<hi>晞乾也詩</hi>
<pb n="KR4a0003_WYG_002-20b"/>
<hi>曰匪陽不晞阿曲隅日所行也言巳願託司命俱沐咸池乾髪陽阿齋戒潔巳兾䝉天祐也五臣云願與司命</hi>
<hi>共為清潔喻己與君俱行政教以治於國補曰晞音希淮南曰日出湯谷浴於咸池拂於扶桑是謂晨明登于</hi>
<hi>扶桑是謂朏明至於曲阿是謂旦明逺遊曰朝濯髪於湯谷兮夕晞余身兮九陽</hi>望美人兮未<lb/>
來<hi>美人謂司命</hi>臨風怳兮浩歌<hi>怳失意貌言巳思望司命而未肯來臨疾風而大歌兾神</hi>
<hi>聞之而來至也五臣云以喻望君之使未至臨風怳然而大歌也浩大也補曰怳敞怳也許往切</hi>孔葢<lb/>
兮翠旍<hi>言司命以孔雀之翅為車葢翡翠之羽為旗旍言殊飾也旍一作旌一本此句上有揚字補曰</hi>
<hi>相如賦云宛雛孔鸞孔孔雀也顔師古曰鳥赤羽者曰翡青羽者曰翠周禮曰葢之圜也以象天漢樂歌曰庶</hi>
<hi>旄翠旌</hi>登九天兮撫彗星<hi>九天八方中央也言司命乃陞九天之上撫持彗星欲掃除邪</hi>
<pb n="KR4a0003_WYG_002-21a"/>
<hi>惡輔仁賢也五臣云飛登於天撫掃彗星言願將忠正美行還於君前翦讒賊矣補曰左傳曰天之有慧以除</hi>
<hi>穢也爾雅彗星為欃槍彗祥歲切偏指曰彗自此以下皆喻君也</hi>竦長劒兮擁幼艾<hi>竦執</hi>
<hi>也幼少也艾長也言司命執持長劒以誅絶凶惡擁䕶萬民長少使各得其命也釋文竦作慫補曰竦慫並息</hi>
<hi>拱切竦立也國語曰竦善抑惡慫驚也孟子曰知好色則慕少艾説者曰艾美好也戰國䇿云今為天下之工</hi>
<hi>或非也乃與幼艾又齊王有七孺子注云孺子謂幼艾美女也離騷以美女喻賢臣此言人君當遏惡揚善佑</hi>
<hi>賢輔徳也或曰麗姬艾封人之子也故美女謂之艾猶姬貴姓因謂美妾為姬耳</hi>蓀獨宜兮為<lb/>
民正<hi>言司命執心公方無所阿私善者佑之惡者誅之故宜為萬民之平正也蓀一作荃五臣云蓀香草</hi>
<hi>謂神也以喻君補曰正音征叶韻</hi>
<pb n="KR4a0003_WYG_002-21b"/>
　　　　少司命<lb/>
暾將出兮東方<hi>謂曰始出東方其容暾暾而盛大也補曰暾他昆切</hi>照吾檻兮扶<lb/>
桑<hi>吾謂日也檻楯也言東方有扶桑之木其高萬仞日出下浴於湯谷上拂其扶桑爰始而登照曜四方日</hi>
<hi>以扶桑為舍檻故曰照吾檻兮扶桑也補曰檻䦨也戸黤切楯音盾</hi>撫余馬兮安驅<hi>余謂日也</hi>
<hi>補曰淮南曰日至悲泉爰止其女爰息其馬是謂懸車車日所乘也馬駕車者也御之者羲和也女即羲和馬</hi>
<hi>即六龍見騷經注</hi>夜晈晈兮既明<hi>言日既陞天運轉而西將過太隂徐撫其馬安驅而行雖</hi>
<hi>幽昧之夜猶晈晈而自明也晈一作皎補曰晈字从日與皎同此言日之將出羲和御之安驅徐行使幽昧之</hi>
<hi>夜晈晈而復明也補曰舊本明音亡</hi>駕龍輈兮乘雷<hi>輈車轅也補曰震東方也為雷為龍日出</hi>
<pb n="KR4a0003_WYG_002-22a"/>
<hi>東方故曰駕龍乘雷也春秋命厯序曰皇伯登扶桑日之陽駕六龍以上下淮南曰雷以為車輪注云雷轉氣</hi>
<hi>也輈張留切方言曰轅楚韓之間謂之輈</hi>載雲旗兮委蛇<hi>言日以龍為車轅乘雷而行以雲為</hi>
<hi>旌旗委蛇而長委一作逶蛇一作虵</hi>長太息兮將上心低佪兮顧懐<hi>言日將去</hi>
<hi>扶桑上而升天則俳佪太息顧念其居也低一作俳一作儃補曰低佪疑不即進貌出不忘本行則思歸物之</hi>
<hi>情也以諷其君迷不知復也上上聲升也</hi>羌聲色兮娛人<hi>娛樂也一作色聲</hi>觀者憺<lb/>
兮忘歸<hi>憺安也言日色光明旦燿四方人觀見之莫不娛樂憺然意安而忘歸也補曰東方既明萬類</hi>
<hi>皆作有聲者以聲聞有色者以色見耳目之娛各自適焉以喻人君有明徳則百姓皆注其耳目也</hi>縆瑟<lb/>
兮交鼓<hi>縆急張絃也交鼓對擊鼓也縆一作絙補曰縆古登切長笛賦曰絙瑟促柱</hi>簫鍾兮<lb/>
<pb n="KR4a0003_WYG_002-22b"/>
瑤簴<hi>王逸無注簫一作蕭補曰儀禮有笙磬笙鍾周禮笙師共其鐘笙之樂注云鍾笙與鍾聲相應之笙</hi>
<hi>然則簫鍾與簫聲相應之鍾歟簴其吕切爾雅木謂之虡縣鍾磬之木也瑶簴以美玉為飾也</hi>鳴䶵兮<lb/>
吹竽<hi>䶵竽樂器名也言巳願供修香美張施琴瑟吹鳴䶵竽列備衆樂以樂大神䶵一作篪補曰篪與䶵</hi>
<hi>同並音池爾雅注云篪以竹為之長尺四寸圍三寸一孔上出一寸三分名翹横吹之小者尺二寸廣雅云八</hi>
<hi>孔竽已見上</hi>思靈保兮賢姱<hi>靈謂巫也姱好貌言巳思得賢好之巫使與日神相保樂也補</hi>
<hi>曰古人云詔靈保召方相説者曰靈保神巫也姱音戸叶韻舊苦胡切未詳</hi>翾飛兮翠曾<hi>曾舉</hi>
<hi>也言巫舞工巧身體翾然若飛似翠鳥之舉也補曰翾小飛也許緣切曾作滕切博雅曰䎖翥飛也</hi>展詩<lb/>
兮會舞<hi>展舒補曰展詩猶陳詩也會舞猶合舞也</hi>應律兮合節<hi>言乃復舒展詩曲作為雅</hi>
<pb n="KR4a0003_WYG_002-23a"/>
<hi>頌之樂合會六律以應舞節補曰應於證切漢樂歌曰展詩應律鋗王鳴</hi>靈之來兮蔽日<hi>言日</hi>
<hi>神悦喜於是來下從其官屬蔽日而至也</hi>青雲衣兮白霓裳<hi>言日神來下青雲為上衣白蜺</hi>
<hi>為下裳也日出東方入西方故用其方色以為飾也補曰霓見騷經</hi>舉長矢兮射天狼<hi>天狼</hi>
<hi>星名以喻貪殘日為王者王者受命必誅貪殘故曰舉長矢射天狼言君當誅惡也射一作䠶補曰射食亦切</hi>
<hi>晉書天文志云狼一星在東井南為野將主侵掠</hi>操余弧兮反淪降<hi>言日誅惡以後復循</hi>
<hi>道而退下入太隂之中不伐其功也補曰操持也七刀切弧音胡説文曰木弓也一曰往體寡來體多曰弧淪</hi>
<hi>没也降下也戸江切叶韻晉志曰弧九星在狼東南天弓也主備盗賊天文大象賦注云弧矢九星常屬矢而</hi>
<hi>向狼直狼多盗賊引滿則天下兵起河東賦云玃天狼之威弧思𤣥賦云彎威弧之拔剌兮射嶓<graphic n="KR1815" url="https://raw.githubusercontent.com/kanripo/KR-Gaiji/master/images/KR1815.png" mimeType="image/png"/>之封狼</hi>
<pb n="KR4a0003_WYG_002-23b"/>
援北斗兮酌桂漿<hi>斗謂玉爵言誅惡既畢故引玉斗酌酒漿以爵命賢能進有徳也補曰援</hi>
<hi>音爰引也詩云酌以大斗斗酒器也又曰維北有斗不可以挹酒漿此以北斗喻酒器者大之也斗舊音主射</hi>
<hi>天狼酌桂漿以諷其君不能遏惡揚善也</hi>撰余轡兮高駝翔<hi>駝一作馳一無此字補曰撰雛</hi>
<hi>免切定也持也逺遊曰撰余轡而正䇿反淪降者喻人君退託不自有其功高馳翔者喻制世馭民於萬物之</hi>
<hi>上</hi>杳冥冥兮以東行<hi>言日過太隂不見其光出杳杳入冥冥直東行而復出或曰日月五</hi>
<hi>星皆東行也一云翔杳冥兮一無以字補曰杳深也冥幽也日出東方猶帝出乎震也行胡岡切叶韻</hi>
　　　　東君<hi>博雅曰朱明耀靈東君日也漢書郊祀志有東君</hi>
與女遊兮九河<hi>河爲四瀆長其位視大夫屈原亦楚大夫欲以官相友故言女也九河徒駭太</hi>
<pb n="KR4a0003_WYG_002-24a"/>
<hi>史馬頰覆鬴胡蘇簡潔鈎磐鬲津也補曰女讀作汝下同九河名見爾雅書曰九河既道注云河水分為九道</hi>
<hi>在兖州界又曰又北播為九河同為逆河入於海注云分為九河以殺其溢漢許商上書云古記九河之名有</hi>
<hi>徒駭胡蘇鬲津今見在成平東光鬲縣界中自鬲津以北至徒駭其間相去二百餘里是知九河所在徒駭最</hi>
<hi>北鬲津最南葢徒駭是河之本道東出分為八枝也</hi>衝風起兮横波<hi>衝隧也屈原設意與河伯</hi>
<hi>為友俱遊九河之中想䝉神祐反遇隧風大波涌起所詩託無所也一本横上有水字五臣云衝風暴風也補曰</hi>
<hi>云大風有隧</hi>乘水車兮荷葢駕兩龍兮驂螭<hi>言河伯以水為車驂駕螭龍而</hi>
<hi>戲遊也一本螭上有白字補曰括地圖云馮夷常乘雲車駕二龍史記曰水神不可見以大魚蛟龍為候博物</hi>
<hi>志曰水神乘魚龍驂蒼含切在旁曰驂驂兩騑也螭丑知切説文云如龍而黄北方謂之地螻一説無角曰螭</hi>
<pb n="KR4a0003_WYG_002-24b"/>
<hi>一音离集韻螹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>龍無角</hi>登崑崙兮四望<hi>崑崙山河源所從出補曰援神契云河者水之伯上</hi>
<hi>應天河山海經云崑崙山有青河白河赤河黒河環其墟其白水出其東北陬屈向東南流為中國河爾雅曰</hi>
<hi>河出崑崙虗色白所渠并千七百一川色黄百里一小曲千里一曲直淮南曰河出崑崙貫渤海入禹所導積</hi>
<hi>石山也</hi>心飛揚兮浩蕩<hi>浩蕩縱放貌言己設與河伯俱遊西北登崑崙萬里之山周望四方</hi>
<hi>心意飛揚志欲陞天思念浩蕩而無所據也</hi>日將暮兮悵忘歸<hi>言崑崙之中多奇怪珠玉</hi>
<hi>之樹觀而視之不知日暮言己心樂志説忽忘還歸也補曰此言登崑崙以望四方無所適從惆悵歎息而忘</hi>
<hi>歸也悵失志也</hi>惟極浦兮寤懐<hi>寤覺也懐思也言已復徐惟念河之極浦江之逺碕則中心覺寤</hi>
<hi>而復愁思也補曰惟思也極浦所謂望涔陽兮極浦是也</hi>魚鱗屋兮龍堂紫貝闕兮<lb/>
<pb n="KR4a0003_WYG_002-25a"/>
朱宫<hi>言河伯所居以魚鱗葢屋堂畫蛟龍之文紫貝作闕朱丹其宫形容異致甚鮮好也文苑作珠宫補</hi>
<hi>曰河伯水神也故託魚龍之類以為宫室闕門觀也</hi>靈何為兮水中<hi>言河伯之屋殊好如是何</hi>
<hi>為居水中而沈没也補曰此喻賢人處非其所也</hi>乘白黿兮逐文魚<hi>大鼈為黿魚屬也逐</hi>
<hi>從也言河伯遊戲逺出乘龍近出乘黿又從鯉魚也一無文字補曰黿音元紀年曰穆王三十七年征伐起師</hi>
<hi>至九江叱黿鼉以為梁陶隱居云鯉魚形既可愛又能神變乃至飛越山湖所以琴高乘之按山海經睢水東</hi>
<hi>注江其中多文魚注云有班采也又文選云騰文魚以驚乘注云文魚有翅能飛逸以文魚為鯉豈亦有所據</hi>
<hi>乎</hi>與女遊兮河之渚流澌紛兮將來下<hi>流澌解氷也言屈原願與河伯</hi>
<hi>游河之渚而流澌紛然相隨來下水為汚濁故欲去也或曰流澌解散屈原自北流澌者欲與河伯離别也補</hi>
<pb n="KR4a0003_WYG_002-25b"/>
<hi>曰渚洲也澌音斯從仌者流氷也從水者水盡也此當從仌下音戸</hi>子交手兮東行<hi>子謂河伯</hi>
<hi>也言屈原與河伯别子宜東行還於九河之居我亦欲歸也一本子上有與字補曰莊子曰河伯順流而東行</hi>
送美人兮南浦<hi>美人屈原自謂也願河伯送己南至江之涯歸楚國也補曰江淹别賦云送君</hi>
<hi>南浦傷如之何葢用此語</hi>波滔滔兮來迎魚隣隣兮媵予<hi>媵送也言江神聞已</hi>
<hi>將歸亦使波流滔滔來迎河伯遣魚隣隣侍從而送我也隣一作鱗補曰滔土刀切水流貌詩曰滔滔江漢媵</hi>
<hi>以證切予音與屈原託江海之神送迎巳者言時人遇已之不然也杜子美詩云岸花飛送客檣燕語留人亦</hi>
<hi>此意</hi>
　　　　河伯<hi>山海經曰中極之淵深三百仞唯氷夷都焉氷夷人面而乘龍穆天子傳云天</hi>
<pb n="KR4a0003_WYG_002-26a"/>
　　　　　<hi>子西征至於陽紆之山河伯無夷之所都居氷夷無夷即馮夷也淮南又作馮遲抱</hi>
　　　　　<hi>樸子釋鬼篇曰馮夷以八月上庚日渡河溺死天帝署為河伯清泠傳曰馮夷華隂</hi>
　　　　　<hi>潼鄉隄首人也服八石得水仙是為河伯博物志云昔夏禹觀河見長人魚身出曰</hi>
　　　　　<hi>吾河精豈河伯也馮夷得道成仙化為河伯道豈同哉</hi>
若有人兮山之阿<hi>若有人謂山鬼也阿曲隅也</hi>被薜荔兮帶女羅<hi>女羅</hi>
<hi>兔絲也言山鬼仿佛若人見於山之阿被薜荔之衣以兔絲為帶也薜荔兔絲皆無根緣物而生山鬼亦晻忽</hi>
<hi>無形故衣之以為飾也羅一作蘿補曰爾雅云唐䝉女蘿女蘿兔絲詩云蔦與女蘿施于松上吕氏春秋云或</hi>
<hi>謂菟絲無根也其根不屬地茯苓是也抱朴子云菟絲之草下有伏菟之根無此菟則絲不生於上然實不屬</hi>
<pb n="KR4a0003_WYG_002-26b"/>
<hi>也</hi>既含睇兮又宜笑<hi>睇㣲眄貌也言山鬼之狀體含妙容美目盼然又好口齒而宜笑也</hi>
<hi>五臣云山鬼美貌既宜含視又宜發笑補曰睇音弟傾視也一曰目小視也説文云南楚謂眄曰睇眄眠見切</hi>
<hi>詩曰巧笑倩兮美目盻兮大招曰靨䩉奇牙宜笑嘕只山鬼無形其情狀難知故含睇宜笑以喻姱美乘豹從</hi>
<hi>狸以譬猛烈辛夷杜衡以况芬芳不一而足也</hi>子慕予兮善窈窕<hi>子謂山鬼也窈窕好貌詩</hi>
<hi>曰窈窕淑女言山鬼之貌既以姱麗亦復慕我有善行好姿故來見其容也善一作譱五臣云喻君初與己誠</hi>
<hi>而用之矣補曰窈音杳窕徒了切方言云美狀為窕美心為窈注云窈幽静窕閒都也</hi>乘赤豹兮<lb/>
從文狸<hi>狸一作貍五臣云赤豹文貍皆奇獸也將以乘騎侍從者明異於衆也乘一作椉補曰從隨行</hi>
<hi>也才用切豹有數種有赤豹有𤣥豹有白豹詩曰赤豹黄羆陸機云毛赤而文黑謂之赤豹狸有虎斑文者有</hi>
<pb n="KR4a0003_WYG_002-27a"/>
<hi>猫斑者河伯云乘白黿兮逐文魚山鬼云乘赤豹兮從文狸各以其類也</hi>辛夷車兮結桂旗<lb/>
<hi>辛夷香草也言山鬼出入乘赤豹從文狸結桂與辛夷以為車旗言其香潔也文選桂誤作旌補曰以辛夷香</hi>
<hi>木為車結桂枝以為旌旗也</hi>被石蘭兮帶杜衡<hi>石蘭杜衡皆香草衡一作蘅</hi>折芳<lb/>
馨兮遺所思<hi>所思謂清潔之士若屈原者也言山鬼修飾衆香以崇其善屈原履行清潔以厲其</hi>
<hi>身神人同好故折芳馨相遺以同其志也五臣云所思謂君也喻己被帶忠信又以嘉言而納於君也補曰遺</hi>
<hi>去聲</hi>余處幽篁兮終不見天<hi>言山鬼所處乃在幽篁之内終不見天地所以來出歸有</hi>
<hi>徳也或曰幽篁竹林也五臣云幽深也篁竹叢也補曰篁音皇漢書云篁竹之中注云竹田曰篁西都賦云篠</hi>
<hi>簜敷衍編町成篁注云篁竹墟名也</hi>路險難兮獨後來<hi>言所處既深其路險阻又難故來晩</hi>
<pb n="KR4a0003_WYG_002-27b"/>
<hi>暮後諸神也五臣云言己處江山竹叢之間上不見天道路險阻欲與神游獨在諸神之後喻巳不得見君讒</hi>
<hi>邪塡塞難以前進所以索居於此補曰來音釐</hi>表獨立兮山之上<hi>表特也言山鬼後到特立</hi>
<hi>於山之上而自異也</hi>雲容容兮而在下杳冥冥兮羌晝晦<hi>言山鬼所在至</hi>
<hi>高邈雲出其下雖白晝猶暝晦也五臣云表明也雖明然自異立於山上終被雲鄣蔽其下使不通也容容雲</hi>
<hi>出貌杳深也晦暗也羌語詞也言雲氣深厚冥冥使晝日昏暗一云日窈冥兮羌晝晦補曰此喻小人之蔽賢</hi>
<hi>也下音户</hi>東風飄兮神靈雨<hi>飄風貌詩曰匪風飄兮言東風飄然而起則神靈應之而雨以</hi>
<hi>言隂陽通感風雨相和屈原自傷獨無和也飄一作飄飄五臣云自傷誠信不能感君也</hi>留靈脩兮<lb/>
憺忘歸<hi>靈脩謂懐王也</hi>歲既晏兮孰華予<hi>晏晩也孰誰也言己宿留懐王兾其還已</hi>
<pb n="KR4a0003_WYG_002-28a"/>
<hi>心中憺然安而忘歸年歲晚暮將欲罷老誰復當令我榮華也五臣云言君若能除去讒邪我則可進留止於</hi>
<hi>君所不然則歲晏衰老孰能榮華我乎補曰留止也不必讀為宿留之留此言當及年徳盛壯之時留於君所</hi>
<hi>日月逝矣孰能使衰老之人復榮華乎自此以下屈原陳己之志於山鬼也予音與</hi>采三秀兮於<lb/>
山間<hi>三秀謂芝草也補曰爾雅苬芝注云一歲三華瑞草也苬音囚思𤣥賦云冀一年之三秀近時王令</hi>
<hi>逢原作藏芝賦序云離騷九歌自詩人所紀之外地所常産目所同識之草盡矣而芝復獨遺説者遂以九歌</hi>
<hi>之三秀為芝予以其不明又其辭曰適山而采之芝非獨山草葢未足據信也余按本草引五芝經云皆以五</hi>
<hi>色生於五岳又淮南云紫芝生於山而不能生於盤石之上則芝正生於山間耳逢原之説豈其然乎</hi>石<lb/>
磊磊兮葛蔓蔓<hi>言巳欲服芝草以延年命周旋山間采而求之終不能得但見山石磊磊</hi>
<pb n="KR4a0003_WYG_002-28b"/>
<hi>葛草蔓蔓或曰三秀秀材之士隱處者也言石葛者喻所在深也五臣云芝草仙藥采不可得但見葛石爾亦</hi>
<hi>猶賢哲難逢謟䛕者衆也補曰磊衆石貌魯猥切詩曰葛之覃兮施于中谷又曰南有樛木葛藟纍之蔓莫干</hi>
<hi>切俗作蔓</hi>怨公子兮悵忘歸<hi>公子謂公子椒也言已所以怨公子椒者以其知已忠信而不</hi>
<hi>肯達故我悵然失志而忘歸也補曰怨椒蘭蔽賢如葛石之於三秀故悵然忘歸也</hi>君思我兮不<lb/>
得閒<hi>言懐王時思念我顧不肯以閒暇之日召己謀議也五臣云君縱相思為小人在側亦無暇召我也</hi>
<hi>補曰閒音閑</hi>山中人兮芳杜若<hi>山中人屈原自謂也</hi>飲石泉兮䕃松栢<lb/>
<hi>言巳雖在山中無人之處猶取杜若以為芬芳飲石泉之水䕃松栢之木飲食居處動以香潔自修飾也五臣</hi>
<hi>云飲清潔之水䕃貞實之木</hi>君思我兮然疑作<hi>言懐王有思我時然讒言妄作故令狐疑</hi>
<pb n="KR4a0003_WYG_002-29a"/>
<hi>也五臣云讒邪在旁起其疑惑作起也補曰然不疑也疑未然也君雖思我而為讒者所惑是非交作莫知所</hi>
<hi>决也</hi>靁塡塡兮雨冥冥<hi>靁一作雷補/曰塡音田</hi>猨啾啾兮又夜鳴<hi>又一</hi>
<hi>作狖五臣云塡塡雷聲冥冥雨貌啾啾猨聲皆喻讒言也補曰啾小聲也狖似猨余救切</hi>風颯颯兮<lb/>
木蕭蕭<hi>言巳在深山之中遭雷電暴雨猨狖呼風木揺動以言恐懼失其所也或曰雷為諸侯以興於</hi>
<hi>君雲雨冥昧以興佞臣猨猴善鳴以興讒言風以喻政木以喻民雷塡塡者君妄怒也雨冥冥者羣佞聚也猨</hi>
<hi>啾啾者讒夫弄口也風颯颯者政煩擾也木蕭蕭者民驚駭也蕭蕭文苑作捜捜補曰颯蘇合切捜捜動貌與</hi>
<hi>蕭同</hi>思公子兮徒離憂<hi>言巳怨子椒不見達故遂去而憂愁也五臣云思子椒不能用</hi>
<hi>賢使國若此但使我羅其憂愁離羅也</hi>
<pb n="KR4a0003_WYG_002-29b"/>
　　　　山鬼<hi>莊子曰山有䕫淮南曰山出嘄陽楚人所祠豈此類乎</hi>
操吳戈兮被犀甲<hi>戈㦸也甲鎧也言國殤始從軍之時手持吴㦸身被犀鎧而行也或曰操</hi>
<hi>吾科吾科楯之名也補曰操持也説文云戈平頭㦸也考工記曰吴粤之劒又曰吳粤之金錫爾雅曰南方之</hi>
<hi>美者有梁山之犀象焉考工記曰犀甲壽百年荀子曰楚人鮫革犀兕以為甲鞈如金石鞈堅貌音夾</hi>車<lb/>
錯轂兮短兵接<hi>錯交也短兵刀劒也言戎車相廹輪轂交錯長兵不施故用刀劒以相接擊也</hi>
<hi>補曰錯倉各切詩傳云東西為交邪行為錯司馬法曰弓矢圍殳矛守戈㦸助凡五兵長以衞短短以救長</hi>
旌蔽日兮敵若雲<hi>言兵士竟路趣敵旌旗蔽天敵多人衆來若雲也</hi>矢交墜兮<lb/>
士爭先<hi>墜墮也言兩軍相射流矢交墮壯夫奮怒爭先在前也墜一作隧補曰隧與墜同</hi>凌余<lb/>
<pb n="KR4a0003_WYG_002-30a"/>
陣兮躐余行<hi>凌犯也躐踐也言敵家來侵凌我屯陣踐躐我行伍也躐一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>補曰顔之推云六</hi>
<hi>韜有天陳地陳人陳雲鳥之陳左傳有魚麗之陳行陳之義取於陳列耳俗作阜傍車非也躐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>並音獵行胡</hi>
<hi>岡切</hi>左驂殪兮右刃傷<hi>殪死也言巳所乘左驂馬死右騑馬被刃創也補曰殪壹計切驂見</hi>
<hi>逺遊創初良切</hi>霾兩輪兮縶四馬<hi>縶絆也詩曰縶之維之言巳馬雖死傷更霾車兩輪絆四</hi>
<hi>馬終不反顧示必死也霾一作埋補曰霾讀若埋縶陟立切</hi>援玉枹兮擊鳴鼓<hi>言巳愈自</hi>
<hi>厲怒勢氣益盛援一作搖枹一作桴補曰援音爰引也左傳卻克傷於矢左并轡右援枹而鼓</hi>天時墜<lb/>
兮威靈怒<hi>墜落也言巳戰鬬適遭天時命當墮落雖身死亡而威神怒健不畏憚也墜一作隧文苑</hi>
<hi>作懟</hi>嚴殺盡兮棄原壄<hi>嚴壯也殺死也言壯士盡其死命則骸骨棄於原壄而不土塟也補</hi>
<pb n="KR4a0003_WYG_002-30b"/>
<hi>曰壄古野字又叶韻</hi>出不入兮往不反<hi>言壯士出鬬不復顧入一往必死不復還反也</hi>平<lb/>
原忽兮路超逺<hi>言身棄平原山壄之中去家道甚逺也一云平原路兮忽超逺</hi>帶長劔<lb/>
兮挾秦弓<hi>言身雖死猶帶劒持弓示不舍武也補曰漢書地理志云秦地廹近戎狄以射獵為先又</hi>
<hi>秦有南山檀柘可為弓幹</hi>首身離兮心不懲<hi>懲㣻也言巳雖死頭足分離而心終不懲㣻身</hi>
<hi>一作雖補曰懲音澄㣻音乂</hi>誠既勇兮又以武終剛強兮不可凌<hi>言國</hi>
<hi>殤之性誠以勇猛剛強之氣不可凌犯也</hi>身既死兮神以靈子魂魄兮為鬼<lb/>
雄<hi>言國殤既死之後精神強壯魂魄武毅長為百鬼之雄傑也一云䰟魄毅一云子魄毅補曰左傳曰人生</hi>
<hi>始化曰魄既生魄陽曰魂用物精多則魂魄強疏云人禀五常以生感隂陽以靈有身體之質名之曰形有嘘</hi>
<pb n="KR4a0003_WYG_002-31a"/>
<hi>吸之動謂之為氣氣之靈者曰魄既生魄矣其内自有陽氣也氣之神者曰魂魂魄神靈之名本從形氣而有</hi>
<hi>附形之靈為魄附氣之神為魂附形之靈者謂初生之時耳目心識手足運動啼呼為聲此則魄之靈也附氣</hi>
<hi>之神者神精神性識漸有所知此則附氣之神也魄在於前魂在於後魄識少而魂識多人之生也魄盛魂強</hi>
<hi>及其死也形消氣滅聖人緣生以事死改生之魂曰神改生之魄曰鬼合鬼與神教之至也魂附於氣氣又附</hi>
<hi>形形強則氣強形弱則氣弱魂以氣強魄以形強淮南子曰天氣為魂地氣為魄注云魂人陽神魄人隂神也</hi>
　　　　國殤<hi>謂死於國事者小爾雅曰無主之鬼謂之殤</hi>
成禮兮會皷<hi>言祠祀九神皆先齋戒成其禮敬乃傳歌作樂急疾擊皷以稱神意也成一作盛</hi>
傳芭兮代舞<hi>芭巫所持香草名也代更也言祠祀作樂而歌巫持芭而舞訖以復傳與他人更用</hi>
<pb n="KR4a0003_WYG_002-31b"/>
<hi>之芭一作巴補曰芭卜加切司馬相如賦云諸柘巴且注云巴且草一名巴焦</hi>姱女倡兮容與<lb/>
<hi>姱好貌謂使童稚好女先倡而舞則進退容與而有節度也與一作冶補曰姱音夸倡讀作唱</hi>春蘭兮<lb/>
秋菊<hi>菊一作鞠補曰古語云春蘭秋菊各一時之秀也</hi>長無絶兮終古<hi>言春祠以蘭秋</hi>
<hi>祠以菊為芬芳長相繼承無絶於終古之道也</hi>
　　　　禮魂<hi>禮一作祀魂一作䰟或曰禮魂謂以禮善終者</hi>
　<lb/>
　<lb/>
　楚詞補注巻二<lb/>
</p>
<p>
</p>
  </div>
</body>
</text>
</TEI>
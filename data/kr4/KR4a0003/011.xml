<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楚詞補注巻十一</head> <lb/>
    <p>
<pb n="KR4a0003_WYG_011-1a"/>
欽定四庫全書<lb/>
　楚詞補注巻十一<lb/>
　　　　　　　　　　　　宋　洪興祖　撰<lb/>
　惜誓章句第十一　楚詞<lb/>
惜誓者不知誰所作也或曰賈誼疑不能明也<hi>漢書賈誼洛陽</hi>
<hi>人文帝召為博士議以誼任公卿絳灌之屬毁誼天子亦疎之以誼為長沙王太傅意不自得及度湘水為賦</hi>
<hi>以弔屈原賦云所貴聖之神徳兮逺濁世而自藏使麒麟可係而羈兮豈云異夫犬羊又曰鳯皇翔于千仞兮</hi>
<hi>覽徳輝而下之見細徳之險微兮遥增撃而去之彼尋常之汙瀆兮豈容吞舟之魚横江潭之鱣鯨兮固將制</hi>
<pb n="KR4a0003_WYG_011-1b"/>
<hi>於螻蟻與此語意頗同</hi>惜者哀也誓者信也約也言哀惜懐王與<lb/>
巳信約而復背之也古者君臣將共為治必以信誓相<lb/>
約然後言乃從<hi>一作從之</hi>而身以親也盖刺懐王有始而無<lb/>
終也<lb/>
惜余年老而日衰兮嵗忽忽而不反<hi>言哀己年嵗巳老氣力衰微嵗月卒</hi>
<hi>過忽然不還而功不成徳不立也</hi>登蒼天而高舉兮歴衆山而日逺<hi>言己</hi>
<hi>想得道真上升蒼天高抗志行經歴衆山去我鄉邑日以逺也</hi>觀江河之紆曲兮離四<lb/>
海之霑濡<hi>言己遂見江河之紆曲志為盤結遇四海之風波衣為濡濕心愁身苦憂悲且思也遇一</hi>
<pb n="KR4a0003_WYG_011-2a"/>
<hi>作過</hi>攀北極而一息兮吸沆瀣以充虚<hi>言己周流行求道真兾得上攀北極</hi>
<hi>之星且中休息吸清和之氣以充空虚療飢渴也以一作㠯補曰晉志云北極五星天運無窮三光迭耀而極</hi>
<hi>星不移故曰居其所而衆星共之沆瀣巳見</hi>飛朱鳥使先驅兮駕太一之象<lb/>
輿<hi>言己吸天元氣得其道真即朱雀神鳥為我先導遂乗太一神象之轝而遊戲也補曰淮南云左青龍右</hi>
<hi>白虎前朱鳥後𤣥武注云角亢為青龍參伐為白虎星張為朱鳥斗牛為𤣥武沈存中云朱雀莫知何物但謂</hi>
<hi>鳥而朱者羽族赤而翔上集必附木此火之象也或云鳥即鳯也然天文家朱鳥乃取象於鶉南方七宿曰鶉</hi>
<hi>首鶉火鶉尾是也</hi>蒼龍蚴虬於左驂兮白虎騁而為右騑<hi>言己徳合</hi>
<hi>神明則駕蒼龍驂白虎其狀蚴虬有威容也補曰蚴於糾切虬渠糾切騑音妃</hi>建日月以為蓋<lb/>
<pb n="KR4a0003_WYG_011-2b"/>
兮載玉女於後車<hi>言己乃立日月之光以為車盖載玉女於後車以侍棲宿也補曰大人賦</hi>
<hi>云載玉女而與之歸張揖曰玉女青要乗弋等也</hi>馳騖於杳冥之中兮休息虖<lb/>
崑崙之墟<hi>言己雖馳騖杳冥之中脩善不倦休息崑崙之山以遊觀也騖一作<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>虖一作乎補曰説</hi>
<hi>文虚大丘也丘於切崐崘丘或謂之崑崙虛或從土</hi>樂窮極而不猒兮願從容虖<lb/>
神明<hi>言己周行觀望樂無窮極志猶不猒願復與神明俱遊戲也虖一作乎</hi>渉丹水而駝<lb/>
騁兮<hi>丹水猶赤水也淮南言赤水出崑崙也駝一作馳</hi>右大夏之遺風<hi>大夏外國名也</hi>
<hi>在西南言己復渡丹水而馳騁顧見大夏之俗思念楚國也補曰淮南云九州之外有八殥西北方曰大夏</hi>
黄鵠之一舉兮知山川之紆曲再舉兮睹天地之圜方<lb/>
<pb n="KR4a0003_WYG_011-3a"/>
<hi>言黄鵠養其羽翼一飛則見山川之屈曲再舉則知天地之圜方居身益高所睹愈逺也以言賢者亦宜高望</hi>
<hi>逺慮以知君之賢愚也黄一作鴻一或作壹睹一作覩一作知補曰始元中黄鵠下建章宮太液池中師古云</hi>
<hi>黄鵠大鳥一舉千里非白鵠也</hi>臨中國之衆人兮託囘飈乎尚羊<hi>尚羊遊戲</hi>
<hi>也言己臨見楚國之中衆人貪佞故託囘風逺行遊戲也一云託囘風乎倘佯補曰尚音常與倘同飈某韻作</hi>
<hi>飆音標</hi>乃至少原之壄兮<hi>少原之壄仙人所居壄一作野</hi>赤松王喬皆在<lb/>
旁<hi>言遂至衆仙所居而見赤松子與王喬也喬一作僑補曰淮南云王喬赤松去塵埃之間離羣慝之紛吸</hi>
<hi>隂陽之和食天地之精蹀虚輕舉乘雲游霧</hi>二子擁瑟而調均兮<hi>均亦調也補曰國語</hi>
<hi>云律者所以立均出度也</hi>余因稱乎清商<hi>清商歌曲也言赤松王喬見己歡喜持瑟調絃而歌</hi>
<pb n="KR4a0003_WYG_011-3b"/>
<hi>我因稱清商之曲最為善也</hi>澹然而自樂兮<hi>澹一/作淡</hi>吸衆氣而翺翔<hi>衆氣</hi>
<hi>謂朝霞正陽淪隂沆瀣之氣也言己得與松喬相對心中澹然而自欣樂俱吸衆氣而遊戲</hi>念我長<lb/>
生而乆僊兮不如反余之故鄉<hi>言屈原設去世離俗遭遇真人雖得長生乆僊</hi>
<hi>意不甘樂猶思楚國念故鄉忠信之至恩義之篤也</hi>黄鵠後時而寄處兮鴟梟羣<lb/>
而制之<hi>言黄鵠一飛千里常集高山茂林之上設後時而欲寄處則鴟梟羣聚禁而制之不得止也言</hi>
<hi>賢者失時後軰亦為讒佞所排逐一作鴻鵠補曰鴟稱脂切鴟鵂怪鳥梟堅堯切不孝鳥</hi>神龍失水<lb/>
而陸居兮為螻蟻之所裁<hi>螻螻蛄也蟻蚍蜉也裁制也言神龍常潛深水設其失水</hi>
<hi>居於陵陸之地則為螻蟻蚍蜉所裁制而見啄齧也以言賢者不居廟堂則為俗人所侵害也蟻一作螘補曰</hi>
<pb n="KR4a0003_WYG_011-4a"/>
<hi>螻音樓管子曰蛟龍水虫之神者也乘於水則神立失於水則神廢莊子曰吞舟之魚碭而失水則蟻能苦之</hi>
夫黄鵠神龍猶如此兮况賢者之逢亂世哉<hi>言黄鵠能飛翔神龍</hi>
<hi>能存能亡奄然失所為鴟梟螻蟻所制其困如此何况賢者身無爵祿為俗人所困侮固其宜也</hi>壽冉<lb/>
冉而日衰兮固儃囘而不息<hi>儃囘運轉也言己年夀日以衰老而楚國羣臣承順</hi>
<hi>君非隨之運轉常不止息也固一作國儃一作邅</hi>俗流從而不止兮衆枉聚而<lb/>
矯直<hi>枉邪也矯正也言楚國俗人流從謟䛕不可禁止衆邪羣聚反欲正忠直之士使隨之也</hi>或偷<lb/>
合而茍進兮或隠居而深藏<hi>言士有偷合於世茍欲進取以得爵位或有脩行徳</hi>
<hi>義隠藏深山而君不照知也</hi>苦稱量之不審兮<hi>稱所以知輕重量所以别多少補曰稱量</hi>
<pb n="KR4a0003_WYG_011-4b"/>
<hi>並平聲</hi>同權槩而就衡<hi>槩平也權衡皆稱也言患苦衆人稱物量榖不知審其多少同其稱</hi>
<hi>平以失情實則使衆人怨也以言君不稱量士之賢愚而同用之則使智者恨也補曰權稱錘也㮣平斛木也</hi>
<hi>衡平也</hi>或推迻而茍容兮或直言之諤諤<hi>言臣承順君非可推可迻茍自</hi>
<hi>容入以得高位有直言諤諤諫正君非而反放弃之也迻一作移諤釋文作讍</hi>傷誠是之不察<lb/>
兮并紉茅絲以為索<hi>單為紉合為索言已誠傷念君待遇茍合之人與忠直之士曾無别</hi>
<hi>異猶并紉絲與茅共為索也一云并繩絲以為索注云單為繩合為索補曰紉女巾切</hi>方世俗之<lb/>
幽昏兮<hi>幽昏不明也</hi>眩白黑之美惡<hi>眩惑也言方今之世君臣不明惑於貪濁眩於</hi>
<hi>白黑不能知人善惡之情也一本眩下有於字</hi>放山淵之龜玉兮<hi>龜可以決吉凶故人亦珤</hi>
<pb n="KR4a0003_WYG_011-5a"/>
<hi>之放弃也</hi>相與貴夫礫石<hi>小石為礫言世人皆弃崑山之玉大澤之龜反相與貴重小石也言</hi>
<hi>闇君貴佞僞賤忠直也</hi>梅伯數諫而至醢兮<hi>巳解於離騷經醢一作菹一云至菹醢兮</hi>
<hi>補曰梅音浼</hi>來革順志而用國<hi>來革紂佞臣也言來革佞諛從順紂意故得顯用持國權</hi>
<hi>也</hi>悲仁人之盡節兮反為小人之所賊<hi>言哀傷梅伯盡忠直之節諫正</hi>
<hi>於紂反為來革所譖而被賊害也</hi>比干忠諫而剖心兮<hi>剖一作割</hi>箕子被髮<lb/>
而佯狂<hi>巳解於九章佯一作詳補曰詳與佯同</hi>水背流而源竭兮<hi>竭釋文作渴補</hi>
<hi>曰渴音竭水盡也</hi>木去根而不長<hi>言水横流背其源泉則枯竭木去其根株則枝葉不長也</hi>
<hi>以言人背仁義違忠信亦將遇害也</hi>非重軀以慮難兮惜傷身之無功<hi>言巳</hi>
<pb n="KR4a0003_WYG_011-5b"/>
<hi>非重曖我身以慮難而不竭忠誠傷生於世間無功徳於民也軀一作體</hi>已矣哉獨不見夫<lb/>
鸞鳯之高翔兮乃集大皇之壄<hi>大皇之壄大荒之藪一無夫字大一作太壄一</hi>
<hi>作野一注云皇美也大美之藪</hi>循四極而回周兮見盛徳而後下<hi>言鸞鳥鳳</hi>
<hi>皇乃高飛於大荒之野循於四極回旋而戲見仁聖之王乃下來集歸於有徳也以言賢者亦宜處山澤之中</hi>
<hi>周流觀望見高明之君乃當仕也回一作佪而回周兮一作以周覽兮</hi>彼聖人之神徳兮<lb/>
逺濁世而自藏<hi>言彼神智之鳥乃與聖人合徳見非其時則逺藏匿迹言已亦宜效之也</hi>使<lb/>
麒麟可得羈而係兮<hi>一無得字一本係下有之字</hi>又何以異虖犬羊<lb/>
<hi>言麒麟仁智之獸逺見避害常藏隠不見有聖徳之君乃肯來出如使可得羈係而畜之則與犬羊無異不足</hi>
<pb n="KR4a0003_WYG_011-6a"/>
<hi>貴也言賢者亦以不可枉屈為高如可趨走亦不足稱也虖一作乎一作夫</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4a0003_WYG_011-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楚詞補注巻十一<lb/>
</p>
<p>
</p>
  </div>
</body>
</text>
</TEI>
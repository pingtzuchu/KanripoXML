<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二家宫詞巻下</head> <lb/>
    <p>
<pb n="KR4h0137_WYG_002-1a"/>
欽定四庫全書<lb/>
　二家宫詞巻下<lb/>
　　　　　　　　　　　　明　毛　晉　編<lb/>
　宋<lb/>
　　楊太后<lb/>
瑞日曈曨散曉紅乾元萬國珮丁東紫宸北使班纔退<lb/>
百辟同趨徳壽宫<lb/>
元宵時雨賞宫梅恭請光堯壽聖來醉裏君王扶上輦<lb/>
<pb n="KR4h0137_WYG_002-1b"/>
鑾輿半仗㸃燈囘<lb/>
栁枝挾雨渥新緑桃蕋含風破小紅天上春光偏得早<lb/>
嵳峩宫殿五雲中<lb/>
春風淡淡水淙淙携伴尋芳過小杠惱殺野塘閒送目<lb/>
鴛鴦無數各雙雙<lb/>
溶溶太液碧波翻雲外樓臺日月閒春到漢宫三十六<lb/>
為分和氣到人間<lb/>
曉窻生白已鶯啼啼在宫花第幾枝煙斷獸爐香未絶<lb/>
<pb n="KR4h0137_WYG_002-2a"/>
曲房朱戸夢囘時<lb/>
剪剪輕風二月天栁絲飄颺倍堪憐静凭雕檻渾無事<lb/>
細數穿花燕影偏<lb/>
一簾小雨怯春寒禁禦深沉白晝閒滿地落花紅不掃<lb/>
黄鸝枝上語綿蠻<lb/>
上林花木正芳菲内裏爭傳御製詞春賦新翻入宫調<lb/>
美人羣唱捧瑶巵<lb/>
海棠花裏奏琵琶沉碧池邊醉九霞禁籞融融春日静<lb/>
<pb n="KR4h0137_WYG_002-2b"/>
五雲深䕶帝王家<lb/>
後院深沉景物幽竒花名竹弄春柔翠華經嵗無逰幸<lb/>
多少亭臺廢不修<lb/>
天申聖莭禮非常躬率羣臣上夀觴天子捧盤仍再拜<lb/>
侍中宣達近龍牀<lb/>
水殿鈎簾四靣風荷花簇錦照人紅吾王一曲薫絃罷<lb/>
萬俗泠泠解愠中<lb/>
繞堤翠栁㤀憂草夹岸紅葵安石榴御水一溝清徹底<lb/>
<pb n="KR4h0137_WYG_002-3a"/>
晩凉時泛小龍舟<lb/>
薫風宫殿日長時靜運天機一局棋國手人人饒處著<lb/>
須知聖算出新奇<lb/>
宫殿鈎簾看水晶時當三伏熾炎蒸翰林學士知誰直<lb/>
今日傳宣與賜氷<lb/>
雲影低涵栢子池秋聲輕度萬年枝要知玉宇凉多少<lb/>
正在觀書一夜時<lb/>
瑣窗宫漏滴銅壺午夢驚囘落井梧風逓樂聲來玉宇<lb/>
<pb n="KR4h0137_WYG_002-3b"/>
日移花影上金鋪<lb/>
銀燭瑶觥競上元良宵午月正當軒棚頭忽喚歌新曲<lb/>
宛轉餘音出紫垣<lb/>
迎春燕子尾纖纖拂栁穿花掠翠簷聞道蘂宫三十六<lb/>
美人爭為捲珠簾<lb/>
落絮濛濛立夏天樓前槐樹影初圓傳聞紫殿深深處<lb/>
别有薰風入舜絃<lb/>
紫禁仙輿詰旦來旌旗遥倚望春臺不知庭霰今朝下<lb/>
<pb n="KR4h0137_WYG_002-4a"/>
疑是林花昨夜開<lb/>
凉生水殿樂宸逰釣得金鱗上御鈎聖徳至仁元不殺<lb/>
指揮皆放小池頭<lb/>
凉秋結束鬬新晴宣入毬塲尚未明一朶紅雲黄盖底<lb/>
千官下馬起居聲<lb/>
秋高風動角弓鳴臂健常嫌斗力輕玉陛纔傳看御箭<lb/>
中心雙中謝恩聲<lb/>
思賢夢寢過商宗右武崇儒治道隆總攬權綱求治理<lb/>
<pb n="KR4h0137_WYG_002-4b"/>
羣臣臧否疏屏風<lb/>
用人論理見宸衷賞罰刑威合至公天下監司二千石<lb/>
姓名都在御屏中<lb/>
家傳筆法學光堯聖草真行說兩朝天縱自然成一體<lb/>
漫誇虎步與龍跳<lb/>
泛索坤寧一日羊自從正位控辭章好生躬儉趨千古<lb/>
風化宫嬪只淡糚<lb/>
蘭徑香銷玉輦踪梨花不肯負春風緑窗深鎖無人見<lb/>
<pb n="KR4h0137_WYG_002-5a"/>
自碾硃砂養守宫<lb/>
缺月流光入綺疏金壷傳箭夢囘初秦臺綵鳳無消息<lb/>
桂影空閒十二除<lb/>
輦路青苔雨後深銅魚雙鑰晝沉沉詞臣還有相如在<lb/>
不得當時買賦金<lb/>
撃鞠由來豈作嬉不忘鞍馬是神機牽韁絶尾施新巧<lb/>
背打星毬一㸃飛<lb/>
黄鳥驚眠曙色開慵梳鬟髻意徘徊君王早御延英殿<lb/>
<pb n="KR4h0137_WYG_002-5b"/>
頻喚宫人上直來<lb/>
宫槐映日翠隂濃薄暑應難到九重節近賜衣爭試巧<lb/>
彩絲新様起盤龍<lb/>
角黍氷盤餖飣裝酒闌昌歜泛瑶觴近臣誇賜金書扇<lb/>
御侍爭傳佩帶香<lb/>
忽地君王喜氣濃秋千高掛百花叢阿誰能逞翻飛態<lb/>
便得稱能女隊中<lb/>
新翻歌譜甚能奇宣索宫娥入管吹按拍未諧争共笑<lb/>
<pb n="KR4h0137_WYG_002-6a"/>
含羞無語自凝思<lb/>
一朶榴花挿鬢鴉君王長得笑時誇内家衫子新番出<lb/>
淺色新裁艾虎紗<lb/>
夭桃穉栁恣春妍鎮日呼羣嬉水邊忽地上棚宣進入<lb/>
祗承未慣怕爭前<lb/>
簾幙深深四面垂清和天氣漏聲遲宫中閣裏催繅繭<lb/>
要趂新蠶作五絲<lb/>
嵗嵗親蠶麥熟時宻令中使視郊圻歸來奏罷天顔悦<lb/>
<pb n="KR4h0137_WYG_002-6b"/>
喜阜吾民鼓玉徽<lb/>
内園昨夜報花開中外喧傳玉輦來遥望紅糚撩亂處<lb/>
人人爭獻萬年杯<lb/>
阿姊攜儂近紫薇蕋宫承寵鬬芳菲繡幃獨自裁新錦<lb/>
怕見花間雙蝶飛<lb/>
好花開遍玉欄杆挈伴拖橈淺水灘但笑紅霞映池面<lb/>
不知嬌面早先丹<lb/>
小小宫娥近水居雕楣繡額映清渠忽然攜伴凭低檻<lb/>
<pb n="KR4h0137_WYG_002-7a"/>
好是雙蓮出水初<lb/>
日日尋春不見春弓鞋踏破小除芸棚頭宣入紅糚隊<lb/>
春在金樽已十分<lb/>
海棠移向小窗栽高疊盆山合復開將見紅葩鬬新艷<lb/>
君王應為探花來<lb/>
遥夜焚香禮玉真桂花叢裏展文茵長空月浸星河影<lb/>
鸚鵡驚寒頻喚人<lb/>
小様龍盤集翠毬金羈緩控五花騮繡旗高處鈞天奏<lb/>
<pb n="KR4h0137_WYG_002-7b"/>
御捧先過第一籌<lb/>
　　右宫詞五十首寧宗楊后所撰好事者秘而不傳<lb/>
　　世亦罕見癸酉仲春得之江左何啻和隋之珠璧<lb/>
　　耶王建花蕋不得專美矣濳夫識<lb/>
　　丁夘花朝一友宻緘逺寄云是少室山人手訂秘<lb/>
　　本即命予附鑴花蕋後以成宫詞快觀因檢宋徽<lb/>
　　宗三百首合梓二家宫詞以公同好<lb/>
　　攷今本止三十首餘廿首從未之見但迎春燕子<lb/>
<pb n="KR4h0137_WYG_002-8a"/>
　　尾纖纖落絮濛濛立夏天紫禁仙輿詰旦來向刻<lb/>
　　唐人又蘭徑香銷玉輦踪缺月流光入綺疏輦路<lb/>
　　青苔雨後深向刻元人今姑仍原本未便刪去舊<lb/>
　　䟦潜夫不知何許人也<lb/>
　<lb/>
　<lb/>
　<lb/>
　<lb/>
<pb n="KR4h0137_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二家宫詞巻下<lb/>
</p>
<p>
</p>
  </div>
</body>
</text>
</TEI>
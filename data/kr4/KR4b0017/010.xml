<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>庾開府集箋註巻十</head> <lb/>
    <p>
<pb n="KR4b0017_WYG_010-1a"/>
欽定四庫全書<lb/>
　庾開府集箋註巻十<lb/>
　　　　　　　　　　　　　周　庾信　撰<lb/>
　　　　　　　　　　　　　吳江吳兆宜註<lb/>
　　周大將軍聞喜公栁霞墓誌銘<hi>北史本傳作栁遐</hi>
君諱霞字子昇河東解縣人也<hi>晉書河東郡領解縣本傳曽祖阜晉汝南太守</hi>
<hi>始自本郡徙居襄陽</hi>秦始征晉之地<hi>左傳秦始征晉河東置官司焉</hi>漢開平越之<lb/>
鄉<hi>漢武帝紀將幸緱氏至左邑桐鄉聞南粤破以為聞喜縣</hi>律中夷則<hi>見宫調曲</hi>星居鶉<lb/>
<pb n="KR4b0017_WYG_010-1b"/>
首<hi>見哀江南賦</hi>况復莊謀於衛既為社稷之臣<hi>見辛威碑</hi>喜對於<lb/>
齊無廢諸侯之職<hi>左傳齊孝公伐我北鄙公使展喜搗師使受命於展禽曰棄命廢職其若</hi>
<hi>先王何</hi>祖叔珍<hi>元景弟也為前廢帝所殺</hi>宋員外散騎常侍義陽内史<lb/>
<hi>晉地理志武帝平吴分南陽立義陽郡南史宋晉熙王昶文帝第九子初封義陽王通考漢制郡為諸侯王國</hi>
<hi>者置内史以掌太守之任成帝省内史以相治民晉宋守相内史並銀章青綬進賢兩梁冠</hi>有徐邈<lb/>
之應對居於散騎之省<hi>晉徐邈傳邈遷㪚騎常侍猶處西省前後十年每被顧問多所</hi>
<hi>匡益</hi>有汲黯之正直理於淮陽之郡<hi>見傷王司徒</hi>父季逺臨川<lb/>
王諮議參軍宜都太守<hi>隋書揚州臨川郡臨川縣注舊置臨川郡南史齊臨川獻王映</hi>
<pb n="KR4b0017_WYG_010-2a"/>
<hi>髙帝第三子帝踐祚封晉地理志蜀分南郡立宜都郡</hi>蘭臺石室是所洽聞<hi>環濟要畧</hi>
<hi>御史中丞有石室以藏秘書圖䜟詳漢武帝讃</hi>白馬飛狐逾髙詞氣<hi>見陪駕</hi>西都<lb/>
吳融擅名江表言談相㑹宛如舊焉<hi>見滕王序</hi>君膺令德之<lb/>
靈稟冲和之氣<hi>見象戲賦</hi>齠齓髻髮<hi>見齊王憲碑</hi>夙智早成愛敬<lb/>
自天<hi>見步陸逞碑</hi>䖍恭得性含仁抱義履信居貞世父儀同<lb/>
忠惠公特加器異乃謂公曰吾昔逮事伯父太尉公見<lb/>
語云我昨夢汝登一髙樓樓盡峻麗吾以坐席乞汝汝<lb/>
或富貴恨吾不及見耳吾向聊復晝寢又夢將昔時坐<lb/>
<pb n="KR4b0017_WYG_010-2b"/>
席還復賜汝汝官位當復見及<hi>南史栁慶逺卒謚忠惠公初慶逺從父兄世隆</hi>
<hi>嘗謂慶逺曰吾昔夢太尉以褥席見賜吾遂亞台司適又夢以吾褥席與汝汝必光我門族又明帝即位贈栁</hi>
<hi>元景大尉通考齊開府儀同三司如公梁開府儀同三司位次三公諸將公左右光禄大夫優者則加之同三</hi>
<hi>公置官屬太尉宋置武冠山𤣥玉</hi>王祥佩刀世為卿族<hi>見傷王司徒</hi>鮑永驄<lb/>
馬家傳司𨽻<hi>漢鮑宣傳哀帝時為司𨽻宣子永孫昱俱為司𨽻校尉京師語曰鮑氏驄三入司𨽻</hi>
<hi>再入公</hi>以此連類差無慙德輕車西昌侯作鎮襄漢<hi>本傳梁西</hi>
<hi>吕侯深藻鎮雍州深藻長沙王懿子天監元年封隋書揚州廬陵郡秦和縣注舊曰西昌</hi>君時年十<lb/>
二以民禮修謁進止端詳神情雅正侯目送之不輟試<lb/>
<pb n="KR4b0017_WYG_010-3a"/>
遣左右踐君衣𥚑欲視舉動君徐步稍前曽無顧盼魏<lb/>
侯之見劉廙不覺歛容<hi>魏志劉廙轉五官郎中將文學文帝甚器之</hi>漢主之<lb/>
觀田鳳遂令題柱<hi>見竹杖賦</hi>比之今日曽何足云驃騎廬陵<lb/>
王帝子出藩<hi>見司馬裔碑本傳廬陵王續為雍州刺史續字世訢武帝第五子也隋書揚州廬陵</hi>
<hi>郡廬陵縣注舊置廬陵郡</hi>懸衡髙選<hi>見宫調曲</hi>以君華望召為主簿張坦<lb/>
直諫既稱荀令之香<hi>襄陽記劉季和性愛香嘗曰荀令君至人家坐處三日香為我如何</hi>
<hi>令君主簿張坦曰古有好婦人患而捧心嚬眉見者皆以為好其鄰醜婦法之見者走公便欲使下官遁走耶</hi>
鄒湛知言彌見羊公之德<hi>晉羊祜傳祐帝與從事鄒湛共登峴山湛曰公徳冠四海</hi>
<pb n="KR4b0017_WYG_010-3b"/>
<hi>當與此山俱傳</hi>諮議府君於都薨背君奔越六日即届京師形<lb/>
骸毀瘁<hi>見滕王序</hi>不復可識靈柩泝江<hi>曹植詩靈柩寄京師</hi>中川薄晩<lb/>
亂流乘選逥風反帆舟中之人相視失色抱棺號慟誓<lb/>
不求生俄爾之間風波即静咸以君精誠所致成都孝<lb/>
子自赴江流<hi>後漢亷范傳范京兆杜陵人父遭䘮亂客死於蜀漢范遂流寓西州西州平歸鄉里</hi>
<hi>西迎父䘮載船觸石破没范抱持棺柩遂俱沉溺衆傷其義鈎求得之</hi>貴陽先賢身彰野<lb/>
火<hi>見步陸逞碑</hi>並存靈應咸可傷嗟太夫人乳間發瘡醫云<lb/>
惟得人吮癑血或望可差君方寸已亂<hi>見崇傳</hi>應聲即吮<lb/>
<pb n="KR4b0017_WYG_010-4a"/>
旬日之間遂得痊復君於事親可謂至矣從兄右衛<hi>通考</hi>
<hi>晉宋以來以領軍䕶軍左右二衛驍騎游撃將軍謂之六軍南史栁惲世隆子也歴平越中郎將廣州刺史秘</hi>
<hi>書監右衛將軍</hi>擁旌嶺表苦相攜致<hi>本傳不載</hi>昔馬遊志氣為馬援<lb/>
所知<hi>後漢馬援傳援謂官屬曰吾從弟少游常哀我慷慨多大志</hi>班嗣才學為班彪<lb/>
見賞<hi>漢書班彪幼與從兄嗣共遊學</hi>復聞於今日矣乃除永化縣令<hi>本傳</hi>
<hi>不載按宋書州郡志髙凉太守二漢有髙凉縣屬合浦吳分立永初郡國髙凉領廣化縣</hi>静尋欹案<lb/>
或吟長岑之逺乍撫鳴琴不以河陽為陋<hi>見崔訦碑小園春二賦</hi>
日南金柱<hi>樹屏曰梁書林邑國者本漢曰南郡象林縣古越裳之界也其南界水步道二百餘里有</hi>
<pb n="KR4b0017_WYG_010-4b"/>
<hi>西國夷亦稱王馬援植兩銅柱表漢極界處也其國有金山石皆赤色其中生金金夜則出飛狀如螢火</hi>合<lb/>
浦珠泉<hi>梁沈約集髙松賦云涌寶思于珠泉詳崔訦碑</hi>曽莫經懐未嘗留目解<lb/>
巾平西邵陵王<hi>梁武諸子傳邵陵王綸字世調小字六真武帝第六子也普通五年以西中郎</hi>
<hi>將權攝南徐州事</hi>法曹叅軍仍轉外兵除尚書江<hi>疑有/誤</hi>部郎<hi>通考</hi>
<hi>齊制几公督府置佐局曹以上署正參軍法曹以下署行參軍各一人  炯曰梁以前歴代尚書無工部之名</hi>
<hi>至隋始有吏禮兵刑户工六部尚書</hi>始入禮闈即登蘭閣<hi>見長孫儉碑</hi>尚書僕<lb/>
射陳郡謝舉<hi>梁書謝舉字揚大大通五年遷尚書右僕射</hi>人望國華引君言<lb/>
論謂同坐曰江漢英靈見於此矣<hi>見傷心賦</hi>西中郎岳陽王<lb/>
<pb n="KR4b0017_WYG_010-5a"/>
以緑車之重臨西河之牧<hi>見哀江南賦本傳岳陽王蕭詧莅雍州通考東中郎將南</hi>
<hi>中郎將西中郎將北中郎將並後漢置江左彌重或領刺史或持節為之銀印青綬服同將軍隋書荆州巴陵</hi>
<hi>郡湘隂縣注梁置岳陽郡宋書王孫乘緑車</hi>拔用君為本州治中<hi>通考治中從事史一</hi>
<hi>人居中治事主衆曹文書漢制也歴代皆有</hi>尋遷别駕<hi>見滕王序</hi>王叔理以品物<lb/>
流名<hi>魏志王修字叔治袁譚辟修為治中從事别駕初修識髙柔于弱冠異王基于童幼世稱共知人</hi>
陳仲舉以題軒馳譽<hi>後漢陳蕃傳蕃字仲舉周景為豫章刺史辟蕃為别駕蕃不就景因</hi>
<hi>題别駕輿曰陳仲舉座</hi>君之展驥兼而有之<hi>見滕王序</hi>及乎大盜移國<lb/>
王室騷然月動星揺雲平虹直<hi>鄭語厲王九年而王室始騷詳二巻及進赤崔</hi>
<pb n="KR4b0017_WYG_010-5b"/>
<hi>表</hi>岳陽王承制陜左當璧漢南<hi>見司馬裔碑及崇傳</hi>天網所頓英<lb/>
賢畢集<hi>見徴調曲</hi>授君吏部員外郎散騎常侍兼太子侍讀<lb/>
<hi>通考太子侍讀侍講唐太宗為太子始置焉開元初有侍讀而無侍講按滕王序信年十五侍梁東宫講讀則</hi>
<hi>梁武時巳有此名矣并識</hi>監儲甲觀事重史丹<hi>漢史丹傳上以丹舊臣皇考外屬親信之</hi>
<hi>詔丹䕶太子家詳二巻</hi>侍講桂宫名髙張禹<hi>漢張禹傳初元中立皇太子詔授太子論</hi>
<hi>語漢書孝成皇帝元帝太子也初居桂宫</hi>俄遷車騎大將軍大都督賜爵聞<lb/>
喜縣公侍中開府儀同三司餘如故<hi>晉書河東郡聞喜縣注故曲沃晉武</hi>
<hi>帝自晉陽徙比通考梁侍中功髙者在職一年詔加侍申祭酒與散騎侍郎功髙者一人對掌禁令此頗為宰</hi>
<pb n="KR4b0017_WYG_010-6a"/>
<hi>相矣</hi>方之驂乘霍去病為侍中<hi>漢書霍去病以皇后姊子年十八為侍中</hi>譬彼<lb/>
將兵公孫敖為驃騎<hi>漢公孫敖傳武帝立十二嵗為驃騎將軍出伐</hi>足以照耀<lb/>
六府謨明九德<hi>尚書大禹謨帝曰六府三事允治又皋陶謨九徳咸事</hi>豈直允諧<lb/>
上將匡贊中軍而已哉既而言從梁國服政酆都管仲<lb/>
有辭即受下卿之禮<hi>左傳齊候使管夷吾平戎於王王以上卿之禮饗管仲仲辭以有國</hi>
<hi>髙在乃受下卿之禮而還</hi>臧<hi>疑作/叔</hi>孫見德還奏嘉賓之宴<hi>見對宴齊使本傳詧</hi>
<hi>正位江陵以襄陽歸於我霞乃辭詧因留鄉里及詧殂霞行舊君之服保定中徴之霞始入朝</hi>有詔受<lb/>
使持節驃騎大將軍開府儀同三司霍州諸軍事霍州<lb/>
<pb n="KR4b0017_WYG_010-6b"/>
刺史<hi>隋書揚州廬江郡霍山縣注梁置霍州</hi>犀節去闗<hi>未詳按漢終軍傳軍從濟南常詣博</hi>
<hi>士步入闗闗吏予軍繻棄繻而去後為謁者使行郡國建節束出闗闗吏識之曰此使者乃前棄繻生也</hi>衮<lb/>
衣馳傳<hi>見崇傳</hi>郊迎則文學前驅<hi>漢王尊傳注師古曰郡有文學官魏志文帝書</hi>
<hi>云文學託乘於後轅</hi>賓衛則邦君負弩<hi>漢書霍去病為票騎將軍撃匈奴道出河東河東太</hi>
<hi>守郊迎負弩矢先驅</hi>直以五溪遼逺馬伏波之思歸<hi>後漢馬援傳援征五溪蠻</hi>
<hi>夷㑹署甚士卒多疫死援亦中病遂困乃穿岸為室以避炎氣賊毎升險鼔譟援輒曵足以觀之㑹病卒</hi>三<lb/>
湘卑濕賈長沙之不願<hi>漢賈誼傳誼既以適居長沙長沙卑濕誼自傷悼以為夀不得</hi>
<hi>長乃為賦以自廣</hi>是以宜城刺史直㑹鹿門<hi>襄陽耆舊傳習郁為侍中時從光武</hi>
<pb n="KR4b0017_WYG_010-7a"/>
<hi>幸黎丘與帝通夢見蘇山神光武嘉之拜大鴻臚録其前後功封襄陽侯使立蘇嶺祠刻二石鹿夾神道百姓</hi>
<hi>謂之鹿門廟或呼蘇嶺幽為鹿門</hi>白沙故地仍留龍種<hi>見紇干𢎞碑</hi>夭厲弗<lb/>
戒奄然終極天和某年歸窆於襄陽白沙之舊塋君器<lb/>
宇詳正風鑒𢎞敏澡身浴德<hi>禮記儒仃儒有澡身而浴德</hi>游藝依仁<lb/>
<hi>語見論語</hi>汝南令望扶風長者<hi>梁元帝集懐舊志序云扶風長者刷其羽毛</hi>不言<lb/>
財利王夷甫之為德<hi>晉王衍傳衍字夷甫疾妻郭氏之貪鄙故口未嘗言錢</hi>不談<lb/>
人物阮嗣宗之為人<hi>晉書阮籍字嗣宗嵇康與山濤書曰阮嗣宗口不論人過吾每師之</hi>
<hi>而未能及</hi>從容亂離之後保此令名<hi>左傳子産書曰僑聞非無賄之患而無令名之</hi>
<pb n="KR4b0017_WYG_010-7b"/>
<hi>難</hi>舒巻風雲之際無妨貴仕<hi>左傳楚成得臣曰夫有大功而無貴仕其人能靖者</hi>
<hi>與有㡬</hi>張衡渾儀之後即賦歸田<hi>見進象經賦表傷心賦</hi>杜預沉碑<lb/>
以來遂停鄉里<hi>見司馬裔碑及二巻</hi>王仲宣有讀書之樓<hi>荆州記當陽縣</hi>
<hi>城樓王仲宣登之而作賦</hi>諸葛亮有彈琴之宅<hi>荆州圖副云鄧城舊縣西南一里隔沔有</hi>
<hi>諸葛亮宅是漢昭烈三顧處</hi>實欲因此謝病閒居終焉鳴琴在膝或<lb/>
對故人<hi>見樂府</hi>寶劒自隨時過稚子<hi>見有喜及報趙王本傳霞有十子靖莊最</hi>
<hi>知名</hi>百年俄頃嗚呼哀哉遂使君子之陵止埋銅劒<hi>山海經注</hi>
<hi>汲郡冢中得銅劒一枚長三尺五寸今所名干將劎又君子之國其人衣冠帶劒</hi>賢臣之墓惟<lb/>
<pb n="KR4b0017_WYG_010-8a"/>
銘石函<hi>莊子衛靈公死卜葬沙丘掘數仞得石槨洗視之有銘焉</hi>銘曰<lb/>
有莊有惠居魯居衛義是隨時<hi>古逸詩栁下惠死其妻誄之曰屈柔從俗不强</hi>
<hi>察兮</hi>才堪濟世比部尚書<hi>南史栁琰仕梁為尚書左僕射兄弟四人迭為侍中復居方伯</hi>
東京司𨽻必復其始<hi>見辛威碑</hi>侯君相繼華葢一岳<hi>見明月山銘</hi>
文昌一星<hi>見齊王憲碑</hi>青衿辨志童子離經<hi>見五張寺碑</hi>義朂非<lb/>
馬書勤映螢<hi>見和永豐</hi>往年靈柩漂泊江沲以君哀慟川后<lb/>
停波<hi>見義谷銘</hi>揚名北海馳譽西河誰登九折<hi>見小園賦</hi>不入朝<lb/>
歌<hi>漢書鄒陽上梁王書曰邑號朝歌墨子回車</hi>蔚炳胥變<hi>周易大人虎變其文炳也君子豹變</hi>
<pb n="KR4b0017_WYG_010-8b"/>
<hi>其文蔚也</hi>攀陪遂逺白鹿隨軒<hi>謝丞後漢書鄭𢎞為臨淮太守有兩白鹿隨事主簿黄國</hi>
<hi>曰聞三公車輜畫作鹿明府當為宰相𢎞果為太尉</hi>丹翬附冕<hi>後漢與服志郤非冠宫殿門吏僕射</hi>
<hi>冠之負赤幡青翅燕尾</hi>位參上將榮兼本選蛇盤綬結龜迴印轉<lb/>
<hi>見賀婁慈碑</hi>來朝平樂<hi>見馬射賦</hi>歸政咸陽蕃維即啓軍幕仍張<lb/>
起兹禮數峻此戎章長離宛宛<hi>見宗廟歌</hi>刷羽陵江<hi>見鴛鴦賦</hi>世<lb/>
急奔流<hi>見代人表</hi>年催驚隼<hi>晉張協詩人生瀛/海内忽如鳥過目</hi>滅没頓轡<hi>淮南</hi>
<hi>子頓於連石是謂下舂</hi>扶桑揺軫<hi>淮南子日拂於/扶桑是謂晨明</hi>智士石折<hi>後漢方術</hi>
<hi>傳公孫述時武擔石折任文公曰噫西州智士死吾乃當之後三月卒故益部為之語曰任文公智無雙</hi>賢<lb/>
<pb n="KR4b0017_WYG_010-9a"/>
人星殞<hi>見和趙王</hi>西鄂芝枯<hi>未/詳</hi>南陽菊盡<hi>見謝滕王啓</hi>愴焉啓手<lb/>
<hi>論語曽子有疾曰啓予手</hi>生榮終極相杵輟舂<hi>秦商君傳趙良曰五羖大夫死舂者不相</hi>
<hi>杵</hi>鳴機罷織<hi>列女傳樂羊子逺尋師學一年來歸妻乃引刀趨機曰若中道而歸何異㫁斯織乎</hi>
<hi>羊子復還終業</hi>煢煢𦙍子<hi>見步陸/逞碑</hi>視䕃餘息<hi>左傳趙孟視䕃曰朝夕不相及</hi>霜<lb/>
露履之<hi>見宗廟歌</hi>哀哉欒棘<hi>見傷/心賦</hi>龍巢北望鳳闕前觀<hi>梁元帝集</hi>
<hi>早發龍巢詩云還瞻起漲岸稍隠陽雲臺水經注江浦右迤也北對虎洲又洲北有龍巢地名也武昌記城北</hi>
<hi>有闕髙數丈名為鳯闕</hi>松長風逺<hi>戰國䇿墨子曰荆有長松文梓楩楠豫章</hi>地厚泉寒<lb/>
<hi>郭義恭廣志北方地厚寒氷厚三尺地厚一尺</hi>書埋簡落<hi>見謝滕王啓</hi>琴覆絃寛贈<lb/>
<pb n="KR4b0017_WYG_010-9b"/>
行之冊<hi>見長孫儉碑</hi>書而納棺<hi>見辛威碑</hi>
　　周大將軍襄城公鄭偉墓誌銘<lb/>
公諱偉字子直滎陽開封人也<hi>魏地形志梁州開封郡開封縣注二漢屬河南</hi>
<hi>晉屬滎陽真君八年併苑陵景明元年復孝昌中屬陳留</hi>周宣母弟就封於鄭河洛<lb/>
之地即有民人虢鄶之君非無郡邑<hi>見鄭常碑</hi>其後蛇鬬於<lb/>
門<hi>左傳内蛇與外蛇鬬於鄭南門中内蛇死六年而厲公入</hi>黿嘗於鼎<hi>左傳楚人獻黿於鄭靈公</hi>
<hi>及食大夫黿召子公而弗與也子公怒染指於鼎嘗之而出</hi>韓侵負黍晉滅陽城<hi>見和</hi>
<hi>承豐言志</hi>其祀忽諸<hi>見哀江/南賦</hi>以國為氏<hi>王符潜夫論志氏姓云齊魯吳楚秦晉燕</hi>
<pb n="KR4b0017_WYG_010-10a"/>
<hi>趙所謂國也本傳偉小名闍提魏将作大匠渾之十一世孫</hi>祖徹撫軍贈濟州刺史<hi>本傳祖思明仕</hi>
<hi>魏至直閤将軍卒後贈濟州刺史隋書兖州濟北郡注舊置濟州</hi>父先䕶驃騎大将軍儀同三<lb/>
司襄城郡公<hi>隋書豫州潁川郡襄城縣注舊置㐮城郡</hi>青州刺史永安中洛城晝掩<lb/>
<hi>後漢冦恂傳蘇茂軍陳動恂因奔撃大破之閉追至洛陽遂斬賈彊自是洛陽震恐城門晝</hi>黄河凌合<hi>見長孫儉碑</hi>翟<lb/>
泉㑹盟之地蒼鳥忽飛<hi>見哀江南賦</hi>武庫兵欄之中鱗魚遂上<hi>見思</hi>
<hi>舊銘</hi>三帥北絏<hi>見擬/咏懐</hi>五馬南浮<hi>見哀江南賦本傳尒朱榮死徐州刺史尒朱仲逺擁兵将入洛詻先䕶率</hi>
<hi>所部與行䑓楊昱及都督賀抜勝同討之勝于陣降仲逺又聞京師不守大衆遂潰先䕶遂奔梁尋自梁歸為仲逺所害</hi>梁<lb/>
武帝大造中原樹君伊洛<hi>左傳晉侯使吕相絶秦曰是我大有造于西也梁武帝紀魏孝明皇帝崩</hi>
<pb n="KR4b0017_WYG_010-10b"/>
<hi>尒朱榮弑㓜主及太后胡氏魏大亂其北海王顥臨淮王彧汝南王悦並來奔以魏北海王顥主魏遣東宫直閤将軍陳慶之衛</hi>
<hi>送還北中大通元年元顥入京師僣號建武尒朱榮攻殺元顥魏二年遣魏汝南王悦還北主魏四年又以太尉元法僧還北主</hi>
公慿軾棧車<hi>漢書鼂錯上書曰五丈之溝漸車之水劉熙釋名棧車庶人之車詳長孫儉碑</hi>言歸舊壤<lb/>
起為通直散騎侍郎<hi>通考注晉武帝置員外散騎侍郎及大興中元帝使一人與散騎侍郎通直故謂之通直</hi>
<hi>散騎侍郎北此職魏北齊並有</hi>天厭魏徳政在强臣公耻入亂階<hi>詩職為亂階</hi>乃於陳留<lb/>
起義太祖封函谷而待諸侯<hi>見答趙王啟</hi>坐酆宫而朝羣后<hi>見馬射賦</hi>
威懐是接席捲西飛<hi>見哀江南賦</hi>大統三年入朝<hi>北史本傳尒朱氏㓕後偉自梁歸魏</hi>
<hi>孝武西遷偉歸鄉里大統三年河内公獨孤信復洛陽偉與宗人榮業建義于陳留信宿間衆有萬餘人遂攻抜梁州擒東魏刺</hi>
<pb n="KR4b0017_WYG_010-11a"/>
<hi>史鹿永吉及鎮城令狐徳并獲陳留郡守趙季和率衆來附</hi>䝉授武陽縣開國伯食邑<lb/>
六百户尋除龍驤将軍北徐州刺史開河橋之陣觧玉壁<lb/>
之圍張旃於富平<hi>見哀江南及春賦</hi>被練於伊闕<hi>左傳楚子重使鄧廖率被練三千以</hi>
<hi>侵吳後漢靈帝紀注伊闕關名</hi>探虎穴而揮戈<hi>後漢班超傳超曰子不入虎穴焉得虎</hi>上魚門而<lb/>
懸胄<hi>見哀江南賦</hi>故以䇿名司勲<hi>見為閻/将軍表</hi>功髙勇爵<hi>見鄭常碑周王思政</hi>
<hi>傳思政以玉壁地在險要請築城移鎮之八年東魏來㓂思政守禦有備敵人晝夜攻圍卒不能克本傳從戰河橋及觧玉壁圍</hi>
<hi>偉常先鋒陥陣詳從軍及紇干𢎞碑</hi>魏将矦景狼顧荆河<hi>魏陳琳集檄吳将校部曲文云鋒揮特起</hi>
<hi>鸇視狼顧争為梟雄者不可勝數</hi>天子命我偏師赴援<hi>見賀婁慈碑</hi>垂餌虎口<lb/>
<pb n="KR4b0017_WYG_010-11b"/>
<hi>見崇傳</hi>中途背盟<hi>左傳劉康公徼戎将遂伐之叔服曰背盟而欺大國此必敗背盟不祥欺大國不義</hi>
<hi>神人不助将何以勝</hi>事獲交綏<hi>見移/齊文</hi>公之功也<hi>本傳矦景歸欵太祖命偉率所部應</hi>
<hi>接之及景後叛偉亦全軍而還</hi>除中軍将軍<hi>通考中軍将軍漢武帝時常以将軍公孫敖為之至</hi>
<hi>晉武帝時復置中軍将軍以統宿衛七軍</hi>散騎常侍大都督襲襄城郡公<lb/>
食邑二千户仍除使持節車騎大将軍儀同三司餘<lb/>
如故遷驃騎大将軍開府加侍中<hi>本傳不載</hi>常伯位重<hi>見豆</hi>
<hi>盧永恩碑</hi>霍去病之登朝上将官尊公孫敖之出塞<hi>見柳霞銘</hi>以今<lb/>
方之異代同榮魏後二年授大将軍江陵防主<hi>北史附庸傳周</hi>
<pb n="KR4b0017_WYG_010-12a"/>
<hi>文仍置江陵防主統兵居於西城名曰武植周文外云助詧備御内實防詧</hi>都督十五州諸<lb/>
軍事吳兵教士艫舳習流<hi>見哀江南賦</hi>島嶼憑陵波瀾衝激<lb/>
公蹔臨江介已悉南越之兵裁泛樓船即善昆彌<hi>疑作昆明</hi>
之戰<hi>屈原九章悲江介之遺風西京雜記昆明池中有戈船樓船各數百艘詳和趙王及司馬裔碑</hi>遂<lb/>
得安歌澧浦弭節涔陽<hi>屈原九歌疏緩節以安歌又遺余珮兮澧浦又夕弭節兮涔陽</hi>
留魯侯而宴章臺<hi>魯連書曰楚子享魯侯於章華與之大曲之弓既而悔之</hi>對齊人<lb/>
而畋雲夢<hi>見謝趙王啓北史周太祖紀魏恭帝元年立蕭詧為梁主居江陵為魏附庸二年梁廣州</hi>
<hi>刺史王琳冦邉十月帝遣大將軍豆盧寕帥師討之</hi>周保定元年授使持節都督<lb/>
<pb n="KR4b0017_WYG_010-12b"/>
宜州諸軍事宜州刺史天和六年授都督華州<hi>隋書雍州京兆</hi>
<hi>郡鄭縣注後魏置東雍州并華山郡西魏改曰華州馮翊郡注後魏置華州西魏改曰同州</hi>餘如故<lb/>
崤函重嶂<hi>漢書注崤山今陜縣東二崤是也水經注潼闗歴北出東崤通謂之函谷闗</hi>汧渭<lb/>
分流<hi>水經注汧水出汧縣西山謂之小隴山其水東北流歴澗注以成淵潭漲不測出五色魚俗以為龍</hi>
<hi>而莫敢採捕因謂魚龍水亦通謂之魚龍川又渭水出隴西首陽縣渭谷亭南鳥䑕山禹貢所謂渭出鳥鼠者</hi>
<hi>也</hi>陽陵之隘既奔<hi>後漢蔡邕集京兆樊惠渠頌云陽陵縣東其地衍隩土氣辛螫嘉糓不植</hi>
<hi>京兆尹樊陵折湍波欵曠陂昔日鹵田化為甘壊謂之樊惠渠云</hi>華隂之學還集<hi>見和何儀</hi>
<hi>同</hi>而消渴連年屢有相如之患<hi>見傷王司徒</hi>至於大漸遂如<lb/>
<pb n="KR4b0017_WYG_010-13a"/>
范増之疾<hi>漢項籍傳羽疑范増稍奪之權増大怒歸未至彭城疽發背死詳謝滕王啓</hi>桐君<lb/>
對藥分闕神明<hi>拾遺記昔仙人桐君採石入穴數里得丹石雞舂碎為藥服之者令人有聲氣</hi>
<hi>後天而死其樹榖曰梁陶𢎞景集本草序云有桐君採藥録説  花葉形色藥對四巻論其佐使相須</hi>李<lb/>
柱侍醫更無方技<hi>漢藝文志侍醫李柱國校方技</hi>以天和六年四月十<lb/>
七日薨年五十七詔贈本官加少傅都督司豫洛相冀<lb/>
五州諸軍事司州刺史諡曰肅公禮也<hi>本傳子大士嗣</hi>天子輟<lb/>
朝彌深大臣之誼<hi>見步陸逞碑</hi>羣公㑹葬咸得同盟之禮<hi>左傳</hi>
<hi>天子七月而葬同軌畢至諸侯五月同盟至大夫三月同位至士踰月外姻至</hi>夫人李氏頓丘<lb/>
<pb n="KR4b0017_WYG_010-13b"/>
貴姓<hi>魏地形志頓丘郡領頓丘縣</hi>卿相之門賢才之室<hi>見叚永碑</hi>霜露先<lb/>
侵䇿封郊次<hi>漢公孫𢎞傳上曰君不幸罹霜露之疾何患不已左傳秦伯素服郊次</hi>以其<lb/>
年十一月六日合葬於咸陽長安縣之某原<hi>漢地理志京兆尹長</hi>
<hi>安縣注髙帝五年置</hi>合葬非古既異三王之前<hi>見步陸逞碑</hi>死則同穴<lb/>
還同六載<hi>疑作義</hi>之始<hi>見司馬裔碑</hi>雖復銜珠兩鶴同歸紫葢<lb/>
之松<hi>見進蒼烏表及鶴讃</hi>出匣雙龍共没延平之水<hi>見從駕</hi>嗚呼哀<lb/>
哉乃薦銘曰<lb/>
國有巖邑<hi>左傳鄭莊公曰制巖邑也</hi>朝多君子<hi>左傳鄭六卿餞宣子於郊宣子曰二三君</hi>
<pb n="KR4b0017_WYG_010-14a"/>
<hi>子請皆賦起亦以知鄭志</hi>武公莊公平王卿士溫麥徒盟<hi>見齊王憲碑</hi>祊<lb/>
田廢祀<hi>左傳鄭伯使宛來歸祊不祀泰山也</hi>驂乘停輿<hi>晉鄭黙傳黙為散騎常侍武帝出祀</hi>
<hi>南郊詔使黙驂乘</hi>來朝識履<hi>見鄭常碑</hi>惟祖惟考既公既侯樞機周<lb/>
宻<hi>見步陸逞碑</hi>出納清通<hi>劉義慶世説鍾士季曰裴楷清通王戎簡要後二十年此二賢為吏</hi>
<hi>部尚書冀天下無滯才詳應詔</hi>治繁政簡處亂心䧺濟河遺惠海岱餘<lb/>
封世濟其美<hi>見徴調曲</hi>載誕其器忠無不為<hi>左傳茍息曰公家之利知無不</hi>
<hi>為忠也送往事居耦俱無猜貞也</hi>孝則不匱<hi>詩孝子不匱</hi>幽冀紛梗闗河鼎<lb/>
沸<hi>見傷心賦</hi>自北自南聲聞梁魏揚旌汝潁威震三川擁旄<lb/>
<pb n="KR4b0017_WYG_010-14b"/>
江漢席巻樓船成皋塵起<hi>見賀婁慈碑</hi>廣武烽燃麋興麗箭<lb/>
<hi>見哀江南賦</hi>雁落驚弦<hi>見馬/射賦</hi>總衛蘭錡<hi>張衡西京賦武庫禁兵記在蘭錡注架兵</hi>
<hi>也</hi>申威河外山類鼓樓<hi>見司馬/裔碑</hi>樹如車葢<hi>蜀志籬上有桑樹童童如</hi>
<hi>小車葢先主少時戲於樹下言我必當乘此羽葆盖車</hi>都䕶兩道<hi>言出自薊北門</hi>將軍獨<lb/>
拜<hi>見為閻將軍表</hi>梧桐茂苑<hi>述異記梧桐園在吳夫差舊園一名琴川梧園宫在句容縣傳云吳</hi>
<hi>王别館有楸梧成林焉古樂府梧宫秋吳王愁是也</hi>楊栁倡家<hi>未/詳</hi>千金逥雪<hi>見和何僕</hi>
<hi>射</hi>百日流霞<hi>見和示内人</hi>凋零倐忽悽愴榮華河陽古樹金<lb/>
谷殘花<hi>見春賦</hi>隴昏雲暝山湥路晩風氣纔髙松聲即逺<lb/>
<pb n="KR4b0017_WYG_010-15a"/>
疇昔親㕛懽愉交結不為生平應為此别<lb/>
　　周大將軍瑯邪定公司馬裔墓誌銘<lb/>
公諱裔字遵𦙍河内溫人也南正司天北正司地是謂<lb/>
羲和之官即嗣重黎之政<hi>見馬射賦及裔碑</hi>卭之歸楚與章邯<lb/>
而並封<hi>漢髙帝紀項羽立秦將章邯為雍王趙將司馬卭為殷王</hi>豫之避秦共毛公<lb/>
而俱去<hi>未詳</hi>祖金龍仍居選部水鏡三臺<hi>見和何僕射及滕王序</hi>父<lb/>
悦再牧荆河威風千里而身遭禍機遂為欒布所哭<hi>漢書</hi>
<hi>梁王彭越以欒布為大夫及漢誅越布嗣而哭之</hi>獲存遺嗣實頼程嬰之忠<hi>見裔</hi>
<pb n="KR4b0017_WYG_010-15b"/>
<hi>碑</hi>國家追念功臣更撫叔敖之子言思官族還求女齊<lb/>
之𦙍<hi>見請襲封表</hi>公始應辟為河内功曹除員外郎常侍汲<lb/>
郡治兵<hi>漢地理志河内郡領汲縣詳裔碑</hi>黄河浮馬<hi>用五馬事也見二巻</hi>摧鋒軹<lb/>
闗之㨗<hi>見裔碑</hi>逐北長城之陳<hi>周髙祖紀保定四年春楊忠破齊長城至晉陽而還</hi>
授平東將軍北徐州刺史栁泉風塵三城席巻棠隂鋒<lb/>
鏑千室入闗<hi>括地志邵伯廟在洛州壽安縣邵伯聽訟甘棠之下後人思其德因立廟有棠在九</hi>
<hi>曲城詳裔碑</hi>遷車騎大將軍儀同三司開國龍門縣伯仍除<lb/>
巴州刺史雖復巴水三迴<hi>華陽國志建安六年魚復蹇𦙍白璋争巴名璋乃改永寧</hi>
<pb n="KR4b0017_WYG_010-16a"/>
<hi>為巴郡以固陵為巴東徙龎羲為巴西太守是為三巴</hi>夷歌數曲<hi>左思蜀都賦注白狼夷在漢夀</hi>
<hi>西界明帝時作詩三章以頌漢德益州刺史朱輔驛傳其詩奏之</hi>徒逢白竹之弩<hi>見齊王憲</hi>
<hi>碑</hi>已濟青衣之功<hi>華陽國志青衣有洙水出䝉山下㑹江南安觸山脇溷崖水脈漂疾破害</hi>
<hi>舟船歴代患之李氷發卒鑿平溷崖通正水道</hi>朝廷以漢之功臣須開上將之<lb/>
府<hi>漢書元狩二年始用霍去病為票騎將軍定令令票騎將軍秩禄與大將軍等</hi>晉之伐胄宜<lb/>
紹琅邪之國<hi>晉元帝紀年十五嗣位琅邪王</hi>遷驃騎大將軍開府改封<lb/>
琅邪公食邑一千五百户宫闈近宻實俟忠貞詔為大<lb/>
御伯仍除大御正<hi>見步陸逞碑</hi>職司常伯任總夔龍<hi>見馬射賦及豆</hi>
<pb n="KR4b0017_WYG_010-16b"/>
<hi>盧永恩碑</hi>王道既平<hi>尚書洪範無黨/無偏王道平平</hi>絲言惟允<hi>見應詔</hi>尋除始<lb/>
州刺史都督始州諸軍事蠻夷恃險狼顧鴟張<hi>魏文帝集典論</hi>
<hi>云衆人無不䲭視狼顧</hi>髙山尋雲深谷無景<hi>見佛/龕銘</hi>九地縱横<hi>孫子善守</hi>
<hi>者藏於九地之下</hi>三門起伏<hi>見紇千/𢎞碑</hi>峯危馬束<hi>見齊王憲碑</hi>水險橋<lb/>
飛<hi>見和泛江</hi>遂得谷静山空<hi>見裔/碑</hi>氷消霧散<hi>文選陸雲詩雙袂如霧散</hi>仍<lb/>
為信州刺史都督信州諸軍事精兵守於白帝足懼巴<lb/>
州之城船柹下於荆州彌動西陵之戌<hi>見相泛江及裔碑</hi>即授<lb/>
使持節大將軍都督西寧州諸軍事西寧州刺史將啓<lb/>
<pb n="KR4b0017_WYG_010-17a"/>
北戸之人<hi>淮南子南方之極自北户之界至炎風之野赤帝祝融之所司</hi>向通雲南之<lb/>
國<hi>見謝趙王啓</hi>聞寵若驚<hi>老子寵辱若驚志樹敏曰晉阮裕傳裕有肥遁之  王羲之曰此公</hi>
<hi>近不驚寵辱</hi>奄從深夜<hi>宋玉九辨去白日之昭昭兮襲長夜之悠悠</hi>公愛敬純深<lb/>
<hi>見步陸逞碑及二巻</hi>有隠無犯<hi>見豆盧/永恩碑</hi>忠貞直亮知無不為<hi>見鄭偉銘</hi>
在戎四十二年身經六十九戰至於多竈唱籌<hi>南史宋檀道濟</hi>
<hi>夜唱籌量沙魏人謂資糧有餘不敢逼詳擬咏懐</hi>並得成功飛沙擁<hi>疑作/投</hi>石<hi>左傳</hi>
<hi>齊髙固桀石以投人詳鄭常碑</hi>未嘗乖律恂恂教義吳起西河之功<hi>吳起</hi>
<hi>傳起為將與士卒同勞苦魏文侯以為西河守</hi>閑閑旗鼓李牧長平之政<hi>李牧傳牧</hi>
<pb n="KR4b0017_WYG_010-17b"/>
<hi>常居代雁門市租皆輸入幕府為士卒費日撃數牛饗士匈奴不敢近趙邉城封為武安君</hi>身死之<lb/>
日家無餘財<hi>兆宫曰蜀志諸葛亮自表後主曰臣死之日不使内有餘帛外有贏財以負陛下</hi>
山水所資一由詔葬有始有卒<hi>左傳惠伯曰䘮親之終也雖不能始善終可也</hi>
生榮死哀<hi>論語其生也榮其死也哀</hi>銘曰<lb/>
祝融是命<hi>帝王世紀共工氏與祝融戰</hi>重黎克舉<hi>見裔/碑</hi>公族乃建<hi>見賀</hi>
<hi>婁慈碑</hi>天官即序避世於秦承家於楚金行失馭玉鏡淪<lb/>
輝我之烈祖識變乘機黄旗東没<hi>見哀江南賦及裔碑</hi>青葢西飛<lb/>
<hi>見滕王序</hi>落星置道<hi>山謙之南徐州記臨沂縣前有落星山即縁江圖所謂落星浦也</hi>長州<lb/>
<pb n="KR4b0017_WYG_010-18a"/>
出圍<hi>漢袁盎傳盎以泰常使吳吳王欲殺之使一都尉以五百人圍守盎軍中初盎為吳相時從史適在</hi>
<hi>守盎校為司馬乃以其裝齎買二石醇醪飲醉西南陬卒乃以刀决帳道從醉卒直出</hi>及我皇父<lb/>
荆河再撫<hi>見裔碑</hi>世屬喪亂身没猾虜<hi>吳志陸遜傳書與羽曰操猾虜也</hi>
嗟我遺嗣﨑嶇趙武<hi>見裔碑</hi>寒覆鳥翼飢吞獸乳<hi>尚瑗曰搜神記</hi>
<hi>齊惠公妾蕭同叔子生子棄之有貍乳而鸇覆之取而養之是為頃公</hi>獲歸河内更襲琅<lb/>
邪年方竹馬<hi>博物志小兒五嵗曰鳩車之戲七嵗曰竹馬之戲</hi>怨結長蛇<hi>見連珠</hi>
藏兵九地置劒千家<hi>置劒疑作仗劒詳步陸逞及裔碑</hi>雪山埋馬<hi>魏志鍾㑹</hi>
<hi>伐蜀命許儀理道橋穿陷馬足乃斬儀</hi>氷河陷車<hi>見和趙王</hi>既乃班政超然榮<lb/>
<pb n="KR4b0017_WYG_010-18b"/>
守朱鷺頻飛<hi>詩義疏楚成王時有朱鷺合㳫飛翔舊鼓吹音樂朱鷺曲是也</hi>金龜轉鈕<lb/>
<hi>見賀婁慈碑</hi>築塞長榆<hi>見軍/行</hi>營軍髙栁<hi>見幸/威碑</hi>玉案推食<hi>見紇干𢎞</hi>
<hi>碑</hi>河橋勸酒<hi>見春/賦</hi>石門氷釋<hi>老子渙兮若水之將釋詳裔碑</hi>金堤電散<lb/>
<hi>見司水</hi>蘆水門闗<hi>魏畧太祖救漢中諸軍還到長安因留騎督大原烏丸王魯昔使屯池陽以備</hi>
<hi>蘆水耳鋭曰水經注巨合水又北合闗蘆水闗蘆水導源馬  山北徑博亭城西西北流至平陸城與武原水</hi>
<hi>合</hi>茅津茂觀<hi>左傳秦伯伐晉濟河焚舟取王官及郊晉人不出遂自茅津濟封殽尸而還後漢郡</hi>
<hi>國志河東郡有茅津</hi>馭風逸翮<hi>見代/人表</hi>修塗始半<hi>屈原雜騷路修逺以周流</hi>建武<lb/>
功臣先悲吳漢<hi>後漢吳漢傳及薨有詔悼愍賜諡曰忠後文苑傳大司馬吳漢薨光武詔諸儒</hi>
<pb n="KR4b0017_WYG_010-19a"/>
<hi>誄之杜篤於獄中為誄辭最髙帝美之賜帛免刑</hi>寂寥揺落<hi>宋王九辨寥漻兮收潦而水清詳傷</hi>
<hi>心賦</hi>遊揚浸微<hi>見宗/廟歌</hi>金城路㫁<hi>見賀婁/慈碑</hi>郿塢人稀<hi>後漢書董卓築</hi>
<hi>塢於郿</hi>風松雲葢<hi>郭璞遊仙詩雲葢/隨風迴詳羽調曲</hi>白水山衣<hi>鄧德明南康記白水</hi>
<hi>有髙巖臨水頂有七侯墓遥望松栢卒嵗不凋説者曰墓處極峻乃累石為塜又别有金錢藏不可得開若欲</hi>
<hi>由上必遇雷晦之異夜時見光色如電之爛所謂金精也</hi>賢已星殞<hi>見和趙王</hi>人没蘭衰<lb/>
<hi>見傷心賦</hi>
　　周大將軍上開府廣饒公鄭常墓誌銘<lb/>
公諱常字子元滎陽人也周宣王之弟初封其國<hi>見常碑</hi>
<pb n="KR4b0017_WYG_010-19b"/>
鄭穆公之孫始成其姓<hi>鄭世家襄公皆以穆氏為大夫</hi>祖思慶建威將<lb/>
軍山陽太守考頊儀同三司豫州刺史南陽坐嘯值此<lb/>
邦君<hi>後漢書汝南謡曰汝南太守范孟博南陽宗資主畫諾南陽太守岑公孝𢎞農成瑨但坐嘯</hi>西<lb/>
河建隼逢斯刺舉<hi>見常碑及贈淮南公</hi>公侯繼踵<hi>見崇傳</hi>冠冕連鑣<lb/>
<hi>見和炅法師</hi>可得而言傳於史冊公髫齓知禮早年馳譽就<lb/>
經黌舍畧見書堂<hi>未詳按後漢楊震傳震客居於堂有冠雀銜三鱣魚飛集講堂前都講曰</hi>
<hi>先生自此升矣秩臣曰朱浮傳浮上書曰先建太學造立横舍注横學也或作<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>義同</hi>習武兵欄<lb/>
偏知劒術<hi>見從駕及辛威碑</hi>雖復年猶小學已為儒者所稱<hi>見崇</hi>
<pb n="KR4b0017_WYG_010-20a"/>
<hi>傳</hi>位在偏裨即入將軍之賞<hi>漢馮奉世傳上讓之曰大將軍出必有偏將軍何煩</hi>
<hi>焉</hi>大統三年起義華陽授永安縣開國男<hi>隋書冀州西河郡領永安</hi>
<hi>縣按常碑作永樂</hi>文皇帝霸迹初基英䧺輻輳<hi>陸機辨亡論異人輻輳</hi>公<lb/>
仗劒轅門<hi>見進白兔表及步陸逞碑</hi>潁川從我<hi>見豆盧永恩碑</hi>洛城逆戰壯<lb/>
於白馬之兵<hi>見齊王憲碑及為閻將軍表</hi>河橋解圍勇於烏林之䇿<lb/>
<hi>見紇干𢎞碑</hi>授平東將軍帥都督襲父封魏後三年授持節<lb/>
車騎大將軍儀同三司車騎用郭淮之勲<hi>魏志詔曰漢川之敗淮臨</hi>
<hi>危濟難在闗右三十餘年功績顯著以淮為車騎將軍</hi>儀同取王沉之貴<hi>見步陸逞碑</hi>
<pb n="KR4b0017_WYG_010-20b"/>
公之此授僉曰得人進爵廣饒縣公邑千户保定三年<lb/>
授使持節都督遷州<hi>常碑作羅州</hi>諸軍事遷州刺史<hi>隋書梁州房陵</hi>
<hi>郡注西魏置光遷國後周國廢置遷州</hi>即總領金州兵馬開拓北戎髙山<lb/>
尋雲深谷無景<hi>見佛龕銘</hi>梯繩乃上<hi>漢西域傳烏秅國其西則有縣度縣度者石山</hi>
<hi>也谿谷不通以繩索相引而度云</hi>浮竹裁通<hi>見司馬/裔碑</hi>閩越影嚮<hi>漢書閩粤王無</hi>
<hi>諸其先皆越王勾踐之後也姓騶氏漢五年立無諸為閩粤王王閩中故地都冶</hi>勾吳聲勢<hi>吳世</hi>
<hi>家㤗伯之奔荆蠻自號勾吳</hi>公出戰短兵<hi>見移齊文</hi>並皆奔北瓦解兵碎<lb/>
<hi>見哀江南賦</hi>山空谷静<hi>見司馬裔碑</hi>授持節開府儀同大將軍栢<lb/>
<pb n="KR4b0017_WYG_010-21a"/>
梁髙宴有大將軍之詩<hi>見應詔</hi>幕府初開有平陵侯之國<lb/>
<hi>漢衛靑傳取河南地為朔方郡封青校尉蘇建為平陵侯詳哀江南賦</hi>比之今日豈可同<lb/>
年而語哉自是使車被之繡服<hi>見常碑</hi>風謡是察刑政是<lb/>
觀公露節東馳風奔羣盜<hi>見崔訦碑</hi>埋輪當路威振中原<hi>見商</hi>
<hi>調曲</hi>武皇帝有孟津之師<hi>見宫/調曲</hi>以公為中權之勁<hi>見進白兔表</hi>
外從决勝内侍軍謀<hi>見擬咏懐</hi>及文軌既同<hi>見哀江南賦</hi>旃旌已<lb/>
偃<hi>見賀平鄴表</hi>司勲行賞<hi>見為閻將軍表</hi>軍吏舉功乃授使持節上<lb/>
開府増邑五百戸賜姓宇文與國同乘之榮<hi>左傳襄公二十四年</hi>
<pb n="KR4b0017_WYG_010-21b"/>
<hi>晉張骼輔躒謂鄭宛射大曰公曰同乘兄弟也胡再不謀</hi>周之宗盟非復異姓之後<lb/>
<hi>見謝滕王啓</hi>蕃屏是寄<hi>見請襲/封表</hi>隆寵所歸公室無疎<hi>見賀婁慈碑</hi>
此之謂矣九州都督須得其才<hi>未詳</hi>千里諸侯實俟其政<lb/>
<hi>後漢張酺傳疏曰猥當剖符典郡班政千里</hi>乃為使持節都督東徐州諸軍<lb/>
事徐州刺史尋遷南兖州諸軍事南兖州刺史公總領<lb/>
六條<hi>見司馬裔碑</hi>再勞十部<hi>晉劉𢎞傳守相咸曰得劉公一紙書賢於十部從事</hi>俗變<lb/>
風移<hi>尚書既歴三紀世變風移</hi>人懐吏畏<hi>見辛威碑</hi>滯穗遺<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>有利疲人<lb/>
<hi>詩遺<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>滯穗伊寡婦之利</hi>山桑野蠶足充貢賦<hi>續漢書建武二年野蠶成繭野民收其絮</hi>
<pb n="KR4b0017_WYG_010-22a"/>
化被殊俗威行鄰境奏事京師四方第一<hi>後漢李忠傳忠為丹陽太</hi>
<hi>守三公奏課為天下第一</hi>謂真刺史其在斯乎<hi>魏志賈逵為豫州刺史其二千石以下阿</hi>
<hi>縱不如法者皆舉奏免之帝曰逵真刺史矣</hi>春秋未髙奄然遘疾以大象元<lb/>
年薨於州鎮時年六十三嗚呼哀哉吏人攀慕<hi>見答教</hi>飛<lb/>
走變色<hi>見司馬裔碑</hi>河濟輟舂<hi>見栁/霞銘</hi>淮沂罷市<hi>晉書羊祜卒人為巷哭罷</hi>
<hi>市詳常碑</hi>以今年歸葬於滎陽之山詔贈某官<hi>見常碑</hi>禮也嗟<lb/>
陵谷之貿遷<hi>見司馬裔碑</hi>懼徽猷之永逺<hi>詩君子有徽猷</hi>地久天長<lb/>
<hi>老子天長地久</hi>敢鐫貞石銘曰<lb/>
<pb n="KR4b0017_WYG_010-22b"/>
荆河惟豫<hi>見司馬裔碑</hi>洛食之本<hi>見為閻/將軍表</hi>水繞滎波<hi>見常碑</hi>山<lb/>
斜陸渾<hi>漢地理志𢎞農郡有陸渾縣注春秋遷陸渾之戎於此有闗</hi>德星猶照<hi>見和趙王</hi>
祥風未逺<hi>黄帝風經調暢祥和天之喜氣也</hi>代不乏賢又無闕兖<hi>疑作衮詩</hi>
<hi>衮職有闕惟仲山甫補之</hi>公之生也實降英靈<hi>見竹杖賦</hi>忠為德本孝稟<lb/>
天經<hi>見齊王憲碑</hi>觀書虎館<hi>見北園</hi>學劒龍亭雕弓偃月行馬<lb/>
流星<hi>見馬射賦</hi>置陳黎陽<hi>後漢馬武傳注光武置黎陽營</hi>麾兵官渡平隂聽<lb/>
鳥馬陵書樹<hi>見齊王憲碑</hi>氣視迴津星占飛步火㫁羌營<hi>後漢</hi>
<hi>廉范傳范遷雲中太守㑹匈奴大入塞日暮范令軍士各交縛兩炬三頭爇火營中星列遂驚退</hi>沙奔<lb/>
<pb n="KR4b0017_WYG_010-23a"/>
賊路<hi>見常碑</hi>及驅犀節乃牧䧺州吏不驚犬<hi>見紇干𢎞碑</hi>人無<lb/>
喘牛<hi>見齊王憲碑</hi>西蠶得嵗東作逢秋<hi>漢書力田不如逢年詳馬射賦</hi>草爛<lb/>
獄户<hi>文選王融曲水詩序鞠茂草於園扉</hi>星低市樓<hi>漢甘石星經市樓六星在市門中主闤闠</hi>
<hi>之司今市曹官之職</hi>五將星亡<hi>見崔/□碑</hi>三台岳拆<hi>見齊王憲碑</hi>哀哉天道<lb/>
遂常明哲<hi>詩既明且哲以保其身</hi>棟梁崩壊<hi>檀弓孔子歌曰泰山其頽乎梁木其壊乎</hi>
<hi>哲人其萎乎既歌而入詳齊王憲碑</hi>風雲寂滅北郭長悲<hi>見傷王司徒</hi>東都永<lb/>
别<hi>見傷心賦</hi>幽深此地宅兆斯憑<hi>見為祀/公表</hi>山迴虎圏<hi>漢郊祀志作建</hi>
<hi>章宫其西則商中數十里虎圈</hi>路上魚陵<hi>見常/碑</hi>悲風夜烈<hi>見紇干𢎞碑</hi>苦霧<lb/>
<pb n="KR4b0017_WYG_010-23b"/>
晨凝蘭芬菊茂終古相成<hi>屈原九歌春蘭兮秋菊長無絶兮終古</hi>
　　周大將軍義興公蕭太墓誌銘<lb/>
昔司徒之敷五教當堯讓之初<hi>尚書舜典帝曰契汝作司徒敬敷五教在寛</hi>
丞相之緫萬幾值秦亡之後<hi>漢蕭何傳何以丞相留守巴蜀填撫諭告使給軍食</hi>
若殷人受氏乃承微子之封<hi>宋微子世家周公既承成王命誅武庚乃命微子開</hi>
<hi>代殷後</hi>梁運應圖實啓延陵之國<hi>吳世家季札封於延陵故號曰延陵季子</hi>公<lb/>
諱太字世怡蘭陵人也<hi>隋書徐州彭城郡蘭陵縣注舊丞置蘭陵郡</hi>太祖文<lb/>
皇帝之孫<hi>武帝父諱順之</hi>鄱陽忠烈王之子<hi>武帝弟諱恢</hi>派别天潢<lb/>
<pb n="KR4b0017_WYG_010-24a"/>
<hi>見為祀公表</hi>支分若木<hi>見馬/射賦</hi>直幹自髙澄源巳逺<hi>見司馬裔碑</hi>茂<lb/>
親明德是稱毛畢之功宗子維城乃建邢茅之國<hi>左傳子魚</hi>
<hi>曰選建明徳以蕃屏周富辰曰凡蔣邢茅胙祭周公之𦙍也尚書畢公領司徒毛公領司空詳宫調曲</hi>大<lb/>
同元年年十六封豐城縣開國侯<hi>晉地理志豫章郡領豐城縣</hi>食邑<lb/>
五百戸山臨隺塞非無陶侃之賓<hi>晉陶侃傳侃本鄱陽人也吳平徙家廬江</hi>
<hi>之潯陽後以母憂去職常有二客來弔不哭而退化為雙隺冲天而去詳隺讃</hi>氣連牛斗即有<lb/>
張華之劒<hi>見從駕</hi>解褐給事中仍太子洗馬<hi>通考給事中加官也秦置</hi>
<hi>漢因之梁陳亦掌獻納省諸聞奏洗馬秦官漢亦曰先馬後漢員十六人太子出則當直者前驅導威儀也梁</hi>
<pb n="KR4b0017_WYG_010-24b"/>
<hi>有典經局又置八人掌文翰尤為清選</hi>公子出身非郎中而同品<hi>北堂書鈔陸機</hi>
<hi>皇太子清宴詩序余以太子洗馬出補吳王郎中</hi>申朝洗馬異式道而前驅<hi>漢百</hi>
<hi>官公卿表太子太傅少傅古官屬官有太子門大夫庶子先馬舍人如淳曰先或作洗洗馬前驅也漢舊儀云</hi>
<hi>静官令式道候秦官也車駕出在前先驅静清所徼以示重慎詳賀婁慈碑</hi>以公居之誠為<lb/>
髙選<hi>晉起居注云東宫洗馬一時之髙選</hi>大同元年入直殿省其年轉太<lb/>
子中書舍人<hi>通考中舍人晉咸寧初置中舍人四人以舍人才學之美者為之在中庶子下洗馬</hi>
<hi>上凡奏事文書皆綜典之監和嘗藥月檢奏直臣名更直五日典文疏如中書郎梁時功髙者一人與中庶子</hi>
<hi>祭酒掌其坊之禁令</hi>南宫宿衛職司蘭錡<hi>見和宇文内史及鄭偉銘</hi>北閣從班<lb/>
<pb n="KR4b0017_WYG_010-25a"/>
榮叅顧問<hi>初學記中書舍人自晉宋以來惟掌呈奏至梁並入閣内始專掌中書詔誥陳及比朝皆</hi>
<hi>因之詳和永豐</hi>通籍兩宫<hi>見為杞公表</hi>得賢斯在大同三年授持節<lb/>
仁威將軍譙州刺史<hi>魏地形志譙州注景明中置渦陽郡孝昌中陷武定七年復置州治</hi>
<hi>渦陽城通考自魏以來庶姓為州而無將軍者謂之單車刺史凡單車刺史加督進一品都督進二品不論持</hi>
<hi>節假節晉制刺史三年一入奏宋與魏同梁刺史受之明日辭宫廟而行皆持節</hi>褰帷祥氛之<lb/>
境<hi>魏志文帝生於沛國譙郡時有雲氣青色而圓如車葢當其上終日望氣者以為至貴之證詳上趙王</hi>
刺舉消憂之地<hi>文選王粲從軍詩朝入譙郡界曠然消人憂詳和淮南公</hi>南陽風俗<lb/>
文學更多<hi>見長孫儉碑</hi>美稷相迎童兒逾逺<hi>見謝趙王啓</hi>既而亂<lb/>
<pb n="KR4b0017_WYG_010-25b"/>
離瘼矣<hi>見叚永碑</hi>王室騷然<hi>見栁霞銘</hi>大夫有行役之悲君子有<lb/>
無期之怨<hi>見擬咏懐</hi>背闗懐楚<hi>見哀江/南賦</hi>扁舟而行<hi>越世家范蠡曰君行</hi>
<hi>令臣行意乃乘舟浮海以行</hi>江漢奉當璧之君<hi>見崇傳</hi>華夏奉中興之<lb/>
主<hi>見哀江南賦本傳泰為譙州刺史侯景為亂路由城下泰破執尋遁逃得免至於江陵</hi>承聖元<lb/>
年拜侍中無雙對問實踵武於丁鴻<hi>見北園</hi>多識舊章足<lb/>
齊衡於王粲<hi>見司馬裔碑</hi>二年除持節平西將軍臨川内史<lb/>
仍轉平南將軍桂陽内史<hi>隋書荆州桂陽郡彬縣注舊置桂陽郡有萬嵗山有溱水</hi>
<hi>南史梁桂陽簡王融文帝第五子天監元年封桂陽郡王</hi>尚方鑄印再轉金龜<hi>漢百官公</hi>
<pb n="KR4b0017_WYG_010-26a"/>
<hi>卿表少府屬官一曰尚方師古曰尚方主作禁器物詳賀婁慈碑</hi>御史分符雙封銅虎<lb/>
<hi>漢文帝紀初與郡守為銅虎符竹使符注發兵遣至郡合符符合乃發</hi>豈直鄧攸清白見<lb/>
稱五鼓之歌<hi>晉鄧攸傳攸為吳郡守俸禄無所受惟飲吳水而巳吳人歌曰紞如打五鼓雞鳴天</hi>
<hi>欲曙鄧侯挽不留謝令推不去</hi>劉寵亷能名為一錢之郡<hi>後漢循吏傳劉寵拜㑹稽</hi>
<hi>太守徵為將作大匠有五六老叟人齎百錢以送寵曰明府下車以來狗不夜吠民不見吏寵為人選一大錢</hi>
<hi>受之</hi>遂以天定未定<hi>見哀江/南賦</hi>王塗多梗<hi>見紇干𢎞碑</hi>還吳不可<lb/>
歸蜀無路<hi>蜀志黄權對魏文帝曰臣過受劉主殊遇降吳不可還蜀無路是以歸命</hi>臨淄負<lb/>
海<hi>見齊王憲碑</hi>翻然改圖<hi>孟子既而/幡然改</hi>竄身清漳<hi>見哀江南賦</hi>垂翅<lb/>
<pb n="KR4b0017_WYG_010-26b"/>
渤海<hi>本傳未至桂陽郡屬江陵陷逺從兄修在郢州及修卒即以㤗為刺史湘州刺史王琳襲泰泰以州</hi>
<hi>輸琳時陳武帝執政徴為侍中㤗疑而不就乃奔於齊博物傳東海稱渤海詳和張侍中</hi>䝉授車騎<lb/>
大將軍散騎常侍仍為持節都督永州刺史<hi>隋書豫州汝南郡城</hi>
<hi>陽縣注梁置楚州東魏置西楚州後齊曰永州</hi>而秦亭壓境<hi>見辛/威碑</hi>邾柝聞城<hi>左傳</hi>
<hi>魯伐邾及范門猶聞鐘聲茅成子請告於吳不許曰魯撃柝聞於邾吳二千里不三月不至何及於我</hi>鼓<lb/>
角地鳴將軍天落雖復缾缶聽聲無防於地道<hi>史記田單傳老</hi>
<hi>弱皆撃銅器為聲燕軍大敗詳從軍及哀江南賦</hi>冠繩柴結<hi>有/誤</hi>不却於雲梯<hi>魏畧</hi>
<hi>郝昭築陳倉城諸葛亮起雲梯衝車以臨城昭以火箭射其雲梯人皆燒死又以繩連石磨壓其衝車衝車折</hi>
<pb n="KR4b0017_WYG_010-27a"/>
請命受降<hi>見鄭常碑</hi>翻歸都䕶<hi>見出自薊北門本傳保定四年晉公䕶東伐大將軍權景</hi>
<hi>宣畧地河南㤗聞豫州刺史王士良巳降遂來歸款</hi>周朝以楚材晉用不停於平<lb/>
章趙璧秦求無論於羈逺<hi>見哀江南賦</hi>以保定五年除使持<lb/>
節驃騎大將軍開府儀同三司義興郡開國公<hi>隋書豫州汝南</hi>
<hi>郡城陽縣注有義興縣後魏置城陽郡</hi>食邑一千三百户天和二年授使<lb/>
持節都督蔡州諸軍事蔡州刺史<hi>周太祖紀魏廢帝三年改南雍為蔡州</hi>
楚項襄之愛子既布衣而函谷<hi>見哀江南賦</hi>魏安釐之母弟<lb/>
亦羈旅於邯鄲<hi>見連珠</hi>憂既傷人降年不永<hi>見宗廟歌</hi>春秋五<lb/>
<pb n="KR4b0017_WYG_010-27b"/>
十有一薨於蔡州之鎮送故入闗空餘衮服<hi>水經注江水有經官</hi>
<hi>倉倉即日南大守虞國舊宅是地即其雙雁送故處禮記喪大記復者朝服君以衮夫人以屈狄大夫以𤣥頳</hi>
<hi>世婦以襢衣士爵弁士妻以裞衣皆升自東榮中屋復危北面三號巻衣投於前</hi>歸軒在道還<lb/>
更垂帷<hi>禮記尸未設飾故帷堂小歛而徹帷</hi>嗚呼哀哉有詔贈官諡某禮<lb/>
也<hi>本傳贈本官加并洛永三州刺史</hi>五年十一月葬於長安北原<hi>漢地理志</hi>
<hi>左馮翊萬年縣注三輔黄圖云太上皇葬櫟陽北原起萬年陵是也</hi>樗里子之墳正臨武<lb/>
庫<hi>見思舊銘</hi>太史公之墓直對皋門<hi>漢司馬遷自叙曰昌生母懌母懌生喜卒皆葬</hi>
<hi>髙門喜生談為太史公</hi>銘曰<lb/>
<pb n="KR4b0017_WYG_010-28a"/>
𤣥烏逺烈<hi>詩天命𤣥烏降而生商</hi>相土𢎞謨<hi>左傳閼伯居商丘相土因之相土契孫也</hi>
東封宋社<hi>左傳莊公十二年宋萬弑閔公立子游蕭叔大心以曹師伐之立桓公</hi>西歛秦<lb/>
圖<hi>見賀平鄴表</hi>人承佐漢國紹開吳有美令德茂親藩邸<hi>漢文</hi>
<hi>帝紀代王謝曰至邸而議之師古邸曰郡國朝宿之舍在京師者率名</hi>建國皇支承家帝弟<lb/>
率由㝠㑹<hi>詩率由舊章拾遺記録曰夫精靈變化其途非一㝠㑹之感理故難常</hi>直亮天<lb/>
啓<hi>漢後陳蕃傳前太尉陳蕃忠清直亮詳賀新樂表</hi>轅固聞詩<hi>漢儒林傳轅固以治詩孝景時</hi>
<hi>為博士</hi>唐都習禮<hi>漢書太史公學/天官於唐都</hi>博望之苑<hi>見和同㤗寺</hi>金華<lb/>
之宫<hi>漢書鄭寛中張禹朝夕入説尚書論語於金華殿中</hi>文林講德<hi>梁昭明太子集答湘東王</hi>
<pb n="KR4b0017_WYG_010-28b"/>
<hi>書云寧遊思於文林</hi>武帳叅戎<hi>見哀江/南賦</hi>名書柱上<hi>見竹杖賦</hi>䇿滿帷中<lb/>
<hi>見擬咏懐</hi>託身淄右涖政淮東秦亭西逼<hi>見辛/威碑</hi>楚澤南竆<hi>見哀</hi>
<hi>江南賦</hi>時驚獵火<hi>信陵君傳公子與魏王傳而北境傳舉烽言趙冦至且入界公子止王曰趙王</hi>
<hi>田獵耳非為冦也復博如故</hi>或懼秋風<hi>見和張侍中</hi>屬兹逺畧逢兹應變<lb/>
陣横十里兵圍一面月暈孤城<hi>見報寄洛州及望月</hi>塵驚虛援<hi>考工</hi>
<hi>記戈廣三寸胡三之援四之</hi>春笋非糧<hi>續晉安帝紀豫州刺史司馬尚之為桓𤣥將馮該所攻倉</hi>
<hi>儲稍竭是時蘆笋時也尚之指笋曰且噉此足解三日將士離心遂敗</hi>秋蒿無箭<hi>見燕歌</hi>垂<lb/>
翅卧龍<hi>見和張侍中及齊王憲碑</hi>夷衿輟戰時值懐來恩加始賞王<lb/>
<pb n="KR4b0017_WYG_010-29a"/>
爵愈峻戎章更上朱鷺才飛<hi>見司馬裔碑</hi>虞歌即響<hi>左傳吳子伐齊</hi>
<hi>將戰齊公孫夏命其徒歌虞殯</hi>泣子留恨<hi>蔣子方機論象見子皮無逺近必泣</hi>藏書長往<lb/>
<hi>見司馬裔碑本傳子寶嗣</hi>炎凉迭運<hi>沈約解佩去朝市詩天道有盈缺寒暑遞炎凉</hi>零落山<lb/>
丘<hi>魏曹植詩生存華屋處零落歸山丘</hi>霜芬幙月松氣陵秋嗟南國之王<lb/>
子<hi>見哀江南賦</hi>成東陵之故侯<hi>見酬左正員</hi>
　　周大將軍懐德公吳明徹墓誌銘<lb/>
公諱明徹字通昭兖州秦郡人也<hi>晉地理志元帝渡江有秦國流人至江南</hi>
<hi>改堂邑為秦郡僑立尉氏縣屬焉</hi>西都列國長沙王功被山河<hi>見齊王憲碑</hi>
<pb n="KR4b0017_WYG_010-29b"/>
東京貴臣大司馬名髙霄漢<hi>見豆盧永恩碑</hi>豈直西河有守志<lb/>
足抗秦<hi>見辛威碑</hi>建平有城威能動晉而巳也<hi>見和泛江</hi>祖尚南<lb/>
樵太守父樹右軍將軍抗拒淮沂平夷濟漯<hi>見鄭常碑</hi>代為<lb/>
名將見於斯矣公志氣縱横風情倜儻<hi>漢禮樂志志倜儻精權竒</hi>圯<lb/>
橋取履早見兵書<hi>見張良讃</hi>竹林逢猿偏知劒術<hi>見紇干𢎞碑</hi>故<lb/>
得勇爵登朝<hi>見鄭常碑</hi>材官入選<hi>漢申屠嘉傳以材官蹶張從髙帝撃項籍</hi>起家<lb/>
東宫直<hi>通考内直郎齊有太子内直兵局内直兵史二人梁有直内主璽主衣扶侍等局各置有司以</hi>
<hi>丞其事</hi>後除左軍葛瞻始嗣兵戈仍遭蜀滅<hi>蜀志諸葛瞻亮子也為行</hi>
<pb n="KR4b0017_WYG_010-30a"/>
<hi>都䕶衛將軍鄧艾入蜀誘瞻降瞻斬艾使臨陣死</hi>陸機纔論功業即值吳亡<hi>晉書</hi>
<hi>陸機以祖父世為將相有大勲於江表欲述祖父功業作辨亡論二篇</hi>公之在梁未為達<lb/>
也自梁受終齊卿得政禮樂征伐咸歸舜後<hi>南史韋鼎傳鼎謂陳</hi>
<hi>武帝曰梁其代終天之歴數當歸舜後昔周滅殷封溈汭於宛丘其後子孫因為陳氏明公天縱神武繼絶統</hi>
<hi>者無乃是乎詳哀江南賦</hi>是以威加四海<hi>見漢髙祖讃</hi>德被諸侯蕭索烟<lb/>
雲<hi>見宗廟歌</hi>光華日月<hi>見馬射賦</hi>公以明畧佐時䧺圖賛務鱗翼<lb/>
更張<hi>後漢光武紀耿純曰固望攀龍鱗附鳳翼</hi>風颷遂逺<hi>見秋夜</hi>冠軍侯之用<lb/>
兵未必師古武安君之養士能得人心<hi>見紇干𢎞及司馬裔碑銘</hi>擬<lb/>
<pb n="KR4b0017_WYG_010-30b"/>
於其倫公之謂矣<hi>本傳陳武帝鎮京口深相要結乃詣武帝以英䧺自許帝竒之</hi>為左<lb/>
衛<hi>本傳作右衛</hi>將軍尋遷鎮軍<hi>本傳作/領軍</hi>丹陽尹<hi>通考凡前代帝王所都皆</hi>
<hi>曰尹注南朝曰丹陽尹</hi>北軍中候總政六師河南京尹冠冕百郡<lb/>
<hi>後漢百官志北軍中候一人掌兼五營河南尹一人主京都特奉朝請尚書㤗誓王乃大廵六師晉起居注武</hi>
<hi>帝咸寧三年詔曰河南百郡之首其風教宜為遐邇所模以導齊之</hi>文武是寄公無愧焉<lb/>
瀟湘之役憑陵島嶼風船火艦周瑜有赤壁之兵<hi>見哀江南</hi>
<hi>賦</hi>葢舳襜艫賀齊有横江之戰<hi>吳志賀齊拜安東將軍出鎮江上魏曹休來伐</hi>
<hi>齊所乘船青葢絳襜艨衝鬬艦之屬望之若山</hi>仍為平南將軍開府儀同三司<lb/>
<pb n="KR4b0017_WYG_010-31a"/>
都督湘衡桂武四州刺史<hi>隋書荆州長沙郡注舊置湘州澧陽郡崇義縣注後周置</hi>
<hi>衡州揚州始安郡注梁置桂川荆州武陵郡注梁置武州</hi>遂得左廣迴扄<hi>左傳晉人或以廣隊</hi>
<hi>不能進楚人惎之脱扄</hi>鱗車反暢<hi>詩秦風小戊曰文茵暢轂注兵車曰暢轂</hi>長沙楚鐵<lb/>
更入兵欄<hi>秦本紀昭王曰吾聞楚之鐵劒利而倡優拙詳從駕</hi>洞浦藏犀還輸甲<lb/>
庫<hi>見報寄洛州及秋夜</hi>雖復戎車屢凱軍幕猶張淮南望廷尉之<lb/>
囚<hi>見二巻</hi>合肥稱將軍之冦<hi>樹屏曰按魏志孫權征合肥為魏將張遼所襲凌統等以</hi>
<hi>死托權得去遼問吳降人向有紫髯將軍是誰曰孫㑹稽舉軍歎恨</hi>莫不失穴驚巢沉水<lb/>
陷火<hi>本傳湘州刺史華皎隂有異志詔授明徹都督湘州刺史討皎皎平</hi>為使持節侍中<lb/>
<pb n="KR4b0017_WYG_010-31b"/>
司空車騎大將軍都督南北兖青譙五州諸軍事南兖<lb/>
州刺史南平郡開國公<hi>通考北齊司州曰牧而北齊制州為上中下三等每等又有上</hi>
<hi>中下之差自上上州至下下州凡九等隋雍州置牧餘州並置刺史亦同北齊九等之制總管刺史加使持節</hi>
<hi>宋州郡志南兖州刺史中原亂北州流民多南渡晉成帝立南兖州寄治京口元嘉二十八年南兖州徙治盱</hi>
<hi>眙兖州刺史武帝平河南治滑臺元嘉中治鄒山又寄冶彭城宋未失淮北僑立兖州寄治淮隂晉地理志元</hi>
<hi>帝渡江於廣陵僑置青州至是始置北青州鎮東陽城以僑立州為南青州隋書揚州江都郡盱眙縣注舊魏</hi>
<hi>置盱眙郡陳置北譙州尋省清流縣注舊曰頓丘置新昌郡及南譙州晉地理志武帝平吳分南郡為南平郡</hi>
食邑八千户鼓吹一部中台在𤣥武之宫<hi>天官書北宫𤣥武危東六</hi>
<pb n="KR4b0017_WYG_010-32a"/>
<hi>星曰司空</hi>上將列文昌之宿<hi>見齊王/憲碑</hi>髙蟬臨鬢<hi>見賀婁慈碑</hi>吟鷺<lb/>
陪軒<hi>鹵簿令記里白鷺鸞旗等車並駕四馬白虎通諸侯路車大夫軒車士飾車</hi>平陽之邑<lb/>
萬家<hi>漢曹參傳賜參爵列侯食邑平陽萬六百三十户</hi>臨菑之馬千駟<hi>論語齊景公有</hi>
<hi>馬千駟</hi>坐則玉案推食<hi>見紇干/𢎞碑</hi>行則中分麾下<hi>見長孫儉碑</hi>生<lb/>
平若此功業是焉<hi>本傳太建五年朝議北征明徹决䇿請行詔加侍中都督征討諳軍事縁</hi>
<hi>江城鎮相續降欵軍至秦郡齊大將軍尉破胡將兵為援破走之秦郡降進克仁州進位南平郡公進逼夀陽</hi>
<hi>齊遣王琳拒守明徹乘夜攻之宵潰齊兵退據相國城及金城明徹又遏肥水灌城擒王琳等送建業詔以為</hi>
<hi>車騎大將軍豫州刺史遣謁者蕭淳就夀陽授䇿六年自夀陽入朝輿駕幸其第賜鐘磬一部七年進攻彭城</hi>
<pb n="KR4b0017_WYG_010-32b"/>
<hi>軍至吕梁又大破齊軍八年進位司空給大都督鐵鉞龍麾尋授都督南兖州刺史</hi>既而金精氣<lb/>
壯師出有名石鼓聲髙兵交可逺<hi>見哀江南賦</hi>故得艫舳所<lb/>
臨葢於淮泗<hi>見宗廟歌</hi>旌旗所襲奄有龜䝉魏將巳奔猶書<lb/>
馬陵之樹齊師其遁空望平隂之烏<hi>見齊王憲碑</hi>俄而南仲<lb/>
出車方叔戾止暢轂文茵鉤膺鞗革<hi>語見詩</hi>遂以天道在<lb/>
北南風不競<hi>見哀江南賦</hi>昔者裨將失律衛將軍於是待罪<lb/>
<hi>漢衛青傳蘇建盡亡其軍自歸青遂囚建行在所</hi>中軍争濟茍桓子於焉受戮<lb/>
<hi>左傳邲之戰桓子鼔於軍中曰先濟者有賞中軍下軍争舟舟中之指可掬也</hi>心之憂矣何以<lb/>
<pb n="KR4b0017_WYG_010-33a"/>
事君<hi>本傳太建九年詔明徹北征軍至吕梁周徐州總管梁士彦率衆拒戰明徹頻破之仍迮清水以灌</hi>
<hi>其城周遣上大將軍王軌救之軌輕行自清水入灌口横流豎木以鐵鎻貫車軸遏㫁船路諸將議欲破堰拔</hi>
<hi>軍以舫載馬馬明成裴子烈曰君若决堰下船船必傾倒豈可得乎不如前遣馬出適㑹明徹苦背疾甚篤知</hi>
<hi>事不濟遂從之乃遣蕭摩訶帥馬軍數千前還明徹仍自决其堰乘水力以退軍及至清口水力微舟艦並不</hi>
<hi>得度衆軍皆潰明徹窮蹙乃就執</hi>宣政元年届於東都之亭有詔釋其<lb/>
鸞鑣<hi>後漢輿服志皮軒鸞旗皆大夫載爾雅注鑣馬勒旁鐵也魏志鄧艾傳詔書檻車徴艾</hi>蠲其<lb/>
釁社<hi>史記魯世家破殷入商宫巳殺紂周公把大鉞召公把小鉞以夾武王釁社</hi>始𢎞就館<lb/>
之禮<hi>藺相如傳秦王辭謝而使相如就館</hi>即授登壇之䇿<hi>見為閻將軍表</hi>拜持節<lb/>
<pb n="KR4b0017_WYG_010-33b"/>
大將軍懐德郡開國公<hi>隋書梁州巴東郡武寧縣注後周置南州南都郡後改郡曰懐</hi>
<hi>德</hi>邑二千户歸平津之館時聞櫪馬之嘶<hi>見哀江南傷心二賦</hi>舍<lb/>
廣城之傳裁見諸侯之客<hi>左思魏都賦廣城之傳無以儔藺相如傳秦王舍相如廣</hi>
<hi>城傳舍左傳齊侯疥遂痁期而不瘳諸侯之賓問疾者多在</hi>亷頗眷戀寧聞更用之<lb/>
期<hi>亷頗傳頗一為楚將無功曰我思用趙人</hi>李廣盤桓無復前驅之望灞陵<lb/>
醉尉侵辱可知<hi>見哀江南賦</hi>東陵故侯生平已矣<hi>見酬左正員</hi>大<lb/>
象二年七月二十八日氣疾増暴奄然賓館春秋七十<lb/>
七即以其年八月十九日寄瘞於京兆萬年縣之東郊<lb/>
<pb n="KR4b0017_WYG_010-34a"/>
詔贈某官某諡禮也江東八千子弟從項籍而不歸<hi>見哀</hi>
<hi>江南賦</hi>海島五百軍人為田横而俱死焉<hi>漢書田横懼誅與其徒五百餘</hi>
<hi>人入海居島中横乘傳詣洛陽自剄二客穿其塜旁皆自剄五百人在海中聞横死亦皆自殺</hi>嗚呼哀<lb/>
哉毛修之埋於塞表流落不存<hi>南史宋桂陽公義真敗毛修之為赫連勃勃所</hi>
<hi>擒及赫連㓕入魏</hi>陸平原敗於河橋死生慚恨<hi>見哀江南賦</hi>返公孫<lb/>
之柩方且未期<hi>左傳楚子西伐吳陳侯使公孫貞子弔焉及良而卒以尸將事</hi>歸連尹<lb/>
之尸竟知何日<hi>見辛威碑</hi>遊魂羈旅足傷溫序之心<hi>見哀江南賦</hi>
𤣥夜思歸終有蘇韶之夢<hi>魏劉楨詩遺思在𤣥夜王隠晉書蘇韶字孝先安平人也</hi>
<pb n="KR4b0017_WYG_010-34b"/>
<hi>仕至中牟令伯父承為南中郎軍師而亡諸子迎䘮還到襄城第九子節夜夢見鹵簿行列甚蕭見韶使呼節</hi>
<hi>曰卿犯鹵簿罪應髠刑節俯受剃如是夢者五夕髮為之盡後晝日韶自外入謂節曰十日便速改塟在軍師</hi>
<hi>墓次買數畝地便足矣</hi>遂使廣平之里永滯寃魂汝南之亭長聞<lb/>
夜哭<hi>未詳本傳以憂遘疾卒於長安後故吏盜其柩歸至德元年詔追封邵陵侯以其息慧覺嗣</hi>嗚<lb/>
呼哀哉乃為銘曰<lb/>
九河宅土三江貢職<hi>禹貢九河既道是降丘宅土又三江既入厥貢惟金三品</hi>彼美<lb/>
中邦<hi>詩彼美人兮</hi>君之封殖<hi>見將命</hi>負才矜智乘危恃力浮磬<lb/>
戢鱗<hi>任昉宣德皇后命在昔晦明隠鱗戢翼詳祀青帝</hi>孤桐垂翼<hi>見擬咏懐及鄭常碑</hi>五<lb/>
<pb n="KR4b0017_WYG_010-35a"/>
兵早竭一鼓前衰<hi>龍魚河圖云蚩尤造五兵左傳曹劌曰一鼓作氣再而衰三而竭</hi>移<lb/>
營減竈<hi>見賀婁慈碑</hi>空幕禽飛<hi>左傳楚子元伐鄭諸侯救鄭楚師夜遁鄭人將奔桐丘諜</hi>
<hi>告曰楚幕有烏乃止</hi>羊皮詎贖<hi>史記百里奚亡走宛楚鄙人執之秦繆公聞奚賢乃使人請以五羖</hi>
<hi>羊之皮贖之</hi>畫馬何追<hi>左傳宋人以文馬百駟贖華元於鄭城者謳之元使驂乘謂之曰牛則有</hi>
<hi>皮犀兕尚多棄甲則那王肅曰文馬盡馬也</hi>荀罃永去<hi>見辛/威碑</hi>隨㑹無歸<hi>左傳隨㑹</hi>
<hi>在秦乃使魏夀餘偽以魏叛者以誘士㑹使夜逸請自歸於秦秦伯許之履士㑹之足於朝既濟魏人譟而還</hi>
存没俄頃光隂愴悽岳裂中台星空上將<hi>見齊王憲碑</hi>眷言<lb/>
妻子悠然亭障<hi>見賀婁慈碑</hi>魂成可招<hi>楚辭宋玉憐哀屈原忠而斥棄故作招魂</hi>
<pb n="KR4b0017_WYG_010-35b"/>
喪何可望<hi>越世家陶朱公曰吾日夜固以望其喪之來也</hi>壯志沉淪䧺圖埋没<lb/>
西隴足抵黄塵碎骨何處池臺<hi>見哀江南賦</hi>誰家風月<hi>見思舊銘</hi>
墳𡑞羈逺營魂流寓霸岸無封<hi>見連珠傷心賦</hi>平陵不樹壯士<lb/>
之隴將軍之墓何代何年還成武庫<hi>見思舊銘</hi>
　　周大將軍豳國公廣墓誌銘<lb/>
公諱廣字乾歸邵惠公之元孫<hi>本傳邵惠公顥太祖之長兄</hi>豳孝公<lb/>
之長子<hi>本傳豳孝公導五子廣亮翼樁衆</hi>若本拂日<hi>見馬/射賦</hi>長虵<hi>疑作虹</hi>委<lb/>
天<hi>見宗廟歌</hi>龍圖幕河之光<hi>見馬/射賦</hi>神鼎連雲之氣<hi>見五張寺碑</hi>六<lb/>
<pb n="KR4b0017_WYG_010-36a"/>
辯構字<hi>帝王世紀伏羲始分六書</hi>五運徴祥<hi>見象/戲賦</hi>是以維嶽降神<hi>見紇</hi>
<hi>干𢎞碑</hi>自天生德<hi>論語天生/徳於予</hi>凝脂㸃漆<hi>晉杜又傳又字𢎞理王羲之見而目</hi>
<hi>之曰面如疑脂眼如㸃漆此神仙中人也</hi>日角珠庭<hi>晉書載記慕容徳額有日角偃月重文洛書黒</hi>
<hi>帝子湯長八尺一寸珠庭</hi>為子則名髙五都<hi>未/詳</hi>為臣則光照千里<hi>見齊</hi>
<hi>王憲碑</hi>華葢中天之峯未階其峻<hi>見謝滕王啓</hi>虞泉浴日之水<lb/>
不盡其源<hi>淮南子日薄於虞淵是謂黄昏</hi>嵗在琱<hi>疑作/鳩</hi>車年方竹馬<hi>見司</hi>
<hi>馬裔銘</hi>月内桂樹童子知言<hi>見象/戲賦</hi>石上木生懸思即悟<hi>未詳</hi>
<hi>本傳廣少方嚴好文學</hi>年十一孝公薨㷀㷀在疚<hi>見崇傳</hi>孺慕過禮<lb/>
<pb n="KR4b0017_WYG_010-36b"/>
<hi>檀弓有子與子游立有孺子慕者</hi>泉驚孝水<hi>見溫/湯碑</hi>竹動寒林<hi>見齊王憲碑</hi>三<lb/>
行克宣<hi>漢官儀光禄舉敦厚質樸遜讓節儉此為四行</hi>八翼斯舉<hi>見司馬裔碑</hi>大周<lb/>
建國宗子維城<hi>見宫調曲</hi>設壝封人<hi>見祀/圓丘</hi>分司典命<hi>見為閻將軍表</hi>
開國天水郡<hi>本傳初封永昌郡公孝閔帝踐阼改封天水郡公晉地理志天水郡漢武置孝明改</hi>
<hi>為漢陽晉復為天水</hi>食邑二千户元年<hi>本傳作世宗即位</hi>授使持節驃騎<lb/>
大將軍開府儀同三司其年四月授都督秦州刺史孝<lb/>
公久牧汧隴遺愛在人<hi>見步陸逞碑周豳孝公導傳導為隴右大都督秦南等十五州</hi>
<hi>諸軍事秦州刺史及薨朝議欲令世鎮隴右以彰厥德乃塟於上邽城西華戎㑹葬悲號滿野其遺愛見思如</hi>
<pb n="KR4b0017_WYG_010-37a"/>
<hi>此</hi>今兹見撫我君之子<hi>孟子謳歌者不謳歌益而謳歌啓曰吾君之子也</hi>豈獨<lb/>
司𨽻之臺鮑宣累葉<hi>見栁霞銘</hi>丞相之府韋賢重代<hi>見步陸逞碑</hi>
二年拜大將軍方衛青之張幕冊重元勲<hi>見哀江南賦</hi>譬韓<lb/>
信之登壇榮髙獨拜<hi>見為閻將軍表</hi>武成元年遷都督興梁等<lb/>
十九州諸軍事梁州刺史<hi>隋書梁州順政郡注後魏置東益州梁為武興蕃王國西</hi>
<hi>魏改為興州</hi>嶓冡導漾乃濟漢之東流<hi>見司馬裔碑</hi>蔡䝉旅平實<lb/>
華陽之西極<hi>禹貢華陽黒水惟梁州岷嶓既藝沱潜既道蔡䝉旅平</hi>其年九月改<lb/>
封蔡國公食邑萬户地接韓城闗臨楚障户封八縣恩<lb/>
<pb n="KR4b0017_WYG_010-37b"/>
湥寇恂之功<hi>後漢冦恂傳恂同産兄弟及兄子姊子以軍功封列侯者八人</hi>邑啓萬家<lb/>
事極曹參之賞<hi>見吳明徹銘</hi>保定元年授小司寇犴户苔生<lb/>
<hi>詩宜犴宜獄詳鄭常銘</hi>囹闗籥動<hi>王充論衡赦令將至繫室籥動獄人將出</hi>載酒屬車<lb/>
幸無寃氣<hi>見馬射賦</hi>慮囚軍府或聽鳴琴<hi>見哀江南賦</hi>二年轉守<lb/>
蒲城都督潼闗等六防諸軍事<hi>隋書雍州馮翊郡蒲城縣注舊置南北二白水</hi>
<hi>西魏改為蒲城置白水郡</hi>其年閏月遷都督秦渭等十二州諸軍事<lb/>
秦州刺史公亟牧冀城<hi>隋書雍州天水郡冀城縣注後周曰冀城縣</hi>頻藩隴<lb/>
坻豪傑歛手<hi>見滕王序</hi>貪殘解印<hi>見步陸逞碑</hi>加以上谷精兵漁<lb/>
<pb n="KR4b0017_WYG_010-38a"/>
陽鼓譟<hi>榖梁傳公㑹齊侯於夾谷齊人鼓譟而起欲以執魯居詳燕歌</hi>北臨髙栁<hi>見辛威碑</hi>
南望長榆<hi>見軍行</hi>匈奴下馬之山<hi>見齊王憲碑</hi>貴相藏酒之谷<lb/>
<hi>見燕歌</hi>莫不逺慕威聲遥承風化<hi>北史本傳廣性明察善撫綏人庶畏悦之</hi>三<lb/>
年奉詔向甘州迎皇后<hi>本傳不載</hi>有文書手仲子之歸<hi>左傳仲子</hi>
<hi>生而有文在其手曰為魯夫人</hi>紀裂繻來卿為君逆<hi>見辛威碑</hi>自非名髙絶<lb/>
國<hi>漢武帝紀詔曰其令州縣察吏民有茂才異等可為將相及使絶國者</hi>威被和鄰豈得<lb/>
稱族而行尊君之命<hi>見辛威碑</hi>四年授柱國大將軍昭陽以<lb/>
功髙見用<hi>見長孫儉碑</hi>項梁以名將當官<hi>漢項籍傳梁父即楚名將項燕者也</hi>
<pb n="KR4b0017_WYG_010-38b"/>
<hi>秦二年廣陵人召平為陳勝狥廣陵乃矯陳王令拜梁為楚上柱國</hi>以今方之彼有慙德<lb/>
天和三年授都督陜虞等八州甘防諸軍事<hi>周書明帝紀二年正</hi>
<hi>月於𢎞農置陜州按紀厲王康傳有二防達奚武傳有三防于翼傳有五防十六防豳國公廣傳有六防李賢</hi>
<hi>傳有七防侯莫陳瓊傳有八防達奚震傳有九防十一防代奰王達傳有十防尉遲網傳有十三防李逺傳有</hi>
<hi>二十一防等諸軍事甘字疑有誤甘湄曰周武帝紀建德六年六月於甘松防置芳州  下疑脱松字</hi>陜<lb/>
州刺史屈産垂棘既有滅虢之兵<hi>見贈淮南公</hi>王官羈馬非<lb/>
無絶秦之路<hi>左傳晉侯使吕相絶秦曰俘我王宫翦我羈馬</hi>公以正正鼓旗<hi>見段</hi>
<hi>永碑</hi>閑閑車軌<hi>詩君子之車既庶且多君子之馬既閑且馳</hi>服叛威邉算無遺<lb/>
<pb n="KR4b0017_WYG_010-39a"/>
䇿但以中外久勞積斯災疾山州則並走羣望<hi>左傳韓宣子私</hi>
<hi>於子産曰寡君寢疾於今三月矣並走羣望有加而無瘳</hi>賓客則諸侯在門<hi>見吳明徹銘</hi>
是以請謁承明<hi>魏曹植詩謁帝承明廬逝將歸舊疆</hi>言歸湯沐<hi>禮記王制湯沐之邑</hi>
方詢夏郊之祀<hi>見齊王憲碑</hi>或辨桑林之崇<hi>見湯讃北史本傳後除陜州總</hi>
<hi>管以病免</hi>更除秦州刺史<hi>本傳不載</hi>仍襲父爵豳國公分流之嶺<lb/>
未登<hi>見哀江南賦</hi>晩塞之城空望<hi>未詳北史本傳及孝公追封豳國公詔廣襲爵</hi>太<lb/>
夫人以公羸瘠悲泣相守胸氣交衝<hi>後漢班超傳超素有胸脅疾既至病</hi>
<hi>遂加</hi>奄捐館舍<hi>見請襲/封表</hi>公頓伏苫寢<hi>見為杞/公表</hi>水漿不入<hi>檀弓</hi>
<pb n="KR4b0017_WYG_010-39b"/>
<hi>曽子謂子思曰伋吾執親之喪也水漿不入於口者七日</hi>雖王人勸奪<hi>漢翟方進傳司𨽻校尉涓</hi>
<hi>勲奏言春秋之義王人微者序乎諸侯之上尊王命也禮記雜記君子不奪人之喪亦不可奪喪也</hi>創鉅<lb/>
愈増<hi>禮記三年問創鉅者其日久痛甚者其愈遲三年者稱情而立文所以為至痛極也</hi>母死於<lb/>
子子死於親慈孝之道一朝總集<hi>晉卞壺傳壺與蘇峻苦戰死之二子眕盱</hi>
<hi>同時見殺徴士翟湯嘆曰父死於君子死於父忠孝之道萃於一門</hi>大漸之辰<hi>見謝滕王啓</hi>春<lb/>
秋二十有九四闗罷市<hi>文選鮑昭樂府註洛陽有四闗東為成臯南伊闗北孟津西圅</hi>
<hi>谷也詳鄭常銘</hi>三軍行哭<hi>見段/永碑</hi>言尋聽訟猶見寒棠<hi>見五張寺碑</hi>還<lb/>
顧空營惟餘衰栁<hi>見馬射賦</hi>諡贈某官禮也六年六月歸葬<lb/>
<pb n="KR4b0017_WYG_010-40a"/>
於秦州之某原𤣥甲啓路追軫驃騎之功<hi>見司馬裔碑</hi>龍旗<lb/>
贈行深悼東平之逺<hi>見長孫儉碑北史本傳初廣母李氏以患憂而成疾遂没廣居喪加</hi>
<hi>篤乃以毀薨世稱母為廣病廣為母亡慈孝之道極於一門武帝素服親臨於是贈本官加太保隴右十四州</hi>
<hi>諸軍事秦州刺史諡曰文葬於隴右所司一遵儉約之典子洽嗣</hi>公直諒惟忠<hi>見蕭太銘</hi>溫<lb/>
恭惟孝<hi>詩溫溫恭人</hi>居之仁義<hi>孟子居/仁由義</hi>飾以禮樂<hi>論語文之以禮樂</hi>
風神機警聰叡精明有仞於宫牆無形於喜慍<hi>見酬薛文學</hi>
金版玉䇿之記枕籍忘疲<hi>莊子縱横則以金版注太公謀術謀國政事後漢光武紀</hi>
<hi>講論經理夜分乃寐曰我自樂此不為疲也詳王帳山銘</hi>蘭葉芝花之圖膏映必舉<lb/>
<pb n="KR4b0017_WYG_010-40b"/>
<hi>河圖云舜與三公臨河觀黄龍五采負圖以紫芝為渥章曰天黄符璽詳宫調曲</hi>碣石秋雲<hi>見謝</hi>
<hi>滕王啓</hi>昭陽落月<hi>見宗/廟歌</hi>思風含臆言泉流吻<hi>見上趙王</hi>翩翩書<lb/>
記則阮瑀陳琳<hi>魏志阮瑀字元瑜文帝與吳質書曰元瑜書記翩翩致足樂也典畧陳琳作諸</hi>
<hi>書及檄草成呈太祖太祖先苦頭風是日疾發卧讀琳所作翕然而起曰此愈我病</hi>荏荏風流則<lb/>
王濛謝尚<hi>晉王濛傳帝常與孫綽商畧諸風流人綽曰王濛溫潤恬和謝尚清易令達</hi>語其<lb/>
百發弓絶於猿吟論其百中劒<hi>疑作箭</hi>湥於雁陣<hi>見馬射賦</hi>枚<lb/>
乘之望梁苑不憚棄官<hi>見謝滕王啓</hi>樂毅之求燕路無辭千<lb/>
里<hi>見崔訦碑</hi>至如應變將畧雷電立成<hi>漢書叙傳驃騎冠軍猋勇紛紜長驅六舉</hi>
<pb n="KR4b0017_WYG_010-41a"/>
<hi>電撃雷震</hi>帷帳謀猷孫吳闇合<hi>晉山濤傳濤與盧欽論用兵之本時咸以濤不學孫吳而</hi>
<hi>闇與之合</hi>有品藻人倫之志<hi>後漢許劭傳少峻名節好人倫多所賞識</hi>有清平天<lb/>
下之心<hi>後漢范滂傳登車攬轡慨然有澄清天下之志</hi>鵬路忽摧<hi>見贈淮南公</hi>龍津<lb/>
遂壅<hi>見小園賦</hi>嗚呼哀哉太宰早茂三荆<hi>見别/庾七</hi>長辭萬始<hi>未詳</hi>
<hi>按周易大哉乾元萬物資始陸機於承明作與士龍詩分塗長林側揮袂萬始亭</hi>撫養遺孤<hi>魏志</hi>
<hi>崔琰友人公孫方宋階早死琰撫其遺孤恩若已子</hi>連枝同氣<hi>文選蘇武詩云况我連枝樹與子同</hi>
<hi>一身</hi>馬援之誡兄子義存謹飭<hi>後漢馬援傳援兄子嚴敦並喜譏議而通輕俠客援</hi>
<hi>在交趾還書戒之</hi>王况之事世<hi>疑作/子</hi>叔情湥愛敬<hi>見永畫屏風</hi>同德<lb/>
<pb n="KR4b0017_WYG_010-41b"/>
比義此之謂乎<hi>周邵惠公傳父德皇帝與衛可孤戰於武川南河臨陣隊馬顥奔赦德皇帝乃</hi>
<hi>得上馬引去俄而賊追騎大至顥遂戰没保定初追贈大冡宰顥三子什肥導䕶本傳時晉公䕶諸子及廣弟</hi>
<hi>杞國公亮等服玩侈靡踰越制度廣獨卒由禮則又廣以䕶久擅威權勸令挹損䕶不能納</hi>乃為銘<lb/>
曰<lb/>
御乾從紀乘離作聖白環讓德<hi>見徴調曲</hi>𤣥圭受命<hi>見馬射賦</hi>平<lb/>
一地紐<hi>見宗廟歌</hi>増輝天鏡<hi>溫子昇集大覺寺碑云主上乃據地圖攬天鏡</hi>旁䕃數<lb/>
國<hi>見楊栁歌</hi>前臨七政<hi>見哀江/南賦</hi>地屬先登<hi>見齊王憲碑</hi>時逢下武<lb/>
<hi>見馬射賦</hi>玉璜撥亂<hi>尚書中候吕尚答文王曰望忽釣得玉璜刻曰姬受命吕佐儉</hi>金縢光<lb/>
<pb n="KR4b0017_WYG_010-42a"/>
輔<hi>尚書王有疾弗豫周公請代乃納冊於金縢之匱中</hi>衛晉承家邢茅胙土<hi>見蕭太銘</hi>
<hi>及二巻</hi>波分建木<hi>見馬/射賦</hi>派流𤣥扈<hi>見賀新/樂表</hi>景命寅序<hi>見祀圓丘</hi>
徽猷淵塞<hi>詩秉心塞淵詳鄭常銘</hi>忠有令圖孝為全德山節涖政<lb/>
<hi>見北園</hi>桓圭守國<hi>見為閻/將軍表</hi>瀚海將臨<hi>見辛/威碑</hi>燕山行勒<hi>見出自薊</hi>
<hi>北門</hi>平樂髙宴<hi>魏曹植詩歸來宴/平樂美酒斗十千</hi>金華説經<hi>見蕭太銘</hi>論儒璧<lb/>
水<hi>桓譚新論王者作圓池如璧形實如其中以圓擁之名曰辟雍</hi>觀禮明庭<hi>見徴調曲</hi>相風<lb/>
待賦<hi>晉張華相風賦序太史候部有相風在西城上</hi>承露須銘<hi>藝文類聚魏明帝鑄承露盤使</hi>
<hi>陳王植為頌銘</hi>乘舟向月<hi>見擬/咏懐</hi>䇿馬隨星<hi>見長孫/儉碑</hi>德舉克明<hi>詩其</hi>
<pb n="KR4b0017_WYG_010-42b"/>
<hi>德克明</hi>能賢允淑上將受脤<hi>見宗/廟歌</hi>元戎推轂<hi>見酬薛文學</hi>趙失<lb/>
東漁<hi>田完世家齊威王曰肹子守髙唐趙人不敢東漁於河</hi>胡亡南牧<hi>見鄭常碑</hi>箭下<lb/>
聊城<hi>見燕歌</hi>泥封函谷<hi>見答趙/王啓</hi>衮衣頻露<hi>見崇傳</hi>丹帷亟巻<lb/>
<hi>見上趙王</hi>約法情推<hi>後漢卓茂傳茂笑曰律設/大法禮順人情詳段永碑</hi>繁辭理遣<hi>孔叢</hi>
<hi>子孔子曰君子以理為尚博而不要非所察也繁辭富説非其聽也晉書衛玠曰非意相干可以理遣</hi>盜<lb/>
烏懸察<hi>漢書王霸為潁川大守吏不敢舍郵亭食於道旁烏攫其肉霸迎勞曰甚苦食於道烏盜其肉</hi>
<hi>吏大驚不敢有所隠</hi>疑蛇立辨<hi>見卧/疾</hi>人共官園<hi>東觀漢記詔有司京師果園悉以假</hi>
<hi>貧人</hi>家同野繭<hi>見鄭/常銘</hi>籋雲推景<hi>漢禮樂志籋浮雲蘇林曰籋音躡言天馬上躡浮雲</hi>
<pb n="KR4b0017_WYG_010-43a"/>
<hi>也</hi>轉風落仞<hi>宋玉招魂光風/轉蕙汜崇蘭</hi>星裂中台<hi>見傷王司徒</hi>山傾左<lb/>
鎮<hi>見豆盧永恩碑</hi>夏楹舍爵殷階啓殯<hi>見司馬/裔碑</hi>縿幕躐行<hi>檀弓布幕</hi>
<hi>衛也縿幕魯也詳慕容寧碑</hi>明旍<hi>疑作/旌</hi>庭引<hi>檀弓銘明旌也以死者為不可别已故以其旗</hi>
<hi>識之</hi>秦川直望隴水分飛<hi>見哀江/南賦</hi>山河滿目<hi>晉王導傳過江人士出新</hi>
<hi>亭飲宴周顗中坐而歎曰風景不殊舉目有江山之異皆相視流涕</hi>容衛靈歸陵圖石馬<lb/>
<hi>見賀婁慈碑</hi>車畫衮衣<hi>未/詳</hi>小山揺落長林變衰<hi>見枯樹傷心二賦</hi>悽<lb/>
愴原隰<hi>公羊傳上平曰原下平曰隰</hi>荒凉宅兆<hi>見為杞公表</hi>樹密人稀山<lb/>
多路小十里松城千年華表<hi>見步虛詞</hi>夜臺猶寂<hi>陸機挽歌送子長夜</hi>
<pb n="KR4b0017_WYG_010-43b"/>
<hi>臺</hi>窮泉無曉<hi>潘岳哀永逝文襲窮泉兮朽壤又夜何時兮復曉</hi>
　　周驃騎大將軍開府侯莫陳道生墓誌銘<hi>北史周書俱無</hi>
　　　<hi>傳世系莫考按周侯莫陳崇傳云崇代郡武川人其先魏之别部居庫斛真水五世祖曰大骨</hi>
　　　<hi>都侯其後世為渠帥祖允以良家子鎮武川因家焉父興殿中將軍羽林監兄順别有傳道生</hi>
　　　<hi>豈其雁行耶</hi>
君諱道生字某朔州武川人也本系隂山出自國族降<lb/>
及於魏在秦作劉<hi>左傳士㑹還晉秦人歸其帑其處者為劉氏漢髙帝紀賛漢帝本系出自</hi>
<hi>唐帝降及於周在秦作劉</hi>父少興武川鎮將山河抗拒闗塞被邉早<lb/>
<pb n="KR4b0017_WYG_010-44a"/>
擅威聲咸多䧺烈君讀書馬上<hi>見崇傳</hi>清談劒端<hi>見哀江南賦</hi>
獨運六奇<hi>漢書陳平凡六出竒計</hi>專精三畧<hi>後漢袁紹傳注黄石公三畧</hi>雖復<lb/>
身居末將<hi>見鄭偉銘</hi>而勇冠旌門<hi>見馬/射賦</hi>位在支軍<hi>後漢袁紹傳沮授説</hi>
<hi>紹曰可遣蔣竒别為支軍於表以絶曹操之鈔</hi>而謀叅幕府<hi>見哀江南賦</hi>魏正光五<lb/>
年任統軍<hi>通考統軍驃騎車騎將軍府八命州長大司馬司録後魏正五品後周正五命</hi>𨽻天<lb/>
柱尒朱榮征北海王<hi>魏尒朱榮傳建義初北海王元顥南奔梁梁立為魏主資以兵將顥</hi>
<hi>乘虛徑進滎陽武牢俱不守榮與顥相持於河上令都督尒朱兆等率精騎夜濟顥奔詔加榮天柱大將軍</hi>
永安三年隨太師賀拔勝入闗<hi>見崔訦碑</hi>尋轉别將滑源巻<lb/>
<pb n="KR4b0017_WYG_010-44b"/>
甲<hi>見哀江南賦</hi>闗城束馬<hi>見齊王憲碑周賀扳勝傳齊神武懐貳尒朱氏將討之度律自洛陽</hi>
<hi>兆起并州仲逺從滑臺三帥㑹於鄴東時勝從度律度律與兆不平勝與斛斯椿詣兆營和解之反為兆所執</hi>
<hi>尋得免韓陵之戰降於齊神武詳崔訦碑</hi>並皆克㨗君有力焉永熙三年補<lb/>
都督太祖文皇帝奄有闗河令行天下<hi>見宗廟歌</hi>以君幹畧<lb/>
委之爪牙<hi>詩圻父子王之爪牙</hi>名洽中涓<hi>見為閻將軍表</hi>功叅上佐兵臨<lb/>
河曲前登白馬之津<hi>周太祖紀魏永熙三年賀拔岳與侯莫陳悦討曹泥至於河曲為悦</hi>
<hi>所害太祖討悦傳檄方鎮曰清水公賀拔岳勲德隆重髙歡乃與侯莫陳悦隂圖陷害歡知逆狀巳露遣侯景</hi>
<hi>等云向白馬</hi>寇登蒲城先戰黄沙之苑<hi>見紇千𢎞碑</hi>臨晉横船既<lb/>
<pb n="KR4b0017_WYG_010-45a"/>
擒趙將<hi>見哀江南賦</hi>馬陵削樹復下齊兵<hi>見齊王憲碑</hi>班瑞司勲<lb/>
<hi>舜典班瑞于羣后詳為閻將軍表</hi>披圖疏爵<hi>漢英布傳滕公曰上裂地而封之疏爵而貴之</hi>授<lb/>
驃騎大將軍金紫光禄大夫鄠縣開國公<hi>隋書雍州京兆郡領鄠縣</hi>
食邑五百户趙儼之為驃騎止駕單車<hi>魏志趙儼傳儼遷征西將軍都</hi>
<hi>督雍凉正始四年徴為驃騎將軍注魏畧曰舊故四征有官厨財籍遷轉之際無不因縁而儼又手上車</hi>張<lb/>
湛之拜光禄長乘白馬<hi>後漢張湛傳湛拜光禄勲常乘白馬帝每見湛輙曰白馬生且</hi>
<hi>復諫矣</hi>以斯連類朝野榮之大統九年更姓侯莫陳氏隨<lb/>
大將軍拓䟦<hi>疑作賀䟦</hi>逺經始<hi>疑作/洛</hi>陽<hi>周太祖紀魏大統九年春東魏北豫州刺</hi>
<pb n="KR4b0017_WYG_010-45b"/>
<hi>史髙仲宻舉州來附太祖率師迎之令開府李逺為前軍至洛陽三月齊神武至河北太祖夜登邙山擊之齊</hi>
<hi>神武單騎為賀拔勝所逐僅而獲免</hi>二水長鬬<hi>見應/詔</hi>三川無市<hi>後漢郡國志河南尹</hi>
<hi>秦三川郡世祖都雒陽改詳鄭常銘</hi>擐甲遘病<hi>左傳文公/躬擐甲胄</hi>死於轅門<hi>見進白兔</hi>
<hi>表</hi>春秋五十一贈持節都督朔州刺史君在武川文皇<lb/>
帝同鄉里<hi>見宗廟歌</hi>霸功既立<hi>文選謝朓和伏武昌登縣權故城詩霸功興寓縣</hi>王<lb/>
業克成不忘捨講<hi>見和何儀同</hi>猶論償博<hi>漢游俠傳宣帝微時與陳遂有故相</hi>
<hi>隨博奕數負進及即位賜遂璽書曰制詔太原太守官尊禄厚可以償博進矣</hi>今嗣德惟新<hi>見宫</hi>
<hi>調曲及崇傳</hi>功臣追逺<hi>見司馬/裔碑</hi>東都馬鳴不無見日之歎<hi>見傷</hi>
<pb n="KR4b0017_WYG_010-46a"/>
<hi>心賦</hi>北陵車過終憶平生之言<hi>見長孫儉碑</hi>有詔更贈使持節<lb/>
驃騎大將軍開府儀同三司都督宜敷綘三州諸軍事<lb/>
<hi>隋書絳郡注後魏置東雍州後周改曰綘州</hi>敷州刺史諡某公禮也夫人拓<lb/>
䟦氏安邑郡夫人<hi>魏地形志河北郡領縣四北安邑南安邑河北太陽</hi>庭有鐘鼓<lb/>
<hi>見哀江南賦</hi>家承箴誡教容教德<hi>見宗/廟歌</hi>言告言歸<hi>詩言告師氏言告歸</hi>
<hi>歸又害澣害否歸寜父母</hi>天和五年六月薨即以其年十月同葬於<lb/>
京兆某縣洪源鄉武子成寢請西階而合塟<hi>見步陸逞碑</hi>平<lb/>
陽下嫁即廬山而共墳<hi>見崇傳</hi>銘曰<lb/>
<pb n="KR4b0017_WYG_010-46b"/>
凝隂逺寂<hi>蔡琰悲憤詩隂氣上兮雪夏零</hi>廣莫平寒<hi>易通卦驗冬至廣莫風至穆天子傳</hi>
<hi>犬戎獻食馬四六天子使孔牙受之曰雷水之平寒</hi>沙窮瀚海<hi>見辛/威碑</hi>地盡臯蘭<hi>見擬</hi>
<hi>咏懐</hi>塞鴻秋去<hi>宋鮑昭詩霜/歌落塞鴻</hi>胡桑夜乾<hi>見燕/歌</hi>風土壯氣<hi>見賀</hi>
<hi>婁慈碑</hi>山河凜然師旅上谷威䧺武川君則繼踵代不乏<lb/>
賢匣有忠劒<hi>見崇傳</hi>庭流孝泉<hi>見溫湯碑</hi>魏室多故餘風未殄<lb/>
天保讓德<hi>見二巻及宫調曲</hi>當塗廢典<hi>見齊王/憲碑</hi>上將指蹤<hi>漢書上曰</hi>
<hi>諸君徒能走得獸耳功狗也蕭何發縱指示功人也</hi>中涓力展<hi>見為閻將軍表</hi>洛城夜㨗<lb/>
河梁朝翦<hi>左傳成公二年齊侯曰余姑翦滅此而朝食按河梁河橋也見紇干𢎞碑</hi>鐵劒金<lb/>
<pb n="KR4b0017_WYG_010-47a"/>
龜<hi>見賀婁慈碑吳明徹銘</hi>榮追玉鉉<hi>周易鼎玉鉉</hi>身胄漢祚門承魏緒<lb/>
並擅華宗<hi>魏曹植平原懿公主誺配爾君子華宗貴族</hi>俱稱當路<hi>孟子公孫丑曰夫子</hi>
<hi>當路於齊</hi>伉儷云匹<hi>見崇/傳</hi>年齡並故趙瑟秦聲<hi>見贈淮南公</hi>同為<lb/>
丘墓小陵石槨<hi>禮記桓司馬自為石槨</hi>洪原鄉土芻靈兩引<hi>見紇干𢎞</hi>
<hi>碑</hi>池栁雙前<hi>見步陸/逞碑</hi>隊路仍合<hi>左傳晉文公請隊注闕地通路曰隊王之塟禮</hi>
<hi>也諸侯皆懸柩而下</hi>松城即連霜垂栁白<hi>古樂府古墓犁為田松栢摧為薪白楊多悲風</hi>
<hi>蕭蕭愁殺人</hi>月逐墳圓<hi>見叚/永碑</hi>芝蘭㡬代<hi>見鄭/常銘</hi>陸谷何年<hi>見司馬裔</hi>
<hi>碑</hi>
<pb n="KR4b0017_WYG_010-47b"/>
　　周車騎大將軍贈小司空宇文顯和墓誌銘<lb/>
公諱顯和字某上黨武鄉人也自大霧浮河<hi>古今注黄帝與蚩尤</hi>
<hi>戰於涿鹿之野蚩尤作大霧</hi>長虹映渚承源於若水<hi>見宗廟歌</hi>纂系於蒼<lb/>
林<hi>見鄭常碑</hi>上黨居衛之西<hi>正義韓上黨也從太行山西北澤潞等州是也</hi>常山在<lb/>
代之北<hi>漢陳稀傳上曰代居常山北</hi>因地為氏<hi>見宗/廟歌</hi>可畧而言焉<hi>本傳</hi>
<hi>顯和文帝之族子</hi>祖求南<hi>本傳作求男</hi>衛將軍冀州刺史父金殿鎮<lb/>
逺將軍<hi>通考鎮逺將軍後魏正四品後周正六命</hi>兖州刺史並控鶴兵<hi>見馬射賦</hi>
俱張戎欒<hi>未詳</hi>聲榮之盛繼踵當年<hi>見崇傳</hi>公稟山岳之靈<lb/>
<pb n="KR4b0017_WYG_010-48a"/>
<hi>見紇干𢎞碑</hi>檀風雲之氣<hi>漢書叙傳/跨騰風雲</hi>容止矜莊聲名籍甚<hi>見崇</hi>
<hi>傳</hi>彎弧挽彊左右馳射故得名髙上谷<hi>漢李廣傳廣為土谷太守數與</hi>
<hi>匈奴戰又為人長爰臂其善射亦天性雖子孫他人學者莫能及</hi>威震樓煩<hi>漢項籍傳漢有善騎</hi>
<hi>射曰樓煩羽瞋目叱之樓煩目不能視手不能發走還入壁不敢復出本傳顯和彎弓數百斤</hi>襲爵安<lb/>
吉<hi>疑作吉安</hi>縣侯<hi>隋書梁州西城郡金川縣注梁初曰上亷後曰吉陽西魏改曰吉安後周以西城入</hi>
<hi>焉按晉地理志吳興郡領安吉縣恐非</hi>食邑五百户永興三年幽并叛換<lb/>
<hi>見紇干𢎞碑</hi>有無君之心<hi>本傳齊神武專政帝每不自安</hi>帝顧謂公曰天下<lb/>
洶洶將若之何<hi>漢髙祖夗上謂何曰天下匈匈勞苦數嵗成敗未可知</hi>公曰擇善<lb/>
<pb n="KR4b0017_WYG_010-48b"/>
而從之<hi>見論語</hi>乃誦詩曰彼美人兮西方之人兮帝曰是<lb/>
吾心也乃定入闗之䇿以公母老家大令預為計公曰<lb/>
今日之事忠孝不並君不宻則失臣臣不密則失身帝<lb/>
愴然改容曰卿是我王陵<hi>漢王陵傳項羽取陵母置軍中欲以招陵陵母私送使者</hi>
<hi>泣曰漢王長者母以老妾故持二心妾以死送使者遂伏劒而死</hi>遷朱衣直閤内大都<lb/>
督改封長廣縣公<hi>隋書百官志直閤屬官冇朱衣直閤直閤將軍直寢直齋直後之屬地理</hi>
<hi>志青州東萊郡膠水縣注舊曰長廣</hi>邑一千五百户武帝初至潼闗太祖<lb/>
親迎溱水太祖素知公名而未之識也目於衆疑而不<lb/>
<pb n="KR4b0017_WYG_010-49a"/>
問直云令此人射水傍小鳥應手即著太祖喜云我知<lb/>
卿名矣即用為帳内都督滄州諸軍事滄州刺史<hi>魏地形志</hi>
<hi>滄州注熙平二年分瀛冀二州置治饒安城</hi>増邑并前二千五百户黄公衡<lb/>
之决事魏后是以傾心<hi>蜀志黄權字公衡魏文帝察權有局量欲試驚之遣左右詔權</hi>
<hi>累催相屬馬使奔馳權舉止顔色自若後領益州刺史</hi>潘承明之忠壯吳王為之<lb/>
䧏禮<hi>江表傳潘濬字承明權克荆州將吏悉歸附濬獨稱疾不見以牀就家輿政之濬涕泣交横權慰勞</hi>
<hi>與語即以為治中</hi>異代同榮見之今日東夏邉隅<hi>左傳鄭公孫僑對晉曰聞</hi>
<hi>君將靖東夏</hi>地連荒服<hi>國語祭公謀父曰戎翟荒服</hi>井陘道塞飛狐路㫁<lb/>
<pb n="KR4b0017_WYG_010-49b"/>
<hi>漢韓信傳李左車説成安君曰今井陘之道車不得方軌騎不得成列詳陪駕</hi>乃以公為使持<lb/>
節衛將軍都督東夏州諸軍事東夏州刺史<hi>周太祖紀魏廢帝三</hi>
<hi>年改東夏為延州</hi>白波青犢之兵<hi>見鄭常紇/干𢎞二碑</hi>銅馬金繩之亂<hi>金繩</hi>
<hi>未詳後漢光武紀銅馬賊帥東山荒秀上淮况等</hi>莫不交臂屈膝<hi>漢司馬相如傳單于怖駭</hi>
<hi>交臂受事屈膝請和</hi>牽羊抱馬<hi>左傳楚子伐鄭鄭伯肉袒牽羊以迎詳徴調曲</hi>在州遘疾<lb/>
解任還朝小馬留廐<hi>漢游俠傳公府掾史率皆羸車小馬不上鮮明</hi>餘牀挂壁<lb/>
<hi>魏畧裴潜為兖州刺史嘗作一胡牀及其去也留以挂柱</hi>吏人攀慕<hi>見答教</hi>刋石陘山<lb/>
雖非漢陽之城<hi>見齊王憲碑</hi>還似扶風之路<hi>晉書扶風王駿西土為樹碑長</hi>
<pb n="KR4b0017_WYG_010-50a"/>
<hi>老見碑無不下拜</hi>授使持節車騎大將軍開府儀同三司加散<lb/>
騎常侍以魏後元年疾甚亡於同州春秋五十七天子<lb/>
輟樂<hi>禮記喪大記疾病外内皆掃君大夫徹縣</hi>羣公曽喪<hi>見鄭偉銘</hi>太祖親臨弔<lb/>
祭哀動左右於時兵革交侵普㫁贈諡即以本官印綬<lb/>
權塟於同州之北山今建德二年二月二十三日遷塟<lb/>
於咸陽長安縣之洪瀆原時逢禮樂之遷<hi>漢賈誼傳誼以為漢興二</hi>
<hi>十餘年天下洽和宜當興禮樂文帝謙讓未遑也</hi>代屬謳歌之變<hi>見豳國公廣銘</hi>國雖<lb/>
異政人足追榮乃贈使持節驃騎大將軍開府儀同三<lb/>
<pb n="KR4b0017_WYG_010-50b"/>
司小司空<hi>周禮冬官冬小司空之職</hi>丹延綏三州諸軍事延州刺史<lb/>
諡某公禮也夫人髙氏渤海人也<hi>魏地形志青州渤海郡注故臨淄地劉駿</hi>
<hi>置魏因之</hi>柔參晉政拒曹爽之異謀<hi>魏志司馬宣王奏免曹爽皇太后詔髙柔假節</hi>
<hi>行大將軍據爽營</hi>起在漢庭共王陵而俱對<hi>漢髙帝紀髙起王陵對曰陛下使人</hi>
<hi>攻城畧地所降下者因以與之與天下同利項羽妒賢嫉能此所以失天下也</hi>况乎箴訓有儀<lb/>
<hi>見侯莫陳道生銘</hi>言容以德<hi>見宗/廟歌</hi>肅恭中饋賢才内則<hi>見步陸逞段永</hi>
<hi>二碑</hi>豈直不聽雜樂以變齊國之風<hi>列女傳齊桓公好淫樂衛姬不聽鄭衛之</hi>
<hi>音</hi>不食鮮禽以㫁荆王之獵<hi>列女傳楚王好田樊姬為不食禽獸之肉</hi>昔之<lb/>
<pb n="KR4b0017_WYG_010-51a"/>
合塟季武子之兩寢<hi>見步陸逞碑</hi>今之同穴長平侯之北陵<lb/>
<hi>見遇獵及崇傳</hi>世子神舉兄弟至性純孝<hi>左傳君子曰潁考叔純孝也</hi>善居<lb/>
喪禮<hi>禮記雜記少連大連善居喪三日不怠三月不解朞悲哀三年憂東夷之子也</hi>有終有始<lb/>
<hi>見司馬裔碑</hi>於身無改<hi>見賀平/鄴表</hi>是以宦成名立孝顯忠貞<hi>本傳</hi>
<hi>神舉歴位至柱國大將軍封東平郡公任兼文武聲彰中外弟神慶武藝絶倫大象末位至柱國汝南郡公</hi>
銘曰<lb/>
北岳二<hi>疑作五</hi>名<hi>括地志北岳有五别名蘭臺府列女宫華陽臺紫臺太乙宫</hi>葱河兩<lb/>
本<hi>漢西域傳西則限以葱嶺其南山東出金城與漢南山屬焉其河有兩源一出葱嶺山一出于闐于闐在</hi>
<pb n="KR4b0017_WYG_010-51b"/>
<hi>南山下其河北流與葱嶺河合束注蒲類海</hi>其峻維極<hi>詩崧髙維嶽駿極于天</hi>其源維<lb/>
逺<hi>管子下令於流水之源</hi>俗稟山川人資台衮義烈桓桓才䧺悃<lb/>
悃乃祖乃父繼踵威䧺摐金北陸<hi>司馬相如子虛賦摐金鼓注金鼓鉦也</hi>
鳴玉南宫<hi>國語王孫圍聘於晉定公享之趙簡子鳴玉以相詳咏盡屏風</hi>隠若吳漢<hi>見豆</hi>
<hi>盧永恩碑</hi>賢哉竇融<hi>見司馬/裔碑</hi>負<hi>疑作/貴</hi>霜懐德無雷向風<hi>見段永碑</hi>
挺此含章<hi>見齊王憲碑</hi>生兹秉德<hi>詩周頌秉文之德</hi>孝實天性忠為<lb/>
人則暢轂鏤膺<hi>詩秦風小戎曰虎韔鏤膺注鏤膺鏤金以飾馬當胸帶也詳吳明徹銘</hi>燕<lb/>
南趙北<hi>見慕容寧碑</hi>弱水將通<hi>見羽/調曲</hi>九部可勒<hi>河圖括地象天有九部八</hi>
<pb n="KR4b0017_WYG_010-52a"/>
<hi>紀地有九州八柱</hi>帷幄叅謀<hi>見擬/咏懐</hi>宫闈典職<hi>漢霍光傳出則奉車入侍左右出入</hi>
<hi>禁闥二十餘年小心謹慎未嘗有過</hi>善擇忠言能防變色<hi>漢金日磾傳何羅褒白刃從東</hi>
<hi>箱上見日磾色變走趨卧内欲入行觸寳瑟僵日磾得抱何羅因傳曰莽何羅反得禽縳之</hi>繁弱巳<lb/>
勁<hi>見馬射賦</hi>淇園乃直<hi>見步陸/逞碑</hi>㦸中小支禽<hi>疑作/蟲</hi>穿左翼<hi>見馬</hi>
<hi>射賦</hi>建旟赤谷<hi>見鄭常賀/婁慈二碑</hi>揮戈武川長城萬里<hi>見蕩子賦</hi>河水<lb/>
雙流<hi>見哀江南賦</hi>潁川多恙<hi>劉根别傳潁川太守髙府君到官夫人郎君悉得病從根求消</hi>
<hi>除病氣之術</hi>淮水未瘳<hi>見傷王/司徒</hi>義重穿壁<hi>孔叢子郈成子自魯聘晉過於衛右</hi>
<hi>宰榖臣止而觴之陳樂而不作酣畢而送以壁行三十里而聞衛亂竹右宰榖臣死之成子于是迎其妻子還</hi>
<pb n="KR4b0017_WYG_010-52b"/>
<hi>其璧闍宅而居之</hi>恩深置郵<hi>後漢循吏傳衛颯遷桂陽太守鑿山通道五百餘里列亭傳置郵驛</hi>
<hi>于是役省勞息</hi>于谷之口于渭之丘陽<hi>疑作/陘</hi>山零落<hi>見蕭太銘</hi>碑闕<lb/>
低昻<hi>見連珠</hi>草銜秋火<hi>見和何/儀同</hi>樹抱春霜<hi>見宗廟歌</hi>書劒俱没<lb/>
<hi>晉束晳傳汲郡冢中又得銅劒一枚長二尺五寸漆書皆科斗文字</hi>人琴並亡<hi>世説王子猷子敬俱</hi>
<hi>病篤而子敬先亡子猷便索輿來奔喪取子敬琴彈弦既不調擲地云子敬子敬人琴俱亡因為慟絶</hi>哀<lb/>
哀嗣子純心靡託孝水未枯<hi>見紇干𢎞碑</hi>悲松先落<hi>見司馬裔碑</hi>
室進巢鵀<hi>魏志張臶傳正始元年戴鵀之烏巢臶門告臶告門人曰夫戴鵀陽鳥而巢門隂此凶祥</hi>
<hi>也乃援琴歌咏作詩二篇旬日而卒</hi>門通弔寉<hi>見蕭太銘</hi>功臣身殞㑹圖麟閣<lb/>
<pb n="KR4b0017_WYG_010-53a"/>
<hi>見長孫儉碑</hi>
　　周譙國公夫人步陸孤氏墓誌銘<lb/>
夫人諱某字某本姓陸吳郡人也大夫拓境百越來庭<lb/>
<hi>見步陸逞碑</hi>丞相勤兵三江席巻<hi>吳志陸遜傳劉備從巫峽建平連圍至夷陵界立數</hi>
<hi>十屯遜通率諸軍攻備破其四十餘營備夜遁赤烏中拜為丞相禹貢揚州三江既入詳二巻</hi>髙祖載<lb/>
為劉義真長史留鎮闗中既没赫連因即仕魏<hi>見步陸逞碑</hi>
臨終戒其子孫曰樂操土風不忘本也<hi>左傳范文子曰楚囚君子也樂</hi>
<hi>操土風不忘本也詳二巻</hi>言念爾祖無違此心祖政驃騎大將軍儀<lb/>
<pb n="KR4b0017_WYG_010-53b"/>
同三司恒州刺史<hi>見步陸逞碑</hi>父通柱國大將軍大司馬文<lb/>
安公<hi>周禮大司馬之職屬夏官隋書冀州河間郡領文安縣</hi>匡賛經綸叅謀揖讓<lb/>
<hi>見宗廟歌</hi>名髙廣武<hi>漢韓信傳信令曰有縛廣武君李左車至戯下者購千金信解其縛東鄉坐西</hi>
<hi>鄉對而師事之</hi>功重長平<hi>見遇獵周書本傳通入闗文帝在夏州引為帳内督晝夜陪侍家人罕見</hi>
<hi>其面大統九年授驃騎大將軍開府儀同三司太僕卿賜姓步陸孤氏進爵綏德郡公建德元年轉大司馬其</hi>
<hi>年薨</hi>夫人七德含章<hi>見齊王/憲碑</hi>四星連曜愛敬天情<hi>見步陸逞碑</hi>
言容典禮<hi>見宗廟歌</hi>九日登髙作銘秋菊<hi>魏文帝集與鍾繇九日送菊書云九</hi>
<hi>為陽數而日月並應俗嘉其名以為宜於長久故以享宴髙㑹晉書武帝左貴嬪作菊花頌</hi>三元告<lb/>
<pb n="KR4b0017_WYG_010-54a"/>
始或誦春椒<hi>見移文及正旦</hi>年十有四娉於譙國㕛其琴瑟愈<lb/>
恭節儉之心<hi>詩窈窕淑女琴瑟㕛之序葛覃后妃之本也后妃在父母家躬儉節用服澣濯之衣</hi>
伐其條枚實秉憂勤之德<hi>詩遵彼汝墳伐其條枚疏伐薪於汝水之側非婦人之事</hi>
<hi>以言君子賢者而處勤勞之職亦非其事</hi>鄴地登髙之錦自濯江波<hi>鄴中記錦有大</hi>
<hi>登髙小登髙詳上趙王</hi>平陽采桑之津躬勞蠶月<hi>見五張寺碑及謝趙王啓</hi>天<lb/>
和元年冊拜譙國夫人東武亭之妻既稱有秩<hi>魏志鍾繇傳繇</hi>
<hi>封東武亭侯明帝即位進封定陵侯諡曰成侯又繇子㑹集成侯命婦傳曰議者以為公侯有夫人有世婦有</hi>
<hi>妻有妾所謂外命婦也依春秋成風定姒之義宜崇典禮不得總稱妾名於是稱成侯名婦</hi>南城侯<lb/>
<pb n="KR4b0017_WYG_010-54b"/>
之婦還聞受封<hi>見傷心賦</hi>柱國殿下以名華分照<hi>見馬射賦</hi>増城<lb/>
峻上<hi>見遊仙</hi>揚旌僰道<hi>見司馬/裔碑</hi>問政卭都<hi>漢地理志越嶲郡領卭都縣</hi>
白狼之溪途艱黄牛之坂<hi>後漢冲嵩傳嵩為益州刺史其白狼槃木唐菆卭僰人諸</hi>
<hi>國復舉種向化詳和泛江</hi>荔枝之山地險葡萄之國<hi>華陽國志江州縣有荔枝園至</hi>
<hi>熟二千石常設厨膳命士大夫共㑹樹下食之漢西域傳贊云聞天馬蒲萄則通大宛安息本傳文帝十三子</hi>
<hi>後宫生譙孝王儉儉字侯幼突武成初封譙國公邑萬户天和中拜大將軍尋遷柱國出為益州總管建德三</hi>
<hi>年進爵為王</hi>夫人别離親戚闗河重阻夷歌一曲未足消憂<lb/>
<hi>見司馬裔碑</hi>猿鳴三聲沾衣無已<hi>見和/趙王</hi>是以夭厲之疾<hi>見徴調曲</hi>
<pb n="KR4b0017_WYG_010-55a"/>
遂成沉痼<hi>見哀江南賦</hi>玉瀝難開金膏實逺<hi>見賜酒</hi>建德元年<lb/>
七月九日薨於成都私第春秋二十有一即以其年十<lb/>
一月二十二日歸塟長安之北原詔贈譙國夫人禮也<lb/>
殿下傷神秋月<hi>魏志荀粲妻亡不哭而傷神潘岳悼亡詩嵗寒無與同朗月何朧朧</hi>掩淚<lb/>
長松<hi>未詳按穆天子傳天子北升於大北之隥而降休於兩栢之下天子永念傷心乃思淑人盛姬於是</hi>
<hi>流涕又天子南還升於長松之隥注坂有長松</hi>周季直之留書更深㝠漠<hi>未詳</hi>潘<lb/>
安仁之嗣藻徒増哀怨<hi>晉書潘岳字安仁其悼亡詩云長簟竟牀空</hi>豈直西<lb/>
河女子獨見銀臺東海婦人先逢金闕<hi>未詳雲笈七籖仙人鍊入雲母</hi>
<pb n="KR4b0017_WYG_010-55b"/>
<hi>方是東海女子賣鹽與䝉山隠居遂求隠居得之决疑經銀宫金闕列仙攸館元祖所居</hi>銘曰<lb/>
芟<hi>疑作夷</hi>陵反斾<hi>左傳令尹/南轅反斾</hi>椒山止戈<hi>見角調曲椒山未詳或曰左傳吳伐</hi>
<hi>越敗之夫椒注杜預曰太湖中椒山是也</hi>金精據嶺昌闔凌波<hi>越絶書闔廬家在吳縣閶</hi>
<hi>門外名曰虎丘下池廣六十步水湥一丈五尺桐棺三重澒池六尺玉鳬之流扁諸之劍三千方員之口三十</hi>
<hi>槃郢魚腸之劒在焉卒十餘萬人治之取土臨湖塟之三日金精上騰為白虎蹲踞於上因名虎丘吳越春秋</hi>
<hi>闔閭元年造築大城周迴四十七里立閭門者以象天門通閶闔風也</hi>西遊卿相東裂山<lb/>
河華亭冠冕<hi>呉志陸遜傳遜封華亭侯</hi>穀水絃歌震維徙族燕垂從<lb/>
宦<hi>見慕容寜碑</hi>塞入飛狐<hi>晉地理志常山郡上曲陽縣注恒在縣西北有坂號飛狐口</hi>闗<lb/>
<pb n="KR4b0017_WYG_010-56a"/>
連鳴雁<hi>左傳成公十六年衛伐鄭鳴雁後漢郡國志今陳留有鳴雁亭</hi>䇿預登阜功叅<lb/>
臨澗寶鼎留銘<hi>見慕容寧碑</hi>雕戈餘贊<hi>見傷王/司徒</hi>應圖淑令<hi>曹植</hi>
<hi>洛神賦骨像應圖</hi>秉禮言歸魚軒憑軾<hi>見報/趙王</hi>澤雉文衣<hi>莊子澤雉十步</hi>
<hi>一啄百步一飲周禮皇后六服注翟雉名畫雉於衣以為祭服</hi>明月照鏡<hi>見上趙王</hi>仙石支<lb/>
機<hi>見哀江南賦</hi>行雲細起<hi>見燈/賦</hi>迴雪輕飛<hi>見謝滕王啓</hi>北降帝子<lb/>
<hi>見司馬裔碑</hi>南麾蜀守<hi>文選顔延之阮始/平咏一麾乃出守</hi>若水既開<hi>疑作闗見司馬</hi>
<hi>裔碑</hi>靈山已鏤<hi>見賀婁/慈碑</hi>月峽猿啼<hi>見枯樹賦/及和趙王</hi>江神牛鬬<hi>風俗</hi>
<hi>通秦昭王使李氷為蜀守開成都兩江江神嵗取童女二人為婦水至神祠良久有兩蒼牛鬬於岸旁氷還流</hi>
<pb n="KR4b0017_WYG_010-56b"/>
<hi>汗曰南向腰中正白者吾綬也主簿刺殺北面者江神遂死</hi>星機北轉<hi>見賀婁慈碑</hi>日轡<lb/>
西迴<hi>見祀圓丘</hi>陽泉伏氣<hi>見即/目</hi>隂管沉灰<hi>見滕/王序</hi>鶴辭吳市<hi>見傷</hi>
<hi>心賦</hi>鳳去秦臺<hi>見春/賦</hi>神光離合<hi>魏陳思王曹植洛神賦神光離合乍隂乍陽</hi>燈<lb/>
影徘徊<hi>宋謝莊孝武宣貴妃誄重扄閟兮燈巳黯中泉寂兮此夜深</hi>雙流反塟<hi>見賀婁慈</hi>
<hi>碑</hi>百兩迴旌<hi>詩之子于歸/百兩將之</hi>少女離位<hi>周易兑為少女位乎東南</hi>夫人<lb/>
去城<hi>見昭君辭</hi>帷堂野設<hi>禮記曽子曰尸未設飾故帷堂小欽而徹帷又奔喪所識於野張帷</hi>
帳殿郊營<hi>見馬射賦</hi>山川奇事<hi>後漢郡國志序云漢書地理志記天下郡縣本末及山川</hi>
<hi>奇異風俗所由至矣</hi>風月無情<hi>見思/舊銘</hi>揺落丘隴<hi>江淹恨賦琴瑟滅兮丘隴平詳傷心</hi>
<pb n="KR4b0017_WYG_010-57a"/>
<hi>賦</hi>荒凉封域<hi>禮記䘮大記凡封用綍去碑負引注封讀作窆下棺也</hi>樹樹秋聲山<lb/>
山寒色草短逾平松長轉直節墳方同園陵永植<lb/>
　　周趙國公夫人紇豆陵氏墓誌銘<lb/>
夫人諱含生本姓竇扶風平陵人魏其朝議列侯則莫<lb/>
能抗禮<hi>漢竇嬰傳嬰封魏其侯每朝議大事列侯莫敢與抗禮</hi>安豐奉圖功臣則<lb/>
咸推上席外戚列傳既聞建武之書<hi>後漢書竇融傳融封安豐侯帝賜以</hi>
<hi>外屬圖太史公五宗外戚世家魏其侯列傳入朝在功臣之右詔曰孝景皇帝出自竇氏定王景帝之子朕之</hi>
<hi>所祖昔魏其一言繼統以正長君少君尊奉師傅修成淑德施及子孫</hi>仲山古鼎或表單<lb/>
<pb n="KR4b0017_WYG_010-57b"/>
于之獻<hi>見崔訦碑</hi>祖畧少保建昌郡公<hi>本傳以熾勲贈隋書梁州武都郡長松縣</hi>
<hi>注西魏置初曰建昌置文州屬盧北郡</hi>父熾柱國大將軍大宗伯鄧國公<lb/>
<hi>通考後周建六官置大宗伯卿一人是為春官漢地理志南陽郡鄧縣注應劭曰鄧侯國</hi>孟津大誓<lb/>
常預同德之臣<hi>尚書㤗誓子有亂臣十人同心同德詳宫調曲</hi>咸陽違約克贊<lb/>
先登之主<hi>見齊王憲碑</hi>並得位入六府<hi>見長孫/儉碑</hi>功叅八柄<hi>見步</hi>
<hi>陸逞碑本傳熾字光成漢大鴻臚章十一世孫章子統靈帝時為雁門太守避竇武之難亡奔匈奴遂為部落</hi>
<hi>大人後魏南徙子孫因家於伐賜姓紇豆陵氏魏孝武帝與齊神武構隙以熾有威重堪處爪牙任拜閤内大</hi>
<hi>都督遷朱衣直閤遂從帝西遷從周文帝禽竇秦復𢎞農破沙苑皆有大功武成二年拜柱國大將軍保定元</hi>
<pb n="KR4b0017_WYG_010-58a"/>
<hi>年進爵鄧國公邑一萬户天和五年自大宗伯為宜州刺史徴拜太傅熾既朝之元老名望素隆軍國大謀常</hi>
<hi>與叅議</hi>夫人有文在手<hi>見豳國/公廣銘</hi>有象應圖<hi>見步陸孤氏銘</hi>榮耀夙<lb/>
彰徽華早茂肅恭以禮受教於公宫言容以德有聞於<lb/>
師氏<hi>見宗廟歌步陸逞碑侯莫陳道生銘</hi>及乎進賢君子<hi>見叚永碑</hi>内主邯鄲<lb/>
<hi>左傳齊侯使晏嬰請繼室於晉叔向曰撫有晉國賜之内主漢地理志趙敬侯徙都邯鄲邯鄲北通燕涿南有</hi>
<hi>鄭衛漳河之間一都㑹也</hi>琴瑟在堂<hi>詩琴瑟在御/莫不静好</hi>輜軿是服<hi>後漢宗室傳下</hi>
<hi>博侯晃與母太姬宗更相誣告詔曰宗尊為小君出有輜軿之飾</hi>長久於節不無秋菊<lb/>
之銘履端於始或有椒花之頌<hi>見哀江南賦及步陸孤氏銘</hi>豈直莊<lb/>
<pb n="KR4b0017_WYG_010-58b"/>
姬掩笑楚相知慙<hi>新序楚莊王樊姬掩口而笑曰虞丘子為相未聞進一人未知其賢</hi>定<lb/>
姜問兆齊兵不入<hi>左傳鄭人侵衛孫文子卜追之獻兆於定姜姜氏問繇曰兆如山陵有夫</hi>
<hi>出征而喪其䧺姜氏曰征者喪䧺禦㓂之利也孫蒯獲鄭皇耳於犬丘</hi>武成二年冊拜趙<lb/>
國公夫人漢王聞立義之婦邑以延鄉<hi>陳留風俗傳封丘者髙祖與項</hi>
<hi>氏戰厄於延鄉有翟母者免其難故以延鄉為封丘縣以封翟母</hi>齊侯見有禮之妻封<lb/>
之石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>
                    <hi>左傳齊侯自徐闗入辟女子女子曰茍君與吾父免矣可若何乃奔既而問之辟司徒之妻也</hi>
<hi>齊侯以為有禮與之石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>
                    </hi>異代同榮差無慙德柱國殿下居若木之<lb/>
一枝<hi>見馬射賦</hi>在天潢之别派<hi>見為祀/公表</hi>揚旌玉壘<hi>見長孫儉碑</hi>驅<lb/>
<pb n="KR4b0017_WYG_010-59a"/>
傳銅陵<hi>後漢公孫述傳注蜀有銅陵山詳報寄洛州</hi>南通向日之民<hi>漢地理志日南</hi>
<hi>郡注師古曰言其在日之南所謂開北户以向日者後漢書烏桓本東夷也以穹廬為舍東開向日</hi>東被<lb/>
無雷之國<hi>見叚永碑</hi>夫人從政月峽<hi>見枯/樹賦</hi>贊德雲門<hi>見司馬裔碑</hi>
錦濯江波還臨織室<hi>三輔黄圖織室在未央宫又有東西織室織作文繡郊廟之服有令</hi>
<hi>史詳上趙王</hi>山明石鏡即對妝樓<hi>齊書置鐘於景陽樓上令宫人聞鐘聲早起妝飾詳</hi>
<hi>上趙王</hi>既而玉律頻移<hi>白帖候氣之法殿中候用王律十二靈臺用竹律詳春賦</hi>金爐<lb/>
不變<hi>淮南子辟若鍾山之玉炊爐炭三日三夜而色澤不變則至德天地之精注鍾山崑崙也</hi>胡香<lb/>
四兩嗟西域之使稀<hi>十洲記武帝幸安定西胡月支國主遣使獻香四兩大如雀夘黒如</hi>
<pb n="KR4b0017_WYG_010-59b"/>
<hi>桑椹香氣聞數百里死者在地聞香氣乃卻活後元元年長安城内病者數百亡者大半帝試取月支神香燒</hi>
<hi>之於城内其死未三月者皆活</hi>靈草一枝恨瓊田之路絶<hi>見謝趙王啓</hi>天和<lb/>
五年四月二十二日薨於成都之錦城春秋二十孫子<lb/>
荆之傷逝怨起秋風<hi>晉孫楚傳楚字子荆除婦服作詩以示王濟濟曰未知文生於情情</hi>
<hi>生於文覽之悽然増伉儷之重漢書息夫躬絶命辭秋風為我吟</hi>潘安仁之悼亡悲湥<lb/>
長簟<hi>見步陸孤氏銘</hi>况復仙臺永别無復簫聲<hi>見春賦</hi>𫝊母長歸<lb/>
惟留琴曲<hi>見弄琴</hi>七年二月日歸葬於長安之洪瀆原詔<lb/>
贈趙國夫人禮也雲雨去來既留連於楚后<hi>見燈賦</hi>光隂<lb/>
<pb n="KR4b0017_WYG_010-60a"/>
離合實惆悵於陳王<hi>見步陸孤氏銘</hi>銘曰<lb/>
河西斗絶<hi>後漢竇融傳融與梁統等計議曰河西斗絶在𦍑胡中</hi>觀津孤起<hi>漢外戚傳</hi>
<hi>孝文竇皇后親早卒葬觀津弟廣國為退讓君子景帝立封章武侯决録注孝文竇皇后父墜淵而卒景帝立</hi>
<hi>后為太后遣使者起大墳於縣城南民號曰竇氏青山</hi>章武賢臣安豐貴仕<hi>見栁霞銘</hi>
木樓千仞<hi>後漢竇固傳固與耿秉秦彭等絶漢六百餘里至三木樓山</hi>金山萬里<hi>後漢</hi>
<hi>竇憲傳憲遣右校尉耿夔等將兵撃北虜于金微山克獲甚衆單于遁走</hi>紹慶邢姨<hi>詩碩人其頎衣</hi>
<hi>錦褧衣東宫之妹邢侯之姨</hi>基昌宋子<hi>詩豈其食魚必河之魴豈其取妻必宋之子</hi>施衿<lb/>
趙北<hi>皇甫謐女怨詩婚禮既定婚禮臨成施衿結帨三命以寧</hi>待姆秦南<hi>左傳宋災伯姬卒待</hi>
<pb n="KR4b0017_WYG_010-60b"/>
<hi>姆也</hi>紘綖禮數<hi>見步陸/逞碑</hi>䄖狄騑驂<hi>薛君曰兩驂左右騑驂詳宗廟歌</hi>義超<lb/>
江氾<hi>詩序江有氾美媵也江沱之間有嫡不以媵備數媵遇勞而無怨嫡亦宜悔也</hi>仁流葛覃<lb/>
<hi>見步陸孤氏銘</hi>玉筐迎燕<hi>吕氏春秋有娥二佚女為九成之臺帝令燕往夜鳴二女愛而争搏之覆</hi>
<hi>以玉筐</hi>金籠助蠶<hi>晉禮儀志皇后親蠶公主及諸命婦皆步揺衣青各載筐鈎從蠶龍輔女紅餘</hi>
<hi>志青琴採桑携金籠玉鈎</hi>愛敬純深<hi>見步陸逞碑及二巻</hi>端莊淑問有光國史<lb/>
無形喜慍舉安外恭<hi>後漢梁鴻傳妻為具食不敢鴻前仰視舉案齊眉</hi>停機下<lb/>
訓<hi>見栁霞碑</hi>馨馥於蘭<hi>沈約詩今/守馥蘭蓀</hi>年華於舜<hi>詩有女同車顔如舜華</hi>風<lb/>
雨消散<hi>見嵗晚</hi>神靈離絶<hi>見長孫/儉碑</hi>婺女還星<hi>晉杜預曰婺女星為巳嫁</hi>
<pb n="KR4b0017_WYG_010-61a"/>
<hi>之女</hi>姮娥歸月<hi>王充論衡羿請不死藥於西/王母羿妻嫦娥竊以奔月</hi>左楹夕奠<hi>檀弓</hi>
<hi>既殯朝奠曰出夕奠逮日詳司馬裔碑</hi>髙堂朝發<hi>文選繆襲挽歌朝發髙堂上夕宿黄泉下</hi>空<lb/>
揚凌波<hi>見春賦</hi>更無迴雪<hi>見謝滕/王啓</hi>下平曰隰髙平曰原<hi>見豳</hi>
<hi>國公廣銘</hi>西臨火井<hi>見和樂/儀同</hi>北望塞門<hi>陸機浮雲賦似塞門之寥廓</hi>猶垂<lb/>
雉服<hi>漢劉熙釋名王后之上服曰禕衣盡翬之之文於衣也</hi>尚駕魚軒<hi>見報趙王</hi>平原<lb/>
忽矣天道何言<hi>江淹恨賦試望平原蔓草縈骨拱木歛魂人生到此天道寧論</hi>山迴地<lb/>
市<hi>見哀江南賦</hi>路没滕城<hi>見傷/心賦</hi>松悲寉去<hi>見和/趙王</hi>草亂螢生<hi>見和</hi>
<hi>何儀同</hi>新雲别起舊月孤明賢墳永式節隴常貞<lb/>
<pb n="KR4b0017_WYG_010-61b"/>
　　周安昌公夫人鄭氏墓誌銘<lb/>
夫人諱某滎陽陽武人也周宣王之母弟俾侯於魯<hi>見鄭</hi>
<hi>常碑</hi>鄭莊公之母弟卿士於周<hi>見齊王憲碑</hi>以國為族自兹而<lb/>
始<hi>見鄭偉銘</hi>祖瓊太常恭侯<hi>邇考今太常秦改曰奉常漢初曰太常後魏為上卿兼置小卿</hi>
<hi>官</hi>父穆司空貞公<hi>本傳鄭孝穆滎陽人為少司空諡曰貞</hi>西京賦詩奉常<lb/>
叅栢梁之宴<hi>見應詔</hi>東都言䜟司空為武衛之官<hi>見為閻將軍表</hi>
籍連帝譜既同磐石<hi>漢文帝紀髙帝王子弟地犬牙相制所謂磐石之宗也</hi>門稱<lb/>
通德<hi>見小園賦</hi>無廢儒林<hi>鄭𤣥别傳北海有鄭𤣥儒林講堂周鄭考穆傳孝穆字道和榮陽開</hi>
<pb n="KR4b0017_WYG_010-62a"/>
<hi>封人魏將作大匠渾之十一世孫父瓊范縣郡守贈安東將軍青州刺史太祖東討除孝穆大丞相府右長史</hi>
<hi>賜姓宇文氏武成五年入為少司空卒於位謚曰貞子</hi>夫人禮義閨門端莊令淑<lb/>
采采芣苢<hi>詩采采芣苢薄言采之</hi>萋萋葛覃<hi>詩葛之覃兮維葉萋萋</hi>及乎作<lb/>
配君子言事舅姑下氣怡聲承巾奉箒<hi>禮記内則適父母舅姑之所及</hi>
<hi>所下氣怡聲進盥少者奉槃長者奉水而沃盥盥卒授巾漢書單父人吕公見髙祖狀貌甚重之曰臣有弱息</hi>
<hi>願奉箕帚妾</hi>親戚惟禮閑闈以睦保定二年冊封滎陽郡君<lb/>
序戚升榮從夫有秩<hi>見司馬裔碑</hi>豈惟立義之婦邑以延鄉<lb/>
有禮之妻封之石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>
                    <hi>見紇豆陵氏銘</hi>大將軍沉犀二江<hi>華陽國志秦孝</hi>
<pb n="KR4b0017_WYG_010-62b"/>
<hi>文王以李氷為蜀守作犀牛五頭以壓水精後轉置犀牛二頭一在府市市橋門一在淵中河渠書不氷穿二</hi>
<hi>江成都之中有炯曰杜光庭石笋記成都子城西曰興義門金容坊  石二株髙丈餘圍八九尺耆舊傳云其</hi>
<hi>名冇六曰石笋曰蜀妃闕曰沉犀石曰魚鳬仙壇曰西海之眼曰五丁石門周元偉傳大將軍納言小司空荆</hi>
<hi>州總管安昌郡公元則按銘文疑是益州總管</hi>夫人聞猿三峽<hi>見和趙王</hi>明月靈闗<lb/>
之阻<hi>後漢郡國志越嶲郡有靈闗道左思蜀都賦廓靈闗以為門</hi>秋風蜀道之難<hi>樂府</hi>
<hi>解題冇蜀道難</hi>掩以瑶華<hi>楚辭折疏麻兮瑶/華將以遺兮離居</hi>先從春露<hi>魏曹植請自試</hi>
<hi>表常恐先朝露</hi>天和十八年五月二十日薨於成都春秋三十<lb/>
六詔贈安昌國夫人禮也<hi>隋書荆州舂陵郡舂陵縣注舊置安昌縣</hi>即以其<lb/>
<pb n="KR4b0017_WYG_010-63a"/>
年十一月十六日歸塟於咸陽之白起原遂使山迴反<lb/>
壤<hi>見辛威碑</hi>先封節婦之陵日入虞淵<hi>繆襲挽歌白日入虞淵</hi>實掩賢<lb/>
姬之墓嗚呼哀哉乃為銘曰<lb/>
天河開國分畿置政<hi>漢地理志鄭國今河南之新鄭本髙辛氏火正祝融之盧也周宣王</hi>
<hi>弟㕛為周司徒食来於宗周畿内是為鄭</hi>地有十城<hi>見鄭/常碑</hi>人居九命<hi>周禮典命上公</hi>
<hi>九命為伯其國家宫室車旗衣服禮儀皆以九為節</hi>疇昔之邑今兹成姓<hi>見賀婁慈碑</hi>
識履傳風<hi>見鄭常碑</hi>叅輿留慶<hi>見鄭/偉銘</hi>三星在户<hi>見司馬裔碑</hi>百兩<lb/>
言歸<hi>見步陸孤氏銘</hi>䖍恭内政<hi>禮記昏義天子聽外治后聽内職</hi>榮曜中閨承<lb/>
<pb n="KR4b0017_WYG_010-63b"/>
姑奉盥訓子停機<hi>列女傳孟母以刀㫁機曰子之廢學若我㫁機孟子懼乃勤學</hi>桑園<lb/>
蠶績<hi>詩婦無公事休其蠶績</hi>綿室鸞飛<hi>未/詳</hi>珩璜節步<hi>見祀圓丘</hi>藻火文<lb/>
衣<hi>尚書益稷宗彛藻火粉米黼黻絺繡注六者繡之於裳也</hi>巴水幽咽猿鳴㫁絶<hi>見和</hi>
<hi>趙王</hi>月落珠傷<hi>見望/月</hi>春枯桂折<hi>見枯/樹賦</hi>趙瑟長辭<hi>見贈淮南公</hi>秦<lb/>
簫永别<hi>見春賦</hi>貞姬掩隊<hi>見英侯陳道生碑</hi>節女封墳洛濱無月<lb/>
<hi>曹植洛神賦其少進也皎若明月舒其光</hi>荆臺失雲<hi>見燈/賦</hi>鳥悲傷聽<hi>晉阮籍集順帝</hi>
<hi>上恭陵過樊衢聞嗚嗚而悲泣下横流曰善哉鳥聲</hi>松聲愴聞<hi>宋延顔之集拜陵廟作松風遵路急</hi>
千年遂古百代餘芬<lb/>
<pb n="KR4b0017_WYG_010-64a"/>
　　周大將軍隴東郡公侯莫陳君夫人竇氏墓誌銘<lb/>
　　　<hi>姓名不傳莫考</hi>
夫人諱某扶風平陵人也章武開國名髙外戚之右安<lb/>
豐入朝位在功臣之上<hi>見紇豆陵氏銘</hi>祖以孝昌之始主諾淮<lb/>
陽<hi>見鄭常銘</hi>父以正光之初褰帷海岱<hi>見滕王序</hi>夫人生於禮義<lb/>
之門宗於箴誡之德䖍恭惟禮令淑惟儀及乎百兩言<lb/>
歸<hi>見步陸孤氏銘</hi>三星在户<hi>見司馬/裔碑</hi>箴盥始事<hi>見聽擣衣及鄭氏銘</hi>條枚<lb/>
是則<hi>見步陸孤氏銘</hi>有子從政猶無逸豫之心<hi>國語公父文伯退朝其母方績</hi>
<pb n="KR4b0017_WYG_010-64b"/>
<hi>曰夫民勞則思思則善心生逸則淫淫則忘善忘善則惡心生仲尼曰季氏之婦不淫矣</hi>有夫出征<lb/>
自識山陵之兆<hi>見紇豆陵氏銘</hi>大統十六年冊授永安郡君<hi>魏地</hi>
<hi>形志肆州永安郡注後漢建安中置新興郡永安中改</hi>婦以夫尊<hi>見司馬裔碑</hi>親由子<lb/>
貴<hi>公羊傳子以母貴母以子貴</hi>朝章家慶兼而有之保定二年改授<lb/>
隴國夫人車服禮數<hi>見崇傳</hi>袿褵典則<hi>詩親結其褵</hi>有美河魴<lb/>
<hi>見紇豆陵氏銘</hi>足光彤史<hi>詩彤管有煒/悦懌女美</hi>既而風霜所及<hi>見鄭偉銘</hi>灰<lb/>
琯遂侵<hi>見滕王序</hi>與善何言<hi>伯夷傳或曰天道/無親常與善人</hi>至於大漸<hi>見謝</hi>
<hi>滕王啓</hi>天和六年四月七日薨春秋六十有六即以其年<lb/>
<pb n="KR4b0017_WYG_010-65a"/>
十月十日還塟於咸陽萬年縣之杜原山形起伏既符<lb/>
白寉之祥<hi>幽明録孫鍾以種𤓰為業有三少年詣鍾乞𤓰曰此山下善可作冡鍾隨下山三人悉化</hi>
<hi>成白寉飛入空中即孫堅所塟地</hi>地勢風烟乃合青鳥之氣<hi>見司馬裔碑</hi>銘<lb/>
曰<lb/>
觀津世族<hi>見紇豆陵氏銘</hi>平陵豪姓四侯登仕<hi>後漢書竇氏世居扶風平陵詔</hi>
<hi>曰舅氏舊典並䝉爵土其封憲冠軍侯篤郾侯景汝陽侯環夏陽侯各六千户</hi>三君從政<hi>後漢黨錮</hi>
<hi>傳竇武陳蕃劉淑為三君</hi>白狼建功<hi>魏文帝集表封田疇令曰斬蹋頓於白狼疇有功焉</hi>丹蛇<lb/>
襲慶<hi>見賀婁慈碑</hi>漢之廣矣<hi>詩漢之廣矣不可泳思江之永矣不可方思  樹榖曰小序云</hi>
<pb n="KR4b0017_WYG_010-65b"/>
<hi>漢廣德廣所及也文王之道被於南國化美行於江漢之域無思犯禮求而不可得也</hi>先聞淑令<lb/>
君子朝端賢才家政<hi>見叚永碑</hi>簪珥以禮<hi>周本紀宣王常晏起姜后脱簮珥待</hi>
<hi>罪永巷</hi>軒車以命<hi>古詩思君令人/老軒車來何遲</hi>讓果成亷<hi>見慕容寧碑</hi>推珠<lb/>
止競<hi>列女傳珠崖令卒官妻息送喪還漢法内珠入闗者死妻棄其繫臂珠前妻子初年九嵗好之置鏡</hi>
<hi>奩中至闗吏索得珠劾問誰當坐者母子争坐吏棄珠遣之</hi>百年超忽<hi>王<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>頭陀寺碑束望平臯</hi>
<hi>千里超忽</hi>千金莫恃<hi>見和何/僕射</hi>室謝賢夫<hi>見答趙王啓</hi>庭辭貴子歸<lb/>
鞍輟露<hi>見擬咏懐</hi>采蘩廢祀<hi>詩疏采蘩夫人/奉祀不失職也</hi>室委眠蠶<hi>禮記天子</hi>
<hi>諸侯必有公宫蠶室</hi>衣留畫雉<hi>見步陸/孤氏銘</hi>雲垂下澤<hi>後漢馬援傳乘下澤車魏文帝</hi>
<pb n="KR4b0017_WYG_010-66a"/>
<hi>浮雲詩云西北有浮雲亭亭如車葢</hi>日掩髙舂<hi>淮南子曰經於泉隅是謂髙舂</hi>空帷舊館<lb/>
<hi>見步陸孤氏銘</hi>虛幕新封<hi>見豳國/公廣銘</hi>山迴廣栁<hi>陸機挽歌龍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>被廣栁劉熙釋名輿</hi>
<hi>棺之車其葢曰桞</hi>路没深松<hi>見傷王/司徒</hi>遊魂㡬變<hi>見豆盧永恩碑</hi>夫人何<lb/>
從<hi>穀梁傳夫人子氏薨卒而不書葬夫人之義從君者也</hi>
　　周冠軍公夫人烏石蘭氏墓誌銘<hi>北史周書俱無傳莫考</hi>
夫人諱某樂陵人也<hi>隋書兖州勃海郡樂陵縣注舊置樂陵郡</hi>晉司徒樂陵<lb/>
公苞後子孫就封因即家焉扶風舊城猶存鄴市河内<lb/>
<hi>疑作陽</hi>故墅尚餘金谷<hi>見春/賦</hi>或寓燕陲<hi>見慕容寧碑</hi>仍仕代郡<lb/>
<pb n="KR4b0017_WYG_010-66b"/>
祖行代郡尹父魏司空蘭陵郡公司空佐命魏朝少傅<lb/>
丞凝周室<hi>尚書大傳古者天子必有四鄰前口凝後曰丞左曰輔右曰弼</hi>並為大族<hi>左傳</hi>
<hi>襄公三十年鄭子皮授子産政辭曰國小而偪族大寵多不可為也</hi>俱䝉賜姓秦晉匹也<lb/>
<hi>見崇傳</hi>是曰通家<hi>後漢孔融傳融十嵗見李膺融曰公是我通家</hi>夫人年十七歸<lb/>
於宇文氏淑令端莊含章貞吉<hi>語見周易</hi>箴盥惟儀<hi>見聽搗衣及鄭</hi>
<hi>氏銘</hi>閨闈已正某年除金鄉郡君<hi>隋書豫州濟隂郡領金鄉縣</hi>某年改<lb/>
授冠軍夫人四德小君<hi>左傳定公十五年塟定姒不稱小君不成喪也詳段永碑</hi>宜<lb/>
其家室三事内主<hi>見角調曲及紇豆陵氏碑</hi>翻辭賛務以保定五年<lb/>
<pb n="KR4b0017_WYG_010-67a"/>
四月遘疾薨時年四十有四即以其年某月日歸塟於<lb/>
京兆之某原人世風烟山川超忽陵陂青麥<hi>莊子時以詩禮發冢</hi>
<hi>小儒曰青青之麥生陵之陂生不布施死何含珠</hi>倘逢貞女之墳隴首白楊<hi>見傷</hi>
<hi>王司徒</hi>或表賢姬之墓乃為銘曰<lb/>
三星麗天五岳鎮地禮有其秩人居其位<hi>見司馬裔步陸逞二碑</hi>
燕趙多奇<hi>見長孫儉碑</hi>山川䧺氣挺兹令淑惟此含章<hi>易含章可</hi>
<hi>貞</hi>玉生庭照<hi>福地記抱犢山有草/名玉照服之不飢</hi>蘭開室香<hi>見傷心賦</hi>邢姨<lb/>
褧服宋子河魴<hi>見紇豆陵氏銘</hi>百兩言歸<hi>見步陸/孤氏銘</hi>九儀從聘<hi>詩九</hi>
<pb n="KR4b0017_WYG_010-67b"/>
<hi>十其儀</hi>褕狄七彩<hi>見宗/廟歌</hi>軒車六命<hi>見竇/氏銘</hi>鼎室辭親<hi>見贈淮南公</hi>
槐庭賛政<hi>見竹杖賦</hi>世為閲水<hi>陸機歎逝賦川閲水以成川水滔滔而日度世閲人而為</hi>
<hi>世人冉冉而行暮</hi>人成大夢<hi>莊子且有大覺而後知此其大夢也</hi>廻帳出門移燈<lb/>
泉扄<hi>見步陸孤氏銘</hi>金棗長含<hi>葛洪抱朴子吳景帝時戍將廣陵發一大冢似公主之冢棺中</hi>
<hi>死人兩耳及鼻孔中皆有黄金如棗許大</hi>銀蠶永送<hi>南史宋王𤣥謨傳從弟𤣥象位下邳太守好發</hi>
<hi>冢人間垣内有小冢墳上殆平每朝日初升見一女子立冢上近視之則亡𤣥象發之有一棺尚全有金蠶銅</hi>
<hi>人以百數剖棺見一女子年可二十資質若生卧而言曰我東海王家女應生資財相奉幸勿見害女臂有玉</hi>
<hi>釧破冡者斬臂取之女復死</hi>香填栢槨<hi>左傳范獻子去魏獻子栢槨以具未復命而田也</hi>路<lb/>
<pb n="KR4b0017_WYG_010-68a"/>
閉松城悲鸞獨影<hi>見鐃賦</hi>䧺劒孤鳴<hi>見從/駕</hi>留連趙瑟<hi>見贈淮南</hi>
<hi>公</hi>悽愴秦笙<hi>見春賦</hi>
　　周太傅鄭國公夫人鄭氏墓誌銘<lb/>
夫人謀某滎陽開封縣逺里人也七子賦詩足光賓客<lb/>
<hi>左傳鄭伯享趙孟於垂隴趙孟曰七子從君請皆賦以卒君貺</hi>三卿從政實静諸侯<hi>左傳</hi>
<hi>北宫文子聘鄭子羽為行人馮簡子與子太叔逆客文子曰鄭有禮其無大國之討乎</hi>驂乘則晉<lb/>
后停輿<hi>見鄭偉銘</hi>來朝則漢君識履<hi>見鄭/常碑</hi>華胄蟬聫<hi>南史王曇首等</hi>
<hi>傳沈約曰自開闢以來未有爵位蟬聫文才相繼如王氏之盛也</hi>無虛史籍祖那秦州<lb/>
<pb n="KR4b0017_WYG_010-68b"/>
别駕父茂伯撫軍將軍凉州刺史伯陽縣侯<hi>隋書雍州天水郡秦</hi>
<hi>嶺縣注後魏置曰伯陽縣</hi>夫人令淑早聞芝蘭獨茂<hi>見傷心賦</hi>既容既德<lb/>
<hi>見宗廟歌</hi>言告言歸<hi>見侯莫陳/道生銘</hi>悌實溫凊<hi>曲禮冬溫而夏凊</hi>恭惟箴<lb/>
盥<hi>見聽搗衣及鄭氏銘</hi>太傅弼諧周室股肱攸寄<hi>尚書益稷帝曰臣作朕股肱耳</hi>
<hi>日周達奚武傳武字成興代人也武為賀抜岳所知及岳為侯莫陳悦所害武翊戴太祖從平悦武成初進封</hi>
<hi>鄭國公天和三年轉大傅子震天和初進位大將軍拜柱國襲爵鄭國公震弟惎車騎將軍渭南縣子</hi>夫<lb/>
人輔佐君子<hi>見段永碑</hi>勤勞是司琴瑟既㕛條枚無伐<hi>見步陸孤</hi>
<hi>氏銘</hi>故得用之邦國<hi>詩疏闗睢鄉人邦國皆得用者以之正夫婦也</hi>成之孝敬某<lb/>
<pb n="KR4b0017_WYG_010-69a"/>
年月日封鄭國夫人䄖狄既加<hi>見宗廟歌</hi>紘綖是務<hi>見步陸逞碑</hi>
夫有安世之貴躬服浣濯<hi>漢張安世傳安世尊為公侯夫人自紡績</hi>子有文<lb/>
伯之尊無忘機杼<hi>見竇氏銘</hi>表裏惟安閨闈且正醫門有疾<lb/>
<hi>莊子醫門多疾</hi>藥對無徴<hi>見鄭偉銘</hi>天和三年三月二十日薨塟於<lb/>
長安之石安原世子某兄弟並朂慈訓咸遵母儀霜露<lb/>
深悲<hi>見宗廟歌</hi>寒泉増慟<hi>詩爰有寒泉在浚之下有子七人母氏勞苦</hi>銘曰<lb/>
居德圃田<hi>左傳孟明西乞白乙及滑鄭穆公使皇武子辭焉曰鄭之有原圃猶秦之有巨囿也</hi>當<lb/>
官教府<hi>合璧事類鄭述祖仕齊遷兖州刺史其父亦嘗為此州百姓歌曰大鄭公小鄭公相去五十載</hi>
<pb n="KR4b0017_WYG_010-69b"/>
<hi>風教猶尚同</hi>置騎賓來<hi>見鄭/常碑</hi>開黌學聚<hi>後漢鄭𤣥傳𤣥遊學十餘年乃歸鄉里家</hi>
<hi>貧客耕東萊學徒相隨巳數百千人</hi>福履家室<hi>詩樂只君子/福履綏之</hi>賢才踵武<hi>見段</hi>
<hi>永碑</hi>棠棣之華<hi>詩何彼檂矣/棠棣之華</hi>螽斯之羽<hi>詩螽斯羽詵詵兮宜爾子孫振振兮</hi>
人倫七德<hi>見齊王憲碑</hi>風化二南<hi>見滕王序</hi>采采芣苢萋萋葛覃<lb/>
<hi>見鄭氏銘</hi>節行聲玉<hi>見祀/圓丘</hi>副笄加篸<hi>詩副笄六珈</hi>栁園秉杼桑津<lb/>
浴蠶<hi>見五張寺碑</hi>春秋超忽<hi>陸機歎逝賦時/飄忽其不再</hi>雲落無時<hi>見蕭大銘</hi>
家亡淑女國喪賢姬香墳永送<hi>伍輯之從征記劉表冢在髙平郡表之子琮擣</hi>
<hi>四方珍香數十斛著棺中蘇合消疾之香莫不畢備永嘉中邵人發其墓表白如生香聞數十里</hi>舞寉<lb/>
<pb n="KR4b0017_WYG_010-70a"/>
長辭<hi>見傷心賦</hi>山深月闇風急松悲<hi>見鄭氏銘</hi>千年開閉將騐靈<lb/>
龜<lb/>
　　後魏驃騎將軍荆州刺史賀㧞夫人元氏墓誌銘<lb/>
　　　<hi>周書北史俱無傳世系莫考</hi>
在河之洲聞君子之配德<hi>詩闗闗雎鳩在河之洲窈窕淑女君子好逑序闗雎后妃</hi>
<hi>之徳也</hi>言采其蕨見夫人之有禮<hi>詩草蟲陟陂北山言采其蕨序草蟲大夫妻能</hi>
<hi>以禮自防也</hi>用之風化人倫厚焉夫人諱安字大羅河南洛<lb/>
陽人也祖某京兆康王父昭驃騎大將軍開府儀同三<lb/>
<pb n="KR4b0017_WYG_010-70b"/>
司録尚書司州牧汝陽郡王<hi>魏景穆十二王傳尉椒房生京兆康王子推大安五</hi>
<hi>年封子暹字叔照孝莊初除南兖州刺史元顥入洛暹據州不屈莊帝還宫封汝陽王累遷秦州刺史普㤗元</hi>
<hi>年除凉州刺史孝静時位侍中録尚書事薨</hi>附蕚雄圖<hi>詩棠棣之華鄂不韡韡疏鄂足得華之光</hi>
<hi>明則韡韡然盛</hi>堦基霸迹公卿之室將相維家夫人能修法度<lb/>
無思犯禮<hi>見竇氏銘</hi>恭儉節用憂在進賢大統五年封樂安公主<lb/>
<hi>隋書青州北海郡博昌縣注舊曰樂安</hi>歸於賀㧞氏時年十三思事憂勤<lb/>
化成婦德<hi>見宗廟歌</hi>彤管載暉<hi>見竇/氏銘</hi>棠棣早茂<hi>見鄭氏銘</hi>及乎謳<lb/>
歌有歸<hi>見豳國公廣銘</hi>褕狄降等<hi>見宗/廟歌</hi>輔佐君子<hi>見段永碑</hi>猶安其<lb/>
<pb n="KR4b0017_WYG_010-71a"/>
室周天和四年二月二十六日薨于長安萬年里春秋<lb/>
五十有二詔贈頓丘國夫人<hi>漢地理志東郡領頓丘縣注師古曰以丘名縣也</hi>
禮也即以其年三月二十日歸塟于咸陽之石安原既<lb/>
異乘鸞翻然永去<hi>見春賦</hi>雖非舞寉即掩泉門欲誌佳城<lb/>
<hi>見傷心賦</hi>乃為銘曰<lb/>
逖矣䧺謀悠哉霸轍九服潜運三川中竭<hi>見哀江南賦</hi>卿相<lb/>
連鑣<hi>見咏畫屏風</hi>賢才蕪絶<hi>江淹恨賦終/蕪絶兮異域</hi>琬琰令淑<hi>焞煌紀年桀伐</hi>
<hi>岷出岷山女於桀二女曰琬曰琰桀愛二女無子刻其名於苕華之玉苕是琬華是琰</hi>施衿結褵<lb/>
<pb n="KR4b0017_WYG_010-71b"/>
<hi>見紇豆陵氏及竇氏銘</hi>方之棠棣譬以螽斯<hi>見鄭氏銘</hi>既全婦德還稱<lb/>
母儀逝水滔滔危途冉冉<hi>見烏石蘭氏銘</hi>問藥無對<hi>見鄭偉銘</hi>蒸丹<lb/>
不驗<hi>真誥李方回晉武帝時人也學道在華隂山受管城子蒸丹餌水法五十年精心内視仙去</hi>狄<lb/>
服空陳<hi>見宗廟歌</hi>絃機虛掩<hi>見栁/霞銘</hi>郭門路轉<hi>見傷王司徒</hi>哀挽途<lb/>
窮<hi>見擬咏懐</hi>壠深結霧松髙聚風春蘭秋菊唯始唯終<hi>見鄭常銘</hi>
　　周大都督陽林伯長孫夫人羅氏墓誌銘<hi>陽林伯未詳</hi>
夫人諱某恒州代郡太平縣人祖某父協周大將軍南<lb/>
陽郡公<hi>魏地形志廣州南陽郡領南陽縣北史周宗室傳叱羅協代郡人也常為州小吏以恭謹見知</hi>
<pb n="KR4b0017_WYG_010-72a"/>
<hi>竇㤗㤗死見獲帝以協家屬在東疑其戀木及河橋戰敗協隨軍還文帝知協不貳封冠軍縣男魏恭帝三年</hi>
<hi>賜姓宇文氏進爵為公又進位柱國建徳三年投儀同三司賜爵南陽郡公子金剛嗣</hi>夫人資於<lb/>
事親躬奉訓戒<hi>孝經資於事父以事母而愛同資於事父以事君而敬同詳侯莫陳道生銘</hi>
教於宗室足聞詩禮<hi>論語陳亢退而喜曰聞詩聞禮詳宗廟歌</hi>及乎言歸肅<lb/>
恭如事蘋藻維敬<hi>見宗廟歌</hi>紘綖是勤<hi>見步陸/逞碑</hi>内位克諧<hi>周易</hi>
<hi>女工位乎内</hi>中閨以睦年齡不競霜露先侵<hi>見鄭偉銘</hi>更無延夀<lb/>
之杯<hi>漢郊祀志文帝時趙人新垣平使人獻玉杯刻曰人主延夀</hi>遂闕長生之枕<hi>神仙</hi>
<hi>傳㤗山父對漢武帝曰有道士教臣作神枕枕有三十二竅二十四竅應二十四氣八竅應八風臣行之轉少</hi>
<pb n="KR4b0017_WYG_010-72b"/>
<hi>齒生</hi>以周天和四年二月八日薨於長安之洪固鄉時年<lb/>
二十有三其年某月日塟於萬年縣之夀里山非宋國<lb/>
翻為節女之陵<hi>見枯樹賦</hi>地異荆臺遂有賢妃之墓<hi>列女傳舜陟方</hi>
<hi>死於蒼梧二妃死於江湘之間因葬焉括地志黄陵廟在岳州湘隂縣北五十七里舜二妃之神二妃塚在湘</hi>
<hi>隂縣北一百六十里青草山上詳燈賦</hi>銘曰<lb/>
畢<hi>疑作臯</hi>狼建國<hi>漢地里志西河/郡領臯狼縣</hi>靈武開都<hi>括地志靈武即蕭闗也</hi>
地接天柱<hi>見明月山銘</hi>山臨寶符<hi>見長孫儉碑</hi>人資義烈世襲雄<lb/>
圖葛覃維萋棠棣蚤盛<hi>見鄭氏銘</hi>既安淑德爰從配命四教<lb/>
<pb n="KR4b0017_WYG_010-73a"/>
𢎞宣<hi>見宗廟歌</hi>三星克正<hi>見司馬/裔碑</hi>霜凋桂苑<hi>見枯樹賦</hi>風落芝田<lb/>
<hi>魏曹植洛神賦秣馬乎芝田</hi>三從闕性<hi>榖梁傳禮婦人謂嫁曰歸反曰來歸從人者也婦人在家</hi>
<hi>制於父既嫁制於夫夫死從長子</hi>五福傷年<hi>見傷心賦</hi>歸寧永絶言告長捐<lb/>
<hi>見侯莫陳道生銘</hi>悽切郊野<hi>見送炅/法師</hi>紆廻隰原<hi>見豳國公廣銘</hi>風惨雲<lb/>
愁松悲露泣朗月空嗟傷神何及<hi>見步陸孤氏銘</hi>
　　周儀同松滋公夫人尉遲氏墓誌銘<hi>炯曰魏本姓拓䟦氏太和</hi>
　　　<hi>二年始改姓元氏及周孝閔帝受魏禪凡魏室子孫例復姓拓䟦案魏宗室傳云髙凉王孤平</hi>
　　　<hi>文皇帝之第四子也孤孫度道武初賜爵松滋侯仍得世襲競或其苗裔也</hi>
<pb n="KR4b0017_WYG_010-73b"/>
夫人諱某河南洛陽人也祖某父太師柱國公魏室喪<lb/>
亂經綸夷阻周朝建國匡贊揖讓圖牒帝系即有内外<lb/>
之親分别山河仍為舅甥之國<hi>周尉遲逈傳逈字薄居羅代入也其先魏之别</hi>
<hi>種號尉遲部因氏焉父俟兠尚太祖女昌樂大長公主生逈及綱逈尚魏文帝女金明公主孝閔踐阼進位柱</hi>
<hi>國大將軍詳崇傳</hi>夫人容範端莊儀型淑令六義觀德南國有<lb/>
夫人之詩<hi>詩序鵲巢夫人之德也園君積行累功以致爵位夫人起家而居有之德如鳲鳩方可以</hi>
<hi>配焉詳宗廟歌</hi>八卦占爻東方有少女之位<hi>見步陸孤氏銘</hi>姆母習言<lb/>
<hi>禮記内則女子十年不出姆教婉娩聽從注言語容貌也</hi>公宫教業<hi>見宗廟歌</hi>箴管線纊<lb/>
<pb n="KR4b0017_WYG_010-74a"/>
<hi>見聽㨶衣</hi>佩帨茝蘭<hi>禮記内則或賜之佩帨茝蘭則受而獻諸舅姑</hi>年十有三出適<lb/>
儀同拓䟦競衣其翟服既得宗婦之儀<hi>左傳哀姜至公使宗婦覿用幣</hi>
<hi>非禮也詳宗廟歌</hi>乘其魚軒還從列國之禮<hi>見報趙王</hi>摽梅三實無<lb/>
闕其時<hi>詩摽有梅其實三兮摽有梅男女及時也</hi>夭桃九華能修其政<hi>詩桃之夭</hi>
<hi>夭灼灼其華序桃夭后妃之所政也不妒忌則男女以正婚姻以時國無鰥民也易通卦驗驚蟄大壯初九桃</hi>
<hi>始華不華食庫多火</hi>某年某月冊拜廻洛縣君母金明公主<hi>魏地形志</hi>
<hi>夏州領金明郡注真君十二年置</hi>魏文帝長女春則帝女採桑<hi>山海經宣山上</hi>
<hi>有桑名曰帝女之桑</hi>秋則王姬築館<hi>見辛/威碑</hi>夫人出入主家<hi>漢東方朔傳董</hi>
<pb n="KR4b0017_WYG_010-74b"/>
<hi>偃與母以賣珠為事偃年十三隨母出入主家</hi>遨遊戚里<hi>詩以遨以遊詳春賦</hi>濯龍園苑<lb/>
<hi>見咏畫屏風</hi>長門宫殿<hi>見辛/威碑</hi>既而膏腴美疢<hi>左傳臧孫曰美疢不如惡石夫</hi>
<hi>石猶生我疢之美其毒滋多</hi>華茂傷年<hi>陸機樂府容/華隨年落</hi>沉痼牀帳<hi>見哀江南</hi>
<hi>賦</hi>蒸離寒暑<hi>詩載離/寒暑</hi>三世之術無乏於醫門<hi>禮記醫不三世不服</hi>
<hi>其藥詳鄭氏銘</hi>百草之本徒窮於藥性<hi>禮記月令仲夏聚蓄百藥漢游俠傳樓䕶父世</hi>
<hi>醫也䕶誦醫經本草方術數十萬言</hi>建德三年五月七日亡春秋三十日<lb/>
西河女子值九節之菖蒲東海婦人得三山之芝草<hi>未詳</hi>
<hi>尚瑗曰列仙傳漢武帝上崧髙忽見仙人王興問之曰吾九疑人也聞中嶽有石上菖蒲一寸九節食之可以</hi>
<pb n="KR4b0017_WYG_010-75a"/>
<hi>長生故來採之</hi>無由再遇悲矣如何即以其年十月十五日塟<lb/>
於京兆之北原龜筮告辰<hi>見慕容寜碑</hi>丘陵啓奠<hi>禮記檀弓既封主人</hi>
<hi>贈而祝宿虞尸既反哭主人與有司視虞牲冇司以几筵舍奠於墓左</hi>西臨織女<hi>疑作神女</hi>之<lb/>
廟<hi>方輿勝覽神女廟在巫山縣治西北二百五十步有陽雲臺</hi>南望湘妃之墳<hi>見羅氏銘</hi>
嗚呼哀哉乃為銘曰<lb/>
父曰帝師<hi>見疑咏懐</hi>母曰王姬<hi>見辛/威碑</hi>車服不繫<hi>見崇傳</hi>江漢無<lb/>
思<hi>見竇氏銘</hi>是生令淑觀禮敦詩<hi>未詳左傳卻縠説禮樂而敦詩書  忠柱曰曹植洛</hi>
<hi>神賦羌習禮而明詩</hi>聲超宋子德茂邢姨<hi>見紇豆陵氏銘</hi>繼世盛德思賢<lb/>
<pb n="KR4b0017_WYG_010-75b"/>
克舉奠雁迎門<hi>禮記昏義子承命以迎主人拜迎於門外壻執雁入揖讓升堂再拜奠雁</hi>濡<lb/>
蘋實爼<hi>見宗廟歌</hi>奉盥如事<hi>見鄭/氏銘</hi>移茵即序<hi>舊舊儀皇后媫妤乗輦餘皆以</hi>
<hi>茵四人輿以行</hi>春氷浴蠶<hi>王子年拾遺記東海員嶠山有氷蠶長七寸有鱗角以霜雪覆之始為繭</hi>
<hi>其色五綵織為文錦入水不濡入火不燎</hi>秋機秉杼<hi>見和賜曹美人</hi>帝鄉近親帝城<lb/>
近臣<hi>見賀婁慈碑</hi>濯龍親戚<hi>見咏畫/屏風</hi>平陽主人<hi>漢東方朔傳帝姑館陶公</hi>
<hi>主號竇大主近幸董偃上稱為主人翁詳崇傳</hi>金波廻月<hi>見馬/射賦</hi>玉相臨春<hi>詩金王其</hi>
<hi>相</hi>弄玉鳳凰<hi>見春/賦</hi>昌容紫草<hi>見陪駕</hi>自此千年無人得道<lb/>
<hi>見竹杖賦</hi>舜華榮耀<hi>見紇豆/陵氏銘</hi>飄零何早渭水北原<hi>見和字文内史</hi>平<lb/>
<pb n="KR4b0017_WYG_010-76a"/>
陵故園<hi>見思舊銘</hi>纔通谷口既望寒門<hi>見祀圓丘</hi>吁嗟此地去矣<lb/>
歸魂<hi>宋玉招魂云魂兮歸來</hi>孟冬十月<hi>吳越春秋孟冬十月多霜雪</hi>長松九年<lb/>
<hi>未詳案水經注西河隂山王莽之山寜也隂山東麓南水東北與長松水合</hi>親賓掩淚<hi>江淹别賦</hi>
<hi>親賓兮淚滋</hi>悽愴何言<lb/>
　　周驃騎大將軍開府儀同三司冠軍伯夫人李氏<lb/>
　　　墓誌銘<lb/>
夫人諱某隴西狄道人也<hi>漢地理志隴西郡領狄道縣</hi>周有柱史夫<lb/>
子以之猶龍<hi>史記老聃姓李氏名耳字伯陽為柱下史孔子適周將問禮於老子曰今見老子其</hi>
<pb n="KR4b0017_WYG_010-76b"/>
<hi>猶龍乎</hi>漢有將軍宛城以之輸馬<hi>見馬射賦</hi>復有西入上書仍<lb/>
為秦國之相<hi>李斯傳斯楚上蔡人也西説秦王卒用其計尊主為皇帝以斯為丞相</hi>東向<lb/>
問計即是韓王之師<hi>見步陸孤氏銘</hi>父宜使持節大將軍南北<lb/>
二華州刺史順陽郡公<hi>魏地形志華州注太和十一年分秦州之三山澄城白水置北</hi>
<hi>華州注太和十五年置東秦州後改治杏城隋書荆州舂陵郡湖陽縣注後改置順陽郡</hi>魏武皇帝<lb/>
之長舅也<hi>北史魏孝文七男傳文昭皇后生廣平文穆王懐孝武帝紀帝諱脩字孝則廣平文穆王</hi>
<hi>懐之第三子也母曰李氏</hi>穰侯魏冉居咸陽之宫<hi>秦穰后傳穰候姓魏氏名冉昭王舅</hi>
<hi>也昭王即位以冉為將軍衛咸陽</hi>成都王商借明光之殿<hi>見和樂儀同</hi>語其<lb/>
<pb n="KR4b0017_WYG_010-77a"/>
貴戚差足擬倫<hi>孟子有貴戚之卿禮記擬人必於其倫</hi>論其退讓彼多慙<lb/>
德<hi>見紇豆陵氏銘</hi>夫人㓜而聰敏蚤聞令淑彤管有美<hi>見竇氏銘</hi>賢<lb/>
才見稱<hi>詩序闗雎樂得淑女以配君子憂在進賢不潘其色哀窈窕思賢才而無傷善之心</hi>弄其<lb/>
紙筆懼失諸兄之意<hi>魏志甄后少喜書常用諸兄筆硯</hi>翦其髫齡畏傷<lb/>
王母之心<hi>後漢皇后紀和熹鄧皇后太傅禹之孫也后年五嵗太傅夫人愛之自為翦髪夫人年髙</hi>
<hi>目瞑誤傷后額忍痛不言曰難傷老人意耳</hi>年十有一出適驃騎大將軍開<lb/>
府儀同柴烈<hi>無傅莫考</hi>烈以上將頒朔<hi>漢劉歆集周衰天下不頒朔魯歴不正</hi>
中台受任<hi>見司馬裔碑</hi>軍國忠勤規模繁總夫人輔佐君子<lb/>
<pb n="KR4b0017_WYG_010-77b"/>
<hi>見段永碑</hi>言容匡贊増耀三星欽明四德<hi>見宗廟歌及司馬裔碑</hi>授巾<lb/>
沃盥有謹於事姑㫁織停機無忘於訓子<hi>見鄭氏銘</hi>保定二<lb/>
年冊授大夏縣君<hi>魏地形志河州金城郡領大夏縣注皇興三年改為郡後復屬</hi>既以<lb/>
夫尊<hi>見司馬裔碑</hi>又云子貴<hi>見竇氏銘</hi>乃遷順陽改郡君夫人之<lb/>
邑或用鄉名<hi>後漢皇后紀諸皇女皆封郷亭公主儀同鄉亭侯</hi>小君之號多從<lb/>
夫秩<hi>禮記郊特牲婦人無爵從夫之爵</hi>典冊光臨足稱榮寵本有風氣<lb/>
之疾頻年増動畧多枕卧<hi>見崔訦碑</hi>飛龜之散遣疾無徴<hi>見遊</hi>
<hi>仙</hi>畫龍之符留年不驗<hi>未詳案宗懍荆楚嵗時記正月一日帖畫雞於户上挿桃符其</hi>
<pb n="KR4b0017_WYG_010-78a"/>
<hi>旁百鬼畏之</hi>以今建德四年三月日薨於館舍春秋四十九<lb/>
即以其年八月日塟於長安之洪瀆原神光離合尚在<lb/>
河湄<hi>見步陸孤氏銘</hi>雲氣徘徊猶歸樓下<hi>見燈賦</hi>嗚呼哀哉乃為<lb/>
銘曰<lb/>
上書秦相立功漢將<hi>見馬射賦</hi>隴水分流秦川遥望<hi>見哀江南賦</hi>
秋陸俗勇<hi>後漢律厯志日行北陸謂之冬東陸謂之春南陸謂之夏西陸謂之秋</hi>金行地<lb/>
壯<hi>見賀婁慈碑</hi>廣武軍中<hi>見步陸/孤氏銘</hi>安平河上<hi>未/詳</hi>妻者齊也<hi>後漢</hi>
<hi>蔡邕月令問答妻者齊也惟一適人稱妻其餘皆妾</hi>謂嫁曰歸<hi>見元/氏銘</hi>三星夜照<hi>見司</hi>
<pb n="KR4b0017_WYG_010-78b"/>
<hi>馬裔碑</hi>百兩朝飛<hi>見步陸/孤氏銘</hi>褕狄有典容禮無違<hi>見宗廟歌</hi>台庭<lb/>
等秩侯服同衣子奉母儀夫聞家政七族承和九閨連<lb/>
慶紛帨恭肅<hi>禮記内則婦事舅姑左佩紛帨</hi>溫清孝敬<hi>見鄭氏銘</hi>杼秉秋成<lb/>
蠶隨春令<hi>見尉遲氏銘</hi>年華未落<hi>楚辭及容/華之未落</hi>電影先過<hi>晉陶潛詩</hi>
<hi>一生復能㡬倐如流電驚</hi>徒餐日氣<hi>真誥欲得延年日出二丈正面向之口吐死氣鼻噏日情</hi>空<lb/>
飲天河<hi>見哀江南賦</hi>星凋玉井<hi>天官書注正義曰參左足入玉井中及全火守皆為起兵</hi>
月揜金波<hi>見馬射賦</hi>虞淵落日<hi>見鄭/氏銘</hi>薤露哀歌<hi>見擬咏懐</hi>寂寞虛<lb/>
奠<hi>見尉遲氏銘</hi>荒涼象設<hi>檀弓孔子之喪公西赤為志焉飾棺牆置翣設披周也設崇殷也綢</hi>
<pb n="KR4b0017_WYG_010-79a"/>
<hi>練設旐夏也</hi>幽隴龜封<hi>未/詳</hi>重泉蟻結<hi>檀弓子張之喪公明儀為志焉褚幕丹質蟻結</hi>
<hi>於四隅殷士也</hi>秋色悽愴松聲斷絶百年何㡬歸於此别<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4b0017_WYG_010-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　庾開府集箋註巻十<lb/>
</p>
<p>
</p>
  </div>
</body>
</text>
</TEI>
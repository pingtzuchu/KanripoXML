<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>庾開府集箋註巻七</head> <lb/>
    <p>
<pb n="KR4b0017_WYG_007-1a"/>
欽定四庫全書<lb/>
　庾開府集箋註巻七<lb/>
　　　　　　　　　　　　　周　庾信　撰<lb/>
　　　　　　　　　　　　　吳江吳兆宜註<lb/>
　連珠<lb/>
　　擬連珠四十四首<hi>梁沈約上注制㫖連珠表曰連珠之作始自子雲連珠者葢謂</hi>
　　　<hi>辭句連續互相發明若珠之結排也明茅坤曰先列其目而後著其解謂之連珠連珠兆於韓</hi>
　　　<hi>非瓊山謂其體始於揚子雲非也</hi>
<pb n="KR4b0017_WYG_007-1b"/>
蓋聞經天緯地之才<hi>謚法解經緯天地曰文</hi>拔山超海之力<hi>見擬咏懷</hi>
戰陣勇於風飈<hi>見秋夜</hi>謀謨出乎胸臆<hi>陸機赴洛詩纒綿胸與臆</hi>斬長<lb/>
鯨之鱗<hi>廣州記鯨鯢長百丈大亦稱之雌曰鯢雄曰鯨</hi>截飛虎之翼<hi>汲冢周書寤敬解無</hi>
<hi>虎傅翼將飛入宫擇人而食</hi>是以一怒而諸侯懼安居而天下息<hi>語見</hi>
<hi>孟子</hi>
葢聞蕭曹贊務雄畧所資<hi>蕭曹傳贊二人同心遂安海内</hi>魯衛前驅威<lb/>
風所假<hi>春秋考異郵云黄池之㑹滕薛夾轂魯衛參乗</hi>是以黄池之㑹可以争<lb/>
長諸侯<hi>見使北</hi>鴻溝之盟可以中分天下<hi>見擬咏懷</hi>
<pb n="KR4b0017_WYG_007-2a"/>
葢聞解封豕之結塞長蛇之源<hi>左傳申包胥曰吳為封豕長蛇洊食上國</hi>必<lb/>
須製裳千里<hi>詩製彼裳衣勿士行枚</hi>喢血轅門<hi>漢文帝紀皆曰新喋血京師詳進白</hi>
<hi>兔表</hi>是以開百里之圍用陳平之一策<hi>史記高帝至平城為匈奴所圍七日</hi>
<hi>高帝用陳平奇計使單于閼氏圍以得開其計秘世莫得聞注桓譚新論彼必言漢有好麗美女為道其容貌</hi>
<hi>天下無有今困急巳馳使歸迎取欲進與單于單于見此人美大好愛之則閼氏日以逺疏不如及其未到令</hi>
<hi>漢得脫去去亦不持女來矣</hi>盟千乗之國須季路之一言<hi>左傳小邾射以邑奔</hi>
<hi>魯曰使季路要我君無盟矣</hi>
蓋聞得賢斯在不藉揮鋒股肱良哉無論應變是以屈<lb/>
<pb n="KR4b0017_WYG_007-2b"/>
完㕘乗諸侯解方城之圍<hi>左傳齊侯陳諸侯之師與屈完乗而觀之屈完曰楚國方</hi>
<hi>城以為城漢水以為池雖衆無所用之</hi>干木為臣天下無西河之戰<hi>吕氏春秋</hi>
<hi>段干木從學子夏於西河之上魏文侯時往館之秦欲攻魏司馬唐諫曰干木賢者而魏禮之毋乃不可加兵</hi>
<hi>乎秦君乃止</hi>
蓋聞邯鄲巳危徒思馬服<hi>趙世家趙奢大破秦軍閼與下賜號馬服君又秦之間言</hi>
<hi>曰秦之所惡獨畏馬服君趙奢之子趙括為將耳秦軍射殺趙括軍遂降秦</hi>薊城去矣空用<lb/>
荆卿<hi>燕世家太子丹使荆軻刺秦王王覺殺軻遂滅燕</hi>是以竹杖扶危不能正<lb/>
武擔之石<hi>蜀記武都山精化為女子蜀王納為妃卒王遣五丁於武都山擔土為冡故名武擔詳卭</hi>
<pb n="KR4b0017_WYG_007-3a"/>
<hi>竹杖賦</hi>蘆灰縮水不能救宣房之河<hi>三皇本紀女媧氏聚蘆灰以止滔水漢書</hi>
<hi>河决宣房</hi>
葢聞蟻穴衝泉未知遠慮<hi>焦貢易林蟻封穴戸大雨相集</hi>𤣥禽巢幕何<lb/>
能支乆<hi>左傳吳公子札自衛如晉將宿於戚曰夫子之在此也猶燕之巢於幕上</hi>是以大厦<lb/>
既焚不可灑之以淚<hi>未詳</hi>長河一决不可障之以手<hi>晋傅𤣥集</hi>
<hi>飛塵飛云河决潰金隄一手不能障</hi>
蓋聞膏脣喋喋<hi>漢書張釋之曰嗇夫利口㨗給陛下若與之官即使天下之人惟事口舌喋喋</hi>
<hi>而巳後漢宦者傳膏脣拭舌</hi>市井營營<hi>鮑昭行藥至城東橋詩營營市井人</hi>或以如簧<lb/>
<pb n="KR4b0017_WYG_007-3b"/>
自進<hi>詩巧言如簧</hi>或以狙詐相傾<hi>漢諸侯王表秦據執勝之地騁狙詐之兵</hi>是以<lb/>
子貢使乎五都交亂<hi>家語子貢一出存魯亂齊破吳强晉而覇越子貢一使使勢相破十</hi>
<hi>年之中五國各有變</hi>張儀見用六國縱横<hi>張儀傳儀魏人也入秦惠王以為客卿與謀伐</hi>
<hi>諸侯</hi>
蓋聞謀猷是習權變須長時增齊竈<hi>見擬咏懷</hi>或卧燕墻<hi>未詳</hi>
是以井陘之兵如鴻毛之遇火<hi>漢書韓信鼓行出井陘斬成安君虜趙王歇詳</hi>
<hi>賀平鄴表</hi>長平之卒若秋草之中霜<hi>白起傳長平之戰虜趙卒四十萬人詳代人表</hi>
蓋聞彼黍離離大夫有䘮亂之感麥秀漸漸君子有去<lb/>
<pb n="KR4b0017_WYG_007-4a"/>
國之悲<hi>見和張侍中</hi>是以建章低昂不得猶瞻㶚岸<hi>漢武故事建章</hi>
<hi>未央長樂三宫皆輦道相屬懸棟飛閣不由徑路詳擬咏懷</hi>德陽淪没非復能臨偃<lb/>
師<hi>後漢桓帝紀八年德陽殿門閣黃門北寺火詳宫調曲</hi>
蓋聞市朝遷貿<hi>見竹杖賦</hi>山川悠逺<hi>穆天子傳王母謡曰白雲在天山川間之</hi>是<lb/>
以狐兔所處由來建始之宫荆棘參天昔日長洲之苑<lb/>
<hi>見一巻二巻</hi>
蓋聞天方薦瘥䘮亂𢎞多<hi>語見詩</hi>空思說劍<hi>禮記樂記虎賁之士說劍</hi>
徒聞枕戈<hi>晋劉琨傳吾枕戈待旦</hi>是以劉琨之英畧莫知自免<hi>晋劉</hi>
<pb n="KR4b0017_WYG_007-4b"/>
<hi>琨傳琨志在復讐拜大將軍都督屢討劉聰石勒後為段匹嘽所害</hi>祖逖之慷慨裁能渡<lb/>
河<hi>晋書祖逖渡江中流擊楫而誓</hi>
蓋聞穀林長逺<hi>帝王世紀堯葬於濟隂之成陽西北是為榖林</hi>蒼梧不從<hi>見擬咏懷</hi>
惟桐惟葛<hi>帝王世紀禹葬桐棺三寸葛以繃之</hi>無樹無封<hi>見傷心賦</hi>是以隨珠<lb/>
日月無益驪山之火<hi>三輔故事秦始皇葬驪山以明月珠為日月三輔黄圖始皇塟驪山</hi>
<hi>牧兒墮羊冢中然火求羊燒其棺藏</hi>雀臺絃管空望西陵之松<hi>見哀江南賦</hi>
蓋聞雷驚獸駭電激風驅<hi>班固西都賦雷奔電激北堂書鈔唐子云戰如風行</hi>陵<lb/>
歷關塞<hi>戰國策趙良說商君曰今君之為政陵鑠公族</hi>枕跨江湖是以城形月<lb/>
<pb n="KR4b0017_WYG_007-5a"/>
偃<hi>魏志馬超攻冀城楊阜使弟岳於城上作偃月營</hi>陳氣雲鋪<hi>見從駕</hi>非綠林之<lb/>
散卒即驪山之叛徒<hi>見哀江南賦</hi>
蓋聞死别長城<hi>魏陳琳集飲馬長城窟行長城何連連連連三千里邊城多健少内舍多寡婦</hi>
<hi>作書與内舍便嫁莫留住善事新姑嫜時時念我故夫子</hi>生離函谷<hi>見宗廟歌</hi>遼東寡婦<lb/>
之悲<hi>未詳</hi>代郡孀妻之哭<hi>史記趙世家襄子姊前為代王夫人簡子既葬未除服北登夏</hi>
<hi>屋請代王使厨人操銅枓以食代王及從者行斟因令宰人各以枓擊殺代王及從官遂興兵平代地其姊聞</hi>
<hi>之泣而呼天摩笄自殺代人憐之所死地名之為摩笄之山</hi>是以流慟所感還崩杞<lb/>
梁之城灑淚所沾終變湘陵之竹<hi>見哀江南賦</hi>
<pb n="KR4b0017_WYG_007-5b"/>
蓋聞三世用兵既非貽厥<hi>詩貽厥孫謀詳哀江南賦</hi>陰謀累葉必以<lb/>
凶終<hi>晋陸機傳機以三世為將道家所忌</hi>是以李都尉之風霜上蘭山而<lb/>
箭盡<hi>漢李陵傳陵拜騎都尉自請曰願得自當一隊到蘭干山南陵未至鞮汗山一日五十萬矢皆盡遂</hi>
<hi>降</hi>陸平原之意氣登河橋而路窮<hi>晋陸機傳成都王頴表理機起為平原内</hi>
<hi>史詳哀江南賦</hi>
蓋聞營魂不返<hi>屈原九章願徑逝而未得魂識路之營營</hi>烽火宵飛<hi>見哀江南賦</hi>
時遭獵夜之兵<hi>説苑景公畋於梧邱夜夢有五丈夫北面倚廬稱無罪焉晏子曰先君靈公畋</hi>
<hi>五丈夫罟而駭獸故斷其首而葬之公曰嘻令吏葬之</hi>或斃空亭之鬼<hi>見擬咏懷</hi>是以<lb/>
<pb n="KR4b0017_WYG_007-6a"/>
射聲營之風雨時有寃魂<hi>後漢曹褒傳褒遷射聲校尉在射聲營舍有停棺不葬者</hi>
<hi>故吏對曰此等多是建武以來絶無後者褒乃愴然為買空地悉塟其無主者</hi>廣漢<hi>一作漠非</hi>郡之<lb/>
陰寒偏多夜哭<hi>後漢書陳寵為廣漢太守雒陽城南毎陰常聞哭聲寵勅縣葬埋遺骸哭聲即</hi>
<hi>絶</hi>
蓋聞江黄戎馬之郊鄢郢風飈之格<hi>左傳注江國在汝南安陽縣黄嬴姓</hi>
<hi>國在汝南弋陽縣鄢今潁州鄢陵縣說文郢故楚都在南郡江陵北十里老子天下無道戎馬生於郊</hi>乍<lb/>
有去而不歸或無期而逺客是以章華之下必有思子<lb/>
之宫雲夢之旁應多望夫之石<hi>見一巻二巻</hi>
<pb n="KR4b0017_WYG_007-6b"/>
蓋聞無怨生離恩情中絶<hi>文選班媫妤怨詩恩情中道絶</hi>空思出水之<lb/>
蓮<hi>見為與婦書</hi>無復迴風之雪<hi>見謝滕王啓</hi>是以樓中對酒而綠<lb/>
珠前去<hi>晋石崇傳孫秀使使者索綠珠不得乃勸倫誅崇崇正宴於樓上介士到門崇謂綠珠曰我今</hi>
<hi>為爾得罪綠珠因自投於樓下而死</hi>帳裏悲歌而虞姬永别<hi>見擬咏懷</hi>
蓋聞樹彼司牧<hi>見羽調曲</hi>既懸百姓之命<hi>漢賈誼傳天下之命懸於太子</hi>及<lb/>
乎厭世<hi>通鑑華封人曰迨乎厭世去而上仙乗彼白雲至於帝鄉何辱之有</hi>復傾天下之<lb/>
心是以一馬之奔無一毛而不動<hi>劉勰新論王莾之重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>譬駑馬有驥之一</hi>
<hi>毛而不可謂之驥也</hi>一舟之覆無一物而不沉<hi>夏漢子一舟之覆無一毫不濕一馬</hi>
<pb n="KR4b0017_WYG_007-7a"/>
<hi>之走無一毛不堪</hi>
蓋聞嚴霜之零無有不肅<hi>晋傅𤣥鷹兔賦秋霜一至蘭艾俱落</hi>長林之斃<lb/>
無所不標<hi>左傳子貢曰長木之斃無不標也</hi>是以楚塹既填遊魚無託<lb/>
<hi>風俗通城門失火禍及池魚按百家書宋城門失火自汲池中水以沃之魚悉露見但抱就之</hi>吳宫巳<lb/>
火歸燕何巢<hi>見鏡賦</hi>
蓋聞名高八俊傷於閹豎之黨<hi>後漢黨錮傳李膺荀昱杜密王暢劉祐魏朗趙</hi>
<hi>豐宋<graphic n="KR3179" url="https://raw.githubusercontent.com/kanripo/KR-Gaiji/master/images/KR3179.png" mimeType="image/png"/>為八俊大長秋曹節諷有司奏捕前黨李膺等百餘人皆死獄中</hi>智周三傑斃於婦<lb/>
女之計<hi>漢書帝曰蕭何張良韓信三者皆人傑韓信傳呂后使武士縛信斬之長樂鐘室信方斬曰反</hi>
<pb n="KR4b0017_WYG_007-7b"/>
<hi>為女子所詐</hi>是以洪澤之蛟遂挫長飢之虎<hi>未詳</hi>平臯之蟻能<lb/>
摧失水之龍<hi>賈誼惜誓神龍失水而陸居兮為螻蟻之所裁</hi>
蓋聞吳艘蜀艇不能無水而浮<hi>淮南子烏號之弓谿子之弩不能無弦而射越</hi>
<hi>舲蜀艇不能無水而浮</hi>以紅間紫<hi>疑有誤按張衡南都賦黄間機張善弩之名北堂書鈔陸機七</hi>
<hi>道操紫間之神機審必中而後射</hi>不能無弦而射是以樊籠之鶴寧有<lb/>
六翮之期<hi>世說僧支道林好鶴時有遺其雙鶴者翅長欲飛林意惜之乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其翮鶴軒翥不能復起</hi>
<hi>詳代人表</hi>骯髒之馬無復千金之價<hi>後漢趙壹傳骯髒依門邊詳象戲賦</hi>
蓋聞性靈屈折<hi>見象戲賦</hi>鬱抑不揚<hi>漢司馬遷傳抑鬱而無誰語</hi>乍感無<lb/>
<pb n="KR4b0017_WYG_007-8a"/>
情或傷非類是以嗟怨之水特結憤泉<hi>見哀江南賦</hi>感哀之<lb/>
雲偏含愁氣<hi>見郊行</hi>
蓋聞遷移白羽<hi>左傳昭公十七年許遷於白羽</hi>流徙房陵<hi>淮南子趙王遷流於房陵</hi>
<hi>思故鄉作山木之謳聞者隕涕</hi>離家析里悽恨撫膺<hi>列子昔人有知不死之道者齊子欲</hi>
<hi>學其道聞其巳死乃撫膺而恨</hi>是以吳起之去西河澘然流涕<hi>吕氏春秋王錯</hi>
<hi>譖吳起於魏武侯武侯使人召之起至岸門止車而望西河泣數行下</hi>荆軻之别燕市悲<lb/>
不自勝<hi>見使北</hi>
葢聞亷將軍之客館<hi>亷頗傳頗失勢之時故客盡去及復用為將客又復至</hi>翟廷<lb/>
<pb n="KR4b0017_WYG_007-8b"/>
尉之高門<hi>漢鄭當時傳翟公為廷尉賓客闐門及廢門外可設雀羅翟公復為廷尉賓客欲往翟公</hi>
<hi>乃大署其門曰一死一生乃知交情一貧一富乃知交態一貴一賤交態乃見</hi>盈虛倐忽貴賤<lb/>
何論是以平生故人灌夫不去<hi>漢田蚡傳竇嬰無勢諸公稍自引而怠驁惟灌</hi>
<hi>夫獨否</hi>門下賓客任安獨存<hi>漢霍去病傳衛青日衰而去病益貴青故人門下多去事</hi>
<hi>去病輒得官爵惟獨任安不肯去</hi>
蓋聞執珪事楚<hi>見小園賦</hi>博士留秦<hi>學齋佔畢崔鴻曰四皓為秦博士見焚書坑儒</hi>
<hi>退隱於商山</hi>晉陽思歸之客<hi>左傳秦后子有寵於桓如二君於景癸卯適晋后子見趙孟趙</hi>
<hi>孟曰吾子其曷歸對曰鍼懼選於寡君是以在此將待嗣君</hi>臨淄羈旅之臣<hi>見擬咏懷</hi>是<lb/>
<pb n="KR4b0017_WYG_007-9a"/>
以親友㑹同不妨懷撫悽愴山河離異不妨風月關人<lb/>
蓋聞五十之年壯情久歇<hi>漢書朱買臣曰吾五十當富貴詳擬咏懷</hi>憂能傷<lb/>
人故其哀矣<hi>見宗廟歌</hi>是以譬之交讓實半死而言生<hi>見應詔</hi>
如彼梧桐雖殘生而猶死<hi>見傷心賦</hi>
蓋聞秋之為氣<hi>見傷心賦</hi>惆悵是憐<hi>宋玉九辨惆悵兮而私自憐</hi>耿恭之<lb/>
悲疏勒<hi>見燕歌</hi>班超之念酒泉<hi>見竹杖賦</hi>是以韓非客秦避讒<lb/>
無路<hi>見擬咏懷</hi>信陵在趙思歸有年<hi>信陵君傳魏公子無忌安釐王異母弟也用侯</hi>
<hi>生計奪晋鄙兵郤秦存趙使將將其兵歸魏而獨與客留趙</hi>
<pb n="KR4b0017_WYG_007-9b"/>
蓋聞懸鶉百結<hi>見上趙王</hi>知命不憂<hi>見擬/咏懷</hi>十日一炊<hi>見謝周明帝啓</hi>
無時何恥是以素王之業乃東門之貧民<hi>論衡孔子不王素王之業</hi>
<hi>在於春秋家語孔子適鄭與弟子相失獨立東郭門外</hi>孤竹之君實西山之饑士<lb/>
<hi>伯夷傳伯夷叔齊孤竹君之二子揚雄法言夷齊無仲尼則西山餓夫</hi>
蓋聞胸中無學猶手中無錢<hi>論衡手中無錢而之市决貨貨主必不與也夫胸中</hi>
<hi>無學猶手中無錢也</hi>今之學也未見能賢是以扶風之高鳳無故<lb/>
棄麥<hi>見報寄隱士</hi>中年之寗越徒勞不眠<hi>古逸詩寗戚欲干桓公為商旅將任</hi>
<hi>車宿於郭門外桓公郊迎客夜開門辟任車爝火甚衆越飯牛車下擊牛角而疾商歌桓公命後車載之授之</hi>
<pb n="KR4b0017_WYG_007-10a"/>
<hi>以政</hi>
蓋聞十室之邑忠信在焉五步之内芬芳可錄<hi>後漢王符潛夫</hi>
<hi>論曰五步之間必有茂草十室之邑必有忠信</hi>是以日南枯蚌猶含明月之珠<lb/>
<hi>後漢班固答賓戲曰隨侯之珠藏於蜯蛤又郡國志曰日南郡秦象郡武帝更名</hi>龍門死樹尚<lb/>
抱咸池之曲<hi>初學記黄帝之樂曰咸池詳傷心賦</hi>
蓋聞百尺之高累於九棊之上<hi>見和從駕</hi>千鈞之重懸於一<lb/>
木之枝<hi>說苑一圍之木持千鈞之屋五寸之鍵而制開闔蓋所居要也</hi>是以履虎尾而<lb/>
非險<hi>周易履虎尾不咥人亨</hi>傷龍鱗而未危<hi>韓子龍喉下有逆鱗徑尺嬰之則殺人</hi>
<pb n="KR4b0017_WYG_007-10b"/>
蓋聞居蘭處鮑在其所習<hi>見和張侍中</hi>白羽素絲隨其所染<lb/>
<hi>梁劉勰新論墨子悲素絲以其變為青黄也</hi>是以金性雖質處劍即凶<hi>主父偃諫</hi>
<hi>伐匈奴書兵者凶器也</hi>水德雖平經風即險<hi>蜀李嚴傳注習鑿齒曰水至平而邪者取</hi>
<hi>法</hi>
蓋聞豫章七年斃於豐草<hi>藝文類聚淮南子曰豫章生七年可知</hi>芳蘭九<lb/>
畹<hi>見枯樹賦</hi>淪於幽谷<hi>見宫調曲</hi>是以欲求其直晋陽有自埋之<lb/>
蒿<hi>見燕歌</hi>若賞其音吳亭有巳枯之竹<hi>張騭文士傳蔡邕告吳人曰吾昔常</hi>
<hi>經㑹稽高遷亭見屋椽竹東間第十六可以為笛取用之果有異聲</hi>
<pb n="KR4b0017_WYG_007-11a"/>
蓋聞明鏡承<hi>一作蒸非</hi>食未為得所<hi>淮南子鏡便於照形承食不如竹簞</hi>干將<lb/>
補履尤可傷嗟<hi>漢劉向說苑西閭過曰干將莫邪天下之利器也將以補履曽不如兩錢之錐</hi>
是以氣足凌雲不應止為武騎<hi>漢司馬相如傳武帝時奏大人賦天子大悅飄</hi>
<hi>飄有凌雲氣詳擬咏懷</hi>才堪王佐不應直放長沙<hi>漢賈誼傳天子議以誼任公卿</hi>
<hi>之位絳灌之屬盡害之以誼為長沙王傳有服飛入誼舍止於坐隅服似鶚不祥鳥也因作賦以自廣</hi>
蓋聞勢之所歸威之所假必能繫風捕影<hi>漢郊祀志谷永言仙人如</hi>
<hi>繫風捕影終不可得</hi>暴虎馮河<hi>詩不敢暴虎不敢馮河</hi>是以輕則鴻毛沉水<lb/>
<hi>張儀傳儀曰臣聞積羽沉舟羣輕折軸</hi>重則磐石凌波<hi>郡國志東海信郎神破石為帆</hi>
<pb n="KR4b0017_WYG_007-11b"/>
蓋聞意氣難干非資扛鼎風神自勇無待翹關<hi>左思吳都賦翹</hi>
<hi>關扛鼎注列子曰孔子勁能招國門之關而不肯以力聞招與翹同漢書項羽力扛鼎</hi>是以曹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
登壇汶陽之田遽反<hi>公羊傳莊公升壇曹子手劍而從之曰願請汶陽之田桓公曰諾巳</hi>
<hi>盟曹子摽劍而去之</hi>相如睨柱連城之璧更還<hi>見二巻</hi>
蓋聞巻葹不死誰必有心<hi>見傷心賦</hi>甘蕉自長故知無節<hi>遊名</hi>
<hi>山志武夷山水石之間惟有甘蕉林高者十丈</hi>是以螺蚌得路恐異驪淵<hi>淮南子明</hi>
<hi>月之珠螺蚌之病而我之利也莊子河上有家貧窮者其子没淵得千金之珠其父曰夫珠必在驪龍頷下子</hi>
<hi>得之必遭其睡也</hi>雀䑕同歸應非丹穴<hi>沙州記寒嶺去大陽川三十里有雀䑕同穴詳</hi>
<pb n="KR4b0017_WYG_007-12a"/>
<hi>宫調曲</hi>
蓋聞北邙之高魏君不能削<hi>魏志明帝即位欲平北邙令登臺觀見孟津辛毗諫</hi>
<hi>此</hi>穀洛之鬬周王不能改<hi>見應詔</hi>是以愚公何德遂荷鍤<lb/>
而移山精衛何禽欲銜石而塞海<hi>見哀江南賦</hi>
蓋聞君子無其道則不能有其財忘其貧則不能恥其<lb/>
食是以顔囘瓢飲賢慶封之玉杯<hi>王逸子顔淵之簞瓢則勝慶封之玉杯何</hi>
<hi>者德行高逺能殊絶也</hi>子思銀佩美虞公之垂棘<hi>鹽鐵論子思銀佩詳贈淮南公</hi>
蓋聞水之激也實濁其源木之蠧也將拔其根<hi>國語伐木不自</hi>
<pb n="KR4b0017_WYG_007-12b"/>
<hi>其本必有後生塞水不自其源必有後流除禍不自其本必有後亂</hi>是以延年之家預論<lb/>
掃墓<hi>漢書嚴延年母見報囚大驚曰天道神明人不可獨殺行矣去汝東歸掃除墓地耳</hi>羊舌之<lb/>
族先知滅門<hi>左傳伯石始生子容之母走謁諸姑曰長叔姒生男姑視之及堂聞其聲而還曰是</hi>
<hi>豺狼之聲也狼子野心非是莫䘮羊舌氏矣遂弗視</hi>
蓋聞磨礪脣吻<hi>左傳磨厲以須王出</hi>脂膏齒牙陵風扇毒<hi>淮南子螣蛇雄</hi>
<hi>鳴上風雌鳴下風而化成形精之至也</hi>向影吹沙<hi>詩箋蜮短狐也能含沙以射水中人影其人輒</hi>
<hi>病</hi>是以敬而遠之豺有五子<hi>未/詳</hi>吁可畏也鬼有一車<hi>王延</hi>
<hi>壽魯靈光殿賦吁可畏乎其駭人也周易載鬼一車</hi>
<pb n="KR4b0017_WYG_007-13a"/>
蓋聞虛舟不忤<hi>莊子方舟而濟於河有虛船來觸舟雖有褊心之人不怒也</hi>令德無<lb/>
虞忠信為琴瑟仁義為庖厨是以從莊生則萬物自細<lb/>
<hi>淮南王莊子要畧江海之士山谷之人輕天下細萬物而獨往</hi>歸老氏則衆有皆無<hi>史記</hi>
<hi>太史公曰老子所貴道虛無應用變化無方</hi>
蓋聞三關頓足<hi>干寶晋紀總論三關電掃劉禪入臣黨吳梃曰後漢馮衍傳束帶三關注謂上</hi>
<hi>關壺口關石陘關也</hi>長城垂翅<hi>晋太康記自華至此陽南北連百里號為方城亦曰長城詳和張侍</hi>
<hi>中</hi>既羇既旅非才非智是以烏江艤檝知無路可歸白<lb/>
雁抱書定無家可寄<hi>見哀江南賦</hi>
<pb n="KR4b0017_WYG_007-13b"/>
　序<lb/>
　　趙國公集序<hi>見上趙王</hi>
竊聞平陽擊石<hi>見賀傳位表步虛詞</hi>山谷為之調<hi>見賀新樂表</hi>大禹吹<lb/>
筠風雲為之動<hi>未詳按夏仲御别傳激南楚吹胡笳風雲為之動</hi>與夫含吐性<lb/>
靈<hi>見象戲賦</hi>抑揚詞氣曲變陽春<hi>見春/賦</hi>光迴白日<hi>景差大招青春受謝</hi>
<hi>白日𣅿只</hi>豈得同年而語哉柱國趙國公發言為論下筆成<lb/>
章逸態横生新情振起風雨争飛魚龍各變方之珪璧<lb/>
塗山之㑹萬重<hi>見賀新樂表</hi>譬如雲霞赤城之巖千丈<hi>見進象經</hi>
<pb n="KR4b0017_WYG_007-14a"/>
<hi>賦表</hi>文參厯象即入天官之書<hi>史記有天官書</hi>韻涉絲桐咸歸總<lb/>
章之觀<hi>見馬射賦</hi>論其壯也則鵬起半天<hi>見贈淮南公</hi>語其細也<lb/>
則鷦巢蚊睫<hi>見小園賦</hi>豈直熊熊旦上增城抱日月之光<hi>天官</hi>
<hi>書歲星熊熊赤色有光</hi>燄燄宵飛南斗觸蛟龍之氣<hi>見從駕</hi>昔者屈<lb/>
原宋玉始於哀怨之深<hi>離騷序屈原被讒憂心煩亂不知所愬乃作離騷九辨序宋玉</hi>
<hi>屈原弟子閔惜其師忠而放逐故作九辨以逹其志</hi>蘇武李陵生於别離之世<hi>漢蘇</hi>
<hi>武傳陵泣下數行因與武决單于召㑹武官屬凡隨武還者九人詳擬咏懷</hi>自魏建安之末<lb/>
晋太康以來雕蟲篆刻其體三變<hi>宋書謝靈運傳論自漢至魏文體三變莫</hi>
<pb n="KR4b0017_WYG_007-14b"/>
<hi>不同祖風騷詳進象經賦表</hi>人人自謂握靈虵之珠抱荆山之玉矣<lb/>
<hi>語見曹植與楊修書</hi>公斟酌雅頌諧和律吕若使言乖節目則曲<lb/>
臺不顧<hi>禮記樂記善待問者如攻堅木先其易者後其節目漢儒林傳后蒼說禮數萬言號曰后氏曲</hi>
<hi>臺記服䖍曰在曲臺校書著記因以為名</hi>聲止操縵則成均無取<hi>樂記不學操縵不能</hi>
<hi>安絃詳馬射賦</hi>遂得棟梁文囿<hi>樹敏曰世說庾子嵩目和嶠森森如千丈松雖磊呵有節目施</hi>
<hi>之大厦有棟梁之用范曄應詔詩文囿降照臨</hi>冠冕詞林<hi>蜀志龎統傳司馬徽稱統當為南州士之</hi>
<hi>冠冕</hi>大雅扶輪<hi>漢景十三王傳夫惟大雅卓爾不羣魯孔鮒孔叢子夫子謂晏子曰齊君失之已乆</hi>
<hi>子雖欲挾其輈而扶其輪良弗及也</hi>小山承葢<lb/>
<pb n="KR4b0017_WYG_007-15a"/>
　傳<lb/>
　　周使持節大將軍廣化郡開國公丘乃敦崇傳<lb/>
崇恒州代郡鼓城縣廣義鄉孝讓里人也昔壽丘建國<lb/>
賜姓者十四人<hi>見祀圓丘</hi>平陽舉賢登朝者十六族<hi>見賀傳位表徴</hi>
<hi>調曲</hi>况復大電繞樞<hi>見祀/圓丘</hi>流星入昴<hi>帝王世紀禹母修已見流星貫昴而生禹</hi>
派分源别幹其嗣興者乎魏道武皇帝以命世雄圖<hi>晋書張華</hi>
<hi>有知人之鑒慕容晃往謁之華謂之曰必為命世之器</hi>飲馬河洛<hi>秦本紀後子孫飲馬於河</hi>兄<lb/>
弟十人分為十姓辨風吹律丘氏其一焉<hi>班固白虎通聖人吹律定</hi>
<pb n="KR4b0017_WYG_007-15b"/>
<hi>姓以記其族北史魏太祖紀太祖道武皇帝諱珪昭成皇帝之嫡孫獻明皇帝之子也登國元年即代王位帝</hi>
<hi>初拓中原天興元年定國號為魏遷都平城大赦改元</hi>五代祖邈驃騎大將軍開<lb/>
府儀同三司營丘郡開國公<hi>魏地形志南營州領營丘郡天平四年置營州領管</hi>
<hi>丘郡正光末置未詳孰是通考後魏以九品分正從後周以九命分正從梁十八班以辨官位高卑諸國王公</hi>
<hi>侯伯子男郡公國公後魏並正一品後周並正九命縣公諸開府散公後魏並從一品後周並九命</hi>於時<lb/>
天道西北<hi>見哀江南賦</hi>既禀謀謨馬首東南<hi>左傳荀偃令曰雞鳴而駕塞井</hi>
<hi>夷竈惟余馬首是瞻欒壓曰余馬首欲東乃歸</hi>實資匡贊因以封名仍為賜姓<lb/>
即有連類宗則樂正非無凖則曾祖雙軌使持節驃騎<lb/>
<pb n="KR4b0017_WYG_007-16a"/>
大將軍司徒青兖二州刺史范陽文昭公<hi>通考魏晋刺史任重者為</hi>
<hi>使持節都督輕者為持節諸驃騎車騎衛鎮軍中軍撫軍四征四鎮等將軍凡加大字位從公梁因之陳為贈</hi>
<hi>官無僚屬後魏大將軍僚屬如三公北齊亦然後周大將軍有長史司馬中郎掾屬諸曹參軍典籖等員自晋</hi>
<hi>以來又有如開府同三司之儀者自羊祜始焉江左亦多有之後魏亦有之普秦初儀同三司位次上公魏書</hi>
<hi>地形志青州領郡七齊北海樂安渤海高陽河間樂陵兖州領郡六泰山鉅平魯高平東平東陽幽州范陽郡</hi>
<hi>注漢高帝置涿郡後漢章帝改</hi>洛食之始<hi>見為閻/將軍表</hi>上馬治國<hi>漢陸賈傳帝曰乃公</hi>
<hi>居馬上得之安事詩書賈曰馬上得之寧可以馬上治乎</hi>登庸之初<hi>見賀傳位表</hi>昇槐論<lb/>
道<hi>見竹杖賦</hi>生則絶席武宫<hi>漢張禹傳禹遷太傅錄尚書事舍宫中每朝見持贊與三公絶</hi>
<pb n="KR4b0017_WYG_007-16b"/>
<hi>席</hi>死則配祀清室<hi>三輔黄圖清凉殿夏居之則清凉也亦曰延清室漢書云清室則中夏含</hi>
<hi>霜即此</hi>夫人太原王氏<hi>魏地形志并州/太原郡領縣十</hi>三世為將<hi>見哀江南賦</hi>
四代為公<hi>後漢袁術傳術曰吾家四世公輔</hi>社稷大宗鐘鼎貴族伉儷<lb/>
是歸<hi>三皇本紀庖犧氏始制嫁娶以儷皮為禮左傳叔向曰寡君不能獨任其社稷之事未有伉儷</hi>秦<lb/>
晋匹也<hi>左傳懷嬴曰秦晋匹也何以卑我</hi>祖提使持節衛將軍駙馬都<lb/>
督河交二州刺史靈壽縣開國公<hi>初學記漢制天子以列侯尚公主國侯以</hi>
<hi>國人承翁主魏晋之後尚公主皆拜駙馬都尉後代因魏晋以為恒魏書地理志河州領郡四金城武始洪和</hi>
<hi>臨洮周太祖紀魏廢帝三年改北秦為交州地形志定州常山郡有靈壽縣</hi>公子公孫聲名<lb/>
<pb n="KR4b0017_WYG_007-17a"/>
籍甚<hi>漢陸賈傳游漢廷公卿間名聲籍甚</hi>增輝增耀弱冠昇朝<hi>曲禮人生十年曰幼學二</hi>
<hi>十曰弱冠</hi>夫人清亷郡長公主<hi>魏地形志東雍州邵郡清亷縣注有清亷山</hi>孝文<lb/>
帝之第二女也王姬有行車服不繫<hi>詩序何彼穠矣美王姬也雖則王姬</hi>
<hi>亦下嫁於諸侯車服不繫其夫下王后一等猶執婦道以成肅雝之德也</hi>故得衛青上將<hi>漢衛</hi>
<hi>青傳青既尊貴而平陽侯曹壽有惡疾就國長公主問列侯誰腎者左右皆言大將軍主笑曰此出吾家常騎</hi>
<hi>從我奈何左右曰於今尊貴無比乃詔青尚平陽主與主合葬起冢象盧山云</hi>張耳賢夫<hi>見答趙王</hi>
<hi>啓</hi>父願使持節大都督徐州諸軍事徐州刺史平陽縣<lb/>
開國公<hi>魏書徐州領郡七彭城南陽平蕃沛蘭陵北濟陰碭晋州平陽郡有平陽縣</hi>食邑四<lb/>
<pb n="KR4b0017_WYG_007-17b"/>
千戸少年習象<hi>禮記内則成童舞象</hi>多見兵書澆沙聚石之營<hi>見哀</hi>
<hi>江南賦</hi>却月横雲之陣<hi>南史朱超石前鋒為魏軍所殺畧盡帝遣白直隊主丁旿於河北岸</hi>
<hi>為郤月陣梁吳均集從軍行云陣須横却月詳從駕</hi>彎弓則㦸破小支<hi>見馬射賦</hi>抽劍<lb/>
則泉飛枯井<hi>見燕歌</hi>夫人宇文氏周文皇帝之第三妹也<lb/>
母儀令範女師賢哲<hi>藝文類聚晋劉滔母孫氏公孫夫人序贊曰居室則道齊師氏有行</hi>
<hi>則德配女儀</hi>德高隆慮<hi>漢書林慮公主武帝姊也林慮困病以金千斤錢千萬為子昭平君贖罪</hi>
<hi>應劭曰隆慮今林慮也避殤帝諱改</hi>義重河陽<hi>見和/永豐</hi>魏受其終<hi>舜典正月上日受終</hi>
<hi>於文祖</hi>周新其命<hi>詩周雖舊邦/其命維新</hi>式墓封墳<hi>尚書武成封比干墓式商客閭</hi>
<pb n="KR4b0017_WYG_007-18a"/>
追旌盛德乃贈使持節大將軍廣化郡開國公食邑一<lb/>
千戸夫人贈安德郡長公主<hi>隋書梁州河池郡河池縣注後魏曰廣化并置廣化</hi>
<hi>郡魏地形志冀州安德郡注太和中置</hi>遊魂寃結非無廣漢之城<hi>見連珠</hi>久<lb/>
客思歸惟有東平之樹<hi>皇覽後漢東平思王宇歸國思京師後葬東平其冢上松柏皆</hi>
<hi>西靡</hi>自永安以來魏室大壞海水羣飛<hi>見宗/廟歌</hi>天星亂動<hi>見進</hi>
<hi>赤雀表</hi>禮樂征伐不出於人主舉賢誅暴議在於强臣高<lb/>
丞相驅率風雲奄荒齊晋我舅氏文皇帝駕馭龍虎據<lb/>
有周秦<hi>見宗廟歌</hi>南北渝盟<hi>見移/齊文</hi>東西敵怨<hi>見駕平鄴表</hi>既而各<lb/>
<pb n="KR4b0017_WYG_007-18b"/>
受圖書<hi>繫辭河出圖洛出書</hi>並當圭璧<hi>左傳楚共王無冢適曰當璧而拜者神所立也乃與</hi>
<hi>巴姬宻埋璧於太室之庭使五人齊而長入拜康王跨之靈王肘加焉子干子晢皆逺之平王弱抱而入再拜</hi>
<hi>皆壓紐</hi>百姓則父南子北兄東弟西事主則憂親求生則<lb/>
慮禍大周親戚偏鍾塗炭輸之城旦<hi>漢惠帝紀當為城旦舂者皆耐為鬼</hi>
<hi>薪白粲</hi>下之織室<hi>漢外戚傳薄姬内魏宫漢使曹參等虜魏王豹以其國為郡而薄姬輸織室</hi>
關河嚴隔三十餘年天厭䘮亂人思反德<hi>范曄漢光武贊天厭䘮亂</hi>
<hi>神思反德</hi>彼之風塵既靜函谷此之冠蓋屢涉漳濵中山寃<lb/>
枉之餘代郡凋殘之澤並遇革音咸䝉禮送<hi>周書邵惠公顥傳顥</hi>
<pb n="KR4b0017_WYG_007-19a"/>
<hi>太祖之長兄也與衛可孤戰殁子什肥留晋陽為齊神武所害保定初謚曰景子胄景公之見害也以年幼下</hi>
<hi>蠶室天和中與齊通好胄始歸關中襲爵邵公文帝紀天興初徙豪傑於代都陵隨例遷武川陵生系系生韜</hi>
<hi>韜生肱肱避地中山遂䧟於鮮于修禮修禮令肱還統其部衆後為定州軍所破殁於陣武成初追尊曰德皇</hi>
<hi>帝太祖德皇帝之少子北史段韶傳宇文䕶母閻氏慶之姑也先配中山宫周晋蕩公䕶傳䕶邵惠公顥之少</hi>
<hi>子先是䕶母閻姬與皇第四姑及諸戚屬並没在齊皆被幽縶至是並許還朝保定四年皇姑先至齊主以䕶</hi>
<hi>權重乃留其母仍令人為閻作書報䕶曰天地隔塞子母異所三十餘年存亡斷絶肝膓之痛不能自勝想汝</hi>
<hi>悲思之懷復何可處吾自念十九入汝家今巳八十矣既逢䘮亂倍嘗艱阻恒冀汝等長成得見一日安樂何</hi>
<hi>期罪釁深重存殁分離吾凡生汝輩三男三女今日目下不覩一人興言及此悲纒肌骨頼皇齊恩卹差安衰</hi>
<pb n="KR4b0017_WYG_007-19b"/>
<hi>暮又得汝楊氏姑及汝叔母紇干汝嫂劉新婦等同居頗亦自適但為微有耳疾大語方聞行動飲食幸無多</hi>
<hi>恙今大齊聖德逺被特降鴻慈既許歸吾於汝又聽先致音耗積稔長悲忽然獲展此乃仁侔造化將何報德</hi>
<hi>汝與吾别之時年尚幼小以前家事或不委曲昔在武川鎮生汝兄弟大者屬䑕次者屬兔汝身屬虵鮮于修</hi>
<hi>禮起日吾之闔家大小先在博陵郡住相將欲向左人城行至唐河之北被定州官軍打敗汝祖及二叔時俱</hi>
<hi>戰亡汝叔母賀㧞及兒元寶汝叔母紇干及兒菩提并吾與汝六人同被擒捉入定州城未幾間將吾與汝送</hi>
<hi>與元寶掌賀拔紇干各别分散寶掌見汝云我識其祖翁形狀相似時寶掌營在唐城内經停三日寶掌所掠</hi>
<hi>得男夫婦女可六七十人悉送向京吾時與汝同被送限至定州城南夜宿同鄉人姬庫根家茹茹奴望見鮮</hi>
<hi>于修禮營火語我云我今走向本軍既至營遂告我輩在此明旦日出汝叔將兵邀截吾及汝等還得囘營汝</hi>
<pb n="KR4b0017_WYG_007-20a"/>
<hi>時年十二共我並乗馬隨軍可不記此事緣由也於後吾汝在受陽住時元寶菩提及汝姑兒賀蘭盛洛并汝</hi>
<hi>身四人同學博士姓成為人嚴惡汝等四人謀欲加害吾汝共叔母等聞之各捉其兒打之唯盛洛無母獨不</hi>
<hi>被打其後尒朱天柱亡歲賀拔阿斗泥在關西遣人迎家累時汝叔亦遣奴來富迎汝及盛洛等汝時著緋綾</hi>
<hi>袍銀裝帶盛洛著紫織成纈通身袍黄綾裏並乗騾同去盛洛小於汝汝等三人呼我作阿摩敦如此之事當</hi>
<hi>分明記之耳今又寄汝小時所著錦袍表一領至宜檢看知吾含悲戚多歴年祀屬干載之運逢大齊之德矜</hi>
<hi>老開恩許得相見一聞此言死猶不朽况如今者勢必聚集禽獸草木母子相依吾有何罪與汝分離今復何</hi>
<hi>福還望見汝言此悲喜死而更蘇世間所有求皆可得母子異國何處可求假汝貴極王公富過山海有一老</hi>
<hi>母八十之年飄然千里死亡旦夕不得一朝暫見不得一日同處寒不得汝衣飢不得汝食汝雖窮榮極盛光</hi>
<pb n="KR4b0017_WYG_007-20b"/>
<hi>耀世間汝何用為於吾何益吾今日之前汝既不得申其供養事往何論今日以後吾之殘命惟繫於汝爾戴</hi>
<hi>天履地中有鬼神勿云㝠昧而可欺負汝楊氏姑今雖炎暑猶能先發關河阻逺隔絶多年書依常體慮汝致</hi>
<hi>惑是以每存欵質兼亦載吾姓名當識此理不以為怪䕶報書齊朝不即發遣更令與䕶書要䕶重報往返再</hi>
<hi>三而母竟不至朝議以其失信令有司移齊移書未送而母至舉朝慶悅大赦天下周賀蘭祥傳祥字盛洛家</hi>
<hi>武川父初真尚太祖姊建安長公主祥年十一而孤居喪合禮長于舅氏特為太祖所愛阿斗泥賀拔岳字也</hi>
崇賓兄弟二人相看氣息親愛凋零<hi>晋陸機樂府親愛多零落舊齒皆凋</hi>
<hi>䘮</hi>方寸乆亂<hi>蜀志徐庶曰今巳/失老母方寸亂矣</hi>恒山殺翮豈望同飛<hi>家語</hi>
<hi>顔囘曰囘聞恒山之鳥生四子焉羽翼既成將分於四海其母悲鳴而送之</hi>而安國徒中鬱<lb/>
<pb n="KR4b0017_WYG_007-21a"/>
為卿相<hi>漢書景帝時韓安國為梁大夫坐法抵罪後梁内史缺起徙中為二千石拜為内史</hi>班超<lb/>
絶域遂得生還<hi>見竹杖賦</hi>天和四年至於新邑<hi>周書召誥周公朝至於洛</hi>
<hi>則逹觀於新邑營</hi>朝廷以舅甥之國<hi>左傳成公二年單襄公曰夫齊甥舅之國也</hi>外<lb/>
内之親<hi>左傳介之推曰惠懷無親外内棄之</hi>乃授賓使持節驃騎大將軍<lb/>
開府儀同三司大都督安樂縣開國公<hi>周書盧辯傳周制封郡縣五等</hi>
<hi>爵者皆加開國授柱國大將軍開府儀同者並加使持節大都督其開府又加車騎大將軍散騎常侍其授總</hi>
<hi>管刺史則加使持節諸軍事以此為常大象元年詔總管刺史及行兵者加持節餘悉罷之隋書青州安樂郡</hi>
<hi>宻雲縣注有舊安樂郡</hi>食邑一千戸賓得免虎口<hi>莊子孔子見盜跖對柳下惠曰</hi>
<pb n="KR4b0017_WYG_007-21b"/>
<hi>吾疾走料虎頭編虎鬚幾不免虎口哉</hi>仍上龍門<hi>見小/園賦</hi>聲價巳高<hi>顔延之赭白馬</hi>
<hi>賦聲價隆振</hi>風飈即逺<hi>見秋/夜</hi>方欲討論國恥<hi>論語世叔討論之</hi>申雪<lb/>
家寃横尸原野<hi>見哀江南賦</hi>是所甘心<hi>史記屈原傳曰願得張儀而甘心焉</hi>時<lb/>
不我與<hi>論語日月逝矣歲不我與</hi>先從朝露<hi>見擬咏懷</hi>春秋若干衛國興<lb/>
文子之慟<hi>禮記公叔文子升於瑕丘曰樂哉斯丘也我死則欲葬焉蘧伯玉曰吾子樂之則瑗請前</hi>
<hi>惡其欲害人田也</hi>長安有詔葬之悲乃贈本官加少傅蒲虞勲<lb/>
三州諸軍事蒲州刺史<hi>周書明帝紀二年正月於河北置虞州隋書冀州河東郡注後</hi>
<hi>魏曰秦州後周改曰蒲州絳郡稷山縣注後周置勲州置總管府後改曰絳州</hi>以天和六年某<lb/>
<pb n="KR4b0017_WYG_007-22a"/>
月日葬於長安之洪瀆原妻青州石氏長城郡君<hi>隋書平凉</hi>
<hi>郡百泉縣注後魏置長城郡屬雍州</hi>𦙍子孤㷀<hi>堯典放齊曰𦙍子朱啓明後漢皇后紀和熹鄧后賜</hi>
<hi>周馮貴人策曰先帝早棄天下孤心㷀㷀靡所瞻仰</hi>生妻婺室<hi>文選李陵答蘇武書曰生妻去帷左</hi>
<hi>傳崔子曰婺也何害</hi>即能有節還成守義<hi>劉向列女傳邵南申女者守義持節君子以為</hi>
<hi>得婦道之宜</hi>崇䝉授使持節大都督驃騎大將軍開府儀同<lb/>
三司廣化縣開國公食邑一千戸昆季二人同年上將<lb/>
彤庭交映<hi>見贈淮南公</hi>棨㦸相臨<hi>漢雜事曰漢制假棨㦸以代斧鉞崔豹古今注棨㦸</hi>
<hi>王公以下通用之以前驅也</hi>昔二馮同德繼踵當官<hi>漢書馮野王馮立相代為上郡</hi>
<pb n="KR4b0017_WYG_007-22b"/>
<hi>太守歌之曰大馮君小馮君兄弟繼踵相因循</hi>兩杜齊名夾河為郡<hi>見傷心賦</hi>比斯<lb/>
榮寵彼將慙色俄然賓疾奄捐館舍<hi>見請襲封表</hi>崇兄弟勝<lb/>
衣<hi>見傷心賦</hi>備罹禍酷同氣長養得及全人今者來歸更連<lb/>
凶閔每一悲慟行路傷心撫養愛子情深馬援之慈<hi>後漢</hi>
<hi>書馬嚴字威卿援兄余之子也少孤援常與計議委以家事弟敦字孺卿援卒後嚴與敦俱歸安陵居鉅下三</hi>
<hi>輔稱其義行號曰鉅下二卿</hi>恭事寡嫂義甚顔含之孝<hi>晋書顔含嫂病困須蚺蛇</hi>
<hi>膽不能得含憂歎累日忽有童子授含蛇膽化青鳥飛去</hi>天和六年授大將軍餘如<lb/>
故龍庭賞出塞之功<hi>班固燕然山銘焚老上之龍庭注老上單于五月大㑹龍庭祭其先</hi>
<pb n="KR4b0017_WYG_007-23a"/>
<hi>天地鬼神詳出自薊北門</hi>玉門勞旋師之寵<hi>漢李廣利傳軍還入玉門者萬餘人馬千餘匹</hi>
<hi>天子為萬里而伐不錄其過封海西侯</hi>異代同和見之今日建德二年授<lb/>
使持節都督宜州諸軍事宜州刺史<hi>隋書京兆郡華原縣注後魏置北雍</hi>
<hi>州西魏改為宜州</hi>忽忽横閣但有誦書瞹瞹重帷惟聞善政清<lb/>
不置水<hi>後漢書龎參拜漢陽太守郡民任棠者有奇節參到先候之棠但以水一杯置戸屏前參曰水</hi>
<hi>者欲吾清也</hi>明非舉燭<hi>見封燭賦</hi>乃是入境移風非直停車待雨<lb/>
<hi>後漢百里嵩傳嵩為徐州刺史境内旱嵩行部所經甘雨輒隨車</hi>有勅大將軍宜州刺<lb/>
史廣化郡公崇自夏季無雨以迄於今雖靡神不禱仍未<lb/>
<pb n="KR4b0017_WYG_007-23b"/>
降感<hi>詩雲漢靡神不禱靡愛斯牲</hi>知彼州内獨䝉滂澤諒由大將軍<lb/>
精誠所至憂念郡人豐稔可希良以為慰又勅廣化公<lb/>
崇知此存心政術治勤黎人受委稱職嘉尚無巳古人<lb/>
有言非行之難<hi>尚書說命知之非艱行之惟艱</hi>念加勉朂以致盡善指<lb/>
令宣納抑操賜齊陳物如别宜諭朕懷昔陽平太守别<lb/>
降紅粟之恩<hi>王隱晋書太康十年詔曰陽平太守梁柳治績尤異賜粟千斤秩中二千石詳羽調</hi>
<hi>曲</hi>荆州刺史偏䝉衮衣之賜<hi>後漢郭賀傳賀字喬卿拜荆州刺史顯宗廵狩到南</hi>
<hi>陽特見嗟嘆賜以三公之服黼黻冕蔬勅行部去襜帷使百姓見其容服以章有德</hi>治績尤異此<lb/>
<pb n="KR4b0017_WYG_007-24a"/>
之謂乎崇清靜為政<hi>漢曹參傳百姓歌曰蕭何為法講若畫一曹參代政守而勿失</hi>亷<lb/>
明為法<hi>漢趙廣漢傳為京兆尹亷明威制豪疆</hi>人不忍背吏不忍欺<hi>史記滑稽</hi>
<hi>傳鄭子産為政民不忍欺西門豹治鄴民不敢欺宓子賤為政民不能欺</hi>性不飲酒無所一<lb/>
欲深沉墻仞<hi>見酬薛文學</hi>喜愠不形<hi>晋阮籍傳籍喜怒不形於色</hi>文必正<lb/>
辭絃惟雅曲<hi>見哀江南賦</hi>仁義禮節是所用心緹紩緗素<hi>隋書</hi>
<hi>經籍志秘書監荀朂因魏鄭黙中經更著新簿分為甲乙景丁四部盛以縹囊書用緗素廣雅綃謂之緗</hi>愛<lb/>
翫無巳當令四郊多壘尚有公卿之辱<hi>見哀江南賦</hi>鼓鼙不<lb/>
息猶勞將帥之謀<hi>見變宫調</hi>語其讐恥惟願横行死地<hi>孫子致之</hi>
<pb n="KR4b0017_WYG_007-24b"/>
<hi>死地而後生詳答趙王啟</hi>思其報國不吝身膏原野<hi>後漢書東平王蒼疏曰宜當暴</hi>
<hi>骸膏野為百僚先</hi>但令天假之年時綏之福<hi>蜀志許靖與曹公書曰倘天假其年</hi>
<hi>人綏其福</hi>忠貞之事公其取焉畧書梗概<hi>見馬射賦</hi>陳之直史<lb/>
　碑<lb/>
　　陜州𢎞農郡五張寺經藏碑<lb/>
蓋聞如來說法萬萬恒沙<hi>發迹經净名大士是往古金粟如來彌陀疏抄恒河在西</hi>
<hi>域無熱河側沙至微細佛近彼河說法故凡言多常取為喻</hi>菩薩轉輪生生世界<hi>後漢</hi>
<hi>釋老志凡說教大抵言生生之類華嚴經一切法界虛空界等世界詳應諾</hi>豈直優波提舍<lb/>
<pb n="KR4b0017_WYG_007-25a"/>
<hi>龍樹菩薩傳并付發藏傳分别摩訶衍義造優波提舍論十萬偈彌陀疏抄梵語優波提舍此云有别義</hi>祗<lb/>
夜修多而巳哉<hi>彌陀疏抄梵語祗夜多此云重頌梵語修多羅此云經也</hi>是以熈連<lb/>
禪河<hi>見應詔</hi>質多羅樹<hi>佛升忉利天為母說法經佛在忉利大歡喜園中波利質多羅樹下</hi>
<hi>三月安居四衆圍繞身毛空中放千光明普照三千大千世界</hi>七處八㑹<hi>復菴和尚華嚴論贊佛滅</hi>
<hi>度後六百年有龍樹菩提世間文字一時讀盡發心入龍宫看藏見華嚴有三本上本中本下本遂記得下本</hi>
<hi>囘歸西土傳到此方者乃八十巻經三十九品品分七處九㑹</hi>三清四說<hi>未詳按陳江總集棲霞寺</hi>
<hi>碑云三清遺法未明五怖之災萬善開宗遂變四禪之境彌陀疏抄四說十二部經一切諸法隨宜而說曰義</hi>
<hi>曰法曰詞曰樂說四辨宣演</hi>皮紙骨筆<hi>楊衒之伽藍記王城南一百餘里有如來昔在摩休國剝</hi>
<pb n="KR4b0017_WYG_007-25b"/>
<hi>皮為紙析骨為筆處阿育王起塔籠之</hi>木葉山華<hi>楞嚴經經是樹葉或是疊華</hi>象負之<lb/>
所未勝<hi>傳燈録大智度論云龍象言其力大水行龍力大陸行象力大故負荷大法者比之象龍</hi>龍<lb/>
藏之所不盡雖復銀函東度<hi>道宣律師住持感應記有黄金函内盛大般若合三</hi>
<hi>千億偈黄金為經牒白玉為界道白銀為字其函長七寸是拘留佛所製次第陳列</hi>金㲲南翻<hi>賢愚</hi>
<hi>經時佛姨母摩訶波闍波提佛巳出家手自紡織預作一端金色之㲲奉上如來佛令持此往施衆僧注㲲織</hi>
<hi>成大衣也</hi>秦景遥傳<hi>樹穀曰年子曰漢明帝遣羽林將軍秦景博士弟子王遵等十二人之大月氏</hi>
<hi>國冩明佛經四十二部在蘭臺石室</hi>竺蘭私記<hi>見應/詔</hi>譬若海水之一珠<hi>佛本</hi>
<hi>行集經昔有商主入海採寶得一貴重摩尼之珠復墮海中時彼商主即持一杓發勇猛心抒大海水欲令乾</hi>
<pb n="KR4b0017_WYG_007-26a"/>
<hi>竭取所失珠海神見其精進勇猛即還寶珠</hi>不下崑山之片玉<hi>晋書郄詵對武帝曰臣舉</hi>
<hi>賢良對策為天下第一猶桂林之一枝若荆山之片玉</hi>若夫法雲深藏<hi>華嚴經所從來國同</hi>
<hi>名法雲菩薩處胎經金翅鳥從龍子到海宫殿彼有七寶塔諸佛所說諸法深藏别有七寶函滿中佛經見諸</hi>
<hi>供養猶如天上</hi>師子雷音<hi>七佛經䕶僧伽藍神斯有十八神七名雷音八名師子</hi>梵志往<lb/>
生<hi>梵志黒氏經梵志善能說法閻王來聽不覺啼泣曰師善說法爭奈七日後捨命來生我界志即兩手持</hi>
<hi>梧桐花上佛佛云放下著志領悟無生法忍免業</hi>聲聞說戒<hi>傳燈録因聲聞而悟者名聲聞</hi>雪<lb/>
山羅漢之倫<hi>傳燈録雪山五百仙人飛空而至阿難為說法</hi>鷲嶺菩提之法<hi>法華</hi>
<hi>經文殊師利坐千葉蓮花從大海沙竭羅龍宫自然涌出住虛空中詣靈鷲山彌陀疏抄梵語蓍闍崛山此云</hi>
<pb n="KR4b0017_WYG_007-26b"/>
<hi>靈鷲山梵語菩提此云覺</hi>本無極際何可勝言𢎞農五張寺者南陽<lb/>
張元高寓居此地昔者千金之族見徙五陵<hi>司馬相如諌獵書諺</hi>
<hi>曰家累千金坐不垂堂三輔黄圖漢高帝都長安徙諸齊田楚昭屈景及諸功臣於長陵後世世徙吏二千石</hi>
<hi>高貲富人及豪傑兼併之家於諸陵彊本弱末以制天下</hi>大姓之民移家六郡葢其<lb/>
流也元高五子負荷遺訓<hi>十住論九者願負荷正法除無利益</hi>離經辯志<lb/>
<hi>禮記樂記一年視離經辨志三年視敬葉樂羣</hi>並是成名入室生光<hi>見傷心賦</hi>咸能<lb/>
顯德加以尊承慧業<hi>世說㑹稽太守孟顗事佛精懇謝人靈運常語顗曰得道應須慧業文</hi>
敬受法門<hi>傳燈録八萬法門百千三昧十方世界萬象森羅皆是外緣</hi>兄弟同居共<lb/>
<pb n="KR4b0017_WYG_007-27a"/>
捨為寺伽藍肇建<hi>釋氏要覽梵語題云僧伽藍此云衆園也</hi>即以五張為名<lb/>
是知城居趙信仍名趙信之城<hi>漢霍去病傳遂至寘顔山趙信城如淳曰趙信</hi>
<hi>降匈奴築城居之</hi>殿入蕭何即號蕭何之殿<hi>漢書有蕭何曹參韓信諸殿</hi>加<lb/>
以象馬無恡衣裘是捨<hi>華嚴經寶器寶車調良象馬悉皆嚴飾歡喜布施三昧水懴世</hi>
<hi>尊為衆生故捨國城妻子象馬車乗珍麗衣服</hi>春園柳路變入禪林蠶月桑津<lb/>
迴成定水<hi>陳張正見詩媳婦三秋思柳園後漢郡國志河東有平陽侯國又有採桑津本相經佛年</hi>
<hi>十九精進禪定法苑珠林周京師大追逺寺釋僧實俗姓程咸陽靈武人也從京至洛因遇勒那三藏授以禪</hi>
<hi>法三學雖通偏以九次調心故得定水清澄禪林榮蔚</hi>平輿雖盛豈可獨擅二龍<lb/>
<pb n="KR4b0017_WYG_007-27b"/>
<hi>見傷心賦</hi>扶風最良不得專稱五馬<hi>蜀志馬良字季常兄弟五人俱以常為字良眉</hi>
<hi>有白毛諺曰馬氏五常白眉最良</hi>寺主三藏大法師法映邑主洛州刺<lb/>
史張隆等財行法擅身心罄竭兼化鄉邑道俗數千<hi>南史</hi>
<hi>齊武帝諸子傳竟陵王子良招致名僧講論佛法造經唄新聲道俗之盛江左未有</hi>敬造一切德<lb/>
輪見功三百餘部琅笈雲書<hi>未詳按白帖太霄琅書曰太霄琅書鑄金為簡刻玉</hi>
<hi>結篇金樓玉宇以明寶文秘於九天之上後漢李固傳負笈從師不逺千里</hi>金繩玉檢<hi>白帖金繩</hi>
<hi>界道太上八素經司命著藉玉簡丹書編以金縷纒以青絲千億萬年無所復疑</hi>削蒸栗之簡<lb/>
<hi>炯曰魏文帝書玉書稱玉黄侔蒸栗</hi>裝酸棗之珠<hi>漢書扶餘出珠大如酸棗</hi>並入香城<lb/>
<pb n="KR4b0017_WYG_007-28a"/>
<hi>未詳按梁王筠集草堂寺碑云香城實相之談</hi>咸封禪閣<hi>伽藍經景林寺在開陽門内御道東加以</hi>
<hi>禪閣虛靜隱室凝邃</hi>坐堂伏檻羌非湘水之神<hi>宋玉招魂坐堂伏檻臨曲池</hi>綠<lb/>
房紫菂足擬恭王之殿<hi>文選王延壽魯靈光殿賦菡萏披敷綠房紫菂序景帝程姬之</hi>
<hi>子恭王餘之所立也</hi>高掌西望<hi>華山記華山本一巨靈以手劈開其上中分為兩以通河流今華嶽</hi>
<hi>上指掌之形具在</hi>長河北臨鼎氣常浮<hi>晋書神鼎見鼎者神器也不灼而温不汲而盈</hi>
<hi>烟煴之氣自然所生故禹鑄鼎以擬之鼎焯曰史記秦武時汾陰巫錦為民祠魏睢后土得鼎  大異於衆鼎</hi>
<hi>乃以禮祠迎鼎至甘泉</hi>爐煙咸起<hi>釋慧逺廬山記東南有香爐山其上氛氲若香烟</hi>户牖<lb/>
廖廓吹萬龍門之風梁棟崢嶸落實河源之樹<hi>莊子子游曰敢</hi>
<pb n="KR4b0017_WYG_007-28b"/>
<hi>問天籟子綦曰夫吹萬不同而使其自巳也注風吹萬物有聲曰籟括地志龍門在同州韓城縣北五十里其</hi>
<hi>山更黄河夏禹所鑿者也屈原逺遊下崢嶸而無地兮上寥廓而無天詳哀江南賦</hi>僧徒雲集不<lb/>
逺燉煌之城<hi>法苑珠林晋末中天竺沙門曇無䜟者賫戒經及優波塞法東渡流沙撮舉章條抄</hi>
<hi>出戒本凉州有道進法師者流聞戒來乃馳往燉煌躬自迎接</hi>學侶相奔更合華陰之<lb/>
市<hi>見和何儀同</hi>兩陜昔分<hi>燕世家自陜以西召公主之自陜以東周公主之郡國志𢎞農郡有</hi>
<hi>陜陌</hi>實基王化<hi>詩箋鄭𤣥曰其得聖人之化者謂之周南得賢人之化者謂之召南言二公之德教</hi>
<hi>自岐而行於南國也</hi>二陵今阻<hi>後漢郡國志𢎞農郡有二崤詳和宇文内史</hi>翻馳羽檄<lb/>
<hi>漢陳豨傳帝曰吾以羽檄徴天下兵</hi>虞公屈産交亂風塵<hi>見贈淮南公</hi>召伯甘<lb/>
<pb n="KR4b0017_WYG_007-29a"/>
棠凋零霜露<hi>燕世家召公廵行鄉邑有棠樹決獄聽訟其下九域志召伯甘棠樹在陜州府署西</hi>
<hi>南隅</hi>雖復兼能共治<hi>漢書宣帝曰與我共理者其惟良二千石乎</hi>未遣渡河之<lb/>
獸<hi>後漢儒林傳劉昆為𢎞農太守先是崤黽驛道多虎灾行旅不通昆為政三年仁風大行虎皆負子渡河</hi>
烽柝是警實擾移關之民<hi>見秋夜及擬咏懷</hi>是以法王御世<hi>楞嚴</hi>
<hi>經阿難白佛言世尊我亦聞佛與文殊等諸法王子談實相</hi>天人論道<hi>景德傳燈錄周昭王二十</hi>
<hi>八年釋迦佛生刹利王家放大智光明照十方世界湧金蓮花自然捧雙足分手指天地作獅子吼聲年十九</hi>
<hi>欲出家號天人師</hi>汲引四流<hi>十住論佛引接三乗人天等衆雜阿含經四流謂欲流有流無明流</hi>
<hi>有見流也</hi>周圓五怖<hi>楞嚴經此見周圓徧娑婆國佛地論五怖畏者一不汚畏二惡名畏三死畏四</hi>
<pb n="KR4b0017_WYG_007-29b"/>
<hi>趣畏五怯畏</hi>故能調伏怨憎消除結縛<hi>華嚴經法雲普覆虛空法界教化調伏無</hi>
<hi>有遺餘大藏一覽世有八苦一曰怨憎㑹若增一阿含經我今以智慧箒掃除諸結縛</hi>法水津梁<lb/>
得無砥柱之難香山轍迹非復終南之險<hi>華嚴經贊苦海作津梁瑞</hi>
<hi>應經白凈王令師相占太子師相白王言有一梵仙名阿斯陀具足五通在於香山王心自思維香山途路險</hi>
<hi>絶非人能到當以何方請來至此彌陀疏抄香山頂有無熱池流出四河南為恒河詳哀江南賦</hi>天子<lb/>
命我試守此邦<hi>本傳孝閔帝踐阼信出為𢎞農守遷驃騎大將軍開府儀同三司</hi>墨突<lb/>
未黔孔席無暖<hi>淮南子孔子無暖席墨子無黔突</hi>纔臨都尉之境<hi>見報寄洛</hi>
<hi>州</hi>即有樓船之役<hi>漢朱買臣傳上拜買臣㑹稽太守詔買臣到郡治樓船備糧食水戰具</hi>
<pb n="KR4b0017_WYG_007-30a"/>
既而南風不競北道言旋幕府既開<hi>見哀江南賦</hi>邦君且止<lb/>
鄉俗耆老依然此别屬兹法事須余制文聊以課虛<hi>見進</hi>
<hi>象經賦表</hi>為銘云爾<lb/>
舍衛之國祗樹之園<hi>金剛經佛在舍衛國祗樹給孤獨園</hi>三明極地<hi>王屮頭陀</hi>
<hi>寺碑注三明謂天眼明宿命明漏盡明也</hi>八㑹窮源連河競說勝辯争論波<lb/>
提東度祗夜南翻非空即色<hi>見奉和闡𢎞二教</hi>離相無言<hi>法華經解</hi>
<hi>脫相離相滅相終歸於空維摩經法無名字言語斷故</hi>逹人止是<hi>見西門豹廟</hi>獨悟重<lb/>
昏<hi>屈原涉江固將重昏而終身重鍔曰王<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>頭陀寺碑曜慧日於康衢則  昏夜曉</hi>身雖繫馬<lb/>
<pb n="KR4b0017_WYG_007-30b"/>
心避騰猿<hi>湼槃教誡經佛告比丘巳能住戒當制五根勿令放入於五欲中若縱五根亦如惡馬無</hi>
<hi>轡猿猴得樹騰躍踔躑誰可禁制高僧傳知彼所依處從心猿猴起</hi>禪棲却月<hi>未詳按梁元帝集揚</hi>
<hi>州梁安寺碑序紫鳳青龍之水却月朝霞之山</hi>義殿翔鵾<hi>未詳按海録碎事悲宫智殿含攝羣生</hi>
迴風香蓋<hi>華嚴經華葢鬘葢香蓋寶葢各六百萬周迴布列</hi>反<hi>疑作/交</hi>露珠幡<hi>阿闍</hi>
<hi>世王經是三小兒各以白珠而散佛上二兒發聲聞意者珠在佛肩上其一兒發菩提心者珠在佛頭上化為</hi>
<hi>珠華交露之帳</hi>西臨砥柱<hi>見哀江/南賦</hi>東背轘轅<hi>初學記轘轅關在洛陽</hi>河鳴<lb/>
陽碣<hi>宋顔延之集車駕幸京口侍遊蒜山作云入河起陽峽踐華因削成</hi>山響蘇門<hi>見和趙王</hi>
翔禽歌囀流澗絃喧度河餘獸移關舊村昔為畿服今<lb/>
<pb n="KR4b0017_WYG_007-31a"/>
成塞垣城疑廣武<hi>見軍行</hi>地似樓煩<hi>地理志樓煩縣名屬雁門郡</hi>爟烽<lb/>
並照<hi>晋天文志軒轅西四星曰爟爟者烽火之神也</hi>象馬單行無鍾襲莒<hi>左傳鄭人</hi>
<hi>侵許凡師有鍾鼓曰伐無曰侵輕曰襲</hi>有雨圍原<hi>未詳按左傳僖公二十五年晋侯圍原命三日</hi>
<hi>之糧原不降命去之諜出曰原將降矣軍吏曰請待之公曰得原失信何以庇之退一舍而原降</hi>不資<lb/>
十方<hi>法華經十方佛土中惟有一乗法無二亦無三除佛方便說</hi>誰釋三怨<hi>左傳先軫曰楚</hi>
<hi>有三施我有三怨怨讐巳多將何以戰</hi>風傾地柱<hi>長阿含經風災起時至果實天為際詳和張侍</hi>
<hi>中</hi>火及天元<hi>觀佛三昧經天地始終謂之一刼刼盡壞時火災將起又七日出時大地須彌山漸</hi>
<hi>漸崩壞百千由旬永無遺餘山皆洞然諸寶爆裂烟熖震動至於梵天一切惡道皆悉蕩盡罪終福至皆集第</hi>
<pb n="KR4b0017_WYG_007-31b"/>
<hi>十五天上四十天以下盡成灰墨史記厯書推本天元</hi>銀鉤永固<hi>晋索靖草書狀婉若銀鉤</hi>金<lb/>
牒長存<hi>未詳按後漢祭祀志光武封禪用玉牒書藏方石牒有玉檢又用石檢</hi>封君馬<hi>疑作</hi>
<hi>氐</hi>首<hi>漢食貨志封君皆氐首卭給焉</hi>方事南蕃言從楊僕請謝劉昆<lb/>
　　溫湯碑<hi>隋書京兆郡盩厔縣注有太乙池有温湯</hi>
咸池浴日先應綠甲之圖<hi>淮南子日出於暘谷浴於咸池拂於扶桑詳羽調曲</hi>砥<lb/>
柱浮天始受𤣥夷之命<hi>尚書大傳河水分流包山而過山見水中如柱然故曰砥柱海</hi>
<hi>賦浮天無岸吴越春秋禹巡衡山夢𤣥夷蒼水使者遂獲金簡玉字之書</hi>仁則滌蕩埃氛義<lb/>
則激揚清濁<hi>尸子水有四徳沐浴羣生流通萬物仁也難揚清激濁蕩滌滓穢義也柔而難犯弱而</hi>
<pb n="KR4b0017_WYG_007-32a"/>
<hi>勝勇也道江疏河惡盈流謙智也</hi>勇則負山餘力弱則鴻毛不勝<hi>見謝趙王</hi>
<hi>啓</hi>仲春則榆筴同流<hi>見和/永豐</hi>三月則桃花共下<hi>見對酒歌</hi>其色<lb/>
變者通為五雲之漿<hi>洞冥記五雲國有吉事雲起五色著於草成五色雲</hi>其味美<lb/>
者結為三危之露<hi>吕氏春秋水之美者有三危之露</hi>煙青於銅浦<hi>地鏡圖錢</hi>
<hi>銅之氣望之如青雲臨海記銅溪在縣西北五十里其水黄色狀如銅故曰銅溪也</hi>色白於鉛溪<lb/>
<hi>南史張興世傳興世謂沈攸之等曰上流惟有錢溪可據述異記河間有兩鉛城漢世天雨鉛</hi>非神鼎<lb/>
而長浮<hi>見五張寺碑</hi>異龍池而獨涌<hi>括地圖龍池之山四方高中央有池方七百里</hi>
<hi>羣龍居之多五花樹羣龍食之去㑹稽四千里</hi>灑胃湔膓興羸起瘠<hi>史記庶子曰俞附療</hi>
<pb n="KR4b0017_WYG_007-32b"/>
<hi>病湔洗膓胃潄滌五臟</hi>秦皇餘石仍為雁齒之階<hi>白帖橋有雁齒詳哀江南賦</hi>
漢武舊陶即用魚鱗之瓦<hi>後漢楊彪傳董卓曰杜陵南山下有武帝故瓦陶竈數千</hi>
<hi>所屈原九歌魚鱗屋兮龍堂注河伯以魚鱗蓋屋</hi>山間湧水實表忠誠<hi>見燕歌</hi>室<lb/>
内江流彌彰純孝<hi>後漢姜詩傳詩事母至孝妻龎氏事姑尤謹母好食江水嗜魚膾妻每旦</hi>
<hi>出一日舍前忽泉水湧出每旦輒出雙鯉人稱孝感</hi>豈若醴泉消疾聞乎建武之<lb/>
朝<hi>東觀漢記中元元年醴泉出於京師飲者痼疾皆愈</hi>神水蠲疴在乎咸康之世<lb/>
<hi>高僧傳訶羅竭者多衍頭陀昔武元康元年西入婁至山石室坐禪去水遠乃以左脚碾室西石壁蹈没指即</hi>
<hi>拔足水從中出清香軟美四時不竭來飲者止饑渇除病</hi>嵩嶽二仙之館不孤擅於<lb/>
<pb n="KR4b0017_WYG_007-33a"/>
天池<hi>世記嵩高山北有大穴莫測其深晋初常有一人誤墮穴中尋穴而行計可十許目忽曠然見明又</hi>
<hi>有草屋中有二人對坐圍棊局下有一杯白飲墮者飲之半年許乃得出於蜀中歸洛下問張華華曰此仙舘</hi>
<hi>大夫所飲者玉漿也莊子窮髪之北有溟海者天池也</hi>華陰百丈之泉豈獨高於<lb/>
蓮井<hi>華山記山頂有池池中生千葉蓮因名華山</hi>
　銘<lb/>
　　秦州天水郡麥積崖佛龕銘<hi>有序天水圖經秦州隴城縣東軻谷南麥</hi>
　　　<hi>積山有瑞應寺山形如麥積佛龕刻石閣道縈旋上下千餘丈山下水縱横可涉廣韻龕塔下</hi>
　　　<hi>室也山樹榖曰法苑珠林秦州麥積崖佛殿下舍利  神藏之此寺周穆王所造名曰靈安寺</hi>
<pb n="KR4b0017_WYG_007-33b"/>
　　　<hi>經四十年當有人出荆州長寧寺塔是阿育玉所造下有舍利入地一丈餘石函五重盛碎身</hi>
　　　<hi>骨按含利者西域梵語此云骨身舍利有三種一骨舍利其色白也二髮舍利其色黑也三肉</hi>
　　　<hi>舍利其色赤也若佛舍利椎打不碎若弟子舍利椎擊便破</hi>
麥積崖者乃隴底之名山<hi>漢地理志隴西郡注應劭曰有隴底在其西也尚書武成</hi>
<hi>所過名山大川</hi>河西之靈岳<hi>法苑珠林尼連禪河有伽耶城西南六里許至伽耶山谿谷杳冥世</hi>
<hi>謂靈岳</hi>高峯尋雲深谷無景<hi>淮南子山高尋/雲谿肆無景</hi>方之鷲嶺<hi>法華</hi>
<hi>經耆闍窟山中山形如鷲佛常居此故號鷲嶺</hi>迹遁三禪<hi>楞嚴經此三勝流具大隨順身心安隱得</hi>
<hi>無量樂雖非正修真三摩地安隱心中歡喜畢具名為三禪</hi>譬彼鶴鳴<hi>列仙傳張道陵入蜀居鶴</hi>
<pb n="KR4b0017_WYG_007-34a"/>
<hi>鳴山煉丹修道感老君授以秘籙遂領弟子趙昇王長求雲臺治復煉大丹服之漢永壽二年自以功成道著</hi>
<hi>乃於半崖舉身躍入石壁中自崖頂而出因成二洞崖半曰峻仙洞崖上曰平仙洞</hi>虛飛六甲<hi>見象</hi>
<hi>戲賦</hi>鳥道乍窮<hi>南中志交阯郡治龍編/自興古鳥道四百里</hi>羊膓或斷<hi>見酬薛文學</hi>
雲如鵬翼忽巳垂天<hi>見贈淮南公</hi>樹若桂花翻能拂日<hi>見象戲賦</hi>
是以飛錫遥來<hi>釋氏要覽游行僧為飛錫安住僧為掛錫</hi>度杯遠至<hi>高僧傳劉宋時</hi>
<hi>有杯度者不知其名姓常乗木杯渡水因名杯度師</hi>疏山鑿洞鬱為凈土<hi>萬花谷如來說</hi>
<hi>從西方過一萬億佛上其國名凈土</hi>拜燈王於石室乃假馭鳳<hi>華嚴經有世界名香</hi>
<hi>光徧照佛號香燈善化王又乃至其中最後佛名為法界焰燈王傳燈録四祖優波毱多尊者每度一人以一</hi>
<pb n="KR4b0017_WYG_007-34b"/>
<hi>籌置於石室詳春賦</hi>禮花首<hi>疑作/手</hi>於山龕方資控鶴<hi>法苑珠林魏文帝殿前有</hi>
<hi>金華空中現大史曰西域正法欲來到此不盈一月華手比丘掌中金華來到此土初至之日空中金華即没</hi>
<hi>不現阿育王傳阿肓王聞弟得道率捨衣資造石像一軀身高丈六即於山龕石室供養其弟此山及像今並</hi>
<hi>在孫綽天台山賦王喬控鶴以冲天</hi>大都督李允信者藉於宿植深悟法<lb/>
門<hi>見五張寺碑</hi>乃於壁之南崖梯雲鑿道奉為亡父造七佛<lb/>
龕似刻浮檀<hi>增一阿含經優填王勑國出巧匠㑹以牛頭旃檀作佛像供養晨夕禮拜</hi>如攻<lb/>
水玉<hi>梁書諸夷傳師子國天竺旁國也晋義熈初始遣使獻玉象經十年乃至像高四尺二寸五色潔潤</hi>
<hi>形製殊特殊非人工山海經堂庭之山多水玉注水精也</hi>從容滿月<hi>華嚴經如來於此四天下中或</hi>
<pb n="KR4b0017_WYG_007-35a"/>
<hi>名圓滿月又毘婆尸佛如滿月</hi>照耀青蓮<hi>楞嚴經縱觀如來青蓮花眼亦在佛面</hi>影現須<lb/>
彌<hi>大藏經須彌山下有青鴛伽藍</hi>香聞忉利<hi>傳燈録佛九十日在忉利天為世說法時優填王思</hi>
<hi>佛請目連運神通攝匠人俾雕佛像只雕得三十二相</hi>如斯塵野<hi>法華經譬如有大經巻書冩三</hi>
<hi>千大千世界事全在一微塵中時有智人破彼微塵出此經巻韻書儒謂世釋謂刼道謂塵</hi>還開說<lb/>
法之堂<hi>楞嚴經佛告阿難汝今現坐如來講堂觀祗陀林今何所在</hi>猶彼香山<hi>道宣律師</hi>
<hi>感應記佛告阿難如前寶塔今在香山</hi>更對安居之刹<hi>經律異相云須逹言我願生此出言</hi>
<hi>既竟餘宫悉滅精舍造成白下遣使請佛安居白帖莊嚴差别名之為刹梵刹者西域以柱表刹示所居處也</hi>
昔者如來追福有報恩之經<hi>正法念經有四種恩甚為難報一者母二者父三者</hi>
<pb n="KR4b0017_WYG_007-35b"/>
<hi>如來四者說法法師若有供養此四種人得無量福大藏一覽佛有報恩經</hi>菩薩去家有思<lb/>
親之供<hi>盂蘭盆經目連見其母在餓鬼中即鉢盛飯往餉其母</hi>敢緣斯義乃作銘<lb/>
曰<lb/>
鎮地鬱盤<hi>見宫調曲</hi>基乾峻極<hi>中庸峻/極於天</hi>石關十上<hi>華陽國志且蘭縣西</hi>
<hi>南有地名石潼關</hi>銅梁九息<hi>左思蜀都賦外負銅梁宕渠十道志銅梁山在涪江南七里</hi>百<lb/>
仞崖横千尋松直陰兔假道<hi>見七夕賦</hi>陽烏迴翼<hi>見别庾七</hi>載輂<lb/>
疏山<hi>夏本紀禹山行乗檋</hi>穿龕架嶺糺紛星漢迴旋光景壁累經<lb/>
文龕重佛影<hi>見應詔</hi>雕輪月殿<hi>梁劉孝綽集酬陸倕云月殿曜朱旛風輪和寶鐸</hi>
<pb n="KR4b0017_WYG_007-36a"/>
刻鏡花堂<hi>大藏一覽今禮一佛徧通諸佛如一室中懸百千鏡有人觀鏡鏡皆像現佛身清凈名逾</hi>
<hi>彼鏡遞相涉入鏡無不照影無不現</hi>横鐫石壁闇鑿山梁雷乗法鼓<hi>法華經擊</hi>
<hi>大法鼔燒衆名香</hi>樹積天香<hi>維摩經坐香樹下聞斯妙香成實論波利賓多天樹其香則逆風而</hi>
<hi>聞</hi>𠻳泉珉谷<hi>晋書孫楚曰當/欲枕石潄流</hi>吹塵石牀<hi>南史齊褚彦囘詣虞愿不在牀</hi>
<hi>上積塵有書數帙彦囘嘆曰虞君之清一至於此拂塵而去水經注夷水右經石室南村人駱都小時到此室</hi>
<hi>邊採蜜見一仙人坐石牀上</hi>集靈真館<hi>西岳記漢武帝廵省五岳禋祀豐備立宫其下號曰集靈</hi>
<hi>宫</hi>藏仙册府<hi>見進象/經賦表</hi>芝洞秋房<hi>漢郊祀志宣帝作芝房歌</hi>檀林春乳<lb/>
<hi>齊竟陵王子良集經云如旃檀葉在伊羅林其葉則臭伊羅臭葉在栴檀林其葉則香</hi>冰谷銀沙<lb/>
<pb n="KR4b0017_WYG_007-36b"/>
<hi>見和同泰寺</hi>山樓石柱<hi>西域傳佛初生巳四王捧之置金几上几施四塔并五石柱表之</hi>異<lb/>
嶺共雲同峯别雨<hi>華嚴經為令一切衆生遇清凉雲霔法雨故</hi>冀城餘俗河<lb/>
西舊風<hi>漢楊惲報孫㑹宗書西河魏土文侯所興有段干木田子方之遺風</hi>水聲幽咽<hi>見哀</hi>
<hi>江南賦</hi>山勢崆峒<hi>舊唐書隴右道岷州溢樂縣有崆峒山山在縣西二十里</hi>法雲常住<lb/>
<hi>華嚴經不壞法雲徧覆一切</hi>慧日無窮<hi>王<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>頭陀寺碑/注慧日喻明也</hi>方域芥盡<hi>維摩經四</hi>
<hi>大海水入毛孔須彌山入芥子等也</hi>不變天宫<hi>大藏一覽釋伽譜云刼初天地大水彌滿風吹漸減</hi>
<hi>次第結沬化為天宫</hi>
　　終南山義谷銘<hi>有序</hi>
<pb n="KR4b0017_WYG_007-37a"/>
周保定二年歲次壬午七月己已朔大冢宰晋國公䕶<lb/>
鑿石關之谷<hi>見佛龕銘</hi>下南山之材維公匡濟彜倫<hi>尚書洪範彜倫</hi>
<hi>攸叙</hi>𢎞敷庻績<hi>見羽/調曲</hi>燮理餘暇<hi>尚書兹惟三公論道經邦燮理陰陽</hi>披閱山<lb/>
經以為終南惇物<hi>禹貢注終南澧水所出惇物澧水所經</hi>日月虧蔽<hi>司馬相如</hi>
<hi>子虛賦日月蔽虧</hi>杶幹栝柏<hi>語見/禹貢</hi>椅桐梓漆<hi>語見詩</hi>年代藴積於<lb/>
何不有乃謀山澤之官<hi>周禮山虞掌山林之政令澤虞掌國澤之政令</hi>兼引衡<lb/>
虞之匠<hi>周禮林衡若斬木材則受法於山虞而掌其政令</hi>東出藍田則控㶚乗<lb/>
滻<hi>司馬相如賦終始㶚滻師古曰㶚水出藍田谷西入而入渭滻水亦出藍田谷北至覇陵入覇</hi>西連<lb/>
<pb n="KR4b0017_WYG_007-37b"/>
子午則據涇浮渭<hi>漢王莽傳子午道從杜陵直絶南山徑漢中詳角調曲</hi>派别八<lb/>
溪流分九谷<hi>張衡東京賦九谷八溪</hi>銅梁四柱<hi>見佛/龕銘</hi>石闕雙聳<hi>水經</hi>
<hi>注平房城南門夾道有兩石柱翼路若闕焉漢揚雄甘泉賦封巒石闕彌迤乎延屬</hi>青綺春門<hi>見同</hi>
<hi>州還</hi>溝渠交映綠槐秋市<hi>見和劉儀同</hi>舟檝相通蓄之則為屯<lb/>
雲<hi>周易雲雷屯</hi>泄之則為行雨<hi>見燈/賦</hi>青牛文梓<hi>見枯樹賦</hi>白鶴貞<lb/>
松<hi>見和趙王</hi>運以寘宫崇斯雲屋千櫨抗殿龍首干雲<hi>見宫調曲</hi>
萬頃疏苖蟬鳴再熟<hi>見和永豐</hi>川后讓德<hi>文選謝靈運詩川后時安流</hi>山<lb/>
靈景從<hi>賈誼過秦論贏糧而景從</hi>豈如運石甘泉<hi>見司水</hi>纔通櫟陽之<lb/>
<pb n="KR4b0017_WYG_007-38a"/>
殿<hi>秦本紀始皇二十七年作甘泉宫前殿築甬道自咸陽屬之詳賀傳位表</hi>穿渠穀水直繞<lb/>
金墉之城<hi>水經注穀水逕洛陽小城北因阿舊城憑結金墉故向地也詳和李司錄</hi>將事未<lb/>
勞為功實重國富人殷方傳千載因功立事敢勒山阿<lb/>
銘曰<lb/>
寥廓上浮崢嶸下鎮<hi>見五張寺碑</hi>壁立千丈峯横萬仞<hi>地理志扶</hi>
<hi>風武功縣東有大山古文以為終南其山高大周地之名山也</hi>桂月危懸<hi>見象戲賦</hi>風泉虛<lb/>
韻<hi>水經注漢水又東歷臨縣西為明月池白璧灣灣狀半月清潭鏡徹上則風籟空傳下則泉響不斷</hi>乗<lb/>
輿嶺坂舉鍤雲根<hi>漢溝洫志舉鍤為雲决渠為雨注吳其炳曰張協雜詩雲根臨八極  五</hi>
<pb n="KR4b0017_WYG_007-38b"/>
<hi>岳之雲觸石出者雲之根也</hi>八溪分注九谷通源北涵桐井<hi>魏文帝詩雙桐</hi>
<hi>生空井</hi>南浮石門<hi>華山記南嶺東巖北面有二小山一山有雙石豎生號曰石門</hi>模象大<lb/>
壯<hi>見宫調曲</hi>規繩百堵<hi>詩百堵/皆興</hi>膠葛九成<hi>司馬相如賦張樂乎膠葛之宇郭璞</hi>
<hi>曰言曠逺深藐也詳和同泰寺</hi>徘徊千柱<hi>見應/詔</hi>桂棟凌波<hi>屈原九歌桂棟兮蘭橑</hi>
柏梁乗雨<hi>見應詔</hi>疏川奠谷落實催柯<hi>見哀江南賦</hi>事均刋木<lb/>
<hi>禹貢禹敷土隨山刋木</hi>功侔鑿河<hi>見温湯碑</hi>
　　思舊銘<hi>有序南史梁宗室傳鄱陽忠烈王恢有男女百人男封侯者三十九人女主三十八</hi>
　　　<hi>人世子範嗣範遣其弟觀寧侯永通南川周敷傳敷臨川人也為郡豪族侯景之亂梁觀寧侯</hi>
<pb n="KR4b0017_WYG_007-39a"/>
　　　<hi>蕭永等避難流寓聞敷信義皆往依之書樹屏曰梁書高祖三王傳邵陵王綸與世祖  曰莊</hi>
　　　<hi>鐵小豎作亂乆挾觀寧懷安二侯以為名號按周王褒集送觀寧侯葬詩云疇昔同羈旅則江</hi>
　　　<hi>陵之䧟永亦隨例入西魏</hi>
歲在攝提<hi>見徴調曲</hi>星居鶉首<hi>見哀江南賦</hi>梁故觀寧侯蕭永卒<lb/>
嗚呼哀哉人之戚也既非金石所移<hi>曹植贈白馬王彪詩自顧非金石咄</hi>
<hi>唶令心悲</hi>士之悲也寧有春秋之異<hi>淮南子春女悲秋士哀知物化矣</hi>高臺<lb/>
巳傾稷下有聞琴之泣<hi>新序齊稷下先生喜議政事桓譚新論雍門同說孟嘗君曰千</hi>
<hi>秋萬歲後高臺既以傾周引琴鼓之孟嘗君涕泣</hi>壯士一去燕南有擊筑之悲<lb/>
<pb n="KR4b0017_WYG_007-39b"/>
<hi>見二巻及使北</hi>項羽之晨起帳中<hi>見入彭/城館</hi>李陵之徘徊岐路<hi>見擬</hi>
<hi>咏懷</hi>韓王孫之質趙<hi>韓世家公子蟣虱/質於楚良不得歸</hi>楚公子之留秦<hi>見哀</hi>
<hi>江南賦</hi>無假窮秋於時悲矣<hi>見傷心賦</hi>况復魚飛武庫預有棄<lb/>
甲之徵<hi>晋五行志魏嘉平中有二魚集武庫屋王肅曰殆有棄甲之變</hi>鳥伏狄泉先見<lb/>
横流之兆星紀吳亡庚辰楚滅<hi>見哀江南賦</hi>紀侯大去<hi>左傳紀侯</hi>
<hi>大去其國違齊難也</hi>鄅子無歸<hi>左傳邾人襲鄅盡俘以歸鄅子曰余無歸矣從帑於邾</hi>原隰<lb/>
載馳<hi>詩載馳載驅歸唁衛侯詳將命</hi>轘轅長别<hi>楚辭注禹治水時自化為熊以通轘轅之道塗</hi>
<hi>山氏見之而慙遂化為石時方孕啓禹曰歸我子於是石破北方而啟生其石在嵩山</hi>甲裳失矣<lb/>
<pb n="KR4b0017_WYG_007-40a"/>
<hi>左傳屈蕩搏趙旃得其甲裳</hi>艅艎棄焉<hi>見哀江/南賦</hi>河傾酸棗<hi>漢溝洫志孝文時河</hi>
<hi>决酸棗</hi>杞梓與樗櫟俱流海淺蓬萊<hi>見步虛詞</hi>魚鼈與蛟龍共<lb/>
盡焚香複道詎歛遊魂<hi>未詳</hi>載酒屬車寧消愁氣<hi>見馬射賦</hi>芝<lb/>
蘭蕭艾之秋形殊而共瘁<hi>見連句</hi>羽毛鱗介之怨聲異而<lb/>
俱哀<hi>淮南子九夷八狄之哭也殊聲而皆悲一也</hi>所謂天乎乃曰蒼蒼之氣<lb/>
<hi>莊子天之蒼蒼其正色耶</hi>所謂地乎其實博博<hi>一作/搏搏</hi>之土<hi>後漢王潛夫論昔樂</hi>
<hi>毅以博博之小燕破强齊</hi>怨之徒也何能感焉彫殘殺翮無所假於<lb/>
風飈<hi>見代人表</hi>零落春枯不足煩於霜露<hi>桓寛鹽鐵論秋蓬被霜遭風則零落</hi>
<pb n="KR4b0017_WYG_007-40b"/>
幕府昔開賢俊翹首<hi>後漢周黨等傳論永平初東平王蒼為驃騎將軍開東閣延賢俊班</hi>
<hi>固集奏記東平王蒼曰幕府新開廣延羣俊</hi>為羈終歲門人謝焉<hi>楚世家晋叔向論子</hi>
<hi>干為羈終世可謂無民矣晋荀朂傳仕魏辟大將軍曹爽掾爽誅門生故吏無敢仕者朂獨臨赴</hi>至於<lb/>
東首告辭<hi>禮記䘮人記疾病寢東首於北牖下</hi>西陵長徃<hi>見哀江南賦</hi>山陽車<lb/>
馬<hi>見傷王司徒</hi>望<hi>藝文/作永</hi>别郊門<hi>晋陶潛集挽歌云嚴霜九月中送我出逺郊</hi>潁川<lb/>
賓客<hi>漢書灌嬰賓客横潁川</hi>遥悲松路<hi>見傷王司徒</hi>嵇叔夜之山庭尚<lb/>
多楊柳<hi>晋書嵇康字叔夜宅中有一柳樹每夏月居其下</hi>王子猷之舊徑惟餘<lb/>
竹林<hi>晋書王徽之字子猷常寄居空宅便種竹</hi>王孫葬地方為長樂之宫<hi>史記</hi>
<pb n="KR4b0017_WYG_007-41a"/>
<hi>秦樗里子卒葬於渭南章臺之東曰後百歲是當有天子之宫夾我墓漢興長樂宫在其東未央宫在其西武</hi>
<hi>庫正直其墓</hi>烈士埋魂即是將軍之墓<hi>列士傳羊角哀與左伯桃為友俱往仕楚</hi>
<hi>至梁山逢雪糧盡度不兩全遂併糧與哀至楚楚用為上卿後收葬伯桃伯桃墓逼近荆將軍陵而伯桃告云</hi>
<hi>吾日夜被荆將軍伐之哀乃加兵未勝云我向地下看之遂自刎死博物志異聞注周日用曰其墓在苑陵之</hi>
<hi>原求見其墓碑將軍名乃作次非字也漢書地理志河南郡故秦三川郡領苑陵縣</hi>昔嘗歡宴<hi>沈約</hi>
<hi>傷虞炎詩擕手同歡宴</hi>風月留連<hi>宋孝武帝擬漢武帝李夫人賦徙倚雲日徘徊風月嵇康琴賦</hi>
<hi>留連爛漫</hi>追憶平生<hi>漢張耳傳貫高箯與前卬視泄公勞若如平生歡</hi>宛然心目及<lb/>
乎垂翅秦川<hi>見和張侍中</hi>關河羈旅<hi>見哀江南賦</hi>降乎悲谷之景<lb/>
<pb n="KR4b0017_WYG_007-41b"/>
<hi>淮南子曰至於悲谷是謂晡時注悲谷西南方之大壑也</hi>實有憂生之情<hi>見宗廟歌</hi>美酒<lb/>
酌焉猶憶建鄴之水<hi>見和永豐</hi>鳴琴在操終思華亭之鶴<hi>見擬</hi>
<hi>咏懷及二巻</hi>重為此别嗚呼甚哉麟亡星落<hi>春秋運斗樞衡星得則麒麟生</hi>
<hi>萬人壽</hi>月死珠傷<hi>見望/月</hi>瓶罄罍恥<hi>詩瓶之罄矣惟罍之恥</hi>芝焚蕙嘆<lb/>
<hi>古詩芝焚蕙增嘆</hi>所望鍾沉德水聲出風雲<hi>漢郊祀志秦文公獲黑龍此水德之</hi>
<hi>瑞於是更名河曰德水宋劉敬叔異苑西河有鐘在水中晦朔輒鳴聲響悲激羈客聞而悽愴</hi>劍没豐<lb/>
城氣存牛斗<hi>見從駕</hi>澘然思舊乃作銘云<lb/>
風雲上慘<hi>見郊行</hi>舟壑潛移<hi>莊子藏舟於壑謂之固矣夜半有力者負之而走昧者不</hi>
<pb n="KR4b0017_WYG_007-42a"/>
<hi>知也</hi>駸駸霜露君子先危<hi>史記平津侯傳天子報曰君不幸罹霜露之疾商鞅傳危若朝</hi>
<hi>露</hi>紀侯大去懷王不返<hi>漢書范増曰懷/王入秦不反</hi>玉樹常埋<hi>晋書庾亮</hi>
<hi>卒何充嘆曰埋玉樹於土中使人情何能巳巳</hi>風流遂逺<hi>世說王東亭亡後王敬道與㑹嵇王道子</hi>
<hi>書曰元琳風流之美公私所寄忽爾䘮失豈惟風流相悼</hi>荀伯<hi>藝文/作卿</hi>舊縣<hi>荀卿傳荀卿適楚而</hi>
<hi>春申君以為蘭陵令春申君死而荀卿廢因家蘭陵梁書武帝南蘭陵中都里人</hi>慶封餘邑<hi>左傳</hi>
<hi>慶封奔吳吳勾餘予之朱方</hi>萬里歸魂修門詎入<hi>宋玉招魂魂兮歸來入修門些王逸</hi>
<hi>曰修門郢城門也</hi>城連武庫山枕盧龍<hi>魏武帝紀田疇引軍出盧龍塞水經注濡水又</hi>
<hi>南黄洛水注之北出盧龍山南流入於蠕蠕水</hi>思歸道遠返葬無從<hi>見哀江南賦</hi>徒<lb/>
<pb n="KR4b0017_WYG_007-42b"/>
留送雁<hi>㑹稽典錄虞國為日南太守卒於官有雙雁逐䘮還至餘姚住墓前歴三年乃去</hi>空靡<lb/>
長松<hi>見崇傳</hi>平陵之東無復梧桐<hi>古歌平陵東松柏桐不知何人刼義公崔豹古</hi>
<hi>今注平陵東翟義門人所作也王莽殺義義門人作歌以怨之</hi>松聲蕭瑟長起秋風<hi>見傷</hi>
<hi>心賦</hi>疇昔隆貴提擕語黙<hi>禮記長者與之提/擕繫辭或黙或語</hi>託情嵇阮<hi>藝文</hi>
<hi>作琴晋書嵇康胸懷所寄以高契難明所與神交者惟阮籍山濤</hi>風雲相得<hi>見象戲賦</hi>有酒<lb/>
如澠終温且克<hi>左傳晉侯以齊侯宴投壺齊侯舉矢曰有酒如澠詩飲酒温克</hi>朝陽落<lb/>
鳳<hi>見羽調曲</hi>大野傷麟<hi>見哀江/南賦</hi>佳城鬱鬱流寓於秦<hi>見傷心賦</hi>山<lb/>
陽相送惟餘故人<hi>見傷王司徒</hi>孀機嫠緯<hi>淮南子寡婦曰孀左傳嫠不恤其緯</hi>
<pb n="KR4b0017_WYG_007-43a"/>
獨鶴孤鸞<hi>見擬咏懷及鏡賦</hi>閨深夜靜風高月寒生平巳矣懷<lb/>
舊何期<hi>晋潘岳懷舊賦序余見父友東武戴侯楊君肇遂申之以婚姻而道元公嗣亦隆世親之愛不</hi>
<hi>幸父子凋殞慨然賦之</hi>匣中絃絶<hi>見步/虛詞</hi>鄰人笛悲<hi>見傷王司徒</hi>昔為幕<lb/>
府<hi>見哀江南賦</hi>今成繐帷<hi>文選謝朓銅雀臺詩繐帷飄井幹</hi>
　　梁東宫行雨山銘<lb/>
山名行雨地異陽臺佳人無數神女羞來<hi>見燈賦</hi>翠幔朝<lb/>
開<hi>武夷山記玉皇與太姥魏真人武夷君建幔亭綵屋是日與鄉人宴飲汝等皆吾之曾孫也晋陸機集招</hi>
<hi>隱詩曰宻葉成翠幄</hi>新妝旦起樹入牀頭花來鏡裏草緑衫同花<lb/>
<pb n="KR4b0017_WYG_007-43b"/>
紅面似<hi>西京雜記卓文君臉際常若芙蓉</hi>開年寒盡<hi>見應令</hi>正月遊春俱<lb/>
除錦帔<hi>典畧夫子見南子在錦帷之中</hi>併脫紅綸<hi>見和/趙王</hi>天絲劇藕<hi>見春賦</hi>
蝶粉多塵<hi>道書蝶交則粉退</hi>横藤礙路<hi>廣雅虆藤也</hi>垂柳低人誰言<lb/>
洛浦一箇河神<hi>魏曹植洛神賦序余朝京師還濟洛川古人有言斯水之神名曰宓妃</hi>
　　東宫玉帳山銘<lb/>
玉帳寥廓<hi>抱朴子外篇兵在太乙玉帳之中不可攻也詳五張寺碑</hi>崑山抵鵲<hi>見哀江南</hi>
<hi>賦</hi>總葉成帷<hi>見行雨/山銘</hi>連珠起幕玉策難移<hi>山海經西北曰密山黄帝</hi>
<hi>取密山之玉策投之鍾山之陰</hi>金花不落<hi>合璧事類陰真君歌曰北方正氣為河車東方甲乙成丹</hi>
<pb n="KR4b0017_WYG_007-44a"/>
<hi>砂兩情合養為一體朱雀調運生金花</hi>隱士彈琴<hi>列仙傳稷丘公華山道士漢武封禪公乃短章</hi>
<hi>甫擁瑟來迎</hi>仙人看博<hi>異苑昔有人乗馬出平遥峪裏有二觀老翁相與摴蒲遂下馬以䇿抵地而</hi>
<hi>之自謂俄頃視其馬䇿漼然巳爛顧瞻其馬鞍骸皆朽既還其家無復親舊</hi>巖留舊鼎<hi>南越書熈</hi>
<hi>安縣山下有神鼎天清水澄則見鼎刺史劉道安常使繫其耳而牽之耳脫而鼎潛既而執役者莫不疾耳葢</hi>
<hi>尉佗之鼎</hi>雲上新荆<hi>吕氏春秋/山雲草莾</hi>煑石初爛<hi>神仙傳白石生嘗煑白石為糧</hi>燒<lb/>
丹欲成<hi>神仙傳藥之上者有九轉還丹</hi>桑田屢變海水頻盈<hi>見步虛詞</hi>長聞<lb/>
鳯曲永聽蕭聲<hi>見春賦</hi>
　　吹臺山銘<lb/>
<pb n="KR4b0017_WYG_007-44b"/>
江寧吹嶺<hi>丹陽記江寧縣南四十里慈母山積石臨江生簫管竹自伶倫採竹嶰谷其後惟此幹見</hi>
<hi>珍故歴代常給樂府而俗呼曰鼓吹山</hi>雖山出筠<hi>未詳按拾遺記蓬山有浮筠之簳有青鸞集其</hi>
<hi>上仙者來觀戲焉風吹竹折聲如鐘磬之音</hi>秦簫下鳳<hi>見春賦</hi>此岫為真青槐<lb/>
避日<hi>爾雅守宫槐葉晝聶宵炕</hi>朱草司晨<hi>帝王世紀帝堯時朱草生於郊又堯時有草夾階而</hi>
<hi>生隨月生死以占日月之數名曰蓂莢</hi>石名新婦<hi>臨海記石新婦山亦名似人山上石悉綵色石</hi>
<hi>參差似人形永文帝遣畫王模寫山狀圖於白團扇焉</hi>樓學仙人<hi>地理志天門零陽縣有半石岡</hi>
<hi>岡上有石名仙人樓</hi>吳中字玉<hi>古逸詩夫差女玉悅韓重欲嫁不得而死重弔於墓側玉形見歌曰</hi>
<hi>羽族之長名為鳳凰一日失雄三年感傷</hi>城南姓秦<hi>見七夕賦</hi>比花依樹登榭要<lb/>
<pb n="KR4b0017_WYG_007-45a"/>
春<hi>魏劉楨贈五官中郎將詩要我以陽春光秩臣曰顔延之詩風觀要春景月榭迎秋</hi>舞能留<lb/>
客<hi>見燈賦</hi>聲便度新<hi>見春/賦</hi>雕梁數振無復輕塵<hi>劉向别録魯人虞公</hi>
<hi>發聲清哀拂動梁塵</hi>
　　至仁山銘<lb/>
峯横鶴嶺<hi>臨海記郡西北有白鶴山周迴六十里高三百丈泄水懸注遥望如倒挂白鶴因以為名</hi>
水學龍津<hi>見小園賦</hi>瑞雲一片<hi>郭子横洞㝠記稱東方朔云東海大明之墟在釡山山出</hi>
<hi>瑞雲應王者之符命</hi>仙童兩人<hi>見謝周/明帝啓</hi>三秋雲薄<hi>易通卦騐立秋濁陰雲出如赤</hi>
<hi>繒</hi>九日寒新<hi>宋玉九辯憯悽增/欷兮薄寒之中人</hi>真花暫落<hi>見謝趙王啓</hi>畫樹<lb/>
<pb n="KR4b0017_WYG_007-45b"/>
常春<hi>見和示内人</hi>横石臨砌飛簷枕嶺璧繞藤苖<hi>見行雨山銘</hi>窻<lb/>
銜竹影菊落秋潭<hi>漢地理志𢎞農郡析縣注師古曰鞠水出柳谷即今所謂菊潭也</hi>桐<lb/>
疎寒井<hi>見義谷銘</hi>仁者可樂將由愛靜<hi>論語仁者樂山又曰仁者靜</hi>
　　望美人山銘<hi>藝文作徐陵</hi>
高唐礙雨<hi>見燈賦</hi>洛浦無舟<hi>魏曹植洛神賦御輕舟而上泝</hi>何處相望山<lb/>
邊一樓<hi>袁彦伯羅浮山疏遥望一石樓直上當十餘里許石樓之於山頂十分之一耳去縣三十里便</hi>
<hi>見山基至所登處皆平敞極目</hi>峯因五婦<hi>蜀王本紀秦王獻美女與蜀王蜀王遣五丁迎女見一大</hi>
<hi>蛇入山穴中五丁并引蛇山崩秦五女皆上山化為石今梓橦縣有五婦山</hi>石是三侯<hi>未詳按列</hi>
<pb n="KR4b0017_WYG_007-46a"/>
<hi>異傳豫章女子戴氏久疾出見小石曰能有神能差有疾者當事汝夜夢人告之吾將佑汝從後漸差遂立祠</hi>
<hi>名石侯祠</hi>嶮踰地肺<hi>謝靈運遊名山志玉/溜山一名地肺山</hi>危陵天柱<hi>漢郊祀志武帝</hi>
<hi>登禮灊之天柱山號曰南嶽</hi>禁苑斜通春人常聚樹裏聞歌枝中見<lb/>
舞恰對妝臺諸窻晝開<hi>東宫舊事宫有四面窻有八所綾綺連錢及青匡郭飛板</hi>斜<lb/>
看已識直喚便迴豈同織女非秋不來<hi>見和示内人</hi>
　　明月山銘<lb/>
竹亭標嶽<hi>海錄碎事蜀崗其勢自西北來至揚州北竹亭西乃絶</hi>四面臨虛山危<lb/>
簷逈葉落窻疏看椽有笛<hi>見連珠</hi>對樹無風<hi>見傷心賦</hi>風生石<lb/>
<pb n="KR4b0017_WYG_007-46b"/>
洞<hi>盛𢎞之荆州記宜都狼山縣山有風穴口大數尺名曰風井夏則風出冬則風入</hi>雲出山根<lb/>
<hi>見義谷銘</hi>霜朝唳鶴<hi>見小/園賦</hi>秋夜鳴猿<hi>宜都山川記峽中猿鳴至清諸山谷傳其響泠</hi>
<hi>泠不絶又文選梁沈約石塘瀬聽猿詩噭噭夜猿鳴</hi>堤梁以堰野路疑村船横埭<lb/>
下樹夾津門寧殊華蓋<hi>葛仙翁傳崑崙山一曰華葢天柱仙人所居洞天福地記華蓋</hi>
<hi>山周迴四十里名曰容成太玉之天在温州永嘉縣仙人修羊公治之</hi>詎識桃源<hi>見擬咏懷</hi>
　　刀銘三首<lb/>
風伯吹罏雲師鍊冶<hi>吳越春秋越王允常聘歐冶子作名劍五枚以純鈎示薛燭曰客有</hi>
<hi>以鄉三十駿馬千匹千戸之都二賈此劍可乎薛燭曰不可臣聞初造此劍赤堇之山破而出錫若耶之溪涸</hi>
<pb n="KR4b0017_WYG_007-47a"/>
<hi>而出銅雨師灑道雷公發鼔天帝裝炭太乙下觀</hi>鐵燄朝流<hi>蜀志闔閭造二劍金鐵未流干將</hi>
<hi>夫妻乃斷髮剪指投於爐中乃濡</hi>金精夜下<hi>見報寄洛州</hi>價重十城名高千<lb/>
馬<lb/>
千金頴合<hi>吕氏春秋伍員解其劍以予丈人曰此千金之劍也禮記兄獻刀則却刃授頴</hi>百錬<lb/>
鋒成<hi>崔豹古今注吳大帝有寶刀三一曰百錬</hi>光連斗氣<hi>見從/駕</hi>燄動山精<hi>未詳</hi>
身文水動刃古珠生<hi>越絶書風胡子曰太阿巍巍翼翼如流水之波玉市從文間起至脊</hi>
<hi>而止如珠而不可枉文若流而不絶</hi>
斗精遥降<hi>吳越春秋伍子胥過江解劍與漁父曰此劍中有七星北斗文其值百金</hi>山靈下<lb/>
<pb n="KR4b0017_WYG_007-47b"/>
從<hi>未詳</hi>水文千曲蛇鱗百重<hi>見聽/擣衣</hi>燕砥歛刃<hi>莊子天子之劍以燕谿石</hi>
<hi>城為鋒齊岱為鍔晋衛為脊周宋為鐔韓魏為鋏</hi>蜀水開鋒<hi>浦元傳有竒思為諸葛亮鑄刀三千</hi>
<hi>口刀成自言漢水鈍弱不任淬用蜀江爽烈</hi>氣生分景<hi>列子衛孔周其祖得殷帝之寶劍三二曰</hi>
<hi>承影將旦昧爽之交旦夕昏明之際北面而察之莫識其狀</hi>環成屈龍<hi>浦元傳以竹筒納鐵珠滿</hi>
<hi>中舉刀斷之應手虛落因曰神刀今屈耳環者乃師其遺法</hi>
　讚<lb/>
　自古聖帝名賢讚二十七首<lb/>
　　黄帝見廣成子<lb/>
<pb n="KR4b0017_WYG_007-48a"/>
治身紫府問政青丘<hi>雲笈七籖軒轅本紀東到青邱山見紫府先生受三皇内文大字以</hi>
<hi>劾召萬神</hi>龍湖鼎没<hi>見祀/圓丘</hi>丹竈珠流<hi>見謝趙王啓</hi>疎雲即雨落木<lb/>
先秋至道須極長生可求<hi>見賀傳位表</hi>
　　堯登壇受圖<lb/>
登壇洛汭沉玉河湄<hi>見馬射賦</hi>丹圖馭馬綠甲乗龜榮光上<lb/>
幕休氣連帷<hi>見羽調曲</hi>雖允克讓於見文思<hi>見祀方澤</hi>
　　舜舞干戚<lb/>
平風變律<hi>帝王世紀舜以六律五聲八音協治詳賀傳位表</hi>擊石來儀<hi>舜典鳳凰來儀</hi>
<pb n="KR4b0017_WYG_007-48b"/>
<hi>詳步虛詞</hi>先齊七政<hi>見哀江/南賦</hi>更服三危<hi>孟子舜殺三苗於三危</hi>朱干獨<lb/>
舞玉戚空麾<hi>帝王世紀有苖氏負固不服禹請征之舜修教三年執干戚而舞之有苖請服詳賀</hi>
<hi>新樂表</hi>南風一曲拱已無為<hi>見馬射賦</hi>
　　禹渡江<lb/>
三江初鑿九谷新成<hi>禹貢三江既入九山刋旅</hi>風飛鷁涌<hi>韻集鷁首天子船也</hi>
水起龍驚樂天知命無待憂生危舟遂靜亂檝還平<hi>見哀</hi>
<hi>江南賦</hi>
　　湯解祝網<lb/>
<pb n="KR4b0017_WYG_007-49a"/>
連珠兩起<hi>未詳</hi>合玉雙沉<hi>尚書中候天乙在亳諸隣國襁負歸德東觀乎雒降三分璧黄</hi>
<hi>魚雙躍出濟於壇化為黒玉赤勒曰𤣥精天乙受神福伐桀克</hi>穀為祥樹<hi>吕氏春秋成湯之時有榖</hi>
<hi>生庭昏生至旦而大合拱史請卜其故湯退卜者曰吾聞見祥而為不善則福不至見妖而為善則禍不至三</hi>
<hi>日而穀亡</hi>桑見樂林<hi>左傳襄公十年宋公享晋侯於楚邱請以桑林荀罃辭及著雍疾卜桑林見晋</hi>
<hi>侯有間注桑林殷天子之樂名間疾差也</hi>三方落網一面驅禽德矣聖政仁<lb/>
乎用心<hi>見和王内史</hi>
　　文王見呂尚<lb/>
言歸養老<hi>齊世家吕尚曰吾聞西伯賢又善養老盍往焉</hi>垂釣西川岸止磻石<lb/>
<pb n="KR4b0017_WYG_007-49b"/>
溪惟小船<hi>見宫調曲</hi>風雲未感<hi>見象戲賦</hi>意氣怡然有此相望於<lb/>
兹幾年<hi>見和張侍中</hi>
　　武丁迎傅說<lb/>
虞田路斷辭<hi>疑作沙</hi>澗泉飛躬勞版築有弊韋衣<hi>見宮調曲</hi>賢<lb/>
臣入夢天賜無違<hi>尚書說命夢帝賚予良弼</hi>千巖之下遂得同歸<lb/>
　　成王刻桐葉封虞<lb/>
唐叔百里居河之汾帝刻桐葉天書掌文禮以成德樂<lb/>
以歌勲天子無戲唐其有君<hi>晋世家唐叔虞者周武王子及生文在其手曰虞遂</hi>
<pb n="KR4b0017_WYG_007-50a"/>
<hi>因命之成王與叔虞戯削桐葉為珪與虞曰以封汝史佚曰天子無戯言言則史書之禮成之樂歌之於是遂</hi>
<hi>封叔虞於唐唐在河汾之東方百里</hi>
　　漢高祖置酒沛宫<lb/>
遊子思舊來歸沛宫還迎故老更召歌童雖欣入沛<hi>漢高</hi>
<hi>帝紀上還過沛留置酒沛宫悉召故人父老子弟佐酒發沛中兒得百二十人教之歌酒酣上擊筑自歌曰大</hi>
<hi>風起兮雲飛揚威加海内兮歸故鄉安得猛士兮守四方謂沛父兄曰遊子悲故鄉吾雖都關中萬嵗之後吾</hi>
<hi>魂魄猶思樂沛</hi>方念移豐<hi>見春賦</hi>酒酣自舞先歌大風<lb/>
　　漢武帝聚書<lb/>
<pb n="KR4b0017_WYG_007-50b"/>
獻書路廣藏書柱開<hi>劉歆七畧孝武皇帝勅丞相公孫𢎞廣開獻書之路百年之間書積</hi>
<hi>如丘山故外則有太常太史博士之藏内則有延閣廣内秘室之府老子傳注索隱曰老子為柱丁史即藏室</hi>
<hi>之柱下因以為官名</hi>秦儒出谷<hi>見哀江/南賦</hi>漢簡吹灰<hi>秦始皇本紀李斯請史官非秦</hi>
<hi>記皆燒之非博士官所職天下敢有藏詩書百家語者悉詣守尉雜燒之</hi>芝<hi>疑作金</hi>泥印上玉<lb/>
匣封來<hi>拾遺記元封元年浮忻國貢蘭金之泥即銀燭是也常以此泥封諸函匣及諸宫門鬼魅不敢</hi>
<hi>干當漢世上將出征及使絶國多以此泥為璽封</hi>坐觀風俗不出蘭臺<hi>漢官儀御史中</hi>
<hi>丞二人其一别在殿中兼典蘭臺秘書</hi>
　　袁盎諫文帝<lb/>
<pb n="KR4b0017_WYG_007-51a"/>
千乗峻轍<hi>見馬射賦</hi>六轡危行<hi>詩六轡如琴</hi>跡迴松坂山斜柳城<lb/>
龍淵地狹<hi>見從駕</hi>華蓋風驚<hi>見羽/調曲</hi>賢臣攬轡可謂忠貞<hi>漢袁</hi>
<hi>盎傳上從㶚陵上欲西馳下峻坂盎攬轡曰陛下騁六飛馳不測山有如馬驚車敗陛下縱自輕奈高廟太后</hi>
<hi>何上乃止</hi>
　　朱雲折檻<lb/>
上書直諫有怙明君先求斬馬遂請龜文身摧欄檻義<lb/>
烈風雲應從御史翻賴將軍<hi>左思魏都賦劍則龜文龍藻漢朱雲傳雲字游魯人</hi>
<hi>徙平陵成帝時丞相故安昌侯張禹以帝師位特進雲曰臣願賜上方斬馬劍斬佞臣一人以厲其餘上問誰</hi>
<pb n="KR4b0017_WYG_007-51b"/>
<hi>也對曰安昌侯張禹上大怒御史將雲下雲攀殿檻檻折御史將雲去於是左將軍辛慶忌免冠解印綬叩頭</hi>
<hi>殿下上意解曰勿易因而輯之以旌直臣</hi>
　　周公戒伯禽<lb/>
伯禽居魯<hi>魯世家周公卒相成王而使其子伯禽代就封於魯</hi>鳴玉來朝<hi>禮記玉藻將適</hi>
<hi>公所史進象笏書對命既服習容觀玉聲乃出</hi>周公政治為國風謡<hi>詩疏周公陳豳公之</hi>
<hi>教自始至成述其政教之始則為豳風述其政教之中則為豳雅逑其政教之成則為豳頌</hi>北山有<lb/>
梓南山有喬禮容雖備俯仰無驕<hi>說苑伯禽與康叔封朝成王見周公三見</hi>
<hi>而三笞康叔封與伯禽見商子商子曰南山之陽有木焉名曰喬實而仰喬者父道也南山之隂有木焉名曰</hi>
<pb n="KR4b0017_WYG_007-52a"/>
<hi>梓實而俯梓者子道也二子見周公入門而趨登堂而跪公拂其首勞而食之</hi>
　　五月披裘負薪<lb/>
披裘當夏俗外為心雖逢季子不拾遺金<hi>見小園賦</hi>禽巢欲<lb/>
逺魚沉惟深<hi>劉峻山栖志鳥居山上層巢木末魚潛川下窟穴泥沙豈好異哉葢性然也</hi>清<lb/>
聲滅跡何必山林<hi>郭璞遊仙詩長揖當塗人去來山林客</hi>
　　王祥扣冰魚躍<lb/>
王祥之母鮮鱗是求氷連釣浦凍塞寒流精誠有感無<lb/>
假沉鈎二老同膳雙魚共浮<hi>見傷王司徒</hi>
<pb n="KR4b0017_WYG_007-52b"/>
　　孫叔敖逢蛇<lb/>
叔敖朝出容悴還家母氏顧訪知埋怪蛇爾有陰德陽<lb/>
報將加終為楚相卒有榮華<hi>漢賈誼書孫叔敖為兒出遊還憂不食母問其故泣</hi>
<hi>曰今旦見兩頭蛇母曰蛇安在曰聞見兩頭蛇者死恐人復見之巳殺而埋之矣母曰無憂汝不死矣吾聞有</hi>
<hi>陰德必有陽報汝必當貴後為楚相</hi>
　　高鳳好書不知流麥<lb/>
高鳳好學專心不迴流連經笥<hi>後漢邊韶傳韶曰腹便便五經笥</hi>對玩<lb/>
書臺<hi>司馬彪續漢書靈臺者乃周家之所造臺也圖書術籍珍玩寶怪皆所藏也</hi>石門雲度<lb/>
<pb n="KR4b0017_WYG_007-53a"/>
<hi>見義谷銘</hi>銅梁雨來<hi>見佛/龕</hi>麥流雖逺書巻猶開<hi>見報寄隱士</hi>
　　張良遇黄石公<lb/>
張良取履跪授無辭兵書一巻長者三期<hi>漢張良傳良嘗閒從容步</hi>
<hi>遊下邳圯上有一父老衣褐至良所直堕其履圮下顧謂良曰孺子下取履良强忍下取履因跪進父以足授</hi>
<hi>之笑而去復還曰孺子可教矣後五日平明與我期此五日平明良往父巳先在怒曰與老人期後何也去後</hi>
<hi>五日蚤㑹五日雞鳴往父又先在復怒曰後何也去後五日復蚤來五日良半夜往有頃父亦來喜曰當如是</hi>
<hi>出一編書曰讀是則為王者師十三年孺子見我濟北榖城山下黄石即我巳後果得榖城山下黄石取而寶</hi>
<hi>祠之</hi>昔稱韓相今為帝師<hi>見擬咏懷</hi>糓城餘石還歸舊祠<lb/>
<pb n="KR4b0017_WYG_007-53b"/>
　　師尚父授丹書<lb/>
尚父一遇周王是親赤雀既下<hi>見祀赤帝</hi>丹書巳陳<hi>通鑑武王踐阼</hi>
<hi>三日師尚父陳丹書</hi>自論秉鉞<hi>齊世家師尚父左杖黄鉞右把白旄以誓曰蒼兕蒼兕總爾衆庶</hi>
長别垂綸獨有磻石留名渭濱<hi>見宫調曲和張侍中</hi>
　　榮啓期三樂<lb/>
榮期三樂惟人與年夫子相遇即以為賢性靈造化風<lb/>
雲自然雅琴雖古獨有鳴絃<hi>見和張侍中</hi>
　　夫子見程生<lb/>
<pb n="KR4b0017_WYG_007-54a"/>
程生夫子一遇相知薄言傾蓋桑陰遂移清揚共美賢<lb/>
聖同羇陳詩難别贈絹傷離<hi>家語孔子之郯遇程子於塗傾葢而語終日甚相親</hi>
<hi>顧謂子路曰取束帛以贈先生詩不云乎有美一人清揚宛兮邂逅相遇適我願兮今程子天下賢者也於斯</hi>
<hi>不贈則終身弗能見也詳温湯碑</hi>
　　鉏麑見趙盾<lb/>
趙盾將朝端衣整笏鉏麑受命衝冠危髮惆悵賢臣顧<lb/>
瞻城闕利劒不抽青槐先絶<hi>左傳趙宣子驟諫公患之使鉏麑賊之晨徃寢門闢</hi>
<hi>矣盛服將朝尚早坐而假寐麑嘆曰不忘㳟敬民之主也賊民之主不忠棄君之命不信有一於此不如死也</hi>
<pb n="KR4b0017_WYG_007-54b"/>
<hi>觸槐而死藺相如傳相如持璧却立倚柱怒髮上衝冠曹植贈白馬王彪詩顧瞻戀城闕</hi>
　　蔡澤就唐生相<lb/>
蔡澤羇旅唐生决絶無勞神策<hi>見步虛詞</hi>不問靈龜<hi>周易舍爾靈龜</hi>
富貴自取年壽須期雖云異相㑹待逢時<hi>蔡澤傳澤干諸侯不遇而</hi>
<hi>從唐舉相舉熟視而笑曰吾聞聖人不相其先生乎澤知舉戯之乃曰富貴吾所自有所不知者壽也乃西入</hi>
<hi>秦昭王拜為秦相</hi>
　　李陵蘇武别<lb/>
李陵北去蘇武南旋歸驂欲動别馬將前河橋兩岸臨<lb/>
<pb n="KR4b0017_WYG_007-55a"/>
路悽然故人此别知應幾年<hi>見擬咏懷趙國公序</hi>
　　樊噲見項王<lb/>
樊噲將軍漢王車右不憚鋒刃何辭斗酒霸上屯軍<hi>漢樊</hi>
<hi>噲傳亞父謀欲殺沛公令項莊拔劍舞坐中欲擊沛公噲居營外聞事急乃持盾入立帳下羽問為誰張良曰</hi>
<hi>沛公驂乗樊噲也羽曰壯士賜之巵酒彘肩噲既飲酒拔劍切肉食之羽曰能復飲乎噲曰臣死且不惜豈特</hi>
<hi>巵酒乎沛公留車騎獨騎馬噲等四人步從從山下走歸霸上軍</hi>鴻門固守持謝范增<lb/>
惟留玉斗<hi>漢高帝紀或說沛公守函谷關羽西入關關門閉羽大怒使黥布等攻破函谷關沛公見</hi>
<hi>羽鴻門謝使張良獻玉斗范増増怒撞其斗起曰吾屬今為沛公虜矣</hi>
<pb n="KR4b0017_WYG_007-55b"/>
　　秦穆公飲盜駿馬<lb/>
駿馬遇盜秦王不嗔先傾美酒翻畏傷人鄰兵向國窮<lb/>
冦侵秦於時大盜還作功臣<hi>說苑秦繆公常出而忘其駿馬自徃求之見人巳殺</hi>
<hi>其駿馬方共食其肉繆公曰吾聞食駿馬肉不飲酒者傷人即以次飲之酒居三年晋攻秦穆公圍之往時食</hi>
<hi>馬肉者相謂曰可以出死報食馬得酒之恩遂獲惠公以歸</hi>
　　延陵季子遇徐君<lb/>
徐君有禮季子惟賢經過一遇如舊依然人非别後心<lb/>
許生前長松雖合寶劍猶懸<hi>吳世家季札之初使北過徐徐君好季札劍口不敢</hi>
<pb n="KR4b0017_WYG_007-56a"/>
<hi>言季札知之為使上國未獻還至徐徐君巳死乃解其寶劍繫徐君冢樹而去季子曰始吾心巳許之豈以死</hi>
<hi>倍吾心哉新序徐人歌曰延陵季子兮不忘故脫千金之劍兮帶墳墓</hi>
　　鶴讚<hi>有引</hi>
武成二年春三月雙白鶴飛集上林園大將鄭偉布弋<lb/>
設罝並皆禽獲六翮巳摧<hi>晋趙景真與嵇茂齊書鋒鋩靡加六翮摧屈</hi>雙心<lb/>
俱怨<hi>見鴛鴦賦</hi>相顧哀鳴孤雄先絶孀妻向影信奏事階墀<lb/>
立使為讚<lb/>
九臯遥集<hi>詩鶴鳴于九臯</hi>三山逈歸<hi>見和王少保</hi>華亭别唳洛浦仙<lb/>
<pb n="KR4b0017_WYG_007-56b"/>
飛<hi>見哀江南賦</hi>不防離繳<hi>見和張/侍中</hi>先遭合圍<hi>見征客</hi>籠摧月羽<lb/>
<hi>見和趙王</hi>弋碎霜衣<hi>宋鮑昭舞鶴賦疊雙毛/而弄影振玉羽而臨霞</hi>塞傳餘號<hi>梁元帝𤣥</hi>
<hi>覽賦㳂鶴塞于潯陽</hi>關仍舊名<hi>漢宫闕疏白鶴太子所居之地凡人不得輒入故云鶴禁梁昭明太</hi>
<hi>子集答湘東王書曰掩鶴關而高卧</hi>南遊湘水<hi>盛𢎞之荆州記衡山有三峯極秀一名紫葢澄天明</hi>
<hi>景輒有一雙白鶴迴翔其上</hi>東入遼城<hi>見歩/虛詞</hi>雲飛欲舞<hi>相鶴經翔于雲故毛豐而</hi>
<hi>肉疎</hi>露落先鳴<hi>見小/園賦</hi>六翮摧折九門嚴閉<hi>見擬咏懷</hi>相顧哀鳴<lb/>
肝心斷絶松上長悲<hi>見和趙王</hi>琴中永别<hi>見擬咏懷</hi>
　庾開府集箋註巻七<lb/>
</p>
<p>
</p>
  </div>
</body>
</text>
</TEI>
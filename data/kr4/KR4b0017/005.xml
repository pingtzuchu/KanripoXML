<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>庾開府集箋註巻五</head> <lb/>
    <p>
<pb n="KR4b0017_WYG_005-1a"/>
欽定四庫全書<lb/>
　庾開府集箋註巻五<lb/>
　　　　　　　　　　　　　周　庾信　撰<lb/>
　　　　　　　　　　　　　呉江呉兆宜註<lb/>
　　山齋<lb/>
寂寥尋靜室䝉宻就山齋<hi>南史謝舉傳舉宅内山齋捨以為寺泉石之美殆若自然</hi>
滳瀝泉澆路穹窿石卧階淺槎全不動盤根惟半埋圓<lb/>
珠墜晩菊<hi>江淹别賦秋露如珠</hi>細火落空槐<hi>見園庭</hi>直置風雲慘彌<lb/>
<pb n="KR4b0017_WYG_005-1b"/>
憐心事乖<lb/>
　　望野<lb/>
試䇿千金馬<hi>見象戲賦</hi>來登五丈原<hi>蜀志諸葛亮據武功五丈原</hi>有城仍<lb/>
舊縣無樹即新村水向蘭池泊<hi>秦始皇本紀帝微行夜出逢盗蘭池</hi>日斜<lb/>
細栁園<hi>見馬射賦</hi>涸渚通沙路<hi>拾遺記平沙千里色如金細如粉風沙起如霧亦日金霧</hi>
寒渠塞水門<hi>漢書賈議論治河奏可從淇口以東為石隄多張水門</hi>但須風雲賞<lb/>
何須人事論<lb/>
　　䝉賜酒<lb/>
<pb n="KR4b0017_WYG_005-2a"/>
金膏下帝臺<hi>穆天子傳河伯示汝黄金之膏山海經帝臺之漿飲者不心痛又鼓鐘之山帝臺所</hi>
<hi>以觴百神也注帝臺神人名</hi>玉瀝在蓬萊<hi>十洲記瀛洲有玉膏如酒味名曰玉酒令人長生</hi>
仙人一遇飲分得兩三杯忽聞桑葉落<hi>水經注蒲坂魏秦州刺史治太</hi>
<hi>平遷都罷州置河東郡郡民有姓劉名墜者採挹河流醖成芳酎懸食同枯枝之年排於桑落之辰自王公庶</hi>
<hi>友牽拂相招日毎云索郎有顧索郎反語謂桑落也</hi>正值菊花開<hi>西京雜記九月九日飲菊花酒</hi>
<hi>令人長壽菊華舒時併採莖葉雜黍米釀之至來年九月九日始熟故謂之菊花酒</hi>阮籍披衣進<lb/>
<hi>晉陶潛詩相思則披衣言笑無厭時詳擬咏懐</hi>王戎含笑來<hi>晉王戎傳戎字濬冲封安豐侯戎每</hi>
<hi>與籍為竹林之逰戎常後至籍曰俗物巳復求敗人意戎笑曰卿輩意亦復易敗耶</hi>從今覓仙藥<lb/>
<pb n="KR4b0017_WYG_005-2b"/>
<hi>世語曰子髙少好隠淪之術嘗為美酒給遺客一旦有四仙人齎藥集其舍求酒子髙知非凡乃取他藥雜之</hi>
<hi>仙人云我亦有仙藥於是賔主各出其藥仙人謂子髙曰卿藥陳乆可服吾藥子髙服之因隨仙人飛去子髙</hi>
<hi>仙酒至今傳之</hi>不假向瑶臺<hi>白帖瑶臺仙人所居</hi>
　　奉報趙王恵酒<lb/>
梁王修竹園<hi>漢枚乗兔園賦修竹檀樂夾池水圗經曰梁王有修竹園</hi>冠葢風塵喧<lb/>
<hi>班固西都賦冠葢如雲</hi>行人忽枉道<hi>左傳注行人掌使之官魏志太子丕與呉質書云今遣騎</hi>
<hi>到鄴故使枉道相過行矣自愛</hi>直進桃花源<hi>見擬/詠懐</hi>稚子還羞出<hi>晉陶潛集歸去</hi>
<hi>來辭云稚子候門羞出用王霸事</hi>驚妻倒閉門<hi>列女傳楚王駕至老萊之門萊妻曰居亂世為</hi>
<pb n="KR4b0017_WYG_005-3a"/>
<hi>人所制此能免於患乎投其畚而去</hi>始聞傳上命定是賜中尊<hi>漢平當傳使尚書令</hi>
<hi>譚賜君養牛一上尊酒十石如淳曰稲米一斗得酒一斗為上樽稷米一斗得酒一斗為中樽粟米一斗得酒</hi>
<hi>一斗為下樽</hi>野罏然樹葉山杯捧竹根<hi>未詳按杜田補遺以竹根為飲器盖本此</hi>
風池還更暖<hi>水經注武周川南岸下有風穴厥大容人穴中肅肅常有微風雖三伏盛署猶須襲</hi>
<hi>裘寒吹凌人不可暫停</hi>宣谷遂長暄<hi>見園/庭</hi>未知稲粱雁<hi>文選注魯連子曰君</hi>
<hi>雁鶩有餘粟</hi>何時能報恩<lb/>
　　有喜致醉<lb/>
忽見庭生樹<hi>見傷心賦</hi>聊欣蚌得珠<hi>後漢書韋康字元将弟誕字仲将孔融與父端</hi>
<pb n="KR4b0017_WYG_005-3b"/>
<hi>書曰元将偉世之器仲将保家之主不意雙珠近出老蚌</hi>蘭芬猶載寢蓬箭始懸弧<lb/>
<hi>詩廼生男子載寢之状詳傷心賦</hi>既喜枚都尉<hi>漢枚乗傳景帝召拜乗為𢎞農都尉武帝詔問</hi>
<hi>乗子無能為文者後廼得其孽子臯詔使賦平樂館善之拜為郎</hi>能歡陵<hi>當作/陸</hi>大夫<hi>漢陸</hi>
<hi>賈傳髙帝拜賈為太中大夫賈五男寶歛值百金謂其子曰過汝汝給酒食所死家得寳劔</hi>頻朝中<lb/>
散客連日歩兵厨<hi>晉王戎傳戎經黄公酒壚下過顧謂後車客吾昔與嵇叔夜阮嗣宗其酣</hi>
<hi>飲於此壚竹林之逰亦預其末自嵇生夭阮公亡便為時所羈紲今日視此雖近邈若山河詳擬詠懐</hi>雜<lb/>
曲隨琴用殘花聽酒須脆梨裁數實<hi>魏文帝詔真定郡梨甘若蜜脆若凌</hi>
甘查惟一株<hi>西京雜記上林苑查三蠻查𦍑查猴查</hi>兀然已復醉揺頭歌<lb/>
<pb n="KR4b0017_WYG_005-4a"/>
鳳雛<hi>魏應璩集百一詩云漢末桓帝時郎有馬子都自謂識音律請客鳴笙竽為作陌上桑反言鳳将雛</hi>
<hi>左右偽稱善亦復自揺頭</hi>
　　喜晴應詔勑自疏韻<hi>北史周明帝紀武成元年六月戊子大雨霖詔公卿大夫</hi>
　　　<hi>士爰及牧守黎庶等令各上封事讜言極諌無有所諱</hi>
御辨誠膺録維皇稱有建<hi>尚書維皇上帝降𠂻於下民又皇建其有極</hi>雷澤<lb/>
昔經漁負夏時從販<hi>帝王世紀受始遷於負夏販于頓丘又漁於雷澤漁者讓淵</hi>栢<lb/>
梁驂駟馬髙陵馳六傳<hi>北堂書抄漢武帝元封三年作栢梁臺詔羣臣能為七言詩者</hi>
<hi>乃得上坐梁王詩曰驂駕駟馬從梁來大将軍詩曰和撫四夷不易哉太常周建徳詩曰撞鐘擊鼓聲中詩漢</hi>
<pb n="KR4b0017_WYG_005-4b"/>
<hi>文帝紀代王令張武等六人乗六乗傳至髙陵止太尉勃願請間宋昌曰所言公公言之所言私王者無私太</hi>
<hi>尉勃乃跪上天子璽按明帝為岐州刺史孝閔廢晉公䕶迎帝於岐州立之</hi>有序屬賔連<hi>瑞應</hi>
<hi>圖王者厥機有序男女有别則賔連濶逹生於序</hi>無私表平憲<hi>未詳按孫氏瑞應圖平露如盖</hi>
<hi>生於庭則王者不私人以官四方之政平其根若絲一日平雨白虎通平雨者樹名也</hi>河堤崩故<lb/>
栁<hi>漢溝洫志河堤使者王延世使塞以竹落長四丈大九圍盛以小石兩船夾載而下之三十六日河堤成</hi>
秋水髙新堰心齋愍昏墊<hi>荘子顔子心齋坐忘堯典下民昏墊</hi>樂徹憐胥<lb/>
怨<hi>家語哀公問曰旱如之何孔子曰凶年則祭事不懸詳角調曲</hi>禪河秉髙論<hi>大藏一覧太子</hi>
<hi>次至苦行林中尼連河測安禪靜坐水經注觀佛三昧經作熙連河佛國記作希連禪河佛本行經作尼連禪</hi>
<pb n="KR4b0017_WYG_005-5a"/>
<hi>河</hi>法輪開勝辨<hi>釋道安西域志波羅/祭斯國佛轉法輪處</hi>王城水鬬息<hi>國語靈王</hi>
<hi>二十二年榖洛鬬将毀王宫注毁王城西南将及王宫故齊人城郟</hi>洛浦河圖獻<hi>見馬射賦</hi>伏<lb/>
泉還習坎<hi>張恊雜詩階下伏泉涌周易習坎</hi>歸風已回巽<hi>陸機樂府願託歸風響周</hi>
<hi>易隨風㢲</hi>桐枝長舊圍蒲節抽新寸山藪欣藏疾<hi>見馬射賦</hi>幽棲<lb/>
得無悶<hi>見擬咏懐</hi>有慶兆民同<hi>見羽/調曲</hi>論年天子萬<hi>詩虎拜稽首天子萬</hi>
<hi>年按梅鼎祚本注巽音旋寸音斷悶音慢皆古韻</hi>
　　同顔大夫初晴<hi>北史顔之推傳梁湘東王即位以之推為散騎侍郎奏舍人事後為</hi>
　　　<hi>周軍所破大将軍李穆送徃𢎞農令掌其兄陽平公逺書翰將妻子走齊時人稱其勇决齊亡</hi>
<pb n="KR4b0017_WYG_005-5b"/>
　　　<hi>入周為御史上士</hi>
夕陽含水氣<hi>詩度其夕陽</hi>反景照河隄<hi>山海經長留之山其神白帝少昊居之是</hi>
<hi>神也主司反景注日西入則景反東照詳上</hi>濕花飛未逺隂雲歛向低燕燥<lb/>
還為石<hi>湘中記靈陵有石燕遇雨則飛止還為石</hi>龍殘更是泥<hi>淮南子王龍以祈雨</hi>香<lb/>
泉酌冷澗小艇鈞蓮溪但使心齊物<hi>莊子有齊物論</hi>何愁物不<lb/>
齊<hi>孟子夫物之不齊物之情也</hi>
　　奉和趙王喜雨<hi>北史周髙祖紀保定二年二月癸丑以乆不雨宥罪人京城三十里</hi>
　　　<hi>内禁酒四月甲辰以旱故禁屠宰三年五月甲午朔以旱故避正寝不受朝</hi>
<pb n="KR4b0017_WYG_005-6a"/>
𤣥蜺臨日谷<hi>楚辭虹蜺紛其朝覆兮夕淫淫而霖雨堯典宅<graphic n="KR1599" url="https://raw.githubusercontent.com/kanripo/KR-Gaiji/master/images/KR1599.png" mimeType="image/png"/>夷曰晹谷寅賔出日</hi>封蟻<lb/>
對雲臺<hi>東觀漢記永平五年少雨上御雲臺自以易林占之其繇曰蟻封穴户大雨将至</hi>投壺<lb/>
欲起電<hi>莊子玉女投壺天為之笑則電</hi>倚柱稍驚雷<hi>曹嘉之晉紀諸葛誕常倚柱讀書霹</hi>
<hi>靂震其柱誕自若</hi>白沙如濕粉<hi>四民月令三月杏花盛可播白沙輕士之田王孚安成記新喻</hi>
<hi>縣有水湍沸涌白沙如米兩岸各數十斛呼為米砂以之候嵗若一岸偏饒者則其方之鄉豐饒也</hi>蓮華<lb/>
類洗杯<hi>樹屏曰雞跖集魏鄭公慤率賔僚避暑取大蓮葉盛酒以簪刺葉令與柄通屈莖如象鼻焉傳</hi>
<hi>吸之名碧䇶杯意六朝人巳有此致</hi>驚烏灑翼度濕雁斷行來浮橋七星<lb/>
起<hi>華陽國志蜀郡長老傳言李氷造七橋上應七星故世祖謂呉漢曰安軍宜在七星間</hi>髙堰六<lb/>
<pb n="KR4b0017_WYG_005-6b"/>
門開<hi>華陽國志武陽縣郡治有蒲江大堰灌郡下六門</hi>猶言祀蜀帝<hi>華陽國志秦滅開明</hi>
<hi>氏封子惲為蜀候孝文王聽惲後母譖賜劔自裁後聞惲枉使使𦵏之䘮車至城北門忽䧟入地中蜀人因名</hi>
<hi>北門曰咸陽門為蜀侯惲立祠其神有靈能興雲致雨水旱禱之</hi>即似望荆臺<hi>見燈賦</hi>厥<lb/>
田終上上<hi>見祀白帝</hi>原野自莓莓<hi>左傳聴輿人之誦曰原田每每</hi>
　　和李司録喜雨<lb/>
純陽實乆亢<hi>洪範五行傳君将亢陽之節故旱災應也</hi>雲漢乃昭回<hi>詩倬彼雲漢昭</hi>
<hi>回于天</hi>臨河沈璧玉<hi>詩圭璧/既卒</hi>夾道畫龍媒<hi>山海經為應龍之狀乃得大雨</hi>
離光初繞電<hi>李充七月七日詩炎帝收離光</hi>震氣始乗雷<hi>繫辭離為火為電又震為</hi>
<pb n="KR4b0017_WYG_005-7a"/>
<hi>雷</hi>海童還碣石<hi>左思呉都賦江妃於是徃來海童於是宴語注海童海神也博物志太公為灌</hi>
<hi>壇令武王夢婦人當道夜哭問之曰吾是東海神女嫁於西海神童今灌壇令當道廢我行我必有大風雨而</hi>
<hi>太公有徳吾不敢以暴風雨過王明日召太公果有疾風暴雨從太公邑外過禹貢太行恒山至於碣石入於</hi>
<hi>海</hi>神女向陽臺<hi>見燈/賦</hi>雲逐魚鱗起<hi>吕氏春秋水雲魚鱗</hi>渠從龍骨<lb/>
開<hi>漢溝洫志嚴熊言臨晉民願決洛以溉重泉以東萬餘頃於是穿渠洛水至商顔下穿渠得龍首骨故名</hi>
<hi>龍首渠</hi>崩沙雜水去卧樹擁槎來嘉禾雙合頴<hi>見角調曲</hi>熟稻<lb/>
再含胎<hi>楊孚異物志交阯冬又熟農者一嵗再種</hi>屬此欣膏露<hi>西京雜記露則結珠而成</hi>
<hi>甘結潤而成膏</hi>逢君摛掞才<hi>見宗/廟歌</hi>愧乏瓊將玖<hi>見酬左正員</hi>無酬美<lb/>
<pb n="KR4b0017_WYG_005-7b"/>
且腮<hi>詩盧重鋂其人美且腮</hi>
　　郊行值雪<lb/>
風雲俱慘慘原野正茫茫雪花開六出<hi>韓詩外傳凡草木花多五出雪</hi>
<hi>花獨六出</hi>氷珠映九光<hi>見燈/賦</hi>還如驅玉馬<hi>晉書新蔡王騰初封東嬴公騰發并</hi>
<hi>州次於定真值大雪平地數尺營門前方數尺雪融不積騰怪而掘之得玉馬髙尺許</hi>暫似獵銀<lb/>
獐<hi>藝文類聚引穆天子傳天子賜曹奴之人白銀之麕説文云麕麞也今傳闕白之麕三字</hi>陣雲全<lb/>
不動<hi>見從駕</hi>寒山無物香薛君一狐白<hi>史記孟嘗君傳孟嘗君名文文父嬰</hi>
<hi>湣王封嬰于薛嬰卒文代立于薛君有一狐白裘天下無雙入秦獻之昭王</hi>唐侯兩驌驦<hi>見馬</hi>
<pb n="KR4b0017_WYG_005-8a"/>
<hi>射賦</hi>寒闗日欲暮披雪上河梁<lb/>
　　奉和趙王西京路春旦<lb/>
直城龍首抗<hi>三輔黄圖長安城西出第二門曰直城門漢宫殿疏曰西出南頭第二門也亦曰故</hi>
<hi>龍樓門門上有銅龍</hi>横橋天漢分<hi>見哀江/南賦</hi>風烏疑近日<hi>見馬射賦</hi>露掌<lb/>
定髙雲<hi>見和闡𢎞二教</hi>新渠還入渭<hi>見哀江/南賦</hi>舊鼎更開汾<hi>漢書武帝</hi>
<hi>迎汾隂鼎至甘泉宫黄雲盖其上</hi>漢獵熊攀檻秦田雉失羣<hi>見遇/獵</hi>宜<hi>疑作</hi>
<hi>祈</hi>年動春力<hi>見馬射賦按晉書五行志恵帝元康五年有石生於宜年里恐非</hi>御宿歛<lb/>
寒氛<hi>揚雄羽獵賦注師古曰御宿苑在長安城南今之御宿川也</hi>弄玉迎簫史<hi>見春賦</hi>
<pb n="KR4b0017_WYG_005-8b"/>
東方覓細君<hi>漢書東方朔傳伏日詔賜從官肉大官丞日晏不來朔即懐肉去大官奏之朔再拜</hi>
<hi>曰受賜不待詔何無禮也㧞劒割肉一何壮也割之不多又何亷也歸遺細君又何仁也上復賜酒二石肉百</hi>
<hi>斤歸遺細君</hi>楊栁成歌曲<hi>見楊/栁歌</hi>蒲桃學繡文<hi>鄴中記錦署有蒲桃文錦史記</hi>
<hi>貨殖傳刺繡文不如倚市門沈約詩領上蒲桃繡腰中合歡綺</hi>鳥鳴還獨解<hi>史記秦仲知百鳥之</hi>
<hi>音與之語皆應博物志平原管輅解鳥語</hi>花開先自薫<hi>晉陶潛集幽蘭生前庭含薫待清風</hi>誰<lb/>
知灞陵下猶有故將軍<hi>見哀江南賦</hi>
　　奉和夏日應令<hi>按梁簡文帝集有和湘東王首夏詩曰冷風雜細雨垂雲助麥凉竹</hi>
　　　<hi>水俱葱翠花蝶兩飛翔燕泥含復落鶗吟歛更揚卧石藤為䌫山橋樹作梁欲待華池上明月</hi>
<pb n="KR4b0017_WYG_005-9a"/>
　　　<hi>吐清光</hi>
朱簾捲麗日<hi>沈約三月三日詩開年逢麗日</hi>翠幕蔽重陽<hi>潘岳籍田賦翠幕黕以雲</hi>
<hi>布詳祀圓丘</hi>五月炎蒸氣<hi>張華勵志詩/歊蒸鬰㝠</hi>三時刻漏長<hi>禮記月令仲夏</hi>
<hi>之月日長至孔疏謂此月之時日長之至極太史漏刻夏至晝漏六十五刻夜漏三十五刻是日長至也詳變</hi>
<hi>宫調曲</hi>麥隨風裏熟<hi>鹽鐵論金生於已刑罰小加故薺麥夏死注薺水也水王而生火王而死</hi>
梅逐雨中黄<hi>風土記夏至雨名黄梅雨樹榖曰梁元帝四時纂要梅熟而雨曰梅雨注江東人呼</hi>
<hi>為黄梅雨</hi>開冰帶井水<hi>陸劌鄴中記石李龍於氷井臺藏氷三伏日以賜大臣</hi>和粉雜<lb/>
生香<hi>見鏡賦</hi>衫含蕉葉氣<hi>沈懐逺南越志蕉布之品有三有蕉布有竹子布又有葛焉雖</hi>
<pb n="KR4b0017_WYG_005-9b"/>
<hi>精粗之殊皆同出而異名</hi>扇動竹花凉<hi>東宫舊事皇太子納妃單竹扇二十</hi>早菱生軟<lb/>
角<hi>梁簡文帝集採蓮詩曰菱角逺牽衣</hi>初蓮開細房<hi>潘岳蓮花賦結緑房列紅葩</hi>願陪<lb/>
仙寉舉洛浦聽笙簧<hi>見哀江南賦</hi>
　　和樂儀同苦熱<hi>原注樂府作苦熱行北史周樂運傳運字承業南陽清陽人少好學</hi>
　　　<hi>渉獵經史年十五而江陵滅隨例遷長安臨淄公唐瑾薦之自柱國府記室為露門學士前後</hi>
　　　<hi>犯顔屢諌武帝多被納用</hi>
火井沉熒散<hi>博物志臨卭有火井深二三丈以竹木投之取火</hi>炎洲髙燄通<hi>𤣥中</hi>
<hi>記南方有炎山焉山從四月而火生十二月火滅正月二月三月火不然行人以正月二月三月行</hi>鞭石<lb/>
<pb n="KR4b0017_WYG_005-10a"/>
未成雨<hi>盛𢎞之荆州記佷山縣有一山其一為陽石一為隂石水旱為災鞭隂石則雨鞭陽石則晴</hi>
鳴鳶不起風<hi>見馬射賦</hi>思為鸞翼扇<hi>雲笈七籖本行經云西方衛羅國王有女字曰</hi>
<hi>醜瑛與鳳共處於是靈鳳常以羽翼扇女十二年中女忽有胎王因斬鳳頭埋著長林丘中女後生女名曰皇</hi>
<hi>妃鳳鬱然而生抱女俱飛逕入雲中去</hi>願借明光宫<hi>漢元后傳成都侯王商成帝舅也嘗病欲</hi>
<hi>避暑從上借明光宫</hi>臨淄迎子禮<hi>後漢列女傳注㑹稽典録上虞長度尚弟子邯鄲淳字子禮詳</hi>
<hi>上趙王</hi>中散就安豐<hi>見賜酒有/喜二詩</hi>美酒含蘭氣<hi>漢枚乗七發蘭英之酒注</hi>
<hi>酒中漬蘭葉取其香也</hi>甘𤓰開蜜筒<hi>晉傅𤣥𤓰賦舊有蜜筒及青括樓嘉味鮮類寡儔</hi>寂<lb/>
寥人事屏還得隠墻東<hi>後漢逸民傳王君公儈牛自隠時人語曰避世牆東王君公</hi>
<pb n="KR4b0017_WYG_005-10b"/>
　　和裴儀同秋日<hi>北史周裴文舉傳齊公憲出鎮劒南以文舉為總管府中郎武成二</hi>
　　　<hi>年就加使持節車騎大将軍儀同三司蜀土沃饒商販百倍或有勸文舉以利者文舉不為也</hi>
　　　<hi>憲矜其貧窶毎欲資給之文舉恒自謙遜辭多受少</hi>
蕭條依白社<hi>晉隠逸傳董京字威輦隠居白社得殘絮敗繒結以自覆號百結衣</hi>寂寞似<lb/>
東臯<hi>魏阮籍集辭蔣太尉辟命奏記將耕於東臯之陽輸黍稷之税以避當塗者之路</hi>學異南<lb/>
宫敬<hi>左傳僖子病不能相禮召其大夫曰我我若獲没必屬説與何忌於夫子使事之而學禮焉以定其</hi>
<hi>位故孟懿子與南宫敬叔師事仲尼禮記檀弓南宫敬叔反必載寳而朝夫子曰若是其貨也䘮不如速貧之</hi>
<hi>愈也</hi>貧同北郭騷<hi>晏子北郭騷託以養母晏子分倉粟府金遺之騷辭金受粟</hi>䝉吏觀<lb/>
<pb n="KR4b0017_WYG_005-11a"/>
秋水<hi>史記莊子傳莊子者䝉人也名周常為䝉漆園吏詳馬射賦</hi>萊妻紡落毛<hi>列仙傳老</hi>
<hi>萊子楚人也當時世亂逃世耕於䝉山之陽楚王至門迎之至於江南而止曰鳥獸之解毛可績而衣其遺粒</hi>
<hi>足食也詳報趙王</hi>旅人嗟嵗暮<hi>詩曷云其還/嵗聿云莫</hi>田家厭作勞<hi>尚書庚盤</hi>
<hi>惰農是安不昬作勞</hi>霜天林木燥秋氣風雲髙栖遑終不定<hi>後漢徐穉</hi>
<hi>傳謂茅容曰為我謝郭林宗大樹將顛非一繩所維何為栖栖不遑寜處</hi>方欲涕沾袍<hi>公羊傳西</hi>
<hi>狩獲麟孔子反袂拭面涕沾袍</hi>
　　詠園花<lb/>
暫住春園傍聊過看果行枝繁類金谷花雜映河陽<hi>見春</hi>
<pb n="KR4b0017_WYG_005-11b"/>
<hi>賦</hi>自紅無假染真白不須粧燕送歸菱井<hi>見和同泰寺</hi>蜂銜<lb/>
上蜜房<hi>荆州圗記鍾陽縣有赤馬山其東十里㸃溪兩岸有蜜房二百所羅綴相望因名曰百房</hi>非<lb/>
是金爐氣<hi>見象戲賦</hi>何闗栢殿香<hi>漢武故事栢梁臺髙二十丈悉以栢香聞數十里</hi>
□衣偏定好應持奉魏王<lb/>
　　西門豹廟<hi>史記滑稽傳魏文侯時西門豹為鄴令發民鑿十二渠引河水灌民田田皆溉</hi>
　　　<hi>司馬彪郡國志鄴縣有武城武城即期城也漳水又東北逕西門豹祠前祠東側有碑隠起為</hi>
　　　<hi>字祠堂東頭石柱勒銘曰趙建武中所修也</hi>
君子為利博<hi>左傳景公繁於刑君子曰仁人之言其利溥哉晏子一言而齊侯省刑魏志賈詡傳</hi>
<pb n="KR4b0017_WYG_005-12a"/>
<hi>注臣松之以為仁人之言其利博哉</hi>逹人樹徳深<hi>左傳昭公七年孟僖子曰臧孫有言曰聖人有</hi>
<hi>明徳者若不當世其後必有達人今其将在孔丘乎韓子孔子曰善為吏者樹徳</hi>蘋藻由斯薦<lb/>
<hi>見宗廟歌</hi>樵蘇幸未侵<hi>戰國䇿顔觸曰昔者秦攻齊令有敢去栁下季壟五十歩而樵採者死不</hi>
<hi>赦無炯曰左思魏都賦樵蘇往而  忌注樵取木蘇取草也</hi>恭聞正值祀<hi>左傳内史過曰神聰</hi>
<hi>明正直而壹者也</hi>良識佩韋心<hi>韓子西門豹性急常佩韋皮以自緩</hi>容範雖年代<lb/>
徽猷若可尋菊花隨酒馥<hi>見䝉賜酒</hi>槐影向窓臨寉飛疑逐<lb/>
舞<hi>瑞應圖黄帝集崑崙以舞衆神𤣥寉二人翔其右</hi>魚驚似聽琴<hi>見小園賦</hi>漳流鳴<lb/>
石磴銅雀影秋林<hi>謝靈運詩石磴寫紅泉注石磴阪也水經注魏武又以郡國之舊引漳流</hi>
<pb n="KR4b0017_WYG_005-12b"/>
<hi>自城西東入逕銅雀臺下伏流入城東至謂之長鳴溝也詳哀江南賦</hi>
　　和王少保遙傷周處士<hi>按王少保褒集闕本詩</hi>
㝠漠爾逰岱<hi>後漢張奐傳澤流黄泉施及㝠漠魏劉楨詩常恐遊岱宗不復見故人</hi>悽凉<lb/>
余向秦雖言異生死同是不歸人昔余仕冠葢<hi>見報趙王</hi>值<lb/>
子避風塵<hi>晉郭璞遊仙詩髙蹈風塵外</hi>望氣求真隠伺闗待逸民<hi>神仙</hi>
<hi>傳老子将去周出闗以升崑崙闗令尹喜占風迎知當有神人來過乃歸道見老子老子知喜命應得道乃停</hi>
<hi>闗下以長生之事授之詳至老子廟</hi>忽聞泉石友<hi>楚辭山中人兮芳杜若飲泉石兮䕃松栢</hi>芝<lb/>
桂不防身<hi>雲笈七籖鹿皮翁菑川人也少為府吏岑山上有神泉食芝草飲神泉且七十年後百餘</hi>
<pb n="KR4b0017_WYG_005-13a"/>
<hi>年下賣藥於市列仙傳桂父者象林人也時黒而時白時黄而時赤常服桂笈葵以龜腦和之千允用十斤桂</hi>
<hi>累世見之今荆州之南尚有桂丸</hi>悵然張仲蔚<hi>見寄/隠士</hi>悲哉鄭子真<hi>見和張侍</hi>
<hi>中</hi>三山猶有寉<hi>晉桓𤣥寉賦税/雲駕於三山</hi>五栁更應春<hi>晉書陶潛宅邉有五</hi>
<hi>栁因號五栁先生</hi>遂令從渭水投弔徃江濵<hi>楚辭弔屈原序弔屈原者漢長沙王</hi>
<hi>太傅賈誼之所作也誼以謪去意不自得及過湘水時屈原沈汨羅巳百餘年矣誼追傷之投書以弔而因以</hi>
<hi>自喻云</hi>
　　傷王司徒<hi>疑作司空</hi>褒<hi>北史文苑傳王褒字子淵瑯邪臨沂人也曽祖儉齊侍中太尉</hi>
　　　<hi>南昌文憲公祖騫梁侍中金紫光録大夫南昌安侯父規梁侍中左民尚書南昌侯並有盛名於</hi>
<pb n="KR4b0017_WYG_005-13b"/>
　　　<hi>江左元帝與褒有舊拜侍中屢遷吏部尚書左僕射江陵陷入周保定中除内史中大夫東宫</hi>
　　　<hi>既建授太子少保遷小司空尋出為宣州刺史卒於位</hi>
昔聞王子晉輕舉逐神仙謂言君積善還得嗣前賢四<lb/>
海皆流寓非為獨播遷<hi>見一巻二巻</hi>豈意中台圻<hi>晉書永康元年天台</hi>
<hi>星坼張華少子韙勸華避位</hi>君當風燭前<hi>見傷/心賦</hi>自君鐘鼎族<hi>見徴調曲</hi>江<lb/>
東三百年<hi>晉書淮發源屈曲不類人工郭璞筮之曰淮水絶王氏滅</hi>寶刀仍世載<hi>晉書</hi>
<hi>吕䖍有佩刀工相之以為必登三公可服此刀䖍謂祥曰卿有公輔之量故以相與祥臨薨以刀授弟覧曰汝</hi>
<hi>後必興足稱此刀後果興於江左</hi>琱戈本舊傳<hi>漢郊祀志宣帝時美陽得鼎獻之張敞議曰鼎</hi>
<pb n="KR4b0017_WYG_005-14a"/>
<hi>有刻書曰王命尸臣官此栒邑賜爾鸞旂黼黻琱戈此鼎殆周之所以褒賜諸侯子孫刻銘先功者也</hi>緑<lb/>
紱紆槐綬<hi>後漢輿服志諸國貴人相國皆緑綬三采緑紫紺淳緑圭長二丈一尺二百四十首詳竹</hi>
<hi>杖賦</hi>黄金飾侍蟬<hi>見擬/咏懐</hi>地建忠臣國家開孝子泉<hi>後漢王常傳常</hi>
<hi>封山桑侯帝指常謂羣臣曰此家率下江諸將輔翼漢室心如金石真忠臣也臧榮緒晉書王祥字休徴瑯琊</hi>
<hi>臨沂人祥後母朱氏思生魚於時河水氷堅祥朝朝冐厲風於涯伺魚一朝忽水開小穴有雙鯉躍出  沈忠</hi>
<hi>柱曰南史儉以父僧綽死宋元凶劭之難數嵗襲爵豫寜縣侯規居䘮有至性齊太尉徐孝嗣稱曰孝童</hi>　自<lb/>
能枯木潤<hi>大戴禮玉在山而木潤</hi>足得流水圓<hi>尸子凡水其圓折者有珠</hi>以君<lb/>
承祖武<hi>見宗廟歌</hi>諸侯無間然<hi>論語子曰禹/吾無間然矣</hi>青衿已對日<hi>後漢</hi>
<pb n="KR4b0017_WYG_005-14b"/>
<hi>黄琬傳詔問所食多少瓊不能對瓊孫琬時七嵗在旁曰何不言日食之餘如月之初</hi>童子即論<lb/>
天<hi>左傳范匄趨進日塞井夷竈陳於軍中而疏行首晉楚惟天所授何畏焉文子執戈逐之曰國之存亡天</hi>
<hi>也童子何知焉</hi>頴隂珠玉麗<hi>世説驃騎王武子見衛玠輒嘆曰珠玉在前覺我形穢</hi>河陽<lb/>
脂粉妍<hi>魏志何晏長於宫省又尚公主粉帛不去手</hi>名髙六國共<hi>見擬咏懐</hi>價重<lb/>
十城連<hi>見哀江南賦</hi>辨足觀秋水<hi>見馬/射賦</hi>文堪題馬鞭<hi>北堂書鈔魏文</hi>
<hi>帝臨渦賦序云余從上拜壇暮過渭水徜祥乎髙樹下駐馬書鞭為臨渦賦</hi>廻鸞抱書字<hi>晉索</hi>
<hi>靖傳靖善草書婉若銀鉤飄若驚鸞</hi>别寉繞琴弦<hi>見擬/咏懐</hi>擁旄裁甸服<hi>世語司馬</hi>
<hi>宣王辟周泰泰九年居䘮留缺待之三十六日擢為新城太守宣王為大㑹使鍾毓嘲之曰君釋褐登宰府三</hi>
<pb n="KR4b0017_WYG_005-15a"/>
<hi>十六日擁麾葢守兵馬典郡乞兒乗小車一何快耶國語祭公謀父曰邦内甸服</hi>垂帷非被邉<lb/>
<hi>漢書韓王信傳信都晉陽上書曰國被邉注被猶帶也詳上趙王</hi>靜亭空繫馬<hi>見擬咏懐</hi>閒<lb/>
烽直起煙<hi>見哀江南賦</hi>不廢披書案<hi>南史宋江秉之傳出補新安太守元嘉十二年</hi>
<hi>轉在臨海卒於官在郡作書案一枚去官留以付庫</hi>無妨坐釣船<hi>吕氏春秋太公釣於滋泉文王</hi>
<hi>得而王</hi>茂陵忽多病<hi>西京雜記司馬相如素有消渇疾漢書司馬相如卒於茂陵遺書言封禪</hi>
<hi>事</hi>淮陽實未痊<hi>漢汲黯傳黯遷東海太守多病卧閣内不出嵗餘東海大治後召黯拜為淮陽</hi>
<hi>太守黯泣曰今病力不能任郡事上曰淮陽吏民不相得吾徒得君重卧而治之</hi>侍醫逾黙黙<lb/>
<hi>漢張禹傳禹數病上報曰大官致餐侍醫視疾使者臨問</hi>神理遂綿綿<hi>世説戴公見林法師墓曰</hi>
<pb n="KR4b0017_WYG_005-15b"/>
<hi>徳音未逺而栱木已積冀神理綿綿不與氣運俱盡耳</hi>永别張平子<hi>未詳按北堂書鈔禰衡弔</hi>
<hi>張衡文云余今反國命駕言歸路山西鄴道弔平子</hi>長埋王仲宣<hi>玉箱雜記王仲宣號泥下潛珪</hi>
栢谷移松樹<hi>晉王濬傳濬卒𦵏栢谷山大營塋域𦵏垣周四十五里</hi>陽陵賣墓田<lb/>
<hi>漢書李蔡以丞相坐詔賜冢地陽陵當得二十畆蔡盗取三頃頗賣得四十餘萬當下獄自殺</hi>陜路秋<lb/>
風起寒堂已䬃焉丘楊一揺落<hi>古詩驅車上東門遙望北郭墓白楊河蕭蕭松</hi>
<hi>栢夾廣路</hi>山火即時然<hi>晉書載記苻堅傳秦之未亂也闗中土然無火而煙氣而起方數十里中</hi>
<hi>月餘不滅</hi>昔為人所羡今為人所憐<hi>見歸/田</hi>世塗旦復旦<hi>見馬射賦</hi>
人情𤣥又𤣥<hi>老子𤣥之又𤣥衆妙之門</hi>故人傷此别留恨滿秦川定<lb/>
<pb n="KR4b0017_WYG_005-16a"/>
名於此定<hi>晉周扎傳王導議曰禮闔棺定謚</hi>全徳以斯全<hi>老子全徳歸厚</hi>唯有<lb/>
山陽笛悽余思舊篇<hi>晉向秀思舊賦序余少與嵇康吕安居止並有不羈之才其後各以</hi>
<hi>事見法經其舊廬於時隣人有吹笛者發聲寥亮追思曩日遊晏之好故作賦云濟黄河以汎舟兮經山陽之</hi>
<hi>舊居</hi>
　　仰和何僕射還宅懐故<lb/>
紫閣旦朝罷<hi>晉陸雲集喜霽賦曰曜六龍於紫閣</hi>中臺夕奏稀<hi>漢官儀尚書為中臺</hi>
<hi>謁者為外臺御史為憲臺謂之三臺</hi>無復千金笑<hi>後漢崔駟傳七依云回眸百萬一笑千金</hi>徒<lb/>
勞五日歸<hi>史記萬石君傳建為郎中令每五日洗沐歸謁親入子舍  兆宫曰初學記漢律吏五日</hi>
<pb n="KR4b0017_WYG_005-16b"/>
<hi>得一下沐言休息以洗沐也</hi>歩檐朝未掃<hi>司馬相如上林賦歩櫩周流注歩櫩歩廊也櫩古簷</hi>
<hi>字又作檐</hi>蘭房晝掩扉<hi>玉臺新咏劉孝綽/詩曰微歩出蘭房</hi>苔生理曲處<hi>漢枚乗雜</hi>
<hi>詩被服羅裳衣當户理清曲</hi>網積廻文機<hi>見蕩/子賦</hi>故瑟餘弦斷<hi>博物志漢武時</hi>
<hi>西海國有獻膠五兩者弓弦斷以口濡香膠續之以射終日不斷因名曰續弦膠詳贈淮南公</hi>歌梁秋<lb/>
雁飛<hi>禮記仲秋之月鴻雁來詳鴛鴦賦</hi>朝雲雖可望<hi>見燈賦</hi>夜帳定難依<lb/>
<hi>漢書武帝所幸李夫人死方士李少君言能致其神乃夜設燭帳幄令帝居地帳遥見好女似李夫人之狀</hi>
願憑甘露入<hi>智度論一切衆生甘露門開如何不出</hi>方假慧燈輝<hi>華嚴經為然智</hi>
<hi>慧燈善目於此深觀察又放光明名慧燈</hi>寜知洛城晩<hi>謝朓贈王主簿詩徘徊憐暮景惟有洛城</hi>
<pb n="KR4b0017_WYG_005-17a"/>
<hi>隅</hi>還淚獨沾衣<hi>見和趙王</hi>
　　送炅法師𦵏<hi>一作旻法師曰按梁元帝集莊嚴寺僧旻法師碑  法師本姓孫有呉開</hi>
　　　<hi>國大皇帝其先也</hi>
龍泉今日掩<hi>宣律師住持感應傳律師問四天王錫杖復置何處答曰錫杖在龍泉四十年住法</hi>
<hi>苑珠林晉潯陽廬山西有龍泉精舍即慧逺沙門之所立也</hi>石洞即時封<hi>觀佛三昧經佛坐窟</hi>
<hi>中作十八變涌身入石猶如明鏡在於石内諸天供養佛影影亦説法</hi>玉柙摧談柄<hi>魏志漢時</hi>
<hi>扶餘王𦵏用玉柙韻書大明禪師每執松枝談論號談柄</hi>懸河落辨鋒<hi>晉郭象傳象字子𤣥好老</hi>
<hi>荘能清言太尉王衍每云聴象語如懸河㵼水注而不竭</hi>香罏猶是栢<hi>逺法師廬山記東南有香</hi>
<pb n="KR4b0017_WYG_005-17b"/>
<hi>罏山孤峯香起遊氣籠其上則氛氲若煙北齊魏收詩新栢寫罏峯</hi>麈尾更成松<hi>周景式廬山記</hi>
<hi>石門北巖即松林也有數百樹松仰視之離離如駢麈尾號麈尾松  呉秩臣曰華嚴㑹𤣥記青松為麈尾白</hi>
<hi>蓮為羽扇</hi>郭門未十里<hi>見傷王/司徒</hi>山廻已數重尚聞香閣梵<hi>凈義</hi>
<hi>云西方名佛堂為健陁俱胝此云香室</hi>猶聴竹林鐘<hi>法苑珠林鼓山竹林寺是迦葉佛時造周</hi>
<hi>穆王於此重造寺穆王佛殿及素像至今現存南史宋武帝紀常遊京口竹林寺</hi>送客風塵擁<lb/>
寒郊霜露濃<hi>晉陶潛挽歌嚴霜九月中送我出逺郊</hi>性靈如不滅<hi>見象戲賦</hi>神<lb/>
理定何從<hi>見傷王司徒</hi>
　　贈周處士<hi>見尋王處士</hi>
<pb n="KR4b0017_WYG_005-18a"/>
九丹開石室<hi>見小園賦</hi>三徑没荒林<hi>見哀江南賦</hi>仙人翻可見隠<lb/>
士更難尋籬下黄花菊<hi>見卧疾</hi>丘中白雪琴<hi>左思招隠詩丘中有鳴琴</hi>
<hi>博物志白雪是天帝使素女鼓五弦琴曲名</hi>方欣松葉酒<hi>本草松葉松節松膠皆可為酒能巳</hi>
<hi>疾</hi>自和遊仙吟<hi>文選郭璞有遊仙詩</hi>
　　和春日晩景宴昆明池<lb/>
春餘足光景<hi>梁元帝採蓮賦夏始春餘詳象戲賦</hi>趙李舊經過<hi>晉阮籍咏懐詩西遊</hi>
<hi>咸陽中趙李相經過注趙飛燕李夫人並以善歌舞幸</hi>上林栁腰細<hi>後漢馬廖傳諺曰楚王好</hi>
<hi>細腰宫中多餓死詳馬射賦</hi>新豐酒徑多<hi>見春/賦</hi>小船行釣鯉<hi>三輔黄圖漢昆</hi>
<pb n="KR4b0017_WYG_005-18b"/>
<hi>明池武帝元狩四年穿在長安西南周園十里廟記曰池中後作豫章大船可載萬人上起宫室因欲遊戲養</hi>
<hi>魚以給諸陵祭祀餘付長安廚</hi>新盤待摘荷<hi>梁劉孝威和採蓮詩房垂易入手柄曲自臨盤</hi>蘭<lb/>
臯徒税駕<hi>屈原離騷歩余馬於蘭臯魏曹植落神賦税駕乎蘅臯</hi>何處有凌波<hi>見春</hi>
<hi>賦</hi>
　　對宴齊使<lb/>
歸軒下賔館<hi>見哀江南賦</hi>送葢出河隄<hi>見應/詔</hi>酒正離杯促<hi>晉陶</hi>
<hi>潛集安得促席説平生詳馬射賦</hi>歌工别曲悽<hi>左傳叔孫豹如晉報知武子之聘也今奏肆夏</hi>
<hi>之三不拜工歌文王之三又不拜歌鹿鳴之三三拜</hi>林寒木皮厚<hi>見和張侍中</hi>沙逈雁<lb/>
<pb n="KR4b0017_WYG_005-19a"/>
飛低故人倘相訪知余巳執珪<hi>禮記郊特牲大夫執圭而使所以申信也</hi>
　　聘齊秋晩館中飲酒<lb/>
欣茲河朔飲<hi>典畧劉松袁紹三伏晝夜酣飲以避暑故河朔有避暑飲</hi>對此洛陽才<lb/>
<hi>漢賈誼傳絳灌之屬乃毁誼曰雒陽之人年少初學専欲擅權紛亂諸事潘岳西征賦賈生洛陽之才子</hi>殘<lb/>
秋欲屏扇<hi>漢班媫妤詩新裂齊紈素鮮潔如霜雪裁成合歡扇團團似明月出入君懐袖動揺微風</hi>
<hi>發常恐秋節至凉颷奪炎熱棄捐篋笥中恩情中道絶</hi>餘菊尚浮杯<hi>見賜酒</hi>漳流鳴<lb/>
二水<hi>書疏引地理志清漳水出上黨沾縣大黽谷東北至渤海阜城縣入河濁漳水出長子縣東至鄴縣</hi>
<hi>入清水</hi>日色下三臺<hi>晉書載記石勒諸将佐議欲都鄴將佐議欲都鄴將攻三臺  樹屏曰按</hi>
<pb n="KR4b0017_WYG_005-19b"/>
<hi>齊文宣帝紀天保九年八月發丁匠三十餘萬人營三臺於鄴因其舊基而髙博之改銅爵曰金鳳金武曰聖</hi>
<hi>應氷井曰崇光</hi>無因侍清夜同此月徘徊<hi>見對燭賦</hi>
　　奉和濬池初成清晨臨泛<lb/>
千金髙堰合<hi>沈約三月三日詩東出千金堰注千金堤舊堰榖水魏時更修</hi>百頃濬源<lb/>
開翻逢積草<hi>一作翠</hi>浪<hi>西京雜記積草池中有珊瑚樹號為烽火樹至夜光景常欲然</hi>更<lb/>
識昆明灰<hi>見哀江南賦</hi>猿嘯風還急雞鳴潮即來<hi>異物記伺潮雞潮水</hi>
<hi>上則鳴孫綽望海賦石雞清響而應潮</hi>時看青雀舫<hi>穆天子傳天子乗鳥舟龍舟浮於大沿注</hi>
<hi>舟以龍鳥為形猶今呉之青雀舫</hi>遥逐桂舟廻<hi>楚辭沛吾乗兮桂舟</hi>
<pb n="KR4b0017_WYG_005-20a"/>
　　和炅法師遊昆明池二首<lb/>
遊客重相歡連鑣出上䦨<hi>班固東廵頌萬騎齊鑣詳燈賦</hi>值泉傾葢飲<lb/>
<hi>漢書白頭如新傾葢如故</hi>逢花駐馬看<hi>見傷王/司徒</hi>平湖泛玉軸<hi>梁簡文帝集雍</hi>
<hi>州曲云玉軸芙蓉舟</hi>髙堰歇金鞭<hi>朱曰藩本作鞍世説明帝出看敦覺追帝帝以金馬鞭與客姥</hi>
<hi>追者問姥姥云去巳乆矣</hi>半道聞荷氣中流覺水寒<lb/>
秋光麗晚天鷁舸泛中川<hi>晉書王濬畫鷁首怪獸於船首以懼江神</hi>宻菱障<lb/>
浴鳥髙荷没釣船碎珠縈斷菊<hi>見山齋</hi>殘絲繞折蓮<hi>謝朓在郡</hi>
<hi>卧病詩秋藕折輕絲</hi>落花摧十酒<hi>陳後主集獨酌謡序齊人淳于髠善為十酒偶效之作獨酌謡</hi>
<pb n="KR4b0017_WYG_005-20b"/>
栖烏送一絃<hi>見和趙王</hi>
　　見遊春人<lb/>
長安有狹邪<hi>陸機樂府有長安有狹邪行按狹斜秦中路名</hi>金穴盛豪華<hi>後漢書郭</hi>
<hi>况為大鴻臚帝數幸其第賞賜甚多京師號况家為金穴</hi>連盃勸上馬<hi>南史宋顔延之傳好騎馬</hi>
<hi>遨遊里巷遇知舊輒㨿鞍索酒得酒必頺然自得</hi>亂菓擲行車<hi>見結客少年塲</hi>深紅蓮<lb/>
子艶細錦鳳凰花<hi>見春賦</hi>那能學噀酒無處似欒巴<hi>韻㑹噀噴</hi>
<hi>水也神仙傳欒巴為尚書正朝大㑹巴獨後到又飲酒西南噀之有司奏巴不敬有詔問巴巴頓首謝曰臣本</hi>
<hi>縣成都市失火臣故因酒為雨以滅火詔即以驛書問成都果如巴言</hi>
<pb n="KR4b0017_WYG_005-21a"/>
　　别周尚書𢎞正<hi>南史本傳𢎞正字思行魏平江陵𢎞正遁歸建業太平元年遷太常</hi>
　　　<hi>卿都官尚書陳文帝天嘉元年徃長安迎宣帝三年自周還</hi>
扶風石橋北<hi>三輔舊事秦造横橋漢承秦制廣六丈三百八十歩置都水令以掌之號為石柱橋</hi>
<hi>又石柱以南屬京兆北屬扶風</hi>函谷故闗前<hi>見擬咏懐</hi>此中一分手相逢知<lb/>
幾年黄鵠一反顧徘徊應愴然<hi>李陵贈蘇武詩黄寉一逺别千里顧徘徊詳歩</hi>
<hi>虚詞</hi>自知悲不巳徒勞減琴絃<hi>漢郊祀志泰帝使素女鼓五十絃瑟悲帝禁不止故</hi>
<hi>破其瑟為二十五絃</hi>
　　别張洗馬樞<lb/>
<pb n="KR4b0017_WYG_005-21b"/>
别席慘無言離悲兩相顧君登蘇武橋<hi>見擬咏懐</hi>我見楊朱<lb/>
路<hi>見報趙王賜詩</hi>闗山負雪行河水乗氷度<hi>見哀江南賦</hi>願子著朱<lb/>
鳶知余在𤣥莬<hi>見擬咏懐</hi>
　　别庾七入蜀<lb/>
峻嶺拂陽烏<hi>廣雅曰一名陽烏</hi>長城連蜀都<hi>華陽國志元鼎二年立成都十八郭</hi>
<hi>於是郡縣多城觀矣</hi>石銘懸劔壁<hi>晉書張載父牧為蜀郡太守載随父入蜀作劔閣銘益州刺史</hi>
<hi>張敏見而竒之表上其文世祖遣使鐫記焉</hi>沙洲聚陣圖<hi>見哀江南賦</hi>山長半股<lb/>
斷樹古半心枯由來兄弟别其念一荆株<hi>續齊諧記田廣田真田慶</hi>
<pb n="KR4b0017_WYG_005-22a"/>
<hi>兄弟三人欲分財其夜庭前三荆便枯兄弟歎之却合樹還榮茂</hi>
　　將命使北始渡𤓰歩江<hi>顧湄曰𤓰歩山尾生此一洲見舊唐書五行志</hi>
校尉始辭國<hi>漢書張騫以校尉從大將軍撃匈奴知水草處軍得以不乏封騫博望侯</hi>樓船<lb/>
欲渡河<hi>見和趙王</hi>輴軒<hi>擬作/輶軒</hi>臨磧岸<hi>風俗通秦常以嵗八月遣輶軒之使採異代方</hi>
<hi>言還奏之説文曰沙漠曰磧</hi>旌節映江沱<hi>周禮行人掌邦國傳遽之小事媺惡而無禮者凡其</hi>
<hi>使也必以旌節雖道有難而不時必達詩江有沱</hi>觀濤想帷葢<hi>漢枚乗七發將以八月之望觀</hi>
<hi>濤乎廣陵之曲江其始進也如素車白馬帷葢之張</hi>爭長憶干戈<hi>國語呉王夫差㑹晉公午於黄</hi>
<hi>池呉晉爭長未成邉遽乃至以越亂告</hi>雖同燕市泣<hi>史記刺客傳荆軻及髙漸離飲於燕市酒</hi>
<pb n="KR4b0017_WYG_005-22b"/>
<hi>酣漸離擊筑荆軻相和而歌於市中相樂也巳而相泣旁若無人</hi>猶聽趙津歌<hi>列女傳趙簡子</hi>
<hi>南撃楚津吏醉不能渡將殺之津吏女娟持楫而前曰妾願以鄙軀易父之死傋員用楫遂與渡中流奏河激</hi>
<hi>之歌簡子立為夫人</hi>
　　反命河朔始入武川<lb/>
輕車初逐李<hi>漢李廣傳廣兄蔡為輕車將軍有功封為樂安侯</hi>定逺未隨班<hi>見哀</hi>
<hi>江南賦</hi>受詔祁連返<hi>漢霍去病傳去病至祁連山捕首虜甚多師古曰祁連山即天山也匈奴</hi>
<hi>呼天為祁連</hi>申威疏勒還<hi>史記自序信威/於彊秦詳燕歌</hi>飛蓬損腰帶<hi>詩首如飛</hi>
<hi>蓬謝靈運詩腰帶淮疇昔不知今是非</hi>秋鬢落容顔<hi>玉臺新咏鮑令暉詩容華一朝改惟餘心</hi>
<pb n="KR4b0017_WYG_005-23a"/>
<hi>不變</hi>寄言舊相識<hi>左傳呉子子札聘於/鄭見子産如舊相識</hi>知余生入闗<hi>見竹杖賦</hi>
　　冬狩行四韻連句應詔<lb/>
三川羽檄馳<hi>漢書髙祖曰吾以羽檄召天下詳哀江南賦</hi>六郡良家選觀兵<lb/>
細桞營<hi>見馬射賦</hi>校獵長楊苑<hi>見和遊田</hi>驚雉逐鷹飛騰猿看箭<lb/>
轉<hi>見馬射賦</hi>鳴笳河曲還<hi>見和/山池</hi>猶憶南皮返<hi>魏志太祖才力絶人於南皮一</hi>
<hi>日射雉獲六十三頭</hi>
　　和王内史從駕狩<hi>按王内史即褒也今褒集本詩闕</hi>
冬狩出離宫<hi>班固西都賦離宫别舘三十六所詳馬射賦</hi>還過獵武功<hi>見望野</hi>
<pb n="KR4b0017_WYG_005-23b"/>
澗横偏礙馬山虛絶響弓更羸承落雁<hi>見馬射賦</hi>韓盧鬬蟄<lb/>
熊<hi>博物志韓國有黒犬名盧詳哀江南賦</hi>猶開三面網<hi>帝王世紀湯出見羅者命解其三面</hi>
<hi>而置其一面漢南諸侯聞之咸曰湯澤及禽獸歸者三十六國</hi>誰肯一山重<lb/>
　　八道士館<lb/>
金華開八景<hi>雲笈七籖龍景九文紫鳳赤書曰太上閒居崚嶒之臺金華九曲之房説龍景九文</hi>
<hi>紫鳳赤書詳歩虚詞</hi>玉洞上三危<hi>揚雄甘泉賦行逰目乎三危注言臺髙下視三危三也</hi>雲<lb/>
袍白寉度<hi>易説春白寉雲晉盧志傳帝賜志寉綾袍一領</hi>風管鳳凰吹<hi>見春賦</hi>野<lb/>
衣縫蕙葉<hi>楚辭荷衣兮蕙帶</hi>山巾篸笋皮<hi>南史明僧紹隠居攝山齊髙帝賜竹根如</hi>
<pb n="KR4b0017_WYG_005-24a"/>
<hi>意笋籜冠隠者以為榮</hi>何必淮南館淹留攀桂枝<hi>見枯樹賦</hi>
　　奉和永豐殿下言志十首<hi>晉書始安郡領永豐縣又隋書涿郡懐戎縣注</hi>
　　　<hi>後齊置北燕州領長寜永豐二縣北史蕭撝傳撝字智遐梁武帝弟安成王秀之子也性温裕</hi>
　　　<hi>有儀表在梁封永封縣侯東魏遣李諧盧元明使梁武帝以撝詞令可觀令兼中書侍郎受幣</hi>
　　　<hi>於賔館厯黄門侍郎累遷東巴西梓橦二郡守及侯景作亂武陵王紀稱尊號時宗室在蜀惟</hi>
　　　<hi>撝一人封偽秦郡王紀率衆東下以撝為尚書令征西大將軍都督益州刺史守成都及周文</hi>
　　　<hi>帝遣尉遲逈長驅入成都撝率文武於益州城北共逈升壇㰱血立盟以城歸魏授侍中開府</hi>
　　　<hi>儀同三司封歸善縣公周閔帝踐阼進爵黄臺郡公武成中明帝令諸文孺於麟趾殿校定經</hi>
<pb n="KR4b0017_WYG_005-24b"/>
　　　<hi>史仍撰世譜撝亦預焉尋以母老兼有疾疹請在外著書詔許之保定元年授禮部中大夫又</hi>
　　　<hi>以歸欵功别賜食多陵縣五百户收其租賦三年出為土州刺史為政以禮讓為本及撝入朝</hi>
　　　<hi>屬置露門學武帝以撝與唐瑾元偉王褒等四人俱為文學博士撝以母老表請歸養私門帝</hi>
　　　<hi>弗許尋以母憂去職厯少保少傅改封蔡陽郡公卒贈使持節大將軍大都督少傅益州刺史</hi>
　　　<hi>謚曰襄撝善草隷書算數醫方咸亦留意所著詩賦雜文数萬言行於世隋書龍川郡歸善縣</hi>
　　　<hi>注帶郡屬揚州魏地形志陽翟郡黄臺縣注興和元年分陽翟置有葛溝水黄臺岡屬鄭州</hi>
立徳齊今古<hi>見哀江南賦</hi>資仁一毁譽<hi>老子善人者不善人之資不善人者善人</hi>
<hi>之資故曰師資</hi>無機抱甕汲<hi>莊子子貢過漢隂一丈夫方為圃畦鑿隊而入井抱甕而出子貢曰</hi>
<pb n="KR4b0017_WYG_005-25a"/>
<hi>有機於此日浸百畦圃者笑曰夫有機事必有機心吾差不為也</hi>有道帶經鋤<hi>見報寄隠士</hi>
虚下惟名恵<hi>淮南子注展禽之家樹桞行恵徳因號桞下恵</hi>能賢本姓蘧<hi>史記仲尼</hi>
<hi>弟子傳注外寛而内直自娯於隠括之中直巳而不直人汲汲於仁以善自終葢遽伯玉之行也</hi>未能<lb/>
驚寵辱<hi>老子寵辱若驚</hi>安知繫慘舒<hi>張衡西京賦夫人在陽時則舒在隂時則慘此牽乎</hi>
<hi>天者</hi>
王子從邉服臨卭惜第如<hi>漢司馬相如傳文君謂相如曰第俱如臨卭從昆弟假貸</hi>
<hi>猶足以為生左思蜀都賦第如滇池注第如且徃也</hi>星橋擁冠盖<hi>見和趙王</hi>錦水照簪<lb/>
裾<hi>見上趙王</hi>論文報潘岳詠史答應璩<hi>魏應璩百一詩注時曹爽多違法度璩作</hi>
<pb n="KR4b0017_WYG_005-25b"/>
<hi>百一詩以諷</hi>帳幕參三顧<hi>諸葛亮出師表三/顧臣於草廬之中</hi>風流盛七輿<hi>左傳</hi>
<hi>晉有七輿大夫注侯伯七命副車七乗故有七輿大夫之官</hi>
茫茫實宇宙<hi>尸子上下四方曰宇徃古來今曰宙</hi>與善定憑虚<hi>史記伯夷傳或曰天</hi>
<hi>道無親常與善人</hi>大夫傷魯道<hi>詩魯道/有蕩</hi>君子念殷墟<hi>見和張侍中</hi>程<lb/>
鄉既開國安平遂徙居<hi>後漢馬賡傳建初四年封順陽侯子遵嗣徙封程鄉侯荆州記</hi>
<hi>桂陽一郡程鄉有酒官後漢葢延傳延號建功侯建武二年更封安平侯史記田敬仲世家割齊自安平以東</hi>
<hi>至瑯琊自為封邑封邑大於平公之所食</hi>詎能從小隠<hi>文選王康琚反招隠詩曰小隠隠林藪</hi>
終然遊太初<hi>雲笈七籖老君太上虚無自然本起經道謂太初也太初者道之初</hi>
<pb n="KR4b0017_WYG_005-26a"/>
直城風日美<hi>見和趙王</hi>平陵雲霧除<hi>漢昭帝紀𦵏平陵臣瓚曰平陵在長安西北七</hi>
<hi>十里</hi>來徃金張館弦歌許史閭<hi>見哀江/南賦</hi>鳳臺迎㺯王<hi>見春賦</hi>
河陽送媫妤<hi>漢五行志成帝為微行出遊常與冨平侯張放俱稱富平侯家人過河陽主作樂見</hi>
<hi>舞者趙飛燕而幸之外戚傳上見飛燕而悦之召入宫大幸有女弟俱為媫妤貴傾後宫案河陽主外戚傳作</hi>
<hi>陽阿主</hi>五馬遙相問<hi>見七/夕賦</hi>雙童來夾車<hi>王符濳夫論京師貴戚其嫁娶者車</hi>
<hi>駢數里緹帷竟道騎奴侍僮夾轂相引</hi>
託情欣六學<hi>孫卿子達師之教使弟子安焉樂焉徃焉遊焉肅焉藏焉嚴此六者得其學則邪僻</hi>
<hi>之道塞矣</hi>遊目愛三餘<hi>魏王粲思友賦行遊目於林中魏志董遇曰冬者嵗之餘夜者日之餘風</hi>
<pb n="KR4b0017_WYG_005-26b"/>
<hi>雨者時之餘</hi>覆局能懸記<hi>魏志王粲觀人圍棊局壌粲復為/之棊者不信以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>葢局使更以他</hi>
<hi>局為之用相比校不誤一道</hi>看碑解暗疏<hi>世説魏武常過曹娥碑下楊修從碑背上見題作黄</hi>
<hi>絹幼婦外孫<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>臼八字魏武謂修曰解否答曰解行三十里魏武乃曰得之乃令修别記所知修曰黄絹色絲</hi>
<hi>也於字為絶妙婦少女也於字為妙外孫女子也於字為好<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>白受卒也於字為辭所謂絶妙好辭也魏武亦</hi>
<hi>記之與修同</hi>詎常遊魏冉郍時説范睢<hi>史記穰侯傳穰侯姓魏氏名冉魏人范睢</hi>
<hi>譏穰侯之伐齊乃越三晉以攻齊也以此時奸説秦昭王昭王於是用范睢乃免相國蔡澤傳蔡澤者燕人也</hi>
<hi>應侯知蔡澤之欲困己以説入朝言於秦昭王應侯請歸相印蔡澤遂為秦相案范雎傳秦封睢以應號為應</hi>
<hi>侯</hi>池水朝含墨<hi>晉書車𦙍傳羲之與人書曰張芝臨池學書池水盡黒</hi>流螢夜聚<lb/>
<pb n="KR4b0017_WYG_005-27a"/>
書<hi>晉書車𦙍傳𦙍家貧不能得油囊螢照書甚有聲譽</hi>
興雲榆莢晩<hi>汜勝之書三月榆莢雨</hi>燒薙杏花初<hi>禮記月令杏花生種百榖詳馬</hi>
<hi>射賦</hi>滮池侵<hi>疑作/浸</hi>黍稷<hi>詩滮池北流/浸彼稲田</hi>谷口播菑畬<hi>見和張侍中</hi>
六月蟬鳴稻<hi>郭義恭廣志南方蟬鳴稻七月熟</hi>千金龍骨渠<hi>見和濬池喜雨二詩</hi>
含風揺古度<hi>見枯樹賦</hi>防露動林於<hi>東方朔七諌便娟之修竹兮寄生乎江潭上葳</hi>
<hi>㽔而防露兮下泠泠而來風左思呉都賦其竹則篔簹林箊戴慶豫竹譜林於竹名越女試劒竹也</hi>
自憐循短綆<hi>淮南子短綆不可以汲深</hi>方欲問長沮<hi>見報寄隠士</hi>茂陵體<lb/>
猶瘠淮南疾未祛<hi>見傷王司徒</hi>翻疑承毒水<hi>見哀江南賦</hi>忽似遇<lb/>
<pb n="KR4b0017_WYG_005-27b"/>
昌葅<hi>吕氏春秋文王嗜昌蒲葅</hi>漢陽嗟欲盡<hi>左傳欒貞子曰漢陽諸姬楚實盡之</hi>咎繇<lb/>
懼忽諸<hi>見哀江南賦</hi>
弱齡參顧問<hi>陶潛詩弱齡寄事外委懐在琴書晉書徐邈補中書舍人每預顧問輒有獻㬱多所</hi>
<hi>補益</hi>疇昔濫吹噓<hi>見小/園賦</hi>緑槐垂學市<hi>見和劉儀同</hi>長楊映直廬<lb/>
<hi>見小園賦</hi>連盟翻滅鄭<hi>史記鄭世家鄭伐韓敗韓兵於負黍鄭君乙立二年負黍反歸韓十一年</hi>
<hi>韓伐鄭取陽城二十一年韓哀侯滅鄭</hi>仁義反亡徐<hi>博物志偃王仁義著聞周王聞使楚伐之</hi>
<hi>為楚所敗</hi>還思建鄴水終憶武昌魚<hi>呉志權欲徙都武昌建鄴謡云寜飲建鄴水不</hi>
<hi>食武昌魚</hi>
<pb n="KR4b0017_WYG_005-28a"/>
崩堤壓故柳<hi>見應詔</hi>衰社卧寒樗<hi>莊子恵子謂莊子曰吾有大樹人謂之樗</hi>野<lb/>
寉能自獵江鷗解獨漁漢隂逢荷蓧<hi>見竹杖賦及第一首</hi>緇林見<lb/>
杖挐<hi>莊子漁父篇孔子遊乎緇帷之林有漁父者下船而下孔子乃下求之至於澤畔方將杖挐而引其</hi>
<hi>船</hi>阮籍長思酒<hi>見擬/咏懐</hi>嵇康懶著書<hi>晉嵇康與山濤絶交書少加孤露母兄見</hi>
<hi>驕不渉經學性復疎懶筋駑肉緩</hi>
披林求木實<hi>漢陸賈新語登髙山食木實</hi>拂雪就園蔬<hi>晉陶潛讀山海經詩摘我</hi>
<hi>園中蔬</hi>濁醪非寉髓<hi>杜甫夏日李公見訪詩墻頭過濁醪千家注蘇曰陶侃家貧鄰人曰子門</hi>
<hi>有長者車何不延之鄰人墻頭送以濁醪隻雞遂成終日之懽漢郊祀志先䰞寉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毒冒犀玉二十餘物漬種</hi>
<pb n="KR4b0017_WYG_005-28b"/>
<hi>師古曰䰞古煮字<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>古髓字謂煮取汁以潰榖子也</hi>蘭肴異蟹胥<hi>漢劉熈釋名蟹胥取蟹藏之使</hi>
<hi>骨肉解之胥胥然也詳園庭</hi>野情風月曠<hi>世説徐勉為吏部尚書客有求詹事五官勉正色目</hi>
<hi>令夕止可談風月不宜及公事</hi>山心人事疏<hi>見尋周處士</hi>徒知守瓴甓空欲<lb/>
報璠璵<hi>左傳注季孫行君事佩璵璠祭宗廟後漢郡國志魯國注仲尼墓前有瓴甓為祠壇方六尺與</hi>
<hi>地平張協詩瓴甓夸璵璠</hi>
　　率爾成咏<lb/>
昔日謝安石求為淮海人彷彿新亭岸猶言洛水濵<hi>世説</hi>
<hi>謝公在山東朝命屢降而不動後出為桓宣武司馬將發新亭朝士咸出瞻送髙靈戲曰諸人每相與言安石</hi>
<pb n="KR4b0017_WYG_005-29a"/>
<hi>不肯出將如蒼生何今亦蒼生將如卿何謝笑而不答晉謝安傳安字安石時㑹稽王道子専權安出鎮廣陵</hi>
<hi>之步丘築壘曰新城以避之安本能為洛下書生咏有鼻疾故其音濁名流或手掩鼻以斆之及至新城築埭</hi>
<hi>於城北後人追思之名為召伯康</hi>南冠今别楚荆玉遂遊秦<hi>見哀江南賦</hi>倘<lb/>
使如楊僕寜為闗外人<hi>見擬咏懐</hi>
　　慨然成咏<lb/>
新春光景麗<hi>見象戲賦</hi>遊子離别情交讓未全死<hi>見和法筵</hi>梧桐<lb/>
惟半生<hi>見傷心賦</hi>值熱花無氣逢風水不平寳雞雖有祀何<lb/>
時能更鳴<hi>括地志寳雞神祠在漢陳倉縣故城中三秦記陳倉山有石雞與山雞不别晨鳴三頭聲</hi>
<pb n="KR4b0017_WYG_005-29b"/>
<hi>聞三里</hi>
　　奉和賜曹美人<lb/>
月光如粉白秋露似珠圓<hi>見山齋</hi>絡緯無機織<hi>古今注莎雞一名催</hi>
<hi>織一名絡緯催織謂其鳴聲如急織絡緯謂其鳴聲如紡績也促織一名促機王筠秋日詩絡緯欲催機</hi>流<lb/>
螢帶火寒<hi>見擬永懐</hi>何年迎㺯玉<hi>見春/賦</hi>今朝得夢蘭<hi>龍輔女紅餘志</hi>
<hi>夢蘭古之美人見東陽雜志又承雲衣領也昔姚夢蘭贈東陽以領邉繡脚下履領邉繡即承雲也沈并八物</hi>
<hi>為十詠又有憶來時憶坐時憶食時憶眠時四咏俱為夢蘭作也當時傳誦之</hi>訝許能含笑<hi>晉劉</hi>
<hi>琨詩如何十五女含笑酒壚前</hi>芙蓉宜熟看<hi>西京雜記文君姣好眉如望逺山儉際常若芙蓉龍</hi>
<pb n="KR4b0017_WYG_005-30a"/>
<hi>輔女紅餘志語曰欲知菡萏色但語看芙蓉欲知莫愁美但看阿侯容阿侯莫愁子也</hi>
　　和趙王看妓<lb/>
緑珠歌扇薄飛燕舞衫長琴曲隨流水簫聲逐鳳凰<hi>見歩</hi>
<hi>虚詞春賦</hi>細縷纒鐘格圓花釘鼓牀<hi>一作膺風蟬鬢亂映日鳯釵光道教靈騐記渝</hi>
<hi>州南平縣道昌觀有古鏡為雙夔樣細花文五條又外一重雲葉纒繞縱跡竒巧雜志湘東王送與隠居陶貞</hi>
<hi>白止樂器云所以止樂中開圓孔適容其鼓撃之以應節也</hi>懸知曲不誤無事畏周<lb/>
郎<hi>呉志曰周瑜少精于音樂三爵之後其有闕誤瑜必知之知之必顧故謡曰曲有誤周郎顧</hi>
　　奉答賜酒<lb/>
<pb n="KR4b0017_WYG_005-30b"/>
仙童下赤城仙酒餉平王<hi>見歩虚詞</hi>野人相就飲山鳥一羣<lb/>
驚細雪翻沙下寒風戰鼓鳴此時逢一醉應枯反更榮<lb/>
<hi>程曉女訓春榮秋枯自然之理</hi>
　　奉答賜酒鵞<lb/>
雲光飄亂眼<hi>呉均雜詩夢中難言見終成亂眼花</hi>風聲持噤心冷猿披雲<lb/>
嘯寒魚抱凍沉今朝一壺酒實是勝千金負恩無以報<lb/>
惟知就竹林<hi>説苑趙簡子謂陽虎曰惟賢者為能報恩也詳有喜</hi>
　　正旦䝉趙王賚酒<lb/>
<pb n="KR4b0017_WYG_005-31a"/>
正旦辟惡酒新年長命杯<hi>晉成公綏椒花銘厥味惟珍蠲除百疾崔寔四民月令正</hi>
<hi>月之朔進酒降神畢室家無大小次列先祖之前子孫各上椒酒於其家長稱觴舉壽欣欣如也</hi>栢葉<lb/>
隨銘至<hi>風土記元旦進栢葉酒酒呉皖曰漢官儀正旦以栢葉  上壽</hi>椒花逐頌來<hi>晉書</hi>
<hi>劉臻妻陳氏元日上椒花頌</hi>流星向椀落浮蟻對春開<hi>晉張協七命浮蟻星沸注</hi>
<hi>酒上有浮者如蟻故云浮蟻星沸言其多也</hi>城都已救火蜀使何時廻<hi>見遊春</hi>
　　衛王贈桑落酒奉答<hi>見䝉賜酒北史周室諸王傳衛刺王直字豆羅突孝閔帝</hi>
　　　<hi>子也封衛國公厯雍州牧建徳三年進爵為王</hi>
愁人坐狹斜<hi>見逰春</hi>喜得送流霞<hi>見和示/内人</hi>跂窓催酒熟<hi>晉書</hi>
<pb n="KR4b0017_WYG_005-31b"/>
<hi>畢卓為吏部郎北舍郎醸酒熟卓因醉去其甕間取酒飲之掌酒者為是盗執縛之郎徃視之乃畢吏部也遂</hi>
<hi>引主人燕甕側取醉而去</hi>停杯待菊花<hi>見卧疾</hi>霜風亂飄葉寒水細澄<lb/>
沙髙陽今日晩應有接䍦斜<hi>見對酒歌</hi>
　　就蒲州使君乞酒<hi>按蒲州使君疑作中山公也注見後</hi>
蕭瑟風聲慘蒼茫雪貌愁<hi>梁昭明太子集有貌雪詩</hi>鳥寒栖不定池<lb/>
凝聚未流蒲城桑葉落㶚岸菊花浮<hi>見賜酒賦</hi>願持河朔飲<lb/>
<hi>見秋晩</hi>分勸東陵侯<hi>見酬左正員</hi>
　　蒲州刺史中山公許乞酒一車未送<hi>北史周武帝紀天和六年</hi>
<pb n="KR4b0017_WYG_005-32a"/>
　　　<hi>以中山公訓為柱國周宗室傳晉公䕶魏大統十三年進封中山公建徳元年䕶誅世子訓為</hi>
　　　<hi>蒲州刺史其夜遣柱國越王盛鎮蒲州徴訓赴京師至同州賜死</hi>
細桞望蒲臺<hi>見馬射賦及園庭</hi>長河始一廻<hi>見傷心賦</hi>秋桑幾過落<lb/>
<hi>見賜酒</hi>春蟻未曽開<hi>沈約休沐寄懐詩賔/來春蟻浮詳正旦</hi>瑩角非難馭<hi>見射</hi>
<hi>堂新成</hi>搥輪稍可催<hi>文選序搥輪為大輅之始大輅寜有搥輪之質</hi>只言千日飲<lb/>
舊逐中山來<hi>見燈賦</hi>
　　答王司空餉酒<hi>即王褒也詳傷王司徒</hi>
今日小園中桃花數樹紅開君一壼酒細酌對春風未<lb/>
<pb n="KR4b0017_WYG_005-32b"/>
能扶畢卓<hi>見衛王</hi>猶足舞王戎仙人一捧露<hi>見和闡𢎞二教</hi>判不<lb/>
及杯中<hi>晉陶潛集責子詩曰直進杯中物</hi>
　　舟中望月<lb/>
舟子夜離家<hi>詩招招舟子</hi>開舲望月華<hi>楚辭注舲船有窓牖者</hi>山明疑<lb/>
有雪岸白不闗沙天漢看珠蚌<hi>左思呉都賦蚌蛤珠胎與月虧全</hi>星橋<lb/>
視桂花<hi>見象戲賦</hi>灰飛重暈闕<hi>淮南子畫蘆灰而月暈闕許慎注有軍士相圍守則月暈</hi>
<hi>以蘆灰環月闕其一面則月暈亦闕於上</hi>蓂落獨輪斜<hi>雲笈七籖軒轅本紀有異草生於庭月一</hi>
<hi>日生一葉至十五日生十五葉至十六日一葉落至三十日落盡若小月即一莢厭而不落謂之蓂莢</hi>
<pb n="KR4b0017_WYG_005-33a"/>
　　望月<lb/>
夜光流未曙<hi>廣雅夜光謂之月影炯曰皇甫謐年厯月羣隂之宗光納日  以宵曜名曰夜光</hi>
金波影尚賖<hi>見馬射賦</hi>照人非七子<hi>梁簡文帝集望月詩云形同七子鏡</hi>含風<lb/>
異九華<hi>洞溟記帝起甘泉望風臺臺上得白珠如花一枝帝以飾九華之葢望之若照月</hi>蓂新<lb/>
半壁上桂滿獨輪斜<hi>見舟中望月象戲賦</hi>乗舟聊可望<hi>見春賦</hi>無假<lb/>
逐靈槎<hi>拾遺記堯登位三十年有巨查浮於西海查上有光夜明晝滅海人望其光乍大乍小若星月</hi>
<hi>之出入矣查常浮繞四海十二年一周天名曰貫月查</hi>
　　對雨<lb/>
<pb n="KR4b0017_WYG_005-33b"/>
繁雲猶暗嶺積水未開庭<hi>晉張協雜詩翳翳結繁雲森森散雨足</hi>階含侵<lb/>
角路鑊滿溜疏萍濕楊生細椹<hi>見小園賦</hi>爛草變初螢<hi>見和何儀</hi>
<hi>同</hi>徒勞看蟻封<hi>見和/趙王</hi>無事祀靈星<hi>漢郊祀志或言周興而邑立后稷之祀至</hi>
<hi>今血食天下於是髙祖制詔御史其今天下厯靈星祀張晏曰龍星左角曰天田則農祥也晨見而祭之</hi>
　　喜晴<lb/>
比日思光景<hi>見象戲賦</hi>今朝始暫逢雨住便生熟雲晴即作<lb/>
峯<hi>見和從駕</hi>水白澄還淺花紅燥更濃已歡無石燕彌欲棄<lb/>
泥龍<hi>見同顔大夫</hi>
<pb n="KR4b0017_WYG_005-34a"/>
　　詠春近餘雪應詔<lb/>
送寒開小苑迎春入上林<hi>見春賦</hi>絲條變桞色香氣動蘭<lb/>
心待花將對酒留雪擬彈琴<hi>見贈周處士</hi>陪遊愧並作空見<lb/>
奉恩深<lb/>
　　奉和初秋<lb/>
落星初伏火<hi>見祀白帝</hi>秋霜正動鐘<hi>見歩/虚詞</hi>北閣連横漢<hi>見哀江南</hi>
<hi>賦</hi>南宫應鑿龍<hi>辛氏三秦記長安地皆墨壌城中今赤如火堅如石父老所傳盡鑿龍首山為</hi>
<hi>城</hi>祥鸞棲竹實<hi>見配/帝舞</hi>靈蔡上芙蓉<hi>史記貨殖傳元龜為蔡非四民所得龜策</hi>
<pb n="KR4b0017_WYG_005-34b"/>
<hi>傳神龜巢蓮上</hi>自有南風曲<hi>見馬/射賦</hi>還來吹九重<hi>見擬咏懐</hi>
　　晩秋<lb/>
凄清臨晩景疏索望寒階濕庭疑墜露摶風巻落槐日<lb/>
氣斜還冷雲峯晩更霾<hi>見和從駕</hi>可憐數行雁㸃㸃逺空排<lb/>
<hi>淮南子鳥排空而飛</hi>
　　和潁川公秋夜<hi>初學記作上官儀</hi>
泬寥空色逺<hi>宋玉九辨泬寥兮天髙而氣清</hi>葉黄淒序變<hi>月令季秋草木黄落</hi>洞<lb/>
浦落遵鴻<hi>晉宗室傳桓𤣥遣馮該攻厯陽斷洞浦焚忠王尚之舟艦詩鴻飛遵渚</hi>長飈送<lb/>
<pb n="KR4b0017_WYG_005-35a"/>
巢燕<hi>爾雅風從下上曰飈古詩思為雙飛燕銜泥巢君室</hi>千秋流夕景百籟含宵<lb/>
囀<hi>莊子地籟則衆竅是巳飄風則大和冷風則小和</hi>峻雉聆金柝<hi>張衡東京賦函谷撃柝於</hi>
<hi>東西朝顛覆而暮持詳和法筵</hi>曽臺切銀箭<hi>司馬彪續漢書孔壺為漏浮箭為刻下漏數刻以考</hi>
<hi>中星昏明生焉詳和從駕</hi>
　　咏畵屏風詩二十五首<hi>原注第一首一作俠客行按北史文苑傳齊後主因</hi>
　　　<hi>畵屏風敇通直郎蕭放及晉陵王孝式録古賢烈士及近代輕豔諸詩以充圖畫是時子山仕</hi>
　　　<hi>於周豈遥為之詠耶</hi>
俠客重連鑣<hi>見和炅法師</hi>金鞍被桂條<hi>梁元帝集答齊餉雙馬書曰名重桂條</hi>
<pb n="KR4b0017_WYG_005-35b"/>
細塵鄣路起驚花亂眼飄<hi>見答賜酒鵞</hi>酒醺人半醉汗濕馬<lb/>
全驕歸鞍畏日晩爭路上河橋<hi>見春賦</hi>
浮橋翠葢擁<hi>晉潘尼集芙蓉賦云似雕輦之翠葢</hi>平旦雍門開<hi>見馬射賦</hi>石崇<lb/>
迎客至<hi>見春賦</hi>山濤載伎來<hi>未詳按晉謝安傳安居東山每遊賞必以伎女從</hi>水<lb/>
紋恒獨轉風花直亂廻誰能惜紅袖寜用捧金杯<hi>隋薛道衡</hi>
<hi>集宴喜賦曰傳金杯於素手</hi>
停車小苑外<hi>見春賦</hi>下渚長橋前<hi>世説注孔氏志怪義興有邪足虎溪渚長橋有</hi>
<hi>蒼蛟郭西周時謂郡中三害周即處也</hi>澀菱迎擁節平荷直葢船殘絲繞<lb/>
<pb n="KR4b0017_WYG_005-36a"/>
折藕<hi>見和炅法師</hi>芰葉映低蓮遥望芙蓉影直言水底然<hi>西陽</hi>
<hi>雜俎南海有睡蓮夜則花底入水按蓮亦名芙蓉</hi>
昨夜鳥聲春驚鳴動四鄰今朝梅樹下定有咏花人流<lb/>
星浮酒芝<hi>見賚酒</hi>粟瑱繞杯脣<hi>鄒陽酒賦縜綺為席犀璩為鎮</hi>何勞一片<lb/>
雨喚作陽臺神<hi>見燈賦</hi>
逍遥遊桂苑<hi>蔡邕青衣賦河上逍遥徙倚庭階詳蕩子賦</hi>寂絶到桃源<hi>見擬咏懐</hi>
狹石分花逕長橋映水門<hi>後漢明帝紀詔曰自汴渠决敗水門故處皆在河中</hi>管<lb/>
聲驚百鳥人衣香一園<hi>薛道衡集宴喜賦散衣香於舞風詳春賦</hi>定知歡未<lb/>
<pb n="KR4b0017_WYG_005-36b"/>
足横琴坐石根<hi>見舞媚娘</hi>
三春冠葢聚<hi>見報趙王</hi>八節管絃遊石險松横植巖懸澗豎<lb/>
流小橋飛斷岸髙花出迥樓定須催十酒<hi>見和炅法師</hi>將來<lb/>
㝠五侯<hi>漢元后傳王禁八男長男鳳孝卿次曼元卿譚子元崇少子商子夏立子叔根稚卿逢時季卿</hi>
<hi>河平二年上悉封舅譚為平阿侯商成都侯立紅陽侯根曲陽侯逢時髙平侯五人同日封故世謂之五侯哀</hi>
<hi>帝即位聞知王氏驕盛心不能善後司𨽻校尉解光奏曲陽侯根及根兄子成都侯况天子遣根就國免况為</hi>
<hi>庶人歸故郡</hi>
髙閣千尋起長廊四注連<hi>司馬相如上林賦髙廊四注註注匝也謂行廊匝於四邉</hi>
<pb n="KR4b0017_WYG_005-37a"/>
歌聲上扇月<hi>見春賦</hi>舞影入琴弦澗水纔窓外山花即眼<lb/>
前但願長歡樂從今盡百年<hi>見對酒歌</hi>
日晩金槌絡<hi>一作路古樂府黄金絡馬頭</hi>朱軒流水車<hi>後漢馬皇后紀太后詔曰</hi>
<hi>前過濯龍門上見外家問起居者車如流水馬如遊龍左傳注軒大夫車</hi>
                    <graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>拂縁堤桞<hi>見擬詠懐</hi>
甍飄夾路花<hi>謝恵連雪賦始縁甍而冒棟注甍屋棟也</hi>定迎劉碧玉<hi>見結客少年塲</hi>
將過隂麗華<hi>見春賦</hi>非是髙陽路莫畏接䍦斜<hi>見對酒歌</hi>
徘徊出桂苑<hi>見蕩子賦</hi>徙倚就花林<hi>疑作蘭林晉傅𤣥集蟬賦云遥自託乎蘭林</hi>
<hi>尚瑗曰西京賦後宫則有蘭林披香</hi>下橋先勸酒<hi>見春/賦</hi>跂石始調琴<hi>南思宋蕭</hi>
<pb n="KR4b0017_WYG_005-37b"/>
<hi>思話傳常從文帝登鍾山北嶺中道有盤石清泉上使于石上彈琴賜以銀鍾酒謂曰相賞有松石間意</hi>蒲<lb/>
低猶抱節竹短未空心絶愛猿聲近惟憐花逕深<lb/>
千尋木蘭館<hi>左思魏都賦注木蘭坊名也</hi>百尺芙蓉堂落日低蓮井<lb/>
行雲礙芰梁<hi>見和同㤗寺</hi>流水桃花色<hi>見對/酒歌</hi>春洲杜若香<hi>見哀</hi>
<hi>江南賦</hi>就階猶不進催來上妓牀<hi>海録碎事京口東南有謝公妓堂遺跡</hi>
擣衣明月下靜夜秋風飄錦石平砧面<hi>北魏温子昇集擣衣詩曰佳人</hi>
<hi>錦石擣流黄</hi>蓮房接杵腰<hi>梁元帝集採蓮賦緑房兮紫盖詳聴擣衣</hi>急節迎秋韻<lb/>
新聲入手調寒衣須及早將寄霍嫖姚<hi>漢書霍去病為嫖姚校尉</hi>
<pb n="KR4b0017_WYG_005-38a"/>
出没看樓殿間闗望綺羅<hi>江淹别賦羅與綺兮嬌上春</hi>翔禽逐節舞<lb/>
流水赴弦歌<hi>見歩虚詞</hi>細管吹藂竹新杯捲半荷<hi>見和趙王</hi>南宫<lb/>
冠葢下<hi>杜田正謬漢建尚書百官府名曰南宫盖聚象天官書南宫朱雀詳報趙王</hi>日暮風<lb/>
塵多<hi>見哀江南賦</hi>
玉柙珠簾捲<hi>漢武故事以白珠為㢘玳瑁柙之</hi>金鈎翠幔懸<hi>見夢入堂内</hi>荷<lb/>
香薫水殿閣影入池蓮平沙臨浦口髙桞對樓前上橋<lb/>
還倚望遥看採菱船<hi>西京雜記太液池中有採菱舟</hi>
髙閣千尋跨重檐百丈齊雲度三分近花飛一倍低吹<lb/>
<pb n="KR4b0017_WYG_005-38b"/>
簫迎白寉<hi>列仙傳簫史善吹簫能致白寉</hi>照鏡舞山雞<hi>見鏡賦</hi>何勞愁日<lb/>
暮未有夜烏啼<hi>見樂府</hi>
河流值淺岸歛轡暫經過弓衣濕濺水馬足亂横波半<lb/>
城斜出樹<hi>水經注瑯琊東蒄縣城有三面而不周於南故俗謂之半城  樹敏曰按南史王懿傳寜</hi>
<hi>朔將軍朱超石胡藩向半城</hi>長林直沈河<hi>范曄應詔詩感事懐長林</hi>今朝遊俠客<lb/>
不畏風塵多<lb/>
度橋猶徙倚<hi>見第五首</hi>坐石未傾壺<hi>晉陶潛詩清琴横牀濁酒半壺</hi>淺草開<lb/>
長埒<hi>見馬射賦</hi>行營繞細廚<hi>神仙傳麻姑降蔡經家坐定各進行廚皆金盤玉杯</hi>沙洲<lb/>
<pb n="KR4b0017_WYG_005-39a"/>
兩寉逈石路一松孤自可尋丹竈<hi>江淹别賦守丹竈而不顧</hi>何勞憶<lb/>
酒壚<hi>見有喜</hi>
上林春徑宻<hi>見春賦</hi>河橋桞路長<hi>隋薛道衡集老氏碑云芝田桞路北走梁園</hi>
龍媒逐細草<hi>見哀江南賦</hi>寉氅映垂楊<hi>見上/趙王</hi>水似桃花色<hi>見對</hi>
<hi>酒歌</hi>山如甲煎香<hi>見鏡/賦</hi>白石春<hi>一作/青</hi>泉上<hi>琴厯琴曲有石上流泉</hi>誰<lb/>
能待月光<lb/>
白石春泉滿黄金新埒開戚里車先度蘭池馬即來<hi>見馬</hi>
<hi>射春二賦</hi>落花承舞席春衫拭酒杯行廚半路待<hi>見第十六首</hi>載<lb/>
<pb n="KR4b0017_WYG_005-39b"/>
妓一雙廻<lb/>
將軍息邉務校尉罷從戎<hi>見使北</hi>池臺臨戚里弦管入新<lb/>
豐<hi>見春賦</hi>浮雲隨走馬明月逐彎弓<hi>見馬射賦</hi>比來多射獵惟<lb/>
有上林中<hi>見同州還</hi>
三危上鳳翼<hi>見入道士館</hi>九坂度龍鱗<hi>見小園賦及登新閣</hi>路髙山裏<lb/>
樹雲低馬上人懸巖泉溜響深谷鳥聲春住馬來相問<lb/>
應知有姓秦<hi>見七夕賦</hi>
聊開鬱金屋暫對芙蓉池<hi>見對燭賦</hi>水光連岸動花風合樹<lb/>
<pb n="KR4b0017_WYG_005-40a"/>
吹春杯猶雜泛細果尚連枝不畏歌聲盡先看箏柱歌<lb/>
<hi>荆川稗編頌琴十三弦移柱應律其制與箏無異古宫懸用之合頌聲也是知箏本頌琴後世以其似呼其名</hi>
<hi>遂名之曰箏</hi>
洞靈開靜室<hi>見步虚詞</hi>雲氣滿山齋<hi>見和同㤗寺</hi>古松裁數樹盤<lb/>
根無半埋愛靜魚爭樂依人鳥入懐仲春徴隠士<hi>京房占曰</hi>
<hi>春當求隠士則萬物應節而生隨氣而長所謂春令也</hi>蒲輪上計偕<hi>漢武帝紀徴吏民有明當</hi>
<hi>世之務習先聖之術者縣次續食令與計偕杜氏通典漢制嵗盡遣上計掾吏各一人條上郡内衆事謂之計</hi>
<hi>偕簿詳哀江南賦</hi>
<pb n="KR4b0017_WYG_005-40b"/>
今朝風日好園苑足芳菲竹動蟬爭散蓮揺魚暫飛<hi>呉曽</hi>
<hi>漫録樂府江南詞云魚戲蓮葉東魚戲蓮葉西魚戲蓮葉南魚戲蓮葉北</hi>面紅新著酒風晩<lb/>
細吹衣跂石多時望菱船始復歸<lb/>
金鞍聚磧岸<hi>見使北</hi>玉軸泛中流畵鷁先防水<hi>見和炅法師</hi>龍<lb/>
媒即負舟<hi>見哀江南賦</hi>沙城疑海氣石岸似江樓<hi>魏志曹操傳曰婁子</hi>
<hi>伯説曹操曰天寒可起沙為城以水灌之可一夜而成漢天文志海旁蜃氣象樓臺廣壄氣成宫闕</hi>岸槎<lb/>
時半没<hi>法苑珠林葛祥字亢先丹陽句容人也呉時作衡陽太守郡境有人<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>横水能為妖怪百姓為</hi>
<hi>之立廟行旅必過要禱祠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乃沉没不著<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>浮則船/為破壊祥将去官乃大興斤斧之屬将伐去之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>移去</hi>
<pb n="KR4b0017_WYG_005-41a"/>
<hi>數里駐在灣中日此行者無傾覆之患</hi>壊舸或空浮<hi>晉五行志武帝秦始八年七月大雨殿前</hi>
<hi>地陷方五尺深數丈中有破船</hi>定是汾河上<hi>漢武故事帝行幸河東與羣臣飲讌帝歡甚乃日作</hi>
<hi>秋風辭云汛樓船兮濟汾河</hi>戈船聊試遊<hi>西京雜記昆明池中有戈船數百艘建戈矛四角悉</hi>
<hi>垂幡旄旌葆麾葢照灼涯涘</hi>
竟日坐春臺<hi>見馬射賦</hi>芙蓉承酒杯水流平澗下山花滿谷<lb/>
開行雲數畨過白寉一雙來水影揺藂竹林香動落梅<lb/>
直上山頭路羊膓能幾廻<hi>見酬薛文學</hi>
　　鏡<lb/>
<pb n="KR4b0017_WYG_005-41b"/>
玉匣聊開鏡輕灰暫拭塵光如一片水影照兩邉人月<lb/>
生無有桂<hi>見象戲賦</hi>花開不逐春<hi>見鏡賦</hi>試挂淮南竹堪能見<lb/>
四鄰<hi>淮南子髙懸大鏡坐見四鄰</hi>
　　梅花<lb/>
當年獵月半巳覺梅花䦨不信今春晩俱來雪裏看樹<lb/>
動懸氷落枝髙出手寒早知覓不見真悔著衣單<lb/>
　　咏樹<lb/>
交柯乍百頃擢本或千尋<hi>左思呉都賦擢本千尋垂隂萬<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
                    </hi>楓子留為<lb/>
<pb n="KR4b0017_WYG_005-42a"/>
式<hi>疑作械南方草本狀楓香樹子大如鴨卵二月華色乃連著實八九月熟曝乾可燒惟九真郡有之山海</hi>
<hi>經黄帝殺出尤棄其械化為楓樹</hi>桐孫待<hi>一作/持</hi>作琴<hi>見楊柳歌</hi>殘核移桃種<lb/>
空花直棗林<hi>見步虛詞</hi>幽居對䝉宻蹊徑轉湥沉<hi>見酬左正員</hi>
　　鬬雞<hi>以下三首闕文</hi>
開軒望平子<hi>左傳季郈之雞鬬李氏芥其雞郈氏為之金距平子怒</hi>驟馬看陳王<lb/>
<hi>藝文類聚魏陳思王植有鬬雞詩</hi>狸膏燻鬬敵<hi>莊子莊子謂恵子曰羊溝之雞三嵗為株相者</hi>
<hi>視之則非良雞也然而數以勝人者以狸膏塗其頭</hi>芥粉<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>春塲解翅蓮花動<hi>南越</hi>
<hi>志雞冠四開如蓮花鳴聲清澈</hi>猜羣錦臆張<hi>鮑昭雉朝飛詩刎繡頸碎錦臆</hi>
<pb n="KR4b0017_WYG_005-42b"/>
　　應令<lb/>
望别非新館開舟即舊灣浦喧征棹發亭空送客還路<lb/>
塵猶向水征帆獨背闗<lb/>
　　杏花<lb/>
春色方盈野枝枝綻翠英依稀映村䲧爛漫開山城<hi>見和</hi>
<hi>宇文内史</hi>好折待賔客金盤襯紅瓊<hi>張協詠史詩紅粒貴瓊瑶</hi>
　　集周公處連句<hi>以下五言北史周閔帝紀魏恭帝三年十二月丁亥魏帝詔以岐陽</hi>
　　　<hi>地封帝為周公庚子詔禪位於帝</hi>
<pb n="KR4b0017_WYG_005-43a"/>
市朝一朝變<hi>見竹杖賦</hi>蘭艾本同焚<hi>淮南子巫山之上從風縱火紫芝之與蕭艾俱</hi>
<hi>死</hi>故人相借問平生如所聞<lb/>
　　寄徐陵<hi>南史徐陵傳陵字孝穆東海郯人也太清二年兼通直散騎常侍使魏江陵陷齊送</hi>
　　　<hi>貞陽侯蕭明為梁嗣乃遣陵隨還</hi>
故人倘思我及此平生時<hi>顔延之秋胡詩相與昧平生</hi>莫待山陽路<lb/>
空聞吹笛悲<hi>見傷王司徒</hi>
　　寄王琳<hi>南史徐琳傳琳字子珩㑹稽山隂人也元帝居藩琳姊妹並入後庭後拜湘州刺史</hi>
　　　<hi>平景之勲琳為第一魏平江陵立梁王詧琳為元帝舉哀三軍縞素遣别將侯平攻梁及陳受</hi>
<pb n="KR4b0017_WYG_005-43b"/>
　　　<hi>禪琳奉永嘉王荘纂梁祚於郢州陳將呉明徹殺之</hi>
玉闗道路逺<hi>見竹杖賦</hi>金陵信使疎<hi>見哀江南賦</hi>獨下千行淚開<lb/>
君萬里書<lb/>
　　奉和趙王<lb/>
花徑日相攜花林鳥未棲比看中郎醉<hi>未詳</hi>堪聞烏夜啼<lb/>
<hi>見樂府</hi>
　　和劉儀同臻<hi>見預校書</hi>
南登廣陵岸<hi>見使北</hi>廻首落星城<hi>呉都賦注落星樓在建鄴東北十里</hi>不言<lb/>
<pb n="KR4b0017_WYG_005-44a"/>
臨舊浦<hi>晉張協詩流波戀舊浦</hi>烽火照江明<hi>見哀江南賦</hi>
　　和庾四<lb/>
離闗一長望别恨幾重愁無妨對春日懐抱只言秋<hi>詩春</hi>
<hi>日遲遲又一日不見如三秋兮</hi>
　　和侃法師三絶<hi>一作和侃法師别詩</hi>
秦闗望楚路<hi>賈誼過秦論秦人開闗延敵</hi>㶚岸想江潭<hi>見擬咏懐枯樹賦</hi>幾<lb/>
人應淚落看君馬向南<lb/>
客逰經嵗月羈旅故情多近學衡陽雁<hi>方輿勝覧衡陽有回雁峯至此</hi>
<pb n="KR4b0017_WYG_005-44b"/>
<hi>不南去今衡州府城南</hi>秋分俱渡河<hi>見燕歌</hi>
㢠廻首河堤望<hi>見應詔</hi>眷眷嗟離絶誰言舊國人到在他鄉<lb/>
别<lb/>
　　送周尚書𢎞正二首<hi>見别周尚書𢎞正</hi>
交河望合浦<hi>後漢郡國志交州有合浦郡詳哀江南賦</hi>𤣥莬想朱鳶<hi>見擬咏懐</hi>共<lb/>
此無期别知應復幾年<lb/>
離期定已促别淚轉無從惟愁郭門外應足數株松<hi>見傷</hi>
<hi>王司徒</hi>
<pb n="KR4b0017_WYG_005-45a"/>
　　重别周尚書二首<lb/>
陽闗萬里道<hi>見燕歌</hi>不見一人歸惟有河邉雁秋來南向<lb/>
飛<hi>見燕歌和頴川公二詩</hi>
河橋兩岸絶<hi>見春賦</hi>横岐數路分<hi>見報趙王</hi>山川遥不見懐袖<lb/>
逺相聞<hi>見擬咏懐</hi>
　　贈别<lb/>
藏啼留送别拭淚强相參誰言畜衫袖長代手中浛<hi>按以</hi>
<hi>水和泥曰浛音含</hi>
<pb n="KR4b0017_WYG_005-45b"/>
　　徐報使來止得一相見<lb/>
一面還千里相思那得論更尋終不見無異桃花源<hi>見擬</hi>
<hi>咏懐</hi>
　　行塗賦得四更應詔<lb/>
四更天欲曙落月垂闗下深谷暗藏人欹松横礙馬<lb/>
　　和江中賈客<hi>樂府作賈客詞</hi>
五兩開船頭<hi>淮南子注綄者候風之羽也楚人謂之五兩</hi>長橋發新浦懸知<lb/>
岸上人遥振江中鼓<lb/>
<pb n="KR4b0017_WYG_005-46a"/>
　　奉和平鄴應詔<hi>周武帝紀建徳六年帝至鄴齊主緯走青州尉遲逈追擒緯及太子</hi>
　　　<hi>恒</hi>
天䇿引神兵<hi>見祀圓丘</hi>風飛掃鄴城<hi>魏陳琳武軍賦猶衝風之飛枯葉</hi>陣雲<lb/>
千里散<hi>見從駕</hi>黄河一代清<hi>見宗廟歌</hi>
　　送衛王南征<hi>周室諸王傳衛王直南討軍敗</hi>
望水初横陣<hi>見擬咏懐</hi>移營宼未降風塵馬足起<hi>見哀江南賦</hi>先<lb/>
暗廣陵江<hi>見使北</hi>
　　仙山二首<lb/>
<pb n="KR4b0017_WYG_005-46b"/>
金竈新和藥<hi>見報趙王</hi>銀臺舊聚神<hi>張衡思𤣥賦聘王母於銀臺注銀臺仙人所居</hi>
<hi>也</hi>相看但莫怯先師應識人<lb/>
石軟如香飯<hi>見酬薛文學</hi>鉛消似熟銀<hi>神仙傳尹軌字公度能銷鉛為銀銷錫為</hi>
<hi>金後到太和山中仙去鍜鍔曰雲笈七籖八公告淮南王曰一人能煎泥成金  鉛為銀水鍊八石飛騰流珠</hi>
<hi>垂龍駕雲浮遊太清</hi>蓬萊暫近别海水遂成塵<hi>見步虚詞</hi>
　　山齋<lb/>
石影横臨水山雲半繞峯遥想山中店懸知春酒濃<hi>詩為</hi>
<hi>此春酒</hi>
<pb n="KR4b0017_WYG_005-47a"/>
　　野步<lb/>
值泉仍飲馬逢花即舉杯稍看城闕逺<hi>詩挑兮逹兮在城闕兮</hi>轉<lb/>
見風雲來<lb/>
　　山中<lb/>
澗暗泉偏冷巖深桂絶香住中能不去非獨淮南王<hi>見枯</hi>
<hi>樹賦</hi>
　　閨怨<lb/>
明鏡園花發<hi>見鏡賦</hi>空房故怨多幾年留織女還應聽渡<lb/>
<pb n="KR4b0017_WYG_005-47b"/>
河<hi>見和示内人</hi>
　　和趙王看妓<lb/>
長思浣紗石<hi>十道志勾踐索美女以獻呉王得之諸暨苧蘿山賣薪女也西施山下有浣沙石</hi>
空想擣衣砧<hi>庾仲雍荆州記秭歸縣北一百里有屈平故宅今其地名樂平宅東北六十里有女</hi>
<hi>須廟擣衣石猶在</hi>臨卭若有便為説解琴心<hi>見烏夜啼</hi>
　　看舞<lb/>
鸞廻不假學鳳舉自相闗<hi>見春賦</hi>到嫌衫袖廣恒常礙舉<lb/>
鬟<lb/>
<pb n="KR4b0017_WYG_005-48a"/>
　　聴歌一絶<lb/>
恊律新教罷<hi>見馬射賦</hi>河陽始學歸<hi>見和永豐</hi>但令聞一曲餘聲<lb/>
三日飛<hi>見鴛鴦賦</hi>
　　暮秋野興賦得傾壺酒<lb/>
劉伶正捉酒<hi>晉劉伶傳常乗鹿車攜一壺酒使人荷鍤而隨之謂曰死便埋我</hi>中散欲<lb/>
彈琴<hi>見擬咏懐</hi>但使逢秋菊<hi>見卧/疾</hi>何須就竹林<hi>見賜酒</hi>
　　對酒<lb/>
數杯還已醉風雲不復知唯有龍吟笛<hi>見和泛江</hi>桓伊能獨<lb/>
<pb n="KR4b0017_WYG_005-48b"/>
吹<hi>世説王子猷出都舊聞桓子野善吹笛遇桓於岸上王在舟中云聞君善吹笛試為我一奏桓為作三調</hi>
<hi>弄畢便去</hi>
　　春日極飲<lb/>
檻前聞鳥囀園裏對花開就中言不醉<hi>詩不醉無歸</hi>紅袖捧<lb/>
金杯<hi>見咏畵屏風</hi>
　　春望<lb/>
春望上春臺<hi>見馬射賦</hi>春窓四面開落花何假拂風吹㑹併<lb/>
來<lb/>
<pb n="KR4b0017_WYG_005-49a"/>
　　新月<lb/>
鄭環惟半出<hi>左傳宣子有環其一在鄭商</hi>秦鈎本獨懸<hi>枚乗月賦隠圓巖而似鈎</hi>
若交臨酒影堪言照弩弦<hi>見和趙王</hi>
　　秋日<lb/>
蒼茫望落景羇旅對窮秋頼有南園菊<hi>謝恵連擣衣詩白露滋園菊</hi>
殘花足解愁<lb/>
　　望渭水<lb/>
樹似新亭岸<hi>見率爾成咏</hi>沙如龍尾灣<hi>後漢郡國志無錫侯國注越絶曰縣西龍</hi>
<pb n="KR4b0017_WYG_005-49b"/>
<hi>尾陵道春申君初封呉所造龍樹木曰陳武帝紀齊兵潜至鍾山  尾</hi>猶言吟溟浦應有<lb/>
落帆還<lb/>
　　塵鏡<lb/>
明鏡如明月恒常置匣中<hi>見鏡賦</hi>何須照兩鬢終是一秋<lb/>
蓬<hi>見反命河朔</hi>
　　和淮南公聽琴聞絃斷<hi>見贈淮南公</hi>
嗣宗看月夜<hi>晉阮籍咏懐詩夜中不能寐起坐彈鳴琴薄帷鑒明月清風吹我矜按籍字嗣宗</hi>
中散對行雲<hi>晉嵇康琴賦逺而聽之若鸞鳳和鳴戲雲中詳擬咏懐</hi>一絃雖獨韻<lb/>
<pb n="KR4b0017_WYG_005-50a"/>
<hi>見和趙王</hi>猶足動文君<hi>見鳥夜啼</hi>
　　㺯琴二首<lb/>
雉飛催晩别<hi>揚雄琴清英雉朝飛操衛女傅母之所作也衛女嫁於齊太子中道聞太子死遂徃</hi>
<hi>終之以死傅母取女所自操琴於冡上鼓之忽二雉俱出墓中傅母悲痛援琴作操故曰雉朝飛</hi>鳥啼<lb/>
驚夜眠<hi>見鳥夜啼</hi>若交新曲變惟須足一絃<hi>見和趙王</hi>
不見石城樂<hi>杜氏通典石城樂宋臧質所作也石城城名在竟陵</hi>惟聞烏噪林<hi>見鳥</hi>
<hi>夜啼</hi>新聲逐絃轉應得動春心<lb/>
　　咏羽扇<hi>晉傅咸羽扇賦序呉人截鳥羽而揺風既勝於方圓二扇而中國莫有生意滅呉之</hi>
<pb n="KR4b0017_WYG_005-50b"/>
　　　<hi>後翕然貴之</hi>
揺風碎朝翮<hi>晉張華扇賦六翮揮而風厲</hi>拂汗落毛衣<hi>晉傅咸扇賦汗珠隕以外</hi>
<hi>流</hi>定似回谿路將軍垂翅歸<hi>見和張侍中</hi>
　　題結綫袋子<lb/>
交絲結龍鳳鏤彩織雲霞<hi>拾遺記呉主夫人趙達之妹也能於指甲以綵絲為雲龍</hi>
<hi>虬鳳之錦大則盈尺小則方寸又周成王時因祗國貢女工能以五絲内口中手引而結之使成文錦有雲昆</hi>
<hi>錦文如雲霞</hi>一寸同心縷<hi>沈約詩繡/帶同心苣</hi>千年長命花<hi>見聽擣衣</hi>
　　賦得鸞臺<lb/>
<pb n="KR4b0017_WYG_005-51a"/>
九成吹玉琯<hi>見和同㤗寺宗廟歌</hi>百尺上瑶臺<hi>江總長相思逶迤百尺樓楚辭望瑶</hi>
<hi>臺之偃蹇兮見有娥之佚女</hi>能將秦女去終見鳳凰來<hi>見春賦</hi>
　　賦得集池雁<lb/>
逢風時逈度逐侣乍爭飛猶憶方塘水<hi>見哀江南賦</hi>今秋已<lb/>
復歸<hi>見燕歌</hi>
　　咏雁<hi>初學記作周𢎞正</hi>
南思洞庭水<hi>見和侃法師</hi>北想雁門闗<hi>見對/燭賦</hi>稻粱俱可戀<hi>見報</hi>
<hi>趙王</hi>飛去復飛還<lb/>
<pb n="KR4b0017_WYG_005-51b"/>
　　忽見㯽榔<lb/>
緑房千子熟<hi>林邑記㯽榔樹髙十餘丈下森秀無柯端頂有葉葉下繫數房房綴數十子家有數</hi>
<hi>百樹</hi>紫穟百花開<hi>廣志㯽榔樹無枝畧如柱其顛生穟而秀生棘斜重叠其下彼方珍之以為口</hi>
<hi>實</hi>莫言行萬里曽經相識來<lb/>
　　賦得荷<lb/>
秋衣行欲製<hi>見入道士舘</hi>風葢漸應欹<hi>沈約咏芙蓉詩㣲風揺紫葢</hi>若有<lb/>
千年蔡須巢但見隨<hi>抱朴子千嵗龜五色具焉解人言或浮蓮葉之上或在叢蓍之下</hi>
　　移樹<lb/>
<pb n="KR4b0017_WYG_005-52a"/>
酒泉移赤柰<hi>廣志柰有白青赤三種張掖有白柰酒泉有赤柰</hi>河陽徙石榴<hi>晉潘</hi>
<hi>岳集有河陽庭前安石榴賦</hi>雖言有千樹何處似封侯<hi>見哀江南賦</hi>
　　奉梨<lb/>
接枝秋轉脆<hi>見有喜</hi>含銷落更香<hi>三輔黄圖御宿園出栗十五枚一勝大梨如五</hi>
<hi>勝落地則破其取梨先以布嚢承之號曰含消</hi>擎置仙人掌應添瑞露漿<hi>見和闡𢎞</hi>
<hi>二教</hi>
　　傷往二首<lb/>
見月長垂淚花開定歛眉<hi>見昭君詞</hi>從今一别後知作幾年<lb/>
<pb n="KR4b0017_WYG_005-52b"/>
悲<lb/>
鏡塵言苦厚蟲絲定幾重<hi>梁簡文帝楚妃歎絲蟲繞秋壁</hi>還是臨窓月<lb/>
今秋逈照松<lb/>
　　春日離合二首<lb/>
秦青初變曲<hi>見步虛詞</hi>未有逐琴心<hi>見鳥夜啼</hi>明年花樹下月月<lb/>
來相尋<hi>原注春字</hi>
田家足閒暇士友暫流連三春竹葉酒<hi>隂鏗侍宴賦得竹詩葉醖宜城</hi>
<hi>酒</hi>一曲鵾雞絃<hi>原注曰字見燈賦</hi>
<pb n="KR4b0017_WYG_005-53a"/>
　　和廻文<hi>原注和湘東王後園作廻文按文東王詩云斜峯繞曲徑聳石帯山連花餘拂戲鳥</hi>
　　　<hi>樹宻隠鳴蟬</hi>
旱蓮生竭鑊<hi>鄱陽記弋陽嶺上多蜜岩宋元嘉中有人見其岩内三鐵鑊鑊各容百斛中生蓮花</hi>
<hi>他人徃尋不知所在</hi>嫩菊養秋鄰滿池留浴鳥分橋上戲人<lb/>
　　問疾封中録<hi>雙聲</hi>
形骸違學宦<hi>曲禮宦學事師</hi>狹巷幸為閒虹廻或有雨雲合又<lb/>
含寒横湖韻寉下回溪浹猿還懐賢為榮衛和緩恵綺<lb/>
紈<hi>原注疑是何丸左傳和緩秦二良醫名</hi>
<pb n="KR4b0017_WYG_005-53b"/>
　　示封中録二首<hi>似吃語詩</hi>
貴館居金谷<hi>見春賦</hi>闗扄隔藁街<hi>漢書陳湯斬郅支首懸藁街</hi>冀君見<lb/>
果顧郊間光景佳<lb/>
髙階既激澗廣閣更交柯葛巾乆乖角<hi>後漢郭林宗别賦林宗常行遇</hi>
<hi>雨故其巾一角霑而折學士著巾莫不折其角云作林宗巾沈約宋書陶潜在家取頭上葛巾漉酒</hi>菊徑<lb/>
簡經過<lb/>
　　秋夜望單飛雁<hi>以下七言</hi>
失羣寒雁聲可憐夜半單飛在月邉無奈人心復有憶<lb/>
<pb n="KR4b0017_WYG_005-54a"/>
今暝將渠俱不眠<lb/>
　　代人傷徃二首<lb/>
青田松上一黄寉<hi>晉永嘉郡記沐溪野去青田九里此中有雙白寉年年生子長大便去只</hi>
<hi>餘父母一雙在耳精白可愛多云神仙所養</hi>相思樹下兩鴛鴦<hi>見枯樹賦</hi>無事交<lb/>
渠<hi>疑作交頸</hi>更相失<hi>見鳥夜啼</hi>不及從來莫作雙<lb/>
雜樹本推金谷苑<hi>見春賦</hi>諸花舊滿洛陽城<hi>玉臺新咏宋子侯董嬌嬈</hi>
<hi>詩洛陽城東路桃李生路㫄花花自相對葉葉自相當</hi>正自古來歌舞地今日看<lb/>
時無地行<lb/>
<pb n="KR4b0017_WYG_005-54b"/>
　庾子山别録<hi>見朱日藩本</hi>
　　庭前枯樹<lb/>
當時金谷裏<hi>見春賦</hi>昔日平陵東<hi>張雲章曰古歌平陵東松栢桐</hi>布葉俱<lb/>
承露花開共待風揺落一如此容華遂不同庭前生意<lb/>
盡<hi>見枯樹賦</hi>井上蠧心空<hi>雲章曰魏文帝詩雙桐生空井荘子散木也以為柱則蠧太𤣥經割</hi>
<hi>其蠧得心疾</hi>匠者無勞顧擁腫難為功<hi>見枯樹賦</hi>
　　詠桂<lb/>
南中有八桂<hi>雲章曰山海經桂林有八樹在番禺東</hi>繁華無四時不識風<lb/>
<pb n="KR4b0017_WYG_005-55a"/>
霜苦安知零落期<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4b0017_WYG_005-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　庾開府集箋註巻五<lb/>
</p>
<p>
</p>
  </div>
</body>
</text>
</TEI>
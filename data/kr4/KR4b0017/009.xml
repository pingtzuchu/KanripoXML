<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>庾開府集箋註巻九</head> <lb/>
    <p>
<pb n="KR4b0017_WYG_009-1a"/>
欽定四庫全書<lb/>
　庾開府集箋註巻九<lb/>
　　　　　　　　　　　　　周　庾信　撰<lb/>
　　　　　　　　　　　　　吳江吳兆宜註<lb/>
　　周大將軍崔訦神道碑<hi>北史本傳作崔說</hi>
公諱訦<hi>本傳本名士約</hi>字某博陵郡安平縣人也<hi>隋書冀州博陵郡安平縣</hi>
<hi>注後齊置博陵郡</hi>昔者華陽之野降龍首之神<hi>帝王世紀神農氏姜姓也母曰</hi>
<hi>任氏有墧氏女登為少典妃遊華陽有神龍首感生炎帝人身牛首長於姜水有聖德以火德王故號炎帝</hi>
<pb n="KR4b0017_WYG_009-1b"/>
烈山之都啟龜文之繇<hi>見賀平鄴表</hi>匡周則孟津有㑹佐夏<lb/>
則龍門始鑿<hi>淮南子禹鑿龍門平水土民乃得陸處齊太公世家其先祖嘗為四嶽佐禹平水土</hi>
<hi>甚有功虞夏之際封於呂本姓姜氏從其封姓故曰呂尚詳宮調曲</hi>西遊則起家秦相<hi>呂不</hi>
<hi>韋傳不韋謂子楚曰請以千金為子西遊立子為適嗣是為莊襄王以不韋為丞相</hi>東入則載世<lb/>
齊卿<hi>左傳齊東郭偃臣崔武子偃曰君出自丁臣出自桓</hi>備乎史籍可得言矣祖<lb/>
辯<hi>北史本傳字神通</hi>平逺將軍武邑郡守父楷散騎常侍光禄<lb/>
大夫殷州刺史<hi>通考平逺將軍北魏正四品北周正六命隋書冀州信都郡武疆縣注舊置武</hi>
<hi>邑郡通考後周有左右金紫左右銀青四光禄大夫隋書豫州趙郡大陸縣注舊曰廣阿置殷州後改趙州</hi>
<pb n="KR4b0017_WYG_009-2a"/>
並厲風霜<hi>見步陸逞碑</hi>俱張鋒頴<hi>見刀/銘</hi>邸史叠迹<hi>漢朱買臣傳買臣入</hi>
<hi>家中守邸與共食食且飽少見其綬守邸怪之前引其綬視其印㑹稽太守章也守邸驚</hi>官曹凜然<lb/>
是謂鮑恢都官百城震懼<hi>後漢鮑永傳永為司𨽻校尉辟鮑恢為都官從事恢亦抗</hi>
<hi>直帝常曰貴戚且宜歛手以避二鮑</hi>葛豐握節京師歛手<hi>漢諸葛豐傳豐為司𨽻校尉侍</hi>
<hi>中許章以外屬貴幸不奉法度豐駐車舉節詔章曰下</hi>公特稟英靈<hi>見傷心賦</hi>偏鍾山<lb/>
岳<hi>見紇干𢎞碑</hi>雄姿俊茂眉目疎朗<hi>世說謝晦美風姿善言笑眉目分明鬢髮如墨</hi>
觀虎於檻齠髮不驚<hi>後漢書周燮始在髫鬌知亷讓詳步陸逞碑</hi>稱象於船<lb/>
勝衣能對<hi>魏志鄧哀王沖字蒼舒五六嵗時智若成人孫權曾致巨象太祖欲知其輕重沖曰置象</hi>
<pb n="KR4b0017_WYG_009-2b"/>
<hi>大船之上而刻其所至稱物載之輕重可知詳傷心賦</hi>至於拉虎羈熊摧班碎掌<lb/>
<hi>曹植七啟批熊碎掌拉虎摧斑</hi>亡歸繁弱落雁吟猿<hi>見馬射賦</hi>故得氣盖闗<lb/>
中<hi>見入彭城館</hi>申威河外<hi>本傳訦膂力絶人尤工騎射</hi>解褐領軍府録事<lb/>
轉諮議參軍<hi>通考凡公督府置佐長史司馬一人諮議參軍二人諸曹有録事等十八曹</hi>時<lb/>
當塗失御<hi>漢劉向傳失馭臣之術詳齊王憲碑</hi>政在權門<hi>左傳晉政多門</hi>始論函<lb/>
谷之兵<hi>周太祖紀万俟醜奴作亂闗右孝莊帝遣爾朱天光及賀拔岳等討之太祖遂從岳入闗先鋒</hi>
<hi>破偽行臺尉遲菩薩等及平醜奴太祖功居多</hi>即起韓陵之戰<hi>周賀拔勝傳齊神武既克相州</hi>
<hi>兵威漸盛爾朱兆及天光度律等衆十餘萬陣於韓陵兆率鐵騎陷陣出齊神武後度律勒兵不進勝以其攜</hi>
<pb n="KR4b0017_WYG_009-3a"/>
<hi>貳遂降於齊神武度律軍以此先退遂大敗</hi>太師賀拔勝作牧西京公為假<lb/>
節冠軍將軍防城都督及南陽失守<hi>隋書豫州南陽郡南陽縣注舊曰上</hi>
<hi>陌置南陽郡</hi>巻甲奔梁<hi>見哀江南賦周賀拔勝傳太昌初拜勝為都督三荆二郢南襄南雍七州</hi>
<hi>諸軍事屬齊神武與帝有隙詔勝引兵赴洛至廣州而帝已西遷勝還軍南陽令府長史元潁行州事勝自率</hi>
<hi>所部將西赴闗中時齊神武已陷潼闗勝乃還荆州州民鄧誕執元潁北引侯景勝軍不利率麾下數百騎南</hi>
<hi>奔梁本傳訦隨勝奔梁</hi>樂毅羈旅猶思燕路<hi>樂毅傳燕昭王屈身下士毅為魏使燕遂</hi>
<hi>委質為臣晉書孫惠見齊王王曰樂毅適趙志在北燕</hi>陳軫悽愴終戀秦聲<hi>見小園賦</hi>幸<lb/>
值和鄰言歸舊壤<hi>本傳訦復自梁歸國</hi>授衛將軍都督封安昌縣<lb/>
<pb n="KR4b0017_WYG_009-3b"/>
開國子食邑三百户𢎞農克復沙苑揮鋒進爵為侯<hi>隋書</hi>
<hi>豫州汝南郡朗山縣注舊曰安昌置初安郡廢通考開國侯後魏從三品後周七命梁十三班本傳從太祖復</hi>
<hi>𢎞農戰沙苑皆有功詳紇干𢎞碑</hi>增邑并前一千一百户信圭則更受<lb/>
司勲穀壁則還輸典瑞<hi>見滕王序及為閻將軍表</hi>鐵馬有河橋之戰<lb/>
<hi>見紇干𢎞碑</hi>戈船有汾水之兵<hi>見從/軍</hi>除京兆太守<hi>晉地理志魏文帝即</hi>
<hi>位改京兆尹為太守</hi>移民下邑未學邊韶<hi>未詳</hi>走馬章臺不同張敞<lb/>
<hi>見蕩子賦</hi>遷帥都督持節撫軍通直散騎常侍大都督尋遷<lb/>
使持節車騎大將軍儀同三司都官尚書定州大中正<lb/>
<pb n="KR4b0017_WYG_009-4a"/>
<hi>隋書冀州博陵郡注舊置定州後周置總管府</hi>五曹奏事有朱穆之忠<hi>續漢志尚書凡</hi>
<hi>六曹侍郎三十六人一曹有六人主作文書起草陳江總集譲吏部尚書表云漢置五曹今方六尚後漢朱穆</hi>
<hi>傳穆深疾宦官及拜尚書在臺閣朝夕共事乃上疏欲除之</hi>九品論人見楊喬之直<lb/>
<hi>魏志陳羣為尚書置九品官人之法後漢孟嘗傳嘗遷合浦太守郡不産穀實而海出珠寳先是守宰貪穢珠</hi>
<hi>遂漸徙於交阯郡界嘗到官革易前弊去珠復還尚書楊喬上書薦嘗前後七表竟不用</hi>改封安國<lb/>
<hi>本傳作安固</hi>縣侯<hi>魏地形志幽州范陽郡領安固縣按隋書豫州信都郡鹿城縣注舊曰郡後齊改曰</hi>
<hi>安國恐非</hi>益邑合前一千四百户賜姓宇文改名為詵漢王<lb/>
改婁敬之族事重論都<hi>見歩陸逞碑</hi>魏后變程昱之名恩深<lb/>
<pb n="KR4b0017_WYG_009-4b"/>
捧日<hi>魏志程立夢登泰山捧日以白太祖太祖遂加日於上因改名昱</hi>遷驃騎大將軍<lb/>
開府儀同三司加侍中竇憲連官單于之寳鼎可致<hi>後漢</hi>
<hi>竇憲傳憲為車騎將軍兄弟皆在清要之地南單于於漠北遺憲古鼎容五斗其傍銘曰仲山甫鼎其萬年子</hi>
<hi>子孫孫永寶用</hi>張寛固位渭橋之流星可識<hi>見司水</hi>攻木七工既<lb/>
掌丘陵之賦<hi>考工記攻木之工七</hi>司㑹六典乃均邦國之財<hi>見步陸逞</hi>
<hi>碑</hi>居官得人於斯為盛進爵為公改封萬年縣通前二<lb/>
千四百户除隴州刺史<hi>魏地形志雍州馮翊郡領萬年縣隋書扶風郡汧源縣注西魏</hi>
<hi>東秦州後改為隴州周太祖紀魏廢帝三年改東秦為隴州</hi>都督隴州諸軍事隴坻<lb/>
<pb n="KR4b0017_WYG_009-5a"/>
路遙秦川望逺<hi>見哀江南賦</hi>鄧仲華之不去<hi>後漢鄧禹傳禹字仲華聞光武</hi>
<hi>安集河北即杖策北渡</hi>馬文淵之願歸<hi>見司馬裔碑</hi>尋除涼州刺史總<lb/>
督河西甘𤓰諸軍事地似伏龍<hi>王隠晉書涼州城有卧龍形故名卧龍城匈奴</hi>
<hi>所築</hi>城如飛鳥<hi>西河記姑臧匈奴故曰盖藏城也城不方有頭尾兩翅名盖鳥城</hi>燉煌實<lb/>
録宛在胸襟<hi>漢陳湯傳湯與甘延夀出西域每過城邑山川常登望又西域都䕶段㑹宗為烏孫</hi>
<hi>兵所圍驛騎上書願發城郭燉煌兵以自救</hi>玉門亭障無勞圖畫<hi>漢書張安世長子千</hi>
<hi>秋將兵隨度遼將軍范明友撃烏桓還謁大將軍光問千秋戰闘方略山川形勢千秋口對兵事畫地成圖無</hi>
<hi>所忘失</hi>有馬如羊不以入廏有金如粟不以入懐<hi>見步陸逞碑</hi>
<pb n="KR4b0017_WYG_009-5b"/>
柱國齊王今上之介弟也龔行薄伐問罪河陽以公為<lb/>
行軍長史<hi>謂伐齊也見齊王憲碑</hi>參謀帷幄中軍之司既舉魏絳<lb/>
上卿之佐實用荀林<hi>左傳魏絳授僕人書曰日君乏使使臣斯司馬又荀林父佐上軍</hi>
以公方之差無慙德除使持節大將軍大都督崇德安<lb/>
義建忠九曲安樂三泉伏流<hi>周書劉雄傳天和四年從齊公憲出宜陽築安義等</hi>
<hi>城裴鴻傳保定宋出為中州刺史九曲城主明帝紀二年遣寜蜀公尉遲迥於河南築安樂城武帝紀保定二</hi>
<hi>年於伏流城置和州</hi>周張平泉固安蠻通谷凡十三防禦熊和忠<lb/>
<hi>當作中</hi>三州<hi>隋書豫州河南郡宜陽縣注後魏置宜陽郡東魏置陽州後周改曰熊州襄城郡注東魏</hi>
<pb n="KR4b0017_WYG_009-6a"/>
<hi>置北荆州後周改曰和州河南郡新安縣注後周置中州州尋廢</hi>黄蘆起谷王晏供超<lb/>
牽羊温狐交河大嶺避雨木柵等一十戍諸軍事崇德<lb/>
防主<hi>本傳軍還除</hi>宜陽上地更有秦兵<hi>韓世家襄王五年秦拔我宜陽秦始皇本</hi>
<hi>紀王翦將上地注正義曰上都上縣今綏州等是也</hi>熊耳山前還同積伏<hi>見齊王憲碑</hi>
用是連營函谷獵騎黎陽威振兩河名陵三晉改封安<lb/>
平縣公<hi>隋書冀州長平郡端氏縣注後魏置安平郡</hi>淮陰一國韓信之故人<lb/>
<hi>漢韓信傳信淮陰人也佐髙祖滅項羽封楚王都下邳後廢為淮隂侯</hi>户牖萬家陳平之<lb/>
鄉里<hi>見長孫儉碑</hi>公此衣錦<hi>見司馬裔碑</hi>足為連類建德四年正<lb/>
<pb n="KR4b0017_WYG_009-6b"/>
月十日薨於長安之永貴里私第春秋六十有四詔贈<lb/>
敷延丹綏長五州諸軍事敷州刺史<hi>隋書雍州上郡注後魏置東秦州後</hi>
<hi>改為北華州西魏改為敷州延安郡義川縣注西魏置汾州義川郡後改州為丹州後周改縣為丹陽雕陰郡</hi>
<hi>注西魏置綏州</hi>諡曰壯公禮也即以其年二月二十四日葬於<lb/>
京兆平原鄉之吉遷里北陵追逺大司馬有賜綬之恩<lb/>
<hi>漢張安世傳安世為大司馬車騎將軍薨天子賜印綬送以輕車介士</hi>西京贈行冠軍侯<lb/>
有詔𦵏之禮<hi>見司馬裔碑</hi>嗚呼哀哉世子儀同𢎞度<hi>北史本傳𢎞度</hi>
<hi>字摩訶衍</hi>生事以禮死葬以禮<hi>語見/論語</hi>親愛有王祥之孝<hi>見傷王司</hi>
<pb n="KR4b0017_WYG_009-7a"/>
<hi>徒</hi>同氣有姜肱之睦<hi>後漢姜肱傳肱字伯淮與弟仲海季江共卧起及各娶妻不能別寢</hi>
<hi>以系嗣當立乃遞往就室</hi>百行之本於斯備焉<hi>周崔謙傳謙性至孝與弟訦特相友愛雖</hi>
<hi>名位各重所有資産皆無私焉居家嚴肅謙子曠與訦子𢎞度等並奉其遺訓云</hi>況復松檟深<lb/>
沈既封青石之墓<hi>戴延之西征記金鄉焦氏北數里有漢司隸校尉曾峻塜前有石祠堂中</hi>
<hi>四壁皆青石隠起自書契以来忠臣孝子孔子七十二人形像皆刻石記之華陽國志廣漢郡徳陽縣有青石</hi>
<hi>祠</hi>丘陵標榜須勒黄金之碑<hi>見紇干𢎞碑</hi>乃為銘曰<lb/>
華陽之神厲山之祖<hi>見賀平鄴表</hi>鳳野匡周龍門佐禹日浴<lb/>
溟池<hi>莊子南溟者天池也</hi>山浮海浦<hi>見齊王/憲碑</hi>甫穆<hi>疑作穆陵</hi>霸國營丘<lb/>
<pb n="KR4b0017_WYG_009-7b"/>
樂土<hi>戰國策齊霸國之餘烈詩適彼樂土詳齊王憲碑</hi>𦙍斯宗邑<hi>左傳宗邑無主則民不威</hi>
承此壤土移封東武就君安陽<hi>史記平原君傳封於東武城正義曰今貝州武</hi>
<hi>城縣也魏志崔林傳林字德儒清河東武城人也景初時為司空封安陽亭侯三公封列侯自林始頃之進封</hi>
<hi>安陽鄉侯</hi>中軍節目鎮北鋒芒商飈獵草<hi>晉書我記符堅曰鼓行而摧道晋若</hi>
<hi>商風之隕秋籜</hi>電火驅霜<hi>北史崔辨獻文徴拜中書博士楷字季則兄弟父子並死王事贈侍中鎮</hi>
<hi>軍將軍定州刺史</hi>公之輪煥<hi>見賀新/樂表</hi>繼體貞幹<hi>易貞固足以幹事</hi>儀表<lb/>
丘墟<hi>見長孫儉碑</hi>風神牆岸<hi>見酬薛文學</hi>孝有至德忠能匡贊不<lb/>
廢横琴<hi>家語宓子賤為單父宰鳴琴而治</hi>無妨敧案<hi>魏志曹公作敧案卧視書</hi>既班<lb/>
<pb n="KR4b0017_WYG_009-8a"/>
三事<hi>見角調曲</hi>又貳六官<hi>左傳六官之/長皆民譽也</hi>衛青受詔<hi>見司馬裔碑</hi>韓<lb/>
信登壇<hi>見為閻將軍表</hi>長城馬窟廣武兵欄<hi>見哀江南賦及從駕</hi>軍吏無<lb/>
犯營民不寒<hi>左傳申公巫臣曰師人多寒王巡三軍拊而勉之三軍之士皆如挟纊</hi>乃用<lb/>
六謀<hi>漢書陳平凡六出竒計</hi>乃論三䇿<hi>漢英布傳薛公對田布出於上計山東非漢之有也</hi>
<hi>出於中計勝負之數未可知也出于下計陸下安枕而卧矣</hi>城壘向背<hi>太公金匱春三月斗星為</hi>
<hi>天闗戰背天闗向天梁敵不可當</hi>星辰主客<hi>星經辰星不出太白為客辰出太白為主人辰星太</hi>
<hi>白不相從雖有軍不戰合宿乃戰</hi>劔起沈犀<hi>漢王褒頌巧冶鑄干將之樸水斷蛟龍陸剸犀革</hi>
弓開伏石<hi>見商調曲</hi>楚后讓盟秦君還璧<hi>見哀江南賦</hi>百齡危頠<lb/>
<pb n="KR4b0017_WYG_009-8b"/>
千仭摧藏<hi>賈誼弔屈原云鳯凰翔於千仭兮覽德輝而下之</hi>諸侯地裂<hi>正義諸侯五星</hi>
<hi>在東井北河主判舉戒不虞</hi>邊將星亡<hi>正義畢八星曰罕車為邊兵主弋獵其大星曰天髙一曰</hi>
<hi>邊將四夷之尉</hi>輕車騎士𤣥甲黄腸<hi>見司馬/裔碑</hi>社如齊地<hi>見長孫儉碑</hi>
廟似桐鄉<hi>漢朱邑傳邑為桐鄉嗇夫吏民愛敬及死其子葬之桐鄉西郭外民為起塜立祠</hi>銘<lb/>
功贊德碑闕相望<lb/>
　　周車騎將軍賀婁慈神道碑<hi>北史周書俱無傳世系莫考</hi>
昔者軒丘命氏初分兄弟之姓<hi>見祀圓丘</hi>若水降居始建諸<lb/>
侯之國<hi>見宗廟歌</hi>自是以官為族<hi>左傳衆仲曰官有世功則有官族邑亦如之</hi>因<lb/>
<pb n="KR4b0017_WYG_009-9a"/>
地為宗水派枝分其可知矣公諱慈字元達本姓張清<lb/>
河東武城人也<hi>隋書冀州清河郡武成縣注舊曰東武城</hi>仕於周張仲為孝<lb/>
友<hi>詩侯誰在矣張仲孝友</hi>謀於晉張老為忠臣<hi>左傳張老為侯奄</hi>韓有開<lb/>
地則五世强國<hi>見擬咏懐</hi>趙有孟談則三卿不戰<hi>趙世家襄子夜使相</hi>
<hi>張孟談私於韓魏韓魏與合謀三國反滅智氏共分其地</hi>祖慶少習邊將仗智勇雖<lb/>
復五車竹簡不取博士之名<hi>莊子惠子多方其書五車</hi>一巻兵書即<lb/>
以將軍自許<hi>漢藝文志太壹兵法一篇</hi>角端在手必無齊魯之侵<hi>史記</hi>
<hi>司馬相如傳注郭璞曰角<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>音端似豬角在鼻上堪作弓李陵嘗以此弓十張遺蘇武也  炯曰續漢書鮮卑</hi>
<pb n="KR4b0017_WYG_009-9b"/>
<hi>有角端牛以角為弓世謂之角端弓</hi>蓮花插腰甚得蛟龍之氣<hi>晉灼曰古長劒首以</hi>
<hi>玉作井鹿盧形上刻木作山形如蓮花初生未敷時詳謝趙王啟</hi>為車騎大將軍儀同<lb/>
三司散騎常侍霸城縣開國伯<hi>晉書京兆郡領霸城縣</hi>贈河州刺<lb/>
史父燦公子公孫有鎡基於天下<hi>孟子雖有鎡基不如待時</hi>良弓良<lb/>
冶有世業於家風<hi>禮記良弓之子必學為箕良冶之子必學為裘</hi>書則百家可<lb/>
知<hi>見滕王序</hi>劔則千人可敵三槐以鼎鼐象物知其神姦五<lb/>
等以桓圭班瑞守其宮室<hi>見為閻將軍表</hi>君以才望兼而有之<lb/>
終於使持節車騎大將軍儀同三司散騎常侍武定縣<lb/>
<pb n="KR4b0017_WYG_009-10a"/>
開國公<hi>隋書荆州漢陽郡潭水縣注西魏置潭水郡後周郡廢并廢甘若桐山武定三縣入焉</hi>贈<lb/>
河州刺史惟公秉山岳之靈<hi>見紇干𢎞碑</hi>受星辰之氣<hi>見步陸逞</hi>
<hi>碑</hi>年在髫髮<hi>見崔/訦碑</hi>甫就勝衣<hi>見傷心賦</hi>竹馬來迎已知名於<lb/>
郭伋<hi>見謝趙王啟</hi>羊車在道即見賞於王澄<hi>見答教</hi>豈直童子<lb/>
明經<hi>續漢書左䧺奏徵海内名儒為博士使公卿子弟為諸生有志操者加其俸禄及汝南謝連河南趙</hi>
<hi>建章年始十二各能通經雄並奏拜童子郎</hi>書生說卦而已<hi>三國典略東魏崔暹子達拏年</hi>
<hi>十三暹令儒者教其說周易兩字乃集朝貴名流達拏升髙坐開講暹大悅</hi>至如禪河清論<lb/>
<hi>見應詔</hi>秋水髙談<hi>見馬/射賦</hi>故以辨折龜林<hi>未/詳</hi>聲馳鹿野<hi>楞嚴經注</hi>
<pb n="KR4b0017_WYG_009-10b"/>
<hi>鹿園即波羅國鹿野苑佛成道後先入此園度憍陳如等五人  有孝曰大藏一覽是時世尊詣波羅柰國鹿</hi>
<hi>野苑中初轉法輪</hi>國家官族君為首姓起家車騎大將軍儀同<lb/>
三司襲爵為公贈邑合一千六百户弱冠登朝<hi>見崇傳</hi>傳<lb/>
呼甚寵<hi>見贈淮南公</hi>漢魏台鼎故無此比中朝方伯罕有其<lb/>
年<hi>魏都賦注中朝内朝也漢以大司馬侍中散騎諸吏為中朝</hi>大冢宰任總機衡是<lb/>
勤王略<hi>後漢郎顗傳對曰尚書職在機衡注北斗魁星第三為機第五為衡於天文為喉舌左傳成公</hi>
<hi>二年單襄公曰兄弟甥舅侵敗王略王命伐之周髙祖紀保定元年以大冡宰晉公䕶為都督中外諸軍事令</hi>
<hi>五府總於天官</hi>惜君忠壯委以爪牙<hi>詩祈父於王之爪牙</hi>乃領左廂親信<lb/>
<pb n="KR4b0017_WYG_009-11a"/>
<hi>通考北齊二人分掌左右廂所主朱華閣以外各武衛將軍二人貳之按親信都督本後魏官見豆盧永恩碑</hi>
<hi>及傳</hi>出為梁州防主<hi>隋書梁州漢川郡注舊置梁州</hi>華陽西極漢水東流<lb/>
<hi>見司馬裔碑</hi>巴濮既寧<hi>左傳詹桓伯曰巴/濮楚鄧吾南土也</hi>沈黎即静<hi>見齊王憲碑</hi>
保定四年王師北伐以君饒勇被召將兵師下宜陽<hi>見崔</hi>
<hi>訦碑</hi>身登函谷<hi>見齊王/憲碑</hi>將燒白馬之城<hi>見為閻將軍表</hi>以覆烏巢<lb/>
之壘<hi>見紇干𢎞碑</hi>既而中塗甚雨未獲圍原<hi>左傳襄公十八年楚師伐鄭涉</hi>
<hi>於魚齒之下甚雨及之楚師多凍役徒㡬盡詳五張寺碑</hi>軍帥聞喪不成侵宋<hi>未詳左傳</hi>
<hi>襄公十九年晉士匄侵齊及穀聞喪而還禮也周楊忠傳朝議將與突厥伐齊保定三年以忠為元帥大將軍</hi>
<pb n="KR4b0017_WYG_009-11b"/>
<hi>楊纂李穆王傑金朱敏及開府元夀田𢎞慕容延等十餘人皆隸焉又令達奚武帥步騎三萬自南道而進期</hi>
<hi>㑹晉陽四年正月朔攻晉陽是時大雪數旬風寒慘烈齊人乃悉其精銳鼓噪而出突厥震駭引上西山不肯</hi>
<hi>戰武後期不至乃班師周武帝紀保定四年十月甲子詔大冡宰晉公䕶伐齊䕶總大軍出潼關大將軍權景</hi>
<hi>宣帥山南諸軍出豫州少師楊㯹出軹闗十一月甲午柱國尉遲迥圍洛陽柱國齊公憲營芒山晉公䕶次陕</hi>
<hi>州十二月景辰齊豫州刺史王士良以州降壬成齊師渡河晨至洛陽諸軍驚散尉遲迥帥麾下數十騎扞敵</hi>
<hi>得郤至夜引還柱國王雄力戰死之遂班師楊㯹於軹闗戰沒權景宣亦棄豫州而還五年春正月甲申朔廢</hi>
<hi>朝以庸國公王雄死王事故也</hi>柱國趙王今上之第九弟也<hi>見上趙王</hi>文則<lb/>
河間上書<hi>漢書河間憲王德景帝子也修古好學武帝時来朝詔策所問三十餘亊其對推道術而</hi>
<pb n="KR4b0017_WYG_009-12a"/>
<hi>言得事之中</hi>武則任城置陳<hi>魏志任城王彰膂力過人太祖持彰鬚曰黄鬚兒竟大竒也</hi>
作鎮岷丘揚斾錦水<hi>張載劔閣銘近綴岷嶓又作鎮作固</hi>白虎之俗難安<lb/>
黄龍之盟不定<hi>見齊王憲碑</hi>以君智略入佐中權<hi>見進白兔表</hi>天<lb/>
和元年授使持節大都督治柱國總府司録仍轉司馬<lb/>
餘官封如故相如西喻鏤石於靈山<hi>漢書司馬相如難蜀父老云鏤靈山</hi>
<hi>張楫曰鑿開靈山道置靈道縣</hi>武侯南征浮船於瀘水<hi>蜀志諸葛亮出師表云思惟北</hi>
<hi>征宜先入南故五月渡瀘深入不毛詳齊王憲碑</hi>方之今日彼獨何人九品課<lb/>
上為上之下<hi>周太祖紀魏廢帝三年始作九命之典以叙内外官爵以第一品為九命第九品為</hi>
<pb n="KR4b0017_WYG_009-12b"/>
<hi>一命改流外品為九秩亦以九為上</hi>四年八朝歸事宰旅<hi>左傳晉韓宣子聘於周王使請</hi>
<hi>亊對曰晉士起將歸時事於宰旅</hi>即授載師大夫<hi>通考後周載師師氏中大夫屬地官</hi>將<lb/>
命齊國尋盟出境即用和鄰之儀<hi>見哀江南賦</hi>入國聞喪仍<lb/>
從㑹葬之禮<hi>左傳秋季文子將聘於晉使求遭喪之禮以行八月晉襄公卒</hi>可使南面<lb/>
此之謂乎<hi>論語雍也可使南面周髙祖紀天和四年齊武成帝薨遣司㑹河陽公李綸等㑹葬於齊</hi>
<hi>仍弔賻焉</hi>尋以本官入治軍正至如渭水兵書在心為志<hi>戰國</hi>
<hi>䇿蘇秦發書陳篋數十得太公陰符之謀伏而讀之</hi>軒轅陳法聚石成圖既而師<lb/>
不疲勞兵無怨讟<hi>見二巻</hi>入陪中禁更領儀同<hi>周武帝紀建德四年</hi>
<pb n="KR4b0017_WYG_009-13a"/>
<hi>改開府儀同三司為開府儀同</hi>邸舎城池門闌户籍<hi>見正旦及為把公表</hi>咸資巡<lb/>
警並用司存帝城近臣<hi>後漢書東海公陽對曰河南帝城多近臣南陽帝鄉多近親</hi>
公室密戚<hi>左傳樂豫曰公族公室之枝葉也</hi>如逢司隸<hi>後漢楊球傳球為司隸校尉權</hi>
<hi>門莫不屏氣</hi>似畏都官<hi>見崔/訦碑</hi>既而孤城鄭嫗不相其年<hi>吳志吳範</hi>
<hi>傳範治厯數知風氣劉惇傳惇明天官達占數趙達傳達治九宮一算之術注吳録曰皇象工書嚴武圍碁宋</hi>
<hi>夀占夢曹不興善畫孤城鄭嫗能相人及範惇達八人世皆稱妙謂之八絶</hi>巴水涪翁不醫<lb/>
其疾<hi>後漢方術傳有父老釣於涪水因號涪翁著針經脈法</hi>春秋三十有三奄捐<lb/>
官舎<hi>見請襲封表</hi>呂子明之疾甚歎軫吳王<hi>吳志呂䝉字子明疾發權迎置</hi>
<pb n="KR4b0017_WYG_009-13b"/>
<hi>内殿治䕶萬方遂卒權哀痛甚</hi>阮元瑜之長逝悲深魏主<hi>魏志阮瑀字元瑜文帝書</hi>
<hi>曰元瑜長逝化為異物</hi>有詔贈某官禮也以建德四年三月日歸<lb/>
葬於河州苑川郡之禁山公六郡良家<hi>見馬射賦</hi>西河鼎族<lb/>
地壯金行<hi>後漢西羌傳贊金行氣剛又西羌傳論性堅剛勇猛得西方金行之氣</hi>人雄塞<lb/>
氣兵書七巻河水浮来<hi>漢藝文志楚兵法七篇</hi>射法三篇天弧夜<lb/>
下<hi>見長孫儉碑及從駕</hi>鋒<hi>疑作/蜂</hi>旗不息<hi>見答趙/王啟</hi>刁斗恒驚<hi>見哀江南賦</hi>
猶得馬上讀書<hi>見崇傳</hi>軍中習禮<hi>見司馬裔碑</hi>太史子義善於<lb/>
謀䇿<hi>炯曰吳志太史慈字子義孫策常曰子義雖氣勇有膽烈然非縱横中人</hi>諸葛公休長<lb/>
<pb n="KR4b0017_WYG_009-14a"/>
於撫馭<hi>晉書魏諸葛誕字公休其敗死也麾下數百人拱手為列每斬一人輒降之竟不變至盡</hi>四<lb/>
代儀同三司七世河州刺史鐘鼎成列<hi>見傷王司徒</hi>冠盖連<lb/>
陰<hi>見和王少保</hi>所謂生為貴臣死為貴神者也<hi>家語生為上公死為貴神</hi>
但以遊魂久客反葬塗逺<hi>見哀江南賦</hi>道阻山長<hi>詩道阻且長</hi>妻<lb/>
孤子幼哀聲滿野<hi>漢賈捐之傳父戰死於前子鬭傷於後女子乗亭障孤兒號於遒老母寡</hi>
<hi>婦飲泣巷哭遙設虚祭想魂乎萬里之外</hi>愁氣連雲<hi>見郊行</hi>況復松檟飄颻方<lb/>
臨武威之戍<hi>見哀江南賦</hi>丘陵迴逺直對臨洮之城<hi>見蕩子賦</hi>馬<lb/>
援亡於武溪尸柩返於槐里<hi>後漢馬援傳援扶風茂陵人征武陵五溪蠻夷卒於</hi>
<pb n="KR4b0017_WYG_009-14b"/>
<hi>軍梁松等譖之帝怒援妻孥不敢以喪還舊塋裁買城西數畝地稾葬而已後上書訴寃然後得葬漢地理志</hi>
<hi>茂陵黄圖云本槐里之茂鄉</hi>梁鴻死於㑹稽妻子歸於平陵<hi>後漢梁鴻傳鴻</hi>
<hi>扶風平陵人至吳依大家臯伯通及卒葬於要離塜旁咸曰要離烈士伯通清髙可令相近葬畢妻子歸扶風</hi>
嗚呼哀哉﨑嶇逺矣昔者繁昌祠前即有黄金之碣<hi>魏志</hi>
<hi>繁昌縣受禪石碑中生金表送上羣臣盡賀</hi>德陽墓下猶傳青石之碑<hi>見崔訦碑</hi>
是謂勒功乃為銘曰<lb/>
七葉佐漢<hi>晉左思詠史詩金張籍舊業七葉珥漢貂</hi>五世相韓<hi>見擬咏懐</hi>忠臣入<lb/>
仕孝友當官青城仙洞<hi>名山記益州西南青城山一名青城郡山形似城其山有崖舎</hi>
<pb n="KR4b0017_WYG_009-15a"/>
<hi>赤壁張天師所治處</hi>黄石祠壇<hi>見張/良讚</hi>臺堪走馬<hi>見蕩/子賦</hi>書足迴鸞<hi>後漢</hi>
<hi>張昶傳昶善草書至今稱之晉索靖傳靖善草書婉若銀鈎飄若驚鸞</hi>武定風飈霸城嚴<lb/>
肅<hi>慈祖父也見上</hi>並馳雙傳<hi>漢朱買臣傳上拜買臣㑹稽太守長安廏吏乗駟馬車来迎買臣遂</hi>
<hi>乗傳去</hi>俱分兩竹<hi>見滕/王序</hi>重世刺舉<hi>見哀江南賦及贈淮南公</hi>連鑣衮服<lb/>
<hi>見和炅法師及崇傳</hi>草靡青丘風馳赤谷<hi>淮南子若風之搖草木無之而不靡司馬相如</hi>
<hi>賦注服䖍曰青丘國在海東三百里漢西域傳烏孫國大昆彌治赤谷城去長安八千九百里</hi>世不乏<lb/>
賢挺兹上嗣孝有三德<hi>禮記祭義孝有三小孝用力中孝用勞大孝不匱</hi>忠無<lb/>
二志<hi>左傳晉侯欲殺魏綘羊舌赤曰絳無貳志亊君不辟難</hi>劔足身挺<hi>列子傳曰有蘭子者</hi>
<pb n="KR4b0017_WYG_009-15b"/>
<hi>以數千宋元君弄七劒迭躍之五劒常在空中</hi>書堪面試<hi>魏志曹植曰言出為論下筆成章顧當面</hi>
<hi>試柰何倩人</hi>旍節既秉<hi>劉熙釋名節為號令賞罸之節也晉書漢魏故事遣將出征符節郎授節</hi>
<hi>鉞於明堂</hi>髙蟬且珥<hi>初學記漢制銀璫附蟬為文貂犀為飾散騎常侍冠也</hi>龜轉印函<lb/>
<hi>晉孔愉傳愉以討華軼功封餘不亭侯初嘗至吳興餘不亭見人籠龜於路愉買而放之龜中流左顧者數四</hi>
<hi>及是鑄侯印而印龜左顧三鑄如初愉悟遂佩焉</hi>蛇盤綬笥<hi>後漢許曼傳桓帝時隴西太守馮緄</hi>
<hi>始拜郡開綬笥有兩赤蛇分南北走曼筮之曰三嵗之後當為邊將官有東名後皆如之</hi>左右將軍<lb/>
前後常侍<hi>後漢百官志又有前後左右將軍注蔡質漢儀曰漢興置大將軍驃騎位次丞相車騎衛</hi>
<hi>將軍左右前後皆金紫位次上卿典京師兵衛四夷屯警</hi>繼踵五侯因循三事<hi>見咏畫屏</hi>
<pb n="KR4b0017_WYG_009-16a"/>
<hi>風及崇傳</hi>旍旃九坂<hi>見小/園賦</hi>艫舳雙流<hi>氷經注成都縣有二江雙流郡下左思蜀都賦</hi>
<hi>帶二江之雙流詳宗廟歌</hi>還驅木馬<hi>蜀志諸葛亮伐魏/作木牛流馬以運</hi>更引金牛<hi>幽明</hi>
<hi>録巴丘縣百金岡上有黄金潭潭上有瀨古有釣於此潭獲一金鎖引之遂滿一船而有金牛出聲貌奔壯釣</hi>
<hi>人駭懼牛因奮躍還潭</hi>江波錦落<hi>見上/趙王</hi>火井星浮<hi>見司馬裔碑</hi>樽酒望<lb/>
帝安歌蜀侯<hi>華陽國志周失綱紀蜀先稱王有蜀侯蠶樷其目縱始稱王後有王曰杜宇七國稱</hi>
<hi>王杜宇稱帝號曰望帝禪國於其相開明時適二月子鵑鳥鳴故蜀人悲子鵑鳥鳴也詳和趙王</hi>受脤<lb/>
河陽<hi>見宗廟歌</hi>偏師洛浦<hi>左傳知罃對楚子曰/帥偏師以修封疆</hi>署陣成臯<hi>漢書</hi>
<hi>項羽謂曹咎曰謹守成臯</hi>連營廣武<hi>見哀江/南賦</hi>朝兵減竈<hi>孫臏傳齊軍入魏地為十</hi>
<pb n="KR4b0017_WYG_009-16b"/>
<hi>萬竈明日為五萬竈又明日為三萬竈</hi>夜營多鼓<hi>左傳析公曰若多鼓鈞聲以夜軍之楚師必遁</hi>
箭起六麋鋒摧九虎<hi>見哀江南賦</hi>倐忽人世俄然今古祟發<lb/>
兩星<hi>左傳晉侯有疾卜人曰實沈臺駘為祟</hi>醫驚二豎<hi>左傳晉侯夢疾為二豎子</hi>遊魂<lb/>
通夢言返舊塋<hi>見哀江南賦</hi>紫泥賜冊<hi>隴右記武都紫水有泥其色紫而粘貢之</hi>
<hi>用封璽書</hi>黄腸贈行<hi>見司馬/裔碑</hi>塗登石紐<hi>後漢郡國志蜀郡廣柔縣注帝王世紀禹</hi>
<hi>生石紐縣有石紐邑</hi>路入金城<hi>闞駰土地十三州記/金城郡有金城闗</hi>寒闗樹直<hi>見竹</hi>
<hi>杖賦</hi>秋塞雲平劒埋合柱書藏鑿楹<hi>見司馬/裔碑</hi>武侯為廟<hi>見齊</hi>
<hi>王憲碑</hi>欒公為社<hi>見長孫/儉碑</hi>雲盖低臨<hi>見羽/調曲</hi>霓裳紛下<hi>見長孫儉</hi>
<pb n="KR4b0017_WYG_009-17a"/>
<hi>碑</hi>碑枕金龜<hi>廣五行志晉孝武太元中吳郡岑泉為司農造碑於江畔湖西之村見石龜載碑從</hi>
<hi>田中出還其故處萍藻猶在腹下其月泉暴亡</hi>松横石馬<hi>漢書霍去病塜與衛青塜並西者是青東</hi>
<hi>者是去病塜上有竪石前有石人馬相對西京雜記陳縞見張丞相墓前石馬</hi>永矣身世留名<lb/>
華夏<lb/>
　　周上柱國宿國公河州都督辛威神道碑<lb/>
公諱威字某河南洛陽人也<hi>隋書豫州河南郡洛陽縣注有漢已来舊都後魏置</hi>
<hi>司州東魏改曰洛州後周置東京六府洛州總管</hi>舊姓辛隴西人基若水之源<lb/>
<hi>見宗廟歌</hi>纂商丘之胄<hi>帝王世紀夏帝相為羿所篡徙於商丘</hi>邑於大亳實定<lb/>
<pb n="KR4b0017_WYG_009-17b"/>
其居<hi>殷本紀湯始居亳</hi>封於小辛乃成其姓<hi>太史公曰禹為姒姓其後分封用國</hi>
<hi>為姓辛氏其一云</hi>是以三川被髮辛有得見事之機<hi>見哀江南賦</hi>八<lb/>
卦占爻辛廖有知人之鑒<hi>左傳畢萬筮仕於晉遇屯之比辛廖占之曰吉</hi>佐治<lb/>
以東都上將魏帝解衣<hi>魏志辛毗字佐治諸葛亮出渭南以毗為大將軍軍師使持節</hi>
<hi>六軍皆肅漢書韓信曰漢王授我上將軍解衣衣我</hi>武賢以西國功臣漢王推轂<lb/>
<hi>漢趙充國傳酒泉太守辛武賢請撃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>开上拜武賢為破羌將軍賜璽書嘉納其䇿詳酬薛文學</hi>祖大<lb/>
汗渭州刺史考生河州四面總管大都督<hi>本傳及威著勲追贈大將</hi>
<hi>軍涼甘等五州刺史</hi>隴右貴臣河西鼎族公侯踵武<hi>屈原離騷云及前王之踵</hi>
<pb n="KR4b0017_WYG_009-18a"/>
<hi>武</hi>岳牧連鑣<hi>見咏畫/屏風</hi>並得聲振長榆<hi>見軍/行</hi>名雄髙栁<hi>漢地</hi>
<hi>理志髙栁屬代郡</hi>公秉靈山岳<hi>見紇干/𢎞碑</hi>載誕星辰<hi>見徵調曲</hi>結髮嶷<lb/>
然<hi>漢主父偃傳偃曰臣結髮遊學四十餘年</hi>齠年成德<hi>見齊王憲碑</hi>澄波萬頃建<lb/>
標千仭<hi>見司馬裔碑北史本傳威性持重有威嚴歴官數十年未嘗有過故得以身名終</hi>青衿<lb/>
學劔既為人主所稱<hi>漢東方朔傳朔上書曰臣朔十五學撃劒詳紇干𢎞碑</hi>童子<lb/>
論兵即在中軍之策<hi>見傷王司徒</hi>永熙元年入仕蒙授直蕩<lb/>
都督<hi>隋書百官志直蕩等正都督注上階</hi>太祖文皇帝雪舊君之恥建西<lb/>
伯之功<hi>周本紀賜弓矢斧鉞使西伯得征伐</hi>始裂鴻溝<hi>見擬/咏懐</hi>初登函谷<hi>見齊</hi>
<pb n="KR4b0017_WYG_009-18b"/>
<hi>王憲碑</hi>公濯衣沐髮杖劒轅門<hi>見步陸逞碑及進白兔表</hi>撤洗足而相<lb/>
迎<hi>漢髙祖紀沛公方踞牀使兩女子洗酈生不拜長揖沛公起攝衣謝之</hi>下賓階而顧問<lb/>
<hi>信陵君傳趙王德公子之矯奪晉鄙兵而存趙埽除自迎執主人之禮引公就西階公子側行辭讓從東階上</hi>
<hi>自言罪過有負於魏無功於趙</hi>自此即居帳内仍為直寢授寧逺將軍<lb/>
羽林監白土縣開國伯<hi>隋書百官志王公已下三品已上並有親信帳内各隨品髙卑</hi>
<hi>而制員按周尉遲逈傳逈遷大丞相帳内都督隋盖承魏制云直寢十二人掌宿衛侍從周盧辯傳寧逺將軍</hi>
<hi>正五命漢地理志白土縣屬上郡</hi>邑五百户大統元年從迎大駕<hi>見宗廟歌</hi>
進爵為侯增邑三百户加冠軍<hi>本傳作撫軍</hi>將軍散騎常侍<lb/>
<pb n="KR4b0017_WYG_009-19a"/>
轉大都督公善於用兵長於撫御自攻洛陽定𢎞農戰<lb/>
河橋平沙苑<hi>見紇干𢎞碑</hi>冐刄衝鋒前無横陳況以弦木六<lb/>
鈞<hi>左傳顔髙之弧六鈞詳賀平鄴表</hi>函犀七屬<hi>左傳潘尫之黨與養由基蹲甲而射之徹七札</hi>
<hi>詳報寄洛州</hi>門多懸胄<hi>見哀江/南賦</hi>箭必中鞍<hi>檀弓魯荘公及宋人戰於乗丘縣賁</hi>
<hi>父御卜國為右馬驚敗績遂死之圉人浴馬有流矢在白肉遂誄之</hi>山積器械<hi>見齊王憲碑</hi>谷<lb/>
量牛馬<hi>見司馬裔碑</hi>軍吏計功司勲賞策<hi>見為閻將軍表</hi>授使持節<lb/>
銀青光禄大夫進爵為公增邑八百户昔者受律赤符<lb/>
韓信當乎千里<hi>漢書張良曰漢將獨韓信可當一面詳為閻將軍表</hi>治兵白帝張<lb/>
<pb n="KR4b0017_WYG_009-19b"/>
飛擬於萬人<hi>蜀志張飛雄壯威猛亞於闗羽魏程昱等咸推羽飛萬人之敵詳和泛江</hi>比蹤<lb/>
今日公之謂也五年授使持節都督揚州諸軍事揚州<lb/>
刺史<hi>周太祖紀魏廢帝三年改揚州為穎州</hi>浮於江漢達於淮泗篠簜既<lb/>
敷瑤琨即序<hi>見羽調曲</hi>十三年授車騎大將軍儀同三司尋<lb/>
遷驃騎大將軍開府仍賜姓普屯<hi>北史本傳作普屯周書本傳作普毛</hi>即<lb/>
為官族<hi>見賀婁慈碑</hi>入陪武帳出總戎韜<hi>見哀江南賦</hi>置府於陽<lb/>
闗<hi>見燕歌</hi>張旃於瀚海<hi>漢書上曰驃騎將軍去病登臨瀚海</hi>故得上書於漢<lb/>
即用同宗<hi>見歩陸逞碑</hi>爭長於周還無異姓<hi>見謝滕王啓</hi>十六年<lb/>
<pb n="KR4b0017_WYG_009-20a"/>
授鄜州諸軍事鄜州刺史<hi>周太祖紀魏廢帝三年改北華為鄜州</hi>公頻領<lb/>
兩牧風政神明虎去西河<hi>見五張寺碑</hi>梟移東郡<hi>說苑梟與鳩相遇鳩</hi>
<hi>曰子安之梟曰吾將東徙鳩曰何梟曰西方之人皆惡我聲鳩曰子改鳴則可不改子鳴雖東徙猶惡子也</hi>
河湄瑞氣特表㢘平<hi>南史宋虞愿傳愿為晉安太守海邊有越王石嘗隠雲霧相傳云清</hi>
<hi>廉太守乃得見愿往就觀視清徹無所隠蔽十道志畨禺北津水今名廉平水</hi>鄜畤神光偏明<lb/>
正直<hi>漢郊杞志秦文公夢黄蛇自天下屬地其口止於鄜衍於是作鹿畤左傳神聰明正直而壹者也</hi>
及乎魏終天禄<hi>尚書大禹謨天禄永終</hi>周受惟新<hi>見崇傳</hi>明命已遷<lb/>
<hi>尚書太甲顧諟天之明命</hi>彝倫或革<hi>尚書洪範彝倫攸叙</hi>周元年改授大將軍<lb/>
<pb n="KR4b0017_WYG_009-20b"/>
枹罕郡開國公增邑一<hi>本傳作五非</hi>千户軍中受詔非論北<lb/>
伐之功<hi>見司馬裔碑</hi>大將登壇無待東歸之策<hi>見為閻將軍表</hi>置陳<lb/>
太平<hi>疑作行史記白起攻韓南陽太行道絶之</hi>開陰晉之道<hi>漢地理志華隂縣魏之陰晉髙</hi>
<hi>帝更名華陰今屬華州周太祖紀魏大統元年東魏司馬子如自蒲津寇華州刺史王熊撃走之</hi>連兵<lb/>
廣武<hi>見哀江南賦</hi>納滎陽之城<hi>後漢郡國志河南尹滎陽有廣武城周太祖紀魏大統三</hi>
<hi>年清河人崔彦穆檀琛攻滎陽擒其郡守来附</hi>校戰丹山<hi>本傳保定初率兵討丹州叛胡破之</hi>移<lb/>
營白壁<hi>周太祖紀魏大統十二年齊神武圍玉壁大都督韋孝寛力戰拒守齊神武攻圍六旬不能下</hi>
<hi>燒營而遁</hi>莫不勇冠三軍名凌五將<hi>見移齊文</hi>保定四年授寧州<lb/>
<pb n="KR4b0017_WYG_009-21a"/>
總管<hi>本傳不載</hi>掌其北門既為鄭國所委<hi>左傳杞子告於秦曰鄭人使我掌其</hi>
<hi>北門之管</hi>捍其西鄙無懼秦亭之逼<hi>韓子魏白起為西河守秦有小亭臨境一朝拔</hi>
<hi>之</hi>是以築綱平之城衛人拱手<hi>史記趙世家築綱平以侵衛正義曰剛平在河</hi>
<hi>北</hi>戍滎波之澤梁氏寒心<hi>魏世家公子無忌曰決滎澤水灌大梁大梁必亡</hi>朝<lb/>
廷與公有内外之親<hi>見崇傳</hi>令公從戚里之貴<hi>見春賦</hi>乃以<lb/>
魏文帝女為公夫人<hi>本傳不載</hi>遂得長門之左别開公主之<lb/>
園<hi>漢東方朔傳爰叔謂董偃曰何不白主獻長門園主立獻之上大恱更名竇太主園為長門園</hi>濯龍<lb/>
之旁便有王姬之館<hi>左傳莊公元年秋築王姬之館於外為外禮也詳咏畫屏風</hi>五<lb/>
<pb n="KR4b0017_WYG_009-21b"/>
年被徴入京拜小司馬斯於司馬以公為魏絳<hi>見崔訦傳</hi>佐<lb/>
於中軍以公為荀首<hi>左傳晉人歸連尹襄老之尸於楚以求知罃於是荀首佐中軍矣故</hi>
<hi>楚人許之</hi>豈直謂之鶉火<hi>家語注炎帝以火紀官春官為大火夏官為鶉火秋官為西火冬官</hi>
<hi>為北火中官為中火</hi>稱之縉雲而已哉<hi>見宗廟歌</hi>其年被使領命出西<lb/>
凉州<hi>周太祖紀魏廢帝三年改西凉為甘州</hi>奉迎突厥皇后<hi>本傳不載</hi>紀裂繻<lb/>
來卿為君逆<hi>左傳紀裂繻來逆逆女卿君逆也</hi>稱族而行尊君命也<hi>左傳</hi>
<hi>成公十四年宣伯如齊逆女稱族尊君命也周皇后傳武帝阿史那皇后突厥木扞可汗俟斤之女太祖方與</hi>
<hi>齊人爭衡結以為援髙祖即位前後累遣使要結乃許保定五年詔陳國公純等至俟斤牙帳所迎后俟斤不</hi>
<pb n="KR4b0017_WYG_009-22a"/>
<hi>從㑹大雷風起俟斤以為天譴乃備禮送后純等迎之以歸</hi>天和元年授柱國拜大<lb/>
司寇<hi>本傳建徳初拜通考後周有秋官大司寇卿掌刑邦國其屬官又有刑部中大夫掌五刑之法</hi>楚<lb/>
之柱國<hi>見長孫儉碑</hi>方之南火<hi>當作水家語注共工以水紀官春官為東水夏官為南水</hi>
<hi>秋官為西水冬官為北水中官為中水</hi>軒之司寇譬以西雲<hi>見宗廟歌</hi>總授於<lb/>
公能官人也<hi>尚書臯陶謨禹曰知人則哲能官人</hi>建德二年授少傅四年<lb/>
授寧州總管都督七州諸軍事即為河州大中正公之<lb/>
桑梓<hi>詩維桑與梓必恭敬止</hi>本於此地再為連率<hi>後漢馬援傳注莽法典郡者公</hi>
<hi>為牧侯稱卒正伯稱連率其無封爵者稱尹</hi>頻仍衣錦<hi>見司馬裔碑</hi>襄城龍種更<lb/>
<pb n="KR4b0017_WYG_009-22b"/>
及池臺桂陽仙人還歸鄉里<hi>見紇干𢎞碑</hi>故老親朋酣歌相<lb/>
慶<hi>尚書伊訓酣歌於室</hi>安車駟馬<hi>漢薛廣徳傳與丞相定國大司馬史髙俱乞骸骨皆賜安車駟</hi>
<hi>馬罷</hi>天下榮之<hi>北史本傳頻鎮二鎮頗得人和周書本傳魏大統中遷河州刺史本州大中正故曰</hi>
<hi>再為曰頻仍也</hi>宣政元年授上柱國更加少傅配於上相即陪<lb/>
𤣥扈之圖<hi>見賀新樂表</hi>居於京師實有圯橋之策<hi>漢張良傳上謂子房</hi>
<hi>雖疾彊卧傅太子良行少傅事詳張良讚</hi>改封宿國公食邑并前五千户射<lb/>
鴻舊圃<hi>左傳衛獻公射鴻於圃</hi>舞鶴餘城<hi>見小/園賦</hi>既浮酸棗之河<hi>見思</hi>
<hi>舊銘</hi>聊對淇園之竹<hi>見步陸/逞碑</hi>来朝建章<hi>見連珠</hi>則天子降席<lb/>
<pb n="KR4b0017_WYG_009-23a"/>
出遊戚里<hi>見春賦</hi>則郡公下階是以行滿天地<hi>孝經行滿天地無怨</hi>
<hi>惡</hi>名聞四海方當光輔五君<hi>見長孫/儉碑</hi>參謀七政<hi>見哀江南賦</hi>
夭厲弗戒薨於所居春秋六十有九栁莊告殯傾社稷<lb/>
之臣<hi>檀弓衛有太史曰栁莊寢疾公曰君疾革雖當祭必告公再拜稽首請於尸曰有臣栁莊也者非寡</hi>
<hi>人之臣社稷之臣也聞之死請往不釋服而往遂以襚之輿之邑裘氏與縣潘氏書而納諸棺曰世世萬子孫</hi>
<hi>母變也</hi>鄭僑云亡得諸侯之禮<hi>未詳按孔叢子鄭子産死鄭人丈夫捨玦佩婦人捨</hi>
<hi>珠玊夫婦巷哭三月不聞竽瑟之聲</hi>詔贈某官諡某公禮也以今開皇元<lb/>
年七月某日反𦵏於河州金城郡之苑川縣山行隴坻<lb/>
<pb n="KR4b0017_WYG_009-23b"/>
地入塞原望積石以縁河臨崆峒而下坂<hi>見變宮調佛龕銘</hi>𤣥<lb/>
甲黄腸<hi>見司馬裔碑</hi>﨑嶇亭障<hi>見昭/君詞</hi>及云撤奠<hi>禮記既封土主人贈而祝</hi>
<hi>宿虞尸既反哭主人與有司視虞牲有司以几筵舍奠於墓左反日中而虞𦵏日虞不忍一日離也</hi>方勞<lb/>
榆沈<hi>檀弓孺子䵍之喪哀公欲設撥顔栁曰天子龍輴而椁幬諸侯輴而設幬為榆沈注以水浸揄白皮</hi>
<hi>之汁潘地取其引車滑而不滯</hi>若夫樹反壤也<hi>檀弓國子髙曰上周於槨反壤樹之㢤</hi>封<lb/>
夏屋焉<hi>檀弓夫子言曰吾見封之若覆夏屋者矣見若斧者矣從若斧者焉馬鬛封之謂也</hi>終須<lb/>
潁川之碑<hi>後漢蔡邕集陳太丘碑文云先生諱寔字仲弓潁川許人也及卒逺近㑹𦵏千人以開重</hi>
<hi>部大椽以時成銘</hi>乃見華陰之碣世子儀同永達<hi>北史本傳子永達嗣位儀</hi>
<pb n="KR4b0017_WYG_009-24a"/>
<hi>同大將軍</hi>孝性有聞居喪得禮嗟海變而田成<hi>見歩虚詞</hi>懼山飛<lb/>
而地絶<hi>秦蒙恬傳恬曰起臨洮屬之遼東城塹萬餘里此其中不能無絶地脉㢤詳齊王憲碑</hi>勒<lb/>
石募田仍銘云爾<lb/>
少典之孫<hi>見祀圓丘</hi>𤣥王之子<hi>詩商頌𤣥/王桓撥</hi>虹貫於月<hi>見宗廟歌</hi>金<lb/>
承於水<hi>見象戲賦</hi>降及於周公侯復始<hi>左傳公侯之子孫必復其始</hi>風俗<lb/>
氣候山川表裏<hi>左傳子犯曰表裏山河必無害也</hi>河連積石<hi>見變宫調</hi>山帶<lb/>
崆峒<hi>見佛龕銘</hi>秦亭北上<hi>見/上</hi>漢使西通<hi>漢書張騫通西南夷</hi>金行氣壯<lb/>
<hi>見賀婁慈碑</hi>地勢人雄稜稜髙節凜凛疎風祖考藩屏濁河<lb/>
<pb n="KR4b0017_WYG_009-24b"/>
清渭<hi>見角調曲</hi>兩地謨明雙流光賁<hi>見賀婁慈碑</hi>水無别色雲無<lb/>
異氣為吏為民惟懐惟畏<hi>後漢朱暉傳暉為臨淮太守有善政民歌之曰强直自遂</hi>
<hi>南陽朱季吏畏其威民懹其惠</hi>今之嗣世<hi>左傳展喜對齊侯曰豈其嗣世九年</hi>實秉英靈<lb/>
<hi>見竹杖賦</hi>降神中嶽<hi>見滕/王序</hi>迴文列星<hi>見徴/調曲</hi>鸞翔鳳舞<hi>見變宫調</hi>珠<lb/>
角山庭臣深義本子極天經<hi>見齊王憲碑北史本傳其家有義五世同居時以此</hi>
<hi>稱之</hi>洛陽戰陣河橋旗鼓箭飲石梁<hi>見馬/射賦</hi>劔然銅柱<hi>樹屏曰正</hi>
<hi>義引燕丹子云荆軻抜七首擲秦王決耳入銅柱火出</hi>咸麗六麋<hi>見哀江南賦</hi>俱抽雙<lb/>
虎<hi>張儀傳兩虎果鬭大者傷小者死卞莊子從傷者而刺之一舉果有雙虎之功</hi>玊門開部<hi>見竹</hi>
<pb n="KR4b0017_WYG_009-25a"/>
<hi>杖賦</hi>陽闗置府<hi>見燕/歌</hi>兩為上台兩為少傅模範帝師<hi>見擬咏懐</hi>
經綸國步<hi>詩國步斯頻</hi>允襲峻徳欽明審諭不吝車茵<hi>漢書丙吉</hi>
<hi>馭吏嗜酒醉嘔丞相車上西曹吏白欲斥之吉曰此不過汚丞相車茵耳</hi>誰言温樹<hi>見步陸逞碑</hi>
天道茫昧年齡倐忽<hi>見贈淮南公</hi>上將星開<hi>見齊王憲碑</hi>功臣鼎<lb/>
沒<hi>梁虞荔鼎銘蕭何為丞相鑄一鼎自表其功其文曰紀功鼎</hi>九原陵阜<hi>禮記檀弓趙文子與</hi>
<hi>譽觀乎九原原曰死者如可作也吾誰與歸</hi>三河甲卒<hi>見長孫儉碑</hi>地險龜林營<lb/>
危馬窟<hi>見哀江南賦</hi>西州永别<hi>晉書羊曇為謝安所愛重安薨後行不由西州路</hi>北<lb/>
闕長辭<hi>見馬射賦</hi>山張虛盖野祭空帷陵原地迥松路風悲<lb/>
<pb n="KR4b0017_WYG_009-25b"/>
銘於碣石勒以金龜<hi>見紇干賀婁二碑</hi>
　　周兖州刺史廣饒公鄭常神道碑<lb/>
唐朝以元凱並進十有六人<hi>見徵調曲</hi>周室以昭穆先封十<lb/>
有五國<hi>見齊王憲碑</hi>發源纂胄葉派枝分<hi>見賀婁慈碑</hi>開國承家<lb/>
珠聯璧合<hi>見祀圓丘</hi>是用克明俊德思皇多士<hi>見長孫儉碑</hi>盛德<lb/>
有後<hi>見宗廟歌</hi>公其裕哉公諱常字子元豫州滎陽人也<hi>晉書</hi>
<hi>滎陽郡滎陽縣注地名敖秦置敖倉者</hi>周宣中興然後樹賢建戚<hi>史記鄭世家桓</hi>
<hi>公友宣王庶弟也宣王立友初封於鄭幽王以為司徒河雒之間人便思之漢文帝紀左賢右戚先民後已</hi>
<pb n="KR4b0017_WYG_009-26a"/>
鄭武有國然後保姓受氏<hi>鄭世家犬戎殺桓公鄭人立其子掘突是為武公詳齊王</hi>
<hi>憲碑</hi>荆衡之賦千乗莫敢加兵虢鄶之封十城翻為獻邑<lb/>
<hi>鄭世家桓公以王室多故東徙其民洛東而虢鄶果獻十邑竟國之</hi>況復郊門致騎先迎<lb/>
内史之賓<hi>漢書鄭當時字莊孝武時為右内史嘗置驛馬長安諸郊請謝賓客夜以繼日</hi>南宮<lb/>
旦朝獨識尚書之履<hi>漢書鄭崇為尚書僕射每見曳革履上笑曰吾識鄭尚書履聲詳步</hi>
<hi>陸逞碑</hi>祖思慶建威將軍山陽太守<hi>隋書揚州江都郡山陽縣注舊置山陽郡</hi>
建威取曹仁之號可以定名<hi>未詳</hi>山陽有王暢之賢足觀<lb/>
風俗<hi>後漢王暢傳暢為山陽太守時郡中多以奢靡相尚暢常布衣皮褥車馬羸敗以矯其弊</hi>考頊<lb/>
<pb n="KR4b0017_WYG_009-26b"/>
銀青金紫方於温羨傅祇<hi>晉書温羡字長卿太原祁人懐帝即位遷左光禄大夫開</hi>
<hi>府領司徒傅祇字子莊懐帝即位遷光禄大夫侍中未拜加右僕射中書監  焯曰杜氏通典秦時光禄勲屬</hi>
<hi>官有中大夫漢武帝太初元年更名光禄大夫銀章青綬西晉受命置左右光禄大夫加金章紫綬而光禄大</hi>
<hi>夫如故加金章紫綬並與卿同</hi>鎮南征東比於劉𢎞荀顗<hi>晉書劉𢎞字和季沛國相</hi>
<hi>人為鎮南將軍都督荆州諸軍亊荀顗宇景倩潁川人文帝輔政遷尚書帝征諸葛誕留顗鎮守</hi>報功<lb/>
之冊則槐路是儀<hi>見竹杖賦</hi>贈行之典則荆河惟牧<hi>見司馬裔碑本</hi>
<hi>傳頊偉族人也字寧伯與偉同立義入朝賜爵魏昌縣伯除太府少卿出為扶風郡守復為太府少卿轉衛尉</hi>
<hi>少卿卒官贈儀同三司豫州刺史</hi>公弱齡早慧幼學速成<hi>見崇傳</hi>立必正<lb/>
<pb n="KR4b0017_WYG_009-27a"/>
方言無勦說<hi>曲禮毋勦說毋雷同又童子立必正方</hi>青衿智勇即埋雲夢<lb/>
之蛇<hi>見孫叔敖讚</hi>童子仁心已愛中牟之雉<hi>見謝趙王啟</hi>始遊庠<lb/>
塾不無儒者之榮<hi>㑹稽録云賀循拜光禄大夫帝親臨軒遣使持節加左右循病車駕親幸</hi>
<hi>天子親臨者三往還皆拜儒者以為榮</hi>或見兵書遂有風雲之志<hi>見象戲賦</hi>出<lb/>
忠入孝事盡於心修身立名理窮於性大統三年起義<lb/>
華陽<hi>魏地形志秦州河東郡蒲版縣注有華陽城</hi>先登廣武<hi>見哀江南賦</hi>浮濳逾<lb/>
沔入渭亂河<hi>禹貢浮於濳逾於沔入於渭亂於河</hi>蒙授永樂縣開國男輔<lb/>
國將軍<hi>隋書梁州石城郡石泉縣注舊曰永樂置晉昌郡西魏改郡曰魏昌尋改永樂曰石泉通考開</hi>
<pb n="KR4b0017_WYG_009-27b"/>
<hi>國縣男後魏正五品後周正五命輔國將軍後魏從三品後周七命</hi>自爾常從太祖入為<lb/>
帳内都督河橋接戰秋水則三月不流洛城揮鋒金墉<lb/>
則一月路斷<hi>晉書載記符堅曰以吾之衆旅投鞭於江足斷其流詳紇干𢎞齊王憲碑</hi>西京<lb/>
不賓<hi>張衡西京賦髙祖都西而泰光武處東而約周語侯衛賓服注常以服貢賓見於王</hi>羌戎侵<lb/>
軼<hi>謂東魏髙歡也左傳北戎侵鄭公子突曰彼徒我車懼其侵軼我也</hi>城如飛鳥地有伏<lb/>
龍<hi>見崔訦碑</hi>公以金僕裁抽<hi>左傳魯莊公以金/僕姑射南宫長萬</hi>靈鉟蹔舉<hi>左傳</hi>
<hi>齊惠樂髙之難公卜使王黑以靈姑鉟率</hi>蜂目已奔<hi>晉書潘滔相王敦曰蜂目已露豺聲未振</hi>狼<lb/>
心遂革<hi>見連珠</hi>遷平東將軍帥都督十五年襲父封魏昌<lb/>
<pb n="KR4b0017_WYG_009-28a"/>
縣開國伯轉大都督魏後三年授使持節車騎大將軍<lb/>
儀同三司黄權受詔嘉其入魏之功<hi>蜀志黄權降魏景初中遷車騎將軍</hi>
<hi>儀同三司</hi>竇憲當官賞其平戎之策<hi>見出自薊北門</hi>公之此授勲庸<lb/>
著矣進爵廣饒縣開國公<hi>本傳作饒陽侯隋書徐州東海郡東海縣注舊曰廣饒縣</hi>
<hi>及東海郡後齊分廣饒置東海縣冀州河間郡領饒陽縣</hi>邑五百户保定三年授都<lb/>
督羅州諸軍事羅州刺史仍領金州兵馬<hi>隋書梁州房陵郡竹山縣</hi>
<hi>注梁曰安城西魏改焉置羅州西城縣注梁置梁州尋改曰南梁州西魏改置東梁州尋改為金州置總管府</hi>
應接上庸公於文谷路溪澗崢嶸巖崖豁險山窮水斷<lb/>
<pb n="KR4b0017_WYG_009-28b"/>
馬束橋飛<hi>見齊王憲司馬裔二碑</hi>中垺<hi>疑作/牢坪</hi>既開雙城即欵<hi>周陸騰傳</hi>
<hi>騰爵上庸縣公隋書梁州房陵郡上庸縣注梁曰新豐西魏改焉後周改曰孔陽詳司馬裔碑</hi>往者申<lb/>
息盡掩<hi>左傳晉敗申息之師於桑襚</hi>江黄無援<hi>榖梁傳貫之盟管仲曰江黄逺齊而近楚</hi>
<hi>楚為利之國也若伐而不能救則無以宗諸侯矣桓公不聴遂與之盟管仲死楚伐江㓕黄桓公不能救故君</hi>
<hi>子閔之也</hi>涔陽極浦亟犯風塵夏首西浮頻遭鋒鏑<hi>屈原哀郢過夏</hi>
<hi>首而西浮詳哀江南賦</hi>公以伏波受脤<hi>見紇干𢎞/碑宗廟歌</hi>樓船誓衆<hi>尚書泰誓</hi>
<hi>王乃大巡六師明誓衆士詳和趙王</hi>入横江之陣<hi>杜氏通典横江吳魯肅為之又魯横江昔仗萬</hi>
<hi>人屯横據江口</hi>進下瀨之兵<hi>見紇千𢎞碑</hi>越客文身湛盧終去吳人<lb/>
<pb n="KR4b0017_WYG_009-29a"/>
長鬛艅艎遂還<hi>榖梁傳吳祝髪文身詳哀江南賦</hi>建德四年授使持節<lb/>
開府儀同大將軍<hi>周盧辯傳建德四年改儀同三司為儀同大將軍</hi>公孫敖下<lb/>
光禄之塞<hi>漢霍去病傳公孫敖以因扞將軍築受降城詳昭君詞</hi>諸葛誕勒丸都<lb/>
之山<hi>未詳按魏志母丘儉以髙句驪數侵畔遂束馬懸車以登丸都屠句驪所都</hi>公之處焉<lb/>
差無慙德四方雜俗天下殊風以君㢘能使兼觀察馳<lb/>
傳擁節<hi>見賀婁慈碑</hi>揚旍持斧<hi>漢書暴勝之為直指使者衣繡衣持斧逐捕盜賊</hi>既<lb/>
乗驄馬<hi>後漢桓典傳典拜侍御史常乗驄馬京師語曰行行止止避驄馬御史</hi>仍被繡衣<lb/>
羣盜累足貴戚歛手<hi>漢書累足脅悤詳崔訦碑</hi>鄉亭留宿幸無歸忌<lb/>
<pb n="KR4b0017_WYG_009-29b"/>
之疑<hi>後漢郭躬傳陳伯敬汝南人也還觸歸忌則寄寄宿鄉亭後坐女壻亡吏太守都䕫怒而殺之</hi>公<lb/>
車奏事寧有反支之日<hi>後漢王符潜夫論明帝時公車以反支日不受章奏帝聞而怪</hi>
<hi>之遂觸其制</hi>是使陽球司隷無所申威鮑恢都官因人成事<lb/>
<hi>見崔訦及步陸逞碑</hi>髙祖武皇帝以仲春誓衆<hi>見宮/調曲</hi>甲子濟河<hi>見宗</hi>
<hi>廟歌</hi>公仗劔六軍<hi>見齊王憲碑</hi>披圖八陣辟彼張遼前鋒而報<lb/>
魏主<hi>見哀江南賦</hi>方之耿弇先戰而待蕭王<hi>後漢耿弇傳弇曰乗輿且到反</hi>
<hi>欲以賊虜遺君父耶出兵大戰遂破張步又史始遣侍御史立光武為蕭王</hi>及乎九州逌同<lb/>
四隩既宅<hi>語見禹貢</hi>遂得功參勇爵<hi>左傳齊莊/公為勇爵</hi>名入司勲<hi>見為</hi>
<pb n="KR4b0017_WYG_009-30a"/>
<hi>閻將軍表</hi>授上開府<hi>周武帝紀建徳四年冬十月置上開府上儀同官</hi>増邑五百户<lb/>
加以舉功行賞推恩分邑<hi>漢諸侯王表武帝納主父偃之䇿下推恩之令</hi>兼乗<lb/>
而反光乎譙郡之城<hi>漢書司馬相如蜀郡成都人也建節往使卭筰馳四乗之傳至蜀蜀</hi>
<hi>人以為榮晉地理志譙郡魏置統縣七户一千</hi>載寶而歸照於臨漳之水<hi>後漢馬援</hi>
<hi>傳援在交阯甞餌薏苡實軍還載之一車時人以為南土珍怪權貴皆望之魏都賦北臨漳滏則冬夏異沼</hi>
即日賜姓宇文與國同族婁敬上書於鹿輅項伯舞劔<lb/>
於鴻門<hi>見步陸逞碑</hi>公之此榮足為連類以公績著屯險誠<lb/>
貫風霜其年授使持節都督東徐州諸軍事徐州刺史<lb/>
<pb n="KR4b0017_WYG_009-30b"/>
<hi>魏地形志東徐州注孝昌元年置永熙二年州郡陷武定八年復治下邳城隋書徐州彭城郡注舊置徐州後</hi>
<hi>齊置東南道行臺後周立總管府</hi>宣政元年授都督南兖州諸軍事南<lb/>
兖州刺史<hi>隋書豫州譙郡注後魏置南兖州後周置總管府後改曰亳州</hi>作牧濟河風<lb/>
行於雷澤<hi>後漢百官志武帝初置刺史成帝更為牧建武中復為刺史尚書禹貢濟河惟兖州又雷</hi>
<hi>夏既澤鄭𤣥曰雷夏兖州澤今屬濟隂</hi>建旟海岱化被於淮沂<hi>後漢郎顗傳顗拜章</hi>
<hi>曰宜遣太尉服干戚建井旟注井南方火宿也鳥隼曰旟畫井星之文於旟而建之禹貢海岱及淮惟徐州</hi>
襜帷入境貪殘者解印冕旒從政<hi>見步陸逞碑及崇傳</hi>仁義者郊<lb/>
迎<hi>續漢書孔奮守姑臧長以仁義為治抑强扶弱詳滕王序</hi>豈直白石開渠<hi>見和張侍中</hi>
<pb n="KR4b0017_WYG_009-31a"/>
青鹽換粟<hi>見步陸逞碑</hi>祥雲入境<hi>東方朔傳凡占長吏不耕當視天有黄雲來覆車五</hi>
<hi>穀大熟</hi>行雨隨車而已哉<hi>見崇傳</hi>在任遘疾薨於方鎮皇甫<lb/>
嵩監御斯牧賢能刺史<hi>後漢皇甫嵩傳嵩平黄巾拜左車騎將軍領冀州牧華嶠後漢</hi>
<hi>書郭伋拜潁川太守召見辭謁帝勞之曰郡得賢能太守去帝城不逺河潤九里冀京師并蒙其福也</hi>荀<lb/>
中郎連率此則中興方伯<hi>見齊王憲辛威二碑</hi>英聲茂實<hi>見賀平鄴表</hi>
公之有焉詔贈某官諡某公禮也<hi>本傳卒贈本官加郢鄯陕三州諸軍事郢</hi>
<hi>州刺史子神符</hi>以大象二年十一月十日歸葬於滎陽之某山<lb/>
舊墓九原悽愴趙文子其何言<hi>見辛威碑</hi>駟馬悲鳴滕成<hi>疑作</hi>
<pb n="KR4b0017_WYG_009-31b"/>
<hi>文</hi>公其已逺<hi>漢夏侯嬰傳嬰薨諡曰文侯初嬰為滕令奉車故號滕公詳傷心賦</hi>若夫勒<lb/>
鼎刋碑<hi>見辛威司馬裔二碑</hi>銘功頌德陳其令範必在生前嗟乎<lb/>
此之樹碑異乎洙泗之水<hi>孔子世家孔子𦵏魯城北泗上祀應記孔子廟列七碑無</hi>
<hi>象檜柏猶茂</hi>此之勒石異乎燕然之山<hi>見出自薊北門</hi>嗚呼哀哉乃<lb/>
為銘曰<lb/>
髙陽之子<hi>見徵調曲</hi>少典之孫<hi>見祀/圓丘</hi>蒼林逺遘<hi>帝王世紀黄帝妃嫫母生</hi>
<hi>蒼林</hi>若水遙源<hi>見宗/廟歌</hi>公侯復始<hi>見辛/威碑</hi>鐘鼎逾繁<hi>見傷王司徒</hi>承<lb/>
基纂胄建國開藩我壯我武既公既侯緇衣出鄭<hi>詩鄭風緇</hi>
<pb n="KR4b0017_WYG_009-32a"/>
<hi>衣之宜兮</hi>卿士歸周<hi>見齊王/憲碑</hi>魚陵北上<hi>左傳楚師伐鄭次於魚陵</hi>滎澤東<lb/>
流<hi>禹貢豫州滎波既豬注濟水入河而南溢為滎</hi>河移酸棗<hi>見思/舊銘</hi>粟雨陳留<hi>見謝</hi>
<hi>趙王啟</hi>祖守南邦考鎮東部兩龜為印雙蛇結綬<hi>見賀婁慈碑</hi>
日察陰陽<hi>見賀新樂表</hi>星占長栁<hi>見齊王憲碑</hi>是曰世載其名不<lb/>
朽事親之道孝以立身<hi>見哀江南賦</hi>事君之道忠以立仁今<lb/>
君嗣德一此君親如松之茂<hi>詩如松柏之茂</hi>如竹之筠<hi>長長孫儉碑</hi>
功參荆棘<hi>後漢馮異傳帝曰是我起兵時主簿也為我披荆棘定闗中</hi>職主兵戎北<lb/>
臨青嶺<hi>未詳</hi>南通白波<hi>後漢董卓傳靈帝末黄巾餘黨郭太等復起西河白波谷三輔號為</hi>
<pb n="KR4b0017_WYG_009-32b"/>
<hi>白波賊</hi>直雲横塞長星渡河<hi>見哀江/南賦</hi>陳開沙斷<hi>漢韓信傳信夜為萬</hi>
<hi>餘囊盛沙擁水上流引兵半渡撃龍且</hi>師移竈多<hi>見擬咏懐</hi>舉功行賞封疆受<lb/>
位宫室鏤圭山河分地<hi>見為閻將軍襲封二表</hi>決勝千里深謀秘<lb/>
計<hi>見擬咏懐</hi>建武功臣名連星次<hi>後漢書范曄論中興二十八將前世以為上應二十</hi>
<hi>八宿</hi>建旟濟漯<hi>禹貢兖州/浮於濟漯</hi>擁節龜蒙<hi>詩魯頌奄有龜蒙</hi>既蠶桑土<lb/>
<hi>禹貢兖州桑土既蠶</hi>實撫梧桐<hi>禹貢徐州嶧陽孤桐注嶧山之陽有特生之桐其材中琴瑟</hi>野<lb/>
無異器河無别風吳亭楚塞<hi>見司馬裔碑</hi>莫敢彎弓<hi>賈誼過秦論士</hi>
<hi>不敢彎弓而報怨</hi>倐忽身世俄然松檟路轉銅魚<hi>一統志銅魚洲在蜀渠縣</hi>
<pb n="KR4b0017_WYG_009-33a"/>
<hi>其下有石磧黄色若魚</hi>山迴石馬<hi>見賀婁/慈碑</hi>武侯之廟<hi>見齊王憲碑</hi>欒公<lb/>
之社<hi>見長孫儉碑</hi>望此髙碑悽然淚下<lb/>
　　周隴右總管長史贈少保豆盧永恩神道碑<lb/>
君諱永恩字某昌黎徒河人<hi>漢地理志西西郡交黎縣注應劭曰今昌黎又有徒</hi>
<hi>河縣</hi>本姓慕容燕文帝皝之後也朝鮮箕子之封<hi>宋微子世家武</hi>
<hi>王封箕子於朝鮮而不臣</hi>孤竹伯夷之國<hi>漢地理志孤竹城在遼西令支縣應劭曰故伯夷國</hi>
<hi>今有孤竹城</hi>漢有四城<hi>漢地理志元鳯元年改燕國為廣陽郡有薊縣方城縣廣陽縣隂鄉縣凡</hi>
<hi>四城</hi>秦為一候<hi>揚雄解嘲西北一侯</hi>其先保姓受氏初存柳城之功<lb/>
<pb n="KR4b0017_WYG_009-33b"/>
<hi>前燕錄遼西左賢王從母丘儉征髙麗以全栁城之勲進拜單于遷邑遼西遂以慕容為姓</hi>開國承<lb/>
家始静遼陽之亂<hi>漢地理志柳城屬遼西遼陽屬遼東</hi>自天市星妖<hi>晉書天文</hi>
<hi>志咸寧元年有星入於天市占曰為兵喪三年慕容恪攻没洛陽沈勁等戰死</hi>連津兵覆<hi>前燕録永</hi>
<hi>嘉初廆東撃連津破斬之</hi>尚書府君改姓豆盧筮仕於魏<hi>本傳髙祖勝歸魏授</hi>
<hi>長樂郡守賜姓豆盧氏</hi>祖代左右將軍魏文皇帝直寢父長少以<lb/>
雄略知名不幸早世<hi>本傳父長柔𤣥鎮將有威重見稱於時</hi>周朝以兄弟<lb/>
佐命義存追逺保定二年有詔贈柱國大將軍涪陵郡公<lb/>
<hi>周書豆盧寜傳以寧著勲追贈柱國大將軍少保涪陵郡公隋書地理志梁州涪陵郡舊曰漢平</hi>是知<lb/>
<pb n="KR4b0017_WYG_009-34a"/>
春雨潤木自葉流根<hi>張士然表臣聞春雨潤木自葉流根</hi>西伯行慶推存及没以公山<lb/>
嶽精靈星辰秀異氣侔鍾鼎聲感風雲觀于秦兵尚稱童子<hi>左傳</hi>
<hi>秦師過周北門王孫滿尚幼觀之言於王曰秦師輕而無禮必敗</hi>對於楚戰猶在青衿<lb/>
<hi>左傳鄢陵之戰楚晨壓晉軍而陳范匄趨進曰晉楚惟天所授何患焉文子執戈逐之曰國之存亡天也童子</hi>
<hi>何知焉</hi>太祖文皇帝乘時撥亂奄有霸業潁川從我舊愛<lb/>
無淪<hi>本傳初隨寜事侯莫陳悦後與寜歸太祖後漢書王霸傳光武以霸為功曹史從渡河北賓客稍稍</hi>
<hi>引去光武謂霸曰潁川從我皆逝而子獨留</hi>舂陵故人相知惟眷<hi>後漢光武紀建武三</hi>
<hi>年幸舂陵祠園因置酒舊宅大㑹故人父老</hi>普泰三年關西建義授殄<lb/>
<pb n="KR4b0017_WYG_009-34b"/>
寇將軍奉迎大駕賜封新興縣伯<hi>通典殄寇將軍後魏從七品後</hi>
<hi>後周以從三品晉書地理志南安郡領新興縣詳見於宗廟歌中</hi>邑五百户閑新<lb/>
安之部<hi>周太祖記大統三年東魏將髙敖曹退守洛陽獨孤信至新安敖曹復走渡河信遂入洛陽</hi>
還移楊僕之闗<hi>見擬咏懐</hi>解𢎞農之圍<hi>見紇干𢎞碑</hi>更入劉昆之<lb/>
郡<hi>見五張寺碑</hi>援枹併轡<hi>左傳郤克左并轡右援枹而鼓馬逸不能止</hi>並預前驅<lb/>
<hi>詩伯也執殳為王前驅</hi>大統三年有沙苑之戰四年有河橋之役<lb/>
<hi>見紇干𢎞碑</hi>介胄蟣蝨<hi>後漢朱浮傳/甲胄生蟣蝨</hi>戎馬生郊<hi>見連珠</hi>公靈變<lb/>
愈長風飈更勇<hi>見秋夜</hi>隠若敵國差强人意<hi>後漢呉漢傳諸將見戰陳</hi>
<pb n="KR4b0017_WYG_009-35a"/>
<hi>不利或多惶懼大司馬漢意氣自若帝歎曰吳公差强人意隠若一敵國矣</hi>授龍驤將軍中<lb/>
散大夫<hi>通考中散大夫後魏正四品</hi>八年授直寢右親信都督尋轉<lb/>
大都督加通直散騎常侍十六年授使持節車騎大將<lb/>
軍儀同三司魏元年授驃騎大將軍開府儀同三司鄧<lb/>
騭以漢朝親戚始授中台<hi>後漢鄧隲傳朝廷以太后故遣五官中郎將迎拜隲為大</hi>
<hi>將軍</hi>黄權以魏國功臣初登上將<hi>見鄭常碑</hi>公頻煩寵授朝野<lb/>
為榮三年<hi>本傳作魏廢帝三年</hi>都督成州諸軍事成州刺史<hi>周太祖紀</hi>
<hi>魏廢帝三年改南秦為成州</hi>尋加侍中<hi>本傳加侍中不載</hi>外總連率威振百<lb/>
<pb n="KR4b0017_WYG_009-35b"/>
城<hi>見辛威步陸逞二碑</hi>内參常伯榮髙八舍<hi>晉職官志侍中按黄帝時風后為侍中於</hi>
<hi>周為常伯之任秦取古名置侍中初學記漢靈帝時侍中舎有八區</hi>於時隴坻黠羌<hi>見步陸逞</hi>
<hi>及長孫儉碑</hi>時穿上谷<hi>漢地理志上/谷郡秦置</hi>榆中羣盜或聚漁陽<hi>見軍</hi>
<hi>行及長孫儉碑</hi>公巻甲星馳<hi>見哀江南賦</hi>長驅千騎回洛兇徒望風<lb/>
草靡<hi>北史齊万俟洛傳洛字受洛干周人畏之神武名其所營地為回洛詳司馬裔碑</hi>瓜州豪<lb/>
傑束手歸罪後魏元年改封龍支縣侯<hi>本傳作龍来誤隋書枹罕郡龍</hi>
<hi>支縣注後魏曰北金城西魏改焉</hi>三年朝廷使大將安政公<hi>本傳安政公史寕隋</hi>
<hi>書雍州雕隂郡大斌縣注西魏置仍立安政郡</hi>隨突厥吐谷渾歸國<hi>隋書西海郡注置在</hi>
<pb n="KR4b0017_WYG_009-36a"/>
<hi>古伏俟城即吐谷渾國</hi>河鄯二州屬當路首公領騎八千<hi>本傳作五千</hi>
以為戎防南通丹粟<hi>吕氏春秋南至交阯孫樸續湔之國丹粟漆樹沸水漂漂九陽之山</hi>
西望白蘭<hi>見紇干𢎞碑</hi>闗塞無虞公之勲也<hi>周異域傳粟特國在葱嶺之西</hi>
<hi>保定四年遣使獻方物又白蘭者羌之别種保定元年遣使獻犀甲鐵鎧</hi>周元年授都督鄯<lb/>
州諸軍事鄯州刺史其年改封沃野縣公<hi>後漢郡國志沃野縣屬朔</hi>
<hi>方郡</hi>增邑千户二年授隴右總管府長史<hi>周明帝紀三年冬十月乙丑遣</hi>
<hi>柱國尉遲逈鎮隴右</hi>武成元年都督利涉汶<hi>本傳作沙文</hi>三州諸軍事<lb/>
利州刺史<hi>隋書梁州義城郡注後魏立益州世號小益州梁曰黎州西魏復曰益州又改曰利州置</hi>
<pb n="KR4b0017_WYG_009-36b"/>
<hi>總管府魏地形志沙州領郡二建寧齊安蕭衍置魏因之治白沙闗城隋書梁州汶山郡注後周置汶州又汶</hi>
<hi>山縣注後周改曰汶州</hi>二年兵破文州陽陣蠻仍平瀘水<hi>隋書梁州武都</hi>
<hi>郡長松縣注西魏為山曰建昌置文州及盧北郡</hi>以保定元年將兵破巴州恒<lb/>
獌獠<hi>本傳不載</hi>渡瀘五月葛亮有深入之兵<hi>見賀婁慈碑</hi>長坂九<lb/>
迴王尊有忠臣之路<hi>見小園賦</hi>霜雹不驚<hi>南史蠕蠕國能以術祭天而致風雪</hi>
<hi>前對皎日後則泥潦横流故其戰敗莫能追及</hi>水草無乏<hi>見使/北</hi>天幸將軍<hi>見司馬裔</hi>
<hi>碑</hi>斯之謂矣<hi>周異域傳武成初文州蠻叛州選軍討定之又夭和三年梁州恒稜獠叛總管長史</hi>
<hi>趙文表討之軍次巴州遂相率来降</hi>其年授司㑹八法斯掌九賦是均事<lb/>
<pb n="KR4b0017_WYG_009-37a"/>
總嵗成功參月要<hi>見步陸逞碑</hi>三年還授隴右總管府長史<lb/>
<hi>周武帝紀保定二年以蔡公廣為秦州總管本傳作三年銘與紀合劉璠傳廣時鎮隴右秦州即隴右也見豳</hi>
<hi>國公廣銘</hi>公屢弼英蕃頻相大府北海入朝仰以對問<hi>後漢宗室</hi>
<hi>傳北海靖王興憲宗每有異政輒乗驛問焉</hi>東平謁帝因而定禮<hi>後漢十王傳東平王</hi>
<hi>蒼與公卿共定南北郊冠冕車服制度</hi>遂使馬首懐燕不無樂毅<hi>見崇傳及崔訦</hi>
<hi>碑</hi>蕃臣擬漢或多田叔<hi>漢髙帝紀趙臣田叔等召見與語廷臣無能出其右者</hi>兄<lb/>
楚國公<hi>見慕容寧碑</hi>以參和挹讓莊贊樂推<hi>見宗廟歌</hi>建國開都<lb/>
奄荒南服求以先封武陽郡三千户益公沃野之封<hi>魏地</hi>
<pb n="KR4b0017_WYG_009-37b"/>
<hi>形志豫州襄城郡領武陽縣北徐州東泰山郡領武陽縣隋地理志兖州武陽郡武陽縣注後齊省後周置梁</hi>
<hi>州<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為郡<graphic n="KR1779" url="https://raw.githubusercontent.com/kanripo/KR-Gaiji/master/images/KR1779.png" mimeType="image/png"/>為縣注後周置武陽未詳孰是</hi>朝廷以兄弟相讓不無前史<hi>後漢</hi>
<hi>丁鴻傳鴻當襲封上書讓國於弟盛不報既𦵏而逃</hi>推恩分邑<hi>見鄭常碑</hi>有詔許焉增<lb/>
邑并前合四千七百户既而六氣相犯五聲相觸<hi>左傳醫和</hi>
<hi>曰天有六氣降生五味發為五色徴為五聲淫生六疾</hi>靈夀不終遊魂且變<hi>繫辭遊魂</hi>
<hi>為變</hi>薨於官舎春秋五十八<hi>本傳作四十八</hi>詔贈少保幽冀定相<lb/>
等五州諸軍事幽州刺史<hi>隋書冀州涿郡注舊置幽州後齊置東北道行臺後周平</hi>
<hi>齊改置總管府信都郡注舊置冀州魏郡注後魏置相州東魏改曰司州牧後周又改曰相州置六府宣政初</hi>
<pb n="KR4b0017_WYG_009-38a"/>
<hi>府移洛以置總管府又安陽縣注周大象初置相州及魏郡因改名鄴又鄴縣注東魏都後周平齊置相州</hi>
諡曰敬公禮也天和元年二月六日葬於咸陽洪瀆川<lb/>
大夫墓樹以柏諸侯墳髙於雉<hi>見司馬裔碑</hi>嗚呼哀哉公資<lb/>
忠履孝藴義懐仁直幹百尋澄波千頃<hi>見司馬裔碑</hi>留心職<lb/>
事愛玩圖籍官曹案牘未嘗煩委<hi>魏劉楨詩職事煩填委文墨紛消散</hi>戎<lb/>
馬交馳不妨餘裕<hi>見司馬裔碑</hi>兄弟公侯國朝親戚宜春有<lb/>
湯沐之盛<hi>漢衛青傳封青子伉為宜春侯青固謝曰伉等三人何敢受封公羊傳枋者何鄭湯沐之</hi>
<hi>邑也</hi>濯龍無流水之譏<hi>見咏畫屏風</hi>渭南千畝之竹尚懼盈滿<lb/>
<pb n="KR4b0017_WYG_009-38b"/>
<hi>見哀江南賦</hi>池陽二頃之田常思止足<hi>見和張侍中</hi>立身則十世<lb/>
可宥<hi>左傳范宣子囚叔向祁奚曰猶將十世宥之以勸能者</hi>遺子則一經而已<hi>見步</hi>
<hi>陸逞碑北史豆盧寧傳寧初未有子養弟永恩子勣及生子讚親族皆請讚為嗣寧曰兄弟之子猶子也遂以</hi>
<hi>勣嗣勣字定東周文以勲臣子封義安縣侯周閔帝受禪授稍伯下大夫開府儀同三司改封丹陽郡公明帝</hi>
<hi>時為左武伯中大夫勣自以經業未通請解職遊露門學帝嘉之勅以本官就學本傳永恩少冇識度屢從征</hi>
<hi>討皆有功及卒子通嗣通字平東一名㑹在周以父功賜爵臨貞縣侯改封沃野縣公位開府北徐州刺史</hi>
刺史賈逵之碑既生金粟<hi>見紇干𢎞碑</hi>將軍衛青之墓方留<lb/>
石麟<hi>述異記丹陽大姑陵石麟二枚不知年代傳曰秦漢間公卿墓則以石麒麟鎮之詳賀婁慈碑</hi>乃<lb/>
<pb n="KR4b0017_WYG_009-39a"/>
為銘曰<lb/>
朝鮮建國孤竹為君地稱髙栁<hi>見辛威碑</hi>山名密雲<hi>晉書載記慕容</hi>
<hi>皝稱藩於石季龍請兵討段遼季龍至徐無遼奔密雲山</hi>遼陽趙裂<hi>趙世家齊安平君田單將趙師</hi>
<hi>而攻燕拔之燕世家秦攻拔我薊燕王亡徙居遼東秦拔遼東虜燕王喜卒滅燕</hi>武遂秦分<hi>見紇</hi>
<hi>干𢎞碑</hi>寶珪世胄<hi>見滕/王序</hi>雕戈舊勲<hi>見傷王/司徒</hi>名稱賓實<hi>髙士傳許</hi>
<hi>由曰名者實之賓</hi>言謂身文<hi>左傳介之推曰/言身之文也</hi>挺此含章<hi>見齊王憲碑</hi>
降兹岐嶷<hi>詩大雅誕實匍匐克岐克嶷</hi>有犯無隠<hi>禮記檀弓事君有犯而無隠</hi>王<lb/>
道正直<hi>尚書洪範無反無側王道正直</hi>惟愛惟敬<hi>見步陸/逞碑</hi>永成恱色<hi>禮記</hi>
<pb n="KR4b0017_WYG_009-39b"/>
<hi>祭義孝子之有深愛者必有和氣有和氣者必有愉色有愉色者必有婉容</hi>枕藉禮闈<hi>漢酷吏傳</hi>
<hi>皆相枕藉死</hi>留連學殖<hi>見為杞/公表</hi>策參帷帳<hi>見擬/咏懐</hi>功披荆棘<hi>見鄭</hi>
<hi>常碑</hi>韓陣揮戈<hi>淮南子魯陽公與韓酣戰/日暮援戈揮之日反三舎</hi>齊城憑軾<hi>見長孫儉</hi>
<hi>碑</hi>豹策乃建龍韜同啓<hi>見從/駕</hi>校戰岐陽申威隴坻<hi>晉地道記</hi>
<hi>漢陽有大坂名曰隴坻亦曰隴山</hi>城壘畫地<hi>漢李廣傳與人居則畫地為軍陣射闊狭以飲</hi>山<lb/>
林聚米<hi>見謝趙王啟</hi>上馬論書<hi>見崇/傳</hi>臨戎習禮<hi>見司馬裔碑</hi>賈復<lb/>
開營<hi>後漢賈復傳復知帝欲偃干戈修文德乃與髙密侯鄧禹並剽甲兵敦儒學</hi>廉公屈體<lb/>
<hi>見司馬裔碑</hi>從容傅㑹占對造請用此㢘平終兹寛猛<hi>見司馬裔</hi>
<pb n="KR4b0017_WYG_009-40a"/>
<hi>碑</hi>緑林兵息<hi>見哀江/南賦</hi>潢池盜静<hi>漢龔遂傳遂曰民困於飢寒故盜弄陛下之兵</hi>
<hi>於潢池中</hi>名振赤山<hi>後漢祭彤傳赤山烏桓數犯上谷為邊害彤乃率勵偏何遣往討之塞外震讋</hi>
<hi>彤之威聲暢於北方烏桓傳赤山在遼東西北數千里</hi>威髙青嶺<hi>水經注清水源出武鄉縣西名</hi>
<hi>青谷水</hi>𤣥獸浮河<hi>見五張/寺碑</hi>飛螟出境<hi>見紇干𢎞碑</hi>災氛生隴毒<lb/>
水侵涇<hi>見哀江南賦</hi>朝傾地鎮<hi>周禮九州有名山為地鎮注揚州㑹稽青州沂山幽州醫</hi>
<hi>無閭冀州霍山皆山之重大者為四鎮</hi>夜落台星<hi>見司馬/裔碑</hi>石壇承祀<hi>初學記漢</hi>
<hi>明帝詔髙邑於光武即位所建石壇立珪頭碑</hi>豐碑頌靈<hi>禮記公室視豐碑注豐碑斵大木為之形</hi>
<hi>如石碑用以下棺天子四碑諸侯二碑</hi>渭城髙柏<hi>三輔黄圖漢文帝霸陵不起山陵稠種柏</hi>昌<lb/>
<pb n="KR4b0017_WYG_009-40b"/>
陵下亭<hi>漢書成帝營起冒陵</hi>須知地市<hi>見哀江南賦</hi>為讀山銘<lb/>
　　周柱國大將軍大都督同州刺史段永神道碑<lb/>
公諱永字永賓東燕遼東郡<hi>本傳作遼西郡</hi>石城縣零泉里人<lb/>
也本姓段昔者昌意降居初分若水之姓<hi>見宗廟歌</hi>共叔出<lb/>
奔始有京城之族<hi>見哀江南賦</hi>西河居士蕃魏而郤秦<hi>見連珠</hi>
北岳將軍威胡而奉晉<hi>晉書懐帝以段匹磾為左賢王助國征討假撫軍大將軍後入</hi>
<hi>石勒常著朝服持晉節本傳晉幽州刺史匹磾之後</hi>其後居於代北則先封遼水<lb/>
備乎史籍可略而言<hi>本傳曾祖愄仕魏黄龍鎮將因徙髙陸之河陽</hi>祖援鎮西<lb/>
<pb n="KR4b0017_WYG_009-41a"/>
將軍馮翊太守父儒平東將軍持節恒燕朔三州諸軍<lb/>
事<hi>魏地形志東燕州注太和中分恒州東部置燕州孝昌中陷天平中領流民置寄治幽州宣都城朔州注</hi>
<hi>本漢五原郡延和二年置為鎮後改為懐朔孝昌中改為州後陷今寄治并州界</hi>恒州刺史公<lb/>
年裁弱冠<hi>見崇傳</hi>即值亂離<hi>詩亂離莫矣</hi>驅馳闗塞之間早有<lb/>
縱横之志軍陣方圓無勞聚米<hi>見謝趙王啟</hi>山川形勢不待<lb/>
披圖<hi>見崔訦碑本傳魏正光末六鎮擾亂遂攜老幼避地中山後遂赴洛陽</hi>魏正光五年<lb/>
入仕解褐殿中將軍<hi>通考殿中將軍宋初置之</hi>孝昌三年加龍驤將<lb/>
軍<hi>本傳不載</hi>永平三年授平東將軍都督中埏建義勲謀是<lb/>
<pb n="KR4b0017_WYG_009-41b"/>
先蒙賞倉泉縣開國男食邑一百户<hi>本傳不載隋書荆州漢陽郡上禄縣</hi>
<hi>注舊置仇池郡後魏置倉泉縣</hi>其年淮淝侵軼南鄙徴兵公受賑偏師<lb/>
<hi>見宗廟歌及賀婁慈碑</hi>一月三捷<hi>語見/詩</hi>昔張遼奄至<hi>原注有闕文</hi>沃野<lb/>
縣開國伯<hi>漢地理志㕍門郡領沃陽縣</hi>食邑五百户進爵為侯<hi>本傳青州</hi>
<hi>人崔社客舉兵反永平討之進爵為侯</hi>永熙元年授使持節車騎大將軍<lb/>
左光禄魏武帝特召入仕閣内大都督<hi>本傳不載</hi>馬武小心<lb/>
侍蕭王於卧内<hi>後獏馬武傳世祖使將其部曲至鄴武叩頭辭以不願</hi>典韋忠壯<lb/>
陪魏后於宮中<hi>魏志典韋性忠至謹重常晝立侍終日夜宿帳左右稀歸私寢軍中為之語曰</hi>
<pb n="KR4b0017_WYG_009-42a"/>
<hi>帳中壯士有典君手提雙㦸八十觔</hi>於是賊帥元伯<hi>本傳作元伯生</hi>破掠城市西<lb/>
自潼函東綿鞏洛京畿大都督請士馬五千公曰此賊<lb/>
無他䇿尋為鳥散止請五百騎應手生擒朝廷賞其謀<lb/>
䇿百姓喜其除害<hi>本傳孝武遣京畿大都督匹婁昭討之昭請以五千人行永進曰精騎五</hi>
<hi>百自足平殄於是命永代昭遂破平之漢主父偃傳匈奴獸聚而鳥散從之如摶影</hi>既而喪亂𢎞<lb/>
多<hi>見連珠</hi>生民板蕩<hi>見傷/心賦</hi>乗輿西幸宗社北遷<hi>見宗廟歌</hi>公妙<lb/>
識𤣥象深知厯數<hi>見象戲馬射二賦</hi>乃欲昆弟謀為自全斬西<lb/>
中郎將送首闗内<hi>本傳帝西遷永時不及從大統初乃結宗人潛謀歸欵與都督趙業斬西</hi>
<pb n="KR4b0017_WYG_009-42b"/>
<hi>中郎將慕容顯和傳首京師</hi>蒙賞昌平縣開國子<hi>晉地理志燕國領昌平縣</hi>食邑<lb/>
三百户大統元年授使持節北徐州刺史平竇軍<hi>周太祖紀</hi>
<hi>魏大統三年東魏遣其將竇泰趣潼闗太祖率騎六千旦至小闗泰卒聞軍至惶懼太祖縱兵撃破之斬泰傳</hi>
<hi>首長安本傳擒竇泰</hi>復𢎞農戰沙苑陣河橋<hi>見紇干𢎞碑</hi>公並預先登<lb/>
<hi>左傳潁考叔取鄭伯之旗蝥弧以先登</hi>身當鋒首謀謨應變備在司勲<hi>見為</hi>
<hi>閻將軍表</hi>增邑八百户通前合二千户進爵沃陽縣開國公<lb/>
授南汾州諸軍事<hi>隋書文成郡注東魏置南汾州後周改為汾州後齊為西汾州後周平齊</hi>
<hi>置總管府周太祖紀魏廢帝三年改南汾為勲州</hi>南汾州刺史十四年増邑三<lb/>
<pb n="KR4b0017_WYG_009-43a"/>
百户轉大都督其年授車騎大將軍儀同三司加散騎<lb/>
常侍十六年授驃騎大將軍開府加侍中尋授恒州諸<lb/>
軍事<hi>周太祖紀魏廢帝三年改恒州為均州</hi>恒州刺史昔軒丘分族異姓<lb/>
者十四人<hi>見祀圓丘</hi>酆邑建侯同盟者四十國<hi>見齊王憲碑</hi>太祖<lb/>
文帝席巻闗河三分天下<hi>見宗廟歌</hi>潁川從我並有鄉里之<lb/>
親<hi>見豆盧永恩碑</hi>新豐故人非無布衣之舊<hi>見春賦</hi>更立九十九<lb/>
姓還存三十六國舊胄還姓爾綿<hi>周太祖紀魏氏之初統國三十六大姓九</hi>
<hi>十九後多絶滅至是以諸將功髙者為三十六國後次功者為九十九姓後所統軍人亦改從其姓</hi>增邑<lb/>
<pb n="KR4b0017_WYG_009-43b"/>
一千進爵為廣城郡開國公<hi>本傳孝閔踐阼也漢地理志右北平郡領廣城縣</hi>
尋授文州諸軍事文州刺史國家以玉門西拒久勞亭<lb/>
障<hi>見一巻及昭君詞</hi>陽闗北牧多事風塵<hi>見燕歌及二巻</hi>武成二年有<lb/>
詔進公都督瓜州諸軍事瓜州刺史<hi>本傳不載</hi>是以名馳梓<lb/>
嶺聲振榆闗<hi>漢衛青傳上曰青遂定河南地按榆溪舊塞絶梓嶺</hi>無雷向風<hi>漢西域傳</hi>
<hi>無雷國王治盧城去長安九千九百五十里</hi>負<hi>疑作/貴</hi>霜懐惠<hi>漢西域傳月氐為匈奴所滅遂</hi>
<hi>遷於大夏分其國為休密雙靡貴霜肸頓都密凡五部翎侯後貴霜翎侯丘就却攻滅四翎侯自立為王國號</hi>
<hi>貴霜</hi>保定三年還朝授工部中大夫<hi>通考後周有冬官大司空卿掌五材九範</hi>
<pb n="KR4b0017_WYG_009-44a"/>
<hi>之法其屬工部中大夫二人承司司空事掌百工之籍而其禁令</hi>尋遷軍司馬夏官司<lb/>
武待白露而治兵<hi>見步陸逞碑</hi>冬官考工記𤣥雲而授職<hi>見謝</hi>
<hi>趙王啓宗廟歌</hi>四年増邑三百户通前合三千九百户其年授<lb/>
使持節大將軍都督治左八軍總管軍事朝登上將暮<lb/>
㑹小卒事涉交接觀釁而返<hi>左傳隨武子曰㑹聞用師觀釁而返</hi>天和四<lb/>
年以本官領小司寇<hi>周禮秋官有小司寇</hi>三度有星名天獄<hi>天官書注</hi>
<hi>詩紀歴樞曰賤人牢一曰天獄</hi>八卦有坎象刑書<hi>左傳晉國賦一鼓鑄以鑄一鼎著范宣子</hi>
<hi>所為刑書</hi>公繁不秋荼<hi>桓寛鹽鐵論秦/法煩於秋荼</hi>嚴無夏日<hi>見小園賦</hi>民知<lb/>
<pb n="KR4b0017_WYG_009-44b"/>
約法未肯以獄吏為尊<hi>漢書沛公曰吾當王闗中與父老約法三章耳殺人者死傷人</hi>
<hi>及盜抵罪周勃傳勃曰吾嘗將百萬軍安知獄吏之尊也</hi>吏識刑名無敢以死灰相<lb/>
懼<hi>漢書鼂錯學申商刑名於軹張恢先所韓安國傳獄吏田甲辱安國安國曰死灰獨不復然乎</hi>又任<lb/>
左廂第三軍總管<hi>按周武帝紀建德五年帝總戎東伐以越王盛為右一軍總管杞公亮為</hi>
<hi>右二軍總管隋公楊堅為右三軍總管譙王儉為左一軍總管大將軍竇泰為左二軍總管廣化公邱崇為左</hi>
<hi>三軍總管盖周制六軍故云</hi>仍被勅將兵馬北道教習韓信入闗即<lb/>
申軍令<hi>漢韓信傳遂聴信計舉兵東出陳倉定三秦髙帝紀命韓信申軍法</hi>陳農受詔仍<lb/>
校兵書<hi>漢藝文志成帝時使謁者陳農求遺書於天下詔步兵校尉任宏校兵書</hi>豈直六郡<lb/>
<pb n="KR4b0017_WYG_009-45a"/>
良家<hi>見馬射賦</hi>五營騎士<hi>後漢何進傳以進為大將軍率左右羽林五營士屯都亭</hi>懸知<lb/>
正正之旗遙識堂堂之陳<hi>黄帝出軍決始立牙之日吉氣来應旗旛指敵是謂堂堂</hi>
<hi>之陣正正之旗此大勝之徴</hi>蒙犯霜露旗鼓驅馳<hi>見為閻將軍表</hi>俄而遘疾<lb/>
遂至大漸<hi>見謝滕王啓</hi>五年六月十六日薨於賀葛城<hi>未詳按後</hi>
<hi>漢郡國志河間郡髙陽故屬涿有葛城</hi>春秋六十有八將軍死綏三軍行<lb/>
哭<hi>檀弓文伯之喪内人皆行哭失聲詳哀江南賦</hi>都䕶喪還縁邊追祭<hi>本傳永歴任内</hi>
<hi>外所在有聲輕財好士朝野重焉漢段㑹宗傳烏孫小昆彌季父卑爰疐擁衆欲害昆彌漢復遣㑹宗使安輯</hi>
<hi>與都䕶孫建并力㑹宗病死烏孫中年七十五矣城郭諸國為發喪立祠焉</hi>九月二十三日<lb/>
<pb n="KR4b0017_WYG_009-45b"/>
靈柩至於京師皇帝臨喪百僚赴弔<hi>漢舊儀丞相有疾皇帝法駕親至問</hi>
<hi>疾從西門入即薨移居第中車駕徒弔賜棺斂具贈錢葬地葬日公卿已下㑹葬</hi>詔遣使持節<lb/>
車騎大將軍儀同三司賀拔軌監䕶喪事又遣使持節<lb/>
車騎大將軍儀同三司紇豆陵亮冊贈使持節柱國大<lb/>
將軍同華宜敷丹五州諸軍事<hi>隋書雍州京兆郡鄭縣注後魏置東雍州并華</hi>
<hi>山郡西魏改曰華州</hi>同州刺史諡曰某公其年十一月五日葬於<lb/>
京城南髙陽原髙司里夫人赫連氏兖州刺史恱之女<lb/>
年十四適爾綿氏冊拜魯城縣君遷濟陰郡君又遷廣<lb/>
<pb n="KR4b0017_WYG_009-46a"/>
城國夫人<hi>漢地里志魯國注故秦薛郡髙后元年為魯國屬豫州魏地形志西兖州領郡二沛濟隂</hi>
<hi>周武帝紀保定二年詔柱國已下帥都督已上母妻授太夫人夫人郡君縣君各有差</hi>肅恭令淑<lb/>
<hi>見步陸逞碑</hi>儀範賢才<hi>後漢皇后紀論進/賢才以輔佐君子</hi>四徳有耀<hi>世說許允曰婦</hi>
<hi>有四德</hi>三星增輝<hi>見司馬裔碑</hi>三公夫人見於斯矣建德元年<lb/>
十二月亡春秋五十有八二年正月歸於髙司之塋劉<lb/>
荆州之墓合葬於襄水之陽<hi>後漢劉表傳表在荆州二十年家無餘積注代語晉</hi>
<hi>太康中塜見發表及妻身形如生芬香聞數里</hi>衛將軍之陵同穴於廬山之下<lb/>
<hi>見崇傳</hi>嗚呼哀哉世子岌使持節儀同大將軍領兵部大<lb/>
<pb n="KR4b0017_WYG_009-46b"/>
夫<hi>通考後周置大司馬其屬又有兵部中大夫小兵部下大夫其職並闕</hi>純孝事親忠貞<lb/>
事國禮義自立聲名有焉銘曰<lb/>
軒臺受氏<hi>見北園及祀圓丘</hi>若水降居<hi>見宗廟歌</hi>西城仲𦙍北陸窴<lb/>
餘<hi>漢衛青傳都尉韓說從大軍出窴渾服䖍曰塞名也師古曰窴音田</hi>山川雄烈風俗扶<lb/>
疎昔我闗塞㳂襲干戈時遭拔本<hi>見枯樹賦</hi>世值横波<hi>見擬咏懐</hi>
北封代郡<hi>漢地理志代郡秦置</hi>東據遼河<hi>漢地理志遼東郡遼陽縣注大梁水西南至遼</hi>
<hi>陽入海</hi>地未平一天猶薦瘥<hi>見連珠</hi>我公重光繼文踵武總<lb/>
牧三蕃兼治六輔<hi>漢書注韋昭曰河東河内河南為三河兼三輔為六輔</hi>雅俗觀<lb/>
<pb n="KR4b0017_WYG_009-47a"/>
風<hi>禮記王制命太師陳詩以觀民風</hi>都亭待雨<hi>見崇/傳</hi>不逢問吏<hi>見齊王憲碑</hi>
無聞桴鼓<hi>見結客少年塲</hi>公以載世<hi>見哀江/南賦</hi>挺此令聞<hi>詩文王令聞不</hi>
<hi>已</hi>孝有三徳<hi>見賀婁/慈碑</hi>忠惟一君馬陵釋患<hi>見齊王憲碑</hi>聊城<lb/>
解紛<hi>見燕歌</hi>兵防滿月<hi>見齊王/憲碑</hi>戰避迎雲<hi>見豆盧永恩碑</hi>長松都<lb/>
尉<hi>未詳</hi>細栁將軍<hi>見馬/射賦</hi>既牧淮海且藩恒代髙壁負闗<hi>十三</hi>
<hi>州志髙昌壁故屬燉煌有長谷在東都尉居之</hi>長亭穿塞<hi>見哀江/南賦</hi>釁鼓司盟<hi>左傳</hi>
<hi>定公四年祝佗曰君以軍行祓社釁鼓又知罃對曰執事不以釁鼓周禮司盟掌盟載之法</hi>控馭内<lb/>
外吏不敢欺兵無敢背<hi>見崇傳</hi>玉門遺矩<hi>漢地理志酒泉郡有玉門縣闞</hi>
<pb n="KR4b0017_WYG_009-47b"/>
<hi>駰云漢罷玉門闗屯徙其人於此</hi>汾海留愛大將受冊公升其壇<hi>見為閻將</hi>
<hi>軍表</hi>六卿咸事公貳其官<hi>見步陸/逞碑</hi>夷陵燒楚<hi>見長孫儉碑</hi>上黨<lb/>
分韓<hi>見紇干𢎞碑</hi>營軍參合<hi>見司馬/裔碑</hi>校戰臯蘭<hi>見擬咏懐</hi>年深厲<lb/>
起福過災生<hi>文選庾亮讓中書監表云小人禄薄福過災生</hi>上台裂岳<hi>見司馬裔及步</hi>
<hi>陸逞碑</hi>次將傾星<hi>見齊王/憲碑</hi>赤地悲淚<hi>未/詳</hi>白虎哀鳴<hi>抱朴子王業卒</hi>
<hi>荆州白虎三頭匍匐於轜車冇銳曰陳留耆舊傳王業為荆州府有德政卒於湘江  二白虎共衛其墓民共</hi>
<hi>立碑號曰湘江白虎墓</hi>懸弓靈幕繫馬寒坰烟凝不動泉凍無聲<lb/>
天子愴然追於贈諡禮官賜冊<hi>蔡邕獨斷諸侯王三公薨於位以䇿書誄諡其</hi>
<pb n="KR4b0017_WYG_009-48a"/>
<hi>行而賜之</hi>陪陵受地<hi>晉杜預傳吾去春入朝因郭氏喪亡縁陪陵舊義自表營洛陽城東首陽之南</hi>
<hi>為將来兆域至時皆用洛水圓石開隊道南向</hi>印綬曰䇿<hi>見崔/訦碑</hi>衣衾曰襚<hi>榖梁傳衣</hi>
<hi>衾曰襚</hi>𤣥窆就列<hi>禮記檀弓縣棺而封/縣讀曰𤣥封讀曰窆</hi>黄腸在位<hi>見司馬裔碑</hi>
自此何世從兹㡬春樹為歴社<hi>未詳按淮南子歴陽之都一夕反而為湖</hi>陵<lb/>
成谷神<hi>山海經朝陽之谷神曰天吳是為水伯</hi>詎知雲閣名在功臣<hi>見長孫儉</hi>
<hi>碑</hi>
　　周柱國楚國公岐州刺史慕容寧神道碑<lb/>
昔在殷書懋賞<hi>尚書仲虺之誥徳懋懋官功懋懋賞</hi>周禮議勲<hi>見為閻將軍表</hi>諸<lb/>
<pb n="KR4b0017_WYG_009-48b"/>
侯計功大夫稱伐<hi>左傳臧武仲曰夫銘天子令德諸侯言時計功大夫稱伐</hi>惟師尚<lb/>
父昆吾載寳鼎之銘<hi>蔡邕銘論吕尚作周太史其功銘其功銘於昆詩大雅維師尚父</hi>
王命尸臣枸邑傳琱戈之賜<hi>見傷王司徒</hi>故知太上立德<hi>見哀</hi>
<hi>江南賦</hi>明試以功<hi>舜典明試以/功車服以庸</hi>存有顯爵之榮<hi>班固循吏傳贊王成</hi>
<hi>黄霸朱邑龔遂鄭𢎞召信臣等所居民富所去見思生有榮號死見奉祀此廪廪庶㡬徳讓君子之遺風</hi>殁<lb/>
有大名之貴<hi>諡法解大行受大名細行受細名行出於已名生於人</hi>昊天不弔<hi>家語</hi>
<hi>哀公誄孔子曰昊天不弔不憗遺一老</hi>其惟楚國公乎可以旌德景鍾<hi>晉語</hi>
<hi>魏顆敗秦於輔氏親止杜回其勲銘之景鍾</hi>勒勲彝器<hi>左傳臧武仲曰夫以大伐小取其所得彝</hi>
<pb n="KR4b0017_WYG_009-49a"/>
<hi>器銘其功烈以示子孫</hi>式昭盛美載揚洪烈者焉公諱寧字永安<lb/>
昌黎徒河人也都尉總六縣之卿<hi>漢王莽傳莽下書曰長安西郊曰六卿衆</hi>
<hi>縣曰六尉魏志濊今朝鮮之東皆其地也漢武帝伐朝鮮分其地為四郡自單單大嶺以西屬樂浪自嶺以東</hi>
<hi>七縣都尉主之皆以濊為民</hi>名山稱五岳之佐<hi>漢郊祀志自崤以東名山五自華以東名</hi>
<hi>山七雲笈七籖黄帝以四嶽皆有佐命之山而南嶽孤特無輔乃章詞三天太上道君命霍山為儲君濳山為</hi>
<hi>衡嶽之副以成之時參政事以輔佐之祀尚玠曰晉書禮志成帝咸和八年立北郊於覆舟山  地祗地郊從</hi>
<hi>祀則五嶽四望四海四瀆五湖五帝之佐沂山嶽山白山霍山醫無閭山蔣山松江㑹稽山錢塘江先農凡四</hi>
<hi>十四神周禮職方氏東北曰幽州其山鎮曰醫無閭注醫無閭在遼東</hi>燕太祖文皇帝慕<lb/>
<pb n="KR4b0017_WYG_009-49b"/>
容皝以當世英雄奄有河朔<hi>漢書西河郡朔方郡俱武帝置</hi>趙之南境<lb/>
且建王城<hi>公羊傳王城者何西周也張衡東京賦然後以建王城</hi>冀之北土仍為<lb/>
興國<hi>見哀江南賦</hi>公既皝之苗裔家世燕陲<hi>晉書載記慕容皝將圖石氏於</hi>
<hi>是率騎二萬長驅至於冀城徙畧幽薊三萬餘户使楊裕唐柱等築龍城搆宫廟咸康七年皝遷都龍城後漢</hi>
<hi>公孫瓚傳童謠云燕南垂趙北際中央不合大如礪惟有此中可避世</hi>髙祖侍中使持節<lb/>
都督中外諸軍事太保録尚書北地王慕容超之世蕃<lb/>
屏王室詳之燕録可得稱焉<hi>晉書載記慕容德僣位迎兄北海王納子超於長安</hi>
<hi>封北海王德死嗣偽位劉裕率師討超慕容鎮欲阻守大峴超不從收鎮下獄及王師度峴乃赦鎮進録尚書</hi>
<pb n="KR4b0017_WYG_009-50a"/>
<hi>都督中外諸軍事</hi>曾祖尚書府君因魏室之難改姓豆盧仍為<lb/>
官族<hi>見賀婁慈碑本傳其先前燕之支庶也髙祖勝以燕皇始初歸魏授長樂郡守賜姓豆盧氏或云避</hi>
<hi>難改焉南烱曰按魏道武皇帝皇始之後惟秦苻健號皇始若  燕之亡乃在後燕正始之末此云以燕皇始</hi>
<hi>歸魏疑誤</hi>祖仕魏文成皇帝<hi>北史髙宗文成皇帝諱濬景穆皇帝之長子也詳豆盧永恩碑</hi>
考早亡<hi>本傳父長柔𤣥鎮將</hi>朝廷以庸勲攸屬<hi>左傳富辰曰庸勲親親暱近尊賢德</hi>
<hi>之大者也</hi>恩深追逺<hi>見司馬裔碑</hi>保定三年有詔贈柱國將軍少<lb/>
師<hi>本傳作少保</hi>涪陵郡開國公食邑二千户公稟氣中和<hi>見歩</hi>
<hi>虛詞</hi>降神川嶽<hi>見滕/王序</hi>岐嶷表羈貫之年<hi>穀梁傳羈貫成童不就師傅父之罪</hi>
<pb n="KR4b0017_WYG_009-50b"/>
<hi>也詳豆盧永恩碑</hi>通禮稱綺紈之嵗<hi>禮記内則二十而冠始學禮梁張纉離别賦太常劉</hi>
<hi>侯前輩宿達余在綺紈之嵗固已欽其風矣</hi>夙著竒節<hi>見長孫/儉碑</hi>幼表大成<hi>學記</hi>
<hi>九年知類通達强立而不反謂之大成</hi>兄弟分果備知推讓<hi>文士傳孔融年四嵗與諸</hi>
<hi>兄食梨輒取其小者人問其故答曰我小兒法當取小者</hi>賓客解鈴曾無恡色<hi>御覽傅暢</hi>
<hi>自序余方五嵗散騎常侍魯叔虎與先公甚友善喜與余戲常脫余金環與侍者謂余怖惜而余笑與之經數</hi>
<hi>日不索</hi>永安元年太宰爾朱天光<hi>通考晉初置三公以景帝諱師故置太宰以代</hi>
<hi>太師之名</hi>魏室元輔握兵淮右抗權江南公時任别將便從<lb/>
征伐自是長城硤石必先行陣<hi>尚書禹貢冀州夾石碣石入於河班彪王命論</hi>
<pb n="KR4b0017_WYG_009-51a"/>
<hi>舉韓信於行陣詳蕩于賦</hi>秦南隴西每當矢石<hi>初學記隴右道者禹貢雍州之域自隴而</hi>
<hi>西盡其地也左傳茍偃士匄帥卒攻偪陽親受矢石滅之</hi>摧堅乗勝莫不前驅<hi>漢南粤王</hi>
<hi>傳樓船將軍以推鋒陷堅封將梁侯</hi>䇿勲行賞常居第一<hi>漢書列侯皆已受封奏位次乃</hi>
<hi>令蕭何第一周賀拔岳傳時万俟醜奴僣稱大號闗中騷動爾朱榮以天光為使持節都督二雍二岐諸軍事</hi>
<hi>以岳為左大都督侯莫陳悅為右大都督以討之天光軍至汧渭之間醜奴乃棄平凉而走岳追及醜奴於平</hi>
<hi>凉之長坑一戰擒之賊行臺万俟道洛入隴殺略陽賊帥王慶雲天光又與岳渡隴追至慶雲所居水洛城並</hi>
<hi>擒之本傳以破万俟醜奴功賜爵靈夀縣男</hi>永熙元年補子都督并加鼓節<lb/>
軍儀除桑乾太守<hi>本傳不載隋書冀州馬邑郡善陽縣注有後魏桑乾郡</hi>轉補都<lb/>
<pb n="KR4b0017_WYG_009-51b"/>
督其年以魏皇西幸奉迎大駕<hi>本傳天光敗後侯莫陳恱反太祖討恱寧與李</hi>
<hi>弼率衆歸太祖魏孝武西遷寧奉迎詳宗廟歌</hi>賜封河陽縣開國伯<hi>漢書河内郡領河陽</hi>
<hi>縣</hi>増邑三百户俄遷大中大夫<hi>通考大中大夫北魏北齊北周並有北魏從三</hi>
<hi>品北周七命</hi>改伯為侯増邑合九百户仍授使持節都督顯<lb/>
州諸軍事顯州刺史<hi>隋書雍州扶風郡陳倉縣注後周置顯州尋州縣俱廢北地郡羅川</hi>
<hi>縣注西魏置顯州後周廢</hi>四年遷鎮東將軍金紫光禄大夫其年秋<lb/>
河橋之役<hi>見紇干𢎞碑</hi>先登破陣遷為車騎大將軍儀同三<lb/>
司五年沙苑之功<hi>見紇干𢎞碑</hi>加封合前二千户俄授敷<hi>宜作</hi>
<pb n="KR4b0017_WYG_009-52a"/>
<hi>鄜</hi>州刺史<hi>本傳拜北華州刺史在州未幾以廉平著稱周太祖紀魏廢帝三年改北華為鄜州</hi>加<lb/>
散騎常侍外深推轂<hi>見酬薛文學</hi>内侍集書<hi>初學記五代史百官志梁陳集</hi>
<hi>書省置散騎常侍四人注後魏北齊集書省置六人其領諸散騎並同晉氏</hi>十五年授右衛<lb/>
將軍<hi>本傳九年從太祖迎髙仲密與東魏戰於邙山遷左衛將軍通考魏永光初増置左右衛將軍各二</hi>
<hi>人</hi>十六年授大將軍後魏元年重授敷州刺史<hi>本傳不載</hi>公<lb/>
以先經刺舉<hi>見贈淮南公</hi>固辭不就二年改封陽武<hi>本傳及永恩碑</hi>
<hi>俱作武陽</hi>郡開國公<hi>隋書冀州河内郡領陽武縣按魏地形志縣有四陽武二武陽而無郡</hi>除<lb/>
尚書僕射職惟贊奏任居封掌分左右之儔兼典<hi>疑作彈</hi>
<pb n="KR4b0017_WYG_009-52b"/>
舉之選<hi>杜氏通典僕射秦官漢因之成帝建始元年初置尚書五人以一人為僕射主封門掌授廩假</hi>
<hi>錢穀後漢尚書僕射一人署尚書事令不在則奏下衆事印綬與令同獻帝建安四年以執金吾榮劭為左僕</hi>
<hi>射衛臻為右僕射侍者分置左右盖自此始宋僕射職為執法置二則為左右執又與尚書分領諸曹兼掌彈</hi>
<hi>舉</hi>屬以江南阻兵<hi>左傳衆仲曰夫州/吁阻兵而安忍</hi>渚宮邊敵<hi>杜佑通典江陵</hi>
<hi>縣有渚宮</hi>軍機警急<hi>左傳諸侯之師久於偪陽荀偃士匄請班師知伯怒投之以機出於其間曹植</hi>
<hi>樂府邊城多警急</hi>鋒鏑縱横<hi>見哀江/南賦</hi>公奉命星言<hi>詩星言夙駕</hi>元戎<lb/>
啓路<hi>見哀江南賦</hi>總秦人之銳士<hi>漢刑法志秦昭以銳士勝</hi>兼荆尸之廣<lb/>
卒<hi>左傳楚武王荆尸授師孑焉以伐隨又邲之戰楚子為乗廣三十乗分為左右</hi>水龍競雙刀<lb/>
<pb n="KR4b0017_WYG_009-53a"/>
之勢<hi>晉四夷傳林邑國王奴文嘗牧牛澗中獲二鯉魚化成鐡用以為刀詋曰鯉魚變化冶成雙刀石嶂</hi>
<hi>破者是有神靈進斫之石即瓦解</hi>歩騎陳四分之威<hi>項籍傳引其騎因四隤山而為圜陣</hi>
<hi>外嚮漢騎圍之數重羽令四面騎馳下期山東為三處於是羽大呼馳下漢軍皆披靡</hi>夷陵既燒<lb/>
<hi>見長孫儉碑</hi>黔中方定<hi>漢西南夷傳楚威王時使將軍莊蹻將兵循江上畧巴黔中以西</hi>旋<lb/>
軍反斾解甲休兵<hi>北史蠻獠傳于謹等平江陵諸蠻騷動詔豆盧寧蔡祐等討平之本傳梁</hi>
<hi>將王琳遣其將侯方兒潘純陁㓂江陵寧與蔡祐鄭永等討之方兒等循走</hi>其年鳳州内判<lb/>
成都外絶公又總督衆軍蒐乗即道<hi>見哀江南賦</hi>兵不血刄<lb/>
<hi>漢淮南王傳兵未血刄</hi>並皆擒獲遷其酋豪納其降附<hi>北史恭帝末武興氏</hi>
<pb n="KR4b0017_WYG_009-53b"/>
<hi>反圍和州鳯州固道氐魏天王等亦聚衆響應大將軍豆盧寧等討之本傳三年武興氐及固查氐魏大王等</hi>
<hi>相應反叛寧復討平之</hi>皇朝受終文祖<hi>舜典正月上日受終於文祖</hi>革命神宗<lb/>
<hi>尚書大禹謨正月朔旦受命於神宗</hi>選賢與能<hi>禮記禮運選賢與能講信修睦</hi>改絃創制<lb/>
爰降冊書援公柱國<hi>本傳孝閔帝踐阼也</hi>增邑四千户<hi>本傳不載</hi>二年<lb/>
授同州刺史襟帶闗輔<hi>張衡西京賦巖險周固衿帶易守</hi>脣齒秦晉<hi>左傳</hi>
<hi>宮之竒曰諺所謂輔車相依脣亡齒寒者其虞虢之謂也</hi>編户殷積<hi>史記髙祖紀諸將與帝為編户</hi>
<hi>民</hi>邸閣儲峙<hi>魏志李傕傳注催/曰我邸閣儲峙少</hi>藩籬是任<hi>文選陸倕石門銘云守似</hi>
<hi>藩籬</hi>親賢勿居<hi>文選晉張載劒閣銘/形勝之地匪親勿居</hi>公建旟作牧<hi>見鄭常碑</hi>褰<lb/>
<pb n="KR4b0017_WYG_009-54a"/>
帷行部<hi>見上趙王</hi>六條斯舉<hi>見司馬/裔碑</hi>百城咸勸<hi>見步陸逞碑</hi>三年<lb/>
授公大司寇又以功勲庸特著冊封楚國公食邑一萬<lb/>
户盖因破侯方兒等於荆陜即其地而封焉逖糾王慝<lb/>
弛張刑政式遏寇虐於是御之以寛猛<hi>詩無俾作慝式遏寇虐詳司馬</hi>
<hi>裔碑</hi>柔逺能邇然後平之以沖和<hi>詩柔逺能邇以定我王老子沖氣以為和</hi>舜<lb/>
任臯陶不仁者逺晉舉隨㑹羣盜皆奔<hi>見徴調曲</hi>保定四年<lb/>
授岐州諸軍事岐州刺史<hi>隋書雍州扶風郡舊置岐州</hi>沈痼彌留<hi>見二</hi>
<hi>巻及謝滕王啓本傳屬大軍東討寧輿疾從軍</hi>保定五年三月四日薨於私第<lb/>
<pb n="KR4b0017_WYG_009-54b"/>
春秋六十有二<hi>本傳作六十六</hi>詔賜太保同鄜等十三州<hi>本傳作十</hi>
<hi>州</hi>諸軍事同州刺史諡昭公禮也十月庚申葬於洪瀆<lb/>
之川馳綍毁宗<hi>禮記雜記四十者執綍注綍引棺紼也檀弓及葬毁宗躐行出於大門殷道也</hi>
客車專道<hi>雜記專道而行注柩行於路人皆避之</hi>𤣥甲被屬國之兵<hi>見司馬裔</hi>
<hi>碑</hi>介士承輕車之利<hi>見長孫儉碑</hi>克善令終生榮死感嗚呼<lb/>
哀哉公經德秉哲<hi>語見酒誥</hi>體道居貞履貴思沖居盈念損<lb/>
澄波千頃不能變其清濁<hi>見司馬裔碑</hi>髙牆百仭無以測其<lb/>
汙隆<hi>禮記檀弓子思曰道隆則從而隆道汙則從而汙詳酬薛文學</hi>立身行已居安如<lb/>
<pb n="KR4b0017_WYG_009-55a"/>
墜亡躬狥義視險若夷<hi>晉書王丞去官東渡是時道路寇盜人懐危懼丞每過艱險處</hi>
<hi>若夷然</hi>至於將略應變出竒設伏太乙風角之占<hi>見軍行</hi>常<lb/>
從星辰之候<hi>見齊王憲碑</hi>樓船戰陣之法<hi>漢西南夷傳天子遣使求身毒國市</hi>
<hi>竹而為昆明所閉天子欲伐之越巂昆明國有滇池方三百里故作昆明池以象之以習水戰三輔舊事昆明</hi>
<hi>池中有戈船各數十樓船百艘</hi>强弩馳射之書<hi>漢藝文志强弩將軍王圍射法五巻</hi>莫不<lb/>
動㑹㡬神<hi>繫辭知㡬其神乎</hi>發符雷電<hi>魏文帝集樂府發機若雷電一發連四五</hi>梯<lb/>
衝所向<hi>見哀江南賦</hi>城靡百樓之城<hi>後漢公孫瓚傳兵法百樓不攻</hi>長㦸所<lb/>
臨<hi>漢鼂錯書兩陣相近平地淺草可前可後此長㦸之地也</hi>野闕三門之陣<hi>見紇干𢎞碑</hi>
<pb n="KR4b0017_WYG_009-55b"/>
是以斬將褰旗四十三載<hi>漢司馬遷報任安書外之不能備行伍攻城野戰有斬將</hi>
<hi>搴旗之功</hi>尊官厚禄三十七年<hi>日者列傳二君曰尊官厚禄世之所髙也賢才處之</hi>武<lb/>
彰七德之義<hi>見齊王憲碑</hi>歌誦九功之業<hi>尚書大禹謨九功惟叙九叙惟歌</hi>
迹紀庸器之文<hi>周禮典庸器掌藏樂器庸器注庸器征伐所得之金以鑄器而銘功</hi>行昭<lb/>
易名之典<hi>見崇傳</hi>昔臧文既沒穆叔稱其立言<hi>左傳穆叔曰臧文仲</hi>
<hi>既沒其言立</hi>鄭僑云亡宣尼泣其遺愛<hi>見歩陸逞碑</hi>德陽青石之<lb/>
墓千年未平<hi>見崔訦碑</hi>板<hi>疑作/枝</hi>江白虎之碑百代無毁<hi>水經注陳</hi>
<hi>留王子香於漢和帝時出為荆州刺史有惠政天子徴之道卒枝江亭中常有三白虎出入人間送喪踰境百</hi>
<pb n="KR4b0017_WYG_009-56a"/>
<hi>姓追美甘棠以永元十八年立廟設祠刻石銘德號曰枝江白虎王君</hi>敢因斯義乃作銘<lb/>
曰<lb/>
遼水之東<hi>見段永恩碑</hi>冀州之北既曰都尉<hi>見報寄洛州</hi>兼稱屬<lb/>
國<hi>見燕歌</hi>斂氣餘勇<hi>左傳齊髙固曰欲勇者賈余餘勇</hi>雄邉遺則孝實天<lb/>
經<hi>見齊王憲碑</hi>忠為令德<hi>左傳鄭殺叔申叔禽君子曰忠為令德非其人猶不可況不令乎</hi>
冠冕世禄羽儀祚𦙍俗被燕丹<hi>漢地理志薊南通齊趙勃碣之間其俗愚悍少</hi>
<hi>慮輕薄無威亦有所長敢於急人燕丹遺風也</hi>風慙英藺<hi>見齊王/憲碑</hi>劬勞行役<hi>詩或</hi>
<hi>慘慘劬勞序刺幽王役使不均</hi>辛苦行陣勇過溺駿<hi>當作驂謝𤣥暉詩北拒溺驂鑣西勘</hi>
<pb n="KR4b0017_WYG_009-56b"/>
<hi>收組練注春秋感精符曰强傑並侵戰兵雷合龍門溺驂宋均曰龍門魯地也時齊魯與宋鄭戰敗相殺血溺</hi>
<hi>驂馬</hi>氣踰瓦振<hi>見哀江/南賦</hi>王國克生思皇多士温温恭人<hi>語見</hi>
<hi>詩</hi>謙謙君子<hi>語見周易</hi>擁旄仗節出蕃入仕搢笏五朝建旟<lb/>
千里時逢改特<hi>當作物左傳叔向謂宣子曰文之伯也豈能改物</hi>名載䇿勲淮<lb/>
隂召拜<hi>見為閻將軍表</hi>昭陽破軍<hi>見長孫儉碑</hi>職司刑政獄慎深文<lb/>
<hi>漢趙禹傳周亞夫曰極知禹無害然文深不可以居大府</hi>沈羊不飲<hi>家語孔子為魯司寇沈猶氏不</hi>
<hi>敢朝飲其羊</hi>雈盜無聞<hi>左傳鄭國多盜取/人於雈苻澤中</hi>巴庸薄伐<hi>詩薄伐獫狁</hi>
江漢專征軍總六校<hi>晉王濬傳拜濬輔國大將軍領六校尉舊校惟五置此營自濬始</hi>
<pb n="KR4b0017_WYG_009-57a"/>
兵兼七營<hi>魏書公孫淵令官屬上書曰七營虎士</hi>運長撃短<hi>魏桓範集云古之用兵者</hi>
<hi>以長撃短然吳舎舟涉陸此謂棄長即短也</hi>後實先聲<hi>漢書李左車曰兵有先聲而後實</hi>増<lb/>
壘威敵<hi>左傳宋皇瑗圍鄭師每日遷舍作壘塹成輒徙合其圍也壘合鄭師哭遂取鄭也</hi>減竈<lb/>
濳兵<hi>見賀婁慈碑</hi>鐘鳴夜漏<hi>魏志田豫曰年遇七十而居位譬猶鐘鳴漏盡而夜行不休也</hi>
晞露朝陽<hi>見擬咏懷</hi>邑里蕭索宅帷荒涼豐碑卜柩<hi>見豆盧永恩碑</hi>
題湊遷喪<hi>見司馬裔碑</hi>宫臨樗里臺傾孟嘗<hi>見思舊銘</hi>卜兆届期<lb/>
<hi>見為杞公表</hi>逺辰告筮<hi>曲禮凡卜筮日旬之外曰逺某日旬之内曰近某日喪事先逺日吉事先</hi>
<hi>近日</hi>德遺身後<hi>見宗/廟歌</hi>名昭沒世<hi>論語君子疾沒世而名不稱焉</hi>館舎長捐<lb/>
<pb n="KR4b0017_WYG_009-57b"/>
<hi>見請襲封表</hi>泉扃永閉<hi>晉陶潜挽歌幽室一/已閉千年不復朝</hi>晏嬰悼齊<hi>見齊王憲</hi>
<hi>碑</hi>栁莊悲衛<hi>見辛/威碑</hi>風秋北原<hi>見和宇/文内史</hi>日沒川逝<hi>論語子在川上</hi>
<hi>曰逝者如斯夫</hi>葬田舊頃客土新封<hi>漢成帝紀詔曰客土疏惡服䖍曰取他處土以増髙</hi>
<hi>為客土也</hi>淚墮片石<hi>晉書羊祜好遊峴山襄陽人建碑立廟於其地望其碑者無不流涕因謂之墮</hi>
<hi>淚碑</hi>劒挂孤松<hi>見季子讚</hi>清輝令範千載餘蹤<lb/>
　<lb/>
　<lb/>
　庾開府集箋註巻九<lb/>
</p>
<p>
</p>
  </div>
</body>
</text>
</TEI>
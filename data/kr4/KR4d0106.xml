<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>樂圃餘藁巻一</head>
    <p>
<pb n="KR4d0106_WYG_001-1a"/>
欽定四庫全書<lb/>
　樂圃餘藁巻一　　　　　宋　朱長文　撰<lb/>
　　古詩<lb/>
　　　公堂置酒羣彦咸集作詩呈學中諸先輩且用<lb/>
　　　叙别<lb/>
漢有郡文學儒宫所宗師稚圭雖歎滯鄧禹猶願為聖<lb/>
朝興庠序内外振新規嗟余介且拙性與邱壑宜青山<lb/>
起泮水六月開辛夷經術聊辨惑文章非振竒羣英何<lb/>
<pb n="KR4d0106_WYG_001-1b"/>
濟濟屈就董生帷講習良可樂斆學交相資但觀芹藻<lb/>
長不䘏顔髩衰忽傳太學命飛詔下天涯自省草茅賤<lb/>
豈稱廊廟知親友頗敦迫黽勉趨官期生平好古心或<lb/>
冀伸此時偶兹春奠畢將與諸生辭濁酒多如澠頒貺<lb/>
自守麾鄉飲乆不講禮意猶可追髙閣矗丹檻公堂煥<lb/>
雲<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>裒衣二百衆齒髪叙尊卑籩豆儼在列鵷鴻來有<lb/>
儀珍饔薦瑶觴雖醉尚肅祗式燕固云喜有行尤愴離<lb/>
勉旃重勉旃脩業戒荒嬉黼繡在德義金玉惟詩書豫<lb/>
<pb n="KR4d0106_WYG_001-2a"/>
章生拱抱羣木共葳蕤養之得其性自有凌雲枝又如<lb/>
甽澮流不息趨天池居鄉為閔參得志慕臯䕫當令竹<lb/>
帛間炳炳令名垂<lb/>
　　　佳雨應祈因昔年諸友作詩今再叙舊<lb/>
晏侯昔為州嵗旱慶霖雨夫君與方子吟思共清苦不<lb/>
才輒繼聲玉石愧同處賡訓自邦君髙詠編幕府開編<lb/>
讀英辭風義恨修阻歴年屈指八閱守今已五<hi>自晏昜五守</hi>
溫溫劉蘇州<hi>謂夢得</hi>揚仁美風土篇章極清新操行到淳<lb/>
<pb n="KR4d0106_WYG_001-2b"/>
古去年掌膠庠幸此廕德宇遇君來自西暫作臯橋旅<lb/>
<hi>謂公權</hi>並游盍簪裾良宴陪樽俎辱顧眼俱青言詩多見<lb/>
與近當庚伏間不雨病禾黍田乾如龜裂一溉勞逺取<lb/>
如惔沴氣生望歳羣心沮園居雖閒曠何處逃蘊暑使<lb/>
君憂憫深雩祀以時舉精誠禱祠下若與神告語隨車<lb/>
油飛雲闔境膏澤溥稿苗興膴原涸轍通别浦萬輪水<lb/>
可汲千笠草務去秈禾與稏稻指期入我庾清暉登谿<lb/>
山餘潤滿林圃中吳垂白叟買酒相忭舞掃石邀良朋<lb/>
<pb n="KR4d0106_WYG_001-3a"/>
清風快談麈此時無一詩懽意何以叙朝家日隆平二<lb/>
聖保基緒施仁塞天淵敷政皆堯禹舊臣留旦奭新相<lb/>
拜房杜風和調舜琴俗厚空周圄銷變召泰和協氣應<lb/>
律吕吾儕夙承學嘉慶幸親覩相期美康平復見頌多<lb/>
稌<lb/>
　　　次韻送毛正仲太博赴召<lb/>
馬周起布衣一日見紫宸獻言中機會數歳持衡鈞歎<lb/>
息慕前哲誰能繼清塵毛公東南美迥掩竹箭珍髙才<lb/>
<pb n="KR4d0106_WYG_001-3b"/>
與精識卓爾出天真論政明得失談兵到機神天戈討<lb/>
梅山婉畫昔已伸一官遇賢守相與康吳民孰云芙蓉<lb/>
幕人卧五色麟聖君馭羣材功業圖日新旌麾頗牧用<lb/>
帷幄良平臻竒士求即至當世有偉人君今赴明詔亨<lb/>
會在此辰夕發碧江外秋過清泎津彤庭敞神麗文陛<lb/>
髙嶙峋良籌上意合深䇿廟謨親功名立少壮富貴将<lb/>
追身我亦有志者卧疾松陵濵耰鋤代長鋏韋帶比華<lb/>
身髙懷未遐棄荒徑枉朱輪纚纚聽君語懦夫氣益振<lb/>
<pb n="KR4d0106_WYG_001-4a"/>
病騮觀逸驥舉首嘶鳴頻尚期居要路迴光及幽淪<lb/>
　　　轉運少卿生日<lb/>
昔在章聖朝先君為名臣入陪儒林老出擁使者輪忠<lb/>
謨與休烈萬世永不泯惜哉未大任天意昌後人公生<lb/>
韞俊德磊落功絶倫深林有條梅不揉自可珍外隅正<lb/>
以方中府粹且仁沛然施之事迅若般之斤自聨金閨<lb/>
彦頡頏三十春牙籌析經費龍節綏逺民朅來天畿東<lb/>
威譽薄海垠羣情無遁照衆理日益勤吏徑皆敞闢敝<lb/>
<pb n="KR4d0106_WYG_001-4b"/>
根悉鋤耘惸惸舊鰥寡今也皆不貧闔部數百城膏澤<lb/>
一以均正月方在浹是日為生申東人競祝公百福叢<lb/>
于身同宗復荷德善禱乆所陳况公方耆艾百行享明<lb/>
神俾公永且康筆端扶化鈞俾公熾而大膝下森華紳<lb/>
近得舉之躅<hi>荆南侍郎</hi>前望伯虎塵<hi>朱虎</hi>先閥期益顯蹇品庶<lb/>
可親<lb/>
　　　送魏君致逺之吳興兼寄祝修中<lb/>
庠中今多材燦若荆岫玉琢磨觀粹美尤愛魏與祝二<lb/>
<pb n="KR4d0106_WYG_001-5a"/>
子幼相友共學横山麓抱書來泮宫美質異碌碌文辭<lb/>
堪適用光瑩輕縑幅前年掇高選麗賦人爭録吳興太<lb/>
守賢好善下白屋貽書勤聘禮掃榻待英躅伯樂過冀<lb/>
北所顧皆驥騄翩翩告别去舟泛苕溪渌南陔急親養<lb/>
聊以奉水菽愧我不能留嗈嗈想鴻鵠良辰振六翮一<lb/>
舉聳羣目雲漢期高翔稻粱非所欲<lb/>
　　　少章過吳門寵示淳夫子瞻唱和并惠山寄少<lb/>
　　　游之什俾余繼作輒次二公韻以寄之<lb/>
<pb n="KR4d0106_WYG_001-5b"/>
懷友對華月身如匏繫何遥聆金玉音悵望江湖波憂<lb/>
來誦三篇調飢餉嘉禾蘇范天下賢閲士歳月多憐君<lb/>
似蘭芷長育瑶山阿良工得寳璧韞櫝加琢磨發為驚<lb/>
人語九曲傾洪河蟠蜿寄短章浩蕩寫長歌一官得武<lb/>
陵萬景盡包羅又如彈響泉餘韻清且和籍湜師韓文<lb/>
其則在伐柯俯視枳棘間翔鸞豈蹉跎聖朝頌聲作周<lb/>
雝與商那二公且大用豈得歸岷沱<lb/>
　　　詠齋偶書呈子通無隱<lb/>
<pb n="KR4d0106_WYG_001-6a"/>
夙志在蕭閒獲此幽遁迹喬林無冬春蒼靄異晨夕旁<lb/>
窺疑好峯俯瞰驚峭壁浩然溪山興盡在陶潛宅杖藜<lb/>
行水邉萍際湛空碧良魚不輕游弱羽猶自惜吟髭不<lb/>
禁霜曉鑑見早白古人已深歎信是林園客遣累假禪<lb/>
鋒陶情任詩格寄聲招友人來看亭前柏<lb/>
　　　次韻李子功留别之作<lb/>
采蘭無復養嬰此終天悲家空弱妹長恐失桃夭時翠<lb/>
蔓倚長松之子得所隨銜桮欵相遇摻袂傷蹔離洞庭<lb/>
<pb n="KR4d0106_WYG_001-6b"/>
春風髙楊栁緑江湄柴門歸獨掩桂楫暮何之眷眷厚<lb/>
有餘佳什猶見貽散帙渴精論言詩佇良規惜哉片㠶<lb/>
去快若駟馬馳東臯多樂事歸計勿遲遲<lb/>
　　　謝虎邱祖印相訪<lb/>
支嶺高風逺杼山佳句稀雲巖有開士詩理到精微不<lb/>
知蓬户隘未勌金鐶飛忘形任談笑敷袵評是非近師<lb/>
宣城老逺慕蘇州韋我亦有吟癖古人思與歸願聞碧<lb/>
雲篇所得如珠璣漁樵早晩出乘興叩禪扉<lb/>
<pb n="KR4d0106_WYG_001-7a"/>
　　　謁郭道冲唐師德登臺偶作<lb/>
衝寒歩郊原煙水照林薄雪餘山色佳浦浚湖波落静<lb/>
可釣綸垂清欲塵纓濯相逢兩俊友辭義富金臒携手<lb/>
登高臺談笑有真樂寸眸周逺近幽思騰寥廓逝将飛<lb/>
片帆直到洞庭脚縶維阻並遊搔首向城郭<lb/>
　　　春秋終講伏蒙知府諫議臨視學舍燕勞諸生<lb/>
　　　謹成小詩敘謝<lb/>
泰山先生久冥寞世把春秋束髙閣腐儒退隱三十年<lb/>
<pb n="KR4d0106_WYG_001-7b"/>
獨玩遺經思筆削濫居師席愧匪才日演微言更歳籥<lb/>
欲遵廣路視堂奥誓闢浮雲窺碧落兹辰講解告終篇<lb/>
敢屈邦君親視學邦君舊現補衮才忠論嘉謨動宸幄<lb/>
宻為福澤徧寰瀛暫得麾符出京洛愛民如子不忍傷<lb/>
政用中和屏威虐深惟教本在庠序力助儒風止姦惡<lb/>
羣材儻得就長育百堵何為憚興作躭躭黌舍盡修嚴<lb/>
翼翼公堂驟清廓已欣華搆将落成肻枉雙旌率僚幕<lb/>
清晨初謁二公祠重道嚴師致恭恪更忘煩暑臨講席<lb/>
<pb n="KR4d0106_WYG_001-8a"/>
自降威容聽揚㩁羜肥酒釃宴友生金印煌煌對褒博<lb/>
傳聞長幼相告語爭誦詩書親敎約歡聲四出屏陰沴<lb/>
雲霧俄收日華爍<hi>乆雨是日晴曦</hi>文翁化蜀士皆成魯侯修泮<lb/>
民思樂自慚傳道竟何補禄食充飢免藜藿幸逢賢守<lb/>
善承流喜與吳人醉優渥<lb/>
　<lb/>
　<lb/>
　<lb/>
<pb n="KR4d0106_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻一<lb/>
</p>
<p>
</p>
  </div>
<div>
                <head>樂圃餘藁巻二</head>
    <p>
<pb n="KR4d0106_WYG_002-1a"/>
欽定四庫全書<lb/>
　樂圃餘藁巻二　　　　　宋　朱長文　撰<lb/>
　　律詩<lb/>
　　　雪夕林亭小酌因成拙詩四十韻以貽坐客昔<lb/>
　　　歐陽公與人詠雪先戒勿用梨梅練絮白舞鵝<lb/>
　　　鶴等字今篇中輒守此戒但愧不工伏惟采覽<lb/>
極望鋪千頃平觀徹九霄縱横隨物象合散委天飆洒<lb/>
竹聲微動粧松勢不揺庭空飛鳥影窓失逺山椒釣罷<lb/>
<pb n="KR4d0106_WYG_002-1b"/>
盈孤嶼行稀覆小橋爭先籠碧瓦騁巧綴柔條片片誰<lb/>
裁製團團似琢琱邱陵平坎險草木起枯焦皎潔那容<lb/>
染輕清秪自飄匊來便幼穉披去羨漁樵篷冷孤舟泊<lb/>
蹄輕逸驥驕危樓明皓皓虚室静蕭蕭餘霰霏殘夜層<lb/>
氷結霽朝界疑華藏見境入洞天遥嚮晦終難掩居高<lb/>
却晩銷潤滋甘井脉寒減暮江潮思婦啼紅袖征夫擁<lb/>
皂貂履穿愁踐足心悟任齊腰就映猶開巻頻餐愈病<lb/>
痟袁公當獨卧謝女尚能謡旋取茶鐺汎多收藥七調<lb/>
<pb n="KR4d0106_WYG_002-2a"/>
任令埋蠟屐直欲鼓蘭撓埽處迷三徑吟餘凍一瓢因<lb/>
思良友至急走牧童邀池館增蕭洒盃盤奈寂寥壼中<lb/>
聞笑語物外覩風標真樂非絃管竒辭脱篆雕紅塵蕩<lb/>
滌盡夙酒等閒消燭映凝膏淺香清切柏燒談圍終昜<lb/>
解詩將可稱驍聞道羣賢集方從五馬招黄堂催盛燕<lb/>
緹幕會英僚海氣連平野巖光滿麗譙繽紛霑壽斝炫<lb/>
晃照華鑣劉白才名重枚鄒筆力超袴襦歌美政牟麥<lb/>
慶新苗畎畝深盈尺風雲會再<hi>缺</hi>賀聲周四境瑞奏達<lb/>
<pb n="KR4d0106_WYG_002-2b"/>
中朝郡國仁風逺乾坤協氣饒年年書大有擊壤望唐<lb/>
堯<lb/>
　　　仲春上丁知府金部躬率僚宷釋奠于先聖既<lb/>
　　　而升公堂命學官講書竊惟中庸之篇自安定<lb/>
　　　先生常以是誨人閱歳既久嗣音者希某孤陋<lb/>
　　　無似竊慕前哲其啓講也今龍閣黄公嘗臨之<lb/>
　　　其終講也金部使君又臨之羣儒在列咸與榮<lb/>
　　　觀輒成五言律詩二十韻叙謝<lb/>
<pb n="KR4d0106_WYG_002-3a"/>
天意紹斯文成書在聖孫一篇窮妙理萬古誦微言美<lb/>
行敷華葉精誠固本根並明參日月幽賛極乾坤奥義<lb/>
誰鑚仰真儒善討論<hi>謂安定先生也</hi>披雲觀泰華行水自崑崙<lb/>
庠序非才處詩書素志敦崇朝羞倚席暇日廢窺園辨<lb/>
惑開羣聽潛心到本原意将追往哲學豈為專門盛府<lb/>
連稱治耆英繼典藩始終臨講席前後枉髙軒全帳羅<lb/>
金鼎盈庭倒玉樽旌旗來有慶衿佩寂無喧士識師資<lb/>
貴民知道義尊僖公史官頌鄭校相君存芹藻歡欣意<lb/>
<pb n="KR4d0106_WYG_002-3b"/>
陵阿長育恩中材多杞梓寳噐列瑶琨五紀登朝盛羣<lb/>
英蓍籍繁美哉文正學遺澤洽元元<lb/>
　　　奉送中散使君提舉崇禧觀<lb/>
方面威名久朝端聞望隆需章祈玉陛寶詔與琳宫睿<lb/>
将均勞逸髙情保始終他年黄髪老清世紫芝翁迹放<lb/>
風波外心安夢幻中身輕隨壽鶴目極逺冥鴻祖帳羣<lb/>
公集啼嬰萬俗同何縁留召父無路達堯聰誇里金龜<lb/>
重榮先宻印崇髙堂羅俎豆幽徑剗蒿蓬趂健歌歸去<lb/>
<pb n="KR4d0106_WYG_002-4a"/>
因閑味道冲謝庭常有慶越槖任令空醉㡌欹華月吟<lb/>
髭動好風翠虬喬木老錦帳海棠紅平昔髙軒過深嗟<lb/>
陋巷窮嘘枯言不絶推轂賜嘗䝉載酒邀彭澤名鄉表<lb/>
鄭公量才如斷木荷德重維崧耆俊方圖任明廷正納<lb/>
忠劇藩如擇將猶恐起宗工<lb/>
　　　光禄生日<lb/>
卿寺方生棘侯邦屢建旂才鋒周物理智燭見神機壽<lb/>
逺眉毛秀身康髩雪稀翠筠髙挺節古柏暗増圍雲陛<lb/>
<pb n="KR4d0106_WYG_002-4b"/>
朝升對銅符夕佩歸灌苗潛致茂針瘼坐令肥召杜名<lb/>
方重松喬志所希非才學詩禮多幸奉庭闈葉載神龜<lb/>
隱雛随彩鳯飛晨昏趨膝下永着老萊衣<lb/>
　　　次韻司封使君和練推官春望之什<lb/>
目極江湖近心存象魏遥未調金鼎餗新泛玉觴椒賦<lb/>
為凭欄得憂從散帙消髙才方謝守輕舉羨王喬桃結<lb/>
千年蕊松抽百尺條天涯舟一葉風送逸漁樵<lb/>
　　　送知府滕光禄<lb/>
<pb n="KR4d0106_WYG_002-5a"/>
牓登龍虎亞掄魁一紀横飛長憲臺謨議軒昂開日月<lb/>
辭章雄偉鼓風雷朝端已慶明良會廟論咸推将相才<lb/>
一跌雲衢成老大幾遷方面歎邅廻致君事業看霜髩<lb/>
經國風猷付玉盃驅弩屢驚園令出引章還喜買臣來<lb/>
展墳乍覺青松長視學追懷絳帳開榮滿江山増氣象<lb/>
仁霑里閈舞兒鮐齊雲晚詠難留白<hi>白傅将去蘇有齊雲樓晩望之作</hi>
緑野新居欲繼裴淮海巨藩雖重寄傅巖須起作鹽梅<lb/>
　　　喜雪上太守<lb/>
<pb n="KR4d0106_WYG_002-5b"/>
築壇精禱意通神零雨先期澤此民驟作六花猶及臘<lb/>
更遲一日即囘春斜飄燕寝初驚宻平壓髙樓漸喜匀<lb/>
千里山河忘險穢十門坊墅絶埃塵謝庭賀燕凌晨集<lb/>
郢曲歌聲遇景新細入吟窓粘凍筆輕隨舞袖落花茵<lb/>
膠舟漸進危檣逺汲井彌甘短綆伸遍擁枯根蘇杞栁<lb/>
巧粧寒葉活松筠終朝訟息延佳客幾度年豐達紫宸<lb/>
力可回天消旱暵為霖豈獨傅巖人<lb/>
　　　上運使陳兵部<lb/>
<pb n="KR4d0106_WYG_002-6a"/>
屈指西州當世英我公傑出久知名自從揚馬竒才後<lb/>
又得岷峨靈氣清剛者近仁今始見惠而能政古難并<lb/>
胸羅萬象縱横壮目悦羣情黒白明已借牙籌安右輔<lb/>
尚留金節壓東瀛片章馳上雲霄動一檄飛前草木驚<lb/>
斷割劇繁如簡昜鍼砭痩瘠使豐盈此時阜俗資良策<lb/>
匪夕疇庸在老成竊愧衰姿毗太府幸逢雅量庇寒生<lb/>
欲祈陰施増仙筭幾見蟠桃結子榮<lb/>
　　　蘇學十題<hi>并序</hi>
<pb n="KR4d0106_WYG_002-6b"/>
　蘇學昔有十題曰泮池玲瓏石百幹黄楊公堂槐辛<lb/>
　夷石楠龍頭檜蘸水檜鼎足松雙桐是也或云蘓子<lb/>
　美命名然篇詠莫傳殆有其名而無其辭也余頃至<lb/>
　學中訪所謂十題者其存有六而龍頭檜蘸水檜鼎<lb/>
　足松䨇桐亡矣蘇學故南園之地南園者錢元璙之<lb/>
　所作也錢侯好治園林築山浚池植異花木充其中<lb/>
　未久歸于國朝百年承平之間萬物茂遂得桓其生<lb/>
　厥後割南園之巽隅以為學舍遺址餘木迄今有存<lb/>
<pb n="KR4d0106_WYG_002-7a"/>
　者而建學之後繼有培植然間有為風霆之所偃㧞<lb/>
　卒隸之所摧毁甚可太息夫亡則已矣其存者當為<lb/>
　之珍惜因取六物又益之以多幹柏並秀檜新杉泮<lb/>
　山復為十題題各有詩以傳來者庶幾觀是詩而愛<lb/>
　其物勿翦勿伐則騶虞之仁行葦之厚見于學校之<lb/>
　間矣豈止孔明廟柏攄少陵之幽憤太清仙檜發曼<lb/>
　卿之竒藻好事博雅為之嗣音元祐壬申正月十有<lb/>
　四日許州司户叅軍充蘇州州學敎授朱長文<lb/>
<pb n="KR4d0106_WYG_002-7b"/>
　　　泮池<lb/>
怪石鋪幽麓芳塘倚茂林冷光開玉鏡清影滌人心芹<lb/>
藻無傷性龜魚各就深泉源應不涸何必傅巖霖<lb/>
　　　玲瓏石<lb/>
巨浪洗蒼玉一峯飛我前鑿開混沌竅窺見滄浪天洞<lb/>
敞延華月巖虛生翠煙幽軒相對久古意日翛然<lb/>
　　　百幹黄楊<lb/>
寳幹多材美孤根一氣同春餘花淡薄雪裏葉青葱蕃<lb/>
<pb n="KR4d0106_WYG_002-8a"/>
衍非人力堅剛稟化工寸枝裁玉軫可助舜南風<lb/>
　　　公堂槐<lb/>
五紀栽培後三春長育中靈根蟠故國宻葉蔭儒宫患<lb/>
與般斤逺歌宜魯藻同先儒垂意逺期此出三公<lb/>
　　　辛夷<lb/>
楚客曽留詠吳都獨擅竒風霆存老幹桃李避芳時名<lb/>
入文房梦<hi>一名木筆花</hi>功資妙手醫紫微顔色好先占鳯凰<lb/>
池<lb/>
<pb n="KR4d0106_WYG_002-8b"/>
　　　石楠<lb/>
昔年曽賞玩移自碧山遥古幹磨文石寒枝慰翠綃雖<lb/>
殊楩梓用終免雪霜凋來者宜珍護毋令困採樵<lb/>
　　　多幹柏<lb/>
古柏列重門連枝若弟昆參天分直幹得地共靈根月<lb/>
照龍蛇影風摧鐵石痕鸞凰期可宿香葉向春繁<lb/>
　　　並秀檜<lb/>
槃根幾百齡合幹倚冥冥偃蹇䨇虬聳聨翩兩葢青紫<lb/>
<pb n="KR4d0106_WYG_002-9a"/>
鱗霜外躍紺葉雨餘馨左紐憑仙宇何如供泮亭<lb/>
　　　新杉<lb/>
弱植還生意凌冬見後凋尚低霑雨露更長拂雲霄庭<lb/>
月揺疎影簷風舞細條他年逢匠石寶搆壮天朝<lb/>
　　　泮山<lb/>
山形拱泮宫林壑意無窮自得千巖秀無虧九仞功光<lb/>
延東嶺月清轉碧潭風官冷真相稱婆娑一釣翁<lb/>
　　　送曹縣丞入京<lb/>
<pb n="KR4d0106_WYG_002-9b"/>
忠義家聲久夫君更美才吏民愁旣去交友約重來<hi>君有</hi>
<hi>居吳之意</hi>别岫浮雲逺征帆曉月開棣華同郡府眷戀共銜<lb/>
盃<lb/>
　　　次韻司封使君和推官早梅山茶二首<lb/>
嫩跗黏絳蠟輕朶挿珠鈿雪裏心偏苦花中達最先玉<lb/>
階香馥郁煙野蕊聨娟託植雖然别黄金子並圓<lb/>
柏葉元同翠桃顔未比紅留芳占春月弄蕊耐秋風自<lb/>
稱階庭翫休煩帟幕籠佳篇補韋白流品重吳中<lb/>
<pb n="KR4d0106_WYG_002-10a"/>
　　　梅評事携詩過訪欲求屬和因次其韻<lb/>
築室尋幽處唯求水竹隣心安何必貴累少莫如貧石<lb/>
裏求竒古花中悟道新不須多轍迹猿鶴自為賔<lb/>
　　　次韻司封使君和練推官再咏山茶<lb/>
珍木何年種繁英滿舊枝開從殘雪裏盛過牡丹時對<lb/>
日心全展凌風幹不欹藥階如賦詠欠此尚相思<lb/>
　　　次韻練定公權垂訪樂圃之什<lb/>
隱圃甚蕭條驅車豈憚勞境從前代勝岡對逺山髙林<lb/>
<pb n="KR4d0106_WYG_002-10b"/>
曉猿抽臂池秋鶴浴毛興來頻就醉竒句僕離騷<lb/>
　　　賀林承務還吳門<lb/>
朱顔充賦早蒼髩拜恩歸煙水鶺鴒聚霜穹鴻雁飛傳<lb/>
經金耻富下筆玉藏輝貴仕毋嫌晩天門受賜衣<lb/>
　　　寄和晏守<lb/>
二年懷郡印八度到柴扉曽未陪朱履頻煩友布衣水<lb/>
邉孤鶴睡天際片雲飛拜德知何日煙霞戀翠微<lb/>
　　　和公權秋暑奉懷<lb/>
<pb n="KR4d0106_WYG_002-11a"/>
誰謂雲中句能移江上峯清颷隨玉楮爽氣襲塵容劇<lb/>
暑嬰多病嘉招恨未從眷言相與意深荷故情濃<lb/>
　　　再和<lb/>
鄉校叨微禄家林傍舊峰散人那適用逋客拙為容良<lb/>
友幸不棄華軒時肯從早秋須命駕荷葉露華濃<lb/>
　　　光禄生日<lb/>
舜庭新遣牧漢寺舊名卿致主丹心在憂民素髪生鷲<lb/>
峯仙桂老猿澗古松清金簡傳真理期頥體更輕<lb/>
<pb n="KR4d0106_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻二<lb/>
</p>
<p>
</p>
  </div>
<div>
                <head>樂圃餘藁巻三</head>
    <p>
<pb n="KR4d0106_WYG_003-1a"/>
欽定四庫全書<lb/>
　樂圃餘藁巻三　　　　宋　朱長文　撰<lb/>
　　律詩<lb/>
　　　䝉使君召預池光之會<lb/>
韋公池閣尚依然賔主于今不乏賢郡内欣逢兩耆俊<lb/>
樽前喜會四同年清談自可成珠玉真賞何須聽管絃<lb/>
燕罷旌旗揺暮靄蔡經寂寞别羣仙<lb/>
　　　遊虎邱借前韻<lb/>
<pb n="KR4d0106_WYG_003-1b"/>
一邱雖小勢巉然自古登臨歴幾賢門惹白雲常盡日<lb/>
地藏靈劒不知年清歡相與隨雙斾幽趣誰能解七絃<lb/>
毎月來遊存故事郡中依舊有詩仙<lb/>
　　　次韻蒲左丞宗孟遊虎邱二首<lb/>
命相将乗傅說舟愛山尋遍樂天遊先聲汶北安千里<lb/>
選勝吳西賁一邱静見隴雲生峭壁寒知海氣入危樓<lb/>
鏘然佳句留蕭寺剡紙朝來貴此州<lb/>
蓬島竒峯水四環何年涌出向人間清池不測通滄海<lb/>
<pb n="KR4d0106_WYG_003-2a"/>
寳玉長存潤碧山曾致神仙留歎咏可憐軒冕樂蕭閒<lb/>
謝公方為蒼生起戀戀煙蘿日暮還<lb/>
　　　次韻朱牧樂圃宴有感<lb/>
竊禄都無簿領迷得錢邀客手頻携春來佳景廻三徑<lb/>
雪後晴波滿一溪歳月昜凋青髩色塵埃難上白雲梯<lb/>
煩君枉駕慙荒索空種梧桐待鳯棲<lb/>
　　　次韻彦舒席上之作<lb/>
蒼煙寒水滿方塘挿架排籖典籍場喜對七賢閑把手<lb/>
<pb n="KR4d0106_WYG_003-2b"/>
希逢四皓醉飛觴林深逈出千齡幹<hi>圃中有千齡檜</hi>詩就俄成<lb/>
萬丈光逸興欲尋丁氏宅雲間老鶴共昂昂<lb/>
　　　奉謝司封使君晏公臨顧園居<lb/>
閑卧林泉與世疎使君三度枉旌旟未陪徐孺升賔榻<lb/>
敢屈文侯式敝閭蹔擲魚竿絲半巻旋開松徑艸新鋤<lb/>
愧無美酒拈巾漉難得金波欵緒餘<lb/>
未入柴扉即下車茅齋揮麈緩綸書不知銅虎威權重<lb/>
豈責荷衣禮貌疎此日狂歌希魯望昔年能賦擬相如<lb/>
<pb n="KR4d0106_WYG_003-3a"/>
篋中殘藁如傳後雖枉朱轓亦不虛<lb/>
甘盤德業滿天區博學承家行有餘鳯翥頻觀先帝詔<lb/>
牙籖新補相君書晨羊不飲康衢静夜犬無聲獄犴虛<lb/>
風績已應推第一鼇峰深處列仙居<lb/>
　　　次韻虎邱祖印秋日懷寄<lb/>
不愛紛華愛寂寥松風竹月共蕭蕭因隨野鶴過三徑<lb/>
每對江鷗洗一瓢無復塵埃沾短褐尚思煙水泛歸橈<lb/>
道人肻與羲之友飛錫重來莫待招<lb/>
<pb n="KR4d0106_WYG_003-3b"/>
　　　重九同子通遊虎邱與祖印三首<lb/>
絶境良辰少兩全榰笻莫倦到山巔清談已可忘樽俎<lb/>
真樂何勞聽管絃才子就題黄絹語高僧多誦碧雲篇<lb/>
孤舟欲去更囘首天畔樓臺生晩煙<lb/>
秋山寥曠景無涯執手凭欄到日斜地竦一邱容澗谷<lb/>
天低四面納雲霞凌風劇飲從吹㡌多病忘情懶挿花<lb/>
深美二難兄弟好共将嵓壑占為家<lb/>
浮世誰知金石堅吟鬚俄頃見皤然登山未免懷千古<lb/>
<pb n="KR4d0106_WYG_003-4a"/>
汎菊相期保百年方外逸民猶有傳人間髙爵豈如仙<lb/>
良辰盛燕多遺迹何似江南五栁賢<lb/>
　　　彦和善談性理子文繼成偈句見要屬和謹次<lb/>
　　　韻<lb/>
萬法都明一瞬中可憐情膜久相蒙浮雲映月元非暗<lb/>
病眼生花本是空斷想求真猶未悟将心覓學轉相攻<lb/>
誰能汲盡曹溪水莫負當年祖道東<lb/>
　　　彦和與子文相期卜隣子文作詩以遺謹次韻<lb/>
<pb n="KR4d0106_WYG_003-4b"/>
仙才宜在道家山却學幽人欲閉關清燕曽陪明主問<lb/>
羣言以助相君刪談圍莫敵書盈腹詩社相過酒滿顔<lb/>
聞道卜隣同喜慰亦開荒徑待餘閑<lb/>
　　　次韻子文抱病幽居之作二首<lb/>
幾年彩筆擅辭場髩髮相饒色更蒼千里舊聞稱驥騄<lb/>
九霄安得接鸞凰醉凭浄几抛烏㡌閑捲新詩置錦囊<lb/>
治世莫将公幹比松陵風物勝清漳<lb/>
好閑不復愛輕肥病起神清與道宜藥竈夜寒新焰歇<lb/>
<pb n="KR4d0106_WYG_003-5a"/>
書窓晝寂竹陰移坦懷莫學窮途哭行已應無屋漏欺<lb/>
里巷遊從須勉强相逢猶記是童兒<lb/>
　　　佳雪應時呈司封使君三首<lb/>
蘇臺風雨久如期太守精神不待祈萬廩更為來嵗計<lb/>
六花故就臘晨飛静装松桂仙枝老深壅芝蘭土脉肥<lb/>
衡泌棲遲牆仞逺為公何日賦緇衣<lb/>
炫晃天花著物新壺中萬景浄無塵光輝只欲饒寒士<lb/>
清潔尤宜比古人韋白吟詩飄入硯鄒枚燕處舞廻茵<lb/>
<pb n="KR4d0106_WYG_003-5b"/>
明年霄漢横飛去應踏繁霙拜玉宸<lb/>
千里江山入郡樓凭欄乍喜宻雲浮冷光交映天峯色<lb/>
餘潤遥隨笠澤流民叠袴襦看不厭客叢簮履賞應留<lb/>
野人乘興狂吟外引鶴披蓑上釣舟<lb/>
　　　次韻司封使君新嵗喜雪<lb/>
玉燭均調應改元賢侯喜雪望堯天<hi>太守詩云王正首此書佳瑞三見元</hi>
<hi>豊大有年</hi>暗聲撒竹髙齋夜瑞彩連雲畵㦸前千里湖山成<lb/>
洞府萬家觴咏展賔筵應憐陋巷袁安卧擁褐孤吟又<lb/>
<pb n="KR4d0106_WYG_003-6a"/>
過年<lb/>
　　　次韻司封使君立春紀事<lb/>
碧瓦猶藏臘雪寒東杓初向斗旁觀雪随華旦天京逺<lb/>
雉舞條風野老歡<hi>月令立春日條風至雉雊</hi>官栁嫩黄迎皂葢園蔬<lb/>
新緑委金盤詩才例作姑蘇守一曲陽春喜嵗端<lb/>
　　　次梅評事韻<lb/>
滿目紅塵泪沒深誰能世事總無心買松野老栽成徑<lb/>
覓竹山僧種滿林薄酒時斟資道氣好詩頻諷滌煩襟<lb/>
<pb n="KR4d0106_WYG_003-6b"/>
鳯雛先顯門庭喜應笑陶潛責子吟<lb/>
　　　梅公書齋挂簑笠釣綸船檝四物形於詩句余<lb/>
　　　為和之<lb/>
快檝輕輪笠與衣閑将四物挂柴扉江頭夜雪好披去<lb/>
湖上春光宜棹歸静處無憂嫌印綬貧中有味勝輕肥<lb/>
興來願借君毋恡渺渺煙波一葉飛<lb/>
　　　次韻公權子通唱酬四首<lb/>
　　　春晩遣懷<lb/>
<pb n="KR4d0106_WYG_003-7a"/>
春華急似曉天星誰得年年髩髮青露濯淺深枝上錦<lb/>
風吹離合水中萍吟餘金谷香隨歩書罷蘭亭酒欲醒<lb/>
擬把冽泉同一酌為君林下洗寒瓶<lb/>
　　　吳門懷古<lb/>
九曲湮淪茂苑荒吳人誰復怨吳王莫言故國千秋逺<lb/>
知是仙家幾日長湖上只誇浮海相里中休笑傚顰娘<lb/>
舊時幽徑今猶在但屬漁樵自採香<lb/>
　　　春日旅懐<lb/>
<pb n="KR4d0106_WYG_003-7b"/>
身在塵勞未免憂傷春佇立碧江頭囘腸只殢千鍾飲<lb/>
方寸那容萬斛愁懶㸔錦袍凌巨浪好乘黄犢傍髙邱<lb/>
池塘得句頻相示直把珠璣為暗投<lb/>
　　　牡丹<lb/>
竒姿須待接花工未必妖華限洛中應是春皇偏與色<lb/>
却敎仙女愧乘風朱欄共約他年賞翠幄休嗟數日空<lb/>
誰就東吳為品第清晨子細閲芳叢<lb/>
　　　奉和司封使君春日囘文之作<lb/>
<pb n="KR4d0106_WYG_003-8a"/>
佳景更同民共樂俊髦皆集盛飛觴花隨客醉還成句<lb/>
桺贈人行欲斷腸斜月上時霞散錦暖風來處寝凝香<lb/>
華年惜過須心賞富貴叢身逼髩霜<lb/>
　　　次韻司封使君程給事<lb/>
通波隄上幾鞦韆花接遥山水接天故里松楸霑雨露<lb/>
神都池苑隔雲煙耕桑交勸紅塵外羅綺紛遊畵舫邊<lb/>
暫歇丼棠隨衆望不禁野岸更聞鵑<hi>司封盛篇甚有㱕思輒寫公意以賦</hi>
<hi>是詩</hi>
<pb n="KR4d0106_WYG_003-8b"/>
　　　次韻司封使君和給事寒食城外感事<lb/>
花如步障草如茵萬景繁華在此旬金印誰來誇故里<lb/>
宻章燔了賁慈親莫看白髪興千感好共朱轓醉一春<lb/>
俱是詩人兼富貴只疑元白是前身<lb/>
　　　吳門比月不雨司封使君深閔而精祈俄有佳<lb/>
　　　應謹吟成七言二首聊代謁賀<lb/>
賢守憂勞髩欲霜通宵霡霂滿吳疆五湖水濶魚龍喜<lb/>
九曲塵清檜栢香<hi>九曲路自胥門外至姑蘇臺</hi>更入髙鄉多䆉稏雖<lb/>
<pb n="KR4d0106_WYG_003-9a"/>
當淺處泛艅艎為霖事業傳家世澤潤應難限一方<lb/>
一雨歡心幾萬家預期舂稻博流霞低侵滬瀆田交岸<lb/>
<hi>今嵗低田畢種松江瀉海曰滬瀆也</hi>髙傍支山水滿車葉幄謾霑桃李實<lb/>
隄奩暗長芰荷花豐年闔境渾無事閑把詩毫放兩衙<lb/>
　<lb/>
　<lb/>
　<lb/>
　<lb/>
<pb n="KR4d0106_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻三<lb/>
</p>
<p>
</p>
  </div>
<div>
                <head>樂圃餘藁巻四</head>
    <p>
<pb n="KR4d0106_WYG_004-1a"/>
欽定四庫全書<lb/>
　樂圃餘藁巻四　　　　　宋　朱長文　撰<lb/>
　　律詩<lb/>
　　　知府司封見和喜雨詩韻陳謝<lb/>
天意分明應魯雩髙壇晨拜紫袍濡禽窺舊井寒泉長<lb/>
魚泳新荷涸轍蘇敏政有餘閑利刃清詩無類擲靈珠<lb/>
夏畦䝉潤秋臯稔顔巷銷憂卒嵗娛<lb/>
　　　送榮子揚齋郎<lb/>
<pb n="KR4d0106_WYG_004-1b"/>
茹蔬酌水度清晨自是浮生潔静身好事頻過三徑晩<lb/>
愛閑惜别五湖春品泉暗識南零味鑒茗多藏北苑真<lb/>
且著青袍居膝下少年未羨折腰人<lb/>
　　　次韻公權燈花<lb/>
蘭膏未耗結花新花自無情喜在人生向輕籠先得地<lb/>
開從細熖别装春飛蛾雖遶光難掩梦蝶初廻色尚匀<lb/>
更待玉堂清夜直賜來蓮燭影相隣<lb/>
　　　次韻俞子文南軒雨後<lb/>
<pb n="KR4d0106_WYG_004-2a"/>
農疇已種圃畦青髙卧邱園自放情客少不嫌三徑濕<lb/>
年豐休歎一瓢清殘鶯喜向風前囀病鶴猶能月下鳴<lb/>
千載令名如有得莫愁軒冕老無成<lb/>
　　　次韻俞子文感事<lb/>
我曽折桂向蟾宫君有文華似彩虹連蹇未酧平日願<lb/>
嘯歌猶得故鄉同不才甘作耕巖叟有志宜為結駟翁<lb/>
窮達由來都似夢幾人曽是黒頭公<lb/>
　　　次韻楊彛甫見成甫装縹舊書之什<lb/>
<pb n="KR4d0106_WYG_004-2b"/>
儒者須看萬巻書古人精博固難如殘編莫惜装褫費<lb/>
舊迹堪憐繕寫初輕撥蠧魚文未損平齊緗袠架無虚<lb/>
白頭且更窮經藝誰道忘筌便得魚<lb/>
　　　次韻公權庾中成詠<lb/>
坐局偷閑歩小橋風隨秋葉過蕭蕭愁多萬斛量難盡<lb/>
飲次千鍾困昜銷笠澤狂歌方繼陸海門髙隱莫如焦<lb/>
<hi>焦光所隱在海門旁世謂焦山</hi>昔儒委吏猶堪處誰道倉公厭寂寥<lb/>
　　　喜公權仲逢垂訪<lb/>
<pb n="KR4d0106_WYG_004-3a"/>
髙軒相約訪柴關蕭灑如君會合難雨徑偕行穿履濕<lb/>
風亭乆佇袷衣寒百忙好向閑中息萬動宜當静處看<lb/>
公暇再來應不倦柬籬金蕊未凋殘<lb/>
　　　曉坐朋齋懷公紹<lb/>
曉來乘興歩髙岡便就幽齋作醉鄉隣寺樓臺分兩面<lb/>
一家池舘得中央南坡嫩橘寒傾日北牖疎筠小帶霜<lb/>
更待怪松擎積雪莫辭訪戴舉瑶觴<lb/>
　　　次韻蘇文饒見貽之什<lb/>
<pb n="KR4d0106_WYG_004-3b"/>
閒釣松陵閱嵗多家林終日對煙蘿茹芝深隱慙商皓<lb/>
獻璧求知笑卞和静送征鴻雲外翼吟看老桂月中柯<lb/>
洛陽年少才驚俗車馬猶從陋巷過<lb/>
　　　次韻樞言龍圖得請洞霄之作<lb/>
世間如幻此生浮寧典仙祠不典州決勝金城勲烈茂<lb/>
宣風玉壘治聲優逺移遁跡無嘶馬舊得調元問喘牛<lb/>
耆俊如公宜大用行聞召節趣蘭舟<lb/>
平生氣節薄青雲不任機心只任真金為散多虛越槖<lb/>
<pb n="KR4d0106_WYG_004-4a"/>
衣從洗淨逺京塵吟隨猿鶴滄洲晩醉賞鶯花茂苑春<lb/>
仰止髙賢同里閈掃門羞未效前人<lb/>
　　　次韻公紹賀崇静之賜金紫<lb/>
北窓二紀傲羲皇節比淵明事更光共喜遐齡垂紫綬<lb/>
莫嫌猛退棄銅章文房句就心常佚藥鼎功成壽轉長<lb/>
七品官階三品服滿斟緑醑醉春陽<lb/>
乆脫朝衣襲野裳親逢盛旦日重光耕田鑿井堯民事<lb/>
垂組懷黄漢服章諸老相懽陶聖治兩宫遥祝與天長<lb/>
<pb n="KR4d0106_WYG_004-4b"/>
謫仙才調今誰是肻解金龜燕夕陽<lb/>
　　　次韻徐中散丙寅二月見訪之什<lb/>
數年解綬隱林扉乘興頻來訪習池老似樂天兼少病<lb/>
官如叔夜又能詩身閑幸與耆英接學淺虚蒙國士知<lb/>
白雪佳章難復繼䇿駑追驥自嫌疲<lb/>
　　　祖母生日<lb/>
挺生賢德對耆英嵗物皆新氣淑清年至七旬人羨少<lb/>
子為四品世稱榮紫泥屢捧門多慶華髮雖稠體益輕<lb/>
<pb n="KR4d0106_WYG_004-5a"/>
欲比遐齡何所似蟠桃結實老仙京<lb/>
　　　判府曹宣徽生日二首<lb/>
星杓指未月増弦神選良時協半千恭慎動遵長樂意<lb/>
潔清能紹兾王賢<hi>兾王平蜀克金陵秋毫無所取</hi>緩垂相印淹公論堅<lb/>
請州符避劇權四十擁旄非不貴更看黄髪珥貂蟬<lb/>
盛世髙門福兩全星辰粹氣萃為賢釣璜韜畧傳三葉<lb/>
齋鉞風稜積十年陰德在人宜壽考清才脱俗恐神仙<lb/>
寒儒欲繼崧髙頌不獨生申但美宣<hi>申伯乃宣王元舅</hi>
<pb n="KR4d0106_WYG_004-5b"/>
　　　郡牧李侍郎生日<lb/>
柱史仙翁舊指枝生賢左右太平基居留成就昭陵後<lb/>
賜告從容故里時籌䇿乆為當世重勲勞方受兩宫知<lb/>
欲祈天錫公睂壽更過芳蓮葉上龜<lb/>
當年弧矢設門䦨英氣鍾於曲阜間名覆金甌新品地<lb/>
香盤宻印舊家山腰邊龜組光華動膝下龍駒禮法閑<lb/>
五福俱全誰跂及流霞為壽日開顔<lb/>
　　　閏月丙子判府相公被制命升使弼越六月癸<lb/>
<pb n="KR4d0106_WYG_004-6a"/>
　　　卯公誕生之日<hi>某</hi>謹齋潔為詩二章拜獻左右<lb/>
　　　雖辭句蕪纇不足奉揚盛德姑以述惓惓之誠<lb/>
武德隂功積在民既生太姒復生申手提将鉞雖三世<lb/>
身到台衡始二人膝下龍駒環壽斝日邉鳯使捧恩綸<lb/>
<hi>公拜命又生日恩賜者再至焉</hi>沙堤築就朱衣引富有青春尚四旬<lb/>
宣制初聞下玉墀又逢盛事協熊羆青霄靈昴凝祥乆<lb/>
紫府蟠桃結實竒養志曽添龜鶴筭避權重讓鳯凰池<lb/>
<hi>公建節十餘年至相位有表再讓</hi>從今若校中書考屈指當如郭子儀<lb/>
<pb n="KR4d0106_WYG_004-6b"/>
　　　元厚之少保生日<lb/>
四紀勲榮動冕旒倦趨黄閣傍滄洲名如白傅身尤貴<lb/>
才繼㣲之德更優千載神龜巢葉穩九霄老鳯帶雛遊<lb/>
蓬萊水淺公猶健輝照東南對斗牛<lb/>
　　　荅人見慶除博士<lb/>
幅巾短褐對江雲閑把群經自討論魯泮未能開後學<lb/>
虞庠豈稱講㣲言羸駒乆絶騰驤望病木猶沾雨露恩<lb/>
蔣徑雖荒陶菊在徘徊惟恐去吳門<lb/>
<pb n="KR4d0106_WYG_004-7a"/>
　　　元少保生日<lb/>
孟夏堯蓂六葉殘來從仙府瑞人寰幾年彩鳯池中浴<lb/>
此日神龜葉上閑七老相懽惟将相二疏髙㝠欠湖山<lb/>
羨公退自台衡地長在煙霞縹𣺌間<lb/>
體貌方隆避政樞歸來衮繡耀東吳騎鯨才格從天稟<lb/>
化鶴風姿與衆殊經國文章垂睿想濟民德澤感神扶<lb/>
堂邉三壽髙千丈依舊扁舟泛五湖<lb/>
　　　程給事新第<lb/>
<pb n="KR4d0106_WYG_004-7b"/>
朱門不鎖走朱輪東省仙材晝錦人石上雲輕林屋曉<lb/>
花頭露重洛陽春謝公棊戰烏巾静裴令呤髙緑野新<lb/>
他日南園真可乞滿池煙水正相鄰<lb/>
　　　判府蒲左丞寵贈佳篇謹次韻<lb/>
髙文大冊耀天衢新句鏘金擲隱居廊廟方将歸輔弼<lb/>
江湖猶復念耕漁百城草木知威望一代賢能入薦書<lb/>
近日東南興節士既旌吳子又襃徐<hi>公既薦吳祖求顯于朝又作髙士坊</hi>
<hi>谷口堂以追襃徐復</hi>
<pb n="KR4d0106_WYG_004-8a"/>
　　　次韻公權喜太守再留<lb/>
不為機巧不求新坦坦襟懷任道真揭節二方陰布德<lb/>
分符千里别生春兒童共喜重迎伋父老相懽許借恂<lb/>
池閣逍遥無一事清風入座轉汀蘋<lb/>
　　　近承南康朝請使君寵訪林圃小酌至夜公權<lb/>
　　　特惠篇什謹次韻<lb/>
栝柏森森覆小臺凌風采菊共銜杯東籬寂寞陶翁醉<lb/>
連騎繽紛衛相來放浪五湖慙釣客均調玉燭仰璇魁<lb/>
<pb n="KR4d0106_WYG_004-8b"/>
秋河半夜簷前轉誰泛仙槎去却廻<lb/>
　　　奉陪太守及諸公遊虎邱<lb/>
何必襄陽孟浩然苦吟自可繼前賢虎邱合去十二度<lb/>
<hi>見白公詩</hi>熊軾再遊三百年雲閣為君追舊額<hi>飛雲閣本名齊雲樓今追</hi>
<hi>復之</hi>霓裳從古播朱絃<hi>白公在蘇作霓裳曲</hi>此行不減唐人樂暢飲<lb/>
惟無八酒仙<lb/>
　<lb/>
　樂圃餘藁巻四<lb/>
</p>
<p>
</p>
  </div>
<div>
                <head>樂圃餘藁巻五</head>
    <p>
<pb n="KR4d0106_WYG_005-1a"/>
欽定四庫全書<lb/>
　樂圃餘藁巻五　　　　　宋　朱長文　撰<lb/>
　　絶句<lb/>
　　　次韻蒲左丞遊虎邱十首<lb/>
玉堂紫閣冠英游身作三公未白頭須向鳯凰池上浴<lb/>
豈容蕭散詠林邱<lb/>
埽石捫蘿向上行門前坐見白雲生應思夢得多佳趣<lb/>
獨宿樓中待月明<hi>劉夢得登虎邱望海樓詩云野僧已閉户山月方出嶺</hi>
<pb n="KR4d0106_WYG_005-1b"/>
地近峰低俗慣遊不知絶景冠吳州從今合與名山等<lb/>
左轄題詩翠嶺頭<lb/>
羣山處處盡凌空未若竒峯隱寺中一夜便知名不棄<lb/>
為傳佳句滿江東<lb/>
萬丈澄潭挾兩崖削成竒壁自天開龍泉一淬名因得<lb/>
不待秦王發塜來<hi>劍池得名盖古人淬劍之地謂秦王求劍裂為池恐非也</hi>
層巒稍稍暮雲歸喬木森森衆鳥依再踏石花尋去路<lb/>
畵船一隻帶斜暉<lb/>
<pb n="KR4d0106_WYG_005-2a"/>
邱如蹲虎占吳西應得佳名故國時未必金精能變化<lb/>
空傳怪説使人疑<lb/>
海湧當年有舊山吳王侈葬倚層巒誰知國破邱陵在<lb/>
兄弟幽居屬二難<hi>乃王珣王珉舊宅</hi>
西溪風月宜真賞東嶺煙霞稱苦吟他日黄扉勤論道<lb/>
秋風一夢到山林<lb/>
雲霞咫尺壓吳郊乘興斯須棹小舠欲往結廬嗟未得<lb/>
羡他吳氏有三髙<hi>南史何求兄弟三人皆隱世號三髙嘗居虎邱</hi>
<pb n="KR4d0106_WYG_005-2b"/>
　　　秋月乘興遊松江至垂虹亭登長橋夜泊南岸<lb/>
　　　旦遊寧境院因成十絶呈君勉且寄子通<lb/>
綵衣幾度醉江濵今日重來淚滿巾惟有舊詩存屋壁<lb/>
豈知投老負垂綸<lb/>
前哲臨流猛拂衣身違憂患是先機非才自合居閑曠<lb/>
不泛五湖何處歸<lb/>
雲動鑑中雙槳飛天圍林外片帆歸欄杆倚遍日云暮<lb/>
坐看丹霞生翠微<lb/>
<pb n="KR4d0106_WYG_005-3a"/>
人爭軒冕安在哉我愛煙霞歸去來魯望有靈還見笑<lb/>
更囘城郭戀塵埃<lb/>
兩山映日磨蒼玉萬頃涵虛皺碧羅不會樂天猶近俗<lb/>
謾将絃管雜煙波<hi>樂天嘗携樂遊松江</hi>
長虹穩臥碧江心夢寐頻游覺莫尋懽友相逢清絶處<lb/>
酣歌一曲抵千金<lb/>
漠漠秋煙羃故園沉沉暮色瞑漁船月華未出詩翁逺<lb/>
樂事人間少十全<hi>詩翁懷子通也</hi>
<pb n="KR4d0106_WYG_005-3b"/>
銀潢倒㵼入滄溟身近魚龍夜不驚鳴艣空飛孤雁過<lb/>
漁燈照浦一星明<lb/>
茅舎蕭疎竹葦間開軒處處面雲山詩家不及漁家樂<lb/>
坐卧湖光百慮閑<lb/>
江裏鱸魚味不羶江頭酒美滑如泉長橋為席雲為幕<lb/>
秪欠洪崖笑拍肩<lb/>
　　　華亭吳江道中偶作十絶<lb/>
人間出鶴只雲間相合仙經得亦難塵外應多隨羽客<lb/>
<pb n="KR4d0106_WYG_005-4a"/>
未教流俗等閑看<lb/>
舟去舟來閱古今夢中憂樂累人深慿将一匊松江水<lb/>
未洗塵纓且洗心<lb/>
白日歸來皆有意平生事了最為難可憐萬頃煙波色<lb/>
只屬天隨醉眼看<lb/>
千古鴟夷節獨髙脱遺富貴一鴻毛館娃宫女曽亡國<lb/>
豈獨相携泛海濤<lb/>
妖華傾國豈無情忍復顰睂見越兵若使将軍猶好色<lb/>
<pb n="KR4d0106_WYG_005-4b"/>
安能三徙更成名<lb/>
賢哲多為貴勢拘人人空道愛江湖誰将五鼎盈前食<lb/>
肻換秋風一箸鱸<lb/>
煙暝重湖日欲明輕篷遥逓浦前聲良魚好入深淵去<lb/>
不為鳴榔取次驚<lb/>
川上飛橋處處横幾回經此閲平生碧蘆蕭瑟風前韻<lb/>
一似家林霰雪聲<lb/>
吹散青雲見好峯家林秪在此山東寄聲猿鶴休悲怨<lb/>
<pb n="KR4d0106_WYG_005-5a"/>
蕙帳今宵遂不空<lb/>
獨當家責性難堪五女同孤已嫁三更待人間了塵事<lb/>
别尋雲外結茅菴<lb/>
　　　求笻杖<lb/>
霜筠來自蜀山遥天骨輕清素節髙我若得之如佩玉<lb/>
君應輟此似秋毫<lb/>
　　　求虎邱竹<lb/>
勁節難同衆草看根深更入白雲蟠園廬種此多餘地<lb/>
<pb n="KR4d0106_WYG_005-5b"/>
為向西南斸數竿<hi>舊説種竹須取西南引嫩根不然不生也</hi>
　　　歸隱橋新成偶題三絶句書呈同志<hi>樂圃記改名招隱</hi>
幽居處處映煙蘿歸隱橋邉月色多蟾桂有情憐病叟<lb/>
清光終夕照酣歌<lb/>
挂却簪纓裹幅巾清流遶舎斷紅塵小橋何用通來往<lb/>
猶為凝冬病涉人<lb/>
逢人尚欲開松徑送客應休過筆溪<hi>此橋下臨筆溪</hi>林下有誰<lb/>
頻肻顧春深好聽子規啼<lb/>
<pb n="KR4d0106_WYG_005-6a"/>
　　　詠齋三絶<lb/>
泰伯祠邉舊圃開半栽蔬果半池臺閑門不放紅塵入<lb/>
門裏清流自在來<lb/>
塵冠寂寞更休彈車轍荒蕪晝掩關一片清暉長在眼<lb/>
多情惟有四飛山<lb/>
非山非市且優游尚有塵縁未自由巖下結廬應更好<lb/>
石門西去近松楸<lb/>
　　　次梅評事韻<lb/>
<pb n="KR4d0106_WYG_005-6b"/>
瓶盂蕭洒似村家任有籯金豈足誇自入醉鄉頭不白<lb/>
新詩何用祝蒼華<lb/>
　　　施柏花開招子通<lb/>
桃李芳時不肻來俄隨風雨落莓苔齋前施柏花如錦<lb/>
猶待詩仙醉眼開<lb/>
　　　青龍江上偶書兩絶呈無逸監鎮<lb/>
潮滿溝塍稻滿田暑天不雨自豐年海商有貨官無擾<lb/>
遊子爭來就一㕓<lb/>
<pb n="KR4d0106_WYG_005-7a"/>
巻碇初來海客船脱身鯨浪見吳天千帆總約秋風至<lb/>
應助關征額外錢<lb/>
　　　海賈<lb/>
千艘萬貨集江邉爭較錐刀逐利遷生理幸逃魚腹餒<lb/>
夢魂猶怕蜃樓煙<lb/>
　　　陸寶山<lb/>
陸家山色隱平蕪文彩如虹照碧虗痛爾臨刑思鶴唳<lb/>
輸他謝病食江鱸<lb/>
<pb n="KR4d0106_WYG_005-7b"/>
　　　江浦<lb/>
一川吐納五湖深海裏三山何處尋料得鴟夷從此去<lb/>
古來煙水祗如今<lb/>
　　　次韻司封使君和程給事<lb/>
勝地寛閑舊卜隣耆年得意闢髙門中吳晝錦如公少<lb/>
好作坊名賁故園<hi>程公以其地右兩寺左南園置為宅基乆矣近嵗始成而未閒有坊名</hi>
　　　次韻司封使君和程給事越來溪三章<lb/>
溪色如藍照舳艫越王金碧獻姑蘇舘娃宫裏長髙枕<lb/>
<pb n="KR4d0106_WYG_005-8a"/>
不覺舟師到國都<lb/>
萬舸連雲載水犀旌旗倒影蔽長隄誰知數歳干戈後<lb/>
不是吳溪是越溪<lb/>
忠䰟自逐滄波去往恨空隨茂苑春若使吳王思後患<lb/>
屬鏤只合賜讒人<lb/>
　　輓詩<lb/>
　　　英宗皇帝輓詞五首<lb/>
仁廟規模逺慈闈教愛隆承平萬世䇿臨御五年功玉<lb/>
<pb n="KR4d0106_WYG_005-8b"/>
鎖開天上金縢納匱中乘雲那復見陵柏起悲風<lb/>
英斷能承祖慈祥善繼仁詩書敎宗室禮貎待元臣損<lb/>
已遲徽冊恭天徹歩茵昔年平水患盡力在斯民<lb/>
代邸推賢乆甘盤授學精持盈周鼎重立長禹謨明仙<lb/>
館靈芝秀嚴祠宿潦平歴觀唐漢盛未若廟稱英<lb/>
鳯翼行将逺龍髯斷莫尋白雲留穆御黄屋豈堯心雖<lb/>
享天齡淺終成睿筭深垂鴻須萬祀累葉奉姜任<lb/>
有德三宗後無憂累聖間鳯當金粟翥龍隔鼎湖攀玉<lb/>
<pb n="KR4d0106_WYG_005-9a"/>
几言猶在霓旌去不還園林饒瑞氣東接永昭山<lb/>
　　　邵湘母<lb/>
華屋辭榮養佳城合舊封浮生無定相衆善有遺蹤家<lb/>
盛金籯在山長玉案重浮圖傳勝事寳殿壮天峯<lb/>
　　　張虞卿<lb/>
一臥東吳七十春區區南北笑鄉人盛開黌舎招英俊<lb/>
敞闢華堂待縉紳婉婉重孫勝綵服煌煌兩壻擁朱輪<lb/>
銘旌已去空回首通德門前舊是隣<lb/>
<pb n="KR4d0106_WYG_005-9b"/>
　　　林少卿<lb/>
壽考安榮遇聖朝搆成門户自勤勞閨中萊婦皆華髮<lb/>
膝下荀龍盡緑袍堂有金籝身更約案披玉簡道尤高<lb/>
人間厚福終歸盡漲海難停一夜濤<lb/>
　　　黄朝散<lb/>
持心平厚勝澆浮仕路徊翔四十秋政事毎於談笑辦<lb/>
交親多向急難收命由真宰隨窮達身在勞生任去留<lb/>
舊治昔年應畫像龎睂聞訃淚先流<lb/>
<pb n="KR4d0106_WYG_005-10a"/>
江湖嘗佩左符歸一臥漳濵素願違平日華旌過里巷<lb/>
此時丹旐下巖扉羣峯拱揖開新穴萬木森羅長舊圍<lb/>
佇看于門驅駟馬想應邱隴亦光輝<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0106_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻五<lb/>
</p>
<p>
</p>
  </div>
<div>
                <head>樂圃餘藁巻六</head>
    <p>
<pb n="KR4d0106_WYG_006-1a"/>
欽定四庫全書<lb/>
　樂圃餘藁巻六　　　　　宋　朱長文　撰<lb/>
　　記<lb/>
　　　樂圃記<lb/>
大丈夫用于世則堯吾君虞吾民其膏澤流乎天下及<lb/>
乎後裔與䕫契並其名與周召偶其功茍不用于世則<lb/>
或漁或築或農或圃勞乃形逸乃心友沮溺肩黄綺追<lb/>
嚴鄭躡陶白窮通雖殊其樂一也故不以軒冕肆其欲<lb/>
<pb n="KR4d0106_WYG_006-1b"/>
不以山林喪其節孔子曰樂天知命故不憂又稱顔子<lb/>
在陋巷不改其樂可謂至德也已余嘗以樂名圃其謂<lb/>
是乎始錢氏時廣陵王元璙者實守姑蘇好治林圃其<lb/>
諸子狥其所好各因隙地而營之為臺為沼今城中遺<lb/>
址頗有存者吾圃亦其一也錢氏去國圃為民居更數<lb/>
姓矣慶厯中余家祖母吳夫人始購得之先大父與叔<lb/>
父或游焉或學焉每良辰美景則奉板輿以觀于此厥<lb/>
後稍廣西壖以益其地凡廣輪逾三十畝余嘗請營之<lb/>
<pb n="KR4d0106_WYG_006-2a"/>
以為先大父歸老之地熈寧之末新築外垣盡覆之瓦<lb/>
方将結宇而親年不待既孤而歸于是遂卜居焉月葺<lb/>
歳増今更數載雖敝屋無華荒庭不甃而景趣質野若<lb/>
在巖谷此可尚也圃中有堂三楹堂旁有廡所以宅親<lb/>
黨也堂之南又為堂三楹命之曰䆳經所以講論六藝<lb/>
也䆳經之東又有米廩所以容歳儲也有鶴室所以畜<lb/>
鶴也有蒙齋所以教童䝉也䆳經之西北隅有高岡命<lb/>
之曰見山岡岡上有琴臺琴臺之西隅有咏齋此余嘗<lb/>
<pb n="KR4d0106_WYG_006-2b"/>
撫琴賦詩于此所以名云見山岡下有池水入于坤維<lb/>
跨流為門水由門縈紆曲引至于岡側東為谿薄于巽<lb/>
隅池中有亭曰墨池余嘗集百氏妙迹于此而展玩也<lb/>
池岸有亭曰筆谿其清可以濯筆谿旁有釣渚其静可<lb/>
以垂綸也釣渚與䆳經堂相直焉有三橋度谿而南出<lb/>
者謂之招隱絶池至于墨池亭者謂之幽興循岡北走<lb/>
度水至于西圃者謂之西磵西圃有艸堂艸堂之後有<lb/>
華嚴菴艸堂西南有土而髙者謂之西邱其木則松檜<lb/>
<pb n="KR4d0106_WYG_006-3a"/>
栝栢黄楊冬青椅桐檉栁之類柯葉相蟠與風飃颺髙<lb/>
或參雲大或合抱或直如繩或曲如鈎或蔓如附或偃<lb/>
如傲或參如鼎足或並如釵股或圓如葢或深如幄或<lb/>
如脱虬臥或如驚蛇走名不可以盡記状不可以殫書<lb/>
也雖雪霜之所摧壓颷霆之所擊撼槎牙摧折而氣象<lb/>
不衰其花卉則春蘩秋孤冬曄夏蒨珍藤幽蘤髙下相<lb/>
映蘭菊猗猗兼葭蒼蒼碧蘚覆岸慈筠列砌藥錄所收<lb/>
雅記所名得之不為不多桑柘可蠶麻紵可緝時果分<lb/>
<pb n="KR4d0106_WYG_006-3b"/>
蹊嘉蔬滿畦摽梅沉李剥𤓰斷壺以娛賔友以約親屬<lb/>
此其所有也余于此圃朝則誦羲文之昜孔氏之春秋<lb/>
索詩書之精微明禮樂之度數夕則泛覽羣史歴觀百<lb/>
氏考古人是非正前史得失當其暇也曵杖逍遙陟高<lb/>
臨深飛翰不驚皓鶴前引掲厲于淺流躊躇于平臯種<lb/>
木灌園寒耕暑耘雖三事之位萬鍾之禄不足以昜吾<lb/>
樂也然余觀羣物無一物非空者安用拘于此以自贅<lb/>
耶異日子春之疾瘳尚平之累遣將扁舟河海浮遊山<lb/>
<pb n="KR4d0106_WYG_006-4a"/>
嶽莫知其所終極雖然此圃者先光禄之所遺吾致力<lb/>
于此者乆矣豈能忘情哉凡吾衆弟若子若孫尚克守<lb/>
之毋頺爾居毋伐爾林學于斯食于斯是亦足以為樂<lb/>
矣余豈能獨樂哉昔戴顒寓居魯望歸隱遺跡迄今猶<lb/>
存千載之後吳人猶當指此相告曰此朱氏之故圃也<lb/>
元豐三年十二月朔吳郡朱伯原記<lb/>
　　　蘇州學記<hi>元祐五年歳次庚午秋七月甲子朔建</hi>
兩儀定位禮義興矣五教既敷學校立矣禮義不可一<lb/>
<pb n="KR4d0106_WYG_006-4b"/>
日忘故學校不可一日廢也昔唐虞三代之盛未嘗不<lb/>
以建學嚴師為先務内則王庶子羣后卿大夫元士之<lb/>
適子其入以齒外則塾黨鄉遂之間其教以時下至于<lb/>
四方萬國之逺皆命之為庠序其法詳矣故始于直寛<lb/>
剛簡而防其失次以歌詩音律而致其和者此堯舜之<lb/>
典樂所以敎也以智仁聖義忠和為之德孝友睦婣任<lb/>
恤為之行禮樂射御書數為之藝此周大司徒卿大夫<lb/>
所以教也上之所以教于下下之所以應于上若置郵<lb/>
<pb n="KR4d0106_WYG_006-5a"/>
而傳命也若決江河莫之能禦也書美萬邦黎獻可以<lb/>
共為帝者之臣詩稱成人有德小子猶有所造其材之<lb/>
可用如此葢當是時風化行習俗美人人有士君子之<lb/>
器雖畎畝之賤山林之幽亦為仁義之所漸摩禮樂之<lb/>
所陶染咸入于善罝兎而不忘敬敦<hi>詩音徙端切</hi>葦而不忍<lb/>
踐豈有暴亂萌于心姦宄害于事者哉此建學之效也<lb/>
王道衰禮義廢獨一魯侯能修泮宫囚馘之獻猶不離<lb/>
此邦人頌焉戰國之際孟軻猶歴說時君謹庠序之教<lb/>
<pb n="KR4d0106_WYG_006-5b"/>
申孝悌之義終濶而不用習大亂迄于秦棄儒任法民<lb/>
不知學而疾視其君蠭起而墟秦矣漢方休息元元未<lb/>
遑先王之敎世宗奕奕首善于京其臣有若董仲舒者<lb/>
為大夫文翁者為守吏皆尚儒術廼詔置博士弟子之<lb/>
員而立學校官于郡國其課士必以經藝葢士不素養<lb/>
則德難遽考使因學以知經因經以會道庶乎有成矣<lb/>
東京内盛三雍之儀不及于外而鄭興賈逵馬融鄭康<lb/>
成之徒繼為人師以經相授囊括六典六學寖明是以<lb/>
<pb n="KR4d0106_WYG_006-6a"/>
時政雖亂于上而義士交起于下抗節濡足用救陵夷<lb/>
漢賴以不亡者百餘年魏分晉弱事不足道唐之文物<lb/>
盛矣而尚賦以取人世薄經術以文辭相夸夫文所以<lb/>
宣志也觀其文則志可廋哉故元臣碩老多由詞科以<lb/>
出神宋受命遏亂興治乘輿嘗幸國庠親臨講席是時<lb/>
勲臣宿将並列藩鎮庠序雖未興而鴻儒碩生聞風以<lb/>
起有若戚堅素在睢水种明逸在終南皆聚徒講授髦<lb/>
俊歸之其後陪京方面之守臣稍請興學自景祐中范<lb/>
<pb n="KR4d0106_WYG_006-6b"/>
文正公作學于吳又創于潤滕子京建于湖慶厯之盛<lb/>
文正公叅豫機政而石守道孫明復首居太學是時仁<lb/>
宗開天章閣召輔臣八人問以治要文正公復以學校<lb/>
為對于是詔天下皆立學神宗之時立三舍法置方郡<lb/>
敎官皆試可而後授今上嗣位申命近臣薦堪内外學<lb/>
官者方聖朝承平之乆而長育之勤雖瀕海裔夷之邦<lb/>
執耒垂髫之子孰不抱籍綴辭以干榮禄裒然而赴詔<lb/>
者不知其幾萬數葢自昔未有盛于今也凡命敎之法<lb/>
<pb n="KR4d0106_WYG_006-7a"/>
以經術觀其學以詞賦觀其文以論䇿觀其智所取兼<lb/>
于漢唐而德行道藝之士参出乎其中矣然欲合二帝<lb/>
三代之法使人人有士君子之器皆在吾君相之所潤<lb/>
色也始姑蘇郡城之東南有夫子廟所處隘陋及文正<lb/>
公以天章閣待制守是邦欲遷之髙顯相地之勝莫如<lb/>
南園南園者錢氏之所作也髙木清流交䕃環釃乃割<lb/>
其巽隅以建學廣殿在左公堂在右前有泮池旁有齋<lb/>
室是時學者才逾二十人或言其太廣文正曰吾恐異<lb/>
<pb n="KR4d0106_WYG_006-7b"/>
日以為小也于是召安定先生首當師席英才雜遝自<lb/>
逺而至厥後登科者逾百數多致顯近由景祐迄今五<lb/>
十餘載學者倍蓰于當時而居不加闢也某適忝命掌<lb/>
學周視黌舍傾陊褊迫寒薄暑焮諸生病之來者無所<lb/>
處乃與同僚議請南園隙地以廣齋廬屢諗于郡守部<lb/>
刺史病財用之不給會文正之子兵部侍郎公純禮以<lb/>
厚德逺業見器朝廷出自奉常制置江淮六路漕事擁<lb/>
使者節過鄉上冢廼以學舍之㣲白公公既即學拜文<lb/>
<pb n="KR4d0106_WYG_006-8a"/>
正公遺像延見諸生感慨陳迹即奏言蘇潤之學皆先<lb/>
臣所建後人乆不葺而齋室不庇風雨講習無所願給<lb/>
錢修廣而今太守諫議王公在潤先以潤學為請有詔<lb/>
給以度牒十紙充其費時元祐四年五月也前守户部<lb/>
劉公珵選官治役度用賦工會王公自潤昜蘇下車三<lb/>
日臨視興作命之栽築填汙立基如請之素益以關賦<lb/>
之財助以亡命之卒完舊創新累工逾萬期歳而告成<lb/>
不以一分取于民公堂廓如也廊廡翼如也齋室凡二<lb/>
<pb n="KR4d0106_WYG_006-8b"/>
十二而始作者十為屋總百有五十楹而初建者三之<lb/>
一立文正公安定先生祠宇遷校試㕔于公堂之陰榜<lb/>
曰傳道庖池澡室莫不嚴潔窈然而深曠然而明其處<lb/>
也寛其容也衆南楹引愛日北牖延清風咸適其宜矣<lb/>
凡學田之佃于人而隱沒者為之括而實之屋之僦于<lb/>
市而已壊者為之新而復之養士之資由此不匱皆太<lb/>
守所命也夫儒者蚤暮孜孜從事典籍茍居處不佚餱<lb/>
糧不豐而責其勤難矣故嚴其宫足其餉所以教也且<lb/>
<pb n="KR4d0106_WYG_006-9a"/>
吴為東南都會自泰伯三遜天下延陵脱屣千乘言偃<lb/>
以學稱嚴助以文著朱張顧陸世多顯者此誠禮義之<lb/>
區儒雅之藪也今夫興學以教者豈徒貴其中程課躐<lb/>
科等哉必也為文足以貫道為經足以通理立于朝廷<lb/>
則謀王體賛國論仕于郡縣則宣惠澤興事功其餘風<lb/>
所扇猶將使人老老而㓜㓜夫夫而婦婦室有忠信俗<lb/>
有廉潔然後知新學之作豈專以棟宇為哉君子為兵<lb/>
部公善述其先志可謂之孝正諌公樂成于教育可謂<lb/>
<pb n="KR4d0106_WYG_006-9b"/>
之仁唯孝與仁于是著矣正諌公以道立朝忠貞不囘<lb/>
其治吴期月吏民威其徳而安其政晝坐郡閤事至即<lb/>
決已而與賓客雍容笑語沛然有餘裕方學之成吴人<lb/>
莫不欣悦鼓舞望車馬之來而樂芹藻之采也見命作<lb/>
記確辭莫獲輒系之聲詩刻之隆碣以告于後世云詩<lb/>
曰<lb/>
惟帝光宅錫民保極曷以臻兹惟孝之積降漢迄唐以<lb/>
經以文元臣碩老世偉其人天保神宋七聖繼徳右儒<lb/>
<pb n="KR4d0106_WYG_006-10a"/>
尚文經緯九域肇開雍庠周設泮序興賢舉能歲幾千<lb/>
數維吴有學文正是興師明友諒俊傑紹登歴載五紀<lb/>
烝然髦士將圯其隘士岡能止翼翼膚使繼述其先建<lb/>
言于朝授牒昜泉邦牧承命以新以廣匪憚厥勤資我<lb/>
教養高堂䆳廡環闢羣齋潭潭其深濟濟其來孰居是<lb/>
堂勿尸厥職亶爾誠心傳道解惑凡處是齋勿嬉勿息<lb/>
道徳淵源辭章潤色拱把之木長而參雲涓勺之水滌<lb/>
而流坤匪學之設惟材之成是明是翼永贊丕平<lb/>
<pb n="KR4d0106_WYG_006-10b"/>
　　　賢行齋記<lb/>
余少時思友天下賢士而抱病退居所遇者少然亦得<lb/>
數人焉其後有以才業步廊廟有以風采名當世者由<lb/>
是自信其取友不謬也既歸吴下吴為俊英藪澤所交<lb/>
者多善士或愛其學問或偉其辭章或嘉其行義或奇<lb/>
其志氣然後取之也晩得一人曰林徳祖盡仁于親可<lb/>
謂之孝推爵于弟可謂之友博洽慕向雄論著望韓杜<lb/>
真可以畏而仰也始徳祖顧余于林圃之間一見躍然<lb/>
<pb n="KR4d0106_WYG_006-11a"/>
以喜恨相見之晩也後數年復會于吴聴其言而説玩<lb/>
其文而服其相期如金石相和如塤箎也或問曰子之<lb/>
知徳祖者深矣其詳可得而聞歟曰余言非妄也徳祖<lb/>
少而警敏生數歲其伯父今天章公嘗獲一鑑背題龍<lb/>
朔徳祖在旁曰此唐高宗時所鑄也公中奇之他日諸<lb/>
父有所見問之即對皆與史合孔常父掌揚州學徳祖<lb/>
年十七試為諸生冠會神宗初罷尊號坐客或論尊號<lb/>
之所起徳祖避席曰宇文周宣帝生號天元唐高宗自<lb/>
<pb n="KR4d0106_WYG_006-11b"/>
稱天皇自是美稱寖多矣常父即取筆札命書之擢為<lb/>
都講辭不受元豐中試太學第一司業博士以謂三舍<lb/>
之置未有此作也厥後試二浙江東漕司嘗在魁選又<lb/>
用賦舉開封名第五而連見黜于禮部一時諸公幸得<lb/>
之以為功見其失也莫不驚愕嗟惜嗚呼近世以糊名<lb/>
取士雖曰至公其弊至于失才如此可為太息先公太<lb/>
僕當任子徳祖以遜其弟碩孺太僕不許徳祖即取奏<lb/>
牘以碩孺名上之會有詔任子必以長㓜為之序徳祖<lb/>
<pb n="KR4d0106_WYG_006-12a"/>
遺書諌官曰某當以廢疾自棄矣是時岑巖起仲子亦<lb/>
推與叔弟徳祖聞之諗巖起建請乃得改法碩孺遂得<lb/>
入仕太僕捐舘河東徳祖號頓幾不勝間關扶護下太<lb/>
行而歸未卒哭葬吴西山所以奉終顯親之事無不自<lb/>
竭鄉里敬服其平居論議必以帝王之佐為師而頗喜<lb/>
賈誼汲黯諸葛孔明魏鄭公之為人其志可知也嘗擬<lb/>
作節度留後制辭其舅氏今丞相蘇公見之曰此非盡<lb/>
讀一部唐史不能知此也天章公當世大儒視士大夫<lb/>
<pb n="KR4d0106_WYG_006-12b"/>
少所許可于誌太僕廼稱徳祖曰好學有賢行夫仲尼<lb/>
獨賢顔子且嘉其好學楊子賢顔淵黔婁四皓韋成以<lb/>
謂為人所不能為然則賢之實豈昜許哉天章之言何<lb/>
敢私也余之譽徳祖非過也問者曰子之言然余既荅<lb/>
問一日過徳祖遂名其所居之齋曰賢行雖徳祖謙不<lb/>
敢受然使鄉里之士慕其賢而勉于善豈無補哉且欲<lb/>
當路者聞之儻以推轂人物為己任則徳祖豈宜久蟠<lb/>
于閭巷哉遂作記云元祐癸酉三月望泮池書<lb/>
<pb n="KR4d0106_WYG_006-13a"/>
　　　儒學林公祠堂記<lb/>
寳元中集賢校理儒學林公以大理評事知長興縣公<lb/>
之道徳文章名震天下擢第甲等試才兹邑始時邑人<lb/>
懵不知學公闢庠校躬自教飭相率以從俗用丕變勸<lb/>
課農桑開浚甽澮凡下教令稚老歡呼政成逾年陟守<lb/>
于連邑人懷思生立祠宇歲久闇故又繪而新之逮元<lb/>
祐二年丁卯公之元子朝奉大夫集賢殿修撰公出典<lb/>
斯郡眷言故邑西嚮懷慕四年正月徙鎮金陵解印之<lb/>
<pb n="KR4d0106_WYG_006-13b"/>
初即走祠下饋羞捧奠感咽涕洟自邑大夫縣佐衆士<lb/>
胥吏父老百軰咸列于位退而咨嗟填道溢郛曰惟賢<lb/>
令君克祐我民民思不忘願見其子惟公元子復守吾<lb/>
土嗣其教令如公再至敬省顯考慰民之思父子相望<lb/>
歴載五十象賢合徳以福此邦載懷載承永永無斁發<lb/>
于歌咏形于翰墨歡聲洋洋旁溢淛壤已事言旋次于<lb/>
中吴夫為政之感至于立祠秉徳之報至于有後民之<lb/>
懷仁天之福善于是信矣公名在國史澤在黎庶有子<lb/>
<pb n="KR4d0106_WYG_006-14a"/>
六人既顯者四貴胄濟濟流慶無窮韡然光華孰與為<lb/>
嫓昔甘棠之愛相戒勿剪緇衣之敝猶願改為居則見<lb/>
思服則見美林氏世濟令徳罔愧古人詩云惟其有之<lb/>
是以似之豈不休哉長城士民咸願刻石以告于後而<lb/>
長文居于吴下親見其事辭而記之使來者知所勸慕<lb/>
云是年三月甲戌長文記<lb/>
　　　蔡公展先塋記<hi>代光禄作</hi>
蔡氏之先世有名徳著于睢陽自少保公在蜀以一城<lb/>
<pb n="KR4d0106_WYG_006-14b"/>
挫亂兵民不喋血太傅公雖屈卑位拯危滌寃無憚苛<lb/>
吏君子知其有後是生侍郎資政二公侍郎為宋甘盤<lb/>
壽不副德資政沈謀逺畧器兼將相向者出擁帥旄料<lb/>
敵制勝夏戎遁死莫敢犯塞及夫運籌禁幄助新百度<lb/>
河隍千里復為我疆憂勞機衡疾起無妄懇祈南臺用<lb/>
自怡養神祐氣沖逾歲乃愈丙辰孟冬朔日維申孝思<lb/>
恭勤親拜先冢既獻烈考即奠元昆徘徊舊植之松柏<lb/>
歴覽新成之梵宇華胄詵詵以引以翼已事旋斾都人<lb/>
<pb n="KR4d0106_WYG_006-15a"/>
嘆美蓋公之此行榮與感并何者位至于樞廷年逾于<lb/>
耳順功名赫然書在史冊而諸子顯仕諸孫善學朱金<lb/>
印組爛其盈門此衣冠之華觀至美也可不謂榮乎朝<lb/>
霜零空拱木飛葉莫逭蘭陔之養無復棣華之照而復<lb/>
朱顔昜流素髪垂領覽物興念多為陳迹臨觴引滿罕<lb/>
逢故人此人世之深悲永傷也可不謂感乎然公智窮<lb/>
物理心脱羣累雖在閑佚乃誠本朝方當蠲感慨之懷<lb/>
圖榮盛之報使大和内充微疚良已天錫眉壽永弼太<lb/>
<pb n="KR4d0106_WYG_006-15b"/>
平仰悦先公之靈俯協多士之望不亦偉哉某視太傅<lb/>
為外舅謹以是日同拜墓下哀念平昔喜觀盛事因書<lb/>
之屋壁以貽後來時熙寧九年也朝散大夫守光禄卿<lb/>
前知舒州軍州事兼管内勸農使上輕車都尉借紫朱<lb/>
公綽謹記<lb/>
　<lb/>
　<lb/>
　樂圃餘藳巻六<lb/>
</p>
<p>
</p>
  </div>
<div>
                <head>樂圃餘藁巻七</head>
    <p>
<pb n="KR4d0106_WYG_007-1a"/>
欽定四庫全書<lb/>
　樂圃餘藁巻七　　　　　宋　朱長文　撰<lb/>
　　序<lb/>
　　　吳郡圖經續記序<lb/>
方志之學先儒所重故朱贛風俗之條顧野王餘地之<lb/>
記賈耽十道之録稱于前史葢聖賢不出户知天下矧<lb/>
居是邦而可懵于古今哉按唐六典職方氏掌天下之<lb/>
地圖凡地圖命郡府三年一造與版籍偕上省聖朝因<lb/>
<pb n="KR4d0106_WYG_007-1b"/>
之有閏年之制葢城邑有遷改政事有損益户口有登<lb/>
降不可以不察也吳為古郡其圖志相傳固久自大中<lb/>
祥符中詔修圖經每州命官編輯而上其詳畧葢繫乎<lb/>
其人而諸公刋修者立類例据録而刪撮之也夫舉天<lb/>
下之經而修定之其文不得不簡故陳迹異聞艱于具<lb/>
載由祥符至今逾七十年矣其間近事未有紀述也元<lb/>
豐初朝請大夫臨淄晏公出守是邦公乃故相國元獻<lb/>
公之子好古博學世濟其美嘗顧敝廬語長文曰吳中<lb/>
<pb n="KR4d0106_WYG_007-2a"/>
遺事與古今文章湮落不收今欲綴緝而吾所善練定<lb/>
以謂唯子能為之也長文自念屏迹陋巷未嘗出庭户<lb/>
于訪求為艱而練君道晏公意屢見趣勉于是參考載<lb/>
籍探摭舊聞作圖經續記三巻凡圖經已偹者不録素<lb/>
所未知則闕如也會晏公罷郡乃藏于家今太守朝議<lb/>
大夫武寧章公治郡三年以政最被命再任比因臨長<lb/>
文所居謂曰聞子嘗為圖經續記矣余願觀焉于是稍<lb/>
加潤飾繕寫以獻寘諸郡府用備諮閲固可以質疑滯<lb/>
<pb n="KR4d0106_WYG_007-2b"/>
根利病資議論不為虛語也方聖上睿謨神烈聲教光<lb/>
被四海出日㒺不率俾廣地開境増為郡縣儻或申命<lb/>
方州更定圖籍則此書庶幾有取也事有缺畧猶當刋<lb/>
補其古今文章别為吳門總集云元豐七年九月十五<lb/>
日州民前許州司户叅軍朱長文上<hi>圖經續記府治有本今不具載</hi>
　　　春秋通志序<lb/>
夫孔子何為而作春秋也所以存王道而見巳志也孔<lb/>
子之志堯舜禹湯文武之志也堯舜禹湯文武之志見<lb/>
<pb n="KR4d0106_WYG_007-3a"/>
于天下孔子之志見于春秋其揆一也昔周室東遷王<lb/>
綱絶紐朝覲會同之儀不修于京室禮樂征伐之柄皆<lb/>
出于諸侯三綱五常蕩然墜地號令無禀典法大壊周<lb/>
之所存位號而已更歴數世亂日以甚荆楚吳越交亂<lb/>
天下夫隱桓之後諸侯無王矣成襄之後大夫無諸侯<lb/>
矣君臣之道父子之恩至于泯没孔子知時之不用道<lb/>
之不行既無以有為于當世又懼王者之法于是乎絶<lb/>
嘗歎曰文王既沒文不在兹乎于是因魯史而作春秋<lb/>
<pb n="KR4d0106_WYG_007-3b"/>
所以尊王室繩暴亂舉王綱修天常是非二百四十二<lb/>
年之事以為天下儀表貶諸侯討大夫以達王者之事<lb/>
公羊子云撥亂而反諸正是也明常典立大法褒善黜<lb/>
惡賢賢賤不肖不失纎介其道以堯舜為祖以文武為<lb/>
憲上律天時下襲水土所以治天下之術無不具在可<lb/>
謂聖人之極致萬世之成法也孔子既歿師説各傳而<lb/>
能言其要者莫如孟子孟子之言曰春秋天子之事也<lb/>
孔子作春秋而亂臣賊子懼推是以見扶王法以繩暴<lb/>
<pb n="KR4d0106_WYG_007-4a"/>
亂也又曰五霸三王之罪人也今之諸侯五伯之罪人<lb/>
也今之大夫今之諸侯之罪人也推是以見隱桓而下<lb/>
譏諸侯之無王成襄而下譏大夫之無諸侯也又曰春<lb/>
秋無義戰推是以見諸侯之不得專兵也又曰子噲不<lb/>
得與人燕子之不得受燕於子噲推是以見春秋非王<lb/>
命不得擅廢置也葢孟子深于春秋惜哉其不著書也<lb/>
其後作傳者五而三家存焉左氏盡得諸國之史故長<lb/>
于叙事公榖各守師傅之説故長于解經要之互有得<lb/>
<pb n="KR4d0106_WYG_007-4b"/>
失漢興以來瓌望碩儒各信所習董仲舒平津侯治公<lb/>
羊而公羊之學施于朝廷孝宣帝劉向好榖梁而榖梁<lb/>
之義顯于石渠劉歆賈逵之徒好左氏而左氏之傳列<lb/>
于學宫是非紛錯凖則靡定誠君子之所嘆息也其秉<lb/>
毫牘焦思慮以為論注疏説者百千人矣攻訐毁訾黨<lb/>
同斥異恬不知怪范寗解榖梁畧言三家得失故文中<lb/>
子謂使范寗不盡美于春秋歆向之罪也唐儒啖助始<lb/>
作三傳集解趙伯循又為之損益陸淳會稡其説作纂<lb/>
<pb n="KR4d0106_WYG_007-5a"/>
例辨疑㣲指之類取其長而棄其短撮其是而刪其非<lb/>
又頗益以己説由是春秋之學初得會通學者賴焉本<lb/>
朝孫明復隱泰山三十年作尊王發㣲據經推法洞究<lb/>
終始不取三傳獨析諸聖人之言明諸侯大夫功罪得<lb/>
于經之本指為多慶厯中仁宗皇帝鋭意圖治以庠序<lb/>
為教化之本于是興崇太學首善天下廼起石守道于<lb/>
徂徠召孫明復于泰山之陽皆主講席明復以春秋守<lb/>
道以昜學士大夫翕然向風先經術而後華藻既而守<lb/>
<pb n="KR4d0106_WYG_007-5b"/>
道捐舘明復坐事去國至和中復與胡翼之並為國子<lb/>
監直講翼之講昜更直一日長文年在志學好治三傳<lb/>
畧究得失日造二先生講舍授兩經大義于春秋尤勤<lb/>
未幾明復以病居家雖不得卒業而緒餘精義不敢忘<lb/>
廢頗欲著書以輔翼其説而嬰疾弗遑也熈寧中王荆<lb/>
公秉政以詩書昜禮取天下士置春秋不用葢病三家<lb/>
之説紛糾而難辨也由是學者皆不復治此經獨余于<lb/>
憂患顛沛之間猶志于是會元祐初詔復立于學宫而<lb/>
<pb n="KR4d0106_WYG_007-6a"/>
余被命掌敎吳門于是首講大經以授學者兼取三傳<lb/>
而折衷其是旁考啖趙陸淳諸家之義而推演明復之<lb/>
言頗繫之以自得之説不二歳講終獲麟紹聖初被召<lb/>
為太學博士復講此經廼裒其所録次為二十巻名之<lb/>
曰通志使學者由之可以見聖人之道如破荆榛而瞻<lb/>
門庭披雲霧而觀日月也異日立朝端斷國論立憲章<lb/>
施政敎可推其本㫖而達于行事豈小補哉古之為師<lb/>
者以講解為職故能傳道而解惑而從學者以聽授為<lb/>
<pb n="KR4d0106_WYG_007-6b"/>
業故能立身而揚名若夫務規矩之末而倦于講解守<lb/>
簡編之義而忽于聽授其何以繼前哲之用意哉余所<lb/>
以早夜孜孜探討大經之意亦求稱其職而已紹聖元<lb/>
年正月　日序<lb/>
　　　閲古叢編序<lb/>
古之聖賢有三立上曰德次曰功次曰言得其一可以<lb/>
名天下猶謂其傳之不逺也于是託之于物物之乆者<lb/>
莫如金石故可以寓焉吉日之題岐陽之鼓比干之墓<lb/>
<pb n="KR4d0106_WYG_007-7a"/>
正考父仲山甫之鼎後世類有傳焉嬴秦震矜厥勲勒<lb/>
泰山鑱鄒嶧剟之罘刋會稽自以謂三代莫已若而人<lb/>
弗信也西漢陋秦之為雖封嶽省方未嘗刻石而羣公<lb/>
庶士若蕭相國善篆張京兆古文不聞鐫鏤者逮于東<lb/>
京碑祠始作碑者古之葬祭之一器也葬以繞紼祭以<lb/>
繋牲而宫中亦有碑説者云所以識日景測隂陽也古<lb/>
者用大木穴其上以便于用後世賢者昜之以石觀漢<lb/>
碑上亦有穴此其遺像也既昜以石于是假以銘焉楊<lb/>
<pb n="KR4d0106_WYG_007-7b"/>
震劉寛之髙爵郭林宗陳太邱之潛德宣父老子華嶽<lb/>
之廟皆因碑以製文焉由是貴賤競作美詞相誇寖繁<lb/>
于魏晉而尤盛于隋唐或矜已以耀世或褒親以垂後<lb/>
或譽天以求福或記事以謹時不可勝言矣雖所述艱<lb/>
于盡信而事有可考文有可師迹有可法至于羣經衆<lb/>
篇妙札竒帖往往傳于琬琰者甚衆是以學者務觀焉<lb/>
然不幸為干戈之所蹂躪風霜之所摧剥或因時主之<lb/>
所詔毁或遭野叟之所殘斲其存者葢十一焉亦可為<lb/>
<pb n="KR4d0106_WYG_007-8a"/>
之歎息也余少也學古凡古人之文無不求而讀之又<lb/>
從而藏之好其書如其文也古書之載于紙墨者幾希<lb/>
而存于金石者類在于故都之外四方之逺與夫山林<lb/>
墟墓之間唯勢位赫赫衆所翕附而好之甚篤者為能<lb/>
多置也余以疾退隱迹與世逺雖欲致之豈不艱哉顧<lb/>
嗜此為癖早夜不捨所逰必問所居必求丐于交游購<lb/>
于市里不憚勞費月増歳積自周穆王以來下歴秦漢<lb/>
魏晉隋唐至于本朝諸公之迹莫不皆有于是裒精撮<lb/>
<pb n="KR4d0106_WYG_007-8b"/>
竒刀筆在手字剪行綴不失舊文有冊有軸悉隨其宜<lb/>
斯亦勤矣裒而次之名曰閱古叢編葢不獨取其墨妙<lb/>
亦将以廣前代之異聞正舊史缺遺也其書不以世次<lb/>
為其編之未已也古刻之石若其巻第載之目録其詩<lb/>
之可評事之可辨言之可述為之題跋于後又録焉葢<lb/>
墨本昜朽而詞章可傳也或謂余曰古之好古者聚道<lb/>
今之好古者聚物碑亦物也何其聚之多余解之曰人<lb/>
情固未免有好觀其所好何如耳金犀在籝珠玉在堂<lb/>
<pb n="KR4d0106_WYG_007-9a"/>
良疇連阡華宇并疆吾所未嘗好也美食方丈㫖酒千<lb/>
鍾貪餮自安沉湎無窮吾所未嘗好也妖妍悦目淫蛙<lb/>
亂耳秦筝羗笛齊紈蜀綺吾所未嘗好也放情嬉遊爭<lb/>
勝博奕白日孜孜從事無益吾所未嘗好也吾于四者<lb/>
忽之若遺而能韞櫝六書之妙迹網羅千載之遺文庸<lb/>
何傷乎乃書石刻之所興與其所好為之序<lb/>
　　　琴史序<lb/>
琴之為器起于上皇之世後聖承承益加潤飾其材則<lb/>
<pb n="KR4d0106_WYG_007-9b"/>
鍾山水之靈氣其制則備律吕之殊用可以包天地萬<lb/>
物之聲可以考民物治亂之兆是謂八音之輿衆樂之<lb/>
統也自伏羲作琴而樂由此興女媧氏之笙篁朱襄氏<lb/>
之瑟葛天氏之八闋陰康氏之舞伊耆氏之土鼓簣桴<lb/>
葦籥源源以流黄帝作咸池少皥作太淵帝嚳作六英<lb/>
堯之大章舜之九韶皆資琴以成樂三代之盛此為重<lb/>
焉周官大司樂<hi>闕</hi>　　　　　奏之宗廟也關雎之詩<lb/>
云窈窕淑女琴瑟友之施之房中也鹿鳴之詩云我有<lb/>
<pb n="KR4d0106_WYG_007-10a"/>
嘉賔鼓瑟鼓琴作之朝廷也禮云春誦夏絃太師詔之<lb/>
敎之庠序也士無故不徹琴瑟施之閨門也故奏之宗<lb/>
廟則祖考來格用之房中則后妃和順作之朝廷則君<lb/>
臣恭肅敎之庠序則俊造成德施之閨門則長幼咸序<lb/>
是以動盪血脈通流精神充養行義防去浮佚至于移<lb/>
風昜俗遷善逺罪而不知者琴之德也故古之君子未<lb/>
嘗不知琴也達則推其和以兼濟天下窮則寓其志以<lb/>
獨善一躳其操弄遺名或傳于今孔子既沒下逮戰國<lb/>
<pb n="KR4d0106_WYG_007-10b"/>
禮樂廢缺人忘其學寖及漢唐之間薦紳士大夫不以<lb/>
樂為事間有賢智異能之士超然逺覽得意于徽絃之<lb/>
間載在前史班班可述後之君子宜為之裒次而褒顯<lb/>
也余經術之暇毎願學焉而病故相仍是以未就嘗謂<lb/>
書畫之事古人猶多編述而琴獨未備竊用嘅然因疏<lb/>
其所記作琴史方當朝廷成太平之功謂宜制作禮樂<lb/>
比隆商周則是書也豈為虛文而已元豐七年正月序<lb/>
　　題辭<lb/>
<pb n="KR4d0106_WYG_007-11a"/>
　　　虎邱唱和題辭<lb/>
虎邱之景葢有三絶望山之形不越岡陵而登之者見<lb/>
層峯峭壁勢足千仞一絶也近臨郛郭矗起原隰旁無<lb/>
連屬萬景都會西聨穹窿北亘海虞震湖滄洲雲氣出<lb/>
沒廓然四顧指掌千里二絶也劔池泓渟徹海浸雲不<lb/>
盈不虛終古湛湛三絶也兼是絶景冠以浮屠僧舎精<lb/>
廬重樓飛閣碕礒崚嶒梯巖架壑東南之勝罕出其右<lb/>
故自晉唐至于聖朝儒先文士宗工逸客風什相繼比<lb/>
<pb n="KR4d0106_WYG_007-11b"/>
嘗集録吳郡詩得虎邱之作七十餘篇其遺落而失傳<lb/>
者又可勝道哉左丞河東蒲公自杭帥鄆弭節閶扉一<lb/>
登此山坐小吳會歎賞不已形于詠歌于是樞宻豫章<lb/>
章公使君劉公通守王公欣聞嘉製屬而和之觀夫思<lb/>
與境會情以辭宣髙義薄雲霞正聲合鐘律足以為海<lb/>
涌之榮觀中吳之美實也長老先禪師喜於見賜而懼<lb/>
其失傳願刋翠珉以託不朽使顔李大句劉白髙風不<lb/>
專美于是山矣蒲公又有六詠刻之他石云元祐三年<lb/>
<pb n="KR4d0106_WYG_007-12a"/>
四月蘇州州學教授朱長文題并書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0106_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻七<lb/>
</p>
<p>
</p>
  </div>
<div>
                <head>樂圃餘藁巻八</head>
    <p>
<pb n="KR4d0106_WYG_008-1a"/>
欽定四庫全書<lb/>
　樂圃餘藁巻八　　　　　宋　朱長文　撰<lb/>
　　啓<lb/>
　　　謝除秘書省正字啓<lb/>
講論璧水徒愧素餐校正蘭臺誤叨清選寵逾望表感<lb/>
溢情涯竊以東壁垂文肇見于乾象西崐闢宇廻鎮于<lb/>
坤靈龍馬出而八卦分皇䇿與而六書作神明之賾形<lb/>
於字道德之奥發于辭紹厥后王寳為丕訓周官致治<lb/>
<pb n="KR4d0106_WYG_008-1b"/>
建良史以司典墳漢世尚文命儒臣而志疏畧觀載籍<lb/>
之興替係吾道之汙隆自昔則然于斯為盛國家鼎新<lb/>
儒館賁飾人文矗層搆於中央裒逸書于寰海簡編森<lb/>
列籖軸充盈粤自興國咸平之時稍復貞觀開元之日<lb/>
于是旁求俊哲典校篇章以大雅宏達之高材加往行<lb/>
前言之博識切磋琢磨而各懋所養優游泮渙而用待<lb/>
有成德茂然後位高材顯然後器使雖石渠天禄之所<lb/>
召道山瀛海之為榮較其得士之多未若本朝之盛於<lb/>
<pb n="KR4d0106_WYG_008-2a"/>
皇神考訓廸治官即舊宇之崇文正新名之中秘簡厥<lb/>
有常則其選益慎罷其在外則于實不浮合堯舜稽古<lb/>
之用心繼祖宗養賢之盛意凡任是職實難其材矧當<lb/>
上聖之緝熙循用元豐之典則臺閣是重賢能並升人<lb/>
抱連城之珍家儲照乘之寳舉之匪昜得者幾希如某<lb/>
者樸樕常材支離朽質生逢華旦早預俊游策名偶入<lb/>
於彀中養志久從于膝下當其行有餘力必也記之空<lb/>
言賦就兩都竊比班張之作例通三傳深明啖陸之遺<lb/>
<pb n="KR4d0106_WYG_008-2b"/>
奄畢内艱歸休故里效尚平之畢嫁希仲子之灌園利<lb/>
不謀躬隱将絶俗臯橋棲遁猶愧伯鸞之高笠澤行歌<lb/>
僅同魯望之散親族共嗟其皓首交朋半處于青雲顧<lb/>
環堵之屢空就泮宫之特起學素專于六藝道期授于<lb/>
諸生説或解頥講毋倚席豈當師範幸有朋來開其聰<lb/>
明率以忠信沗上庠之承乏逢紹聖之作新林然英豪<lb/>
戾止都邑如衆羽之附丹鳯若飛雲之從應龍幸聨郡<lb/>
儒敬奉成法有仲舒下帷之業庶幾折衷于大經無韓<lb/>
<pb n="KR4d0106_WYG_008-3a"/>
愈進學之篇何以見憐于當路疲痍多疾迂闊少通序<lb/>
難綴于鵷鸞聲想聞于猿鶴屢丏江鄉之便敢期省閣<lb/>
之遊辭恐近名受慙非據雖未能掃山中之塵榻而幸<lb/>
得觀天下之竒書入紫府而窺琅函登神仙而望金闕<lb/>
少懷鉛槧行泛煙波蜩鷃低飛敢與鯤鵬而並處麏麚<lb/>
逺去難隨驥騄以爭驅揆趣尚之已然荷甄收而非稱<lb/>
此葢伏遇某官權衡時論品藻人材進賢不以遐遺樂<lb/>
善猶于已有矜其無求于仕宦察其有志于藝文特加<lb/>
<pb n="KR4d0106_WYG_008-3b"/>
奨稱俾承優渥敢不慎其所素履探其所未聞校讎當<lb/>
及于闕文條撮稍増于著録迹留藏室雖勉企于古人心<lb/>
寄釣臺尚可收于晩節<lb/>
　　　代太守林和中到任謝執政啟<lb/>
　　　平章太師<lb/>
折獄致刑早誤提綱之選承流宣化尚叨分竹之行自<lb/>
視闕然何以稱此伏念某鉛黄學淺塵露效㣲每希匠<lb/>
墨之不欺尤恥囊錐之自見一昨﨑嶇嶺表玷冒使華<lb/>
<pb n="KR4d0106_WYG_008-4a"/>
歎補報之未聞駭謗非之已至雖多言可畏幾成息壤<lb/>
之疑然公議自明果免羽山之殛涵容寛典臨莅小邦<lb/>
足以庇身豈敢忘德此葢伏遇平章太師功業滿天下<lb/>
聲名高古人出入将相之榮薦歴師保之重儀刑百辟<lb/>
輔導兩宫繄盛事之所傳皆曠代之未覩俾耆而艾寧<lb/>
資緑野之遊式舞且歌永慰蒼生之望顧兹迂拙亦被<lb/>
寵臨某敢不益勵素修身圖後效庶幾犬馬之力少酧<lb/>
陶冶之恩感懼所深叙陳㒺既<lb/>
<pb n="KR4d0106_WYG_008-4b"/>
　　　平章司空<lb/>
平章司空静一不變從容以和韋氏之傳一經家存素<lb/>
範伊陟之格上帝世濟元勲仰成百姓之昭明坐見三<lb/>
公之燮理顧惟鄙野玷在陶鈞誓堅逺到之心圖報太<lb/>
公之賜其於感戴實倍等倫<lb/>
　　　僕射門下相公<lb/>
僕射門下相公權衡庶品陶冶萬微挺山甫将明之才<lb/>
養孟軻剛大之氣丙魏之于西漢克振厥聲房杜之在<lb/>
<pb n="KR4d0106_WYG_008-5a"/>
右唐孰覩其蹟光昭可久之德隆搆太平之基在某何<lb/>
知受賜為大謹當宣愷悌之化導中和之風庶幾有成<lb/>
免為無補其于感懼曷究敘陳<lb/>
　　　僕射中書相公<lb/>
僕射中書相公柔嘉而剛正淵静而髙明挺尹陟格天<lb/>
之才蹈臯䕫濟世之美夷險一節勤勞百為廟堂登賢<lb/>
不旬月而克至海宇仰德豈已日而乃孚激昂多士之<lb/>
心鼓舞羣生之類顧惟闒茸亦在甄收某敢不席石存<lb/>
<pb n="KR4d0106_WYG_008-5b"/>
誠氷霜思畏勉圖菲效仰荅巨恩竊倍感銘曷伸悃愊<lb/>
　　　樞宻相公<lb/>
樞宻相公徽猷經逺懿德蹈中仰成廊廟之機坐消兵<lb/>
革之氣陶鈞所逮動植曲成如某何知䝉賜為厚方秪<lb/>
官守阻拜賔閎感懼所深叙陳㒺罄<lb/>
　　　門下侍郎中書侍郎左右丞<lb/>
門下侍郎中書侍郎左右丞當裁成輔相之休運挺燮<lb/>
理寅亮之全能舜舉臯陶蓋咸事者九德湯得伊尹無<lb/>
<pb n="KR4d0106_WYG_008-6a"/>
不獲之一夫某慙非共理之良報在大公之辱方秪吏<lb/>
役正逺台躔惟堅報稱之心以示感銘之素<lb/>
　　律賦<lb/>
　　　樂在人和不在音賦<hi>以聖人治民情以作樂為韻</hi>
盛德興樂至和本人不在八音之制葢由萬化之純既<lb/>
備情文用寫歡心之極豈專聲律誠非末節之因竊原<lb/>
樂與天同音由人起葢喜怒哀樂旣怵于外而噍嘽散<lb/>
厲遂形于此惟聖人圖化俗而有作慎感民之所以積<lb/>
<pb n="KR4d0106_WYG_008-6b"/>
中發外必資悦豫之深昜俗移風非特鏗鏘之美于時<lb/>
神武外震烈文内宣躋八荒于壽域陶萬彚于仁天于<lb/>
是制以雅頌播之管絃旣乘時而更制唯探本以相㳂<lb/>
順氣正聲為羣情之影響黄鐘大呂乃至理之蹄筌羽<lb/>
毛干戚兮是謂繁文管籥鐘鼓兮孰稱至樂惟羣元咸<lb/>
得其情性而雅奏密調于商角理出自然識歸先覺四<lb/>
時當而天地順旣效緝熙百姓樂而金石諧未論清濁<lb/>
且夫不偽者惟樂可畏者惟民聽暴君之作則蹙額而<lb/>
<pb n="KR4d0106_WYG_008-7a"/>
多懼聞治世之奏則抃躍以歸仁匪聲音之異道葢憂<lb/>
樂以殊倫是以鼓清角于晉邦曽遭旱暵歌後庭于唐<lb/>
室誰復悲辛是以興替關時盛衰在政桑濮非能致亂<lb/>
也亂先起于淫僻英莖非能致治也治必逢于睿聖未<lb/>
有功成而樂乃不作未有民困而音能自正荀公嘗定<lb/>
于新律終貽晉室之憂鄭譯雖攷于舊音曷救隋人之<lb/>
病噫莫備乎二帝之<hi>闕</hi>樂莫隆于三代之仁聲庶尹允<lb/>
諧兮聽其擊拊嘉客夷懌兮感其和平小則草木之繁<lb/>
<pb n="KR4d0106_WYG_008-7b"/>
膴大則穹壌之充盈非皦繹之能及實歡忻之所成舜<lb/>
廟笙鏞鳯有來儀之應周庭簨簴民懷始附之情異哉<lb/>
樂出于和而還以審政之和音生于樂而復以導民之<lb/>
樂逮王道之旣逺嘆古風之寖薄絳灌搆害而孝文之<lb/>
議遂寝房杜未備而貞觀之時不作幸逢聖代之緝熙<lb/>
繼有名臣之咨度揆太府之尺以為之度累上黨之黍<lb/>
以為之籥推樂本之先立感輿情而咸若上方乘百年<lb/>
之極治而集六聖之睿謨臣請告成于簫勺<lb/>
<pb n="KR4d0106_WYG_008-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0106_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻八<lb/>
</p>
<p>
</p>
  </div>
<div>
                <head>樂圃餘藁巻九</head>
    <p>
<pb n="KR4d0106_WYG_009-1a"/>
欽定四庫全書<lb/>
　樂圃餘藁巻九　　　　　宋　朱長文　撰<lb/>
　　世譜<lb/>
　　　朱氏世譜<lb/>
髙辛氏有才子曰朱虎臣於堯當舜之舉益以虞也葢<lb/>
嘗薦虎代己自虎之後遂氏以朱歴夏商無聞焉周有<lb/>
朱張以逸民顯其後在齊者曰毛在魏者曰亥在楚者<lb/>
曰英而譜氏族者以謂高辛氏之後有六終産六子其<lb/>
<pb n="KR4d0106_WYG_009-1b"/>
第五子曰安周武王克商封安苖裔俠於邾附庸於魯<lb/>
後為楚所滅子孫去邑為氏此亦朱氏之所出也二漢<lb/>
之間魯有家吳有買臣平陵有雲杜陵有博宛有岑暉<lb/>
會稽有雋沛有浮㝢㝢為司𨽻校尉坐黨錮誅子孫自<lb/>
相逺避難丹陽遂籍吳郡吳時有治有然有桓頗著勞<lb/>
烈陸機詩云八族未足侈四姓實名家四姓者朱張顧<lb/>
陸也迄于江左間出顯者唐有敬則實相武后逮唐衰<lb/>
譜牒淪渙其詳莫究至我高祖為越州剡人髙祖諱滋<lb/>
<pb n="KR4d0106_WYG_009-2a"/>
會董昌亂越錢氏據杭隱居田里涵德匿耀鄉人尊之<lb/>
武肅王嘗召寘幕府卒辭以去年八十九卒生于唐乾<lb/>
符之丙申卒于本朝乾德平蜀之歳葬剡之游謝鄉有<lb/>
子四人長曰某次曽祖也次曰承厚次曰承福曽祖諱<lb/>
瓊百行完粹達于從政錢氏以宗子守明州高選僚屬<lb/>
仕于四明遂家焉卒葬于鄞縣生四子長曰曙次曰昉<lb/>
次曰萬季吾大父也昉生正倫公言公輔正倫三班奉<lb/>
職吾大父諱億始來京師太宗皇帝召對便殿仍命以<lb/>
<pb n="KR4d0106_WYG_009-2b"/>
官自壮年越于耆齡其所歴皆有功最接人和待物厚<lb/>
取與義治家嚴賙親戚不吝以内殿崇班閤門祗候守<lb/>
邕州卒葬于蘇州吳縣南峯山西贈刑部尚書生五子<lb/>
長曰炳才高文竒不幸未仕而死次先君也先君諱公<lb/>
綽少從學范文正公為髙弟以辭章魁冠士林擢進士<lb/>
第仕至光禄寺卿歴彭州廣濟軍舒州太守民聞至而<lb/>
喜去而思有智謀才術而未盡其用也曜早世次公彦<lb/>
長洲主簿次公愿今以宣德郎致仕先君生六子長曰<lb/>
<pb n="KR4d0106_WYG_009-3a"/>
長文宣德郎太學博士次百藥早卒次仲方明州象山<lb/>
尉次季端頴昌府節度推官次叔暐早卒次從悌瀛州<lb/>
防禦推官監陳畱酒税自承厚之曽孫曰昱與大父同<lb/>
徙姑蘇昱生何登進士科為循州司户叅軍卒何生二<lb/>
子曰甽曰虎甽今為朝散郎通判楚州髙祖之諸孫在<lb/>
剡居宋村<graphic n="KR2287" url="https://raw.githubusercontent.com/kanripo/KR-Gaiji/master/images/KR2287.png" mimeType="image/png"/>山者曰德昌曰德倪德昌之子曰仁賞德<lb/>
倪之子曰仁長曰仁遇曰仁盛四人者各有子皆服先<lb/>
疇不失舊業嗚呼自伯虎著名于帝典儀父見美于春<lb/>
<pb n="KR4d0106_WYG_009-3b"/>
秋發源旣長釃派不絶逮本朝之興昂顯于荆㢲顯于<lb/>
揚符顯于蜀寀稱于宋其他列于朝者亦衆而華亭朱<lb/>
氏至郡守監司者三人于東南為盛惟姑蘇之族遷自<lb/>
會稽祖考濟美艱難勤苦夙夜事事用克有家施及子<lb/>
孫繼襲簪紱廼為之譜以示于後在我後人追孝于前<lb/>
哲繼志于奕世勿墜厥緒勿隕厥聲豈不休哉紹聖二<lb/>
年九月明堂禮畢後五日裔孫長文謹識<lb/>
　　書<lb/>
<pb n="KR4d0106_WYG_009-4a"/>
　　　與諸弟書<lb/>
某自幼稚知以事親養志好古讀書為樂生十年旣代<lb/>
先人筆札十五能代書啟挾策執筆日侍左右一日不<lb/>
見則惄然不樂先人于余也亦然以此跬歩未見嘗輒<lb/>
去膝下先人嘗曰前哲有云祖孫更相為命吾與爾之<lb/>
謂也嘉祐中侍行之彭州與成都漕臺薦将赴禮部父<lb/>
子相視不忍别是時先人初為正郎當任子而遵義弟<lb/>
始生余因白曰使某偶得科名則恩可以官一弟先人<lb/>
<pb n="KR4d0106_WYG_009-4b"/>
亦曰起吾家者必汝其勉行明年果擢第而遵義以蔭<lb/>
得官余旣登第不俟賜宴歸省于彭未遑仕進既而還<lb/>
都偶墜馬傷足嘗嘆曰吾因是疾可以脱遺軒冕專事<lb/>
溫清此人子之至樂也先人倅東平守定陶居姑蘇治<lb/>
同安往還二十年皆侍焉在同安會郊禋先人愍余乆<lb/>
不仕欲以任子恩丐除一幕職官且曰吾将從汝之任<lb/>
余固辭不肯剡奏願以薦季弟先人不得已而從之拊<lb/>
季弟曰兄以官畀汝汝長當善事汝兄因名之曰從悌<lb/>
<pb n="KR4d0106_WYG_009-5a"/>
使其顧名而思義也熈寧末奄丁大禍自睢陽走吳門<lb/>
首治大葬奉終之禮敢不曲盡重椁巨甓要之無悔既<lb/>
葬乃即圃中作䆳經堂増廓廡數間以聚兄弟存親戚<lb/>
惟先人以清白遺子孫于鄉里罕嘗置田宅遺孤滿室<lb/>
累然無依兩叔父愍之稍分先祖之舊業聊以周贍復<lb/>
自取囊中器皿粥之即葺其壤稍稍増置粗周日用伯<lb/>
姊喪其夫李元魯挈家相依比數年之間歸十五妹于<lb/>
曹氏十八妹于賈氏二十妹于李氏二十二妹于史氏<lb/>
<pb n="KR4d0106_WYG_009-5b"/>
二十三妹于陳氏末又歸伯姊于石氏為遵義景仁兩<lb/>
弟娶婦嫁娶凡十數所靡多矣其後戚屬加多用益不<lb/>
足頃者諸公論薦被命掌學始将固辭既而曰得微禄<lb/>
自贍推舊産以畀諸弟可以紓憂豈非幸哉居官三年<lb/>
來學者甚衆誦講課程孜孜所職于俗事固無暇然三<lb/>
弟相繼家居余不須治近既遷居學舍難省其私可以<lb/>
推避今以姑蘇祖父田産其數已具别幅推與三弟余<lb/>
更不取之庶成辭遜之素志惟園宅之地于此隱居久<lb/>
<pb n="KR4d0106_WYG_009-6a"/>
矣前郡守章公伯望名其坊曰樂圃以旌幽迹當與諸<lb/>
弟共守之用傳子孫不可壞也先疇舊産自祖父以來<lb/>
置之實艱諸弟善治之勿致隳損猶可以資飲食伏臘<lb/>
之費豈得忽諸夫立身治家莫若勤儉勤則無曠儉則<lb/>
昜足古人所尚不復多云先人起於寒素仕至二千石<lb/>
雞鳴而起夜分而寐出則涖事入則閱文未嘗休已平<lb/>
居早膳不兼味晩或茹蔬飲酒不過三觴而已汝軰所<lb/>
親見可不履踐哉兄弟人之大倫也凡今之人莫如兄<lb/>
<pb n="KR4d0106_WYG_009-6b"/>
弟故孝友者百行之本余與汝當勉之范文正公置義<lb/>
田義宅至今四十年而丞相侍郎兄弟繼成其志近益<lb/>
増廣九族之間莫不被其惠况汝諸弟皆同生守其舊<lb/>
業可以同處詩云髙山仰止景行行止可不慎哉元祐<lb/>
五年十月某日兄某白<lb/>
　　題䟦<lb/>
　　　題丞相范純仁詩後<lb/>
范丞相至和中始除文正公之喪會其族兄龍圖公貫<lb/>
<pb n="KR4d0106_WYG_009-7a"/>
之諱師道自許州通判召為御史作詩三篇以送之貫<lb/>
之之孫耕欲刻石願有述也長文竊觀貫之精忠峻㓗<lb/>
其為御史當仁祖之時中外穆清而能危言直繩詆相<lb/>
使罷去而天子疇咨舊德登用文富繼以韓公嘉祐之<lb/>
盛人物典章庶幾於三代之隆者貫之之益為多與丞<lb/>
相詩意之所屬者無所不合然則此詩之諷與風雅何<lb/>
異刻石貽後不亦宜哉范氏自文正公為全德良弼而<lb/>
貫之嗣稱名臣及丞相以直道致台輔吏部以厚德儀<lb/>
<pb n="KR4d0106_WYG_009-7b"/>
中臺寳文以籌策帥邊州奕葉載德為邦家光彩可謂<lb/>
世濟其美者也元祐癸酉五月朔吳郡朱長文題<lb/>
　某旣題丞相詩後而德充德雍求書石比以倥偬未<lb/>
　遑也行過惠山酌清泉拊古松廼歸舟次面山臨水<lb/>
　躊躇久之援毫揮汗為寫累紙媿不工也幸使良工<lb/>
　模之七月三日長文祗白<lb/>
　　祭文<lb/>
　　　祭林大卿文<lb/>
<pb n="KR4d0106_WYG_009-8a"/>
鳴呼漢稱汲鄭唐美王魏峻節直聲世難其繼公起孤<lb/>
童騰聲八龍辭嚴氣偉光彩長虹銅章旣綰威行愛充<lb/>
位卑名崇聞于堯聰執憲熈寧廷爭是議毅然觸邪毋<lb/>
憚用事維時大農勢炙可熱朝登此官暮入紫闥公辭<lb/>
是命確不可奪寧絀海隅完我大節治邑維何鋤刈姦<lb/>
慝副麾邊州河災以息邅廻歳紀歸覲京國搆我二聖<lb/>
任之臺郎平昔省寺茍安習常公若治外嚴繩謹防窒<lb/>
私抑倖功罪自彰復邦御史有違必糾排殛憸苛追復<lb/>
<pb n="KR4d0106_WYG_009-8b"/>
忠厚讜言屢獻十用八九並塞數城僉為難守公言我<lb/>
疆弃我戎醜河隍臯蘭是保是有公請外補廼按淮堧<lb/>
粒民于殍孰困凶年剔賊剗蠧孰怠孰愆廼升都司綱<lb/>
領衆職疑讞必宥益廣天德抉弊燭隱吏皆歛息引嫌<lb/>
避劇我長篷瀛兼直華閣進為列卿将翺将翔羣望已<lb/>
傾忽持漕節于晉之坰彼蒼者天喪我老成遐蘊不究<lb/>
奄歸冥冥神理莫問胡嗇其齡公之為人鍊金追璧疇<lb/>
為强矯吾以理詘疇為淑良遇若友戚推賢與能樂盡<lb/>
<pb n="KR4d0106_WYG_009-9a"/>
已力不用不已心以義激嗟我固陋遁于邱園公初來<lb/>
臨泉石之間薦之譽之不倦嘉言連蹇莫報徒銘厚恩<lb/>
老從杖履夙願則然半途永訣淚洒幽泉悲甚輟舂歎<lb/>
幾絶絃絮酒雖薄公其格焉<lb/>
　　銘<lb/>
　　　奠酒臺銘<lb/>
重桉横前羣岡抱麓封高穴深不置金玉歴千百世過<lb/>
之必肅疇窆於斯朱氏光録<lb/>
<pb n="KR4d0106_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁巻九<lb/>
</p>
<p>
</p>
  </div>
<div>
                <head>樂圃餘藁巻十</head>
    <p>
<pb n="KR4d0106_WYG_010-1a"/>
欽定四庫全書<lb/>
　樂圃餘藁巻十　　　　宋　朱長文　撰<lb/>
　　墓誌<lb/>
　　　宋故將仕郎試秘書省校書郎守湖州歸安縣<lb/>
　　　主簿蔡君墓誌銘<lb/>
君諱昕字景叔世為宋人曾大父贈太子太傅諱陟以<lb/>
吏能仕章聖時大父贈太師諱希言位卑守正慶流厥<lb/>
家是生秦州密直公資政敏肅公有七子君生最先少<lb/>
<pb n="KR4d0106_WYG_010-1b"/>
時率其弟四人者共學而材藝相比雖塤箎同音蘭玉<lb/>
並秀不足以喻也君資宇端深動作有度事親至勤與<lb/>
人交和而信少工屬文年甫十三有盛集賓客而召君<lb/>
者君于石上賦詩援筆立成闔坐嘆其清警尤長于賦<lb/>
磨礪鐫切瑩然無瑕密直公精教子姪毎閲君文未嘗<lb/>
不稱善君益自勉進視時軰莫出己右既而程文屢冠<lb/>
太學聲滿都邑擢嘉祐六年進士第與其弟君弼如晦<lb/>
為同年生景祐中敏肅公兄弟三人聯榜至是復繼其<lb/>
<pb n="KR4d0106_WYG_010-2a"/>
美密直公時在館閣拜恩上前館中諸公作詩為慶搢<lb/>
紳歆慕之君嘗固辭父廕以官其弟後數歲廼登科焉<lb/>
調湖州歸安縣主簿事敏而達太守張田及沈杭州遘<lb/>
皆器其為人湖學盛于東南久矣郡命君掌之且不欲<lb/>
縻以簿書也君誨誘不勌而士樂從之學連舉得人當<lb/>
路交薦君才代還道病終于楚州旅次享年三十有六<lb/>
時治平三年二月三日也弟如晦勝道馳至楚挈柩以<lb/>
歸視其室唯有琴書而已其後敏肅公帥慶渭有大勲<lb/>
<pb n="KR4d0106_WYG_010-2b"/>
烈以為時樞臣而浚明諸弟顯于朝持節諸路使加君<lb/>
以壽豈不能自致于青雲哉君以妣王氏早亡未及封<lb/>
邑為恨自敏肅公歴使外臺冀有追榮之請而有司前<lb/>
無此比及公大用奏于殿中詔特封南陽郡夫人又改<lb/>
封太原顧君不及見之哀哉君娶田氏初太原夫人嘗<lb/>
約以婚久之其家微弱不聞問或欲為之議于他族君<lb/>
曰義不違慈母志必娶焉及嫠居哀毁沈頓自誓靡他<lb/>
以教二子長曰歆守秘書省校書郎監鄜州酒税次曰<lb/>
<pb n="KR4d0106_WYG_010-3a"/>
韶為進士以元豐二年八月初二日葬君于宋城縣七<lb/>
里村先塋之側某于君為内弟昔被博約於銘宜無避<lb/>
銘曰<lb/>
瞻彼高山有柟有梓烈烈敏肅生此良士事公于早既<lb/>
勤且才公始顯大子喪而哀維學孜孜維徳懋懋奄不<lb/>
一施戚友之疚梁城陂陀從葬其北我思若人播名幽<lb/>
石<lb/>
　　　宋故將仕郎守秘書省正字蔡君墓誌銘<lb/>
<pb n="KR4d0106_WYG_010-3b"/>
君諱欽字承辟樞密直學士知秦州蔡公之子也秦州<lb/>
晩始有子君為之次頎秀娟整雖襁褓人固以為佳兒<lb/>
七歲而孤以恩授秘書省正字其兄如晦為之教育而<lb/>
君能承其訓好學善為詩日與諸兄姪並遊羣而能静<lb/>
裕而能約其趣習操守有可奇者雖抱羸瘠讀書自力<lb/>
其兄震仲頃嘗疾甚君晝夜不解帶藥劑飲食嘗而進<lb/>
燔香于其頂臂以為祝俄而有瘳未幾震仲親迎親湖<lb/>
外而君病作且亟于死生之際若無所動而獨以不見<lb/>
<pb n="KR4d0106_WYG_010-4a"/>
震仲為戚戚乃作三篇遺焉以元豐元年二月二十九<lb/>
日卒年十有九蔡氏世家睢陽曽祖諱陟國子博士贈<lb/>
太保祖希言泗州軍事推官贈太師秦州公諱抗為英<lb/>
廟舊學之臣特見信重贈禮部侍郎母曰會昌縣君張<lb/>
氏聰明而仁族姻推賢嘉祐中卒君未娶而歿後一年<lb/>
八月二日葬睢陽城北先塋次某高其行而悲其夭叙<lb/>
文刻墓又辭而哀之因以為銘曰<lb/>
謂明智宜在高位兮有不幸而窮約謂孝悌宜永年兮<lb/>
<pb n="KR4d0106_WYG_010-4b"/>
有在㓜而凋落自古嘆息其然兮嗟神聖之難度猗吾<lb/>
子之禀生兮居高門之顯大茁蘭畹之芳芽兮煒棣華<lb/>
之秀彩躬欒棘于髫年兮服天倫之善誨既柔嘉以飭<lb/>
已兮亦方静而樂内至行可以通神兮胡不延之秀眉<lb/>
奄遺辭而正命兮亶修短之不移仲父臨喪而摧慟兮<lb/>
諸兄欲語而涕洟衛玠不及壮齒兮童烏促于九齡已<lb/>
矣宅此嘉瓌兮庶有存乎令名<lb/>
　　　宋故宣徳郎守尚書屯田員外郎知永康軍青<lb/>
<pb n="KR4d0106_WYG_010-5a"/>
　　　城縣贈尚書都官郎中蔡公墓誌銘<hi>代光禄作</hi>
天聖中范文正公講學于南都四方英才踵門受教睢<lb/>
渙之上實為淵源是時蔡氏有四賢焉君其長也子清<lb/>
其弟也故秦州密直公今資政南陽公其從父弟也余<lb/>
以勤苦獲交于四賢之間而君之叔父太傅公以其子<lb/>
妻余由是相與甚厚及既從仕離羣索居久矣而君不<lb/>
幸沒于中年君之子無一存者風迹之美人罕知之于<lb/>
其將葬也南陽公囑余以銘余安敢辭姑述其世閥官<lb/>
<pb n="KR4d0106_WYG_010-5b"/>
資與其所聞之美行以誌諸幽君諱拯字仲仁應天府<lb/>
下邑人也曽祖諱堅潛徳儲慶以南陽公貴贈太子太<lb/>
保妣曰陳氏慶國太夫人祖諱陟位國子博士知泗州<lb/>
體用强明為世吏師贈太子太傅妣曰張氏康國太夫<lb/>
人考諱希顔殿中丞治邑稱惠以君貴贈尚書祠部員<lb/>
外郎妣曰謝氏永昌縣太君蔡氏世稱經術而吾外舅<lb/>
酷愛進士以教諸子君孝友明悟强學勇進足以充其<lb/>
科初雖黜而業益工尤善為律詩琢詞練意得唐人之<lb/>
<pb n="KR4d0106_WYG_010-6a"/>
清學中翕然稱誦焉景祐元年試于廷賦等幾中魁甲<lb/>
以脱誤才得及第與子清及南陽公為同年拜慶于家<lb/>
鄉黨歆慕君子喜蔡氏之興焉初命徳清軍判官以廉<lb/>
辨聞河北轉運使李統舉監倉草場于天雄軍庾廥無<lb/>
弊薦牘交上改大理寺丞知下邳縣屬家艱解職又宰<lb/>
并州之平晉徐州之沛三司使才之舉勾當北作坊遷<lb/>
殿中丞太常博士出知永康軍之青城縣又改屯田員<lb/>
外郎卒于官年五十七皇祐六年十月九日也以子官<lb/>
<pb n="KR4d0106_WYG_010-6b"/>
贈尚書都官郎中君少時名聲籍籍在人口自郡縣以<lb/>
至列于朝風力遒勁所臨必最其為人軒闢磊落洞去<lb/>
<hi>闕</hi>　　事可為無少憚也于朋友直而不隱親善謔以<lb/>
發其懽心人莫不欣欣願交焉太常博士沈唐頃在楚<lb/>
州幕與州將有隙因致于罪君時過楚聞其狀即以書<lb/>
訊于大理少卿王告告怒以進坐是齟齬累年嗚呼世<lb/>
俗之友閒居或煦煦相親囁嚅諂笑惟懼不合一有急<lb/>
難則棄不之省若秦越相視肥瘠者多矣如君能蹈危<lb/>
<pb n="KR4d0106_WYG_010-7a"/>
以救其友論者高之君之所為皆倣是當世名公卿或<lb/>
器待之然君不亟于進趨也俾其克壽未必不顯而止<lb/>
于此哀哉自子清終于建州推官又逝去而秦州為英<lb/>
廟舊學之臣貴重于世南陽公秉鉞殪戎致位樞府英<lb/>
胄聯進咸見器使天下以蔡氏為華族而君與子清不<lb/>
及見也夫人李氏封萬年縣太君居家整整有法度方<lb/>
君之䘮人皆以道逺欲火之獨為不可力護全柩自蜀<lb/>
歸宋後五年卒三子長曰天經淄川高苑縣主簿次天<lb/>
<pb n="KR4d0106_WYG_010-7b"/>
球都官員外郎次<hi>闕</hi>不仕二女長適國子監直講楊褒<lb/>
次適著作佐郎劉瓌今皆亡矣孫男曰從曰復孫女三<lb/>
人睦州巡檢張從愈横海軍節度推官凌浩進士張充<lb/>
其壻也嗟乎君亡逾二十年祗見其孫從頗善學庶幾<lb/>
有後南陽公嘗讀君之遺編乃慨然作詩曰一孫身後<lb/>
立百紙死前書痛之深也以熙寧十年五月二十三日<lb/>
合葬君夫人于宋城縣之三里村銘曰<lb/>
浩浩蔡源既浚且長方宋之隆繼才萃良濟濟四賢從<lb/>
<pb n="KR4d0106_WYG_010-8a"/>
師于庠君倡厥倫有蔚其章亦既起家謂宜聯仕不剉<lb/>
其剛不懾于義滯淹即潛用未盈器死于岷陽疇不嗟<lb/>
欷君亡二紀子喪孫孤昔時流軰零星邱墟棣存一萼<lb/>
嘗運天樞是友是懷涕泗盈裾睢陽北原岡陵迤邐壞<lb/>
沃水深祖考則邇既吉其藏貽後之祉勒銘于幽庸示<lb/>
來世<lb/>
　　　宋故將仕郎試秘書省校書郎守淄川高苑縣<lb/>
　　　主簿蔡君墓誌銘<hi>代光禄作</hi>
<pb n="KR4d0106_WYG_010-8b"/>
資政殿學士南陽蔡公以其從兄之子天經文編與其<lb/>
子從所書行狀畀予且曰天聖中吾與君學于睢陽天<lb/>
經已頎然于前矣其後僅二十年遂登第後三年不幸<lb/>
早死吾甚傷之今其孤從將卜葬焉請為之銘以攄吾<lb/>
懷予竊謂南陽公洵友且慈既悼其兄又閔其子將以<lb/>
文辭賁于窀穸安得無述焉君字元愷天經其名也贈<lb/>
太子太傅諱陟之曾孫也贈祠部員外郎諱希顔之孫<lb/>
屯田員外郎諱拯之子蔡氏世為睢陽人持家修嚴鄉<lb/>
<pb n="KR4d0106_WYG_010-9a"/>
黨矜式自祠部與其弟贈太傅府君教諸子為辭章舉<lb/>
進士遂以起家而屯田亦善教其子君既聞誨于父又<lb/>
受學于師弱冠時嶄然出羣試文府庠嘗為諸生冠慶<lb/>
厯六年以鄉薦覆試武成王廟名在第二是年登科當<lb/>
時士子翕然慕其文以試校書郎守淄州高苑主簿年<lb/>
少仕初與大夫辯正枉直惟其是而後已鄰境有河每<lb/>
役夫爭渡或挾仇怨以至溺死及君總役將罷先期告<lb/>
民度舟之力以次為渡且戒舟人曰有溺死者必刑是<lb/>
<pb n="KR4d0106_WYG_010-9b"/>
日坐于水濱俟其皆濟然後去以無患會歲饑勸民出<lb/>
粟以賑貧他邑納粟于縣而後給君獨請各輸于其村<lb/>
之富室立期遣官就發焉富者不勞而餓者以活時大<lb/>
丞相富公安撫青齊嘉君之為每謁府慰待甚渥方將<lb/>
薦之而君以疾卒于官時皇祐元年四月九日也享年<lb/>
二十有八君資孝友而倜儻有節志大而氣豪邁美才<lb/>
跼于短數悲夫自屯田昆弟四人擢進士第君能嗣之<lb/>
其弟天球又繼之其後南陽公有才子數人而三人又<lb/>
<pb n="KR4d0106_WYG_010-10a"/>
為同年光焰暐暐縉紳榮之而君亡久矣娶劉氏虞部<lb/>
員外郎説之女秉節自誓以育其子子二人長即從次<lb/>
景脩天喪女適睦州巡檢張從愈孫男尚幼熙寧十年<lb/>
五月二十三日從奉君之柩葬于宋城三里村先人之<lb/>
墓次銘曰<lb/>
凡物之生或華而昜稿或質而難老吁嗟之子夙敏而<lb/>
成早胡齡之夭自旅而歸終安其兆維後人之孝<lb/>
　　　宋故汝南郡夫人王氏墓誌銘<hi>代光禄作</hi>
<pb n="KR4d0106_WYG_010-10b"/>
資政殿學士右諌議大夫南陽蔡公在治平熙寜中以<lb/>
經略使治慶守渭禦戎有大勲天子嘉之召拜樞密副<lb/>
使一日奏事上前延問甚渥遂及其私乃請曰臣幸得<lb/>
備位右府臣之考妣若妻皆被褒贈獨亡妻王氏實與<lb/>
臣同在寒苦格于彛例寵典未及臣竊傷悼惟陛下憐<lb/>
之天子曰俞有司其封之于是有詔以南陽夫人告第<lb/>
實熙寧五年六月也其後郊祀霑恩累封太原汝南郡<lb/>
夫人先是夫人葬于先太師之墓側十年夏五月壬申<lb/>
<pb n="KR4d0106_WYG_010-11a"/>
改葬大塋之西原與繼室睢陽夫人同兆域縣曰宋城<lb/>
村曰三里先期使來速銘某謂夫人佑徳娠才以成其<lb/>
君子以衍其後昆實有休烈于蔡氏是宜銘按王氏之<lb/>
先原祈人也其七世祖徙家虞城遂居睢陽曾大夫諱<lb/>
化追位太傅太傅生屯田郎中諱礪贈太師中書令兼<lb/>
尚書令太師生禮部侍郎諱渙贈工部尚書夫人侍郎<lb/>
之子也頎秀端淑齋誠敏工而天資孝㓜時其從父妹<lb/>
失乳夫人親為之哺妹以獲安皇考甚異之求可以妻<lb/>
<pb n="KR4d0106_WYG_010-11b"/>
者時南陽公才數齡警悟絶倫侍郎遇于里巷一見奇<lb/>
之許以逺到故夫人歸于公歸之年夫人既笄南陽公<lb/>
猶未冠也當是時王氏寖以顯盛才如伯庸文如原叔<lb/>
遝進聯起而夫人之舅太師公為譙縣主簿官微節廉<lb/>
以貧自樂英髦雖衆學而未仕夫人既歸事舅姑婉婉<lb/>
聴命不翅寒女衛國太夫人常愛而賢之其友姒婦待<lb/>
族婣無一不得其懽心者余之亡室南陽公之姊也與<lb/>
夫人尤相厚嘗謂余曰王氏女至孝而和其待我也如<lb/>
<pb n="KR4d0106_WYG_010-12a"/>
其姑真賢婦也南陽公抱藝决科調䖍州從事夫人以<lb/>
衛國治家之法治其閨門檢柅肅嚴而承順于公以勸<lb/>
以適南陽公至今思之曰夫人助我多矣太師授益州<lb/>
觀察推官南陽公曰大人將老而逺涉蜀道吾不忍親<lb/>
勞而已逸也廼請代行得陵州推官然公及夫人猶以<lb/>
辭顔為戚戚廼留一子以娱悦左右時天申未離乳保<lb/>
而夫人能以義割愛曽不留吝聞者舉以為難道途間<lb/>
關淹歴寒暑夫人感疾於途比至陵益甚自度不起謂<lb/>
<pb n="KR4d0106_WYG_010-12b"/>
南陽公曰女子有行沒于異方命也妾有從父妹實賢<lb/>
可以繼成臺事拊育四子君其念之且聞死于蜀者多<lb/>
不能以柩還而從浮屠氏之法今君官小力薄奈何茍<lb/>
得全父母遺體以歸夫復何恨享年二十有六以景祐<lb/>
五年五月十六日終于官舍其子之長者九歲㓜者未<lb/>
晬也南陽公悼之及奔太師之䘮竭其所有護柩還鄉<lb/>
卒窆先隴蓋深念于平生而不欺于逝者陰徳之報不<lb/>
亦逺乎久之南陽公再婚于王氏實夫人㓜時所哺妹<lb/>
<pb n="KR4d0106_WYG_010-13a"/>
也終以温惠用宜厥家封曰睢陽夫人二人者㓜而相<lb/>
友長而同歸蔡氏由是以大豈偶然也歟夫人未嫁時<lb/>
其家嘗出諸女使相者視之相者指夫人及睢陽夫人<lb/>
曰是皆當為夫人然姊也夭妹也壽以今觀之太原既<lb/>
沒而封延安生享其貴亦可信云王氏諸女無慮三十<lb/>
人多衰謝不振其封夫人者特此二人而已南陽公既<lb/>
拜賜退與諸子諸婦慶慰于家族中以為榮夫人之子<lb/>
長曰昕次曰朦次曰天申次曰華皆有學問才藝朦最<lb/>
<pb n="KR4d0106_WYG_010-13b"/>
先仕而昕天申華為嘉祐六年同進士第其後昕終于<lb/>
歸安主簿天申終于殿中丞河北東路轉運判官今朦<lb/>
為賛善大夫京東東路轉運判官華以太常丞直集賢<lb/>
院副廣南西路轉運率能奮其事業為時所器有子曰<lb/>
堪為太常寺太祝繼以才仕曰穀守將作監主簿曰脩<lb/>
尚㓜有女五其嫁于士大夫者三人諸孫凡十七人曰<lb/>
今將安持夷直安時秉蕃禾式方乘元紘厚孚彦昭餘<lb/>
未名安持守秘書省校書郎秉蕃並為守將作監主簿<lb/>
<pb n="KR4d0106_WYG_010-14a"/>
孫女一人適趙伯通為穎川司户嗚呼夫人鍾愛于父<lb/>
而不見其大耋盡孝其姑而不終其奉養姤賢夫于窮<lb/>
約而不享其貴盛生才子于弱齡而不逮其成立此亦<lb/>
人生之至悲而永傷也然存有淑譽沒有殊贈福嬴子<lb/>
孫既逺愈彰先民有云死而不朽孰謂之夭夫人其不<lb/>
朽者歟昔莊姜之賢韓姞之譽列于風雅萬世是稱謹<lb/>
述銘詩以賛汝南之徳寫南陽之悲慰嗣子之孝銘曰<lb/>
民之伉儷猶非偶然陰定黙受孰曰非天賚時良㢸宜<lb/>
<pb n="KR4d0106_WYG_010-14b"/>
配之賢伊王與蔡號宋名族奇公于㓜匪媒匪卜志合<lb/>
年均予才爾淑惟孝與悌生則有之移于夫氏疇不謂<lb/>
宜擺棄華靡循規蹈矩士曰承家女曰進徳内則既修<lb/>
外治廼飾國器以培豈無助力子勞父逸公為蜀官懷<lb/>
姑之養泣涕汍瀾留嬰于抱以悦以安碩人其頎躬不<lb/>
䝉耻呱呱四男或乳或稚疇克母之有齋其季月缺復<lb/>
盈四十其齡愷悌君子累功享榮登陛伏奏追寵泉扃<lb/>
天子有命高風顯號式慰且傷涕零訓誥曷惟龍光庸<lb/>
<pb n="KR4d0106_WYG_010-15a"/>
起風教藹藹俊徳在宋之廷實蕃且碩維葉青青胚祥<lb/>
胎慶愈逺愈明窆之封之既崇且厚泗水有窮蔡宗益<lb/>
茂百世是稱太原賢婦<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0106_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藳巻十<lb/>
</p>
<p>
</p>
  </div>
<div>
<head>樂圃餘藁</head> <lb/>
    <p>
<pb n="KR4d0106_WYG_011-1a"/>
欽定四庫全書<lb/>
　樂圃餘藁<lb/>
　　附錄<lb/>
　　　墓誌銘<hi>張景修</hi>
樂圃先生朱伯原卒於京師識與不識者皆歎之先生<lb/>
故人自玉堂青瑣與夫一時賢士大夫多挽之以詩先<lb/>
生妙齡登乙科以疾求閑學且養踰三十年特起為蘇<lb/>
州教授歴五考召為太學博士改宣徳郎除秘書省正<lb/>
<pb n="KR4d0106_WYG_011-1b"/>
字兼樞密院編修文字先生文章前宰相范公今宰相<lb/>
章公嘗薦其典麗可備著述矣先生行義中書侍郎許<lb/>
公嘗薦其純固可為師表矣先生博聞强識篤學力行<lb/>
樞密林公允除禮部侍郎及寳文閣直學士嘗薦自代<lb/>
矣前後薦者葢不可殫數謂宜得名公鉅儒誌其墓而<lb/>
諸孤乃以其季父明州象山縣尉仲方之狀屬予銘予<lb/>
豈足以知先生耶按先生家譜昔髙辛氏有才子曰朱<lb/>
虎先生其後也先生諱長文伯原字也其先為越州剡<lb/>
<pb n="KR4d0106_WYG_011-2a"/>
人自其祖居蘇者三世曾祖諱瓊仕錢氏祖諱億始入<lb/>
朝太宗皇帝召對便殿命以官數有功遷内殿崇班閤<lb/>
門祗候知邕州累贈刑部尚書考諱公綽光禄卿知舒<lb/>
州為時名儒妣蔡氏封宣城郡君所生周夫人方娠夢<lb/>
覆錦衾或謂光禄公曰生子能文必矣先生果幼而不<lb/>
群光禄器之十歳善屬文讀書輒終夜光禄公命徹燭<lb/>
先生侍其寢不徹也泰山孫明復講春秋于太學往從<lb/>
之明復韙焉先生書無所不知尤深于春秋擢嘉祐四<lb/>
<pb n="KR4d0106_WYG_011-2b"/>
年進士第吏部限年未即用時光禄公守彭先生不俟<lb/>
宴歸州人榮之既冠除秘書省校書郎守許州司戸參<lb/>
軍誥有美辭先生無他疾苐傷足不果仕非行怪而固<lb/>
隠也郊禋光禄公欲以任子恩丐先生幕官先生推與<lb/>
其季弟光禄公拊之曰兄以官畀汝因名之曰從悌先<lb/>
生逮光禄公捐館左右凡二十年以孝稱居喪如禮服<lb/>
除人勸以仕無意也撫弟妺畢婚嫁安貧樂道因舊圃<lb/>
葺臺榭池沼竹石花木有幽人之趣州侯貴客山翁野<lb/>
<pb n="KR4d0106_WYG_011-3a"/>
叟或觴或詠去則醉臥便腹不知身世之在城郭也太<lb/>
守章公伯望表其所居為樂圃坊鄉人相與尊之稱樂<lb/>
圃先生當是時也使東南者以不薦先生為恥遊吳郡<lb/>
者以不見先生為恨左丞鄧公先在翰林與給事胡公<lb/>
孫公中書舎人范公蘇公列薦先生于朝先生不得已<lb/>
起典鄉校州有兩教授以先生故也同時徐積舉于楚<lb/>
陳烈舉于福世號三先生先生之教人先經術而後華<lb/>
藻曩歳作東都賦自視不減班張太沖輩前宰相蘇公<lb/>
<pb n="KR4d0106_WYG_011-3b"/>
嘗薦先生曰稱述歴代京邑之盛莫如國家汴都之美<lb/>
深有可觀焉客有使之獻者先生曰此吾少時也今老<lb/>
矣尚何賦為哉講春秋洪範中庸學者無慮數百蘇學<lb/>
范文正公建也歳久隳甚其子侍郎公時領大漕得請<lb/>
修葺先生有力焉吳中水災先生陳五浦之利郡不克<lb/>
行逮右丞公之守是邦先生作救荒議四篇以獻黄公<lb/>
從之民賴以安其仁心類如此晚遊辟雍著釋問以見<lb/>
意後罷春秋博士亦頗有歸志想聞猿鶴數請還鄉内<lb/>
<pb n="KR4d0106_WYG_011-4a"/>
相蔣公詩曰玉盃舊學無施設空有新詩滿錦囊葢歎<lb/>
之也暨登芸省有喜色嘗曰天下奇書在吾目中矣明<lb/>
年樞密曾公林公薦兼尚書局未期月以疾終于家命<lb/>
夫實元符元年二月十七日丙申也享年六十家徒四<lb/>
壁大臣以聞賜縑百喪歸吳人迎于境上行路為之流<lb/>
涕先生天資忠樸有致君澤民之志不少見于用中年<lb/>
仕宦先疇悉委諸弟所同者一圃藏書二萬巻且曰以<lb/>
此遺子孫不賢于多財者乎遺以財是教之為利也遺<lb/>
<pb n="KR4d0106_WYG_011-4b"/>
以書是教之為學也可不慎歟著書三百巻六經皆有<lb/>
辯說樂圃有集琴臺有志吳郡圖經有續記作詩雅馴<lb/>
得古風及類古今章句為吳門總集以備史官采録善<lb/>
書有顏魯公體藏碑刻自周穆王始至于本朝諸名公<lb/>
帖皆有之作墨池閱古二編嘗謂書畫事昔人猶多編<lb/>
述而琴獨未備元豐中作琴史其敘曰方當朝廷制禮<lb/>
作樂比隆商周則是書也豈虚文哉今太常少卿曽孫<lb/>
為之後序亦曰琴史之作固有志乎明道而待時之用<lb/>
<pb n="KR4d0106_WYG_011-5a"/>
者也元符己夘果詔太常按協雅樂命前信州司法參<lb/>
軍吳良輔政造琴瑟教習登歌惜乎先生不及見斯時<lb/>
也娶張氏三子耜前婺州東陽縣主簿耦<hi>改名發</hi>耕舉進士<lb/>
皆有文行一女未嫁孫男曰愈以元符元年六月乙酉<lb/>
葬先生于吳縣至徳鄉南峯山之西從先塋也銘曰<lb/>
先生之樂非玉非金室則有書几則有琴出而不返猿<lb/>
哀鶴吟壁水師筵蘭臺儒館末如命何丹旐云逺吳山<lb/>
迎喪學者大半有丘有園有子有孫清白傳家孝友盈<lb/>
<pb n="KR4d0106_WYG_011-5b"/>
門我銘永久南峯之原<lb/>
　　　墓表<hi>米芾</hi>
樂圃先生吳郡朱氏名長文字伯原光禄公之子十九<lb/>
歳登乙科病足不肯從吏趨築室居郡樂圃坊有山林<lb/>
趣著書閱古樂堯舜道久之名稱藹然一邦嚮服郡守<lb/>
監司莫不造請謀政所急士大夫過者必奔走樂圃以<lb/>
後為恥名動京師公卿薦以自代者甚衆天子賢之起<lb/>
為本郡教授以為未廣也起為太學先生以道授多士<lb/>
<pb n="KR4d0106_WYG_011-6a"/>
未幾擢東觀仍兼樞府屬元符元年二月丙申搆疾不<lb/>
禄享年六十子耜杭州鹽官尉耦耕舉進士以六月葬<lb/>
至徳鄉從光禄之塋先生道廣不疵短人人亦樂趨先<lb/>
生勢不在人上而人不敢議葢見之如麟鳯焉方擢欲<lb/>
使大施設而命不假朝野惜之著書三百巻六經有辯<lb/>
說樂圃有集琴臺有志吳郡有續記又著琴史其序畧<lb/>
曰方朝廷成太平之功制禮作樂以比隆商周是書也<lb/>
豈虚文哉此先生志也至于詩書文藝之學莫不騷雅<lb/>
<pb n="KR4d0106_WYG_011-6b"/>
造古死之日家徒藏書二萬巻天子知其清特賜縑百<lb/>
匹嗚呼先生可謂清賢矣余昔居郡與先生遊知先生<lb/>
者也表曰<lb/>
窮達有命出處有時司出處者非命而誰時與命違士<lb/>
能不出出而無命孰諗於時升公之堂理公朱絲清音<lb/>
不改樂圃堪悲嗚呼哀哉<lb/>
　　　劄子<lb/>
元祐元年六月二十五日朝奉郎試中書舎人蘇軾同<lb/>
<pb n="KR4d0106_WYG_011-7a"/>
鄧温伯胡宗愈孫覺范百禄等劄子奏臣等伏見前許<lb/>
州司户參軍蘇州居住朱長文經明行修嘉祐四年乙<lb/>
科登第墮馬傷足隠居不仕僅三十年不以勢利動其<lb/>
心不以窮約昜其介安貧樂道闔門著書孝友之誠風<lb/>
動閭里亷髙之行著于東南本路監司本州長吏前後<lb/>
累奏稱其士行經術乞朝廷旌擢差充蘇州州學教授<lb/>
未蒙施行近奉詔中外臣僚自監察御史已上並舉堪<lb/>
充内外學官二人此實朝廷博求人才廣育士類之意<lb/>
<pb n="KR4d0106_WYG_011-7b"/>
如長文者誠不可多得其人行年五十餘昔苦足疾今<lb/>
亦能履臣等欲望聖慈褒難進之節收久廢之材量能<lb/>
而使之特賜就差充蘇州州學教授非惟禄餼賙養一<lb/>
鄉之善士實使道義模範彼州之秀民取進止<lb/>
　　　國史文苑傳<lb/>
朱長文字伯原蘇州吳人年未冠舉進士乙科以病足<lb/>
不肯試吏築室樂圃坊著書閱古吳人化其賢長吏至<lb/>
莫不先造請謀政所急士大夫過者以不到樂圃為恥<lb/>
<pb n="KR4d0106_WYG_011-8a"/>
名動京師公卿薦以自代者衆元祐中起教授于鄉召<lb/>
為太學博士遷秘書省正字元符初卒哲宗知其清賻<lb/>
絹百疋有文三百巻六經皆有辯說又著琴史而序其<lb/>
畧曰方朝廷成太平之功制禮作樂比隆商周則是書<lb/>
也豈虚文哉葢立志如此<lb/>
　<lb/>
　<lb/>
　<lb/>
<pb n="KR4d0106_WYG_011-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂圃餘藁<lb/>
</p>
<p>
</p>
  </div>
<div>
<head>樂圃餘藁補遺</head> <lb/>
    <p>
<pb n="KR4d0106_WYG_012-1a"/>
欽定四庫全書<lb/>
　樂圃餘藁補遺<lb/>
　　　太守召陪諸公遊虎丘<lb/>
海湧一小山逺視如陵丘中藏天下奇巖谷峻且幽石<lb/>
壁立萬古劒池照千秋蕞爾小吳㑹隠然瞰瀛洲能令<lb/>
軒冕客到此忘沈憂樂天擁千騎一月常一遊髙賢愛<lb/>
絶景塵事莫可留我公初下車明㫁速如流千里滿和<lb/>
氣訟庭無繋囚三英皆虜使金節憩南州<hi>楊次公張仲謨林和中</hi>
<pb n="KR4d0106_WYG_012-1b"/>
同聲約真賞相應如鳴球半刺富文雅嘉賓張與劉<hi>徳文</hi>
<hi>景文</hi>清晨出西閶山翠逼蘭舟耕叜迎彩斾佳禽和鳴騶<lb/>
凴䦨共四顧湖海入危樓雲低未作雨萬象圍寸眸憲<lb/>
老揮散隸妙絶與古儔河漢淡輕靄天門跳驚虯才名<lb/>
三十年餘事及銀鈎兹遊雖偶然千載仰芳猷日暮下<lb/>
危磴玉桮相獻酬一篇間一局豪放不自休樂哉文字<lb/>
飲相與喜賢侯短篇春事勝可與吳兒謳<lb/>
　　　三髙贊<hi>并序</hi>
<pb n="KR4d0106_WYG_012-2a"/>
　古之人有時隠者有志隠者時行則行時止則止秉<lb/>
　義安命動息惟天夫是謂時隠憤世嫉邪矯以端清<lb/>
　逍遥雲泉終老不詘夫是謂志隠昔之范蠡張翰陸<lb/>
　龜蒙皆隠者也鴟夷子知勾踐可與平吳而不足以<lb/>
　與霸中原于是遁而遊五湖季鷹知衰晉之將亂于<lb/>
　是去而歸江東魯望逢懿僖之昏季于是退而居甪<lb/>
　里此三君子之隠皆得其時而又能固其志者也百<lb/>
　世之下其清風猶凜凜竦人毛骨饕夫思亷夸者思<lb/>
<pb n="KR4d0106_WYG_012-2b"/>
　止可勝計哉舟次松江江之濱有鱸鄉亭亭旁圖三<lb/>
　君子之形榜曰松陵三髙畫像此前宰林君肇之所<lb/>
　作也欽覩容儀遂為之贊云吳郡朱長文書<lb/>
恢恢至人在物無累道用則行功成迺逝卓哉鴟夷逢<lb/>
此周季大禹之苗才可經濟深鎖雲岩為君一起沈幾<lb/>
電燭逺畧人秘劬躬疚心以日以歳民阜其財士溢其<lb/>
氣不疾不徐迺御戎器滌越之憤墟吳之侈奮威諸侯<lb/>
致貢天子儻終所施一正華裔网使夷吾在昔専美烏<lb/>
<pb n="KR4d0106_WYG_012-3a"/>
喙多猜龍泉戢銳脫屣公卿浮雲富貴甽澮江海席幕<lb/>
天地世無足為吾獨全已遯迹韜光寚貞育粹萬藴一<lb/>
伸財擅當世退而彌髙隠不失利中古以還一人而已<lb/>
寥寥松陵澄湛天際雖曰至清曷為公比<lb/>
勇退維仁前知維哲飄飄先生茂有風烈衰晉失綱强<lb/>
宗搆孽盛氣方炎危機欲發衆皆沈酣子獨超越旁睨<lb/>
冠珮如處縲絏海鷗忽飛一去寥泬衣無俗塵身並江<lb/>
月我厭蓴鱸彼懼鈇鉞潘石難追機雲永訣莫如先生<lb/>
<pb n="KR4d0106_WYG_012-3b"/>
逺禍安節千載清風革貪思潔<lb/>
退不期進文不干榮古之真隠見于先生先生之時唐<lb/>
棟將傾綱紀不紊戈矛欲興子維布衣車輿盈庭超然<lb/>
逺引遯于松陵右觀震澤左瞰滄溟鱸登秋網蓴薦春<lb/>
羹疇不憂慄我獨安行疇不諂笑我獨潔清放懷蕭散<lb/>
養性和平言奇而古金石厥聲逍遥終年孰敢羈嬰歌<lb/>
聞接輿醉有淵明猗歟君子異代同稱<lb/>
　樂圃餘藁補遺<lb/>
</p>
<p>
</p>
  </div>
<div> <lb/>
    <p>
<pb n="KR4d0106_WYG_013-1a"/>
樂圃餘藁跋<lb/>
二十二世祖樂圃先生平生所著詩文百巻兵燹之後<lb/>
盡為灰燼其傳于世者僅有吳郡圗經琴史墨池編數<lb/>
種而已岳壽家舊有寫本餘藁十巻附編一巻係先生<lb/>
姪孫令達公裒次蓋其時已非全豹今則并其板亦不<lb/>
存矣嗟乎士君子讀書立言以期不朽班固藝文序云<lb/>
自漢以前文章家不下二萬人皆不傳夫傳之不傳天<lb/>
也後之人知其名不賭其文未嘗不欷歔嘆息況親為<lb/>
<pb n="KR4d0106_WYG_013-1b"/>
之苗裔乎岳壽不克承家學敢秘諸篋衍而負先世制<lb/>
作之心乎用是忘其僭陋重加校讎付諸剞劂使好古<lb/>
之士讀之有以景前哲而貽後學有餘幸焉至于先生<lb/>
之行誼與文之典麗詩之淵雅前代鉅公述之詳矣余<lb/>
小子更何容贊一辭康熈壬辰中秋二十二世孫岳壽<lb/>
拜書<lb/>
　<lb/>
　樂圃餘藁跋<lb/>
</p>
<p>
</p>
  </div>
        </body>
</text>\m</TEI>
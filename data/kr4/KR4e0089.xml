<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4e0089_WYG_001-1a"/>
欽定四庫全書<lb/>
青城山人集巻一　　　　　　明　王燧　撰<lb/>
　　五言古詩<lb/>
　　雜詩十首<lb/>
昔年十四五猛志狹八荒欲登崑崙巔揮手攀扶桑腰<lb/>
縣倚天劔身被拂雲裳岀入在元始顧瞻近三光琅玕<lb/>
乆不寳靈鳥方髙翔吞聲勿復道感慨熱衷腸<lb/>
　　　又<lb/>
<pb n="KR4e0089_WYG_001-1b"/>
遠遊歴燕趙撫劍黄金䑓昭王在何許遺跡空蒿萊是<lb/>
時窮秋後朔漠悲風來驚沙掩白日六龍就西頽羈懷<lb/>
無與歡俯仰獨徘徊徘徊將安之零淚曾沾懷<lb/>
　　　又<lb/>
青陽降豐澤萬物競欣榮秋霜被原野從此悲凋零賢<lb/>
人抱識鑑時運有衰興四皓隠商山二八登虞廷巻舒<lb/>
貴適道奚必局常經<lb/>
　　　又<lb/>
<pb n="KR4e0089_WYG_001-2a"/>
長川欲車騁脩路乃舟航梧桐巢燕雀荆棘棲鸞凰人<lb/>
情多不測世故有難量班姬不長信趙女入昭陽㣲隂<lb/>
今日翳巧語使交傷誰能如管鮑終始不相忘<lb/>
　　　又<lb/>
多財情易滛縱欲神將鑠瞻前慎圖返處泰當思約婉<lb/>
孌通衢子遨遊恣歡謔玉佩綺羅衣白馬黄金絡但慕<lb/>
千駟侈安知一瓢樂一朝時忽殊萬事總零落盛年不<lb/>
可保富貴難常托胡彼沖虚人㝠心守恬漠<lb/>
<pb n="KR4e0089_WYG_001-2b"/>
　　　又<lb/>
蕣花輝朝艶豈覩蟠桃春營營塵中徒寧識林下人聲<lb/>
色令心惑驕荒使智昏日夕相馳逐何時返道真<lb/>
　　　又<lb/>
顔回反夭卒盜跖獲夀亡衆人惑其變志士守其常非<lb/>
法不敢奸臨義安肯忘願為松栢姿不學桃李芳桃李<lb/>
能娯人飄零使我傷<lb/>
　　　又<lb/>
<pb n="KR4e0089_WYG_001-3a"/>
弱水不容涉蓬萊焉得遊生時被珠玉死後歸山邱一<lb/>
身非我有此外定足求君子順時命小人行險謀榮華<lb/>
能取辱貧賤可忘憂<lb/>
　　　又<lb/>
盛衰互相倚物理本有常倉鶊方振羽鴻鴈已飛翔人<lb/>
生不滿百㣲命若晨霜昨時朱顔子忽奄成蒼蒼材大<lb/>
徒為累名髙徒自傷何如王子晉乗鸞遠飄揚<lb/>
　　　又<lb/>
<pb n="KR4e0089_WYG_001-3b"/>
東去有瀛洲靈鰲戴三峯洪濤九萬里雲海彷彿通神<lb/>
仙息其上丹闕泊珠宫飡霞幾玉蕋緑髪雙青瞳我將<lb/>
從之遊輕舉凌長風飄飄八紘外流睇九垓中江河一<lb/>
溝瀆泰華如蟻封放神蕩精魄夀與天地終<lb/>
　　　拙齋為徐希孟賦<lb/>
抱甕良獨苦桔橰殊可珍何為漢隂叟不肯䘮其淳古<lb/>
道去云遠澆風盪天真營營趨巧智擾擾逐迷津之子<lb/>
慕髙尚游心葛天民閉門守質樸事此百年身繁榮媚<lb/>
<pb n="KR4e0089_WYG_001-4a"/>
芳節百卉悴嚴晨人生有恒理安用常憂辛<lb/>
　　　萍居<lb/>
匏瓜有恒繋流萍無定蹤物情各自然今古誰能通人<lb/>
生寄宇内出處將無同墨生突不黔原思老蒿蓬仲尼<lb/>
稱大聖轍跡環周封孟軻挾仁義鄒魯不能容宵人懷<lb/>
所安君子順其逢行止雖殊塗至今歸一宗願子保貞<lb/>
素坎流當任從<lb/>
　　　鳴鳯軒<lb/>
<pb n="KR4e0089_WYG_001-4b"/>
鳯飛朝雲表五章偹羽儀廻翔乆不下顧覽在德輝美<lb/>
人抱髙志植此圭璚姿將期九苞翼來集凌寒枝但恐<lb/>
花不實零霜厲嚴威從今舟穴雛惸惸抱長饑翻貽斥<lb/>
鷃誚中道將安歸<lb/>
　　　寄陳嗣初<lb/>
昭代鮮遺逸夫人尚沉淪豈無乗時志華髪有慈親傾<lb/>
家具甘㫖勵<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>守清貧蹉跎四十載抱潔將終身嗟我<lb/>
愧非才叨陪侍從臣薦章豈所惜知子情未伸滄海風<lb/>
<pb n="KR4e0089_WYG_001-5a"/>
霜晚故苑芳華新勉焉慎自保綵服髙堂春<lb/>
　　　送徐希孟之沅湘<lb/>
青青璚樹枝忽帶風霜雪借問此何來沅湘乆從役翻<lb/>
思離别年寒暑屢遷易故交幾人存徃事誰能識秋風<lb/>
飄大荒旅鴈振新翼翩然整行斾又欲辭鄉國庭闈豈<lb/>
不戀王事敢寧息嗟予乆衰病送子傷衷臆匪無丈夫<lb/>
志臨岐要難抑後㑹復何時勸子加飡食<lb/>
　　　答王之常<lb/>
<pb n="KR4e0089_WYG_001-5b"/>
零露漙蔓草月華皓前墀美人在宻邇枉劄寄遐思余<lb/>
本林棲士夙懷山野姿矧兹抱痾乆筋力彌已衰慮淡<lb/>
非有悟退閒固其宜念彼谷中蘭芳生日應滋過時不<lb/>
以佩將與蕭艾萎非君同心者此志諒誰知<lb/>
　　　㑹飲賦得酒字<lb/>
處世猶夢中夢覺復安有生前尚如此何暇計身後屈<lb/>
原稱獨醒空葬江魚口古人不欲者一一今在否君㸔<lb/>
枝上花榮悴若翻手朱顔幾何時倐爾成皓首畫堂綺<lb/>
<pb n="KR4e0089_WYG_001-6a"/>
筵開總是青雲友海風掃秋空錯落掛星斗我將舞柘<lb/>
枝君唱折楊柳勸君當此歡莫負盃中酒<lb/>
　　　送太守之官<lb/>
瓦缶獲登薦洗罍寧見珍巴童更倡和豈復歌陽春吁<lb/>
嗟去古遠大雅將誰陳聖朝復敦樸清風蕩囂塵多君<lb/>
秉高志卓犖思超倫晚生際今世尚友懷古人亨衢縱<lb/>
逸轡天池躍脩鱗分符守名郡治本歸清真香凝燕寢<lb/>
晝吏散公庭春乃知汲長孺卧理淮南民孰云世日降<lb/>
<pb n="KR4e0089_WYG_001-6b"/>
此道非殊倫勸君終努力埀輝暎無垠<lb/>
　　　著存堂<lb/>
高堂已寂寞居處若平生結念承歡日疑聞謦咳聲况<lb/>
兹承祀事芳香既云升中心致愛慤洋洋儼居歆孰謂<lb/>
逝者遠格思在精誠著存記戴禮端切孝子情<lb/>
　　　述懷<lb/>
蚤年蔑知識負志頗傲岸毎鄙子張辟常嫌仲由喭浩<lb/>
氣逸虹蜺高情薄霄漢懸河吐狂談振綺洒芳翰辭胎<lb/>
<pb n="KR4e0089_WYG_001-7a"/>
珠晶熒出璞玉璀璨羣英見推奬前輩辱稱贊問齒方<lb/>
在童有髪猶未冠展轉時物非蹉跎嵗華换風霜忽凄<lb/>
厲雨雪亦零亂未縱躍川鱗早鎩凌雲翰顧瞻乏良圖<lb/>
進退昧深算豺狼正縱横虎豹共奔竄一身甘賤貧十<lb/>
口寄叢灌蒸藜當晨炊掃葉供午爨角巾不裹頭破褐<lb/>
僅遮骭世途日孔棘家道屢多難百憂遂紛紜萬事總<lb/>
蕪漫浮蹤學萍漂浪迹類梗斷徒懷濟時略獨抱窮途<lb/>
歎攜書過海濵負笈客江畔感至恒支頥愁來頻扼腕<lb/>
<pb n="KR4e0089_WYG_001-7b"/>
今秋㸔又殘兹夕坐將半哀哀鵲遶枝嗷嗷鴻失伴青<lb/>
燈乍明滅皎月方輝煥寒聲撼空窻露氣逼虚幔壯懷<lb/>
凝欲消歸思浩莫絆驚魚怯舉網傷鳥畏張彈未覩黄<lb/>
河清空歌白石爛亂杵遞相催羣鷄互争喚出門望東<lb/>
方漫漫何時旦<lb/>
　　　平安南詩<lb/>
聖恩涵萬國蠻夷犯天綱寛刑冀或改怙終彌弗臧神<lb/>
人咸憤怒天兵臨南荒虎賁八十萬士馬皆精强陸行<lb/>
<pb n="KR4e0089_WYG_001-8a"/>
震山谷水涉騰海洋逆徒敢來拒一鼓如驅羊誰云富<lb/>
良險坦若履康莊誰云連栅固易若摧枯楊脅從悉罔<lb/>
治渠魁獨奔亡王師疾如飛追逐窮潛藏大索擣巢穴<lb/>
如入無人鄉生擒盡遺類凱奏軍威揚遂令炎服表禾<lb/>
黍秋芒芒昔陷狐狸窟今䝉帝澤滂父老饋簞壺士女<lb/>
來元黄捷書報天下歡抃聲洋洋平淮美憲宗江漢贊<lb/>
宣王小臣忝朝列稱頌進明光願言祈聖夀萬萬同天<lb/>
長<lb/>
<pb n="KR4e0089_WYG_001-8b"/>
　　　王孟端冩竹木圖為院判劉士賔題<lb/>
菁菁緑竹枝落落古貞木同抱凌寒姿托根荒山曲長<lb/>
安桃李花含芳媚春淑狂風一披拂蓬梗共吹逐願祈<lb/>
保後凋寧憚委巖谷<lb/>
　　　行素軒<lb/>
榖粟茍充腹膏粱非我謀禦寒有布褐奚用襲狐裘顔<lb/>
生在陋巷簞食樂忘憂原思處蓬蒿結駟匪所求吁嗟<lb/>
去古遠此道良悠悠之子秉夙尚潔躬企前脩力畊畎<lb/>
<pb n="KR4e0089_WYG_001-9a"/>
畆間行素屛紛尤濁酒盈春缸時稼登寒疇營計有恒<lb/>
産奉親足甘柔長年逢餘暇既唱還復酬内省多自得<lb/>
外觀悉雲浮人生遊寰宇百嵗非千秋咄彼利名子蚩<lb/>
蚩何止休<lb/>
　　　送曽子固視猶子子棨還江右<lb/>
邱園事韜晦托迹依蓬蒿棲遲四十載悉屏塵事交猶<lb/>
子瑚璉器置身登青霄感念同氣恩心焉結煩勞翩然<lb/>
辭林扉京華逺遊遨歡愛情既洽别離思已消因登鍾<lb/>
<pb n="KR4e0089_WYG_001-9b"/>
山岑乃望長江潮時逢康泰盛治用神化超壯兹平生<lb/>
志攄此胷中豪薄言賦旋歸東流泝輕舠天邊三山迥<lb/>
雲際九華高還家田廬静去郭烟水遙豈無當世賢連<lb/>
茹思拔茅巻舒各有道涇渭難溷淆白駒終莫縶叢桂<lb/>
那能招重來諒未卜仰止徒長謠<lb/>
　　　惠山留别諸友<lb/>
名山藴真氣地脉顯靈液澄源古石深乳竇寒泉滴鏘<lb/>
鏘激清響湛湛凝沈碧中朝賜告還杖策遂登厯因尋<lb/>
<pb n="KR4e0089_WYG_001-10a"/>
禪棲侣復值親知客芳蘭襲華裾嘉羞薦瑤席諸公屬<lb/>
青年愧我髪埀白同逢聖明代歡樂殊未極明晨將戒<lb/>
行分袂欲成戚後㑹良有期别離何足惜京華望東呉<lb/>
雲樹纔咫尺<lb/>
　　　文㑹軒<lb/>
我昔騁逸轡藝苑窮遨遊濟濟集時彦高談極殷周質<lb/>
文相炳煥探索入元幽道漓秦漢際真源失其流聖代<lb/>
復淳古唐虞共鴻猷諸生抱竒志聖學思探求開軒黌<lb/>
<pb n="KR4e0089_WYG_001-10b"/>
宫裏師友更倡酬清風杏壇來沖襟散煩憂願言崇令<lb/>
德期與顔曽儔<lb/>
　　　養志堂<lb/>
事親貴奉養匪在衣與餐輕甘或不懌麄糲有餘歡古<lb/>
來稱孝子豈為保饑寒賢哉曽參氏志養心已安孟軻<lb/>
表志行埀芳逾芝蘭之子慕前哲闢兹華搆寛佳名題<lb/>
養志承顔恒<hi>闕</hi>觀邇來捧毛檄置身青雲端丁年富才力<lb/>
天路隨鵬搏又如阿閣鳯文彩偹羽翰顯庸自兹始行<lb/>
<pb n="KR4e0089_WYG_001-11a"/>
見加纓冠忠貞克努力大孝乃思完埀輝著汗簡一寸<lb/>
中心丹<lb/>
　　　結交行<lb/>
堅冰不可履内蓄萬狀波小人不可近對靣興網羅傾<lb/>
舟非必深折輪非必峩君㸔平地間步步山與河<lb/>
　　　秋夜寄華東湖<lb/>
旅泊未云乆遽兹及良時郊原夕澄澈星斗上參差望<lb/>
君宻邇地結我千里思豈無澤畔舟泛月弄清漪徒然<lb/>
<pb n="KR4e0089_WYG_001-11b"/>
起幽興尚愧文墨羈行待瑤華秀終當踐佳期援毫慚<lb/>
鄙陋先用冩暌離<lb/>
　　　題徐希孟雲林巻兼柬王之常<lb/>
東呉山水郡我家萬山中自從别猿鶴振珮明光宫雲<lb/>
林結遐想美人邈難從之子山中來都門忽相逢我家<lb/>
南窻下幽蘭滋幾叢天寒露華隕花葉應丰茸路遠莫<lb/>
能採恐隨蕭艾同送子鳯城外長江生西風明將卧雲<lb/>
林五湖烟水東我有所思者同心復同宗懷之不可見<lb/>
<pb n="KR4e0089_WYG_001-12a"/>
使我心仲忡因君為報謝蕙帳非終空<lb/>
　　　　徐山人來自東呉邂逅相見以雲林圖徴詩<lb/>
　　　　追念舊遊為之悵然故人之常先生養高林<lb/>
　　　　壑不渝素志自愧與時追隨進退無補可為<lb/>
　　　　長歎也方將整冠入西清山人適來告别清<lb/>
　　　　曉篝燈賦詩并識左方呉門王汝玉<lb/>
　　　挽林先生<lb/>
林公生勝國卓犖志不羣蚤嵗嘗膴仕老年遭世屯豺<lb/>
<pb n="KR4e0089_WYG_001-12b"/>
虎相啖食龍蛇方未分三呉各都㑹白晝昏風塵樂土<lb/>
成割據江山陷沈淪公時遂長遁閟迹潛荆榛不冠亦<lb/>
不帶佯狂稱散人誓將沮溺儔甘與原憲貧違俗本全<lb/>
節潔身非亂倫皇明靖六合萬國咸來賔伯夷洎吕望<lb/>
歘然興海濵繄公豈無志彈冠乗道津奈兹筋力衰終<lb/>
作草莽臣昔在八姓日翠華屢更新嗟嗟馮太師累世<lb/>
秉國鈞何如鄭雲叟獨不掛纓紳觀公秉高誼異代同<lb/>
清芬令子抱材器恭逢堯舜君蒼蒼示昭鑑公鬱從兹<lb/>
<pb n="KR4e0089_WYG_001-13a"/>
伸鳯翔千仭儀豹變南山文終為明世瑞垂輝耀千春<lb/>
九原或可作些酒招歌魂<lb/>
　　　初辭長洲縣庠<lb/>
潛鱗貴幽沈迅翮當上征伊抱孱陋質俯仰難為情進<lb/>
趨既匪任退武復懷驚念徃感多變顧始愧將傾兹焉<lb/>
幸返舊遊息在柴荆谷行晨晻曖嶺眺夕澄明紅泉演<lb/>
緑磵碧磴披丹英時升烟霞表恍若凌長清素心自昭<lb/>
曠外物徒紛榮願同戰勝者弄化保嘉貞<lb/>
<pb n="KR4e0089_WYG_001-13b"/>
　　　寄王秀才<lb/>
無事互相倚孰能察其㣲羣賢溢天堦獨子偃巖扉雖<lb/>
云缺華綬自顧有斑衣人生各異立志者當庶幾江山<lb/>
入秋氣草木凋芳菲蒼然貞松質嵗晚有餘輝<lb/>
　　　題雪屋巻<lb/>
洛陽掩闗臥剡曲放舟廻何如山館晝獨坐思悠哉鑑<lb/>
湖似瀛海稽阜若蓬萊波净銀為浦巖明玉作臺矜鮮<lb/>
失舞鶴㸃白間踈梅知子豐葩藻詎讓兔園才願聞歌<lb/>
<pb n="KR4e0089_WYG_001-14a"/>
郢曲陽春逐奏來<lb/>
　　　鵪鶉<lb/>
遊鶤運四海黄鵠摩丹霄道逢霜霰嚴鎩翮青雲遙何<lb/>
如秋原鶉短羽無高超饑飡野田實棲集依葦蕭時飛<lb/>
復時止和聲弄鮮飈雌雄各安偶所樂同鷦鷯志願易<lb/>
為足過圖良自勞物生貴得性豈必搏扶揺<lb/>
　　　題雙壁堂<lb/>
謝庭誇玉樹衞詩賦瑤璚何如臨江彦伯仲二難并瑩<lb/>
<pb n="KR4e0089_WYG_001-14b"/>
然雙白璧皎皎藍田英佐邑初試用躬畊尚違榮昭代<lb/>
貴良器天衢方大亨懷韞豈終乆卑沈匪無成瑚璉薦<lb/>
清廟琅玕貢明廷知君善待賈行見重連城<lb/>
　　　秋夜九首<lb/>
桐風絃商聲竹露琤寒滴室幽月離離壁古蟲唧唧遲<lb/>
莫行可企朱明奄成昔方來無新歡既逝多故慼晶晶<lb/>
窻下燈照我為生客<lb/>
　　　又<lb/>
<pb n="KR4e0089_WYG_001-15a"/>
西陸氣凄惻敗扉宵不扃片月落空隙冷烟攢破櫺慼<lb/>
慼少安卧悠悠孤抱醒悲蛩呻酸響老木挺瘦形即此<lb/>
叢衆感懵然使心㝠<lb/>
　　　又<lb/>
憂聼不及遠客夢不暇長哀風吊中夜古葉啼高蒼幽<lb/>
幽籬下枝尚綴㣲薄芳嚴霜將卒至生意安所望失時<lb/>
貴潛智揚已徒見傷君子識命分冺滅庸何妨<lb/>
　　　又<lb/>
<pb n="KR4e0089_WYG_001-15b"/>
瘦骨懼寒集病懷驚運周廻愁縁腸轉孤緒隨噫抽念<lb/>
昔苦多謬慙今未違尤流光逐逝水瞬息不暫留涉川<lb/>
當乗舟遵岐當駕輈前修有良軌後輩宜勉由尚湏䇿<lb/>
其駑庻幾道可求<lb/>
　　　又<lb/>
寒月如利㦸稜稜不可干愁人如秋蟬嘒嘒皆哀酸新<lb/>
淚迸故眼後噫續前歎誰言一寸心中有慮萬端<lb/>
　　　又<lb/>
<pb n="KR4e0089_WYG_001-16a"/>
冷衾無暖卧短燭無長明志士有憤歎憂人多苦聲涼<lb/>
月掛寒壁枯飈嘶商莖四時遞相促羲馭長不寧<hi>闕</hi>
忽如剪撫<hi>闕</hi>颯已盈竇蟲鳴幽幽餘生欲何成<lb/>
　　　又<lb/>
四壁鬼神滿單棲誰與羣凝心無定寐集耳多虚聞病<lb/>
骨利於刃瘠膚皺成紋盤盤愁輪運裊裊憂緒紛强為<lb/>
咿嚘歌鳴響如悲蚊<lb/>
　　　又<lb/>
<pb n="KR4e0089_WYG_001-16b"/>
羈貧日彌甚破屋秋夜長數㸃星掛帳五更霜落床寒<lb/>
蜂刺雙足峭若攖劍鋩枯泣不為滴<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>噫總成章自憐<lb/>
憔悴生安得逢春陽<lb/>
　　　又<lb/>
露滴夕氣瘦風泣霜天枯暗螢無遠照商鳥有驚呼癯<lb/>
肩聳將折吟腸痛如刳忍苦求古道古道非今途今途<lb/>
與古道曲直各異趨趨曲不趨直傷哉古道蕪<lb/>
　　　為華彦謀題王孟端冩枯木竹石<lb/>
<pb n="KR4e0089_WYG_001-17a"/>
洛陽二三月桃李争芳菲朝隨春陽媚暮逐東風飛山<lb/>
中有古木叢竹相因依蒼然抱貞固不為霜霰欺由來<lb/>
君子心流俗那能移<lb/>
　　　題施江月扇<lb/>
憶我初識君江軒月如秋故人丹林子挾我同遨遊涼<lb/>
風起天未白蘋滿芳洲浩然縱奇氣畢竟情未收自兹<lb/>
始相見談笑恒忘倦興來揮綵毫五氣雲露炫却哂謝<lb/>
宣城澄江净如練我去謁承明君來訪神京客樓三日雨<lb/>
<pb n="KR4e0089_WYG_001-17b"/>
聽徹□花聲别來今幾載屢㸔流光改彤庭賜告還風<lb/>
景依然在重㑹落楓江芙蓉正堪採百年幾何時㑹少<lb/>
多分離那知在今日聚首非素期玉盃行美酒座上皆<lb/>
親知當筵不為樂莫待長相思明朝我仍去未必重相<lb/>
遇丈夫志四方細故安足慮它時倘念我為折三花樹<lb/>
　　　題吏部陳侍郎奉萱堂<lb/>
美人奉親處乃在湖山中水雲深幾許蒼翠千萬重高<lb/>
堂啓華搆長日春融融羅帷巻晴旭綵服翻和風稱觴<lb/>
<pb n="KR4e0089_WYG_001-18a"/>
介眉夀花暎親顔紅人生天地間至樂誰能同願言保<lb/>
終養何必希喬洪<lb/>
　　　鄒氏安然堂<lb/>
君子安命分宵人蹈危機二者茫昧間孰能察其㣲陸<lb/>
行思薄漢沈淵欲騰飛何如順其軌履此坦且夷賢哉<lb/>
道鄉裔素位不外馳文繡與絺綌各言守其宜我歌安<lb/>
分篇願以貽箴䂓<lb/>
　　　題廬山讀書處巻<lb/>
<pb n="KR4e0089_WYG_001-18b"/>
謫仙去已乆千古廬山空唯留瀑布水依舊懸長虹美<lb/>
人抱良質價重連城璧心同秋水清氣與晴雲逸結屋<lb/>
廬山邊讀書知幾年逍遙明月下嘯咏涼風前長吟謫<lb/>
仙詩還繼謫仙興五老削青天芙蓉挿明鏡朅來從宦<lb/>
遊空憶廬山秋九江可攬結飛夢過江州<lb/>
　　　黄鵠山房為典儀蕭彦敬賦<lb/>
黄鵠已飛去空餘黄鵠山只今幾千載黄鵠當來還美<lb/>
人雲霄士托跡兹山裏山房卧白雲丹詔忽徴起典儀<lb/>
<pb n="KR4e0089_WYG_001-19a"/>
侍親王朱邸叅鵷行自公每退食山中恣翺翔天空月<lb/>
明後凉意滿窻牖風生萬壑哀黄鵠知來否狂歌招黄<lb/>
鵠却上黄鶴樓長江一萬里流到武昌秋仙人子安軰<lb/>
玉節降瑤䑓不騎黄鶴下定跨黄鵠來我將從子去附<lb/>
翼紫清表追隨黄鵠遊俯瞰三山小<lb/>
　　　為顧御史題竹林茅舍圖<lb/>
簪紱遂初衣結茅在深竹庭静積秋隂窻虚鎖寒緑知<lb/>
子乆樂閒無心慕榮禄予本林壑人平生寡羈束欲因<lb/>
<pb n="KR4e0089_WYG_001-19b"/>
風雪夕來擬聨床宿為問捧簡時何如此幽獨<lb/>
　　　愛日堂<lb/>
羲和不停馭孝子多隠憂譬彼川上波逝者無廻流寸<lb/>
草徒有心春暉諒難酬豺獺欲思報昊天極悠悠誰揮<lb/>
魯陽戈為請飛光留<lb/>
　　　為談彦誠題戴嵩畫牛<lb/>
楊柳緑生隂春陂芳草深牧童放犢去杏塢入烟林黄<lb/>
昏伴應少孤月起遙岑嗟我忘歸客徒興畎畆心<lb/>
<pb n="KR4e0089_WYG_001-20a"/>
　　題侯主簿忠告軒<lb/>
君誠不獨治分憂頼賢牧所以漢郎官出宰應星宿長<lb/>
洲古名邑民物稱富足年來乆凋弊五月糶新榖侯令<lb/>
剸煩才存心在忠告行春載輕車烟村桑柘緑孝悌申<lb/>
古訓淳龎化今俗坐令百里間謳歌仍鼓腹昔聞宓子<lb/>
賤彈琴致民服復修良吏傳為爾請重續<lb/>
　　　霞洲舊隠<lb/>
我聞仙霞景未識仙霞洲三山横紫翠影落七閩秋前<lb/>
<pb n="KR4e0089_WYG_001-20b"/>
賢讀書處占盡仙霞趣結綺排空來流暉浮野去之子<lb/>
非庸人霞洲卧幾春朅來應明詔侍從依紫宸徒凝霞<lb/>
洲想難遂霞洲賞㑹待功成時拂衣許長徃<lb/>
　　　題静專齋<lb/>
天道𤣥以穆生物無二心隂陽不停機寒暑遞相尋黙<lb/>
然成運化寧間古與今惟人最鍾秀靈䑓湛沈沈操存<lb/>
諒有道不為羣累侵澄瀾來輕風皎月銷㣲隂勉焉勿<lb/>
休替接武淵與參仰希無言訓三歎有遺音<lb/>
<pb n="KR4e0089_WYG_001-21a"/>
　　　題養晦齋<lb/>
良玉藴貞石明珠藏重泉未登卞隋場至寳何由宣美<lb/>
人抱才器中嵗甘自捐法曺纔小試不與物推遷簿書<lb/>
日糾紛此心每悠然金門慕方朔山隂憶梅仙由來貞<lb/>
隠者豈必棲雲烟乃知抗志士匪謝區中縁願子終所<lb/>
守兼以道自全<lb/>
　　　題高太常贈錢文學畫竹<lb/>
美人抱貞節來自苕溪隂相遇玉堂仙貽贈比兼金猗<lb/>
<pb n="KR4e0089_WYG_001-21b"/>
彼緑竹枝琅然瑤華音㣲物豈足貴用表嵗寒心<lb/>
　　　題清暉樓<lb/>
昔上越王城曽望丹山曲千巖與萬壑一一皆經目歸<lb/>
來四十年東望心茫然至今山窻夢夜落九洞天葉君<lb/>
住東州家有清暉樓檐棲水色冷簾巻山光秋緬懷舊<lb/>
遊處天涯𣺌烟樹長吟謝公詩安得凌風去<lb/>
　　　遠趣樓<lb/>
王君大隠徒脱畧當世務結樓紅塵中宛有滄洲趣窻<lb/>
<pb n="KR4e0089_WYG_001-22a"/>
含夫椒雲簾巻洞庭雨暮㸔烟鳥還朝見風帆舉身將<lb/>
杳漠俱心與鴻濛侣即此是真遊何須在巖渚<lb/>
　　　題畫<lb/>
嘉樹生繁隂林虛轉深杳夜來踈雨收緑水人家曉素<lb/>
心寡所營豈為煩慮擾獨坐望南湖清風動蘋杪<lb/>
　　　又<lb/>
踈烟帶平野閒花落空林鷄聲在何許人家春樹隂將<lb/>
尋邱仲侣諧此塵外心幽期倘云遂寧惜露沾襟<lb/>
<pb n="KR4e0089_WYG_001-22b"/>
　　　松石軒<lb/>
熈陽麗東園繁華艶桃李驚風飄西陸零落委流水驅<lb/>
車駕言邁登彼南山趾青松何欝欝白石亦齒齒亭然<lb/>
獨後凋屹立復奚倚狂夫徇輕薄志士固終始願期保<lb/>
貞心中道無衰靡<lb/>
　　　題張昭陽秋野軒<lb/>
𤣥象無停轡白駒恒不羈旋聞金飈振奄觀炎暑移堂<lb/>
居瞰西野秋氣倐云凄鳴鴻方噭噭彼黍漸離離白蘋<lb/>
<pb n="KR4e0089_WYG_001-23a"/>
芳華動紅蘭彩艶滋彈冠晴崗表濯纓晴川湄物情信<lb/>
多美夙心寧弗怡但感豳風戒重懷蟋蟀詩履霜非伊<lb/>
始堅冰行可期四時有成序天道諒如斯逹人貴無悶<lb/>
志士抱遐思唯應守其素兹理良可持<lb/>
　　　題𤣥中子巻<lb/>
君平昔遁世賣卜居城闉百錢足自給閉門守清真伊<lb/>
人負高志脱畧烟塵際清風去不還此道今誰繼我聞<lb/>
舂市東客有號𤣥中早年謝紛靡晚節甘固窮嘗師𤣥<lb/>
<pb n="KR4e0089_WYG_001-23b"/>
中子曽晤窮通理龍性豈能馴鳯飛疇得制我願徃從<lb/>
之平生命自知不須論躍馬但欲問前非<lb/>
　　　哀觧開先<lb/>
勝國運終圮潢池争弄兵惟公起儒素志在安蒼生風<lb/>
塵昧寰宇攬轡思澄清誓將雙龍劔截海屠長鯨西江<lb/>
數十郡冦盜紛縱横公時奉朝命慷慨辭帝京翩然乗<lb/>
單舸萬里東南行父老覩漢儀簞壺欣并迎間出敵人<lb/>
壁重完吉安城檄書傳將臣戮力掃攙搶當時忠義徒<lb/>
<pb n="KR4e0089_WYG_001-24a"/>
猛氣衝冠纓指期定恢復奮激争攄誠惜哉事已去雄<lb/>
圖竟無成狂瀾既潰決孤柱安能撑徒揮魯陽戈難挽<lb/>
落日傾至今悲歌士聞風為吞聲魯連遊邯鄲片言定<lb/>
紛争謝傳起東山談笑江左寧嗟公雖不偶千古同高<lb/>
情可憐流俗子錙銖論重輕安知壯夫節成敗何足評<lb/>
余亦抱竒偉囊錐常願呈慕公一寸心金石同堅貞布<lb/>
衣憂社稷任重居公卿九原不復作長些衷難平賦詩<lb/>
繼七哀雪泪風悲鳴<lb/>
<pb n="KR4e0089_WYG_001-24b"/>
　　　和僧見寄三首<lb/>
師本林臥人予亦烟棲客同在一山中如何未相識鐘<lb/>
鳴松杪風惆悵生孤憶<lb/>
鶴飛空林表人語驚泉間清景方自悦所思杳難攀歸<lb/>
雲何處至無復望中山<lb/>
聞説𡨕心處巖棲知幾層磬隨夕籟斷香帶秋嵐凝寂<lb/>
寂松窻下孤燈照一僧<lb/>
　　　二婦艶二首<lb/>
<pb n="KR4e0089_WYG_001-25a"/>
大婦冠鳯翹中婦試春綃小婦方安卧羅帳掩春嬌曙<lb/>
寒衾枕冷良人事早朝<lb/>
大婦上雲機中婦裁羅衣小婦多姿態含笑惜春暉鳥<lb/>
啼花復落夜遙人未歸<lb/>
　　　詠中庭幽蘭寄曽日彰練聲伯<lb/>
中庭有幽蘭貞獨信為美移根自澤隂托䕃近堂趾敷<lb/>
葉恒披緑抽莖復攢紫桃李詎能方荇茝或可比紉之<lb/>
佩服間足以贈君子<lb/>
<pb n="KR4e0089_WYG_001-25b"/>
　　　送浦舍人還晉府<lb/>
秋氣集西陸驚風飄大荒酒酣拔長劍送子度太行賢<lb/>
王受睿算<hi>闕</hi>土鎮朔方晉國古名都九州輳才良子懷<lb/>
珠與壁獲登隋卞場置身既得所勲業行可望别離當<lb/>
兹日豈不懷感傷丈夫相結托所貴在慨慷詎學兒女<lb/>
徒眷戀涕沾裳<lb/>
　　　送同年故人别<lb/>
孟春寒律逝令節變青陽結軫東郊路餞子返故鄉山<lb/>
<pb n="KR4e0089_WYG_001-26a"/>
川固云邇感别易情傷念昔同遊日騫翰志遠翔詎知<lb/>
今再遇流浪歎星霜時風敷淑氣皋蘭茁紫芳採此將<lb/>
為贈終要去不忘<lb/>
　　　送呉得清寺丞復任<lb/>
之子出將家能武兼能文昻然騏驥姿不與凡馬羣我<lb/>
昔始相遇芝蘭喜同芬匆匆情未盡遽作東西分愧我<lb/>
忝宗伯幸際唐虞君子行典馬政目極滁陽雲京華素<lb/>
秋節邂逅展殷勤羡子氣清逸涼空净塵氛丹青凌顧<lb/>
<pb n="KR4e0089_WYG_001-26b"/>
陸詩逼鮑叅軍或時洒翰墨縱横題練裙飄然復别去<lb/>
幽路滄江濆愛而不可挽烟樹愁紛紛贈子芳杜蘅懷<lb/>
袖有餘薫願子保貞潔皋鶴聲終聞<lb/>
　　　發故篋得表姪尤允所録雜文<lb/>
我有心所親全家竄南徼傳聞已淪亡想念結懷抱開<lb/>
篋睹遺書臨編増永悼伊子自童丱與爾敦情好自匪<lb/>
因親䁥由來同志操泮宫武共步蘭省藝偕較宇宙中<lb/>
横潰艱虞出非料爾去困纍拘余歸隠畊釣一朝異存<lb/>
<pb n="KR4e0089_WYG_001-27a"/>
沒萬里阻哀弔荒阡瘞旅櫬炎風拂飛旐二親亦沈隕<lb/>
孤息復誰告感兹痛心膺奚暇論墨妙殽羞奠安設鞠<lb/>
養言非蹈摛章情冀申濡毫意如耄<lb/>
　　　秋齋曉坐<lb/>
旭旦抱虚寂齋居絶諠譁淡然思慮息悦此景氣佳涼<lb/>
颸散煩燠緑樹含清華兹焉即棲屛奚用窮幽遐羽人<lb/>
潄金液隠者營丹砂長生事既悖遺世言徒誇我志孰<lb/>
能亮沈吟空自嗟<lb/>
<pb n="KR4e0089_WYG_001-27b"/>
　　　清樂軒<lb/>
雅志厭紛擾委懷泉石間雲嵐遞掩暎松竹交廻環坐<lb/>
覧架上書仰瞻天際山諸生列華席辨析啓心顔此中<lb/>
有真趣非謂躭燕閒<lb/>
　　　答丁遜學虞公務見寄<lb/>
前峰暝色起四野黯將暮緬懷故山人相望阻歡晤慼<lb/>
慼抱離愁沖沖動憂素豈無江上舟泛此烟中渚尚為<lb/>
文墨繫未果戒歸路載歌投贈篇惆悵徒延佇<lb/>
<pb n="KR4e0089_WYG_001-28a"/>
　　　又<lb/>
偶然返山中相見散煩襟别來又旬日佳期尚難尋郊<lb/>
原初雨歇新緑遍春林自慚萍梗迹徒負烟霞心覧君<lb/>
枉貽什中有金玉音沈吟不能答落日下西岑<lb/>
　　　湖中夜泛<lb/>
夜深入廣澤月暎孤舟寒四顧杳無際益知天宇寛孟<lb/>
冬氣蕭索北風振枯萑烝然遵渚鴈驚舉青雲端嗷<lb/>
嗷發哀響無地息羽翰我心懷惻隠感激生憂患願言<lb/>
<pb n="KR4e0089_WYG_001-28b"/>
漙愛惠咸使兹類安惜哉力㣲弱扼腕徒長歎<lb/>
　　　送徐庭蘭歸包山<lb/>
君家洞庭西我家洞庭東盈盈一水隔何事不相逢花<lb/>
飛長安陌邂逅初相識一見即成懽寧知共為客秋風<lb/>
生旅衣别我欲言歸無限滄洲趣呉山入望㣲因君問<lb/>
猿鶴蕙帳何如昨别有嵗寒期長歌在林壑<lb/>
　　　秋夜懷沈秀才<lb/>
螢棲衰葦寒月歛踈蘿暝羇懷悄無懽臥背風燈影露<lb/>
<pb n="KR4e0089_WYG_001-29a"/>
冷葉聲翻更深人語定欲彈孤桐琴惆悵誰能聽因兹<lb/>
念知己展轉至宵竟<lb/>
　　　題仙山圖<lb/>
二室秀紫烟九華挿青天仙人跨白鳯棲息來其巔我<lb/>
欲徃從之跪受長生編飄然學輕舉謝此塵中縁平生<lb/>
事遨遊空悞桃李年秋霜㸃緑鬢未果求真詮空齋㸔<lb/>
圖畫靈境臨我前雲梯掛蒼巘碧澗流丹泉金光草初<lb/>
長瑤華共芊綿何當飡其英笑拍洪崖肩<lb/>
<pb n="KR4e0089_WYG_001-29b"/>
　　　次汪翰林登尹山述懷効韓儀曹詩韻<lb/>
朱火流天末商飈起江皋佳人在何許一夕増波濤相<lb/>
望阻遐道無由泛輕舠烟空數鴈過木落羣峯高感兹<lb/>
嵗將晚使我心煩勞徒然植蘭茝乃爾埋榛蒿清風既<lb/>
不至霜霰將焉逃賦詩謝妍倡兼以呈同曹<lb/>
　　　題度闗圖<lb/>
秦川西南騖迢遞帶凾闗鷄鳴津吏起車馬無時閒七<lb/>
賢欲何之騶從擁征鞍顧盼周鄭郊翺翔二淆間茫茫<lb/>
<pb n="KR4e0089_WYG_001-30a"/>
快遐目悠悠開心顔而我苦匏繫徒思遠遊盤披圖企<lb/>
高躅飛度鍾華山題詩攄壯懷安得相追攀<lb/>
　　　次翰林博士先生嵗除陪祀詩韻<lb/>
文武創王業成康紹鴻基謳歌恊人望歴數承天時聖<lb/>
朝啓景運太祖英雄姿九州昔横潰伊誰撫羣師龍飛<lb/>
起濠泗叱咤開坤維戎衣纔一試中夏先平夷觀兵出<lb/>
日表振旅隂山陲鰥寡有安養困窮無垂洟北征南服<lb/>
怨東討西人思嗣皇御大寳發政首老羸諒隂始終畢<lb/>
<pb n="KR4e0089_WYG_001-30b"/>
南靣裳衣垂三千舉禮典五百符貞期聖心不自滿夙<lb/>
夜惟敬祗獻嵗脩時祭致齋肅威儀鳴鑾届清廟侍衞<lb/>
行逶遲雲從翔鳯盖日炫交龍旗音容端可即登降愀含<lb/>
悲載惟肇造艱慎守方自兹精心益寅畏對越罔愆遺神<lb/>
保錫靈貺宗祝告蕃祺萬邦永康乂屢豐無阻饑一德恒<lb/>
昭顯日新寧纇疵泰山奠宗社𤓰瓞綿根支商王配齊<lb/>
聖周后同緝熈億年固綂緒百代奉宗祠史官紀成績<lb/>
足配生民詩<lb/>
<pb n="KR4e0089_WYG_001-31a"/>
　　　送劉廣文<lb/>
美人冠章甫千里遠徂征餞别河梁上惻愴結深情江<lb/>
南祓禊罷春服屬初成芳洲生緑水繁樹隕朱英草蔓<lb/>
縈如綬鶯歌響似笙念此將暌間中素詎能平惟應候<lb/>
迅翼仰聆金玉聲<lb/>
　　　雜詩<lb/>
世代宅三輔遨遊遍南都南都繁華地鬱鬱帝王居朱<lb/>
宫夾馳道丹闕俯清渠東眺金張第西瞻許史廬南鄰<lb/>
<pb n="KR4e0089_WYG_001-31b"/>
擊鐘鼓北里鳴匏竽平明朝謁散幰盖溢亨衢日夕未<lb/>
能止鷄鳴復來趨貪夫徇財賄烈士貴名譽今我諒何<lb/>
苦坎坷獨憂虞<lb/>
　　　題方士洪雲林書舍巻<lb/>
我家呉山西君家呉山東東西近相對各在雲林中别<lb/>
來忽幾載屢見流光改佳遊今已非徃事知安在君浮<lb/>
汳河水我客京華春同沽金陵酒共是殊鄉人我猶滯<lb/>
冷舍君將還故山雲林結遐想可望不可攀送君長安<lb/>
<pb n="KR4e0089_WYG_001-32a"/>
道飛花亂烟草楚樹接呉山闗河路非杳明朝我憶<lb/>
君矯首情易悽雲林在何許如隔武陵谿<lb/>
　　　顧慎畫為徐子信題<lb/>
放舟白蘋渚上有青楓林美人自遠至水濶煙雲深相<lb/>
㸔黙無語共愛風滿襟俯仰千載上何人是同心<lb/>
　　　又<lb/>
林間緑綺琴江上木蘭艇同是塵外人迹殊心各静葉<lb/>
下羣樹凉雲歸萬山暝物我俱已忘清襟豈勞整<lb/>
<pb n="KR4e0089_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻一<lb/>
</p>
<p>
</p>
  </div>
<div>
                <head>青城山人集巻二</head>
    <p>
<pb n="KR4e0089_WYG_002-1a"/>
欽定四庫全書<lb/>
　青城山人集巻二　　　　　明　王燧　撰<lb/>
　　七言古詩<lb/>
　　　送鄭𤣥齡還家<lb/>
山中别來三十年京華重見情依然昔時少小今老大<lb/>
相顧握手俱堪憐緬想烟霞同志客楚雲秦樹天南北<lb/>
慿誰為問舊遊懽鷗盟冷落花狼籍雨聲空館喜聨床<lb/>
銀燭搖紅夜正長觧貂且醉金陵酒勿論它鄉與故鄉<lb/>
<pb n="KR4e0089_WYG_002-1b"/>
我方留滯君歸去未擬佳期在何處百年幾度海生桑<lb/>
目斷江東緲離緒<lb/>
　　　題王叔明畫黄鶴山圖為喻彦行賦<lb/>
我昔曽遊黄鶴山山人留我閉松闗山中風雨經十日<lb/>
萬壑千巖空翠間别來浪迹遊湖海嵗月茫茫不相待<lb/>
回首東南頻夢飛山空鶴去人何在畫裏依稀記徃年<lb/>
水光山色搃依然尋遊常有山中客揮手誰招鶴上仙<lb/>
竹隂深鎖秋窻曙疑是山人吟笑處人生行樂付東流<lb/>
<pb n="KR4e0089_WYG_002-2a"/>
萬事浮雲搃何許我欲山中訪舊遊酒船横渡洞庭秋<lb/>
請歌黄鶴歸來曲消盡胷中萬古愁<lb/>
　　題海棠白頭公為范原紹作<lb/>
韶光染色濃如綺開遍東風枝上蕋海棠偏得艷陽多<lb/>
亂簇香紅嬌不起白頭啼鳥含芳情殷勤飛入花間鳴<lb/>
似向東君訴心事千回萬轉皆春聲餘情欲寄朱顔客<lb/>
為報青春勸君惜㸔花須及少年時莫待呉霜鏡中白<lb/>
　　　為朱昻題薛澹園竹<lb/>
<pb n="KR4e0089_WYG_002-2b"/>
我家昔住呉山麓遶屋曽栽萬竿竹如今見畫却題詩<lb/>
憶在山中春雨時暮雲作團飛不起空翠滿衣秋欲洗<lb/>
何當重掃石床眠一任露華凉似水<lb/>
　　　題湖山佳趣巻<lb/>
我生夙抱烟霞癖半世林泉寄蹤跡五湖春水洞庭山<lb/>
沙鳥野猿俱舊識菲才叨禄在京華頻㸔長安陌上花<lb/>
翻憶湖山昔遊處不知明月落誰家美人家在東呉住<lb/>
占得湖山無限趣採樵常倚桂枝巖放棹時過荻花溆<lb/>
<pb n="KR4e0089_WYG_002-3a"/>
我有茅堂與秫田歸期未卜是何年玉堂一枕春風夢<lb/>
飛遶山光水影邊<lb/>
　　　新秋寄遠<lb/>
梧桐露零金井寒芙蓉水減銀塘寛社日湘簾送雙燕<lb/>
素塵寳扇愁孤鸞新絲織就鴛鴦綺并刀裁作合歡被<lb/>
古巖桂吐月半輪澄空鴈來人萬里星斗迢迢涼夜長<lb/>
音書幾日到遼陽封侯早繫黄金印莫負君家白玉堂<lb/>
　　　石湖送别<lb/>
<pb n="KR4e0089_WYG_002-3b"/>
青山嵳峩雲外起下有澄湖綿十里春風吹雨洗呉天<lb/>
天净湖明玉鏡圓范公昔日曽遊處水色山光帶烟樹<lb/>
春明畫舫載笙歌獨有遊人自來去美人從此赴京師<lb/>
湖上楊花正亂飛歌罷湖山前度曲珮聲歸去侍彤闈<lb/>
　　　房山竹<lb/>
輞川昔畫鐵鈎鎖滿幅縱横鳯毛墮澄心初畫金錯刀<lb/>
烟梢數葉風蕭蕭房山挺出文蘇後近代誰能出其右<lb/>
綵毫揮成玉兩枝弄晴帶雨青猗猗此君真得冩神手<lb/>
<pb n="KR4e0089_WYG_002-4a"/>
宛然空谷相逢時呉興洒瀚飛霜雪名畫名書稱二絶<lb/>
風流一代屬儒家什襲珍藏宜檢閲<lb/>
　　　題張良之思親堂<lb/>
二親昔時在庭闈孝子翩翩舞綵衣二親已歿歸黄土<lb/>
孝子空思綵衣舞春風花開秋葉黄雨露既濡天降霜<lb/>
流光無情不相待此心思親那可忘當年種得長生草<lb/>
惆悵如今亦枯槁滄溟易竭山可虧人生思親無絶期<lb/>
　　　讀余忠宣公文集<lb/>
<pb n="KR4e0089_WYG_002-4b"/>
中原日落秋塵黄西望烽火連荆襄雄藩宿將盡驚遁<lb/>
書生復見張睢陽孤軍堅壁大江上誓欲保障東南疆<lb/>
羽書四入丞相府援兵不出吁可傷神州陸沈大勢去<lb/>
夫誰擊楫江中央七年大小數百戰士卒感發疲復張<lb/>
食殚力竭城遂䧟麾下禆將無生降嗟公竟作厲鬼死全<lb/>
家義徇為國殤至今遺文落人世直與日月争輝光伊<lb/>
余再拜獲披誦徒抆血淚沾衣裳九原精爽應可作願<lb/>
歌大招薦椒漿<lb/>
<pb n="KR4e0089_WYG_002-5a"/>
　　　金陵夜坐<lb/>
海風夜半從東起雲巻秋空净如洗三山射影入明河<lb/>
金作蓮花開緑水緑水茫茫使我愁不知何處可通舟<lb/>
張騫一去今安在天上人間幾度秋<lb/>
　　　題可齋巻<lb/>
維揚佳士潤州客十載簪纓遊上國齋居新搆遠塵囂<lb/>
彤邸扁題留翰墨縹帙牙籖左右陳青囊有藥濟時人<lb/>
年來積得隂功厚紅杏花開遶舍春長時賔友多相過<lb/>
<pb n="KR4e0089_WYG_002-5b"/>
透竹茶烟翠成朶機心總付與浮雲觴咏笑談無不可<lb/>
老我年來衆疾嬰願求匕劑制頽齡朱顔若有還童望<lb/>
不用黄庭内景經<lb/>
　　　贈觧學士<lb/>
憶昔先皇臨紫極軺車屢降徴山澤君時年少挾竒才<lb/>
徒步觀光來上國萬言䇿進蓬萊宫劔花出匣森詞鋒<lb/>
九重非常賜顔色一朝聲譽凌長虹玉堂初秉絲綸筆<lb/>
金豸俄遷烏府秩廷臣俊乂數千人當代諫書推第一<lb/>
<pb n="KR4e0089_WYG_002-6a"/>
殿前端立近宸旒西風鵰鶚横清秋片言直折田丞相<lb/>
幾度請斬安昌侯貴戚勲臣金與霍終年陪從親帷幄<lb/>
長安市上多家奴一日聞風皆膽落天恩旋許歸寧親<lb/>
放迹西江山水濵長讀南陔采蘭句繡衣晴炫斑衣新<lb/>
陽春明月秋風夜憶簉鵷行侍龍駕中天回首五雲高<lb/>
清夢長飛雙闕下鼎湖白日歎龍昇君亦倉皇西北行<lb/>
孤臣遙望帝鄉遠血涙如雨沾長纓萬里棲棲復歸日<lb/>
弊裘羸馬無人識𤣥都觀裏㸔桃花總是劉郎後來植<lb/>
<pb n="KR4e0089_WYG_002-6b"/>
我皇繼統傳萬年囊括四海收英賢賈生遂膺宣室召<lb/>
諸葛不顧南陽田含香重入鑾坡直屢草丹書宣帝德<lb/>
金鷄銜出紫泥書蓮炬照還青瑣夕先皇盛業超虞唐<lb/>
命君紀述開秘藏編成再拜獻中禁勑賜文綺兼緋黄<lb/>
萬機燕閒宫漏夕東閣西清常侍側恭承顧問進嘉謨<lb/>
上補衮衣無闕職明良際合古今稀况復兩朝蒙眷知<lb/>
子房一遇赤龍子倒海傾心山不移嗟余識君雖恨晚<lb/>
君常顧我多青眼大夫傾盖即情親結交何必論深淺<lb/>
<pb n="KR4e0089_WYG_002-7a"/>
勸君松栢勵貞心嵗晚不為霜霰侵投軀盡悴報明主<lb/>
袖拂五湖烟水深<lb/>
　　　薛濤海棠<lb/>
錦城已得春消息萬里橋邊花似織東風先到海棠枝<lb/>
千朶苞香茜裙拆橋邊媺人花作魂玉纎巧奪花精神<lb/>
娟娟盡濕金莖露却笑臙脂㸃絳唇鸞牋半幅情無限<lb/>
不學琴心抱孤怨只愁化作綵雲飛緑葉隂隂閟深院<lb/>
　　　半野軒<lb/>
<pb n="KR4e0089_WYG_002-7b"/>
松陵城外長橋路緑水逶迤帶雲樹水邊樹裏是誰家<lb/>
半郭半村高隠處少年曽入幽并遊投老還家理釣舟<lb/>
醉臥蘆花深浦月笑呼笙鶴洞庭秋流光苒荏浮雲改<lb/>
八表神遊知幾載至今想見晉風流猶有當時遺墨在<lb/>
我亦烟波舊釣徒香秔炊熟膾鮮鱸天恩未報丹心切<lb/>
敢問漁蓑泛五湖<lb/>
　　　題岳陽樓圖<lb/>
君山一帶横黛蛾洞庭萬頃生白波西風落木楚天迥<lb/>
<pb n="KR4e0089_WYG_002-8a"/>
樓倚紫漢高嵳峩西瞻雪嶺雲中起東俯長江數千里<lb/>
飛簷曲欄倚西風落鶩孤霞帶流水昔聞蓬萊有真仙<lb/>
幾度樓頭曽醉眠玉管一聲山月白朗吟飛去已千年<lb/>
子生素有遨遊志白髪東南欲留滯登樓擬欲覔仙蹤<lb/>
試問三神山外事便當鍊液鎔金丹後天不老常紅顔<lb/>
晴窻對畫發遐想岳陽之樓何日來躋攀<lb/>
　　　冷齋<lb/>
單君家本東州住十載栖栖守儒素一官新領廣文氈<lb/>
<pb n="KR4e0089_WYG_002-8b"/>
宛在長江最西處江花江水朝暮流却望家鄉思舊遊<lb/>
想像當時讀書處齋居蕭颯冷如秋自從來作江西客<lb/>
留得平生心不易一齋况味冷如初任使人間自炎赫<lb/>
嵗云暮矣飛嚴霜東園豈復遺芬芳貞松老栢挺孤操<lb/>
蔚然秀發千尋岡人生抱道貴如此肯逐繁英共浮靡<lb/>
世上誰知鄭廣文洛陽豈識袁高士嗟子避熱三十年<lb/>
冷齋寒席心乆便人生老去本戒得况乃層冰心素堅<lb/>
感君少壯負竒志凡馬羣中見騏驥願君中道勿自疑<lb/>
<pb n="KR4e0089_WYG_002-9a"/>
晚節苦貞宜愈勵<lb/>
　　　題鳯山書屋<lb/>
呉山徃事浮雲去山勢猶傳鳯棲處東風不鎖玉樓春<lb/>
花落當時後庭樹美人家住鳯山坳雪巻横江萬頃潮<lb/>
雲氣隂連三島近海門晴拔兩峯高踈簾展巻清朝坐<lb/>
曲几篝燈宵未臥鳯飛千仞不歸來頻見萬松山月墮<lb/>
九苞覧德今朝天美人追隨青雲邊黄旗紫盖葱蘢起<lb/>
彩章五色同翩翩置身阿閣依霄漢珠樹璚花互輝煥<lb/>
<pb n="KR4e0089_WYG_002-9b"/>
親聼簫韶奏九成嗈嗈聲在瑤䑓畔應思高臥鳯山雲<lb/>
水影林光幾度新野鳥獨憐山寂寞一聲啼斷翠華春<lb/>
别來書舍渾如舊芳草間花自増秀已聞名譽重穿楊<lb/>
未許思家問垂柳風流白晳方青年駿馬金羈被錦韉<lb/>
丹鳯城中朝謁下何人不羨玉堂仙况嘗遠作乗軺使<lb/>
西北山川歸攬轡未誇天上泛靈槎盡入胷中作竒氣<lb/>
憶余少覔錢塘遊月中折桂西風秋可憐與子未相識<lb/>
不向鳯山尋少留老來遇子芙蓉闕屈指流光十餘閲<lb/>
<pb n="KR4e0089_WYG_002-10a"/>
瑣闈應制午隂移紫禁候朝清漏徹同侍鑾輿幸辟雍<lb/>
千官珂珮如雲從退歸一望春無限滿袖天香紫陌風<lb/>
講筵初設紳纓列延閣編書萃才傑就中我最知子深<lb/>
楚楚真雛産丹穴西蜀徒稱龎士元河東不用推三絶<lb/>
絲繩玉缸春酒香幾回共醉黄金觴華筵錯落羅綺食星<lb/>
河銀燭交熒煌後予簪筆承華侍子録勲績書旂常玉墀<lb/>
同簉鵷鷺序東閣西清嚴禁籞此際終朝迹稍踈毎逢<lb/>
休暇多相與我今為子歌鳯山興落書窻緑蘿雨劒花出<lb/>
<pb n="KR4e0089_WYG_002-10b"/>
匣秋蓮開㸔子爽邁非凡才育成羽儀偹炳蔚當年本<lb/>
自岐山來明堂大啓臨泰階聖人端拱萬國懷銜書呈<lb/>
祥將屬誰鳯山舊舎何有哉<lb/>
　　　聚玉堂詩<lb/>
連城白璧天下竒卞和得之翻見疑周家𢎞璧及琬琰<lb/>
列陳西序誰能窺何如春秋邾國多一門長㓜春雍熈<lb/>
風雲清淑華搆啓九龍山前震澤湄春花秋月嵗頻度<lb/>
堂上日日吹塤篪伯兄資禀温且栗仲季咸粹無瑕玼<lb/>
<pb n="KR4e0089_WYG_002-11a"/>
吕君舊為文學掾掲題聚玉顔堂楣河南先生玉堂老<lb/>
文章燁耀長虹垂雄篇奥義作題識力挽古道孰澆漓<lb/>
容䑓博士梁溪彦持巻索我為歌詩硜硜頑礦人所棄<lb/>
敢對西子揚蛾眉勉思祖母尤氏族事宋穆陵為太師<lb/>
昔營菟裘並錫麓少小猶憶相追隨邑中著姓我多識<lb/>
鄒氏頗亦曽相知青氈傳家將百載不逐桑海同更移<lb/>
秋風萬木總凋謝挺然獨抱凌霜姿只今相承凡幾葉<lb/>
庭前皎皎増璚枝緬懷時風乆趨薄欲咏棠棣嗟吾衰<lb/>
<pb n="KR4e0089_WYG_002-11b"/>
喜君與俗不俱靡二難皓髪全怡怡有如紛紛鷄鶩侣<lb/>
蔚然孤鳯丹山儀余家昔嘗秉友愛鄉人曽以芝蘭推<lb/>
那知中道遇摧折鶺鴒原上徒傷悲中情感激為君賦<lb/>
才薄愧乏瓊瑤詞<lb/>
　　　題梅花巻為顧御史賦<lb/>
我家家在呉山住路入梅花最深處天空嵗晚雪紛飛<lb/>
繞屋寒香千萬樹花時日日醉花邊酒醒長吟花下眠<lb/>
聽到翠禽啼欲斷任教明月照青天自從遊宦京華乆<lb/>
<pb n="KR4e0089_WYG_002-12a"/>
夢遶花前與花後故山花發想依然何遜才華已非舊<lb/>
霜䑓御史繡衣人藏得横斜水面真一幅齊紈裁皎雪<lb/>
筆端渾是玉精神蕭齋凍雨簷花落紙帳夜寒燈影<lb/>
薄恍然相對似還家春信依稀生緑蕚緑蕚春生日漸<lb/>
多故山歸計尚蹉跎玉堂日賜宫壼酒其耐梅花似雪<lb/>
何何當便赴㸔花約莫待江天吹曉角詩成却向畫中題<lb/>
酒熟空思花下酌<lb/>
　　　烏䑓清曉<lb/>
<pb n="KR4e0089_WYG_002-12b"/>
廣寒宫闕金風起十二瓊䑓涼似水何時忩月弄晴輝<lb/>
冷浸栢䑓秋色裏美人繡衣對青燈六曲雲屏爽氣凝<lb/>
南飛烏鵲不驚繞玉壺清貯銀河冰此時心在澄虚境<lb/>
白露紅蓮秋烱烱忽聞禁漏滴三更喚起遐思發深省<lb/>
參横斗轉天蒼蒼將整冠珮朝明光衮衣無缺不煩補<lb/>
近臣何事諫封章城烏未啼人尚悄坐待金爐香篆裊<lb/>
天上初傳啓九闗一庭霜月烏䑓曉<lb/>
　　　題雲山圖<lb/>
<pb n="KR4e0089_WYG_002-13a"/>
三山陳翁湖海士平生浩蕩懷竒氣晚年脱迹遊永嘉<lb/>
冩盡江南山水意江南山水何處多呉頭楚尾青嵳峩<lb/>
天鷄啼罷海光動大江一道懸銀河江村緑樹人家曉<lb/>
燕子歸時人悄悄千山空翠挾雨來萬頃白雲閑不掃<lb/>
爾不見米芾顛海岳廟前書畫舡溪藤出水雪花皎興<lb/>
來搖筆生雲烟又不見高尚書家住房山滄海隅晝長<lb/>
坐對遼天迥尺素亂洒雲糢糊陳翁昔嵗得其奥邱壑<lb/>
蟠胷奪天造大娘劍器張顛草手應心通入神妙何當<lb/>
<pb n="KR4e0089_WYG_002-13b"/>
放浪遊名山倒跨白鹿尋仙闗翁乎翁乎精爽可呼起<lb/>
笑折三秀雲崖間<lb/>
　　　春風堂<lb/>
昔年有士遊程門彌月坐絶春風温清芬相傳數百載<lb/>
族姓喜見雲初孫早年負笈登太學宰邑佐郡多承恩<lb/>
公餘退食高堂下右史左圖供討論大書春風揭華扁<lb/>
仰止先哲今如存恍然心目若親灸不異當時和氣暄<lb/>
我聞游楊嘗立雪太山巖巖師道尊大賢設教豈矛盾<lb/>
<pb n="KR4e0089_WYG_002-14a"/>
萬善殊途同一源吁嗟道喪向千載古聖奥義多湮淪<lb/>
斯文未冺出天意篤生河南弟與昆𤣥言立德示矜式<lb/>
垂訓萬世開䝉昏猶如長夜方未曉朝陽忽起光燉燉<lb/>
春風堂中春寂寂之子獨坐無煩喧更歌浴沂詠歸罷<lb/>
俯視滿庭芳草蕃悠然真趣非外假欲冩心素應忘言<lb/>
　　　南湖佳趣<lb/>
雨香雲暖東風裏緑漲南湖湖上水望中千頃净無塵<lb/>
細縠平鋪吹不起鳬鷖鸂䳵交交飛蒲芽含紫蘆芽肥<lb/>
<pb n="KR4e0089_WYG_002-14b"/>
天光水影更蕩漾湖南湖北皆春暉美人家並湖邊住<lb/>
花落花開春幾度自從捧檄仕京華夢遶烟霞釣遊處<lb/>
我本沙鷗社裡人别來頻見鳯城春賦詩為冩湖南趣<lb/>
猶憶汀洲采白蘋<lb/>
　　　陌上桑<lb/>
東城璧日曙煌煌流照㤗家文杏梁羅敷初起鬱金床<lb/>
粧成曳履出蘭堂纎纎柔荑攜玉篚逐伴紫陌采緑桑<lb/>
陌上麗景正春陽鮮華豐草競紛芳暎見羅敷好容粧<lb/>
<pb n="KR4e0089_WYG_002-15a"/>
丹唇含貝眉黛長瓠犀皓齒粲晨霜臉邊匀飾和頳黄<lb/>
宫腰冉弱盈把强澄瀾娟娟溢嬌眶倭墮寳髻低復昻<lb/>
翠釵翩翩翹鳯凰耳畔明月綴雙璫廣衣窄襦巧束装<lb/>
鮫綃方領湘綺襠綉文交頸刺鴛鴦合歡緩帶順風颺<lb/>
廻軀竦歩婉欲翔落英飛燕交頡頏行人辟易立兩行<lb/>
盡訝羅敷艷非常使君五馬來東方遣吏借問家何鄉<lb/>
願言授綏共徜徉羅敷含羞佇道旁湏臾㣲㣲啓鸎吭<lb/>
致辭向前請審詳妾家易識復難忘青樓畫閣儼相望<lb/>
<pb n="KR4e0089_WYG_002-15b"/>
二八辭親奉姑嫜良人初并侍中郎朝朝馳驟少年場<lb/>
騧驪銀勒紫絲韁芙蓉劔轉七星芒今年專城綰金章<lb/>
瑤璠結珮響鏘鏘真珠颯纚垂香囊府中出入善趨蹌<lb/>
六衢三市生輝光可憐意氣能驕張還家别有歡無央<lb/>
九華帳列東西廂侍女齊熏蘇合香筝竽喧闐間笙簧<lb/>
七盤曲赴紛浩倡左右起舞茱萸裳襜襜綺態遊龍驤<lb/>
中庖豐膳進牛羊佳醴湛湛泛華觴良人欣欣方樂康<lb/>
羅敷辭竟聲彌揚置筐再拜申禮防人生伉儷各有當<lb/>
<pb n="KR4e0089_WYG_002-16a"/>
使君一向不自量蠶饑妾欲歸洞房五馬勿復乆彷徨<lb/>
　　　題江山傑閣圖<lb/>
我生不識黄鶴樓未向滕王閣上遊南昌武昌空夢想<lb/>
安得醉倚雕欄秋畫中樓閣知何處我欲凌風試飛去<lb/>
西山雨挾南浦雲鸚鵡洲連漢陽樹手招仙人王子喬<lb/>
吹笙歸來共逍遥緱山綵鳯緲難見華落瑤池王母桃<lb/>
人生百嵗真如寄何乃長年苦匏繫流光一去豈復來<lb/>
湏趂青春尋賞事楚江迢迢帶楚山危樓傑閣江山間<lb/>
<pb n="KR4e0089_WYG_002-16b"/>
飄然乗興窮躋攀何湏鎔錬大藥延紅顔<lb/>
　　　聽鶴軒<lb/>
黄鶴樓頭鶴飛去遼東白鶴知何處何如結屋鳯城西<lb/>
坐聽鶴聲來玉宇玉宇澄清玉鏡明戛然孤響落青㝠<lb/>
天風吹入松忩底半夜秋生四座聲窻中美人雲霄士<lb/>
素被香綃寒熟睡驚廻一枕小遊仙恍在丹山璚島裡<lb/>
丹山瓊島綵雲深山中珠樹森成林珠林花開不知數<lb/>
花開處處皆仙禽何當飛弄瀛洲月聽取長鳴山石裂<lb/>
<pb n="KR4e0089_WYG_002-17a"/>
歸來一笑蟠桃春赤壁横江何足説<lb/>
　　題赤城霞氣巻<lb/>
赤城嵳峩倚天起横絶海雲三百里嵐霏銷盡霽霞明<lb/>
綵翠蕩搖青鏡裏綺華丹燄紛交流五色芙蓉緑水秋<lb/>
羅浮天姥何足數氣壓三山十二樓粉署仙郎赤城客<lb/>
石梁華頂親遊歴幾廻夢入故山霞不知身在長安陌<lb/>
長安陌上早朝天日麗觚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曙景鮮紫盖黄旗蔚䓗蒨<lb/>
龍光咫尺五雲邊鵷班侍立敷章奏花露沾衣凝竚乆<lb/>
<pb n="KR4e0089_WYG_002-17b"/>
恍疑身上青雲梯仰手瑤光攀北斗羨子朱顔緑鬢時<lb/>
清朝際遇古來稀早竭丹心報明主赤城嵗晚弄霞暉<lb/>
　　　贈鶴林周𤣥初<lb/>
鶴林先生紫烟客丰神秀朗雙瞳碧早年學道逃人羣<lb/>
呉越名山遍遊歴静中黙悟天地真却歸高臥桃花春<lb/>
河車姹女未騰化滄溟回首揚紅塵丹書召入麒麟殿<lb/>
身被羽衣承燕見從此聲華傾上都五侯七貴争迎餞<lb/>
西方神嶽高峥嶸詔遣先生祠百靈道傍奔走二千石<lb/>
<pb n="KR4e0089_WYG_002-18a"/>
人訝真仙降玉京禮成俯伏拜大庭珮環拂地風泠泠<lb/>
四門閎開對黄道五雲回綵垂金城是時君王方穆清<lb/>
龍顔顧盼喜氣生賜以石髓所和之大羮賈生前席何<lb/>
足榮罷朝上䟽陳悃誠臣願乞身終素情綸音重降芙<lb/>
蓉闕特許先生返巖穴路出龍盤山外雲帆開楊子江<lb/>
心月青鸞白鳯飛參差仙之子兮繽紛而相隨洞天㝠<lb/>
㝠兮千秋一時先生歸去兮猶未遲丹䑓舊種金光草<lb/>
此際花葉方紛披懸知先生交搆功已成欲將身與元<lb/>
<pb n="KR4e0089_WYG_002-18b"/>
化并長生之術倘可授我願相從閬苑行<lb/>
　　　湘竹簫歌為趙丹林賦<lb/>
君家洞簫天下竒碎紅亂㸃香淋漓濃如丹砂沁氷肌<lb/>
淡似猩血凝璚枝持來世人莫能識疑是秦王女兒之<lb/>
所貽幾回吹向霜江曉皓月不明風悄悄一聲巻入碧<lb/>
雲中驚散飛鴻落天表君不見重華去兮歸路遙二女<lb/>
泣向湘江皋江皋之竹竹間泪萬古千年長不消我將<lb/>
挾君攜此同上黄鶴樓醉弄一曲離鸞秋曲終飛度洞<lb/>
<pb n="KR4e0089_WYG_002-19a"/>
庭去試聽蒼梧猿夜愁<lb/>
　　　題扇和張文伯韻<lb/>
洞庭緑漲波連天蒹葭露冷秋蒼然酒船横放白鷗渚<lb/>
世間誰謂無神仙百年總是邯鄲客豈必區區困形迹<lb/>
揚雄識字竟何成賈傅抱才曽受謫公生明世登天門<lb/>
日侍彤庭近五雲平生本有江海趣長憶五湖沙鳥羣<lb/>
夢中濯纓歌未了藥爐九轉神丹早待公白首報君恩<lb/>
同采靈芝向瑤島<lb/>
<pb n="KR4e0089_WYG_002-19b"/>
　　　樂親堂<lb/>
美人結珮朝明光俯伏丹陛陳封章高堂親老乞就養<lb/>
恩賜儒官歸故鄉潮州南去幾千里原田毎每帶桑梓<lb/>
到家開講多閒時日日陞堂奉甘㫖山梁雉聲鳴角角<lb/>
人生無如養親樂<lb/>
　　　溪南小隠為孫叔瑜賦<lb/>
我從天上歸烟霞偶過溪南小隠家谿頭昨夜雨新歇<lb/>
浦口水生浮釣槎十年江海狂游跡暫爾還鄉反如客<lb/>
<pb n="KR4e0089_WYG_002-20a"/>
沙鷗野鳥忽相逢總是當年舊曽識明朝又欲去朝天<lb/>
身在龍樓鳯閣邊回首溪南何處是夜深夢落洞庭船<lb/>
　　　東坡畫竹為周仲輝題<lb/>
眉山一代稱文雄落筆徃徃凌長虹時將書法作畫法<lb/>
墨花洒出皆神工一枝老幹欺霜雪數葉翛翛更清絶<lb/>
儼如端笏立朝時餘子紛紛莫能折至今㸔畫精爽生<lb/>
恍疑玉局攀雲軿詩成拜冩發長歎南山一帶横空青<lb/>
　　　題竹根道人<lb/>
<pb n="KR4e0089_WYG_002-20b"/>
早年曽作長安客遊遍東城與南陌老來却秉嵗寒心<lb/>
情與竹君相莫逆平生遇竹成乆留不異當年王子猷<lb/>
詞人為作竹根傳飽食渭川千畆秋邇來歸臥呉山乆<lb/>
白髪蕭蕭心不朽興酣按節竹間歌却笑呉興饞太守<lb/>
　　　白雲窩<lb/>
君家昔在呉山住俗客長年少來去我因登眺遠相尋<lb/>
直到白雲最深處憐君所寓多清幽雲為䑓榭雪為樓<lb/>
但觧此身居混沌不知人世换春秋采藥雲隨身讀易<lb/>
<pb n="KR4e0089_WYG_002-21a"/>
雲依座閒到白雲吟醉擁白雲臥石鼎茶香午夢回白<lb/>
雲猶自未曽開柳絮一天風不巻梨花萬樹月初來莫<lb/>
論栁絮風難比梨花月容易飄零容易缺何如白白山<lb/>
中雲晨夕相㸔自怡悦自怡悦人誰知白雲本與無心<lb/>
期飄然辭雲下山去佩琴攜鶴遊京師寄迹京師逾十<lb/>
載白雲縹緲長不改濟人未了竟忘歸故山猿鶴應相<lb/>
待我去君來二十春今朝那復又逢君何時共買東風<lb/>
棹相與還山訪白雲<lb/>
<pb n="KR4e0089_WYG_002-21b"/>
　　　春曉美人圖<lb/>
梨花埭上鷄鳴早十二璚樓天乍曉東風不動緑楊絲<lb/>
雲母窻空春悄悄銀屏複帳掩鮫綃遮斷蓬山海路遙<lb/>
鬢亂釵横雙鳯軃玻瓈枕上不勝嬌誰將鸚鵡偷調弄<lb/>
驚散瑤䑓合歡夢金盤仙掌日華高小苑花枝露痕重<lb/>
小玉薫殘蘇合香臨鸞先學理新粧合歡欲起愁無力<lb/>
滿院緑隂春晝長<lb/>
　　　送人還江西<lb/>
<pb n="KR4e0089_WYG_002-22a"/>
清江水浸芙蓉花君來别我將還家知君家在臨川住<lb/>
十載從宦遊京華職居宗正掌清近親見玉牒滋仙葩<lb/>
聖恩如天浩無際特賜休老尋烟霞都門祖餞擁冠盖<lb/>
有琴在囊書在車到家山水想依舊西風落木秋更佳<lb/>
曉窻一枕夢初破忘却㕔鼓趨晨衙山田霜降稻新刈<lb/>
晴溪水涸魚堪义陶然醉卧菊籬下人生此樂真無涯<lb/>
二䟽榮歸難獨美朝野歎羨良非誇慚余未遂報明主<lb/>
敢憶五湖乗釣槎賦詩贈君西别去側身東望空長嗟<lb/>
<pb n="KR4e0089_WYG_002-22b"/>
　　　題山水小景<lb/>
徃年曽到西湖曲雨後西山翠新沐蘇公堤上栁枝青<lb/>
蘇小門前芳草緑畫船搖曳向湖中載得鴛鴦浦口風<lb/>
春去春來知幾度總將心事付殘紅客窻見畫成今昔<lb/>
湖水湖山渾咫尺何當重費買花錢載酒六橋尋故迹<lb/>
　　　題周昉折花仕女圖為劉士賔賦<lb/>
陽䑓雨過朝慵起翠撒雲鬟倦粧洗東君昨夜送韶光<lb/>
春在花枝嬌旖旎暖香暗襲紅霞綃沁入玉纎温不消<lb/>
<pb n="KR4e0089_WYG_002-23a"/>
麝臍龍腦避芳馥金鴨沈檀皆罷燒含情欲與花神説<lb/>
為訴芳心愁萬結莫教零落五更風蝶粉蜂黄共消歇<lb/>
　　　贈道士呉𤣥覧<lb/>
鶴齋先生鶴上仙與余曽逢東海邊手持崐岡緑玉杖<lb/>
袖有金匱青霞編謂余不是紅塵客前度名當在仙籍<lb/>
夜䦨抵掌論長生笑指東方曉光白爾後飄然各觧分<lb/>
茫茫回首不相聞先生遍遊五嶽去余亦還山臥白雲<lb/>
此來忽遇呉貞節昔事先生受真訣借問先生今在不<lb/>
<pb n="KR4e0089_WYG_002-23b"/>
太清之上朝仙闕仙闕深沈隔九闗珠樓璚宇倚高寒<lb/>
中有仙人不知數月為環珮雲為冠蟠桃花發春漫漫<lb/>
人世千年如等閒我將滅迹棲名山交搆精魄營神丹<lb/>
天傾而後凋朱顔坐視桑田成海湏臾間<lb/>
　　　題澄江韓氏彌性堂巻<lb/>
芙蓉城裏花如簇况有澄江秋水緑花間茅屋是君家<lb/>
門外縈廻江一曲長年自與世情踈何異柴桑處士居<lb/>
竹粉晴飄圍罷局芸香晝染讀殘書我曽放迹澄江上<lb/>
<pb n="KR4e0089_WYG_002-24a"/>
水墅山邨遍遊賞如何未觧識君家徃事茫茫空悵怏<lb/>
君家令子仙闈郎我忝濡毫直玉堂侍宴毎聫金屋坐<lb/>
退朝常接玉墀行幾畨論舊相留戀彷彿澄江眼中見<lb/>
令人飛夢落江南滿座秋光净如練披圖索我為題詩<lb/>
老去空慚藻思非勉率為君歌此曲恍然疑接謝元暉<lb/>
　　　題烟江疊嶂圖<lb/>
劔闗平削千山開勢掩巴蜀何雄哉蛟飛鳯舞互争秀<lb/>
中有一道長江來昔年鼎足曽分峙惨淡風雲屯伯氣<lb/>
<pb n="KR4e0089_WYG_002-24b"/>
鄧艾功勲誇一時武侯忠義垂千世只今天地皆清寧<lb/>
蜀江水緑山青青漁舟一葉三峽口行人釃酒登夷陵<lb/>
我生蹤跡留南國未遂西遊到荆益何當鼓棹泝瞿塘<lb/>
錦官城裏㸔山色<lb/>
　　　為侯主簿題羣玉軒<lb/>
使君自是玉雪姿出宰百里逢清時手栽江梅遶公館<lb/>
天寒嵗晚花盈枝我從天上歸林谷索我揮毫賦羣玉<lb/>
何郎才思已非前空憶揚州夢難續親記承恩從翠華<lb/>
<pb n="KR4e0089_WYG_002-25a"/>
頻過小苑曉㸔花玉堂雪霽東風冷千樹璚瑤發素葩<lb/>
宫壺酒醒踈鐘起身在蓬萊仙島裡旋巻青綾披素裘<lb/>
筆端詩成如振綺披圖便欲賦長歌撫巻其如羣玉何<lb/>
憑誰喚取雙青鳥聽我吟翻瀚海波<lb/>
　　　孟母斷機圖為練母沈夫人夀<lb/>
匹縑不易成紛緒不易治如何孟氏母剪斷機中絲機<lb/>
中絲斷猶可理覆簣成山寧可止子賢著德炳日星母<lb/>
教垂名耀青史練塤伯仲純孝資蚤年英拔非凡兒趨<lb/>
<pb n="KR4e0089_WYG_002-25b"/>
庭既承嚴父訓慈闈化導猶孜孜隆冬盛暑功弗間燈<lb/>
窻常聽烏翻枝突然已弁思報德寸草難答三春暉千<lb/>
年桃實瑤池後酒進三觴樂初奏手持孟母斷機圖拜<lb/>
向親前祝親夀雙親鶴髪皓垂肩蘭玉參差争秀妍自<lb/>
言兒雖匪敢窺前哲母氏特比孟母賢兒容既婉母顔<lb/>
悦庭户藹藹春風邊我聞百行孝居首塤孝於今信希<lb/>
有袖懷三橘奉親嘗臥獲雙魚適親口豈如比親古賢<lb/>
母塤也愛親心更厚獨憐綵衣遊未歸王孫芳草幾萋<lb/>
<pb n="KR4e0089_WYG_002-26a"/>
其版輿毎御高堂上空對畫圖思見兒庭前幸有孫枝<lb/>
茂買肉食之須此時㑹待陳情能奉表我當重賦斷機<lb/>
詩<lb/>
　　　題王仲遠東郭草堂<lb/>
百花洲上花全落緑水逶迤帶烟郭郭東茅舍是君家<lb/>
千頃湖光秋寂寞長年無事揜閒扉欲遠人間是與非<lb/>
西望呉時舊䑓榭綺羅空逐綵雲飛白蘋波上涼風起<lb/>
菰米炊香蓴菜美沿月乗流幾忘還釣船横放蘆花裡<lb/>
<pb n="KR4e0089_WYG_002-26b"/>
知君與世漸忘情不羡金門大隠名我欲敲門一相訪<lb/>
滄浪同泛濯塵纓<lb/>
　　　風竹二首<lb/>
此君曽向瑣闈㸔金莖露洗青琅玕故山近日重相對<lb/>
凉雨新收香粉墜一枝瀟洒畫圖中冩得江南葉葉風<lb/>
明朝何處重相遇紫閣深沈翠霧籠宣和内家稱畫竹<lb/>
文蘇響斷誰能續後有房山與薊邱筆端冩盡瀟湘玉<lb/>
君家此本屬何人一竿獨立淇川麓凛然節操凌冰霜<lb/>
<pb n="KR4e0089_WYG_002-27a"/>
嵗晚佳人在空谷天寒彩鳯不來棲日暮煩誰伴貞獨<lb/>
　　　題謝孔昭畫天池石壁<lb/>
層峯秀拔秋雲端疊石亂鎖青巑岏土花半削太古色<lb/>
碧池蕩漾清流寒中呉勝境當第一虎阜靈巖本非敵<lb/>
惜哉未經韋白題數百年來閟竒迹我家相去十里餘<lb/>
春遊秋賞無時虛廬山天姥著名乆當與伯仲稱輿圖<lb/>
東山遺裔丹青客海内仙蹤在胷臆興來落筆妙入神<lb/>
滿紙縱横列泉石誰能為我喚取五湖船一夜飛度穹<lb/>
<pb n="KR4e0089_WYG_002-27b"/>
窿巔仰窺天闗叩石鼓驚起萬壑松風泉<lb/>
　　　林霏軒<lb/>
憶昔放舟苕霅間青鞋竹杖登弁山山春日霽曉光薄<lb/>
巫女緑濕雙螺鬟深林無處覔僧寺衣上紛紛帶空翠<lb/>
却尋樵路到樵家彷彿瀟湘問山市十年高臥呉山秋<lb/>
每㸔烟霏散復收東南佳趣滿胷臆人生何必窮仙遊<lb/>
自從候曙朝金殿天上神仙幾親見龍樓鳯閣綵雲中<lb/>
紫盖黄旗蔚䓗蒨山人忽寄林霏圖軒居冷䕃青扶踈<lb/>
<pb n="KR4e0089_WYG_002-28a"/>
層隂濃黛數千頃清潤逼簾秋氣虚翻然便欲動幽興<lb/>
獨抱瑤琴訪蘿逕同是烟霞社裏人相逢不必通名姓<lb/>
時清未敢歸林巒呉弁羣山空畫翰滿目晴光春欲染<lb/>
緘詩先和松風寒<lb/>
　　　雲門山水圖<lb/>
我昔探禹宂嘗登秦望山白雲横秀色半落青巑岏山<lb/>
髙雲深緲空曠勢拔海天山萬丈赤城霞氣石梁虹昏<lb/>
旦絪緼各殊状便欲因之上天台飛度弱水登蓬萊芙<lb/>
<pb n="KR4e0089_WYG_002-28b"/>
蓉削出海光裏緑波蕩漾金銀䑓山重重兮蒼翠雲溶<lb/>
溶兮昭回素娥玉童兩兩追隨翠鸞紫鳯雙雙徘徊丹<lb/>
崖碧磴懸寥廓我將從之路綿邈翩然興盡思歸來至<lb/>
今猶憶仙家樂秋風葉落春花飛俯仰清遊今是非美<lb/>
人示我縑素軸頓覺滿目生清輝山青雲白宛如昨賀<lb/>
家宅臨湖水湄日長草閣門不掩有客放舟來問竒自<lb/>
從金閨預通藉曉振珂珮趨彤墀公堂退食時展玩清<lb/>
夢幾度生耶溪嗟予謬陪青瑣闥與子出處同襟期雲<lb/>
<pb n="KR4e0089_WYG_002-29a"/>
山本有平生趣顧余菲質叨恩私寸心報國倘能遂却<lb/>
跨白鹿登丹梯<lb/>
　　　題金山寺<lb/>
長江萬里從西來直走東海何雄哉金山湧出浪花裏<lb/>
近對北固青崔嵬我嘗放舟京口宿擬叩山門快遐矚<lb/>
平明潮漲催觧維水影山光空滿目住山開士江海人<lb/>
卓錫棲禪今幾春邇來膺召遊上國校讐祕閤從詞臣<lb/>
退朝迎我維摩室手啓琅函展湘帙青宫少師希世才<lb/>
<pb n="KR4e0089_WYG_002-29b"/>
滿紙縱横揮綵筆恍然置我金銀宫曇華亂落江天風<lb/>
妙高䑓上月輪轉海門日照扶桑紅便欲因之訪三島<lb/>
側身飛度東溟曉三山弱水一杯中俯瞰齊州拳石小<lb/>
自慙凡骨非仙姿江山咫尺成天涯飄纓忝入青瑣闥<lb/>
晝長獨坐勞相思何當洒翰巉巖壁剥蘚題名紀遊歴<lb/>
狂歌起喚騎鯨仙我亦瀛波釣鰲客<lb/>
　　　題神駿圖<lb/>
侯家櫪上拳毛騧竒紋五色明春霞天生神駿異凡骨<lb/>
<pb n="KR4e0089_WYG_002-30a"/>
不數霍家獅子花昔年初出秦川道飽食秦原漢陵早<lb/>
昻頭振鬛一長鳴驚散秋鴻落天表曽隨博戰雪山西<lb/>
南海霜風入玉蹄劍外已銷狐兎跡歸來穏步上沙堤<lb/>
雕鞍金勒青絲轡頻從長楊獵廻騎嬌嘶紫陌軟塵輕<lb/>
弄影鳯城春日麗侯家勲業比山河萬古千春永不磨<lb/>
通藉金門青瑣裡常騎神駿振鳴珂<lb/>
　　　貞節堂<lb/>
良人死作戰場鬼賴有兩兒猶可倚抱兒啼泣背燈光<lb/>
<pb n="KR4e0089_WYG_002-30b"/>
遊魂不歸秋夜長當時羅衾香未㓕綉幃亦有鴛鴦結<lb/>
婦人無夫若風燭縱欲重施為誰設兒今成人妾守志<lb/>
太守封章旌節義良人精爽亦有知妾身雖亡復何愧<lb/>
　　　題<hi>闕</hi>
隋家二世厭衮衣不御丹扆朝華夷汴水東流三百里<lb/>
行宫夾道花離離交刀剪落鴛鴦綺高展牙檣照江水<lb/>
承恩侍從千蛾眉深鎖洞房嬌不起九華帳裏醉濃香<lb/>
回首烽烟暗晉陽花月歌䦨花落盡空城秋雨青蕪荒<lb/>
<pb n="KR4e0089_WYG_002-31a"/>
　　　題邱園舊隠圖<lb/>
亞卿昔作桐江客擬向邱園終隠迹嚴陵灘上富春山<lb/>
烟水林泉已成癖中天午夜客星明遂别雲蘿謁紫京<lb/>
玉殿含香頻入奏仙闈視草乆題名承恩出贊滇陽治<lb/>
萬里山川歸攬轡千重鳥道入雲端一派江流落天際<lb/>
却思高臥在家鄉小檻閒忩六月涼明月到時松影轉<lb/>
晚風生處藕花香知君已受西南托莫戀東州舊行樂<lb/>
須待功成報聖明濯纓重問滄浪約<lb/>
<pb n="KR4e0089_WYG_002-31b"/>
　　　題畫<lb/>
春林一雨花成泥萬絲深處殘鶯啼舍南舍北水漲溪<lb/>
出門有馬不可騎千巖萬壑烟霧迷近山一帶横峨嵋<lb/>
湏臾開霽朝日晞青嶂突出臨溪湄宛如故舊乆别離<lb/>
邂逅忽見皆忘機長松脩竹交凝暉空翠藹藹濕不飛<lb/>
蘿忩寥寥春晝遲蕙帳夢熟眠多時北山有文寧用移<lb/>
買山豈假襄陽貲客來莫怪衡門低并訝花徑深逶迤<lb/>
芊芊芳草剪碧齊自是轍迹長年稀畫中人物知為誰<lb/>
<pb n="KR4e0089_WYG_002-32a"/>
高尚當出晉義熈抱琴載酒將安之飄然不受塵鞅縻<lb/>
我辭漁釣遊京師秋風巻空舊茅茨五湖買艇復奚疑<lb/>
行須早聽闗門鷄返懷榮沾雨露私青鞵徒憶尋山蹊<lb/>
林泉故人倘念我它年别訂瑤華期<lb/>
　<lb/>
　<lb/>
　<lb/>
　<lb/>
<pb n="KR4e0089_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻二<lb/>
</p>
<p>
</p>
  </div>
<div>
                <head>青城山人集巻三</head>
    <p>
<pb n="KR4e0089_WYG_003-1a"/>
欽定四庫全書<lb/>
　青城山人集巻三　　　　　明　王燧　撰<lb/>
　　七言古詩<lb/>
　　　送鄭御史僉憲四川<lb/>
鄭君夙抱青雲志十載未能施利器束書曽向西南遊<lb/>
漢蜀山川歸攬轡名藩大府幣郊迎肯屈大材從小試<lb/>
下幃涵潤百氏言閉户研窮六經義胸中藴蓄既汪洋<lb/>
筆底文詞轉滂沛長風驟疾掛髙㠶峻岅﨑嶇奔逸驥<lb/>
<pb n="KR4e0089_WYG_003-1b"/>
潛淵神彩竟難藏衝斗虹光終莫閟我皇嗣位握乾符<lb/>
詔遣軺車求俊乂幡然逺應薦章來闕下才華推賈誼<lb/>
玉堂編纂列羣英金匱抽書發中祕嘉謨盛訓與討論<lb/>
聖徳神功煩載紀詞林本自號神仙象服矧兼金豸貴<lb/>
編成上獻黼座前寶匣封緘貽永世内帑盤花文綺叚<lb/>
儀曹奉勅親頒賜金章紫誥出九重全蜀黎民付専治<lb/>
手持憲節望劍闗一路風霜變凄厲親知送别登鳳臺<lb/>
四座喧呼増意氣嗟予識君雖恨遲每讀雄文如舊契<lb/>
<pb n="KR4e0089_WYG_003-2a"/>
人生相知良獨難浮世佳逢亦非易樽前興發酒再沽<lb/>
橐内金空衣可質志士誰當嚴韅靷丈夫不用多軒輊<lb/>
長歌贈君情奈何苦節氷霜勸君勵<lb/>
　　　古磚篆文歌<lb/>
　　　　洪武某年范陽盧公武氏嘗過予城南舊居<lb/>
　　　　道出僧坊見甃壁古磚上有篆文隠起勢甚<lb/>
　　　　竒偉公武欲求得之時僧塗堊方畢飾吝損<lb/>
　　　　壞弗肯予今年余復見之因抉壁豪取而公<lb/>
<pb n="KR4e0089_WYG_003-2b"/>
　　　　武殁已數載遂歸於公武猶子次農并作歌<lb/>
　　　　紀焉夫此磚不知綿歴幾千百年始獲發於<lb/>
　　　　公武今公武殁又數載不為它人持去而余<lb/>
　　　　獲歸於次農是豈物之遇有其時抑亦世之<lb/>
　　　　好事者恒鮮得耶今年寔洪武丁夘也<lb/>
范陽盧君好竒古羅網前聞用心苦荒巖窮澤遍探求<lb/>
斷畫殘鈎總裒聚昔過僧宇見陶甓上隠遺書可瞻覩<lb/>
斑痕不假琢石磨缺角寧煩煉金補剥苔剜蘚試研尋<lb/>
<pb n="KR4e0089_WYG_003-3a"/>
浣土滌塵細摩拊未知纎悉無舛訛已覺縱横合規矩<lb/>
疑從盆缶窺禹鼎似向萑蒲獲荆楛世逺那能究源委<lb/>
紋完尚可推編部詭形轉摺龍盤拏逸態飛騰鳳騫舞<lb/>
整如康衢駕列駟踞若髙岡蹲怒虎氣吞鄢郢練三千<lb/>
價陋咸陽城十五蛇奔虺走莫徒誇劍拔弩張安足數<lb/>
範橅既不類臣斯體骨未應同詛楚恍駕孔壁得科斗<lb/>
真訝岐陽逢石皷吁嗟篆法多變化惆悵簡書趨莽鹵<lb/>
不知此字誰揮洒欲與籕史爭參伍緬想東呉稱覇强<lb/>
<pb n="KR4e0089_WYG_003-3b"/>
曽聞季札聴韶濩一時文物豈無傳千古字書當有祖<lb/>
後人自合重千金故物不宜充百堵擬令僕夫遂攜挾<lb/>
無奈主僧猶吝予中心往來累暮朝纒次周流更子午<lb/>
我昨重來經舊地盧君已殁歸荒土壁傾僧去物幸存<lb/>
水濯雨淋文不窳巴夷那識貴陽春甌駱由來賤章甫<lb/>
世無博雅同賞鑑獨發長吁為收取終然雄劍起豐城<lb/>
畢竟明珠還合浦可憐盧君難復生賴有阮咸能嗣武<lb/>
嘗臨滄海眺三韓曽入青徐弔梁父篋裡富儲金石録<lb/>
<pb n="KR4e0089_WYG_003-4a"/>
胷中宏闢圖書府願言持送歸寶蔵請共知音辨魚魯<lb/>
　　　白鶴山房<lb/>
白鶴何年過海東翩然飛落山之中只今鶴去幾千載<lb/>
惟有青山鎮長在青山長在人民非白鶴何如竟不歸<lb/>
美人結屋山中住朝對林霏暮巖雨它日松窻短夣驚<lb/>
山中應有鶴來鳴<lb/>
　　　重題<lb/>
我從天上歸重到白鶴山青山宛如昔白鶴何時還白<lb/>
<pb n="KR4e0089_WYG_003-4b"/>
鶴不還那足惜美人一去長相隔茫茫瘴嶺數千重<lb/>
悵望旅魂歸不得我欲臨風歌大招楚雲湘水不勝遙<lb/>
相思有淚知多少地老天荒恨未消<lb/>
　　　潘宅菖蒲歌用謝疊山先生韻<lb/>
潘夫子辭雄成好山入座雙眸青一拳特立太古上影<lb/>
落萬丈之圓靈幽蒲葉緑弄晴旭勁節黙與吾心盟長<lb/>
飈巻沙雲脚斷臞臞蘚嗇天無情孤花燁燁識者少<lb/>
不與俗物同條生波心蟠根五蹙縮直氣射日凌滄瀛<lb/>
<pb n="KR4e0089_WYG_003-5a"/>
斜拖玉杖乘風行目擊意㑹忘其形崧髙仙人在何許<lb/>
齊州九㸃烟空横長林雲散月皎皎宻樹露滴天㝠㝠<lb/>
乃知造物有深巧笑談彷彿成珠庭清香一吸九竅潔<lb/>
飽徳不使饑腸鳴窻間姢姢曉凝翠耳畔蓛䔩寒流聲<lb/>
我聞長生有竒術便宜寡慾遺塵纓我嬰舊感浪作賦<lb/>
種魚細事空傳經何如白頭梅子貞飲芳嚼秀三千齡<lb/>
眇觀寰海一盃小半夜夢落青雲城我言雖狂有至理<lb/>
世人聞此猜而驚潘夫子心和平膚腴貌古神尤清逍<lb/>
<pb n="KR4e0089_WYG_003-5b"/>
遙谷中住未夕藥囊到處留餘馨潘夫子不可輕江山<lb/>
一攬萬里足孰謂智者無完名<lb/>
　　　山月軒<lb/>
九山有月明如鏡月色山光互輝暎君家故業隠山中<lb/>
幾度獨吟秋夜静夜静山谷月倍明㸔山對月有餘情<lb/>
一輪艷彩河邊樹數㸃螺鬟天際青自從來作京華客<lb/>
何處却看山月色鳳凰臺下晚春時石頭城畔凉秋夕<lb/>
新月還同舊月華故山回首是天涯但喜人生逢賞事<lb/>
<pb n="KR4e0089_WYG_003-6a"/>
那知明月落誰家知君名紀神仙闕桂子含香待攀折<lb/>
行看直舍竚花隂未許還山重對月<lb/>
　　　題採菱圖<lb/>
湖南風信起湖北浪花多欲唱採蓮曲翻成採菱歌採<lb/>
菱歌斷汀州暮何處却尋歸去路誰摇蘭艇笑相迎燈<lb/>
火遙生白蘋渡<lb/>
　　　　苕溪余舊所經遊秋髙氣凄風清水落逺近<lb/>
　　　　漁歌更唱互荅舟行沿洄恍若世外别來不<lb/>
<pb n="KR4e0089_WYG_003-6b"/>
　　　　知幾寒暑矣中呉徐希孟攜謝孔昭所臨松<lb/>
　　　　雪翁採菱圖索詩為作呉歌題其上不能不<lb/>
　　　　動江南之思也呉人王汝玉書于玉堂京署<lb/>
　　　　時永樂己丑上巳日也<lb/>
　　　送張文琮之官新城<lb/>
先生家本東州住蚤嵗才名人共許十年再易廣文氊<lb/>
兩邑英才沾化雨忽報慈親與世違髙堂灑淚脫斑衣<lb/>
宿草荒原零露夕寸心方憶報春暉徵書遙自天邊降<lb/>
<pb n="KR4e0089_WYG_003-7a"/>
野鶴閒猿徒悵望待漏初趨金馬門看花還入烏衣巷<lb/>
相逢共向鳳城春正值青青栁色新長干道上春衫薄<lb/>
卓女壚頭緑酒醇君將出宰新城去送别城隂遇朝雨<lb/>
座中唱徹渭城歌江草江花總愁緒論交何必須故人<lb/>
昔聞傾葢即情親為君暫綰離㠶住我有中心欲具陳<lb/>
知君本是巖廊器下邑割雞纔小試中朝藻鑑豈終遺<lb/>
行見青雲當立致聞說新城𨽻建昌近來民物頗凋傷<lb/>
更欲煩君下車日好將寛政恤逃亡<lb/>
<pb n="KR4e0089_WYG_003-7b"/>
　　　瑤瑟怨<lb/>
多情莫學澤中蘭有恨莫為江上蓮蘭心守死心不改<lb/>
蓮根折斷絲猶牽君不見天荒地老皆如此千古湘娥<lb/>
怨湘水至今血淚灑叢篁㸃㸃香含露痕紫涔陽西望<lb/>
烟凄凄鷓鴣飛入烟中啼蒼梧波杳彩雲滅萬里孤光<lb/>
秋月迷西風北渚蘋花白歸夢未知身是客夜彈瑤瑟<lb/>
渡江來九疑翠黛濃如滴<lb/>
　　　雷雨䕶嬰圖<lb/>
<pb n="KR4e0089_WYG_003-8a"/>
雷憑憑雨溟溟母抱兒中野行母心苦兒心驚掩兒耳<lb/>
令勿聴東西四顧屢屏營人生至愛天所生胡為武才<lb/>
人獨無母子情<lb/>
　　　雪洲圖為江隂夏叔度賦今其孫珙珍藏於家<lb/>
江雲漫漫天漠漠凍雲著風吹不薄巫娥翠失十二鬟<lb/>
春花亂零飛雪落千山萬山削瑶璚瀛洲路近芙蓉城<lb/>
仙人白鳳望不到滿前琪樹紛縱横樹根誰坐蘧廬底<lb/>
寒衾布袍僵不起此時清興與誰同惟有騎驢暗香裏<lb/>
<pb n="KR4e0089_WYG_003-8b"/>
　　　九竹軒為侍講曽棨作<lb/>
君家種得青琅玕森然挺立凌雲端黙符陽剛協乾徳<lb/>
欲與主人同嵗寒向時分根自何所有客移送來仙壇<lb/>
時君新魁龍虎榜甲第初賜臨長干侵晨結珮謁青瑣<lb/>
薄暮入直趨金鑾夙心雖與此君契何暇問信求平安<lb/>
一朝春雷動土脈錦䙀斑斕香粉乾大廷奏簡退日早<lb/>
歸來却對青檀欒蒼龍亂落望無際翟葆髙擎知幾竿<lb/>
騫飛或為鸞鳳舞夭矯忽作蛟龍蟠還疑玉井花亂發<lb/>
<pb n="KR4e0089_WYG_003-9a"/>
更訝羽林槍列攅胡為滿十仍損一數不成偶竒相㸔<lb/>
將同箕疇昔埀範還似虞廷掌命官寧非天道忌盈盛<lb/>
示君此理戒其完嗟彼佳人在空谷天寒日暮徒長歎<lb/>
君今髙名遍海宇日侍清問班鴛鸞紛綸屢草九重詔<lb/>
民物樂育皇恩寛簫韶已成獸率舞夷蠻成貢民均歡<lb/>
勸君氷霜節益勵埀輝青簡終不刋我歌九竹歌未止<lb/>
天風滿林江月團<lb/>
　　　和髙季迪將進酒<lb/>
<pb n="KR4e0089_WYG_003-9b"/>
君不見雲中月清光乍圓還又缺又不見枝上花容華<lb/>
不久落塵沙一生一死人皆有緑鬢朱顔豈能久樽前<lb/>
但使酒如澠肘後何須印懸斗咸陽黄犬歎已遲至今<lb/>
千載令人嗤請看古來功業士何如陌上遊冶兒百年<lb/>
飃忽寄宇内日日歡遊能幾嵗勸君莫惜囊中金但趁<lb/>
生前常買醉臨卭壚頭緑蟻香栁花巻雪春茫茫呉姬<lb/>
越女邀相向痛飲須盡三千觴興來狂笑縱所適慎勿<lb/>
畏它權貴客東風吹落頭上巾此日獨醒端可惜一朝<lb/>
<pb n="KR4e0089_WYG_003-10a"/>
綺羅生網塵粧樓空鎖青娥人酒星不照九泉下孤鳥<lb/>
自哢山花春解我金貂脫君素裘白日既没秉燭遨遊<lb/>
君為我舞我為君歌謌舞相合其如樂何<lb/>
　　　題李龍眠寫山莊圖<lb/>
青山萬疊髙侵天緑隂千頃晴涵烟巨靈倒挽銀河水<lb/>
瀉作百丈飛來泉蓬萊三島不可往江南山水稱龍眠<lb/>
龍眠髙人李居士前身列籍瑤臺仙胷中浩蕩有竒氣<lb/>
眼底恍忽無塵縁同時二友總佳士炯如芙蓉出澄漣<lb/>
<pb n="KR4e0089_WYG_003-10b"/>
山中一經遊歴後至今草木増清妍百年對畫起遐想<lb/>
風流文采俱依然辛夷花開木蘭發宛如王維家輞川<lb/>
我生素抱林泉趣每因匏繫恒自憐邇來繆掌祕閣籍<lb/>
遍閱圖畫窮幽𤣥洞天福地似曽識不用謝屐勞扳援<lb/>
　　　皆山軒為呉太僕賦<lb/>
滁陽遶郭皆名山丹崖翠壁交廻環西南諸峯更竒絶<lb/>
平地聳出青螺鬟美人開軒遊息處况占緑水清溪灣<lb/>
山川明秀風景淑别是洞府非塵寰久居太僕掌馬政<lb/>
<pb n="KR4e0089_WYG_003-11a"/>
屢聴黄鳥春綿蠻秉心深沈功効著聲譽藉藉聞朝班<lb/>
江淮地方數千里但在野蕃駒馬中驊騮騏驥不知萬<lb/>
富盛豈止充天閑公餘多暇得自適憑軒蕭索恒怡顔<lb/>
巻簾忽驚空翠墮拄笏正值孤雲還松梢結巢來皓鶴<lb/>
竹下放籠開白鷴悠然俯仰足佳趣胷中安得生荆菅<lb/>
青編縹軸列左右雲端五色光斕斒詩情畫思時湧發<lb/>
清氣奕奕衝巾綸天然造化露毫素野花芳草慙妖<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
追尋醉翁吟笑地想像髙致無由攀山僧智仙去已逺<lb/>
<pb n="KR4e0089_WYG_003-11b"/>
釀泉聲迸空潺湲穿林度壑覔陳迹屐齒印遍苔痕斑<lb/>
乃知美宦有如此底須投筆踰玉闗嗟予亦抱烟霞癖<lb/>
孤琴乘興良非難十年不渡楊子險詎識闗嶺行程艱<lb/>
菲才繆沗青瑣直日事文墨多裁刪佳殽豐膳叨飽飫<lb/>
法醖名果加分頒坐忘寒暑屢遷改臨江楓葉霜頻殷<lb/>
人生托身各有所造物於我誰云慳晴窻偶動卧遊興<lb/>
消我半日浮生閒琅琊盡入行樂裏勝境不用虞神奸<lb/>
長歌一曲逺緘寄不覺新月娥眉彎山靈好事應有識<lb/>
<pb n="KR4e0089_WYG_003-12a"/>
請置萬壑千巖間露凉夜永煩朗誦激起天籟秋珊珊<lb/>
　　　紫雲書舍<lb/>
大江之東紫雲山平地拔出髙㠝岏晨光霽色蔚蔥蒨<lb/>
五彩照耀青𡨕端之子當年讀書處正近紫雲山下住<lb/>
長時頻見紫雲生終日無心自來去一從捧檄脫荷衣<lb/>
落月空齋屢夢歸遙憶青山紫雲裡緑蘿應長舊巖扉<lb/>
知子平生抱材器致身合在青雲際莫將心戀紫雲山<lb/>
當展忠貞報明世<lb/>
<pb n="KR4e0089_WYG_003-12b"/>
　　　題梅花<lb/>
雪花飛度西湖來東風吹上孤山梅林逋宅前春信早<lb/>
北枝亂吐南枝開我昔扶笻六橋路看花幾度曽延竚<lb/>
從教寒透素貂裘行徧瑤英最深處江湖舊遊三十年<lb/>
緑樽空負看花縁休文巧思奪天造一枝香玉横呉箋<lb/>
南湖佳士烟霞伴齋閤髙懸供適玩持來索我賦梨雲<lb/>
恍惚花神照揮翰翩然喚醒花前盟總是江空嵗晚情<lb/>
欲挾飛仙花下去莫教玉笛弄新聲<lb/>
<pb n="KR4e0089_WYG_003-13a"/>
　　　八駿圖<lb/>
房星光射榮河水化作神駒古無比良工何處運精思<lb/>
八匹飛來綵毫裏血溝流迸皆頳霞一蹴將窮金母家<lb/>
氣吞唐廏照夜白豈數郭家獅子花時清不假長驅力<lb/>
立伏退還春日直桃花浪暖芳草青圉人初解黄金勒<lb/>
騰驤卧浴得自由笑彼霜勁沙場秋伯樂經過若窺見<lb/>
乃知世有真驊騮韋庵亦抱支遁癖長恐良才終伏櫪<lb/>
按圖索駿有餘情恍憶龍池飛霹靂我當喚起曹韓徒<lb/>
<pb n="KR4e0089_WYG_003-13b"/>
繪昔華山歸馬圖更招能賦杜陵老髙歌擊折紅珊瑚<lb/>
　　　又<lb/>
昔聞穆王有八駿四海蹴踏風雲起瑤池看遍蟠桃花<lb/>
歸路日行三百里如何朝下浴晴川不控金羈脫錦韉<lb/>
春草欲齊青被野浪花新漲緑浮天良工凝思邈真種<lb/>
氣勢翩翩兀森聳豈獨丹青㸃抺神定知星宿光芒動<lb/>
五色照耀連錢文非止能空冀北羣題詩愧乏少陵善<lb/>
畫後不見曹將軍劉公寶之當什襲還似千金買駿骨<lb/>
<pb n="KR4e0089_WYG_003-14a"/>
晴窻展對想奔馳風巻江雲山月出<lb/>
　　　河清應制<lb/>
黄河一道來青天發自蔥嶺通于闐沙行石觸走千里<lb/>
下合衆水成奔川龍門昔經神禹鑿六丁斧痕猶岝㟧<lb/>
瑤池幾度桃花春晝夜濁流長噴薄我皇乘龍秉乾綱<lb/>
翕張元化陶八荒飛潛動植獻嘉應皇天后地開禎祥<lb/>
禹渡東西路迢遞一夕河神啟靈祕怒濤帖妥風不驚<lb/>
澄漪茫茫皓無際恍疑銀漢懸髙秋更似瑤島連瀛洲<lb/>
<pb n="KR4e0089_WYG_003-14b"/>
廣寒宫殿綵雲裏俯瞰三山十二樓姬周沈壁熒光吐<lb/>
宫築宣房思漢武當時青簡誇神竒試較于今何足數<lb/>
小臣作詩頌河清願播絃管配咸英傳之三萬六千載<lb/>
聖子神孫長纉承<lb/>
　　　蘇臺栁送人還越中<lb/>
姑蘇臺前楊栁枝萬縷千條拂地埀江南八月秋光暮<lb/>
忽逢歸客蘇臺路歸客新從江背來金鞍暫解憩蘇臺<lb/>
蘇臺楊栁猶堪折相送歸程到東越東越迢迢路尚多<lb/>
<pb n="KR4e0089_WYG_003-15a"/>
離懐别思將如何請君共醉臺前酒聴我新翻楊栁歌<lb/>
楊栁歌殘聲可憐却憶蘇臺全盛年蘇臺全盛今衰改<lb/>
唯有臺前楊栁在臺前楊栁最娉婷蕩日搖風無限情<lb/>
昔時緑帶䕃馳道今日長條拂古城古城下瞰百巻洲<lb/>
洲上别君令我愁别後相逢在何日明年臺上栁絲柔<lb/>
　　　周公進旅獒圖<lb/>
皇姬啟周翦大商明堂南面埀衣裳繄彼西旅宅金方<lb/>
祗貢厥獒四尺强能搏猛獸斃封狼彼韓洎盧烏敢當<lb/>
<pb n="KR4e0089_WYG_003-15b"/>
太保公奭陳典常不寶逺物邇乃康所寶惟賢邦則昌<lb/>
丹青誰為圖厥狀表周鴻化埀無疆永貽訓戒示後王<lb/>
毋肆外欲從禽荒<lb/>
　　　歌風臺送劉克讓先生之沛縣邑庠<lb/>
髙䑓峥嶸凌空開下瞰豐沛何雄哉羣山蜿蜒起東北<lb/>
猛勢飛度青徐來芒碭前臨如却據行人猶指龍潛處<lb/>
只今龍去三千霜漢家事業烟蒼蒼山東日落海天濶<lb/>
大風自起雲飛揚沛中故迹今如此惟有髙臺未傾圮<lb/>
<pb n="KR4e0089_WYG_003-16a"/>
送君去兮空浩歌江南三月春色過姑蘇臺前一杯酒<lb/>
落花漫漫芳草多渡江水逺山嵳峩它時相思情奈何<lb/>
情奈何將焉歇君當憶我姑蘇之夕陽我當望君歌風<lb/>
之明月緘書共達長淮流兩地因之慰離别<lb/>
　　　題張溪雲畫竹<lb/>
唐人畫竹推絶倫輞川真為竹冩神筆端抽出鈎鎖法<lb/>
片片剪落湘雲春澄清亦得此君意金錯刀成世争貴<lb/>
數葉蕭踈玉一枝鳳毛龍角誇雄麗張君畫竹何人傳<lb/>
<pb n="KR4e0089_WYG_003-16b"/>
落墨往往宗輞川佳人天寒翠袖薄滿堂颯颯生風烟<lb/>
平生跌宕不羈迹尤與此君情莫逆大娘劔器張顛書<lb/>
竒妙自與常人殊興來大呌數紙盡赤手探得驪龍珠<lb/>
君今騎鯨躡雲衢百年真跡絶世無爾從何處得此圖<lb/>
重價自合傾名都我來為爾賦長句詩成總是江南趣<lb/>
醉揮如意按節歌不知擊折珊瑚樹<lb/>
　　　題修竹美人圖<lb/>
蘭膏香膩盤雲緑愁鎖春山黛痕蹙天寒日暮悄無言<lb/>
<pb n="KR4e0089_WYG_003-17a"/>
翠袖盈盈倚修竹修竹無心亦有情竹花結實珠繁縈<lb/>
秦樓人去綵鸞杳湘江種得相思成相思有種何時歇<lb/>
竹上年年怨離别千古魂消怨不消淚紅染成鴛鴦血<lb/>
　　　題梅莊巻<lb/>
我家呉山羣玉塢千林雪霽花難數幾回聴徹青鳥啼<lb/>
春在南枝北枝吐衝寒載酒花間遊漠漠梨雲爛不收<lb/>
暗香踈影發詩思還如何遜在揚州别來倐忽流光改<lb/>
夙昔閒情竟何在美人家有梅花莊十里素香春藹藹<lb/>
<pb n="KR4e0089_WYG_003-17b"/>
九龍山下三泖東渾似西湖水月中市上紅塵飛不到<lb/>
玉妃别下廣寒宫歸心便趁東風起飛度湖山萬花裏<lb/>
狂歌喚取縞衣仙興捲呉淞半江水青燈照我客舍寒<lb/>
歸計其如行路難花前勝賞仍負却坐惜春深香粉殘<lb/>
人生百嵗渾如寄還省舊遊憐久棄題詩為贈梅莊人<lb/>
目極瑤英緲天際<lb/>
　　　白雲窩<lb/>
道人昔隠呉山麓簷下常留白雲宿道人今住鍾山西<lb/>
<pb n="KR4e0089_WYG_003-18a"/>
半櫩思借白雲棲呉山鍾山相對起江水江花三百里<lb/>
多情惟有故山雲長日氤氲落窻几窻几白雲看漸多<lb/>
道人身在白雲窩興來擊碎銕如意翻作青天白日起<lb/>
青天雲起知多少笑指蓬萊山石小滄溟弱水一盃中<lb/>
咫尺扶桑海光曉我生本是無心人叨入青瑣陪朝紳<lb/>
平生無限江海趣白雲常與情相親偶來假榻雲窻卧<lb/>
滿屋白雲寒欲墮横江孤鶴一聲秋枕上黄糧忽驚破<lb/>
　　　贈趙丹林先生<lb/>
<pb n="KR4e0089_WYG_003-18b"/>
晉唐以來善畫者北苑神妙超古今咸英韶舞既興作<lb/>
世間凡樂皆哇淫丹林趙君抱畫癖毫端彷彿窺其室<lb/>
匡廬南走控祝融泰岱東撑壓溟渤興來信手勢若飛<lb/>
屼嵂縱横滿髙壁自從攜家隠五湖葛巾芒屨儕樵漁<lb/>
或時落茟益竒絶往往探奪驪龍珠江南巨室争購得<lb/>
一紙不惜千緡儲君今冉冉迫埀老君畫從兹愈當寶<lb/>
我有素縑雪花皎煩君精意一揮掃回取商巖貌惟肖<lb/>
明廷恐欲求師保<lb/>
<pb n="KR4e0089_WYG_003-19a"/>
　　　謝故人送炭<lb/>
嵗云暮矣天荒凉北風蕭颯號枯桑天工衒術逞竒巧<lb/>
剪氷作花散下方空齋有客羸且病正襟危坐凍欲僵<lb/>
地爐無火灰亦冷雙足刺若觸劍鋩故人相愛意殊厚<lb/>
凌晨投以炭二筐瘦形挺然狀雞骨尚帶櫟塢秋烟香<lb/>
便如暗室正欲覩忽向目前逢夜光施敲石火自吹燎<lb/>
陡覺羣隂皆遁藏須臾血脈始和暢漸久神氣皆揚揚<lb/>
信知此物功不細能使陽徳隨昭彰吾聞冬至子之半<lb/>
<pb n="KR4e0089_WYG_003-19b"/>
泰道從此當開陽今年天心亦何事乃遣沴氣妨時暘<lb/>
緘詩報謝有深感梅花幾日開春香<lb/>
　　　題髙峰讀書處<lb/>
髙峰巉巖凌紫烟下有江水連青天美人隠迹山水裏<lb/>
閉户讀書經十年古今成敗歸窮討萬事浮雲皆草草<lb/>
志趣思同野鶴閒襟懐欲與秋天杳戔戔束帛下丘園<lb/>
拂曙來登金馬門一官小試職巡邏公署獨臨湖上村<lb/>
水光掩映山光冷雞犬不鳴墟落静巻簾獨坐謾長吟<lb/>
<pb n="KR4e0089_WYG_003-20a"/>
起看花隂轉虚逕緬懐當日讀書時空憶王孫芳草詩<lb/>
寄語山中舊泉石滄州别有嵗寒期<lb/>
　　　懐雲圖<lb/>
九疑之山多白雲遊子望雲長憶親親親迢迢幾千里<lb/>
目斷西風愁緑蘋斑竹崗連故鄉路天涯遙指雲飛處<lb/>
空山秋深霜露寒落葉蕭蕭壟頭樹壟樹葉落春還生<lb/>
人生一去如流星百年抱恨不能盡精衛空欲填滄溟<lb/>
何當寄語洞庭湖上風為爾掃却行雲空楚天一碧望<lb/>
<pb n="KR4e0089_WYG_003-20b"/>
無際綵衣夢舞春花中<lb/>
　　　望雲思親圖<lb/>
神京望弋陽蒼山二千里遊子思嚴親遙瞻白雲起白<lb/>
雲飛來上青天倐忽變化長風前朝隨五老峯頭雨莫<lb/>
帶香爐頂上烟爾家迢迢白雲下别來幾見流光謝常<lb/>
將一片思歸心飛逐孤雲落親舍知爾青年才思豐置<lb/>
身况在栢臺中好從雲去為甘澤忠孝兼全比狄公<lb/>
　　　奉和御製塔影詩<lb/>
<pb n="KR4e0089_WYG_003-21a"/>
金仙設教傳人間法王闡化抽𤣥闗遂看靈谷是靈鷲<lb/>
還指東山為雪山鍾聲曉逐湖聲起江月芒寒天似水<lb/>
𢎞敷大法起秋毫彌滿三千大千裏崑崙之水决黄河<lb/>
滔滔一派東流波人生真源無滯礙何用平地生遮羅<lb/>
烏飛兔走朝還昧春去秋來遞更代若能澄浄不生塵<lb/>
千古靈根鎮長在世間何色與何空空色由來何異同<lb/>
岸上花開水邉影分明空色有無中誰言金石終成<lb/>
毁須信真空有真體東園卉木萬般新獨數姚黄并魏<lb/>
<pb n="KR4e0089_WYG_003-21b"/>
紫世人實解消羣惑櫪驥終然脫徽纆春風得意騁康<lb/>
衢長日遨逰趨樂國大漠羣山蔥嶺西法王曽此導沈<lb/>
迷只今謁帝到中土法雨灑出紅玻瓈人喜遷喬出幽<lb/>
谷快披雲霧曕晴煜天風吹送天花來萬壑千巖總芬<lb/>
馥紫霄復見發神光祥雲五色連蒼茫金蓮花開遍古<lb/>
栢寶塔倒影來長廊迴望鳳城纔咫尺都人瞻仰無晨<lb/>
夕傾心願効鹿銜花畢竟頓忘駒過隙小臣幸預登香<lb/>
臺周瞰玉宇消輕埃天書煌煌麗雲漢龍鸞騰舞奎文<lb/>
<pb n="KR4e0089_WYG_003-22a"/>
開青山盡是烟霞繞玉樹珠林相皎皎法王長賛太平<lb/>
年九重閶闔春初曉<lb/>
　　　送鍾遜夫<lb/>
我來故里翻成客邂逅逢君如舊識栖雲精舍竹林中<lb/>
暫見仍分端可惜洞庭水落秋風驚汀洲白芷紅蘭生<lb/>
江頭把酒送君别早潮催送仙舟輕明朝我欲辭家去<lb/>
呉雲近接神京樹蒼龍闕下有佳期月轉花枝同候<lb/>
曙<lb/>
<pb n="KR4e0089_WYG_003-22b"/>
　　　楊節婦吟<lb/>
婦人託身夫與子有子無夫猶可倚楊家節婦當少年<lb/>
良人先亡復無嗣嫁時羅襦在篋中連枝尚有雙芙蓉<lb/>
妾身未亡似餘燼欲作時粧誰為容空閨孤燈三十載<lb/>
昔時緑鬢秋霖改海波可枯山可虧妾身誓死不可移<lb/>
　　　端陽應制<lb/>
九重閶闔開黄道香雨清塵潤瑶草鑾輿遊幸鳳城南<lb/>
錦繡江山勝蓬島卿雲流彩暎紫清薫風綺樹嬌鶯鳴<lb/>
<pb n="KR4e0089_WYG_003-23a"/>
花園禁籞肅萬騎仰見金鉞羅霓旌須臾中使傳宣下<lb/>
特勅羣臣張大射酒如川涌肉如陵陳賞奚論萬金價<lb/>
鴈翎矢逐神飈馳平分楊栁璚瑛枝綵門嵳峩報毬度<lb/>
恍覩碧落流星飛鵷鴻斑列懽殾沸欣遇太平全盛世<lb/>
河清海晏天地寧紫塞丹崖皇化被京華五月逢佳辰<lb/>
萬乘閱武行時巡文臣將士同愉樂康衢傳播歡聲新<lb/>
㣲臣躬感風雲㑹況沐天恩降滂沛年年今日奉宸遊<lb/>
聖壽長齊天萬嵗<lb/>
<pb n="KR4e0089_WYG_003-23b"/>
　　　題髙士謙畫竹<lb/>
錢塘髙君愛脩竹拄杖敲門看不足經營慘淡入胷中<lb/>
落筆縱横萬竿玉昔年曽向大梁遊曳裾王門經幾秋<lb/>
淇園睛菉數千頃興來信手風蕭颼白頭老作京華客<lb/>
暑往寒來嵗頻易豪家僧舍總相迎到處畫屏留墨迹<lb/>
夏官司馬舊同鄉牙籖玉軸圖瀟湘只今君乘黄鶴去<lb/>
此巻什襲歸珍藏公署朝回頻展對滿堂冉冉生雲氣<lb/>
山雨飛遮鼓瑟祠江風吹碎凌空珮我昔尋君白玉堂<lb/>
<pb n="KR4e0089_WYG_003-24a"/>
簷花落盡青燈凉宛然屈指疑昨日自歎鬢影沾呉霜<lb/>
人生聚散有如此世間萬事東流水古今回首在須臾<lb/>
何必溟波變桑梓我欲招君不可追芙蓉城裏自芳菲<lb/>
倘思故國平生樂好逐岐山綵鳳歸<lb/>
　　　奉和御製詩<lb/>
如來有法名圓覺圓覺由心不由學虛靈本體鎮長存<lb/>
炯然獨照羣昬爍爍盡羣昬煩惱無碧天湛湛秋皎如<lb/>
坐卧行藏皆自在澄波不種一葭蘆靈山大義曽宣演<lb/>
<pb n="KR4e0089_WYG_003-24b"/>
了義何須語重轉智者能通脱枯殻凡夫未達抽空蠒<lb/>
紛紛世上醉夣身瞶瞶不知求正因羊腸九折問舟楫<lb/>
鯨濤萬里尋車輪皇天命我聖天子普濟羣迷敷治理<lb/>
八荒四裔總陶甄沈溺顛連悉扶起法王演教闡大成<lb/>
圓機慧性由三生朅來謁帝駐靈谷天籟皆為天樂殾<lb/>
𢎞陳今古茫茫劫湏解夙生修浄業自然騁駕上康衢<lb/>
脫却迷途山萬疊都人嚮仰駢闐來祇園復見琪花開<lb/>
恍疑手扳南斗柄身登十二璚樓臺又如親覩釋迦佛<lb/>
<pb n="KR4e0089_WYG_003-25a"/>
路入雪山髙嵂崫和風麗日浩無邊五色神光互照歘<lb/>
黄金座上示尊嚴緑水芙蓉色相兼或時出定還入定<lb/>
瑩然銀海涵霜蟾益知静黙為真法文字徒厪辭霅霅<lb/>
青陽一夕到東園九土根荄悉萌甲真詮信不在支離<lb/>
試看腐草光差差神通變現皆至理天造地設非人為<lb/>
佛教隂能翊皇度衆人快覩争披霧天書㶷赫粲雲章<lb/>
侍從羣臣難繼賦頓令山水皆清妍洞庭鉅野張鈞天<lb/>
奎光煌煌同佛日照我皇明聖祚萬萬千千年<lb/>
<pb n="KR4e0089_WYG_003-25b"/>
　　　贈卜士羅景中<lb/>
君平昔隠城都市曽闡先天開卦肆百錢一日足生涯<lb/>
獨坐焚香門静閉一自仙遊去不還清風千古灑人間<lb/>
姑蘇有客好沈静術精龜卜家閶闗春風花開秋葉落<lb/>
此身不受塵羈縳已將心事付浮雲長日逍遙有餘樂<lb/>
姑蘇前度盛豪華甲第連甍凌紫霞一朝事往人何<lb/>
在翻作尋常百姓家何如寂寞無拘繫俯仰窮探得深<lb/>
意天心水面風月佳得失榮枯兩相棄<lb/>
<pb n="KR4e0089_WYG_003-26a"/>
　　　贈胡相士<lb/>
平生素志在韋布躍馬食肉非我慕恭逢聖世拔羣才<lb/>
叨從時賢廓高步邇從天上賦歸來偶遇胡生懐抱開<lb/>
知君己得唐舉術愧我元非蔡澤才<lb/>
　　　逢故人夜話<lb/>
結髪未有<hi>闕</hi>託交盡才雄與君同戲賦曽謁蘭臺宫滿<lb/>
堂總是青雲客一時聲聞凌烟虹寧知失志淪江海嵗<lb/>
月無情不相待北遊屈指幾人存鏡裏朱顔暗銷改知<lb/>
<pb n="KR4e0089_WYG_003-26b"/>
君試宰古青州旋聞投紱歸林丘恍然客館見顔色疑<lb/>
是山隂雪夜舟相逢却憶少年日怒髮上衝森似㦸黄<lb/>
金百鎰一旦空何事栖遲困朱墨興來擊劍鸜鵒舞平<lb/>
生心胷為君吐丈夫零落草芥間三尺兒童共唾侮狂<lb/>
談極辯感慨多長夜迢迢未半過解貂難當呉姬酒其<lb/>
奈空齋明月何明月耿耿星叅差銀河倒掛天南陲與<lb/>
君且卧待明發欲濟蒼生猶未遲<lb/>
　　　書巴陵女子詩於文丞相詩後<lb/>
<pb n="KR4e0089_WYG_003-27a"/>
襄陽城上降旗舉回首烽烟昬鄂渚忠臣不獨李洺州<lb/>
節義更有巴陵女巴陵女子魏公孫結髮歸向<hi>闕</hi>　門<lb/>
南來故族多衰替唯有安陽家範存當時倉卒罹鋒鏑<lb/>
猛士雄夫猶喪色從容濺血寫羅裙此志誰與巴陵敵<lb/>
宋家宗社三百年奸臣賣國真可憐安知殺身成仁者<lb/>
乃在銀臺寶鏡前長江滚滚流滄海埋玉沈珠竟何在<lb/>
夜深月照海門秋當與巴陵並光彩後來青史知屬誰<lb/>
名氏不共<hi>闕</hi>妻埀願書文相哀憤什繼録巴陵慷慨詩<lb/>
<pb n="KR4e0089_WYG_003-27b"/>
　　　送人復任<lb/>
巴君抱志清以亷蚤嵗苦學甘虀鹽復膺嵗貢登太學<lb/>
晨立館下恒恭謙年深拜官趨縣幕北闕拜謝衣襜襜<lb/>
天恩浩蕩不能報誰謂禄秩微且纎致官不改在閑操<lb/>
官舍有突或不炎家人從君告空乏君獨不異終日恬<lb/>
朅來輸漕拜丹陛民望返轍頻東瞻復尋歸路赴官所<lb/>
長江雨晴春水添太和回首在何處舟前翠黛廬峯尖<lb/>
邑人謌謳候沙際老雉争立首皓黔君今恵愛有如此<lb/>
<pb n="KR4e0089_WYG_003-28a"/>
何必馬駟車施幨宦途豈無顯位者䑕竊雞啄長不厭<lb/>
孰云毁譽無足畏名在士庶口用噞曽聞勁草挺風疾<lb/>
更想貞松凌嵗嚴我謌贈君激末俗薄位豈得長相淹<lb/>
　　　送太學胡秀才<lb/>
胡君家住淮河上力學養親無外尚挺然自是不凡材<lb/>
選進巖廊待良匠俄從俊秀趨邑庠旋登胄監朝明光<lb/>
璞中良玉發温潤匣底寶劍開鋒芒大廷求士懸美禄<lb/>
小大畢收無棄逐長安衢路東復西貴戚權豪列華屋<lb/>
<pb n="KR4e0089_WYG_003-28b"/>
侯門投刺豈無媒獨掩書帷生緑苔遊情肆志究青簡<lb/>
長使功名心似灰京華客遊春復夏夢魂忽落孤雲下<lb/>
飄然請謁賦還家拜命即行寧俟駕一盃相送鳳臺春<lb/>
落絮飛花江水濱同袍共惜仙舟逺故里爭看綵服新<lb/>
人生出處何須計父母俱存真樂事渭城歌徹栁青青<lb/>
極目淮山𣺌烟際<lb/>
　　　鬭牛圖<lb/>
時雨新收芳草緑水田犂歇春畊足牧童髙卧古樹隂<lb/>
<pb n="KR4e0089_WYG_003-29a"/>
隴上閒牛自相觸各爭勝負氣轉雄不知為私還為公<lb/>
應笑當年掛書者誤隨李宻遊山東<lb/>
　　　陽春曲<lb/>
鷓鴣啼斷聲沈沈十二樓前晴翠深海日初紅鏡中曉<lb/>
滿窻楊栁生繁隂遲遲簾幕生羅綺帳暖流蘇人未起<lb/>
九街珂珮已朝天夢魂猶在濃香裏覺來忽聞長樂鐘<lb/>
獨倚朱欄春恨濃不知昨夜東風急却恨滿街花雨紅<lb/>
　　　再奉和御製詩<lb/>
<pb n="KR4e0089_WYG_003-29b"/>
天開圖畫烟霞間仰瞻閶闔虎豹闗如來法王駐幢節<lb/>
大啟勝㑹同靈山黄旗紫蓋蘢蔥起龍盤虎踞臨江水<lb/>
花城近接鳳城東金殿紅樓碧霄裏寳花座上辯懸河<lb/>
法海晴飜百丈波八極神王來拱䕶九天星斗共森羅<lb/>
敷揚至理開㝠昧隂翊皇綱轉昭代信知隨處即真如<lb/>
大道本來無定在世人惟識色非空未解根源空色同<lb/>
烈火自在清水底輕塵忽染寳光中遂將事物論成毁<lb/>
昧却無中有真體春來花卉滿郊原眼界莫分紅與紫<lb/>
<pb n="KR4e0089_WYG_003-30a"/>
百年貿貿成迷惑身世焉知脫徽纆幸逢聖主開太平<lb/>
玉帛梯航朝上國法王來自金天西𢎞宣大法醒昬迷<lb/>
要令化雨沾庻類栁枝水貯青玻瓈只今祇園是靈谷<lb/>
祥雲佳氣常輝煜曇花飛墮半空來大地山川總芬馥<lb/>
時時法界出榮光照見原野晴茫茫又看寶塔現神影<lb/>
綵翠煥發花間廊龍駕躬臨天咫尺迴鑾毎待西林夕<lb/>
河清海晏聖情歡長日從容多暇隙湛然止水澄靈臺<lb/>
紅蓮不染秋江埃鸞騰鳳舞御宸翰煌煌日月中天開<lb/>
<pb n="KR4e0089_WYG_003-30b"/>
掲之丈室龍光遶玉户瓊窻相皎皎萬年長鎮法王居<lb/>
臣民永樂春臺曉<lb/>
　　　送人歸四明<lb/>
四明開郡溟濤中地與歐越相交通更唐歴宋生息異<lb/>
民物實與諸華同南渡故族多依止文獻往往存流風<lb/>
安知百年太平後楚涉作俑先羣雄海濵忽舉烽火起<lb/>
城廓但見烟霧濛當時海内久寧謐父老不識操戈弓<lb/>
出門相見共埀泣何異犬豕遭羆熊廟堂安坐共肉食<lb/>
<pb n="KR4e0089_WYG_003-31a"/>
誰肯謀慮殫貞忠偷安茍出一時算表請章服蓬萊宫<lb/>
朱温遂得拜使節侯景未幾超上公遂令樂土成割據<lb/>
不復衆水歸朝宗時清送君還故里使我懷感心忡忡<lb/>
剩水殘山定何似故家喬木應己空念昔東行曽到日<lb/>
郡中名勝多探窮湖心寺前秋月白曹娥江上春花紅<lb/>
別來屈指三十載回首舊遊難再逢逢君歸去弔遺迹<lb/>
緘書為報西飛鴻<lb/>
　　　商賈行<lb/>
<pb n="KR4e0089_WYG_003-31b"/>
揚州橋南有賈客船中居處無家宅生涯常在風波間<lb/>
名姓不登鄉吏籍前年射利向蠻方往平行販越海洋<lb/>
歸來戴貨不知數黄金遶身帛滿箱小婦長干市中女<lb/>
能舞柘枝謌白苧生男學語未成音已教數錢還㺯楮<lb/>
陌頭車輪聲格格畊夫賣牛買商舶<lb/>
　　　為盛惟性題謝孔昭畫山水<lb/>
我本漁樵山水客半生放浪狂蹤跡十年朝謁明光宫<lb/>
回首洞庭雲霧隔幾迴飛步鳳凰臺大江茫茫萬里來<lb/>
<pb n="KR4e0089_WYG_003-32a"/>
黄旗紫蓋披天起王氣葱籠五色開登臨壯觀快心目<lb/>
九㸃齊州烟霧簇千金不惜沽酒貲自信平生心事足<lb/>
歸來重覔洞庭遊水光冷浸山光秋故人喜我天上至<lb/>
依舊忘機有白鷗行將結珮趨金闕分襟復與親知别<lb/>
詩成寫向畫中看蓬島三花不堪折<lb/>
　　　李龍眠山居圖<lb/>
羣山蒼翠開雲屏中有飛瀑懸青𡨕緑隂深鎖白日静<lb/>
千巖萬壑花娉婷龍眠居士神仙客平生常著遊山屐<lb/>
<pb n="KR4e0089_WYG_003-32b"/>
荒崖幽谷遍經行野鶴閒猿總相識百年人去空青山<lb/>
獨留翰墨傳世間畫中三友如何即髙躅那逺那能扳<lb/>
我生夙抱林泉癖家住呉家山水國十年遊宦客京華<lb/>
回首五湖烟樹隔晴窻對畫歸興新緑蘿飛花瑤草春<lb/>
我當招起龍眠友拂袖同為林下人<lb/>
　<lb/>
　<lb/>
　青城山人集巻三<lb/>
</p>
<p>
</p>
  </div>
<div>
                <head>青城山人集巻四</head>
    <p>
<pb n="KR4e0089_WYG_004-1a"/>
欽定四庫全書<lb/>
　青城山人集巻四　　　　　明　王燧　撰<lb/>
　　五言律詩<lb/>
　　　右掖門對雪<lb/>
東閣暘初起西山雪尚凝風沈金鐸静雲擁玉樓層賈<lb/>
誼留宣室相如卧茂陵自慙衰朽質進退兩懐氷<lb/>
　　　送張孟經歸松江<lb/>
我昔客遊處送君孤棹歸湖山想仍在故舊總言非傾<lb/>
<pb n="KR4e0089_WYG_004-1b"/>
别酒新熟到家花未稀吟情與離思相逐共依依<lb/>
　　　題贈毉士呉彦才<lb/>
舊夢呉門月新遊上國春居留琴作伴行有藥隨身欲<lb/>
學壺中客還為物外人自縁忘世累非欲事沈淪<lb/>
　　　送廬州驛丞<lb/>
鎮漅何處是淮水汴流間有禄誰云薄居官毎得閒花<lb/>
藏公館暗蘚入客亭斑攷績重臨日長年飽看山<lb/>
　　　雞鳴山見桂花<lb/>
<pb n="KR4e0089_WYG_004-2a"/>
月殿誰曽種仙家别自栽髙秋萬木落空谷一枝開風<lb/>
隔林中度香從天上來因思賦招隠愧乏小山才<lb/>
　　　送姚文静下第歸省<lb/>
數年遊太學才冠魯諸生誰料還家日翻為失意行春<lb/>
衣遊上苑寒食别都城且盡娯親樂良材待晩成<lb/>
　　　寒江送别<lb/>
結束辭親去王程恐後期河梁送行處江路變寒時落<lb/>
月它鄉夢孤雲舊里思及瓜當有代覲省未應遲<lb/>
<pb n="KR4e0089_WYG_004-2b"/>
　　　勤農軒為族兄徳章賦時挈家居聊城<lb/>
罷挾干時策因從壟上畊十年辭茂苑數口寄聊城故<lb/>
業桑麻在新居卉木成相望千里外徒此愴離情<lb/>
　　　萬松圖為華詳叔題<lb/>
夭矯萬株松青山深幾重將為髙士撡不受大夫封風<lb/>
雨經秋夕氷霜逼嵗冬後凋終自保桃李若為容<lb/>
　　　西齋獨坐<lb/>
餘照忽西沈蘿窻結暝隂幽情誰與晤孤思不能任松<lb/>
<pb n="KR4e0089_WYG_004-3a"/>
風發逺響石瀨荅清音感此懐良友因之托素琴<lb/>
　　　送徐一校書宰固城<lb/>
江草縟芳辰江花艷晩春方為帝城客復送故鄉人離<lb/>
思雖云慘官程自此新琴堂非小試要見俗還淳<lb/>
　　　為張仲照題秋野軒<lb/>
城郭囂塵逺郊原爽氣浮霜丹千樹葉雲白一天秋泖<lb/>
蟹螯初薦溪菰米乍收滄浪濯纓罷長揖謝公侯<lb/>
　　　同諸友七寶泉燕集<lb/>
<pb n="KR4e0089_WYG_004-3b"/>
磴轉青巖斷泉歸緑竇深擷芳遵磵曲列席就蘿隂野<lb/>
迥寒雲徹山昬夕照沈酒酣情未極延賞洽幽心<lb/>
　　　又<lb/>
與子乖違後年華幾度更寧知在兹夕忽復叙幽情山<lb/>
月含秋影風泉急逺聲相看吟坐久中抱有餘清<lb/>
　　　送友人之官<lb/>
春山春樹緑相送去何之拜命辭朝日分符出守時花<lb/>
連渚宫暗潮泝楚江遲鼎郡彫零久疲氓藉設施<lb/>
<pb n="KR4e0089_WYG_004-4a"/>
　　　送夏秀才赴征北幕<lb/>
長劍辭親愛將酬報國心家鄉一騎發闗路萬重深斾<lb/>
巻迎邊日笳鳴亂夕隂遙知征戍將開幕待陳琳<lb/>
　　　冬夜客館懐王達善<lb/>
幽齋人寂寂獨坐抱相思正是離居夕况當遲暮時堦<lb/>
空寒葉響窻暝宿烟滋安得瑶華發山中踐素期<lb/>
　　　宿徐良夫宅留别<lb/>
月中人語歇松子落空山髙樹風初嚮閒燈門半闗今<lb/>
<pb n="KR4e0089_WYG_004-4b"/>
宵暫同宿明發惆孤還别有重來興溪隂莫雪間<lb/>
　　　題倪雲林畫<lb/>
叢桂己消歇白雲亦悠悠當時鴻山宅花落空林秋平<lb/>
生山水趣晩嵗江湖遊撫巻三歎息空遺晉風流<lb/>
　　　寄友<lb/>
不見熙真久此心將奈何毎因佳節換倍覺别愁多駐<lb/>
景功應熟居閒氣轉和無由聫夜榻清月照窻蘿<lb/>
　　　又<lb/>
<pb n="KR4e0089_WYG_004-5a"/>
寂寂重扉掩天秋夕氣新風前初落葉燈下未眠人直<lb/>
道其如命無謀只任真憂心似衰草惟待發陽春<lb/>
　　　怡親堂<lb/>
務本承先業逃𤣥事養真雖云各求志却喜共怡親棣<lb/>
萼聫芳日斑衣競舞春我尋純孝傳端不愧前人<lb/>
　　　送俞紀善調宰魯山<lb/>
草章猶在篋花縣去鳴琴舊擅聲華重新沾恩例深崇<lb/>
文明主意惜別故人心分守長安道因風嗣徳音<lb/>
<pb n="KR4e0089_WYG_004-5b"/>
　　　又<lb/>
故人離别久忽見各開顔我老塵埃際君辭霄漢間全<lb/>
家三泖逺百里一官間卓魯留遺傳髙風諒可攀<lb/>
　　　送王以貞主簿親老歸養<lb/>
聖朝推孝治之子去寧親戀闕丹心切還家綵服新山<lb/>
經秣陵晩門掩若溪春今古重榮養如君有幾人<lb/>
　　　夜坐<lb/>
牢落它鄉客凄凉獨夜魂殘燈孤館静斜月小窻昬蘇<lb/>
<pb n="KR4e0089_WYG_004-6a"/>
子裘雖弊張儀舌尚存此生窮達事不必問乾坤<lb/>
　　　又<lb/>
夜坐鄉愁切燈前客影孤髙天初上月羣樹正啼烏漂<lb/>
泊更新節蹉跎困壯圖此心獨未朽匣内有隂符<lb/>
　　　挽邵處士<lb/>
雅望推鄉里清風播縉紳抱才猶未展齎志竟長淪蘭<lb/>
邑溪堂静椒峯壟樹新幽光當不泯鉅筆勒貞珉<lb/>
　　　挽金洲呉處士<lb/>
<pb n="KR4e0089_WYG_004-6b"/>
有士抱髙節逍遙在林丘布衣輕組綬天爵傲公侯心<lb/>
逐閒雲巻身隨野鶴遊何由歌楚些薦藻謁金洲<lb/>
　　　又<lb/>
脫迹浮名外遊心太古先一經傳後似獨行繼前賢髙<lb/>
致由泉石清風表墓阡行人徒仰止灑泪緑蘿烟<lb/>
　　　送僧住京口萬壽寺<lb/>
京口千年寺長江獨去僧舊名題萬壽大法演三乘鐘<lb/>
罷潮聲續樓髙蜃氣騰金焦昔遊處何日約同登<lb/>
<pb n="KR4e0089_WYG_004-7a"/>
　　　送倪堯明知沙縣<lb/>
沙縣知何處閩中去路賒一官仍出宰千里復辭家瘴<lb/>
雨㯽榔葉晴風茉莉花願君防薏苡白璧自無瑕<lb/>
　　　題錦江迎養詩巻<lb/>
迎親因美禄出宰得名邦綵服臨花縣琴堂治錦江曽<lb/>
參端有並宓賤豈無雙想見三年後民風盡變龎<lb/>
　　　送僧住靈巖<lb/>
百花深處寺猶指舊呉宫事往人何在香消徑已空今<lb/>
<pb n="KR4e0089_WYG_004-7b"/>
朝送師去兹地闡宗風别意兼鄉思依依雲樹東<lb/>
　　　送趙廣文赴任<lb/>
胄監初投迹黌宫再調官行看新教洽莫歎舊氊寒閩<lb/>
路春將近都門雪乍殘諸生迎拜日揖讓杏花壇<lb/>
　　　送通政寺丞章有常使朝鮮<lb/>
己受蘇卿節還乘博望槎金章龜伏紐紫誥鳳盤花明<lb/>
主親頒命藩臣敬拜嘉寧煩遣荀彘環海久為家<lb/>
　　　又<lb/>
<pb n="KR4e0089_WYG_004-8a"/>
三韓輿地内四郡海濤邊聖主思申命廷臣選獨賢下<lb/>
情宜訪度上徳在敷宣莫愛千金劍將貽漢史傳<lb/>
　　　又<lb/>
玉節辭朝去樓船截海行天王頒正朔藩國荷恩榮鼇<lb/>
極雲無際雞鳴日巳生邦人知禮分冠蓋出郊迎<lb/>
　　　又<lb/>
授節褒遐服臨軒遣使臣忽銜明命重榮賜襲衣新鯨<lb/>
海尋封域龍江發去津凉風仙桂月翹首望車塵<lb/>
<pb n="KR4e0089_WYG_004-8b"/>
　　　又<lb/>
茅土開封日符章鎮國時朱䝉通漢使𤣥牡奉殷祠獄<lb/>
訟邦人嚮宗祧世祚埀從今千萬嵗與國共無期<lb/>
　　　致思堂<lb/>
果樹皆初植琴書是昔遺先人存故物孝子致長思學<lb/>
禮趨庭日承歡舞綵時此心那可盡徒咏蓼莪詩<lb/>
　　　送某編修姪還江西<lb/>
阿咸辭叔父春晩别京畿家在江西住人從天上歸離<lb/>
<pb n="KR4e0089_WYG_004-9a"/>
筵栁枝短佳㑹竹林稀知子廬陵夢依依對瑣闈<lb/>
　　　送人之官<lb/>
滇陽餘萬里一命荷恩深應宿郎官職分憂聖主心治<lb/>
勞煩製錦俗化藉鳴琴雲翮終難滯還棲在上林<lb/>
　　　遇王子淵<lb/>
分違十五載容鬢改平生乍見忽忘姓相驚各道名離<lb/>
愁無限積往事幾迴更又作臨歧別凄其感我情<lb/>
　　　哭曹給事<lb/>
<pb n="KR4e0089_WYG_004-9b"/>
署職居仙禁分曹掌士師那知彌月病永間百年期堂<lb/>
有衰齡母家無主祭兒親交臨旅櫬嚮哭有餘悲<lb/>
　　　又<lb/>
秋色凄丹旐驚飈颯素幃文成賈生賦舞罷老萊衣草<lb/>
聖從今絶交情感昔非那堪愁正切鄰笛怨餘暉<lb/>
　　　送杜徳潤<lb/>
相聞十餘載未得叙平生撫巻歌三疊依然含別情呉<lb/>
江楓葉下楚澤蘋花榮去去毋留滯西風一棹輕<lb/>
<pb n="KR4e0089_WYG_004-10a"/>
　　　寄友人<lb/>
世味渾忘却身心得少閒臨池看白髮把酒對青山經<lb/>
史三餘外桑麻十畝間優游期卒嵗寧料阻時艱<lb/>
　　　再用前韻奉答<lb/>
君本逃名者如何亦未閒秋風發叢桂孤杖別家山落<lb/>
落征塵裏遑遑歧路間相逢一惆悵空感世情艱<lb/>
　　　秋夜對月<lb/>
桂月髙秋滿蘭堂獨夜長凉光浮露葉清響亂風篁徂<lb/>
<pb n="KR4e0089_WYG_004-10b"/>
謝悲餘景彫傷感衆芳所思千里阻重此值凄霜<lb/>
　　　挽唐愚士二首<lb/>
久入平津閣新趨禁掖門賔筵存舊禮翰苑荷殊恩竟<lb/>
抱漳濵疾俄招楚澤魂不堪愁絶處鄰笛怨黄昬<lb/>
飄風翻繐幕落日閃丹旌未展生前志空遺殁後名托<lb/>
交知已任執紼故人情旅櫬東歸處凄然泪滿纓<lb/>
　　　雨後夜坐<lb/>
荒村踈雨後茅舍在溪邊半夜凉初透孤燈人未眠病<lb/>
<pb n="KR4e0089_WYG_004-11a"/>
多詩思少客久世情便却憶年來事茫茫總可憐<lb/>
　　　送人之官<lb/>
髙歌傾别酒撾皷發官船烟栁千絲雨鶯花二月天且<lb/>
拚今日醉定約暮春還凱奏彤庭曉歡聲動日邊<lb/>
　　　送人<lb/>
幼時曽客處今日送歸人東海一千里流光四十春江<lb/>
山應似舊花鳥幾經新故友如相問衰容與病身<lb/>
　　　又<lb/>
<pb n="KR4e0089_WYG_004-11b"/>
同謁天官選君歸我獨留本朝聫轡去翻作異鄉愁雲<lb/>
杳曹娥渡江空白鷺洲欲知相憶處倚遍月明樓<lb/>
　　　送人復任合浦縣簿<lb/>
鳴騶何處去南海復之官路入蠻溪暗珠還合浦寒鹽<lb/>
車非伏驥籬枳暫栖鸞聖主求賢急飛騰諒不難<lb/>
　　　挽廬陵蕭先生<lb/>
徳行稱先輩威儀式後生青山初晦迹丹闕早知名方<lb/>
逐搏鵬舉俄驚賦鵩成讀君匡世策雪泪灑長纓<lb/>
<pb n="KR4e0089_WYG_004-12a"/>
　　　又<lb/>
出處恒師古憂傷每感今展禽將比迹賈誼本同心江<lb/>
右儀刑在天南嵗月深有經傳令子身没勝籯金<lb/>
　　　送朱校書赴任餘杭<lb/>
𤣥成傳世業膺薦謁承明特授儒官去仍尋故里行烟<lb/>
花曹女廟春草越王城總是曽遊處難為送子情<lb/>
　　　東王先生<lb/>
先生懐魏闕未肯卧林丘分别纔旬日相思又莫秋碧<lb/>
<pb n="KR4e0089_WYG_004-12b"/>
雲連逺道緑芷歇芳洲還念歸來否忘機有白鷗<lb/>
　　　答友見寄<lb/>
鶯歇蟬初動經春別故扉勞君遙問信是我正思歸夜<lb/>
館煩虚榻秋風擬拂衣蓴鱸雖可戀何似北山薇<lb/>
　　　柬彦起秀才<lb/>
身抱丘明疾家罹原憲貧親年迨埀老兒齒未成人分<lb/>
别山中冷相思澤畔春何當歸去後訪子問艱辛<lb/>
　　　追賦楊氏夜遊<lb/>
<pb n="KR4e0089_WYG_004-13a"/>
十二百驚鴻纓鈴小隊叢葢張遮桂月扇動度蘭風翡<lb/>
翠釵梁重芙蓉袴褶紅今宵向何處將入望仙宫<lb/>
　　　又<lb/>
朱城壁月懸西市隘車鈿金鐙銀花鏤雕鞍翠羽填黛<lb/>
輕眉月細膏滑髻雲偏馳道争先絶君王中使宣<lb/>
　　　又<lb/>
銀燈隠絳紗流彩暎鈆華挿鬢金鸞小填蛾翠鴈斜衫<lb/>
寛藏半摺綬解綰雙花共覩新粧束相邀進内家<lb/>
<pb n="KR4e0089_WYG_004-13b"/>
　　　又<lb/>
紅錦簇鞍韉宫西小市邊更衣寛寶帶勻粉落花鈿袖<lb/>
窄揚鞭易靴輕下馬便君王好夜飲留醉鳳樓前<lb/>
　　　述懐<lb/>
三十未得志栖栖無所投空持五經笥不遂一身謀土<lb/>
蝕張華劔塵生蘇子裘何如覔歸計負郭有田疇<lb/>
　　　又<lb/>
識命當隨寓無營只守真安知執圭者乃作種瓜人周<lb/>
<pb n="KR4e0089_WYG_004-14a"/>
道荆榛合窮山蘭杜新毋云菽水薄朝夕可娯親<lb/>
　　　題林泉居巻<lb/>
舊忝林泉隠新從朝市人行雲流水夢芳草落花春世<lb/>
事終難料生涯莫任真茫茫天壤内到處是通津<lb/>
　　　雨中江館偶成寄山中諸友<lb/>
雨聲窻外曙獨客夢魂驚陽月看仍盡春衣縫未成空<lb/>
將倦遊意併付憶歸情寄語山中侣松間有舊盟<lb/>
　　　寄畊漁子徐良夫<lb/>
<pb n="KR4e0089_WYG_004-14b"/>
理世無遺逸君何獨遁逃方知唐虞盛乃遂巢由髙耕<lb/>
田中呉野下釣五湖濤帝力我安有熈然縱遊遨<lb/>
　　　寄虞公務<lb/>
泛泛蹤難定皇皇思每驚嵗年知幾換書劍竟何成多<lb/>
雨江村夜孤燈客館清此時誰共語唯念昔同盟<lb/>
　　　贈丁秀才敏<lb/>
君年逾一世我齒越三旬本是同懐者俱為失路人栖<lb/>
栖在羈旅落落困風塵安展凌雲翼相期據要津<lb/>
<pb n="KR4e0089_WYG_004-15a"/>
　　　送王之常<lb/>
搖艇緑江頭江花昨夜秋正當人欲去復值雨初收楊<lb/>
栁踈烟渡芙蓉落晩洲離情不可道盡逐水東流<lb/>
　　　送春官主事陸伯曕使朝鮮<lb/>
寰宇同文日春秋一統年仙郎辭粉署星使泛樓船海<lb/>
極神鼇際天連旭日邊何慙張博望勲業著青編<lb/>
　　　又<lb/>
臣民歸正朔名器重繁纓蕃國忠誠切朝廷寵賚榮日<lb/>
<pb n="KR4e0089_WYG_004-15b"/>
邊龍節去海上使星明重續東方傳誰論漢將名<lb/>
　　　春夜對雨<lb/>
逺漏沈餘滴空齋夢乍闌燈搖風影亂窻掩雨聲寒節<lb/>
序愁中駛鶯花客裏殘故園歸去晩惆悵負春蘭<lb/>
　　　少年行<lb/>
出身本六郡結愛入三川舊是良家子新從俠少年黄<lb/>
金裝劔珥緑錦製鞍韉笑殺成都客窮居事草𤣥<lb/>
　　　和唐侍讀嵗除韻<lb/>
<pb n="KR4e0089_WYG_004-16a"/>
青嵗芳華啟𤣥隂節序窮寒收燈影裏春入漏聲中弱<lb/>
志憐今異新懐與舊同嚴城冠蓋動爐炭已銷紅<lb/>
　　　送楊仲宜歸閩中<lb/>
一門推二妙蘭玉喜同榮之子旋歸日難兄眷戀情皇<lb/>
都半秋候鄉路幾時程應有重來約春風花萼生<lb/>
　　　又<lb/>
不識閩闗路迢迢天一涯因尋鴻鴈侣來詠鶺鴿詩官<lb/>
舍同眠夜滄江獨去時明朝相望處兩地各含思<lb/>
<pb n="KR4e0089_WYG_004-16b"/>
　　　　閩中楊仲宜氏不逺數千里來京師謁見其<lb/>
　　　　伯氏諭徳公勉仁盤桓月餘告別余聞而喜<lb/>
　　　　曰若仲宜可謂真知敬其兄者矣夫京師名<lb/>
　　　　貴之囿也韋布之士辭鄉井來遊者鮮不役<lb/>
　　　　於是仲宜倐然而來飄然而去無意乎此非<lb/>
　　　　誠心敬其兄者哉因賦五言短體以餞永樂<lb/>
　　　　五年秋八月既望承務郎右春坊賛善兼翰<lb/>
　　　　林檢討青城王汝玉<lb/>
<pb n="KR4e0089_WYG_004-17a"/>
　　　柬施景仁<lb/>
膺薦朝仙闕承恩返舊扉終酬元亮志謹識冶長非晴<lb/>
巷青楊合春園緑韭肥生涯方滿目從此可蔵機<lb/>
　　　題看花仕女<lb/>
玉臺裝乍整纚履盻行雲羞臉團紗掩嬌蛾淺黛分翠<lb/>
鬆連理帶香膩七襄裙竚立花庭下含情怕夕曛<lb/>
　　　寄曽先生<lb/>
理世方招納君何獨避名遨遊遍山水談笑却簮纓身<lb/>
<pb n="KR4e0089_WYG_004-17b"/>
與閒雲侣心將世事輕呉山舊栖託應是為蓴羮<lb/>
　　　又<lb/>
月色經秋半懐君今夜心徒然期晤語翻此間徽音烟<lb/>
寺微鐘度江城逺柝沈何當一乘興搖艇欵溪隂<lb/>
　　　送舍弟璡<lb/>
送爾出門去出門行路難時方重財賄孰肯禮儒冠沙<lb/>
晩鶺鴒苦雨凄棠棣殘好營甘㫖養歸奉二親懽<lb/>
　　　挽毛國子<lb/>
<pb n="KR4e0089_WYG_004-18a"/>
投荒知幾載拜闕始逾年正喜經幃設俄驚客館捐病<lb/>
妻嗟失倚弱息歎誰憐重聴山陽笛含悽徹九泉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0089_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻四<lb/>
</p>
<p>
</p>
  </div>
<div>
                <head>青城山人集巻五</head>
    <p>
<pb n="KR4e0089_WYG_005-1a"/>
欽定四庫全書<lb/>
　青城山人集巻五　　　　　明　王燧　撰<lb/>
　　五言長律<lb/>
　　　和徐髙尚同陳胡二文學虎丘遊集<lb/>
中呉饒佳遊兹山極殊觀磅礴踞臯陸㠝岏軼霄漢靈<lb/>
巖南蔽虧震澤西衍漫岧嶤見城堞參差曕里閈飛甍<lb/>
凌巘出紺宇横林奐餘霞皎夕隂初旭縟晴旦宗周昔<lb/>
無象四國争發難闔閭紹遺業傲倪覇東翰雄圖未終<lb/>
<pb n="KR4e0089_WYG_005-1b"/>
畢宫車忽云晏年遙代祀忽世變物情換深蔵閟雨花<lb/>
曲池幕烟蔓崖崩留鑿紋石駁餘劍㫁諸君美無度假<lb/>
日窮幽翫憑峭信多覽弔古亦増歎伊子旅江壖接武<lb/>
嗟阻限聆風仰清穆披藻羨芬爛重尋倘能卜偕行願<lb/>
相賛<lb/>
　　　送縣尹某人薦舉復職<lb/>
邑庠初勵志太學早蜚聲經學推先輩文華厭後生幕<lb/>
賔曽署墨巡戍舊題名薄宦浮沈久頻年寵辱并自期<lb/>
<pb n="KR4e0089_WYG_005-2a"/>
成委致何幸遇清明薦剡騰丹陛徵書下玉京拂衣辭<lb/>
隴畞被褐謁銓衡復賛琴堂去仍為花縣行莫言淹驥<lb/>
足誰謂滯鵬程百里謳歌洽三年政績成天官稱考最<lb/>
朝士譽才英日麗雙龍闕春明五鳳城臨江開祖帳出<lb/>
郭送行旌南浦生芳草滄洲長杜蘅願言持贈别勉子<lb/>
樹忠貞<lb/>
　　　送李僉憲<lb/>
晨興趨禁闥夜直在仙闈十載濡華筆三朝侍衮衣忠<lb/>
<pb n="KR4e0089_WYG_005-2b"/>
誠曽歴試政事毎無違北闕除書降南方憲節飛清霜<lb/>
隨部署明月照驂騑瘴嶺梅花早炎天雁侣稀明朝空<lb/>
悵望何處待音徽<lb/>
　　　送儀曹主事陸伯曕使朝鮮<lb/>
鯨海洪濤裏雞林旭日邊皇風涵八表使節降中天往<lb/>
賜殊恩享來朝甲令懸舊知鄰日本新號復朝鮮禮樂<lb/>
存殷後衣冠倣漢前詩歌四牡什書讀旅獒篇浿水功<lb/>
全陋新城績浪傳聖圖寧有外王道本無偏職貢梯航<lb/>
<pb n="KR4e0089_WYG_005-3a"/>
日河山帶礪年只今同内屬不用將樓船<lb/>
　　　絲竹堂<lb/>
東魯分支逺西江衍派長風雲開勝景絲竹敞華堂架<lb/>
貯籖新挿書存壁舊藏口傳思伏勝妄意笑共王聖道<lb/>
乾坤大經文日月光方今逢盛治奕葉看流芳<lb/>
　　　送人之官四川<lb/>
暫輟分曹秩初懸刺史章承恩辭建禮銜命出昭光峽<lb/>
束瞿塘險山盤劍閣長蒲鞭隨騎後卉服拜車傍已見<lb/>
<pb n="KR4e0089_WYG_005-3b"/>
風聲被行聞徳化彰大廷重考最計日簉鵷行<lb/>
　　　送祝少卿使朝鮮和大學士王達善韻<lb/>
治教千年㑹車書萬國同蕃邦修貢禮報使選時雄文<lb/>
物商周在封疆漢節通洪濤翻地白初日射天紅海服<lb/>
皇圖内邊人聖化中敷宣當奉職要在復箕風<lb/>
　　　青林小隠圖<lb/>
緑波三泖外青嶂九龍前別有深林境新開小洞天晴<lb/>
隂千頃合春樹幾村連翠濕榆將墮紅深花欲燃搴蘿<lb/>
<pb n="KR4e0089_WYG_005-4a"/>
朝帶露煮石暖生烟庭養華亭鶴門維笠澤船方期事<lb/>
真逸更擬謝煩縁忽應徵書起旋將舊業捐閩中陪製<lb/>
錦江右佐鳴絃夢斷居閒日心存報國年烟霞盟暫輟<lb/>
松栢操彌堅又報山中侣空移蕙帳篇<lb/>
　　　送太醫院使戴元禮歸金華<lb/>
金華初脫迹紫禁早知名旋起丘園隠來沾雨露榮青<lb/>
囊存藥秘玉檢貯方精先帝稱純謹今皇重老成兩朝<lb/>
親侍從十載盡忠誠請告衷懐切推恩睿算明賜金分<lb/>
<pb n="KR4e0089_WYG_005-4b"/>
御帑祖帳溢都城草色丹陽路花香白下程將期過巖<lb/>
子應擬訪黄平童稚臨門候親知夾道迎還家雖樂具<lb/>
戀闕自魂驚知近初陽節趨朝聴珮聲<lb/>
　　　送唐太守<lb/>
初賛霜臺憲旋遷粉署郎趨朝常秉禮入幕每持綱重<lb/>
沐君王寵新懸刺史章均州江水右夢渚楚山陽秋岸<lb/>
丹楓落凉洲白芷香別來何以贈先世有遺芳<lb/>
　　　青翠軒<lb/>
<pb n="KR4e0089_WYG_005-5a"/>
寢扉臨勝絶春竹瑣檀欒凝翠棲經幌分青度藥欄粉<lb/>
飄風際曉籜解雨中寒簷外雲三徑牆隂玉萬竿懸知<lb/>
禪講罷鳴鳳下瑤壇<lb/>
　　　致樂堂<lb/>
奉親思致孝養志敞華堂暎日斑衣粲迎風錦幕張鶴<lb/>
埀耆耄髮雁列子孫行椿樹連<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>茂萱花近砌芳田荆<lb/>
紛蔚蔚竇桂發穰穰酒獻千金壽爐供百福香承顔和<lb/>
氣集政頌徳音揚繁祉方無巳遐齡政未量長年皆樂<lb/>
<pb n="KR4e0089_WYG_005-5b"/>
事寧賦采蘭章<lb/>
　　　題桂山堂<lb/>
不作淮南客還歌桂樹秋堂依林下敞人似月中遊白<lb/>
苧凉新透清郊暑乍收風從小山度香入九天浮城市<lb/>
心應逺烟霞志已酬攀援如有意嵗暮共淹留<lb/>
　　　送永豐教諭陞襄陽教授<lb/>
九年鳴教鐸三考謁銓衡職典黌宫舊官超大郡榮成<lb/>
規存吉水新訓著襄城登峴懐羊祜埀帷慕董生春歸<lb/>
<pb n="KR4e0089_WYG_005-6a"/>
習池晩花發大堤明想見傳經暇從容載酒行<lb/>
　　　棠隂書屋<lb/>
烟霞開勝境林壑帶幽居終日心無累長年樂有餘時<lb/>
過三益友賸貯五車書縫練收螢火燒芸辟蠧魚風吹<lb/>
朝幔卷月暎夜窻虚巳致青雲上還思素服初丈夫終<lb/>
一徳窮達復何如<lb/>
　　　哀故友<lb/>
宇宙經紛潰江湖減舊知可憐今日淚又為故人埀我<lb/>
<pb n="KR4e0089_WYG_005-6b"/>
昔叨鄉榜君方謁泮池雖當童稚嵗早見老成姿靈鳳<lb/>
初辭穴神駒不受羈昂昂呈骨格采采濯威儀自合凌<lb/>
丹漢應須置玉墀風烟一飄散寒暑久乖離杜曲身彌<lb/>
困盈川譽日馳停雲空悵望落月累成思郭外閒投迹<lb/>
山中喜踐期絳紗新帳設綵筆麗詞摛志趣朋儕畏才<lb/>
華月旦推吾徒獲佳侣鄉校遇良師幾度聨徐榻常因<lb/>
入董帷夜吟燈數剪晝論晷頻移村轉千花裡山蟠巨<lb/>
澤湄知將遂栖隠正擬得攀隨不意干戈變俄驚衽席<lb/>
<pb n="KR4e0089_WYG_005-7a"/>
疑片時殊寵辱反掌易安危骨肉歸何處精靈失所之<lb/>
慈親痛鉗赭愛子陷囚縲薤露行歌杳銘旌返𦵏遲伊<lb/>
人乃如此造物竟奚為大厦轟霆震連岡烈火滋那能<lb/>
分玉石豈復惜櫨榱有禮行哀問無家致弔辭昨來過<lb/>
寓所但覺益凄其欲秉中郎筆難書有道碑天秋氣蕭<lb/>
爽日夕影參差暗壁封苔暈虚窻罥網絲題閒桂泉詠<lb/>
酒罷滸溪巵中散琴安在山陽笛自悲傷今腕方扼感<lb/>
逝頰重支劍化豐城後珠沈合浦時徒然歌楚些魂斷<lb/>
<pb n="KR4e0089_WYG_005-7b"/>
不堪追<lb/>
　　　過尹山東庵<lb/>
地湧琉璃界天開翡翠林那知近湫隘誰意得幽尋日<lb/>
麗花臺迥雲横貝闕深紺園浮霽彩琪樹帶春隂玉磵<lb/>
珠泉滴丹窻緑嶂臨梵王紅錦服仙女碧瑤簮金作山<lb/>
龍甲朱為海鳥襟鳴鐘驚雉舞講法引猿吟境静塵難<lb/>
染機深慮不侵願因清净力從此識真心<lb/>
　　　代閨人怨<lb/>
<pb n="KR4e0089_WYG_005-8a"/>
璧月鑑朱扉金風復動幃熏爐添夕燼華燭散炎輝孤<lb/>
人處蘭室蕩子别金㣲月蓂頻隕謝春草屢芳菲腕玉<lb/>
銷璚釧啼珠染翠衣調絃閒寶瑟織錦罷鳴機夜衾懐<lb/>
嬿婉晨鏡惜容徽夢畏靈雞喚心驚旅雁飛往嵗從征<lb/>
北連年屬建威馬邑方無戍龍城已解圍念兹桃李月<lb/>
那能獨不歸<lb/>
　　　題<hi>闕</hi>
五岳真遊逺三山勝景賒何如赤縣裏自作野人家大<lb/>
<pb n="KR4e0089_WYG_005-8b"/>
隠齊東魯閒居類浣花雪中丹鳳闕舍外白鷗沙山影<lb/>
搖書幌波痕上釣槎詩成江愈浄夢覺日將斜案有閒<lb/>
僧帖門無俗士車遺安付心事習静寄生涯逕憶終南<lb/>
捷名聞少室誇君今誰得似終老在烟霞<lb/>
　　　五溪放棹為嚴明威賦<lb/>
昔聞五溪險今見五溪平繐帳迎風巻樓船帶月行烟<lb/>
花蜀相廟露草伏波營已竭忠臣節仍全孝子情白雲<lb/>
悲望切黄壤喜沾榮古栢森神道堅珉勒墓城此中方<lb/>
<pb n="KR4e0089_WYG_005-9a"/>
眷戀𦵏罷促還程<lb/>
　　　清真軒<lb/>
甲館連甍起閒軒勝景開誰言居戚里宛似入蓬萊樹<lb/>
接天家近山從上苑迴凉飈排闥至空翠拂簷來竹粉<lb/>
飄琴薦松花落酒杯鶯啼烟外栁鶴卧雨中苔寄興多<lb/>
佳賞陪遊得上才永和千載逺文采共昭回<lb/>
　　　和故鄉諸友見寄<lb/>
昔別逢條桑今還值鳴蜩逺遊淹辰節離思結昏朝水<lb/>
<pb n="KR4e0089_WYG_005-9b"/>
宿我情懣山栖子志超半生懐隠止中道困淪漂雖積<lb/>
巖壑眷恒違樵牧招日歸未温席于邁復揚橈仍將風<lb/>
波習再與朋知遙杳杳寒蓬轉茫茫秋梧飄感儀寧乏<lb/>
操慕舄豈無謠事繫竟難解心懸徒如搖唯當敦久要<lb/>
不為嵗寒凋<lb/>
　　　訪山中故人<lb/>
整策陟幽峻尋雲入靈谿藤蘿互䝉宻崖磴紛盤紆長<lb/>
林倐數轉春鳥時一啼稍覺去人逺詎知行路迷欣值<lb/>
<pb n="KR4e0089_WYG_005-10a"/>
息心士幽獨在巖栖清晤㝠夙契㣲㫖啟𤣥機於焉素<lb/>
懐愜澹然凡慮非明當稅塵鞅投迹恒相依<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0089_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻五<lb/>
</p>
<p>
</p>
  </div>
<div>
                <head>青城山人集巻六</head>
    <p>
<pb n="KR4e0089_WYG_006-1a"/>
欽定四庫全書<lb/>
　青城山人集巻六　　　　　明　王燧　撰<lb/>
　　七言律詩<lb/>
　　　瓜州道中<lb/>
清江杳杳水連空江北江南緑暎紅三月異鄉逢改火<lb/>
經春遊子怨飄蓬滿汀蘆葉孤舟雨一樹梨花小斾風<lb/>
遙望故鄉何處是依稀烟樹五湖東<lb/>
　　　雙溪草堂<lb/>
<pb n="KR4e0089_WYG_006-1b"/>
清溪窈窕合流深長望茅堂溪水隂明月闗河千里夢<lb/>
夜窻燈火十年心題詩尚記江如練列坐空思風滿林<lb/>
安得投簮陪杖屨一庭春草暎青衿<lb/>
　　　春日左掖門聞鶯<lb/>
落絮飛花滿禁城萬年枝上一鶯鳴全非幽谷閒闗調<lb/>
總是東風宛轉聲啼處尚含求友意斷時猶帶惜春情<lb/>
朝回左掖門前聴疑是仙韶奏九成<lb/>
　　　新秋早朝<lb/>
<pb n="KR4e0089_WYG_006-2a"/>
宫井梧桐葉乍飛新凉先到侍臣衣蒼龍闕上銀河轉<lb/>
丹鳳樓頭玉漏稀宿衞分行環輦路夕郎鳴珮出仙闈<lb/>
嗟余虎觀叨陪從簮筆慚無補萬幾<lb/>
　　　寄北京韓院使<lb/>
分别長干不記年南樓明月幾回圓情生疎雨殘燈後<lb/>
人在重雲逺樹邊此地寒銷葭管夜南方春近杏花天<lb/>
嗟余久抱漳濵疾願撿書囊啓祕傳<lb/>
　　　送馬先生致仕還松江<lb/>
<pb n="KR4e0089_WYG_006-2b"/>
十載黌宫坐冷氊旋因致仕逺辭天桑榆暮景逢明世<lb/>
桃李春風憶少年送别同傾江館酒賦歸獨泛泖湖船<lb/>
慙予亦有蓴鱸興夢繞呉松烟水邊<lb/>
　　　送人歸呉<lb/>
相逢不計别來年君鬢如蓬我皓然親友凋零知幾在<lb/>
江湖飄蕩喜俱全九重請告承新寵五栁還家老舊田<lb/>
明發京華又分别春風應送洞庭船<lb/>
　　　寄衣曲<lb/>
<pb n="KR4e0089_WYG_006-3a"/>
素練辭機夜搗砧烏啼桐井月移隂三年異域無來信<lb/>
萬里征衣寄别心霜重已忘刀尺冷風髙長憶塞垣深<lb/>
榮勛莫在班超後日日空閨待好音<lb/>
　　　送韓伯永之北京省父<lb/>
嚴親端笏侍龍旗愛子相從著綵衣千里神都瞻王氣<lb/>
兩淮春水漾晴輝蘭苕暖近香初動梅萼寒銷雪乍稀<lb/>
相見承歡調膳處即看行幕是庭闈<lb/>
　　　挽學士王達善<lb/>
<pb n="KR4e0089_WYG_006-3b"/>
縞紵論交兩少年相逢不覺共華顛蓬沙紫塞憐分袂<lb/>
風雨青燈憶對眠投老喜看居内相抱疴忽報掩重泉<lb/>
九龍山下梁溪路目極丹旌思黯然<lb/>
　　　送浙江僉憲之任<lb/>
呉水呉山錦繡中太平簫皷萬家同朝端新授觀風節<lb/>
使者初乘按部驄九里松留梁舊寺萬年枝隕宋遺宫<lb/>
錢塘風俗猶存古秉節須煩卧治功<lb/>
　　　送張孝逸<lb/>
<pb n="KR4e0089_WYG_006-4a"/>
天書曽賜返巖扉重應軺車拜紫㣲振袂曉趨中禁路<lb/>
濡毫晝坐列僊闈雲邊日轉龍旗動花裏風輕玉漏稀<lb/>
大典告稱恩露重春來莫憶故山薇<lb/>
　　　挽王之常先生<lb/>
生平英邁薄秋雲野鶴飄摇迥不羣早嵗常懐千里志<lb/>
莫年空卧五湖濆嗟無嗣子題新主幸有諸孫輯舊文<lb/>
不識滸山先壟下誰書徵士表清芬<lb/>
　　　送人還鄉<lb/>
<pb n="KR4e0089_WYG_006-4b"/>
一别芹宫舊講氊幾年歸去卧林泉承恩重應徵賢詔<lb/>
休老還尋負郭田官驛曉雲迷楚樹大江春水放呉船<lb/>
世麟堂上遺經在應與諸生理舊編<lb/>
　　　送太守徐彦威<lb/>
路出都門指八閩送君方值栁條春漢庭循吏推黄霸<lb/>
潁郡遺民望冦恂雪水滿江催畫鷁棠隂夾道引朱輪<lb/>
銓衡考績論公最知是専城第一人<lb/>
　　　為周文威題菊庭巻<lb/>
<pb n="KR4e0089_WYG_006-5a"/>
親王受册鎮長城上將分符總重兵仙闕九重頒命出<lb/>
星軺萬里向西行藥囊舊貯丹經祕詩巻新承賜翰榮<lb/>
什襲珍蔵歸父隠虹光夜貫斗牛明<lb/>
　　　送太平劉知府復任<lb/>
錦繡江山拱帝畿上皇曽此駐龍旗三年出守勞綏撫<lb/>
再命専城遇眷知桑柘千村豐庶日歌鍾萬户太平時<lb/>
送君重去宣王化明世休論治蠒絲<lb/>
　　　送翰林王孟暘叅將安南<lb/>
<pb n="KR4e0089_WYG_006-5b"/>
暫輟含香直晩班新叅將閫出平蠻黄茅緑樹千重嶺<lb/>
瘴雨蠻雲幾處闗去馬正逢椰子熟歸旌定及茘枝斑<lb/>
知卿素有雄豪筆須勒神功鎮海山<lb/>
　　　送王孟端隨駕之北京<lb/>
龍馭時巡幸北京屬車侍從魯諸生周廬未徹黄茅起<lb/>
磴道新開輦路平星拱紫垣嚴宿衞天臨華蓋肅行旌<lb/>
馬卿素有凌雲志應有詞章頌聖明<lb/>
　　　送文淵閣待詔端孝文使朝鮮<lb/>
<pb n="KR4e0089_WYG_006-6a"/>
扶桑日出曙光寒帆掛長風積水寛漢武開邊分四郡<lb/>
聖朝遣使撫三韓河山誓重畿封逺雨露恩深島部安<lb/>
想見藩臣迎節下猶存黼冔舊衣冠<lb/>
　　　七夕次蘇校書韻<lb/>
玉樹金風晚乍聞秋光南國未三分露凉將擬投班扇<lb/>
才拙空慙續栁文千里憶歸呉苑外頻年客計楚江濆<lb/>
仙家此去知何處只隔瀛洲五色雲<lb/>
　　　送呉侍書省墓<lb/>
<pb n="KR4e0089_WYG_006-6b"/>
三年染翰值仙闈新沐天恩請告歸但使丘原仍似昔<lb/>
誰論松菊稍云非朝衣入里人應羨白首榮親古尚稀<lb/>
相送不須生别思春風佳㑹在金扉<lb/>
　　　題虞山景<lb/>
平生未識海虞山攬秀曽因圖畫間雲入空濛開倒景<lb/>
僧依蒼翠閉禪闗湖田稼熟秋千頃烟浦舟行路幾灣<lb/>
天上歸來暫停轡何當留我老年閒<lb/>
　　　送王孟端侍從北巡予亦將適武清先賦奉餞<lb/>
<pb n="KR4e0089_WYG_006-7a"/>
子昔朱顔我少年梁鴻溪上愷周旋相逢正喜情如舊<lb/>
屈指方驚嵗屢遷行李欲為投北計束書先上渡江船<lb/>
它時重剪西窻燭應在春風易水邊<lb/>
　　　次齋宿詩韻<lb/>
聖王報本奉彛章親御𤣥丘祀昊蒼文命誕敷開景運<lb/>
精誠昭格顯神光九天星暎中庭燎午夜風傳合殿香<lb/>
璚署仙人歌盛徳抽毫欲賦媿榆揚<lb/>
　　　題韓御史椿萱堂<lb/>
<pb n="KR4e0089_WYG_006-7b"/>
濟南簮紱傳家舊闕下恩榮受賜新烏府諌書推二妙<lb/>
華堂綵服奉雙親椿萱並美陽和節蘭玉同沾雨露春<lb/>
驄馬聫馳誰不羨清風端可繼前人<lb/>
　　　送龔郎官<lb/>
闕下陳情拜至尊天書賜告出都門星郎舊掌銓衡寄<lb/>
黄壤新沾雨露恩奕葉遺芳今日見百年喬木幾家存<lb/>
嗟余亦忝簪纓後世澤荒凉愧子孫<lb/>
　　　送順昌伯雲南撫安<lb/>
<pb n="KR4e0089_WYG_006-8a"/>
分閫曽登上將壇金貂新挿鵕䴊冠身輕百戰君恩重<lb/>
威振三邊敵膽寒幕下偏禆皆許歴座中賔客有馮驩<lb/>
兵符又向西南去談笑風生六詔安<lb/>
　　　壽董學士<lb/>
昔將忠藎事先皇南去歸來兩鬢霜徳重三朝兼傅相<lb/>
名髙四海仰文章承恩曽賜金蓮炬退食新開緑野堂<lb/>
天上忽頒宸翰降奎星午夜動輝光<lb/>
　　　又<lb/>
<pb n="KR4e0089_WYG_006-8b"/>
金章殿下日初移白玉堂深午漏遲後進咸宗鄒魯學<lb/>
滿朝皆識帝王師新承鳩杖頒恩日正值蟠桃㑹宴時<lb/>
聖主只今方倚重未容歸踐赤松期<lb/>
　　　送人告老還鄉<lb/>
太學棲遲共幾年風燈蓬鬢影蕭然鄉闗回首思千里<lb/>
章奏陳情徹九天荒逕許尋彭澤菊全家仝上楚江船<lb/>
歸時莫問生涯事故物仍存有舊氊<lb/>
　　　聞錢仲益自杭州獲歸<lb/>
<pb n="KR4e0089_WYG_006-9a"/>
空江秋晩憶分違回首俄聞世事非異國頻年嗟久滯<lb/>
故鄉今日喜重歸黄花漸發逢新雨白鳥仍來識舊磯<lb/>
咫尺對君湖水畔何當放棹欵柴扉<lb/>
　　　送李僉憲<lb/>
兩朝染翰侍君王新荷深恩秉憲綱日射繡衣辭殿陛<lb/>
潮催畫鷁上湖襄長風鵬翼初横漢官驛梅花盡帶霜<lb/>
想見露車行部日應從召伯問甘棠<lb/>
　　　又<lb/>
<pb n="KR4e0089_WYG_006-9b"/>
拂曙綸音降紫㣲鳳池仙客繡為衣先朝故舊如君少<lb/>
四海交逰似我稀雲散都城新雪霽寒生江路早春歸<lb/>
懸知别後趨朝日猶憶相從向瑣闈<lb/>
　　　客懐<lb/>
水流花謝總無情卧病漳濵百感生自笑田園荒舊業<lb/>
却將文字覔虛名春來又見羣芳動老去都無一事成<lb/>
故里鶯花應念我行將長揖謝公卿<lb/>
　　　又<lb/>
<pb n="KR4e0089_WYG_006-10a"/>
逢掖雖云是舊衣故山終負采春薇時清懶上王通策<lb/>
病久常閒董子帷寰宇同逢新節至江湖自覺故人稀<lb/>
平生多少闗心事空學莊生蝶亂飛<lb/>
　　　又<lb/>
夜靜燈寒獨掩闗滿窻風雨響珊珊客中自信貧非病<lb/>
老去方知懶是閒寺逺無尋僧作伴林深思與鶴同還<lb/>
枕邊又聴朝鐘動憶簉鵷鴻綴末班<lb/>
　　　送胡典仗賜告還鄉<lb/>
<pb n="KR4e0089_WYG_006-10b"/>
班分彩仗列廷墀侍衛親王典漢儀嬰疾正當强仕後<lb/>
乞身未及老年時心懐朱邸行猶戀身到青田夢尚疑<lb/>
欲報君恩何處是好將忠義付佳兒<lb/>
　　　題右江遺墅<lb/>
隂隂喬木帶江沙建武年來世緒賒麾節頻沾新雨露<lb/>
山林不改舊烟霞緑深椰子經春葉紅綻蕉叢過臈花<lb/>
曽讀雲臺諸將傳子孫繁衍有誰家<lb/>
　　　送人之越<lb/>
<pb n="KR4e0089_WYG_006-11a"/>
我昔東行到越州别來回首幾經秋停雲尚憶當時興<lb/>
送客偏増感舊愁曹女祠荒花自發賀家宅廢水空流<lb/>
不知故友今誰在煩向春波問白鷗<lb/>
　　　湖西别業<lb/>
豫章城外楚江邊舊業猶存季子田雉雊蠺眠三月暮<lb/>
桑隂麥秀幾家連將同杜老家夷曲似學王維住輞川<lb/>
我本五湖畊釣客滄洲空羨白鷗眠<lb/>
　　　送曽先生<lb/>
<pb n="KR4e0089_WYG_006-11b"/>
呉江楓落水増波忽報山人放棹過相見政將懽意接<lb/>
送歸無奈别愁何風生晚澤蒹葭響雨歇空山烟霧多<lb/>
此去幾時重聚首嵗寒有約在松蘿<lb/>
　　　送人之官<lb/>
黄茅逺接海雲邊官驛迢迢路幾千客騎曉㸔梅嶺月<lb/>
行裝上廣州船陶潛未遂歸來志馬援猶堪矍鑠年<lb/>
想得到官敷政日那人争拜玉堂仙<lb/>
　　　送魏秀才<lb/>
<pb n="KR4e0089_WYG_006-12a"/>
江湖遊蕩欲何依末路誰能禮布衣木落霜天秋欲暮<lb/>
風生澤國鴈初飛辭家己久行囊盡為客無謀相識稀<lb/>
明日重歸故鄉去里人應誚讀書非<lb/>
　　　次費剛中秀才見貽詩韻<lb/>
一載漂零江海行與君俱是一書生心同孤館秋燈影<lb/>
夢斷重門曉珮聲啼鳥殘花傷往事暮雲春樹動離情<lb/>
相㸔只隔呉淞水空羨風前短葦輕<lb/>
　　　又<lb/>
<pb n="KR4e0089_WYG_006-12b"/>
艱闗曽記共君行此際相思别恨生四野荒山横暝色<lb/>
孤城落日起秋聲星霜冉冉蹉跎感湖海茫茫故舊情<lb/>
麗句枉投難報謝自慙金玉尚為輕<lb/>
　　　寄友<lb/>
鶯歇江鄉杜宇悲故人遙望久乖離夢因春盡歸常切<lb/>
書為山遙寄毎遲疎雨林邊尋古寺夕陽嶺下謁荒祠<lb/>
匆匆己負瑤華約别有西風桂子期<lb/>
　　　懐范宗文<lb/>
<pb n="KR4e0089_WYG_006-13a"/>
君去遨遊尚未歸北風吹雪正霏霏懸知此日生涯薄<lb/>
應悔平時直道非舟泊空江聞鴈斷路逢寒草過人稀<lb/>
呉興巨室多豪傑誰識當年舊繡衣<lb/>
　　　送人歸省<lb/>
新沐天恩拜玉墀宫衣榮暎綵衣時仍從東浙家鄉去<lb/>
應咏南陔孝子詩白下餘花香未歇赤城芳樹緑初滋<lb/>
知君戀闕丹心切良㑹須先露冷期<lb/>
　　　挽呉處士<lb/>
<pb n="KR4e0089_WYG_006-13b"/>
平生晦迹卧林扃太史應占處士星十畞桑榆閒暮景<lb/>
一蓑烟雨釣寒汀遺安巳得龎公計傳後無煩韋氏經<lb/>
欲挹髙風何處問蘭陵塚上有新銘<lb/>
　　　又<lb/>
烟霞深掩故山扉投老林泉一布衣野夢不縈青瑣闥<lb/>
閒情常在白鷗磯蔵書篋滿傳家逺種秫田多帶雨肥<lb/>
忽厭塵寰向何處青松寂寂鎖斜暉<lb/>
　　　寄呉中故人<lb/>
<pb n="KR4e0089_WYG_006-14a"/>
鄉心離思共依依呉水呉山悵久違客裏頻看流景換<lb/>
老來偏感故人稀百花僧舍思攜酒細雨春林憶采薇<lb/>
一枕飄零江海夢夜深空趁蝶交飛<lb/>
　　　送徐子信還呉<lb/>
渡頭初聴采菱歌送子還鄉意若何碧樹霜前紅葉少<lb/>
青山雨後白雲多共憐杖屨遊桑梓仍羨衣裳製芰荷<lb/>
簮筆自慙無所補空令華髮歎蹉跎<lb/>
　　　紫翠丹房<lb/>
<pb n="KR4e0089_WYG_006-14b"/>
洞門深鎖鳯城春迥隔長安陌上塵雲裏山光搴幕入<lb/>
雨中栁色過窻新自縁習静成閒逸非欲逃名事隠淪<lb/>
想見齋居清晝永藥爐丹竈每相親<lb/>
　　　送友之西秦<lb/>
天子臨軒命近臣逺持憲節鎮西秦瑣闈暫輟封章奏<lb/>
駿馬行㸔出撫巡豳地應非周故俗茂林無復漢遺民<lb/>
闗中父老郊迎日為播朝廷聖化新<lb/>
　　　秋夜<lb/>
<pb n="KR4e0089_WYG_006-15a"/>
碧天凉月漾金波玉漏㣲時夜半過客夢不知歸路逺<lb/>
鄉心偏是到秋多鵲驚孤影飜風葉蛩帶寒聲起露莎<lb/>
遙想五湖烟雨好無由重整舊漁蓑<lb/>
　　　次張真人見寄<lb/>
玉京神觀喜佳逢始信蓬山有路通忽報仙幡臨草澤<lb/>
驚看畫鷁下天風凉生晚渚芙蓉老霜隕秋場稼<hi>以下闕</hi>
　<lb/>
　<lb/>
<pb n="KR4e0089_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻六<lb/>
</p>
<p>
</p>
  </div>
<div>
                <head>青城山人集巻七</head>
    <p>
<pb n="KR4e0089_WYG_007-1a"/>
欽定四庫全書<lb/>
　青城山人集巻七　　　　　明　王燧　撰<lb/>
　　五言絶句<lb/>
　　　東郭襟詠十首<lb/>
　　　　仲逺家東郭予家東郭東春秋閒暇數輕舟<lb/>
　　　　往來遇景留連輒成歌詩積時既深不知累<lb/>
　　　　什<lb/>
　　　東城<lb/>
<pb n="KR4e0089_WYG_007-1b"/>
家住東城下時登東城上東城幾古今一望一惆悵<lb/>
　　　草堂<lb/>
草堂近東郭緑水遰縈迴荆門多不掩時有清風來<lb/>
　　　葑村<lb/>
荒邨依野葑樹色水光邊人家知逺近犬吠隔溪烟<lb/>
　　　莎灘<lb/>
莎灘溪水汜灘上煙莎緑日夕少人過閒鷗自來宿<lb/>
　　　栁汀<lb/>
<pb n="KR4e0089_WYG_007-2a"/>
閒汀多種栁窈窕入溪潯東風花落盡滿地是春隂<lb/>
　　　苔逕<lb/>
塵機暫已忘塵事日應逺試㸔徑中苔朝來深與淺<lb/>
　　　紅蕖港<lb/>
流水深成港芙蓉照水新葑溪非鏡曲莫誤浣沙人<lb/>
　　　緑萍灣<lb/>
清溪知幾轉靡靡緑萍多莫赴流紅去漂淪將素何<lb/>
　　　石庭<lb/>
<pb n="KR4e0089_WYG_007-2b"/>
石庭平且敞規制非雕鑿家僮頻掃浄留待閒花落<lb/>
　　　菊籬<lb/>
種菊東籬下芳叢經雨生膏粱不可食日夕待餐䕟<lb/>
　　　佳賞軒雜詠<lb/>
　　　　往嵗在鄉里時嘗為朱亮字伯貞記佳賞軒<lb/>
　　　　及來京師又持巻索詩因追賦軒居故事為<lb/>
　　　　五言八章時亮新擢禮科給事中暇日一披<lb/>
　　　　詠之不知如身在軒中否時庚辰冬十月也<lb/>
<pb n="KR4e0089_WYG_007-3a"/>
　　　南園<lb/>
　　　　蘇郡庠初並東城殊極隘陋范文正公有園<lb/>
　　　　在城南相地者云兹地當踵生公卿公曰與<lb/>
　　　　其私於一家孰若公於一郡遂以之建今學<lb/>
　　　　云<lb/>
南園夷且曠水木凝華清天開景明淑仰見昔人情<lb/>
　　　道山在學宫西廡後<lb/>
開軒道山下時登道山上美人今在否日暮増惆悵<lb/>
<pb n="KR4e0089_WYG_007-3b"/>
　　　泮池<lb/>
泮池深且廣緑水浸紅蓮輕風雨餘至演漾起澄漣<lb/>
　　　杏壇<lb/>
空壇有繁杏藹藹緑生隂清風何處起猶自聴鳴琴<lb/>
　　　古檜在明倫堂前或傳文正公手植<lb/>
古檜依堂陲曽聞昔賢植嵗寒霜霰多不改青青色<lb/>
　　　來秀橋太湖水東來由橋下曲折入學宫流渠<lb/>
　　　並西牆<lb/>
<pb n="KR4e0089_WYG_007-4a"/>
石梁跨新緑源長流愈清何須滄浪水可以濯塵纓<lb/>
　　　春雨亭<lb/>
閒亭對春雨窈窕來城隂初滋千門栁復沾松桂林<lb/>
　　　采芹亭<lb/>
髙亭臨泮水緑芹生水隂長年時采擷列坐有青衿<lb/>
　　　題髙彦敬畫<lb/>
孤榜繫落日清風秋思長隔溪望林閣夕靄正蒼蒼<lb/>
　　　題徐幼文畫次髙季迪張來儀韻<lb/>
<pb n="KR4e0089_WYG_007-4b"/>
雲生疎林晩花落空山春裵佪林下路惆悵山中人<lb/>
　　　題王思敬扇<lb/>
家住緑蘋州軒窻瞰碧流夜來疎雨過凉思到沙鷗<lb/>
　　　題畫<lb/>
疎樹葉全脫衆山雲半收髙人坐苔石風露一身秋<lb/>
　　　又<lb/>
葉暗前朝雨花飛昨夜風空山人不見春在緑隂中<lb/>
　　　又<lb/>
<pb n="KR4e0089_WYG_007-5a"/>
山影照清流凉生杜若洲夜來江上雨添却幾分秋<lb/>
　　　詠兔<lb/>
芳草滿陂緑草中狂兔行只今罷虞獵來去任縱横<lb/>
　　　又<lb/>
青松鬱如蓋下有兔爰爰徘徊知何事應待望舒圓<lb/>
　　　題雙鳥圖<lb/>
婀娜緑楊枝上有雙鸜鵒焉知九苞鳳終擇丹山宿<lb/>
　　　又<lb/>
<pb n="KR4e0089_WYG_007-5b"/>
翩翩雙好鳥同集一枝安誰知瑤島上别有青琅玕<lb/>
　　　題蘭<lb/>
楚楚九畹姿托根孤石上清風久不來含芳獨惆悵<lb/>
　　　又<lb/>
古石生幽蘭孤芳貞且妍何由遇君子移置瑤臺邊<lb/>
　　　婕妤怨<lb/>
長信秋風起昭陽夜月明相看一步地各自不勝情<lb/>
　　　又<lb/>
<pb n="KR4e0089_WYG_007-6a"/>
歌聲何處動獨立又黄昏自愁成感歎不是怨君恩<lb/>
　　　梧桐竹石圖<lb/>
髙梧冒嵐宻修篁依石疎憶在西林院閒窻凉雨餘<lb/>
　　　山齋<lb/>
齋居在山中長日人來少石壇花落多時有東風掃<lb/>
　　　玩古軒<lb/>
松下有閒軒鳴琴間圖史今人非古時古人今己矣<lb/>
　　　竹磵<lb/>
<pb n="KR4e0089_WYG_007-6b"/>
種竹繞磵濵蒼然晝如晦故人期未來自有清風至<lb/>
　　　白石坡<lb/>
坡上有青松坡下多白石還愁蒼蘚生何處尋行迹<lb/>
　　　清隂谷<lb/>
埀陽何靡靡繁隂覆谷中芳春信多媺預恐起秋風<lb/>
　　　埜亝<lb/>
閒齋面瀟灑欲謝塵中緑四坐杳無際此心方淡然<lb/>
　　　枯木竹石<lb/>
<pb n="KR4e0089_WYG_007-7a"/>
西風昨夜秋琪樹芳華歇獨有修篁枝虚心保貞節<lb/>
　　　題竹<lb/>
粉籜解香苞新梢展鳳毛空庭明月夜只恠粉牆髙<lb/>
　　　寒江獨釣圖<lb/>
空江不見人飛雪紛如剪獨有埀釣翁孤舟水雲逺<lb/>
　　　題竹<lb/>
志士勵貞撡君子抱安節請㸔艷昜花何如後凋葉<lb/>
　　　又<lb/>
<pb n="KR4e0089_WYG_007-7b"/>
籜香初解粉葉嫩正含姿長保青青節相期嵗晚時<lb/>
　　　橋亭八詠為宗人府經黄子中賦<lb/>
　　　澧陂春漲<lb/>
春陂昨夜雨緑水潮來漲應有放歌人濯纓陂水上<lb/>
　　　香爐紫烟<lb/>
紫烟明復滅窈窕孤峯曉松風吹不消何處看飛鳥<lb/>
　　　龍磜朝嵐<lb/>
朝嵐龍磜生復度青林上咫尺不逢人唯聞樵笛響<lb/>
<pb n="KR4e0089_WYG_007-8a"/>
　　　田東暮雨<lb/>
負來春皐暮東風灑靈雨歸時屮路昏帳望誰為侣<lb/>
　　　雲源仙笛<lb/>
閒雲深幾層孤笛雲邊動泉聲忽相亂莫辨梅花弄<lb/>
　　　聖容僧鐘<lb/>
山色杳冥中煙霞最深處因聴風外鐘知有閒僧住<lb/>
　　　甘泉飛瀑<lb/>
危峯髙不極瀑布半空飛巖風吹莫濺恐濕緑蘿衣<lb/>
<pb n="KR4e0089_WYG_007-8b"/>
　　　天寶懸崖<lb/>
懸崖空翠表下瞰羣山低靈仙望不至誰與登雲梯<lb/>
　　　題畫雜咏<lb/>
月出孤松隂風生百泉響空山不見人解帶蒼苔上<lb/>
　　　又<lb/>
花開山色中鳥哢泉聲裏相對澹忘機辟書徵不起<lb/>
　　　又<lb/>
潮痕帶晩沙雲影連春樹隔浦漾舟來應尋酒家去<lb/>
<pb n="KR4e0089_WYG_007-9a"/>
　　　又<lb/>
濕翠暎繁紅東園起暖風春光何處是都在鳥聲中<lb/>
　　　又<lb/>
亭亭一片雲飛墜青嶂間未肯從龍去長與幽人間<lb/>
　　　古石蒼檜圖<lb/>
石間有蒼檜乃是青雲姿願君慎培養嵗晚以為期<lb/>
　　　題畫梅<lb/>
淺白睡時粧輕清雪後香憶曽相見處江店月昏黄<lb/>
<pb n="KR4e0089_WYG_007-9b"/>
　　　題雅室<lb/>
深院沈沈晩香崖獨自飄忽聞琴瑟聲都是相里潤<lb/>
　<lb/>
　<lb/>
　<lb/>
　<lb/>
　<lb/>
　青城山人集巻七<lb/>
</p>
<p>
</p>
  </div>
<div>
                <head>青城山人集巻八</head>
    <p>
<pb n="KR4e0089_WYG_008-1a"/>
欽定四庫全書<lb/>
　青城山人集巻八　　　　　明　王燧　撰<lb/>
　　七言絶句<lb/>
　　　題趙松雪畫<lb/>
自從玉馬去朝周雲散花飛幾度秋寶玦玉還零落後<lb/>
呉興留得晉風流<lb/>
　　　題趙仲穆畫<lb/>
十二璚樓紫翠重萬年琪樹落秋風南朝無限傷心事<lb/>
<pb n="KR4e0089_WYG_008-1b"/>
都在殘山剩水中<lb/>
　　　甯戚飯牛圖<lb/>
寧辭掩骭褐衣單叩角長歌坐夜闌有志欲逢堯舜禪<lb/>
如何功止霸齊桓<lb/>
　　　題畫送陳孟敷<lb/>
君家門掩緑隂低古木叢篁水郭西我向京華望呉苑<lb/>
桃花只隔武陵溪<lb/>
　　　題吹簫圖<lb/>
<pb n="KR4e0089_WYG_008-2a"/>
玉簫聲斷鳳樓空人在烟霞紫翠叢何事沈郎千古夢<lb/>
多情猶入紫㣲中<lb/>
　　　為朱仲昂題畫<lb/>
誰家茅屋住深山路轉清溪第幾灣寄語桃花休亂落<lb/>
恐隨流水出人間<lb/>
　　　題倪雲林畫<lb/>
水流花謝白雲飛滄海桑田幾是非莫問蘭亭舊蹤跡<lb/>
當時文采古來稀<lb/>
<pb n="KR4e0089_WYG_008-2b"/>
　　　唐宫七夕圖<lb/>
花萼人歸鎖畫樓長生殿裏㸔牽牛闗山風雨聞鈴夜<lb/>
贏得鑾輿事逺遊<lb/>
　　　送趙友同之松江<lb/>
畫船曉發鳳城東江上青山雲幾重秋水連天三百里<lb/>
片帆一夜到呉淞<lb/>
　　　又<lb/>
我别松江幾度秋渚花汀草不勝愁京華送子松江去<lb/>
<pb n="KR4e0089_WYG_008-3a"/>
夢落滄浪舊釣舟<lb/>
　　　題趙仲穆畫蘭<lb/>
呉興才子宋王孫國步興亡不用論北去歸來三十載<lb/>
却將幽興冩芳蓀<lb/>
　　　咏姪孫鏞扇<lb/>
我昨承恩賜告還杖藜時到海虞山十年湖海狂遊跡<lb/>
暫喜登臨一日閒<lb/>
　　　題江村夜歸圖<lb/>
<pb n="KR4e0089_WYG_008-3b"/>
汀葦蒼蒼白露凝一灘寒月未收罾西風吹醒江南夢<lb/>
四壁蛩聲半夜燈<lb/>
　　　題畫<lb/>
芙蓉城隔綵雲間咫尺蓬萊海上山見說瑤池花又落<lb/>
不知青鳥幾時還<lb/>
　　　送山西行都司斷事<lb/>
桑乾西去出長城白草黄雲疋馬輕後夜它鄉見明月<lb/>
鴈門闗外望宸京<lb/>
<pb n="KR4e0089_WYG_008-4a"/>
　　　題倪雲林畫二首<lb/>
清閟閣前芳草緑小蓬壺上落花多呉山西畔人何在<lb/>
遺墨空存晉永和<lb/>
逍遙天地一閒身浪迹江湖七十春惟有雲林堂上月<lb/>
于今猶照昔年人<lb/>
　　　溪山髙士圖<lb/>
萬山環繞樹髙低十里烟霞路欲迷一夜東風花亂落<lb/>
莫教流出武陵溪<lb/>
<pb n="KR4e0089_WYG_008-4b"/>
　　　雙桂堂<lb/>
堂前丹桂兩枝芳堂上慈親兩鬢霜幾度彩衣稱壽處<lb/>
天香滿袖露華凉<lb/>
　　　題扇贈姜公實<lb/>
玉堂退食苑鍾遲不覺花磚日影移忽報故人來問信<lb/>
相逢却說故鄉時<lb/>
　　　寄畧道權上人<lb/>
長干寺裏訪清遊花落花開幾度秋望斷碧雲人不見<lb/>
<pb n="KR4e0089_WYG_008-5a"/>
夜深飛夢到揚州<lb/>
　　　題畫<lb/>
五湖深處舊柴闗春水桃花第幾灣昨夜東風吹夢去<lb/>
白雲深鎖萬重山<lb/>
　　　桃源圖<lb/>
天台山下綵雲邊别有人間小洞天劉阮凡情猶未斷<lb/>
錯教花裏遇神仙<lb/>
　　　題槎處巻<lb/>
<pb n="KR4e0089_WYG_008-5b"/>
不隨星使泝河流却向荒磯侣白鷗我本緑蓑江海客<lb/>
十年空憶在滄洲<lb/>
　　　題趙丹林竹<lb/>
一枝斜影過牆隂青瑣窻寒夜未深却憶佳人在空谷<lb/>
嵗寒應念舊同心<lb/>
　　　與練綱題扇<lb/>
天上歸來訪舊遊花開花落幾經秋喜看堂構還如故<lb/>
玉樹芝蘭日漸稠<lb/>
<pb n="KR4e0089_WYG_008-6a"/>
　　　題畫菜<lb/>
我本山中食薺腸玉堂饕飫大官羊却思春雨閒園後<lb/>
煮得新葵滿釡香<lb/>
　　　海棠便面<lb/>
彩毫香染墨淋漓寫得東風玉一枝不似落陽花譜見<lb/>
香紅新雨濕胭脂<lb/>
　　　題倪雲林畫次髙季迪徐幼文韻<lb/>
水流花謝嵗華深江左風流不可尋留得當時陳迹在<lb/>
<pb n="KR4e0089_WYG_008-6b"/>
永和遺墨寫山隂<lb/>
　　　題竹贈祖士英<lb/>
湘臯日出楚煙消緑玉參差罩碧綃栖鳳一時驚夢起<lb/>
滿林齊舞翠雲翹<lb/>
　　　杏林春曉<lb/>
種得千株艷杏花東風門巷盡頳霞行人不識誰家住<lb/>
錯認當年董奉家<lb/>
　　　題趙丹林竹<lb/>
<pb n="KR4e0089_WYG_008-7a"/>
一家村上記相尋坐對蕭蕭風滿林天上歸來重看畫<lb/>
遼東鶴去海門深<lb/>
　　　為呉子敬題畫<lb/>
雨洗清江十里秋渡頭水落放輕舟客窻一枕江南夢<lb/>
都在蘭汀杜若洲<lb/>
　　　題黄鶴山人畫<lb/>
獨卧茅廬學孔明半生心事己無成都將黄鸐山中趣<lb/>
寫作烟霞物外情<lb/>
<pb n="KR4e0089_WYG_008-7b"/>
　　　題沈士偁畫<lb/>
亂雲重疊樹髙低不見人烟只聴雞它日掛冠尋故隠<lb/>
移家合住在苕溪<lb/>
　　　題王孟端竹<lb/>
憶尋飛夢過湘江親見仙人葆羽幢獨坐玉堂春晝永<lb/>
誰分清影到晴窻<lb/>
　　　題竹鵲圖<lb/>
新竹猗猗葉乍齊多情靈鵲戀雙棲人間有喜常先報<lb/>
<pb n="KR4e0089_WYG_008-8a"/>
不學城烏空夜啼<lb/>
　　　送胡郎中<lb/>
長干道上含情别明月樓前入夢頻同是老年仍在客<lb/>
如今莫說故鄉人<lb/>
　　　題幽篁蘭棘圖<lb/>
裊裊新梢帶粉痕一枝横棘倚芳根不知天上中和意<lb/>
彼此同沾雨露恩<lb/>
　　　題桂隂老人<lb/>
<pb n="KR4e0089_WYG_008-8b"/>
白玉堂前丹桂發水晶宫外月輪髙坐聴清漏渾忘寐<lb/>
凉露漙漙濕素袍<lb/>
　　　題池塘野步<lb/>
曲欄干外暑風清白葛生凉杖屨輕花隠蘭舟看不見<lb/>
時聞隔浦唱歌聲<lb/>
　　　青山白雲圖<lb/>
遊子殊方清夢逺慈親瘞玉白雲深它年隴上松千尺<lb/>
髙節應同孝感心<lb/>
<pb n="KR4e0089_WYG_008-9a"/>
　　　秋江晚罾<lb/>
殘陽㶑㶑照秋波閒理漁罾下淺莎但使得魚那怕晚<lb/>
水邨南北酒家多<lb/>
　　　蘆汀夜笛<lb/>
風捲蘆花雪滿洲笛聲飛送一江秋曲中都是滄浪趣<lb/>
楚客聴來不用愁<lb/>
　　　題畫梅<lb/>
誰將淺黛濕氷魂褪盡當時舊粉痕却憶故山殘雪後<lb/>
<pb n="KR4e0089_WYG_008-9b"/>
淡烟籠月夜初昏<lb/>
　　　又<lb/>
誰遣緇塵羃縞衣江南臈盡淡忘歸羅浮夢斷梨雲逺<lb/>
月暎佳人啟素扉<lb/>
　　　題許瀾伯扇<lb/>
十年不上讀書樓天上歸來訪舊遊却喜琴書今有託<lb/>
莫年從此得優游<lb/>
　　　題畫留别許瀾伯<lb/>
<pb n="KR4e0089_WYG_008-10a"/>
故人喜我逺還家却向溪隂放釣槎且盡樽前一盃酒<lb/>
明朝相望在京華<lb/>
　　　題秋林小景<lb/>
孤笻何處事清遊林壑生凉雨乍收霜葉一枝紅未脫<lb/>
白雲深鎖亂山秋<lb/>
　　　送陳宗述之官西蜀<lb/>
我從東去子西行萬里橋邊萬里程白下楊花多似雪<lb/>
還應難比别離情<lb/>
<pb n="KR4e0089_WYG_008-10b"/>
　　　留别錫山諸友二首<lb/>
我將策馬入神京諸子乘舟逺送行芳草落花三百里<lb/>
依依總是故人情<lb/>
當筵莫唱渭城歌此去京華路不多明月相思情更切<lb/>
西風木落洞庭波<lb/>
　　　蕉石圖<lb/>
瘦玉含香黛色新閒庭晝永悄無人芭蕉展盡丁香結<lb/>
又是長門一度春<lb/>
<pb n="KR4e0089_WYG_008-11a"/>
　　　早朝<lb/>
禁鐘纔動曉風㣲疎竹翛翛對瑣闈非是日髙簾不巻<lb/>
怕教空翠濕朝衣<lb/>
　　　題呉彦才畫<lb/>
己將心事付行雲莫問君家瑤草春明日穆陵闗外路<lb/>
親知應念逺行人<lb/>
　　　題杏花山鳥<lb/>
杏花過雨粉香深老去秋娘瘦不禁惆悵看花人不見<lb/>
<pb n="KR4e0089_WYG_008-11b"/>
却將春色付山禽<lb/>
　　　梨花桑扈<lb/>
桑扈交交拂曙鳴梨花過雨羽衣輕莫教舞落深窻裡<lb/>
怕遣羅敷曉夢驚<lb/>
　　　海棠白頭公<lb/>
海棠花發滿東風猩血粧成萬朶紅銀燭不來燒夜永<lb/>
春情都付白頭翁<lb/>
　　　題卓迪畫<lb/>
<pb n="KR4e0089_WYG_008-12a"/>
長江一道落青天北固山髙凌紫烟曽記夜凉吹玉笛<lb/>
海門星斗照樓船<lb/>
　　　題荷花<lb/>
鑑湖烟月不勝春十里霓裳照水新汀鷺沙鷗俱未識<lb/>
折芳應誤浣溪人<lb/>
　　　題髙彦敬畫和髙季迪張來儀韻<lb/>
貞元大歴舊風流賦盡江南芷若秋何用山陽聞夜笛<lb/>
水光雲影總離愁<lb/>
<pb n="KR4e0089_WYG_008-12b"/>
　　　題梅花<lb/>
看花曽憶少年遊江海狂蹤知幾秋莫道何郎今老去<lb/>
未教詩興減楊州<lb/>
長安臘盡已春回餘雪全消未見梅紙帳夜寒清夢覺<lb/>
梨雲空滿畫中開<lb/>
萬山春雪不勝寒幾度曽經載酒看沈醉獨眠花影下<lb/>
任教青鳥自啼殘<lb/>
月色娟娟滿禁林青綾被擁玉堂深宫壺賜酒初醒後<lb/>
<pb n="KR4e0089_WYG_008-13a"/>
只少梅花伴我吟<lb/>
　　　題畫<lb/>
西風嫋嫋起林阿一夜新凉到薜蘿人在空江秋影裏<lb/>
青山不似白雲多<lb/>
　　　題康王渡河巻<lb/>
北來飛騎疾如風路隔長河勢已窮不有當時神馬力<lb/>
中興誰辦百年功<lb/>
　　　為朱景昭題畫竹<lb/>
<pb n="KR4e0089_WYG_008-13b"/>
西山故宅草離離留得瀟湘緑玉枝莫恠臨風倍惆悵<lb/>
畫中盡是故人詩<lb/>
　　　和靖夜吟圖<lb/>
娟娟霜月夜窻虚隠几看花樂有餘心事暗香疎影裡<lb/>
平生不作茂陵書<lb/>
　　　普大雲水仙<lb/>
洛浦仙人綽約姿凌波塵起襪羅時何年化作天花起<lb/>
來散靈山大㑹期<lb/>
<pb n="KR4e0089_WYG_008-14a"/>
　　　題髙彦敬畫<lb/>
輕烟漠漠雨毿毿風景分明海岳庵北望房山數千里<lb/>
如何清興落江南<lb/>
　　　題扇與練經<lb/>
禁苑看花十二年歸來風景總依然當時壽愷人雖逺<lb/>
喜有槐隂緑滿前<lb/>
　　　題華東湖畫<lb/>
白髮東湖一老仙已乘黄鶴上雲烟至今遺墨留人世<lb/>
<pb n="KR4e0089_WYG_008-14b"/>
清興横飛太華顛<lb/>
　　　淵明把菊圖<lb/>
典午山河已夕暉却尋三徑賦旋歸平生心事南山在<lb/>
不為東籬待白衣<lb/>
　　　題扇别顧伯行<lb/>
我别家鄉七月秋相逢故舊更遲留明朝相憶知何處<lb/>
遙指蓬山十二樓<lb/>
　　　題畫三首<lb/>
<pb n="KR4e0089_WYG_008-15a"/>
人家隔斷水西東行盡溪橋有路通巖樹今朝全緑徧<lb/>
夜來曽起落花風<lb/>
一别溪頭舊釣槎十年頻看鳳城花天恩賜告歸來日<lb/>
不識松蘿是我家<lb/>
暖雨初收霧尚昏緑楊深塢杏花村山中少有凡人到<lb/>
滿地春隂不掩門<lb/>
　　　題竹<lb/>
香露淋漓濕未乾迎風翠袖不勝寒勸君莫取青青節<lb/>
<pb n="KR4e0089_WYG_008-15b"/>
留待丹山五色鸞　右雨滌鉛粉節<lb/>
　　　又<lb/>
湘臯春盡玉青青曽值西風過洞庭碎珮叢鈴滿烟雨<lb/>
夜深楚客不勝聴　右風搖青玉枝<lb/>
　　　又<lb/>
春雷初響蟄龍驚猛勢凌空夭矯横幾度山窻親見處<lb/>
露華如水月華明　右凌空勢方起<lb/>
　　　又<lb/>
<pb n="KR4e0089_WYG_008-16a"/>
憶曽相對瑣闈深制草成時日乍隂粉濕香濃春爛熳<lb/>
嵗寒霜霰豈能侵　右得地色不移<lb/>
　　　錢塘觀潮圖<lb/>
浙江亭上彩雲收二十年前憶舊遊正是桂花初發候<lb/>
月輪飛上海門秋<lb/>
　　　王孟端畫枯木竹石為張繼孟題<lb/>
古木疎篁倚石邊不隨桃李鬭春妍平生留得氷霜撡<lb/>
别有幽期在莫年<lb/>
<pb n="KR4e0089_WYG_008-16b"/>
　　　嚴子陵<lb/>
獨將風節冠東京不向雲臺列姓名千古嚴陵灘上月<lb/>
至今猶似客星明<lb/>
　　　張志和<lb/>
風蓑雨笠幾經春流水桃花一釣綸身世自甘成兩棄<lb/>
翻然終愧有莘人<lb/>
　　　題鳳池清影圖<lb/>
粉濕香凝露乍消湘娥新整翠雲翹一春青瑣長相對<lb/>
<pb n="KR4e0089_WYG_008-17a"/>
影轉金堦近午朝<lb/>
　　　留别呉秀才<lb/>
重剪青燈叙舊懽恩深不遣戴南冠平生留得丹心在<lb/>
擬與貞松傲嵗寒<lb/>
　　　紅梅<lb/>
絳羅偷換玉精神不是西湖舊日春花落莫隨流水去<lb/>
尋源恐誤放舟人<lb/>
　　　題竹<lb/>
<pb n="KR4e0089_WYG_008-17b"/>
曽過陽明觀下春山前十里盡蒼筠東風吹送雲門雨<lb/>
只聴鳴環不見人<lb/>
　　　題王汝瑄扇<lb/>
不向金門謁翠華一琴一鶴度生涯亂山殘雪西湖曉<lb/>
看遍寒梅萬樹花<lb/>
　　　題畫<lb/>
數峯相倚玉成簮樓閣深沈酒尚酣十日春寒簾不巻<lb/>
杏花飛雨滿江南<lb/>
<pb n="KR4e0089_WYG_008-18a"/>
　　　送唐同知孟亷之任<lb/>
楊子江頭曉發舟一官新任佐泉州南方民物多凋弊<lb/>
此去當分聖主憂<lb/>
　　　題胡給事中畫<lb/>
碧梧翠竹兩清妍隂落閒庭古石邊未引丹山儀鳳宿<lb/>
畫長蓋我讀書眠<lb/>
　　　題東郭草堂次梁用行韻<lb/>
日下西峯月上初㣲烟收盡四郊虚長歌獨自還家去<lb/>
<pb n="KR4e0089_WYG_008-18b"/>
却笑當年讀漢書<lb/>
　　　太白觀泉扇面為周上舍賦<lb/>
芙蓉五朶挿青天百尺飛流霽雪懸我欲乘槎上天去<lb/>
不知何處訪詩仙<lb/>
　　　題畫<lb/>
露莎烟草滿晴川罷釣歸來暫泊船非是野情忘世事<lb/>
閒愁不到白鷗邊<lb/>
　　　又<lb/>
<pb n="KR4e0089_WYG_008-19a"/>
仙水仙山有路通人家遙住白雲中一溪春色無人管<lb/>
流出桃花片片紅<lb/>
　　　題謝孔昭畫<lb/>
曽共滄浪釣晚風今朝江上又相逢莫辭同醉船頭月<lb/>
明日烟波各萬重<lb/>
　<lb/>
　<lb/>
　<lb/>
<pb n="KR4e0089_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青城山人集巻八<lb/>
</p>
<p>
</p>
  </div></body>
</text>\m</TEI>
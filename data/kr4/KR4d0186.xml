<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>郴江百詠</head> <lb/>
    <p>
<pb n="KR4d0186_WYG_001-1a"/>
欽定四庫全書<lb/>
　郴江百詠<lb/>
　　　　　　　　　　　　　宋　阮閱　撰<lb/>
　　東樓<lb/>
危城雉堞對東山誰剏高樓十二欄獨鶴不來松已老<lb/>
春風動處日三竿<lb/>
　　上仙閣<lb/>
曲檻危梯紫翠中蘇仙宅畔古城東不須更著登山屐<lb/>
<pb n="KR4d0186_WYG_001-1b"/>
萬岫千峯一日窮<lb/>
　　俯春亭<lb/>
城上危亭可摘雲四邉山色翠為隣下窺城郭無餘蘊<lb/>
草色花光盡是春<lb/>
　　山隂堂<lb/>
脩竹蒼蒼似剡川浮觴可繼永和年不知誰有羲之筆<lb/>
欲冩蘭亭第二篇<lb/>
　　藏春亭<lb/>
<pb n="KR4d0186_WYG_001-2a"/>
百紫千紅一徑深臙脂為地粉為林有人來問春何在<lb/>
向道花間無處尋<lb/>
　　靈壽庵<lb/>
結茅編竹對高叢不種脩篁不植松但得數枝花似雪<lb/>
何湏裁截伴枯笻<lb/>
　　清淑堂<lb/>
三仙一相有遺風清淑誰言到此窮寄與郴陽忠信士<lb/>
得名端合謝韓公<lb/>
<pb n="KR4d0186_WYG_001-2b"/>
　　篔簹亭<lb/>
娟娟細細兩三叢却厭桃花相近紅已有數枝湘浦月<lb/>
不消千畆渭川風<lb/>
　　三懐堂<lb/>
東京吏治孰稱循范曄纔書十二人前日桂陽三太守<lb/>
許誰來此繼芳塵<lb/>
　　射圃亭<lb/>
不似投壺謾雅歌縱賢無奈罰觥何若知蓬矢桑弧意<lb/>
<pb n="KR4d0186_WYG_001-3a"/>
不用穿楊中鵠多<lb/>
　　紫芝亭<lb/>
和氣薫蒸庶草靈昔年聞有紫芝生史官不絶書祥瑞<lb/>
㡬欲圗形獻此名<lb/>
　　擷芳園<lb/>
萬萼千枝二月春只愁風雨便成塵不知誰擷香英去<lb/>
自有尋芳拾翠人<lb/>
　　砌臺<lb/>
<pb n="KR4d0186_WYG_001-3b"/>
翠珉斜倚若危梯上出高城下枕池不但綺羅為戲事<lb/>
又將臺使補廬兒<lb/>
　　西樓<lb/>
危樓百尺對東山簾幙秋風捲暮寒每向殘陽新月看<lb/>
㡬人曾此凭欄干<lb/>
　　真仙亭<lb/>
雕甍畫棟對羣山逺目增明盡日㸔無奈人心多險偽<lb/>
湏求拳石作峯巒<lb/>
<pb n="KR4d0186_WYG_001-4a"/>
　　碧虛亭<lb/>
笻竹枝彎屐齒摇登臨身覺在烟霄千峯險似三川峽<lb/>
一水深如八月潮<lb/>
　　北湖亭<lb/>
簷楹山影水光中攜酒來時伴釣翁四岸煙雲芳草緑<lb/>
一欄風雨落花紅<lb/>
　　緑净堂<lb/>
綠如青草淨如淵逺近山光上下天有客凭欄若相問<lb/>
<pb n="KR4d0186_WYG_001-4b"/>
為言此處似蒸川<lb/>
　　湖亭<lb/>
城外高堂俯碧灣山如螺黛水如環有時鼓棹來尋勝<lb/>
直到斜陽未欲還<lb/>
　　北園<lb/>
一塢春風北苑芽滿川流水武陵花溪東舊觀仙人宅<lb/>
城内高樓刺史家<lb/>
　　輝松臺<lb/>
<pb n="KR4d0186_WYG_001-5a"/>
靈壽峯前路有苔松門依舊對山開幽人野叟尋僧至<lb/>
時有輝輝大斾來<lb/>
　　燕堂<lb/>
山有香爐水有瓶齋無塵榻閤無鈴胡牀塵拂枯藜杖<lb/>
門對江山日夜扃<lb/>
　　竹軒<lb/>
軒户蕭條對北垣誰來此地種檀欒無人㑹得青青意<lb/>
雨洗風吹葉葉寒<lb/>
<pb n="KR4d0186_WYG_001-5b"/>
　　白蓮亭<lb/>
石甃方池種白蓮庵僧欲紹逺公禪文皮麈尾來遊處<lb/>
誰似廬山十八賢<lb/>
　　南樓<lb/>
雉堞譙樓紫翠環紅塵擾擾白雲閒蠻烟瘴雨千峰外<lb/>
邑屋人家十里閒<lb/>
　　東園<lb/>
芳春閤外茂林中池上新橋路逕通誰種松篁藏古意<lb/>
<pb n="KR4d0186_WYG_001-6a"/>
我栽桃李引春風<lb/>
　　蘇仙觀<lb/>
寂寂星壇長緑苔井邉橘老又重栽城頭依舊東樓在<lb/>
未見當時鶴再來<lb/>
　　成仙觀<lb/>
仙去寥寥㡬百春隠居依舊在湖瀕枝頭禽語人難㑹<lb/>
石上騾踪事已陳<lb/>
　　露仙觀<lb/>
<pb n="KR4d0186_WYG_001-6b"/>
寂寞荒壇枕水邉長沙施藥已千年松間風露如前日<lb/>
何事無人更得仙<lb/>
　　騾穴觀<lb/>
朝辭湘楚暮山東今在蓬萊第㡬峰可笑時人空擾擾<lb/>
武昌山下問騾蹤<lb/>
　　景星觀<lb/>
聖世休祥見景星曾聞瑞日慶雲生羽人中夜來朝斗<lb/>
透過松梢一㸃明<lb/>
<pb n="KR4d0186_WYG_001-7a"/>
　　東山<lb/>
藜杖芒鞵過水東紅裙寂寞酒樽空郡人見我應相笑<lb/>
不似山公與謝公<lb/>
　　五蓋山<lb/>
五峰如蓋色蒼蒼隔斷蠻陬與瘴鄉纔見山中冬有雪<lb/>
郴人預説歳豐穣<lb/>
　　黄相山<lb/>
東帶連山接五羊西分郴水下三湘路人到此休南去<lb/>
<pb n="KR4d0186_WYG_001-7b"/>
嶺外千峯盡瘴鄉<lb/>
　　百丈山<lb/>
縈迂鳥道少人通只有豺狼夜過蹤自衒崚嶒踰百丈<lb/>
安知七十二高峯<lb/>
　　孤山<lb/>
瘴山蠻嶺鬬嵯峩高可躋登不可磨萬岫千巖皆闒茸<lb/>
一峯孤秀不如多<lb/>
　　雕玉山<lb/>
<pb n="KR4d0186_WYG_001-8a"/>
㟝嶁﨑嶇面碧霄何曾溫潤似瓊瑶一堆頑石郴江上<lb/>
縱有崑刀不可雕<lb/>
　　桄榔山<lb/>
休言鳥道與羊腸鳥道羊腸不可方却喜年年種麰麥<lb/>
山中不用有桄榔<lb/>
　　馬嶺<lb/>
牛山日日夕陽紅鹿洞年年草色濃更有當時馬行處<lb/>
郴人猶指舊騾踪<lb/>
<pb n="KR4d0186_WYG_001-8b"/>
　　話石<lb/>
人世嘵嘵已不根更堪頑石亦紛紛何如緘口藏長舌<lb/>
道路如今已厭聞<lb/>
　　白鹿巖<lb/>
風馭雲軒鶴羽輕野麋常此望霓旌當時巖下藏身處<lb/>
依舊春來草自生<lb/>
　　坦山巖<lb/>
空山夜雨鬼神愁怪石層崖虎豹憂鳥道不通車馬到<lb/>
<pb n="KR4d0186_WYG_001-9a"/>
只供衲子羽人遊<lb/>
　　兠率巖<lb/>
泉如鉛汞流丹竈石似珊瑚出海濤不㑹當時融結意<lb/>
區區雖巧亦何勞<lb/>
　　王履巖<lb/>
勾踐因何渡楚川蒼蒼雙石臥寒烟當時縱使為滛巧<lb/>
片石安能作履穿<lb/>
　　郴江口<lb/>
<pb n="KR4d0186_WYG_001-9b"/>
扁舟斗轉急如飛對此令人憶退之不但郴江有佳句<lb/>
义魚禱雨盡留詩<lb/>
　　靈湫<lb/>
老蛟力鬬死池中山下流泉暗谷通風雨年年常十五<lb/>
休將涓滴強邀功<lb/>
　　中洲<lb/>
捲地江流遶古城參天喬木一洲横年年秋雨無情甚<lb/>
沙觜纔高又壓平<lb/>
<pb n="KR4d0186_WYG_001-10a"/>
　　崇徳河<lb/>
楚俗聲音誤最多近來方證桂門訛分明流向郴人道<lb/>
此水今名崇徳河<lb/>
　　怨溪<lb/>
濺濺溪水石磷磷兩岸山花野草春流去前灘何處問<lb/>
不知當日怨何人<lb/>
　　千秋水<lb/>
不求至道不修真一穴涓涓豈有神王錫蘇躭已仙去<lb/>
<pb n="KR4d0186_WYG_001-10b"/>
未應皆是酌泉人<lb/>
　　潮井<lb/>
朔月盈虧已可疑隨泉上下更難知錢塘江在吳山外<lb/>
誰見來時與落時<lb/>
　　浪井<lb/>
可畏人情與世途險如波浪起江湖豈知荆楚山川地<lb/>
坎井泓泉無處無<lb/>
　　橘井<lb/>
<pb n="KR4d0186_WYG_001-11a"/>
蘇仙舊隐已藤蘿橘井空來歳月多摘葉汲泉皆朽骨<lb/>
郡人猶説愈沉痾<lb/>
　　愈泉<lb/>
未載人間肘後書此名直恐是相誣古人詩病知多少<lb/>
試問從來療得無<lb/>
　　圓泉<lb/>
清洌淵淵一竇圓毎來嘗為試茶煎又新水鍳全然誤<lb/>
第作人間十八泉<lb/>
<pb n="KR4d0186_WYG_001-11b"/>
　　溫泉<lb/>
誰將炎熱換清凉可使澄泓作沸揚從賜驪山妃子沐<lb/>
人間處處重溫湯<lb/>
　　香泉<lb/>
僧舍靈源靜不流只供齋鉢與茶甌直應老衲投薫陸<lb/>
石罅雲根久未收<lb/>
　　醽醁泉<lb/>
玉為麯糵石為壚萬榼千壺汲未枯山下家家有醇酒<lb/>
<pb n="KR4d0186_WYG_001-12a"/>
釀時皆用此泉無<lb/>
　　䝉泉<lb/>
流出山根無盡時潛深不似瀑泉飛此時非净還非垢<lb/>
欲洗須知是鈍機<lb/>
　　劍泉<lb/>
太阿氣在斗牛邉報惠論讐世有仙黥賊東來攜敗鐡<lb/>
地靈安肯為生泉<lb/>
　　貪泉<lb/>
<pb n="KR4d0186_WYG_001-12b"/>
玉潔氷寒徹底清不因汲引有虧盈亷泉譲水貪無異<lb/>
空使時人惡此名<lb/>
　　寒泉<lb/>
春欲為霜夏欲氷一山寒氣逼人清應知炎冷難同處<lb/>
甘與湯泉各自生<lb/>
　　郴江<lb/>
不分涓滴溉田疇只有重灘碍巨舟險似瞿塘并贑水<lb/>
豈能如鑑㵼清流<lb/>
<pb n="KR4d0186_WYG_001-13a"/>
　　靈壽木<lb/>
聊依枯木伴寒藤曽為當年孔傅生寂寞空山窮谷裏<lb/>
如今文杏又爭名<lb/>
　　茶山寺<lb/>
莽草寒蘆事不經八峯深在亂雲層只因一句鵞湖䜟<lb/>
直至於今有此稱<lb/>
　　㑹勝寺<lb/>
靈壽山前古梵宫粥魚齋鼔白雲中衲僧若㑹䝉泉意<lb/>
<pb n="KR4d0186_WYG_001-13b"/>
竟與曹溪一徑通<lb/>
　　香山寺<lb/>
十里城南古道場一泓寒水翠微傍幽人衲子時來汲<lb/>
疑是山中草木香<lb/>
　　崇毅寺<lb/>
城外招提竹隠門更無一㸃利名塵蒲團紙帳松忩下<lb/>
却有安禪藏巻人<lb/>
　　乾明寺<lb/>
<pb n="KR4d0186_WYG_001-14a"/>
寺古僧殘丈室空我來試問老禪翁直松曲棘都休道<lb/>
庭下山茶為甚紅<lb/>
　　開福寺<lb/>
郴江東畔小禪林誰見當年地布金夜磬一敲僧定出<lb/>
水聲東去月西沉<lb/>
　　開利寺<lb/>
脩篁喬木水西涯古屋頹垣逹磨家持鉢但聞僧乞供<lb/>
杜門不為客烹茶<lb/>
<pb n="KR4d0186_WYG_001-14b"/>
　　東山寺<lb/>
竹外長橋過水西林中鐘磬舊禪扉笻迎殘月僧包去<lb/>
㠶背斜陽客艇歸<lb/>
　　太平寺<lb/>
石虎城西郴水邉支提突兀祖燈傳有人認得雙巖桂<lb/>
何必庭前柏子禪<lb/>
　　南塔寺<lb/>
江岸南峰對石城僧房高在亂雲層臺前天闊秋多月<lb/>
<pb n="KR4d0186_WYG_001-15a"/>
塔上風微夜有燈<lb/>
　　妙勝寺<lb/>
誰營僧舍近西城今與行人作短亭庭下秋風花<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
門前春水竹青青<lb/>
　　永慶寺<lb/>
空庭生草路生苔寂寂荆扉小徑開有客試泉方到此<lb/>
須知不是為僧來<lb/>
　　尊勝寺<lb/>
<pb n="KR4d0186_WYG_001-15b"/>
老僧不復識叢林只説幽棲是息心可惜一溪東去水<lb/>
更無軒石稱登臨<lb/>
　　白虎城<lb/>
楚人未築上游城千古寃聲尚未平雉堞已然無石虎<lb/>
不知何用昔時名<lb/>
　　石城<lb/>
郴江淼淼接湘天層壁重崖北水邉數日東風春浪惡<lb/>
漁舟不是莫愁船<lb/>
<pb n="KR4d0186_WYG_001-16a"/>
　　蘇仙祠<lb/>
羽節雲旌事已空舊庵今在最高峯拂壇不見當時竹<lb/>
繫馬猶存舊日松<lb/>
　　孝婦塜<lb/>
國史班班有舊聞欲將重説與郴人教知蔡婦澘然意<lb/>
可比神仙潠酒神<lb/>
　　乆留岡<lb/>
潁人間欲問郴人衞颯如何似寇恂只恐當時遮道者<lb/>
<pb n="KR4d0186_WYG_001-16b"/>
不應皆是惜留人<lb/>
　　劉相國書堂<lb/>
踈林翠竹水滄滄問是劉公舊隠堂但得青編有完傳<lb/>
故居寂寞亦何傷<lb/>
　　窊樽<lb/>
山中聞有酒官泉復有窊樽在水邉荆楚人皆喜羣飲<lb/>
見時應有口流涎<lb/>
　　迷橋<lb/>
<pb n="KR4d0186_WYG_001-17a"/>
林花岸桞草芊芊山下長橋跨碧川徃事茫茫無問處<lb/>
不知迷俗是迷仙<lb/>
　　桂門關<lb/>
惡名辨正可無疑已有金華學士題寄語徃來荆廣客<lb/>
鬼門關在欝林西<lb/>
　　漏天<lb/>
從古常聞有漏天此言恐是里人傳山深自合常多雨<lb/>
不是媧皇補未全<lb/>
<pb n="KR4d0186_WYG_001-17b"/>
　　飛仙橋<lb/>
櫃中飛出過遼天樓上歸來又㡬年雲物已閒松已老<lb/>
芝田依舊在橋邉<lb/>
　　棲鳯驛<lb/>
鳯出明時欲覧輝棲桐食竹屢來儀空山窮谷無丹穴<lb/>
肯伴鴟鴞共一枝<lb/>
　　龜峯鋪<lb/>
山似龜形古戍西路人到此欲稽疑刳腸鑽灼猶難信<lb/>
<pb n="KR4d0186_WYG_001-18a"/>
頑石何緣解有知<lb/>
　　蔡倫宅<lb/>
竹簡韋編冩六經不知何用搗枯藤自從杵臼深藏後<lb/>
采楮舂桑事已更<lb/>
　　西湖<lb/>
岸草江花對夕陽滿船新月夜鳴榔秋清菡萏紅千柄<lb/>
風静琉璃碧一方<lb/>
　附録<lb/>
<pb n="KR4d0186_WYG_001-18b"/>
　　宣風道上<lb/>
馬蹄西去夕陽催濃淡寒山翠作堆北鴈無情怕秋熱<lb/>
帶將寒信過江來<lb/>
　　題春波亭<lb/>
數葉荷衣一短藜春波亭上倚斜暉無人㑹得詩中畫<lb/>
凭盡䦨干又獨歸<lb/>
　<lb/>
　郴江百詠<lb/>
</p>
<p>
</p>
  </div></body>
</text>\m</TEI>
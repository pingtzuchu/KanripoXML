<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹山詞</head>
    <p>
<pb n="KR4j0053_WYG_000-1a"/>
欽定四庫全書　　　　　集部十<lb/>
　竹山詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案竹山詞一巻宋蔣捷撰捷字勝欲<lb/>
　　　　自號竹山宜興人徳祐中嘗登進士宋亡之<lb/>
　　　　後遁跡不仕以終是編為毛晉汲古閣所刋<lb/>
　　　　巻首載至正乙已湖濵散人題詞謂此稿得<lb/>
　　　　之唐士牧家雖無銓次已無遺逸當猶元人<lb/>
<pb n="KR4j0053_WYG_000-1b"/>
　　　　所傳之舊本矣其詞練字精深調音諧暢為<lb/>
　　　　倚聲家之榘矱間有故作狡獪者如水龍吟<lb/>
　　　　招落梅魂一闋通首住句用㱔字瑞鶴仙夀<lb/>
　　　　東軒一闋通首住句用也字而於虛字之上<lb/>
　　　　仍然叶韻葢偶用詩騷之格非若黄庭堅趙<lb/>
　　　　長卿輩之全不用叶竟成散體者比也他如<lb/>
　　　　應天長一闋注云次清真韻前半闋轉翠龍<lb/>
　　　　池闊句止五字而考周邦彦詞作止是夜堂<lb/>
<pb n="KR4j0053_WYG_000-2a"/>
　　　　無月實六字句後半闋澷有戲龍盤句亦五<lb/>
　　　　字而考周詞又見漢宫傳燭實亦六字此必<lb/>
　　　　刋本各有脱字至於沁園春絶勝珠簾十里<lb/>
　　　　樓句樓字上譌增迷字玉樓春明朝與子穿<lb/>
　　　　花去句花字譌作不字行香子奈雲溶溶句<lb/>
　　　　奈字下譌增何字粉蝶兒古今来人易老句<lb/>
　　　　譌脱一来字翠羽吟但留殘月掛蒼穹句譌<lb/>
　　　　脱月蒼二字皆為疎舛唐多令之訛為糖多<lb/>
<pb n="KR4j0053_WYG_000-2b"/>
　　　　尤足嗢噱其喜遷鶯調所載改本一闋視元<lb/>
　　　　詞殊減風韻似非捷所自定詞統譏之甚當<lb/>
　　　　但指為史達祖詞則又誤記耳乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0053_WYG_000-3a"/>
題竹山詞<lb/>
竹山先生出義興鉅族宋南渡後有名㻧字宣卿者善<lb/>
書仕亦通顯子孫俊秀所居擅溪山之勝故先生貎不<lb/>
揚長於樂府此稿得之於唐士牧家蔵本雖無詮次庶<lb/>
幾無遺逸云至正乙已嵗次秋七月十有七日湖濵散<lb/>
人題<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚谷集巻十</head> <lb/>
    <p>
<pb n="KR4e0184_WYG_010-1a"/>
欽定四庫全書<lb/>
　愚谷集巻十<lb/>
　　　　　　　　　　　　明　李舜臣　撰<lb/>
　雜著<lb/>
　　豐城王生沾宗化字說<lb/>
豐城王生沾者而乃其鄉先生者為之字也曰宗化者<lb/>
於是王生質余何以字宗化乎余按説文沾即今人讀<lb/>
添字也借知廉切則生今名漬也化者變之成也易曰<lb/>
<pb n="KR4e0184_WYG_010-1b"/>
乾道變化四時之序是已聖人治世能變人之不善而<lb/>
還之善變其習之不美而還之美於是不善之人變而<lb/>
莫不善不美之習變而莫不美者亦曰化也然自秦漢<lb/>
以來言治理者多沾化云上下同徳則辟之水有鍾于<lb/>
地而旁無弗滋也有著于物而燥無弗濕也水則漬矣<lb/>
觀其寸而尺寡而多者豈不自有漸哉化之指莫備于<lb/>
書舜命䕫典樂教胄子曰剛而無虐簡而無敖言人剛<lb/>
者美矣剛而虐又不美簡者美矣簡而敖又不美銷其<lb/>
<pb n="KR4e0184_WYG_010-2a"/>
麤悍之氣則剛無不可為釋其拂戾之心則簡無不可<lb/>
有故化之義二或始無焉而益之有則甚美者不可無<lb/>
也或始有焉而反之無則不美者不可有也夫宗之言<lb/>
尊也非誠有貴于化又無所取于化而得王生來太學<lb/>
居歴申酉戌三年矣太學諸生千人矣論能讀書勉行<lb/>
千人之中往往稱生姓名當進諸生考問所業見生于<lb/>
業時時有所長益生朂之哉是殆宗化也巳<lb/>
　　尚書師説<hi>有序</hi>
<pb n="KR4e0184_WYG_010-2b"/>
吾師故濟南太守蕭先生也先生諱孟景字時泰順天<lb/>
三河人也寓家于京而余以正徳乙亥從先生于崇文<lb/>
門外草塲巷余讀尚書䝉于先生者矣憶為余稱書者<lb/>
書曰宗彞藻火粉米黼黻先生曰蔡宗彞虎蜼據疏虎<lb/>
彞與蜼彞爾若是為一章而二具二之則兼藻火粉米<lb/>
黼黻為七夫宗彞者宗廟之常尊也至周而文何遂言<lb/>
是虎耶蜼耶弼成五服至于五千先生曰五千者五服<lb/>
每面壹千二百二十五里矣故王制流沙至海衡至恒<lb/>
<pb n="KR4e0184_WYG_010-3a"/>
皆三千里然而三千里者周尺小也厥貢璆鐵銀鏤砮<lb/>
磬厥貢惟璆琳琅玕先生曰璆琳西域産也雍鄰西域<lb/>
梁介西南夷蓋雖先王不能不務其所不能不用不能<lb/>
不令如漢以來互易外矣何也圭也璧也惟斆學半先<lb/>
生曰半者一生二也雖然有離而二有儀而二斆學半<lb/>
者儀而二也何也辟之錢璧于圓尺寸于十夫錢璧中<lb/>
好而分則不成為錢璧尺寸中五而分則不成為尺寸<lb/>
今欲人善而自不為善者不矣惟天隂隲下民相協厥<lb/>
<pb n="KR4e0184_WYG_010-3b"/>
居我不知其彞倫攸敘先生曰王之問也謂王執以為<lb/>
不知彞倫問歟則謂王知彞倫巳而止欲為之甲乙之<lb/>
歟乃王誠執以為不知彞倫而問若是敘訓次者次猶<lb/>
在也君子所其無逸先知稼穡之艱難乃逸則知小人<lb/>
之依先生曰所所君子也乃逸者其始欲為逸也<lb/>
　　題三世循良巻後<lb/>
吾友王誠甫既舉進士領大名令再調長垣皆舉其職<lb/>
有異政焉是時同年四百人而外補者殆三之二然以<lb/>
<pb n="KR4e0184_WYG_010-4a"/>
循良最著稱者皆莫如誠甫竟以是陟選部主事未幾<lb/>
人有欲得之者則調司封又為有力者所奪則調户部<lb/>
既調户部若置之矣積又五年而遷雲南部郎中癸已<lb/>
之夏吾亦以調湖廣部得與誠甫日相從焉一日出其<lb/>
在長垣時及迺祖郎中公謫和州時迺尊友山先生在<lb/>
澤州時皆既去之後人思慕之不能忘也鄉之士大夫<lb/>
為之紀實而勒之石者凡三刻臨邑李貢卿次而録之<lb/>
題其首曰三世循良吾得而讀之曰今乃知誠甫長垣<lb/>
<pb n="KR4e0184_WYG_010-4b"/>
之政有由然矣聞見之習一也文學之資二也誠甫天<lb/>
資卓絶古人書無不讀者發而為文汪洋浩肆而不可<lb/>
測而世人未知之也世有顯秩以俟學古之人有華選<lb/>
以豫脩辭之士而誠甫不與也雖登顯秩列華選者不<lb/>
少矣然視誠甫未必如也或相去逺甚而顧誠甫獨不<lb/>
見知不見薦也在選部則奪在司封則奪在户部則若<lb/>
置也吾見古今人惟文學者之難遇也常求其故易稱<lb/>
同聲相應同氣相求何也有是則勿争能是則勿嫌也<lb/>
<pb n="KR4e0184_WYG_010-5a"/>
能不争能不嫌也而後能薦其次者雖能薦也未必能<lb/>
知則詭遇之夫覬得真實之才或遺然在君子猶以雖<lb/>
詘于此庶幾伸于彼也雖失于今庶幾得于後也其又<lb/>
次者不必知也不必薦也而徒能有假之之術于是取<lb/>
未嘗操管者假之以名曰文取其未嘗披簡者假之以<lb/>
名曰學夫其于未嘗披簡與操管者豈不以能適已能<lb/>
助已哉適已者讒佞者也助已者姦利者也讒佞姦利<lb/>
之於敦諒而明俊者逺矣皆不得已强而名之曰文曰<lb/>
<pb n="KR4e0184_WYG_010-5b"/>
學然在君子猶以不見録也幸不見傷也無所榮也幸<lb/>
無所累也乃以其次者大不然矣不見知已矣不見薦<lb/>
已矣讒佞者姦利者赧焉又忌之也必將去其所忌而<lb/>
後忻忻然快且康也不免誣人之行而罰其躬方是時<lb/>
稱文學者且及于難况能顯秩之登華選之列乎古今<lb/>
人所以多不遇也嗟乎此但可為誠甫道也<lb/>
　　未村居士自述<lb/>
余家鵲村周田平美莫為山谿南望臨淄裁半辰往可<lb/>
<pb n="KR4e0184_WYG_010-6a"/>
履其域今泰山北樂土益都臨淄而鵲村田脈浸浸然<lb/>
向臨淄或曰鵲村倍乘他村倍未必然如人伯仲謂村<lb/>
他村伯者可也嘗投鵲村自南門出百步行巳西南指<lb/>
過安氏耿氏袁氏三村袁氏村先曾祖墓在焉復從先<lb/>
墓西南指二三里外木蔚然合縈帶鵲村也西閭左内<lb/>
余聚族在負隂面陽前臨大道還倚西南望城在城未<lb/>
方余所以為未也未一借義無也詩不云乎未見君子<lb/>
何以異于余萬巻藏書而未讀者余所以為未也又未<lb/>
<pb n="KR4e0184_WYG_010-6b"/>
古味字也則木果成曲直酸者夏六月也在昔神農氏<lb/>
嘗本草酸屬多寒亦窮其致木老于未歴申酉戌霜降<lb/>
北風鳴木兼葉剥槁矣果實則存所謂性情者也余自<lb/>
春田躬督課藝勤雨占風仰希升斗之益于蒼蒼上荷<lb/>
卒入麥百斛粟二百斛問内晝三飯邪頓食咸足亦春<lb/>
鑿井園蔬備具擇所食麥脫粟室依依然無苦惡色余<lb/>
所以為未也壬寅秋八月記<lb/>
　　西橋先生壽光劉公事狀續遺<lb/>
<pb n="KR4e0184_WYG_010-7a"/>
余讀章丘李公所為壽光劉公志銘曰昌邑翟公狀也<lb/>
顧有少遺事在歲丁亥庚寅間是時翟公在外而李公<lb/>
以已丑春舉進士未及聞乎事一闗余畧曰遂寧席公<lb/>
之為大宗伯也永嘉張公安仁桂公為學士陳珖者得<lb/>
因三公復以僉事補内左給事中憾于吏部論少宰弋<lb/>
陽汪公去位南城夏于中歴城劉希尹亳薛君采吏部<lb/>
郎也于中希尹補外君采罷歸當是時即墨藍玉甫為御<lb/>
史獨憤然曰席尚書何得曲庇陳珖使禍正乎遂論席<lb/>
<pb n="KR4e0184_WYG_010-7b"/>
公及陳珖事疏下刑部議陳珖事當按當是時壽光趙<lb/>
康敏公為大司冦一旦罷朝張公桂公向趙公曰陳事<lb/>
可勿按御史誣耳趙公曰論法珖事當按張公桂公語<lb/>
稍不巽趙公怒曰吾備位大臣豈為爾輩持耶竟按陳<lb/>
諸事罪裁免死張公得政為陳珖報欲奪趙公故官徴<lb/>
藍玉甫下錦衣獄當是時公典誥勅房位在内閣獨向<lb/>
張公解曰趙司冦藍御史何罪趙司冦之歸也䝉恩御<lb/>
製賜詩因西北面為張公莊誦御製賜司冦詩曰果若<lb/>
<pb n="KR4e0184_WYG_010-8a"/>
是何以奉御製詩張公悟曰非君吾不知趙嘗䝉御製<lb/>
詩公曰藍御史不過論陳珖顧珖何如人哉而公終為<lb/>
之何今人莫不賢藍御史公何不為賢者而珖為何公<lb/>
今即何如法藍御史公能使人不曰藍御史人賢者乎<lb/>
張公止擬巡按御史提問藍玉甫為民而巳歲已丑言<lb/>
官論罷張公有及文選主事王子揚王子揚者張公之<lb/>
姊子也當是時南海方公為太宰而余備員考功員外<lb/>
郎郴鄧以正為郎中以正病目方公屬余為稿擬王主<lb/>
<pb n="KR4e0184_WYG_010-8b"/>
事降外章未及上張公復位王以告張公張公一旦向<lb/>
公姓名余曰是務禍王某公問其故公曰是奉明㫖擬<lb/>
奏者耳事賴而寢部擬若上當為言官張公無以應但<lb/>
姓名余曰何當黨楊公蓋指鎮江楊少師公公曰不然<lb/>
李與吾同郡人也吾嘗為楊公姓名其人而楊公曰未<lb/>
見也李果未嘗造楊公門且李去歲冬如京今一歲間<lb/>
且問一歲之間李曾幾造公之門乎張公曰未公曰若<lb/>
是李且未嘗造楊公門余後乞疾張公欲援有疾例擬<lb/>
<pb n="KR4e0184_WYG_010-9a"/>
余致仕公解之曰李知公之不與也今引疾求去人茍<lb/>
自知肯解而去巳矣驟擬致仕駭逺近聞李誠不敢以<lb/>
其不可之身茍而爾公耳目且李少年假令後有人用<lb/>
之者假令有人又謂用之者曰是其謂今擬致仕者何<lb/>
公自武皇朝專典誥勅自張公始請移誥勅以命諸學<lb/>
士朝廷後復以命公癸已以來國多大慶推恩内外官<lb/>
崇卑奚啻千而人父母内數千篇辭每公代草皆不過<lb/>
三四月軸辦出謁拜公者公之堂坐嘗滿張公時張公<lb/>
<pb n="KR4e0184_WYG_010-9b"/>
褊心而横氣雄視而叱咤聲遇怒發赭面視罷人官置<lb/>
人于法易耳閣中滿俊獨公正色其間嘗以纂修事與<lb/>
張公辯墓志所謂抗辭正色不少隨巽此也公至有曰<lb/>
今不過公所親為公客者才賢列位六七人耳自餘人<lb/>
多怨公頗聞李文正公先達則心願公與公為友李公<lb/>
相日公官裁尚寳丞忽乘戌夜叩李公門李公已就寢<lb/>
起衣冠出命酒賦詩夜分罷去盛事哉<lb/>
　　惠迪吉從逆凶惟影響<lb/>
<pb n="KR4e0184_WYG_010-10a"/>
按吉凶禍福義不同訓禍福皆從示神所與者令富貴<lb/>
壽康所弗與者令疾困摧敗富貴壽康福也而不可專<lb/>
言吉疾困摧敗禍也而不可專言凶説文吉善也凶象<lb/>
地穿交陷其中塹可陷人如人不孝之棄其親不忠亂<lb/>
人國也傳曰兵凶器也今人殺人梃若刃皆稱凶器夫<lb/>
凶惡一也行不義者言不可觀又謂之惡誠有不孝而<lb/>
棄親不忠而亂國者豈有足觀聴哉故祭禮備儀以是<lb/>
為吉喪務去飾以是為凶道有縗絰哭者人必不忍視<lb/>
<pb n="KR4e0184_WYG_010-10b"/>
矣夫影隨形者立則立坐則坐也響隨聲者髙則髙下<lb/>
則下也今但謂形隨影矣而不及形立坐乃人端笏與<lb/>
疾走者影可同乎響隨聲矣而不及聲髙下乃人撞鐘<lb/>
與吹竹者響可同乎易曰吉凶者失得之象也人得于<lb/>
理為善善即吉也不得于理為惡惡即凶也惠迪吉從<lb/>
逆凶所為若是則所成者若是而人所見我者與名我<lb/>
者必若是疑是為影響歟若謂吉即富貴壽康凶即疾<lb/>
困摧敗今善人何限而不必皆富貴壽康不善人何限<lb/>
<pb n="KR4e0184_WYG_010-11a"/>
而不必皆疾困摧敗豈有若影隨形響隨聲哉詩書稱<lb/>
吉人凶人多矣直如今善惡人云要之為善有不富貴<lb/>
壽康稱善人矣或吉人矣為惡有不疾困摧敗稱惡人<lb/>
矣或凶人矣而不有名福人禍人本人不可必致者也<lb/>
吉凶所應可如影響知即善惡之義明矣乃若易貞凶<lb/>
者恒初六註所謂有害于正者哉<lb/>
　　是故君子戒慎乎其所不睹恐懼乎其所不聞<lb/>
　　集註君子之心常存敬畏雖不見聞亦不敢忽釋<lb/>
<pb n="KR4e0184_WYG_010-11b"/>
　　此極明而人偶未察也至離動静之心平如寒暑<lb/>
　　晝夜逺矣易曰寂然不動感而遂通天下之故人<lb/>
　　心輒感而罕寂云若可平如寒暑晝夜今人孰無<lb/>
　　此心言當何時感通何時寂哉<lb/>
此言君子能不離道于須臾也人以目睹以耳聴聞至<lb/>
其所以能睹能聴聞者心也是故意念方萌目有所睹<lb/>
耳亦有聞志慮方寂目無所睹耳亦無聞子思若曰人<lb/>
心亦有不睹不聞之時法家之言曰計日者以百刻言<lb/>
<pb n="KR4e0184_WYG_010-12a"/>
刻巳微須臾在刻豈不僅若絲毫等兩重哉子思若曰<lb/>
雖有不睹不聞之時直須臾耳感而遂通巳睹巳聞夫<lb/>
當睹而戒慎聞而恐懼孰非天理心哉乃雖不睹不聞<lb/>
而其戒慎恐懼不可歇也子思若曰能不須臾而忘戒<lb/>
慎恐懼然後可毋須臾離道其言戒慎恐懼皆人巳發<lb/>
之心發而後有戒慎恐懼未發則何戒慎恐懼之有<lb/>
　　謝賜御著大狩龍飛録奏<lb/>
南京尚寳司卿臣李舜臣謹奏謝頒著御著大狩龍飛<lb/>
<pb n="KR4e0184_WYG_010-12b"/>
録者伏以輝光奪目若當雲漢為章精義入神始擬河<lb/>
圖再出敢希臣幸以至此多恭惟皇上聰明配天中正<lb/>
御極五載巡狩在虞舜巳然一代典章賴吾君有作况<lb/>
顯陵之一别方聖母之遐升吉協于天地鬼神而詢同<lb/>
于臣工内外方春布詔與時偕行因萬國之咸心營二<lb/>
聖之嚴寢皇情深至道路而不廢思御蹕遥稱山河而<lb/>
頓生色蓋始吿廟以至回鑾宜多睿篇而有成帙聲皆<lb/>
為律徳本重華藹若春温則遣諸王就國寛其歲入何<lb/>
<pb n="KR4e0184_WYG_010-13a"/>
幸一路編民加往哲而見襃信容光之必照豈徒嫓古<lb/>
良未如今大孝寧親至文在物者也臣官叨朝列職守<lb/>
南司懼莫補于秋毫賴有諄乎天語不食不寢願終日<lb/>
夜以思乃聖乃神詎測淵源所自臣無任感激之至<lb/>
　　與崔后渠書<lb/>
舜臣啓爾雅當為釋經而作竊意爾雅滯于章句説文<lb/>
滯于邊旁有所長者有所短與漢儒務存爾雅又于爾<lb/>
雅有滯者焉宋仍漢訓有不必仍又薄爾雅説文不信<lb/>
<pb n="KR4e0184_WYG_010-13b"/>
而信近傳廣韻增韻第三第四義焉字學不明於義安<lb/>
取大篆巳降况秦𨽻乎今用秦𨽻訓古聖人文豈不逺<lb/>
哉且孰非説經而漢儒執禮過嚴于義反陋宋儒説理<lb/>
過詳于言反淺尊裁幸甚<lb/>
　　西平稼餘自述<lb/>
余村直廬歴阪而西地髙平者殆三十畝于是築園其<lb/>
上惟余頗讀易詩書春秋以去歲甲辰春余生四十有<lb/>
六以來庶又十有二年而為余年五十有七若是易詩<lb/>
<pb n="KR4e0184_WYG_010-14a"/>
書春秋益三稿畢而始及于大學中庸論語孟子然大<lb/>
學中庸論語孟子本自兒時所讀意輒有㑹坐之中也<lb/>
馬之上也飯之既也覺之餘也然余感于韓文公云聰<lb/>
明不及于前時者嗟乎余不如往有情多矣雖得遲以<lb/>
十有一年而為余年五十有七必當是時且今如乎若<lb/>
并故與今所得于大學中庸論語孟子貯余内者忽然<lb/>
復失豈不惜哉余多城居易詩書春秋三禮隨余留城<lb/>
舍而閣大學中庸論語孟子孝經于村所謂西平園者<lb/>
<pb n="KR4e0184_WYG_010-14b"/>
以課稼之閒即而讀之存其所得蓋余非讀書何為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚谷集巻十<lb/>
</p>
<p>
</p>
  </div>
</body>
</text>
</TEI>
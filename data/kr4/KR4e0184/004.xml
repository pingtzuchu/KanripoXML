<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚谷集巻四</head> <lb/>
    <p>
<pb n="KR4e0184_WYG_004-1a"/>
欽定四庫全書<lb/>
　愚谷集巻四<lb/>
　　　　　　　　　　　明　李舜臣　撰<lb/>
　歸田稿<lb/>
　　秋日郊行<lb/>
步出無晨暮薄田隨所經雖非達者致元是野人形晴<lb/>
雨滋寒水凉飈起夕坰何知謝金紫歸意反吾寧<lb/>
　　飲酒<lb/>
<pb n="KR4e0184_WYG_004-1b"/>
終朝靜無事頗賴酒尊濃醉裏愁能薄歸來興不空深<lb/>
杯從婦勸頻顧覺兒聰怪底陶彭澤田多種秫功<lb/>
貧家何所有濁酒在牀頭手輒禁寒漉身應為晩謀村<lb/>
中單騎入燈下數行休賴得醺然卧區區誰復求<lb/>
　　秋夕友人過飲<lb/>
墀菊開應晩園蔬摘欲霜一樽來共酌數本坐猶芳柴<lb/>
館始晴雨荒筵及月凉愧非賢者室帶有德星光<lb/>
　　秋日諸友招飲病體未赴<lb/>
<pb n="KR4e0184_WYG_004-2a"/>
一自得歸心追遊每共尋銜杯能月上開菊况秋深露<lb/>
白庭隂淨山青海氣沉應多新熟酒擬作向來斟<lb/>
始擬戸常闗歸身反未閑一秋農自去竟日鳥俱還落<lb/>
樹出平野澄潭入晩山登髙雖此月知濯畆中顔<lb/>
不復身豪健千杯似往年春來能斷酒嵗晩未歸田客<lb/>
為黄花命歌應白雪妍相從欲何限今負主人賢<lb/>
余家南望是十里到城餘地僻惟聞雁村貧亦有蔬舊<lb/>
開三徑在新結數楹居早晩攀同駕來看隠者廬<lb/>
<pb n="KR4e0184_WYG_004-2b"/>
自漢推經術吾鄉未乏儒俱操金石奏誰止玉堂趨帶<lb/>
水滋星氣髙城表海隅病夫何所望公等日亨衢<lb/>
　　壬寅九月十有七日吾生四十有四年矣<lb/>
叨官敢自意亦昨賦歸歟家薄徒書滿園荒始草除眼<lb/>
看鴻雁去心覺蕙蘭疎益忝衰容鬢年垂五九餘<lb/>
　　冬日招友人飲二首<lb/>
讀書非避世種竹稍成家幾為辭城市因之卧海涯小<lb/>
堂春覆草曲檻晩留花及此髙軒過郊原欲雪加<lb/>
<pb n="KR4e0184_WYG_004-3a"/>
村醪秋自釀園果嵗能收不有親交共誰堪寥廓愁花<lb/>
中惟愛菊淄上不驚鷗旦日城南路無嫌我薄留<lb/>
　　甲辰初度<lb/>
年年今日酒多為菊花斟歌管誰能那芳菲乍可臨罷<lb/>
場園賦入閉户草蟲吟敢向誇朋輩悠然嵗暮心<lb/>
　　初度友人過飲<lb/>
乍喜髙軒過還驚短髪催相看俱老大相慰有歸來濁<lb/>
酒家能釀黄花手所栽今宵踏明月莫惜醉中回<lb/>
<pb n="KR4e0184_WYG_004-3b"/>
　　于時仲春作仲春詩<lb/>
維時春欲半映日色皆分草意侵堦出新聲到處聞林<lb/>
開花照樹氷泮水生紋更有銜泥燕飛來意似欣<lb/>
　　首夏園中<lb/>
獨坐東園裏仍躭首夏時乍將書自曝微悦鳥還窺爛<lb/>
漫仙人實芳菲大谷枝願希髙尚者從此學棲遲<lb/>
　　園中<lb/>
起卧祗茅屋行吟自野夫山林非遁世水竹乃忘吾鶯<lb/>
<pb n="KR4e0184_WYG_004-4a"/>
語春將晩葵傾日向晡憐茲雖負郭似覺逺人徒<lb/>
　　庭中<lb/>
昨夜雨新晴今朝花更明下堦看鹿迹倚樹辨禽聲袖<lb/>
為移蘭濕襟縁愛竹清荒居春較可况復托歸情<lb/>
　　飲李氏村同程伯書使君乗月踏雪聯輿而還<lb/>
路出金波外車驅素雪間清光兩相映乗興偶俱還野<lb/>
入銀為塢星涵玉作山褰帷三十里獨喜淨塵顔<lb/>
　　過友人郊園<lb/>
<pb n="KR4e0184_WYG_004-4b"/>
暇日薄言出郊園到薜蘿為將芳樹歇亦是别君多即<lb/>
檻看紅藥開尊面緑荷晩來煙徑上率爾遂長歌<lb/>
　　别館成招友人飲<lb/>
一自春風二月初柴扉竹徑作閒居城中好似山人宅<lb/>
門外應多長者車<lb/>
　　阻雨新店有懐仁夫<lb/>
宿雨淹歸騎終朝在逺岑閣中山木落門外海雲深無<lb/>
復為吾適况當懐所欽應憐洋水上何處托孤吟<lb/>
<pb n="KR4e0184_WYG_004-5a"/>
　　小堂寒江獨釣圖未徹宜此春雪<lb/>
小堂不及掃尚掛寒江圖怪底春來雪飄然二月俱<lb/>
　　酬何廣文惠鵝<lb/>
科頭晨未梳報有山隂使不及書黄庭叨承余自愧<lb/>
　　雨夜<lb/>
雨氣侵簾入風聲托樹長片雲能掩月星宿此俱藏<lb/>
　雜著<lb/>
　　至家<lb/>
<pb n="KR4e0184_WYG_004-5b"/>
萬里羈危日孤兒慟絶時艱難歸敝屋寂寞向空帷耿<lb/>
耿中宵立漣漣盡日悲不能成一寐托夢接光儀<lb/>
　　謁先墓歸途作<lb/>
潛寐忽已久神遊竟不還目存猶髣髴血繼更潺湲雨<lb/>
後花饒笑春深鳥自閑嗟吾亦多罪天也獨投艱<lb/>
　　丙戌初度<lb/>
　　　九月十七日屆吾初度緬憶辛巳年吾有東南<lb/>
　　　之行是日也葢在揚州明年壬午從先子奔喪<lb/>
<pb n="KR4e0184_WYG_004-6a"/>
　　　歸是日在宿遷縣又明年癸未吾舉進士得奉<lb/>
　　　朝趨三年皆在京不知今日乃在廬次<lb/>
薦祫時方燠羣芳忽已闋嗷嗷南翔雁猶解違霜雪人<lb/>
生誠未易無徴傷吾劣淮海魂昔驚京華心每折尤憐<lb/>
今日淚沾灑盡成血<hi>陳思悼幼女辭吾五福無徴</hi>
　　秋懐時吾生已二十九年<lb/>
耿耿憂難歇秋風彌自憐雲深疲去雁露冷咽鳴蟬薄<lb/>
命貧仍病疎心悔更愆無聞聖所戒而我已茲年<lb/>
<pb n="KR4e0184_WYG_004-6b"/>
　　戊子中秋見月痛憶往昔摧肝剖髓情見乎辭<lb/>
明月皎三五况復中秋時清暉豈不滿望望祗益悲憶<lb/>
昔忝朝趨親承白髪娛休澣時乗暇歡宴日相煦歸散<lb/>
紫宸朝鳴玉步逍遥譬烏本戀私何言寄迢迢佳節一<lb/>
以臨忻承旅寓心稱觴拜且舞起坐彈鳴琴及釡方在此<lb/>
樽罍復能綺圓方且珍羞水陸充遐邇嗟吾薄祜躬<lb/>
五福本無同惠時良不偶孔燕誰能終異物感弱孫沉<lb/>
痛為銷魂大運一陵替萬事茲掌翻嗟吾天所伐吾罪<lb/>
<pb n="KR4e0184_WYG_004-7a"/>
甘隕越白髪遂見奪含貝一何忽孤兒號欲絶五内崩<lb/>
以裂從此飾歸輤血繼聲幽咽間闗指敝屋二九達東<lb/>
服生行見櫬還慘惻動邦族孤兒苦欲死嘔血將難已<lb/>
恭承哲人意黽勉茲伊始墓門何蕭蕭剖髓訣今朝歸<lb/>
體托窮泉慟絶不可招自昔入承明庶幾振金聲方舄<lb/>
終越吟擬翰祗蓴情投簮三上書微尚不自如巖巖東<lb/>
曹間維縶心何疎頗聞古人志微禄忻從事寧知為所<lb/>
嬰嵗暮及顛躓顛躓茲云極白日忽西匿獨覽泣吾非<lb/>
<pb n="KR4e0184_WYG_004-7b"/>
酷痛摧中臆倚廬日月遷寥廓奉几筵薦禫時方燠忽<lb/>
忽吟寒蟬躑䠱下中堂椎心訴穹蒼白露沾我衣驚風<lb/>
飄我裳衰草咽秋蟲清野號孤鴻俯仰竊自憐積恨安<lb/>
所終<lb/>
　　除夕<lb/>
悲今情已摧懐往中彌逆憂來信無方悽然忽不懌擬<lb/>
粲七哀兼方衡四愁劇攢念猶在茲何以言除夕<lb/>
　　元旦作<lb/>
<pb n="KR4e0184_WYG_004-8a"/>
大運握㝠機蒼精散初澤三統開元祚羣化舒柔脈皇<lb/>
聖昭神功下國同光飾猶自空堂上抱影悲今昔束帶<lb/>
愆既多反服瑕彌積行年忽在茲瓠落空吾迹棲之鷦<lb/>
鷯枝奮非霄漢翮茫茫途已窮永歎將安適<lb/>
　　禫後<lb/>
禫服憐殘息閑園學種蔬饑餐惟赤米緩步有清渠谷<lb/>
口稀人訪蘿軒澹自居方知棲遁者不惜謝公車<lb/>
　　將發鄉園效唐初體<lb/>
<pb n="KR4e0184_WYG_004-8b"/>
鷺行趨命日蟬翼聳身時樹落千山色風生萬壑悲含<lb/>
情辭故里揮涕戀先祠莫使東園穢歸歟已有期<lb/>
佳氣指神京邦人餞有行詔從天漢落淚逐露秋傾去<lb/>
去傷蓬轉呦呦感鹿鳴甘泉曽擬賦獻罷即歸耕<lb/>
　　海豐道中<lb/>
海氣鬱蒼蒼山河失故疆重來村落改遥望荻蘆黄行<lb/>
李隨秋色衣冠赴帝鄉謬同趨召者慙負意何長<lb/>
　　晩投鹽山縣<lb/>
<pb n="KR4e0184_WYG_004-9a"/>
行路一何難迎曛尚據鞍林應千鳥宿天已萬星寒月<lb/>
出明前渚風聲雜近灘荒城知未逺隠隠氣中看<lb/>
　　馬坡村贈舊館人<lb/>
數載今重到還非駟馬來主人年鬢改遊子客程催雞<lb/>
黍歡清夜堦除落故槐明秋隨朔雁遲我復能回<lb/>
　　宿覇州館<lb/>
寥廓此中宿遥聽易水聲鑒帷畿月入疎館北風鳴夜<lb/>
覺秋初永寒知霜正清不堪情已倦明日尚遄征<lb/>
<pb n="KR4e0184_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚谷集巻四<lb/>
</p>
<p>
</p>
  </div>
</body>
</text>
</TEI>
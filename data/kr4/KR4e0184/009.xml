<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚谷集巻九</head> <lb/>
    <p>
<pb n="KR4e0184_WYG_009-1a"/>
欽定四庫全書<lb/>
　愚谷集巻九<lb/>
　　　　　　　　　　　　明　李舜臣　撰<lb/>
　碑表祭文<lb/>
　　中憲大夫山西按察司副使東溟程公墓表碑<lb/>
程公既卒于易迺郎舉人鳴伊吾壻也奔赴于易奉迎<lb/>
其喪以歸遂乞銘于提督四夷館太常寺少卿安徳盧<lb/>
君將葬也乃復伐石而礱之將刻其大事以示罔極舉<lb/>
<pb n="KR4e0184_WYG_009-1b"/>
人以謂余曰兹事也翁其圖之何則知吾父者莫如翁<lb/>
也按志東溟諱紳字伯書東溟其别號也世為青州樂<lb/>
安人生㞐南坊一世曰勝二世曰恕三世曰琮俱隠操<lb/>
不仕四世曰玉仕為真定縣丞配祝氏以𢎞治甲子九<lb/>
月十六日生東溟東溟生有異質未毁齒巳孝敬如成<lb/>
人長而懋學能文嘉靖丁酉領山東鄉薦明年戊戌舉<lb/>
進士迎母京邸以父不逮養為恨已亥除知山西長治<lb/>
縣事㑹長治旱甚東溟行禱雨城南歸未及城雨大作<lb/>
<pb n="KR4e0184_WYG_009-2a"/>
百姓歡呼歲則大熟壬寅擢為刑部陜西司主事斷獄<lb/>
必以情罪疑者雖詔獄亦與平反大司冦聞公深器之<lb/>
三年奏最得贈父如其官母封安人適陜西榆林兵備<lb/>
缺銓司以東溟名上詔以陜西按察司僉事往蒞之懲<lb/>
債帥剔宿蠧軍餉用饒所有羡餘二千餘金盡令貯庫<lb/>
以資犒賞無何丁祝安人憂歸督撫楊公薦有真誠為<lb/>
國恐難其繼之語居喪哀毁欲絶勉廬墓側理封樹為<lb/>
其父建贈君坊至傾囊不恡起復補河南僉事首令有<lb/>
<pb n="KR4e0184_WYG_009-2b"/>
司立社倉練鄉兵一一自校閲大盗李邦珍亂中州河<lb/>
洛洶洶獨所屬二十餘處賴以無事壬子大饑出社倉<lb/>
粟奚啻數萬計又因汝水開惠民渠利被數縣靈寳有<lb/>
巨獄乆不決東溟一訊而釋者千人于是撫按交薦為<lb/>
異等癸丑遷山西布政司參議守河東道蒲州城西逼<lb/>
黄河河侵勢甚危東溟亟築之數月吿成事蒲人誦其<lb/>
徳以為萬世永賴者焉蒲俗競侈靡婚葬非大備不舉<lb/>
往往暴露廢室家申嚴禁約月餘襄葬合子女者數千<lb/>
<pb n="KR4e0184_WYG_009-3a"/>
家舊藩參不與戎務巡撫王公謂閑戎務孰如東溟因<lb/>
檄守要害賊畏威不敢犯守城堡二十餘處悉為保全<lb/>
伏兵芟首級一十九顆邊將戍卒咸以韓范稱之人為<lb/>
之立生祠歲時奉祀廷議嘉其功于是東溟晉山西按<lb/>
察司副使奉勅總理紫荆等關保定等處地方兵備蓋<lb/>
將大用之也先是東溟防秋山西勞極病矣兹復念紫<lb/>
荆畿輔重鎮日夜營戰守具務在萬全廢寢食者乆之<lb/>
忽痰作不救嗚呼若東溟謂鞠躬盡瘁斃而後巳非耶<lb/>
<pb n="KR4e0184_WYG_009-3b"/>
東溟生于𢎞治甲子九月十六日卒于嘉靖乙夘七月<lb/>
十九日配蔣氏處士蔣淵女在室以静惠聞年二十適<lb/>
東溟姑老而孀謹事如嚴父服食必致精潔非其手出<lb/>
不敢進朝夕慰藉未嘗頃刻去左右處姊姒和而有禮<lb/>
東溟早登第為名大夫相力居多生𢎞治乙丑九月九<lb/>
日卒嘉靖癸已正月十八日得春秋二十九贈安人繼<lb/>
配崔氏封安人子四長鳴洛先東溟卒娶庠生韓卿女<lb/>
次鳴伊鳴南鳴髙鳴伊山東壬子舉人娶吾女鳴洛鳴<lb/>
<pb n="KR4e0184_WYG_009-4a"/>
伊俱蔣出鳴南鳴髙俱崔出女二俱幼未聘孫女二長<lb/>
聘鄒平省元陳其藴子更次許胄元蔣永築子竒鋐鳴<lb/>
伊女也兹以嘉靖丙辰三月十三日合蔣安人葬于城<lb/>
西祖塋之次謹撰其大者刻在墓道以吿勿毁<lb/>
　　新建丁君配熊氏墓表碑<lb/>
夫人姓熊氏故新建丁君諱某之配也丁君始習舉子<lb/>
業巳反田中力農積穀成乎富家常以荒年施粟夫人<lb/>
則督為麋食行餓者列釡十餘而辦挹取嘗其剛柔有<lb/>
<pb n="KR4e0184_WYG_009-4b"/>
不至即數之曰彼非人乎敢以是相食能任爾後不為<lb/>
彼耶姑程太夫人卒勺飲不入口者七日士君子之行<lb/>
不過也為子納程氏女嚴而有恩自飯多蔬足為金綺<lb/>
非其好也丁君先夫人卒數年卒持其家以畀子某至<lb/>
某次子以忠登嘉靖戊戌進士仕為刑部主事員外郎<lb/>
郎中知河間府晉官山東按察司副使建牙臨清以狀<lb/>
言余追表其大母墓者按狀夫人卒于正徳丁丑距生<lb/>
正統丁丑享年六十有一合葬丁君墓隆安山矣子男<lb/>
<pb n="KR4e0184_WYG_009-5a"/>
一即某贈承徳郎刑部廣東司主事孫男二某某余惟<lb/>
往者警備環城臨清今為重鎮内拱京師若是監兵憲<lb/>
臣當求其才不耶而去年冬得請于上以命以忠良以<lb/>
嘗歴刑曹稱為清嚴載典名郡通乎威慈辟之利刃無<lb/>
弗入也將陟崇階受顯命贈其先大父母父母于夫人<lb/>
之徳豈不盛哉<lb/>
　　同年鄭師周尊翁祭文<lb/>
公始知名宰府所器公志豈然遭時乃忌惟公有才如<lb/>
<pb n="KR4e0184_WYG_009-5b"/>
劍既脫當其吐精人目為奪如是則賢適為公咎讒說<lb/>
茍行忘彼為醜公用奮衣渡江而南蓬門隠約鼎食匪<lb/>
甘維天垂象雖往多志蓋數千年言人人異卜筮吉凶<lb/>
匪探孰知醫茍活人尤公有意備美公身發于令嗣令<lb/>
嗣忠賢今皇入侍公親視成歡然始遂豸服從容鹿車<lb/>
所至列館名山晩多樂事某等皆癸未歲令嗣同入自<lb/>
來金陵年家有集世務俗情公談不及方共歎慕威儀<lb/>
遽戢嗚呼哀哉憲伯徒跣武昌來奔冬十一月卜公南<lb/>
<pb n="KR4e0184_WYG_009-6a"/>
原相與送公薦此芳尊<lb/>
　　同年王誠甫尊翁祭文<lb/>
惟公世家令子誠甫自歲癸未都門為伍時公在嚴榮<lb/>
名共羡公後澤州倉卒事變冦難既平誰功足紀衆多<lb/>
公歸摧折伊始公後懷慶誠甫同時俱從宰府來參度<lb/>
支度支匪薄誠甫則怡余亦年餘叨承在兹誠甫純孝<lb/>
思公有詩每讀是詩歎公父子前輝後承在潼闗趾公<lb/>
後召入黄崗王君字稚和者徴余為文余不能文無用<lb/>
<pb n="KR4e0184_WYG_009-6b"/>
贈公祇言不辱昔在賊中公後金陵余從賓末上堂見<lb/>
公公才宏達凛色雄姿宜往莫奪復用廉平往僉憲晉<lb/>
道出鄴中誠甫在覲事誠何常公履則順一疾郡齋清<lb/>
漳反櫬嗚呼哀哉誠甫為子固多大節義闗友朋每獨<lb/>
所切世人趨時茍可為恱不惜傾賢言予薄劣誠甫時<lb/>
相傷此道闕朝為良朋夕交則絶誠甫憐余曷其有極<lb/>
無所報公幸見顔色香帛遥將西向為惻<lb/>
　　同年李元夫尊堂祭文<lb/>
<pb n="KR4e0184_WYG_009-7a"/>
有婉孺人自公既卒竟成令子官為補闕懿兹補闕昔<lb/>
在立朝忠誠見録賢母曩操孺人等封令子在顯瑣闥<lb/>
輝映禁庭游衍遭時聖明言者多遂歸奉母歡入參廷<lb/>
議歲時珍羞上方有賜南果雜陳吳秔為食令子偉然<lb/>
固人所忌用出澶淵漢陽有至皆奉孺人忍須臾離今<lb/>
嵗戊戌漸還逐士肅肅賜舍煌煌京里孺人壽康令子<lb/>
益美一夕攀號詎擬如是嗚呼哀哉人孰無母禄養或<lb/>
難鼎食共具有不視棺歛形手足躬親則安母徳令終<lb/>
<pb n="KR4e0184_WYG_009-7b"/>
閫儀既飭八袠享齡福今為極獨憐令子毁瘁顔色扶<lb/>
柩歸葬南和公域某等年家一時金陵偶值蓋六七人<lb/>
令子又北令子名流益光母則嘉蔬清尊來上朝食<lb/>
　　同年馬光漙尊堂祭文<lb/>
昔歲巳夘武皇之季同舉吾鄉得如令嗣蓋人皆賢七<lb/>
十有五令嗣儼然衆尤所主維時秋杪嘉燕既敦相與<lb/>
再拜約為弟昆論年少長令嗣廿二人父若母推徳所<lb/>
自司徒我公安人是宜後皆數年拜于京師婉婉安人<lb/>
<pb n="KR4e0184_WYG_009-8a"/>
家用有儀煌煌令嗣才名四馳無何以薦公守居鄴令<lb/>
嗣涉漳亦往卒業伊初同升比若鱗次逢遇何常後頗<lb/>
難易人亦有言本同末異有總大藩有命未寄今年外<lb/>
内裁六七人齒髪多變懷各歡辛令嗣獨美髙堂有親<lb/>
俱及仕宦清華之辰何遽攀號訃聞而哭令嗣喪母呼<lb/>
天余毒噭噭奔還赫赫南陸人并為公惜此肅穆嗚呼<lb/>
哀哉安人世族令父憲伯公歸以來佐官所宅操履一<lb/>
時并褒在昔是為安人命服有翟光漙為子不必已益<lb/>
<pb n="KR4e0184_WYG_009-8b"/>
仕今巳榮終當偉奕不可少留忽往安適令嗣終朝拊<lb/>
心向客且父山中誰齒俱百孰非孝思念獨此迫嗚呼<lb/>
哀哉<lb/>
　　祭故户部尚書九峯孫公文<hi>代作</hi>
嗚呼孫公夷夏之望一夕星隕忽報公亡公雖在野如<lb/>
川無梁明明日月為慘精光公始遭遇昔舉銓司知人<lb/>
則哲惟公在兹孝皇之世賢才一時實惟公等平衡是<lb/>
持文章至是其變漸衰儲喬始奮何李追隨公實雅量<lb/>
<pb n="KR4e0184_WYG_009-9a"/>
崇而進之有位感勵或者能為巳復引拔常若後期郁<lb/>
郁乎文既興若斯至今作者猶公是資雖公是資退若<lb/>
弗足巖巖宰府後公為副值時艱危人如在木蠢彼殘<lb/>
夫肆其荼毒嗟此縉紳逢其窘束或不自持望塵俯伏<lb/>
公本名流肯同薄俗志不少辱官竟南遷如彼鶴鳴聲<lb/>
聞于天一朝雄斷取其凶愆方以司徒召公南還雖則<lb/>
召還時事猶未未及用公公竟辭貴國則無人典刑殆<lb/>
既武皇之末言之可畏黄河載清聖人既生自在藩邸<lb/>
<pb n="KR4e0184_WYG_009-9b"/>
巳薦休聲復以廷議徴公地卿時方民力困極靡贏實<lb/>
賴休息連年勿征公本舊徳樹立益宏既瞻百宷亦慰<lb/>
羣情忽然引去十年在荆海内庶幾猶為蒼生如何昊<lb/>
天既喪老成嗚呼哀哉江漢滔滔流而不息矧彼衡山<lb/>
雄于南域鍾為哲人實民之則公外閑閑而中抑抑無<lb/>
義不精無施不克迨事四朝榮寵亦極宜稱耆儒為世<lb/>
名徳太上有徳其次有言言則可逺而徳則尊惟忠惟<lb/>
敬惟志之敦食無重味郭無名園古稱大臣徴乎進退<lb/>
<pb n="KR4e0184_WYG_009-10a"/>
進則康時退無患悔惟公裁之咸義所在遺範斯存永<lb/>
世不廢訃聞在僚能無感慨薄奠逺將如公在對鳴呼<lb/>
哀哉<lb/>
　　户部員外郎王志達母祭文<lb/>
有淑其儀是為匹美既賢足聞有子復爾婉婉宜人忽<lb/>
疾忘起泉之王氏蓋稱世家迨于封君其聲彌嘉繼以<lb/>
憲伯度支並作如彼瓊枝分階而蕚忽如兩龍乘雲杳<lb/>
漠婉婉宜人云何弗樂其樂何以亦有諸孫歲時明綵<lb/>
<pb n="KR4e0184_WYG_009-10b"/>
羅拜如雲憲伯䝉恩自為廷尉象服是宜鸞章始貴國<lb/>
有封襃以勸為吏度支適來華階再賜玉佩丹裳萬里<lb/>
且至婉婉宜人謂將得意巳厭人寰韜恭斂懿惟是永<lb/>
思攀號為瘁婉婉宜人度支竟棄哀不忍聞為之永喟<lb/>
　　麻灣劉翁祭文<hi>麻灣在蒲臺縣東</hi>
君生麻灣之鄉是古博昌之域博昌舊言多豪與力獨<lb/>
以恂恂人稱有徳君始讀書能通大㫖巳復力田遂雄<lb/>
于委鬱鬱逺村亭亭雙梧雖等為農心匪區區貪夫徇<lb/>
<pb n="KR4e0184_WYG_009-11a"/>
利較于錙銖薄施厚責遑恤其餘且孰無兄君以父遇<lb/>
孰無宗人或若行路睦姓敦親君實有素貧不能喪婚<lb/>
者願取輒見哀憐是資是賻君當有意解囊匪顧客至<lb/>
如歸人聞知慕或豐于財招尤斂怨言君是為咸欽罔<lb/>
妬往髙令者風行電倐無豪不摧無微不燭見于邑中<lb/>
如君可録從此逢迎忘其為屬或庶肯來或造及屋鄉<lb/>
飲酒禮其容有肅再拜乞言如獲所欲吾歲壬辰曾上<lb/>
君堂是時秋杪君壽且康嘉賓四集羅饌芬芳時勸吾<lb/>
<pb n="KR4e0184_WYG_009-11b"/>
飲手自持觴華燈綺席𤣥冠縞裳别來幾何謂君已亡<lb/>
𤣥冬蓬首令子奔喪逝者何速吾感為傷<lb/>
　　林都御史奠文<hi>名琦代作</hi>
吏急以奔市罷而哭惟公永還儀刑不復有木孔堅既<lb/>
購而得于以斵之為公之域錦茵既重繡裳咸式令子<lb/>
服成朝猶上食慘慘丹旌蕭蕭素幔夜如何其公寐無<lb/>
旦<lb/>
　　林都御史祭文<hi>名琦</hi>
<pb n="KR4e0184_WYG_009-12a"/>
惟公先朝武皇之季持憲山東實主試事時舉于鄉則<lb/>
若一二余忝何知公嘗所器後登進士亦官在朝適公<lb/>
被讒家食逍遥時從門下或曛自朝崇論河懸危襟嶽<lb/>
出心極是傾日公為律約已服官以有今秩至江以西<lb/>
余忝載筆先是楚分星暉有溢史或占之曰方其吉未<lb/>
幾明時采公名實信十三州匪公孰率竟用重臣揚旌<lb/>
懸斧赫赫洪都公來開府自歲既殘迨氷甫泮倉卒訃<lb/>
聞人急為難嗚呼哀哉公今是來承敝既積有偉其施<lb/>
<pb n="KR4e0184_WYG_009-12b"/>
規模始畫嗟方之人雖未及藉解綬或奔豪猾斂跡余<lb/>
從末僚私嘗用懌謂當有行憂勞巳迫事亦何常晦朔<lb/>
僅歴慘慘蒼穹奪公是易憶往候公從容是夕曰吾必<lb/>
還惟子吾客惟公憐才舊延羣舄幾載凋零多從譴謫<lb/>
晩乃江干聊吾視厄酧酒兹晨悲今悼昔海内適聞公<lb/>
遥是役孰知素舟巳指窀穸道足輔相而位不赫夷落<lb/>
知名十年在僻偶出而亡能無痛惜<lb/>
　　林都御史祭文<hi>代作</hi>
<pb n="KR4e0184_WYG_009-13a"/>
惟公令徳名于寰中孝皇之季聲稱已雄正徳改元官<lb/>
為御史時適凶閹盜我綱紀事多賄成人威是靡公獨<lb/>
卓然皎皎益美用出炎荒去國萬里時事後明公還召<lb/>
入復佐雄邊軍儲是給既陜以西甘棠有詩鄒魯文物<lb/>
公累是持今皇神武欲威四夷乃擢如公四出視師公<lb/>
當寧夏桓桓于時既飭營壘亦揚旌麾虜衆氣奪望而<lb/>
畏之功乃不賞讒人有辭公既被讒十年于兹臺諫累<lb/>
表公年不衰用是復起又南其轅官仍總憲地則名藩<lb/>
<pb n="KR4e0184_WYG_009-13b"/>
羣公亟勸璽書在門往歲亢旱人警是奔忍獨匿蔽不<lb/>
與上言嗷嗷列郡征稅獨存公至有聞感慨方切日及<lb/>
諸司議春所設無細不營無敝不決無乃既勞毁瘁迨<lb/>
絶嗚呼哀哉公昨始來人望咸恱有徳有言儀刑罔缺<lb/>
况乃某等日從藩臬益習見公多所歴閲宏達為人務<lb/>
崇峻節胡為昊天既喪人傑後且何師疑莫我折有豆<lb/>
有觴有牲有血如公在筵精爽未滅嗚呼哀哉<lb/>
　　江西僉事王元玉母祭文<hi>元玉名琇</hi>
<pb n="KR4e0184_WYG_009-14a"/>
去歲首夏吾在洪州猶及令子旦夕追遊繼聞促裝將<lb/>
覲于闕家本夷門有母白髪三年為别去從此出悠悠<lb/>
斾旌驅車巳發孰無母思念此歸哉南中十月鴻鴈始<lb/>
來嶺雲晝靄江風暮哀猶遲來儀慘焉巳縗煌煌令子<lb/>
昔名在臺璽書奨擢恩用是推奚用母儀丹輝玉錯有<lb/>
象其服既愉在閣令子領憲且名匪薄歸榮自南寧親<lb/>
為樂詎擬孺人兹還㝠漠謂宜壽康衆咸是愕令子能<lb/>
文碩大日博一時聲稱咸謝弗若吾忝賓僚雖僅在昨<lb/>
<pb n="KR4e0184_WYG_009-14b"/>
十載交遊微名已托世人徇物不肖為賢匪情若是逐<lb/>
勢則遷彼佞邪子傾巧復然無細若大惟適目前當其<lb/>
得意獨喜自妍至禍人身成其毫杪古人憂心是用悄<lb/>
悄蹇拙况如吾衆所棄令子見知似縁同志豈以時豪<lb/>
而有余庇明信為人方嚴在位孺人有子雅量若是固<lb/>
宜友義報于孺人葬不及㑹弔不能親炙雞良薄聊遣<lb/>
是陳<lb/>
　　成都守王稚和母祭文<hi>稚和名廷梅黄崗人</hi>
<pb n="KR4e0184_WYG_009-15a"/>
吾聞宜人蓋縁令子自歲癸末十年于此頃復令子俱<lb/>
為度支惟賢且達足我是師殘年領憲吾發自京有星<lb/>
燿燿亦南在荆良二千石成都作守紫綬金章云歸見<lb/>
母客有逺來詢吾親友似聞倚廬為日已乆往者䝉被<lb/>
咸以大夫驅馳自逺擬上鸞符煌煌國恩婉婉慈娯是<lb/>
居幾何言笑已徂言念泣血旦夕嗚嗚倐又改歲無乃<lb/>
既虞方春生發咸茁已敷嗟獨棄背令子為孤令子友<lb/>
義今人則無始余罹咎與世絶殊侃侃令子獨取憐吾<lb/>
<pb n="KR4e0184_WYG_009-15b"/>
亦有同心二三子者晝日分曹夜多持斚豈無他人謂<lb/>
我則雅令子余視等于弟昆不能宜人執紼在原廬山<lb/>
北出江水東奔闕為登涉積思巳繁雲杳杳以無際靈<lb/>
忽忽而若存望黄崗其未逺致芳俎兮清尊<lb/>
　　廣西參議王公弼母祭文<hi>公弼名臣南昌人</hi>
宜人之生既藴幽姿配于君子子復若斯有美令子昔<lb/>
在釋褐峩峩豸冠忽巳雋拔觀察東南宣威莫遏從此<lb/>
䝉恩二親並達三載用成是又賜紫維南桂林將撫于<lb/>
<pb n="KR4e0184_WYG_009-16a"/>
彼浩浩江流青山何崒伐鼓揚旌洪都是出眷言親閨<lb/>
復兹永日綵服華筵金尊寳瑟一夕哭聲宜人曰卒宜<lb/>
人有家用子既興藩參匪薄國恩載承宜盛以大後益<lb/>
聲稱將母之徳累世可徴某等癸未令子同舉拾年闊<lb/>
别偶陪笑語每欽行役歸及親寧忍見骨立巳毁其形<lb/>
悠悠泣奠慘慘日星鳥為徘徊行道為停悲歡何常弔<lb/>
者在庭薄陳再拜并告𤣥㝠<lb/>
　　吉水毛都御史母祭文<lb/>
<pb n="KR4e0184_WYG_009-16b"/>
某等蓋聞夫人之康且祉而為中丞則慰乎此也中丞<lb/>
昨還獨甚自喜得奉慈閨莫吾足擬衆或聞言咸歎是<lb/>
淑世人趨榮遂忘止足幾及親年躬兹水菽臺長歸寧<lb/>
丹顔繡服雖輒攀號親嘗斂束中丞在南是稱洪族有<lb/>
赫其聲時望且屬凡人于人茍所願慕必祝其身并其<lb/>
長孺已則多履家用以興寰中日夜猶庶中丞復我功<lb/>
徳濟此隕崩雖逺在彼咸愛靡憎蓋斂人情以為母徳<lb/>
古有賢達虞子既逼咄此不祥將吾并賊無轂是丹無<lb/>
<pb n="KR4e0184_WYG_009-17a"/>
珍是飾慘慘憂心寧爾且食中丞持法殆古遺直茍力<lb/>
不能惟退為得奚用乘危母心用惻承召則行已辭再<lb/>
返矯矯鴻飛濛濛豹逺中丞孝養蓋備匪聊有婉慈顔<lb/>
既樂陶陶忽然鶴馭去何飄颻崇崇崗阜鬱鬱松楸倚<lb/>
廬索寞中丞在憂某等忝司方土極欽令猷以有中丞<lb/>
山甫之儔蔚為文宗浩乎邊籌特遣逺奠為邦是酬<lb/>
　　祭劉夫人<lb/>
嗚呼夫人而有斯疾遂斂光儀長夜是室懿兹洪族相<lb/>
<pb n="KR4e0184_WYG_009-17b"/>
國以興太守嗣服茂實方騰飛步中臺馳聲南紀為龍<lb/>
為光邈焉孰似亦惟夫人克脩嚴祀亦既有行佐于君<lb/>
子伏惟夫人實秉幽姿自歸華屋往徳是師無細不舉<lb/>
靡動匪規仰若慈姑下及羣育不厭圖書豈忘㫖蓄煜<lb/>
煜鸞章雍雍象服併受國恩亦丹其轂貴不期驕由來<lb/>
自昔女徳尤難矧兹烜赫婉婉夫人秉心匪易既采蘋<lb/>
蘩亦麗絺綌亦有嫠姊矢死靡他卒成其志侔彼嵯峨<lb/>
閫儀既飭家道斯和温恭慈惠雖古奚多世之悠悠恒<lb/>
<pb n="KR4e0184_WYG_009-18a"/>
多勿思過庭弗訓孰執其衰猗歟遐覽贊軌稱詩厥惟<lb/>
有子聲華日施伯也立朝亦驄其馬仲方隱約雲門之<lb/>
下擬陸機雲方蘇軾轍碩學宏辭深心峻節用是能宣<lb/>
迺祖之烈孰謂母儀有兹明哲數之不齊恒多難伍豈<lb/>
乏令儀或薄其祜何如夫人福徳兼溥七十餘齡令終<lb/>
宰府嗷嗷伯仲昊天罔極抑抑哲孫憂心孔棘海岱惟<lb/>
青鉅昧之陽靈輀將駕七月幾望零露泥泥逝波湯湯<lb/>
吁嗟莫贖亦孔之傷<lb/>
<pb n="KR4e0184_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚谷集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚谷集巻六</head> <lb/>
    <p>
<pb n="KR4e0184_WYG_006-1a"/>
欽定四庫全書<lb/>
　愚谷集巻六<lb/>
　　　　　　　　　　　　明　李舜臣　撰<lb/>
　序<lb/>
　　送白應衡赴陜西僉憲序<lb/>
白子應衡將赴陜西僉憲其友李舜臣為其淹也則序<lb/>
之曰吾往備員考功見縣令報政者則以監司故嘗考<lb/>
覈取其良者請命朝廷徴令至闕以為臺諫或署其不<lb/>
<pb n="KR4e0184_WYG_006-1b"/>
必徴召者多以判府知州而白子實由束鹿判揚州也<lb/>
又給事中御史出身獨美白子再三歴始䝉今秩使其<lb/>
束鹿之時即入為臺或諫郎由部署積祿至于今日雖<lb/>
當外補豈止是哉人莫不曰白子方嚴敦諒人也束鹿<lb/>
之政早不遇者此其故何方嚴敦諒正其不遇者也人<lb/>
之情喜合而惡忤也比于食味若苦然也其竟不受若<lb/>
荼然也非方嚴敦諒之士有意能忤人其始則然而勢<lb/>
至也故皎厲之行也而或謂不可知之人也殊絶之能<lb/>
<pb n="KR4e0184_WYG_006-2a"/>
也而或謂謬誤之事也皎行者之與不可知殊能者之<lb/>
與謬誤事聲稱相去豈不逺哉誠以為人當輕重惟言<lb/>
之耳有在垣堵之内則垣堵之外不可知也語之曰白<lb/>
則信為白而實黮然黑也語之曰黑則信為黑而實皜<lb/>
然白也隔垣堵者𤣥素不能自呈其色披圖畫者山水<lb/>
不能自賞其形况以監司為名而不勝其憤疾之臆故<lb/>
曰所賢所不肖也賢不肖豈遂易哉謂吳干不入胡不<lb/>
試擊謂騏驥不致胡不試往故以忠信咎者終以忠信<lb/>
<pb n="KR4e0184_WYG_006-2b"/>
而榮其名以才雋忌者終以才雋而發其跡何者忠信<lb/>
才雋其體質也名眩而體質存故前而後可見者物之<lb/>
精也積而後可信者人之情也今白子雖以僉憲出豈<lb/>
不已信之哉<lb/>
　　送孫文宿赴四川參議序<lb/>
吾同年友大梁髙子業者吾往及子業吏部時而聞子<lb/>
業時時稱述洛陽孫文宿也文宿既補諫垣邸報中又<lb/>
時時得讀其書䟽遇事可否衆意文宿必有言者已報<lb/>
<pb n="KR4e0184_WYG_006-3a"/>
孫給事中䟽下辛夘獄興屹然廷辯果不少摧折也然<lb/>
則文宿非獨敢言竟以論救西安王準子推調髙平丞<lb/>
文宿是時名在海内海内倚重文宿復幾人哉而聞髙<lb/>
平命下縉紳士大夫莫不沮然若其親戚骨肉别而將<lb/>
逺適也忽然又若有遺愕然不自意也當是時東阿李<lb/>
仁元夫亦以論救文宿逮繫詔獄道路流傳山林耆舊<lb/>
庠序之間邑井之㑹大江南北無逺若近咸謂文宿不<lb/>
宜在外事不可知安得文宿能再來乎文宿既去人又<lb/>
<pb n="KR4e0184_WYG_006-3b"/>
時時願聞文宿在髙平者藩臬諸司郡守倅貳有能禮<lb/>
文宿者相與歡言并賢其人二三年矣而轉滕縣令南<lb/>
兵部員外郎郎中至今秩嘗聞君子信而後諫豈不謂<lb/>
人有是心者有是言哉杜欽谷永非不能稱說詩書激<lb/>
切其指而君子以為不忠以彼其心有所施也語云纖<lb/>
石不浮故石以質玉以理文宿名節雖百世垂何不可<lb/>
哉或曰文宿不當又藩參者不聞仕有階遇有時與時<lb/>
以制命階以存義有道者之畜也非次而希極望而得<lb/>
<pb n="KR4e0184_WYG_006-4a"/>
雖以富貴恥也方明天子在上公論在人一時偉然又<lb/>
若文宿而患不卿相哉文宿將赴四川吾特稱其立朝<lb/>
事君與夫向來人情共倚重者為序<lb/>
　　送李端甫赴杭州太守序<lb/>
端甫既舉進士為魏縣令以循良徴入為都察院經歴<lb/>
癸巳春謫外同知鈞州同知永平復用循良入為南户<lb/>
部員外郎郎中今年冬薦知杭州端甫蓋由内秩落州<lb/>
郡者又數年云唯庶僚體貌絶異大臣䟽逺無資藉易<lb/>
<pb n="KR4e0184_WYG_006-4b"/>
得罪也是以臺諫郎署復自闕廷落州縣者從古以來<lb/>
豈乏人哉顧雖以罪有可言者茍非缺敗不肖為人國<lb/>
有官箴終當録用且雖其人私心日夜何嘗不幸吾君<lb/>
一余察哉闕廷森邃莫可通者大臣親貴當為之言大<lb/>
臣又不可恃則監司者責耳大臣體國容徳為賢監司<lb/>
察舉忠賢為急士由是頼拔于泥塗之中效于桑榆之<lb/>
日遭時不然有終其身不復録者顧不悲歟誠忌其人<lb/>
又自委責是嘗得罪恐滋其禍則誣君上太過又何忍<lb/>
<pb n="KR4e0184_WYG_006-5a"/>
也不見父母于愛子乎其始䦧墻不能不怒怒亦何心<lb/>
當其復歡意已婉切君臣若嚴繼體之子布力之臣所<lb/>
賴一也人誠可用宜無棄置終其身者今觀二三年間<lb/>
臺諫郎署故自聖朝落州縣者豈有一人未䝉恩哉采<lb/>
其衆信之名察其匪他之志如端甫者雖復為郡不亦<lb/>
偉乎語曰勿謂無餘枝柯與株士有所待成其勲名是<lb/>
以下位而益脩九折而勿悔也端甫章丘世族章丘土<lb/>
俗獨勝他邑士多知名有如端甫及今司勳李君伯華<lb/>
<pb n="KR4e0184_WYG_006-5b"/>
藩參王君承晦三君子者皆吾友也端甫精嚴宜薦杭<lb/>
州辟如利刃何解而不可哉穿甲之弩不中鼷䑕誠非<lb/>
杭州無足置端甫矣<lb/>
　　送内兄伯雨先生赴松江太守序<lb/>
國朝既設六部又依倣部設為六科科雖視部而分官<lb/>
則隨事而論所謂給事中者即今諫官總名又都給事<lb/>
左右給事特其遷轉之次北京後建都左右者悉移置<lb/>
北而南惟給事中存又科止一人或二人耳若當論議<lb/>
<pb n="KR4e0184_WYG_006-6a"/>
之時雖有南北不分而視都左右者無異故今庶官秩<lb/>
薄而務專地兼而體重者惟南科爾秩乆當遷往往出<lb/>
當知府蓋既無都左右可待而南北又不與易吾見選<lb/>
法多用知府乃畿内府非素忠賢又不得也乃松江府<lb/>
非甚忠賢若先生者又不得也昔也天下之事無不可<lb/>
得而知今雖一郡之中有不可得而擅其不可得擅者<lb/>
則領之者與督之者互察而交持左非而右是也昔務<lb/>
之專今制之衆昔體之重今儀之薄諫官有司不可同<lb/>
<pb n="KR4e0184_WYG_006-6b"/>
耳已嘗責備故有易之以不足為已嘗清華故有薄之<lb/>
以不足有先生不然方謀之人所以治松江者新命賀<lb/>
者故常論者咸拜且謝非所當也夫不見登山乎顛而<lb/>
升者不能不麓而反故巖壑上下意皆適者值也步趾<lb/>
不虧慎也况府郡守官不卑責不薄故曰百鈞不躓無<lb/>
弗力也珠玉不毁無弗愛也松江之政豈不已可知哉<lb/>
　　送陳仲虛赴臨洮太守序<lb/>
余聞銓司繁簡之說如言府郡則首畿内次附省者次<lb/>
<pb n="KR4e0184_WYG_006-7a"/>
近地又次西北邉地又次西南邉地又次㝡下軍民府<lb/>
也以是為差等所薦人才亦務稱是曰責少則易償力<lb/>
能則易舉耳猶有不然夫繁簡者如言五十里不能加<lb/>
百里也雖皆百里山水之城不及津陸之㑹也邉地則<lb/>
異地形一也而輕重異焉郡務一也而難易異焉故勢<lb/>
莫急于奔突捍禦而民莫難于倉卒為用故鉦鼓之聞<lb/>
非絃誦之教神速之為非畫一之計而但以其地形小<lb/>
大謂當簡于内郡不亦逺乎今上詘流俗之議垂永世<lb/>
<pb n="KR4e0184_WYG_006-7b"/>
之規自郡縣長吏上至藩臬諸司咸務察舉而于縁邉<lb/>
諸郡尤不易擇守誠以戰勝者良將之功而連比者郡<lb/>
邑之勢格鬭者武夫之悍而輸餽者黔首之役豈非英<lb/>
明之上略官使之大公哉夫作室者以禦盗也堂可勿<lb/>
美而不可不垣之崇造舟者以濟水也飾可勿施而不<lb/>
可不隙之視故邉郡地形常不及者連比之勢而控制<lb/>
之術也其不得以簡言者捍外而休中多難而少易也<lb/>
仲虚嚴静有識自舉進士為建昌推以至于為主事員<lb/>
<pb n="KR4e0184_WYG_006-8a"/>
外郎郎中往往稱廉幹焉吾恐繁簡之說猶在人也臨<lb/>
洮之役或謂廷議薄仲虚也則述天子宏逺之意一時<lb/>
選擇之公贈其行云<lb/>
　　送張仲立赴順徳太守序<lb/>
皇上即位之二年是為嘉靖癸未莫盛之朝歡娯之日<lb/>
而吾牓進士適逢其時進士又增多方明天子在上賢<lb/>
才在列明經務得牓中一時多知名之士而仲立獨年<lb/>
最少氣最竒官拜行人不數年間致位儀制郎中部署<lb/>
<pb n="KR4e0184_WYG_006-8b"/>
清雅得以極意述作之間蓋于詩無不工文無不諳雖<lb/>
不免補外同知青州未踰年已得䝉恩而南復為户部<lb/>
員外郎郎中江山詞賦争雄一時鏗然者與聲合沛然<lb/>
者與物往也將又乗其豪俊之心遡諸羲皇之際若登<lb/>
名山臨四野所歴益髙而所視益下所見益逺而所企<lb/>
益無窮也物覈其名道原其始而不但能以其雄博之<lb/>
文擅名當世吾比三見而三論學三異之焉其始錯然<lb/>
以具既燦然以文而忽浩然不可測也今年春朝廷大<lb/>
<pb n="KR4e0184_WYG_006-9a"/>
明黜陟賢不肖異置百官奉職八荒鄉風于是銓司益<lb/>
務選舉而仲立得順徳將往之官乃吾私心獨為順徳<lb/>
之人幸甚賈誼有云移風易俗使天下囬心而鄉道類<lb/>
非俗吏之所能為也俗吏之所務在乎刀筆筐篋今夫<lb/>
俗吏之以刀筆筐篋無以異于儒者之以詩書禮樂而<lb/>
功效縣然不可類者同務而異情均人而各感也獵者<lb/>
臂鷹而耕負耒所操異則所施者不同吾知仲立不能<lb/>
為俗吏所為審矣<lb/>
<pb n="KR4e0184_WYG_006-9b"/>
　　送王潤之赴陜西僉憲序<lb/>
孔子貴先進者豈不以其厚重之器敦實之才能維持<lb/>
人國哉我朝人文至𢎞治間益美士有詞翰流傳至今<lb/>
或用能名所遇輒得大臣為國兼采之耳舊徳純人終<lb/>
多在顯然視國初時人才不可同矣武皇之世時事又<lb/>
異夫其忌事而勿成飾顔而謝謗者視𢎞治間人才不<lb/>
可同矣當是時上下猶所賴者喜聲名矣讒忌則攻貴<lb/>
顯仕矣趨競則攻臺諫論薦則賢鄉里奬進則攻銓司<lb/>
<pb n="KR4e0184_WYG_006-10a"/>
除調則賢大臣門客則攻是故茍先為言雖始無心不<lb/>
敢知也非分所得强而授人不敢當也故曰天下治亂<lb/>
視風俗是時奠安獨以士習未大失耳數年以來時事<lb/>
又異夫其不肖而為賢競進而無恐者視正徳間人才<lb/>
顧又逺矣皇上赫然洞察于是遂用言者停罷一二大<lb/>
臣端人逐客始䝉美調潤之擢陜西僉憲其一也今夫<lb/>
縉紳之間豈嘗薄人聲名不貴有才美哉而必敦實厚<lb/>
重之云誠以厚重之器不易予奪敦實之才不知進取<lb/>
<pb n="KR4e0184_WYG_006-10b"/>
士忌躁進與可奪耳才美則易染敝繒者易售采枯棟<lb/>
者易觀士名賢才大臣務私所好其不傾人國者寡矣<lb/>
潤之丙戌進士歴内鄉泰興槀城令廉明不售而為南<lb/>
部雅重而為人清脩而在位者又三年矣詩不云乎于<lb/>
以采蘩于沼于沚士非遇時能自致哉嗟乎嗟乎<lb/>
　　送張常徳序<lb/>
張子滿户部秩出而領郡得湖廣之常徳有惜之者曰<lb/>
張子萊之平度人也平度濱海東北而極西南望常徳<lb/>
<pb n="KR4e0184_WYG_006-11a"/>
何啻數千里哉逺身南域一也澤國卑濕二也此論其<lb/>
細若言為政則吏之治與方之宜江南北不可同也秦<lb/>
人而游越人而騎駭于非常見聞而疑于剛柔所用三<lb/>
也此皆非也仕宦有南北偶人所值者耳吏治豈然馳<lb/>
陸之車又可縁谷御者適也渡河之楫又可遡漢操者<lb/>
利也太上以徳其次以意意生于形形生于始事莫不<lb/>
觀乎始不見張子為清苑乎而清苑治為廣平乎廣平<lb/>
又治為南度支乎南度支又治清苑猶為縣也廣平猶<lb/>
<pb n="KR4e0184_WYG_006-11b"/>
為郡也度支則大司徒部縣不可同于郡郡不可同于<lb/>
部而張子視部如郡視郡如縣然則今往雖江之南豈<lb/>
不在指顧哉又昔令也而今守也昔貳也而今專也昔<lb/>
内也而今外也故曰乘髙易視操刀易割今夫朝廷用<lb/>
人其有不易畀者非困苦之蓋才之也其有數千里適<lb/>
者非置逺之又藉之也器用利者無難而不為易希願<lb/>
薄者無寡而不為多張子確乎為人泊然其思者也如<lb/>
或所慮即若文翁蜀郡郭振安西去今常徳豈不又數<lb/>
<pb n="KR4e0184_WYG_006-12a"/>
千里哉以告某某咸信若是曰曷不遂為張子贈乎<lb/>
　　送王道思省覲還晉江序<lb/>
晉江王道思既舉進士為吏部員外郎用是䝉恩封其<lb/>
尊翁方渠先生奉直大夫如其官級今以督學取道還<lb/>
過里閭歸自數千里外别又數年丹顔廌服入門一堂<lb/>
望見父母誠一時之至榮生人之極遂矣吾因以見人<lb/>
生子其有貴賤賢不肖者豈不懸絶哉故雖甚愚願子<lb/>
則貴雖為不善責子則賢故自其始為諸生青衿廩食<lb/>
<pb n="KR4e0184_WYG_006-12b"/>
翺翔郡邑之間此何足異已為之怡然獨喜自負况當<lb/>
擢于藩省之科寵以鹿鳴之雅又特薦藩省耳未顯盛<lb/>
也猶為之擊牛豕吹笙竽徴召宗戚飲食燕樂况舉進<lb/>
士為天子之人進士一也齒有長少值有早暮在其父<lb/>
母意皆得也懽極而不自知忽然而不自意况當是時<lb/>
道思獨在弱冠且今進士科豈乏人哉未必人人賢有<lb/>
憂其禍敗于先哀其莫救于後為人之子而無以慰髙<lb/>
堂之思厚平生之奉顧為不善使憂且辱親未必榮已<lb/>
<pb n="KR4e0184_WYG_006-13a"/>
為相累而道思卓然在今之世且如視解司封郎中若<lb/>
細物也夫其辯忤合之途一卑髙之勢究感慨之志薄<lb/>
趨競之為此其中豈有能奪者哉文足以興名足以垂<lb/>
行足以示又早聞道其超然悟者不可以指喻也其淵<lb/>
然蓄者不可以測知也夫以名徳大儒為之後人先生<lb/>
所得多矣雖一再封要非極願茂樹知榦視榦知根積<lb/>
而隆發而至有如先生者哉<lb/>
　　送京兆陳公晉副都御史鎮河西序<lb/>
<pb n="KR4e0184_WYG_006-13b"/>
余考功時聞西蜀介泉陳公當是時人莫不公聞者余<lb/>
乃幸而聞公余江西僉事入為南司業也蓋來無何而<lb/>
公薦參江西省事己亥冬則福建左使拜應天尹而余<lb/>
謬而為丞余乃幸而見公始余之見公也見公之威儀<lb/>
而心山岳乎公聴公之言議而心河漢乎公佐公之為<lb/>
政而心神明乎公夫人我貴而人賤也人尺我寸即負<lb/>
不勝務贏其寸而毫末反等人尺見公不然博者其外<lb/>
虚者其中精者其義穆者其言辯者其治徳者其人故<lb/>
<pb n="KR4e0184_WYG_006-14a"/>
曰刑者生人之命也而每惻然于獄之情吁嗟其㝠不<lb/>
肖應天治八縣上元江寧近在闕廷之下國之初試因<lb/>
其近而取給焉朝廷既北百五十餘年所取給者猶在<lb/>
毋貸至于今則十七八乆所不必取者務取給焉民無<lb/>
寧歲月縣長貳吏無寧日公言尹難哉尹難哉如當取<lb/>
給上元江寧民者吾欲舉而置之而事期㑹濟也吾徒<lb/>
約而施之而病十八在也吾恐闕于事也即民病者十<lb/>
七八焉且上安知此如某猶舊某純非舊非一一聞之<lb/>
<pb n="KR4e0184_WYG_006-14b"/>
朝豈可復俟三四年哉公亟有意為上元江寧圖所以<lb/>
聞治中隴郡閻君通判吉水張君推官潁川胡君一時<lb/>
才賢而公聰明裁之于上三君子者所領清戎錢穀獄<lb/>
訟各遂厥長緩公歲月治應天者將赫然乎而遷今去<lb/>
特徴所志勵我在之人焉<lb/>
　　送楊給事赴湖廣僉事序<lb/>
書太甲曰先王顧諟天之明命顧本訓回首也人試回<lb/>
首有在其後當敬毋肆况天之明命乎言常畏天常如<lb/>
<pb n="KR4e0184_WYG_006-15a"/>
天嚴監其後者攴□為敬□人自敕而復從攴攴人所<lb/>
以擊也攴然後□故攴□為敬攴已為改上徳大賢飭<lb/>
躬敏徳其次中人自有五刑豈非復為中人以下設哉<lb/>
記曰刑不上大夫糾察之司所由設也以名其過為懲<lb/>
列下其人為辱故刑有所不施而官有所不廢漢制丞<lb/>
相御史等重而外監察御史州一已專設官所謂刺史<lb/>
後仍刺史或曰巡察觀察按察廉訪皆以使名明仍按<lb/>
察其官則使副使僉事制曰在内從監察御史在外從<lb/>
<pb n="KR4e0184_WYG_006-15b"/>
按察司糾舉言在外者布政使以下是已今天下省十<lb/>
有三而省三道多或四道道惟分巡僉事可言僉事佩<lb/>
印參政無佩印也假之印者豈非事輒得上聞哉則郡<lb/>
五品而上分巡輒得論覈自有巡撫巡按糾察于外分<lb/>
巡獨有理刑一事况雖理刑而不專斷參政行郡其名<lb/>
分守事或獨闗分守有所不聞然布政司寮三年滿其<lb/>
人賢不肖今猶從按察使考定此其遺指可徴也已法<lb/>
莫不有始失法始意莫如今按察司正徳中浙江僉事<lb/>
<pb n="KR4e0184_WYG_006-16a"/>
朝邑韓君糾覈一郡太守郡太守竟罷去豈非故事有<lb/>
當然哉君今官給諌所謂大丈夫者於古人奚愧哉吾<lb/>
何以為贈也<lb/>
　　送户部員外郎艾君赴浙江僉事序<lb/>
按察司稱憲豈不以其縣法示人者哉而憲敏也言敏<lb/>
當如人去疾然務去之乎疾有必攻法有必至洪範五<lb/>
行水曰潤下法猶水也自上而行古今論難易者莫如<lb/>
田肯肯之言曰髙屋之上建瓴水也今按察司行法于<lb/>
<pb n="KR4e0184_WYG_006-16b"/>
外其順之易奚啻髙屋之上建瓴水哉而法滋不行者<lb/>
試求其故記曰飲玉爵者弗揮玉非用之之患而操之<lb/>
者難也玉而操之玉長為玉法而柄之法長為法刃理<lb/>
則入節則躍削則衣法亦有理今夫法所加者人也加<lb/>
人而人不勝其一旦憤然我矣其鄉之人豈盡憤然我<lb/>
乎即令其鄉之人所與為之憤然然視所加法者其人<lb/>
之情緩切卒漸亦有間矣而况方各屬絶者乎憤者之<lb/>
私終不掩其歌者之徳聴者之惑終不勝其厭者之心<lb/>
<pb n="KR4e0184_WYG_006-17a"/>
夫毁人者其始有所不堪是人毁也然無所愛是人亦<lb/>
毁人不能人人使愛自人之有顧忌之心而後法失毋<lb/>
至法失而毁滋來故當法而毁毁有時明失法而毁毁<lb/>
無時解自余金陵聞見海内名徳言剛大者必大司徒<lb/>
部米脂艾君君薦浙江僉事且行浙江今首省也庶艾<lb/>
君者其當是乎<lb/>
　　四經讀自序<lb/>
余年十二三時先大夫議所讀經憶為三字入覆皿中<lb/>
<pb n="KR4e0184_WYG_006-17b"/>
黙禱于庭曰易詩書惟吾所當為手焚香探得書字余<lb/>
蓋用書叨舉進士又十餘年始因注䟽讀易詩書而何<lb/>
薄訓故者等之技乎爾雅何一人作其所從來乆矣而<lb/>
爾雅薄以為未足據耶不免求之于增廣韻若是又失<lb/>
奚啻十七八哉今誠于文不得不訓故者莫如爾雅一<lb/>
書毋令廢矣詩序何一人作其首一言如所謂闗雎后<lb/>
妃之徳也者安可易也晩讀春秋竊以三傳無如左氏<lb/>
者焉<lb/>
<pb n="KR4e0184_WYG_006-18a"/>
　　易卦辱言自序<lb/>
唐初考定易注惟存王輔嗣易迨宋伊川先生傳晦菴<lb/>
先生本義晩出然輔嗣易與伊川先生亦相足也吉凶<lb/>
悔吝輔嗣曰吉善也吝羞也輔嗣或曰吝恨辱也自餘<lb/>
三家無不有得于易今吾卦數言存豈不辱哉而自不<lb/>
可已者勉吾于易讀也卦各一首明夷五首<lb/>
　　詩序考自序<lb/>
余讀詩序以為其始一言而已餘蓋如傳後人所述知<lb/>
<pb n="KR4e0184_WYG_006-18b"/>
者不應作者自為釋也自説詩者以為固有毛髮是矜<lb/>
舎形察影為詩十二三晦而豈序之過哉序之作誰竊<lb/>
以約其辭而含情因其時而辨禮非聖人之徒不及也<lb/>
而欲并捐徒以讀詩能乎<lb/>
　　毛詩出比自序<lb/>
詩有六義唯三曰比四曰興者義難言也何也朱所謂<lb/>
比毛之所謂興也而毛寓比于興夫既曰比曰興義宜<lb/>
有别嘗考之興之言象也事存于物之中比之言類也<lb/>
<pb n="KR4e0184_WYG_006-19a"/>
事而與物偕舉若是毛所謂興聖人復生豈可易哉惟<lb/>
不出比以興該之漏于是矣又以詩多引古以風比義<lb/>
也何也物情與事偶似其形古人與今或異其趨于是<lb/>
有引古以風今有出物以質事二者皆比義也然引古<lb/>
以風今者多以通篇出物以質事者篇數語爾尚大君<lb/>
子裁焉<lb/>
　　禮經讀自序<lb/>
余讀冠禮筮于庿門釋者曰庿古文廟字也蓋十七篇<lb/>
<pb n="KR4e0184_WYG_006-19b"/>
本古文爾而承秦𨽻至于今日則多俗筆甲乙或易如<lb/>
昏禮下達納采用鴈納本補紩而鴈鵞也酢酸漿也讀<lb/>
酬醋之醋豈不逺哉不揣余陋隨所讀舛正以大篆用<lb/>
其邉旁以為楷書庶身無苦終成余志周禮戴記兼正<lb/>
之焉<lb/>
　　春秋左傳考例自序<lb/>
孔子之作春秋至矣而何說者索其言于例乎蓋方之<lb/>
天茍求其故何也言之于物如為之形迨其有形物可<lb/>
<pb n="KR4e0184_WYG_006-20a"/>
諦視是故寸短則尺長此善則彼惡春秋所以有例爾<lb/>
然又有非左氏所及至杜而始見者亦通曰例能不失<lb/>
其指不必親左氏出可矣故曰周禮盡在魯矣敢以周<lb/>
禮為先京師次之二者春秋所由作也<lb/>
　　穀梁三例自序<lb/>
三者時月日也自穀梁氏與公羊氏之說春秋皆以時<lb/>
月日起例然辟之織穀梁氏為益精爾夫日詳于月月<lb/>
詳于時今考之經其或日者果非無以是故或例時而<lb/>
<pb n="KR4e0184_WYG_006-20b"/>
月或例月而日毫忽之察信非如穀梁氏其孰能與于<lb/>
此故曰于彼乎于此乎是以并考載焉<lb/>
　　左傳讀自序<lb/>
孟子曰詩亡然後春秋作詩亡者雅亡也而風自邶作<lb/>
者尚多隱公以來然則風未亡爾小序可徵吾往讀詩<lb/>
因考之左氏傳遂讀左氏傳不輟丁戊己庚四歲畢巻<lb/>
頗存所得總若干條<lb/>
　　三經考自序<lb/>
<pb n="KR4e0184_WYG_006-21a"/>
三者易詩書也方春謝客憶去年冬晝硯寒澁惟及已<lb/>
午二辰負聴事坐面南日中計字疾畫庭隂已合寒沍<lb/>
今歸硯和筆柔爰取三經正其舛文如昨讀儀禮者詩<lb/>
不云乎且以永日余規亦止寄情斯也癸夘春正月序<lb/>
　　古文考自序<lb/>
六經本古文爾秦火以降迨于許氏説文之時古文存<lb/>
者十不能得一而鄭康成儀禮注其頗稱某古文某者<lb/>
以質之説文所出古文亦多闕賴而説文存者敢輯以<lb/>
<pb n="KR4e0184_WYG_006-21b"/>
為六經古文往彼既曰古文某爾易詩書儀周禮各若<lb/>
干字<lb/>
　　籀文考自序<lb/>
自古文降而為大篆周宣王時史籀所為也其去古文<lb/>
猶如扆之于家益降而為小篆陳矣今説文中反雜以<lb/>
𨽻而或稱某籀文某則許氏筆以别于本所存乃其本<lb/>
所存古耶斯耶不可知矣余考古文以讀六經因及于<lb/>
籀以其為廣古文而作至于于古或異者焉易詩書儀<lb/>
<pb n="KR4e0184_WYG_006-22a"/>
周禮各若干字<lb/>
　　六經直音自序<lb/>
昔齊桓公與管仲謀伐莒臺上而或以其吁而不吟測<lb/>
知為莒夫吁吟者徴羽之義也吾青自䝉劉石之難風<lb/>
俗淪陷百有餘嵗宋以來至今土人語音相雜譬之永嘉<lb/>
南渡則王謝諸賢俱半<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>越音余讀詩至瓠葉有兎斯首釋<lb/>
者曰斯白也曰齊魯間呼斯鮮聲相近此方言也亦并<lb/>
澌盡遭逢聖代師崇經術釋文明存而人貫于譌舛如<lb/>
<pb n="KR4e0184_WYG_006-22b"/>
素䝉緇不易反復加以土音偏重不能為入聲讀反不<lb/>
如山僧里童子師能引聲諷所謂廿四攝者又徒能諷<lb/>
而已余故于經文究其反切而為直音不免近俗然以<lb/>
名是不可易也壬寅冬十月序<lb/>
　　讀史自序<lb/>
余考功時頗讀史記西漢書迨叨南司業則史記漢書<lb/>
遼金史皆新刊宋史廣東刋也徴板亦在始備廿有一<lb/>
端今可使徒積哉此不過以五六年畢讀天乎當余假<lb/>
<pb n="KR4e0184_WYG_006-23a"/>
也癸夘春三月序<lb/>
　　王户部關約序<lb/>
歙程生者為言其師王子以大司徒部監臨清鈔闗無<lb/>
不能革其故何也于是出其治闗之詳一帙余讀之是<lb/>
自持以嚴而人嚴之法所由行也夫本舟車之際物無<lb/>
不有故為之闗十一而𣙜以佐國需監以部賢蒞以明<lb/>
法然而不免敝者利之所在無不欲得之也猶當晝持<lb/>
弓刃覆人于路有其資豈不知盗法死乎而為之矣今<lb/>
<pb n="KR4e0184_WYG_006-23b"/>
特出其一時之捷乘官之間而詐商人于其新至其為<lb/>
目競心狎不難也不自意即敗亦法不至死况未必敗<lb/>
而日華屋鮮衣出入優乎卒以監者反為商怨所歸而<lb/>
利實為之攫由是諸闗不足為國賴也乆矣王子今約<lb/>
其大者莫如鈔直故正數外滋有二端一曰堂例以供<lb/>
監者而王子于是苴如視也其一吏徒例若是雖奸胥<lb/>
黠輿豈敢復意及哉故曰正曲為直而或徒以有繩于<lb/>
人能無辭乎卒歲所省商金萬有竒多矣且令是為虧<lb/>
<pb n="KR4e0184_WYG_006-24a"/>
國課而施不忍于商不為可矣而正課計未嘗有減于<lb/>
往乃自為減又為闗增鈔且百萬豈不當然哉故能為<lb/>
商省闗單金八千矣省豪奪金萬矣省小稅錢百萬矣<lb/>
所謂亦禁諸猾有所不得而商輸官有常也不然萬計<lb/>
者豈復為商有乃徒以為奸利者費其孰徳之觀此王<lb/>
子是政雖以佐治天下可矣<lb/>
　　邑志自序<lb/>
邑故有志讀者莫不曰踈何也莫大如縣名而以邑在<lb/>
<pb n="KR4e0184_WYG_006-24b"/>
西漢為樂安逺矣梁鱣齊人也縣特其封邑漢太守陳<lb/>
蕃所禮周璆臨濟人三國國淵蓋人皆援以入邑齊桓<lb/>
公之為諸侯盟主乆矣其盟在可稽實未言往一壇吾<lb/>
域是今何許豈不以地僻于臨淄道迂于諸侯乎而曰<lb/>
桓臺為公嘗盟諸侯乎是諸如是者今并知其不然矣<lb/>
官有賢不肖其姓名當俱存乃自國初至作志時百餘<lb/>
年間知縣裁九人丞以下至訓導各一而已元程鵬者<lb/>
徒能數百金直施爾齒于人物之倫夫邑本漢千乘縣<lb/>
<pb n="KR4e0184_WYG_006-25a"/>
也地割于廣饒故言乎隋以前千乘與樂安其實易以<lb/>
淆言乎隋以後千乘于廣饒其地乍不辨水經淄水注<lb/>
曰淄水又東北逕廣饒縣故城南言故有新也今城北<lb/>
廿里外有故城址或是酈道元之時廣饒見城然又未<lb/>
知為千乘歟則又未知為樂安歟志闕于昔故跡不著<lb/>
于兹非一日矣漢千乘者河所從以入于海也今邑濟<lb/>
所從以入于海也夫濟四瀆之一也而于邑焉出豈不<lb/>
足言乎人才之生其在于漢可矣迨入廣饒迄于有元<lb/>
<pb n="KR4e0184_WYG_006-25b"/>
又何其不易得也遭逢聖代鄉吾前行多以徳終士莫<lb/>
不知向學蓋滋剥之數焉邑令邢臺王子以乙巳春至<lb/>
忽覽故志慨然曰闕遂以謀之余余故為校集其諸川<lb/>
流質之水經而邑始末徴以漢等志尚諸君子其余正<lb/>
之<lb/>
　　贈吾邑庠何先生赴海州序<lb/>
先生以嘉靖乙未來典吾邑庠教而吾丁酉春還自金<lb/>
陵往始見先生者能勿洒然吾自失哉已參其語讀其<lb/>
<pb n="KR4e0184_WYG_006-26a"/>
文以吾獨所傾心測先生内何所非其有哉當是時先<lb/>
生裁四十年然而稽其不可少遲于銓曰家無以為禄<lb/>
其親大人耳今典教禄可知也歲四十金必謹其半遣<lb/>
上其親大人臨舍當遣先期數日無非戚如在顔色諸<lb/>
生望其色戚如也曰是復遣人于其親大人乎當念其<lb/>
親大人輒下泣知者請間浮<hi>闕</hi>可察也若是可謂不言而<lb/>
喻矣吾罷官以來頗得交于庠數君子稱賢者焉漢文<lb/>
唐詩而程朱㫖然而莫不孝敬于其父兄宗族而信且<lb/>
<pb n="KR4e0184_WYG_006-26b"/>
義于邑今二載矣自吾未聞其稱邑令丞誰氏况其治<lb/>
邑自吾未聞其有微及里俗事豈不賢哉吾邑自入我<lb/>
明垂二百載方䝉聖化而數君子錯然茂于今日言者<lb/>
庠入我明莫如先生造人今兹日也先生願隙地可築<lb/>
宫依古堂室之度制器備樂庶禮所謂鄉飲酒與射而<lb/>
邑值未遑也今赴海州先生當遂别諸生徐君孔卓以<lb/>
下咸不忍先生行吾不能狀先生然觀諸所不忍徴難<lb/>
也已<lb/>
<pb n="KR4e0184_WYG_006-27a"/>
　　送吾青潘守考績北上序<lb/>
婺源潘君之守吾青三年于此矣以今春二月考績詣<lb/>
闕吾邑郭尹言余有以贈厥行者顧余何足以為贈乎<lb/>
試言之往者新城青沙泊溢水其邑之議將遂驅之使<lb/>
東北下即髙苑博興樂安為水居矣君視水則以孝婦<lb/>
水决于長山横流入青沙泊復出而為彼中難也曰小<lb/>
人哉新城令也不圖可成之功而欲以連邑之人為魚<lb/>
乎言其狀撫臺但下長山縣補隄而已觀此君所以治<lb/>
<pb n="KR4e0184_WYG_006-27b"/>
吾青可言矣退殘吏禮文儒直抑情表堅節急荒儲興<lb/>
委習方今天下四垂不警忠賢在位聖人南面垂衣選<lb/>
良為郡屬以蒼生而吾青乃得君吳公在河南文翁在<lb/>
蜀無以加也功賢如此可以獻天子矣<lb/>
　　送吾邑侯王先生考績北上序<lb/>
國家給事中御史之選嚴矣皆察以進士博士行人推<lb/>
官知縣諸良而為推官知縣所得十六今上御極以來<lb/>
罷進士不直以授給事中御史而給事中御史為推官<lb/>
<pb n="KR4e0184_WYG_006-28a"/>
知縣所得十八然博士行人寡得而易推官知縣多得<lb/>
而難其尤莫如知縣難者推官郡一知縣多且劇爾夫<lb/>
錢穀以時入而闕于民之亡獄辭以法决而疑于客之<lb/>
屬故還其亡匪徒以足錢穀惠可徴矣辭于屬匪徒以<lb/>
平獄辭威可立矣于是用其威以伏暴而禁邪引其惠<lb/>
以滋農而興化故曰廢者興之資也下者髙之負也不<lb/>
知何時始或曰辛丑壬寅間矣邑民以亡莫不于侯水<lb/>
如歸焉君子格奸或嚴于辭或嚴于色侯可謂嚴于色<lb/>
<pb n="KR4e0184_WYG_006-28b"/>
非歟今三年矣而侯為人賢者所欽不賢者以却勿言<lb/>
吾青即聴于東諸邑法之平有如吾邑者乎法之行有<lb/>
如吾邑者乎侯誠能行其法于是侯佐來言所以贈侯<lb/>
考績行者惟今給事中御史之選豈不以諷議哉而多<lb/>
得于素剛有植之士侯良其人邑之民則不忍于侯兹<lb/>
行豈不惜哉<lb/>
　　送司訓稽君赴保定掌教序<lb/>
君來司吾邑庠訓也值所托舍向廢至夏秋間雨作夜<lb/>
<pb n="KR4e0184_WYG_006-29a"/>
榻亟徙而無少阻見于色也俟冬但出已俸修葺不以<lb/>
煩官兹事若細然充君志何往而非其安土哉本治毛<lb/>
詩兼通三禮諸生專受教者十有七八成才獨多師道<lb/>
有嚴然與人居則多和理惟曰事當然爾至于其所不<lb/>
當然者確乎在也暇惟閉關讀書彈琴今六七年于此<lb/>
矣而未嘗一日不思其母太夫人言及母太夫人輒下<lb/>
泣今擢保定君下泣曰吾當益西北行不能南覲于母<lb/>
何其酷也謂宜有贈者詩不云乎畏此簡書君其勉從<lb/>
<pb n="KR4e0184_WYG_006-29b"/>
王程以禄于太夫人可矣<lb/>
　　賀邑侯郭先生見褒序<lb/>
吾邑里習之敝舊矣而大梁郭君以去年冬蒞政今五<lb/>
閲月試言其大則故以力相足詐相成者莫不遲却于<lb/>
君之顔色而震讋乎君之裁斷静其恣有不為柔其豪<lb/>
有不出故曰一夫得情千室鳴絃而况四域之内相與<lb/>
歡負者乎夫禮教也威罰也譬之治玉威罰于禮教其<lb/>
猶錯乎君則威有所當加也罰有所必至也穆外而邃<lb/>
<pb n="KR4e0184_WYG_006-30a"/>
中莊容而約辭𢎞體而密理廉胥而嚴庭夫鼓吹以警<lb/>
途選騎以擁後今之官府自為衞且適者以有行也君<lb/>
于是薄不為也自君之至邑也君寮未聞有稱一觴安<lb/>
事君者况羅鮮肥吹笙竽以遊宴于外乎古今書可謂<lb/>
無不讀矣披閲巻政間不虚先是御史滿還闕于賢守<lb/>
令必有所禮而君為巡按傅子褒勸君寮莫不言當有<lb/>
以賀君竊以化理如此終被徴書任寄諷議試賴荒城<lb/>
備厥名履以君器業茂美臺史之賢豈不並可見哉<lb/>
<pb n="KR4e0184_WYG_006-30b"/>
　　賀郡寮馮君見褒序<lb/>
嘉靖丙午冬吾邑王長北當入覲太守潘公儀攝邑者<lb/>
莫如幕寮馮君而邑以不年國賦有闕吏言君當趣稅<lb/>
者君曰雨雪如此民寒且饑吾尚未知所以撫視而可<lb/>
更鞭撻之使畢亡乎民知君無趣稅意安居矣有無賴<lb/>
兒數十乘邑長出相與為期且刼某氏君察知其姓名<lb/>
忽然于坐若漏言者曰某某今為盗矣由是諸兒驚伏<lb/>
于君以為如神不敢發常以夜人定後自出行城市里<lb/>
<pb n="KR4e0184_WYG_006-31a"/>
有戢無復博徒若酗而况于為盗乎故終君在邑百里<lb/>
之内無毫髪損覽訟若細即遣之曰是不可以已乎必<lb/>
干人理然後逮訊有當于法雖豪必懲茍非其情無一<lb/>
不出故事獄成則令訟者自出楮直而君于是寸楮握<lb/>
粟無所責也寡婦當表者三皆諸生之母也君為之扁<lb/>
且禮其廬聞其為具即不往又三四日報馮公來上其<lb/>
堂見其子弟而已曰吾不敢于巷飲一也而不可使貞<lb/>
婦厨有煩費二也西堦故屋三楹所謂讀書舍者君夜<lb/>
<pb n="KR4e0184_WYG_006-31b"/>
所托宿也土床瓦盂晨夕再炊而已隆冬雖寒無杯酒<lb/>
之適明習吏事飾以儒術案牘滿前手自裁定清嚴有<lb/>
性至于用法無非平允所以三月在邑而至于今為民<lb/>
所不忍則在郡者可知也已于是潘公薦之御史臺党<lb/>
公而君遂為御史臺所褒奨某某里賢族也問所以賀<lb/>
君者竊以潘公今名太守党公名御史而君見知二公<lb/>
豈易得哉<lb/>
　　送邑侯郭君入覲序<lb/>
<pb n="KR4e0184_WYG_006-32a"/>
水經淄水注淄水又東北入馬車瀆亂流東北逕琅槐<lb/>
縣故城南馬車瀆者鉅定湖也若是吾邑自北門外竟<lb/>
域實兼廣饒鉅定琅槐三縣地矣琅槐鉅定迨東漢初<lb/>
已不見當以海潮所落土性不復廢至于今廣饒亦廢<lb/>
乃吾邑故其故城在今城北又自故城以北竟域百里<lb/>
間漸西于海多宜木棉而并以瀉稱者水泉有質故也<lb/>
然未嘗殘以潮故多可治何也周禮草人之職瀉鹵用<lb/>
貆本非專言濱海之地而已抑詩有之原隰裒矣信哉<lb/>
<pb n="KR4e0184_WYG_006-32b"/>
吾城直北與頗東北至海地且有差而邑侯大梁郭君<lb/>
以去年至邑為躬行田于是東北至馬車瀆歴琅槐故<lb/>
鄉益東北至馬井城益又並海東北至皮丘沈已循支<lb/>
脈溝西南至博昌里已南至廣饒故城度泲登桓公臺<lb/>
反復縣涉旬矣宣行三四百里終得土詳以為賦凖乃<lb/>
不難為海曲之行夫自今年春三月不雨至于夏五月<lb/>
麥十八槁逺近吁嗟當是之時孰非勤雨者乎且百日<lb/>
矣常脫粟飯一再舉亟賑于邑賴而全濟數千人里黠<lb/>
<pb n="KR4e0184_WYG_006-33a"/>
有嚴訟平暴熄禮教方興君將北上朝明年春正月朔<lb/>
先是撫臺䟽君政績聞于朝廷竊以堯舜在上有臣如<lb/>
此如被顯褒以觀天下休矣哉兹行乎某某咸謂是言<lb/>
可以為君贈者請書之云<lb/>
　　彭太宜人八十壽序<lb/>
靈寳彭君之來佐吾青也太宜人迎在養今年春二月<lb/>
壽登八袠君僚良為君慶乃張子冀子使吿余曰彭君<lb/>
之孝太宜人之賢且壽豈不備哉何也君以未明興詣<lb/>
<pb n="KR4e0184_WYG_006-33b"/>
太宜人寢問安始出視事晨曛當食躬上太宜人食時<lb/>
果春鮮非嘗以御太宜人食不食也五六年矣而盛服<lb/>
侍太宜人如一日日所裁事暮入為太宜人陳說太宜<lb/>
人常以君所裁事無弗善者為君益酌加餐君亦常以<lb/>
太宜人益酌加餐徴所裁事無弗善也君治青龔黄不<lb/>
逾也然豈不有端乎先是君滿三年績得為太宜人請<lb/>
誥榮矣又壽且康且孰非人子乎而得備養若是抑太<lb/>
宜人恭徳多覽識用佐君先大夫為名太守今復閲君<lb/>
<pb n="KR4e0184_WYG_006-34a"/>
在青方聰耳而明目安食而和履豈易得哉請為太宜<lb/>
人壽余乃益知太宜人賢且壽也始余知君治青可謂<lb/>
無不可為若是優也然精于理質以經義體以憲章通<lb/>
以物情無弗至也于是乎有法家所未及窮積歲所未<lb/>
及次而以一言剖可謂無不可伏然薄鞭撻不為也故<lb/>
曰敬親者不敢慢于人故能不忍于民而不至有少闕<lb/>
于事君之先為隰郡守也隰之治以異等稱用薦來青<lb/>
將又由青薦歴顯位太宜人壽矣榮矣將又以君加受<lb/>
<pb n="KR4e0184_WYG_006-34b"/>
崇封于太宜人之徳豈不盛哉是為序<lb/>
　　王太夫人壽序<lb/>
博興尹王君今洪洞名家云君之先西藍公為魚臺令<lb/>
冦難之後求所以安當食麾食若是專也視事五日而<lb/>
終于官是時君母太夫人年裁廿有四爾自此深居持<lb/>
閫以内事賢舅姑然後舅姑相繼而逝極力營送無毛<lb/>
髪闕始君生四歲矣至嘉靖甲午薦于山西丁未登進<lb/>
士第來尹博興遭逢聖世道化四浹孝子貞婦無隠不<lb/>
<pb n="KR4e0184_WYG_006-35a"/>
出而况名節如太夫人有司以上䝉覽堅白建表于門<lb/>
題曰節婦孔氏君之來博興也奉太夫人俱東今年某<lb/>
月壽六十有四君子以是謂太夫人有子君能為太夫<lb/>
人報而亦咸能報西藍公于九原下抑太夫人往及君<lb/>
嬰弱之辰廓然一室春秋蠶織常以夜分而還入寢二<lb/>
十年内三任大事何其悲也而蒞于君今在望邑身被<lb/>
顯命作範我明晨興承顔温其慈仁子拜于前孫拜于<lb/>
後又何其安也豈不見天道哉博興吾際邑也輒得見<lb/>
<pb n="KR4e0184_WYG_006-35b"/>
君詩不云乎如金如錫如圭如璧博興之治以徳化稱<lb/>
有以也國家重臺諫之選常十七八得之賢良縣令况<lb/>
復如君由此言之君所以為太夫人壽且無涯兼榮備<lb/>
懿慶矣哉<lb/>
　　為張生報徳蔡先生序<lb/>
張生四維二歲而孤早自彊志迨于冠年邑選雋才器<lb/>
于今尹大梁郭君乃所試文莫不見者異等不已督學<lb/>
臺以補諸生備昨己酉省試而生病腹塊未能行歴冬<lb/>
<pb n="KR4e0184_WYG_006-36a"/>
以至今春塊日以甚其師賈偕之見蔡先生問誰氏子<lb/>
先生惻然曰吾不關人疾痾乆矣今可使君衡不安于<lb/>
地下乎君衡者生之考甫先生客也生留先生許三月<lb/>
入藥三四十劑塊釋然矣于是里人為生幸而歸先生<lb/>
之識神等雖然先生每晨興出生切其脈循其塊知損<lb/>
幾何問朝食未若是勤也村辟有園勝于邑中方夏亭<lb/>
上名花映合滋蘭茂竹啼鳥六辰或命酌酒以飲于生<lb/>
涉經若史輒千餘言觀此先生之已生疾藥而已乎往<lb/>
<pb n="KR4e0184_WYG_006-36b"/>
先生領邯鄲丞不為也歸來十年晝户常閉彈琴賦詩<lb/>
而已泊中堅履諸賢令長必過相問延之往又不得而<lb/>
輸功徳于生若是生謁余言生我者父母活我者公余<lb/>
喜其愈而為之言庶報于先生傳子及孫俾永觀此君<lb/>
衡亦吾客云<lb/>
　　王太夫人壽序<lb/>
博興尹王君母太夫人今年六十有四乃士君子來謁<lb/>
予言為之壽者惟太夫人貞履詩書所稱何以逾哉如<lb/>
<pb n="KR4e0184_WYG_006-37a"/>
是而壽君益能為之壽何也愚覽古賢母未嘗不視子<lb/>
哲有稱為適不則為虞而君邑蹟為東土冠其大者濬<lb/>
濟平洲至利出田數萬畝倉有施粟萬口所仰而為春<lb/>
炊是故茍為民暴雖細必懲少干以私雖豪不入是故<lb/>
轉徙還者貧弱恃者屈抑直者饑寒存者何限哉宜無<lb/>
不父稱君而愛君者愛其人存其樹而况聞太夫人宜<lb/>
無不為太夫人壽太夫人族孔氏嘉靖丙午洪洞表節<lb/>
婦者厚厥嗣人施于博興於赫我明多良有司而君存<lb/>
<pb n="KR4e0184_WYG_006-37b"/>
焉賢母哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚谷集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚谷集巻七</head> <lb/>
    <p>
<pb n="KR4e0184_WYG_007-1a"/>
欽定四庫全書<lb/>
　愚谷集巻七<lb/>
　　　　　　　　　　　　明　李舜臣　撰<lb/>
　記志<lb/>
　　中麓堂記<lb/>
山東名勝稱泰山云泰山介齊魯間其北皆故齊地今<lb/>
章丘縣亦一區也縣有胡山胡山之髙比於泰山可雞<lb/>
鳴時見日須臾特遲山可知矣山有三麓其中一麓為<lb/>
<pb n="KR4e0184_WYG_007-1b"/>
今選部李君所居人是以稱中麓先生中麓堂成舜臣<lb/>
謹為之記記曰余幸得交中麓先生先生特秉𤣥覽自<lb/>
有文字有一未能讀乎讀而無不能有有而無不能言<lb/>
言而無不能嫓文章至今若歉古昔百五十餘年衆獨<lb/>
所屬聲律何等亦邃其端且如自舉已丑進士以來遭<lb/>
時少異而多簡嚴陪無事之位禄食當備若以昔為縣<lb/>
學生時起居内外視何以有異哉人尤所欽何所非其<lb/>
有哉而忻忻然視人寸益而上人操寸益若自以為弗<lb/>
<pb n="KR4e0184_WYG_007-2a"/>
之如矣往之為司封也人莫不望當為選部選部等諸<lb/>
司才賢所由于今獨重譬人喉舌援才而讓善廣招而<lb/>
衆集者豈不在容徳哉余覽古相權失得其有失者失<lb/>
在嫉忌人能先生持是雖佐天下可矣山河之氣始鍾<lb/>
為人而終有藉以聞胡山自此稱無極焉<lb/>
　　惜菴自記<lb/>
余㓜攻舉子業常夜啼鷄燃燭未寢頗以兹勤叨舉進<lb/>
士周旋縉紳之間始駭所聞置往習業奚啻芻狗然哉<lb/>
<pb n="KR4e0184_WYG_007-2b"/>
而復蹉跎至于白髪裁知讀經五六年爾還視五六年<lb/>
前聦䝉亦異歸來何事益書不廢幾忘饑食與渇飲時<lb/>
亟考正字欠申已誰能與秋草同歸哉令早如今何卒<lb/>
充然徒余一軀謂往可惜如余者嗟乎菴在未村壬寅<lb/>
春三月記<lb/>
　　息廬自記<lb/>
余郎從時習見朝儀朝西面位又次三行三品所在官<lb/>
則吏部左侍郎至于太僕寺卿而已罷朝從容肩輿還<lb/>
<pb n="KR4e0184_WYG_007-3a"/>
省金紫已榮頗與聞國大政議而如余愚辟之任者力<lb/>
不支欲仆勉下所任道旁喘息汗鼻曰吾息者而今以<lb/>
名余廬明余得解太僕寺卿非所任也廬當惜菴西榮<lb/>
深廣各丈歸暇眠興讀書其内亦吾息矣<lb/>
　　文牖自記<lb/>
小堂前二齋西則貯書奠有二几一當牖户一北當牖<lb/>
以當牖者考正文字賴牖之明而為毛髪畫也常以巳<lb/>
午二辰臨坐牖下惟縉紳先生習草書者遥逼真晉工<lb/>
<pb n="KR4e0184_WYG_007-3b"/>
矣乃窮終身之意草書何指竟徒為乎而希罕哉近見<lb/>
崑山魏先生出書其名六書精藴竊以邊旁一也篆當<lb/>
然者楷亦當然可使經文終亂于俗筆哉亦昨勉而知<lb/>
篆將付以吾餘生舊有狼尾筆百每可為百楷字計易<lb/>
詩書春秋儀周禮戴記論語孟子萬字正而已庶引吾<lb/>
意為自記之壬寅春正月也<lb/>
　　經房自記<lb/>
房在小堂之背西向余以歲在癸夘所營貯經典者記<lb/>
<pb n="KR4e0184_WYG_007-4a"/>
曰余舊飲酒罷官以來欲止絶酒勿飲中酲良苦痰壅<lb/>
肺熱虞斷余年復何徳延納客獨竟夕居惟海内文儒<lb/>
兼美前代秦漢文魏唐詩晉字皆非余所及矣何也諸<lb/>
以特生之姿卒成其美為世稱注余陋知讀經爾斯言<lb/>
具在亡婦志中歸後兼讀周禮晝户多關廢書何事哉<lb/>
度終不能使壺與局在堂而侈與麗在室也<lb/>
　　井亭自記<lb/>
余有小園在未村者以今春鑿井構草亭一其北記曰<lb/>
<pb n="KR4e0184_WYG_007-4b"/>
井出自下汲者極力而後有之書不云乎沉潛剛克殆<lb/>
謂此之類歟夫本洞中厚下潛徳而施韓内外跡接客<lb/>
至無辰無不意得惟不欲人玩忽廹而視之有嚴者存<lb/>
施而無責或曰施止其鄉如人所謂鄉先生者規繩自<lb/>
持所居深廣終巳不易非嘗造者安知其中所有何如<lb/>
焉灌園者左氏也左言極吾力而出斗井斗水適溢反<lb/>
復激井有聲不自意井累日水未落矣左氏者何知井<lb/>
有落辰惟落則見其情不復欺人以多且有而人不徳<lb/>
<pb n="KR4e0184_WYG_007-5a"/>
反自賢哉壬寅夏六月記<lb/>
　　比心亭自記<lb/>
余既作井亭記一日窺井忽然有憶往秋短言照水將<lb/>
心比者詩不云乎淑人君子以水清湛著人有心不當<lb/>
如是耶嘗求大學誠意厥指安在或如伊尹歸湯幡然<lb/>
始承予豈若使是民為堯舜之民豈不偉哉而令斯言<lb/>
出于莘年猶為不誠之意故曰意無慮也余愧無毫髪<lb/>
自見于世惟常此心不敢微非分覬叨官三品不以他<lb/>
<pb n="KR4e0184_WYG_007-5b"/>
陋得者為更名亭比心壬寅秋八月也<lb/>
　　青州增修兵備道記<lb/>
正徳辛未巨冦擾山東攻破城邑益都令獻縣牛公能<lb/>
逐捕冦言者山東當兵備道二一治青州一武定州而<lb/>
益都令擢山東按察司僉事整飭青州兵事至歲丙子<lb/>
牛公去位兵備道不復建牙嘉靖壬午顔神冦逸發牛<lb/>
公薦復來青而道建牙至于今治在城東南隅伊始草<lb/>
創因仍至戊戌夏山隂南湖沈公由監察御史拜今官<lb/>
<pb n="KR4e0184_WYG_007-6a"/>
顧治隘前忽然興臆此不當觀者耶于是辟地縱横五<lb/>
十餘步建大門一左右廊各數楹周垣百堵東西路濶<lb/>
皆丈餘而冬十有一月成事記曰青州之南礦地六七<lb/>
人𢎞治末始知竊礦之利辛未前後竊者浸廣利之所<lb/>
在已至殺人獨憚牛公歴年始定賴南諸山無復礦决<lb/>
而談青者何礦之未置乎反礦之覬欲如辰丹瓊珠雖<lb/>
辰之丹瓊之珠乎而方不以敝聞是故于文□用為<graphic n="KR3387" url="https://raw.githubusercontent.com/kanripo/KR-Gaiji/master/images/KR3387.png" mimeType="image/png"/>
復從戊戌以來非沈公在幾無寧日若是謂公枕席青<lb/>
<pb n="KR4e0184_WYG_007-6b"/>
可也淄川巨冦有規據山沈公即夜馳去淄川冦窘泣<lb/>
聲公自來邪急夜東南走亦東南追至<hi>原缺</hi>山殲者擒<lb/>
者冦數百人無一脫青乃䝉公公業方隆而可紀者謂<lb/>
如今青之日謹勒之石俟觀者焉<lb/>
　　新城縣重脩儒學記<lb/>
新城有學歲乆浸廢嘉靖庚子秋訓導陳某以學宫廢<lb/>
狀吿于邑大中丞致仕畢公而遂上于撫臺李公臺下<lb/>
其狀濟南判耿君議新學者費六百金而令永新顔君<lb/>
<pb n="KR4e0184_WYG_007-7a"/>
以冬十有二月蒞事閲庫無儲掲示邑中願新學者以<lb/>
名赴治于是某某各願捐貲隨力可至益以贖金故不<lb/>
逾歲而告成事大成殿一東西廡各一㦸門一櫺星門<lb/>
一明倫堂一東西齋各一饌堂一倉一庫一啓聖祠一<lb/>
鄉賢名宦祠各一舊無射圃今辟在櫺星門南亭一觀<lb/>
徳自㦸門入舊無角門今辟者四益書舍至三十楹公<lb/>
廨二各若干楹顔君吾友也伐石請記惟孔子曰好學<lb/>
近乎知力行近乎仁知恥近乎勇言好學者豈無數百<lb/>
<pb n="KR4e0184_WYG_007-7b"/>
巻讀者乎而不可道徳名其所學者非務所行者也學<lb/>
行一也嘗辟之種學之在人其辨壤與行莫如禮嘗辟<lb/>
之水禮之在人其治防與然則禮者非務禁人之欲所<lb/>
以節其欲也故曰非禮勿視非禮勿聴非禮勿言非禮<lb/>
勿動視聴言動欲也而容有非禮乘則乘人之恣遂而<lb/>
入之乎入而始非禮之視之聴之言之動仁人心也心<lb/>
無物累故謂之仁擇米曰精惟精惟一言其脫然無累<lb/>
而心純于徳性者也是故視聴言動即無非禮之視之<lb/>
<pb n="KR4e0184_WYG_007-8a"/>
聴之言之動禮者中而已矣故能允執厥中今觀是役<lb/>
顔君非以堯舜孔子斯道望諸生邪語有之負荷而趣<lb/>
垂手有餘顔君所謂能乎大者新城之政可徴也巳賢<lb/>
良為令上下所信某某咸贊厥成謁吾記者某也耿君<lb/>
某顔君某<lb/>
　　昌樂縣修學記<lb/>
昌樂名邑也吾同年友燕山李子自朝城調是惠而斷<lb/>
嚴而明故政成而民用裕李子謂猶未也而思有以風<lb/>
<pb n="KR4e0184_WYG_007-8b"/>
之學是以修昌樂有學聞自元季中間或修或徙語具<lb/>
載縣志中李子之始至也學適敝甚李子於是慨然歎<lb/>
曰學不治將圮吾為令而視學且圮其何以觀且年足<lb/>
而民和為之可矣於是計帑之羡者請于諸上官而率<lb/>
作焉蓋嘉靖丙戌歲也明年丁亥功成凡為櫺星門為<lb/>
㦸門㦸門之外分左右為鄉賢名宦祠其内為大成殿<lb/>
為東西廡殿後為明倫堂為東西齋齋後各為書舍堂<lb/>
後為學官舍三官舍之西為射圃是役也雖因舊為新<lb/>
<pb n="KR4e0184_WYG_007-9a"/>
而實宏隘壯朴斯豈徒然乎詩曰豈弟君子遐不作人<lb/>
李子之用心深逺矣士宜有思而為善者哉吾聞教立<lb/>
則軌存軌存則民恪教廢則軌越軌越則民荒恪斯脩<lb/>
脩斯一荒則僭可為也亂可為也是故昔者先王之教<lb/>
其民也鄉皆有學閭必有學故習正而志崇故雖下國<lb/>
逺方猶彬彬乎徳義之風矣後世時異勢殊不能聯鄉<lb/>
井之民而教之而但聚其秀者之于宫也所恃以興化<lb/>
致治者風俗焉爾故一人作之百人從之無難也近者<lb/>
<pb n="KR4e0184_WYG_007-9b"/>
作之逺者從之無難也故士者民之先也學校者民之<lb/>
表極也孟子曰仁之實事親是也義之實從兄是也貴<lb/>
乎知者能精乎此者也貴乎行者能致乎此者也故忠<lb/>
可移於君而惠可流於物夫是謂之才民生而有情譬<lb/>
則水也禮者猶防之也樂者猶導之也禮缺則潰樂缺<lb/>
則逆故禮樂有本有文有器有數而今之士且或未知<lb/>
所謂文與器與數是故三年之喪四時之祭聖人所以<lb/>
明生死之義隆痛慕之情者也而多或未之能行嗚呼<lb/>
<pb n="KR4e0184_WYG_007-10a"/>
不能于此而優于功立于政達之邦國天下者寡矣蓋<lb/>
基廣者積隆而徳厚者才茂故君子務本而已吾又竊<lb/>
嘗聞之踈聞寡識未有不迷其趨者也探𤣥騖逺未有<lb/>
不役其志者也甘榮嗜逸未有不移其情者也泥常染<lb/>
故未有不墮其則者也懋不懋存乎人爾李子諱錞字<lb/>
伯和嘉靖癸未進士請吾為記之者諸生某也在戊子<lb/>
夏五月<lb/>
　　邑修城記<lb/>
<pb n="KR4e0184_WYG_007-10b"/>
吾邑鼓樓建于元代鐘樓國初若夫城之建年無所考<lb/>
矣然歴成化正徳間一再加築舊志城圍九里有三十<lb/>
步高二丈五尺池廣二丈深丈而俱毁于己酉秋霖雨<lb/>
大梁郭君議脩城夫皆貧下户而人日給倉粟三升方<lb/>
春歲饑故也城門若梁鐘樓鼓樓則官出直付之優右<lb/>
興于今年春二月訖夏四月畢役更扁城門東曰鎮海<lb/>
西曰瞻嶽南曰通齊北曰望京乃至于秋報有虜入逺<lb/>
近承檄驅民始築濱海早寒夜不及息人情已揺而庶<lb/>
<pb n="KR4e0184_WYG_007-11a"/>
城守故當是時歸吾樂安謂之雄邑何也秋不廢農商<lb/>
不閉肆得以其間飭勵戎馬安不忘危今見于君涉變<lb/>
而圖宜彼無及嚴城選卒操厥長筭一也而以濟荒辟<lb/>
之衣裘君挈其領于是貧下户無弗在者因活四五千<lb/>
人番歸持贏霑迨耆孺夫君為民至矣一夫之遣一錢<lb/>
以上輒勞惻然求其可已而不免春築城豈不以倉粟<lb/>
存乎往事聴訟俾入楮直君至入粟父老云自有倉積<lb/>
無如今日者臺史劉公稱揚確乎其不可拔表上君賢<lb/>
<pb n="KR4e0184_WYG_007-11b"/>
信矣<lb/>
　　輞山書院志<lb/>
鈞州勝地曰輞山者張子魚築室其中置所藏書萬卷<lb/>
延鄉之子弟有才質者得縱觀焉子魚之為江西憲也<lb/>
吾從寮末得覩所謂輞山者圖及副使周某與吾友劉<lb/>
叔正所為記與述者知其創建之意蓋子魚以附郭上<lb/>
田易而得此初不自有共之諸生嘗以科舉之文體裁<lb/>
畫一童年而習既第乃易譬之銜轡遏其奔衝非至駑<lb/>
<pb n="KR4e0184_WYG_007-12a"/>
駘咸足驅策是謂大約而教之道不在是也人業一經<lb/>
以人聰明有及不及非謂髙明之士亦限之也夫明經<lb/>
飭行以達于官學古能文以明有徳古今所珍而科目<lb/>
之選也今但慕之以為科目已而不復有明經之志是<lb/>
故飾碎裂之辭庶榮利之願食且寢于其師說舊聞而<lb/>
未嘗有見于古今之際雖幸登第脫其故習已迫于簿<lb/>
書之殷關乎崇卑之間所謂學古而能文者竟荒且負<lb/>
不能有成科舉之文又不足用于世下焉者遂為貪佞<lb/>
<pb n="KR4e0184_WYG_007-12b"/>
之歸道徳之士殊等之才所以不可多而見也子魚方<lb/>
以萬巻書俟有志者究觀而强記也起其衰陋之習而<lb/>
資其才識之明且逺庶幾卓然有名其鄉者其微意也<lb/>
豈不美且盛哉<lb/>
　<lb/>
　<lb/>
　<lb/>
　愚谷集巻七<lb/>
</p>
<p>
</p>
  </div>
</body>
</text>
</TEI>
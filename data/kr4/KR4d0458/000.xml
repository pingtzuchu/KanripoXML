<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0458_WYG_000-1a"/>
欽定四庫全書　　　　　集部五<lb/>
　提要<lb/>
　　雙溪醉隱集六卷　　　别集類四<hi>元</hi>
　　　　<hi>臣</hi>等謹案雙溪醉隱集六卷元耶律鑄撰鑄<lb/>
　　　　字成仲遼東丹王九世孫中書令楚材之子<lb/>
　　　　也累官中書左丞相卒追贈懿寧王諡文忠<lb/>
　　　　事蹟具元史本傳楚材佐元太祖太宗平定<lb/>
　　　　天下立綱陳紀皆出其所規畫鑄少而聰敏<lb/>
<pb n="KR4d0458_WYG_000-1b"/>
　　　　尤工騎射從憲宗征蜀累建功績後三入中<lb/>
　　　　書定法令製雅樂多所禆賛經濟不愧其父<lb/>
　　　　而文章亦具有父風故元好問李冶諸人皆<lb/>
　　　　與相欵契然楚材湛然居士集尚有鈔本而<lb/>
　　　　鑄集久佚不傳藏書家至不能舉其名氏惟<lb/>
　　　　明錢溥内閣書目有耶律丞相雙溪集十九<lb/>
　　　　冊亦不詳其卷目檢勘永樂大典所収鑄雙<lb/>
　　　　溪醉隱集篇什較夥有前集新集續集别集<lb/>
<pb n="KR4d0458_WYG_000-2a"/>
　　　　外集諸名又别載趙著麻革王萬慶諸序䟦<lb/>
　　　　乃為鑄少年之詩名雙溪小藁者而作是所<lb/>
　　　　作諸集本各為卷帙頗有瑣碎之嫌謹裒集<lb/>
　　　　編次都為一集而仍以雙溪小稿原序原䟦<lb/>
　　　　分繫首末用存其槩鑄早從征伐足跡涉厯<lb/>
　　　　多西北極逺之區故所述塞外地理典故往<lb/>
　　　　往詳核如据和林城唐明皇御書闕特勤碑<lb/>
　　　　證新舊唐書作特勒之誤處月丁零二注辨<lb/>
<pb n="KR4d0458_WYG_000-2b"/>
　　　　論頗詳此類皆有禆於考證又其家在金元<lb/>
　　　　之間累世貴顯諳習朝廷舊聞集中如瓊林<lb/>
　　　　園龍和宫諸賦叙述海陵章宗軼事及宫室<lb/>
　　　　制度多金史所未及其他題咏亦多關係燕<lb/>
　　　　都故實而帝京景物畧諸書均未紀録亦足<lb/>
　　　　以資博識也至於金史耶律履傳元史耶律<lb/>
　　　　楚材傳均不著其里貫於史例頗為不合今<lb/>
　　　　考鑄寓歴亭詩註云予家遼上後家醫無閭<lb/>
<pb n="KR4d0458_WYG_000-3a"/>
　　　　又五湖别業詩註云余先居和林後寓隗臺<lb/>
　　　　今卜築縉雲五湖别業叙其遷徙之跡頗詳<lb/>
　　　　是尤足以補史之闕矣乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0458_WYG_000-4a"/>
原序<lb/>
中書省掌書記李暐一日袖書一編詣余曰此雙溪<lb/>
之歌詩也即公蒙年所為者約千首且十竊其一焉<lb/>
兼附近作共得一百五十餘篇離為五卷目之曰雙<lb/>
溪小藁今欲廣傳之庶在綺紈者見而思齊焉因之<lb/>
可以起吾風之己僨者也請子文以引其端幸毋讓<lb/>
余受而觀之見韁龍軛鳯鞭虬笞鼇以求其變極其<lb/>
所變而發諸心思則羅雲縠月紉秋藻春以盡其情<lb/>
<pb n="KR4d0458_WYG_000-4b"/>
嘻實天下之奇作也如金極夜延螢燭暗翠簾風窣<lb/>
月鈎閒此時年十五耳兩漢水乾秋飲馬五南霜重<lb/>
夜屯兵此又十七時語也蓋天與其性發言便高公<lb/>
諱鑄字成仲雙溪自號也公以東丹王之後右丞文<lb/>
獻公之孫中書令玉泉老之子鑠盡貴氣屈己以下<lb/>
人刮去驕佚折節以讀書及所為詩文又如此在天<lb/>
地間豈易得哉故樂為之引甲辰年上巳日龍山居<lb/>
士鴈門吕鯤書<lb/>
<pb n="KR4d0458_WYG_000-5a"/>
詩之為義也大矣哉三百篇而下離騷經得風雅之變<lb/>
秦亡漢興王澤未逺元鼎已來河梁之别始作得離騷<lb/>
之變也黄初綿絡以至於大業之際詩文比比而出大<lb/>
名於世者亦不可多得漢有蘓李魏有曹劉晉有潘陸<lb/>
宋有陶謝而已是故遺風不冺焉武徳再造徐庾淫靡<lb/>
尚且存焉為陳子昻一變而至於魯為李太白杜子美<lb/>
再變至於道退之後來使文起八代之衰道濟天下之<lb/>
溺於文章慎許可至於歌詩獨推之曰李杜文章在光<lb/>
<pb n="KR4d0458_WYG_000-5b"/>
熖萬丈長及乎天寳亂息大厯元和詩律再變以至今<lb/>
日矣嗚呼風雅不可復得見唐人之餘烈斯可矣雪浪<lb/>
齋日記有云建安纔六七子開元數两三人則所取其<lb/>
難如此又云書止於晉詩止於唐誠不誣矣若李若杜<lb/>
若韓若桞豈愧六朝諸賢歟國朝自取魏以來詩人益<lb/>
盛余嘗在貞祐季年親見玉泉大老懷親詩云黄犬不<lb/>
來愁耿耿白雲望斷思依依欲凴鱗羽傳音信海水西<lb/>
流鴈北飛又云黄沙三萬里白髪一孀親腸斷邉城月<lb/>
<pb n="KR4d0458_WYG_000-6a"/>
徘徊照旅人所以見哀思之情極矣又和人詩云仁義<lb/>
説與當途人恰似春風射馬耳此見感憤之懷亦以極<lb/>
矣思之有以見唐人餘烈焉雙溪成仲即玉泉中令君<lb/>
之子也生長北溟十三作歌詩下筆便入唐人之閫奥<lb/>
嘗作髙城曲云城髙三百尺枉教人費力賊不從外來<lb/>
當察城中賊又曰將出帯將來小胡笳擬回文暮春曲<lb/>
磨劔行春夜吟獨倚門之類皆十三時作也又隂不雨<lb/>
惜花吟琵琶詞公子行廣陵散十五六作也又贈坐竿<lb/>
<pb n="KR4d0458_WYG_000-6b"/>
道士水平橋題藍采和早行吟十八九作也又山市吟<lb/>
暮春對花寄故人題牧牛圖二十一二作也則知興寄<lb/>
情趣前人間有所不到者此詩向時往往傳至燕臺人<lb/>
初未甚信及其去嵗秋八月來自北庭大𦵏既已眀日<lb/>
首禮於香山寺元吕及余從行禮成長老拂几捧硯請<lb/>
各賦詩雙溪即書古詩云𣺌𣺌入平野悠悠到上方雲<lb/>
開見天闕回首超凡鄉元吕垂書余亦落筆既而雙溪<lb/>
復次元韻云人去豪華山好在夢回歌舞水空流又次<lb/>
<pb n="KR4d0458_WYG_000-7a"/>
余韻云翠輦不廻天地老白雲飛盡海山秋時已夕矣<lb/>
不及次吕之韻㑹九日登瓊花島用吕香山詩韻留題<lb/>
云蓬萊宫殿遺基在休對西風子細看及載觀次韻之<lb/>
作如蘭依修竹菊映青松輝彩省净氣韻深長便覺首<lb/>
倡大似落絮飛花雖有流風回雪之態豈能倫擬未幾<lb/>
復書途中之所作云松聲曲春雪謡蟄龍行雨圖休嗟<lb/>
行路難大傳燕市使向之未甚信者私用慚怍自是與<lb/>
燕士大夫唱酬無虚日每一篇出識者益増歎服不及<lb/>
<pb n="KR4d0458_WYG_000-7b"/>
悉書俱在前帙或謂余曰雙溪自十三以至今日方二<lb/>
十有餘便入唐人之閫奥而雕蟲篆刻白首坐牕見之<lb/>
者莫能何謂也余曰且騏驥堕地一日千里駑駘百嵗<lb/>
十駕而始至分也又何足怪歐陽文忠公有云能以技<lb/>
自顯於一世亦悟之天非積習致然信哉愚謂源深者<lb/>
自長矣向玉泉作懷親詩時亦是方冠之餘今雙溪思<lb/>
親三絶云一上居庸萬里心又一聲長笛野雲秋又云<lb/>
躊蹰搔首無人㑹時下樓來却上樓有是父有是子良<lb/>
<pb n="KR4d0458_WYG_000-8a"/>
然繼作甕山有感三絶云仙佩飄飄駕彩鸞感之至<lb/>
也又雪後吟立春前一日曲情之至也春日登蓬萊<lb/>
島頸聯云既解寶藏秦照膽也須珍惜漢吹毛用事<lb/>
之至也過故宫云栁陌風來雪滿沙理之至也擬古<lb/>
云水涵春色栁涵煙半是人間半是仙境之至也以<lb/>
代留别余云燕南春色老燕北草初肥露冷野花瘦<lb/>
月明江樹稀又云芳草不隨鶯燕老好山依舊水雲<lb/>
深逺之至也惜乎李子取之不多詞彩風流皆可備<lb/>
<pb n="KR4d0458_WYG_000-8b"/>
於管絃矣其容雅而體閑意深而情婉氣修而色粹調<lb/>
逸而聲諧抑之則紆餘委備揚之則條達疏暢得不蕩<lb/>
摇情性者哉執此過余求為後引懇切再四義不可辭<lb/>
此非小道實文章之菁華也可以意名難以言狀噫古<lb/>
今之人惟貴耳而賤目特異者迺見此耳不然安能結<lb/>
天下識者之舌也其經國圖逺之畧推賢去惡之心而<lb/>
已形諸歌詠余雖老矣猶可拭目而待續勒銘於雙溪<lb/>
未晚云趙著序<lb/>
<pb n="KR4d0458_WYG_000-9a"/>
中書大丞相之子有竒名善為詩余在朔方時嘗見其<lb/>
一二駭唶以為異及獲觀雙溪小藁始信嚮所傳不謬<lb/>
云趙虎岩吕龍山世雄於歌詩為之序引甚偹余辭其<lb/>
贅歟古人嫌其少作往往削藁不傳如李賀七嵗賦髙<lb/>
軒過迄於今傳誦亹亹在人口不能廢則少作何負乎<lb/>
况雙溪相門子生長北庭戎馬閒甫十餘嵗已能為歌<lb/>
詩至於斯嘻亦過人逺甚搏而躍之有激頽俗可無傳<lb/>
乎門下生秦人李暐眀之實為倡而我曹又和之其傳<lb/>
<pb n="KR4d0458_WYG_000-9b"/>
盖無疑今雙溪已嗣行中書事將見沛然為文黼為卿<lb/>
雲蒸為雨露以芘澤其天下此特土苴耳雖然源於細<lb/>
流廼成江漢則是集其權輿乎固不可以不志麻革序<lb/>
</p>
<p>
</p>
  </div>
</body>
</text>
</TEI>
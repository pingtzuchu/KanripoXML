<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0006_SBCK_006-1a"/>
陸士衡文集卷第六<lb/>
　　　　晉平原内史吳郡陸　機　士衡<lb/>
　擬古十二首　樂府十七首<lb/>
　　擬古十二首<lb/>
　　　擬行行重行行<lb/>
悠悠行邁逺戚戚憂思深此思亦何思思君徽<lb/>
與音音徽日夜離緬邈若飛沉王鮪懐河岫晨<lb/>
風思北林遊子眇天末還期不可㝷驚颷褰反<lb/>
信歸雲難寄音佇立想萬里沈憂萃我心攬衣<lb/>
有餘帶循形不盈衿去去遺情累安處撫清琴<lb/>
<pb n="KR4b0006_SBCK_006-1b"/>
　　　擬今日良宴會<lb/>
閑夜命懽友置酒迎風館齊僮梁甫吟秦娥張<lb/>
女彈哀音繞梁宇遺響入雲漢四座咸同志羽<lb/>
觴不可筭高談一何綺蔚若朝霞爛人生無幾<lb/>
何爲樂常苦晏譬彼伺晨鳥揚聲當及旦曷爲<lb/>
恒憂苦守此貧與賤<lb/>
　　　擬迢迢牽牛星<lb/>
昭昭清漢暉粲<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>光天歩牽牛西北廻織女東<lb/>
南顧華容一何冶揮手如振素怨彼河無梁悲<lb/>
此年歲暮跂彼無良緣睆焉不得度引領望大<lb/>
<pb n="KR4b0006_SBCK_006-2a"/>
川雙涕如霑露<lb/>
　　　擬渉江采芙蓉<lb/>
土山采瓊蘂穹谷繞芳蘭采采不盈掬悠悠懷<lb/>
所歡故鄕一何曠山川阻且難况思鍾萬里躑<lb/>
躅獨吟歎<lb/>
　　　擬青青河畔草<lb/>
靡靡江蘺草熠燿生河側皎皎彼姝女阿郍當<lb/>
軒織粲<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>妖容姿灼灼美顔色良人遊不歸偏<lb/>
棲獨隻翼空房來悲風中夜起歎息<lb/>
　　　擬明月何皎皎<lb/>
<pb n="KR4b0006_SBCK_006-2b"/>
安寢北堂上明月入我牖照之有餘輝攬之不<lb/>
盈手凉風繞曲房寒蟬鳴高栁踟蹰感節物我<lb/>
行永巳乆遊宦會無成離思難常守<lb/>
　　　擬蘭若生朝陽<lb/>
嘉樹生朝陽凝霜封其條執心守時信歲寒終<lb/>
不彫美人何其曠灼灼在雲霄隆想彌年月長<lb/>
嘯入飛颷引領望天末譬彼向陽翹<lb/>
　　　擬青青陵上栢<lb/>
苒苒高陵蘋習習隨風翰人生當幾時譬彼濁<lb/>
水瀾戚戚多滯念置酒宴所歡方駕振飛轡逺<lb/>
<pb n="KR4b0006_SBCK_006-3a"/>
遊入長安名都一何綺城闕鬱盤桓飛閣纓虹<lb/>
帶層臺冐雲冠高門羅北闕甲第椒與蘭俠客<lb/>
控絕景都人驂玉軒遨遊放情願慷慨爲誰歎<lb/>
　　　擬東城一何高<lb/>
西山何其峻層曲鬱崔嵬零露彌天墜蕙葉慿<lb/>
林衰寒暑相因襲時逝忽如頽三閭結飛轡大<lb/>
耋嗟落暉曷爲牽丗務中心若有違京洛多妖<lb/>
麗玉顔侔瓊㽔閑夜撫鳴琴惠音清且悲長歌<lb/>
赴促節哀響逐高徽一唱萬夫歎再唱梁塵飛<lb/>
思爲河曲鳥雙游灃水湄<lb/>
<pb n="KR4b0006_SBCK_006-3b"/>
　　　擬西北有高樓<lb/>
高樓一何峻迢迢峻而安綺窓出塵冥飛陛躡<lb/>
雲端佳人撫琴瑟纎手清且閑芳氣隨風結哀<lb/>
響馥若蘭玉容誰能顧傾城在一彈佇立望日<lb/>
<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>躑躅再三歎不怨佇立乆但願歌者歡思駕<lb/>
歸鴻羽比翼雙飛翰<lb/>
　　　擬庭中有奇樹<lb/>
歡友蘭時往迢迢匿音徽虞淵引絕景四節逝<lb/>
若飛芳草乆已茂佳人竟不歸躑躅遵林渚惠<lb/>
風入我懐感物戀所歡採此欲貽誰<lb/>
<pb n="KR4b0006_SBCK_006-4a"/>
　　　擬明月皎夜光<lb/>
歲暮凉風發昊天肅明明招揺西北指天漢東<lb/>
南傾朗月照閑房蟋蟀吟戶庭翻翻歸鴈集嘒<lb/>
嘒寒蟬鳴疇昔同宴友翰飛戾高冥服美改聲<lb/>
聽居愉遺舊情織女無機杼大梁不架楹<lb/>
　　樂府十七首<lb/>
　　　猛虎行<lb/>
渇不飮盗泉水熱不息惡木隂惡木豈無枝志<lb/>
士多苦心整駕肅時命杖策將逺㝷飢食猛虎<lb/>
窟寒棲野雀林日歸功未建時往歲載隂崇雲<lb/>
<pb n="KR4b0006_SBCK_006-4b"/>
臨岸駭鳴條隨風吟靜言幽谷底長嘯高山岑<lb/>
急絃無懦響亮節難爲音人生誠未易曷云開<lb/>
此袊眷我耿介懷俯仰愧古今<lb/>
　　　君子行<lb/>
天道夷且簡人道嶮而難休咎相乗躡翻覆若<lb/>
波瀾去疾苦不遠疑似實生患近火固宜熱履<lb/>
氷豈惡寒掇蜂㓕天道拾塵惑孔顔逐臣尚何<lb/>
有棄友焉足歎福鍾恒有兆禍集非無端天損<lb/>
未易辭人益猶可歡朗鑒豈逺假取之在傾冠<lb/>
近情苦自信君子防未然<lb/>
<pb n="KR4b0006_SBCK_006-5a"/>
　　　從軍行<lb/>
苦哉遠征人飄飄窮四遐南陟五嶺巔北戌長<lb/>
城阿谿谷深無底崇山鬱嵯峨奮臂攀喬木振<lb/>
迹渉流沙隆暑固巳慘凉風嚴且苛夏條集鮮<lb/>
藻寒氷結衝波胡馬如雲屯越旗亦星羅飛鋒<lb/>
無絕影鳴鏑自相和朝飡不免胄夕息常負戈<lb/>
苦哉遠征人撫心悲如何<lb/>
　　　豫章行<lb/>
汎舟清川渚遥望高山隂川陸殊塗軌懿親將<lb/>
逺㝷三荆歡同株四鳥悲異林樂會良自古悼<lb/>
<pb n="KR4b0006_SBCK_006-5b"/>
别豈獨今寄丗將幾何日呉無停隂前路旣巳<lb/>
多後塗隨年侵促促薄暮景亹亹鮮克禁曷爲<lb/>
復以兹曾是懷苦心遠節嬰物淺近情能不深<lb/>
行矣保嘉福景絕繼以音<lb/>
　　　苦寒行<lb/>
北遊幽朔城凉野多嶮難俯入窮谷底仰陟高<lb/>
山盤凝氷結重磵積雪𬒳長巒隂雲興嵓側悲<lb/>
風鳴樹端不覩白日景但聞寒鳥喧猛虎慿林<lb/>
嘯玄猿臨岸歎夕宿喬木下慘愴恒鮮歡渇飮<lb/>
堅氷漿飢待零露飡離思固巳乆寤寐莫與言<lb/>
<pb n="KR4b0006_SBCK_006-6a"/>
劇哉行役人慊慊恒苦寒<lb/>
　　　飮馬長城窟行<lb/>
驅馬陟隂山山隂馬不前往問隂山候勁虜在<lb/>
燕然戎車無停軌旌斾屢徂遷仰憑積雪嵓俯<lb/>
渉堅氷川冬來秋未反去家邈以緜獫狁亮未<lb/>
夷征人豈徒旋末德爭先鳴凶器無兩全師克<lb/>
薄賞行軍没微軀捐將遵甘陳迹収功單于旃<lb/>
振旅勞歸士受爵藁街傳<lb/>
　　　門有車馬客行<lb/>
門有車馬客駕言發故鄕念君乆不歸濡跡渉<lb/>
<pb n="KR4b0006_SBCK_006-6b"/>
江湘投𬒮赴門塗攬衣不及裳撫<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>携客泣淹<lb/>
淚叙溫凉借問邦族間惻愴論存亡親友多零<lb/>
落舊齒皆彫䘮市朝互遷易城闕或丘荒墳壟<lb/>
日月多松栢鬱芒芒天道信崇替人生安得長<lb/>
慷慨惟平生俛仰獨悲傷<lb/>
　　　君子有所思行<lb/>
命駕登北山延佇望城郭㕓里一何盛街巷紛<lb/>
漠漠甲第崇高闥洞房結阿閣曲池何湛湛清<lb/>
川帶華薄邃宇列綺窓蘭室接羅幕淑貌色斯<lb/>
升哀音承顔作人生誠行邁容華隨年落善哉<lb/>
<pb n="KR4b0006_SBCK_006-7a"/>
膏梁士營生奥且博宴安消靈根鴆毒不可恪<lb/>
無以肉食資取笑葵與藿<lb/>
　　　齊謳行<lb/>
營丘負海曲沃野爽且平洪川控河濟崇山入<lb/>
高冥東𬒳姑尤側南界聊攝城海物錯萬類陸<lb/>
産尚千名孟諸吞楚夢百二侔秦京惟師恢東<lb/>
表桓后定周傾天道有迭代人道無乆盈鄙哉<lb/>
牛山歎未及至人情爽鳩苟巳徂吾子安得停<lb/>
行行將復去長存非所營<lb/>
　　　日出東南隅行<hi>或日羅敷艶歌</hi>
<pb n="KR4b0006_SBCK_006-7b"/>
扶桑升朝暉照此高臺端高臺多妖麗濬房出<lb/>
清顔淑貌耀皎日惠心清且閑美目揚玉澤蛾<lb/>
眉象翠翰鮮膚一何潤秀色若可餐窈窕多容<lb/>
儀婉媚巧笑言暮春春服成粲<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>綺與紈金雀<lb/>
垂藻翹瓊佩結瑶璠方駕揚清塵濯足洛水瀾<lb/>
藹藹風雲會佳人一何繁南崖充羅幕北渚盈<lb/>
軿軒清川含藻景高岸𬒳華丹馥馥芳䄂揮泠<lb/>
泠纎指彈悲歌吐清響雅舞播幽蘭丹唇含九<lb/>
秋妍迹陵七盤赴曲迅驚鴻蹈節如集鸞綺態<lb/>
隨顔變沈姿無定源俯仰紛阿那顧歩咸可懽<lb/>
<pb n="KR4b0006_SBCK_006-8a"/>
遺芳結飛颷浮景映清湍冶容不足詠春游良<lb/>
可歎<lb/>
　　　長安有狹邪行<lb/>
伊洛有𡵨路𡵨路交朱輪輕葢承華景騰歩躡<lb/>
飛塵鳴玉豈不儒憑軾皆俊民烈心厲勁秋麗<lb/>
服鮮芳春余本倦游客豪彦多舊親傾葢承芳<lb/>
訊欲鳴當及晨守一不足矜𡵨路良可遵䂓行<lb/>
無曠迹矩歩豈逮人投足緒巳爾四時不必循<lb/>
將遂殊塗軌要子同歸津<lb/>
　　　前緩聲歌<lb/>
<pb n="KR4b0006_SBCK_006-8b"/>
游僊聚靈族高會層城阿長風萬里舉慶雲鬱<lb/>
嵯峨宓妃興洛浦王韓起太華北徴瑶臺女南<lb/>
要湘川娥肅肅宵駕動翩翩翠葢羅羽旗栖瓊<lb/>
鸞玉衡吐鳴和太容揮高絃洪崖發清歌獻酬<lb/>
旣已周輕舉乗紫霞揔轡扶桑技濯足湯谷波<lb/>
清輝溢天門垂慶惠皇家<lb/>
　　　長歌行<lb/>
逝矣經天日悲哉帶地川寸隂無停晷尺波豈<lb/>
徒旋年往迅勁矢時來亮急弦逺期鮮克及盈<lb/>
數固希全容華夙夜零體澤坐自捐兹物茍難<lb/>
<pb n="KR4b0006_SBCK_006-9a"/>
停吾壽安得延俛仰逝將過倐忽幾何間慷慨<lb/>
亦焉訴天道良自然但恨功名薄竹帛無所宣<lb/>
迨及歲未暮長歌承我閑<lb/>
　　　吳趨行<lb/>
楚妃且勿歎齊娥且莫謳四坐並清聽聽我歌<lb/>
吳趨吳趨自有始請從閶門起閶門何峨峨飛<lb/>
閣跨通波重欒承游極回軒啓曲阿藹藹慶雲<lb/>
𬒳泠泠祥風過山澤多藏育士風清且嘉㤗伯<lb/>
導仁風仲雍揚其波穆穆延陵子灼灼光諸華<lb/>
王迹隤陽九帝功興四遐大皇自冨春矯首頓<lb/>
<pb n="KR4b0006_SBCK_006-9b"/>
丗羅邦彦應運興粲若春林葩屬城咸有士吳<lb/>
邑最爲多八族未多侈四姓實名家文德熈淳<lb/>
懿武功侔山河禮讓何濟濟流化自滂沱淑美<lb/>
難窮紀啇㩁爲此歌<lb/>
　　　塘上行<lb/>
江籬生幽渚微芳不足宣𬒳䝉風雲會移居華<lb/>
池邊發藻玉臺下垂影滄浪泉霑潤旣已渥結<lb/>
根奥且堅四節逝不處繁華難乆鮮淑氣與時<lb/>
隕餘芳隨風捐天道有遷易人理無常全男懽<lb/>
智傾愚女愛衰避妍不惜微軀退但懼蒼蠅前<lb/>
<pb n="KR4b0006_SBCK_006-10a"/>
願君廣末光照妾薄暮年<lb/>
　　　悲哉行<lb/>
游客芳春林春芳傷客心和風飛清響鮮雲垂<lb/>
薄隂蕙草饒淑氣時鳥多好音翩翩鳴鳩羽喈<lb/>
喈倉庚吟幽蘭盈通谷長秀𬒳高岑女蘿亦有<lb/>
託蔓葛亦有㝷傷哉客遊士憂思一何深目感<lb/>
隨氣草耳悲詠時禽寤寐多逺念𬗟然苦飛沉<lb/>
願託歸風響寄言遺所欽<lb/>
　　　短歌行<lb/>
置酒高堂悲歌臨觴人壽幾何逝如朝霜時無<lb/>
<pb n="KR4b0006_SBCK_006-10b"/>
重至華不再揚蘋以春暉蘭以秋芳來日苦短<lb/>
去日苦長今我不樂蟋蟀在房樂以會興悲以<lb/>
别章豈曰無感憂爲子忘我酒旣㫖我肴旣臧<lb/>
短歌有詠長夜無荒<lb/>
陸士衡文集卷第六<lb/>
</p>
<p>
</p>
  </div>
</body>
</text>
</TEI>
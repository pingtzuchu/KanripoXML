<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0006_SBCK_008-1a"/>
陸士衡文集卷第八<lb/>
　　　　晉平原内史吳郡陸　機　士衡<lb/>
　雜著<lb/>
　　演連珠五十首　七徴一首<lb/>
　　　演連珠五十首<lb/>
臣聞日薄星廻穹天所以紀物山盈川冲后土<lb/>
所以播氣五行錯而致用四時違而成歲是以<lb/>
百官恪居以赴八音之離明君執契以要克諧<lb/>
之會<lb/>
臣聞任重於力才盡則困用廣其器應博則凶<lb/>
<pb n="KR4b0006_SBCK_008-1b"/>
是以物勝權而衡殆形過鏡則照窮故明主程<lb/>
才以效業貞臣底力而辭豐<lb/>
臣聞髦俊之才世所希乏丘園之秀因時則揚<lb/>
是以大人基命不擢才於后土明主聿興不降<lb/>
佐於昊蒼<lb/>
臣聞世之所遺未爲非寳主之所珍不必適治<lb/>
是以俊乂之藪希蒙翹車之招金碧之嵓必辱<lb/>
鳯舉之使<lb/>
臣聞祿放於寵非隆家之舉官私於親非興邦<lb/>
之選是以三卿世及東國多衰弊之政五矦並<lb/>
<pb n="KR4b0006_SBCK_008-2a"/>
軌西京有陵夷之運<lb/>
臣聞靈輝朝覯稱物納照時風夕灑程形賦音<lb/>
是以至道之行萬類取足於世大化旣洽百姓<lb/>
無匱於心<lb/>
臣聞頓網探淵不能招龍振網羅雲不必招鳳<lb/>
是以巢箕之叟不眄丘園之弊洗渭之民不發<lb/>
傳嵓之夢<lb/>
臣聞鑑之積也無厚而照有重淵之深目之察<lb/>
也有畔而眡周天壤之際何則應事以精不以<lb/>
形造物以神不以器是以萬邦凱樂非恱鐘鼓<lb/>
<pb n="KR4b0006_SBCK_008-2b"/>
之娛天下歸仁非感玉帛之惠<lb/>
臣聞積實雖㣲必動於物崇虚雖廣不能移心<lb/>
是以都人冶容不恱西施之影乗馬班如不輟<lb/>
太山之隂<lb/>
臣聞應物有方居難則易藏器在身所乏者時<lb/>
是以充堂之芳非幽蘭所難繞梁之音實縈絃<lb/>
所思<lb/>
臣聞智周通塞不爲時竆才經夷險不爲世屈<lb/>
是以凌颷之羽不求反風矅夜之目不思<hi>倒日</hi>
臣聞忠臣率志不謀其報貞士發憤期在明賢<lb/>
<pb n="KR4b0006_SBCK_008-3a"/>
是以柳莊黜殯非貪瓜衍之賞禽息碎首豈要<lb/>
先茅之田<lb/>
臣聞利眼臨雲不能垂照朗璞蒙垢不能吐暉<lb/>
是以明哲之君時有蔽壅之累俊乂之臣屢抱<lb/>
後時之悲<lb/>
臣聞郁烈之芳出於委灰繁會之音生於絕絃<lb/>
是以貞女要名於没世烈士赴節於當年<lb/>
臣聞良宰謀朝不必借威貞士衞主脩身則足<lb/>
是以三晉之強屈於齊堂之爼千乗之勢弱於<lb/>
陽門之哭<lb/>
<pb n="KR4b0006_SBCK_008-3b"/>
臣聞赴曲之音洪細入韻蹈節之容俯仰依詠<lb/>
是以言苟適事精粗可施士苟適道修短可命<lb/>
臣聞因雲灑潤則芬澤易流乗風載響則音徽<lb/>
自逺是以德敎俟物而濟榮名緣時而顯<lb/>
臣聞覽影偶質不能解獨指跡慕遠無救於遲<lb/>
是以循虚器者非應物之具玩空言者非致治<lb/>
之機<lb/>
臣聞鑚燧吐火以續湯谷之晷揮翮生風而繼<lb/>
飛廉之功是以物有㣲而毗著事有瑣而<hi>助洪</hi>
臣聞春風朝煦蕭艾蒙其溫秋霜宵墜芝蕙𬒳<lb/>
<pb n="KR4b0006_SBCK_008-4a"/>
其凉是以威以齊物爲肅德以普濟爲弘<lb/>
臣聞性之所期貴賤同量理之所極卑高一歸<lb/>
是以淮月禀水不能加凉晞日引火不必<hi>増輝</hi>
臣聞巧盡於噐習數則貫道繫於神人亡則㓕<lb/>
是以輪匠肆目不乏奚仲之妙瞽史清耳而無<lb/>
伶倫之察<lb/>
臣聞絕節高唱非凢耳所悲肆義芳訊非庸聽<lb/>
所善是以南荆有寡和之歌東野有不釋<hi>之辯</hi>
臣聞㝷烟染芬薰息猶芳徵音錄響操終則絕<lb/>
何則垂於世者可繼止乎身者難結是以玄晏<lb/>
<pb n="KR4b0006_SBCK_008-4b"/>
之風恒存動神之化巳㓕<lb/>
臣聞託闇蔵形不爲巧密倚智隱情不足自匿<lb/>
是以重光發藻㝷虚捕景大人貞觀探心<hi>昭忒</hi>
臣聞披雲看霄則天文清澄風觀水則川流平<lb/>
是以四族放而唐劭二臣誅而楚寧<lb/>
臣聞音以比耳爲羙色以恱目爲歡是以衆聽<lb/>
所傾非假北里之操萬夫婉孌非俟西子之顔<lb/>
故聖人隨世以擢佐明主因時而命官<lb/>
臣聞出乎身者非假物所隆牽乎時者非克巳<lb/>
所朂是以利盡萬物不能叡童昏之心德表生<lb/>
<pb n="KR4b0006_SBCK_008-5a"/>
民不能救捿遑之辱<lb/>
臣聞動循定檢天有可察應無常節身或難照<lb/>
是以望景揆日盈數可期撫臆論心有時<hi>而謬</hi>
臣聞傾耳求音眡優聽苦澄心徇物形逸神勞<lb/>
是以天殊其數雖同方不能分其慼理塞其通<lb/>
則並質不能共其休<lb/>
臣聞遯世之士非受匏瓜之性幽居之女非無<lb/>
懷春之情是以名勝欲故偶影之操矜窮愈達<lb/>
故凌霄之節厲<lb/>
臣聞聽極於音不慕鈞天之樂身足於䕃不假<lb/>
<pb n="KR4b0006_SBCK_008-5b"/>
垂天之雲是以蒲宻之黎遺時雍之世豐沛之<lb/>
士忘桓撥之君<lb/>
臣聞飛轡西頓則離朱與矇瞍收察懸景東秀<lb/>
則夜光與珷玞匿耀是以才換世則俱困功偶<lb/>
時而並劭<lb/>
臣聞示應於近逺有可察託驗於顯㣲或可包<lb/>
是以寸管不傃天地不能以氣欺尺表逆立日<lb/>
月不能以形逃<lb/>
臣聞絃有常音故曲終則改鏡無畜影故觸形<lb/>
則照是以虚巳應物必䆒千變之容挾情適事<lb/>
<pb n="KR4b0006_SBCK_008-6a"/>
不觀萬殊之妙<lb/>
臣聞柷敔希聲以諧金石之和鼙皷踈擊以節<lb/>
繁絃之契是以經治必先其通圖物恒審<hi>其會</hi>
臣聞目無常音之察耳無照景之神故在乎我<lb/>
者不誅之於巳存乎物者不求備於人<lb/>
臣聞放身而居體逸則安肆口而食屬厭則充<lb/>
是以王鮪登爼不假吞波之魚蘭膏停室不思<lb/>
銜燭之龍<lb/>
臣聞衝波安流則龍舟不能以漂震風洞發則<lb/>
夏屋有時而傾何則牽乎動則靜凝係乎靜則<lb/>
<pb n="KR4b0006_SBCK_008-6b"/>
動貞是以淫風大行貞女蒙冶容之誨淳化殷<lb/>
流盜跖挾曾史之情<lb/>
臣聞達之所服貴有或遺竆之所接賤而必㝷<lb/>
是以江漢之君悲其墜屨少原之婦哭其<hi>亡簮</hi>
臣聞觸非其類雖疾不應感以其方雖㣲則順<lb/>
是以商颷漂山不興盈尺之雲谷風乗條必降<lb/>
彌天之潤故闇於治者唱繁而和寡審乎物者<lb/>
力約而功峻<lb/>
臣聞烟出於火非火之和情生於性非性之適<lb/>
故火壯則烟㣲性充則情約是以殷墟有感物<lb/>
<pb n="KR4b0006_SBCK_008-7a"/>
之悲周京無佇立之跡<lb/>
臣聞適物之技俯仰異用應事之噐通塞異任<lb/>
是以鳥栖雲而繳飛魚蔵淵而網沉賁皷宻而<lb/>
含響朗笛踈而吐音<lb/>
臣聞理之所守勢所常奪道之所閉權所必𨳩<lb/>
是以生重於利故據圖無揮劍之痛義重於身<lb/>
故臨川有投跡之哀<lb/>
臣聞圖形於影未盡纎麗之容察火於灰不覩<lb/>
洪赫之烈是以問道存乎其人觀物必造<hi>其質</hi>
臣聞通於變者用約而利博明其要者噐淺而<lb/>
<pb n="KR4b0006_SBCK_008-7b"/>
應玄是以天地之賾該於六位萬殊之曲窮於<lb/>
五絃<lb/>
臣聞情見於物雖遠猶踈神蔵於形雖近則宻<lb/>
是以儀天歩晷而脩短可量臨淵揆水而淺深<lb/>
難察<lb/>
臣聞虐暑薫天不减堅氷之寒涸隂凝地無累<lb/>
陵火之熱是以吞縱之強不能反蹈海之志漂<lb/>
鹵之威不能降西山之節<lb/>
臣聞理之所開力所常逹數之所塞威有必窮<lb/>
是以烈火流金不能焚景沉寒凝海不能<hi>結風</hi>
<pb n="KR4b0006_SBCK_008-8a"/>
臣聞足於性者天損不能入貞於期者時累不<lb/>
能淫是以迅風陵雨不謬晨禽之察勁隂殺節<lb/>
不凋寒木之心<lb/>
　　　七徵<lb/>
玄虛子耽性冲素雍容玄泊棄時俗而弗徇甘<lb/>
漁釣於一壑乃有通㣲大夫怨皇后之失寳傷<lb/>
鴻誓之後聞策玄黃於榛險憑穴嵓而放言通<lb/>
㣲大夫曰奇膳玉食竆滋致豐簡犧羽族考牲<lb/>
毛宗俯出沉鮪仰落歸鴻剖柔胎於孕豹宰潜<lb/>
肝乎豢龍拾朝陽之遺卵納丹穴之飛凰神宰<lb/>
<pb n="KR4b0006_SBCK_008-8b"/>
奇稔嘉禾之穗含滋發馨素頴玉銳灼若皓雪<lb/>
之頽玄雲皎若明珠之積緇匱素蟣踊而瀺灂<lb/>
滋芬溢而相徽味雖濃而弗爽氣旣惠而復奇<lb/>
介景福於眉壽𥙿溫克乎齊聖子能饗之乎通<lb/>
㣲大夫曰豐居蕐殿奇搆磊落萬宇雲覆千楹<lb/>
林錯仰綏瑰木俯積瑌石敷延袤之廣廡矯凌<lb/>
霄之高閣秀清暉乎雲表騰藻䕃之奕奕珍觀<lb/>
清榭岳立連行雲階飛陛仰陟穹蒼聳浮柱而<lb/>
虬立施飛檐以龍翔回房旋室綴珠襲玉圖畫<lb/>
神仙延祐承福懸闥高逹長廊廻屬於是登漸<lb/>
<pb n="KR4b0006_SBCK_008-9a"/>
臺理俊音鏡玄沚望長林逐狡獸弋輕禽覽壯<lb/>
藝以恱觀聆和樂而怡心子能居之乎通㣲大<lb/>
夫曰金石諧而齊響塤箎協而和鳴於是才人<lb/>
進羽籥玄弁𬒳藻襲俯縈領以鴻歸仰矯首而<lb/>
鶴立激長歌而丹唇發鏗鏘乎柔木合清商以<lb/>
絕節揮流徵而赴曲奏商荆之高歎詠易水之<lb/>
清角爾乃覩蛾眉之羣麗容旣都而又閑矯纎<lb/>
腰以逐節頓皓足於皷盤舒妍暉以妖韶若陵<lb/>
危之未安通㣲大夫曰葢聞洙北有采唐之思<lb/>
淇上有送予之歎關雎以寤寐爲戚溱洧以謔<lb/>
<pb n="KR4b0006_SBCK_008-9b"/>
浪爲歡若夫妖嬪豔女蒐羣擢俊穆藻儀於令<lb/>
表茂當年之柔嫚罄妍䂓之約綽體每變而增<lb/>
閑秀紅蕤其愉愉若餘頴之可飡若夫靈晷潜<lb/>
祖顏退羽觴升清琴厲因清明以宣誠流徽睇<lb/>
而授愛纎手揮而鳴佩鏗華衿被則芳塵萃子<lb/>
其納之乎通㣲大夫曰塗有殊而一致業有殊<lb/>
而名約各因姿以效績期寄響於天人也孰與<lb/>
顯奇蹤於萬邦撫六轡而高遊瞰八宇以攄眄<lb/>
齊清風乎諸矦言成否㤗氣作溫凉弭侵略於<lb/>
強暴綜墜紀乎危邦子豈不願斯之雍容乎通<lb/>
<pb n="KR4b0006_SBCK_008-10a"/>
㣲大夫曰明主應期撫民以德配仁風於黃唐<lb/>
齊威靈乎宸極彛倫幸序庶績咸乂盪流風於<lb/>
雍俗給天民乎齊㤗是以玄靈感而表應嘉神<lb/>
繁而畢覿舞唐庭之來儀鳴岐陽之鸑鷟應天<lb/>
監之休命荷神聽之介福然聖主逹持盈之寳<lb/>
術寤經國之在賢各畢榮於分局期贊化於大<lb/>
鈞吾子豈不欲縻好爵於天宇顯列業乎帝臣<lb/>
歟玄虚子作而言曰甚哉鄙人之惑也猶窮繩<lb/>
自逸於井幹憑河盜本於黃川欽至論敷敝祍<lb/>
謹聞命於王孫<lb/>
<pb n="KR4b0006_SBCK_008-10b"/>
</p>
<p>
陸士衡文集卷第八<lb/>
</p>
<p>
</p>
  </div>
</body>
</text>
</TEI>
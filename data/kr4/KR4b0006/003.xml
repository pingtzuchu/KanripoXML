<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0006_SBCK_003-1a"/>
陸士衡文集卷第三<lb/>
　　　　晉平原内史吳郡陸　機　士衡<lb/>
　賦二<lb/>
　　幽人賦　列仙賦<lb/>
　　凌霄賦　述思賦<lb/>
　　歎逝賦<hi>并序</hi>大暮賦<hi>并序</hi>
　　感丘賦<lb/>
　　　幽人賦<lb/>
世有幽人漁釣乎玄渚彈雲冕以辭世披霄褐<lb/>
而延佇是以物外莫得窺其奥舉世不足揚其<lb/>
<pb n="KR4b0006_SBCK_003-1b"/>
波勁秋不能雕其葉芳春不能發其華超塵冥<lb/>
以絕緒豈世網之能加<lb/>
　　　列僊賦<lb/>
夫何列仙玄妙超攝生乎世表因自然以爲基<lb/>
仰造化而聞道性冲虚以易足年緬邈其難老<lb/>
爾乃呼翕九陽抱一含元引新吐故雲飮露飡<lb/>
違品物以長盻妙羣生而爲言爾其嘉會之仇<lb/>
息宴遊栖則昌客弄玉洛宓江妃觀百化於神<lb/>
區覲天皇於紫微過太華以息駕越流沙而來<lb/>
歸<lb/>
<pb n="KR4b0006_SBCK_003-2a"/>
　　　凌霄賦<lb/>
挾至道之容微狹流俗之紛沮颺余節以逺模<lb/>
風扶揺而相予削陋跡於分丘省遊僊而投軌<lb/>
凱情累以遂濟豈時俗之云阻判煙雲之騰躍<lb/>
半天歩而無旅詠凌霄之飄飄永終焉而弗悔<lb/>
昊蒼煥而運流日月飜其代序下霄房之靡迄<lb/>
卜良晨而復舉陟瑶臺以投轡歩玉除而容與<lb/>
　　　述思賦<lb/>
情易感於已攬思難戢於未忘嗟伊思之且爾<lb/>
夫何往而弗臧駭中心於同氣分戚皃於異方<lb/>
<pb n="KR4b0006_SBCK_003-2b"/>
寒鳥悲而饒音衰林愁而寡色嗟余情之屢傷<lb/>
負大悲之無力茍彼塗之信險恐此日之行吳<lb/>
亮相見之幾何又離居而别域觀尺景以傷悲<lb/>
撫寸心而悽惻<lb/>
　　　歎逝賦<hi>并序</hi>
昔每聞長老追計平生同時親故或彫落巳盡<lb/>
或僅有存者余年方四十而懿親戚屬亡多存<lb/>
寡暱交宻友亦不半在或所曾共遊一塗同宴<lb/>
一室十年之内索然巳盡以是思哀哀可知矣<lb/>
乃爲賦曰<lb/>
<pb n="KR4b0006_SBCK_003-3a"/>
伊天地之運流紛升降而相襲日望空以駿驅<lb/>
節循虚而警立嗟人生之短期孰長年之能執<lb/>
時飄忽其不再老晼晚其將及懟瓊蘂之無徴<lb/>
恨朝霞之難挹望湯谷以企予惜此景之屢戢<lb/>
悲夫川閱水以成川水滔滔而日度世閱人而<lb/>
爲世人冉冉而行暮人何世而弗新世何人之<lb/>
能故野每春其必華草無朝而遺露經終古而<lb/>
常然率品物其如素譬日及之在條恒雖盡而<lb/>
不寤雖不寤而可悲心惆焉而自傷亮造化之<lb/>
若兹吾安取夫乆長痛靈根之夙殞怨具爾之<lb/>
<pb n="KR4b0006_SBCK_003-3b"/>
多䘮悼堂搆之頽瘁愍城闕之丘荒親彌懿其<lb/>
巳逝交何戚而不亡咨余命之方殆何視天之<lb/>
茫茫傷懷悽其多念慼貌瘁而鮮歡幽情發而<lb/>
成緒滯思叩而興端慘此世之無樂詠在昔而<lb/>
爲言居充堂而衍宇行連駕而比軒彌年時其<lb/>
詎幾夫何往而不殘或冥邈而旣盡或寥廓而<lb/>
僅半信松茂而栢恱嗟芝焚而蕙歎苟性命之<lb/>
弗殊豈同波而異瀾瞻前軌之旣覆知此路之<lb/>
良難啓四體之深悼懼兹形之將然毒娛情之<lb/>
寡方怨感目之多顔諒多顔之感目神何適而<lb/>
<pb n="KR4b0006_SBCK_003-4a"/>
獲怡㝷平生於響像覽前物而懷之歩寒林以<lb/>
悽惻翫春翹而有思觸萬類以生悲歎同節而<lb/>
異時年彌往而念廣塗薄暮而意迮親落落而<lb/>
日稀友靡靡而愈索顧舊要於遺存得十一於<lb/>
千百樂隤心其如忘哀緣情而來宅託末契於<lb/>
後生余將老而爲客然後弭節安懷妙思天造<lb/>
精浮神淪忽在世表寤大暮之同寐何矜晚以<lb/>
怨早指彼日之方除豈兹情之足攪感秋華於<lb/>
衰木瘁零露於豐草在殷憂而弗違夫何云乎<lb/>
識道將頥天地之大德遺聖人之洪寳解心累<lb/>
<pb n="KR4b0006_SBCK_003-4b"/>
於末迹聊優㳺以娛老<lb/>
　　　大暮賦<hi>并序</hi>
夫死生是得失之大者故樂莫甚焉哀莫深焉<lb/>
使死而有知乎安知其不如生如遂無知耶又<lb/>
何生之足戀故極言其哀而終之以逹庶以𨳩<lb/>
夫近俗云<lb/>
夫何天地之遼闊而人生之不可乆長日引月<lb/>
而並隕時維歲而俱䘮知自壯而得老體自老<lb/>
而得亡顧黃墟之杳杳悲泉路之翳翳挫千乗<lb/>
猶一毫當何數乎智慧徒假願於須臾指夕景<lb/>
<pb n="KR4b0006_SBCK_003-5a"/>
而爲誓忽呼吸而不振奄神徂而形斃顧萬物<lb/>
而遺恨收百慮而長逝於是六親雲起姻族如<lb/>
林爭塗淹淚望門舉音敷幄席以悠想陳備物<lb/>
而虞靈仰寥廓而無見俯寂寞而無聲肴饛饛<lb/>
其不毀酒湛湛而每盈屯送客於山足伏<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>道<lb/>
而哭之扄幽戸以大畢訴玄闕而長辭㱕無塗<lb/>
兮往不反年彌去兮逝彌遠彌遠兮日隔無塗<lb/>
兮曷因庭樹兮葉落暮草兮根陳<lb/>
　　　感丘賦<lb/>
泛輕舟於西川背京室而電飛遵伊洛之坻渚<lb/>
<pb n="KR4b0006_SBCK_003-5b"/>
㳂黃河之曲湄覩墟墓於山梁託崇山以自綏<lb/>
見兆域之藹藹羅魁封之纍纍於是徘徊洛涯<lb/>
弭節河干佇盻畱心慨爾遺歎仰終古以遠念<lb/>
窮萬緒乎其端伊人生之寄世猶水草乎山河<lb/>
應甄陶以歲改順通川而日過爾乃申舟人以<lb/>
遂往橫大川而有悲傷年命之倐忽怨天歩之<lb/>
不幾雖履信而思順曾何足以保兹普天壌其<lb/>
弗免寧吾人之所辭願靈根之晚墜指歲暮而<lb/>
爲期<lb/>
陸士衡文集卷第三<lb/>
</p>
<p>
</p>
  </div>
</body>
</text>
</TEI>
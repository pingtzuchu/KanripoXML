<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0006_SBCK_000-1a"/>
晉二俊文集叙<lb/>
　　　奉議郎知嘉興府華亭縣事徐民瞻<lb/>
民瞻㓜閱晉陸機士衡傳太康末士衡與弟雲<lb/>
士龍俱入洛造太常張華蕐素重其名一見如<lb/>
舊識曰伐吳之役利獲二俊嘗伸卷反覆求二<lb/>
俊所以名於世者張華所以稱道而有得士之<lb/>
喜者觀之葢其兄弟以文章齊驅並駕於兵戈<lb/>
擾攘之間聲聞閎肆人無能出其右者時號二<lb/>
陸蕐聞服之乆一旦驟得之宜其欣慰而稱道<lb/>
之也吁二俊殁寥寥且千載其人不可得而見<lb/>
<pb n="KR4b0006_SBCK_000-1b"/>
矣其文章所謂如朗月之垂空重嵓之積秀者<lb/>
固自若也耳目可無所見聞乎其載於文選諸<lb/>
書中者亦多即而熟讀之其詞深而雅其意博<lb/>
而顯遠超枚馬高躡王劉百代之文宗也每以<lb/>
未見其全集爲恨聞之鄕老曰士衡有集十卷<lb/>
以文賦爲首士龍集十卷以逸民賦爲首雖知<lb/>
之求之未遂偶因乏使承雲間民社之寄二俊<lb/>
雲間人也拜命之日良慰千中謂平素願見而<lb/>
不可得者遂於此行矣到官之𥘉首見遺像於<lb/>
吏舎之旁塵埃漫汚曖昧殊甚大非所以揭䖍<lb/>
<pb n="KR4b0006_SBCK_000-2a"/>
妥靈之本意即日闢縣學之東偏建祠宇奉以<lb/>
遷焉邦人觀瞻無不懽喜稱嘆因訪其遺文於<lb/>
郷曲得士衡集十卷于新淮西撫幹林君其首<lb/>
篇冠以文賦士龍集十卷則無之明年移書故<lb/>
人祕書郞鍾君得之于冊府首篇逸民賦悉如<lb/>
所聞亟繕冩命工鋟之木以行目曰晉二俊文<lb/>
集二俊之文自晉歷隋唐更五代迄于我宋又<lb/>
二百四十餘年湮没不彰今焉恍如揭日月于<lb/>
雲霧之上震雷霆于乆息之中焜燿雲間雲間<lb/>
學士大夫宗之仰之有餘師矣二俊之名不朽<lb/>
<pb n="KR4b0006_SBCK_000-2b"/>
矣民瞻之欲遂矣又明年書成謹述于篇首慶<lb/>
元庚申仲春旣望信安徐民瞻述<lb/>
</p>
<p>
</p>
  </div>
</body>
</text>
</TEI>
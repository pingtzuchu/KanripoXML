<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0006_SBCK_009-1a"/>
陸士衡文集卷第九<lb/>
　　　　晉平原内史吳郡陸　機　士衡<lb/>
　頌　箴　贊　牋　表　文　誄　哀辭<lb/>
　　漢高祖功臣頌　丞相箴<lb/>
　　孔子贊　王子喬贊<lb/>
　　至洛與成都王牋　謝平原内史表<lb/>
　　吊魏武文　吊蔡邕文<lb/>
　　吊吳大帝誄　愍懷太子誄<lb/>
　　吳貞獻處士陸君誄<lb/>
　　吊丞相江陵矦陸公誄<lb/>
<pb n="KR4b0006_SBCK_009-1b"/>
　　吳大司馬陸公誄<lb/>
　　晉劉處士參妻王氏夫人誄<lb/>
　　吳大司馬陸公少女哀辭<lb/>
　　　漢高祖功臣頌<lb/>
相國鄼文終矦沛蕭何相國平陽懿矦沛曹參<lb/>
太子少傅留文成矦韓張良丞相曲逆獻矦陽<lb/>
武陳平楚王淮隂韓信梁王昌彭越淮南王六<lb/>
黥布趙景王大梁張耳韓王韓信燕王豐盧綰<lb/>
長沙文王吳芮荆王沛劉賈太傅安國懿矦王<lb/>
陵左丞相絳武矦沛周勃相國舞陽矦沛樊噲<lb/>
<pb n="KR4b0006_SBCK_009-2a"/>
右丞相曲周景矦高陽酈商太僕汝隂文矦沛<lb/>
夏矦嬰丞相潁隂懿矦睢陽灌嬰代丞相陽陵<lb/>
景矦魏傅寛車騎將軍信武肅矦靳歙大行廣<lb/>
野君高陽酈食其中郞建信矦齊劉敬大中大<lb/>
夫楚陸賈太子太傅稷嗣君薛叔孫通魏無知<lb/>
護軍中尉隨何新成三老董公轅生將軍紀信<lb/>
御史大夫沛周苛平國君矦公右三十一人與<lb/>
定天下安社稷者也<lb/>
頌曰茫茫宇宙上墋下黷波振四海塵飛五岳<lb/>
九服徘徊三靈改卜赫矣高祖肇載天祿沉跡<lb/>
<pb n="KR4b0006_SBCK_009-2b"/>
中鄕飛名帝録慶雲應輝皇階授木龍興泗濵<lb/>
虎嘯豐谷彤雲晝聚素靈夜哭金精仍頽朱光<lb/>
以渥萬邦宅心駿民效足堂堂蕭公玉跡是因<lb/>
綢繆叡后無競惟人外濟六師内撫三秦㧞奇<lb/>
夷難邁德振民體國垂制上穆下親名葢羣后<lb/>
是謂宗臣平陽樂道在變則通爰淵爰嘿有此<lb/>
武功長驅河朔電擊壤東協策淮隂亞跡蕭公<lb/>
文成作師通幽洞冥永言配命因心則靈窮神<lb/>
觀化望影揣情鬼無隱謀物無遁形武關是闢<lb/>
鴻門是寧隨難滎陽即謀下邑銷印惎廢推齊<lb/>
<pb n="KR4b0006_SBCK_009-3a"/>
勸立運籌固陵定策東襲三王從風五矦允集<lb/>
霸楚實䘮皇漢凱入怡顔高覽弭翼鳳戢託跡<lb/>
黃老辭世却粒曲逆宏逹好謀能深游精杳漠<lb/>
神跡是㝷重玄匪奥九地匪沉伐謀先兆擠響<lb/>
于音奇謀六奮嘉慮四廻規主于足離項于懷<lb/>
恪人乃謝楚翼寔摧韓王窘執胡馬洞𨳩迎文<lb/>
以謀哭高以哀灼灼淮隂靈武冠世䇿出無方<lb/>
思入神契奮臂雲興騰跡虎噬凌險必夷摧堅<lb/>
則脆肇謀漢濵還定渭表京索旣扼引師北討<lb/>
濟河夷魏登山㓕趙威亮火烈勢踰風掃拾代<lb/>
<pb n="KR4b0006_SBCK_009-3b"/>
如遺偃齊猶草二州肅清四邦咸舉乃眷北燕<lb/>
遂表東海克㓕龍且爰取其旅劉項懸命人謀<lb/>
是與念功惟德辭通絶楚彭越觀時<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>跡匿光<lb/>
民具爾瞻翼爾鷹揚威凌楚域質委漢王靖難<lb/>
河濟即宮舊梁烈烈黥布耽耽其眄名冠強楚<lb/>
鋒猶駭電覩幾蟬蛻悟主革面肇彼梟風翻爲<lb/>
我扇天命方輯王在東夏矯矯三雄至于垓下<lb/>
元凶旣夷寵祿來假保大全祚非德孰可謀之<lb/>
不臧舎福取禍張耳之賢有聲梁魏士也罔極<lb/>
自貽伊媿俯思舊思仰察五緯脫跡違難披榛<lb/>
<pb n="KR4b0006_SBCK_009-4a"/>
來洎改䇿西秦報辱北冀悴葉更耀枯條以肄<lb/>
王信韓孽宅土𨳩疆我圖爾才越遷晋陽盧綰<lb/>
自㣲婉娈我皇跨功踰德祚爾輝章人之貪禍<lb/>
寜爲亂亡吳芮之王祚由梅鋗功微勢弱世載<lb/>
忠賢肅肅荆王董我三軍我圖四方殷薦其勛<lb/>
庸親作勞舊楚是分往踐厥宇大啓淮濆安國<lb/>
違親悠悠我思依依哲母旣明且慈引身伏劍<lb/>
永言固之淑人君子寔邦之基義形於色憤發<lb/>
於辭主亡與亡末命是期絳矦質木多略寡言<lb/>
曾是忠勇惟帝攸歎雲騖靈丘景逸上蘭平代<lb/>
<pb n="KR4b0006_SBCK_009-4b"/>
禽豨奄有燕韓寧亂以武斃呂以權滌穢紫宮<lb/>
徴帝太原實惟太尉劉宗以安挾功震主自古<lb/>
所難勲耀上代身終下藩舞陽道迎延帝幽藪<lb/>
宣力王室匪惟厥武揔干鴻門披闥帝宇聳顔<lb/>
誚項掩淚寤主曲周之進于其哲兄俾率爾徒<lb/>
從王于征振威龍蛻攄武庸城六師寔因克荼<lb/>
禽黥猗歟汝隂綽綽有裕戎軒肇跡荷策來附<lb/>
馬煩轡殆不釋擁樹皇儲時乂平城有謀頴隂<lb/>
銳敏屢爲軍鋒奮戈東城禽項定功乗風藉響<lb/>
高歩長江收吳引淮光啓于東陽陵之勛元帥<lb/>
<pb n="KR4b0006_SBCK_009-5a"/>
是承信武薄伐揚節江陵夷王殄國俾亂作懲<lb/>
恢恢廣野誕節令圖進謁嘉謀退守名都東規<lb/>
白馬北距飛狐即倉敖庾㨿險三塗輶軒東踐<lb/>
漢風載徂身死于齊非說之辜我皇寔念言祚<lb/>
爾孤建信委輅𬒳褐獻寳指明周漢銓時論道<lb/>
移帝伊洛定都酆鎬柔遠鎭邇寔敬攸考抑抑<lb/>
陸生知言之貫往制勁越來訪皇漢附會平勃<lb/>
夷凶翦亂所謂伊人邦家之彦百王之極舊章<lb/>
靡存漢德雖朗朝儀則昏稷嗣制禮下肅上尊<lb/>
穆穆帝典煥其盈門風晞三代憲流後昆無知<lb/>
<pb n="KR4b0006_SBCK_009-5b"/>
叡敏獨昭奇跡察侔蕭相貺同師錫隨何辯逹<lb/>
因資於敵紆漢披楚維生之績皤皤董叟謀我<lb/>
平隂三軍縞素天下歸心袁生秀朗沉心善照<lb/>
漢斾南振楚威自撓大略淵回元功響效邈哉<lb/>
維人何識之妙紀信誑項軺軒是乗攝齊赴節<lb/>
用死孰懲身與烟消名與風興周苛慷愾心若<lb/>
懷氷形可以暴志不可凌貞軌偕沒亮跡雙升<lb/>
帝疇爾庸後嗣是膺天地雖順王心有違懷親<lb/>
望楚永言長悲矦公伏軾皇媪來歸是謂平國<lb/>
寵命有輝震風過物清濁效響大人于興利在<lb/>
<pb n="KR4b0006_SBCK_009-6a"/>
攸往弘海者川崇山惟壤韶濩錯音衮龍比象<lb/>
明明衆哲同濟天網劍宣其利鑒獻其朗文武<lb/>
四充漢祚克廣悠悠遐風千載是仰<lb/>
　　　丞相箴<lb/>
夫導民在簡爲政以仁仁實生愛簡亦易遵㒺<lb/>
䟽下睦禁密巧繁深文碎敎伊何能存故人不<lb/>
可以不審任不可以不忠捨賢昵讒則䘮爾邦<lb/>
且偏見則昧專聽悔疑耳目之用亦各有期夫<lb/>
豈不察而帷牆隔之矜巳任智是蔽是欺德無<lb/>
逺而不復惡何適而不追存亡日鑒成敗代陳<lb/>
<pb n="KR4b0006_SBCK_009-6b"/>
人咸知鏡其貌而莫能照其身<lb/>
　　　孔子贊<lb/>
孔子叡聖配天弘道風扇玄流思探神寳明發<lb/>
懷周興言謨老靈魄有行言觀蒼昊清歌先誡<lb/>
丹書有造<lb/>
　　　王子喬贊<lb/>
遺形靈岳顧景忘歸乗雲倐忽飄颻紫微<lb/>
　　　至洛與成都王牋<lb/>
王室多故禍難荐有羊玄之乗寵凶竪專記朝<lb/>
政姦臣賊子是爲比周皇甫啇同惡相求共爲<lb/>
<pb n="KR4b0006_SBCK_009-7a"/>
亂階至令天子飄颻甚於贅旒伏惟明公匡濟<lb/>
之舉義命方宣元戎旣啓風威電赫機以駑暗<lb/>
文武寡施猥蒙横授委任外祵輙承嚴敎董率<lb/>
諸軍唯力是視<lb/>
　　　謝平原内史表一首<lb/>
陪臣陸機言今月九日魏郡太守遣兼丞張含<lb/>
齎板詔書印綬假臣爲平原内史拜受祗竦莫<lb/>
知所裁臣機頓首死罪死罪臣本吳人出自敵<lb/>
國世無先臣宣力之效才非丘園耿介之秀皇<lb/>
澤廣𬒳惠濟無遠擢自羣萃累蒙榮進入朝九<lb/>
<pb n="KR4b0006_SBCK_009-7b"/>
載歷官有六身登三閣官成兩宮服冕乗軒仰<lb/>
齒貴遊振景㧞迹顧邈同列施重山岳義足灰<lb/>
没遭國顚沛無節可紀雖蒙曠蕩臣獨何顏俛<lb/>
首頓膝憂媿若厲而橫爲故齊王冏所見枉䧟<lb/>
誣臣與衆人共作禪文幽執囹圄當爲誅始臣<lb/>
之微誠不負天地倉卒之際慮有逼迫乃與弟<lb/>
雲及散騎侍郞袁瑜中書侍郞馮熊尚書右丞<lb/>
崔基廷尉正顧榮汝隂太守曹武思所以獲免<lb/>
隂蒙避回崎嶇自列片言隻字不關其間事蹤<lb/>
筆跡皆可推校而一朝翻然更以爲罪蕞爾之<lb/>
<pb n="KR4b0006_SBCK_009-8a"/>
生尚不足吝區區本懷實有可悲畏逼天威即<lb/>
罪惟謹鉗口結舌不敢上訴所天莫大之釁日<lb/>
經聖聽肝血之誠終不一聞所以臨難慷慨而<lb/>
不能不恨恨者唯此而巳重蒙陛下愷悌之宥<lb/>
回霜収電使不隕越復得扶老携㓜生出獄戶<lb/>
懷金拖紫退就散軰感恩惟咎五情震悼跼天<lb/>
踳地若無所容不悟日月之明遂垂曲照雲雨<lb/>
之澤播及朽瘁忘臣弱才身無足采哀臣零落<lb/>
罪有可察茍削丹書得夷平民則塵洗天波謗<lb/>
絕衆口臣之始望尚未至是猥辱大命顯授符<lb/>
<pb n="KR4b0006_SBCK_009-8b"/>
虎使春枯之條更與秋蘭垂芳陸沉之羽復與<lb/>
翔鴻撫翼雖安國免徒起紆青組張敞亡命坐<lb/>
致朱軒方臣所荷未足爲㤗豈臣蒙垢含吝所<lb/>
宜忝竊非臣毀宗夷族所能上報喜懼參并悲<lb/>
慙哽結拘守常憲當便道之官不得束身犇走<lb/>
稽顙城闕瞻係天衢馳心輦轂臣不勝屏營延<lb/>
仰謹拜表以聞<lb/>
　　　吊魏武帝文一首<hi>并序</hi>
元康八年機始以臺郞出𥙷著作㳺乎祕閣而<lb/>
見魏武帝遺令慨然歎息傷懷者乆之客曰夫<lb/>
<pb n="KR4b0006_SBCK_009-9a"/>
始終者萬物之大歸死生者性命之區域是以<lb/>
臨䘮殯而後悲覩陳根而絕哭今乃傷心百年<lb/>
之際興哀無情之地意者無乃知哀之可有而<lb/>
未識情之可無乎機荅之曰日蝕曲乎交分山<lb/>
崩起於朽壤亦云數而已矣然百姓怪焉者豈<lb/>
不以資高明之質而不免卑濁之累居常安之<lb/>
勢而終嬰傾離之患故夫以廻天倒日之力而<lb/>
不能振形骸之内濟世夷難之智而受困魏闕<lb/>
之下巳而格乎上下者蔵於區區之木光于四<lb/>
表者翳乎蕞爾之土雄心摧於弱情壯圖終於<lb/>
<pb n="KR4b0006_SBCK_009-9b"/>
哀志長算屈於短日逺跡頓於促路嗚呼豈特<lb/>
瞽史之異闕景黔黎之怪頽岸乎觀其所以顧<lb/>
命冡嗣貽謀四子經國之略旣逺隆家之訓亦<lb/>
弘又云吾在軍中持法是也至於小忿怒大過<lb/>
失不當效也善乎逹人之讜言矣持姬女而指<lb/>
季豹以示四子曰以累汝因泣下傷哉曩以天<lb/>
下自任今以愛子託人同乎盡者無餘而得乎<lb/>
亡者無存然而婉孌房闥之内綢繆家人之務<lb/>
則幾乎密與又曰吾婕妤妓人皆著銅雀臺於<lb/>
臺堂上施八尺牀繐帳朝晡上脯糒之屬月朝<lb/>
<pb n="KR4b0006_SBCK_009-10a"/>
十五日輙向帳作妓汝等時時登銅雀臺望吾<lb/>
西陵墓田又云餘香可分與諸夫人諸舍中無<lb/>
所不學作履組賣也吾歷官所得綬皆著藏中<lb/>
吾餘衣裘可别爲一藏不能者兄弟可共分之<lb/>
旣而竟分焉亡者可以勿求存者可以勿違求<lb/>
與違不其兩傷乎悲夫愛有大而必失惡有甚<lb/>
而必得智慧不能去其惡威力不能全其愛故<lb/>
前識所不用心而聖人罕言焉若乃繫情累於<lb/>
外物留曲念於閨房亦賢俊之所宜廢乎於是<lb/>
遂憤懣而獻吊云爾<lb/>
<pb n="KR4b0006_SBCK_009-10b"/>
接皇漢之末緖値王塗之多違佇重淵以育鱗<lb/>
撫慶雲而遐飛運禮道以載德乗靈風而扇威<lb/>
摧羣雄而電擊舉勍敵其如遺指八極以逺略<lb/>
必翦焉而後綏釐三才之闕典啓天地之禁闈<lb/>
舉修網之絕紀紐大音之解徽掃雲物以貞觀<lb/>
要萬塗而來歸丕大德以宏覆援日月而齊暉<lb/>
濟元功於九有固舉世之所推彼人事之大造<lb/>
夫何往而不臻將覆簣於浚谷擠爲山乎九天<lb/>
苟理窮而性盡豈長算之所研悟臨川之有悲<lb/>
固梁木其必顚當建安之三八實大命之所艱<lb/>
<pb n="KR4b0006_SBCK_009-11a"/>
雖光昭於曩載將稅駕於此年惟降神之綿邈<lb/>
眇千載而逺期信斯武之未䘮膺靈符而在兹<lb/>
雖龍飛於文昌非王心之所怡憤西夏以鞠旅<lb/>
泝秦川而舉旗踰鎬京而不豫臨渭濵而有疑<lb/>
冀翌日之云廖彌四旬而成災詠歸塗以反斾<lb/>
登崤澠而朅來次洛汭而大漸指六軍曰念哉<lb/>
伊君王之赫奕寔終古之所難威先天而葢世<lb/>
力盪海而㧞山厄奚險而弗濟敵何強而不殘<lb/>
毎因禍以提福亦踐危而必安迄在兹而蒙昧<lb/>
慮噤閉而無端委軀命以待難痛没世而永言<lb/>
<pb n="KR4b0006_SBCK_009-11b"/>
撫四子以深念循膚體而穨歎迨營魄之未離<lb/>
假餘息乎音翰執姬女以嚬瘁指季豹而漼焉<lb/>
氣衝襟以嗚咽㖒垂睫而汍瀾違率土以靜寐<lb/>
戢彌天乎一棺咨宏度之峻邈壯大業之允昌<lb/>
思居終而恤始命臨没而肇揚援貞吝以<graphic n="KR2949" url="https://raw.githubusercontent.com/kanripo/KR-Gaiji/master/images/KR2949.png" mimeType="image/png"/>悔<lb/>
雖在我而不臧惜内顧之纒綿恨末命之微詳<lb/>
紆廣念於履組塵清慮於餘香結遺情於婉孌<lb/>
何命促而意長陳法服於帷座陪窈窕於玉房<lb/>
宣備物於虚器發哀音於舊倡矯戚容以赴節<lb/>
掩零淚而薦觴物無微而不存體無惠而不亡<lb/>
<pb n="KR4b0006_SBCK_009-12a"/>
庶聖靈之響像想幽神之復光苟形聲之翳没<lb/>
雖音景其必藏徽清絃而獨奏進脯糒而誰嘗<lb/>
悼繐帳之冥漠怨西陵之茫茫登雀臺而羣悲<lb/>
眝美目其何望旣睎古以遺累信簡禮而薄<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>
彼裘紱於何有貽塵謗於後王嗟大戀之所存<lb/>
故雖哲而不忘覽遺籍以慷慨獻兹文而悽傷<lb/>
　　　弔蔡邕文<lb/>
彼洪川之方割豈一簣之所堙故尼父之惠訓<lb/>
智必愚而後賢諒知道之巳妙曷信道之未堅<lb/>
忽寗子之保巳效萇叔之違天冀澄河之逺日<lb/>
<pb n="KR4b0006_SBCK_009-12b"/>
忘朝露之短年<lb/>
　　　吳大帝誄<lb/>
我皇明明固天寔生體和二合以察三精濯暉<lb/>
育慶懷祥載榮率性而和因心則靈厥靈伊何<lb/>
克聖克仁茂對四象克配乾坤齊明日月考詳<lb/>
鬼神誕自㓜冲叡哲宿照甄化無形探景絕曜<lb/>
巍巍聖姿文武旣俊有覺德徽兆民欣順將熈<lb/>
景命經營九圍登跡岱宗班瑞舊圻上玄匪惠<lb/>
早零聖暉神廬旣考史臣獻貞龍輴啓殯霄載<lb/>
紫庭辰旒飛藻凶旗舉銘崇華熠爍翠葢繁纓<lb/>
<pb n="KR4b0006_SBCK_009-13a"/>
千乗結駟萬騎重營簫皷振響和鑾流聲動軫<lb/>
閶闔永背承明顯歩萬官幽驅百靈隨化太素<lb/>
即宫杳冥億兆同慕泣血如零<lb/>
　　　愍懷太子誄<lb/>
明明皇子成命旣駿保乂皇家載生淑㣧茂德<lb/>
克廣仁姿朗雋當克無疆光紹有晉如何不吊<lb/>
暴離咎艱曾是遘愍匪降自天肇傾運祚遂䘮<lb/>
華年嗚呼哀哉沉雲旣祛日月增暉靈寵可贈<lb/>
冤魂難追舊物東反靈柩西歸傷我惠后寂焉<lb/>
翳㓕銜哀駿奔凶服就列追慕徽塵興言斷絕<lb/>
<pb n="KR4b0006_SBCK_009-13b"/>
敢誄遺風庶存芳烈其辭曰<lb/>
巍巍皇基奕奕紫微有命旣集天祿永綏篤生<lb/>
太子纂德承茂平紹大烈時惟洪胄奇頴發翹<lb/>
清藻在秀誕自㓜蒙逮事武皇展矣太子播此<lb/>
瓊芳允矣聖祖無言不臧婉孌乗輿名𥙿德昌<lb/>
龍集庚戌日月改度赫赫明明我皇登祚厥登<lb/>
伊何皇統是荷華紱重采翠葢垂葩鸞旗阿那<lb/>
玉衡吐和聿來在宫體亮而誠肅雍皇極思媚<lb/>
紫庭亦旣渉學遵師盛道何年之妙而察之早<lb/>
讜言必復乖義則考惟天有命太子膺之惟皇<lb/>
<pb n="KR4b0006_SBCK_009-14a"/>
有慶太子承之當究遐年登兹胡耇緝熈有晉<lb/>
克構帝宇如何晨牝穢我朝聽仰索皇家惟臣<lb/>
明聖惴惴太子終溫且敬銜辭即罪掩淚祗命<lb/>
顯加放流潜肆鴆毒痛矣太子乃離斯酷謂天<lb/>
葢高訴哀靡告鞠躬引分顧景摧剝嗚呼哀哉<lb/>
凡民之䘮有戚有姻太子之殁傍無昵親跼踳<lb/>
嚴宮絕命禁闈幽柩偏寄孤魂曷歸嗚呼太子<lb/>
生冤殁悲匹夫有怨尚或殯霜矧乃太子萬邦<lb/>
攸望普天扼腕率土懷傷精感六沴咎徴紫房<lb/>
爰兹元輔啓我令圖王赫斯怒天誅靡逋攙搶<lb/>
<pb n="KR4b0006_SBCK_009-14b"/>
叱掃元凶服辜仁詔引咎哀策東徂光復寵祚<lb/>
紹建藐孤於時暉服粲焉畢陳庭旅舊物堂有<lb/>
故臣孰云太子不見其人嗚呼哀哉旣濟洛川<lb/>
靈斾左廻三軍悽裂都邑如隤慨矣寤歎念我<lb/>
愍懷<lb/>
　　　吳貞獻處士陸君誄<lb/>
我聞有命天祿有秩如斯古人而有斯疾兄弟<lb/>
之恩離形合氣矧我與君年相亞逮綢繆之遊<lb/>
自曚及朗孩不貳音抱或同襁撫髫並育携手<lb/>
相長行焉比跡誦必共響庶君偕老靈根克固<lb/>
<pb n="KR4b0006_SBCK_009-15a"/>
附翼雲霄雙飛天路人皆年長君獨短祚糓則<lb/>
同朝遊矣先暮<lb/>
　　　吳丞相江陵矦陸公誄<lb/>
根條伊何苗黃裔舜長發有祥貽我作㣧劉王<lb/>
負險冦我西鄰公矦赫怒干戈啓陳金鉞鏡日<lb/>
雲旗降文元玉隕難鯨鯢墜鱗戎漠時殪方域<lb/>
清塵<lb/>
　　　吳大司馬陸公誄<lb/>
我公承軌高風肅邁明德繼體徽音奕世昭德<lb/>
伊何克俊克仁德周能事體合機神禮交徒候<lb/>
<pb n="KR4b0006_SBCK_009-15b"/>
敬睦白屋踧踖曲躬吐食揮沐爰及鰥寡賑此<lb/>
惸獨孚厥惠和脫驂分祿乃命我公誕作元輔<lb/>
位表百辟名茂羣后因是荆人造我寜宇備物<lb/>
典策主冠及斧龍旂飛藻靈鼓樹羽質文殊塗<lb/>
百異行徹人玩其華鮮識其實於穆我公因心<lb/>
則哲經綸至道終始自結德與行滿美與言溢<lb/>
　　　吳大司馬陸公少女哀辭<lb/>
冉冉晞陽不遂其茂暉暉芳華彫芳落秀遵堂<lb/>
渉室髣髴興想人皆有聲爾獨無響<lb/>
　　　晉劉處士參妻王氏夫人誄<lb/>
<pb n="KR4b0006_SBCK_009-16a"/>
猗猗嘉頴朝陽方翹烈風嚴霜殞此秀條璇璣<lb/>
倐忽四序競征清啇激宇蟋蟀吟櫺<lb/>
陸士衡文集卷第九<lb/>
<pb n="KR4b0006_SBCK_009-16b"/>
</p>
<p>
</p>
  </div>
</body>
</text>
</TEI>
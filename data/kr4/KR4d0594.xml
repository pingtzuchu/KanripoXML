<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>石門集巻一</head>
    <p>
<pb n="KR4d0594_WYG_001-1a"/>
欽定四庫全書<lb/>
　石門集巻一　　　　　　　明　梁寅　撰<lb/>
　　古賦<lb/>
　　　石渠閣賦<hi>丙寅江西試題</hi>
維大漢甘露三年詔儲儒講五經同異於是名儒自蕭<lb/>
望之以下咸集於石渠閣聖上親稱制臨決五經學官<lb/>
至是始備諫議大夫臣褒竊睹陛下以戎狄賓服海内<lb/>
又安詔講經籍丕崇化本甚盛事也愚臣幸陪縉紳末<lb/>
<pb n="KR4d0594_WYG_001-1b"/>
議而學術謭陋不能窺要義折衆言至於著之賦頌以<lb/>
鋪張鴻休較其劣能亦僅可採竊惟石渠閣者乃藏書<lb/>
之府考論之地宜敷其事以彰徽猷謹拜手稽首而獻<lb/>
賦曰<lb/>
猗赫赫乎聖明之中興也化洽於九區二十有三祀重<lb/>
明掲乎日月茂徳參乎天地慕商宗古訓之聞陋周宣<lb/>
大蒐之事於是發睿斷詔羣儒啟金匱臨石渠卦爻窮<lb/>
其至賾謨誥訂其衆疑考風雅之辭義審儀制之等衰<lb/>
<pb n="KR4d0594_WYG_001-2a"/>
聖感麟而有作亦褒貶之宜稽葢非閎碩之士無以覈<lb/>
是非辨同異非髙敞之居無以儲篇籍列冠帶蔚乎盛<lb/>
哉信治朝之偉觀人文之鉅麗也是閣也據神都之域<lb/>
冠未央之宫擬麒麟之壮抗天祿之雄酇侯設其榘班<lb/>
匠呈其功峻齊山岳巧若鬼神俯壓坤軸仰支穹旻凌<lb/>
埃堁而危跱儼飛翬以孤鶱状㠑嵬而菌層勢轇轕而<lb/>
雲屯架杏梁之夭矯刻芝栭以叢攒掀觚稜之鳯翅燦<lb/>
雕甍之龍文璇題照日以暠曜珠網蒙霧以紛綸迎朝<lb/>
<pb n="KR4d0594_WYG_001-2b"/>
霞而納夕照際河漢而邇星辰其中則玲瓏綺疏璘㻞<lb/>
列錢若摠章之牖户其傍則便娟曲室窈窱間宇若閟<lb/>
宫之廣邃環而為渠則端若引繩深若川池微波龍鱗<lb/>
藻荇參差露浟浟之鰋鯉散泛泛之鳬鷖甃以宻石則<lb/>
堅比膠漆瑩類圭璧上廉鋒削下址鐵積象峭壁之将<lb/>
将亘周除之滌滌若乃夷道縰屬朱扉洞開車騎絡繹<lb/>
於兹往来閲其編簡則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於秦灰之餘侈於孔壁之舊<lb/>
先王之策府莫之尚焉聆其辨說則可否五味之濟倡<lb/>
<pb n="KR4d0594_WYG_001-3a"/>
和八音之諧帝廷之吁俞無以異焉於是天子迺備法<lb/>
駕乘次輅樹翠華之旗駕蒼龍之駟公卿庶僚雲滃飈<lb/>
戾濟濟之臣于于之士下逮羽林之兒帶劍之夫靡不<lb/>
森立而駢羅奉簡以進協於帝衷臣向臣勝為䕫為龍<lb/>
凡在搢紳諮諏是同訓必明夫聖之義義必揆夫道之<lb/>
中葢以其一日之論紹乎千載之宗是豈不足以示来<lb/>
裔而耀無窮也哉凡觀聽之士莫不心醉奥㫖辭贊懿<lb/>
徳暢若春熈疑若冰釋迺為之頌曰石渠之闢以演聖<lb/>
<pb n="KR4d0594_WYG_001-3b"/>
澤流泱泱兮阿閣與侔祥鳯斯集烜陽光兮日月久照<lb/>
列星咸麗皇文昌兮前聖之啟後聖之嗣胠閟藏兮恩<lb/>
被湛露化周仁風覃萬方兮典章炳煥鴻業綿邈垂無<lb/>
疆兮群臣於是洋洋歡洽再拜而退咸願紀述昭於世<lb/>
世<lb/>
　　　蒙山賦<lb/>
蒙山者吾州之峻嶽也然郡志僅傳名不逺著禹貢言<lb/>
蔡蒙旅平則梁州之境魯頌言奄有龜蒙則東海之地<lb/>
<pb n="KR4d0594_WYG_001-4a"/>
而史記之注又曰老莱子楚人躬耕蒙山之陽今考周<lb/>
之季世魯併於楚龜蒙屬焉而吾州亦楚域也又安知<lb/>
老莱之隠不在於吾土乎余家於是山之陽瞻神秀之<lb/>
異慕賢哲之風遂為之賦其詞曰<lb/>
維堪輿之奠位斯山嶽之肇形類波濤之激蕩擁泥沙<lb/>
之崚嶒為嶠為岑或丘或陵尊若帝王陪以公卿然人<lb/>
也以山而鍾秀山也因人而著稱在於荒陬雖崇而隠<lb/>
邇乎雄都雖卑而名竊愛夫蒙嶺之鎮吾地其於終南<lb/>
<pb n="KR4d0594_WYG_001-4b"/>
少室天台㑹稽何彼重而此輕也哉觀其勢雄千仞根<lb/>
盤百里嵯峨嶔崟蜿蟺峛崺竅以諸洞界以衆水巘崿<lb/>
鱗鱗崖石齒齒疆域之標郡國之紀皂嶂東迴春臺西<lb/>
峙鼇峰北聳渝流南迤其為寳藏則白金之璀璨碧鈿<lb/>
之璘㻞表炎方之竒産充天府之上珍其為靈蹤則金<lb/>
刹據其陽仙巖在其巔森祗樹於翠谷閟小有於洞天<lb/>
若乃瑤草匊芳珠林挺秀風篁球戛煙蘿帷覆蘭茝緣<lb/>
於徑畈芝术産乎嵌竇長隂澗之茯苓絢霜林之橘柚<lb/>
<pb n="KR4d0594_WYG_001-5a"/>
猿猱哀嘯熊羆怒咆霧卧文豹湫吟黒蚪揚夜鶴之遙<lb/>
音露秋鶻之懸巢過客眩於妖狐樵子駴乎山魈凡其<lb/>
根荄之品飛走之族時榮時悴以涵以育富於靈囿之<lb/>
駢羅夥於陸海之儲蓄博物之張華無以辨其類洽聞<lb/>
之郭璞曷能究其目宜夫絶俗貞士離世潛夫恱雲霞<lb/>
而長往與麋鹿以為徒翫岡葩之春媚樂岑木之夏敷<lb/>
吟素秋於月觀度𤣥冬於雪廬坐紫苔兮綠綺奏䕃蒼<lb/>
松兮芸帙舒或茹芝兮白日晏或掃葉兮凉飈隨想夫<lb/>
<pb n="KR4d0594_WYG_001-5b"/>
楚叟之賢栖山之陽躬尚稼穡志輕侯王觀山泉之泓<lb/>
渟悟蒙養之端荘愜閒情於濬壑杜妄轡於巖廊嗟軒堯<lb/>
其既逺顧沮溺其可望勵雅操之氷玉謝溷世之粃糠<lb/>
疑斯人之或逺復東瞻乎魯邦既異世以同趣宜隨地<lb/>
而安常吾将稅俗駕屏塵心企潁陽懐箕隂朝與山兮<lb/>
為儔夕與山兮相尋濯纓松下流振衣雲中岑寧抱甕<lb/>
以自勞賦歸来而長吟厯萬里於至近返千齡於方今<lb/>
庶永托於兹山嗣髙賢之徽音<lb/>
<pb n="KR4d0594_WYG_001-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0594_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門集巻一<lb/>
</p>
<p>
</p>
  </div>
<div>
                <head>石門集巻二</head>
    <p>
<pb n="KR4d0594_WYG_002-1a"/>
欽定四庫全書<lb/>
　石門集巻二　　　　　　　明　梁寅　撰<lb/>
　　五言古體詩<lb/>
　　　歸醴溪<lb/>
久厭都市喧俛思山巖静歸飲醴溪泉怡我淳樸性神<lb/>
峯雜樹蓊石門翠厓並蘿懸晨露滋巘秀夕霞映攀陟<lb/>
諧樵牧候謁悔奔競褰裾䕃雲松脫屣悦風磴悠然遯<lb/>
客心疊出野人詠方期谷口耕毋誚終南逕<lb/>
<pb n="KR4d0594_WYG_002-1b"/>
　　　送辜徳中㑹試<lb/>
寫我山澤言送君雲霄舉貴人氣每驕下士心獨苦紛<lb/>
紛競科第口吐聖賢語朝出原憲室夕與王侯伍我視<lb/>
辜賢良懐珠類良賈乃知淳厚士不獨在齊魯松柏生<lb/>
澗岡出為明堂柱雖言被丹漆赤心若可覩既應綸言<lb/>
徵将隨玉堦步嵯峨黄金臺望君為延竚<lb/>
　　　和楊逸人桃林遷居之作<lb/>
心寂忘塵嚻時清樂巖築愛此桃華林葺之杜蘅屋葛<lb/>
<pb n="KR4d0594_WYG_002-2a"/>
籬延芳藟石梁照淺淥風翔雙白鳥雨卧一黄犢東臯<lb/>
襍婦子中野見樵牧賦詩雲霞隖㩦壺錦繡谷從君以<lb/>
優游於此謝羈束<lb/>
　　　題西山程氏南窗<lb/>
獨居南窗靜秋木連翠岑鳴琴衆葉下把酒孤猿吟寧<lb/>
負朱紱願莫乖白雲心羨彼歸田叟髙風留至今<lb/>
　　　為臨川章則常題山水圗<lb/>
山擁衡廬青水含瀟湘碧兩厓蟠蛟樹千嵗蹲虎石遥<lb/>
<pb n="KR4d0594_WYG_002-2b"/>
遥遡川舟泛泛蹇驢客憑髙者何人閒看楚雲白<lb/>
　　　題印土寺罷釣軒<lb/>
曲池照林隖百尺懸蘿隂開軒坐埀釣水清如我心小<lb/>
魚易傷生大魚或淵沈投竿為之惻於此悔悟深名區<lb/>
縻好爵都市爭黄金但戀鉤餌馨豈知憂患侵濯足南<lb/>
澗流振衣北山岑既羞結網罟何必溉釡<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>物生免相<lb/>
賊嗜欲常自禁嘉此古人意托之金石音<lb/>
　　　城中女<lb/>
<pb n="KR4d0594_WYG_002-3a"/>
娥娥城中女小樓對門家相驕茜裙新並笑雙鬟斜花窗<lb/>
弄鸚鵡月榭彈琵琶不自結衣帶笑人說絲麻越女當<lb/>
自羞燕姬何足誇但愁玉顔改眼底生塵沙秋江芙蓉<lb/>
落天寒空怨嗟<lb/>
　　　擬古十二首<lb/>
獨處衡門下慨然思九州我馬苦疲怯山川多阻修豐<lb/>
草被長坂麋鹿或羣逰蔚彼嘉樹隂鳴禽自相求彼物<lb/>
各有適而我何寡儔日月雙車輪但恐不少留願與二<lb/>
<pb n="KR4d0594_WYG_002-3b"/>
三友朝夕論王猷毋為自局促窮廬悲白頭<lb/>
出門望長道車馬何闐闐白日殷輕雷飛塵若為煙周<lb/>
人好商賈錐刀争貿遷趙女夸綺服跕蹝彈鳴絃營營<lb/>
苦不足衣食思華鮮奔濤日東注何由為静淵<lb/>
南州産嘉橘朱實日光炫燕晉誇棗栗連林極豐羨棗<lb/>
栗充餱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足以飢餒咽橘酸良不如亦可籩豆薦踰淮<lb/>
或成枳性移貴反賤賢哉鍾儀子土風慎不變<lb/>
名都少年子金多矜富强連雲起甲第峨峨擬侯王外<lb/>
<pb n="KR4d0594_WYG_002-4a"/>
廏駢騏驥侍女羅姬姜豪貴相經過綺席飛瓊觴醉言<lb/>
氣凌人歡樂殊未央嘲笑東鄰士晏食惟糟糠豔豔桃<lb/>
李花隨時逞妍芳豈知易零落榮華安可常<lb/>
鳯栖必孤桐鶴集思髙松飛翔擇所止羞與鷦鷯同踽<lb/>
踽賤貧士混混常俗中節槩曾閔賢言語班揚工被服<lb/>
常布褐虚室生蒿蓬向非賢哲舉何以樹勲庸<lb/>
芙蓉在江浦亭亭豔清波雖云出淤泥麗質良可嘉褰<lb/>
裳涉枉渚凌風折芳花願言贈君子翫之比瑤華於時<lb/>
<pb n="KR4d0594_WYG_002-4b"/>
茍不惜顦顇當奈何<lb/>
時違骨肉棄位髙仇怨親離合心豈常勢利情所因君<lb/>
子羞薄俗古風恐夷泯深知慕管鮑輕怨羞張陳蕙荃<lb/>
不隨化球琳豈易磷結交英雄士白首當如新<lb/>
江海處卑下百川皆赴之山木鬱蕭森上竦無繁枝王<lb/>
侯稱孤寡惟恐嬰菑危謹虚受衆益天道盈必虧周公<lb/>
下白屋吐哺情孜孜孫子相强楚祿豐心愈卑奈何閭<lb/>
閻子往往多矜持<lb/>
<pb n="KR4d0594_WYG_002-5a"/>
昔常好名山五嶽期遍歴思見松與喬再拜問仙液微<lb/>
生累妻子常為飢凍役歎此血肉軀何以生羽翼諒非<lb/>
金石同服食竟何益不如安我常百年任所適<lb/>
雲門輟清響鄭衛音方揚錦衣受垢汙不如練布良軒<lb/>
軒青雲士鳴玉升廟堂名髙受讒毁寵盛罹愆殃美女<lb/>
惡女仇偏聽姦以萌衆口能鑠金况乃忘周防所以君<lb/>
子心惟用徳自将行行九折阪戒哉銜橜傷<lb/>
驅馬出東郭松林見髙墳云是公侯葬華表干層雲嵗<lb/>
<pb n="KR4d0594_WYG_002-5b"/>
月既已逺朽石生荆榛虺蛇或内蟄狐狸當晝蹲生者<lb/>
歌其上死者寧復聞感此長太息浮生若飈塵惟當朂<lb/>
令徳千載逝猶存<lb/>
我有太古琴千載妙音續七絃何泠泠聽之非促遫一<lb/>
彈文王操再彈宣父曲聖人宛見之何由躡其躅大道<lb/>
日以淪澆詭馳衆欲孰思障頺波九州返淳俗䕫龍為<lb/>
股肱巢許遯巖谷窮通各有志于我奚不足<lb/>
　　　雞鳴<lb/>
<pb n="KR4d0594_WYG_002-6a"/>
鷄鳴九街曙喧喧多市聲馬似隂雲度塵隨紅日生自<lb/>
非守貧者何以免營營<lb/>
　　　歸息<lb/>
歸息蒙嶺陽聊比嵩少岑樂此林藪趣遂忘江海心沿<lb/>
澗搴芳藟入谷聽幽禽流泉響松下潺湲非俗音猗蘭<lb/>
被徑傍香氣襲衣襟頺景忽西匿浮雲夕以隂睠彼羣<lb/>
飛鳥翩翩投北林<lb/>
藹藹巖前樹翠葉敷鮮滋攅葩襍丹素條蔓相因依豐<lb/>
<pb n="KR4d0594_WYG_002-6b"/>
草覆側徑麋鹿或羣隨石潭見逰儵翫之往復来念昔<lb/>
困羈紲山澤心毎違傍巖葺茅茨庶使夙願諧黄綺各<lb/>
有志澹然何是非<lb/>
春陽既和煦時雨亦霑濡原野綠已遍土潤含膏腴兵<lb/>
戈幸少戢良農日墾鋤戴勝鳴桑林鶗鴂亦交呼嗟我<lb/>
理編簡四體忘勤劬羔裘愧逍遙梁鵜恥安居素餐古<lb/>
所誚偶耕良我徒<lb/>
　　　食蕨<lb/>
<pb n="KR4d0594_WYG_002-7a"/>
薇蕨生固殊類同若兄弟夷齊昔茹薇蕨亦吾所嗜味<lb/>
非駝峰美味非熊掌異但慕夷齊風嗜此心不愧<lb/>
　　　茅堂新成<lb/>
素匪廊廟器林栖心所怡雪蹊愛竹柏雲疃結茅茨牽<lb/>
蘿幾晨夕休工及春時樂與二三友敦好在書詩種樹<lb/>
循遺法輪鞅息妄馳緋桃傍欄吐碧草當堦滋散帙對<lb/>
陽景鳴禽集芳枝時眺薺麥墟或臨樵牧岐逃喧慮自<lb/>
屏抱拙澹無為賢哉考槃子遐慕長在斯<lb/>
<pb n="KR4d0594_WYG_002-7b"/>
　　　和答周繼文<lb/>
鮮鮮籬中槿朝開夕旋落菊生叢莽間嚴霜耀衆萼所<lb/>
以君子交常使情誼渥鳴禽思蔚林縱魚慕濬壑雅趣<lb/>
固其然庸俗詎能度咏歌有遺音絲竹非至樂来轅慰<lb/>
幽屏返斾望㝠漠重期琚瑀臨豈歎雲漢邈<lb/>
　　　簡伯英伯筠見訪雨留信宿<lb/>
谿谷雲晝合東林微雨来二友歘俱至一見紓中懐掃<lb/>
我茅茨室為君緗帙開上言風雅醇下言豔歌諧何以<lb/>
<pb n="KR4d0594_WYG_002-8a"/>
相淹留清醑不盈杯何以為逺贈愧無瓊與瑰煦風失<lb/>
堅氷谿水流湝湝歸鴻正翺翔浮鷖散参差告我遽言<lb/>
旋定省恒懼乖懿此孝友心令徳善自培願為王國士<lb/>
無愧北山莱<lb/>
　　　暇日過吳僉子亮寳藝齋偶賦<lb/>
長安繁華子錦綺為衣裾千金歐冶劍百金大秦珠腰<lb/>
帶玉麒麟馬鞭青珊瑚鬬鷄杜陵曲走馬黄山隅一朝<lb/>
歘自厭謝遣輕儇徒出市賣駿馬下帷事詩書落筆慕<lb/>
<pb n="KR4d0594_WYG_002-8b"/>
班揚開口論唐虞既膺丞相薦詔徵詣公車三十秘書<lb/>
郎四十諫大夫不登金張門掉臂許史廬結知萬乘主<lb/>
入侍九重居里閭共嗟歎金玉竟何須六藝信為寳少<lb/>
年毋自疎<lb/>
　　　舎後觀泉<lb/>
閒窺石峽泉折竹掃苔翳稍覺魚鳥親亦使蛇蟲辟濯<lb/>
纓寒襲人洗硯香生臂西崦雲晝㝠佇聴風雨至<lb/>
　歌行<lb/>
<pb n="KR4d0594_WYG_002-9a"/>
　　　李辰州黒首白身名馬歌<lb/>
李侯名馬姿相别赤騮紫燕俱下列頭純黒色身徧白<lb/>
一片隂雲兼積雪自言辰州初買時城門走試驚飈馳<lb/>
少年旁觀皆歎息前者未聞今見之矯如𤣥龍躍春水<lb/>
巨浪掀騰玉鱗起夜将金絡光可覩晝鞲銀鞍色相似<lb/>
東還豫章今㡬載黄金可市當十倍長鳴冀北羣已空<lb/>
出獵隂山意常在吁嗟李侯才更賢虬鬚燕頷神凛然<lb/>
明年踏雪趨幽燕青霄飛鞚朝九天九重詔拜大都䕶<lb/>
<pb n="KR4d0594_WYG_002-9b"/>
此馬願逐雙旌去<lb/>
　　　題蒙谷子圗<lb/>
　　　　蒙古氏托音字正已自號蒙谷子家于隨州<lb/>
　　　　為人豪邁衣冠仍本俗而所守方介讀書談<lb/>
　　　　道恬然自樂至正初與臨江杜本等四人皆<lb/>
　　　　以處士徵托音授集賢待制至燕京以大臣<lb/>
　　　　之禮貌未盡竟不受而歸掲太史為作蒙谷<lb/>
　　　　子傳其門生陳士文為江西省掾以其圗求<lb/>
<pb n="KR4d0594_WYG_002-10a"/>
　　　　賦之<lb/>
漢川之東美山水誰其隠者蒙谷子草屋披書橡櫟隂<lb/>
奚童携琴篁竹裏彈冠曾拜大夫爵洗耳竟作箕山士<lb/>
願隨鸞鵠凌烟霄寧使蛟龍在泥滓嗟哉世士多尚同<lb/>
嗟哉日凋淳樸風長安車馬若流水安得一來空谷中<lb/>
　　　送貢士顔子中<lb/>
北庭貴胄多才華厯厯科名映前後吾觀子中何俊拔<lb/>
龍駒鳯雛世稀有春秋三傳在胸臆煜煜文光動星斗<lb/>
<pb n="KR4d0594_WYG_002-10b"/>
縦横健筆刀矟利白晝翕忽風雷吼髙名前嵗上春官<lb/>
同儕先登顔愈厚今日再貢尤神竒詞場馳騁誇捷手<lb/>
嚴徐可備顧問列卓魯能知風化首君才内外無不宜<lb/>
漢廷幾人出君右野夫有志徒激烈年踰四十棲壠畝<lb/>
丈夫勲名山岳重常願賢豪慎操守江頭送君朔風急<lb/>
鴻飛翩翩沙石走白頭喜托青雲交他日幽思在林藪<lb/>
　　　題王維所畫孟浩然像<lb/>
孟君故人好事者摩詰當年號瀟灑薦之明主既不能<lb/>
<pb n="KR4d0594_WYG_002-11a"/>
綵筆徒誇善描寫滻川風急天正寒灞橋雲黄雪初下<lb/>
蹇驢行行欲何之妙句直欲追大雅飯顆山頭杜少陵<lb/>
溧陽水濱孟東野飢寒一身人共歎聲名千載天所假<lb/>
南山故廬拂袖歸五侯七貴俱土苴龍鍾如此君莫嘲<lb/>
平生貴在知我寡<lb/>
　　　遊鍾山<lb/>
　　　　至正己丑春清明前二日重逰鍾山從行者<lb/>
　　　　友生金陵張復先奉先髙昌拜特穆爾金陵<lb/>
<pb n="KR4d0594_WYG_002-11b"/>
　　　　喻詢張士安及子岷始由寺後觀寳公塔憩<lb/>
　　　　崇禧小苑登惟秀亭望大江臺城久之歴擁<lb/>
　　　　翠亭飲八功徳泉既而小酌松下分韻賦詩<lb/>
　　　　用又得浮生半日閒為韻而以長少為次予<lb/>
　　　　賦又字十韻為之倡<lb/>
鍾山舊逰經十載佳辰今喜登臨又清明况與數友同<lb/>
春濃更覺諸峯秀紺殿觚稜隠𤣥霧閟宫旛幢昏白晝<lb/>
古松尚訝龍屈蟠怪石還疑鹿逗遛偶逐樵人繭足趨<lb/>
<pb n="KR4d0594_WYG_002-12a"/>
驚逢老僧雪眉覆郁郁天花百和香泠泠風篁七絃奏<lb/>
東崖西崖絢金碧前林後林開錦繡捫蘿或如啼猿抱<lb/>
下坂急若流星走少年兼戒埀堂險素心黙借神靈佑<lb/>
名山共閱太史書思傍精廬卜雲構<lb/>
　　　題李文甫泉石軒<lb/>
繡衣御史才且賢江南策馬将朝天金閨蘭臺名藉甚<lb/>
清泉白石心恬然華軒嵯峨崇臺側九曲之谿北山北<lb/>
雪瀑泠泠六月寒雲根屹屹千年色御史拜官本書生<lb/>
<pb n="KR4d0594_WYG_002-12b"/>
射策天門羣輩驚致身已羨鍾鼎食詠古猶聞金石聲<lb/>
坐談時接林下士馳想巖阿紉薜荔方膺鈞軸未許閒<lb/>
且以泉石醒煩思泉流赴海石在山丈夫雄豪那可攀<lb/>
何妨勲業霄漢上長寄心情林壑間<lb/>
　　　袁孝子篇<lb/>
　　　　海陵袁道濟為鹽丁貼户其父為富豪所陵<lb/>
　　　　轢死非命道濟茹哀廬墓三載山東張緝為<lb/>
　　　　之作傳前御史趙侯子威尹於是州復為上<lb/>
<pb n="KR4d0594_WYG_002-13a"/>
　　　　其事侯之子致本學於余因請賦之<lb/>
袁孝子思死如生生欲死海鹽場上淚眼枯哀心無窮<lb/>
海之水誰云猛虎兇誰云長蛇毒咄爾兇毒人何獨無<lb/>
骨肉爾身雖虀斷腸已裂我腹父也銜寃螻蟻鄉兒猶<lb/>
飲食被服裳皇天昭昭運三光如山之罪胡可以掩藏<lb/>
暑卧埃塵寒卧雪霜兔躍我前狐嘷我傍父魂有知兒<lb/>
共處母存未忍兒身亡嗚呼天下幾人寃且苦孝子三<lb/>
年獨廬墓官書大字表門户更願除却人間蛇與虎<lb/>
<pb n="KR4d0594_WYG_002-13b"/>
　　　金陵美酒行<lb/>
　　　　余在金陵郡庠白推官子京餉酒二壺云鍾<lb/>
　　　　山僧所釀風味殊常余素不飲不能知也因<lb/>
　　　　客至酌之果以為佳遂賦此<lb/>
金陵美酒人共誇千金百金多酒家綠印青缾若山積<lb/>
粉書綵幟明春花北来南去多豪客吳歌趙舞當綺席<lb/>
銀鐺苾苾松脂香玉舟灧灧鵞黄色奈何徼利翻賤價<lb/>
虚名誑人妄稱詫惟将衆藥助麯糵澆薄毎異真淳者<lb/>
<pb n="KR4d0594_WYG_002-14a"/>
鍾山老僧釀山泉醍醐甘露美自然壺罇惟餉朱門貴<lb/>
升斗豈論青銅錢書生病渴嘗涓滴始因酒味知酒徳<lb/>
市樓醉客徒喧呼山中醇醪人不識<lb/>
　　　送御史椽王徳潤遷中臺<lb/>
二月東風来江南花正開行人發建業逺赴黄金臺金<lb/>
臺到時已三月燕山青青罷飛雪看花正似江南春黄<lb/>
鸝迎人語音恱綉衣郎官文采竒海霞照耀珊瑚枝天<lb/>
街栁綠驄馬嘶朝隨御史趨彤墀彤墀花暖風日美御<lb/>
<pb n="KR4d0594_WYG_002-14b"/>
史俯伏天顔喜千言萬言氣凜然能令奸邪愧欲死郎<lb/>
官家本東魯人十年讀書泗水濱當陪東馬嚴徐貴不<lb/>
假金張許史親上林年年春自好拜官却憶江南道江<lb/>
南望君驄馬来方信文章致身早<lb/>
　　　題孫仲逺經厯萱夀堂<lb/>
豪家甲第開錦繡春来牡丹大如斗孫卿獨愛萱草花<lb/>
翫之忘憂期母夀官中無事常早歸花前跪進青玉巵<lb/>
此花本號宜男草食祿封侯男更宜去年花開滿堂後<lb/>
<pb n="KR4d0594_WYG_002-15a"/>
今年堂後花佀舊綺窓朱户閬苑深毋與此花共長久<lb/>
九節菖蒲何處生千年碧桃種不成卿家萱草良可貴<lb/>
人間自當五百嵗<lb/>
　　　琴中趣贈上饒危逸人<lb/>
問君琴中趣好在山水間山風吹雨木蕭瑟山月照石<lb/>
泉潺湲五音低昻宫徵變紫鸞和鳴白鶴怨空桑既逺<lb/>
鄭衛繁筝琶之耳誰能辨五栁先生好素琴君今仍愛<lb/>
絃上音邈哉古音傳古意更請為問雍門子<lb/>
<pb n="KR4d0594_WYG_002-15b"/>
　　　老将行<lb/>
小年自詫良家子手把兵書當經史出身名𨽻羽林籍<lb/>
帶劍横行過都市一校初蒙上将知三軍盡羨好男兒<lb/>
隂山夜寒雪擁甲沙磧晝昏風捲旗鐵驄疾足若飛兔<lb/>
羽箭鳴聲如餓鴟獨攻賢王每血戰生擒當户猶窮追<lb/>
自矜虓勇世無敵九重竟未承顔色上功幕府屢呵譴<lb/>
獻計轅門多沮抑大将軍印别賜人狼居胥山誰勒石<lb/>
鬭鷄羞入少年場射虎猶令獵徒惜方今天子重書生<lb/>
<pb n="KR4d0594_WYG_002-16a"/>
朝臨廣内暮承明老来不願風塵起但向閭閻觀太平<lb/>
　　　紫騮馬效楊伯謙<lb/>
紫騮馬黄金鞭春風十里杏花發髯奴鞲馬瓊樓前樓<lb/>
中美人坐歎息飛塵一帶出南陌南陌行人如水流怕<lb/>
郎騎馬好逺逰<lb/>
　　　贈吳孟任<lb/>
君不見漢時定逺侯恥事筆硯心雄豪赤手能扼崐山<lb/>
虎釣竿竟掣青海鼇吳郎讀書思用世縦談王霸誼甚<lb/>
<pb n="KR4d0594_WYG_002-16b"/>
髙旁窺風雅兼楚騷酒酣氣欲隘八極有時㧞劒起舞<lb/>
白日風蕭颾亘空虹霓歘而見深谷魍魎為之逃一身<lb/>
膽氣山崒嵂英姿何必頭虎毛時時過我論六韜後生<lb/>
可畏心所褒驊騮豈憚踏冰雪鷹隼早見辭籠絛臯䕫<lb/>
稷契日已逺達官肉食多淫饕焉知吳郎心激烈褐衣<lb/>
在野輕爾曹我常愛君如寳刀用之有時慎所操用之<lb/>
有時慎所操丈夫事業非徒勞<lb/>
　　　篢谷作<lb/>
<pb n="KR4d0594_WYG_002-17a"/>
老樹山橋晝瀟洒興来濯足蒼藤下雲邊厓石危欲落<lb/>
雨後泉流急如瀉客過松林貪翠隂農分稻苗散青把<lb/>
桃源風土良可樂何恨龍鍾在田野<lb/>
　　　題墨溪橋<lb/>
　　　　橋在黄花里張氏黄氏居其側庚子之嵗張<lb/>
　　　　莘思尹従余學請賦之<lb/>
黄花之髙峰削玉凌青霄墨溪如苔峽曲折架以螮蝀<lb/>
百尺之飛橋乃有逸人張與黄結廬其側相與放曠而<lb/>
<pb n="KR4d0594_WYG_002-17b"/>
逍遙園綺非陋漢巢由豈忘堯吾但愛此清泠水濯纓<lb/>
鼓枻夕復朝虎溪松風鳴石竅香爐烟彩騰山椒恍然<lb/>
若在匡廬下雲入衣袖神飄飄溪流可鑑分妍蚩照之<lb/>
誰云白為緇教兒兼學王右軍日以墨溪供墨池豈無<lb/>
題橋磊砢士訪隠蹀躞溪之湄拂石横琴瞰流咏詩明<lb/>
月自至如相與期或時臨風酌醽醁醉眠蒼苔歌紫芝<lb/>
紫芝歌罷心自怡遐聣六合間何物勞我思蔓草綠靡<lb/>
靡亂石白離離游魚不復驚狎鷗能我隨共談留侯黄<lb/>
<pb n="KR4d0594_WYG_002-18a"/>
石事人生樂在心相知<lb/>
　　　題郡城歐陽氏草堂<lb/>
桃源或藏朝市間草堂那厭近江闗門外馬若流星過<lb/>
壺中人似洞仙閒異人曾見陶𢎞景詞客常交庾子山<lb/>
書和藥塵香郁郁席霑花片繡斑斑斑斑花逐春風起<lb/>
愛君詞章亦如此逸思朝凌葛岫雲清心夕比蛟潭水<lb/>
白<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>蒼松詩近仙鉅澤名山畫為史絶俗應同三島間<lb/>
結茅何必千巖裏巗裏烟雲如滿襟凡情日淺道自深<lb/>
<pb n="KR4d0594_WYG_002-18b"/>
不向南山歌白石何須北斗並黄金春天逺羡壺尊樂<lb/>
夜月徒揺旌斾心龍唇古琴懐古操為君一寫澗泉音<lb/>
　<lb/>
　<lb/>
　<lb/>
　<lb/>
　<lb/>
　石門集巻二<lb/>
</p>
<p>
</p>
  </div>
<div>
                <head>石門集卷三</head>
    <p>
<pb n="KR4d0594_WYG_003-1a"/>
欽定四庫全書<lb/>
　石門集卷三　　　　　　　明　梁寅　撰<lb/>
　　樂府辭<lb/>
　　　玉階怨<lb/>
獨步玉階静飛鼠掠紅櫳月斜萬年樹露寒金井桐别<lb/>
殿笙歌合宴樂猶未終<lb/>
團扇且棄置夕氣凉轉添流螢㸃魚鑰隕葉近蝦簾羅<lb/>
衣舊恩賜不令珠淚霑<lb/>
<pb n="KR4d0594_WYG_003-1b"/>
　　　短歌行<lb/>
今日燕胥樂如之何我醑惟㫖我殽孔嘉皦皦熙陽灼<lb/>
灼芳華爰有鳴禽集於修柯我觴我友載衎載和懽日<lb/>
苦少戚日苦多伊其相樂毋耋之嗟木可重蘖川無迴<lb/>
波人匪金石其生有涯鼓瑟鼓琴或詠或歌樂以無躭<lb/>
永矢弗過<lb/>
　　　采蓮曲<lb/>
豔粧二八女嬌歌采蓮曲停橈江上郎隔花蕩心目<lb/>
<pb n="KR4d0594_WYG_003-2a"/>
采蓮莫采花采蓮莫采葉要知心最苦綠房為君折<lb/>
花多照水紅葉多照水青願及秋未老為花惜芳馨<lb/>
折花折翠莖常恐輕斷脆但使藕常在年年花相似<lb/>
　　　鳯笙曲<hi>梁有江南弄七曲鳯笙曲其一也</hi>
碧玉為管金為簧娑娑綵翼欲迴翔雕龍合殿春日長<lb/>
春日長鳯和鳴六氣順三階平<lb/>
　　　怨歌行二首<lb/>
雲母屏風零露潔蒲萄錦衾殘月光羞看綉帳雙鴛帶<lb/>
<pb n="KR4d0594_WYG_003-2b"/>
徒費薰衣百和香<lb/>
寳釵頭上千黄金可憐墮井無復尋情如秋嶺朝朝淡<lb/>
愁似春江日日深<lb/>
　　　西門行<lb/>
出西門安所逢所逢皆少年稀見頭白翁人生如春花<lb/>
朝競陽艷夕空叢百年流光能幾何幼而蚩蚩老歎蹉<lb/>
跎歡日苦少愁日苦多勸君美酒聽我歌寧為貧賤之<lb/>
娱樂無羨得意之奔波<lb/>
<pb n="KR4d0594_WYG_003-3a"/>
　　　車遥遥<lb/>
車遥遥江上路知君心與江水東水可停流車不駐出<lb/>
門望風沙碧雲在天涯少年萬里志那思早還家落花<lb/>
紛紛霑綺疏春来春去傷離居丈夫官慕執金吾敢云<lb/>
富貴非良圗托身自誤不自怨惟願羊腸九折無摧車<lb/>
　　　東武吟<lb/>
戚戚復戚戚丈夫有行役行役今安之萬里適京國隋<lb/>
珠耀明月和璧誇懸黎及時不自獻明君焉得知美人<lb/>
<pb n="KR4d0594_WYG_003-3b"/>
倚綉户牽衣子毋去長安多風塵能令素衣汚餔糜共<lb/>
朝昏冠珮何足云吾行且復止感爾意良勤<lb/>
　　　荆州歌<lb/>
䕫州六舸下揚州如雷疊鼓春江頭花開滿城不少留<lb/>
瞿塘風波似翻海朝朝出望為郎愁<lb/>
　　　上之回<lb/>
海波如白山三山不可到凌雲臺觀思仙人金輿逺出<lb/>
回中道回中道何逶迤朝旭照黄屋靈飈捲鸞旗青鳥<lb/>
<pb n="KR4d0594_WYG_003-4a"/>
西来集行殿王母雲軿初降時碧藕味逾蜜氷桃甘若<lb/>
飴笑飲九霞觴侍女皆瑤姬從臣羅拜稱萬嵗終不學<lb/>
穆天子八駿無停轡還宫静處仙自来願與軒轅同久<lb/>
視<lb/>
　　　公莫舞<hi>即鴻門舞劍曲</hi>
東兵西来入秦闗薄天雄氣摧南山秦民夾道觀隆準<lb/>
降王俛首戈塵間戈如林士如虎黄河倒流沃焦土秦<lb/>
宫白晝千門開闗兵夜嚴勢連堵月落千騎驚蕭蕭聞<lb/>
<pb n="KR4d0594_WYG_003-4b"/>
楚兵鳴鏑交馳天狗墜重瞳怒叱天柱傾平明駐闗中<lb/>
旌旗耀日舒長虹置酒交驩誰其雌雄胡為抜劒以决<lb/>
起使一夫睥聣而相攻劍光燦兮秋霜横袖展翮兮隂<lb/>
風生孤㹠咋虎不自量徒以意氣相憑陵相憑陵一何<lb/>
愚空中竒氣成五采但見雲龍矯矯行天衢<lb/>
　　　大堤曲<lb/>
大堤女兒顔如花穠粧綺服踏江沙折花鬭草歸来倦<lb/>
小樓閒坐彈琵琶玉釵金蟬雲鬟整江水照見花枝影<lb/>
<pb n="KR4d0594_WYG_003-5a"/>
舟中少年久凝望如飲春醪昏不醒焉知美人心險若<lb/>
穽與機令爾黄金一朝揮魚向深淵藏鳥逐層雲飛勸<lb/>
爾慎勿癡且惑縦有多金不如歸<lb/>
　　　飛龍篇<lb/>
西登崆峒如觀五城雲霞埀彩日月互明𤣥鶴繞樹青<lb/>
鹿長生翹慕軒皇問道廣成至人不私靈符親授熟爾<lb/>
心田窒爾情竇駕風乘霓八表騰驟人寰粃糠長樂𤣥<lb/>
囿<lb/>
<pb n="KR4d0594_WYG_003-5b"/>
　　五言律詩<lb/>
　　　旅舎<lb/>
寥濶山林跡凄凉江海情巴歌從客好楚服為人輕把<lb/>
劍秋風起憂時白髪生黄金雖所貴未敢論縦横<lb/>
　　　程止善以廣東帥府奉差還省親浙東<lb/>
楚楚江南士翩翩幕下郎公車煩奏報分閫接輝光魚<lb/>
稻三吳美雲山百粤長東還慰親意指日拜髙堂<lb/>
　　　鈐北和答袁子敬<lb/>
<pb n="KR4d0594_WYG_003-6a"/>
夫子荆揚彦龍門早欲攀髙名輝北斗雄氣並南山鐘<lb/>
應天霜吼舟因峡浪還蓬莱獻三賦他日動天顔<lb/>
　　　二月望郡城作<lb/>
楚郊春已半出郭少紛華雨長閒門草烟迷廢苑花干<lb/>
戈違古俗耕鑿羨人家吾異青門隠也應歸種𤓰<lb/>
　　　對雨<lb/>
飛雨山棚爽繁雲竹巷迷翠藤低拂石黄葉亂霑泥樹<lb/>
杪盤飢鶻牆根立小鷄園夫桔橰廢新水滿青畦<lb/>
<pb n="KR4d0594_WYG_003-6b"/>
　　　宗海上人新住仙姑院寄贈<lb/>
閬苑仙姑境祇園珠樹林炎岡焚白玉浄地待黄金詩<lb/>
裏烟霞色軒中水月心髙栖憶支遁遙睇碧山岑<lb/>
　　　贈醫士蕭敬則<lb/>
海上安期子仙風可獨攀斸苓春雨裏種杏碧雲間一<lb/>
竹看龍化千峰與鶴還神功比卿相何必羨朝班<lb/>
　　五言長律<lb/>
　　　寄阮謙仲<lb/>
<pb n="KR4d0594_WYG_003-7a"/>
阮君江海士不減嗣宗賢酒共名流飲詩従野客傳尋<lb/>
山經楚甸踏雪上吴<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>急景心常惜𠖇搜思獨𤣥<hi>其詩集曰</hi>
<hi>客子光隂</hi>圖成輞川上花憶浣溪邊窗户山擎月樓臺樹接<lb/>
天珍藏太史錄剩集小山篇何日㕘佳論臨流思渺然<lb/>
　　　普元禮御史遷浙省都事奉餞<lb/>
帝命均勞逸天工贊紀綱渥恩来鳯沼吉日動烏檣位<lb/>
應郎官宿威餘御史霜諸曹資倡率上相待繩匡正色<lb/>
吳山悄清懐浙水長當為鮑司𨽻行召董賢良凛凛科<lb/>
<pb n="KR4d0594_WYG_003-7b"/>
名重振振士氣揚明年楚江上霄漢想鵷行<lb/>
　　　建業為友生徐元明題驄馬圗<lb/>
西域青驄馬名因畫史傳一龍方挺出八駿敢爭先曉<lb/>
日明金轡春雲覆錦韀河源隨蹀躞閶闔望蜿蜒迥立<lb/>
梧桐外長嘶苜蓿前無雙空冀北敵萬踏燕然留影詞<lb/>
人羨捐金貴介憐他年按圗索天路復翻翩<lb/>
　　　易子翬自建業還上髙益樂贈别<lb/>
我每懐空谷君先賦式微好風催去槳凉月夢庭闈柱<lb/>
<pb n="KR4d0594_WYG_003-8a"/>
史能相問山人苦勸歸久閒松桂室将理薜蘿衣豹變<lb/>
中林隠鴻期九野飛韋編常自理朱紱豈終違方篤鄉<lb/>
隣好那憂㑹合稀雲栖如可覔他日扣巖扉<lb/>
　　　賦五音石魚<lb/>
　　　　石魚者雲山寺之故物雪印致之天寧因觀<lb/>
　　　　而賦之<lb/>
瑰石含幽響神魚入巧裁揚鬐方丈室驤首雨花臺音<lb/>
逐神光動鱗隨日影開錦鯨同詭状桐鯉愧凡材泉吼<lb/>
<pb n="KR4d0594_WYG_003-8b"/>
松邊應僮聞竹下回㸃頭曾悟法燒刼不成灰淪棄經<lb/>
風雨遷移出草莱熱生敲處火潤帶卧時苔夏后璜今<lb/>
復周王鼓未摧希聲洗煩慮日欲上方来<lb/>
　　　題黄孟節峽東草堂<lb/>
市逈茅堂静岡分玉峡迴藤簷雲氣逼甕牖旭光来穉<lb/>
栁依沙種幽花瞰水栽鳬鷖時狎近豺虎息驚猜山靄<lb/>
霏霏逺汀雲漾漾開遊絲當散帙啼鳥勸持杯商舶従<lb/>
紛若橈歌亦快哉名同浣溪叟暫屈濟時才<lb/>
<pb n="KR4d0594_WYG_003-9a"/>
　　　贈李以洪歸豫章<lb/>
吉日櫂謳發蘼蕪江上青縦魚躍氷渚思雁度烟汀歸<lb/>
夢波能越離歌酒暫停逺岑朝在目新月夕揚舲重訪<lb/>
神君館還經孺子亭辭髙誇白雪人去歎晨星舊宅花<lb/>
留樹荒阡蕙薦馨啼鶯候来客春暮許同聽<lb/>
　　五言絶句<lb/>
　　　初夏十絶<lb/>
夜雨響幽澗曉雲歸逺山隂晴識天意一為破愁顔<lb/>
<pb n="KR4d0594_WYG_003-9b"/>
踏沙逢斷徑坐石看浮槎魚逐新生水蜂尋未落花<lb/>
水稻苗初綠畦桑葉漸稠羨人耕鑿好寛我亂離憂<lb/>
樹暗雲更深鳥啼春已去多謝桃源人能留逺人住<lb/>
傳聞渝水上蔽日甲兵塵野戰哀田叟山行泣婦人<lb/>
風藤揺曲巷烟栁暗長渠飢鶻無時下浮鷗却自如<lb/>
莫年生計違頭白獨如期争似兒童日漁樵逐隊嬉<lb/>
久客疏慵慣渾忘世俗嘲詩因臨水就書為看雲抛<lb/>
經嵗離故園青林思飛繞舊松長更髙新竹生漸小<lb/>
<pb n="KR4d0594_WYG_003-10a"/>
薜荔巖前老蘼蕪江上多吳船擬重泛閒聽越人歌<lb/>
　　　趙伯友姜叔謙同逰紫霄觀見示佳咏因屬和<lb/>
琪樹方壺秀芝草𤣥洲春羽人愛林卧不管海揚塵<lb/>
昔聞雲中仙遯迹人間世青松將十圍蒼鹿亦千嵗<lb/>
餐霞固有術烹石諒非難何如坎離媾方寸成金丹<lb/>
貞士不可見或從林下逢暫即松筠室聊怡氷雪容<lb/>
碧桃天上樹青澗石邊栽世每紛紛異花猶嵗嵗開<lb/>
手弄紫藟芳搴衣隂洞口九節蒲可尋如𤓰棗當剖<lb/>
<pb n="KR4d0594_WYG_003-10b"/>
髙吟水木淨逸思風雲驟知有滄洲期意得還獨笑<lb/>
　　　為黄仲尹題梅四絶<lb/>
孤山夕雲凍皓鶴返林廬參差破瓊蕊正是雪飛初<lb/>
珠宫萬姝麗繽紛朝紫皇月明瑶珥冷風細縞衣香<lb/>
蜿蟺雙蒼龍石潭下無底時時戲明珠夜光照寒水<lb/>
霜白玉堂砌烏啼錦樹枝小兒誇解笛莫向月中吹<lb/>
　<lb/>
　石門集卷三<lb/>
</p>
<p>
</p>
  </div>
<div>
                <head>石門集巻四</head>
    <p>
<pb n="KR4d0594_WYG_004-1a"/>
欽定四庫全書<lb/>
　石門集巻四　　　　　　　明　梁寅　撰<lb/>
　　七言律詩<lb/>
　　　送江西省員外郎納文璨赴四川省理問<lb/>
豫章城外發春帆西望岷峨落日酣故國蠶叢隨地迥<lb/>
浮雲鳥道與天參政行定布秋官令賦就多逢蜀客談<lb/>
他日繡衣歸闕下還因鴻雁憶江南<lb/>
　　　贈唐伯恂應試山東<lb/>
<pb n="KR4d0594_WYG_004-1b"/>
明經應詔唐公子價比璵璠英妙年長安躍馬志千里<lb/>
東魯獲麟書一編路入淮河青樹裏家隣海岱白雲邊<lb/>
郡國薦書多秀彦漢廷惟愛董生賢<lb/>
　　　題常檢校執中琴鶴軒<lb/>
華省歸来栖莫鵶層軒開處對明霞竹邊琴鶴心如水<lb/>
郭裏林塘客是家碧玉調髙風自起𤣥裳舞罷月初斜<lb/>
晝閒更喜詩清絶白石蒼苔松正花<lb/>
　　　次韻題姜叔用山中書樓<lb/>
<pb n="KR4d0594_WYG_004-2a"/>
飛樓髙出對山㘭千丈瑤林聳翠梢桂花結得月中實<lb/>
松葉構成雲裏巢散帙羣鵶繞茅屋鈎簾一鶴下江郊<lb/>
山中習氣愛淳樸髙尚何妨世俗嘲<lb/>
　　　重到澹溪和答姜叔徳<lb/>
侯門還似野人廬故友時来下澤車桃李庭墻花發後<lb/>
蘭苕洲渚水生初揮毫緩飲山亭酒移炬頻窺竹閣書<lb/>
今日風光異前日好將詞賦惜春餘<lb/>
　　　澹溪留别熊孟和<lb/>
<pb n="KR4d0594_WYG_004-2b"/>
武陽渡口與君别澹水溪頭重見君客裏十年如昨日<lb/>
世間千態祇浮雲荒沙病馬春仍怯幽館啼鶯晝共聞<lb/>
明日臨流忍分袂石橋烟栁翠紛紛<lb/>
　　　贈裴憲史之武昌<lb/>
觀風曾従使君車改調重来憲府書宿槳暮吟彭蠡雁<lb/>
香秔朝飯武昌魚九秋天濶鷹鸇迅七澤霜嚴草木疎<lb/>
幕下羨君多意氣竒才何止百硨磲<lb/>
　　　送洞陽楊鍊師東逰<lb/>
<pb n="KR4d0594_WYG_004-3a"/>
水洞山人泛海槎東逰聊看赤城霞仙衣新理薜蘿蔓<lb/>
野飯兼飡松樹花自向名山窺玉簡羞干卿相論丹砂<lb/>
錢塘月下西飛鶴定有尺書先報家<lb/>
　　　送忍上人之廬山<lb/>
蘺蘅洲渚綠迷沙振策行尋江上□石鏡錦屏詩入夢<lb/>
松林蓮社客為家燈前暮雨飛青崦鉢裏春泉帶落花<lb/>
幽賞重期定何處鍾山秋日詠烟霞<lb/>
　　　題句容王氏西齋<lb/>
<pb n="KR4d0594_WYG_004-3b"/>
句曲山髙雲木齊逸人結屋山之西凉風為掃堦前葉<lb/>
落日留光林外溪書滿松床兒子誦詩鐫石壁逺人題<lb/>
好招車馬塵中士来共煙霞幽處栖<lb/>
　　　贈沈茂才歸池陽<lb/>
沈生三十慕班揚袖裏驪珠吐夜光未題天上仙郎籍<lb/>
猶滯江南古帝鄉五月凉風吹白袷一川飛雨蕩輕航<lb/>
歸拜髙堂應最樂松花山醖滿筵香<lb/>
　　　送李儀伯御史之西臺<lb/>
<pb n="KR4d0594_WYG_004-4a"/>
鍾阜石城嗟久淹秦山渭水入遙瞻郵程漸與江湖異<lb/>
殊俗喜聞官吏亷雲浪魚龍三月暖霜天鷹隼九秋嚴<lb/>
明年簪筆明光殿褒擢重期聖澤霑<lb/>
　　　送李好古御史<lb/>
秦淮埀栁翠毿毿烏府先生發去驂路入雲山函谷裏<lb/>
夢懐雪屋大江南<hi>君初生時以雪水浴之名之曰浴雪</hi>漢官執法時流羨<lb/>
唐代遺蹤野老談應念西人久凋瘵飛章先看斥姦貪<lb/>
　　　番陽朱仲潛赴廣東學正贈别<lb/>
<pb n="KR4d0594_WYG_004-4b"/>
秋風浩蕩掃蠻烟海月偏宜下瀨船北闕尚遲宣室召<lb/>
南交暫借廣文氈檳榔日食諳殊俗荔子園租當俸錢<lb/>
况說伏波能薦士長裾誰得似君賢<lb/>
　　　聽秋聲軒為李叔端賦<lb/>
繡衣公子李賢良愛聽秋聲山水房半夜天風林欲雨<lb/>
一庭白月户明霜書看巻裏蠅頭字燈吐窗間螢爝光<lb/>
想惜流年慕勲業寜無詞賦似歐陽<lb/>
　　　張元相學正歸上饒贈别<lb/>
<pb n="KR4d0594_WYG_004-5a"/>
倦客方歌歸去来君歸先為酌離杯鳯凰臺下帆朝發<lb/>
龍虎山前雲莫迴中嵗一官淹澤國明年三賦獻蓬莱<lb/>
鳴珂定按䕫龍步已見文星近上台<lb/>
　　　初至錢塘<lb/>
九市通衢萬栁青栁邊車騎霧㝠㝠浙江水裊羅衣帶<lb/>
天目山開紺畫屏游女競誇新服玩遺民猶詫小朝廷<lb/>
白衣太史徒多感祇擬重増山水經<lb/>
　　　登吳山<lb/>
<pb n="KR4d0594_WYG_004-5b"/>
城繞青峰錦繡迴仙樓十二競崔嵬雲飛滄海山無盡<lb/>
潮撼長江雨併来吳相忠魂祠宇在宋皇行殿梵宫開<lb/>
東南都㑹金城廢竟日湖船絲竹哀<lb/>
　　　小留豫章袁尚志歸自浙右得劉伯温書併寄<lb/>
　　　　吳興温國寳筆十枚感其逺貺一詩奉寄伯<lb/>
　　　　温名基處州青田人舉進士為髙安丞再遷<lb/>
　　　　江浙儒學副提舉<lb/>
江西十載誦君詩一見錢塘如故知躭學自嫌科第早<lb/>
<pb n="KR4d0594_WYG_004-6a"/>
論文何讓古人為湖州兔穎刀鋒銳浙水魚箋錦字竒<lb/>
珍贈千金意千里長因明月動幽思<lb/>
　　　太平觀靈樞堂有軒臨池扁曰山水間因訪曾<lb/>
　　　　鍊師留宿賦之<lb/>
道人住在小𤣥洲山水之間庭户幽松掛片雲招宿鶴<lb/>
池開半月隠靈蚪仙書待寫榴皮字燕坐真乘蓮葉舟<lb/>
為論先天過夜半知師心與太虚游<lb/>
　　　送清江劉立愛赴柱陽學錄<lb/>
<pb n="KR4d0594_WYG_004-6b"/>
千丈孤城環萬山新除學錄小官閒郡侯拜朔惟陪禮<lb/>
弟子鳴絃長掩闗燄燄文星南斗下迢迢桂水白雲間<lb/>
竒才好進安邊策早從樓船定八蠻<lb/>
　　　至正庚寅嵗分宜丞舒君尚翁浚治章湖寓宿<lb/>
　　　　白斜巡檢署題詩壁間尚翁乙酉進士予故<lb/>
　　　　人也嵗丙申經過白斜覩遺迹嘉循政因續<lb/>
　　　　其韻<lb/>
畫虎墻摧土覆階故侯題句昔曾来政稱循吏湖再闢<lb/>
<pb n="KR4d0594_WYG_004-7a"/>
力比巨靈山自開環砦危峰森似㦸照人寒水淨于苔<lb/>
居民捴愛甘棠館嘉樹何妨為更栽<lb/>
　　　　岷同和<lb/>
　舒君射策黄金階匹馬還向山邑来閭里不忘朱邑<lb/>
　治湖陂重喜白公開獨憐廢署飄黄葉誰向荒畦墾<lb/>
　綠苔猶憶番陽韓太守曾將桑柘繞庭栽<hi>參政韓鏞伯髙為饒</hi>
　<hi>守郡治花木悉抜去植以桑柘</hi>
　　　丁酉嵗正月四日雪<lb/>
<pb n="KR4d0594_WYG_004-7b"/>
白頭遭亂逺江城寄宿深山嵗又更雪裏人家荒野色<lb/>
天涯親友暮年情山魈夜應猿猱響樵子晨衝虎豹行<lb/>
草笠棕衣任来往隂崖何處覔黄精<lb/>
　　　寄黄將軍大章<lb/>
千里江湖羽檄傳著鞭方看祖君先連營白斾風雲上<lb/>
為國丹心日月邊諸客登樓多暇日三農在野慶豐年<lb/>
戎機須自儒冠出未數功臣衛霍賢<lb/>
憶訪轅門雪後行如今林壑漸秋生狂夫幾日渾欲舞<lb/>
<pb n="KR4d0594_WYG_004-8a"/>
涼雨千村將洗兵翠羽文犀開貢獻山車銀瓮報清平<lb/>
凌霄義氣看能事老向漁樵也自榮<lb/>
　　　次韻姜叔徳冬雪<lb/>
黄雲羃羃四山圍翻海隂風撼竹扉珠向美人簾下撒<lb/>
花當歸客馬前飛夜窗銷燭增寒氣曉艇掀篷失翠微<lb/>
豪俊不誇金帳飲新詩聨璧自生輝<lb/>
　　　出豫章城南寄友生李用巽兄弟<lb/>
翠谷環居似太行謝家庭樹玉生光題詩晚集松蘿逕<lb/>
<pb n="KR4d0594_WYG_004-8b"/>
共被秋眠山水房城郭樓臺堪悵歎江湖風雪苦凄凉<lb/>
雁行霄漢他年事寧厭雲林白日長<lb/>
　　　鳯洲上同劉仲修到郡城<lb/>
雲中城郭似蓬莱叠嶼重洲綠水迴寺近松闗微雨送<lb/>
津浮蘭艇好風催雞豚荒逕人烟僻鸛鶴平林畫障開<lb/>
正待幽尋遣羈思青鞵黄帽喜追陪<lb/>
　　　仲修宅春日分韻得園字<lb/>
疎雨澹澹煙沙村花邊石梁通小園荻芽水生魚欲上<lb/>
<pb n="KR4d0594_WYG_004-9a"/>
松林日暮鵶争喧春醪傾玉渾易醉世事翻雲誰與論<lb/>
羣俊題詩擬陶謝且同燒燭坐東軒<lb/>
　　　次韻送文彦髙歸西昌<lb/>
日照江頭花片肥春香冉冉襲行衣蘭苕雨過棹初發<lb/>
楊栁月圎人定歸金鳯晴沙時入夢白鷗芳渚坐忘機<lb/>
春深為想重来日桐葉清隂鶯亂啼<lb/>
　　　社日<lb/>
去年鈐北愁多難今嵗城南将過春為客偶同王謝燕<lb/>
<pb n="KR4d0594_WYG_004-9b"/>
歸農猶愧葛懐民杏桃烟際紅相向桑柘雨中青未勻<lb/>
童稚莫嗔無社假好題新句答芳辰<lb/>
　　　送上髙易季文之洪<lb/>
君将鼓枻向洪都我值秋風病偶蘇髙士亭臺勞逺夢<lb/>
仙人城郭阻同趨雲迷紫氣蛟龍蟄風激黄沙雁鶩呼<lb/>
大郡衣冠煩問訊何人還憶楚狂夫<lb/>
　　　和酬黄吾雲<lb/>
江上雲連長短亭别懐如水注東溟早期劍佩朝雙闕<lb/>
<pb n="KR4d0594_WYG_004-10a"/>
又見文章似六經為國丹心朝捧日憂時白髪夜觀星<lb/>
銀河漾漾青峰隔遙羨秋光生户庭<lb/>
　　　傅元賓還理故業<lb/>
歸来買犢擬躬耕親友聨居摠弟兄金谷舊時華屋廢<lb/>
浣溪来嵗草堂成旌旗千戍隂雲接舟楫三江白浪驚<lb/>
好理荷衣翫泉石深栖終不負儒生<lb/>
　　　次韻酬黎以徳<lb/>
銀河斜界樹參天為憶幽人思渺然亥市塵囂迂竹逕<lb/>
<pb n="KR4d0594_WYG_004-10b"/>
午橋烟雨傍溪船呼燈教子栖鴉後倚杖看山野鶴邊<lb/>
但得文章攀屈宋何須重賦逺逰篇<lb/>
　　　次韻酬習君謙<lb/>
新詩金玉響泠然喜聽琴中幽澗泉卧病猿猱青嶂下<lb/>
夢懐鸞鳯碧梧邊抛書悵望秋風逕倚杖踟蹰夕照天<lb/>
最憶習池山水勝故家人物信多賢<lb/>
　　　山中秋夜<lb/>
夜對千峰秋氣新蕭條巖壑一閒身松林虎出時窺犬<lb/>
<pb n="KR4d0594_WYG_004-11a"/>
茅屋螢飛偏近人傍月把書憐稚子臨風吹笛羨南隣<lb/>
栖烏應怯梧桐冷不斷悲啼欲嚮晨<lb/>
　　　贈易自然禱雨<lb/>
秋郊旱魃晝人立野老哀吟如雁聲龍工戢翼潭水落<lb/>
畢星藏光溪月明霹靂棗枝天将令太乙瑤壇𤣥女旌<lb/>
澍雨千村感誰賜神功云是易仙卿<lb/>
　　　生日和醻黎賓賢<lb/>
黄塵恐涴黒貂裘閭里聊為馬少逰五色文章輝北斗<lb/>
<pb n="KR4d0594_WYG_004-11b"/>
羣英冠冕重南州豹藏𤣥谷千峰霧魚戀蒼江萬里流<lb/>
好繼前人題桂籍明年仙闕步髙秋<lb/>
新詩多謝祝長年空谷難来白馬顛自笑少陵真野老<lb/>
敢誇方朔是天仙松醪思共匏尊酌竹簡期觀石室編<lb/>
良㑹不嫌溪路逺小窗月夕聽山泉<lb/>
　　　病起言懐三首<lb/>
卧病兼旬人事稀草堂秋樹掛晴暉隣雞乍警飢狐出<lb/>
林鳥無聲獨鶴歸風裏抛書因力倦雲中飡石與心違<lb/>
<pb n="KR4d0594_WYG_004-12a"/>
晚吟尤愛松溪靜淺水菰蒋映釣磯<lb/>
落落朝霞紅冠林紛紛山靄翠迷岑一川灌莽人分牧<lb/>
千丈石潭龍或吟烈日每愁看赤地𤣥雲即待起層隂<lb/>
眼中百物嗟凋耗多難誰知天地心<lb/>
山中日習惟疎懶秋草連扉客少過灌圃何因分逺澗<lb/>
入林偏厭長埀蘿移居瞰水心期遂携友窺巖興每多<lb/>
喜似閒僧思方寂楚山千嶂湧蒼波<lb/>
　　　送本州判官移宰分宜<lb/>
<pb n="KR4d0594_WYG_004-12b"/>
銀河玉露曉天低翠峽黄郊去馬嘶上佐三年官正滿<lb/>
明珠百斛句新題鈐岡草木霜前隕縣郭䲭鵶雨裏啼<lb/>
千室弦歌待明府今人能政古人齊<lb/>
　　　和醻仲修<lb/>
聞道逍遙林澗居移家仍載五車書擬耕鄭谷買黄犢<lb/>
那憶楚江多白魚柿葉遍書雲冉冉山隂坐對樹疎疎<lb/>
寓舎遥知先種竹何由塵土上衣裾<lb/>
　　　和酬伍仲逺<lb/>
<pb n="KR4d0594_WYG_004-13a"/>
君才髙李可為徒長愛青絲繫玉壺醉折公卿多慷慨<lb/>
狂歌閭巷足驩娱黄金易得隨時散白璧非輕待價沽<lb/>
林下幽人感珍贈陽春端與俗音殊<lb/>
　　　夢中得詩二聨覺而足之<lb/>
坐對南山鳴鳥稀松床書帙逗晴暉閉門無客論朝市<lb/>
開口恐人談是非雨後翠生飛燕羽花時紅擁釣魚磯<lb/>
醴溪春色濃于酒莫遣風烟與願違<lb/>
　　　何伯遜見訪贈詩和答<lb/>
<pb n="KR4d0594_WYG_004-13b"/>
百里来尋水竹村鵲聲將喜報衡門山中白石聊同煮<lb/>
世上黄金未足論詩似隂何思更苦跡追園綺道尤尊<lb/>
貧家無物堪娱客一樹寒梅雪映軒<lb/>
　　　君謙遣其子溥来學因寄詩和答<lb/>
名士何妨澗谷栖丹崖髙聳白雲低東風鶯繞千章木<lb/>
春水魚逰九曲溪教子早年窺汗簡従師窮巷樂羮藜<lb/>
茅堂日候巾車到花徧山園草滿畦<lb/>
　　　和酬簡九成<lb/>
<pb n="KR4d0594_WYG_004-14a"/>
蜀郡名家賢俊多君才自合置鑾坡雲門琴瑟絃須練<lb/>
𤣥圃球琳石可磨雨過春洲采芳杜月明山舎對埀蘿<lb/>
相思日夕期相見共樂時清漸息戈<lb/>
　　　再和酬簡明元<lb/>
見説林塘詩思多竹連幽嶼草連坡晴雲過眼白衣化<lb/>
野水照人青鏡磨百畝山田宜稻秫千章岑木愛松蘿<lb/>
論交莫景相期逺迴日煩君借魯戈<lb/>
　　　和酬舒元珍<lb/>
<pb n="KR4d0594_WYG_004-14b"/>
日對黄峰心自清瑤琴能瀉澗泉聲不誇絳闕仙曹貴<lb/>
却憶雲山樵叟名琥珀瓊脂崕上出珊瑚玉樹海中生<lb/>
元輿已羨才華異好騁雄辭賦兩京<lb/>
　　　彭伯塤新婚<lb/>
籛鏗孫子有仙才雲引簫聲起鳯臺紫綺應従天上織<lb/>
綠羅新向月中裁良宵絳蠟銀屏暖吉日瓊筵畫障開<lb/>
金榜巍科見先兆早将詞賦獻蓬莱<lb/>
　　　癸夘臘月雷<lb/>
<pb n="KR4d0594_WYG_004-15a"/>
臘月頻聞殷殷雷荒村晝雨似浮埃石潭驟起蛟龍蟄<lb/>
松谷遙驚鸛鶴迴覆壠薺菘青更嫩出墻梅李白争開<lb/>
雖愁瘴癘乘時作先喜春從天上来<lb/>
　　　偶成<lb/>
山翁自愛緼袍寛白髪尤宜製鶡冠蓬巷三年貧不病<lb/>
竹書一篋老仍看䲭鵶亂噪丹楓晚鸞鳯稀来翠柏寒<lb/>
渺渺江湖交友絶空聞渤海沸狂瀾<lb/>
　　　黄本立東逰贈别<lb/>
<pb n="KR4d0594_WYG_004-15b"/>
楚邦才子燕臺客萬里還山復出山江漢摠歸滄海裏<lb/>
方蓬遙在白雲間将趨金馬陳三策却従樓船定八蠻<lb/>
逺道應能念林叟年年秋草映紫闗<lb/>
　　　觀蘭室禪老山隂道中之作次韻二首<lb/>
吳山盡處越山多尚想經行野景和朝旭射巖晴卧鹿<lb/>
春泉落沼響驚鵞山人看竹敲門入溪女如花蕩槳過<lb/>
千里東逰何日再鏡湖明月醉中歌<lb/>
諸峰翠擁蘭亭勝稧飲嘗聞晉永和羽客喜邀仙子鶴<lb/>
<pb n="KR4d0594_WYG_004-16a"/>
野翁仍愛右軍鵞粉垣䕶竹家家似棕轎穿雲處處過<lb/>
最好晝眠松下石若耶溪上聽漁歌<lb/>
　　　章孟忠和伍仲逺韻見寄再和答之<lb/>
王謝風流異俗徒清秋玉露映冰壺鴻飛碧落期髙舉<lb/>
鯨戰滄溟歎不虞松竹小堂兵後葺桂蘭香醑客来沽<lb/>
寄詩能憶雲中叟大隠墻東志自殊<lb/>
　<lb/>
　<lb/>
<pb n="KR4d0594_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門集巻四<lb/>
</p>
<p>
</p>
  </div>
<div>
                <head>石門集巻五</head>
    <p>
<pb n="KR4d0594_WYG_005-1a"/>
欽定四庫全書<lb/>
　石門集巻五　　　　　　　明　梁寅　撰<lb/>
　　七言拗體<lb/>
　　　為李朝陽題松雲圗<lb/>
澗上小亭雙石磐古松四五雲巑岏横琴坐愛白日静<lb/>
散髮長疑朱夏寒汎汎輕隂過峭壁微微香粉落冰盤<lb/>
我欲同君覔幽處醉卧瑤席臨風湍<lb/>
　　　贈西山僧<lb/>
<pb n="KR4d0594_WYG_005-1b"/>
髙僧自喜巖下住長見白雲飛復迴中天風動松子落<lb/>
千嵗石作蓮花開鳥下林堂待分食龍游溪水遇浮杯<lb/>
吳山楚山聊暫往還把楞伽歸去来<lb/>
　　　贈白師禹省親安慶因就試河南<lb/>
白郎楚楚闗中豪讀書江南心獨勞露凉松寺寫周易<lb/>
日莫蘭叢歌楚騷家近千峰淮甸翠舟乘三月大江濤<lb/>
鍾陵秋晚正相憶好趂天風連巨鼇<lb/>
　　　丙子嵗舟發豫章将往金陵<lb/>
<pb n="KR4d0594_WYG_005-2a"/>
常年九日歸不得今年九日重逺行秋水蒹葭自可愛<lb/>
故園松菊非無情月下飛鴻過别渚天明孤鶴唳髙城<lb/>
相将一棹望湖去即看匡廬嵐翠生<lb/>
　　　題赤水霞栖圗<lb/>
　　　　四明陳常時夏父為吾州文學常隨侍繪其<lb/>
　　　　所居山水之勝曰赤水霞栖及東歸訪余於<lb/>
　　　　洪求賦之<lb/>
故人家居赤水上二百八十峰嵯峨明霞時混金碧氣<lb/>
<pb n="KR4d0594_WYG_005-2b"/>
老樹盡變珊瑚柯題詩石壁照松籟讀書茅亭懸女蘿<lb/>
道成不用金膏術飛向九霄鳴玉珂<lb/>
　　　贈安福州尹王義方歸平陽<lb/>
安成使君廊廟器六年琴鶴寄山城草生齋閤少人迹<lb/>
花映訟堂聞鳥鳴勸農已報江南政柱史當馳天上名<lb/>
一舸秋風暫歸去太行千仞翠崢嶸<lb/>
　　　題湛溪黄氏引翠樓<lb/>
徵君結樓湛溪上日日鈎簾看翠微長松雲際蛟龍起<lb/>
<pb n="KR4d0594_WYG_005-3a"/>
叠嶂天邊鸞鶴飛巫峽錦屏增秀色仙人瑤瑟帶清暉<lb/>
把書更覺秋意早冉冉浮嵐飄夕霏<lb/>
　　七言長律<lb/>
　　　送江西省照磨王<hi>健</hi>志剛考試湖廣<lb/>
八月秋深江水清月明朱艦趂宵征郎官湖上風雲合<lb/>
黄鶴樓前洲渚生持鑑棘闈方伯召揚旌沙路郡侯迎<lb/>
經通魯史春秋奥策問周官禮樂明十八科名資化筆<lb/>
三千才子服英聲玉生𤣥圃珪璋就金出棠谿鼎鼐成<lb/>
<pb n="KR4d0594_WYG_005-3b"/>
放榜摠稱唐陸贄著書尤羨漢張衡名區三載承知遇<lb/>
聊采芙蓉寄逺情<lb/>
　　　朱尚質挽詩<lb/>
　　　　尚質明春秋工詩文年三十六卒子夢炎辛<lb/>
　　　　夘進士<lb/>
魏亭之北朱賢良三十文章逼漢唐矯矯雲龍行碧落<lb/>
飄飄天馬脫絲韁山罍犧象珠凡器蒼玉珠璣多異光<lb/>
太史遺書窺石室春秋大義揭王綱方馳健步今文苑<lb/>
<pb n="KR4d0594_WYG_005-4a"/>
未策竒勲古戰場才似賈生誰敢忌名班黄憲遽先傷<lb/>
嚴君痛失鵷鸞羽令弟哀思鴻雁行悵望斗牛鋪紫氣<lb/>
嗚呼蘭桂隕秋霜故人秉筆争稱述稚子應門待振揚<lb/>
鸞草琅玕明月照新墳夏屋白雲長臨江孤客懐疇昔<lb/>
今日生芻空自将<lb/>
　　七言絶句<lb/>
　　　龍翔寺贈縫人<lb/>
蜀綺吳綾慣揣量并刀常帶色絲香自言多得豪家意<lb/>
<pb n="KR4d0594_WYG_005-4b"/>
也解穿雲到上方<lb/>
山客麻衣嵗月多朔風吹裂奈愁何若為訪我清江上<lb/>
倩子雲中製芰荷<lb/>
　　　贈采詩方道成<lb/>
乾坤清氣治朝音碧海明珠價萬金他日江南方氏集<lb/>
流傳應遣到雞林<lb/>
　　　西湖歌五首<lb/>
美人玉釵燕翩翩白日照耀黄金蟬栁絲綠讓雲鬟嚲<lb/>
<pb n="KR4d0594_WYG_005-5a"/>
荷花紅妬茜裙鮮<lb/>
鵞黄滿壺載船頭酒能解愁人自愁長堤車馬如流水<lb/>
朝来莫去幾時休<lb/>
艷籹緩歌金縷衣舞腰學得鴈兒飛湖西日落月東出<lb/>
歌舞留人且莫歸<lb/>
青山入湖湖水青菱花白白照船櫺山頭急雨船須住<lb/>
水面凉風酒易醒<lb/>
錢塘城中十萬家碧瓦龍鱗户綺霞樓頭賣酒船中飲<lb/>
<pb n="KR4d0594_WYG_005-5b"/>
不如湖上最繁華<lb/>
　　　兒子岷自維揚還至金陵得朱縣尹仲文手書<lb/>
　　　　且云荷接引良厚二絶寄謝時仲文将調官<lb/>
　　　　京師假館維揚<lb/>
木犀香裏設離筵建業西風八月天一騎仍留大江北<lb/>
雙鳬何日五雲邊<lb/>
一札飛来雲錦函也知能共阿戎談幾夜石頭城上月<lb/>
遙瞻二十四橋南<lb/>
<pb n="KR4d0594_WYG_005-6a"/>
　　　釣臺三首<lb/>
臺下澄江山影多臺上蟠木懸青蘿髙人一去山寂寂<lb/>
萬古明月照江波<lb/>
獨把漁竿烟雨中身嬰塵網與人同祇緣競慕終南捷<lb/>
愈覺髙名泰華雄<lb/>
祠庭纔拜先生像舟子乘風發棹忙欲薦蘋蘩慚草草<lb/>
迴瞻雲水白蒼蒼<lb/>
　　　觀清江傅氏西園題詠懐舊二絶<lb/>
<pb n="KR4d0594_WYG_005-6b"/>
憶昔西園曾見招春風歌響入春霄池上題詩花冉冉<lb/>
林邊歸騎雨瀟瀟<lb/>
一别桃源迷故津花隨流水幾回春烟塵豈料逢今日<lb/>
翰墨猶期似昔人<lb/>
　　　聞笛<lb/>
風入梧桐山月明卧聽鄰笛轉凄清未傳黄鶴樓中曲<lb/>
却得羌兒塞上聲<lb/>
　　　食笋<lb/>
<pb n="KR4d0594_WYG_005-7a"/>
楚山春笋楚江魚北野黄羊恐未如老来更厭江魚美<lb/>
食笋山中樂有餘<lb/>
　　　足疾作<lb/>
山上浮雲坐卧看茅衡十日步蹣跚思仙不得飛騰術<lb/>
愈覺人間行路難<lb/>
　　　為王仲義題雪梅<lb/>
小橋東郭先生履曲徑西湖處士家向暖早看花似雪<lb/>
冒寒更愛雪如花<lb/>
<pb n="KR4d0594_WYG_005-7b"/>
　　　清江道中<lb/>
幾夜江城厭鼓鼙出闗那得更遲遲雞豚曉日田家樂<lb/>
榛莽秋風過客悲<lb/>
桕葉生紅霞映水荍花連白雪盈疇晴天繡畫山溪景<lb/>
却是春光不似秋<lb/>
　　　寄章齊髙<lb/>
葛嶺雲開青映天瀟洲月上夜無烟太守愛居山水郡<lb/>
名流尤羨幕官賢<lb/>
<pb n="KR4d0594_WYG_005-8a"/>
去年相親情戀戀今年相望思依依石潭遥想蛟龍穏<lb/>
寒渚空憐鴻雁稀<lb/>
令弟曾為五臺客經過湖上問平安芙蓉道逺何堪寄<lb/>
楊栁秋来折更難<lb/>
山中嵗月薜蘿春天上光華印綬新白首惟思逢世泰<lb/>
青雲那得厭交貧<lb/>
　　　山舎偶成<lb/>
石峽瑽琤新漲水柏林崷崪古時墳黄茅小逕無来客<lb/>
<pb n="KR4d0594_WYG_005-8b"/>
一犬松邊吠白雲<lb/>
　　　代贈李以洪歸洪州<lb/>
門外梧桐啼早鴉行人策馬踏江沙歸去却憐家是客<lb/>
重来還念客為家<lb/>
冉冉花明金鳯渚青青栁映木蘭船遙望鍾陵在何處<lb/>
洪崖髙出白雲邊<lb/>
象牙潭裏帆過後石頭渡口船到時洲人洲上迎歸檝<lb/>
山客山中勞逺思<lb/>
<pb n="KR4d0594_WYG_005-9a"/>
黄峯岧嶤凌紫虚下有林堂宜讀書綠壑丹崖遲君至<lb/>
松巢不減住匡廬<lb/>
　　　和何彦正春耕十一首<lb/>
見說春耕溪水頭賦詩猶憶玉京逰莫誇塞北千蹄馬<lb/>
寧買江南十角牛<lb/>
雨後逍遥南澗上山田漠漠樹重重綠拖烟外無窮水<lb/>
青揷天邊不盡峰<lb/>
埀埀楊栁䕃柴扃逺逺巖巒列錦屛江海歸来更何事<lb/>
<pb n="KR4d0594_WYG_005-9b"/>
朝親農圃夕窮經<lb/>
石壁臨流浄可書從教漁子怪癯儒黄蜂日日粘紅蕊<lb/>
白鳥時時下綠蕪<lb/>
自著青簔久離羣羞将龍劍逺従軍雨苗已得隣人惜<lb/>
烟草常令稚子耘<lb/>
亂後江湖阻舟楫衣冠强半寓山村雲山紫蕨那堪采<lb/>
豺虎驚人翠谷昏<lb/>
短笠登山自種茶縈林石徑樹邊邪百金自可侔封邑<lb/>
<pb n="KR4d0594_WYG_005-10a"/>
千騎何勞擁鼓笳<lb/>
竹間樵逕行應熟花外漁舟望欲迷處處稻畦分落照<lb/>
荷鍬人去水禽啼<lb/>
閒與山氓日共談往来溪北又溪南今代勸農賢太守<lb/>
他年何武定才堪<lb/>
野夫卧對石門山懐友其如道險艱喜誦清詩凉雨後<lb/>
喚回幽思白雲間<lb/>
業桑樹邊綠草坐刺桐花下碧甆杯醉和農歌樂農暇<lb/>
<pb n="KR4d0594_WYG_005-10b"/>
吳鹽如雪㸃楊梅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門集巻五<lb/>
</p>
<p>
</p>
  </div>
<div>
                <head>石門集巻六</head>
    <p>
<pb n="KR4d0594_WYG_006-1a"/>
欽定四庫全書<lb/>
　石門集巻六　　　　　　　明　梁寅　撰<lb/>
　　記<lb/>
　　　醴溪記<lb/>
醴溪在蒙山之陽十五里其南北皆連山水貫流其中<lb/>
北山之西曰堵山其次曰菰峰又次曰紫雲峰其下為<lb/>
靈峰寺正北有三峰森立尤竒秀其東曰神峰吳将軍<lb/>
之祠在焉又東有岡迴抱曰鍊岡其南山之西曰石門<lb/>
<pb n="KR4d0594_WYG_006-1b"/>
兩峰對峙巨石如虎蹲其次曰大金峰金峰而下綿亘<lb/>
若屏然至其盡處與鍊岡對中有圎阜突出水上兩山<lb/>
銜之若龍之爭珠者居人名之曰珠堆當石門之下為<lb/>
松池泉出其間竇如井者三四其味最甘釀之以為酒<lb/>
醇釅異於常以為糜雖白粲而上凝赤色食之若飴葢<lb/>
泉之尤美者也其下流為演溪迤東注溉田可五六十<lb/>
頃居溪之陽凡百餘家而為吳姓者十之八九世耕且<lb/>
學多淳質少衰靡故不徙其業不輕去其鄉予家在菰<lb/>
<pb n="KR4d0594_WYG_006-2a"/>
峰之陽松溪之上曽大父由分宜之湖澤臺而徙于是<lb/>
里之名舊曰裏收長老相傳云里之田極膏腴嵗常豐<lb/>
收故古以是名而其為士者或名之曰裏溪予以溪之<lb/>
泉甘如醴故又更名醴溪云嘗觀夫民戴仁而履義負<lb/>
隂而抱陽其生一也而其水土之異則質性亦殊是以<lb/>
君子慎其習焉吾里之俗淳厚且多秀異之士固地氣<lb/>
然也使居是里者父飭其子長率其幼去紛華之尚守<lb/>
勤儉之規革狂悖之性崇禮遜之美以是溪為仁里而<lb/>
<pb n="KR4d0594_WYG_006-2b"/>
人皆有士行顧不係于習哉吾将見後来之才俊益多<lb/>
而地靈之所鍾未艾也故記其山水之槩以示里之子<lb/>
弟使知有所本且有所勵是亦善風俗之意哉<lb/>
　　　瓊華石記<lb/>
瓊華石者石之堅白而竒異者也曹南吳君主一寓於<lb/>
洪名其室曰好古人或遺之以是石君珍而寘之室外<lb/>
因名瓊華云予暇日過之見是石巻然雄峙髙僅咫尺<lb/>
蘭芷青青交映可愛君因取置之几間其為質如𤣥圃<lb/>
<pb n="KR4d0594_WYG_006-3a"/>
良玉温潤自然其為状如雪山嶄巖望之凜慄扣之聲<lb/>
鏗然則又如天球之戛而清越殊於衆音也予因賀之<lb/>
曰昔人謂珠玉無足而徧中原者以人好之也今是石<lb/>
也産于隂崖沍谷之中漸水泉貫地脉嘘雲霧膠冰雪<lb/>
不知其幾千百年也而一旦出焉以為君之玩然則好<lb/>
賢而賢至豈異是哉况君子比徳于玉石玉類也追之<lb/>
琢之濡之拭之進徳之道也名之曰瓊華則石而玉矣<lb/>
君之寳之也亦宜哉吳君喜曰斯不可以不記於是為<lb/>
<pb n="KR4d0594_WYG_006-3b"/>
記之且以傳于好事者使知君之志非徒曰玩好而已<lb/>
也君方以廕仕而好學不倦工為詩尤善分隷掲侍講<lb/>
為作隷書行好古齋銘虞侍書作也<lb/>
　　　商卣記<lb/>
昇張氏君寳家藏商卣一卣尊之異名也凡尊彜為上<lb/>
罍為下而卣為中其容可五升宗廟以盛秬鬯盖貴重<lb/>
之而異其用也今定以為商器者稽其制辨其文視其<lb/>
色而已按博古圖宋内府藏商䕫龍卣三其二有葢有<lb/>
<pb n="KR4d0594_WYG_006-4a"/>
提梁其一提梁葢俱無而形如瓠然今張氏卣正與瓠<lb/>
形者同非商之制與又其文皆靁状中為饕餮面饕餮<lb/>
惡獸也而貪者象焉文以是者懲貪也為靁者古之器<lb/>
多雲雷雲變化而雷震動也其銘二字一字肖人形似<lb/>
為子字一字尤竒古莫識也按商器銘子孫字多為人<lb/>
形而手或持戈㦸刀匕之類辨者曰商子姓故多子字<lb/>
曰子孫者傳之子孫也又商之世質故銘簡周彌文<lb/>
故銘備今銘止二字則商之銘也辨者又曰凡器年彌<lb/>
<pb n="KR4d0594_WYG_006-4b"/>
久者色温潤如碧玉斑斑然如朱砂翡翠今卣亦然為<lb/>
商器益明矣夫自商至今三千餘年矣而其器猶存可<lb/>
貴哉凡器形也大而天地日月皆形也則亦器也而其<lb/>
運則亘乎古今雖不能不窮于十二萬九千六百年之<lb/>
後而器之久者孰能過之也賈子賦曰天地為罏造化<lb/>
為工隂陽為炭萬物為銅今卣之制人也非造化也鍊<lb/>
之者火也非隂陽也金三品之下也非萬物也而其久<lb/>
于世也能與天地日月同厯幾千萬寒暑晦朔何哉其<lb/>
<pb n="KR4d0594_WYG_006-5a"/>
殆神工製之而神物又従而䕶之邪抑譬人之夀夭其<lb/>
數然邪是未可知也張氏世文雅君寳之先君贈秘書<lb/>
典簿號石城先生蓄古器物圗畫甚富而君之兄弟尤<lb/>
篤好于是及獲是卣則以為尤異者也至正己丑嵗其<lb/>
仲兄君濟館予以訓諸子因觀是卣而為之記嗟夫器<lb/>
之可珍者或藏于山或閟于淵或雖出民間而視之猶<lb/>
瓦缶者固多矣今是器也獨見珍于好事者之家而余<lb/>
亦得以文辭托之為不朽余又因以賀是器之遇也<lb/>
<pb n="KR4d0594_WYG_006-5b"/>
　　　三秀亭記<lb/>
神仙之流貴于保形鍊氣凝情養神故所栖必山澤之<lb/>
地水木之間重樓邃宇虚亭閒館而清異之氣毓為珍<lb/>
木竒草或稱有琅玕之樹金莖之華丹木之實五色之<lb/>
芝殆亦神靈之感與丹陽之歸真觀昉于東晉焦真人<lb/>
觀有堂名曰希夷堂之後可百步有亭曰三秀三秀者<lb/>
靈芝之異稱也相傳云昔有芝生于是故以名亭也亭<lb/>
燬于宋季而賴名人之賦咏猶在至正七年鍊師諸葛<lb/>
<pb n="KR4d0594_WYG_006-6a"/>
若洤始重構之亭之四面為池而跨池為梁浮波之魚<lb/>
翔風之禽與人狎近池之外則叢篁連翠鉅木交柯隂<lb/>
雲晝生寒氣憀慄逺之所望則東有具區西有句曲而<lb/>
其後為白鶴之溪清流遥映衆岫互出如登閬風憩𤣥<lb/>
圃而與神人者逰也亭之中不蓄異玩而張以圗誡充<lb/>
以載籍師或逍遙来游與群弟子上論開闢下觀萬象<lb/>
客至具脯棗醴醪従容懽洽弟子陳知常善鼓琴或命<lb/>
之為蓬莱之音時時更倡迭和賦五七言詩然亦非人<lb/>
<pb n="KR4d0594_WYG_006-6b"/>
間語也知常既謁趙御史子威求篆書之額復因其宗<lb/>
兄時舉屬余記之予謂天地之間凡有形者必歸于無<lb/>
夫三秀者神異之産也故仙者好之或采焉或茹焉或<lb/>
歌焉然登斯亭者欲觀其赤如珊瑚白如截肪黒如澤<lb/>
漆青如翠羽黄如紫金果有乎無也是其名宜托之亭<lb/>
而後久也雖然亭不可久也而恃名以久名不可久也<lb/>
而恃言以久而言也果可以久乎其所以久者先天地<lb/>
而無始後天地而無終非形也而不離于形也非言也<lb/>
<pb n="KR4d0594_WYG_006-7a"/>
而不外於言也彼煌煌之五色者不得而見矣而因亭<lb/>
以久者其不在于人也夫請以是諮之鍊師因以為是<lb/>
亭之記<lb/>
　　　河源記<lb/>
古今河源之說異禹貢云導河自積石未窮其源也漢<lb/>
張騫云河有兩源一出于闐一出葱嶺唐薛元鼎云得<lb/>
河源于崐崘盖皆傳聞者山海經言崑崙之水赤黄黒<lb/>
青色以方異穆天子傳言陽紆之山河伯所居是為河<lb/>
<pb n="KR4d0594_WYG_006-7b"/>
宗佛書言阿耨逹山有大淵水即崑崙也其山名往往<lb/>
不同者或古今變易或番漢異稱不然記者之妄耳按<lb/>
潘侍讀昻霄河源志今朝之究河源盖得之目覩非傳<lb/>
聞者也太祖嘗征西夏過沙陀至黄河九渡九渡者在<lb/>
崑崙西南憲宗命皇弟旭烈征西域凡六年拓地四萬<lb/>
里而河源在域内矣至元庚辰世祖命都爾蘇往西域<lb/>
将城其地以通互市自河州行五千里抵河源及還圗<lb/>
城郭位置以聞上恱以為吐蕃都元帥領工徒以往使<lb/>
<pb n="KR4d0594_WYG_006-8a"/>
其弟庫庫楚馳奏大臣沮之次年還河源在吐蕃西鄙<lb/>
有泉百餘竇地方七八十里皆沮洳不勝人跡泉不可<lb/>
逼觀登其旁嶺下視泉竇厯厯如列星然故名鄂端諾<lb/>
爾鄂端者漢言星宿也諾爾者海也星宿海合流而東<lb/>
滙為二澤復合流始名黄河然猶清可涉河析為九即<lb/>
九渡也廣五七里下復合流漸逺水益渾土人抱革囊<lb/>
騎過之其聚落之處多編木如舟以濟附以毛革中僅<lb/>
容二人又東則兩山峽束廣可一二里或半里深叵測<lb/>
<pb n="KR4d0594_WYG_006-8b"/>
矣崑崙腹頂皆雪盛夏不消河過其南距山麓僅五六<lb/>
十里又南為四達之衝地多盜常鎮以兵崑崙之西人<lb/>
民少山居其南山峻獸有旄牛野馬狼狍獂羊之屬東<lb/>
則山益峻而地漸下岸至狹或狐可躍度河至貴徳州<lb/>
始有官治厯積石至河州東北流厯蘭州鳴沙州應吉<lb/>
里州流正東自星宿海至漢地河南北小水旁注者衆<lb/>
其山或草或石至積石始林木暢茂世言河九曲而彼<lb/>
地有二折云漢書言葱嶺河至蒲昌海水洑流而出臨<lb/>
<pb n="KR4d0594_WYG_006-9a"/>
洮今洮水自南下非蒲昌也土人言于闐葱嶺水下流<lb/>
散之沙磧則其洑流信然然其複出者莫知矣或又云<lb/>
黄河與天通又云崑崙去嵩髙五萬里閬風𤣥圃積瑶<lb/>
華葢仙人所居皆妄也世多言河出崑崙者盖自積石<lb/>
而上望之若源于是矣而不知星宿之源在崑崙之西<lb/>
北東流過山之南然後折而抵山之東北其遶山之三<lb/>
面如玦焉實非源于是山也然凡水者山之血脉也山<lb/>
髙而廣則其水必衆而鉅崑崙至髙廣者也而謂無一<lb/>
<pb n="KR4d0594_WYG_006-9b"/>
水源于其間耶其不言之者葢欲破昔之謬著今之竒<lb/>
故略之爾延祐中庫庫楚為翰林承旨潘侍讀與同僚<lb/>
故得其言如是余喜其詳而信因述之以資多考云<lb/>
　　　思齊齋記<lb/>
友人王仲義名其藏修之室曰思齊而訪余郡城之南<lb/>
求訂其義余因諗之曰子之思齊于賢秉彜之心也取<lb/>
友之道也自勵之方也然賢豈一端乎士之工文辭者<lb/>
句必雕琢音必諧叶以成乎一藝斯賢矣然可以昭其<lb/>
<pb n="KR4d0594_WYG_006-10a"/>
譽未足以美其躬也豈齊於是而已乎有孜孜焉於學<lb/>
術究人之所未究知人之所未知斯賢矣然可以博其<lb/>
識未足以成其行也豈齊於是而已乎為一鄉之善士<lb/>
矜其小廉狥其小信明于止足確于自守斯賢矣然可<lb/>
以持其躬未能以𢎞其道也豈齊于是而已乎若夫君<lb/>
子者其徳非一喜其行非一能處則藴諸身出則濟天<lb/>
下斯則所謂大賢者也吾之齊于是足矣然猶曰未也<lb/>
既齊今之賢尤必齊古之賢可也孟子曰尚論古之人<lb/>
<pb n="KR4d0594_WYG_006-10b"/>
周子曰志伊尹之志學顔子之學能如是可以無愧于<lb/>
為人矣而亦非踰乎性者也雖然将齊乎賢尤重於思<lb/>
師而思事之友而思親之古之人而思效之朝思于是<lb/>
夕思于是人之善即吾之善也斯能齊之矣師也而恥<lb/>
事焉友也而恥親焉古之人而自謂不能焉斯不思之<lb/>
甚人之善非吾之善也其烏能齊之也哉仲義曰善請<lb/>
書以為齋之記仲義名友仁居清江之西鄙與予為執<lb/>
友将十年明程朱氏易兼工於詩文為人端恪不惑于<lb/>
<pb n="KR4d0594_WYG_006-11a"/>
世俗不急于進取余以為可與共學者故為之書<lb/>
　　　貞固軒記<lb/>
傅氏世居官溪之陽號為多才俊其尤挺出者曰元賓<lb/>
元賓之避地而歸也闢荆榛畚瓦礫搆小堂六楹其西<lb/>
室啟窗南鄉植梅二株余嘉其息馳逐而樂栖遯為名<lb/>
其室曰貞固且告之曰貞言其正固言其堅四徳之終<lb/>
於以起元天畀於人在物亦然故人之徳而梅有之當<lb/>
夫風霜凌厲冰雪凝沍葉辭其條液歸其根而梅於是<lb/>
<pb n="KR4d0594_WYG_006-11b"/>
時紛然珠綴皭然玉潔郁郁烈烈芬芬苾苾松與為儔<lb/>
竹與為列貞固之性孰逾之哉人之性至純也至粹也<lb/>
靈于物而或反愧于物以物之全其天而人自離之也<lb/>
故其酷于冰雪者世紛也苛于風霜者憂患也衆之蚩<lb/>
蚩徇于所嗜屈于所畏孰明而貞孰執而固君子者内<lb/>
志弗移外好弗入處險以夷處悶以樂既貞既固惟金<lb/>
惟石梅之是侣孰謂人而不物之若耶嗟夫元賓朂之<lb/>
哉人之所惡者寒也而天不輟其冬人之所慮者險也<lb/>
<pb n="KR4d0594_WYG_006-12a"/>
而地不改其形其好為洶洶者小人也而君子不易其<lb/>
行元賓謝曰處軒之中誦梅之賦宋公是師永保貞固<lb/>
敢不拜教哉元賓於予為婣屬且少従予學善為詩歌<lb/>
兼習草𨽻而尤喜寫墨梅是軒之名亦所以著其好也<lb/>
　　　寳藝齋記<lb/>
世稱𤣥圃之玉麗水之金南海之象犀明珠凡致之<lb/>
難而見之罕者是皆寳也至于五禮六樂五射五御六<lb/>
書九數下迨辭章之習伎能之工則皆藝也然人之好<lb/>
<pb n="KR4d0594_WYG_006-12b"/>
尚莫得而兼也故寳之蓄也多富而藝之博也多貧士<lb/>
生于時思以益其知識而異于凡庸則藝者至理之寓<lb/>
也故寧舎彼而取此焉是則寳之尤貴而大者也余之<lb/>
友生吳僉子亮志于藝文治一室而藏修其中余為名<lb/>
之曰寳藝欲其寳夫士之寳而不徒寳夫衆人之寳也<lb/>
其居于是室也闃然以虚湛然以靜方之華軒廣庭重<lb/>
裀累席罍爵金玉百玩錯陳樂以羌羯歌以鄭衛彼固<lb/>
足樂矣而吾反觀之則聖言醇醪也道義大胾也美行<lb/>
<pb n="KR4d0594_WYG_006-13a"/>
金璧也誦聲絲竹也吾朝而潛心夕而凝神左圗右書<lb/>
前箴後規目與寳接心與寳隨吾心之樂果何待於外<lb/>
物之樂也况世之寳者人得而與則亦得而奪吾以吾<lb/>
寳養吾之性性具乎心行成於身孰得而奪之乎所寳<lb/>
若是雖萬鍾之富五鼎之貴吾不以易矣子亮従余受<lb/>
春秋當不用之時而為待用之學是其習於藝尤為知<lb/>
本者余故為之記俾寘之坐隅庶乎其有儆焉<lb/>
　　　恕齋記<lb/>
<pb n="KR4d0594_WYG_006-13b"/>
髙君如心名其講肄之室曰恕齋而以書囑余記之余<lb/>
為之論其世叙其善然後明恕之義焉論其世者何也<lb/>
嘗聞諸故老髙氏之族世居烏山與黄氏聨婣黄之里<lb/>
曰鵠山族蕃以著由學而仕代有其人髙氏雖緜延僅<lb/>
存然亦多業于儒而不愧其先斯為可稱矣其所謂善<lb/>
者何也今之人當夫搶攘之世惡之稔而泯焉者衆矣<lb/>
而能居其居者豈不難乎居之因於敝陋者衆矣而能<lb/>
治其庭除潔其奥室不尤難乎能治其居者亦有矣而<lb/>
<pb n="KR4d0594_WYG_006-14a"/>
能以仁義為文繡以禮法為凖繩若髙君之名其室者<lb/>
不愈難乎斯又其可尚者矣名之以恕者何也夫忠為<lb/>
體而恕為用恕也者忠之發也以已及物為仁而推已<lb/>
及物為恕恕也者仁之方也因己之心度人之心知人<lb/>
之心如己之心斯為恕矣恕之道既得則近而家族逺<lb/>
而四海夫孰非吾之度内哉吾聖人以為終身可行者<lb/>
宜也嗟夫髙君之為心又非徒儆乎一已而耀乎一時<lb/>
者也将使其家之子若孫居是齋之中而皆能務古人<lb/>
<pb n="KR4d0594_WYG_006-14b"/>
之學勵君子之行則所以振髙氏之業者其在兹乎其<lb/>
在兹乎請以是言書之壁間以為進修之勸<lb/>
　　　凝室記<lb/>
余為草堂于石門之下菰峰之陽其中室南嚮而虚明<lb/>
日晏坐于是以觀萬物之理以稽千載之故愛是室之<lb/>
能佚余而不受夫世好之汨也因字之曰凝室或覩而<lb/>
笑之以為怪則従而析之曰凝之言定也聚也成也在<lb/>
古有訓曰凝于道徳之修也曰凝于神志之顓也觀是<lb/>
<pb n="KR4d0594_WYG_006-15a"/>
室之前肇于鴻蒙而成于富媪者山之凝也疏于開闢<lb/>
而瀦為囦池者水之凝也雨露以萌之風霜以堅之篁<lb/>
木之凝也巖谷以洩之叢翳以結之雲靄之凝也當舒<lb/>
霽之時臯隰光華而巘崿綺麗陽暉之凝也吾頤性乎<lb/>
吾室閲元而貞察作而復其外廓然以寂而其中夷然<lb/>
以寧凡世之得若失也榮若辱也忻若戚也歌若呻也<lb/>
登若墜也抗若抑也槩乎勿以滓吾之靈臺吾事吾天<lb/>
君五官效職百為順序群邪退黜至正黙守譬之寥寥<lb/>
<pb n="KR4d0594_WYG_006-15b"/>
之鄉老而休者遨遊嬉戲状如小兒於市井之紛華郡<lb/>
庭之共㑹恬然而莫知也斯非所謂凝其志而逃其累<lb/>
者乎或曰凝子之志其槁木矣夫其石人矣夫曰動非<lb/>
無静静為動本静非無動動為静應子周子曰定之以<lb/>
中正仁義而主静吾之凝其志主乎静焉爾而謂其能<lb/>
不動也哉余既以是記之墻間将求書其額於劉君仲<lb/>
修而懼其亦以為疑也故又錄以告之<lb/>
　　　寒泉琴記<lb/>
<pb n="KR4d0594_WYG_006-16a"/>
清江蕭氏徳章蓄古琴三一曰玲瓏玉一曰廣寒秋而<lb/>
其曰寒泉者乃其最所珍愛者也徳章之舅氏新昌胡<lb/>
君鼎實號𤣥陽先生博物君子也少壮時久宦留燕都<lb/>
縉紳多與之逰迨今朝徵用為上賓館大使君精于數<lb/>
學解音律而尤好琴時時以鼓琴侍上上甚重焉及奉<lb/>
詔求賢南粤道過清江以寒泉之琴遺徳章余比嘗過<lb/>
之出示其三琴因拂拭寒泉為余鼓杏壇之操余雖不<lb/>
解音而聽之洋洋然知其聲之清妙而其製之異于今<lb/>
<pb n="KR4d0594_WYG_006-16b"/>
人也余嘗謂琴之見重于君子者非徒以其鏗鏘而已<lb/>
也葢琴與瑟配異于衆樂而列之堂上其聲平和而非<lb/>
怨悲也其調雅淡而非繁促也其曲皆祖乎聖賢以之<lb/>
寫心暢情而非荒耽俚鄙之辭也故善琴者必其人之<lb/>
心體廣大志慮冲逺皭然于塵滓之外超然于聲利之<lb/>
表故其本之于心發之于指莫非大音之妙也舜之解<lb/>
慍阜財文王之處險如夷仲尼之樂天知命皆藉是物<lb/>
以陶其憂思而已爾余在京師聞之趙翰林之孫彦禎<lb/>
<pb n="KR4d0594_WYG_006-17a"/>
曰吾大父有松雪之號者盖其所珍之琴曰松雪故以<lb/>
名齋也今徳章愛是琴亦将結茅為亭於其堂之後而<lb/>
鼓琴其中于以養心于以娱客若然者非惟曰彰舅氏<lb/>
之賜也盖心得其養則衆欲不萌萬物不干欲為賢人<lb/>
君子此其一助也因為之歌曰寒泉兮泠泠韶濩之遺<lb/>
兮澗谷之聲寒泉兮瑟瑟以潔吾心兮以浴吾徳山中<lb/>
朝夕兮惟泉之聞手揮七絃兮目睇白雲心悠然兮寡<lb/>
所親空桑奏兮遐思乎古人夫古之所謂琴曲者亦莫<lb/>
<pb n="KR4d0594_WYG_006-17b"/>
非目之所觸心之所感形之辭而著之聲也徳章于為<lb/>
學之暇静處之時心如泉渟慮若冰釋必有以復見文<lb/>
王尼父者盍於是而得之<lb/>
　<lb/>
　<lb/>
　<lb/>
　<lb/>
　石門集卷六<lb/>
</p>
<p>
</p>
  </div>
<div>
                <head>石門集巻七</head>
    <p>
<pb n="KR4d0594_WYG_007-1a"/>
欽定四庫全書<lb/>
　石門集巻七　　　　　　　明　梁寅　撰<lb/>
　　序<lb/>
　　　送李行簡序<lb/>
六經惟春秋以書事而寓王法往往多微旨非有所授<lb/>
受罕能灼知其意者漢儒以明經致通顯大儒若賈生<lb/>
董仲舒劉向父子皆春秋之學故至今通是經者比易<lb/>
詩書禮記尤多名之曰大經夫經豈有大小哉以其旨<lb/>
<pb n="KR4d0594_WYG_007-1b"/>
之微而說之者襍非究心之久莫能窺其義明其用故<lb/>
尊而異之而以大之名加之也今朝廷以五經取士業<lb/>
春秋者亦多居上第安成李君濂行簡舉于鄉以春<lb/>
秋冠江西之士及再舉遂登進士第授豫章郡錄事<lb/>
人謂豫章大郡錄事劇任君必不屑意而君之来也慨<lb/>
然以政自勵未嘗憚於煩自分省大臣及部使郡守諸<lb/>
參佐凡事有可疑必咨于君曰是能以春秋决事者耆<lb/>
老庶民亦相戒毋為非理曰是能以春秋措諸政者郡<lb/>
<pb n="KR4d0594_WYG_007-2a"/>
之俊髦與逺方之學者又皆以君為師法曰是能以春<lb/>
秋訓後進者士之窮經必以致用豈空言也哉君秩滿<lb/>
且去在官者事無所諮訪民失其所煦嫗俊秀之士恥<lb/>
從于他師無不欲君之留而莫之遂也然君方以盛名<lb/>
達中朝其進要職享豐祿将如崇臺之階而升也其再<lb/>
至於是郡也士民之喜又當何如哉寅寓豫章辱君知<lb/>
尤深故因其門人朱昻之請述諸君子之意而為之序<lb/>
　　　送張繼先北上序<lb/>
<pb n="KR4d0594_WYG_007-2b"/>
夫禮之難其人久矣非其有忠信之質荘敬之心孰能<lb/>
好人之所不好而致力於是哉漢興獨河間獻王志於<lb/>
禮樂之事當其時所得禮書猶存古經篇七十記百三<lb/>
十一篇然既藏之秘府在廷之臣莫之尚也天下之士<lb/>
莫之見也其立之學官而僅傳習者髙堂生之士禮而<lb/>
已小戴之傳記而已若大戴記之學則寥寥無聞周官<lb/>
經雖存亦久之稍顯盖禮學之難也今朝置明經科於<lb/>
三禮惟用小戴記而業乎是者方之他經僅什之一二<lb/>
<pb n="KR4d0594_WYG_007-3a"/>
甚或缺焉而不以貢可歎也夫金陵張繼先為性明敏<lb/>
而立志勤確獨深好小戴之學不惟誦習其說而且匔<lb/>
匔然惟禮之是守豈非所謂忠信之質而有荘敬之心<lb/>
者哉繼先初受業豫章徐君元善而復咨其義于余余<lb/>
於五經皆泛觀其傳註非顓門者也然賴繼先相切磋<lb/>
自豫章至金陵踰嵗常朝夕論辨其互滋益為多焉繼<lb/>
先以其父調官京師宜隨侍又将詣國學以受業於博<lb/>
士江公其不息之志尤可尚也而以三年之共學乃有<lb/>
<pb n="KR4d0594_WYG_007-3b"/>
萬里之别余可無一言以為之朂哉夫禮之習也非惟<lb/>
善其身又當推之以化民成俗斯可也今天子治化恢<lb/>
張廟堂之臣必有志河間之志者倘聞下明詔集禮官<lb/>
諸生議明堂修郊祀考廟祧興庠序協音律定章服凡<lb/>
草野逢掖之士孰不忻忻愉愉而願覩帝王之盛哉而<lb/>
繼先于是時或得以所學與于縉紳之議亦何愧也記<lb/>
曰安上治民莫善于禮又曰致禮樂之道舉而措之天<lb/>
下無難矣吾将于繼先之行也而觀之<lb/>
<pb n="KR4d0594_WYG_007-4a"/>
　　　崔照磨審獄詩後序<lb/>
君子之蒞官行政以循其職分非蘄人之知也然實之<lb/>
既孚而名自隨小者既試而大可必觀賢能之道盖在<lb/>
于是焉南臺掾崔君文翼前為江西憲司照磨嘗代其<lb/>
上官審郡縣獄能持法平允宅心忠恕驅馳朝夕不避<lb/>
煩苦於是公道彰明美譽流播歌頌之聲遐邇相應詎<lb/>
非賢能之效哉至正九年秋寅始識君于金陵既而君<lb/>
俾其壻陶温受經于寅一日出詩文一巻則皆美其審<lb/>
<pb n="KR4d0594_WYG_007-4b"/>
獄囚而獲名譽者也寅誦之歎曰甚哉執法之臣不可<lb/>
以不慎也夫閭閻之間山谷之内民之蠢蠢者弱脅於<lb/>
强愚困於黠廉遜於貪仁屈於暴鄉抑之則必之於縣<lb/>
而直焉縣抑之則必之於郡而直焉郡抑之則又必之<lb/>
於憲司而直焉居憲司者能正郡縣之失達小民之枉<lb/>
然後為無負于天子之法矣而豈易能也哉茍無道以<lb/>
照之則志雖為民而民不蒙惠者葢多矣是以君子惟<lb/>
學之為貴也夫純鈎湛盧天下之利器也然不磨淬之<lb/>
<pb n="KR4d0594_WYG_007-5a"/>
於平日而欲以剸犀象刳蛟鼉則鉛刀之不異今君歴<lb/>
佐風紀而文學法律靡不通練焉譬之利器其磨淬之<lb/>
久矣宜其少試之而恢恢其有餘也然則以是而居大<lb/>
任决大疑扶綱立紀進善退惡固無往而不可也而豈<lb/>
獨刑獄之間哉凡奉簡執筆之士見善必錄是亦其職<lb/>
也詩文摠若干篇而虞學士歐陽憲使為之首君之才<lb/>
行見信于先達於是又可見云<lb/>
　　　送國學生吕允亮序<lb/>
<pb n="KR4d0594_WYG_007-5b"/>
京師有國子之學所以教貴胄而成俊乂也夫璆琳崑<lb/>
崙之産也而圭璋取焉孤桐嶧山之材也而琴瑟資焉<lb/>
公卿大夫士之為時而出者非教之有其地曷能以周<lb/>
其用哉濟寧郡守吕侯之子公直字允亮既膺博士弟<lb/>
子員之選復以父命来婚于金陵因謁余郡庠晬然其<lb/>
容必禮之式確然其詞惟義是陳余固占其外而知其<lb/>
中也未幾復来請曰國學群材之林也而吾幸托處以<lb/>
覬有立焉昔許文正公之興學也其時英才之萃道化<lb/>
<pb n="KR4d0594_WYG_007-6a"/>
之行翕然雲從沛然川流而吾曽大父文穆公實髙第<lb/>
弟子後遂為名臣吾何敢不思跋而及之哉今吾父由<lb/>
中臺御史出為部使者之副天子方思安元元尤重牧<lb/>
守故吾父復任郡寄恒孜孜焉以圗報稱吾又何敢不<lb/>
以父之心為心哉夫以門廕仕志士之羞也吾将以博<lb/>
士弟子試有司而取進士第其功必倍然後可覬也吾<lb/>
又何敢不自勵而後于同輩哉今還京師以肄故業道<lb/>
之云逺見之良難子幸有以規我余因謝曰吾何以規<lb/>
<pb n="KR4d0594_WYG_007-6b"/>
於公子哉以公子之世美而進于通顯如物之取于寄<lb/>
宜無不得也雖然學必有師師必有道親師惟賢嚮道<lb/>
惟正夫師許公以淑後進者國子先生之心也而期無<lb/>
愧于前人者在公子之自勉而已矣吾何以規于公子<lb/>
哉瞻萬里之行持一言之贈姑以述愛敬之意云<lb/>
　　　贈黄伯恒序<lb/>
旴江士黄伯恒客于建業於其將歸也其鄉友饒仲允<lb/>
為之請曰伯恒好修而端慤者也其為學師孔孟而兼<lb/>
<pb n="KR4d0594_WYG_007-7a"/>
通乎和扁之術其出也将以歴觀山川詢其人才而審<lb/>
其風俗及其久也則又思學之貴于反求而親戚之違<lb/>
鄉井之棄亦古賢之所譏也願子惠之一言以美其歸<lb/>
焉余因語之曰今閭閻荘壹之士所嫚笑者必曰妄逰<lb/>
而逰豈盡妄也哉夫士之出處其猶山之泉乎泉之出<lb/>
不能不行也而其行必以漸或瀦焉或駚焉或瀠洄焉<lb/>
或激怒焉其勢則然爾昔之時九土分裂州各異其國<lb/>
國各有其禁然游者且猶務于逺東之齊也而復西之<lb/>
<pb n="KR4d0594_WYG_007-7b"/>
秦北之燕矣而復南之粤其所厯說者顧其學之正不<lb/>
爾不以逰為非也矧今天下為一雖四海萬里猶比居<lb/>
也逰奚不可哉雖然吾因伯恒之歸又将語之以退息<lb/>
之樂焉凡今之嗜利祿者其不得焉則戚既得焉則喜<lb/>
得之而復失則喜也而復戚戚而喜喜而戚何不恒之<lb/>
甚也而伯恒豈為是哉今而歸也必将拜親于庭㑹友<lb/>
于鄉刲羊釀酒以道契濶而遂息其驅馳安于恬淡日<lb/>
誦書讀詩以涵泳太平之澤詠歌山林之志視世之欣<lb/>
<pb n="KR4d0594_WYG_007-8a"/>
戚渙然如太虚之浮雲不知其孰為而聚孰為而散孰<lb/>
為而有孰為而無處之為樂不甚于逰之為樂乎余留<lb/>
滯建業之久固倦逰者也而伯恒乃能先余以歸夫豈<lb/>
不快然哉群俊饑之名章繼作故因仲允之請而序其<lb/>
意且以朂伯恒之歸慎勿膠于外物而累其心也<lb/>
　　　贈儒醫羅誠之序<lb/>
余讀太史公書常羨秦越人淳于意皆以一技之神而<lb/>
傳之史與功臣烈士同炳燿于後世夫史以志天下之<lb/>
<pb n="KR4d0594_WYG_007-8b"/>
事者也而尤惓惓于醫方意深矣哉葢所以重生民之<lb/>
命示擇術之要義固當也而余于羅君誠之之善醫也<lb/>
亦有取焉誠之廬陵之儒者也嘗以明經三試有司不<lb/>
一得遂絶意名祿而隠于醫其誦醫之言也如誦聖人<lb/>
之經平居閉户湛思㝠索寒暑不廢晝夜不懈久之逰<lb/>
金陵譽以大著諸公貴人率多敬信之金陵郡文學博<lb/>
淵泉為人强力氣盛素少疾一日忽痿痺瘖眩如風雨<lb/>
之驟至亟曰為吾召誠之誠之至語其家人曰毋懼吾<lb/>
<pb n="KR4d0594_WYG_007-9a"/>
於是證得其方尤秘而功尤速者也是夕投以善劑即<lb/>
少甦次日而腕可轉移三日能坐立五日能杖而盤旋<lb/>
旬有五日能出入一月而復常如所料不失也夫醫者<lb/>
死生之寄也於人之危疾宜懼矣而獨能不懼者非輕<lb/>
人之生死也其中素定也譬之千斛之舟凌不測之淵<lb/>
波濤卒起而蛟鯨怒戰衆皆為之膽墮而津人獨以無<lb/>
懼出其險者亦其中之素定爾誠之之於醫豈妄庸比<lb/>
哉淵泉之疾既差其子弟諸生請叙誠之之績余雖不<lb/>
<pb n="KR4d0594_WYG_007-9b"/>
能如太史氏専筆削而誠之之力追古人則固可嘉也<lb/>
故樂為之書噫為其事必有其功獨醫乎哉誠之之用<lb/>
心尤足以為學者之勸也<lb/>
　　　王謹諭右江蠻序<lb/>
後至元二年秋廣西右江獠岑世興反冦南寧等郡其<lb/>
子郎罕攻定逺諸寨衆合十餘萬殺長吏置偽官詔江<lb/>
西省平章圖嚕黙色哈雅湖廣省平章諾海合兵討之<lb/>
次年春兩軍<hi>闕</hi>　州命江西省宣使王謹往諭賊謹度<lb/>
<pb n="KR4d0594_WYG_007-10a"/>
崑崙關歴宣化慕化觸豺虎犯毒瘴地俱險極道遇賊<lb/>
騎呵曰爾誰也乃敢入吾地謹應曰吾使者諭岑耳汝<lb/>
等無状是自速禍也遂過之至果化州賊将趙擁衆逼<lb/>
之謹諭之如前久乃退至上林縣賊圍之十數匝或登<lb/>
山白其魁来曰速下馬解刀往見将軍不則死謹厲聲<lb/>
曰我天使也岑氏反今討逆之師屯栁矣愍爾曹無罪<lb/>
死故令我来諭使知天子之仁若妄殺我是真反也大<lb/>
軍至爾曹無噍類矣復還白其魁乃已謹道渴飲而脹<lb/>
<pb n="KR4d0594_WYG_007-10b"/>
咳吐便旋皆血懣卧樹下從者磨馬檳榔汁以椰杯注口<lb/>
中久乃蘇力疾抵大江江廣數里云烏龍支派也無舟<lb/>
楫束衣捽馬鬉渡之是日不得食夜宿巖穴旦達功饒<lb/>
州民數家鳥言以鈔市食弗得解衣以易乃得之至田<lb/>
州世子長子特穆爾方閲兵聞之報其父世興盛兵出<lb/>
迎騎萬餘步卒倍之館謹于順龍州謹責世興曰天之<lb/>
所覆者地皆王地民皆王民汝恃逺為亂天子震怒命<lb/>
二宰臣将兵五十萬誅汝不盡勦不已汝能悔過則轉<lb/>
<pb n="KR4d0594_WYG_007-11a"/>
禍為福即不能恐烏合非敵首領不保矣世興曰前舒穆<lb/>
嚕萬户傳詔吾未之順今汝来彼教汝以紿我耶吾有<lb/>
死而已汝勿言也謹曰前之不順命罪也今能順是奉<lb/>
前詔也能奉詔則無罪矣世興疑未决謹復曰始入而<lb/>
地謂而世據此土民不知有朝廷矣及見而父子則知<lb/>
其不然何也我之来也汝兵欲殺我者數矣聞為天使<lb/>
輒斂刃以退夫欲殺者盡汝之道也知使者而退猶畏<lb/>
朝廷也汝世荷大恩而反倔强獨不愧汝之愚民乎今<lb/>
<pb n="KR4d0594_WYG_007-11b"/>
服罪而出汝福無窮不則禍立至人皆知之而汝獨不<lb/>
察何也今師㑹于栁誓辭曰能殺其渠帥来降者授其<lb/>
位夫富貴人所欲也汝不思自保一旦變生肘腋恐兵<lb/>
不血刃汝之位已歸他人矣世興乃悟曰我嵠夷耳不<lb/>
識是非利害以至于此罪不容誅惟天使善為我言而<lb/>
寛宥之遂皆免冠拜堦下謹曰若然歸侵地反俘獲詣<lb/>
大軍聴命有他虞者使人任之世興曰諾四月七日以<lb/>
世興父子至栁州平章命世興子特穆爾與其黨十三<lb/>
<pb n="KR4d0594_WYG_007-12a"/>
人朝京師遣世興還乃班師錫宴平章坐謹於賓位觴<lb/>
之曰宣使能靖一方之亂可謂不戰屈人兵者也於是<lb/>
侑以銀盌一幣一帛一兩省上其功天子嘉之授従仕<lb/>
郎桂陽藍山縣尹以報功也嗚呼使以專對為能者也<lb/>
然往往多貪欲或易以屈撓故功不能立由利害之心<lb/>
勝也今謹忠義自持無所趨避其頰舌之效踰于鈇鉞<lb/>
之威真賢使也哉謹字彦信濟寧任城人其治藍山尤<lb/>
多善政御史商企翁為序其績求諸名士之歌詠余偉<lb/>
<pb n="KR4d0594_WYG_007-12b"/>
其事故錄之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門集巻七<lb/>
</p>
<p>
</p>
  </div></body>
</text>\m</TEI>
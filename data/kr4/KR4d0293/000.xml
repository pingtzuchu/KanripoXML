<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>菊磵集</head>
    <p>
<pb n="KR4d0293_WYG_000-1a"/>
欽定四庫全書　　　　　集部四<lb/>
　菊磵集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案菊磵集一巻宋髙翥撰翥字九萬<lb/>
　　　　號菊磵餘姚人孝宗時遊士也有菊磵集二<lb/>
　　　　十卷久佚不存至<lb/>
　　　國朝康熙二十六年其裔孫士竒于徐乾學宋<lb/>
　　　　槧書中採得遺詩一百九首合以家藏三十<lb/>
<pb n="KR4d0293_WYG_000-1b"/>
　　　　二首又于他集中得十三首續得朱彝尊宋<lb/>
　　　　刻江湖集所載四十七首刪除重複共得詩<lb/>
　　　　一百八十九首刻之題曰信天巢遺稿信天<lb/>
　　　　巢者翥所居室之名然巻首元貞元年姚燧<lb/>
　　　　序本稱曰菊磵集不知何以改名也後附林<lb/>
　　　　湖遺稿為翥姪鵬飛字南仲者所撰江邨遺<lb/>
　　　　稿則翥父選及其叔邁之詩選邁皆紹興間<lb/>
　　　　登第選官武當軍節推邁官縣尉此巻之中<lb/>
<pb n="KR4d0293_WYG_000-2a"/>
　　　　又附質齋遁翁二人之詩則髙氏譜中所載<lb/>
　　　　僅存其號即士竒亦莫能舉其名矣最後附<lb/>
　　　　髙似孫疎寮小集似孫即撰緯略者文獻通<lb/>
　　　　考載疎寮集三卷此所刻甚少尚有他選所<lb/>
　　　　有而此刻無之者其集在宋末頗著稱陳振<lb/>
　　　　孫謂其作文怪澀詩猶可觀劉克莊謂其詩<lb/>
　　　　能參誠齋活句不知此刻何以採輯轉不完<lb/>
　　　　備然士竒後序中初未言及附刻疎寮集疑<lb/>
<pb n="KR4d0293_WYG_000-2b"/>
　　　　又為士竒後人所加更不暇博採歟乾隆四<lb/>
　　　　十四年三月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官　<hi>臣</hi>陸　費　墀<lb/>
<pb n="KR4d0293_WYG_000-3a"/>
菊磵集原序<lb/>
菊磵集者髙君九萬翁之所作也九萬舜江人諱翥號<lb/>
菊磵世居越之餘姚少頴㧞不覊抗志厲節好讀奇書<lb/>
厭科舉學退然信有天命隱居教授師道尊嚴弟子造<lb/>
其門者隨其材器教之皆有成就家雖貧非其義一介<lb/>
不取扁所居曰信天巢而樂乎道采菊英酌磵水蕭然<lb/>
遊憇操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>詠歌凡所交皆碩士既而遊錢塘越金陵浮<lb/>
洞庭彭蠡吊古今名山大川蓄諸心胸發於聲詩以鳴<lb/>
<pb n="KR4d0293_WYG_000-3b"/>
當世載諸羣選耄年躭西湖之形勝周君文璞詩酒相<lb/>
與遂卒於寓舍<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>杭之葛嶺談家山平生特崇志節出<lb/>
乎人表煥爛文章在人心目其姪鄉貢進士南仲甫痛<lb/>
其文墨外遺十亡八九殘編綴之斷簡拾之僅存者百<lb/>
七十章成集而家傳焉今曾孫名師魯者持其集屬予<lb/>
序予盥手閲之知其氣象渾厚不務險恠艱湥哀樂皆<lb/>
適其中辭氣圓美流轉如彈丸則其功也精矣足有闗<lb/>
於風化者哉實當代之儒宗良有以備後之觀也惟公<lb/>
<pb n="KR4d0293_WYG_000-4a"/>
父曰選叔父曰邁紹興間繼登科第伯任武當軍節推叔<lb/>
任縣尉各有婿一為寳學尚書王佐一為宗正少卿史彌<lb/>
大榮冠當時迄今詩禮相襲道義相宣藹然而盛實自菊<lb/>
磵翁啟之也今遺墨之存非專美於家之有傳而亦幸于<lb/>
世之有傳矣為其子若孫者當景仰而慕之予與髙氏斯<lb/>
文久契序可得而辭乎於是書其要於巻首旹元貞元年<lb/>
春三月既望榮禄大夫翰林學士承㫖姚燧序<lb/>
寒家本燕人宋開國初寳臣公諱瓊者隨宋太祖決策<lb/>
<pb n="KR4d0293_WYG_000-4b"/>
定難歴官忠武軍節度封衛國公加太尉遂家於汴再<lb/>
傳紹先公諱繼勲生子六人遵甫公為宣仁皇太后外<lb/>
戚俱有武功世封王爵南渡時賜第臨安子孫多官禁<lb/>
衛慮為賈秋壑所嫉散居杭之海寧越之餘姚使各奉<lb/>
祠祀菊磵公者㓜習科舉學下筆輒異長乃卓越不覊<lb/>
曰此不足為吾學也放情吟嘯所交如杜仲髙張荃翁<lb/>
周晉仙皆一時名流共相倡和紫髯廣顙尤善談論與<lb/>
人欵欵無間言忽值莊語則凛不可狎陳復齋宓許錬<lb/>
<pb n="KR4d0293_WYG_000-5a"/>
菴復道交誼最篤二公遊宦多與之俱晚年歸隱西湖<lb/>
棄竒就實淳祐元年卒於湖上年七十有二葬葛嶺談<lb/>
家山載郡誌實宋之隱君子也余十四歲時從先君子<lb/>
歸姚江過上林湖拜節推縣尉墓松杉髙茂掩映湖水<lb/>
四百餘年封植如故可謂子孫善守矣自是住深栁讀<lb/>
書堂者兩月堂為先曾祖講學之所門臨清溪深栁成<lb/>
巷先君子更増植之髙氏家祠在堂之西偏規模𢎞敞<lb/>
堂室門廡畢具族人子弟肄業其中堂後樓五楹藏當<lb/>
<pb n="KR4d0293_WYG_000-5b"/>
年誥勅書籍舊刻菊磵南仲兩公詩藁及姚承㫖王學<lb/>
錄原序缺略不全詢諸父老云自明嘉靖間遭倭冦焚<lb/>
掠散失殆盡亦無從得其遺本補輯之若節推縣尉之<lb/>
詩僅存數首又有質齋遯翁譜失其名詩亦清逈余恐<lb/>
殘板久復漶漫洗而錄之頃在都門從御史大夫徐公<lb/>
所藏宋板書籍中得菊磵詩一百有九首合向之所録<lb/>
三十二首又於他集中得十三首頃同年朱竹垞復從<lb/>
宋刻江湖集中<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>示四十七首統計重出者十二首前<lb/>
<pb n="KR4d0293_WYG_000-6a"/>
後凡五七言近體詩一百八十九首竊念先賢遺稿忍使<lb/>
湮没不傳遂併南仲節推縣尉之詩同付剞劂而附質<lb/>
齋遯翁詩於巻尾海内藏書家或有收其遺集者毋吝<lb/>
寄示獲成全璧實至望焉康熙丁夘十二月朔日江村<lb/>
髙士竒<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>可閒老人集</head>
    <p>
<pb n="KR4d0592_WYG_000-1a"/>
欽定四庫全書　　　　　集部五<lb/>
　可閒老人集　　　　　　别集類四<hi>元</hi>
　　提要<lb/>
　　　　<hi>臣</hi>等謹案可閒老人集四巻元張昱撰昱字<lb/>
　　　　光弼自號一笑居士廬陵人元末左丞楊旺<lb/>
　　　　扎勒<hi>原作楊完者今改正</hi>鎮浙江昱參謀軍府官至左<lb/>
　　　　右司員外郎行樞宻院判官元末棄官不仕<lb/>
　　　　張士誠招禮之不屈明太祖徴之至京召見<lb/>
<pb n="KR4d0592_WYG_000-1b"/>
　　　　憫其老曰可閒矣厚賜遣歸更號可閒老人<lb/>
　　　　放浪山水年八十三乃卒明史文苑傳附見<lb/>
　　　　趙撝謙傳中瞿宗吉歸田詩話記其在楊旺<lb/>
　　　　扎勒幕中諸作又記其酒酣自誦歌風臺詩<lb/>
　　　　以界尺擊案淵淵作金石聲曰我死𦵏骨湖<lb/>
　　　　上題曰詩人張員外墓足矣其風調可以想<lb/>
　　　　見也其詩學出於虞集故具有典型舊稿散<lb/>
　　　　佚正統元年楊士竒始得殘帙於給事中夏<lb/>
<pb n="KR4d0592_WYG_000-2a"/>
　　　　時以授浮梁縣丞時昌刻之此本即從正統<lb/>
　　　　刻本傳寫者士竒原序尚載於巻端其詩才<lb/>
　　　　氣縱逸往往隨筆酬答或不免於頺唐然如<lb/>
　　　　五王行春圖歌風臺諸作皆蒼莽雄肆有沈<lb/>
　　　　鬱悲凉之概天寳宫詞輦下曲宫中詞諸作<lb/>
　　　　不獨詠古之工且足備史乘所未載顧嗣立<lb/>
　　　　元詩選嘗録其詩於辛集中其小傳引楊士<lb/>
　　　　竒序云云所見盖即此本舊板久佚流傳漸<lb/>
<pb n="KR4d0592_WYG_000-2b"/>
　　　　寡<lb/>
　　　國朝金侃得毛晉家所藏别本改題曰廬陵集<lb/>
　　　　侃復為校正間附案語于下方然其本亦從<lb/>
　　　　此本傳録非兩書也乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0592_WYG_000-3a"/>
可閒老人集原序<lb/>
廬陵張光弼先生少事虞文靖公集得詩法文靖才高<lb/>
識廣其詩浩博而不肆變化而不窮而一宿於正先生<lb/>
之詩氣宇閎壯節制老成而從容雅則稱其傳焉張潞<lb/>
公翥最先知之而一時學者皆傾慕之其平生之作散<lb/>
亡多矣予近從給事中夏時得其五七言古近體一帙<lb/>
以授其外孫浮梁縣丞時昌俾刻之鄒孟氏有言誦其<lb/>
詩讀其書不知其人可乎先生名昱仕元累陞至行樞<lb/>
<pb n="KR4d0592_WYG_000-3b"/>
宻院判常賛忠謨于戎幕元末政壞遂棄官不仕張士<lb/>
誠據有浙西禮致之不屈而與周伯温楊亷夫交游相<lb/>
得號一笑居士我太祖皇帝混一天下訪求前元故臣<lb/>
之賢者常被徵至京深見温接已而憫其老曰可閒矣<lb/>
厚賜遣歸遂採天語更號可閒老人徜徉浙西湖山之<lb/>
間詩酒自適春秋八十有三而終噫觀其詩而考其處<lb/>
出可以知其為人焉正統元年夏四月既望楊士竒叙<lb/>
　可閒老人集原序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0199_WYG_000-1a"/>
欽定四庫全書　　　　　集部四<lb/>
　提要<lb/>
　　大隱居士詩集二巻　　别集類三<hi>宋</hi>
　　　　<hi>臣</hi>等謹案大隱居士集永樂大典原題鄧紳<lb/>
　　　　伯集其散見各韻内者裒集排纂尚得二巻<lb/>
　　　　然原本不著其名亦不著時代諸家目錄皆<lb/>
　　　　不載其書惟集中有逰羅正仲磬沼分韻詩<lb/>
　　　　題曰深得一字諸人集貧樂軒賞花分韻詩<lb/>
<pb n="KR4d0199_WYG_000-1b"/>
　　　　題曰深得把字則其名當為鄧深考永樂大<lb/>
　　　　典鄧字韻下引古羅志曰宋鄧深字資道試<lb/>
　　　　中教官入為太府丞輪對論京西湖南北户<lb/>
　　　　及士大夫風俗髙宗嘉納提舉廣西市舶以<lb/>
　　　　親老求便郡知衡州茶陵安仁溪峒之盗望<lb/>
　　　　風帖息擢潼川漕鹽酒虚額久為民害請扵<lb/>
　　　　朝蠲川引四十七萬守令貪虐劾奏之虞允<lb/>
　　　　文貽書云不畏强禦思濟斯民挺然之撡未<lb/>
<pb n="KR4d0199_WYG_000-2a"/>
　　　　見近比後以朝請大夫終於家愛居東湖之<lb/>
　　　　勝建閣曰明秀有文集十巻凌廸知萬姓通<lb/>
　　　　譜亦載鄧深湘隂人紹興中進士餘與古羅<lb/>
　　　　志相同是編中鄉人禱雨有應時寓烏石及<lb/>
　　　　咏醴泉題巗石山石鼔贈别饒司理别長沙<lb/>
　　　　驛渡玉虚洞諸作其地皆與衡州相近溯峽<lb/>
　　　　三遊洞峽江灔澦堆諸作其地亦皆近潼川<lb/>
　　　　與深宦逰所厯一一相符則此集為鄧深所<lb/>
<pb n="KR4d0199_WYG_000-2b"/>
　　　　撰審矣惟紳伯之字與古羅志所載不同殆<lb/>
　　　　有兩字歟黄虞稷千頃堂書目載有元鄧大<lb/>
　　　　隱居士詩集此集中答社友詩有小軒名大<lb/>
　　　　隱句又有自賦大隱一律與之相合然核其<lb/>
　　　　詩句標題實宋人而非元人疑大隱為深别<lb/>
　　　　號故其集即以是名虞稷等輾轉傳寫遂誤<lb/>
　　　　宋為元耳今特據以改題集名而時代則仍<lb/>
　　　　従古羅志繫之扵宋焉乾隆四十六年十二<lb/>
<pb n="KR4d0199_WYG_000-3a"/>
　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
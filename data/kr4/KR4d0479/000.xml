<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>弁山小隱吟録</head>
    <p>
<pb n="KR4d0479_WYG_000-1a"/>
欽定四庫全書　　　　　集部五<lb/>
　弁山小隱吟録　　　　　别集類四<hi>元</hi>
　　提要<lb/>
　　　　臣等謹案弁山小隱吟録二卷元黄玠撰玠<lb/>
　　　　字伯成慈谿人流寓弁山故以名集其詩不<lb/>
　　　　為近體高者有元結遺意次者近乎白居易<lb/>
　　　　但不及二人之宏濶深厚耳中多勸戒之辭<lb/>
　　　　蓋亦剛方嫉俗者前有自序稱蔑有令徳不<lb/>
<pb n="KR4d0479_WYG_000-1b"/>
　　　　敢謂隱獨以所得於天者薄故將退藏以終<lb/>
　　　　其身又言文中之言稱願上之人正身修徳<lb/>
　　　　使時和嵗豐已受其賜尤粹然有徳之言勝<lb/>
　　　　矯語髙蹈者逺矣乾隆四十二年五月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費墀<lb/>
<pb n="KR4d0479_WYG_000-2a"/>
弁山小隱吟錄原序<lb/>
黄氏之先宋祥符中自温之樂清徙明之慈溪<hi>闕</hi>　先<lb/>
生以来世篤儒業曽大父臨川府君建節鄉部始来城<lb/>
居宦成而家益貧三子先大父最長至元丙子家燬於<lb/>
兵厥後子孫挈而西来叔氏依婦家於越其在鄉里守<lb/>
墳墓唯仲氏而已自余之西四十有餘載教授諸生以<lb/>
資共養髮種種且白来日其幾餘哉又如是不止行將<lb/>
焉歸蔑有令德不敢謂隱獨以所得於天者薄不能顯<lb/>
<pb n="KR4d0479_WYG_000-2b"/>
故將退藏以終其身霅水之陽弁山之下有丘岑蔚思<lb/>
構數楹以寄朝夕浮游江海間不能自還或靳之曰桑<lb/>
蠶作繭猶知纒褁其身子漫不為計空言何禆應之曰<lb/>
余游者也某水某丘游之寓也苟寓矣又何營之有秦<lb/>
望東南逺欲無依稀禹穴向姚虞幾時把酒鄞江上却<lb/>
對鄉山看此圗是余所題江山歸興圗詩也嘗求之則<lb/>
隱之意可見矣昔文中子志不願仕唯願上之人正身<lb/>
修德使時和歲豐已受其賜余雖不及古人苟獲所志<lb/>
<pb n="KR4d0479_WYG_000-3a"/>
泉后林壑之娛風雲月露之賞不必弁山也夫歸必有<lb/>
資既不能自資資於人而歸又余之所不能情發於中<lb/>
而形於言目之曰弁山小隱吟錄錄以畀吾兒私藏之<lb/>
於以紀吾游之寓而鄉土親戚之思亦可見也至正乙<lb/>
酉冬十二月甲子弁山隱民黄玠序<lb/>
</p>
<p>
</p>
  </div>
</body>
</text>
</TEI>
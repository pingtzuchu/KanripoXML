<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>弁山小隱吟録卷二</head>
    <p>
<pb n="KR4d0479_WYG_002-1a"/>
欽定四庫全書<lb/>
　弁山小隱吟録卷二　　　　元　黄玠　撰<lb/>
　　七言歌行雜體<lb/>
　　　送仲珎弟還鄕兼奉内弟陳子傳<lb/>
呉淞江邊秋氷生榜人刺篙歌采菱古來貧賤别更苦<lb/>
置酒不飲心如酲落日長雲下平楚孤鴈決起南飛翎<lb/>
救寒幾日衣上禇原頭西風吹脊令阿㜷倚門瘦骨立<lb/>
手揮五弦多苦聲流光一瞬二十載風纚露沐將焉成<lb/>
<pb n="KR4d0479_WYG_002-1b"/>
汝歸買田嵩水曲小築便可開柴扄他年棗下實纂纂<lb/>
我亦豈憚為畊甿芋魁作羹飯𤓰麮充腹不在羅珎盛<lb/>
金石論交有銷泐人生急難如弟兄<lb/>
　　　鴛鴦湖上曲<lb/>
妾本鴛鴦湖上女能彈琵琶作鸎語與郎相見得郎歡<lb/>
床頭黄金用如土黄金用盡遂不歸妾身憔悴將何依<lb/>
可憐徘徊花上月為郎沽酒典春衣春衣典却妾無怨<lb/>
後夜花開無可典寄謝悠悠世上兒人生雖樂有貧時<lb/>
<pb n="KR4d0479_WYG_002-2a"/>
　　　忠奴李善歌<lb/>
古有富者家暴亡衆奴同謀殺其孤一奴匿之負以走<lb/>
財實累爾兒何辜孲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雖小是奴主簿書不敢欺豪銖<lb/>
哺之朝夕乳湩流不忍去手聲呱呱置兒床上拜床下<lb/>
奴以死奉甘勞劬天聽不逺事竟白天子有命行賞誅<lb/>
一奴寵榮衆奴戮却從主人歸故廬雙乘青騘御史馬<lb/>
猶執舊禮謙若虚寄謝悠悠天下士未可容易輕人奴<lb/>
　　　風涇之東有鸛鳥作巢白蓮寺其雄為人所執<lb/>
<pb n="KR4d0479_WYG_002-2b"/>
　　　衆鸛挾他雄偶其雌弗從破巢啄鷇而去市人<lb/>
　　　憐之為求故雄使復合梁邦彦作義鸛行余和<lb/>
　　　之<lb/>
有鳥有鳥亡其儔其雌栖栖方獨憂不知何處來野雄<lb/>
逺挾衆勢剛相求彼雌決決不可强巢鷇覆敗無一留<lb/>
市人聞之共悽惻為求故雄使相收歸來哀呌聲欲死<lb/>
天地有情當淚流物有定偶性則然此鳥何必非雎鳩<lb/>
重為周南歌窈窕人道凋弊有是不<lb/>
<pb n="KR4d0479_WYG_002-3a"/>
　　　哲婦歎<lb/>
人家生女不必能哲婦多事醜婦貞美笑已足傾人城<lb/>
况復恨怒生五兵陽德不競隂始凝履霜之漸為堅氷<lb/>
天下男子唯劉伶彼形甚醉心獨醒婦言雖善亦不聽<lb/>
　　　兒曾舉酒為余壽仌以喜之<lb/>
我生之初日龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>我生之後在鶉咮大郎善事心弗渝<lb/>
為爺舉酒稱翁壽翁顔有喜兒亦歡花挿雙髦舞斑袖<lb/>
六彛共是宗廟器寧我此郎非虎蜼百年門户喬木殘<lb/>
<pb n="KR4d0479_WYG_002-3b"/>
本根正頼枝葉茂我今得爾我心安願爾有兒昌爾後<lb/>
　　　結交行<lb/>
結交不必問古今今人非無古人心古人之心淡如水<lb/>
今人之心甘如醴淡言如水味乃眞甘言如醴能醉人<lb/>
食淡不如食甘易所以醒人少於醉<lb/>
　　　馬頭者故貴人家侍兒流落錢塘謝長深有詩<lb/>
　　　余和之<lb/>
謝君馬頭歌老孀彼神司蠶宿在房合精月駟耀吐芒<lb/>
<pb n="KR4d0479_WYG_002-4a"/>
衣被天下為文章豈有所思下土方學施朱鉛試新粧<lb/>
黄金約腕珠作璫步搖之冠雲錦裳涼州蒲桃紫雪漿<lb/>
華堂燕坐飛瓊觴人生富貴豈有常朝為名花侍侯王<lb/>
暮為小艸委路旁皺面如靴不復光空懸泉刀金錯囊<lb/>
却思故步心自傷星宮之樂樂無央<lb/>
　　　玉泉元帥示余佩刀囘囘氏所作也如鴈翎而<lb/>
　　　雪色文理可觀<lb/>
將軍太平得寶刀愛之不殊古孟勞三尺白鷴尾雪色<lb/>
<pb n="KR4d0479_WYG_002-4b"/>
引緱脫室風騷騷摩挲秋水生淨滑俊采猶作花門驕<lb/>
盤根錯節知利器名世何必皆豪曹萬辟千灌竒乃見<lb/>
龜文縵理纖如毛當時已用兎膽鐵此物或取羊頭銷<lb/>
傳家要是公輔器苟非其人誰得操蔵鋒不試蓋有待<lb/>
幸勿容易汙腥臊<lb/>
　　　竹齋學士作栢圖得之李好古野齋平章舊物<lb/>
　　　也<lb/>
薊丘學士神仙人詞翰揮毫有餘力清風披腹盡琅玕<lb/>
<pb n="KR4d0479_WYG_002-5a"/>
日費尚方三斗墨昔年乘傳向蠻邦脩竹如雲楚山夕<lb/>
却迴官舸過湘中江雨椎篷寫寒碧逺勢聯翩數十枚<lb/>
顚倒縱横鳳鸞翼天機到處物變盡雲影紛紛洒人黑<lb/>
想見走筆如飛龍山木水蘿俱辟易不辭遺蹟購千金<lb/>
此卷于今妙無敵<lb/>
　　　韓伯清所蔵子昻雙松便面<lb/>
并刀剪水一尺餘照見亭亭兩松影玉堂學士自寫眞<lb/>
令我悽然發深省聳壑昻霄五十年徤筆如錐有鋒頴<lb/>
<pb n="KR4d0479_WYG_002-5b"/>
蒼髯磔怒知誰嗔老節猶將見竒挺直榦斜分水墨痕<lb/>
樛枝亂結風霜頂龍鸞已化毛骨殘雷雨欲來崖谷暝<lb/>
兎絲懸蔓待茯苓迴首餘光惜俄頃會稽公子多苦心<lb/>
收拾新詩題小景<lb/>
　　　澱山湖阻風<lb/>
呉兒牽舟背如弓跬步咫尺登天同四方有路無不通<lb/>
我獨何為來向東舉杯釃酒慰柁工觧后勿謂吾道窮<lb/>
改方易向矢弗庸明發風止去必從終我不作阮嗣宗<lb/>
<pb n="KR4d0479_WYG_002-6a"/>
　　　時雨既洽園蔬並茂<lb/>
白日有渰雲萋萋篖花亂墜眼欲迷鳴鳩脫袴土作泥<lb/>
園蔬遶舎水出畦王𤓰引蔓上落蔾瓠葉幡幡生瓠犀<lb/>
菘甲怒長如蘭荑中厨少婦喚阿稽亟取大瓮淹為韲<lb/>
魚兎不獲何筌蹄晚食足慰癡兒啼<lb/>
　　　高伯雨苕溪漁隱歌<lb/>
吾聞天目山中乃有千尺之懸泉下赴大谷為奔川百<lb/>
里清苕淨如練雲光鳥影濯濯涵漪漣峯巒過盡見城<lb/>
<pb n="KR4d0479_WYG_002-6b"/>
郭春申劒履三千客當時歌扇吹香拂舞茵此夜啼螿<lb/>
寒月白何如鴨觜灘頭結屋三兩椽苕花開時魚滿船<lb/>
攜書一卷篷底讀瓊瑰玉佩聲琅然<lb/>
　　　贈縳筆溫生<lb/>
溫生之筆手自縳千金善價何鑿鑿百狐不如得一兎<lb/>
可敵人間萬羊鞹剪剔霜毫取脊尻毛穎有傳非苟作<lb/>
縱横出入腕若飛徤甚鳥騅戰亰索頻年萬里獻玉堂<lb/>
名與歐虞俱烜赫應從馬上問葛强誰重幷刀輕魯削<lb/>
<pb n="KR4d0479_WYG_002-7a"/>
　　　題趙仲穆山水圖歌<lb/>
遠山如湧波近山如積石遠近千萬山崢嶸起寒碧赤<lb/>
甲白鹽江影空青天芙蓉五老峯野橋村路獨歸客耳<lb/>
邊彷彿東林鐘滄浪老人唱歌處日暮停篙倚江樹倒<lb/>
桃笠子漁竿頭隔水高樓訪誰去<lb/>
　　　醉歌行<lb/>
千金一笑如花妾顔色如花命如葉千里一日竒骨馬<lb/>
雖有竒骨無竒價明月不觧長嬋姢浮雲欻來能蔽天<lb/>
<pb n="KR4d0479_WYG_002-7b"/>
人生富貴矢脫弦放手一失三千年彼造物者予何言<lb/>
醉歌小海足叩舷<lb/>
　　　刻木吏<lb/>
刻木吏望之如神復如鬼昔日猶多市人兒于今併及<lb/>
良家子刀筆之銛毒於蜂尾惡木成隂勁艸風靡誰其<lb/>
使之民俗隳矣衆皆趨之吾道㣲矣<lb/>
　　　去馬歎<lb/>
玉花鐵四蹄如踣鐵青絲絡頭金觼舌一朝名數在有<lb/>
<pb n="KR4d0479_WYG_002-8a"/>
司官馬人間不得騎負我惠養猶嬰兒朔風蕭梢催上<lb/>
道江北早寒無宿艸蒼頭廬兒雙淚垂雕鞍錦韂當屬<lb/>
誰吾聞上廐天馬十二閑爾豈不得居其間日食太倉<lb/>
一石粟立仗不受鞭笞辱雖我徒步心亦足<lb/>
　　　秦府舊人歌<lb/>
昔日秦王履帝位府中舊人亦同升一龍五虵各變化<lb/>
一虵失所意不平𤣥齡善謀晦善斷勇如褒鄂衞與英<lb/>
䑕軰乃賣我我豈乏爾能相臣為之言天子憐悲不自<lb/>
<pb n="KR4d0479_WYG_002-8b"/>
勝斯人自薄命更欲爭天之功為已榮賜官三品命始<lb/>
下死骨已冷喚不譍嗟乎哉嗟乎哉幾年人間無客星<lb/>
胡不急去歸農畊龍姿之君好事者焉汝不作嚴子陵<lb/>
無名之名千載名<lb/>
　　　山水小景四幅<lb/>
江有水兮水有波龍魚帖息兮風日美和望青山兮如<lb/>
睂而蛾撫佳木兮以婆娑<lb/>
山出雲兮不為霖雨江有木兮不任<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>柱朝余東岡兮<lb/>
<pb n="KR4d0479_WYG_002-9a"/>
莫余南浦時乎時兮奈何汝<lb/>
洞庭波兮山崨嶫川可濟兮不可涉木蘭為舟兮桂楫<lb/>
𣺌余懷兮風一葉<lb/>
山之凹兮水之匯沙棱棱兮石礌礌有媺一人兮如彼<lb/>
蘭茞思之不來兮使我心痗<lb/>
　　　題呉景良荷鍤圖<lb/>
倚氷為山擊石作火人生百年一何𤨏𤨏有酒輒醉不<lb/>
醉亦可來汝僮奴荷鍤隨我<lb/>
<pb n="KR4d0479_WYG_002-9b"/>
　　　狐虎圖<lb/>
狐假虎威虎為狐使人欲有言恐傷虎意虎實未知狐<lb/>
何足忌使虎知之狐其逝矣<lb/>
　　　送呉季良海運歌<lb/>
神禹作貢書惟揚漢家亦言海陵倉至今嵗入踰百萬<lb/>
連艘巨海飛龍驤長腰細米雲子白䆉稏猶作秋風香<lb/>
上登京庾充玉食不與<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>稷同槩量延陵季子世不乏<lb/>
被服袴褶躬輸將軍符在佩金睒䁑上有霹靂古篆書<lb/>
<pb n="KR4d0479_WYG_002-10a"/>
天章乾坤端倪正離坎北斗却轉天中央吾知貞忠對<lb/>
越肝膽露蹈蹂沆<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>不翅如康莊平生故人走相送攜<lb/>
手躑躅心飛揚亟呼呉娃度美曲無使别苦愁剛腸燕<lb/>
山之南易水上猶是陶唐帝都古兾方九河故跡無復<lb/>
在但見夾右碣石淪蒼茫天下壯觀有如此大君恩重<lb/>
險可忘廷臣論功上上考釃酒再拜中書堂君不聞木<lb/>
牛流馬﨑嶇出劒閣鳴聲酸嘶棧道長何如雲㠶千里<lb/>
百里一瞬息卧看曉日升扶桑<lb/>
<pb n="KR4d0479_WYG_002-10b"/>
　　　稚子子蘭歌弔番禺君也<lb/>
月離于箕風揚沙月離于畢雨滂沲星有好風有好雨<lb/>
嗟爾明月可柰何撫靈均之遺曲發浩浩之長歌豈無<lb/>
椒漿與桂酒庭前艸生蕭艾多君不聞稚子子蘭方得<lb/>
意三閭大夫沉汨羅懷王入秦竟作幽憂死不睹鄭袖<lb/>
雙青蛾讀書千載有餘憤恨無匣中龍泉與太阿朝朝<lb/>
暮暮陽臺下江水東流空逝波<lb/>
　　　浴蘭之歌歎徃事也<lb/>
<pb n="KR4d0479_WYG_002-11a"/>
浴蘭湯兮沐芳思美人兮沅湘今日兮何日搴蕭艾兮<lb/>
滿堂雲之皋兮夢之渚天沉隂兮又夜雨謂子都兮仳<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰離婁兮矇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珠有纇兮玉有瑕心悅君兮可柰何<lb/>
忠不察兮志不讎終自懟兮沉汨羅遺菰兮投黍靈歌<lb/>
兮鬼舞駕飛軨兮龍蹻倚惆悵兮延佇<lb/>
　　　虵蟠石歌為濮樂閒司令作<lb/>
吾聞萬物之精上浮為列星天星之精墮地或為石異<lb/>
哉此石似虵蟠其故要非人所測我疑芒碭赤帝子披<lb/>
<pb n="KR4d0479_WYG_002-11b"/>
劍斫地白虵死老嫗夜哭天不聞羣小連蜷化為此又<lb/>
疑愚公移山時此物欲與山俱飛蒼黄不及蛻皮骨操<lb/>
虵之神手脫遣年多物變形質在豈有毒心猶未改睨<lb/>
之非蚺亦非巴雪色正類蘄州花徂徠小松葉如髪一<lb/>
龍五虵相紐結咫尺常疑雷雨來尋常頗耐仌霜冽醉<lb/>
李主人初得之舉杯彈琴詠新詩便能雅拜亦不俗未<lb/>
可遂笑元章癡<lb/>
　　　王維<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>川劒石葉石林作精舎置之弁山下今<lb/>
<pb n="KR4d0479_WYG_002-12a"/>
　　　為沈玉泉所得醉後求見因賦此<lb/>
有石有石美如鑄拂拭鋒棱氣猶怒何人鼓槖動雷風<lb/>
剥削泥沙山骨露昔年曾看<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>川圖此物題詩采菱渡<lb/>
桃花源裏有人家杏樹壇邊見漁父開元宰相太平日<lb/>
愛是園池賞心具銷沉紫氣斗牛間流落東西幾朝暮<lb/>
石林使君先得之萬里相攜若竒遇即今好事屬君家<lb/>
翠竹疎花倚闌處呉鴻無人扈稽死縱是有靈飛不去<lb/>
嗟我安得力士贔屭如庚辰一看公孫大娘渾脫舞<lb/>
<pb n="KR4d0479_WYG_002-12b"/>
　　　與黄南窻陳直卿呉江長橋晚望<lb/>
倚闌楓落吳江暮地坼天傾百川注飛梁千尺虹影垂<lb/>
人生南北多岐路古來呉越爭為家句踐未足輕夫差<lb/>
鳥喙不可同富貴范蠡亦乘浮海槎五湖水落三江口<lb/>
西施却入鴟夷手我有此志非此時且對長橋一杯酒<lb/>
始疑蒼龍蛻脊骨三十六鱗次第脫渇欲飲川川不竭<lb/>
又似明月相離連上弦下弦空影圓行舟如梭月心穿<lb/>
雄藩千翼來飛汎日看水兵教水戰能詩忽憶謝𤣥暉<lb/>
<pb n="KR4d0479_WYG_002-13a"/>
解道澄江淨如練<lb/>
　　　觀謝莊納租為作此詩是嵗免息者八千餘石<lb/>
穰穰大粒揚明珠舸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塞川銜舳艫積囷如山壓厚地<lb/>
據案一呼走千奴阿戎牙籌盡相學九九之術乃有書<lb/>
孟冬上朔簡良日府檄已報輸公租持杯起為主人壽<lb/>
天實賞爾其如予願平槩量損稱貸勾稽不足慶有餘<lb/>
　　　郭索行<lb/>
輕舠刺櫂漁火紅夜捉明月巨蟹宫有物郭索虵鱣穴<lb/>
<pb n="KR4d0479_WYG_002-13b"/>
古稱敗榖乃介蟲横行豈欲徧天下雷公在上聲隆隆<lb/>
爬沙六跪心善躁失脚已墮篝簏中兩螯微生可薦酒<lb/>
空筐寧論蠶績功張翰亟上賀循舟能不為爾思江東<lb/>
蓴菜為羮鱸作鱠風味視此將無同須尋𤣥眞蟹舎子<lb/>
更續蟹志如龜蒙<lb/>
　　　顧梅西東呉小隱<lb/>
昔日東吳顧文學族大今為磐石宗林下幽居得隱者<lb/>
小營齋廬無十弓會稽竹箭美如玉竒才更出菰蘆中<lb/>
<pb n="KR4d0479_WYG_002-14a"/>
卓然學道見眞性氣貌穆若揚清風園有佳蔬勝食肉<lb/>
春初早韮秋晚菘蓴菜何慚八珍味橘樹亦疏千户封<lb/>
靜觀物化那有極虎可為鼠蛇可龍大癡小黠競相逐<lb/>
胡不遠視要其終<lb/>
　　　仲珍弟阻冰謝莊<lb/>
河水夜合凍冷生行人欲徃急打冰冰堅如石不可動<lb/>
威棱嶄露聲硜硜船頭黄㡌且勿怒速來吹火煨餘甖<lb/>
前川咫尺論萬里念爾翾飛雙脊令後庚三日日在癸<lb/>
<pb n="KR4d0479_WYG_002-14b"/>
水德不競木始萌當有好風自東來一夕為我<lb/>
　　　誠上人道元樹石<lb/>
江風吹樹葉盡脫交枝相纒亂如結筯節刻露䕫一足<lb/>
霜雪幾年凍不折昨夜沙頭秋水生怒湍觸石與棖爭<lb/>
恐為浮槎逐海客不見土羊成木精<lb/>
　　　衍師道原雙松圖<lb/>
小石如拳大如癭石上亭亭松樹並誰從山隂得繭紙<lb/>
幻藥毫端寫雙影風雷太古見植立冰雪平生慣凄冷<lb/>
<pb n="KR4d0479_WYG_002-15a"/>
下有茯苓千歳根可為人間駐流景<lb/>
　　　次韻戴彥叔見寄<lb/>
人間製錦金粟尺裁量無差較如一文章要是機軸同<lb/>
新巧小竒何足識多君肯說江夏黄剡中戴逵亦少雙<lb/>
兩窮相值各可笑寧爾訾相非竒龎富貴不來良己巳<lb/>
萬事東風吹馬耳賭碁别墅要自佳誰能更為蒼生起<lb/>
無官只作常兒遇布衣不羡流黄案玉樓佳召惜芳年<lb/>
金谷俊遊悲故主夫須小笠烏紗㡌城外孤村春水遶<lb/>
<pb n="KR4d0479_WYG_002-15b"/>
碧巖直上八百級半空飛瀑看尤好古來隱者非怪迂<lb/>
每從此地逃侵漁我生百拙兔守株操觚逐食計甚踈<lb/>
豈有大志恢雄圖家無甔石心晏如焦先雅愛蝸牛廬<lb/>
便欲往置燒丹爐桑君之書懸左肘已非昔日攀雲手<lb/>
江南春色苦無多忍見行人折官柳但願飛霜九轉成<lb/>
與君晚歳扶衰朽<lb/>
　　　與大舟並行遇風感興<lb/>
大颿引縆去如飛小颿翳翳行苦遲誰其敢爭風使之<lb/>
<pb n="KR4d0479_WYG_002-16a"/>
少時風休颿力軟原頭樹高桅子短前舟却輸後舟遠<lb/>
吁嗟世事非一端咫尺行路易復難人生得意莫盡歡<lb/>
　　　嵗晚思親<lb/>
寒仌凄然嵗欲徂我獨何為水中居雙目鰥鰥如鑰魚<lb/>
長夜思家夢亦無大人耄矣日幾餘笻竹小杖不肯扶<lb/>
恒恐平地生憂虞願為飛梁跨連湖來往並置㨗走奴<lb/>
五日一送甘㫖厨十日一報平安書<lb/>
　　　雪中過機山明日寄周彥良彥英兄弟<lb/>
<pb n="KR4d0479_WYG_002-16b"/>
雪飄飄兮洒予風燮燮兮振衣水㶁㶁兮有聲仌棱棱<lb/>
兮在陂鼔獨枻兮蘭舟日既晏兮莫知所之僮瘁<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>兮<lb/>
問予爾所思兮為誰我所思兮非爾所知山中之人兮<lb/>
戴逵嵗周行兮莫只慨星霜兮屢移終過門兮不入曰<lb/>
古昔兮有之<lb/>
　　　送松江楊知府<lb/>
海上有馬獰若獒楊侯得之刲作肴倉中有鼠大如虎<lb/>
楊侯得之刳作脯嗟嗟楊侯孔㨗且武濟寛以猛爰得<lb/>
<pb n="KR4d0479_WYG_002-17a"/>
我所風雨息海水寧災<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>弭年榖登五事並舉政有聲<lb/>
歌謠滿路勞績成連州比邑歴歴相知名父母之心人<lb/>
皆有之公獨能<lb/>
　　　寄張元明時為常州務官<lb/>
踆烏西飛碧雲夕寒蛩亂啼霜月白青山盡處是姑蘇<lb/>
毗陵更在姑蘇北故人一别音問疎兩愁無語心相憶<lb/>
三年市租輸大府能不重費微官力我方寄跡湖泖間<lb/>
終嵗不逢騎馬客昔時梅花今又開時獨看花見顔色<lb/>
<pb n="KR4d0479_WYG_002-17b"/>
　　　新舟燕客行奉似謝德嘉伯昭叔姪<lb/>
上巽下坎木水合大者為艑小為艓衆賓良辰歡賞接<lb/>
琵琶棖棖雷鼓疊急管横吹指雙擫紅泉美酒傾銀榼<lb/>
鸞刀縷鱠魚藿葉波臣川后風帖帖喜色歡然動睂睫<lb/>
黄㡌採菱相唱答重為主人歌利涉<lb/>
　　　玉泉萬户見訪<lb/>
馬上將軍渾脫㡌馬前大旗狼尾纛自從蠻洞凱歌迴<lb/>
重為兵人息凋耗吾與三代同斯民禮樂百年蒙乳菢<lb/>
<pb n="KR4d0479_WYG_002-18a"/>
久知天族最多竒不似其餘心猛暴虎帳秋來日日閒<lb/>
散步逍遙屛呵導時聽白髪老書生一鼓雅琴清角調<lb/>
　　　觀浙省新址<lb/>
錢唐故都猶麗䧺民居百萬如蟻封一夕熛怒赤熁空<lb/>
市舎歘忽隨歊風丞相夜下哀瘝恫飛書走檄動帝聰<lb/>
大寛賦入振乏窮乃恢黄堂基益隆斯民子來爭赴功<lb/>
豈弟君子汲黯同呉山蜿蜒若火龍渇欲急水鱗甲紅<lb/>
胡不移置山南東遠挹江上青數峰岡阜囘合水朝宗<lb/>
<pb n="KR4d0479_WYG_002-18b"/>
環拱北極當天中<lb/>
　　　余遊暨陽訪道士呉清逸見大龜如車輪五尾<lb/>
　　　色蒼黒類古銅蹣跚而行特特有聲因為之賦<lb/>
惟爾大寶元龜集虛洞𤣥吐納精氣介蟲之仙衡曵五<lb/>
尾蹣跚而前皮肌鱗鱗支節連蜷若傾耳以屢聽聞足<lb/>
音之跫然不用世以蘄求固有覿於幾先其德孔明其<lb/>
心善淵形質已異而神獨全爾不自衒人其舎旃持以<lb/>
為聖人壽如其年如其年<lb/>
<pb n="KR4d0479_WYG_002-19a"/>
　　　樊中之鸖折其脛而死人莫之恤余獨為辭瘞<lb/>
　　　之<lb/>
使爾為羊人不汝忘使爾為馬人不汝舎孰使爾為鸖<lb/>
其骨犖确食人之食不羊馬是若不安爾處將飛而翀<lb/>
忽焉跌傷乃今畸窮爾鳴孔哀爾心孔棘困于樊中雖<lb/>
死誰惕瘞鸖有塚古人之為神其上升吾與爾銘之<lb/>
　　　紀夢哀容齋陳君也<lb/>
昨夜夢中逢故人華屋凉天正瀟灑銀甖美酒雕玉觴<lb/>
<pb n="KR4d0479_WYG_002-19b"/>
亦有尊前唱歌者餘歡未盡忽驚寤蔌蔌寒花落燈灺<lb/>
忍將今夢夢昔夢夢去愁來淚盈把西園公子多雅懷<lb/>
死骨凄凉在中野當時苦愛椎鑿聲豈思此日無遺瓦<lb/>
古來豐家無好兒荆棘銅駝秋露下艸間翁仲不解語<lb/>
焉用鬼騶牽鬼馬<lb/>
　　　余自辛亥歳館于魏塘呉氏時義士靜心先生<lb/>
　　　方無恙長子彥良譍門于家次子景良輸力于<lb/>
　　　時皆一時偉人季子季良為贅壻于外與余尤<lb/>
<pb n="KR4d0479_WYG_002-20a"/>
　　　相友善嵗壬申景良卒于官所歸葬胥山諸孫<lb/>
　　　各求分異學遂廢而余乃去矣頃者不逞之徒<lb/>
　　　壞其守塚之廬季良之子璋聞于官罪人斯得<lb/>
　　　衆稱之曰能故為是詩以勉之<lb/>
天目諸峯來迤邐又向錢唐渡江水伏龍骩骳行地中<lb/>
東盡由拳還崛起想見昔日遭秦驅太古風雷入鞭箠<lb/>
山君據地不肯前至今亂石猶西指下有石龜形質具<lb/>
蹂躪良田㨗於鬼伍貟揮劒跡尚存缺齾不完神乃死<lb/>
<pb n="KR4d0479_WYG_002-20b"/>
當時結友番禺君别墅園池此經始朝陽亭上醉春風<lb/>
謝安曾愛東山妓囘首光隂二十年往事渾非山尚是<lb/>
歎息佳人曹子丹翁仲無言荆棘裏摇鈴鼓哨㫄若無<lb/>
鄉里小兒何敢爾脊令脊令飛且鳴能事多慚伯顒氏<lb/>
　　　憶昔行<lb/>
憶昔俠家全盛日江左數州無亞匹黄金横帶虎作符<lb/>
盡斥民居為第室長腰細米光照人自給不求歸老秩<lb/>
舂陵石几汝州甆一席萬錢猶儉率是翁九十乃未殂<lb/>
<pb n="KR4d0479_WYG_002-21a"/>
牙齒重生髪如漆已無餘福在人間此理分明可諳悉<lb/>
健鶻生鶵盡攫拏驕馬作駒終覂逸寄謝悠悠世上兒<lb/>
過眼繁華如電失<lb/>
　　　謝氏池上觀雪<lb/>
二月春光如水冷池上倚闌觀雪影飄飄颯颯舞迴風<lb/>
顛倒瑶花落天井魚吹柳絮忽銷沉却避寒澌依藻荇<lb/>
何處飛來雙脊令令我悽然起遐省<lb/>
　　　次韻陳縣尹漢卿見寄<lb/>
<pb n="KR4d0479_WYG_002-21b"/>
九華山前江水長平生故人黄綬郎百里猶將勞撫字<lb/>
欲行不行心未忙與君已在杖者列豈憶他時能醉狂<lb/>
恨無長雲數百尺一吐憤思三千行艸間雉子毛羽短<lb/>
不擬霄漢叅翺翔題詩采石弔李白或者一駕西飛航<lb/>
　　　用水精丸炷火灼丹田中<lb/>
僊人掌上水精丸摘得金莖秋露顆亦同陽燧大蛤珠<lb/>
摩挲向日出眞火氷臺作炷丹田宮流光直射如血紅<lb/>
梅花一夜孤根暖却咲小還無近功<lb/>
<pb n="KR4d0479_WYG_002-22a"/>
　　　擬送曹世長之官柳州賭博寨<lb/>
將軍曹覇有令子軀幹魁梧如北人辭親再拜捧黄檄<lb/>
去作柳州游徼臣櫜鞬已乘官驛馬頓置仍給公厨珍<lb/>
引弓之民百砦列控扼嶠海安朱垠伏波故事亦久矣<lb/>
豈有銅柱猶嶙峋且當永念易播意持酒一酹羅池神<lb/>
孤雲東北望新月山川迢遙來苦辛彈舌風雷語刺刺<lb/>
索咲萬里梅花春桄榔大樹粉作餌椰子酒<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>甘而醇<lb/>
食膎每與華俗異愼勿觸手腥虵鱗愛君貌似婁師德<lb/>
<pb n="KR4d0479_WYG_002-22b"/>
故是方口又博脣古稱容容多後福唾面自乾可勿嗔<lb/>
　　　與宇文同知張主簿遊道場山<lb/>
三月三日天氣佳縣官出城早休衙亦有前溪宇文氏<lb/>
水晶宮外看春花碧浪㣲風動浮玉翡翠蘭苕採柔緑<lb/>
笑指高人讀書處輕舟已到何山麓何山山頭更是山<lb/>
路出千巖杳靄間僧居蜂房開户牖滅沒紫翠飛朱丹<lb/>
川原忽滿最高閣五湖烟雲一憑闌昔年惡虎今在否<lb/>
但見醜石遺蒼頑麗姝來往多如雨紫綾香䙬結金縷<lb/>
<pb n="KR4d0479_WYG_002-23a"/>
佛前細語人不聞倒坐藍輿下山去<lb/>
　　　立春日贈仲珍弟<lb/>
阿父八十兄六十弟亦今年五十五千里一家同得春<lb/>
春日春盤行菜縷汝縁久别奉晨昏我仍漸老懷鄉土<lb/>
常時相念惜相分此日相娛喜相睹勞碌餘生病後身<lb/>
陶寫眞情醉中語共將巵酒拜親前嵗嵗親前吾與汝<lb/>
　　　生日戯書<lb/>
天弧之南老星公素髪垂耳冠夫容青鸞引車雙羽童<lb/>
<pb n="KR4d0479_WYG_002-23b"/>
翩何姍姍來御風我生甲子旬再逢顚倒撲漉隨飛蓬<lb/>
磬折而趨跽鞠躬神人妙顔氷雪容遺我松子種作松<lb/>
流肪千年虎珀紅爾能得之壽乃翁<lb/>
　　　韓季博所蔵青山白雲圖<lb/>
門外馬蹄三尺塵屋底青山看白雲不知身世在城市<lb/>
但覺<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>氣吹冠巾鴨觜灘頭沙渚露依約西陵近漁浦<lb/>
惱人歸思滿江東烟樹半沉天欲雨<lb/>
　　　酒歌<lb/>
<pb n="KR4d0479_WYG_002-24a"/>
酒可喜亦可嗔醒語多忌醉語眞常恐醉語撑觸人天<lb/>
上星辰何歷歷人間岐路長踆踆既不能揮戈迴白日<lb/>
且當拍手歌青春酒固非所嗔本亦非所喜作事不稱<lb/>
情寄懷聊復爾噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>牝而黄牡而驪先生既醉不暇<lb/>
知苦如薏澀如杜先生既醉不暇顧頌酒之德讚酒之<lb/>
功偉哉斯人吾其與同熊經鳥申盡無益三杯可使顔<lb/>
再紅歸去來游醉鄉醉鄉天地猶鴻荒卧看軒轅搖左<lb/>
角手挟北斗㪺天漿令汝壽命百有二十嵗與物無忤<lb/>
<pb n="KR4d0479_WYG_002-24b"/>
永相忘<lb/>
　　　薄薄酒奉别呉季良<lb/>
薄薄酒可桮勺麄麄布宜澣濯醜婦耐貧勤織作我無<lb/>
南陽諸葛田赤手欲探蛟龍淵曲中箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>十四絃河水<lb/>
東流心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然角上蝸牛且酣戰鶴脛自長鳬自短井蛙<lb/>
海鱉相譏嘲何似鵰鷃俱逍遥八珍之味不如良友千<lb/>
金之富不如佳兒百年一息萬世癡龎公未為無所遺<lb/>
南山有木木有枝根如盤石不可移<lb/>
<pb n="KR4d0479_WYG_002-25a"/>
薄酒味薄情不薄醜婦貌醜心不醜君不見天下風流<lb/>
朱伯厚車如雞栖馬如狗河西蒲桃紫雪漿秦中琵琶<lb/>
嫵媚娘黄金快意一日樂奄忽百嵗如風狂天雨未休<lb/>
匏葉苦江湖水深不可渡豫章非枕衆莫辨橀榽似檀<lb/>
人伐汝漢隂丈人抱瓮歸萬事反覆非一機博勞東去<lb/>
燕西飛毋與寸艸爭餘暉<lb/>
　　　題葉仲明府判竹君右丞公第二子也家于富<lb/>
　　　陽<lb/>
<pb n="KR4d0479_WYG_002-25b"/>
虛廊靜院連深竹色照窻扉如水緑題徧琅玕節下詩<lb/>
高興滿懷吟未足儘教梳洗出清風客來徑造亦不俗<lb/>
出門咫尺是塵間野鳥紛紛自相逐<lb/>
　　　過無錫呈五十三舅<lb/>
曉發澄江春水緑刺篙夜下梁溪宿老者今年六十三<lb/>
秀睂霜雪顔如玉大郎挾筞青鳥市小郎恂恂侍巾襆<lb/>
就中中郎絶秀殊耽書動是千過讀一門傳恭復<lb/>
傳孝如此窮餓心亦足舅甥情愛久更親竟夕寒<lb/>
<pb n="KR4d0479_WYG_002-26a"/>
燈共華屋喚奴呼酒出羊淹重説生涯亂心曲<lb/>
　　　即事<lb/>
蒼頭小奚得馬芻黄吻穉兒看魚罛白髪老人教農書<lb/>
客來手把河洛書話到混沌開天初<lb/>
　　　日出柳樹東哀劉先生也先生字環翁登進士<lb/>
　　　第授建德録事卒于都下<lb/>
日出柳樹東日沒柳樹西朝朝暮暮出復沒栁葉黄落<lb/>
半為泥鬰華仙人駕六螭急若弩矢誰能齊夸父逐之<lb/>
<pb n="KR4d0479_WYG_002-26b"/>
道暍死跬步萬里生蒺藜千載同一朝白髪如霜荑奈<lb/>
何性命不自理只思騎馬聽朝雞<lb/>
　　　送韓與玉入京求其師張仲舉先生<lb/>
君家兄弟森羣玉數兼八韓仍兩之復有一人更才敏<lb/>
將往京域求其師其師為誰子張氏曲頦美凖秀且頎<lb/>
雞栖昻昂立孤鶴羽翼已遂冲天飛昔年助教國子學<lb/>
横經氣奪千臯比頃日還當大述作並録三史追前徽<lb/>
使者㫄搜異書出天下學士來委虵春秋用例如用律<lb/>
<pb n="KR4d0479_WYG_002-27a"/>
游夏猶將贊一辭直書無愧董狐筆上與日月爭光輝<lb/>
子今行矣快先覩涉閱定有新聞知赤華之駒不受鞭<lb/>
顧影獨立長鳴悲經途九軌竒骨見渠忍局促鹽車為<lb/>
祗疑慈母手中線宻縫政恐遲遲歸文章有神國有造<lb/>
贈子脫頴雙毛錐好音早寄南來雁無使淄塵汙素衣<lb/>
梅花後夜琴曲苦滿天明月照相思<lb/>
　　　贈製筆沈生<lb/>
月中僊人白兔公縞衣翩然乗玉虹遺我利器五色光<lb/>
<pb n="KR4d0479_WYG_002-27b"/>
將使奏賦蓬萊宮江淹老去才思劣夜郎歸來亦華髪<lb/>
願乞瑶池不死方須得𤣥霜和紫雪剥啄叩門秋夢回<lb/>
有客眞為黃香來坐中頓見兩毛穎脫㡌露頂美且䰄<lb/>
君不聞朔土貴人執笏思對事倉卒墨丸磨盾鼻何曾<lb/>
望見㕙與䨲馬上柳條能作字後來雪菴松雪俱善書<lb/>
始愛都人張生黃䑕鬚安知沈郎晚出筆更好猶及館<lb/>
閣供歐虞㧞竒取俊鋒鍔見雙兔健似生於菟用之不<lb/>
啻仗手檛顚倒縱橫隨所如<lb/>
<pb n="KR4d0479_WYG_002-28a"/>
　　　種德堂詩<hi>并序</hi>
青龍章俊甫取種德二字扁其中堂他日設廣席大會<lb/>
其族人引二子某某徧見之曰賴祖宗之遺衣食幸有<lb/>
餘饒廼者衆建義莊以給宗族吾父與仲父之素志從<lb/>
兄伯吉甫實繼而成之區區之私所以奉尊長及卑㓜<lb/>
者嵗有常數不敢以複出而遂廢俟是二兒能自植立<lb/>
户門伏臘之餘凡在席者將他有所資遺富貴無常忽<lb/>
則易人我後子孫有不如今日族之充裕者其勿能有<lb/>
<pb n="KR4d0479_WYG_002-28b"/>
所矜畀之乎噫達哉斯言所謂種德者已推而致之以<lb/>
及於遠譬之種木枝葉必茂雖高其門使容駟馬車可<lb/>
也余往嵗弔其叔父蘭溪大夫之䘮吉甫以江淮財賦<lb/>
副總管居憂諸兄弟求分異俊甫調停其間意望有觖<lb/>
每以已分所得彌縫之卒無傷大體是信能輕於財者<lb/>
他有善未能盡知姑録此以示吾兒而為之詩<lb/>
樹木猶為人所愛况爾宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>磐石大條梢之末苟勿殘<lb/>
可使亭亭似車蓋枝葉能承雨露恩乃今流被及本根<lb/>
<pb n="KR4d0479_WYG_002-29a"/>
一門青紫什七八雖貴弗陵尊行尊保家要在全和氣<lb/>
和氣致祥乖氣異雲仍百體同一身恒使勻通有生意<lb/>
富貴浮生何敢期長長㓜㓜咸在斯肯道吾兒㓜衰替<lb/>
煦嫗願如今日為昔之祖者今之禰推爾所愛達爾始<lb/>
如木有根種厥德堯舜之道孝弟而已矣<lb/>
　　　碧瀾侍兒曲<hi>并序</hi>
聞之謝長源吳興趙碧瀾老而貧二妾方少艾慮不能<lb/>
久安遣之曰吾囊篋中物鬻且盡懼及汝也可及此時<lb/>
<pb n="KR4d0479_WYG_002-29b"/>
事人既去弗肯嫁數具肴酒致慇懃於其卒覆諸水曰<lb/>
勿復來余惟割情忍愛以去爾也爾弗我忘祇攪我心<lb/>
既而與其父母俱至泣而言曰我家嵗請給府中所積<lb/>
足贍供養奩籹具在願執事終身為尼以報主恩他日<lb/>
果然碧瀾死有寡女又資育之吁賢矣哉吾舅陳汝泉<lb/>
父妾貝氏守義弗嫁事頗相類既作是詩併以寄外弟<lb/>
子章子經<lb/>
感之以誠感必深應之以眞應必㨗眞誠一合兩弗離<lb/>
<pb n="KR4d0479_WYG_002-30a"/>
聼我長歌碧瀾妾碧瀾亦是諸王孫世殊事異老且貧<lb/>
少陵尚愛燕玉暖况是當時眞貴人春衣典盡春寒峭<lb/>
二妾朱顔正姝好忍將羅帶拆同心懊恨浮生頭白早<lb/>
珠鈿翠靨幸僅存此時猶及嫁夫君十二樓頭燕子去<lb/>
揮手不用留僊裙去妾相悲兩相約既去猶煩送肴酌<lb/>
主君詎忍覆棄之見此翻令情緒惡一心專天得知忍<lb/>
著主衣還事誰遂攜衾襆與俱來後君死者當為尼碧<lb/>
瀾堂下雙溪水使客往來豈知此不願新歡戀舊恩千<lb/>
<pb n="KR4d0479_WYG_002-30b"/>
萬人中兩人耳<lb/>
　　　劉子輿清嘯軒<lb/>
大哉扶輿動應有機律呂風雲黄鐘之宮發乎自然為<lb/>
聲氣君其在我人呵嘘吸呼節族以分嘯乎嘯乎何濁<lb/>
何清惟心所存力出爾手以擠則危以掖則安氣出爾<lb/>
口以吹則寒以喣則温民各有趨狂者如籍壯者如琨<lb/>
嗟我懷人憤懣既舒亦已忘言㝠𤣥洞虛不可以名以<lb/>
名斯軒<lb/>
<pb n="KR4d0479_WYG_002-31a"/>
　　　一姓三氏詩<hi>并序</hi>
傳曰因生以賜姓胙之土而命之氏氏者姓之别姓一<lb/>
而氏二者也錢唐陳君子安本姓王氏㓜蒙恩養于陳<lb/>
氏姑姑無子請于其父為已子既乃壻于沈氏沈之後<lb/>
又無子身一而已不可以再易氏也子安三子參分之<lb/>
使各從其氏為之後而主其祀焉姓王氏正也姓陳氏<lb/>
恩也姓沈氏時也雖重輕大小之差各殊而亦事之弗<lb/>
得已也上古聖人蓋有同出而異系者堯之姓伊耆高<lb/>
<pb n="KR4d0479_WYG_002-31b"/>
辛氏之子也簡狄為高辛氏世妃祈于郊禖見𤣥鳥墮<lb/>
卵而生契契之姓子姜嫄亦為高辛氏世妃祈于郊媒<lb/>
見巨人跡履之生棄棄之姓姬是也况王與陳原其所<lb/>
自又皆舜媯姓之别乎是為詩曰<lb/>
彼種樹者更枝易葉以彼成此實相應接載息載滋兩<lb/>
殊一合天時既從物亦允協本本支支紛其叢沓初氣<lb/>
永存至純不雜<lb/>
　　　伯衡北上余在璉市作此詩以送之不及<lb/>
<pb n="KR4d0479_WYG_002-32a"/>
姨氏之子平生親憶昨書來道相别青徐大小郡邑殘<lb/>
却走梁園向京闕五河高原車鬬風魯縞齊紈吹欲裂<lb/>
讀書豈是為一官倒著狐裘擁飛雪重遊都市十年餘<lb/>
須得青袍慰華髪日近蓬萊雲氣佳氷解滹沱水聲活<lb/>
羊酪甘肥馬酒醲土銼無烟石煤熱金錯披囊罄一歡<lb/>
槖筆縢觚待明發便令南斗避文星歸插宮花醉呉月<lb/>
　　　龍頭之西有伏龍山首枕巨海上有古寺雲嵐<lb/>
　　　之氣嘗蒸蒸然如黄梅時唐會昌中詔毁天下<lb/>
<pb n="KR4d0479_WYG_002-32b"/>
　　　僧寺寺僧作詩云雲中有寺不容住天下無家<lb/>
　　　何處歸有㫖得不毁癸酉歳余與族叔族弟及<lb/>
　　　戴彥季同遊獲觀先祖遺墨既暮余與族弟先<lb/>
　　　歸山半值大雷雨山上晴朗如故作詩以紀其<lb/>
　　　事云<lb/>
青山如龍行且伏渴欲飲海海不足輕衫短屩小笻枝<lb/>
獨上龍頭叩龍腹龍腹空洞聲豅豅豈有神倉閉神粟<lb/>
棟花風起鯼魚來遠望漁艘似浮鶩痛思我祖伯豐氏<lb/>
<pb n="KR4d0479_WYG_002-33a"/>
遺墨宛然三過讀無食無家走千里尚賴餘休守觚牘<lb/>
𤓰瓞子母相鉤帶斷蔓殘根僅能續徘徊瞻眺不勝情<lb/>
貧賤何由復邦族忽從巖半黒雲生歸去驚雷撼崖谷<lb/>
相望咫尺異隂晴衆客山椒我山麓<lb/>
　　　某甫者章氏之庶孽子也所出微不得與衆兄<lb/>
　　　弟齒治田廬供衣食比分財得黄金盤杆一其<lb/>
　　　從父弟俊甫方脩青龍鎭學一日持以造之曰<lb/>
　　　我為農無用此吾家二先生死無後願鬻此置<lb/>
<pb n="KR4d0479_WYG_002-33b"/>
　　　祠學宮之側買田收其租入春秋二時用少牢<lb/>
　　　具祀之以徼福于先聖先賢慰吾父與伯父師<lb/>
　　　弟子之心冥冥之中其為我經營之余與聞斯<lb/>
　　　言時至元後癸未嵗也每思其人故作詩以寄<lb/>
　　　之<lb/>
章氏孽子操心危少曰已愛躬芸芓夫畊於前婦後饁<lb/>
飲酒安用黄金巵不向尊前賞歌咲買田獨置先生祠<lb/>
詎忍若敖無噍類工執藝事猶有師昔聞此語心為喜<lb/>
<pb n="KR4d0479_WYG_002-34a"/>
至今思之不能己到處眞同説項斯遑恤他人惡聞此<lb/>
當時師說詒李蟠棄置床頭如故紙乃今面目被生憎<lb/>
况肯興懷尊死鬼<lb/>
　　　伯清兄弟在者三人次仲實又次季博有練溪<lb/>
　　　别業連雲莊弗肯分異户門應酬衣食用費賔<lb/>
　　　客燕會嵗一人遞收其田租以掌之為計帳以<lb/>
　　　相交付同堂異室内外無間言于兹有年矣是<lb/>
　　　亦保家之善道也不然則力分而用廣日且不<lb/>
<pb n="KR4d0479_WYG_002-34b"/>
　　　給况能久而弗墜哉是宜詩伯清即韓分石<lb/>
會稽公子誰與儔塤箎並和聲相求户門多事須應酬<lb/>
繭絲榖粟嵗遞收公爾忘私無怨尤娣娣姒姒俱淑柔<lb/>
醪醴潔治蘋藻羞嵗時祭饗禮數優譬如風波同一舟<lb/>
戚則共戚休亦休彼哉何人此弗猶兄弟生分如死讎<lb/>
上健下險森戈矛黄金用盡身為囚令我感歎淚欲流<lb/>
人無遠慮多近憂<lb/>
　　　冬至日<lb/>
<pb n="KR4d0479_WYG_002-35a"/>
大哉元氣何冲融周流六虛相始終為陰為陽本非二<lb/>
政在往來升降中去年陽生隂已極今年陰消陽復息<lb/>
君子有道喜可知手把梅花看三易<lb/>
　　　西郊醉歸似陳漢卿<lb/>
人間此客不可孤况此翕忽嵗欲徂呉姬雙歌送美酒<lb/>
半醉不醉嬌相扶踏歌攜手尋歸路行雲忽送巫山雨<lb/>
却上溪邊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艋舟舞衣濕透黄金縷短棹輕橈不相及<lb/>
依約中流聞咲語歸來庭院已黄昏流水落花深閉門<lb/>
<pb n="KR4d0479_WYG_002-35b"/>
最思一事尤可怪笠子忘却溪南邨夢回酒醒不復記<lb/>
清曉野夫來叩閽<lb/>
　　　藏鉤似陳漢卿<lb/>
世故紛集如蝟毛今我不樂年將慆漢家鉤弋作隱戯<lb/>
聊足與客娛佳宵緑酒蕩漾白銀瓮紅燭照耀黄金幖<lb/>
明籹列暎左右侍大賓坐壓東西曹平生刎頸託交契<lb/>
此日意氣爭分毫老拳攘袂堅莫取鉤神瞪目不敢語<lb/>
搏兔壯士聲若雷失馬將軍面如土忍將他日嚴毅顔<lb/>
<pb n="KR4d0479_WYG_002-36a"/>
涴墨塗鴉上睂宇<lb/>
　　　餘姚吳季章松齋圖<lb/>
四明山中木千章上有松樹生高岡不與樸樕同翳荒<lb/>
雨露飄洒雲之陽鵞溪大絹尺度方寫貌形似分毫芒<lb/>
非龍非螭牙角獰開卷白日風雷生之子秀骨須睂蒼<lb/>
與松為游三十霜小結茅屋松隂凉采松之花飡松肪<lb/>
彈琴誦詩送流光人生有情苦參商白水滿地天茫茫<lb/>
安得送我置爾㫄脫落世故遺紛龎樂與夀命如松長<lb/>
<pb n="KR4d0479_WYG_002-36b"/>
　　　傷春曲<lb/>
鴛鴦湖邊花滿蹊鴛鴦湖外艸萋萋春風醉人驕馬嘶<lb/>
玉花連錢錦障泥繡羅為襦金絡緹鮮卑小帶鏤文犀<lb/>
哀哉王孫歸路迷紅娃翠壓愁空閨昔時歌鸎今不啼<lb/>
楊花墮淚章臺西<lb/>
　　　寄李坦之<lb/>
神僊中人不可招薄言思之我心勞霞裾遠曳風飄飄<lb/>
照影獨立江之臯豈無囊中金錯刀安得攜手與遊遨<lb/>
<pb n="KR4d0479_WYG_002-37a"/>
玉雁銀箏紫<hi>闕</hi>　呉娃雙歌送春醪大江東流日滔滔<lb/>
江上春風吹碧桃花飛萬㸃正魂銷<lb/>
　　　寄錢竹深<lb/>
西方美人隔秋水優曇花開白雲裏白雲無事長悠悠<lb/>
美人不來我心憂金井銀床露如沐玉琴夜罷相思曲<lb/>
麝煤鼠尾生暗香吳箋染恨春波緑織烏西飛何日還<lb/>
赬桐始花亦已殘人生有情歌欲絶明朝覽鏡凋朱顔<lb/>
　　　辛未七月廿三日大雨<lb/>
<pb n="KR4d0479_WYG_002-37b"/>
孟秋之月月在畢雨氣斗集雲深黳懸河翻空海水立<lb/>
萬瓦千霤如奔溪向來高原變洿澤巨浪上蹴天為低<lb/>
三吳良田入井底菜茹豈復如畛畦室廬藩溷盡漂沒<lb/>
存者歴落猶雞栖男兒性命不自保徃徃中路遺嫛㜷<lb/>
書生有情淚沾臆落日黤黯秋雲西<lb/>
　　　梅花菴為吳仲圭作<lb/>
函三一氣初未分包括萬象為陽春亦如孤根抱獨暖<lb/>
不與桃李同光塵吁嗟此意知者少我欲往問菴中人<lb/>
<pb n="KR4d0479_WYG_002-38a"/>
高官不如士白賁厚富不如農赤貧結茅為椒小於笠<lb/>
翕翕鼻觀通機神眼中見花不見我我身己與花為身<lb/>
　　　次韻王達之園池假山并似錢春野<lb/>
海上諸峯皆絶竒其高無顛下無涯一峯飛來在平地<lb/>
小小亦足同幽期近結齋廬處其下十里平川見多稼<lb/>
客來政有酒盈尊我生不作悠悠者突兀眼底多偉觀<lb/>
如虎如貔氣桓桓或窈而深如洞穴或峙而立如岡巒<lb/>
如積錢色萬鈞重如鸞鵠停欲飛動人間此景不可孤<lb/>
<pb n="KR4d0479_WYG_002-38b"/>
風月佳時與君共偎花倚竹相鮮新寒士亦各忘其貧<lb/>
胷中丘壑故不俗元章石交平生親世變紛紛參復伍<lb/>
嵗晚相看吾與汝<lb/>
　　　次韻賈𤣥英烈女祠祠在嵊縣青楓嶺至元丙<lb/>
　　　子天台王氏婦被掠至此齧指血題詩石上云<lb/>
　　　君王無道妾當災棄女抛男逐馬來夫面不知<lb/>
　　　何日見妾身當是幾時回伺兵士少間投崖下<lb/>
　　　而死<lb/>
<pb n="KR4d0479_WYG_002-39a"/>
女郎號天殺氣黒題詩齧指生血滴天白赤城山為低<lb/>
一擲萬仭驚魂飛將軍詎忍驅廹為夫君不見我心悲<lb/>
國破家亡兩依依人命幾何花脫枝不學明妃辭漢寵<lb/>
猶使胡兒拜青塚流光一去若箭弦安用馬上啼嬋姢<lb/>
語言侏離不可解妾有一身無二天節不可移頭可碎<lb/>
口血未乾身已墜餘生含笑入九泉不向人間偶殊配<lb/>
天地陰陽有消息終始一心如鐵石至今積水閟幽靈<lb/>
嗚咽疑聞髑髏泣<lb/>
<pb n="KR4d0479_WYG_002-39b"/>
　　　海大船<lb/>
太倉龍驤萬斛船欲動不動艇子牽沙江水淺潮易落<lb/>
咫尺見海去莫前艇子勿誇爾能事士生未遇亦如此<lb/>
須臾水深風力强大船却將小艇行<lb/>
　　　采枸杞子作茶餅子<lb/>
流水河邊見碧樹上有萬顆珊瑚珠此疑僊人不死藥<lb/>
黄鵠銜子來方壺露猶未晞手自采和以玉粉溲雲腴<lb/>
卧聽松風響四壁未老更讀千車書<lb/>
<pb n="KR4d0479_WYG_002-40a"/>
　　　穿石松歌為葉秀軒摠管作<lb/>
闔閭古城城北東崑山迤邐盤蒼龍天星之精下融結<lb/>
其中有石皆玲瓏山農穿山若鯪鯉雄椎怒擊雷光起<lb/>
木精土性莫敢私蟻垤蜂窠差足擬三吳主人欣得之<lb/>
保抱䕶惜猶嬰兒剔抉泥沙出竒骨洗濯烟霧生神姿<lb/>
建昌花瓷培宿土徂徠穉松沐新雨却穿月竇出雲凹<lb/>
山鬼髑髏毛髪竪題書寄逺情可知結交嵗晚心勿移<lb/>
一卷自有丘壑意百折不受仌霜欺終朝坐對兀若癡<lb/>
<pb n="KR4d0479_WYG_002-40b"/>
茯苓琥珀生有時<lb/>
　　　苦熱行<lb/>
十日不雨艸樹焦一月不雨川源竭酷吏作威何可當<lb/>
大地流熺赤於血嗟我有情空自傷會擒女魃出神潢<lb/>
手挽懸河作甘澍坐使大地生清涼<lb/>
　　　鄒一初提㸃三清閣<lb/>
傑哉高閣開神區此地何必非𤣥都天上玉京十二樓<lb/>
飛來人間作畫圖欒櫨交加虎獸伏甍宇軒翥龍鸞舒<lb/>
<pb n="KR4d0479_WYG_002-41a"/>
上方自與三境接星光歴歴種白榆晨朝焚香禮碧落<lb/>
仙風半空聞珮琚此生塵網如可脫願為清歌隨步虛<lb/>
　　　天星湖上歌似吳泰然<lb/>
秀州孤城懸斗口中有湖水蔵天星龍飛已去跡猶在<lb/>
靈宮故是白玉京題詩欲寄羡門子問訊或過茅初成<lb/>
交梨火棗如可得與爾相見夫容城<lb/>
　　　鄭彥昭書巢<lb/>
鄭生結屋名書巢豈欲巢居似巢父風南枝北兩相忘<lb/>
<pb n="KR4d0479_WYG_002-41b"/>
焉用繆綢開牖户我聞在昔巢父時大道何曾立言語<lb/>
只從書契造文字後來作者多如雨生今所蔵竟何書<lb/>
吾欲滄浪濯纓去儘令無用束高閣坐使民風返淳古<lb/>
　　　濮樂閒得唐雷霄琴黄南窻鼓之<lb/>
霹靂晝下乖龍升嶧陽孤桐才具成大唐雷霄與斵削<lb/>
木精咋舌山鬼驚漆光拂拭凈如水蛇跗欲走不得行<lb/>
主人愛琴仍愛客層軒白月秋夜清請君為我儘意彈<lb/>
我亦為君傾耳聽上絃洋洋和且平下絃琅然如叩仌<lb/>
<pb n="KR4d0479_WYG_002-42a"/>
回頭始疑崩石裂泛指忽作蜚鴻輕銅盤亂泣珠琲落<lb/>
鐵撾碎擊珊瑚鳴江山清空艸木動律呂應會風雲生<lb/>
揮杯弄影喜欲舞主客爾汝俱忘形人生交契如此酒<lb/>
子期知音復知聲<lb/>
　　　似胡伯可<lb/>
人生百年如置棋東西南北何多岐白雲自是山中物<lb/>
風雨一出歸無期我居鴛湖上子在龍江湄能無咫尺<lb/>
書慰此深相思長干緣河小於帶積水滿地天光垂滄<lb/>
<pb n="KR4d0479_WYG_002-42b"/>
波老樹沉欲没荒郊冷落如秋時小家流逃大屋走五<lb/>
種不入民情悲思君不見心欲折背人白鷺雙飛飛<lb/>
　　　送任子昭北上<lb/>
江南二月柳如繅欲折未折風騷騷天上神京春色好<lb/>
蘭臺玉堂多俊髦龍江公子少年日乃翁攜之與遊遨<lb/>
翰墨之餘及丹青譬彼魯削非凢刀胡為歴碌風塵下<lb/>
與世俯仰猶桔橰未必屠龍不及豨要是釣魚須釣鰲<lb/>
亟亟上書自薦達一刺民瘼針如毛<lb/>
<pb n="KR4d0479_WYG_002-43a"/>
　　　同深甫萬户前科賞櫻桃<lb/>
將軍黄金作珮符霹靂古篆雕天書上有□□三明珠<lb/>
卧護千里堅無虞重為王孫開酒壺溪鯽銀絲鱠新魚<lb/>
蓴龜青小滑可呼櫻桃結子紅珊瑚吳姬能歌花不如<lb/>
坐擁翠袖飛瓊觚人生百嵗多歡娛<lb/>
　　　與張叔方<lb/>
去年送君作廵官雙懸雕弧夾馬鞍今年廵官出迎客<lb/>
吠犬不聞山月白山人畏之若乳虎妖狐髑髏不敢舞<lb/>
<pb n="KR4d0479_WYG_002-43b"/>
㹠穽雞塒一萬家誰子强梁能䟦扈君不見南臺貴臣<lb/>
急如火櫜鞬磬折趨道左州司盡避供給難君獨從容<lb/>
無不可名駒千里毛骨竒雷霆破山亦霽威人生才美<lb/>
有如此豈可沉埋百寮底明朝鵰鶚西風起<lb/>
　　　贈飛星學古僊<lb/>
學古僊雙瞳如巖下電矆睒龍光碧花眩亂摘星辰掌<lb/>
上飛驚動當時出奇變扁舟適從何處來湖上鴛鴦乍<lb/>
相見袖間小軸錦作幖欲釣珊瑚入詩卷梅花一笑領<lb/>
<pb n="KR4d0479_WYG_002-44a"/>
略新筆底春回仌雪面脫爾身上六銖衣試我囊中五<lb/>
色線昔如覉鶴在樊籠今似韝鷹解絛鏇刮目他年看<lb/>
阿蒙收拾黄金如土賤<lb/>
　　　去矣行<lb/>
使我飲酒不如長鯨使我食肉不如猛虎昨夜雪深人<lb/>
未歸明日仌開客當去念爾公家急急符白水無邊走<lb/>
何所從聞海上有神仙上界于今亦官府君不見東墅<lb/>
老人粟萬鍾金鑰牙籌棄如土秪有凄凉鬼綠珠怨魂<lb/>
<pb n="KR4d0479_WYG_002-44b"/>
相從泣寒雨<lb/>
　　　贈永上人<lb/>
大休和尚少年日盡遺俗縁甘獨孤人間紛紛臭如帤<lb/>
此身不可一日居黄金褭蹏明月珠美人如花繡襠𥜗<lb/>
收拾衆有歸元無不忍頭顱生髪須即以宅舎為菴廬<lb/>
袈裟折那衣五銖麻鞋蒲龕坐結趺口中波羅天竺書<lb/>
高蹈萬古隘九區繞屋青青種春蔬焉能食肉更食魚<lb/>
優曇花開滿前除空色兩忘心澹如<lb/>
<pb n="KR4d0479_WYG_002-45a"/>
　　　江南稻　至元六年四月上海姚勝一等作閧<lb/>
江南稻雪色白可喜去年八月天雨多戢戢禾頭盡生<lb/>
耳里正急公租饑人若羸鬼海獠大無知毒螫肆蛇虺<lb/>
軍府上變羽檄飛白日森然五兵起鼔鉦動地火赩天<lb/>
性命鴻毛同一燬古者反側加天誅殱厥渠魁固常理<lb/>
賣劒可牛刀可犢不忍農夫亦遭此<lb/>
　　　將進酒<lb/>
君不見玉臺明月鏡朝朝拂拭生光輝上有雙飛金鵲<lb/>
<pb n="KR4d0479_WYG_002-45b"/>
影識我少年紅澤時山中小艸無逺志流景歘忽如猋<lb/>
馳向來鬒髪似鵶羽此日春蠶吐白絲所以花前月下<lb/>
一壺酒古人痛飲無復疑<lb/>
　　　澤農<lb/>
澤農結屋如雞栖舎中築塍為畛畦春來無地生青艸<lb/>
况有菜茹供朝虀勸農使者出行水對此不忍加鞭箠<lb/>
田中生魚魚盡肥屋底瘦人扶不起先生閉門聽雨聲<lb/>
為爾惆悵傷余情君不見紇干山頭凍殺雀何不飛去<lb/>
<pb n="KR4d0479_WYG_002-46a"/>
生處樂<lb/>
　　　庚辰四月廿日赴謝氏館吳季良攜酒為别<lb/>
東里先生烏角巾薄遊吳中三十春聞言不如祁孔賓<lb/>
見道多慚程伯淳强聒自謂愚而神膠膠肫肫不可循<lb/>
故交零落參與辰獨有一人長若新鸒斯之黨何頻頻<lb/>
願逢新人如故人<lb/>
　　　鳯凰山<lb/>
九山聯延何鬱蒼中有一山如鳯凰鳯凰不來名獨好<lb/>
<pb n="KR4d0479_WYG_002-46b"/>
逺勢似欲高飛翔梧桐有支竹有實玉水側出輸天漿<lb/>
饑食渴飲無不可何獨苦愛鳴朝陽<lb/>
　　　澱山寺<lb/>
何年飛來湖上峯中有石穴蔵蛟龍山僧留客共清夜<lb/>
竹爐怒吼松濤風忽疑坐我天竺下睂間秀色浮蔥蘢<lb/>
借爾摩尼如意珠聽師波羅談苦空與開心孔見眞性<lb/>
隨方應現無不從<lb/>
　　　夏日泛舟<lb/>
<pb n="KR4d0479_WYG_002-47a"/>
江邊青蘋風欲秋江上白雲如水流人間炎熱不可處<lb/>
駕言出遊寫我憂烏匼小巾一角墊黄葛短袂凉颼颼<lb/>
白鷗飛來復飛去卧聽横竹商聲謳<lb/>
　　　范叔豹苕溪草堂歌<lb/>
苕之水向東流君家草堂溪水頭一室小於溪上舟清<lb/>
風滿屋長如秋甑中生塵魚在釡終日哦詩摇兩股君<lb/>
不見杜陵草堂花滿川將軍立馬駐江干天呉紫鳳補<lb/>
短褐安用行庖洗玉盤良無廣厦千萬間乃欲天下寒<lb/>
<pb n="KR4d0479_WYG_002-47b"/>
士俱歡顏<lb/>
　　　趙仲穆山水圖歌<lb/>
山有麓兮水有麋石礌礌兮彼漁之磯水有麋兮山有<lb/>
麓樹翳翳兮彼樵之谷波極目兮雙颿暮飛我懷伊人<lb/>
兮𣺌不知其所之采采蘭若兮充爾佩褘弁之陽苕之<lb/>
滸兮來吾與歸<lb/>
　　　期戴彥季不至<lb/>
衆星熒熒不如月五金錚錚不如鐵剡溪公子來何遲<lb/>
<pb n="KR4d0479_WYG_002-48a"/>
鐵為靈金人不知君看針頭小於刺摩挲生澁無光輝<lb/>
大哉天地共消息子北午南分坎離<lb/>
　　　雙松圖為程似道作<lb/>
雙松挺然徂徠之巓厯仌霜而不凋澤雨露而不妍爾<lb/>
植爾茂惟貞惟堅用以為君子壽如其年如其年<lb/>
　　　畫鯉<lb/>
以為魚耶鱗甲已具以為龍耶頭角未露時至則化厥<lb/>
施斯溥蛻骨天淵蒼生霖雨<lb/>
<pb n="KR4d0479_WYG_002-48b"/>
　　　黄南窻小像<lb/>
著烏匼之短㡌曵碧綃之輕裾若丹丘之孤鶴骨既清<lb/>
而亦癯嗟爾童子抱琴焉如日月不可與留歸來兮樂<lb/>
吾初<lb/>
　　　吳瑩之小像<lb/>
骨雖清而不枯貌雖豐而不腴有田與廬誦詩讀書恂<lb/>
恂乎美且都<lb/>
　　　呉仲圭畫松<lb/>
<pb n="KR4d0479_WYG_002-49a"/>
以爾為楹其直不可以中繩以爾為梠其曲不可以中<lb/>
矩一丘一壑多厯年所白摧朽骨太隂雷雨<lb/>
　　　呉景良農慶堂詩<lb/>
維揚禹疆厥壤維沃爾服爾畊貽我嘉榖翼翼冷風自<lb/>
南自東侯順侯□嵗聿屢豐有稻有稌有<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>有穱我庾<lb/>
既崇如山斯嶽先民是遺匪予是能擫籥龡詩用薦厥<lb/>
聲厥聲洋洋式歌且詠錫慶自農疇敢弗敬<lb/>
　　　寄吳季良<lb/>
<pb n="KR4d0479_WYG_002-49b"/>
蘭有馥兮芷有芳我懷伊人兮惟吳之良文武之道兮<lb/>
一弛一張力有所俟兮用有所蔵機不可以豫謀兮變<lb/>
不可以豫量庶君子之明亮兮感余心兮倀倀<lb/>
　　　故建昌州判岳德敏哀辭<lb/>
睠碧山之幽栖兮駕吾舟以遄邁升其堂不見其人兮<lb/>
撫遺孤以增慨覽芳嵗其猶未艾兮何佳木之先瘁嗟<lb/>
浮生之翕忽兮若奔馬之厯塊舎昭晰之茂旦兮即永<lb/>
夕之昧昧三星奄其西没兮孤參横其誰待懷舘穀於<lb/>
<pb n="KR4d0479_WYG_002-50a"/>
疇曩兮辰厯兹其三亥感余情之不能忘兮悼良會之<lb/>
莫再弔明月於中扃兮瀝觴酒以再拜雜椒蘭以為粻<lb/>
兮又薦之以芳茞招遊魂於鄂之渚兮莫蛟龍之為害<lb/>
狐首丘其亦已兮羗雖死而弗悔<lb/>
　　　别夾谷知事可與<lb/>
我愛楊子江心百鍊鏡明於月冷於水揭之可以照天<lb/>
地我愛豐城土中三尺劒氣如雲質如銀佩之可以服<lb/>
鬼神尚不如蘭陵故人夾谷氏大雅愔愔古君子韜光<lb/>
<pb n="KR4d0479_WYG_002-50b"/>
自晦常有餘蔵鋒不試終為美睂間有色清而温玉佩<lb/>
瓊琚照秋水我有朱絃白雪知者希一曲遂為相識始<lb/>
　　　堂堂歌<lb/>
君不見車如流水馬如龍大道長驅耳生風床頭黄金<lb/>
借顔色快意正在一日中又不見車如雞栖馬如狗側<lb/>
足㫄趨面生垢投人不遇刺欲漫失意寧論百年後鳬<lb/>
脛自短鶴自長顚倒萬事未可量西來江水東流去白<lb/>
日竟是為誰忙且當開尊酌美酒起舞頓足歌堂堂<lb/>
<pb n="KR4d0479_WYG_002-51a"/>
　　　與陳衆仲提舉<lb/>
吾聞泉南山水逺更竒三蘇不得專蛾睂天海雲風發<lb/>
胷臆波濤萬丈傾䧺辭越從江漢下南紀却入箕尾乘<lb/>
東維十年依光日月角一官遂作文章師平生學問龜<lb/>
五總小叩大撞無不知東海書生雙井客思見君子瞻<lb/>
光儀君不聞龍泉干將自神物鐵花生澁埋塵黳寧無<lb/>
華山赤土為我發光彩一使變化凌空飛<lb/>
　　　送張叔方湘潭州稅務大使<lb/>
<pb n="KR4d0479_WYG_002-51b"/>
使君足下逺遊履茇涉湘潭數千里江南柳色共依依<lb/>
親老家貧須禄仕昔年袴褶作廵官矢箙弓櫜懸豹尾<lb/>
于今九九學算術却執牙籌筦州市炎洲蜑人卉為服<lb/>
西域賈胡珠作珥巴賨竒貨積如山賤者翠毛兼象齒<lb/>
千萬人中生俊傑識時所務非俗士與民儘用一分寛<lb/>
粗給官常斯可矣君家五世皆達官節槩兩朝無比儗<lb/>
况爾諸孫有祖風為國理財聊小試揚子江頭春雨深<lb/>
杯行未盡離歌起安得相從到楚鄉澧有蘭兮沅有芷<lb/>
<pb n="KR4d0479_WYG_002-52a"/>
　　　竹鷄語<lb/>
泥滑滑江頭路雨蕭蕭君莫去不辭路滑馬行遲恐君<lb/>
衣裳汙泥土<lb/>
　　　贈相士王雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
君不見秦時照膽鏡光輝團團似明月明月自缺還自<lb/>
圓此鏡一失三千年我疑神物猶在此飛入雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睂睫<lb/>
裏鏡不解語君能言天機到處妙不傳富貴功名顧盻<lb/>
間可使見者揮金泉<lb/>
<pb n="KR4d0479_WYG_002-52b"/>
　　　題錢思復小像<lb/>
爾氣之充爾色之愉博衿長𥚑而拱而趨雍雍于于山<lb/>
澤之臞是所謂温潤而栗者歟<lb/>
　　　壺中一字至十字<lb/>
翁壺中無不容天地鴻濛其樂也融融一室燒丹竈紅<lb/>
見松下青衣羽童是何年竹枝化為龍碧桃花下無日<lb/>
不春風我欲訪山陰舊隱與參同<lb/>
　　　僧溥雨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>贊<lb/>
<pb n="KR4d0479_WYG_002-53a"/>
充然其氣之濡也凝然其形之臞也繽繽乎其雨華也<lb/>
矻矻乎其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>居也遍滿六虛不離一區非有而有非無<lb/>
而無卓卓乎西方聖人之徒歟<lb/>
　　　春晚書懷四聲體<lb/>
春晚翠閣朱户繡箔風起晝寂紅雨亂落歌枕夢熟啼<lb/>
鳥喚客流景電激今豈復昨尊酒對客浮以大白余有<lb/>
暇日聊與共樂<lb/>
　　　阿剌吉<lb/>
<pb n="KR4d0479_WYG_002-53b"/>
阿剌吉酒之英清如井泉花白於寒露漿一酌嚨胡生<lb/>
刺芒再酌肝腎猶沃湯三酌顚倒相扶將身如瓠壺水<lb/>
中央天地日月為奔忙經宿不解大蒼黄阿剌吉何可<lb/>
當<lb/>
　　　古尊彛歌為濮樂閒作<lb/>
神物可使厭百祥左尊右彛相頡頏雲雷古篆為文章<lb/>
饕餮異獸頭角張丹砂空青金玉相星彩錯落半赤蒼<lb/>
摩挲猶作黄流香稽首再拜登斯堂手援北斗酌桂漿<lb/>
<pb n="KR4d0479_WYG_002-54a"/>
願君飲此壽而康千古旣往萬古長于胥樂兮樂無央<lb/>
　　　悲歌行<lb/>
七月龍火正西流卧看玉宇懸清秋三辰旋轉不得息<lb/>
萬事反覆良悠悠川原盡為虎豹穴風雨常隔鳳麟洲<lb/>
君不見愚夫憑河去不返寡妻遺妾怨箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>
　　　海水竭<lb/>
海水竭海人熬波淚成血鹵花凝白雪不如高廩露積<lb/>
萬有餘征商不行榷法壊使者分司來趣賣農家食鹹<lb/>
<pb n="KR4d0479_WYG_002-54b"/>
苦不多鹽乎鹽乎奈爾何<lb/>
　　　觀打春<lb/>
土牛送寒赤於火烏衣芒兒立牛左大府尊官五色鞭<lb/>
置酒高臺打春破女魃吾知旱有神神或汝矜民尚可<lb/>
里正夜走急如風明日長官來勸農<lb/>
　　　採蓮女<lb/>
妾本鴛鴦湖上女家在鴛鴦湖上住去年湖上采蓮時<lb/>
將身嫁作商人婦商人今年行不歸荷花欲語嬌為誰<lb/>
<pb n="KR4d0479_WYG_002-55a"/>
閒看鴛鴦抛翠菂顏色如花命如薏蓮有藕兮藕有絲<lb/>
郎君白面誰家兒水烟霏霏日催夕解后相逢莫相憶<lb/>
　　　參沙神歌<lb/>
參沙之神鐵作身可以厭伏水怪降楓人去年漢鹽官<lb/>
地坼靈海垠龍魚憑怒不可馴潮汐奮决驚吾民南垣<lb/>
秉鈞吏飛書報天子有命恤民瘝竒謀遂蠭起君不見<lb/>
臨臯間剥山及骨赭以殷山氣靡靡去不還山木慘慘<lb/>
愁無顏呉船銜尾七百里共輸山石塡海水沙虛岸隕<lb/>
<pb n="KR4d0479_WYG_002-55b"/>
勢莫支虎落長筊非乆計愚公于今無子孫操蛇之神<lb/>
聵不聞徒知發鳩有鳥名精衛銜寃蓄憤口欲弊叅沙<lb/>
神嗟爾有力贔屭如庚辰便當為我桎梏疏屬安朱垠<lb/>
海行故道從此始民情快樂天心喜大刻穹碑紀神美<lb/>
億萬斯年永無圮<lb/>
　　　題蘧廬小像<lb/>
彼何人兮翩翩衣白苧兮純𤣥曵扶留之枯枝若將去<lb/>
而復旋虎挾乙以誰威龜藏六而自全合歸休乎吾土<lb/>
<pb n="KR4d0479_WYG_002-56a"/>
寄蘧廬以天年<lb/>
　　　四時木犀歌<lb/>
山有木兮木有犀其花長秋何皚皚靈芝三秀書上瑞<lb/>
曾不及爾常芬菲初疑師文叩絃發清商無射應律變<lb/>
四時又疑女夷司花竊天和使爾枝格生嫵媚物生根<lb/>
撥眞自異天情豈得為爾私蟾宮别種萬萬古不與艸<lb/>
木同凋萎安得靈風鏘然駕鸞翼與爾上結青雲知<lb/>
　　　升平曲濮樂閒賞燈席上作<lb/>
<pb n="KR4d0479_WYG_002-56b"/>
歌升平爾田多稼我庾盈姑蘇臺邊燈作市攔街小兒<lb/>
拜參星冰蚕作蠒大如瓮火鼠摛毫白成雪鮫人試手<lb/>
織輕綃結束琉璃萬明月月中五色花滿圍交光相羅<lb/>
寳紋<hi>闕</hi>　奴然炬夜不瞑吹霞弄日摇春暉華屋煌煌<lb/>
耀深逈龍腦浮香留藻井雲母屛開火樹花水精簾泛<lb/>
金波影主人置酒清若澠桃花扇底來嬌應朝廷有道<lb/>
與民樂製此一曲歌升平<lb/>
　　　種花吟<lb/>
<pb n="KR4d0479_WYG_002-57a"/>
滿園種花不種桑野桑不入名花譜五陵豪家紈袴兒<lb/>
快樂豈知蠶績苦歡娛未足事已乖冨貴欺人年少去<lb/>
却攜鋤钁向桑間滿眼看花花不語君不見金谷荒凉<lb/>
梓澤空春風錦障俱塵土悔不當時學種桑盡遣歌姬<lb/>
作蠶婦<lb/>
　　　贈陸松隱<lb/>
武陵劉郎花下歌商雒黄公橘中樂隱居豈必巢雲松<lb/>
要在披襟有丘壑肘後長懸不老方人間共愛長生藥<lb/>
<pb n="KR4d0479_WYG_002-57b"/>
白髪萬丈吾何憂可待流肪成琥珀<lb/>
　　　感懷<lb/>
百年如舜華覽之不盈把胡為蝸角爭流血遍原野不<lb/>
聞楚王孫風雷生叱咤哀哉帳中歌美人雙泣下吟詩<lb/>
故不惡飲酒亦大雅得失可忘言富貴天所假<lb/>
　　　彭存畊贊<lb/>
在昔先民受田以制嗟今之人私地之利操厥左劵而<lb/>
相付畀亘陌連阡無有窮己惟我良朋則異於是存之<lb/>
<pb n="KR4d0479_WYG_002-58a"/>
以心畊有餘地樹德揚休穀粟爾子豈無豐年不在芸<lb/>
芓<lb/>
　　　紙扇銘<lb/>
彼雪之皎如此心之純如彼風之穆如此心之晏如彼<lb/>
　　　紙屛風銘<lb/>
風之動屛以障之欲之縱禮以防之<lb/>
　　　鏡銘<lb/>
心之明或蔽之鏡之昬或翳之去爾蔽發爾翳有輝光<lb/>
<pb n="KR4d0479_WYG_002-58b"/>
照萬世<lb/>
　　　程祥甫南山篇<lb/>
南中有山何巑岏崛起自是佳林巒不同躁者與物競<lb/>
長得幽人推户看烏皮舊几歙石硯黄葛短衫湘竹冠<lb/>
此地烟霞足真賞他家圖畫空美觀尚憐䟤䟦風塵下<lb/>
俛首局促為鹽官平生胸次故悠然取琴囊中時一彈<lb/>
松頭秀色近可挹窻宇六月生蒼寒便應許我分半榻<lb/>
永矢弗諼歌考槃<lb/>
<pb n="KR4d0479_WYG_002-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0479_WYG_002-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弁山小隱吟録卷二<lb/>
</p>
<p>
</p>
  </div>
</body>
</text>
</TEI>
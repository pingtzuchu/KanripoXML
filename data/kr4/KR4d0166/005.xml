<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隠集巻五</head>
    <p>
<pb n="KR4d0166_WYG_005-1a"/>
欽定四庫全書<lb/>
　大隠集巻五　　　　　宋　李正民　撰<lb/>
　　啟<lb/>
　　　賀帥冬啟<lb/>
日臨南極占化景之舒長律中黄鍾驗㣲陽之來復道<lb/>
由時進福以類升某官識妙元龜材推隆棟賛元經體<lb/>
夙殫許國之忠宣化承流暫倚維垣之重世資耆哲帝<lb/>
賴明謨既順履於休辰宜位膺於介祉復還鈞軸大庇<lb/>
<pb n="KR4d0166_WYG_005-1b"/>
黔黎某叨綰郡章獲依河潤莫預賀賓之列徒深善頌<lb/>
之誠<lb/>
　　　賀趙㕘政啟<lb/>
光奉制書榮㕘機柄郵傳播告輿頌歡呼竊以禦冦敵<lb/>
之侵上䇿莫如自治尊朝廷之體彊本則能折衝厯觀<lb/>
比嵗以還仰止一堂之近輔弼任輕而易於進退臺諫<lb/>
氣銳而動輒抨彈上無以當明主仄席之心下無以副<lb/>
疲民息肩之望苐徒勞於土苴靡暇瞻於曠芸爰求舊<lb/>
<pb n="KR4d0166_WYG_005-2a"/>
徳已試之賢稍清一時流弊之末必視覆車而知戒謂<lb/>
宜解琴而更張效周墀之無權姑務於大體若謝公之<lb/>
經逺不求於近功然後運沉幾帷幄之中制廟勝樽俎<lb/>
之上使逺夷望風而知畏庶黎元按堵而有歸遂致中<lb/>
興悉還舊物惟四海所望如此在今日非公而誰某官<lb/>
業貫羣倫道侔前哲渾然河山之氣卓爾闗陜之英直<lb/>
大而方應羲易坤元之二智仁且勇備天下達徳者三<lb/>
挺誠節於中司運良籌於右府輟一路撫綏之寄參四<lb/>
<pb n="KR4d0166_WYG_005-2b"/>
輔賛襄之聨和羮允待於鹽梅大厦式資於梁棟惟經<lb/>
綸之藴必陳臯陶底績之謨需功業之成尚述王褒得<lb/>
賢之頌某方安散地夐阻崇墉側聞成命之行徒極懽<lb/>
悰之積<lb/>
　　　賀翟㕘政啟<lb/>
顯膺制命入預政機國歩方艱允賴更張之舉上心俾<lb/>
乂爰資傑異之材搢紳聳傳廟堂増重某官誠明毓粹<lb/>
儁偉邁倫英名擅於八區髙眄邈于四海班聨玉筍自<lb/>
<pb n="KR4d0166_WYG_005-3a"/>
結明主之知任寄麟符夙昭黎民之譽久游琳館遽解<lb/>
塵纓傅巖因帝夢以旁求謝安為蒼生而再起果符睿<lb/>
眷亟贊民謨歩驟儒林素負孔融之髙氣翼扶國運更<lb/>
觀公瑾之盛心佇期功烈之成式展經綸之藴某久塵<lb/>
近著方蒞小邦進有後先雖聞荆州而願識義均休戚<lb/>
且欣樂正之有為瞻頌之深敷宣罔既<lb/>
　　　安撫李㕘政啟<lb/>
久持從橐無補事功寵畀州符尚寛罪戾獲在按臨之<lb/>
<pb n="KR4d0166_WYG_005-3b"/>
下實為幸㑹之多某官明哲超羣謀猷經國比懇辭於<lb/>
大政暫偃息於雄藩吹之嘘之已甦凋瘵之俗晏也粲也<lb/>
行臻富庶之風即奉璽書復歸廊廟某比汚近著密借<lb/>
餘光昔在門牆嘗有一日之雅今兹官守遂託二天之<lb/>
仁瞻詠惟深敷宣罔既<lb/>
　　　賀沈㕘政啟<lb/>
總師薄伐扈蹕言還清醜虜於淮濆震天聲於邊徼執<lb/>
俘折馘大挫犬羊之鋒布令陳辭式警鴟鴞之性惟廟<lb/>
<pb n="KR4d0166_WYG_005-4a"/>
謨之决勝假將略以宣威國勢既隆民心胥恱某官英<lb/>
姿不世爽氣殊倫芝草鳳凰來作明時之瑞南金東箭<lb/>
允為内府之珍糾彈既肅於搢紳眷注遂隆於旒扆撥<lb/>
煩治劇尤髙銓綜之稱宣化承流暫試藩垣之重亟趨<lb/>
節召入覲楓宸玉堂之地深嚴黄麻之文温厚晝接嘗<lb/>
留於歩輦夜談載炳於金蓮遂膺亞相之求式賛繁機<lb/>
之任漢廷黜陟允資丙吉之同心周室將興孰云山甫<lb/>
之莫助休功可望公論皆然某頃綴班聨嘗陪歩武方<lb/>
<pb n="KR4d0166_WYG_005-4b"/>
投閑於祠館欣誕布於綸言亟聞警奏之傳稍致賀牋<lb/>
之緩其為悚忭曷究敷陳<lb/>
　　　賀席㕘政啟<lb/>
光奉制書入㕘機政廟堂増重華夏交欣竊以君臣之<lb/>
義相須非賢不乂安危之時靡一得士者昌經營雖本<lb/>
於人謀輔佐實資於天祐降神崧嶽用恢復於周邦夢<lb/>
弼傅巖遂增光於商祚矧鴻圖之中啟顧亨運之有開<lb/>
既賢者因時而興宜聖主不次而用某官學臻閫奥材<lb/>
<pb n="KR4d0166_WYG_005-5a"/>
擅經綸房喬之所長在謀陳平之有餘於智髙文大冊<lb/>
雍容兩禁之游激濁揚清更踐六官之長上心乃眷公<lb/>
望攸歸遂膺當宁之求亟賛秉鈞之任某頃倍近著嘗<lb/>
覿光塵側聴緒言見心期之甚逺諦觀符采知柄用之<lb/>
不遲逖聞成命之行彌極歡悰之積<lb/>
　　　賀都督吕相公啟<lb/>
誕揚制命寵畀戎昭逺考成周分陜之規近稽東晉都<lb/>
督之號六師増氣四海傾心恭惟某官明畧佐時雄才<lb/>
<pb n="KR4d0166_WYG_005-5b"/>
應運道之源而徳之藪所資者深文之傑而武之英無<lb/>
施不可元勲爛於竹帛貴名昭於鼎彞惟中外之迭居<lb/>
皆將相之劇任比再躋於鈞軸實増重於廟堂裴度來<lb/>
朝毅將咨嗟而出涕子儀入覲詭辭造膝而無嫌朝恩<lb/>
由是以沮謀逢吉因兹而去位一新師律載整朝綱以<lb/>
萬民離居為憂以四郊多壘為恥灼見扶顛持危之術<lb/>
深陳救焚拯溺之圖劉琨以逆虜未梟猶枕戈而待昩<lb/>
旦陶侃思中原致力乃運甓而惜分隂豈懐安以敗名<lb/>
<pb n="KR4d0166_WYG_005-6a"/>
將馳騖而不足上心攸注民望胥同遂宣出征入輔之<lb/>
勞盡總尺籍伍符之衆淮隂之拜大將曽弗預於謀謨<lb/>
王導之秉重權亦無聞於征伐兼舉二柄創見一時衮<lb/>
衣繡裳繼姬旦東山之詠輕裘緩帶同羊祜夏南之行<lb/>
佇期功烈之成式展經綸之素某辱知惟舊荷徳實深<lb/>
方武節之是宣顧腐儒之安用拘縻符竹流落江湖負<lb/>
朱羽以臨顔行慚無壯志曳長裾而陪後乗莫佐下風<lb/>
側聞渙汗之傳彌切揺旌之慕欣愉徒極敷叙奚周<lb/>
<pb n="KR4d0166_WYG_005-6b"/>
　　　賀知䖍州侯修撰啟<lb/>
光膺宸命榮領雄藩顧惟幸㑹之多獲託鄰邦之好某<lb/>
官智周而材贍文麗而學優早踐亨塗藹聞令望比顯<lb/>
躋於柱史已深簡於宸衷時乎未可有為天將降其大<lb/>
任暫躋論撰之職出分藩翰之權乃眷大邦久厭羣盗<lb/>
潢池多警欣聞龔遂之單車錯節尚堅正賴虞卿之利<lb/>
器涓辰云吉布政惟新已騰載路之謠遽辱貽書之貺<lb/>
某嘗接武旋歎分襟念出處之難期曾何加損顧愆尤<lb/>
<pb n="KR4d0166_WYG_005-7a"/>
之已積不自覺知夫何譴逐之餘乃沐撫存之厚永言<lb/>
欣忭曷既敷宣<lb/>
　　　賀樞密權端明啟<lb/>
伏審顯膺制綍榮賛樞庭右府談兵允賴謀猷之助巖<lb/>
廊圖治實均輔弼之求凡預庇庥舉同欣忭某官資兼<lb/>
文武學貫天人智畧通於萬方冲和備於四氣飛英庠<lb/>
序列職師儒名與時而益彰材因事而乃見當傾側擾<lb/>
攘之際歴艱難險阻之勞詠溪堂之詩方美扶風之政<lb/>
<pb n="KR4d0166_WYG_005-7b"/>
紓楚國之難孰先令尹之忠旋臨涖於近邦遂總持於<lb/>
大計入殫猷告適契上心正宥密之需賢矧經綸之在<lb/>
抱天寒既至松栢知其後凋猛獸在山藜藿為之不採<lb/>
必有折衝於樽俎之上乃能息兵於潢池之中馴致太<lb/>
平益光洪烈某夙陪近著嘗覿下風側聞成命之行苐<lb/>
極懽悰之積<lb/>
　　　賀樞密胡端明啟<lb/>
光膺綸制榮貳樞庭華夏聳聞搢紳胥恱竊以司馬掌<lb/>
<pb n="KR4d0166_WYG_005-8a"/>
邦政周官嘗兼以上公太尉本五兵漢儀實次於丞相<lb/>
矧本朝循近古之制而右府為機密之司將相交修文<lb/>
武並用方時多故操縱或預於台衡論職有常委任宜<lb/>
專於帷幄爰迪師中之吉式資堂上之竒某官當世名<lb/>
儒中朝宿望川渟岳峙渾然器宇之存玉璞金相展也<lb/>
質文之備自親逢於華旦已平歩於要津離著位者七<lb/>
年蹈險夷而一節小雅之什盡廢周室中興淳耀之烈<lb/>
未渝晉朝南渡欲扶興運當得偉人天子喜其來歸曽<lb/>
<pb n="KR4d0166_WYG_005-8b"/>
是甘盤之舊鄰敵畏其風采允符漢相之威應大人休<lb/>
否之期竭近臣盡規之義果膺成命入賛鴻樞以道覺<lb/>
於斯民信伊尹之自任好善優於天下宜樂正之有為<lb/>
佇膺鈞軸之重權誕闡經綸之大業某支離散吏浪漫<lb/>
畸人叨陪正始之諸賢縱觀開元之四部秉青藜而辨<lb/>
蠹嘗借餘光對方罫以沈思獲窺妙算旋因漂泊絶企<lb/>
光塵慕鴻鵠以髙翔亦云久矣同燕雀以相賀徒有志<lb/>
焉<lb/>
<pb n="KR4d0166_WYG_005-9a"/>
　　　賀知秀州王直閣啟<lb/>
光膺宸命榮鎮近藩涓時日之惟良布教條之甚穆顧<lb/>
兹僑寓久託部封海角遁身方希於小隱祠廷竊祿有<lb/>
賴於餘輝適困負薪之憂尚阻造門之謁其為欣悚豈<lb/>
易敷陳<lb/>
　　　賀李龍圖知䖍州啟<lb/>
及瓜受代解組還朝奉計三年已聞於優最䝉休千里<lb/>
諒結於去思某官迪徳温良賦材瓌傑郎序之聲猷夙<lb/>
<pb n="KR4d0166_WYG_005-9b"/>
著郡國之政事甚修衆口鑠金顧何傷於明哲君子如<lb/>
玉終自守於堅剛將趨文陛之嚴行陟近班之峻某久<lb/>
棲鄰壤竊借餘光喜瞻飛舄之歸遽失卿雲之䕃傾依<lb/>
徒切敷叙奚周<lb/>
　　　吳運使啟<lb/>
顯膺綸命榮涖漕臺凡預庇休舉同欣抃竊以江西諸<lb/>
郡昔號富饒廬陵小邦尤稱沃衍一千里之壌地秔稻<lb/>
連雲四十萬之輸將舳艫蔽水朝廷倚為根本民物賴<lb/>
<pb n="KR4d0166_WYG_005-10a"/>
以繁昌逮更比嵗之凋殘無復承平之彷彿强捍者或<lb/>
操戈以拒吏催科雖嚴而難必行困窮者方捼穗以供<lb/>
軍饋餉已多而猶不足非講火耨水耕之術寧無頭會<lb/>
箕歛之傷儻徒峻於文移亦何裨於事實某官宏材濟<lb/>
務厚徳鎮浮久踐厯於亨塗益發揚於雅望未攄逺大<lb/>
之業暫分飛輓之權甦此疲癃允資謀畧某謬膺郡寄<lb/>
方託使輝涓日時之良已承問俗裁尺牘之禮恭布賀<lb/>
誠<lb/>
<pb n="KR4d0166_WYG_005-10b"/>
　　　安撫趙樞宻啟<lb/>
顯膺宸命移鎮帥藩幕府初開輿情胥恱某官謀猷經<lb/>
國明哲持身堂堂柱石之姿渾渾河山之氣讜言正論<lb/>
早推臺諫之聲逺算深圖進秉樞機之任身雖屈而道<lb/>
不能屈時可行則義與之行起偃息於殊庭作藩垣於<lb/>
會府惟時南服實重兩邦俯控長江相望千里山川天<lb/>
險有同闗中河内之雄師旅雲屯固異霸上棘門之衆<lb/>
欲恢逺略允賴宗工棨㦸來臨都督已隆於雅望旌旗<lb/>
<pb n="KR4d0166_WYG_005-11a"/>
改色臨淮夙著於威名諸將禀從列城倚重某投閑得<lb/>
請候代少留方圖千里之行敢忘一日之庇張敞守郡<lb/>
胸臆固已亡竒羲之去官刑政疲於簡對尚依樾䕃終<lb/>
脫譴訶顧符竹之有拘造門䦨而莫逮欣愉徒切敷叙<lb/>
奚周<lb/>
　　　提刑丁郎中啟<lb/>
光膺宸命榮奉使華問俗觀風已竦傳於清致裁刑折<lb/>
獄復推廣於仁恩凡預庇庥同深欣忭某官材猷博敏<lb/>
<pb n="KR4d0166_WYG_005-11b"/>
學術深醇久踐歴於亨衢尚韜藏於逺器暫領外臺之<lb/>
柄即躋近著之榮顧此孤蹤夙叨末契蓬山抱槧早接<lb/>
於俊遊畫省握蘭繼聨於同舍方在譴訶之數乃居臨<lb/>
按之中仰蘇孺之天欣逢故舊辨㑹稽之政必賜矜全<lb/>
欣忭之私敷宣罔既<lb/>
　　　答館職啟<lb/>
寵膺明命讐校祕文詔㫖初傳士倫胥慶竊以國家舉<lb/>
久曠之典所以明試於人材修已廢之官所以儲養於<lb/>
<pb n="KR4d0166_WYG_005-12a"/>
英俊待以嵗時之久須其望實之孚取而用之有可觀<lb/>
者惟兹首選宜得異材某官文備四科學該九變韜干<lb/>
將而未試懐良玉以自珍落筆鑾坡論治明乎大體奏<lb/>
篇黼扆稱善發乎至言果符側席之求遂冠登瀛之舉<lb/>
蓬山夐阻歎夢寐於舊遊䇿府載開喜典型之尚在重<lb/>
煩左顧兼沐長牋愧感之私敷宣㒺既<lb/>
　　　謝中書舍人啟<lb/>
充員省闥方叨宰士之聨承乏掖垣驟玷詞臣之列退<lb/>
<pb n="KR4d0166_WYG_005-12b"/>
惟涼薄彌切兢慚竊以内朝供奉之班莫非徳選西省<lb/>
賛書之地尤謂才難朝廷以為美官文士號稱極任循<lb/>
沿流弊苐傳三字之除釐正經常復押六曹之奏既聚<lb/>
五花之判益嚴四禁之規豈專掌於王言實兼行於吏<lb/>
事非文章爾雅而訓詞深厚不足以潤皇猷非日月獻<lb/>
納而朝夕論思不足以達國體必善為于辭令且明習<lb/>
于憲章選而用之惟其宜矣如某者襟靈至陋學業非<lb/>
工文采固無竒樸遬不足數早緣薄藝誤玷詞科濫陪<lb/>
<pb n="KR4d0166_WYG_005-13a"/>
英俊之遊敢起滯留之嘆十年流落百指困窮相良馬<lb/>
而利必遲學御龍而技無用重遭世難偶獲生全敢圖<lb/>
漂泊之餘乃有遭逢之異掌絲綸之美幸克紹於祖風<lb/>
習臺閣之儀或未慚於寒士謂嘗攝職仍免試言永惟<lb/>
有國以來不過數人而已某官盛徳經邦元勲衛社卓<lb/>
犖生人之傑縱横王佐之才尊主庇民功莫髙於鄧禹<lb/>
矯情鎮物衆方賴於謝安思與羣賢共持丕業遂令疎<lb/>
逺猥預陶甄然念世荷國恩身逢時故横槊鞍馬之上<lb/>
<pb n="KR4d0166_WYG_005-13b"/>
未効㣲勞寄孥虢鄶之間已慚逺慮惟當盡節豈復謀<lb/>
私某敢不温習藝文收還神觀辭源已涸雖乏湧泉之<lb/>
稱典籍尚存冀免師心之誚誓堅素履圖報洪鈞<lb/>
　　　吉州到任謝執政啟<lb/>
持橐三年猥玷從臣之列分符一旦遽興逐客之嗟仰<lb/>
荷陶鎔已祇官守伏念某行能無異艱拙有餘豈妄意<lb/>
於功名竊自娛於文史偶緣遭遇徧厯髙華後省備員<lb/>
更獻納論思之職南宫率屬乏文學政事之長鼯鼠之<lb/>
<pb n="KR4d0166_WYG_005-14a"/>
技既窮駑馬之力亦竭欲銳進則小器不可大受欲冒<lb/>
處則清塗難以久妨頗宿留以懐疑思彷徨而引去忽<lb/>
承恩㫖逺畀藩垣將内訟於愆尤分宜投於閑散鳬飛<lb/>
鴈集本無繫於公朝雞尸牛從尚竊懐於私計念干戈<lb/>
之未解慨田園之已蕪且圖餬口於四方未能忘祿乃<lb/>
使佩青於千里詎可辭難惟承命之甚嚴幾擕孥之不<lb/>
暇棲遲近郡候吏卒之鼎來偃薄祁寒幸道塗之無壅<lb/>
小邦雖云逺外平日素號劇煩兵革洊侵閭閻非舊田<lb/>
<pb n="KR4d0166_WYG_005-14b"/>
萊荒廢斗米之價未平墟落凋殘比户之氓半在豈容<lb/>
孱陋可備藩宣雖能知命而不憂尚愧見幾而必斷但<lb/>
勤夙夜寧較錙銖某官明畧佐時英材命世伊尹聖人<lb/>
之耦澤被斯民周勃社稷之臣義形於主憤國威之久<lb/>
蹙嗟世難之未夷並建羣英大凝庶績顧兹疲懦難備<lb/>
使令俾聨五閣之班出奉一麾之寄疏榮若此論報謂<lb/>
何敢不畏此簡書先於惠養軍旅之事未之學也勉企<lb/>
於前修言行之宜可無慎乎更防於後患<lb/>
<pb n="KR4d0166_WYG_005-15a"/>
　　　謝建康張寶文啟<lb/>
艱難之際賴候伯以為藩垣凋瘵之餘資惠愛以綏黎<lb/>
庶承下車之未久聞布政之已孚某官材應時求徳昭<lb/>
民譽遇盤根錯節而别利器之用因震風凌雨而知厦<lb/>
屋之安逢辰洊動於干戈受任屢當於屛翰惟兹建鄴<lb/>
實古名都方移蹕之未遑乃分符而共理枕戈勵志豈<lb/>
後祖生之著鞭乘傳諭民已聞渤海之賣劍佇聆褒詔<lb/>
即踐禁塗欣頌之深敷言曷究<lb/>
<pb n="KR4d0166_WYG_005-15b"/>
　　　謝孫宗博惠詩啟<lb/>
髙秋揺落見宗武始生之辰壯齒遷流當孔融過二之<lb/>
嵗偶故人之邂逅辱佳句之揄揚感黄菊於丘園空嗟<lb/>
僑寓誦蓼莪於風雅永負劬勞深慙華衮之榮曷效瓊<lb/>
琚之報笑宦遊之久困知難並於甲辰念得失之相承<lb/>
諒有同於磨羯其為欣悚未易敷陳<lb/>
　　　與知秀州劉待制啟<lb/>
涓辰惟吉布政云初輿頌載揚周邦咸喜某官躬行徳<lb/>
<pb n="KR4d0166_WYG_005-16a"/>
義世濟忠嘉蚤叅荷橐之榮久奉珍臺之逸暫遊蓮幕<lb/>
載錫麟符將還嚴助於承明聊試望之於馮翊惟時闔<lb/>
境方困旱災望族髙華施設行觀於廣大疲民凋瘵撫<lb/>
綏尤賴於寛仁佇臻循吏之風非獨寓公之幸<lb/>
　　　與提宫劉待制啟<lb/>
叨奉宸恩誤膺郡寄獲居仁者之里忽貽記室之書拜<lb/>
貺惟勤揆能増愧某官學探道奥徳冠民彞早領袖於<lb/>
儒林亟翺翔於從橐暫息殊廷之逸行膺前席之咨某<lb/>
<pb n="KR4d0166_WYG_005-16b"/>
昔預校讐嘗陪歩武萍蓬千里久馳想於風猷江海一<lb/>
麾佇親承於音㫖永言欣幸曷既敷宣<lb/>
　　　謝平江胡待制啟<lb/>
光膺中詔進陟近班綸命初傳輿情胥恱某官道扶皇<lb/>
極徳冠民彞體備四氣之和文漱九河之潤早擢科於<lb/>
髙妙即結綬於清華率惟兹有陳已賴甘盤之舊學在<lb/>
徳不以大方資鄧禹之逺圖復躋荷橐之班佇聴鋒車<lb/>
之召某為僚滋久投分實深盧毓以常士為有名苐愧<lb/>
<pb n="KR4d0166_WYG_005-17a"/>
尸官之無補安石為蒼生而再起尚期賢業之有成欣<lb/>
抃之私敷宣㒺既<lb/>
　　　回鄰郡啟<lb/>
叨奉宸恩誤膺郡寄獲託鄰邦之好實為幸會之多某<lb/>
官材映士倫望隆朝著久屈藩垣之劇即躋臺省之華<lb/>
善政報成賴餘波之見及提封接畛亦擊柝之相聞瞻<lb/>
詠之深敷宣㒺既<lb/>
　　　回袁州趙守啟<lb/>
<pb n="KR4d0166_WYG_005-17b"/>
顯膺宸命榮剖藩符顧惟幸會之多獲託鄰封之好某<lb/>
官材猷敏達徳宇沖深卓爾宗室之英渾然清廟之器<lb/>
險夷備厯忠孝兩全尚藩宣於小邦未翊揚於逺業涓<lb/>
辰云吉布政惟新已聞載路之謠遽辱貽書之貺提封<lb/>
攸届實擊柝之相聞潤澤所漸賴餘波之見及永言欣<lb/>
抃曷既敷陳<lb/>
　　　回信州李守啟<lb/>
久陪軒陛㒺著勤勞逺假麾符幸寛罪戾已恪居於官<lb/>
<pb n="KR4d0166_WYG_005-18a"/>
守方夐阻於封圻曾修記之未遑第馳情而曷已某官<lb/>
材宜世用仕以學優治劇撥煩每從容於為政任重道<lb/>
逺期康濟於斯民尚分千里之憂即奉五雲之對某趨<lb/>
風惟舊荷顧良勤比緣行役之餘獲預樽罍之末聴笑<lb/>
談於捉麈幸接清徽傳翰墨於置郵益慚謙徳永言感<lb/>
悚豈易敷陳<lb/>
　　　答朋友啟<lb/>
叨奉宸恩獲棲琳館再竊無功之祿徒增有靦之顔某<lb/>
<pb n="KR4d0166_WYG_005-18b"/>
潦倒無堪嶔﨑可笑早緣薄技濫陪英俊之遊晚玷從<lb/>
班適在艱虞之日久投閑散復見清平方乗傳於遐陬<lb/>
忽陷身於異域東隅已逝空眷戀於桑榆三徑就荒嘆<lb/>
凋殘於松菊甘腐儒之麄糲對黄巻之聖賢問舍求田<lb/>
杳無涯涘從徒乗馬寧敢覬覦未忘干澤之心荐有叩<lb/>
閽之請方虞嚴譴遽奉俞音靖惟朽質之無庸實愧素<lb/>
餐之何補某至誠與善盛徳包荒早聨金石之交宻借<lb/>
吹嘘之助更紆雅思寵示長牋文采爛然宛若靈芝之<lb/>
<pb n="KR4d0166_WYG_005-19a"/>
三秀揄揚過矣豈惟華衮之一言感佩惟深敷宣㒺既<lb/>
　　　又<lb/>
禮行於郊誕布配天之澤賞延於世爰敷任子之恩凡<lb/>
庀職於從班悉推榮於京秩顧惟忝冒彌切兢慚早侍<lb/>
軒墀蔑有涓埃之補久栖湖海苐從鳬鴈之羣載覿休<lb/>
成猥霑大賚少時辛苦力紹家聲晚境憂虞遂忘世味<lb/>
沐恩波之洊至覺緣累之已輕過諸郎而擊鮮難希陸<lb/>
賈遊名山而採藥方慕尚平敢謂謙勤逺垂慶問永言<lb/>
<pb n="KR4d0166_WYG_005-19b"/>
感佩曷究敷宣<lb/>
　　　洪舍人講易啟<lb/>
徳無常師尼父嘗勤於問禮學不可已次公猶急於傳<lb/>
經況聨寮寀之間獲奉講磨之益㣲言既闡滯念頓開<lb/>
竊以易之為書深不可識聖人設卦强為之名潔静精<lb/>
㣲冠於五經之上廣大悉備行於三極之中厯伏羲文<lb/>
王而其道全至周公孔子而其辭具分六位而成體兼<lb/>
三義以無方天未喪於斯文嬴相指之為卜筮道無以<lb/>
<pb n="KR4d0166_WYG_005-20a"/>
興乎世漢儒釋之以荄滋必有通人乃明妙義某官識<lb/>
窮繫表體蹈環中潛心早慕於仲舒勤學晚同於伯業<lb/>
發明九事陋何晏之甚疎傳授三爻笑虞翻之未悟既<lb/>
用其易簡以游斯世又推其緒餘以覺後知載揚闕里<lb/>
之金聲復振尼山之木鐸何逺之有吾無隱乎某智不<lb/>
足以安身材不足以補過未究隂陽剛柔之理豈知吉<lb/>
凶悔吝之幾念河圖之弗傳抱韋編而永歎年已迫於<lb/>
知命動多昧於趨時夫何憂患之餘獲見㣲彰之藴事<lb/>
<pb n="KR4d0166_WYG_005-20b"/>
斯語矣亦允蹈之運斤成風雖無受至道之質望洋向<lb/>
若終期造大方之家過此以還未知所措<lb/>
</p>
<p>
</p>
  </div>
</body>
</text>
</TEI>
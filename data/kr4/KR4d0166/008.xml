<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隠集巻八</head>
    <p>
<pb n="KR4d0166_WYG_008-1a"/>
欽定四庫全書<lb/>
　大隠集巻八　　　　　宋　李正民　撰<lb/>
　　七言律詩<lb/>
　　　元日示邦求<lb/>
濟時材術本無庸長大猶存伯業功騏驥已消千里志<lb/>
鶢鶋聊避廣川風論都正恐譏傖父置酒深慚及寓公<lb/>
早晩共謀歸去計煙波䆉稏五湖東<lb/>
　　　示艾若訥<lb/>
<pb n="KR4d0166_WYG_008-1b"/>
文章自昔為難事詞賦于今豈易工入室升堂方盡善<lb/>
取青配白漫稱雄師資未省逢勍敵衡鑑應宜探古風<lb/>
顧我平生章句學强談文律愧空空<lb/>
　　　寄汪彦章内翰<lb/>
文華風采壓時流惠政春温著六州纔向卞山歸舊隠<lb/>
忽尋湘水泛扁舟愚溪勝踐今親見清境西偏幾客逰<lb/>
臯壌山林皆可樂不須重作畔牢愁<lb/>
　　　寄彦章内翰<lb/>
<pb n="KR4d0166_WYG_008-2a"/>
翰林名德冠鑾坡暫解塵纓逸興多敢謂交㳺同阮謝<lb/>
不妨詩句敵隂何耳根到處聞犍鬭心地閑來契羯磨<lb/>
此去苕溪三百里扁舟終擬泛烟波<lb/>
　　　訪祝舜俞新居<lb/>
平湖渺渺浸城隂窈窕垂楊一徑深千萬買鄰真得計<lb/>
六年種竹已成林棊枰勝負消長日琴韻清幽見古心<lb/>
萍泛蓬飛本無繫新亭何必苦霑襟<lb/>
　　　送尹叔倅濠梁<lb/>
<pb n="KR4d0166_WYG_008-2b"/>
淮邦井邑苦蕭條尚可觀魚訪古濠志士攬衣辭舊隠<lb/>
餘民拭目看垂櫜清傳闔境持盃水器賞名賢解佩刀<lb/>
無復髙陽舊閭里為尋故宅薙蓬蒿<hi>外氏居濠故云</hi>
　　　贈劉無虞侍郎<lb/>
粉户為郎贊冢卿十年先後典銓衡要津詎可馳髙足<lb/>
大器於今見晩成相對樽前歎華髪寧於紙上校虚名<lb/>
萬釘寳帶知非稱欲買良田待退耕<lb/>
　　　聞吕丞相還朝<lb/>
<pb n="KR4d0166_WYG_008-3a"/>
粉户為郎兩見春當時曽識濟川人留侯再踐功名地<lb/>
白也今為放逐臣自笑鳬鴻飛渤澥却慚冠劒拂埃塵<lb/>
數竒自是平生事終始須期入大鈞<lb/>
赤子潢池久弄兵暫辭台席抗蜺旌屏風隔坐方調燮<lb/>
棨㦸前驅遽逺征淮蔡巳瞻裴相節秦川猶列武侯營<lb/>
策勲未用膺光寵待復中原致太平<lb/>
　　　送尹叔之行朝<lb/>
三年製錦在江呉㳺刄恢恢地有餘賈誼已膺前席問<lb/>
<pb n="KR4d0166_WYG_008-3b"/>
嵇康新有絶交書田間雨過禾收早庭下風來葉落初<lb/>
此去青雲前路穏未應搔首賦歸與<lb/>
　　　題海月亭<lb/>
新亭注目極無邊脫屣塵寰思杳然萬頃秋濤飜浩渺<lb/>
一輪夜月對虛圓光連銀漢疑無地望斷蓬萊别有天<lb/>
赤水棗花君莫問新詩賡唱似朱絃<lb/>
　　　章季萬送示其祖内制次元叔韻詩<lb/>
運際熙豐政日新近臣摛藻掞天門當年翰墨文章妙<lb/>
<pb n="KR4d0166_WYG_008-4a"/>
晩嵗經綸德業尊紀事豐碑推大手憂民温詔盡嘉言<lb/>
大門接武登鼇禁猶喜交㳺到子孫<lb/>
　　　簡劉卿任待制<lb/>
暑雨霖霪朱夏寒登門暫著鵕䴊冠管絃豈解陪張禹<lb/>
葱菜真宜待井丹五技巳窮甘退處一錢不直嘆衰殘<lb/>
明朝鼓枻辭公去却向滄浪把釣竿<lb/>
　　　書事<lb/>
嬾拙山林合退藏客情嵗晩倍淒涼梅飄苔蘚香初歇<lb/>
<pb n="KR4d0166_WYG_008-4b"/>
雪積簷溝色尚粧舊厯細看能幾日新詩屢和斷來章<lb/>
何如認取安心法坐對爐熏一穗長<lb/>
　　　示姪淇<lb/>
分符江左力難支竊食琳宫得禄遲淮上故園生杞棘<lb/>
江邊大將列旌旗未知疏傅揮金日正是公孫脱粟時<lb/>
為報阿咸休悵望十年窮巷困朝飢<lb/>
　　　送劉子材四明幕官<lb/>
雉堞連雲左海傍曽攀鯨背到扶桑蒙衝聲教通韓國<lb/>
<pb n="KR4d0166_WYG_008-5a"/>
梵刹光明記育王地接天台仙聖宅山藏奎畫妙圓章<lb/>
時清幕府多餘暇薄採江珧薦豆觴<lb/>
　　　徐元美甲第新修同諸公賦詩<lb/>
大厦沈沈結綺櫳誅茅新就化人宫春臺亂落桃花雨<lb/>
北牖遙披栁葉風遁迹娯遊同梓澤卜居窮僻似蕭公<lb/>
人生適意方為樂何必簞瓢歎屢空<lb/>
　　　再賦戲元美<lb/>
綿綿千載亢華宗大棟髙甍闢廣宫栁徑乍穿迷去路<lb/>
<pb n="KR4d0166_WYG_008-5b"/>
桃蹊初過面春風閑居不羨潘常侍投轄當如陳孟公<lb/>
竹外梅花猶可折莫教碧玉髻鬟空<lb/>
　　　秀士詩<lb/>
一葉扁舟一席風夢囘已聽景陽鐘奪袍有意趨文陣<lb/>
鼓篋無言拙筆鋒好把犂鋤傍東郭難陪衿佩集西雝<lb/>
只縁未富三冬學飲墨何須見愠容<lb/>
　　　退老堂<lb/>
將相勲名紀太常旌旄聊駐水雲鄉栽培草木平泉里<lb/>
<pb n="KR4d0166_WYG_008-6a"/>
放浪琴書緑野堂身健未應親几杖公歸正欲望軒裳<lb/>
東山謝傅風流在盛事齊稱左海傍<lb/>
　　　野步<lb/>
步屧尋春日正暄杖藜徐步小橋邊身如栁惠人皆識<lb/>
名比韓康世漫傳雪壓寒梅枝嫋嫋煙籠脩竹翠娟娟<lb/>
途窮興盡空囘首却見招提獨巋然<lb/>
　　　食蛤蜊<lb/>
泊水沈沙族類豐外緘頑殻力難攻雖云眉目虧天巧<lb/>
<pb n="KR4d0166_WYG_008-6b"/>
誰使瓊瑶美内充海畔屢曽逢野士坐間那復識王融<lb/>
一樽風味思傾倒賴有芳鮮可薦公<lb/>
　　　次韻邦求少監<lb/>
投老窮途乃叫閽再棲琳館奉高真自憐竒蹇生華髪<lb/>
豈有聲名繼昔人棃棗栽培功未半林泉卜築興方新<lb/>
看公穏步星辰去何必乘槎更問津<lb/>
歴落<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑寓海濵放懐林壑任吾真恩垂雨露沾枯枿<lb/>
義重金蘭有故人玉筍班聨年尚少筠筒詩律意尤新<lb/>
<pb n="KR4d0166_WYG_008-7a"/>
三陽交泰逢亨運策足須登要路津<lb/>
　　　和元叔冬至大風<lb/>
風掀籬落盡欹傾夜半銅壺凍已生塞鴈衝寒雲路杳<lb/>
林烏啼曉夢魂驚貧探龍頷嗟無策愁望鴒原祗攪情<lb/>
擬學髙齋枯淡叟不妨姓字且雙行<lb/>
　　　海邑少交遊相見者以為言故作此詩<lb/>
結友觀光少壯年一時英俊與周旋曳裾璧水三千士<lb/>
接武瀛洲十八賢夜對短檠愁不寐朝飡苜蓿歎無錢<lb/>
<pb n="KR4d0166_WYG_008-7b"/>
如今只欲藏形影槁木寒灰學坐禪<lb/>
　　　寄霅上故人<lb/>
交流苕霅轉城闉尚想汀洲詠白蘋擇勝已居蓮社界<lb/>
歸耕恰及杏花春彫胡映盌抄雲子鱠縷堆盤破玉鱗<lb/>
鮭菜腥鹹何足道未應囘首海之濵<lb/>
　　　挽陳志行寺正<lb/>
昔日陵陽接俊遊松蘿崇好重綢繆青衿共處披黄巻<lb/>
黑髪相看到白頭苕水卜鄰方有志青山埋玉竟難留<lb/>
<pb n="KR4d0166_WYG_008-8a"/>
飄零更覺親朋少東望新阡涕淚流<lb/>
　　　簡邦求宗博<lb/>
荆州清德畏人知况值中原戰鼓鼙公自南來無薏苡<lb/>
我從東渡乏朱提珍臺鶴禄慚非稱别乘𤓰期奈久稽<lb/>
明日重陽菊花好且拚痛飲醉如泥<lb/>
　　　寄艾若訥<lb/>
宅相凋零久不振喜君文采日清新彈琴宻令能官業<lb/>
獻頌王褒邁等倫豈有青松蟠澗谷待看騄驥絶風塵<lb/>
<pb n="KR4d0166_WYG_008-8b"/>
諸儒方講升平事策足須登要路津<lb/>
　　　寄聞人茂德<lb/>
詩人比興隠而彰三百餘篇妙義藏已識鴟鴞為巧婦<lb/>
仍知杕杜是甘棠書生未省離城闕物理何從見否臧<lb/>
閉户先生學不厭更同許郭辨毫芒<lb/>
未捐辛苦讀書燈老矣猶懐伯業能齊國吹竽吾獨否<lb/>
荆山泣玉恨難勝滿籝自足傳兒子堆案何勞謝友朋<lb/>
已注蟲魚窮窈眇却遊溟海看鵾鵬<lb/>
<pb n="KR4d0166_WYG_008-9a"/>
　　　寄元叔<lb/>
涉世﨑嶇三十年棲遲琳館祝堯天桔橰不用身謀拙<lb/>
棃棗先栽氣守全何幸童烏新忝命應容老鶴漸歸田<lb/>
嚢金未足營三徑搔首東風一慨然<lb/>
　　　寄李成德舍人<hi>時致政歸疎山</hi>
蓬瀛當日接英逰俛仰星霜十見秋紅藥青苔叨並命<lb/>
西山南浦動離愁寧論圓觀情猶在且喜維摩病少休<lb/>
欲就書堂訪髙隠便疑猿鶴不相留<lb/>
<pb n="KR4d0166_WYG_008-9b"/>
　　　買舟之苕溪<lb/>
二年宴坐縠溪濵廷尉門前鳥雀馴問舍求田將欲老<lb/>
畜雞種黍孰為隣曽遭太僕興讒口粗勝漳江抱病身<lb/>
暫泛扁舟苕霅去鱖鱸聊醉五湖春<lb/>
　　　自苕溪囘棹<lb/>
扁舟東下霅溪濵擬伴漁翁整釣緡黄紙紅旗慙許國<lb/>
落花流水送殘春拏舟處處争行樂脩禊年年要及辰<lb/>
悵望故園桃李月東風吹淚漫霑巾<lb/>
<pb n="KR4d0166_WYG_008-10a"/>
　　　頤慶堂為徐氏賦<lb/>
朱方玉几邈千齡落落雲孫尚典刑跂翼翬飛新棟宇<lb/>
筆精墨妙舊丹青十旬醸酒宜為頌七水煎茶必有經<lb/>
積善故知頤慶逺詵詵蘭玉長階庭<lb/>
　　　哭友人詩<lb/>
流落生涯集百憂十年抱病甬東州忽驚白璧埋黄壤<lb/>
漫說朱衣駕赤虬髙論難投衆人耳壯心空逐逝川流<lb/>
死生暌隔傷千里淚灑叢蘭泣素秋<lb/>
<pb n="KR4d0166_WYG_008-10b"/>
王謝門中鸞鳯翔少年竒志巳昻藏空餘詩律知誰敵<lb/>
欲繼家聲失所望作賦曽驚禰衡俊行歌不見接輿狂<lb/>
臨終一念歸空寂詎肯修文學卜商<lb/>
　　　追憶大觀丁亥年自新安侍下入宣城學路中<lb/>
　　　　作<lb/>
朝雲黯黯結秋隂疊疊層巒霧靄深農叟盡愁苗欲稿<lb/>
行人飜恐雨成霖四方奔走男兒事千里淒涼倦客心<lb/>
稍喜西風破殘暑又攜書劔度遥岑<lb/>
<pb n="KR4d0166_WYG_008-11a"/>
　　　縣學<lb/>
碧瓦鱗鱗接近郊青青衿珮得同袍欣聞庠序儒風盛<lb/>
不見桑榆太白髙魯國已觀沂上舞漢朝應貨蜀中刀<lb/>
獻酬濟濟昇平事泮水從今有弁髦<lb/>
　　　送敏申赴勑局<lb/>
弟兄接武上天關行色差池一嵗間獻納已看騰碧落<lb/>
編摩寧久曳青班雨蒸梅暑蘭舟穏綱解秋茶赤筆閑<lb/>
病鶴乘軒嗟老矣毰毸短羽戀雲山<lb/>
<pb n="KR4d0166_WYG_008-11b"/>
　　　先疇戲簡尹叔<lb/>
檇李城東雀墓邊先疇蕪沒僅名傳南來書契今無有<lb/>
嵗逺比隣屢變遷剪葉舊疆幾并沃釣璜遺業久輸田<lb/>
莫言雞肋難料理猶勝區區貸子錢<lb/>
　　　辭髙安之行<lb/>
投林倦翼漫差池揣分量材祗自知鬱鬱安能久居此<lb/>
栖栖若是欲何為文軒華轂非余望白髪蒼顔嘆我衰<lb/>
聞說風波猶未靖難於江海把旌麾<lb/>
<pb n="KR4d0166_WYG_008-12a"/>
　　　尹叔若訥和邊字韻因再寄<lb/>
遁迹東逰滄海邊全家到處寄郵傳江淮李監人多厭<lb/>
甲乙商墟利則遷遣興千鍾猶有酒思歸一馬尚無田<lb/>
買山擬作誅茅計難學巢由不用錢<lb/>
將相驅馳正事邊風聲喜自道途傳鯫生豈解求三捷<lb/>
榮路如何望九遷勵志陶公朝運甓決疑平子賦歸田<lb/>
誰人肯為將軍地自笑都無直一錢<lb/>
　　　寄曹明甫<lb/>
<pb n="KR4d0166_WYG_008-12b"/>
憶昔宣城接俊逰囘頭三十六清秋少年志氣青霄近<lb/>
老境飄零白髪羞可嘆飛光如電徃自憐外物等雲浮<lb/>
何時相對一樽酒與子同消萬斛愁<lb/>
　　　寄艾若訥<lb/>
擬尋荒僻事田園竊食祠庭愧國恩休論鶴長鳬甚短<lb/>
且看齒落舌猶存陶潛昔去因多忤房琯今知欠不言<lb/>
欲問大鈞吾豈敢喙長三尺亦須吞<lb/>
　　　寄孫邦求<lb/>
<pb n="KR4d0166_WYG_008-13a"/>
少年英氣已峥嶸泮水曽傳御史名白簡自宜繩列位<lb/>
皂嚢終不負家聲且隨郡守尋春去未向班心布武行<lb/>
知有彈冠貢公喜休嗟華髪鏡中生<lb/>
　　　寄張子安<lb/>
縠水分襟十五秋此身萍梗任飄浮久棲孤館為真隠<lb/>
未訪名山作勝逰醉裏周郎曽度曲閑中庾信祗添愁<lb/>
西風起我江湖興擬把蘭橈上釣舟<lb/>
來徃三呉二十年星星華髪已盈顛未開松菊陶潛徑<lb/>
<pb n="KR4d0166_WYG_008-13b"/>
且泛江湖范蠡船黄石不逢寧論富丹砂可就試求仙<lb/>
乘閑欲訪張公子共說昇平一慨然<lb/>
　　　寄元叔<lb/>
湖海飄零畏甲兵敢將筆墨論功名好官未憶羊元保<lb/>
萬户難侯李北平智短雲霄曽踠足老來農圃合謀生<lb/>
王維薦弟雖無愧尚恐諸公厭禰衡<lb/>
　　　再寄曹明甫<lb/>
憶昔陵陽寓學時登山臨水共追隨並逰志氣青雲近<lb/>
<pb n="KR4d0166_WYG_008-14a"/>
投老光隂白髪垂顧我家無阿堵物喜君門有寧馨兒<lb/>
仍聞嵗晩聊棲棘願訪茅齋杜拾遺<lb/>
　　　和叔食黄雀有詩求葉公書次韻<lb/>
驚禽投案庇微軀尚見頭顱萬里餘敢謂苞苴猶到我<lb/>
偶因棠棣得逢渠身閑幸飽公孫粟地散難移薛相書<lb/>
聞道舍人已傾蓋承明何必戀吾廬<lb/>
　　　邦求假僕制槀示詩褒拂次韻為謝<lb/>
漫試詞科久綴文誤升禁掖掌絲綸判花舊職懐先德<lb/>
<pb n="KR4d0166_WYG_008-14b"/>
留草私家愧古人珍寳未能逃拙澁詔書何以變温純<lb/>
相如多病辭源涸紫槖同君再拂塵<lb/>
　　　與客往天寧素飯以惠山水煎茶<lb/>
精舍閒遊結勝縁老來寧復嗜腥羶共分摩詰衆香飯<lb/>
仍試華山第二泉石鼎煎來甘有味乳花浮處色尤鮮<lb/>
幾年瀉鹵傷牙頰吮潄華池便欲仙<hi>惠山本名華山張又新以此泉為第</hi>
<hi>二</hi>
　　　聞人餘慶見和因再賦<lb/>
<pb n="KR4d0166_WYG_008-15a"/>
世路功名懶著鞭閒中乘興便逃禪檀欒林裏禽初囀<lb/>
阿耨池邊栁正妍未怕俗情嗤北阮只愁神物戲南泉<lb/>
我來不為尋春色試舉開遮問竺乾<lb/>
　　　次韻許希文<lb/>
少年豪氣壓詞場晩喜松筠耐雪霜但見貂裘嗟季子<lb/>
焉知素髪老潘郎黄公壚畔山河邈陶令門前草木長<lb/>
邂逅正當戎馬際共驚飄泊在他鄉<lb/>
　　　次韻王廷老<lb/>
<pb n="KR4d0166_WYG_008-15b"/>
珥筆風謡萃此州二年坐嘯政非優樽前自愧孔文舉<lb/>
竹下欣逢王子猷九𤨏洞天空悵望一麾江海漫淹留<lb/>
歸心擬借南風便萬里滄波一葉舟<lb/>
　　　徐大諫道漳南與舍弟倡和次韻<lb/>
天涯流落髩絲生喜見英豪一坐傾雲靄微茫分島嶼<lb/>
風濤歘忽變隂晴幸逢勝餞開樽俎必有嘉言補聖明<lb/>
憂國濟時公自任十年寰海困戈兵<lb/>
謝公今起為蒼生樽酒相看只細傾戲綵鯉庭窺麗藻<lb/>
<pb n="KR4d0166_WYG_008-16a"/>
披雲鯨海屬新晴感時華髪蕭蕭改致主丹心皎皎明<lb/>
從此靈臺應偃伯共知堂上有竒兵<lb/>
　　　次韻德卲見寄<lb/>
三年持槖侍君軒誤剖麟符去日邊暫解塵纓尋紫府<lb/>
愧無棠䕃在螺川羲之詔郡難為政邴曼辭官不待年<lb/>
等是飄零江海客祗應同病自相憐<lb/>
　　　次韻邦求宗博<lb/>
番禺薏苡舊傳名公酌貪泉志愈清絳帳有經談訓詁<lb/>
<pb n="KR4d0166_WYG_008-16b"/>
淮壖無地可歸耕鴻飛久困孫内史龍具寧悲王仲卿<lb/>
琳館素飱公自愧秋風蕭颯二毛生<lb/>
　　　次元叔韻<lb/>
呉越飄零一葉輕戰場暫息虎狼争身閑自適琴書樂<lb/>
耳冷寧聞寵辱驚繫表對談通妙義禪源黙契滌凡情<lb/>
他年更遂茅齊約重使雲間見弟兄<lb/>
　　　次平叔韻<lb/>
草長江南送暮春誰憐羇羽及沈鱗放懐自適漁樵樂<lb/>
<pb n="KR4d0166_WYG_008-17a"/>
㑹面欣逢手足親齒髪漸凋嗟晩景田園粗葺作閑人<lb/>
材髙莫嘆時相負㑹見諸公寵薦頻<lb/>
</p>
<p>
</p>
  </div>
</body>
</text>
</TEI>
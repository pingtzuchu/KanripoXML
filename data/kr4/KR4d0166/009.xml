<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隠集巻九</head>
    <p>
<pb n="KR4d0166_WYG_009-1a"/>
欽定四庫全書<lb/>
　大隠集巻九　　　　　宋　李正民　撰<lb/>
　　七言律詩<lb/>
　　　和同院蠟梅<lb/>
曽笑江妃粉面光化工端為拂嬌黄蜜脾旋滴明如剪<lb/>
宫額新塗暗有香應與鞏梅分氣味不同陶菊鬭輕狂<lb/>
捧心誰識西施病臨鑑深顰未試粧<lb/>
嶺梅開過已飄揚獨出竒姿淺淡黄綘蕚巧粘花蘂蜜<lb/>
<pb n="KR4d0166_WYG_009-1b"/>
緗羅輕熨水沉香光揺燭䟦連宵賞色映鵝兒殢酒狂<lb/>
只恐夀陽公主怪蛾眉畫了不成粧<lb/>
瘦骨纎肌出衆芳嘉名聊占蜜脾黄秦酥亂㸃寒生粟<lb/>
春酒初開凍發香事異代薪矜屋潤巧同刻鳯伴兒狂<lb/>
十年不見春風面依舊輕輕薄薄粧<lb/>
　　　再賦<lb/>
不雜寒枝氷雪光蜜脾初㸃一分黄裁時巧借韓湘手<lb/>
到處濃薫荀令香東閣斂藏羞太白游蜂邂逅恍如狂<lb/>
<pb n="KR4d0166_WYG_009-2a"/>
艶陽時節閒桃李任學風流時世粧<lb/>
　　　東海生欲以酒見遺而郡禁方嚴僕每飲又少<lb/>
　　　　作詩謝之<lb/>
霜凝鴛瓦曉纎纎靜擁寒爐火屢添白墮春醪空有意<lb/>
青州從事邈難瞻幸逢朱博盃盤少况值曹公禁令嚴<lb/>
瓶汲甘泉聊漱齒䲭夷應笑若清㢘<lb/>
　　　覽鏡<lb/>
覽鏡空驚鬢髪凋暮年蹤跡逐漁樵如無似有梅天雨<lb/>
<pb n="KR4d0166_WYG_009-2b"/>
暫去還來海浦潮栗里忘憂惟濁酒錦城排悶且長謡<lb/>
草堂日晏猶髙枕不怕當闗苦見招<lb/>
　　　客有以茶易竹次韻<lb/>
琅玕黝璧兩清虛不比山隂鵝換書花乳試烹應有味<lb/>
龍孫新種未嫌踈輕身通氣宜君飲冐雪停霜稱我居<lb/>
斜曲短長休更問森羅萬象已如如<lb/>
　　　再和換竹<lb/>
此君風度不可無禪老方翻貝葉書試遣酪奴相問訊<lb/>
<pb n="KR4d0166_WYG_009-3a"/>
為邀青士看扶踈芳香雅稱松江水蒼翠還宜長者居<lb/>
明月清風随處是去來有分意何如<lb/>
　　　和同院梅花<lb/>
嵗殘萬木凍如癡聚窟飄香起玉肌韻勝自依山谷裏<lb/>
膚清偏稱月明時且㸔雪後㣲㣲折只怕風前細細吹<lb/>
蓬島瑶池空入夢不將清興屬芳枝<lb/>
孤標無物可相宜淺淺嬌黄㸃素肌曽向揚州動詩興<lb/>
不勞杜宇囀芳時髙情已與雲為友冷艶仍愁雪共吹<lb/>
<pb n="KR4d0166_WYG_009-3b"/>
自笑剛腸如鐵石難陪徐庾賦南枝<lb/>
清真淡薄正相宜肯使赬容透玉肌自倚懐氷難受染<lb/>
何妨凌雪獨先時煙迷逺樹依稀見風度廽塘取次吹<lb/>
聞說江南春信早慿君折取最繁枝<lb/>
　　　和舒伯源梅花韻<lb/>
極目凄迷杳靄間羣芳斂迹自知難半穿籬落塗黄淺<lb/>
靜對溪流照影寒月地雲階偏適意雪車氷柱苦相干<lb/>
莫随羌笛風前舞却怕青青逼齒酸<lb/>
<pb n="KR4d0166_WYG_009-4a"/>
羣芳誰與鬭時宜淡拂鉛華不著肌愛靜悄無蜂蝶影<lb/>
耐寒孤映雪霜時瓏璁喜見銀蟾滿零落愁聼畫角吹<lb/>
幾許妍詞傳不盡只誇半樹與横枝<lb/>
葉落千林景最宜天教姑射露氷肌輕明素粉初勻後<lb/>
淺淡嬌黄半吐時青女有情來慰藉姮娥着意借嘘吹<lb/>
不須驛使傳消息㸔盡南枝與北枝<lb/>
簷蔔花開鷲嶺西何如江國見纎肌自矜六出非凡格<lb/>
獨占三冬最晚時刻玉漫勞誇智巧鏤氷那復耐風吹<lb/>
<pb n="KR4d0166_WYG_009-4b"/>
短墻深院淒涼甚竹外攲斜一兩枝<lb/>
一種幽香取次宜耻同桃杏獻瓊肌為嫌脂粉汙真色<lb/>
誰道氷容不入時寒透芳心能底痩風欺弱質等閒吹<lb/>
清樽何惜花前醉莫待飄零空折枝<lb/>
　　　春遊<lb/>
草薫風暖氣潜催桃李商量次第開纂纂何須歌棗下<lb/>
熈熈聊復上春臺田園粗足終歸去軒冕無心任儻來<lb/>
盡道人生行樂爾勿辭頻覆掌中盃<lb/>
<pb n="KR4d0166_WYG_009-5a"/>
　　　觀徳邵詩巻<lb/>
天涯幾㸃四明山萬里滄溟去路難春晚池塘空夢草<lb/>
老來塵土倦彈冠文雄自可收三㨗詩好那能博一官<lb/>
秋賦已聞丹詔下九霄寥廓㸔鵬摶<lb/>
　　　次韻同院晚春<lb/>
病思愁腸叵奈何新詩無復苦磋磨欣聞郢客陽春曲<lb/>
罷唱吴儂小海歌幽徑雨餘芳草緑小園風靜落花多<lb/>
融樽正好酬佳景休歎朋簮不我過<lb/>
<pb n="KR4d0166_WYG_009-5b"/>
華年衮衮似江波更被閒愁暗折磨嬾逐西園飛皂盖<lb/>
却尋嚴瀬聼新歌春光不為干戈減花發長嗟風雨多<lb/>
已束輕装増别恨竹林髙㑹阻經過<lb/>
　　　寄和叔<lb/>
雙魚來自縠溪端手把緘書子細㸔授業馬融褰綘帳<lb/>
懐歸王粲倚危欄且慿黄耳傳消息未辦青蚨濟急難<lb/>
七十從心今已過保兹遐福願加餐<lb/>
飄泊柯山二十春琴書索莫困埃塵憶攀楊栁當年别<lb/>
<pb n="KR4d0166_WYG_009-6a"/>
愁見桃花幾度新公業有田猶告乏淵明解綬便憂貧<lb/>
浮生種種皆為累况是羇棲一旅人<lb/>
　　　寄尹叔<lb/>
來徃三吴幾度春星星華髪鏡中新厭餐柯嶺冷毛羜<lb/>
急趂松江雉尾蓴東海且垂任子釣西風尚畏庾公塵<lb/>
二千石禄慚非稱未作隳官謝病人<lb/>
為人踈懶自天真從宦區區本為貧尚恨有情難學道<lb/>
正縁無事不随人腥鹹連日逢河伯擊拍終宵困黍民<lb/>
<pb n="KR4d0166_WYG_009-6b"/>
樂靜愛閒吾得計何須更問要塗津<lb/>
　　　寄畢少董<lb/>
求金未有張車子夢草聊同謝客兒萬里辛勤形骨痩<lb/>
十年流落髩毛衰蓬蒿繞舍春歸後苜蓿堆盤日上時<lb/>
極目五湖烟水濶扁舟重理釣魚絲<lb/>
　　　寄元叔<lb/>
十束三鍾未苦貧端居終嵗謝塵氛春囬苒苒生芳草<lb/>
日暮悠悠對碧雲徃事已嗟存土梗乗時争欲辨蕕薫<lb/>
<pb n="KR4d0166_WYG_009-7a"/>
傷心極目空千里膓斷稽山正憶君<lb/>
　　　寄和叔<lb/>
君書於我不能忘我亦思君苦斷膓女嫁兒婚方擾擾<lb/>
宦情文意愈茫茫病來頗厭盃中緑老去時添鬢畔霜<lb/>
一夜西風破殘暑蛩吟四壁倍淒涼<lb/>
阮公痛哭到途窮碧海相望西與東流落真同土木偶<lb/>
奔馳方類馬牛風烏衣舊會嗟難繼黄耳家書杳不通<lb/>
桂樹連蜷猿嘯苦王孫何久滯山中<lb/>
<pb n="KR4d0166_WYG_009-7b"/>
木落山髙斷旅魂可堪雲水隔煙村分甘賴有東屯稻<lb/>
託贈初無西瀼園淮上紛紜鼙鼓震海隅絡繹羽書奔<lb/>
何時却得同樽酒弟勸兄酬笑語喧<lb/>
半生粗糲嗣先芬肯向朝晡造業因夜鯉晨鳬那競爽<lb/>
露葵霜薤自稱珍烝豚未辨王武子豆粥猶慚石季倫<lb/>
惟有清髙井居士葱虀麥飯久酸辛<lb/>
　　　再領宫祠<lb/>
流落天涯任轉蓬三千竊禄愧無功身遊烏㡌黄塵外<lb/>
<pb n="KR4d0166_WYG_009-8a"/>
名在丹臺紫府中賴有俸錢優白傅且教閒處着司空<lb/>
揮毫擬就歸田賦檢㸃山資苦未豐<lb/>
　　　劉卿任嘗新茶于佛舍元叔弟賦詩次韻<lb/>
禁籞初嘗瑞草新侯邦仍得貴餘珍筠籃帶霧分佳品<lb/>
禪榻颺煙集衆賔花乳清泠仙掌露雲腴浮泛建溪春<lb/>
草堂睡起傳佳句愧我難陪清路塵<lb/>
北苑春芽鬭後先斵成圭璧任方圓泉輕火活湯宜嫩<lb/>
乳聚雲浮色更鮮一種風流香味别幾苞輻輳貴豪偏<lb/>
<pb n="KR4d0166_WYG_009-8b"/>
華堂飲散纎纎捧氣爽神清作地仙<lb/>
　　　懐舊<lb/>
遁迹漁鹽逺市朝囬廊落葉響蕭蕭雲迷嶺岫天將雪<lb/>
草沒汀洲海上潮欲寄新詩人杳杳重尋舊㑹恨迢迢<lb/>
暮年更欠劉龔語門翳蓬蒿轉寂寥<lb/>
　　　泉守汪兄内翰惠荔子蕉乾<lb/>
逺使擔簦到草堂泉州太守未相忘素書豈但寒暄問<lb/>
篚實仍分果蓏香荔子尚滋閩嶺露蕉乾猶帶粤林霜<lb/>
<pb n="KR4d0166_WYG_009-9a"/>
自憐遼鶴歸飛倦咀嚼偏知氣味長<lb/>
　　　和叔來謁李守值其在告作詩戱之<lb/>
赤袍畫㦸擁朱門鈴閣晨扄正謝賔京兆欲行猶案事<lb/>
杜陵投老尚論親蕙帷鶴怨空寒夜名紙毛生踏路塵<lb/>
南郡髙風非託疾未應吐哺愧前人<lb/>
　　　送元叔守建昌<lb/>
論都獻賦動凝旒誰料材髙却滯留芸閣九烏刋蠹簡<lb/>
霜臺一鶚在清秋中年未得文章力儉嵗空懐兒女憂<lb/>
<pb n="KR4d0166_WYG_009-9b"/>
游刄小邦真易爾且將歌吹薦觥籌<lb/>
少時佔畢共辛勤晚嵗飄零寂寞濵未分塵埃䝉琬琰<lb/>
豈容蹭蹬老麒麟文因飽學多多辨詩為窮愁日日新<lb/>
五十專城雖不晚漢廷詔令要詞臣<lb/>
　　　寄宣守内翰汪彦章<lb/>
中朝舊徳號儒宗鳯閣鸞臺揖下風夢寐升沉十年事<lb/>
嵗寒情分兩人同竹籬茅舍窮愁我紅斾油幢富貴公<lb/>
應有澄江如練白願慿尺素寄㝠鴻<lb/>
<pb n="KR4d0166_WYG_009-10a"/>
　　　邦求示詩述其昆弟鼎臣寳臣守平江因以和<lb/>
　　　　之<lb/>
玉昆金友播先芬兩驥騰驤踵後塵瓊笈繼繙羣玉府<lb/>
麟符更鎮五湖春政成比屋氷霜肅慶衍髙門雨露新<lb/>
棠棣不須刋善頌家風稱述有安仁<lb/>
　　　納涼詩<lb/>
鑠石流金正此時乍收羲馭霽餘威屋頭艶艶蟾蜍滿<lb/>
草際熒熒熠燿飛沉李浮𤓰聊自適披襟散髪欲忘歸<lb/>
<pb n="KR4d0166_WYG_009-10b"/>
只愁玉漏頻催轉坐使清涼與願違<lb/>
　　　寓居<lb/>
昔年南渡苦奔波天幸驚禽脫網羅結綬懐黄真忝竊<lb/>
求田問舍已蹉跎爛柯山下樵蘇賤檇李城邉魚蠏多<lb/>
萍泛蓬飄終未靖作勞聊復强悲歌<lb/>
　　　投老<lb/>
投老踈慵分棄捐潜心終日玩韋編欲臨南浦開三徑<lb/>
更就東臯卜一㕓得意故人多厚禄入流舊吏亦登仙<lb/>
<pb n="KR4d0166_WYG_009-11a"/>
閒來且泛秦溪水笑把蘭橈上釣船<lb/>
　　　次韻汪汝直同年<lb/>
紫陌同尋上苑春升沉榮謝事難論時危重歎青氊失<lb/>
老去空驚白髪新共待聲名繼裴馬更崇風義比雷陳<lb/>
自慚持橐終無補擬乞麾符寂寞濵<lb/>
　　　大暑呈彦章内翰<lb/>
亭午炎曦轉轂遲好風時復問雄雌難為褦襶造門客<lb/>
正是村原渇雨時玉醴注荷灣象鼻金盃貯水漬龍皮<lb/>
<pb n="KR4d0166_WYG_009-11b"/>
琳宫散吏寕論此幸免文書苦見治<lb/>
　　　題䝉園<lb/>
翛然風景可怡情採菊東籬曉露零天上早聨卿士月<lb/>
雲間今見少㣲星映門楊栁絲垂地對岸芙蓉錦作屏<lb/>
擬結茅茨相近住徃來二老可忘形<lb/>
　　　聞元叔移居姚江<lb/>
漲海連天古縣幽浮家泛宅竟何求紅旗黄紙俱無預<lb/>
白璧明珠豈易投世路久諳聊爾爾宦情將老亦悠悠<lb/>
<pb n="KR4d0166_WYG_009-12a"/>
不須更說黄粱夢二頃良田早自謀<lb/>
　　　次韻葉舍人<lb/>
宣室君王欲受釐斯民將見少休期閒中把巻空遮眼<lb/>
亂後操心甚累棊郵置未傳殷浩信筠筒先寄樂天詩<lb/>
壺中日月公應惜拚醉樽前十様眉<lb/>
艱難險阻寄餘生重奏塤篪耳屢傾靜對竹隂談近事<lb/>
頻㸔山色驗初晴老來漸覺憂婚嫁禄厚寕無耻聖明<lb/>
稍喜幽燕通使者叔孫當使郢投兵<lb/>
<pb n="KR4d0166_WYG_009-12b"/>
螭坳執筆侍清光天閣峩峩聳百常便合揮毫演綸綍<lb/>
何勞琢句鬭琳琅峯巒對户千重碧䆉稏連雲六月涼<lb/>
鳯閣鸞臺有虛位未容諸葛卧南陽<lb/>
　　　卜居<lb/>
吴越飄零已十年侵尋緑髪變華顛身閒且運陶公甓<lb/>
力弱難先祖逖鞭兵火廣陵無舊業溝渠檇李有新田<lb/>
此懐應被元龍笑更傍苕溪卜一㕓<lb/>
　　　别邦求<lb/>
<pb n="KR4d0166_WYG_009-13a"/>
流落天涯見友生笑談宛似舊宣城春愁黯黯渾無奈<lb/>
别恨綿綿誰與平膠漆久要前日契風霜不改故人情<lb/>
三年留滯覉懐惡且向雲間跨海鯨<lb/>
　　　將之海鹽留别和叔<lb/>
閒官贏得自由身且逐漁鹽滄海濵老去心情尤惜别<lb/>
亂餘宗黨喜相親向平兒女催婚嫁陶令田園翳棘榛<lb/>
擾擾浮生須有後不應迢遞為鱸蓴<lb/>
國恩未報作閒人猶愧塵蹤待玉宸松菊就荒徒引領<lb/>
<pb n="KR4d0166_WYG_009-13b"/>
山川信美獨傷神杜陵衰老終辭蜀王粲登臨苦憶秦<lb/>
行止非人難預料他年重上縠溪津<lb/>
煙塵倉猝到淮東僅亢衰宗擾擾中浩氣不為憂患折<lb/>
直辭寕與詭随同西清自愧名浮實河潤深慚惠未豐<lb/>
白髪相㸔真惜别祗慿一溉養衰翁<lb/>
　　　連雨薪舫不至<lb/>
大隠堂中岸角巾尚叨㣲禄不憂貧未論方朔一嚢粟<lb/>
正乏支離十束薪澤國煙波偏苦雨梅天蒸潤更兼旬<lb/>
<pb n="KR4d0166_WYG_009-14a"/>
扁舟㑹泛江湖去鷗鳥相随作散人<lb/>
　　　髙安得請<lb/>
免渉風波千里行江西道院久榛荆早知季子非忘故<lb/>
自笑樊生不習兵禄賦百朋恩未報門開三徑計難成<lb/>
老來漸覺無多累遯世終期學向平<lb/>
九霄飛下白雲章寵假琳宫許退藏夢得固難之播水<lb/>
汲生安敢薄淮陽寕随鷄鶩同爭食自喜芝蘭保獨芳<lb/>
苕霅西山猶好在扁舟從此釣滄浪<lb/>
<pb n="KR4d0166_WYG_009-14b"/>
　　　戱徳邵<lb/>
漫說靈犀一㸃通人生誰肯困途窮逺同漢代東方朔<lb/>
近比江西黄仲熊休戴南金雙徳勝幸逢膏澤屢年豐<lb/>
薄田正可捐鷄肋義士于今少古鴻<lb/>
　　　戯和叔<lb/>
耆年多病心未老異縣久羇家益窮貽書乞米朝不飽<lb/>
作賦教子文尤工春風不消兩鬢雪酒力尚借雙腮紅<lb/>
歸來羣芳巳零落苦恨鶗鴂鳴匆匆<lb/>
<pb n="KR4d0166_WYG_009-15a"/>
　　　人日和同院<lb/>
層氷積雪已經旬霽色初欣日在人一嵗暗添身漸老<lb/>
百篇賡和筆如神金花柏葉聊圖醉車栁舟芻漫逐貧<lb/>
苦恨郊原芳意晚預期聨騎去尋春<lb/>
跳丸日月走虛空又見曦輪參尾中氷雪侵凌傷暖律<lb/>
芳菲排辦待和風家無儋石猶能樂腹有詩書未是窮<lb/>
酒後笑談無畔岸更將妙道問鴻濛<lb/>
玉燭初更品物新又觀剪綵鏤金人休嗟嵗嵗年年貌<lb/>
<pb n="KR4d0166_WYG_009-15b"/>
且送竒竒怪怪神酒有十千元自富食兼三九未全貧<lb/>
王孫詩筆能鏖戰夜遣偏師敵富春<lb/>
一三五七變而通端月駸駸氣已中花勝菜羮新節物<lb/>
栁條桃蕚舊春風詩成杜老曽悲雪文就韓公向諱窮<lb/>
我有鄊名實不足已將貧富任空濛<lb/>
　　　贈章生<lb/>
廷尉歸來解組纓門前羅雀自飛鳴已悲楚相為廉吏<lb/>
更愧相如擅長名十部貽書寕有補五漿先饋豈無驚<lb/>
<pb n="KR4d0166_WYG_009-16a"/>
朝廷不晚頒賢詔佇㸔鵬摶萬里程<lb/>
　　　寄徳邵<lb/>
躡屩擔簦又徙居未能慷慨賦歸與浯溪難繼中興頌<lb/>
西塞重尋漁父書故國山川懐望切在廷知舊記憐踈<lb/>
不須更論升沉事鍾釡年年粟有餘<lb/>
聞說王門久曳裾餘皇曽奉數行書柯山倥偬難為客<lb/>
海岸蕭條且屏居侯喜不應操耒具井丹寕肯食葱菹<lb/>
扁舟過我非難事百結心旌待子舒<lb/>
<pb n="KR4d0166_WYG_009-16b"/>
　　　寄元叔因呈知府内翰<lb/>
聞說移居向越州三生風月舊曽遊秦碑古字應難讀<lb/>
禹穴餘書尚可求海蠏江珧薦<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁林苞野蕨助肴羞<lb/>
遥知屢下陳蕃榻顧我飄零阻獻酬<lb/>
　　　寄元叔<lb/>
十年出處畧相同名在丹臺第幾重欲富未能求五牸<lb/>
為貧聊且受三鍾寒灰復熖慙安國窮鬼何知笑伯龍<lb/>
泛宅浮家苕霅上一觴一詠可從容<lb/>
<pb n="KR4d0166_WYG_009-17a"/>
海上欣逢梅栁新旅懐悽惨倍傷春飄浮正類河中木<lb/>
聚散還同陌上塵終擬文章為世用未應富貴後時人<lb/>
登臨况有新詩句滿篋珠璣豈患貧<lb/>
十日寒雲不肯晴黒貂裘敝客心驚旗亭雪濕難沽酒<lb/>
煬竈煙消類戛羮學辯痴龍真末技文摛彩鳯亦虚名<lb/>
山居自足三冬用老大何嫌秉燭明<lb/>
</p>
<p>
</p>
  </div>
</body>
</text>
</TEI>
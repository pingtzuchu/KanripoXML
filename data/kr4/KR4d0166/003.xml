<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隱集巻三</head>
    <p>
<pb n="KR4d0166_WYG_003-1a"/>
欽定四庫全書<lb/>
　大隱集巻三　　　　　宋　李正民　撰<lb/>
　　制<lb/>
　　　劉珏權知三省樞密院使制<lb/>
勅朕遭時艱難法古巡狩念長樂六宫之衆必安處于<lb/>
善邦惟百司庶府之繁難久稽于常務思講變通之䇿<lb/>
預圖忽眇之幾欲寄朝綱式資時傑具官性資忠厚識<lb/>
度詳明行已過乎古人言有補於當世徧更兩省殫獻<lb/>
<pb n="KR4d0166_WYG_003-1b"/>
可替否之忠進總三銓著激濁揚清之譽朕惟江表之<lb/>
寄實均廊廟之權思得老成共釐邦采矧踐揚於臺閣<lb/>
仍久習於憲章特陞祕殿之華資俾視政塗之寵數載<lb/>
隆衆望允出朕懷奉東朝之尊宜益嚴於羽衛總行臺<lb/>
之政當躬治于文書時乃之休寛予憂顧可<lb/>
　　　滕康權知三省樞密院制<lb/>
勅<hi>上詞同</hi>具官材堪大受學富多聞厚德足以鎮浮懿文<lb/>
足以華國徧儀禁路殫獻可替否之忠入贊樞廷有厭<lb/>
<pb n="KR4d0166_WYG_003-2a"/>
難折衝之畧比分江表之寄共持廊廟之權念久服於<lb/>
股肱實備昭於悃愊載隆柄任允出朕懷奉東朝之尊<lb/>
宜益嚴於羽衛總行臺之政當躬治於文書時乃之休<lb/>
寛子憂顧可<lb/>
　　　張守簽書樞密院制<lb/>
勅天下之兵至衆操柄必在於朝廷堂上之竒無窮勝<lb/>
算莫先於樽俎朕紹承令緒思濟多艱念匈奴之日驕<lb/>
歎得臣之猶在爰圖髦傑入贊樞機具官靖深而能謀<lb/>
<pb n="KR4d0166_WYG_003-2b"/>
端方而不撓智足以知當世之取舍學足以造古人之<lb/>
淵源久總臺綱實參國論逺矣君子之慮利哉仁人之<lb/>
言磨涅不能磷緇剛柔無所吐茹屬樞廷之虚位眷詞<lb/>
禁之得賢與其因筆墨以成文發予號令曷若運帷幄<lb/>
以決勝修我戎兵特躋祕殿之名兼峻文階之序進聨<lb/>
宥密協濟事功噫上兵伐謀靡待干戈之用真儒無敵<lb/>
允資徳義之修尚逺乃猷圖稱朕命可<lb/>
　　　陳思恭轉遥郡團練使制<lb/>
<pb n="KR4d0166_WYG_003-3a"/>
勅具官周官司勲之職凡賞無常輕重眎功朕於勤王<lb/>
之賞已加厚矣其有拘於彞制而未盡者豈所以示勸<lb/>
哉爾見義敢為臨機必斷移檄以令近郡率師而當戎<lb/>
行已進陟於武階仍遥陞於郡寄益殫忠藎圖報恩榮<lb/>
可<lb/>
　　　俞儋遥郡團練使制<lb/>
勅具官出納之吝謂之有司然必得其人乃可以舉職<lb/>
也以爾材力掌吾外府之事而究心夙夜克修厥官㑹<lb/>
<pb n="KR4d0166_WYG_003-3b"/>
課當遷旣有常法俾尚仍於舊貫特升秩於州團益勵<lb/>
爾為圖稱朕命可<lb/>
　　　劉鍾贈團練使制<lb/>
勅殉羲忘生乃見忠臣之節捐軀扞敵宜膺國典之褒<lb/>
具官早服戎行克宣勇力冒鋒鏑而弗顧履行陳以無<lb/>
前勢旣屈於豺狼身遂膏於原野載嘉爾烈深厪朕懷<lb/>
特陞左武之階仍領遥團之寄庶幾英爽尚克欽承可<lb/>
　　　胡舜陟水軍措置使制<lb/>
<pb n="KR4d0166_WYG_003-4a"/>
勅肄習舟師屢更使任未見久長之䇿已當危急之秋<lb/>
宜得其人俾司厥亊具官材猷敏給識慮精深振職臺<lb/>
端風采行於百辟承流方面威望著於列城三載服勞<lb/>
羣盜屏迹比覽奏封之來上深嘉論議之堅明更畀使<lb/>
權旋頒召節載念戈船之利實防天塹之津謂爾智之<lb/>
有餘騐爾能於已試歴選在服莫如汝諧仍延閣之近<lb/>
班總水犀之長技往祇朕命益究乃心可<lb/>
　　　王羲叔水軍措置副使制<lb/>
<pb n="KR4d0166_WYG_003-4b"/>
勅朕式遏寇虐經營四方少安警蹕之行周覽江山之<lb/>
勝俾修守備當擇其人具官識慮精深猷為敏達著君<lb/>
卿行能之美實山東禮義之家早歴郎曹遂躋禁從久<lb/>
辭著位退處燕閒朕肄習舟師屢更使任未見久長之<lb/>
䇿已當危急之秋歴選於朝肆以命爾總水犀之節制<lb/>
扞天塹之要津其旣乃心亟圖厥事可<lb/>
　　　杜充宣撫使制<lb/>
勅安强成道徳之威莫先於正本折衝在精神之運尤<lb/>
<pb n="KR4d0166_WYG_003-5a"/>
貴於擇人朕遭時艱難法古巡狩暫駐江左式遏寇攘<lb/>
方倚用於耆英往控臨於淮甸宜正使名之重以光閫<lb/>
寄之雄具官莊重而淵深剛方而宏毅厚徳有鎭時之<lb/>
望沉謀燭先事之機比守兩都盡消羣盜吳漢隱若敵<lb/>
國民賴以安李勣賢於長城寇莫能犯輟司留鑰入贊<lb/>
籌帷逮來對於便朝實副懷於虚佇人皆欣見其風采<lb/>
朕亦深挹其謀謨兹屬盛秋當嚴武備仍總樞機之柄<lb/>
亟驅徒御之行增重使權益隆節制式符衆望庸示眷<lb/>
<pb n="KR4d0166_WYG_003-5b"/>
懷噫光弼之號令一新旌旗改色萬福之威聲夙著草<lb/>
木知名往勵壯猷圖稱休命可<lb/>
　　　周望宣撫使制<lb/>
勅決勝千里允資帷幄之謀宣力四方必賴股肱之助<lb/>
眷予樞輔總國兵機思逺振於軍容俾暫將於使指具<lb/>
官中正不撓宏毅敢為郤縠旣説於詩書翁歸兼備於<lb/>
文武單車出使屢通鄰國之情十乘前驅實仗元戎之<lb/>
畧旣克平於逋寇益增重於威名遂躋常伯之聨進陟<lb/>
<pb n="KR4d0166_WYG_003-6a"/>
中樞之峻朕念江漢上㳺之地是為荆楚四戰之郊宜<lb/>
乘軺傳以按臨悉總連城之節制擊楫而濟祖逖奮威<lb/>
於中原抵几以行公瑾收勲於赤壁聿臻綏靖式佇旋<lb/>
歸可<lb/>
　　　宋輝直龍圖閣發運副使制<lb/>
勅朕惟江淮六路財賦之淵藪而發運使副實總治之<lb/>
自外敵馮陵移駐江左仰給調度視平日為多而懋遷<lb/>
有無於一時為急欲任厥事可不惟其人哉爾材力强<lb/>
<pb n="KR4d0166_WYG_003-6b"/>
敏心計精明事不辭難所臨必最舳艫應募則千艘畢<lb/>
集轉輸浮海則萬斛安濟已試之效卓然可觀是用命<lb/>
爾進直河圖以總東南之漕計爾其究心乃事濟時多<lb/>
艱益著爾勞思稱朕命可<lb/>
　　　李承造兩浙轉運使制<lb/>
勅朕惟吳越之壤民物阜康惟玆戎輅巡幸之時尤重<lb/>
外臺轉漕之寄爾才資明敏智畧周通比由宰士之聨<lb/>
往涖名城之守<hi>以下原本缺</hi>
<pb n="KR4d0166_WYG_003-7a"/>
　　　成大亨直祕閣兩浙轉運使制<lb/>
勅具官外臺轉漕之權淛部富實之境衣冠避地流寓<lb/>
為多警蹕省方仰給者衆孰膺遴選宜得能臣爾早涉<lb/>
藝文尤通吏治久服勞於州縣旣擢位於郎曹譽處彌<lb/>
休安恬自得俾直圖書之府往臨吳越之區非威望不<lb/>
足以厭服姦萌非清裁不足以表率羣吏貢賦無追科<lb/>
之擾關梁有捍禦之方往體訓言是為稱職可<lb/>
　　　蘇恪廣東轉運使制<lb/>
<pb n="KR4d0166_WYG_003-7b"/>
勅朕惟五嶺之南去朝廷遠甚官多假版吏縁為姦思<lb/>
得忠信之臣往將使指爾材猷明敏列職郎曹服采惟<lb/>
勤聞譽休顯持節南粤宜為朕行使民情上聞惠澤下<lb/>
究斯為稱職尚勉之哉可<lb/>
　　　姜仲謙起復湖北轉運使制<lb/>
勅人子執親之喪三年不從政然金革之事無避也朕<lb/>
屬時艱難思與四方之士共圖康功可不變禮以從宜<lb/>
哉爾風力强明材猷敏濟荐更使指咸以能聞比以苴<lb/>
<pb n="KR4d0166_WYG_003-8a"/>
衰乃辭王事朕惟荆湖之沃壤實連江海之上㳺控扼<lb/>
輸將于今為重宜起倚廬之戚往持漕運之權其旣乃<lb/>
心亟圖厥事可<lb/>
　　　上官愔除直祕閣京畿運副制<lb/>
勅具官昔榮夷公好專利而王悦之芮良夫知王室之<lb/>
將卑以為王人者導利而布之上下者也而或專之其<lb/>
害多矣朕念掌財計之臣務以聚斂趣辦或者取羨餘<lb/>
以市恩其能捐横斂恤民隱為朝廷布仁義之澤者幾<lb/>
<pb n="KR4d0166_WYG_003-8b"/>
希爾將漕王畿論事有體乃能奉朕寛恤元元之意丐<lb/>
罷苛擾刻剥之令於用度殫屈之時朕甚嘉之其升延<lb/>
閣之班仍正使名之重將以風厲四方使刻削之風丕<lb/>
變而吾凋瘵之民庶乎少休息矣清資顯秩於爾何愛<lb/>
焉可<lb/>
　　　張徵知江州充江南東路制置使制<lb/>
勅潯陽古郡據上流之地在東晉時號為重鎭非宿望<lb/>
大臣不以居之朕今時巡江左式遏寇攘繕甲治兵以<lb/>
<pb n="KR4d0166_WYG_003-9a"/>
張軍勢匪我舊輔孰付帥權具官風格方嚴器宇渾厚<lb/>
代言西掖潤色居多執憲中司糾彈甚峻逮兹南渡進<lb/>
總右綱方賴協恭之誠遽陳均逸之請朕命四鄰之舊<lb/>
任重股肱矧兹多難之辰憂深屏翰爰分符竹之寄俾<lb/>
捍江湖之衝加畀使名庸示眷倚欽予時命益勵逺猷<lb/>
可<lb/>
　　　中大夫起居舍人趙綸除右文殿修撰知慶元<lb/>
　　　　府兼沿海制置副使制<lb/>
<pb n="KR4d0166_WYG_003-9b"/>
千里曰畿莫重甬東之鎭八命作牧爰咨螭右之英論<lb/>
撰通班藩宣示寵具官某才猷閎碩徳望峻清正直靖<lb/>
共確乎有守進退出處付之無心自疇庸於外臺肆陟<lb/>
明於武監豸冠正色糾察官邪鯁論犯顔維持國是身<lb/>
方居於要劇志每尚於清髙侍立記言引之自近直前<lb/>
奏事深所願聞厥今四明視漢三輔惟制閫有營壘甲<lb/>
兵之衆惟相卿有衣冠閥閲之多乃睠老成是資鎭撫<lb/>
徳威逺暨自令瀚海之無波聲迹相聞尚冀京師之䝉<lb/>
<pb n="KR4d0166_WYG_003-10a"/>
福式稱予選益懋爾庸可<lb/>
　　　劉舜文防禦使制<lb/>
勅朕遏冦虐以綏疲瘵之民厚爵賞以勸忠勤之士覽<lb/>
奇功之來上宜異等以疏恩具官久踐戎行克共武服<lb/>
屢底戰多之最荐膺懋賞之褒威名旣立于淮邦績效<lb/>
未書於盟府爰正有司之誤載酬馬柵之功增重使名<lb/>
用昭禦侮往祇朕命益勵爾庸可<lb/>
　　　喬仲福左武大夫遥郡防禦使制<lb/>
<pb n="KR4d0166_WYG_003-10b"/>
勅朕躬履至尊遭時多故孽臣騷擾反易天常實賴熊<lb/>
羆之士不二心之臣糾合戮力克清大憝肆頒國典用<lb/>
答殊功具官拳勇有聞忠誠自許荐更武服屢奏膚功<lb/>
比屬勤王之行實嘉宣力之著躬率虎士先驅顔行宜<lb/>
仍左武之班進領禦戎之寄兹為異數益勵壯猷可<lb/>
　　　王罕贈觀察使制<lb/>
勅徇義忘生乃見忠臣之節捐軀扞敵宜膺國典之褒<lb/>
具官某久服周行克宣武力頃總戎於畿右適遇敵於<lb/>
<pb n="KR4d0166_WYG_003-11a"/>
淮西授兵登陴旣勵三軍之氣䝉楯負羽孰當强敵之<lb/>
鋒孤堅不支摧陷以歿載嘉爾烈深䀌朕懷俾遥領於<lb/>
廉車仍就升於顯秩併隆恩典用慰存亡想爾冥靈欽<lb/>
予休命可<lb/>
　　　賈讜換觀察使制<lb/>
勅君臣之義險夷當秉一心立國之方文武固無二道<lb/>
適圖守備宜越常規具官某風力强明材猷敏劭早聨<lb/>
儒服亟踐周行浸躋華近之班屢典劇繁之寄比繇廬<lb/>
<pb n="KR4d0166_WYG_003-11b"/>
次畀以使權扞天塹之要津總水犀之節制輟以從橐<lb/>
易處廉車其躬屬於戎鞬以總臨於戰艦往祇朕命益<lb/>
旣乃心可<lb/>
　　　奉聖㫖内侍鄭諶恬退自守不妄干進特除和<lb/>
　　　　州觀察使制<lb/>
昔者先王以徳詔爵以為兩者皆天下之達尊必惟其<lb/>
人而後稱君唯曰天命臣唯曰徳賞則上下不敢以輕<lb/>
而民服具官某恬於勢利不妄進取夫以左右近習之<lb/>
<pb n="KR4d0166_WYG_003-12a"/>
臣而有廉節自喜之行固朕之所嘉予也陟汝廉車以<lb/>
勸在位使汝徳稱其服而人浮於食也不亦於汝安乎<lb/>
可<lb/>
　　　皇兄沂州防禦使權主奉吳王祭祀多才磨勘<lb/>
　　　　轉明州觀察使制<lb/>
勅朕崇長宗支以綿帝繫髙爵厚祿宜與共之而猶計<lb/>
歲課勞循次而進所以昭至公謹成憲也具官某信厚<lb/>
以為質靖共以自將入不恃家人之恩而出無違闕庭<lb/>
<pb n="KR4d0166_WYG_003-12b"/>
之禮况以尊屬于今幾人則徑陟廉車云誰不可而必<lb/>
中有司之度積十年然後進之豈朕有所愛哉然而身<lb/>
無吏事之責秩比法從之崇其視匪躬盡瘁沒齒下僚<lb/>
者又何其幸也宜對殊渥無忝所生可<lb/>
　　　湯東野降官制<lb/>
勅刑辟所繫雖有司存州郡之權悉歸長吏倘容越逸<lb/>
難逭譴訶具官頃以材能躋以侍從惟兹警蹕巡幸之<lb/>
地實同輦轂浩穰之區頼爾强明俾之兼治囚徒縱脱<lb/>
<pb n="KR4d0166_WYG_003-13a"/>
實典獄之瘝官譏察闊疎乃自陳其曠職用示防奸之<lb/>
戒聊從降秩之科往既乃心益圖來效可<lb/>
　　　田思邁襲封溪洞都誓首制<lb/>
勅春秋列潞子之爵許其慕中夏也爾父世守邊隅克<lb/>
謹侯度剡章來上以老自陳溪山故封俾爾承襲爾其<lb/>
敬念忠孝之義永為封疆之臣無忝乃父之訓以欽服<lb/>
朕命尚其勉哉可<lb/>
　　　周離蕚直祕閣轉運判官制<lb/>
<pb n="KR4d0166_WYG_003-13b"/>
勅具官朕惟仁祖時尤重東南漕路漕運之職乃命施<lb/>
昌言許元為之使又命馬遵為判官三人者其才足以<lb/>
相濟能叶于厥賦是時人不告勞而財賦充足朕甚嘉<lb/>
之以爾學問甚富材力有餘早踐郎曹嘗升柱史比列<lb/>
地官之屬允資心計之良宜直秘嚴往圖邦用能通世<lb/>
務儒者雖樂於有為思濟時危人臣固難於擇事佇觀<lb/>
成效無愧前修可<lb/>
　　　董逌贈官制<lb/>
<pb n="KR4d0166_WYG_003-14a"/>
勅朕待遇臣工務全終始遽起淪亡之嘆可無褒贈之<lb/>
恩具官早負時名亟躋儒館嗜學至老而不厭所聞旣<lb/>
博而愈精未嘗枉道以徇人故每進寸而退尺晚記言<lb/>
於柱史浸聨華於從班方俾分符俄聞易簀宜優加於<lb/>
卹典仍峻陟於文階庸示䀌傷併推餘澤尚其靈爽歆<lb/>
此寵休可<lb/>
　　　徐處仁贈官制<lb/>
勅秉鈞當軸嘗宣力於邦家隱卒崇終宜疏恩於泉壤<lb/>
<pb n="KR4d0166_WYG_003-14b"/>
乃眷我朝之舊弼未膺身後之餘榮厥有典常式隆著<lb/>
位具官忠厚廉正靖深簡夷學造古人之方材周當世<lb/>
之務徧儀禁路兼嚴樂侍從之能屢典藩符擅龔黄政<lb/>
事之美靖康有作寇難方滋首擢冠於機衡遂再安於<lb/>
龜鼎總領衆職已聞魏相之有聲鎭撫四夷方賴陳平<lb/>
之多智懇辭魁柄退處祠庭遽興憗遺之悲莫逮親臨<lb/>
之禮爾孤有請令徳未忘升特進之崇階示褒賢之異<lb/>
數庶幾英爽尚克歆承可<lb/>
<pb n="KR4d0166_WYG_003-15a"/>
　　　沈思贈官制<lb/>
勅朕待遇臣鄰務全終始遽起淪亡之嘆可無憫惻之<lb/>
恩具官夙勵材猷浸躋華近代言西掖早殫潤色之勞<lb/>
均逸琳宫自得燕閒之適稍淹歲序未究設施顧逝川<lb/>
之弗留嗟易簀之何及宜加卹典厥有彞章俾超進於<lb/>
文階用增光於幽穸靈而未冺尚克欽承可<lb/>
　　　魏憲贈父制<lb/>
勅朕躬執珪幣祇見郊丘逮釐事之告成肆湛恩之漙<lb/>
<pb n="KR4d0166_WYG_003-15b"/>
及眷予近列宜有寵章迺推本於所親用追榮其先世<lb/>
具官父某躬懷徳義性服典常沈于下僚未究逺業丕<lb/>
顯子孫之餘慶遂為富貴之大家服在邇臣實汝賢嗣<lb/>
荐舉褒揚之典已躋通顯之班屬禋祀之肇修乃弟昆<lb/>
之有請載遷峻秩用賁幽扃尚想冥靈欽承休命可<lb/>
　　　贈母制<lb/>
勅朕躬執珪幣祗見郊丘逮釐事之告成肆湛恩之溥<lb/>
及眷予近列宜有寵章迺推本於所親用追榮其先世<lb/>
<pb n="KR4d0166_WYG_003-16a"/>
具官母某氏秉心淑慎迪徳溫恭宜其家人克昌厥後<lb/>
丕顯子孫之餘慶遂為富貴之大家服在邇僚實汝賢<lb/>
嗣荐舉褒揚之典已膺休顯之稱禋祀肇修弟昆有請<lb/>
載錫小君之號俾開名郡之封尚想冥靈欽承休命可<lb/>
　　　封妻制<lb/>
勅朕纂紹丕圖欲修禋祀舉三歲之大典以初為常施<lb/>
四海之湛恩無逺弗届眷予近列宜有寵章肆推家室<lb/>
之榮以示閨門之慶具官妻某氏溫恭淑愼柔閒靜專<lb/>
<pb n="KR4d0166_WYG_003-16b"/>
生于名門來嬪令族輔佐君子克勤厥家早開石窌之<lb/>
封已侈褕衣之貴載疏國典式示朕恩往修中饋之恭<lb/>
更勸南山之義欽予時命永建乃家可<lb/>
　　　鄭樞密封贈曾祖制<lb/>
勅古者公卿大夫皆有廟以祀其先而視名位之髙下<lb/>
為多寡今朕推褒崇之典以觀在列亦因爵秩之隆殺<lb/>
以差逺近惟執政大臣迺得追榮其三世則待遇之禮<lb/>
亦云厚矣具官曾祖某積徳累行晦于邱園流澤之長鍾<lb/>
<pb n="KR4d0166_WYG_003-17a"/>
於後裔贊我樞府惟爾曾孫遭時艱難能任重大兹屬<lb/>
延登之始宜疏休顯之恩超進文階以為爾寵靈而有<lb/>
識尚鑒之哉可<lb/>
　　　贈曾祖母制<lb/>
勅婦人正位乎内有全德懿行之美無以自表暴於世<lb/>
惟其宗族之盛子孫之賢有聞于時浸以昌大雖乃祖<lb/>
乃父積累之慶抑其内徳之茂葢有助焉具官某曾祖<lb/>
母某氏柔閒靜專克配君子宜其家室胥及逸勤流澤<lb/>
<pb n="KR4d0166_WYG_003-17b"/>
之長克昌厥後贊我樞府惟爾曾孫遭時艱難能任重<lb/>
大兹屬延登之始啟以大邦之封靈而有知尚克歆享<lb/>
可<lb/>
　　　贈祖制<lb/>
勅傳稱商俗尚神説者或譏焉然盤庚之遷都告其羣<lb/>
臣以災祥禍福之降未嘗不以乃祖乃父為言則廟祀<lb/>
之禮褒封之典歴世修而兼用之豈特為虚文而已哉<lb/>
具官祖某潛徳弗耀積善彌彰行義之修稱于鄉黨厥<lb/>
<pb n="KR4d0166_WYG_003-18a"/>
躬弗有施及後昆惟爾賢孫贊我樞府兹屬延登之始<lb/>
併疏褒顯之恩超進文階用光窀穸靈而有識尚克欽<lb/>
承可<lb/>
　　　贈祖母制<lb/>
勅自秦漢以來婦人或裂郡縣以稱君湯沐之奉與列<lb/>
侯比近歲分八等之封以易郡邑之號雖曰彌文葢亦<lb/>
美稱也以為閨門之寵光實兼古今之令典具官祖母<lb/>
某氏溫恭淑慎宜其家人婦徳之良稱於宗黨厥躬弗<lb/>
<pb n="KR4d0166_WYG_003-18b"/>
有施及後昆惟爾賢孫贊我樞府兹屬延登之始併疏<lb/>
褒顯之恩啟封大邦用光窀穸靈而有識尚克欽承可<lb/>
　　　贈父制<lb/>
勅古者子為大夫父為士則祭以大夫而服以士蓋服<lb/>
不敢以子之貴而加於父也今之士族子貴且顯矣父<lb/>
之爵秩或弗至焉則非所以慰其心此朕推褒封之典<lb/>
以及其先有不宜緩者也具官父某躬秉徳義性服典<lb/>
常流澤之深施于後裔惟爾賢子贊我樞庭禦侮折衝<lb/>
<pb n="KR4d0166_WYG_003-19a"/>
方資廟算顯親報德式稱孝思超進宫師以錫爾寵丕<lb/>
昭有後之慶蔚為窀穸之光冥漠有知尚其歆享可<lb/>
　　　贈母制<lb/>
勅人子之於親雖三牲之養未足以為孝惟立身行道<lb/>
揚名於後世以顯父母於是為至然自彤管女史之職<lb/>
廢而純德懿行之美不傳於時惟觀其子之賢世昌以<lb/>
大則母之徳可知矣是可無褒顯之恩哉具官母某氏<lb/>
溫恭淑愼克勤厥家輔佐嚴君乃有賢子贊我樞府為<lb/>
<pb n="KR4d0166_WYG_003-19b"/>
時名臣爰於試用之初併舉疏封之典俾開名郡加賁<lb/>
重泉冥漠有知尚其歆享可<lb/>
　　　封妻制<lb/>
勅夫貴於朝妻榮於室古之義也然執政大臣方盡瘁<lb/>
於國事而家事有弗及知焉矧當艱難之時類皆以一<lb/>
身從朕於干戈之際則壼内之寄必有賢徳之助可無<lb/>
褒異之典哉具官妻某氏柔惠溫良克佐君子贊我樞<lb/>
府為時名臣爰於登用之初併舉疏封之典乃啟大郡<lb/>
<pb n="KR4d0166_WYG_003-20a"/>
以為爾榮尚祗服於寵光益克羞於饋祀可<lb/>
　　　王參政贈曾祖制<lb/>
勅朕惟王氏逺有譜系而望出太原瑯琊者遂獨盛於<lb/>
天下自秦漢以來世為將相大家淮水之占尤盛於東<lb/>
晉逮我國朝凡元功宿將多其苗裔雖受姓命名或不<lb/>
同然其源流之盛逺矣具官曾祖秦國正懿之孫鄭國<lb/>
恭肅之子鍾英令族為時聞人質儉自將弗流於驕侈<lb/>
剛介特立靡惰於燕閒垂訓義方乃有賢子名繼登於<lb/>
<pb n="KR4d0166_WYG_003-20b"/>
科甲已安享於壽康雖躋環衛之官未究清芬之選參<lb/>
吾大政實爾曾孫爰於登用之初誕舉褒崇之典正位<lb/>
宫保光賁泉扄以彰積善之家以示君子之澤庶幾英<lb/>
爽服此寵休可<lb/>
　　　贈曾祖母制<lb/>
勅朕惟唐室之制宰輔封贈不過其父故權徳輿自東<lb/>
都改葬其先始求贈祖以五品之秩亦未嘗極保傅之<lb/>
位也國朝加禮大臣務隆恩典名器之大必上及於三<lb/>
<pb n="KR4d0166_WYG_003-21a"/>
世褕翟之貴亦光施於有家待遇之意可謂厚矣具官<lb/>
曾祖母某氏柔閒靜專溫恭淑愼生於貴族來嬪大家<lb/>
風行閨壼之間惠浹宗姻之黨乃生賢子子又有孫為<lb/>
吾政事之臣事朕艱難之日國方圖於協濟爾宜極於<lb/>
褒榮特開名郡之封載錫小君之號庶幾冥漠服此寵<lb/>
休可<lb/>
　　　贈祖制<lb/>
勅昔漢世祖中興不以功臣任事故髙秩厚禮允答元<lb/>
<pb n="KR4d0166_WYG_003-21b"/>
功峻文深憲責成吏職於是鄧禹教授諸子各守一藝<lb/>
賈復之徒並摽甲兵崇儒學然後守成之業茂焉國朝<lb/>
修文偃武元功宿將皆教子孫以詩書而鴻儒碩學之<lb/>
士接武于朝者衆矣矧其流澤之長世昌以大是可無<lb/>
褒異之恩哉具官祖承勲門之後蹈儒者之風下帷潛<lb/>
心講誦大業躬稟義方之訓顯登甲乙之科受知公卿<lb/>
宜居館閣黄香博士之舉當接武於俊遊祁奚内舉之<lb/>
親終引嫌而補外屈臨别乘旋剖左符弗有於身慶鍾<lb/>
<pb n="KR4d0166_WYG_003-22a"/>
厥後參吾大政實爾聞孫爰於登用之初誕舉褒崇之<lb/>
典東宫三少位極顯榮聿為窀穸之光丕顯子孫之慶<lb/>
靈而有識尚或欽承可<lb/>
　　　贈祖母皇甫氏制<lb/>
勅婦人正位乎内雖有全德懿行之美無自表暴於世<lb/>
惟觀其子孫之賢浸以昌大雖乃祖父積累之慶而内<lb/>
徳之茂葢有助焉具官祖母某氏秉柔懿之姿躬婉娩<lb/>
之行生於貴族來嬪大家有士而良服采朝列流澤浸<lb/>
<pb n="KR4d0166_WYG_003-22b"/>
逺積善彌彰惟爾賢孫參吾大政國方資於協濟爾宜<lb/>
極於褒榮俾開名郡之封載錫小君之號靈而有識尚<lb/>
或欽承可<lb/>
　　　贈祖母韓氏制<lb/>
勅<hi>上詞同前</hi>具官祖母某氏秉柔懿之姿躬婉娩之行生於<lb/>
貴族來嬪大家被賢王訓育之恩著婦徳慈祥之譽均<lb/>
一之美旣顯饋祀之職惟恭克勤厥家以相君子流澤<lb/>
浸逺積善彌彰<hi>下詞同前</hi>
<pb n="KR4d0166_WYG_003-23a"/>
　　　贈祖母來氏制<lb/>
勅<hi>上詞同</hi>具官祖母某氏躬淑慎之姿服組紃之事克嫓<lb/>
君子勤於厥家裴秀之譽早聞王符之書既顯訓於賢<lb/>
息罔有逸言未開石窌之封毎結寒泉之念躋華近列<lb/>
惟爾有孫早推天支就傅之恩允愜前人追封之志始<lb/>
頒恩典未極褒崇兹進服於政塗方参毗於國論乃即<lb/>
登延之始併推加贈之文升榮號於小君啟新封於名<lb/>
郡靈而有識尚克欽承可<lb/>
<pb n="KR4d0166_WYG_003-23b"/>
　　　贈父制<lb/>
勅昔漢張湯杜周並起文墨小吏致位三公皆有賢子<lb/>
德器自過繼踵将相遂為世家史臣乃謂元功儒林之<lb/>
後莫之能及然自我國家奄有區夏宗工名臣軒冕相<lb/>
承大抵皆元功儒林之後豈遽不及文墨吏哉具官父<lb/>
某嗜學弗厭執德不囬仲舒究天人之原晁錯明國家<lb/>
之體雖沈英於州縣乃馳譽於朝廷甞被名卿之薦論<lb/>
莫遂讜言之訪對厥躬弗有施及後人以文學嗣其家<lb/>
<pb n="KR4d0166_WYG_003-24a"/>
聲以材德進為時輔參預大政康濟多艱爰於登用之<lb/>
初誕舉褒封之典式揚先德進位宫師以彰積善之符<lb/>
以顯儒家之慶英靈未冺休命其承可<lb/>
　　　贈母制<lb/>
勅古者君子之仕也三釡及親則足以樂至於千鍾弗<lb/>
洎則其心悲葢父母之德欲報罔極已則富貴而親弗<lb/>
逮焉此人情之所甚戚也宜有褒崇之恩以慰霜露之<lb/>
感具官母某氏秉賢淑之姿躬婉娩之行動不違於矩<lb/>
<pb n="KR4d0166_WYG_003-24b"/>
矱性自樂於組紃生於名門來嬪甲族愛子益嚴於慈<lb/>
訓趨庭弗假於義方是徵令息之賢早著上庠之譽徧<lb/>
儀禁路為時名臣參華政事之聨實朕股肱之輔登用<lb/>
兹始恩典併加式彰聖善之規特錫小君之號啟封名<lb/>
郡增賁重泉尚想冥靈欽承休命可<lb/>
　　　贈故妻制<lb/>
勅邦君之妻各因其國而稱曰夫人古也未嘗裂郡縣<lb/>
以表之自秦漢以來湯沐之奉與列侯比至於金印紫<lb/>
<pb n="KR4d0166_WYG_003-25a"/>
綬文軒丹轂顯於當世葢所以寵勸臣下者如此雖曰<lb/>
彌文亦不可廢也朕兼歴代之制以修褒封之典則燕<lb/>
及其私庭者顧不厚哉具官妻某氏溫恭淑愼嚴恪靜<lb/>
專克勤厥家以相夫子降年不永弗逮顯榮宜疏名郡<lb/>
之封載錫小君之號副之鈿軸賁于泉扄尚想冥靈欽<lb/>
予休命可<lb/>
　　　封妻制<lb/>
勅朕嘗觀召南之化始於諸侯大夫之妻修德循禮不<lb/>
<pb n="KR4d0166_WYG_003-25b"/>
失法度其效見於人倫旣正朝廷旣治夫形於國者如<lb/>
此則施諸家者其勤亦至矣今吾政事之臣修身齊家<lb/>
以致禄位則盥饋在中必有其助是可無褒顯之恩哉<lb/>
具官妻某氏柔明淑懿婉娩靜莊生于名門來嬪令族<lb/>
輔相君子為時良臣參華機務之聨實朕股肱之佐方<lb/>
亟圖於王事靡暇及於私家壼則具修繄爾内助載錫<lb/>
小君之號俾開名郡之封永保寵榮稱予休命可<lb/>
　　　劉棐復官制<lb/>
<pb n="KR4d0166_WYG_003-26a"/>
勅具官數赦者古人之德宥罪者君子之仁朕臨御以<lb/>
來殊恩屢下矧方隆於郡寄宜一洗於刑書爾頃坐愆<lb/>
違法當禠秩旣荐更於肆眚盍悉復於故官尚謹厥修<lb/>
勿以為幸可<lb/>
　　　蘭整復官制<lb/>
勅朕祗見圓丘肆頒大賚赦過宥罪咸與惟新施惠行<lb/>
仁無逺弗屆矧方共於武服宜一洗於丹書具官久歴<lb/>
邊陲屢膺任使頃上太原之奏有虧石建之恭降領廉<lb/>
<pb n="KR4d0166_WYG_003-26b"/>
車已更霈澤其復使名之舊以昭慶典之行往服恩榮<lb/>
益思祗慎可<lb/>
　　　李釡轉官致仕制<lb/>
勅告老而閔煩若古之明訓以疾而謝事近代之通規<lb/>
眷予邇臣宜加恩典具官名生於實行顧於言早冠儒<lb/>
科浸階膴仕馮唐潛於郎署仲舒老於膠西比疇夙望<lb/>
之孚擢掌贊書之重乃陳疾疚願丐麾符方躋次對之<lb/>
班遽上退休之請勉從爾志敘進文階式寵其歸往欽<lb/>
<pb n="KR4d0166_WYG_003-27a"/>
朕命可<lb/>
　　　曹昱轉官致仕制<lb/>
勅告老而閔煩若古之明訓以疾而謝事近代之通規<lb/>
眷予邇臣宜加恩典具官持身愿慤迪徳端良出於鼎<lb/>
甲之門自勵材猷之美荐更任使進陟近班遽上封章<lb/>
願還印綬其勉從於雅志仍增秩於崇階以彰止足之<lb/>
風以示歸休之寵欽予時命益介壽康可<lb/>
　　　韓儼加職制<lb/>
<pb n="KR4d0166_WYG_003-27b"/>
勅雲夢之間復為支郡自頃寇攘屢擾二千石能保其<lb/>
封疆亦已難矣爾以材猷往膺郡寄撫循疲瘵逮此朞<lb/>
年俾進爾職以彰治理之效傳不云乎有功而見知則<lb/>
説矣尚勉之哉可<lb/>
　　　辛興宗辛企宗降官制<lb/>
勅無將之誅罔或攸赦緣坐之法厥有常刑豈容私恩<lb/>
輒紊成憲具官早共武服久捍邊陲旣稍積於戰多遂<lb/>
進躋於留務屬時逆黨乃爾外姻弗知請罪於私門遽<lb/>
<pb n="KR4d0166_WYG_003-28a"/>
敢露章於政府公為道地輕視朝廷其降領於亷車尚<lb/>
屈從於寛典往思循省無重悔尤可<lb/>
</p>
<p>
</p>
  </div>
</body>
</text>
</TEI>
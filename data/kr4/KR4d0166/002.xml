<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隠集巻二</head>
    <p>
<pb n="KR4d0166_WYG_002-1a"/>
欽定四庫全書<lb/>
　大隠集巻二　　　　　　宋　李正民　撰<lb/>
　　制<lb/>
　　　鄭士彦除吏部員外郎制<lb/>
勑天官之選吏員猥衆簿書叢雜在承平時號稱難治<lb/>
自擾攘以來人懐欺誕吏緣為姦必得明敏之士以為<lb/>
其屬爾材猷之美列職奉常進擢郎曹俾賛銓綜是為<lb/>
高選其益懋哉可<lb/>
<pb n="KR4d0166_WYG_002-1b"/>
　　　張綱吏部員外郎制<lb/>
勑文昌六聨兼總萬務而諸曹郎吏分職其間雖繁簡<lb/>
不同其選任則均也爾早以經術名冠多士書林省戸<lb/>
皆所踐更往佐天官俾司小選亟祗爾事嗣有褒陞可<lb/>
　　　上官愔吏部員外郎制<lb/>
勑吏部在南宫為眉目於選士為司命自國朝以來非<lb/>
名士不以居之比因典籍弗存而議者喜出新意因事<lb/>
立文承用多駮吏緣為姦不可勝誅非得儒學之士通<lb/>
<pb n="KR4d0166_WYG_002-2a"/>
於世務者孰能舉其職哉爾文雅决科達於吏治學宫<lb/>
䇿府皆所踐更往佐天官俾司小選汝其檢吏而勿縱<lb/>
守法而勿拘使文書無滯留而銓綜平則予汝嘉尚有<lb/>
褒寵可<lb/>
　　　張宗元工部員外郎制<lb/>
勑具官朕比遣樞臣往將使指命爾由奉常之屬掌其<lb/>
幕府文書之事乃能糾合士馬張其軍聲用酬宣力之<lb/>
勤俾陟郎曹之秩是為高選其益懋哉可<lb/>
<pb n="KR4d0166_WYG_002-2b"/>
　　　沈與求兵部員外郎制<lb/>
勑具官漢以尚書為中臺御史為憲臺二者地望略等<lb/>
自唐以來南省為重國朝以臺察省雖任職不同其選<lb/>
則均也爾以儒學之美列屬推彈議論慨然風采振起<lb/>
為郎武部其職甚清往祗厥官嗣有褒陟可<lb/>
　　　韓裕兵部員外郎制<lb/>
勑具官朕觀春秋之際列國公卿大夫之子孫咸以材<lb/>
能表見於世朕甚嘉之爾名臣之後儒雅自將學以從<lb/>
<pb n="KR4d0166_WYG_002-3a"/>
政有如寒士擢居郎屬用顯爾長往祗厥官嗣有褒寵<lb/>
可<lb/>
　　　潘因刑部員外郎制<lb/>
勑昔路温舒患治獄之吏以刻為明以為奏當之成雖<lb/>
咎繇聴之為死有餘辜何則成鍊者衆文致之罪明也<lb/>
今朕設憲部之官以掌天下之奏讞務從寛恕又以爾<lb/>
明察俾為之屬其深惟前載之言以廣吾好生之徳則<lb/>
予汝嘉可<lb/>
<pb n="KR4d0166_WYG_002-3b"/>
　　　惠柔民禮部萬格祠部並員外郎制<lb/>
勑某官等文昌之政兼總治官宗伯之聨特為清選掌<lb/>
南宫之章奏舉祀典之禮文列屬其間必求名士爾等<lb/>
由庠序進以儒學稱宜參郎位之華往佐春官之長各<lb/>
恭爾事勿替厥勤可<lb/>
　　　成大亨祠部員外郎制<lb/>
勑文昌六聨分理萬務諸曹郎吏列屬其間雖煩簡不<lb/>
同而選任均也爾以材猷早居憲部出臨漕計宣力惟<lb/>
<pb n="KR4d0166_WYG_002-4a"/>
多還陟祠曹素號清選往修爾職其益懋哉可<lb/>
　　　王禹得禮部員外郎制<lb/>
勑具官宗伯之屬掌禮文表奏之事號為南宫舍人自<lb/>
非名流不在其選爾儒學操履見稱于時不忮不求恬<lb/>
於進取其升華於郎位俾列職於春官益勵厥修嗣有<lb/>
褒寵可<lb/>
　　　王昴駕部員外郎制<lb/>
勑具官文昌六聨分理萬務自頃裁損溢員而郎選重<lb/>
<pb n="KR4d0166_WYG_002-4b"/>
矣爾以強學待問名冠多士書林省戶皆所踐更譽處<lb/>
既休器業彌茂惟輿輦車乗之政屬於武部職清而事<lb/>
簡亦儒者之所宜居也今以命爾往其懋哉可<lb/>
　　　韓古都官員外郎制<lb/>
勑都官之名尚矣在漢為司𨽻校尉之屬糾中都官不<lb/>
法事自後凡盜賊臧獲部曲俘囚之事悉掌之于今為<lb/>
刑曹之聨而職事視前世則簡矣爾以材猷荐更任使<lb/>
其升華於郎位俾列屬於秋官往既乃心嗣有褒陟可<lb/>
<pb n="KR4d0166_WYG_002-5a"/>
　　　張誾等並諸曹員外郎制<lb/>
勑張誾等文昌天府衆務泉藪内外折𠂻逺近禀仰而<lb/>
諸曹郎吏分職其間雖煩簡不同其選任則均也爾等<lb/>
或以儒學進或以才能顯譽處之美有聞于時並趨丹<lb/>
地之嚴往佐列曹之長各恭爾事勿怠厥修可<lb/>
　　　韓肖胄左司員外郎制<lb/>
勑具官昔唐太宗謂房元齡曰公為僕射當廣訪賢材<lb/>
比聞閲訟牒日數百豈暇求人哉因敕細務屬左右丞<lb/>
<pb n="KR4d0166_WYG_002-5b"/>
大政乃關僕射今朕當艱難之時方以戰守大䇿責成<lb/>
宰輔而左司郎官乃冢司之屬也凡文昌細務宜悉以<lb/>
付之則選任之意視平時為加重矣以爾名臣之孫踐<lb/>
更省府老成練達裁剸詳明是用命爾以尚書左司之<lb/>
事爾其彌綸省闥糾正紀綱使大臣不勞而庶事皆理<lb/>
時乃之休嗣有褒陟可<lb/>
　　　張公濟除右司員外郎制<lb/>
勑具官國家元豐中肇建文昌以六曹分總天下之事<lb/>
<pb n="KR4d0166_WYG_002-6a"/>
而提綱提領實在都司必得明敏之士乃堪其選爾以<lb/>
儒雅緣飾吏事練達世務僉謂老成乆參郎位之華既<lb/>
預列卿之貳比持使節士譽益孚其躋省闥之嚴以參<lb/>
宰士之列是為遴柬尚勉之哉可<lb/>
　　　李承造右司員外郎制<lb/>
勑<hi>上詞同</hi>以爾名臣之孫聞見殫洽忠義之氣勇於敢為<lb/>
是用命爾以尚書右司之事<hi>下詞同</hi>可<lb/>
　　　管思可度支員外郎制<lb/>
<pb n="KR4d0166_WYG_002-6b"/>
勑地官之職素號繁冗自頃裁損濫員而太府司農出<lb/>
納之數悉𨽻其間期㑹簿書視前日尤劇為之屬者可<lb/>
不遴其選哉爾樞臣之後材諝有聞乆服官常所臨必<lb/>
最宜還郎位總覈邦財其既乃心毋乏吾用可<lb/>
　　　韓球度支員外郎制<lb/>
勑具官古人有言曰千里饋糧士有飢色樵蘓後㸑師<lb/>
不宿飽今朕命相臣提重兵以鎮撫建康又分遣大將<lb/>
戍守旁郡凡饋餉所須者博矣乃留掌計之臣専領供<lb/>
<pb n="KR4d0166_WYG_002-7a"/>
億之務有請于朝以汝為屬兹命起之廬次列于郎曹<lb/>
所以因爾之能而濟事功也其悉乃心往佐而長可<lb/>
　　　黄龜年除倉部員外郎制<lb/>
勑具官古人有言曰雖有金城湯池帶甲百萬無粟不<lb/>
能守也故用兵行師饋餉為急爾早以選擢嘗賛銓衡<lb/>
材智之優宜膺任使載加召對敷奏可觀司庾民曹是<lb/>
為劇任往修厥職嗣有褒陞可<lb/>
　　　程邁除太常少卿制<lb/>
<pb n="KR4d0166_WYG_002-7b"/>
勑具官某奉常職典天地任兼禮樂凡歴代之沿革本<lb/>
朝之典故皆當深思而熟講之以叅酌情文述作之本<lb/>
㫖自非博習之士通于古今者孰能任之爾以儒學決<lb/>
科以文雅飾吏荐更劇任繼歴要塗比自螭坳復持使<lb/>
節宣勞于外亦既閲時兹用召還俾居秩宗之任斯為<lb/>
清選尚勉之哉可<lb/>
　　　陳戩太常少卿制<lb/>
勑具官某昔齊仲孫湫適魯猶秉周禮知其未可動也<lb/>
<pb n="KR4d0166_WYG_002-8a"/>
朕當艱難之際未嘗不謹于禮故比雖裁損溢員九卿<lb/>
之列皆罷而太常之官獨存焉豈非隆禮而重本哉爾<lb/>
儒雅自將操行無玷臺僚省戸皆所踐更其貳奉常以<lb/>
掌郊廟朝廷禮儀之事虞舜命九官于伯夷作秩宗曰<lb/>
夙夜惟寅直哉惟清盖不如是不足以交神人也往祗<lb/>
爾職尚勉厥修可<lb/>
　　　栁約太常少卿制<lb/>
勑記有之班朝治軍涖官行法非禮威嚴不行盖禮雖<lb/>
<pb n="KR4d0166_WYG_002-8b"/>
治定而後制然治軍之間亦不可廢也朕遭時艱難講<lb/>
古廵狩而宗廟朝廷征伐軍旅之事凡繫于禮文者非<lb/>
一則率屬以任其職者可無其人哉具官某性資開敏<lb/>
學術深醇早勵猷為踐更臺閣比叅議于軍事遽書警<lb/>
奏殆無虛日雖遇盤根錯節迎刄而解朕用汝嘉肆命<lb/>
汝進貳于奉常以司賛導朕將觀汝之材而試用之矣<lb/>
昔祭遵為將雖在軍旅不忘俎豆矧汝以禮為職乎往<lb/>
祗厥官無忝朕之明命可<lb/>
<pb n="KR4d0166_WYG_002-9a"/>
　　　程邁除檢正制<lb/>
勅具官中書門下機要之司給事中舍人皆為其屬然<lb/>
列於從官各有職守糾駁諷議莫非朝廷大務至文墨<lb/>
細故叅酌典法督責稽違者又不可以無其人此朕設<lb/>
檢正以察諸房之事也爾儒學之美吏治之明有稱於<lb/>
時見於已試踐更中外再至九卿兹用仍其舊職處之<lb/>
宰屬是為高選其益懋哉可<lb/>
　　　周頴檢正制<lb/>
<pb n="KR4d0166_WYG_002-9b"/>
勅具官朕循祖宗之法中書門下合而為一所以省文<lb/>
書而壹統類也又命設官以糾察諸房之事如古掾屬<lb/>
列于公府庶使大臣不勞心於細故而専意於機務之<lb/>
大者非夫明敏練達孰宜任此哉爾儒學之美政事之<lb/>
能有稱於時見於巳試其由銓選之任俾賛機要之司<lb/>
往其欽哉毋忝休命可<lb/>
　　　綦崇禮除中書舍人制<lb/>
勅西臺出令之原内史賛書之任自昔獨存于三字専<lb/>
<pb n="KR4d0166_WYG_002-10a"/>
號詞臣于今分押于六曹兼總吏事擇人而授得士為<lb/>
難宣教郎試起居郎綦某學富本元文兼體要既殫洽<lb/>
于聞見亦明習于憲章省戸握蘭恬而自適螭坳載筆<lb/>
動而必書比給札于尚方俾試言于右省落筆而觀者<lb/>
如堵共驚倚馬之材終篇而紙價頓高深得演綸之體<lb/>
肆揚成命進陟從班時方屬于艱難朕急圖于賢俊修<lb/>
飾潤色允資播告之辭獻納論思更佇盡規之益往祗<lb/>
朕訓無怠厥修可<lb/>
<pb n="KR4d0166_WYG_002-10b"/>
　　　李釡中書舍人制<lb/>
勅政事總于西臺詔令掌之内史賞罰黜陟之柄既得<lb/>
以與聞討論潤色之辭必資于行逺每難是選必得其<lb/>
人具官經術邃深文詞敏妙儒科發䇿早居多士之先<lb/>
選部為郎固巳歴年之久比列曲臺之貳浸躋柱史之<lb/>
聨自密侍于軒墀嘗賛為于名命宜起祠庭之逸進參<lb/>
法從之華時方屬于艱難朕急圖于英俊致治以得賢<lb/>
為本當益勵于爾猷鼔衆以出命為先其不匿于朕指<lb/>
<pb n="KR4d0166_WYG_002-11a"/>
往服予訓亟修厥官可<lb/>
　　　李公彦中書舍人制<lb/>
勅西臺出令之原内史賛書之任自昔獨存于三字専<lb/>
號詞臣于今分押于六曹兼總吏事擇人而授得士為<lb/>
難具官學富本元文兼體要馳聲場屋早冠上游試藝<lb/>
詞科復居前列遂預道山校讐之職縱觀䇿府竒異之<lb/>
書滋博洽于見聞益沈涵于器業比還著位再貳奉常<lb/>
命給札于尚方俾試言於右省肆揚成命進陟近班時<lb/>
<pb n="KR4d0166_WYG_002-11b"/>
方屬于艱難朕急圖于賢俊修飾潤色允資播告之辭<lb/>
獻納論思更佇盡規之益往祗朕訓無怠厥修可<lb/>
　　　洪擬起居郎制<lb/>
勑具官某昔孔子作春秋於隠桓之際則彰於哀定之<lb/>
間則㣲辭雖不同然記事之文不可廢也朕惟艱難以<lb/>
來史失其職而著作之庭俄空焉撰述之官非左右記<lb/>
注將孰任其事乎爾儒術資深議論持正横經學省師<lb/>
表克修執法臺端風節甚峻踐揚之久譽處彌高兹既<lb/>
<pb n="KR4d0166_WYG_002-12a"/>
御於祥琴宜即還於朝著爾其載筆軒陛言動悉書無<lb/>
曠厥官使論次者有考焉可<lb/>
　　　劉範起居舍人制<lb/>
勅具官朕惟古之王者世有史官君舉必書所以慎言<lb/>
行昭法式也左史記言右史記事帝王靡不同之頃自<lb/>
艱難以來典籍或廢而不錄矧官弗備員將孰舉其職<lb/>
乎爾學問通博質性淳厚嘗冠多士老於郎潛退處祠<lb/>
庭安恬自得宜還朝序入侍螭坳爾其秉筆而書言動<lb/>
<pb n="KR4d0166_WYG_002-12b"/>
悉載斯為稱職尚勉之哉可<lb/>
　　　董逌徽猷閣待制與郡制<lb/>
勅入持從橐出領藩符惟時邇臣宜膺異數具官某博<lb/>
學而多識殫見而洽聞誦甘泉之遺儀如指諸掌記南<lb/>
宫之故事不忘於心早擢秀於士林遂飛英於儒舘荐<lb/>
更郡寄復嘆郎潜浸陟九卿之聨迺躋二史之列遽以<lb/>
疾諗丐于外遷宜升次對之班俾遂偃藩之逸往祗朕<lb/>
命勿替厥修可<lb/>
<pb n="KR4d0166_WYG_002-13a"/>
　　　湯東野徽猷閣直學士知平江府制<lb/>
勑分職六卿盖重朝廷之體承流千里式隆屏翰之權<lb/>
惟内外之勢既殊則名位之實必稱方膺委寄宜渙寵<lb/>
章具官某器局靖深材資敏劭果藝以達得孔堂從政<lb/>
之方經術而文繼漢儒飾吏之美荐更事任藹著聲猷<lb/>
眷兹吳門乃爾舊治頃緣移蹕之務實繄先置之行穎<lb/>
川願借于冦恂西河欣迎于郭伋俾即貳卿之秩仍紆<lb/>
太守之章屬議臣之有陳稽舊典而或戾謂創開於近<lb/>
<pb n="KR4d0166_WYG_002-13b"/>
比非増崇于本朝宜更延閣之班専布名藩之政矧吏<lb/>
民素遵于條教而關梁方謹于誰何尚悉乃心益觀來<lb/>
效可<lb/>
　　　王循友知建康府制<lb/>
控江山之都會望莫重于陪京撫民卒之浩繁治必資<lb/>
于良牧非聲猷之素懋曷寵寄之兼隆以爾雅亮不羣<lb/>
威寛有濟夙播儒紳之譽荐更省闥之華司列東銓嘗<lb/>
羽儀於禁路承流北固方屏翰于名邦嘉善政之流聞<lb/>
<pb n="KR4d0166_WYG_002-14a"/>
宜雄藩之就陟任兼留鑰爾典其嚴地有宿兵爾為之<lb/>
重懋乃藩宣之績體予眷倚之優可<lb/>
　　　陳邦光移知建康府制<lb/>
勑朕省方侯甸移蹕近邦惟置器之未安念櫜弓之無<lb/>
日分屯師旅控扼襟喉爰求侍從之良俾任藩宣之寄<lb/>
具官某謀議深博材資儁明早潤色于西臺旋鎮臨于<lb/>
南服比朝行在進陟貳卿輟從荷橐之近班付以朱方<lb/>
之巨屏惟時建業實古名都據吳會之要衝命相臣而<lb/>
<pb n="KR4d0166_WYG_002-14b"/>
留撫資爾術畧修彼戎兵宜析左符就更重鎮能通世<lb/>
務儒者雖樂于有為思濟時危人臣固難于擇事圖稱<lb/>
朕命益既乃心可<lb/>
　　　凌唐佐升職知應天府制<lb/>
勑睢陽要衝宋臺都會實藝祖興王之地乃朕躬纂服<lb/>
之邦爰擇守臣式隆委寄爾材猷之美風力之強將命<lb/>
王畿聲績懋著其升華于延閣俾司鑰於留都爾其綏<lb/>
撫疲民繕修守偹思固吾圉以觀爾成可<lb/>
<pb n="KR4d0166_WYG_002-15a"/>
　　　李邴知平江府制<lb/>
勑浙部奥區蘇臺重鎮當三江五湖之㑹多強宗大姓<lb/>
之家民俗阜蕃食貨滋殖乃眷藩垣之任必資心膂之<lb/>
臣爰渙茂恩式隆委寄具官某智周而材贍學博而聞<lb/>
多愷悌足以臨民忠嘉足以謀國徧儀禁路殫論思獻<lb/>
納之誠入賛政塗有同寅協恭之徳比辭機務均逸祠<lb/>
庭念王室多事之秋正大臣宣勞之日矧吳門之名郡<lb/>
欲師帥之得人疇咨于朝肆以命爾朕心朕徳夙惟左<lb/>
<pb n="KR4d0166_WYG_002-15b"/>
右之親有社有民宜布朝廷之惠撫循良善摧抑豪強<lb/>
尚既乃心圖稱朕命可<lb/>
　　　胡舜陟知建康府制<lb/>
勑昔漢高守闗中光武保河内皆深根固本以制天下<lb/>
朕念中原雲擾未有旋斾之日惟建康實古帝王所宅<lb/>
又為仁祖興王之國符朕躬潜邸之名形勝具存亦今<lb/>
日之闗河也付之守帥可不遴其選哉具官某智畧輻<lb/>
湊材資儁明事不辭難勇於為義載惟是邦乃江左要<lb/>
<pb n="KR4d0166_WYG_002-16a"/>
地是用命爾以二千石之重為朕守焉爾其修扞禦之<lb/>
備勵水陸之師以保長江天塹之險無令敵人侵軼而<lb/>
已勉迄爾庸圖稱朕命可<lb/>
　　　葉煥待制知鎮江府制<lb/>
勑价藩共理允資師帥之良延閣通班尤高次對之選<lb/>
矧方思於固守宜増重於近邦將圖爾庸肆頒朕命具<lb/>
官某性資爽邁風力強明荐更藩翰之符雅著循良之<lb/>
譽官所居而可紀材無施而不宜比輟漕權往分郡寄<lb/>
<pb n="KR4d0166_WYG_002-16b"/>
朕念朱方之巨屏實居京口之要津宜升邇聨式隆雅<lb/>
望壅門曲格尚存鐵甕之高墉戰艦艨艟更講水犀之<lb/>
長技往服厥事益既乃心可<lb/>
　　　陳邦光知鎮江府制<lb/>
勑設官分職文昌為政事之源宣化承流刺史居吏民<lb/>
之表眷予近列方造明廷宜膺柬求式分委寄具官某<lb/>
風猷英邁智畧深通彬彬徐幹之文纚纚馬周之論<lb/>
早被非常之遇驟更不次之遷荐析州符屢踰嵗紀逮<lb/>
<pb n="KR4d0166_WYG_002-17a"/>
來朝於行在俾進陟于貳卿念當戎輅之戒塗尤重朱<lb/>
方之近屏地隆京口城迫江津惟武偹之未修顧帥臣<lb/>
之屢易與其持橐簮筆參兹侍從之班孰若繕甲治兵<lb/>
固我封疆之守躋華延閣作鎮大邦允資材術之長實<lb/>
出眷懐之厚佇觀來效庸稱茂恩可<lb/>
　　　胡唐老知鎮江府制<lb/>
勑朕省方侯甸移蹕近邦惟置器之未安念橐弓之無<lb/>
日分屯師旅控扼襟喉爰求侍從之良俾任藩宣之寄<lb/>
<pb n="KR4d0166_WYG_002-17b"/>
具官某材猷敏劭識慮精深早更臺閣之華繼奉麾符<lb/>
之守蕩平逋冦荐奏膚功遂進陟于近班仍易臨于重<lb/>
鎮屬樞臣之將命顧幕府之須材載念朱方夙稱京口<lb/>
適嚴武備已駐大將之鼓旗遴柬帥臣俾總連城之節<lb/>
制允繄術畧協濟事功尚悉乃心圖稱朕命可<lb/>
　　　湯東野除待制依舊知平江府制<lb/>
勅朕躬履至尊遭時多故師徒沸擾宫闈震驚非頼股<lb/>
肱心膂之臣與夫藩垣屏翰之寄提兵入衛扶義抗章<lb/>
<pb n="KR4d0166_WYG_002-18a"/>
孰能協濟而戡斯難哉具官某夙藴智謀素懐節義使<lb/>
華將命風力著聞郡國承流教條孚信比屬勤王之舉<lb/>
載嘉宣力之勞盡瘁赴功竭忠衛社宜進從班於延閣<lb/>
復仍舊治於蘇臺用昭慶典之行聿為有功之勸可<lb/>
　　　李貴遥郡刺史制<lb/>
勑具官朕命樞筦之臣提兵扞敵軍功爵賞皆决於外<lb/>
不從中御也剡章來上謂爾嘗有戰多之績而恩典未<lb/>
稱是用命爾以遥刺之秩以為懋功之勸朕惟爾方執<lb/>
<pb n="KR4d0166_WYG_002-18b"/>
干戈備戎行而強敵之侵暴未巳是汝立功名取富貴<lb/>
之日也疇昔之勞賞既厚矣方來之効爾其圖之可<lb/>
　　　薛慶武功大夫忠州刺史制<lb/>
勑上㳺之地素號繁庶比經外㓂民物凋殘而吏或拘<lb/>
於文法不能為戰守之方爾乃糾率兵民繕修備禦措<lb/>
畫有緒忠義可嘉其峻陟於武階仍遥分於郡刺併以<lb/>
命爾是為優恩尚既乃心益圖來效可<lb/>
　　　劉洪道知明州制<lb/>
<pb n="KR4d0166_WYG_002-19a"/>
勑朕惟四明奥區西限重江東奄左海在承平之時號為<lb/>
無事比因外敵馮陵移蹕於此事叢人衆供億蕭然非有<lb/>
文武智術者不足以勝守臣之職也具官躬應務之材懐<lb/>
御衆之畧頃守東秦屢摧強敵提兵逺渉紀律甚明山濤<lb/>
暗合孫呉之言充國習知夷虜之事今干戈未定州縣多<lb/>
虞爾其式遏冦虐惠綏黎元固城守明斥堠以制勝於<lb/>
未形則所賴以為安者非特爾一邦而已可不勉哉<lb/>
　　　程邁集英殿修撰知福州制<lb/>
<pb n="KR4d0166_WYG_002-19b"/>
勑具官福在東南為一都會俗兼甌粤之舊地有山谿<lb/>
之險師帥之任豈不慎選哉爾以儒術之美政事之材<lb/>
中外踐更譽處休顯比持使節往按列城宜躋論譔之<lb/>
華資俾任藩宣之重寄外敵侵迫南土震驚其修扞禦<lb/>
之方布撫綏之政庶臻嘉靖式寛顧憂可<lb/>
　　　權邦彦起復依舊知江州制<lb/>
勑移孝為忠乃盡人臣之節斷恩以義盍先戎事之憂<lb/>
我圖共理之良式舉奪情之典具官材為世用仕以學<lb/>
<pb n="KR4d0166_WYG_002-20a"/>
優智名得之勇功文事兼其武備早更華序旋鎮邊陲<lb/>
既委贄以造朝實毀家而殉國方賴干城之略遽興陟<lb/>
岵之悲朕惟墨以臨戎晉侯能達禮之變絰而從政閔<lb/>
子得事君之宜俾節抑於苴麻亟親臨於金革允資千<lb/>
里之寄靡待十旬之淹王事不以家辭魯史著為明訓<lb/>
長吏難以憂去漢法載其舊章勉迄爾庸思稱朕命<lb/>
可<lb/>
　　　曲端知渭州制<lb/>
<pb n="KR4d0166_WYG_002-20b"/>
勑陜右奥區平涼古郡統制夷落表裏闗河宜得爪牙<lb/>
之臣往任藩垣之寄具官材資宏毅智略深沈學通玉<lb/>
帳之竒氣禀金方之勁早共武服屢積戰功比統率於<lb/>
西師以緝綏於陜服朕念闗中之險固實為天下之本根<lb/>
士馬精強歌謡慷慨稍失藩籬之守半為虵豕之場宜<lb/>
糾合於隣邦力恢復於列郡自頃連帥之職靡親行陣<lb/>
之臨方時多虞豈遑自逸凡今警急之報尚何文法之<lb/>
拘援桴鼓以徂征冀旌旗之改色永清全雍以濟我師<lb/>
<pb n="KR4d0166_WYG_002-21a"/>
其益勵於壯猷用欽承於逺御可<lb/>
　　　趙令<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>起復黄州制<lb/>
勑具官列城共理國之藩垣要絰從宜理有權變方遭<lb/>
時之右武斯以義而斷恩爾頃執親喪乃辭王事顧黄<lb/>
陂之支郡亦淮右之要津欲扞侵凌當圖備豫宜服晉<lb/>
侯之墨往分漢守之符勉修厥官思固吾圉可<lb/>
　　　又直龍圖依前知黄州制<lb/>
勑具官昔唐天寶之際張巡許逺守睢陽身殞而名傳<lb/>
<pb n="KR4d0166_WYG_002-21b"/>
薛愿守淮陽城全而事不顯杜牧乃有良臣不如忠臣<lb/>
之論頃自擾攘以來敵國内侵冦盜充斥二千石能保<lb/>
其城郭者鮮矣爾以宗室子任符竹之寄忠勇自奮偹<lb/>
禦有方身被重傷誓以固守保全城壘民賴以安乃俾<lb/>
進直河圖以為爾寵所以勸良臣也尚勉之哉聿觀後<lb/>
效可<lb/>
　　　晁公為直秘閣知台州制<lb/>
勑朕惟東粤之壤民物康阜凡在守臣尤加遴擇爾雍<lb/>
<pb n="KR4d0166_WYG_002-22a"/>
容文雅譽處甚休進直中祕之嚴往蒞名邦之寄有民<lb/>
有社尚勉之哉可<lb/>
　　　謝克家徽猷閣學士知泉州制<lb/>
勑設官分職文昌為政事之原宣化承流刺史乃吏民<lb/>
之表匪時賢徳曷稱選掄具官造道深醇秉心端亮既<lb/>
孜孜而奉國每惓惓而納忠上庠居師儒之官西省聨<lb/>
諫諍之列遂徧更於華要旋出殿於藩垣召自南邦進<lb/>
躋八座方資辰告乃以疾辭升延閣之崇資鎮温陵之<lb/>
<pb n="KR4d0166_WYG_002-22b"/>
巨屏宣揚惠澤撫字逺民尚既爾心圖稱朕命可<lb/>
　　　宋彦通待制知筠州制<lb/>
勑承平之世朝廷尊榮人樂仕進則所重在内多事之<lb/>
日州郡閒暇人思逺去則所重在外昔人或起登仙之<lb/>
羨或恨得地之晩也具官材資敏達識慮精深列職郎<lb/>
曹聲猷克茂司刑卿寺讞議惟明奉使節而出疆屬戎<lb/>
車之在境能達國命式遄其歸俾仍延閣之班往蒞一<lb/>
邦之寄爾其布宣惠澤撫字逺民無以暇逸自居是為<lb/>
<pb n="KR4d0166_WYG_002-23a"/>
稱職可<lb/>
　　　李鄴待制知越州制<lb/>
勑<hi>上詞同</hi>具官材猷敏達識慮精深素懐忠義之心習知<lb/>
邉鄙之事宣和之季亭堠弛嚴方萬騎之濟河以單車<lb/>
而出境未明信誓復應詔音慨然請行載馳使傳能達<lb/>
國命式遄其歸俾仍延閣之班往蒞大邦之寄廣宣惠<lb/>
澤鎮撫列城無以暇逸自居是為稱職可<lb/>
　　　商守拙知筠州制<lb/>
<pb n="KR4d0166_WYG_002-23b"/>
勑次對西清持從臣之橐承流列郡分刺史之符爰眷<lb/>
賢勞肆頒朕命具官禔身無咎秉徳有常既砥礪於材<lb/>
猷亦明習於文法比繇廷尉進貳秋官屬就領於真祠<lb/>
俾刋修於挈令力祈外補蓋亦重違其綰郡章俾從爾<lb/>
志宜布朝廷之惠往安閭里之民可<lb/>
　　　許中知桂州制<lb/>
勑具官桂林大邦湘南都會師帥之任尤難其人爾博<lb/>
涉藝文通達吏治校讎儒舘多所見聞踐歴郎曹已稱<lb/>
<pb n="KR4d0166_WYG_002-24a"/>
彊敏兹承流於江表乃聞問於朝廷其升延閣之華資<lb/>
俾鎮南荒之巨屏自昔夷獠之俗每患於難安惟時方<lb/>
面之臣必先於無擾服我明訓往其欽哉可<lb/>
　　　林遹待制知福州制<lb/>
勑東甌故區福唐都會旁連百粤兼總七閩在治安之<lb/>
時鎮臨為重當擾攘之際撫馭尤難宜擇近臣往分委<lb/>
寄具官材猷通敏學術淹該以文章成名居多傑思用<lb/>
儒雅飾吏藹著能聲比殫潤色之勞願就詞廷之選朕<lb/>
<pb n="KR4d0166_WYG_002-24b"/>
念南方之巨屏荐更赤子之弄兵溪山阻深民俗剽悍<lb/>
思得賢守安而治之惟爾久在里閭身習知其情偽嘗<lb/>
持使節下亦服其教條宜剖左符往諭朕指尚圖來效<lb/>
庸稱朕恩可<lb/>
　　　栁約直龍圖閣知吉州制<lb/>
勑朕惟吳越之壤民物阜蕃凡在守臣尤加遴選爾儒<lb/>
學吏能見稱於世踐更臺省貳于奉常乃俾直河圖付<lb/>
以郡寄朕擇人共理之意厚矣其茂承之可<lb/>
<pb n="KR4d0166_WYG_002-25a"/>
　　　范致虛知鼎州制<lb/>
朕惟式遏冦虐康濟艱難當饋興嗟豈必借賢於異代<lb/>
若古有訓亦惟圖任於舊人眷兹師帥重權宜畀廟堂<lb/>
夙望爾智博而材贍文麗而學優守節不渝嘗聞汲黯<lb/>
之好直因時或異遂見徐公之有常協賛機衡斯謀必<lb/>
告荐臨方面靡勞弗宣兹趣召於選陬俾來朝於行在<lb/>
徳與年而彌劭志雖窮而益堅還秘殿之華資以彰體<lb/>
貌領殊庭之舘御庸便咨詢迺慷慨以有陳願馳驅而<lb/>
<pb n="KR4d0166_WYG_002-25b"/>
自効惟荆楚之奥壤實夷獠之與鄰方賴老成重煩鎮<lb/>
撫杜詩在外乃心不忘乎朝廷申伯于蕃王室允資其<lb/>
屏翰往祗朕命尚逺乃猷可<lb/>
　　　李釡待制知筠州制<lb/>
勑次對西清持從臣之橐承流列郡分刺史之符諒匪<lb/>
時髦曷膺寵數具官文兼體要學富本原早居多士之<lb/>
先寖為當世之用惟踐敭而滋久顧譽處以彌休比擢<lb/>
置于西垣俾典司于外制而乃固形辭避至於再三其<lb/>
<pb n="KR4d0166_WYG_002-26a"/>
班延閣之華往蒞名邦之寄宣揚惠澤撫字逺民尚悉<lb/>
乃心圖稱朕命可<lb/>
　　　季陵復待制知温州制<lb/>
勑朕惟浙東之壤民物阜康凡在守臣尤加遴擇具官<lb/>
文辭典麗經術深醇早奮勵於材猷久踐更於臺閣守<lb/>
官柱史夙推載筆之辭書命掖垣深得代言之體眷永<lb/>
嘉之支郡實負海之名邦時屬多虞允為寄重宜還次<lb/>
對之秩往奉藩宣之行爾其扞禦侵凌消弭盜賊俾爾<lb/>
<pb n="KR4d0166_WYG_002-26b"/>
四封之内自臻比屋之安尚悉乃心圖稱朕命可<lb/>
　　　董逌知信州制<lb/>
勑次對西清持從臣之橐承流列郡分刺史之符諒匪<lb/>
時髦孰膺寵數具官材猷博敏學問淹該出典藩垣惠<lb/>
昭民譽入更省寺望著朝端宜陟近班俾膺郡寄往繼<lb/>
循良之治廣宣徳意之孚可<lb/>
　　　連南夫知饒州制<lb/>
勑名藩巨鎮在全盛之日並列於方維通邑大郡自艱<lb/>
<pb n="KR4d0166_WYG_002-27a"/>
難以來半罹於兵革凡兹易地而處必曰度時之宜靡<lb/>
有重輕式均委寄具官風猷凝粹學術深醇早擢殊科<lb/>
遂躋儒舘逮專對於絶域旋聨華於從班出守淮邦閭<lb/>
里有安居之適奉迎戎輅儲峙無告乏之憂載念爾勞<lb/>
易臨便郡朕惟黄覇之治稱於潁川公綽之材優於趙<lb/>
魏往祗休命益究爾能可<lb/>
　　　劉洪道知楚州制<lb/>
勑朕惟敵國内侵兵無寜嵗冦攘競擾民靡奠居念齊<lb/>
<pb n="KR4d0166_WYG_002-27b"/>
魯之邦巳悉罹於塗炭惟淮楚之壤當益固於藩籬爰<lb/>
得能臣俾膺郡寄具官猷為敏達學術詳明早踐儒林<lb/>
寖躋郎選向結倚廬之戚適當戎事之興乃析左符俾<lb/>
守爾土智足摧夫強敵材堪制夫勁兵方屬盛秋就分<lb/>
近屏眷兹望郡俯控長川是謂可為之時矧曰必爭之<lb/>
地淮甸既倚之為輕重江呉亦視之以安危尚悉乃心<lb/>
思固吾圉可<lb/>
　　　張汝舟除直顯謨閣依舊知明州制<lb/>
<pb n="KR4d0166_WYG_002-28a"/>
勑具官國家肇建延閣以奉祖宗謨訓翬飛跂翼列于<lb/>
西清乃俾搢紳之士寓直其間以為儒者之高選部使<lb/>
者二千石有治理効輙畀以美名所以示勸也爾儒學<lb/>
吏事有稱于時頃自臺僚出分符竹鄞江之政亦及朞<lb/>
年治行有聞辦事不擾進躋華職用奬爾勞増秩賜金<lb/>
無愧於古盍思報稱尚勉之哉可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大隠集巻十</head>
    <p>
<pb n="KR4d0166_WYG_010-1a"/>
欽定四庫全書<lb/>
　大隠集巻十　　　　　宋　李正民　撰<lb/>
　　七言律詩<lb/>
　　　和元叔再至分水韻<lb/>
倦翼卑飛憶故林弟兄隔濶倍傷心神州翻作豺狼窟<lb/>
天塹猶防馬箠侵何幸鴒原同急難寕將茅茹論升沉<lb/>
不須更語劉𤣥徳始覺元龍用意深<lb/>
　　　自嘲<lb/>
<pb n="KR4d0166_WYG_010-1b"/>
寥落覊栖向海隅終年局促卧蝸廬閑如白傅不飲酒<lb/>
窮似虞卿懶著書永夜悲涼聼蟋蟀幾回圓缺㸔蟾蜍<lb/>
扶揺何日乗風去獨跨鯨魚上碧虛<lb/>
　　　和元叔聞徳邵省下之作<lb/>
文塲決勝事何如神助曽無合浦珠正論久知傳木鐸<lb/>
哇音寕使混錞釪土風未改猶思楚射御今應復教吴<lb/>
白雪調髙難繼和壎篪歌詠古相須<lb/>
　　　和孫邦求<lb/>
<pb n="KR4d0166_WYG_010-2a"/>
筆硯情親二十年相逢直欲盡君歡短檠况味同春夢<lb/>
老鶴精神耐嵗寒閉户每欣聞杖履啣盃屢笑倒巾冠<lb/>
墻頭梅蕚休嗟晚為恐騷人思漸䦨<lb/>
回首宣城一夢間黄公壚畔記前歡故交十載窮空谷<lb/>
得路三人到廣寒韓愈應須拜東野鍾儀未必困南冠<lb/>
平津晚佩黄金印穏歩青雲興始䦨<lb/>
投老侵㝷兩鬢斑十年情緒幾悲歡深傾玉醑何辭醉<lb/>
養就金丹不畏寒鶴馭且芸崑閬草鸞臺曽著鵔鸃冠<lb/>
<pb n="KR4d0166_WYG_010-2b"/>
少時豪氣消磨盡賴有詩情偶未䦨<lb/>
結友何殊杵臼間舊遊重話發清歡西江候月愁宵永<lb/>
南郭尋梅耐嵗寒老筆尚凌游獵賦剛腸宜戴觸邪冠<lb/>
鶚書屢上初無補宣室咨詢待夜䦨<lb/>
流落天涯强自寛清樽相對漫追歡難求美玉能回暖<lb/>
豈有良金解辟寒放曠尚慙垂貝帯招徠安敢望皮冠<lb/>
野梅官栁聊行樂坐見崢嶸嵗已䦨<lb/>
　　　再和邦求一首<lb/>
<pb n="KR4d0166_WYG_010-3a"/>
曾綴楓宸供奉班異鄉飄泊若為歡翟公羅雀交情見<lb/>
鄭老無氊客坐寒稍喜羽書清紫塞欲從鞍馬愧儒冠<lb/>
篋中未有歸田賦敢謂臨波意便闌<lb/>
　　　和平叔見寄<lb/>
手折梅花驛使傳在原鴒翼尚翩翩老來庾信多愁思<lb/>
歸去陶潜只醉眠窮巷悄無車馬跡安心久解祖師禪<lb/>
夢回雲海遙千里春草池塘憶惠連<lb/>
　　　和邦求見寄<lb/>
<pb n="KR4d0166_WYG_010-3b"/>
坐㸔霜霰送窮冬流落天涯類斷蓬詞翰難陪杜陵老<lb/>
滄浪聊訪紫谿翁想尋芳草門庭在憶對梅花笑語同<lb/>
海腊腥鹹難致逺漫慿黄耳附書筒<lb/>
　　　和德邵<lb/>
文傳臺閣播聲名我老何庸作重輕束緼莫能還逐婦<lb/>
亡羊因使歎無兄初期薦牘青㝠上忽泛扁舟滄海行<lb/>
病已好同遊甫里虹橋風月待秋清<lb/>
　　　和尹叔見寄<lb/>
<pb n="KR4d0166_WYG_010-4a"/>
海濵遯迹擬求安老矣尤諳世路難地逺巳辭龜鈕印<lb/>
身閒仍帯鹿皮冠少陵宴坐惟觀壁彭澤知非欲去官<lb/>
鵬鷃逍遙皆自適勿疑控地笑扶摶<lb/>
心似行雲憶故山干戈滿地欲歸難愁腸索寞頻澆酒<lb/>
病骨支離懶正冠鄭太田多猶乏食阮公錢入便辭官<lb/>
久知身世皆如夢萬事何須苦控摶<lb/>
　　　和平叔<lb/>
舊結茅茨閱十春憶曽捫蝨話酸辛當年巳訝霜髭老<lb/>
<pb n="KR4d0166_WYG_010-4b"/>
今日何辭酒盞頻得儁東床人似玉頌功槐府筆揮銀<lb/>
從今稳歩青雲上聊慰投閒物外人<lb/>
紅日新添一線催竹爐紙閣聚寒灰雨滋長畆纔抽麥<lb/>
雪漬南枝欲放梅嵗月峥嶸嗟老矣弟兄漂泊思悠哉<lb/>
扁舟過我消離恨肯使雲㠶取次回<lb/>
嵗晚棲棲作逺遊足音真可慰窮愁身閒文史聊覃思<lb/>
老去田園亦强謀旋撥濁醪篘凍酒何嫌糲食辦晨羞<lb/>
新篇起我超然興苦恨輕装不少留<lb/>
<pb n="KR4d0166_WYG_010-5a"/>
　　　示鹿苑如老<lb/>
隠約平林夕照紅杖藜松徑叩蓮宫有言未必輸摩詰<lb/>
得句何妨示巳公自靜其心心合道無情于境境成空<lb/>
誰知覿面相㸔處洞水西流信已通<lb/>
　　　立春<lb/>
餘閏推遷嵗已新青陽不待月加寅朔風巻雪寒催臘<lb/>
和氣消氷早變春細餅堆盤随舊俗磔牛當路樂村民<lb/>
流光衮衮催人老心地閒來只任真<lb/>
<pb n="KR4d0166_WYG_010-5b"/>
七始初華國令新芸芸品彚逹于寅葭灰潜動先占候<lb/>
栁眼偷開早報春曽見花枝沾近侍且頒寛詔澤編民<lb/>
鏡中鬢髪蕭蕭改却羡松筠自葆真<lb/>
　　　次韻邢丞立春<lb/>
一望東郊草色勻暄然和氣物皆春發生青陸權輿始<lb/>
恢復皇州送喜頻勝鏤金花人漸老盤堆生菜味尤新<lb/>
賡歌共覩中興日擊壤難酬堯舜仁<lb/>
　　　書花蕚集後<lb/>
<pb n="KR4d0166_WYG_010-6a"/>
二李詩名播浙東二車豪邁氣争雄霜臺健筆凌騷雅<lb/>
鳯沼餘波入古風賦就崧髙辭並美集編華蕚句皆工<lb/>
龎眉書客遺音在白玉樓成事巳空<lb/>
　　　快閣<lb/>
萬里長江勢若傾登臨仍值雨初晴前山依約雲方斂<lb/>
逺樹參差晚更明禪榻靜尋僧舍宿扁舟閒傍釣磯横<lb/>
時危滿目傷心事誰把留犁再㰱盟<lb/>
　　　中秋對月<lb/>
<pb n="KR4d0166_WYG_010-6b"/>
流年苒苒又秋中對酒何須念固窮䬃䬃西風破殘暑<lb/>
迢迢銀漢㵼長空一輪已見今宵滿千里寧知此意同<lb/>
名姓舊聞題斧扆重㸔通籍大明宫<lb/>
　　　行縣福清憇廬山院竹軒用壁間韻<lb/>
伏雨䦨風倦暑途傍簷踈竹暫清虛藍田頗畏趙卿日<lb/>
褁飯頻經乾竺居過嶺黄雲收䆉稏隔溪烟瞑㸃舂鉏<lb/>
山川信美懐吾土何必臨川更羡魚<lb/>
　　　風雨<lb/>
<pb n="KR4d0166_WYG_010-7a"/>
淒淒風雨巻重茅幽徑荒涼杞菊凋媚學僅能延趙子<lb/>
言詩何遽失參寥人情狙詐真難測愁緒牛毛未易消<lb/>
靜閉柴門誰與晤惟堪痛飲讀離騷<lb/>
　　　括蒼泛舟<lb/>
一溪春水碧潺湲舟泝奔灘激浪喧雨洗隴苗何限緑<lb/>
日催林杏不勝繁峰巒環合疑無路草木䝉茸忽見村<lb/>
自歎經年久為客靜聼啼鳥更消魂<lb/>
　　　邦求置酒賞梅<lb/>
<pb n="KR4d0166_WYG_010-7b"/>
短籬深院獨開遲似恐芳心别有期細雨班班珠濺淚<lb/>
苦寒戚戚玉消肌數枝屋角爭先見萬㸃墻隂爛漫披<lb/>
冷艶清香能幾許虛堂猶得薦瑶巵<lb/>
　　　再賦<lb/>
破臘開花苦恨遲雪中辜負賞心期鈆黄猶見塗嬌額<lb/>
獺髓應難補病肌淚滴玉容空寂寞粧成半面已離披<lb/>
莫教㸃綴蒼苔地要對殘芳釂屈巵<lb/>
　　　賦雪<lb/>
<pb n="KR4d0166_WYG_010-8a"/>
六花撩亂似飛蓬落處寧分室與宫墨突不黔非减爨<lb/>
秦烏變白罷盤風華顛欺我三千丈勁氣輸他十八公<lb/>
待得燭龍銜耀至氷消雲巻靜歸空<lb/>
深巷髙眠路不通誰知車騎謁王宫威凌布被秋宵雨<lb/>
色比麻衣曹國風亂撃鴈陂思李將閑披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>憶王公<lb/>
淒涼惟有詩人苦忍凍孤吟四壁空<lb/>
　　　和趙表之大監對雪<lb/>
韜霞掩日冷雲同恍惚身遊銀色宫善巧作花輕墮砌<lb/>
<pb n="KR4d0166_WYG_010-8b"/>
强名解舞漫随風四郊普覆沾豐澤萬室平分荷至公<lb/>
興減有時無著相觀空是色色還空<lb/>
瑶花飛舞下洪濛冷落茶煙古佛宫剪水装花俱是幻<lb/>
開簾入隙總因風門無行迹知袁令坐擁重裘屬衛公<lb/>
遙想净名禪榻上䝉頭端坐萬縁空<lb/>
　　　再賦<lb/>
寒威逗曉入簾櫳亂雨天花帝釋宫皜皜易汙休擁篲<lb/>
紛紛何似祗從風能文誰復延枚叟乗興真宜訪戴公<lb/>
<pb n="KR4d0166_WYG_010-9a"/>
老去映書無眼力夜䦨惟喜月當空<lb/>
靄靄雲衢凝不通人間化出玉華宫汗漫光轉方輿地<lb/>
淅瀝聲随廣莫風飛絮比輕知酷似寒梅妬潔諒非公<lb/>
已占三白為嘉瑞愁殺貧家甔石空<lb/>
　　　對雪<lb/>
朔風千里凍寒雲三白呈祥副所聞洒處蕭蕭仍淅淅<lb/>
風來靄靄復雰雰糢糊碧瓦俱同色挺特踈梅自出羣<lb/>
忽憶去年詩酒㑹鄒枚司馬盡能文<lb/>
<pb n="KR4d0166_WYG_010-9b"/>
　　　舟中值雪<lb/>
百里清波一葦航茅簷燈火照漁梁寒吹褐袂風頭急<lb/>
夜洒篷牕雪片颺乗興去尋戴安道異書思見蔡中郎<lb/>
胸懐礧碨須傾倒樽酒相㸔氣味長<lb/>
　　　酬徳邵<lb/>
三年絶域寄孤身齧雪吞旃踵昔人琴奏南音惟念楚<lb/>
雞鳴中夜忽離秦重來澤國尋漁父免向沙埸逐鴈臣<lb/>
好在五湖波浪濶解纓濯盡塞垣塵<lb/>
<pb n="KR4d0166_WYG_010-10a"/>
　　　送李及甫侍郎知筠州<lb/>
珥筆風聲播上流舊聞道院頗優游好將省闥彌綸手<lb/>
聊寄朝廷共理憂闔境鈎鋤知少盜他時襦袴㑹騰謳<lb/>
自慚為郡無佳政且作盧敖汗漫遊<lb/>
　　　送明仲舍人知邵州<lb/>
凛然氣節壓氷霜經嵗朝紳惹御香吾道難行驚俗眼<lb/>
斯文將堕振頽綱他年致主千秋鑑此日榮親太守章<lb/>
父子相仍居兩省萊衣歸奉凍醪觴<lb/>
<pb n="KR4d0166_WYG_010-10b"/>
　　　奉和元叔錫服<lb/>
榮路囬翔莫歎遲郊居連嵗捧泥芝虎符巳被新章綬<lb/>
茜紱猶循舊品儀應佩寳瓶三日寵却同顯祖四明時<lb/>
一門豐澤知難報就日傾心比露葵<lb/>
　　七言排律<lb/>
　　　寄和叔<lb/>
蹤迹飄然寄海隅徃來寧復論親踈風烟冷落漁樵市<lb/>
鐘磬蕭條釋梵居卜築擬為常侍賦干時休奉子公書<lb/>
<pb n="KR4d0166_WYG_010-11a"/>
泰亨乃見能連茹剥極安知不得輿蹭蹬且同棲櫪馬<lb/>
噞喁真類失波魚男兒所患無能爾窮逹終應有命與<lb/>
戰伐干戈誅猰㺄急難兄弟困雝渠敢忘越石思梟虜<lb/>
終學陶潜自荷鋤婢膝奴顔焉敢比蠟言梔貌亦羞予<lb/>
嵇康豈肯為尸祝楊意何能薦子虛流落丹心徒許國<lb/>
衰遲華髪漸盈梳勿驚嵗晚多懐感處順安排樂有餘<lb/>
　　七言絶句<lb/>
　　　送艾若訥赴青田<lb/>
<pb n="KR4d0166_WYG_010-11b"/>
驂鸞駕鶴上青田萬壑千巖古洞天堂上絃歌真吏隠<lb/>
不愁淮浦有風傳<lb/>
春光欲動草芊芊水緑山青上瀨船若使周公但茅屋<lb/>
雪袍寧醉楚江邉<lb/>
　　　元叔易去假服戯作<lb/>
幾嵗飄零領外祠新銜不帯假銀緋尋魚不管嬌癡女<lb/>
措大從來自緑衣<lb/>
　　　題大安驛詩大安驛距信州分水嶺二十五里<lb/>
<pb n="KR4d0166_WYG_010-12a"/>
　　　　壁間有鮑娘題詩云雞聲哽入江南路栁暗<lb/>
　　　　鶯殘别是春因題<lb/>
平生未省歴甌閩疊巘層峯困旅人珍重鮑娘詩句好<lb/>
江南别是一家春<lb/>
兩州水向嶺頭分入眼溪山處處新春色故應無彼此<lb/>
江南未必勝甌閩<lb/>
　　　訟牒<lb/>
決遣慚非朱子元紛紛訟牒擁輶軒自嗟虚忝皇華使<lb/>
<pb n="KR4d0166_WYG_010-12b"/>
材拙將何廣上恩<lb/>
　　　餘杭泛舟<lb/>
滮田苒苒新苖出烟隴翛翛宿麥黄正是春晴蠺月好<lb/>
家家織婦採柔桑<lb/>
　　　校舊書<lb/>
塵垢紛紛漫掃除可憐乾死蠹書魚何須更待青藜照<lb/>
只合齋心讀誤書<lb/>
　　　趙表之創葺禪寂之室以名求詩<lb/>
<pb n="KR4d0166_WYG_010-13a"/>
誰知至寳秘㝠山費盡聰明覔轉艱漫說化城為止息<lb/>
我今已得髻珠還<hi>右寳所</hi>
徧覆包容等太空乾坤都在範圍中須知一㸃靈臺地<lb/>
妙湛圓明未易窮<hi>右範圍</hi>
　　　呈趙表之大監為祥符藏基也<lb/>
凡聖同居亦偶然誰知龍藏結良縁聞公舊有談天口<lb/>
為借深潭五百年<lb/>
　　　木魚<lb/>
<pb n="KR4d0166_WYG_010-13b"/>
華鯨祗為催晨粥想像滄波夜不㝠香飯已聞鐘鼓響<lb/>
何須呼喚若丁寕<lb/>
　　　書河東李驤事<lb/>
君既擇臣臣擇君胡為委贄事愚人李生若是真王佐<lb/>
豈向偏方遽殺身<lb/>
　　　題鹿苑寺一撃軒<lb/>
本來無物可修治一擊當年何所知拱手問師都不語<lb/>
等閒拈起布毛吹<lb/>
<pb n="KR4d0166_WYG_010-14a"/>
列㦸排鎗幾百竿森森直節逼人寒從初一擊心方悟<lb/>
篩月吟風盡可觀<lb/>
　　　題羊裘軒詩<lb/>
世祖馳驅復漢家故人髙卧老烟霞至今只說羊裘好<lb/>
拜衮誰思鄧仲華<lb/>
　　　題丞㕔清節軒詩<lb/>
新種修篁翠葉稠鸞凰此日小遲留吟哦自是公家事<lb/>
我亦身閒愧食浮<lb/>
<pb n="KR4d0166_WYG_010-14b"/>
　　　扈從航海<lb/>
雲濤雪浪蹙天浮隠隠征㠶去未休蛟蜃伏藏舟楫穏<lb/>
將軍何用說防秋<lb/>
　　　友人來詩有紙價髙之句次韻<lb/>
文章小技等秋毫鄙作空令筆史勞聞道東家方給札<lb/>
柯籐榖楮兩相髙<lb/>
　　　觀近報<lb/>
眼㸔時事又更新尚對黄花笑逐臣鳬鴈去來縁底事<lb/>
<pb n="KR4d0166_WYG_010-15a"/>
功名真復付何人<lb/>
　　　因客話有感<lb/>
女子爭桑事至㣲兩國暴骨實堪悲太行孟門豈嶄絶<lb/>
坐覺人情尤嶮巇<lb/>
　　　破賊凱歌八章<lb/>
兩宫北狩未能歸嵗嵗愁㸔塞鴈飛馬上勤勞天子詔<lb/>
莫教霜霰拂龍衣<lb/>
淮南千里少遺民萬頃膏腴變棘榛闢地營田真上䇿<lb/>
<pb n="KR4d0166_WYG_010-15b"/>
稻粱已見滿倉囷<lb/>
萬幕如雲振鼓鼙角聲嗚咽馬驚嘶亞夫持重惟堅壁<lb/>
應為桑榆太白低<lb/>
聞道淮西遏賊鋒㨗書半夜到行宫投戈盡是三齊士<lb/>
不用鯨鯢志武功<lb/>
簽軍五萬立降旗虜將倉皇去莫追已出夀春三百里<lb/>
將軍旋斾整歸師<lb/>
君王聖武自臨戎諸將歡呼戰必躬不是江頭旗鼓出<lb/>
<pb n="KR4d0166_WYG_010-16a"/>
退師安得却成功<lb/>
再嵗吴門賦出車廟堂謀斷兩相符中興功業休嗟晚<lb/>
收復闗河是壯圖<lb/>
皇朝徳澤浸寰瀛偽虜乗時敢抗衡南北生民皆赤子<lb/>
自然不戰屈人兵<lb/>
　　　至嘉禾<lb/>
溪山繚繞踰千里水陸馳驅閱五州不是江鱸勝肥羜<lb/>
此身那肯便東遊<lb/>
<pb n="KR4d0166_WYG_010-16b"/>
　　　覧史<lb/>
塞侯㣲巧為求名司馬巧宦至九卿汲黯戇直安仁拙<lb/>
千載悠悠誰重輕<lb/>
廷尉結韈名愈重力士脫靴䜛遽臻君子小人所懐異<lb/>
擇地而行乃保身<lb/>
司馬萬事只稱好司空老矣三宜休處世何庸誇蹇蹇<lb/>
濟時無術早抽頭<lb/>
　　　覓松江水<lb/>
<pb n="KR4d0166_WYG_010-17a"/>
啄腐吞腥聊當肉消煩止渇必資茶慿君為汲松江水<lb/>
活火煎來泛乳花<lb/>
　　　鄭相家遇盗僑年以貧訴于朝得倅泉州<lb/>
當衢甲第起青烟曽見升平富貴年一旦淒涼人事改<lb/>
不勞優孟戲君前<lb/>
　　　移桃栽晚發<lb/>
緑葉盈條巧剪裁餘花猶有兩三開新來試手移桃李<lb/>
待向茅堂取次栽<lb/>
<pb n="KR4d0166_WYG_010-17b"/>
　　　大姓輸錢詩<lb/>
大姓輸錢欲贍軍州符縣帖閙如雲于今却羡鍾山老<lb/>
用盡經綸得二分<lb/>
　　　蘭溪懐和叔<lb/>
山遙水濶方通婺筍嫩魚肥巳勝衢寄語長潭隠君子<lb/>
别來薇蕨味何殊<lb/>
　　　慈雲老人<lb/>
白足蒼顔老行全曽随逐客海南邊願將一滴曹溪水<lb/>
<pb n="KR4d0166_WYG_010-18a"/>
救取城中劫火然<lb/>
　　　瓶花<lb/>
折得寒梅全未開銅瓶貯水養根荄臨鸞競洗晨粧面<lb/>
疑是春風入户來<lb/>
　　　夜半<lb/>
虚堂卧聽雨如傾却訝蟾光透牖明起喚僕人猶未醒<lb/>
樓頭撾鼓報三更<lb/>
　　　南歸<lb/>
<pb n="KR4d0166_WYG_010-18b"/>
淪身絶域久睽孤投老歸來鬢髪踈不但髙人能笑我<lb/>
此生安敢食鱸魚<lb/>
三年海上牧羊羣已分沙埸寄旅魂滿面塵埃人不識<lb/>
相㸔惟覺語音存<lb/>
風霜不改舊茅茨自悔輕身觸禍機丈室本來無一物<lb/>
猶存禪榻待翁歸<lb/>
黄童白叟喜相迎底事吴儂亦有情絶域歸來真異事<lb/>
幸逢西北罷戈兵<lb/>
<pb n="KR4d0166_WYG_010-19a"/>
蕭蕭草木映踈籬猿鶴相㸔似見疑大雅保身還自愧<lb/>
不須更誦北山移<lb/>
南北飄零三十秋亂離重到舊揚州田園蕪沒身空老<lb/>
却羡如今馬少游<lb/>
投老耽書未肯休世間萬緒判悠悠草堂盖罷渾無事<lb/>
猶待翻修五鳯樓<lb/>
</p>
<p>
</p>
  </div>
</body>
</text>
</TEI>
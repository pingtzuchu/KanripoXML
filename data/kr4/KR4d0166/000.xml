<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0166_WYG_000-1a"/>
欽定四庫全書　　　　集部四<lb/>
　提要<lb/>
　　大隠集十巻　　　　别集類三<hi>宋</hi>
　　　　臣等謹案大隠集十巻宋李正民撰正民有<lb/>
　　　　已酉航海記已著錄正民宋史無傳事蹟始<lb/>
　　　　末不可考惟據航海記所述知其事髙宗為<lb/>
　　　　中書舎人嘗奉使通問隆祐太后而已今以<lb/>
　　　　集中諸表考之則在朝嘗為給事中禮部吏<lb/>
<pb n="KR4d0166_WYG_000-1b"/>
　　　　部侍郎在外嘗知吉州筠州洪州温州婺州<lb/>
　　　　淮寜府敭歴頗乆晚予宫祠以歸又考徐夢<lb/>
　　　　莘三朝北盟㑹編載紹興十二年五月金元<lb/>
　　　　帥來書云汴梁留守孟庾陳州太守李正民<lb/>
　　　　及畢良史者比審議使蕭毅等回具言江南<lb/>
　　　　嘗詢訪此人今並委沿邉官司發遣前去六<lb/>
　　　　月金人放東京留守孟庾知陳州李正民還<lb/>
　　　　云云是正民於知陳州時嘗為金人所獲以<lb/>
<pb n="KR4d0166_WYG_000-2a"/>
　　　　和議成得還集中南歸詩所云淪身絶域乆<lb/>
　　　　暌孤投老歸來鬢髪踈者盖即其事特孟庾<lb/>
　　　　以東京附金歸後髙宗棄不復用而正民屢<lb/>
　　　　更任使終始弗替則其在金朝當猶未至於<lb/>
　　　　失節特史文闕畧不能得其詳耳其集見於<lb/>
　　　　宋史藝文志者三十巻傳本乆佚惟嘉興府<lb/>
　　　　志載其海月亭詩一首今據永樂大典所載<lb/>
　　　　掇拾編次釐為文六巻詩四巻中多中書制<lb/>
<pb n="KR4d0166_WYG_000-2b"/>
　　　　誥之作温潤流麗頗近浮溪其詩亦妍秀可<lb/>
　　　　誦在南渡初猶不失為雅音焉乾隆四十六<lb/>
　　　　年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
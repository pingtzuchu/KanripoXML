<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>三家宫詞巻上</head> <lb/>
    <p>
<pb n="KR4h0136_WYG_001-1a"/>
欽定四庫全書<lb/>
　三家宫詞巻上<lb/>
　　　　　　　　　　　　　明　毛晉　編<lb/>
　唐<lb/>
　　王建<lb/>
蓬萊正殿壓金鼇紅日初生碧海濤開著五門遥北望<lb/>
赭黄新帕御牀高<lb/>
殿前傳㸃各依班召對西來八詔蠻上得青花龍尾道<lb/>
<pb n="KR4h0136_WYG_001-1b"/>
側身偷覷正南山<lb/>
龍烟日暖紫曈曈宣政門當玉殿風五刻閣前卿相出<lb/>
下簾聲在半天中<lb/>
白玉忩前起草臣櫻桃初赤賜嘗新殿頭傳語金階逺<lb/>
因進辭來謝聖人<lb/>
内人對御叠花牋繡坐移來玉案邊紅蠟光中呈草本<lb/>
平明舁出閣門宣<lb/>
千牛仗下放朝初玉案旁邊立起居每日進來金鳳紙<lb/>
<pb n="KR4h0136_WYG_001-2a"/>
殿頭無事不教書<lb/>
延英引對碧衣郎江硯宣毫各别牀天子下簾親考試<lb/>
宫人手裏過茶湯<lb/>
未明開著九重關金畫黄龍五色幡直到銀臺排仗合<lb/>
聖人三殿對西番<lb/>
少年天子重邊功親到凌烟畫閣中教覓勲臣冩圖本<lb/>
長將殿裏作屏風<lb/>
丹鳳樓門把火開五雲金輅下天來堦前走馬人宣慰<lb/>
<pb n="KR4h0136_WYG_001-2b"/>
天子南郊一宿回<lb/>
樓前立仗看宣赦萬嵗聲長再拜齊日照綵盤高百尺<lb/>
飛仙爭上取金鷄<lb/>
集賢殿内圖書滿㸃勘頭邊御印同真跡進來依數字<lb/>
别收鎻在玉函中<lb/>
秘殿清齋刻漏長紫微宫女夜焚香拜陵日近公卿發<lb/>
鹵簿分頭出太常<lb/>
新調白馬怕鞭聲供奉騎來遶殿行為報諸王侵早入<lb/>
<pb n="KR4h0136_WYG_001-3a"/>
隔門催進打毬名<lb/>
對御難爭第一籌殿前不打背身毬内人唱好龜兹急<lb/>
天子龍輿過玉樓<lb/>
新衫一樣殿頭黄銀帶排方獺尾長總把金鞭騎御馬<lb/>
綠騣紅額麝蘭香<lb/>
羅衫葉葉繡重重金鳳銀鵝各一叢每遍舞頭分兩向<lb/>
太平萬嵗字當中<lb/>
魚藻宫中鎻翠娥先皇行處不曾過如今池㡳休鋪錦<lb/>
<pb n="KR4h0136_WYG_001-3b"/>
菱角雞頭積漸多<lb/>
殿前明日中和節連夜瓊林散舞衣傳報所司分蠟燭<lb/>
監開金鎻放人歸<lb/>
五更三㸃索金車盡放宫人出看花仗下一時催立馬<lb/>
殿頭先報内園家<lb/>
城東北面望雲樓半下珠簾半上鈎騎馬行人長速過<lb/>
恐防天子在樓頭<lb/>
射生宫女宿紅糚請得新弓各自張臨上馬時齊賜酒<lb/>
<pb n="KR4h0136_WYG_001-4a"/>
男兒跪拜謝君王<lb/>
新秋白兎大於拳紅耳霜毛趂草眠天子不教人射殺<lb/>
玉鞭遮到馬蹄前<lb/>
内鷹籠脫解紅絛鬬勝爭先出手高直上青雲還却下<lb/>
一雙金爪菊花毛<lb/>
競渡船頭掉綵旗兩邉濺水濕羅衣池東爭向池西岸<lb/>
先到先書上字歸<hi>掉一作揷</hi>
燈前飛入玉堦蟲未卧常聞半夜鐘看著中元齋日到<lb/>
<pb n="KR4h0136_WYG_001-4b"/>
自盤金線繡真容<lb/>
紅燈睡裏喚春雲雲上三更直宿分金砌雨來行歩滑<lb/>
兩人擡起隱花裙<lb/>
一時起立吹簫管得寵人來滿殿迎整頓衣裳皆著却<lb/>
舞頭當拍第三聲<lb/>
琵琶先抹六么頭小管丁寧側調愁半夜美人雙唱起<lb/>
一聲聲出鳳凰樓<lb/>
春池日暖少風波花裏牽船水上歌遥索劍南新様錦<lb/>
<pb n="KR4h0136_WYG_001-5a"/>
東宫先釣得魚多<lb/>
十三初學擘箜篌弟子名中被㸃留昨日敎坊新進入<lb/>
並房宫女與梳頭<lb/>
紅蠻捍撥帖胸前移坐當頭近御筵用力獨彈金殿響<lb/>
鳳凰飛出四條絃<lb/>
春風吹雨洒旗竿得出深宫不怕寒誇道自家能走馬<lb/>
圍中横過覓人看<hi>出一作在圍一作園</hi>
粟金腰帯象牙錐散挿紅翎玉突枝旋獵一邊還引馬<lb/>
<pb n="KR4h0136_WYG_001-5b"/>
歸來鷄兎遶鞍垂<hi>玉一作五</hi>
雲駮花驄各試行一般毛色一般纓殿前來往重騎過<lb/>
欲得君王别賜名<lb/>
每夜停燈熨御衣銀燻籠底火微㣲遥聴帳裏君王覺<lb/>
上直聲鐘始得歸<hi>微微一作霏霏</hi>
因喫櫻桃病放歸三年著破舊羅衣内中侍從來還去<lb/>
結得金花上貴妃<hi>内中侍從來還去一作内中人識從來去</hi>
欲迎天子看花去下得金堦却悔行恐見失恩人舊院<lb/>
<pb n="KR4h0136_WYG_001-6a"/>
回來憶著五絃聲<lb/>
往來舊院不堪脩教近宣徽别起樓聞有美人新進入<lb/>
六宫未見一時愁<hi>一作宫中誰識大家愁</hi>
自誇歌舞勝諸人邀勒君王出内頻連夜宫中脩别院<lb/>
地衣簾額一時新<lb/>
悶來無處可思量旋下金堦旋憶牀收得山丹紅蘂粉<lb/>
鏡前洗却麝香黄<hi>鏡前一作忩中</hi>
蜂鬚蟬翅薄鬆鬆浮動搔頭似有風一度出時抛一遍<lb/>
<pb n="KR4h0136_WYG_001-6b"/>
金條零落滿函中<lb/>
御厨不食索時新每見花開即苦春白日睡多嬌似病<lb/>
隔簾教喚女醫人<lb/>
叢叢洒手繞金盆旋拭紅巾入殿門衆裏遥抛金橘子<lb/>
在前收得便承恩<lb/>
御池水色春來好處處分流白玉渠密奏君王知入月<lb/>
喚人相伴洗裙裾<lb/>
移來女樂部頭邊新賜花檀大五絃緶得紅羅手帕子<lb/>
<pb n="KR4h0136_WYG_001-7a"/>
中心細畫一雙蟬<lb/>
合暗報來門鎻了夜深應别喚笙歌房房下著珠簾睡<lb/>
月過金階白露多<lb/>
新晴草色緑温暾山雪初消滻水渾今日踏青歸較晩<lb/>
傳聲留著望春門<lb/>
西樓新換珠簾額中尉明朝設内家一様金盤五十面<lb/>
紅酥㸃出牡丹花<hi>十一作千</hi>
盡送香毬出内家記廵傳把一枝花散時各自燒紅燭<lb/>
<pb n="KR4h0136_WYG_001-7b"/>
相逐行歸不上車<lb/>
家常愛著舊衣裳空挿紅梳不作糚忽地下階裙解帶<lb/>
非時應得見君王<lb/>
别勑敎歌不出房一聲一遍奏君王再三博士留殘拍<lb/>
索向宣徽作徹章<lb/>
私縫黄帔捨釵梳欲得金僊觀内居近被君王知識字<lb/>
收來案上檢文書<lb/>
行中第一争先舞博士旁邊亦被欺忽覺管絃偷破拍<lb/>
<pb n="KR4h0136_WYG_001-8a"/>
急翻羅袖不教知<lb/>
月冷江清近臘時玉階金瓦雪澌澌浴堂門外抄名入<lb/>
公主家人謝面脂<lb/>
未承恩澤一家愁乍到宫中憶外頭新學管絃聲尚澁<lb/>
側商調裏唱伊州<hi>新學一作求守尚澁一作欵逐</hi>
東風潑潑雨新休舁盡春泥掃雪溝走馬犢車當御路<lb/>
漢陽公主進鷄毬<lb/>
風簾水閣壓芙蓉四面鈎欄在水中避熱不歸金殿宿<lb/>
<pb n="KR4h0136_WYG_001-8b"/>
秋河織女夜糚紅<lb/>
聖人生日明朝是私地教人屬内監自冩金花紅牓子<lb/>
前頭先進鳳凰衫<lb/>
避暑昭陽不擲盧井邊含水噴鵶雛内中數日無呼喚<lb/>
搨得滕王蛺蝶圖<lb/>
内宴初休入二更殿前燈火一天明中宫傳㫖音聲散<lb/>
諸院門開觸處行<lb/>
玉蟬金雀三層挿翠髻高叢緑鬢虚舞處春風吹落地<lb/>
<pb n="KR4h0136_WYG_001-9a"/>
歸來别賜一頭梳<lb/>
樹葉初成鳥䕶窠石榴花裏笑聲多衆中遺却金釵子<lb/>
拾得從他要贖麽<lb/>
小殿初成粉未乾貴妃姊妺自來看為逢好日先移入<lb/>
續向街西索牡丹<lb/>
内人相續報花開准擬君王便看來逢著五絃琴繡袋<lb/>
宜春院裏按歌回<lb/>
廵吹慢遍不相和暗數看誰曲較多明日梨花園裏見<lb/>
<pb n="KR4h0136_WYG_001-9b"/>
先須逐得内家歌<lb/>
黄金合裏盛紅雪重結香羅四出花一一旁邊書勅字<lb/>
中官送與大臣家<lb/>
未明東上閣門開排仗聲從後殿來阿監兩邊相對立<lb/>
遥聽索馬一時回<lb/>
宫人拍手笑相呼不識堦前掃地夫乞與金錢争借問<lb/>
外頭還似此間無<lb/>
小隨阿姊學吹笙好見君王賜與名夜拂玉牀朝把鏡<lb/>
<pb n="KR4h0136_WYG_001-10a"/>
黄金殿外不教行<hi>小隨阿姊一作不隨阿姊</hi>
日高殿裏有香烟萬嵗聲長動九天妃子院中初降誕<lb/>
内人争乞洗兒錢<lb/>
宫花不共外花同正月長先一半紅供御櫻桃看守别<lb/>
直無鵶鵲到園中<hi>此首或見花蕋夫人集中</hi>
殿前鋪設兩邊樓寒食宫人歩打毬一半走来争跪拜<lb/>
上棚先謝得頭籌<lb/>
太儀前日暖房來囑向朝陽乞藥栽勑賜一窠紅躑躅<lb/>
<pb n="KR4h0136_WYG_001-10b"/>
謝恩未了奏花開<hi>太儀一作大姨</hi>
御前新賜紫羅襦歩歩金堦上軟輿宫局總來為喜樂<lb/>
院中新拜内尚書<lb/>
鸚鵡誰教轉舌關内人手裏養來姦語多更覺承恩澤<lb/>
數對君王憶隴山<lb/>
分朋閒坐賭櫻桃收却投壺玉腕勞各把沉香雙陸子<lb/>
局中鬬累阿誰高<lb/>
禁寺紅樓内裏通笙歌引駕夾城東裹頭宫監堂前立<lb/>
<pb n="KR4h0136_WYG_001-11a"/>
手把牙弰竹彈弓<hi>宫監一作番女</hi>
春風院院落花堆金鎻生衣掣不開更築歌臺起糚殿<lb/>
明朝先進畫圖來<lb/>
舞來汗濕羅衣徹樓上人扶下玉梯歸到院中重洗面<lb/>
金花盆裏潑紅泥<lb/>
宿糚殘粉未明天總在昭陽花樹邊寒食内人長白打<lb/>
庫中先散與金錢<lb/>
衆中偏得君王笑偷把金箱筆硯開書破紅蠻隔子上<lb/>
<pb n="KR4h0136_WYG_001-11b"/>
旋推當直美人來<lb/>
敎遍宫娥唱遍詞暗中頭白没人知樓中日日歌聲好<lb/>
不問從初學阿誰<lb/>
青樓小婦砑裙長總被抄名入教坊春設殿前多舞隊<lb/>
棚頭各别請衣裳<lb/>
艾心芹葉初生小祗鬬時新不鬬花總待大家般數盡<lb/>
袖中方出鬰金芽<hi>一作水中芹葉土中花拾得還將避衆家總待别人般數盡袖中拈出鬰</hi>
<hi>金芽</hi>
<pb n="KR4h0136_WYG_001-12a"/>
玉簫改調筝移柱催換紅羅繡舞筵未戴柘枝花㡌子<lb/>
兩行宫監在簾前<lb/>
窻窻戸戸院相當總有珠簾玳瑁牀雖道君王不來宿<lb/>
帳中長是炷牙香<lb/>
忽地金輿向月陂内人接著便相隨卻回龍武軍前過<lb/>
當處敎開卧鴨池<lb/>
雨入珠簾滿殿凉避風新出玉盆湯内人恐要秋衣著<lb/>
不住燻籠換好香<lb/>
<pb n="KR4h0136_WYG_001-12b"/>
金吾除夜進儺名畫袴朱衣四隊行院院銀燈如白日<lb/>
沉香火底坐吹笙<lb/>
樹頭樹底覓殘紅一片西飛一片東自是桃花貪結子<lb/>
錯敎人恨五更風<lb/>
金殿當頭紫閣重仙人掌上玉芙蓉太平天子朝元日<lb/>
五色雲車駕六龍<lb/>
春來睡困不梳頭懶逐君王苑北遊暫向玉花階上坐<lb/>
簸錢贏得兩三籌<lb/>
<pb n="KR4h0136_WYG_001-13a"/>
歩行送入長門裏不許來辭舊院花只恐它時身到此<lb/>
乞求恩赦放還家<lb/>
嫌羅不著索輕□對面教人染退紅衫子成來一遍出<lb/>
明朝半片在園中<lb/>
彈棋玉指兩參差背局臨虚鬬著危先打角頭紅子落<lb/>
上三金字半邊垂<lb/>
宛轉黄金白柄長青荷葉子畫鴛鴦把來不是呈新様<lb/>
欲進微風到御牀<lb/>
<pb n="KR4h0136_WYG_001-13b"/>
畫作天河刻作牛玉梭金鑷綵橋頭每年宫女穿針夜<lb/>
勑賜諸親乞巧樓<lb/>
供御香方加減頻水沈山麝每囘新内中不許相傳出<lb/>
已被毉家冩與人<lb/>
藥童食後送雲漿高殿無風扇小凉每到日中重掠鬢<lb/>
衩衣騎馬遶宫廊<lb/>
　　王建太和中為陜州司馬與韓愈張籍同時而籍<lb/>
　　相友善工為樂府歌行思逺格幽初為渭南尉與<lb/>
<pb n="KR4h0136_WYG_001-14a"/>
　　宦者王守澄有宗人之分因過飲相譏戯守澄深<lb/>
　　憾曰吾弟所作宫詞禁掖深邃何以知之將奏劾<lb/>
　　建因以詩解之曰先朝行坐鎮相隨今上春宫見<lb/>
　　長時脫下御衣偏得著進來龍馬每敎騎常承宻<lb/>
　　㫖還家少獨奏邊情出殿遲不是官家頻向説九<lb/>
　　重爭遣外人知事遂寢宫詞凡百絶天下傳播傚<lb/>
　　此體者雖有數家而建為之祖云<lb/>
　　余閲王建宫詞輙襍以他人詩句如奉帚平明金<lb/>
<pb n="KR4h0136_WYG_001-14b"/>
　　殿開暫將紈扇共徘徊玉顔不及寒鵶色猶帶昭<lb/>
　　陽日影來此王少伯長信秋詞之一也日晚長秋<lb/>
　　簾外報望陵歌舞在明朝添爐欲爇熏衣麝憶得<lb/>
　　分時不忍燒日映西陵松栢枝下臺相顧一相悲<lb/>
　　朝來樂府歌新曲唱著君王自作詞此皆劉夢得<lb/>
　　魏宫詞也淚盡羅衣夢不成夜深前殿按歌聲紅<lb/>
　　顔未老恩先斷斜倚熏籠坐到明此白樂天後宫<lb/>
　　詞之一也新鷹初放兎初肥白日君王在内稀薄<lb/>
<pb n="KR4h0136_WYG_001-15a"/>
　　暮午門臨欲鎻紅糚飛騎向前歸黄金捍撥紫檀<lb/>
　　槽絃索初張調更高盡理昨來新上曲内官簾外<lb/>
　　送櫻桃此皆張文昌宫詞也銀燭秋光冷畫屏輕<lb/>
　　羅小扇撲流螢天街夜色凉如水卧㸔牽牛織女<lb/>
　　星此杜牧之秋夕作也閒吹玉殿昭華琯醉打梨<lb/>
　　園縹蔕花千年一夢歸人世絳縷猶封繋臂紗此<lb/>
　　又杜牧之出宫人之一也意宋南渡後逸其真作<lb/>
　　好事者摭拾以補之今余歴參古本百篇具在他<lb/>
<pb n="KR4h0136_WYG_001-15b"/>
　　作一一删去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三家宫詞巻上<lb/>
</p>
<p>
</p>
  </div>
<div>
<head>三家宫詞巻中</head> <lb/>
    <p>
<pb n="KR4h0136_WYG_002-1a"/>
欽定四庫全書<lb/>
　三家宫詞巻中<lb/>
　　　　　　　　　　　　　明　毛晉　編<lb/>
　蜀<lb/>
　　花蕋夫人<lb/>
五雲樓閣鳳城間花木長新日月閒三十六宫連内苑<lb/>
太平天子住崑山<lb/>
會真廣殿約宫牆樓閣相扶倚太陽凈甃玉階横水㟁<lb/>
<pb n="KR4h0136_WYG_002-1b"/>
御爐香氣撲龍牀<lb/>
龍池九曲逺相通楊栁絲牽兩㟁風長似江南好春景<lb/>
畫船來去碧波中<lb/>
東内斜穿紫禁通龍池鳳苑夾城中曉鐘聲斷嚴糚罷<lb/>
院院紗牕海日紅<lb/>
殿名新立號重光島上亭臺盡改張但是一人行幸處<lb/>
黄金閣子鎻牙牀<lb/>
安排諸院接行廊水檻周㢠廻十里長青錦地衣紅繡毯<lb/>
<pb n="KR4h0136_WYG_002-2a"/>
盡鋪龍腦鬰金香<lb/>
厨船進食簇時新侍宴無非列近臣日午殿頭宣索鱠<lb/>
隔花催喚打魚人<hi>船一作盤</hi>
立春日進内園花紅蕋輕輕嫩淺霞跪到玉階猶帶露<lb/>
一時宣賜與宫娃<lb/>
夾城門與内門通朝罷廵遊到苑中每日日高祗候處<lb/>
滿堤紅艶立春風<lb/>
三面宫城盡夾牆苑中池水白茫茫亦從獅子門前入<lb/>
<pb n="KR4h0136_WYG_002-2b"/>
旋見亭臺繞岸旁<lb/>
離宫别院繞宫城金板輕敲合鳳笙夜夜月明花樹底<lb/>
傍池長有按歌聲<lb/>
御製新翻曲子成六宫纔唱未知名盡將觱篥來抄譜<lb/>
先按君王玉笛聲<lb/>
旋移紅樹斸青苔宣使龍池再鑿開展得緑波寛似海<lb/>
水晶樓殿勝蓬萊<lb/>
太虚高閣臨波殿背倚城牆面枕池諸院各分娘子位<lb/>
<pb n="KR4h0136_WYG_002-3a"/>
羊車到處不教知<lb/>
脩儀承寵住龍池掃地焚香日午時等候大家來院裏<lb/>
看教鸚鵡念宫詞<lb/>
才人出入每相隨筆硯將行繞曲池能向綵牋書大字<lb/>
忽防御製寫新詩<lb/>
六宫官職總新除宫女安排入畫圖二十四司分六局<lb/>
御前頻見錯相呼<lb/>
春風一面曉糚成偷折花枝傍水行却被内監遥覷見<lb/>
<pb n="KR4h0136_WYG_002-3b"/>
故將紅豆打黄鶯<lb/>
梨園子弟簇池頭小樂擕來候燕游旋炙銀笙先按拍<lb/>
海棠花下合梁州<lb/>
殿前排宴賞花開宫女侵晨探㡬回斜望苑門遥舉袖<lb/>
傳聲宣喚近臣來<lb/>
小毬塲近曲池頭宣喚勲臣試打毬先向畫廊排御幄<lb/>
管絃聲動立浮油<lb/>
供奉頭籌不敢爭上棚等喚近臣名内人酌酒纔宣賜<lb/>
<pb n="KR4h0136_WYG_002-4a"/>
馬上齊呼萬嵗聲<lb/>
殿前宫女總纎腰初學乘騎怯又嬌上得馬來纔欲走<lb/>
㡬回抛鞚抱鞍橋<lb/>
自敎宫娥學打毬玉鞍初跨栁腰柔上棚知是官家認<lb/>
遍遍長贏第一籌<lb/>
翔鸞閣外夕陽天樹影花光逺接連望見内家來往處<lb/>
水門斜過畫樓船<lb/>
内人追逐採蓮時驚起沙鷗兩㟁飛蘭棹把來齊拍水<lb/>
<pb n="KR4h0136_WYG_002-4b"/>
並船相鬬濕羅衣<lb/>
新秋女伴各相逢罨畫船飛别渚中旋折荷花伴歌舞<lb/>
夕陽斜照滿衣紅<lb/>
少年相逐采蓮回羅㡌羅衫巧製裁每到岸頭長拍水<lb/>
競提纎手出船來<lb/>
安排竹栅與笆籬養得新生鵓鴿兒宣受内家專餵飼<lb/>
花毛閒看總皆知<lb/>
年初十五最風流新賜雲鬟使上頭按罷霓裳歸院裏<lb/>
<pb n="KR4h0136_WYG_002-5a"/>
畫樓雲閣總新脩<lb/>
早春楊栁引長條倚岸沿堤一面高稱與畫船牽錦纜<lb/>
暖風搓出綵絲絛<lb/>
媫妤生長帝王家常近龍顔逐翠華楊栁岸長春日暮<lb/>
傍池行困倚桃花<lb/>
月頭支給買花錢滿殿宫人近數千遇著唱名多不語<lb/>
含羞走過御牀前<lb/>
寒食清明小殿旁綵樓雙夾鬬鷄塲内人對御分明看<lb/>
<pb n="KR4h0136_WYG_002-5b"/>
先賭紅羅被十牀<lb/>
水車踏水上宫城寢殿簷頭滴滴鳴助得聖人高枕興<lb/>
夜凉長作逺灘聲<lb/>
平頭船子小龍牀多少神仙立御旁旋刺篙竿令過岸<lb/>
滿池春水蘸紅糚<lb/>
苑東天子愛廵游御岸花堤枕碧流新敎内人供射鴨<lb/>
長將弓箭遶池頭<lb/>
羅衫玉帶最風流斜挿銀篦漫裹頭聞得殿前調御馬<lb/>
<pb n="KR4h0136_WYG_002-6a"/>
掉鞭横過小紅樓<lb/>
沉香亭子傍池斜夏日廵遊歇翠華簾畔越盆盛浄水<lb/>
内人手裏剖銀𤓰<lb/>
薄羅衫子透肌膚夏日初長板閣虚獨自凭闌無一事<lb/>
水風凉處讀文書<lb/>
金畫香臺出露盤黄龍雕刻遶朱闌焚脩每遇三元節<lb/>
天子親簮白玉冠<lb/>
六宫一例羅冠子新様交鐫白玉花欲試淡糚兼道服<lb/>
<pb n="KR4h0136_WYG_002-6b"/>
面前宣與唾盂家<lb/>
三月櫻桃乍熟時内人相引看紅枝回頭索取黄金彈<lb/>
遶樹藏身打雀兒<lb/>
春天睡起曉糚成隨侍君王觸處行畫得自家梳洗様<lb/>
相憑女伴把來呈<lb/>
小小宫娥到内園未梳雲鬢臉如蓮自從配與夫人後<lb/>
不使尋花亂入船<lb/>
錦城上起凌烟閣擁殿遮樓一向高認得聖顔遥望見<lb/>
<pb n="KR4h0136_WYG_002-7a"/>
碧闌干映赭黄袍<hi>凌一作凝</hi>
大臣承寵賜新莊梔子園亭東栁旁每日聖恩親幸到<lb/>
板橋頭是讀書堂<hi>栁一作院</hi>
舞頭皆著畫羅衣唱得新翻御製詞每日内庭聞敎隊<lb/>
樂聲飛上到龍池<lb/>
春早尋花入内園競傳宣㫖欲黄昏明朝駕幸逰蠶市<lb/>
暗使氈車就苑門<lb/>
半夜揺船載内家水門紅蠟一行斜聖人正在宫中飲<lb/>
<pb n="KR4h0136_WYG_002-7b"/>
宣使池頭旋折花<lb/>
春日龍池小宴開岸邊亭子號流杯沉檀刻作神仙女<lb/>
對捧金樽水上來<lb/>
寢殿門前曉色開紅泥藥樹間花栽君王未起翠簾捲<lb/>
又發宫人上直來<lb/>
漫梳鬟髻著輕紅春早爭求芍藥叢近日承恩移住處<lb/>
夾城裏面占新宫<lb/>
别色官司御輦家黄衫束帶臉如花深宫内苑參承慣<lb/>
<pb n="KR4h0136_WYG_002-8a"/>
常從金輿到日斜<lb/>
日高房裏學圍棋等候官家未出時為賭金錢爭路數<lb/>
專憂女伴恠來遲<lb/>
摴蒱冷淡學投壺箭倚腰身約畫圖盡對君王稱妙手<lb/>
一人來謝一人輸<lb/>
漫揎紅袖指纎纎學釣池魚傍水邊忍冷不禁還自去<lb/>
釣竿常被别人牽<lb/>
宣徽院約池南岸粉壁紅忩畫不成總是一人行幸處<lb/>
<pb n="KR4h0136_WYG_002-8b"/>
徹宵聞奏管絃聲<lb/>
丹霞亭浸池心冷曲沼門含水脚清傍岸鴛鴦皆著對<lb/>
時時出向淺沙行<lb/>
楊栁隂中引御溝碧梧桐樹擁朱樓金陵城共滕王閣<lb/>
畫向丹青也合羞<lb/>
海棠花發盛春天遊賞無時引御筵遶岸結成紅錦帳<lb/>
暖枝猶拂畫櫻船<lb/>
晩來隨駕上城遊行到東西百尺樓囘望苑中花栁色<lb/>
<pb n="KR4h0136_WYG_002-9a"/>
緑隂紅艶滿池頭<lb/>
牡丹移向苑中栽盡是藩方進入來未到末春縁地暖<lb/>
數般顔色一時開<lb/>
曉日官人外按囘自牽驄馬出林隈御前接得髙义手<lb/>
時得山鷄喜進來<lb/>
朱雀門髙花外開毬塲空濶浄塵埃預排白兎兼蒼狗<lb/>
等候君王按鶻來<lb/>
明朝臘日官家出隨駕先須㸃内人回鶻衣裝回鶻馬<lb/>
<pb n="KR4h0136_WYG_002-9b"/>
就中偏稱小腰身<lb/>
鞍韉盤龍鬭色糚黄金壓胯紫游韁自從揀得眞龍骨<lb/>
别置東頭小馬坊<lb/>
窻樹高低約浪痕島中斜日欲黄昏樹頭木刻雙飛鶴<lb/>
逺漾晴空映水門<lb/>
翠輦每從城畔出内人相次立池邊嫩荷花裏搖船去<lb/>
一陣香風送水仙<lb/>
高燒紅蠟㸃銀燈秋晩花池景色澄今夜聖人新殿宿<lb/>
<pb n="KR4h0136_WYG_002-10a"/>
後宫相競覓祗承<lb/>
苑中排比宴秋宵絃管掙摐各自調日晚閣門傳聖㫖<lb/>
明朝盡放紫宸朝<lb/>
夜深飲散月初斜無限宫嬪亂挿花近侍媫妤先過水<lb/>
遥聞隔岸喚船家<lb/>
宫娥小小艶紅糚唱得歌聲遶畫梁縁是太妃新進入<lb/>
座前頒賜小羅箱<lb/>
池心小樣釣魚船入翫偏冝向晩天掛得綵帆敎便放<lb/>
<pb n="KR4h0136_WYG_002-10b"/>
急風吹過水門邊<lb/>
傍池居住有漁家收網揺船到淺沙預進活魚供日料<lb/>
滿筐跳躍白銀花<lb/>
會仙觀内玉清壇新㸃宫人作女冠每度駕來羞不出<lb/>
羽衣初著怕人看<lb/>
老大初敎學道人鹿皮冠子淡黄裙後宫歌舞全抛擲<lb/>
每日焚香事老君<lb/>
法雲寺裏中元節又是官家誕降辰滿殿香花爭供養<lb/>
<pb n="KR4h0136_WYG_002-11a"/>
内園先占得鋪陳<lb/>
嫩荷香撲釣魚亭水面文魚作隊行宫女競來池畔看<lb/>
傍簾呼喚勿高聲<lb/>
秋曉紅糚傍水行競將衣袖撲蜻蜓回頭瞥見宫中喚<lb/>
幾度藏身入畫屏<hi>曉一作晚</hi>
御溝春水碧於天宫女尋花入内園汗濕紅糚行漸困<lb/>
岸頭相喚洗花鈿<lb/>
内人深夜學迷藏徧遶花叢水岸旁乗興或來仙洞裏<lb/>
<pb n="KR4h0136_WYG_002-11b"/>
大家尋覓一時忙<lb/>
酒庫新脩近水旁潑醅初熟五雲漿殿前供御頻宣索<lb/>
進入花間一陣香<lb/>
白藤花限白銀花閤子當門寢殿斜近被宫中知了事<lb/>
每來隨駕使烹茶<lb/>
西毬塲裏打毬回御宴先於苑内開宣索教坊諸伎樂<lb/>
傍池催喚入船來<lb/>
新翻酒令著詞章侍宴初開憶却忙宣使近臣傳賜本<lb/>
<pb n="KR4h0136_WYG_002-12a"/>
書家院裏遍抄將<lb/>
昭儀侍宴足精神玉燭抽看記飲廵倚頼識書為録事<lb/>
燈前時復錯瞞人<lb/>
後宫阿監裹羅巾出入經過苑囿頻承奉聖顔憂誤失<lb/>
就中長怕内夫人<lb/>
管絃聲急滿龍池宫女藏閹夜宴時好是聖人親捉得<lb/>
便將濃墨掃雙睂<lb/>
密室紅泥地火爐内人冬日晚傳呼今宵駕幸池頭宿<lb/>
<pb n="KR4h0136_WYG_002-12b"/>
排比椒房得煖無<lb/>
畫船花舫總新糚進入池心近島旁松木樓窻楠木板<lb/>
暖風吹過一團香<lb/>
三清臺近苑牆東樓檻層層映水紅盡日綺羅人度曲<lb/>
管絃聲在半天中<lb/>
高亭百尺立春風引得君王到此中牀上翠屏開六扇<lb/>
檻花初綻牡丹紅<lb/>
小院珠簾著地垂院中排比不相知羡他鸚鵡能言語<lb/>
<pb n="KR4h0136_WYG_002-13a"/>
忩裏偷敎鸜鵒兒<lb/>
鴛鴦瓦上瞥然聲晝寢宫娥夢裏驚元是我王金彈子<lb/>
海棠花下打流鸎<hi>此首或見王建集中</hi>
雨灑瑶階花盡開君王應是看花來静凭雕檻渾忘倦<lb/>
忽聽笙簧殿外囘<lb/>
内人承寵賜新房紅紙泥忩遶畫廊種得海柑纔結子<lb/>
乞求自進與君王<lb/>
翡翠簾前日影斜御溝春水浸成霞侍臣向晚隨天歩<lb/>
<pb n="KR4h0136_WYG_002-13b"/>
共看池頭滿樹花<lb/>
金章紫綬選高班每每東頭近聖顔才藝足當㤙寵别<lb/>
只看供奉一塲閒<lb/>
金碧䦨干倚㟁邊捲簾初聽一聲蟬殿頭日午揺紈扇<lb/>
宫女爭來玉座前<lb/>
　　熙寧五年奉詔定蜀民楚民秦民三家所獻書可<lb/>
　　入館者令令史李希顔料理之其書多剥脱而得<lb/>
　　二敝紙所書花蕋夫人詩筆書乃出於花蕋夫人<lb/>
<pb n="KR4h0136_WYG_002-14a"/>
　　手而詞甚奇與王建宫詞無異建自唐至今讀者<lb/>
　　不絶口而此獨遺失不見取前受詔定三家書者<lb/>
　　又斥去之甚為可惜也謹令令史郭祥繕寫入三<lb/>
　　館而口誦數篇於丞相王安石明日與中書語及<lb/>
　　之而王珪馮京願傳其本於是盛行於時<lb/>
　　按蜀主王建納徐耕二女姊為淑妃妺為貴妃俱<lb/>
　　善為詩有藻思妹生衍衍即位冊貴妃為順聖太后<lb/>
　　淑妃為翊聖太妃或即以順聖為花蕋夫人如詩<lb/>
<pb n="KR4h0136_WYG_002-14b"/>
　　話所稱小徐妃者是也及唐莊宗平蜀後孟知祥<lb/>
　　再有蜀傳孟昶青城女費氏㓜能屬文尤長於詩<lb/>
　　以才貌事昶得幸賜號花蕋夫人然則花蕋夫人<lb/>
　　果有二邪但徐妃以汙亂失國孟昶繼之寵溺後<lb/>
　　宫而猶襲亡國夫人之號豈大惑者固不知其不<lb/>
　　祥也乃陶宗儀以孟昶納徐匡璋女拜為貴妃别<lb/>
　　號花蕋夫人而以費氏為誤葢未詳王建之有徐<lb/>
　　妃孟昶之有費妃也意蜀主有前後之異而世傳<lb/>
<pb n="KR4h0136_WYG_002-15a"/>
　　夫人為蜀主妃不及考其為王為孟為徐為費為<lb/>
　　順聖為花蕋邪今宫詞百首實孟昶妃費氏作不<lb/>
　　聞小徐妃云<lb/>
　　宋太祖平後蜀花蕋夫人以俘見問其所作口占<lb/>
　　一絶云君王城上豎降旗妾在深宫那得知四十<lb/>
　　萬人齊解甲更無一箇是男兒楊用脩云宫詞之<lb/>
　　外尤工樂府蜀亡入汴書葭萌驛壁云初離蜀道<lb/>
　　心將碎離恨綿綿春日如年馬上時時聞杜鵑書未<lb/>
<pb n="KR4h0136_WYG_002-15b"/>
　　畢為軍騎催行後人續之云三千宫女皆花貌妾<lb/>
　　最嬋娟此去朝天只恐君王寵愛偏花蕋見宋祖<lb/>
　　猶作更無一箇是男兒之句焉有隨昶行而書此<lb/>
　　敗節之語乎續之者不惟虚空架橋而詞之鄙亦<lb/>
　　狗尾續貂矣<lb/>
　<lb/>
　<lb/>
　三家宫詞巻中<lb/>
</p>
<p>
</p>
  </div>
<div>
<head>三家宫詞巻下</head> <lb/>
    <p>
<pb n="KR4h0136_WYG_003-1a"/>
欽定四庫全書<lb/>
　三家宫詞巻下<lb/>
　　　　　　　　　　　　　明　毛晉　編<lb/>
　宋<lb/>
　　王珪<lb/>
花裏宫鶯曉未啼千牛仗下報班齊銀袍五百趨龍尾<lb/>
天子臨軒賜御題<lb/>
洛陽新進牡丹叢種在蓬萊第幾宫壓曉看花傳駕入<lb/>
<pb n="KR4h0136_WYG_003-1b"/>
露苞初拆御袍紅<hi>幾一作一</hi>
燕去燕來閒白晝花開花落送黄昏年年好景春風妬<lb/>
夢裏鉛華濕涙痕<lb/>
侍輦歸來歩玉階試穿金縷鳳頭鞋堦前摘得冝男草<lb/>
笑挿黄金十二釵<lb/>
簾旌風捲緑波流繡扇紅鸞五綵樓撮角茶牀金釘鉸<lb/>
暗花香印錦紋頭<lb/>
燕子初來語更新一聲聲報内家春遥聞春苑櫻桃熟<lb/>
<pb n="KR4h0136_WYG_003-2a"/>
先進金盤奉紫宸<lb/>
盆山高疊小蓬萊檜柏屏風鳳尾開緑遶金階春水濶<lb/>
新分一脉御溝來<lb/>
内苑宫人學打毬青絲飛轡紫花騮朝朝結束防宣喚<lb/>
一樣真珠絡控頭<lb/>
元夕星燈照露臺六宫歌吹出雲來夜深翠輦歸金殿<lb/>
十里廻廊錦帳開<lb/>
金鷄竿下龍旗動萬國華夷拜冕旒十二門開傳詔急<lb/>
<pb n="KR4h0136_WYG_003-2b"/>
祥雲捧日在樓頭<lb/>
數騎紅糚曉獵還銷金羅襪鏤金環佯佯走馬穿花過<lb/>
拂拭雕弓對御彎<lb/>
晚來東殿放笙歌外院池亭得暫過深炷爐香登月榭<lb/>
闌干西角拜姮娥<lb/>
兩班齊賀玉闗清新奏熈州曲破成畫鼓連聲催拍遍<lb/>
内人多半未知名<lb/>
沉烟揺碧透金鋪密下珠簾鎮玉壺近賜趙昌花雀障<lb/>
<pb n="KR4h0136_WYG_003-3a"/>
却嫌崔白芰荷圖<lb/>
夜色樓臺月數層金㹸烟穗繞觚稜重廊屈折連三殿<lb/>
宻上真珠百寳燈<lb/>
禁裏春濃蝶自飛御蠺眠起弄新絲碧忩盡日敎鸚鵡<lb/>
念得君王數首詩<lb/>
鬬草深宫玉檻前春蒲如箭荇如錢不知紅藥䦨干曲<lb/>
日暮何人落翠鈿<lb/>
太液波清水殿凉畫船驚起宿鴛鴦翠睂不及池邊栁<lb/>
<pb n="KR4h0136_WYG_003-3b"/>
取次飛花入建章<lb/>
春心滴破花邊露曉夢驚囘禁裏鐘十二椘山何處是<lb/>
御樓曾見兩三峯<hi>露一作漏</hi>
博山夜宿沉香火帳外時聞暖鳳笙理徧從頭新上曲<lb/>
殿前龍直未交更<lb/>
春殿千官宴喜歸上林鶯舌報花時宣徽旋進新裁曲<lb/>
學士争吟應詔詩<lb/>
一線沉波漾綵舟魚爭芳餌上龍鈎内人急捧金盤接<lb/>
<pb n="KR4h0136_WYG_003-4a"/>
撥剌紅鱗躍未休<lb/>
盡日閒忩賭選僊小娃争覓到盆錢上籌争占蓬萊島<lb/>
一擲乗鸞出洞天<lb/>
麗日祥烟鏁禁林櫻桃初熟杏成隂年年翠輦來遊幸<lb/>
花落春階一寸深<lb/>
新供御馬可曽騎青鬛連錢碧玉蹄每在殿前祗候駕<lb/>
金鞍卸下不聞嘶<lb/>
大家裝著鬭時冝獨自尋常拂淡睂為染淺黄衫子色<lb/>
<pb n="KR4h0136_WYG_003-4b"/>
金盆添水看鵝兒<lb/>
簾揺翡翠金風日瓦濕鴛鴦玉露天秋曉殿開重九宴<lb/>
内人争帖菊花鈿<lb/>
内庫新函進御茶龍團春足建溪芽黄封各各題名姓<lb/>
賜入東西兩府家<lb/>
銀盆著水洒毬塲馬嚼銜聲立兩行齊上玉鞍隨仗列<lb/>
粟金腰帶小牌方<lb/>
三殿飛雲禁鑰開風從天上送春來諸藩玉帛朝元日<lb/>
<pb n="KR4h0136_WYG_003-5a"/>
齊獻南山萬壽杯<lb/>
露井銀牀凍不收深宫花暗曉鶯愁殘紅滿地無人掃<lb/>
一半隨風落御溝<lb/>
盤龍新織翠雲裘檢㸃黄封玉匣收防備秋來供御著<lb/>
金箱捧入曝衣樓<lb/>
十三垂髻碧螺鬆學舞經年後苑中近日昭儀抄姓字<lb/>
一時宣撥入東宫<lb/>
内庫從頭賜舞衣一畨時樣一畨冝才人特地新装束<lb/>
<pb n="KR4h0136_WYG_003-5b"/>
五色春衫畫折枝<lb/>
黄金掌上露華晞朝退君王索輦遲到得經筵春講罷<lb/>
海棠花影數甎移<lb/>
禁庭漏促斜沉月殿燭光寒未捲簾御殿催班元會集<lb/>
牙牌先入奏中嚴<lb/>
焚香重熨赭黄衣恐怕朝陽進御遲禁鼓五更交早直<lb/>
歸來還是立班時<lb/>
素英飄灑昨宵寒一寸金花燭淚殘連夜對香宣兩府<lb/>
<pb n="KR4h0136_WYG_003-6a"/>
平明謝雪到齋壇<lb/>
清曉自傾花上露冷侵宫殿玉蟾蜍擘開五色銷金紙<lb/>
碧𤨏忩前學草書<lb/>
翠鈿帖靨輕如笑玉鳳雕釵裊欲飛拂曉賀春皇帝閣<lb/>
綵衣金勝近龍衣<lb/>
鏁聲金掣閤門環簾捲真珠十二間别殿春風呼萬嵗<lb/>
中丞新押散朝班<lb/>
鷄人報曉傳三唱玉井金牀轉轆轤烟引御爐香遶殿<lb/>
<pb n="KR4h0136_WYG_003-6b"/>
漏籖初刻上銅壺<lb/>
御桉横金殿幄紅扇開雲表露天容太常奏備三千曲<lb/>
樂府新調十二鐘<lb/>
宫女熏香進御衣殿門開鏁請金匙朝陽初上黄金屋<lb/>
禁掖春深晝漏遲<lb/>
三月金明栁絮飛岸花堤草弄春時樓船百戯催宣賜<lb/>
御輦今年不上池<lb/>
内人稀見水鞦韆争擘珠簾帳殿前第一錦標誰奪得<lb/>
<pb n="KR4h0136_WYG_003-7a"/>
右軍輸却小龍船<lb/>
黄昏鏁院聽麻除翰長平明趂起居撰就白麻先進草<lb/>
金泥降出内中書<lb/>
紅濕春羅染御袍透簾三丈日華高金針玉尺穿縫處<lb/>
一對盤龍落剪刀<hi>穿一作裁</hi>
端午生衣進御牀赭黄羅帕覆金箱美人捧入南薰殿<lb/>
玉腕斜封綵縷長<lb/>
選進僊韶第一人才勝羅綺不勝春重敎按舞桃花下<lb/>
<pb n="KR4h0136_WYG_003-7b"/>
只踏殘紅作地茵<lb/>
侍女争揮玉彈弓金丸飛入亂花中一時驚得流鶯散<lb/>
踏落殘英滿地紅<hi>得一作起落一作破英一作花</hi>
夜寒金屋篆烟飛燈燭分明在紫微漏永禁宫三十六<lb/>
宴囘争踏月輪歸<lb/>
曉吹翩翩動翠旗爐烟千疊瑞雲飛何人奏對偏移刻<lb/>
御史天香隔繡衣<lb/>
金井秋啼絡緯聲出花宫漏報嚴更不知誰是金鑾直<lb/>
<pb n="KR4h0136_WYG_003-8a"/>
玉宇沉沉夜氣清<lb/>
内庭秋宴玉池東香散荷花水殿風阿監採菱牽錦纜<lb/>
月明猶在畫船中<lb/>
紗幔薄垂金麥穂簾鈎纎挂玉葱條樓西别起長春殿<lb/>
香碧紅泥透蜀椒<lb/>
蕙炷香銷燭影殘御衣熏盡徹更闌歸來困頓眠紅帳<lb/>
一枕西風夢裏寒<lb/>
東宫降誕挺佳辰少海星邊擁瑞雲中尉傳開三日宴<lb/>
<pb n="KR4h0136_WYG_003-8b"/>
翰林當撰洗兒文<lb/>
金鋋畫角警塲開天子南郊玉輅來十里青城遥北望<lb/>
綵雲宫殿月樓臺<lb/>
鼓角三更夜奏嚴夕齋清廟宿重簷殿前太尉横銀仗<lb/>
指㸃金盤御水添<lb/>
鑾輿昨夜宿郊壇月淡風低綵内寒宻寫銷金紅榜子<lb/>
宫中日日報平安<lb/>
禁籞春來報踏青御池波漾碧漣輕内人争送鞦韆急<lb/>
<pb n="KR4h0136_WYG_003-9a"/>
風隔桃花聞笑聲<lb/>
崇文院裏勝蓬萊繡柱扶天秘閤開典籍較讐黄閣外<lb/>
圖書多出禁中來<lb/>
昨日龍車幸寳文宸毫金軸展風雲前朝御印從頭拆<lb/>
重整牙籤甲乙分<lb/>
夕宴中秋醉廣寒閬風銀闕鎻三山美人半夜歌明月<lb/>
聲在玉壺天地間<lb/>
六龍觀稼奉宸逰齊賀豐年薦麥秋後苑宴囘卿相出<lb/>
<pb n="KR4h0136_WYG_003-9b"/>
内官金合送來麰<lb/>
六宫春色醉僊葩綺戸沉烟望翠華琥珀盤生山芍藥<lb/>
絳紗囊佩木香花<lb/>
花外䦨干厭翠簷水邊金閣半垂簾内砧敲月黄昏後<lb/>
坐覺春風一倍添<lb/>
十年一住廣寒宫雲戀歌聲慣遶空長愛惜花花下唱<lb/>
袖和金縷怕春風<lb/>
内家宣賜生辰宴隔夜諸宫進御花後殿未聞公主入<lb/>
<pb n="KR4h0136_WYG_003-10a"/>
東門先報下金車<lb/>
七寳闌干白玉除新開凉殿幸金輿一溝泛碧流春水<lb/>
四面瓊鈎搭綺疏<lb/>
山樓綵鳳棲寒月宴殿金麟吐御香蜀錦地衣呈隊舞<lb/>
敎頭先出拜君王<lb/>
天外明河翻玉浪樓西凉月湧金盆香銷甲乙牀前帳<lb/>
宫鎻<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏閉殿門<lb/>
蘐草成窠杏子青夜聞禁漏曉聞鶯吹囘一覺昭陽夢<lb/>
<pb n="KR4h0136_WYG_003-10b"/>
帳外春風太薄情<lb/>
西風欹葉撼宫梧早怯秋寒著繡襦玉宇無人雙燕去<lb/>
一彎新月上金樞<lb/>
東宫花燭綵樓新天上僊橋不鎻春徧出六宫歌舞奏<lb/>
姮娥初到月虚輪<lb/>
翠華香重玉爐添雙鳳樓頭曉日暹扇掩紅鸞金殿悄<lb/>
一聲清蹕捲珠簾<lb/>
金作盤龍繡作麟壺氷樓閣禁中春君王避暑來遊幸<lb/>
<pb n="KR4h0136_WYG_003-11a"/>
風月横秋氣象新<lb/>
天門晏閉九重關樓倚銀河氣象間一㸃星毬乗絳闕<lb/>
五雲僊仗下蓬山<lb/>
御座垂簾繡額單氷山重疊貯金盤玉清迢遞無塵到<lb/>
殿角東西五月寒<lb/>
碧桃花下試枰棋誤算籌先一著低輸却鈿釵雙翡翠<lb/>
可勝重勸玉東西<lb/>
瑶臺夜滴金莖露水殿凉生玉枕風卧看星河歸閣晚<lb/>
<pb n="KR4h0136_WYG_003-11b"/>
月斜疎影轉梧桐<lb/>
臨明一陣裂花雨夢隔珊瑚斗帳明後苑樂聲催引駕<lb/>
春衫初試覺身輕<lb/>
夜深獨倚䦨干角玉笛横吹弄月明餘響度雲無處覓<lb/>
人間聞得兩三聲<lb/>
太尉洮岷破敵廻腰柔金帶入關來殿前獻夀天顔喜<lb/>
花覆千官拱御杯<lb/>
後苑歸來月上初天歌吹引六鸞輿春風料峭餘寒重<lb/>
<pb n="KR4h0136_WYG_003-12a"/>
猶索金函覽奏書<lb/>
中宫賜雪玉成峰滴露堆寒冷照空三十六牕明月夜<lb/>
嫦娥渾在水晶宫<lb/>
迢遞金壺漏水長輪更傳㸃報君王諸宫各進時新果<lb/>
進著龍牀駐夜香<lb/>
博士當年敎玉筝六宫誰敢鬬新聲如今舊曲無心理<lb/>
寶柱一行秋雁横<lb/>
宫人捧硯臨香案一幅春綃展素霞玉筯彎環題御篆<lb/>
<pb n="KR4h0136_WYG_003-12b"/>
風雲合殿起龍蛇<lb/>
魚藻宫中淑景長鴨頭新水御池塘奇花深院院門閉<lb/>
總被春風漏洩香<lb/>
石刻蛟龍扶繡柱金盤龍鳳走雕楹萬年枝上流鶯囀<lb/>
屏掩春山夢不成<lb/>
雪晴鳷鵲樓邊月風落昭陽殿後梅爐炭灺消香獸煖<lb/>
獨拈香箸撥紅灰<lb/>
花香著蕋藏蜂翅栁影拖金入鎻牕舞鑑曉鸞無奈隻<lb/>
<pb n="KR4h0136_WYG_003-13a"/>
認梁歸燕却成雙<lb/>
玉兎何年上月宫夜深搗藥特無蹤神丹不老嫦娥鬢<lb/>
乞取刀圭駐玉容<lb/>
千年一遇聖人生豈特河清海亦清瑞應固宜流樂府<lb/>
行看絲竹有新聲<lb/>
小雨霏微潤緑苔石欄紅杏傍池開一枝挿向金瓶裏<lb/>
捧進君王玉殿來<lb/>
殿下排塲撃土牛君王玉仗久遲留内人争卜宜春喜<lb/>
<pb n="KR4h0136_WYG_003-13b"/>
奪得金泥各自收<lb/>
一片桃花一片春夜來風雨落紛紛多情更逐東流水<lb/>
還作高唐夢裏人<lb/>
新學琵琶曲破成僊韶第一巳知名朱絃未落黄金撥<lb/>
玉腕先聞動釧聲<lb/>
　　王岐公諱珪字禹玉早中甲科以文章事業被遇<lb/>
　　四朝自嘉祐初與歐陽永叔蔡君謨更直北門熈<lb/>
　　寧九年拜相務為安靖之政遂膺顧託有定策之<lb/>
<pb n="KR4h0136_WYG_003-14a"/>
　　言平生未嘗遷謫多代言應制之詞無放逐感憤<lb/>
　　之作故其詩多富貴氣<lb/>
　　公自執政至宰相凡十六年朝廷大典䇿多出其<lb/>
　　手其文閎侈瓌麗自成一家詞林稱之作宫詞百<lb/>
　　首時本誤刻花蕋夫人者四十一首而即以夫人<lb/>
　　三十九首移入公集復以唐絶二首足之今悉釐<lb/>
　　正無錯<lb/>
　　小星雞鳴三百篇之宫詞也著金環而御夕鳴玉<lb/>
<pb n="KR4h0136_WYG_003-14b"/>
　　佩以驚晨其萬世彤管之輝耀歟嗣後昭陽寂寂<lb/>
　　褕翟之凝彩聨篇鈎弋沈沈弓韣之賁章累牘至<lb/>
　　於𤣥雲失護蕪草同塵或倚徙雲日徘徊風月思<lb/>
　　雉扇於鳯墀想羊車於鸞闕莫不飛華振藻繪景<lb/>
　　攄懐白滴齊紈之涙紅拭楚袖之血迨夫才人學<lb/>
　　士感思無聊身設永巷之幽情寄増城之邈繡坐<lb/>
　　移來疊花牋而屬草碧窻𤨏却展素紙而揮毫無<lb/>
　　非言噴玉屑筆落珠霏多者百篇少亦幾什自唐<lb/>
<pb n="KR4h0136_WYG_003-15a"/>
　　迄宋始輯三家仍舊本也若五家之參錯千家之<lb/>
　　汗漫尚容攷訂以俟續入<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0136_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三家宫詞巻下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集巻六</head> <lb/>
    <p>
<pb n="KR4e0207_WYG_006-1a"/>
欽定四庫全書<lb/>
　備忘集巻六<lb/>
　　　　　　　　　　　　　明　海瑞　撰<lb/>
　附録<lb/>
　　知縣㕘評<lb/>
知縣知一縣之事一夫不獲誰辜一民失所予咎所以<lb/>
入單父之野而見棄魚之俗則知子賤之政矣履中牟<lb/>
之境而見雉馴之休則知魯恭之政矣為政不同而要<lb/>
<pb n="KR4e0207_WYG_006-1b"/>
不外乎敬天勤民之念且災異上則減膳撤樂譴告上<lb/>
則蠲租求言凡膺斯民之責者體上天之意而噢咻之<lb/>
㷀獨必哀飢寒必恤不骩一法不私一錢肺石下無梧<lb/>
丘鬼覆盆中鮮鵠亭寃為民開必得之門明必死之路<lb/>
而鴈聲不哀鼠牙無訟則政簡而刑清矣此豈家有治<lb/>
縣之譜哉良由萬物一體之懷而誠求之也乃今則異<lb/>
是矣一旦綰半通得一邑遂沾沾然色喜埋沒真心不<lb/>
惜廉恥多方掊剋以充囊槖朘生民之膏填溪壑之欲<lb/>
<pb n="KR4e0207_WYG_006-2a"/>
甚至有鍾乳三千胡椒八百之誚而不顧者嗚呼縣則<lb/>
古矣官能清乎槐根瘠矣馬骨高乎貪酷若此殊不知<lb/>
上而朝廷吾父母中而撫按藩臬僚屬過客鄉士夫吾<lb/>
長兄弟下而吏書里老百姓人等吾子姓遇之各有正<lb/>
道若謂止可潔已不可潔人潔人生謗謂所行不可認<lb/>
真認真生怨取禍不顧朝廷之背否以鄉愿之道待其<lb/>
身以鄉愿之道待吾子吾長兄弟浮沈取名竊取官爵<lb/>
非知縣也本縣初意直欲以聖賢之所已言者據守行<lb/>
<pb n="KR4e0207_WYG_006-2b"/>
之自謂效可還至迄今四載中夜返思日日催徵小民<lb/>
賣妻鬻子未有完事之日時時聴訟小民爭鬭趨利未<lb/>
有息訟之期感孚之道薄而民不化燭奸之智淺而弊<lb/>
猶存徒有其心未行其事徒有其事未見其功誦法孔<lb/>
孟幼學之壯行之期月而可三年有成有深愧焉俗吏<lb/>
非所以語我若曰稱知縣職則全未也<lb/>
　　縣丞參評<lb/>
官以縣丞名葢謂一縣事宜與知縣和衷協濟承流而<lb/>
<pb n="KR4e0207_WYG_006-3a"/>
宣化之也誠靖共爾位無忝厥職好官自我為之安知<lb/>
不與鳴琴而治者大展雷封之畧哉是縣丞之事亦知<lb/>
縣之事知縣之責亦縣丞之責也如未入官門先營家<lb/>
計爵禄賄賂奪魄動心國病民寃如聾如啞縣丞之謂<lb/>
耶瑞自下車日竊心鄙之詎我寮列備官而未之講耶<lb/>
每見時可共言為之巻舌事可獨任為之却步有如韓<lb/>
退之所謂涉筆占位署惟謹惟長官之聴漫不可否事<lb/>
治縣之績無一足紀是上人子惠元元之意不能承而<lb/>
<pb n="KR4e0207_WYG_006-3b"/>
宣之也非縣丞也<lb/>
　　主簿參評<lb/>
主簿者掌一縣簿書之事也雖位有崇卑職有詳要夫<lb/>
人莫不有真性率真而行之即古所謂僅得一官亦可<lb/>
小試苟不盡分稱職金玉其外而敗絮其内也即陟巍<lb/>
科登膴仕徒玷官常耳餘無容覼縷如錢穀一書宜出<lb/>
入明允無悖孔子㑹計當之説苟勾稽錯亂追呼朦朧<lb/>
有錢則寛徵無錢則急比且計糧數之多寡而繭絲之<lb/>
<pb n="KR4e0207_WYG_006-4a"/>
有大封小封以為常規之入焉是憑家兄為驅使了不<lb/>
能以自主徒老死於簿書間也又何異於王珣輩唯唯<lb/>
諾諾僅供公之喜怒也哉非主簿也<lb/>
　　典史參評<lb/>
典史掌巡捕民間盜賊爭鬬微事盡屬之所當小心翼<lb/>
翼晝夜惟勤棲僅一枝飲惟滿腹而己若位卑而言高<lb/>
禄微而謀大黒白出於脣吻曲直任其心胸指良為盜<lb/>
為巳敺利欺肺石之無言棘林之哭置不恤焉何以為<lb/>
<pb n="KR4e0207_WYG_006-4b"/>
民長上哉況屈一夫寃一婦天之霜旱隨之為民上者<lb/>
可不緣此為兢兢歟且又偏聴衙蠧相助朘削盜賊分<lb/>
其贓爭鬭罰之紙不幾乎祥符之五鬼乎非典史也<lb/>
　　教官參評<lb/>
教官掌一邑之教一邑之臃腫薄質俱賴其陶成況門<lb/>
下皆俊傑之秀乎所事事比俗吏簿書詞訟不同雖不<lb/>
能如尼父設教洙泗人三千王通演教河汾士八百即<lb/>
淳邑簪纓濟濟不為少矣掌學教者謂可安閒以自曠<lb/>
<pb n="KR4e0207_WYG_006-5a"/>
乎應將經書性鑑子史諸集與羣弟子朝夕講習月日<lb/>
㑹課切磋琢磨使之義理明而心性醇異日登之仕路<lb/>
文章由道徳發出事功從學問做來有禆於國家有濟<lb/>
於生民亦以見學優則仕之明驗也瑞仕淳邑一載有<lb/>
奇矣見諸生唱飲呼盧逐羶蠅營則有之所謂經義治<lb/>
事齋忠臣孝子録懵然罔聞也是誰之過與若寄空名<lb/>
於諸士子之上典籍無傳模範不端虛縻嵗月為身謀<lb/>
為家計初入學則索其贄見之儀既入學則需其送節<lb/>
<pb n="KR4e0207_WYG_006-5b"/>
之禮於諸士子無毫末補焉亦何以克稱廣文之職也<lb/>
哉非教官也<lb/>
　　陰陽官參評<lb/>
陰陽官測日晷星候别昏曉雨暘早晩氣節以占一邑<lb/>
之禨祥而決趨避焉故有平子之推算而後渾天之説<lb/>
行有蘇子容激水轉輪之智而後知星辰之躔次故陽<lb/>
徳主遂陰徳主閉調而燮之無愆陰無伏陽人無災厲<lb/>
物無夭札此陰陽所為福國也若今則不然矣古有男<lb/>
<pb n="KR4e0207_WYG_006-6a"/>
巫掌望祀望衍授號巫女掌嵗時祓除釁浴春官司厥<lb/>
政焉近因周禮久廢今陰陽官納銀充之希圖罔利每<lb/>
於朔望月蝕大旱舞雩時而需索夫巫氏焉問以陰陽<lb/>
之理懵如也不幾與古陰陽之設大逕庭哉以是而稱<lb/>
陰陽是假陰陽不測之術而行籠絡巫氏之計也非陰<lb/>
陽也<lb/>
　　醫官㕘評<lb/>
醫者業軒歧之業心天地之心察病症脈理識藥性以<lb/>
<pb n="KR4e0207_WYG_006-6b"/>
利一邑之病故起太子於暴蹷之頃識豎子於膏肓之<lb/>
際以之醫國可醫人可醫龍鱗醫虎口有何不可乃今<lb/>
之所謂醫者不識標本不諳經絡取人之病而妄治之<lb/>
幸遇病魔稍退舎則揚然自誇曰真不龜手也迨久之<lb/>
病竊發請復之或弦洪或沈濇懵然無下手而鼯鼠之<lb/>
技窮矣更為之詭其計曰備諸籠中得之無不效但皆<lb/>
值龍宫物因而索價之高也而病如故也夫非求醫者<lb/>
有心為醫者無恒哉以是醫人是以既死之心醫未死<lb/>
<pb n="KR4e0207_WYG_006-7a"/>
之人也然則夫人之夭札反不如南陽甘谷中之老歟<lb/>
非醫官也<lb/>
　　老人參評<lb/>
古有虎溪三老香山九老此老而無與於民也聖製老<lb/>
人之設一鄉之事皆老人之事也於民最親於耳目最<lb/>
近誰善誰惡洞悉之矣尤擇一醇謹端亮者為之以年<lb/>
則老識則老而諳練時務則又老有渠人因搆一亭書<lb/>
之曰申明亭朔望登之以從事焉是不計仇非不避親<lb/>
<pb n="KR4e0207_WYG_006-7b"/>
毋任口雌黄不憑臆曲直善則旌之惡則簡之此亦轉<lb/>
移風俗之大機括而鄉落無夜舞之鰍鱔矣乃今老人<lb/>
以錢神為使鬼希圖差勘瞞官作弊以肥私囊間有投<lb/>
訴此行酒食曰吾飽吾腹矣彼私賄賂曰吾豐吾袖矣<lb/>
至兩詞俱備狐疑莫決徬徨四顧不能出一語以相正<lb/>
焉嗣是公道不昭貞邪莫辨嗟夫人也以位則居老之<lb/>
名而智則反落孱口齠齓下也非老人也<lb/>
　　里長參評<lb/>
<pb n="KR4e0207_WYG_006-8a"/>
古有五家為軌十軌為里里中有長此里長與比長鄼<lb/>
長五等之長並建登之版籍以供賦税之入也我朝規<lb/>
制立一都圖即有十老里戸而甲戸幇之里之甲有甘<lb/>
苦與共之情焉有臂指相使之勢焉誰貧誰富誰困苦誰<lb/>
逃流誰人錢糧多寡誰人丁口消長彼盡知之諸凡差<lb/>
役一總其數於里長而為之徵輸焉若果不好錢不刻<lb/>
剥無私向有天理心里既無索瘢洗垢之苛甲自無醫<lb/>
瘡剜肉之慘甲内之老稚皆得本里之老而長養之矣<lb/>
<pb n="KR4e0207_WYG_006-8b"/>
好縣官孰能如之者乎則里長之設當如周之里宰黨<lb/>
正體國奉公者為之可也倘憑勢作威當大役而有壯<lb/>
丁之重派應卯酉而有連累之誅求或混扶甲首以顯<lb/>
售其奸詭之謀或妄開甲幹以陰行其賄賂之術有錢<lb/>
者偏為回䕶善柔者不行扶持事兼利己則同甲首作<lb/>
弊以欺府縣事止利己則假府縣名色而剥甲首百計<lb/>
取錢無心撫恤致使村野蕭條甲首流離剥其子以厚<lb/>
其身竭澤而漁明年尚有魚乎非里長也<lb/>
<pb n="KR4e0207_WYG_006-9a"/>
　　生員參評<lb/>
我國家羣士黌宫導之師儒優之廩禄復其身及其宗<lb/>
族待之不為不厚矣至求士之可以潤澤生民還報天<lb/>
子者則鮮其人焉何上之人意在得賢而士之所希在<lb/>
榮利也夫天地所以生一物即所以生萬物之理故一<lb/>
人之身而萬物之理備焉萬物之理備於一人故萬物<lb/>
之責亦萃於一人君子之仕也彼萬物之責身有之故<lb/>
身求以盡之如飢之必食渴之必飲有負而必求其酬<lb/>
<pb n="KR4e0207_WYG_006-9b"/>
有約而必求其踐不得已而然也今人不以行義視君<lb/>
子之仕以榮身及親當之意向一差是以百端施用無<lb/>
一而可昔人謂士非不脩之家也至應舉入官耽利禄<lb/>
慕榮途患得患失靡所不至不能不壞焉夫如柳子河<lb/>
間傳則士脩之始壞之終間亦有之然大槩不美之士<lb/>
不必獻身天子之庭然後人可得而知之講之不明守<lb/>
之不固窮居之所以自脩自養有彰彰然著者試舉一<lb/>
二今上人之鼓舞諸士子者盡聲勢也細推論之多不<lb/>
<pb n="KR4e0207_WYG_006-10a"/>
協義士子遂羣然而曰是能作興我輩人也是待士之<lb/>
厚人也然則入官之後其聲勢更有大焉將無慕之乎<lb/>
上而朝廷待士之恩下而有司義起之典如補増廩如<lb/>
優免如途費非士子所宜與也今越分而求且紛紛焉<lb/>
比之墦間之乞相去何如然則入官之後其為利更有<lb/>
大焉將無乞之乎謂義則與衆與之助之成事可也而<lb/>
今凡事有與於秀才者不論是非可否輒羣起而曰䕶<lb/>
我類焉習戰國背公死黨之風更不知孔門不比不同<lb/>
<pb n="KR4e0207_WYG_006-10b"/>
之義小人學道則易使秀才學道今人顧以極難管目<lb/>
之然則入官之後其徇私其植黨更有利焉將無胥朋<lb/>
比以壞國事乎施於有政是亦為政今士子之施於家<lb/>
者叙倫理洽恩義若之何也議者比秀才為閨女孟子<lb/>
人有不為後可有為意也今之秀才不為處女而為淫<lb/>
婦亦多矣以若所為求若所欲負天地生人之義孤朝<lb/>
廷作養之恩非生員也<lb/>
　　吏書㕘評<lb/>
<pb n="KR4e0207_WYG_006-11a"/>
昔人謂一介之士苟存心於利物於人必有所濟吏書<lb/>
主書寫文移掌簿籍預縣事古稱庶人之在官者果有<lb/>
美意則及人之惠比之一介之士逺矣何今之為吏者<lb/>
每以得利為誇惟以得利為誇故百端作弊無所不至<lb/>
時以狗吏呼之賤之也一為吏而天之所以生人仁義<lb/>
禮智之道同於聖賢者喪之盡矣非吏書也<lb/>
吏書常例上而二司撫按文上而六部寺院衙門愈大其<lb/>
常例愈多猾吏巧於騙財執偶中之事以愚小民小民暗<lb/>
<pb n="KR4e0207_WYG_006-11b"/>
於事體不知上人之心何心不知官府中内面文移是官<lb/>
府為主吏書為主見一人偶以吏書而禍遂謂無賂則不<lb/>
可見一罪偶得吏書而免遂謂有賂則可吏猾民愚弊<lb/>
非一日苟非上人逐一簿記所賂之事遇若事則諄諄<lb/>
然問是有賂與否小有犯者與者受者重刑加焉而又<lb/>
以身先之不可免也謂之以身先之者何吏書何等人<lb/>
也彼見夫内外縉紳之流開騙局以賂於人多矣而何<lb/>
獨不為之小民何等人也彼見夫紛紛做官人裹金帛<lb/>
<pb n="KR4e0207_WYG_006-12a"/>
以賂人欺朝廷而竊榮禄罔朝廷以免刑罪多矣而何<lb/>
獨不為之小民之愚可怪我輩讀書知禮義識事幾人<lb/>
也紛紛之説皆謂要做官則不得不如是然則舉天下<lb/>
而盡不為上官之賂也吏部能盡不遷轉之耶舉天下<lb/>
而又盡惟上官之賂也三五年考察吏部能盡不黜之<lb/>
耶京官有分貲之費是以外官書帕不得已受焉孟子<lb/>
謂鄉為身死而不受今謂所識窮乏者得我為之分貲<lb/>
是亦不可以已乎潛消黙化之機誠在於上不在於下<lb/>
<pb n="KR4e0207_WYG_006-12b"/>
縉紳之常例不去而去吏書之常例不可得也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備忘集巻六<lb/>
</p>
<p>
</p>
  </div>
</body>
</text>
</TEI>
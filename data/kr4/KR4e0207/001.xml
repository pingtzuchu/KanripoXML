<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集巻一</head> <lb/>
    <p>
<pb n="KR4e0207_WYG_001-1a"/>
欽定四庫全書<lb/>
　備忘集巻一<lb/>
　　　　　　　　　　　　明　海瑞　撰<lb/>
　奏疏<lb/>
　　久安疏<lb/>
廣東舉人臣海瑞謹奏為區處兵後地方以絶後患圖<lb/>
久安事臣竊見瓊州一府顓顓獨居海中其地綿亘二<lb/>
千餘里黎岐中盤州縣濵海旋於外譬之人黎岐心腹<lb/>
<pb n="KR4e0207_WYG_001-1b"/>
州縣四肢黎岐為㓂是心腹之疾也心腹之疾不除將<lb/>
必浸淫四潰而為四肢之患州縣無久安之理古先聖<lb/>
王之治逺方㓂亂征討去不窮追葢施之要荒之外與<lb/>
吾中國有所限隔之地若瓊則内之黎岐與外州縣百<lb/>
姓鷄犬相聞魚鹽米貨相通其間雖多峻嶺叢林彼之<lb/>
出入往來自有坦夷道路自國初以至今日除戍守軍<lb/>
民兵截殺并整飭兵備道督兵鵰𠞰不計外兩廣巡撫<lb/>
都御史上請𢎞治十四年征儋州昌化縣黎嘉靖二十<lb/>
<pb n="KR4e0207_WYG_001-2a"/>
年征陵水縣崖州黎嘉靖二十九年征感恩縣崖州黎<lb/>
凡三大舉矣毎舉調两廣官兵十餘萬費銀數十萬两<lb/>
前後屯兵防守騷害居民或三年或四年後止然竟不<lb/>
能使黎㓂讋服迄今刼村殺人無嵗月無有臣生長於<lb/>
瓊飫聞黎患痛瓊民嵗月罹害虛費陛下兵糧迄無一<lb/>
臣為地方長久計以紓陛下南顧之憂者請為陛下言<lb/>
之夫瓊地瓊山縣處其北崖州處其南萬州處其東昌<lb/>
化縣處其西自瓊山縣轉西厯澄邁縣臨髙縣儋州昌<lb/>
<pb n="KR4e0207_WYG_001-2b"/>
化縣感恩縣至崖州計程一千一百里自崖州轉東厯<lb/>
陵水縣萬州樂㑹縣㑹同縣文昌縣復之瓊山縣計程<lb/>
九百四十里是瓊州府自南徂北自東徂西以圍三徑<lb/>
一計之大約七百里程也臣嘗博訪附黎居慣行黎村<lb/>
人及近日大征踏路官兵皆稱自崖州羅活峝抵瓊山<lb/>
縣大坡頭營三日可至是黎岐盤踞地不過方四百里<lb/>
而已區區方四百里地自國初以至今日殘害國家赤<lb/>
子若此之毒而無已調用國家官兵若此之衆費用國<lb/>
<pb n="KR4e0207_WYG_001-3a"/>
家銀糧若此之多两廣有巡撫都御史總其權瓊州有<lb/>
兵備副使專其事嘉靖十九年以來又有守備叅將之<lb/>
設迄不能一施𠞰撫安輯吾民何故武臣憚難畏㓂文<lb/>
臣養望待遷圖目前苟安不為地方永久謀慮黎小㓂<lb/>
害則隠匿不申請大㓂害調兵又苟且奏功姑以應事<lb/>
塞責瓊郡誌書厯載識者開道立邑之議又載𢎞治十<lb/>
四年大征議及此而未行為深憾彼非不明知之也而<lb/>
莫或行焉間有志立功業者亦慮事掣肘難行邀功起<lb/>
<pb n="KR4e0207_WYG_001-3b"/>
釁之讒隨有可懼欲舉而止無一人竭材力盡忠實心<lb/>
為瓊逺計為陛下擔當事者黎冦稔知其習竊卑笑之<lb/>
是以大兵一退即旋轉耕其田處其地數年生長積聚<lb/>
仍前為州縣㓂害不少衰止若使兵威震疊不曰此亦<lb/>
可以奏功䝉顯賞擢從而計久長開通十字道路設縣<lb/>
所城池中峙叅將府兵備道則立犄角之形成蠶食之<lb/>
勢矣日磨月化今日寧復有黎乎夫得黎無益於地方<lb/>
處黎或劇於計畫謂不足州縣置之可也黎人居處皆<lb/>
<pb n="KR4e0207_WYG_001-4a"/>
寛廣峝塲耕作皆膏腴田地非得地不可耕而食文昌<lb/>
縣斬脚峝等黎瓊山縣南岐峝等黎今悉輸賦聴役與<lb/>
吾治地百姓無異儋州七方峝今亦習書句能正語以<lb/>
此例之非得人不可畜而使黎固方四百里地也凡我<lb/>
兵征討無一次不擣巢穴無一次不收成功時異事殊<lb/>
則又不可以危叢險阻如賈捐之霧露氣濕多毒草蟲<lb/>
蛇水土之害人未見賊戰士自死由未開道立縣也故<lb/>
臣嘗以為𢎞治十四年開道立縣可無嘉靖二十年大<lb/>
<pb n="KR4e0207_WYG_001-4b"/>
征嘉靖二十年開道立縣可無二十九年大征大征後<lb/>
開道立縣可無嵗嵗鵰𠞰年年守戍諉之曰地土險惡<lb/>
勞師無功藉口聖王不治遠人之説者皆庸人苟禄偷<lb/>
安不肯身為地方當事託詞也往不可諫矣今距大征<lb/>
僅三嵗兵威之震懾於黎人尚存遺黎之生聚猶寡開<lb/>
道立縣今日可及為也不然數年後必一大變一大變<lb/>
必用兵十餘萬必費銀數十萬两必殘破地方必毒痡<lb/>
赤子功虧一簣坐失事機陛下將奚取哉臣雖未嘗手<lb/>
<pb n="KR4e0207_WYG_001-5a"/>
操矢刃地方變故區處事宜則習聞知矣倘得専任其<lb/>
事馳驅兵革之間俾黎土盡為治地黎岐峝蠻盡為良<lb/>
民臣亦能之事如不効請丼服上刑以謝欺㒺虚費兵<lb/>
糧之罪第臣平昔濡染翰墨之人一旦言及軍旅似可<lb/>
駭聴夫瓊固有兵備副使之設矣于此不為是謂虚位<lb/>
伏乞陛下明勑羣臣中知識事機力可大任不貪富貴<lb/>
志在立功者以之充兵備副使以専治黎之任瓊去京<lb/>
師萬里當事請裁或致遲誤設縣立所限其大概乗機<lb/>
<pb n="KR4e0207_WYG_001-5b"/>
審勢聴其便宜几一切招民置軍設里建學遷創縣所<lb/>
屯田巡司驛逓諸事請許撫按臣等從中節制年年借<lb/>
用許其調廣西土兵廣東漢達官軍打手約四千人值<lb/>
變故許其調用約萬人量撥一次大征銀糧之半以充<lb/>
其費陛下三年考其成立之功七年稽其變化之效彼<lb/>
得専任之柄寛其行事而又功少不完不遷其官事少<lb/>
不效必重其罪欲不盡心力而為之不可得也永絶禍<lb/>
根遺安萬代省國家無已之費紓陛下拊髀之憂可計<lb/>
<pb n="KR4e0207_WYG_001-6a"/>
日見矣經畧瓊州計無有過於此者諸臣無有一為<lb/>
陛下言之一為陛下任之臣每痛焉伏望皇上采納<lb/>
臣言勅兵部咨行兩廣撫鎮衙門㑹同巡接守巡各<lb/>
官從長計處則地方幸甚生靈幸甚<lb/>
　　治安疏<lb/>
户部雲南清吏司主事臣海瑞謹奏為直言天下<lb/>
第一事以正君道明臣職求萬世治安事君者天<lb/>
下臣民萬物之主也惟其為天下臣民萬物之主<lb/>
<pb n="KR4e0207_WYG_001-6b"/>
責任至重凡民生利瘼一有所不聞將一有所不<lb/>
得知而行其任為不稱是故事君之道宜無不備<lb/>
而以其責寄臣工使盡言焉臣工盡言而君道斯<lb/>
稱矣昔之務為容悦諛順曲從致使實禍蔽塞主<lb/>
不上聞焉無足言矣過為計者則又曰君子危明<lb/>
主憂治世夫世則治矣以不治憂之主則明矣以<lb/>
不明危之毋乃使之反求眩瞀失趨舍矣乎非通<lb/>
論也臣受國恩厚矣請執有犯無隱之義美曰美<lb/>
<pb n="KR4e0207_WYG_001-7a"/>
不一毫虚美過曰過不一毫諱過不為悦不過計<lb/>
披肝膽為陛下言之漢賈誼陳政事於文帝曰進<lb/>
言者皆曰天下已安已治矣臣獨以為未也曰安<lb/>
且治者非愚則諛夫文帝漢賢君也賈誼非苛責<lb/>
備也文帝性仁類柔慈恕恭儉雖有近民之美優<lb/>
游退遜尚多怠廢之政不究其弊所不免槩以安<lb/>
且治當之愚也不究其才所不能槩以安且治頌<lb/>
之諛也陛下自視於漢文帝何如陛下天質英斷<lb/>
<pb n="KR4e0207_WYG_001-7b"/>
睿識絶人可為堯舜可為禹湯文武下之如漢宣<lb/>
帝之勵精光武之大度唐太宗之英武無敵憲宗<lb/>
之志平僭亂宋仁宗之仁恕舉一節可取者陛下<lb/>
優為之即位初年剗除積弊煥然與天下更始舉其<lb/>
畧如箴敬一以飬心定冠履以辯分除聖賢土木之<lb/>
像奪宦官内外之權元世祖毁不與祀祀孔子推及<lb/>
所生天下忻忻然以大有作為仰之識者謂輔相得人<lb/>
太平指日可期也非虚語也髙漢文帝逺甚然文帝能<lb/>
<pb n="KR4e0207_WYG_001-8a"/>
充其仁順之性節用愛人吕祖謙稱其不盡人之財力<lb/>
誠是也一時天下雖未可盡以治安予之而貫朽粟陳<lb/>
民少康阜三代下稱賢君焉陛下則銳情未久妄念牽<lb/>
之而去矣反剛明而錯用之謂遐舉可得而一意𤣥修<lb/>
富有四海不曰民之脂膏在是也而侈興土木二十餘<lb/>
年不視朝綱紀弛矣數行推廣事例名爵濫矣二王不<lb/>
相見人以為薄於父子以猜疑誹謗戮辱臣下人以為<lb/>
薄於君臣樂西苑而不返宫人以為薄於夫婦天下吏<lb/>
<pb n="KR4e0207_WYG_001-8b"/>
貪將弱民不聊生水旱靡時盗賊滋熾自陛下登極初<lb/>
年亦有之而未甚也今賦役增常萬方則效陛下破産<lb/>
禮佛日甚室如懸磬十餘年來極矣天下因即陛下改<lb/>
元之號而臆之曰嘉靖者言家家皆净而無財用也邇<lb/>
者嚴嵩罷黜世蕃極刑差快人意一時稱清時焉然嚴<lb/>
嵩罷相之後猶之嚴嵩未相之先而已非大光明世界<lb/>
也不及漢文帝逺甚天下之人不直陛下久矣内外臣<lb/>
工之所知也知之不可謂愚詩云衮職有闕惟仲山甫<lb/>
<pb n="KR4e0207_WYG_001-9a"/>
補之今日所頼以弼棐匡救格非而歸之正諸臣責也<lb/>
夫以聖人而絶無過舉則古昔設官亮采惠疇足矣不<lb/>
必責之以諫保氏掌諫王惡不必設也木繩金礪聖賢<lb/>
不必言之也乃修齋建醮相率進香天桃天藥同辭表賀<lb/>
興宫築室工部極力經營取香覔寶户部差求四出陛下誤<lb/>
舉諸臣誤順無一人為陛下一正言焉都俞吁咈之風<lb/>
陳善閉邪之義邈無聞矣䛕之甚也然愧心餒氣退有<lb/>
後言而靣從陛下昧沒本心以歌頌陛下欺君之罪何如<lb/>
<pb n="KR4e0207_WYG_001-9b"/>
夫天下者陛下之家也人未有不顧其家者内外臣工<lb/>
其官守其言責皆所以奠陛下之家而磐石之也一意<lb/>
𤣥修是陛下心之惑也過於苛斷是陛下情之偏也而<lb/>
謂陛下不顧其家人情乎諸臣顧身念重得一官多以<lb/>
欺敗贓敗不事事敗有不足以當陛下之心者其不然<lb/>
者君心臣心偶不相值也遂謂陛下為賤薄臣工諸臣<lb/>
正心之學微所言或不免已私或失詳審誠如胡寅撓<lb/>
亂政事之説有不足以當陛下之心者其不然者君意<lb/>
<pb n="KR4e0207_WYG_001-10a"/>
臣言偶不相值也遂謂陛下為是已拒諫執陛下一二<lb/>
事不當之形迹億陛下千百事之盡然陷陛下誤終不<lb/>
復諸臣欺君之罪大矣記曰上人疑則百姓惑下難知<lb/>
則君長勞今日之謂也為身家心與懼心合臣職不明<lb/>
執一二事形迹説既為諸臣解之矣求長生心與惑心<lb/>
合有辭於臣君道不正臣請再為陛下開之陛下之誤<lb/>
多矣大端在修醮修醮所以求長生也自古聖賢止説<lb/>
修身立命止説順受其正葢天地賦予於人而為性命<lb/>
<pb n="KR4e0207_WYG_001-10b"/>
者此盡之矣堯舜禹湯文武之君聖之盛也未能久世<lb/>
不終下之亦未見方外士漢唐宋存至今日使陛下得<lb/>
以訪其術者陶仲文陛下以師呼之仲文則既死矣仲<lb/>
文不能長生而陛下獨何求之至謂天賜仙桃藥丸怪<lb/>
妄尤甚昔伏羲氏王天下龍馬出河因則其文以畫八<lb/>
卦禹治水時神龜負文而列於背因而第之以成九疇<lb/>
河圖洛書實有此瑞物洩此萬古不傳之秘天不愛道<lb/>
而顯之聖人藉聖人以開示天下猶之日月星辰之布<lb/>
<pb n="KR4e0207_WYG_001-11a"/>
列而厯數成焉非虛妄事也宋真宗獲天書於乾祐山<lb/>
孫奭進曰天何言哉豈有書也桃必采而得藥必工搗<lb/>
合以成者也無因而至桃藥有足行耶天賜之者有手<lb/>
執而付之耶陛下𤣥修多年矣一無所得至今日左右<lb/>
姦人逆陛下懸思妄念區區桃藥食之長生理之所無<lb/>
而𤣥修之無益可知矣陛下又將謂懸刑賞以督率臣<lb/>
下分理有人天下無不可治而𤣥修無害矣乎夫人幼<lb/>
而學無致君澤民異事之學壯而行亦無致君澤民殊<lb/>
<pb n="KR4e0207_WYG_001-11b"/>
用之心太甲曰有言逆於汝心必求諸道有言遜於汝<lb/>
志必求諸非道言順者之未必為道也即近事觀嚴嵩<lb/>
有一不順陛下者乎昔為貪竊今為逆本梁材守官守<lb/>
道陛下以為逆者也厯任有聲官户部者至今首稱之<lb/>
雖近日嚴嵩抄沒百官有惕心焉無用於積賄求遷稍<lb/>
自洗滌然嚴嵩罷相之後猶嚴嵩未相之先而已諸臣<lb/>
為嚴嵩之順不為梁材之執今甚者貪求未甚者挨日<lb/>
見稱於人者亦廊廟山林交戰熱中鶻突依違苟舉故<lb/>
<pb n="KR4e0207_WYG_001-12a"/>
事潔已格物任天下重使社稷靈長終必頼之者未見<lb/>
其人焉得非有所牽掣其心未能純然精白使然乎陛<lb/>
下欲諸臣惟予行而莫逆也而責之效忠付之以翼為<lb/>
明聴也又欲其順吾𤣥修土木之誤是股肱耳目不為<lb/>
腹心衞也而自為視聴持行之用有臣如儀衍而可以<lb/>
成得志與民由之之業焉無是理也陛下誠知𤣥修無<lb/>
益臣之改行民之效尤憂天下不安不治由是飜然悔<lb/>
悟日視正朝與宰輔九卿侍從言官講求天下利害洗<lb/>
<pb n="KR4e0207_WYG_001-12b"/>
數十年道君之誤置其身於堯舜禹湯文武之上使其<lb/>
臣亦得洗數十年阿君之恥置身與臯䕫伊傅相後先<lb/>
明良喜起都俞吁咈内之宦官宮妾外之光禄寺厨役<lb/>
錦衣衞恩廕諸衙門帶俸舉凡無事而官亦多矣上之<lb/>
内倉内庫下之户工部光禄寺諸厰藏段絹糧料珠寶<lb/>
器用木材諸物多而積於無用用之非所宜用亦多矣<lb/>
諸臣必有為陛下言者諸臣言之陛下行之此則在陛<lb/>
下一節省間而已京師之一金田野之百金也一節省<lb/>
<pb n="KR4e0207_WYG_001-13a"/>
而國有餘用民有葢藏不知其幾也而陛下何不為之<lb/>
官有職掌先年職守之正職守之全而未之行今日職<lb/>
守之廢職守之苟且因循不認真不盡法而自以為是<lb/>
敦本行以端士習止上納以清仕途久任吏將以責成<lb/>
功練選軍士以免召募驅緇黄逰食使歸四民責府州<lb/>
縣兼舉富教使成禮俗復屯鹽本色以裕邊儲均田賦<lb/>
丁差以蘇困敝舉天下官之侵漁將之怯懦吏之為奸<lb/>
刑之無少姑息焉必世之仁博厚髙明悠逺之業諸臣<lb/>
<pb n="KR4e0207_WYG_001-13b"/>
必有為陛下言者諸臣言之陛下行之此則在陛下一<lb/>
振作間而已一振作而百廢具舉百弊剗絶唐虞三代<lb/>
之治粲然復興矣而陛下何不為之節省之振作之又<lb/>
非有所勞於陛下也九卿總其綱百職分其緒撫按科<lb/>
道糾率肅清於其間陛下持大綱稽治要而責成焉勞<lb/>
於求賢逸於任用如天運於上而四時六氣各得其序<lb/>
恭已無為之道也天地萬物為一體固有之性也民物<lb/>
熈浹薰為太和而陛下性分中有真樂矣可以贊天地<lb/>
<pb n="KR4e0207_WYG_001-14a"/>
之化育則可以與天地參道與天通命由我立而陛下性<lb/>
分中有真夀矣此理之所有可旋至而立有效者也若<lb/>
夫服食不終之藥遙興輕舉理之所無者也理所無而<lb/>
切切然散爵禄竦精神𤣥修求之懸思鑿想繫風捕影<lb/>
終其身如斯而已矣求之其可得乎君道不正臣職不<lb/>
明此天下第一事也於此不言更復何言大臣持禄而<lb/>
外為䛕小臣畏罪而面為順陛下誠有不得知而改之<lb/>
行之者臣每恨焉是以昧死竭卷卷為陛下一言之一<lb/>
<pb n="KR4e0207_WYG_001-14b"/>
反情易向之間而天下之治與不治民物之安與不安<lb/>
於焉决焉伏惟陛下留神宗社幸甚天下幸甚臣不勝<lb/>
戰慄恐懼之至為此具本親齎謹具奏聞<lb/>
　　乞終養疏<lb/>
尚寶司司丞臣海瑞謹奏為懇乞天恩容令終養事臣<lb/>
原廣東海南衞籍番禺縣人臣甫四嵗父瀚不幸蚤世<lb/>
時母謝氏年二十八誓自礪守勉針薾紡績資之育臣<lb/>
教臣至有今日原父止生臣一人别無以次兄弟母念<lb/>
<pb n="KR4e0207_WYG_001-15a"/>
父嗣如錢愛臣尤篤臣由嘉靖二十八年舉人三十二<lb/>
年閏三月内授南平縣儒學教諭三十七年五月内陞<lb/>
淳安縣知縣四十一年十二月内調興國縣知縣三任<lb/>
十一年母皆隨禄就養母之待臣雖年當強仕日夕相<lb/>
依不殊襁褓後因寒𠻳成衰自憂不堪北地寒苦是以<lb/>
四十三年十月内臣當朝覲陞户部主事臣母涕泣别<lb/>
臣囬鄉調疾四十四年十月内臣以建言值先帝震怒<lb/>
臣母風聞臣罪必誅痛臣念臣前病轉劇後法司擬臣<lb/>
<pb n="KR4e0207_WYG_001-15b"/>
罪取決招請先帝留中不下旋於四十五年十二月十<lb/>
五日遺詔復職此出臣望外諸臣前無所得而得之恩<lb/>
出臣母望外以為必死而今日復得生之想也先帝厚<lb/>
恩出臣望外伏讀葢愆成美端仗後賢之詔則今日亮<lb/>
采獻納輸軀圖報於陛下以為先帝報猶恐萬分之一<lb/>
未有濟也陛下新服厥政之初正勵精求助之日遂欲<lb/>
求去可言之乎忍言之乎但臣所值有甚不得已者臣<lb/>
母今年七十八矣臣年五十有四以是計之正李密盡臣<lb/>
<pb n="KR4e0207_WYG_001-16a"/>
節之日長報劉之日短之謂長者可以補酬短者不容<lb/>
於多得況臣家瓊山縣去京師九千四百九十里旁無<lb/>
兄弟以調母疾下無男嗣以紓母懷止是一母一子而<lb/>
母思子懸心天涯之北子思母懸心天涯之南憂思衰<lb/>
病百端攻心老人風前燭也氣血幾何可堪此苦我祖<lb/>
宗以孝治天下大明令凡官員父母年七十果無以次<lb/>
人丁自願離職就養者聴伏望皇上憐臣母子孤苦之<lb/>
情察臣今日不得不歸之故勑下該部照例放臣回籍<lb/>
<pb n="KR4e0207_WYG_001-16b"/>
奉侍老母俟母養獲終臣照舊赴部供職則臣母子未<lb/>
死之年皆陛下所賜也臣感恩益深圖報益切致身捐<lb/>
命所甘心矣臣心懇切干冒天威無任惶恐戰慄之至<lb/>
為此具本親齎謹具奏聞伏候勑㫖<lb/>
　　自陳不職疏<lb/>
南京通政使司右通政臣海瑞謹奏為自陳不職乞賜<lb/>
罷斥以嚴考察事臣年五十六嵗廣東海南衞籍番禺<lb/>
縣人由嘉靖二十八年舉人厯任福建南平縣儒學教<lb/>
<pb n="KR4e0207_WYG_001-17a"/>
諭浙江淳安縣知縣江西興國縣知縣户部主事兵部<lb/>
主事尚寶司司丞大理寺右寺丞左寺丞隆慶元年十<lb/>
一月内復䝉聖恩超任今職近該南京吏部劄付准吏<lb/>
部咨該本部題奉欽依考察在京五品以下官員臣忝<lb/>
官四品例當自陳念惟皇上先釋臣為再生之恩後用<lb/>
臣又不次之擢是矢心圖報羣臣中當莫有如臣者矣<lb/>
而臣稟質庸愚才猷淺薄感徳之情無窮報徳之才不<lb/>
稱言思供職有負初心夫我祖宗惟留都以右通政員<lb/>
<pb n="KR4e0207_WYG_001-17b"/>
掌司事辯驗公文詞狀而發遞奏聞出納惟允重寄也<lb/>
此不稱官他復何稱是撿幽而黜羣臣亦莫有如臣者<lb/>
矣伏望宸聰俯察將臣罷歸海濵别揀英才以充斯任<lb/>
進賢退否大舒乾斷庶幾乎政事無微不舉而聖治益<lb/>
隆矣臣無任悚懼待罪之至縁係自陳不職乞賜罷斥<lb/>
以嚴考察事理為此具本專差辦事官江大斌齎捧謹<lb/>
具奏聞伏候勑㫖<lb/>
　　改折禄米倉糧疏<lb/>
<pb n="KR4e0207_WYG_001-18a"/>
欽差總理糧儲提督軍務兼巡撫應天等處地方都察<lb/>
院右僉都御史臣海瑞謹題為懇乞皇恩賜改折以蘇<lb/>
節被災傷地方事臣奉命巡撫江南各州縣被災所在<lb/>
甚多分數應題請者臣照例題請已䝉皇上覃敷洪恩<lb/>
賜之改折賜之蠲免小民歡忻鼔舞感恩無窮極矣臣<lb/>
復何言但今年水災實是異常往年霪雨為害霜降後<lb/>
水漸消涸今大不然江南地氣濕熱冬至後不能播麥<lb/>
種播之不生今距冬至九日耳常年播麥之地尚十有<lb/>
<pb n="KR4e0207_WYG_001-18b"/>
五六渰深水中來夏麥秋預絶望於今日矣且災止一<lb/>
方猶有轉輸可望今則北之淮揚徐邳南而浙東西西<lb/>
而應天太平廣徳等府州莫非水災之地旁郡無可轉<lb/>
輸本地無可借貸查得嘉靖四十年水災先皇帝准將<lb/>
五府六部等衙門米悉與改折止論水災則嘉靖四十<lb/>
年稍甚若論近冬至水不消涸來年二麥缺収則比嘉<lb/>
靖四十年之災又過之今除内府白熟米係上用所需<lb/>
臣不敢言矣其禄米倉諸臣隨朝米并吏役監生樂舞<lb/>
<pb n="KR4e0207_WYG_001-19a"/>
生天文生醫生儒士月米伏乞皇上軫念江南今嵗之<lb/>
窮比照嘉靖四十年例勑下該部覆議盡與改折其折<lb/>
銀即部運官同白熟米齊解留米以濟江南之饑折銀<lb/>
以濟諸貟役之用況禄米倉每嵗約該米五萬九千石<lb/>
上下大約每嵗支放五萬四千餘五千嘉靖四十四年<lb/>
總督倉塲侍郎張守直題奉欽依照漕糧一尖一平收<lb/>
兩平放又加耗米二升為七升除去三升脚米尚有四<lb/>
升禄米隨収隨放與漕糧久貯有消耗不同以羡餘之<lb/>
<pb n="KR4e0207_WYG_001-19b"/>
積合支銷之存計今五年矣約可再足一年支放皇上<lb/>
雖與盡折一年舊米將盡新米又登又非缺然無米可<lb/>
兼支也事無窒礙可行民切饑苦當恤縁係懇乞皇恩<lb/>
賜改折以蘇節被災傷地方事理未敢擅便為此具本<lb/>
專差承差齎捧謹題請㫖<lb/>
　　開吳淞江疏<lb/>
題為修復水利以濟迫切饑民事禹貢稱三江既入震<lb/>
澤底定三吳水利當濬之使入於海從古而然也婁江<lb/>
<pb n="KR4e0207_WYG_001-20a"/>
東江係是入海小道惟吳淞江盡洩太湖之水由黄浦<lb/>
入海事起近年以來水利臣曠職不修撫按亦不留心<lb/>
惟此督責日至潮泥日有積累日月繼嗣通道填淤雖<lb/>
曰水勢就下而無下可為就矣時遭久潦震蕩太湖因<lb/>
之奔湧四溢勢所必至為害之大渰浥禾畆如嘉靖四<lb/>
十年今隆慶三年是也而小為渰沒漂浥之患亦時有<lb/>
之是吳淞江一水國計所需民生攸頼修之舉之不可<lb/>
一日緩也臣於舊嵗十二月巡厯上海縣親行相視旋<lb/>
<pb n="KR4e0207_WYG_001-20b"/>
委上海縣知縣張嵿率領沿江住居父老按行故道量<lb/>
得淤塞當濬地長該一萬四千三百三十七丈三尺原<lb/>
江面濶三十丈今議開十五丈計該用工銀七萬六千<lb/>
一百二兩二錢九分今以水荒缺秋收兼之二麥未佈<lb/>
時方春正月之初米每石價銀已八錢五分矣饑民動<lb/>
以千百告求賑濟臣已計將節年導河夫銀臣本衙門<lb/>
贓罰銀两各倉儲米穀并溧陽縣鄉官太僕寺少卿史<lb/>
際義出賑濟穀二萬石率此告濟饑民按工給與銀米<lb/>
<pb n="KR4e0207_WYG_001-21a"/>
於今正月初三日按江故道興工挑濬委松江府同知<lb/>
黄成樂督率上海縣知縣張嵿嘉定縣知縣邵一本分<lb/>
理興工之中兼行賑濟千萬饑民稍安戢矣但工程浩<lb/>
大銀兩不敷饑饉頻仍變故叵測官儲民積計至二月<lb/>
間盡矣江南四面皆荒湖廣江西有收成府縣又執行<lb/>
閉糴無從取米伏望皇上軫念民饑當恤吳淞江水道<lb/>
國計所關勑下該部酌議量留蘇松常三府漕粮二十<lb/>
萬石准照前㫖銀數改折凡應天等十一府州縣庫貯<lb/>
<pb n="KR4e0207_WYG_001-21b"/>
不拘各院道諸臣項下無礙贓罰銀兩聴臣調用浙江<lb/>
杭嘉湖三府與蘇松常三府共此太湖之水吳淞江開<lb/>
則六府均䝉其利塞則六府同受其害其庫藏銀亦如<lb/>
應天等府一例取用彼處饑民亦聴上工就食吳淞借<lb/>
饑民之力而故道可通民借銀米之需而荒歉有濟一<lb/>
舉兩利地方不勝幸甚<lb/>
　　開白茒河疏<lb/>
題為再濬常熟縣入海河道兼行賑濟饑民事臣於正<lb/>
<pb n="KR4e0207_WYG_001-22a"/>
月初三日開挑吳淞江已經題請外臣於二十七日巡<lb/>
厯常熟縣地方父老鄉官舉監生員人等紛紛告稱本<lb/>
縣白茒河道雖經隆慶二年開挑止是一線之路是以<lb/>
隆慶三年水患不能流洩三吳靠北一帶縣分均受其<lb/>
害常熟去吳淞江尚有四日之程饑民之能赴工於吳<lb/>
淞者十之一二而已若是興工之中兼行賑濟一舉兩<lb/>
利當開白茒臣旋於二十八日親行相視丈驗濶者不<lb/>
過四丈水深不過四尺狹者不及二丈水深不及三尺<lb/>
<pb n="KR4e0207_WYG_001-22b"/>
果然淺狹考之三吳水利禹貢稱三江既入震澤底定<lb/>
今三吳入海之道南止吳淞江北止白茒河劉家河居<lb/>
其中三處而已劉家河原通達無滯若止開吳淞而不<lb/>
開挑白茒誠為缺事難免水患臣又酌計臣先所題請<lb/>
吳淞江工銀尚有餘剩可充他用吳淞江河因饑民雲<lb/>
集計在二月二十日前後告成決矣青黄不接饑民尚<lb/>
苦無處趂食官發銀米賑濟勢之所必然也臣思與其<lb/>
空行濟饑而無益於後不若仍照吳淞江事例興工之<lb/>
<pb n="KR4e0207_WYG_001-23a"/>
中兼行賑濟既有利於目前之饑民河道開通且有望<lb/>
今秋之成熟臣已責令署縣事常州府通判姜國華丈<lb/>
量約長該五千七丈七尺因舊河道廣狹淺深不一通<lb/>
融牽搭計該用人夫一百六十四萬九千五百三十六<lb/>
工計該用工銀四萬一千二百三十八兩四錢一照吳<lb/>
淞江例不取之民不損之官止以倉庫之積給之尚可<lb/>
成此一河道也饑民告濟不散不止臣已行令縣丞夏<lb/>
佐典史鍾應亨各分工專督通判姜國華總行稽察於<lb/>
<pb n="KR4e0207_WYG_001-23b"/>
二月初九日興工矣伏望皇上軫念饑民當賑水利當<lb/>
興勑下該部覆議俯賜俞允地方不勝幸甚<lb/>
　　處補練兵銀疏<lb/>
題為河工告成乞賜處補錢糧兼圖後效事臣於舊嵗<lb/>
十二月巡厯上海縣勘得吳淞江淤為平地約有八十<lb/>
餘里三吳水利此為第一各縣民告饑甚急臣思昔人<lb/>
興工救荒旋於今正月初三日破土起工實自初八日<lb/>
以後人工方集二月二十日後漸收工二十九日告成<lb/>
<pb n="KR4e0207_WYG_001-24a"/>
臣親行相視量得開深該一丈六尺面濶十五丈下濶<lb/>
七丈五尺前估計題請該工食銀七萬六千一百二两<lb/>
止用過銀六萬八千三百九十七两東西二埧未開并<lb/>
近埧一里内再議開深三尺以受埧外渾泥并管工犒<lb/>
賞開埧造橋等項共再用一千餘金可完事工成之速<lb/>
工費銀不盡用其估計之數人夫以饑趨事連月不雨<lb/>
有天幸也又勘得内出之水係清流外入之潮湧帶泥<lb/>
土若内水急流則足以衝蕩潮泥免於淤塞父老皆稱<lb/>
<pb n="KR4e0207_WYG_001-24b"/>
太湖水道節有攔壅計有嘉定縣夏家口吳江縣長橋<lb/>
長洲縣寶帶橋吳縣胥門等處行委同知黄成樂呉宗<lb/>
吉踏勘凡可通流入吳淞江去處逐為疏濬畢後方行<lb/>
開埧又臣於正月二十七日巡厯常熟縣勘得白茒一<lb/>
河果是淺狹亦於二月初九日興工估計該工銀四萬<lb/>
一千二百三十八兩該縣於三月初報完工六分計至<lb/>
二十以後亦可漸次收工完工不過月盡矣其吴淞江<lb/>
工候㫖未下臣權宜借發松江府蘇州府練兵銀各一<lb/>
<pb n="KR4e0207_WYG_001-25a"/>
萬兩鎮江府銀二萬兩白茒河借發常州府練兵銀一<lb/>
萬兩蘇州府銀四千兩先因各方水災臣令徧修圩岸<lb/>
塘浦支河堰埧賑濟原查導河贓罰銀两聴各該府縣<lb/>
充用是以解至吳淞江白茒者其數不多今松江府銀<lb/>
一萬两補足餘四萬四千兩未補伏望皇上將臣二次<lb/>
題請俯賜俞允借發未補銀兩容接任撫臣如數調取<lb/>
補足白茒河未完工并夏家口長橋寶帶等處及四府<lb/>
圩岸塘浦支河等項巡鹽御史吳從憲見在巡率約至<lb/>
<pb n="KR4e0207_WYG_001-25b"/>
三月盡可成功矣夫事貴善始尤當善終若使先年時<lb/>
加修濬呉淞白茒豈至淤塞自臣到任之後查得水利<lb/>
官皆分管别事别差委問之水利茫然無知水利之事<lb/>
與已若不關涉上司不以為曠官本官不以為失職水<lb/>
利不興其所由來久矣伏望皇上勑下該部凡河道圩<lb/>
岸塘浦等處著令時加修理撫按以此殿最府縣部院<lb/>
以此殿最撫按庶乎旱澇有備年穀豐登民獲秋收之<lb/>
利而國計亦有攸頼矣<lb/>
<pb n="KR4e0207_WYG_001-26a"/>
　　革募兵疏<lb/>
題為復兵制以省冗費安地方事自古聖賢論兵止是<lb/>
言教之坐作進退之方教之親上死長之義自此之外<lb/>
無他道也以故寓兵於農田獵講武我祖宗初設旗軍<lb/>
繼後復設民壯即古遺意為之不知起自何時流弊至<lb/>
今專行召募夫本地兵今人呼為主兵自他召募呼客<lb/>
兵亦既明知其有主客之别矣從來主人未有不顧其<lb/>
家者賔客忽然來忽然去視今所主之家固傳舍也其<lb/>
<pb n="KR4e0207_WYG_001-26b"/>
長其上其將領部率傳舍中主人也一朝一夕可以使<lb/>
之親之於平時可以使之死之於有事乎出力以養軍<lb/>
出力以養民壯加之餉兵今告病矣賦歛於民日增日<lb/>
重害在百姓之身未足言也二三十年以來閩廣浙直<lb/>
之變大抵生自募兵召之則為兵散兵則為賊再有召<lb/>
募又不過即此前日之賊應之往往來來外援内間當<lb/>
事諸臣亦非盡暗其莫可測度之心不之知也為是小<lb/>
民偷逸成習一僉為兵載塗怨讟驅之守戰事有難為<lb/>
<pb n="KR4e0207_WYG_001-27a"/>
之者轉之召募苟應目前不講之祖宗之初不設為今<lb/>
日之法則誠誤矣處中秉鈞軸者亦不以其所為之為<lb/>
誤此一誤也關係地方非小誤也臣奉命巡撫江南披<lb/>
閲册籍募兵千千萬萬不可謂無禦侮人矣然不求之<lb/>
本家之主而資之他方之客二心之人入我堂室有兵<lb/>
之憂過於無兵臣已行各行省發厚給路費回籍一應<lb/>
闗要原把守地方僉軍旗民壯頂補家自為守人自為<lb/>
戰責之彼地居民保甲保長夫平時無飬兵之用則一<lb/>
<pb n="KR4e0207_WYG_001-27b"/>
時所費犒賞行糧無多事也倉榖可給紙贖銀可支其<lb/>
先年蘇公常鎮軍餉及應天等府恊濟銀毎年計該銀<lb/>
一十八萬九千四百二十八兩有竒并徽州府恊濟近給<lb/>
本地方用充兵費計毎年一萬一千六百一十八兩有<lb/>
竒民以為厲有損於民而無絲毫補益者合無候命下<lb/>
之日自隆慶三年起一併停免永不徴𣲖剪絶禍亂之萌一紓<lb/>
餉兵之困此民之幸一方之利亦國家之利也然臣所言者<lb/>
係是江南事勢通之天下事當改行今亦如是臣籍瓊山縣<lb/>
<pb n="KR4e0207_WYG_001-28a"/>
親見兩廣兵事年四十入官厯福建浙江江西南直隸<lb/>
等處正當冦亂時節聞之識者聴之道路未有不稱募<lb/>
兵貽害地方亦未有不稱養兵之費有損無益者人心<lb/>
同然祖制當復伏望皇上勑下該部凡臣所言及其他<lb/>
地方事體類臣所言一併覆議速與施行若謂俟我兵<lb/>
練成然後漸去召募二十年前曽有此議迄今未見練<lb/>
成一兵未見去一應募一言截斷而事定矣事定而祖<lb/>
宗之制千載一日矣支吾之説臣不敢為皇上道亦不<lb/>
<pb n="KR4e0207_WYG_001-28b"/>
願該部復作此等議論也<lb/>
　　被論自陳不職疏<lb/>
奏為自陳不職懇乞天恩亟賜罪斥别選賢能以當重<lb/>
任事臣於今三月初二日見邸報該吏科給事中戴鳳<lb/>
翔論臣沽名亂政大乖憲體臣即所計開逐一思省無<lb/>
一字是臣本心無一事是臣所行事跡言官誣妄臣請<lb/>
為皇上陳之蘇松常鎮四府路當衝要府縣官日以迎<lb/>
送過客為事小民寃抑雖有欲為分理之心而日無暇<lb/>
<pb n="KR4e0207_WYG_001-29a"/>
時往往棄置不理事涉鄉官舉監又憚勢豪寢閣不行<lb/>
臣聞之久矣臣到任之後所准状果是比前任撫臣為<lb/>
多通民隠抑強横也江南民風刁偽毎放告日状動以<lb/>
三四千計臣所准行二十分中之一而已循舊規月以<lb/>
初二十六二日放告非無日期也惟人命強盗貪官不<lb/>
拘日抱牌訴然三五日約止准一二状盡批府縣情重<lb/>
解審非臣自問自十一月以後則告人减前所准極少<lb/>
惟巡厯所至縣分准多如前謂越訴不笞有之誣告未<lb/>
<pb n="KR4e0207_WYG_001-29b"/>
嘗不加重刑駁允招巻厯可查考種肥田不如告瘦状<lb/>
蘇松常鎮有此民謡久矣府縣官招呈往往两可調停<lb/>
誣告擬罪輙曰姑念貧民愚民改輕擬詰之各官則曰<lb/>
一向如此江南民刁好勝非此不能解争息訟臣披先<lb/>
年招巻果若所言謂非法也曾援肥田瘦状之説刋告<lb/>
示以禁之臣援先日民謡以禁府縣鳳翔乃揑謂民為<lb/>
臣興謡臣列為告示乃自彰其過使鳳翔今日得為借<lb/>
口耶五年田土祖宗之制謂實有斷賣文契也蘇松四<lb/>
<pb n="KR4e0207_WYG_001-30a"/>
府鄉官賢者固多其人厲民致富者誠不為少為富不<lb/>
仁為仁不富自然之理也果有實賣文契耶臣於他府<lb/>
縣告係白奪之状間行一二惟華亭縣告鄉官状所准<lb/>
頗多葢華亭鄉官田宅之多奴僕之衆小民詈怨而恨<lb/>
兩京十三省無有也臣於十二月内巡厯松江告鄊官<lb/>
奪産者幾萬人向府縣官問故羣舉而告曰夫民今而<lb/>
後得反之也向諸生員問故則又羣聲而曰民今而後<lb/>
得反之也鄉官之賢者亦對臣言曰二十年以來府縣<lb/>
<pb n="KR4e0207_WYG_001-30b"/>
官偏聴鄊官舉監囑事民産漸消鄊官漸富再後状不<lb/>
准理民亦畏不告訴日積月累致有今日事可恨嘆先<lb/>
年士風不如是也為富不仁人心同憤乃鳳翔係嘉興<lb/>
府人嘉湖與蘇松接壤婚姻交際如一府一縣之人然<lb/>
鄊官富横則既知之素矣鳳翔果有為民為國之心不<lb/>
私親故舉而聞之皇上無不可也今本内隠下鄊官不<lb/>
説止説壮民隠下實賣契書不説止説五年巧為言説<lb/>
為鄊官立一赤幟不為小民伸理多年莫訴寃抑可以<lb/>
<pb n="KR4e0207_WYG_001-31a"/>
為言官哉鄊官自行清退田宅松江府申報數册到臣<lb/>
見在天理人心不容泯滅鳳翔獨無是心耶鳳翔不考<lb/>
其初據今日論謂民為虎鄊官為肉不知鄊官二十餘<lb/>
年為虎小民二十餘年為肉今日鄊官之肉乃小民原<lb/>
有之肉先奪之今還之原非鄊官之肉況先奪其十百<lb/>
今償其一所償無幾情見乎詞臣竊恐鳳翔居鄊亦是<lb/>
此等鄊官也祖宗設有軍士民壮今日别行召募成法<lb/>
之壞久矣臣於到任之後與各該管兵官計議計其不<lb/>
<pb n="KR4e0207_WYG_001-31b"/>
可驟散亦計其係是汛畢時分除去土兵福浙兵數不<lb/>
多聚論則多而散守十餘處地方分數則少散之不難<lb/>
水行者送至定海關陸行者送至杭州方給路費娶妻<lb/>
置産者原議不散謂其與土著無異也選練軍舍以充<lb/>
把守又革去供過客吹手䕶送并拘解犯人脆弱不堪<lb/>
敵冦民壮以存兵補之原議如此案巻具在賴各官計<lb/>
議停妥是以散兵雖多了無言説聞報之日排入都院<lb/>
賴湯兵備權宜救解不知鳳翔何聞何據也原練兵銀<lb/>
<pb n="KR4e0207_WYG_001-32a"/>
十一府州嵗共二十萬两奉㫖留五萬两毎十两内計<lb/>
免其三徵其一十一府州俱如此派奉㫖如是非各府<lb/>
置不理也十一府州一體而行何謂偏累止照㫖共派<lb/>
五萬两何謂兵粮仍派仍有加派徵之民輸之官臣必<lb/>
行文府縣必有冊巻臣能隠之耶鳳翔揑無作有不知<lb/>
何故連結倭好攻陷城池誓血為盟刦庫斬關行旅不<lb/>
通煙火斷絶事干地方非小小也臣欲自為遮葢巡按<lb/>
御史張問明巡鹽御史吳從憲巡江御史李紹先時常<lb/>
<pb n="KR4e0207_WYG_001-32b"/>
巡厯蘇松四府與有責焉縱重任在臣若彼不言為罪<lb/>
不小肯為臣遮葢耶鳳翔欲陷臣而揑為危言以欺皇<lb/>
上鳳翔之罪大矣蘇松四府水荒為甚是以臣議開吳<lb/>
淞江白茒楊家濵等河各州縣徧修圩岸塘浦支河興<lb/>
工賑濟江北之荒比蘇松尤甚刼掠之多其經奏聞屡<lb/>
矣謂亦募兵所致耶建徳縣原無驛逓非正路也二十<lb/>
年來行者憚江西驛傳道九江兵備道二衙門掛號裁<lb/>
革其路始通臣聞之久矣臣初到任即行池州府查議<lb/>
<pb n="KR4e0207_WYG_001-33a"/>
并移文江西九江道申復相同彼不愛彼江西之民而<lb/>
反欲臣行之耶詐稱勑訪民事乳臭童子此可欺之當<lb/>
路之官非婦人童子也府縣官禀説今年水災富家欲<lb/>
照往例取租佃户稱無收拖賴臣令之酌量災數二家<lb/>
均認哿矣富人哀此㷀獨又當再酌口説如此未有禁<lb/>
示先年粮長往往於收粮時先除還自己平日私債後<lb/>
算官數富豪亦乗出米之時伺逼償債公私並舉錢糧<lb/>
難完臣因府縣官之言有告示禁革謂待完糧後方私<lb/>
<pb n="KR4e0207_WYG_001-33b"/>
下取償非禁不許還債也臣官南通政日妾死於七月<lb/>
十五夜係自縊妻病死於二十四夜妾死於十一日之<lb/>
先妻死於十一日之後無妻先妾後妾毆妻一日致死<lb/>
之事錦綉叅謁臣二為部屬見堂官皆然未聞人謂堂<lb/>
官為僣居尊之分也臣未嘗差人越境拏人討船之辱<lb/>
臣所未諭皂隸説事少者五十金多者百金出金何人<lb/>
禍且立至何人被害狎慢士夫何官爵何名姓其他事<lb/>
端臣不敢一一煩瑣以瀆天聴鳳翔論臣揑有指實謂<lb/>
<pb n="KR4e0207_WYG_001-34a"/>
臣自徳州而下用夫一百名則驛逓有循環簿謂臣柴<lb/>
燭取足本鄊有司則番南二縣有用度數欺天玩聖臣<lb/>
查所准状并間之府縣絶無此語招案皆在陞任同知<lb/>
李世藩被皂隸索二十金李世藩見任南户部員外王<lb/>
司業被皂隸索三十金放免王錫爵見轉北司業擡轎<lb/>
直入二司中道致害夫皂拏責三十臣當時所遇二司<lb/>
今熊汝達張尚大周舜岳羅元禎見官廣西雲南廣東<lb/>
人口可問者臣不能箝其口使不言文巻在官者臣不<lb/>
<pb n="KR4e0207_WYG_001-34b"/>
能滅其跡使無徵驗臣所以謂無一字是臣本心無一<lb/>
事是臣所行事跡臣誠查省之久非敢上欺聖明強為<lb/>
辯説也皇上勑下該部逐一查勘可以知鳳翔之妄矣<lb/>
然鳳翔論臣毎言其小愚臣負國其罪實大夫總理提<lb/>
督皇上畀臣重權行無不可而足以有為矣賢能當之<lb/>
二三月而治化改觀無難事也蘇松常鎮賦役不均是<lb/>
第一事臣任九箇月矣而賦役未見均平次是軍務而<lb/>
軍兵未聞強壮禁誣告而刁訟未息禁浮靡而侈僣如<lb/>
<pb n="KR4e0207_WYG_001-35a"/>
初謂扶弱被侵奪而貧者自貧謂抑強肆侵奪而富者<lb/>
自富有臣如此負國之罪可勝言哉鳳翔論臣誣揑其<lb/>
小遺忘其大是非不明則政事惑亂近日科道諸臣奉<lb/>
公建言者固有其人其不公者往往逞已邪思㸃汙善<lb/>
類不為鷹鸇以報國過為蠅口以行私營營止樊人增<lb/>
懼憚閣部臣明知其非亦两可議覆而曰畏其口之繼<lb/>
也窩蜂難犯不得不然臣竊謂畏其口之公則可畏其<lb/>
口之不公則不可是非淆亂則國家之理亂由之三四<lb/>
<pb n="KR4e0207_WYG_001-35b"/>
年來公私並行議論騰沸賢否莫辯人無定趨有識者<lb/>
曰詩人之訿訿潝潝也臣願質虛實以明國是两可敗<lb/>
政死不願聞伏望皇上亟奪臣官别選英賢以代其任<lb/>
而又大舒乾斷别白是非微臣負國鳳翔欺君两不寛<lb/>
貸詩云君子如怒亂庶遄沮宗社幸甚臣不勝幸甚<lb/>
　　告養病疏<lb/>
奏為衰病不能供職懇恩曲賜歸田以延殘喘事科臣<lb/>
戴鳳翔論臣沽名亂政大乖憲體臣近見邸報皇上不<lb/>
<pb n="KR4e0207_WYG_001-36a"/>
加罪責著臣以原官總督糧儲聖恩廣大無可報矣臣<lb/>
復何言臣嘗謂今諸臣全犯一因循苟且之病皇上雖<lb/>
有鋭然望治之心羣臣絶無毅然當事之念互為掣肘<lb/>
互為排奬而又動自諉曰時勢則然哲人通變人無奮<lb/>
志治功不興國俗民風日就頽敝臣二經論劾衆口呶<lb/>
呶臣尚執已為是臣實見得是也孔子謂施於有政是<lb/>
亦為政總督巡撫推行之大小不同而施於有政事功<lb/>
則一臣尚欲以身為障回既倒之狂瀾以身為標開復<lb/>
<pb n="KR4e0207_WYG_001-36b"/>
古之門路蘇軾有言曰破庸人之論開功名之門而後<lb/>
天下可為臣日夕念之職任所到執理而行補報吾皇<lb/>
或可萬分一二也但任事在君臣孚契猶在年力精強<lb/>
臣氣體原弱從來疾病相仍古人稱五十始衰臣今年<lb/>
五十七去六十僅三年耳天道一周人身亦一變新春<lb/>
增年又覺衰憊目今痰氣交作血氣益虛毎一動發昏<lb/>
迷半日勉強視事不知臣者謂臣未衰臣之自視外強<lb/>
中憊衰弱為甚況臣母今年八十一一向隨任視事之<lb/>
<pb n="KR4e0207_WYG_001-37a"/>
餘得以左右侍養而老人樂所自生日念鄊井臣報君<lb/>
事母交戰胷中論臣衰年義當奉母伏望皇上察臣苦<lb/>
情臣前自陳俯伏俟罪萬一皇上寛恩不加罪譴賜臣<lb/>
回籍永終田里臣廣東瓊山縣人瓊山萬里京師㣲臣<lb/>
忠悃無日可達臣再有一言焉臣叨任巡撫凡所施為<lb/>
竭盡心力一皆採訪民言考求成法民利與興民害與<lb/>
除不可易也伏願皇上仍勑新任撫臣勿以臣受謗而<lb/>
輕改臣事忠信之事蠻貊可行勿謂鄊官過客口大難<lb/>
<pb n="KR4e0207_WYG_001-37b"/>
犯不可不厚小民口小口碑不得上聞而不恤小民仍<lb/>
勑閣部大小臣工不得如前虛應故事不得如前挨日<lb/>
待遷必求仰副皇上求治之心毋負平生學古之志不<lb/>
求合俗事必認真九分之真一分放過不謂之真況半<lb/>
真半假者乎閣部臣之志定而言官之是非公矣閣部<lb/>
臣如不以臣言為然自以徇人為是是庸臣也是不以<lb/>
堯舜之道事皇上者也宰相奉行䑓諫風㫖多議論少<lb/>
成功遂階宋室不競之禍我皇上何賴焉胡銓之告孝<lb/>
<pb n="KR4e0207_WYG_001-38a"/>
宗曰勿聽婦人言今舉朝皆婦人皇上勿聽可也<lb/>
　　乞治黨邪言官疏<lb/>
大理寺右寺丞臣海瑞謹奏為懇乞聖明賜乾斷重治<lb/>
黨耶言官以定國是以正人心以扶宗社事古昔聖王<lb/>
謂天子君臨天下一已聞見不能及逺以其責寄之䑓<lb/>
諫之臣故臺諫之臣為天子耳目夫人一身必目而後<lb/>
能視必耳而後能聴官名耳目重任也臺諫膺此重任<lb/>
切任是以苟有論列必隨天下公議公議所是臺諫亦<lb/>
<pb n="KR4e0207_WYG_001-38b"/>
是之非天下之公是不敢是也公議所非臺諫亦非之<lb/>
非天下之公非不敢非也廣束道試監察御史齊康正<lb/>
皇上耳目所寄也其論輔臣徐階備載貪穢實跡中外<lb/>
傳聞人人駭異夫徐階輔弼先帝十五年無能改於先<lb/>
帝神仙土木之誤律之大臣以道事君之義階誠歉然<lb/>
矣然階與惡嵩同相十一年嵩以其貪階以其㢘嵩以<lb/>
其邪階以其正惡嵩父子迄不加害罷黜惡嵩以來階<lb/>
為首相天下駸駸然有向治之漸謂非徐階翼賛之力<lb/>
<pb n="KR4e0207_WYG_001-39a"/>
不可也今以老臣復相陛下陛下信而任之其才與徳<lb/>
諒亦昭然莫逃於聖鑒下矣孟子第人臣品類謂有事<lb/>
是君則為容悦者有安社稷臣者以安社稷為悦者也<lb/>
徐階心在社稷是雖畏威保位間不免於容悦順從而<lb/>
隨事調和足小補於天下且其不招權不納賄素所親<lb/>
厚事在當斥而不為之容素所怨惡事在可取而不為<lb/>
斥逐古之所謂休休有容克伐怨欲不行焉階亦有之<lb/>
有臣如階者天民大人品題不及謂非一時之選社稷<lb/>
<pb n="KR4e0207_WYG_001-39b"/>
之衞也哉臣之所言中外公議徐階一大公斷案也齊<lb/>
康身為御史任陛下耳目之寄乃敢不顧公是公非揑<lb/>
架無影虛詞汙辱宰輔次相李春芳清勤慎守保惜名<lb/>
節均之可必其為善不為惡人也康奏連及焉善人君<lb/>
子齊康一網打之矣康將以其狡且兇如髙拱者謂有<lb/>
才力而遺之以輔陛下禍天下乎盜賊資性兇強刀矢<lb/>
慣熟故殺人刦財無所不至小人非才不能動人小人<lb/>
非才不能亂國今天下動極而疲正宜崇惇大養和平<lb/>
<pb n="KR4e0207_WYG_001-40a"/>
續一綫之脉以躋之生全之區其汲汲也復付兇醫再<lb/>
施毒劑識者知其不可康乃以是為非以非為是欲陛<lb/>
下斥階而用拱焉臣不知康之心何心也惡如髙拱誠<lb/>
不可一日使居輔弼以當鈞軸備在南北科道十三疏<lb/>
中中外共知臣不必贅論所可恨者齊康甘為鷹犬受<lb/>
髙拱指使搏噬善類顧一已爵禄不顧天下安危罪浮<lb/>
於拱矣宋楊甲試邑有聲部使者以不降意誣劾之時<lb/>
有猫噬鸚鵡罪無可恕之説康職為御史不咋如䑕之髙<lb/>
<pb n="KR4e0207_WYG_001-40b"/>
拱反噬鸚鵡之徐階情可恕乎伏望皇上細加體察如果<lb/>
臣言不謬速賜乾斷罷斥髙拱將齊康重加刑治以為<lb/>
人臣黨邪不忠之戒庶階春芳得以安位行志朝無小<lb/>
人君子道長天下幸甚宗社幸甚臣不勝戰慄恐懼之<lb/>
至為此具本親齎謹具奏聞<lb/>
　一時誤聽人言説二公心事俱未的確中𤣥是箇安貧<lb/>
　守清介宰相是箇用血氣不能為委曲狥人之人一時<lb/>
　保留存翁攻中𤣥者頗多中𤣥嘆曰非鄉愿不可以得<lb/>
<pb n="KR4e0207_WYG_001-41a"/>
　人聖人中和氣象行無過差有不得人者乎中𤣥説<lb/>
　於責已不是世俗習為和同論世俗則是耿楚侗以<lb/>
　貪戾二字論説戾之害大以戾病中𤣥最當其他大<lb/>
　抵出私見黨同不然也然中𤣥後出首相吏部可為<lb/>
　之權一旦在已何如哉何如哉人言嘖嘖縱中𤣥果<lb/>
　無入已之贓不能防閑覺察以致有是入已入人其<lb/>
　罪不大相逺縱舍此一節不論首相設施吏部黜陟<lb/>
　猶夫人而已興利除弊亦未見其有以當人心合天<lb/>
<pb n="KR4e0207_WYG_001-41b"/>
　道比隆虞夏反我國初良法守而行之中𤣥其得為<lb/>
　賢哉瑞嘗先謂存翁不如中𤣥之髙中𤣥不如存翁<lb/>
　之穏悔已一言之誤於中𤣥有深望焉非以伊傅周<lb/>
　召望之也我朝諸公稍陟髙位便是全然模稜養望<lb/>
　因因循循度日保官孟子謂自以為是而不可以入<lb/>
　堯舜之道今之謂也國無幸矣民無望矣中𤣥鬱火<lb/>
　强陽猶可藉之進飲食嗜味調攝真陽反手而之太<lb/>
　和元<hi>闕</hi>
<pb n="KR4e0207_WYG_001-42a"/>
　　贈䝉生徳範還遺金序<lb/>
今天下何世哉予筮仕得逰中都厯天下既歸鄉閭嘆<lb/>
世君子毎有財帛世界今不如昔之説予始聞而疑之<lb/>
以為此特市井小人自為風俗性中只有箇仁義禮知<lb/>
我輩讀書知禮義辯别素明天光煥發當不如此已而<lb/>
交與益衆更厯既多乃知我輩出沒於聲色貨利之塲<lb/>
不得不已奔走於富貴利達之際老死不休蟻之附腥<lb/>
膻蛾之投爝火無以異也視市井輩反為過之古昔公<lb/>
<pb n="KR4e0207_WYG_001-42b"/>
道大同利無彼已下此小康下此人漸澆漓叔世季世<lb/>
利趨便奪發塜詩書詩云曾是掊克曾是在位此直叔季之<lb/>
下者耳講明於讀書窮理之時不自欺心於暗室屋漏<lb/>
之際難乎其人又不必言矣攘攘利往天下皆然也而<lb/>
誰與易之予之誦此言久矣一旦鄉龍岐父老抵予舍<lb/>
揖而言曰村䝉生端字徳範縣庠弟子員也素有行義<lb/>
問厥所以則曰先辛未三月海㓂犯村舉村挈家奔散<lb/>
家用百凡無暇為顧余達妻特持包袱裹銀四十两及<lb/>
<pb n="KR4e0207_WYG_001-43a"/>
餘物匆匆失之生後至左右前後無有見焉生亦不知<lb/>
得之者逺近間人物也數日得失主人氏當官衆完璧<lb/>
歸之包袱内藏纎芥無失先是張氏訟官疑似扳指官<lb/>
追為急乃生心事白日青天有是舉也不徒决疑獄於<lb/>
一朝而因得以脫周隆張衡鬬争不已之患不為利已<lb/>
不為禍人分金酬復生視之若將凂焉余達之懇求村<lb/>
衆之慫慂生原非我有原無此義之言又若義利之辨<lb/>
有以豫明於先取舍之分不待今日慮之而後得之者<lb/>
<pb n="KR4e0207_WYG_001-43b"/>
吁賢矣失主未明遲回有待今日慮事之周也今居家<lb/>
以禮孝友無間姑勿悉只今財帛世界居財帛世界之<lb/>
中獨能自脫於財帛世界之外義利之辨别不爽屋漏<lb/>
之昭監如見有之乎不復有斯人也而今或有之詩云<lb/>
誰將西歸懷之好音因鄊父老請不辭而為之序縣奬<lb/>
生喻義學憲王公進生廪膳生加優禮上人之所自為<lb/>
可矣生志趣逺大舉此措之何所不可區區見與於人<lb/>
生之初心不如是也不詳及云<lb/>
<pb n="KR4e0207_WYG_001-44a"/>
　　贈史方齋陞浙藩大叅序<hi>為郷士夫作</hi>
瓊去京師萬里而遙國初以憲臣遙制至憲宗純皇帝<lb/>
始令分巡道兼飭兵坐按識者以權重勢專補按軺之<lb/>
所不及民之幸也然賢者藉是權以安民不肖者則藉<lb/>
是權便已甚者不必言矣賢者不免大抵雜雅俗半真<lb/>
假行已清濁有養望待遷之心而無毅然有為之念官<lb/>
則利矣民無利焉至今我生不辰田里嗟怨人思國初<lb/>
之安不見今日之利勑諭事理天顔咫尺瑞未之有聞<lb/>
<pb n="KR4e0207_WYG_001-44b"/>
也閩晉江史公以嘉靖乙丑守瓊旋晉兵備今七載不<lb/>
貪一節已出士民望外矣其政事則又井井條理胥吏<lb/>
不得援為奸蠧省徭費清符牒詳訟獄寛捶楚三州十<lb/>
邑之人前所不便及所願欲而不得宜天下并宜於瓊<lb/>
者公先後皆罷行之大者文詳小者立變瓊内黎外海<lb/>
㓂亂頻仍民自視無一日寧矣當事者動以閉城退守<lb/>
為䇿殘野飽食去來聴之平時無保障之功際變無禦<lb/>
敵之勇幾不知兵備道為何職矣今昔異位公獨毅然<lb/>
<pb n="KR4e0207_WYG_001-45a"/>
以身迎敵為士衆先昔之驕子兒戯盡法律之與守瓊<lb/>
日持法不阿無異雖經敗衂不易初心士之不以成敗<lb/>
論人者知公認真之心而奉行勑諭庶幾矣士論謂周<lb/>
殿山之方正方松崖之才守胡嵿泉之峭直胡南山之<lb/>
和易公兼有之勤訓練似顧洞陽志平㓂亂似涂伯輔<lb/>
今晉秩恭浙藩政願得一言以贈夫公昔以宜天下者<lb/>
宜瓊矣以宜瓊者行之雖天下可也何有於浙昭昭政<lb/>
績具在口碑不為悉焉可也所願於公者無替克修之<lb/>
<pb n="KR4e0207_WYG_001-45b"/>
功益廣含宏之度無私黨矣行之有未至率直道矣擴<lb/>
之有未周皆性分中不滿分也詩云如彼飛蟲時亦弋<lb/>
獲用書以贈<lb/>
　　黄廣臺思親百詠序<lb/>
孟子以善養浩然之氣自許集義慊心以入則孝出則<lb/>
弟守先王之道以待後之學者自任修此孝弟養成此<lb/>
浩然泰山巖巖塞於天地孟子之所以充滿於其身者<lb/>
不徒然矣斯道也堯舜開之史臣約之曰惟精惟一允<lb/>
<pb n="KR4e0207_WYG_001-46a"/>
執厥中舜以徽典繼堯孟子以養氣上接堯舜無以異<lb/>
也然二典隠而不發知言養氣憤激人心源無異也而<lb/>
孟子益為之擴其流焉韓愈氏嘗推尊孟氏以為功不<lb/>
在禹下以此而已自是而後上之人無斁譽髦斯士毎<lb/>
以士氣言之鼓舞誘掖言氣不言義配道與義而義存<lb/>
乎其中矣義氣節氣之説大抵宗㫖孟子以浩然之氣<lb/>
養士以繼往開來之責道徳性命之㣲屬之士也聖君<lb/>
賢相百爾有作得士為功而今之士下應上求則有大<lb/>
<pb n="KR4e0207_WYG_001-46b"/>
謬不然者誦孟子養氣之言不知求之入則孝出則弟<lb/>
之義職在庠序朝廷官之曰弟子師弟子師云者無能<lb/>
可否於諸士子之間建空名於諸士子之上弟子行之<lb/>
師和之去孟子粹然仁義道徳之言别為一種無謙遜<lb/>
無長上競利鬬狠世俗之氣唐代肅而下大學生醜行<lb/>
無賴今日如之商賈之心屠儈之行乃留更僕未可言<lb/>
也是舉也是義也至大至剛配義與道有之乎其最髙<lb/>
焉者决状元進士於科第之榮而亦不出於貪饕富貴<lb/>
<pb n="KR4e0207_WYG_001-47a"/>
之念有秀才之名無士氣之實顒昻蹇蹻較之孟子雖<lb/>
若毫釐之差義利邪正較之孟子不啻千里之謬過大<lb/>
學之門而不敢跼顧尚何能仰視其學徒者哉濟濟多<lb/>
士瑞嘗目擊一方反之天下思及天下驗之一方同流<lb/>
合轍為我國家二百年養士痛而曰浩然之氣將絶響<lb/>
於今日也安得孝弟之人語之以師長之職一旦廣臺<lb/>
黄先生執思親詠刻示予更祈櫽括以為弁曰將執之<lb/>
令諸弟子見其端知其悉循循善誘有依據也先生教<lb/>
<pb n="KR4e0207_WYG_001-47b"/>
長沙長陵水名人士皆有端範貞教之頌先聲有在非<lb/>
苟禄建空名於諸士子上人也身言兼之迴道術於既<lb/>
倒返士氣之方頺師道立善人多朝廷正而天下治有<lb/>
望矣用是不辭而為之序詩云孝子不匱永錫爾類廣<lb/>
臺錫之真正大英雄却於戰戰兢兢臨深履薄得之晦<lb/>
菴之説得統孟子諸士子慎毋以予言為不然云<lb/>
　　贈王朋江陞寧波府太守序<lb/>
自秦而下天子奉天撫有天下内公卿外守令殷輔參<lb/>
<pb n="KR4e0207_WYG_001-48a"/>
陪官惟備矣君子謂惟守令為重葢先王以其不能獨<lb/>
理者付之諸侯今以其不能獨理者付之守令今之守<lb/>
令古之諸侯也我祖宗待守令加隆繩守令之法亦加<lb/>
嚴悉日久法玩皇上御宇吏治一新銓部諸臣拳拳然<lb/>
守令為念然迄無如孔門由偃漢世卓魯龔黄應上求<lb/>
者起於官為傳舍不如私土子人之專入仕之初有異<lb/>
心矣而又聖賢之言不足以破世俗好官之論患得失<lb/>
為初心善承迎為完計理不勝欲而卒之民之於守漠<lb/>
<pb n="KR4e0207_WYG_001-48b"/>
然不相關矣論者欲為核實之方久任之法久之誠是<lb/>
也此自國法言之為良耳法有所不及君子一體萬物<lb/>
不以時而加損率性而行不因人為作輟是故立本於<lb/>
田宅樹畜之先和心於庠序孝弟之後文為經綸武以<lb/>
保障仁興利明詰奸隨事而應應於其方莫非為民計<lb/>
也亦莫非自性而來也彼居然世俗之論無忤於撫按<lb/>
無忤於鄉士大夫而又欲無拂於民簿書催科儀文獄<lb/>
訟富與教無聞焉性中曾有是來乎傳曰心誠求之雖<lb/>
<pb n="KR4e0207_WYG_001-49a"/>
不中不逺矣言保民也保民而分所保之念於干譽之<lb/>
人此時此心為誠為偽心誠求之自性而求之也性無<lb/>
是來君子率性是故上欲官之執此以往同所性於人<lb/>
上不欲官之執此以歸守所性於已聖賢之道也道自<lb/>
聖賢參於天地故愚嘗以為據孔孟之説而行之官之<lb/>
善也别為一種巧宦之説圎變自今不自古昔不善官<lb/>
者也而未易與俗人言也隆慶三年春寧波守缺銓部<lb/>
以朋江請天子俞之朋江能於性者也乃浙溺女貪詐<lb/>
<pb n="KR4e0207_WYG_001-49b"/>
之風淫靡㳺食之俗今得以改於其舊一人標凖而世<lb/>
俗之論破矣用是因同鄊輩欲為贈忻然書之若夫縣<lb/>
令之政御史之真君子曰青蘿先生為不亡者古人愛<lb/>
人不以頌而以規言可畧也<lb/>
　　贈史方齋陞浙藩大恭序<hi>為两學師生作</hi>
瓊古珠崖郡今敝區矣貨饒之名尚在人耳有吏於此<lb/>
後視今今視昔未涉鯨波先營囊槖甚者蓄貨積實如<lb/>
餓豺狼上率下法貪濟貪而民日居割剥吞噬中矣且<lb/>
<pb n="KR4e0207_WYG_001-50a"/>
地去京師萬里按軺不及毁譽易淆甚哉賢者之難也<lb/>
莫能久於其位而貪者酷者焉能有無者比比巧彌縫<lb/>
䝉私庇無利於民有悦於上謝令去不亟上官不我亟<lb/>
也中人值此干譽動心百計逢迎無恤人已暮夜無知<lb/>
𤓰子海物不可得而言矣奪諸彼以予此且惟藉譽口<lb/>
則申媚之士子鄉官之奉一需之民而民愈難乎其為<lb/>
生矣遐陬肆意貪泉負心嗟嗟逺民蘇息何日閩方齋<lb/>
史公來自晉江守瓊旋晉兵備七載一日如節省民費<lb/>
<pb n="KR4e0207_WYG_001-50b"/>
嚴勑吏胥謂民寃之所及也天水違行雖小而慎姑不<lb/>
為悉珠瓊之名人所忻得公習覩之矣餽遺先例公無<lb/>
犯焉土貨民財不入胸次脱於其俗愜人心矣燕喜課<lb/>
士訓先仁禮得一善惓惓然奬而納之惟法所至則又<lb/>
小民同公不士故異愛民愛士有權衡焉先例貨若士<lb/>
而遺民不與行也持法不持私後先政事大率如此書<lb/>
曰罔違道以干百姓之譽罔咈百姓以從已之欲公其<lb/>
有焉以此益民民得蘇息先時兒戱論兵公身先士卒<lb/>
<pb n="KR4e0207_WYG_001-51a"/>
㓂來迎敵退躡踪士驕將慢不奉上命舊矣公一以法<lb/>
律之事有誅之不可勝誅者不得已存化行以漸之心<lb/>
而實執孫武宫嬪之法屡經敗衂益厲初心士之不以<lb/>
成敗論人者反公重焉知公也誌紀黎亂屬之涂棐之<lb/>
才與志十字郡邑公日夕未忘也外㓂方殷業未暇及<lb/>
可謂有其志矣士論上周桞塘殿山次及公言兵則謂<lb/>
公發揮之可涂上下今晉恭浙政乞言以頌夫公奉職<lb/>
不恤身執法不為黨淡泊養心不見貨利是道也普之<lb/>
<pb n="KR4e0207_WYG_001-51b"/>
天下可也何有於浙士心鏡善惡無係於私可念也用<lb/>
是不辭其請且使後公者知有士論公晉級有日亦思<lb/>
為瓊計云儒有髙不臨深言無忌也今日私恩明日公<lb/>
法漢人行之毋替發揚之功益廣兼包之度一體萬物<lb/>
蕩蕩平平又諸士終惟厥初之望頌不忘規意也併書<lb/>
以贈<lb/>
　　夀南瀛吳公八十一序<lb/>
南瀛先生吳公家郭南自幼以忠信之美聞於黨里雖<lb/>
<pb n="KR4e0207_WYG_001-52a"/>
溺於世俗華靡之中不安於世俗華靡之習谷神不死<lb/>
謂天地根荘老發之世之言養生者宗焉公得天之美<lb/>
不期近似已而業郡庠賔上國交及天下貌古心實識<lb/>
者器之藏其虛寂之體而不能顯其因應之用師荘老<lb/>
而失焉世有之矣嬰兒未孩𤣥牝完固然區區内守無<lb/>
補於人無禆於天下國家君子無取焉弱志強骨荘老<lb/>
非為養生計也養生之秘率不外是存養立命言其功<lb/>
還虛久視推其效無二説也公壯年學問本原於孔孟<lb/>
<pb n="KR4e0207_WYG_001-52b"/>
發揮充拓執古為貞宅御今為應塵實之荘老厯仕歸<lb/>
田中道若性瑞嘗掇其始末秀才事業無傳於人不必<lb/>
言矣世宗皇帝鋭然有為初年志趣超三邁五雖土木<lb/>
一役亦罕有以是當簡在者公晉甲科郎署工部適承<lb/>
其會鮮我方將經營四方進四品留用駸駸然世宗之<lb/>
視公大用指日矣念彼共人取途權要公上答天子下<lb/>
揖相公凝神抱一執此而往泊如也以此罷歸亦竟以<lb/>
此自信雖享有田園之奉而胸次悠然實超然於富貴<lb/>
<pb n="KR4e0207_WYG_001-53a"/>
之表怡怡閭里將若終身且日規日勸謀與鄊人同歸<lb/>
於道事之苟陷不明則亦已矣一有明焉子姓至親法<lb/>
不為諱失之於前復之於後與先日逆覩嚴氏今日誅<lb/>
亡守一不阿無異張公藝以九世聞無能改於武后之<lb/>
非而重髙宗隠忍之過君子尤焉公不為無忍不為百<lb/>
忍白日青天其心其事大率如此用能滌除𤣥覽開闔<lb/>
天門斂藏於專氣致柔之淵迅通於沖用不窮之會惟<lb/>
公得天惟天夀公不偶然矣瑞公門弟子所願百嵗師<lb/>
<pb n="KR4e0207_WYG_001-53b"/>
公今癸酉二月八日公八十一誕辰也鄊父老子弟謂<lb/>
予知公徵一言為公頌先得我心樂共此舉鄊人之言<lb/>
又曰公父復菴唐尚書諱賢秀為瓊始祖公繩祖武發<lb/>
祥有在復其見天地之心乎天下之道蔽於是矣凝神<lb/>
立命無越於此復菴獨觀於復惟公以復得天源蓄流<lb/>
長父作子述詩云樂只君子胡不黄耉樂只君子保艾<lb/>
爾後公父子以之并書以頌予傷公之未究厥用也載<lb/>
營魄抱一言公言其心也榮公之夀本於復菴原其自<lb/>
<pb n="KR4e0207_WYG_001-54a"/>
也道其實也唐尚書公世逺事湮言可畧云<lb/>
　　贈周桞塘入覲序<lb/>
善言仁者莫如伊川伊川之言曰仁者以天地萬物為<lb/>
一體天地萬物為人性所必有天地萬物為人道所當<lb/>
行仁人性也少有不盡之分而生人之道缺矣我祖宗<lb/>
設官分布寰宇待守令至隆律守令亦急而峻夫其特<lb/>
於守令加之意者葢天地萬物之性于守令也體之專<lb/>
天地萬物之性于守令也行之切廣土衆民君子欲之<lb/>
<pb n="KR4e0207_WYG_001-54b"/>
欲我性也是故寒為之衣飢為之食争奪焉與之息有<lb/>
倫理焉講明使之知所趨事為之制曲為之防猶之吾<lb/>
身言身則疴痒呼吸之必調言道則起居食息之惟慎<lb/>
是故守率守之職令率令之職而性道行乎其間矣慨<lb/>
自性學不明國法日久弛玩謀家利已之念勝彼萬物<lb/>
一體之初不曰官所以行吾性也而曰資之以榮吾家<lb/>
也操筆而儒者操戈而盗蘇老泉未若逺之可憂萬里<lb/>
京師之瓊實當之閭閻疾苦之情顦顇之状生靈之命<lb/>
<pb n="KR4e0207_WYG_001-55a"/>
懸於守令不懸於天子尤有難乎其為言者矣桞塘周<lb/>
公今三月涖瓊一以聖賢中正之道行之即所行政若<lb/>
宴僚屬清符牒懲惡勸善節用愛人和平之中嚴毅濟<lb/>
之宛然顔賜由宓諸人矩度下車之日百利隨興百弊<lb/>
隨革無所不罄其心矣諄諄焉教化先之舉斯民同歸<lb/>
於善公用道學飭吏治龔黄卓魯不足為公言矣不徒<lb/>
從事於簿書獄訟之間而直探斯民心心相感之妙用<lb/>
聖賢凖矱收聖賢治功窮谷深山莫不翕然有去惡惟<lb/>
<pb n="KR4e0207_WYG_001-55b"/>
公是從之心莫不忻然以前無有也為公頌若不屬已<lb/>
自與已不相干前後之守則然也公認得為已何所不<lb/>
至二百年來民情今日始洩二百年來民心今日始安<lb/>
秋八月藩司擬公入覲遵王制也瓊民幸公之來悲公<lb/>
入覲於公又不免一嵗之隔赤子慈母可朝夕離乎士<lb/>
大夫之情與民同之徵予一言為公贈予嗟吏治不貪<lb/>
則俗古君子不可復見於世也於桞塘見之忻然書此<lb/>
以贈且以促公覲事畢而來歸速慰民望焉<lb/>
<pb n="KR4e0207_WYG_001-56a"/>
　　贈陳元山任古田司訓序<lb/>
聖天子夀考作人付其事於國子學在外付之府州縣<lb/>
庠成周九两繫民師用賢儒用道我朝因之重選也近<lb/>
年以來學校官無可為諸弟子範者諸弟子自為就師<lb/>
特營舉業希科第執簿呼名一吏足矣三五員費民禄<lb/>
食共而為之銓司視是空名無補薄之不與權顯遷次<lb/>
士子得此因亦自薄一官終身素餐為事見今日之非<lb/>
不求之先日之是藉口為貧而仕習非不可破也而祖<lb/>
<pb n="KR4e0207_WYG_001-56b"/>
宗設官初意無可言矣元山陳先生幼負大志一旦以<lb/>
資年應貢授古田學訓拜命天庭充然無卑貶其官之<lb/>
意日語人曰君子性定於天官爵不與胡安定教授蘇<lb/>
湖今如見也特非人為之耶吳沈諸賢相繼卿相我朝<lb/>
有初志剛氣邁予聞而嘉之願一言為元山助元山之<lb/>
所已知者不必言之矣夫君子講道於讀書窮理之時<lb/>
而不能不移易於外與物交之際是則世俗之論天下<lb/>
皆迷牽之而已浩然之氣原自天與惟孟子發之後世<lb/>
<pb n="KR4e0207_WYG_001-57a"/>
因之有士氣之論夫士威武不能屈富貴貧賤不能移<lb/>
任以天下誠非復養浩然長河東注百折而不回焉不<lb/>
足與有為也以氣養士無遺説矣然孟子義慊以生今<lb/>
人争克助之長一切利則趨勢則競無長上無謙遜莫<lb/>
能由孟子之浩然會堯舜之精一小人而無忌憚也皆<lb/>
以士氣言之俗謂秀才為難管言氣之無有於道也學<lb/>
校官不能止其用氣之邪反或和其用邪之為當相率<lb/>
為謬周敦頥曰師道立則善人多善人多則朝廷正而<lb/>
<pb n="KR4e0207_WYG_001-57b"/>
天下治矣其能之乎差若毫釐謬以千里是無惑乎聖<lb/>
天子臣無克艱之思心膂恒難其寄之嘆皇皇當宁若<lb/>
無一臣可為倚賴也朱晦翁告陳同父曰真正大英雄<lb/>
却於戰戰兢兢臨深履薄得之若氣血粗豪一㸃使不<lb/>
著也與孟子浩然之㫖正相發元山正氣人也予慮其<lb/>
或牽於世俗之説也用是即士氣之直養無害配道義<lb/>
者以為贈元山之所已知者少有過焉吾氣正而相説<lb/>
以解矣不必言也<lb/>
<pb n="KR4e0207_WYG_001-58a"/>
　　贈顧懷東晉京兆丞序<lb/>
天子奉天子民我祖宗臨御在外以其事付之府州縣<lb/>
布政使統之两京二十府直隸六部順天應天不以直<lb/>
隸稱秩三品體貌與部寺一根本重地天子所寄以奉<lb/>
若天道父母吾民尹若丞其選也王化首被四方瞻仰<lb/>
故凡爵位服命望司府特崇重焉列聖率由未之有改<lb/>
至今晉秩往往六卿之亞布政使無及焉人榮且崇之<lb/>
亦未之有改問職分事庶富教無聞焉素禄曠官視外<lb/>
<pb n="KR4e0207_WYG_001-58b"/>
司府為甚彼其人之自視初不曰食浮所事人也銓部<lb/>
亦初不曰職業不修人也其弊起於飬望待遷之説謂<lb/>
官列九卿不應復爾細務又畿甸法工部理街渠御史<lb/>
分五城巡察厰衞㢘奸犯近侍董國威拱衞宫闕奠一<lb/>
人府縣事無侵及也今也不然有侵而為之者四者權<lb/>
力與府尹丞抗彼侵之從而與之事可自行者謂體貌<lb/>
隆重不當為侵奪於人者謂先例於是不能反制無是<lb/>
也而今自失之順應之民休戚於尹丞不相關涉尹若<lb/>
<pb n="KR4e0207_WYG_001-59a"/>
丞今日人猶榮且崇之吾誠不知所以為崇不知其所<lb/>
以為榮矣懷東先生壬辰登進士第任給事疏大禮大<lb/>
獄諸臣恩宥與先皇帝争是非忠心義膽争光日月三<lb/>
十年危且賤安心處之無幾微見顔面誠知吾職所至<lb/>
而義與之俱未有守道而失官者毫髪詭隨不為也志<lb/>
氣既起塞於天地舉而措之無不可也今春以銀臺叅<lb/>
陟丞京兆詩云商邑翼翼四方之極聖天子化行先近<lb/>
於懷東乎屬之矣北上有日執贈處義懇即氣節稽事<lb/>
<pb n="KR4e0207_WYG_001-59b"/>
功占小於大忻然書此以復非為佞也若夫昧虞廷協<lb/>
恭之義漫不可否事占筆涉位署惟謹如韓退之所譏<lb/>
者又不必為懷東言之矣<lb/>
　　贈趙三山徳政序<lb/>
天下官於民稱父母自縣令始其切近於民稱官則一<lb/>
邑之人春温不稱官則一邑之人秋殺亦自縣令今天<lb/>
下令何以哉下民易虐取脂膏而囊槖之盗跖四知口<lb/>
雖不明其然心實視之天下同風為當然事其不然者<lb/>
<pb n="KR4e0207_WYG_001-60a"/>
狃於世俗行已清濁間於今為利之説執而行之上司<lb/>
過客鄉士夫有私厚焉秀才一介儒生無勢而有低昻<lb/>
口舌厚學校士又今人謂居官第一事也上下渾成一<lb/>
團私意心與口居之不疑又視為當然而行之矣貪者<lb/>
此其彌縫不盡然者此為要譽遷擢完全之計私厚用<lb/>
財物財物民之脂膏充之私厚聴鄊豪武斷貸於此寃<lb/>
抑於彼今之仕也為已曾有念及吾民不暇及其他者<lb/>
乎我太祖視民如傷執周書如保赤子之義毫髪侵漁<lb/>
<pb n="KR4e0207_WYG_001-60b"/>
者加慘刑數十年民得安生樂業千載一時之盛也今<lb/>
也不然變而雜犯其視之為當然已非一朝一夕之害<lb/>
矣況瓊去京師萬里貪泉易心毁譽淆雜予方悲豪傑<lb/>
之士無所待於人而興者無其人也萬厯天子登極之<lb/>
秋三山趙君以奉化邑慱任瓊令旬日間一邑忻忻向<lb/>
榮百凡改人視聴父老謂世道一新二百年來無此縣<lb/>
官也瓊今日得有機會飢食渇飲徳教流行交會之間<lb/>
説者之言有所感發而然非虛美也三山政績見紀瓊<lb/>
<pb n="KR4e0207_WYG_001-61a"/>
治録刻本其未詳者諄諄然禮義忠信桑綿麻豆日為<lb/>
小民喻勸相質為奴之俗用桞桞州方計移之里甲絶<lb/>
其費用紙贖捐之與民隨事而應無非民教民養先聖<lb/>
賢有行之法三山直方豈弟寔政寔心待小民温然可<lb/>
掬赤子慈毋不是過矣僚屬吏胥豪家奸黨先日借之<lb/>
為虛譽視為當然三山一以朝廷明罰勑法行之一時<lb/>
人快其峻目之曰趙御史愛三山者持不獲乎上民不<lb/>
可得而治矣之説三山曰獲乎上有道舍誠明而得之<lb/>
<pb n="KR4e0207_WYG_001-61b"/>
上吾不知之也吾不為之也三山氣剛行峻知有民不<lb/>
知其他大率如此用能脱小民於水火之中而不免置<lb/>
奸豪於夏日秋霜人所不堪之地謗言朋興願公之去<lb/>
良有自矣昔人不以得民難為子産病無得於勢豪敗<lb/>
類世俗之見曾足以為三山累乎學校有知識士無私<lb/>
計者忿然不平司訓馮先生率之乞一言為贈以釋且<lb/>
曰請有規焉士習以贈文市利予方病之今日不得其<lb/>
平而鳴視舊例遷奬則舉有大焉言之不可以已也為<lb/>
<pb n="KR4e0207_WYG_001-62a"/>
是不辭其請車攻之六章曰不失其馳舍矢如破并歌<lb/>
之應師生意若曰太剛則折不講於太和元氣區區鬱<lb/>
火強陽是務去焉庸醫也持鄊愿易血氣予不敢為三<lb/>
山願之矣<lb/>
　<lb/>
　<lb/>
　<lb/>
　<lb/>
<pb n="KR4e0207_WYG_001-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備忘集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集卷七</head> <lb/>
    <p>
<pb n="KR4e0207_WYG_007-1a"/>
欽定四庫全書<lb/>
　備忘集卷七<lb/>
　　　　　　　　　　　　　明　海瑞　撰<lb/>
　雜說<lb/>
　　嚴師教戒<lb/>
嘗讀至論謂尊崇正學在君師紹明絶學在宗師至發<lb/>
䝉後學而提督之又有教師職焉此歐陽永叔祖韓昌<lb/>
黎之嚴謹而宗風之者師固足重也若人能攻我之病<lb/>
<pb n="KR4e0207_WYG_007-1b"/>
我又能受人之攻非義友耶故尼父以善為芝蘭臧孫<lb/>
以惡為藥石君子能隆師親友則霧掃空澄纎毫不苟<lb/>
浩然之氣塞乎蒼㝠果何至是得力於師友者良多也<lb/>
夫人外無師友之益而欲所行之協於道亦難矣瑞為<lb/>
此懼一旦召神立腔子下誨之曰瑞女知女之得生於<lb/>
天地之間者乎有此生必求無忝此生而後可無忝者<lb/>
聖人我師一一放而行之非今所競躋巍科陟膴仕之<lb/>
謂也女今亦小寓於其間矣入府縣而得錢易易焉宮<lb/>
<pb n="KR4e0207_WYG_007-2a"/>
室妻妾無寧一動其心於此乎昔有所操今或為恼恼<lb/>
者一易之乎財帛世界無能屹中流之砥乎將言者而<lb/>
不能行抑行則愧影寢則愧衾徒對人口語以自雄乎<lb/>
質冕裳而有媚心焉無能以義自亢乎參之衣狐貉而<lb/>
有恥心焉忘我之為重乎或疚中而氣餒焉不能長江<lb/>
大河浩浩然而莫禦矣乎小有得則矜能在人而忌前<lb/>
有利達不能無競心乎諱已之疾凡百所事不免於私<lb/>
已乎窮天地亘古今而不顧者終亦不然乎夫人非無<lb/>
<pb n="KR4e0207_WYG_007-2b"/>
賄之患而無令徳之難於此有一焉下虧爾形上辱爾<lb/>
先矣天以完節付女而女不能以全體將之亦奚顔以<lb/>
立于天地間耶俯首索氣縱其一舉而終已於卿相之<lb/>
列天下為之奔趨焉無足齒也嗚呼瑞有一於此不如<lb/>
速死三復斯言凛若嚴師丁寧夏楚之督爾上紛如直<lb/>
友箴規啐詈之諍爾旁<lb/>
　　客位告辭<lb/>
君子之不能絶人逃世情也然文侯子美掃逕擁篲以<lb/>
<pb n="KR4e0207_WYG_007-3a"/>
迎孔北海亦有座客常滿之幸若不可一日無焉者情<lb/>
云乎哉瑞自㓜少能知識意竊有執焉紛紛世態其不<lb/>
當予心有日矣近有一二執此行者私自謂雖聖人復<lb/>
起不可易也其纎節所係尚無能特然拔鄙俗以超入<lb/>
於賢聖之域清夜揣較猶天地間不才子也而人或以<lb/>
固疾之夫瑞之所守豈偶然哉其不能以恟恟而易决<lb/>
矣然人非聖人幾微之不能自省一時之昏以怠者有<lb/>
之正須諸賢者提掇之力也顧無能以正道旁格方舉<lb/>
<pb n="KR4e0207_WYG_007-3b"/>
世俗之說居不疑而進焉嘻薰蕕冰炭之不相能固矣<lb/>
陳登無客主意小人欲臥百尺樓上臥君於地瑞非敢<lb/>
以此介懐念也有終鮮克雖瑞寧無一日若柳子所云<lb/>
河間婦耶用是惴惕以箴規磨切之道為諸賢者望故<lb/>
敢以此誦於下執事亦冀共成天地間一克似子也<lb/>
　　訓諸子說<lb/>
二三子之從游於吾者何為哉天之生此人也而百責<lb/>
萃焉古之人所謂通天地人曰儒大學之八條目知所<lb/>
<pb n="KR4e0207_WYG_007-4a"/>
先後其事也人非生而知之者孰能了此無惑故從其<lb/>
先得者而問焉其不免日程課於文藝者葢有司須此<lb/>
以貢士發揮而涵泳之於此與有力也其售不售不與<lb/>
焉今之從事於學有以聖賢自許者乎而决狀元進士<lb/>
於科第者人恒壯之此學奚自而來哉瑞於諸子有一<lb/>
日之雅於經授或未盡焉而飭躬勵行人之模範敢侈<lb/>
然自謂足以當之而無歉者然學求以復其良而已操<lb/>
心治心此不師而師之嚴切者諸子謂無以過我而師<lb/>
<pb n="KR4e0207_WYG_007-4b"/>
焉或可稽之經傳質之子史反之清夜瑩靈之氣固徒<lb/>
曰吾惟師之從要亦蔽焉而已聖賢以識真誨人其說<lb/>
備在方册踴躍於諷咏而不能以自己昂昂然張膽明<lb/>
目直欲毫髮終行之此日新之地也行之而牽於俗不<lb/>
免有怯心焉則志立而氣不充也仲由不恥縕袍之立<lb/>
孟軻藐大人伯夷之敢於非聖人而不顧時舉而服之<lb/>
心胷之間往來不置或者充養之有機乎不然徒綴酸<lb/>
文識陳語為後日富貴故鄉之計視百責於我何如縱<lb/>
<pb n="KR4e0207_WYG_007-5a"/>
其一舉而進立於卿相之列吾為二三子醜之矣夫求<lb/>
富貴利達而妻妾之羞泣從焉真心也施施而驕其妻<lb/>
妾失其初焉者也孔子得子路而有惡聲不入於耳之<lb/>
幸事師無犯無隱䆒其何以至於若此乎若子之無恥<lb/>
色忿而詞忤焉聖人不計也二三子何以復我<lb/>
　　教約<lb/>
延平府南平縣儒學教諭海　為申明教約事照得當<lb/>
職雖嘗有志於聖賢之學而質魯力薄終未能至於其<lb/>
<pb n="KR4e0207_WYG_007-5b"/>
間環顧其中無可以表率人者但志圖補荅一二而例<lb/>
之所得今官也一無以為諸弟子勵焉夫何以稱用是<lb/>
悚惕强自飭躬求是以為觀法地矣外有一得可持以<lb/>
為修進助者取為諸弟子論之本職欽承明命請以嚴<lb/>
師自處諸弟子今有一日之雅當以從令自盡一一遵<lb/>
信而強行之本職藉成以免尸曠之責本職幸也如其<lb/>
不然亦豈敢以姑息從事輕則威行夏楚重則兼請黜<lb/>
降是亦今日事也為教弛日乆諸弟子之不信吾說也<lb/>
<pb n="KR4e0207_WYG_007-6a"/>
先為諸弟子嚴之<lb/>
　　計開<lb/>
　一學問之道朱子所揭於白鹿洞學者五教之目父<lb/>
　　子有親君臣有義夫婦有别長㓜有序朋友有信<lb/>
　　為學之序博學之審問之慎思之明辯之篤行之<lb/>
　　言忠信行篤敬懲忿窒慾遷善改過修身之要正<lb/>
　　其誼不謀其利明其道不計其功處事之要己所<lb/>
　　不欲勿施於人行有不得反求諸己接物之要大<lb/>
<pb n="KR4e0207_WYG_007-6b"/>
　　槩備矣諸生率此而行夫何學之不進苐今人雖<lb/>
　　知聖門之教有在而每援事之無害於義從俗可<lb/>
　　也自恕則於此不能無戾試舉一事如册報類减<lb/>
　　年嵗甚者冒他方籍頂他人名原厥心未始不以<lb/>
　　通弊自諉也然徳之不修機實在此孟子曰學問<lb/>
　　之道無他求其放心而已矣葢言所知所行無非<lb/>
　　為存心設法也損年圖進此心已陷於不誠不一<lb/>
　　之地矣更學何事君子之過也如日月之食焉請<lb/>
<pb n="KR4e0207_WYG_007-7a"/>
　　為改圖約諸生五日内一一將年甲籍貫三代脚<lb/>
　　色從實寫報本學請提學道另行更造册籍諸生<lb/>
　　凢素行類此者亦痛自湔洗勿以惡小而為之庶<lb/>
　　乎不逺而復自此無不慊心之事集義以生浩然<lb/>
　　之氣為賢為聖異日為國家建偉業無難矣<lb/>
　一聖門之學在知行徳行屬行講學屬知慎自脩飭<lb/>
　　者决無不講之學真實讀書者肯棄身於小人之<lb/>
　　歸乎是故知行非有二道也然今稱徳行文章則<lb/>
<pb n="KR4e0207_WYG_007-7b"/>
　　當有辯孔子曰過我門而不入我室我不憾焉者<lb/>
　　其惟郷原乎居之似忠信行之似亷潔此其為人<lb/>
　　之概也今俗則惟此是譽諸弟子寧無若柳子所<lb/>
　　稱一凢人頌之自以為喜而陷於此者耶至吾輩<lb/>
　　之所謂義氣人者又自可笑非傲慢猛悍不遜不<lb/>
　　弟之為則出入衙門把持官長攻訐他人長短逞<lb/>
　　兇圖利之行孟子養浩然之氣平日以不見諸侯<lb/>
　　自守或人申棖之對孔子曰棖也慾焉得剛諸弟<lb/>
<pb n="KR4e0207_WYG_007-8a"/>
　　子請于此辯之今後凢一應優免訐告等事不由<lb/>
　　本學申請并先行稟說者縦有司見容本職亦不<lb/>
　　汝貸<lb/>
　一文也者所以寫吾之意也吾平日讀書體認道理<lb/>
　　明白立心行已正大光明吾之神也作而為文不<lb/>
　　過畫師之寫神者耳孔子涵養至到論語之言莫<lb/>
　　非中和氣象孟子善養浩然之氣論七篇者曰泰<lb/>
　　山巖巖焉葢自所見所養出之莫加毫末於間也<lb/>
<pb n="KR4e0207_WYG_007-8b"/>
　　孔孟之文天下至文論語七篇後人作文之法也<lb/>
　　今則舍此不務不求之心而求之講章墨卷臨文<lb/>
　　則取夙所記憶者改竄首尾影響模範就文求題<lb/>
　　則題意不可得求人則人品不可知將舉而見之<lb/>
　　行事間所言又無著實地歩夫朝廷養士葢欲異<lb/>
　　日為天下用諸士日逐營營必小有禆補後可乃<lb/>
　　今一生讀書作文於家國身心無毫毛補益謂之<lb/>
　　何哉昔之評詩者曰可惜一生心用在五字上愚<lb/>
<pb n="KR4e0207_WYG_007-9a"/>
　　於此亦云竟為濫惡之物以欺人非工之良也舍<lb/>
　　其梧檟而養其貳棘則為賤場師焉請試思之俟<lb/>
　　本職酌取數篇為式日後仍踵前弊不流之胷中<lb/>
　　而取之他人者縦極詞華亦加朴戒<lb/>
　一學以知為先讀書所以致知也昔輔漢卿㑹粹朱<lb/>
　　子平日教人之法定為六條曰居敬持志曰循序<lb/>
　　漸進曰熟讀精思曰虚心涵詠曰切已體察曰著<lb/>
　　𦂳用力兼之前博學審問數事讀書之法無越此<lb/>
<pb n="KR4e0207_WYG_007-9b"/>
　　矣今與諸生約將四書本經通鑑性理分為十二<lb/>
　　分應月考又自一月中分為二應朔望講書又分<lb/>
　　為三應日課諸生自量資力次者减性理再次者<lb/>
　　减通鑑再次者减經非甚不得已必宿號宿號者<lb/>
　　兩日背書一次復書一次畢講書用辰時三六九<lb/>
　　作課用已午時將作課發落前課不在號生員去<lb/>
　　學十里内者朔望赴學背復半月以前書送半月<lb/>
　　以前課在十里外者月考赴學後一日背復一月<lb/>
<pb n="KR4e0207_WYG_007-10a"/>
　　書送一月課發落月考在再考次日辰時取便村<lb/>
　　居生員也發落課亦同考用二十九日凡位次俱<lb/>
　　是本職編定無得攙越將明唱名平明命題唱名<lb/>
　　過至者責准考封門後至者従不到考者論作課<lb/>
　　規矩亦同諸凡程限正欲諸生著𦂳用力而又不<lb/>
　　失於驟迫若居敬持志四事則作文皆復有可驗<lb/>
　　者就先人之已試而立之法非作無益也諸弟子<lb/>
　　行之<lb/>
<pb n="KR4e0207_WYG_007-10b"/>
　一體用原無二道明經體也以之商確世務必有道<lb/>
　　矣第經術槩言其理世務非一一自其事而講求<lb/>
　　之有不能中肯綮而盡事情者昔胡安定以經義<lb/>
　　治事分教蘇湖其弟子多適世用今之三場五䇿<lb/>
　　正其事也乃今則徒懸括帖以應矣朝有多士而<lb/>
　　世務無賴者亦奚怪乎諸生如經史稍通堪居仕<lb/>
　　列者量將邊防水利等事每月約討論一二本職<lb/>
　　就中命䇿考試否亦於背復時詰其所以然今之<lb/>
<pb n="KR4e0207_WYG_007-11a"/>
　　攻議世務舉伯者之說也自謂適用而不知其謬<lb/>
　　多矣昔孟軻以輔世自處謀事齊楚則曰非吾所<lb/>
　　及至推其極亦不過強善以俟後人一步而已諸<lb/>
　　生慎之<lb/>
　一孔子曰君子不重則不威學則不固葢内外交相<lb/>
　　為養盡飭之道莫非進學養心中急事也今後諸<lb/>
　　生凡遇一應聖壽正旦等事并在學家居見官閒<lb/>
　　處拱揖拜立皆必如禮其有放縦不撿者除在學<lb/>
<pb n="KR4e0207_WYG_007-11b"/>
　　糾責外本職訪知亦行重治<lb/>
　一冠婚䘮祭之禮廢乆矣所以乆廢之故正以無士<lb/>
　　人為之倡率也葢小民未嘗學問知禮義見越禮<lb/>
　　者之耀俗従而效之無所紛華於世者則廢不舉<lb/>
　　遂致斯禮澌盡今後生員之家値冠婚等事敢不<lb/>
　　行稟併不依禮而行者痛治之其以父兄託詞者<lb/>
　　尤可惡夫本職拳拳於諸生者冀淑天下人也乃<lb/>
　　今不能淑一二親父兄耶諸生異日將為朝廷治<lb/>
<pb n="KR4e0207_WYG_007-12a"/>
　　平天下也乃今不能小小以禮齊家耶此等人不<lb/>
　　足與有為可知矣<lb/>
　一古者執贄以相見明有敬也矧弟子之有求於師<lb/>
　　者可無敬歟然受命以教與此則又不同葢師生<lb/>
　　分定朝廷為諸弟子求師不待諸弟子將敬而後<lb/>
　　求教官為朝廷設教不謂諸弟子不求而不教也諸<lb/>
　　生參見拜揖外不許更執貨物以進凡俗例所云<lb/>
　　送節酒食饌先生者俱不許舉行夫朝廷設有教<lb/>
<pb n="KR4e0207_WYG_007-12b"/>
　　官將謂為爾諸生益也寧曰剥諸生以肥教官耶<lb/>
　　伊尹耕於有莘之野而樂堯舜之道一介不以取<lb/>
　　諸人也一介不以與諸人也諸生欲以道義自處<lb/>
　　請先以道義處人<lb/>
　一學校類置公堂銀兩葢於生員之冠婚入學幇補<lb/>
　　起復等事酌為科歛以充學中費也夫冠婚等事<lb/>
　　諸生寧無小費乎有力者當共助之義也今反科<lb/>
　　剥其道何在或又謂無公堂銀則諸師費用無自<lb/>
<pb n="KR4e0207_WYG_007-13a"/>
　　出猶之可也一應上司綵帳於何取之夫上官果<lb/>
　　賢則諸生以文章為事歌之詠之傳之序之又不<lb/>
　　然而行人口碑之賢者得以光不朽矣不賢而歌<lb/>
　　頌及焉是諸生忍見一路之哭滅是非心矣且今<lb/>
　　帳文厯頌其美私居則痛訐其過匿怨友人孔子<lb/>
　　恥之本職誠不欲諸生為此不情舉動也延平多<lb/>
　　賢上官然執帳文而歸正賈誼所謂牆屋被文繡<lb/>
　　可痛哭流涕者而諸生獨何喜為之今日以革公<lb/>
<pb n="KR4e0207_WYG_007-13b"/>
　　堂為急帳文次之上人有縁是怪責者責在本職<lb/>
　　於諸生無與也<lb/>
　一諸生接見上人㑹典諸書明有禮節今後於明倫<lb/>
　　堂見官不許行跪學前迎接亦然本學在郭外接<lb/>
　　官不許離闗門出郊野憲司官至本縣一見後不<lb/>
　　許再同有司行三日揖有犯於各衙門罪人也亦<lb/>
　　勿得免冠叩頭奴顔哀免自貶士氣葢不特本職<lb/>
　　力能為諸生立一赤幟位尊者徳必大其遵制尤<lb/>
<pb n="KR4e0207_WYG_007-14a"/>
　　篤諉之曰一介書生可以生於人可以死於人有<lb/>
　　不得不舍禮以媚人焉是亦以小人心度君子腹<lb/>
　　也諸弟子無恐<lb/>
　一凢一應祭祀等事禮生并齎詔書人員俱本職秉<lb/>
　　公自行編取諸生但有言及者必加重責其因之<lb/>
　　射利又不必論矣<lb/>
　一郷賢名宦孝子節婦朝廷旌之禮之所以彰先徳<lb/>
　　勵後人也有未舉者諸生商確舉之舉之未正者<lb/>
<pb n="KR4e0207_WYG_007-14b"/>
　　商確請廢之知而不言異日將何以直言天下事<lb/>
　　耶學校公論所自出諸弟子行之<lb/>
　一諸生人衆本職稽考不能經乆記憶今立大簿二<lb/>
　　扇一稽徳一考學稽徳簿記諸生某月某日行某<lb/>
　　好事某月某日行某不好事責幾禮貌得失附焉<lb/>
　　考學簿記月日背復何書全記并記多忘少責幾<lb/>
　　記忘相半責幾記少忘多責幾考課之記如之寫<lb/>
　　字敬簡附焉嵗終執此厯厯稽驗參酌書之三等<lb/>
<pb n="KR4e0207_WYG_007-15a"/>
　　更為一大賞罰諸生失之前宜補之後不可當頑<lb/>
　　鈍無恥之責有厥初求一於終不可當始勤終怠<lb/>
　　之責<lb/>
　一諸生住居學左前後右某街某巷第幾家城中某<lb/>
　　街某巷第幾家約去學幾里某村第幾家約去學<lb/>
　　幾里書館如之師某與某生員同㑹一一具帖同<lb/>
　　年籍送學俟本職投之於簿此葢非獨以為號課<lb/>
　　呼喚之節諸生家之所行學之所習亦或縁此有<lb/>
<pb n="KR4e0207_WYG_007-15b"/>
　　知也<lb/>
　一學吏職在供寫文案今後紙筆費用俱係本職區<lb/>
　　處敢有因幇補等事索取生員一錢并為生員改<lb/>
　　洗文卷决無輕貸夫上人每每賤吏正為趨利酷<lb/>
　　也我於人無不愛且敬况爾之有勞於我耶苐本<lb/>
　　職養諸生如父母深閨養處子任爾納賂生其利<lb/>
　　心學校地光明潔净容爾一賤吏私為汚穢理必<lb/>
　　不然也爾慎思之<lb/>
<pb n="KR4e0207_WYG_007-16a"/>
　一凡所示條約無非欲諸生立有成就父兄愛子弟<lb/>
　　之道也子弟獨無愛父兄之心耶本職無似輒領<lb/>
　　今官睇目而視昔之教戒我者不在上矣昔之箴<lb/>
　　規我者不在左右矣識見昏愚心志怠忽是將奚<lb/>
　　賴孔子於商賜有起予之嘆惡聲不入於耳於子<lb/>
　　路致欣幸焉諸生如不以我長而難言匡之翼之<lb/>
　　予之福也本職離師友得此其感報當如之何<lb/>
　　以上條約大槩也本職初至學中某善可興某弊<lb/>
<pb n="KR4e0207_WYG_007-16b"/>
　　可革尚未盡識容與諸生㑹議并參酌提學道教<lb/>
　　條别為更定<lb/>
　<lb/>
　<lb/>
　<lb/>
　<lb/>
　<lb/>
　備忘集卷七<lb/>
</p>
<p>
</p>
  </div>
</body>
</text>
</TEI>
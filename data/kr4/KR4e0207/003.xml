<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0207_WYG_003-1a"/>
欽定四庫全書<lb/>
備忘集卷三<lb/>
　　　　　　　　　　　　眀　海瑞　撰<lb/>
　序<lb/>
　　贈郡侯肖野郭公膺保薦序<lb/>
君子之於天下立已治人而已矣立已治人孰為之心<lb/>
為之心為之心自知之得若失心自致之雖天下之理<lb/>
無微不彰而人之視我終不若我之自視無遁形者之<lb/>
<pb n="KR4e0207_WYG_003-1b"/>
為的不取信於我所自知之真取決於人不盡我知之<lb/>
迹失之矣肖野郭公登壬戌進士守瓊代廵柳坡馬公<lb/>
剡薦於上聽銓司不次之用光及寮宷三府趙侯四府<lb/>
劉侯因徵予言以贈將舉栁坡之言發明肖野平生之<lb/>
素夫肖野平生之素俟於栁坡始發明之耶肖野修已<lb/>
學業俟於人言之及乃致其力人不我與撤而不復前<lb/>
耶性分無待於外有待於外而為之非性分也肖野公<lb/>
之心吾嘗有以得之郡百凡迎刃而解言于知府無難<lb/>
<pb n="KR4e0207_WYG_003-2a"/>
事矣而日夕皇皇常若不給今人有未能而事與之共<lb/>
同官之義尚當奬而進之況在肖野望治之勤日之升<lb/>
川之至西土怙冒文王視若有傷光武中興兩漢中賢<lb/>
主也以百姓怨氣滿腹誰欺誰責彼予一人處心如是<lb/>
言今日事三州十邑能處之無不如其則環海而為民<lb/>
能使之無不被聖明之澤矣乎一之為累承流宣化之<lb/>
職缺如矣肖野能安之乎我無安於是人譽我於是譽<lb/>
我於形骸之外孰若我自謗我於肯綮之中君子戒自<lb/>
<pb n="KR4e0207_WYG_003-2b"/>
欺求自慊二侯今日相與聚㑹精神一堂之上共而為<lb/>
之真機實際猶恐無能自改於其故民已家國猶間然<lb/>
也又況分之以毁譽得䘮之私凟於耳因以滑於内内<lb/>
無純心安得外有純政夫吾心則有定若乃毁譽得䘮<lb/>
則亦何常之有御史持憲為天下公栁坡言之矣今日<lb/>
言肖野之心今日成肖野之美姑置之所願二侯上體<lb/>
肖野寅恭之心同寅恊恭為己責自體吕祖謙謂狼瞫<lb/>
之烈豈僕僕乞憐而求人之譽者哉予於肖野公亦云<lb/>
<pb n="KR4e0207_WYG_003-3a"/>
區區真有以見公以傷視民之心於青天白日之下而<lb/>
無間知必不以予之言非美盛徳之頌也夢中呼其人<lb/>
之名人則應之呼他人之名則不應以其真也二侯曰<lb/>
然書為贈<lb/>
　　贈郡節推大東劉侯膺榮奬序<lb/>
今之入官而仕者庠序學古之人也然往往不滿於識<lb/>
者之意天下之人不見官人之利特見官人之擾者豈<lb/>
其人之初盡不賢則然哉未仕學古既仕則參之今日<lb/>
<pb n="KR4e0207_WYG_003-3b"/>
仕人之論平生之學不盡用之今人之論正今人居官<lb/>
之利是故其説易以溺人始有今古之歧終入從今之<lb/>
謬大抵以正入者以邪出矣萬厯三年二月大東劉侯<lb/>
自邑博擢吾郡視事之初抗然有執已守法不混於俗<lb/>
之意是雖未能事事中則由其事逆其心胸中若有特<lb/>
操有俗指為薄侯行之者有俗指為膠固侯行之者道<lb/>
在是也今人誤認為膠為薄於此有特見焉我自行之<lb/>
出入於風靡波蕩之中欲自比於矻立中流之柱侯能<lb/>
<pb n="KR4e0207_WYG_003-4a"/>
乆安於是矣乎秀才初官移其心而左移其心而右未<lb/>
可知也詩云誰將西歸懐之好音常欲小申巳説勉侯<lb/>
未至堅侯已然一旦代廵柳坡馬公檄旌所屬意有大<lb/>
者侯與焉僚屬師弟子因以贈侯之言為問予欲有進<lb/>
於侯未及行而意不為頌諸君子有愛人之徳存於中<lb/>
是以今日有贈言之舉於外夫感我而厚必有受其薄<lb/>
者矣受其薄者怨之矣有慫慂我之為通莫為膠者矣<lb/>
通大抵在財貨禮貌今日出之自己亦先日取之自民<lb/>
<pb n="KR4e0207_WYG_003-4b"/>
變通圓活官有時譽民之不當其害無有也聖天子為<lb/>
民設官今人入官於可以為干名進階之助則庸心焉<lb/>
為民之心置之計毁譽得䘮之外失之矣然則欲侯節<lb/>
推佐郡舉於其職寧復有過於薄為厚膠為通勉所未<lb/>
至堅所已然擴充之以盡其大無自畫於發見之初者<lb/>
乎失職分則失道矣失道失心矣無一可者用是特書<lb/>
先日之意復諸君請持上為贈侯根本在是擴充終始<lb/>
之而節目無不周矣栁坡旌侯止於節目不詳及云<lb/>
<pb n="KR4e0207_WYG_003-5a"/>
　　贈定安愽莫君署澄邑事膺保薦序<lb/>
澄邑去郡城六十里瓊萬里京師三州十邑同一荒逺<lb/>
僻地澄土瘠民貧好爭喜訟尤稱難治貪泉易心尹難<lb/>
其人而士民亦鮮有以尹之賢而聲稱之者萬厯三年<lb/>
缺尹以定安縣教諭莫君署其事士民翕然與之代廵<lb/>
栁坡馬公兼政教事薦君於上謂君異才當不次用恊<lb/>
士民意相率徴予一言以贈予問其所以則又同聲而<lb/>
曰自莫君握篆之後詞訟清而村落無追拘之擾催科<lb/>
<pb n="KR4e0207_WYG_003-5b"/>
緩而事事存撫恤之恩事無稽留人無縁弊里甲省約<lb/>
一邑晏然究君之心盖仁人長者之心其不為貪暴苛<lb/>
刻之為終身之逺亦可以占之一日之近夫澄訟事獨<lb/>
多於他方無實之詞最小民之情所難平者今首以清<lb/>
訟頌莫君且莫君於澄暫署其事耳今人凡暫署官府<lb/>
之事稱權官百凡姑應先日之為隨人之後初非創立<lb/>
規則垂久逺也乃上得撫按藩臬之稱下不失撫綏之<lb/>
譽數月之間當疲敝難為之時惟士惟民聲稱如一君<lb/>
<pb n="KR4e0207_WYG_003-6a"/>
何以得此於人哉蓋君有立已講學之功體立用行是<lb/>
以出之自能為宜士宜民之政先是定安學諭督府石<lb/>
汀殷公首薦之矣政與孔門弟子言偃出武城而有絃<lb/>
歌之效子賤不下堂而單父稱治道相近似然則今士<lb/>
子一入官遽以簿書禮節苛暴因循各就其資之近而<lb/>
自許已蹶其本矣天下只此人心天理而曰某方之民<lb/>
易治某方之民難治可信也哉旱麓之詩云豈弟君子<lb/>
遐不作人莫君之教定邑以之泂酌之詩云豈弟君子<lb/>
<pb n="KR4e0207_WYG_003-6b"/>
民之父母莫君之署事於澄以之莫君無愧二詩用是<lb/>
賡之復士民請若夫前途事業方興未艾此特其發軔<lb/>
之初耳大都於此可見未詳及云<lb/>
　　贈總督府洋山凌公平羅旁序<lb/>
國家統一六合雖自外聲教者無不欲其入我覆育生<lb/>
全之中粤東西設重臣便宜以控諸冦<hi>闕</hi>
<pb n="KR4e0207_WYG_003-7a"/>
</p>
<p>
<pb n="KR4e0207_WYG_003-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0207_WYG_003-8b"/>
　<lb/>
　<lb/>
　<lb/>
　<lb/>
　　　　　　　　　　　　奉恤厥若公之謂矣瓊<lb/>
府太守唐同守楊府判莫節推劉荷公威澤鼓舞不能<lb/>
已願一言予亦澤及中人也念惟事有大焉大有自來<lb/>
因綴之以為賀且用為後公者告其兵行顛末當有紀<lb/>
<pb n="KR4e0207_WYG_003-9a"/>
其盛者矣不詳及云<lb/>
　　贈陳侯署遂邑事得代回府序<lb/>
雷瓊自昔指為貪泉之地雷山海貨不及瓊遂溪在雷<lb/>
又小邑地瘠無别産一歲之耕僅足一邑人一歲衣食<lb/>
之用無可貪也然同以貪泉得名同一萬里君門之地<lb/>
生斯長斯同一孤臣孽子日月照臨有所蔽隔而不能<lb/>
及之人府州縣俸劄借天子之威以行其志者視其景<lb/>
同此羨心履其地同此肆意先後異時守令如一吕東<lb/>
<pb n="KR4e0207_WYG_003-9b"/>
萊謂奪糧於陳蔡之間攫金於原曽之室何以堪之遂<lb/>
溪之謂矣予瓊入也習知瓊府州縣之害習聞遂溪同<lb/>
受其害之尤一旦其邑庠生梁有守吳一桂等將庠師生<lb/>
意揖予進之曰郡陳節推侯權邑篆計今正尹將至當代願一<lb/>
言壯其行彰其美有龔黄卓魯之譽有扳轅卧轍不能自<lb/>
已之情究二生不一而足之稱槩二生不一而足之意只今便<lb/>
民之利侯興之矣只今不便民之害侯絶之矣其淡泊自<lb/>
飬不易心於貪泉其敬事臨民集木臨淵又不謂食禄之<lb/>
<pb n="KR4e0207_WYG_003-10a"/>
方天顔萬里夫雷瓊之人生不幸為孤遠臣絶意天澤<lb/>
百年矣百年間濶之久其得意一若出望外盖氣數乗<lb/>
除無往而不返之日記云天降時雨山川出雲遂處上<lb/>
游其氣先至而先得之歟况今天縱聖明瞻言百里海<lb/>
内外喁喁承德出之水火危墊之中置之枕席安全之<lb/>
上惟侯行之規畫在案誦習在人有老成人亦有典刑<lb/>
今之謂矣標凖立而人趨之雷瓊近壤得無先被之為<lb/>
幸也哉旱麓之章曰豈弟君子遐不作人泂酌之章曰<lb/>
<pb n="KR4e0207_WYG_003-10b"/>
豈弟君子民之父母靖共守令道無過此侯攝邑事無<lb/>
愧二詩用是不辭師弟子請書其槩以為贈且以志雷<lb/>
瓊開先之喜云<lb/>
　　壽王堯山六十一序<lb/>
堯山自幼與予同師友為學業其神氣之靈諸童稚中<lb/>
識者異之予亦歉然於予謂得天之美不堯山若稍長<lb/>
業舉子文論文宗諸大家盛有稱許清逸之氣不混塵<lb/>
俗而别為一局其文類之以故不能俯就時調決科第<lb/>
<pb n="KR4e0207_WYG_003-11a"/>
科第之文非堯山所不能攻堯山所不與事也經世論<lb/>
今事不平之憤有發焉亦古人好靜無為上一層意也<lb/>
隆慶庚午予罷官歸别堯山廿年矣塲屋中堯山終不<lb/>
得一捷晚充挨食廩日歲貢生又棄去不就家居萬山<lb/>
之中即此採山釣水還以物與人風浴詠歸隨地而樂<lb/>
夫一歲貢生亦庠序士途窮而不得不安於小希之不<lb/>
可得者堯山棄之惟我所願我則行之古之人在混茫<lb/>
之中與一世而得淡漠焉傍花隨栁鳶飛魚躍堯山有<lb/>
<pb n="KR4e0207_WYG_003-11b"/>
焉説反屠羊毎聞人説及堯山萬山中木石居鹿豕遊<lb/>
翛然有脱去世故凌雲氣遊天地間意唐人咏懐有曰<lb/>
方同戰勝者去剪北山萊予去堯山居三百里許夢想<lb/>
神交方醉堯山之樂意堯山載營魄抱其一静之徐清<lb/>
形可長生也今丁丑九月十有一日為堯山再甲子誕<lb/>
辰且室人同生一堂偕老宗黨戚里爭持酒幣走賀謂<lb/>
兾缺梁鴻龎鹿門天作之合于今罕有因問頌言於予<lb/>
予惟堯山先年下帷經史百家其學博作為文章包羅<lb/>
<pb n="KR4e0207_WYG_003-12a"/>
萬象其氣豪談今不平疾苦其志憤經畧人閒世曲暢<lb/>
旁通其識精今時命大謬反之身而謀之神者回視前<lb/>
日之所有事者又若無有焉専氣致柔與魚鳥花木忘<lb/>
其形于天壤之内古之得道術者盖如此心與天游天<lb/>
為培之夫豈曰不知其雄守其雌聚埃積塊之守豈曰<lb/>
以期年耆而無經緯本末無以先人也哉夫婦值今六<lb/>
十又平格伊始而衆心戴焉詩云令終有俶公尸嘉告<lb/>
用是不辭其懇備及堯山自幼而今天眷之隆不偶然<lb/>
<pb n="KR4e0207_WYG_003-12b"/>
也書為堯山千百歲壽<lb/>
　　贈賴節推署貴縣序<lb/>
聖天子計安天下求守令如不及而天下守若令毎不<lb/>
能以計安天下應聖人記曰心誠求之雖不中不逺矣<lb/>
今人士一入官初心大抵循俗而偽日見之事事匪其<lb/>
心盖自宋人詐高位高之習流至今日淪肌浹髓不可<lb/>
破矣欲希天下一日之安外其心而安之其可安乎當<lb/>
流風壞於功名富貴之㑹而曰純心任事之有人難矣<lb/>
<pb n="KR4e0207_WYG_003-13a"/>
吳生泗崖自貴邑一旦遣人致書而來盛稱其司府賴<lb/>
肖泉之賢通後先任言之不一而足泗崖平生志氣不<lb/>
妄語不䛕人言無可疑雖予親履其地目見耳聞不過<lb/>
如是中有不能盡釋然者今天下士大抵迹是心則不<lb/>
如是范山之告楚子曰晉君少心不在諸侯也北方可<lb/>
圖若心不在民而徒有在民之迹無補於民矣醜女而<lb/>
粉其面老人而烏其髭泗崖其知之乎捧讀及終有不<lb/>
求人是求吾心之真是不求人知求無愧此心之良知<lb/>
<pb n="KR4e0207_WYG_003-13b"/>
之説忽吾心有戚戚焉偶忘而記則今日泗崖之言正<lb/>
嘉靖乙丑予初官戸部幸一邂逅眉宇間可考而見塞淵<lb/>
温樸君子人也昔者逆覩於肖泉今得泗崖之狀而驗<lb/>
百來年不可得見之人一旦忽親覩之凡事不可認真<lb/>
真則禍隨焉今天下入官人之議則然也天下不一日<lb/>
見天子計安天下之功日相尋於天子分之守分之令<lb/>
之害坐此為累良法美意盖不止曰亦如無有而已賴<lb/>
侯以直道之行發揮我祖宗曰守曰令之政泗崖之狀<lb/>
<pb n="KR4e0207_WYG_003-14a"/>
侯曰視府事吏畏民懐署桂平二縣平易近民查盤慶<lb/>
恩二府不撓不擾再之吾貴興學聽訟保甲催科改條<lb/>
編復里甲厯厯可書而民以為惟已之便實便之也其<lb/>
實政雖不中有不逺焉者况肖泉今日事正守令職分<lb/>
事無不中焉者乎以心感心潯民因各得其固有之心<lb/>
以為心且誠心直道用是有明於天下今之世舍肖泉<lb/>
無與而與誰哉督府洋山淩公以侯運餉課最聞按院敬<lb/>
齋陸公以侯賢能聞天子俞之屬下吏循例有形容盛<lb/>
<pb n="KR4e0207_WYG_003-14b"/>
美之頌揚王休意也義也不辭而為之説若夫羣小閒<lb/>
調今職泗崖亦得之傳聞云爾欲此文亦如肖泉求吾<lb/>
心之真是略而不録云<lb/>
　　贈鍾從吾晉灌陽掌教序<lb/>
長汀鍾君從吾文昌邑司訓也官四年得晉全之灌陽<lb/>
掌教門下士某某謀所以贈其行者謂非文不可詣予<lb/>
徴言予懇辭之諸門下復曰鍾師必欲得子之文慕子<lb/>
者也予辭之不得因言之記稱仕而優則學學而優則<lb/>
<pb n="KR4e0207_WYG_003-15a"/>
仕仕學融㑹孔門未嘗廢仕亦未嘗專言學胡安定有<lb/>
得於是經義治事並舉之為蘇湖之教夫古之經典今<lb/>
之人事索之經典天下之事具於是矣而别于治事之<lb/>
中求之盖經典言事中之理而未能一一盡及事中之<lb/>
變事中之變百千萬端君子之應如之譬之醫者隨症<lb/>
用藥而又因其一時之所傳變改方因革損益本末先<lb/>
後輕重緩急淺深長短廣狹盈縮有劑量焉毫釐之差<lb/>
千里為謬苟不知其變之所以然而應之以其理之所<lb/>
<pb n="KR4e0207_WYG_003-15b"/>
當然于以用之其不至敗乃公事鮮矣傳稱執一理貫<lb/>
天下之事人非生知之聖平日無講明融㑹之功則所<lb/>
謂寂然不動之中而萬象森然已具之體昏如矣抑何<lb/>
通之故予嘗謂聖夫子為天下擇官地無缺官天下不<lb/>
見官為天下利獨見官為天下擾大端在不曉于官民<lb/>
義利之辯先無以洗其心身家在念貪取毒焉下及其<lb/>
日應之政則又先事而講明之未有得也夫從事經典<lb/>
而日求之紙上之文事之義理而已若夫有其事而又<lb/>
<pb n="KR4e0207_WYG_003-16a"/>
有其事之變則必於經典所及之内加深求焉於經典<lb/>
所不及之外加深求焉而後可以盡其故蘇湖教法至<lb/>
今稱之正以其門下人用之而效者以能預講之未用<lb/>
之先而其所以講之者盡變也我國家設有府縣藩臬<lb/>
百司庶府仕得此謂之仕内國學外府縣庠官亦謂之<lb/>
仕國學府縣庠謂之仕仕焉而兼乎其學者也鍾君司<lb/>
訓文昌經義治事兼有之矣署定安縣事一年再署文<lb/>
昌縣事計七月庠序治事之後又得以履於其事而為<lb/>
<pb n="KR4e0207_WYG_003-16b"/>
之夫引而伸觸類而長之天下之事畢矣天下事豈能<lb/>
一一身親見之哉然身親之所備嘗與口耳之所談説<lb/>
意趣自别以躬行之所自見之於事示之於人真切有<lb/>
味為從為悦必然矣鍾君之於二邑不徒隨在仰其獨<lb/>
清之髙而且隨在有從事獨賢之頌身教言教灌陽士<lb/>
子今而後特無多幸乎哉教成十人為國家造十方之<lb/>
福教成百人為國家造百方之福諸門下以鍾師且無<lb/>
得於府縣之秩為銓司不知人不滿庸詎知以人事君<lb/>
<pb n="KR4e0207_WYG_003-17a"/>
鍾君所得多矣乎况今天子在上求賢若饑渇而銓司<lb/>
又能上體聖心教官顯陟邸報選選有之又安知公道<lb/>
之不可掩不有如印以賄得由賄固介如石如吾從吾<lb/>
亦有以得之乎由小而之大由閒散而之權要予於鍾<lb/>
君拭目俟之矣昔人謂錙錙而較之至石必差寸寸而<lb/>
度之至丈必謬石稱丈量徑而寡失陸象山謂此可為觀<lb/>
人之法言大節可以兼乎其小也予於鍾君則錙錙寸<lb/>
寸且從而得之矣何疑乎書為贈<lb/>
<pb n="KR4e0207_WYG_003-17b"/>
　　奉二守陳南川書<lb/>
邇者海冦猖獗中外惴恐未嘗頃刻寧息厚禄官軍無<lb/>
分毫用處無許承宣二百餘兵城池倉庫舉以授賊矣<lb/>
糧餉之薄所以無怨心怠志者料素稱愛民練事如執<lb/>
事者歸府之日有厚賜也牛酒之出市井欣欣咸謂黎<lb/>
兵敵愾當百倍前日然鄉兵打手黎兵人多物少而奉<lb/>
行左右又失執事美意無勞者携肉歸城而黎兵所得<lb/>
有名無實二腿之肉聞其衆嗷嗷口語頼土舎叱之而<lb/>
<pb n="KR4e0207_WYG_003-18a"/>
後受是酸肉腿肉非徒無益反生怨心宋以羊羮䘮師<lb/>
衞以使鶴辱國此何等時節而猶吝嗇壅蔽若斯耶財<lb/>
者上之所輕命者民之所重惜所輕而欲民舎所重衛<lb/>
我焉不可得也恤死厲生正今日用人之訣黎民死於<lb/>
澄邁之戰身享殮祭妻子厚賜周縣丞良有見矣生員<lb/>
鄭德賁之死非可盡以輕生例之也居民皆若人焉海<lb/>
冦寧能揚揚入村落窺城市乎志士不忘在溝壑勇士<lb/>
不忘䘮其元孔子取焉官軍間能强戈向賊皆德賁罵<lb/>
<pb n="KR4e0207_WYG_003-18b"/>
詈所致曽射傷海冦脱軍士數人正所謂一介之士苟<lb/>
存於利物於人必有所濟也執事不聞有哀恤之意將<lb/>
何以厲死難之士哉執事運籌於中俞虛江介胄於外<lb/>
諒有大為瓊民保障者兵聚白沙而他所多缺我師遲<lb/>
久無為賊衆猖獗益甚中外疑焉似此二事尤為不當<lb/>
人心可以坐生呼吸之變者伏惟執事執為匹夫匹婦<lb/>
復仇之心周詳謀畫毋以一郡生靈付武人身任其勞<lb/>
勿以𦂳急事體委庸吏再調黎民以布要區廣募勇士<lb/>
<pb n="KR4e0207_WYG_003-19a"/>
以乘戰勢毋稽遲以失事幾毋疑畏以餒士氣則緫<lb/>
戎之能與愛民之政并著于時而瓊民感功報德于<lb/>
億萬斯年矣瑞不勝幸甚幸甚<lb/>
　　復王聞源叅政<lb/>
君子不免為人間世仕人之事謂榮其身謂肥其家<lb/>
也哉瓊人謂科第有人徒先鄉人而害台端獨則不<lb/>
然有子有父今二十年矣今日大叅閩政又寧復有<lb/>
異事鄉里之人致有異説耶逹可行於天下而後行之<lb/>
<pb n="KR4e0207_WYG_003-19b"/>
大叅其兆鄉之人與焉敢豫為賀綢繆逺意暫託回使言<lb/>
謝小刻六冊呈覽就有道而正之意也統祈鍳亮<lb/>
　　黄恭人林氏墓誌銘<lb/>
余與暾江公共籍瓊山居址去不十里許恭人林氏之賢聞<lb/>
之矣而門内朝夕不及事言其細日月有時將𦵏其嗣<lb/>
燕石君以狀付余乞從先人故事為誌予辭不獲據狀<lb/>
叙之感今稽昔按恭人暾江公同東岸里居高士林翁<lb/>
女也燕石祖主事豹島公與林交莫逆一日出暾江公<lb/>
<pb n="KR4e0207_WYG_003-20a"/>
見翁竒之口言恭人矢與為配意與其母馮氏不合盖<lb/>
馮不欲以已富家之女貧士如豹島公俯就之而為其<lb/>
子婦旦夕進有沮言乃翁執初不易毋論豐約恭人逆<lb/>
知父意之有大也言歸黄門之後雖處貧則難未嘗以<lb/>
毫末缺為夫君向學内歧其心之累脱富而貧有亡黽<lb/>
勉盖自入門來而婦人從夫之義無歉然矣萱堂有姑<lb/>
峭厲其性而恭人朝朝夕夕反得吳太安人之心出内<lb/>
外人難乎其婦意料之外啜菽飲水饑仍之歲有之太<lb/>
<pb n="KR4e0207_WYG_003-20b"/>
安人見婦有色笑焉盖恭人婦禮無失深愛之下又婉<lb/>
愉而有感動也暾江得有恭人之後不徒外有親師取<lb/>
友之資抑且内無高堂奉養之缺年二十五預鄉薦厯<lb/>
六科第進士盖又十又九年彼一時也士風恬嗇無異<lb/>
其先黌中之日也而恭人安之第進士又四年乃授西<lb/>
曹主事西曹無外差京城衣食難於給而恭人安之安<lb/>
之於不得之日易安之於妻妾之奉改心他圖得之矣<lb/>
之日難我入自外室人交徧謫我恭人不為也暾江不<lb/>
<pb n="KR4e0207_WYG_003-21a"/>
變塞於舉人進士之初豫養澹泊之心為他日有為之地恭人<lb/>
成之其尤可言者暾江以嘉靖二十九年部郎資及得<lb/>
推臨汝刺史二千石一遷銜而諸不同矣恭人方且不<lb/>
自為逸隨官僕蔬藝績紡有不堪尤之曰秀才小家照<lb/>
舊如是不自逸於太守恭人之日反逸於其他焉乎恭<lb/>
人惟儉惟勤初終一心雖百十年之乆可以占知於始<lb/>
有一官之日何也俗言得官喜其享有一官之大享入<lb/>
而盛内外員不親民知府若也暾江不幸嘉靖癸丑歲<lb/>
<pb n="KR4e0207_WYG_003-21b"/>
内艱服闋則赴部例也法也而恭人意獨不然枕席之<lb/>
言若於古人知足知止先㡬而退有黙得之今士誇功<lb/>
名大指又在富貴鐘鳴漏盡行猶不休多之矣日無見<lb/>
聞閨守之女反有出於日有見聞士人者之上有之乎<lb/>
宦海波濤暾江補池陽晉憲副望荆襄而戒心焉上疏<lb/>
請田恭人不行一著為先導也歸田之後夫婦如賔若<lb/>
加先日恭人之為暾江公敬有自來矣吁賢矣哉大抵<lb/>
暾江性達曠恭人性深沈達曠矣而非得深沈者加之<lb/>
<pb n="KR4e0207_WYG_003-22a"/>
收肅終不免於水以濟水琴瑟專一之失黄氏厥子若<lb/>
孫於瓊稱盛經史精微暾江之力而朝夕檢約自童孩<lb/>
以至今日弗使納邪而由之正恭人之助居其多也言<lb/>
念恭人妻道婦道母道無不可紀奉先筵賔酒漿應對<lb/>
内外宜之家下人不失恩顧事事訓討雖小不遺葭莩<lb/>
之中有急則周少或漸染流俗不以一失不勤飭諭暾<lb/>
江晚年益自踈放恭人又自嚴整過前持其家及身内<lb/>
外斬斬微無不謹可否相成以一婦人而天資近道有<lb/>
<pb n="KR4e0207_WYG_003-22b"/>
如此燕石謂家有嚴君父母之謂並暾江公而稱之誠<lb/>
得恭人之所為恭人矣恭人生於𢎞治癸亥十二月二<lb/>
十二日卒於萬厯乙亥九月十二日享年七十有三先<lb/>
嘉靖甲辰以夫貴封安人後嘉靖甲子以子貴封恭人<lb/>
子男八其二早夭長宏宇任浙江叅政次宏寭南康知<lb/>
縣次宏賔宏宸宏宬俱郡廩生宏賔先卒宏宸近卒季<lb/>
宏寰亦先卒女二其一早夭一適侍郎唐西洲公孫已<lb/>
故郡庠生惇孫男十八喜之舉人右之式之郡庠生壽<lb/>
<pb n="KR4e0207_WYG_003-23a"/>
之詔之建之名之立之倜之升之誥之性之及之任之<lb/>
修之儲之佩之見之女十三一適已故邑庠生馮應㑹<lb/>
一適知府王申公孫邑庠生廷瑜一適大卿夏東庵公<lb/>
孫百戸一適邑庠生陳起元一適少傅丘文莊公孫承<lb/>
裘一適郡庠生楊繡一適副使林義公孫林啟元餘幼<lb/>
在室曽孫男三見曽希曽䕃曾女四各幼以丁丑年十<lb/>
二月十七日合葬于金雞嶺暾江公塋之左恭人有是<lb/>
全徳天與全福銘曰<lb/>
<pb n="KR4e0207_WYG_003-23b"/>
亦有先㡬之見又不止於為婦女之仁翼夫迪子奉姑<lb/>
及身小無不及惟大有倫利牝馬之貞往元亨也齊驅<lb/>
士人振聲今日正家而定盖自有因御窮持富莫與之<lb/>
臻鮐年命服羽螽趾麟勿替而引命自天申金雞之兆<lb/>
卜者曰氣固而悠益久益申百千萬年猗與恭人式徳<lb/>
如新<lb/>
　　註唐詩鼓吹序<lb/>
古先王成就人才由今考之大抵六經並行詩教為首<lb/>
<pb n="KR4e0207_WYG_003-24a"/>
夫教以言行詩亦言爾何以益人而先之若是盖人稟<lb/>
天地之精言語文字之間天地精神之發也約而為詩<lb/>
不多言而内見藴藉外著風韻天地精神以詩而騁騁<lb/>
則襲物感人變化因之禮稱人聲在上長嘯中宵敵人<lb/>
因之而却走矣詩能興人往往而是時颺九歌之方興<lb/>
詩游藝之道百世以俟聖人不可易也錦臺廖先生有<lb/>
得於是丁丑㑹試中乙榜來署瓊山學事課弟子員因<lb/>
出所註唐詩鼓吹八卷示之夫宋一代掄士用時義論<lb/>
<pb n="KR4e0207_WYG_003-24b"/>
策我朝因之先宋而唐則以詩賦錦臺日課生徒遵時<lb/>
制也乃以先日於鼓吹中有見并之前人之註鼔吹多<lb/>
矣章什句解究其事之所自來探其意之所含議較錦<lb/>
臺不及為甚余謂同一文章取士如以其文而已兼唐<lb/>
及宋為得我朝之闕亦宋人之闕也使之為文不使之<lb/>
為詩且可以為全乎哉錦臺造精學博得我心之然矣<lb/>
雖然錦臺新㑹人昔公甫陳先生講學白沙天下企仰<lb/>
其品題以前詩人曰子美詩之聖堯夫有别傳向來稱<lb/>
<pb n="KR4e0207_WYG_003-25a"/>
作者二妙罕能兼唐而下學詩匪社人卑其詩未有許<lb/>
可及康節者乃公甫又若於康節獨推焉少陵愛君憂<lb/>
國兼之於野之獲發之視彼流連光景漫無邑居為據誠<lb/>
一人矣吟哦浩歌胸中造化一動一静之間天地人之<lb/>
妙也少陵能之乎盖不特文彩動君之誇隨塵冷炙不<lb/>
用為愧一二不足道拳拳君國之念堯夫亦奴僕而命<lb/>
之矣宋進士許洞詩㑹九僧約以山水風雲竹石花草<lb/>
雪霜禽日星鳥無犯其一九僧閣筆夫天光物色抑亦<lb/>
<pb n="KR4e0207_WYG_003-25b"/>
一時之觸爾本真在我因觸而悦故亦因觸而詩假若<lb/>
周朱張程有洞之約性真之悅出之矣無待於外能困<lb/>
之乎子美除却君國諸作一時曵白料必九僧同之可<lb/>
聖取哉嚴滄浪説詩方之妙悟禪道曰詩有别材非關<lb/>
書也詩有别趣非闗理也羚羊挂角萬履庵鄙焉夫水月鏡象<lb/>
言若荒誕水誠有不可執著之月鏡誠有不可執著之象而非誕<lb/>
也文泥矣以詩之曲暢旁通隨樂而興濟之文之妙也<lb/>
履庵直據文理或者古詩人同物之趣無深㑹乎伊川<lb/>
<pb n="KR4e0207_WYG_003-26a"/>
程子指穿花㸃水之句閒言無用惜工部一生之心自<lb/>
少而老止有二詩絶句是亦履庵之見也余嘗謂唐宋<lb/>
詩人均爾一知半解之悟孰為唐髙孰為宋下欲定説<lb/>
於滄浪履庵之閒二妙合去取焉而未之及荆川唐子<lb/>
履庵之師也履庵嘗以其意附劉因於邵子之後謂天<lb/>
資學力若未足然已為莊陳權輿矣吁禮義無窮人心<lb/>
有覺况賡歌風雅頌詩法在焉自是而後又安知無有<lb/>
兼莊陳靜修出且入二妙而上之者乎余時以註白沙<lb/>
<pb n="KR4e0207_WYG_003-26b"/>
古近叩之錦臺錦臺謙曰無得也夫錦臺生長新㑹時<lb/>
去白沙無㡬有得於白沙權輿後學有在矣權輿於白<lb/>
沙鼓吹又不必言矣透徹之悟錦臺其尚求之<lb/>
　　贈廖錦䑓膺首薦序<lb/>
天下事如斯而已謂今無經學士大有為於天下哉國<lb/>
朝以經學造士士非此無以進其身迨得官則又有今<lb/>
時應官之道經術之在聖人芻狗矣有儒官焉薄收而<lb/>
薄出之人無望焉而奔走奉迎故事虚文視熱衙門無<lb/>
<pb n="KR4e0207_WYG_003-27a"/>
異人之所以責官人之所以責士判然兩途矣然天下<lb/>
有稱善讀書者又不如是吾省新㑹錦臺廖先生富有<lb/>
經學文翰擅名於時即彼小試瓊山而言丁丑落第乙<lb/>
㮄而瓊非今人為貧之仕借此自暇逸者乎舉人教官<lb/>
又今以一過路譬之上下所不深責者錦臺自做秀才<lb/>
攻墳典而舉人得矣比今仕有職掌寒暑燈窻無殊先<lb/>
日乾乾惕若中有實趣者不能課士子不廢文論為時<lb/>
制也孝弟禮義尤所課中諄切之急道有本末教有後<lb/>
<pb n="KR4e0207_WYG_003-27b"/>
先譽髦士於鳶魚得所之中一不見其崖岸自居嚴師<lb/>
尊道必人為敬學之實旱麓之三章心有天游之聖也<lb/>
錦臺㑹之矣然即此而論不過即事論事得錦臺之小<lb/>
尚無得於内藴之多所以為他日設施之大嘗自督府<lb/>
淩洋山公之薦言之錦臺盖繭絲牛毛之學天髙海濶之<lb/>
心矣簡編之在今日盖前百千萬年事也前百千萬年<lb/>
事莫不有於方寸之中舉此而措今日之應酬莫非已<lb/>
往之成效措之而有不當焉者乎夫士子讀經為文又<lb/>
<pb n="KR4e0207_WYG_003-28a"/>
經史正道中出乃入仕則背而馳若戴聖祝欽明之流<lb/>
謂其初不過假此以為階禄之地真心本不如此錦臺<lb/>
不變塞於今日之官矣不變於既閒且逸人不深青之<lb/>
官變之於遺艱投大人所屬心之日乎又不然若荊公<lb/>
以一執抝得之始敗之終錦臺温如玉不然也然則錦<lb/>
臺非如心之經學有用之文華也乎洋山意欲廊廟上<lb/>
大用錦臺使得盡展底藴不負初學言其大畧其小言<lb/>
學問富有兼見其小盖經學文章其精神心術之藴今<lb/>
<pb n="KR4e0207_WYG_003-28b"/>
日舉行教事其精神心術中小小之餘也老子謂樸散<lb/>
而為器故大制不割今日與其言錦臺於一官一事之<lb/>
中孰若論之於不出戸知天下之上洋山之見有大焉<lb/>
者矣因言之内之廊廟百執事謂外撫按薦章為據外<lb/>
有薦章之美大行其志機㑹也庠弟子欣欣有此相與<lb/>
問言於余余養疴簡人事有聞見不盡有聞見衍而文<lb/>
章因人言也若其當不當則非余之所及矣書為贈<lb/>
　　贈高將軍陞指揮使序<lb/>
<pb n="KR4e0207_WYG_003-29a"/>
指揮同知高前江死於儋之神尖三載矣死以王事天<lb/>
子卹焉加其子一級指揮使世襲衛僚屬某某謂天恩<lb/>
所及生死光榮也問言於余為今肇南君贈余惟神尖之<lb/>
役前江廹於兵廵道不得已而非其本心子加之級何<lb/>
將在外君命有所不受史方齋不知有此陷前江為不<lb/>
知彼已之死前江寃矣然兵發有期方齋至儋前江不<lb/>
至前江得當而後進非畏死也方齋不諒其心然方齋<lb/>
滅此後食之心其急如火初非有讐於前江前江知之<lb/>
<pb n="KR4e0207_WYG_003-29b"/>
小不勝大而以二小舟突二十七舟前江不愛其死至<lb/>
此欲以平生不顧身家心事為後人計白之史方齋也<lb/>
死於迫不死於義贈其子以其父之義何以贈衛指揮<lb/>
及軍餘先後前江日冦未到股慄先之不能前發一矢<lb/>
者比比萬一不然亦大抵顧有身家之心無死綏封疆<lb/>
之念雖盧和髙手飲之烏附數百未易起其陷下氣也<lb/>
前江度越此等百千萬倍余嘗謂使方翁若能少諒其<lb/>
心謀勇兼資前江非徒死者無神尖事得不死將不為<lb/>
<pb n="KR4e0207_WYG_003-30a"/>
虎豹在山之壯乎外海内黎方齋之功尤大前江原領<lb/>
兵前進方齋迫不為無因君命不受將終執之於義或<lb/>
可今日始知獄吏之貴乎不可為也有此二難前江受<lb/>
迫即死之輕志無異先日慮勝死綏之慎心卒之李賊<lb/>
破膽俯首聴招一死而地方之受益多矣前江之勇於<lb/>
是可見時以其事上聞隱此不及其實前江白日青天<lb/>
心當厚典無歉夫厚既死之身因厚其子其父未見也<lb/>
何以及之天下有有其父子不如其父者乎一血脈之<lb/>
<pb n="KR4e0207_WYG_003-30b"/>
親而又氣習風聲之近子不似父千百之一從古而然<lb/>
以目所見言千戸常昇能無懼而已驍雄之將也今其<lb/>
子名維績者他何觀法氣槩大抵近之今高將軍夫苟<lb/>
無能如績近似其父夫獨非前江之子耶古稱父作子<lb/>
述子不似父人以不肖子呼之今高將軍得階一級聖<lb/>
天子亦以有其父有其子也得天之榮嘗思所以保有<lb/>
其榮孟子曰事親若曾子則可謂能養其志保榮之道<lb/>
也市井人一時之忿有甘以其身償人之死不顧者職<lb/>
<pb n="KR4e0207_WYG_003-31a"/>
分内事不盡國法鄉評奈之何獨無忿心猛烈而死之<lb/>
人氣之壯者也其精爽英靈常存天地間一氣子孫㝠<lb/>
有依附昔人自責何面目見先人於地下髙將軍苟無<lb/>
識朝廷加今官之意能見前江於依附之間也哉家有<lb/>
祠堂郊有墟墓隨入隨出可愴可感父倡子和天機有<lb/>
必然者僚屬贈言之乞有聞者莫不興起况於親炙之<lb/>
之趣焉故不辭而為之説言長矣一言以蔽之曰肇南<lb/>
今將軍是則前江之子而已書為贈<lb/>
<pb n="KR4e0207_WYG_003-31b"/>
　　内江龔氏族譜序<lb/>
蜀之内江有龔氏焉其先人福一郎避元末亂逃楚之<lb/>
蜀家内江遂為内江龔氏始遷之祖發祥及今以其子<lb/>
姓之逺於先人言之九世矣枝幹蕃衍而皆端樸淳謹言<lb/>
義不言利故雖代無中人百金之産科貢寥寥有人未<lb/>
及仕始自懐川父子兄懋賞方入仕籍而内江之言名<lb/>
族則公井之龔氏預焉七世希遂漢臣八世以薦文魁<lb/>
亦嘗合心斷自可知之祖商具傳次圖譜聚合禮文附<lb/>
<pb n="KR4e0207_WYG_003-32a"/>
見圖譜之末不幸未就繼前人之志述前人之事懐川<lb/>
登甲科及今奔走王事未嘗不一日并懐念也蒐獵多<lb/>
年具有成稿萬厯丁丑得持天子節按吾廣其厯事國<lb/>
子生受吾王氏文學家傳史才也出而托之討論潤色<lb/>
遂得完帙懐川幸今繼述之有成而又念無一言以引<lb/>
其端族人未知為譜由來之意導而化之無因也屬之<lb/>
余余惟秦漢而下天下無世卿不復能為五宗法士君<lb/>
子記其家人名厯傳次標初一人為始謂之譜事不師<lb/>
<pb n="KR4e0207_WYG_003-32b"/>
古矣然人心有真經稱萬物本乎天人本乎祖水木本<lb/>
原之地人心真切之機也族譜執以故典物之跡示子<lb/>
姓於視無形聽無聲之中其機神矣有子所稱立本生<lb/>
道之原孟子所稱人人親其親長其長而天下平之大<lb/>
此機為之宗法執綱紀于宗人之事族譜見綱紀于族<lb/>
人之心人心有切近精實之原孝弟有充周無窮之用<lb/>
譜握其機族譜之功於是為大我祖宗孝治天下士大<lb/>
夫稍言詩禮其家大抵有譜純心忠義出自孝子之門<lb/>
<pb n="KR4e0207_WYG_003-33a"/>
不多見有譜之文主張作譜之人非孝弟忠順之身無<lb/>
譜之實也子孫以虚文視譜則祖先之名次不神御史<lb/>
代天巡狩二百年來瓊人未有見突於懐川見之邂逅<lb/>
間懷川三復旱麓之三章酧予言念懐川鳶魚㑹心其<lb/>
温如玉鋭意多年創有此譜龔氏譜得其實矣福一郎<lb/>
之神可以如見子孫繼序思不忘翊國家日升之運龔<lb/>
氏亦日之東君執龔氏之譜見抜茅茹之象焉事在家<lb/>
庭之中道關天下之大為是不辭懐川請具所以為之<lb/>
<pb n="KR4e0207_WYG_003-33b"/>
序<lb/>
　　贈呉頤庵二尹句容序<lb/>
頥庵吳子二尹句容三年矣其親友人某某自京行别<lb/>
以至於今日有思慕思慕何謂意氣不時人物也入官<lb/>
有年不失初意又敬宇丁進士為之長官賢而知賢可<lb/>
有顯擢乞余遥致一言以見其愛頥庵於余親故時有<lb/>
㑹晤曽以一二言一二事高之謁選將行廵崖邂逅托<lb/>
馬鞍於余回舟之上日久不復詳其時酬答所以大槩<lb/>
<pb n="KR4e0207_WYG_003-34a"/>
指今官而有得醜狀戲之供一笑也頥庵變聲色而曰<lb/>
公人品髙矣乃允賢矣則不然有友同行曰顯顯戲談<lb/>
囬言如是友人亦雷同余許之而終以為愚戅犯執滯<lb/>
之病不可官吁非也言念頥庵地芥青紫自幼而志有<lb/>
大焉不遂有日一旦曠典恩貢人意必頥庵之得果然<lb/>
候選天官所授不過縣尹事有堂長主之而為其貳南<lb/>
都上下京師瓊人必由且止之地也句容去之不逺鄉<lb/>
人一接頥庵而歸曰衙中空空如也柴馬俸錢外無從<lb/>
<pb n="KR4e0207_WYG_003-34b"/>
有毫釐之入事自堂付之彼盡心如法而行不貪不酷<lb/>
不自巧䛕不自為惰無殊先日秀才之氣如是二尹於<lb/>
今罕有人有同言余信之有不盡然於余心者頥庵句<lb/>
容而今三啟於余矣大抵卑抑無聊之情因之有懐鄉<lb/>
掛冠之想夫吾平日有取於頥庵取於氣之直也直氣<lb/>
即孟子知言養氣之氣行則慊心之功乃其有事勿忘<lb/>
之騐氣之所加無大無小無不榮無不逸乗田委吏孔<lb/>
孟無一日為歸與之興行道之氣充如不暇為心也頥<lb/>
<pb n="KR4e0207_WYG_003-35a"/>
庵三書於余向家加切大抵見小官之亦有榮又見還<lb/>
鄉之反為適不能遂不能退是以三思蘇氏發明慊心<lb/>
之驗曰卒然遇之王公失其貴王公失所貴之常心服<lb/>
於吾可見之氣心服其所本然之理也今由歲貢而出<lb/>
之人偶授知縣府判推猶有向前氣槩降此而下自視<lb/>
小矣其言曰如此官階所由如是侍之諸進士大官之<lb/>
下譬之雲泥縱使出羣其才誰則我與泰山壓卵因而<lb/>
頽廢頥庵歸心或亦然矣夫人豈其盡無仁義之良哉吾<lb/>
<pb n="KR4e0207_WYG_003-35b"/>
能不見官之為小養成此氣由中發外而天下之人神<lb/>
肯之矣謂世無不好䛕之人諛幸少安夫豈其不然然<lb/>
而自謂熟是人情上官又有其説曰一為資格所限見<lb/>
可侵漁不為侵漁之計無有也鞭策不前十人而十余<lb/>
以為二説皆是做成今天下有其事無立事之人天下<lb/>
靡靡國家無賴人不能重已以致無人有之已不能自<lb/>
重致人輕已有之在彼在此均當分任其咎使吾執掌<lb/>
無缺不愛一文其心好䛕之人彼亦人爾絶無一服義<lb/>
<pb n="KR4e0207_WYG_003-36a"/>
心哉不然矣句容堂長丁敬宇之賢也有知於頥庵必<lb/>
不以堂長崖岸繩頥庵不繩之必能揚之至此而頥庵<lb/>
無不可為之丞矣雖然吾人浩然之氣不因物而亡自<lb/>
不依形而立吾執其是彼峻其權鸛鵲蚊蝱相過乎前<lb/>
也浩然於天地之閒其大無外聖賢論在我不論在人<lb/>
道又如此頥庵素有方直之氣入仕途不免動其心於<lb/>
榮辱得䘮之來轉歩移身余憂之君子愛人防所未見<lb/>
書為贈世尚圓活圓活私意之所自起也敗盡天下頥<lb/>
<pb n="KR4e0207_WYG_003-36b"/>
庵能如先日之執滯而天下無不可為矣頥庵勉之<lb/>
　　贈大尹吳秋塘徳政序<lb/>
學為已仕為人其義不講久矣以故天下之人坐受仕<lb/>
人之害瓊州號為嶺南百粤益南之逺陵地連崖州山<lb/>
海貨比郡治下為勝其地又居郡城之盡有仕於此為<lb/>
貪為肆實為已百方文飾傳為人又毒於郡治中人矣<lb/>
自非介石之守豪傑自命未有不以地變者浮梁秋塘<lb/>
吳侯由恩貢國子生授萬州判判為州守之貳韓昌黎<lb/>
<pb n="KR4e0207_WYG_003-37a"/>
謂漫不可否事者無得自見之懷雖有識者亦無不曰<lb/>
其有不為有制之爾三載考績得晉其州屬陵水尹言<lb/>
陵則無有出尹之上矣其貪其作用有制之而不得逞<lb/>
乎乃侯履任又二載竒矣無意於香仔無索於海泊里<lb/>
甲紙贖徴收火耗有事於官而為暮夜之入其非己所<lb/>
有不為已入不必言矣雖出村至府飯食供需前人求<lb/>
辦於里甲中者侯亦不然其清節有過人者以言其才<lb/>
則昔日漫不可否今則可者可否者否有猷有為毅然<lb/>
<pb n="KR4e0207_WYG_003-37b"/>
身獨當之勤事勵精吏胥無能為弊行鄉約辨争訟百<lb/>
凡有為民則便之利無不興弊無不革曽不得已捐俸<lb/>
二十金充蛋户額課雖謂之滿腔子惻隱之心可也然<lb/>
皆未足為異事也白面書生出人意料牛嶺剽奪非百<lb/>
來年前尹以為無如何事哉招撫勸諭誠信有以服其<lb/>
心營堡屯戍先人而險又有以屈其力小則深田歸心<lb/>
大則萬州龍吟峝二十餘村雄桀不受控馭亦惟侯所<lb/>
指無不如意洋賊林道乾揚帆擄掠非犯則無敵者哉<lb/>
<pb n="KR4e0207_WYG_003-38a"/>
防禦有嚴士氣百倍打水六七人先試而侯衆突擒其<lb/>
一道乾反以畏途視陵轉洋他去侯盖不特牧民有政<lb/>
才課士子有文字内黎外海四百里内民蛋伏侯武事<lb/>
而安亦先年諸尹之上人也大抵天下人内有涵養然<lb/>
後外有施設侯仕能為人侯學能為已為之若侯者其<lb/>
可以今日仕途中人物視之哉予杜門謝事如前所云<lb/>
大抵多出一時耳聞予厯世故多於人情亦熟嘗謂人心<lb/>
不古毁譽難信然酌量於彼此公私之閒參之以尚書<lb/>
<pb n="KR4e0207_WYG_003-38b"/>
聴詞於差之法百與而百無失矣况今廵道錫崖舒公<lb/>
日時亷訪尤加之意者府州縣正官也激濁揚清於侯<lb/>
許與民牧若侯也而又何疑乎雖然州縣親民瑣屑曖<lb/>
昧日雜然尹前府及守廵撫按千百端其難為亦付州<lb/>
縣草創十室之邑自昔難之侯果能曲當於應學優外<lb/>
無歉然不滿吾當官之懐哉反吾歉而求之分盡於所<lb/>
求之中矣用是因士民圖侯撫黎事并徳政大端乞言<lb/>
以彰其美㨿所説附已意書為贈<lb/>
<pb n="KR4e0207_WYG_003-39a"/>
　　贈丁敬宇父封君壽誕序<lb/>
夫天下有親如父子者乎一氣脈而流傳之形雖二而<lb/>
不可以二言父子也况日夕家庭又有風聲氣習之近<lb/>
蘇氏謂稱人之善必本其父兄師友夫豈以子弟故為<lb/>
父兄隱如直在其中之為厚也哉子不如父人以不肖<lb/>
子呼之謂子必其父也子必如其父乃其父先如其子<lb/>
為之矣其不盡然萬一不至瞽叟丹朱言動易入大人<lb/>
能格君心之非天下有不陷親為不義之子天下有陷<lb/>
<pb n="KR4e0207_WYG_003-39b"/>
身不義之父乎百端言之未有子賢父不賢者今封君<lb/>
七十有二之老敬宇丁君之父也余於封君一無聞焉<lb/>
於敬宇子則嘗聞之敬宇之於句容何如哉大抵百度<lb/>
具舉滿腔子盡是惻隱政又足以發越之而無遺其才<lb/>
也一塵不染六年一日其節也目見耳聞一時循良聲<lb/>
稱天下未有若此尹者然人之賢不賢亦有自來余意<lb/>
度之苟非先有封君然後得有敬宇則必敬宇有執而<lb/>
行父子情親封君順之二端之中苟處一焉君子曰父<lb/>
<pb n="KR4e0207_WYG_003-40a"/>
之能賢也猶有可言者今之時何時哉子得一官之榮<lb/>
又望子滿為足家之計財帛世界見可欲而心無止足<lb/>
焉又富家習氣也若曽子則可謂能養志亦未有棄口<lb/>
體不為父母計者敬宇六年之中人一不見其有内累<lb/>
於家意氣吁非封君之能賢敬宇能若是乎余於敬宇<lb/>
完美於六年之中見封君教有義方之大封君於是乎<lb/>
大非時俗人物矣時禮於人父母有生之辰一則以喜<lb/>
同其子而慶之今己卯孟秋望日封君七十初度之辰<lb/>
<pb n="KR4e0207_WYG_003-40b"/>
也夫亦誠可為敬宇慶矣然一人有向隅之泣滿堂燕<lb/>
笑不能為心況居官則有民責明有百姓之非幽則有<lb/>
吾心無能於職之愧封君父子能為敬宇一日之安乎<lb/>
不安於是日用三牲之養不能樂矣得子敬宇人稱大<lb/>
尹之賢六年之久甘雨和風邑無異議是今日斑斕之<lb/>
衣莫非一邑歡娛之色持觴慶祝子拜稽首子為之亦<lb/>
一邑之人為之也天地和氣萃於一門吁盛矣文林封<lb/>
誥錫之天子七十有二之壽平格自天夫豈偶然之故<lb/>
<pb n="KR4e0207_WYG_003-41a"/>
哉人閒樂事無越於此用是不辭其僚屬師生請壽所<lb/>
以可慶之實為之贈<lb/>
　雜著<lb/>
　　復巡按龔懷川<lb/>
廬陵邂逅至今神采器度猶如見之以過可化以綏可來區區<lb/>
東粤下及禽魚草木有沾被矣地方何幸地方何幸天下<lb/>
惟患無其志有志如翁其人又以代天巡守之權濟而行<lb/>
之尚有不盡之分無能滿慰一方之望有之耶十府雲霓<lb/>
<pb n="KR4e0207_WYG_003-41b"/>
可預為賀古人有博訪之説又有五聽之法五聽所以為<lb/>
博訪詳也先民有言詢于蒭蕘訪之而其人止是屬官止<lb/>
託查盤官訪之詳而非博然此特明照中不及分數十<lb/>
而有一不足為翁言者筆至姑及之瑞平生有濟世之念<lb/>
而人不與庚午告歸展布萬分無能及一此非怨天尤人<lb/>
之念終止一生止此還天不能不自為歉也區區泉石有<lb/>
夢不在周公忽覩雲章魄營猶動孟子謂廣土衆民君子<lb/>
欲之中定四海君子之樂有此施為之本懷以故有此樂<lb/>
<pb n="KR4e0207_WYG_003-42a"/>
欲之情色天下惟俗見久之能遮蔽人本然之明俗説紛<lb/>
紜立有根脚者亦或牽之而去苟其不然性分天地感之<lb/>
而應決江河矣事有俟人言而後可行有不俟人言行<lb/>
而無不當者今何人哉唐以聲詩取士三百年之中杜<lb/>
審言天下之狂也反席未安之前尚有不見代人之恨<lb/>
今請以台翁當之瑞臨楮惓惓無任<lb/>
　　復總督凌洋山<lb/>
羅旁為門庭之冦二百年矣開府至公乃能使之入我<lb/>
<pb n="KR4e0207_WYG_003-42b"/>
版圖一鼓而擒永絶其害詩云方叔元老克壯其猷盖<lb/>
必如此而後可云猷之壯也日者灣中竊有大億於公<lb/>
自今言之可謂能中愚者一得所恨學踈才窘有司賀<lb/>
文惟公運用之妙揄揚萬分無得其一為歉為歉誤䝉垂<lb/>
恵稽首升受慚感并之差官回謹致謝私附轉上瓊人<lb/>
不幸三次大舉不遇如公其人尺寸無得正尊疏中捐<lb/>
其險以與賊之謂賊今日亦殺之矣報盡未盡之賊兵<lb/>
退而歸大征何用夫黎岐中處而州縣環之天下事有<lb/>
<pb n="KR4e0207_WYG_003-43a"/>
易於瓊州事者乎部議及丘文莊要將五指山開十字<lb/>
路廊廟之上亦有心公之心者矣今日得如先年涂兵<lb/>
備名棐者其人不請一兵指日指月版圖黎岐初非難<lb/>
事何也威之也化之也𧖟食之也可縣可所即縣之所<lb/>
之如今日羅旁事也天下事不可無故發難端亦不可<lb/>
當幾自失其㑹瑞桑梓切情并附告<lb/>
　　復總督殷石汀<lb/>
哀苦中本府賫到華翰生廢棄山林無交於人久矣門<lb/>
<pb n="KR4e0207_WYG_003-43b"/>
下乃能不我遐棄綢繆禮意過越於人感荷可言盡耶<lb/>
瓊崖事以二三年言門下云果若文移似亦非盡誣妄<lb/>
也第日月間又有清瀾麻錫之變突如其來官兵就縛<lb/>
麾下洗海大兵已追及之窮㓂又旋㠶北上雖未大加<lb/>
剿滅彼狂奔逃竄日無安所則解散可計或亦可以稱<lb/>
晏然於潮惠間矣門下文武吉甫為地方了此一事海<lb/>
濵何幸何幸肅啟付本府轉致謝私哀苦昏迷不能纎<lb/>
悉事變機要其大槩則如此矣惟台照殺伐撫綏并舉<lb/>
<pb n="KR4e0207_WYG_003-44a"/>
不遺尤幸<lb/>
　　與博白大尹林仲和<lb/>
北都一面未㡬時而泉石安吾身矣知子愽白之行乃<lb/>
黄生來任感恩之日先夜陞刑曹主事入夢吾無心也<lb/>
何以來之回思子平日節槩癡人説夢尚是鴻漸於干<lb/>
而已無足為異有此人事有此天機夫豈偶然之故哉<lb/>
日月之間料必有驗今吏部止是一箇資格這資格格<lb/>
了許多賢者不得出頭格了許多不賢者使不退步誠<lb/>
<pb n="KR4e0207_WYG_003-44b"/>
如極地之説然吾人出處之小係國家氣運之大有握其<lb/>
幾不必在念所恨山修海阻不得朝夕仲和視是今日<lb/>
割雞之功可否伊吕小試之道莊子曰軒冕者物之儻<lb/>
來也寄也今人以寄為累毁譽得䘮官階所係我心隨<lb/>
之做官累心做官何用仲和試驗之念頭如動是何景<lb/>
象比之不動此念時分何若自知之矣聖賢無問時之<lb/>
達不達盡其在我自有無限受用此正莊子寄在樂不<lb/>
為荒寄去未嘗不樂之謂何大小高下遷不遷足言哉<lb/>
<pb n="KR4e0207_WYG_003-45a"/>
區區所望仲和不過如此而已祖宗初原無資格吏部<lb/>
無端作俑而行不知遵何訓令沿習不改歲貢五遷六<lb/>
遷之官乃進士出門卑而不授之職進寸進尺借之口<lb/>
曰今日三途並用矣吏部局人也我亦隨吏部之鄙而<lb/>
鄙吾心耶不可也不可也子官七品尚非與爾鄰里時<lb/>
節逺來絹段不得已受之矣餘未開封付回人返璧新<lb/>
刻奉覽并照入<lb/>
　　復陵水大尹吳秋塘<lb/>
<pb n="KR4e0207_WYG_003-45b"/>
執事龔黄卓魯輩人也生以謝客少聞外事近方得之<lb/>
二任叅論其賢如公無復可疑者矣所恨原非能文之<lb/>
人矢辭措意揄揚萬分無得其一執事方且歉然不滿<lb/>
於是實為退託寧非中所自許尚不止是徳盛心下有<lb/>
大焉者乎仰羨仰羨捧讀七議錫崖公謂林道乾突至<lb/>
公應之裕如以事有條理致許即此而觀寧非胸中之<lb/>
區畫素定故應之也而區畫見乎誠體立用行不得而<lb/>
窮之學也承惠使旋謹此附謝兼致逺念昔人謂伊吕<lb/>
<pb n="KR4e0207_WYG_003-46a"/>
之道得縣亦可小試區區有望又不止曰一官今日令<lb/>
終有俶而已統祈台鑒不一<lb/>
　　復廵按龔懐川<lb/>
區區凡自上府而來者必問新院行事日嚴峻而風采<lb/>
有加人人同言又云亦自有寛處雖嚴而不為刻惟士<lb/>
惟民喜色歡心百來年一人而已來翰稱同寅謂之過<lb/>
當傳聞二司近日皆不得私自取與酒席之小亦有限<lb/>
而不得為過無乃此其人有不便為之言歟我輩行事<lb/>
<pb n="KR4e0207_WYG_003-46b"/>
當自信之以吾心之理若必俗人之言轉移吾事是雖<lb/>
或無關係之小而機之所至敗大多矣二諭今人乆迷<lb/>
不知公發端言之恰是聖賢正當道理恰是國家正當<lb/>
法度而又舒錫崖持正不私唐敬亭發聲徴色與公行<lb/>
之無乃徳星㑹聚士子反正一大機㑹耶士民望公如<lb/>
望父母落月滿梁生亦時時在念台從果於何日慰此<lb/>
人心先年亦有按院到瓊相傳以為勘事而非正差若<lb/>
提學則正徳間宋端儀二次按考各州縣皆親發落渡<lb/>
<pb n="KR4e0207_WYG_003-47a"/>
海雖險仔細看量天色萬無一失其亦有之乃民間輕<lb/>
身冒利之人而非官府中之事道府同有阻言是亦過慎<lb/>
之意不可信為行止瓊生員毎三年方得一考又多是<lb/>
先行府官截取有賞無退士無懲戒以故人才寥落科<lb/>
第不多今日得比甘肅事例瓊人之幸也不然明公倡<lb/>
先題請能使提學如公一年一至亦可惟公酌之今天<lb/>
下事尚是從頭差到底我輩止是從中做起中起不差<lb/>
猶可但恐中起亦差耳執事中起不差能保其終不至<lb/>
<pb n="KR4e0207_WYG_003-47b"/>
差耶廵按令行禁止一省事無所不可士君子得行其<lb/>
志宰相居中不及此官可使事權不在已之日有今日<lb/>
有權不為之悔哉直已而行無復顧忌是在今日區區<lb/>
見并附告<lb/>
　　復廵按龔懐川<lb/>
承惠初行條約讀之讀之未見有此等文字也聖賢政<lb/>
事士子類能言之非無此等文字無此等文字之中風流<lb/>
醖藉也流之胸腑躬行心得天下有言之如是無能行<lb/>
<pb n="KR4e0207_WYG_003-48a"/>
之者乎一十七欵㢲與之中有法存焉法語之中有㢲<lb/>
存焉見者能無悦聽者能無從乎用是為十府鄉井今<lb/>
見生意舞忭累日其不盡釋然於中者事大而急又今<lb/>
下官人人犯者條約止言其亷不詳其不亷之大一一<lb/>
為禁發端之初士夫禮際是雖沿襲之舊然百姓未見<lb/>
賜也獨此先之此處厚一分毋乃百姓身上亦薄去一<lb/>
分耶尊約及續示三端原本存顧諟毎欵具開端一語<lb/>
䟽已見於下呈覽山人愛莫為助公以他山之石視之<lb/>
<pb n="KR4e0207_WYG_003-48b"/>
幸矣<lb/>
　　啟户部正堂郭一泉<lb/>
前至南都日承教良多至今感荷感荷然尚恨以事在<lb/>
蘇松不得日侍左右如願想必在來春正月半間也糧<lb/>
解因有解户苦被各衙門人掯索蔡知府改差官解北<lb/>
解亦然百姓如出水火各府縣有申請者生已令通如<lb/>
蔡知府議行矣近有官解貴部苦以銀不足秤此誤聽<lb/>
各衙門胥吏之言耳我輩奉命而官將於衙門左右之<lb/>
<pb n="KR4e0207_WYG_003-49a"/>
人利將於閭閻百姓利公今日破舊擔當利民題目人<lb/>
心同然日後得援今日之例江南受有無盡之福矣區<lb/>
區咨懇於此之故利民利左右惟公别之<lb/>
　　啟戸部正堂劉清渠右堂陳洛南<lb/>
禄米改折得公主張題覆小民得存五六萬米倍常喜<lb/>
躍生與有地方之責何感如之何感如之今年水荒甚<lb/>
是異常先以題災在先九月十月復遭渰沒府縣亦不<lb/>
復再報是以改折分數小民皆以為災數過之而有折<lb/>
<pb n="KR4e0207_WYG_003-49b"/>
少之恨今米價日増一日逃流刼奪勢所不免二三月<lb/>
間又不知何處取米也今議興工賑濟乞留米二十餘<lb/>
萬石盖不特吳淞江當濬亦不得已而弭其亂也此事<lb/>
甚是苦惱生毎思及此寢食不安限千里阻隔不得與<lb/>
公面談所以也二十餘萬石不過京軍一月支銀而已<lb/>
事無難行而可以救江南千百萬人之命祈公力為主<lb/>
張速賜題覆不勝幸甚<lb/>
　　復按院張惺宇<lb/>
<pb n="KR4e0207_WYG_003-50a"/>
領教祭贈本當遲遲良是約在二月初一日出不再奉<lb/>
凟近南都諸公謂陸路夫馬短少陸非如水一舟而載<lb/>
事可一定生原疑之已如命夫單外量加之矣若舟行<lb/>
夫則有餘裕生一向南北行不及此數非以已不能而<lb/>
難之人止為惜此糜費耳承諭了見執事心無彼此事<lb/>
求同濟雖生亦寧有各自為異之心耶惟執事諒之酌<lb/>
之而已事行已定恐不必再加也尊差回謹此奉復百<lb/>
凡統希鑒照不宣<lb/>
<pb n="KR4e0207_WYG_003-50b"/>
　　贈總督府凝齋劉公平八寨序<lb/>
蕭望之謂民莫不有仁義欲利之心雖桀在上不能去<lb/>
民好義之心道之不可不慎粤東西萬山中生聚之衆<lb/>
倚險作害其人習氣亦如其山之險然同函陰陽之氣<lb/>
得生天地非他類也逺人不服夫子以修文徳以來之<lb/>
為策亦無以來之而已祖宗兼設文武重臣控制其衆<lb/>
後又革去征蠻將軍之任總其事於都御史一人吾夫<lb/>
子意也列聖奉運二百年餘矣不見文徳之修日尋用<lb/>
<pb n="KR4e0207_WYG_003-51a"/>
兵之害何故夫自其不盡王化恃有山以自雄誠横矣<lb/>
然北仰九重曰天朝知有天子如天之尊謂督府天朝選擇<lb/>
而來天下人也視如神明望為標凖覊縻去留大抵督府之命<lb/>
惟聽威畏朝廷威畏及督府先後坐開府不一其人何如督<lb/>
府日有政令仁義之言不絶人耳可謂曰賢然言在仁義者<lb/>
十之一事不在仁義在利欲者十之九軍門得以便宜<lb/>
行事天下謂握重權故宦囊特多兩廣貪泉其多又居<lb/>
天下之一夫止此柴馬止此俸錢出此之外一文一分<lb/>
<pb n="KR4e0207_WYG_003-51b"/>
贓証也經曰懐惡而討雖死不服軍門罪我刼掠軍門<lb/>
刼掠猶我山中人之言也非瑞經行蒼梧等處數十年<lb/>
前耳飫聞者乎流至今日其言尚存標凖之地先自壊<lb/>
之欲持之以服山中之人難言之矣臣子之權有重於<lb/>
軍門者乎榮身及親一時稱最答恩報主當亦無過於<lb/>
軍門濟濟在列時事至今回首天朝言之可為愧口湖<lb/>
湘凝齋劉公當風靡波蕩之中超然千人一律之外百<lb/>
事如新姑即其切近之小特言之督府兼有廵撫兵事<lb/>
<pb n="KR4e0207_WYG_003-52a"/>
甚急故曰軍門决勝千里大抵身不親行籍總叅而下<lb/>
將領於外運用晚唐債帥宋南渡而下殖私財以自結<lb/>
於私人今日踵之行焉自痿痺其手足之用余不知其<lb/>
所謂公下車初政突然反之賄門不開將領生氣所在<lb/>
有李光弼入營調發間精采百倍之象八寨之舉瑞時<lb/>
以先事之端倪占後事之成就師不愆期果爾捷奏天<lb/>
顔有喜逺近歡聲先公而行如公之舉有之而紙筆聞<lb/>
功級不同也先事一方用兵百方枯骨府縣民牧不得<lb/>
<pb n="KR4e0207_WYG_003-52b"/>
安於其牧矣一將功成瓊州府知府唐可封同知楊繼<lb/>
文通判黎九臯懇一言以志今日之喜夫天下有清其<lb/>
心不能以清於事者乎天下有養成此氣不能以駕馭<lb/>
一時遊其刄於天下者乎萬古人心又有雖之蠻貊無<lb/>
能行之者乎不圖今日復見威儀書為贈<lb/>
　　贈文昌大尹羅近雲入覲序<lb/>
易冒天下之道圖□中起中起言心也天下未有一物<lb/>
一事出心之外者心何以得曰得之寡欲聖天子思得<lb/>
<pb n="KR4e0207_WYG_003-53a"/>
寡欲之才與天下共宵旰尤切文昌地濵海獨稱磽瘠<lb/>
貢役之繁反甚其他州縣碩鼠食苗天子需才才不我<lb/>
顧亦惟文昌為劇以今時事言之盖非大過人之才不<lb/>
足以為大過棟橈之濟也自昔宦遊瓊土惟江右人士<lb/>
民則宜之然資稟近民求如豐城伯輔之凃天下堅無<lb/>
不可破深無不可入又不可得近雲羅君來自宜黄一<lb/>
時邂逅余猶妄意君一江右之才而已矣任事無幾絶<lb/>
無之中得僅有之見邑人逺邇不約同頌究其所以則<lb/>
<pb n="KR4e0207_WYG_003-53b"/>
曰當年里甲逐辰罪鍰及一切非縣官所可有時呼常<lb/>
例前人未有不特秋毫無犯之者侯獨不然質之天日<lb/>
無愧心無赧色羅侯也彼闋生白塵盡鑑空見之行事不<lb/>
足以稱其心之所存天下無有文昌非人窮而詐百年<lb/>
來鼠穴不可詰不可尚者乎君懲一儆百之餘意氣所<lb/>
加一朝如洗大抵惟民之利君無不見亦無不興惟民<lb/>
之孽君無不見亦無不革乃留更僕未可悉數君何以<lb/>
得此於民哉君之心為之也集義所生是非義襲而取<lb/>
<pb n="KR4e0207_WYG_003-54a"/>
以故可大可小可常可變一里之城切近清瀾抱淩等<lb/>
方剽㓂往來之藪非前人付之無可奈何急則抱印而<lb/>
奔者乎君無所不盡之心戰守得地林道乾所向無敵<lb/>
視之若無有焉逺近恃為無恐一邑安堵大抵近雲侯一<lb/>
人之力民苦衣食轉徙他資空存籍版名戸亦既有年<lb/>
歲矣識微君子不能無日後孑遺之慮非過慮也前人<lb/>
亦非不曰當務為急招來有文復業無一近而三年之<lb/>
内告歸於故者源源可計乆當何如天下事心感心應<lb/>
<pb n="KR4e0207_WYG_003-54b"/>
者有原有機毫髪掩襲之而不可得鴻鴈于飛集于中<lb/>
澤言尹如君吁賢矣哉君趨庚辰王正之覲以已卯八<lb/>
月去任急王事也邑人不能朝夕去君邑庠教諭某訓<lb/>
導某生員某將其意懇一言為贈述職者述所職也守<lb/>
令六事對揚上休君無愧矣雖然無非事者而今視為<lb/>
故事矣反以書帕之禮用為入京之急内京謂之禮外<lb/>
京謂之贓君行之乎書為贈用為君省<lb/>
　　贈李太守母七十壽誕序<lb/>
<pb n="KR4e0207_WYG_003-55a"/>
天下有親如子於父母者乎念其子念及父母情之不<lb/>
得而已也通之天下皆然清江檢齋李先生起官桐廬<lb/>
已卯夏有命晉任萬州太守月日無㡬一州一縣是雖<lb/>
山谷以為居者亦無不有徳守之心焉人無異心守何<lb/>
以得此於人哉徳守之深日夕思所以為守報庚辰王<lb/>
正二十又七其母七十初度之辰運周而始人子一則<lb/>
以喜之日也庠士某某將郡士夫師生意乞言望清江<lb/>
之滸拜雲端以致其孝報守也而止於世類之係言之<lb/>
<pb n="KR4e0207_WYG_003-55b"/>
誇張而不當其實母子一氣有待而成事言必其事請<lb/>
為諸人士言之今聖天子代天理物設有百官官必其<lb/>
備無一而非為斯民地也士讀書文入式而後授之以官<lb/>
謂言如是行不然哉初不然終則大謬有然大抵牽於<lb/>
外持之不堅不免變於中也牽外變中孟子以三可已<lb/>
不已當之此在已可父母之際難母又難之難者閨門<lb/>
人見俗尚如是謂義理恰是如是子之愛親命也不可<lb/>
解於心李侯亦當乎難而難矣漢有行已其人或亦君<lb/>
<pb n="KR4e0207_WYG_003-56a"/>
子與可之中毛義是也初心何心捧檄安陽不覺喜動<lb/>
顔面萬以香藤板葛先年枉羨於人小民衣食并積㯽<lb/>
榔海舶間蓋為耕𧖟不足以供不得已而賴之者也他<lb/>
方之人一官此方不知其方愁苦十人九人滿載而北<lb/>
惟侯今日蓋不止曰於事應事自惻隱中發之見德<lb/>
於人已也退食委蛇羔羊之皮又一州一縣之人老老<lb/>
少少談不容口有從容自得之美無牽掣難心之態非<lb/>
先得其母脱然於財帛之中能得有脱然無累之子出<lb/>
<pb n="KR4e0207_WYG_003-56b"/>
世俗外吴隱之之心其心也哉詩有不遑將母四牡之<lb/>
使父母何嘗羽鴇之臣一時里仁為美家庭之中不止<lb/>
一陟岵之母不恤其緯之婺可以想見然春秋而上人<lb/>
物無足異也今此何時桑柔之篇曰其何能淑載胥及<lb/>
溺有母如此吁不賢而能之乎先有母氏之賢然後從<lb/>
子之後頌母之美有言不為虚渉言之可矣猶有進於<lb/>
是者養生家謂怡恬為保元和上壽之自家不入民怨<lb/>
之錢歐陽詹生雖有離憂親心樂也母和於清江之原<lb/>
<pb n="KR4e0207_WYG_003-57a"/>
矣民怨錢不以養母朱晦庵謂日用三牲不足以為孝<lb/>
子心樂也子和於今日牧民之堂矣聚州縣之歡聲將<lb/>
望雲之喜意孟子曰父母俱存俯仰不愧二者之樂李<lb/>
氏一門以之為此春酒以介眉壽酒之可以為介也和<lb/>
氣也天地和氣萃於一人吁盛矣用是不辭人士之請<lb/>
書之以為贈若夫行道揚名召伯甘棠勿剪伐拜孝大<lb/>
而逺俟他日與侯記之不先及云<lb/>
　　贈霜栢陳先生得奬勸序<lb/>
<pb n="KR4e0207_WYG_003-57b"/>
士子入官曰教官人則卑之何卑吏部亦一資格而已<lb/>
這資格格了許多賢者使不上遷格了許多不賢者亦<lb/>
有進歩人心排下進上資格限焉而氣因之孔門在得<lb/>
之戒為戒無有也御史懷川龔公百年波蕩之後屹然<lb/>
執焉曰教職有初周元公朝廷正天下治之言教官之<lb/>
所自來也非誣也正名正義闗係不小三諭之文行於<lb/>
一十七條之外諭教官較府縣特詳責教官較府縣獨<lb/>
切責之詳人之應之或不及至乃歲貢出三仕不脱於<lb/>
<pb n="KR4e0207_WYG_003-58a"/>
儒吾郡霜栢先生上肩鄉科之士奬薦亦有與焉諸弟<lb/>
子謂此希濶遇也乞一言為先生慶吾觀霜柏於未得<lb/>
奬薦之先究霜柏於既得奬薦之後大抵即霜柏之言<lb/>
貌可以得霜柏之心胸古人指閃倐狡獪之輩不可方<lb/>
物曰小人霜柏内雖文理有别外則寛易舒夷口不伐<lb/>
功行如其口苟非養素之正定靜之衷當不及此諸弟<lb/>
子之言曰事師三年二經幇補入學矣不一見有計利<lb/>
言色先後進生自行束脩以上均此誨心待之不滿懐<lb/>
<pb n="KR4e0207_WYG_003-58b"/>
翁充類之望固也輕重厚薄聴之人我無與其間其心<lb/>
清矣内有清心外自有清應教官無府縣吏事之繁習<lb/>
讀考課外無㡬也霜柏之素行之而有不至乎人各有<lb/>
師霜柏初謂不可攖人就我來不拒不來不追錫崖舒<lb/>
公條約既行之後一槩取必若與已異而霜柏奉行之<lb/>
謹不啻已出已不誇名是以人亦不見其有事之跡今<lb/>
士人有成就錫崖振刷之功抑亦霜柏奉行之力也不<lb/>
見物我之分霜柏之賢於是為大余故曰苟非其養素<lb/>
<pb n="KR4e0207_WYG_003-59a"/>
之至亦必其生質之美夫師取模範弟子已矣道不在<lb/>
於言語文字之粗在於身心性情之際古人有先之者<lb/>
兀者王駘温伯雪子是也霜柏如之虚而往實而歸模<lb/>
範有過之者乎雖然一先生事都人士賴之矣其他何<lb/>
有不脱吏部資格之外積次程功霜柏可一縣尹劉方<lb/>
未有他異吏民同聲謂之不煩霜柏事也過此以往得<lb/>
志以鳴國家之盛未敢言矣何也吏部有三途並用之<lb/>
言終實不然僅此復弟子愛師之意借之贈<lb/>
<pb n="KR4e0207_WYG_003-59b"/>
　　修學宫記<lb/>
宫室一手一足之力也哉民日從事於官府造作之中<lb/>
傷其力不能不傷其財其害孰要於是俗有與人不睦<lb/>
勸人盖屋之説受天子之民而牧之外者顧其智不<lb/>
俗人若哉目謂供遊觀之麗也心謂不為出已之財也<lb/>
南華之經有曰大林丘山之善於人也亦神者不勝余<lb/>
意欲持上古茅茨土階之道不失赤子之心化今人心<lb/>
然天下事亦有必不可已雖大舜生今之世不能已之<lb/>
<pb n="KR4e0207_WYG_003-60a"/>
者取譬近事以例其餘府學之為官五瓊山三一官一<lb/>
舍僅有其一人間世有不同之人情乎出納盈縮之權<lb/>
今非有司官不能官舍美不美不同未見其一人不得<lb/>
居止之安六訓導獨無所有祖宗九經治天下體羣臣<lb/>
則士之報禮重初不如此不可一日安之事二三十年<lb/>
人安之太守敬亭唐公涖任之次年書院中有危閣改<lb/>
公館而日封鎖之何補也轉之府學後山之麓事非創<lb/>
新為之通風日於文莊石室之中版其周圍上下尊經<lb/>
<pb n="KR4e0207_WYG_003-60b"/>
貯從古經史石室貯文莊公著述世史正綱學的遺稿<lb/>
㑹稿墨版猶有存焉貯其版啟聖祠地址湫隘更之前<lb/>
右爽塏之所合訓導宇而時一新之材力不至於此創<lb/>
成其一其五期漸圖之堪輿家有白虎昂頭之忌復門<lb/>
櫺星之左見龍於東敵西方之口前南城麓坡陀草昧<lb/>
之象也闢而廣之城壁立而廓然文明矣士子前瞻鴈<lb/>
塔後眺尊經風光物麗不可謂非身心性情一助也省<lb/>
牲置之所儲祭品别之庫有合於制先有今墜先人未<lb/>
<pb n="KR4e0207_WYG_003-61a"/>
有行之者今則為之後先錯舉皆萬厯七年八年月日<lb/>
之事其修徑栽植一瓦一木補葺罅陋亦事之不可己<lb/>
而非其大者不計一心在民亦未嘗不一日一心在士<lb/>
其功如此士類感徳之深向余毋吝一言紀事之盛夫<lb/>
今日可以茅茨土階言之乎非其時也勢有不行因之<lb/>
士有天下國家之志不能待舜聖人之時毋失舜聖人<lb/>
之心庶可小補之爾敬亭公太守當日之事愛民必其<lb/>
俗之改愛士必其習之正不覺聲色之峻俗士言不便<lb/>
<pb n="KR4e0207_WYG_003-61b"/>
矣不以今之所謂厚悦其口傷民財力悦其目乎日舉<lb/>
興作之中不忘與民休息之意造士之功於是尤見其<lb/>
大貳守賔湖楊侯别駕鶴峯黎侯以調去任刑㕔大東<lb/>
劉侯與有賛成之力皆懐川御史公懐得其人人物也<lb/>
於義得書雖然古人謂文人紙費梓文曰災木今災石<lb/>
矣茅茨土階是亦不可以已乎并之為記<lb/>
　　復分守道王用吾書<lb/>
泉石間報有貴人書使空谷足音誠有不勝跫然之喜<lb/>
<pb n="KR4e0207_WYG_003-62a"/>
者矣何幸何幸再及開緘捧讀誦之玩之則又百姓地<lb/>
方拳拳在念有真切之情有真切之辭此其今時交接<lb/>
中所易得有者乎喜復何如今天下了矣不特不䝉做<lb/>
官人之福而又反當做官人之害正以徒有其言鸚鵡<lb/>
從人有其言未必有其心也即言見心有如翁其人者<lb/>
生可無一言以為復乎今時視做官為戲塲事口曰認<lb/>
真而心實不然昧没本心此其一也其中似是之非襲<lb/>
古之謬又且日羣羣然見矣居之不疑妨民病國可不<lb/>
<pb n="KR4e0207_WYG_003-62b"/>
扼腕而歎者又非可以一言盡也敬以先刻八册居官<lb/>
職分大槩散見於其中者呈覽瑜矣或亦不免於瑕有<lb/>
之乎髙明幸自擇之續集完刻日容再致使人回謹此<lb/>
附意諸所不及者祈台鑒統旁及之<lb/>
　　奉王堯山<lb/>
齠齓相與以來如兄如弟一别十年彼此不得一通音<lb/>
問為歉為歉繼聞得貢入京用為喜慰然歳歳月月徒<lb/>
爾跂望兄不行之故阻滯之由未備聞也生舊歲七月<lb/>
<pb n="KR4e0207_WYG_003-63a"/>
内得祭告南差從前濶懐或可少遂老母北上生又僅<lb/>
至五羊而轉事之不能恰恰如意如此令人悵恨奈何<lb/>
奈何萬里間可少通一二紙筆而巳兹因便特此申候<lb/>
諸不及一一者統祈台照<lb/>
　　復萬載彭舉人<lb/>
生為龍溪公屬下吏計三年恩深而重不能以一言悉<lb/>
也託傳文以傳久逺當自致之况雷子拳拳致有尊意<lb/>
耶但生平日拙於為文而承托之日又亡母凶變之時<lb/>
<pb n="KR4e0207_WYG_003-63b"/>
今己服除文尚未就雷上舍行近特此附告尚俟後日<lb/>
勉而為之不相負也遲慢至此惟門下勿深罪焉為幸<lb/>
為幸<lb/>
　　奉張旋衢大理評事<lb/>
别後於心拳拳時㑹令姪亦云得京信之難盖地逺而<lb/>
僻自是如此今聞兄稍遷大理寺正此無足為言然亦<lb/>
受知於上而大行其志之一也致君澤民今日無限事<lb/>
業深山密林之下惟吾年丈望之而已矣北來人謂兄<lb/>
<pb n="KR4e0207_WYG_003-64a"/>
到京以來其精采尚倍在家之日令郎二人嶄然見頭<lb/>
角稱年丈意殊為喜慰瓊人近有陪庫盜扳之苦令姪<lb/>
與焉然捐巳之財而己較他人無大為害也其事令姪<lb/>
必能言之年丈抑何以為之一致力耶雷上舍行特此<lb/>
覼縷并附候餘不及盡者統祈台鑒<lb/>
　　奉王忠銘翰林檢討<lb/>
生以事村行及歸而公渡海北上矣區區别懐至今為<lb/>
歉北來人謂公試官事畢即當經筵進講啟心沃心雖<lb/>
<pb n="KR4e0207_WYG_003-64b"/>
藉之言語文字之末然大行其志卜於是矣鹽梅廟廊<lb/>
霖雨天下指日於公屬之忻慰忻慰雷上舍行謹此申<lb/>
候天眷方新慎為調燮以慰天下之望又萬里外拳拳<lb/>
意也吾瓊年荒盜起百凡比前一二年急促為甚台照<lb/>
所及一吹嘘之而事或不同矣何如何如不宣<lb/>
　<lb/>
　<lb/>
　備忘集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集巻十</head> <lb/>
    <p>
<pb n="KR4e0207_WYG_010-1a"/>
欽定四庫全書<lb/>
　備忘集巻十<lb/>
　附録<lb/>
　　行狀　　　　　　　　　　　梁雲龍<lb/>
　　明故資善大夫南京都察院右都御史贈太子少<lb/>
　　保諡忠介剛峰海公行状<lb/>
嗚呼公正氣直節獨行敢言業已簡在帝心昭于國史<lb/>
即愚夫稚子俱能道之安所事状顧有隠𠂻微行足以<lb/>
<pb n="KR4e0207_WYG_010-1b"/>
師世範俗而或出於士人所不盡睹記者不佞龍忝<lb/>
在戚末事左右最久親炙最真寧獨忍不搦管詳之<lb/>
而令泯没為公諱瑞字汝賢其上世以來未詳在國<lb/>
初以軍功世廣州衛指揮某者𨽻籍番禺今為番禺<lb/>
人洪武十六年答兒從軍海南著姓于瓊遂為瓊山<lb/>
人不再傳而族氏蕃衍明經紛起有諱寛者以經行<lb/>
聞領鄉薦知閩中縣事即公大父也寛從子澄登成<lb/>
化十一年進士為御史又有諱潣諱鵬諱邁皆舉於<lb/>
<pb n="KR4e0207_WYG_010-2a"/>
鄉俱名賢有諱瀚係廩生瀚即公父也以公貴贈承徳<lb/>
郎尚寳司丞加贈中憲大夫南通政司右通政母謝氏<lb/>
封太安人加封太恭人贈公警敏豪宕不治生産公甫<lb/>
四齡而贈公捐館太恭人年方二十有八矢志勵節日<lb/>
夜與公偕寢處口授孝經學庸諸書長就外傅為訪擇<lb/>
嚴明師託之其貞一不渝似栢舟而慈訓孚翼則有㫁<lb/>
杼和丸之風故公嘗自謂勉自脩飭若非冲年背父者<lb/>
母氏之力為多然公立志之堅任道之勇則固其天性<lb/>
<pb n="KR4e0207_WYG_010-2b"/>
然也公生而頎秀挺拔風神逈異稍知識直欲學做聖<lb/>
賢而紛紛世態皆無當于心以聖賢教人千言萬語只<lb/>
是欲人識其真心率其真性明目張膽終身行之卓然<lb/>
不牽於俗者聖賢也昧其真而餒其浩然之氣不免與<lb/>
俗相為浮沈者鄉愿也非聖賢也今天下惟鄉愿之教<lb/>
入人最深世俗羣然稱僻性稱太過者多是中行之士<lb/>
而所稱賢士大夫善處世者或不免鄉愿之為鄉愿去<lb/>
大奸惡不甚逺今人不為大惡必為鄉愿而孟子功不<lb/>
<pb n="KR4e0207_WYG_010-3a"/>
在禹下當以惡鄉原為第一公盖櫽括叔季人情物態<lb/>
盡於郷原一言故其平生所學惟務識真必為聖賢不<lb/>
為鄉原力破夫無害従俗之說獵較受賜之說仕不為<lb/>
道為貧之說以為此皆聖賢偶有為而言今紛紛為俗<lb/>
夫庸人藉口豈不大謬居恒著嚴師教戒召神立腔子<lb/>
下誨之曰瑞乎女知女之托形於天地間者乎天付完<lb/>
節女須完之毋宫室妻妾動心毋恟恟易操毋財帛世<lb/>
界而中流不砥毋對人語雄而媿影媿衾毋質冕裳參<lb/>
<pb n="KR4e0207_WYG_010-3b"/>
狐貉而有媚心恥心毋疚中而氣餒毋矜能而諱醫毋<lb/>
自許窮天地亘古今而不顧者而終或不然有一於此<lb/>
不如遄死公執此以往終身誦之自謂聖人復起不能<lb/>
易也然猶見時之人紛然舉俗說以進懼夫纎節少狥<lb/>
竟亦天地不肖子於是復撰客位告辭與同志者共砥<lb/>
淬而自號曰剛峯以代箴儆云乃若居室之間人所忽<lb/>
易公獨謂於此不謹性命之理即為之壅閼而不流君<lb/>
子造端之道謂何以故位内位外刑家肅然一切男女<lb/>
<pb n="KR4e0207_WYG_010-4a"/>
僕役至老死不踰閫閾相往來處伯仲婣婭恂恂怡怡<lb/>
而坐立跪拜則惟禮是嫻有従子鵬與公年相埓同鉛<lb/>
槧同寢食起居又同上春官然言必名事必稟毋敢幾<lb/>
微媟狎司徒郎二溪楊公於郷為先達年最長而於公<lb/>
之門為姪婿相見間公纔弱冠必持叔丈禮不以長故<lb/>
貴故稍假在郡庠時獨與一二同志辨學明古即郡博<lb/>
且嚴敬不敢問餽遺常例瓊人士莊為道學先生相率<lb/>
師事公惕然為作訓說以詔之曰今之學者决狀元進<lb/>
<pb n="KR4e0207_WYG_010-4b"/>
士於科第人恒壯之此學奚自而來聖賢以識真誨人<lb/>
其說備在方册惟潜心玩味而踴躍於諷咏時舉仲由<lb/>
之不恥緼袍孟子藐大人伯夷之敢於非聖服之心胸<lb/>
往來不置或者充養有機耳其程文藝則曰文不過如<lb/>
畫師之寫神者耳窮一生讀書作文而於國家身心毫<lb/>
無補益何異宋人所謂可惜一生心用在五字上者乎<lb/>
故公之用心匪特恥為聲詩即古今文詞要以闡發性<lb/>
靈而止雖不稟古則而自成一家大率如其人云嘉靖<lb/>
<pb n="KR4e0207_WYG_010-5a"/>
丙午督學林公始刮目公文已亷其行誼大加奬賞適<lb/>
有所出婦許訟公且誣裝資林公詰問以出妻令其可<lb/>
嫁為對至所誣装俱不辨惟稱貸倍償而已林公益重<lb/>
之巳酉督學蔡公繼至試題有不曰白乎之句手公巻<lb/>
珍翫移時因詢知公微隱事嘆曰兹所謂湼而不緇者<lb/>
非耶是嵗公舉廣東郷試甫應癸丑一科㑹試不第而<lb/>
當四十強仕即毅然自决曰士君子由科目奮跡皆得<lb/>
行志奚必制科遂就教而瓊方平剿黎岐安戢未定公<lb/>
<pb n="KR4e0207_WYG_010-5b"/>
始舉于郷所答平黎䇿問嘗有開道立縣之議得者已<lb/>
才公經濟至是伏闕上書復申前說其略曰瓊之黎自<lb/>
𢎞治十四年迄嘉靖二十年二十九年凢三大舉矣臣<lb/>
嘗以為𢎞治間開道立縣可無嘉靖間兩次大征即今<lb/>
大征後開道立縣可無嵗嵗鵰剿年年守戍聞者韙之<lb/>
已下兵部議覆獻圖說計便宜燦若指掌而議竟寢巳<lb/>
授南平學教諭始至申諭曰教官非塾師比職欽承明<lb/>
命請以嚴師自處諸弟子有一日之雅當以従令自盡<lb/>
<pb n="KR4e0207_WYG_010-6a"/>
乃首揭朱子白鹿洞五規輔漢卿㑹粹六事并摘郷原<lb/>
忠信亷潔之似孟子不見諸侯之守孔子申棖剛者之<lb/>
辨反覆啓迪以發其真心作其浩氣毋論諸生講讀升<lb/>
散必宿號舍即其家冠婚諸事亦稟請循禮而行毋論<lb/>
行檢大節所係乃兢惕即減年微細亦曰即此已陷於<lb/>
不誠不一之地更學何事相見拜揖外不許更持一貨<lb/>
物進而參謁禮儀齗齗執㑹典憲綱力以其身為標幟<lb/>
明倫堂不跪道傍不跪迎送郭門不出上官至一見後<lb/>
<pb n="KR4e0207_WYG_010-6b"/>
不復同有司作三日揖郡守諸大夫視學升堂教官謁<lb/>
左右跽公居中挺立諸大夫色艴語侵曰安所得山字<lb/>
筆架來盖指公也公志在行道而一入官區區禮節不<lb/>
見諒謂此闕陷世界何能有濟遂告休郡丞某恚公甚<lb/>
欲聽去太守某獨媿悔曰彼所執竟是吾誤也時大司<lb/>
空朱鎮山公為閩學憲聞之取赴正學書院修書公力<lb/>
求去鎮山公慰留曰平生所學謂何所出謂何只爭一<lb/>
跪耶公乃留按院至延率諸生候郭門有分守道某先<lb/>
<pb n="KR4e0207_WYG_010-7a"/>
進見公長揖不跽而誰之侍者以海教官對隨令侍者<lb/>
物色公接按院作何狀已按院進公禮如前分守公聞<lb/>
之吐舌曰今世有若教官耶夫㑹典憲綱故事皆廢格<lb/>
而獨創舉于公雖若不無駭迕而理有同然則固更相<lb/>
嘆服謂當于古人中求焉用是抗顔於南平四餘年所<lb/>
如一日而守相臺察以上咸鑒涵之矣閩中若驛傳不<lb/>
命有司而獨檄公酌議公謂驛遞之疲千瘡百孔盡由<lb/>
近年闗文冒濫所致今當一切裁其不合法例者而復<lb/>
<pb n="KR4e0207_WYG_010-7b"/>
國初五馬三驢之法此為上䇿乃若因職級崇卑以為<lb/>
應付多寡而借闗不行中策也禁止迎送勞擾而就中<lb/>
稍為調停節減以求諧俗下䇿也盖中䇿下䇿公已謂<lb/>
非國初之舊然皆捄時急務故特舉之以為閩計明裁<lb/>
革必可行乎而公之由縣令以至廵撫則固従上䇿矣<lb/>
戊午春擢知淳安縣事一履境睹痛苦萬狀詢所以嘆<lb/>
曰天下事都被秀才官做壊了豈直不才貪殘剥充囊<lb/>
槖即賢者亦郷原正道交戰胸中窮竭膏脂博交延譽<lb/>
<pb n="KR4e0207_WYG_010-8a"/>
乃輒歸咎朝廷征賦煩不可為何也征賦即煩各有定<lb/>
額去什一未逺而額外無名可省不省朝廷為之抑諸<lb/>
臣為之耶於是申飭所行事宜而先為明其意若曰知<lb/>
縣知一縣事也上而朝廷吾父母中而撫按藩臬僚屬<lb/>
使客鄉士夫吾長兄弟下而吏書里老百姓人等吾子<lb/>
姓遇之各有正道若謂止可潔已不可潔人潔人生謗<lb/>
謂凢所行不可認真認真生怨取禍不顧朝廷之背否<lb/>
而以鄉原之道待其身以鄉原之道待吾子姓吾長兄<lb/>
<pb n="KR4e0207_WYG_010-8b"/>
弟浮沈取名竊取官爵非知縣也而丞而尉而師儒而<lb/>
里老而生員而吏胥為各申飭謂自吏胥而上誰不身<lb/>
任民物之責與有民社之寄獨柰何自營私為也即其<lb/>
所宜著為潔令名曰淳安政事葢自信其粹乎聖賢中<lb/>
正之道我祖宗頒行畫一之制相與執守之其自奉也<lb/>
俸薪外絲毫不侵雖家僮亦令樵採庭甚清閒吏書無<lb/>
事亦聽其従農従商里甲故用銀每丁至四五兩公只<lb/>
徴二錢有竒百凢用度取足於是至上官檄縣取金餽<lb/>
<pb n="KR4e0207_WYG_010-9a"/>
境内士夫舊多委曲應之公惟於其贖鍰内理焉有則<lb/>
送無則已撫按出例隂遺其吏書謂無此則禍且至公<lb/>
獨曰充軍死罪寧甘受安可為此穿窬舉動耶津要知<lb/>
厚有餽問外官入京有交際謂要做官不得不如是公<lb/>
獨曰盡天下而不為上官之賂也豈盡不遷又盡天下<lb/>
而惟上官之賂也豈盡不黜安可自以其身甘溝壑也<lb/>
淳故多淫祠社學獨缺公毁祠宇以為社學欲盡如洪<lb/>
武六年令乃止而作興士子以道義不以勢利間有援<lb/>
<pb n="KR4e0207_WYG_010-9b"/>
例上粟必諭之歸於正焉維時都御史鄢氏挾權相總<lb/>
制八省鹺政威焰赫甚其子過淳安索夫馬不與怒捉<lb/>
輿臺非理凌虐甚至倒而懸之公不顧宻執鄢闗防詐<lb/>
偽中所云申文得鄢批悉捕按如法先是鄢憲令廵厯<lb/>
所至務為節省而其實不然大率有司皆窮極淫靡以<lb/>
事之動費千百計程只一日當至嚴嚴守相戒盛為供<lb/>
具以待公獨上稟帖曰傳聞所至與憲牌異欲従憲牌<lb/>
則懼招尤欲従傳聞則恐違憲下邑疲敝未知所従鄢<lb/>
<pb n="KR4e0207_WYG_010-10a"/>
匿禀帖署曰照憲牌行然遷道去不過嚴矣嚴守聞鄢<lb/>
且至而中止疑之已知公具稟之故慮禍且不測盛怒<lb/>
待公入見輒踞坐擊案曰幾大官敢爾詈不停口公惟<lb/>
歛容長跽無一語辨氣稍平起揖而退亦無後言迨鄢<lb/>
事竣嚴諸官固無害太守見謝曰好了淳安百姓難為<lb/>
汝難為汝然鄢雖媿屈公而隂嗾其私人袁廵鹺曰不<lb/>
驅海彊項何以持風憲體乎袁既受頥使而按淳又見<lb/>
公迎送不逺供應不隆有所鈞付不唯唯應誶曰汝即<lb/>
<pb n="KR4e0207_WYG_010-10b"/>
欲學府官樣還未還未已而公給由申呈駁云方呈給<lb/>
由己為陞任之狀不准考竟論然公無事可指摘尋有<lb/>
通判嘉興之命又以袁論之故仍以原職改調公聽調<lb/>
赴部朱鎮山公貳銓曹矣隆冬盛寒公見猶服絲且敝<lb/>
朱公曰即貧不能製一官服耶公始易一黄石絹朱公<lb/>
為言公清望於冡宰嚴公而其鄰邑興國適缺令遂改<lb/>
公補之公抵任察地瘠民貧嵗徴不滿什之伍弊在浮<lb/>
糧乃條八事上南贑都御史呉堯山公次第請行而獨<lb/>
<pb n="KR4e0207_WYG_010-11a"/>
急清丈清丈甫畢而報陞户部雲南司主事盖鎮山公<lb/>
力也公將赴部太恭人怯北寒思歸亟不得已發王恭<lb/>
人攜二男三女扶侍以歸而輕身挾二僕北上既視事<lb/>
日見肅皇帝晚年𤣥修大小臣工率勉強道服將事乃<lb/>
慷慨上言天下第一事以正君道以明臣職盖為身家<lb/>
心與懼心合臣職所以不明求長生心與惑心合君道<lb/>
所以不正故以堯舜禹湯文武之治責君欲洗數十年<lb/>
君道之誤以臯䕫稷契之輔責臣欲洗數十年阿君之<lb/>
<pb n="KR4e0207_WYG_010-11b"/>
恥其間批鱗逆耳侃侃數千餘言自許於有犯無隱之<lb/>
義國史盖詳載之公是疏出一日而直聲震天下上自<lb/>
九重下及薄海内外無不知有所謂海主事也者疏始<lb/>
入即訪同郷庶吉士王先生于玉堂公署相見間自分<lb/>
必死首以後事為託詢其所由袖中出奏草一通人方<lb/>
危公而公且談笑自若至所遺後事惟白金二十兩曰<lb/>
死於爾乎殯還我首丘足矣已而對酒論文談古今治<lb/>
亂興衰之故甚悉至語及士大夫立身行已惟以事事<lb/>
<pb n="KR4e0207_WYG_010-12a"/>
認真集義養氣為主徐而曰今之醫國者只一味甘草<lb/>
處世者只兩字郷原治古之盛何由而見語畢従容赴<lb/>
朝房席藁待罪鼎鑊自甘絶無幾微可憐之色王先生<lb/>
者即今宫詹忠銘公故嘗為予言之嗟夫死生之際亦<lb/>
大矣而公就義従容若此豈市直沽名徼倖於一試者<lb/>
哉疏入為乙丑冬十二月逾年丙寅數月不下時有厰<lb/>
衛人在公左右偵食息暨所如往而公則終日孑孑然<lb/>
無所顧畏上方憤懣一日忽下公詔獄論死中外相顧<lb/>
<pb n="KR4e0207_WYG_010-12b"/>
失色而㑹尚寳何公為司務時上疏力救公亦幾死然<lb/>
竊聞公疏入時上創覽怒甚抵其章於地已復取置御<lb/>
案日再三讀為感動太息稱有比干之忠又宻諭輔臣<lb/>
在華亭集中云他說的都是理但言過激爾遽加刑戮<lb/>
恐後無此人了然則肅皇帝曷嘗有死公之心哉讞獄<lb/>
雖上而竟留中意亦以淵矣臘月幾朢肅皇上賓莊皇<lb/>
踐阼首奉遺詔出公於獄復原職尋改兵部武庫司主<lb/>
事丁卯改元晉丞尚寳四月丞大理右七月轉左適有<lb/>
<pb n="KR4e0207_WYG_010-13a"/>
波羅之役奉使回省公遵令甲行出使禮三司諸公率<lb/>
以郷官忽之而公自處甚峻學憲羅公尤相齟齬至以<lb/>
私郄沮太恭人旌節事公亦不為之屈十一月陞南京<lb/>
右通政復迎太恭人就養而王恭人始偕來己巳春正<lb/>
月改通政司右通政提督謄黄六月陞右僉都御史奉<lb/>
勅總督糧儲廵撫應天撫故與按並彈壓一方欲有規<lb/>
畫必衡隲後行公則謂撫按各有專責不得越俎相侵<lb/>
乃獨以昔所為教南平者令淳安者令興國者稍加潤<lb/>
<pb n="KR4e0207_WYG_010-13b"/>
色擴充為督撫憲約意盖主於斥黜貪墨搏擊豪强矯<lb/>
革浮淫釐正宿弊令既布嚴乎烈日秋霜風物頓易郡<lb/>
邑吏凛凜競飭若非往日人賕者則望風解印綬去權<lb/>
豪勢宦歛手屏息至移他省避之有顯者赭其門第以<lb/>
居聞公明日將至一夜遂易而黝監造中貴某素驕横<lb/>
侈縦出入肩輿八人騶従甚都一見公即内媿貶損不<lb/>
能自安所用肩輿人遂減其半呉故有淞江滙震澤入<lb/>
海瀕江田畝灌溉宏多已被潮嚙淤為陸議濬者婁迄<lb/>
<pb n="KR4e0207_WYG_010-14a"/>
無就民有謠惟是海龍王始開得耳至是公議開實應<lb/>
民謠而按院某者先是惡公壓已每事不與之商議乃<lb/>
於此舉故為相左且欲按劒尋其後公不顧毅然獨以<lb/>
身任之措處公羨召募丁作乘輕舸往來江上督畚鍤<lb/>
不旬月報竣計費甚省且役成而民不知勞按院某驚<lb/>
訝竊嘆曰萬世功被他成了至今姑蘇民無不徳之獨<lb/>
以公在任不乆未及大究其施為憾焉江以南貧富相<lb/>
傾弱者率投獻田地豪家以為奸利而仳離瘠苦之狀<lb/>
<pb n="KR4e0207_WYG_010-14b"/>
接于目侵占忝奪之訟聚于庭公氣勃勃下令受獻者<lb/>
悉退還或許贖即恩厚如華亭相公家亦義勸其退田<lb/>
不已盖公嘗論欲天下太平惟有井田一法井田之卒<lb/>
壊而不復惟有亟奪富民田一言至于不得已而限田<lb/>
又不得已而均稅下下䇿矣然猶井田遺意故其兩制<lb/>
疲邑皆用清丈兹又令獻鬻還贖意亦仁哉顧勢豪沿<lb/>
襲腹誹唇稽竟以奪富民田中公而舒戴給事章交至<lb/>
解撫事專督南京糧儲方廵撫候代而糧儲裁革實以<lb/>
<pb n="KR4e0207_WYG_010-15a"/>
計去公也公以庚午四月回籍閉門却掃為終焉計自<lb/>
始仕至此十八年所禄入厪買居第一區値一百二十<lb/>
金祖田十畝外無益惟萬厯乙亥治太恭人葬事兵憲<lb/>
陳公助賻金始斥置墓田數畝耳居恒稱不給而交際<lb/>
所入輒周戚里貧乏未嘗自私邦大夫戈㦸相屬諮民<lb/>
瘼問行政得失必纚纚為正言之恥面䛕亦罔及其私<lb/>
曽有吏書算田畝隂為公减一畝八分公清出不謂其<lb/>
厚已必鳴面正之山水諸癖一無好而惟喜讀書其所<lb/>
<pb n="KR4e0207_WYG_010-15b"/>
著述如泰伯等論多破除俗謬而猶喜引進後學家居<lb/>
十餘年日為課藝文說經義或餒困時以手撑腹言無<lb/>
倦厭即相送出門猶立談移晷也平生煞有用世志嘗<lb/>
讀嚴子陵傳至横足帝腹事嘆曰吾人一身備萬物之<lb/>
理則當以萬物一體為己任士君子出處何常視所遇<lb/>
何如耳有君如此安忍負之乎歸未幾而薦者踵至都<lb/>
諫雒涇坡等㑹薦有忠貫日月望重華夷之語而吏部<lb/>
具覆奉上命遇有員缺相應酌量起用逾年萬厯改元<lb/>
<pb n="KR4e0207_WYG_010-16a"/>
癸酉又奉今上命遇有兩京清散員缺推補時盖籍籍<lb/>
望公起矣嗣是御史若詹若龔若梅若王都御史若郭<lb/>
給事若王各具疏薦而最後甲申冬十二月鄧按院純<lb/>
吾報命薦如㑹薦然上曰海瑞既屢經薦舉查有相應<lb/>
員缺即便起用不逾月推通政司左通政上又曰再查<lb/>
相應員缺起他逾年乙酉正月起僉南臺都御史未至<lb/>
以為南吏部右侍郎舉朝搢紳無不羨主上特達之知<lb/>
而海内聞公起亦誰不舉手加額獨惜其起稍遲莫盖<lb/>
<pb n="KR4e0207_WYG_010-16b"/>
公是時年已七十有二矣公以三月聞命即束裝就道<lb/>
或勸公盍姑辭諸公則謂主上有特達之知臣子不可<lb/>
無特達之報區區虚襲奚取焉遂啓行自瓊臺至蜆㟠<lb/>
家僕皆徒歩有一小僮亦祗攜附前輿不與馬又自五<lb/>
羊至上新惟坐一小船寂寂過多無知者五月履任冢<lb/>
宰丘月林公未到公署部事見兵馬司票取坊上人辦<lb/>
公讌百物又見該坊送各衙門取應票共三百餘紙嘆<lb/>
曰夫以五城之人當一京千百官出入用度之擾誠難<lb/>
<pb n="KR4e0207_WYG_010-17a"/>
而苦矣吏部既長六曹安可不念先百姓遂張示禁革<lb/>
故辦事官吏有輸銀公費并新任有賀禮一切革嘗思<lb/>
念方今主聖臣良萬載一時而吏治民風猶如先日因<lb/>
疏引骸骨併陳一日治安要機謂欲安百姓先守令欲<lb/>
督守令先司道欲督司道先撫按而致望於閣部諸大<lb/>
臣歸本於君身治安之要誠無易此顧獨憤貪殘滿載<lb/>
論劾不止者盖起於改枉法贓八十貫絞律而従雜犯<lb/>
准徒許贖非重刑决不能懲以故援霍文敏請復枉法<lb/>
<pb n="KR4e0207_WYG_010-17b"/>
律疏而因及國初尚有剥皮囊草特以明其言必可信<lb/>
而觀者不察遂謂欲復剥皮令焉且厯舉今政以責難<lb/>
於君曰願皇上以茅茨土階之心居九重金闕持智者<lb/>
行所無事之術御一日萬幾見堯舜毋見天子意真語<lb/>
切而近於戅即帝心亦且難之盖疏上為甲申二月而<lb/>
是時則又有南右都御史命矣公用世極銳上用公亦<lb/>
極鋭浹嵗三遷咸屬睿眷自此疏一出忌信參焉而梅<lb/>
房御史遂憑藉雌黄房則大肆詆擊公質不勝房惟是<lb/>
<pb n="KR4e0207_WYG_010-18a"/>
彭君遵古諸君壽賢顧君允成三進士疏乃足以發揚<lb/>
正氣而培植善人耳公於時雖拜命履都御史任而歸<lb/>
志已决屢疏乞骸骨第國是未淆主眷未衰火甲夫差<lb/>
方題議未定時且大計故遲遲焉大計苦於愛憎叢煩<lb/>
是非難一公獨與冢宰李公秉公持正毋縦母苛衆咸<lb/>
服之至於火甲止為地防守原無雜差今則一京千百<lb/>
其官率於兹焉取用雖節題革亦竟廢公乃一正之於<lb/>
官民界限使官不侵民民不病官總之為簡可照煩一<lb/>
<pb n="KR4e0207_WYG_010-18b"/>
册使上以稽下下以應上留都民若弛重負出湯火矣<lb/>
而公意猶以未盡如京師為歉云比夫議既定歸志益<lb/>
决貽不佞龍書曰七十有四非做官時節况天下事只<lb/>
如此而已不去何為龍復曰此兩語足以决去就矣盖<lb/>
六乞骸骨不得允竟以丁亥冬之十月十有四日卒於<lb/>
留都慟哉卒之前三日兵部送柴薪多耗七錢猶扣回<lb/>
病不藥臨危男僕猶不入内無一語及身後事獨抱真<lb/>
純以還檢篋内厪禄金一百五十一兩綾紬葛各一微<lb/>
<pb n="KR4e0207_WYG_010-19a"/>
都御史王公麟泉率諸御史捐金治具何以歸乎子姓<lb/>
兄弟既無一在側雖有二媵四僕又愚弱不任而更衣<lb/>
沐浴含歛悉都御史王公左右襄治則諸御史噫嘻公<lb/>
何以得此於諸公哉南諸搢紳見公卒相顧悼曰天不<lb/>
佑善俾正人氣奪百姓奔相告扶服悲號若喪慈母十<lb/>
一月六日訃至亡論識不識更相悼曰安得復見若人<lb/>
上聞為之咨嗟纏惻申命秩宗考典禮祭八壇水衡致<lb/>
金錢它窀穸遣行人許君子偉往治葬太宰議贈官加<lb/>
<pb n="KR4e0207_WYG_010-19b"/>
太子少保太史易名諡忠介盖上之篤念直臣恩厚如<lb/>
是哉公生於正徳甲戌十二月念之七日享年七十有<lb/>
四配王氏封安人繼封恭人前娶許氏生二女出後娶<lb/>
潘氏不越月亦出側室二丘氏韓氏人之口實公者謂<lb/>
公此處認真太過至六娶七娶不知公娶惟三而慎選<lb/>
輒易則側室其出其死抑亦所遭不幸乃其中尚有人<lb/>
不能堪者而公且安之也子男二長中砥次中亮皆王<lb/>
恭人出一十一嵗一九嵗以公在獄時殤逝晚又生一<lb/>
<pb n="KR4e0207_WYG_010-20a"/>
子中期丘側室出三嵗而殤從弟玥有仲子中適倫序<lb/>
應繼公雖未立而起官時屬以家則繼者必此子也女<lb/>
三長適蓮塘張筠次適林知縣子林岳皆許出三適郡<lb/>
學生周維城王恭人出嗚呼公之出處生死其闗於國<lb/>
家氣運吾不敢知其學士大夫之愛憎疑信吾亦不敢<lb/>
知苐以公之微而家食燕私顯而涖官立朝質諸其所<lb/>
著嚴師教誡一一契劵無毫髪假孔子所謂強哉矯而<lb/>
孟子所謂大丈夫乎古今一真男子也論者槩其性甘<lb/>
<pb n="KR4e0207_WYG_010-20b"/>
淡薄有採薇之風天挺忠貞有叩馬之節謂道似伯夷<lb/>
信矣然其視斯民由已飢寒恥厥辟不為堯舜言動必<lb/>
則古昔稱先王涖官必守祖宗成憲挫折不磨鼎鑊不<lb/>
避即伊尹奚讓望之如泰山壁立就之如春風太和接<lb/>
談無疾言無遽色臨難無鬱氣無忿容箠楚子弟撻臧<lb/>
獲亦不見其厲色嚴聲即柳下恵奚加特其質多由於<lb/>
天植學未進於時中任事不無或過而隘與不恭葢亦<lb/>
有焉嗟夫公所莅咸口碑戸祝所至争枳道塞途瞻望<lb/>
<pb n="KR4e0207_WYG_010-21a"/>
之處留都時有不識姓名逺方老者求供帚除一月兩<lb/>
月去又有相率求貌公像以去學士大夫亦有焚香事<lb/>
公每事必卜如羅浮葉絅齋者而不佞龍居門下既弗<lb/>
克䕶公歸又弗克嚴事公謂之何哉公始至留都遺誡<lb/>
曰吾嘗憐賢親不砥柱中流落入俗套三復斯言凛若<lb/>
嚴師教誡在上矣是用抆淚短述深自鍼砭耳乃若所<lb/>
以不朽公於幽而勸天下於明者則以俟夫立言君子<lb/>
　<lb/>
<pb n="KR4e0207_WYG_010-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　備忘集巻十<lb/>
</p>
<p>
</p>
  </div>
</body>
</text>
</TEI>
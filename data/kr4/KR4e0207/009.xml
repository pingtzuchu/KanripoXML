<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集巻九</head> <lb/>
    <p>
<pb n="KR4e0207_WYG_009-1a"/>
欽定四庫全書<lb/>
　備忘集巻九<lb/>
　附録<lb/>
　　輓詩<lb/>
　　哭海剛峯先生　　　　　　　何以尚<lb/>
乾坤正氣獨鍾竒直道堪為百世師忠似比干名並乆<lb/>
壽過尼父逝還遲先生與我元同志後死何人更相知<lb/>
杖血未乾流作淚哀哀豈為哭吾私<lb/>
<pb n="KR4e0207_WYG_009-1b"/>
　　又<lb/>
公為男子一生竒烈烈轟轟是我師胡爾正人歸去速<lb/>
莫云病客弔來遲公於我昔非為薄我謂公今或有知<lb/>
終始交情當勿改臨風杯酒奠吾私<lb/>
　　　　　　　　　　　　　　　范世清<lb/>
皇天召海老黎庶喪若考懸知聖主聞致厪淵衷懊安<lb/>
得天下官亦護身餘寳灑淚附行舟私心惄如𢷬<lb/>
　　又<lb/>
<pb n="KR4e0207_WYG_009-2a"/>
舍然痛哭還大笑箇中誰解機緘妙古今日月自升沈<lb/>
春生秋殺天之道天之道元之竅水底燃燈曽一照又<lb/>
何須為生者忺又何須為死者弔生耶死耶皆是幻惟<lb/>
有一靈真性常炳耀吁嗟兮名利客心死形存貪尚墨<lb/>
汙身穢徳増媸嗔何如瓊山海老不嫌貧臺憲官常貴<lb/>
生平願已伸風清月白為知已天長地乆通同神<lb/>
　　　　　　　　　　　　　　　姜愈<lb/>
輿襯披肝舊有聲南臺秉軸慰蒼生蠻夷感義波濤静<lb/>
<pb n="KR4e0207_WYG_009-2b"/>
豺虎潜形道路平正是孤忠扶國是何堪一夢賦樓成<lb/>
深山窮谷皆悲慟汗簡千秋表直名<lb/>
　　　　　　　　　　　　　　　許光祖<lb/>
江南十月雨如傾總是悲號道路聲雲凍霜寒敷政肅<lb/>
月溶水澈涖官清劒剜義膽言何壯星殞忠魂氣尚生<lb/>
謾道姓名光國史於今草澤口碑成<lb/>
　　　　　　　　　　　　　　　凌霄漢<lb/>
生平正氣肅朝端胸次忠清世所難忠似赤葵傾烈日<lb/>
<pb n="KR4e0207_WYG_009-3a"/>
清如秋水挽狂瀾時多俊乂無尸諌人有萋菲幸骨寒<lb/>
千古芳名光史筆應留精爽照長安<lb/>
　　　　　　　　　　　　　　　葉緒昌<lb/>
南都秉節望如山總憲重來父老歡楊綰相唐驕侈格<lb/>
長孺在漢覬覦寒功収治水三旬易䇿救飢民十萬難<lb/>
今日仙輀向瓊海野人酧酒泣江干　公治呉淞救飢<lb/>
民十五萬故及之<lb/>
　　　　　　　　　　　　　　　朱良性<lb/>
<pb n="KR4e0207_WYG_009-3b"/>
批鱗玉闕丈夫竒正是風雷示變時萬死一生千古事<lb/>
孤忠獨立寸心知神飛瓊島乾坤老淚滿江南草木悲<lb/>
幸有聖明公道在㑹看殊典勅名祠<lb/>
　　　　　　　　　　　　　　　徐元貞<lb/>
砥柱中流大丈夫剛風清節古今無赤心自矢天人與<lb/>
白髪還將社稷扶原是神龍翻瀚海遙憐鳴鳳起高梧<lb/>
旻天不為留元老忍見㷀煢萬姓孤<lb/>
　　　　　　　　　　　　　　　李麟<lb/>
<pb n="KR4e0207_WYG_009-4a"/>
憶昔史鰌司直後螭頭今復振遺風匡時白簡飛霜冷<lb/>
戀主丹心夾日紅婦服容容羞娬媚男冠落落見豪雄<lb/>
人乘箕尾歸何處惆悵秦廷幾署空<lb/>
　　　　　　　　　　　　　　　李藹春<lb/>
骨鯁原來有幾臣惟公透悟本來真文章領袖輝南粤<lb/>
節操冰霜動北辰身歴三朝惟白簡名高五嶺祗丹心<lb/>
英風耿耿今猶烈歩武何人踵後塵<lb/>
　　　　　　　　　　　　　　　梁肖灝<lb/>
<pb n="KR4e0207_WYG_009-4b"/>
獨把真心事衮袍三朝威望肅清高殿前有請危張禹<lb/>
階下無言悦子敖君憚漢時新汲卜民歌舜日舊䕫臯<lb/>
千秋絶調難為和轉覺當年意自豪<lb/>
　　　　　　　　　　　　　　　梁棟國<lb/>
誰將石畫獻承明耿耿孤忠直史生一㸃丹心漢日白<lb/>
幾回章奏楚天清眼傷滄海波濤急氣滿乾坤山岳驚<lb/>
千載令威無復返五山家學有蜚聲<lb/>
　　　　　　　　　　　　　　　朱汝能<lb/>
<pb n="KR4e0207_WYG_009-5a"/>
秋霜烈日獨公竒不世勲庸在口碑君念民嵓方倚重<lb/>
天揺柱石已無支夢歸瀛海清風逺影落江天正氣隨<lb/>
此日拜公人世隔涕零如雨不勝悲<lb/>
　　　　　　　　　　　　　　　姚光舜<lb/>
勁節剛風未易尋孤峰峭立氣森森方期拭目沾仁澤<lb/>
遽爾傷心泣訃音一疏直言天下事兩朝眷注聖明心<lb/>
獨嗟未罄經綸藴遺恨蒼生淚滿襟<lb/>
　　　　　　　　　　　　　　　李文秀<lb/>
<pb n="KR4e0207_WYG_009-5b"/>
羲皇風度出明時葵藿丹𠂻百世師邦國乂安猶戮力<lb/>
經綸未巻忽乘箕瓊崖白雪封茆土柱石青天樹羽儀<lb/>
昭代古良天下老千年遺像鎮華夷<lb/>
　　　　　　　　　　　　　　　葉于喬<lb/>
海上生人傑才鍾天下竒諫書光日月聲價震華夷孤<lb/>
介水如澈寸忠山可移公今騎鶴去千載有餘師<lb/>
　　　　　　　　　　　　　　　朱良知<lb/>
批鱗直奪比干志苦節還同孤竹清龍隱海天雲萬里<lb/>
<pb n="KR4e0207_WYG_009-6a"/>
鶴歸華表月三更蕭條棺外無餘物冷落靈前有菜羮<lb/>
說與傍人渾不信山人親見淚如傾　哭公柩前止見<lb/>
菜羮故云<lb/>
　　又<lb/>
哲人逝矣泰山傾載道絃歌總哭聲南國甘棠思徳政<lb/>
雷陽枯竹動民情忠扶社稷輕榮辱功滿乾坤任死生<lb/>
屢疏承恩留白骨英靈千載佐平成<lb/>
　　　　　　　　　　　　　　　姜謐<lb/>
<pb n="KR4e0207_WYG_009-6b"/>
海父真人傑三朝第一臣寸心惟為主百計只安民折<lb/>
檻彰忠跡埋輪讋佞人最憐貧與獨青史淚痕新<lb/>
　　　　　　　　　　　　　　　凌一鸞<lb/>
簡命吳淞續禹功頓令萬𣲖水朝宗力排豪貴驅妖鱷<lb/>
為拯民窮副衮龍疏抗三朝辭激烈身經百折意従容<lb/>
聖朝注念嘉忠直㑹見恩光下九重<lb/>
　　　　　　　　　　　　　　　許子偉<lb/>
本來正氣參天地氣正如公信可參九死孤忠回聖哲<lb/>
<pb n="KR4e0207_WYG_009-7a"/>
一生竒操媿貪婪已聞呉下呼為母㑹見朝中滿是男<lb/>
蟬翼介輪何事重對公衾影欲無慚<lb/>
　　　　　　　　　　　　　　　曽養正<lb/>
人鍾天地秀春過海山新兩宦蘇民隱三朝報主身臣<lb/>
忠䝉帝眷牧戯識公貧誰謂夷齊死名刋萬古唇<lb/>
　　　　　　　　　　　　　　　林憲䕫<lb/>
雲邊五指一峯傾緑野蒼生兩不平摩漢早知鵬逺奮<lb/>
朝陽惟見鳳高鳴松生璚島従頭直月印吳江徹底清<lb/>
<pb n="KR4e0207_WYG_009-7b"/>
祗臥一裘恬晏子未開三逕慰元卿廟廊憂切三朝志<lb/>
忠介榮留萬古名綸綍自天光海澨九原含笑逝猶生<lb/>
　　　　　　　　　　　　　　　饒憲學<lb/>
一生骾骨自天成厯厯冰霜愈不驚眼底直空塵世界<lb/>
胸中惟認此真誠諫回北闕星辰動澤滿南臯草木清<lb/>
遙望五峯何處是海天秋月古今明<lb/>
　　　　　　　　　　　　　　　黄裳吉<lb/>
五指蒼蒼凌太清百年間氣鍾竒英挺身直作迴瀾柱<lb/>
<pb n="KR4e0207_WYG_009-8a"/>
逆耳時聞折檻聲一㸃孤忠回主悟三朝完節自天成<lb/>
由來地脈連滄海萬里山河拱帝京<lb/>
　　　　　　　　　　　　　　　黄中美<lb/>
勁節凌霜不改容明時嘖嘖羨英風塵埃絶㸃寒烟净<lb/>
丹赤高懸烈日紅調鼎鵷班惟獨歩含香檻外懾羣雄<lb/>
天南更有臯䕫𦙍霖雨還看㪚碧空<lb/>
　　　　　　　　　　　　　　　譚可為<lb/>
忠本真誠介益堅三朝元望肅當年乾坤不朽匡時業<lb/>
<pb n="KR4e0207_WYG_009-8b"/>
日月長懸報國篇古去何人堪伯仲漢來汲黯讓高賢<lb/>
先生可起承明日小子猶能快執鞭<lb/>
　<lb/>
　<lb/>
　<lb/>
　<lb/>
　<lb/>
　備忘集巻九<lb/>
</p>
<p>
</p>
  </div>
</body>
</text>
</TEI>
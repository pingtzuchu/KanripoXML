<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>備忘集卷八</head> <lb/>
    <p>
<pb n="KR4e0207_WYG_008-1a"/>
欽定四庫全書<lb/>
　備忘集卷八<lb/>
　附録<lb/>
　　御製祭葬文<lb/>
維萬厯十六年十一月初二日皇帝遣廣東布政司分<lb/>
守海北兼管海南道左叅政徐應奎諭祭南京都察院<lb/>
右都御史贈太子少保諡忠介海瑞曰惟爾髙標絶俗<lb/>
直道禔身視斯民由已飢寒恥厥辟不為堯舜矢孤忠<lb/>
<pb n="KR4e0207_WYG_008-1b"/>
而叩闕抗言争日月之光出百死以登朝攬轡勵澄清<lb/>
之志迨起家於再廢乃浹嵗而三遷巖石具瞻卓爾舊<lb/>
京之望素絲無染裒然先進之風綜銓務而議主懲貪<lb/>
領法臺而政先釐弊若金在冶雖百煉之愈堅俟河之<lb/>
清奈九泉之莫及特頒祭葬爰賁始終不昧爾靈尚其<lb/>
歆服<lb/>
維萬厯十六年十一月初五日皇帝遣廣東布政司分<lb/>
守海北兼管海南道左參政徐應奎諭葬南京都察院<lb/>
<pb n="KR4e0207_WYG_008-2a"/>
右都御史贈太子少保諡忠介海瑞曰爾介節清風老<lb/>
而彌厲直聲正氣殁且猶生迨兹歸窆之期益軫遺簪<lb/>
之痛載頒御祭特示眷思惟爾明靈歆兹渥典<lb/>
　　祭文<lb/>
維萬厯十五年嵗次丁亥十二月乙卯朔越祭日辛巳<lb/>
太子少保吏部尚書楊巍太子少保禮部尚書沈鯉户<lb/>
部尚書宋纁兵部尚書王一鶚恊理京營戎政兵部尚<lb/>
書傅希摰刑部尚書李世逹工部尚書石星都察院左<lb/>
<pb n="KR4e0207_WYG_008-2b"/>
都御史吳時來掌詹事府太子賓客禮部左侍郎兼侍<lb/>
讀學士王𢎞誨太子賓客吏部左侍郎兼侍讀學士教<lb/>
習庶吉士朱賡吏部右侍郎趙煥户部左侍郎温純總<lb/>
督倉塲左侍郎胡執禮右侍郎孫丕揚禮部左侍郎兼<lb/>
侍讀學士于慎行右侍郎兼侍讀學士徐顯卿兵部左<lb/>
侍郎楊俊民右侍郎蕭大亨刑部左侍郎陳瓚工部左<lb/>
侍郎曽同亨右侍郎李輔通政使掌司事工部右侍郎<lb/>
張孟男都察院左副都御史魏時亮左僉都御史詹仰<lb/>
<pb n="KR4e0207_WYG_008-3a"/>
庇大理寺卿孫鑨左通政趙世卿右通政黄克念左<lb/>
參議田蕙右參議季觀光陳大科大理寺左少卿李<lb/>
尚思右少卿許子良左寺丞李棟右寺丞吳定謹以<lb/>
牲帛之儀致祭于明故資善大夫南京都察院右都<lb/>
御史贈太子少保諡忠介剛峰海老先生之靈曰惟<lb/>
公廉貞之氣鍾於南方挺生哲人直毅以剛嘉靖末<lb/>
年以敢諫著威觸雷霆分甘刀鋸圜扉長繫正志從<lb/>
容先皇嗣服首拔獄中廷尉納言中丞出撫剪右鋤<lb/>
<pb n="KR4e0207_WYG_008-3b"/>
貪士民歌舞居無㡬何増口孔多若火于水世情則<lb/>
那龍蟠虎伏十七八載光不終含恭荷宸采起佐銓<lb/>
務進總憲章帝曰遺直鎮我南方曰予有吏職墮於<lb/>
賄惟汝片玉以戢魑魅曰予有民俗以侈移惟汝束<lb/>
帛以挽澆漓公介益堅千仞壁立側耳生風豺狼屏<lb/>
息陪都荼毒莫如火夫痛行裁革民用以甦一心精<lb/>
白報我軒堯庶㡬百辟是式是標方公乞骸先後七<lb/>
疏皇揆慰留民望所聚天胡不憗一夢逍遥訃來自<lb/>
<pb n="KR4e0207_WYG_008-4a"/>
南天子輟朝乙酉之冬丘公觀化公胡為者相邀泉<lb/>
下疇如二公旅室蕭條靈斾千里孰臨孰招居者持<lb/>
奠行者心惻官居鼎鼐檢資羣賉公節良苦公行實<lb/>
端公事已定公名已完以葬以祭増秩予諡朝士争<lb/>
請皇恩示異余輩誼則寮友景行如何生不可即寄<lb/>
此挽歌尚饗<lb/>
維萬厯十五年嵗次丁亥十月丙辰朔越二十二日丁<lb/>
丑南京都察院右副都御史王用汲經厯司經厯江沛<lb/>
<pb n="KR4e0207_WYG_008-4b"/>
然司務㕔司務蔡如川照磨所照磨潘元度南京河南<lb/>
等道監察御史方萬山党傑李一陽田一麟潘維岳黄<lb/>
正色王藩臣謹以剛鬛柔毛清酌庶饈之儀致祭于明<lb/>
故資善大夫南京都察院右都御史剛峯海老先生之<lb/>
靈曰嗚呼惟公挺生瓊海萬夫之特鳴鐸南屏長揖郡<lb/>
伯眼空一世天植孤操兩宰劇邑撫字心勞不侮矜寡<lb/>
力抗彊禦人醉我醒爰騰清譽聲聞上馳粉署攸司日<lb/>
剗宿蠧峻卻羡餘惟時多艱職競斯力氣奪朱雲羣工<lb/>
<pb n="KR4e0207_WYG_008-5a"/>
動色忠言逆耳身罹狴犴聖主寛恩何怨何歎肅皇晏<lb/>
駕乃憶比干曰旌骨鯁中使賜環荐歴卿寺超秩朱輪<lb/>
三吳秉鉞䝟貐銷魂直道難容人言繼起不容何病抽<lb/>
簪故里天啓睿聖圖惟舊臣海濱應詔風采猶新總憲<lb/>
留臺執法不忒無縦詭隨紀綱南國黔首歸仁當宁切<lb/>
倚屢疏未俞一夕乃死嗚呼以公之儉何啻公孫躬被<lb/>
大布麤糲是飱以公之操何啻伊尹嚴視一介千金不<lb/>
隕壽宜天保為國具瞻奪我黄耉胡然而然都邑驚心<lb/>
<pb n="KR4e0207_WYG_008-5b"/>
縉紳失望訃聞廊廟南顧悼喪嗚呼誰云公貧而有令<lb/>
名譬彼江流萬古長清誰云無後而傳不朽譬彼鍾山<lb/>
霄壤同乆賢愚好醜朝菌㝠靈人為公惜乃公則瞑汲<lb/>
等生乎公後夙仰高風共事一堂覿徳維躬肅肅其儀<lb/>
巖巖嶽立允矣君子是矜是式倐爾長逝百計莫留憶<lb/>
公慷慨虹飛雲浮敬奠一觴聊申私鄙公靈不昧陟降<lb/>
庭止尚饗<lb/>
維萬厯十七年二月十五日欽差總督兩廣軍務兼理<lb/>
<pb n="KR4e0207_WYG_008-6a"/>
糧餉帶管鹽法兼廵撫廣東地方兵部右侍郎兼都察<lb/>
院右僉都御史侍生劉繼文謹以剛鬛柔毛香帛之儀<lb/>
致祭于明故南京都察院右都御史贈太子少保諡忠<lb/>
介剛翁海老先生之墓曰嗚呼古稱天下竒男子者公<lb/>
非所謂其人哉天下皆男子而或淟涊依違如脂如韋<lb/>
逐波而流隨風而靡則男子而婦人也若公者其挺瓊<lb/>
山之嵂崒毓珠海之洪浩剛大塞乎天地鴻龎挽乎世<lb/>
道屹砥柱于中流迴狂瀾于既倒而裒然擅天下之竒<lb/>
<pb n="KR4e0207_WYG_008-6b"/>
者乎公巍科奮跡振鐸南平長揖郡伯氣節稜稜庠序<lb/>
而竒于教也及宰淳安再移興國家僕負薪惟民褆福<lb/>
邑宰而竒于政也繼司粉署批鱗抗疏折指乘輿雷霆<lb/>
震怒鼎鑊如飴縶囚靡顧斯郎曹之竒節哉荐登卿寺<lb/>
擁麾江左濬淞溥澤鋤強植懦䝟貐魂消豺狼氣挫斯<lb/>
撫鎮之竒標哉萋菲交侵徜徉泉石特起銓卿風猷赫<lb/>
奕裁革浮華謳歌四溢竒勛巋于八座矣爰總憲臺紀<lb/>
綱振飭冰蘖自持布被糲食杜絶私交儀刑百辟竒采<lb/>
<pb n="KR4e0207_WYG_008-7a"/>
表于三臺矣嗚呼公真天下竒男子哉不知而詆公者<lb/>
或謂沽直要譽矯情戾俗而公固率之天性盟之幽獨<lb/>
不自覺其竒也知而惜公者或謂四壁蕭然一嗣不足<lb/>
而公固以天下為家萬世為續迺益見其竒也兹焉贈<lb/>
諡葬祭皇揆鑒其忠尸祝俎豆赤庶銘其徳勲業鐫之<lb/>
鼎彛而聲名垂之史册則公之彪竒蜚異者永永霄壤<lb/>
無極矣于公復何憾耶繼文西江筮仕北覲聨鑣業已<lb/>
心竒之嗣是仰公作用愈出愈竒今觀風兹土欲瞻依<lb/>
<pb n="KR4e0207_WYG_008-7b"/>
而不可得謹述公之所為竒者臨風寄誄共為天下悲<lb/>
尚饗<lb/>
維萬厯十六年嵗次戊子三月甲申朔越六日己丑欽<lb/>
差刑部雲南清吏司署員外郎事主事朱天應謹以香<lb/>
帛牲醴庶羞之儀致祭于南京都察院右都御史海老<lb/>
先生老大人之靈曰公真天下竒男子哉抗疏世宗批<lb/>
逆鱗言今昔不敢言九死不回公豈直捐生以博名哉<lb/>
既而開制整頽風振綱常公豈博美官而已哉歸老無<lb/>
<pb n="KR4e0207_WYG_008-8a"/>
縁野塘再起勵金石操時欲修前人未有業補前生未<lb/>
了事公之所為時人異之駭者駭忌者忌而其節益堅<lb/>
公真天下竒男子哉其猶冰壺秋月一腑青天自總角<lb/>
而宦成一轍生乎後者匪公之植孰識公之心哉公為<lb/>
天造朝廷之福而天胡不頤公之身公為穆宗正萬䙫<lb/>
之統而天胡不永公之傳天將使公以億萬載為壽以<lb/>
百千忠臣義士為裔哉應奉天命欽恤兹土慨泰山之<lb/>
既頽嗟典刑之日逺望南告奠公其歆哉公其歆哉尚<lb/>
<pb n="KR4e0207_WYG_008-8b"/>
饗<lb/>
維萬厯十六年嵗次戊子仲冬月朔有七日欽差督造<lb/>
墳塋兼賫諭祭文行人司行人門下郷晚生許子偉謹<lb/>
以剛鬛柔毛牲醴庶羞之儀致祭于明故資善大夫南<lb/>
京都察院右都御史贈太子少保諡忠介尊師剛峯海<lb/>
老先生之墓曰嗚呼我公生平大致已揚扢于人人或<lb/>
狀而讚或紀而銘先後奠章軸楮無筭莫非盛徳之流<lb/>
形而所不能盡揚扢者則公至誠動物之心葢公之學<lb/>
<pb n="KR4e0207_WYG_008-9a"/>
戒懼于不睹不聞之地而獨覺天理之真公之行蟬蛻<lb/>
乎自私自利之塗而<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>追乎䆳古之英士論始疑而竟<lb/>
信公道幾蝕而綦明故自顯爵錫之媺諡褒之雄文重<lb/>
典慰厝之而因以見公之得君自興國祠之淳安像之<lb/>
蘇松金陵之屬咸俎豆之而因以見公之得民自交口<lb/>
頌之交章直之輓歌唁詞揄播遐邇而因以見公得中<lb/>
外之朋情公素所重者忠孝亷節而皆為公有公素所<lb/>
輕者爵禄名壽而皆為公膺即此生之志遂知九土之<lb/>
<pb n="KR4e0207_WYG_008-9b"/>
目瞑俾後公生者咀之有餘味而聞之有餘馨子偉叨<lb/>
承欽命載妥公靈雖靖恭之常職寔報徳之夙襟其旦<lb/>
夕祗事蘄以逭譴捄辠者惟公所嘿相而兹菲陳觕薦<lb/>
竭䖍誠以對越者惟公所釐歆嗚呼哀哉尚饗<lb/>
　補遺<lb/>
　　申海南道陳雙山文<lb/>
福建延平府南平縣儒學為區處兵後地方以絶後患<lb/>
圖乆安事縁本職㑹試未第曽具奏䝉兵部奉聖㫖行<lb/>
<pb n="KR4e0207_WYG_008-10a"/>
撫按守廵道従公計議後授今職母老在堂便道歸省<lb/>
且冀得一至臺奏所未盡并不可先言者一一誦之事<lb/>
或可成也時臺下往雷州府候清軍察院旋瓊與本職<lb/>
起日相値不得已更日求見柰門者拒之咫尺間候二<lb/>
日不得一接思憑過期始渡海北上中途每思及此深<lb/>
用憮然今已至任未得言者請為臺下言之夫瓊州府<lb/>
州縣外旋黎岐中處正皇甫規所謂虺蛇入室焉者臺<lb/>
下試思天下有此等心腹疾而能一日安者耶無黎則<lb/>
<pb n="KR4e0207_WYG_008-10b"/>
三州十縣可寧謐去二三萬黎人安五十六萬百姓加<lb/>
五七年功成千萬年逸臺下試思天下有此等用力少<lb/>
獲利多事而可舍不為者耶黎潰則三州十縣舉受禍<lb/>
然以三州十縣制黎則又千谿萬徑皆可施功五裂四<lb/>
分柄執在我臺下試思天下有此等反掌易事而可曰<lb/>
不可能者耶然自國初至今日竟無一人擔當此者何<lb/>
其故有四全無志者不必論大約今人官居類傳舍至<lb/>
任未乆遷擢競心影響間見黎岐難處遂終以難處視<lb/>
<pb n="KR4e0207_WYG_008-11a"/>
黎五年七年事也慕榮途之速心蔽遲難之一見先入<lb/>
為主一也詢訪未的妄信人言謂黎岐地方闊山嶺峻<lb/>
林木茂密通之為難妄信人言謂黎人強衆出沒千百<lb/>
為輩十發十中敵之為難英雄豪傑當先為而不為是<lb/>
則無故二也平素攻舉子業未嘗留心經畧民事區處<lb/>
猶難况兵戈危險不知其易妄意其難思及存亡呼吸<lb/>
心膽喪矣不復為謀三也其有思得其方志立功業者<lb/>
又慮黎平我去後萬一事出不虞邀功起釁人將置我<lb/>
<pb n="KR4e0207_WYG_008-11b"/>
何地目前成功後當顯禍四也自國初以至今日言者<lb/>
屢矣迄無能取信上人者何其故有三雷同平黎之說<lb/>
懵然不識地利險阻兵行法糧隨費致上人以白面書<lb/>
生笑之一也津津然說平黎易究竟所以見其一不見<lb/>
其二說東遺了西中南差了北上人因其二盡疑其一<lb/>
二也誌書歴載諸人議論然其人亦有可為地步言之<lb/>
不行毋乃議事易處事難歟致上人以紙上空談視之<lb/>
三也二者皆非矣臺下誠能以必為為志於本職奏疏<lb/>
<pb n="KR4e0207_WYG_008-12a"/>
上兵部圖說治黎䇿一道少致意焉且於不可信之三<lb/>
求其必執此說之故於不擔當之四深求衆不擔當之<lb/>
由彼此參互不用其三借三以壯吾膽鄙笑其四借四<lb/>
以深吾謀將見反掌事炯然臺下目中矣夫一時之爵<lb/>
孰與千萬世功名一世之榮孰與千萬年廟食臺下欲<lb/>
不為之得耶本職言盡矣然尚疑臺下有憚心焉寧非<lb/>
謂提督府不與我以地方兵糧乎夫本職云調廣西土<lb/>
兵廣東漢達官軍量撥一次大征銀糧之半此據人皆<lb/>
<pb n="KR4e0207_WYG_008-12b"/>
可行言耳若臺下兵備之權則不然葢瓊民游蕩并無<lb/>
衣食棄為盗賊者甚多練集五六月可成精兵借用縣<lb/>
民壯工食權宜區處給其始資黎地米山貨木價給其<lb/>
終兵行糧隨殊無難事又寧無謂兵事一舉存亡呼吸<lb/>
誰則料之乎夫本職云用兵良亦以勢不在我或生奸<lb/>
人玩侮之念大約此舉先易後難隨機鼔舞止用一撫<lb/>
字自可了事本職思之日乆考之日深問之日多事决<lb/>
可成成無後患臺下請壯膽行之本職初官遽不得上<lb/>
<pb n="KR4e0207_WYG_008-13a"/>
人意這等世界究竟做成甚事業母老在堂歸期指日<lb/>
中有言未盡者俟到臺日悉焉竒貨可居無越於此臺<lb/>
下幸勿猶豫<lb/>
　以黎為竒貨此細人趨功名之心也一時欲激雙山<lb/>
　姑用此語<lb/>
　　治黎䇿<hi>此愚己酉科中式䇿也於奏疏圖說有相發明者附記於此</hi>
天下之事圖之固貴于有其法而尤在于得其人何謂<lb/>
法經畫而條理之卓有成緒可考者法之謂也何謂人<lb/>
<pb n="KR4e0207_WYG_008-13b"/>
所以經畫而條理之卓以成績自許者人之謂也得其<lb/>
人而不得其法則事必不能行得其法而不得其人則<lb/>
法必不能濟人法兼資而天下之治成則夫今之瓊黎<lb/>
其處置之法固所當講而以身任事之人又非瓊人之<lb/>
所深望者乎夫執事之問革心宣化之圖山川夷險之<lb/>
勢叛服失得之由愚生固曰得其人之為貴何也誠見<lb/>
夫蠢兹有衆可以一鼓而擒而直為是廩廩者亦曰地<lb/>
險不可以馳驅兵強不可以禦敵不知自古及今之冦<lb/>
<pb n="KR4e0207_WYG_008-14a"/>
未嘗不據險以為強自古及今之師亦未嘗畏險而長<lb/>
冦苟我不弱天下無強兵苟我術周天下無險地瓊崖<lb/>
衛所之兵自丘文莊奏不許征調以來今日已如驕子<lb/>
其不足以應敵也明矣故前郎温之敗皆未戰怯聞千<lb/>
里臨敵先期于敗為之也先哨去而後哨改彼欲進而<lb/>
此欲退為之也今日之禍雖有以激之使然然猖獗二<lb/>
年崖民死徙將盡未有能剿絶而安輯之者尚得謂之<lb/>
有人乎今上命赫然舉兵誅之夫以萬全之力視此直<lb/>
<pb n="KR4e0207_WYG_008-14b"/>
狐兔耳其束身繫頸計日可待也然愚生之所憂者元<lb/>
至元屯田立學復起文河之憂毛伏羌提師壓境不開<lb/>
十字之道欲為目前苟安之圖不思萬世無窮之利根<lb/>
株之不拔則未必後日之不如今也夫瓊黎中處環海<lb/>
州縣譬之人則心腹之疾也失今不治必將浸淫四潰<lb/>
而為四肢之患皇甫規所謂虺蛇入室不可一日安焉<lb/>
者也故愚生以為今日之計不過堅持開十字道之心<lb/>
固執立州縣之計而已自此之外雖議之之盡其方處<lb/>
<pb n="KR4e0207_WYG_008-15a"/>
之之盡其術皆下䇿也何者昔之議者謂盡殱其類為<lb/>
忍而究其所以為說不過曰禁商人之貿易則黎無以<lb/>
為矢刃之資夫利之所在人共趨之雖死有所不顧而<lb/>
况于鐵首其戎者乎是奸商雖不可不禁而有不容於<lb/>
盡禁者矣不過曰禁軍民之逃亡則黎無以深刼奪之<lb/>
毒夫徭役不擾俯仰足資固有樂之者况于州縣復為<lb/>
之敺乎是逃亡雖不可不禁而有不容于終禁者矣不<lb/>
過曰治土賊之刻削則黎無以為變亂之激夫讀書知<lb/>
<pb n="KR4e0207_WYG_008-15b"/>
禮義者浚剥良民雖亷恥有所不顧而况于土賊之無<lb/>
知者乎是貪賊雖不可不懲而有不容盡懲者矣始終<lb/>
悞宋者在一和字姑為一時撫綏之計不可以䇿黎也<lb/>
革心宣化效且遲于百年官吏之遷陟不常人性之貪<lb/>
暴不一以一人之身而思一以徳化之不可以䇿黎也<lb/>
所宜乘今日大軍之勢首惡既平之後開通十字大路<lb/>
州縣所之可移者移之屯田之可徙者徙之遷良民之<lb/>
無田者佃其中其不宜剿滅者徙之于外夫然後為百<lb/>
<pb n="KR4e0207_WYG_008-16a"/>
年之計而瓊民享無窮之福矣不然今日赫然之舉復<lb/>
如前日收兵之速剿除雖盡於小民無所益也又安知<lb/>
後日之不如今而復為民害乎又不然而徒曰革心宣<lb/>
化云者吾未見州縣之不立十道之未通而可以革心<lb/>
宣化也嗚呼此所以得其人之為難而非得其法之為<lb/>
難也愚生之所憂者如此而已矣而其所以䇿于執事<lb/>
者亦不過如此而已若夫山川夷險之勢叛服得失之<lb/>
由瓊志厯厯如照愚生欲語而未暇焉狂瞽之見惟執<lb/>
<pb n="KR4e0207_WYG_008-16b"/>
事進而教之<lb/>
　序記<lb/>
　　賀景竹王千兵榮膺軍政序<lb/>
聖天子分天下職下都司衛而立之所焉所與州縣錯<lb/>
峙葢五品秩也兵以千一百計餘人倍蓰之所管轄有<lb/>
戎務有屯糧訟獄是其以衛封圉翊我聖明之治實兼<lb/>
牧養允釐役焉行道遂志視州縣有大者今守令下民<lb/>
莫敢仰視人視之不勝其崇且榮所則不然其故起於<lb/>
<pb n="KR4e0207_WYG_008-17a"/>
秩襲父祖不由問學於官守義懵無所識且其無理徳<lb/>
以和心氣也動輒猛悍殘厲以凌剥其下撫按藩臬用<lb/>
是従而抑之抑之誠是也沿以成習遂致厚相黨與者<lb/>
率以坐受爵冕致斥顯顯然中秩之崇反出文雜流下<lb/>
居之者恒亦愀然不樂曰此奴𨽻冠裳爾其間志有所<lb/>
尚者竟亦以莫可柰何付之莫知所以致此之由去此<lb/>
之道夫人之參其身於天地中者豈必人之榮我而後<lb/>
能立哉執義以往天下有莫能禦者况五品之秩森然<lb/>
<pb n="KR4e0207_WYG_008-17b"/>
明也吾得執國制以為倚公理之在人心未嘗泯也勢<lb/>
之極重有甚焉者吾得以執人心之公而反之理可以<lb/>
張屈抑之勢制足以振品爵之崇故愚嘗以為今日之<lb/>
武受抑于文者十一我之莫能自立十九也且其所取<lb/>
以自範者繆戾尤甚既以威莫如州縣諉嘆矣乃曰剥<lb/>
媚之行州縣固名文士也我何人斯而獨不然撫按藩<lb/>
臬之我督者固偉然名進士齗齗然天下望也彼亦州<lb/>
縣之為爾我何人斯而獨不然效殖貨利以求容媚方<lb/>
<pb n="KR4e0207_WYG_008-18a"/>
以為庶或可申一二不然甚矣計之良也孟子曰小國<lb/>
師大國而恥受命焉是猶弟子而恥受命于先師也然<lb/>
則武秩之邈乎其卑而謂盡由於文士之私者其然乎<lb/>
其不然乎如恥之莫若師文王為今之䇿亦曰執制以<lb/>
自守據義以行制而已毅然不諉于莫與之微斬然不<lb/>
牽于剥媚之習則吾固參天地人也彼之並且上乎我<lb/>
者將唾穢而奴視之矣吁獨與之角也與哉獨求不我<lb/>
抑也與哉千兵景竹亦有志而付嘆者撫按請于廷而<lb/>
<pb n="KR4e0207_WYG_008-18b"/>
軍政及焉反此而遂有由矣愚懼其莫知所執也因軍<lb/>
士之請用是書之以賀天下事亦為之而已矣景竹尚<lb/>
勉之<lb/>
　　賀屈元禮生子序<lb/>
屈子年三十餘矣仲秋之夕得嘉夢覺而生子衆咸欣<lb/>
欣於餘慶之說相率徴予言以賀焉予曰人生而無以<lb/>
嗣於其身者能幾言之抑可以已也或者教以成子之<lb/>
貴乎然今之教者於聖賢之道則戾葢自門左之懸乆<lb/>
<pb n="KR4e0207_WYG_008-19a"/>
廢馬援之遺王昶柳玭之誡特書于司馬氏者與郷習<lb/>
之愿符節遂膾炙焉夫天地四方之事舉而屬之男子<lb/>
之身矣其負荷若之何也顧沉黙之名而精若義者能<lb/>
堪之乎是故孟子善養浩然之氣正以為天地四方之<lb/>
射也漢人因有生男如虎猶恐其鼠之說予非敢以漢<lb/>
人為適中見也第中人之性振其氣而挽之中也易抑<lb/>
其氣而企之中則難中行不得惟過中之狂士屬心焉<lb/>
仲尼之所以善於造就也矧今所取當于天下之教者<lb/>
<pb n="KR4e0207_WYG_008-19b"/>
何如哉愛其子而深為之計顧以守雌之道進焉以水<lb/>
濟水血肉雖可保永于世而徳義之有於身者去賢聖<lb/>
或邈矣謂之能成其子也然乎哉疏少傅不以財遺自<lb/>
謂為子孫念光奕史册矣而犯者屢焉矧道之見頌于<lb/>
君實而世又率以為是者誰則挽之諸友聳然曰元禮<lb/>
少學禮知此義者也予亦欣欣然賡餘慶焉幸天地四<lb/>
方事于此子乎攸寄也用是次之以為賀<lb/>
　　樂耕亭記<lb/>
<pb n="KR4e0207_WYG_008-20a"/>
始予未接西埜先生意一豢養之人云爾獲交數歳見<lb/>
其誦砥行亷隅之士欣欣然羨焉若有企望弗及之意<lb/>
嗚呼休哉兹世禄之難也交益乆見其聞仁篤儉約之<lb/>
行欣欣然羨焉行且欽崇勅厥躬詩禮訓厥子敗度維<lb/>
欲敗禮維縦將深愧弗為焉嗚呼休哉兹世禄之尤難<lb/>
也嘉靖甲辰之嵗于瞻玉堂遺址之西墨客村搆樂耕<lb/>
亭於上將以統率僕佃之耕非徒取名於此也一旦以<lb/>
其事為予誦予訝且喜曰賢哉先生樂耕之意乎而尤<lb/>
<pb n="KR4e0207_WYG_008-20b"/>
之者則曰不此之葺而顧彼營焉裕祖之蠱非孝也予<lb/>
意不然賈子稱一夫不耕或受之飢一女不織或受之<lb/>
寒今之為民者五曰士農工商軍士以明道軍以衛國<lb/>
農以生九穀工以利器用商賈通焉而資於天下身不<lb/>
居一於此謂之游惰之民游惰之民君子之所不齒也<lb/>
世咸以異端游手目之而不知儒生貴族特甚先生以<lb/>
文莊嫡裔居寳丞之榮俾自棄於游惰之域以逞無疆<lb/>
之欲則凡可侈可淫之物罔一不備其為園夫紅女之<lb/>
<pb n="KR4e0207_WYG_008-21a"/>
蠧可勝痛哉視異端游手之害十百矣維亭有作為耕<lb/>
也且以樂名推斯意也必不忍腴若飲食為穀粟之糜<lb/>
必不忍晥若衣服為布帛之蠧又必不忍厚若聲色之<lb/>
娛妄若貨賄之聚為好生傷年彌邵徳彌崇舉凡淫侈<lb/>
小物為世禄子所有者咸芟荑藴崇之澌盡矣嗚呼不<lb/>
賢而能之乎仁篤儉約親覩之行義清節善行且於反<lb/>
官之日可期矣亭扁樂耕豈曰小補哉若夫流連光景<lb/>
假此亭為聚游之地瞻玉堂有述亦殃也烏乎孝始而<lb/>
<pb n="KR4e0207_WYG_008-21b"/>
士今而農不為五民之蠧詩曰孝子不匱永錫爾類其<lb/>
先生之謂乎嗚呼賢矣哉先生曰兹吾志也敬持以為<lb/>
記<lb/>
　　贈林東臯考績序<lb/>
予於東臯先生均業儒友也然東臯令瓊山計七年於<lb/>
此矣實有大夫義焉古之人有曰君子居是邦不非其<lb/>
大夫自斯言之出也故凡有涖於人者雖心晳淑慝紀<lb/>
事執春秋筆焉其顯誦於人裂采而贈之者必掩咎為<lb/>
<pb n="KR4e0207_WYG_008-22a"/>
美増細以巨雖以龔黄召杜顯顯然擬之者實反出嚴<lb/>
來下用是善惡詆冒莫可憑倚君子習見其然故凡采<lb/>
而書之颺歌而休頌之者皆將曰此不非其大夫義也<lb/>
雖厯厯可按者莫之聽焉夫以善惡之相冒若此聲乃<lb/>
底實莫能白之君子之心又若此今欲侈言以為東臯<lb/>
贈也亦奚益哉是故東臯惠澤著於人心政聲播於行<lb/>
口績業留於郡邑之志瑞不必多為之贅然東臯此以<lb/>
奏績行也行將擢而之他郡陟而之科之道其統賴有<lb/>
<pb n="KR4e0207_WYG_008-22b"/>
大於瓊山者統賴大則其績之所奏隨之東臯以其迎<lb/>
刃而解之才乘迎刃可解之力隨職業之所到執平日<lb/>
之所學者毅然行之罔狥身以忘國毋私已而棄民小<lb/>
之瓊山大之天下則聞譽逹於遐邇功烈著於不刋循<lb/>
良憲諍映耀今古予得以従而鼓舞於其後矣吁豈不<lb/>
盛哉豈不快哉昔子路去魯謂顔淵曰何以贈我曰吾<lb/>
聞之也去國則哭於墓而後行反其國不哭展墓而入<lb/>
謂子路曰何以處我子路曰吾聞之也過墓則式過祀<lb/>
<pb n="KR4e0207_WYG_008-23a"/>
則下儒有見善以相示者東臯先生何以復我<lb/>
　　賛蕭氏一門二節<lb/>
予讀東洲李太僕所為雙節傳觀二母寡於華年依孫<lb/>
子為命厯三四紀而念夫之心迄如其始矢心天日苦<lb/>
志絲枲未嘗不壯其競於守而可為頑懦者寓激勸也<lb/>
嗟夫人之自立於天地間能以其身為天地萬物之依<lb/>
者其道有五焉五教貫三才而為一君子重之然聖王<lb/>
制世御俗所急而且先者惟臣之良婦之節崇顯褒異<lb/>
<pb n="KR4e0207_WYG_008-23b"/>
拳拳然持此以為天下勵者是則何故葢以義合者而<lb/>
能不悖其心可以改醮而他従者顧終守于一志一行<lb/>
類無往非其自立之地焉矣况夫遇有常變君子覘人<lb/>
恒於乆近間求之昔人謂慷慨殺身易従容就義難乆<lb/>
近之謂也是故夫亡則無所為矣無所為而一從不移<lb/>
雖金石之堅未能逺過彼夫存之備婦順而家理寧未<lb/>
足為難矣士之従事於上多者計三四十歳少者亦不<lb/>
下十餘嵗承於顯或悖於幽毅然誓不以所職負吾君<lb/>
<pb n="KR4e0207_WYG_008-24a"/>
者競於始或渝于後歴年所而心一焉彼殉君於日月<lb/>
未足為難矣藩宣不悖可以見臣義之終孀守克堅足<lb/>
以辯婦行之備故君子論人廷之效忠閨之著節無軒<lb/>
輊焉而厲世振俗獨於此拳拳焉者亦以其乆且大者<lb/>
身有之五教於斯貫焉故爾雖然彼士嘗學問知禮義<lb/>
以應上求者親師友以撤蔽酌古今以達疑謂能盡所<lb/>
事焉可也閨中之見視此何若矧士之布列在位考其<lb/>
所以受人䇿命之寄而不貳乃心者則或鮮焉易於閨<lb/>
<pb n="KR4e0207_WYG_008-24b"/>
門女子之間難於多士講學之際二貞並萃獨非君子<lb/>
之所歆揚而不容自己者乎孟子曰百世之下聞者莫<lb/>
不興起也况于親炙之者竊慨臣義之衰節守之壊有<lb/>
如三才所藉以立者而僅於二婦焉寄之則夫祗念母<lb/>
氏不改之心奮臣子不悖之義侍御公之造福南粤有<lb/>
必然矣予粤人也鼔舞之懐不能自己用是書之以頌<lb/>
　議論<lb/>
　　泰伯論上<lb/>
<pb n="KR4e0207_WYG_008-25a"/>
太王剪商之志金仁山胡雙湖辯之詳矣愚竊謂太王<lb/>
實有是志太伯去之夫子亦不當以至徳許夫太王當<lb/>
祖甲之時去高宗中興未逺後一百有餘年殷始亡則<lb/>
當太王時乃商家盛強之末衰弱之始其天命人心尚<lb/>
完固未動所謂剪商亦言乎其志焉耳非爰整其旅如<lb/>
觀兵孟津陳師牧野之為也泰伯無荆蠻之逃則國屬<lb/>
之泰伯矣屬之泰伯而泰伯以不取為心則剪商之志<lb/>
蓄於太王者息之泰伯季厯不得位日後無武王事紂<lb/>
<pb n="KR4e0207_WYG_008-25b"/>
無滅亡之理此其以天下讓商更為何如太王欲傳位<lb/>
季厯則剪商之志季厯従之矣太王啓於先季厯従於<lb/>
後父作子述事必有可成無難者君臣之義泰伯不以<lb/>
此身維持其間而托於採藥之去我雖不殺伯仁伯仁<lb/>
由我而死充類至義之盡泰伯其得為有君也哉且弑<lb/>
君天下大惡也幸而成之公議凜於斧鉞不幸不成大<lb/>
則身首異處破壊家門小則貶削投荒流離終世王述<lb/>
之子坦之欲以女與桓温述怒排坦之曰汝真癡耶乃<lb/>
<pb n="KR4e0207_WYG_008-26a"/>
欲以女與兵坦之是以不與桓温之禍竊以為泰伯之<lb/>
愛太王不如述之愛其子矣聖賢之論曰君有過三諫<lb/>
而不聽則逃之父有過三諫而不聽則號泣而隨之夫<lb/>
子臣異道非止謂其天合人合義當如此也子之於父<lb/>
一體而生比之異姓君臣情分有别以光明正大之義<lb/>
投一氣相通之親婉順號泣至三至再無不可以感通<lb/>
而挽回焉者父有諍子則身不陷于不義無君一念此<lb/>
其事為何如可逆料其不可反而遂逃之耶仁傑周旋<lb/>
<pb n="KR4e0207_WYG_008-26b"/>
于則天之朝雙陸不勝之兆姑姪子母之言且能動之<lb/>
俾天下復為唐有太王固非昏暗之武后也仁傑能行<lb/>
於異姓之婦人伯不能行於至親之父子且朱子之論<lb/>
伯曰徳足以朝諸侯而有天下夫足以朝諸侯有天下<lb/>
而不能以大義回父心吾不信之矣以子事父情有可<lb/>
為而不為身為世子權有可為而不為以事父言則不<lb/>
孝以事商言則不忠啓天下無君之禍貽家門弑逆之<lb/>
羞皆荆蠻一逃為之也天子旁通事物之變酌見義理<lb/>
<pb n="KR4e0207_WYG_008-27a"/>
之原而顧以至徳稱之哉<lb/>
　　泰伯論下<lb/>
果如剪商說則泰伯潔身而去僅得與申生之恭為類<lb/>
質美未學謂之徳且不可矣况可謂之至乎葢採藥一<lb/>
去使太王果成剪商之事則商家天下不得於太王當<lb/>
得於季厯是泰伯不取商家之天下而任父與弟取之<lb/>
也春秋書趙盾弑其君任父與弟取之不以此身維持<lb/>
其間繩以春秋法泰伯罪不可逃矣仁傑周旋于女主<lb/>
<pb n="KR4e0207_WYG_008-27b"/>
之朝君子取焉葢君子期於成天下之事而不必於明<lb/>
巳之志苟謂惟求無愧直遂徑行可以維持左右使不<lb/>
至於成其逆者皆不為之泰伯不得為聖賢矣朱子以<lb/>
遂成呉國事料泰伯於商周之際足以朝諸侯有天下<lb/>
太王邑於岐山之下従如歸市不能以有天下乎太王<lb/>
可有天下而泰伯潔身去之謂讓天下於商可乎且朝<lb/>
諸侯有天下之說尤不可曉說者謂周之頑民為商忠<lb/>
臣觀多方多士訓殷民者詳矣必三紀而後風俗移易<lb/>
<pb n="KR4e0207_WYG_008-28a"/>
牧野之師雖殷民有倒戈之志然猶有前徒交戰之人<lb/>
孟子曰其故家遺俗流風善政猶有存者是以難也泰<lb/>
伯雖盛徳當不過于文王文王値罪惡貫盈之紂不能<lb/>
為之泰伯當祖甲世去高宗中興未逺又焉能朝諸侯<lb/>
有天下易易耶三分有二以服事殷說者謂九州所以<lb/>
不遽叛者皆小心翼翼延焉夫紂猶有可延之勢以泰<lb/>
伯不従之徳當祖甲盛時為天下倡率民可知方商室<lb/>
太山而四維之矣朝諸侯有天下此必無之事也孟子<lb/>
<pb n="KR4e0207_WYG_008-28b"/>
曰繼世而有天下者天之所廢必若桀紂故益伊尹周<lb/>
公不有天下適聖賢六七作之後而天遽棄之耶以徳<lb/>
言泰伯無取天下之理以時言泰伯無取天下之幾徒<lb/>
見夫遂成呉國之迹謂可以朝諸侯有天下夫歸泰伯<lb/>
之人正邠人従太王之人也其心知有君臣之義故見<lb/>
夫可君者翕然歸之又躋我于天下一君之上恐知有<lb/>
仁人之人不如是也歸市之太王不能即遂剪商之心<lb/>
遂成呉國之泰伯能朝諸侯有天下乎且推已之物以<lb/>
<pb n="KR4e0207_WYG_008-29a"/>
與人謂之讓指商家未敗之天下為泰伯當得而不取<lb/>
之恩是何以異於盜賊指所未刼之家其所積為已有<lb/>
而姑讓與積財者所用耶大禹太甲成王之天下不可<lb/>
謂為益伊尹周公旦所讓周之天下不可謂為泰伯所<lb/>
讓尤可知矣夫子之言當不如是朱子憑史記之語而<lb/>
想像推之於太王泰伯心事皆不得其實而其時其事<lb/>
并夫子稱許之言有相悖戾不可强通者不若止以讓<lb/>
國季厯說武王終有天下故以讓天下推許之無礙也<lb/>
<pb n="KR4e0207_WYG_008-29b"/>
　　孟子為貧而仕議<lb/>
人生天地間曰士曰農曰工曰商皆男子事也其事雖<lb/>
一然士在行道天地間惟道最大故士居四民首士當<lb/>
斯世既貧而無養矣曰農曰工曰商無非資身䇿也此<lb/>
其事之在我者一仕於人則制於人制於人則不得以<lb/>
自由制於人而望於人者惟禄焉且云非出處之正吁<lb/>
非其正者而可以謂之出乎以不正之出懸望禄之思<lb/>
此其心何如也君子之仕所以行其義臣子之義分無<lb/>
<pb n="KR4e0207_WYG_008-30a"/>
彼此而以言高行道自諉失君子出仕義矣天地間無<lb/>
可以生此身者為之可也舍農工商之養自己出區區<lb/>
於抱闗擊柝之禄由人制者焉大賢君子之所為寧若<lb/>
此哉孔子平日進以禮難於進也退以義易於退也乘<lb/>
田委吏安然受之而不辭葢亦順其舉授者而無容心<lb/>
焉亦且行道之端所係耳事君敬其事而後其食為貧<lb/>
以進寧復能後其食耶孟子平日執不見諸侯之義分<lb/>
庭抗禮直若壁立萬仞之不可即者莫非剛且大者為<lb/>
<pb n="KR4e0207_WYG_008-30b"/>
之斯言一出吾恐氣體亦有所不充集義所生者或不<lb/>
能長江大河浩浩然而来矣<lb/>
　　周公使管叔監殷<lb/>
周公之處管蔡諸家皆以為不忍逆探其兄之惡而棄<lb/>
之愚竊謂不然舜之處象雖云封之有庳而天子之吏<lb/>
實理所以然者正以全吾親愛之心又使之不得少肆<lb/>
其惡其為家國臣民之計詳而宻矣人必有惻隱之心<lb/>
惻隱之心於親切人必有是非之心是非之心於親真<lb/>
<pb n="KR4e0207_WYG_008-31a"/>
謂之真者非獨詳於此也日夕周旋心術之善否見事<lb/>
之明暗才調之大與小莫不畢照於我而非若他人之<lb/>
日月一至見其一二而未見其千萬也古稱知子莫若<lb/>
父知弟子莫若師羣居終日而以知友稱亦以親比不<lb/>
離之故也謂蔽於愛兄之心然則舜何以不蔽四端必<lb/>
有隨感異應舉天下皆然而周公獨何以得此失彼大<lb/>
學稱莫知其子之惡責溺愛者之不明也古稱諍子為<lb/>
賢子教以義方為賢父𦙍子朱啓明臣民稱焉堯且以<lb/>
<pb n="KR4e0207_WYG_008-31b"/>
嚚訟棄之見有真否之别也將謂過惡未著而其志其<lb/>
才有可取者知人則哲維帝其難四㐫不去於堯而去<lb/>
於舜人心之藏不可測度雖明聖亦有未能先為之别<lb/>
者奚必兄弟間而後然哉立亡國之子而求所以監之<lb/>
此其闗係若何當何如以計之者監以親親之兄周公<lb/>
慮事之詳亦可想矣若夫日後之事則所謂維帝之艱<lb/>
聖人之不幸也而其初之必使焉者正其才志之可觀<lb/>
兄弟之真見今觀金縢之冊公之愛武王何若恩斯勤<lb/>
<pb n="KR4e0207_WYG_008-32a"/>
斯之詠公之愛成王何若孩提之童無不知愛其兄在<lb/>
彼猶在此者附仇人以背懿親管所為有出於天理人<lb/>
情之外者而公安得逆知之竊以為監殷之舉公必自<lb/>
慶以為得安國之計矣而寧意其後之至此耶周公弟<lb/>
也管叔兄也周公之過不亦宜乎孟子意或如此無取<lb/>
我子鬻子之閔斯之言哀而切所謂垂涕泣而道之也<lb/>
敗露之後其親愛之情尚如此䦧墻禦侮之親而使之<lb/>
監我仇人焉獨非聖人之至計也乎天理人情周公之<lb/>
<pb n="KR4e0207_WYG_008-32b"/>
所不能不過也若謂蔽於愛兄以至今日稽之古今反<lb/>
之人心不能以強通矣<lb/>
　　使畢戰問井地<lb/>
不井田而能致天下之治者無是理也何也人必衣食<lb/>
有所資然後為善之心以生日夕有所事然後淫侈之<lb/>
念不作井田者衣食之資日夕之事返朴還淳之道去<lb/>
盜絶訟之原舉賴於此故嘗以為一井田而天下之事<lb/>
畢矣然自三代而下垂數千載而莫之行者何井田所<lb/>
<pb n="KR4e0207_WYG_008-33a"/>
以為民而亦兼以足國自秦漢而下其心於為民者能<lb/>
幾人哉間有欲為民隱之恤乆逺之計者又苦於考究<lb/>
之不詳變通之無法彼見夫天下若此其大奪富民之<lb/>
田以畀貧者紛紛籍籍無従下手其講學之臣多詞章<lb/>
記誦之士議及井田懵然不知所以行之之故或見其<lb/>
莫已利也因不舉之以為君誦者亦有之舉世相安於<lb/>
因循之習竟無經乆之計望治之思膠柱鼓瑟宜乎其<lb/>
卒不可行也考之後之稱稽古博識者莫如端臨馬氏<lb/>
<pb n="KR4e0207_WYG_008-33b"/>
其為井田之議謂後之君子每慨嘆世主不能復三代<lb/>
之法以利其民使豪強坐擅兼并之利其說固正矣至<lb/>
於斟酌古今究竟利病則莫如老泉水心二公之論最為<lb/>
確實其出二公之外而為之議者必能備知閭里之利<lb/>
病詳悉然後授受可以無弊然則自周而下吏於民者<lb/>
舉不欲知其利病也耶不知民間之利病用民之脂膏<lb/>
以奉之何用設官分職旁午而縦横之者何為守令之<lb/>
遷除其嵗月有限獨不可舉而乆任之乎汙吏黠胥能<lb/>
<pb n="KR4e0207_WYG_008-34a"/>
舞文以亂簿書田里之一一可覩丈尺可憑或不可亂<lb/>
還授之姦弊無窮今則然矣井田既行之後而民猶有<lb/>
無窮之弊耶商君决裂井田廢壊阡陌以靜百姓之業<lb/>
而一其志果若斯言則三代之貢助徹法將不靜而一<lb/>
乎不反其靜一之故而見夫末流之弊遂舉而棄之不<lb/>
揣其本而齊其末端臨于是為失言矣我朝丘文莊有<lb/>
取於蘇葉之論而其言曰可於國初人寡之時為之承<lb/>
平日乆生齒日繁之後終歸於隳廢程子謂天地間决<lb/>
<pb n="KR4e0207_WYG_008-34b"/>
無人多地少之理今之糜費五穀計當數倍吾民日夕<lb/>
之食而猶可以取給事可知矣隨時制宜而不失先王<lb/>
之制厯舉貢助以為滕文誦孟子之所云潤澤不如是<lb/>
也丁田相配取效於數百年之後井田以漸為之而俟<lb/>
其成獨不可舉而行之乎謂張載處之有術之言惜其<lb/>
要妙隱而未發吁三代行之其為日若此其乆也地里<lb/>
舉目可見量度反掌而行寧能隱之耶文莊之見亦端<lb/>
臨之見也誤之者蘇葉而二公之言尤自可笑周禮遂<lb/>
<pb n="KR4e0207_WYG_008-35a"/>
人凡治野夫間有遂遂上有徑十夫有溝溝上有畛百<lb/>
夫有洫洫上有涂千夫有澮澮上有道萬夫有川川上<lb/>
有路以達於畿鄭康成謂此郷遂用溝洫之法也用之<lb/>
近郊郷遂匠人九夫為井井間廣四尺深四尺謂之溝<lb/>
方十里為成成間廣八尺深八尺謂之洫方百里為同<lb/>
同間廣二尋深二仞謂之涂專達於川康成以為此都<lb/>
鄙用井田之法也用之野外縣都此葢以平原曠野之<lb/>
地行助法以山林陵麓之地行貢法然非貢助一定於<lb/>
<pb n="KR4e0207_WYG_008-35b"/>
此而不易也昔朱子論建國謂必依山川形勢無截然<lb/>
可方之理孟子若夫潤澤正此意也必若塞溪壑平㵎<lb/>
谷夷丘陵破墳墓壊廬舍徙城郭易疆隴而後可為聖<lb/>
王之井田將塞之平之夷之壊之易之而後為之也耶<lb/>
為高必因丘陵為下必因川澤謂聖人也而所行之事<lb/>
寧若此愚癡不通耶必九百畝而後井必方百里而後<lb/>
同不足於九夫之地百里之同而可耕可植者將棄之<lb/>
乎隨田之廣狹而為多少之授可井則井不可井則一<lb/>
<pb n="KR4e0207_WYG_008-36a"/>
夫二夫當之可同則同不可同則百夫千夫當之助不<lb/>
必野而行賦不必國中而行此聖人之法也二氏以不<lb/>
通之見而議古法難乎其為古矣所見之舛若此則其<lb/>
謂井田成而民之死其骨已朽驅天下之人竭天下之<lb/>
糧窮數百年專力於此不治他事宜乎其然矣井田者<lb/>
井田之名也人必有田而不必於井者井田之實也觀<lb/>
野行助法國中十一自賦聖人變通之權可想見矣為<lb/>
今之計不必訪求故堰遺陂之已廢者按今日之土田<lb/>
<pb n="KR4e0207_WYG_008-36b"/>
隨地區畫舉周禮大司徒所謂不易之地家百畝小司<lb/>
徒上地家七人與夫大宰九職任萬民者而酌用之守<lb/>
宰縣令一以井田為事其纎悉又属之一里之長不以<lb/>
今日紛紛之病而沮其必行之心必委曲以力行而求<lb/>
為乆逺之計既定之後舉簿書以驗田土度地不定則<lb/>
吏胥之姦弊可稽正不必慈祥如龔黄精明如張趙而<lb/>
亦可以濟斯世於虞周之盛區斯民於樂樂利利之中<lb/>
矣横渠曰世之病難行者未始不以亟奪富人之田為<lb/>
<pb n="KR4e0207_WYG_008-37a"/>
辭葢謂其或以召亂也然天下富人多乎貧人多乎田<lb/>
井而貧者得免奴佃富家之苦吾知其欣従必矣王者<lb/>
固有滅人之族没人之産而束手聽者取其有餘之田<lb/>
而不奪其上下之養彼亦安得而違之竊以為井田之<lb/>
决可復於後世者諒夫有同然之心而不必恤其衆多<lb/>
之口反覆曉諭委曲變通必無召亂之事也然則數世<lb/>
之後而其子孫衆多不可以死徙無出郷之法行之者<lb/>
若何曰物之不齊物之情也自夏后以至八百年之周<lb/>
<pb n="KR4e0207_WYG_008-37b"/>
其間獨無若此者乎然要在必有田宅而不失所養化<lb/>
裁變通之而已要之不能以一一如意而較之田不井<lb/>
授一遇災旱而民之輾轉溝壑白骨遍野平時則奸偽<lb/>
朋興有故則羣横冦盜其相去萬萬矣愚故以為㫁然<lb/>
必在可行而無疑也<lb/>
古今論井田之難者惟強奪民田以召怨讟一語為稍<lb/>
近似舉今日吏胥無窮之弊守宰遷徙不常之由乃不<lb/>
揣其本而齊其末之論若夫執溝洫井同之法而謂今<lb/>
<pb n="KR4e0207_WYG_008-38a"/>
日之地非古昔平原之區者以膠柱鼓瑟而論聖人不<lb/>
通之甚者也天人貧富不相耀以和其心而后天下之<lb/>
治可定今日太平之業必世後仁之化舉須於此彼夫<lb/>
心所同然而口之怨讟固不必恤也力而行之而民可<lb/>
與樂成矣然封建所以維持井田者也田欲井授亦將<lb/>
舉封建而行之乎曰乆守宰之任而一里之長長子孫<lb/>
於其中者復為之維持焉井田之可行也必矣制度一<lb/>
定則心志一風俗成其所以維持之者不難矣然則奚<lb/>
<pb n="KR4e0207_WYG_008-38b"/>
必封建為哉<lb/>
人皆以井田為聖王之養庠序為聖王之教養民於先<lb/>
教民於後有養而後教行焉若井田自為養庠序自為<lb/>
教不相渉矣然易履卦君子象之以辯上下定民志上<lb/>
下辯民志定教之成也一夫百畝之田百畝外不能加<lb/>
毫末五畝之宅五畝外不能加毫末上下四旁長短廣<lb/>
狹彼此如一而無不方民志之定何如程伊川傳乃嘆<lb/>
後世自士庶至於公卿日志於尊榮農工商賈日志於<lb/>
<pb n="KR4e0207_WYG_008-39a"/>
富侈億兆之心交騖於利天下紛然如之何其可一也<lb/>
欲其不亂難矣降至今日較伊川言殆又甚焉所稱名<lb/>
人賢士口談道義者皆不能絶去為富不仁之心小民<lb/>
持此為觀法借此為口實用是風俗日流莫知紀極法<lb/>
不能止大抵皆厚田宅豐衣食美妻妾一念使之有此<lb/>
一念又皆田宅無分界人人得以自買自賣致焉井田<lb/>
行則民貧富不相耀而心和矣生長所習見而志定矣<lb/>
漢人以富人觀欲天下為悲止此田宅更何欲可觀漢<lb/>
<pb n="KR4e0207_WYG_008-39b"/>
人以彼民情見美則恱為嘆止此田宅更何美可恱富<lb/>
者欲過貧者欲企雖有其心而葢無其由也無其由而<lb/>
過企之心滅矣井田未嘗教民而域民於教教道之妙<lb/>
有若此嘗謂井田立而先王之教斯過半矣天下之治<lb/>
井田為之學校不過輔翼之先王之教井田教於始學<lb/>
校不過成教於終一井田而天下之事畢矣後世紛紛<lb/>
然交騖於利彼身當教化之責者亦惟利是馳制度非<lb/>
不詳教戒非不切也以言相禁實則别以心相傳夫曰<lb/>
<pb n="KR4e0207_WYG_008-40a"/>
教之夫曰教之云者是亦空言而已天下如之何其能<lb/>
治耶井田盡天下之事與其竭力為庠序為教約百端<lb/>
鼔舞民志不定迄無成功不若竭力為一井田以復唐<lb/>
虞三代之治不可以王莽王田増紛擾借口也<lb/>
　　孟子道性善<lb/>
孔子論性曰性相近習相逺雖未一一剖析而天命氣<lb/>
質實兼於中程子所謂二之則不是相近一言盡之矣<lb/>
論性不論氣無以見其生稟之異論氣不論性無以見<lb/>
<pb n="KR4e0207_WYG_008-40b"/>
夫義理之同言性不可不析而為二無氣則此理無處<lb/>
安頓曰理曰氣無離合無先後性即在氣質中非二物<lb/>
也言性又不可不合而為一合之而未嘗不分渾然之<lb/>
中燦然者著焉聖人之言妙矣孟子論性區區然執一<lb/>
性善之說夫人之所以信服於人服其心也服其心者<lb/>
彼亦有所驗之於心証之天下也程張生於戰國一言<lb/>
而告子服矣告子不為孟子服者實孟子言之執於一<lb/>
辯之不能詳使之非告子諸人故屢變以求勝也說者<lb/>
<pb n="KR4e0207_WYG_008-41a"/>
謂孟子時當戰國人欲横流不得不執性善之說矯焉<lb/>
春秋時俗較去戰國不逺孔子稱性相近繼之曰惟上<lb/>
智與下愚不移周流不舍孔子救世之心亦均切矣將<lb/>
不欲矯正之耶不正言以屈其心欲反言而矯其失不<lb/>
可得而矯矣告子所謂仁内義外乃不知仁義二字字<lb/>
義所謂不知仁義二字義固欲反之孟子不曰心之徳<lb/>
愛之理謂之仁心之制事之宜謂之義區區執敬酌湯<lb/>
水之說辯之不詳亦徒多言而無益也<lb/>
<pb n="KR4e0207_WYG_008-41b"/>
孟子有命也有性焉君子不謂命之說於氣質之性既<lb/>
知之矣荅告子諸人獨不一言及之葢孟子意欲伸此<lb/>
抑彼如說夜氣欲人知涵養此性說四端說擴充欲人<lb/>
知體認此性充廣此性諄諄然不一而止無非為性善<lb/>
謀也孟子之功大矣然理氣不相離而離言之知為性<lb/>
善謀不能使人信吾性善之說是則孟子之過也<lb/>
　　鄉愿亂徳<lb/>
従古未有言及養氣者而孟子言之古有詭隨上容之<lb/>
<pb n="KR4e0207_WYG_008-42a"/>
說即鄉愿意也亦無有若孟子之論剴切痛快者葢鄉<lb/>
愿餒其浩然之氣以従俗浩然之氣孟子身有之見鄉<lb/>
愿若為身害故言之詳惡之痛今天下惟鄉愿之教入<lb/>
人最深凢處已待人事上治下一以鄉愿道行之世俗<lb/>
羣然稱僻性稱所行大過者多是中行之士謂如此然<lb/>
後得中道善處世則必鄉愿之為而已所稱賢士大夫<lb/>
不免取道鄉愿調停行之鄉愿去大奸惡不甚逺今人<lb/>
不為大惡必為鄉愿事在一時毒流後世鄉愿之害如<lb/>
<pb n="KR4e0207_WYG_008-42b"/>
此說者謂孟子擴前聖所未發指養氣言也孟子之功<lb/>
不在禹下當以惡鄉愿為第一<lb/>
　<lb/>
　<lb/>
　<lb/>
　<lb/>
　<lb/>
　備忘集巻八<lb/>
</p>
<p>
</p>
  </div>
</body>
</text>
</TEI>
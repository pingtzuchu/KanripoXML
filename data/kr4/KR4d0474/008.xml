<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>此山詩集卷八</head> <lb/>
    <p>
<pb n="KR4d0474_WYG_008-1a"/>
欽定四庫全書<lb/>
　此山詩集卷八<lb/>
　　　　　　　　　　　　　元　周權　撰<lb/>
　七言律詩<lb/>
　　對雪<lb/>
凍合江雲噤曉烏重裘添盡客寒多扁舟剡曲誰清興<lb/>
斗酒新豐自浩歌天地一壺開玉界星沙萬斛落銀河<lb/>
醉敲氷硯題新句無奈坡翁白戰何<lb/>
<pb n="KR4d0474_WYG_008-1b"/>
　　代友人賦挽章二首<lb/>
籍籍家聲說大馮凜然高誼動諸公風神爽秀壺氷炯<lb/>
肝膽輪囷劍氣雄九曲溪深仙夢杳三生石冷俗縁空<lb/>
靈輀千里歸何暮些斷招魂落鴈風<lb/>
逸氣英英湖海傑眼中餘子邈難儔非同龎藴攜家隠<lb/>
要挾盧敖舉臂遊鶴帳夢寒蒼嶺月虹橋宴罷幔亭秋<lb/>
西軒空有高吟地舊竹蕭蕭起暮愁<lb/>
　　次韻吕菊趣<lb/>
<pb n="KR4d0474_WYG_008-2a"/>
腰間劍氣欲凌雲合是青雲向上人瓊液吸空杯底月<lb/>
金釵歌動座間春味同霜菊香逾晚墨捲秋濤筆有神<lb/>
别後悠悠江漢隔因風每憶寄書頻<lb/>
　　次韻全可竹<lb/>
一元妙化不停樞和氣陶陶逐物初鳩雨欲晴桑葉晚<lb/>
燕泥新濕杏花餘偶攜野客看雲坐閒擬春題就竹書<lb/>
新漲拍䦨風日净溶溶暖緑䕶階除<lb/>
　　同褚思古夜飲<lb/>
<pb n="KR4d0474_WYG_008-2b"/>
十年契濶感飄零剪燭西牕故舊情海上飛鵬風萬里<lb/>
雲邊鳴鴈月三更駐顔未試青精飯釅白先叨玉糝羹<lb/>
别後酒徒星散盡梅花猶自歲寒盟<lb/>
　　多景樓<lb/>
北固峯高翠色浮斷崖千尺障東流誰言宇宙無多景<lb/>
今見江山第一樓雲氣曉寒簷箔雨濤聲夜落海門秋<lb/>
客來莫問孫劉事很石苔深萬古愁<lb/>
　　淮海<lb/>
<pb n="KR4d0474_WYG_008-3a"/>
浩浩長河涉要津地連吳楚勢雄分夕陽一望連荒草<lb/>
昔日幾畨吹戰塵夜靜棲烏驚野月高風寒鴈落空雲<lb/>
年登巷陌家家酒魚蟹堆盤况味真<lb/>
　　京都<lb/>
水入金河灔玉虹填街車馬擁塵紅九重天近風雲壯<lb/>
萬雉城高鼓角雄花底催朝冠佩列酒邊聽曲綺羅叢<lb/>
太平光景春臺樂物物薰陶聖化中<lb/>
　　闕下遥瞻<lb/>
<pb n="KR4d0474_WYG_008-3b"/>
乾坤瑞氣藹燕山天仗初開虎豹關金爵觚稜銀漢表<lb/>
玉堦平墄綵雲間紫泥香暖春宣詔清蹕聲寒曉趣班<lb/>
千載明良今慶會喜看新雨滌塵寰<lb/>
　　二<lb/>
劍佩聲磨九軌衢歡傳虎拜聽嵩呼一天雨露流春澤<lb/>
萬古山河壯地圖造化機緘新宇宙太平氣象又唐虞<lb/>
丹心一寸葵傾處夜夜泰階明六符<lb/>
　　三<lb/>
<pb n="KR4d0474_WYG_008-4a"/>
穆穆皇風世道淳吾君斂福錫斯民六龍日煥彤墀曉<lb/>
五鳯雲深紫禁春洞達遐荒無異俗癢疴疾痛視同仁<lb/>
野人親覩朝綱整可是乾坤氣象新<lb/>
　　看鏡<lb/>
年華暗逐水東流試拂青銅滿袖秋病髪易凋成種種<lb/>
壯心不競付休休風霜道路知添老烟雨關山不奈愁<lb/>
何日賦歸林下去一樽聊與慰蕭颼<lb/>
　　次韻子昂學士人日立春趙詩今年人日與春并<lb/>
<pb n="KR4d0474_WYG_008-4b"/>
　　　人得春來喜氣迎宫柳風微金縷重御溝冰泮<lb/>
　　　玉鱗生隂消漸覺餘寒散陽長爭看曉日明霜<lb/>
　　　鬢綵旛渾不稱强裁新句慰羇情<lb/>
人日今年樂事并新春只遣鬢旛迎一元坱圠新調燮<lb/>
萬物洪纎總發生早有東風消臘凍漸舒昕日作晴明<lb/>
玉堂人醉梅花底門帖新題羇宦情<lb/>
　　憫忠閣<lb/>
危梯飛構上雲端氣象雄深勢屹蟠萬里乾坤雙望眼<lb/>
<pb n="KR4d0474_WYG_008-5a"/>
千年城郭一憑闌銷磨丹雘風霜老凌厲青冥星斗寒<lb/>
日暮無窮懷古意殘碑字字拂苔看<lb/>
　　次前韻<lb/>
萬法絲毫露一端屹然龍象起飛蟠佛超大地三千界<lb/>
人立中天十二闌香火道塲傳世久虚空潮梵落雲寒<lb/>
我來振袂西風表己作五臺臺上看<lb/>
　　徐可翁總管<lb/>
栝山咫尺不相逢萬里飄零始識公江表一麾頭欲雪<lb/>
<pb n="KR4d0474_WYG_008-5b"/>
床頭孤劒氣如虹分忘貴賤襟期古論到行藏意趣同<lb/>
多謝過從情戀戀為憐逆旅困新豐<lb/>
　　有懷<lb/>
鼎食難登苜蓿盤虀鹽滋味笑儒酸白雲望斷親闈逺<lb/>
紅葉吟殘客路寒心事蹉跎忙裏過人情翻覆靜中看<lb/>
何如歸去蒼山下閒聽松風煑月團<lb/>
　　次韻孫子野<lb/>
山川已入史遷筆鄉里還從馬少游萬里乾坤雙短鬢<lb/>
<pb n="KR4d0474_WYG_008-6a"/>
五湖風月一扁舟飄零末路誰青眼歸去滄洲愧白鷗<lb/>
有地可耕書可讀吾生此外復何求<lb/>
　　次韻羅濟之<lb/>
浪說騎鯨汗漫遊客寒未辦鷫鸘裘征鴻影裏三更月<lb/>
落木聲中萬里秋高下樓臺歌吹海往來冠蓋帝王州<lb/>
觀光要適平生志莫嘆周南久滯留<lb/>
　　懷歸<lb/>
攜琴兩載泊京華饋鯉無人鴈不過客路重陽歸未得<lb/>
<pb n="KR4d0474_WYG_008-6b"/>
吾廬三徑近如何白雲日望關心久明月天涯歸夢多<lb/>
寄語此山堂下鶴一竿分合老漁簔<lb/>
　　岱嶽<lb/>
巉巉拔地老危峯不許龜蒙聳大東半夜赤光低海日<lb/>
九霄寒翠落天風盪磨雲氣風雷近鎮壓坤維氣勢雄<lb/>
可恠客㠶留不住瓣香無路謁雲宫<lb/>
　　次韻吳子善講學來雲僧舍<lb/>
筆耕還有硯為田分得雲僧半榻眠徇道不妨貧是病<lb/>
<pb n="KR4d0474_WYG_008-7a"/>
忘言自愛黙成禪文章信手窺天巧塗抹何心取世妍<lb/>
坐聽松風絃大雅逍遥應復夢鈞天<lb/>
　　次韻閒居<lb/>
納納乾坤付一杯窮通賦分信悠哉氷霜氣味甘餐栢<lb/>
鐵石心腸可賦梅自足一丘閒寄傲怕荒三徑早歸來<lb/>
懷人幾動山隂興夜雪扁舟興盡回<lb/>
　　次韻姜潛夫釣臺<lb/>
誤煩聘使下青雲夭上歸來只故人自分終身隠丘壑<lb/>
<pb n="KR4d0474_WYG_008-7b"/>
何心横足動星辰高風尚激嚴灘水老樹相傳漢代春<lb/>
身為東都倡名節雲臺事業付功臣<lb/>
　　和韻<lb/>
世途處處馬牛風時命雖仇道未窮半世生涯如沬桼<lb/>
十年蹤跡等飄蓬周南留滯情雖惡薊北登臨氣自雄<lb/>
雪㸃吟髭塵撲面且歸伸足卧山中<lb/>
　　劉北山<lb/>
匆匆聚散若摶沙感舊交遊兩鬢華明月停杯謫仙酒<lb/>
<pb n="KR4d0474_WYG_008-8a"/>
碧雲浮盌玉川茶人於罕會襟期厚詩冩幽情趣味嘉<lb/>
别後北山堂下桂秋風黄雪幾畨花<lb/>
　　賀歐陽公除翰林學士<lb/>
除書飛下五雲端光煥蓬萊紫氣間照世聲名山岳重<lb/>
絶塵襟度雪霜寒玉堂晝永紬書好紫硯春濃草詔閒<lb/>
入覲清光天咫尺又分蓮燭下金鑾<lb/>
　　呈陳衆仲助教<lb/>
圜橋詞翰妙無窮快寫平生磊落胸下榻清風延孺子<lb/>
<pb n="KR4d0474_WYG_008-8b"/>
高樓豪氣卧元龍關山夢隔雲千里雨露恩流天九重<lb/>
又佩江南文印去秋紅一路正芙蓉<lb/>
　　葉敬常賢良<lb/>
談笑青雲激壯懷决科射策尚徘徊超超麾電鞭霆手<lb/>
落落昂霄聳壑材簷雨青燈官舍酒鄉心明月故園梅<lb/>
快哉此去魁多士萬里驊騮道路開<lb/>
　　謝歐陽學士<lb/>
曾灑驪珠被短編七襄欲報邈天孫空懷春草池塘夢<lb/>
<pb n="KR4d0474_WYG_008-9a"/>
莫寫梅花水月魂臺閣文章端典雅山林氣質借清温<lb/>
牀頭萍緑多矜色長價還從薛卞門<lb/>
　　黄致和提㸃回自上京<lb/>
凌厲剛風笑傲間興豪不管紫笙寒獨飛明月丹霞佩<lb/>
遥赴清都玉殿班虚室春和融二景蒼精霜氣薄三韓<lb/>
歸來羡爾清溪鶴猶帶閒雲守洞關<lb/>
　　晚春<lb/>
花事悤悤彈指頃人家寒食雨晴天香浮夜月梨團雪<lb/>
<pb n="KR4d0474_WYG_008-9b"/>
緑染春風柳罨烟涉世百年真逆旅忘機萬事即安禪<lb/>
獨憐顦顇江湖客猶記風流掉酒船<lb/>
　　次韻令尹觧官歸九江<lb/>
滿眼山河落木秋逺遊時復賦登樓觧官彭澤如元亮<lb/>
呼酒新豐似馬周歲月駸尋人易老乾坤浩蕩水空流<lb/>
輸君已了公家事卧對廬山雪滿頭<lb/>
　　金焦兩山<lb/>
海暾紅處謁仙山不管剛風客棹寒一鑑寒光開玉匣<lb/>
<pb n="KR4d0474_WYG_008-10a"/>
兩螺青黛落銀盤天低塔影攙雲聳地窄鐘聲度水寛<lb/>
羡殺禪心如止水任教四面自波瀾<lb/>
　　呈馬伯庸御史中丞<lb/>
振岳威聲聳豸冠袖中直筆佞難干玉壺氷照一襟炯<lb/>
白簡霜飛六月寒諤諤清風揚海内稜稜勁節著雲端<lb/>
絶憐白首南州士山斗彌高獨仰韓<lb/>
　　次韻陳伯和<lb/>
滿襟風雪抱琴歸妙論如逢易九師東閣觀梅一樽酒<lb/>
<pb n="KR4d0474_WYG_008-10b"/>
西窻剪燭十年詩江湖汗漫心猶在歲月崢嶸鬢已知<lb/>
閒說少年都似夢醉揮白筆寫烏絲<lb/>
　　次韻陳可道<lb/>
清談灑灑許文休袖有驪珠莫暗投一味可人麯居士<lb/>
半生取友石鄉侯無邊風月歸吟嘯有好溪山即釣遊<lb/>
目送孤雲絃緑綺落花風絮興悠悠<lb/>
　　挽潘舉翁<lb/>
曾坐春風醉叵羅風流談麈聽懸河稜稜氣節生難敵<lb/>
<pb n="KR4d0474_WYG_008-11a"/>
籍籍聲名死不磨洛社衣冠知有幾襄陽耆舊惜無多<lb/>
可堪執紼溪前路烟雨凄凄聽薤歌<lb/>
　　嬾菴講主得九江餅茶鄧同知分餉其半汲泉試<lb/>
　　　之因次韻<lb/>
觧組歸來萬事輕日長門巷淡無營團香小餅分僧供<lb/>
折足寒鐺對客烹色卷空雲春雪湧影沈江月夜潮生<lb/>
一甌洗却紅塵夢坐愛風前晚笛横<lb/>
　　夜泊僧廬<lb/>
<pb n="KR4d0474_WYG_008-11b"/>
孤城燈火已蕭然獨鶴猶歸破逺烟鐘皷聲沈沙外月<lb/>
樓臺影浸水中天寒聲有意侵僧榻俗夢無由到客氊<lb/>
笑我久乖松下約夜凉歸興轉凄然<lb/>
　<lb/>
　<lb/>
　<lb/>
　<lb/>
　此山詩集卷八<lb/>
</p>
<p>
</p>
  </div>
</body>
</text>
</TEI>
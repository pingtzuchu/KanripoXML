<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>此山詩集卷十</head> <lb/>
    <p>
<pb n="KR4d0474_WYG_010-1a"/>
欽定四庫全書<lb/>
　此山詩集卷十<lb/>
　　　　　　　　　　　　　元　周權　撰<lb/>
　七言絶句<lb/>
　　客至<lb/>
閒攜雪瀑煮春茶多病無錢送酒家怪底今朝來好客<lb/>
青燈開徹夜來花<lb/>
　　題松<lb/>
<pb n="KR4d0474_WYG_010-1b"/>
桑樹雞鳴坎吠蛙午烟隔水幾人家青松將謂專霜雪<lb/>
春到山中亦有花<lb/>
　　掃徑<lb/>
剥啄無人晝掩門庭花春晚雪紛紛山童不解山翁意<lb/>
掃破蒼苔一徑雲<lb/>
　　溪上<lb/>
薄雲殘雨曉天晴暖翠浮嵐入袂青岸閣漁舟人不見<lb/>
桃花深處水泠泠<lb/>
<pb n="KR4d0474_WYG_010-2a"/>
　　晚眺<lb/>
閃閃歸鴉過别林斜陽流水意沈沈數聲樵笛人何處<lb/>
一路寒山晚翠深<lb/>
　　立春<lb/>
宴罷春盤轉曉風乾坤生意浩無窮宿雲新卷山前雨<lb/>
元氣淋漓萬木中<lb/>
　　雪霽<lb/>
寒侵竹屋瓦燈青獨據枯梧興似僧落月推窻看殘雪<lb/>
<pb n="KR4d0474_WYG_010-2b"/>
梅花半樹一溪氷<lb/>
　　漁翁<lb/>
鶴髪崢嶸兩鬢絲白鷗相近久忘機緑簔帶雨不垂釣<lb/>
閒掃秋雲坐石磯<lb/>
轉棹收緡日未西短篷斜閣斷沙低賣魚買酒歸來晚<lb/>
風颭蘆花雪滿溪<lb/>
　　晚望<lb/>
帖帖平疇稻未黄疎烟老樹帶秋光山鐘敲斷前邨雨<lb/>
<pb n="KR4d0474_WYG_010-3a"/>
一兩歸鴉背夕陽<lb/>
　　冩梅花賦<lb/>
竹屋青燈夜寂寥十年江海鬢蕭蕭興來冩盡梅花賦<lb/>
月在寒梢雪未消<lb/>
　　讀騷<lb/>
靈均忠憤不能平冩盡芳蘭杜若情底事楚烟湘雨外<lb/>
梅花不肯與騷盟<lb/>
　　首陽<lb/>
<pb n="KR4d0474_WYG_010-3b"/>
採擷芳甘豈療饑首陽千古怨斜暉至今山下氷霜冷<lb/>
不見春風長蕨薇<lb/>
　　元日<lb/>
東風收雪曙光開春意濃浮栢葉杯晴日滿簾賔客散<lb/>
寒暄先問隔年梅<lb/>
　　攜琴<lb/>
半生湖海鬢星星歸卧山林抱一經起向梅花冩岑寂<lb/>
琴心三叠水泠泠<lb/>
<pb n="KR4d0474_WYG_010-4a"/>
　　西軒<lb/>
幽夢初圓晝景長黄鸝聲歇燕飛忙西軒過雨春雲合<lb/>
緑氣濃薰筆硯香<lb/>
　　信題<lb/>
己識浮雲似世情歲寒老硯是心朋平生不貸監河粟<lb/>
自擷香芹煑澗氷<lb/>
　　雪後<lb/>
野梅香暖雪初晴客子離居意似僧欲策陳𤣥供醉帖<lb/>
<pb n="KR4d0474_WYG_010-4b"/>
硯寒猶帶夜來氷<lb/>
　　立秋日晚坐<lb/>
山雲漠漠樹蒼蒼風薦池荷滿意香獨據繩床眠未得<lb/>
一簷風雨夜初凉<lb/>
　　次韻友竹弟南明山<lb/>
秋深槲葉滿空山飯罷僧袍掛石䦨洗盡十年塵土夢<lb/>
天風吹瀑落雲寒<lb/>
　　晚渡<lb/>
<pb n="KR4d0474_WYG_010-5a"/>
離離野樹緑生烟灼灼山花爛欲然酤酒人歸春渡寂<lb/>
柳根閒繫夕陽船<lb/>
　　九日山行<lb/>
玉削雲邊紫石岡天風吹瀑下雲莊行行攜客尋詩去<lb/>
濃把茶煎當菊觴<lb/>
　　桃源圖<lb/>
蒼茫烟水隔塵凡源上霞蒸曲曲山一自漁郎歸去後<lb/>
武陵春色滿人間<lb/>
<pb n="KR4d0474_WYG_010-5b"/>
　　送貍奴無言師<lb/>
香積清齋禪老家地無餘鼠涴塵沙貍奴不用慚尸素<lb/>
清夜蒲團伴結伽<lb/>
　　次韻晚眺<lb/>
翠潤侵衣竹滿䦨雨餘<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>氣挹西山一聲孤鶴歸何晚<lb/>
帶得閒雲作伴還<lb/>
　　邨居<lb/>
疎竹人家短短牆緑隂深處水村凉山風吹斷巖前雨<lb/>
<pb n="KR4d0474_WYG_010-6a"/>
高樹蟬聲正夕陽<lb/>
　　曉行<lb/>
依稀林影弄晨光滿袖東風野興長沙岸雪消春澗暖<lb/>
一灣流水落梅香<lb/>
　　九日<lb/>
霜螯新斫芼橙香風物繁華感異鄉剩買黄花簪㡌額<lb/>
市樓呼酒作重陽<lb/>
　　除夕長河客舟<lb/>
<pb n="KR4d0474_WYG_010-6b"/>
爆竹聲中歲又䦨畫船列燭照波寒清樽今夕同誰飲<lb/>
自買梅花對燭看<lb/>
　　夜投山寺<lb/>
深蘿一徑曲通幽空翠霏霏擁殿浮桂冷松香僧睡去<lb/>
月明閒却一庭秋<lb/>
　　白石菴<lb/>
地幽山氣靄空嵐落葉蕭蕭白石菴歸鶴一聲無覔處<lb/>
松梢擎日影毶毶<lb/>
<pb n="KR4d0474_WYG_010-7a"/>
　　和友人韻<lb/>
北覲天光雨露低芒寒閣道應文奎高秋木落關河濶<lb/>
萬里風雲壯馬蹄<lb/>
　　后土祠瓊花<lb/>
東風何處擅濃華只有揚州第一花天上羣仙膚似雪<lb/>
緑雲深擁七香車<lb/>
　　清真道院<lb/>
空翠霏霏靄洞天蹋雲來訪洞中仙滿襟詩思清如水<lb/>
<pb n="KR4d0474_WYG_010-7b"/>
寫盡松花一硯烟<lb/>
　　晚棹<lb/>
白水青林蕩晚晴野禽樹底向人鳴乗風十幅蒲㠶飽<lb/>
快試淮南第一程<lb/>
　　即事<lb/>
晨墟跣婦鬻魚鰕兩岸<graphic n="KR2169" url="https://raw.githubusercontent.com/kanripo/KR-Gaiji/master/images/KR2169.png" mimeType="image/png"/>童牧艾豭賦斂輸官農事足<lb/>
太平氣象属淮沙<lb/>
　　雨後<lb/>
<pb n="KR4d0474_WYG_010-8a"/>
鳴鳩村暗曉寒天白水交流亂野田落盡殘紅春不管<lb/>
一川風雨閣榆烟<lb/>
　　次韻馮仲逺<lb/>
長河柳暗春波碧青帘揺曵厨烟寂客舟無處醉梨花<lb/>
自買豚魚作寒食<lb/>
　　劉伶墳<hi>在淮安州</hi>
荷鍤相隨死便埋平生六合等浮埃千年一醉不知曉<lb/>
誰向蒼苔酹一杯<lb/>
<pb n="KR4d0474_WYG_010-8b"/>
　　偶題<lb/>
東風吹緑遍天涯陌上晴烟漾柳花鶴髪老人茅店下<lb/>
一樽相對話桑麻<lb/>
　　邳州<lb/>
百戰殘城古下邳白門樓下草凄凄古來多少英雄恨<lb/>
落月城頭烏夜啼<lb/>
　　進履橋<lb/>
博浪沙頭恨未消斃秦踐項不終朝漢家四百年宗社<lb/>
<pb n="KR4d0474_WYG_010-9a"/>
開闢洪基在此橋<lb/>
　　沛縣<lb/>
天連荒艸入青原古縣殘橋擁一㕓千載芒碭銷王氣<lb/>
斜陽孤水落寒烟<lb/>
　　道傍即事<lb/>
閒馬嘶雲牧逺蕪高原下隰盡耕鋤太平里巷都無事<lb/>
老卒支頥聽讀書<lb/>
　　武城縣<lb/>
<pb n="KR4d0474_WYG_010-9b"/>
牛刀小試恢恢手庭訟都無犴獄空直把弦歌為縣譜<lb/>
寥寥千載接清風<lb/>
　　凌州<lb/>
縈紆河水走長虬汩汩黄泥逐浪浮揉斷櫓聲驚睡熟<lb/>
一舟衝雨下凌州<lb/>
　　端午<lb/>
河上人家挿艾蒿紛紛炊黍薦香醪客懷寥落真無那<lb/>
暮雨孤舟讀楚騷<lb/>
<pb n="KR4d0474_WYG_010-10a"/>
　　客枕<lb/>
落葉蕭蕭擁石闌轆轤聲斷井花乾夜深天濶霜風緊<lb/>
鴈落滄江月正寒<lb/>
　　歐陽學士過訪<lb/>
玉堂仙忽枉華鑣客舍如何採澗毛袖有建溪春一掬<lb/>
萊山石鼎煑銀濤<lb/>
　　曉秋<lb/>
浦溆明寒透橘洲鴈風吹老一天秋漁翁醉卧蘆花底<lb/>
<pb n="KR4d0474_WYG_010-10b"/>
流水晚烟閒釣舟<lb/>
　　值雨憩僧舍<lb/>
晝篆螢行香半殘隔䦨翠柳拂疎烟勿論塵土東華客<lb/>
著我僧氊聽雨眠<lb/>
　　次韻𤓰洲渡<lb/>
江花江水兩悠悠萬事匆匆付白頭又向𤓰州買樽酒<lb/>
一篷烟雨話揚州<lb/>
　　潘易齋冩水墨梅<lb/>
<pb n="KR4d0474_WYG_010-11a"/>
胸中一卷畫前易筆底萬斛江南春莫向氷紈冩孤潔<lb/>
從他水月自傳神<lb/>
　　水天一碧亭<lb/>
吟鬢蕭蕭風雪客黄河太華曾親識振衣舒嘯巍然亭<lb/>
目盡江淮天一碧<lb/>
　　吳秋山冩江淮秋意<lb/>
江天漠漠秋無際數㸃淮山冷屏翠閒拈枯筆灑松腴<lb/>
半幅生綃千里意<lb/>
<pb n="KR4d0474_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　此山詩集卷十<lb/>
</p>
<p>
</p>
  </div>
</body>
</text>
</TEI>
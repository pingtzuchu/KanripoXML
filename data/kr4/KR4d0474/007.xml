<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>此山詩集卷七</head> <lb/>
    <p>
<pb n="KR4d0474_WYG_007-1a"/>
欽定四庫全書<lb/>
　此山詩集卷七<lb/>
　　　　　　　　　　　　　元　周權　撰<lb/>
　七言律詩<lb/>
　　金山妙高臺<lb/>
妙高臺上金為界不二門中銕作關萬古雲根擎梵刹<lb/>
六朝山色入僧䦨浮沈世事風濤外突兀樓臺宇宙間<lb/>
往古興亡多少恨夕陽送盡暮鐘寒<lb/>
<pb n="KR4d0474_WYG_007-1b"/>
　　秋霽<lb/>
梧雨聲乾爽籟生年華流水鬢星星夜涵露氣漫漫白<lb/>
秋入山光楚楚青歌樹帶蟬侵竹座斷雲和鴈落蘆汀<lb/>
酒醒誰鼓松風操炷罷爐薰洗耳聽<lb/>
　　次韻村居秋日<lb/>
𤓰芋芃芃緑滿疇村居客意樂深幽白雲僧屋開孤嶂<lb/>
疎竹人家帶淺流半榻清燈初耿夜一聲長笛欲横秋<lb/>
何時歸把滄洲釣已㰱閒盟向白鷗<lb/>
<pb n="KR4d0474_WYG_007-2a"/>
　　贈松崖道士<lb/>
名山歴遍氣飄浮面帶風霜雪滿頭碧澗寒通丹井曙<lb/>
青松影落石壇秋布袍洗藥香猶濕砂釡藏茶火自留<lb/>
笑問閬風何處是追遊還許借青牛<lb/>
　　春初宿湖山精舍次雲崖道士韻<lb/>
竹床紙閣凈無塵僧芋闌邊偶共分爐火夜紅松節耐<lb/>
渚波春緑荻芽新林深瀑潤全疑雨日落山寒半是雲<lb/>
相對不知身是客了然房琯悟前因<lb/>
<pb n="KR4d0474_WYG_007-2b"/>
　　西邨<lb/>
松深翠氣薄吟衣曲徑盤盤䕶槿籬野碓舂泉分澗急<lb/>
山鐘送曙出雲遲人家緑艾端陽節天氣黄梅細雨時<lb/>
刈麥挿秧農事足西郊生意緑無涯<lb/>
　　挽徐松軒<lb/>
漫說顔童骨可仙養生至理亦難言世情誰慟西州路<lb/>
座客空懷北海樽花落鵑啼江樹碧松深鶴怨嶺雲昏<lb/>
可憐曠代風流盡獨酹南薰一斷魂<lb/>
<pb n="KR4d0474_WYG_007-3a"/>
　　金陵懷古<lb/>
繁華富貴逐風飃玉樹酣歌似昨朝千載英雄總丘隴<lb/>
六朝興廢付漁樵花空紫禁人烟合路斷金根王氣銷<lb/>
舊事已隨流水逺澄江夜夜自平潮<lb/>
　　暮春<lb/>
緑樹亭亭午䕃遲倦遊情思不成詩落花春晚客中酒<lb/>
啼鳥日長人正棋盤篆香銷空院寂鞦韆影閣畫闌欹<lb/>
閒邊頗適觀魚興飛絮風萍約半池<lb/>
<pb n="KR4d0474_WYG_007-3b"/>
　　邨行<lb/>
風落漁歌隔浦聞前邨獨樹正斜曛誰家桃李迷荒棘<lb/>
高隴牛羊卧古墳橋斷春隄多積雨溪深野碓自舂雲<lb/>
青旗揺曳疎林處剩把閒題與客分<lb/>
　　病起<lb/>
坐學跏趺念已輕偶親藥裹識參苓半年多病頭應白<lb/>
萬事無心夢轉清剩有農談來野老已無官况忤山靈<lb/>
不嫌葛帶頻移眼得似梅花太瘦生<lb/>
<pb n="KR4d0474_WYG_007-4a"/>
　　次韻甘露寺<lb/>
神人高處卓雲根龍脊横空勢欲奔江上青山幾今古<lb/>
簷前白日自朝昏僧依泉石心逾逺蜃吐樓臺氣不吞<lb/>
搔首長懷烟樹表數聲漁笛欲銷魂<lb/>
　　挽徐克謙教授<lb/>
富貴鶯花舊霅川當時曾識米家船十年菊負淵明酒<lb/>
半世芹香鄭老氊月落淮雲沈斷鴈夜寒楚雨怨芳荃<lb/>
些歌空叠西風裏誰為孤桐續斷絃<lb/>
<pb n="KR4d0474_WYG_007-4b"/>
　　張氏新居<lb/>
小雨東風拂袂寒神仙華屋畫圖間茶香入座午烟歇<lb/>
花影壓簾春晝閒翠竹白沙泉細細朱闌緑樹鳥關關<lb/>
客來一笑推碁局坐占溪南十里山<lb/>
　　贈雲趣道人<lb/>
玉笙聲斷海風寒曾訪丹丘覔大還萬里蓬瀛黄鶴晚<lb/>
十年雲水白鷗閒花開把酒吟消日茶罷攜琴坐看山<lb/>
笑殺紅塵吹客夢神仙元只在人間<lb/>
<pb n="KR4d0474_WYG_007-5a"/>
　　次韻和靖墓<lb/>
斷碣難磨照世名當年馬鬛野雲平飄浮鶴夢横空冷<lb/>
慘淡梅魂繞樹清雪後園林誰獨步夜深水月定同盟<lb/>
我來俯仰湖光裏一盞寒泉薦落英<lb/>
　　次韻雲山上人<lb/>
緑竹數椽茅一把生涯流水意逍遥當堦蒼石平為磴<lb/>
跨澗危槎卧作橋芳术旋收同茗煮落花閒入和香燒<lb/>
月明露冷青松夜野鶴翩翩不可招<lb/>
<pb n="KR4d0474_WYG_007-5b"/>
　　秋日<lb/>
石脉泉花蘸眼明竹根沙路舊經行雲歸天際山容淡<lb/>
日落江頭鴈影横梧葉庭除秋漸老豆花籬落晚初晴<lb/>
客行迢遞歸心遠烟火蒼茫起暮城<lb/>
　　次韻陳伯和<lb/>
溪曲扁舟載鶴歸客來談笑有餘師共傾鄭老燈前酒<lb/>
細和坡翁海上詩雪後生涯黄菊長年來心事白鷗知<lb/>
文章千載傳宗印毋惜𤣥機露一絲<lb/>
<pb n="KR4d0474_WYG_007-6a"/>
　　次韻友人求貍奴<lb/>
裹鹽覔得烏圓小鼠穴俱空堵室安閒藉花隂眠晝暖<lb/>
時親蒲座伴更闌多年不厭無魚食數子新添減鶴餐<lb/>
分送故人應好去慎防書架莫辭難<lb/>
　　次韻閒居<lb/>
鍾鼎山林有命存遊心物外已忘言希夷太華烟霞室<lb/>
處士孤山水月邨齪齪可憐雞舞甕昂昂未羡鶴乗軒<lb/>
不須對客談餘事笑領琴歌竹下樽<lb/>
<pb n="KR4d0474_WYG_007-6b"/>
　　次韻秋望<lb/>
暮鴉歸處斷霞明搔首風前萬里情烟抹山光翠屏冷<lb/>
水涵天影玉壺清蟲鳴莎徑宵初永鴈落蘆汀月未生<lb/>
何事數聲江上笛吹將離恨滿孤城<lb/>
　　江村夜泊<lb/>
山擁孤城枕大江數間草閣寄吟床月籠沙磧當牕白<lb/>
風撼潮聲拍枕凉黄葉蕭蕭人不寐青燈耿耿夜初長<lb/>
雲深老雁歸何日腸斷蒹葭水一方<lb/>
<pb n="KR4d0474_WYG_007-7a"/>
　　張氏閒居<lb/>
昂藏老鶴守書堂更有閒雲䕶短牆眼底何年看突兀<lb/>
人生隨處且相羊嵐蒸暖翠侵幃潤風約飛花入座香<lb/>
不管鶯簧喧客夢樹隂佳處借繩床<lb/>
　　次韻友人<lb/>
人向青雲聽足音如何投策向山林桃花飛處曉溪急<lb/>
燕子歸時春雨深百歲閒愁消醁醑一襟古意托瑶琴<lb/>
相逢我自憐顦顇莫把清辭作楚吟<lb/>
<pb n="KR4d0474_WYG_007-7b"/>
　　晚春<lb/>
輕車繁吹尚紛紜衮衮香浮紫陌塵杜宇青山三月暮<lb/>
桃花流水一溪雲東風旗斾亭中酒小雨闌干柳外人<lb/>
何許數聲牛背笛天涯芳草正斜曛<lb/>
　　訪陳子高德星堂<lb/>
短筞青衫借晚凉偶來談笑德星堂竹深四壁生虚籟<lb/>
山近半邨無夕陽池折泉聲歸座爽松蒸雲氣濕衣香<lb/>
蕭然門巷無輪鞅隠几觀書味更長<lb/>
<pb n="KR4d0474_WYG_007-8a"/>
　　次韻孟韶卿<lb/>
知道龎公不出山客來訪鶴借山看海棠開盡雨方歇<lb/>
燕子來遲春尚寒一塢烟霞隨步屧千峯紫翠入憑闌<lb/>
掉頭巢父成何事漫向珊瑚拂釣竿<lb/>
　　送友東歸<lb/>
東華厭逐輭紅塵一見潘郎興味真落落孤松霄壑志<lb/>
昂昂野鶴水雲身關山客夢三更月驛路梅花十里春<lb/>
誰唱渭城朝雨曲座中愁絶未歸人<lb/>
<pb n="KR4d0474_WYG_007-8b"/>
　　次韻元日<lb/>
堯厯新開五鳯雲浩然不盡化生仁十年未覺江湖夢<lb/>
一氣又回天地春香老梅花逾藴藉青歸山色漸精神<lb/>
東風先掃溪南柳萬縷鵝黄看得勻<lb/>
　　郊行<lb/>
瘦籐扶我陟層岡逺塔招人到上方躋勝喜隨雙足健<lb/>
幽尋翻得一身忙春生澗壑蒸雲暖露滴松杉染袖香<lb/>
景物牽詩吟不了水聲山色意偏長<lb/>
<pb n="KR4d0474_WYG_007-9a"/>
　　次韻山齋<lb/>
娟娟萬竹照清溪約住閒雲作伴棲鄰曲樵人曾結社<lb/>
樽前詩客偶分題東風一樹棠梨老落日千山謝豹嗁<lb/>
閒向靜中叅物化人間岐路任東西<lb/>
　　挽劉聲翁<lb/>
獨懷經濟負雄姿緩帶輕裘鬢欲絲揮麈清談驚四座<lb/>
登樓高卧視羣兒結廬郭外看山近留月樽前宴客遲<lb/>
已矣九原呼不起為研松露冩哀辭<lb/>
<pb n="KR4d0474_WYG_007-9b"/>
　　九日<lb/>
座上風流憶孟嘉憑高目斷楚天涯百年歲月催蓬鬢<lb/>
十載江湖負菊花小雨釀寒侵白苧西風憐醉避烏紗<lb/>
閒攜楖栗吟歸路流水殘雲帶晚霞<lb/>
　　雨後觀荷<lb/>
雲斂湖天玉界明洗粧擁出萬娉婷水光潑眼晴方好<lb/>
花氣撩人遠益清夜月闌干人不寐晚風襟袖酒㣲醒<lb/>
女郎急槳歸何處隔浦時聞語笑聲<lb/>
<pb n="KR4d0474_WYG_007-10a"/>
　　次韻友人<lb/>
司馬山川憶壯遊匣中劍氣尚横秋懷人空有春天樹<lb/>
乘興都無雪夜舟年少文章慕西漢風流人物擅南州<lb/>
縛麟老手今無幾不數當年趙倚樓<lb/>
　　毘陵城東<lb/>
數家烟火自成鄰寂寞荒祠野水濵壞屋有基餘瓦礫<lb/>
古墳無主自荆榛暄風緑樹鶯聲老曉雨青郊虎迹新<lb/>
四月三山山下路野田猶殿菜花春<lb/>
<pb n="KR4d0474_WYG_007-10b"/>
　　荼䕷和韻<lb/>
東風架上剪青瑶小院隂隂閟閴寥白鳯聯翩翻露彩<lb/>
翠虯夭矯駕烟條坐來芳䕃吟逾好嗅盡清香醉已消<lb/>
見說唐宫寒食宴借渠風味酒中飄<lb/>
　　謝惠桂花賦<lb/>
清夢曾遊白帝鄉手揮雲漢酌天漿文經五緯星辰粲<lb/>
筆染三秋風露香暫謫塵寰隠叢桂好排閶闔賦長楊<lb/>
偶來訪我山雲裏落袖驪珠照夜光<lb/>
<pb n="KR4d0474_WYG_007-11a"/>
　　挽袁伯長學士詩稿曾蒙題跋<lb/>
賔客如雲藹縉紳紫霄高處掌絲綸曾留東閣觀竒士<lb/>
幾為北門思老臣自愧俚謡無律吕豈期長物入陶鈞<lb/>
十年不下梁松拜回首俄驚宰樹春<lb/>
文采風流白玉堂華星雲漢麗寒芒春袍晝日明宫錦<lb/>
曉佩天風冷水蒼玉筍班中人遽遠金花牋上墨猶香<lb/>
登龍舊日侯門客來奠梅花欲斷腸<lb/>
　　信題<lb/>
<pb n="KR4d0474_WYG_007-11b"/>
虎頭食肉渾無分閒隠白雲幽桂叢歲月催人成老大<lb/>
江山遺恨幾英雄平生心事琴三叠末路人情酒一鍾<lb/>
拄頰西山成久坐更無塵可汚西風<lb/>
　<lb/>
　<lb/>
　<lb/>
　<lb/>
　此山詩集卷七<lb/>
</p>
<p>
</p>
  </div>
</body>
</text>
</TEI>
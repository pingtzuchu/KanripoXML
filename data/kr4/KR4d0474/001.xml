<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>此山詩集卷一</head> <lb/>
    <p>
<pb n="KR4d0474_WYG_001-1a"/>
欽定四庫全書<lb/>
　此山詩集卷一<lb/>
　　　　　　　　　　　　　元　周權　撰<lb/>
　五言古詩<lb/>
　　擬古<lb/>
洪鈞播無垠八埏蕩和風枯叢同華滋陳荄變纎茸髙<lb/>
門與窮巷嫵媚白與紅陽和不擇地化育自至公惟人<lb/>
物之靈此理均降衷大樸日凋喪町畦生室中貴賤移<lb/>
<pb n="KR4d0474_WYG_001-1b"/>
親疎貧富乗始終誰能返其初物我俱𤣥同<lb/>
東溟躍羲和西海騁望舒迭運不遑息汲汲司晨晡人<lb/>
生百年間有如涉長途途長日苦短何以寜其軀白露<lb/>
沾我衣衆芳忽萎枯逝將躡飛霞駐景凌方壺<lb/>
黃河天際來噴薄萬里奔寸膠使之清意堅水彌渾誰<lb/>
抱緑水操乃向齊門彈奈何殊所投舎彈起長歎<lb/>
有客山中來遺我千嵗苓膚腴淡無味色素少芳馨且<lb/>
言養真性服久能身輕膏粱匪吾有終焉佩髙情<lb/>
<pb n="KR4d0474_WYG_001-2a"/>
朝菌迷晦朔大椿閱春秋鹤長㫁則悲鳬短續亦憂人<lb/>
生貴委順賦予不可求永惟南華篇達人諒悠悠<lb/>
偃蹇澗底松婀娜原上柳春風少年姿輝映蒼髯叟俗<lb/>
情厭孤直艶目分好醜徒抱霄壑姿落落誰見取競把<lb/>
黃金絲送盡行人酒一夕秋霜飛柔條化枯槁懐材貴<lb/>
適用貞脆不同道誰為嵗寒人共賞嵗寒操莊周夢為<lb/>
蝶蝶夢亦蘧蘧子綦吾喪我隠几何嗒如㤀形與忘情<lb/>
一念非異途作夢未必真似喪良非無垢盡見自明白<lb/>
<pb n="KR4d0474_WYG_001-2b"/>
生室乃虚忘言對青山悠然雲卷舒<lb/>
山中有孤松託根在深澗磊磊多節目偃蹇嵗云晏豈<lb/>
無干雲心亦有傲雪幹蕭颼起清奏可挹不可玩大雅<lb/>
久寂寥古瑟絃已㫁美哉遺音存佇立為三歎<lb/>
　　讀陶淵明傳<lb/>
淵明任疎散出處皆逍遥悠然解縣組不折五斗腰晴<lb/>
川風日佳歸舟喜摇搖及門對妻子不覺衣囊枵居貧<lb/>
道則腴念澹迹已超時復㑹田家興至不待邀種荳在<lb/>
<pb n="KR4d0474_WYG_001-3a"/>
南山種苗在東臯投閒偶成趣心逸身匪勞孤懐託素<lb/>
琴萬事付濁醪樂天以乗化内適何陶陶若人渺何許<lb/>
世逺不可招千載東籬花寒香翳叢蒿采采不盈掬佇<lb/>
立秋風髙<lb/>
　　田家辭<lb/>
生長畎畆中稼穡少已諳既壯忽復老支羸謝鋤芟小<lb/>
舟杙㫁溝雞鳴松樹簷農閒子于茆春至婦亦蠶出門<lb/>
無逺途一室常團欒所期年歳登更願官府亷官汚歳<lb/>
<pb n="KR4d0474_WYG_001-3b"/>
復歉我宇何由黔<lb/>
籬畔白板扉墻頭烏桕樹負暄鶴髪翁衣綻紉老嫗羣<lb/>
兒嬉翁前丁壯入場圃忽聞新詔下昨日減租賦比隣<lb/>
喜津津手額逓相語悍吏無叫囂晏然處環堵豐年樂<lb/>
無涯况乃生樂土牀頭酒新篘前邨賽神鼓<lb/>
　　紫鳳吟<lb/>
楚客青綺裘售我紫鳳圖且言觀祥瑞與子懸座隅裴<lb/>
回感客意因以致我辭不能鳴朝陽髙翔碧梧枝惜哉<lb/>
<pb n="KR4d0474_WYG_001-4a"/>
五章備乃向縑素施我圖已在褐顛倒隨天吳殷勤謝<lb/>
客去玩目非所娛<lb/>
　　古樂府<lb/>
妾有嫁時鏡皎皎無纎滓照妾芳華年塗澤如花美郎<lb/>
行向天涯歳月忽逾紀空閨生逺愁妾容為誰理妾容<lb/>
匪金石寜復昔時比重拂故匣看炯炯光不已人情重<lb/>
顔色反目如覆水願郎待妾心明與鏡相似<lb/>
　　二<lb/>
<pb n="KR4d0474_WYG_001-4b"/>
娟娟天上月乃有盈與虧區區世間人寧無别與離月<lb/>
虧尚有盈君别無囘期月朒重可待君信不可持灼灼<lb/>
紅槿花落落青松枝單居無與儔貞白徒自知人生良<lb/>
鮮歡乃復長相違托婚昔未久幸無兒女悲妾心有姑<lb/>
嫜君忘倚門思川長舟可逝路逺車可馳人情不如月<lb/>
素光流妾幃<lb/>
　　原上楓<lb/>
青青原上楓春至揚柔葉雨餘似膏沐幽蔽深澗合昨<lb/>
<pb n="KR4d0474_WYG_001-5a"/>
日原上行寒林浄如削此時澗中松偃蹇睨氷雪<lb/>
　　古别離<lb/>
天河限東西經歳别女牛社燕辭歸鴻亦背春與秋人<lb/>
生苦離别别多白人頭十年阻江漢音問何沈浮豈惟<lb/>
腸九迴輪轉日萬周君看江頭水東去無囘流君看山<lb/>
上雲來往任悠悠<lb/>
　　牧童辭<lb/>
我牧不憚逺牧多良苦辛所幸牧已狎馴擾無敗羣平<lb/>
<pb n="KR4d0474_WYG_001-5b"/>
原濕春烟碧草何披紛大牛隠重坡小牛飲芳津旦出<lb/>
露未晞及歸景常曛時復扣角歌歌俚全吾真取樂田<lb/>
野間世事非所聞歌闌臥牛背仰見天際雲<lb/>
　　古塞下曲<lb/>
朔風號枯榆厚地凍欲裂大漠無人行長空欲飛雪陰<lb/>
陰古長城野燐明復滅草死沙場空飢烏啄殘骨<lb/>
　　桃柳詞<lb/>
灼灼絳桃花裊裊黃柳絲風流少年場妖冶不自持春<lb/>
<pb n="KR4d0474_WYG_001-6a"/>
風日夜變㸃拂飛故枝飄紅惹飛絮流水同天涯美人<lb/>
麗南國蘭蕙薰柔姿青春妬娉婷笑盼生光輝素絲感<lb/>
清鏡朱粉難為施奈何桃柳質歳晏徒傷悲<lb/>
　　東林行<lb/>
意行忘逺趣所詣欲登仙絶峽下蒼黒半壁懸銀泉峯<lb/>
囘路不定曳杖聊夤縁延流忽舒曠櫧楠影翩聨恬目<lb/>
霽孤墅洗心玩芳荃永晝無樵斤芳洲愜鷗眠幽迥人<lb/>
境異似與隠者便巖花映石瀬漁舟起孤烟<lb/>
<pb n="KR4d0474_WYG_001-6b"/>
　　懷别<lb/>
青桑蔽繁隂𤣥鳥春將暮東風老松花長林翳黃霧俛<lb/>
首事鉛簡流光暗中度淮水日夜流美人渺難晤賔鴻<lb/>
盡北歸誰與達書素長歌復徘徊晴川渺烟樹<lb/>
　　暮春<lb/>
衆芳麗春輝夭冶眩紅紫紛紛兒女情圍香醉羅綺笙<lb/>
簫夜嗚嗚申旦歡未巳鶗鴂何處鳴繁華總流水誰知<lb/>
搖落時可以觀物理<lb/>
<pb n="KR4d0474_WYG_001-7a"/>
　　徐山民隠居<lb/>
髙人寡朋徒乃與世遼隔廓然方寸中不受外物役重<lb/>
林出新構袤廣意所得材全不雕樸墻圬不加白素琴<lb/>
與芳茗賔至適所適簷枝戛雲浮蔦蘿自駢織朱明景<lb/>
長晦悄愴過幽閴石寒水愈清寸寸落秋色神凄不可<lb/>
留題詩記崖壁<lb/>
　　天竺古桂<lb/>
幽幽祇園樹色界閟寳坊粲粲庭下桂秋光何煒煌道<lb/>
<pb n="KR4d0474_WYG_001-7b"/>
人外芳芬鼻觀無來去妙意了忘言坐久雲生樹<lb/>
　　紀夢<lb/>
夜爐翳紅金玉蟲墮𤣥煤嗒然據槁梧一適何悠哉冷<lb/>
風渺真趣寳界開玻瓈彷彿蓬與瀛珠宫映瑤臺飛簷<lb/>
翼丹碧複砌明角圭仙姝粲華星靚服紛素霓雙吹紫<lb/>
鸞笙勸我白玉杯為我洗塵穢層襟雪崔嵬空明遡髙<lb/>
寒雲影相徘徊清詩吐竒怪可諷不可題覺來已忘言<lb/>
月在枝南梅<lb/>
<pb n="KR4d0474_WYG_001-8a"/>
　　遊山寺<lb/>
空林浄如掃石徑穿嶺細紺廬出深樹飛湍下雲際偶<lb/>
逢赤髭侣囑我聴真諦菘肥齋鉢豐樾古佛燈翳週簷<lb/>
棘籬短野枳香入袂夕磬両三聲半岩花雨霽<lb/>
　　客中贈别<lb/>
雪晴水生波有客繫遊鷁語離江上亭亭宇虚且寂老<lb/>
栢瘦入節色古根似石微陽麗木末春意動寒碧莫嫌<lb/>
市酒薄贈子秦人策去去朂自將子身貴圭璧<lb/>
<pb n="KR4d0474_WYG_001-8b"/>
　　濯足<lb/>
投跡處田野野僧日相親晝碁松下石夜榻山中雲流<lb/>
水何處鳴澗芳潄餘春濯足坐芳澗浩歌復誰聞<lb/>
　　溪之濵<lb/>
小雨淨川綠玩心鷗鳥羣拂蘚憩幽磴松花㸃衣巾禪<lb/>
扃杳何處疎磬時逺聞青烟濕山道牛羊下斜曛<lb/>
　　春暮<lb/>
春暮適川上意與流水長時有白雲至逺帯松翠香手<lb/>
<pb n="KR4d0474_WYG_001-9a"/>
攜淵明詩倦坐據繩牀悠然宇宙間是非兩忘羊<lb/>
　　荷亭名清逺託意數語<lb/>
養素任踈拙卜亭類蝸盤俯兹一酌池湫隘良可歎誰<lb/>
知方寸中而有萬頃寛天光發虚白心湛水不瀾彼美<lb/>
君子華寓目道所存風細晨氣潤月澄夜香寒吸香嚥<lb/>
沆瀣光霽融肺肝興寄言莫寫念適趣自閒永懷愛蓮<lb/>
翁時復一凭欄<lb/>
　　憫蔬<lb/>
<pb n="KR4d0474_WYG_001-9b"/>
富人厭粱肉貧士懐虀鹽采芳得野薺終朝不盈襜矧<lb/>
兹春候和學圃濵澗南席地歴疎塊罣畦理長鑱孫芥<lb/>
紫芳茁早韭綠且纎亦復種晚菘穉角俄已含期此旦<lb/>
夕效菜把日可添時陽忽久亢生意幾不堪豈憚抱瓮<lb/>
勞灌沃終難霑馬齒一何茂縦逸徒爾芟所憂穀不登<lb/>
饑饉今乃兼矯首向昊旻霖澤何由覃<lb/>
　<lb/>
　此山詩集卷一<lb/>
</p>
<p>
</p>
  </div>
</body>
</text>
</TEI>
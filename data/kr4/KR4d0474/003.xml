<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>此山詩集卷三</head> <lb/>
    <p>
<pb n="KR4d0474_WYG_003-1a"/>
欽定四庫全書<lb/>
　此山詩集卷三<lb/>
　　　　　　　　　　　　　元　周權　撰<lb/>
　七言古詩<lb/>
　　呈伯長袁學士<lb/>
玉堂中有真仙人錦衣剪製五彩雲瀛州髙處睨八極<lb/>
奎躔光氣胸中文揮毫對客驚風雨詞翰風流邁前古<lb/>
榻前草制囘天顔夜歸長照金蓮炬龍門賔客何繽紛<lb/>
<pb n="KR4d0474_WYG_003-1b"/>
一經品藻生陽春斯文之寄盖有在孰不奮勵激陶鈞<lb/>
蹇余鄙陋真無似家在江南萬山底石盆鑚木不能穿<lb/>
半世吟哦事芝髓可憐歳月空駸駸髙山流水無知音<lb/>
黃河泰嶽何髙深見公不負平生心<lb/>
　　徐仲晦作書惠水墨梅圗有和靖題紀歳月絹素<lb/>
　　　蠧敗餘字不存作書歸之<lb/>
溪藤搗霜寒奪目硬黃瘦字疎相續墨花出袖吐春妍<lb/>
一片玲瓏水蒼玊分明寄我孤山圖上有嵗月書林逋<lb/>
<pb n="KR4d0474_WYG_003-2a"/>
古册漫漫篆窠暗敗素颯颯形神枯西泠橋畔黃昏景<lb/>
船頭鶴夢風吹醒一従馬鬛鎻荒寒萬古人間幾香影<lb/>
苦吟老盡詩壇豪窮愁到我心徒勞還君此畫三太息<lb/>
雪晴月映橫牕梢<lb/>
　　羸驥行<lb/>
髙秋吹霜沙草衰駉駉牧野無龍媒伶俜羸驥空伏櫪<lb/>
長稭短豆隨駑駘筋聳脽髙眼如井月冷沙空徒顧影<lb/>
颯辣長嘶萬里心雄姿困頓無由騁乃知天閑十二屯<lb/>
<pb n="KR4d0474_WYG_003-2b"/>
如雲龍膺豹股八尺身蹴翻青雲振緑髪金羇照耀皇<lb/>
都春朝辭天山暮碣石飛電流雲邁無迹風姿欲軋拳<lb/>
毛騧意氣能傾照夜白短衣奚官霜虯鬚圉飬芻粟多<lb/>
遺餘絶憐羸驥不滿腹翦刷猶可同馳驅我欲進之嗟<lb/>
逺道神全形枯難自好按圖舉世識驪黃懐哉駿骨秋<lb/>
風老<lb/>
　　惠山寺九龍峯下酌泉<lb/>
惠山欎律九龍峯磅礴大地包鴻濛劃然一夕震風雨<lb/>
<pb n="KR4d0474_WYG_003-3a"/>
欲啟靈境昭神功六丁行空怒鞭斥電火摇光飛霹靂<lb/>
一聲槌破老雲根嵌洞中開迸寒液道人甃玉深䕶藏<lb/>
鏡涵萬古凝秋光陸翁甄品親試嘗翠浪煮出松風香<lb/>
我來山下討幽境自挈瓶罌汲清泠味如甘雪凍齒牙<lb/>
紺碧光中敲鳳餅昬塵滌盡清淨觀心源㸃透詩中禪<lb/>
亟呼陶泓挾𤣥玉揮洒字字泉聲寒投閒半日聊此駐<lb/>
孤棹明朝又東去紅塵人世幾浮雲鐘鼓空山自朝暮<lb/>
　　次韻徐景端席上<lb/>
<pb n="KR4d0474_WYG_003-3b"/>
洞庭霜橘包黃銀海邊丹荔輸閩珍髙堂開筵薦華俎<lb/>
風味雋美懷芳新蒸花壓玉飣鵞炙雕盆犀筯行鮮鱗<lb/>
紛紛歌管奏名妓秩秩簪履羅佳賔芳樽細酌緑琬琰<lb/>
寳罽共擁紅麒麟燒殘絳燭轉留客疑有四角生車輪<lb/>
書生商歌風雨室此志欎欎何由伸短衣穿肘不掩脛<lb/>
五窮相與為雷陳青陽開動生意達短翅亦擬凌空雲<lb/>
豫章逺志各有適黃鐘瓦缶俱陶鈞且安麄糲槃澗濵<lb/>
未厭紫豉羮吳蓴<lb/>
<pb n="KR4d0474_WYG_003-4a"/>
　　贈雷紫崖髙士曽築室扵華山<lb/>
紫崖髙人頭欲雪神清貌古髯過膝秃蛟入硯生雲烟<lb/>
叱咤風雷鬼神泣清霄幽夢囘瑶壇鼎中龍虎催九還<lb/>
飄然晞髪太華頂醉睨海浪天風寒朅來訪我蒼溪滸<lb/>
白石清泉不堪煑共譚世事兩茫然竹屋青燈夜深雨<lb/>
　　牧羝行<lb/>
朔風吹沙浩漫漫冷光射目愁雲昬茫茫大漠亘萬古<lb/>
何處有路通中原羣羝牧老草枯死倚節自誓無生還<lb/>
<pb n="KR4d0474_WYG_003-4b"/>
餐氈嚙雪氣自倍婉孌兒女懷飢寒夜長空望漢月白<lb/>
幾度弔影憐羇單已將傲兀壓憂患獨仗大義排堅頑<lb/>
此生自信羝不乳豈意雁足傳間闗歸來屬國豈不厚<lb/>
區區一飯皆君恩<lb/>
　　鴻門宴<lb/>
項王髙宴鴻門北風雲奔走天為黒椎牛刺豹酒三行<lb/>
談笑戈矛生頃刻豈知天命非人謀玉玦三提事何益<lb/>
興亡楚漢兩干將開闢乾坤雙白璧喑嗚漫説萬人敵<lb/>
<pb n="KR4d0474_WYG_003-5a"/>
龍準天人竟誰識玉斗聲中霸業空烏江江水還流東<lb/>
　　紀信歎<lb/>
沛中龍奮芒碭雲咸陽楚炬三月焚兩雄角起鹿在野<lb/>
三户有楚無強秦貔貅百萬紛如雪戈矛盡染英雄血<lb/>
旗旄曉蔽天河雲兵塵夜暗中原月滎陽數載戰不休<lb/>
重圍食盡漢亦憂將軍詐帝出降楚脱帝虎口真良籌<lb/>
無何諸將已平楚事定論功裂茅土獨無旌美到將軍<lb/>
不得褒名紀盟府男兒死節志已酬瞑目地下夫何求<lb/>
<pb n="KR4d0474_WYG_003-5b"/>
吁嗟功怨俱悠悠漢廷雍齒還封侯<lb/>
　　赤壁泛舟<lb/>
赤壁之山何崚嶒下有江水何清泠天空月出夜寥泬<lb/>
玻璃萬頃涵秋氷為問黃州雪堂老遷官何如謫官好<lb/>
酒酣攜客夜拏舟憂患都將談笑了劃然長嘯來天風<lb/>
神遊八極世慮空但見橫江秋露白錯落低垂斗柄紅<lb/>
舉袂欲挹浮丘公洞簫聲㫁潜蛟舞月下清樽貯千古<lb/>
老瞞當日困周郎十萬樓船鬬貔虎烟銷水冷沈戈矛<lb/>
<pb n="KR4d0474_WYG_003-6a"/>
空餘野燐寒沙頭江中牢落滿陳迹追憶往事懐風流<lb/>
勝遊到我知幾度感昔視今猶旦暮乾坤何事老英雄<lb/>
衮衮長江自東去<lb/>
　　贈筆工王子玉兼能書<lb/>
蘭陵有客髯如㦸吳霜滿鬢秋蕭瑟廣寒偷拔老兎毫<lb/>
歸寓管城湯沐邑興來忽駕錢唐舟惠然訪我蒼山陬<lb/>
酒酣作字大如斗𤣥雲落紙香浮浮我慙識字先白首<lb/>
故硯磨穿筆如帚與君邂逅兩忘年暮雨江湖一樽酒<lb/>
<pb n="KR4d0474_WYG_003-6b"/>
　　贈畫牛褚氷壑<lb/>
魁形碩骨髙崚嶒弭角垂耳行凌兢蹇余已向田間老<lb/>
　一見此圖知畫好春郊雨後烟草肥吳犍十角相追隨<lb/>
前行過浦一囘顧後行觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>不敢渡牧兒笑怒急掉鞭<lb/>
繭栗劣黠衝争先簔衣不脱春烟煖一笛斜陽牛背穏<lb/>
雖然此筆全於天安能為我畊硯田我今身似扶犁者<lb/>
此景此牛何必寫好従天廐圖驊騮氣厲八極凌髙秋<lb/>
　　子陵釣圖<lb/>
<pb n="KR4d0474_WYG_003-7a"/>
東都熱官手可炙吳儂面似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
過眼輕帆自朝夕人間萬古仰孤風天上有星猶是客<lb/>
　　清溪張歸雲不嗜酒肉工詩安貧所作少年行因<lb/>
　　　次其韻<lb/>
五陵年少風流客花間開宴春壺碧豹胎熊掌羅玳筵<lb/>
犀筯逡巡萬錢值綺羅吹香圍肉屏棖棖銀甲喧瑤箏<lb/>
<pb n="KR4d0474_WYG_003-7b"/>
髙燒紅蠟作長夜白日過眼如流星可憐氣岸如山阜<lb/>
雨散雲飄不能久繁華冨貴惣如夢昨日朱顔今白首<lb/>
争如芝田野老衣懸鶉饑擷芝术餐芳年新詩日富不<lb/>
厭貧謂有堯舜為吾君少無逸樂老無戚尺澤自可潛<lb/>
幽鱗誰知清溪有鶴不可馴白雲浩蕩青林春<lb/>
　　次韻張剛父觀物軒<lb/>
觀物之變觀化原㳺物之初㳺於天萬象起滅隨飛烟<lb/>
守之惟一天乃全秋風葉落春花妍盛衰老壯人皆然<lb/>
<pb n="KR4d0474_WYG_003-8a"/>
潛機剥復相回旋至理妙契言難傳張君目擊道所存<lb/>
身具太極誰參𤣥返君觀物觀諸心我心外物安能遷<lb/>
鶴長鳬短隨所便莫問漆園齊物篇<lb/>
　　次韻褚仲明苦熱行<lb/>
燭龍銜火飛南陸萬叠雲峯天地窄鯨波沸海泣陽侯<lb/>
涸盡泉源爍金石人間何處逃隆暑細葛如裘汗如雨<lb/>
蒼生墮此深甑中救暍何時命如縷我欲太華峯頭酌<lb/>
瓊液醉臥青瑶嘯松月明星邀我玉井旁共折芙蓉弄<lb/>
<pb n="KR4d0474_WYG_003-8b"/>
香雪扶摇直上九萬里髙揖盧敖太空裏手攀斗柄晲<lb/>
塵寰濯足銀河弄秋水<lb/>
　　錦雞<lb/>
巴山靈鳥初離羣葳蕤麗組雲錦文羽翎新刷爪距利<lb/>
采色勝似沙頭鴛晴暾入户爛相射嗉中有物垂紅碧<lb/>
綬光若若花盤絛出示山童有矜色文章固足媒爾身<lb/>
雕籠拘縶還悲辛區區啄飲豈不厚情深野樹溪雲春<lb/>
　　焦山寺<lb/>
<pb n="KR4d0474_WYG_003-9a"/>
赤霞夜出扶桑東海雲捲浪凌虚空剛風浩浩吹不去<lb/>
崔巍化作青蓮宫萬衲月寒清梵寂四面沈沈皆海色<lb/>
鐘聲不許到人間自送潮音落寒碧<lb/>
　　八詠樓<lb/>
金華盡是神仙府羣玊峯髙青可數絳氣光騰寳婺躔<lb/>
婺女従來司此土峩峩飛觀矗雲巔旛幢香靄羅真侣<lb/>
窮髙更上沈郎樓萬象慿欄一揮麈雙溪上溯銀河流<lb/>
捲地寒波翠蛟舞詩人去後景物閒山月溪風自賔主<lb/>
<pb n="KR4d0474_WYG_003-9b"/>
當時八詠畫圖間翠琰娟娟羣鳳翥髙秋落木天地寛<lb/>
獨酧清樽慨千古浮雲世事兩悠悠<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀空樓老風雨<lb/>
　　次韻岳宰<lb/>
舊交落落十八九萬事従渠屈伸肘東華塵土少年憂<lb/>
歳月無情一囘首岳君氣爽太華秋不隨王粲悲登樓<lb/>
熈朝已具清廟器吾道豈復歸山丘文章誰道同芻狗<lb/>
還有問竒人載酒清談灑灑秋莖露飽食官羊寧有數<lb/>
舊家桃李春漫漫流芳枝葉纔堪看江梅自分託歳寒<lb/>
<pb n="KR4d0474_WYG_003-10a"/>
一枝逺寄懐清歡<lb/>
　　次韻邵本初<lb/>
詞源倒峽驚濤吼不羨當年燕許手快意閒觀未見書<lb/>
約客滿浮無事酒驪珠光迸錦囊裂一生不掉儀秦舌<lb/>
有時一舸訪逋梅梨雲夢覺西湖月有時歌騷湘雨霽<lb/>
采得秋蘭紉為佩歸來溪上賦閒居不着閒愁生感慨<lb/>
丈夫岀處何可測量材定有古玉尺近聞黒廌上霜臺<lb/>
暫作紅蓮幕中客<lb/>
<pb n="KR4d0474_WYG_003-10b"/>
　　次韻友人<lb/>
憶曽共醉髙陽池銀毫翻墨摛烏絲江鴻海燕忽相背<lb/>
幾度夜雪山隂時東華塵土黒貂敝南樓月好思元規<lb/>
十年始赴鷄黍約春雨剪韭供新炊青燈對坐落寒燼<lb/>
夜談亹亹真忘疲天根妙意祕莫寫心薄萬古含清輝<lb/>
通家交好固不逺従容硯席還追隨劃來健句脱秋隼<lb/>
清似菡萏開秋陂翩翩瘦字老蛟舞入妙信劃沙中錐<lb/>
手絃緑綺不可和楚天目盡孤雲歸<lb/>
<pb n="KR4d0474_WYG_003-11a"/>
　　舟行阻潮<lb/>
江流浩浩吞長天打篷巨浪翻銀山篙師維舟不敢發<lb/>
東望微茫盡溟渤荒村古渡生客愁丹楓落葉秋颼颼<lb/>
夜半西風卷江雨咿軋數聲聞過櫓風收雨霽晨氣清<lb/>
金烏蕩漾波間明舟人歡呼指歸路十幅蒲帆順風去<lb/>
　　和萬象菴枯木竹韻<lb/>
物生宇内有萬殊本之一氣隨盈虚木兮竹兮豈同類<lb/>
吾自喪吾渠忘渠神全形枯真散木束翠稜稜一叢竹<lb/>
<pb n="KR4d0474_WYG_003-11b"/>
豈其無用全天年猶有琅玕在其腹蒼苔蝕盡風雨根<lb/>
豈願斵削為犧尊嵗寒相與數君子滿目桃李争新春<lb/>
　　寒碧軒<lb/>
鍾山窈深仙所宅道人棲真外形迹一粟中間世界藏<lb/>
心自寛閒軒自窄黙然宴坐守𤣥牝清夢都無室生白<lb/>
古胷元自貯氷雪幽興時能寄雲石爛柯仙去石枰空<lb/>
野鶴翩躚松露滴人間酷暑到無處一一琅玕照瑶席<lb/>
快意蕭蕭風雨寂寒倚晴空數峯碧<lb/>
<pb n="KR4d0474_WYG_003-12a"/>
　　採蓮曲<lb/>
越溪女郎十五六翠綰香雲雙鳳蹙嫣然一笑似花妍<lb/>
艶試新粧照湖緑羅衣露浥紅芳秋少年陌上情綢繆<lb/>
蘭橈容與隔花語驚散鴛鴦生晚愁蓮花莫折莖有刺<lb/>
藕絲易斷針難度清歌一曲入湖烟空載香風滿船去<lb/>
　　西瓜<lb/>
當年傳種非東陵蒲萄石榴來與并碧壺深貯白沆瀣<lb/>
霜刄凍割黃水晶豪家宴客侯鯖列濁酒鯨吞嫌内熱<lb/>
<pb n="KR4d0474_WYG_003-12b"/>
此時專席薦氷盆分與風前滿襟雪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　此山詩集卷三<lb/>
</p>
<p>
</p>
  </div>
</body>
</text>
</TEI>
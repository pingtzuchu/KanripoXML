<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少陽集巻六</head> <lb/>
    <p>
<pb n="KR4d0188_WYG_006-1a"/>
欽定四庫全書<lb/>
　少陽集巻六<lb/>
　　附録<hi>列傳</hi>　<hi>行状</hi>
　　　宋史列傳<lb/>
陳東字少陽鎮江丹陽人蚤有雋聲俶儻負氣不戚戚<lb/>
於貧賤蔡京王黼方用事人莫敢指言獨東無所隠諱<lb/>
所至晏集坐客懼為已累稍引去以貢入太學欽宗即<lb/>
位率其徒伏闕上書論今日之事蔡京壊亂於前梁師<lb/>
<pb n="KR4d0188_WYG_006-1b"/>
成隂謀於後李邦彦結怨於西北朱勔聚怨於東南王<lb/>
黼童貫又結怨於遼金剏開邊隙宜誅六賊傳首四方<lb/>
以謝天下言極憤切明年春貫等挾徽宗東行東獨上<lb/>
書請追貫還正典刑别選忠信之人徃侍左右金人迫<lb/>
京師正請誅六賊時師成尚留禁中東發其前後奸謀<lb/>
乃請死李邦彦議與金和李綱及种師道主戰邦彦因<lb/>
小失利罷綱而割三鎮東復率諸生伏宣徳門下上書<lb/>
曰在朝之臣奮勇不顧以身任天下之重者李綱是也<lb/>
<pb n="KR4d0188_WYG_006-2a"/>
所謂社稷之臣也其庸繆不才忌嫉賢能動為身謀不<lb/>
恤國計者李邦彦白時中張邦昌趙野王孝迪蔡懋李<lb/>
梲之徒是也所謂社稷之賊也陛下㧞綱列卿之中不<lb/>
一二日為執政中外相慶知陛下之能任賢矣斥時中<lb/>
而不用知陛下之能去邪矣綱任而未專時中斥而未<lb/>
去復相邦彦又相邦昌其餘又皆擢用何陛下任賢獨<lb/>
未能勿貳去邪猶未能勿疑乎今又聞罷綱秩事臣等<lb/>
驚疑莫知所以綱自起庶官獨任大事邦彦等疾如仇<lb/>
<pb n="KR4d0188_WYG_006-2b"/>
讐恐其成功因用兵小不利遂得乗間投隙歸罪於綱<lb/>
夫一勝一負兵家常勢豈可遽以此傾動任事之臣竊<lb/>
聞邦彦時中等盡勸陛下他幸京城騷動若非綱為陛<lb/>
下建立則乗輿播遷宗廟社稷已為丘墟生靈已遭魚<lb/>
肉頼聰明不惑特從其請宜邦彦等謗嫉無所不至陛<lb/>
下若聴其言斥綱不用宗社存亡未可知也邦彦等執<lb/>
議割地盖河北實朝廷根本無三關四鎮是棄河北朝<lb/>
廷復能都大梁乎不知割太原中山河間以北之後邦<lb/>
<pb n="KR4d0188_WYG_006-3a"/>
彦等能使金人不復敗盟乎一進一退在綱為甚輕朝<lb/>
廷為甚重幸陛下即反前命復綱舊職以安中外之心<lb/>
付种師道以閫外之事陛下不信臣言請徧問諸國人<lb/>
必皆曰綱可用邦彦等可斥也用舍之際可不審諸軍<lb/>
民從者數萬書聞傳㫖慰諭者旁午衆莫肯去方舁登<lb/>
聞鼓撾壊之喧呼震地有中人出衆臠而磔之於是亟<lb/>
召綱入復領行營遣撫諭乃稍引去金人既觧去學官<lb/>
觀望時宰議屏伏闕之士先自東始京尹王時雍欲盡<lb/>
<pb n="KR4d0188_WYG_006-3b"/>
致諸生於獄人人惴恐朝廷用楊時為祭酒復東職遣<lb/>
聶山詣學撫諭然後定吴敏欲弭謗議奏補東官賜第<lb/>
除太學録東又請誅蔡氏甚力辭官以歸前後書五上<lb/>
既歸復預郷薦髙宗即位五日相李綱又五日召東至<lb/>
未得對㑹綱去乃上書乞留綱而罷黄?善汪伯彦不<lb/>
報請親征以還二聖治諸将不進兵之罪以作士氣車<lb/>
駕歸京師勿幸金陵又不報?善輩方掲示綱幸金陵<lb/>
舊奏東言綱在中途不知事體宜以後說為正必速罷<lb/>
<pb n="KR4d0188_WYG_006-4a"/>
潛善輩㑹布衣歐陽澈亦上書言事潛善遽以語激怒<lb/>
髙宗言不亟誅将復鼓衆伏闕書獨下潛善所善府尹<lb/>
孟庾召東議事東請食而行手書區處家事字畫如平<lb/>
時已乃授其從者曰我死爾歸致此於吾親食已如厠<lb/>
吏有難色東笑曰我陳東也畏死即不敢言已言肯逃<lb/>
死乎吏曰吾亦知公安敢相迫頃之東具冠帶出别同<lb/>
邸乃與澈同斬於市四明李猷贖其尸瘞之東初未識<lb/>
綱特以國故至為之死識與不識皆為流涕時年四十<lb/>
<pb n="KR4d0188_WYG_006-4b"/>
有二潛善既殺二人明日府尹白事獨責其何以不先<lb/>
關白微示愠色以明非己意越三年髙宗感悟追贈東<lb/>
澈承事郎東無子官有服親一人澈一子令州縣撫其<lb/>
家及駕過鎮江遣守臣祭東墓賜緡錢五百紹興四年<lb/>
並加朝奉郎秘閣修撰官其後二人賜田十頃<lb/>
　　　行状<hi>弟南</hi>
公諱東字少陽鎮江丹陽人也曾大父諱廣大父諱思<lb/>
齊考諱震自五世以来以儒嗣其業皆隠徳不耀公生<lb/>
<pb n="KR4d0188_WYG_006-5a"/>
而性頴悟有氣局未冠已如成人博學强記善屬文年十<lb/>
七朝廷以三舍取士入學與諸生居十年以上舍貢於辟<lb/>
雍升太學在太學十五年屢以校定試上舍俱不利人或<lb/>
誘以他道進公正色謂之曰吾雖不材必欲取科第為<lb/>
親榮君奈何以是汙我耶政和三年朝廷大作雅樂命<lb/>
太學生五百人習之有司将按試於庭或謂事竟且次<lb/>
第推賞時諸生及縉紳子弟多以夤縁獲與者人人有<lb/>
徳色公時以齋長與焉一日輒詣長貳白辭之長貳謂<lb/>
<pb n="KR4d0188_WYG_006-5b"/>
公曰樂成且官矣人咸願與而不可得公何遽辭焉曰<lb/>
寜有是事萬一有之吾何以僥倖進身耶同舍生力挽<lb/>
之卒不肯與有識者髙之俄而奔先君䘮以歸哀毁成<lb/>
疾終三年不入妻室鄉黨稱其孝服除復遊太學毅然<lb/>
有澄清之志每與士大夫論巨奸往往怒髪衝冠見者<lb/>
為之竦然宣和八年金人冦河北徽宗倦于勤淵聖皇<lb/>
帝即位明日詔内外及士庶言時政得失公慨然曰太<lb/>
學賢士之關國家涵養之地豈可無應詔者乎乃率在<lb/>
<pb n="KR4d0188_WYG_006-6a"/>
學數百人上書闕下首論蔡京王黼等誤國姦状乞正<lb/>
典刑以折敵氣淵聖納其言然執政者營救之猶未遽<lb/>
出時金人犯京城公在圍城中再上書反覆論京等罪<lb/>
惡繼而臺諌亦論列京辠於是朝廷始盡黜而誅之明<lb/>
年春淵聖方召五路兵以拒敵用李綱种師道主其事<lb/>
而肉食者偷安畏懾欲為城下之盟沮罷綱師道等京<lb/>
師俱罷兵金人乗我不備恟恟不自安公曰事急矣於<lb/>
是夜復草書黎明合在學諸生伏闕下以進軍民不期<lb/>
<pb n="KR4d0188_WYG_006-6b"/>
而㑹者十餘萬人淵聖悟即起二公於廢籍中金人聞<lb/>
二公之復用也因遂觧去初公之與諸生伏闕軍民始<lb/>
相聚以觀俄至數萬奈其書為姦人蔽塞不即通軍民<lb/>
因毁闕前欄楯撾登聞鼓其不逞者憤宦官之前為姦<lb/>
也乗勢鼔噪殺御藥朱拱之等至揉其膚髪公止之雖<lb/>
甚力衆怒譁不聽有同舍生前謂公曰事勢如此奈何<lb/>
盍且逃死乎公笑曰君何言之謬耶吾去則君等戮矣<lb/>
顧君等何罪吾今自是頭已在地矣繼而綱師道出謂<lb/>
<pb n="KR4d0188_WYG_006-7a"/>
衆曰朝廷已復用我總兵矣衆皆識二公丰采遂稍稍<lb/>
散去實靖康元年三月初五日也於是用事者遂以脅<lb/>
持君父為名令太學官屏公出學已而王時雍輩又欲<lb/>
矯制盡殺太學生上書者賴開封府聶山力救得免淵<lb/>
聖復降内批付山曰前日太學生陳東言事誠出忠義<lb/>
可令還學山同祭酒楊時出御筆率學官請公或曰君<lb/>
可去矣公曰吾家貧親老欲由學校取科第今天子禮<lb/>
士如此吾何舍學校去乎遂還學久之宰相吴敏請以<lb/>
<pb n="KR4d0188_WYG_006-7b"/>
官命公實欲寵之也公再上書力辭不受夏五月因謁<lb/>
告歸省親公既欲以科舉進是嵗秋八月應鄉貢進士<lb/>
舉預薦未行奉親居里閈甘㫖之餘日與親舊把酒為<lb/>
樂酒後耳熱往往援筆賦詩以自適冬十月金人犯京<lb/>
城公憂國歩艱危至寝食俱廢繼聞京城陷乃北向慟<lb/>
哭或中夜興起恨無死所明年夏五月今上皇帝即位<lb/>
於南京改元大赦公聞之喜而不寝謂所親曰吾今始<lb/>
有生意未㡬有㫖召公於是知鎮江府延康殿大學士<lb/>
<pb n="KR4d0188_WYG_006-8a"/>
趙子崧移文趣公行公聞命戒嚴行李或勸公無行公<lb/>
曰新天子即大位十日而下詔呼一布衣必欲聞天下<lb/>
之言也有君如此頂踵尚奚惜耶遂就道以棺自随示<lb/>
不求生以害仁八月十五日至行在所即具状申尚書<lb/>
省不報因寓居神霄宫杜門不敢見賔客聞宰相汪伯<lb/>
彦黄潛善議欲遷都建業京師人情日益不安遂上書<lb/>
乞罷潛善伯彦進用賢相又上書請車駕早還京决策<lb/>
親征又論遷都於國家大有利害者皆不報公知事勢<lb/>
<pb n="KR4d0188_WYG_006-8b"/>
已不可囘欲乞歸田里待罪状未及上私念之曰天子<lb/>
以忠言召我若不以微罪行人必以我為畏禍而去遂<lb/>
蔬食焚香草書再上之力論潛善伯彦等奸書上潛善<lb/>
以公言逼已乃與宦官康履謀以他事奏請令應天府<lb/>
尹孟庾追取而殺之蓋康履方怒公在靖康初伏闕致<lb/>
軍民殺其黨朱御藥輩而孟庾又王黼客也潛善伯彦<lb/>
既有殺公意二憾在焉遂置極法公自赴召至行在所<lb/>
凡十日而得罪死然公雖以言忤權貴見殺而書中所<lb/>
<pb n="KR4d0188_WYG_006-9a"/>
言多中時病朝廷往往畧施行之方應天府追吏之来<lb/>
也公睡正熟寤寐而見之乃徐起更衣索飯語吏曰朝<lb/>
廷召我來未曾得見官家爾曺不可無禮容我寫家書<lb/>
吏曰不敢遂就食食訖索紙作書區處家事纎悉備盡<lb/>
字畫遒勁有顔栁遺法臨刑神色不變既死面如生識<lb/>
與不識之人莫不為之流涕随行僕夫具棺以殮鄉士<lb/>
胡璹為䕶其喪以歸建炎三年春車駕南幸臨安大臣<lb/>
有以公死為言者上始驚悟即命贈承事郎仍官有服<lb/>
<pb n="KR4d0188_WYG_006-9b"/>
親一人夏四月車駕囘幸建業道由鎮江叅知政事王<lb/>
綯為上言曰昔太學生陳東嘗奏封事出於忠義用事<lb/>
大臣私渉嫌疑力行奏請亟加誅戮上曰朕方深悔過<lb/>
之誠旌盡忠之士既已追贈京職仍官其子今行經其<lb/>
鄉未忘於懐可特贈錢五十萬紹興三年再貶南京用<lb/>
事大臣復追贈朝奉郎秘閣修撰仍與兩資恩澤賜官<lb/>
田一十頃誥詞御筆云云初王綯既言公以忠死上即<lb/>
命賙其家官其子綯退而謂人曰以此見陳公之死非<lb/>
<pb n="KR4d0188_WYG_006-10a"/>
聖心也公被罪之日年四十二其配吴氏生二女方赴<lb/>
召時吴氏有娠一日晝寝夢白蛇自身外繞其身驚而<lb/>
覺因語家人家人皆怪之及訃音至始知夢之日乃被<lb/>
罪之日也遺腹後得男聚族而觀之且喜且悲知公之<lb/>
後不絶名曰嗣宗二女長適忠翊郎楊中和次適潘好<lb/>
謙右迪功郎處州麗水尉皆以公恩澤故公之殁也祖<lb/>
母蔣氏卒繼母吴氏年髙而家益窶二女未及嫁而嗣<lb/>
宗尚在孩抱公之配吴氏乃謀諸姑而請於朝令南受<lb/>
<pb n="KR4d0188_WYG_006-10b"/>
所賜有服親恩命哀慟累日始公母蔡氏懐公七月而<lb/>
生六嵗而蔡氏卒鞠於吴氏公事父母盡孝事祖母尤<lb/>
謹而吴氏視之如己子繼生二子曰坦曰南兄弟友愛<lb/>
人不知其異母焉公平日與朋友信其於鄉黨恂恂然<lb/>
宗族姻婭皆得其歡心家雖貧而輕財重義賙人之急<lb/>
雖質衣冠不靳也為文章不事華靡命意立言必合風<lb/>
雅有詩文數百篇經兵火多不存自少尚氣節有憤世<lb/>
嫉邪之志當宣和末羣奸益用事公知其社稷必危嘗<lb/>
<pb n="KR4d0188_WYG_006-11a"/>
因大雪與同舍生飲太學初筮齋酒酣聮句為樂衆皆<lb/>
黙然不能落筆公獨為古詩云飛㢘強攪朔風起朔風<lb/>
飄飄灑中土雪花著地不肯消億萬蒼生受寒苦天公<lb/>
剛被隂雲遮那知世人凍死如亂麻人間愁歎之聲不<lb/>
忍聴誰肯採摭傳說聞逹太上家地行賤臣無言責私<lb/>
憂過計如杞國掲雲直欲上天門首為蒼生訟風伯天<lb/>
公倘信臣言憐世間開陽闔隂不作難便驅飛㢘囚下<lb/>
酆都獄急使飛雪作水流潺潺東方日出能照耀坐令<lb/>
<pb n="KR4d0188_WYG_006-11b"/>
和氣生人寰又為律詩三十韻有云山嶽遭埋沒乾坤<lb/>
着蔽䝉已成堆積勢漸費掃除功其措意類如此在淵<lb/>
聖皇帝朝凡六上書今上皇帝臨御又三上書公初上<lb/>
書論蔡京王黼等太學人人言殊雖平日與共腹心者<lb/>
然亦忌憚蓋以數人者用事日久盤根錯節恐未易以<lb/>
言破也公乃曰公等未許我我當斷之於心於是閉門<lb/>
焚香危坐黙自計曰書上而言幸中朝廷設命我以官<lb/>
雖貴且顯吾不受設得罪以死吾不悔如是可也繼而<lb/>
<pb n="KR4d0188_WYG_006-12a"/>
諸生見公書翕然願従俄而祭酒謝克家司業盖望之<lb/>
博士孫覿坐堂上克家曰聞爾率諸生伏闕奈何俱不<lb/>
敢答至覿則曰太學何蕃盖所以稱於當世者獨以叱<lb/>
六館之士不従朱泚之亂而已未聞伏闕也上書何為<lb/>
公亦不答即長揖而退二公訖無所發怒諸生又以是<lb/>
偉公故書終得達今往往皆流傳於天下公初自太學<lb/>
奔喪歸而先君已葬矣公以喪非治命欲擇遷葬蔡氏<lb/>
合之志未遂而公被罪以殁南後於縣之尚徳鄉桐村<lb/>
<pb n="KR4d0188_WYG_006-12b"/>
之原得吉卜焉以建炎三年十月十四日遷先君與蔡<lb/>
氏合𦵏以成公之志而公之喪實祔焉南重惟不肖未<lb/>
為公立墓隧之碑今述公平生事列於行狀以備史官<lb/>
採擇云<lb/>
　　　欽宗省勅<lb/>
靖康元年四月初九日奉皇帝御批太學生陳東言事<lb/>
誠出忠義勅賜迪功郎同進士出身補太學正錄<lb/>
　　　御旨<lb/>
<pb n="KR4d0188_WYG_006-13a"/>
二月六日同奉聖旨陳東歐陽澈各贈承事郎仍與有<lb/>
服親迪功郎一名令所居州縣存恤其家黄潛善謫授<lb/>
梅州團練副使永州安置汪伯彦謫授江州團練副使<lb/>
英州安置<lb/>
　　　賜錢詔<lb/>
建炎三年四月皇帝道由京口之丹陽叅知政事王綯<lb/>
奏曰昔者太學生陳東以言忤嬖臣被誅此其鄉里上<lb/>
惻然下詔曰太學生陳東嘗奏封事出於忠義用亊大<lb/>
<pb n="KR4d0188_WYG_006-13b"/>
臣私涉嫌疑力行奏請亟加誅戮朕方深悔禍之誠旌<lb/>
盡忠之士既已追贈京秩仍官其子今行經其鄉未忘<lb/>
於懷可特賜錢五十萬<lb/>
　　　諭宰執<lb/>
諭宰相吕頤浩等曰張慤古之遺直陳東忠死可念二<lb/>
人皆塟郡境已降親札令有司致祭卿等更恤其家<lb/>
　　　賜田勅<lb/>
紹興四年十一月一日髙宗皇帝御筆勅中書門下朕<lb/>
<pb n="KR4d0188_WYG_006-14a"/>
建炎即位之初昧於治體聴用非人將布衣陳東寘於<lb/>
極典朕深痛之雖已贈承事郎并與有服親迪功郎一<lb/>
名誠未足以稱朕悔枉之意可特賜朝奉郎秘閣修撰<lb/>
仍更與兩資恩澤如無兒男許女夫承受仍與所居州<lb/>
軍撥賜官田一十頃<lb/>
　　　追贈朝奉郎秘閣修撰誥<lb/>
故贈承事郎陳東右可特贈朝奉郎秘閣修撰勅故贈<lb/>
承事郎陳東等嗚呼古之人願為良臣不願為忠臣以<lb/>
<pb n="KR4d0188_WYG_006-14b"/>
謂良臣身荷美名君都顯號忠臣已攖禍誅君陷昏惡<lb/>
嗚呼惟爾東爾澈其始將有意於為忠臣乎繇朕不德<lb/>
使爾不幸而不為良臣也雖然爾藉不得已不失為忠<lb/>
臣顧天下後世獨謂朕何此朕所以八年於兹一食三<lb/>
歎而不能自己也通階美職豈足為恩以塞予衷以彰<lb/>
予過使天下後世考古之飾非拒諫之主殆不如是魂<lb/>
而有知享朕兹意可依前件奉勅如右劄到奉行紹興<lb/>
四年十一月八日<lb/>
<pb n="KR4d0188_WYG_006-15a"/>
　　　官陳東弟南省勅<lb/>
誥贈朝奉郎秘閣修撰陳東弟南奉勅如右劄到奉行<lb/>
紹興四年十一月十日<lb/>
　　　加贈陳東朝請郎誥<lb/>
乾道六年十一月六日郊祀大禮赦書節文應見任文<lb/>
武陛朝官父母妻并與封贈右通直郎新差知滁州青<lb/>
流主管學事勸農營田公事陳嗣宗故父贈朝奉郎秘<lb/>
閣修撰東右父擬贈右朝請郎臣之竒等言謹擬王稙<lb/>
<pb n="KR4d0188_WYG_006-15b"/>
擬封贈父母妻如右謹以申聞謹奏乾道七年四月<hi>缺</hi>
日<lb/>
　<lb/>
　<lb/>
　<lb/>
　<lb/>
　<lb/>
　少陽集巻六<lb/>
</p>
<p>
</p>
  </div>
</body>
</text>
</TEI>
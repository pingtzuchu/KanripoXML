<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少陽集巻五</head>
    <p>
<pb n="KR4d0188_WYG_005-1a"/>
欽定四庫全書<lb/>
　少陽集巻五　　　　　　　宋　陳東　撰<lb/>
　　詩詞<lb/>
　　大雪與同舍生飲太學初筮齋<lb/>
飛亷强攪朔風起朔雪飄飄灑中土雪花着地不肯消<lb/>
億萬蒼生受寒苦天公剛被陰雲遮那知世人凍死如<lb/>
亂麻人間愁歎之聲不忍聽誰肯採摭傳說聞達太上<lb/>
家地行賤臣無言責私憂過計如杞國揭雲直欲上天<lb/>
<pb n="KR4d0188_WYG_005-1b"/>
門首為蒼生訟風伯天公倘信臣言憐世間開陽闔陰<lb/>
不作難便驅飛亷囚下鄷都獄急使飛雪作水流潺潺<lb/>
東方日出能照耀坐令和氣生人寰<lb/>
　翼按玉川月蝕詩昌黎風伯訟合先生此詩遂成三<lb/>
　絶<lb/>
　　律詩三十韻僅存二韻<lb/>
山嶽遭埋沒乾坤着蔽䝉已成堆積勢漸費掃除功<lb/>
　　自許昌如蔡與石士繇酌别一章<lb/>
<pb n="KR4d0188_WYG_005-2a"/>
太學諸生出許昌抱關夫子特相將輕衣短㡌秋風裏<lb/>
瘦馬羸童古柳傍黄葉翻翻慘離思濁醪沃沃澆愁腸<lb/>
欲知此别情懐惡正是平生氣味長公歸且作詩書伴<lb/>
我去還依鴻鴈行酒䦨徑渡石橋子回首髙城揮夕陽<lb/>
　　與虞章舜卿二表弟季明游兼勝亭有作<lb/>
危亭兼雅勝勝景足奇觀湖水涵天入山雲帶雨蟠千<lb/>
松偃夜月萬竹撼春寒玉井汲甘冷塵縁那得干<lb/>
野曠湖山逺林深松竹幽舊題看壁立前事逐萍浮荏<lb/>
<pb n="KR4d0188_WYG_005-2b"/>
苒荒三徑依稀度九秋故人應念我雅會莫遲留<lb/>
三子皆吾弟阿章才更豪風流江左舊句法杜陵髙雅<lb/>
志在五馬壯心連六鰲時哉偶未與日且醉金舠<lb/>
　　次韻同舍李冲壽夜坐<lb/>
時引金盃㧞劍看光芒髙徹斗牛寒要令世事從心淡<lb/>
可謂人情徹鼻酸經術豈應窮皓首文章何用苦雕肝<lb/>
吾徒行與功名會莫作覊人日夜歎<lb/>
　　秋夜獨坐有感一章奉呈師說令尹奉議光明主<lb/>
<pb n="KR4d0188_WYG_005-3a"/>
　　　簿虞章<lb/>
依依客舘夜燃膏子夜覊愁無處逃閑炷爐香聴夜雨<lb/>
快斟盃酒讀離騷休驚時節云何速獨弔古人殊不遭<lb/>
一陣曉寒催畫角朝來爽氣碧山髙<lb/>
　　彦雋母挽章二首<lb/>
人生五福古難全天賦夫人獨不偏内行無慚詩婦孝<lb/>
母儀何啻穆姜賢庭幃已歎芳魂獨宗族空留舊事傳<lb/>
惟有南陔多少恨忍看松栢鎖寒烟<lb/>
<pb n="KR4d0188_WYG_005-3b"/>
少馳賢孝譽來配潁川家雖奪共姜誓曽無賢母瑕一<lb/>
鄉䝉愛惠百口藉生涯享福踰中壽歸與勿怨嗟<lb/>
　　穎川二絶<lb/>
我家本出穎川住幾世不曽歸潁川今我暫來忽暫去<lb/>
太丘風流誰與傳<lb/>
我來穎川何所見青青古柏古城傍知是荀陳手親植<lb/>
令人不覺淚行行<lb/>
　　次韻士繇惜别<lb/>
<pb n="KR4d0188_WYG_005-4a"/>
男兒自有四方志離别豈能動剛腸功名未遂身未老<lb/>
白眼青青頻舉觴<lb/>
　　次韻邵予可彈琴二首<lb/>
雷公徽玉粲明星照出師襄指下聲可憐此地無人識<lb/>
喚作新來黒瘦筝<lb/>
漫說朱絃大古清政無矇瞽在周庭髙山流水本無事<lb/>
安用區區里耳聴<lb/>
　　與士繇遊金山翼日分袂二絶<lb/>
<pb n="KR4d0188_WYG_005-4b"/>
早别金山恰曉鐘離㠶分破一江風𤓰洲渡口波聲逺<lb/>
後夜相思明月中<lb/>
京口𤓰洲一水間秋風重約到金山江山自為離人好<lb/>
不為離人數往還<lb/>
　　題吳公輔庵<lb/>
一徑縈廻屋數間我來聊欲寄清閒道人杖履知何處<lb/>
空鎻烟霞萬疊山<lb/>
　　茶<lb/>
<pb n="KR4d0188_WYG_005-5a"/>
偏愛君家碧玉盤建溪雲脚未嘗亁書生自恨無金換<lb/>
聊以詩章乞數團<lb/>
　　送友人䘮二絶<lb/>
欲認青帘索酒嘗俄驚丹旐送君䘮吕莊編戸傷心切<lb/>
愁對清風想杜康<lb/>
初成大厦勢巍巍有意于門駟馬車未乾壁土君先已<lb/>
賀燕翻隨弔鶴飛<lb/>
　　徐氏哀詞代作<lb/>
<pb n="KR4d0188_WYG_005-5b"/>
憶昔常隨祖母過登堂共慶尚埀胡十年未逺皆流蕩<lb/>
地下相逢果有無<lb/>
　　和邵予可賣俸豆<lb/>
休論斥鹵與膏腴豆藿連阡稻麥無舉世紛紛寶魚目<lb/>
投人慎勿以明珠<lb/>
　　謁王樂道之子聞方飯絶客一絶<lb/>
晚生恨不及前軰來訪諸郎觀典型吐握風流何寂寞<lb/>
滿林風竹自秋聲<lb/>
<pb n="KR4d0188_WYG_005-6a"/>
　　詠桃花菊一章<lb/>
潘郎嘗望塵陶令亟避俗胸中定何如清濁在一矚河<lb/>
陽艶桃李彭澤鬱秋菊所好邈如許二子殊品目詩人<lb/>
易評量忍使混衡斛當使氷鑑磨要遣鬚眉燭勿容脂<lb/>
粉姿濫入珪璋録神仙真渺茫浪說武陵谷不如臨清<lb/>
潭飲水樂自足誰令春雨紅㸃汚秋株緑寒根豈無知<lb/>
風霜怒應蓄令尹非安仁腰帶肯輕束脫巾漉酒漿黄<lb/>
花泛新馥<lb/>
<pb n="KR4d0188_WYG_005-6b"/>
　　春日偶題<lb/>
驅除睡思茶甌外收拾春光酒盞中萬種窮愁渾不問<lb/>
世間此樂幾人同<lb/>
　　䟦黄魯直買米帖<lb/>
廣文弦歌飯不足要是古來賢達人山谷有錢能買米<lb/>
比之魯公殊未貧<lb/>
　　尹舘作此覓酒召李順之飲<lb/>
今日天色惡酒壺恰已空何來進童子挈榼問主翁主<lb/>
<pb n="KR4d0188_WYG_005-7a"/>
翁正對客兀坐書堂中諸生功課畢鼔瑟歌醉翁愛酒<lb/>
欲出門杖頭無青銅春衣典又盡搜索計已窮酒興不<lb/>
可遏不免作詩呼進童空壺挈將納宅庫為我却致䨥<lb/>
灰紅得酒須尋愛酒伴更煩與召隴西翁<lb/>
　　送黄仲達歸温州仍寄諸友<lb/>
長安市上喜相逢傾葢恩情久要同幾載暌違勞想夢<lb/>
一樽邂逅冩情衷家山柑橘正酣露江岸㠶檣忽飽風<lb/>
歸去借聲詢舊友項髯方浪薛芹宫<hi>項邦髯方正仲浪薛公才多遇新除</hi>
<pb n="KR4d0188_WYG_005-7b"/>
<hi>齊州教授</hi>
　　謝温州黄仲達送鄂州𤓰虀<lb/>
黄夫子從汶上來三束𤓰<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>送風土應知我亦困虀鹽<lb/>
肯食沽酒與市脯食肉者鄙無逺謀甲第紛紛何足數<lb/>
飯蔬飲水真樂哉千古風流想尼父<lb/>
　　夜飲二絶<lb/>
笋芽鵝炙殊可口明月清風不着錢坐對青州一從事<lb/>
共君今夜不須眠<lb/>
<pb n="KR4d0188_WYG_005-8a"/>
欣然有意引陶潛此意何妨俗士嫌三百青錢亦希有<lb/>
速將趂取夜厭厭<lb/>
　　秦刷子<lb/>
誰研碧琅玕影撼半庭風月尚有嵗寒心在留得數根<lb/>
華髪　龍孫愛戯碧波濤喜動清風發到得浪花深處<lb/>
一甌香雪<lb/>
　　西江月<lb/>
風動一軒花竹琅玕青錦薰籠憐才自是宋墻東誰識<lb/>
<pb n="KR4d0188_WYG_005-8b"/>
琴心挑弄　暮雨乍收寒淺朝雲又起春濃氷肌玉骨<lb/>
信俱融不比巫山閒夢<lb/>
　　驀山溪元夕<lb/>
半生覊旅幾度經元夜長是競虛名把良宵等閒棄捨<lb/>
去年元夜道得身閒依舊是客長安寂寞孤眠者　今<lb/>
年元夜也則非鄉社却有人約擕手燈前月下那知風<lb/>
雨此事又參差成怨恨獨恓惶清淚潸然灑<lb/>
　　七夕西江月詞<lb/>
<pb n="KR4d0188_WYG_005-9a"/>
我笑牛郎織女一年一度相逄歡情盡逐曉雲空愁損<lb/>
舞鸞歌鳯　牛女而今笑我七年獨臥西風西風還解<lb/>
過江東為報佳期入夢<lb/>
　翼按先生詩詞乃百十中之一二耳然初筮齋詠雪<lb/>
　一首直與盧韓月蝕詩並驅詠桃花菊一首體物之<lb/>
　妙雜之蘇黄集中人不能辨吉光片錦大庖一臠豈<lb/>
　在多哉<lb/>
　<lb/>
<pb n="KR4d0188_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少陽集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少陽集巻三</head>
    <p>
<pb n="KR4d0188_WYG_003-1a"/>
欽定四庫全書<lb/>
　少陽集巻三　　　　　　　宋　陳東　撰<lb/>
　　書<lb/>
　　上髙宗皇帝第一書<lb/>
臣聞中興之主必有中興佐命之臣龍虎變化風雲感<lb/>
會然後能旋乾轉坤經緯天地再造王室以成中興之<lb/>
大業與創業無異而尤難焉然所謂中興之主者非中<lb/>
材守成之君也是必聰明睿智英特果斷足以用天下<lb/>
<pb n="KR4d0188_WYG_003-1b"/>
而天下之所歸向者也陛下是也所謂中興之臣非退<lb/>
縮謹畏之人也是必忠義慷慨剛明果敢足以任天下<lb/>
而天下願以為輔相者也李綱是也伏自二聖北狩偽<lb/>
楚僣竊天下皇皇不知所措雖愚夫愚婦朝夕祈嚮陛<lb/>
下立而李綱用未幾果聞陛下即位首召李綱而相之<lb/>
天下之人悉舉手加額以慶聖君賢相之出有志之士<lb/>
莫不願捐糜頂踵以赴功名之會如臣之不才尚亦奔<lb/>
走赴命之不暇臣七月十五日於本貫鎮江府丹陽縣<lb/>
<pb n="KR4d0188_WYG_003-2a"/>
祗受五月十日聖㫖令臣發來赴闕續准尚書省劄子<lb/>
令即速發赴行在臣於七月二十日起發八月十五日<lb/>
到行在入門訖仰惟陛下即位纔十日輒下明詔呼一<lb/>
布衣韋帶之士其意豈茍然哉臣竊意陛下必欲聞天<lb/>
下之言臣謹齋戒裁書以述天下之言欲擇日投進仰<lb/>
報陛下知遇之萬一而其書未及繕冩之間於十六日<lb/>
晩忽聞宰相李綱乞出尋聞陛下差人押出而綱即復<lb/>
出省人情洶洶相顧失色咸謂李綱一出即陛下孤立<lb/>
<pb n="KR4d0188_WYG_003-2b"/>
天下事去矣竊惟陛下大用李綱出自獨斷必知天下<lb/>
之人願綱為輔相以佐命中興是陛下為天下用綱也<lb/>
綱所以奮然起為陛下用亦必知天下咸戴陛下為中<lb/>
興主也君臣相遇如此真所謂千載一時宜乎聖賢相<lb/>
投人不得而間言陛下必推赤心於綱腹中信任之而<lb/>
不疑綱必披露肝膽以報陛下而不肯曲從茍合為容<lb/>
恱計也元首明服肱良運天下於一堂之上而中興之<lb/>
業可指日以就矣今綱遽然求退臣不知所謂竊聞道<lb/>
<pb n="KR4d0188_WYG_003-3a"/>
路之言曰綱所坐止以薦舉張所傅亮往河北措置邊<lb/>
事而所亮逗留不進朝廷大臣有力請陛下罷此二人<lb/>
者而綱力爭此二人不可罷頗貽陛下之怒以故求去<lb/>
甚力臣竊謂君臣之間正當可否相濟期於事成都俞<lb/>
吁咈是乃為和今乃便為進退何至是耶伏自陛下即<lb/>
位李綱為相亦既有日矣曽不聞有大設施乃始知方<lb/>
事形迹之嫌如此天下失望豈非有先入之言離間陛<lb/>
下之君臣乎天下共知黄潜善汪伯彦二人者自謂於<lb/>
<pb n="KR4d0188_WYG_003-3b"/>
艱難之際嘗有恩於陛下皆以宰相自待甚不樂陛下<lb/>
之相李綱亦共知陛下艱難中得二人之力故用為大<lb/>
臣以報之若以潜善伯彦真可任天下之重陛下今既<lb/>
相潜善矣如或復相伯彦皆以為天下賀陛下自謂二<lb/>
人者與綱孰賢孰可以任天下之重而二人者自料果<lb/>
如何陛下必不肯欺天下而二人者亦必不敢自欺臣<lb/>
竊以謂方太平無事治不忘亂安不忘危人主亦不可<lb/>
以私意用人大臣亦不當偷合備位況在今日正當持<lb/>
<pb n="KR4d0188_WYG_003-4a"/>
危扶顛興衰撥亂必欲再造王室以成中興之大業君<lb/>
臣之際豈當事形跡之嫌容易進退而大臣亦豈當私<lb/>
意媮合於其間哉陛下若必許綱去必是不以天下之<lb/>
心為心也綱若必去是不忠於陛下而負天下之望也<lb/>
黄潛善汪伯彦之徒若必欲擠排李綱以為自進之計<lb/>
是不以君父宗社為念而不畏天下公議者也若謂李<lb/>
綱用人時有過舉此亦天下之所共知者臣方欲為陛<lb/>
下言之然綱大抵足以繫天下之心使綱不去朝廷豈<lb/>
<pb n="KR4d0188_WYG_003-4b"/>
復有前日之變訪聞金人尼堪嘗有言曰种師道已死<lb/>
李綱已逐可必取也綱在今日豈可一日而去朝廷乎<lb/>
考綱舉用張所傅亮最合天下公論聞張所勇於有為<lb/>
敢任難事傅亮知兵有智畧而紀律嚴明二人者不可<lb/>
失若其逗留督過之可也如遽欲罷斥是其事復中廢<lb/>
矣前日之禍正坐朝廷主議不定用人不專狐疑猶豫<lb/>
遂致大變今豈可更蹈覆轍況閫外之事將軍主之將<lb/>
帥之任尤當專一自古帝王任將不聞從中御也況宰<lb/>
<pb n="KR4d0188_WYG_003-5a"/>
相大臣豈可懐私以害國乎願陛下坐照其衷謹勿許<lb/>
綱必解機職願且督張所傅亮前進仍多方應副責其<lb/>
成功黄潛善汪伯彦者陛下若知其可以大用即用之<lb/>
以成中興之大業若謂艱難之中嘗得其力而二人者<lb/>
是於陛下有私恩耳臣竊意當時不過勸陛下不進兵<lb/>
為自全之計正陛下之罪人也非有恩者也縱曰有恩<lb/>
陛下但當以髙爵厚禄處之於閒逸之地全保富貴而<lb/>
已豈可以宰相大臣之職報私恩乎天下之論咸謂綱<lb/>
<pb n="KR4d0188_WYG_003-5b"/>
一旦罷相陛下必以黄潛善為左相汪伯彦為右相矣<lb/>
而二人者又不過勸陛下幸金陵而已必無長策也陛<lb/>
下若一旦南渡則中原之地明日便屬他人矣所裁書<lb/>
以詳當今之急務天下之大亊而金陵之利害亦在焉<lb/>
容臣繕冩續即進呈方今天下之事可言者甚衆李綱<lb/>
為相而論者亦不一陛下如留綱在相位臣當一一為<lb/>
陛下論綱之得失綱既去臣復何言臣與綱與潛善伯<lb/>
彦及所亮皆昧平生曾無半面臣所言非臣之言也天<lb/>
<pb n="KR4d0188_WYG_003-6a"/>
下之言也臣但聞天下之言謂綱可任為相謂所亮可<lb/>
任為將謂伯彦潛善若在朝廷必害中興之業謂潛善<lb/>
在前朝事王黼梁師成致身顯要號稱徤吏若非陛下<lb/>
聰明必為此人所惑今後何面目立朝稱大臣乎夫人<lb/>
主之職進退大臣而已願陛下謹重宗社幸甚天下幸<lb/>
甚臣以草茅一介之賤荷陛下記録姓名首賜追召臣<lb/>
不敢不以天下之言報陛下想大臣必有怒臣之言者<lb/>
然但知不敢欺君父耳死生以之干冐天威不勝戰汗<lb/>
<pb n="KR4d0188_WYG_003-6b"/>
　　上髙宗皇帝第二書<lb/>
臣於七月十日准知鎮江府延康殿學士趙子崧牒備<lb/>
准尚書禮部符及開封牒五月十日三省同奉聖㫖陳<lb/>
東令乗逓馬發來赴闕即時祗受前件指揮尋即治行<lb/>
七月二十日臣自本家起發二十六日渡江赴行在今<lb/>
月十五日入門訖伏念臣去年夏五月自太學請假歸<lb/>
省祖母呉氏退伏閭里未幾廼聞金人再寇京城臣雖<lb/>
至愚粗知忠孝身在畎畝之中而此心未嘗一日忘君<lb/>
<pb n="KR4d0188_WYG_003-7a"/>
父自冬徂春杳聞朝廷音耗引領北望日夕以俟國威<lb/>
大振敵人殄滅夏四月廼知京城失守時事大變兩宫<lb/>
䝉塵九廟危辱金枝玉葉墮落敵營逆孽藉勢僣竊大<lb/>
寶羣邪輔之更姓易號臣始聞之不以為信竊謂開闢<lb/>
以來寧有是事惟五代石晉以契丹得天下衰弱不競<lb/>
大勢未嘗入手故不旋踵為契丹所滅我祖宗誕受天<lb/>
命聖聖相繼積累憂勤深仁厚澤格於上下天下人心<lb/>
未厭宋徳況今諸將之兵大會畿甸毋慮百萬自當左<lb/>
<pb n="KR4d0188_WYG_003-7b"/>
右前後以衞王室豈容禍變一至於此誠不敢以為信<lb/>
也比見陛下大元帥府檄書傳示四方始信果然臣與<lb/>
家人婦子朋友故舊鄉黨親戚田夫野叟相向而泣曰<lb/>
吾屬世世戴趙氏之天履趙氏之地今忍復事異姓為<lb/>
偽民乎號天叫地恨無死所忽睹五月赦書知陛下龍<lb/>
飛社稷復歸我宋始與人人收淚相顧曰幸矣有生意<lb/>
矣再睹天日之光矣庶幾其復見太平矣方欲求田問<lb/>
舍躬耕以奉祭養以全其生以盡其年如是而已矣豈<lb/>
<pb n="KR4d0188_WYG_003-8a"/>
意陛下仄席幽隠首及微賤顧臣何人可以當此臣雖<lb/>
不肖無状敢不奮勵感激竭忠盡愚圖報萬一恭惟陛<lb/>
下即位纔十日輒下明詔搜一布衣韋帶之士其意豈<lb/>
茍然哉竊謂陛下必欲聞蒭蕘之言矣有君如此頂踵<lb/>
何愛臣敢請以當今之急務天下之大事為陛下言之<lb/>
在陛下處之何如耳處之甚易亦甚難陛下聰明果斷<lb/>
則處之易於反掌若優柔不忍則無可為者矣臣謹具<lb/>
書一一奏聞惟陛下裁擇焉臣竊謂天下之事何事最<lb/>
<pb n="KR4d0188_WYG_003-8b"/>
大二聖北狩鑾輿未還天下之人雖賤如田夫愚如野<lb/>
婦毎有一言說及二聖必相痛哭涕淚交流又況陛下<lb/>
孝弟之至神聖所鍾想見思念父母兄弟沙漠之苦寢<lb/>
食俱廢臣竊以謂徒能憂思於事無益陛下必欲二聖<lb/>
鑾輿早還莫若慨然奮發英斷選將治兵示强以取若<lb/>
欲卑辭加之厚幣或遣使命懇切邀請却恐示怯示我<lb/>
之怯益彼之强二聖鑾輿永無回日昔漢髙祖曾被項<lb/>
羽擒質太公羽謂髙祖若不急下吾烹汝公當是之時<lb/>
<pb n="KR4d0188_WYG_003-9a"/>
使漢髙祖畏怯恐懼哀鳴請命羽烹太公其理必矣髙<lb/>
祖聰明便以智勝乃為大言以壓項羽其言謂曰今我<lb/>
公者即是汝公如欲烹分一杯羮髙祖豈欲人殺其父<lb/>
事勢迫切乃為此言羽果不敢烹太公其後太公遂得<lb/>
生還臣願陛下今於金人亦當忼慨以氣壓之壓之之<lb/>
術乃在陛下決策親征剉折敵氣使知陛下果是不怯<lb/>
臣妄意親征之詔一旦而下天下之人莫不鼔舞願為<lb/>
陛下効死一戰紓其痛憤兵威士氣必然大振敵人雖<lb/>
<pb n="KR4d0188_WYG_003-9b"/>
强豈不逺慮必奉二聖歸而請盟臣願陛下刻意圖此<lb/>
臣竊謂當今之事何事最急用兵親征最為急務伏惟<lb/>
陛下父母妻子諸父兄弟六親九族盡在沙漠陛下以<lb/>
一身孑然獨立於億兆之上宵衣旰食北顧憂思必欲<lb/>
報復蒙塵之耻迎奉二聖鑾輿早還以成我宋中興大<lb/>
業用兵親征誠不可緩何以言之北敵之性意得志滿<lb/>
氣亦驕惰彼必謂我已是衰弱不復可振今能掩其不<lb/>
備乗其驕惰賈勇而前一擊必勝若失其時噬臍何及<lb/>
<pb n="KR4d0188_WYG_003-10a"/>
臣願陛下勿憚用兵議者多謂今日之兵無可用者臣<lb/>
謂不然天下之兵無不可用只縁前此將帥非人懷奸<lb/>
賣國剉折軍威欲戰之兵乃不得戰鬱憤䘮氣至於解<lb/>
體如欲用之在陛下能舒其憤興作其氣憤或未舒氣<lb/>
或未作猛夫悍卒皆不能戰憤既已舒氣既已作懦夫<lb/>
孺子皆可為兵欲舒其憤興作其氣正在陛下大明誅<lb/>
賞去年今春三軍在行皆願捐軀効死一戰奈何諸將<lb/>
率為奸謀不肯輒出一人一騎為國禦敵乃下令曰殺<lb/>
<pb n="KR4d0188_WYG_003-10b"/>
敵者死偏禆小將有能率衆殺敵人立功者往往主將<lb/>
徑行誅戮縁此之故三軍沮挫竟無鬬志天下所以鬱<lb/>
憤䘮氣伏自陛下即位以來天下之人傾心拭目日俟<lb/>
朝廷正厥典刑至今多時未賜行遣天下疑惑皆謂陛<lb/>
下欲姑息諸將失天下心臣謂陛下必不欲姑息此數<lb/>
人者失天下之心所以未正典刑罪在大臣不建明耳<lb/>
大臣所以未肯建明者豈以陛下為大元帥時兵未嘗<lb/>
進有此嫌忌不敢發端是以一切主兵之臣得以藉口<lb/>
<pb n="KR4d0188_WYG_003-11a"/>
刼持陛下自逭其罪臣竊怪之朝廷大臣何其無識耶<lb/>
豈不聞陛下向者為親王時狂敵犯順恃强要質勢不<lb/>
可遏淵聖皇帝篤愛手足不忍啓齒惟時陛下奮然請<lb/>
行畧無難色聞嘗奏之淵聖皇帝曰為國家雖死何害<lb/>
願勿以臣在軍中遂不用兵害國大計其諭朝廷亦為<lb/>
此說天下聞之賈勇增氣咸壯其言仰歎聖質英特如<lb/>
此淵聖皇帝亦知陛下英斷果敢可任大事斷然不疑<lb/>
乃命陛下為大元帥當時陛下致身於國及為元帥豈<lb/>
<pb n="KR4d0188_WYG_003-11b"/>
肯畏避天下之人共知陛下數欲進兵耿南仲者竄走<lb/>
帥府剛執和議以沮陛下進兵之意又聞曹輔移文沮<lb/>
兵帥府官屬類多沮遏陛下失在聽信過當為數人者<lb/>
惑亂聰明遂致聖意進兵不決不為無過朝廷大臣乃<lb/>
欲陛下諱過自籠臣所不識自昔聖人未免有過不聞<lb/>
諱也孔子有言丘也幸茍有過人必知之君子之過如<lb/>
日月之食人皆見之及其更也人皆仰之為大臣者豈<lb/>
可輒使陛下諱過害國大計臣願陛下特降詔㫖自明<lb/>
<pb n="KR4d0188_WYG_003-12a"/>
其過示以不欺下不欺人上不欺天禹湯罪已不過如<lb/>
此遂使天下知不進兵不在陛下乃在南仲諸人之徒<lb/>
陛下便當大正典刑而誅殛之足見陛下不以私情而<lb/>
害國法遂使一切主兵之人不得夤縁幸免罪戾為安<lb/>
撫使如范訥為經制使如翁彦國者四道總管趙野等<lb/>
軰及諸被命主命勤王之人並皆坐視君父屈辱逗留<lb/>
不進朝廷大臣必備知之臣願大臣赤心至公以助陛<lb/>
下大正典刑其有進兵死事以及一切立功之人願加<lb/>
<pb n="KR4d0188_WYG_003-12b"/>
厚賞庶使刑賞既公且明天下之人莫不皆知自是之<lb/>
後有功必賞有罪必罰前日之兵不得戰者繼今以往<lb/>
竭力立功前日用命不得賞者今當必得次第受賞天<lb/>
下之憤何為不舒天下之氣何為不作更願陛下哀痛<lb/>
之詔日夕繼下天下之人當知陛下坐薪嘗膽頃刻不<lb/>
忘戴天之仇必欲一戰以復其耻莫不捐軀効死以助<lb/>
陛下將見天下富者出財勇者出力智者獻謀懦夫孺<lb/>
子皆可為兵更願陛下選將治兵奮然親征驕惰之敵<lb/>
<pb n="KR4d0188_WYG_003-13a"/>
一舉可滅恭惟陛下聰明英睿著聞夷夏天下共戴陛<lb/>
下為中興主陛下若以身狥父兄天下當以身狥陛下<lb/>
二聖鑾輿指日可回中興大業指日可就臣願陛下勉<lb/>
之而已切勿輒為怯懦之軰茍且其說惑亂聰明宗社<lb/>
幸甚天下幸甚臣在外方聞之道路其言皆謂朝廷大<lb/>
臣力請陛下遷都金陵有識之士莫不憂駭謂中國者<lb/>
必據中原然後乃能經制萬國號令天下自古以來帝<lb/>
王興起無捨中原能立國者金陵之邦本荆楚地後世<lb/>
<pb n="KR4d0188_WYG_003-13b"/>
偏霸勢不得已或遂都焉西晉板蕩河洛淪没瑯琊王<lb/>
者宗室疎屬用王導計移鎮江表愍帝既崩因而就立<lb/>
是為元帝初非特地遷宅於此自時厥後中原之地乃<lb/>
為盗有劉石慕容攘奪僣偽宋齊梁陳終不得復晉之<lb/>
東初席未暇暖遽有王敦起而為亂元帝乃欲歸避瑯<lb/>
琊明帝英武克清大憝未幾蘇峻復起歴歸成康哀穆<lb/>
寖以衰削宗廟血食雖已百年子孫享國類皆不久劉<lb/>
裕二蕭以及陳氏其創立也亦必艱矣子孫不能長保<lb/>
<pb n="KR4d0188_WYG_003-14a"/>
宗廟社稷豈數君者一無長策貽厥後人葢以金陵地<lb/>
薄勢孤山川迫蹙不㧞之基此非其所矧今二聖北狩<lb/>
未迴宗廟在京陵寢在洛陛下若聽左右之言遷都江<lb/>
左即是陛下逺棄父兄逺棄宗廟逺棄陵寢為自安計<lb/>
臣竊妄意勸陛下者必皆東南之人意在自便墳墓之<lb/>
奉俯仰之養不為國家長久之策陷陛下於不孝不弟<lb/>
臣嘗聞之在真宗時契丹入寇直至澶淵勢已迫近當<lb/>
時大臣有勸幸蜀亦有勸幸江南者皆是懐土自便之<lb/>
<pb n="KR4d0188_WYG_003-14b"/>
計宰相寇凖獨請親征真宗皇帝深燭厥理遂從其請<lb/>
車駕既至登城撫軍軍威大振射殺契丹主帥達蘭遂<lb/>
大破之自是契丹百五十年不敢南向葢得真皇親征<lb/>
之力臣願陛下決意親征亦用寇凖已試之効如臣之<lb/>
末學智畧疎淺豈敢不揆自方前哲惟是陛下聰明英<lb/>
睿真可勉力以繼祖宗金人二帥亦達蘭耳何足道哉<lb/>
只前此諸將畏怯無敢當之賣國縱敵遂致大變陛下<lb/>
若肯決意親征祖宗之心庶其在此祖宗在天天必相<lb/>
<pb n="KR4d0188_WYG_003-15a"/>
之天下之人皆知陛下坐薪嘗膽不忘戴天皆願捐軀<lb/>
一戰自効臣謂一旦行營北顧兩帥之頭可致麾下竊<lb/>
願陛下刻意圖此勿為東晉委靡之計臣近聞朝廷遣<lb/>
使奉迎神主欲往江南又見宗室遷居鎮江豈非朝廷<lb/>
必欲南去然臣又聞陛下降詔復還中原金人再來與<lb/>
之決戰果然即是神主不當逺去自古天子豈有不奉<lb/>
宗廟神主而獨居者陛下親征願載以行武王伐紂文<lb/>
王載之車中王乃言曰奉文王伐不敢自專臣願陛下<lb/>
<pb n="KR4d0188_WYG_003-15b"/>
奉若祖宗報怨金人何為不可又聞朝廷復請陛下南<lb/>
自襄鄧轉之長安臣雖至愚不足窺測廟堂之議然而<lb/>
鄙見陛下頃者先歸京師謁見宗廟慰安都人京師之<lb/>
人世世安處輦轂之地不識戰陣今遭兵火復失二帝<lb/>
攀戀悲思不能自處日夕引領願望陛下車駕還歸陛<lb/>
下萬一徑為他幸竊恐都人必生怨心乃謂陛下棄我<lb/>
而去臣願陛下早歸京師以定大勢鎮撫中外治兵選<lb/>
將速圖親征若以二聖六宫九族逺征之故顧瞻宫闕<lb/>
<pb n="KR4d0188_WYG_003-16a"/>
難以為懐必欲他幸亦須畧到旋即他往仍須擇一二<lb/>
重臣賢有才徳素為都人所倚仗者留守京師分兵四<lb/>
屯衞䕶宗廟然後可以保其無虞如或不然都人之心<lb/>
日夕惴慄安知其無英雄豪傑乘間而起畿甸之人誰<lb/>
不附之以求休息并或金人聞我既去謂必大怯即必<lb/>
擁兵衝突而至據有京師皆能坐障東南糧道未必更<lb/>
無南睨之意陛下雖曰已居京師豈能轉輸江淮之粟<lb/>
以餉關中是宜先圖固此京師然後徐為長安之計若<lb/>
<pb n="KR4d0188_WYG_003-16b"/>
曰便欲渡江而南自江以北即非我有反在他人指揮<lb/>
之下雖有大江不足恃也縱能立國不過東晉凌遲之<lb/>
漸又況方欲報怨金人金陵之名以其嫌忌有類栢人<lb/>
為此計者何未之思臣願陛下勿效東晉江左之行決<lb/>
為真皇澶淵之役宗社幸甚天下幸甚然非陛下大明<lb/>
誅賞以振國威未可圖也臣願陛下斷然行之臣布衣<lb/>
一介之賤學術淺陋無所取裁悞䝉陛下記録首賜追<lb/>
召臣不敢黙黙以負陛下所願陛下大明誅賞亟成中<lb/>
<pb n="KR4d0188_WYG_003-17a"/>
興之大業而已宣和七年冬十二月二十七日淵聖皇<lb/>
帝即位之五日臣時在太學為諸生嘗與同學生千百<lb/>
軰伏闕下獻書亦乞大明誅賞以示天下今日遭遇陛<lb/>
下亦首以大明誅賞為獻何也臣竊以謂誅賞人主之<lb/>
威柄也誅賞不明則主威不立而人無所畏將無以驅<lb/>
使天下不能驅使天下則安能折服北敵欲求内外無<lb/>
患而天下大治者其可得哉武王之伐紂乃在於畢力<lb/>
賞罰以定其功宣王之中興亦以其能賞善罰惡而已<lb/>
<pb n="KR4d0188_WYG_003-17b"/>
此宣帝之信賞必罰憲宗之能賞罰用命不用命所以<lb/>
為漢唐中興之君陛下操生殺之柄端可以賞罰靖天<lb/>
下而指揮四裔何憚而不為哉臣願陛下勉之而已干<lb/>
冐天威罪當萬死<lb/>
　　上髙宗皇帝第三書<lb/>
丹陽布衣臣陳東謹昧死再拜上書於皇帝陛下臣䝉<lb/>
恩追召已於今月十五日到行在十六日具狀申尚書<lb/>
省訖當日晩聞宰相李綱乞出臣即於十七日詣登聞<lb/>
<pb n="KR4d0188_WYG_003-18a"/>
檢院上書乞堅留李綱勿許去位力論黄潛善汪伯彦<lb/>
若在朝廷必害中興之業又於十九日再上書乞陛下<lb/>
用兵親征以邀還二聖又乞大明誅賞以振主威正前<lb/>
此諸將不進兵之罪以作士氣又乞車駕早歸京師勿<lb/>
幸金陵前後二書皆未䝉報但聞李綱被謫而出而黄<lb/>
潛善者專任宰司與汪伯彦等日益用事親征之詔不<lb/>
下誅賞之政不行雖未聞南幸之期而亦無歸京之耗<lb/>
是臣之言一無合於廟謨而臣之罪實難逃於國法倘<lb/>
<pb n="KR4d0188_WYG_003-18b"/>
䝉賜盡於陛下之威命臣死實甘心或恐遭害於權臣<lb/>
之毒手臣死不瞑目臣深慮黄潛善汪伯彦等怒臣議<lb/>
已必欲見害臣再三思之曷若盡言於陛下以求其死<lb/>
生之決庶幾父母之遺體不至於曖昧而歿也臣竊以<lb/>
李綱之為人也責以春秋之法不無可恨然其赤心事<lb/>
主不敢懐奸致身殉國無所顧避天下共知李綱之忠<lb/>
義足以輔相陛下之聖明奈何反遭小人之擠排終以<lb/>
直道而廢黜若黄潛善者素非端正之士而汪伯彦者<lb/>
<pb n="KR4d0188_WYG_003-19a"/>
葢亦柔佞之徒天下皆知二人之奸邪深嫉李綱之正<lb/>
直今也果能馳騁一己之私意惑亂陛下之聰明陛下<lb/>
既為二人之所惑亂則賢人君子自然不見信用而必<lb/>
不能一日安身於朝廷之上矣此李綱之所以求去而<lb/>
被謫也李綱既去則誰為陛下以身任天下之責者是<lb/>
宜親征之詔不下則敵氣不折而二聖邈無回期誅賞<lb/>
之政不行則國威不振而三軍依然解體京師宗社之<lb/>
國也竊恐陛下未必得歸金陵荆楚之邦也竊恐陛下<lb/>
<pb n="KR4d0188_WYG_003-19b"/>
未必不往然亦聞尚書省有榜示備坐李綱請都江寧<lb/>
奏狀乃是綱被詔赴行在經由金陵之時有此啟李綱<lb/>
之罪也然天下只知綱到行在為宰相專主歸京之議<lb/>
而不聞堅執金陵之請如其堅執金陵之請則綱之罪<lb/>
不可恕矣若即更而為歸京之議則金陵之說乃綱昔<lb/>
日之言也請以今言為正豈可遺棄其後之是而掇拾<lb/>
其前之非乎臣竊意朝廷大臣忌綱之得人心故特訐<lb/>
綱前失欲使百姓怨之耳又自度必不敢身任歸京之<lb/>
<pb n="KR4d0188_WYG_003-20a"/>
計萬一不免南幸又欲歸咎於綱也是誠何心哉抑何<lb/>
淺鮮哉昔陳瓘謂蔡京愚弄朝廷幾同兒戱臣謂今諸<lb/>
大臣請揭此榜無乃愚弄君父聾瞽百姓有同兒戱乎<lb/>
自欺可也欺人可乎欺人可也欺天可乎觀朝廷出此<lb/>
一榜既已明知請遷都金陵為非䇿自今以後大臣必<lb/>
無勸陛下為江左之行者況陛下已有獨留中原之詔<lb/>
亦必不肯失信於天下也況聞近日盗發錢塘擒太守<lb/>
殺漕臣屠戮郡官吏甚衆又聞嚴州洞寇尚未殄滅江<lb/>
<pb n="KR4d0188_WYG_003-20b"/>
浙之間已大騷然嚴州趨江寧杭州趨鎮江各不過三<lb/>
四百里鎮江與江寧接境皆自沿江南岸要害之地萬<lb/>
一賊勢稍熾必先據此二州以為控扼則金陵之在今<lb/>
日豈是車駕廵幸之方乎兼聞近日東北餘寇數萬衆<lb/>
散走淮甸四散㳂汴諸處如虹縣青陽鎮等已遭冦刼<lb/>
臣謂雖太后行宫亦未可遽往也陛下亦知國家社稷<lb/>
僅復於已亡之餘天下恟恟人心未定而四方英雄豪<lb/>
傑所以不敢遽起割據自立者以陛下尚在中原而大<lb/>
<pb n="KR4d0188_WYG_003-21a"/>
勢未去故也若車駕南渡則英雄豪傑即日並起中原<lb/>
之地四分五裂矣諸郡守土之臣不免棄城而遁朝廷既<lb/>
棄中原而去則安能責人之失守也哉又況兩河之民<lb/>
所以孤城堅守雖困不下者想亦日望國勢壯盛軍威<lb/>
振赫庶幾强敵知畏不敢必取而尚得為中原之人其<lb/>
屬望於陛下者諒不勝其切至也陛下萬一必為江南<lb/>
之行則北人之望絶矣誰肯孤城堅拒以就死耶兩河<lb/>
之地又即日便歸敵籍矣敵騎定須衝突而來英雄豪<lb/>
<pb n="KR4d0188_WYG_003-21b"/>
傑必與之極力角勝則京畿淮甸皆是血戰之地自江<lb/>
以北陛下豈復得回首一顧乎大河不足恃則大江不<lb/>
足恃亦明矣金陵雖有大江之險陛下亦豈能帖帖定<lb/>
居此乎大江之南雖屬陛下然已在他人指揮之下矣<lb/>
是豈社稷長久之所哉臣竊以為一旦渡江則無復更<lb/>
有回日又安知無劉氏蕭陳之徒以相乘也凌遲之漸<lb/>
自此始矣臣固知陛下已斷然不為此行所以尚爾譊<lb/>
譊以畢其說者欲陛下通知南北利害之相遼决意早<lb/>
<pb n="KR4d0188_WYG_003-22a"/>
歸京師而已竊知都城之人已見太后為南去之計而<lb/>
未聞陛下有北歸之期悲嗟惴恐莫知所措今幸京師<lb/>
城壁既已修築復舊陛下倘能明賞罰以厲六軍盡誠<lb/>
愛以結百姓何為而不能守臣願陛下速歸京師謁見<lb/>
宗廟慰安都人之心大明誅賞以示天下使軍威士氣<lb/>
奮然大振於是治兵選將決策親征以囘二聖之鑾輿<lb/>
然行營之遲速視事之緩急何如耳惟親征之詔不可<lb/>
不速下而親征之事不可不豫集庶幾折服敵氣而二<lb/>
<pb n="KR4d0188_WYG_003-22b"/>
聖鑾輿歸還有期臣竊惟戎醜之性莫可言喻趨而避<lb/>
之則貪噬不已逆而擊之則率先逸去願陛下勿怯也<lb/>
不然則二聖鑾輿豈有還日秋氣已髙天寒將至想見<lb/>
陛下思念父母兄弟漠北之苦日軫聖懐不勝痛切故<lb/>
不待臣區區之言也臣竊謂陛下必欲復中原以定大<lb/>
計再造王室以成中興之大業非用李綱不可葢綱之<lb/>
所為雖未必一一皆當奈天下之人着意屬望皆願以<lb/>
為輔相者在綱而已綱今去國恐天下解體事難濟矣<lb/>
<pb n="KR4d0188_WYG_003-23a"/>
蘇軾有言未論行事之是非且觀人情之向背其綱之<lb/>
謂也臣切惟進退大臣天子之職非是細事必自有體<lb/>
大臣乞出必須堅留不從其請若從其請即使善去而<lb/>
又加恩數以遣焉至於有罪為臺諫論列不得已然後<lb/>
謫出而謫命之下必按臺諫章疏摭實行詞廼者李綱<lb/>
葢乞出也比見麻詞謫語甚峻不知詞臣何據而作豈<lb/>
朝廷大臣之惡綱者有以授之乎大臣只知欲快一時<lb/>
之私忿而不知有傷陛下進退大臣之體也臣竊怪臺<lb/>
<pb n="KR4d0188_WYG_003-23b"/>
諫之官陛下用之以司耳目乃今坐視朝廷之過舉而<lb/>
不為一言之救豈亦有所觀望乎使綱之罪審如詞語<lb/>
臺諫自當預言想綱在朝廷臺諫觀望而不敢言也若<lb/>
綱之罪不至是而詞臣有所授而為之則臺諫亦當論<lb/>
列想又觀望黄潛善汪伯彦之徒而不敢言也豈不辜<lb/>
負陛下耳目之任乎人主固當優容臺諫及其懐奸觀<lb/>
望如此尚可容乎願陛下處之臣竊謂黄潛善汪伯彦<lb/>
若不速去則必坐妨賢能之路鉗結忠義之口陛下將<lb/>
<pb n="KR4d0188_WYG_003-24a"/>
不得聞天下之言矣非社稷之福此臣所以反覆為陛<lb/>
下言之也伏念臣以一介疎賤仰荷陛下記録姓名即<lb/>
位十日首賜追召出自獨斷非有先容顧臣何人可以<lb/>
當此誓當捐軀圖報萬一敢以宗社大計獻於陛下干<lb/>
冐天威辠當萬死臣東昧死再拜<lb/>
　<lb/>
　<lb/>
　<lb/>
<pb n="KR4d0188_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少陽集巻三<lb/>
</p>
<p>
</p>
  </div>
</body>
</text>
</TEI>
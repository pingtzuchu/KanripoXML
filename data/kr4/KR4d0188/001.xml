<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>少陽集巻一</head>
    <p>
<pb n="KR4d0188_WYG_001-1a"/>
欽定四庫全書<lb/>
　少陽集巻一　　　　　　　宋　陳東　撰<lb/>
　　書<lb/>
　　登聞檢院上欽宗皇帝書<lb/>
臣等聞自古帝王之盛莫盛於堯舜堯舜之盛莫大於<lb/>
賞善罸惡堯之時有八元八凱而未暇用有四凶而未<lb/>
暇去堯非不知其可用可去也意謂我將倦於勤必以<lb/>
天下授舜特留以遺之使大明誅賞以示天下耳故傳<lb/>
<pb n="KR4d0188_WYG_001-1b"/>
曰舜有大功二十而為天子天下誦之至今不息臣竊<lb/>
謂在道君皇帝時非無賢才如八元八凱而未用者非<lb/>
無姦臣賊子如四凶而未去者道君亦非不知之特留<lb/>
以遺陛下又況方此北人侮慢中國正欲收天下之心<lb/>
求天下之策以禦北人之難以安中國之勢然惡者未<lb/>
去善者未得臣等竊為陛下先誅所謂姦臣賊子如四<lb/>
凶者則天下皆曉然知陛下好惡所在行見智者獻謀<lb/>
勇者竭力忠臣義士莫不捐軀効死為陛下用於是賢<lb/>
<pb n="KR4d0188_WYG_001-2a"/>
才如八元八凱者可舉而用矣北人何足患哉欲知奸<lb/>
臣賊子如四凶者曰蔡京曰王黼曰童貫曰梁師成曰<lb/>
李彦曰朱勔之徒是也臣等謹按蔡京罪惡最大崇寧<lb/>
初太上方恭黙聽斷起京閑散之地擢寘宰司京天資<lb/>
凶悖專權䟦扈首為亂階陷害忠良進用憸佞引置子<lb/>
孫盡居要途變亂祖宗法度快其私心竊弄朝廷爵賞<lb/>
固其黨與蠧竭國用殘暴生民交結宦官姑息堂吏盤<lb/>
根錯節牢不可解京乃偃蹇自肆無復忌憚包藏禍心<lb/>
<pb n="KR4d0188_WYG_001-2b"/>
實有異志縉紳側目莫敢誰何有識之士比之王莽所<lb/>
幸宗廟之靈社稷之福太上聰明睿智洞照其衷姦計<lb/>
敗露弗得竊發使京若輔少主其簒奪復何疑哉此非<lb/>
特臣等知之天下共知之臣等聞頃時陳瓘任伯雨何<lb/>
昌言江公望皆曽論其奸状故此數人者為京一斥不<lb/>
復再用至有飲恨而死者天下怨之縁京用事姦人並<lb/>
進王黼相繼為相位至公傅騁柔曼之容肆俳優之行<lb/>
欺君罔上蠧國害民無所不至假應奉君上之名置局<lb/>
<pb n="KR4d0188_WYG_001-3a"/>
私家四方珍貢盡入黼室自奉之餘始以進御賣官鬻<lb/>
爵貪饕無饜奸贓狼藉縉紳不齒觀其所為大抵效京<lb/>
朔方之釁黼實啓之是時童貫實同其謀貫本與京結<lb/>
為表裏因京偕助遂握兵權至為太師進封王爵左右<lb/>
指使官至承宣閽卒庖人防團是任自古宦官之盛未<lb/>
有其比然貫實庸謬初無智謀每一出師必數千萬隨<lb/>
軍金帛動億萬計比其還朝兵失大半金帛所餘盡歸<lb/>
私帑臣等葢嘗聞之邊人貫之用兵紀律不明賞罰不<lb/>
<pb n="KR4d0188_WYG_001-3b"/>
公身冐矢石未必獲賞為貫親隨厚賞先及夫以師之<lb/>
耳目常在大將旗鼔進退從之勝負繫焉貫身去敵常<lb/>
數百里是致將不先敵士不用命以見敗衂挫辱國威<lb/>
士卒陷亡不以實奏所獲首級増數上聞祖宗軍政壊<lb/>
亂掃地而又貪功冐賞不察事機朔方之兵遂致輕舉<lb/>
敗我國盟失我鄰好今日之事咎將誰執貫之所恃有<lb/>
梁師成實聨婚姻以相救援師成之惡抑何可言外示<lb/>
恭謹中存險詐假忠行佞藉賢濟奸盗我儒名髙自標<lb/>
<pb n="KR4d0188_WYG_001-4a"/>
榜妄立名號衆稱隠相欲攬國家之柄盡歸諸已欲使<lb/>
天下士大夫盡出其門端人正士往往望風疾走而避<lb/>
之亦有不幸而遭其㸃汚者一時茍賤無恥之人爭往<lb/>
從之旋致顯位王黼之進實賴師成師成與黼如貫與<lb/>
京内外相應捷若影響黼為相臣專秉國政奉行師成<lb/>
之意而已不聞天子之命也朝廷執政侍從天下監司<lb/>
郡守往往皆師成門生蔡京父子奉之不暇至如去嵗<lb/>
太上一日相二人師成自謂皆出己意聞者駭恨不已<lb/>
<pb n="KR4d0188_WYG_001-4b"/>
夫論相者天子之職也宦官擅權乃敢僣擬浸淫不已<lb/>
事必有大於此者焉可勝寒心頃嵗李彦以根括民田<lb/>
按行河北京東京西威赫三路所在州郡據堂廟坐使<lb/>
監司郡守列侍其傍而列侍之軰咸藉彦進不敢輒違<lb/>
臣等聞中間曽有人詣太上論列此事時師成適在上<lb/>
側抗聲言曰王人在古諸侯之上使其人不得盡言遂<lb/>
致李彦凶燄益熾奪民常産重歛租課當職官吏稍有<lb/>
違忤即諷監司捃摭他故無辜送獄士大夫憤鬱而死<lb/>
<pb n="KR4d0188_WYG_001-5a"/>
者往往有之三路百姓破家流蕩不知其幾人愁歎怨<lb/>
苦之聲洋溢道路去年京東河北止以租錢及燕山免<lb/>
夫之征剥尅太甚盗賊四起正如兩淛曩時清溪之寇<lb/>
實由朱勔父子漁奪東南之民結怨數路方臘一呼四<lb/>
境響應屠割州縣數十殺戮吏民動傷萬訃天下騷然<lb/>
彌嵗不已皆朱勔父子所致生民何辜按勔父子皆曽<lb/>
犯徒杖脊始因賄事蔡京夤縁入仕交結閹寺遂致超<lb/>
顯招權怙勢氣燄可炙出入禁闥無時而衞士莫敢呵<lb/>
<pb n="KR4d0188_WYG_001-5b"/>
止侵移内帑無數而有司不得會計其所請錢號為收<lb/>
買花石進奉之物其實盡以入已自初至今不知其幾<lb/>
千萬數父子每以勾當公事為名多挾官舟往來淮浙<lb/>
興販百端騷動數路蔑視官吏僅同奴僕所貢物色盡<lb/>
取於民四散遣人盡行搜括士庶之家一花一石墳墓<lb/>
之上一松一栢輒用黄紙緘題以充進貢撤民屋廬削<lb/>
民塜塋幽明受禍所在皆然甚者深山大澤窮崖斷谷<lb/>
江湖危險人迹不可到之地茍有一花一石實生其間<lb/>
<pb n="KR4d0188_WYG_001-6a"/>
必作威福逼脅州縣期於必取間有不可力致而官吏<lb/>
申白者輒大怒詈以不奉上之名歸之官吏畏懼此名<lb/>
不免驅動百姓極力攻鑿得而後已由是致人顛踣陷溺<lb/>
以隕其身者不知其數東南之民怨入骨髓欲食其肉<lb/>
而勔父子方且炎炎未艾天下扼腕此六賊者前後相<lb/>
繼誤我上皇離我民心天下困弊盗賊滋起兵革不休<lb/>
遂至北敵交侵危我社稷太上哀痛情實切至前日詔<lb/>
書一出觀者如堵婦人孺子亦嘗流涕臣竊謂太上罪<lb/>
<pb n="KR4d0188_WYG_001-6b"/>
己詔播告四方而京等未正典刑天下疑惑葢京等平<lb/>
日收恩於己歛怨於上前此罪狀未白天下不無歸怨<lb/>
於太上者若不誅京等六賊將何以慰太上之心雪太<lb/>
上之謗以解天下之疑而況今日之事王黼實專其謀<lb/>
童貫實專其任敗祖宗之盟失中國之信創開邊隙實<lb/>
費枝梧是致陛下新即寶位遽勞北顧之憂臣子之心<lb/>
不勝憤憤究其所由蔡京壊亂於外梁師成陰賊於内<lb/>
李彦結怨於西北朱勔結怨於東南王黼童貫又從而<lb/>
<pb n="KR4d0188_WYG_001-7a"/>
結怨於金敵遂使天下之勢危如絲髪臣等竊謂此六<lb/>
賊者異名而同罪伏願陛下乾剛夬決斷自聖志擒此<lb/>
六賊肆諸市朝與衆共棄傳首四方以謝天下庶幾太<lb/>
上之志果成於陛下豈不偉哉陛下方欲鞭笞北敵必<lb/>
先立我國威以正内勢六賊不滅國威未振兼此六賊<lb/>
黨與之盛徧滿中外又養死士數百人自為之備若陛<lb/>
下萬一少從寛貸止於竄逐禍胎尚存則肘腋之變恐<lb/>
生不測方之北敵殆有甚焉史有之曰去河北羣賊易<lb/>
<pb n="KR4d0188_WYG_001-7b"/>
去朝廷朋黨難陛下誠不可不留神也而況蔡京王黼<lb/>
童貫葢嘗陰懐異意摇撼國本頃年楊戩亦有是心所<lb/>
賴陛下父慈子孝兄友弟恭此數賊者計弗得行天下<lb/>
臣子切齒刻骨有年於兹常恨未得上方斬馬劍斷其<lb/>
腰領以告宗廟陛下其忍不誅乎楊戩雖死願陛下亦<lb/>
勿赦此賊發其冡暴其骨以解天下之怨憤梁師成乃<lb/>
王黼之應也黼之開邊師成實有助焉朱勔以奇技淫<lb/>
巧進而官至建節鄭居中力爭不可至鬱憤而死葢當<lb/>
<pb n="KR4d0188_WYG_001-8a"/>
時用勔建議北伐遂有此除今朔方如此勔當如何乃<lb/>
有稍聞警急朝廷不暇安枕之際勔父子遽先衆人欲<lb/>
盡室東下計其情實尤不可赦李彦據有西城所錢物<lb/>
去嵗東京盗起米斗千錢兵民缺食中外憂之彦乃發<lb/>
錢數千萬往淮浙買米運至東京以規厚利前日太上<lb/>
詔罷西城所錢令以其錢付之有司聞彦尚欲强占不<lb/>
肯交割及至交割所存無幾宦官抗國悖慢如此尚復<lb/>
可容臣等願陛下斷然無疑必殺無赦使天下忠臣義<lb/>
<pb n="KR4d0188_WYG_001-8b"/>
士得信於今日傳云去惡如農夫之務去草芟夷藴崇<lb/>
之絶其根本勿使能植則善者信矣今北敵侵凌正為<lb/>
此六賊者起陛下豈忍惜此六賊以危天下乎使唐明<lb/>
皇早誅楊國忠則禄山未必有以藉口幸陛下無小不<lb/>
忍於此也陛下赦而不誅即恐天下共起而誅之矣夫<lb/>
舜之去四凶亦見於受禪之初未聞其猶豫也可不鑒<lb/>
哉臣等竊聞道路之言曰蔡京自謂有建立儲貳之功<lb/>
此語尤為悖逆太上初立陛下為太子天下共知斷自<lb/>
<pb n="KR4d0188_WYG_001-9a"/>
宸衷立嫡立長古今大義何與京事而乃欲貪天之功<lb/>
以為己力耶此大不然者願陛下亟圖之然後赫斯怒<lb/>
而北顧決策親征以威北敵彼雖跳梁不遜豈無一念<lb/>
契丹昔日澶淵之禍乎臣等竊謂親征之詔一出敵人<lb/>
心寒膽落矣議者或謂兵食不足未可輕動臣等竊謂<lb/>
不然陛下即位天下歸心今更誅此六賊以快其憤孰<lb/>
不効死為陛下用臣等雖布衣一介之賤亦豈不能捐<lb/>
軀報陛下耶況聞比日朝廷募兵日得數萬人皆一時<lb/>
<pb n="KR4d0188_WYG_001-9b"/>
忠勇精銳之士兵不患不足矣諸司不急之務悉已罷<lb/>
去而其財用盡歸朝廷富家巨室各有進獻更若籍沒<lb/>
六賊及他宦官幸臣素冐錫予積聚貨財不知紀極者<lb/>
又何患財用之不足乎臣等不自揆度輒以宗廟社稷<lb/>
安危大計獻於陛下干冐宸嚴罪當萬死臣不勝俯伏<lb/>
待罪之至<lb/>
　　登聞檢院再上欽宗皇帝書<lb/>
臣伏讀今月一日詔書自中外臣寮以至民庶嘗許實<lb/>
<pb n="KR4d0188_WYG_001-10a"/>
封直言得失臣幸遭不諱之朝遇從諫如流之君正臣<lb/>
子知無不言之時也臣竊知太上皇已出幸亳社而蔡<lb/>
京父子朱勔父子及童貫等軰統兵二萬從行臣深慮<lb/>
此數賊遂引太上迤邐南渡萬一果爾實可寒心葢東<lb/>
南之地沃壤數千里郡縣千百中都百需悉取給焉然<lb/>
其風聲氣俗素尚侈靡天下貴驕之人往往動心京勔<lb/>
父子及貫等黨與布滿諸路自從數賊用事二十年間<lb/>
賢士大夫耻於遊宦東南而其監司郡守州縣之官率<lb/>
<pb n="KR4d0188_WYG_001-10b"/>
皆數賊門生若勔父子尤專江淮二浙之勢良民受害<lb/>
怨之刻骨而一時奸雄豪强及市井惡少無不附之京<lb/>
父子平日善收私恩近除發運使宋㬇是京子攸妻黨<lb/>
京即委㬇占奪官舟載其家屬貫前出討方寇市恩亦<lb/>
衆兼聞私養死士自為之備臣前日上書言六賊罪惡<lb/>
已嘗及此數賊罪大難掩公議弗容自知不免反怨朝<lb/>
廷夤縁太上遂請此行臣竊恐此數賊南渡之後必假<lb/>
太上之威乗勢竊發振臂一呼羣惡響應離間陛下父<lb/>
<pb n="KR4d0188_WYG_001-11a"/>
子事必有至難言者則東南之地恐非朝廷有又聞京<lb/>
勔父子欲歸於淛中恐嵗月之久東南又有數郭藥師<lb/>
矣其為患豈北敵比哉此實宗廟社稷莫大之計不敢<lb/>
黙黙伏望陛下速降睿㫖急追此數賊復還闕下早正<lb/>
典刑仍乞檢會臣前書一併行遣却別差忠信可委之<lb/>
人扈從太上前往亳社庶全陛下父子之恩以安宗廟<lb/>
又況天下之事禍福之機藏於細微辨之不早噬臍之<lb/>
悔何及臣願陛下無小不忍也臣不自揆度以區區布<lb/>
<pb n="KR4d0188_WYG_001-11b"/>
衣之賤敢言及此罪不容誅臣俯伏以俟斧鉞<lb/>
　　登聞檢院三上欽宗皇帝書<lb/>
臣於去年十二月二十七日曾同本學諸生等伏闕下<lb/>
上書言蔡京王黼童貫梁師成李彦朱勔等六賊罪惡<lb/>
乞行誅戮又於今月初六日獨詣登聞檢院上書言京<lb/>
勔父子及貫等挾太上皇帝南去恐迤邐渡江假藉威<lb/>
勢遂生變亂乞追數賊復還闕下各正典刑别選忠信<lb/>
可委之人往侍上皇前後二書至今未蒙盡賜行遣雖<lb/>
<pb n="KR4d0188_WYG_001-12a"/>
聞王黼李彦已曾施行然辠大謫輕未厭公論京勔父<lb/>
子釋而不問縱之南去師成尚在親宻之地中外疑惑<lb/>
臣竊謂朝廷方因北敵之難未暇議此以故未敢再有<lb/>
申陳然今日事勢之急殆有甚於北敵者況北敵之兵<lb/>
皆由羣賊誤上皇所致今又挾上皇於危急之地臣豈<lb/>
敢尚爾黙黙臣昨日聞諸道路之言曰髙俅近收其兄<lb/>
伸等書報言上皇初至南京不欲前邁復為數賊挾之<lb/>
而前㳂路刼持則無所不至上皇飲食起居不得自如<lb/>
<pb n="KR4d0188_WYG_001-12b"/>
數賊阻隔甚嚴除其黨與之外不容他人輒得進見雖<lb/>
髙俅被宣欲進亦復艱難上行至泗洲乂詐傳上皇御<lb/>
筆劄付髙俅令只在本州守禦浮橋不得南來遂挾上<lb/>
皇渡橋而南以赴江浙其隨駕衞士盡為羣賊斥之而<lb/>
回聞方過橋之時衞士攀望上皇車駕失聲號慟童貫<lb/>
遂令勝捷親兵挽弓射之衞士中矢而踣自橋墜淮者<lb/>
凡百餘人髙俅父子兄弟在道傍僅得一望見上皇君<lb/>
臣相顧泣下意若有所欲言者而群賊在側上皇氣塞<lb/>
<pb n="KR4d0188_WYG_001-13a"/>
聲咽不敢輒發一語道路之人莫不扼腕流涕臣雖至<lb/>
愚粗知忠孝傳聞此事不覺涕淚流臆為陛下憤陛下<lb/>
父慈子孝天人之所共知上皇今為天子之父而乃受<lb/>
制奸臣賊子一至於此可勝寒心此臣所以汲汲為陛<lb/>
下言之也葢數賊之黨徧滿東南而上皇隨行之臣如<lb/>
宇文粹中又是蔡京甥壻其弟虚中聞亦竄而往蔡攸<lb/>
京之子也得守鎮江據千里山川要害之地宋㬇蔡攸<lb/>
之妻黨也出領大漕專數路金榖歛散之權童貫有親<lb/>
<pb n="KR4d0188_WYG_001-13b"/>
隨勝捷之精兵朱勔有一鄉附己之衆惡皆平時陰結<lb/>
以為備者一旦南渡即恐振臂乗勢竊發控持大江之<lb/>
險奄有沃壤之饒東南千百郡縣必非朝廷有是將傾<lb/>
陷陛下父子使之離間非特聖孝之養阻奉晨昏而其<lb/>
事必有至難言者臣竊謂今日之勢北敵非所患所可<lb/>
深患而圖之不可少緩者正為此爾陛下何尚不忍於<lb/>
此也臣知之矣必是梁師成陰有營救致陛下未得奮<lb/>
發英斷臣請申言師成之惡臣毎得之縉紳之言曰師<lb/>
<pb n="KR4d0188_WYG_001-14a"/>
成為人真是憸佞自其容貌觀之似不能言者而稽察<lb/>
其衷陰險禍毒最為可畏盗我儒名外示亷静其實招<lb/>
權怙勢侵我綱紀上皇每進用一宰相大臣以及侍從<lb/>
之官師成必收其功以歸諸己故宰相大臣秉持國政<lb/>
必惟師成之命是從王黼事之不啻父兄蔡京父子趨<lb/>
事不暇師成氣燄傾聳朝路賢士大夫莫敢側目至如<lb/>
文章之事責在詞臣朝廷典誥各自有體師成必欲其<lb/>
文悉如己格或一背違輒行譖斥國家取士至公之選<lb/>
<pb n="KR4d0188_WYG_001-14b"/>
無如科舉士大夫所恃以自異者無如及第出身人主<lb/>
所籠絡天下英俊以求將相者正在於此而師成乃薦<lb/>
其門吏使臣儲宏兩次特赴廷試賜第唱名宏自登第<lb/>
之後依前使充使臣之役則是天子臨軒策士止可充<lb/>
師成趨走執役之吏爾非特以左右奴僕玷辱士類又<lb/>
所以輕侮朝廷選舉之法宣和六年春上皇親策進士<lb/>
八百餘人皆以獻頌上書為名特赴廷試率多師成之<lb/>
力盡是富商豪子先曽進納及非法補受官職士大夫<lb/>
<pb n="KR4d0188_WYG_001-15a"/>
不齒之人或白身不足以應進士舉者聞每名獻師成<lb/>
錢七八千緡師成便與奏請特赴廷試之命師成所薦<lb/>
既衆即又轉令張補等將上其他權幸遂相效以貰利<lb/>
師成實啓之每遇賜第唱名之日師成必在上側臨時<lb/>
奏請妄有升降以害公道在廷之士往往解體國家選<lb/>
舉之法為師成壊亂幾至掃地此事縉紳士大夫上至<lb/>
朝廷之所共知第畏師成不敢言爾師成平日受四方<lb/>
監司郡守以下餽遺不計其數又創置北司以聚不急<lb/>
<pb n="KR4d0188_WYG_001-15b"/>
之務專領書藝局擅建官吏賸立工徒以進市井游手<lb/>
無賴之軰濫恩横賜糜費百端京師土木之工窮奢極<lb/>
侈往往師成實董其事因而盗偷官錢不知紀極倘不<lb/>
察其所為而惑其足恭詐偽必以為真能亷静者此所<lb/>
謂以直濟佞以亷濟貪大佞似聖大詐似忠者也臣又<lb/>
聞師成在内朝善觀上意所向隨向隨轉毎以其性取<lb/>
之夤縁為奸竊弄威福陰奪人主之柄正如美酒好色<lb/>
浸淫害人而人常耽嗜無厭不覺遭其害也臣恐師成<lb/>
<pb n="KR4d0188_WYG_001-16a"/>
今在陛下左右浸潤彌縫無所不至陛下離明獨照洞<lb/>
察其奸必不為其所惑然師成與貫結為姻家京黼勔<lb/>
彦又其積年之朋黨盤根錯節牢不可解師成不去同<lb/>
惡尚存深念陛下威福之柄未免竊弄於此人之手羣<lb/>
賊等軰倚為奥援陛下雖欲大明誅賞以示天下以慰<lb/>
太上之心胡可得為哉數賊罪惡貫盈陛下素所備知<lb/>
不待臣區區之說臣前書所陳已可概見臣更請以比<lb/>
日所聞為陛下言之前此上皇傳位陛下葢其聖志素<lb/>
<pb n="KR4d0188_WYG_001-16b"/>
定非臨時倉猝之謀惟此數賊實嘗撓之而蔡攸者阻<lb/>
遏尤力賴上皇聖明獨斷志莫之奪贊襄之力呉敏有<lb/>
焉陛下謙遜之際聞數賊宻請鄆王皆來至殿上而師<lb/>
成實為謀始比至事定自知失計乃爭言曰太上之志<lb/>
我實成之呉敏之策我實授之定策之功我實有之人<lb/>
臣要君莫此為甚天下共知數賊之心久欲不利於陛<lb/>
下方陛下在東宫之時各懐異意欲伺間隙於是楊戩<lb/>
亦同其謀臣前書已畧言之矣又見比年都城婦女首<lb/>
<pb n="KR4d0188_WYG_001-17a"/>
飾衣服之上多以韻字為飾甚至男女衣着幣帛往往<lb/>
織成此字皆是師成倡為䜟語以撼國本羣賊和之更<lb/>
相誇尚以動天下之心忠臣義士切齒刻骨非一日也<lb/>
迨今傳位之次復肆奸謀其謀弗成乃欲貪天之功以<lb/>
為己力始終陰慝有如此者又況蔡京久事上皇素有<lb/>
異心童貫蔡攸近與金人結為内應欲分我中國而王<lb/>
之反状敗露遂即逃遁朱勔父子勢傾江淛已二十年<lb/>
矣今此數賊同挾上皇而去亦恐素志勿悛未必肯利<lb/>
<pb n="KR4d0188_WYG_001-17b"/>
於上皇也萬一禍有不測而梁師成復從中起陛下將<lb/>
何以處之願亟圖之無使滋蔓難圖也臣竊以今日北<lb/>
敵恣行侵侮而我上皇哀痛辠已至避位而去凡厥左<lb/>
右大臣及親近用事之人不問有罪無罪率當引已歸<lb/>
咎自求貶放為君分謗也豈有其君痛自罪已而一時<lb/>
巨臣偃然自若畧不知悔則前日之事咎將誰執矧今<lb/>
北敵之釁實自數賊啓之不知陛下何憚不誅而縱其<lb/>
逺遁使之幸免耶或尚使出入禁闥而無所忌憚耶江<lb/>
<pb n="KR4d0188_WYG_001-18a"/>
浙之變蕭墻之禍不可不慮陛下若欲正厥典刑當自<lb/>
梁師成始不然則朝廷之上動輒掣肘事未可圖也臣<lb/>
願陛下勿以臣布衣之言為無足採者愚者千慮必有<lb/>
一得陛下姑試行之仍願陛下速降徳音往上皇行在<lb/>
告諭應隨行軍兵錫以厚賞各使悉心協力衞䕶上皇<lb/>
車駕亦乞亟命宰臣恭賫陛下親筆奏請往迎上皇早<lb/>
還京師庶使不負終身欣然樂而忘天下之志陛下復<lb/>
全父慈子孝之美以彰孝治之盛天下幸甚臣為此書<lb/>
<pb n="KR4d0188_WYG_001-18b"/>
而或見譙曰上方以北敵為患子獨不能獻一謀策以<lb/>
為上計而乃汲汲於前日之事毋乃不知前後緩急乎<lb/>
臣應之曰此大不然者北敵之患止於手足羣賊之患<lb/>
實在腹心腹心疾去元首自全手足浮疴豈能為害今<lb/>
北敵所欲大則土疆小則玉帛玉帛相通自古有之祖<lb/>
宗土疆得之甚艱寧忍棄之一日縱敵數世之患寧不<lb/>
鍳之城下之盟不足守也豈不知之千里襲人未有不<lb/>
亡者也今敵襲我越數千里其亡必矣尚何疑之有師<lb/>
<pb n="KR4d0188_WYG_001-19a"/>
克在和不在衆同心同德和之至也廟堂之上帷幄之<lb/>
中將相大臣孰能從之陛下淵黙雷聲乃赫斯怒奮發<lb/>
英武以殄北敵又何難焉此在睿謨必有以處之矣如<lb/>
臣書生豈敢妄議臣書所陳必欲先誅六賊者事係陛<lb/>
下父子天性之重宗社生靈莫大之計臣謂今日之事<lb/>
惟斷乃成當斷不斷反受其亂幸陛下留神洊瀆天威<lb/>
罪當萬死臣不勝戰慄恐懼之至<lb/>
　翼按宣和間謂婦人有標致者為韻至施之衣者曰<lb/>
<pb n="KR4d0188_WYG_001-19b"/>
　韻纈果實曰韻梅調曲曰韻令乃梁師成為鄆邸倡<lb/>
　為此䜟也<lb/>
　<lb/>
　<lb/>
　<lb/>
　<lb/>
　<lb/>
　少陽集巻一<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>夾漈遺稿巻一</head> <lb/>
    <p>
<pb n="KR4d0218_WYG_001-1a"/>
欽定四庫全書<lb/>
　夾漈遺稿巻一<lb/>
　　　　　　　　　　　　　宋　鄭樵　撰<lb/>
　　題夾漈草堂<hi>并記</hi>
　斯堂本幽泉怪石長松修竹榛橡所叢㑹與時風夜<lb/>
　月輕煙浮雲飛禽走獸樵薪所徃來之地溪西遺民<lb/>
　于其間為堂三間覆茅以居焉斯人也其斯之流也<lb/>
　顧其人家不富亦不貧不貴逹亦無病與爾屬相周<lb/>
<pb n="KR4d0218_WYG_001-1b"/>
　旋也<lb/>
堂後青松百尺長堂前流水日湯湯西忩盡是農桑域<lb/>
北牖無非花葛鄉罷去精神渾冉冉看來几案尚穰穰<lb/>
不知此物何時了待看臨流自在狂<lb/>
　　又<lb/>
堂後施柴堂上燒柴門終日似無聊蓼蟲不解知辛苦<lb/>
松鶴何能慰寂寥述作還驚心力盡吟哦早覺鬢毛彫<lb/>
布衣蔬食隨天性休訝巢由不見堯<lb/>
<pb n="KR4d0218_WYG_001-2a"/>
　　題南山書堂<lb/>
一泓澄澈照人間明月團團落古灣不向奔流隨浪擊<lb/>
獨持髙潔伴雲閒禪房夜靜留清鑑閬苑仙歸墜碧環<lb/>
每到軒前心轉逸了無纎翳可相闗<lb/>
　　穀城山松隠巖<lb/>
青嶂廻環畫屏倚晴忩倒入春湖水村村叢樹綠于藍<lb/>
列列行人去如蟻新秧未插水田平髙低隴麥相縦横<lb/>
黄昏倦客忘歸去孤月亭亭雲外生<lb/>
<pb n="KR4d0218_WYG_001-2b"/>
　　送芹齋<lb/>
千載清風去不留何人能伴赤松逰乞骸直到骸歸日<lb/>
吿老須臨老盡頭元亮園田何處有向平昏嫁㡬時休<lb/>
湖州别駕發深省掛却朝冠便自由<lb/>
　　題溪東草堂<lb/>
春融天氣露微微藥草葱芽脈脈肥植竹舊竿従茂謝<lb/>
栽桃新樹忽芳菲天寒堂上燃柴火日暖溪東解蝨衣<lb/>
興動便擕樽到嶺人生真性莫教違<lb/>
<pb n="KR4d0218_WYG_001-3a"/>
　　湘妃怨<lb/>
黄埃㳺輦轂翳日冷旌旗龍去攀髯逺鸞孤對影微魂<lb/>
沉江縹𣺌泪染竹依稀枯樹空千載寒松已十圍蘆花<lb/>
深月色燐火劇螢飛横笛瀟湘暮哀猿何處歸<lb/>
　　昭君怨<lb/>
長謝椒房草終為薄命身那教蘭蕙質翻與雪霜親臉<lb/>
膩勻脂淺粧殘促恨顰故知闗北夜無分漢南春紅泪<lb/>
殘胡月輕衣半洛塵琵琶凄切語愁殺路傍人<lb/>
<pb n="KR4d0218_WYG_001-3b"/>
　　輓通判黄子方<lb/>
歌成薤露悲秋草正離離昔異修文事今同鬼伯司盾<lb/>
衰雙日落夷恵兩風遺衰俗吾無恨親曾識紫芝<lb/>
　　昭君解<lb/>
巫山能雨亦能雲宫麗三千杳不聞延夀若為公道筆<lb/>
後人誰識一昭君<lb/>
　　靈龜潭<lb/>
泉心潄玉開心孔山色挼藍熨眼花著手摩娑溪上石<lb/>
<pb n="KR4d0218_WYG_001-4a"/>
他年來訪汝為家<lb/>
　　北山巖<lb/>
西風曳曳片雲閒一夜寒泉卧北山倚杖巖頭秋獨望<lb/>
稀踈烟壠是人間<lb/>
　　東山採藥<lb/>
一掬金丹向晩風山前草木盡龍宫詩書便是神仙味<lb/>
更笑行冲問藥籠<lb/>
　　過桃花洞田家留飲<lb/>
<pb n="KR4d0218_WYG_001-4b"/>
偶従沼渚過山家灼灼桃花噪暮鴉是處竹籬環草屋<lb/>
人間雞黍話桑麻抱琴靜聽濤聲急對酒閒觀月色奢<lb/>
可笑南陽劉子驥欲尋風土滯京華<lb/>
　　薌林閒居<lb/>
薌林蒼翠甚極目可吟詩梅子風前落杏花雨後移清<lb/>
溪過半郭孤月隠踈籬寂寂雲山外蕭然獨自知<lb/>
　　又<lb/>
薌林蒼翠甚霽色繞吾廬四面鳥聲寂一庭月影踈有<lb/>
<pb n="KR4d0218_WYG_001-5a"/>
山皆入坐無日不安居好向墻東卧看人獻子虚<lb/>
　　晨雨<lb/>
東方斜未徹暝色淡初分宿鳥林中噪凄風葉上聞鐘<lb/>
鳴催過雨星落避行雲獨立草堂内涓涓羣動紛<lb/>
　　夜雨<lb/>
夜雨瀟瀟至天寒擁敝裘空牀聽幻響獨詠解深憂次<lb/>
第園蔬潤參差漁火幽長江風浪息何日放舟逰<lb/>
　　村雨<lb/>
<pb n="KR4d0218_WYG_001-5b"/>
荒村常寂寂小雨自涓涓寒氣侵人急野花入目妍看<lb/>
山頻當户聴鳥倍難眠萬事蕭條盡空餘日暮煙<lb/>
　　澗雨<lb/>
飄飄雨色亂終日悞聞聲釣客呼持笠牧童喜啜羮䡖<lb/>
香樹下滿餘響谷中清為謝登臨者枕流洗耳傾<lb/>
　　滌愫<lb/>
枳棘何榛榛蝯狖不敢下芳苓何燁燁雹霜不敢灑驊<lb/>
騮馳曲囏舉足難寛<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>所以古之人犁鋤聊自把<lb/>
<pb n="KR4d0218_WYG_001-6a"/>
　　又<lb/>
天命既倒懸將身費椒糈朝行畏日薄暮行畏齟齬娵<lb/>
娃雖見珍衆嫭心未許展轉溷餔歠敢俟慶雲舉<lb/>
　　又<lb/>
孤鳳落鷹巢啼麟墜虎穴未能脱蒙茸安得出軒凸迢<lb/>
逓空自倬耀靈乆已滅禔身入三門黽勉成吾拙<lb/>
　　又<lb/>
修身以為弓矯思以為矢立義以為的亦云善擬議嗚<lb/>
<pb n="KR4d0218_WYG_001-6b"/>
呼彼鴻漸進徳亦猶水我如駕其説木舌暢所指<lb/>
　　又<lb/>
八荒有禮樂塗民以耳目五政不得加七賦不能育古<lb/>
今貴天常冣厭彼嬰犢嗟哉生不辰霑項滋觳觫<lb/>
　　又<lb/>
濳天以不䇿濳心以不手天人既和同飛濳均不朽吾<lb/>
生既病勞未敢輕俯首乆幽不改操旦夕謀杯酒岷峨<lb/>
自沈冥丘壑難為後<lb/>
<pb n="KR4d0218_WYG_001-7a"/>
　　又<lb/>
徳行尊顔閔股肱卑蕭曹明哲知寢伏文章亦弁髦縦<lb/>
彼攀龍鱗何如掉小舠人生一世間慎勿輕自豪<lb/>
　　又<lb/>
賢者不飽食何為仕與農聖人不詭時何為世所宗顯<lb/>
晦既有因盛衰亦偶逢先秋而後春俄頃自雍容<lb/>
　　又<lb/>
金革乆不息遐方徒憚指誰為民請命皇天猶未喜茂<lb/>
<pb n="KR4d0218_WYG_001-7b"/>
徳自不綏眷眷我梓里傷哉古王道樵夫亦冷齒<lb/>
　　又<lb/>
嗟余本固陋湛身入花渚未製芙蓉裳已習離騷語綽<lb/>
約雖多姿涕零何如雨季夏遭繁霜天寒不可禦<lb/>
　　家園示弟槱<lb/>
天下輕黄憲居鄰孰戴良暴田安足較散絹未為狂失<lb/>
劍羞余里還牛讓古鄉家風留不墜少賤自翺翔<lb/>
　　又<lb/>
<pb n="KR4d0218_WYG_001-8a"/>
竹牀讀史慣土銼勿粘塵灑埽王維徳澆鋤郭太仁使<lb/>
才看著屐有道騐時薪小物汝知謹同心作古人<lb/>
　　又<lb/>
每恨紈綺子交逰半博徒棄家尋有道舍命事名儒風<lb/>
雅非難及今人貴與殊夜深何所囑囑汝似狂夫<lb/>
　　又<lb/>
讀書經百巻見影豈須驚中夜山精笑寒燈草魅争脱<lb/>
冠神采足擲樏眼光明面壁吾常事菴題天耐名<lb/>
<pb n="KR4d0218_WYG_001-8b"/>
　　又<lb/>
佻達慿豪族踈狂自克家看人呼狗竇縦我泛漁槎鑿<lb/>
穴安蜂豕穿籬避管笳如能癡勝黠寒食賀騮驊<lb/>
　　又<lb/>
誰使余為墨朝朝哭染絲獵鷹才子累殺虎古人癡早<lb/>
信山宜面休嫌谷可移日光圖史滿炳燭却驚遲<lb/>
　　又<lb/>
學儉誠佳事慳名豈足居冩多崇厚論讀廢絶交書結<lb/>
<pb n="KR4d0218_WYG_001-9a"/>
客饒傾産破貧累賣車前人家訓在孫孔未全踈<lb/>
　　又<lb/>
隻身空後死千巻未酬恩不辱看來世貪生托立言無<lb/>
家稱馬糞何史世龍門負石今愁晩中宵弔屈原<lb/>
　　夏日題王右丞冬山書屋圖<lb/>
壁間颯颯松濤起<hi>闕</hi>　　　　氷冽呼燈始見王右丞<lb/>
毫毛矜貴逞奇傑揮灑冬山書屋圖巖壑幽櫺坐髙哲<lb/>
數筆蕭瑟天貌寒不盡枯枝不盡雪髙崕崛曲形凄肅<lb/>
<pb n="KR4d0218_WYG_001-9b"/>
驅禽逐獸但松竹傍有一水白于峰千頃奔茫日難昱<lb/>
絹外似覺風慘激大江盡斷船相逐室中之人淡如菊<lb/>
長年手㩦一巻讀忩外蒼虬恣飛瀑欲奪造化齊冷燠<lb/>
天下無㡬焦孝然當世寧更有梅福苦吟抱膝此何人<lb/>
乃肻蕭條立煉谷古今書畫技總微貴有嶔㟢生眼目<lb/>
我聞孫登居北山隆冬披髪以自覆又聞昔賢暑重裘<lb/>
六月御車鄙王侯二公氣岸皆千里朗月白霜胸際浮<lb/>
名士逆天天不怒冬景能暖夏能秋千載斯人不可致<lb/>
<pb n="KR4d0218_WYG_001-10a"/>
我于畫間得其意揆向髙颷逺逺至筆光墨汁俱吐棄<lb/>
但懸此幅清吾心千巖炎伏曦景熾布褐推車我不避<lb/>
　　弔采石渡頭將軍<lb/>
石頭城下何紛紛將軍疋馬氣如雲金鼔死兮弓矢休<lb/>
勢失英雄不自由風淅淅兮月沈沈荻花滿岸江水深<lb/>
千年江水留明月一片將軍報國心<lb/>
　　採茶行<lb/>
春山曉露洗新碧宿鳥倦飛啼石壁手攜桃杖歌行役<lb/>
<pb n="KR4d0218_WYG_001-10b"/>
鳥道紆廻愜所適千樹朦朧半含白峰巒髙低如几席<lb/>
我生偃蹇耽幽僻撥草驅煙頻躡屐采采前山慎所擇<lb/>
紫芽嫩綠敢輕擲龍團佳製自徃昔我今未酌神先懌<lb/>
安得龜䝉地百尺前種武夷後鄭宅<hi>鄭宅為先别駕公所居</hi>逢春<lb/>
吸露枝潤澤大招二陸棲魂魄<lb/>
　　秋水歌<hi>效少陵</hi>
年年秋水崩江石秋水年年連天碧山中草木盡號呼<lb/>
江外魚龍輕虚擲既憐茅屋化飛蓬又嘆蝦蟇共枕席<lb/>
<pb n="KR4d0218_WYG_001-11a"/>
人生變化不可知且聽秋風吹蘿薜<lb/>
　　負耒歌<lb/>
煙冉冉兮雨紛紛負耒耜兮出柴門出柴門兮踏行雲<lb/>
茫茫山色天未分相率歌吟兮樂耕耘<lb/>
　　插秧歌<lb/>
漠漠兮水田裊裊兮輕煙布榖啼兮人比肩縦横兮陌<lb/>
阡<lb/>
　　餉饁歌<lb/>
<pb n="KR4d0218_WYG_001-11b"/>
提筐兮阡陌花紅兮衣白步遲遲兮心迫迫行至止兮<lb/>
嗟于役低聲相勞兮日其夕<lb/>
　　漫興<lb/>
野鳥日啼户外凉風時入簾間老夫夢後欹枕稚子病<lb/>
中解顔<lb/>
　　又<lb/>
陋巷顔回早死柴桑陶令長生逹觀千載兒戲厭見一<lb/>
時利名<lb/>
<pb n="KR4d0218_WYG_001-12a"/>
　　又<lb/>
門前半畆禾苗日午翠色可描笑問耦畊沮溺何勞蓑<lb/>
笠終朝<lb/>
　　又<lb/>
今古去來有數乾坤闔闢無涯人生行雲流水處世運<lb/>
甕搬柴<lb/>
　　又<lb/>
初秋一雨新凉子夜長吟未央階下花枝冷艷堂前佛<lb/>
<pb n="KR4d0218_WYG_001-12b"/>
火微茫<lb/>
　　又<lb/>
壺山八面蒼翠蘭水一泓漣漪容我放歌問渡慿誰拄<lb/>
杖支頥<lb/>
　　又<lb/>
空山無人堅卧冷竈有飯晩餐安得原憲與語雪霜不<lb/>
受天寒<lb/>
　　又<lb/>
<pb n="KR4d0218_WYG_001-13a"/>
花下閒傾濁酒人前莫道清貧殘生全無奢願嵗月徙<lb/>
倚竹筠<lb/>
　　又<lb/>
臨水時思下釣閉門聊學呑羶一身苦樂無定萬事安<lb/>
危有天<lb/>
　　又<lb/>
鄰沽數盞微醉坦腹北忩短眠風送松濤聒耳驚回夢<lb/>
蝶翩翩<lb/>
<pb n="KR4d0218_WYG_001-13b"/>
　　福寧州藍溪寺前䝉井<lb/>
靜涵空碧色㵼自翠微巔品題當第一不譲慧山泉<lb/>
　<lb/>
　<lb/>
　<lb/>
　<lb/>
　<lb/>
　夾漈遺稿巻一<lb/>
</p>
<p>
</p>
  </div>
<div>
<head>夾漈遺稿巻二</head> <lb/>
    <p>
<pb n="KR4d0218_WYG_002-1a"/>
欽定四庫全書<lb/>
　夾漈遺稿巻二<lb/>
　　　　　　　　　　　　　宋　鄭樵　撰<lb/>
　　重修木蘭陂記<lb/>
集三百六十澗摠而為一故有無窮之流斷大川之流<lb/>
析而為二故有無窮之澤此邦民貧不任竭作興木蘭<lb/>
之役者有長樂郡之二人焉始則錢氏之女用十萬緡<lb/>
既成而防决次則林氏之叟復以十萬緡未就而功隳<lb/>
<pb n="KR4d0218_WYG_002-1b"/>
錢氏吐憤遂従曹娥以逰林叟啣寃徒起精衛之忿自<lb/>
兹以還興作乏人惟増望洋之嘆莫克水濱之問且遏<lb/>
長江之勢使洪瀾怒濤不得東之豈人力也哉熈寧初<lb/>
有季長者宏富而能仁故得其稱有此志矣天降異人<lb/>
曰馮智日貰酒于其家三年不索酧將行曰當與子遇<lb/>
于木蘭山前長者先斯而俟乃授以方略夜役鬼物朝<lb/>
成竹樊又圖蒼龍以貽長者投二盒于江一以上覆一<lb/>
以下承而去孺子可教果得黄石之素書衣履不沾又<lb/>
<pb n="KR4d0218_WYG_002-2a"/>
見葛公之涉水長者于是依竹為堤功成不爽鑱石為<lb/>
楹以為禦距楹為障以為瀦壅川之陂循南以濟相其<lb/>
髙下釐為三洫使無偏注行五十餘里逹于海瀕海為<lb/>
四斗門以禦蓄洩凡溉田萬頃使邦無旱暵饑饉之虞<lb/>
百年于兹故長者得以廟食焉山岳之摧由于朽壌江<lb/>
海之注竭于漏巵紹興一十八年之秋陂失故道由北<lb/>
岸而東奔重淵如勺魚鼈焉依三衢馮君元肅適以斯<lb/>
時至凡川澤陂池之事一時畫究謂馬伏波所過州縣<lb/>
<pb n="KR4d0218_WYG_002-2b"/>
必留心灌溉之利况吾丞是邑而専是職乎木蘭之陂<lb/>
吾不得以後時以水昏正而栽之日夜従事九旬而成<lb/>
不愆于素舉鍤成雲决渠成雨父老載塗式歌且舞木<lb/>
蘭兆䜟者二曰逢竹則築又曰水遶壺公山莆陽朱紫<lb/>
半舉一郡之水此水為多畫一邦之利此利為溥使萬<lb/>
井生靈免于溝洫則馮丞之績為可書其辭曰南標銅<lb/>
柱已仆風埃北勒燕然又蝕莓苔孰若賈渠難湮召埭<lb/>
不朽惟川澤之功與天地為長乆沃州之山白氏有緣<lb/>
<pb n="KR4d0218_WYG_002-3a"/>
肇于道猷成于寂然木蘭之陂辱在馮君伊昔甚偉于<lb/>
今有芬嗚呼源清流長千載融融君子之澤不可終窮<lb/>
　　論秦以詩廢而亡<lb/>
陳君舉曰春秋之衰以禮廢秦之亡以詩廢嘗觀之詩<lb/>
刑政之苛賦役之重天子諸侯朝廷之嚴而后妃夫婦<lb/>
袵席之秘聖人為詩使天下匹夫匹婦之微皆得以言<lb/>
其上宜若啓天下輕君之心然亟諫而不悟顯戮而不<lb/>
戾相與擕持去之而不忍是故湯武之興其民急而不<lb/>
<pb n="KR4d0218_WYG_002-3b"/>
敢去周之衰其民哀而不敢離蓋其抑鬰之氣紓而無<lb/>
聊之意不蓄也嗚呼詩不敢作天下怨極矣卒不能勝<lb/>
共起而亡秦秦亡而後快于是始有匹夫匹婦存亡天<lb/>
下之權嗚呼春秋之衰以禮廢秦之亡以詩廢吾固知<lb/>
公卿大夫之禍速而小民之禍遲而大而詩者正所以<lb/>
維持君臣之道其功用深矣<lb/>
　　獻皇帝書<lb/>
正月十一日興化軍草萊臣鄭樵昧死百拜獻書于皇<lb/>
<pb n="KR4d0218_WYG_002-4a"/>
帝陛下臣本山林之人入山之初結茅之日其心苦矣<lb/>
其志逺矣欲讀古人之書欲通百家之學欲討六藝之<lb/>
文而為羽翼如此一生則無遺恨忽忽三十年不與人<lb/>
間流通事所以古今之書稍經耳目百家之學粗識門<lb/>
庭惟著述之功百不償一不圖晩景復見太平雖松筠<lb/>
之節不改嵗寒而葵藿之傾難忘日下恭惟皇帝陛下<lb/>
誠格上下孝通神明以天縦之聖著日新之徳君臣道<lb/>
合一言而致中興自書以來未之聞也臣竊見兵火之<lb/>
<pb n="KR4d0218_WYG_002-4b"/>
餘文物無㡬陛下留心聖學篤志斯文擢用儒臣典司<lb/>
東觀于是内外之蔵始有條理百代之典煥然可觀臣<lb/>
伏覩秘書省嵗嵗求書之勤臣雖身在草萊亦欲及兹<lb/>
時效尺寸顧臣究心于此殆有年矣今天下圖書若有<lb/>
若無在朝在野臣雖不一一見之而皆知其名數之所<lb/>
在獨恨無力抄致徒紀記之耳謹搜盡東南遺書搜盡<lb/>
古今圖譜又盡上代之鼎彞與四海之銘碣遺編缺簡<lb/>
各有彞倫大篆梵書亦為釐正于是提數百巻自作之<lb/>
<pb n="KR4d0218_WYG_002-5a"/>
書徒步二千里來趨闕下欲以纎塵而補嵩華欲以涓<lb/>
流而益滄海者也念臣困窮之極而寸隂未嘗虛度風<lb/>
晨雪夜執筆不休厨無煙火而誦記不絶積日積月一<lb/>
簣不虧十年為經旨之學以其所得者作書考作書辨<lb/>
訛作詩傳作詩辨妄作春秋傳作春秋攷作諸經畧作<lb/>
刋謬正俗䟦三年為禮樂之學以其所得者作諡法作<lb/>
運祀議作鄉飲禮作鄉飲駁議作系聲樂府三年為文<lb/>
字之學以其所得者作象類書作字始連環作續汗簡<lb/>
<pb n="KR4d0218_WYG_002-5b"/>
作石鼔文考作梵書編作分音之類五六年為天文地<lb/>
理之學為蟲魚草木之學以天文地理之所得者作春<lb/>
秋地名作百川源委圖作春秋列傳圖作分野記作大<lb/>
象略以蟲魚草木之所得者作爾雅註作詩名物志作<lb/>
本草成書作草木外類以方書之所得者作鶴頂方作<lb/>
食鑑作採治錄作畏惡錄八九年為討論之學為圖譜<lb/>
之學為亡書之學以討論之所得者作羣書㑹紀作校<lb/>
讎備論作書目正訛以圖譜之所得者作圖書志作圖<lb/>
<pb n="KR4d0218_WYG_002-6a"/>
書譜有無記作氏族源以亡書之所得者作求書闕記<lb/>
作求書外記作集古系時錄作集古系地錄此皆已成<lb/>
之書也其未成之書在禮樂則有器服圖在文字則有<lb/>
字書有音讀之書在天文則有天文志在地理則有郡<lb/>
縣遷革志在蟲魚草木則有動植志在圖譜則有氏族<lb/>
志在亡書則有亡書備載二三年間可以就緒如詞章<lb/>
之文論説之集雖多不得而與焉柰秋先蒲栁景迫桑<lb/>
榆兄弟淪亡子姓亦殤惟餘老身形影相弔若一旦倐<lb/>
<pb n="KR4d0218_WYG_002-6b"/>
先朝露則此書與此身俱填溝壑不惟有負于平生亦<lb/>
且有負于明時謹繕冩十八韻百四十巻恭詣檢院投<lb/>
進其餘巻帙稍多恐煩聖覽萬一臣之書有可採望賜<lb/>
睿旨許臣料理餘書續當上進微臣遭遇右文之世寧<lb/>
無奮發之情使臣得展盡底藴然後鶴歸蕙帳狐正首<lb/>
丘庶㡬履陛下之地食陛下之粟不孤為陛下之一民<lb/>
也仰冒天威伏惟聖慈特賜睿覽臣無任瞻天仰聖激<lb/>
切屏營之至臣樵昧死百拜進<lb/>
<pb n="KR4d0218_WYG_002-7a"/>
　　寄方禮部書<lb/>
樵自讀書螺峰以來念無半席之舊又無葭莩之餘雖<lb/>
辱君子特逹之知欲再通起居又不敢也乃者蔡文郎<lb/>
中以禮部内幅相示不謂平生有此遇也謹厯所以在<lb/>
日月之下不敢孤負寸隂者以陳也樵每嘆天下本無<lb/>
事庸人擾之而事多載籍本無説腐儒惑之而説衆仲<lb/>
尼之道傳之者不得其傳而最能惑人者莫甚于春秋<lb/>
詩耳故欲傳詩以詩之難可以意度明者在于鳥獸草<lb/>
<pb n="KR4d0218_WYG_002-7b"/>
木之名也故先撰本草成書其曰成書者為自舊注外<lb/>
陶𢎞景集名醫别錄而附成之乃為之注釋最為明白<lb/>
自景祐以來諸家補註紛然無紀樵于是集二十家本<lb/>
草及諸方家所言補治之功及諸物名之書所言異名<lb/>
同狀同名異狀之實乃一一纂附其經文為之註釋凡<lb/>
草經諸儒書異錄備于一家書故曰成書曰經有三品<lb/>
合三百六十五種以法天三百六十五度日星經緯以<lb/>
成一嵗也𢎞景以為未備乃取名醫别錄以應嵗之數<lb/>
<pb n="KR4d0218_WYG_002-8a"/>
而兩之樵又别擴諸家以應成嵗而三之自纂成書外<lb/>
其隠微之物留之不足取去之猶可惜也纂三百八十<lb/>
八種曰外類三書既成乃敢傳詩以學所以不識詩者<lb/>
以大小序與毛鄭為之蔽障也不識春秋者以三傳為<lb/>
之蔽障也作原切廣論三百二十篇以辨詩序之妄然<lb/>
後人知自毛鄭以來所傳詩者皆是錄傳又春秋考二<lb/>
十巻以辨三家異同之文春秋所以有三家異同之説<lb/>
各立褒貶之門户者乃各主其文也今春秋考所以攷<lb/>
<pb n="KR4d0218_WYG_002-8b"/>
三家有異同之文者皆是字之訛誤耳乃原其所以訛<lb/>
誤之端由然後人知三傳之錯觀原切廣論雖三尺童<lb/>
子亦知大小序之妄説觀春秋考雖三尺童子亦知三<lb/>
傳之妄辨大小序與三傳之妄然後知樵所以傳春秋<lb/>
得聖人意之由也詩主在樂章而不在文義春秋主在<lb/>
法制亦不在褒貶豈孤寒小子欲斥先賢而為此輕薄<lb/>
之行哉蓋無彼二書以傳其妄則此説無由明學者亦<lb/>
無由信也自古立書埀訓家亦不諱其如此也凡書所<lb/>
<pb n="KR4d0218_WYG_002-9a"/>
言者人情事理可即已意而求黄遇所謂讀百遍理自<lb/>
見也乃若天文地理車輿器服草木蟲魚鳥獸之名不<lb/>
學問雖讀千廻萬復亦無由識也奈何後之淺鮮家只<lb/>
務説人情物理至扵學之所不識者反没其真遇天文<lb/>
則曰此星名遇地理則曰此地名此山名此水名遇草<lb/>
木則曰此草名此木名遇蟲魚則曰此蟲名此魚名遇<lb/>
鳥獸則曰此鳥名此獸名更不言是何狀星何地何山<lb/>
何水何草何木何蟲何魚何鳥何獸也縦有言者亦不<lb/>
<pb n="KR4d0218_WYG_002-9b"/>
過引爾雅以為據耳其實未曽識也然爾雅之作者蓋<lb/>
本當時之語耳古以為此名當其時又名此也自爾雅<lb/>
之後以至今所名者又與爾雅不同矣且如爾雅曰芍<lb/>
鳬蒺藜者以舊名芍今曰鳬茨今曰蒺藜此所以曉後<lb/>
人也乃若所謂术山薊梅柟此又惑人也古曰术當爾<lb/>
雅之時則曰山薊或其土人則曰山薊也古曰梅當爾<lb/>
雅之時則曰柟或其土人則曰柟也今之言者又似古<lb/>
矣謂之术不謂之山薊謂之梅不謂之柟也人若以术<lb/>
<pb n="KR4d0218_WYG_002-10a"/>
為山薊則人必以今术為非术也以梅為柟則人必以<lb/>
今梅為非梅也樵于是注釋爾雅爾雅徃人作是其纂<lb/>
經籍之所難釋者而為此書最有機綜奈何作爾雅之<lb/>
時所名之物與今全别况書生所辨容有是非者樵于<lb/>
所釋者亦不可専守云爾故有此訛誤者則正之有缺<lb/>
者則補之自補之外或恐人不能盡識其状故又有畫<lb/>
圖爾雅之學既了然則六經注疏皆長物也自古箋解<lb/>
家惟杜預一人為寔當者以其明于天文地理耳惜乎<lb/>
<pb n="KR4d0218_WYG_002-10b"/>
不備者謂其不識名物也如五鳩九扈皆不明言其物<lb/>
只引爾雅為據如四凶者天下謂之渾沌窮奇檮杌饕<lb/>
餮杜皆以理説之窮奇以亡窮而好奇檮杌謂頑凶無<lb/>
儔匹之貎樵初甚疑此及見山海經果有此等獸乃知<lb/>
四者為惡獸之名故時人所以比其人也夫以杜預之<lb/>
識一舉不至則有乖脱者如此况他人乎樵于爾雅之<lb/>
外又為天文志以自司馬遷天官書以來諸史各有其<lb/>
志奈何厯官能識星而不能為志史官能為志而不識<lb/>
<pb n="KR4d0218_WYG_002-11a"/>
星不過採諸家之説而合集之耳實無所質正也樵天<lb/>
文志略于灾福之説傳記其實而圖其狀也地理家縁<lb/>
司馬遷無地理書班固以來皆非制作之手雖有書而<lb/>
不能如無也樵為是故作春秋地名雖曰春秋地名其<lb/>
實地理之家無不該貫最有條理也春秋地名外又有<lb/>
郡縣改更焉夫人之所以為人者精神之用耳耳目精<lb/>
神之府也聖賢得其用而為聖賢愚昧失其用而為愚<lb/>
昧耳以接音所辨者言目以接形所别者文學者乃能<lb/>
<pb n="KR4d0218_WYG_002-11b"/>
通此二岐則無所不通矣今世有韻書最多學者不逹<lb/>
聲音之意字書雖多學者不知制作之意樵于是為韻<lb/>
書每韻分宫商徵角羽與半徵半宫是為七音縦横成<lb/>
文蓋本浮屠之家作也故曰分音以文之變自古文籕<lb/>
體而變小篆小篆變隸隸變楷又三代之時諸國不盡<lb/>
同猶今諸畨之所用字皆不同也秦始皇混一車書然<lb/>
後天下之書皆用秦體以其體有不同故曰辨體學者<lb/>
所以不識字書義緣不知正義與借義也且如主字本<lb/>
<pb n="KR4d0218_WYG_002-12a"/>
義則燈炷也故其字象燈炷之形以為主守之主者借<lb/>
義也蓋主守之主與燈炷之主同音故也又如笑字本<lb/>
義則小簫也故其字従竹従夭以為笑語之笑者借義<lb/>
也笑語之笑與簫笛之笑同音故也此之為借音借義<lb/>
者如惡<hi>曷各反</hi>惡<hi>烏路/反</hi>復<hi>房六/反</hi>復<hi>扶又反</hi>是也醜惡之惡本<lb/>
義也以其醜惡則可憎惡故為憎惡之惡報復之復本<lb/>
義也以其有反報之義故借為復再之復此之謂借義<lb/>
不借音如風蟲之風本義也以其蟲因感吹噓之風而<lb/>
<pb n="KR4d0218_WYG_002-12b"/>
生故又借為吹噓之風如疋足之疋本義也以足有迹<lb/>
象故又借為疋騎之疋此之謂音義俱借凡樵讀書之<lb/>
註以亦或二字立例言亦者與正體同音及同義也言<lb/>
或者借體及借義也其字書謂字家之學以許慎為宗<lb/>
許慎雖知文與字不同故立以攝字然又不知制文字<lb/>
之機故錯説六書也夫文之立有形有象有機有體形<lb/>
者如草木之名所以狀其形所以昭其象機者如一二<lb/>
三亖之文是也體者本無所取義但辨異其體耳如<lb/>
<pb n="KR4d0218_WYG_002-13a"/>
五六七八九是也許慎實不知文有此也字者以母統<lb/>
子則為諧聲子統子母統母則為㑹意許慎之目立四<lb/>
皆母文也如草木之類是母文矣以盧附草為蘆以荻<lb/>
附草為荻以盧附木為櫨以狄附木為梑盧與狄但従<lb/>
草木之類而為之聲音不能自立體者謂之子文故五<lb/>
百四十之中皆無盧狄文也此之謂諧聲凡従蟲者有<lb/>
蟲類凡従皿者有皿類凡従止者有止類凡従戈者有<lb/>
戈類蟲皿止戈皆母文也以蟲合皿為蠱以戈合止為<lb/>
<pb n="KR4d0218_WYG_002-13b"/>
武只是以二母文相合而取其意耳二體既敵無所附<lb/>
従故不曰諧聲而曰㑹意也凡此諸書文字之始制作<lb/>
之由其庶㡬矣雖百家諸子九流異端皆不能惑仲尼<lb/>
之道也又樵于春秋有云有文有字學者不辨文字有<lb/>
史有書學者不辨史書史者官籍也書者儒生之所作<lb/>
也自司馬以來凡作史者皆是書不是史又諸史家各<lb/>
成一代之書而無通體樵欲自今天子中興上逹秦漢<lb/>
之前著為一書曰通史尋紀法制嗚呼三館四庫之中<lb/>
<pb n="KR4d0218_WYG_002-14a"/>
不可謂無書也然欲有法制可為歴代有國家者之紀<lb/>
綱規模實未見其作此非有朝廷之命樵不敢私撰也<lb/>
營營之業㷀㷀之志幸禮部侍郎而成就之因蔡文之<lb/>
命謹内上本草成書五䇿計二十四巻外類一䇿五巻<lb/>
春秋傳二䇿十二巻春秋一䇿十二卷春秋地名一䇿<lb/>
十巻辨詩序妄一䇿百二十七篇餘書或著而未成或<lb/>
成而未寫如韻目錄一巻詩傳四五篇韻字之書極多<lb/>
雖二三人亦未易得也景韋兄過䝉㕘政之知此皆禮<lb/>
<pb n="KR4d0218_WYG_002-14b"/>
部餘論之及也文字别已久為劉守交代次徃徃無暇<lb/>
及此近于六月末方承文字已遣人去潮想歸在旦夕<lb/>
也不宣<lb/>
　<lb/>
　<lb/>
　<lb/>
　<lb/>
　夾漈遺稿巻二<lb/>
</p>
<p>
</p>
  </div>
<div>
<head>夾漈遺稿巻三</head> <lb/>
    <p>
<pb n="KR4d0218_WYG_003-1a"/>
欽定四庫全書<lb/>
　夾漈遺稿巻三<lb/>
　　　　　　　　　　　　　宋　鄭樵　撰<lb/>
　　上宰相書<lb/>
十一月十二日興化軍布衣鄭樵以衰老之病不任道<lb/>
途再行遺書獻于相公鈞座樵生為天地間一窮民而<lb/>
無所恨者以一介之士見盡天下之圖書識盡先儒之<lb/>
閫奥山林三十年著書千巻以彼易此所得良已多而<lb/>
<pb n="KR4d0218_WYG_003-1b"/>
斯心所不能自已者其説有五故人曽入京華載書詣<lb/>
相府其一為樵暮齡餘齒形單影隻鉛槧之業甫就汗<lb/>
簡之功已成既無子弟可傳又無名山石室可藏每誦<lb/>
白樂天恐君百嵗後滅冺人不聞賴中藏秘書百代無<lb/>
湮淪之句未嘗不嗚咽流涕㑹兹天理不負夙心仰荷<lb/>
鈞慈果得就秘書省投納蓬山髙迥自隔塵埃芸草芬<lb/>
香永離蠧朽百代之下復何憂焉其二為兵火之後文<lb/>
物蕩然恭惟相公撥灰燼而收簡編障横流而主吾道<lb/>
<pb n="KR4d0218_WYG_003-2a"/>
使周孔之業不墜于地士生此時寧無奮發樵也願討<lb/>
理圖書以自効使東南之圖書已盡今古之圖譜無遺<lb/>
金石之文鼎彛之志莫不陳于前前年五月十三日投<lb/>
納是月二十七日伏䝉提省之晨特與嘉歎既嵗終㑹<lb/>
計指揮收入校讐之籍與先儒之書等嗟乎伯牙之琴<lb/>
為審音而鼓馮驩之鋏為知已而彈此某所以甘心焉<lb/>
其三為修書自是一家作文自是一家修書之人必能<lb/>
文能文之人未必能修書若之何後世皆以文人修書<lb/>
<pb n="KR4d0218_WYG_003-2b"/>
天文之賦萬物也皆不同形故人心之不同猶人面凡<lb/>
賦物不同形然後為造化之妙修書不同體然後為自<lb/>
得之工仲尼取虞夏商周秦晉之書為一書每書之篇<lb/>
語言既殊體制亦異及乎春秋則又異于書矣襲書春<lb/>
秋之作者司馬遷也又與二書不同體以其自成一家<lb/>
言始為自得之書後之史家初無所得自同于馬遷馬<lb/>
遷之書遷之面也假遷之面而為已之面可乎使遷不<lb/>
作則班范以来皆無作矣按馬遷之法得處在表用處<lb/>
<pb n="KR4d0218_WYG_003-3a"/>
在紀傳以其至要者條而為綱以其滋蔓者釐而為目<lb/>
後之史家既自不通司馬遷作表之意是未知遷書之<lb/>
所在也且天下之理不可以不㑹古今之道不可以不<lb/>
通㑹通之義大矣哉仲尼之為書也凡典謨訓誥誓命<lb/>
之書散在天下仲尼㑹其書而為一舉而推之上通于<lb/>
堯舜旁通于秦魯使天下無逸書世代無絶緒然後為<lb/>
成書史家據一代之史不能通前代之史本一書而修<lb/>
不能㑹天下之書而修故後代與前代之事不相因依<lb/>
<pb n="KR4d0218_WYG_003-3b"/>
又諸家之書散落人間靡所底定安得為成書乎樵前<lb/>
年所獻之書以為水不㑹于海則為濫水途不通于夏<lb/>
則為窮途論㑹通之義以為宋中興之後不可無脩書<lb/>
之文脩書之本不可不據仲尼司馬遷㑹通之法萬一<lb/>
使樵有所際㑹得援國朝陳烈徐積與近日胡瑗以命<lb/>
一官本州學教授庶沾寸禄乃克脩濟或以布衣入直<lb/>
得援唐蔣義李雍例與集賢小職亦可以較讐亦可以<lb/>
博極羣書稍有變化之階不負甄陶之力噫自昔聖賢<lb/>
<pb n="KR4d0218_WYG_003-4a"/>
猶不奈命樵獨何者敢有怨尤然窮通之事由天不由<lb/>
人著述之功由人不由天以窮達而廢著述可乎此樵<lb/>
之志所以益堅益勵者也去年到家今日料理文字明<lb/>
年脩書若無病不死笔扎不乏逺則五年近則三載可<lb/>
以成書其書上自羲皇下逮五代集天下之書為一書<lb/>
惟虚言之書不在所用雖曰繼馬遷之作凡例殊途經<lb/>
緯异制自有成法不蹈前修觀春秋地名則樵之地理<lb/>
志异乎諸史之地理觀羣書㑹記則知樵之藝文志異<lb/>
<pb n="KR4d0218_WYG_003-4b"/>
乎諸史之藝文觀樵分野記大象畧之䫫則天文志可<lb/>
知觀樵諡法運祀議鄉飲禮系聲樂府之類則禮樂志<lb/>
可知觀樵之象類書論梵書之類則知樵所作字書非<lb/>
許慎之徒所得而聞觀樵之分音類韻字始連環之類<lb/>
則知樵所作韻書非沈約之徒所得而聞觀本草成書<lb/>
爾雅註詩名物志之類則知樵所識鳥獸草木之名于<lb/>
陸璣郭璞之徒有一日之長觀圖書志集古系時録校<lb/>
讐備論則知樵校讐之集于劉向虞世南之徒有一日<lb/>
<pb n="KR4d0218_WYG_003-5a"/>
之長以此觀之則知樵之脩書㫁不用諸史舊例明騐<lb/>
在前小人豈敢厚誣君子然樵雖林下野人而言句散<lb/>
落人間往往家藏而户有雖鷄林無貿易之價而鄉校<lb/>
有諷誦之童凡有文字屬思之間已為人所知未終篇<lb/>
之間已為人所傳况三十年著書十年搜訪圖書竹頭<lb/>
木屑之積亦云多矣將欲一旦而用之可也嗚呼術業難成<lb/>
風波易起深恐傳者之誤謂擅脩國史將無容焉<lb/>
　　　與景韋兄投宇文樞宻書<lb/>
<pb n="KR4d0218_WYG_003-5b"/>
厚生天地間藜藿二十有八年矣樵生二十有四矣為<lb/>
兒時楚楚便有脱畧流俗志聞君子長者風即規繩矩<lb/>
履不避風雨一求見馬首而還視閭閻輕薄年少蹴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
千百輩若躪秋毫始讀古人書而性真率不一一記憶<lb/>
憚作時下文章喜盤詰聱牙風雅古淡易春秋䆳邁欲<lb/>
效之而未能也家貧無文籍聞人家有書直造其門求<lb/>
讀不問其容否讀已則罷去住曾不吝情寒月一窓殘<lb/>
燈一席諷誦逹旦而喉舌不罷勞纔不讀便覺舌本倔<lb/>
<pb n="KR4d0218_WYG_003-6a"/>
强或掩巻推燈就席杜目而坐耳不屬口不誦而心通<lb/>
人或呼之再三莫覺春風二三月間弟兄二人手挈飯<lb/>
囊酒甕貿貿深山中遇竒泉怪石茂林修竹凡可以可<lb/>
人意向者即釋然坐卧一觴一咏累月忘歸山林蓊薈<lb/>
禽鳥不知人来爭食揮之不退牧子樵夫澤藪相逢呼<lb/>
而不就坐即疑為神仙怪物不問姓名睨晲而去或採<lb/>
松食橡澆花種藥隨漁狎獵優游山谷間自得名教中<lb/>
樂地故夏不葛亦凉冬不袍亦温腸不飯亦飽頭髮經<lb/>
<pb n="KR4d0218_WYG_003-6b"/>
月不櫛面目衣裳垢膩相重不洗而貞粹之地油然禮<lb/>
義充足弟兄親戚鄉䣊僚友謂為痴為愚為妄不相輩<lb/>
行也而土木形質又好冲介自守不廣交游以求聞達<lb/>
用是見斥于世彌曠宇宙若無所容焉一見閣下便開<lb/>
懐許可推階前盈尺之地與之吐氣激昻青雲且熟視<lb/>
詳聴了無難色已而旌節顧蘋蘩中挑剔其所不知裁<lb/>
抑其所未及使山野之士聞之色寒盡戴白汗四匝胸<lb/>
中覺無膏肓疾不知周公吐握何以過此而機宜學士<lb/>
<pb n="KR4d0218_WYG_003-7a"/>
落落穆穆精神滿腹居然是出羣之氣其名家駒也不<lb/>
鄙寒微兩屈輿從手授忠恪康濟大畧千萬餘言承顔<lb/>
接詞調欵移時布衣受知于此極矣倘犬馬之骨未墜<lb/>
于地當效首領以報故不敢不盡其所能亦不敢不盡<lb/>
道其所能厚也樵也<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑歴落可笑人也眷言文賦體<lb/>
物瀏亮籠天地于形内挫萬物于筆端春雲秋月無下<lb/>
手處疑不若屈宋賈馬凴凌造化櫽括風雲所得驚邁<lb/>
絶去翰墨谿徑語出山間筆歸圖畫田夫女子諷道不<lb/>
<pb n="KR4d0218_WYG_003-7b"/>
容口疑不若鮑謝李杜回既倒之狂瀾支已頹之岱嶽<lb/>
澄世所不能澄裁世所不能裁千條析理一緒連文捍<lb/>
壁周孔俾申韓楊墨佛老重足而立疑不若孟荀揚韓<lb/>
天才英俊豪拔不羣朝野挹其風俗人物推其表燭落<lb/>
筆作文言語妙天下干將莫邪難于爭鋒如日出水融<lb/>
焜耀人耳目若不敢正視者疑不若王楊盧駱或掉三<lb/>
寸舌抃縛王公或清持公論收降物議如扣鐘如懸河<lb/>
如玉屑如琴瑟聴之洒洒令人忘倦疑不若蘇張裴樂<lb/>
<pb n="KR4d0218_WYG_003-8a"/>
練達宏博攟摭古今出入羲皇驅馳綿邈如經笥如肉<lb/>
譜如五摠龜如人物志如入宗廟觀禮樂器疑不若遷<lb/>
固向歆經綸韜畧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>嵂理窟畫地布棊岌不可犯如入<lb/>
武庫中但見五兵縱横疑不若孫呉英衞乃若義分明<lb/>
于霜信行直如弦平生之言握手入地不軼毛髮厚也<lb/>
樵也仇牧荀息其人也利不可回威不可却義存友道<lb/>
視死如歸瑟然英魄與秋霜爭嚴厚也樵也程嬰杵臼<lb/>
其人也仗節奉使有死無二直挫彪虎而奪之氣其英<lb/>
<pb n="KR4d0218_WYG_003-8b"/>
姿激奮動人毛髪厚也樵也毛遂藺相如其人也岩岩<lb/>
清竒壁立萬仭精神動天威毅貫日其義氣凛凛逼人<lb/>
若有寒色厚也樵也荆軻聶政其人也孤城圍急飛鳥<lb/>
不敢度獨能身質鉄鉞拯危亡于葅醢中壯圖諒節頽<lb/>
嵩華不吾壓使英烈之命不委于草莽厚也樵也解揚<lb/>
其人也鉄腸石心勒忠孝身全君父銜笑就刑生為萬夫<lb/>
雄死為壯士規厚也樵也紀信其人也抱松筠之節嵗<lb/>
寒不凋堂堂直道讋惡豺狼若象牙若犀角嶷若有不<lb/>
<pb n="KR4d0218_WYG_003-9a"/>
可拔氣厚也樵也蘇武其人也膽幹應辨隠有城府搴<lb/>
歙侯之旂斬郅支之首懸旌萬里揚威昆西何其壯哉厚<lb/>
也樵也陳湯其人也生不封侯死不廟食非丈夫也勃<lb/>
勃雄飛氣吞勍敵期以草裹尸而後已厚也樵也馬援<lb/>
其人也標格逸亮洒出物表臺閣生風奸雄斂手砥礪<lb/>
名節慨然有澄清天下志厚也樵也范滂其人也褰裳<lb/>
赴義擲足輕生雖白刄碪骨而峰距不頓嘔肝瀝血號<lb/>
呼欲絶天地聞之無置顔處厚也樵也向雄其人也主<lb/>
<pb n="KR4d0218_WYG_003-9b"/>
憂以辱主辱以死篤在三之義雖則﨑嶇晉陽而端冕<lb/>
繾綣臣節愈恭義血㸃㸃糢糊御服誠疾風中勁草厚<lb/>
也樵也嵇紹其人也張胆厲聲羯首奪色臨刀鋸鼎鑊<lb/>
而言詞益壯吐忠飲憤含胡而絶在今與古蓋千一焉<lb/>
厚也樵也顔杲卿其人也一腔義氣刳奸剔邪而其燄<lb/>
萬丈使蜂毒狼威<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然疑阻而不得逞其禍害厚也樵<lb/>
也何蕃其人也擁疲卒嬰孤墉抗方張不測之敵梗其<lb/>
喉牙掣其首尾生雖不能報君死當為鬼以擊賊背裂<lb/>
<pb n="KR4d0218_WYG_003-10a"/>
面血叠尸通道古之烈夫也厚也樵也張巡許逺其人<lb/>
也此志不展則栖遲林野長嘯泉石負耒而耕破北隴<lb/>
春煙叩角而歌殘南山夜月一丘一壑一山一雲便足<lb/>
了一生事下視勢利而胸懐洒洒然者厚也樵也向子<lb/>
平竇孝威其人也然則厚也樵也何人也沉寂人也仁<lb/>
勇人也古所謂能死義之士也謂人生世間一死耳得<lb/>
功而死死無悔得名而死死無悔得義而死死無悔得<lb/>
知已而死死無悔死固無難恨未得死所耳今天子蒙<lb/>
<pb n="KR4d0218_WYG_003-10b"/>
塵蒼生鼎沸典午興亡卜在深源一人耳厚兄弟用甘<lb/>
一死以售功售名售義售知已故比見閣下以求其所<lb/>
也王彦章有言人死留名豹死留皮史臣謂其真忠葢<lb/>
天性也厚樵自卜其兆若胡越相視則知人豈真易哉<lb/>
閣下筦樞庭為天子大臣厚樵風塵布衣在天地間一<lb/>
螻蟻數當代文伯閣下寔司之厚樵未許籍衙官列閣<lb/>
下出入三朝為時元老厚樵黄嘴經生耳且閩蜀相距<lb/>
彌萬里逺近之相懸貴賤之相懸賢不肖之相懸先進<lb/>
<pb n="KR4d0218_WYG_003-11a"/>
後學之相懸其間事宜百數馹舉烽燧傳呼不相及者<lb/>
何以三見問而分不間毛髪葢磁石取鉄以氣相合固<lb/>
有不期然而然者今既蝸吝蠡淺不逃鑒裁當展盡底<lb/>
裡以俟採擇厚逸邁而痴樵幽䆳而愚厚痴絶樵愚絶<lb/>
厚于世俗有領袖樵于人物有林藪厚見理如破竹迎<lb/>
刄而解初無留手樵見理如攻堅木終自擘折稍遲耳<lb/>
厚于文如狂瀾怒濤滚滚不絶樵于文如懸崕絶壁向<lb/>
之瑟然寒人毛骨厚仰視韓愈如不及樵下視李白如<lb/>
<pb n="KR4d0218_WYG_003-11b"/>
常人厚下筆如迅馬歴隴陂終日馳騁而足不頓且無<lb/>
蹶失樵下筆如大匠掄材胸中暗有繩墨每作文文成<lb/>
自不曉其義必求厚為之解説然後胸中曉然者厚常<lb/>
曰吾弟文章合有神助不然何得乃爾厚得之易得樵<lb/>
而後峻樵得之紛得厚而後理厚得樵而城壁固樵得<lb/>
厚而朱紫分厚貞粹之地可容樵千萬輩而峰岠孤峭<lb/>
樵自出厚之右厚應辨多方畧樵遲鈍有隠思厚臨倉<lb/>
卒若素成綽有餘波樵臨倉卒若暴疾昏黄徐而圖之<lb/>
<pb n="KR4d0218_WYG_003-12a"/>
了無一塵相累使厚司臺諫則世無豺虎跡使樵直史<lb/>
苑則地下無寃人智解文鋒氣挫虓虎使于四方不辱<lb/>
君命則厚優于樵正固幹事不避鏌鋣能辛苦其身為<lb/>
紀綱先樵亦優于厚當官正色不畏强禦則厚優于樵<lb/>
小心事君繾綣朝夕樵亦優于厚至當廟廊擁幼君當<lb/>
大節而不可奪則厚能之樵亦能之臨財亷取與義出<lb/>
入無私交之行可為百僚則厚能之樵亦能之斟酌治<lb/>
體如扁鵲治疾盡見五臟凝結解紛排難如庖丁鼓刀<lb/>
<pb n="KR4d0218_WYG_003-12b"/>
無少留刄厚能之樵亦能之厚也樵也平昔囊櫃中短<lb/>
長不出此耳推短論長于閣下有望焉古者將門必有<lb/>
將相門必有相故蕭何之于韓信羊祜之于杜預王導<lb/>
之于紀贍李勣之于戴胄皆相首尾以成功名厚樵生<lb/>
平用心于古人閣下亦以古人許可幸犬馬之齒未在<lb/>
桑榆正當戮力周旋閣下著一鞭于中原使白骨更生<lb/>
寒灰復燃特反掌耳惟閣下置之肝臆而終始之<lb/>
　　與景韋兄投江給事書<lb/>
<pb n="KR4d0218_WYG_003-13a"/>
國有可賀而弔可弔而賀者士有若達而窮若窮而達<lb/>
者此理甚明而甚幽甚微而甚著知者或失之十五愚<lb/>
者或得之十一得失之機間不容髪請為閣下開叙其<lb/>
端厚樵莆陽田家子也亦經生也非愚非智所恃者胸<lb/>
中無膏肓之疾解紛排難洞肝徹臆遇不平事則熱中<lb/>
振衣逹旦不寐奔往掉赴若將後時用持此説躡屩擔<lb/>
簦不避風雨求見通人而論之得通人則論不得通人<lb/>
則不論也當海宇晏清方隅寧謐長揚羽獵鬬鷹走狗<lb/>
<pb n="KR4d0218_WYG_003-13b"/>
呉姝荆艶盡態極妍時也人以為可賀厚樵以為可弔<lb/>
白刄雲屯蒼生鼎沸天子蒙塵百官連頸宫中生棘雨<lb/>
露霑衣時也人以為可弔厚樵以為可賀昔馮道馳馬<lb/>
之喻得之矣懐黄金帶紫綬乗肥馬廕廣厦美食大觀<lb/>
重門髙第凡此之輩人以為達厚與樵以為窮面色黧<lb/>
黑形神潦倒朝夕藜藿不計飽煖凡此之輩人以為窮<lb/>
厚與樵以為達昔韓退之放荆潭詩序得之矣馮道為<lb/>
河東掌書記時奉使山中過井陘之險躍馬蹶躓不敢<lb/>
<pb n="KR4d0218_WYG_003-14a"/>
怠銜轡及至平地謂無足慮遽跌而傷此無他蹈危者<lb/>
慮深而獲全居安者患生于所忽人之情也請以建武<lb/>
天寳之事以明之開元之際太平之日梨園窮絲桐之<lb/>
妙驪山極土木之役自以為太平磐石之固子孫萬世<lb/>
帝王之業也豈意禍起蕭墻奸生帷幄嬪嬙魚肉乗輿<lb/>
播遷蜀山秋草相對何心厚與樵所謂可賀而弔葢已<lb/>
然之明驗也火徳中微賊臣内擅黄巾赤眉連山亘谷<lb/>
四方之盗如雲而起人謂漢家血食于此已矣世祖赫<lb/>
<pb n="KR4d0218_WYG_003-14b"/>
憤南陽徒步奮呼天下不約而從者摠百萬之師使髙<lb/>
祖之業不絶如綫未幾建武之隆頌聲洋溢豈天意哉<lb/>
或人力也厚樵所謂可弔而賀已然之明騐也退之嘗<lb/>
曰和平之聲淡泊哀思之聲要妙懽愉之詞難工窮苦<lb/>
之言易好此無他憔悴起哀思膏梁生痼疾人情之常<lb/>
也請借諸葛王衍之事以明之典午衣冠以浮虚相誕<lb/>
而夷甫以風流儒雅獨成門户雍容風格洒落人耳目<lb/>
間以為雲天上人矣及臨小患害低頭畏避莫敢支吾<lb/>
<pb n="KR4d0218_WYG_003-15a"/>
頽墻之禍殞身赤族此夷甫之達厚與樵得而窮之也<lb/>
諸葛武侯瑯琊田翁也躬耕隴畝風日刺其肌蔬糲攻<lb/>
其腸㷀㷀然曠四海若不容其軀一旦感㑹于草廬中<lb/>
談笑而取岷蜀君臣相遇以魚水為不若何其一身計<lb/>
之而不足天下計之而有餘此武侯之窮厚與樵得而<lb/>
逹之也以往鑒今正國家可賀之辰而覊旅求達之秋<lb/>
然敵國未羈亭障未肅皇圖未復調發未弭父兄之恥<lb/>
未洒天地憤容日月奪色至尊宵旰貔虎枕戈亦上下愁<lb/>
<pb n="KR4d0218_WYG_003-15b"/>
蹙之時也以厚與樵觀之勁敵不足憂弱卒足憂貧賤<lb/>
不足憂富貴足憂則為厚與樵者易為閣下計者難矣<lb/>
葢艱難之主勤勤則易曉戰勝之兵驕驕則易敗厭亂<lb/>
之俗易成飢渴之民易得况以邉騎之五不當中國之<lb/>
一驅飲憤之民仗義奉辭以吾多筭制彼無筭以吾重地<lb/>
制彼散地以吾鋭氣犯彼歸氣吾專為一彼分為十取<lb/>
用于國因糧于敵險其勢短其節如轉圜石于千仭之<lb/>
山縱不能正藁街之戮長纓之覊亦足以攄生靈之憤<lb/>
<pb n="KR4d0218_WYG_003-16a"/>
刷祖宗之辱兩宫帳殿必不寥寥于穹廬沙漠之鄉也<lb/>
為國計者不亦易乎若今日之兵教導不明典刑不正<lb/>
溺于疲將之手持之失其紀律進無鋭意君有亂心馭<lb/>
之則亂不馭亦亂馭之其亂速不馭其亂遲信乎為兵<lb/>
計之不易也厚與樵野人也身不紆君之紱口不膏君<lb/>
之粟得志則行其義不得志則肥遯山林一丘一壑一<lb/>
觴一詠下視勢利如擺脱鴻毛耳為厚與樵計者不亦<lb/>
易乎若閣下衣人之衣懐人之憂乗人之車載人之患<lb/>
<pb n="KR4d0218_WYG_003-16b"/>
食人之禄死人之事當此時也不能埀尺寸功名以自<lb/>
効使國家無環視之責而臣子之心所以自為者宜何<lb/>
如信乎為閣下之難也然人之所以憂者亦不足憂為<lb/>
國計固易為兵計不難為厚與樵計固易為閣下計亦<lb/>
不難與其進也則狂瞽之見庶禆萬一以所為難者而<lb/>
為易若反手耳奈徳厚信至而未達不敢<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>辭以求媚<lb/>
如其不遇則天也命也夫復何言且為閣下言之峩冠<lb/>
帶曳裾投刺者或挾親而見或挾故而見或階縁親故<lb/>
<pb n="KR4d0218_WYG_003-17a"/>
先容而後見也迹相仍袂相屬也然有畫一竒吐一䇿<lb/>
為閣下計者乎有人于此親非崔盧故非王貢又無左<lb/>
右介紹為之先容敢仗天下大計堂堂求見閣下謂此<lb/>
人胸中當何如哉世有非常之難又有非常之功又有<lb/>
非常之人豈常人所能賞鑒哉厚與樵見今之士大夫<lb/>
齷齪不圖逺畧無足與計者用自獻于閣下昔蕭何引<lb/>
韓信于行伍鄧禹薦冦恂于偏禆周瑜定交魯肅于閭<lb/>
閻元直推轂孔明于隴畝厚樵誠有望焉嗚呼羽毛既<lb/>
<pb n="KR4d0218_WYG_003-17b"/>
成因風而騰鱗甲已就待雲而興厚樵風雲閣下寔司<lb/>
牧之<lb/>
　<lb/>
　<lb/>
　<lb/>
　<lb/>
　<lb/>
　夾漈遺稿巻三<lb/>
</p>
<p>
</p>
  </div></body>
</text>\m</TEI>
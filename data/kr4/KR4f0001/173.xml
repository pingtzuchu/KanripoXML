<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_173-1a"/>
　欽定四庫全書<lb/>
聖祖仁皇帝御製文第二集巻四十一<lb/>
　　祭文<lb/>
　　　躬詣<lb/>
　天壇祈雨祭文<hi>康熙二十六年</hi>
　<hi>臣</hi>以眇躬仰承<lb/>
　天眷撫育羣黎兢兢業業惟恐隕越邇者自春徂夏雨<lb/>
　澤愆期京輔亢暘深懷疚懼良由渺躬不徳政未咸宜<lb/>
<pb n="KR4f0001_WYG_173-1b"/>
　大小臣工罔盡厥心惟君臣之咎於億兆何辜前者循<lb/>
　省已過詔告四方而靈雨尚未沾足浹旬仰望彌切焦<lb/>
　勞兹特潔蠲吉日率勵羣工實圖洗心齋祓將事呼籲<lb/>
　上帝切望<lb/>
　慈休謹以牲帛醴齊粢盛親行䖍禱伏冀<lb/>
　俯鑒誠懇大沛甘霖俾兆民之咸蘇惟邦家之有慶引<lb/>
　領<lb/>
　郊壇尚祈<lb/>
<pb n="KR4f0001_WYG_173-2a"/>
昭格謹<lb/>
告<lb/>
天壇謝雨祭文<hi>康熙二十六年</hi>
惟<lb/>
大造無私覆幬萬物顧兹億兆迭荷<lb/>
生成邇者雨澤愆期恐妨穡事<hi>臣</hi>為民請命齋祓深宮<lb/>
訓誡羣臣共加惕厲謹諏吉日䖍告<lb/>
郊壇乃於吉蠲之辰甘霖旋降更當歩禱之夕靈澍再<lb/>
<pb n="KR4f0001_WYG_173-2b"/>
敷浹旬之間四郊優渥從此三農有慶歲事可期是皆<lb/>
帝載洪慈恵及黎庶眇躬何幸徼福<lb/>
蒼穹被徳彌深戴恩罔極謹以牲帛醴齊粢盛報謝伏<lb/>
冀<lb/>
歆格<lb/>
　　躬禱<lb/>
天壇文<hi>康熙二十六年</hi>
<hi>臣</hi>仰承<lb/>
<pb n="KR4f0001_WYG_173-3a"/>
天祐奉事<lb/>
祖母太皇太后髙年荷庇藉得安康今者疾病驟作一<lb/>
旬以内漸覺沉篤旦夕可慮<hi>臣</hi>夙夜靡寧寢食捐廢徧<lb/>
問方醫䖍治藥餌罔克奏効五内憂灼莫知所措竊思<lb/>
天心仁愛覆幬無方矧<hi>臣</hi>眇躬夙䝉<lb/>
慈眷憶自弱齡早失怙恃趨承<lb/>
祖母膝下三十餘年鞠養教誨以至有成設無<lb/>
祖母太皇太后<hi>臣</hi>斷不能致有今日成立罔極之恩畢<lb/>
<pb n="KR4f0001_WYG_173-3b"/>
生難報直兹危殆方寸憒迷惟有潔蠲擇日謹率羣臣<lb/>
呼籲<lb/>
皇穹伏懇<lb/>
憫念篤誠<lb/>
立垂昭鑒俾沉疴迅起遐算長延若大數或窮願減<hi>臣</hi>
齡冀増<lb/>
太皇太后數年之夀為此匍伏<lb/>
壇下仰祈<lb/>
<pb n="KR4f0001_WYG_173-4a"/>
洪祐不勝懇禱之至<lb/>
天壇祈雨祭文<hi>康熙二十八年</hi>
臣仰承<lb/>
眷祐綏育黎元宵旰兢兢罔敢怠逸惟冀雨暘時若民<lb/>
物阜成乃者仲夏已臨甘霖未沛閔兹農事怵惕靡寧<lb/>
深慮渺躬凉徳政治失宜在廷百職未能靖共爾位克<lb/>
殫乃心致此亢暘憂及黔庶今耕夫懸耜播種後期艱<lb/>
食堪虞雲霓望廹若非仰祈<lb/>
<pb n="KR4f0001_WYG_173-4b"/>
穹昊何由俯慰民生用是祇肅齋居兼勵卿士實圖滌<lb/>
祓共竭精誠謹以牲帛醴齊粢盛䖍禱<lb/>
郊壇伏冀<lb/>
昭鑒微衷立施解澤俾三農之普利庶億姓之咸休翹<lb/>
首<lb/>
鴻慈不勝顒切謹<lb/>
告<lb/>
祈榖壇祭文<lb/>
<pb n="KR4f0001_WYG_173-5a"/>
<hi>臣</hi>纘承鴻業撫育蒸黎惟貴粟重農先務是亟荷<lb/>
天之眷歴紀順成率土元元久沾樂利頃者歲行在已<lb/>
旱暵為憂畿甸之間阻饑尤甚<hi>臣</hi>覩災饉閔此窮簷宵<lb/>
旰省惟中情惶惕殫心賑救罔敢暇寧顧時閱三冬同<lb/>
雲鮮應側席減膳倍篤焦勞兹者候届上辛田功肇始<lb/>
伏念<lb/>
天心仁愛必軫民力艱難苟非<lb/>
錫以豐穰何由共登康乂敢因祈歲展竭悃誠冀昭事<lb/>
<pb n="KR4f0001_WYG_173-5b"/>
之精䖍荷<lb/>
穹蒼之鑒格謹率臣寮以玉帛牲醴粢盛庶品恭祀<lb/>
上帝仰祈<lb/>
右兹將享時若雨暘用觀百穀之登溥洽三農之慶尚<lb/>
饗<lb/>
　　親征噶爾丹告祭<lb/>
天壇文<lb/>
<hi>臣</hi>仰承<lb/>
<pb n="KR4f0001_WYG_173-6a"/>
鴻祐臨馭兆民夙夜恪恭㒺敢逸豫惟期中外乂安咸<lb/>
遂生養比年以来厄魯特噶爾丹荒陬狡寇悖逆<lb/>
天常肆行凶虐曾經征剿窮寇敗遁廼猶怙終不悛蔑<lb/>
棄誓言侵掠喀爾喀潛伏近塞詭詐跳梁稔惡巳極久<lb/>
為人心所共憤自為<lb/>
上蒼所不容<hi>臣</hi>兹恭行<lb/>
天罰聲罪致討遣發大兵分道並進<hi>臣</hi>特躬涖邉外相<lb/>
機行事用掃除頑梗之患以永綏荒徼之民擇於二月<lb/>
<pb n="KR4f0001_WYG_173-6b"/>
三十日啓行伏祈<lb/>
帝鑒謹<lb/>
告<lb/>
　　剿滅噶爾丹告祭<lb/>
天壇文<lb/>
<hi>臣</hi>祇承<lb/>
景命臨御萬方惟期中外乂安咸遂生養兹以厄魯特<lb/>
噶爾丹荒陬狡寇肆虐跳梁怙惡有年神人共疾<hi>臣</hi>用<lb/>
<pb n="KR4f0001_WYG_173-7a"/>
是於丙子春親統六師恭行<lb/>
天討越踰瀚海掃蕩賊氛深入窮追師徒大㨗於丙子<lb/>
秋再履邊境經畫招徕於丁丑春復至朔方奮揚武略<lb/>
逆子俘獲醜類革心兇渠殄亡邊塵盡滌遐荒番部罔<lb/>
不歸誠皆藉<lb/>
上蒼𢎞祐之靈俾成絶塞永清之烈特遣専官用申禋<lb/>
祀敬告成功伏惟<lb/>
帝鑒尚<lb/>
<pb n="KR4f0001_WYG_173-7b"/>
饗<lb/>
　　剿滅噶爾丹告祭<lb/>
歴代帝王陵寢文<lb/>
自古帝王受<lb/>
天景命制治綏猷必禁暴除殘以乂安黎庶緬懷往烈<lb/>
道實同符朕欽承<lb/>
帝祉臨御九圍兹以狡寇跳梁親征漠北蕩滌寇氛廓<lb/>
清邊徼永消兵革以與普天率土樂育太和敬遣耑官<lb/>
<pb n="KR4f0001_WYG_173-8a"/>
代將牲帛昭告古先<lb/>
哲后䖍修禋祀式彰安攘之模用展景行之志仰企<lb/>
明靈俯垂<lb/>
鑒饗<lb/>
　　剿滅噶爾丹告祭<lb/>
先師孔子文<lb/>
朕服膺<lb/>
聖訓殫究遺文凡兹六籍所垂惟以安民為要臨御以<lb/>
<pb n="KR4f0001_WYG_173-8b"/>
来孜孜圖治綏乂蒸生逺邇中外視同一體乃有厄魯<lb/>
特噶爾丹荒陬狡㓂肆虐跳梁擾毒邉方稔惡巳極朕<lb/>
親統六師三臨絶塞𢎞彰撻伐克奏膚功逆孽就俘兇<lb/>
渠殄滅遐荒番部㒺不歸誠自兹永靖邉塵咸安生業<lb/>
惟是<lb/>
至聖先師黙相啓佑特遣耑官敬申禋祀祇告成功伏<lb/>
惟<lb/>
昭鑒尚<lb/>
<pb n="KR4f0001_WYG_173-9a"/>
饗<lb/>
　　祭<lb/>
禹陵文<lb/>
惟<lb/>
王精一傳心儉勤式訓道由天錫啓皇極之圖疇功在<lb/>
民生定中邦之井牧四載昔勞疏鑿永賴平成九叙早<lb/>
著謀謨惟歌府事行其無間徳遠益新朕省方東南道<lb/>
經吴越覩長江之浩渺心切泝洄瞻髙巘之嵯峨企深<lb/>
<pb n="KR4f0001_WYG_173-9b"/>
仰止幸矣松楸伊邇儼然律度可親特薦馨香躬修祀<lb/>
事惟祈<lb/>
靈爽尚克来歆<lb/>
　　祭明太祖文<lb/>
惟<lb/>
帝天錫勇智奮起布衣統一寰區周詳制作鴻謨偉烈<lb/>
前代莫倫朕曩歲時廵躬修醑薦景其遺轍不囿成規<lb/>
兹因閱視河防省方南邁園陵如故睇松柏以興思功<lb/>
<pb n="KR4f0001_WYG_173-10a"/>
徳猶存稽典章而可範溯懷彌切親酹重申<lb/>
靈其鑒兹尚期歆享<lb/>
　　祭西嶽華山文<lb/>
朕惟五嶽之祀載於虞書所由来逺矣稽考歴代舊章<lb/>
國有慶典必舉告祭之文蓋以含靈布澤能錫福於斯<lb/>
民故禋祀惟䖍禮至重焉<lb/>
西嶽華山之神聳峙闗中照臨西土比年以来秦省左<lb/>
右亢旱頻仍百姓艱食流離轉徙未有寧居田疇荒蕪<lb/>
<pb n="KR4f0001_WYG_173-10b"/>
不能墾闢朕憫念焦勞罔間宵旰反覆圖維或者因朕<lb/>
之不徳或者有司之不肖以致雨暘失節重困吾民前<lb/>
者蠲租發賑屢遣大臣拯民疾苦守土鉅僚亦已更置<lb/>
殫心竭慮以盡人事而烝民猶未臻康食朕念國家以<lb/>
民為本民以食為天百穀蕃滋端賴雨澤順時霑足咸<lb/>
藉<lb/>
神功用是特遣皇長子允禔䖍申殷薦祇期黙佑時沛<lb/>
甘霖俾三農常沾優渥之庥庶兆姓永享豐亨之樂錫<lb/>
<pb n="KR4f0001_WYG_173-11a"/>
民嘉祉丕慰朕懷不益光歟朕之斯舉非以媚神求福<lb/>
也惟敬為百姓請命爰布誠悃<lb/>
神其鑒之謹<lb/>
告<lb/>
　　重修闕里<lb/>
聖廟告成遣皇子告祭文<lb/>
朕惟道統與治統相維作君與作師並重<lb/>
先師孔子徳由天縱學集大成綜千聖之心傳為萬世<lb/>
<pb n="KR4f0001_WYG_173-11b"/>
之師表故廟祀久逺垂於無窮朕御㝢以来立綱陳紀<lb/>
彰教敷治咸奉<lb/>
至聖為法程凡典禮追崇竭誠致敬自京師下逮郡邑<lb/>
辟雝泮水建廟釋奠罔不修舉况兹闕里乃聖人鍾毓<lb/>
之鄉車服禮器於斯蔵守曩者東廵展拜之餘仰觀廟<lb/>
貌多歴年所漸有頹敝深厪於衷用是命官董理重加<lb/>
修葺棟宇維新以妥聖靈兹當告成特遣皇子允祉致<lb/>
祭爼豆肅陳恍乎接至聖之音容以將朕儼恪欽崇至<lb/>
<pb n="KR4f0001_WYG_173-12a"/>
　意陟降在兹尚祈歆饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_173-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻四十一<lb/>
</p>
<p>
</p>
  </div>
</body>
</text>
</TEI>
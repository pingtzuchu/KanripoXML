<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_185-1a"/>
　欽定四庫全書<lb/>
聖祖仁皇帝御製文第二集卷四十七<lb/>
　　古今體詩二十八首<lb/>
　　　暮秋重出居庸闗<lb/>
　亂榆叢栁未經霜峻嶺崇巒曉色蒼峽裏細泉流不竭<lb/>
　仍聞太古韻鏗鏘<lb/>
　　　登雞鳴山<lb/>
　鳥道盤空近塞垣羊河如帶繞山根停鑾欲覽沿邊勢<lb/>
<pb n="KR4f0001_WYG_185-1b"/>
　石上藤蘿手自捫<lb/>
　　　遥祝<lb/>
　皇太后千秋<lb/>
　臨風懷繡扆佳氣望瑶宮月首蓂三葉冬遲菊萬叢<hi>十月</hi>
　<hi>十二日始立冬</hi>夀尊浮碧螘箋奏託雲鴻景祚綿綿永南山頌<lb/>
　不窮<lb/>
　　　䝉古老穉来迎咸勞遣之<lb/>
　塞閱雞延建羽旄常因國計不辭勞蒼頭黄口紛然至<lb/>
<pb n="KR4f0001_WYG_185-2a"/>
天地為心示覆幬<lb/>
　　閱馬牛羊羣<lb/>
邊境地閒敞畜牧多蕃滋掌理各有職水草實咸宜疆<lb/>
輿裕驅策享宴豐牲犧日給大官庖歲供内廐騎不煩<lb/>
畎畞力生息頻在兹偶来歴塞垣按轡省所司千羣牝<lb/>
牡壯萬隊雲錦竒暖就陽坡眠驕向秋原馳非獨充犒<lb/>
賚兼得佐熊羆夏五破狡虜挂弓天山陲甲士歸伍閒<lb/>
休養正此時庶物詎云細國用恒相資嘶飲適其性覆<lb/>
<pb n="KR4f0001_WYG_185-2b"/>
載本無私<lb/>
　　山行<lb/>
古木荒山落葉稀寒流幾曲漾斜暉馬蹄行徧龍堆路<lb/>
總是金湯户外扉<lb/>
　　厄魯特之衆相繼来歸咸詢其父母兄弟妻子為<lb/>
　　　陣前所獲者覓令完聚<lb/>
締宇莅八表一視貴同仁苟有不得所此中常肫肫荒<lb/>
裔乃異類猘驁性頑嚚横戈臨朔漠窟穴頓淪湮將士<lb/>
<pb n="KR4f0001_WYG_185-3a"/>
俘擒衆竄遁僅及身逋亡日来投稽首心誠諄念彼骨<lb/>
肉離咸為加撫詢廣諭命尋識使得完天倫歡聲繼感<lb/>
泣寒塞生和春綏柔寓大權萬物歸鴻鈞<lb/>
　　塞外初冬<lb/>
隂山南去雁行多渺渺沙原六御過報是初冬新律改<lb/>
依然霜曉氣暄和<lb/>
　　駐蹕歸化城<lb/>
一片孤城古塞西霜寒木落駐旌霓恩施域外心無倦<lb/>
<pb n="KR4f0001_WYG_185-3b"/>
威懾荒遐化欲齊歸戍健兒欣日暇放閒戰馬就風嘶<lb/>
五原舊是烽煙地<hi>相傳舊屬五原郡地</hi>亭障安恬靜鼓鼙<lb/>
　　古寺<lb/>
入望香臺迥巡行陟歴遥磬聲清靜夜旛影颺晴霄梵<lb/>
相金泥古經廊畫壁凋登臨縦遐矚紫塞接岧嶤<lb/>
　　賜宴諸䝉古<lb/>
羽林列隊宴行宮内外綏懷一體中霜仗煇煌明塞日<lb/>
晴斿宛轉捲邉風人霑挏酒羣情洽樂合羌笳率舞同<lb/>
<pb n="KR4f0001_WYG_185-4a"/>
卉服狨裘無老幼歡然盡識化鈞公<lb/>
　　歸化城夜月<lb/>
此際殊方月關山遠近看清輝臨玉帳皎色耀金盤煙<lb/>
野照逾闊霜空夜未寒坐消行漏永沙塞絶風湍<lb/>
　　昭君墓<hi>并序</hi>
　匈奴梗化邊陲自周秦漢唐無代不有頃朕於春夏<lb/>
　親統六師破厄魯特噶爾丹於克魯倫河西北復於<lb/>
　秋九月西巡由張家口出塞撫察我邊鄙厄魯特敗<lb/>
<pb n="KR4f0001_WYG_185-4b"/>
　殘之衆降者踵至其頭目来歸者咸予近職開誠示<lb/>
　信絶無猜疑冬十月十三日至歸化城為我兵屯戍<lb/>
　之所城南十餘里土阜突然傳為昭君墓即志所云<lb/>
　青冡也昔有不得志於功名或身遭遷謫往往託昭<lb/>
　君怨而為詩以寫其抑鬰則在當日之怨極而悲又<lb/>
　不知何如此冡之留兹土適足為漢譏焉我國家輿<lb/>
　圖遠大遐邇諸部落世世臣屬奔走不暇凡有驅策<lb/>
　如臂之使指甘為僕婢而不辭恒自緬懷前烈敢不<lb/>
<pb n="KR4f0001_WYG_185-5a"/>
　慎修思永夫昭君墓何足詠也因之有感於治理遂<lb/>
　成八韻<lb/>
南北分天地存亡見廟謨含悲辭漢主揮淚赴匈奴目<lb/>
睹當年冡心懷四海圖葆旌巡遠徼藩落効馳驅欲笑<lb/>
和親失還嫌餌術迂<hi>漢賈誼䇿言用五術以餌匈奴</hi>開誠示異族布化<lb/>
越荒途漠漠龍沙際寥寥雁塞隅偶吟因有觸意獨與<lb/>
人殊<lb/>
　　塞外寒夜書懷<lb/>
<pb n="KR4f0001_WYG_185-5b"/>
帳殿深沈夜未眠靜思籌略聽羌絃金甌更闢千千里<lb/>
瀚海無波萬萬年露冷宵寒凝翠幕塞髙風定歇征韉<lb/>
旁人莫道行兵遠自有單于首到邊<lb/>
　　黄河<hi>并序</hi>
　河源發於塞外流經萬里餘始由中土入海曩曽遣<lb/>
　使探流窮源河之為利為害莫不洞悉近以巡省邊<lb/>
　隅駐蹕湖灘河朔一水瀠洄自西北来流不甚濁而<lb/>
　波緩岸隘而土堅白草蕭蕭黄沙彌望其中環抱約<lb/>
<pb n="KR4f0001_WYG_185-6a"/>
　地千二百餘里草豐水美便於畜牧明𢎞治間淪於<lb/>
　外彝地逼秦境時相寇擾故諸臣每言不宜棄此衆<lb/>
　議紛然人多不察恒惜其言之未用然使當日即用<lb/>
　其言加兵塞外揆理度勢豈遂能驅而遠之亦必徒<lb/>
　勞士馬耳朕嘗以收復河套之論謂其心忠於國則<lb/>
　可謂其灼見事機言之可行則未然也國家威徳所<lb/>
　布龍荒大漠與河套盡入版圖諸䝉古歲修賮貢奉<lb/>
　職惟謹非務徳意綏柔詎兵力之所可致耶故臨流<lb/>
<pb n="KR4f0001_WYG_185-6b"/>
　增思詩示永久<lb/>
洪流逺且長迢遥逾塞垣旋繞幾曲折沙雜波濤渾漸<lb/>
下漸開拓建瓴勢迅奔所經雖緜邈脈絡自有根東南<lb/>
藉輓輸疏瀹頻討論昔歲省隄防淮濟親臨軒今兹歴<lb/>
大荒羽衞成雲屯崚嶒兩岸間天寒落漲痕冰澌斷更<lb/>
續晶晶耀朝暾此中地沃饒水草佳且繁昔人議收復<lb/>
斯舉誠難言觀俗撫幽遐老幼爭攀援殊方亦蒼赤咸<lb/>
施沐浴恩期令歸化意来者如河源晝夜入滄海包括<lb/>
<pb n="KR4f0001_WYG_185-7a"/>
彌乾坤<lb/>
　　十一月三日泛舟黄河流凌始下舟行之頃河水<lb/>
　　　瑩潔波浪忽平<lb/>
黄濤何洶洶寒至始流凌解纜風猶緊移舟浪不興威<lb/>
行宜氣肅恩布覺陽升化理應多洽囂氛頃刻澄<lb/>
　　脫脫城<lb/>
土墉四面築何堅地壓長河尚屹然國計思清荒服外<lb/>
早将糧粟實窮邊<lb/>
<pb n="KR4f0001_WYG_185-7b"/>
　　冰渡<lb/>
雲深卓萬騎風勁響千旗半夜河冰合安然過六師<hi>時河</hi>
<hi>冰未合師行之頃忽報可渡次早如行平地</hi>
　　鄂爾多斯行圍雉兔甚多<lb/>
地敞沙平河外天合圍雉兔日盈千籌邊正欲勞筋骨<lb/>
時控雕弧左右弦<lb/>
　　曉寒念将士<lb/>
長河凍結朔風攢帶甲横戈未卽安每見霜華侵曉月<lb/>
<pb n="KR4f0001_WYG_185-8a"/>
最憐将士不勝寒<lb/>
　　河套西望<lb/>
往代存虚議今為我外藩河環沙磧暖境闊草灘繁錯<lb/>
落綏延接迷離朔漠吞時巡曽不到特示撫柔恩<lb/>
　　噶爾丹遣人乞降示議政諸臣<lb/>
醜類蠢頑思負固干矛指處朽枯摧空勞狡計營三窟<lb/>
卓有深機布九垓窮犬始為摇尾䇿奔狼聊作乞生哀<lb/>
無私何靳恢湯網未必真誠款塞来<lb/>
<pb n="KR4f0001_WYG_185-8b"/>
　　途中長至<lb/>
關塞經時蹕未回律逢葭琯暗飛灰遥知日晷添宮線<lb/>
暖閣前頭放早梅<lb/>
　　示大将軍伯費揚古<lb/>
仗鉞親驅寇分麾扼要先戰能遵指授動輒秉機權鴞<lb/>
鳥巢全覆妖狐命苟延樓蘭須共滅功勝勒燕然<lb/>
　　入沙虎口<lb/>
秋末巡沙塞冬深六轡還野廻千澗水雲掩百重山獵<lb/>
<pb n="KR4f0001_WYG_185-9a"/>
獵寒風勁駸駸班馬閑勤勞因國事計日對<lb/>
慈顔<lb/>
　　右衞駐蹕<lb/>
西陲古鎮雄土俗亦唐風邊候年催箭遥天月似弓干<lb/>
戈分禁旅控制接雲中細栁新營舍精嚴面面同<lb/>
　　經大同府<hi>并序</hi>
　大同古之雲中外與五原隂山相接内連雁門朔代<lb/>
　最為要地自昔軍旅之所屯戍商賈之所往来雖厥<lb/>
<pb n="KR4f0001_WYG_185-9b"/>
　壤寒瘠俗實佻靡明武宗託言巡邊每来逰幸留輒<lb/>
　數月為後人所議朕撫輯龍荒一歲之中再行塞上<lb/>
　由大同至歸化城路稍遠而地暖由張家口至歸化<lb/>
　城路稍近而地荒前獨取道張家口者葢有故焉兹<lb/>
　以将士久露於外候寒草枯人騎糗芻非内地不便<lb/>
　遂入沙虎口過右衞經大同城念民徭役蠲除明年<lb/>
　租特勅六軍一宿而過曩朕兩幸南省惟以察民疾<lb/>
　苦興利除弊為務其山川風土隨意覽觀而已此行<lb/>
<pb n="KR4f0001_WYG_185-10a"/>
　　不辭勞瘁親冒霜雪期欲早靖沙漠又非南巡可比<lb/>
　　朕平日凡渉一境歴一事必慎思而審行之庶得古<lb/>
　　　人翼翼之意<lb/>
　塞行初返斾止蹕偶城闉帝典尊明徳湯盤鑑日新時<lb/>
　巡惟濟物敷政在安人特豁雲中賦軍需供億頻<lb/>
　　　汗血馬<lb/>
　驊騮應產渥洼中骨相昂蔵汗血紅星角晶熒如掣電<lb/>
　霜蹄蹀躞已追風<lb/>
<pb n="KR4f0001_WYG_185-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻四十七<lb/>
</p>
<p>
</p>
  </div>
</body>
</text>
</TEI>
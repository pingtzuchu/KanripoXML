<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_123-1a"/>
　欽定四庫全書<lb/>
聖祖仁皇帝御製文第二集巻十六<lb/>
　　勅諭<lb/>
　　　諭勇略將軍趙良棟<lb/>
　頃尚書馬齊自寧夏回奏卿臥病不能動履用是深軫<lb/>
　朕懷念卿師旅舊勞諳悉邊務耆年里居正可時與諮<lb/>
　訪乃抱疴日乆頤養為要特賜以人參鹿尾馳示存問<lb/>
　尚其善加調攝俾夙疾頓痊副朕眷注至意特諭康熙<lb/>
<pb n="KR4f0001_WYG_123-1b"/>
　三十六年正月十七日<lb/>
　　　諭大學士伊桑阿等<lb/>
　揚州淮安徐州等處被災錢糧該總督廵撫奏請蠲免<lb/>
　疏至卽與全蠲康熙三十六年正月二十二日<lb/>
　　　諭吏部都察院<lb/>
　國家設立都御史及科道官員以建白為專責所以逹<lb/>
　下情而祛壅蔽職任至重使言官果能奉法秉公實心<lb/>
　盡職則閭閻疾苦咸得上聞官吏貪邪皆可釐剔故廣<lb/>
<pb n="KR4f0001_WYG_123-2a"/>
開言路為圖治第一要務近時言官條奏叅劾章疏寥<lb/>
寥雖間有入告而深切時政從實直奏者甚少此豈委<lb/>
任言路之初指乎自今以後凡事關國計民生及吏治<lb/>
臧否但有確見卽應指陳其所言可行與否裁酌自在<lb/>
朝廷雖言有不當言官亦不坐罪自皇子諸王及内外<lb/>
大臣官員有所為貪虐不法竝交相比附傾軋黨援理<lb/>
應糾舉之事務必大破情靣據實指叅勿得畏怯貴要<lb/>
瞻狥容隐卽朕躬有失亦冝進言朕决不加責其有懷<lb/>
<pb n="KR4f0001_WYG_123-2b"/>
挾偏私借端傾䧟者朕因言察情隐微自能洞悉凡屬<lb/>
言官尚各精白乃心力矢忠讜以無負朕殷切責望至<lb/>
意尔部院卽傳諭行特諭康熙三十六年二月初四日<lb/>
　　諭吏部等衙門<lb/>
朕頃以狡㓂噶爾丹未滅調度軍務親蒞塞外因念民<lb/>
依廵歷邊境所至咨訪目擊山西陜西緣邊一路地皆<lb/>
砂磧難事耕耘人多穴處類鮮恒業其土壤磽瘠固已<lb/>
生計維艱而地方遼遠疾苦無由上聞大小官吏不能<lb/>
<pb n="KR4f0001_WYG_123-3a"/>
子愛小民更恣横索遂使閭井日漸虚耗比年用兵以<lb/>
來一應軍需芻糗俱動支正項錢糧儲偫供應從不取<lb/>
辦閭閻乃各府州縣官員借端私徵重收火耗督撫布<lb/>
政使等官又不仰體朝廷恤民至意糾察貪汙禁革加<lb/>
派反多瞻狥曲庇又或督撫庸懦懈弛因而筆帖式及<lb/>
衙門人役無所忌憚擅作奸獘以致民生滋蹙朕心深<lb/>
切軫惻今外㓂已經蕩平惟以綏乂地方拊循百姓為<lb/>
急務山陜兩省關係緊要應作何撫恤休飬著九卿詹<lb/>
<pb n="KR4f0001_WYG_123-3b"/>
事科道㑹同詳議具奏特諭康熙三十六年五月十九<lb/>
日<lb/>
　　諭大學士伊桑阿阿蘭泰學士三寳楊舒羅察席<lb/>
　　　爾登<lb/>
尔等可傳諭兵部選擇少壯而善馳騁者或司官或筆<lb/>
帖式一員馳驛速徃山西廵撫倭倫處問伊招撫之事<lb/>
已經若何幷沿途田禾及天時雨水協和與否詳閱以<lb/>
還康熙三十六年五月二十三日<lb/>
<pb n="KR4f0001_WYG_123-4a"/>
　　諭大學士伊桑阿阿蘭泰<lb/>
尔等傳諭工部或司官或筆帖式選善馳騁者一員馳<lb/>
驛前徃閱視黄河今年水勢若何河上工程若何興工<lb/>
者何處明白閱視幷諮詢河道總督而歸歸時沿途田<lb/>
禾及雨水情形悉閱看以聞康熙三十六年六月初七<lb/>
日<lb/>
　　諭提督江南學政學士張榕端提督浙江學政侍<lb/>
　　　講張希良<lb/>
<pb n="KR4f0001_WYG_123-4b"/>
自古帝王治天下率以興賢育才為首務稽察前制各<lb/>
省學政皆用詞臣董率之任至重也近來士習未變文<lb/>
事未彰良由督學各官不能仰體朕意兹特命尔前往<lb/>
江南浙江等處提督各府州縣學政尔尚端軌儀崇經<lb/>
術勤勸課嚴坊刻振維新之典革積衰之獘毋炫華而<lb/>
遺實毋避怨以市恩俾士有眞材國收實用南土人文<lb/>
所萃尤冝加意作新多方鼓舞以稱朝廷培植人材至<lb/>
意所屬司道府州縣及提調等官凡關係學政者聽尔<lb/>
<pb n="KR4f0001_WYG_123-5a"/>
據實考核及禮部題准申飭事冝俱當著實舉行向有<lb/>
傳諭嚴禁考試情獘尔當恪奉遵依至於本處督撫各<lb/>
有攸司不得互相干預如遇公事交接曁文移往來俱<lb/>
照平行其布按都三司接見禮儀往來文書有干係學<lb/>
政者俱照巡撫衙門例行尔受兹委任務嚴絶情面一<lb/>
秉虚公振拔孤寒澄汰汙賤教士有程取文有法俾士<lb/>
風丕變時惟尔功如或蹈常襲故違命曠職亦惟尔罸<lb/>
尔其慎之故勅康熙三十六年六月十五日<lb/>
<pb n="KR4f0001_WYG_123-5b"/>
　　諭明史舘監修大學士伊桑阿張玉書李天馥吏<lb/>
　　　部尚書熊賜履總裁户部尚書陳廷敬禮部尚<lb/>
　　　書張英原任左都御史王鴻緒<lb/>
朕惟百禩之成模備於載籍而前代之信史定於興朝<lb/>
故事具存允關鉅典粤若有明受厯二百七十餘年其<lb/>
間創守之規盛衰之勢人物之臧否制度之損益與夫<lb/>
天官地輿兵刑食貨諸大政莫不散在簡冊歴歴可稽<lb/>
顧歳月寖乆聞見異辭附會旣多錯迕益甚使非折衷<lb/>
<pb n="KR4f0001_WYG_123-6a"/>
至當何以埀示來兹朕萬㡬餘暇於有明實録諸書屢<lb/>
厪披覽當洪永開國之際創業埀統綱舉目張立政建<lb/>
官法良意美傳諸累葉雖中更多故而恪守祖制足以<lb/>
自存又十六朝之内宫禁毖嚴而女主不聞預政乾綱<lb/>
獨御而權奸不敢上侵統論一代規模漢迄唐宋皆不<lb/>
及也惟是晚近諸君生於深宫之中長於婦寺之手不<lb/>
能接對羣臣巡省風俗以致民隐壅於上聞軍務日益<lb/>
弛廢迨末季朋黨滋繁一時大小臣工悉固私交而行<lb/>
<pb n="KR4f0001_WYG_123-6b"/>
欺罔遂使國是淆亂盜賊恣猖役重賦煩邊腹交困而<lb/>
明祚馴至衰危矣直道在人公論難冺史書至重傳信<lb/>
為冝朕數召儒臣面加訓諭自開局纂修以來歳久未<lb/>
告竣事欲期速蕆冝專責成兹特命尔為監修總裁官<lb/>
尔其董率分纂諸臣旁採舊聞時勤討論事當核實議<lb/>
必持平毋膠已見而意渉偏私毋狃積習而語鄰矯激<lb/>
務使褒貶適中是非有凖綱立而條不紊言簡而事不<lb/>
遺用成一代信史以副朕委任至意尔其勉之欽哉康<lb/>
<pb n="KR4f0001_WYG_123-7a"/>
熙三十六年八月十四日<lb/>
　　諭内閣<lb/>
陜西山西兩省文官缺出可令吏部奏聞朕親選賢能<lb/>
者調補之康熙三十六年九月二十日<lb/>
　　諭宗人府禮部<lb/>
國家樂育人材振興文教將使海内英儁之士莫不蒸<lb/>
蒸蔚起矧宗室子弟繫託天潢豈無卓越之姿足稱令<lb/>
器允冝甄陶奬勵俾克有成考諸前史以公族應制舉<lb/>
<pb n="KR4f0001_WYG_123-7b"/>
入仕者代不乏人今屬籍所載日益繁衍除已授爵秩<lb/>
人員外閑散子姓素無職業誠恐進取之途未闢嚮學<lb/>
之意漸隳嗣後八旗宗室子弟有能力學屬文奮志科<lb/>
目應令與滿洲諸生一體應試編號取中如此則賦質<lb/>
頴異者咸服習於詩書而學業成就者不阻抑於仕進<lb/>
凡屬宗支人人得以自効而於朕興賢睦族之至意亦<lb/>
用是以允愜焉尔等衙門卽遵諭行特諭康熙三十六<lb/>
年九月二十八日<lb/>
<pb n="KR4f0001_WYG_123-8a"/>
　　諭兵部<lb/>
軍政大典五年一舉所以黜陟將弁砥礪官方使賢者<lb/>
知勸而不肖者知儆關係甚重每見督撫提鎮不能實<lb/>
心奉行輙向所屬需索部費恣意誅求因而將弁以下<lb/>
節次朘削重為兵害至於所舉所劾或瞻狥情面或曲<lb/>
庇私交扣剋額餉虚冐兵糧濫受餽遺虐取規利眞正<lb/>
貪酷及衰懦闒冗不能騎射之員不行糾劾止將微員<lb/>
細事草率塞責以致貪酷庸劣之輩無所戒懲而守法<lb/>
<pb n="KR4f0001_WYG_123-8b"/>
奉公宣勞盡職者遏抑不彰無所激勸殊負朝廷旌别<lb/>
淑慝之至意尔部可卽通行各省督撫提鎭這次舉行<lb/>
軍政務矢公愼力破積獘俾舉一人衆皆以為賢劾一<lb/>
人衆皆以為不肖庶激揚咸當而國家允收得人之效<lb/>
儻因循陋習不加悛改後有發覺定將上官一倂從重<lb/>
治罪特諭康熙三十六年十月初十日<lb/>
　　諭大學士伊桑阿阿蘭泰<lb/>
去歳中路大兵遣車克楚祁薩穆徃探噶爾丹營盤伊<lb/>
<pb n="KR4f0001_WYG_123-9a"/>
等身抵其地偵視而歸因此曽將車克楚祁薩穆俱授<lb/>
拖沙喇哈番之職與伊等同去之蒙古亦俱授以官職<lb/>
矣但彼時未曽示諭該部今勅兵部議之幷令移會吏<lb/>
部康熙三十六年十月十二日<lb/>
　　諭内閣<lb/>
下河地方乆罹水患朕心時切軫念前命挑濬白駒岡<lb/>
門等口原欲使水盡通流田皆涸出今見興化泰州等<lb/>
州縣積水尚多田仍淹沒民生甚屬苦累著行文總漕<lb/>
<pb n="KR4f0001_WYG_123-9b"/>
總河親往㑹勘將下河積水何故壅塞不能迅流應作<lb/>
何盡令歸海涸出民田之處一一詳閱議奏康熙三十<lb/>
六年十月十五日<lb/>
　　諭户部<lb/>
比年出師討㓂總為中外生民永圖休息故不惮軍興<lb/>
征繕之煩遠歷邊塞其一切飛芻輓粟皆動支正供額<lb/>
賦不使累及閭閻獨是大兵牧養馬匹及三次師行出<lb/>
入皆經山西地方縁邊各州縣衞所固屬勉力急公其<lb/>
<pb n="KR4f0001_WYG_123-10a"/>
餘諸郡雖非師旅所經亦有協辦轉輸行賫居送之事<lb/>
又該省歳屢不登穀價翔貴民間生計甚屬艱難朕乘<lb/>
輿頻臨目所親覩軫念殷切未嘗一日釋懷昨歳曽有<lb/>
諭㫖俟噶爾丹殄滅之後誕布徳音渙敷庥澤今寇氛<lb/>
盡滌邊境輯寧是宜格外加恩用綏黎庶康熙三十七<lb/>
年山西通省地丁銀米著一槩蠲免尔部移文該撫令<lb/>
遍飭所屬實心奉行家喻户曉務俾深山窮谷均霑朝<lb/>
廷徳惠儻或借端征派澤不下究事覺定行從重治罪<lb/>
<pb n="KR4f0001_WYG_123-10b"/>
尔部卽遵諭行特諭康熙三十六年十月十五日<lb/>
　　諭大學士伊桑阿阿蘭泰<lb/>
右衞屯駐禁軍原因噶爾丹之事預為之備也今噶爾<lb/>
丹之事已畢此兵仍令全駐則供給芻秣轉運維艱可<lb/>
留滿洲驍騎一千其蒙古分編佐領駐防之兵全行留<lb/>
駐此外䕶軍及驍騎火器營兵俱應調回四十九旗之<lb/>
貧乏蒙古有令沿邊居住者俱察出遣至右衞歸𨽻蒙<lb/>
古佐領下作為甲士此駐防禁軍應卽撤回抑候時氣<lb/>
<pb n="KR4f0001_WYG_123-11a"/>
和暖後撤尔等與議政大臣㑹議以聞康熙三十六年<lb/>
十月十七日<lb/>
　　諭方略館總裁大學士伊桑阿阿蘭泰王熙張玉<lb/>
　　　書李天馥吏部尚書熊賜履禮部尚書張英<lb/>
朕惟自古帝王御宇欲億兆永底於時雍必遐荒無間<lb/>
於聲敎故攘外乃以安内盪寇斯可寧人理則相因事<lb/>
非得已我國家肇造區夏混一車書功業懋昭聲靈遐<lb/>
暢朕纘承丕基孜孜圖治惟期海宇嚮化使世登熙皥<lb/>
<pb n="KR4f0001_WYG_123-11b"/>
時慶諴和乃厄魯特噶爾丹者恃其險遠輙肆跳梁藉<lb/>
喀爾喀搆怨為名擾我邊陲侵我内地屢經懲創而頑<lb/>
黠不悛疊布恩施而負固自若朕思邊徼一日弗寧則<lb/>
民生一日不靖與其每歳遠防曷若一勞永逸爰親總<lb/>
六師三臨絶塞踰越險阻衝冐炎寒深入不毛之域直<lb/>
窮大漠之鄉仰頼<lb/>
天<lb/>
地<lb/>
<pb n="KR4f0001_WYG_123-12a"/>
　祖宗之靈<lb/>
　社稷之福克殄巨憝掃清蟻聚寰海自此昇平人民得<lb/>
　以休息是用益切勵精勤求化理而諸臣咸謂進剿機<lb/>
　宜悉出朕躬指授一時稟命宻議罕傳諸路行師勞心<lb/>
　最乆若非宣付史館無以埀信將來再四懇陳勉從所<lb/>
　請於康熙三十六年八月二十二日開局纂修特命卿<lb/>
　為總裁官卿其督率在館諸臣次第詮訂資衆手之編<lb/>
　摩蕆三征之令典豈曰鋪揚簡冊用張撻伐之威庶㡬<lb/>
<pb n="KR4f0001_WYG_123-12b"/>
　昭示來兹不忘艱難之自卿其勉之欽哉故諭康熙三<lb/>
　十六年十二月二十二日<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻十六<lb/>
</p>
<p>
</p>
  </div>
</body>
</text>
</TEI>
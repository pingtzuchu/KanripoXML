<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_259-1a"/>
　欽定四庫全書<lb/>
聖祖仁皇帝御製文第三集巻三十一<lb/>
　　雜著<lb/>
　　古文評論<lb/>
　　　和帝<lb/>
　　　罷收鹽鐡詔<lb/>
　昭帝時舉四方賢良即言願罷鹽鐡官迨此時邊方寧<lb/>
　謐故毅然去之<lb/>
<pb n="KR4f0001_WYG_259-1b"/>
　　　求曹相國後詔<lb/>
　念舊酬勲繼絶舉廢詞意温藹詔㫖中極有風致者<lb/>
　　　選舉詔<lb/>
　漢選舉責成二千石刺史故得人為盛<lb/>
　　　舉賢良詔<lb/>
　和帝求賢諸詔綽有西漢風致<lb/>
　　　封班超詔<lb/>
　漢立功西域每求智勇之士置為都尉當時㝡稱得人<lb/>
<pb n="KR4f0001_WYG_259-2a"/>
亦由奬勵激賞之典重也<lb/>
　　蝗災罪已詔<lb/>
遇災引咎深自謙抑得詔令之體<lb/>
　　擇良吏詔<lb/>
周宣以雲漢為憂詩人羙之斯詔大意略同<lb/>
　　留諸王詔<lb/>
詔語雖簡深得友愛之義<lb/>
　　和熹鄧皇后<lb/>
<pb n="KR4f0001_WYG_259-2b"/>
　　詔河南尹豹等<lb/>
貴戚子弟迺國家肺腑股肱幼而不學長且面牆恃貴<lb/>
而驕恃富而侈職此故也此詔辭可謂深中情事矣<lb/>
　　殤帝<lb/>
　　勅司隸校尉部刺史<lb/>
痛言俗吏之弊最為嚴切<lb/>
　　安帝<lb/>
　　旱蝗詔<lb/>
<pb n="KR4f0001_WYG_259-3a"/>
民生疾苦豈可壅於上聞宜詔詞専及之<lb/>
　　霖雨傷稼詔<lb/>
國家徳意惟在有司實意奉行始無屯膏之弊<lb/>
　　申制度科品詔<lb/>
綺縠珠璣之侈濫及厮走與賈誼所論略同正京師以<lb/>
示四逺尤得風化之要<lb/>
　　順帝<lb/>
　　勅桂陽太守文礱<lb/>
<pb n="KR4f0001_WYG_259-3b"/>
封還大珠責以求媚非徒不貴異物亦以風勵㢘節<lb/>
　　桓帝<lb/>
　　災異詔<lb/>
酒醪足以糜榖西漢詔令每引以為戒亦貴粟之一端<lb/>
也<lb/>
　　竇融<lb/>
　　責譲隗囂書<lb/>
竇融早識成敗可謂智士始終一節不愧貞臣責囂以<lb/>
<pb n="KR4f0001_WYG_259-4a"/>
大義惜其不能聽從耳<lb/>
　　馬援<lb/>
　　與楊廣書<lb/>
委曲婉至動以天性之恩曉以君臣之義其激昂古宕<lb/>
處則龍門筆法也<lb/>
　　朱勃<lb/>
　　追訟馬援書<lb/>
馬伏波有佐命之功而未有顯過此書代為辨晰歸於<lb/>
<pb n="KR4f0001_WYG_259-4b"/>
賞功宥過意良厚矣<lb/>
　　班彪<lb/>
　　請太子諸王官屬䟽<lb/>
論豫教之道在於審所與居戒慎所習要言不煩<lb/>
　　乞優答北匈奴奏<lb/>
示以坦白得駕馭外藩之體<lb/>
　　王命論<lb/>
應天順人為一篇大指反覆徴引以暢其說文之極有<lb/>
<pb n="KR4f0001_WYG_259-5a"/>
光燄者<lb/>
　　桓譚<lb/>
　　上時政䟽<lb/>
定國是重夲業所謂政貴體要<lb/>
　　復上時政䟽<lb/>
光武時頗尚讖緯故桓譚極言之文亦剴直明切<lb/>
　　杜林<lb/>
　　論増科禁䟽<lb/>
<pb n="KR4f0001_WYG_259-5b"/>
寛禁網捐苛細正以扶進㢘潔奬成節概義實相因<lb/>
　　張純<lb/>
　　正昭穆䟽<lb/>
光武中興漢業以元帝為大宗别建四親廟盖以嗣繼<lb/>
統緒為重亦可以息後世紛紛之論矣<lb/>
　　鄭興<lb/>
　　日食䟽<lb/>
引春秋洪範以立言皆有根據<lb/>
<pb n="KR4f0001_WYG_259-6a"/>
　　陳元<lb/>
　　請立左氏䟽<lb/>
左氏傳博雅竒麗叙事擅古今之長公穀文亦多雋逸<lb/>
故三傳并傳學宫<lb/>
　　朱浮<lb/>
　　日食䟽<lb/>
古者吏道以久任為善有治績顯效則増秩賜金璽書<lb/>
褒羙時守令更代太煩故朱浮因日食言之<lb/>
<pb n="KR4f0001_WYG_259-6b"/>
　　與彭寵書<lb/>
諭以名義動以利害雄快勁直聳然可聽<lb/>
　　第五倫<lb/>
　　論竇氏䟽<lb/>
勲戚以謙慎為羙滿盈為戒第五倫所言不止國家防<lb/>
㣲之善道亦戚畹保家之明鑒也<lb/>
　　勸成風德䟽<lb/>
書稱明作有功惇大成裕惇大者政之體也明作者政<lb/>
<pb n="KR4f0001_WYG_259-7a"/>
之用也此篇論治以惇大為夲文亦簡切<lb/>
　　韋彪<lb/>
　　置官選職䟽<lb/>
登用大臣以公忠識量為重不在應對小慧簿書末節<lb/>
篇中獨暢此義<lb/>
　　孔僖<lb/>
　　上章帝自訟書<lb/>
孔僖所陳願開張聽聞即無逸皇自敬徳之意<lb/>
<pb n="KR4f0001_WYG_259-7b"/>
　　何敞<lb/>
　　諫用竇氏䟽<lb/>
指陳貴戚直言不諱非欲摧折之正欲保全之何敞於<lb/>
漢可謂忠矣<lb/>
　　徐防<lb/>
　　五經章句䟽<lb/>
漢時五經諸家各設博士故箋䟽之說有互相逕庭者<lb/>
至宋諸儒而統紀一矣宋儒羽翼經傳之功固自不朽<lb/>
<pb n="KR4f0001_WYG_259-8a"/>
　　魯恭<lb/>
　　諫盛夏斷獄䟽<lb/>
順時為治欽若之實况刑辟尤所當慎乎魯恭之言實<lb/>
與月令相發明<lb/>
　　魯丕<lb/>
　　舉賢良方正對䇿<lb/>
簡直修潔較西漢諸儒之文別為一格<lb/>
　　論經術䟽<lb/>
<pb n="KR4f0001_WYG_259-8b"/>
古人於經學守其師說如規矩權衡所以尊經也<lb/>
　　班固<lb/>
　　文帝紀賛<lb/>
賛纔二百餘字而文帝恭儉寛仁治功約略已盡固洵<lb/>
良史哉<lb/>
　　武帝紀賛<lb/>
歴叙武帝尊經好古制度禮文之事彬彬可觀矣結處<lb/>
義正辭勁可謂髙文老筆<lb/>
<pb n="KR4f0001_WYG_259-9a"/>
　　昭帝紀賛<lb/>
論事措意極其整暇有舂容大雅之致<lb/>
　　成帝紀賛<lb/>
叙述所聞用筆輕雋在論賛中又是一格<lb/>
　　諸侯王表序<lb/>
援引周秦論列漢世或詳或略極錯綜變化之致纚纚<lb/>
千言讀之惟恐其盡<lb/>
　　髙恵髙后文帝功臣表序<lb/>
<pb n="KR4f0001_WYG_259-9b"/>
於論議中引用前人撰著以成文史漢中多有此體<lb/>
　　外戚恩澤侯表序<lb/>
建官惟賢位事惟能矧通侯之爵乎此序逐段用意特<lb/>
見文心<lb/>
　　公孫𢎞卜式兒寛傳賛<lb/>
筆力矯健論次凡數十人絶不覺其煩重<lb/>
　　司馬遷傳賛<lb/>
立論雖駁史遷文之抑揚盡致猶大類其筆法<lb/>
<pb n="KR4f0001_WYG_259-10a"/>
　　公孫賀劉屈氂車千秋王訢楊敞蔡義陳萬年鄭<lb/>
　　　𢎞等傳賛<lb/>
鋪叙處如閒雲卷舒自成變態<lb/>
　　循吏傳序<lb/>
吏必夲經術以廣教化始能嘉恵元元登風俗於淳古<lb/>
此循吏之所以可貴也<lb/>
　　貨殖傳序<lb/>
洞見夲原語語鄭重有闗世道昌黎原道大意多出於<lb/>
<pb n="KR4f0001_WYG_259-10b"/>
此<lb/>
　　游俠傳序<lb/>
立言極其正大覺史遷之豔稱駮而不純矣<lb/>
　　西域傳賛<lb/>
每叚論叙中斡旋一二語遂覺神采飛動<lb/>
　　崔駰<lb/>
　　誡竇憲書<lb/>
忠告之意敦廹於中故見之書牘婉惻而周詳憲不知<lb/>
<pb n="KR4f0001_WYG_259-11a"/>
戒愚孰甚焉<lb/>
　　樊準<lb/>
　　勸興儒學䟽<lb/>
儒學之興莫甚於東漢至安帝時文教寖衰流風媮薄<lb/>
矣此可謂匡時之論<lb/>
　　陳忠<lb/>
　　論喪服䟽<lb/>
典質不飾嚴慄之色溢於簡冊<lb/>
<pb n="KR4f0001_WYG_259-11b"/>
　　容諫䟽<lb/>
叙述古人雖爾繁稱遠引然用意深至彌覺欵曲<lb/>
　　言中使䟽<lb/>
古穆之氣樸直之辭<lb/>
　　翟酺<lb/>
　　諫外戚䟽<lb/>
明而切簡而健自是灼見夲原之論<lb/>
　　虞詡<lb/>
<pb n="KR4f0001_WYG_259-12a"/>
　　請復三郡䟽<lb/>
黝然有古光持論亦復精警<lb/>
　　左雄<lb/>
　　上順帝陳吏事䟽<lb/>
守長於民最親賢否闗閭閻休戚䟽中徴引極為典切<lb/>
　　郎顗<lb/>
　　上災異封事<lb/>
造語精核故不厭其繁縟<lb/>
<pb n="KR4f0001_WYG_259-12b"/>
　　劉梁<lb/>
　　辨和同論<lb/>
博考往籍斷以正義和同之介較若白黒矣<lb/>
　　李固<lb/>
　　災異䇿對<lb/>
意愈婉而氣愈直讜論碩辭可刋金石<lb/>
　　陳事䟽<lb/>
老成卓偉之言自爾伉正<lb/>
<pb n="KR4f0001_WYG_259-13a"/>
　　援日南議<lb/>
萬里赴援既言其失又能䇿畫方略條論井然謀國之<lb/>
忠何其懇到也<lb/>
　　皇甫規<lb/>
　　舉賢良方正對䇿<lb/>
披瀝直陳於對䇿中尤為竒特<lb/>
　　陳蕃<lb/>
　　諫封賞内寵䟽<lb/>
<pb n="KR4f0001_WYG_259-13b"/>
勁爽峭利之中自有沉摯深厚之氣<lb/>
　　劉瑜<lb/>
　　陳事書<lb/>
條析當時之弊極盡情致文亦波折古宕<lb/>
　　劉陶<lb/>
　　鑄錢議<lb/>
因鑄冶而及農殖真知夲之論<lb/>
　　張敞<lb/>
<pb n="KR4f0001_WYG_259-14a"/>
　　上王暢奏記<lb/>
用刑不如行恩求姦未若禮賢洵為精義名言<lb/>
　　傅爕<lb/>
　　請誅中官䟽<lb/>
慷慨上書情最真至<lb/>
　　蔡邕<lb/>
　　上靈帝封事<lb/>
湛深經術曉達時務封事之佳者<lb/>
<pb n="KR4f0001_WYG_259-14b"/>
　　幽兾刺史久闕䟽<lb/>
言議勁正文氣紆徐<lb/>
　　諫伐鮮卑議<lb/>
引据多於論斷然具有精理碩畫<lb/>
　　司空文烈侯楊公碑<lb/>
言能舉其大者故筆力超渾<lb/>
　　郭有道碑文<lb/>
藻腴流利已開晉魏六朝之風然西京矩矱猶存也<lb/>
<pb n="KR4f0001_WYG_259-15a"/>
　　文範先生陳仲弓銘<lb/>
華而不縟故淵穆之氣浩乎無涯<lb/>
　　鄭康成<lb/>
　　詩譜序<lb/>
論詩之正變獨為眀審<lb/>
　　孔融<lb/>
　　肉刑議<lb/>
義有根據語無泛設<lb/>
<pb n="KR4f0001_WYG_259-15b"/>
　　告髙密縣教<lb/>
盛事佳文故自可傳<lb/>
　　應劭<lb/>
　　上漢儀䟽<lb/>
仿仲舒春秋决獄之義刪定律令以為漢儀是有闗係<lb/>
文字<lb/>
　　陳琳<lb/>
　　為袁紹檄豫州<lb/>
<pb n="KR4f0001_WYG_259-16a"/>
　筆嚴霜雪氣激風霆不僅以辭采見長<lb/>
　　　為袁紹與公孫瓉書<lb/>
　立格修整遣言古茂當從呂相絶秦書得來<lb/>
　　　臧洪<lb/>
　　　報陳琳書<lb/>
　深情溢於簡牘故音節琅然<lb/>
　<lb/>
　<lb/>
<pb n="KR4f0001_WYG_259-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集卷三十一<lb/>
</p>
<p>
</p>
  </div>
</body>
</text>
</TEI>
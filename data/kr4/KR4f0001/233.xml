<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_233-1a"/>
　欽定四庫全書<lb/>
聖祖仁皇帝御製文第三集巻十八<lb/>
　　勅諭<lb/>
　　　諭户部<lb/>
　自古人臣事君必令民生疾苦具以上聞勸善懲惡屏<lb/>
　絶私黨以愛民弭盜革除惡習敦厚風俗為務前張伯<lb/>
　行奏稱務期家給人足仰報君恩今未及一年而遽云<lb/>
　給足毋乃文飾太過乎嘗聞人多稱張伯行操守好又<lb/>
<pb n="KR4f0001_WYG_233-1b"/>
　聞江浙地方强盜竊賊紛紛叢集鄉紳兵民甚屬不安<lb/>
　更聞今嵗錢糧未清虧欠甚多又糧船遲誤米色不堪<lb/>
　昔朕南巡時米價較今甚賤且竝無災祲猶慮小民窮<lb/>
　苦屢頒諭㫖今盜賊滋蔓該撫反稱給足者無非掩飾<lb/>
　前言耳未必於小民實有利益也嗣後毋得如此虚詞<lb/>
　矜譽凡事必速行完結敦風厚俗弭盜安民催儹糧船<lb/>
　清理錢糧以圖報効該部其嚴飭之康熙五十年十月<lb/>
　初一日<lb/>
<pb n="KR4f0001_WYG_233-2a"/>
　　諭户部<lb/>
朕誕膺大統撫育寰區夙夜孜孜不自暇逸凡以為民<lb/>
也勤圖利濟休養安全即無水旱之虞時布寛仁之政<lb/>
蠲租除賦務使遐方率土無不均沾或値雨暘偶愆出<lb/>
帑發粟多方賑䘏其有益於吾民者靡弗備舉而亟行<lb/>
之朕慇懇周詳之至意前四十九年所頒諭㫖申晰甚<lb/>
明原欲將五十年天下錢糧通行蠲免以諸臣集議恐<lb/>
需用兵餉撥解之際兵民驛遞益致煩苦故自五十年<lb/>
<pb n="KR4f0001_WYG_233-2b"/>
為始三年之内全免一週除將直𨽻奉天等九直省康<lb/>
熙五十年地丁錢糧一概蠲免及歷年舊欠錢糧一併<lb/>
免徵外山西河南陜西甘肅湖北湖南各撫屬除漕項<lb/>
外五十一年應徵地畝銀共捌百四拾萬四千兩有竒<lb/>
人丁銀共一百二十萬捌千一百兩有竒著察明全免<lb/>
竝歷年舊欠共五拾四萬一千三百兩有竒亦俱著免<lb/>
徵其五十二年應蠲省分至期候㫖行民間舊欠既經<lb/>
豁免嗣後毎年額徵錢糧務如數全完儻完不及額或<lb/>
<pb n="KR4f0001_WYG_233-3a"/>
有虧空託稱民欠即責令督撫以下官員償補仍從重<lb/>
治罪該督撫湏實心力行期副朕惓惓愛民之意如有<lb/>
指稱事故侵欺科派事發之日必嚴行究治諭㫖到日<lb/>
徧示城郭鄉村深山窮谷咸使知悉尔部即遵諭行特<lb/>
諭康熙五十年十月初三日<lb/>
　　諭大學士温達陳廷敬蕭永藻等<lb/>
臺灣總兵官員缺殊屬緊要開列總兵官内一應調補<lb/>
之人著問九卿其福建省官員亦遣人往問大學士李<lb/>
<pb n="KR4f0001_WYG_233-3b"/>
光地并曉諭福建總督等將伊省武官内好者即行薦<lb/>
舉勿致隐漏如果據實具奏則福建省官員懼賢否必<lb/>
能直達皆勉力相率為好官矣福建地方遥逺因朕不<lb/>
得親臨故優劣未能即知如藍理兇惡盈滿聞而褫革<lb/>
之儻當伊罪未著之前先行罷黜於地方豈不大有裨<lb/>
益耶定海總兵呉郡居官甚優實心効力武官内允為<lb/>
苐一今代攝江南提督事務江南人亦皆稱道此人不<lb/>
可調補臺灣朕欲留俟要處提督用之餘著于列名人<lb/>
<pb n="KR4f0001_WYG_233-4a"/>
内舉奏康熙五十年十月初九日<lb/>
　　諭大學士温達李光地蕭永藻<lb/>
直省生員舉人增額既多赴考者較前倍衆分校官不<lb/>
將巻子全閲但檢意中之人及有關節巻子呈正副主<lb/>
考而主考亦止將分校官所呈巻子分别取中是以真<lb/>
材屈阨今科赴考者俱嘖有怨言謂好文被房官埋沒<lb/>
竟不呈送主考此皆主考官不能將巻子全閲之故也<lb/>
即今朕之記性雖不及上哲猶可為中資如一日閱時<lb/>
<pb n="KR4f0001_WYG_233-4b"/>
文百萹亦不能首尾全記主考官於數日之内閱巻㡬<lb/>
千定其次苐不過隨手出序而已未必得當也此特因<lb/>
出榜之期太近故耳如將出榜之期多展數日則主考<lb/>
得以盡閱巻子不致真材有遺珠之歎矣尔䓁問九卿<lb/>
具奏康熙五十年十月初九日<lb/>
　　諭禮部<lb/>
朕統御寰區撫綏萬國中外一體保育維殷惟期遐邇<lb/>
咸寕共享昇平之福至於藩邦有能仰體此心修明厥<lb/>
<pb n="KR4f0001_WYG_233-5a"/>
職者朕尤加意優待之兹朝鮮國王李焞自襲爵以來<lb/>
愼守封圻恪循儀度嵗時貢獻方物克殫悃忱四十餘<lb/>
年未嘗少懈其國中之事稍有關係者必奏明仰請定<lb/>
奪罔敢隐諱毎於欽差人員竭盡小心倍加敬禮且撫<lb/>
恤國人善於愛養所屬靡不恱服朕用是深為嘉美既<lb/>
嘗曲示恩誼而値彼地饑饉又自海洋運米賑濟故舉<lb/>
國人衆至今猶深感戴朝鮮貢獻朕屢加裁減以至甚<lb/>
輕但國小地隘其年例貢物内有白金一千兩紅豹皮<lb/>
<pb n="KR4f0001_WYG_233-5b"/>
一百四十二張猶恐艱於備辦嗣後將此二項永停貢<lb/>
獻又聞朝鮮國使沿途館舍盡皆傾圮難以止宿歷年<lb/>
進貢奏事人員甚為勞瘁著令各該地方官作速修葺<lb/>
堅固用副朕加恵逺人至意尔部即遵諭行特諭康熙<lb/>
五十年十月二十三日<lb/>
　　諭内閣<lb/>
天壇大祭朕親行禮曾有諭㫖嗣因朕躬少有違和大<lb/>
臣等再三奏阻故下㫖遣大臣恭代朕則照常齋戒這<lb/>
<pb n="KR4f0001_WYG_233-6a"/>
兩日體中安好如常更無可疑朕思天壇必親祭方展<lb/>
誠心朕仍親詣行禮大臣等不知朕意或又行奏阻朕<lb/>
今年已六十即或行禮少遲兩傍人少為扶助亦可也<lb/>
其速行傳諭康熙五十年十一月初十日<lb/>
　　諭内閣<lb/>
任丘文安地勢低窪素係積水之區朕所深悉因地勢<lb/>
處兩大河之間區處無策故令將苑家口之南數百里<lb/>
堤岸保固自滹沱等河至子牙河之北數百里堤岸亦<lb/>
<pb n="KR4f0001_WYG_233-6b"/>
加保固或任丘文安值雨水連綿所積之水髙於河水<lb/>
則將堤開放引水入河其河水髙時聼其自落此理之<lb/>
所必然也至異常水患非但兩河之間不可逆料即髙<lb/>
阜之地豈遂可恃今値無事之時毁拆民間田廬墳墓<lb/>
挑濬河道建築堤閘以疲民力虚費錢糧是斷然不可<lb/>
者又奏稱宣府白溝諸河之水匯於茅兒灣經保定縣<lb/>
達於苑家口等語附近宣化府之河山西大同左衛馬<lb/>
邑等處甚多俱係沙流㑹於蔚州之桑乾遂成渾河永<lb/>
<pb n="KR4f0001_WYG_233-7a"/>
定河其所稱諸水不知從何地越過永定河六里河淶<lb/>
水易水數重河道而突至保定縣耶况永定河身俱係<lb/>
沙土其通塞在於俄頃若必欲清理本源挑濬河道即<lb/>
竭盡直𨽻民力亦斷不能也樊紹祚不諳河務地勢冐<lb/>
昧生事混亂具奏不合其申飭之康熙五十年十一月<lb/>
二十八日<lb/>
　　諭户部等衙門<lb/>
這口外民内有在本處納糧者亦有不納糧者其本處<lb/>
<pb n="KR4f0001_WYG_233-7b"/>
納糧與否不過憑伊口説竝未行文本處查明無有確<lb/>
據是必詳查本處方知也現今所查十有餘萬民去來<lb/>
無定此番行查之後還不知續來多少回去多少將伊<lb/>
䓁盡行逐回原籍可憐窮民棲止無地若聼其閑住不<lb/>
納錢糧如許人民似又未可至殺虎口等處守備千總<lb/>
把總等交與遥管頗難稽查湏特設副將同知方好管<lb/>
轄自何溝起至何溝止副將同知各一員又自何溝起<lb/>
至何溝止副將同知各一員如令種地納糧其一切錢<lb/>
<pb n="KR4f0001_WYG_233-8a"/>
糧詞訟人命事件著同知料理捕盜事件著副將料理<lb/>
庶得明白這所奏未詳著再行確議以聞康熙五十年<lb/>
十二月十二日<lb/>
　　諭大學士温達等<lb/>
朕理事年久看得人命並審擬事件要期當乎理而已<lb/>
今陳汝咸條陳請照宋時洗冤録較定畫一屍格除鎗<lb/>
刀弓箭銅鐵䓁器外木棍䓁物俱不作兇器䓁語夫人<lb/>
命事件將拳毆脚踢木棍毆打致死者酌其兇器之輕<lb/>
<pb n="KR4f0001_WYG_233-8b"/>
重以定罪之輕重則事必致紊亂矣如針乃至微之物<lb/>
以針刺死者豈可因針非殺人兇器遂免其罪乎孟子<lb/>
云可使制梃以撻秦楚之堅甲利兵由此觀之木棍亦<lb/>
兇器也著問九卿康熙五十年十二月十三日<lb/>
　　諭禮部<lb/>
近見直隸各省創建寺廟者甚多建造寺廟則佔踞百<lb/>
姓田廬既成之後愚民又為僧道日用湊集銀錢購買<lb/>
貧人田地給與以致民田漸少且游民充為僧道窩藏<lb/>
<pb n="KR4f0001_WYG_233-9a"/>
逃亡罪犯行事不法者甚多實擾亂地方大無益於民<lb/>
生者也著各省督撫及地方官除原有寺廟外其創建<lb/>
增修永行禁止康熙五十年十二月十五日<lb/>
　詔<lb/>
　　恩詔<lb/>
朕為天下生民主宵旰勤勞勵精圖治凡國家之休戚<lb/>
閭閻之樂利晷刻之間無不注意於此天下之大兆民<lb/>
之衆朕誰欺欺天乎至今四十餘載親歷饑饉者不知<lb/>
<pb n="KR4f0001_WYG_233-9b"/>
其幾南北用兵者不知其㡬人心向背者不知其幾天<lb/>
變地震者不知其㡬自責凉徳不能撫育履氷臨淵兢<lb/>
業惟守仰賴<lb/>
上天眷佑<lb/>
祖宗厚德幸生創業未久之際方免墜失今海㝢昇平<lb/>
年嵗稍和生民俱已樂業邇來諸王大小臣工士庶因<lb/>
朕五旬輿情肫切屢請加上尊號朕堅意固辭不允所<lb/>
請葢朕不以名譽稱揚為尚惟以海内富庶為心是以<lb/>
<pb n="KR4f0001_WYG_233-10a"/>
　屢蠲賦役頻省刑罰總欲使老安少懷風俗淳厚漸㡬<lb/>
　於康乂隆平之治近因淮黄告成乃東南要務再授方<lb/>
　略望有善後朕不辭勞瘁親往閱視見畿輔山左江浙<lb/>
　等省耆老人民俱中心愛戴雖童穉亦咸歡欣瞻仰是<lb/>
　知民心皆一用是益深軫念視切如傷所以星夜回鑾<lb/>
　兹特大沛𢎞㤙普施遐邇庶幾民生咸登壽域和協徧<lb/>
　滿寰區所有應行事例開列於後於戲安民則惠益𢎞<lb/>
　逮下之㤙御衆以寛聿溥好生之德布告天下咸使聞<lb/>
<pb n="KR4f0001_WYG_233-10b"/>
　知康熙四十二年三月十八日<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集巻十八<lb/>
</p>
<p>
</p>
  </div>
</body>
</text>
</TEI>
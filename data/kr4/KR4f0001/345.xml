<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_345-1a"/>
　欽定四庫全書<lb/>
聖祖仁皇帝御製文第四集巻二十二<lb/>
　　序<lb/>
　　　御選唐詩序<lb/>
　古者六藝之事皆所以㴠養性情而為道徳之助也而<lb/>
　從容諷詠感人最深者莫近於詩故虞廷典樂依永和<lb/>
　聲帝親命焉成周時六義領在樂官而為教學之先務<lb/>
　自三百篇降及漢魏六朝體製遞増至唐而大備故言<lb/>
<pb n="KR4f0001_WYG_345-1b"/>
　詩者以唐為法其時選本如河嶽英靈中興間氣御覽<lb/>
　才調諸集其所収擇各有意指而觀者每有不徧不該<lb/>
　之歎朕萬幾餘暇留意篇什廣搜博採已刻全唐詩集<lb/>
　而自曩昔披覽嘗取其尤者彚為一編古風近體各以<lb/>
　類相從計三十二巻盖討索貴於詳備而用以吟咏性<lb/>
　情則當挹其精華而潄其芳潤每當臨朝聼政廵行獮<lb/>
　狩之餘展巻留連未嘗不悠然而有得也因命儒臣依<lb/>
　次編注朕親加考訂一字一句必溯其源流條分縷析<lb/>
<pb n="KR4f0001_WYG_345-2a"/>
其有徴引訛誤及脫漏者隨諭改定逾嵗告成因付開<lb/>
雕以示後學孔子曰温柔敦厚詩教也是編所取雖風<lb/>
格不一而皆以温柔敦厚為宗其憂思感憤倩麗纎巧<lb/>
之作雖工不録使覽者得宣志逹情以範於和平盖亦<lb/>
用古人以正聲感人之義記有之君子在車則聞鑾和<lb/>
之音行則鳴珮玉是以非辟之心無自而入也審此而<lb/>
朕之寄意於詩與刋布是編之指俱可得而見矣是為<lb/>
序<lb/>
<pb n="KR4f0001_WYG_345-2b"/>
　　康熙字典序<lb/>
易傳曰上古結繩而治後世聖人易之以書契百官以<lb/>
治萬民以察周官外史掌逹書名於四方保氏養國子<lb/>
教以六書而考文列於三重盖以其為萬事百物之統<lb/>
紀而足以助流政教也古文篆𨽻隨世遞變至漢許氏<lb/>
始有說文然重義而略於音故世謂漢儒識文字而不<lb/>
識子母江左之儒識四聲而不識七音七音之傳肇自<lb/>
西域以三十六字為母從為四聲横為七音而後天下<lb/>
<pb n="KR4f0001_WYG_345-3a"/>
之聲總於是焉嘗考管子之書所載五方之民其聲之<lb/>
清濁髙下各象其川原泉壤淺深廣狹而生故於五音<lb/>
必有所偏得則能全備七音者鮮矣此歴代相傳取音<lb/>
者所以不能較若畫一也自說文以後字書善者於梁<lb/>
則玉篇於唐則廣韻於宋則集韻於金則五音集韻於<lb/>
元則韻㑹於明則洪武正韻皆流通當世衣被後學其<lb/>
傳而未甚顯者尚數十百家當其編輯皆自謂毫髪無<lb/>
憾而後儒推論輙多同異或所収之字繁省失中或所<lb/>
<pb n="KR4f0001_WYG_345-3b"/>
引之書濫踈無凖或字有數義而不詳或音有數切而<lb/>
不備曽無善兼羙具可奉為典常而不易者朕每念經<lb/>
傳至博音義繁賾據一人之見守一家之說未必能㑹<lb/>
通㒺缺也爰命儒臣悉取舊籍次第排纂切音觧義一<lb/>
本說文玉篇兼用廣韻集韻韻㑹正韻其餘字書一音<lb/>
一義之可採者靡有遺逸至諸書引證未備者則自經<lb/>
史百子以及漢晉唐宋元明以來詩人文士所述莫不<lb/>
旁羅博證使有依據然後古今形體之辨方言聲氣之<lb/>
<pb n="KR4f0001_WYG_345-4a"/>
殊部分班列開卷了然無一義之不詳一音之不備矣<lb/>
凡五閱歳而其書始成命曰字典於以昭同文之治俾<lb/>
承學稽古者得以備知文字之源流而官府吏民亦有<lb/>
所遵守焉是為序<lb/>
　　月令輯要序<lb/>
古者於明堂之中施十二月之令本堯典授時之意而<lb/>
推廣之今所傳大戴禮夏小正篇小戴禮月令篇三代<lb/>
之遺文大略可見矣月令雖出吕覽而蔡邕次其章句<lb/>
<pb n="KR4f0001_WYG_345-4b"/>
孔頴逹定其正義推明周公品制列之於經漢晋而下<lb/>
若四民月令四時纂要以及千金錦帶嵗華紀麗嵗時<lb/>
雜記諸書代有撰述未覩賅備前眀之季馮應京戴任<lb/>
始輯月令廣義二十四巻為士庻通用觀其原本經訓<lb/>
推衍義類用意亦云勤矣顧其採摭既多蕪累間出爰<lb/>
命儒臣重加編緝次第呈覽親為裁定正譌芟複一歸<lb/>
雅馴别起義例補所未備博觀約取務合於體要而切<lb/>
於實用庻幾古者明堂月令之遺式矣書成名曰月令<lb/>
<pb n="KR4f0001_WYG_345-5a"/>
輯要舊本圖說并為釐正列諸巻端因天時而課治功<lb/>
察物候以盡人事自國家政典下逮甿庻作息均可参<lb/>
騐而閎覽博物之學亦於是乎有取焉由今而後言紀<lb/>
時之書者其必以此為權輿也夫<lb/>
　　周易折中序<lb/>
易學之廣大悉備秦漢而後無復得其精微矣至有宋<lb/>
以來周卲程張闡發其奥惟朱子兼象數天理違衆而<lb/>
定之五百餘年無復同異宋元明至於我朝因先儒已<lb/>
<pb n="KR4f0001_WYG_345-5b"/>
發之微㫖或有妄叅已見漸至啟後人之疑朕自弱齡<lb/>
留心經義五十餘年未嘗少輟但知諸書大全之駁雜<lb/>
奈非專經之純熟深知大學士李光地素學有本易理<lb/>
精詳特命修周易折中上律河洛之本末下及衆儒之<lb/>
考定與持論之不可易者折中而取之越二寒暑甲夜<lb/>
披覽隻字片句斟酌無遺康熙五十四年春告成而傳<lb/>
之天下後世能以正學為事者自有所見歟<lb/>
　　春秋傳說彚纂序<lb/>
<pb n="KR4f0001_WYG_345-6a"/>
六經皆孔聖刪述而孟子特言孔子作春秋左氏公羊<lb/>
榖梁三家各述所聞以為傳門弟子各衍其師說末流<lb/>
益紛以一字為褒貶以變例為賞罰微言既絶大義弗<lb/>
彰至於災祥䜟緯之學興而更趨於恠僻程子所謂炳<lb/>
若日星者不因此而反晦乎迨宋胡安國進春秋解義<lb/>
明代立於學官用以貢舉取士於是四傳並行宗其說<lb/>
者率多穿鑿附㑹去經義逾逺朕於春秋獨服膺朱子<lb/>
之論朱子曰春秋明道正誼據實書事使人觀之以為<lb/>
<pb n="KR4f0001_WYG_345-6b"/>
鑒戒書名書爵亦無意義此言真有得者而惜乎朱子<lb/>
未有成書也朕恐世之學者牽於支離之說而莫能悟<lb/>
特命大學士王掞纂輯是書以四傳為主其有舛於經<lb/>
者刪之以集說為輔其有畔於傳者勿録書成凡若干<lb/>
巻名之曰傳說彚纂夫春秋之作以㳺夏之賢不能贊<lb/>
一詞司馬遷稱七十子之徒口授其傳指而人人異端<lb/>
當時已無定論後之諸儒欲於千百年後懸斷聖人筆<lb/>
削之㫖不亦難乎是書之輯亦惟擇其言之當於理者<lb/>
<pb n="KR4f0001_WYG_345-7a"/>
雖不敢謂深於春秋而辨之詳取之慎於屬詞比事之<lb/>
教或有資焉是為序<lb/>
　　福建總督范承謨畫壁集序<lb/>
朕惟帝王教化首重名節所以維繋人心扶樹綱紀也<lb/>
古人臣以身事主守土膺疆或遇蝥賊潜生豺狼勃起<lb/>
則捐軀矢志取義成仁而其激烈慷慨之氣間發為文<lb/>
辭雖質直無華後世論錄終有不可冺滅者以其出於<lb/>
忠義之誠本乎性情之正也福建總督范承謨名臣之<lb/>
<pb n="KR4f0001_WYG_345-7b"/>
子授節閩海方值逆監盗兵偏隅煽焰籌略未展横罹<lb/>
幽縶閱三寒暑貞操彌堅故其皭然不滓之志縈紆鬱<lb/>
屈無所攄露乃以墻壁為書牋以桴薪為筆墨題分甲<lb/>
乙字辨衡從日月既深篇章漸積名曰畫壁記實也卒<lb/>
能終始不撓歸於正命若承謨者可謂冒白刃而不疑<lb/>
守丹心而自信者矣夫以茹荼含檗之餘每念不忘君<lb/>
父故詩文不必盡合於古之作者而浩然之氣流行充<lb/>
溢當其胷填聲咽髪植風生土塊灰丸同於利劍禿毫<lb/>
<pb n="KR4f0001_WYG_345-8a"/>
　斷梗等比霜矛寫忠孝之性靈奪奸凶之殘魄是又豈<lb/>
　刻雕藻繢塗飾虚浮者之所能及乎自三逆殄滅寰宇<lb/>
　謐寧䘏典頻加恩綸屢降固已延賞後昆光賁泉壤矣<lb/>
　兹特允其子時崇所請復為序其存稿盖善善欲長春<lb/>
　秋之義弁章特錫數出非常庻幾追妥忠魂亦以風厲<lb/>
　臣節焉<lb/>
　<lb/>
　<lb/>
<pb n="KR4f0001_WYG_345-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_239-1a"/>
　欽定四庫全書<lb/>
聖祖仁皇帝御製文第三集巻二十一<lb/>
　　序<lb/>
　　　資治通鑑綱目全書序<lb/>
　朕惟自古帝王言動必記而史事以興顧周禮外史所<lb/>
　掌巻帙寖繁即紀傳亦異千百年來㣲言大義昭掲天<lb/>
　壤必以尼山筆削為斷所從來尚矣粤自龍門而降累<lb/>
　朝國乗體製略同涑水司馬氏易分類為合編葢猶左<lb/>
<pb n="KR4f0001_WYG_239-1b"/>
　氏法也紫陽朱子特起而振舉之綱以提要目以備詳<lb/>
　嵗時列於上而天統明章程繫於下而人紀立増損精<lb/>
　切予奪謹嚴庶㡬春秋大居正之宗指與雖其間事例<lb/>
　櫽括稍有脫誤大都門人一時采輯之過實非晦菴夲<lb/>
　意也自時厥後有前編有外紀有大紀續編以及考證<lb/>
　集覽發明質寔之類諸家論著不一而足要皆商確折<lb/>
　𠂻互相叅訂明儒陳仁錫裒集而剞劂之不可謂非先<lb/>
　哲之功臣也朕㡬務之暇留神披閲博稽詳考纖悉靡<lb/>
<pb n="KR4f0001_WYG_239-2a"/>
遺取義必抉其精徴辭必捜其奥析疑正陋釐異闡幽<lb/>
務期法戒昭彰質文融貫前後所著論斷凡百有餘首<lb/>
兹允諸臣請並以付梓頒布宇内俾士子流傳誦習開<lb/>
巻瞭然不特天人理欲之㣲古今治忽之故一一臚如<lb/>
指掌即子朱子祖述宣尼維持世教之苦𠂻並可潛孚<lb/>
黙契於數千載之下是則朕敦崇古學作新烝民之至<lb/>
意也爰叙述以冠篇端用昭示於無窮焉<lb/>
　　佩文韻府序<lb/>
<pb n="KR4f0001_WYG_239-2b"/>
朕萬㡬在御日昃宵分未遑自逸時當燕閒不輟問學<lb/>
羣經子史誦其文而晰其義矣以至百家之書凡可以<lb/>
裨世教勵民風者修眀補正罔使闕遺甞謂韻府羣玉<lb/>
五車韻瑞諸書事繫於字字統於韻稽古者近而取之<lb/>
約而能博是書之作誠不為無所見也然其為書簡而<lb/>
不詳略而不備且引據多誤朕每致意焉欲博稽衆籍<lb/>
著為全書爰於康熈四十三年夏六月朕與内直翰林<lb/>
諸臣親加考訂證其訛舛増其脱漏或有某經某史所<lb/>
<pb n="KR4f0001_WYG_239-3a"/>
載某字某事未備者朕復時時面諭一一増録漸次成<lb/>
帙猶以故實或未極博於十月復命閣部大臣更加蒐<lb/>
采以裒益之既有原夲増夲又有内増外増將付剞劂<lb/>
矣名曰佩文韻府隨於十二月開局武英殿集翰林諸<lb/>
臣合併詳勘逐日進覽旋授梓人於五十年十月全書<lb/>
告成共一百零六卷一萬八千餘頁囊括古今網羅鉅<lb/>
細韻學之盛未有過於此書者也書成諸臣請序朕念<lb/>
自初至今經八年矣歴寒暑之久積嵗月之勤朕於此<lb/>
<pb n="KR4f0001_WYG_239-3b"/>
書政事之暇未嘗惜一日之勞也朕又嘗諭諸臣從來<lb/>
著一大書非數十年之功不能成今數年以來所成大<lb/>
部書凡十有餘種若非合衆人之力豈能刻期告竣故<lb/>
凡先後預事諸臣皆命列名其中兹序佩文韻府因備<lb/>
記編撰之始末遂及修集諸書之大指以見成書之不<lb/>
易如此<lb/>
　　淵鑑類函序<lb/>
朕㡬務餘暇博渉藝林每覧一書必盡其全帙沉潛徃<lb/>
<pb n="KR4f0001_WYG_239-4a"/>
復既得其始終條理精義之所存而文句英華亦常讀<lb/>
之矣嘗謂古人政事文章雖出於二然文章以言理政<lb/>
事則理之發邇而見遠者也豈僅以其區區文句之間<lb/>
而可以自命為學術乎自六朝乃有類書而尤盛於唐<lb/>
此豈非求之文句之間者哉雖然理之所寓於斯萃焉<lb/>
弗可廢也昔者孔子之繫易也曰方以類聚又曰夲乎<lb/>
天者親上夲乎地者親下則各從其類也於諸卦則曰<lb/>
其稱名也小其取類也大葢以天下古今事物之理畢<lb/>
<pb n="KR4f0001_WYG_239-4b"/>
具於易而易之為書因理象物因物徴辭以斷天下之<lb/>
疑而成天下之務者各從其類以明之然則類書之作<lb/>
其亦不違於聖人立言之意歟書之最著者藝文類聚<lb/>
北堂書鈔初學記白帖杜氏通典宋明以來撰者寖廣<lb/>
若博而不繁簡而能覈者抑亦鮮矣獨俞安期唐類函<lb/>
頗稱詳括大抵祖述歐陽詢之類聚稍刪存書鈔初學<lb/>
記白帖通典而附益之安期明人也而曰唐類函者以<lb/>
其皆唐輯也既缺宋以來書而唐以前亦有脱漏者爰<lb/>
<pb n="KR4f0001_WYG_239-5a"/>
命儒臣逖稽旁捜泝洄徃籍網羅近代増其所無詳其<lb/>
所略叅伍錯綜以摛其異探賾索隠以約其同要之不<lb/>
離乎以類相從而類始備焉書成計四百五十卷夫自<lb/>
有類書迄於今千有餘年而集其大成可不謂斯文之<lb/>
少補乎學者或未能盡讀天下之書觀於此而得其大<lb/>
凡因以求盡其始終條理精義之所存其於格物致知<lb/>
之功修辭立誠之事為益匪淺尠矣<lb/>
　　歴代賦彚序<lb/>
<pb n="KR4f0001_WYG_239-5b"/>
賦者六義之一也風雅頌興賦比六者而賦居興比之<lb/>
中葢其敷陳事理抒寫物情興比不得並焉故賦之於<lb/>
詩功尤為獨多由是以來興比不能單行而賦遂繼詩<lb/>
之後卓然自見於世故曰賦者古詩之流也班固又謂<lb/>
登髙能賦可以為大夫言感物造端材智深羙可以與<lb/>
國政事故可以為列大夫也是則賦之於詩具其一體<lb/>
及其閎肆漫衍與詩並行而其事可通於用人書曰敷<lb/>
奏以言夫敷奏者有近乎賦之義使堯舜而在今日亦<lb/>
<pb n="KR4f0001_WYG_239-6a"/>
所不廢則豈非文章之可貴者哉朕嘗於㡬務之暇博<lb/>
觀典籍見古者諸侯卿大夫交接鄰國時稱詩以喻志<lb/>
不必其所自作皆謂之賦如晉公子重耳賦六月魯文<lb/>
公賦菁菁者莪鄭穆公賦鴻雁魯穆叔賦祁父之類皆<lb/>
取古詩歌之以喻其志即詠吟之遺音得心意之所存<lb/>
使聞之者足以感發興起而因以明其如相告語之情<lb/>
猶之敷布其義而直陳之故謂之賦也春秋之後聘問<lb/>
詠歌不行於列國於是羈臣志士自言其情而賦乃作<lb/>
<pb n="KR4f0001_WYG_239-6b"/>
焉其始創自荀况宦遊於楚作為五賦楚臣屈原乃作<lb/>
離騷後人尊之為經而班固以為屈原作賦以諷諭則<lb/>
巳名其為賦矣其後宋玉唐勒皆競為之漢興賈誼枚<lb/>
乗司馬相如揚雄張衡之流製作尤盛三國兩晉以逮<lb/>
六朝變而為排至於唐宋變而為律又變而為文而唐<lb/>
宋則用以取士其時名臣偉人徃徃多出其中迨及元<lb/>
而始不列於科目朕以其不可盡廢也間嘗以是求天<lb/>
下之才故命詞臣考稽古昔蒐采缺逸都為一集親加<lb/>
<pb n="KR4f0001_WYG_239-7a"/>
鑒定令校刋焉為叙其源流興罷之故以示天下使凡<lb/>
為學者知朕意云康熈四十五年三月二十日<lb/>
　　清涼山新志序<lb/>
朕惟清涼山古稱文殊大士演教之區也兹山聳峙於<lb/>
鴈門雲中之表接恒嶽而俯滹沱横臨朔塞藩屏京畿<lb/>
其地風勁而高寒層氷結於隂巖積雪留於炎夏故名<lb/>
清涼然地雖寒而嘉木芳草䝉茸山谷稱靈異焉五峰<lb/>
竦立上矗霄漢日月之所迴環煙霞之所虧蔽蒼然深<lb/>
<pb n="KR4f0001_WYG_239-7b"/>
秀其為神臯奥區葢自昔而已然矣是以自漢迄今歴<lb/>
代皆有崇建古刹精藍遍滿巖岫宇内稱靈山佛土最<lb/>
著者有三峨<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>普陀而五臺為尤盛焉我<lb/>
世祖章皇帝上為<lb/>
慈闈祝釐下為蒼生錫福賜金遣使屢沛<lb/>
恩施朕數經駐蹕兹山為<lb/>
兩宮祈康寧福祉因而登五峰陟臺懐各為文勒石以<lb/>
紀之琪樹靈葩形於萹詠葢嘗念佛教以清淨慈恵為<lb/>
<pb n="KR4f0001_WYG_239-8a"/>
夲以戒定智慧為宗亦有裨於勸善逺慝兹山又密邇<lb/>
塞垣逺離塵俗當為清修者之所棲泊故於此每惓惓<lb/>
焉山之有志所以紀形勝述建置載藝文俾後之人有<lb/>
所稽考徃蹟舊聞不致湮沒兹編詳簡適中不蕪不支<lb/>
清凉勝境可撫卷而得其梗概也因叙於簡端康熈四<lb/>
十年五月初三日<lb/>
　　四朝詩選序<lb/>
生民之始禀二儀之精含五常之性而其理具於一心<lb/>
<pb n="KR4f0001_WYG_239-8b"/>
人心之靈日出而不窮詩大序謂在心為志發言為詩<lb/>
其闡明虞廷言志之意而歸夲於心者其意深矣盖時<lb/>
運推移質文屢變其言之所發雖殊而心之所存無異<lb/>
則詩之為道安可謂古今人不相及哉觀於宋金元明<lb/>
之詩而其義尤著焉世之論詩者謂唐以詩賦取士故<lb/>
唐之詩為獨盛夫唐之詩誠盛矣若夫宋之取士始以<lb/>
詩賦熈寧専主經義而罷詩賦元祐初復詩賦至紹聖<lb/>
而又羅之其後又復與經義並行金大略如宋制元自<lb/>
<pb n="KR4f0001_WYG_239-9a"/>
仁宗罷詩而存賦明則詩賦皆罷之士於其時以其餘<lb/>
力兼習有韻之言専之則易羙兼之則難工而其至者<lb/>
亦徃徃嫓北宋而追三唐豈非人心之靈日出而不窮<lb/>
者歟此又可見古今人不甚相逺也朕夙興夜寐永圖<lb/>
治安念養士育才國家盛典考言詢事曩代良規亦既<lb/>
試之制藝使通經術兼以論表判䇿俾達古今而於科<lb/>
目之外時以詩賦取人每當省方觀民之㑹士之所進<lb/>
詩賦古文止輦受觀停舟延問親試而㧞其尤者亦多<lb/>
<pb n="KR4f0001_WYG_239-9b"/>
矣盖舉斯世而措之禮陶樂淑之中被以温柔敦厚之<lb/>
教故所以奬勸之者靡弗至焉近得全唐詩已命儒臣<lb/>
校訂刋布海内由唐以來千有餘年之久流傳自昔未<lb/>
見之書亦可謂斯文之厚幸矣遂又命博採宋金元明<lb/>
之詩每代分體各編自名篇鉅集以及斷簡殘章罔有<lb/>
闕遺稍擇而録之付之剞劂用以標詩人之極致擴後<lb/>
進之見聞譬猶六代遞奏八音之律無爽九流並遡一<lb/>
致之理同歸然則唐以後之詩又自今而傳矣夫詩之<lb/>
<pb n="KR4f0001_WYG_239-10a"/>
　日逺而日新如此而皆夲於人之一心孔子云詩三百<lb/>
　一言以蔽之曰思無邪子之言詩法也即心法也子夏<lb/>
　味絢素之章子貢悟琢磨之句二子者一以文學列於<lb/>
　四科一以多識得聞一貫朕於是有以見夫天之所以<lb/>
　畀於人者此心此理隨在流通願學者謹其所存而審<lb/>
　其所發將以上達夫大夲大原而充廣乎萬事萬物豈<lb/>
　惟詩之為道也哉<lb/>
　<lb/>
<pb n="KR4f0001_WYG_239-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集卷二十一<lb/>
</p>
<p>
</p>
  </div>
</body>
</text>
</TEI>
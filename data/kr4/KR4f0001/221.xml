<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_221-1a"/>
　欽定四庫全書<lb/>
聖祖仁皇帝御製文第三集巻十二<lb/>
　　勅諭<lb/>
　　　諭户部<lb/>
　廣東兵餉不敷每年將就近省分錢糧按數撥解這巡<lb/>
　鹽衙門所得羡餘及運司衙門羡餘銀兩部議俱著解<lb/>
　京不合著將此項銀兩即存留彼地充餉以省撥解之<lb/>
　煩康熙四十六年三月初五日<lb/>
<pb n="KR4f0001_WYG_221-1b"/>
　　　諭户部<lb/>
　興安州城垣堤岸不必各官捐修所需錢糧無多俟該<lb/>
　撫估計到日將在京頂捐西安米石銀兩尔部如數支<lb/>
　給可以尅期完工康熙四十六年三月十四日<lb/>
　　　諭浙江福建總督梁鼐浙江巡撫王然江南江西<lb/>
　　　　總督邵穆布安徽巡撫劉光美江蘇巡撫于準<lb/>
　　　　山東巡撫趙世顯<lb/>
　朕頃因視河駐蹕淮上江浙兩省官員及地方紳士軍<lb/>
<pb n="KR4f0001_WYG_221-2a"/>
民咸環道逺迎懇請臨幸朕勉順羣情渉江而南循省<lb/>
風俗所至郡縣見雨暘應時麥苖蕃殖比閭樂業可兾<lb/>
盈寧雖山東一路尚未悉覩而江浙田疇欝蔥在望深<lb/>
惬朕懷方今二麥垂熟正將刈穫之時一切扈從人員<lb/>
皆以次舟行不致蹂踏誠恐百姓縁途迎送老稚扶㩗<lb/>
動盈千萬越阡度陌未免踐傷朕心甚為軫惜雖民情<lb/>
依戀出於悃誠但農事方殷應今所過地方悉停止岸<lb/>
傍迎送且車駕來時小民業已瞻覲兹節候漸熱朕舟<lb/>
<pb n="KR4f0001_WYG_221-2b"/>
行乗夜迎凉亦未可定民雖逺來無由親見尔等督撫<lb/>
可張示徧加曉喻使各知悉俾無負朕重農愛民之意<lb/>
特諭康熙四十六年四月十一日<lb/>
　　諭刑部<lb/>
張四因其兄方在臥病其嫂牛氏毆打其兄張四勸阻<lb/>
不止情急毆牛氏致死情有可原著照例減等發落康<lb/>
熙四十六年四月十八日<lb/>
　　諭扈從大學士馬齊張玉書陳廷敬等<lb/>
<pb n="KR4f0001_WYG_221-3a"/>
浙江巡撫王然諸事極其小心朕昨面諭之云巡撫係<lb/>
地方大臣凡遇應行之事湏有擔當可行則行不宜過<lb/>
於畏愼總督梁鼐則所行不差可以任用提督呉英眞<lb/>
是老將前召見時問以地方事宜所對有原有委與一<lb/>
切粗率者不同當馬得功海上用兵時吳英即在其内<lb/>
厯今五十餘年所經戰陣甚多目前諸將中能明白水<lb/>
性料理水師者罕能及之其人亦頗通文義如此老將<lb/>
當授以將軍之銜如孫思克李芳述例可作諭㫖下兵<lb/>
<pb n="KR4f0001_WYG_221-3b"/>
部授之康熙四十六年四月十九日<lb/>
　　諭吏部<lb/>
朕厪念河防屢行親閱凡自昔河道之源流及歴來治<lb/>
河之得失按圖考蹟靡不周知粤從明季㓂氛決黄灌<lb/>
汴而洪流横溢嵗久不治迄於本朝在河諸臣皆未能<lb/>
殫心修築以致康熙十四五年間黃淮交敝海口漸淤<lb/>
河事幾於大壞朕乃特命靳輔為河道總督靳輔自受<lb/>
事以後斟酌時宜相度形勢興建堤壩廣䟽引河排衆<lb/>
<pb n="KR4f0001_WYG_221-4a"/>
議而不撓竭精勤以自効于是淮黃故道次第修復而<lb/>
漕運大通其一切經理之法具在雖嗣後河臣互有損益<lb/>
而規模措置不能易也至於創開中河以避黄河一百<lb/>
八十里遄悍之險因而漕輓安流商民利濟其有功於<lb/>
運道民生至逺且大朕毎涖河干徧加諮訪沿淮一路<lb/>
軍民感頌靳輔治績者衆口如一乆而不衰夫人臣有<lb/>
大建樹於國家者奬勲酬庸宜從優渥雖賜䘏易名已<lb/>
循彞典尚應特予褒叙賁以殊恩靳輔著加贈太子太<lb/>
<pb n="KR4f0001_WYG_221-4b"/>
保仍給世職拜他喇布勒哈番用彰朝廷追美勞臣之<lb/>
典為矢忠宣力者勸尔部即遵諭行特諭康熙四十六<lb/>
年五月二十九日<lb/>
　　諭户部<lb/>
朕屢次視河南巡凡所過地方遇有各省漕船務加詢<lb/>
問因備悉其長途輸輓之事毎船額載糧米數百石全<lb/>
責成於旗丁旗丁管領重運逺渉江河經行數千里始<lb/>
抵通州身家性命所關其責甚鉅及交納入倉時設有<lb/>
<pb n="KR4f0001_WYG_221-5a"/>
糧數不足則處分追賠定例極嚴既有懲創處分之例<lb/>
即不可無奬賞激勸之典如各營兵丁内因人材壯健<lb/>
勉力報効拔補將領者甚多旗丁中有歷運四五十年<lb/>
者累嵗積勞奉公若不定一議叙之例則希榮無階衆<lb/>
丁何所鼓勵嗣後凡有領運照數全完者應行總漕奬<lb/>
賞若於額定糧數之外有多交者計算米數竝領運次<lb/>
數議叙授以職銜庶各帮運丁皆踴躍自効而不肖之<lb/>
徒侵蝕虧損之弊亦可以漸止此朕破格優䘏旗丁裨<lb/>
<pb n="KR4f0001_WYG_221-5b"/>
益漕務之至意尔部即遵㫖㑹同兵部詳議定例以聞<lb/>
康熙四十六年五月二十九日<lb/>
　　諭兵部<lb/>
國家綏輯兵民乂安海嶠必資威望素重之臣以畀干<lb/>
城之寄有能久鎮巖疆實彰勞績者則錫命酬庸宜加<lb/>
顯秩福建水師提督呉英當王師初定八閩即親履行<lb/>
陣自偏裨以至大將敡歷四十餘年比任提閫以來益<lb/>
殫壯謀克修軍紀目前諸將中明習水性訓練舟師者<lb/>
<pb n="KR4f0001_WYG_221-6a"/>
罕與嫓倫是用特渙殊㤙俾膺異數著授為威略將軍<lb/>
仍管水師提督事務以示朕優眷勞臣至意尔部即遵<lb/>
諭行特諭康熙四十六年五月二十九日<lb/>
　　諭内閣<lb/>
朕此番閱視河道回鑾時過臨清閘有一安慶運船觸<lb/>
損所載糧米俱被水侵恐部中以其不在江河不予豁<lb/>
免是乃朕所親見者著傳與户部察明免其賠補康熙<lb/>
四十六年六月初五日<lb/>
<pb n="KR4f0001_WYG_221-6b"/>
　　諭内閣<lb/>
朕毎次巡幸循歷方隅雖窮鄉僻壤小民之生計鮮不<lb/>
周知觀東南西北地勢水土與夫飲食衣服器用悉皆<lb/>
不同穀桑麻綿耕種各隨土宜非人力所能移奪地方<lb/>
官員將小民現在力作之務若能加意勸導使不致荒<lb/>
廢即為實能盡心之人今責成地方官令五畝之田種桑<lb/>
二株百畝之田種桑四十株此四十株之桑葉養蠶幾<lb/>
何此桑從何處移植即令移植未必水土盡與桑木之<lb/>
<pb n="KR4f0001_WYG_221-7a"/>
性相合更閱幾年便可成用此等物情言者竝未計及<lb/>
且山東人於蠶種初出時皆置之山間橡樹之上俟其<lb/>
結繭竝無用桑育蠶之事此等處言者亦未之知小民<lb/>
惟利是從雖以法禁之不止若無利雖百計嚴督之不<lb/>
行此亦理之所必然者今當昇平之日惟以無事為本<lb/>
乃不度地理之燥濕不計水土之順逆欲强迫百姓募<lb/>
南人以教之蠶斷斷乎不可行也李紹周所奏已悉下<lb/>
所司知之康熙四十六年六月初六日<lb/>
<pb n="KR4f0001_WYG_221-7b"/>
　　諭内閣<lb/>
李紹周又奏北地開渠事聞之似是而行之斷乎不可<lb/>
民間田畝雖有髙下悉皆一槩耕種雨水過多之嵗則<lb/>
髙田有收而窪田無穫雨水不足之嵗則髙田無穫而<lb/>
窪田有收今若無故責成有司開濬溝渠必致逼擾百<lb/>
姓若動用正項錢糧又需費無窮且地方官員難周知<lb/>
田土之髙下勢必湏人量度儻定欲壞民間現耕之田<lb/>
以疏水道小民又孰肯聼其毁棄已田也耶南方田畝<lb/>
<pb n="KR4f0001_WYG_221-8a"/>
陂塘雖有引水出入之路如天時雨澤失調亦難免災<lb/>
䘲何况北地當此無事之際不宜新剏事端以重累官<lb/>
民下所司知之康熙四十六年六月初六日<lb/>
　　諭工部<lb/>
頃朕閱視河工見黄淮俱已安流運河亦較前深通重<lb/>
運無阻但湖水大漲則運河東堤尤屬𦂳要應速興工<lb/>
加修這工程交與總河詳勘動用各省督撫捐輸河工<lb/>
銀兩盡心堅築工完報部察核其天然壩建閘開河等<lb/>
<pb n="KR4f0001_WYG_221-8b"/>
工亦著將此項錢糧動用康熙四十六年六月初六日<lb/>
　　諭大學士馬齊等<lb/>
近日總督博濟請於甘肅開捐納朕即批以當行與否<lb/>
可與甘肅巡撫齊世武商酌再奏捐納一事原非善政<lb/>
若在甘肅地方開例至臨時又必奏甘肅路逺願捐之<lb/>
人不能跋渉仍請在西方等處捐納朕灼見此等情弊<lb/>
故特批當行與否與齊世武商酌兹特令尔等知之康<lb/>
熙四十六年六月十七日<lb/>
<pb n="KR4f0001_WYG_221-9a"/>
　　諭起居注官揆敘等<lb/>
今年朕於二月二十八日抵揚州彼時麥已秀矣至四<lb/>
月二十日回鑾則正在刈麥之時南方麥秀雖早於北<lb/>
方而仍與北方同熟至於穀稼果品大略皆然江南梅<lb/>
花正月即放至五月始實朕取至暢春園種之見其三<lb/>
月花放亦於五月結實花放於兩月之前而同至五月<lb/>
結實此皆水土之故也南方之物開花吐穟雖早而成<lb/>
實遲故食之則難消北方之物開花吐穟雖遲而成實<lb/>
<pb n="KR4f0001_WYG_221-9b"/>
速故食之則易消皆土性冷煖自然不可强者試於塞<lb/>
外種稲其地髙寒難以收穫種别項之穀則無如塞外<lb/>
豐茂者江南不及京都京都不及塞外朕以此等土性<lb/>
向張玉書李光地言之彼皆心服謂朕所見極是朕巡<lb/>
行各省所見諸物無不留心詳察故知之甚明確也康<lb/>
熙四十六年六月二十八日<lb/>
　　諭大學士馬齊等<lb/>
江浙被旱災事王然於六月二十八日具題邵穆布於<lb/>
<pb n="KR4f0001_WYG_221-10a"/>
七月初十日具題伊等題報之後有雨無雨著問江南<lb/>
浙江九卿大小諸臣或有伊等家信或問之南方來人<lb/>
著即陳奏雖有錯誤亦不較也至江西湖廣兩省雨水<lb/>
米穀何如亦著問明與九卿所議另具摺來奏江西湖<lb/>
廣雨水調和米穀有收尚無妨礙儻雨水不調關係甚<lb/>
大不可不預為籌畫也康熙四十六年七月二十八日<lb/>
　　諭兵部<lb/>
外省城守營兵因管束不嚴以致兵丁氣習甚壞叅領<lb/>
<pb n="KR4f0001_WYG_221-10b"/>
張倫若有貪婪事蹟自應列欵糾叅今因責治有過兵<lb/>
丁即加處分則嗣後兵丁必有妄訐該管官員之事此<lb/>
風甚不可長京口將軍等題叅張倫不合張倫不必處<lb/>
分康熙四十六年九月十七日<lb/>
　　諭大學士馬齊等<lb/>
近日于準以旱荒請行捐納若開捐納之例其中僥倖<lb/>
者不過數人而已於貧民毫無益也此中情事朕知之<lb/>
甚晰今急行拯救始於地方有濟若待捐納則民皆流<lb/>
<pb n="KR4f0001_WYG_221-11a"/>
　㪚矣康熙四十六年九月十九日<lb/>
　　　諭户部<lb/>
　從來漕糧關係倉儲最為重要毎歳刻期輸輓槩不停<lb/>
　徵即蠲除節年額賦亦不及漕項朕前以國家經費尚<lb/>
　充曽有酌免漕糧之事係出特恩去年頒發諭㫖已將<lb/>
　江南省民欠地丁銀米自康熙四十三年以前通行蠲<lb/>
　豁而漕項所欠尚在徵收今念江南地方現被旱災除<lb/>
　新徵糧米另有諭㫖酌量截留㪚賑外其四十三年以<lb/>
<pb n="KR4f0001_WYG_221-11b"/>
　前江寕巡撫所屬各府州縣未完民欠漕項銀兩六十<lb/>
　八萬七千兩有竒米麥三十一萬一千八百石有竒著<lb/>
　該撫一一察明悉與全免用紓閭閻之餘力俾辦額運<lb/>
　之正供事切利民蠲逾常格尔部移文該撫令張示徧<lb/>
　諭務使均霑實澤以稱朕深軫民依之意如有不肖有<lb/>
　司朦混重徵者察出定從重治罪尔部即遵諭行特諭<lb/>
　康熙四十六年十月初七日<lb/>
聖祖仁皇帝御製文第三集巻十二<lb/>
</p>
<p>
</p>
  </div>
</body>
</text>
</TEI>
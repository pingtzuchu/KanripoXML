<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_009-1a"/>
　欽定四庫全書<lb/>
聖祖仁皇帝御製文集卷二<lb/>
　　勅諭<lb/>
　　　諭吏兵二部<lb/>
　向來包衣佐領下官員子弟不准為廕生監生其筆帖<lb/>
　式無有品級今思内外官員効力相同加恩豈宜有别<lb/>
　包衣佐領官員子弟准為廕監及筆帖式給與品級之<lb/>
　處尔部定議具奏特諭康熙九年二月二十八日<lb/>
<pb n="KR4f0001_WYG_009-1b"/>
　　　諭禮部<lb/>
　慈和皇太后誕育朕躬未遂孝養思慕之忱毎切於懷<lb/>
　雖已上<lb/>
　尊諡但今升祔<lb/>
　太廟配食<lb/>
　皇考典禮關係重大其應進<lb/>
　諡號著議政王貝勒大臣九卿科道㑹同詳議具奏特<lb/>
　諭康熙九年閏二月二十三日<lb/>
<pb n="KR4f0001_WYG_009-2a"/>
　　諭禮部<lb/>
皇考升遐倏忽十載罔極之思時恫於懷山陵在望未<lb/>
一展祭尤切悽愴朕擬於今歲八月㳟行謁<lb/>
陵禮又奉<lb/>
太皇太后旨思念情慇亦欲詣<lb/>
陵朕敬遵<lb/>
慈命躬侍前徃所有應行典禮及需用各項尔部詳議<lb/>
具奏特諭康熙九年閏二月三十日<lb/>
<pb n="KR4f0001_WYG_009-2b"/>
　　諭吏部<lb/>
朕思滿漢大小官員職掌相同品級有異應行畫一著<lb/>
議政王貝勒大臣㑹同定議具奏特諭康熙九年三月<lb/>
初九日<lb/>
　　諭兵部<lb/>
設立驛傳原為徃來差遣𦂳要事務速於接應近聞州<lb/>
縣各驛馬匹缺少應付遲悞驛遞原有額設錢糧喂養<lb/>
草料驛傳道專行管理乃不盡心嚴察以致尅減錢糧<lb/>
<pb n="KR4f0001_WYG_009-3a"/>
馬匹缺乏應作何稽察嚴禁尔部其詳議具奏特諭康<lb/>
熙九年三月十四日<lb/>
　　諭兵部都察院督捕衙門<lb/>
京師重地理宜肅清近聞京城内外惡棍肆行無忌或<lb/>
借端挾詐勒騙錢財或公然搶奪攪擾市肆或結夥橫<lb/>
行兇毆良民又夜間盜刼時聞拏獲甚少此皆歩兵甲<lb/>
喇大該廵城御史司坊各官督捕司官捕營將弁稽察<lb/>
不嚴緝捕無能以致奸盜不息善良受害作何嚴行申<lb/>
<pb n="KR4f0001_WYG_009-3b"/>
飭緝拏如該管官仍前怠玩者作何處分尔部院衙門<lb/>
㑹同定議具奏特諭康熙九年三月十四日<lb/>
　　諭户兵二部<lb/>
滿洲甲兵係國家根本雖天下平定不可不加意愛養<lb/>
近聞八旗甲兵喂養馬匹整辦器械費用繁多除月餉<lb/>
外别無生理不足贍養妻子家口朕甚憫之月餉銀米<lb/>
應作何增給著為永例尔二部㑹同詳議具奏特諭康<lb/>
熙九年三月二十日<lb/>
<pb n="KR4f0001_WYG_009-4a"/>
　　諭禮部<lb/>
自閏二月以來天氣亢暘雨澤稀少農務方殷殊切朕<lb/>
懷著尔部堂上官同順天府官員竭誠祈禱其應斷屠<lb/>
宰照例行特諭康熙九年三月二十二日<lb/>
　　諭吏部等衙門<lb/>
時已入夏雨澤愆期皆由部院大小臣工因循舊習不<lb/>
能精白乃心公廉盡職以致政務失當有干<lb/>
天和尔等堂上官宜力圖脩省靖共職業嚴督所屬司<lb/>
<pb n="KR4f0001_WYG_009-4b"/>
官凡事應秉公勤勵革除積弊勿瞻狥情面仍稽察胥<lb/>
吏作奸事有應結者速行完結勿得借端多駁圖遂已<lb/>
私其問刑等衙門一切獄訟務期平允得情速審速結<lb/>
勿得株累無辜久淹羈禁尔等大小各官須實心脩省<lb/>
勿得視為具文仍前怠玩有負朕委任責成之意著吏<lb/>
部通行申飭特諭康熙九年三月二十二日<lb/>
　　諭禮部<lb/>
科爾沁博爾濟金氏秉圖郡王額濟殷之親叔額德台<lb/>
<pb n="KR4f0001_WYG_009-5a"/>
吉之子三等台吉阿郁錫之女選進宮中待年方欲冊<lb/>
封今遽爾長逝朕心深切軫悼宜追封為妃其封號及<lb/>
應行禮儀尔部即察例議奏特諭康熙九年五月初九<lb/>
日<lb/>
　　諭刑部<lb/>
近覽章奏罪犯監禁踰限不行速審以致斃獄者甚多<lb/>
夫各犯自有應得之罪未死於法先死於獄殊非慎刑<lb/>
折獄之意朕心深為不忍尔部將踰限不結監斃幾人<lb/>
<pb n="KR4f0001_WYG_009-5b"/>
以上者作何嚴加處分詳議定例具奏特諭康熙九年<lb/>
六月十一日<lb/>
　　諭都察院左都御史明珠<lb/>
國家朝儀大體所在貴於整齊嚴肅不止係堂陛之觀<lb/>
瞻亦以見臣心之敬肆諸王大臣有踰越班行交相接<lb/>
語或輕佻嬉笑禮不踰階而相與言又况其甚乎尔衙<lb/>
門監察御史侍班切近見而不糾豈眞目未之覩皆緣<lb/>
畏事狥情所以如此都察院職任重大朕躬有失尚爾<lb/>
<pb n="KR4f0001_WYG_009-6a"/>
指陳王及諸臣乃不㕘奏揆之事理實所未協今後有<lb/>
失儀者毋得容隱康熙九年八月初四日<lb/>
　　諭禮部<lb/>
太祖髙皇帝創建鴻圖肇興景運<lb/>
太宗文皇帝丕基式廓大業克𢎞迨<lb/>
世祖章皇帝誕昭功德統一寰區即欲躬詣<lb/>
太祖<lb/>
太宗山陵以天下一統致告用展孝思因盜賊未靖師<lb/>
<pb n="KR4f0001_WYG_009-6b"/>
旅繁興暫停徃謁朕以眇躬纘承鴻緒上託<lb/>
祖<lb/>
宗隆庥天下底定盜賊緝寧兵戈偃息每念<lb/>
皇考未竟之志朝夕寢食不遑寧處本欲先詣<lb/>
太祖<lb/>
太宗山陵再詣<lb/>
世祖山陵因奉<lb/>
太皇太后慈命以<lb/>
<pb n="KR4f0001_WYG_009-7a"/>
世祖升遐十年未得一詣<lb/>
陵寢於今年八月前徃朕是以㳟侍<lb/>
太皇太后先詣<lb/>
孝陵展謁禮成言還今欲仰體<lb/>
皇考前志躬詣<lb/>
太祖<lb/>
太宗山陵以告成功展朕孝思著議政王貝勒大臣内<lb/>
院九卿科道掌印不掌印各官㑹議具奏尔部即遵諭<lb/>
<pb n="KR4f0001_WYG_009-7b"/>
行特諭康熙九年九月初二日<lb/>
　　諭禮部<lb/>
天文關係重大必選擇得人令其專心習學方能通曉<lb/>
精微著選取官學生令其與漢天文生一同習學有精<lb/>
通者俟該衙門缺出考試補用作何選取習學尔部議<lb/>
奏特諭康熙九年九月初四日<lb/>
　　諭吏兵二部<lb/>
朕惟致治雍熙在於大小官員悉尚廉潔使民生得遂<lb/>
<pb n="KR4f0001_WYG_009-8a"/>
内外滿漢文武官員各有職守理應律已潔清屛絶餽<lb/>
受乃能恪㳟職業副朕任使至意近聞尚有因循陋習<lb/>
借名令節生辰在外文武官員剝削兵民餽送督撫提<lb/>
鎮司道等官督撫提鎮司道等官復苛索下官餽送在<lb/>
京大臣部院大臣官員科道等官在京官員亦交相餽<lb/>
遺前雖屢經嚴禁未見悛改仍行授受殊違潔已奉公<lb/>
之義兵民日漸窮困職此之由以後著痛加省改斷絶<lb/>
餽受以盡厥職如仍行餽受事發之日定將授受之人<lb/>
<pb n="KR4f0001_WYG_009-8b"/>
一併從重治罪必不姑息尔部即遵諭嚴加曉諭内外<lb/>
遵行特諭康熙九年九月二十一日<lb/>
　　諭禮部<lb/>
朕惟至治之世不專以法令為務而以教化為先其時<lb/>
人心醇良風俗樸厚刑措不用比屋可封長治久安茂<lb/>
登上理蓋法令禁於一時而教化維於可久若徒恃法<lb/>
令而教化不先是舎本而務末也近見風俗日敝人心<lb/>
不古囂陵成習僭濫多端狙詐之術日工獄訟之興靡<lb/>
<pb n="KR4f0001_WYG_009-9a"/>
已或豪富凌轢孤寒或劣紳武斷鄉曲或惡衿出入衙<lb/>
署或蠧棍詐害善良萑苻之刼掠時聞讐忿之傷殺疊<lb/>
見陷羅法網刑所必加誅之則無知可憫宥之則憲典<lb/>
難寛念茲刑辟之日繁良由化導之未善朕今欲法古<lb/>
帝王尚德緩刑化民成俗舉凡敦孝弟以重人倫篤宗<lb/>
族以昭雍睦和鄉黨以息爭訟重農桑以足衣食尚節<lb/>
儉以惜財用隆學校以端士習黜異端以崇正學講法<lb/>
律以儆愚頑明禮讓以厚風俗務本業以定民志訓子<lb/>
<pb n="KR4f0001_WYG_009-9b"/>
弟以禁非為息誣告以全良善誡窩逃以免株連完錢<lb/>
糧以省催科聨保甲以弭盜賊解讐忿以重身命等項<lb/>
作何訓廸勸導及作何責成内外文武該管各官督率<lb/>
舉行尔部詳察典制定議具奏特諭康熙九年十月初<lb/>
九日<lb/>
　　諭戸部<lb/>
淮揚所屬地方歲比不登屢厪朕懷今年又遭異常水<lb/>
災黃淮交漲隄岸衝決百姓室廬多被淹没夏麥未獲<lb/>
<pb n="KR4f0001_WYG_009-10a"/>
登塲秋禾佈種水潫難施民生失所特差部臣速行踏<lb/>
勘准動正項錢糧存積銀米將饑民詳加賑濟但被災<lb/>
之民既無耕穫何以輸糧如再加催科愈不堪命今年<lb/>
淮揚所屬被災地方應徵錢糧共該若干尔部速行酌<lb/>
議蠲免以副朕恤災愛民至意特諭康熙九年十月初<lb/>
十日<lb/>
　　諭禮部<lb/>
帝王圖治必稽古典學以資啓沃之益經筵日講允屬<lb/>
<pb n="KR4f0001_WYG_009-10b"/>
大典宜即舉行尔部詳察典例擇吉具儀來奏特諭康<lb/>
熙九年十月十三日<lb/>
　　諭刑部等衙門<lb/>
向來定例流徙尚陽堡寧古塔等處人犯六月十二月<lb/>
不行發遣其餘月分俱發今思十月至正月終俱屬寒<lb/>
冷之時流人多有貧者衣裝單薄無以禦寒以罪不至<lb/>
死之人凍斃道途殊為可憫以後流徙尚陽堡寧古塔<lb/>
人犯十月至正月終及六月俱停其發遣餘月照常發<lb/>
<pb n="KR4f0001_WYG_009-11a"/>
遣尔部即遵諭行特諭康熙九年十二月十四日<lb/>
　　諭大學士巴泰索額圖李霨魏裔介學士哲爾肯<lb/>
　　哈占達都色黒馬朗古張鳯儀靳輔陳敱永<lb/>
朕近日披覽章疏於科道官條奏有合於事理裨益政<lb/>
治者虚懷聽納不憚見之施行其所言無益不可行者<lb/>
非勦襲陳言則浮泛塞責尔諸臣寧有不知今後有言<lb/>
關政理切實可行者照常票擬朕親加裁奪其或不可<lb/>
行者若悉下部議既屬無益徒令章奏繁多恐反致應<lb/>
<pb n="KR4f0001_WYG_009-11b"/>
行政務有所稽違尔等可詳酌事理以不准行擬㫖朕<lb/>
仍審擇而執其中古之聖帝賢王雖邇言是察亦無稽<lb/>
勿聽用言致治之道蓋當如此康熙九年十二月二十<lb/>
五日<lb/>
　　諭禮部<lb/>
朕前欲仰體<lb/>
世祖章皇帝遺志躬詣<lb/>
太祖<lb/>
<pb n="KR4f0001_WYG_009-12a"/>
太宗山陵展祭以告成功命議政王貝勒大臣等㑹議<lb/>
議政王等以去年各處多有水旱之災且為時甚廹應<lb/>
用之物預備難及具題暫行停止今思<lb/>
太祖<lb/>
太宗創業垂統功德隆盛<lb/>
山陵在望刻不能忘去年㳟謁<lb/>
孝陵禮成今已數月若再久延時日孝思莫殫朕懷殊<lb/>
切靡寧茲當海内無事欲乘此時躬詣<lb/>
<pb n="KR4f0001_WYG_009-12b"/>
太祖<lb/>
太宗山陵以告成功用展孝思事關大典著議政王貝<lb/>
勒大臣内閣九卿科道掌印不掌印各官㑹議具奏尔<lb/>
部即遵諭行特諭康煕十年正月十二日<lb/>
　　諭禮部<lb/>
今歲三春無雨風霾日作耕種愆期民生何賴皆由朕<lb/>
躬凉德政治未協大小臣工不能殫忠為國恪脩職業<lb/>
瞻顧因循惟圖自便偏私怠忽致干<lb/>
<pb n="KR4f0001_WYG_009-13a"/>
　天和用是朕夙夜靡寧深切儆惕今實圖修省勵精勤<lb/>
　政體<lb/>
　上天仁愛之意感召休和為民請命内閣六部都察院<lb/>
　等衙門大小官員各有職掌皆宜體朕倚任之意共効<lb/>
　贊襄持廉秉公克盡厥職洗心滌慮痛改前非以迓<lb/>
　天和尔部即遵諭通行申飭祈雨事宜照例作速舉行<lb/>
　特諭康熙十年三月十九日<lb/>
　　　諭戸部<lb/>
<pb n="KR4f0001_WYG_009-13b"/>
　頃因差徃江南郎中禪塔海奏事來京朕面詢民生休<lb/>
　戚據奏稱淮揚一帶地方水患未消人民饑饉流亡前<lb/>
　雖行賑濟今無以餬口困窮至極聞此情形深切憫惻<lb/>
　民為邦本如斯困苦豈可不速行拯救今應即行差官<lb/>
　前徃賑濟或就近截留漕米或動支何項銀兩糴米給<lb/>
　散饑民尔部作速議奏特諭康熙十年三月二十八日<lb/>
　<lb/>
聖祖仁皇帝御製文集卷二<lb/>
</p>
<p>
</p>
  </div>
</body>
</text>
</TEI>
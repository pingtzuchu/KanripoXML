<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_327-1a"/>
　欽定四庫全書<lb/>
聖祖仁皇帝御製文第四集巻十三<lb/>
　　勅諭<lb/>
　　　諭大學士九卿等<lb/>
　京城通州倉内貯米甚多各省漕糧起運亦無缺悞與<lb/>
　其在此倉内堆積以致耗散杭州蘇州鎮江江寧淮安<lb/>
　安慶等處俱有倉厫與水路相近江南浙江漕船想此<lb/>
　時已過朕意欲將湖廣江西等未過漕糧截留存貯此<lb/>
<pb n="KR4f0001_WYG_327-1b"/>
　等地方倉内遇米價湧貴之年將此存貯米石或减價<lb/>
　糶賣或行散賑則民人得沾實惠大有裨益如地丁錢<lb/>
　糧雖經蠲免不過於田多富户有益其無地窮民有何<lb/>
　益處則米榖甚屬𦂳要不可不預為備也年來雖遇豐<lb/>
　收米糧價賤但嵗嵗豐收豈能期必乎應將乆逺裨益<lb/>
　之處預行籌畫着内閣九卿將漕糧作何截留之處㑹<lb/>
　同議奏康熙五十八年正月二十九日<lb/>
　　　諭大學士九卿等<lb/>
<pb n="KR4f0001_WYG_327-2a"/>
各省虧空錢糧甚多總督楊琳因查出歴年積欠錢糧<lb/>
將伊應得銀兩照數補完鹽課事務俱已清楚并將督<lb/>
撫趙𢎞燦滿丕等從前所得銀兩行文伊等解送甘肅<lb/>
以為軍需之用此銀兩解到甘肅作何項錢糧使用令<lb/>
繕本題明由此觀之各省虧空錢糧督撫等果能盡心<lb/>
竭力補完則虧空可以完結其作何將虧空錢糧完結<lb/>
之處内閣九卿等㑹同詳確議奏康熙五十八年正月<lb/>
二十九日<lb/>
<pb n="KR4f0001_WYG_327-2b"/>
　　諭大學士馬齊等<lb/>
户部現今採買噐皿舊銅兹工部又行採買京城焉有<lb/>
如許舊噐皿銅觔乎採買至不得之時不肖之徒乘機<lb/>
射利必致將制錢轉買銷燬燬錢則錢價必長甚於生<lb/>
民無益且伊等局内每月鑄錢即將伊匠役工錢作為<lb/>
採買銅觔所鑄之錢交部亦未可定此事不無情弊着<lb/>
問九卿并趙申喬徐元夢具奏康熙五十八年三月十<lb/>
九日<lb/>
<pb n="KR4f0001_WYG_327-3a"/>
　　諭大學士九卿詹事科道<lb/>
朕臨御以來一切機務事必躬親從不敢稍自暇逸但<lb/>
少壯時精力有餘不覺其勞今氣血漸衰精神漸減辦<lb/>
事殊覺疲憊冩字手亦漸顫仍欲如當年事事精詳則<lb/>
力有不能若草率辦理又此心所未安從來書生論歴<lb/>
代帝王多指摘過失謂其安享富貴耽於逸樂朕披閲<lb/>
史書歴觀古來帝王因深知為君之難即朕六十年宵<lb/>
旰勤勞雖金石為質亦應消耗况氣血之身乎又如詩<lb/>
<pb n="KR4f0001_WYG_327-3b"/>
文一事皆出朕心裁從無假手於人内書房翰林輩不<lb/>
過令其校對謄冩耳現今在位大臣年老者大約與朕<lb/>
年相彷衙門辦事不過一二時辰即可歸寓安息有疾<lb/>
亦可告假且有托病偷安者同列與司屬豈能强之入<lb/>
署乎如舊年考試武進士趙申喬在朕前睡去侍衛屢<lb/>
次喚醒朕前尚且如此在衙門辦事時可知矣今天下<lb/>
大小事務皆朕一身親理無可旁貸若將要務分任於<lb/>
人則斷斷不可所以無問鉅細朕必躬自裁斷早夜焦<lb/>
<pb n="KR4f0001_WYG_327-4a"/>
勞而心血因之日耗也但年力雖衰而志意始終如一<lb/>
仍未敢稍懈自朝至於日昃坐卧起居曽無片晷餘閒<lb/>
勉强支持心勞力竭爾諸臣曽無一人為朕黽勉抒誠<lb/>
者或恐有不肖之徒見朕精神氣血漸不如前因以為<lb/>
奸亦未可定此諸臣俱應留心者也朕前冬曽有諭㫖<lb/>
爾諸臣未必記憶理應不時省閱今部中之事錯誤亦<lb/>
有如恩詔援赦刑部逐件具題殊非舊例部院衙門如<lb/>
此類頗多朕不欲悉心詳閲得乎又如總督鄂海題請<lb/>
<pb n="KR4f0001_WYG_327-4b"/>
蠲免甘肅米石草束章奏甚長朕字字細覽所擬票籖<lb/>
錯誤朕曽改正批出總之諸臣徒事虚文見朕躬煩勞<lb/>
不過云皇上理宜静養似此皆如畫餅有何實濟耶又<lb/>
凢有論說諸臣不過敷陳頌聖套語如勵精圖治健行<lb/>
不息聖不自聖安愈求安之類若與不讀書者言之甚<lb/>
覺可聽朕讀書明理凢事皆身體力行此等粉餙浮詞<lb/>
六十年中盈溢於耳乆已厭聞爾等務湏實心任事盡<lb/>
去虛文方有裨益也康熙五十八年四月初九日<lb/>
<pb n="KR4f0001_WYG_327-5a"/>
　　諭户部<lb/>
朕幸熱河一路麥苗盈野收成頗佳但麥熟之嵗往往<lb/>
雨水早而且多朕留心稼穡歴年最乆所見如此爾部<lb/>
即速傳直𨽻河南山左山右口外地方速將已收之麥<lb/>
晾乾入屯收貯以免潮濕壞爛則今年所收足用二年<lb/>
矣康熙五十八年五月初六日<lb/>
　　諭議政大臣九卿等<lb/>
九卿議在京城開捐一案斷不可准行此次以軍需在<lb/>
<pb n="KR4f0001_WYG_327-5b"/>
甘肅大同等處開捐運兵糧及捐駝之事例迄今尚未<lb/>
清楚亦甚繁雜今若再開此例終無完日矣從前二十<lb/>
一年開捐延至四十七年未能清楚且張鵬翮具奏將<lb/>
捐納人員停其選用朕曽諭於錢糧有益已經准行之<lb/>
事安可停其選用令衆人失望耶因不准所奏今户部<lb/>
庫内貯銀有幾千萬兩此畨軍需事務儘可支用何必<lb/>
議開捐納夫捐納事例不但於政事無益且頭緒繁多<lb/>
亦難辦理捐收米石則地方米價騰踴捐收馬駝則馬<lb/>
<pb n="KR4f0001_WYG_327-6a"/>
駝價值驟貴開捐於外省又湏將執照轉行送部開捐<lb/>
於京城大臣等誰無親戚不無彼此倩托掣肘其互相<lb/>
營求等弊何以杜絶或再有貧人那借銀兩捐納赴任<lb/>
安能得為好官耶聞運糧捐駝人員亦有交駝一二隻<lb/>
而包攬之人將米以官駝䭾運本身並未親去即將伊<lb/>
捐駝運米叙用者捐納事例種種弊端朕深知之斷不<lb/>
可准行也且軍前辦理糧餉大臣等將所用錢糧從鄰<lb/>
近省分觧送該督撫布政司俱多為預備其給運送夫<lb/>
<pb n="KR4f0001_WYG_327-6b"/>
役并收領大臣等項所費愈多近日朕遣官僱騾送銀<lb/>
十萬兩與大將軍王處並無費用甚屬簡便嗣後將户<lb/>
部庫銀計彼足用耑差觧送則軍前料理糧餉大人等<lb/>
知之亦必不敢妄行多用矣如此不但運送簡便而於<lb/>
事亦有裨益如果至應開捐時再行開捐亦未為遲悞<lb/>
也康熙五十八年六月十五日<lb/>
　　諭大學士馬齊等<lb/>
據廵撫李樹德奏山東闔省雨暘時若二麥十分豐收<lb/>
<pb n="KR4f0001_WYG_327-7a"/>
代逹小民貢獻新麥製麫此端一開各省必致互相效<lb/>
法貢獻各色物件不惟事體煩𤨏抑或不肖有司借端<lb/>
多派苦累民間這所進麥麫着發還康熙五十八年七<lb/>
月十四日<lb/>
　　諭大學士馬齊等<lb/>
每年口外禾苗發往京中看視因將髙大穗多者擕去<lb/>
並非以之誇耀兾諸臣懽忭頌揚也今嵗永定河水漫<lb/>
越隄岸田禾被淹安徽所屬地方霪雨起蛟田廬俱没<lb/>
<pb n="KR4f0001_WYG_327-7b"/>
浙江五月暘旱聞湖南湖北江西則早稻豐登河南山<lb/>
左禾苗甚佳其收穫分數尚未確聞着傳諭九卿康熙<lb/>
五十八年七月二十二日<lb/>
　　諭學士常夀<lb/>
朕覽邵子聲音圖於各國聲音有不能該括處朕於聲<lb/>
音之學究心二十餘年朕雖未親至鄉里而郷里人之<lb/>
聲音無不悉知即如清字之音有漢字所無者漢字之<lb/>
音亦有清字所未備者朕將此聲音圖討論多日欲該<lb/>
<pb n="KR4f0001_WYG_327-8a"/>
括各國聲音斷乎不能朕以為性理精義内邵子聲音<lb/>
圖宜仍漢字其清字圖可以不用䝉養齋修書舉人王<lb/>
蘭生諳曉音韻之學爾與之商酌看他意見如何並將<lb/>
此㫖令漢大臣同閱康熙五十八年十月十三日<lb/>
　　諭議政大臣<lb/>
爾等皆係議政大臣凢議政諸事並不留心俱草率議<lb/>
覆聞自備効力捐駝運米人員並未親身前往將官駝<lb/>
所運米石以為本身運到竟邀議叙自備種地人員並<lb/>
<pb n="KR4f0001_WYG_327-8b"/>
未種地交糧而管理種地之人希圖利益向彼需索即<lb/>
報稱交糧入倉亦得邀議叙現今倉内米石已致缺乏<lb/>
所以侍郎敦拜等奏明嵗運米請作速運到米糧以補<lb/>
倉内缺乏也爾議政大臣於諸事不甚留心草率議覆<lb/>
之處朕屢有諭㫖爾等須加意恪遵康熙五十八年十<lb/>
月二十七日<lb/>
　　諭大學士馬齊松柱蕭永藻王掞王頊齡學士張<lb/>
　　　廷玉蔣廷錫髙其倬勵廷儀阿克敦額赫納格<lb/>
<pb n="KR4f0001_WYG_327-9a"/>
　　　爾布等<lb/>
敬<lb/>
天尊<lb/>
祖所關至重至大朕自御極以來凢<lb/>
壇廟祭祀朕俱親詣行禮年來因多病足痛不能親往<lb/>
每遣大臣恭代孔子云吾不與祭如不祭朕自不能親<lb/>
詣五内甚切思慕欲得瞻仰<lb/>
郊壇而非祭祀之日則典儀未備又非盡誠盡敬之理<lb/>
<pb n="KR4f0001_WYG_327-9b"/>
今朕躬少好如南苑湯泉乘肩輿俱可行走今冬至齋<lb/>
戒之時朕足雖不得力㓗誠之念有餘擬於祭日朕躬<lb/>
親詣照常禮節於祭祀之前升<lb/>
壇瞻仰省視爼豆若可跪拜朕拜後退處更衣幄次俟<lb/>
恭代親王行禮畢然後回鑾朕心始安已將此㫖諭諸<lb/>
皇子大臣㑹同議奏此係創禮如漢大臣以從無此典<lb/>
引據書史為言朕年已老憊在位六十年矣豈易得此<lb/>
例乎目今朕身安好可以前往倘此數日内朕躬少覺<lb/>
<pb n="KR4f0001_WYG_327-10a"/>
不能親往即可停止已派有親王恭代矣特諭康熙五<lb/>
十八年十一月初七日<lb/>
　　諭户部<lb/>
朕惟治天下之要首以乂安民生為急故自御極以來<lb/>
於閭閻疾苦無不博諮廣詢渙敷庥澤其有動用民力<lb/>
之處尤孜孜厪念刻不能忘葢六十年如一日也比年<lb/>
來因策妄阿喇布坦狂逞跳梁興兵征討逺歴邉陲其<lb/>
沿邉數處師旅屯駐一切雖皆支用正項錢糧而恊辦<lb/>
<pb n="KR4f0001_WYG_327-10b"/>
轉輸行齎居送之事民力勞瘁朕心時切軫念曽將陜<lb/>
西甘肅廵撫所屬康熙五十八年額徴地丁銀一百八<lb/>
十八萬兩零歴年舊欠銀四萬兩零特沛恩綸悉行蠲<lb/>
免而沿邉各州縣衛所軍行既多飛輓之勞辦賦復滋<lb/>
催科之擾若非格外加恩黎民恐致失業所有沿邉一<lb/>
帯陜西延安府屬府谷神木安塞綏德米脂安定吳堡<lb/>
保安榆林保寧常樂雙山魚河歸德嚮水波羅懷逺威<lb/>
武清平葭州龍州鎮靖鎮羅寧塞靖邉柳樹澗安邉磚<lb/>
<pb n="KR4f0001_WYG_327-11a"/>
　井定邉饒陽水堡髙家堡甘肅屬山丹髙臺古浪莊浪<lb/>
　西寧肅鎮寧夏左屯中屯平羅中衛靈州寧州平凉衛<lb/>
　固原州鎮戎西安阜城甜水河州歸德蘭州洮州寧夏<lb/>
　前衛平凉縣固原衛固原㕔河州衛蘭州衛蘭州㕔慶<lb/>
　陽凉州衛永昌衛鎮畨衛甘州左衛甘州右衛肅州衛<lb/>
　鎮彛所等六十八州縣衛所堡康熙五十九年錢糧米<lb/>
　豆草束俱宜蠲免但目今係有軍務之時除米豆草東<lb/>
　外將康熙五十九年額征銀九萬八千一百兩零盡行<lb/>
<pb n="KR4f0001_WYG_327-11b"/>
　蠲免爾部移文該督撫通行曉諭實心奉行務俾均沾<lb/>
　德惠以副朕曲軫邉民之至意倘或借端征派澤不下<lb/>
　究該督撫嚴察指叅從重治罪爾部即遵諭行特諭康<lb/>
　熙五十八年十二月二十三日<lb/>
　<lb/>
　<lb/>
　<lb/>
聖祖仁皇帝御製文第四集巻十三<lb/>
</p>
<p>
</p>
  </div>
</body>
</text>
</TEI>
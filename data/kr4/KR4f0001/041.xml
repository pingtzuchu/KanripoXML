<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_041-1a"/>
　欽定四庫全書<lb/>
聖祖仁皇帝御製文集巻十八<lb/>
　　論<lb/>
　　　禮樂論<lb/>
　禮樂何始乎始於天地而通於陰陽何者天位乎上地<lb/>
　位乎下萬物中處尊卑燦列而禮以行二氣絪緼合同<lb/>
　而化而樂以興禮者主於一定其道屬陰樂者主於流<lb/>
　通其道屬陽故漢儒謂陽倡始是以樂言作陰制度於<lb/>
<pb n="KR4f0001_WYG_041-1b"/>
　陽是以禮言制此禮與樂之所由分也然二者不可偏<lb/>
　勝禮勝則過峻而違人情樂勝則和而無節日流蕩而<lb/>
　忘返猶之陽勝則亢陰勝則溢也朕嘗讀周禮有曰以<lb/>
　天產作陰德以中禮防之以地產作陽德以和樂防之<lb/>
　又似乎禮原於陽而樂原於陰者何哉蓋天之所產陽<lb/>
　也而其沖然無象者則為陰之靜地之所產陰也而其<lb/>
　磅礴外見者則為陽之動故大宗伯之掌禮大司樂之<lb/>
　掌樂其防民之道二而一也朱熹曰嚴而泰和而節夫<lb/>
<pb n="KR4f0001_WYG_041-2a"/>
嚴者禮和者樂而所謂泰與節者非禮之中有樂樂之<lb/>
中有禮歟然此特言其禮樂之理爾若夫治定功成制<lb/>
禮作樂以漸摩天下則必上之人履中蹈和秉至德以<lb/>
為之基而後可協天地之極此朕之所以欿然而不敢<lb/>
足也<lb/>
　　居敬行簡論<lb/>
觀民氣之靜躁而政之得失可知也觀政事之繁簡而<lb/>
治之隆替可知也上古之世淳淳悶悶執契而自平結<lb/>
<pb n="KR4f0001_WYG_041-2b"/>
繩而自治猗歟盛矣自禪繼相承創守代見張弛因革<lb/>
道非一端約而舉之其政簡者其治隆其政繁者其治<lb/>
替此古今不易之理雖百世而可知也雖然此特就其<lb/>
所行者言之耳若夫宰治之原則有至要者存焉使操<lb/>
之本無而一以簡為主則任法之獘必傷於綜核省事<lb/>
之漸必流於叢脞秦之衡石程書晉之清言召禍其所<lb/>
失均也必也主之以至一本之以無私正心以窮理而<lb/>
是非不得淆其中虚己以知人而邪正不得熒其外夫<lb/>
<pb n="KR4f0001_WYG_041-3a"/>
然後見之措施清靜畫一無為而治事有不期簡而自<lb/>
簡者故曰君子之學大居敬<lb/>
　　農桑論<lb/>
嘗觀王政之本在乎農桑虞舜之命棄曰汝后稷播時<lb/>
百穀禹之告舜也曰政在養民水火金木土穀惟修殷<lb/>
之考績羣辟亦曰稼穯匪懈周以農事開基至成王之<lb/>
世制禮作樂典章明備彬彬郁郁然周公所作矇史所<lb/>
歌若豳風七月之篇其道于耜舉趾采桑載績之事反<lb/>
<pb n="KR4f0001_WYG_041-3b"/>
覆不置何前後聖同一指歟蓋農者所以食也桑者所<lb/>
以衣也農事傷則饑之原女紅廢則寒之原小民饑寒<lb/>
廹於身而欲其稱仁慕義有無不競遵路㑹極其勢不<lb/>
能朕嘗躬行三推以率天下農矣而敦實崇儉之令繩<lb/>
督有司靡不加意宜乎薄海以内襏襫之衆比肩於野<lb/>
杼柚之聲相聞於里庶幾古初醇樸之風乃逐末者未<lb/>
盡息而錦繡纂組之文日盛也中夜求治惄焉慮之孟<lb/>
子曰菽粟如水火而民焉有不仁㫖哉斯言使天下之<lb/>
<pb n="KR4f0001_WYG_041-4a"/>
民咸知貴五穀尊布帛服勤戒奢力田孝悌而又德以<lb/>
道之教以匡之禮以一之樂以和之將比户可封而躋<lb/>
斯世於仁壽之域故曰農桑王政之本也<lb/>
　　讀書貴毋自欺論<lb/>
古之聖人生而知之猶必學而取諸人者不敢自信也<lb/>
不敢自信者不敢自欺也蓋人之知也有涯不能憑虚<lb/>
以悟故必假於詩書六藝之文誦讀以舉其詞思索以<lb/>
晰其義綜微研賾以窮其指歸而後可以多識前言往<lb/>
<pb n="KR4f0001_WYG_041-4b"/>
行以畜其德然詩書六藝之文至奥博矣有其所可知<lb/>
者亦有其所不可知者使不加以深造之功而槪以為<lb/>
有得則其不可知者吾心先受其蔽而可知者亦危殆<lb/>
而有所不安是自欺也豈所謂格物窮理之學乎朕自<lb/>
沖年讀書於隻字未明必往覆尋繹積漸於諷詠之中<lb/>
而未能實獲於義藴之内竊以為古人毋自欺之學卽<lb/>
此為可見故不敢不致其力也夫誠意之要首嚴自欺<lb/>
於以正心於以修身於以治國平天下豈獨讀書一事<lb/>
<pb n="KR4f0001_WYG_041-5a"/>
為然哉<lb/>
　　讀書貴有恒論<lb/>
為學之道朕旣要其本於毋自欺矣雖然尤患於始勤<lb/>
而終惰也蓋聖賢入道非學之難而有恒之為難書曰<lb/>
惟學遜志務時敏厥修乃來夫虚以受人勤以勵己則<lb/>
其所修常若原泉始達汨汨不已而必曰時者則恒之<lb/>
説也詩曰日就月將學有緝熙于光明夫君子博聞强<lb/>
識敦行不怠以故知日廣而能日崇若朝勤而夕懈進<lb/>
<pb n="KR4f0001_WYG_041-5b"/>
鋭而退速則學彌晦矣何光明之有是詩人之言要亦<lb/>
恒之説也人之為學非好之篤嗜之深其勢必不能以<lb/>
持久何則詩書之氣未克浸滛於性情之内則離而去<lb/>
之矣求其學之有成詎可得哉朕自八齡雅好典籍無<lb/>
論細旃廣厦諷詠古訓日與講臣共之卽至鑾車帳殿<lb/>
之間罔廢圖史尋味討論弗敢畏其艱深而阻焉弗敢<lb/>
騖於外物而遷焉蓋初終如一日也然聖賢理道至為<lb/>
精微朕孜孜矻矻愧僅得其糟粕耳苟能由是而益加<lb/>
<pb n="KR4f0001_WYG_041-6a"/>
勉焉庶於學問之途或尚有所獲但恐志氣怠弛乘於<lb/>
不覺書曰為山九仞功虧一簣此言克終之不易也朕<lb/>
用是兢兢焉以有恒為警云<lb/>
　　王道論<lb/>
治天下必審擇所以為治之道然後運之有本而措之<lb/>
也不勞蓋得其道則一時無赫赫之功而久大之業可<lb/>
以永建而不拔不得其道則雖殫精敝形而終無以幾<lb/>
於治故治理之方不可不審也其要在仁義而已矣昔<lb/>
<pb n="KR4f0001_WYG_041-6b"/>
三代之盛也蠲煩去苛屏飾斥偽先躬行而後文告崇<lb/>
禮讓而緩刑罰優游漸漬不期效於旦夕迨積之旣久<lb/>
風俗日茂人心日醇大化敦龎號為上理此行仁義之<lb/>
所致也秦漢而下務為一切苟且之政以檢束其民民<lb/>
生其時亦皆匿情飾貌以應其上上下相蒙競趨媮薄<lb/>
治功之降逺不古若此則不行仁義之過也故曰仁以<lb/>
育之義以正之仁以育之所以養也義以正之所以教<lb/>
也孔子曰如有王者必世而後仁又曰聖人久于其道<lb/>
<pb n="KR4f0001_WYG_041-7a"/>
而天下化成蓋言王道之成仁義之效也是以聖王在<lb/>
上制田里廣樹畜省刑而薄歛崇本而抑末使天下之<lb/>
民家給人足有俯仰之樂而無阽危之患由是立庠序<lb/>
之制置慈惠之師修六禮以節其性播六樂以淑其情<lb/>
明七教以興其德齊八政以禁其非當是之時六合之<lb/>
逺一家之積也四海之廣一身之推也天下之久安而<lb/>
長治猶泰山而四維之也其去夫驩虞之治不亦逺乎<lb/>
嗚呼天下重器也有天下大業也彼挈缾之智猶必厝<lb/>
<pb n="KR4f0001_WYG_041-7b"/>
之於至安况夫居重器而履大業者哉盍亦知所擇矣<lb/>
　　過金陵論<lb/>
金陵禹貢揚州之域秦立郡縣為秣陵兩漢因之孫權<lb/>
時稱建業東晉及宋齊梁陳地號佳麗隋唐之間六朝<lb/>
舊跡漸致湮没南唐李氏始更築城名金陵府明有天<lb/>
下建都於此窺明太祖之意以為宅中圖大控制四方<lb/>
千百世無有替也歲在甲子冬十一月朕省方南來駐<lb/>
蹕江寧將登鍾山酹酒於明太祖之陵道出故宫荆榛<lb/>
<pb n="KR4f0001_WYG_041-8a"/>
滿目昔者鳳闕之巍峩今則頽垣斷壁矣昔者玉河之<lb/>
灣環今則荒溝廢岸矣路旁老民跽而進曰若為建極<lb/>
殿若為乾清宫階磌陛級猶得想見其華構焉夫明太<lb/>
祖以布衣起淮泗之間經營大業應天順人奄有區夏<lb/>
頃過其城市閭閻巷陌未改舊觀而宫闕無一存者覩<lb/>
此興懷能不有呉宫花草晉代衣冠之歎耶昔人論形<lb/>
勢之地首推燕秦金陵次之然金陵雖有長江之險為<lb/>
天塹而地脉單弱無所憑倚六朝偏安弗克自振固厯<lb/>
<pb n="KR4f0001_WYG_041-8b"/>
數之不齊或亦地勢使然也明自文皇靖難之後嘗以<lb/>
燕京為行在宣德末年遂徒而都之其時金陵臺殿苑<lb/>
囿之觀聲名文物之盛南北竝峙逺勝六朝迨承平旣<lb/>
久忽於治安萬厯以後政事漸弛宦寺朋黨交相構陷<lb/>
門户日分而士氣澆漓賦歛日繁而民心渙㪚闖賊以<lb/>
烏合之衆唾手燕京宗社不守馬阮以囂偽之徒託名<lb/>
恢復僅快私仇使有明艱難創造之基業未三百年而<lb/>
為丘墟良可悲夫孟子曰天時不如地利地利不如人<lb/>
<pb n="KR4f0001_WYG_041-9a"/>
和有國家者知天心之可畏地利之不足恃兢兢業業<lb/>
取前代廢興之蹟日加儆惕焉則庶幾矣<lb/>
　　勤儉論<lb/>
嘗觀堯以執中之㫖授舜舜以執中之㫖授禹而孔子<lb/>
之稱禹曰無間然舜亦美其勤邦儉家蓋以禹之奉已<lb/>
簡薄而於天地祖宗生民數大事克備夫道以致其厚<lb/>
有合於中之㫖焉夫崇宫室豐飲食美衣服此人心也<lb/>
其幾易溺敬天地孝祖宗拯民生此道心也其幾易怠<lb/>
<pb n="KR4f0001_WYG_041-9b"/>
溺則侈侈則嗜慾日荒怠則逸逸則理道日逺發於一<lb/>
心見諸天下而盛衰治亂之途判矣傳曰私欲𢎞多則<lb/>
德義鮮少德義不行則邇者騷離逺者距違甚言奢之<lb/>
不可不戒也至書載文王卑服卽康功田功又言自朝<lb/>
至於日中昃不遑暇食用諴和萬民伊尹之告太甲曰<lb/>
慎乃儉德惟懷永圖噫儉與勤之道盡之矣朕檢身省<lb/>
心常恐弗及故萬幾日御以自砥礪而宫中府中之用<lb/>
刻意損抑較之前代毎歲所需十不及一雖不敢比於<lb/>
<pb n="KR4f0001_WYG_041-10a"/>
大禹文王之為君而兢兢勿侈勿逸之念恒欲化雕返<lb/>
朴袪肆崇敬以務幾乎道然人心危而道心微苟侈泰<lb/>
之私中於幾微勢必形於家國其弊有不可遏者則慎<lb/>
修思永尤執中之要道也歟<lb/>
　辯<lb/>
　　王霸辯<lb/>
禪繼之統分而後有三王㑹盟之事興而後有五霸世<lb/>
之儒者尚論古今推明已事語仁義則尊隆王道言權<lb/>
<pb n="KR4f0001_WYG_041-10b"/>
術則崇尚霸功要其同異得失之辨可得而言也大約<lb/>
出之有誠偽行之有公私耳天下之民其阽於危而思<lb/>
卽安也不啻如饑之待哺寒之待衣上之人有萬物一<lb/>
體之懷有天下為家之意仁以漸之義以摩之而下之<lb/>
人亦皆愛之如父母敬之如師保咸有不忍去其上之<lb/>
心此王道也法立而政明令行而禁止有市德於下之<lb/>
心而下亦有所懾服此霸功也故誅伐同也而應天順<lb/>
人之與克威立慬不同也播告同也而至誠惻怛之與<lb/>
<pb n="KR4f0001_WYG_041-11a"/>
　噢咻嘔喻不同也此誠偽之分公私之辨可以見王霸<lb/>
　之大端矣世或有謂古今異宜王霸貴乎雜用者不知<lb/>
　古今雖異而天命民彞之理豈有異乎春秋戰國之時<lb/>
　三綱淪九法斁世風日下人心日偷矣而孔子孟子生<lb/>
　於其時不聞有隨時遷就之説所守者一以道德仁義<lb/>
　為歸雖其不能見用於時君而萬世之天下皆得以其<lb/>
　空言治之孰謂王道之宜於古而不宜於今乎若以雜<lb/>
　霸之術而欲奏熙隆之治猶適越者而北其轅也故作<lb/>
<pb n="KR4f0001_WYG_041-11b"/>
　王霸辯云<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻十八<lb/>
</p>
<p>
</p>
  </div>
</body>
</text>
</TEI>
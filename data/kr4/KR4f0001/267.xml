<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_267-1a"/>
　欽定四庫全書<lb/>
聖祖仁皇帝御製文第三集卷三十五<lb/>
　　雜著<lb/>
　　古文評論<lb/>
　　　崔融<lb/>
　　　諫税闗市疏<lb/>
　毋擾是此篇大義文則陸離璀璨色澤彌古<lb/>
　　　張東之<lb/>
<pb n="KR4f0001_WYG_267-1b"/>
　　　請罷兵戍姚州書<lb/>
　荒徼絶域古有羈縻之義不欲以勞罷中國也兹篇論<lb/>
　情事詳核有識<lb/>
　　　宋璟<lb/>
　　　封還詔書奏<lb/>
　經稱諸侯之孝曰制節謹度滿而不溢斯文殆相發揮<lb/>
　　　張説<lb/>
　　　梁國公姚崇神道碑銘<lb/>
<pb n="KR4f0001_WYG_267-2a"/>
詳整鉅麗敘功紀行皆舉其大故要而不煩<lb/>
　　宋公遺愛碑頌<lb/>
古質有鼎彞之色頌辭跌蕩岸異逈非恒徑<lb/>
　　蘓頲<lb/>
　　開元三年處分朝集使勅<lb/>
誠勵則嚴注望彌切足以令人勗勉<lb/>
　　諫鑾駕親征表<lb/>
攄瀝欵誠不煩彫飾而自然精采唐文之絶無俳偶者<lb/>
<pb n="KR4f0001_WYG_267-2b"/>
　　張九齡<lb/>
　　開元三十一年處分十道朝集使勅<lb/>
語勁而氣彌舒詞腴而㫖益切可識九齡風度矣<lb/>
　　請重守令慎選舉疏<lb/>
唐時重京秩而輕外任特甚故九齡極言之至語人材<lb/>
以清議名節為重則古今之通義也<lb/>
　　上姚令公書<lb/>
昔人論唐諸臣謂姚崇尚通此可謂藥石之箴矣<lb/>
<pb n="KR4f0001_WYG_267-3a"/>
　　張均<lb/>
　　宗廟加籩豆議<lb/>
孝思無窮而常典有制範圍古今所以安人情而順天<lb/>
道也斯文殆發明禮經之義<lb/>
　　劉秩<lb/>
　　貨泉議<lb/>
論錢法源流利弊極詳終之以禁銅為䇿亦救弊之一<lb/>
道也<lb/>
<pb n="KR4f0001_WYG_267-3b"/>
　　孔璋<lb/>
　　請代李邕死表<lb/>
邕固奇士斯文與人皆奇較谷永訟陳湯疏更為激昂<lb/>
　　栁芳<lb/>
　　氏族論<lb/>
臚次厯代族氏詳核淹通足以為考古之助<lb/>
　　顔真卿<lb/>
　　論元皇帝祧遷狀<lb/>
<pb n="KR4f0001_WYG_267-4a"/>
論祧遷義正而詞確<lb/>
　　論百官論事疏<lb/>
磊落英爽真卿多勁節故文亦似之<lb/>
　　諡號狀<lb/>
禀經義以立言所見亦超<lb/>
　　郭子儀<lb/>
　　辭太尉疏<lb/>
汾陽有功而讓忠誠貫於始終故其文亦絶無勦飾乃<lb/>
<pb n="KR4f0001_WYG_267-4b"/>
爾<lb/>
　　請乘輿還京師疏<lb/>
陳昌言決大計扶危定傾汾陽可謂社稷臣矣<lb/>
　　楊綰<lb/>
　　條奏貢舉疏<lb/>
論貢舉情事皆切中古今流弊意在黜抑浮競崇奬實<lb/>
學良為有本之言<lb/>
　　賈至<lb/>
<pb n="KR4f0001_WYG_267-5a"/>
　　議楊綰條奏貢舉疏<lb/>
推原治理所由𥪡議鴻壯與楊綰條奏足相發明<lb/>
　　元結<lb/>
　　辭容州表<lb/>
情既懇惻詞復悽楚元結文在唐諸家中極稱峭拔此<lb/>
尤其傑出者<lb/>
　　劉晏<lb/>
　　與元載書<lb/>
<pb n="KR4f0001_WYG_267-5b"/>
探古人之遺跡陳當時之利病晏於治河轉漕可稱勤<lb/>
懇故闗中卒賴其利也<lb/>
　　常衮<lb/>
　　減徴京畿夏麥制<lb/>
制詞瑩淨誦之猶能感人<lb/>
　　大厯四年大赦詔<lb/>
誠懇所至筆能曲折赴之深得哀矜勿喜之意<lb/>
　　大厯六年放京畿丁役及免税制<lb/>
<pb n="KR4f0001_WYG_267-6a"/>
蠲賦省役以憂百姓中多愷悌之言<lb/>
　　大厯十四年減徴京畿丁役等制<lb/>
音節詞句皆能取澤於古<lb/>
　　馬璘神道碑銘<lb/>
擷左國之菁華兼兩漢之雋腴恢奇英岸光氣熊炳<lb/>
　　獨孤及<lb/>
　　唐景皇帝配昊天上帝議<lb/>
議禮之文貴確不在枝葉繁蔓此文近之<lb/>
<pb n="KR4f0001_WYG_267-6b"/>
　　上疏陳政<lb/>
清言疎朗足見當時冗兵糜食之害<lb/>
　　李華<lb/>
　　中書政事堂記<lb/>
直起直收義存鑒戒文有剛果之氣如風雨驟至集於<lb/>
筆端<lb/>
　　李翰<lb/>
　　進張廵中丞傳表<lb/>
<pb n="KR4f0001_WYG_267-7a"/>
張廵孤忠拒宼實有功於唐之再造斯文激揚忠烈聲<lb/>
光飇舉殆足以發抒其氣<lb/>
　　陸贄<lb/>
　　興元元年奉天改元大赦詔<lb/>
誕告之文仁音如此故能使當時之民聞詔書而感泣<lb/>
也<lb/>
　　興元元年命馬燧渾瑊招討河中制<lb/>
止罪狀懐光一人無一語及朔方將士所以離散黨與<lb/>
<pb n="KR4f0001_WYG_267-7b"/>
收拾人心妙有機權足徴廟算<lb/>
　　興元元年命李晟制<lb/>
國家優重功臣奨其前勞正以䇿其後効此制得之矣<lb/>
　　論治亂之略疏<lb/>
篇中前言事後言理敷祍而談最為融浹<lb/>
　　論徴税疏<lb/>
權衡於先後之間酌量於緩急之際於國無損而於民<lb/>
所益滋多此疏之大指也<lb/>
<pb n="KR4f0001_WYG_267-8a"/>
　　論納諫疏<lb/>
矚理於㣲論事舉要<lb/>
　　論闗中事宜狀<lb/>
深識逺算之言不特以閎通擅美<lb/>
　　論前所答奏未施行狀<lb/>
補牘而陳忠懇之情溢於行墨詞義茂美直餘事耳<lb/>
　　請罷瓊林大盈庫狀<lb/>
涇原軍士之變以二庫為兵端故贄立言如此<lb/>
<pb n="KR4f0001_WYG_267-8b"/>
　　請兩税以布帛為額狀<lb/>
此論與徴税疏立言互相表裏而更為詳盡<lb/>
　　請罷兵狀<lb/>
當獻㨗之時原兵革之始暢發其意可謂偉辭<lb/>
　　權徳輿<lb/>
　　兩漢辯亡論<lb/>
尊道重儒君臨之極軌若張禹胡廣輩致身寵榮苟貪<lb/>
禄利使後世指目可謂士林之羞矣<lb/>
<pb n="KR4f0001_WYG_267-9a"/>
　　答栁福州書<lb/>
太學人材所自出唐宋以来以名賢處之造就多士徳<lb/>
輿此書可謂知本之論矣<lb/>
　　陸贄翰苑集序<lb/>
陸贄為文閎博流暢委折盡致謀畫能中機宜誠奏議<lb/>
之傑搆也臚述生平論次條達序文之似傳體者<lb/>
　　髙郢<lb/>
　　魯議<lb/>
<pb n="KR4f0001_WYG_267-9b"/>
魯不得用天子禮樂自是正論而篇中疎密得宜濃纖<lb/>
合法文章之有圭臬者<lb/>
　　栁冕<lb/>
　　再答張僕射書<lb/>
文甚簡淨而欵篤之意獨至<lb/>
　　與權徳輿書<lb/>
敘厯代人才得失之由最為明確<lb/>
　　復杜相公書<lb/>
<pb n="KR4f0001_WYG_267-10a"/>
謂文章由於風俗風俗根於人心卓然探本之言<lb/>
　　梁肅<lb/>
　　補闕李君前集序<lb/>
文章有王霸之分立論恢奇前此未有<lb/>
　　代太常答蘇端駁楊綰諡文貞議<lb/>
義以典而能確詞以恕而能公持此核人可以論世而<lb/>
不爽矣<lb/>
　　沈既濟<lb/>
<pb n="KR4f0001_WYG_267-10b"/>
　　論行辟召之法疏<lb/>
立論巖巖清峙可為衡鑑之資<lb/>
　　于公異<lb/>
　　收兩京露布<lb/>
辭鋒邁達筆陣韶舉西平故是元功得此庻能相配<lb/>
　　裴度<lb/>
　　諫用皇甫鏄程异為相疏<lb/>
度身更患難故雖欵欵忠愛而出之有危迫之音<lb/>
<pb n="KR4f0001_WYG_267-11a"/>
　　　論魏宏簡元稹疏<lb/>
　是時度以使相討河朔而惓惓不忘忠謇所謂爾身在<lb/>
　外乃心罔不在王室也<lb/>
　　　李絳<lb/>
　　　請崇國學疏<lb/>
　文致爽朗髙舉<lb/>
　　　論裴均進銀噐狀<lb/>
　挺勁之辭一徃峭邁<lb/>
<pb n="KR4f0001_WYG_267-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集巻三十五<lb/>
</p>
<p>
</p>
  </div>
</body>
</text>
</TEI>
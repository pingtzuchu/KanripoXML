<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_297-1a"/>
　欽定四庫全書<lb/>
聖祖仁皇帝御製文第三集巻五十<lb/>
　　熱河三十六景詩<lb/>
　　　烟波致爽<hi>并序</hi>
　　熱河地旣髙敞氣亦清朗無䝉霧霾氛柳宗元記所<lb/>
　　謂曠如也四圍秀嶺十里澄湖致有爽氣雲山勝地<lb/>
　　之南有屋七楹遂以烟波致爽顔其額焉<lb/>
　山莊頻避暑静黙少喧譁北控逺烟息南臨近壑嘉春<lb/>
<pb n="KR4f0001_WYG_297-1b"/>
　歸魚出浪秋歛雁横沙觸目皆仙草迎牕遍藥花炎風<lb/>
　晝致爽綿雨夜方賖土厚登雙榖泉甘剖翠𤓰古人戍<lb/>
　武備今卒斷鳴笳生理農商事聚民至萬家<lb/>
　　　芝逕雲隄<hi>并序</hi>
　　夾水爲隄逶迤曲折逕分三枝列大小洲三形若芝<lb/>
　　英若雲朶復若如意有二橋通舟楫<lb/>
　萬㡬少暇出丹闕樂水樂山好難歇避暑漠北土脉肥<lb/>
　訪問村老㝷石碣衆云䝉古牧馬塲並乏人家無枯骨<lb/>
<pb n="KR4f0001_WYG_297-2a"/>
草木茂絶蚊蝎泉水佳人少疾因而乘騎閲河隈灣灣<lb/>
曲曲滿林樾測量荒野閲水平莊田勿動樹勿發自然<lb/>
天成地就勢不待人力假虛設君不見磬錘峰獨峙山<lb/>
麓立其東又不見萬壑松偃蓋重林造化同煦嫗光臨<lb/>
承露照青蔥色轉頻歳豐遊豫常思傷民力又恐偏勞<lb/>
土木工命匠先開芝逕隄隨山依水揉輻齊司農莫動<lb/>
帑金費寧拙捨巧洽羣黎邉垣利刃豈可恃荒滛無道<lb/>
有青史知警知戒勉在兹方能示衆撫遐邇雖無峻宇<lb/>
<pb n="KR4f0001_WYG_297-2b"/>
有雲樓登臨不解幾重愁連巖絶澗四時景憐我晚年<lb/>
宵旰憂若使扶養留精力同心治理再精求氣和重農<lb/>
紫宸志烽火不烟億萬秋<lb/>
　　無暑清凉<hi>并序</hi>
　循芝逕北行折而少東過小山下紅蓮滿渚綠樹縁<lb/>
　隄靣南夏屋軒敞長廊聯絡爲無暑清凉山爽朝來<lb/>
　水風㣲度泠然善也<lb/>
畏景先愁永晝長晩年好静益徬徨三庚退暑清風至<lb/>
<pb n="KR4f0001_WYG_297-3a"/>
九夏迎凉稱物芳意惜始終宵旰志踟蹰自問濟時方<lb/>
谷神不守還崇政暫養回心山水莊<lb/>
　　延薫山館<hi>并序</hi>
　入無暑清凉轉西爲延薫山館楹宇守朴不雘不雕<lb/>
　得山居雅致啟北户引清風㡬忘六月<lb/>
夏木陰陰蓋溽暑炎風欵欵守峰銜山中無物能解愠<lb/>
獨有清凉免脱衫<lb/>
　　水芳巖秀<hi>并序</hi>
<pb n="KR4f0001_WYG_297-3b"/>
　水清則芳山静則秀此地泉甘水清故擇其所宜邃<lb/>
　宇數十間於焉誦讀㡬暇静養可以滌煩可以悦性<lb/>
　作此自戒始終之意云<lb/>
水性雜苦甜水芳即體厚名泉亦多覽未若此爲首頥<lb/>
卦明口實得正自養夀擇地立偃房根基度長久節宣<lb/>
在兹求勤儉勿落後朝牕千巖裏峭壁似天剖逺託思<lb/>
雲漢怡神至星斗精研書家奥臨池愈澁手清淡作飲<lb/>
饌偏心惡㫖酒讀老無逸篇年年祝大有<lb/>
<pb n="KR4f0001_WYG_297-4a"/>
　　萬壑松風<hi>并序</hi>
　在無暑清凉之南據髙阜臨深流長松環翠壑虛風<lb/>
　度如笙鏞迭奏聲不數西湖萬松嶺也<lb/>
偃蓋龍鱗萬壑青逶迤芳甸雜雲汀白華朱萼勉人事<lb/>
愛敬南陔樂正經<lb/>
　　松鶴清越<hi>并序</hi>
　進榛子峪香草遍地異花綴崖夾嶺虬松蒼蔚鳴鶴<lb/>
　飛翔登蓬瀛臨崑圃神怡心曠洵仙人所都不老之<lb/>
<pb n="KR4f0001_WYG_297-4b"/>
　庭也<lb/>
夀比青松願千齡葉不彫銅龍鶴髪健喜動四時調<lb/>
　　雲山勝地<hi>并序</hi>
　萬壑松風之西髙樓北向憑牕逺眺林巒烟水一望<lb/>
　無極氣象萬千洵登臨大觀也<lb/>
萬頃園林逹逺阡湖光山色入詩箋披雲見水平清理<lb/>
未識無愆守節宣<lb/>
　　四靣雲山<hi>并序</hi>
<pb n="KR4f0001_WYG_297-5a"/>
　澄泉繞石迤西過泉源盤岡紆嶺有亭翼然出衆山<lb/>
　之巔諸峰羅列若揖若拱天氣晴朗數百里外巒光<lb/>
　雲影皆可逺矚亭中長風四逹伏暑時蕭爽如秋<lb/>
殊狀崔嵬裏蘭衢入好詩逺岑如競秀近嶺似爭竒雨<lb/>
過風來緊山寒花落遲亭遥先得月樹密顯髙枝潮平<lb/>
無湧浪霧浄少多岐脉脉金明液溶溶積翠池常憂思<lb/>
解愠樂志餘清悲素學臣鄰老耆年自不知<lb/>
　　北枕雙峰<hi>并序</hi>
<pb n="KR4f0001_WYG_297-5b"/>
　環山莊皆山也山形至北尤髙亭之西北一峰峻出<lb/>
　勢陂陀而逶迤者金山也其東北一峰㧞起勢雄偉<lb/>
　而崒嵂者黒山也兩峰翼抱與兹亭相鼎峙焉<lb/>
嶔㟢岡岫紫宸闗乾地金峰坎黒山苦熱雲生雙嶺腹<lb/>
盆傾瞬息落溪灣<lb/>
　　西嶺晨霞<hi>并序</hi>
　傑閣凌波軒牕四出朝霞初煥林影錯繡西山麗景<lb/>
　入几案間始登閣若履平地忽緣梯而降方知上下<lb/>
<pb n="KR4f0001_WYG_297-6a"/>
　樓也<lb/>
雨歇更䦨斗柄東成霞聚散四方風時光豈在凌雲句<lb/>
寡過清談宜守中<lb/>
　　錘峰落照<hi>并序</hi>
　平岡之上敞亭東向諸峰横列於前夕陽西映紅紫<lb/>
　萬狀似展黄公望浮嵐暖翠圖有山矗然倚天特作<lb/>
　金碧色者磬錘峰也<lb/>
縱目湖山千載留白雲枕澗報深秋巉巖自有争佳處<lb/>
<pb n="KR4f0001_WYG_297-6b"/>
未若此峰景最幽<lb/>
　　南山積雪<hi>幷序</hi>
　山莊之南複嶺環拱嶺上積雪經時不消於北亭遥<lb/>
　望皓潔凝映晴日朝鮮瓊瑶失素峨眉明月西崑閬<lb/>
　風差足比擬<lb/>
圖畫難成丘壑容濃妝淡抹耐寒松水心山骨依然在<lb/>
不改氷霜積雪冬<lb/>
　　梨花伴月<hi>并序</hi>
<pb n="KR4f0001_WYG_297-7a"/>
　入梨樹峪過三岔口循澗西行可里許依巖架屋曲<lb/>
　廊上下層閣參差翠嶺作屏梨花萬樹微雲淡月時<lb/>
　清景尤絶<lb/>
雲牕倚石壁月宇伴梨花四季風光麗千巖土氣嘉瑩<lb/>
情如白日託志結丹霞夜静無人語朝來對客誇<lb/>
　　曲水荷香<hi>并序</hi>
　碧溪清淺隨石盤折流爲小池藕花無數綠葉髙低<lb/>
　每新雨初過平隄水足落紅波面貼貼如泛杯蘭亭<lb/>
<pb n="KR4f0001_WYG_297-7b"/>
　觴詠無此天趣<lb/>
荷氣參差逺益清蘭亭曲水亦虛名八珍㫖酒前賢戒<lb/>
空設流觴金玉羮<lb/>
　　風泉清聼<hi>并序</hi>
　兩峰之間流泉潏潏微風披拂滴石作琴筑音與鶴<lb/>
　鳴松韻相應泉味甘馨怡神養夀恰合章孝標松下<lb/>
　泉詩注瓶雲母滑潄齒茯苓香<lb/>
瑶池芝殿老萊心涌出新泉萬籟吟芳檻倚欄蒸靈液<lb/>
<pb n="KR4f0001_WYG_297-8a"/>
南山近指奏清音<lb/>
　　濠濮間想<hi>并序</hi>
　清流素練綠岫長林好鳥枝頭遊魚波際無非天適<lb/>
　㑹心處在南華秋水矣<lb/>
茂林臨止水間想託身安飛躍禽魚静神情欲狀難<lb/>
　　天宇咸暢<hi>調萬斯年曲并序</hi>
　湖中一山突兀頂有平臺架屋三楹北卽上帝閣也<lb/>
　仰接層霄俯臨碧水如登妙髙峰上北固烟雲海門<lb/>
<pb n="KR4f0001_WYG_297-8b"/>
　風月皆歸一覽<lb/>
通閣斷霞應卜居人烟不到麗晴虛雲葉淡巧萬峰明<lb/>
雁過初賔鴻侣鷗雨秋花遍洲嶼<lb/>
　　暖溜暄波<hi>并序</hi>
　曲水之南過小阜有水自宫牆外流入蓋湯泉餘波<lb/>
　也噴薄直下層石齒齒如潄玉液飛珠濺沫猶帶雲<lb/>
　蒸霞蔚之勢<lb/>
水源暖溜輒蠲疴涌出隂陽滌蕩多懐保分流無近逺<lb/>
<pb n="KR4f0001_WYG_297-9a"/>
窮簷盡誦自然歌<lb/>
　　泉源石壁<hi>并序</hi>
　獅逕之北岡嶺蜿蜒數里翠崖如壁下暎流泉泉水<lb/>
　静深尋源徙倚詠朱子問渠那得清如許爲有源頭<lb/>
　活水來之句悠然有㑹<lb/>
水源依石壁雜踏至河隈清鏡分霄漢層波濺碧苔日<lb/>
長定九數髪白考三才天貺名猶鄙居心思道該<lb/>
　　青楓綠嶼<hi>并序</hi>
<pb n="KR4f0001_WYG_297-9b"/>
　北嶺多楓葉茂而美蔭其色油然不減梧桐芭蕉也<lb/>
　踈牕掩映虚凉自生蘿蔦交枝垂掛崖畔水似青羅<lb/>
　帶山如碧玉簪竒境在户牖間矣<lb/>
石磴髙盤處青楓引物華聞聲知樹密見景絶紛譁綠<lb/>
嶼臨牕牖晴雲趁綺霞忘言清静意頻望羣生嘉<lb/>
　　鶯囀喬木<hi>并序</hi>
　甫田叢樾之西夏木千章濃隂數里晨曦始旭宿露<lb/>
　未晞黄鳥好音與薫風相和流聲逸韻山中一部笙<lb/>
<pb n="KR4f0001_WYG_297-10a"/>
　簧也<lb/>
昨日聞鶯鳴柳樹今朝閲馬至崇杠朱英紫脱平原綠<lb/>
月駟雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錯落<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　香逺益清<hi>調柳梢青并序</hi>
　曲水之東開凉軒前後臨池中植重臺千葉諸名種<lb/>
　翠蓋凌波朱房含露流風冉冉芳氣竟谷<lb/>
出水漣漪香清益逺不染偏竒沙漠龍堆青湖芳草疑<lb/>
是誰知　移根各地參差歸何處那分公私樓起千層<lb/>
<pb n="KR4f0001_WYG_297-10b"/>
荷占數頃炎景相宜<lb/>
　　金蓮暎日<hi>并序</hi>
　廣庭數畝植金蓮花萬本枝葉髙挺花靣圓徑二寸<lb/>
　餘日光照射精彩煥目登樓下視直作黄金布地觀<lb/>
正色山川秀金蓮出五臺塞北無梅竹炎天暎日開<lb/>
　　逺近泉聲<hi>并序</hi>
　北爲趵突泉涌地觱沸西爲瀑布銀河倒瀉晶簾暎<lb/>
　崖微風斜捲珠璣散空前後池塘白蓮萬朶花芬泉<lb/>
<pb n="KR4f0001_WYG_297-11a"/>
　響直入廬山勝境矣<lb/>
引泉開瀑布迸水起飛珠鏘玉雲巖應色空有若無<lb/>
　　雲帆月舫<hi>調太平時并序</hi>
　臨水倣舟形爲閣廣一室袤數倍之周以石䦨䟽牕<lb/>
　掩映宛如駕輕雲浮明月上有樓可登眺亦如舵樓<lb/>
　也<lb/>
閣影凌波不動濤接靈鼇蓬萊别殿掛雲霄粲揮毫<lb/>
四季風光總無竭卧聞簫後樂先憂薫絃意藴羲爻<lb/>
<pb n="KR4f0001_WYG_297-11b"/>
　　芳渚臨流<hi>并序</hi>
　亭臨曲渚巨石枕流湖水自長橋瀉出至此折而南<lb/>
　行亭左右岸石天成亘二里許蒼苔紫蘚豐草灌木<lb/>
　極似范寛圖畫<lb/>
隄柳汀沙翡翠茵清溪芳渚躍凡鱗數叢夾岸山花放<lb/>
獨坐臨流惜谷神<lb/>
　　雲容水態<hi>并序</hi>
　闗口之南有室東向緣坡下望綠樹爲田青峰如堵<lb/>
<pb n="KR4f0001_WYG_297-12a"/>
　川流溶溶白雲冶冶不知孰爲雲孰爲水也由長橋<lb/>
　而渡疑入四明山中一逕分過雲南北<lb/>
雨過雲容易散波流水態長存悠然世俗惟念必得經<lb/>
書考原<lb/>
　　澄泉遶石<hi>并序</hi>
　亭南臨石池西二里許爲泉源源自石罅出截架鳴<lb/>
　簹依山引流曲折而至雨後谿壑奔注各作石堰以<lb/>
　遏泥沙故池水常澄澈可鑒<lb/>
<pb n="KR4f0001_WYG_297-12b"/>
每存髙静意至此結衡茅樹密開行路山長疑近郊水<lb/>
泉繞舊石雉雀樂新巢晴夜荷珠滴露凝衆木梢<lb/>
　　澄波疊翠<hi>并序</hi>
　如意洲之後小亭臨湖湖水清漣徹底北面層巒重<lb/>
　掩雲簇濤湧特開屏障扁舟過此輒爲流連正如韋<lb/>
　應物詩云碧泉交幽絶賞愛未能去<lb/>
疊翠聳千仞澄波屬紫文鑑開倒影列反照共氤氲<lb/>
　　石磯觀魚<hi>并序</hi>
<pb n="KR4f0001_WYG_297-13a"/>
　逺近泉聲而南渡石歩有亭東向倚山臨溪溪水清<lb/>
　澈修鱗銜尾荇藻交枝歴歴可數溪邉有平石可坐<lb/>
　以垂釣<lb/>
唱晩漁歌傍石磯空中任鳥帶雲飛羡魚結網何須計<lb/>
備有長竿墜釣肥<lb/>
　　鏡水雲岑<hi>并序</hi>
　後楹依嶺三面臨湖廊廡周遮隨山髙下波光嵐影<lb/>
　變化烟雲佳景無邉令人應接不暇<lb/>
<pb n="KR4f0001_WYG_297-13b"/>
層崖千尺危嶂涵綠㡬重碧潭獅逕盤旋道北松枝宛<lb/>
轉山南沉吟力盡難得懸象俯察仰叅至理莫求别伎<lb/>
經書自有包函<lb/>
　　雙湖夾鏡<hi>并序</hi>
　山中諸泉從板橋流出匯爲一湖在石橋之右復從<lb/>
　石橋下注放爲大湖兩湖相連阻以長隄猶西湖之<lb/>
　裏外湖也<lb/>
連山隔水百泉齊夾鏡平流花雨隄非是天然石岸起<lb/>
<pb n="KR4f0001_WYG_297-14a"/>
　何能人力作雕題<lb/>
　　　長虹飲練<hi>幷序</hi>
　　湖光澄碧一橋卧波橋南種敖漢荷花萬枝間以内<lb/>
　　地白蓮錦錯霞變清芬襲人蘇舜欽垂虹橋詩謂如<lb/>
　　玉宫銀界徒虛語耳<lb/>
　長虹清徑羅層崖岸柳溪聲月照階淑景千林晴日出<lb/>
　禽鳴處處入音諧<lb/>
　　　甫田叢樾<hi>并序</hi>
<pb n="KR4f0001_WYG_297-14b"/>
　　流杯亭之北𤓰圃之西平原如掌豐草茂木麕䴥雉<lb/>
　　兔交牣其間秋凉弓勁合烝徒行歩圍誠獵塲選地<lb/>
　留憩田間樂曠觀恤閭閻叢林欣賞處遍地豫豐占<lb/>
　　　水流雲在<hi>并序</hi>
　　雲無心以出岫水不舎而長流造物者之無盡藏也<lb/>
　　杜甫詩云水流心不競雲在意俱遲斯言深有體驗<lb/>
　雨後雲峰澄水流逺自凝岸花催短鬢髙年寸寸増<lb/>
聖祖仁皇帝御製文第三集巻五十<lb/>
</p>
<p>
</p>
  </div>
</body>
</text>
</TEI>
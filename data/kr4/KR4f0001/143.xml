<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_143-1a"/>
　欽定四庫全書<lb/>
聖祖仁皇帝御製文第二集巻二十六<lb/>
　　北征勅諭<lb/>
　　　諭大将軍伯費揚古<lb/>
　近日以噶爾丹處來奔之人所言觀之其饑寒困蹙至<lb/>
　於已極此大機㑹也<lb/>
　上天佑助有以賊畀我之象矣斯時更不可失汝等宜<lb/>
　切切注意曩者朕躬親至克魯倫時汝等大兵若前行<lb/>
<pb n="KR4f0001_WYG_143-1b"/>
　三日至巴顔烏蘭相近之地噶爾丹從何得脱商南多<lb/>
　爾即來後若将所至地方一經奏聞朕所遣殷渣納額<lb/>
　林秦等於十三日之前若到朕何故旋師以汝等之兵<lb/>
　斷然難至皆困於饑餒故以朕營米糧為轉移之計經<lb/>
　理而還然至於賊衆多致兔脱來降者又復逃回朕實<lb/>
　不意其如此今思此等情事追悔不可勝言汝等兩大<lb/>
　将軍㑹合時中路之兵馬皆肥壯理應挑選軍士通融<lb/>
　馬匹即行追逐其潰散之衆俱行收集而來彼時雖至<lb/>
<pb n="KR4f0001_WYG_143-2a"/>
潰散因無收納者零星㑹合以致衆多此理之必然者<lb/>
今汝等作何商議噶爾丹何所底止朕因相距遼逺切<lb/>
欲聞之特書手勅以諭康熙三十五年九月初三日<lb/>
　　諭大将軍伯費揚古<lb/>
汝遣本錫賫奏九月十二日至已洞悉情事兹丹即拉<lb/>
雖云投降而噶爾丹之言於今未至然彼雖不投降破<lb/>
敗已極果其來降大将軍可善言慰導令至歸化城其<lb/>
時相與籌度措置特易易耳彼所遣使若送至朕所朕<lb/>
<pb n="KR4f0001_WYG_143-2b"/>
措處良難不得不諭令歸降彼若遵㫖來降将不復更<lb/>
有所議矣今自丹即拉以下凡所遣人至奏聞送至朕<lb/>
所噶爾丹若遣使來汝即以言覆之我乃大将軍凡事<lb/>
皆我耑任我主亦不拂我言今尔等馳奏而返時愈寒<lb/>
冽汝之來人致盡凍斃汝可即歸令噶爾丹來降其時<lb/>
我為汝奏懇於是賞其來使慰以善言遣之卽還此等<lb/>
情事一面奏聞一面更加周防其周防事宜馬最為要<lb/>
朕在軍中見我軍之勇健無可訾議而於防護馬匹最<lb/>
<pb n="KR4f0001_WYG_143-3a"/>
覺疎虞萬一詐稱投降夤夜乗我不備驅馬以出所繫<lb/>
匪輕汝諳練行間事多閲歴聊以朕意念所及書以諭<lb/>
焉聞噶爾丹信息以在京豫養之馬軍士騎乗朕躬以<lb/>
九月十九日起程前往歸化城此際常須奏聞情勢為<lb/>
佳朕心喜欲亟聞彼中實音為此特諭康熙三十五年<lb/>
九月十六日<lb/>
　　諭大将軍伯費揚古等<lb/>
汝所奏翁金守護米石副都統祖良弼之事此本於九<lb/>
<pb n="KR4f0001_WYG_143-3b"/>
月十九日早至朕所前五月十三日我兵擊賊以後為<lb/>
西路善後事宜降有諭㫖及該部文移俱在檔案朕何<lb/>
庸再言經數月而未行掣回者何故朕遣将軍舒恕侍<lb/>
郎滿丕者又何故汝之此行更為何事朕殊不解朕在<lb/>
京師事惟獨斷西路之事未全善慮未周詳即逐件言<lb/>
之衆意亦未必以為然今悉如朕所言矣噶爾丹困蹙<lb/>
已極旦夕之間将寒凍以死其頭目遣人來以為此大<lb/>
機㑹故爾喜悦今相戰則來降之人将懼而中止又得<lb/>
<pb n="KR4f0001_WYG_143-4a"/>
帳房釡鬵此事朕以未得掣回之故深以為憾又奏章<lb/>
内将翁金所有兵丁若干官員為誰器械何如戰時久<lb/>
暫若何何以退却此撥什庫兵丁何以奔來俱未詳載<lb/>
朕相距遥遠不勝憤懣嗣後凡奏事必将始末詳具為<lb/>
善特諭康熙三十五年九月十九日<lb/>
　　諭領侍衞内大臣<lb/>
大同宣化府積貯草豆甚多騎官馬之新滿洲䕶軍三<lb/>
百名内令二百十名騎逹卜孫腦兒馬羣之馬隨往前<lb/>
<pb n="KR4f0001_WYG_143-4b"/>
去其九十名将伊等所騎官馬九百匹赴大同府餧養<lb/>
大臣侍衞官員不騎官馬者亦照職掌定額令留馬於<lb/>
大同府三旗各派大臣一員及侍衞三員經理飼秣其<lb/>
前行兩起大兵亦令赴大同府餧養馬匹如此則於程<lb/>
途無阻於軍事有益矣俟下營後議奏康熙三十五年<lb/>
九月二十日<lb/>
　　諭扈從官員兵丁<lb/>
朕行甚緩無急廹處各騎士皆善加調適以行下至僕<lb/>
<pb n="KR4f0001_WYG_143-5a"/>
役俱以此通行嚴飭曉諭康熙三十五年九月二十日<lb/>
　　諭户部<lb/>
宣化府錢糧前已屢經蠲免但比年以來所屬各州縣<lb/>
牧養軍前需用馬匹又大兵絡繹往來雖各有支給經<lb/>
費而供億甚繁殊勞民力朕廵幸經臨深切軫念著将<lb/>
康熙三十六年宣化府屬地丁銀米全與蠲豁仍行文<lb/>
該撫通行曉諭俾民間均霑實惠以副朕寛恤黎元至<lb/>
意尔部即遵諭行特諭康熙三十五年九月二十三日<lb/>
<pb n="KR4f0001_WYG_143-5b"/>
　　諭領侍衞内大臣<lb/>
凡肥壯馬匹則拴至天曉若五六分臕之馬則拴至三<lb/>
更時可将此通諭衆人知之康熙三十五年九月二十<lb/>
三日<lb/>
　　諭領侍衞内大臣<lb/>
朕見餧馬之草皆被踐踏馬宜於夜間拴至當餧之時<lb/>
少少添草餧之為何徒然令其作踐可傳諭諸臣竝曉<lb/>
示衆人知之康熙三十五年九月二十三日<lb/>
<pb n="KR4f0001_WYG_143-6a"/>
　　諭大将軍伯費揚古<lb/>
汝報副都統祖良弼擊敗厄魯特奏書二十四日之晨<lb/>
至於沙城朕覽之不勝欣喜勿謂我師擊敗賊衆彼即<lb/>
全軍得脫噶爾丹但無所掠獲則彼奔潰離散之外更<lb/>
有何計将軍惟事招徠切為要圖務使潰散以盡其餘<lb/>
所下敕諭及招降事宜已令本錫等傳㫖兹不再及惟<lb/>
以善言慰導致彼來歸再為籌度為此特諭朕躬甚安<lb/>
佳怡悦在途汝安善否康熙三十五年九月二十四日<lb/>
<pb n="KR4f0001_WYG_143-6b"/>
　　諭領侍衞内大臣<lb/>
騎乗官馬侍衞三旗䕶軍内府執事人員各所乗馬若<lb/>
記得旗分佐領将原旗分佐領原騎乗人名書於木牌<lb/>
繫之馬項若記不得旗分佐領各書其人之名繫之著<lb/>
通行傳諭康熙三十五年九月二十四日<lb/>
　　諭領侍衛内大臣<lb/>
朕日出後始行亦不甚早當於未啟行之前先撤帳房<lb/>
朕行時即隨後同行則途中既便而於馬畜有益觀此<lb/>
<pb n="KR4f0001_WYG_143-7a"/>
番軍中帳房不於未行之前豫撤朕遣人催促而後撤<lb/>
付䭾載者甚多朕行時始結束追趕而前晝日既短在<lb/>
後之人何時可到馬畜亦甚至勞苦今每日行不過三<lb/>
四十里又非暑熱之時僕役可以照常步行如此則於<lb/>
馬匹大有禆益可傳諭諸臣并曉示衆人知之康熙三<lb/>
十五年九月二十六日<lb/>
　　諭領侍衛内大臣<lb/>
今已出邉外騎來馬匹肥者拴至五鼓始可牧放臕歉<lb/>
<pb n="KR4f0001_WYG_143-7b"/>
者少歇息之汗乾即可牧放康熙三十五年九月二十<lb/>
八日<lb/>
　　諭内大臣等<lb/>
來降之厄魯特云噶爾丹於波羅吳納罕空金渣巴罕<lb/>
等處過冬令丹即拉來波羅吳納罕之地相尋波羅吳<lb/>
納罕者向來渣薩克圖汗所居之地問其地之所在則<lb/>
距喀倫有四十餘日之程今大将軍伯費揚古進兵右<lb/>
衛兵每人乗馬一匹騾驢負載前往亦且瘦弱朕度其<lb/>
<pb n="KR4f0001_WYG_143-8a"/>
斷不能至噶爾丹所居之地必於翁金一帶地方以馬<lb/>
瘦而返至翁金而返則兵力徒勞而無益於事朕令於<lb/>
大同牧養馬匹者專為探實噶爾丹所在現今可進則<lb/>
黒龍江之兵六百人前鋒二百人新滿洲四百人察哈<lb/>
爾渣薩克之兵挑選千人整齊砲火鳥鎗全給以肥壯<lb/>
馬駝多帶糧餉令之進剿乗其窮困可以一鼓而殲滅<lb/>
之矣頃噶爾丹破壞已極我等為何不深籌殄滅之計<lb/>
而空勞士馬之力乎今速行文大将軍伯費揚古令其<lb/>
<pb n="KR4f0001_WYG_143-8b"/>
停止進兵若果有機㑹易於擒獲則勿停止噶爾丹困<lb/>
蹙無可往之地儻今冬雖未可行來歲草生之時令馬<lb/>
匹肥壯整備駱駝噶爾丹任其所之必搜尋其地而剿<lb/>
滅之此際将降來厄魯特之人接踵差遣招降厄魯特<lb/>
最為要務惟事招降足令彼勢全潰尔等㑹議即於今<lb/>
晚具奏康熙三十五年九月二十九日<lb/>
　　諭尚書馬竒<lb/>
大将軍費揚古所領兵士甚為勞苦食用必至缺少欲<lb/>
<pb n="KR4f0001_WYG_143-9a"/>
将朕所用牲口發去道路遼逺牲既瘠瘦且須時日可<lb/>
遣人到尚書班第取沙虎口大同等處現存銀五千兩<lb/>
遣官一員送至大将軍費揚古酌量買皮襖牛羊等物<lb/>
給與軍士康熙三十五年十月初一日<lb/>
　　諭大學士阿蘭泰尚書馬竒<lb/>
今歲歸化城一帶年穀豐收而價值亦賤至歸化城時<lb/>
隨行之人所給十日口糧可折價與之令彼各自市買<lb/>
其歸化城之米所以備軍需也此地米穀餘剰則右衛<lb/>
<pb n="KR4f0001_WYG_143-9b"/>
之兵儻有徵發取路甚便以之給散大有禆益尔等議<lb/>
奏康熙三十五年十月十一日<lb/>
　　諭大學士阿蘭泰尚書馬竒<lb/>
黒龍江之兵出師日久據将軍奏稱所食口糧可至十<lb/>
一月初五日朕至歸化城時應將察哈爾兵五百名新<lb/>
滿洲一百名給足口糧馬匹遣往更代著議奏康熙三<lb/>
十五年十月十一日<lb/>
　　諭兵部<lb/>
<pb n="KR4f0001_WYG_143-10a"/>
朕至歸化城之日自張家口至歸化城所有常設驛站<lb/>
外中途添設之驛俱撤回至沙虎口一路以兵部隨行<lb/>
之馬添設驛站康熙三十五年十月十一日<lb/>
　　諭議政大臣<lb/>
士卒十日猶可不支口糧儻駐扎日久豈可不行支給<lb/>
且歸化城附近地方牧草維艱應将多餘人役瘦弱馬<lb/>
匹酌量遣往大同右衞等處飼養等候或遣黑龍江兵<lb/>
一百名或留此兵於新滿洲兵内遣往著㑹議具奏康<lb/>
<pb n="KR4f0001_WYG_143-10b"/>
熙三十五年十月十二日<lb/>
　　諭領侍衞内大臣<lb/>
歸化城貿易人多僕役諸人恐有妄行搶奪著副都統<lb/>
阿第将土墨特䝉古亦宜嚴行禁止諸臣侍衞執事人<lb/>
員及軍士馬畜毋得偷竊可諭衆知之康熙三十五年<lb/>
十月十三日<lb/>
　　諭尚書馬竒<lb/>
朕見歸化城馬駝多而價亦平官員侍衞兵丁人等有<lb/>
<pb n="KR4f0001_WYG_143-11a"/>
欲借銀兩通融購買馬駝者奏聞給與銀兩先是騎官<lb/>
馬新滿洲不准借給銀兩今如有借者亦准給與康熙<lb/>
三十五年十月十三日<lb/>
　　諭大學士阿蘭泰<lb/>
右衞官員兵丁自駐防右衛以來屢經出兵甚為勞苦<lb/>
朕心殊切軫念著尔前去将官員兵丁所借官庫銀兩<lb/>
扣除俸禄錢糧俱蹔行停止其有陣亡官員兵丁人役<lb/>
俱著詳察即給與身價現今給賞則於官兵生計大有<lb/>
<pb n="KR4f0001_WYG_143-11b"/>
禆益可同學士一人酌帶司官馳驛前往将諭㫖通行<lb/>
曉示康熙三十五年十月十四日<lb/>
　　諭議政諸臣<lb/>
頃将軍費揚古奏稱黒龍江官兵所給五十日口糧於<lb/>
九月初五日期滿故将喀倫所有米石算至十一月初<lb/>
五日給與兩月之糧除截留一千石外餘米俱賞給䝉<lb/>
古所留米千石俱給與官兵喀倫現在無米等語原令<lb/>
将喀倫所有米石給與兵丁儘其足用其所餘者始給<lb/>
<pb n="KR4f0001_WYG_143-12a"/>
與七旗䝉古今遽爾給散為時太早而非䇿矣可行文<lb/>
将軍費揚古又派察哈爾兵五百人令内大臣吳巴什<lb/>
領之給以二月餱糧前赴大将軍費揚古處此兵到時<lb/>
将黒龍江兵内視其人材壮健而馬匹肥者選百人留<lb/>
之官員亦酌量兵數存留於解送銀五千兩内酌量支<lb/>
取於所留兵百人亦照察哈爾兵兩月餱糧之數給與<lb/>
餘兵俱著發回康熙三十五年十月十六日<lb/>
　　諭大學士阿蘭泰<lb/>
<pb n="KR4f0001_WYG_143-12b"/>
右衞官員兵丁甚為勞苦滿洲䝉古漢軍官員兵丁所<lb/>
借官庫銀兩俱著豁免漢軍扣還之例向來不同自奉<lb/>
諭㫖以後漢軍所借銀兩照常扣還陣亡者已給身價<lb/>
外其有在軍前病故官員兵丁人役及受傷官員兵丁<lb/>
人役等按所察名數照例給賞此係已經查明之事大<lb/>
學士不必前往學士倭倫往彼一一給散倭倫到右衞<lb/>
時集衆宣示諭㫖将詳查賞賚之事傳知議政大臣及<lb/>
諸臣幷詳悉移咨亦令大将軍知之竢右衞出征兵丁<lb/>
<pb n="KR4f0001_WYG_143-13a"/>
到時大學士阿蘭泰傳集亦行曉諭康熙三十五年十<lb/>
月二十日<lb/>
　　諭大學士阿蘭泰<lb/>
右衞官兵已經頒賞大同府緑旗官兵亦經屢次隨征<lb/>
勞苦其陣亡及軍前病故與被創之人俱應加恩賞賚<lb/>
著學士倭倫前往大同府詳察一一照例恩恤其無子<lb/>
嗣承受銀兩者向有致祭之例亦察例致祭學士倭倫<lb/>
賞恤事畢隨即前來康熙三十五年十月二十二日<lb/>
<pb n="KR4f0001_WYG_143-13b"/>
　　諭領侍衞内大臣<lb/>
應留大臣一人於歸化城收養來降之厄魯特完聚其<lb/>
夫妻給以衣服餱糧等務皆令其料理可令内大臣宗<lb/>
室永吉并乾清門侍衞韓楚哈員外郎董殿邦副都統<lb/>
阿第公同商酌而行支縀皮襖二百領皮襖一百領銀<lb/>
三百兩付之有給食物需用之處将此銀三百兩應用<lb/>
註冊於歸化城之土墨特䝉古勿行徵取厄魯特來降<lb/>
之人其素有名目者以縀皮襖給之其微賤者以皮襖<lb/>
<pb n="KR4f0001_WYG_143-14a"/>
給之永吉韓楚哈隨朕至湖灘河朔仍還於歸化城留<lb/>
住安親王到歸化城時王與副都統雅圖留住於歸化<lb/>
城出師日久其隨從之人俱著回京康熙三十五年十<lb/>
月二十三日<lb/>
　　諭兵部<lb/>
将軍薩普蘇病未痊愈不必隨朕前往將伊所帶官員<lb/>
兵丁一百十人率往大同府養馬以待自大将軍伯費<lb/>
揚古處有兵五百人到時亦令往大同府養馬若大将<lb/>
<pb n="KR4f0001_WYG_143-14b"/>
軍處有急務即率伊兵丁六百人前赴大将軍康熙三<lb/>
十五年十月二十三日<lb/>
　　諭尚書馬竒<lb/>
朕念右衞兵丁勞苦遣侍衛馬武以牛羊犒賚之馬武<lb/>
回朕詢知兵丁中步行者甚多食用亦匱乏可每人賞<lb/>
銀三兩即速詳查兵丁名數具奏康熙三十五年十月<lb/>
二十四日<lb/>
　　諭領侍衞内大臣<lb/>
<pb n="KR4f0001_WYG_143-15a"/>
右衞官兵明日可到我軍自出師以來皆談笑優游每<lb/>
日飽食二次來朝止早餐一次其晚時一次不必再食<lb/>
俱持以饗右衞勞苦之兵御膳房兩次飯食及諸皇子<lb/>
兩次飯食亦俱持以饗右衞之兵可将此通行曉諭諸<lb/>
臣執事人員并合營知悉俱各持往其所飲茶亦令茶<lb/>
房預備康熙三十五年十月二十四日<lb/>
　　諭領侍衞内大臣<lb/>
適遇停駐之日自王以下衆人所乗來馬匹皆令查㸃<lb/>
<pb n="KR4f0001_WYG_143-15b"/>
有多至數百者亦有少者俱著詳察具奏朕不過欲知<lb/>
其數而已御廐馬亦并查㸃又衆人所乗馬中有臕力<lb/>
不能行十日者另令查出曽給與衆人所乗官馬及御<lb/>
廐馬并查之我軍路程甚遠此馬焉能行到今右衛無<lb/>
馬之兵令其乗之而往於馬上各繫其主之姓名伊等<lb/>
現有官支草豆即令飼養肥壯若有調發乗此前往回<lb/>
時各給還原主有損亡者朕力可以賠償之康熙三十<lb/>
五年十月二十五日<lb/>
<pb n="KR4f0001_WYG_143-16a"/>
　　諭領侍衞内大臣尚書班第<lb/>
此皆係官馬朕所乗内廐之馬亦有之因右衞軍士無<lb/>
馬以致步行者故令乗之可将此馬與無馬之人通融<lb/>
乗騎䭾載前至右衞到右衞後軍士等現有草豆令其<lb/>
飼養肥壯遇有調發則乗之而往若無調發則俟其肥<lb/>
時送往京師此皆官馬一匹亦不可損失康熙三十五<lb/>
年十月二十五日<lb/>
　　諭領侍衞内大臣尚書班第<lb/>
<pb n="KR4f0001_WYG_143-16b"/>
右衞兵丁所借支官庫銀俱已豁免今此兵一到右衞<lb/>
其管轄之人令兵丁急速整備馬匹必致借支官銀措<lb/>
辦如此則兵丁生計又致困苦矣其兵丁備辦馬匹蹔<lb/>
停從容購買目前若有調發現有朕行在之兵其給兵<lb/>
丁所騎之馬或送大同飼養或留右衛飼養俱聼從其<lb/>
便兵部即速移文右衛䕶軍統領康熙三十五年十月<lb/>
二十六日<lb/>
　　諭大将軍伯費揚古<lb/>
<pb n="KR4f0001_WYG_143-17a"/>
聞右衞軍士回即遣侍衛馬武驅牛羊往迎二十四日<lb/>
朕躬親至渾津邨迓之二十五日賜宴湊三日之糧賞<lb/>
給行糧銀各三兩觀軍士甚疲苦見其步行狼狽情状<lb/>
朕心深為憫惻躬親閲視凡軍士咸以茶飯餅餌酒肉<lb/>
飲食之自諸臣以至軍士歡聲動地前聞調右衛兵朕<lb/>
稔知此兵決難前進雖徒步竭蹶而往亦不能至所指<lb/>
之地故朕以現在飼養馬駝酌量足以制噶爾丹之數<lb/>
率之前來途中聞丹即拉已回朕又將帶來察哈爾兵<lb/>
<pb n="KR4f0001_WYG_143-17b"/>
五百人給以百日餱糧遣往更換黑龍江之兵朕駐蹕<lb/>
歸化城十日歸化城米穀一勺未曽支用凡來降之人<lb/>
再四詳問皆言噶爾丹向哈宻去若果往哈宻則朕意<lb/>
以為擒獲益易矣哈宻距嘉峪闗十二日之程行走亦<lb/>
易故朕意将所領兵竟赴寧夏朕由寧夏前往有調遣<lb/>
之處就近可以相機行事必将噶爾丹擒獲誅戮始愜<lb/>
朕志但朕啟行後噶爾丹及丹即拉等若稱投降而來<lb/>
尔等兵力單薄而右衛之兵無馬朕慮及於此故遣使<lb/>
<pb n="KR4f0001_WYG_143-18a"/>
與汝商酌汝等㑹議具本速行奏聞朕在湖灘河朔待<lb/>
之特諭康熙三十五年十月二十六日<lb/>
　　諭領侍衞内大臣<lb/>
朕日行惟二三十里耳牧羣之馬何故早來此正當飼<lb/>
草之時嗣後稍遲送至并通諭衆人知之康熙三十五<lb/>
年十月二十七日<lb/>
　　諭領侍衞内大臣尚書班第<lb/>
黄河水深飲馬時勿絆其足若有傾跌難於拯救可以<lb/>
<pb n="KR4f0001_WYG_143-18b"/>
此通諭衆人知之康熙三十五年十月二十八日<lb/>
　　諭領侍衛内大臣班第等<lb/>
今年春出征之山陜緑旗兵因軍粮匱乏絡繹遺留在<lb/>
後仍結隊夥眀顯回汛此等較之逃回者不同糧米既<lb/>
乏而離将軍又遠遂各尋營汛而還若行議罪情為可<lb/>
憫應将此等從寛免其察議現拏繫獄者俱行釋放著<lb/>
通行曉諭康熙三十五年十月三十日<lb/>
　　諭大将軍伯費揚古<lb/>
<pb n="KR4f0001_WYG_143-19a"/>
汝二十九日覆朕諭㫖所奏章疏於初二日晚到閲知<lb/>
欲調太原駐防兵及廵撫標兵一千名沙虎口前未出<lb/>
征騎兵五百名朕思太原兵既未諳戎行且前至歸化<lb/>
城已及千里之遥緑旗兵人惟一馬當此天時嚴寒雖<lb/>
得遠至力已疲竭緊急之頃責其用命實至僨事今以<lb/>
朕營火器護軍千人砲火兵二百四十人前鋒兵二百<lb/>
六十人共足汝所調一千五百之數為汝備之營馬既<lb/>
肥衣装亦厚此兵士隨朕出入諳練為優朝有消息夕<lb/>
<pb n="KR4f0001_WYG_143-19b"/>
可征行朕駐蹕於此噶爾丹確信亟欲聞知其人若有<lb/>
來降付與最善馳騁者迅赴行在若噶爾丹有來降音<lb/>
息喀倫外所居喀爾喀不急急移入内地而遽信其來<lb/>
歸坐誤大事則所繫非淺鮮也頃丹卽拉稱降遣使而<lb/>
反侵我糧情状昭然可覩矣今不可再誤當益切周防<lb/>
更為逺慮為此特諭康熙三十五年十一月初四日<lb/>
　　諭領侍衛内大臣<lb/>
草甚叢宻營内之火各宜謹慎嚴行禁諭恐於迎風處<lb/>
<pb n="KR4f0001_WYG_143-20a"/>
失火朕御營有何可慮惟衆人之故耳可以此通行嚴<lb/>
加曉示康熙三十五年十一月初九日<lb/>
　　諭尚書馬竒<lb/>
與貝勒松拉布同往遣前鋒參領阿禄一等侍衛巴爾<lb/>
楚喀為首領伊等餱糧雖貝勒松拉布給與恐不足食<lb/>
用亦未可定可将銀百兩付阿禄於不足時湊用康熙<lb/>
三十五年十一月二十一日<lb/>
　　諭尚書馬竒<lb/>
<pb n="KR4f0001_WYG_143-20b"/>
厄魯特之嘎爾丹多爾濟聞其窘乏從此地賜給銀兩<lb/>
則道逺䭾載維艱主事華善至甘州肅州等處向地方<lb/>
官取銀一千兩賜與嘎爾丹多爾濟即付來使阿岳持<lb/>
去其阿岳賞銀三十兩同來二人賞銀二十兩康熙三<lb/>
十五年十一月二十二日<lb/>
　　諭領侍衞内大臣班第等<lb/>
噶爾丹餘孽欲盡殄滅之西路豫備最為緊要西安調<lb/>
遣滿洲兵二千人之馬緑旗兵之馬及李學生所送五<lb/>
<pb n="KR4f0001_WYG_143-21a"/>
千茶馬之外後有繼得之馬遣司員㑹同廵撫俱於甘<lb/>
肅地方飼養則於軍務實有禆益著㑹議具奏康熙三<lb/>
十五年十一月二十四日<lb/>
　　諭議政大臣<lb/>
大将軍伯費揚古可減省隨從之人馳驛疾速前來商<lb/>
酌軍機将軍事務暫著舒恕代理可速移文康熙三十<lb/>
五年十一月二十四日<lb/>
　　諭大學士阿蘭泰<lb/>
<pb n="KR4f0001_WYG_143-21b"/>
右衛大同府官員兵丁毋得勞頓馬匹逺道來迎各於<lb/>
所駐城郭之外就近迎接可行文諭之康熙三十五年<lb/>
十二月初四日<lb/>
　　諭領侍衞内大臣馬思哈等<lb/>
此際甚無事朕與将軍費揚古商議噶爾丹若於今冬<lb/>
來降将軍費揚古處現有察哈爾兵五百人黒龍江兵<lb/>
一百人又将右衛鳥鎗兵二百人副将黄元鳥鎗兵一<lb/>
百人令右衞䕶軍統領将馬上可載之砲酌量以數位<lb/>
<pb n="KR4f0001_WYG_143-22a"/>
　給之大同府飼養馬匹鳥鎗前鋒四百人共兵七百人<lb/>
　著前鋒統領碩鼐率之前赴右衛豫備停妥聽大将軍<lb/>
　調遣碩鼐即率之而進此兵七百人将軍費揚古處所<lb/>
　有兵六百人又調集扎薩克䝉古之兵千人共有二千<lb/>
　餘人兵力不可勝用矣如此則大同所有鳥鎗護軍一<lb/>
　千人火器兵二百四十人前鋒四百人黒龍江兵五百<lb/>
　人現今所留護軍二百人槩不調遣令其駐扎養馬於<lb/>
　來歲進𠞰之時始行調用著伊等㑹議具奏康熙三十<lb/>
<pb n="KR4f0001_WYG_143-22b"/>
　五年十二月初七日<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集卷二十六<lb/>
</p>
<p>
</p>
  </div>
</body>
</text>
</TEI>
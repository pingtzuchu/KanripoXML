<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_105-1a"/>
　欽定四庫全書<lb/>
聖祖仁皇帝御製文第二集卷七<lb/>
　　勅諭<lb/>
　　　諭吏戸兵工四部<lb/>
　朕統莅寰宇二十八年於兹早作夜思勤求治理務恤<lb/>
　黎庶永圖乂安如黄運兩河運道民生攸係朕日切心<lb/>
　勞比年工役雖漸有緒而應修應塞議論紛紜曩嵗巡<lb/>
　幸曾允淮揚士民所請疏濬下河前已興工尚稽底績<lb/>
<pb n="KR4f0001_WYG_105-1b"/>
　屢經廷議請朕親行閱視今特諏吉南巡躬歴河道兼<lb/>
　欲觀覽民情周知吏治所至沿途供億皆令在京所司<lb/>
　儲偫一切不取之民間即有日用應需該衙門於所在<lb/>
　地方照市估平買不許錙銖抑勒小民猶恐地方官吏<lb/>
　不能悉體朕懐借名科派供應今特頒諭嚴飭如有悖<lb/>
　㫖借端私征者察實即以軍法從事地方文武大小官<lb/>
　員不許與扈從官員指稱交戚輒通餽遺違者餽送收<lb/>
　受人員並以軍法從事其扈從大小官員及随往傔役<lb/>
<pb n="KR4f0001_WYG_105-2a"/>
如有横行生事擾民者一并從重治罪朕兹巡省原以<lb/>
軫恤編氓咨諏風俗凡經過地方百姓各安生業務令<lb/>
廛無廢市隴不輟耕毋得倉皇驚避輒滋煩擾其軍民<lb/>
人等懐奸挾詐希逞私憤擅於駐蹕處所瀆行告訐者<lb/>
一槩嚴禁倘有妄控除所告事不與准理外仍嚴加治<lb/>
罪尔部即傳諭扈從大小官員人等並行令各該督撫<lb/>
於府州縣城市邨莊窮鄉僻壤徧懸告示備行曉諭務<lb/>
令通知以副朕恵愛元元至意特諭康熙二十八年正<lb/>
<pb n="KR4f0001_WYG_105-2b"/>
月初二日<lb/>
　　諭扈從部院諸臣<lb/>
朕巡歴所至再經岱麓重瞻祠宇詢其廟祝知香火荒<lb/>
涼日用難給岱頂諸廟亦復如之念泰山為五嶽之長<lb/>
載在祀典有功社稷不宜使之漸就寥落合將每嵗香<lb/>
税錢糧内量給數百金使上下嶽廟與元君諸祠守祀<lb/>
者得有資賴曉夜盡心兼可時加修葺以壯往来觀瞻<lb/>
示朕崇祀之意尔諸臣即與山東巡撫藩臬會議以聞<lb/>
<pb n="KR4f0001_WYG_105-3a"/>
康熙二十八年正月<lb/>
　　諭山東巡撫錢珏<lb/>
朕軫恤民隐載舉時巡懋宣徳化勤求疾苦比至山東<lb/>
所經城邑百姓扶老攜幼夾道歡迎朕問及連嵗順成<lb/>
民生少得安業苐思百姓足則國家充裕若期比户豐<lb/>
盈必以蠲租減賦除其雜派為先邇年以來各省地丁<lb/>
錢糧已經節次豁免山東地丁正賦意欲來嵗蠲除兹<lb/>
因巡幸至此特先諭該撫速行曉示日傳三百里遐邨<lb/>
<pb n="KR4f0001_WYG_105-3b"/>
僻壤咸使聞知以副朕省耕問俗之意特諭康熙二十<lb/>
八年正月十五日<lb/>
　　諭總督傅臘塔王騭巡撫洪之傑金鋐<lb/>
朕因省察黎庶疾苦兼閲河工巡幸江南便道至浙觀<lb/>
問風俗簡約儀衞鹵簿不設扈從者僅三百餘人頃經<lb/>
維揚民間結綵歡迎盈衢溢巷雖出其恭敬愛戴之誠<lb/>
恐致稍損物力甚為惜之朕視㝢内編氓皆吾赤子惟<lb/>
使比戸豐饒即不張結綵幔朕心亦所嘉悦前途經歴<lb/>
<pb n="KR4f0001_WYG_105-4a"/>
諸郡邑宜體朕意悉為停止又見百姓老幼男婦奔走<lb/>
雜遝瞻望恐後未免喧譁擁塞念此行原以為民不嚴<lb/>
警蹕但人衆無所區别高崖水次或有傾跌之虞一夫<lb/>
不獲其所足軫朕懐此後止於夾道跪迎勿得紊亂追<lb/>
趨致有諸患著即詳加曉諭使知朕愛民切實咸為遵<lb/>
行特諭康熙二十八年二月<lb/>
　　諭皇太子<lb/>
朕自出京以來歴經河間府與山東之徳州濟南泰安<lb/>
<pb n="KR4f0001_WYG_105-4b"/>
沂州江南之宿遷清河渡黄過淮安高郵揚州諸處見<lb/>
一路百姓扶老攜幼夾道歡迎者日有百萬諮問民情<lb/>
皆曰數嵗豐登民生樂業加以連嵗蠲免錢糧禁止雜<lb/>
派鄉紳士庶咸被恵澤無可為報惟祝華封願萬夀無<lb/>
疆而已朕思何徳感動億兆之歡心以至於斯況天下<lb/>
至大黎首至衆不加勉强如出於一或有實政及人之<lb/>
深耶昨又特蠲江南全省歴年積欠帶徵錢糧二百二<lb/>
十餘萬無非使民已足而益求其足之意諭㫖既下歡<lb/>
<pb n="KR4f0001_WYG_105-5a"/>
呼載途吏民咸謂更得休息矣一路晴霽寒暄得宜朕<lb/>
體甚適不必為念知皇太子近狀俱佳亦慰朕懐故特<lb/>
宣示康熙二十八年二月<lb/>
　　諭扈從部院諸臣<lb/>
朕稽古省方咨求治理閲視河道期底平成凡有利於<lb/>
民生必令霑夫實恵兹行次浙省禹陵在望念大禹功<lb/>
徳隆盛萬世永賴應行親詣以展企慕之忱其致祭典<lb/>
禮所司即察例舉行政治所先在崇文教江南浙江為<lb/>
<pb n="KR4f0001_WYG_105-5b"/>
人文萃集之地入學額數應酌量加增永昭𢎞奬著該<lb/>
督撫詳議奏請江寧鎮江杭州駐防滿洲漢軍兵丁鎮<lb/>
守要地久歴嵗時深用軫念應作何恩賚以彰優恤著<lb/>
該部議奏自南巡以來所經過地方官員除八法處分<lb/>
及列欵糾劾外凡因公詿誤降級留任者俱准與開復<lb/>
降級調用者著帶所降之級留任其經過地方見在監<lb/>
禁人犯除十惡及詔欵所不赦等罪並官員犯贓不宥<lb/>
外其餘自康熙二十八年二月十一日以前死罪及軍<lb/>
<pb n="KR4f0001_WYG_105-6a"/>
流徒罪以下已結未結俱著寛釋以示朕赦罪宥過之<lb/>
意備辦船隻地方各官効力勤勞著該督撫會同奉差<lb/>
官員確查具題各加一級縴夫供役勞苦亦著該督撫<lb/>
察明人數量給恩賞朕厪念民依特蠲租賦總期實徳<lb/>
潤澤蒼生近見民間有建立碑亭稱頌徳意者雖出羣<lb/>
黎感戴之誠但恐各郡皆然未免致損民力誠使閭閻<lb/>
殷阜則裨益良多碑亭何與焉嗣後亦宜停止江浙錢<lb/>
糧既經蠲豁猶慮有不肖有司借端詞訟朘削民生著<lb/>
<pb n="KR4f0001_WYG_105-6b"/>
該督撫嚴行禁飭至各處𣙜關原有則例朕舟行所至<lb/>
諮訪過關商民每不難於輸納額税而以稽留闗次不<lb/>
能速過為苦𣙜闗官員理宜遵奉屢頒諭㫖恤商恵民<lb/>
豈可反貽商民之累自今應力除積弊凡商民抵闗交<lb/>
納正税即與放行毋得稽留苛勒以致苦累違者定行<lb/>
從重處分朕早夜孜孜惟冀官吏軍民士農商賈無一<lb/>
人不獲其所故於民生吏治圖維區畫務極周詳尔等<lb/>
可即傳諭俾一體奉行稱朕意焉特諭康熙二十八年<lb/>
<pb n="KR4f0001_WYG_105-7a"/>
二月十一日<lb/>
　　諭浙閩總督王騭<lb/>
朕巡行江表緬懐禹徳躬率羣臣展祭陵廟顧瞻殿廡<lb/>
圮傾禮器缺略人役寥寥荒凉增歎愚民風俗崇祀淫<lb/>
祠爼豆馨香奔走恐後宜祀之神反多輕忽朕甚慨焉<lb/>
在昔帝王陵寢理應隆重培護況大禹道冠百王身勞<lb/>
疏鑿奠寧率土至今攸賴豈可因循特書地平天成四<lb/>
字懸之宇下著地方官即加修理畢備儀物守祀人役<lb/>
<pb n="KR4f0001_WYG_105-7b"/>
亦宜增添俾規模𢎞整嵗時嚴肅兼賜銀二百兩給與<lb/>
守祀之人此後益令敬慎地方官亦須時為留心以副<lb/>
朕尊崇遐慕之懐其即遵諭行特諭康熙二十八年二<lb/>
月十六日<lb/>
　　諭扈從部院諸臣<lb/>
朕巡省民生風俗行次浙江見省會兵民俱相和輯生<lb/>
齒蕃庶閭里乂安但觀民間習尚好行爭訟爭訟一興<lb/>
則不肖有司因縁詐索勢所必至縱或官員無所朘削<lb/>
<pb n="KR4f0001_WYG_105-8a"/>
而胥吏作奸究不能無私行勒取之弊小民之牽連苦<lb/>
累者多矣夫微忿不捐搆成嫌怨小則耗損物力大則<lb/>
傾隕身家其為蠧害不可勝言矜此愚民允宜深戒地<lb/>
方大小衙門官員亦應各簡詞訟勸導閭閻俾守分息<lb/>
爭共安生業又夙聞東南巨商大賈號稱輻輳今朕行<lb/>
歴吳越州郡察其市肆貿遷多係晉省之人而土著者<lb/>
盖寡良由晉風多儉積累易饒而南人習俗奢靡家無<lb/>
儲蓄日所經營僅供朝夕一遇水旱不登則民生將至<lb/>
<pb n="KR4f0001_WYG_105-8b"/>
坐困苟不變易陋俗何以致家給人足之風尔等可傳<lb/>
諭將軍總督等令家喻戸曉務使敦本興讓崇儉黜浮<lb/>
兵民日益協和風俗日益淳樸詞訟日益減少積貯日<lb/>
益豐盈則敎洽化行朕心實嘉賴焉特諭康熙二十八<lb/>
年二月十七日<lb/>
　　諭内閣<lb/>
朕巡行南省往視河道江南淮安諸地方自民人船夫<lb/>
皆稱譽前河道總督靳輔思念之不忘且見靳輔濬治<lb/>
<pb n="KR4f0001_WYG_105-9a"/>
河道上河隄岸修築堅固其於河務既克有濟實心任<lb/>
事勞績昭然曩革職太過其以原官致仕例復其原品<lb/>
康熙二十八年三月二十一日<lb/>
　　諭戸部<lb/>
國家設官榷税原以通商裕課利益民生非務取盈致<lb/>
滋紛擾朕巡行地方軫恤民隐諮諏利弊有應興革者<lb/>
即見諸施行近聞江浙閩廣四省海闗於大洋興販商<lb/>
船遵照則例徴取税課原未累民但將沿海地方採捕<lb/>
<pb n="KR4f0001_WYG_105-9b"/>
魚鰕及貿易小船槩行徴取小民不便今應作何徴收<lb/>
俾商民均益著九卿詹事科道會同確議具奏特諭康<lb/>
熙二十八年閏三月初十日<lb/>
　　諭刑部<lb/>
時已入夏天氣亢暘農事方殷雨澤未降朕軫念民依<lb/>
深為惓切或因刑獄中有無知罹法審擬失平情罪未<lb/>
符致干<lb/>
天和亦未可定兹特遣阿蘭泰徐元文會同三法司將<lb/>
<pb n="KR4f0001_WYG_105-10a"/>
已結重案見在監禁者逐一詳加審理凡有罪可矜疑<lb/>
即與察明事由開列具奏務俾情法允協不致淹滯圜<lb/>
扉以副朕省刑恤民至意特諭康熙二十八年閏三月<lb/>
二十八日<lb/>
　　諭内閣<lb/>
頃者時已初夏雨澤雖降而猶未霑足其命禮部照前<lb/>
祈禱之禮三日禁止殺牲不理刑名事務䖍恭齋祓以<lb/>
祈甘雨特諭康熙二十八年四月十三日<lb/>
<pb n="KR4f0001_WYG_105-10b"/>
　　諭大學士伊桑阿<lb/>
今嵗旱已久其傳諭九卿詹事科道朕與卿等靜䖏以<lb/>
俟之耶應行應革事有無耶抑何以禱祀而求之耶其<lb/>
會同詳議以聞康熙二十八年四月二十七日<lb/>
　　諭禮部<lb/>
時已仲夏雨澤未霑農事堪憂已經遣官於<lb/>
太嵗<lb/>
天神<lb/>
<pb n="KR4f0001_WYG_105-11a"/>
地祗諸壇祈求未應朕衷夙夜靡寧今特遣官於<lb/>
天壇<lb/>
地壇<lb/>
社稷䖍行禱祀尔部即察例擇期來奏特諭康熙二十<lb/>
八年五月初六日<lb/>
　　諭禮部<lb/>
自春徂夏時雨愆期朕念切民生躬自刻責祗被齋居<lb/>
戒飭臣工共圖修省曾經遣官遍禱<lb/>
<pb n="KR4f0001_WYG_105-11b"/>
天<lb/>
地神祗微雨雖降未沛祥霖今三伏届期農事可慮朕<lb/>
心彌切焦勞不遑寧處兹仍潔誠齋戒特遣官於<lb/>
天壇䖍行禱祀尚期仰格<lb/>
蒼昊下拯黔黎尔部即察例擇日來奏特諭康熙二十<lb/>
八年六月初四日<lb/>
　　諭大學士伊桑阿阿蘭泰學士凱音布朱都納邁<lb/>
　　　圖索諾和西安郭世隆<lb/>
<pb n="KR4f0001_WYG_105-12a"/>
八旗㕘領佐領有職任之官多有以疾告休者此中亦<lb/>
有以不能騎射畏憚而求罷者夫管轄職任仍須得舊<lb/>
人為佳其傳諭八旗都統副都統等自是以後若此告<lb/>
休者詳察之果疾病不可支者允其休可也若雖不能<lb/>
利於騎射而能管轄者仍留用之康熙二十八年六月<lb/>
二十五日<lb/>
　　諭禮部<lb/>
欽奉<lb/>
<pb n="KR4f0001_WYG_105-12b"/>
皇太后諭㫖皇貴妃孝敬性成淑儀素著鞠育衆子備<lb/>
極恩勤今忽爾遘疾勢在瀕危予心深為軫惜應即立<lb/>
為皇后以示寵褒欽此前者九卿諸臣屢以冊立中宫<lb/>
上請朕心少有思維遷延未許今祗遵<lb/>
慈諭立皇貴妃佟氏為皇后應行典禮尔部即議具奏<lb/>
特諭康熙二十八年七月初九日<lb/>
　　諭禮部<lb/>
皇后佟氏淑徳夙成芳徽懋著侍奉<lb/>
<pb n="KR4f0001_WYG_105-13a"/>
皇太后克盡孝誠撫育諸子悉均慈愛禔躬敬慎御下<lb/>
寛仁式備儀型宫闈胥化頃遵<lb/>
慈諭作配朕躬尚期内治之永襄何意沉疴之難起兹<lb/>
於康熙二十八年七月初十日崩逝睠懐懿範痛悼良<lb/>
深宜有稱諡以垂永久著内閣翰林院會同擬奏其應<lb/>
行典禮尔部詳察速議具奏特諭康熙二十八年七月<lb/>
十五日<lb/>
　　諭戸部<lb/>
<pb n="KR4f0001_WYG_105-13b"/>
朕前巡幸江南凡所經歴於編氓疾苦必詳加體察如<lb/>
傷念切每沛恩膏朕過邳州親見彼處田地多為水淹<lb/>
沒耕耘既無所施賦税如何取辦其現在被淹田畞應<lb/>
納地丁及漕項錢糧俱行蠲免歴年逋欠亦盡與豁除<lb/>
該督撫即行出示徧曉窮鄉仍不時亷察儻有不肖官<lb/>
員仍行私征者題㕘從重治罪以副朕愛惜民生至意<lb/>
尔部即遵諭行特諭康熙二十八年七月二十二日<lb/>
　　諭戸部<lb/>
<pb n="KR4f0001_WYG_105-14a"/>
今嵗天氣亢暘雨澤鮮少畿輔地方雖不時間已得雨<lb/>
然或甘澍未敷或播種後時收穫失望窮民閲歴冬春<lb/>
難保必無艱食用是朕衷預念軫恤加殷著差尔部賢<lb/>
能司官會同該撫於州縣等處徧行親歴詳加察勘其<lb/>
有果係被災者作何贍救使不罹患害著一併察議具<lb/>
奏特諭康熙二十八年七月二十二日<lb/>
　　諭吏部<lb/>
自古帝王撫馭寰區端賴宫闈之助惟后徳之賢淑王<lb/>
<pb n="KR4f0001_WYG_105-14b"/>
化本源繫焉内治綦重典禮宜隆爰考歴代冊立中宫<lb/>
即推恩所生錫之封爵載在彞章其來舊矣緬維大行<lb/>
皇后性秉柔嘉心存恪慎溥寛仁而逮下崇節儉以持<lb/>
躬奉事<lb/>
重闈克抒誠孝撫育衆子均被恩勤方作配於朕躬冀<lb/>
永資夫壼敎忽爾崩逝殊悼朕懐禮已備乎榮哀恩未<lb/>
加於戚畹内大臣舅佟國維乃大行皇后之父也勲舊<lb/>
懿親忠貞世篤勞勩夙昭乎環衞謀謨允贊乎巖廊兹<lb/>
<pb n="KR4f0001_WYG_105-15a"/>
　奉<lb/>
　皇太后慈諭大行皇后誕秀名宗丕彰令範懿徽遽謝<lb/>
　悲怛滋殷思后徳之流芳洵良臣之毓慶宜加峻秩以<lb/>
　協典章朕恪遵<lb/>
　慈命特錫殊恩佟國維著封為一等公給與誥命世襲<lb/>
　罔替尔部即遵諭行特諭康熙二十八年七月二十八<lb/>
　日<lb/>
　<lb/>
<pb n="KR4f0001_WYG_105-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集卷七<lb/>
</p>
<p>
</p>
  </div>
</body>
</text>
</TEI>
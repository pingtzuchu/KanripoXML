<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_047-1a"/>
　欽定四庫全書<lb/>
聖祖仁皇帝御製文集巻二十一<lb/>
　　説<lb/>
　　　為學如鍊金説<lb/>
　伊尹之告太甲曰德無常師主善為師善無常主恊於<lb/>
　克一先儒釋之以為學未有得不可執一定之見德無<lb/>
　常師泛觀而博取也學旣有得不可無一貫之理恊於<lb/>
　克一反觀而約求也昔人有云聖人之取善如冶人之<lb/>
<pb n="KR4f0001_WYG_047-1b"/>
　鍊金或取於沙或取於水初無定在所謂德無常師也<lb/>
　迨旣鍊焉沙者忘其為沙水者忘其為水但見其為精<lb/>
　純之金所謂協於克一也其喻可謂至明切矣而猶惜<lb/>
　其㫖之未暢也蓋金之在礦也其為沙礫者恒多其為<lb/>
　金者恒少此猶繼善成性之後天事漸漓人心危而道<lb/>
　心微也及夫金之在冶其質判矣然必汰其非金者而<lb/>
　存其是金者此猶人之氣稟不能無殊善不善之數常<lb/>
　雜揉而互勝而硏辨之功則在乎去不善以存其善也<lb/>
<pb n="KR4f0001_WYG_047-2a"/>
至於就冶之後則所見無非金者然金猶有上下之品<lb/>
必淬之鑠之以務底於精然後為鏐為鐐者出焉此猶<lb/>
衆善㑹歸之後吾以一心統其全於萬事萬物之理一<lb/>
以貫之是純粹之至一之極也昔揚雄之言因鑄金而<lb/>
得鑄人久矣金之説之通於道也然自非深於學者其<lb/>
孰能知之哉<lb/>
　　老安少懷説<lb/>
天地者生民之本也教養者王道之原也聖人者功化<lb/>
<pb n="KR4f0001_WYG_047-2b"/>
之極也民非天何以生非地何以養然天地能生養民<lb/>
而不能人督其孝弟户賜以衣食也惟聖人出而節民<lb/>
之性阜民之財然後長幼得遂其宜出入得安其命故<lb/>
曰天地育萬物而聖人經天地然其道要不越於教養<lb/>
古者分疆畫井民授之田家各百畝居有宅宅有桑春<lb/>
而耕秋而穫夫而農婦而織當是時也老者其養於堂<lb/>
幼者其哺於室矣而聖人曰未也是不可以無教於是<lb/>
家立塾黨立庠術立序國立學以五禮防其偽而範之<lb/>
<pb n="KR4f0001_WYG_047-3a"/>
中以六樂防其情而導之和凡遒人木鐸以至樂正大<lb/>
司徒無一非教之官干戈羽籥夏楚之類無一非教之<lb/>
具故其時之民罔弗事長上以孝字幼孤以慈者自王<lb/>
政缺而井田廢民生困而教道衰壯者無以資其生貧<lb/>
者無以賙其恤於是老者不克奉而幼者不克顧此孔<lb/>
子所以慨然於王道而思安與懷之也朕撫御萬國聖<lb/>
人之德恒企焉而不逮而志在仁育元元每講求於老<lb/>
安少懷之道雖三代之井田學校非後世所能猝復而<lb/>
<pb n="KR4f0001_WYG_047-3b"/>
竊師其意則惟有薄税歛以厚民生興禮教以正民德<lb/>
而已雖然王道必積久而後成是朕志殆終無已時也<lb/>
　　佛牙説<lb/>
薊州之盤山寺相傳有佛牙闊二寸其長以倍寺之人<lb/>
藏而寳之豈不以其異焉而羣奉以為神乎夫異固非<lb/>
聖人之道之所貴者聖人之道其質日用飲食其事君<lb/>
臣父子兄弟夫婦朋友行而著習而察是天下之大同<lb/>
也惟其同故人皆可以為堯舜而忠孝節義之槪無不<lb/>
<pb n="KR4f0001_WYG_047-4a"/>
可以勉焉而至佛則不然離俗以為高矯情以絶物悖<lb/>
先王之教而創為苦空之説舉天下之好異者莫有能<lb/>
尚之者也世之人爭騖其説之異而竝及其形質之怪<lb/>
且誕者亦羣然尊奉之是非大惑歟夫堯之睂八彩舜<lb/>
之目重瞳堯舜不自為異也而千古之下思學為堯舜<lb/>
者以其孝弟之道欽明文思溫恭允塞之德不聞其以<lb/>
睂與目也故使佛之牙出於偽耶則其譸張為幻也已<lb/>
甚使其果眞耶則古之可怪者多矣又何足貴乎朕嘗<lb/>
<pb n="KR4f0001_WYG_047-4b"/>
巡幸畿東駐蹕此州聞有是事慮其罔世而誣民也因<lb/>
作是説俾州之人祛所惑焉<lb/>
　　詩説<lb/>
詩者心之聲也原於性而發於情觸於境而宣於言凡<lb/>
山川之流峙天地之顯晦風物之變遷以至君臣父子<lb/>
夫婦兄弟朋友之間古今治亂興亡之跡無不可見之<lb/>
於詩而讀其詩者雖代邈人湮而因聲識心其為常為<lb/>
變皆得於詩遇之故曰感天地而動鬼神莫善乎詩然<lb/>
<pb n="KR4f0001_WYG_047-5a"/>
詩道升降與世逓遷三百篇之經孔子刪定者可觀可<lb/>
興可羣可怨極纒綿悱惻之思皆忠厚和平之意性情<lb/>
之正也夐乎其莫可及已迨詩亡而騷作騷亡而漢之<lb/>
五言作流傳於魏猶存古風降自六朝寖尚綺麗比興<lb/>
義缺唐以詩取士能名家者粲如林立初唐盛唐咸足<lb/>
上追風雅然其間矩矱雖一而心聲各别奇正濃淡品<lb/>
格自成不可强而同也至中晚則菁華盡露而渾厚之<lb/>
象為稍變矣若夫宋人為詩大率宗師杜甫其卓然騷<lb/>
<pb n="KR4f0001_WYG_047-5b"/>
壇者洵能樹幟一代雖後人覽之覺言理之意居多言<lb/>
情之趣居寡然反復涵泳自具舒暢道德之致及乎有<lb/>
明詩家起而規模唐音洋洋渢渢可謂盛矣而明之於<lb/>
唐終有間焉朕稽古之暇怡情吟咏於唐人詩集雖嘗<lb/>
誦習而猶念詩有其原故復上遡乎楚詞以及三百篇<lb/>
尋玩其指趣博徴其義理庶幾得其心之元聲而毋騖<lb/>
乎世之所强同者因為之説以自勉云<lb/>
　　琴説<lb/>
<pb n="KR4f0001_WYG_047-6a"/>
琴何自而昉也新論曰神農氏王天下而作琴通典曰<lb/>
伏羲作琴以修身理性樂記曰舜作五弦之琴廣雅曰<lb/>
文王武王加二弦以合君臣之恩於是琴制始備及孔<lb/>
子學琴師襄子如見文王今所傳文王操是也間嘗考<lb/>
其義上圓下方法乎天地前廣後狹别乎尊卑大弦為<lb/>
君寛和而温小弦為臣清廉不亂盖有明良交濟之道<lb/>
焉又聞之琴者禁也禁入於邪以正厥心則閑邪存誠<lb/>
之道更寓於是朕詩書不輟陶泳性情於琴之理頗有<lb/>
<pb n="KR4f0001_WYG_047-6b"/>
㑹心油油弗釋不啻與神農伏羲數聖人晤語一室夫<lb/>
琴不過樂中之一器耳乃精求其理遂至和天人通神<lb/>
明純君道表臣職正心修身阜財解愠無善不具何其<lb/>
廣大而淵微歟然則朕之崇德淑性以諴和萬邦也殆<lb/>
於琴乎遇之<lb/>
　　稼説<lb/>
朕嘗讀雅頌諸什其時之公卿大夫士罔不盡力於田<lb/>
畝而其西成東作之景至被諸管弦升歌清廟豈非以<lb/>
<pb n="KR4f0001_WYG_047-7a"/>
其事為國之大務耶間考其義若生民之詩茀厥豐草<lb/>
是去稼之害也甫田之詩或耘或耔是雝稼之本也良<lb/>
耜之詩荼蓼朽而黍稷茂是厚稼之生也其詳且盡若<lb/>
此朕軫念農業毎巡省畿甸時而春也則觀其播種之<lb/>
函活時而夏也則觀其良苗之懷新時而秋也則觀其<lb/>
穀穗之頴栗堅好用以親民亦因假以自樂非若周成<lb/>
之於豳風徒得之矇誦而已然竊計其自春而夏而秋<lb/>
寒暑逓遷嗟我農人其間芟矱之功滋培之力藴崇之<lb/>
<pb n="KR4f0001_WYG_047-7b"/>
方棄匪類而殖嘉禾如詩人所云者朝斯夕斯不遑啓<lb/>
處累閲月而穀乃告登甚矣稼穯之艱習焉而後知之<lb/>
也雖然世顧有耕而得餒者原其初非不庤乃鎛播乃<lb/>
種而始勤終惰汚穢弗治稂莠弗剪苗在草間迄乎秋<lb/>
期十無一穫豈地土之不宜天時之不善哉咎在害稼<lb/>
罔辨而養夫稼者未博其功也噫治稼之道可通於治<lb/>
天下矣<lb/>
　　操舟説<lb/>
<pb n="KR4f0001_WYG_047-8a"/>
器之利用而致遠者陸行莫如車水行莫如舟舟之為<lb/>
用也逸於車而險或過之若享其逸而不入於險則恃<lb/>
乎操舟者之有其道也當夫水石擊撞波濤怒飛迴颿<lb/>
如騖驟合若離此非其巧之為乎至如浮滄溟駕虞淵<lb/>
歴艨艟如衽席泛浩瀚以洄沿此非其習之然乎若或<lb/>
凌萬頃之中流驚颶風之四集檣檝敧傾徒侣失色巧<lb/>
者不及施習者不及試斯時也惴惴然有胥溺之憂自<lb/>
非備之以至豫而持之以至愼殆鮮克濟事焉蓋其所<lb/>
<pb n="KR4f0001_WYG_047-8b"/>
為巧與習者藝也而其所為豫且愼者道也易曰濡有<lb/>
衣袽終日戒詩曰紼纚維之言其豫也言其愼也朕南<lb/>
巡江淮間見操舟者苟備之豫而持之愼矣雖大舟罔<lb/>
弗如其意之所欲為焉苟備之不豫而持之不愼舟雖<lb/>
小亦不能勝任而愉快也夫舟一器操舟一藝耳猶必<lb/>
有道持之以不至於敗况居天下之大器者哉揚子有<lb/>
言乘國者其如乘航乎航安則民安矣此物此志也<lb/>
　解<lb/>
<pb n="KR4f0001_WYG_047-9a"/>
　　信古解<lb/>
學以求古人之是也非以求古人之非也六經之義藴<lb/>
博大精奧有終身探索之而難盡者自後世好異之徒<lb/>
喜立已説以爭衡於世於是離經悖道無所不至而身<lb/>
心之所喪者多矣究之古人之論其理常昭於千古而<lb/>
彼之所非議古人者卒不能行其所獨是也孔子曰我<lb/>
非生而知之者好古敏以求之者也又曰述而不作信<lb/>
而好古夫以孔子之神聖而一則曰好古再則曰好古<lb/>
<pb n="KR4f0001_WYG_047-9b"/>
絶未嘗有一端辨駮古人者惟汲汲皇皇以深窮其理<lb/>
遵循其訓而已此其故何也夫亦曰我之學於古者求<lb/>
其有益於吾身吾心云爾豈以是求異於古人為哉慨<lb/>
自孔子殁而異端邪説紛爭竝起互相牴牾大道愈晦<lb/>
於是不知而妄作肩相望也頼有宋濂洛關閩諸儒起<lb/>
而闡明經學聖人之道復著使後之人篤信其説以求<lb/>
古人之所為是者是亦世道之幸矣朕故作此解以導<lb/>
世之惑於異學者<lb/>
<pb n="KR4f0001_WYG_047-10a"/>
　　八議解<lb/>
嘗讀周禮小司宼以八辟麗邦法曰議親議故議賢議<lb/>
能議功議貴議勤議賔竊歎古聖人之統馭臣下何仁<lb/>
至而義盡也無論堂陛相得之時歌蓼蕭賦湛露藹然<lb/>
其有禮意焉卽為之臣者職業或有所忝以罪戾貽羞<lb/>
勢不得不繩之於法而猶必多為之解以君子長者之<lb/>
道待之夫豈聖人之有所私於其間而故以屈天下之<lb/>
法哉特以親故賢能功勤貴賔八者皆素所倚毗而禮<lb/>
<pb n="KR4f0001_WYG_047-10b"/>
貌之者也若一旦有罪竟與疏賤之儔輿𨽻之輩同罰<lb/>
而竝辱非所以厲廉恥而彰仁恩也故嚴其防於五刑<lb/>
而通其權於八議語曰禮義節廉以治君子又曰履雖<lb/>
鮮不加於枕冠雖敝不以苴履言乎貴賤之有體也秦<lb/>
用申商之術行督責之令耑尚峻法治以大壞漢初猶<lb/>
有餘風至文帝用賈誼之言而大臣遂有廉恥自重者<lb/>
朕禮遇臣下惟期其砥礪於無過卽間有微眚亦不忍<lb/>
斥言之也庶幾百尔卿士其爭自勉於道義之途而漸<lb/>
<pb n="KR4f0001_WYG_047-11a"/>
有禮讓之風焉由是而往將八議亦可存而弗論也夫<lb/>
　　鄉舉里選解<lb/>
取士之塗古今異制得失之數可考而知也古者大司<lb/>
徒以三物教萬民而賔興之德行居其二而藝居其一<lb/>
五禮六樂之文不先於知仁聖義孝友睦婣也春秋衰<lb/>
世齊桓霸主而國語所載正月之朝親問鄉長猶必以<lb/>
慈孝賢仁為選首此古人鄉舉里選之法惇本而崇實<lb/>
得人所以盛也自科舉之法行上之所以求士與士之<lb/>
<pb n="KR4f0001_WYG_047-11b"/>
所以自見相率而趨於記誦之學文辭之末由是古制<lb/>
大變而得人之效衰矣夫十步之間必有茂草十室之<lb/>
邑必有俊士天之生才豈以世為厚薄而後世之人才<lb/>
寖不及古者法使之然也然欲盡廢貢舉而復鄉舉之<lb/>
舊又有所不可蓋古之風俗純茂人心質樸故匹夫有<lb/>
善可得而舉有不善可得而誅選舉一出於至公而無<lb/>
狥名失實之患後世文巧日勝澆競滋多徵賁者或由<lb/>
於勢利之交簡斥者或出於愛憎之口此九品中正之<lb/>
<pb n="KR4f0001_WYG_047-12a"/>
法所以終不可行也雖然貢舉之不可廢者勢也非法<lb/>
之盡善也必也愼簡有司嚴立程品取實學而汰勦説<lb/>
崇雅正而削浮夸矯鑒其前違而課責其後效以無失<lb/>
乎聽言觀行之意則庶乎其可以得人矣<lb/>
　　以德為衛解<lb/>
城郭之固足恃乎公輸之巧可仰而攻也河山之險足<lb/>
恃乎五丁之勇可啓而乘也兵革之利足恃乎耰鋤棘<lb/>
矜之子可起而抗也蓋天下大器也有天下大業也幅<lb/>
<pb n="KR4f0001_WYG_047-12b"/>
員之廣人民之衆至遼闊而莫可紀極使必畫地而守<lb/>
之家撫而户諭之其勢將不能終日聖人知其然故常<lb/>
有道焉合天下之渙而不至於離為之本仁以育之率<lb/>
義以正之忠信誠慤以行之哀矜惻怛以嘔喻之使夫<lb/>
天下之人親之如父母肫然有不可解之誼如是而我<lb/>
之所以為天下者亦庶乎其可以無患也故曰以力為<lb/>
衞者一夫之雄也以險為衞者一國之守也以德為衞<lb/>
者天下之所以善建而不拔也夫古之善為衞者莫如<lb/>
<pb n="KR4f0001_WYG_047-13a"/>
　秦内之尺寸之兵毋得入殿廷外之罷侯置守収天下<lb/>
　之兵銷以為鐘鐻卒之盜起於博浪之中禍及於齋宫<lb/>
　之内當此之時非無衛也明之時其君皆深居九重狃<lb/>
　於燕逸間以郊祀親行所乘輦皆用鐵絲為障以防不<lb/>
　測然其究也羣盜竝起以至於亡此亦非備之不豫也<lb/>
　故尚德則雖無周廬式道而可以為安尚威則雖有金<lb/>
　城湯池不可以為固治天下者觀於此亦可以擇術矣<lb/>
　<lb/>
<pb n="KR4f0001_WYG_047-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻二十一<lb/>
</p>
<p>
</p>
  </div>
</body>
</text>
</TEI>
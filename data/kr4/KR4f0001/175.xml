<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_175-1a"/>
　欽定四庫全書<lb/>
聖祖仁皇帝御製文第二集巻四十二<lb/>
　　賦<lb/>
　　　恭祝<lb/>
　皇太后萬夀無疆賦<hi>有序</hi>
　　蓋聞世運昇平内庭懋儀型之慶天心錫嘏彤管髙<lb/>
　　婣睦之風惟度協於中和斯福昭其美備我<lb/>
　聖母皇太后仁慈夙秉恭儉習成濯龍明徳久冠宮闈<lb/>
<pb n="KR4f0001_WYG_175-1b"/>
　　致治宣仁胥稱堯舜兹當冬月之初正逢周甲之喜<lb/>
　　敬泐蕪詞上介<lb/>
　　遐夀聿抒孺慕之微忱兼採臣民之共願瞻依莫殫<lb/>
　　忭舞惟殷謹拜手而賦曰<lb/>
　惟坤作則配<lb/>
　天行健圖籙祥呈璇衡瑞獻西池之青鳥飛来南極之<lb/>
　明星乍現佐治登三流歡吹萬篚筐玉帛萬國獻其球<lb/>
　琳夏清冬溫一心慰以至願婉妗降於華渚飛瓊舞於<lb/>
<pb n="KR4f0001_WYG_175-2a"/>
綺苑祈厯算之永延湛精神而靡倦椀盛沆瀣之漿鼎<lb/>
熟胡麻之飯織夀字以成圖捧霞觴而進勸序届初冬<lb/>
花明永晝欣拜舞以爭先肅趨蹌而恐後岡陵之禱嵩<lb/>
岱同巍松柏之篇椿桃並茂雲璈響徹協鸞鶴以雙清<lb/>
砌草憂忘報嶺梅之先秀指海屋以籌添睇斗杓而錫<lb/>
祐山若積而彌深地以増而益厚普天率土咸頌仁慈<lb/>
閬苑蓬壺齊呼<lb/>
聖夀若乃春秋佳勝媚景舒徐奉晨昏於軒榭親顔色<lb/>
<pb n="KR4f0001_WYG_175-2b"/>
於庭幃岸栁汀花依依含笑隄鶯梁燕嚦嚦相呼於是<lb/>
汎龍艦扶鳳輿或怡情於碧沼或攬勝於金鋪叙天倫<lb/>
之樂事暢逍遥以共娱尊養樂愷古昔所無誠乃邁徽<lb/>
猷於任姒臻至治於唐虞咏兹懿淑富有嘉祥身與心<lb/>
而俱泰福因徳而逾彰謹集萬方之玉帛肅百序之冠<lb/>
裳翦鮫人之千錦貢織女之七襄寳座煙霏層層珠蓋<lb/>
博山香遶陣陣都梁樂奏雲門之曲仙来瑶島之疆竊<lb/>
欣侍奉<lb/>
<pb n="KR4f0001_WYG_175-3a"/>
膝前趨迎朝暮浥霞彩於靈萱酌太和於甘露臣則稟<lb/>
誨諄諄撫兹寰宇際日吉以時良樂和風而甘雨恭逢<lb/>
夀域之開䖍製荒蕪之句願<lb/>
母夀之靡涯享鴻圖之景祚優游悅豫金石比其堅貞<lb/>
綿亘扶疎楩楠同其蟠固愧莫罄於頌颺載降階而陳<lb/>
賦<lb/>
　　汗血馬賦<hi>有序</hi>
　稽古居大功者不忘艱難克巨憝者必懷天眷是以<lb/>
<pb n="KR4f0001_WYG_175-3b"/>
　執醜歌於常武撻伐歸於降監而易曰王用出征有<lb/>
　嘉折首葢言人君恭行天罰肆討不庭軍旅所届能<lb/>
　奏蕩定其績為莫可冺也朕以逆寇噶爾丹攫噬屬<lb/>
　國邊徼弗寧用是親秉黄鉞三統六師揚威萬里所<lb/>
　過焚其廬帳殲其醜類馘其妻孥散其徒黨未及二<lb/>
　載滅此窫窳骨戮専車懸乎藁街敢曰予一人勞哉<lb/>
　實天所賜爾當大師再出狡賊畜牧盡為我獲中有<lb/>
　良馬繄惟汗血獻至帳殿之前千官七校竦視競悅<lb/>
<pb n="KR4f0001_WYG_175-4a"/>
　昔漢得宛馬推本太乙作樂郊廟然不過貳師所攻<lb/>
　取耳未嘗自將而殄絶之也則今兹駔駿呈才允足<lb/>
　徵天貺而有合於詩易折首執醜之義矣萬幾餘暇<lb/>
　因濡翰而賦之曰<lb/>
維歲在柔兆困敦薄伐至於絶幕雷霆震其聲靈箕翼<lb/>
張其䀜霍何小醜之螳臂遇鋒車而猶攫虎旅夾以大<lb/>
鏖封豕殲而染鍔同宛首之圅庭覩遺孽之面縛遹穹<lb/>
廬之悉焚猗善馬之就絡爾其産邁渥洼符亞玉澤俶<lb/>
<pb n="KR4f0001_WYG_175-4b"/>
儻權竒沫赭汗赤氣騰千里姿雄八尺信滅没之逸倫<lb/>
軼超景之絶跡幾埋沙磧以畢生幸仰雲衢而稱徳於<lb/>
是寳鉸飾容金羈節歩聨轡龍媒參鑣象輅競鐡駟以<lb/>
凌飇環豹尾而清路凱音奏而和鳴都人見而企慕昔<lb/>
帝軒膺籙皁服吉光后虞垂衣地出乘黄禹敷水土而<lb/>
飛兔引御文綏江漢而朱鬛髙驤璿臺驅兩龍之駕代<lb/>
邸騁九逸之良此皆協治平以效瑞而非靖寇亂以寧<lb/>
疆是則神驥之歸列廄絳液之灑鏤章洵足昭我武之<lb/>
<pb n="KR4f0001_WYG_175-5a"/>
有赫與天眷之丕昌顧撫兹八鑾之蹀躞永諧萬國之<lb/>
樂康將愈凜朽馭於夏訓而遠希圖出於羲皇也<lb/>
　　木棉賦<hi>有序</hi>
　木棉之為利於人溥矣衣被禦寒實有賴焉夫既紡<lb/>
　以為布復擘以為絖卒歲之謀出之隴畞功不在五<lb/>
　穀下嘗稽之載籍島夷卉服註以為吉貝即其種也<lb/>
　然止以充逺方之貢而未嘗遍植於中土故周禮婦<lb/>
　功惟治蠶枲唐徵庸調但及絲麻至木棉之種後世<lb/>
<pb n="KR4f0001_WYG_175-5b"/>
　由外蕃始入於關陜閩粤今則逺邇貴賤咸資其利<lb/>
　而昔人篇什罕有及之者故為之賦曰<lb/>
攷吉貝之佳種披丘索以窮源道伽毗而逺来由秦粤<lb/>
而衍蕃倣崖州之紡織製七襄而無痕傚宋人之洴澼<lb/>
比八綿而同温先麥秋而播種齊壺棗而登原宿黄雲<lb/>
於萬蕊堕白雪於千村落秋實於露晞軋機軸於星昏<lb/>
煖佐耆年之帛陽回寒女之門幸卒歲之可娱乃民力<lb/>
之普存若應鐘之司律正薄寒之中人月照牛衣之夜<lb/>
<pb n="KR4f0001_WYG_175-6a"/>
霜侵葛屨之辰家挾千箱之纊路絶百結之鶉曝茅簷<lb/>
而歌愛日賽田祖而洽比鄰謝履絲之靡麗免于貉之<lb/>
艱辛故夫八口之家九土之氓無沍寒之膚裂罕疾風<lb/>
之條鳴時和年豐水耨火耕歲落三鍾之棉塲登百畞<lb/>
之秔同彼婦子樂此太平奚羨纂組之巧與夫縞紵之<lb/>
輕慨風詩之未錄省方問俗將以補豳什而續授衣之<lb/>
經<lb/>
　　金蓮花賦<lb/>
<pb n="KR4f0001_WYG_175-6b"/>
侔嘉名於華頂結異質於清凉冠方貢之三品賦正色<lb/>
於中央搴芙蓉而在陸麗䓿萏於崇岡顧栁池之非偶<lb/>
豈蘋澗之可方煥彪炳而成文散栴檀而結燼煙横鉢<lb/>
裏之香妝沐江干之靚受範公輸之規移芳彭澤之徑<lb/>
田田與芰蓋殊形矯矯並木蘭比勁若夫當融風之拂<lb/>
樹値暑雨之平池面鏡潭而寫色掩玉砌以横枝葉潤<lb/>
陵晨之霧花含照夜之珠襲輕芬於衣縠映斜月於窻<lb/>
帷本託根於道岸曽何畏乎泥淄爾乃草鋪微緑之區<lb/>
<pb n="KR4f0001_WYG_175-7a"/>
蝶舞輕黄之翅沾芳則土脉流膏落蕊則蜜脾分饋非<lb/>
桃李而成蹊與鞠衣而同製於是滴珠露以硏黄挹金<lb/>
房而瀉翠玉板潤而脂融松腴蒸而雲翳摘珍產於山<lb/>
經表奇芳於幽閟異紅采於巖阿謝朱霞於水曲漏鐫<lb/>
長樂之銅壺燈燦蓬山之銀燭卑五華之仙葩超四照<lb/>
之靈木彼夫緑竹則稱君子青松以儗大夫澤荷載於<lb/>
萹什猗蘭紀於史書惟斯卉之挺秀拔衆彚而標奇感<lb/>
無言於空谷久掩嫮於山陂移土碪於上苑沐日月之<lb/>
<pb n="KR4f0001_WYG_175-7b"/>
光曦化同被於偃草忱獲效乎傾葵<lb/>
　　菊賦<lb/>
當金飇之蕭摵正珠露之飄零睹百卉之具腓感菀枯<lb/>
之遞更疇晩序而挺節矯氣化而敷榮爰有紫蒂含芳<lb/>
黄華逞茂擢苕頴於春初曜丰容於霜後先梅萼而吐<lb/>
芬繼蘭叢而擅秀既勁操之彌堅實寒香之可嗅爾其<lb/>
宻葉䝉茸繁英歴琭霞蔚雲蒸煙披雨沐色徴土徳之<lb/>
純氣稟金行之肅舞燈影而紛披傍籬根而芳馥似幽<lb/>
<pb n="KR4f0001_WYG_175-8a"/>
人之相依豈世情之共逐是以丘園逸叟山澤癯儒植<lb/>
而供翫擷以當蔬存真味於澹泊協濳徳以敷腴亦有<lb/>
餐霞御氣乘雲握符盤飣桐杞囊繫茱萸或年夀之永<lb/>
延或災患之濳袪斯其著效於仙靈之籙尤不可以耳<lb/>
目拘也至若賦餐英於楚客傳送酒於晋賢泛甘馨於<lb/>
南郡準節令於渾天罔不貞操卓爾髙韻悠然宜名流<lb/>
之競羨亦譜籍之長編矧兹北闕秋深西山氣爽餘桕<lb/>
葉之參差剩楓林之莽蒼蝶揚揚而媚秋雁<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>而流<lb/>
<pb n="KR4f0001_WYG_175-8b"/>
響寒漠漠而侵堦月溶溶而度幌爾乃横逸態以寡儔<lb/>
吐層蘤而直上種類間錯名品紛羅映小山之叢桂覆<lb/>
潭水之澄波低昂兮如紫衣之垂袖璀璨兮如白貝之<lb/>
編珂稟黄中之通理知中美之孔多葢與松筠而共勁<lb/>
亦視桃李而殊科彼夫揚霜傑於詩人誇日精於本草<lb/>
藉滋培於寒雨綻鮮華於清曉咸以孤潔方幽人之貞<lb/>
髙逸擬君子之道苟其歴歲寒而長存何恨乎挺生之<lb/>
不早<lb/>
<pb n="KR4f0001_WYG_175-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_175-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻四十二<lb/>
</p>
<p>
</p>
  </div>
</body>
</text>
</TEI>
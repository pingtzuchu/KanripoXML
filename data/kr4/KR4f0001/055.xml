<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_055-1a"/>
　欽定四庫全書<lb/>
聖祖仁皇帝御製文集巻二十五<lb/>
　　贊<lb/>
　　　至聖先師孔子贊<hi>并序</hi>
　蓋自三才建而天地不居其功一中傳而聖人代宣其<lb/>
　藴有行道之聖得位以綏猷有明道之聖立言以埀憲<lb/>
　此正學所以常明人心所以不泯也粤稽往緒仰溯前<lb/>
　徽堯舜禹湯文武達而在上兼君師之寄行道之聖人<lb/>
<pb n="KR4f0001_WYG_055-1b"/>
　也孔于不得位窮而在下秉刪述之權明道之聖人也<lb/>
　行道者勲業炳於一朝明道者教思周於百世堯舜文<lb/>
　武之後不有孔子則學術紛淆仁義湮塞斯道之失傳<lb/>
　也久矣後之人而欲探二帝三王之心法以為治國平<lb/>
　天下之凖其奚所取衷焉然則孔子之為萬古一人也<lb/>
　審矣朕巡省東國謁祀闕里景企滋深敬摛筆而為之<lb/>
　贊曰<lb/>
　清濁有氣剛柔有質聖人參之人極以立行著習察舍<lb/>
<pb n="KR4f0001_WYG_055-2a"/>
道莫由惟皇建極惟后綏猷作君作師埀統萬古曰惟<lb/>
堯舜禹湯文武五百餘歲至聖挺生聲金振玉集厥大<lb/>
成序書删詩定禮正樂旣窮象繫亦嚴筆削上紹往緖<lb/>
下示來型道不終晦秩然大經百家紛紜殊途異趣日<lb/>
月無踰羮牆可晤孔子之道惟中與庸此心此理千聖<lb/>
所同孔子之德仁義中正秉彝之好根本天性庶幾夙<lb/>
夜勗哉令圖溯源洙泗景躅唐虞載歴庭除式觀禮器<lb/>
濡毫仰贊心焉遐企百世而上以聖為歸百世而下以<lb/>
<pb n="KR4f0001_WYG_055-2b"/>
聖為師非師夫子惟師於道統天御世惟道為寳㤗山<lb/>
巖巖東海泱決牆高萬仞夫子之堂孰窺其藩孰窺其<lb/>
徑道不逺人克念作聖<lb/>
　　顏子贊<lb/>
聖道早聞天資獨粹約禮博文不遷不貳一善服膺萬<lb/>
德來萃能化而齊其樂一致禮樂四代治法兼備用行<lb/>
舎藏王佐之器<lb/>
　　曾子贊<lb/>
<pb n="KR4f0001_WYG_055-3a"/>
洙泗之傳魯以得之一貫曰唯聖學在兹明德新民止<lb/>
善為期格致誠正均平以推至德要道百行所基纂承<lb/>
統緒修明訓辭<lb/>
　　子思子贊<lb/>
於穆天命道之大原靜養動察庸德庸言以育萬物以<lb/>
贊乾坤九經三重大法是存篤恭愼獨成德之門巻之<lb/>
藏密擴之無垠<lb/>
　　孟子贊<lb/>
<pb n="KR4f0001_WYG_055-3b"/>
哲人旣萎楊墨昌熾子輿闢之曰仁曰義性善獨闡知<lb/>
言養氣道稱堯舜學屏功利煌煌七篇並埀六藝孔學<lb/>
攸傳禹功作配<lb/>
　　老子出關圖贊<hi>趙孟頫畫</hi>
修身養夀古隱君子掌藏室書為柱下史清靜自正是<lb/>
其大㫖宗周式微羣雄龍戰逝將去此八荒周徧徐甲<lb/>
負笥青牛服韅關尹望氣物色候門和光抱一目擊道<lb/>
存少留著書虚無是論元文旣宣解人亦寡入於無垠<lb/>
<pb n="KR4f0001_WYG_055-4a"/>
廣莫之野去住兩忘物無害者吳興學士繪事肖神旣<lb/>
寫道德又貌僊眞高古肅穆髣髴伊人神龍見首變化<lb/>
莫同乘雲上下孰知其終至聖所名斯言我從<lb/>
　　畫馬贊<lb/>
大梁韓幹古之筆精寫此駿足千載如生紅光耀脣紫<lb/>
豔承睫削玉霜蹄團花霧鬛乾維叶象房宿効形體中<lb/>
儀式法合圖經鵠起鸞停風猋電駛不遇九方孰致千<lb/>
里我聞在昔文德誕敷飛黃服皁騕褭駕車覽物心怡<lb/>
<pb n="KR4f0001_WYG_055-4b"/>
披圖神往曾是權奇曾是俶儻南浮滇水北絶玉山利<lb/>
兹地用充我天閑<lb/>
　　陳所翁畫龍贊<lb/>
雲龍騤騤衆物之靈暫行萬里少息千齡飛潛應候變<lb/>
化無形乾爻九五取象君德時乘六位周流八極雲行<lb/>
雨施品彚生殖爰有哲匠絹素經營僧繇䑛筆董羽研<lb/>
精蜿蜒夭矯巧若天成嗟此好手聲價超越得水能飛<lb/>
㸃睛斯活波濤騰涌煙霧滅没逺宅江海亦遊名都夏<lb/>
<pb n="KR4f0001_WYG_055-5a"/>
王逺駕虞舜受圖命官紀年用表禎符德至泉水神物<lb/>
乃下馴擾可豢奚俟摹寫祕藏斯巻以驗眞者<lb/>
　　筆贊<lb/>
文犀之植中山之毫絢以藻采潤以蘭膏翡翠其牀玉<lb/>
璧其匣濡之隃糜翰染八法若墳若典若史若經奉以<lb/>
撰述逸於汗青時維休昌誕敷文德弓矢載櫜彤管競<lb/>
飭遐哉八表車書其同結繩云邈永資爾功<lb/>
　箴<lb/>
<pb n="KR4f0001_WYG_055-5b"/>
　　講官箴<lb/>
予企至道覃思簡編朝夕討習禮茂講筵詩人有云顯<lb/>
示德行啓沃惟賢庶幾金鏡尔列詞苑峨峨在廷細旃<lb/>
廣厦論史談經體之行之朕躬是力載獻載替尔職宜<lb/>
飭毋務勦説毋苟雷同毋繆於正毋悖厥中在昔大儒<lb/>
稱先則古臯䕫是師言規行矩誼貴翼勵先正其心尔<lb/>
苟勿欺吐辭足欽詎曰名義可以塗飾詎曰聖賢可以<lb/>
蠡測關閩濂洛炳矣心傳撰述大㫖庠序宗焉用昭儒<lb/>
<pb n="KR4f0001_WYG_055-6a"/>
修用𢎞教澤尔其勉兹尚無攸斁<lb/>
　　督撫箴<lb/>
芒芒方域分理需人岳牧之選實惟重臣寄以封疆千<lb/>
里而逺地則星羅令猶風偃控攝文武統馭官司繩違<lb/>
糾慢宣德布慈廉善是旌貪黷毋宥小眚是矜吞舟毋<lb/>
漏彼昏而墨日削月朘或市徇縱以恣撟䖍澤不下殫<lb/>
民隱罔恤政廼不和為時蟊賊曽是源濁而流則清曾<lb/>
是表正而景則傾職汝之由是曰曠墜軫我元元保釐<lb/>
<pb n="KR4f0001_WYG_055-6b"/>
奚賴天命天討我不敢私勗哉有位敬聽箴辭<lb/>
　　祭酒箴<lb/>
予敷文德式禮辟雍允維祭酒多士攸宗在昔有虞命<lb/>
䕫教胄洎於成周升彼孝秀撫今區夏遵路陳常海域<lb/>
遣子願齒膠庠尔長廼司表率匪易木繩斯直玉琢斯<lb/>
器烝烝譽髦尔儀是型濟濟橋門尔訓是聆惟廉持躬<lb/>
惟慎率屬佻達其懲戒董其勗皇矣謨典如鏗金鏞闡<lb/>
揚罔盡則傚奚從毋矜而華導之誠正毋詭而趨範之<lb/>
<pb n="KR4f0001_WYG_055-7a"/>
孔孟王化丕盛視乎成均苟隳厥職曷明人倫儒行克<lb/>
臧汝績廼效黽勉詔媺助宣聲教<lb/>
　　給事中箴<lb/>
咨尔給事實專言職厥地惟親禁闥之側入納奏劄出<lb/>
奉綸章清勤斯稱敬愼斯臧六曹有失汝其正之百僚<lb/>
有邪汝其諍之予懷邦直謇諤足多庶兹有位胥用濯<lb/>
磨罔逞已私小心乃集罔見近利不阿乃立勿流於黨<lb/>
而苟為同勿懾於威而戾夫公道貴毋欺論尚執要棄<lb/>
<pb n="KR4f0001_WYG_055-7b"/>
佞勵忠令聞始劭尔之無忝寵錫是承尔之弗率譴罰<lb/>
是膺憲典丕昭視尔賢否靖獻克誠國恩孔厚毋曰秩<lb/>
卑補闕拾遺夙夜匪懈勗哉攸司<lb/>
　　御史箴<lb/>
柱下一星列曜太紫其象維何今也御史淬厲風裁檢<lb/>
齊霜紀下飭官方上參國是肅肅柏府峨峨豸冠其職<lb/>
清要簪筆朝端百司有闕是繩是彈民澤或壅是宣是<lb/>
殫汝不自克何以懲墨汝不自正何以糾慝毋畏强禦<lb/>
<pb n="KR4f0001_WYG_055-8a"/>
毋縱殘賊庶幾夙夜邦之司直昔之法吏正色臺中為<lb/>
我耳目効彼股肱馳聲簡册流美無窮敬之敬之罔不<lb/>
克恭<lb/>
　　守令箴<lb/>
五等封建古今異宜郡縣之制百王同規壤地磐牙提<lb/>
封棊峙大者一州小則百里有社有稷有民有人守令<lb/>
何職職兹拊循勸農課桑宣條設教偃風以德從星惟<lb/>
好毋營筐篋毋急簿書悃愊之治歲計有餘莫高匪天<lb/>
<pb n="KR4f0001_WYG_055-8b"/>
而卑其聽莫愚匪民而智其性民不可掩天不可欺一<lb/>
之不愼而戚自詒稽古治效嘉禾瑞麥勉能其官紹休<lb/>
前迹<lb/>
　銘<lb/>
　　硯銘<lb/>
鳳咮之姿龍尾之質雕焉琢焉登翰墨室如珪之方桓<lb/>
信是率如璧之圓蒲穀是匹或巉而巖芙蓉崒嵂或潤<lb/>
而泉玉膏湓溢腹坦而容目仰而出外斂其華中堅其<lb/>
<pb n="KR4f0001_WYG_055-9a"/>
實端溪伊何縝密以栗銅臺伊何澤黝以桼靜兮不佻<lb/>
動兮不軼研之隃糜運之不律磨礲性情發揮道術厥<lb/>
功懋哉允惟迪吉<lb/>
　　鼎銘<lb/>
庖犧作鼎尚象太乙神禹鑄金九鼎崒嵂皇哉鼎義易<lb/>
稱元吉㢲濟以離烹飪何飶享帝養賢位命凝一初象<lb/>
維陰利其否出二克剛中是為有實陽居廼腹和而悔<lb/>
失苟或比陰覆餗莫恤厥鉉伊何金玉其質大德保之<lb/>
<pb n="KR4f0001_WYG_055-9b"/>
守以無逸<lb/>
　　屏風銘<lb/>
維爾卓立巍然嚮離亦稱斧扆亦名罘罳動而有則靜<lb/>
而不欹端廉方直藩翰攸宜繄昔漢殿圖畫載披永言<lb/>
好德納彼良規洎乎唐室十漸用裨大書作障釋兹念<lb/>
兹予懷上聖治企無為南靣聽政埀拱於斯云何敢逸<lb/>
廣列訓辭儗諸士史以獻典詩<lb/>
　　鳥鎗銘<lb/>
<pb n="KR4f0001_WYG_055-10a"/>
　範金為質石火中蘊體約用𢎞宣威制勝潛發其機愼<lb/>
　持其柄摧堅擊逺聲光震迅翼我武功式臻耆定<lb/>
　　　鳥鎗銘<lb/>
　一器也體類戈㦸功逾矢礮當機迅發則星馳而電激<lb/>
　落雲霄之勁翮殲林莽之軼材洵武功之良具更無所<lb/>
　施而不宜<lb/>
　　　弩銘<lb/>
　珍木自南其理則直省括有度用以觀德<lb/>
<pb n="KR4f0001_WYG_055-10b"/>
　　　弩銘<lb/>
　夾也柔克唐也剛克不剛不柔兹器維則<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_177-1a"/>
　欽定四庫全書<lb/>
聖祖仁皇帝御製文第二集卷四十三<lb/>
　　古今體詩四十一首<lb/>
　　　季夏逰西山憶舊<lb/>
　㝷芳踏緑野萬紫迷深谿地遠峰頭濶山髙水勢低飛<lb/>
　花疑舊夢煙栁促新題沙暖鴛鴦睡萋萋草滿堤<lb/>
　　　詠花<lb/>
　奇蕊瓊葩綴碧枝幽香獨占美丰姿薰風初到牕前賞<lb/>
<pb n="KR4f0001_WYG_177-1b"/>
　疑是仙花月下移<lb/>
　　　夏日閒坐<lb/>
　雲斂風微紫燕飛春光已去夏初歸清襟贏得天然處<lb/>
　暗覺花香到玉扉<lb/>
　　　夏日郊行<lb/>
　節變春方去清和助麥秋蔚林乘早夏茂草接新流柳<lb/>
　絮堤邊起荷錢水上浮風光殊舊日此意未曾休<lb/>
　　　苦熱戲作<lb/>
<pb n="KR4f0001_WYG_177-2a"/>
數年不見歊蒸熱于今熾日最難當披襟氣蹙三庚遠<lb/>
近榻神昏九夏長煩暑時侵髙閣上炎光每到小樓傍<lb/>
微凉須動清風扇勉力勤民閱奏章<lb/>
　　雨中逺望<lb/>
庭槐開御幄雲氣逼遥岑雨濕鑾鈴重風吹輦路深芭<lb/>
蕉分碧葉䓿萏薦香林極目天邉望斜陽半嶺隂<lb/>
　　日講畢同翰林張英髙士奇勵杜訥看荷<lb/>
千隊芙蓉太液池迎薰初散講筵時螭頭絶勝金蓮燭<lb/>
<pb n="KR4f0001_WYG_177-2b"/>
自有清香送曉颸<lb/>
　　初秋<lb/>
大火初收暑氣殘金風吹動芰荷寒鳴蟬送夏聲聲急<lb/>
雨霽遥天萬里看<lb/>
　　中元日蕉園作<lb/>
中元来太液新爽下林端水檻臨流入風牕捲幔看魚<lb/>
遊迷藻荇鷗戲悅沙灘宇宙無塵翳凉生月一團<lb/>
　　復逰盤山絶頂<lb/>
<pb n="KR4f0001_WYG_177-3a"/>
絶頂巉巖裏松煙向曉開片雲生衆壑虚籟落空臺寺<lb/>
古人行少林深鳥亂回千峰多秀色遠眺足徘徊<lb/>
　　春日觀花<lb/>
枝上流鶯早千紅萬紫香氣融催景麗風過遞年芳穠<lb/>
李花猶淺垂楊葉未長澗中春溜發疑是奏笙簧<lb/>
　　夏日口外寄宮中<lb/>
翠葢鸞旌出平明刻漏同油雲驅暑氣時雨引清風山<lb/>
脈經年秀泉形此日充遥遥千里外回首憶深宮<lb/>
<pb n="KR4f0001_WYG_177-3b"/>
　　避暑暢春園雨後新月<lb/>
園亭氣爽雨初晴新月朧朧透樹明漏下微眠思治道<lb/>
未知清夜意何生<lb/>
　　喜雨詩十六韻<hi>并序</hi>
　朕撫御天下每以民生為念夙興夜寐無時少懈也<lb/>
　歲在丁卯自春渉夏藴隆少雨日更增甚麥秋期至<lb/>
　農事堪憂傳曰龍見而雩謂建巳之月萬物始盛待<lb/>
　雨於天今當雨不雨或人事之未修朕躬之有過歟<lb/>
<pb n="KR4f0001_WYG_177-4a"/>
　亟命重臣凡國計憂戚刑名錢穀但有闗於民者再<lb/>
　三講究有言在京臣工鐫級過多皆賜復還可以致<lb/>
　雨以及戲館秧歌之細事無不曲盡議論迄於五月<lb/>
　憂心如焚減膳撤樂端居省過將以明詔布告天下<lb/>
　思所以挽回天意詔下旬有餘日或膚雲方集輙阻<lb/>
　燥風或微霂纔施旋升杲日昔人遇災而懼側身修<lb/>
　行欲銷去之况兹不雨乎朕以凉徳臨億兆之上為<lb/>
　民之誠天日可監欲躬詣郊壇致祭諸臣亦以為請<lb/>
<pb n="KR4f0001_WYG_177-4b"/>
　因命禮官諏吉具儀齋戒肅穆歩禱<lb/>
上帝始齋之晩宻雨濡潤祭之日雷雨交作自兹間日<lb/>
　而雨徧四郊田野霑足朕先憂而飲食俱廢者為民<lb/>
　也既雨之後喜而舉手加額者亦為民也今天不遺<lb/>
　斯民禱而賜之雨使得不愧三公九卿之請朕之幸<lb/>
　矣故賦喜雨詩以抒其懷<lb/>
體國為民事憂勤固在斯驕陽春既盛膏澤夏愆期省<lb/>
刑書每下請雨令頻施雲未油然作風偏颯爾吹芃芃<lb/>
<pb n="KR4f0001_WYG_177-5a"/>
苖欲槁細細草将萎翹首瞻青漢焦心對赤墀圜扉重<lb/>
舉滯旃厦幾疇咨齋祭祈神鑒精誠只已知誰云天最<lb/>
逺於是聽能卑黙處敬居日恭䖍歩禱時微衷慙上格<lb/>
大化喜濳移霶霈滋南畝飄瀟徧九逵靉靆隂陽協滂<lb/>
沱渥澤垂田家還自樂朝野共吟詩從此煩襟滌由来<lb/>
百志熙願同兹砥礪參贊奉無私<lb/>
　　南廵再過濟南<lb/>
六御重經厯下城頻将疾苦問蒼生肩摩轂擊風猶在<lb/>
<pb n="KR4f0001_WYG_177-5b"/>
土沃農恬世久平戸户春燈佳節過<hi>時上元次日</hi>邨邨社鼓<lb/>
樂郊盈韶年漸布陽和澤淑氣晴光仗外横<lb/>
　　觀珍珠泉<hi>并序</hi>
　濟南多名泉趵突珍珠二泉為最昔經過趵突曽賦<lb/>
　篇什今臨珍珠泉上愛其澄澈題曰作霖<lb/>
一泓清淺漾珠圓細浪瀠洄小荇牽偶與諸臣閒倚檻<lb/>
堪同魚藻入詩篇<lb/>
　　經泰山之麓<hi>并序</hi>
<pb n="KR4f0001_WYG_177-6a"/>
　曩於甲子冬日登泰山之巔覽秦漢以来故蹟俯眺<lb/>
　寰區憑臨滄海今兹南廵復税駕山麓因望岱宗而<lb/>
　展禮焉<lb/>
聳巘髙峰記昔攀春回瀑水響潺潺萬層石級雲霄上<lb/>
千里煙邨縹緲間暫駐猶然思往事憑陵直欲小人寰<lb/>
朱旗翠葆疎林外已見巍巍俯衆山<lb/>
　　再過淮南<hi>并序</hi>
　嚮者廵省江左道出淮南軫念窮簷憫懷澤國今見<lb/>
<pb n="KR4f0001_WYG_177-6b"/>
　居民景象較前稍豐良慰朕懷<lb/>
前来歴兹境斯民似未遂今日再經過風土覺有異紈<lb/>
褐既充體廬舍各完置擁道歡趨迎扶老與擕穉咸云<lb/>
獲休息近免徭役累水患日就平田疇可耕植一飲與<lb/>
一食莫不歌帝賜素念切民依時為勞寤寐大造本無<lb/>
私湛恩欲廣被聞言聊自寛庶慰省方意<lb/>
　　淮城曉霜聞雁<lb/>
天際晨光水月連帶霜歸雁向前川盂城曉發寒仍在<lb/>
<pb n="KR4f0001_WYG_177-7a"/>
談笑春風雜紫煙<lb/>
　　蠲江南逋賦<hi>并序</hi>
　江南屢年逋賦二百二十餘萬逐歲帶征聞吏民頗<lb/>
　以為累朕志存約巳𢎞澣衣菲食之風事期裕民師<lb/>
　挹彼注兹之義特頒詔令悉與蠲除<lb/>
國家財賦東南重已責蠲租志念殷膏澤何妨頻見渥<lb/>
普天願與樂耕耘<lb/>
　　過維揚<hi>并序</hi>
<pb n="KR4f0001_WYG_177-7b"/>
　南廵以来減撤儀衞所歴郡邑垂髫戴白聽其趨蹌<lb/>
　馬首有以管籥迎者輒禁止之頃過維揚商民比屋<lb/>
　連艘充盈可喜但結綵張燈闐溢巷陌雖䢴溝為東<lb/>
　南孔道歡迎亦兆庶至情猶恐前途相效勅地方長<lb/>
　吏諭以省費惜財并賦此詩<lb/>
重過䢴溝地春風細草生帆檣連賈舶笙吹滿江城物<lb/>
力須教惜民情亦見誠繁華當淑景氣象喜充盈<lb/>
　　金山江天寺<lb/>
<pb n="KR4f0001_WYG_177-8a"/>
獨愛江天寺停橈上碧峰波瀾聲浩浩樓閣勢重重日<lb/>
暖浮雙樹風微送午鐘遥看南北岸春色澹春容<lb/>
　　焦山<lb/>
焦山何岝㟧遥與金山峙草木盡䝉茸幽偏隔城市放<lb/>
舟下中流攀蘿上涯涘隠士不可招鶴銘洵足紀栖鶻<lb/>
驚人飛暮雲千萬里<lb/>
　　駐蹕金山<lb/>
煙霧空濛水國昏夜移鳳舸泊山門然犀欲照黿鼉窟<lb/>
<pb n="KR4f0001_WYG_177-8b"/>
卧聽濤聲自吐吞<lb/>
　　雨過錫山<lb/>
輕雲冉冉霧彎環細雨絲絲羃逺山畫舫青簾開曉坐<lb/>
平波漫衍白鷗閒<lb/>
　　虎丘望山後<lb/>
試劒空存石生公尚有臺愛看山後景錯落野田開<lb/>
　　鄧尉山<lb/>
鄧尉知名久看梅及早春豈因耽勝賞本是重時廵野<lb/>
<pb n="KR4f0001_WYG_177-9a"/>
靄朝来散山容雨後新繽紛開萬樹相對愜佳辰<lb/>
　　鄧尉小軒望太湖<lb/>
山軒閒坐倚前楹萬頃澄湖夕照明夜久天心初月上<lb/>
笙簧謖謖奏松聲<lb/>
　　登靈巖<lb/>
霏微靈雨散春煙按轡逍遥陟翠巔香水通流明若箭<lb/>
琴臺列石勢如拳諸峰盡在青蘿外萬井全依綵仗前<lb/>
聞是吴宮花草地空餘鐘磬梵王筵<lb/>
<pb n="KR4f0001_WYG_177-9b"/>
　　晚過吴江<lb/>
埀虹蜿蜒跨長波畫㦸牙檣薄暮過燈火千家明似晝<lb/>
好風好雨祝時和<lb/>
　　入平望<hi>并序</hi>
　平望為浙江界長吏以畫舫五百来迎恐勞民力卻<lb/>
　之不御<lb/>
錦纜無勞列綵艭輕橈自愛倚船牕勤民不憚周行逺<lb/>
早又觀風向浙江<lb/>
<pb n="KR4f0001_WYG_177-10a"/>
　　禾中道上<lb/>
兩岸人家半種桑雨中入望盡蒼茫民間本業惟農織<lb/>
愛看山邨共水鄉<lb/>
　　廵幸杭州<lb/>
東南上郡古臨安親採風謡一省觀翠岫巃嵸猶舞鳳<lb/>
羽旗簡約不鳴鑾春暉草木江山麗户滿弦歌雨露寛<lb/>
徳化逺敷吾未信如何夾路萬聲歡<lb/>
　　呉山<lb/>
<pb n="KR4f0001_WYG_177-10b"/>
左控長江右控湖萬家煙火滿康衢偶来絶頂憑虚望<lb/>
似向雲霄展畫圖<lb/>
　　泛舟西湖<lb/>
一片湖光瀲灩開峰巒三面送青来輕舟櫂去波添影<lb/>
曲岸移時路郤回春色初摇堤上栁恵風正發寺邊梅<lb/>
此行不是探名勝欲使陽和徧九垓<lb/>
　　西溪<lb/>
十里清溪曲修篁入望深暖催梅信早水落草痕侵俗<lb/>
<pb n="KR4f0001_WYG_177-11a"/>
　藉漁為業園饒筍作林民風愛淳樸不厭一登臨<lb/>
　　　題西溪山莊以竹牕二字書賜髙士竒<lb/>
　花源路幾重柴桑皆沃土煙翠竹牕幽雪香梅岸古<lb/>
　　　過桃花嶺至玉泉寺<lb/>
　度嶺穿雲路始平停鑣聊憇小池清游魚自有悠然意<lb/>
　豈識乾坤造物宏<lb/>
　　　湖心亭<lb/>
　水上起樓臺湖面平如鏡春風吹栁條逺與山光映<lb/>
<pb n="KR4f0001_WYG_177-11b"/>
　　　渡錢塘江<lb/>
　雪後春煙漠漠浮揚舲擊楫向中流江通潮汐分吴地<lb/>
　路入溪山隠越州振武戈矛皆駐馬<hi>憶用武時大兵屯駐江干</hi>省方<lb/>
　斿葆此乘舟風帆沙鳥看何限逺近雲霞望裏收<lb/>
　　　山隂<lb/>
　灌木叢篁傍水幽澹煙晴日漾芳洲蘭橈摇過山隂道<lb/>
　在昔人傳鏡裏逰<lb/>
聖祖仁皇帝御製文第二集巻四十三<lb/>
</p>
<p>
</p>
  </div>
</body>
</text>
</TEI>
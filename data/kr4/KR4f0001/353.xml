<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_353-1a"/>
　欽定四庫全書<lb/>
聖祖仁皇帝御製文第四集巻二十六<lb/>
　　雜著<lb/>
　　康熙幾暇格物編<lb/>
　　　星宿海<lb/>
　黄河發源星宿海後人以星宿之名疑黄河從天上來<lb/>
　非也朕嘗遣侍衛西窮河源至星宿海䝉古名鄂孰他<lb/>
　臘<hi>鄂敦即星他臘即野</hi>地上飛泉雜湧成水泡千百從髙下望大<lb/>
<pb n="KR4f0001_WYG_353-1b"/>
　小圓㸃燦如列星故名星宿耳朕親征厄魯特時於寜<lb/>
　夏回鑾出横城口自船站登舟順河而下至湖灘河所<lb/>
　二十一日皆前人未施舟楫之地波流起瀚水色黄濁<lb/>
　日光摩盪熌爍如鎔金船中上下人員無不目眩也<lb/>
　　　䝉氣<lb/>
　䝉氣離地甚近四十度以上即不用䝉氣表矣故地方<lb/>
　髙朗清處皆無䝉氣近有測量地里圖人早行晨雞未<lb/>
　發忽見天際如日方升林木村舍依稀辨色湏㬰昬黒<lb/>
<pb n="KR4f0001_WYG_353-2a"/>
如故移時東方始明盖日在地平之下光暎䝉氣而浮<lb/>
上也正如置錢碗底逺視若無及盛滿水時則錢隨水<lb/>
光而顯見矣<lb/>
　　方音<lb/>
朕廵歴七省土俗民風皆留心體察凢各省分界處其<lb/>
土人語音即異如直𨽻各府所屬聲口間有不同而亦<lb/>
不甚相逺若一入徳州界便是山東語音一入固闗界<lb/>
便是山西語音以至江浙無不如此盖分𨽻各省故也<lb/>
<pb n="KR4f0001_WYG_353-2b"/>
䝉古部落雖多其語言總無大異以咸在郭畢也<hi>郭畢即瀚</hi>
<hi>海其地多砂石少草木</hi>至其地者一見而知其為郭畢猶至窩集<lb/>
者一見而知其為窩集也<hi>窩集者宻樹叢林冬夏不見天日</hi>
　　窩集<lb/>
窩集東至海邊接連烏喇黑龍江一帶西至俄羅斯或<lb/>
寛或窄叢林宻樹鱗次櫛比陽景罕曜如松栢及各種<lb/>
大樹皆以類相從不雜他木林中落葉常積數尺許泉<lb/>
水雨水至此皆不能流盡為泥滓人行甚難其地有熊<lb/>
<pb n="KR4f0001_WYG_353-3a"/>
及野豕貂䑕黑白灰鼠等物皆資松子橡栗以為食又<lb/>
産人參及各種藥料人多有不能辨識者與南方湖南<lb/>
四川相類<lb/>
　　鳥䑕同穴<lb/>
天地之大竒異甚多經典所載必有證據後人因未親<lb/>
知實見故疑而弗信如禹貢導渭自鳥䑕同穴孔安國<lb/>
傳云鳥䑕共為雌雄同穴而處蔡沈謂其說怪誕不經<lb/>
此特蔡沈未嘗身至其地耳張鵬翮奉命往俄羅斯經<lb/>
<pb n="KR4f0001_WYG_353-3b"/>
過地方見鳥䑕同穴事朕曽面詢之知禹貢之言不誣<lb/>
　　白粟米<lb/>
粟米<hi>本草粟米即小米</hi>有黄白二種黄者有粘有不粘本草注<lb/>
云粟粘者為秫北人謂為黄米是也惟白粟則性皆不<lb/>
粘七年前烏喇地方樹孔中忽生白粟一科土人以其<lb/>
子播穫生生不已遂盈畆頃味既甘羙性復柔和有以<lb/>
此粟來獻者朕命布植於山莊之内莖幹葉穂較他種<lb/>
倍大熟亦先時作為糕餌潔白如糯稻而細膩香滑殆<lb/>
<pb n="KR4f0001_WYG_353-4a"/>
過之想上古之各種嘉榖或先無而後有者槩如此可<lb/>
補農書所未有也<lb/>
　　使鹿使犬<lb/>
赫真飛雅喀鄂羅春其稜四種地方在東北海邉其人<lb/>
不事樹藝惟以魚為食以魚皮為衣其地不産牛馬家<lb/>
畜赫真飛雅喀使犬鄂羅春其稜使鹿以供負載皆馴<lb/>
熟聼人驅策往日歸化者甚衆前嵗遣人至彼又有無<lb/>
數野人投順其土俗約略相同也<lb/>
<pb n="KR4f0001_WYG_353-4b"/>
　　哈宻引雪山水灌田<lb/>
哈宻地方終嵗不雨間有微雨沾土即止亦無霧露惟<lb/>
冬月有雪而毎年庄田豐熟無旱乾之慮者以引雪山<lb/>
之水大者為渠小者為溝足資灌溉非如内地必仰藉<lb/>
雨澤也又其地多暑往嵗有回子二百餘人朕因噶爾<lb/>
旦事發令居杭州常念水土不同恐其不能耐熱及回<lb/>
京時無一人疾病詢之云哈宻土魯畨之熱更甚於杭<lb/>
州但土地髙燥有凉水可以觧暑杭州至三伏時則井<lb/>
<pb n="KR4f0001_WYG_353-5a"/>
泉河水皆温不能觧炎暑耳<lb/>
　　榖穂變蚊<lb/>
策妄阿喇布坦地方多種水田頗無旱潦之患惟或一<lb/>
年榖穂變蚊而飛撚視之為水或為血朕曽遣侍衛到<lb/>
彼親見其事嘗閱嶺南異物志云嶺表有樹結實如枇<lb/>
杷每熟即拆裂蚊子羣飛土人謂之蚊子樹此與榖穂<lb/>
變蚊之事相類程子曰天下之物必有對即此可見矣<lb/>
　　土伯特<lb/>
<pb n="KR4f0001_WYG_353-5b"/>
今之土伯特地方想即唐之回紇也徳宗時嘗以公主<lb/>
妻之至今其地尚有下嫁時物以此考之知為回紇舊<lb/>
地無疑<lb/>
　　石鹽<lb/>
石鹽産於回子地方毎髙山罅隙處多有之嶮峻不能<lb/>
至土人多用箭射取之色潔白眀朗略似水晶性温入<lb/>
火不爆者乃真可以療病與中土之鹽<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>異又有紅色<lb/>
石鹽産於平地水澤中色微紅可愛土人飲食用此不<lb/>
<pb n="KR4f0001_WYG_353-6a"/>
聞入藥也<lb/>
　　氷厚數尺<lb/>
漢書有云積隂之處木皮三寸氷厚六尺後人未必深<lb/>
信不知近北極之地氷雪經冬夏不消結氷有至數尺<lb/>
厚者即今黒龍江以北皆是如此古人之言不為無因<lb/>
亦地土嚴寒之所使耳<lb/>
　　察哈延山<lb/>
黒龍江西有山名察哈延穴竅中白晝則吐燄晚則出<lb/>
<pb n="KR4f0001_WYG_353-6b"/>
火經年不熄近嗅之氣味如煤其灰燼黄白色如牛馬<lb/>
矢撚之即碎亦内地所未聞也<lb/>
　　南無字義<lb/>
佛經南無二字世人不知西域音義妄以私見穿鑿注<lb/>
觧纍帙盈篇究無一語歸著朕嘗問西土人知彼中以<lb/>
合掌稽首為南無音讀如那摩故經典凡諸佛號皆有<lb/>
南無二字盖云稽首某佛也此說最簡當因思毎見宋<lb/>
元人柬帖其致僧家者題紙尾云弟子某和南和南為<lb/>
<pb n="KR4f0001_WYG_353-7a"/>
頓首猶南無為稽首也<lb/>
　　達發哈魚<lb/>
達發哈魚黑龍江寜古塔諸處皆有之毎秋間從海而<lb/>
來銜尾前進不知旋退充積河渠莫可勝計土人竟有<lb/>
履魚背而渡者<lb/>
　　地絶處<lb/>
黒龍江以北地方日落後亦不甚暗個半時日即出盖<lb/>
地之圓可知也近北極太陽與地平週掩無多也朱子<lb/>
<pb n="KR4f0001_WYG_353-7b"/>
云唐太宗收至骨利幹置都督府其地夜易曉夜亦不<lb/>
甚暗盖地當絶處日影所射也又云通鑑說有人適外<lb/>
國夜熟一羊脾而天明此是地平之處日入地下而此<lb/>
處無所遮蔽故常光明以此知古人紀載皆有確據非<lb/>
好為新竒之說也<lb/>
　　南方物性<lb/>
南方梅杏桃李之類開花結實皆早於北方及至果熟<lb/>
或與北方同時或且有後時者其麥苗二月即已繁茂<lb/>
<pb n="KR4f0001_WYG_353-8a"/>
吐穂亦早宜乎成熟先於北方及較其收穫之期南北<lb/>
䆒無大異即如野草初春雖已長成而結子必待秋令<lb/>
總之南方風土柔緩物性亦復相似故米麵果實之屬<lb/>
食之常難運化朕屢次南廵親加體騐乃知之甚詳彼<lb/>
土著者皆習而不察也<lb/>
　　山海闗<lb/>
山海闗澄海樓舊所謂闗城堡也直峙海滸城根皆以<lb/>
鐡釡為基過其下者覆釡歴歴在目不知其幾千萬也<lb/>
<pb n="KR4f0001_WYG_353-8b"/>
京口之鐡甕城徒虚語耳考之志冊僅載闗城為明洪<lb/>
武年所建而基址未詳築於何時盖城臨海衝濤水激<lb/>
射非木石所能久固昔人巧出此想較之鎔鐡屑炭更<lb/>
為竒矣<lb/>
　　哈宻𤓰<lb/>
哈宻古𤓰州近域其𤓰較内地甜羙體甚鉅長尺許兩<lb/>
端皆銳彼國中徧種之毎熟時人惟啖此以代榖食遂<lb/>
覺氣體豐腴有逾平昔剖晒為脯芳鮮歴久不變自彼<lb/>
<pb n="KR4f0001_WYG_353-9a"/>
國臣服以來毎嵗常充供獻中土始嘗此味前此所未<lb/>
有也<lb/>
　　三門砥柱<lb/>
四十二年西廵過陜州觀三門砥柱盖砥柱一山屹立<lb/>
河中禹鑿之三穿使河出其間有似門狀故曰三門也<lb/>
俗云南為鬼門中為神門北為人門三門之險鬼門為<lb/>
最唐開元時陜郡太守李齊物更鑿砥柱以通漕燒石<lb/>
沃醯開山巔為輓路代宗時調巴蜀襄漢麻枲竹篠為<lb/>
<pb n="KR4f0001_WYG_353-9b"/>
綯以輓上陜運舟至今山上篾索深痕明顯如指前人<lb/>
作為總非後人所能及也<lb/>
　　雷聲不過百里<lb/>
雷電之類朱子論之極詳無復多言朕以筭法較之雷<lb/>
聲不能出百里其筭法依黄鍾凖尺寸定一杪之垂線<lb/>
或長或短或重或輕皆有一定之加減先試之銃砲之<lb/>
屬烟起即響其聲益逺益遲得凖比例而後筭雷砲之<lb/>
逺近即得矣朕毎測量過百里雖有電而聲不至方知<lb/>
<pb n="KR4f0001_WYG_353-10a"/>
雷聲之逺近也朕為河工至天津駐蹕蘆溝橋八旗放<lb/>
砲時值西北風砲聲似覺不逺大約將三百里以此度<lb/>
之大砲之響比雷尚逺無疑也<lb/>
　　海魚化麅<lb/>
黒龍江一帶地方毎冬令則有白項野麅從海邉來盈<lb/>
千累萬不可勝數形比内地者微大肉亦肥但其味稍<lb/>
腥想海魚化生之物故與山林所産不同月令云雀入<lb/>
大水為蛤雉入大水為蜃想此類乎<lb/>
<pb n="KR4f0001_WYG_353-10b"/>
　　石魚<lb/>
喀爾沁地方有青白色石開發一片輙有魚形如塗雌<lb/>
黄或三或四鱗鰭首尾形體具備各長數寸與今所謂<lb/>
馬口魚者無異揚腮振鬛猶作鼓浪游泳狀朕命工琢<lb/>
磨以裝硯匣配以松花江石誠几案間一雅玩也嘗讀<lb/>
水經注及酉陽雜爼言衡陽有石魚山石具魚體宛若<lb/>
刻畫又池北偶談述汧陽縣有石魚溝取石破之兩兩<lb/>
成魚可以辟蠧故宋人石魚詩云相傳此石能辟蠧功<lb/>
<pb n="KR4f0001_WYG_353-11a"/>
在琅凾并玉儲然未有如斯之纎悉克肖者也其與石<lb/>
俱生耶抑魚之化如零陵之燕海南之蟹耶物理之不<lb/>
可全窮又如此<lb/>
　　山氣<lb/>
海市見之於書人皆知之不知山巒之氣亦然塞外瀚<lb/>
海早行春秋之際空濶之處望之亦有如城郭樓臺者<lb/>
有如人物旌旗者有如樹木叢生鳥獸飛舞者逺觀景<lb/>
象無不刻肖逼視之則不見是皆山氣之所融結可與<lb/>
<pb n="KR4f0001_WYG_353-11b"/>
海市並傳也<lb/>
　　秦達罕<lb/>
秦達罕産於興安外如索約爾濟等地方即兎類也其<lb/>
形倍大肉味鮮潔春夏時毛色與兎略同至秋末冬初<lb/>
則變白如雪惟耳尖黒頴四時不改足上氄毛甚長盖<lb/>
彼地嚴寒非此則不足禦冬毎當春二三月孳生二次<lb/>
今畜於熱河山莊其毛色更變及孳生之時與在出産<lb/>
之地無異<lb/>
<pb n="KR4f0001_WYG_353-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_353-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻二十六<lb/>
</p>
<p>
</p>
  </div>
</body>
</text>
</TEI>
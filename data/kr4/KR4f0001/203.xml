<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_203-1a"/>
　欽定四庫全書<lb/>
聖祖仁皇帝御製文第三集卷三<lb/>
　　勅諭<lb/>
　　　諭大學士伊桑阿馬齊張玉書呉琠熊賜履<lb/>
　總河請開邵家荘引河掘徐家荘河嘴等事若下部議<lb/>
　必致遲延著即照所題行朕觀永定河修築之法甚善<lb/>
　河身直河底深所以淤沙盡皆衝刷今治黃河亦用此<lb/>
　法方為有益此工多費不過十萬兩試照永定河法修<lb/>
<pb n="KR4f0001_WYG_203-1b"/>
　治之康熙四十一年九月十六日<lb/>
　　　諭大學士伊桑阿馬齊張玉書呉琠熊賜履<lb/>
　今所開陶荘引河甚善朕前巡視南河時曽令原任員<lb/>
　外黑碩色将引河之樁加意深築其疏濬人字芒稻二<lb/>
　河亦佳得此二河運河甚為有益朕觀明朝治河俱自<lb/>
　徐州以上在河南地方修築我朝自康煕元年以來俱<lb/>
　在徐州以下修築然治下流須預防上流若上流潰決<lb/>
　下流必至壅滯嗣後徐州以上地方河臣亦當留意再<lb/>
<pb n="KR4f0001_WYG_203-2a"/>
黃河之水遷徙無定朕前在寧夏時見黃河大溜每年<lb/>
更移今年行溜在此來年又移他處其性如此况九河<lb/>
故道原在河間地方後漸移向南歴代以來果能每年<lb/>
防禦相機修理則河道何至如此大壞皆因時當多事<lb/>
或十年或五年不修築不開濬所以漸難治矣明朝三<lb/>
百年間嘗講求河工治法彼時措置亦得其宜如山東<lb/>
微山湖将水蓄聚山中澇則蓄之旱則洩之皆深有益<lb/>
於治河者也康煕四十一年九月十九日<lb/>
<pb n="KR4f0001_WYG_203-2b"/>
　　諭山東省官員<lb/>
爾等皆各有字頒賜不須求也爾等做官以清亷為第<lb/>
一做清官甚樂不但一時百姓感仰即離任之後百姓<lb/>
追思建祠尸祝豈非盛事從來百姓最愚而實難欺官<lb/>
員是非賢不肖人人有口不能强之使加毁譽爾等各<lb/>
宜自勉康熙四十一年十月十四日<lb/>
　　諭扈從大學士張玉書直隸巡撫李光地<lb/>
用儀器測量遠近此一定之理斷無差舛萬一有舛乃<lb/>
<pb n="KR4f0001_WYG_203-3a"/>
用法之差非數之不準以此算地理算田畞皆可頃刻<lb/>
立辨但須細用工夫方能準驗大抵不離三角形耳三<lb/>
角形從前雖無此名而歴來算法必有所本如勾股法<lb/>
亦不離三角形是此法必自古流傳特未見於書故不<lb/>
知所始也康熙四十一年十月二十四日<lb/>
　　諭户部<lb/>
今歲山東河南地方秋成俱報豐稔惟被災州縣民多<lb/>
匱乏頃朕巡幸至德州見有一二災民流移載塗者詢<lb/>
<pb n="KR4f0001_WYG_203-3b"/>
問疾苦深為軫念雖據山東巡撫稱被災州縣已行令<lb/>
地方官發粟散賑但自冬徂夏青黃不接之際頒賑不<lb/>
繼無以資生應行山東河南兩省巡撫凡屬被災地方<lb/>
令有司加意賑濟至明歲麥收時方止其災傷田糧雖<lb/>
已照分數蠲免猶恐被災之後民力艱難宜更沛特恩<lb/>
用加休養山東萊蕪新㤗東平沂州䝉隂沂水河南永<lb/>
城虞城夏邑被災州縣康熙四十二年地丁錢糧除漕<lb/>
項外著察明通行蠲免該地方官務悉心奉行俾閭巷<lb/>
<pb n="KR4f0001_WYG_203-4a"/>
窮黎均霑實惠以無負朕宵旰勤民殷殷軫恤至意爾<lb/>
部即遵諭行特諭康熙四十一年十一月初九日<lb/>
　　諭户部<lb/>
從來致治之道裕民為先故必蠲免田租時加濊澤而<lb/>
後閭閻充足永享樂利之休朕臨馭以來咨求民瘼蠲<lb/>
賑頻施誠恐小民疾苦未蘇生業未遂用是宵旰靡寧<lb/>
江北田土瘠薄生計尤艱朕心彌切軫念著将安徽巡<lb/>
撫所屬府州縣衞等處康熙四十二年分地丁錢糧除<lb/>
<pb n="KR4f0001_WYG_203-4b"/>
漕項外通行蠲免地方有司務要切實奉行俾小民得<lb/>
均霑實惠以副朕愛養黎元之意儻不肖官吏陽奉隂<lb/>
違或借端苛取澤不下究事發定從重治罪不宥爾部<lb/>
即遵諭行特諭康煕四十一年十一月初九日<lb/>
　　諭户部<lb/>
朕撫御寰區四十餘年無一刻不以民生為念天下至<lb/>
大兆民至衆惟恐窮鄉僻壤百姓疾苦不能上達所以<lb/>
孜孜勤求未嘗少懈從來水旱自古有之備荒之法全<lb/>
<pb n="KR4f0001_WYG_203-5a"/>
頼督撫得人儻以諱災為事虧空塞責一有歉薄莫知<lb/>
所措視民命如草芥何以為民父母况秦省不通水運<lb/>
若不謹於蓋藏儉歲難於賑䘏河西一帶地方素稱貧<lb/>
瘠雖免四十一年錢糧民生未裕再将四十二年地丁<lb/>
錢糧通行蠲免該督撫遍示所屬地方務使閭閻均霑<lb/>
實惠以副朕惠愛元元之至意如有不肖有司違㫖私<lb/>
徵希圖侵蝕者督撫察叅從重治罪或被旁人告發或<lb/>
被科道糾劾該督撫一併嚴議特諭康熙四十一年十<lb/>
<pb n="KR4f0001_WYG_203-5b"/>
一月初九日<lb/>
　　諭内閣<lb/>
近見各部院衙門或所辦事件有錯誤者惟恐事情覺<lb/>
露專務隱匿不行檢舉朕一日二日總理萬幾亦止詳<lb/>
識緊要事務安能逐事一一記之各部院檔案繁多勢<lb/>
不能無舛錯遺漏或有舛錯遺漏而即自行檢舉則其<lb/>
過猶為可恕若懼罪隱匿不行檢舉則事必終於舛錯<lb/>
所貽悞甚大爾等将此㫖傳諭各部院滿漢大臣知之<lb/>
<pb n="KR4f0001_WYG_203-6a"/>
康熙四十一年十一月初十日<lb/>
　　諭工部<lb/>
禹陵殿宇應即行修葺著交與杭州織造敖佛和令確<lb/>
估工價動支織造節省銀兩㑹同地方官盡心料理稱<lb/>
朕尊崇前代聖王之意康熙四十一年十一月二十六<lb/>
日<lb/>
　　諭大學士馬齊西哈納<lb/>
原任侍郎額星格前因罣誤革職非有大過今年已衰<lb/>
<pb n="KR4f0001_WYG_203-6b"/>
老朕比來巡歴所至凡此等罣誤罷閒年老官員在籍<lb/>
者皆給與原官職銜以示優遇老臣之意額星格著以<lb/>
原銜給之康熙四十一年十二月初六日<lb/>
　　諭都察院都御史六科給事中各道御史等<lb/>
朕即位四十餘年未嘗少刻不以民生休戚為念遠邇<lb/>
安靜為本雖或慶雲景星嘉禾瑞草天書麟鳳之竒總<lb/>
無關於黔黎亦無關於朕心反為史書之譏朕以實心<lb/>
為民天視天聽故有其道難免後人公論若耀功德取<lb/>
<pb n="KR4f0001_WYG_203-7a"/>
一時之虚名朕之不悦甚矣毋煩數陳康熙四十一年<lb/>
十二月十六日<lb/>
　　諭扈從大學士馬齊張玉書學士色德里劉光美<lb/>
司業降調劉芳喆請安來朝朕見其年邁心甚憫之彼<lb/>
係舊翰林可傳諭吏部復其所降原級康熙四十二年<lb/>
正月十七日<lb/>
　　諭户部<lb/>
朕甲子己巳兩次南巡路經東省見民生豐裕士庶共<lb/>
<pb n="KR4f0001_WYG_203-7b"/>
慶近來淮黃告成朕不辭遠渉減從輕行待旦而興夜<lb/>
分乃寐再經齊魯存問民生休戚似不及甲子己巳朕<lb/>
深憯怛痌瘝之在抱也若閭閻蓄積有餘即遇有水旱<lb/>
亦不致困苦今特加恩蠲恤用宏愛養朕所經過地方<lb/>
德州平原禹城齊河歴城長清恩縣夏津武城館陶臨<lb/>
清清平博平堂邑聊城東阿陽榖壽張滕嶧二十州縣<lb/>
康熙四十一年未完地丁錢糧著通行蠲免濟南府屬<lb/>
之海豐利津霑化兖州府屬之寧陽滋陽泗水金鄉單<lb/>
<pb n="KR4f0001_WYG_203-8a"/>
曹鄆城曲阜費十二州縣去歲農收歉薄四十一年未<lb/>
完錢糧亦通行免徵其去歲曽被水災者東平新㤗䝉<lb/>
隂沂州沂水萊蕪六州縣康煕四十二年地丁錢糧已<lb/>
經全免外四十一年未完錢糧亦俱著全免其㤗安郯<lb/>
城魚臺汶上嘉祥鉅野濟寧七州縣雖未成災四十一<lb/>
年未完錢糧俱著蠲免四十二年地丁錢糧著分三年<lb/>
帶徵爾部即移文該撫董率各州縣有司詳愼奉行務<lb/>
令人霑實惠户有餘藏以稱朕重期黎元殷阜之至意<lb/>
<pb n="KR4f0001_WYG_203-8b"/>
有不肖官吏侵蝕私徵者察出定從重治罪爾部即遵<lb/>
諭行特諭康熙四十二年正月二十六日<lb/>
　　諭山東巡撫王國昌<lb/>
朕自㤗安州見新㤗䝉隂沂州郯城等處城郭鄉邨黎<lb/>
民被災甚苦雖将正賦蠲免而方在乏食尚屬無益徒<lb/>
有賑濟之名而倉粟諒已盡竭又觀黎民顔面衣服深<lb/>
為可慮朕懷不勝憫惻更為盡心籌畫欲救民急固屬<lb/>
甚難如以養濟䝉古例施於山左庶㡬青黃不接之際<lb/>
<pb n="KR4f0001_WYG_203-9a"/>
猶可度日命在京滿漢大學士九卿㑹議無論官民有<lb/>
情願効力者作速遣往山東不拘銀米同地方官分界<lb/>
賑濟以及降級革職人等有情願贖罪者亦准其贖罪<lb/>
俟秋成後視其果有禆益酌量議叙已有諭㫖該撫同<lb/>
爾屬員善為撫綏勿致流離失所務期副朕視民如子<lb/>
之至意即将告示刋刻遍行曉喻特諭康熙四十二年<lb/>
二月初一日<lb/>
　　諭户部<lb/>
<pb n="KR4f0001_WYG_203-9b"/>
朕經過㤗安州新㤗縣䝉隂縣沂州郯城縣等處見民<lb/>
有饑色應急行振救所過地方雖經賑濟蠲免錢糧但<lb/>
州縣倉穀年久朽爛無禆於散賑今著将總漕桑格漕<lb/>
米内二萬石交與總河張鵬翮揀選賢能官員運至濟<lb/>
寧州兖州府等處州縣減價平糶有應賑之處即行賑<lb/>
濟亦交米二萬石與桑格於㤗安州一路散給又将收<lb/>
税有力之官七員並發在京旗民贖罪人一百名令伊<lb/>
等俱照養䝉古例以所用之多寡分别議叙康熙四十<lb/>
<pb n="KR4f0001_WYG_203-10a"/>
二年二月初二日<lb/>
　　諭河道總督張鵬翮<lb/>
仲荘閘清水出口逼溜使南恐運口有礙應從陶家荘<lb/>
以下楊家荘處開挑引河令中河之水由此出口方於<lb/>
運口有益楊家荘雖地勢低窪然即使倒灌亦不過一<lb/>
二里清水仍然頂出可即相度形勢估計奏聞仲荘石<lb/>
閘工著暫停康熙四十二年二月初四日<lb/>
　　諭河道總督張鵬翮<lb/>
<pb n="KR4f0001_WYG_203-10b"/>
煙墩甚險雖有越堤必須保守縷堤此處挑水壩應行<lb/>
建築桃源煙墩至龍窩一帶堤工卑矮俱應加高康熙<lb/>
四十二年二月初四日<lb/>
　　諭永定河分司齊蘇勒<lb/>
朕觀黃河險要地方應下挑水埽壩現今永定河朕親<lb/>
指示挑水等工俱有禆益爾遵照朕指示式様前徃煙<lb/>
墩九里岡龍窩三處築挑水壩數座試㸔有無禆益雖<lb/>
被衝壞無妨工完之日令該地方官盡心防守如有墊<lb/>
<pb n="KR4f0001_WYG_203-11a"/>
　陷不時修葺可将此㫖傳與總河張鵬翮速派賢員令<lb/>
　其多備物料夫匠於朕回鑾之前完工需用錢糧與爾<lb/>
　無渉不可經手工完将用過錢糧記明具奏如遇桃汛<lb/>
　水發即行停止康熙四十二年二月初五日<lb/>
　　　諭河道總督張鵬翮<lb/>
　歸仁堤引河用以分洩洪澤湖水勢若黃水加長則恐<lb/>
　清口水弱著将祥符閘下板堵閉草壩将五堡閘應酌<lb/>
　量開放以助清水之勢又禹王臺沭水由沭陽入海沭<lb/>
<pb n="KR4f0001_WYG_203-11b"/>
　河淤墊之處應勘明即行疏濬康熙四十二年二月初<lb/>
　五日<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集卷三<lb/>
</p>
<p>
</p>
  </div>
</body>
</text>
</TEI>
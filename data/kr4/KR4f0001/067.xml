<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_067-1a"/>
　欽定四庫全書巻<lb/>
聖祖仁皇帝御製文集巻三十一<lb/>
　　古今體詩五十二首<lb/>
　　　元旦<lb/>
　廣廷揚九奏玉帛麗朝光恭已臨四表埀衣馭八荒<lb/>
　　　上元<lb/>
　月華連晝色燈火雜星辰彩仗移雙闕瓊筵㑹大臣<lb/>
　　　覽貞觀政要<lb/>
<pb n="KR4f0001_WYG_067-1b"/>
　春陽淑以嘉流雲灑几案及此聽政餘縑緗獲披玩寥<lb/>
　寥三古後載籍亦炳煥俯仰千年餘盛治數貞觀修徳<lb/>
　偃干戈措刑空狴犴海外奉車書臣民登燕衎事徃迹<lb/>
　尚存流風照觚翰洋洋四十篇可以一辭貫仁義有明<lb/>
　效非由事擊斷鄙哉封倫言相去邈河漢<lb/>
　　　慈寜宫問<lb/>
　太皇太后安<lb/>
　定省深宫曙氣催承㤙獻壽捧霞杯晨昏敬覩<lb/>
<pb n="KR4f0001_WYG_067-2a"/>
慈顏豫不盡歡欣踴躍迴<lb/>
　　月<lb/>
影送樓臺照水明金波蕩漾逺含清西山色淨雲初散<lb/>
南苑風和令正行<lb/>
　　昭仁殿<lb/>
雕梁雙鳳舞畫棟六龍飛崇髙惟在徳壯麗豈為威<lb/>
　　春夜<lb/>
玉鑪煙靄盡夜靜百花香曙氣浮丹陛春光拂象牀<lb/>
<pb n="KR4f0001_WYG_067-2b"/>
　　賜舊時講學<lb/>
几前燭下長談論今日忽為埀老人憐尔林泉安淡薄<lb/>
因思疇昔侍楓宸<lb/>
　　賜撫逺大將軍圖海二首<lb/>
兩朝密勿重元臣秉鉞登壇西定秦鐘鼎功名懸日月<lb/>
丹青事業畫麒麟<lb/>
　　其二<lb/>
威名萬里作長城壁壘旌旗壯逺征綏靖邊陲馳露布<lb/>
<pb n="KR4f0001_WYG_067-3a"/>
凱旋立奏㤗階平<lb/>
　　春日<lb/>
佳氣山川浹地行物隨節候變初晴雪消樹底花爭發<lb/>
氷泮池頭草欲生<lb/>
　　夜半<lb/>
覽書銀蠟短觀象玉衡長夜半無窮意心為念萬方<lb/>
　　琴<lb/>
嶧陽桐百尺斲為鳳凰琴調絲坐石上宛若松風吟希<lb/>
<pb n="KR4f0001_WYG_067-3b"/>
音合太古貴以鍊予心<lb/>
　　晩春遊幸感懷<lb/>
岸花芳且落樹木含春光思賞膓應斷長懷萬古傷<lb/>
　　河<lb/>
春風野水穠花發一道㠶檣帶柳煙影動長橋横螮蝀<lb/>
岸鋪芳草近南川<lb/>
　　白洋湖<lb/>
遥看白洋水帆開逺樹叢流平波不動翠色滿湖中<lb/>
<pb n="KR4f0001_WYG_067-4a"/>
　　船獵<lb/>
萬人齊指處一鳥落晴空攜琴鼓櫂返樂與大臣同<lb/>
　　水村<lb/>
孤村緑塘水曠野起春雲槐栁勝南苑青莎有鷺羣<lb/>
　　鄚州河道<lb/>
藻密行舟澀灣多轉楫頻帆懸風正處煙火近通津<lb/>
　　喜雨<lb/>
暮雨霏㣲過鳳城飄飄灑灑重還輕暗添芳草池塘色<lb/>
<pb n="KR4f0001_WYG_067-4b"/>
逺慰深宫稼穡情<lb/>
　　賜寜古塔將軍巴海詩<hi>幷序</hi>
　鎮守寜古塔等處將軍巴海豐沛舊臣疆塲重寄宣<lb/>
　威布徳招徕逺人朕甚嘉焉爰賜篇章以旌乃績<lb/>
夙簡威名將畧雄髙牙坐鎮海雲東旌麾到處銷兵氣<lb/>
壁壘開時壯武功盡使版圖歸化日逺教邊徼被皇風<lb/>
酬勲世錫丹書重勉尔長思報國忠<lb/>
　　橋望<lb/>
<pb n="KR4f0001_WYG_067-5a"/>
郊原浮麥氣池沼漾青蘋夏日臨橋望薰風處處新<lb/>
　　郊外即事<lb/>
初蟬鳴暑氣雀噪滿林枝蜂蝶花間舞有情人不知<lb/>
　　郊外偶作<lb/>
乳燕銜泥花影靜鳴鳩喚雨樹林深豫遊不獨題詩意<lb/>
要識熙熙暭暭心<lb/>
　　馬上口占<lb/>
夏日橋頭望逺山兒童戲水水潺潺煙雲數里方知異<lb/>
<pb n="KR4f0001_WYG_067-5b"/>
野樹汀花白晝閒<lb/>
　　複道口占<lb/>
深深複道逺停輦問宫官内苑薰風起榴花滿御闌<lb/>
　　夏日登景山同翰林張英髙士竒作<lb/>
日暮登山覽八荒翰林隨輦進辭章君臣同樂松陰下<lb/>
時雨將来入未央<lb/>
　　夜靜讀書<lb/>
九重夜靜御鑪香墳典披觀意味長為念兆民㣲隐處<lb/>
<pb n="KR4f0001_WYG_067-6a"/>
孜孜不怠撫遐荒<lb/>
　　内廐閲馬<lb/>
龍種齊嘶御廐旁追風逐日似飛翔蹋塵不染凌霄志<lb/>
箇箇真堪號驌驦<lb/>
　　夏日同大學士明珠暨諸侍衛過黒龍潭途中作<lb/>
駿馬駸駸蹋緑蘋羽旗豹尾映龍鱗暑中荷鍤方知苦<lb/>
停輦觀苖問稼人<lb/>
　　黑龍潭<lb/>
<pb n="KR4f0001_WYG_067-6b"/>
暗通山下草流出澗邊花空潭深靜處灑翰動龍蛇<lb/>
　　由廣泉寺至臥佛寺<lb/>
巖邊青竹低臨水雲外嵐峰半入天僧舍無人常寂寂<lb/>
山門洄繞是寒泉<lb/>
　　山寺晩景<lb/>
岸積青苔厚藤抽紫蔓長徘徊風景異翫賞對斜陽<lb/>
　　詠臥佛寺古樹<lb/>
喬木婆娑陰正肥夕陽相對嶺崔巍薰風拂樹凉雲起<lb/>
<pb n="KR4f0001_WYG_067-7a"/>
暮景蒼然送輦歸<lb/>
　　駐蹕碧雲寺<lb/>
山寺通幽境鶯啼緑樹枝旛虹迎玉輦刹鳳駐雲旗翠<lb/>
麓三乘闢佳辰萬騎宜松陰輝落景遊豫近臣知<lb/>
　　碧雲寺臨泉望月<lb/>
碧雲夜望月初圎星斗輝煌照九天滴溜涓涓無止息<lb/>
此心長使若清泉<lb/>
　　碧雲曉起<lb/>
<pb n="KR4f0001_WYG_067-7b"/>
山中曉起聽蟬鳴遥對峰岑霽色清洞壑有年竒樹老<lb/>
夢回疑是在蓬瀛<lb/>
　　再賦碧雲曉景<lb/>
夏早日方長南風草木香清凉飄御扇荒刹得恩光<lb/>
　　洪光寺盤道<lb/>
白雲飛夏日斜徑盡﨑嶇仙阜崇髙異神州覽眺殊<lb/>
　　来青軒臨眺二首<lb/>
摇拂煙雲動翠旗登臨翰墨每相隨山河景象無窮意<lb/>
<pb n="KR4f0001_WYG_067-8a"/>
俯瞰人情因物知<lb/>
　　其二<lb/>
来青髙敞眺神京斜倚名山澗水清此日君臣同覽賞<lb/>
村村雞犬靜無聲<lb/>
　　法海寺瞻<lb/>
皇考御書敬佛二字<lb/>
重来瞻御筆懷感動心神丕烈邁前代鴻休啟後人興<lb/>
文盛禮樂偃武息兵民法則光華逺千年照佛輪<lb/>
<pb n="KR4f0001_WYG_067-8b"/>
　　坐法海寺偶吟<lb/>
縱目西山宜永日開襟五月似髙秋萬㡬偶暇因遊豫<lb/>
期與黎民藥未休<lb/>
　　賜聖感寺僧海岫<lb/>
翛然老衲淨塵縁臺殿參差起瑞煙馴鴿簷前應受戒<lb/>
遊鱗花下亦叅禪<lb/>
　　駐蹕石景山<lb/>
駐蹕荒亭日欲斜潺湲石溜滴雲霞鸞旗飄動連香草<lb/>
<pb n="KR4f0001_WYG_067-9a"/>
龍騎驂驔映野花巖洞幽深無鳥跡峰崖髙處有人家<lb/>
青山緑水誰能識懷古登臨翫物華<lb/>
　　石景山東望<lb/>
車書混一業無窮井邑山川今古同地鎮崚嶒標異秀<lb/>
鳳城遥在白雲中<lb/>
　　登戒壇<lb/>
樓閣髙低樹淺深山光水色日沉沉碧墀靜照寒松影<lb/>
清晝蟬聲響緑隂<lb/>
<pb n="KR4f0001_WYG_067-9b"/>
　　下戒壇將至潭柘馬上同士竒聯句二首<lb/>
嶺腹層層小徑斜<hi>御製</hi>
　　　穿雲陟盡石㟏岈<hi>臣髙士竒</hi>
澗中草屋流泉繞<hi>御製</hi>
　　　萬匹龍驤擁翠華<hi>臣髙士竒</hi>
　　其二<lb/>
蟬鳴草木動薰風<hi>御製</hi>
　　　蛺蝶雙来引<lb/>
<pb n="KR4f0001_WYG_067-10a"/>
　　　　御驄<hi>臣髙士竒時有雙蝶飛導仗前</hi>
　潭柘幽深聊駐輦<hi>御製</hi>
　　　　省方不與豫遊同<hi>臣髙士竒</hi>
　　　潭柘寺偶作<lb/>
　怡神水樹清襟洽滿目竒峰入夏雲㣲起凉風響萬籟<lb/>
　山中鶯囀奏紛紜<lb/>
　　　詠潭柘寺竹<lb/>
　翠葉纔抽碧玉枝經旬清影上階墀凌霜抱節無人見<lb/>
<pb n="KR4f0001_WYG_067-10b"/>
　終日虚心與鳳期<lb/>
　　　石景山望渾河<lb/>
　石景遥連漢渾河似帶流滄波日滚滚浩淼接皇州<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻三十一<lb/>
</p>
<p>
</p>
  </div>
</body>
</text>
</TEI>
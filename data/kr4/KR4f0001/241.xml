<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_241-1a"/>
　欽定四庫全書<lb/>
聖祖仁皇帝御製文第三集卷二十二<lb/>
　　序<lb/>
　　　詠物詩選序<lb/>
　昔者子夏序詩謂正得失動天地感鬼神莫近於詩先<lb/>
　王以是經夫婦成孝敬厚人倫羙教化移風俗若是乎<lb/>
　詩之道大矣哉而周公纉述唐虞宗翼文武制禮以導<lb/>
　天下著爾雅一篇後之序之者謂爾雅所以通詁訓之<lb/>
<pb n="KR4f0001_WYG_241-1b"/>
　指歸叙詩人之興詠䟽之者曰爾雅所釋徧解六經而<lb/>
　獨云叙詩人之興詠者以爾雅之作多為釋詩是則一<lb/>
　物多名片言殊訓凡以蟲魚草木之㣲發揮天地萬物<lb/>
　之理而六義四始之道由是以明焉故夫詩者極其至<lb/>
　足以通天地類萬物而不越乎蟲魚草木之㣲詩之詠<lb/>
　物自三百篇而已然矣孔子曰邇之事父逺之事君多<lb/>
　識於鳥獸草木之名夫事父事君忠孝大節也鳥獸草<lb/>
　木至㣲也吾夫子並舉而極言之然則詩之道其稱名<lb/>
<pb n="KR4f0001_WYG_241-2a"/>
也小其取類也大即一物之情而闗乎忠孝之㫖繼自<lb/>
騷賦以來未之有易也此昔人詠物之詩所由作也歟<lb/>
朕自經帷進御覃精六籍至於燕暇未嘗廢書於詩之<lb/>
道時盡心焉爰自古昔逸詩漢魏六朝洎夫有唐訖於<lb/>
宋元明之作博觀耽味搴其蕭稂掇其菁英命大學士<lb/>
陳廷敬尚書王鴻緒校理之翰林蔡升元楊瑄陳元龍<lb/>
查昇陳壯履勵廷儀張廷玉錢名世汪灝查慎行蔣廷<lb/>
錫編録之名曰佩文齋詠物詩選葢蒐采既多義類咸<lb/>
<pb n="KR4f0001_WYG_241-2b"/>
備又不僅如向者所云蟲魚鳥獸草木之屬而已也若<lb/>
天經地志人事之可以物名者㒺弗列焉於是鏤版行<lb/>
世與天下學文之士共之將使之由名物度數之中求<lb/>
合乎温柔敦厚之指充詩之量如卜商氏之所言而不<lb/>
負古聖諄復詁訓之心其於詩教有裨益也夫康熙四<lb/>
十五年六月二十一日<lb/>
　　歴代題畫詩類序<lb/>
粤攷有虞氏施采作繪而繪事以起周禮冬官爰有設<lb/>
<pb n="KR4f0001_WYG_241-3a"/>
色之工典畫繢之職傳所稱火龍黼黻昭其文三辰旂<lb/>
旗昭其明者是也至漢世圖寫功臣用示褒異則又人<lb/>
物之肖象粲然著見於史冊者矣嗣是工繪事者日衆<lb/>
自天文地輿鳥獸草木以及宫室器用與一切登臨逰<lb/>
覽之勝皆假圖畫以傳於世晉宋而後莫盛於唐五代<lb/>
迄宋作者輩出金元明間亦代有聞人方其詣精入理<lb/>
足以體隂陽含飛動為稽古博物者之所取證不僅以<lb/>
丹青擅長而已而能摉抉其義藴發攄其㫖趣者則尤<lb/>
<pb n="KR4f0001_WYG_241-3b"/>
藉有題畫之詩歴代各體題詠以萬計散置諸集無所<lb/>
統紀翰林陳邦彦裒輯彚鈔得八千九百餘首分為三<lb/>
十類編次一百有二十卷繕夲呈覽朕嘉其用意之勤<lb/>
命授工鋟梓兹刋成裝潢來上萬㡬餘暇時一披閲凡<lb/>
兩間之名象庶類之棼錯無不該載於中且不踰几席<lb/>
而得流觀山川險易之形近在目前而可考鏡徃代留<lb/>
遺之蹟以至農耕蠶織纖悉具陳鷄犬桑麻宛然如覩<lb/>
庶㡬於昔人豳風無逸之圖有互相發明者焉夫圖繪<lb/>
<pb n="KR4f0001_WYG_241-4a"/>
藝事也而近於道題畫詩之一類也而通於治杜甫詩<lb/>
謂繪事功殊絶幽襟興激昂讀是編者可以觸類而知<lb/>
所務矣爰製序題於卷端以識始末云康熙四十六年<lb/>
四月十六日<lb/>
　　歴代詩餘選序<lb/>
詩餘之作葢自昔樂府之遺音而後人之審聲選調所<lb/>
由以緣起也而要皆昉於詩則其夲末源流之故有可<lb/>
言者古帝舜之命䕫典樂曰詩言志歌永言聲依永律<lb/>
<pb n="KR4f0001_WYG_241-4b"/>
和聲可見唐虞時即有詩而詩必諧於聲是近代倚聲<lb/>
之詞其理固已寓焉降而殷周孔子刪而為三百五篇<lb/>
樂正而雅頌得所考其時郊廟明堂升歌宴饗以及鄉<lb/>
飲報賽莫不有詩以叶於笙簫琴瑟之間自詩變為騷<lb/>
騷衍為賦雖㫖兼出乎六義而聲弗拘於八音至漢而<lb/>
郊祀房中鐃歌鼓吹琴曲雜詩皆領於樂官于是始有<lb/>
樂府名迄於六代操觚之家按調屬題徴辭赴節日趨<lb/>
婉麗以導宫商唐興古詩而外創為近體而五七言絶<lb/>
<pb n="KR4f0001_WYG_241-5a"/>
句或傳於伶人顧他詩不盡協於樂部其間如李白之<lb/>
清平調憶秦娥菩薩鬘劉禹錫之浪淘沙竹枝詞洎温<lb/>
庭筠韋莊之徒相繼有作而新聲迭出時皆被諸管弦<lb/>
是詩之流而為詞已權輿於唐矣宋初其風漸廣至周<lb/>
邦彥領大晟樂府比切聲調篇目頗繁栁永復増置之<lb/>
詞遂有専家一時綺製可謂極盛雖體殊樂府而句櫛<lb/>
字比廉肉節奏不爽寸黍其於古者依永和聲之道洵<lb/>
有合也然則詞亦何可廢歟朕萬㡬清暇博綜典籍於<lb/>
<pb n="KR4f0001_WYG_241-5b"/>
經史諸書有闗政教而裨益身心者良已纂輯無遺因<lb/>
流覽風雅廣識名物欲極賦學之全而有賦彚欲萃詩<lb/>
學之富而有全唐詩刋夲宋金元明四代詩選更以詞<lb/>
者繼響夫詩者也乃命詞臣輯其風華典麗悉歸於正<lb/>
者為若干巻而朕親裁定焉夫詩之揚厲功徳鋪陳政<lb/>
事固無論矣至於桑中蔓草諸什而孔子以一言蔽之<lb/>
曰思無邪盖蕙茝可以比賢者嚶鳴可以喻友生苟讀<lb/>
其詞而引伸之觸類之範其軼志砥厥貞心則是編之<lb/>
<pb n="KR4f0001_WYG_241-6a"/>
含英咀華敲金戞玉者何在不可以思無邪之一言該<lb/>
之也若夫一唱三歎譜入絲竹清濁高下無相奪倫殆<lb/>
宇宙之元音具是推此而沿流討源由詞以溯之詩由<lb/>
詩以溯之樂即簫韶九成其亦不外於夲人心以求自<lb/>
然之聲也夫康熙四十六年七月十二日<lb/>
　　書畫譜序<lb/>
書者六藝之一昔栁公權言心正則筆正程子謂作字<lb/>
須敬即此是學盖以紀事載言行之天下垂之久逺書<lb/>
<pb n="KR4f0001_WYG_241-6b"/>
誠重矣夫書以傳其意而畫以肖其形事若不相侔其<lb/>
義有可連類而並論者焉蒼頡史皇以來歴代載籍多<lb/>
能道之而時數相推材智間出繁重者變而之簡易樸<lb/>
拙者漸而之巧麗亦天地自然之理也其初古文繼為<lb/>
篆隸而今之所謂真書行草三者實權輿於斯矣然三<lb/>
者皆肇興於漢逮夫魏晉去古未逺多見古人篆隸故<lb/>
鍾繇書有其遺法而王羲之踵羙垂徽祧前啓後士林<lb/>
所稱以為歸極已若圖畫之事始自秦漢盛於六朝其<lb/>
<pb n="KR4f0001_WYG_241-7a"/>
間作者輩出曹衛顧陸擅能於前董展孫楊流聲於後<lb/>
隋有何鄭唐則閻呉大抵皆畫佛像人物下筆輙依故<lb/>
事迨氣韻之超極於潑墨寫生之精窮於沒骨而畫之<lb/>
變盡焉朕萬㡬燕閒披覽典册間臨書家名蹟每觀前<lb/>
代紀録書畫諸書種類錯互漫無統紀遂即佩文齋所<lb/>
有者編葺之使各以類相從為一百卷凡書畫之源流<lb/>
古今工於此者之姓氏以至聞人之題跋歴代之鑒藏<lb/>
悉備攷而慎其擇亦可謂詳且盡矣昔唐太宗好書親<lb/>
<pb n="KR4f0001_WYG_241-7b"/>
序王羲之傳自以為心慕手追而當時内府之圖籍亦<lb/>
號最盛迄於今日流傳者日逺日少晉唐已為隆古而<lb/>
况前此者乎然溯流者必窮其源習今日之書而不推<lb/>
夲於篆隸亦猶齊末之觀也故上自蒼頡史皇下暨近<lb/>
代皆列焉朕於書畫偶有題跋檢出數十則以為一卷<lb/>
從諸臣之請也要之尚稽曩昔用以攄適性情泳陶清<lb/>
暇附於古聖人游藝之意並為世之嗜古者樹毫楮之<lb/>
標準𢎞考索之㫖趣則牙籖萬卷之中是編其亦可以<lb/>
<pb n="KR4f0001_WYG_241-8a"/>
永傳也夫康熙四十七年二月<lb/>
　　廣羣芳譜序<lb/>
粤自神農氏甞草辨榖民始知樹藝醫藥伊耆氏命羲<lb/>
和推歩定厯以授時民始知耕穫之不愆而百工績熙<lb/>
偉哉開物成務啓牖來兹聖帝之功與天地並矣朕聽<lb/>
政之暇披閲典籍留意農桑繪耕織之圖製永言之什<lb/>
時巡所至親歴田間其稼穡之艱難作勞之辛苦既周知<lb/>
而洞悉矣每思究百昌生殖之理極萬變消長之情著<lb/>
<pb n="KR4f0001_WYG_241-8b"/>
為成編以佑吾民甞謂爾雅具其名物而郭璞陸佃孫<lb/>
炎之流䟽注埤翼又加詳焉其明備者莫如夲草自夲<lb/>
經以迄陶𢎞景蘇頌而下數十種凡採治之法無不該<lb/>
核他如齊民要術月令廣義諸書其蒔植之宜為更晰<lb/>
矣遐稽徃牘擷其英華歸於簡括良匪易也比見近人<lb/>
所纂羣芳譜蒐輯衆長義類可取但惜尚多踈漏因命<lb/>
儒臣即袐府藏帙攟摭薈萃刪其支冗補其闕遺上原<lb/>
六經旁据子史洎夫稗官野乗之言才士之所歌吟田<lb/>
<pb n="KR4f0001_WYG_241-9a"/>
夫之所傳述皆著於篇而竒花瑞草之産於名山貢自<lb/>
逺徼絶塞為前代所未見聞者亦咸列焉復允廷臣之<lb/>
請益以朕所賦詠依類分載總一百卷命名曰佩文齋<lb/>
廣羣芳譜冠以天時尊嵗令也次榖次桑麻崇民事也<lb/>
次蔬茶果木花卉資厚生溥利用也終以藥物重民命<lb/>
也其諸天時蚤晚之候人事種溉之方地力彼此之殊<lb/>
物性良楛之異㒺弗條舉縷析燦然可觀焉是書也攬<lb/>
品彚之蕃滋想羣生之率育一展卷間化機洋溢於兹<lb/>
<pb n="KR4f0001_WYG_241-9b"/>
畢呈固不惟矜淹洽侈藻麗也以是刋布天下垂之久<lb/>
逺使吾民優㳺於農圃之中家室盈寜樂其業而不惮<lb/>
其勤而大夫士以及民之秀者因以區别物宜審其淑<lb/>
慝凛嗜好之常慎節宣之度於以躋仁夀而享泰平亦<lb/>
不為無所裨助也哉康熙四十七年五月初十日<lb/>
　記<lb/>
　　水性記<lb/>
朕察各處水性之根原或根於土或根於沙或根於鹽<lb/>
<pb n="KR4f0001_WYG_241-10a"/>
或根於鹹或根於火焇或根於硫磺人之五臟六腑雖<lb/>
有六沴之所侵人且知之者多却不防因水性而成其<lb/>
患者愈難明也南北地殊川源藪澤輕清混濁之不同<lb/>
偶耳霧露雪霜山水暴漲即非水之夲性人所難略也<lb/>
所以朕南北各處最防水之輕重闗於飲食故試之水<lb/>
二斤盛於銀器中坐於滚水之上將水耗乾或土或沙<lb/>
或鹽或鹹歴歴無不分眀終無奈何惟取氣酒之法用<lb/>
甑取其氣成水而後用之治水之法莫過於此不分南<lb/>
<pb n="KR4f0001_WYG_241-10b"/>
北不論藪澤即海水臭泥皆可以成甘露養生之要最<lb/>
為所闗故援筆以記之<lb/>
　　黄船記<lb/>
黄船者並無別名似戰艦之尾故有將臺不施彩畫以<lb/>
樸是夲外堅内寛以便為足朕每視民瘼巡方水陸非<lb/>
舟即馬所以損益厥中並宜南北而後成之故屢臨淮<lb/>
黄問俗江浙偶遇波濤萬頃人心可駭之際凝然不動<lb/>
聲色者豈非舟之備於全乎古人有言家有千金坐不<lb/>
<pb n="KR4f0001_WYG_241-11a"/>
垂堂每覽書史輒感興歎擴而充之不止舟也治天下<lb/>
之道葢亦如是先曽作操舟之說矣今復論及若非深<lb/>
識江淮河漢之經地則南北東西水性茫然矣不分山<lb/>
川朔漠之形勢則好尚土俗人情不明矣槩不可同語<lb/>
也舟乃細物非篙工檝師之良雖桂棹蘭槳不過虚設<lb/>
之物豈自為我用乎所以隨才器使人地相宜而不求<lb/>
全責備者正為此也故人能施技物皆應手預防備患<lb/>
乎先安然無虞於後雖狂風鉅浪有何懼哉凡事豫則<lb/>
<pb n="KR4f0001_WYG_241-11b"/>
立不豫則廢者即聖人亦不外乎是况不及聖人乎朕<lb/>
每有動莫論巨細心得實見諮之於衆信之於已方敢<lb/>
行也一事一物未嘗草草疎忽亦不少違於理故船窗<lb/>
㡬暇不揣無文援筆以作記<lb/>
　　避暑山莊記<lb/>
金山發脈暖溜分泉雲壑渟泓石潭青靄川廣草肥無<lb/>
傷田廬之害風清夏爽宜人調養之功自天地之生成<lb/>
歸造化之品彚朕數巡江干深知南方之秀麗兩幸秦<lb/>
<pb n="KR4f0001_WYG_241-12a"/>
　隴益明西土之殚陳北過龍沙東逰長白山川之壯人<lb/>
　物之樸亦不能盡述皆吾之所不取惟兹熱河道近神<lb/>
　京徃來無過兩日地闢荒野存心豈誤萬幾因而度髙<lb/>
　平逺近之差開自然峰嵐之勢依松為齋則竅崖潤色<lb/>
　引水在亭則榛煙出谷皆非人力之所能借芳甸而為<lb/>
　助無刻桷丹楹之費喜泉林抱素之懐静觀萬物俯察<lb/>
　庶類文禽戯綠水而不避麀鹿映夕陽而成羣鳶飛魚<lb/>
　躍從天性之髙下逺色紫氛開韶景之低昂一逰一豫<lb/>
<pb n="KR4f0001_WYG_241-12b"/>
　㒺非稼穡之休戚或旰或宵不忘經史之安危勸耕南<lb/>
　畝望豐稔筐筥之盈茂止西成樂時若雨暘之慶此居<lb/>
　避暑山莊之概也至於玩芝蘭則愛徳行覩松竹則思<lb/>
　貞操臨清流則貴㢘潔覽蔓草則賤貪穢此亦古人因<lb/>
　物而比興不可不知人君之奉取之於民不愛者即惑<lb/>
　也故書之於記朝夕不改敬誠之在兹也<lb/>
　<lb/>
聖祖仁皇帝御製文第三集卷二十二<lb/>
</p>
<p>
</p>
  </div>
</body>
</text>
</TEI>
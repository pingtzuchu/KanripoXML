<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_125-1a"/>
　欽定四庫全書<lb/>
聖祖仁皇帝御製文第二集巻十七<lb/>
　　勅諭<lb/>
　　　諭大學士伊桑阿阿蘭泰<lb/>
　厄魯特親王札實巴圖爾等遣還時此處給與馬駝遣<lb/>
　司官送徃總督呉赫速赴寧夏量撥馬駝俟伊等至寧<lb/>
　夏時卽應付而遣之其自京師乘徃寧夏之馬駝交與<lb/>
　送往之官於草生時在察罕拖海地方牧養數日從塞<lb/>
<pb n="KR4f0001_WYG_125-1b"/>
　外遊牧而來若草未生則蹔於彼處飼之俟草生加意<lb/>
　牧養帶回特諭康熙三十七年正月二十五日<lb/>
　　　諭内閣<lb/>
　運徃朝鮮國米石勅侍郎陶岱共運致三萬石以一萬<lb/>
　石賞賚朝鮮國以二萬石平糶特諭康熙三十七年正<lb/>
　月二十六日<lb/>
　　　諭内閣<lb/>
　遣户部曽經保舉司官二員於被水災沿河之保定霸<lb/>
<pb n="KR4f0001_WYG_125-2a"/>
州固安文安大城永清開州新安等州縣截留山東河<lb/>
南漕糧每處運致一萬石以備積貯米價騰貴時平値<lb/>
糶賣勅户部速議具奏康熙三十七年二月二十五日<lb/>
　　諭内閣<lb/>
霸州新安等處此數年來水發時渾河之水與保定府<lb/>
南之河水常有泛漲旗下及民人莊田皆被渰没詳詢<lb/>
其故蓋因保定府南之河水與渾河之水匯流於一處<lb/>
勢不能容以致汎濫此二河道著左都御史于成龍往<lb/>
<pb n="KR4f0001_WYG_125-2b"/>
保定府南河著原任總督王新命徃作何修治令其水<lb/>
自分流詳看繪圖議奏今値農事方興不可用百姓之<lb/>
力遣旗下丁壯備器械給以銀米令其修築伊等徃時<lb/>
部院衙門司官筆帖式酌量奏請帶徃於十日之内卽<lb/>
令啓行康熙三十七年二月二十五日<lb/>
　　諭大學士伊桑阿阿蘭泰尚書席爾逹侍郎馬爾<lb/>
　　　漢覺羅三寳學士羅察布泰噶禮辛保温逹<lb/>
今承平無事八旗佐領所飼馬匹每佐領或留六騎或<lb/>
<pb n="KR4f0001_WYG_125-3a"/>
留七騎其餘以四月發徃牧地於九月初旬仍復來京<lb/>
每歳如此則錢糧旣可節省而羸馬亦得以蘇息矣其<lb/>
更代牧視每旗副都統一員叅領二員量領官員兵丁<lb/>
於水草佳處遊牧尔大學士等㑹同户兵二部議奏康<lb/>
熙三十七年三月二十五日<lb/>
　　諭建威將軍宗室費揚古<lb/>
北邊地方甚屬𦂳要兹命尔管領滿洲蒙古漢軍官兵<lb/>
駐劄右衞兼管歸化城地方尔須甄别將領賢否申明<lb/>
<pb n="KR4f0001_WYG_125-3b"/>
紀律操練士卒整飭器械一應錢糧草料等項會同廵<lb/>
撫及該道商確支給尤須加意嚴飭官兵不許倚勢横<lb/>
行強奪市物操練新設蒙古兵丁使遵法紀不許將打<lb/>
草放馬為名侵擾民田務俾兵民和輯不得苦累地方<lb/>
歸化城乃邊外各部落扎薩克總要之地見在雖有土<lb/>
墨忒兩旗官員兵丁但隊伍紀律素不嚴整今又増蒙<lb/>
古兵甚多尔總率兩旗都統副都統不時訓練革除積<lb/>
獘勸課耕種廣儲糧糗如遇内外邊境有賊寇消息卽<lb/>
<pb n="KR4f0001_WYG_125-4a"/>
與副都統竝歸化城都統副都統等計議一面奏聞一<lb/>
面率領官兵奮勇剿除毋致滋蔓其有需用緑旗官兵<lb/>
之處大同宣府緑旗官兵聽尔酌量調遣凡勅中開載<lb/>
未盡事宜俱與副都統歸化城都統副都統等同心計<lb/>
議相機施行勿致失悞不得執拗虚憍有妨事務凡錢<lb/>
穀詞訟民間一應事情俱屬地方官管理不得干預尔<lb/>
受兹重任須殫竭忠悃宣布徳威弭盗安民方稱委任<lb/>
如或貪黷乖張縱兵擾民貽悞重地責有所歸尔其慎<lb/>
<pb n="KR4f0001_WYG_125-4b"/>
之故諭康熙三十七年四月十七日<lb/>
　　諭清修禪師都綱喇嘛丹巴格隆<lb/>
朕惟佛氏之敎以空寂為宗以慈悲為用上翊皇度下<lb/>
濟民生其徒有能闡揚其教者朝廷必嘉與之尔丹巴<lb/>
格隆夙承梵教恪守清規領衆䖍修以祝庥祉深可嘉<lb/>
尚兹授尔為清修禪師仍提督喇嘛僧衆朝夕讚宣菩<lb/>
薩頂眞容院乃五臺山名勝之地清浄之所凡一應軍<lb/>
民人等毋令騷擾尔尚益勉進修用𢎞慈化丕振宗風<lb/>
<pb n="KR4f0001_WYG_125-5a"/>
以副朕褒奬之意欽哉故諭康熙三十七年四月二十<lb/>
二日<lb/>
　　諭内閣<lb/>
覽科道衙門月終註銷案件但奏稱無違限之事而事<lb/>
務若干件於幾日完結並未開載此後應將事件數目<lb/>
竝完結日期於疏内詳列具奏康熙三十七年五月十<lb/>
七日<lb/>
　　諭内閣<lb/>
<pb n="KR4f0001_WYG_125-5b"/>
烏喇寧古塔幾林烏喇黑龍江等處新滿洲内曽授官<lb/>
職以老病觧任者照其原官品級給俸禄以養贍之矣<lb/>
此等觧任之官令其子弟承替則供職得人而俸禄亦<lb/>
不致虚糜其勅兵部逐一詳察具奏康熙三十七年五<lb/>
月二十一日<lb/>
　　諭灌頂普慧𢎞善大國師札薩克逹喇嘛黙爾根<lb/>
　　　綽爾濟<lb/>
朕惟佛氏之道清浄慈悲西土之人崇信已乆其徒有<lb/>
<pb n="KR4f0001_WYG_125-6a"/>
能敷揚遺敎者國家亦因而嘉與之尔黙爾根綽爾濟<lb/>
始居邊刹來住都城精持戒律為國祝釐歷有年所兹<lb/>
授尔為灌頂普慧𢎞善大國師尔尚率在京𢎞仁寺比<lb/>
丘䖍修浄業仍攝西寧𢎞善寺徒衆恪禀清規庶無負<lb/>
朕褒奬之意欽哉故諭康熙三十七年六月初四日<lb/>
　　諭内閣<lb/>
朕巡省盛京車駕旣發之後副都綂呉逹禪到日令其<lb/>
馳赴行在已有諭㫖矣其餘大臣庶官奉差回時不必<lb/>
<pb n="KR4f0001_WYG_125-6b"/>
前來又各處赴京陛見臣工如有應俟啓奏之事令其<lb/>
暫候如無事待奏其各回本任康熙三十七年七月二<lb/>
十六日<lb/>
　　諭大學士伊桑阿阿蘭泰<lb/>
今叛逆噶爾丹骸骨已經搜獲不日解至而遺孽就俘<lb/>
亦拘繫在此應如何處置尔等㑹同議政大臣滿漢九<lb/>
卿詰朝集議以聞康熙三十七年七月二十七日<lb/>
　　諭大學士伊桑阿阿蘭泰王熙李天馥呉琠學士<lb/>
<pb n="KR4f0001_WYG_125-7a"/>
　　　布㤗噶禮辛保温逹恩丕顧藻徐嘉炎李録予<lb/>
尔等移文奉差茶馬官所易之馬豫備三千匹可遣理<lb/>
藩院户兵二部賢能司官各一員前徃於來年四月間<lb/>
青草甫長之時取道塞外解送京師康熙三十七年十<lb/>
一月十五日<lb/>
　　諭大學士伊桑阿阿蘭泰王熙李天馥呉琠學士<lb/>
　　　布泰噶禮辛保温逹恩丕顧藻徐嘉炎李録予<lb/>
開濬下河民生攸繫朕為閭閻疾苦深切軫念曽命凱<lb/>
<pb n="KR4f0001_WYG_125-7b"/>
音布孫在豐于成龍王新命等專司開濬伊等俱奏工<lb/>
程告竣民生大蒙利益載在冊籍存部可考人亦具在<lb/>
可以質詢也由今觀之止是虚糜國帑水勢竝未消減<lb/>
田畆竝未涸出所謂有益民生者果何在耶今桑格又<lb/>
奏當行開濬而九卿並不詳詰從前開濬諸人亦不稽<lb/>
考冊籍遽議准行如果此次開濬巨浸全消疆理盡復<lb/>
民業得濟朕於錢糧絶無吝惜即動發帑金令其興工<lb/>
而已至捐助事例竝不宜允行卽今山陜所捐銀米其<lb/>
<pb n="KR4f0001_WYG_125-8a"/>
事尚未明晰也若下河果如其所請疏鑿開濬而桑格<lb/>
等能必水卽消田卽出有禆於民以身家保奏則卽令<lb/>
開濬之御史呉甫生亦以此事條奏所言甚是可將其<lb/>
疏幷發九卿詳詢前次督濬者復稽考諸冊籍然後確<lb/>
議以聞康熙三十七年十一月十五日<lb/>
　　諭大學士伊桑阿阿蘭泰<lb/>
朕觀部院官員自論俸補授以來乆未察劾以致年齒<lb/>
衰邁才力不及者甚多可令各部院衙門察其年老才<lb/>
<pb n="KR4f0001_WYG_125-8b"/>
劣幷行止乖亂者叅奏將所叅之人引見焉康熙三十<lb/>
七年十一月二十二日<lb/>
　　諭大學士伊桑阿阿蘭泰王熙李天馥呉琠學士<lb/>
　　　布泰噶禮温逹錢齊保恩丕顧藻徐嘉炎李録<lb/>
　　　予<lb/>
今時際隆冬正當水涸而董安國乃奏水長朕觀其所<lb/>
奏諸事皆於河道水性㒺協其冝殊不稱職著革任于<lb/>
成龍原任河道總督今河上工程皆其未完之事其下<lb/>
<pb n="KR4f0001_WYG_125-9a"/>
効力之人亦衆此缺著將于成龍補授速召來京陛見<lb/>
詳議河務令其馳驛赴任董安國未完各項錢糧及修<lb/>
築工程皆逐一交明于成龍可傳諭九卿知之康熙三<lb/>
十七年十一月二十七日<lb/>
　　諭内閣<lb/>
河務𦂳要董安國修築工程繁多恐致與于成龍等彼<lb/>
此推諉可遣部院堂官一員幷率賢能司官前徃㑹同<lb/>
漕督桑格將已完未完之工幷所用錢糧數目逐一詳<lb/>
<pb n="KR4f0001_WYG_125-9b"/>
明察丈細造清冊齎來康熙三十七年十二月初一日<lb/>
　　諭内閣<lb/>
縁事婦人拘喚至部院衙門對簿鞫問於理未協朕因<lb/>
此故曽屢次頒發諭㫖今見因事牽連之婦人仍有拘<lb/>
至公庭質訊者嗣後除婦人親身犯罪外無論官員民<lb/>
人之妻有事屬牽連應行質訊之處可遣司官筆帖式<lb/>
往其家問取口詞其拘至公庭永行停止康熙三十七<lb/>
年十二月初十日<lb/>
<pb n="KR4f0001_WYG_125-10a"/>
　　諭内閣<lb/>
今觀部院司官竝未親筆撰稿皆委筆帖式為之堂官<lb/>
亦不加看閱卽行啓奏是以兵部補授参將之䟽中有<lb/>
舛錯良由此故嗣後朕不時傳部院司官令其撰作看<lb/>
語親加試閱若不能撰者不止將司官議罪卽堂官亦<lb/>
竝加處分所以預為曉諭也可遍傳部院衙門知之康<lb/>
熙三十七年十二月十一日<lb/>
　　諭户部<lb/>
<pb n="KR4f0001_WYG_125-10b"/>
淮安揚州鳯陽等處比年水患頻仍浸漫隄岸田多淹<lb/>
没耕穫無從百姓艱於粒食經朕時加軫恤屢賑屢蠲<lb/>
被災地方賴以安堵但念久歉之餘恐致資生匱乏朕<lb/>
厪憫殷切未嘗稍釋於懷前此雖頻敷庥澤至再至三<lb/>
用禆羣黎生計猶恐開春東作農事艱難若不大沛恩<lb/>
施安能令小民各得其所著將海州山陽安東鹽城高<lb/>
郵泰州江都興化寳應壽州泗州亳州鳯陽臨淮懷遠<lb/>
五河虹縣蒙城盱眙靈璧等州縣幷被災各衞所康熙<lb/>
<pb n="KR4f0001_WYG_125-11a"/>
三十八年一切地丁銀米等項及漕糧盡行蠲免務使<lb/>
民間均霑實惠以副朕體恤元元生息愛養至意尔部<lb/>
卽遵諭行特諭康熙三十七年十二月二十五日<lb/>
　　諭吏户兵工四部<lb/>
朕撫馭寰區乂安中外孜孜圖治宵旰勤民期於天下<lb/>
咸遂生成物無不得其所今邊烽永靖四方無事獨是<lb/>
黄淮為患衝决時聞下河地方田廬漂没朕軫念民艱<lb/>
曩曽屢遣大臣往令督理不惜數百萬帑金務期早綏<lb/>
<pb n="KR4f0001_WYG_125-11b"/>
黎庶乃歷年已乆迄無成功今水勢仍復横溢浸漫城<lb/>
閭沉没隴畆以致民多失業董其役者未有上䇿可以<lb/>
冝民時厪朕懷未嘗少釋在内諸臣咸請朕親臨指示<lb/>
以為一勞永逸之圖方今春時雨水减少正冝講求疏<lb/>
濬以遂安瀾爰諏吉南廵親加勘閱更以呉地乃東南<lb/>
奥壌襟帶江湖勵俗省耕兼行臨視凡一切往返供億<lb/>
已皆俾辦於京師卽途次日用所須亦令各衙門照本<lb/>
地時値採買摠於民間一無所累仍恐沿途官吏藉名<lb/>
<pb n="KR4f0001_WYG_125-12a"/>
　科派致累閭閻故特頒諭嚴行申飭如有悖㫖假託派<lb/>
　索者察實卽以軍法從事該地方大小文武官員不許<lb/>
　與扈從官員藉稱親舊擅相餽遺違者與受人員竝以<lb/>
　軍法從事其䕶從大小官員隨行傔從人等如有横行<lb/>
　生事者一倂從重治罪凡經過地方百姓各安生業皆<lb/>
　如常時務令㕓無廢市隴不輟耕毋得惶遽引避其軍<lb/>
　民人等懷挾私怨受人指使擅於駐蹕處所輒行告訐<lb/>
　者一槩嚴禁不准仍照衝突儀仗例嚴加治罪尔部卽<lb/>
<pb n="KR4f0001_WYG_125-12b"/>
　傳諭扈從大小官員人等倂行各該督撫於各府州縣<lb/>
　城市鄉村遍張告示備行曉諭務令億兆通知以副朕<lb/>
　體恤惠愛至意特諭康熙三十八年正月二十一日<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻十七<lb/>
</p>
<p>
</p>
  </div>
</body>
</text>
</TEI>
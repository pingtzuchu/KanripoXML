<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_161-1a"/>
　欽定四庫全書巻<lb/>
聖祖仁皇帝御製文第二集巻三十五<lb/>
　　頌<lb/>
　　　祈穀壇頌<hi>有序</hi>
　　嘗觀古之明王必嚴於敬天隆於尊祖誠於養人惟<lb/>
　　其敬天故饗帝尊祖故崇配養人故重農而上辛祈<lb/>
　　穀厥義備焉葢隂陽順風雨調災沴不生五穀咸熟<lb/>
　　斯比戸可封然後寛刑簡賦導以禮樂躋之仁壽苟<lb/>
<pb n="KR4f0001_WYG_161-1b"/>
　　陰陽失序風雨不時則五穀傷矣五穀傷而民饑至<lb/>
　　矣修粢盛而奏馨聞將何藉焉予肅將禋祀每遇薦<lb/>
　　享大典備極誠敬期於孚格蒼穹為羣黎提福幸海<lb/>
　　内穡事浹歲順成即間遘微祲而補助旋施有秋洊<lb/>
　　至豈非<lb/>
　上天粒我烝民而黙佑予一人以無疆之休哉仰戴<lb/>
　帝慈莫可名喻聊攄感忱作為頌曰<lb/>
　皇矣<lb/>
<pb n="KR4f0001_WYG_161-2a"/>
上帝仁覆萬國靡物弗懷鑒於有徳古聖聿修昭事建<lb/>
極元日殷薦爰祈粒食藐躬受命精意以禋太圻體方<lb/>
郊丘象圜屋而大享典禮均䖍外至必主本祖本天巍<lb/>
巍<lb/>
三聖陟降攸格盡志對越百神其懌曰潔豆籩曰崇珪<lb/>
璧匪祝一身為民請澤惟<lb/>
天監觀愛我兆人宜夏而夏宜春而春和風應節甘雨<lb/>
司辰灾螟罔作瑞穗含醇豈止郊畿式暨五服畇畇疆<lb/>
<pb n="KR4f0001_WYG_161-2b"/>
理何土不淑嶷嶷黍稷何產不熟造化靳施伊誰能育<lb/>
啟蟄而耕納稼而場于耜于趾我倉我箱詎曰農夫實<lb/>
予之慶上下交裕藉此豐穣民則不知予敢忘賜湛恩<lb/>
汪濊頌思奚匱嵗嵗吉蠲竭誠肆類庶其眷之永錫樂<lb/>
利<lb/>
　　二典頌<hi>有序</hi>
　粤稽伏羲始畫卦象而未有文詞倉頡造字而篆籀<lb/>
　之傳亦多淹失上古文章之見於六經者殆無有先<lb/>
<pb n="KR4f0001_WYG_161-3a"/>
　於二典者矣朕服習尚書景慕勲華之徳業羮牆見<lb/>
　焉竊以為包羅千古之治術無有出其範圍者朝夕<lb/>
　涵濡用自勵朂爰作頌曰<lb/>
煌煌二典邃古所傳乾綱坤維嶽峙星躔如海負地如<lb/>
日麗天六經諸史肇開厥先欽眀濬哲恭讓塞淵至徳<lb/>
在躬光被八埏寅餞授時法創璣璿後之儀象咸取則<lb/>
焉巡嶽考績疇咨簡賢後之命官率循罔愆文質而奧<lb/>
事簡以全髙明博厚治象巋然夏商而降踵武鴻編支<lb/>
<pb n="KR4f0001_WYG_161-3b"/>
分派別謨誥丕宣㪚為萬象流為百川仰瞻帝典若陟<lb/>
泰巔伊予夙夜誦習有年望洋測海弗憚精硏遙遙統<lb/>
緒深愧仔肩永言祗頌躬自陶甄<lb/>
　　禹陵頌<lb/>
　朕閲視河淮省方浙地㑹稽在望爰渡錢塘展拜大<lb/>
　禹陵廟瞻眺久之勅有司歲加修葺春秋蒞祼粢盛<lb/>
　牲醴必豐必䖍以志崇報之意時康煕二十八年二<lb/>
　月十五日也緬維大禹接二帝之心傳開三代之治<lb/>
<pb n="KR4f0001_WYG_161-4a"/>
　運昏墊既平教稼明倫由是而起其有功於後世不<lb/>
　淺豈特當時利頼哉朕自御宇以來軫懷饑溺留意<lb/>
　河防講求疏濬漸見底績周行山澤益仰前徽爰作<lb/>
　頌曰<lb/>
下民其咨聖人乃生危微精一允執相承克勤克儉不<lb/>
伐不矜隨山刋木地平天成九州始辨萬世永寜六府<lb/>
三事政教修明㑹稽鉅鎮五嶽嫓靈兹惟其藏陵谷式<lb/>
經百神守護松栢鬱貞仰止高山時切景行<lb/>
<pb n="KR4f0001_WYG_161-4b"/>
　贊<lb/>
　　王右軍洗硯池贊<hi>有序</hi>
　沂州治西南池水一泓漣漪清淺在斷垣荒草中朕<lb/>
　甲子己巳南巡兩經其地咨訪土人曰此晉右軍將<lb/>
　軍王羲之澤筆池也一名洗硏池相傳即其故宅傍<lb/>
　有曬書䑓嵗久蕪沒今為緇流所宅祠宇三楹面離<lb/>
　背坎上設右軍像風神雋爽儼然晉代衣冠墀廡碣<lb/>
　石鱗次中為瑯琊十七帖餘皆後人憑弔詩文及紀<lb/>
<pb n="KR4f0001_WYG_161-5a"/>
　載祠宇興廢始末舊有洗硏池三大字斷闕不全嘗<lb/>
　考晉書右軍雖系瑯琊自其父曠巳南遷右軍未歴<lb/>
　江北或者以王氏舊居所在遂傅㑹之未足深辨朕<lb/>
　萬幾餘暇日事臨池雅愛其筆法近復命新蘭亭故<lb/>
　址以表彰之夫右軍懷經世大略遭時多故用違其<lb/>
　才觀其與桓温書其人品學問槩可想見使得行其<lb/>
　志於以毗輔晉室振挽頽風豈僅以書法見長哉乃<lb/>
　為之贊曰<lb/>
<pb n="KR4f0001_WYG_161-5b"/>
右軍於書稟生知質仍不廢學功專且壹臨池浣墨池<lb/>
水如漆艾山何高沂河有泌山城古祠人傳遺蹟緬懐<lb/>
大夫士林之特究厥生平乃心王室經濟可名奚止藝<lb/>
術虎卧龍跳其人其筆<lb/>
　　石鼓贊<hi>有序</hi>
　朕釋奠先師於國學觀石鼓於廟門之兩廡緬懷周<lb/>
　宣迄今二千餘年而中興之烈岐陽之蒐俯仰如昨<lb/>
　魯壁汲冢缺有間矣此文此石獨焕然與日月爭光<lb/>
<pb n="KR4f0001_WYG_161-6a"/>
　是三代法物之僅存者也今列在太學實斯文之盛<lb/>
　嘗尋繹搨本推詳其遺義有㑹於心焉乃為贊曰<lb/>
猗歟周宣纘緒文武一時從臣方叔召虎蒐於岐陽陳<lb/>
列斨弩鐫功告成伐石作鼓以歌以銘載規載矩豈備<lb/>
考擊致煩矇瞽鼓鼙思將義蓋有取歴二千年鑠日蝕<lb/>
土蝌蚪失傳剝落誰補車攻馬同麀鹿麌麌晨星缺月<lb/>
完句可數天門詄蕩岐山翔舞軒頡是班鍾王敢伍陳<lb/>
在泮宮設於廊廡是切是磋匪擊匪拊橋門觀禮如對<lb/>
<pb n="KR4f0001_WYG_161-6b"/>
簋簠庶幾文治再見三古<lb/>
　箴<lb/>
　　河臣箴<lb/>
自古水患惟河為大治之有方民乃無害禹疏而九平<lb/>
成攸頼降及漢唐決復未艾漸徙而南宋元滋溢今河<lb/>
昔河議不可一昔止河防今兼漕法既弭其患復資其<lb/>
力矧此一方耕鑿失職澤國波臣恫瘝已極肩兹鉅任<lb/>
曷容怠佚毋俾金隄潰於蟻穴毋使田廬淪為蛟窟毋<lb/>
<pb n="KR4f0001_WYG_161-7a"/>
徒糜國帑而勢難終日毋虛勞畚築而功鮮覈實務圖<lb/>
先事盡利導䇿莫悔後時飾補苴術勿即私而背公勿<lb/>
辭勞而就逸惟潔清以自持兼集思而廣益則患無不<lb/>
除績可光冊示我河臣敬哉以朂<lb/>
　　漕臣箴<lb/>
國家定鼎㑹極幽冀歲漕東南積偫惟備舳艫銜尾數<lb/>
百萬計轉輸有程貴以時至專設重臣式董厥事我徒<lb/>
我旅亦云孔勩尚其寛恤厚彼糗粻尚其撫綏摩彼疴<lb/>
<pb n="KR4f0001_WYG_161-7b"/>
痒毋借空名耗閭左藏毋踵陋習損經制常尔克持㢘<lb/>
則吏罔弗臧吏克守法則軍罔弗康軍既樂康競輓以<lb/>
將孰困而逋孰盜其糧官苟剝之用飽巳囊下復效之<lb/>
䑕雀曷防濡滯河干如稻集蝗總計而論蝕我太倉國<lb/>
儲民食毋乃兩傷尔膺斯任莫忝王章<lb/>
　　臺省箴<lb/>
臺省之設言責斯專寄以耳目寧取具員通明無滯公<lb/>
正無偏黨援宜化畛域宜捐洞達政體斯曰能賢古昔<lb/>
<pb n="KR4f0001_WYG_161-8a"/>
諍臣風規凜然訏謨讜論垂光簡編朕毎覽繹如鑑在<lb/>
懸居是官者表裏方直精白乃心充廣其識國計民生<lb/>
臧否黜陟凡所敷陳敬將悃愊風霜之任以懲奸慝搏<lb/>
擊之威以儆貪墨毋摭細務苟塞言職毋紛成憲妄逞<lb/>
胸臆書思入告當宁對揚沽名匪正營私孔傷或藏嫌<lb/>
怨謬為雌黄受人指囑尤為不臧形諸奏牘有玷皁囊<lb/>
職司獻替亟宜審詳敬爾在公風紀巖廊箴詞用朂誕<lb/>
告聮常<lb/>
<pb n="KR4f0001_WYG_161-8b"/>
　　太常箴<lb/>
翼翼奉常是曰清卿班躋九列專職匪輕國之大事莫<lb/>
如祀典恪勤<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>習斯副厥選郊壇宗廟必潔必䖍齋明<lb/>
祗肅誓誡維先制備容臺用相百禮贊導法儀駿奔有<lb/>
體作樂殷薦八音克諧永言登歌律呂無乖舞辨文武<lb/>
應聲合節綴兆均調以象功徳牲牷籩豆務殫乃心苾<lb/>
芬上達庶冀居歆吉蠲有違或乗尔瞶精禋有忒或形<lb/>
尔懈糾繩靡逭國典昭垂箴辭誕告其敬聽之<lb/>
<pb n="KR4f0001_WYG_161-9a"/>
　　提鎮箴<lb/>
武臣之職建威銷萌星羅棊布以壯干城韜鈐宜裕紀<lb/>
律宜明拊循宜至訓練宜精計安黎庶爰設五兵易言<lb/>
畜衆詩詠求寜閭閻㕘伍勿擾吾氓山無伏莽海絶長<lb/>
鯨民恬耕鑿惟尔之能饋餉時給毋致呼庚尔能㢘潔<lb/>
衆以飽騰投醪飲河古史所稱惠逮卒伍忠愛乃生如<lb/>
捍頭目如衞父兄羣心從違視爾攸行文武輯睦毋相<lb/>
抗衡軍民調劑務持其平朕親簡閲黜陟有程下逮偏<lb/>
<pb n="KR4f0001_WYG_161-9b"/>
裨選授匪輕才勇必錄窳惰必懲矧尔大帥節鉞是膺<lb/>
宜體朕意勉竭股肱<lb/>
　銘<lb/>
　　淵鑒齋銘<lb/>
搆室藝苑匪求堂皇六籍斯列百家斯藏聿求治道攬<lb/>
兹舊章古人遜志歉若望洋取義於淵源深且長浩演<lb/>
渟泓蓄之有常既澄其體復藴其光清暉朗暎無物不<lb/>
彰於焉鑒之洞毫晰芒以兹發政如渉津梁以兹擇人<lb/>
<pb n="KR4f0001_WYG_161-10a"/>
如鑑否臧我懐前哲陟降在傍見道於衡覿聖於墻實<lb/>
惟簡編乃獲周行披覽之餘奥義以詳擷其精英以備<lb/>
遺忘亦名淵鑒昭示無疆目擊道存文治永昌<lb/>
　　佩文齋銘<lb/>
堯紀文思舜稱文明文以經世天地精英河洛啓祕圖<lb/>
書肇興典謨埀則雅頌繼聲楷模百代統歸六經乾坤<lb/>
樞紐民物準繩潤如河海炳若日星簡編具在黽勉服<lb/>
膺如寒待衣繭絲呈能如饑待食菽粟惟馨人倫日用<lb/>
<pb n="KR4f0001_WYG_161-10b"/>
匪此莫勝紉蘭為佩楚辭可徵佩弦佩韋柔剛互成亦<lb/>
有佩玉義取温瑩予所佩者古訓是程朝斯夕斯孔思<lb/>
周情味道之腴體泰志寧縹緗炳蔚巻軸縱橫硏求探<lb/>
討澡祓性靈揭之座右恒視斯銘<lb/>
　　知稼軒銘<lb/>
史書大有惟國之瑞食為民天邦本所繫西苑有廬茅<lb/>
簷土砌風雨攸除桑柘蓊翳農祥乘春南榮晨蒞歲云<lb/>
秋矣流火西次於焉占星以戒農事物養於䝉禾保於<lb/>
<pb n="KR4f0001_WYG_161-11a"/>
穉驗其勾萌在晦明際雷雨甲坼剛柔竝試灌溉為仁<lb/>
芟薙為義二者不廢穎栗可冀歲之歉穰人力是視儻<lb/>
違其時饑寒或遺閔兹農夫終歲勞瘁在昔有邰嘉種<lb/>
手藝採入豳龡咏及纖細用銘斯軒庶幾此志<lb/>
　　察罕七羅勒石銘<lb/>
康熙三十五年歲次丙子四月丙戌朔十四日己亥<lb/>
大清皇帝征討厄魯特噶爾丹將六軍過此<lb/>
御筆勒銘<lb/>
<pb n="KR4f0001_WYG_161-11b"/>
維天所覆皆吾赤子綏靖邊陲殄滅蛇豕山澤效靈草<lb/>
蕃泉㫖羽衞斯經貞石用紀<lb/>
　　拖諾山勒石銘<lb/>
康熙三十五年嵗次丙子五月丙辰朔十二日丁卯<lb/>
大清皇帝征討厄魯特噶爾丹駐蹕拖諾山<lb/>
御筆勒銘<lb/>
瀚海蕩蕩臚朐泱泱親御六師我武維揚震雷霆威讋<lb/>
日月光翦厥兇醜安定遐荒<lb/>
<pb n="KR4f0001_WYG_161-12a"/>
　　　昭木多勒石銘<lb/>
　康熙三十五年嵗次丙子五月丙辰朔十三日戊辰<lb/>
　大清皇帝征討厄魯特噶爾丹大兵邀擊於昭木多之<lb/>
　地盡殲賊衆<lb/>
　御筆勒銘<lb/>
　天心洪佑翦逆摧兇困獸西竄膏我軍鋒一鼓而殲漠<lb/>
　庭遂空摩崖刻石丕振武功<lb/>
　　　狼居胥山勒石銘<lb/>
<pb n="KR4f0001_WYG_161-12b"/>
　康熙三十六年嵗次丁丑四月朔日庚戌<lb/>
　大清皇帝討滅厄魯特噶爾丹駐蹕狼居胥山<lb/>
　御筆勒銘<lb/>
　登狼居胥遡大河曲遐播徳威以綏荒服殄寇寧人義<lb/>
　正仁育絶域來同敷天永福<lb/>
　<lb/>
　<lb/>
聖祖仁皇帝御製文第二集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_179-1a"/>
　欽定四庫全書<lb/>
聖祖仁皇帝御製文第二集巻四十四<lb/>
　　古今體詩四十八首<lb/>
　　　謁大禹廟<lb/>
　古廟青山下登臨曉靄中梅梁存舊跡金簡紀神功九<lb/>
　載隨刊力千年綂緒崇兹来薦蘩藻瞻對率羣工<lb/>
　　　登臥龍山越望亭<lb/>
　周覽山川歷井疆越峯突兀見青蒼爭流萬壑通城郭<lb/>
<pb n="KR4f0001_WYG_179-1b"/>
　一一看来在下方<lb/>
　　　雲栖竹樹甚茂幽蘭滿山<lb/>
　山徑紆徐合溪聲到處聞竹深陰戛日木古勢干雲倚<lb/>
　檻聽啼鳥攀崖採異芬韶華春已半萬物各欣欣<lb/>
　　　虎跑泉<hi>并序</hi>
　　西湖自昔畫舫笙歌之地朕兹行志本省方止一覽<lb/>
　　其山川風土未曽片刻停驂尚食但飲虎跑泉水一<lb/>
　　勺耳<lb/>
<pb n="KR4f0001_WYG_179-2a"/>
松林帶餘雪空山啼百舌石溜響涓涓寒泉自清潔<lb/>
　　靈隠寺<lb/>
靈山結幽秀鷲嶺起嵯峨梵宇盤空出香雲繞地多開<lb/>
襟對層碧下馬撫煙蘿羽衞閒来往非同問法過<lb/>
　　飛来峰<lb/>
巖岫崚増洞壑竒懸藤古木半迷離冷泉亭子清溪上<lb/>
誰識源頭混混時<lb/>
　　諭浙省將吏軍民<hi>并序</hi>
<pb n="KR4f0001_WYG_179-2b"/>
　朕自武林回鑾百姓擁道固請暫留慰諭遣之因詔<lb/>
　諸將吏務在調劑兵民共相輯睦息訟弭爭務本崇<lb/>
　儉毋専末業以滋游惰并賦斯篇<lb/>
省方浙西東山川極遐矚兹晨當回鑾諄諄一相朂軍<lb/>
民貴安和文武須聨屬息忿可無爭守分在忍辱日使<lb/>
訟庭閒愚民免械梏奢侈尤當懲繁華莫恣欲儉乃保<lb/>
其富素履各敦篤惟令教化興益見閭閻足諸吏宜勉<lb/>
之期歸淳樸俗<lb/>
<pb n="KR4f0001_WYG_179-3a"/>
　　舟中書懷<lb/>
澹澹春山暮靄清和風拂栁入簾輕留情遠寄懸千里<lb/>
撫景興懷歴幾程寒盡梅中初霽雨詩成洲上忽聞鶯<lb/>
船窗睡起疑宮闕月滿江湖聽櫂聲<lb/>
　　將逰華山以欲雨未往<lb/>
欲向青山澗壑行春雲又變曉隂輕勾陳不遣驚禪定<lb/>
恐礙林間碧草生<lb/>
　　雨中幸錫山園林<lb/>
<pb n="KR4f0001_WYG_179-3b"/>
澹冶青山色幽探傍曉来煙籠巖下竹雨洗石邊苔斷<lb/>
續聽啼鳥飄搖惜落梅胷襟原浩蕩隨意坐亭臺<lb/>
　　恵泉<lb/>
寒雲覆樹昔年經<hi>甲子觀恵泉在十月</hi>再品山泉到此亭春水一<lb/>
犂農事足喜看膏雨徧郊坰<lb/>
　　無錫小民以羔羊恵酒爭獻御舟笑而遣之<lb/>
自昔君門隔九閽如何草野得攀援多因愛此元元切<lb/>
忘分公然學負暄<lb/>
<pb n="KR4f0001_WYG_179-4a"/>
　　句容雨望<lb/>
山行逐髙低四望多松樹雨裏萬人家遥看隔雲霧<lb/>
　　廵幸江寧<lb/>
南省封疆惟此區江流環繞壯規模華旗芝蓋重臨幸<lb/>
二水三山半畫圖吏事莫先田野治民情但願閭閻孚<lb/>
不知比歲恩波洽止聽黄童白叟呼<lb/>
　　賜江寧文武將士宴於教場<lb/>
瑞雲捧日曉初晴麗景天開羽仗明扈蹕赳桓多絳灌<lb/>
<pb n="KR4f0001_WYG_179-4b"/>
分行俊譽盡璁珩三漿滿浥沾須徧五載南廵澤再傾<lb/>
<hi>自甲子南廵今已五載</hi>文穆武恬慙化理萬方無事宴昇平<lb/>
　　再過明故宮<lb/>
樓臺金粉已沈銷不獨詩人說六朝月落宮垣春寂寂<lb/>
經過惟歎草蕭蕭<lb/>
　　江寧駐蹕<hi>并序</hi>
　江寧士民羣詣行在爭獻米榖兼羅果蔬涕泣請留<lb/>
　屢諭不止俯徇億兆之願勉遲信宿之行<lb/>
<pb n="KR4f0001_WYG_179-5a"/>
心勤民隠獨諮諏不為江山作勝逰白下回鑾期已近<lb/>
黔黎擁道欲何求多憐野老堆盤獻勉就輿情兩日留<lb/>
二十八年宵旰意豈圖遠邇慕懷柔<lb/>
　　後湖<lb/>
淼淼長湖水春来發緑波飛鳴下鳬雁朝暮集漁蓑<lb/>
　　詠幽蘭<lb/>
婀娜花姿碧葉長風来難隠谷中香不因紉取堪為佩<lb/>
縦使無人亦自芳<lb/>
<pb n="KR4f0001_WYG_179-5b"/>
　　登報恩寺浮圖<lb/>
湧地千尋起摩霄九級懸琉璃埀法相翡翠結香煙締<lb/>
造人功巧流傳世代遷曠然彌遠望萬象拱諸天<lb/>
　　上巳日再登金山<lb/>
晴和逢上巳况在大江濱正是回鑾日揮毫記此辰<lb/>
　　長江夜月<lb/>
萬頃淪漣映平沙一望收天光起水色雲影共波流隔<lb/>
岸姑蘇逺臨軒夜月浮民情咸自得何必泛龍舟<lb/>
<pb n="KR4f0001_WYG_179-6a"/>
　　曉發維揚順風揚帆午餘已過秦郵<lb/>
傍曉發蕪城風帆疾如駛晚照半平湖舟行百餘里<lb/>
　　自宿遷解纜一日夜達山東境<lb/>
千里南程幾日回輕舟直下泝瀠洄天風更假帆檣便<lb/>
一夕山東境上来<lb/>
　　春晴舟中作<lb/>
野水漫漫野岸長幾行嫩柳帶斜陽不知春色来多少<lb/>
但覺飛花處處香<lb/>
<pb n="KR4f0001_WYG_179-6b"/>
　　途次書懷<lb/>
長樂<lb/>
慈顔兩月違白雲迢逓戀春暉輕舟不繫兼程進應話<lb/>
民風坐漏稀<lb/>
　　清明<lb/>
已日纔從江岸行舟中還復度清明上林聞道花遲發<lb/>
留與歸時聽早鶯<lb/>
　　憂旱憶民事作<lb/>
<pb n="KR4f0001_WYG_179-7a"/>
仲夏炎曛盛徳凉時未和驕陽因六事亢旱最三河<hi>三河</hi>
<hi>為天下之中</hi>民以食為重天将風更多憂勤難暇顧惟誦憫<lb/>
農歌<lb/>
　　榴花<lb/>
丹誠映白日豔色喜清幽嫩緑疎櫺外開時傍翠樓<lb/>
　　盆景榴花髙有數寸開花一朶<lb/>
小樹枝頭一㸃紅嫣然六月雜荷風攢青葉裏珊瑚朶<lb/>
疑是移根金碧叢<lb/>
<pb n="KR4f0001_WYG_179-7b"/>
　　輓大行皇后詩四首<hi>并序</hi>
　大行皇后秀鍾華閥徳備壼儀溯懿親於渭陽定嘉<lb/>
　祥於媯汭宮闈翊贊克孝克慈頃者正位翟褕甫承<lb/>
　冊命遽嬰篤疾莫挽徽音時屬新秋候當闌暑驚璇<lb/>
　霄之月墜傷碧落之星沈物在人亡覩遺袿而雪涕<lb/>
　庭虚晝永經垂幕以愴懷悲従中来不能自已握管<lb/>
　言情聊抒痛悼<lb/>
月掩椒宮歎別離傷懷始覺夜蟲悲淚添雨㸃千行下<lb/>
<pb n="KR4f0001_WYG_179-8a"/>
<hi>此日微雨</hi>情割秋光百慮隨雁斷衡陽聲已絶魚沈滄海信<lb/>
難期繁憂莫解衷腸夢惆悵銷魂憶昔時<lb/>
　　又<lb/>
交頤淚灑夕陽紅徒把愁睂向鏡中露冷瑶階増寂寞<lb/>
煙寒碧樹恨西東舊詩詠盡難回首新月生来枉照空<lb/>
鸞影天涯無信息斷弦聲在未央宮<lb/>
　　又<lb/>
音容悲漸逺涕淚為誰流女徳光千禩坤貞應九州凉<lb/>
<pb n="KR4f0001_WYG_179-8b"/>
風銷夜燭人影散瓊樓歎此平生苦頻經無限愁<lb/>
　　又<lb/>
淅瀝動秋聲中心鬱不平離愁逢葉落别恨怨蛩鳴寂<lb/>
寂瑶齋隔沈沈碧海横玉琴哀響輟宵殿痛殘更<lb/>
　　中秋書懷<lb/>
多病多悲感百端蹔来此地駐瓊鑾巖間雨歇衣還濕<lb/>
嶺外雲開露未乾風激清潭三汲浪秋催<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>葉五更寒<lb/>
驚看圓月峰頭出似照愁腸勸夕餐<lb/>
<pb n="KR4f0001_WYG_179-9a"/>
　　守<lb/>
陵太監崔邦琪侍<lb/>
慈寧宮年久詩以賜之<lb/>
返照寒松影心懸泣露霜一生常感悼數載幾悲凉恨<lb/>
接雲峰近思連滄海長問安勞夢想絶矣九廻腸<lb/>
　　康熙二十八年歲旱冬又無雪朕焦心勞思寢食<lb/>
　　　俱廢二月初間謁<lb/>
陵路遇大雨田野歡聲方少抒朕懷故賦五言律以記<lb/>
<pb n="KR4f0001_WYG_179-9b"/>
　　　之<lb/>
念愆思雲漢望歲意真純稼穡三時重祈豐六事頻風<lb/>
恬咸自樂雨灑易為春髙下皆霑足方知天至仁<lb/>
　　暢春園衆花盛開最為可觀惟緑牡丹清雅迥常<lb/>
　　　世所罕有賦七言絶以記之<lb/>
碧蕊青霞壓衆芳檀心逐朶韞真香花殘又是一年事<lb/>
莫遣春光放日長<lb/>
　　詠花缾<lb/>
<pb n="KR4f0001_WYG_179-10a"/>
擷取羣芳置案頭天香一段貯清幽人生常有悲歡事<lb/>
惟爾閒情不曉愁<lb/>
　　櫻桃<lb/>
初夏含桃味早全西山結實弱枝連赤瑛充薦休言過<lb/>
丹色濃濃衆果先<lb/>
　　雨後初晴戲作二首<lb/>
山腹重雲鎻晩煙水光逐浪共天連長橋疑作虹蜺似<lb/>
落照扁舟湖上眠<lb/>
<pb n="KR4f0001_WYG_179-10b"/>
　　其二<lb/>
新晴雨後暎斜陽草茂花繁處處香石色蒼苔隨岸綠<lb/>
橋邊垂柳挂絲長<lb/>
　　命裕親王福全皇長子允禔帥師征厄魯特錫之<lb/>
　　　以詩<lb/>
萬國勤懷保三階願治平寰中皆赤子域外盡蒼生小<lb/>
蠢忘帡冒天心解鬬爭執迷思梗化伐罪事専征武略<lb/>
期無敵王師出有名親藩分鈇鉞長子擁麾旌貙虎資<lb/>
<pb n="KR4f0001_WYG_179-11a"/>
郎將貔貅壯禁營玉戈凝曉色金甲耀秋晴獲醜寧遺<lb/>
類籌邊重此行據鞍軍令肅横槊凱書成煙火疆隅堠<lb/>
牛羊塞上耕遐荒安一體歸奏慰予情<lb/>
　　養病塞北<lb/>
寒蟬鳴野樹旅雁過秋蓬嶺外皆紅葉城邊有綠桐身<lb/>
虚苦夏熱多病愛清風山色猶然在人顔漸不同幸無<lb/>
烽火事喜有智神功<lb/>
　　古北塞上望月<lb/>
<pb n="KR4f0001_WYG_179-11b"/>
桂樹清光挂碧天雲開萬里塞無煙逺人向背由敷政<lb/>
惟在籌邊與任賢<lb/>
　　康熙三十二年六月賜總督佛倫<lb/>
東表聞風化西秦作雨霖揚清知疾苦激濁勉官箴曠<lb/>
世孤芳節超倫千古心封疆資大吏撫育代憂深<lb/>
　　夏燕新蓮<lb/>
紫燕雙雙到案前天教霖雨足禾田臨牕斜掠蓮花影<lb/>
雲與波光皆渺然<lb/>
<pb n="KR4f0001_WYG_179-12a"/>
　　　其二<lb/>
　丹橋綠柳囀黄鸝碧澗深林對小池睡起閒情題畫箑<lb/>
　薰風動處樂雍熙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_179-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻四十四<lb/>
</p>
<p>
</p>
  </div>
</body>
</text>
</TEI>
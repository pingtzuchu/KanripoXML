<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_167-1a"/>
　欽定四庫全書<lb/>
聖祖仁皇帝御製文第二集巻三十八<lb/>
　　雜著<lb/>
　　　閲史緒論<lb/>
　　　三皇五帝紀<lb/>
　上古之世荒遠無徵其所紀載不可信者甚多如十日<lb/>
　竝出射去其九尤為誕妄大凡天下之事皆宜斷之以<lb/>
　理庶不為其所惑讀古人之書亦當自有定見也<lb/>
<pb n="KR4f0001_WYG_167-1b"/>
　　　周桓王紀<lb/>
　春秋之時綱常不振瀆亂彞倫甚於後世即節義著聞<lb/>
　簡策所艷稱者亦多涉於偏激好名非大中至正之道<lb/>
　皆由教化不明人心陂僻不可徒諉之氣運也<lb/>
　　　楚滅蔡用隠太子於岡山<lb/>
　滅鄰國而執其世子以歸戮之巳為不仁乃以為犧牲<lb/>
　而用之於岡山其殘忍刻毒無以復加矣<lb/>
　　　韓昭侯藏敝袴以待有功<lb/>
<pb n="KR4f0001_WYG_167-2a"/>
韓昭侯此事從來以為美談不知國家之待有功自當<lb/>
鄭重其事如彤弓弨兮受言藏之可也敝袴之微毋乃<lb/>
近於鄙陋乎徑以不僭賞目之似非確論<lb/>
　　漢高祖封蕭何為酇侯因設譬以曉諸功臣<lb/>
人主立言自有大體漢高祖論蕭何與諸臣之功乃譬<lb/>
之以獵謂發縱指示者人也追殺走兔者狗也比擬之<lb/>
詞未免過甚<lb/>
　　漢文帝時齊楚地震山崩<lb/>
<pb n="KR4f0001_WYG_167-2b"/>
漢文帝即位之初善政纍纍顧有地震山崩之異殆所<lb/>
謂天心仁愛而示以時保之義耶<lb/>
　　虎圏嗇夫代上林尉對<lb/>
嗇夫利口足動一時之聽張釋之恐天下聞風而靡咸<lb/>
以口給希進深識治體之言漢廷諸臣皆所未及<lb/>
　　晁錯貴粟疏<lb/>
天生烝民厥有恒性其即於匪彞不從教令者多為饑<lb/>
寒所廹非盡出於性惡也晁錯云雖慈父不能得之於<lb/>
<pb n="KR4f0001_WYG_167-3a"/>
其子入情入理不可以人廢言<lb/>
　　漢景帝詔讞疑獄<lb/>
漢景帝詔讞疑獄可謂得欽恤之心矣蓋聽獄之際未<lb/>
必盡得其情及爰書既成雖若一無可議其中尚多隠<lb/>
伏况有幾微疑竇何多置之不問乎<lb/>
　　漢武帝遣方士求神仙<lb/>
漢武帝信李少君之説遂遣方士入海求安期生之屬<lb/>
化丹砂諸藥以冀成金惑已甚矣至少君既死猶以為<lb/>
<pb n="KR4f0001_WYG_167-3b"/>
化去何其迷而不悟耶<lb/>
　　趙充國屯田諸奏<lb/>
趙充國所上諸書洞晰機宜矢竭忠悃不恤利害卒致<lb/>
萬全古大臣之悉心謀國罕有出其右者不祗以將略<lb/>
勝人<lb/>
　　漢元帝時蕭望之自殺以石顯為中書令<lb/>
宦寺之為害最烈皆人主不能慎之於始以為微而易<lb/>
制及寵之以爵禄授之以事權遂至驕恣橫肆如𢎞恭<lb/>
<pb n="KR4f0001_WYG_167-4a"/>
石顯擅作威福敢於戕害大臣而毫無忌憚之心易曰<lb/>
童牛之牿豶豕之牙當防之於未然也<lb/>
　　漢成帝悉封諸舅為列侯<lb/>
自古外戚之禍莫甚於漢由王氏相繼秉政根深帝固<lb/>
加以莽賊承襲諸父之勢包藏禍心卒成簒竊非一朝<lb/>
一夕之故也履霜堅氷成哀之世昧此義矣<lb/>
　　賈讓治河三策<lb/>
治河之難其來已久觀賈讓所畫在當時亦惟中策可<lb/>
<pb n="KR4f0001_WYG_167-4b"/>
行爾况今借黄流以濟運艘其間疏鑿兼施亦不得不<lb/>
然之勢也<lb/>
　　王匡等攻洛陽共誅莽<lb/>
自古奸雄竝稱操莽然觀莽之生平初雖謙恭下士譎<lb/>
詐欺人及簒逆之後張皇滅裂洛陽垂䧟醜態畢露不<lb/>
過一庸碌陋劣之人又不可與曹操同日語矣<lb/>
　　漢和帝詔勿受遠國珍羞<lb/>
人主撫有天下玉食萬方若窮極異味何求而不得第<lb/>
<pb n="KR4f0001_WYG_167-5a"/>
軫念下民供億之繁誠有所不忍爾如宋仁宗計蛤蜊<lb/>
之費一下筯二十八千吾不堪焉又中夜偶思燒羊復<lb/>
戒左右勿令宣索恐膳夫奉行沿為成例徒縻有用之<lb/>
物以備不時之需皆此意也况養生之道尤以節飲食<lb/>
為要義朕自御極以來凡所供餚饌皆尋常品味未嘗<lb/>
羅列珍羞侈以自奉然於日用常餐猶加意撙節適可<lb/>
而止頗得調攝之方縱恣口腹者無益而有損此人情<lb/>
所易忽不可不慎<lb/>
<pb n="KR4f0001_WYG_167-5b"/>
　　漢安帝時太后親錄囚徒<lb/>
漢安帝時太后録囚具得枉實行未還宮澍雨遂降史<lb/>
册書之若以為盛事不知垂簾聽政亦非國家之福矧<lb/>
親録囚徒乎漢室其益衰矣<lb/>
　　漢安帝詔省薦新物二十三種<lb/>
凡果蔬之生各有其時必待氣足而後食之乃可養人<lb/>
若矯拂其性使之先時早熟其味不全有何滋益朕自<lb/>
㓜至今從未食也<lb/>
<pb n="KR4f0001_WYG_167-6a"/>
　　漢質帝因朝㑹目梁冀語<lb/>
漢質帝冲齡臨御能識梁冀之奸固為聰穎第遽目之<lb/>
曰此跋扈將軍也遂為所毒聰潁而不善弢晦適足以<lb/>
為害矣<lb/>
　　漢桓帝時采女六千人侍者不在其數<lb/>
宮闈之中可供使令足矣何須若是之多耶每見史冊<lb/>
所載後宮之繁輒為之惻然人情不甚相逺顧忍出於<lb/>
此誠所不解本朝家法務崇儉約至於掖庭用人最簡<lb/>
<pb n="KR4f0001_WYG_167-6b"/>
較諸歴代僅百分之一爾<lb/>
　　何進召外兵誅宦官<lb/>
宦官張讓等恣行不法何進若止奏誅首惡則可矣乃<lb/>
必欲盡殺而後快斯為已甚太后所以不許也復召外<lb/>
兵以速亂則又至愚極謬宜其禍不旋踵<lb/>
　　吳臣趙咨稱其主之學不在尋章摘句<lb/>
趙咨對魏主之言可謂得體蓋人主萬幾待理自當博<lb/>
覽載籍擴充聞見然所貴者在於上下古今得其要領<lb/>
<pb n="KR4f0001_WYG_167-7a"/>
辨別是非歸於至當使天下之人情物理靡不洞悉其<lb/>
隠微熟識其常變因以措諸施行期為有益豈如士庶<lb/>
之學僅<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>習詞章而已哉<lb/>
　　竹林七賢<lb/>
阮籍輩皆崇尚虛無蔑禮敗度當時士大夫乃以為放<lb/>
達爭慕效之此晉俗之敝其所由來者遠矣<lb/>
　　張華以才學文識名重一時<lb/>
國家用人當以徳器為本才藝為末凡才長者雖能濟<lb/>
<pb n="KR4f0001_WYG_167-7b"/>
事亦多敗檢若徳器醇樸必不至蕩軼準繩之外朕臨<lb/>
御日久閲歴人情所見甚確如張華在晉以才學知名<lb/>
後乃蔑棄典禮以附賊后所學又安在耶<lb/>
　　秦主詔云殺不過千何謂殘虐<lb/>
惟天好生故立君以子民其所以愛養生全之者宜無<lb/>
所不至也秦主生乃以殺千人為常事又謂野獸食人<lb/>
正天所以助朕殺之草菅民命自有載籍以來莫盛於<lb/>
此<lb/>
<pb n="KR4f0001_WYG_167-8a"/>
　　王猛疾中所陳疏<lb/>
王猛之事秦竭忠盡智至於臨殁之時猶惓惓以善作<lb/>
善成望秦王追蹤前聖宜其主眷優隆為人臣之所當<lb/>
勉也<lb/>
　　魏立天師道塲<lb/>
崔浩硏精經術練習政事洵魏臣之傑出者其不信佛<lb/>
法尤度越時俗卓然高蹈何乃師受道士之術而崇奉<lb/>
尊禮之且上其書以蠱惑君心得罪名教不淺<lb/>
<pb n="KR4f0001_WYG_167-8b"/>
　　魏詔吏民告守令罪<lb/>
國家設守令以牧百姓其貪墨不法者固為可恨若魏<lb/>
詔吏民告守令則大非矣小民得以犯上則名分蕩然<lb/>
紀綱不振其害有不可勝言者懲貪自有國法何其計<lb/>
之拙也<lb/>
　　魏誅沙門<lb/>
魏信道士寇謙之以黜沙門復因佛寺有兵器詔無少<lb/>
長悉誅之素無明禁一旦盡行殱除可謂不教而殺亦<lb/>
<pb n="KR4f0001_WYG_167-9a"/>
慘甚矣<lb/>
　　魏文成帝立子𢎞為太子依故事賜其母死<lb/>
齊家乃平治之原太子為國家之本選建儲位則其母<lb/>
必素被刑于之化者矣藉以養育青宮禆益匪淺稽諸<lb/>
往牒如申生之母尚在則驪姬之譛不行晉國之家庭<lb/>
骨肉豈至有慘禍耶漢武帝欲立太子乃先賜鈎弋夫<lb/>
人死特有懲於呂后之故而耄年計拙遂致因噎廢食<lb/>
也至北魏時徑相沿為故事而踵行之使其子以得立<lb/>
<pb n="KR4f0001_WYG_167-9b"/>
而喪母將必有大不忍於其中者嗣服繼統之日欲以<lb/>
孝治天下能無隠恫哉夫漢武固雄材大略之主也而<lb/>
舉動不合於經常流弊一至於此作俑之責其何辭焉<lb/>
　　宋主昱驕恣日甚<lb/>
宋主昱之資稟未必絶異於人其所以逞欲敗度無所<lb/>
不至者必由於生長深宫未聞訓誡故日流於縱恣可<lb/>
見諭教之方所闗最重不當以具文視之<lb/>
　　魏甄琛請罷鹽池之禁<lb/>
<pb n="KR4f0001_WYG_167-10a"/>
鹽之産利甚厚不操之自上則豪强互相漁奪閭閻之<lb/>
間必紛囂多事矣况取山澤之資以薄田疇之賦使民<lb/>
力寛然有餘其為益不已多乎若不審度時勢輒弛其<lb/>
禁則南畆之農夫不獲沾毫末之利而國用既絀税歛<lb/>
漸加亦必至之勢也凡為政者祗求實惠及民而已何<lb/>
必以美名自託哉<lb/>
　　隋詔公私文翰竝宜實錄<lb/>
文取達意而止原不貴乎繁縟自六朝競尚瑰麗漸失<lb/>
<pb n="KR4f0001_WYG_167-10b"/>
古質遺風遂致人文佻達成習行不顧言愈趨愈下隋<lb/>
李諤上言可謂切中時弊<lb/>
　　陳起臨春結綺望仙閣<lb/>
陳構三閣將以居處娱樂勢必軒窻𢎞敞若果髙數十<lb/>
丈則凌風挿雲烏能卓立乎<lb/>
　　唐高祖立老子廟<lb/>
唐髙祖惑於誕妄之言遂以老子為祖而為之立廟至<lb/>
高宗明皇復恢張其説崇信不疑何所見之皆左耶<lb/>
<pb n="KR4f0001_WYG_167-11a"/>
　　秦王世民殺太子建成齊王元吉<lb/>
秦王既有創業之功亦饒守成之略唐高祖審度神器<lb/>
所歸自當早定大計顧乃優游不决坐致慘禍誠不得<lb/>
辭其責若秦王英明特達為有唐之令主其於建成元<lb/>
吉豈無委蛇善全之道必致骨肉相殘取譏後世固其<lb/>
謀之未臧匪獨遭逢不幸也<lb/>
　　唐太宗時山東旱詔所在賑䘏蠲其租賦<lb/>
賑䘏以惠民固朝廷之徳意惟慮奉行未善澤不下究<lb/>
<pb n="KR4f0001_WYG_167-11b"/>
爾獨蠲其租賦則比戸均霑為愛民之實政<lb/>
　　唐太宗謂赦有罪者賊良民<lb/>
赦者小人之幸君子之不幸昔人論之詳矣諸葛亮治<lb/>
蜀亦深以赦為非朕幼時觀之似乎大刻及臨幸以來<lb/>
稔悉人情赦誠不可數也惟當薄税斂敦教化使百姓<lb/>
足衣食以興禮義惜㢘恥而重犯法庶幾刑措之風為<lb/>
致治之本原爾<lb/>
　　唐太宗詔非大瑞不得奏聞<lb/>
<pb n="KR4f0001_WYG_167-12a"/>
　漢俗甚好祥瑞率多傅㑹其事自欺以欺人如區區鵲<lb/>
　巢之異亦欲表賀唐太宗拒廷臣之請識見迥出尋常<lb/>
　至謂瑞在得賢則卓然名論矣<lb/>
　　　唐太宗諭長孫無忌及侍臣語<lb/>
　唐太宗用魏徴之言偃武修文化洽海宇誠得古帝王<lb/>
　善治之道至其二喜一懼兢兢以驕奢自戒尤履盛而<lb/>
　謙安不忘危之至計也<lb/>
　　　魏徵十思疏<lb/>
<pb n="KR4f0001_WYG_167-12b"/>
　人莫不慎於創業怠於守成故善始者未必善終惟朝<lb/>
　乾夕惕不敢少自暇逸乃可臻於上理魏徵所陳可謂<lb/>
　深識治要<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_331-1a"/>
　欽定四庫全書<lb/>
聖祖仁皇帝御製文第四集巻十五<lb/>
　　勅諭<lb/>
　　　諭大學士馬齊松柱蕭永藻王掞王頊齡學士常<lb/>
　　　　夀阿克敦德音額赫納格爾布登德蔣廷錫勵<lb/>
　　　　廷儀<lb/>
　朕臨御以來凢事惟以實心行實政務俾羣黎均霑實<lb/>
　惠為要從未諱言災傷崇尚虛文今嵗江南浙江湖廣<lb/>
<pb n="KR4f0001_WYG_331-1b"/>
　等大稔豫省微覺歉收朕已頒諭㫖將運京漕糧停其<lb/>
　轉運令於彼處收貯但陜西地方現有軍務今嵗糧榖<lb/>
　適又歉收故朕預頒諭㫖着總漕施世綸將運米路徑<lb/>
　勘視具奏恊同總督鄂海辦事除陜西歴年錢糧屢經<lb/>
　蠲免并明嵗錢糧另頒諭㫖蠲免外今嵗動支常平倉<lb/>
　榖散賑而地方官員大半悉在軍前現今皆係署印官<lb/>
　辦事人員殊少應照曩年遣官賑濟山東百姓之例差<lb/>
　往賑濟問九卿詹事科道㑹議具奏康熙五十九年十<lb/>
<pb n="KR4f0001_WYG_331-2a"/>
月十五日<lb/>
　　諭户部<lb/>
朕自御極以來無日不以民生為念凢閭閻疾苦必詳<lb/>
加諮訪至於地方偶遇災傷一有所聞即行蠲賑撫恤<lb/>
備至務期黎庻遂生樂業優㳺化日六十年來夙夜孜<lb/>
孜未嘗稍釋也邇年因西陲用兵師行糧從雖芻粟悉<lb/>
支正供絲毫無擾民間然轉輸必需民力勞苦宜恤曽<lb/>
將康熙五十八年陜西甘肅所屬額征地丁銀一百八<lb/>
<pb n="KR4f0001_WYG_331-2b"/>
十八萬兩零歴年舊欠銀四萬兩零康熙五十九年沿<lb/>
邉各州縣衛所額征銀九萬八千一百兩零屢沛恩綸<lb/>
盡行蠲免近聞二年歉收民有艱於粒食者辦賦急公<lb/>
力何能支若非渙敷德澤無以培養窮氓是宜特頒浩<lb/>
蕩之恩用申勤求民瘼之念着將陜西廵撫甘肅廵撫<lb/>
所屬通省各州縣衛所除應征米豆草束外康熙六十<lb/>
年應征地丁銀一百八十八萬三千七百四十兩零通<lb/>
行蠲免爾部速行文該督撫徧行曉諭實心奉行務俾<lb/>
<pb n="KR4f0001_WYG_331-3a"/>
均霑實惠如有不肖官吏陽奉隂違澤不下究者該督<lb/>
撫嚴察題叅從重治罪又署撫花善奏稱甘肅地方數<lb/>
年歉收糧草價值騰貴兵丁採買維艱朕念兵丁効力<lb/>
行間勞瘁堪憫尤當軫恤准預給半年餉銀着即行文<lb/>
附近省分撥銀三十萬兩速解甘撫頒發以副朕篤念<lb/>
民勞優恤軍士至意爾部即遵諭行特諭康熙五十九<lb/>
年十月十七日<lb/>
　　諭兵部<lb/>
<pb n="KR4f0001_WYG_331-3b"/>
噶爾弼等凜遵朕所指授率領官兵前往從古用兵所<lb/>
未到之險逺絶域俱各奮勵由拉里路進兵克取招地<lb/>
將凖噶兒人等信用之逆惡畨僧五人正法撫綏唐古<lb/>
特土伯特人衆甚屬可嘉着將取招官兵從前所領之<lb/>
銀免其扣取其恩賞之處另有諭㫖外在事將軍以下<lb/>
兵丁以上俱着從優議叙具奏康熙五十九年十月十<lb/>
七日<lb/>
　　諭兵部<lb/>
<pb n="KR4f0001_WYG_331-4a"/>
朕惟國家綏乂地方愛養兵民實係𦂳要朕自臨御以<lb/>
來夙興夜寐無時不以軍民生計為念比年策妄阿喇<lb/>
布坦蠢動䟦扈侵我哈宻殱及喇藏佔取藏地騷擾土<lb/>
伯特唐古特人衆再土魯畨之人皆在四川雲南一帶<lb/>
邉境居住凖噶兒人等若將土魯畨侵取又將土伯特<lb/>
唐古特人衆煽惑侵犯青海不但難於應援亦且不能<lb/>
取藏是以調四川雲南滿漢官兵由拉里路前發西路<lb/>
大兵由青海進藏官兵俱感朕素日豢養之恩遵朕指<lb/>
<pb n="KR4f0001_WYG_331-4b"/>
授各加奮勵直抵險逺絶域克取藏地殊堪軫念應大<lb/>
沛恩澤四川雲南滿漢官兵從前所領俸餉俱着免其<lb/>
扣取仍遣堂官賞給取藏之四川雲南滿漢官兵每人<lb/>
銀拾兩所賞銀兩即賞給本人妻子以示朕軫恤軍前<lb/>
効力勞苦官兵之至意爾部即遵諭行特諭康熙五十<lb/>
九年十月十七日<lb/>
　　諭兵部<lb/>
前遣大兵取藏議政大臣及九卿俱以藏地遥逺路塗<lb/>
<pb n="KR4f0001_WYG_331-5a"/>
險惡且有瘴氣何能遽至宜固守邉疆執奏朕以凖噶<lb/>
兒人等現今佔取藏地騷擾土伯特唐古特再土魯畨<lb/>
皆在雲南四川一帯居住若將土魯畨侵取又鼔動土<lb/>
伯特唐古特人衆侵犯青海彼時既難於應援亦且不<lb/>
能取藏遂决意獨斷着振武將軍傳爾丹征西將軍祁<lb/>
里德靖逆將軍富寧安管領三路官兵前往策妄阿喇<lb/>
布坦邉境驚擾襲擊定西將軍噶爾弼管領雲南四川<lb/>
滿漢官兵由拉里路前進平逆將軍顔信管領西路官<lb/>
<pb n="KR4f0001_WYG_331-5b"/>
兵由青海進藏又遣大將軍王總領大兵駐劄穆魯烏<lb/>
蘇便宜調遣辦理糧餉官兵俱各奮勵其三路襲擊之<lb/>
兵至策妄阿喇布坦邉境屢次大勝剿殺賊兵擒獲人<lb/>
畜招撫數千凖噶兒人衆噶爾弼等由拉里路前進取<lb/>
藏樹立大功兹覽大將軍王奏顔信等三次將策零敦<lb/>
多布殺敗賊兵逃竄等語殊屬可嘉在事將軍以下兵<lb/>
丁以上俱着從優議叙具奏康熙五十九年十月二十<lb/>
二日<lb/>
<pb n="KR4f0001_WYG_331-6a"/>
　　諭大學士馬齊松柱蕭永藻王掞王頊齡學士常<lb/>
　　　夀阿克敦德音額赫納格爾布蔣廷錫勵廷儀<lb/>
　　　李周望李<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>
科道官等缺俱係行取知縣補授之主事併各部院衙<lb/>
門由正途出身之主事員外郎郎中等官揀選補授並<lb/>
未論及品級也今若不查伊等原陞之品級將主事員<lb/>
外郎補授之科道官内陞俱超擢至堂官果其卓然特<lb/>
出雖係白丁朕可不次用為大臣何况科道等官若俱<lb/>
<pb n="KR4f0001_WYG_331-6b"/>
屬平常而不查原陞品級竟一體内陞超用未免越次<lb/>
監察御史尚有廵城之事給事中除奏事侍班外伊等<lb/>
並無所事再閲其條奏亦無甚𦂳要有益於政治也着<lb/>
將伊等問九卿舉出時由何銜陞任之處一併查明具<lb/>
奏康熙五十九年十月三十日<lb/>
　　諭大學士學士九卿等<lb/>
朕於地理從㓜留心凢古今山川名號無論邉徼遐荒<lb/>
必詳考圖籍廣詢方言務得其正故遣使臣至崑崙西<lb/>
<pb n="KR4f0001_WYG_331-7a"/>
畨諸處凢大江黄河黑水金沙瀾滄諸水發源之地皆<lb/>
目擊詳求載入輿圖今大兵得藏邉外諸畨悉心歸化<lb/>
三藏阿里之地俱入版圖其山川名號畨漢異同當於<lb/>
此時考證明核庻可傳信於後大概中國諸大水皆發<lb/>
於東南大幹内外其源委可得而縷析也黄河之源出<lb/>
西寧外枯爾坤山之東衆泉流出沮洳渙散不可勝數<lb/>
望之燦如列星䝉古名敖敦他拉西畨名蘓羅木譯言<lb/>
星宿海也是為河源滙為查靈鄂靈二湖東南行折北<lb/>
<pb n="KR4f0001_WYG_331-7b"/>
復東行由歸德堡積石關入蘭州岷江之源出於黄河<lb/>
之西巴顔哈拉嶺七七勒哈納畨名岷揑撮漢書所謂<lb/>
岷山在西徼外江水所出是也而禹貢導江之處在今<lb/>
四川黄勝關外乃禇山古人謂江源與河源相近禹貢<lb/>
岷山導江乃引其流非源也斯言實有可據其水自黄<lb/>
勝關流入至灌縣分數十岐至新津縣復合為一東南<lb/>
流至叙州府金沙江入之金沙江之源自逹賴喇嘛東<lb/>
北烏揑烏蘇流出烏揑烏蘇譯言乳牛山也其水名母<lb/>
<pb n="KR4f0001_WYG_331-8a"/>
魯烏蘇東南流入喀木地又東南流逕中甸入雲南塔<lb/>
城關名金沙江至麗江府亦名麗江至永北府㑹打冲<lb/>
河東流逕武定府入四川界至叙州府合岷江流逕䕫<lb/>
州府入湖廣境由荆州府至武昌府與漢江合漢江源<lb/>
出陜西寧羗州北嶓冡山名漾水東流至南鄭縣為漢<lb/>
水入湖廣界東南流至漢陽縣漢口合岷江此諸水在<lb/>
東南大幹之内故源發於西畨委入於中國也瀾滄江<lb/>
有二源一源於喀木之格爾幾雜噶兒山名雜禇河一<lb/>
<pb n="KR4f0001_WYG_331-8b"/>
源於喀木之濟魯肯他拉名敖母禇河二水㑹於义木<lb/>
多廟之南名拉克禇河流入雲南境為瀾滄江南流至<lb/>
車里宣撫司名九龍江流入緬國瀾滄之西為哈拉烏<lb/>
蘇即禹貢之黑水今雲南所謂潞江也其水自逹賴喇<lb/>
嘛東北哈拉腦兒流出東南入喀木界又東南流入怒<lb/>
彝界為怒江入雲南大塘隘名潞江南流逕永昌府潞<lb/>
江安撫司境入緬國潞江之西為龍川江龍川江之源<lb/>
從喀木所屬春多嶺流出南流入雲南大塘隘西流為<lb/>
<pb n="KR4f0001_WYG_331-9a"/>
龍川江至漢龍關入緬國此諸水在東南大幹之外故<lb/>
皆流入南海也又雲南邉境有檳榔江者其源發自阿<lb/>
里之岡底斯東打母朱喀巴珀山譯言馬口也有泉流<lb/>
出為牙母藏布江從南折東流逕藏危地過日噶公噶<lb/>
兒城傍合噶爾詔母倫江又南流逕公布部落地入雲<lb/>
南古勇州為檳榔江出鐵壁關入緬國而岡底斯之南<lb/>
有山名郎千喀巴珀譯言象口也有泉流出入馬品母<lb/>
逹賴腦兒又流入郎噶腦兒兩湖之水西流至桑納地<lb/>
<pb n="KR4f0001_WYG_331-9b"/>
岡底斯之北有山名僧格喀巴珀譯言獅子口也有泉<lb/>
流出西行亦至桑納地二水合而南行又折東行至那<lb/>
克拉蘇母多地與岡底斯西馬珀家喀巴珀山所出之<lb/>
水㑹馬珀家喀巴珀者譯言孔雀口也其水南行至那<lb/>
克拉蘇母多地㑹東行之水東南流至厄納忒克國為<lb/>
岡噶母倫江即佛法所謂恒河也佛國記載魏法顯順<lb/>
恒河入南海至山東之渤海入口應即此水矣梵書言<lb/>
四大水出於阿耨逹山下有阿耨逹池以今考之意即<lb/>
<pb n="KR4f0001_WYG_331-10a"/>
岡底斯是唐古特稱岡底斯者猶言衆山水之根與釋<lb/>
典之言相合岡底斯之前有二湖連接土人相傳為西<lb/>
王母瑶池意即阿耨逹池也又梵書言普陀山有三一<lb/>
在厄納忒克之正南海中山上有石天宫觀自在菩薩<lb/>
遊舎是乃真普陀一在浙江之定海縣海中為善財第<lb/>
二十八叅觀音菩薩說法處一在土伯特今畨名布逹<lb/>
拉山也亦為觀音化現之地釋氏之書本自西域故於<lb/>
彼地山川頗可引為據也禹貢導黒水至於三危舊注<lb/>
<pb n="KR4f0001_WYG_331-10b"/>
以三危為山名而不能知其所在朕今始考其實三危<lb/>
者猶中國之三省也打箭罏之西南逹賴喇嘛所屬拉<lb/>
里城之東南為喀木地逹賴喇嘛所屬為危地班禪胡<lb/>
土克圖所屬為藏地合三地為三危耳哈拉烏蘇由其<lb/>
地入海故曰導黒水至於三危入於南海也至於諸畨<lb/>
名號雖與史傳不同而亦有可據者今之土伯特即唐<lb/>
之突厥唐太宗時以公主下降公主供佛像於廟今畨<lb/>
人名招招者譯言如來也其地猶有唐時中國載去佛<lb/>
<pb n="KR4f0001_WYG_331-11a"/>
像明成化中烏斯藏大寳法王來朝辭歸時以半駕鹵<lb/>
簿送之遣内監䕶行内監至四川邉境即不能前進而<lb/>
返留其儀仗於佛廟至今往來之人多有見之此載於<lb/>
明實録者爾等將山川地名詳細改正具奏康熙五十<lb/>
九年十一月十八日<lb/>
　　諭九卿<lb/>
捐輸特為有益軍務舉行現今議叙人員内有不交銀<lb/>
糓謊領實収者亦未可定如果不照數交納臨用時必<lb/>
<pb n="KR4f0001_WYG_331-11b"/>
致有悞軍務着交九卿有不交銀糓領取實收者查出<lb/>
時將給與實收領取實收者即正軍法原本發回添議<lb/>
具奏康熙五十九年十二月十九日<lb/>
　　諭大學士馬齊松柱王掞王頊齡學士常夀阿克<lb/>
　　　敦德音格爾布登德蔣廷錫勵廷儀魏廷珍<lb/>
朕觀九卿詹事科道保舉人員並未矢公悉有所為或<lb/>
有視地方優劣而舉者或有自謂屏絶交逰閉户不出<lb/>
而緘口不舉一人者或有自己不舉轉嘱他人令其舉<lb/>
<pb n="KR4f0001_WYG_331-12a"/>
　出者凢如此類伊等以朕為不知朕則知之甚悉也存<lb/>
　斯心者真名教中罪人安得謂之讀書人乎如果矢志<lb/>
　公忠者伊所舉之人有改操之處即應糾叅乃近來習<lb/>
　俗不可漸長必湏查出懲治方知畏懼龔鐸僅一少詹<lb/>
　耳所保者甚多伊又並未外任何所見而保舉如許衆<lb/>
　多耶爾等㑹同吏部都察院將從前保人甚多而無當<lb/>
　者悉行叅奏康熙五十九年十二月二十一日<lb/>
　<lb/>
<pb n="KR4f0001_WYG_331-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_139-1a"/>
　欽定四庫全書<lb/>
聖祖仁皇帝御製文第二集卷二十四<lb/>
　　北征勅諭<lb/>
　　　諭皇太子<lb/>
　三月十九日尼麻唐胡圖克圖卓爾莫隆喀木布到前<lb/>
　已遣報其中情事因彼甚為秘密故未詳悉書寫今此<lb/>
　事俱已明顯殊覺怪異於是不以為煩將始末詳悉書<lb/>
　寫遣發令皇太子知之可細閲焉尼麻唐胡圖克圖到<lb/>
<pb n="KR4f0001_WYG_139-1b"/>
　後朕念達賴喇嘛夙昔和順因體伊等秘密之意將尼<lb/>
　麻唐胡圖克圖卓爾莫隆喀木布令近至御前朕左右<lb/>
　惟有一等侍衞闗保海青三等侍衞喇西餘無他人伊<lb/>
　等奏云老達賴喇嘛戌年已故小達賴喇嘛已生今年<lb/>
　十五歲我等地方仗達賴喇嘛以存達賴喇嘛身故之<lb/>
　時即欲奏聞竊恐生變又因喇嘛遺言及白賴奔奈冲<lb/>
　<hi>奈冲者與巫覡相同降神推測之喇嘛</hi>之言必令待至相合年歲始聞知<lb/>
　天朝皇帝及衆施主故於今年十月二十五日始出禪<lb/>
<pb n="KR4f0001_WYG_139-2a"/>
定令衆叅拜此事諦巴於差遣我等時令於佛前立誓<lb/>
必親見皇上密奏其他處俱以達賴喇嘛出禪遣告而<lb/>
未明悉其故奏訖朕将伊奏章幷所獻達賴喇嘛之像<lb/>
於原封之外面同伊等加封押以鈐記乃諭之云朕數<lb/>
年來乆知達賴喇嘛已故若達賴喇嘛尚存則參木巴<lb/>
秦木布胡圖克圖噶爾丹西勒圖七七克塔賴喀木布<lb/>
濟隆胡圖克圖等斷不如此妄行喀爾喀厄魯特亦不<lb/>
致破壞故朕降以嚴㫖今諦巴輸誠吐實密以奏朕朕<lb/>
<pb n="KR4f0001_WYG_139-2b"/>
亦密藏之俟十月初旬啓封宣示内外四十九旗喀爾<lb/>
喀衆渣克薩令為已故達賴喇嘛誦經致賵為小達賴<lb/>
喇嘛遣使稱賀既降諭㫖於是命寫勅書其辭曰諭掌<lb/>
瓦赤喇呾喇達賴喇嘛敎𢎞宣佛法王布忒達阿布迪<lb/>
朕臨御天下統理萬邦溥播仁恩懲創亂逆其抒誠恭<lb/>
順者則必嘉奬眷愛焉尔布忒達阿布迪先與噶爾丹<lb/>
同謀凡事惟左袒厄魯特而行將僨事之濟隆胡圖克<lb/>
圖堅留不遣其時朕以為達賴喇嘛若在斷然不致如<lb/>
<pb n="KR4f0001_WYG_139-3a"/>
此故特降嚴㫖於尔覽尔奏奉聖主嚴綸訓誨心甚憂<lb/>
懼今惟謹遵皇上諭㫖竭力黽勉自知過愆引罪陳奏<lb/>
朕與達賴喇嘛道法協一多歴年所有不垂念之理乎<lb/>
且尔土白特國朕若不撫愛埀顧得以安生樂業乎濟<lb/>
隆胡圖克圖乃達賴喇嘛特遣以和合喀爾喀厄魯特<lb/>
之人彼不和解喀爾喀厄魯特反導引厄魯特入喀倫<lb/>
之内與我師相戰情罪殊為可惡務必送至朕依尔所<lb/>
奏請從寛宥其身命全其戒律班禪胡圖克圖應於何<lb/>
<pb n="KR4f0001_WYG_139-3b"/>
年月日前來尔從容定期具奏噶爾丹與我抗拒為我<lb/>
師所大敗兇逆之寇情罪重大瑚瑚腦爾決不可存留<lb/>
其女尔必令送至若不遣送則咎在汝矣噶爾丹若伏<lb/>
罪投順其時另降勅㫖今尼麻唐胡圖克圖至以尔奏<lb/>
請之語俱密奏於朕前朕亦密降諭㫖朕之素志惟欲<lb/>
普天率土咸躋雍和同臻安樂以此惓惓於懷若摘發<lb/>
隱事以傾人國斷不為也嗣後尔益加恭順不違朕㫖<lb/>
以行朕亦棄尔前非嘉惠如初如此則尔土之民得沾<lb/>
<pb n="KR4f0001_WYG_139-4a"/>
利益而尔亦常享顯榮不替矣為此特遣正使理藩院<lb/>
主事保住副使主事薩哈連頒此諭㫖幷賜緞六端二<lb/>
十八日引見二十九日之晨遣行是日晩遣往策汪拉<lb/>
布灘處司務英固至奏云臣從波羅塔拉回因部中遣<lb/>
往策汪拉布灘咨文到即持此咨文返至策汪拉布灘<lb/>
處策汪拉布灘甚喜即遵㫖領兵捜剿噶爾丹而來距<lb/>
薩克薩圖胡魯克二十日之程有達賴喇嘛之使達爾<lb/>
罕厄木七到彼言達賴喇嘛已故十六年小達賴喇嘛<lb/>
<pb n="KR4f0001_WYG_139-4b"/>
已十五歲矣今尔等各安居本土不必起兵遂按兵而<lb/>
退臣知其不能有濟亦還達賴喇嘛之事西北諸人皆<lb/>
已聞之等語是日阿南達奏稱嘠爾丹多爾濟遣人來<lb/>
云瑚瑚腦爾之渣木巴稜喀木布致書有令我整備器<lb/>
械來與瑚瑚腦爾會盟之語我今屬聖主之人向來從<lb/>
未與瑚瑚腦爾之盟故我未前赴煩將此情事奏聞因<lb/>
其如此朕欲為達賴喇嘛秘密其事亦屬徒然且應詢<lb/>
問之事復多遂將尼麻唐胡圖克圖召回於初二日復<lb/>
<pb n="KR4f0001_WYG_139-5a"/>
至令諸臣傳㫖諭之曰尔等秘密之事朕埀念達賴喇<lb/>
嘛深秘密之槩不以告人今尔之使達爾罕厄木七等<lb/>
皆已傳布盡人皆聞朕獨秘密之何益尔等可與喇嘛<lb/>
等公同啓封將奏章翻譯幷觀達賴喇嘛之像因令此<lb/>
地喇嘛與尼麻唐親將封啓視泥塑達賴喇嘛之像其<lb/>
頭項處斷落在旁其時喇嘛等及諸臣凡所閲之人皆<lb/>
相驚訝云此事若於伊等去後開視或於十月開視以<lb/>
致如此我等殊覺索然天心與聖主每相符合正當尼<lb/>
<pb n="KR4f0001_WYG_139-5b"/>
麻唐猶未遠去而英固等適至乃伊等親身明晰此事<lb/>
本末皇上之誠信優待達賴喇嘛之處亦昭著矣十六<lb/>
年以來種種假託達賴喇嘛之言俱已顯然達賴喇嘛<lb/>
果有知亦應感戴聖主而不能不致憾於諦巴由此觀<lb/>
之諦巴於土白特國所為不善不言可知矣因無不贊<lb/>
頌而尼麻唐等甚為惶悚頓尔仆地口不能言惟自嗟<lb/>
怨此乃我等惡兆而已諦巴奏章云總統天下率土威<lb/>
福文殊菩薩至聖皇帝蓮花清淨座下謹奏言為衆生<lb/>
<pb n="KR4f0001_WYG_139-6a"/>
不幸第五世達賴喇嘛於壬戌年身故自<lb/>
太宗皇帝道法合一癸巳年至京師道法合一以來此<lb/>
地佛門最大者達賴喇嘛世間最大者壽與天同明竝<lb/>
日月大護法主人一應事情意雖切欲陳奏奉掌管占<lb/>
卜護持經典白賴奔柰冲之㫖但召親近侍奉之人達<lb/>
賴汗達賴巴圖爾告知之此外雖各親屬是年以前皆<lb/>
勿告語欲將此故陳奏心殊懇切但達賴喇嘛之㫖及<lb/>
護持經典柰冲語甚嚴切故未能陳奏惟聖明鑒之第<lb/>
<pb n="KR4f0001_WYG_139-6b"/>
六世轉生淨體因有避忌尚未叅拜俟至其年月日時<lb/>
奏知壽與天同至聖天朝皇帝大護法主始令衆聞知<lb/>
至所指定避忌之時至聖皇帝之外餘皆勿使聞之將<lb/>
護持經典柰冲所戒情由遣尼麻唐胡圖克圖卓爾莫<lb/>
隆喀木布等密奏惟明鑒之訓誨諭㫖埀愛不絶其出<lb/>
舍利焚葬等事推算未及於此故爾完厝今因賫奏章<lb/>
為利益生靈於壽與天同護法主人前獻便於供養達<lb/>
賴喇嘛之像乃臨終牀簀之鹽拌和塑成此喇嘛像若<lb/>
<pb n="KR4f0001_WYG_139-7a"/>
欲一心䖍供陳設香燭意謂當獲福慶謹將喇嘛像幷<lb/>
上等珍寶數珠氆氌等物於七月初旬吉日謹奏又經<lb/>
典一部載寫達賴喇嘛之始末及生死遺言因其繁多<lb/>
翻譯甚需時日在此喇嘛不能翻譯事務亦不甚緊要<lb/>
待章佳胡圖克圖到日譯完再遣觀此等情事十六年<lb/>
間朕所差往喇嘛等欺誑於朕至於已極無可憑信惟<lb/>
順諦巴之意總非實語此中丹木巴塞爾即堅稱親見<lb/>
達賴喇嘛尤屬可惡皇太子率理藩院大臣官員將黙<lb/>
<pb n="KR4f0001_WYG_139-7b"/>
爾根綽爾即以下喇嘛等俱傳集於栴檀寺將此情由<lb/>
説知即將丹木巴塞爾即拏問併其徒俱拘於理藩院<lb/>
彼二處所有房舍俱令封守今年正月初一日朕躬及<lb/>
皇太子問黙爾根綽爾即倡言達賴喇嘛尚在今何以<lb/>
實蹟顯露由此觀之飼犬尚能吠面生之人猶為有益<lb/>
豢養尔等喇嘛全然無益以此言譴責羞辱之將此十<lb/>
六年來遣往西域喇嘛等俱令清查各取口供啓奏喇<lb/>
嘛等今作何狀亦寄信來此情事令大臣看閲幷於<lb/>
<pb n="KR4f0001_WYG_139-8a"/>
皇太后前口奏大略以<lb/>
聞康熙三十六年閏三月初五日<lb/>
　　諭皇太子<lb/>
朕至此以儀器測驗北極較京師低一度二十分東西<lb/>
相去二千一百五十里今安多以法推算言日食九分<lb/>
四十六杪日食之日晴明測驗之食九分三十幾杪竝<lb/>
未至昏暗見星自寧夏視之京師在正東而微北初三<lb/>
日雨此竝令知之兼示諸臣康熙三十六年閏三月初<lb/>
<pb n="KR4f0001_WYG_139-8b"/>
五日<lb/>
　　諭皇太子<lb/>
自定邊至寧夏沿路皆沙磧無草鹹蒿鹹刺沙蒿度笈<lb/>
草之外皆斥鹵地也寧夏附近皆稻田引黄河之水以<lb/>
布種無事栽插地方水土不甚佳於人不甚相宜想皇<lb/>
太子欲聞之故爾示知黄河沿岸及邊外草極佳軍中<lb/>
之馬悉驅而牧之草青馬可飽也康熙三十六年閏三<lb/>
月初五日<lb/>
<pb n="KR4f0001_WYG_139-9a"/>
　　諭皇太子<lb/>
初七日遣往噶爾丹員外郎博席希來降之格壘沽英<lb/>
杜拉爾之子呉巴什俱至丹即拉之使察漢代曽遣還<lb/>
今復來至格壘沽英杜拉爾滿濟噶爾丹之使拉麻察<lb/>
卜丹即拉之使老卜臧等尚未至謄寫詢問伊等之言<lb/>
及噶爾丹之奏疏稍等待之於初十日早滿濟老卜臧<lb/>
來至申時遣往阿喇卜坦丹津汪布筆帖式赫塞策汪<lb/>
札卜王之長史馬尼圖等至喀倫奏報之事大將軍伯<lb/>
<pb n="KR4f0001_WYG_139-9b"/>
費揚古報聞之事俱至初十日晩格壘沽英杜拉爾拉<lb/>
麻察卜等來至詢問伊等之言謄寫一倂寄去觀噶爾<lb/>
丹情狀與丹即拉實不相協今阿喇卜坦丹津汪布又<lb/>
遵朕命心向我國誠哉彼人心離散困於饑饉也今移<lb/>
向額黒阿拉爾者以有魚之故耳豈其有從往之人歟<lb/>
頃來歸之人接踵而至彼之消息絡繹而聞朕心決定<lb/>
事機而後行斷不輕忽亦無急遽也今轉輸餉糧皆已<lb/>
籌畫完備征行師旅皆已調度周詳惟待其消息故時<lb/>
<pb n="KR4f0001_WYG_139-10a"/>
日未定耳糧饟草豆隨營之米粟駱駝騾馬糗糒之屬<lb/>
皆大有餘竝未苦累官員兵民也書至此朕所遣前鋒<lb/>
侍衞竒薩穆等擒厄魯特夫婦兩人至竒薩穆等奏言<lb/>
我等謹遵諭㫖指授於三月十九日自寧夏起程閏三<lb/>
月初一日至古爾班賽漢之地得此厄魯特來還等語<lb/>
厄魯特人札木蘇口供書於別幅為此諭知可示之諸<lb/>
臣康熙三十六年閏三月十一日<lb/>
　　諭皇太子<lb/>
<pb n="KR4f0001_WYG_139-10b"/>
二月間朕躬親赴寧夏欲招徠瑚瑚腦爾等西陲厄魯<lb/>
特故將情事宣示遣台吉阿拉布潭得木楚克都統杜<lb/>
斯噶爾商南多爾即等曽周詳訓諭令之前往其先未<lb/>
知事之成否且恐或至用兵亦未可知故未遣報今觀<lb/>
阿拉布潭等奏章言瑚瑚腦爾台吉等俱已歸順將欲<lb/>
趨赴行在矣兵革未嘗一試而西陲之厄魯特盡皆收<lb/>
服大喜慶之事故速報之策汪拉布灘已屬於我阿喇<lb/>
卜坦丹津汪布已遣使至亦屬於我朕在此喜悦烜赫<lb/>
<pb n="KR4f0001_WYG_139-11a"/>
不待言矣惟旦夕之間將噶爾丹或戮而送至或擒而<lb/>
送至朕坐以待之耳為此降諭令議政諸臣看閲於<lb/>
皇太后前奏聞宫中咸令知之阿拉布潭等奏章及詢<lb/>
問厄魯特阿喇卜坦來人之言謄寫竝發康熙三十六<lb/>
年閏三月十三日<lb/>
　　諭皇太子<lb/>
朕經理軍務完備於十五日向白塔啓行所經理諸務<lb/>
俱詳悉謄寫發往白塔乃黄河灣曲之地鄂爾多斯杜<lb/>
<pb n="KR4f0001_WYG_139-11b"/>
稜公之哨口此書到後奏報不必由邊内遣發令出沙<lb/>
虎口於邊外遣來可近千里而路亦易行邊内之地險<lb/>
惡不可勝言當雨水溽暑之時人中熱而馬倒斃者必<lb/>
多寧夏之地為瀚海之中年老及體弱之人不甚相宜<lb/>
雖無病人而腹中不調顏貌瘦損者往往有之在我衆<lb/>
則全不覺也寧夏距賀蘭山之邊百餘里水草之佳不<lb/>
必言朕隨行諸臣侍衞護軍執事人之馬及御廏之馬<lb/>
駝牛羊俱於察罕拖會地方牧放此二十日内俱略覺<lb/>
<pb n="KR4f0001_WYG_139-12a"/>
肥壯未嘗於地方取一東草一勺豆以為飼養之用故<lb/>
米豆芻茭存剩甚多諸路運送俱著停止即於所至之<lb/>
地各處存貯朕此番遠行專為籌畫糧餉酌定軍旅進<lb/>
止機宜而來其可為勞苦百姓煩擾地方之事乎今事<lb/>
務完備故詳悉書寫特示可以此與議政諸臣看之康<lb/>
熙三十六年閏三月十五日<lb/>
　　諭皇太子<lb/>
朕躬安善皇太子佳否朕沿黄河而行見其地甚佳草<lb/>
<pb n="KR4f0001_WYG_139-12b"/>
亦甚茂薪槱足用渣克木檉柳杞柳阿爾塔哈爾哈納<lb/>
䝉奎哈爾哈納等物皆有之黄河之曲其林藪處則有<lb/>
大鹿野豕平曠處則有黄羊之類雉兔有而不多因行<lb/>
兵不事圍獵於洲渚間乘舟以往略張步圍耳米穀俱<lb/>
以船載至白塔從白塔地方朕親視陸運使人人皆如<lb/>
朕奮勉事當可成矣俟至白塔後遣内使於<lb/>
皇太后前請安此報於二十三日四更時至即於是日<lb/>
酉時遣回康熙三十六年閏三月二十三日<lb/>
<pb n="KR4f0001_WYG_139-13a"/>
　　諭皇太子<lb/>
朕躬安善皇太子佳否朕自白塔行二十五里駐蹕於<lb/>
二十九日親閲前鋒軍士及黒龍江兵啓行初一日親<lb/>
閲鳥鎗兵緑旗兵啓行糧餉悉由水路於黄河順流運<lb/>
載除前沿路所食之糧不計自初一日始計足四閱月<lb/>
之糧給之前往馬駝肥健軍容嚴整朕駐蹕之地以繩<lb/>
度之去兩狼山一百二十里沿路無水漢人名兩狼山<lb/>
䝉古呼為哈爾哈納於是集軍中駱駝於于成龍未至<lb/>
<pb n="KR4f0001_WYG_139-13b"/>
之前運送糧餉過此無水之地待此運載駱駝還至之<lb/>
後朕即旋師前伏暑而還自京師乘來馬及前所遣馬<lb/>
皆肥駱駝亦佳有言由水路行八九日可至湖灘河朔<lb/>
其負載馬駝不能前赴由陸行可得二十日待起行之<lb/>
時再為報之康熙三十六年四月初一日<lb/>
　　諭皇太子<lb/>
朕躬安善皇太子佳否朕所籌畫軍務皆已完備運送<lb/>
糧米於狼居胥山駱駝皆無恙載到於初五日還初六<lb/>
<pb n="KR4f0001_WYG_139-14a"/>
日駐宿一日令馬駝渡河擬定軍衆由陸路遣發朕於<lb/>
水路啓行櫻桃進到朕以果實縈懷如此朔漠窮荒何<lb/>
事三度親臨耶自後毋送康熙三十六年四月初二日<lb/>
　　諭皇太子<lb/>
朕於初七日已由水路行黄河多曲岸則泥濘居人稀<lb/>
少應官之馬不可得凡奏疏俱令前赴木納河朔以待<lb/>
其師衆仍由陸路而往留内大臣索額圖於白塔地方<lb/>
付以鳥鎗兵二百名各旗馬一千四百餘匹朕軍中所<lb/>
<pb n="KR4f0001_WYG_139-14b"/>
攜餘米八百石如去年留尚書班第以備接濟回旋兵<lb/>
丁人役商旅也委任明白朕始啓行初謂四日可至木<lb/>
納不意日來多風波濤甚大程期稽緩十四之夜朕前<lb/>
經過時所見之額爾得尼班第達胡圖克圖遣人來告<lb/>
云今日薄暮有一小船言欲奏聞噶爾丹已死丹即拉<lb/>
俱歸降之事極為緊要情形甚是急速是以我之胡圖<lb/>
克圖以此喜音令我馳騎而來奏知皇帝朕因連夜令<lb/>
人覓馬由黄河兩岸前迎又以小舟逆流迓之十五日<lb/>
<pb n="KR4f0001_WYG_139-15a"/>
辰時散秩大臣布克韜至奏云上以小舟留於内大臣<lb/>
索額圖處曽諭以朕往木納之際若有緊要事情馬難<lb/>
驟至則令乘此小舟速赴行在今緊要喜慶之大事無<lb/>
有過於此者故著臣等星夜趲程臣等兩日夜至此賫<lb/>
有大將軍伯費揚古奏章等語今將大將軍伯費揚古<lb/>
奏章謄寫遣發外其噶爾丹首級令速致之一到迅送<lb/>
京師朕三次遠臨絶塞者以此賊不可一日姑容之故<lb/>
也所見若不明決豈肯貽笑後人而為此舉乎兹賴<lb/>
<pb n="KR4f0001_WYG_139-15b"/>
天<lb/>
地<lb/>
宗社之福諸厄魯特皆已收服䝉古諸國靡有一不來<lb/>
臣者俟噶爾丹首級解至京師時可傳集諸王貝勒貝<lb/>
子公滿漢大臣官員明告此故令會議覆奏送來朕心<lb/>
不勝喜悦持筆不能成文匆匆發諭康熙三十六年四<lb/>
月十五日<lb/>
　　諭皇太子<lb/>
<pb n="KR4f0001_WYG_139-16a"/>
朕躬安善皇太子佳否汝皇父薄德何意如此福慶凡<lb/>
所至之地指畫之事無不脗合此皆<lb/>
天<lb/>
地<lb/>
祖<lb/>
宗之眷祐也今此普天率土寇敵之言再不聞於耳矣<lb/>
朕懷抱已愜讐忿盡洩皇太子踴躍歡忭更當何如康<lb/>
熙三十六年四月十五日<lb/>
<pb n="KR4f0001_WYG_139-16b"/>
　　諭皇太子<lb/>
朕順黄河之流行十日尚未至木納水甚險而舟行可<lb/>
畏不可輕忽視之前曽詢問言四日可抵木納故令凡<lb/>
所奏報俱於木納等候今以舟行遲緩故遣司官從木<lb/>
納迎來於十六日至行在其遲緩之故以此又沿河一<lb/>
帶捕牲之處甚多洲渚間鹿豕與雉皆有之河内魚雖<lb/>
不多而亦不致缺乏雁鴻甚多河套之内乃鄂爾多斯<lb/>
之地河之北乃喀爾喀之地再偏東則烏拉特之地烏<lb/>
<pb n="KR4f0001_WYG_139-17a"/>
拉特生計甚饒牛羊充裕兩岸老幼男女擁塞稽首以<lb/>
此亦略擔遲因慶賀殄滅噶爾丹進獻駝馬牛羊者無<lb/>
數舟行時皆未收納惟以我軍所捕之物令彼飽餐而<lb/>
遣之䝉古等懷德畏威至於已極朕今惟致噶爾丹首<lb/>
級振旅京師長享太平為急務耳康熙三十六年四月<lb/>
十七日<lb/>
　　諭皇太子<lb/>
朕躬安善皇太子佳否十八日過木納七起爾寨桑來<lb/>
<pb n="KR4f0001_WYG_139-17b"/>
問彼之詞抄錄寄去外朕面加細問噶爾丹之死飲藥<lb/>
自殺信然矣或衆謀而毒以藥抑自飲藥俟車木卜臧<lb/>
卜來時從容問明可耳朕大事已畢意殊寛適日與諸<lb/>
臣每一語及輒一為欣忭噶爾丹之屍聞已焚之矣然<lb/>
雖復完具亦不過一枯朽頭顱耳先是呉三桂屍亦焚<lb/>
致其骨糜爛之於刑人之市而棄之其往例甚昭然也<lb/>
康熙三十六年四月二十日<lb/>
　　諭皇太子<lb/>
<pb n="KR4f0001_WYG_139-18a"/>
朕過湖灘河朔於三十日經沙虎口往張家口從邊内<lb/>
往則天氣暑熱而又當禾苖盛長之時邊外近而且凉<lb/>
今歲水草甚佳我軍之馬駝雖征行四閲月正值青草<lb/>
茂生無論貧富咸皆整飭一無所損失朕多方區畫必<lb/>
令全致之約略五月中旬可至京師京師之馬一無所<lb/>
需用此諭到後一切奏報皆從張家口遣奏御用茶湯<lb/>
冰水俱出張家口從驛逓來迎時當乳酥饒足䝉古等<lb/>
來迎者充塞於道食物亦多不必攜來迎接此等事俱<lb/>
<pb n="KR4f0001_WYG_139-18b"/>
奏聞<lb/>
皇太后并宫中咸令知之康熙三十六年四月三十日<lb/>
　　諭皇太子<lb/>
朕以去歲赴歸化城之路稍為紆曲故於驤藍驤紅正<lb/>
紅三旗察哈爾地方之中取路而歸䝉古生計殷實且<lb/>
時候正佳殊覺饒裕因滅噶爾丹爭來稱賀擁塞道路<lb/>
兩旁之山有麅間有別獸今以麅一隻乳酥諸物二函<lb/>
黄花菜一筐進<lb/>
<pb n="KR4f0001_WYG_139-19a"/>
　皇太后其宫中亦如此發往又與皇太子麅一隻邊内<lb/>
　暑熱至京佳否不可知因朕遠行日乆聊見縈念不在<lb/>
　物耳朕於十五日前必至京師為此特諭康熙三十六<lb/>
　年五月初二日<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_139-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集卷二十四<lb/>
</p>
<p>
</p>
  </div>
</body>
</text>
</TEI>
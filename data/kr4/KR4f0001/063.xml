<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_063-1a"/>
　欽定四庫全書<lb/>
聖祖仁皇帝御製文集巻二十九<lb/>
　　雜著<lb/>
　　　書通鑑綱目後<lb/>
　史之作也不惟其備紀載而已將以昭勸懲於萬世自<lb/>
　孔子作春秋以明天徳以彰王事善善惡惡之間褒貶<lb/>
　見焉故其文則史也其抑揚予奪之法即經也自是而<lb/>
　降一代之興必有一代之史皆易編年為紀傳本末具<lb/>
<pb n="KR4f0001_WYG_063-1b"/>
　於篇中是非備於論贊至司馬光綜括古今為通鑑一<lb/>
　書采獲詳博考据精嚴為諸史之大成然據事臚列褒<lb/>
　貶之義或闕此朱子綱目所以繼春秋而作也然考厯<lb/>
　朝正史之外有金履祥通鑑前編以及馬總之通厯宋<lb/>
　庠之通譜靡不網羅舊聞多所引證然終不若朱子之<lb/>
　綱目為切要而純正信乎其有功於世道人心非淺鮮<lb/>
　也觀其自序之言曰大書以提要分注以備言使詳略<lb/>
　同異通貫曉析如指諸掌盖隐然不敢當筆削之意焉<lb/>
<pb n="KR4f0001_WYG_063-2a"/>
然其邪正是非之辨賢姦忠佞之分寓大義於㣲詞紹<lb/>
素王之心法麟經以後惟有此書朕披讀尋繹弗釋於<lb/>
懷治天下者其視此為龜鑑也夫<lb/>
　　閲皇明祖訓偶書<lb/>
朕遐稽載籍近考前朝凡禆治理之書必殫精深之藴<lb/>
豈徒以其文焉而愛悦之已哉皇明祖訓一書萃列后<lb/>
之謨兼衆智之羙至於去邪納諫之規勤政慎刑之誡<lb/>
内而宫闈之禮教外而朝堂之政令胥盡於斯焉迨其<lb/>
<pb n="KR4f0001_WYG_063-2b"/>
後世子孫漸至於陵替者豈其貽謀之未臧歟由不能<lb/>
善守之故也朕披覽之際心焉景慕常以為鑒因書以<lb/>
記之<lb/>
　　紀苖事<lb/>
王師之平蜀也大破逆賊王平藩於保寜獲苖人三千<lb/>
皆釋而歸之及進兵滇中吳世璠窮蹙遣苖人濟師以<lb/>
拒我苗不肯行曰天朝活我恩徳至厚我安忍以兵刃<lb/>
相加遺耶夫苖之獷悍不可以禮義馴束宜若天性然<lb/>
<pb n="KR4f0001_WYG_063-3a"/>
者一旦感恩懷徳不忍輕倍其上有中土人士所未易<lb/>
能者而苖顧能之是可異也雖然其又何異之有昔有<lb/>
虞舞羽三苖格姬文因壘崇墉降叔弓禮俘南蒯走荀<lb/>
吳却叛䳒鞮拘仲暠遣質莎車来諸葛攻心南人服皆<lb/>
不事斬艾以恩信相約結而敵人自歸已事具在苖奚<lb/>
異焉且夫苖其種蠻也其居荒外也而其性則猶然秉<lb/>
彞好徳之人也子輿氏不云乎以力服人者非心服也<lb/>
力不足也以徳服人中心悦而誠服也獨謂苖而異乎<lb/>
<pb n="KR4f0001_WYG_063-3b"/>
人而不可以徳服也耶<lb/>
　　書蘭亭帖後<lb/>
唐文皇嗜蘭亭帖至竭萬乘之力多方以購之又時橅<lb/>
善本賜其臣僚可謂勤矣而卒無妨於治國理民之政<lb/>
盖其納諫受言力行仁義所圖者大舉凡游藝之事不<lb/>
足以累之况寄心翰墨於㡬務之餘豈非前王之令軌<lb/>
哉推考其時貞觀之風㡬與三代比隆其仁心善政可<lb/>
施於後世者多矣髙山在望景行行止寜獨於蘭亭一<lb/>
<pb n="KR4f0001_WYG_063-4a"/>
事哉<lb/>
　　讀楚辭<lb/>
朕讀屈原書徃復不厭豈直以其文辭哉盖其浩然之<lb/>
氣畜積鬱勃磅礴激越故其發於咏歌嗟歎之間不能<lb/>
自己自非實有其忠君愛國繾綣惻怛之誠亦烏能若<lb/>
此耶是以徃復讀之尋其指意之所出而於是乎有取<lb/>
焉耳昔子輿氏論浩然之氣謂直養無害則塞乎天地<lb/>
之間若屈原者實有是氣可知矣司馬遷謂可與目月<lb/>
<pb n="KR4f0001_WYG_063-4b"/>
爭光者豈謬語哉夫其所養如此故其言曰誰能以身<lb/>
之察察受物之汶汶者乎又安能以皓皓之白而蒙世<lb/>
之温蠖乎卒自沉於汨羅信乎其忠也或者乃臆測天<lb/>
問九章謂其實無沉淵之事士生於千載之下欲懸斷<lb/>
千載以上之是非盖已難矣矧並其所行之事以有無<lb/>
變易其説其好竒失實為已甚朕所以惡夫輕議古人<lb/>
者也至如屈子之行昭昭在天壤間者而可沒其實耶<lb/>
　　喻馬<lb/>
<pb n="KR4f0001_WYG_063-5a"/>
伯樂嘗薦九方臯於秦穆公公使行求馬三月而反報<lb/>
之曰已得之矣在沙邱牝而黄使人往取之則牡而驪<lb/>
公以讓伯樂伯樂曰是所相者天機也有貴乎馬者也<lb/>
得其精而忘其粗在其内而忘其外及馬至果天下之<lb/>
馬也是説也吾嘗疑之夫馬之行於地也猶士之用於世<lb/>
也君子之觀人也聽其言然後察其行故曰視其所以<lb/>
觀其所由察其所安其不略乎外而遺其粗也如是世<lb/>
有色物牝牡之不知而可以得善馬者乎是不必納言<lb/>
<pb n="KR4f0001_WYG_063-5b"/>
試功而可以盡天下之士也非通人之論也且夫千里<lb/>
之馬世不恒有而馬之用不可一日而或缺其上焉者<lb/>
以之備輿衞充十二閑次則供戎事下者亦可以服轅<lb/>
而代歩天下固無不可用之馬也使必待逺筋駿才而後<lb/>
用之則利用致逺之道或幾乎絶矣故善相馬者天下<lb/>
無棄馬善相士者天下無棄材嗚呼此器使之方也歟<lb/>
　　連珠<hi>有序</hi>
　朕嘗觀揚雄博綜藝文叙述短章名曰連珠班固賈<lb/>
<pb n="KR4f0001_WYG_063-6a"/>
　逵傅毅諸人相繼有作昔人所謂辭麗言約合於古<lb/>
　詩諷興之義良不虚也效其體作數首以示侍臣雖<lb/>
　亦假物陳義至於託寄髙逺殊讓古人爾<lb/>
蓋聞動靜互宅所以乘陰陽之機張弛咸宜所以體剛<lb/>
柔之撰是以春温秋肅四時之玉燭常調山結川融八<lb/>
柱之金樞永奠<lb/>
蓋聞海水納其所出故浩大而無涯車輪復其所過故<lb/>
廣逺而不滯是以善由虚受而萬物歸懷徳本健行而<lb/>
<pb n="KR4f0001_WYG_063-6b"/>
上天合契<lb/>
蓋聞篤時之士以之應變則乖蹈故之儒以之經方則<lb/>
拙是以夏蟲不可以語氷而秋蟬不足以知雪<lb/>
蓋聞上之御下不貴挈瓶之智下之比上必由盈缶之<lb/>
孚是以敎戰以忠非察慧之用救饑以信無匱乏之虞<lb/>
蓋聞興善察亷朝廷之典安上庇下臣子之忠是以叔<lb/>
向賀貧在建徳以為本子文逃富不勤民以自封<lb/>
蓋聞錫爵酬庸必首進賢之典疏勲命秩宜先勸善之<lb/>
<pb n="KR4f0001_WYG_063-7a"/>
褒是以潞子見拘士伯分田於𤓰衍箕師告㨗胥臣受<lb/>
縣於先茅<lb/>
盖聞仁義之性不因地而遷移貞白之姿不隨時為豐<lb/>
嗇是以蘭蕙生於幽谷不以居僻而損其芳松栢産於<lb/>
茂林不以嵗寒而凋其色<lb/>
盖聞律吕迭宣而音以蕭條為主采章代變而形以寂<lb/>
寞為君是以樂主人和非縁鐘鼓之節禮由天秩不傳<lb/>
玉帛之文<lb/>
<pb n="KR4f0001_WYG_063-7b"/>
盖聞舞羽之朝不廢刑章之設畫衣之制實輔禮教之<lb/>
窮是以嚴父之威期於式榖慈母之愛寓於折葼<lb/>
盖聞徳之所届靡逺弗周化之所孚無幽不被是以祝<lb/>
網中之飛翮而六合戴其恩蔭樾下之暍人而九州懷<lb/>
其惠<lb/>
盖聞吳歈越吟異轉而皆樂荆豔楚舞殊姿而並妍是<lb/>
以五方墳壚咸興謡於堯壤八方燥濕同被化於虞絃<lb/>
　祭文<lb/>
<pb n="KR4f0001_WYG_063-8a"/>
　　祭明太祖文<lb/>
自古歴代帝王繼天立極功徳並隆治統道統昭埀奕<lb/>
世朕君臨海㝢運㑹昇平軫念民生省方問俗途經白<lb/>
下慿眺鍾山緬憶前徽興言徃烈園陵入望瞻封樹之<lb/>
依然史册可徴企芳規之儼在儀章式舉殷禮聿稱敬<lb/>
遣耑官代陳牲帛爰申禋祀之誠用著景行之志冀神<lb/>
爽其不昧降雲車以格歆<lb/>
　　祭至聖先師孔子文<lb/>
<pb n="KR4f0001_WYG_063-8b"/>
仰惟先師徳侔元化聖集大成開萬世之文明樹百王<lb/>
之儀範永言光烈㒺不欽崇朕丕御鴻圖緬懐至道憲<lb/>
章徃哲矩矱前模夕惕朝乾覃精思於六籍居今稽古<lb/>
期雅化於萬方繄惟典訓之功實覩乂安之效兹者廵<lb/>
省方國至於岱宗瞻望魯邦爰来闕里空堂至止恍聞<lb/>
絲竹之聲舊寢徘徊喜動宫墻之色車服禮器宛然三<lb/>
代遺風几杖册書夐矣千秋盛蹟愾明靈之儼在文治<lb/>
遐昌肅禋祀以惟䖍精忱庶格<lb/>
<pb n="KR4f0001_WYG_063-9a"/>
　　祭元聖周公文<lb/>
惟公丕承聖緒懋叙人倫光烈覲揚成一家之繼述官<lb/>
禮制作埀萬世之經常道闡圖書探六爻而易貢心傳<lb/>
精一兼三代以訏謨啟東魯之典型猶存故澤入尼山<lb/>
之夢寐未墜斯文朕稽古省方瞻言至止郊原縱目遥<lb/>
深松桷之思廟貌崇觀爰切羮墻之慕特申祗薦代以<lb/>
親藩惟冀神靈尚克歆饗<lb/>
　　諭祭江南江西總督于成龍文<lb/>
<pb n="KR4f0001_WYG_063-9b"/>
朕惟國家敷治簡賢道先保障人臣奉公奏最節重清<lb/>
勤苟四知之克嚴歴終身而弗替寵褒宜賁恩恤用昭<lb/>
尔于成龍志篤醇誠誼敦貞介甫膺民社聿著循聲既<lb/>
懋旬宣彌彰令績是用畀以節鉞綏乃邦畿尔克撫字<lb/>
維勤苞苴盡絶迨兩江遷鎮一節㒺渝馭下則大革貪<lb/>
風勵已則寒同儒素雖古㢘吏曷以加兹迺倚任方殷<lb/>
遂溘焉淪逝軫懷良惻異數頻頒嗚呼蕭然官舍竟擔<lb/>
石之無存煥矣綸章庶泉臺之克慰苾芬在御尚其歆<lb/>
<pb n="KR4f0001_WYG_063-10a"/>
　承<lb/>
　　　諭祭江南江西總督于成龍第二道文<lb/>
　惟尔苦節克貞鞠躬匪懈真一介之弗取越數官而彌<lb/>
　堅奄忽云亡能無憫䀌嗚呼清風未逺長存表徳之思<lb/>
　寵䘏重頒丕著旌賢之典尔靈不昧其克欽承<lb/>
　<lb/>
　<lb/>
　<lb/>
<pb n="KR4f0001_WYG_063-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻二十九<lb/>
</p>
<p>
</p>
  </div>
</body>
</text>
</TEI>
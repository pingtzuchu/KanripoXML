<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_149-1a"/>
　欽定四庫全書<lb/>
聖祖仁皇帝御製文第二集巻二十九<lb/>
　　表<lb/>
　　　上<lb/>
　太皇太后萬夀表<hi>康熙二十五年二月初八日</hi>
　伏以<lb/>
　壼敎垂仁得一綏永寧之慶<lb/>
　母儀示範含元彰至順之符<lb/>
<pb n="KR4f0001_WYG_149-1b"/>
　徽音播於三朝𢎞開岳籙<lb/>
　聖澤敷於萬國備斂箕疇宫禁胥歡臣民咸喜恭惟<lb/>
　聖祖母昭聖慈夀恭簡安懿章慶敦惠温荘康和仁宣<lb/>
　太皇太后陛下道優貞吉徳協化光懿則承天文母啓<lb/>
　興王之業嘉禎誕<lb/>
　聖堯門𢎞裕後之模慈惠聿著含飴聲揚彤管恭儉嘗<lb/>
　先服練美備瑶闈徽稱冠今古之尊仁夀迓升恒之祉<lb/>
　兹值夾鍾應律正蓂開八葉之辰更逢奎宿迎陽恰桃<lb/>
<pb n="KR4f0001_WYG_149-2a"/>
結蟠枝之實指蓬萊而獻瑞環長樂以稱觴臣幼荷<lb/>
深恩長資明訓孝養難酬㒺極尊崇聊展承歡伏願景<lb/>
命彌新純禧益茂叶八千嵗以為春<lb/>
東朝永蒞錫億萬年而成算西母常來<hi>臣</hi>踴躍懽忭之<lb/>
至<lb/>
　奏書<lb/>
　　奏<lb/>
皇太后書<lb/>
<pb n="KR4f0001_WYG_149-2b"/>
謹奏<lb/>
聖母皇太后<hi>臣</hi>違<lb/>
慈顏日久所以未敢專使請<lb/>
安者軍中來往人頻則語言淆雜於事機無益且臣意<lb/>
若仰荷<lb/>
天佑迅成大功将同㨗音竝奏以此藴結於懷恒於夢<lb/>
寐之中屢候<lb/>
聖母興居不勝瞻仰兹故再拜恭請<lb/>
<pb n="KR4f0001_WYG_149-3a"/>
萬安伏祈<lb/>
聖母手諭示知之此間水泉清而地氣寒臣體中甚佳<lb/>
諸皇子諸王皆各安善大小諸臣以至軍士俱好臣所<lb/>
統兵無有滯誤咸整肅以至糧車亦接續而來但以待<lb/>
伯費揚古之兵遂多需時日耳噶爾丹所在距我師甚<lb/>
近彼聞<hi>臣</hi>親帥兵來必爾竄逃今但<hi>臣</hi>一路進兵則恐<lb/>
其途徑既多彼将從他處奔突總之此行<lb/>
天心眷顧似有可憑伏望<lb/>
<pb n="KR4f0001_WYG_149-3b"/>
聖慈寛舒以待之五月初旬若得事竣我軍之馬得草<lb/>
已壯及六月初十日可以還京為此特具奏章自瀚海<lb/>
内察罕布喇克地方馳<lb/>
聞康熙三十五年四月二十七日<lb/>
　　奏<lb/>
皇太后書<lb/>
謹奏<lb/>
聞行軍班師始末仰請<lb/>
<pb n="KR4f0001_WYG_149-4a"/>
慈安事<hi>臣</hi>自出京畿軍行在道日惟訓習軍士愛惜戰<lb/>
馬周防哨瞭申明賞罰計程行四十日可抵其處因待<lb/>
伯費揚古期㑹之兵沿途駐師殆及一月以此遂致遲<lb/>
緩至於<lb/>
上天仁愛事事黙垂眷佑水泉乏絶之地倏爾清流沸<lb/>
湧克魯倫地旱甚噶爾丹馬畜痩斃自正月以至於今<lb/>
求雨不雨草枯如冬我兵甫至而雨草遂茂生且來降<lb/>
之厄魯特問我軍云此地三日前青草曽無一莖今何<lb/>
<pb n="KR4f0001_WYG_149-4b"/>
以忽焉而生汝師中誠有善於求雨者乎又見我師於<lb/>
河中捕魚彼云汝師捕之輒爾多獲我等捕之一無所<lb/>
得於此見我等口禄絶矣我軍追逐厄魯特凡五日見<lb/>
其所遺佛經帳房所自殺婦人稚子及疾病之人釜鬵<lb/>
釀具網罟甲胄鞍轡衣服食用木器竝在釜之羮在革<lb/>
之酪盡其所有貧窮度日之物率皆委棄其垂首䑕竄<lb/>
之狀殊不堪觀矣比問蒙古及喀爾喀等曰如此捐棄<lb/>
逃竄汝等視之以為何如皆云此不但棄其重器物雖<lb/>
<pb n="KR4f0001_WYG_149-5a"/>
輕物亦棄之度日之資咸盡矣惟倉皇求生竝其所屬<lb/>
之人皆不暇顧又喀爾喀之言曰此即我等當日情形<lb/>
我等叨䝉聖主恩養得以有生否則盡委溝壑矣今噶<lb/>
爾丹誰復豢養必窮困盡絶而已其言如此以臣觀之<lb/>
果然噶爾丹雖經逃遁料其斷不能復來因灼見其情<lb/>
形蹤跡如此遂酌遣将士窮追往迎伯費揚古之軍蓋<lb/>
此行也臣統大兵深入賊望風遁逃全師凱旋者誠大<lb/>
慶也誠大幸也且蒙古之性情地方之水草兵法之宜<lb/>
<pb n="KR4f0001_WYG_149-5b"/>
守宜戰宜招徠宜遣使宜㷊燎及斷其道路防禦堵截<lb/>
難易機宜目所洞悉身所經歴咸已知之自兹以後亦<lb/>
甚易易矣<hi>臣</hi>於六月初十内可至京師<hi>臣</hi>此行乃國家<lb/>
福祉<lb/>
上天眷佑為此不勝欣喜惓切具<lb/>
奏以<lb/>
聞康熙三十五年五月十三日<lb/>
　　奏<lb/>
<pb n="KR4f0001_WYG_149-6a"/>
皇太后書<lb/>
謹奏為報<lb/>
聞大軍所指一切機宜咸奏膚功<lb/>
上天協應至於已極仰請<lb/>
萬安事<hi>臣</hi>君臨萬邦撫御天下於兹三十餘年數經擾<lb/>
亂俱已削平惟此厄魯特噶爾丹自烏瀾布通遁逃以<lb/>
來悖棄誓言希圖報復摇動外藩桀驁已甚凡此皆<hi>臣</hi>
所灼知此賊一日不滅我國家一日不寧是以前後周<lb/>
<pb n="KR4f0001_WYG_149-6b"/>
悉思維不憚一身勞苦大漠沙磧多方跋涉自古迄今<lb/>
軍旅未行之路冒遠徂征出其不意以此强㓂肝膽為<lb/>
之破裂不戰而逃<hi>臣</hi>窮追五日見其沿途将所用器物<lb/>
盡皆委棄已經逺去更欲前追以今年克魯倫地方草<lb/>
未發生頃始萌茁軍糧漸至短少再四籌度徒勞師衆<lb/>
故度量敵人蹤跡遣兵進追於所遣兵補給二十日口<lb/>
糧班師而還業經馳奏以<lb/>
聞荷蒙<lb/>
<pb n="KR4f0001_WYG_149-7a"/>
上天垂眷俯協人心伯費揚古之兵適至戰於特勒爾<lb/>
卽地方剿殺噶爾丹賊衆子女駝馬牛羊盡皆俘獲厄<lb/>
魯特今已殄滅矣<hi>臣</hi>不獲定省<lb/>
慈安奉侍左右者凡八十日盡剿賊衆奏凱而旋於六<lb/>
月初十内可以抵京此皆<lb/>
上天黙佑凡在師中人等㒺不踴躍歡忭<hi>臣</hi>之福慶駢<lb/>
集所向有成<hi>臣</hi>誠不自知也不勝懇切屏營謹<lb/>
奏以<lb/>
<pb n="KR4f0001_WYG_149-7b"/>
聞康熙三十五年五月十八日<lb/>
　　奏<lb/>
皇太后書<lb/>
謹奏為報<lb/>
聞<hi>臣</hi>進邉口日期㳟請<lb/>
聖安事臣違<lb/>
聖母定省日久惓切之忱靡間時刻遠塞徂征荷<lb/>
天篤祐誕奏成功凱旋已於初五日進邉口於沿途見<lb/>
<pb n="KR4f0001_WYG_149-8a"/>
蒙古生計阿巴哈蘇尼特等旗駱駝皆健馬匹較少牛<lb/>
羊饒裕察哈爾八旗御牧地方較前頗覺殷富我上都<lb/>
馬羣因途次經過臣咸視之甚充盛孳息今年塞草蕃<lb/>
廡四種牲畜咸皆肥碩家家皆有湩酒乳酪充牣其中<lb/>
隨臣從軍中來者彼皆挽持其轡勸飲勸食且途中進<lb/>
獻駝馬牛羊不可勝用從軍之馬皆壯故大半遣留於<lb/>
口外馬羣每日來迎於道旁者男婦幼稚約略一二千<lb/>
人<hi>臣</hi>旋鑣甚速其追隨不及者且将隨至京師途間趨<lb/>
<pb n="KR4f0001_WYG_149-8b"/>
迎拜舞者無算甚覺烜赫有光口内禾苗暢茂為此謹<lb/>
具<lb/>
奏<lb/>
聞康熙三十五年六月初五日<lb/>
　　奏<lb/>
皇太后書<lb/>
謹奏為遥祝<lb/>
慈夀事<hi>臣</hi>自離紫闥數隔晨昏瞻企<lb/>
<pb n="KR4f0001_WYG_149-9a"/>
彤闈日依<lb/>
左右頃當小春應律<lb/>
令誕欣逢<hi>臣</hi>身歴關山未獲捧觴介夀神馳<lb/>
禁籞聊思作頌呼嵩謹遥拜行禮所有年例進祝儀品<lb/>
交皇太子<hi>允礽</hi>呈上仰希<lb/>
俯鑒兹偶得野物附使申獻一味㫖甘用達微誠於鴈<lb/>
塞<lb/>
千秋有慶正昭景福於鸞階伏願<lb/>
<pb n="KR4f0001_WYG_149-9b"/>
聖母夀厯靡涯與嵗華之竝永嘉禧茂集比山岳以増<lb/>
崇<hi>臣</hi>不勝懽忭翹切之至康熙三十五年九月二十八<lb/>
日<lb/>
　　奏<lb/>
皇太后書<lb/>
謹奏為謝<lb/>
恩事十月二十七日頒示<lb/>
慈㫖賫到裘服外衣不勝歡欣但此間河尚未凍帳房<lb/>
<pb n="KR4f0001_WYG_149-10a"/>
中不湏置火天無風雲時而暖燠間或一日思就清涼<lb/>
之處與<lb/>
皇太后違離遥逺意者念如前此之征行過為縈慮也<lb/>
兹時此衣且不服俟再加嚴寒即歡忭而服之二十八<lb/>
日至黄河此即鄂爾多斯部落之境雉兔充盈徧於原<lb/>
野鄂爾多斯之衆預為儲備而迎謁者甚為恭肅至彼<lb/>
當再奏鄂爾多斯去歸化城約百餘里以䋲度之未竟<lb/>
其事在此行圍遣懷<lb/>
<pb n="KR4f0001_WYG_149-10b"/>
皇太后可寛思念之心也康熙三十五年十月二十七<lb/>
日<lb/>
　　奏<lb/>
皇太后書<lb/>
謹奏為奏<lb/>
聞噶爾丹必來降順確實情形事自今夏以來<hi>臣</hi>脗知<lb/>
噶爾丹必窮困投降故乗兹時㑹躬出邉外欲收服噶<lb/>
爾丹所屬之人翦其羽翼窮其所往而招降之再為區<lb/>
<pb n="KR4f0001_WYG_149-11a"/>
處以此而來自出塞垣即遣師於哈宻布隆吉爾地方<lb/>
堵截又於喀倫一帶各處堵截俘獲中有願回者皆重<lb/>
加賞賚屢次遣往招降一切行事皆與意相孚合自啟<lb/>
行以至歸化城來投降人口三百有餘阿南達等所俘<lb/>
獲之人并計五百有餘噶爾丹力窮計盡稱欲投降遣<lb/>
其格壘沽英杜拉爾寨桑至此人先曽計議來投沙克<lb/>
肫土謝圖諾爾布等亦知之是以外則仍佯為使臣而<lb/>
私宻問之則皆以實情告與來降之人無異言自土謝<lb/>
<pb n="KR4f0001_WYG_149-11b"/>
圖諾爾布來後噶爾丹自知破壞已極集丹即拉衆寨<lb/>
桑同議衆人言今目前窮蹙已至知必破壞我等為首<lb/>
之寨桑等屢往投順所屬之人逃亡者無日不有今若<lb/>
不往投聖主其将何往若有可往之地及能養贍我等<lb/>
之人指示一處則我等隨之而往若無則我等不能相<lb/>
從居住矣噶爾丹更無計䇿不得已遣我來來時噶爾<lb/>
丹丹即拉呼我近前避人而靣告之曰我向來所行乖<lb/>
戾以致如此汝至看彼處大臣情狀若有留我之意我<lb/>
<pb n="KR4f0001_WYG_149-12a"/>
即投奔等語我因請問屢次為使臣前往對答言詞當<lb/>
稍剛直乎抑謙遜乎噶爾丹丹即拉云我等今無所往<lb/>
惟乞活命言詞稍有違拂可乎諭㫖如何即當遵㫖不<lb/>
可有違拂之言既出丹即拉私向我言汝之此行我等<lb/>
所餘厄魯特數人生死之命皆係於汝當黽勉敬慎又<lb/>
阿巴寨桑車凌奔寨桑執我之手而告之曰汝速往速<lb/>
回我等候汝消息即往投聖主汝妻子我等照看之問<lb/>
彼處何所食答云薩克薩圖胡魯克地方野獸多我等<lb/>
<pb n="KR4f0001_WYG_149-12b"/>
無多人得野獸則食野獸不得野獸則殺馬以食今鳥<lb/>
鎗藥盡設弩機以捕之地甚寒冷凍死者往往恒有我<lb/>
來時九月十二日今且凍死者益多矣我等厄魯特應<lb/>
受罪孽故遲死以至今日因嗟歎淚下又噶爾丹向衆<lb/>
言曰天下之人各不相同仁聖太平皇帝洵為竒異其<lb/>
愛養人民敵國皆被其澤故我國之人盡皆歸往矣因<lb/>
歎息不已以此觀之投降真實<hi>臣</hi>荷<lb/>
天心眷佑意謂此事可以觀厥成矣為此恭聞之<lb/>
<pb n="KR4f0001_WYG_149-13a"/>
皇太后亦同喜悅并請<lb/>
萬安特<lb/>
奏康熙三十五年十一月二十六日<lb/>
　　奏<lb/>
皇太后書<lb/>
謹奏為恭謝<lb/>
慈恩仰請<lb/>
萬安事夲月十六日駐營鄂爾多斯之境同噶拉克水<lb/>
<pb n="KR4f0001_WYG_149-13b"/>
泊<lb/>
皇太后慈㫖以<hi>臣</hi>生日賜金銀茶壺二執賫到<hi>臣</hi>懽忭<lb/>
拜受仰惟<lb/>
母后於二千里之外常為思念寄以如許之物<hi>臣</hi>非不<lb/>
知縈懷之切也去年自春中之月至夏之中自秋杪之<lb/>
月至冬之末今復春将盡矣遠在原野不克侍<lb/>
左右而問安者亦祗為此一噶爾丹耳今賊子就擒其<lb/>
下離散乗此之時不可不盡去其根株此蓋斷不容已<lb/>
<pb n="KR4f0001_WYG_149-14a"/>
　之勢<hi>臣</hi>至寧夏相機㑹而行為此謹具謝<lb/>
　恩以奏康熙三十六年三月十六日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_149-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻二十九<lb/>
</p>
<p>
</p>
  </div>
</body>
</text>
</TEI>
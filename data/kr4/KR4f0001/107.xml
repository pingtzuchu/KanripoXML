<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_107-1a"/>
　欽定四庫全書<lb/>
聖祖仁皇帝御製文第二集卷八<lb/>
　　勅諭<lb/>
　　　諭大學士伊桑阿阿蘭泰學士凱音布拜里朱都<lb/>
　　　　納邁圖西安博濟郭世隆王國昌<lb/>
　理藩院事務所關最要官員缺出應用之人甚少䝉古<lb/>
　旗阿達哈哈番拜他喇布勒哈番拖沙喇哈番及侍衞<lb/>
　令各旗都統引見奏聞此中有通習文字者選用康熙<lb/>
<pb n="KR4f0001_WYG_107-1b"/>
　二十八年九月十一日<lb/>
　　　諭大學士伊桑阿阿蘭泰學士凱音布拜里朱都<lb/>
　　　　納邁圖西安博濟郭世隆王國昌<lb/>
　今嵗旱禾稼未登草豆價值勢必翔貴滿兵馬匹飼養<lb/>
　為艱可察八旗貧窘護軍甲士特給以養馬錢糧至來<lb/>
　嵗之秋卿等㑹同滿九卿具議以聞康熙二十八年九<lb/>
　月十一日<lb/>
　　　諭大學士伊桑阿阿蘭泰學士凱音布朱都納邁<lb/>
<pb n="KR4f0001_WYG_107-2a"/>
　　　圖西安博濟郭世隆王國昌<lb/>
來歸之喀爾喀人衆饑窮至於已極自相攘奪强凌其<lb/>
弱若不速設總理職任遣賢能䝉古王台吉等申明法<lb/>
紀訓化禁禦集其離散之衆必將仳離困窮益至於極<lb/>
今冬来春何以為生其下議政王貝勒大臣會同詳議<lb/>
以聞康熙二十八年九月十一日<lb/>
　　諭大學士伊桑阿阿蘭泰學士凱音布朱都納邁<lb/>
　　　圖西安博濟郭世隆王國昌<lb/>
<pb n="KR4f0001_WYG_107-2b"/>
佐領伊庫等所送黒龍江官莊壯丁若至其地已過耕<lb/>
種之時則無所得食矣可遣戸部司官一人往察之果<lb/>
逾耕種之期無食者量與之粟以養贍之其下戸部康<lb/>
熙二十八年九月十八日<lb/>
　　諭大學士伊桑阿阿蘭泰學士凱音布朱都納邁<lb/>
　　　圖西安博濟郭世隆王國昌<lb/>
直隷所屬被災地方其一嵗錢糧為數若干湖廣之湖<lb/>
北所屬被災地方其一嵗錢糧為數若干速察之今日<lb/>
<pb n="KR4f0001_WYG_107-3a"/>
即以聞康熙二十八年九月十八日<lb/>
　　諭户部<lb/>
朕勤求治理篤念民依欲使婦子幹寧用是頻蠲租賦<lb/>
至於時值荒歉倍切焦思賑贍之恩尤宜亟沛今嵗畿<lb/>
輔亢暘為虐播種愆期年榖不登小民艱食旱灾情形<lb/>
朕所親見夙夜殷勞軫念已久顧此煢煢之民餬口尚<lb/>
不能給若更責以輸賦必致流移失業直𨽻被災州縣<lb/>
衞所所有本年地丁各項錢糧除已徴在官外其餘未<lb/>
<pb n="KR4f0001_WYG_107-3b"/>
經徴收及康熙二十九年上半年錢糧盡行蠲免尔部<lb/>
速行該撫通行曉諭務使均沾實恵以副朕拯恤窮黎<lb/>
至意如民人仍致流散或不肖官役朦混侵蝕及仍行<lb/>
私征者將該撫一并嚴加處分尔部即遵諭行特諭康<lb/>
熙二十八年九月十八日<lb/>
　　諭大學士伊桑阿阿蘭泰學士凱音布朱都納邁<lb/>
　　　圖西安博濟郭世隆王國昌<lb/>
佐領所隷事務洞知詳察乃佐領等官専責此後凡令<lb/>
<pb n="KR4f0001_WYG_107-4a"/>
稽察之事佐領官所稽察若不明晰惽昧無能者戸部<lb/>
㕘奏今所察貧窘人戸之事儻朦混不明亦令戸部㕘<lb/>
奏康熙二十八年九月二十二日<lb/>
　　諭户部<lb/>
今嵗畿内亢暘田畝鮮穫朕所深悉被災人民已加恩<lb/>
蠲賑八旗田莊俱在畿輔近地同屬災傷滿洲䝉古漢<lb/>
軍甲兵皆須養馬原資禾稼以供飼秣今榖既不登芻<lb/>
豆必致湧貴雖給有月餉銀米可以贍育家口貧乏兵<lb/>
<pb n="KR4f0001_WYG_107-4b"/>
丁經營草料恐滋困累朕殊用軫念著詳察實係窮兵<lb/>
無力養馬者開列名數送部自本年十月起至来年秋<lb/>
成時止其馬匹所需錢糧應加給賜以昭朕一體愛恤<lb/>
兵民之意作何恩給尔部確議具奏特諭康熙二十八<lb/>
年九月二十八日<lb/>
　　諭政治典訓館總裁伊桑阿等<lb/>
朕御極三十年來惟兢兢秖畏常存始勤終怠之虞孜<lb/>
孜不荒每思滿損謙益之戒今閲此書増愧於懐況比<lb/>
<pb n="KR4f0001_WYG_107-5a"/>
年不登民生未遂地震星變往往頻仍正當君臣上下<lb/>
協心同慮撫綏萬邦夙夜黽勉尚且不暇豈容自矜自<lb/>
伐以重已過違道取譽以務虛名欲將此書停止編摩<lb/>
卿等其議之康熙二十八年九月二十九日<lb/>
　　諭大學士伊桑阿王熙梁清標徐元文學士凱音<lb/>
　　　布朱都納邁圖西安博濟郭世隆王國昌彭孫<lb/>
　　　遹顧汧<lb/>
今嵗京師附近地方遇旱榖用勿登小民資生無計雖<lb/>
<pb n="KR4f0001_WYG_107-5b"/>
錢糧既已蠲免加恩賑賚給以帑金而求糴米粟亦覺<lb/>
維艱依然無食困於生計朕念之每為憫然也頃朕躬<lb/>
詣<lb/>
山陵所過之地諮問民間疾苦閲視被災情形不僅艱<lb/>
難於米粟而已也雖燔爇之薪藁亦無之饑寒交迫曷<lb/>
以為生若不及時善加賑恤必致流移失所朕日夜焦<lb/>
勞不安於懐今兹適遇饑饉公家莊田及諸王以下大<lb/>
臣庶官殷實人等莊田積聚糧榖可酌量助給又直𨽻<lb/>
<pb n="KR4f0001_WYG_107-6a"/>
鄉紳富民有積榖者並令助給散賑其散給帑金務令<lb/>
實給小民以為薪槱之用如此似於饑民方有裨益汝<lb/>
等與九卿詹事科道官會同詳議以聞康熙二十八年<lb/>
十一月初六日<lb/>
　　諭戸部<lb/>
朕念小民衣食惟田畝是賴必年榖順成斯生計無乏<lb/>
若遭罹荒歉饘粥尚且艱難正賦安能輸辦今年湖北<lb/>
亢旱為災已遣官會同該督察勘今據將武昌等府所<lb/>
<pb n="KR4f0001_WYG_107-6b"/>
屬二十九州縣八衞所災傷分數勘明具奏朕心深用<lb/>
軫念儻不亟加蠲恤恐致流移失所武昌等四府今年<lb/>
錢糧前已全蠲其被災二十州縣四衞所康熙二十九<lb/>
年上半年地丁錢糧著與蠲免荆州安陸二府所屬被<lb/>
災九州縣四衞所本年地丁錢糧除已徴在官外其未<lb/>
經徴收及二十九年上半年錢糧亦盡行蠲免尔部速<lb/>
行該督撫通行曉諭務使均沾實恵以副朕拯濟窮黎<lb/>
至意如民人或致流散不肖官役朦混侵蝕及仍行私<lb/>
<pb n="KR4f0001_WYG_107-7a"/>
征者將該督撫一并嚴加處分尔部即遵諭行特諭康<lb/>
熙二十八年十一月十八日<lb/>
　　諭戸部<lb/>
朕撫育蒸黎務期休養閭閻疾苦時軫朕懐今覽總督<lb/>
范承勲奏雲南屯地錢糧自康熙二十一年至二十七<lb/>
年每嵗拖欠懇請分年帶征朕念雲南百姓前曾供億<lb/>
王師繼又遷移叛屬家口運送勞悴本年正賦輸將尚<lb/>
屬艱難復令帶徴逋租必致益滋困累著將歴年所欠<lb/>
<pb n="KR4f0001_WYG_107-7b"/>
屯賦銀七萬一千二百餘兩米麥等項十萬七百餘石<lb/>
盡行蠲免以示朕軫念民生至意其令該督撫通行曉<lb/>
諭務使得沾實恵如有不肖官員仍私自徴比者該督<lb/>
撫指名題㕘從重治罪尔部即遵諭行特諭康熙二十<lb/>
八年十二月初三日<lb/>
　　諭内閣九卿詹事科道<lb/>
今嵗京畿遇旱小民餬口維艱數經蠲免錢糧頃雖散<lb/>
給賑濟而雨雪尚未及時朕心正爾未安兹雖值新正<lb/>
<pb n="KR4f0001_WYG_107-8a"/>
上元令節朕軫念小民生計彌切憂勤汝等亦宜體朕<lb/>
軫䘏民生至意共加惕勵時厪乃心今當封印之時慎<lb/>
勿各圖逸樂每日皆齊集午門前於救災恤民之道詳<lb/>
悉計議康熙二十八年十二月十八日<lb/>
　　諭内閣<lb/>
朕意於祭祈穀壇文欲更製焉祈榖壇或有一代祀之<lb/>
亦有不祀之者輔臣時輟其祀矣朕以為民祈榖之故<lb/>
肇舉祀事每嵗祭文皆因舊詞比年榖未大登民艱於<lb/>
<pb n="KR4f0001_WYG_107-8b"/>
食夫特為民生致祭祈榖宜悉陳其情愫更製新詞此<lb/>
事内閣九卿詹事掌印不掌印科道官㑹同詳議來日<lb/>
早奏聞康熙二十八年十二月二十二日<lb/>
　　諭皇太子<hi>殿時代祭暫安奉</hi>
前者朕因炙艾忌風未得親詣中心鬱悶五内不安念<lb/>
汝年已長成漸曉事務況好書自得孝友性成朕甚嘉<lb/>
悦所以遣汝恭代大禮今暫逺離足為深念特使内侍<lb/>
馳賜南方新到春橘冬筍脯脩令汝嘗時物耳特諭康<lb/>
<pb n="KR4f0001_WYG_107-9a"/>
熙二十八年十二月二十三日<lb/>
　　諭戸部<lb/>
朕撫育黎元早夜孜孜惟厚生是亟重念積貯民之大<lb/>
命曾屢頒諭㫖令各地方大吏督率有司於豐稔之年<lb/>
曉諭編氓務令多積米糧俾俯仰有資凶荒可備乃比<lb/>
年以來未見實心奉行閭閻盖蔵不能充裕常平積榖<lb/>
視等具文即如畿輔近地偶罹旱荒民間蓄積鮮少致<lb/>
為補苴之術嗣後直省總督巡撫及司道府州縣官員<lb/>
<pb n="KR4f0001_WYG_107-9b"/>
於積榖事宜切實舉行務令戸有餘糧倉庾充牣縱遇<lb/>
儉嵗艱食無虞以副朕愛養生民至意如有仍前玩愒<lb/>
苟圖塞責儻遇災歉漫無儲備者將該督撫及地方各<lb/>
官一併從重治罪尔部即遵諭通行特諭康熙二十九<lb/>
年正月初十日<lb/>
　　諭户部<lb/>
朕撫御區㝢夙夜孜孜惟期厚民之生使漸登殷阜重<lb/>
念食為民天必盖蔵素裕而後水旱無虞曾經特頒諭<lb/>
<pb n="KR4f0001_WYG_107-10a"/>
㫖著各地方大吏督率有司曉諭小民務令多積米糧<lb/>
庶俾俯仰有資凶荒可備已經通行其各省徧設常平<lb/>
及義倉社倉勸諭捐輸米穀亦有㫖允行後復有㫖常<lb/>
平等倉積榖闗係最為緊要現今某省實心奉行某省<lb/>
奉行不力著再行各該督撫確察具奏朕於積貯一事<lb/>
申飭不啻再三藉令所在官司能具體朕心實有儲蓄<lb/>
何至如直𨽻地方偶罹旱災輒為補苴之術嗣後直省<lb/>
總督巡撫及司道府州縣官員務宜恪遵屢次諭㫖切<lb/>
<pb n="KR4f0001_WYG_107-10b"/>
實舉行俾家有餘糧倉庾充牣以副朕愛養生民至意<lb/>
如有仍前玩愒苟圖塞責漫無積貯者將該管官員及<lb/>
總督巡撫一併從重治罪尔部即遵諭通行特諭康熙<lb/>
二十九年正月十一日<lb/>
　　諭戸部<lb/>
朕惟阜民之道端在重農必東作功勤然後西成有賴<lb/>
畿輔地方去嵗遭罹荒歉已經蠲免錢糧特發帑金兼<lb/>
支倉粟賑濟雖小民餬口有資其子粒牛具恐多匱乏<lb/>
<pb n="KR4f0001_WYG_107-11a"/>
今時届首春田功肇始若弗經營措給將誤俶載之期<lb/>
播種不齊倉箱何望直𨽻被災州縣衞所窮民有不能<lb/>
自備牛種等項者該撫督率有司勸諭捐輸及時分行<lb/>
助給務令田疇遍得耕易毋致稍有荒蕪八旗官兵皆<lb/>
倚屯莊收穫用以資生若有被災貧乏耕作無力者該<lb/>
都統等通行各該佐領酌量佽助牛種所有莊田勿致<lb/>
播種後時以副朕敦本勸農愛養兵民至意尔部即遵<lb/>
諭行特諭康熙二十九年正月十二日<lb/>
<pb n="KR4f0001_WYG_107-11b"/>
　　諭大學士伊桑阿阿蘭泰學士朱都納西安博濟<lb/>
　　　席喇王國昌<lb/>
比年以來部院滿洲司官各處奉差理事頗著勤勞自<lb/>
郎中以下有職掌官以上可加察核以頒恩賚是察核<lb/>
也分一二三等以為序次其不入等次者各部院堂官<lb/>
繕寫摺子啓奏此内有曾經别部題㕘而復用者無庸<lb/>
序入因公罣誤而復用者仍序之康熙二十九年正月<lb/>
十三日<lb/>
<pb n="KR4f0001_WYG_107-12a"/>
　　諭内閣<lb/>
外省駐防將軍副都統母令購買民人誠有此禁未嘗<lb/>
禁軍弁買人也祖明雖係副都統祖植檜家奴然現為<lb/>
駐防外省之披甲今將駐防外省之家奴而披甲者不<lb/>
准購買則征行無跟役之人矣將軍㕘疏不符可發回<lb/>
之康熙二十九年二月初三日<lb/>
　　諭内閣九卿詹事科道<lb/>
昨嵗畿輔荒歉朕慮民食維艱或至流離道路既蠲除<lb/>
<pb n="KR4f0001_WYG_107-12b"/>
其田租矣復特發帑金三十萬兩并動支常平倉粟令<lb/>
該撫徧行賑貸盖期災黎得所毋使離散也今聞通衢<lb/>
相近之民雖已獲霑恩澤而僻壤窮簷究不能以自存<lb/>
致於越鄉去土者甚衆夫小民流移若此則司牧大吏<lb/>
所賑救者安在耶前所發三十萬帑金未審如何散給<lb/>
所在人民有無轉徙應遣部院大臣往加詳察至於四<lb/>
方流民率多就食京師今年五城粥厰雖經倍給銀米<lb/>
寛為其期但恐饑氓漸集無以遍贍㒺克均霑慈恵宜<lb/>
<pb n="KR4f0001_WYG_107-13a"/>
增設粥厰擇各部滿漢賢能司官俾親賑焉尔等其會<lb/>
議以聞康熙二十九年二月初三日<lb/>
　　諭内閣<lb/>
部院衙門事件恐以朕在外調攝致章疏稀簡可仍照<lb/>
常具奏朕總理自有暇也可通諭各部院知之康熙二<lb/>
十九年二月十八日<lb/>
　　諭大學士伊桑阿阿蘭泰學士朱都納西安博濟<lb/>
　　　席喇布顔圖王國昌<lb/>
<pb n="KR4f0001_WYG_107-13b"/>
刼盜被鄰居之人及衆人擒獲或為被盜之家人擒獲<lb/>
皆應賞勵盜若抗拒捕者被創應依行間受傷例賞之<lb/>
其下該部議奏康熙二十九年三月初七日<lb/>
　　諭大學士伊桑阿阿蘭泰學士朱都納邁圖西安<lb/>
　　　博濟布顔圖郭世隆王國昌<lb/>
所諭策汪拉布灘詔書及賞賚之物令理藩院選擇賢<lb/>
能司官一員送去交與達瑚著達瑚送往策汪拉布灘<lb/>
處自京師所遣官與彼地主事奔璽皆留住邉闗達瑚<lb/>
<pb n="KR4f0001_WYG_107-14a"/>
　事竣言旋著馳驛來京此遣去官及達瑚同事之主事<lb/>
　奔璽仍留邉外偵取消息不時奏報達瑚既迅速啓行<lb/>
　所騎牲口及食物等項地方官毋得稽悞贍給充足令<lb/>
　其前往可交理藩院兵部康熙二十九年四月初四日<lb/>
　　　諭内閣<lb/>
　此時亢旱米價翔貴八旗官兵秋季應支米石可預給<lb/>
　其半康熙二十九年四月十六日<lb/>
　　　諭内閣<lb/>
<pb n="KR4f0001_WYG_107-14b"/>
　天時旱乾囹圄重罪已令清理今所在祈禱望雨甚殷<lb/>
　除死犯以外凡拘禁枷號鞭責等罪咸從寛釋之康熙<lb/>
　二十九年四月十六日<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集卷八<lb/>
</p>
<p>
</p>
  </div>
</body>
</text>
</TEI>
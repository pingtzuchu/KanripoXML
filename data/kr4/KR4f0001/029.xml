<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_029-1a"/>
　欽定四庫全書<lb/>
聖祖仁皇帝御製文集巻十二<lb/>
　　勅諭<lb/>
　　　諭大學士勒徳洪明珠李霨學士格爾古徳阿蘭<lb/>
　　　泰石柱王守才張玉書<lb/>
　賞罰乃國家之大柄忠逆實臣節之大防從古帝王敷<lb/>
　治戡亂未有忠不賞而逆不罰者但其中情有輕重故<lb/>
　法有寛嚴必功罪分明予奪精確始稱允恊前總兵官<lb/>
<pb n="KR4f0001_WYG_029-1b"/>
　王永清身膺重任甘心從賊及大兵抵滇圍困省城為<lb/>
　日甚乆猶不歸順乃與夏國相隨在奔竄迨計無復之<lb/>
　始來投誠故拏禁其子封其家産今文武官員見在雲<lb/>
　南仍不投順者可察出如王永清之例一併封拏其應<lb/>
　作何結案曽經議政王等議俟雲南省城克復之後再<lb/>
　議今議此案時應将從賊受職歸順後未經定議官員<lb/>
　品秩稍大者通行察出具奏其從賊官員前已歸順曽<lb/>
　經奉㫖從寛免罪者不必槩行察議此内有原為大吏<lb/>
<pb n="KR4f0001_WYG_029-2a"/>
靦顔從逆又受偽職者名節棄㓕大玷人臣之誼若輩<lb/>
不合仍令居官應俱革任著議奏儻其間有効力真確<lb/>
功績甚著之人應酌量留任仍於各名下明白開注勞<lb/>
績見在候缺者俱停其録用至明嵗以後文武各官舉<lb/>
行大計軍政凡屬從賊受職歸順者俟督撫提鎮開造<lb/>
計冊到日吏兵二部應行察明罷黜著議政王貝勒大<lb/>
臣㑹議具奏康熙二十年十二月初九日<lb/>
　　諭大學士勒徳洪明珠李霨馮溥尚書伊桑阿郭<lb/>
<pb n="KR4f0001_WYG_029-2b"/>
　　四海左都御史徐元文侍郎李天馥杜臻學士噶<lb/>
　　爾圖格爾古徳阿蘭泰石柱王守才李光地張玉<lb/>
　　書<lb/>
頃九卿等以逆首既除四方底定奏請上朕尊號朕自<lb/>
御極以來日夜孜孜以乂安民生為念乃逆賊吳三桂<lb/>
一倡變亂遂至塗炭八年當吳三桂初叛時散布偽劄<lb/>
煽惑人心各省兵民相率背叛此皆徳澤素未孚洽吏<lb/>
治不能剔釐所致幸頼<lb/>
<pb n="KR4f0001_WYG_029-3a"/>
上天眷佑<lb/>
祖宗威靈滿洲兵士之力逆渠授首奸黨悉除地方平<lb/>
靖獨念數年之中水旱頻仍災異疊見師旅疲於征調<lb/>
被創者未起閭閻敝於轉運困苦者未甦且因軍興不<lb/>
給裁減官員俸禄及各項錢糧竝増加各項銀兩仍未<lb/>
復舊每一軫念甚歉於懐若大小臣工人人廉潔俾生<lb/>
民得所風俗淳厚教化振興天下共享太平之福雖不<lb/>
上朕尊號令名實多如一切政治不能修舉則上尊號<lb/>
<pb n="KR4f0001_WYG_029-3b"/>
何益朕斷不受此虚名也朕自幼讀書覽古人君行事<lb/>
始終一轍者甚少嘗以為戒惟恐幾務或曠鮮克有終<lb/>
以故宵衣旰食祁寒盛暑不敢少間偶有違和亦勉出<lb/>
聽斷或中夜有機宜奏報未嘗不披衣而起朕非不知<lb/>
燕息自怡蓋所愛不在一身總為天下生靈計政事務<lb/>
求當理官職務在得人期於家給人足百姓樂業而已<lb/>
今吏鮮潔清之效民無康阜之休君臣之間全無功績<lb/>
可紀儻復上朕尊號加尔等官秩則徒有負媿何尊榮<lb/>
<pb n="KR4f0001_WYG_029-4a"/>
之有至於<lb/>
太皇太后<lb/>
皇太后加上徽號詔赦天下理所宜然其上朕尊號之<lb/>
事斷不可行乃朕實意非粉飾之辭也自今以徃大小<lb/>
臣工宜各洗心滌慮砥節厲行休飬蒼黎培復元氣尔<lb/>
等可向九卿各官悉諭朕意不必再行陳請康熙二十<lb/>
年十二月十四日<lb/>
　　諭議政王大臣<lb/>
<pb n="KR4f0001_WYG_029-4b"/>
頃九卿等以逆首既除四方底定奏請上朕尊號朕思<lb/>
曩平南王尚可喜奏請回籍時折出票簽面議圖海言<lb/>
斷不可遷移朕以三藩俱握兵柄恐日乆滋蔓馴致不<lb/>
測故决意撤回下議政王大臣九卿等官㑹議時未有<lb/>
言不可撤者皆以遵㫖宜撤議奏朕意已定遂命遷移<lb/>
不圖吳三桂背恩反叛天下騷動偽檄一傳在在響應<lb/>
八年之間兵疲民困幸荷<lb/>
上天眷佑<lb/>
<pb n="KR4f0001_WYG_029-5a"/>
祖宗福庇逆賊遂爾蕩平儻復再延數年将若之何爾<lb/>
時惟有莫洛米思漢明珠蘇拜塞克徳等言應遷移其<lb/>
餘竝未明言遷移吳三桂必致反叛向議此事之人至<lb/>
今尚多試言當日曽有謂吳三桂必反者否及吳三桂<lb/>
叛後各處擾亂多有退而非毁謂此事皆因遷移所致<lb/>
此等情事朕俱洞悉若彼時朕諉過於人将議應撤三<lb/>
藩者悉置於法諸人豈不死於非命耶朕素性不諉過<lb/>
臣下即今部院事務如有錯誤朕亦自任未嘗歸咎於<lb/>
<pb n="KR4f0001_WYG_029-5b"/>
人朕自少時以三藩勢燄日滋不可不撤豈因吳三桂<lb/>
反叛遂諉過於人耶賴<lb/>
天地<lb/>
祖宗之靈剿滅逆賊方為此言儻逆賊不滅其過豈不<lb/>
盡歸朕身今雖賊亂削平地方寜静而民困未甦瘡痍<lb/>
未起君臣宜各修省恤兵飬民布宣敎化務以廉潔為<lb/>
本共致太平若遂以為功徳崇上尊稱濫邀恩賚是可<lb/>
恥也康熙二十年十二月十四日<lb/>
<pb n="KR4f0001_WYG_029-6a"/>
　　諭大學士杜立徳<lb/>
卿弼亮老臣久任機密端醇恪㳟勤慎素著兹海宇蕩<lb/>
平時當令序内殿賜宴廷臣念卿臥疾不克同此歡讌<lb/>
特遣中使慰問賜以醴饌卿其加餐珍攝以副朕惓惓<lb/>
至意特諭康熙二十一年正月十四日<lb/>
　　諭禮部<lb/>
比年以來逆賊吳三桂背恩反叛擾亂地方仰荷<lb/>
祖宗在天之靈黙垂庇佑克奏蕩平應躬詣<lb/>
<pb n="KR4f0001_WYG_029-6b"/>
山陵展祭以告成功前初聞㨗音即謁<lb/>
孝陵行禮兹奉<lb/>
太皇太后慈諭<lb/>
太祖<lb/>
太宗山陵亦應親徃祭告隨命議政王貝勒大臣等㑹<lb/>
議僉謂事闗大典允宜舉行今擬即謁<lb/>
太祖<lb/>
太宗山陵䖍申昭告用展孝思應行事宜及需用各項<lb/>
<pb n="KR4f0001_WYG_029-7a"/>
著各該衙門速行偹辦尔部即遵諭行特諭康熙二十<lb/>
一年正月十七日<lb/>
　　諭将軍安褚䕶<lb/>
詳覽尔奏所言雖是但今雲南蕩平告成功之大典不<lb/>
便延遲中止朕與廷臣公同酌議於二月十五日啓行<lb/>
已有定期此外别旨俱口諭賫奏官員矣康熙二十一<lb/>
年二月初二日<lb/>
　　諭烏喇将軍巴海等<lb/>
<pb n="KR4f0001_WYG_029-7b"/>
今以雲南等處底定躬詣盛京告祭<lb/>
三陵意欲於扈從人等餧飬馬匹之暇觀看烏喇地方<lb/>
将軍應從何處帶領兵丁候迎可與盛京将軍定議行<lb/>
之再産鱏鰉等魚之處尔即詢明烏喇西特庫㑹同将<lb/>
湏用諸物悉加偹辦完整為此特諭康熙二十一年二<lb/>
月十一日<lb/>
　　諭學士張英<lb/>
尔素性醇樸侍從有年朝夕講筵恪㳟盡職兹因尔父<lb/>
<pb n="KR4f0001_WYG_029-8a"/>
未葬具疏請假朕念人子至情忠孝皆出一理准假南<lb/>
還特賜白金五百兩表裏二十匹既旌尔之勤勞兼資<lb/>
墓田之用尔其欽悉朕惓惓至意特諭康熙二十一年<lb/>
二月十四日<lb/>
　　諭裕親王福全<lb/>
相别以來忽復兼旬棣萼之思時在寤寐初四日已抵<lb/>
盛京山川形勢風土民情深維<lb/>
祖宗開創之艱難令人逺想慨然春氣漸佳知意興甚<lb/>
<pb n="KR4f0001_WYG_029-8b"/>
適也特此佈問不宣康熙二十一年三月初五日<lb/>
　　諭蘇大敦柱<lb/>
兹上<lb/>
太皇太后奏啟為切陳㣲衷仰祈<lb/>
睿鑒事内云自山海關至盛京水土皆佳獸多魚鮮每<lb/>
當食頃輙念不能馳奉<lb/>
太皇太后甚歉於懐到盛京後身親網獲鰱魚<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>魚設<lb/>
法成叚浸以羊脂者一種鹽醃者一種星馳逓送心期<lb/>
<pb n="KR4f0001_WYG_029-9a"/>
兩件奉到之日儻得味仍鮮美庻可稍見㣲誠山中野<lb/>
燒自落榛實及山核桃朝鮮所進柿餅松子白果栗子<lb/>
附候<lb/>
安奏啓同徃等語所進之物可同奏啓一併送至<lb/>
慈寜宫其銀缾中所貯之魚到日鮮否明白奏知若<lb/>
太皇太后欲寄製成棗脯即實之缾中封固付來為此<lb/>
特諭康熙二十一年三月初八日<lb/>
　　諭户刑二部<lb/>
<pb n="KR4f0001_WYG_029-9b"/>
朕承<lb/>
祖宗丕緒撫御區宇日以子育元元為念自逆賊吳三<lb/>
桂倡亂滇南多方煽動軍興八載中外驛騷仰頼<lb/>
祖宗在天之靈黙垂眷佑殄滅兇渠民生乂安疆圉底<lb/>
定爰特行徧祀<lb/>
山陵之禮用告成功兹㳟詣<lb/>
福陵<lb/>
昭陵謁祭禮竣惟盛京為國家肇基重地朕躬親幸宜<lb/>
<pb n="KR4f0001_WYG_029-10a"/>
沛大澤以示殊恩山海闗以外及寜古塔等處地方官<lb/>
吏軍民人等除十惡等真正死罪不赦外其餘已結未<lb/>
結一切死罪俱著減等發落軍流徒杖等犯悉准赦免<lb/>
奉天錦州二府屬康熙二十一年地丁正項錢糧著通<lb/>
行蠲豁其官役墊補包賠等項應追銀兩察果家産盡<lb/>
絶亦并豁免用稱朕加惠根本優恤黎民至意特諭康<lb/>
熙二十一年三月初八日<lb/>
　　諭裕親王福全<lb/>
<pb n="KR4f0001_WYG_029-10b"/>
頃覽來奏具悉念朕之懐兹者告祭事畢廵行疆土兼<lb/>
講春蒐正當草淺獸肥弓燥手柔之時且地多豺虎麋<lb/>
鹿此樂惜不與王共之也近状想佳特此諮詢康熙二<lb/>
十一年三月十七日<lb/>
　　諭裕親王福全<lb/>
别來未幾麥氣迎秋荏苒流光良増思念每閱來疏足<lb/>
慰朕懐兹東廵典禮事事已畢經過之處無不喜見昇<lb/>
平二十日自盛京囬鑾㑹面可期佈問不宣康熙二十<lb/>
<pb n="KR4f0001_WYG_029-11a"/>
一年四月二十二日<lb/>
　　諭敦柱蘇大<lb/>
朕至渾河太子河遼河三河合流之處地名牛荘河水<lb/>
泛漲乗舟渡河扈從諸人以次待渡因暇舉網所得鰱<lb/>
魚五尾島子魚六尾鯉魚四尾<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>魚四尾鯿魚三十二<lb/>
尾鴨嘴魚六尾重脣魚二尾中魚三尾杆條魚一尾共<lb/>
六十三尾欲遣人賫往恐日久味變故著驛逓馳送尔<lb/>
二人将魚進<lb/>
<pb n="KR4f0001_WYG_029-11b"/>
太皇太后兼奏明此意有何<lb/>
慈諭併此魚到去新鮮與否於隨常奏啟内詳細奏來<lb/>
為此特諭康熙二十一年四月二十三日<lb/>
　　諭刑部<lb/>
頃以逆賊殲滅海宇蕩平朕躬詣盛京展謁<lb/>
永陵<lb/>
福陵<lb/>
昭陵以告成功因而廵行邊塞咨詢民間疾苦東至烏<lb/>
<pb n="KR4f0001_WYG_029-12a"/>
喇地方見其風氣嚴寒由内地發遣安挿人犯水土不<lb/>
習難以資生念此輩雖干憲典但既經免死原欲令其<lb/>
生全若仍投畀窮荒終歸踣斃殊非法外寛宥之初念<lb/>
朕心深為不忍以後免死減等人犯俱著發徃尚陽堡<lb/>
安插其應發尚陽堡人犯改發遼陽安插至於反叛案<lb/>
内應流人犯仍發烏喇地方令其當差不必與新披甲<lb/>
之人為奴以昭朕軫恤民隐哀矜保全之意尔部即遵<lb/>
諭行特諭康熙二十一年五月初九日<lb/>
<pb n="KR4f0001_WYG_029-12b"/>
　　諭户兵工三部<lb/>
從前盛京看守<lb/>
陵寝及山海關等城守章京員缺俱令其子弟頂補後<lb/>
停止此例悉由京師補授頃朕以昭告成功展謁<lb/>
永陵<lb/>
福陵<lb/>
昭陵因周視所歴地方見道里遼逺徃返艱難若章京<lb/>
員缺盡從京師補授則家口遷移重為貧窶者之累且<lb/>
<pb n="KR4f0001_WYG_029-13a"/>
　将前任章京房屋田地掣給新補之員以致前官孤孀<lb/>
　無倚不能回京如欲即留彼地則田廬既空資生何䇿<lb/>
　困苦日甚深用憫然嗣後盛京看守<lb/>
　陵寢及山海關等處城守章京員缺不必自京補授著<lb/>
　於伊等子弟内令該将軍選擇賢能者具題引見頂補<lb/>
　以免其徃返遷移之苦儻伊等子弟無人堪用别有補<lb/>
　授發徃之員可另撥田房給與其前任章京田房仍行<lb/>
　留給不必掣出令其孤孀得所尔三部㑹同詳議具奏<lb/>
<pb n="KR4f0001_WYG_029-13b"/>
　特諭康熙二十一年五月初十日<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_133-1a"/>
　欽定四庫全書<lb/>
聖祖仁皇帝御製文第二集卷二十一<lb/>
　　北征勅諭<lb/>
　　　諭皇太子<lb/>
　朕躬安好此行較前不同諸物豐盈天時頗佳每日愉<lb/>
　快以行聞塞外今年暄燠問馬習言沿路水草俱佳野<lb/>
　多兔山間有獸殆可遣懷每年進獻<lb/>
　皇太后禮物汝於初三日親身詣送朕亦續遣太監賫<lb/>
<pb n="KR4f0001_WYG_133-1b"/>
　進途中所有數種物也此書書畢適根敦代青貝勒書<lb/>
　至來人云聞皇上親統大兵剿滅噶爾丹我貝勒領兵<lb/>
　前赴惟期擒獲噶爾丹以立功勞有精兵千餘但馬略<lb/>
　少耳兹倂以尚書班第書發往康熙三十五年九月二<lb/>
　十六日<lb/>
　　　諭皇太子<lb/>
　撫遠大將軍領侍衞内大臣伯移咨理藩院為知會事<lb/>
　康熙三十五年九月二十日未時厄魯特之人阿玉西<lb/>
<pb n="KR4f0001_WYG_133-2a"/>
來投順云我自阿濟爾布都諾隨丹即拉回至翁金貯<lb/>
米地方於本月初六日早見翁金之兵起營我等在旁<lb/>
潛伏俟其絡繹前行丹即拉率衆衝突欲搶馬䭾行李<lb/>
其殿後大兵隨放礮銃拒戰在行李之前兵馬亦回顧<lb/>
夾攻我厄魯特敗遁而西次日天晩下營我遂逃奔前<lb/>
來等語其投順之阿玉西乘汝衙門筆帖式詹住回京<lb/>
之便將去此文并人於二十八日晩間到問阿玉西對<lb/>
云此番搶米非丹即拉本意衆人言翁金現在有米與<lb/>
<pb n="KR4f0001_WYG_133-2b"/>
其餓死不如取而食之於是前往行及一程遇我哨兵<lb/>
擒喀爾喀三人遂隱伏山坡待我兵迤邐前行從中衝<lb/>
截守米之兵不及甲胄鳴笳首尾夾攻礮擊四次隨即<lb/>
敗遁彼一路見有厄魯特死者十餘人別無所見又問<lb/>
我兵曽失利乎彼云丹即拉曽傳勿殺人止搶米之令<lb/>
今勿言殺人幷厄魯特之馬反損失多矣丹即拉脱身<lb/>
後甚是怨悔云惟思清水捕魚水雖已渾魚終不得將<lb/>
如之何氣忿至極其馬俱羸弱徒歩者衆在我之後接<lb/>
<pb n="KR4f0001_WYG_133-3a"/>
踵而來者尚多先示大略俟有報至再傳諭康熙三十<lb/>
五年九月二十九日<lb/>
　　諭皇太子<lb/>
朕此番出行頗為欣愉無所掛懷地方亦較獨石一帶<lb/>
為優聞口外更佳野兔繁衍而沿邊多獸因選新滿洲<lb/>
前往捕獵汝可諭令敬謹飼養馬匹其衆人之馬朕分<lb/>
撥已於大同飼養根敦代青貝勒進五月前所捕得黑<lb/>
狐一貂鼠一猞狸猻一寄汝銀䑕二百進<lb/>
<pb n="KR4f0001_WYG_133-3b"/>
皇太后為此特諭康熙三十五年十月初二日<lb/>
　　諭皇太子<lb/>
朕於二十九日度察罕拖羅會嶺駐蹕於喀喇巴爾哈<lb/>
孫之地是日閱鑲黄旗牛羣其數至一萬六千頭毛色<lb/>
甚佳三十日駐蹕於昂古里湖地是日閲右翼達卜孫<lb/>
腦爾之馬羣其數至一萬匹整齊肥壯不可言喻初一<lb/>
日駐蹕於俄羅特布拉克之地是日閲正黄旗牛羣其<lb/>
數一萬六千頭羊七萬隻䝉古王等以下喀爾喀厄魯<lb/>
<pb n="KR4f0001_WYG_133-4a"/>
特之人咸以為竒云自我祖宗以至於今但有牛一二<lb/>
千頭遂稱極富從來未聞有至萬頭者今見馬匹無論<lb/>
大小盡皆肥壯光澤羊隻甚肥曩時亦曽聞朝廷之牧<lb/>
畜蕃多或以為告者太過未之深信今目擊如此始知<lb/>
我皇上諸福駢集羣相驚異贊頌向來聞張家口外甚<lb/>
寒自今觀之頗覺和暖河亦未凍或一處始有薄冰草<lb/>
雖黄而草根尚有青色夜間帳幕中不必然火人服緜<lb/>
衣皮褂者甚多聞他年亦不如此較之哨鹿之地甚為<lb/>
<pb n="KR4f0001_WYG_133-4b"/>
温暖朕行䝉古地方多矣似此佳處未之見也此皆<lb/>
聖祖太宗皇帝幸歸化城時所指之地遺於子孫牧圉<lb/>
日増孳息日盛也宜哉圍獵時觀之兔雖不甚多亦不<lb/>
稀少地極平坦可以此奏<lb/>
皇太后知之阿爾薩闌衞寨桑以其幼主阿里牙來今<lb/>
令赴京師亦與車林渣布一體恩視學士拉西識其人<lb/>
可令彼通譯車卜登貝勅之母亦詣朕前令其赴京此<lb/>
人<lb/>
<pb n="KR4f0001_WYG_133-5a"/>
皇太后亦知之可令進見康熙三十五年十月初三日<lb/>
　　諭皇太子<lb/>
初二日駐蹕於瑚瑚厄爾吉偶率牧羣䝉古射獵初三<lb/>
日<lb/>
皇太后誕辰未啓行初四日駐蹕招哈初五日駐蹕和<lb/>
岳爾湖初六日駐蹕於巴喇特郭爾䝉古之男婦老幼<lb/>
日來迎者無數爭獻湯羊至數百隻并酥酪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒之物<lb/>
俱賜銀收納自軍士以至僕役食之不盡今已行過牧<lb/>
<pb n="KR4f0001_WYG_133-5b"/>
所至正黄旗正紅旗察哈爾地方生計亦好䝉古王台<lb/>
吉等言牧地䝉古八旗察哈爾兵丁生計較之我等台<lb/>
吉為優此時行路甚易牲畜既肥水草亦便即今天時<lb/>
猶暖潢潦之水夜則微凍風吹即融有衣裘者亦有未<lb/>
衣裘者自招哈山巒重疊樹木全無頑石磊磊朕之此<lb/>
行心甚和豫扈從者亦甚豐饒費揚古處咸朕兵卒誰<lb/>
日餉以牛羊朕殊為軫念發銀五千兩送至費揚古軍<lb/>
前令購牛羊食之此等情事繕寫奏聞<lb/>
<pb n="KR4f0001_WYG_133-6a"/>
皇太后幷令宫中知之康熙三十五年十月初九日<lb/>
　　諭皇太子<lb/>
初七日駐蹕胡魯蘇泰河有兔初八日駐蹕莫海圖兔<lb/>
少初九日駐蹕喀喇烏蘇麅頗多初十日駐蹕於察罕<lb/>
布拉克岱哈廟在大道之南三十里過杜白忒嶺往觀<lb/>
之廟漸傾圯岱哈水泊北岸有一湯泉水温喀爾喀之<lb/>
塞楞阿海王駐牧其地言今年樹藝大穫生計較前甚<lb/>
裕乃觀其情狀仍然貧寒者因其人頗優故賜牲畜五<lb/>
<pb n="KR4f0001_WYG_133-6b"/>
百歸途過烏兒圖嶺至朕御營自此山多樹木間見林<lb/>
藪山佳而壑險十一日過折兒德莫敦嶺駐蹕喀喇河<lb/>
朔野雉叢集山谷狹隘兩崖雄峻而難捕觀之類哨鹿<lb/>
之地亦有各種野畜然不多十二日未至歸化城四十<lb/>
里駐蹕於白塔之前兔少雉多狐亦有之地不足取且<lb/>
多鼠穴絶無平衍十三日抵歸化城城之老幼男婦數<lb/>
萬人衆持香迎於郊郭稽顙奏稱我兩土黙特自<lb/>
太宗皇帝至今五十九載其所貢賦者馬幾二百匹部<lb/>
<pb n="KR4f0001_WYG_133-7a"/>
員來時應馬二匹其撥什庫應馬一匹夏捉雉鹿掘石<lb/>
青秋則徵雛鷹冬則獵取野豕兼納狐皮因賦役甚重<lb/>
困苦已極聖主洞鑒一切賦役盡行豁免已六年矣此<lb/>
恩此德如天地高厚每思如何得一叩天顏不意駕臨<lb/>
荒野之地永增輝光我等愚氓亦有得瞻天顏之日乎<lb/>
歡聲大震因朕不收其牛羊皆殺而去毛其雞鴨鵝豬<lb/>
則烹熟之各戴於首再四求受心極誠切來人目覩之<lb/>
欲将此物令其攜去恐稽時日兹因示至歸化城之期<lb/>
<pb n="KR4f0001_WYG_133-7b"/>
附獻<lb/>
皇太后乳酥一匣肥雉十麅一製麋米一袋餘所進獻<lb/>
之物朕之太監與來人一同前往特諭康熙三十五年<lb/>
十月十三日<lb/>
　　諭皇太子<lb/>
朕躬安善汝佳否朕在此不知雨雪風寒今已至歸化<lb/>
城所行徐緩每日移營二三十里或四十里愛惜馬匹<lb/>
故一騎未曾損失且無跛蹶康熙三十五年十月十三<lb/>
<pb n="KR4f0001_WYG_133-8a"/>
日<lb/>
　　諭皇太子<lb/>
十四日從托音胡圖克圖寺移於南闕下營十五日駐<lb/>
宿整備大宴達賴喇嘛之使達頼汗之使瑚瑚腦爾八<lb/>
台吉之使歸化城喇嘛察哈爾之將士歸化城之將士<lb/>
俱賜筵讌甚衆盛華整十六日駐宿遂於西勒圖胡圖<lb/>
克圖寺觀看儺舞十七日至二十日皆駐宿此數日自<lb/>
早至夜分無有暇時從四方來之䝉古喇嘛及王與妃<lb/>
<pb n="KR4f0001_WYG_133-8b"/>
等以至兵民婦女咸集進獻駝馬牛羊食物者絡繹不<lb/>
絶或有至貧苦之人亦持馬絆絡首鞗革而來以獻其<lb/>
忱自軍中來喀爾喀之善巴親王諾鼐親王毛明安之<lb/>
班第貝勒渣薩克之台吉納爾布白孫之車陳即農呉<lb/>
爾占厄爾即亨之滚占哈坦把圖爾喀爾喀之黙爾根<lb/>
訥顏之弟開木純等有名目之人問噶爾丹信息答云<lb/>
我等在軍前知之甚詳噶爾丹信息今已急迫噶爾丹<lb/>
所居之地原係我等所居極其寒冽所食者雖無猶可<lb/>
<pb n="KR4f0001_WYG_133-9a"/>
食人馬之肉至衣服無有一夕遭遇極寒惟有凍斃而<lb/>
已更將何法以禦之我等杭愛山之地亦將為我困噶<lb/>
爾丹矣朕在此日事利濟人之離散者令其㑹合聞何<lb/>
處有彼婦人穉子即以價贖之令其完聚故投降者不<lb/>
絶因係善事而送出者亦衆九月初一日費揚古伯所<lb/>
調右衞之兵前已疲勞又無馬匹徒然調發以致困苦<lb/>
今回師將至故令親近侍衞馬武帶牛五十隻羊二百<lb/>
隻湯羊十隻往迎及到近地朕親於黄河岸迓而宴之<lb/>
<pb n="KR4f0001_WYG_133-9b"/>
乘便於鄂爾多斯之地圍獵觀其形勢軍士從京師乘<lb/>
來之馬俱於大同府餧養聞其甚肥壯現今隨朕前來<lb/>
之人皆乘牧羣之馬駒而來其略痩者即換新得肥馬<lb/>
乘騎尚有餘剩駝馬之價甚賤駱駝佳者不過三十金<lb/>
肥馬不過二十金此際未得噶爾丹確信堵截剿滅皆<lb/>
周詳謀畫以行可將此繕寫奏聞<lb/>
皇太后幷交與顧太監宫中咸令聞之朕在此雖無暇<lb/>
而意趣甚佳但得一二小物亦必恭進<lb/>
<pb n="KR4f0001_WYG_133-10a"/>
皇太后羊膾乃朕親視用灼石炙熟去骨包裹送來朕<lb/>
在此食之甚有味但已熟者及至京師未知何若不可<lb/>
再烹蒸食之良佳又歸化城耆老製為歌詞歌之語雖<lb/>
粗鄙亦有是處<lb/>
皇太后及妃等閲之一笑故幷寄去康熙三十五年十<lb/>
月二十日<lb/>
　　諭皇太子<lb/>
二十一日早從噶爾丹處厄魯特二人來降日中時又<lb/>
<pb n="KR4f0001_WYG_133-10b"/>
有厄魯特二人來降朕於此輩俱加賞賚中有一人其<lb/>
妻為我軍所獲彼一至即令完聚兩人相抱痛哭䝉古<lb/>
王等以下無有不下淚者皆喜悦稱為善事詳問之答<lb/>
云丹即拉回於十九日至枯倫白爾七爾地方見噶爾<lb/>
丹告之曰大兵各處堵截我詐稱投降用計而出噶爾<lb/>
丹甚嗟歎言我等專望於爾今將何以存活且兵又堵<lb/>
截此地不可留可往哈密取糧而食故於二十一日前<lb/>
往我等隨行一二日復向此而來途中賊盜甚多互相<lb/>
<pb n="KR4f0001_WYG_133-11a"/>
殺奪等語若果往哈密乃其絶地噶爾丹必為我所擒<lb/>
矣彼一帶地方堵截俱已完密更無可慮今後投降者<lb/>
當益衆陸續聞之二十一二十二日駐宿二十三日向<lb/>
黄河岸啓行我軍之馬皆肥壯康熙三十五年十月二<lb/>
十三日<lb/>
　　諭皇太子<lb/>
朕躬安好汝佳否此地尚爾温和河亦未凍著綿衣者<lb/>
甚多貿易擔荷之人猶不衣裸袒而行其土著年老之<lb/>
<pb n="KR4f0001_WYG_133-11b"/>
人皆甚以為竒言自我等祖父以來此時河水無冰風<lb/>
霜雨雪皆無如此暄暖嚮所未聞朕觀之亦與京師無<lb/>
異朕但御薄羊裘綿套騎射時尚覺汗出也康熙三十<lb/>
五年十月二十四日<lb/>
　　諭皇太子<lb/>
朕二十二日仍駐歸化城其北山下有二寺往視之二<lb/>
十三日觀射及角觝二十四日始自歸化城行三十三<lb/>
里駐蹕於河津邨之南歸化城老幼依戀繾綣揮淚道<lb/>
<pb n="KR4f0001_WYG_133-12a"/>
左二十五日駐宿是日右衞官兵二千五百人至朕躬<lb/>
出勞多備牛羊飯食親饗之闔營軍士歡聲動地朕駐<lb/>
蹕歸化城時各處多獻俘者皆給銀收納有各種工藝<lb/>
及彈箏唱歌者内一老人善謳其名雅克西年六十五<lb/>
歲胡曲最精善言説尤長滑稽初見朕時賞以衣㡌賜<lb/>
食并茶酒彼稽顙畢乃㸃首攘袂瞪視良乆以手指朕<lb/>
曰所謂大丈夫者是耶膽氣如此勇略如此以敵國之<lb/>
臣而臣之以敵國之歌者而使歌之如此國富兵强乃<lb/>
<pb n="KR4f0001_WYG_133-12b"/>
不事驕侈但利濟羣生完聚離散惟務積德兹復何言<lb/>
天下諸國實無與敵俱為臣僕理所必然耳於是叩首<lb/>
而坐方其以手指朕初發言時左右訝以為醉及聞其<lb/>
語莫不以其人雖鄙而言亦有合於理云有一搊箏者<lb/>
名齊倫其技亦精二十日駐蹕於達爾漢拜星自離歸<lb/>
化城向西南行地皆寛坦新設御屯於此所闢田畝耕<lb/>
之不盡所產柴薪用之有餘塞外諸地未有如歸化城<lb/>
之一望平曠也且草茂水佳朕隨從諸人未聞有病者<lb/>
<pb n="KR4f0001_WYG_133-13a"/>
　阿米達桑格周卜世明珠等雖年老而色豐腴可知其<lb/>
　風土之佳矣凡此皆隨手書之雖屬細末然朕在外之<lb/>
　襟懷欲令聞知故以示汝可繕寫奏聞<lb/>
　皇太后幷令宫中知之康熙三十五年十月二十七日<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_133-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集卷二十一<lb/>
</p>
<p>
</p>
  </div>
</body>
</text>
</TEI>
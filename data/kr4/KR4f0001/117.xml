<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_117-1a"/>
　欽定四庫全書<lb/>
聖祖仁皇帝御製文第二集巻十三<lb/>
　　勅諭<lb/>
　　　諭内閣<lb/>
　黒龍江墨爾根波爾得之地官員兵丁與索倫逹虎里<lb/>
　之人助其耕種亦有年矣若仍前相助力作其官員兵<lb/>
　丁及索倫逹虎里之人皆致勞苦此數年來所種之穀<lb/>
　儻足以備用則集衆力以耕作可以停止著將軍薩布<lb/>
<pb n="KR4f0001_WYG_117-1b"/>
　蘇詳議具奏遣兵部筆帖式一人往康熙三十三年正<lb/>
　月三十日<lb/>
　　　諭内閣<lb/>
　據户部所察霸州等十州縣存貯米五萬七千五百餘<lb/>
　石穀八百石天津衞存貯米一萬石穀四萬四千一百<lb/>
　餘石此米穀現在倉與否足以賑給與否若足用則以<lb/>
　餘米平價糶與百姓可行與否山東漕糧截留數萬石<lb/>
　平價糶賣則穀價不騰於民大有禆益今輓至何州縣<lb/>
<pb n="KR4f0001_WYG_117-2a"/>
平價以糶應截留米若干萬石卽遣户部司官一員至<lb/>
巡撫郭世隆處令其逐一迅速詳議付彼齎奏康熙三<lb/>
十三年二月初一日<lb/>
　　諭大學士伊桑阿阿蘭泰<lb/>
直𨽻所屬被災之霸州永清等州縣其發粟賑濟及以<lb/>
倉米平價糶賣彼地小民得沾實惠與否可遣官察視<lb/>
之尔等與九卿詹事科道㑹議以聞康熙三十三年三<lb/>
月初八日<lb/>
<pb n="KR4f0001_WYG_117-2b"/>
　　諭内閣<lb/>
進士選取庶吉士教習讀書所以造育人材備他日之<lb/>
用司敎習者理冝嚴加督課使之勤勉嚮學此番考試<lb/>
庶吉士觀其所學甚劣較曩時庶吉士迴然不及此皆<lb/>
傅繼祖等教習怠弛不專心致志之所致也傅繼祖等<lb/>
下吏部嚴察具奏康熙三十三年三月十六日<lb/>
　　諭户部<lb/>
山西平陽府澤州沁州所屬地方前因蝗旱災傷民生<lb/>
<pb n="KR4f0001_WYG_117-3a"/>
困苦已經蠲免額賦竝加賑濟而被荒失業之衆猶未<lb/>
盡覩幹寧其康熙三十年三十一年未完地丁錢糧及<lb/>
借賑銀米若仍令帶征刻期完納誠恐閭閻力絀益致<lb/>
艱難著將所逋欠錢糧五十八萬一千六百餘兩米豆<lb/>
二萬八千五百八十餘石通行蠲豁用紓民力尔部行<lb/>
文該撫嚴飭該府州縣官悉心奉行務俾人霑實惠儻<lb/>
有已完在官揑稱民欠及已奉蠲免仍復重徵官吏作<lb/>
奸侵漁中飽一有發覺定以軍法從事遇赦不宥尔部<lb/>
<pb n="KR4f0001_WYG_117-3b"/>
卽遵諭行特諭康熙三十三年三月二十三日<lb/>
　　諭大學士伊桑阿阿蘭泰<lb/>
今値春暮草生之時噶爾丹與策旺阿拉布灘互相攻<lb/>
戰以至近吾邊境未可知也簡選西安滿洲兵一千五<lb/>
百人將軍博濟親帥之此勅書到時速往將軍孫思克<lb/>
處預備若有邊警與孫思克商酌以行將軍郎談等所<lb/>
帥之兵仍駐寧夏孫思克等若有所征行待其傳檄卽<lb/>
時趨赴共相商酌以行康熙三十三年三月二十八日<lb/>
<pb n="KR4f0001_WYG_117-4a"/>
　　諭内閣<lb/>
朕處深宫之中日以閭閻生計為念毎廵歷郊甸必循<lb/>
視農桑周諮耕耨田間事宜知之最悉誠能豫籌穡事<lb/>
廣備災祲庶幾大有禆益昨歳因雨水過溢卽慮入春<lb/>
㣲旱則蝗蟲遺種必致為害隨命傳諭直𨽻山東河南<lb/>
等省地方官令曉示百姓卽將田畆亟行耕耨使覆土<lb/>
盡壓蝗種以除後患今時已入夏恐蝗有遺種在地日<lb/>
漸蕃生已播之穀難免損蝕或有草野愚民云蝗蟲不<lb/>
<pb n="KR4f0001_WYG_117-4b"/>
可傷害宜聽其自去者此等無知之言切宜禁絶捕蝗<lb/>
弭災全在人事應差户部司官一員前往直𨽻山東巡<lb/>
撫令申飭各州縣官親履隴畝如某處有蝗卽率小民<lb/>
設法耨土覆壓勿致成災其河南山西陜西等省亦行<lb/>
文該撫一體曉諭欽依尔等將此事交與户部遵行康<lb/>
熙三十三年四月十三日<lb/>
　　諭内閣<lb/>
盛京輓運原有船百艘乃實有用之具也存留預備凡<lb/>
<pb n="KR4f0001_WYG_117-5a"/>
遇緩急為益良多盛京工部無故奏而廢棄之今年從<lb/>
山東天津所運之米因乏轉運之船遂致遲悞盛京工<lb/>
部堂司官著該部嚴訊議罪具奏康熙三十三年閏五<lb/>
月初三日<lb/>
　　諭内閣<lb/>
保䕶中河堤岸之子堤總河于成龍前奏稱最為緊要<lb/>
請急行修築今又奏言水勢盛長難以興工俟水涸之<lb/>
時始行修治朕思河務所係甚重必待水涸始修儻夏<lb/>
<pb n="KR4f0001_WYG_117-5b"/>
秋水澤泛漲保無有沖決隄岸之事乎可速勅于成龍<lb/>
再加詳悉酌定具奏康熙三十三年閏五月初十日<lb/>
　　諭内閣<lb/>
問往湖灘河朔送船官員言今年黄河之水較每年甚<lb/>
大上流之地水勢旣盛至江南地方則黄河隄岸可危<lb/>
皆未可知也遣員外郎綽竒靳治豫馳驛往于成龍處<lb/>
今年水勢何如有無沖決詳悉詢問還奏康熙三十三<lb/>
年六月二十日<lb/>
<pb n="KR4f0001_WYG_117-6a"/>
　　諭領侍衞内大臣索額圖大學士伊桑阿阿蘭泰<lb/>
　　　尚書馬竒索諾和<lb/>
尚書班第奏稱和托郭特之根敦代青遣二十人往偵<lb/>
探噶爾丹信息行十日遇厄魯特二人殺其一擒其一<lb/>
回詣根敦代青所五日而至根敦代青以所擒厄魯特<lb/>
之人皇上或有所詢問故奏聞遣來班第等遇之詢問<lb/>
具奏問所擒厄魯特色楞供云噶爾丹於去年春冬間<lb/>
二次遣人窺根敦代青所居處今年正月來於科革朔<lb/>
<pb n="KR4f0001_WYG_117-6b"/>
東杭㡬爾查克地方居住等語根敦代青聞噶爾丹移<lb/>
營近彼前進遂亦向内移營於土喇之西卜頽哈灘巴<lb/>
圖魯處觀噶爾丹之前進情形當是圖根敦代青而來<lb/>
不遇則隨其蹤跡而求之來至土喇一帶地方搶掠邊<lb/>
境之喀爾喀亦未可定今時會旣佳馬復肥壯可調寧<lb/>
夏歸化城及右衞之兵循黒魯倫河於土喇等處往尋<lb/>
西卜頺哈灘巴圖魯探彼情形消息若果噶爾丹來近<lb/>
土喇擾害喀爾喀我軍有可乘之機將軍等相度而行<lb/>
<pb n="KR4f0001_WYG_117-7a"/>
儻我師未至之先彼已過而前進則從後襲之趙良棟<lb/>
諳習軍務郎談前往時可與之偕行令趙良棟率寧夏<lb/>
火器營兵二百人寧夏兵卽携寧夏之米歸化城與右<lb/>
衞之兵卽攜湖灘河朔之米此時機㑹甚便斷不可失<lb/>
尔等與領侍衞大臣議政大臣㑹議奏聞擒來之厄魯<lb/>
特亦詳問之康熙三十三年七月初七日<lb/>
　　諭戸部<lb/>
盛京等處去歳禾稼不登粒食艱窘聞今年收穫亦未<lb/>
<pb n="KR4f0001_WYG_117-7b"/>
豐稔米穀仍貴儻價値日漸翔涌則兵民生計恐致匱<lb/>
乏盛京等處地方關係𦂳要朕心時切軫念宜豫加籌<lb/>
畫作何恩給俾各資生著遣部院堂上官一員前往自<lb/>
甲兵以及匠役當差人等有力不能餬口者將人户數<lb/>
目察明造冊具奏尔部卽遵諭行特諭康熙三十三年<lb/>
七月十六日<lb/>
　　諭内閣<lb/>
今歳雨水通州以南新築之堤完固無恙惟東北舊堤<lb/>
<pb n="KR4f0001_WYG_117-8a"/>
沖決數處此皆有關於民田迅速堅固修築為切要也<lb/>
侍郎常書向曽遣閱視今仍令常書往詳看奏聞侍衞<lb/>
亦令一二人偕往康熙三十三年九月十三日<lb/>
　　諭户部<lb/>
朕惟黎元率育全恃農桑每遇歳時豐穰比屋皆能自<lb/>
贍儻一經旱潦粒食無資卽有俯仰不給之虞非相時<lb/>
緩急而先事圖維則補助之恩難以徧沛頃巡歷邊外<lb/>
道經宻雲等䖏地方見田畆歉收米穀價貴閭閻匱乏<lb/>
<pb n="KR4f0001_WYG_117-8b"/>
衣食不充目前旣已艱難來歳何所倚頼冝豫為籌畫<lb/>
用俾資生著遣部院堂上官二員㑹同直𨽻巡撫親詣<lb/>
年歳不登之各州縣詳察明白應作何區處賙濟確議<lb/>
具奏其八旗披甲當差及孤寡無依年老有疾中傷退<lb/>
閒人等有實係貧寠窘於謀生者著各該都統詳察姓<lb/>
名報部應作何恩恤尔部議奏著卽遵諭行特諭康熙<lb/>
三十三年九月十九日<lb/>
　　諭大學士伊桑阿學士温保戴通沈圖宋柱陶岱<lb/>
<pb n="KR4f0001_WYG_117-9a"/>
　　　侍郎席喇<lb/>
朕觀四十九旗札克薩所設哨兵甚屬疎虞頃者厄魯<lb/>
特來使數百人至而哨兵全未知之是但有蒙古廵哨<lb/>
之名而無其實矣斥堠所關至重今天下承平無事八<lb/>
旗大臣無可勉効馳驅惟噶爾丹苟延旦夕之命或各<lb/>
旗大臣或部院大臣酌量遣往每旗派䕶軍十人人各<lb/>
給官馬二匹兩人共給駱駝一隻由歸化城攜米偕四<lb/>
十九旗設立哨兵大臣等來往廵察凡有動静可以速<lb/>
<pb n="KR4f0001_WYG_117-9b"/>
逹無悞良有禆益且大臣等得以諳悉邊塞情形不亦<lb/>
善乎此安設廵哨之大臣及䕶軍以㡬月一次更代尔<lb/>
等及八旗都統副都統滿九卿官員會同議奏康熙三<lb/>
十三年九月二十日<lb/>
　　諭内閣<lb/>
朕聞奉㫖遣往各省大臣官員沿途文官朝服以迎之<lb/>
武官介胄以迎之此皆未當於理應行禁止尔等與九<lb/>
卿會議具奏康熙三十三年十月初六日<lb/>
<pb n="KR4f0001_WYG_117-10a"/>
　　諭内閣<lb/>
天下武舉會試者或其人材可用騎射亦優而以不合<lb/>
式之故遺而不録者有之朕意殊為憫惜令兵部宣示<lb/>
有願効力與再試者具呈候該部請㫖再行考試遴選<lb/>
隨火器營令其服習戎事於㑹試時照常考校旣晰知<lb/>
其人亦便於㧞取有超卓者卽與録用如此則人材不<lb/>
致遺棄於考試良有禆益矣尔等㑹同九卿詳議奏聞<lb/>
康熙三十三年十月初六日<lb/>
<pb n="KR4f0001_WYG_117-10b"/>
　　諭大學士伊桑阿阿蘭泰<lb/>
去歳發通州倉米每月以萬石平價糶賣大有濟於百<lb/>
姓今歳通州附近之地穀米稔收仍照去年每月以萬<lb/>
石令倉塲侍郎親自閱視平價糶賣康熙三十三年十<lb/>
一月初九日<lb/>
　　諭大學士伊桑阿阿蘭泰<lb/>
宻雲順義附近地方今年米穀未收出常平倉所貯米<lb/>
穀平價照常糶賣外朕所命轉運積貯之米每月發千<lb/>
<pb n="KR4f0001_WYG_117-11a"/>
石平價糶之此事遣户部賢能殷實司官各一員監視<lb/>
糶賣康熙三十三年十一月初九日<lb/>
　　諭内閣<lb/>
去歳於直𨽻山東河南山西陜西江南諸省下詔捕蝗<lb/>
諸郡國盡皆捕滅蝗不為災農田大獲惟鳯陽一郡未<lb/>
能盡捕去歳雨水連緜今歳春時若或稍旱蝗所遺種<lb/>
至復發生遂成災沴以困吾民未可知也凡事必豫防<lb/>
而備之斯克有濟其下户部速勅直𨽻山東河南山西<lb/>
<pb n="KR4f0001_WYG_117-11b"/>
陜西江南諸廵撫凖前制亟宜耕耨田畆令土瘞蝗種<lb/>
毋致成患若或田畆有不能盡耕者蝗始發生卽力為<lb/>
撲滅毋使滋蔓為災康熙三十四年正月二十六日<lb/>
　　諭内閣<lb/>
通州道路曽禁行車令於兩傍行今兩傍圮壞來徃維<lb/>
艱可弛其禁令於道中行車又京師大街之中亦令車<lb/>
行毋禁康熙三十四年二月二十四日<lb/>
　　諭内閣<lb/>
<pb n="KR4f0001_WYG_117-12a"/>
　朕昨幸五龍亭因徃視火延燒處守巡官員兵丁盡皆<lb/>
　曠誤凡諸守視之地以有關繫始設官員兵丁若此怠<lb/>
　忽將來流弊其何底止可勅八旗滿洲蒙古漢軍都統<lb/>
　副都統等此後各於本旗官員兵丁守視處身往不時<lb/>
　廵察有曠誤者當叅奏則叅奏當笞責者則笞責之歩<lb/>
　軍統領等巡察該管官員歩兵之便其馬兵守視處竝<lb/>
　令廵察至於米倉所繫重要尤冝敬慎儻有踈虞守視<lb/>
　官員兵丁必戮無赦其下八旗都統副都統等遵行毋<lb/>
<pb n="KR4f0001_WYG_117-12b"/>
　怠康熙三十四年二月二十四日<lb/>
　　　諭大學士伊桑阿阿蘭泰王熙張玉書學士温保<lb/>
　　　　戴通沈圖宋柱李柟顧藻陸葇徐嘉炎<lb/>
　翰林官專委以文章之事撰擬文字外更無他務自是<lb/>
　以後凡碑文祭文其撰擬之姓名倂奉有俞允之㫖及<lb/>
　申飭之㫖者皆書於冊三奉俞允之㫖三奉申飭之㫖<lb/>
　者具以聞康熙三十四年三月初二日<lb/>
聖祖仁皇帝御製文第二集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_059-1a"/>
　欽定四庫全書<lb/>
聖祖仁皇帝御製文集巻二十七<lb/>
　　雜著<lb/>
　　　講筵緒論<hi>計三十九則</hi>
　經學在於切實通明折衷諸説史學在於始末淹貫論<lb/>
　定是非二者皆確有証據難於支離其説故必由積累<lb/>
　之功涵泳之久較之詞章之學其難易固不同也<lb/>
　書云不役耳目百度惟貞孟子所謂耳目之官不思而<lb/>
<pb n="KR4f0001_WYG_059-1b"/>
　蔽於物物交物則引之而已正心思為耳目所役之意<lb/>
　始為所引漸為所役勢有必然<lb/>
　康誥一篇言修德保民之要極為詳備如明德新民如<lb/>
　保赤子惟命不于常等語大學多引用之今繹觀其訓<lb/>
　諭諄切文詞古奧具見三代聖賢咨儆之意<lb/>
　書云要囚服念五六日至于旬時古人又稱再斯可矣<lb/>
　若斷獄而至于旬時不决固愼重之意又恐獄久淹則<lb/>
　易滋弊古人之意惟求其眞知灼見而無疑獄之為難<lb/>
<pb n="KR4f0001_WYG_059-2a"/>
也酒誥中數節似寛而實嚴正古人治世之微權也<lb/>
近日小民蓄積匱乏一遇水旱遂爾捐瘠莫支幾塡溝<lb/>
壑此皆豐稔之年粒米狼戾不能儲備之故也<lb/>
古人常云三年耕必有一年之積九年耕必有三年之<lb/>
通此先事預防之至計所當講求於平日者<lb/>
自古帝王崇信方士以求神仙者不可勝數如唐之憲<lb/>
宗武宗宣宗皆餌金石之藥以求壽考而不知反以自<lb/>
戕其生覆轍相尋而不知悔者昔人毎深歎其愚此皆<lb/>
<pb n="KR4f0001_WYG_059-2b"/>
未知無逸可以致壽聖賢原有切實可信之理也<lb/>
朕自沖年臨御以來民間疾苦及貪吏弊竇留心體察<lb/>
已久其中情獘知之素矣但念君德莫大於有容治道<lb/>
莫尚於能寛故毎事務存矜恕其有自罹於法者尚不<lb/>
忍置之重典誠恐近於苛刻有乖體恤臣工之至意也<lb/>
朝廷設立科道原寄以耳目重任邇來民生困苦朝廷<lb/>
之德澤不能下究科道各官於國計民生之大實心講<lb/>
究確切敷陳者寥寥無幾但將六部現行之事指摘紛<lb/>
<pb n="KR4f0001_WYG_059-3a"/>
更希圖塞責冀免春秋年例處分其在朕前所奏皆若<lb/>
至廉至公及考其行事狥私自利者不可勝數所謂耳<lb/>
目之官風紀之任豈不大負厥職哉近日貪私之獘滿<lb/>
漢皆然滿人聚處京城形迹尚為易見漢人散處外郡<lb/>
往往有田宅彌連州縣挾其冨厚之勢侵凌小民有司<lb/>
莫敢詰其非者科道官寧不知之而不聞有所糾叅舉<lb/>
發此皆言官溺職民生失所之由也<lb/>
天下國家事莫不有大小重輕之勢故凡事當權衡折<lb/>
<pb n="KR4f0001_WYG_059-3b"/>
衷必務從其大者重者今言官論事論人多指摘瑕疵<lb/>
但見及一偏而於大局全體所關不能審度其輕重卽<lb/>
如用兵之地督撫大吏職任至重至其製備鞍馬招募<lb/>
技勇激賞將士以及供餽官兵之費勢與内地不同儻<lb/>
復事事苛責恐隳其任事之心亦將何以展布其手足<lb/>
若兵興時用之兵休時遽黜之亦非所以慰勸勞臣且<lb/>
言官毎事惟知推諉獨不思身在㑹議㑹推之列何不<lb/>
可直陳於事前而必待推過於事後乎若其始或知而<lb/>
<pb n="KR4f0001_WYG_059-4a"/>
不言或有所畏而不言皆非實心任事之道也<lb/>
近日外吏可謂極難營私者固不免於糾叅卽有守正<lb/>
者又多不為人所容若因一時之彈覈而遽置於重典<lb/>
常恐有寃抑可矜故毎兢兢然愼之<lb/>
近日民生貧困家給人足之樂遠不及於古而風俗之<lb/>
奢靡日甚向嚴加禁止漸有規模自兵興以來稍弛其<lb/>
禁誠恐奉行不善或至擾民毎思足民良法終無逾於<lb/>
此<lb/>
<pb n="KR4f0001_WYG_059-4b"/>
嘗閲明宣宗實錄其奉事母后和敬有禮至今覽之猶<lb/>
足令人感慕朕常思先王以孝治天下故夫子稱至德<lb/>
要道莫加於此自唐宋以來人君往往疎於定省有經<lb/>
年不一見者獨不思朝夕承懽乃家庭之常禮且天倫<lb/>
至性何嘗以貴賤殊也<lb/>
觀古廢興之際如夏商之桀紂周之幽厲所以墜失天<lb/>
命皆其自取後世亦有無大失德而隕覆其家國者如<lb/>
明之崇禎年間是也皆由其臣子背公狥私處言路者<lb/>
<pb n="KR4f0001_WYG_059-5a"/>
變易是非淆亂可否曾無實心體國之人故至此耳<lb/>
嘗觀明仁宗宣宗時用法皆極寛平毎思人君承天子<lb/>
民時育萬物自當以寛厚為根本始可成敦裕之治但<lb/>
不可過於縱弛所貴乎寛而有制耳<lb/>
國家財賦出於民民力有限當思撙節愛養則國家常<lb/>
見其有餘毎見明季諸君奢侈無度宫中服食及創造<lb/>
寺觀動至數十萬我朝崇尚樸質較之當時僅百之一<lb/>
二耳<lb/>
<pb n="KR4f0001_WYG_059-5b"/>
嘗閲歴代史册見開創之初及守成之主政簡治約上<lb/>
下臣民有所遵守末世君臣變亂成法朝夕紛更終無<lb/>
補益所謂天下本無事庸人自擾之耳<lb/>
讀古人書當審其大義之所在所謂一以貫之也若其<lb/>
字句之間卽古人亦互有異同不必指摘辨駮以務求<lb/>
伸一已之説<lb/>
聖人立言必渾淪切實後人求其説而過之毎蹈虚寂<lb/>
之獘如釋老之書朕向亦曾流覽深知其虚幻無益於<lb/>
<pb n="KR4f0001_WYG_059-6a"/>
政治易曰有君臣父子上下然後禮義有所措今釋道<lb/>
之教棄絶五倫根本既失其餘言論更何著落易曰天<lb/>
地之大德曰生天地人竝列而為三才今釋道之教生<lb/>
生之理已絶是使三才且有時而窮此皆其大體錯謬<lb/>
不待辨而自明者也<lb/>
自十二年用兵以來嘗取前人韜略武備等書閲之亦<lb/>
皆紙上談兵無益於事間有用符呪法術者尤屬不經<lb/>
我朝用兵自有調度且號令嚴明人人具有勇敢之氣<lb/>
<pb n="KR4f0001_WYG_059-6b"/>
卽公卿士夫皆嫻戎馬故所向多能成功王者之師行<lb/>
之以正豈藉詭譎之術哉<lb/>
嘗聞明宫闈中食御浩繁糜費不貲掖庭宫人幾至數<lb/>
千此皆可為深鑒朕思人主惟能自檢束恭謹則貴者<lb/>
益貴易所謂謙尊而光也若惟知侈縱反不覺其可貴<lb/>
矣我<lb/>
祖宗相傳以此為訓朕恒用是凜凛<lb/>
嘗聞明宫掖中人數甚多往往饑寒不恤鞭笞無度因<lb/>
<pb n="KR4f0001_WYG_059-7a"/>
而致斃者亦甚衆小有營建動費鉅萬以本朝各宫計<lb/>
之尚不及當時妃嬪一宫所用之數本朝自入關定鼎<lb/>
以來外廷軍國之費與明代略相髣髴至宫中服用則<lb/>
三十六年之間尚不及當時一年所用之數蓋深念民<lb/>
力艱難國儲至重鑒彼侈靡之失𢎞昭敦樸之風古人<lb/>
云以一人治天下不以天下奉一人常思此言而不敢<lb/>
過也<lb/>
祖宗以來累代相傳家法巡幸所至尤以勞費為慮我<lb/>
<pb n="KR4f0001_WYG_059-7b"/>
太宗皇帝時毎車駕所歴一切御用之物皆辦自宫中<lb/>
凡扈從之人絲毫不以擾民朕偶有廵幸惟守成憲誠<lb/>
恐駐蹕之地侵擾官民也<lb/>
朕觀明世宗時廷臣爭執者莫如議禮一事然兹事折<lb/>
衷最難總由世宗為興獻王長子而興獻王又别無子<lb/>
嗣則世宗尊崇之議未為不當父子天性至恩恐難盡<lb/>
以義屈情也<lb/>
履霜堅氷之喻可謂切至司馬光作通鑑託始於周以<lb/>
<pb n="KR4f0001_WYG_059-8a"/>
三晉為諸侯而首發論斷極言防微杜漸之宜謹正闡<lb/>
明此爻之義千古治亂不能出其範圍後世如莽操之<lb/>
禍總皆由辨之不早耳<lb/>
易理雖變化無窮而歴觀諸卦實有一貫之義大約審<lb/>
爻位之陰陽辨剛柔之中正而吉凶悔吝之數卽不外<lb/>
乎此矣<lb/>
易卦中大象言簡義該獨扼一篇之要如乾之自强不<lb/>
息坤之厚德載物䝉之果行育德師之容民畜衆全卦<lb/>
<pb n="KR4f0001_WYG_059-8b"/>
之義蘊不越乎此尤當尋繹<lb/>
三代井田之法寓兵於農正易所謂容民畜衆也自兵<lb/>
農旣分勢難復合後世有欲於曠閑之壤倣古行井田<lb/>
之法者不惟無補於民正恐益滋煩擾天下事興一利<lb/>
不如去一獘之為愈增一事不如省一事之為得也<lb/>
古車戰之法其廢已久由今思之不獨山林原隰難於<lb/>
馳驅卽平衍之地亦不易用蓋一車之中左主射右主<lb/>
擊刺居中者主御或有一人不用命則勝負所關不小<lb/>
<pb n="KR4f0001_WYG_059-9a"/>
此後世所以難行也<lb/>
古人紀一事當觀其要㫖所在如郭隗市駿之語見求<lb/>
士不可以不誠甘茂投杼之言見任人不可以不信此<lb/>
要領處尤不可不知也<lb/>
久亂之民思治秦民日在湯火之中沛公入關首行寛<lb/>
大之政與父老約法三章民心旣歸王業根本已定於<lb/>
此<lb/>
漢高帝之待韓信不能如漢光武宋太祖之待功臣者<lb/>
<pb n="KR4f0001_WYG_059-9b"/>
亦時勢不同也光武宋祖之時功臣歸於京師無握兵<lb/>
之權無震主之勢故保全之尚易韓信居楚兵柄在握<lb/>
天下初平人心未定高帝収之亦非得已總由所遇之<lb/>
時不同故所行亦各異耳<lb/>
上古人心淳樸故鄉舉里選之法尚可以得眞才後世<lb/>
人心日漓奔競日多若行古法於後世恐益滋其偽勢<lb/>
不得不以科舉為重耳<lb/>
古有八議之法議賢議貴議功議能正以養大臣之廉<lb/>
<pb n="KR4f0001_WYG_059-10a"/>
恥而不輕加以戮辱古云刑不上大夫固所以敬大臣<lb/>
亦所以尊重國體也<lb/>
人臣之義以責難於君陳善閉邪為正叔孫通以為天<lb/>
子無過舉因而成之是欲飾其君以無過之名而反䧟<lb/>
其君於文過之實宜為後世所譏也<lb/>
後人謂陳平周勃之對吕后若能與王陵同持正論未<lb/>
必吕后之意不可回此蓋事後論人恒見其易耳吕后<lb/>
以悍鷙之威當稱制之日欲王諸吕氣凌羣臣此豈平<lb/>
<pb n="KR4f0001_WYG_059-10b"/>
勃諸人口舌之所能爭乎是以君子論事又當觀其世<lb/>
也<lb/>
嘗觀文帝以斷獄錢穀之數問宰相固為未當而陳平<lb/>
對以一切有主者亦為未善二者乃國家之大務宰相<lb/>
自宜振舉其綱領豈可云專責於所主乎<lb/>
古者田以井授人皆自耕其田故室家殷阜而鮮失業<lb/>
遊食之民後世富室之田跨連阡陌貧民代為耕耨是<lb/>
以素無蓋藏一遇水旱遂致遊食四方流亡載道亦勢<lb/>
<pb n="KR4f0001_WYG_059-11a"/>
　使然也<lb/>
　朕自㓜讀通鑑於張釋之論犯蹕盜環二事深喜其用<lb/>
　法平允不媿廷尉之職<lb/>
　易之理雖無所不該下至士庶人皆可用而聖人立經<lb/>
　垂訓之大義則為有天下國家者而發一辭一語皆可<lb/>
　通於政治故繫辭有曰其稱名也小其取類也大此所<lb/>
　以為萬世法程也<lb/>
　<lb/>
<pb n="KR4f0001_WYG_059-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_321-1a"/>
　欽定四庫全書<lb/>
聖祖仁皇帝御製文第四集卷十<lb/>
　　勅諭<lb/>
　　　諭各路將軍<lb/>
　策妄阿喇布坦甚是奸詐之人知我兵在巴爾庫爾阿<lb/>
　爾㤗處看守嚴宻周詳伊算計從噶斯大張聲勢前來<lb/>
　掃除青海欲取西邉亦未可料着西安將軍縂督額倫<lb/>
　特郎中常壽率領西安滿漢大兵並西寜之兵在西寜<lb/>
<pb n="KR4f0001_WYG_321-1b"/>
　預備并率領四川松潘大兵凖備若策妄阿喇布坦從<lb/>
　噶斯路來欲掃青海以取西邉着將西寜所備大兵與<lb/>
　青海之左翼台吉等一同行事提督康泰率領四川大<lb/>
　兵與右翼台吉等一同行事至布龍格爾地方既俱通<lb/>
　噶斯巴爾庫爾路徑着尚書富寜安將就近大兵酌量<lb/>
　派出發徃布龍格爾預備杭靄地方領兵之祁里德並<lb/>
　巴爾庫爾之將軍雅木布等着在哨塘處小心嚴謹看<lb/>
　守再派精細人逺逺眺望追踪前去若策妄阿喇布坦<lb/>
<pb n="KR4f0001_WYG_321-2a"/>
潜來即行領兵征剿康熙五十五年十一月十三日<lb/>
　　諭大學士九卿<lb/>
蘇州船厰每年造船多至千餘出洋貿易回來者不過<lb/>
十之五六其餘皆賣在海外賫銀而歸海船桅木龍骨<lb/>
皆中國所産海外無此大木故啇人射利偷賣若行查<lb/>
訊彼但揑稱遭風打壞而已海外如吕宋噶囉吧等口<lb/>
㟁多聚集漢人此即海賊之根也如張伯行啟奏江浙<lb/>
間米俱出海口去賣等語貿易人等米糧酌量足敷口<lb/>
<pb n="KR4f0001_WYG_321-2b"/>
食不應擕帶太多海中東洋可使貿易南洋商船不可<lb/>
令徃如紅毛等國之船惟聽其自來耳若出南洋必從<lb/>
南澳海壇鎮經過此處如截住不放豈能即過耶又沿<lb/>
海礟臺足資防守明代即已有之應令各地方設立往<lb/>
年差往福建運米廣東所僱民船三四百隻合計便數<lb/>
千人此數千人聚集海上湏為長乆之䇿即臺灣人時<lb/>
與吕宋等處相通皆湏預為措置凢福建廣東及江南<lb/>
浙江等沿海地方有人在京師者爾等可加詳詢今國<lb/>
<pb n="KR4f0001_WYG_321-3a"/>
家承平日乆湏要安不忘危也康熙五十五年十一月<lb/>
二十一日<lb/>
　　諭戸部<lb/>
朕御極以來念切民生時勤宵旰凢巡歴所至必以編<lb/>
氓疾苦備悉諮詢盖欲比戸之盖藏恒裕三時之水旱<lb/>
無虞斯民氣和樂聿成豐亨豫大之休也頃者朕廵行<lb/>
口外經過三河等州縣暨永平府交界地方見今歳秋<lb/>
成豐稔米價稱平惟是去年雨水過溢田畆間被渰沒<lb/>
<pb n="KR4f0001_WYG_321-3b"/>
朕深加軫惜蠲賦平糶轉漕分賑貧民使不致失所今<lb/>
者雖復有秋然僅足支一歳之用恐來年之輸將尚多<lb/>
難繼是必再沛恩膏始可大培民力着將順天永平両<lb/>
府所屬大興宛平通州三河宻雲薊州遵化順義懷柔<lb/>
昌平寳坻平谷豐潤玉田良鄉涿州武清永清香河覇<lb/>
州大城文安固安東安房山保定延慶梁城盧龍遷安<lb/>
樂亭灤州撫寜昌黎山海等州縣衛所康熙五十六年<lb/>
地丁銀二十六萬四千三百三十六兩零米豆髙糧二<lb/>
<pb n="KR4f0001_WYG_321-4a"/>
萬一千六百四十六石零草九萬四千九百五十束零<lb/>
俱通行蠲免所有歴年積欠銀九萬三百九十六両零<lb/>
米豆髙糧一萬六千二百七十五石零草八萬四千四<lb/>
百七十束零亦并與豁除爾部行文該督嚴飭所屬實<lb/>
心奉行俾遐村窮谷均霑德意倘有不肖有司借端朦<lb/>
混私行征收者察出定行從重治罪爾部即遵諭行特<lb/>
諭康熙五十五年十二月二十六日<lb/>
　　諭學士星俄特常鼐郎中三寳呉碩色鄂啟卿齊<lb/>
<pb n="KR4f0001_WYG_321-4b"/>
　　　布員外郎呉黒逹頼<lb/>
爾等俱出過江南海差海船一年造多少應令報明監<lb/>
督於出洋時將從前報過造船人名與船隻字號逐一<lb/>
查對方不致隠匿船數一明於錢糧及地方均有禆益<lb/>
第如此查驗商船或致稀少然船少於貿易亦更有利<lb/>
也凢大船指稱貿易領票出洋每另泊一處用小船於<lb/>
各處偷買米石載入大船不知運往何所乍浦地方有<lb/>
堤一應貨物必於此遞運其餘各口皆小大船不能出<lb/>
<pb n="KR4f0001_WYG_321-5a"/>
入惟上海崇明等口甚屬𦂳要現今九卿為防海事宜<lb/>
㑹議爾等將此諭傳示九卿康熙五十六年正月初十<lb/>
日<lb/>
　　諭戸部<lb/>
陳璸奏稱將廵撫衙門公用銀兩撥充餉銀曽諭以督<lb/>
撫等將此項銀両充餉具奏者朕俱批知道了並未准<lb/>
其撥充縁此項係伊等應用之銀並非正項錢糧若撥<lb/>
充餉嗣後不肖之徒必將此項銀両充餉為正項此外<lb/>
<pb n="KR4f0001_WYG_321-5b"/>
又行侵蝕索取諭㫖甚明且此項銀兩滿保亦曽在朕<lb/>
前陳奏凢係動用正項錢糧例應奏銷此並非正項陳<lb/>
璸將伊等所用銀両數目𤨏屑具題殊屬不合其嚴飭<lb/>
之康熙五十六年三月十一日<lb/>
　　諭大學士學士九卿詹事科道等<lb/>
記注官陳璋於今年三月内查閲檔案抄朕去年十二<lb/>
月所諭江南錢糧之㫖與趙熊詔伊等皆屬有心特以<lb/>
朕於去年曽諭江南舊欠錢糧應行蠲免今年未行蠲<lb/>
<pb n="KR4f0001_WYG_321-6a"/>
免意欲將朕前後互異之處指出書寫耳去年赫壽請<lb/>
頒特恩蠲免前項錢糧摺奏朕批令繕本具題及繕本<lb/>
具題後朕知赫壽受人囑託又彼此私同商定具題欺<lb/>
朕且以西邉正值軍需之時故舊欠未准蠲免照依部<lb/>
議分年帶徵朕御極以來蠲免天下錢糧數千萬両豈<lb/>
有惜此些微舊欠之理江南官員衆多赫壽惟欲沽取<lb/>
善譽於官而民殊不感戴聲名甚劣朕於事無不經歴<lb/>
人亦焉能欺朕朕豈肯以大權授人乎若不將此故曉<lb/>
<pb n="KR4f0001_WYG_321-6b"/>
諭諸臣爾等必謂朕前後諭㫖不符所係非輕且漢人<lb/>
著作文集内有將未題之稿云欲行具奏以事已完結<lb/>
未獲具奏等語似此並未入告者尚且書冩况其他乎<lb/>
起居注衙門記注諭㫖原為敬慎起見然自古未有乆<lb/>
逺設立者亦有旋立旋止者皆由所記不實故耳記注<lb/>
官所記諭㫖朕從不檢閲交與大學士等校看大學士<lb/>
等事務繁多亦無暇細校又或以師生同年瞻顧情面<lb/>
恐致讐怨即有錯謬之處亦不指出殊不知記注諭㫖<lb/>
<pb n="KR4f0001_WYG_321-7a"/>
雖一字皆有關係朕聼政之日記注官入侍伊等跼蹐<lb/>
無措豈能備記諭㫖詳悉紀載耶侍班漢官歸寓後將<lb/>
朕諭㫖纂冩數日方擕至署與滿官校看又每争競是<lb/>
非由此觀之將朕諭㫖多遺漏舛訛可知惟朕硃書諭<lb/>
㫖及批本發科之㫖始為真確耳其起居注所記難於<lb/>
憑信也再或有大臣所辦之事功則歸已過則諉之年<lb/>
老糊塗為人臣者在官一日當盡一日之心安可以年<lb/>
老糊塗推諉耶今國家大臣俱係年髙髪白之人朕亦<lb/>
<pb n="KR4f0001_WYG_321-7b"/>
與爾諸臣相等孟子云責難於君謂之恭陳善閉<lb/>
邪謂之敬吾君不能謂之賊書云一日二日萬幾天工<lb/>
人其代之今爾等以年老糊塗推諉教朕朕果若爾等<lb/>
亦以為年老糊塗或致料理失宜諸臣其能堪此乎康<lb/>
熙五十六年三月十六日<lb/>
　　諭吏部<lb/>
趙申喬從前奏稱鉛觔壞爛今又云鉛觔壞爛之處原<lb/>
非確有實見諉稱年老衰邁所致鉛觔之不壞天下通<lb/>
<pb n="KR4f0001_WYG_321-8a"/>
知趙申喬自㓜讀書身登進士歴陞尚書今年逾七旬<lb/>
無書不覽鉛觔壞爛之處見於何書趙申喬於所辦之<lb/>
事功則歸已過則諉之年老衰邁為人臣者在官一日<lb/>
當盡一日之心若盡諉之衰老可以糊塗了事國家事<lb/>
務作何處置耶且於𦂳要事情並不留心稽核錢糧出<lb/>
入漫無覺察惟於一二兩之細務膠執已見刻意苛求<lb/>
以鉛觔壞爛等語率意凟奏殊屬不合該部察議具奏<lb/>
康熙五十六年三月二十七日<lb/>
<pb n="KR4f0001_WYG_321-8b"/>
　　諭大學士九卿<lb/>
倉内米石甚多着分運直𨽻各府州縣存貯預備於民<lb/>
甚有禆益每府或貯萬石每州縣或貯數千石附近通<lb/>
州河道者交與倉塲總督等運送其餘府州縣所運米<lb/>
石速行文直𨽻總督派地方官乗未雨之先輓運值此<lb/>
青黄不接之時於各府州縣平糶亦大有益於百姓其<lb/>
江南浙江如有應行截留漕糧將截留若干之處爾等<lb/>
一併速議具奏康熙五十六年四月十一日<lb/>
<pb n="KR4f0001_WYG_321-9a"/>
　　諭大學士馬齊理藩院尚書赫壽等<lb/>
本朝從各處捕獵帶來皮抄並販賣皮抄等物甚多如<lb/>
今市上所有因出賣不完還被蟲傷鄂羅斯如何勒令<lb/>
我貿易人等置買本朝最大不似爾等鄂羅斯國視為<lb/>
罕物無處可賣亦無官買之處今若照伊所請賖給彼<lb/>
時若不得銀爾等又向部院監督嘵嘵即使貿易人等<lb/>
賖去亦必將物販賣始能償還似此有不致曠日遲乆<lb/>
者乎且此處皮抄之物既多自後必隔數年再來貿易<lb/>
<pb n="KR4f0001_WYG_321-9b"/>
方有置買之人若不時頻來此貿易人等之貨物尚且<lb/>
不能賣完豈能買爾等之物耶爾等乘此時在邉境地<lb/>
方貿易甚善應即定奪方是將此情由告之并行文噶<lb/>
噶林處俾令知道伊有何言問明議奏康熙五十六年<lb/>
四月十二日<lb/>
　　諭九卿<lb/>
倉厫陳米甚多若年乆不發徒致浥爛着於八旗三季<lb/>
放米之時除應領正數外將此四百三十餘萬石之陳<lb/>
<pb n="KR4f0001_WYG_321-10a"/>
米酌量格外賞給官兵両年間可以全完如此不但陳<lb/>
米可清倉厫得空而官兵亦有禆益矣爾等㑹議具奏<lb/>
康熙五十六年四月十六日<lb/>
　　諭大學士馬齊松柱蕭永藻王掞等<lb/>
今日覽刑部所奏遵㫖審問孟光祖口供摺内有架鷹<lb/>
牽犬往各省去的侍衛太監等語由此觀之各省肆行<lb/>
詐騙之人甚多若論放鷹應在口外豈有差往南省之<lb/>
理前差李秉中等畫輿圖俱給有慿㩀又行文督撫令<lb/>
<pb n="KR4f0001_WYG_321-10b"/>
其知悉况徐元夢見在前曽賞賜書籍俱有憑㩀朕差<lb/>
遣官員如此嚴宻而于來鳯一案刑部尚且疑為朕所<lb/>
差遣之人審理時兩相瞻顧此皆督撫猶豫不奏餽送<lb/>
盤纒但圖苟且令其出境故至如此之極光天化日之<lb/>
下容此魑魅魍魎任意横行如果王子阿哥差人賞賜<lb/>
外省大臣官員衣服等物理應將差人留住叩禀王子<lb/>
阿哥等如果採買物件亦應將差去之人留住一面將<lb/>
情由聲明各該管王等併將所賞物件呈送則真偽立<lb/>
<pb n="KR4f0001_WYG_321-11a"/>
　辨矣不應令差人逰蕩各省以壞各該管王之聲名且<lb/>
　如朕凢有恩賜即將送去之人所賞之人俱登記檔案<lb/>
　公來喜向太監鄒海要求取御用紅京米鄒海因不能<lb/>
　得在街市採買誆哄來喜送去此事發覺已將鄒海正<lb/>
　法朕稽察之嚴如此見今拏獲孟光祖在各省指稱阿<lb/>
　哥名色誆騙行走殊屬可惡雖凌遲處死不足以蔽其<lb/>
　辜將審出之處理宜行文各省通行曉諭廵撫年羹堯<lb/>
　曽餽送過驘匹銀兩佟國勷亦餽送過銀両縀疋將此<lb/>
<pb n="KR4f0001_WYG_321-11b"/>
　等俱隠匿未奏着明白回奏此逃人在各處誆騙數年<lb/>
　並無一人奏聞若趙宏燮不奏朕尚不得洞悉此事若<lb/>
　不發覺外省漢人即認作實事編書註記誣枉之事尚<lb/>
　有甚於此者耶爾等㑹同九卿議奏康熙五十六年四<lb/>
　月十九日<lb/>
　<lb/>
　<lb/>
聖祖仁皇帝御製文第四集巻十<lb/>
</p>
<p>
</p>
  </div>
</body>
</text>
</TEI>
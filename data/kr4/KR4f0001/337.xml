<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_337-1a"/>
　欽定四庫全書<lb/>
聖祖仁皇帝御製文第四集巻十八<lb/>
　　勅諭<lb/>
　　　諭户部<lb/>
　建立社倉之事李光地任廵撫時曽經具奏朕諭以言<lb/>
　易而行難爾可姑試李光地行之屢年並無成效民多<lb/>
　怨言張伯行亦奏稱社倉頗有裨益朕令伊行於永平<lb/>
　地方其果有成效禆民之處至今未奏且社倉於民生<lb/>
<pb n="KR4f0001_WYG_337-1b"/>
　有益無益朕亦乆留心採訪凢建立社倉務湏選擇地<lb/>
　方殷實之人董率其事其人並非官吏無權無役所借<lb/>
　出之米還補之時遣何人催納即豐收之年不肯還補<lb/>
　亦無可如何若遇歉收更誰還補耶其初將衆人米榖<lb/>
　扣出收貯於無厫之地看守無人及米石空缺之時勢<lb/>
　必令司其事者賠償是徒將衆人之米棄於無用而司<lb/>
　事者無故為人破産賠償矣社倉之設始於朱子其言<lb/>
　載於集内此法僅可行於小邑郷村若奏為定例屬於<lb/>
<pb n="KR4f0001_WYG_337-2a"/>
官吏施行乆之必於民無益前朕廵幸西省親歴山陜<lb/>
地方山川形勢皆悉知之其地本山多水少絶鮮河渠<lb/>
雖有水泉亦不能暢引溉田設果有灌注之水而社倉<lb/>
果能有效甚多裨益前人豈不知乎今朱軾以建立社<lb/>
倉引水入田具奏此事交與他人不得即令伊乆住彼<lb/>
處鼔勵試行若如所言有效甚善康熙六十年九月初<lb/>
六日<lb/>
　　諭議政大臣<lb/>
<pb n="KR4f0001_WYG_337-2b"/>
策妄阿喇布坦於去歳將沿界之人收去土魯畨徊人<lb/>
移往哈喇沙兒處其阿爾泰烏魯木齊等處無一哨汛<lb/>
看其寂然以處則策妄阿喇布坦身死之信似有形像<lb/>
亦不可便以為真也將軍祁里德奏稱策妄阿喇布坦<lb/>
若死則此機不可失已將軍兵預備整齊等語着行文<lb/>
大將軍王富寧安傅爾丹祁里德等其策妄阿喇布坦<lb/>
處可照原議今嵗止將土魯畨之處堅守為要阿爾泰<lb/>
土魯畨一帶汛地宜加動勵冬令雪降草枯之際不可<lb/>
<pb n="KR4f0001_WYG_337-3a"/>
各思立功輕舉深入今嵗宜將兵丁馬匹一應什物整<lb/>
齊備辦以俟來年大舉征剿令議政大臣録冩諭㫖送<lb/>
去康熙六十年九月初十日<lb/>
　　諭大學士馬齊尚書孫渣齊徐元夢侍郎查弼納<lb/>
　　　學士阿克敦徳音額赫納<lb/>
直𨽻總督趙宏燮奏稱河南黄沁堤㟁衝決水勢泛溢<lb/>
至長垣等處朕即遣官查視所決地方據司官富爾賽<lb/>
回奏河南武陟縣黄沁堤㟁潰決由長垣流入山東張<lb/>
<pb n="KR4f0001_WYG_337-3b"/>
秋鎮又據山東廵撫李樹徳奏稱河水泛溢自直𨽻開<lb/>
州習城流入山東張秋鎮等處由鹽河入海以致運河<lb/>
堤決漕船阻滯其衝決堤㟁現今修築朕思此衝決之<lb/>
處只可略加修防使漕船無阻如竟行堵塞水無歸洩<lb/>
之地他處必又被衝決斷乎不可開州係古黄河故道<lb/>
今黄沁泛溢由開州至山東地方已成河道現今決處<lb/>
堵塞完日不使沁水入黄直引至山東或有裨益亦未<lb/>
可定俟朕另有諭㫖朕留心河務各處黄河渡口俱曽<lb/>
<pb n="KR4f0001_WYG_337-4a"/>
親歴詳察適遣往看河司官所呈圖様及李樹徳所進<lb/>
河圖朕俱詳覽知之最明爾等繕冩諭㫖發與張鵬翮<lb/>
伊所審事畢着即速㑹同總漕施世綸至張秋鎮等處<lb/>
詳細查勘料理使漕船往返不致遲悞如張鵬翮已回<lb/>
即於接㫖之處速行前往至於修築決河甚屬𦂳要朕<lb/>
自京中另遣專官着總河趙世顯將熟練河務官員工<lb/>
役派出并修築所用下埽物料多行備辦作速發往河<lb/>
南衝決地方特諭康熙六十年九月十四日<lb/>
<pb n="KR4f0001_WYG_337-4b"/>
　　諭大學士馬齊尚書孫渣齊徐元夢侍郎查弼納<lb/>
　　　學士阿克敦徳音額赫納<lb/>
朕每留心河務各處水源及去來之路朕皆知之直𨽻<lb/>
山東河南地方朕皆親歴詳視洞悉於衷故指示繪畫<lb/>
此圖直𨽻總督趙宏燮奏稱黄沁河㟁衝決泛溢漫及<lb/>
長垣等縣召扈從大臣諭以堵築之後不使沁水入黄<lb/>
引入山東漕河於運道民生大有裨益又山東廵撫李<lb/>
樹徳奏稱泛溢之水自直𨽻開州流入山東張秋鎮等<lb/>
<pb n="KR4f0001_WYG_337-5a"/>
處衝決運河西堤被衝之處現在堵築朕令張鵬翮施<lb/>
世綸前往山東查勘衝決堤㟁略為修防但使漕船往<lb/>
來不致阻滯而已若竟行堵塞水無歸洩之地他處必<lb/>
又被衝決矣此諭㫖内已將引沁入運有益之處一併<lb/>
諭及朕今詢九卿諭㫖内祇及黄河衝決並未言及引<lb/>
沁水入山東運河今覽九卿摺奏堵塞黄河引沁入運<lb/>
所議深合朕心並無異處爾等將此圖看畢發與九卿<lb/>
即令定議具奏將來引沁入運之後遇水大時流至天<lb/>
<pb n="KR4f0001_WYG_337-5b"/>
津恐河身不能容納必令於鹽河洩其水勢方好直𨽻<lb/>
山東河南應賑濟被水之民除該督撫自行查奏外至<lb/>
堵築黄河衝決引沁水入山東運河之處朕另遣大臣<lb/>
康熙六十年九月十八日<lb/>
　　諭大學士馬齊尚書孫渣齊徐元夢侍郎查弼納<lb/>
　　　學士阿克敦徳音額赫納<lb/>
堵築黄河漫溢工程此第一𦂳要之事着副都御史牛<lb/>
鈕侍講齊蘇勒員外郎馬泰前往監修其堵築時宜先<lb/>
<pb n="KR4f0001_WYG_337-6a"/>
於上流建挑水埧以殺水勢其應大應小不可一様俟<lb/>
沙淤後再漸次加築則漫溢水勢自平而堵塞不甚費<lb/>
力矣朕於清口建築挑水埧時曽經指示此事齊蘇勒<lb/>
馬泰等悉知至前項工程毋吝惜錢糧河南地方河底<lb/>
不凍今冬宜作速興築其建挑水埧之時應挑引河黄<lb/>
河有曲折之處即成洲渚務詳勘酌量取直挑挖引河<lb/>
俟黄河決口堵塞報竣後引沁濟運時分水龍王廟之<lb/>
中八閘北八閘春時水淺船行有阻將沁河之水於此<lb/>
<pb n="KR4f0001_WYG_337-6b"/>
處引入運河如不能容納由鹽河瀉其水勢自於運道<lb/>
有益分水龍王廟南八閘水多不需水濟此等處朕下<lb/>
㫖與張鵬翮令學士格爾布前往宣諭再徐州下流黄<lb/>
河無虞獨徐州上流黄河多有沙淤不可不防衝決將<lb/>
此宣諭該管各官預先防備康熙六十年九月二十七<lb/>
日<lb/>
　　諭大學士馬齊等<lb/>
臺灣地方添兵一事九卿議奏時朕再下㫖意現在九<lb/>
<pb n="KR4f0001_WYG_337-7a"/>
卿㑹議必預先知㑹伊等則所議甚易福建總督廵撫<lb/>
提督俱奏請臺灣添兵朕意添兵無用也臺灣地方水<lb/>
師營着副將一員兵二千名陸路營着副將一員兵二<lb/>
千名駐劄水師有事陸路可以照應陸路有事水師亦<lb/>
可照應其臺灣總兵官移於澎湖亦着兵二千名駐劄<lb/>
令其管轄均有裨益至駐劄之兵不可令臺灣人頂補<lb/>
俱將内地人頂補兵之妻子無令帶往三年一換每年<lb/>
自京派出御史一員前往臺灣廵查此御史往來行走<lb/>
<pb n="KR4f0001_WYG_337-7b"/>
彼處一切信息可得速聞凢有應條奏事宜亦可條奏<lb/>
而彼處之人皆知畏懼惟於地方事務不可令管理也<lb/>
將此㫖傳示九卿康熙六十年十月初五日<lb/>
　　諭大學士馬齊松柱蕭永藻王頊齡學士阿克敦<lb/>
　　　徳音額赫納登徳蔣廷錫勵廷儀魏廷珍<lb/>
今年秋審情真事件俱已逐一詳閱其可矜緩决者皆<lb/>
係各省督撫詳審具題又九卿再加詳定朕好生之心<lb/>
不忍詳覽盖矜疑之内或有情罪可惡者朕若深察或<lb/>
<pb n="KR4f0001_WYG_337-8a"/>
致改重也其下㫖刑部諭知九卿康熙六十年十月初<lb/>
五日<lb/>
　　諭大學士九卿詹事科道<lb/>
福建總督滿保提督施世驃廵撫吕猶龍摺奏臺灣颶<lb/>
風大作官兵商民損傷甚多朕心深為不忍前朱一貴<lb/>
等謀反大兵進剿殺戮頗多今又遭此風災書云大兵<lb/>
之後必有凶年兹言信然總因臺灣地方官平日但知<lb/>
肥已刻剥小民激變人心聚衆叛逆及大兵進剿征戰<lb/>
<pb n="KR4f0001_WYG_337-8b"/>
數次殺戮之氣上干天和颱颶陡發倒塌房屋淹没船<lb/>
隻傷損人民此皆不肖有司貪殘所致也今宜速行賑<lb/>
恤以慰兆民爾等即㑹同詳議於一二日内面奏康熙<lb/>
六十年十月初九日<lb/>
　　諭大學士馬齊等<lb/>
原任大學士熊賜履居官清正學問優贍朕每念舊勞<lb/>
不忘於心其長子素有風疾其孫亦故所存㓜子二人<lb/>
朕每諭織造李煦曹頫周恤其家今其二子來京觀其<lb/>
<pb n="KR4f0001_WYG_337-9a"/>
氣質尚可讀書熊賜履屢為試官所取門生不下千人<lb/>
身後竟無一顧恤其家者朕於故舊大臣身殁之後不<lb/>
時存問盖共事日乆不忍忘懐待滿漢臣工皆然朕天<lb/>
性如此也當熊賜履居官時政事言論有不當者朕未<lb/>
嘗不加以訓飭即凢大臣皆然及已去位身故則但念<lb/>
其好處如李霨王熙之孫勵杜訥之子俱現為京職身<lb/>
居大位現任大學士王頊齡之子王圖炳亦在内廷行<lb/>
走沈荃之子沈宗敬為人叅劾朕念伊父存日勤勞姑<lb/>
<pb n="KR4f0001_WYG_337-9b"/>
留其職杜立徳張玉書之家常時問其子孫何如至於<lb/>
讀書學問之事必思及李光地其子姪亦現為職官此<lb/>
皆爾等所知也今熊賜履二子家甚清寒爾等商議作<lb/>
何扶助令其讀書成就具奏併諭漢大人等康熙六十<lb/>
年十月十四日<lb/>
　　諭兵部<lb/>
施世驃効力年乆勞績懋著沿海水師營務極為諳練<lb/>
簡任提督整飭營伍實心盡職當臺灣匪類竊發即調<lb/>
<pb n="KR4f0001_WYG_337-10a"/>
遣官兵親渡海洋屢次大敗賊衆七日内克復臺灣擒<lb/>
獲賊首朱一貴等俾地方寧謐克奏膚功殊屬可嘉海<lb/>
疆要地正資料理忽聞將星殞落臺灣朕心深為悼念<lb/>
着給還所降之級其加宫保賜䘏之處着察例具奏伊<lb/>
所借藩庫銀一萬兩着賞給不必償還將伊安塟福建<lb/>
之處俱着照伊所請行此㫖着徧諭督撫提鎮康熙六<lb/>
十年十月二十九日<lb/>
　　諭兵部<lb/>
<pb n="KR4f0001_WYG_337-10b"/>
據岳鍾琪奏賊畨伏兵千餘突出對敵被我土兵連敗<lb/>
數陣逃奔過河復攻取下郭羅克之吉宜卡等二十一<lb/>
寨殺使賊畨甚多連夜進兵直抵中郭羅克之納務等<lb/>
寨賊畨猶敢對敵我兵奮不顧身自卯至酉連克一十<lb/>
九寨斬殺三百餘級擒獲賊首酸他兒蚌索布六戈復<lb/>
親督官兵抵上郭羅克之押六等寨正欲攻取該寨頭<lb/>
目旦増等將首惡假磕併為從格羅等二十二名綁縳<lb/>
獻出率領闔寨男婦老幼叩頭求饒將為從賊畨盡行<lb/>
<pb n="KR4f0001_WYG_337-11a"/>
正法首惡酸他兒蚌索布六戈假磕解送等語殊屬可<lb/>
嘉在事官兵着議叙具奏康熙六十年十二月十六日<lb/>
　　諭議政大臣等<lb/>
朕於此數日將軍務詳細尋繹伊里嶺險峻策妄阿喇<lb/>
布坦之兵被我兵連敗數次死傷頗多策零敦多布等<lb/>
人衆死亡大半棄招逃遁深知力不能敵收衆在伊里<lb/>
地方忍死堅守三嶺我兵至則捨死抵敵如勢不佳再<lb/>
尋藏躱之處我大兵雖云今年進剿倘於三嶺被阻或<lb/>
<pb n="KR4f0001_WYG_337-11b"/>
遲延日月或策妄阿喇布坦戰敗帶領妻子遁走則如<lb/>
之何我將追之否乎軍機事務關係重大不可不詳加<lb/>
定議今策妄阿喇布坦伎倆我已悉知而策妄阿喇布<lb/>
坦亦深知我之可畏斷不肯休必深入而旁掠如我遣<lb/>
使至策妄阿喇布坦處彼必疑我兵不能進取有講和<lb/>
之意故澤卜尊丹巴胡土克圖喇嘛從前曽數次遣使<lb/>
於策妄阿喇布坦處胡土克圖遣人去時此處可將發<lb/>
往策妄阿喇布坦之書信撰冩發與胡土克圖令胡土<lb/>
<pb n="KR4f0001_WYG_337-12a"/>
　克圖選擇好喇嘛為使作速差往其去人越阿濟嶺由<lb/>
　土魯畨急速前去不乆可到彼處信息情形亦可探知<lb/>
　如胡土克圖使者善說策妄阿喇布坦而伊心知悔懼<lb/>
　將喇藏妻子家屬并我處被擒之人送來請罪實心歸<lb/>
　順自後再不敢侵犯邉界如此便可另行商酌矣倘策<lb/>
　妄阿喇布坦死亡或彼内變生亂求我罷兵此際則理<lb/>
　應進兵一面前發一面再遣使者亦未為遲也我兵或<lb/>
　向伊里即進或將土魯畨固守漸進烏魯木齊等處地<lb/>
<pb n="KR4f0001_WYG_337-12b"/>
　方駐扎整飭營寨相機而行或各路進擊至於大兵糧<lb/>
　餉作何運送務令妥確之處議政大臣并軍前召回將<lb/>
　軍大臣等㑹同詳議具奏康熙六十一年正月十四日<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_287-1a"/>
　欽定四庫全書<lb/>
聖祖仁皇帝御製文第三集巻四十五<lb/>
　　古今體詩二十五首<lb/>
　　　詠嶺外金蓮盛放可愛<hi>小令栁梢青</hi>
　萬頃金蓮平臨難盡髙眺千般珠蹙移花翠翻帶月無<lb/>
　暑神仙　俗人莫道輕寒悠雅處餘香滿山嶺外磊落<lb/>
　逺方隱者誰似清閑<lb/>
　　　大城文安等處堤脩完舟中駐蹕王家口<lb/>
<pb n="KR4f0001_WYG_287-1b"/>
　積水頻縈慮長堤幸已成桑麻連井邑花栁近清明漸<lb/>
　惬勤民意還深問俗情蘭橈經過處布榖喚春耕<lb/>
　　　朕偶至潭柘覽老和尚照福畫像因而有感故作<lb/>
　　　　詩賜之<lb/>
　法像儼然叅湼槃皆因大夢住山間若非明鏡當臺語<lb/>
　笑指眞圖併戒壇<lb/>
　　　賜皇太子生辰詩<lb/>
　百歲桐長老千年松滿枝萬峰迎瑞氣億兆慶靈芝<lb/>
<pb n="KR4f0001_WYG_287-2a"/>
　　國舅佟國維六十夀詩以賜之<lb/>
領䄂髙門稱退讓英華雅望冠椒房謙和不恃勲臣貴<lb/>
謹恪能承寵眷長鶴算天増籌國老松年仙授飬生方<lb/>
齊眉共享團圓慶特賜流霞捧夀觴<lb/>
　　靜明園喜雨<lb/>
西山初夏玉泉清暮雨隨風滿鳳城四野皆霑比屋慶<lb/>
八荒盡望樂豐盈<lb/>
　　密雲作<lb/>
<pb n="KR4f0001_WYG_287-2b"/>
連年駐蹕此城隈雲谷無塵金碧堆斗室何妨宇宙志<lb/>
晨昏常掖<lb/>
輦輿回<lb/>
　　石匣營作<lb/>
青嶺橫峰䕃薜蘿時方小暑綠新荷蒲編詩興光巖穴<lb/>
虎士桓桓扣角歌<lb/>
　　倣唐人戲作<lb/>
一村耕作兩村耕兩處緣來一處成下止豐亨上土旱<lb/>
<pb n="KR4f0001_WYG_287-3a"/>
南山落雨北山晴河流數轉河流去任性無常任性行<lb/>
萬物叅差湏格物一生何苦太闗情<lb/>
　　讀書得風雲月露字因而分作四句中成絶一首<lb/>
吟風欲識詩書髓㺯月湏叅天地心莫遣雲塵繞八極<lb/>
時時湛露沛髙深<lb/>
　　塞外新秋<lb/>
松塞雲峰轉邊陲秋氣長楓林消溽暑柏葉送清香禾<lb/>
黍宜闗外情懐喜夜凉年豐還重榖處處有餘糧<lb/>
<pb n="KR4f0001_WYG_287-3b"/>
　　夜聞雷雨大作曉賦志喜<lb/>
秋成望澤意懸懸駐輦山莊已數天雷送溪聲連夜雨<lb/>
鑪凝香靄潤鸞牋開襟漏報殘鐘曙破夢茶敲活火煎<lb/>
半百無文惟自樂頓教心地作清漣<lb/>
　　賦得芳氣有無中<lb/>
大儒吟詠物正自託詩情氣質原含内芬芳逺向榮藕<lb/>
花中外直綘雪有無名惟願菊蘭氣山林勿使輕<lb/>
　　早起看雪<lb/>
<pb n="KR4f0001_WYG_287-4a"/>
凛冽朔風舞雪逶迤靜夜髙眠起聼芸窻萬籟依然尋<lb/>
句韋編<lb/>
　　詠盆中松竹梅各一首<lb/>
　　　松<lb/>
歲寒堅後雕秀萼山林性移根黼座傍可託青松柄<lb/>
　　　竹<lb/>
此君霜後青密葉欲停雪叢篁傍小山清節依然潔<lb/>
　　　梅<lb/>
<pb n="KR4f0001_WYG_287-4b"/>
瓊林遺玉骨粉蕊趁氷姿香透芙蓉帳詩成度玉墀<lb/>
　　靜坐讀書自喻<hi>并序</hi>
　朕在暢春園萬㡬之暇季冬寒甚連日風雪靜坐讀<lb/>
　書自限文韻偶成二十韻自喻朕原本無學不過經<lb/>
　書成語堆集成句卿等皆老學素望朕所深知其中<lb/>
　韻脚不當平仄不和典故不穩聨句不雅者即速改<lb/>
　正或成一篇亦未可知<lb/>
壯年好血氣半老少知聞顧諟惟當謹銘盤不至宭勵<lb/>
<pb n="KR4f0001_WYG_287-5a"/>
精勉圖治旰食盡民殷性理宗濂洛臨摹倣鵞羣煌煌<lb/>
勞夢想濟濟詠南薫懸鐘是進徳止輦問停雲懷保編<lb/>
氓苦惠鮮鰥寡煴留心刑服念鄙笑圖書焚優禮任舟<lb/>
楫憑軒尊典墳前星誡琢磨帝子識羣分外戚無矜勢<lb/>
諸王惜舊勲烽烟熄萬里瀚海畏三軍淮黄闗國計漕<lb/>
運致憂勤土木毋輕動民情宜所欣志廣則寛裕神清<lb/>
息俗紛由來惡㫖酒自喻喜𤣥纁長歌詠白雪論賦小<lb/>
横汾㡬暇講寥廓提籌算紫氛乾陽得復轉測景考斜<lb/>
<pb n="KR4f0001_WYG_287-5b"/>
曛有始無終歎為山一簣慬<lb/>
　　詠鴈<lb/>
品清歛燕雀髙潔許賔鴻衡陽時有憶留伴佐雄風<lb/>
　　立春<hi>調寄太平時</hi>
淑景維新爆竹聲手調羮詞臣載筆賦瓊英學西京<lb/>
鳯閣龍樓晝漸長物資生勸官勉力盡昇平竹馬迎<lb/>
　　詠彈琴<lb/>
流水髙山志清音本自虚朱絃準古調和氣近宸居<lb/>
<pb n="KR4f0001_WYG_287-6a"/>
　　　四十一年除夕書懐<lb/>
　平生宵旰志七七又將過忘寢愁暘雨精心勉泰和送<lb/>
　寒辭故歲待曙問民疴莫論新春媚預憐五噫歌<lb/>
　　　賦得爆竹聲中一歲除是日㣲雪<lb/>
　爆竹連宵不夜城占年積素即豊盈維新四始全仁政<lb/>
　脩省三朝冀太平拂曙和風臨上日通晨淑氣擁華清<lb/>
　願將柏葉芳樽酒賜與臣鄰共太羮<lb/>
　　　賜雲南法界寺講經溥畹<lb/>
<pb n="KR4f0001_WYG_287-6b"/>
　昆明度法語滇海論新禪萬里雖云逺金經自有傳<lb/>
　　　燈節戲作<lb/>
　隱隱光風度栁條千尋銀箭列丹霄龍銜火樹開花看<lb/>
　欲見山青待雪消<lb/>
　<lb/>
　<lb/>
　<lb/>
聖祖仁皇帝御製文第三集巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_359-1a"/>
　欽定四庫全書<lb/>
聖祖仁皇帝御製文第四集巻二十九<lb/>
　　雜著<lb/>
　　康熙幾暇格物編<lb/>
　　　黄河九曲<lb/>
　始誾圖曰黄河自崑崙來凡九曲入於渤海每曲千里<lb/>
　河圖以黄河九曲配上天權勢距樓等九星謂二曲在<lb/>
　荒外七曲在中國又自積石以下分為四大折此特舉<lb/>
<pb n="KR4f0001_WYG_359-1b"/>
　其大者言之耳朕自寜夏横城登小舟順流而下至湖<lb/>
　灘河所二十一日其險不可勝言河勢之洶湧與内地<lb/>
　相同其性遷徙無定攝東則西岸漲攝西則東岸漲沙<lb/>
　灘洲渚隨水變更互出錯列又兩涯或有髙山大谷紆<lb/>
　餘盤折以挾束之河豈能直行千里乎如山西之蒲坂<lb/>
　古謂之河曲春秋秦人晉人戰於河曲是也而太原府<lb/>
　又有河曲縣輿地志云以河曲得名即潼闗之河亦正<lb/>
　當其曲處唐人張祜潼闗詩云地勢遙尊岳河流側譲<lb/>
<pb n="KR4f0001_WYG_359-2a"/>
關可證也而皆非千里一曲之處是知河之曲處多矣<lb/>
水經注曰黄河千里一大曲百里一小曲庶幾近之史<lb/>
記曰黄河如帶則當時河形正自折旋環抱也况自南<lb/>
徙以後自孟津而下久已非九曲之舊矣其隨地廻屈<lb/>
又何可勝數哉<lb/>
　　老人星<lb/>
偶閱遼史穆宗紀應厯十二年春二月蕭思溫奏老人<lb/>
星見乞行赦宥夫星辰雖隨天運行而其隠見却有方<lb/>
<pb n="KR4f0001_WYG_359-2b"/>
隅老人星在今揚州地方於二三月時每每見之若北<lb/>
方則不能見惟於天球上可指而知耳故名南極老人<lb/>
言是星之屬乎南也史記天官書張守節注云老人一<lb/>
星在弧南常以秋分之曙見於丙春分之夕見於丁丙<lb/>
丁皆南方此明證也遼都臨潢府地處最東北安有老<lb/>
人星見之理乎<lb/>
　　趙孟頫命名<lb/>
趙孟頫取名孟頫之義考之諸書皆無據證按說文長<lb/>
<pb n="KR4f0001_WYG_359-3a"/>
箋云頫從兆從頁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏言得兆必敬頫低頭聼也有敬<lb/>
意又按宋史宗室世系表凢太祖十一世孫皆名孟某<lb/>
是孟字乃其世系排次而孟頫同産十人其名上字從<lb/>
孟下字皆從頁旁如孟頫孟籲其著者也或取頫字之<lb/>
義或取敬字之義耳又孟頫一輩皆字子某如孟頫字<lb/>
子昂孟籲字子俊孟堅字子固似上一字取孟子二字<lb/>
相連下一字取頫昂籲俊堅固二字相連之義亦未可<lb/>
知<lb/>
<pb n="KR4f0001_WYG_359-3b"/>
　　九河故道<lb/>
九河故道漢唐宋諸家之說不一或謂在濟南境内或<lb/>
謂逺界永平而酈道元謂九河苞淪於海以朕揆之其<lb/>
九河入海之處在今天津之直沽而九河故道不出滄<lb/>
景二三百里間也葢水性就下今南北之水以天津為<lb/>
尾閭地最窪下雖數千百年中或陵谷變遷而其髙卑<lb/>
大勢南北定位有必不可易者即以禹貢之文考之可<lb/>
以斷矣禹貢曰至於大伾北過洚水至於大陸又牝播<lb/>
<pb n="KR4f0001_WYG_359-4a"/>
為九河䟽云大伾屬魏郡黎陽洚水在信都大陸澤名<lb/>
夫黎陽今之濬縣信都今之深州大陸澤在今之束鹿<lb/>
界而河間在濬縣深州束鹿之北故曰又北也又九河<lb/>
既道䟽云平原以北平原今徳州境言徳州以上也漢<lb/>
書溝洫志許商云九河之名有徒駭胡蘓鬲津在成平<lb/>
東光鬲界中此三地今皆屬河間杜氏通典云鈎盤在<lb/>
景馬頰覆釡在趙郡景即景州趙郡今涿易南古所謂<lb/>
燕南趙北也輿地記云簡河在臨津金史地理志云南<lb/>
<pb n="KR4f0001_WYG_359-4b"/>
皮縣有潔河太史河傳志所載九河故道之在河間境<lb/>
也又豈不彰明備著乎則天津為同為逆河入海之道<lb/>
無疑矣河自周定王時已南徙九河故跡亦漸湮廢後<lb/>
人不能深究地勢多穿鑿傳㑹其指在濟南者既失之<lb/>
過南其指在永平者又失之過北而鄭康成據緯書謂<lb/>
齊桓公填塞八河以拓疆界其說益滋譌謬耳凢人讀<lb/>
書能正據經文考以古今形勢則諸家之說自有折𠂻<lb/>
夫河間古郡稱名已久其所以謂之河間者以其在九<lb/>
<pb n="KR4f0001_WYG_359-5a"/>
河之間也顧名思義又可知矣<lb/>
　　楊柳<lb/>
古今物䟽於草木之名皆不能區别如楊栁本二木二<lb/>
木之内柳又有十種餘楊亦有數種注釋家徃徃合稱<lb/>
之即有分之者於楊則曰似栁於栁則曰似楊不知二<lb/>
木迥然不相似也楊之葉厚而濶色深而光其枝粗硬<lb/>
而白枝頭結蕊纍纍如懸鈴春盡時則四拆中落白花<lb/>
如氊柳之葉狹而長色淺而黯其枝柔細而緑葉間著<lb/>
<pb n="KR4f0001_WYG_359-5b"/>
花如葚花後則成絮而飛二木之不同如此易曰枯楊<lb/>
生稊詩曰東門之楊又曰折栁樊圃經傳所載原未嘗<lb/>
合一也即小雅所稱楊栁依依是言春時楊與栁俱依<lb/>
依然也周禮膏物注曰謂楊栁之屬之屬云者猶言某<lb/>
某類耳自毛傳注楊栁為蒲栁而後人遂合為一不知<lb/>
蒲柳生水澤中可為箭笴别是一種詩人騷客承襲詞<lb/>
章不能精求物類然其於楊花則祗曰花於栁花則曰<lb/>
綿曰絮是亦不能掩其異矣至李時珍注本草謂楊枝<lb/>
<pb n="KR4f0001_WYG_359-6a"/>
硬而揚起故曰楊柳枝弱而垂流故曰柳是又以直柳<lb/>
垂柳指為楊與栁之分其謬益甚多識之學不亦難乎<lb/>
　　風隨地殊<lb/>
諺云千里不同風百里不同雨昔人謂雨有咫尺之殊<lb/>
何必百里不知風亦不可以千里論也嘗記驗風候如<lb/>
畿内是日為西北風山東去京為近而其日風乃東南<lb/>
葢風隨地起隨地而殊抱朴子謂鳴條之風百里折枝<lb/>
之風五百里是言風之有無初不論方向也朱子曰風<lb/>
<pb n="KR4f0001_WYG_359-6b"/>
與天相似旋轉未嘗息此處無風或旋在他處或旋在<lb/>
上面都未可知兹論最善又上下之間亦有不同者如<lb/>
起火初迸裂時其烟南向及升雲際烟又北向此其驗<lb/>
也<lb/>
　　風無正方<lb/>
吕氏春秋以八風配方隅而繫以四時春秋運斗樞以<lb/>
四方配四時而分主客其說亦有未盡然者朕留心觀<lb/>
察凢風自西南起者為主風餘俱属客風易之先天巽<lb/>
<pb n="KR4f0001_WYG_359-7a"/>
卦在西南可見聖人取義之精為萬古不可易也又淮<lb/>
南子云風者天之偏氣偏字義㫖微妙葢風之所起不<lb/>
自東西南北正向皆從四隅而發及其旋轉則有時而<lb/>
偶值正方曽以此諭海西人彼初未深信令至觀星臺<lb/>
驗相風烏乃歎服焉此皆切近之事却未有人道出<lb/>
　　水底有風<lb/>
風者氣也氣無處不流風亦無處不到故水上行風水<lb/>
下亦行風東風觧凍先從下坼知水底風力更猛迅也<lb/>
<pb n="KR4f0001_WYG_359-7b"/>
元人雜說載有人浴於河者卒中寒風拘攣謂風來水<lb/>
底其利如箭理實有之<lb/>
　　人依土生<lb/>
五行皆為民用而土為之主人之始終皆依於土不可<lb/>
湏臾離也五榖果蓏之屬飛走潜動之類總為土産故<lb/>
書大義云土者萬物之所資生是為人用禮外傳注云<lb/>
人皆食土之物養成形體嘗聞泛洋之人水居日久一<lb/>
至陸地覺土香異常至欲俯首就而食之是可見人之<lb/>
<pb n="KR4f0001_WYG_359-8a"/>
不能離土矣莊子曰百昌生於土而反於土信然<lb/>
　　定南針<lb/>
定南針所指必微有偏向不能確指正南且其偏向各<lb/>
處不同而其偏之多少亦不一定如京師二十年前測<lb/>
得偏三度至今偏二度半各省或偏西或偏東皆不一<lb/>
惟盛京地方得正南今不知改易否也宋沈括夢溪筆<lb/>
談謂磁石磨針必微偏東向而元周達觀真臘風土記<lb/>
謂定南多丁未針大觀本草注謂丙丁皆火位庚辛受<lb/>
<pb n="KR4f0001_WYG_359-8b"/>
其制物理相感耳而推求真南之道昔人未嘗言之朕<lb/>
曾測量日影見日至正南影必下垂以此定是正南真<lb/>
向也今人營造居室如因地勢曲折者面向所不必言<lb/>
若適有平正之地其所卜建屋基向東南者針亦東南<lb/>
向西南者針亦西南初非有意為之乃自然而然無所<lb/>
容其智巧者也又赤道之下針定向上此土針鋒亦畧<lb/>
斜向上今羅鏡中制之平耳海西人云磁石乃地中心<lb/>
之性一尖指地一尖指赤道今將上指者令重使平以<lb/>
<pb n="KR4f0001_WYG_359-9a"/>
　取南與物性志謂磁石受太陽之精其氣直上下之說<lb/>
　相合<lb/>
　　　兩尺脉屬兩腎<lb/>
　人身藏府皆表裡相配於五行各有專屬肺與大腸為<lb/>
　表裡屬金心與小腸為表裡屬火肝與膽為表裡屬木<lb/>
　脾與胃為表裡屬土腎與膀胱為表裡屬水惟命門為<lb/>
　虛寄或云屬火或云屬水總無確說西北醫家謂左右<lb/>
　尺脉分屬左右腎皆水也細思其言頗為近理朱子曰<lb/>
<pb n="KR4f0001_WYG_359-9b"/>
　屬北方者便著用兩字兀亨利貞貞配智北方水地文<lb/>
　言以貞固二字釋之方神朱雀青龍白虎皆一北方𤣥<lb/>
　武便有龜蛇二者矣又左傳蔡墨對魏獻子五官金木<lb/>
　火土之正皆用一人為之至水正則曰修及熙為𤣥㝠<lb/>
　以二人治之即此義也<lb/>
　<lb/>
　<lb/>
聖祖仁皇帝御製文第四集巻二十九<lb/>
</p>
<p>
</p>
  </div>
</body>
</text>
</TEI>
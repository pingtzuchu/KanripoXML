<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_371-1a"/>
　欽定四庫全書<lb/>
聖祖仁皇帝御製文第四集巻三十五<lb/>
　　古今體詩三十三首<lb/>
　　　春日即事<lb/>
　最盛芳春育物多仲陽孳茂野煙和豈辭宵旰求民隠<lb/>
　益守平成免賦苛望杏敦耕迎淑氣瞻蒲勸稼播嘉禾<lb/>
　中疇社鼔聲相應敷恵元元載路歌<lb/>
　　　曉發蘆溝<lb/>
<pb n="KR4f0001_WYG_371-1b"/>
　有閏春深淑景遲長橋氷泮未流澌徘徊風景思疇昔<lb/>
　千里金隄保舊規<lb/>
　　　六里橋鐡柱<lb/>
　鎔罏鑄冶鎮橋西往返行人舊迹迷世逺傳殊誰識得<lb/>
　天南銅柱想應齊<lb/>
　　　水村<lb/>
　曾記江淮泊萬艘便旋水淀暫春逰雖無浩渺長波壯<lb/>
　亦有清漪錦浪浮日暮帆檣排逺㟁風輕簑笠聚芳洲<lb/>
<pb n="KR4f0001_WYG_371-2a"/>
鄉村不識居官况漫笑朝堂身世憂<lb/>
　　春水滿四澤<lb/>
條風拂春水碧漲繞烟岑梅蕚先知暖林梢漸覆隂栁<lb/>
舒鳴好鳥渚静習時禽韶景融和處潜窺造化心<lb/>
　　舟中觀獵<lb/>
習戰昆明漢武穿於今江海靖鯨烟常思逺渉堅筋骨<lb/>
每令平流演獵舩雁陣驚鎗離復合鷗羣畏弩𣪚還連<lb/>
衰年雖乏挽强力黽勉春蒐以徳先<lb/>
<pb n="KR4f0001_WYG_371-2b"/>
　　仲春聞雁<lb/>
漸喜春和踏草行郊原遥聼曙雞鳴賔鴻欲向銀灣渚<lb/>
社燕方栖静舎楹已覺隂消餘雪𣪚争看陽長早潮生<lb/>
省耕畿輔先羣吏留憇田間夜不驚<lb/>
　　閱永定河隄<hi>有序</hi>
　康熙四十年永定河告成至今十六載隄㟁堅固並<lb/>
　無氾濫去嵗山水陡長㡬不能保所以春幸回鑾便<lb/>
　道察閱方知昔年修築有益於民生永保安瀾矣故<lb/>
<pb n="KR4f0001_WYG_371-3a"/>
　賦七言近體以記其事<lb/>
豫定安瀾在事前每逢雨潦自心牽帑金不惜籌耕種<lb/>
膏土惟思廣陌阡隄老失防愁剥蝕㟁堅常䕶幸安全<lb/>
肩輿頻視桃花水滚滚渾波通碧漣<lb/>
　　絡緯飬至暮春<lb/>
秋深厭聒耳今得錦嚢盛經臘鳴香閣逢春接玉笙物<lb/>
微宜䕶惜事𣺌亦均平造化雖流轉安然比飬生<lb/>
　　五十五年三月下旬園中桃杏玉蘭梅花齊放其<lb/>
<pb n="KR4f0001_WYG_371-3b"/>
　　　中玉蘭茂盛可觀特請<lb/>
皇太后一閱<lb/>
　　玉花萬朶祝<lb/>
慈顔藉奉懽心半日閒閏月春遲添嵗永香枝風送待<lb/>
　　時還膝前五代承<lb/>
王母陛下千齡獻夀山乍曉銅龍迎鳳輦霜容天上覩<lb/>
　　仙鬟<lb/>
　　去嵗三冬有雪至三月間農忙之際二十七日夜<lb/>
<pb n="KR4f0001_WYG_371-4a"/>
　　　雨竟夕喜而成詠<lb/>
滋麥如酥雨空濛入土膏心同黎庶苦目盼紫壇髙任<lb/>
噐已知重安人寜避勞春愁暫且釋㸃㸃付揮毫<lb/>
　　賦得隴麥<lb/>
節遲糓雨後田麥始分畦已送花開盡難將春事稽純<lb/>
陽時序近餘閏化成齊未卜隂晴適先期輯庶黎<lb/>
　　五十五年冬謁<lb/>
陵作<lb/>
<pb n="KR4f0001_WYG_371-4b"/>
　　拜奉山<lb/>
陵泪兩垂提携鞠育頼<lb/>
仁慈松林轉盛青如許鬢髪勞傷白所宜屈指多年思<lb/>
　　慕永深慚暮景逺來遲珠邱玉殿依然覲悲想<lb/>
音容寸晷移<lb/>
　　春幸<lb/>
載陽節候愛春和賔日中衡社後過東作勤耕勞衆力<lb/>
西成有穫廣農科官箴先戒闗河固節鉞曾經嵗月多<lb/>
<pb n="KR4f0001_WYG_371-5a"/>
正已清心倡庶吏宣恩莫使政煩苛<lb/>
　　風阻駐蹕白洋湖偶成<lb/>
平波數頃似江聲風阻湖邉一日程可笑當年廵幸逺<lb/>
依稀吳越列行營<lb/>
　　小滿後偶旱塗中祈雨四月二十三日甘霖大霈<lb/>
夙夜愁懷春夏間天時難信未怡顔平原晚麥纎莖槁<lb/>
四野新禾旱色殷乍起雲光連嶺岫先垂雨脚遍人寰<lb/>
共沾甘㴻敷膏澤民食方知稼穡艱<lb/>
<pb n="KR4f0001_WYG_371-5b"/>
　　晚夏偶成<lb/>
青榛方作粒郁李漸微紅草藥迷香徑荷花待晩風莫<lb/>
愁秋雨近且望嵗時豐倚檻頻觀稼銀鬚一老翁<lb/>
　　憶揚州天寜寺竹<lb/>
乆别金焦十一年依稀寒暑遞推遷此君有意虛心待<lb/>
歎我徒勞幽思牽雁逐西風何處問雲回北地竟誰傳<lb/>
翠筠晩節饒蒼籜逺寄宸章梵宇前<lb/>
　　七月十六日賜九十一嵗老和尚<lb/>
<pb n="KR4f0001_WYG_371-6a"/>
暑退全消陌上塵盂蘭大喜見姚秦臨風洗鉢龍池雨<lb/>
凝露舒蓮鷲嶺春送節雙輪同夢幻持心半偈見深淳<lb/>
循環已識盈虛理不向山僧更問津<lb/>
　　題畫<lb/>
杖藜端不染輕塵野趣天然景物新春水風帆一目盡<lb/>
孰知逝者太華津<lb/>
　　澤卜尊丹巴胡土克圖老喇嘛上夀<lb/>
想像當年論轉輪龍沙遥隔十餘春相知惟有菩提行<lb/>
<pb n="KR4f0001_WYG_371-6b"/>
得觧嘗聞秘宻真花雨頻施鋪佛帳貝經每祝上楓宸<lb/>
睂横鼻豎長松夀導引衆生善後因<lb/>
　　未開新荷<lb/>
清和將盡未端陽時雨催擎珠㸃凉不染淤泥看净植<lb/>
雖無花氣葉先香<lb/>
　　戱題千里眼<lb/>
欲窮視逺目曠𣺌有無中體認全慿凖遐觀約略同雖<lb/>
依雙鏡力獨用一瞳功不重西來巧清明本在躬<lb/>
<pb n="KR4f0001_WYG_371-7a"/>
　　賜松江提督趙珀<lb/>
憶昔雲間山水邦波流清潤抵松江春秋乆未臨鑾輅<lb/>
時刻嘗懷擁節幢訓練多方<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>歩伐撫循成俗重敦龎<lb/>
建牙好慰軍民望服衆投醪士氣降<lb/>
　　緑金蓮花<lb/>
牡丹有緑誠仙品幻色生香野草中數朶乍開凝碧玉<lb/>
黄花應遜碧花叢<lb/>
　　賜老大臣<lb/>
<pb n="KR4f0001_WYG_371-7b"/>
舊日講筵剰㡬人徒傷老朽並君臣平生壯志衰如許<lb/>
諸事灰心懶逼真求簡逡廵多恍惚遇煩留滯累精神<lb/>
年來詞賦荒疎乆覔句深慚筆有塵<lb/>
　　蘓州廵撫吳存禮<lb/>
曾記臨吳十二年文風人傑並堪傳予懷常念窮黎困<lb/>
勉爾勤箴官吏賢<lb/>
　　山莊四季<lb/>
節届三春勝發生萬彚齊諸花候御輦百糓待村犂<lb/>
<pb n="KR4f0001_WYG_371-8a"/>
　九夏愁暘雨千林葉正肥秪因思避暑端拱計頻違<lb/>
　金風多<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>䬃清露滴烟浮目睹倉箱滿方知嵗有秋<lb/>
　嵗暮添霜鬢殷勤宵旰勞地寒盈尺雪還慮北風髙<lb/>
　　　冬至不能全禮<lb/>
　　　老殘多阻詣<lb/>
　　圜丘一念精誠或觧憂愆過常思<lb/>
　天每鑒衰頺恒覺自難由無心成化無私覆不息流行<lb/>
　　　不顯求瞻拜<lb/>
<pb n="KR4f0001_WYG_371-8b"/>
　　洪鈞斬禮缺書雲顒望太平秋<lb/>
　　　病中偶爾問及工部尚書翰林院掌院學士徐元<lb/>
　　　　夢乃同學舊翰林康熙十六年以前進士再無<lb/>
　　　　一人矣率賦一律以遣悶懷<lb/>
　七旬彼此對堪憐病裏回思一慨然少小精神皆𣪚盡<lb/>
　老年嵗月任推遷常懷舊學窮經史更想餘閒力簡編<lb/>
　詩興不知何處至拈毫又覺韻難全<lb/>
聖祖仁皇帝御製文第四集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_205-1a"/>
　欽定四庫全書<lb/>
聖祖仁皇帝御製文第三集巻四<lb/>
　　勅諭<lb/>
　　　諭河道總督張鵬翮<lb/>
　此間邵伯更樓地方舊日被災形状與山東饑民無異<lb/>
　豈朕今日觀此地安居景象而忘山東之饑民乎朕念<lb/>
　運糧賑濟事不可緩乘今日順風爾作速回清江料理<lb/>
　轉運截留漕糧差官前往山東散賑至距揚州十五里<lb/>
<pb n="KR4f0001_WYG_205-1b"/>
　沙壩橋河道情形朕自細閱回鑾時靣諭爾知之康熙<lb/>
　四十二年二月初七日<lb/>
　　　諭偏沅巡撫趙申喬<lb/>
　湖南地方介在邊遠之境聞向來官吏積習相仍無藝<lb/>
　私征種種不一計每歲科派有較正供額賦増至數倍<lb/>
　者有司徵收錢糧加取火耗又視别省為獨重百姓窮<lb/>
　蹙不支致多流離轉徙非将宿獘逐一剔除無以砥礪<lb/>
　官方大甦民困除從前已往諸事姑免察究外爾到地<lb/>
<pb n="KR4f0001_WYG_205-2a"/>
方嚴飭大小屬員痛改前非洗心奉職力減加耗盡革<lb/>
私徵務使流移者復返鄉閭守業者獲安隴畞庶副朕<lb/>
軫念遠省民生至意如仍有藐法不遵重為民害者即<lb/>
據實糾叅從重治罪決不輕宥特諭康煕四十二年二<lb/>
月十二日<lb/>
　　諭扈從大學士馬齊張玉書學士色德里劉光美<lb/>
趙申喬分文不取信然但朕至杭州諮訪百姓言趙申<lb/>
喬好收詞訟民多受累大凡居官固貴清亷尤必和平<lb/>
<pb n="KR4f0001_WYG_205-2b"/>
乃為盡善如果好收詞訟刁民興訟者必多縱使即為<lb/>
審理其被訟之人一家産業已蕩然矣如此民何以堪<lb/>
聞阿山亦喜受民詞總之為督撫者務以安靜不生事<lb/>
為貴耳康熙四十二年二月二十日<lb/>
　　諭扈從大學士馬齊張玉書學士色德里劉光美<lb/>
　　　起居注揆敘滿保<lb/>
凡人告訐之言未可盡信朕所見事多矣試舉一事爾<lb/>
等共聽之昔年朱瑪喇奉命往擒于七時阿哈碩色曽<lb/>
<pb n="KR4f0001_WYG_205-3a"/>
以司官同往忽有一人出首于七隱匿在彼邨中大兵<lb/>
即往圍其邨邨民不納知縣窘甚祼體入邨謂衆人曰<lb/>
以爾等隱藏于七是以大兵來圍爾等可速将于七送<lb/>
出邨人曰邨中實未藏于七如不信試遣人入捜之大<lb/>
兵入邨徧捜果無于七首告之人即指邨中一生員曰<lb/>
此即藏于七之人也朱瑪喇遂執而殺之首告之人乃<lb/>
笑而言曰此人並未藏匿于七實與我有仇是以告之<lb/>
今既殺之我願畢矣縱殺我亦無怨朱瑪喇憤極又執<lb/>
<pb n="KR4f0001_WYG_205-3b"/>
首告之人殺之人情之可恨如此彼時知縣身亦受傷<lb/>
無辜百姓亦有被殺者阿哈碩色曽向朕泣奏此事夫<lb/>
害人者身受顯戮宜矣而無辜之人橫罹荼毒曽謂告<lb/>
訐之言可輕信乎康熙四十二年二月二十二日<lb/>
　　諭河道總督張鵬翮<lb/>
王公堤闗係運道民生最為緊要堤岸單薄樁工漸朽<lb/>
應再加幫以資捍禦不可因淤灘可恃而忽之也康熙<lb/>
四十二年三月初二日<lb/>
<pb n="KR4f0001_WYG_205-4a"/>
　　諭河道總督張鵬翮<lb/>
高堰工程闗係重大保守最為緊要朕今日乘舟由洪<lb/>
澤湖閱視見有殘缺石工以葦草鑲塡儻遇水發危險<lb/>
堪虞至六壩見新修石壩堅固方慰朕懷其殘缺石工<lb/>
著即興修乗水未長之前完工用資捍禦至高家堰防<lb/>
險之人用候選縣丞經歴等微員此不過例監書辦出<lb/>
身家産微薄儻有疎忽干係不小須於候選官員内擇<lb/>
其職銜稍大身家殷實者委令防險如此則彼知自愛<lb/>
<pb n="KR4f0001_WYG_205-4b"/>
身家又有選用之望自然盡心防守有禆工程康熙四<lb/>
十二年三月初三日<lb/>
　　諭河道總督張鵬翮<lb/>
王家營對面鮑家營應開挑引河洩黃河汎漲之水以<lb/>
保障清江淮安地方著即行興工仍兩岸築堤以衞民<lb/>
田康熙四十二年三月初三日<lb/>
　　諭河道總督張鵬翮<lb/>
清口西壩乗此水淺時再加長數丈有益又半路劉河<lb/>
<pb n="KR4f0001_WYG_205-5a"/>
流埽灣堤岸單薄應築挑水壩康熙四十二年三月初<lb/>
四日<lb/>
　　諭内閣九卿等<lb/>
朕此番南巡徧閱河工大約已成功矣曩時總河于成<lb/>
龍不遵朕指授修築故未能底績今張鵬翮一一遵諭<lb/>
而行是以成功向來黃河水高六尺淮河水低六尺不<lb/>
能敵黃常患淤墊今将六壩堵閉洪澤湖水高力能敵<lb/>
黃則運河不致有倒灌之患此河工所以能告成也朕<lb/>
<pb n="KR4f0001_WYG_205-5b"/>
自御極以來無時不以民生為念雖纖悉之事不肯怠<lb/>
忽今四十餘年矣四海乂安民生富庶河工適又告成<lb/>
朕欲頒詔天下大加恩賚故星夜回鑾詔内款項爾等<lb/>
可㑹同詳閱有應増入者即議増入康熙四十二年三<lb/>
月十六日<lb/>
　　諭内閣<lb/>
頃朕往察河工原任侍郎任克溥於山東途次迎駕見<lb/>
其年将九十現在諸臣未有如其久者朕深為眷念著<lb/>
<pb n="KR4f0001_WYG_205-6a"/>
加刑部尚書銜以示優遇老臣至意可諭吏部知之康<lb/>
熙四十二年四月二十三日<lb/>
　　諭工部<lb/>
王起元等工程既竣著令回京張鵬翮疏内稱髙承爵<lb/>
工尚未完朕今歲南巡徧閱河工見高承爵所修工程<lb/>
水深成潭難於修築高家堰所闗甚要儻工程有悮縱<lb/>
重治高承爵罪於事何益著移文總河張鵬翮如此處<lb/>
可修則另派委賢能官修築如不可修則宜另築越堤<lb/>
<pb n="KR4f0001_WYG_205-6b"/>
所用錢糧仍令高承爵發給康熙四十二年五月初四<lb/>
日<lb/>
　　諭禮部<lb/>
國子監文廟現勅廣善庫官員動帑修理順天府學尊<lb/>
經閣等處亦著一併督修用宏文敎康熙四十二年五<lb/>
月十九日<lb/>
　　諭内閣<lb/>
各省督撫俱係朕簡用之人今以督撫所舉劾人員復<lb/>
<pb n="KR4f0001_WYG_205-7a"/>
行更張令九卿詹事科道逐一稽察能保九卿詹事科<lb/>
道比督撫盡皆公正耶若此反多夤緣将益増紛擾許<lb/>
志進條奏必有情獘所請不准行下所司知之康熙四<lb/>
十二年五月二十三日<lb/>
　　諭户部<lb/>
洪澤湖水勢洶湧更甚於大江黃河之水這失風漂沒<lb/>
漕糧准從寛豁免嗣後糧船經行洪澤湖失風者著照<lb/>
大江黃河漂沒例定議奏聞康熙四十二年七月十五<lb/>
<pb n="KR4f0001_WYG_205-7b"/>
日<lb/>
　　諭大學士九卿詹事掌印不掌印科道等官<lb/>
六月内因有二王之事朕心不勝悲慟至今猶未釋然<lb/>
又兼災祲頻告愈加憂鬱身體不安頃往坐湯泉始得<lb/>
稍解仍未全愈至於饑民救養之計未嘗時刻不厪於<lb/>
懐近有李煦人來詢知郯城至㤗安田穀稍有可望由<lb/>
㤗安至德州被災甚重今歲口外田穀大收口内各處<lb/>
田禾俱屬平常合共計算所糶之穀必不能多今應将<lb/>
<pb n="KR4f0001_WYG_205-8a"/>
漕糧多行截留於山東沿河州縣邨鎭有名馬頭俱各<lb/>
存貯其捐納事例雖廣行無濟於事且日後必至紊亂<lb/>
東省人民現今乏食總使行此數事民有大半至於逃<lb/>
亡朕意八旗滿洲䝉古漢軍佐領一千有餘每三佐領<lb/>
下共出一人可得三百人每三佐領借與銀三千兩餘<lb/>
外捐助車輛駱駝頭口分派各州縣仍照前去人員養<lb/>
至來年七月及今八月内可以到彼况前往撫養地方<lb/>
民人甚有禆益今雖疊被災傷民人仍帖然未動此即<lb/>
<pb n="KR4f0001_WYG_205-8b"/>
有益之效也這事情爾等可確議至東省今歲錢糧漕<lb/>
米俱應速行停徵著議奏為此手書特諭康熙四十二<lb/>
年七月二十七日<lb/>
　　諭户部<lb/>
賑濟東省饑民事闗緊要應差大臣分為三路每路差<lb/>
大臣一員将先派去人員一併往返巡察於事有益自<lb/>
㤗安至郯城為中路著穆和倫去自濟南至登州為東<lb/>
路著辛保去自德州至兖州東昌濟寧為西路著卞永<lb/>
<pb n="KR4f0001_WYG_205-9a"/>
譽去截留漕糧闗係緊要總漕桑格現今無事令作速<lb/>
前來親㸔截留其賑濟饑民人員所領雖係公物而勉<lb/>
力自効有濟於民事成回時著一併議叙康熙四十二<lb/>
年八月初二日<lb/>
　　諭户部<lb/>
邳州等處地方屢被災傷不減於東省但尚有水路可<lb/>
通著該督撫親往察閱應作何速行拯濟一面頒賑一<lb/>
面奏聞俟具題到日将應蠲豁錢糧另議具奏康熙四<lb/>
<pb n="KR4f0001_WYG_205-9b"/>
十一年八月初四日<lb/>
　　諭東省在京官員<lb/>
朕四次經過山東於民間生計無不深知東省與他省<lb/>
不同田間小民俱依有身家者為之耕種豐年則有身<lb/>
家之人所得者多而窮民所得之分甚少一遇凶年則<lb/>
已身並無田畞産業有力者流移於四方無力者即轉<lb/>
死於溝壑此等情状爾東省大臣庶僚及有身家者亦<lb/>
當深加體念似此荒歉之歲雖不能大為拯濟若能輕<lb/>
<pb n="KR4f0001_WYG_205-10a"/>
減所入田租以各贍養其佃户不但深有益於窮民即<lb/>
爾等田地日後亦不致荒蕪如果民受實惠豈不勝謝<lb/>
恩千百倍耶這奏謝已悉所司知之康熙四十二年八<lb/>
月十一日<lb/>
　　諭兵部<lb/>
現今頒發特㫖遣養饑民則閭閻小民斷不致有復為<lb/>
盗賊肆行搶掠之事今若特撥兵丁増設於各要路則<lb/>
兵丁食何糧饟以資防守兵丁無糧仍必致於擾民爾<lb/>
<pb n="KR4f0001_WYG_205-10b"/>
部並不詳加籌畫即議将李登瀛條奏准行殊屬草率<lb/>
况地方設立官兵原以衞民其地之遠近衝僻分晰甚<lb/>
明今並未議撥何地兵丁駐於何處又稱官兵應不時<lb/>
出海巡察防緝盜賊並未指令坐何船隻用何處水師<lb/>
殊屬糊塗著再確議以聞康熙四十二年九月十一日<lb/>
　　諭内閣部院等官<lb/>
朕因山左災荒勞心殫思屢行諮訪山左歲歉非止今<lb/>
歲為然地方官歴年隱匿不報今春朕因閱視河工親<lb/>
<pb n="KR4f0001_WYG_205-11a"/>
　見災黎情形始行籌畫賑濟今歲田禾雖云失望尚有<lb/>
　薄收之處巡撫布政使為伊等素有欠缺欲巧圖完補<lb/>
　故甚其詞以奏報又夤緣科道紛紛急奏言盗賊蜂起<lb/>
　人民相食私冀或開事例或撥銀兩因於其中侵蝕託<lb/>
　言賑濟而實欲完補虧空以施鬼蜮之謀也朕㡬墮其<lb/>
　術中今京師遣往三路賑濟人員俱掣簽派撥州縣並<lb/>
　不分成災與否一槩散賑遣去人員未奉有稽察諭㫖<lb/>
　惟視巡撫布政使所指地方賑濟應将此事交與三路<lb/>
<pb n="KR4f0001_WYG_205-11b"/>
　大臣加意稽察至於條奏盜賊蜂起人民相食之員亦<lb/>
　當明白詢問如盜賊蜂起必有殺人放火搶奪財物糧<lb/>
　米之處與失事之人如人民相食亦必有被傷之人與<lb/>
　食人之人如有不實即為巡撫布政使急請設發銀兩<lb/>
　而言也大學士九卿諸臣㑹同議奏言官並不實心為<lb/>
　民專為巡撫布政起見不誠可愧乎康熙四十二年九<lb/>
　月十四日<lb/>
聖祖仁皇帝御製文第三集巻四<lb/>
</p>
<p>
</p>
  </div>
</body>
</text>
</TEI>
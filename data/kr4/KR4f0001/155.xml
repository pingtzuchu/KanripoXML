<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_155-1a"/>
　欽定四庫全書<lb/>
聖祖仁皇帝御製文第二集巻三十二<lb/>
　　序<lb/>
　　　通鑑綱目序<lb/>
　朕惟自古帝王御世大經大法莫備於史唐虞三代之<lb/>
　史尚書所載典謨訓誥皆是也自仲尼因魯史作春秋<lb/>
　始編年繫月紀載之中褒貶寓焉大要歸於扶植綱常<lb/>
　闡揚道法後之言史者必宗之宋司馬光奉詔纂修資<lb/>
<pb n="KR4f0001_WYG_155-1b"/>
　治通鑑論者以為博而得其要簡而周於事朱熹夲之<lb/>
　為綱目綱倣春秋目倣左氏義例森嚴首尾條貫足以<lb/>
　示勸懲而昭法戒煌煌乎典章之總㑹而治道之權衡<lb/>
　也前編則上溯羲黄徵引經傳足備稽考續編則下逮<lb/>
　宋遼金元其中叙事雖間得其實然而議論偏私紀載<lb/>
　乖舛往往有之視朱熹所撰綱目迥乎其不侔矣朕撫<lb/>
　御㝢内夙夜兢業每思説命之言曰學於古訓乃有獲<lb/>
　朕於萬幾之暇潛心六經大義微言孜孜殫究以講求<lb/>
<pb n="KR4f0001_WYG_155-2a"/>
古帝王治天下之大道於綱目一書朝夕起居之時循<lb/>
環披覽手未釋巻以是考前代君臣得失之故世運升<lb/>
降之由紀綱法度之所以立人心風俗之所由純事有<lb/>
闗乎典常言有禆乎治體者靡不竟委窮源詳加論斷<lb/>
如是者有年矣爰於内廷設立書局命翻譯呈覽朕躬<lb/>
親裁定為之疏解務期曉暢無遺歸於至當而後止立<lb/>
有程課自元旦以至嵗除未嘗有一日之間即巡幸所<lb/>
至亦必以巻帙自隨迄今三年有餘全集告竣将鋟梓<lb/>
<pb n="KR4f0001_WYG_155-2b"/>
頒行儒臣請序其端朕念是編所記述皆有闗於治天<lb/>
下國家之務非等於尋常紀載之書法戒昭然永為金<lb/>
鑑凡我臣工其各殫心觀摩以體朕黽勉法古之意且<lb/>
垂之奕世使子孫臣僚莫不奉為典型酌乎治理斯作<lb/>
君之道出其中而作師之道亦出其中矣是又朕惓惓<lb/>
此書之意也夫<lb/>
　　幸魯盛典序<lb/>
朕惟自古帝王聲敎翔洽風俗茂美莫不由於崇儒重<lb/>
<pb n="KR4f0001_WYG_155-3a"/>
道典學右文用能發詩書之潤澤宣道徳之閫奥推厥<lb/>
淵源皆夲洙泗以故追崇之典歴代相仍或躬詣闕里<lb/>
修謁奠之儀潔志肅容盡誠備物其間禮數隨世損益<lb/>
至於希風服教百代式型異世同揆莫之或二猗歟盛<lb/>
矣朕臨御以來垂三十載溯危微之統緒念生安之聖<lb/>
哲恒慮凉薄未克祗承用是夙夜單心孜孜不倦惟我<lb/>
至聖先師孔子配天地叅陰陽模範百王師表萬禩朕<lb/>
每研搜至道涵泳六經覺憲章祖述刪定贊修之功日<lb/>
<pb n="KR4f0001_WYG_155-3b"/>
星掲而江河流私心嚮往竊有願學之志焉乃者東巡<lb/>
踰泰岱涉泗沂遂詣闕里親行釋奠得瞻廟貌仰聖容<lb/>
以為徳盛功隆欽崇宜極凡厥典禮有加前代又親製<lb/>
文辭手冩以勒之貞石務用導揚至敎風示來兹夫緬<lb/>
懷曩哲繼躅前賢猶思覩其物采接其居處况先師遺<lb/>
風餘烈久而彌新重以朕之寤寐羮墻僾乎如見及過<lb/>
杏壇相圃之間山川儼然檜楷如故髣髴金石絃誦之<lb/>
聲聞於千載而上流連往復不能自已也衍聖公孔毓<lb/>
<pb n="KR4f0001_WYG_155-4a"/>
圻上疏陳謝且以禮儀隆重非直一家榮遇請修幸魯<lb/>
盛典一書朕既可其奏久之書成復請敘言以冠其端<lb/>
朕萬㡬餘晷敦勉弗遑實欲黙契先師尊聞行知於以<lb/>
阜物諴民風同道一庶㡬躋世運於唐虞登治術於三<lb/>
古是書也豈徒使天下後世知朕於先師欽慕無已如<lb/>
此且愈以見聖人之道覆幬羣倫苞毓萬象即凡車服<lb/>
禮器之遺皆足令人感發而興起也故賜之序<lb/>
　　南巡詩序<lb/>
<pb n="KR4f0001_WYG_155-4b"/>
朕念切民依咨詢幽隐於二十八年春再舉南廵爰自<lb/>
畿甸東臨齊魯沿泝江淮達於吳越曩者甲子之歳輿<lb/>
衞所經瞻顧閭閻觀省謡俗憫懷澤國軫恤羣黎未嘗<lb/>
一日忘於朕心已嘗形諸篇詠載前集中今兹重歴郡<lb/>
邑見民物漸殷生業就理逺勝曩時中心慰悅又不禁<lb/>
吟咏及之途中停警撤蹕欲以洞悉輿情數千里間百<lb/>
姓歡躍載路星攅雲集瞻依愛戴發於至誠朕自惟化<lb/>
理何以克洽民情益用是欿然也迺於巡歴所至沛膏<lb/>
<pb n="KR4f0001_WYG_155-5a"/>
澤飭官方戒民俗修典禮經武備覽河防施諸事矣又<lb/>
發諸言或御帳殿或撫船牕吟咏所及性情在焉古人<lb/>
云詩言志凡朕篇章所寓時以民生風化惓惓為念即<lb/>
間於眺覽之際抒寫景物指顧河山要其寄託則自有<lb/>
在也因裒而集之為南巡詩一巻云<lb/>
　　南巡詩序<lb/>
朕三度南巡咸因視河親為籌畫遂至江浙察吏安民<lb/>
所歴之地隨其時宜廣沛膏澤拯疾苦焉兹行兼奉<lb/>
<pb n="KR4f0001_WYG_155-5b"/>
皇太后鑾輿而南既可無闕定省之儀且欲見<lb/>
先帝開基冨有四海而朕守成敎育率土清寧無慚付<lb/>
託以博<lb/>
慈顔之懌悅然往返遄迅絶無滯留百司章奏三日一<lb/>
送行在即與剖决舟行多暇仍覽書史日操觚翰偶寄<lb/>
吟篇莫非記採風俗時存懷保兢業之意後之人讀朕<lb/>
前後南巡諸詩知朕心之有在云爾<lb/>
　　皇輿表序<lb/>
<pb n="KR4f0001_WYG_155-6a"/>
粤稽古皇統一海寓畫疆經野建立萬國以作民極故<lb/>
周禮土地之圖掌於司徒𨽻於小宰而左傳稱左史倚<lb/>
相能誦八索九丘孔安國曰九丘者九州之志也史記<lb/>
載蕭何入闗收秦圖籍髙帝以故具知天下阸塞是可<lb/>
見有國家者封域之廣狹郡邑之興廢固不可不務逺<lb/>
稽而近考也朕嘗博觀羣史上溯源流髙辛創立九州<lb/>
虞帝分為十二周初職方以統九服保章以辨分星胙<lb/>
土列爵天下井如秦兼并六國罷封建置郡縣先王之<lb/>
<pb n="KR4f0001_WYG_155-6b"/>
制至秦而一變矣自是一統之盛漢隋唐宋元明制度<lb/>
逓有更革漢曰十三部唐曰十五道宋曰十五路隋則<lb/>
改州為郡元則以路𨽻省明則革省置司其都邑變遷<lb/>
紛紜鬱翳或地存而名亡或名同而地異或地析而民<lb/>
散莫可紀極他若三國六朝五代幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>既隘升改寄置<lb/>
尤為煩冗矣朕因是簡命儒臣倣史家年表法以夲朝<lb/>
府州縣之名為經弁於其首自唐虞以迄有明之地與<lb/>
郡國州縣為緯分列其下朕復親加裁訂以詳以核古<lb/>
<pb n="KR4f0001_WYG_155-7a"/>
今輿制粲若星辰之羅於天歴厯可數也爰命曰皇輿<lb/>
表若夫土宇之廣北越沙漠南踰滄溟開闢以來未列<lb/>
版圖者咸歸籍内附以古無其名故斯表亦不能悉載<lb/>
焉雖然是寧獨討論之助云爾哉傳曰有徳此有人有<lb/>
人此有土詩曰聖敬日躋昭格遲遲上帝是祗帝命式<lb/>
於九圍則撫斯表也朕敢不益博大厥徳以膺兹孔厚<lb/>
之版章與是為序<lb/>
　　懋勤殿法帖序<lb/>
<pb n="KR4f0001_WYG_155-7b"/>
朕惟書契既興歴代相傳自篆籀變而為隸楷行草古<lb/>
人往往積嵗月殫學力結體運思以務臻其妙所由來<lb/>
逺矣嘗於機政之暇游心翰藻觀晉人所書體尚圓潤<lb/>
結構天然風采流奕斂鋒藏鍔而自能䧺勁故歴代重<lb/>
之逮唐以後或格法謹嚴或筆勢軒翥類皆神明於昔<lb/>
人之矩矱而變化出之以自成一家之書亦代不乏人<lb/>
在昔右文之君得一名蹟每使當世之能書者排類摹<lb/>
倣鐫諸文石以廣其流傳為䇿府藝林之所共寳如聖<lb/>
<pb n="KR4f0001_WYG_155-8a"/>
敎蘭亭以及淳化淳熙諸墨刻皆其最著者也朕念古<lb/>
帖嵗久漸湮近時轉相摹刻者多失其真因取内府所<lb/>
藏舊搨與名人墨蹟逺自上古以迄夲朝編次撫刻題<lb/>
曰懋勤殿法帖凡二十有八巻帝王法書自漢以後咸<lb/>
在簡牘有明諸帝之善書者亦搜輯其遺楮以列於後<lb/>
洪惟我<lb/>
世祖章皇帝聰明天亶深心典學時灑宸翰䧺竒髙古<lb/>
體格渾成神彩炳煥洵足卓越前代謹以登諸琬琰昭<lb/>
<pb n="KR4f0001_WYG_155-8b"/>
示子孫臣民垂諸不朽朕自幼習書豪素在側寒暑靡<lb/>
間歴年以來手書勅諭詩文䟦語以及臨摹昔人名蹟<lb/>
屢盈笥篋每思字學淵微雖精研日久正欿然未敢自<lb/>
信縁諸臣敦懇再四勉從其請用識嗜古之夙志云爾<lb/>
皇太子皇子亦晨夕侍朕習學因并附焉以䇿勵其意<lb/>
夫書列六藝之中兼八體之妙唐太宗論筆法謂欲書<lb/>
之時當收視反聽絶慮凝神心正氣和則契於微妙昔<lb/>
人評右軍書樂毅論有忠臣烈士之象曺娥碑有孝子<lb/>
<pb n="KR4f0001_WYG_155-9a"/>
順孫之象逍遥篇有抱素拔俗之象畫像贊有矜莊嚴<lb/>
肅之象由是觀之學書之道亦非僅操觚染翰之為其<lb/>
通於學問性情有如是哉後之覽者考源鏡流由今溯<lb/>
古臨池之學具在斯帙矣故於刻石既成而序之<lb/>
　　耕織圖序<lb/>
朕早夜勤毖研求治理念生民之夲以衣食為天嘗讀<lb/>
豳風無逸諸篇其言稼穡蠺桑纎悉具備昔人以此被<lb/>
之管絃列於典誥有天下國家者洵不可不留連三復<lb/>
<pb n="KR4f0001_WYG_155-9b"/>
於其際也西漢詔令最為近古其言曰農事傷則饑之<lb/>
夲也女紅害則寒之原也又曰老耆以壽終幼孤得遂<lb/>
長欲臻斯理者舍夲務其曷以哉朕每巡省風謡樂觀<lb/>
農事於南北土疆之性黍稌播種之宜節候早晩之殊<lb/>
蝗蝻捕治之法素愛諮詢知此甚晰聽政時恒與諸臣<lb/>
工言之於豐澤園之側治田數畦環以溪水阡陌井然<lb/>
在目桔橰之聲盈耳嵗收嘉禾數十鍾隴畔樹桑傍列<lb/>
蠺舍浴繭繅絲恍然如茒簷蔀屋因構知稼軒秋雲亭<lb/>
<pb n="KR4f0001_WYG_155-10a"/>
　以臨觀之古人有言衣帛當思織女之寒食粟當念農<lb/>
　夫之苦朕惓惓於此至深且切也爰繪耕織圖各二十<lb/>
　三幅朕於每幅製詩一章以吟詠其勤苦而書之於圖<lb/>
　自始事迄終事農人胼手胝足之勞蠺女繭絲機杼之<lb/>
　瘁咸備極其情狀復命鏤板流傳用以示子孫臣庶俾<lb/>
　知粒食維艱授衣匪易書曰惟土物愛厥心臧庶於斯<lb/>
　圖有所感發焉且欲令寰宇之内皆敦崇本業勤以謀<lb/>
　之儉以積之衣食豐饒以共躋於安和冨壽之域斯則<lb/>
<pb n="KR4f0001_WYG_155-10b"/>
　朕嘉惠元元之至意也夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻三十二<lb/>
</p>
<p>
</p>
  </div>
</body>
</text>
</TEI>
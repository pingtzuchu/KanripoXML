<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_051-1a"/>
　欽定四庫全書<lb/>
聖祖仁皇帝御製文集巻二十三<lb/>
　　碑<lb/>
　　　南臺普濟寺碑<lb/>
　南臺世傳文殊示現之處也臺當山之陽地稍暄暖金<lb/>
　蕖日菊佛鉢之花生徧崖谷若錦繡之相錯故其峰曰<lb/>
　錦繡之峰峰有寺曰普濟蓋宋所建云佛氏之教息心<lb/>
　淨業以獨善其身而文殊所願在饒益衆生布施以廣<lb/>
<pb n="KR4f0001_WYG_051-1b"/>
　仁義持戒以守信忍辱以為謙精進以施敬禪定以守<lb/>
　靜智慧以通理其慈惠之心有獨𢎞者自漢以來清凉<lb/>
　之山代有精舎至宋之十寺為國祝釐恒賜詔褒答載<lb/>
　籍傳之所從來久矣山之僧棲巖飲澗以自甘惟守其<lb/>
　師之説以獨善其身寺有圮者力不能興葺也朕登南<lb/>
　臺乃命復新普濟寺以居僧徒之息心淨業者俾祝釐<lb/>
　於是登臨者覩象教之精嚴慈惠之心可以油然而生<lb/>
　矣<lb/>
<pb n="KR4f0001_WYG_051-2a"/>
　　西臺法雷寺碑<lb/>
朕聞鷲嶺蜂臺不少水晶之域鵠林鹿苑恒開金粟之<lb/>
園莫不獻露裛之千花蔭春浮之䨇樹廼有龍湫抱鉢<lb/>
偕猿鶴以高栖燕子成龕捫藤蘿而直上况夫竺法蘭<lb/>
之初地舊是花宫勾龍爽之畫圖羣推紫府緗蓮照野<lb/>
智炬長然青豆開房精廬用結西臺絶頂有法雷寺焉<lb/>
方廣化城文殊密宇琉璃布地霄鄰挂月之峰栲栳名<lb/>
山磴轉千雲之石僊人五百青髻曾遊沙界三千玉毫<lb/>
<pb n="KR4f0001_WYG_051-2b"/>
盡撤指修蛇之負壑恒嶽匪遥數歸雁之銜蘆并門在<lb/>
下朕對清凉之勝景招閶闔之長風北瞻則畢月昴車<lb/>
西顧則參旗井鉞憫此伽藍久廢飭其瓴甋重新紺馬<lb/>
銖衣長轉相輪於雲表桐魚茶版仍流清響於山椒庶<lb/>
使龍象行時金閣逺符大厯狻猊坐處神光復現元和<lb/>
云爾<lb/>
　　北臺靈應寺碑<lb/>
清凉山左鄰恒嶽右接天池環基五百餘里五峰竦峙<lb/>
<pb n="KR4f0001_WYG_051-3a"/>
而北臺為最高歲癸亥二月朕鑾輅西巡登其層巘雲<lb/>
氣生舄履之下開合萬變時春雪方霽青霄夐絶天風<lb/>
颯然所謂身歴清靜之域目睇澄鮮之境心遊太古之<lb/>
地盈縮造化吐納顥氣冷然善也臺名叶斗峰舊有靈<lb/>
應寺丹青虧剝杗廇欹傾朕念衣緇之流不外仁義以<lb/>
為教故熙隆之代亦所不廢矧曼殊化宇恒著感通逺<lb/>
邇之人蘄嚮久矣爰命崇其陛戺飾其題楶土木瓦石<lb/>
丹堊金碧之需財自内出不渉經費工以傭給役弗違<lb/>
<pb n="KR4f0001_WYG_051-3b"/>
農是以工敏於事而民若不知秋八月告落成焉董事<lb/>
之臣請製文勒石以志之用以上昭景福於<lb/>
慈闈下廣嘉惠於兆庻埀示於億萬斯年爾<lb/>
　　賜江南江西總督于成龍墓碑<lb/>
朕讀周官六計獘吏曰廉善亷能廉敬廉正廉法廉辯<lb/>
吏道厥惟廉重哉朕用是審觀臣僚有眞能廉者則委<lb/>
以重寄錫以殊恩所以示人臣之標準也尔于成龍秉<lb/>
心樸直蒞事忠勤而考其生平廉為尤著以故累加特<lb/>
<pb n="KR4f0001_WYG_051-4a"/>
擢皆朕親裁蓋㧞自庶官之中洊授節鉞之任尔能堅<lb/>
守夙操無間初終古人脱粟布被或者嫌於矯偽尔所<lb/>
謂廉本於至誠聞尔之風可以興起乃不憖遺忽焉奄<lb/>
逝日者省方察吏南及江表采風謡於草野見道路之<lb/>
謳思清德在人於今不泯惟尔之廉天下所知朕俯合<lb/>
輿情載褒勁節旣考名副實諡曰清端𦵏祭以禮又晉<lb/>
之崇秩賜予有加恩卹尔子嗚呼人臣行已服官事主<lb/>
之道尔可謂有始有卒者矣顧不可以風世也歟<lb/>
<pb n="KR4f0001_WYG_051-4b"/>
　　至聖先師孔子廟碑<lb/>
朕惟道原於天𢎞之者聖自庖犧氏觀圖畫象闡乾坤<lb/>
之祕堯舜理析危微厥中允執禹親受其傳湯與文武<lb/>
周公逓承其統靡不奉若天道建極綏猷夐乎尚矣孔<lb/>
子生周之季韋布以老非若伏羲堯舜之聖焉而帝禹<lb/>
湯文武之聖焉而王周公之聖焉而相也巋然以師道<lb/>
作則與及門賢喆紹明絶業教思所及陶成萬世伏羲<lb/>
堯舜禹湯文武周公之統惟孔子繼續而光大之矣間<lb/>
<pb n="KR4f0001_WYG_051-5a"/>
嘗誦習詩書之所刪述大易之所演繫春秋之所筆削<lb/>
禮樂之所修明本末一貫根柢萬有殆與覆載合其德<lb/>
日月竝其明四時寒暑協其序焉故曰仲尼之道一天<lb/>
道也朕敬法至聖景仰宫牆嚮往之誠弗釋寤寐歲甲<lb/>
子十有一月時邁東魯躬詣曲阜展修祀事復謁聖墓<lb/>
循撫松栝儀型在望僾乎至德之親人也朕忝作君啓<lb/>
牖下民深惟夫子師道所建百王治理備焉舍是而圖<lb/>
郅隆曷所依據哉因勒文於石彰朕尊崇聖教以承天<lb/>
<pb n="KR4f0001_WYG_051-5b"/>
治民之意系以辭曰<lb/>
遐哉三五維辟之式於皇尼山師道允植天畀木鐸覺<lb/>
彼羣生百行以正六籍以明賢邁唐虞聖則河洛綏和<lb/>
動來文博禮約性天峻極倫教孔彰學昌洙泗統歸素<lb/>
王炎漢崇儒少牢用饗厥後賢君高山是仰予懷至聖<lb/>
蒞彼東方音徽云邈道德彌光鬱鬱塋林峨峨祠殿企<lb/>
慕安窮羮牆如見泰岱匪高東海匪深敬揚懿軌終古<lb/>
式欽<lb/>
<pb n="KR4f0001_WYG_051-6a"/>
　　孟子廟碑<lb/>
自王迹熄於春秋聖人之道或幾於泯滅卒之晦而復<lb/>
明歴千百世而不敝者恃有孔子也孔子沒百有餘年<lb/>
寖假及於戰國楊墨塞路禍尤烈於曩時子輿氏起而<lb/>
闢之於是天下之人始知誦法孔子率由仁義斯道之<lb/>
有傳至於今賴之是以後世學者如韓愈蘇軾之徒咸<lb/>
推其功以配大禹而閩洛之儒咸尊為正學之宗傳烏<lb/>
虖盛已夫洪水之禍止於人身已爾楊墨之禍隱然直<lb/>
<pb n="KR4f0001_WYG_051-6b"/>
中於人心不有孟子使楊墨濫觴於前釋老推波於後<lb/>
後之人雖欲從千載之下探尼山之遺緖其孰從而求<lb/>
之因推述厥義刻文於石俾揭於鄒之廟其文曰<lb/>
尼聖旣往夐矣音徽後百餘歲聖緒寖微尚異實繁楊<lb/>
墨競煽䧟溺之禍酷於昏墊惟子輿氏距跛放滛以承<lb/>
先聖以正人心述舜稱堯私淑孔子正學修明百世以<lb/>
俟不有是者斯道孰傳宇宙晦霿萬物狂傎我讀其書<lb/>
曰仁曰義遺澤未湮聞風可企嶽嶽亞聖巖巖泰山功<lb/>
<pb n="KR4f0001_WYG_051-7a"/>
　邁禹稷德參孔顏刻石兹文於祠之下誦烈颺休用告<lb/>
　來者<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_051-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻二十三<lb/>
</p>
<p>
</p>
  </div>
</body>
</text>
</TEI>
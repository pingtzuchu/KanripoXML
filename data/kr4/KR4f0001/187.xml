<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_187-1a"/>
　欽定四庫全書<lb/>
聖祖仁皇帝御製文第二集巻四十八<lb/>
　　古今體詩四十首<lb/>
　　　再度居庸闗<lb/>
　草木未甲坼年光屬早春三番勞遠馭一舉本勤民峽<lb/>
　暖泉聲動風和鳥噪新㑹看歌凱入景物盡還淳<lb/>
　　　雪霽駐蹕大同府<lb/>
　驟飄春雪灑驚沙重向雲中過翠華轉盼遐區征調息<lb/>
<pb n="KR4f0001_WYG_187-1b"/>
　期將習俗尚桑麻<lb/>
　　　過馬邑望鴈門闗<lb/>
　南指重山望鴈門蒼然嵐氣結朝昏當春田土皆耕耨<lb/>
　阡陌緜緜古塞原<lb/>
　　　途間紀事<hi>并序</hi>
　　先是前驅之人言明日駐李家溝僅一井未足扈從<lb/>
　　人騎之需豫貯水三百甕尚虞有缺是日朕行至中<lb/>
　　途見有一水自三岔堡流来一水自韓家樓流出横<lb/>
<pb n="KR4f0001_WYG_187-2a"/>
　築一隄以壅之召詢土人云此河久涸三日前河水<lb/>
　忽至有司恐漫衍官道故築此堰朕登髙覽觀揆度<lb/>
　地勢若决此堰河水可至李家溝因命侍衞率人疏<lb/>
　濬不兩時河水洋溢流至營外深三四尺人騎汲飲<lb/>
　有餘莫不欣悅向貯之水皆不用昔聞有行師山谷<lb/>
　間靈泉湧出心未之信頃萬人目覩咸以為異朕之<lb/>
　凉徳何當天祐耶因紀其事<lb/>
昔聞靈貺說今見異河来瀠曲經山谷汪洋歴澗隈安<lb/>
<pb n="KR4f0001_WYG_187-2b"/>
營流漸下决堰勢初廻馬飲無須窟人嘗止用杯邨荒<lb/>
咸得潤夜靜響同雷詎但霑行帳還能沃土垓仰邀天<lb/>
顧重頓使地形開七校多欣悅何勞渴指梅<lb/>
　　保徳州渡黄河<lb/>
入塞河聲壯朝宗勢拱環劃疆分晉野隔岸是秦山城<lb/>
郭巔崖裏旌旄浩渺間横流渡舟楫前路指蕭闗<lb/>
　　出塞<hi>并序</hi>
　沿邊山行岡嶺崎嶇黄沙彌望因自榆林鎮取道塞<lb/>
<pb n="KR4f0001_WYG_187-3a"/>
　外沙淺途平水草咸便且十二日之程減半得達安<lb/>
　邊堡書以記之<lb/>
森森萬騎歴駝城<hi>榆林鎮一名駝城</hi>沙塞風清磧路平冰泮長<lb/>
河堪飲馬月来大野照移營郵籤紀地旬餘驛羽轡行<lb/>
邊六日程天下一家無内外烽銷堠罷不論兵<lb/>
　　横城堡渡黄河<lb/>
歴盡邊山再渡河沙平岸闊水無波湯湯南去勞疏築<lb/>
惟此分渠利賴多<hi>黄河至處多足為患惟寧夏開渠種田資以為利</hi>
<pb n="KR4f0001_WYG_187-3b"/>
　　抵寧夏<lb/>
面水依山古朔方巡行葆羽下巖疆戍樓雖設無傳警<lb/>
甲士皆精力挽强實政安人遵道徳霸圖拓宇說金湯<lb/>
當年統萬真誇誕<hi>寧夏城相傳為勃勃赫連所築取統一天下而臨萬方之意可謂妄矣</hi>
何似於今控制長<lb/>
　　望賀蘭山<lb/>
嶻嶪排霄聳處雄馬頭蒼駮望難窮遥遮洮隴緜秦塞<lb/>
迅埽埃氛薄漢功氣雜雲煙疑結陣勢廻龍虎狀盤空<lb/>
<pb n="KR4f0001_WYG_187-4a"/>
金戈夜火長征地盡屬西陲界域中<lb/>
　　自寧夏出塞濱河行至白塔乘舟順流而下抵湖<lb/>
　　　灘河朔作<lb/>
黄河之源難可窮滔滔来自遐荒中既入洮蘭復西出<lb/>
飛濤浩瀚聲淙淙来從邊山遠跋渉遣師輓餉兼採風<lb/>
廻鑾欲假順流便特乘艇艦浮奔洪瀠洄大野勢幾曲<lb/>
沙岸頽突還巃嵸亂柳排生枝榦宻中有巨鹿蔵榛叢<lb/>
遥山轉轉行莫盡忽前俄後迷西東有時塞雲催急雨<lb/>
<pb n="KR4f0001_WYG_187-4b"/>
晚天霽色横長虹旌門月上夜皎潔水光直與銀漢通<lb/>
放櫂百里只瞬息迅於走坂馳駿驄中宵望見旄頭落<lb/>
幕北已奏煙塵空<hi>四月十四日夜奏報噶爾丹窮蹙自盡其下悉平</hi>兹行永得<lb/>
息兵革豈惜曉暮勞予躬長河緜延古鮮歴巡閱乃與<lb/>
區域同自此寰海樂清晏熙恬萬國咸亨豐<lb/>
　　黄河舟行即事<lb/>
五月山巔雪四時不見花臨流皆險浪歩岸是叢葭心<lb/>
為萬年計身離百日家郅支圅首至從此靖龍沙<lb/>
<pb n="KR4f0001_WYG_187-5a"/>
　　噶爾丹平後示諸臣<lb/>
莅㝢心無倦寧人慮每周一從沙漠擾時厪深宮憂日<lb/>
旰食始進未明衣先求或云小醜徒廟堂何須籌或云<lb/>
自往代兹類難鋤耰念我<lb/>
祖宗基不與古昔侔沿邊諸外藩奉職如列侯一一効<lb/>
驅策非徒貢賮修顧此豺狼種狂逞匿林丘侵欺我屬<lb/>
國濳入我遐陬設竟置罔聞何以示綏柔因之違羣議<lb/>
秉鉞麾貔貅扼塞伏偏師兼程裹糧餱事無巨與細皆<lb/>
<pb n="KR4f0001_WYG_187-5b"/>
為先綢繆五月入不毛破賊瀚海頭遁免僅及身資帳<lb/>
咸躪蹂秋冬再臨邊寒風透重裘方春更遠陟秦晉歴<lb/>
邑州乞降多詭詞其意本夷猶孽子已成俘族黨紛奔<lb/>
投未能悔厥心尚思延蜉蝣分道命禁旅夏肅氣如秋<lb/>
頓爾膺天誅無庸施戈矛幕南與幕北圖輿萬里收華<lb/>
山可歸馬桃林宜放牛息兵培元氣黎庶永安休于野<lb/>
樂稼穡于朝獻訏謀交泰賴臣工長與䝉天庥<lb/>
　　晩眺<lb/>
<pb n="KR4f0001_WYG_187-6a"/>
軍門延夕眺雲氣澹遥天古塞千峰月平沙萬幕煙旌<lb/>
旗寒色壯刁斗晩風傳衅甲從今始功成靖朔邊<lb/>
　　凱旋言懷<lb/>
黄輿奠四極海外皆来臣眷言漠北地㷀㷀皆吾人六<lb/>
載不遑息三度勤征輪邊柝自此靜亭堠無煙塵兵革<lb/>
方既偃風教期還淳興㢘遵昔軌崇文育羣倫所用惟<lb/>
才俊非僅榮簪紳爾俸與爾禄脂膏出細民永念固邦<lb/>
本不愧王國賓<lb/>
<pb n="KR4f0001_WYG_187-6b"/>
　　懷来示皇太子<lb/>
春初夙駕回當暑探盡黄流岸曲紆只為敉寧籌逺馭<lb/>
不辭煩苦歴征途<lb/>
　　入居庸闗<lb/>
始和羽騎出重闗風動南薰整斾還凱奏㨗書傳朔塞<lb/>
歡聲喜氣滿人寰懸崖壁立垣墉固古峽泉流晝夜閒<lb/>
須識成城惟衆志稱雄不獨峙羣山<lb/>
　　清河覲<lb/>
<pb n="KR4f0001_WYG_187-7a"/>
皇太后慈顔<lb/>
遐方異域絶纖塵奉贄来朝悉我臣今日承歡尤色喜<lb/>
慈闈悅豫為生民<lb/>
　　近郊<lb/>
鑾輿還斾近郊坰自此邊方賀永寧匝嵗歸程當夏月<lb/>
又逢禾黍雨中青<lb/>
　　曉望<lb/>
喜看西北靜煙氛飲至歸来息我軍向曉馬頭遥指處<lb/>
<pb n="KR4f0001_WYG_187-7b"/>
日光擁出萬重雲<lb/>
　　又<lb/>
郊圻漸近快時晴四望闗山曉氣清邊徼往来非得已<lb/>
驅除總為計生成<lb/>
　　諸皇子来迎示之<lb/>
行盡龍荒到鳳城三廻寒暑事長征只須勤儉思無逸<lb/>
說與艱難遠道情<lb/>
　　見迎駕者<lb/>
<pb n="KR4f0001_WYG_187-8a"/>
疊鼔鳴鐃列斾旌鵷行鷺序續編氓依依馬首嵩呼處<lb/>
念此歡迎赤子情<lb/>
　　過密雲作<lb/>
秋氣驅殘暑青林堕葉稀馬嘶凉籟動蟬噪夕陽微河<lb/>
繞遥通塞山廻盡拱畿黍苖膏雨足歲事念民依<lb/>
　　出古北口<lb/>
年年秋獮此經過峭石天成險隘多沙漠名王皆屬國<lb/>
但留形勝壯山河<lb/>
<pb n="KR4f0001_WYG_187-8b"/>
　　口外設屯耕植聚落漸成<lb/>
沿邊曠地多棄置良非策年来設屯聚教以分阡陌春<lb/>
夏耕耨勤秋冬有畜積霜濃早收黍暄遲晚刈麥土固<lb/>
有肥磽人力變荒瘠山下出流泉屋後樹豚柵行之無<lb/>
倦弛定能増户籍古来王者治恐亦無以易<lb/>
　　經喀爾沁<lb/>
古木蒼山路不窮霜林颯沓響秋風臨流駐蹕歸營晩<lb/>
坐看旌門落照紅<lb/>
<pb n="KR4f0001_WYG_187-9a"/>
　　口外中秋<lb/>
荒塞天低夜有霜一輪明月照蒼凉不貪玉宇瓊樓看<lb/>
獨在遐陬理外疆<lb/>
　　行圍敖漢柰曼查魯忒諸部落<lb/>
農暇巡侯甸揚旌歴遠途軍容陳七萃武事講三驅永<lb/>
罷防秋戍咸為首路趨晚来圍獵罷羽衞集平蕪<lb/>
　　塞外偶述<lb/>
曉霧迷前嶺䝉茸露未晞林中呼鹿罷山下射熊歸水<lb/>
<pb n="KR4f0001_WYG_187-9b"/>
繞周廬曲原髙衆幕圍時平疆域遠萬里盡庭扉<lb/>
　　至廓爾沁部落與諸䝉古宴<lb/>
大野支黄幄長筵藉軟莎恩膏宣塞下部落列山阿法<lb/>
酒沾人醉椎牛饗衆多提攜偕婦穉千帳動歡歌<lb/>
　　秋暮<lb/>
落葉催寒早山山草徧枯雪晴麋得食風急雁銜蘆松<lb/>
古紛披出林深髙下殊漫云沙塞地别自足饒腴<lb/>
　　入烏喇境<lb/>
<pb n="KR4f0001_WYG_187-10a"/>
蒼山岌嶪路緜延野燎荒原起夕煙幾㸃寒鴉宿枯樹<lb/>
半灣流水傍行旃<lb/>
　　松花江網魚最多頒賜從臣<lb/>
松花江水深千尺棙柂移舟網親擲溜洄水急浪花翻<lb/>
一手提綱任所適須臾收處激頹波兩岸奔趨人絡繹<lb/>
小魚沈網大魚躍紫鬛銀鱗萬千百更有巨尾壓船頭<lb/>
載以牛車輪欲折水寒冰結味益佳遠笑江南誇魴鯽<lb/>
徧令頒賜扈從臣幕下然薪遞烹炙天下才俊散四方<lb/>
<pb n="KR4f0001_WYG_187-10b"/>
網羅咸使登巖廊爾等觸物思比託捕魚勿謂情之常<lb/>
　　泛松花江<lb/>
源分長白波流迅支合烏江水勢雄木落霜空天氣肅<lb/>
旌麾過處映飛虹<lb/>
　　閱窩集<hi>并序</hi>
　古松林數十里䕃翳無際非亭午夜分不見日月<lb/>
松林黯黯百十里罕境偏為麋鹿遊雨雪飄蕭難到地<lb/>
啼烏野草自春秋<lb/>
<pb n="KR4f0001_WYG_187-11a"/>
　　駐蹕烏喇之船厰憶壬戌春夏巡行此地每五日<lb/>
　　　一奏請<lb/>
聖祖母太皇太后安今不可得矣書志慨慕<lb/>
曽問<lb/>
慈寧草奏箋夜張銀燭大江邊重来往事俄追憶轉眼<lb/>
光隂十七年<lb/>
　　烏喇山㠗間古木灌莽澤潦徧野即黄龍府之地<lb/>
　　　也今人未暇詳攷<lb/>
<pb n="KR4f0001_WYG_187-11b"/>
層岡翳薈亂髙低駿馬迎風不住嘶磧裏草深行潦闊<lb/>
遲回應惜錦障泥<lb/>
　　二<lb/>
路轉山環雜古柯覆茅苫舍傍坡陀疆隅湮没遼金界<lb/>
虎穴鷹巢處處多<lb/>
　　行圍所經灰發葉赫哈達諸地皆我<lb/>
祖<lb/>
宗之所開并遺跡存焉<lb/>
<pb n="KR4f0001_WYG_187-12a"/>
　鐵馬金戈百戰時戎衣辛苦首開基榻邊鼾睡聲先定<lb/>
　始布中原一著棋<lb/>
　　　二<lb/>
　垣墉遺址尚山坳略地平城闢土茅盪滌塵沙真不易<lb/>
　仰思遺烈駐雲旓<lb/>
　<lb/>
　<lb/>
　<lb/>
<pb n="KR4f0001_WYG_187-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_215-1a"/>
　欽定四庫全書<lb/>
聖祖仁皇帝御製文第三集巻九<lb/>
　　勅諭<lb/>
　　　諭内閣<lb/>
　官員薦舉卓異闗係激勸大典所列事蹟期有實濟於<lb/>
　地方百姓開載虚文無益嗣後薦舉卓異務期無加派<lb/>
　無濫刑無盜案無錢糧拖欠無虧空倉庫銀米境内民<lb/>
　生得所地方日有起色方可膺卓異之選其他所開虚<lb/>
<pb n="KR4f0001_WYG_215-1b"/>
　文俱不必入可㑹同九卿詹事科道定議具奏康熙四<lb/>
　十四年五月十九日<lb/>
　　　諭户部<lb/>
　江南不用小錢惟江北行使皆由山東多私鑄之故糧<lb/>
　船及龍衣船載來北地者甚多朕已諭織造嚴加察緝<lb/>
　今急收小錢與衆未便惟有嚴禁私鑄少寛禁小錢之<lb/>
　限期方善耳康熙四十四年五月二十日<lb/>
　　　諭扈從大學士等<lb/>
<pb n="KR4f0001_WYG_215-2a"/>
海賊案件今斷不可輕宥從前曽屢經寛釋如再宥則<lb/>
人不知警宼賊滋長臺灣為之不寧矣時勢不同當因<lb/>
時調度恐京中諸臣不知所以不免之故爾等将此意<lb/>
諭知在京大學士及刑部大臣康熙四十四年六月十<lb/>
九日<lb/>
　　諭工部<lb/>
四十二年朕閱河堤時張鵬翮等奏石堤於八九月間<lb/>
完工及今春閱視尚有未完之處曽在高堰堤上於衆<lb/>
<pb n="KR4f0001_WYG_215-2b"/>
人之前面諭此堤經朕閱後今已三載而工尚未完萬<lb/>
一水勢大至欲恃此草埽捍禦難矣於時張鵬翮曽奏<lb/>
可以捍禦斷無妨礙今疏内雖稱漫溢堤岸或係已完<lb/>
石堤或係石工未及修完之處該部一併速議奏聞康<lb/>
熙四十四年七月初四日<lb/>
　　諭内閣<lb/>
人命案件闗係重大有先審情真而後審屬虚者前任<lb/>
督撫審結之案後任督撫将不符之處輒稱無庸更改<lb/>
<pb n="KR4f0001_WYG_215-3a"/>
可乎今佟毓秀欲将秋審人犯停其解赴省城則永無<lb/>
平反之事矣所奏無益不可行下所司知之康熙四十<lb/>
四年七月二十八日<lb/>
　　諭工部<lb/>
這修堤需用銀五萬餘兩著照所請速行動支修築朕<lb/>
今春閱河視高家堰所修石堤有修完保守已過三年<lb/>
者有仍未修完者若将修完保守已過三年之人與未<lb/>
修完之人一例坐罪則屬屈抑何人修完何人未修完<lb/>
<pb n="KR4f0001_WYG_215-3b"/>
著總河張鵬翮作速察明奏聞康熙四十四年八月初<lb/>
二日<lb/>
　　諭扈從大學士馬齊等<lb/>
四十二年春朕往巡南省見山東歲歉民饑之状即截<lb/>
漕停徵蠲免錢糧遣情愿効力官員前往賑濟迨至秋<lb/>
間又撥八旗官員令每佐領領銀一千兩分往頒賑民<lb/>
乃得蘇是以効力人員皆令議敘今各佐領借支未還<lb/>
銀一千兩如仍向佐領按數扣除則兵丁糧餉必致不<lb/>
<pb n="KR4f0001_WYG_215-4a"/>
敷著将官庫利銀抵還此銀之數免於佐領扣除康熙<lb/>
四十四年八月初三日<lb/>
　　諭户部<lb/>
每佐領下未還所領官銀一千兩若令一百個月完結<lb/>
為日甚久兵丁錢糧艱窘此項銀兩著将官庫息銀補<lb/>
還免於各佐領下扣除用寛八旗甲兵之力康熙四十<lb/>
四年八月初五日<lb/>
　　諭户部<lb/>
<pb n="KR4f0001_WYG_215-4b"/>
鳳陽府屬州縣及睢寧沭陽二縣被災應蠲數目俱依<lb/>
議速行災傷地方應徵地丁漕項銀米著暫停徵俟明<lb/>
年秋收後該撫以所收豐歉具題請㫖康熙四十四年<lb/>
九月二十五日<lb/>
　　諭工部<lb/>
方今海宇昇平惟以安阜黎元為急東南要務莫重於<lb/>
河防朕數經南巡指示修築方略凡以籌運道濟民生<lb/>
也自曩歲兩河先後衝決而黄流淤墊繼以高堰唐埂<lb/>
<pb n="KR4f0001_WYG_215-5a"/>
壩久決未塞而洪澤湖水直從決口旁洩以致淮水力<lb/>
弱黄水倒灌全河㡬至潰壞於是分遣廷臣發帑金數<lb/>
百萬増築高堰盡閉六壩俾淮水全注清口又特築挑<lb/>
水壩以逼黄溜趨向北岸仍開濬陶荘引河以導黄北<lb/>
流然後黄水無倒灌之患四十二年以河工漸可底績<lb/>
躬親臨視時高堰石工尚多未竣飭令迅速修築又因<lb/>
仲荘閘水勢湍急恐逼黄流倒浸清口遂命閉仲荘閘<lb/>
改建楊家荘閘閘工既成今年春復往巡閱比至高堰<lb/>
<pb n="KR4f0001_WYG_215-5b"/>
見石工仍未完固舊埽亦多朽塌諄諭河臣張鵬翮謂<lb/>
水勢無常修防宜豫一有疎忽則前工盡隳且甫奏安<lb/>
瀾旋報衝決天下其謂之何張鵬翮猶奏稱堤工捍禦<lb/>
可以無虞迨伏汛大水驟發果衝決古溝唐埂清水溝<lb/>
等處淮揚一路田畞被淹者甚衆今已嚴飭堵塞決口<lb/>
刻期竣工朕屢親蒞河干詳度形勢當水漲之時若高<lb/>
堰及運河減水壩不令開放則堤堰甚為危險若開壩<lb/>
宣洩則閭閻隴畞必致淹傷方春水涸民間盡皆播種<lb/>
<pb n="KR4f0001_WYG_215-6a"/>
一經夏水驟漲開壩放流而所播之種悉被淹沒朕心<lb/>
惻然殊為不忍使不設法導流俾水有所收束則瀕湖<lb/>
及下河民田究不免於水患朕再三籌畫宜於高堰三<lb/>
壩之下挑濬一河兩旁築堤束水入高郵邵伯諸湖湖<lb/>
外亦量築土堤不使漫溢其高郵減水壩下亦挑濬一<lb/>
河兩旁築堤束水由串塲河入白駒丁溪草堰等河白<lb/>
駒等河淤淺之處並開濬深通俾之入海如此則各壩<lb/>
所出之水不致有渙散衝流之害又洪澤湖水勢大漲<lb/>
<pb n="KR4f0001_WYG_215-6b"/>
泗州盱眙等州縣俱被水災應於泗州一帶受水之地<lb/>
亦酌量築堤收束毋令汎濫則所全於淮安揚州鳳陽<lb/>
三郡民生者多矣此事原於河道無涉在河官止知保<lb/>
護河道不復詳計民生朕惟民間田畞所繫甚重宜圖<lb/>
萬全可久之䇿築堤束水行之北河業有成效則施之<lb/>
南河當亦有濟應從何地築堤延袤若干里需費㡬何<lb/>
行令江南總督總漕總河江蘇巡撫㑹同確勘詳議具<lb/>
奏爾部即遵諭行特諭康熙四十四年十月初四日<lb/>
<pb n="KR4f0001_WYG_215-7a"/>
　　諭内閣<lb/>
今直省人命案件較前亦極少矣康熙四五年至三十<lb/>
九年人命事甚多朕數年來留心詳察稍可矜者必為<lb/>
之求生路極可惡者始正法以為衆戒又不時嚴飭該<lb/>
管官員是以自四十年以後命案漸減觀歴年秋審冊<lb/>
便可知矣滿洲自定新例以後命案亦絶少大抵人命<lb/>
事不可不詳其情理代彼求生路亦不可不使國法平<lb/>
允但處分得宜事自少也康熙四十四年十月初七日<lb/>
<pb n="KR4f0001_WYG_215-7b"/>
　　諭内閣<lb/>
各省秋審尚無可議朝審則太寛書云罪疑惟輕以其<lb/>
罪有可疑之處而輕之也若無可疑則以公平為貴現<lb/>
在殺人之人情罪顯然又何所疑而欲從寛乎執法之<lb/>
人但當詳情據理以定罪一味從寛則惡人何所警戒<lb/>
可以此諭刑部康熙四十四年十月十五日<lb/>
　　諭大學士馬齊席哈納張玉書陳廷敬等<lb/>
各省提督内如李芳述趙宏燦潘育龍岳昇龍俞益謨<lb/>
<pb n="KR4f0001_WYG_215-8a"/>
皆有名而李芳述尤年久當呉三桂時即在行間諳習<lb/>
兵事頃征紅苗之際令極嚴明其標兵一人陣亡則同<lb/>
立一處之兵必負其屍出送於提督之前隨即還立原<lb/>
伍略無差誤凡出征之前鋒軍無不歎異之張雲翼在<lb/>
松江雖松江鄉紳稍有怨言而此番南巡見其練兵甚<lb/>
善民皆稱之亦良将也康熙四十四年十一月初三日<lb/>
　　諭大學士等<lb/>
俄羅斯來使所賫之文乃喇塔諾托多烏祖克俄羅斯<lb/>
<pb n="KR4f0001_WYG_215-8b"/>
三種文也外國之文亦有三十六字母者亦有三十字<lb/>
五十字母者朕交喇嘛詳考視之其來源與中國同但<lb/>
不分平聲上聲去聲而尚有入聲其兩字合音甚明中<lb/>
國平上去入四韻極精兩字合音不甚緊要是以學者<lb/>
少漸至棄之問翰林官四聲無不知者問兩字合音則<lb/>
不能知中國所有之字外國皆有之特不全耳康熙四<lb/>
十四年十一月十二日<lb/>
　　諭户部<lb/>
<pb n="KR4f0001_WYG_215-9a"/>
朕宵旰勤民厪思愛養惟務簡徵寛賦以期實惠黎元<lb/>
間有州縣水旱不登即詔所司亟議蠲賑其直隸各省<lb/>
每歲應輸額賦有以次遞蠲者有頻蠲數年者有将帶<lb/>
徵積欠暫令停徵者凡以蠲除額賦專為小民樂業遂<lb/>
生一歲以内足不踐長吏之庭耳不聞追呼之擾庶㡬<lb/>
休養日久馴致家給户足而民咸得所也曩年楚省錢<lb/>
糧雖屢行豁免今已歴數載未經特蠲應将該省額賦<lb/>
全免一年以示朕加恩優渥之至意湖北湖南康熙四<lb/>
<pb n="KR4f0001_WYG_215-9b"/>
十五年除漕糧漕項外其餘地丁銀米一概免徵舊欠<lb/>
未完者並停輸納爾部移文該督撫令各飭屬員張示<lb/>
徧諭窮鄉僻壤咸使周知儻不肖官吏於額徵之外巧<lb/>
立名色别有科派私圖肥已者察出定治重罪爾部即<lb/>
遵諭行特諭康熙四十四年十一月十七日<lb/>
　　諭兵部<lb/>
每幇漕船止恃千總一員管領漕糧所繫甚重近見領<lb/>
運千總庸劣者多著漕運總督将庸劣不堪之員察出<lb/>
<pb n="KR4f0001_WYG_215-10a"/>
盡行懲革該部另選擇補授俾不致貽悞重運康熙四<lb/>
十四年十二月十一日<lb/>
　　諭貴州巡撫陳詵<lb/>
貴州地方小易治雖有苗人亦無他事但以文武和睦<lb/>
安靜不生事為要清官多刻刻是清官不足處屬吏貪<lb/>
汚固當叅劾其居官平常者則須敎誨之邉地原苦為<lb/>
大吏者不可欲見才若尋出事做顯我才情便非正理<lb/>
爾切識之康熙四十四年十二月二十日<lb/>
<pb n="KR4f0001_WYG_215-10b"/>
　　諭大學士馬齊席哈納張玉書陳廷敬<lb/>
衞所改為州縣斷斷不可前于成龍為直隸巡撫即欲<lb/>
以衞所改為州縣朕不允所請後郭世隆又以此條奏<lb/>
九卿議從其言因而准行至今百姓猶以為苦近者如<lb/>
此况遠者乎御史陳勲所奏著不准行康熙四十五年<lb/>
三月初四日<lb/>
　　諭九卿詹事科道<lb/>
朕總理㡬務甚久兹年歲日益夙夜乾惕與月俱増自<lb/>
<pb n="KR4f0001_WYG_215-11a"/>
去冬無雪及今春深尚未得雨地氣熯燥不和又雲色<lb/>
多細縷状朕知之既晰豈可不降諭㫖此非僅無雨且<lb/>
恐别有變異與其有變而後講求不如君臣於未事之<lb/>
先将政事得失任為己責竭誠攄忠詳加計議之為當<lb/>
也但數語頌揚虚辭省改未可即以塞責夫民為邦本<lb/>
食為民命朕自東作以至收穫厪念靡寧迨秋成以後<lb/>
或豐或歉之既定然後此心少釋别為計畫爾等俱係<lb/>
大臣或司言職事有缺失各宜直陳這所議未詳盡著<lb/>
<pb n="KR4f0001_WYG_215-11b"/>
再行確議以聞康熙四十五年三月初六日<lb/>
　　諭大學士馬齊席哈納張玉書陳廷敬<lb/>
朕觀前史如漢朝有災異見即誅一宰相此大謬矣夫<lb/>
宰相者佐君理事之人儻有失誤君臣共之竟諉之宰<lb/>
相可乎或有為君者凡事俱付與宰相此乃其君之過<lb/>
不得獨咎宰相也康熙十八年地震魏象樞云有密本<lb/>
因獨留面奏言此非常之變惟重處索額圖明珠可以<lb/>
弭此災矣朕謂此皆朕身之過與伊等何預朕斷不以<lb/>
<pb n="KR4f0001_WYG_215-12a"/>
　已之過移之他人也魏象樞惶遽不能對當呉三桂叛<lb/>
　時索額圖奏云始言遷徙呉三桂之人可斬也朕謂欲<lb/>
　遷移者朕之意也與他人何涉索額圖甚懼而退至於<lb/>
　巴圖魯公敖拜遏必隆為圏地事殺尚書蘇納海督撫<lb/>
　朱昌祚王登聮寃抑殊甚此等事皆朕所不忍行者朱<lb/>
　昌祚不但不當殺並不當治罪也康熙四十五年三月<lb/>
　初八日<lb/>
　　　諭兵部<lb/>
<pb n="KR4f0001_WYG_215-12b"/>
　國家綏靖疆圉安輯軍民惟專閫元戎是頼有實能久<lb/>
　鎮邉境懋著成勞者則奨勩酬庸宜踰常格貴州提督<lb/>
　李芳述自歴行間二十餘載屢立戰功及黔省蒞事以<lb/>
　來御軍有法訓下知方威望蔚聞謀猷益殫矧年稱耆<lb/>
　宿見今舊将閱歲之久罕與嫓倫用沛殊恩特彰優異<lb/>
　著加太子少保授為鎮遠将軍以示朕褒寵勞臣至意<lb/>
　爾部即遵諭行特諭康熙四十五年四月初四日<lb/>
聖祖仁皇帝御製文第三集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_077-1a"/>
　欽定四庫全書<lb/>
聖祖仁皇帝御製文集巻三十六<lb/>
　　古今體詩三十八首<lb/>
　　　東巡二首<hi>幷序</hi>
　　八年征動喜見澄平緬想<lb/>
　祖宗功徳禮宜躬謁<lb/>
　陵廟以告成功爰於二月十五日命駕東巡是日天氣<lb/>
　　晴和微風動斾從者溢路觀者夾途顧瞻逺邇莫不<lb/>
<pb n="KR4f0001_WYG_077-1b"/>
　　懽躍賦詩二首<lb/>
　昆池不習戰寰宇已銷兵鴻業承匪易膚功久乃成威<lb/>
　靈昭<lb/>
　祖徳展謁慰羣情迢逓關山路寜辭千里行<lb/>
　　　其二<lb/>
　順動因時豫東風引翠旗鳴鑾萬騎出執事百僚隨日<lb/>
　暖草初茁煙輕栁未絲春光無限好應有上陵詩<lb/>
　　　玉田<lb/>
<pb n="KR4f0001_WYG_077-2a"/>
徐無山下水涓涓㡬道横流灌玉田驅犢荷鋤農事作<lb/>
五風十雨卜豐年<lb/>
　　駐蹕豐潤城西<lb/>
旌門鐃吹發雲璈行漏聲傳帳殿髙欲向山頭望明月<lb/>
<hi>豐潤縣有明月山</hi>恐驚霄漢避龍鑣<lb/>
　　夷齊廟<hi>幷序</hi>
　永平府治西古孤竹城夷齊廟在焉灤水經其前清<lb/>
　風臺峙其後倚巖俯流足以登眺夫夷齊孤竹君之<lb/>
<pb n="KR4f0001_WYG_077-2b"/>
　二子也能讓侯封不食周粟採薇首陽山獨行其志<lb/>
　孟子以聖之清稱之盖人惟能立節自可埀名夷齊<lb/>
　之去國潔身不求人知而廟貌千古迄今猶存吁造<lb/>
　詣其可忽乎哉<lb/>
灤河水清駛荒山屹然峙上有孤竹城亂石半傾圮堂<lb/>
廡既具觀廟貌亦儼爾緬惟商代末天下漸披靡兹地<lb/>
實藩封人民差可恃兄弟以義讓富貴如敝屣叩馬諫<lb/>
周王數語昭青史遯跡首陽山薇蕨何其美萬載挹髙<lb/>
<pb n="KR4f0001_WYG_077-3a"/>
風頑懦聞之起蒼蒼臺下松湯湯臺前水勁節與澄流<lb/>
不媿相比擬停鑾碧山阿懷古未能已<lb/>
　　灤河泛舟<lb/>
平沙漠漠接長河天際浮雲落照多兩岸蒼山相竦峙<lb/>
扁舟一櫂任清波<lb/>
　　經永平城南<lb/>
三代幽偏地秦時右北平川原緜大陸形勝借堅城晴<lb/>
日初迎輦春風暗拂旌龍山遥入目縹緲白雲横<lb/>
<pb n="KR4f0001_WYG_077-3b"/>
　　撫寜<lb/>
輦路平鋪孤嶼東日華升處海雲紅忽聽百舌春啼巧<lb/>
盡在蒼條古木中<lb/>
　　山海關<hi>幷序</hi>
　連山據海地固金湯明時倚為險要設重鎮以守之<lb/>
　我朝定鼎燕京埀四十年關門不閉既非設險還慙<lb/>
　恃徳偶賦數言聊以紀事<lb/>
重關稱第一扼險倚雄邊地勢長城接天空滄海連戍<lb/>
<pb n="KR4f0001_WYG_077-4a"/>
歌終嵗苦插羽不時傳作鎮隆三輔征輸困百年笳寒<lb/>
龍塞月甲冷雉樓煙厯數歸皇極綱維秉化權漫勞嚴<lb/>
鎻鑰空自結山川在徳誠非易臨風更慨然<lb/>
　　蒙恬所築長城<lb/>
萬里經營到海涯紛紛調發逐浮誇當時用盡生民力<lb/>
天下何曾屬尔家<lb/>
　　姜女祠<lb/>
朝朝海上望夫還留得荒祠半仭山多少征人埋白骨<lb/>
<pb n="KR4f0001_WYG_077-4b"/>
獨將大節説紅顏<lb/>
　　曉過寜逺<lb/>
孤城臨巨野舊烈憶西征破壘荆榛滿邨雞向曉鳴<lb/>
　　行殿夜覽章奏<lb/>
飛逓傳来奏牘多旌門莫問夜如何銀燈毳幕春寒重<lb/>
恐是陰陽尚失和<lb/>
　　呂翁山是<lb/>
聖祖太宗文皇帝擒洪承疇處<lb/>
<pb n="KR4f0001_WYG_077-5a"/>
旌旗直捲陣雲沈濠塹遺蹤尚可尋十萬健兒皆解甲<lb/>
一時大帥此成擒民情效順當年事王業維艱<lb/>
聖祖心遂使關西如破竹至今戰氣晝陰森<lb/>
　　松山<lb/>
鳴笳伐鼓速兵機百勝謀成夜合圍月黑風髙神鬼泣<lb/>
金戈白馬識天威<lb/>
　　杏山晩眺<lb/>
野日荒荒蔓草平孤邨雞犬寂無聲山中獵罷殘陽晩<lb/>
<pb n="KR4f0001_WYG_077-5b"/>
時見髙原夜燒明<lb/>
　　憩小凌河<lb/>
河水流不息晝夜去涓涓昔為征戰地今是豫遊年駐<lb/>
馬孤岑外移舟古岸前殘陽下新栁約略見春妍<lb/>
　　錦州道上<lb/>
野徑臨官驛炊煙出杳冥地連榆塞紫山列錦屏青城<lb/>
郭知何處旌旄只暫停版圖歸大業堠火罷林坰<lb/>
　　駐蹕大凌河<lb/>
<pb n="KR4f0001_WYG_077-6a"/>
歸騎雲屯向晩過昇平笳吹動鐃歌光摇幕火繁星燦<lb/>
影暗旗風野霧多兵氣已銷沙右所軍聲猶壯大凌河<lb/>
豐京老將還能説曾記前途自倒戈<lb/>
　　途次逢寒食<lb/>
何處来春風澹蕩開晴旭不見杏花紅纔逢栁梢緑<lb/>
　　十三山<lb/>
迤邐峰連大道間憑空青削十三山敵樓人散堠臺廢<lb/>
終日茸茸草色閒<lb/>
<pb n="KR4f0001_WYG_077-6b"/>
　　過廣寜望醫巫閭山<lb/>
名山插霄漢朶朶青芙蓉連亘數十里隱現千百重迢<lb/>
遥不可極黛色堆竒峰窈窕復岝㟧鬱鬱多蒼松中有<lb/>
桃花洞杳靄常雲封萬古鎮幽州秩祀同岱宗盻望生<lb/>
引領瞻顧停六龍何時一登覽盪滌疏心胷<lb/>
　　渡句驪河<lb/>
野岸春蕪發青蔥一色齊皇輿連近逺地軸别東西日<lb/>
送霓旌影風催駿馬蹄山河緜帶礪回首重低迷<lb/>
<pb n="KR4f0001_WYG_077-7a"/>
　　過永安橋口占<lb/>
夾路飛塵宿雨消十年曽此駐龍鑣春風城闕知非逺<lb/>
㡬處輕寒變栁條<lb/>
　　盛京遣使請<lb/>
太皇太后<lb/>
皇太后起居夜書奏疏畢偶成<lb/>
雲山遥隔萬安宫定省心懸午夜中孺慕經時書不盡<lb/>
㣲誠憑仗與東風<lb/>
<pb n="KR4f0001_WYG_077-7b"/>
　　三月初六日告祭<lb/>
福陵恭述十韻<lb/>
瑞靄鍾靈闕晴煙繞閟宫萬山皆拱北百水盡洄東夭<lb/>
矯盤峰秀紆廻磴道通俯看環衆象遥睇極髙崇松柏<lb/>
丸丸直岡巒靣靣同恢𢎞思<lb/>
祖烈建樹本神功戰術無前略謨謀啓後衷揮蛇曾握<lb/>
劒定鼎有遺弓展禮威儀整申誠俎豆豐車書叨繼統<lb/>
藐爾媿㣲躬<lb/>
<pb n="KR4f0001_WYG_077-8a"/>
　　初八日告祭<lb/>
昭陵恭述十二韻<lb/>
盛徳兼三代威名定四方文謨真顯赫武烈實飛揚包<lb/>
幷收羣國虚謙集衆長網羅来俊彥締造闢洪荒卜世<lb/>
周埀厯開基漢啓疆靈山佳氣迥<lb/>
寢廟瑞雲張曠逺臨平陸幽深逼上蒼汗嘗趨石馬歌<lb/>
欲奏芝房洱海銷兵戰炎陬絶叛狂功成昭黙佑告祀<lb/>
肅誠將㣲念通層構含情望兩廂千官遵大典進退盡<lb/>
<pb n="KR4f0001_WYG_077-8b"/>
鏘鏘<lb/>
　　盛京舊宫<lb/>
雙懸鳳闕隱金鋪想見龍飛握瑞符殿列丹霄崇大政<lb/>
宫開紫極接神區君臣際㑹風雲日版籍留存山海圖<lb/>
堂構有懷追徃事土階儉樸示規模<lb/>
　　告祀禮成宴諸臣於舊宫<lb/>
閶闔門開玉座春金支徧插綺筵新鏗鏘劒珮千官集<lb/>
曼衍魚龍百戲陳功定舞干歌靖亂恩留過沛樂同民<lb/>
<pb n="KR4f0001_WYG_077-9a"/>
大風猛士何煩憶仗下班聯絳灌臣<lb/>
　　三月十一日雪中詣<lb/>
永陵告祭<lb/>
峰巒疊疊水層層王氣氤氲䕶<lb/>
永陵蟠伏諸山成虎踞飛騫衆壑佐龍騰雲封草木橋<lb/>
園古雪擁松楸輦路升一自遷岐基盛業深思遺緒媿<lb/>
難承<lb/>
　　薩爾滸<hi>幷序</hi>
<pb n="KR4f0001_WYG_077-9b"/>
太祖髙皇帝嘗駐師於此以五百人破明四路兵數十<lb/>
　萬衆殲杜松於鐵背山遂有遼東實<lb/>
帝業之所由基也<lb/>
城成龍躍竦重霄黄鉞麾時早定遼鐵背山<hi>一名洼轟木</hi>前<lb/>
酣戰罷横行萬里迅飛飇<lb/>
　　栁條邊望月<lb/>
雨過髙天霽晩虹關山迢逓月明中春風寂寂吹楊栁<lb/>
摇曵寒光度逺空<lb/>
<pb n="KR4f0001_WYG_077-10a"/>
　　望祀長白山<lb/>
名山鍾靈秀二水發真源翠靄籠天窟紅雲擁地根千<lb/>
秋佳兆啟一代典儀尊翹首瞻晴昊岧嶤逼帝閽<lb/>
　　松花江放船歌<lb/>
松花江江水清夜来雨過春濤生浪花疊錦繡縠明綵<lb/>
㠶畫鷁隨風輕簫韶小奏中流鳴蒼巖翠壁兩岸横浮<lb/>
雲耀日何晶晶乘流直下蛟龍驚連檣接艦屯江城貔<lb/>
貅健甲皆鋭精旌旄映水翻朱纓我来問俗非觀兵松<lb/>
<pb n="KR4f0001_WYG_077-10b"/>
花江江水清浩浩瀚瀚衝波行雲霞萬里開澄泓<lb/>
　　江中雨望<lb/>
煙雨連江勢最竒漫天霧黒影迷離掀翻波浪三千尺<lb/>
疑是蛟龍出沒時<lb/>
　　經葉赫廢城<lb/>
斷壘生新草空城尚野花翠華今日幸谷口動鳴笳<lb/>
　　鐵嶺<lb/>
雨餘塞草自緑日出山花更紅轍跡神州近逺驥鳴廣<lb/>
<pb n="KR4f0001_WYG_077-11a"/>
　陌西東<lb/>
　　　雜咏<lb/>
　古戍行来日落孤邨坐對月明漠漠龍沙千里桓桓虎<lb/>
　衛三更<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_077-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻三十六<lb/>
</p>
<p>
</p>
  </div>
</body>
</text>
</TEI>
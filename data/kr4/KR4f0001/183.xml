<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_183-1a"/>
　欽定四庫全書<lb/>
聖祖仁皇帝御製文第二集巻四十六<lb/>
　　古今體詩四十二首<lb/>
　　　二月三十日親統六軍徂征漠北<lb/>
　惟天盡所覆眷命畀我清自予蒞鴻祚恒願銷甲兵狡<lb/>
　焉窺北疆屬國横相攖夙昔張撻伐兇醜皆顛傾赦之<lb/>
　釋不誅開網全其生怙終恣跳梁邊鄙摇羣情皇皇仁<lb/>
　義師聲討必有名春雪灑貝胄朔風捲龍旌睠兹貙虎<lb/>
<pb n="KR4f0001_WYG_183-1b"/>
　士金革勞逺征於鑠振我武赫赫揚天聲<lb/>
　　　出居庸關<lb/>
　羣峰倚天半直北峙雄闗古塞煙雲合清時壁壘閒軍<lb/>
　鋒趨朔漠馬蹟度重山漸向邊城路旌旗疊翠間<lb/>
　　　赤城<lb/>
　慈宫曽駐此溫泉展轉依稀廿五年今日征途冰未解<lb/>
　當時凍嶺雪還全<hi>往年奉際即太皇太后臨幸之    是此時</hi>漸近邊闗風<lb/>
　土别長驅旌斾岳山連孤城寒重深宵靜敢卜龍沙奏<lb/>
<pb n="KR4f0001_WYG_183-2a"/>
凱旋<lb/>
　　龍門<lb/>
絶巘何時鑿五丁雙崖萬仞闢門屏潺湲塞水嵯峨石<lb/>
振旅歸来定勒銘<lb/>
　　過獨石口<lb/>
關名獨石插遥天路繞青㝠絶嶂懸翠壁千尋標九塞<lb/>
黄雲萬疊䕶三邊霓旌曉度長城月毳帳春廻大漠煙<lb/>
總為民生勤戰伐不辭籌畫在中權<lb/>
<pb n="KR4f0001_WYG_183-2b"/>
　　出塞訓厲軍士<lb/>
鐵馬金戈整六師鼓行出塞暮春時邊塵盡埽從今始<lb/>
莫讓天山建績竒<lb/>
　　北藩諸部君長来迎<lb/>
關山直北盡王臣屬國侵陵煽亂頻為靖邊方勤士馬<lb/>
欲令藩落輯民人聲靈有赫羣知肅抃舞来同意倍親<lb/>
共覩此行清朔漠保疆綏土俗還淳<lb/>
　　沙漠二首<lb/>
<pb n="KR4f0001_WYG_183-3a"/>
髙下龍堆萬馬趨直将漠外作疆隅漢家只守飛狐嶺<lb/>
坐使中原失遠圖<lb/>
　　其二<lb/>
沙磧荒榆細柳多歩行不用蹀鳴珂<hi>時率将士歩行</hi>連朝登頓<lb/>
渾無倦甘苦身先士荷戈<lb/>
　　風雪致禱遂爾晴霽<lb/>
塞外春深雨雪頻寒風猶自拂征塵昨朝遣祀咨宗伯<lb/>
已見遥天霽色新<lb/>
<pb n="KR4f0001_WYG_183-3b"/>
　　賜皇子允祉<lb/>
玉弩金戈壯此行期門環衞在連營深居莫忘勤勞意<lb/>
須識間闗出塞情<lb/>
　　賜皇子允祐<lb/>
逆我顔行討必加六軍嚴肅靜無譁分營此日如棊布<lb/>
奮武羣看捲塞沙<lb/>
　　春寒軫念將士<lb/>
大漠春殘雪尚飛從征車馬正騑騑風廻沙路迷金勒<lb/>
<pb n="KR4f0001_WYG_183-4a"/>
寒送冰花上鐵衣每念折衝憑士氣况從絶徼奉天威<lb/>
六軍同奮赳桓志佇見睛曛滿翠旂<lb/>
　　途中新夏<lb/>
邊草纔青節序更征裘未換入朱明遥思南陌東阡候<lb/>
正是居人急耦耕<lb/>
　　經明成祖勒銘處指示扈從諸臣<hi>并序</hi>
　朕率師行四十五日至我哨界界内外髙阜坡陀大<lb/>
　抵皆黄白沙五色石北行十一里有石瑩然獨出明<lb/>
<pb n="KR4f0001_WYG_183-4b"/>
　成祖北伐刻銘其上時則永樂八年庚寅四月十六<lb/>
　日朕今過此適在四月十四日山原猶昔時日同符<lb/>
　朕謂明成祖之率師而行也與今日異其時出邊皆<lb/>
　敵人也今䝉古悉我効力之人其時皆漢人歩卒今<lb/>
　我兵悉騎士且熟習邊外之行由此觀之明成祖深<lb/>
　入敵中數千里縦横若行無人之境亦誠難矣我軍<lb/>
　若不及彼良可媿也凡聞斯語者當人人自奮焉爰<lb/>
　紀其事而繫之以詩<lb/>
<pb n="KR4f0001_WYG_183-5a"/>
伊昔永樂年征馬嘶朔風磧間銘片石苔蘚磨青銅我<lb/>
行初拂拭夏節欣相同當時月在已今値清和中後先<lb/>
間兩日彼亦一代雄我武討不庭春發明光宮塞草緑<lb/>
微茁雨雪隂濛濛或言時尚早稍待邊花紅寧知英傑<lb/>
人所見良疏通迅行掩不備兵法貴折衝軍謀在帷殿<lb/>
士氣如虎熊豈不資羣策惟斷斯有功作詩紀其事聊<lb/>
以示臣工<lb/>
　　賜皇子允禩<lb/>
<pb n="KR4f0001_WYG_183-5b"/>
戎行親莅制機宜櫛沐風霜總不辭隨侍晨昏依帳殿<lb/>
焦勞情事爾應知<lb/>
　　帳殿對雨念畿輔四方農事<lb/>
氣和時雨降駐蹕對荒陬㸃㸃侵油幕霏霏濕翠斿未<lb/>
知同甸服果足渥田疇軫念民依切馳書付置郵<lb/>
　　賜將士食<lb/>
萬騎擁雕弓長鳴向北風龍荒彌曠逺虎旅正驍雄戰<lb/>
鼓黄雲外旌門紫氣中朕躬方蓐食與爾六軍同<lb/>
<pb n="KR4f0001_WYG_183-6a"/>
　　違<lb/>
皇太后定省言懷<lb/>
帳殿風髙日影移庭闈常憶問安時寸心每自依清禁<lb/>
慈念遥應繫北陲柔遠肯教罹疾苦除殘焉敢惜胼胝<lb/>
預期露布飛章入早報瑶階<lb/>
母后知<lb/>
　　行殿示諸皇子<lb/>
師行日已遠邊馬風蕭蕭眷言靖疆宇寧憚道路遥彼<lb/>
<pb n="KR4f0001_WYG_183-6b"/>
㓂鄰北藩譎謀聲動摇除惡必拔本稂莠隳良苖外攘<lb/>
内斯安務令金甲銷吾民息轉輸丁男無敝彫一勞方<lb/>
永逸所戒怠與驕天心鑒此誠雨暘時以調<lb/>
　　瀚海<lb/>
四月天山路今朝瀚海行積沙流絶塞落日度連營戰<lb/>
伐因聲罪馳驅為息兵敢云黄屋重辛苦事親征<lb/>
　　營夜南望北斗<lb/>
碧琉璃界四垂邊漸覺雲低欲到天為問北来行近遠<lb/>
<pb n="KR4f0001_WYG_183-7a"/>
果然北斗挂南川<lb/>
　　雁栖沙磧<hi>有序</hi>
　朕親提士旅迅埽邊塵野宿宵興風髙月冷慨居人<lb/>
　之絶跡見沙雁之羣栖曠遠蕭條艱難跋渉念兹徂<lb/>
　征之役實殷求定之心睠彼昔賢斐然有作覽遺文<lb/>
　之垂後在息武以寧人夙抱此懷因物興感<lb/>
為靖風塵夜不眠平沙四顧斷人煙征夫欲度隂山外<lb/>
北雁偏棲瀚海邊黷武詩書天子戒惟仁經史帝王先<lb/>
<pb n="KR4f0001_WYG_183-7b"/>
須看戰壘生靈骨弔古文章信可傳<lb/>
　　時乏水於山坡得泉志喜<lb/>
麾兵深入賊巢邊斯地從来乏水泉報道六軍齊飲馬<lb/>
清流山畔忽涓涓<lb/>
　　克魯倫河上流雨後草生<lb/>
晚從岸曲駐前旌雨歇行營草怒生一望青青河上色<lb/>
平蕪共聽馬嘶聲<lb/>
　　登山巔下瞰克魯倫河周覽山川形勢指麾營陣<lb/>
<pb n="KR4f0001_WYG_183-8a"/>
策馬登崇岡岡勢亦崔嵬浩浩見河流迢遞西隅来杳<lb/>
然罕人跡周覽復徘徊命我熊羆士往駐山之隈旌旗<lb/>
布林麓寇見應疑猜六師壓其陣賊勢立崩摧麾示諸<lb/>
部曲號令肅風雷俯視窟中兔殄滅同纖埃<lb/>
　　渡克魯倫河網魚暫駐待後軍至<lb/>
臚朐河水何泱泱髙山發源清且長漠北經流數千里<lb/>
東趨遼海歸扶桑夙昔河壖亦沃土狡寇来據巢其疆<lb/>
自春徂夏雨澤斷塞草不緑川原黄驚聞我師自天来<lb/>
<pb n="KR4f0001_WYG_183-8b"/>
逺渡沙磧思遁蔵焚巢裹餱夜竄走老羸穉幼委道傍<lb/>
朕率輕騎渡河北平沙淺水湔甲裳命士舉網截清流<lb/>
鮮鱗潑剌河中央笑彼智短氣復懦捐棄形勢奔倉皇<lb/>
此時中宵自顛沛當年北鄙徒披猖我師英武且整暇<lb/>
臨河飲馬皆鷹揚黄鉞一麾諸部集回首萬騎方騰驤<lb/>
　　軍中夜嘗擐甲達旦<lb/>
四山風靜建旌旄帳外沙明片月髙除逆安民非得已<lb/>
終宵擐甲敢言勞<lb/>
<pb n="KR4f0001_WYG_183-9a"/>
　　噶爾丹潰遁遂窮追之<lb/>
謾道爰爰兔窟多久從西路列琱戈疾馳莫憚追奔力<lb/>
須使窮禽入網羅<lb/>
　　剿滅噶爾丹大㨗<lb/>
殘寇疲宵遁横衝節制兵我師乘銳氣誰許丐餘生貔<lb/>
虎三軍合鯨鯢一戰平媿稱謀畫定討罪荷天成<lb/>
　　自賊中投誠来者皆宥之<lb/>
伐叛軍聲震若雷奔亡賊勢已全摧龍荒所至皆蒼赤<lb/>
<pb n="KR4f0001_WYG_183-9b"/>
許爾投戈向化来<lb/>
　　遣使示皇太子㨗音<lb/>
逋寇多年快翦除風清塞北已廻車遥知念切馳相慰<lb/>
驛騎南歸賜㨗書<lb/>
　　示宮中㨗音<lb/>
向南瞻北斗水際見飛鴻雪照平沙月雲生大漠風㨗<lb/>
書傳遠塞喜氣溢深宮奏凱鳴鑾近新荷夏正中<lb/>
　　班師次拖陵<lb/>
<pb n="KR4f0001_WYG_183-10a"/>
戰馬初閒甲士歡揮戈早已破樓蘭彌天星斗銷兵氣<lb/>
照徹邊山五月寒<lb/>
　　班師拖陵留皇長子允禔殿後示之<lb/>
北伐經時鐵馬馳自春徂夏歷邊陲炎風暑雨歸来日<lb/>
留待旋鑣撫六師<lb/>
　　行間賜大學士張玉書<lb/>
疇昔謀康阜除頑事戰攻若非揚九伐何以靖三農古<lb/>
義嚴聲討儒臣在折衝遐荒風雪裏扈蹕紀軍容<lb/>
<pb n="KR4f0001_WYG_183-10b"/>
　　外藩諸部落絡繹来賀宴賚之<lb/>
諸部名王集扶攜繞御營皆言清朔漠從此樂生成喜<lb/>
溢車書㑹歡騰鼔角聲朕懷勤撫恤所志在休兵<lb/>
　　入關見雨膏潤澤禾苖茂遂喜而有作<lb/>
甘雨時霖為洗兵恰逢戰勝武功成軍容萬隊初旋凱<lb/>
婦子千邨正饁耕天意要荒同職貢人歡閭井共昇平<lb/>
征途每憶民生事喜見桑麻愜此情<lb/>
　　彈琴峽<lb/>
<pb n="KR4f0001_WYG_183-11a"/>
　琮琤流水意彷彿似鳴琴曲度泉歸壑聲兼峽泛吟空<lb/>
　山傳逸響終古奏清音不御金徽久泠泠㑹素心<lb/>
　　　南口<lb/>
　鑾輿歴遠度龍城已近郊圻一日程時雨潤来山翠重<lb/>
　更添髙下小溪聲<lb/>
　　　入京見百官耆民童穉歡迎道周<lb/>
　星斿葆羽禁城闉雨霽郊坰不動塵旭日薰風歸凱路<lb/>
　黄童白叟太平人正逢師至經三月敢比苖頑格七旬<lb/>
<pb n="KR4f0001_WYG_183-11b"/>
　從此普天無戰鬬更將休養朂臣鄰<lb/>
　　　賜將軍孫思克<lb/>
　天討恭行日軍威戰㨗時列營張犄角搤吭有偏師立<lb/>
　見窮追盡能承節制竒鷹揚資遠略宿望在西陲<lb/>
　<lb/>
　<lb/>
　<lb/>
聖祖仁皇帝御製文第二集巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_007-1a"/>
　欽定四庫全書<lb/>
聖祖仁皇帝御製文集卷一<lb/>
　　勅諭<lb/>
　　　諭戸部<lb/>
　前以尔部題請直𨽻各省廢藩田産差部員㑹同各該<lb/>
　督撫將荒熟田地酌量變價今思小民將地變價承買<lb/>
　之後復徵錢糧則民重累著免變價撤回差去部員除<lb/>
　變價已完田地外將現在未變價田地交與該督撫給<lb/>
<pb n="KR4f0001_WYG_007-1b"/>
　與原種之人令其耕種照常徵收錢糧以副朕愛養民<lb/>
　生之意至於無人承種餘田應作何料理著議奏尔部<lb/>
　即遵諭行特諭康熙八年三月初八日<lb/>
　　　諭吏兵二部<lb/>
　鰲拜等以勲舊大臣世受國恩奉<lb/>
　皇考遺詔輔佐政務理應精白乃心盡忠圖報不意鰲<lb/>
　拜結黨專權紊亂朝政紛更成憲罔上行私凡用人行<lb/>
　政鰲拜欺藐朕躬姿意妄為文武官員欲令盡出其門<lb/>
<pb n="KR4f0001_WYG_007-2a"/>
内外要路俱用伊之奸黨班布尔善穆里瑪馬尔賽塞<lb/>
奔代阿思哈噶出哈濟實訥莫太必兔等結為黨羽凡<lb/>
事先於私家商定乃行與伊交好者多方引用不合者<lb/>
即行排陷種種奸惡難以枚舉朕久已悉知但以鰲拜<lb/>
身係大臣受累朝寵眷甚厚猶望其改行從善克保功<lb/>
名以全始終乃近觀其罪惡日多上負<lb/>
皇考付託之重暴虐肆行致失天下之望遏必隆明知<lb/>
其惡緘黙不言意在容身亦負委任朕以其罪狀昭著<lb/>
<pb n="KR4f0001_WYG_007-2b"/>
將其事款命諸王大臣公同究審俱已得實以其情罪<lb/>
重大皆擬刑辟奏聞朕復召鰲拜等面加鞫問情罪俱<lb/>
真本當依議處分但念鰲拜累朝効力年久且<lb/>
皇考曽經倚任朕不忍加誅姑從寛免死革職籍没仍<lb/>
行拘禁遏必隆無結黨之事免其重罪削去太師及後<lb/>
加公爵其原有一等公爵仍准留與伊子其班布尔善<lb/>
穆里瑪阿思哈噶出哈太必兔塞奔代訥莫或係院部<lb/>
大臣或係左右侍衞乃皆依附權勢結黨行私表裏為<lb/>
<pb n="KR4f0001_WYG_007-3a"/>
奸擅作威福罪在不赦皆已正法其餘皆係微末之人<lb/>
一時苟圖僥倖朕不忍盡加誅戮寛宥免死從輕治罪<lb/>
至於内外滿漢文武官員或有畏其權勢而依附者或<lb/>
有身圖倖進而依附者本當察處姑從寛免自今以後<lb/>
務須洗心滌慮痛改前非遵守法度恪共職業以副朕<lb/>
整飭紀綱愛養百姓至意尔二部即傳諭内外遵行特<lb/>
諭康熙八年五月二十五日<lb/>
　　諭吏部<lb/>
<pb n="KR4f0001_WYG_007-3b"/>
近究審鰲拜等罪案據稱莫洛白清額阿塔皆其黨羽<lb/>
本當逮問治以重罪念其既經用為督撫畀以地方重<lb/>
任以來剔除加派火耗等弊姑從寛免罪仍畱原任以<lb/>
後著益殫心勉力潔已率屬綏輯地方愛養生民以副<lb/>
朕宥過畱用之意特諭康熙八年五月二十六日<lb/>
　　諭吏部<lb/>
朕夙夜圖治念切民生艱難必加意撫綏各俾安居樂<lb/>
業乃成久安長治之道邇年水旱頻仍盜賊未靖兼以<lb/>
<pb n="KR4f0001_WYG_007-4a"/>
貪官汚吏肆行朘削以致百姓財盡力窮日不聊生朕<lb/>
甚憫焉尔等部院大臣科道各官或任要職或有言責<lb/>
著即將拯救生民疾苦切實裨益之處各攄所見明白<lb/>
陳奏以備採用勿得妄行借端以無益之事塞責指陳<lb/>
負朕加惠黎元圖治求言之意尔部即傳諭遵行特諭<lb/>
康熙八年六月初六日<lb/>
　　諭户部<lb/>
凡奉差及地方見任各官俱有料理公務併撫綏百姓<lb/>
<pb n="KR4f0001_WYG_007-4b"/>
之責宜各盡乃職以副朕差遣簡用之意近聞奉差官<lb/>
員及督撫提鎮等大小文武各官不思各盡乃職反圖<lb/>
利己買良民為奴甚至多買餽送親友此等違法妄行<lb/>
好生可惡以後著永行嚴禁若仍前恣買良民者從重<lb/>
治罪决不饒恕尔部即遵諭通行曉諭特諭康熙八年<lb/>
六月初六日<lb/>
　　諭吏兵刑三部<lb/>
近審鰲拜家人罪案據洪善泥滿供出總督白秉真原<lb/>
<pb n="KR4f0001_WYG_007-5a"/>
任廵撫張自德尚書龔鼎孶庶吉士王彦阿達哈哈番<lb/>
金鼎分得撥什庫高鬍子正紅旗髙姓之官伊等俱曾<lb/>
囑託行賄本當嚴究從重治罪但思此等囑託行賄者<lb/>
尚多非止伊等朕已有諭㫖將内外各官苟圖倖進作<lb/>
弊者俱從寛免今供出各官亦俱從寛免罪以後務須<lb/>
洗心改過恪守法紀副朕寛宥之意如不改過惡仍前<lb/>
作弊定行加等從重治罪决不饒恕尔部即行曉諭特<lb/>
諭康熙八年六月初七日<lb/>
<pb n="KR4f0001_WYG_007-5b"/>
　　諭吏兵二部<lb/>
蘇克薩哈奉<lb/>
皇考遺詔輔政蘇克薩哈雖係有罪罪止本身不至誅<lb/>
滅子孫後嗣此皆鰲拜等與蘇克薩哈不和挾讐滅其<lb/>
子孫後嗣深為可憫其白尔黒圖等並無罪犯因係族<lb/>
人連坐誅戮殊屬寃枉其蘇克薩哈原官及白尔黒圖<lb/>
等官職俱應給還尔二部將此案所革官員俱行察明<lb/>
議奏特諭康熙八年六月十一日<lb/>
<pb n="KR4f0001_WYG_007-6a"/>
　　諭戸部<lb/>
朕纘承<lb/>
祖宗丕基乂安天下撫育羣生滿漢軍民原無異視務<lb/>
俾各得其所乃愜朕心比年以來復將民間房地圏給<lb/>
旗下以致生民失業衣食無資流離困苦已極深為可<lb/>
憫以後圏占民間房地著永行停止其今年所圏房地<lb/>
俱著退還民間尔部即速通行曉諭昭朕加惠生民至<lb/>
意至於旗下無地亦難資生應否將古北等口邊外空<lb/>
<pb n="KR4f0001_WYG_007-6b"/>
閒之地撥給耕種著議政王貝勒大臣㑹同確議具奏<lb/>
特諭康熙八年六月十七日<lb/>
　　諭宗人府<lb/>
自古帝王建國親親賢賢義在並重我<lb/>
太祖<lb/>
太宗<lb/>
世祖以來篤念本支敦睦九族咸加愛恤欲其成立以<lb/>
共膺福祿也朕思罪有大小法有重輕宗室犯罪遽行<lb/>
<pb n="KR4f0001_WYG_007-7a"/>
革除宗室朕心不忍除<lb/>
世祖皇帝時定案外自順治十八年以後凡宗室有犯<lb/>
罪革除宗室者著將情節一併察明具奏特諭康熙八<lb/>
年六月二十七日<lb/>
　　諭刑部<lb/>
近聞官民家人以自縊投水身死報部者甚多凡此皆<lb/>
因本主不加愛養或逼責過甚難以存活故致身死非<lb/>
有廹切之情豈肯自盡以後官民務須各將家人撫恤<lb/>
<pb n="KR4f0001_WYG_007-7b"/>
訓養勿得仍行逼責致死人命至重尔部即行曉諭申<lb/>
飭特諭康熙八年六月二十七日<lb/>
　　諭刑部<lb/>
設立通政司及登聞鼔衙門原以通達民隱陳告寃抑<lb/>
果有眞正寃枉事情應赴該部院衙門告理近見奸惡<lb/>
棍徒或以瑣細小事揑成重大或以私讐借端陷害善<lb/>
良或受人僱託代為控告或擅入禁地及行幸之所衝<lb/>
突儀仗趣近喊告及將此等狀詞交與部院審理並無<lb/>
<pb n="KR4f0001_WYG_007-8a"/>
大事及寃枉之處反因被告干証將良民株連受累者<lb/>
甚多故前此已行禁止今仍多有違禁妄告者以後著<lb/>
嚴加禁止如有惡徒仍前凟告者除所告之事不准外<lb/>
著照律治罪尔部即嚴加曉諭遵行特諭康熙八年六<lb/>
月二十九日<lb/>
　　諭吏部<lb/>
刑部事務殷繁關係人命殊為𦂳要必得才猷練達者<lb/>
乃能勝任内國史院大學士對哈納諳練刑部事務著<lb/>
<pb n="KR4f0001_WYG_007-8b"/>
加太子太保以内國史院大學士管刑部尚書事尚書<lb/>
明珠著以原品候補特諭康熙八年七月初四日<lb/>
　　諭吏部<lb/>
閲處分原任户部尚書蘇納海原案並無大罪鰲拜等<lb/>
但以為撥地遲延遽行拏問多端文致誣陷不案律文<lb/>
任意將無辜處死原任總督朱昌祚廵撫王登聯於撥<lb/>
換地畞時見民間旗下困苦因有地方之責具疏奏聞<lb/>
輙以為非其職掌越行干預亦不按律文寃枉處死伊<lb/>
<pb n="KR4f0001_WYG_007-9a"/>
等皆國家大臣並無大罪寃死深為可憫理應昭雪以<lb/>
示仁恩作何恩䘏予諡及廕子入國子監讀書尔部議<lb/>
奏特諭康熙八年七月十一日<lb/>
　　諭宗人府吏兵二部<lb/>
凡令議政王貝勒大臣㑹議之事俱係國家重大機密<lb/>
事務㑹議之時理應極其慎密今聞㑹議之事尚未具<lb/>
題在外之人即得聞知此皆㑹議處不加慎密不嚴行<lb/>
約束閒雜隨從之人以致聽聞傳語或係㑹議之官傳<lb/>
<pb n="KR4f0001_WYG_007-9b"/>
說將國家大事如此預先洩漏殊為不合至於人衆愈<lb/>
覺煩雜其諸王貝勒法一丹大閒散議政大臣俱著停<lb/>
其議政以後凡㑹議時諸王貝勒大臣務須慎密勿致<lb/>
洩漏尔衙門該部即通行曉諭嚴飭特諭康熙八年八<lb/>
月初二日<lb/>
　　諭禮部<lb/>
凡進貢來朝人等騎用馬匹駱駝應加意喂養肥壯以<lb/>
便徃來行走昭示柔綏遠人之意近聞喂馬人役侵盜<lb/>
<pb n="KR4f0001_WYG_007-10a"/>
草料致馬駝竟不肥壯殊為可惡此皆監管喂養章京<lb/>
及部内堂司官怠玩不經心之故以後若再仍前偷盜<lb/>
草料著監管喂養章京及廵察官員稽察舉發如不舉<lb/>
發致馬駝瘦弱將部内堂司官及喂養官役一併從重<lb/>
治罪決不饒恕特諭康熙八年八月初五日<lb/>
　　諭兵刑二部<lb/>
京師重地理應肅清近聞竊盜剪綹搶奪詐騙者甚多<lb/>
此皆歩兵及五城司坊各官並巡捕營官兵稽察不嚴<lb/>
<pb n="KR4f0001_WYG_007-10b"/>
巡緝不力或番役人等與盜交通受賄縱容以致奸惡<lb/>
之徒肆行無忌殊非法紀以後著該管文武官員嚴加<lb/>
巡察督率番役兵丁力行緝拏務使奸宄肅清良民無<lb/>
擾如仍前怠玩縱容交通作弊將該管官員一併從重<lb/>
治罪決不饒恕尔部即遵諭行特諭康熙八年八月初<lb/>
五日<lb/>
　　諭兵部<lb/>
近聞邉外䝉古進貢馬匹有接至邊界不由賣主強逼<lb/>
<pb n="KR4f0001_WYG_007-11a"/>
勒買者甚至搶奪偷盜又或沿途跟隨強買或已入館<lb/>
將進貢馬匹強買此等違法妄行俱大不合理以後進<lb/>
貢馬匹必俟察收方許官員兵丁購買餘馬如仍前妄<lb/>
行者作何處分尔部㑹同理藩院議奏特諭康熙八年<lb/>
八月初七日<lb/>
　　諭吏部<lb/>
前京察處分滿尚書侍郎等因無事故被革俱給還原<lb/>
官令其候補今思滿漢諸臣被革相同朕原無異視應<lb/>
<pb n="KR4f0001_WYG_007-11b"/>
一體昭恩京察内有漢尚書侍郎革處者著察明議奏<lb/>
特諭康熙八年八月十一日<lb/>
　　諭吏部<lb/>
國家政務惟藉羣工贊理在京各衙門大小官員必各<lb/>
稱其職乃可以襄郅隆之化部院等衙門滿漢各官應<lb/>
行澄叙以示勸懲大學士尚書及三品以上堂官俱著<lb/>
自陳三品司官及四品以下各官尔部㑹同都察院詳<lb/>
加甄别具奏在外總督廵撫係封疆大臣職任𦂳要著<lb/>
<pb n="KR4f0001_WYG_007-12a"/>
該部院察明任内功過稱職與否詳加甄别具奏尔部<lb/>
即遵諭行特諭康熙八年八月十二日<lb/>
　　諭吏兵二部<lb/>
内大臣侍衞文武大小各官各有職掌理應精白乃心<lb/>
恪遵法紀循分盡職以副朕任用之意近見有不安厥<lb/>
分交通在内近侍使令人員妄行干求或潛為援引或<lb/>
畏威趨奉揆之臣誼殊為不合朕施行政務懲創奸詐<lb/>
佞䛕察其忠賢才能者用之有等匪類妄行陷人以圖<lb/>
<pb n="KR4f0001_WYG_007-12b"/>
僥倖自以為賢希覬陞遷善地以後如有不遵禁例仍<lb/>
前干求趨奉者定行從重治罪決不饒恕尔二部即通<lb/>
行内外及包衣佐領嚴加申飭遵行特諭康熙八年八<lb/>
月十二日<lb/>
　　諭吏部<lb/>
朕思部院事務𦂳要分理詳覈係司官職掌必得賢能<lb/>
之人方克勝任今尔部止將部院所有官員調用其旗<lb/>
下上朝官員内豈無堪於部院任用者著嚴行曉諭各<lb/>
<pb n="KR4f0001_WYG_007-13a"/>
該滿洲漢軍都統副都統等於阿達哈哈番以下拖沙<lb/>
喇哈番以上有通曉滿文或通曉漢文堪於部院任用<lb/>
有才能之官從公詳擇一旗四五員以下咨送尔部俟<lb/>
各旗缺出與應陞官員一併擬出題用特諭康熙八年<lb/>
十月初三日<lb/>
　　諭戸部<lb/>
朕巡幸田獵之處一切御用等項俱係各該衙門由京<lb/>
城備辧供用毫無取於地方除内廏馬匹不用草料其<lb/>
<pb n="KR4f0001_WYG_007-13b"/>
部中應差馬匹所需草料亦屬不多向來聞有地方官<lb/>
員指稱御用科派民間各物伺候既不便銷算又不退<lb/>
還民間貪汚官吏侵肥入已以致小民苦累殊違法紀<lb/>
以後著嚴行禁止如地方有司仍有借端科派者著該<lb/>
管官嚴加稽察題㕘重處如該管官不行㕘奏或别經<lb/>
發覺將該管官一併治罪尔部即通行嚴飭仍刋示曉<lb/>
諭遵行特諭康熙八年十月初四日<lb/>
　　諭吏部<lb/>
<pb n="KR4f0001_WYG_007-14a"/>
原任山陜總督莫洛陜西廵撫白清額已經甄别處分<lb/>
本當不復任用近據甘肅廵撫劉斗等合詞奏稱莫洛<lb/>
有益地方兵民數千哀求代題畱任又據西安等處鄉<lb/>
約百姓趙璉等稱莫洛白清額實心實政老稚感恱保<lb/>
奏留任等語朕思簡用督撫原欲其綏輯地方愛養百<lb/>
姓今莫洛等既為地方愛戴特順輿情免其處分莫洛<lb/>
白清額俱著復還原官仍留任以後著益殫心供職以<lb/>
副朕寛宥任用之意達爾布著改為山西廵撫馬雄鎮<lb/>
<pb n="KR4f0001_WYG_007-14b"/>
著候缺另用尔部即遵諭行特諭康熙八年十一月初<lb/>
八日<lb/>
　　諭吏兵二部<lb/>
朕因田獵畿南文武官來朝見者親加詢問河間縣知<lb/>
縣劉果才具優長著從優陞用又閲試弓馬都司孔𢎞<lb/>
憲千總王希喆侯慶凱把總陳良弼俱弓馬嫺熟具有<lb/>
才幹俱著從優陞用冀州知州李顯忠才具庸劣河間<lb/>
府副將佟透年老有病遊擊羅騰蛟楊煥斌守備黃焻<lb/>
<pb n="KR4f0001_WYG_007-15a"/>
　周鴻儒朱緯焦乃善馬現龍千總王天才薛琰孫大載<lb/>
　李實先王名揚王濬宗爾振賈顯沈永祥韓得桂張書<lb/>
　化朱振芳把總李克生包得勝金名第金成李從善張<lb/>
　龍王之相崔起龍劉元勝趙勇等俱弓馬不嫺才力不<lb/>
　及著察議具奏尔部即遵諭行特諭康熙八年十一月<lb/>
　初九日<lb/>
　<lb/>
　<lb/>
<pb n="KR4f0001_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻一<lb/>
</p>
<p>
</p>
  </div>
</body>
</text>
</TEI>
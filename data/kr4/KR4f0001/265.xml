<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_265-1a"/>
　欽定四庫全書<lb/>
聖祖仁皇帝御製文第三集巻三十四<lb/>
　　雜著<lb/>
　　古文評論<lb/>
　　　北齊<lb/>
　　　邢邵<lb/>
　　　請建明堂太學疏<lb/>
　語華意質非僅鞶帨之工<lb/>
<pb n="KR4f0001_WYG_265-1b"/>
　　　杜弼<lb/>
　　　為東魏移梁朝檄<lb/>
　度䇿梁事如符契悉合而文筆雅健<lb/>
　　　北周<lb/>
　　　武帝<lb/>
　　　停徴發詔<lb/>
　息事寧人恤民之善經治理之要道仁音琅琅可以感<lb/>
　人<lb/>
<pb n="KR4f0001_WYG_265-2a"/>
　　毁露寢諸殿詔<lb/>
文既莊雅氣亦淵茂不事雕琢而渾噩之致見乎尺幅<lb/>
中此後代詔令之最近於文景者<lb/>
　　報于謹詔<lb/>
詞意篤摰隆禮勲舊猶有盛世之風<lb/>
　　于謹為三老詔<lb/>
敦行古典得憲老乞言之遺意<lb/>
　　蘓綽<lb/>
<pb n="KR4f0001_WYG_265-2b"/>
　　為周太祖作六條詔書<lb/>
治平之理此六條足以盡之要當以力行為亟亟<lb/>
耳<lb/>
　　第二條<lb/>
此以王道立説有古儒者氣象<lb/>
　　第三條<lb/>
重農務本乃王政之大端措置處亦井然明悉<lb/>
　　第四條<lb/>
<pb n="KR4f0001_WYG_265-3a"/>
天之生才自足供一代之用豈有借才於異代此自是<lb/>
千古名言<lb/>
　　第五條<lb/>
天地之大徳曰生重物之生所以奉若天道故矜慎刑<lb/>
獄是治天下第一義也<lb/>
　　第六條<lb/>
此言征税亦救時之務以上六條當時令百官誦習<lb/>
牧守令長非通此者不得居官盖重其言而用之如<lb/>
<pb n="KR4f0001_WYG_265-3b"/>
此<lb/>
　　庾信<lb/>
　　賀平鄴都表<lb/>
警麗中自有典則<lb/>
　　功臣不死王事請門襲封表<lb/>
以典核之辭抒懇惻之悃無嫌其為駢儷也<lb/>
　　隋<lb/>
　　文帝<lb/>
<pb n="KR4f0001_WYG_265-4a"/>
　　辭封禪詔<lb/>
謙沖非由矯飾無須辭費<lb/>
　　正樂詔<lb/>
聖王制作之精意此雖未能詳盡然其識議亦有可<lb/>
擇<lb/>
　　與元諧勅<lb/>
語不多而有令音亦耀徳不觀兵之意也<lb/>
　　賜髙麗王湯璽書<lb/>
<pb n="KR4f0001_WYG_265-4b"/>
曉示逺人必如此朗暢始可悉其情事文亦質實<lb/>
　　牛宏<lb/>
　　請開獻書之路表<lb/>
此表有功經籍不在王儉阮孝緒下也<lb/>
　　李諤<lb/>
　　論文體書<lb/>
不獨文教有禆亦可使頽風歸厚<lb/>
　　唐<lb/>
<pb n="KR4f0001_WYG_265-5a"/>
　　髙祖<lb/>
　　修定科律詔<lb/>
漢髙入闗除秦苛法唐祖受禪修隋律令一代創興以<lb/>
刑法為重務其規模可概覩矣<lb/>
　　太宗<lb/>
　　金鏡<lb/>
唐之太宗致治幾於三代之隆今覽金鏡所載其於處<lb/>
已行政用人之道亦何其見之明而言之詳也此所以<lb/>
<pb n="KR4f0001_WYG_265-5b"/>
追蹤徃古歟<lb/>
　　致仕朝㕘在見任本品上詔<lb/>
舂容雅贍淵淵金石之音<lb/>
　　賜孝義髙年粟帛詔<lb/>
敘意屬辭婉切暢悉殊覺情文生動<lb/>
　　誡厚葬及賜功臣陪塋地詔<lb/>
深情内藴麗藻外敷<lb/>
　　褒李大亮書<lb/>
<pb n="KR4f0001_WYG_265-6a"/>
温純深潤詞不煩而意甚摯<lb/>
　　帝範序<lb/>
述天位之不昜敘王業之艱難垂訓後昆特為深切<lb/>
　　帝範後序<lb/>
意既切至文復典正純雅<lb/>
　　晉宣帝傳贊<lb/>
選詞厚縟而大義相繩處殊自嚴正不磨<lb/>
　　晉武帝傳贊<lb/>
<pb n="KR4f0001_WYG_265-6b"/>
文瀾浩渺而反覆抑揚於當時情事最為穩切<lb/>
　　睿宗<lb/>
　　褒魏知古手制<lb/>
清辭簡指悠然自逺<lb/>
　　勞畢構璽書<lb/>
條數弊源洵為探本之論而文彩爛然使人耳目一新<lb/>
　　明皇帝<lb/>
　　發宣撫使勅<lb/>
<pb n="KR4f0001_WYG_265-7a"/>
典正之論而辭涉華腴則質文損益風㑹使然也<lb/>
　　求賢良詔<lb/>
意既纒綿而言皆雅令<lb/>
　　誡勵風俗勅<lb/>
清靜不擾和平不爭王道之成何以加此<lb/>
　　焚珠玉錦繡勅<lb/>
英茂鴻駿亦古人貴五穀而賤金玉之意<lb/>
　　勅朝集使<lb/>
<pb n="KR4f0001_WYG_265-7b"/>
拊循斯民惟牧守是寄一不稱職則兆人何賴焉教勅<lb/>
之辭故宜諄切如此<lb/>
　　勅朝集使<lb/>
辭義何等殷切是不欲僅奉行故事者明皇初政所以<lb/>
蔚然可觀<lb/>
　　處分朝集使勅<lb/>
吏治所賴以振飭者全在敷奏明試之時不如此深切<lb/>
鄭重安能致理故知臨軒勅遣非屬具文也<lb/>
<pb n="KR4f0001_WYG_265-8a"/>
　　孝經正義序<lb/>
説經之家徃徃鑿空騁異使聖人之道不明於天下此<lb/>
能深斥其流弊而文亦簡貴可傳<lb/>
　　肅宗<lb/>
　　讞獄詔<lb/>
有惻怛之思故文情條暢<lb/>
　　代宗<lb/>
　　増修學宫詔<lb/>
<pb n="KR4f0001_WYG_265-8b"/>
金革之餘加意文學不惟收拾人心自是立國本務<lb/>
　　大赦詔<lb/>
播告之文語意加詳而名理亦復斐亹<lb/>
　　徳宗<lb/>
　　亢旱罪已詔<lb/>
文辭贍潤而有真意流貫其間命令之佳者<lb/>
　　褒功臣詔<lb/>
思老成之功烈而欲圖列其容儀亦所以勸後勵世也<lb/>
<pb n="KR4f0001_WYG_265-9a"/>
　　君臣箴<lb/>
有訓誡之誠有勸勉之義上下勤恤庻幾盛世遺風<lb/>
　　西平王李晟東渭橋紀功碑<lb/>
敘戡定之烈奕奕精采文雖以偶麗見勝而西京遺軌猶存<lb/>
　　贈太尉段秀實紀功碑<lb/>
𥪡義正大播辭詳整可以植綱常勵風教<lb/>
　　武宗<lb/>
　　毁佛寺制<lb/>
<pb n="KR4f0001_WYG_265-9b"/>
明斷之舉宏碩之論洵有禆於風化人心<lb/>
　　傅奕<lb/>
　　請除釋教疏<lb/>
痛斥異端理明氣壯始能為此非過激也<lb/>
　　徐賢妃<lb/>
　　諫息兵罷役疏<lb/>
謇諤之辭得於宫掖貞觀之治故爾流聲千載<lb/>
　　房喬<lb/>
<pb n="KR4f0001_WYG_265-10a"/>
　　諫伐髙麗疏<lb/>
文勢浩瀚靡有涯涘<lb/>
　　魏徴<lb/>
　　論治疏<lb/>
反覆援引文勢自相貫注辭亦淹暢不拘<lb/>
　　請罷工役疏<lb/>
論古今奢儉非擷華攬藻之文<lb/>
　　上十思疏<lb/>
<pb n="KR4f0001_WYG_265-10b"/>
風格詳整中特多懇到之語<lb/>
　　論十漸不克終疏<lb/>
昜戒履霜書言惟幾皆致謹於漸之義魏徴舉十漸以<lb/>
立説殆亦慎終於始之道也<lb/>
　　求賢審官疏<lb/>
開闢盡變列論臣品可謂曲中<lb/>
　　張𤣥素<lb/>
　　請罷修乾元殿疏<lb/>
<pb n="KR4f0001_WYG_265-11a"/>
辭不煩蕪而義甚爽豁彌足使人繹思<lb/>
　　李百藥<lb/>
　　封建論<lb/>
該洽精詳深明於損益之宜利害之故可謂閎辭碩謀<lb/>
矣<lb/>
　　馬周<lb/>
　　論奉親享廟襲封樂工等疏<lb/>
剴篤之辭出之以委蛇盖由其忠誠内結耳<lb/>
<pb n="KR4f0001_WYG_265-11b"/>
　　岑文本<lb/>
　　上太宗勤政疏<lb/>
開引其端而所包至廣政之體要略盡於此<lb/>
　　禇遂良<lb/>
　　請復髙昌疏<lb/>
唐之郡縣髙昌者國家服逺之略遂良請復髙昌者臣<lb/>
子謀國之忠兩者正不妨竝美耳<lb/>
　　張藴古<lb/>
<pb n="KR4f0001_WYG_265-12a"/>
　　大寶箴<lb/>
炳炳琅琅如觀禮樂之噐<lb/>
　　狄仁傑<lb/>
　　請赦河北諸州疏<lb/>
定亂之方惟崇尚寛大則能消人心之疑懼而反側自<lb/>
安斯謂洞晰機要<lb/>
　　諫造大像疏<lb/>
摹寫勞費曲盡俗情佛骨表意多本此<lb/>
<pb n="KR4f0001_WYG_265-12b"/>
　　請罷百姓戍四鎮疏<lb/>
請罷四鎮逺戍以息百姓命意與賈捐之罷珠崖對同<lb/>
而文之頓挫古鬱亦近之<lb/>
　　劉知幾<lb/>
　　上蕭至忠書<lb/>
班馬以前以專家著美晉唐而後以衆手多疵推論史<lb/>
局之難盖後先一轍矣<lb/>
　　陳子昂<lb/>
<pb n="KR4f0001_WYG_265-13a"/>
　　　對利害三事<lb/>
　論事簡當不涉支蔓百姓安則樂生不安則輕生洞逹<lb/>
　人情可謂經國之言<lb/>
　　　諫雅州討生羌書<lb/>
　子昻本蜀人故言蜀用兵利害警切動聼蜀恃險為固<lb/>
　險不可使通良有逺識<lb/>
　　　蘓安恒<lb/>
　　　請復位於皇太子疏<lb/>
<pb n="KR4f0001_WYG_265-13b"/>
　論還政事不少為婉避之詞文自有奇氣<lb/>
　　　救魏元忠疏<lb/>
　語簡而氣岸唐文之似兩漢者<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集巻三十四<lb/>
</p>
<p>
</p>
  </div>
</body>
</text>
</TEI>
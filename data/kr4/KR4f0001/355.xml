<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_355-1a"/>
　欽定四庫全書<lb/>
聖祖仁皇帝御製文第四集巻二十七<lb/>
　　雜著<lb/>
　　康熙幾暇格物編<lb/>
　　　雷楔<lb/>
　霹靂碪形質各殊隨地而異今各䝉古瀚海沙漠等處<lb/>
　嘗拾得銅鐡或如鎗頭或如箭鏃錐刀之類者葢雷斧<lb/>
　也雷書云雷斧銅鐡為之盛京烏喇諸地則皆石色微<lb/>
<pb n="KR4f0001_WYG_355-1b"/>
　青黒而通明暎之瑩如玻璃其在西洋者石色沉緑明<lb/>
　澈無異此雷楔也博物志云人間往往得石形如斧刀<lb/>
　名曰霹靂楔者是矣又有雷墨雷鑚雷鎚不過以狀異<lb/>
　名要皆金石質也唐人小説謂玉門西有雷廟國人年<lb/>
　年出鑚以給雷用是誠謬言夫雷火所至萬物俱化斧<lb/>
　楔乃雷氣之所化耳其或金或石者隨地氣而使然也<lb/>
　　　土魯畨西𤓰<lb/>
　土魯畨在哈宻之西其地産西𤓰種最佳毎熟時人入<lb/>
<pb n="KR4f0001_WYG_355-2a"/>
𤓰田必相戒勿語悄然摘之恣其所取𤓰皆完羙若一<lb/>
聞人聲則盡坼裂無全者亦異聞也<lb/>
　　地球<lb/>
自古論厯法未嘗不善總未言及地球北極之髙度所<lb/>
以萬變而不得其着落自西洋人至中國方有此說而<lb/>
合厯根可見朱子論地則比之卵黄皆因格物窮理中<lb/>
得之後人想不到至理也<lb/>
　　理氣<lb/>
<pb n="KR4f0001_WYG_355-2b"/>
宋儒論理氣最好宋以前諸儒及後之學者毎好為註<lb/>
觧註則離觧則畔倒不如本文中細看或得其㫖一二<lb/>
若立自作之意湏讀到極處然亦未必能也<lb/>
　　潮汐<lb/>
潮汐之說古人議論最多總未得其詳惟朱子之說得<lb/>
其理朕到海邉如山海天津大江錢塘等處毎察來去<lb/>
之時與本土人詢問大約皆不同所以將各處令人記<lb/>
時刻而亦不同後知泉井皆有微潮亦不凖時候問及<lb/>
<pb n="KR4f0001_WYG_355-3a"/>
西洋人與海中行船者皆不同所以難明依朱子之言<lb/>
屬月之盈昃其理甚確<lb/>
　　沙蓬米<lb/>
沙蓬米凢沙地皆有之鄂爾多斯所産尤多枝葉藂生<lb/>
如蓬米似胡麻而小性暖益脾胃易於消化好吐者食<lb/>
之多有益作為粥滑膩可食或為末可充餅餌茶湯之<lb/>
需向來食之者少自朕試用之知其宜人今取之者衆<lb/>
矣<lb/>
<pb n="KR4f0001_WYG_355-3b"/>
　　鮓荅<lb/>
鮓荅之名見於陶九成輟耕録及李時珍本草第云産<lb/>
走獸腹中不知出蛇頭及魚腹者為貴其形色亦不等<lb/>
相傳䝉古禱雨時投鮓荅於泉源或持咒或以手撥㺯<lb/>
輙能致雨朕細推其理盖泉源本靈異之地不受汙穢<lb/>
以不㓗之物攪之是以致雨舊有燒蜥蜴<hi>即雲虎</hi>祈雨之<lb/>
說亦即此意今人遇泉源未有敢輕䙝者無論南北皆<lb/>
然觀此可以知致雨之故矣<lb/>
<pb n="KR4f0001_WYG_355-4a"/>
　　瀚海螺蚌甲<lb/>
瀚海一望斥鹵無溪澗山谷而沙中往往見螺蚌甲䝉<lb/>
古相傳云當上世洪水時此皆澤國也水退而為壅沙<lb/>
耳因思八卦之位坎居於北故天下水源大抵從北來<lb/>
孟子云洪水泛濫於中國言泛濫者指其委如此知其<lb/>
源必有所自矣大凢水性就下以東南為虚壑故古來<lb/>
西北澤區水匯見之史冊者今考據地志已半為平陸<lb/>
且以幾千里枯㵼而仍名曰瀚海意其本來必非即沙<lb/>
<pb n="KR4f0001_WYG_355-4b"/>
磧也洪水之說近似有理録之以補前人所未發<lb/>
　　瀚海石子<lb/>
瀚海沙中生瑪瑙石子五色燦然質清而潤或如榴房<lb/>
乍裂紅粒鮮明或如荔殻半開白膚精㓗如螺如蛤如<lb/>
蝶如蟬胎厴分顯眉目畢舉三年刻楮之巧未能過也<lb/>
又有白質黒章若畫寒林秋月霧嶺烟溪以至拽杖山<lb/>
橋放牛夕照之景宛然化筆朕親征厄魯特時撿得數<lb/>
百枚賦形肖象奇竒怪怪莫可敷陳造化生物之巧一<lb/>
<pb n="KR4f0001_WYG_355-5a"/>
至此乎<lb/>
　　青馬<lb/>
相傳青馬之種從海中來其性最良杜甫詩所謂安西<lb/>
都䕶胡青驄是也說文曰馬青白色曰驄按史記天官<lb/>
書房星在東天駟近之故青色者多良馬又白色屬金<lb/>
金性堅乆故馬白色者主夀此昔人貴青馬所由來也<lb/>
　　櫻額<lb/>
櫻額果屬也産於盛京烏喇等處古北口外亦有之其<lb/>
<pb n="KR4f0001_WYG_355-5b"/>
樹藂生果形如野黒葡萄而稍小味甘澁性温暖補脾<lb/>
止泄鮮食固羙以之晒乾為末可以致逺食品中適用<lb/>
處多洵佳果也今山莊之千林島遍植此種毎當夏日<lb/>
則纍纍綴枝遊觀其下殊堪娛目不獨秋實之可採也<lb/>
<hi>查盛京志云櫻額一名稠梨子實黒而澁土人珍之間以作麵暑月調水服之可止㵼又查本草有楮李木髙</hi>
<hi>者一二丈低者八九尺葉如李但狹而不澤子於條上四邉生生時青熟則紫黒色若五味子至秋葉落子尚</hi>
<hi>在枝治水腫腹脹滿除疝瘕積冷今關陜間時有之稠梨或即㨋李聲訛也</hi>
　　硭硝<lb/>
<pb n="KR4f0001_WYG_355-6a"/>
前代禁止硭硝不令出口立法甚嚴不知口外頗多産<lb/>
硝之地喀爾喀厄魯特地方有白色土熬之即為硝比<lb/>
中土所産更佳始知天下有用之物隨地皆有初不以<lb/>
中外異也<lb/>
　　木化石<lb/>
黒龍江烏喇等處水極凉河中嘗有木化為石形質與<lb/>
石無異而木之紋理及蟲蠧之跡仍宛然未冺或有化<lb/>
石未全猶存木之半者以之磨礪刀箭比他石為佳又<lb/>
<pb n="KR4f0001_WYG_355-6b"/>
鹿角人骨亦能變石造物之巧種種化機非意想所能<lb/>
及也<lb/>
　　泰山山脉自長白山來<lb/>
古今論九州山脉但言華山為虎泰山為龍地理家亦<lb/>
僅云泰山特起東方張左右翼為障總未根究泰山之<lb/>
龍於何處發脉朕細考形勢深究地絡遣人航海測量<lb/>
知泰山實發龍於長白山也長白綿亘烏喇之南山之<lb/>
四圍百泉奔注為松花鴨緑土門三大江之源其南麓<lb/>
<pb n="KR4f0001_WYG_355-7a"/>
分為二幹一幹西南指者東至鴨緑西至通加大抵髙<lb/>
麗諸山皆其支裔也其一幹自西而北至納禄窩集復<lb/>
分二支北支至盛京為天柱隆業山折西為醫巫閭山<lb/>
西支入興京門為開運山蜿蜒而南磅礴起頓巒嶺重<lb/>
疊至金州旅順口之鐡山而龍脊時伏時現海中皇成<lb/>
鼉磯諸島皆其發露處也接而為山東登州之福山丹<lb/>
崖山海中伏龍於是乎陸起西南行八百餘里結而為<lb/>
泰山穹崇盤屈為五嶽首此論雖古人所未及而形理<lb/>
<pb n="KR4f0001_WYG_355-7b"/>
有確然可據者或以界海為疑夫山勢聫屬而喻之曰<lb/>
龍以其形氣無不到也班固曰形與氣為首尾今風水<lb/>
家有過峽有界水渤海者泰山之大過峽耳宋魏校地<lb/>
理說曰傅乎江放乎海則長白山之龍放海而為泰山<lb/>
也固宜且以泰山體位證之面西北而背東南若云自<lb/>
凾谷而盡泰山豈有龍從西來而面反西向乎是又理<lb/>
之明白易曉者也<lb/>
　　黒龍江麥<lb/>
<pb n="KR4f0001_WYG_355-8a"/>
黒龍江所産之麥最佳色㓗白性復宜人相傳中國麥<lb/>
種之佳者係西域携來鄂羅斯地在西陲萬里有餘黒<lb/>
龍江上流原係鄂羅斯所居其種亦自西來所以麥之<lb/>
佳較他處尤勝也<lb/>
　　本草藥名<lb/>
藥料之名有中外聲音相似者如本草之訶黎勒土伯<lb/>
特呼為阿魯拉大抵此種原産自外蕃傳入中土故因<lb/>
仍舊名但聲音微有不同耳如本草中有莨菪子<hi>莨菪音浪</hi>
<pb n="KR4f0001_WYG_355-8b"/>
<hi>蕩</hi>其名即蕃名似亦從外蕃傳來不察來由多為觧說<lb/>
勉强附㑹者不止於此皆可無庸也<lb/>
　　查克<lb/>
查克木名也瀚海一帶多有之其樹無皮當枝幹青翠<lb/>
時着火即燃不必待其枯槁燒時有燄而無烟與炭相<lb/>
似且耐乆不熄亦木中罕見者<lb/>
　　葡萄<lb/>
葡萄來自西域中土所有之種無多近得哈宻回子等<lb/>
<pb n="KR4f0001_WYG_355-9a"/>
地方各種植於苑籞中結實有白者緑者紫者長如馬<lb/>
乳者又一種大葡萄中間有小者名公領孫又一種小<lb/>
者名瑣瑣葡萄種類雖殊食皆甘羙移植南方便失本<lb/>
味大約其性於北方沙石水土相宜<lb/>
　　堪逹罕<lb/>
索約爾濟等地方有獸名堪逹罕鹿類也色蒼黒項下<lb/>
有肉囊如繁纓大者至千餘觔其角寛扁以之為决<hi>詩經</hi>
<hi>决拾既佽注决以象骨為之着於右手大指所以鉤弦開體</hi>勝於象骨世人貴之其<lb/>
<pb n="KR4f0001_WYG_355-9b"/>
四蹄能驅風凢轉筋等症佩於患處為效甚速<lb/>
　　汶上縣分水口<lb/>
朕屢南廵經過汶上縣分水口觀遏汶分流處深服白<lb/>
英相度開濬之妙考河渠通漕諸書初元人遏汶水北<lb/>
出陽糓以通衛水南出濟寜以通泗水其分水之處為<lb/>
㑹源牐即今濟寜之天井牐也然按其地勢南自沽頭<lb/>
以逹河淮洵為便利而北由安居至南旺南旺地髙於<lb/>
天井安能激水逆流而使之分乎故當時雖多設牐壩<lb/>
<pb n="KR4f0001_WYG_355-10a"/>
而嘗患漏竭即水盈滿亦僅可勝小舟而已至明永樂<lb/>
時總督河道宋禮用老人白英之策築戴村壩以遏汶<lb/>
導之出鵞河口入南旺湖然後分流南北以分水口為<lb/>
水脊因勢均導南得四分北得六分増修水牐以時啓<lb/>
閉漕運遂通今南北流惟吾所用如淺於南則閉南旺<lb/>
北牐淺於北則閉南旺南牐湖泉並注南北合流雖有<lb/>
旱暵靡不有濟每嵗東南漕艘無或滯留此皆白英遏<lb/>
汶分水之功也相傳英當日每徘徊汶濟之間積數十<lb/>
<pb n="KR4f0001_WYG_355-10b"/>
年精思一旦確有所見决為此議三百餘年行之無弊<lb/>
所謂因地之宜順水之性也<lb/>
　　詩文以命意為上<lb/>
詩文之道以命意為上意在筆先然後發為文詞形諸<lb/>
歌詠自能超出衆人之表令讀者尋味無窮所以古來<lb/>
名人著作皆言近而㫖逺千載而下猶如見其心思聆<lb/>
其謦欬此皆以敬誠意勝不徒以華麗文勝也若胷無<lb/>
卓見於理祗以鋪叙辭藻為工雖豐彩可觀而實意已<lb/>
<pb n="KR4f0001_WYG_355-11a"/>
　鮮欲以傳世而行逺不亦難乎<lb/>
　　　落葉松<lb/>
　五臺及口外興安髙寒之地有樹名落葉松枝幹與杉<lb/>
　無異而針亦青蔥如盖惟經霜雪後則葉盡脫其木質<lb/>
　甚堅有微毒斫伐時誤入肌膚驟難平復根株歴乆不<lb/>
　朽沉埋水土中則變為石可供磨礪之需亦松杉之别<lb/>
　種也<lb/>
　　　土魯畨地極熱<lb/>
<pb n="KR4f0001_WYG_355-11b"/>
　土魯畨地方去雪山不過百里之内天氣極熱其人皆<lb/>
　入夜始出耕種若日出以後則暑不可耐且其地多磧<lb/>
　石赤日中石熱如火觸之有焦爛之患古稱西域流沙<lb/>
　多熱風人物當之皆迷仆或疑其言之太過由今觀之<lb/>
　實有符於古所傳者<lb/>
　<lb/>
　<lb/>
聖祖仁皇帝御製文第四集巻二十七<lb/>
</p>
<p>
</p>
  </div>
</body>
</text>
</TEI>
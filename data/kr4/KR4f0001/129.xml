<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_129-1a"/>
　欽定四庫全書<lb/>
聖祖仁皇帝御製文第二集卷十九<lb/>
　　北征勅諭<lb/>
　　　諭皇太子<lb/>
　朕躬甚安於此月初十日至獨石口十一日出邊前往<lb/>
　隨朕兵馬皆整齊精鋭後隊各營雖未見亦聞其善但<lb/>
　朕軍中隨行之馬除内廐千匹兵部千匹外别無餘馬<lb/>
　伯費揚古軍中有餘馬七千駝三千朕欲豫備肥馬三<lb/>
<pb n="KR4f0001_WYG_129-1b"/>
　千匹送至餘無他故康熙三十五年三月初十日<lb/>
　　　諭皇太子<lb/>
　此番出師諸事咸合朕心甚為嘉悦故身體與面顏俱<lb/>
　好且風土水泉皆佳行營事簡日多暇豫但願<lb/>
　上天眷顧黙垂協應耳此書寫於十四日十五日早起<lb/>
　行至中途忽起東南風大雨傾注雪霰繼作寒氣嚴冽<lb/>
　其夜隨止十六日早察馬畜俱無恙幸豫備周宻雨雪<lb/>
　亦未乆也此惟皇太子知之康熙三十五年三月十六<lb/>
<pb n="KR4f0001_WYG_129-2a"/>
日<lb/>
　　諭皇太子<lb/>
朕兹行遠出塞外經過䝉古地方所見與所聞迥異水<lb/>
草既佳㸑燎咸裕馬矢雖經雨濕塞外各種野草及榆<lb/>
柳之條皆可為薪喀倫以内水泉無庸疏鑿雖大兵於<lb/>
一處征行水草薪燎亦斷然無悞但所慮者天時無定<lb/>
倐忽雨雪風寒為可憂耳惟恒暘乆晴斯大幸也出師<lb/>
以來數次雜遇雨雪無有妨礙青草既茁羊可飽食馬<lb/>
<pb n="KR4f0001_WYG_129-2b"/>
亦從此與枯荄並秣所禱者<lb/>
上天眷佑不遇雨雪則朕之斯舉似可迅奏成功矣恭<lb/>
請<lb/>
皇太后萬安朕躬甚安諸皇子諸王以至臣工軍士皆<lb/>
好皇太子佳否康熙三十五年三月十九日<lb/>
　　諭皇太子<lb/>
朕躬甚安皇太子佳否諸皇子皆佳以至大臣官員軍<lb/>
士俱好雨雪雖不甚但連朝不霽朕懐稍覺焦勞此處<lb/>
<pb n="KR4f0001_WYG_129-3a"/>
居住䝉古却皆喜悦云我等斯地屢年亢旱草不萌生<lb/>
遂至於窮困已極皇上駕臨始有雨雪草皆茂盛觀此<lb/>
則征行之人與居住之人其情大不相同矣京師雨澤<lb/>
何如此間之草羊可飽食馬於沙際雜枯荄而食猶未<lb/>
得飽耳草色大概漸佳水泉給用朕所經歴之地雖盡<lb/>
偕大兵於一處征行亦可無悞薪燎具足後此則尚未<lb/>
知也康熙三十五年三月二十二日<lb/>
　　諭皇太子<lb/>
<pb n="KR4f0001_WYG_129-3b"/>
朕沿途至喀倫觀覽草漸茂盛從四月初一日以後馬<lb/>
可飽飼羊亦近肥水泉給足故三旗並行雖八旗駐於<lb/>
一處亦得無悞㸑薪足用較之前所聞者大異矣三月<lb/>
内雨雪㣲多稍未適意緣此懐抱不暢今意已寛舒因<lb/>
待出古北口之火器營漢軍兵遂爾多駐時日至彼處<lb/>
日期未可豫定前遣往噶爾丹二次使臣俱於初七日<lb/>
到噶爾丹今在土喇於三月十六日令伊等歩回奏章<lb/>
大概與前相同皆好語也彼牲畜甚瘦人所食亦罕少<lb/>
<pb n="KR4f0001_WYG_129-4a"/>
我師頭隊哨兵已詳悉指示遣往矣土喇地方距喀倫<lb/>
大約有十八宿之程京師二十日所送來馬三千匹皆<lb/>
肥健全至惟兵部之馬不及耳塞外所產草木諸物寄<lb/>
來觀看幷奏<lb/>
皇太后請視之宫中咸令觀看朕躬甚安諸皇子諸王<lb/>
以至羣臣軍士俱好水草甚佳康熙三十五年四月十<lb/>
三日<lb/>
　　諭皇太子<lb/>
<pb n="KR4f0001_WYG_129-4b"/>
自出喀倫見水草甚佳地方形勢無平原曠野盡皆低<lb/>
山處處有沙岡凡喀倫内所常見之走獸飛禽皆無惟<lb/>
黄羊野騾大烏鳥白翎雀耳此地除牧養牲畜外並無<lb/>
佳處我軍重車所經無有阻悞看來沙行視泥行為易<lb/>
自獨石口至喀倫以繩量之有八百里較向日行人所<lb/>
量之數日見短少自京師至獨石口為路甚近約計不<lb/>
過四百二十三里皇太子可試使一人繩量之喀倫地<lb/>
方用儀器測驗北極高度比京師高五度以此度之里<lb/>
<pb n="KR4f0001_WYG_129-5a"/>
數乃一千二百五十里朕所過蘇尼特阿巴哈阿巴哈<lb/>
納爾等旗各皆効力濬井泉修道路治橋梁除石礫視<lb/>
内地甚優敬謹至於己極誠可嘉悦漸北行漸寒喀倫<lb/>
外見舊氷雪尚㣲存晨行時或有鬚凍之日而槩無妨<lb/>
於草之生長此亦一竒也然諸䝉古以今年為大熱朕<lb/>
所統兵已近喀倫遣䕶軍叅領車克楚前鋒侍衞竒薩<lb/>
穆盆楚克貝子侍衞穆渣哈爾阿巴哈納爾布昭貝勒<lb/>
鄉導索訥木察哈爾䕶軍撥什庫三人理藩院撥什庫<lb/>
<pb n="KR4f0001_WYG_129-5b"/>
一人人給善馬各三匹往克魯倫河一帶偵探蹤跡於<lb/>
四月十二日車克楚竒薩穆來報初九日至伊渣爾厄<lb/>
爾幾納地方潛入噶爾丹兩哨兵之間視其形跡併牲<lb/>
畜計之共約有二千餘此外更復何有為山所隔視之<lb/>
無所見噶爾丹哨兵見我蹤跡正追尋間我等突出前<lb/>
來於初十日遇沙津王所遣佐領俄七里等十五人口<lb/>
稱噶爾丹於此月初自土喇移營向克魯倫河下流第<lb/>
三日遣我等歸噶爾丹至達爾罕敖喇矣汝等勿與我<lb/>
<pb n="KR4f0001_WYG_129-6a"/>
等同行噶爾丹人相隨在後若問之難以應答汝等宜<lb/>
速出語訖遣之使行以此觀之噶爾丹去我軍八宿矣<lb/>
整肅軍旅訓備偵哨大約十日可與敵會此乃緊要情<lb/>
事應書在前前數事隨思意所及而書故將此書於後<lb/>
為此諭之康熙三十五年四月十四日<lb/>
　　諭皇太子<lb/>
我軍將哨兵前進偵探消息以待後營齊集噶爾丹仍<lb/>
在車克楚所探之地實為我師之幸儻趨克魯倫河下<lb/>
<pb n="KR4f0001_WYG_129-6b"/>
流而往則迤東䝉古恐為震驚故調奉天烏喇兵馬令<lb/>
會於索鑰爾濟地方已經行文汝宜促之并不時探問<lb/>
報聞康熙三十五年四月十四日<lb/>
　　諭皇太子<lb/>
朕所統兵旅區畫齊備深入克魯倫克勒地方若無停<lb/>
留稽緩六七日内或可與敵相遇初聞此地僅可一二<lb/>
旗魚貫而行今水泉充給此數日來分派已定以前鋒<lb/>
營及八旗火器營兩綠旗營察哈爾兵居前為一隊次<lb/>
<pb n="KR4f0001_WYG_129-7a"/>
則朕之大營及鑲黄正黄正白三旗凡四營為一隊再<lb/>
次則以正紅鑲白鑲紅正藍鑲藍凡五營為一隊先行<lb/>
之前鋒與鑲藍旗後尾相去約百里四月十七日八旗<lb/>
綠旗及火器營俱已會集軍容整肅馬臕健壯擬至克<lb/>
魯倫河之前一日約齊而進此際彼即望風奔逃亦必<lb/>
為我軍所困若其順克魯倫河而下或稍需時日耳因<lb/>
便示知之特諭康熙三十五年四月二十一日<lb/>
　　諭皇太子<lb/>
<pb n="KR4f0001_WYG_129-7b"/>
朕所經過之處非大瀚海也西之瀚海較此更闊然觀<lb/>
之亦非平衍之地山阜聯綿砂石間雜自出喀倫未見<lb/>
寸土其砂亦堅硬履之不陷瀚海中所產石塊與砂附<lb/>
去觀看營中軍士鑿井甚易一人可鑿二三十處因水<lb/>
泊中取水嫌遠咸於近帳房處鑿之可掘之地亦易認<lb/>
識有謂之善達者地窪而潤掘未二尺即可及泉有謂<lb/>
之賽爾者山間溝徑掘僅尺餘即可及泉有謂之布里<lb/>
杜者乃叢草積潦水雖有而佳者少有謂之窺布爾者<lb/>
<pb n="KR4f0001_WYG_129-8a"/>
水流地中以手探之泉即隨出故野騾以蹄抉之而飲<lb/>
風土景况一無所取地盡碎石下馬偶竚立可射之處<lb/>
亦少我軍士未曽騎射其地實未見佳也草則叢生而<lb/>
土高所以縈絆馬足又各種野䑕所穿之穴較興安一<lb/>
帶鼢䑕之穴更深殊覺可厭草名頗多有郁爾呼草牛<lb/>
羊駝馬食之最宜以此稱佳内地䝉古皆不能識又有<lb/>
蘇離草生最高故将此二種亦附去觀看此番行師日<lb/>
期皆因火器營甚是耽閣即今猶等待而行必日期相<lb/>
<pb n="KR4f0001_WYG_129-8b"/>
符乃善也恐噶爾丹順克魯倫河遠去遣納木渣爾王<lb/>
長史庫即根一等侍衞博羅輝三等侍衞額林辰理藩<lb/>
院撥什庫訥爾布車木楚克納木渣爾旗分之鄉導七<lb/>
旺阿巴哈納爾之鄉導索諾此六人各給馬三匹令其<lb/>
自克魯倫河之額古德哈爾哈偵探於四月十四日遣<lb/>
往二十一日早來覆奏云臣等自額古德地方渡克魯<lb/>
倫河沿流而上約行百里至塔爾吉而即適遇一人意<lb/>
欲擒挐詢問因而追逐之忽從山後約有三十人迎來<lb/>
<pb n="KR4f0001_WYG_129-9a"/>
追臣等幾五十里時已漸近狂飇頓作覿面不能相視<lb/>
彼因止而不前臣等乘此渡河而回噶爾丹在克魯倫<lb/>
河地方是實等語朕之大營距噶爾丹所在不過五程<lb/>
噶爾丹似茫無知覺我軍駐處山勢高峻易設偵探故<lb/>
前移哨兵於古爾班圖爾漢巴爾泰哈地方特諭康熙<lb/>
三十五年四月二十一日<lb/>
　　諭皇太子<lb/>
朕緩進之意特示汝知前將近敵情由屢有諭㫖二十<lb/>
<pb n="KR4f0001_WYG_129-9b"/>
一日酉時將軍費揚古由横設驛站奏稱五月初三日<lb/>
可抵土喇等語伊前疏云於四月二十四日抵土喇朕<lb/>
擬度時日欲於四月二十五日間抵克魯倫河前進乃<lb/>
許乆未經奏報忽而改期我軍難以指畫於是傳集八<lb/>
旗諸王及議政諸臣會議衆見不同有言即宜進剿者<lb/>
有言原議兩路之兵約會前進所關重大應少緩我師<lb/>
以觀局勢朕再四籌度未能適當其可姑少為相機徐<lb/>
行前諭㫖曽言進剿今復稍有濡遲若不傳示其故恐<lb/>
<pb n="KR4f0001_WYG_129-10a"/>
汝計日懸心因書以諭意噶爾丹情形萬不計及此路<lb/>
進兵猶自夢夢耳但所慮者相距匪遥噶爾丹聞知必<lb/>
爾逃遁機會可惜然彼雖逃遁諒亦未得全脱也為此<lb/>
特諭費揚古奏疏亦謄寫發往將此情由奏聞<lb/>
皇太后幷轉諭大學士尚書知之康熙三十五年四月<lb/>
二十三日<lb/>
　　諭皇太子<lb/>
朕統大兵駐蹕察罕布喇克之日費揚古遣來期約之<lb/>
<pb n="KR4f0001_WYG_129-10b"/>
商南多爾即喇嘛於四月二十六日薄暮至彼於行路<lb/>
之間遇厄魯特二人擒來問之彼云噶爾丹向克魯倫<lb/>
河下流移營問費揚古何時可至云五月初六間可至<lb/>
巴顏烏闌因是我師仍稍緩以待之從察罕布喇克至<lb/>
克魯倫河約略三百里未經量度難得其實此數日間<lb/>
未見汝奏章幷<lb/>
皇太后萬安音問朕懐不勝惓切昨薩卜蘇奏事之便<lb/>
又未見汝請安奏章益増懸念朕躬甚安諸皇子俱佳<lb/>
<pb n="KR4f0001_WYG_129-11a"/>
皇太子佳否<lb/>
皇太后前奏章一封付顧太監書一封皆附之而往為<lb/>
此特諭小事俱經從前遣示外餘無他事故不具康熙<lb/>
三十五年四月二十七日<lb/>
　　諭皇太子<lb/>
比來未得汝奏章朕懐懸念今汝奏至得仰悉<lb/>
皇太后萬安因待費揚古之兵駐蹕數日馬皆稍肥風<lb/>
土水草與前示汝者無異恐敵人知覺哨兵仍附近大<lb/>
<pb n="KR4f0001_WYG_129-11b"/>
營未令前移此時彼聞知與否無由能悉朕躬固安但<lb/>
早夜焦勞洵為至極諸皇子諸王并諸臣以及將士皆<lb/>
好皇太子佳否在京諸皇子俱佳否此處别無他物惟<lb/>
有砂石耳四月三十日車林渣卜等七台吉至伊等與<lb/>
納木渣爾托音同在一處向被噶爾丹搶掠敗遁渡克<lb/>
魯倫河北在俄濃一帶地方因馬匹疲乏今始得向内<lb/>
地移營來言其故并遣送所獲厄魯特二人赴京與朕<lb/>
差往烏爾輝地之人相遇因來傍大兵之後朕厚加賞<lb/>
<pb n="KR4f0001_WYG_129-12a"/>
賚諭以噶爾丹去此不遠爾等速入喀倫車林渣卜欲<lb/>
來請朕安願為効力止将伊眷口遣入喀倫身赴朕營<lb/>
喀爾喀之車陳汗亦來今尚未至養心殿所製上用藥<lb/>
封固四兩并薑四觔此諭一到即於奏事之便附來自<lb/>
京師所齎奏章於五月初二日辰時至朕在此整齊軍<lb/>
旅於初四日進剿敵人情景尚未得聞相距二百三十<lb/>
里地已漸近規模略可見矣四月二十九日頭運糧車<lb/>
至八旗綠旗内府兵䝉古兵及職事人員酌量増給支<lb/>
<pb n="KR4f0001_WYG_129-12b"/>
放米糧時營外堆積如山觀者擁塞内喀爾喀諸人云<lb/>
我等意料滿洲斷不能如此而來由今觀之凡聖主所<lb/>
經可将京師諸物盡載行營中也真為可畏莫不撟舌<lb/>
驚駭將士志氣與在京同其勇奮情狀未能備述朕之<lb/>
心思則非如在京時矣事體重大期出萬全非可苟圖<lb/>
僥倖故既殫心力復黙禱彼<lb/>
蒼以行之耳特諭康熙三十五年五月初二日<lb/>
　　諭皇太子<lb/>
<pb n="KR4f0001_WYG_129-13a"/>
朕所統大兵以初四日前進會天雨於初五日進兵軍<lb/>
丁馬健在京所給馬有全存者亦有存四匹三匹二匹<lb/>
者大概整肅此行也喀爾喀及内札薩克䝉古甚得其<lb/>
力凡偵探斥堠單行差遣之處皆用此屬一一書示不<lb/>
勝其煩旋師之日面言之朕所遣羅卜臧額爾得尼台<lb/>
吉來據奏俄濃下流塔布囊烏特引弓之人有千胡倫<lb/>
布爾之土爾希木地方齊卜齊弩特有數百家阿里牙<lb/>
札薩克之阿爾薩闌衞寨桑等有全收伊等向喀倫前<lb/>
<pb n="KR4f0001_WYG_129-13b"/>
來之狀此等人若歸降則巴爾呼喀爾喀更無餘矣此<lb/>
亦大快事也今漸近克魯倫河我䝉古馬健故於初五<lb/>
日射獵野騾黄羊䝉古喀爾喀等陸續來會者二千有<lb/>
餘遣用有濟給以軍律署為官校編之部伍車陳汗來<lb/>
見其較前頗優兹已過瀚海山川形勢雖同而草漸蕃<lb/>
廡初六日次枯呼車爾湖此地即去年噶爾丹掠納木<lb/>
渣爾托音之處也去克魯倫百七十里康熙三十五年<lb/>
五月初八日<lb/>
<pb n="KR4f0001_WYG_129-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_129-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻十九<lb/>
</p>
<p>
</p>
  </div>
</body>
</text>
</TEI>
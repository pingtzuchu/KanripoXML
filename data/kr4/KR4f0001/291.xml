<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_291-1a"/>
　欽定四庫全書<lb/>
聖祖仁皇帝御製文第三集巻四十七<lb/>
　　古今體詩三十六首<lb/>
　　　賦得萬物靜觀皆自得<lb/>
　布教皇風性理尋右文惠化無私臨清閒静省危微志<lb/>
　宴坐動觀人道心天地渾元肅氣象乾坤闔闢識書林<lb/>
　聖賢雅頌原無逺實在存神詠四箴<lb/>
　　　麥秋盈野志喜<hi>有序</hi>
<pb n="KR4f0001_WYG_291-1b"/>
　　歲次癸未夏至有事於方澤齋戒自暢春園進宮見<lb/>
　　麥氣盈秋田園茂勝雨暘得時稼穡有望從來北方<lb/>
　　雨澤豔陽清和之際每每難得皆因去冬隂雪連綿<lb/>
　　自春至夏未欠甘霖所以草木花果㒺不豐榮人心<lb/>
　　榖價㒺不和平故志喜而為詠<lb/>
　去冬盈尺雪占年今夏翛翛麥隴全萬畞皆齊誕降榖<lb/>
　千家秀實已登阡先憂暘雨惟民疾後樂時豐紀玉牋<lb/>
　志喜雕蟲晩學愧薫風南至影花甎<lb/>
<pb n="KR4f0001_WYG_291-2a"/>
　　將之山莊四首<lb/>
畏暑心何勝平眀出玉墀萬㡬豈歇息臨政有疇咨<lb/>
　　其二<lb/>
暖溜自平地風光此日佳暄波由近發浩澤無津涯<lb/>
　　其三<lb/>
駐輦相風竿臨書羨五傳情瀾分暑節疏爽湏葵扇<lb/>
　　其四<lb/>
霖雨消塵蹟輕霞照野荆詞臣每扈從上賞賦昆明<lb/>
<pb n="KR4f0001_WYG_291-2b"/>
　　賦得綠樹隂濃夏日長<lb/>
綠槐影䕃碧紗厨茂樹紛紛葉漸殊綿雨新霖消九夏<lb/>
薫風初熱未三驅末垂蟬咽濃隂下脩景雲開炎暑無<lb/>
長日山中吟詠畢氣清塞外鄙凉珠<lb/>
　　尖齊圓健筆之四徳戲作四首<lb/>
尖鋭雖云利鋒鋩日計摧藏拙莫言巧生花自有來<lb/>
　　其二<lb/>
齊之故有道人一已千能黙運良為手揮毫湏敬承<lb/>
<pb n="KR4f0001_WYG_291-3a"/>
　　其三<lb/>
圓活幽人本珠璣三品詳剛方學米芾宛轉倣其昌<lb/>
　　其四<lb/>
健乃乾行體才分不息功書稱欽若語賡頌賴文風<lb/>
　　古戍三絶<lb/>
隱隱山頭皆古戍中原民力盡邊城曽聞父老經年戰<lb/>
回首生靈血淚盈<lb/>
　　其二<lb/>
<pb n="KR4f0001_WYG_291-3b"/>
金甌永固識人和萬里烽煙發興多設使山林有暗曉<lb/>
更湏太息論如何<lb/>
　　其三<lb/>
舊日山中罷馬歎今時避暑樂清風窮兵豈若為觀徳<lb/>
仁義無私八表同<lb/>
　　賦得雨灑石壁來<lb/>
潤葉隨風洗綠枝羣峰著雨盡離披隂霖又念農家業<lb/>
事事何煩先預知<lb/>
<pb n="KR4f0001_WYG_291-4a"/>
　　塞外山莊<lb/>
嶻嶭連青嶂懸崖挂綠溪魚隨淵靜戲鶴喜樹髙棲洞<lb/>
逺行僧斷林寒過客迷惟予心舊好逸興少同躋<lb/>
　　每時届炎暑即赴口外掖<lb/>
輦視膳朝夕温凊自初夏<lb/>
皇太后偶爾違和故不至此清凉之境因詠懷一首敬<lb/>
　　　書於箑頭恭<lb/>
進以接清風而舒逺慕之微悃而已<lb/>
<pb n="KR4f0001_WYG_291-4b"/>
遥想京中暑氣䦨猶思上苑有氷紈山莊咫尺何曾逺<lb/>
欲進瑶池一笑看<lb/>
　　避暑駐蹕山莊六月間隂霖少晴自立秋日晴霽<lb/>
　　　喜懷<lb/>
亢暘望十雨霪雨思晴天累日貫秋序終朝潦水綿身<lb/>
雖無暑汗心實抱迍邅忽覩西風緊油雲逐嶺巔<lb/>
　　山莊夜雨聼灤河溜聲<lb/>
臨流震耳似驚潮滚滚泠泠眺綺寮夜色初分秋景霽<lb/>
<pb n="KR4f0001_WYG_291-5a"/>
風聲已送積霖飄皆因百壑歸來逺非是孤川自去饒<lb/>
何比長江無棄物小河水涸豈容橈<lb/>
　　穹覽寺偶成<lb/>
塞北鐘聲久不聞梵音列刹共氤氲雨花柏樹同僧老<lb/>
開世瞿曇永法雲<lb/>
　　兄裕親王輓詩二律<lb/>
花萼空虚夢悲歌暮景傷淚同秋雨濕聲逐碧天長清<lb/>
頌連香桂心慈厭帝鄉徽章縱有秩寂寂歎時光<lb/>
<pb n="KR4f0001_WYG_291-5b"/>
　　其二<lb/>
少小同居處義深讀孝經賦詩明務本攜手問慈寧樂<lb/>
善從無息神襟物外停繁憂題舊日血淚染疎櫺<lb/>
　　過固闗入山西境<lb/>
鳥道入雲中風光塞漠同人依險地立城自越山叢俗<lb/>
樸觀民舍才多壯士雄芹泉連冀北回首指青驄<lb/>
　　固闗口號<lb/>
闗固湏憑人守城高所賴兵防若非威徳恩惠恃險何<lb/>
<pb n="KR4f0001_WYG_291-6a"/>
曽世長<lb/>
　　平定州<lb/>
勞農豈憚元英節寒景風沙透體來誌有鵲山無覓處<lb/>
目前常見凍雲回<lb/>
　　幸西省至太原<lb/>
黎元瞻翠蓋三晉力桑麻納稼知豐稔祈年意靜嘉邉<lb/>
無戍卒苦巷有讀書家此幸非遊玩隆冬見玉花<lb/>
　　渡黃河潼闗駐蹕<lb/>
<pb n="KR4f0001_WYG_291-6b"/>
星源來晉甸天險峙秦闗波湧方舟速威明古戍閒萬<lb/>
民瞻鳯輦百職集鵷班冬省經兹地移風先化頑<lb/>
　　入陜西境<lb/>
世逺山河在漢唐史有存風光移萬户景物換千門歎<lb/>
昔當殷鑑籌今廣湛恩從來秦隴地莫使競心繁<lb/>
　　望華山<lb/>
一月風霜塵土中忽看翠蓋擁三峰漢廷金掌今應笑<lb/>
惟有華巔並古松<lb/>
<pb n="KR4f0001_WYG_291-7a"/>
　　渭河見終南山<lb/>
渭水自縈紆秦川喜清曠山勢何岧嶤經過絶塵坱馬<lb/>
首見層巒直插青霄上雲際有飛泉朝光明畫嶂石險<lb/>
登臨難心寒不可量太乙本仙源天都聊騁望歳歳松<lb/>
柏林遐睇心神暢問俗戒征途便欲慰幽訪<lb/>
　　冬至日抵西安遥祝<lb/>
皇太后萬夀<lb/>
葭管初回日景長西秦行幸抵披香願將唐句南山夀<lb/>
<pb n="KR4f0001_WYG_291-7b"/>
遥捧蓬萊萬里觴<lb/>
　　長安行<lb/>
河山天險古金湯都邑規模溯漢唐陸海膏腴本沃壤<lb/>
秦風慓悍稱巖疆每因睠念勞中夜忍使時廵後一方<lb/>
逺幸衝寒訪民隱終南太華遥相望豳岐不乏耕織業<lb/>
漆沮尚存蒐狩塲重農藏富屢詔諭雨暘時若歌豊穰<lb/>
雄兵超距賈餘勇野老謳吟多宿糧要令遐陬沾湛露<lb/>
詎以無事弛邊防大閱三軍訓甲士來朝諸部趨蕃王<lb/>
<pb n="KR4f0001_WYG_291-8a"/>
　蠲租恤下恩未已共躋仁夀樂且康渭水氷消回暖律<lb/>
　南山煙靄動初陽停鑾懷古還披卷宵旰勤求意不忘<lb/>
　　　西安偶作<lb/>
　八水源秦隴山河輔帝京此方文武職湏教盡和平<lb/>
　　　回鑾至華隂欲登華山因風霧所阻<lb/>
　踟蹰風霧阻蓮峰未識雲臺止水溶秦地山川聊一望<lb/>
　方輿畎畞盡三農兵民擁道心隨仗文武攀轅淚滿容<lb/>
　凉徳何能衢壤樂皆因歲久慶時雍<lb/>
<pb n="KR4f0001_WYG_291-8b"/>
　　　由豫省回鑾渡孟津<lb/>
　遥望嵩峰欲逼天太行綿亘洛陽川金明池畔無烽火<lb/>
　醉白堂前起玉煙千里中州古擊壤兩河分界舊原田<lb/>
　扁舟穩渡觀民俗休飬心殷冀有年<lb/>
　　　賜超玉和尚<lb/>
　秦晉山河廵幸畢回鑾攬轡歴新中忽聞梵語如風送<lb/>
　疑是江南話桂叢<lb/>
聖祖仁皇帝御製文第三集卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_069-1a"/>
　欽定四庫全書巻<lb/>
聖祖仁皇帝御製文集巻三十七<lb/>
　　古今體詩三十九首<lb/>
　　　駐蹕南苑遣使恭進<lb/>
　太皇太后鮮果<lb/>
　日永離宮節候新薰風早已獻嘉珍赤瑛盤内甘鮮果<lb/>
　　　奉進<lb/>
　瑶池第一人<lb/>
<pb n="KR4f0001_WYG_069-1b"/>
　　　南苑元靈宮是<lb/>
　世祖皇考建<lb/>
　傑閣横霄峻清都與漢翔規模開壯麗星宿燦輝光碧<lb/>
　瓦浮空翠金鋪映日黄門當啼鳥靜户有異花香細草<lb/>
　沿階發新槐拂檻凉紆迴疏輦路藻彩繪雕梁警蹕臨<lb/>
　仙境瞻依問谷王敬欽崇太昊繼述憶<lb/>
　先皇嵗月碑文古乾坤事業昌茫茫扶大造暭暭體穹<lb/>
　蒼恭己身無倦齋心念不忘時廵非逸豫㡬暇豈遊荒<lb/>
<pb n="KR4f0001_WYG_069-2a"/>
衛騎驂驔列華旄宛轉颺南薰披萬物北斗起千祥瑞<lb/>
氣庭前見佳辰晝正長休歌白雲曲吾道在惟康<lb/>
　　南苑行圍<lb/>
苑中閒教陣無事靜論邊不廢時苗典思周天下先<lb/>
　　徳壽寺<lb/>
持身崇孝理清淨契真如嵗久開金寺時来降玉輿<lb/>
　　南苑晩景<lb/>
薰風南苑翠斿回處處連雲暮色催夜火輝煌盈帳幕<lb/>
<pb n="KR4f0001_WYG_069-2b"/>
離宫長待萬㡬来<lb/>
　　瀛臺偶作<lb/>
蟬鳴槐葉緑魚躍芰荷風太液臨斜景參差更不同<lb/>
　　咏水禽<lb/>
水禽遥泛雪池卉迥披紅桐葉翩翩舞迎薰景未窮<lb/>
　　雨<lb/>
稼穡憂勤在建章油雲灑落滿巖廊凭牕喜雨雨方足<lb/>
五穀秋成樂萬方<lb/>
<pb n="KR4f0001_WYG_069-3a"/>
　　臨城望<lb/>
城髙千仞衛山川虎踞龍盤王氣全車馬遥看雲霧裏<lb/>
民間休戚在當前<lb/>
　　夏日有懷<lb/>
木槿花開夏日長時摇清扇倚方牀三庚不輟臨朝政<lb/>
盛暑常思守戰塲<lb/>
　　内苑<lb/>
晩凉内苑看槐花依檻臨池日欲斜龍戲清潭娛夏景<lb/>
<pb n="KR4f0001_WYG_069-3b"/>
片雲生處足桑麻<lb/>
　　立秋前一日晩同左右閒坐進鮮果<lb/>
初到金風天氣晩㣲凉雨後畫簾垂九重迥出白雲逺<lb/>
三殿髙臨北斗移珍果滿盤新獻節碧梧一葉報秋時<lb/>
漏深不寐題詩句月色煇煌照鳳墀<lb/>
　　秋蘭<hi>幷序</hi>
　殿前盆卉芳蘭獨秀昔人稱為王者香又以方之君<lb/>
　子因題四韻<lb/>
<pb n="KR4f0001_WYG_069-4a"/>
猗猗秋蘭色布葉何蔥青愛此王者香著花秀中庭幽<lb/>
芬散緗帙靜影依疎櫺豈必九畹多侈彼離騷經<lb/>
　　初秋幸西苑觀荷命小船採蓮<lb/>
命駕来西苑初秋向晩天芰荷池沼滿鷗鷺夕陽邊頻<lb/>
使移輕舫時来獻採蓮離宫闌檻外風動碧翩翩<lb/>
　　臨池觀魚有懷<lb/>
臨池魚躍白雲連太液東邊問小船一色水天明似鏡<lb/>
風波銷滅在何年<lb/>
<pb n="KR4f0001_WYG_069-4b"/>
　　夜至三鼓坐待議政大臣奏事有感而作<lb/>
午夜迢迢刻漏長每思戰士㡬迴腸海東波浪何年靖<lb/>
日望軍書奏凱章<lb/>
　　七夕<lb/>
爽氣三秋早仙期此夕經針樓連萬户機石動䨇星玉<lb/>
露交珠綴金風度綺軿天文在雲漢流影照彤庭<lb/>
　　沙河途中作<lb/>
煇煌明輦道將曉漏聲殘秋月西山落金風北野寒望<lb/>
<pb n="KR4f0001_WYG_069-5a"/>
陵悲樹色就景盼雲端每念芳華日溥溥露未乾<lb/>
　　清河荒亭<lb/>
楸葉晩蟬鳴荒亭蟋蟀聲露凝新樹色日出滿林明蛺<lb/>
蝶從枝舞蜻蜓㸃水輕欲看秋景好歸路且徐行<lb/>
　　初秋景山<lb/>
新凉樹色向金天御輦遥停蔓草邊盛暑已過銷夏日<lb/>
清風纔到有秋年髙臨三殿九重闊下看千家萬户連<lb/>
薄暮山亭觀射畢回宫複道起蒼煙<lb/>
<pb n="KR4f0001_WYG_069-5b"/>
　　題日精門古硯<lb/>
古硯何年斲雲箋冩御章宫門秋雨濕内殿晩風凉夕<lb/>
景鑪煙動晴光燭影長文房友筆墨灑翰起龍翔<lb/>
　　待曉<lb/>
閶闔餘殘暑夕籟鳴髙秋曖曖月始出泠泠露初浮逺<lb/>
色淡河漢新凉灑裀幬夜氣倍澄寂庭宇彌清幽眷言<lb/>
希古則羲軒詎可儔不寐定天保昧爽思旁求徃軫雖<lb/>
緬邈来途非阻修低徊待申旦治理今何由<lb/>
<pb n="KR4f0001_WYG_069-6a"/>
　　賜奉命大將軍傑淑二首<lb/>
巻斾生風壯氣揚早持龍節定炎方秋毫無犯民心悦<lb/>
盡掃欃槍奏凱章<lb/>
　　其二<lb/>
旄鉞纔臨父老迎樓船一舉海波清金甌已定千年業<lb/>
銅柱須標萬古名<lb/>
　　秋日咏刀<lb/>
七寶刀光耀斗牛建章佩帶向初秋清流越砥方知力<lb/>
<pb n="KR4f0001_WYG_069-6b"/>
截兕剸鯨斷不愁<lb/>
　　海子北紅門秋雨後行圍戲作<lb/>
晝漏稀聞紫陌長霏霏細雨過南莊雲飛御苑秋花濕<lb/>
風到紅門野草香玉輦遥臨平甸闊羽旗近傍逺林揚<lb/>
初晴少頃布圍獵好趁清凉躍驌驦<lb/>
　　晾鷹臺<lb/>
清晨漫上晾鷹臺八駿齊登萬馬催遥望九重雲霧裏<lb/>
羣臣就景獻詩来<lb/>
<pb n="KR4f0001_WYG_069-7a"/>
　　南苑閲馬<lb/>
渥洼龍種雪霜同毛骨天生氣格雄八駿齊觀南苑裏<lb/>
豈誇當日玉花驄<lb/>
　　中秋望月<lb/>
坐望中秋月正圓玲瓏丹桂植當天無私普照八荒外<lb/>
皎潔清光雲漢邊<lb/>
　　賜輔國將軍俄啓詩<hi>幷序</hi>
　内大臣輔國將軍俄啓侍從帷幄勤勞茂著百歩穿<lb/>
<pb n="KR4f0001_WYG_069-7b"/>
　楊發矢如電因賜御章以旌其射<lb/>
觀徳由来上古風手持滿月緑沉弓鷹揚虎視流星逺<lb/>
中鵠穿楊為世雄<lb/>
　　秋日晩景有懷<lb/>
寒鴉秋景集南林遥倚屛山綺樹陰丹闕逺砧鳴午夜<lb/>
玉壺清漏起遐心衷情靜裏無人識外象閒中有物尋<lb/>
憶想千般聞落葉且須持筆漫㣲吟<lb/>
　　大將軍報吳逆暴死其下賊衆潰散無餘大兵指<lb/>
<pb n="KR4f0001_WYG_069-8a"/>
　　日進取恢復封疆<lb/>
遥天今日捷書来萬里歡聲動地開從此黎民皆樂業<lb/>
軍威應振凱歌迴<lb/>
　　康熙十七年九月初十日奉<lb/>
太皇太后臨御温泉恭紀五言排律八韻<lb/>
慈寜方曉日掖輦幸温泉羽騎清塵道華旗衛御前九<lb/>
重雙闕迥三輔萬家連蔥鬱東臯樹蒼茫北嶺煙問安<lb/>
頻色喜侍膳每心懸孝養尊<lb/>
<pb n="KR4f0001_WYG_069-8b"/>
親重時巡法<lb/>
祖䖍村村施化溥處處得恩光更慮民情隱深慚撫八<lb/>
埏<lb/>
　　駐蹕平家灘<lb/>
鑾輿駐蹕近滄浪行殿崔嵬對夕陽郊外村莊時極目<lb/>
秋成處處有風光<lb/>
　　潞河曉起至<lb/>
太皇太后行殿問安<lb/>
<pb n="KR4f0001_WYG_069-9a"/>
曉色方明在潞河孤山逺影鬱嵯峨<hi>孤山在潞河之東</hi>寝門恭<lb/>
問<lb/>
慈顏喜還愧無能作賦歌<lb/>
　　見雁南飛<lb/>
歸雁南飛有數行南飛度嶺向衡陽欲將信息傳軍士<lb/>
早報成功返故鄉<lb/>
　　駐蹕薊州城南逺眺山村<lb/>
萬騎驂驔擁薊城風行雷出逺天清㣲霜細草野狐懼<lb/>
<pb n="KR4f0001_WYG_069-9b"/>
寒露荒煙山鳥鳴捲幔浮凉侵帳殿倚牀明月似都京<lb/>
欣隨<lb/>
聖母遊情曠深夜還思勉愫誠<lb/>
　　山中獲野禽恭進<lb/>
太皇太后<lb/>
吹笳清輦道大地雜旌旂萬壑来秋色千巖散落暉鷹<lb/>
隨山雉逺箭帯野禽歸遣使呈鮮味須令馬迅飛<lb/>
　　曉起山路口號<lb/>
<pb n="KR4f0001_WYG_069-10a"/>
　荒屋山中月色闌秋髙邊塞正風寒羊腸石道臨泉水<lb/>
　已靜人聲足曠觀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_069-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻三十二<lb/>
</p>
<p>
</p>
  </div>
</body>
</text>
</TEI>
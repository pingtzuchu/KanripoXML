<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_349-1a"/>
　欽定四庫全書<lb/>
聖祖仁皇帝御製文第四集巻二十四<lb/>
　　銘<lb/>
　　　雕畫盤中果銘<lb/>
　惡紫奪朱真贋難分畫工妙手雕刻氤氲雖無佳味亦<lb/>
　可成文盤中纍纍案上紛紛出自四季逺貢殷勤混同<lb/>
　南北觀覽長欣<lb/>
　　題䟦<lb/>
<pb n="KR4f0001_WYG_349-1b"/>
　　　題沈宗敬畫<lb/>
　山髙可以逺望松喬可以多年瀑水長傾碧潭共注怡<lb/>
　懐爽神飬心得力處全在筆端<lb/>
　　文<lb/>
　　　欽若昊天厯象日月星辰敬授人時<lb/>
　敬天授時必本之河洛而成矣夫堯之為聖人俯察仰觀<lb/>
　得厯象之真惟其敬也非驗之日月星辰何以得授時之<lb/>
　凖乎吾思太極者實理之所在隂陽者變化之根源聖<lb/>
<pb n="KR4f0001_WYG_349-2a"/>
人能明此道故因天之所運立制宜民而悉本之於敬<lb/>
焉夫欽天者非一而燦列者不可不察上天之載無聲無<lb/>
臭不可階而升也聖人仰觀蒼蒼一動一静之中察其所<lb/>
以而知天之所轉紛綸交錯而實有度之可量數之可<lb/>
憑此所以為憲天之道乎夫敬天者非一而長正者不可<lb/>
不知上天之宰冲漠無朕不可私為論也聖人仰觀浩<lb/>
浩實理實氣之中度乎至當而知人之於天裁成輔相<lb/>
而實有智之可殫能之可竭此所以為奉天之道乎夫<lb/>
<pb n="KR4f0001_WYG_349-2b"/>
厯乃紀數數之不明何以言厯自有河洛即有數矣因<lb/>
數之當合者合之當分者分之如度天之三百六十之<lb/>
度合三百六十五日四分度之一其盈者不待言而可<lb/>
知矣夫象乃制噐噐之不明何以言象自有璣衡即有<lb/>
象矣隨度之當合者合之當分者分之如赤道之十二<lb/>
廿四之宫合三百六十五度四分度之一其虚者不待<lb/>
言而可知矣夫日之所躔不離赤道有經而無緯遲速<lb/>
不等若以三百六十度推之則差之逺矣上古自有定<lb/>
<pb n="KR4f0001_WYG_349-3a"/>
見有可考焉日躔不正其影難測漸而冬至黄鐘不可<lb/>
問矣夫月之所離不離白道有緯而合經合朔不勻若<lb/>
以三百六十度推之則速之甚矣上古自有定數有可<lb/>
知焉月離無據相食難明漸而上凌下犯不可凖矣星<lb/>
有恒星五星五星轉太陽而行恒星隨天體而動日星<lb/>
有過不及之理而後有差分之可表辰有定極北極北<lb/>
極運衆星而定干支按度數而分辰次有不可改之道<lb/>
而後無紛更之可憂厯之可數象之可察日月之可評<lb/>
<pb n="KR4f0001_WYG_349-3b"/>
星辰之可定聖人則之而惟人時之重莫過乎耕穫敬<lb/>
天之事莫過乎愛民天之所運雖有紛綸交錯聖人之<lb/>
道實有精一全體所以五氣順布四時和行以此敬天<lb/>
授時其道豈可易乎<lb/>
　　於緝熈敬止為人君止於仁為人臣止於敬為人<lb/>
　　　子止於孝為人父止於慈與國人交止於信<lb/>
詩稱文王之聖徳曽子舉之以立知止之極焉盖聖人<lb/>
於人倫日用之常兼明徳新民止於至善也此詩之所<lb/>
<pb n="KR4f0001_WYG_349-4a"/>
以詠敬止乎且夫天生蒸民有物有則而文王獨全焉<lb/>
克盡仁敬孝慈信之實而無淺露廹切之意安行之氣<lb/>
象學者豈可不究其精微之藴乎仁者體天之道也必<lb/>
自惻隠之心而始仁者愛人惡人亦是仁也純亦不已<lb/>
之誠先憂後樂使天下家給人足顛連而無告者咸得<lb/>
生全此元者善之長也斯所謂仁之至非以私恩小恵<lb/>
為仁也敬者盡無不敬也必自事君之心而起敬者陳<lb/>
善閉邪亦是敬也純亦不已之誠夙夜匪懈使天下移<lb/>
<pb n="KR4f0001_WYG_349-4b"/>
風易俗民情不能上聞者咸得流通此敬者有諸中也<lb/>
斯所謂敬之至非以擎跽曲拳為敬也孝慈足以立父<lb/>
子之極其唯文王乎盖孝子之事親晨昏定省視膳問<lb/>
安此謂儀文不足言孝也更有甚者口過怨惡非孝也<lb/>
滿溢髙危非孝也弟子服勞非孝也不讀正書非孝也<lb/>
祇守天經地義必敬必戒兢業自持㒺失人子色難之<lb/>
教非聖人其孰能之乎慈父之教子大綱小紀循分自<lb/>
安此謂大義不足盡慈也更有過者溺愛不明非慈也<lb/>
<pb n="KR4f0001_WYG_349-5a"/>
厚敬賊愛非慈也相戾不哭非慈也不教正書非慈也<lb/>
直示天理倫常善繼善述由親及逺㒺失喬梓天性之<lb/>
誠非聖人其孰能之乎普天率土莫非王臣柔逺能邇<lb/>
莫非一體非信無可以乆徳非信無可以感人發號施<lb/>
令一有不信民無所措厚往薄來一有不信逺人不服<lb/>
與人交而不信則為賣友言既出而反食則為欺妄此<lb/>
天衷於人孺子之情也聖人則終身守之矣文王徽柔<lb/>
懿恭小心翼翼能盡仁敬孝慈信所以詩人羙之曰如<lb/>
<pb n="KR4f0001_WYG_349-5b"/>
絲之緒愈續而愈長如火之光愈熾而愈烈始終無窮<lb/>
敬無間也企望聖人止於至善何如哉<lb/>
　　事父母能竭其力事君能致其身<lb/>
誠於事君事親而竭力致身者貴矣夫力之與身於忠<lb/>
孝之大端必盡其誠斯無餘矣今夫人一生之責寜有<lb/>
止乎思三代以上學者皆在務本聖人之教必在明倫<lb/>
吾因之有感焉君子之道莫大乎孝父母天性未嘗一<lb/>
日少忘但為物欲所蔽有時而間則失人子事親之道<lb/>
<pb n="KR4f0001_WYG_349-6a"/>
而背父母慈愛之心當深思襁褓之際至於㓜至於長<lb/>
何時不在父母之憂懐體父母飬育之心盡子道精一<lb/>
無二用力於徳之本敦行於教所先制節謹度道法之<lb/>
在所必遵凡所以竭其力者自不容於不謹孝子之深<lb/>
愛必有和氣動於中則形於外矢終身之慕也一則以<lb/>
喜一則以懼然究何事而喜也為人子以父母之心為<lb/>
心庻㡬立身行道少盡竭力之義乎君子之道莫大乎<lb/>
忠君臣腹心未嘗一念少懈苐為富貴所摇有時而變<lb/>
<pb n="KR4f0001_WYG_349-6b"/>
則失臣子事君之理而忘元首股肱之誼當深思出處<lb/>
之意至於士至於官無處不在大君之覆幬感君父髙<lb/>
厚之恩勉臣職精一無二公爾以忘其私國爾以忘其<lb/>
家効忠勵節威福之不自己出凡所以致其身者理不<lb/>
容於不勤人臣之忠愛必有正氣誠於中乃見於事矢<lb/>
篤棐之忱也一則以憂一則以樂然究何時而樂也為<lb/>
人臣以大君之徳為徳庻㡬鞠躬盡瘁少得致身之道<lb/>
乎若夫竭力以事父母不得父母之懽心徒勞而不得<lb/>
<pb n="KR4f0001_WYG_349-7a"/>
其中致身以事大君不得大君為堯舜貪禄而不得其<lb/>
正受恩而不忍負者為子必孝為臣必忠大哉此言可<lb/>
不勉耶<lb/>
　　溥博淵泉而時出之溥博如天淵泉如淵見而民<lb/>
　　　莫不敬言而民莫不信行而民莫不說<lb/>
觀聖人廣大静深之時出兼敬信說之驗矣盖萬物無<lb/>
不備充積於中而有源本也徳之盛感之深非聖人焉<lb/>
能若是乎吾嘗觀夫聖人五徳積於中發見於外者皆<lb/>
<pb n="KR4f0001_WYG_349-7b"/>
有本焉天下至理皆由此出人倫要道皆從此叙教思<lb/>
無窮保民無疆仁義禮智容執敬别惟其時矣聖賢之<lb/>
道從此旁通綱常名節亦從此立建極錫福愛民如子<lb/>
格致誠正修齊治平見其出矣極其盛而如昊天其徳<lb/>
何如哉吾思聖人非有心於如天也至徳廣運四海之<lb/>
利病閭閻幽隠無微不照故溥博即如天乎極其深而<lb/>
如淵泉其徳何如哉吾思聖人非有意於淵泉也至徳<lb/>
宏深八表之同風中外遐邇皆歸度内故淵泉即如淵<lb/>
<pb n="KR4f0001_WYG_349-8a"/>
乎有時而見也上顧天命下畏民碞以天治人端自君<lb/>
身憯怛之憂中和之色夙夜匪懈使之各治生業則民<lb/>
望之如父母所以見威儀而民莫不敬有時而言也發<lb/>
揮斯道講求經術以民為本當先施仁至誠之意忠恕<lb/>
之風宵旰不忘使之各守知識則民戴之如覆載所以<lb/>
施號令而民莫不信若夫時而行也過化存神徳洋恩<lb/>
溥兆民向善薄海從風薫陶漸染樂其樂而利其利口<lb/>
滿擊壤之曲耳飽仁義之聲政事之布民莫不說此可<lb/>
<pb n="KR4f0001_WYG_349-8b"/>
以驗出之時歟盖聖人紹主敬執中之傳以運乃聖乃<lb/>
神乃武乃文之徳民之仰戴夫聖神文武者其敬信與<lb/>
說固有不期然而然者矣聖人本生知安行之資更盡<lb/>
曰仁曰義曰禮曰智之理民之習聞夫仁義禮智者其<lb/>
敬信與說固有莫之致而致者矣後之君子仰望前聖<lb/>
之盛徳洵莫可名言哉<lb/>
　　由堯舜至於湯五百有餘嵗若禹臯陶則見而知<lb/>
　　　之若湯則聞而知之由湯至於文王五百有餘<lb/>
<pb n="KR4f0001_WYG_349-9a"/>
　　　嵗若伊尹萊朱則見而知之若文王則聞而知<lb/>
　　　之由文王至於孔子五百有餘嵗若太公望散<lb/>
　　　宜生則見而知之若孔子則聞而知之<lb/>
歴叙道統之傳以明聖賢之經世焉夫孟氏以其見聞<lb/>
之真而歴叙帝王以及孔子也若曰天道不能整齊自有<lb/>
先後遲速時世相承之際以發明内聖外王之道歴聖心<lb/>
傳必有其人而佐之矣吾知稽衆舍己者堯也與人為<lb/>
善者舜也堯之為君也偹道之全明倫之大富而不驕<lb/>
<pb n="KR4f0001_WYG_349-9b"/>
貴而不逸欽明文思民感焉如天神雲日聖人安焉而已<lb/>
舜之為君也仁義之性重華之徳明試以功車服以庸<lb/>
度量權衡民依焉致四方風動聖人性之而已稱禹曰<lb/>
文命敷於四海臯陶曰明刑以弼五教者見而知之之<lb/>
徴乎吾思禹之治天下也野無遺賢萬邦咸寜六府孔<lb/>
修而著地平天成之功矣臯陶之為臣也無過不及民<lb/>
恊於中四達教化而輔刑期無刑之治矣稱湯曰克寛<lb/>
克仁彰信兆民發明䧏衷恒性克綏厥猷五百餘嵗之<lb/>
<pb n="KR4f0001_WYG_349-10a"/>
後前聖後聖聞而知之者何如哉稱文王曰至徳至純<lb/>
積功累仁以至緝熈敬止誕登道㟁五百餘嵗之後繼<lb/>
往開來聞而知之者何如哉舜言精一伊尹能發堯言<lb/>
執中仲虺能發君臣相得之盛猶目之所覩者乎至於<lb/>
太公望散宜生者輔弼文武如兹廸彛教敬勝義勝之<lb/>
學佐佑文王豈非見而知之乎大聖之所為雖云聞而<lb/>
知之吾思堯舜之道明在典謨其間精一之傳執中之<lb/>
守放勲重華光被四表濬哲文明大禹之樂善湯之觧<lb/>
<pb n="KR4f0001_WYG_349-10b"/>
網文武之除暴儒者豈能彷彿其間而擬議之乎天生<lb/>
孔子發明格致誠正修齊治平刪詩書定禮樂後世仰<lb/>
望如天之髙如地之厚如日月之明而不能名言之矣<lb/>
信乎若非聖人萬古如長夜者豈虚語哉盖孔門賢者<lb/>
顔氏曽氏傳得其宗發揮性理之淵源亦可謂見而知<lb/>
之者也至於孟氏雖隔百有餘嵗身居亂世挺然以仁<lb/>
義為心以道徳為本傳聖聖相承之奥闢楊墨異端之<lb/>
誣後人始知有性善飬氣之說矣孟氏之有功於聖門<lb/>
<pb n="KR4f0001_WYG_349-11a"/>
起來學於後世其功豈淺歟夫天道人道必待人而後<lb/>
興古人云堯舜無優劣禹湯文武周孔孟子之傳互相<lb/>
發明若使聖賢不作風教凌敗不可問矣後之學聖人<lb/>
之道者必自孟子始<lb/>
　　烏鬚文<lb/>
有人進烏鬚方朕笑而辭曰自古帝王鬢斑鬚白者史<lb/>
書罕載吾今幸而斑白矣况在廊廟文武和衷同朕休<lb/>
戚夀考且寜華首之老已過半朝皆賴<lb/>
<pb n="KR4f0001_WYG_349-11b"/>
祖宗積善累徳之效所以受無疆之福得四海餘慶萬<lb/>
類仁夀使元元之衆安生樂業於此觀之可謂足矣但<lb/>
守初保末善後之策顒望日新凡國計民生先憂後樂<lb/>
行發於身者亦不可掩也嘗讀古聖詩書欲得至理倘<lb/>
有一失即不免寖微寖㓕之患為君之難可勝言哉宵<lb/>
旰焦勞勤求民瘼未嘗為已有所私也爾之所慮惜吾<lb/>
之老朕之所思務去其偽若能神强氣健雖日理萬㡬<lb/>
實不敢辭但諺云老者能忘憊者昬憒此係耆年之所<lb/>
<pb n="KR4f0001_WYG_349-12a"/>
　使亦無可奈也漢儒有云正朝廷以正百官正百官以<lb/>
　正萬民只宜居易俟命若假為烏鬚以老為少則欺人<lb/>
　視聽矣豈朕之所為乎其身不正其令不從故辭其烏<lb/>
　鬚方而未免歎心血之太勞耳<lb/>
　　頌<lb/>
　　　景福宫頌<lb/>
　慈顔懿教祇奉銘箴福祉靈夀遐齡喜深松筠玉樹繞<lb/>
　砌清音淑徳純嘏萱枝茂林揮毫敬頌永日葵心<lb/>
<pb n="KR4f0001_WYG_349-12b"/>
　　　寜夀宫頌<lb/>
　天開夀域地㑹瑶池南極添算北辰䧏慈螽斯衍慶白<lb/>
　鶴來儀躬勞著訓福祉永綏恭獻長頌敬託腐詞<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻二十四<lb/>
</p>
<p>
</p>
  </div>
</body>
</text>
</TEI>
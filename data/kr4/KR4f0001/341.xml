<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_341-1a"/>
　欽定四庫全書<lb/>
聖祖仁皇帝御製文第四集巻二十<lb/>
　　勅諭<lb/>
　　　諭乾清門頭等侍衛拉錫<lb/>
　總督年羹堯因虧空錢糧將各官題叅處分革職其虧<lb/>
　空錢糧至今不能賠補今因辦理軍需陜西廵撫噶什<lb/>
　圖總督年羮堯㑹商將民間火耗加徴墊補等情題請<lb/>
　第民間火耗只可議減豈可加増朕在位六十一年從<lb/>
<pb n="KR4f0001_WYG_341-1b"/>
　未加徴民間火耗一次今安可照伊等所題加増乎且<lb/>
　虧空錢糧之數雖多現今從未有墊補之語由此觀之<lb/>
　西安庫内未必存有銀兩今正值軍機之際雖甚需銀<lb/>
　而伊等以有虧空延捱不敢題請倘致有悞𦂳要軍需<lb/>
　亦未可定此處交議政大臣㑹議將户部庫銀撥送西<lb/>
　安彼處庫内有銀即行收貯如庫内無銀軍機需用之<lb/>
　處一面動用一面奏聞其虧空缺欠錢糧伊等自然墊<lb/>
　補也康熙六十一年九月十三日<lb/>
<pb n="KR4f0001_WYG_341-2a"/>
　　諭領侍衛内大臣侍衛等八旗都統前鋒統領䕶<lb/>
　　　軍統領副都統叅領等内閣九卿詹事科道直<lb/>
　　　𨽻廵撫守道<lb/>
朕臨御天下六十餘載年至古稀<lb/>
太祖皇帝時大臣官員㓜時及見三分之一<lb/>
太宗皇帝時大臣官員猶見一半<lb/>
世祖皇帝時大臣官員俱曽全見眀萬厯泰昌天啟崇<lb/>
禎時大臣官員及舊内監亦曽有及見者朕凢事留心<lb/>
<pb n="KR4f0001_WYG_341-2b"/>
詢問故於前朝諸事知之甚悉御極以來嘗思事多變<lb/>
易皆難預定惟寛平公正因時制宜一切不預執己見<lb/>
夫子云寛則得衆信則人任焉朕宵旰憂勤無刻不以<lb/>
民生為念凢政事利弊必推求其故近見天下錢糧各<lb/>
省皆有虧空陜西尤甚其所以致此者皆有根源盖自<lb/>
用兵以來大兵經行督撫及地方官惟期過伊地方便<lb/>
可畢事因資助馬匹盤費衣服食物甚多倉卒間取自<lb/>
何處無可設法則必那用庫帑及撤兵時又給各兵馬<lb/>
<pb n="KR4f0001_WYG_341-3a"/>
匹銀兩即如自藏回來之將軍以下兵丁沿途所得反<lb/>
多於正項是以各官捐助兵餉動輙萬金人但知取用<lb/>
而已此等銀兩出自何項並無一人問及也至捐納一<lb/>
項大臣官員並未交銀而空取實收者甚多不但朕知<lb/>
之甚明爾諸大臣亦所共知也官之虧空錢糧者俱已<lb/>
題叅離任其虧空銀兩追比不得新任官又不代完此<lb/>
項銀兩終無着落故用兵之地歴年錢糧奏銷朕悉從<lb/>
寛緩正為此也前蕩平三逆原任布政司徐惺所用兵<lb/>
<pb n="KR4f0001_WYG_341-3b"/>
餉至四十餘年尚不能清完朕念皆係軍需那用將未<lb/>
完銀兩俱從寛免盖寛緩則州縣力舒上可不悞國帑<lb/>
下可不病民力去年陜西督撫題叅虧空各官奏請將<lb/>
此虧空銀兩追出以充兵餉後追比不得伊等無可奈<lb/>
何廵撫噶什圖宻奏欲加通省火耗以完虧空此摺朕<lb/>
若批發便謂朕令加徴若不批發又謂已曽奏眀定例<lb/>
私派之罪甚重火耗一項特以州縣官供應甚繁差使<lb/>
過多故於正項之外略加些微以助常俸所不足原屬<lb/>
<pb n="KR4f0001_WYG_341-4a"/>
私事若公然如其所請聼之加添則必致與正項一例<lb/>
將肆無忌惮矣所以將噶什圖奏摺申飭批發第陜省<lb/>
督撫既不能追比虧空又不敢請撥錢糧倘有𦂳要軍<lb/>
機焉能不致遲悞朕因交與議政大臣議覆動户部庫<lb/>
帑五十萬兩觧送也又如賑饑一事自應於夏麥無收<lb/>
之後散賑方於百姓有益今各省每於三四月間或遇<lb/>
氷雹或雨澤愆期即借此以為青黄不接具題請賑揑<lb/>
銷倉榖及至五六月時民間乏食而倉中已籽粒無存<lb/>
<pb n="KR4f0001_WYG_341-4b"/>
矣且今年陜省奏稱地震朽爛倉糧夫地震何至糧朽<lb/>
此皆州縣借端開銷耳今各省雖各有虧空而陜省尤<lb/>
屬𦂳要特傳集爾等至朕前面諭近日噶什圖所奏虧<lb/>
空錢糧一摺交與九卿詹事科道閲畢一併確議具奏<lb/>
康熙六十一年十月初二日<lb/>
　　諭内閣九卿等<lb/>
覽所奏皆過於實事朕以冲齡即位頼<lb/>
世祖章皇帝入關以來深仁厚澤建不㧞之業至今八<lb/>
<pb n="KR4f0001_WYG_341-5a"/>
十年太平有自來矣朕自㓜讀書每覽前代帝王忿懥<lb/>
憂患累其内幾務紛紜勞其外年嵗不久景祚不長者<lb/>
未嘗不拊膺長歎朕凉徳亦不過如此幸得運逾花甲<lb/>
嵗登古稀鬚眉皆白氣血衰憊當此之際翼翼小心惟<lb/>
恐善後之策不能預料保泰圖安夙夜氷兢况今西陲<lb/>
用兵士卒暴露轉運罷敝民生乏食物價騰貴正宜君<lb/>
臣同寅恊恭奠萬姓於將來自古慶賀多者後人不取<lb/>
况亦何益乎朕自六十餘年正旦之外未嘗受慶惟六<lb/>
<pb n="KR4f0001_WYG_341-5b"/>
十夀時三月十八日進表行禮今卿等所請無庸多議<lb/>
康熙六十一年十月二十六日<lb/>
　詔<lb/>
　　恩詔<lb/>
朕五十餘年上畏下懼以敬以誠覃思上理且以一心<lb/>
對越<lb/>
上帝未嘗瞬息稍懈頼<lb/>
昊穹之孚祐<lb/>
<pb n="KR4f0001_WYG_341-6a"/>
祖宗之䕃庇邇來國家蓄積有餘民間年嵗頗豐朕以<lb/>
凉徳勉思<lb/>
列聖體天順公慮患操心敷景運於休期洪基業於光<lb/>
顯夙夜氷兢宵旰靡遑屈指春秋今屆六旬矣覽自秦<lb/>
漢以下稱帝者一百九十有三享祚綿長無如朕之乆<lb/>
者朕之虚薄良深歉仄何敢少有倦怠有負孜孜圖治<lb/>
之初心况在位乆者始勤終忽往往不能垂令名於後<lb/>
所以乾惕之懷彌殷深危之念愈切兼之承平嵗乆幅<lb/>
<pb n="KR4f0001_WYG_341-6b"/>
員日廣户口漸増風俗益薄朕與臣隣夙夜在兹以剛<lb/>
健中正惇大成裕謙尊有終持盈保泰猶恐未能豈自<lb/>
滿假少有逸豫朕以天下為心天下當亦體朕之𠂻各<lb/>
矢藎誠皆敦孝敬型仁講讓守己奉公務勤職業官僚<lb/>
胥勸人士奮興使遐邇之均被小大之咸周以享昇平<lb/>
之福此非朕之徳乃<lb/>
天地<lb/>
祖宗之賜今朕式慰中外臣民之請博考典禮大沛膏<lb/>
<pb n="KR4f0001_WYG_341-7a"/>
澤用稱朕躋世於仁夀之至意所應行事例開列於後<lb/>
於戯錫民以福為皇極得夀之徴御衆以寛乃萬國咸<lb/>
寧之本布告天下咸使聞知康熙五十二年三月十八<lb/>
日<lb/>
　　遺詔<lb/>
從來帝王之治天下未嘗不以敬<lb/>
天法<lb/>
祖為首務敬<lb/>
<pb n="KR4f0001_WYG_341-7b"/>
天法<lb/>
祖之實在柔逺能邇休養蒼生共四海之利為利一天<lb/>
下之心為心保邦於未危致治於未亂夙夜孜孜寤寐<lb/>
不忘為乆逺之國計庻乎近之今朕年屆七旬在位六<lb/>
十一年實頼<lb/>
天地<lb/>
宗社之黙佑非朕凉徳之所致也歴觀史冊自黄帝甲<lb/>
子迄今四千三百五十餘年共三百一帝如朕在位之<lb/>
<pb n="KR4f0001_WYG_341-8a"/>
久者甚少朕臨御至二十年時不敢逆料至三十年三<lb/>
十年時不敢逆料至四十年今已六十一年矣尚書洪<lb/>
範所載一曰夀二曰富三曰康寧四曰攸好徳五曰考<lb/>
終命五福以考終命列於第五者誠以其難得故也今<lb/>
朕年已登耆富有四海子孫百五十餘人天下安樂朕<lb/>
之福亦云厚矣即或有不虞心亦泰然念自御極以來<lb/>
雖不敢自謂能移風易俗家給人足上擬三代眀聖之<lb/>
主而欲致海宇昇平人民樂業孜孜汲汲小心敬慎夙<lb/>
<pb n="KR4f0001_WYG_341-8b"/>
夜不遑未嘗少懈數十年來殚心竭力有如一日此豈<lb/>
僅勞苦二字所能該括耶前代帝王或享年不永史論<lb/>
概以為酒色所致此皆書生好為譏評雖純全盡羙之<lb/>
君亦必抉摘瑕疵朕今為前代帝王剖白言之盖由天<lb/>
下事繁不勝勞憊之所致也諸葛亮云鞠躬盡瘁死而<lb/>
後已為人臣者惟諸葛亮能如此耳若帝王仔肩甚重<lb/>
無可旁諉豈臣下所可比擬臣下可仕則仕可止則止<lb/>
年老致政而歸抱子弄孫猶得優㳺自適為君者勤劬<lb/>
<pb n="KR4f0001_WYG_341-9a"/>
一生了無休息之日如舜雖稱無為而治然身殁於蒼<lb/>
梧禹乘四載胼手胝足終於㑹稽似此皆勤勞政事廵<lb/>
行周歴不遑寧處豈可謂之崇尚無為清净自持乎易<lb/>
遯卦六爻未嘗言及人主之事可見人主原無偃息之<lb/>
地可以退藏鞠躬盡瘁誠謂此也自古得天下之正莫<lb/>
如我朝<lb/>
太祖<lb/>
太宗初無取天下之心嘗兵及京城諸大臣咸云當取<lb/>
<pb n="KR4f0001_WYG_341-9b"/>
太宗皇帝曰明與我國素非和好今欲取之甚易但念<lb/>
係中國之主不忍取也後流賊李自成攻破京城崇禎<lb/>
自縊臣民相率來迎乃剪㓕闖㓂入承大統稽查典禮<lb/>
安葬崇禎昔漢髙祖係泗上亭長明太祖一皇覺寺僧<lb/>
項羽起兵攻秦而天下卒歸於漢元末陳友諒等蜂起<lb/>
而天下卒歸於明我朝承襲<lb/>
先烈應<lb/>
天順人撫有區宇以此見亂臣賊子無非為真主驅除<lb/>
<pb n="KR4f0001_WYG_341-10a"/>
也凢帝王自有天命應享夀考者不能使之不享夀考<lb/>
應享太平者不能使之不享太平朕自㓜讀書於古今<lb/>
道理粗能通曉又年力盛時能彎十五力弓發十三把<lb/>
箭用兵臨戎之事皆所優為然平生未嘗妄殺一人平<lb/>
定三藩掃清漠北皆出一心運籌户部帑金非用師賑<lb/>
饑未嘗妄費謂皆小民脂膏故也所有廵狩行宫不施<lb/>
采繪每處所費不過一二萬金較之河工嵗費三百餘<lb/>
萬尚不及百分之一昔梁武帝亦創業英雄後至耄年<lb/>
<pb n="KR4f0001_WYG_341-10b"/>
為侯景所逼遂有臺城之禍隋文帝亦開創之主不能<lb/>
預知其子煬帝之惡卒致不克令終皆由辨之不早也<lb/>
朕之子孫百有餘人朕年已七十諸王大臣官員軍民<lb/>
以及䝉古人等無不愛惜朕年邁之人今雖以夀終朕<lb/>
亦愉恱至<lb/>
太祖皇帝之子禮親王饒餘王之子孫現今俱各安全<lb/>
朕身後爾等若能恊心保全朕亦欣然安逝雍親王皇<lb/>
四子<hi>世宗憲皇帝      廟諱</hi>人品貴重深肖朕躬必能克承大統著繼朕<lb/>
<pb n="KR4f0001_WYG_341-11a"/>
　登基即皇帝位即遵典制持服二十七日釋服布告中<lb/>
　外咸使聞知康熙六十一年十一月十三日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_341-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻二十<lb/>
</p>
<p>
</p>
  </div>
</body>
</text>
</TEI>
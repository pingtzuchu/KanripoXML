<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_303-1a"/>
　欽定四庫全書<lb/>
聖祖仁皇帝御製文第四集巻一<lb/>
　　勅諭<lb/>
　　　諭滿漢大學士九卿等<lb/>
　朕自冲齡篤好讀書諸書無不覽誦每見歴代文士著<lb/>
　述即一句一字於義理稍有未安者輙為後人指摘惟<lb/>
　宋儒朱子注釋羣經闡發道理凡所著作及編纂之書<lb/>
　皆明白精確歸於大中至正經今五百餘年知學之人<lb/>
<pb n="KR4f0001_WYG_303-1b"/>
　無敢疵議朕以為孔孟之後有裨斯文者朱子之功最<lb/>
　為𢎞鉅應作何崇禮表彰著内閣九卿詹事科道㑹同<lb/>
　詳議具奏康熙五十一年二月初四日<lb/>
　　　諭大學士九卿<lb/>
　朕覽各省督撫奏編審人丁數目並未將加增之數盡<lb/>
　行開報今海宇承平已久户口日繁若按現在人丁加<lb/>
　徵錢糧實有不可人丁雖增地畝並未加廣應令直省<lb/>
　督撫將現今錢糧冊内有名丁數勿增勿減永為定額<lb/>
<pb n="KR4f0001_WYG_303-2a"/>
其自後所生人丁不必徵收錢糧編審時止將增出實<lb/>
數察明另造清冊題報朕凡廵幸地方所至詢問一户<lb/>
或有五六丁止一人交納錢糧或有九丁十丁亦止二<lb/>
三人交納錢糧詰以餘丁何事咸云䝉皇上𢎞恩並無<lb/>
差徭共享安樂優游閒居而已此朕之訪聞甚晰者前<lb/>
雲南貴州廣西四川等省遭叛逆之變地方殘壞田畝<lb/>
抛荒不堪見聞自平定以來人民漸增開墾無遺或沙<lb/>
石堆積難於耕種者亦間有之而山谷崎嶇之地已無<lb/>
<pb n="KR4f0001_WYG_303-2b"/>
棄土盡皆耕種矣由此觀之民之生齒實繁朕故欲知<lb/>
人丁之實數不在加徵錢糧也今國帑充裕屢歲蠲免<lb/>
輙至千萬而國用所需並無遺悞不足之虞故將直省<lb/>
現今徵收錢糧冊内有名人丁永為定數嗣後所生人<lb/>
丁免其加增錢糧但將實數另造清冊具報豈特有益<lb/>
於民亦一盛事也直省督撫及有司官編審人丁時不<lb/>
將所生實數開報者特恐加徴錢糧是以隱匿不據實<lb/>
奏聞豈知朕並不為加賦止欲知其實數耳嗣後督撫<lb/>
<pb n="KR4f0001_WYG_303-3a"/>
等倘不奏明實數朕於就近直𨽻地方遣人逐户挨查<lb/>
即可得實此時伊等亦復何詞耶此事毋庸速議俟典<lb/>
試諸臣出闈後爾等㑹同詳加確議具奏康熙五十一<lb/>
年二月二十九日<lb/>
　　諭大學士溫達等<lb/>
今歲考取進士額數無多止一百六十一人揀㧞庻吉<lb/>
士者不過四五十人其餘俱挨次選授知縣縣令與民<lb/>
切近有刑名錢穀之責未登仕以前如不知事宜典禮<lb/>
<pb n="KR4f0001_WYG_303-3b"/>
則登仕之後於地方民生事務無有裨益今歲考中進<lb/>
士除揀選庻吉士外其餘勿使回籍俱交與禮部選翰<lb/>
林内學優品端者數人𣲖令教習文藝從事典禮如有<lb/>
修書處率同修書又考中武進士皆以叅將遊擊守備<lb/>
等項員缺補用此等有約束兵丁整飭營伍之責未補<lb/>
官以前不可不先令其學習嗣後考取武進士亦着勿<lb/>
回原籍現在年滿千總皆分撥八旗武進士等分撥八<lb/>
旗隨圍學習行走康熙五十一年三月二十三日<lb/>
<pb n="KR4f0001_WYG_303-4a"/>
　　諭吏部<lb/>
原任大學士熊賜履夙學老臣歴任多年朕初立講官<lb/>
伊即早夜惟謹未嘗不以内聖外王之道正心修身之<lb/>
本直言講論務得至理而後已况品行清正學問優長<lb/>
身殁以後朕屢加賜卹至今猶軫於懷原任大學士張<lb/>
英張玉書朕因眷念舊勞伊等之子俱已擢用優陞熊<lb/>
賜履之子雖未中式但伊只有一子長成應照張英張<lb/>
玉書之子一例推恩著調取來京酌量録用以示朕不<lb/>
<pb n="KR4f0001_WYG_303-4b"/>
忘耆舊至意爾部即遵諭行特諭康熙五十一年四月<lb/>
二十日<lb/>
　　諭大學士溫達等<lb/>
湖廣民徃四川墾地者甚多伊去時將原籍房産地畝<lb/>
悉行變賣徃四川墾地至滿五年起徵之時復回湖廣<lb/>
將原賣房産地畝争告者甚多廵撫潘宗洛以此情由<lb/>
曾繕摺啟奏嗣後湖廣民人有徃四川種地者該撫將<lb/>
徃種地民人年貌名姓籍貫查明造冊移送四川廵撫<lb/>
<pb n="KR4f0001_WYG_303-5a"/>
令其查明其自四川復回湖廣者四川廵撫亦照此造<lb/>
冊移送湖廣廵撫兩相照應查騐則民人不得任意徃<lb/>
返而事亦得清釐争訟可以止息俟潘宗洛具題到時<lb/>
大學士等㑹同九卿確議具奏特諭康熙五十一年五<lb/>
月二十日<lb/>
　　諭大學士九卿<lb/>
張鵬翮等審噶禮叅張伯行並未審出一欵張伯行原<lb/>
叅噶禮内有干係國家之語亦未訊明審出似為兩邊<lb/>
<pb n="KR4f0001_WYG_303-5b"/>
掩飾和解瞻徇定議大臣互相叅劾豈可不徹底審明<lb/>
乃兩面調停草率完結况督撫等凢遇事故初叅之時<lb/>
率張大其事以極重之辭叅奏及至審時務必開脱銷<lb/>
釋者甚多此亦陋習斷不可行此案發回著大學士九<lb/>
卿等詳看㑹議具奏康熙五十一年六月初五日<lb/>
　　諭大學士九卿<lb/>
考試舉人進士所以為國家遴選人才關係甚大<lb/>
世祖皇帝時諭㫖炳明即朕為此事屢有諭㫖亦甚嚴<lb/>
<pb n="KR4f0001_WYG_303-6a"/>
切從前科塲有此等弊發俱議軍法從事今趙晉干犯<lb/>
國憲於考試時私受賄賂暗通關節張鵬翮等並未將<lb/>
伊拿問嚴審且趙晉行止不端舉國無不知者左必蕃<lb/>
昬愚已甚被趙晉欺弄今但照革去舉人三四名之例<lb/>
坐以革職軍流草率完結可乎此案亦發回著大學士<lb/>
九卿等詳㸔㑹議繕摺具奏康熙五十一年六月初五<lb/>
日<lb/>
　　諭兵部<lb/>
<pb n="KR4f0001_WYG_303-6b"/>
據鄂海奏毛都塘等處五十二寨紅苗吳老化等三千<lb/>
一十二人實心改過薙髪至武昌省城投順等語紅苖<lb/>
等皆盤踞深山秉性兇惡自古以來並未歸誠總督鄂<lb/>
海等為地方民生殫心効力身入苖穴設法招撫殊為<lb/>
可嘉著將在事官兵議叙具奏特諭康熙五十一年六<lb/>
月初九日<lb/>
　　諭大學士溫達等<lb/>
郝氏將伊夫砍死律難寛宥但孫强平素甚是不孝兇<lb/>
<pb n="KR4f0001_WYG_303-7a"/>
惡已極不顧母妻受餓酗酒蕩産郝氏以規諫輙被毆<lb/>
詈伊母忿恨不孝死後與伊媳扶同將事情隱匿不報<lb/>
郝氏應改絞將本發回著九卿詹事科道㑹議具奏康<lb/>
熙五十一年六月二十六日<lb/>
　　諭内閣<lb/>
江寧廵撫員缺甚屬𦂳要王度昭自補授廵撫以來浙<lb/>
省一應錢糧俱清理完結兩省事務難以兼顧江寧廵<lb/>
撫員缺著將現任廵撫及部院漢堂官有能理繁治劇<lb/>
<pb n="KR4f0001_WYG_303-7b"/>
操守好者著大學士㑹同九卿詹事科道選擇具奏滿<lb/>
洲漢軍不必選擇康熙五十一年六月二十九日<lb/>
　　諭禮部<lb/>
朝鮮國王李焞奏前徃伊國境内海洋捕魚船隻請再<lb/>
行巖禁現今内地海洋小㓂雖飭地方官巖行查拿但<lb/>
海面遼濶時或有之邇來浙省海洋賊㓂潛行刧奪官<lb/>
兵追捕遊擊一員被傷身亡曩者附近朝鮮海洋潛行<lb/>
捕魚船隻曽經申飭盛京將軍及沿海地方官員嚴加<lb/>
<pb n="KR4f0001_WYG_303-8a"/>
廵察緝拿而今尚有八九船隻違禁潛出外洋竟至朝<lb/>
鮮邊界捕魚是即賊㓂也嗣後如有此等捕魚船隻潛<lb/>
至朝鮮海面者許本國即行查緝解送母因内地之人<lb/>
致有遲疑康熙五十一年八月二十七日<lb/>
　　諭湖廣總督鄂海等<lb/>
覽鄂海奏鎮筸盤塘窩等八十三寨生苗俱各實心前<lb/>
赴武昌投順等語紅苖等居深山之中自古以來並未<lb/>
向化鄂海等宣示朝廷德澤布揚聲威盡行招撫殊屬<lb/>
<pb n="KR4f0001_WYG_303-8b"/>
可嘉今紅苖等已去邪輸誠削髮投順地方文武官員<lb/>
務仰體朕無分内外咸俾盡享昇平宇内無不樂業之<lb/>
意將紅苗等安挿得所從容化導教之禮義倘有不肖<lb/>
官員將紅苗視為度外侵蝕擾害者該督撫即行指名<lb/>
題叅康熙五十一年九月二十日<lb/>
　　諭户部<lb/>
朕宵旰孜孜勤求民瘼永惟惠下實政無如除賦蠲租<lb/>
除毎歲直省報聞偶有水旱災傷照輕重分數豁免正<lb/>
<pb n="KR4f0001_WYG_303-9a"/>
供仍加賑䘏外將天下地丁錢糧自康熙五十年為始<lb/>
三年之内全免一週使率土黎庻普被恩膏除將直𨽻<lb/>
奉天浙江福建廣東廣西四川雲南貴州及山西河南<lb/>
陜西甘肅湖北湖南各直省康熙五十年五十一年地<lb/>
丁錢糧一概蠲免歴年舊欠錢糧一併免徵外所有江<lb/>
寧安徽山東江西四省除漕項外康熙五十二年應徵<lb/>
地畝銀共八百八十二萬九千六百四十四兩有奇人<lb/>
丁銀共一百三萬五千三百二十五兩有奇俱著察明<lb/>
<pb n="KR4f0001_WYG_303-9b"/>
全免其歴年舊欠銀二百四十八萬三千八百二十八<lb/>
兩有奇亦併著免徵計三年之内總免過天下地畝人<lb/>
丁新徵舊欠共銀三千二百六萬四千六百九十七兩<lb/>
有奇各該督撫務湏實心奉行體朕軫念民生至意如<lb/>
有侵欺隠匿使惠不及民借端科派者督撫嚴行察叅<lb/>
督撫失察事發之日亦嚴加究治諭㫖到日立即徧示<lb/>
城郭鄉村咸使知悉爾部即遵諭行特諭康熙五十一<lb/>
年十月初三日<lb/>
<pb n="KR4f0001_WYG_303-10a"/>
　　諭吏部<lb/>
殷泰自為兵丁時朕灼知其義勇甚優歴加簡用陞授<lb/>
總督以來不負委任潔清自持約束屬下恩威並用陜<lb/>
省軍民莫不感戴朕深愛惜之今聞病勢已減著在任<lb/>
調理特諭康熙五十一年十月初四日<lb/>
　　諭大學士溫達李光地王掞等<lb/>
今年浙江等處海賊沿途刧奪客啇船隻殺傷官兵直<lb/>
至盛京殊屬可惡現今正當北風之時海賊俱焚燬船<lb/>
<pb n="KR4f0001_WYG_303-10b"/>
隻各回本籍應趂此時嚴加查拿著派兵部刑部賢能<lb/>
滿漢司官各一員差徃浙江福建廣東㑹同該督撫逐<lb/>
户嚴行搜查如查拏鄭盡心務期必獲方好這逐户搜<lb/>
緝民雖畧受辛苦賊盗一靖於民大有裨益康熙五十<lb/>
一年十月初六日<lb/>
　　諭九卿<lb/>
張伯行居官清正自天下婦孺無不盡知允稱亷吏但<lb/>
才不如守果係無能噶禮雖才具有餘辦事敏練而性<lb/>
<pb n="KR4f0001_WYG_303-11a"/>
　喜生事並未聞有清正之名伊等互叅之案皆起於私<lb/>
　隙聴信人言所致誠為可恥朕臨蒞天下五十餘年頗<lb/>
　諳政事於滿洲䝉古漢軍漢人毫無異視惟一以公正<lb/>
　處之且噶禮屢次具摺欲叅張伯行朕以張伯行操守<lb/>
　為天下第一斷不可叅手批不准其親筆現在噶禮處<lb/>
　這所議是非顛倒著九卿詹事科道㑹同矢公據實再<lb/>
　議具奏康熙五十一年十月初六日<lb/>
　<lb/>
<pb n="KR4f0001_WYG_303-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第四集巻一<lb/>
</p>
<p>
</p>
  </div>
</body>
</text>
</TEI>
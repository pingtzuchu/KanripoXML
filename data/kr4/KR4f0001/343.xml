<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_343-1a"/>
　欽定四庫全書<lb/>
聖祖仁皇帝御製文第四集巻二十一<lb/>
　　論<lb/>
　　　理學論<lb/>
　夫理語大乾坤莫能載語小乾坤莫能破散之萬物歸<lb/>
　於一中無過不及日用平常見於事物者謂之理天命<lb/>
　而有性率性而有道此性命之自然也聖人修之明之<lb/>
　推之教之不齊者齊之太過者抑之皆循乎天道而盡<lb/>
<pb n="KR4f0001_WYG_343-1b"/>
　已之性非格物致知窮其理之至當者即理在前而不<lb/>
　識也自宋儒起而有理學之名至於朱子能擴而充之<lb/>
　方為理眀道偹後人雖雜出議論總不能破萬古之正<lb/>
　理所以學者當於致知格物中循序漸進不可躐等有<lb/>
　一事必有一事之理有一物必有一物之理從此推去<lb/>
　自有所得求之而失於過不得其理也求之而失於不<lb/>
　及亦不得其理也惟一中即是無私無私而後得其理<lb/>
　之正也乎<lb/>
<pb n="KR4f0001_WYG_343-2a"/>
　　先天後天論<lb/>
說卦云天地定位山澤通氣雷風相薄水火不相射此<lb/>
伏羲之卦也萬物出乎震震東方也以下乃文王之卦<lb/>
也未分先天後天之㫖至宋邵子方有其説亦不能盡<lb/>
傳自漢至眀觧易者不止數百家持論紛紜各以已見<lb/>
為是邵子惟精於數故數有本程子明於理故理有據<lb/>
獨朱子挺然違衆斷邵氏為是兼占兼數兼理所以六<lb/>
百年行之無弊亦未嘗分剖先後天之卦後儒各立門<lb/>
<pb n="KR4f0001_WYG_343-2b"/>
户彼此批駁尋毛求疵終無確見夫易者經天緯地無<lb/>
所不包大而性命小而隠微變化無窮神妙莫測宋儒<lb/>
有云老子得易之體孟子得易之用吾思得易之體者<lb/>
私其已也得易之用者公其理也所傳不同所授亦異<lb/>
且論先後天理法象自然之妙先天乾南而後天西北<lb/>
先天坤北而後天西南先天離東坎西而後天離南坎<lb/>
北或取諸卦體或取諸卦畫或取爻象或取方位後人<lb/>
精於數者往往以數配卦河洛總數乃天地之自然凡<lb/>
<pb n="KR4f0001_WYG_343-3a"/>
有數者無不脗合所以至小至微皆可假借於天地之<lb/>
自然有所不及也專論理者以理配卦凡剛柔公私皆<lb/>
歸卦爻而不問數象之淵源後之學者亦隨其所好而<lb/>
習之所以不明未畫卦之前大意繋辭云君子所居而<lb/>
安者易之序也所樂而玩者爻之辭也居則觀其象而<lb/>
玩其辭動則觀其變而玩其占是以自天祐之吉無不<lb/>
利朱子云自伏羲以上皆無文字只有圖畫㝡宜深玩<lb/>
聖賢深意必求卦畫求之卦畫必有由來又見宋儒云<lb/>
<pb n="KR4f0001_WYG_343-3b"/>
眀於易者不言易其中又一層深意不能解也朕素讀<lb/>
書留心經史實為治道非比書生議論是非尋章摘句<lb/>
之用也故有此論勉强而作愧不文焉<lb/>
　　同聲相應論<lb/>
易文云同聲相應同氣相求雖釋乾卦九五而實無所<lb/>
不包也分而論之則雲之從龍風之從虎就燥流濕各<lb/>
以類推之極之於出言至善千里應之出言不善千里<lb/>
違之此九五九二之當位聖人以此知同音之由也至<lb/>
<pb n="KR4f0001_WYG_343-4a"/>
於五音六律互相為生古人考其中聲之實有彼此和<lb/>
同其聲相應自有天然至易且明處而近世不能得而<lb/>
詳也吾論同聲則曰自黄鐘之宫損益至盡陽律隂吕<lb/>
各得其生反而還之隔八應之此為同聲也以甲乙之<lb/>
和則又謂黄鐘之和於五倍之下也擴而充之聲之相<lb/>
應非人力之所能也若有意於同則理之不能同者如<lb/>
孟子所言物不能齊至於理之同者則有天地隂陽剛<lb/>
柔消長之道存焉故不待同而音自同不待人之作為<lb/>
<pb n="KR4f0001_WYG_343-4b"/>
而自有應故曰同聲相應若非至理之必應則作巧日<lb/>
拙之誚不能免也<lb/>
　序<lb/>
　　性理精義序<lb/>
朕自冲齡至今六十年來未嘗少輟經書唐虞三代以<lb/>
來聖賢相傳授受言性而已宋儒始有性理之名使人<lb/>
知盡性之學不外循理也故敦好典籍於理道之言尤<lb/>
所加意臨蒞日乆玩味愈深體之身心驗之政事而確<lb/>
<pb n="KR4f0001_WYG_343-5a"/>
然知其不可易前眀纂修性理大全一書頗謂廣偹矣<lb/>
但取者太繁相類者居多凡性理諸書之行世者不下<lb/>
數百朕實病其矛盾也爰命大學士李光地詮釋進覽<lb/>
授以意指省其品目撮其體要既使諸儒之闡發不雜<lb/>
於支蕪復使學者之披尋不苦於繁重至於圖象律歴<lb/>
性命理氣之源前人所未暢發者朕亦時以已意折中<lb/>
其間名曰性理精義頒示天下讀是書者自有所知也<lb/>
已<lb/>
<pb n="KR4f0001_WYG_343-5b"/>
　　朱子全書序<lb/>
唐虞夏商周聖賢迭作未嘗不以文字為重文字之重<lb/>
莫過五經四書每覽古今凡傳於世者代不乏人秦漢<lb/>
以下文章議論無非因時制宜諷諫陳事繩愆糾謬補<lb/>
偏救弊之計耳若夫文辭之雄摛藻之麗古人已有定<lb/>
論予何敢言但不偏於刑名則偏於好尚不偏於楊墨<lb/>
則偏於釋道不偏於詞章則偏於恠誕皆不近於王道<lb/>
之純予少時頗好讀書只以廣博華贍為事剛勇武偹<lb/>
<pb n="KR4f0001_WYG_343-6a"/>
為用自康熙三十五年天山告警朕親擐甲胄統數萬<lb/>
子弟深入不毛沙磧乏水瀚海指揮如意破敵無存未<lb/>
十旬而凱旋可謂勝矣後有所悟而自問兵可窮乎武<lb/>
可黷乎秦皇漢武英君也因必欲勝而無令聞或至不<lb/>
保者豈非好大喜功與亂同道之故耶所以宵旰孜孜<lb/>
思逺者何以柔近者何以懷非先王之法不可用非先<lb/>
王之道不可為反之身心求之經史手不釋巻數十年<lb/>
來方得宋儒之實據雖漢之董子唐之韓子亦得天人<lb/>
<pb n="KR4f0001_WYG_343-6b"/>
之理未及孔孟之淵源至邵子而玩索河洛之理性命<lb/>
之微衍先天後天之數定先甲後甲之考雖書不盡傳<lb/>
理亦顯然矣周子闡無極而太極復著通書其所授受<lb/>
有自來矣如星辰繋乎天而各有其位不能掩也光風<lb/>
霽月之量又不知其何似二程之充養有道經天緯地<lb/>
之徳聚百順以事君親前儒已誦之矣至於朱夫子集<lb/>
大成而繼千百年絶傳之學開愚䝉而立億萬世一定<lb/>
之規窮理以致其知反躬以踐其實釋大學則有次第<lb/>
<pb n="KR4f0001_WYG_343-7a"/>
由致知而平天下自眀德而止於至善無不開發後人<lb/>
而教來者也五章補之於斷簡殘篇之中而一旦豁然<lb/>
貫通之為要雖聖人復起必不能逾此問中庸名篇之<lb/>
義則不偏不倚無過不及之名未發已發之中本之於<lb/>
時中之中皆先賢所不能及也若語孟則逐篇討論皆<lb/>
内聖外王之心傳於世道人心之所關匪細如五經則<lb/>
因經取義理正言順和平寛宏非後世淺見而輕議者<lb/>
同日而語也至於忠君愛國之誠動静語黙之敬文章<lb/>
<pb n="KR4f0001_WYG_343-7b"/>
言談之中全是天地之正氣宇宙之大道朕讀其書察<lb/>
其理非此不能知天人相與之奥非此不能治萬邦於<lb/>
袵席非此不能仁心仁政施於天下非此不能外内為<lb/>
一家讀書五十載只認得朱子一生居心行事故不揣<lb/>
粗鄙無文而集各書中凡屬朱子之一句一字命大學<lb/>
士熊賜履李光地素日留心於理學者彚而成書名之<lb/>
朱子全書以偹乙夜勤學雖未能幾於寡過亦自勉君<lb/>
親之責者朕又思朱子之道五百年未有辯論是非凡<lb/>
<pb n="KR4f0001_WYG_343-8a"/>
有血氣皆受其益朕一生所學者為治天下非書生坐<lb/>
觀立論之易朕集朱子之書恐後世謂借朱子之書自<lb/>
為名者所以朕敬述而不作未敢自有議論往往見元<lb/>
眀至於我朝著作講解萬不及朱子而各出已見每有<lb/>
駁雜反為有玷宋儒之本意况天下至大兆民至衆輿<lb/>
圖甚逺開地太廣諸國外蕃風俗不同好尚各異防此<lb/>
失彼之患不可不思若以智謀要結人心如挾泰山而<lb/>
超北海也以中正仁義老成寛信似乎近之凡讀是書<lb/>
<pb n="KR4f0001_WYG_343-8b"/>
者諒吾志不在虚辭而在至理不在責人而在責己求<lb/>
之天道而盡人事存吾之順歿吾之寧未知何如也<lb/>
　　歴代年表序<lb/>
古者紀事之書其體有二専紀一事而具其始末者尚<lb/>
書之體也編年而通紀一時之事者春秋之體也自漢<lb/>
司馬遷作史記盡變尚書春秋之體而後世為史者皆<lb/>
師之然其法實不外乎尚書春秋其本紀世家即春秋<lb/>
通紀時事之體八書與列傳即尚書專紀一事之體而<lb/>
<pb n="KR4f0001_WYG_343-9a"/>
　所謂年表者又編年之變例也歴代之史具矣而表多<lb/>
　缺焉康熙四十四年春朕南廵吳㑹有儒生龔士炯進<lb/>
　其所編歴代年表若干巻起陶唐而終於隋朕惜其用<lb/>
　心之勤而業未竟也乃命侍郎周清原内閣學士王之<lb/>
　樞續之訖於元至正之末凡一百巻其體依倣諸史而<lb/>
　微有别者諸史之表各分一類而是編則王侯宰輔以<lb/>
　及外蕃層次附列於帝紀之下諸史之表獨載廢置朝<lb/>
　㑹征伐之大者而是編則每事皆系焉是其所以異也<lb/>
<pb n="KR4f0001_WYG_343-9b"/>
　代逺文繁親加裁定復考正三元甲子編年一巻列諸<lb/>
　簡端昔宋袁樞為紀事本末朱子以為與資治通鑑相<lb/>
　表裏亦猶左氏之於春秋既依經以作傳而復别為國<lb/>
　語以相錯綜也以是知紀事之書不厭其類之廣盖以<lb/>
　歴世乆遠事物紛賾觀者易於遺忘故别為一體以提<lb/>
　其要而使致詳焉是編之作亦所以偹史之一類云爾<lb/>
　<lb/>
聖祖仁皇帝御製文第四集巻二十一<lb/>
</p>
<p>
</p>
  </div>
</body>
</text>
</TEI>
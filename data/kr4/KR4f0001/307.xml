<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_307-1a"/>
　欽定四庫全書<lb/>
聖祖仁皇帝御製文第四集巻三<lb/>
　　勅諭<lb/>
　　　諭吏部<lb/>
　川陜總督殷㤗前曾因病奏請解任調理朕念殷㤗清<lb/>
　潔自持約束屬下恩威並用陜省軍民㒺不感戴朕甚<lb/>
　愛惜令在任調攝已有諭㫖今病勢未能即愈總督印<lb/>
　務雖有廵撫署理但陜西地方遼濶最屬𦂳要總督員<lb/>
<pb n="KR4f0001_WYG_307-1b"/>
　缺不可久懸殷㤗著解任湖廣總督鄂海屢任陜西熟<lb/>
　諳地方兵民情性俱所深悉且才具頗優將鄂海調補<lb/>
　川陜總督特諭康熙五十二年四月初七日<lb/>
　　　諭刑部<lb/>
　朕聽政日久凡果係裨益民生之事有所聞見立即施<lb/>
　行其聽之似是而鮮實惠者斷不行也京師及各省惟<lb/>
　不稽延事件速行料理則凡事不至叢脞自無淹滯牽<lb/>
　累之弊此乃本源要務也今趙申喬惟以農忙為言不<lb/>
<pb n="KR4f0001_WYG_307-2a"/>
諳甚矣若謂四月至七月有悞農功則八月正北方收<lb/>
穫田糓之候在南方係禾苖正長之時至廣東福建十<lb/>
月間始行刈稻種麥直至二月麥秋農民未嘗少有休<lb/>
暇也且有多事大吏及督撫等收受詞狀不預加詳察<lb/>
不速行審理案牘堆積完結無期終歲耕啇為之停廢<lb/>
小民紛紛嗟怨况遲悞事件豈獨四月以後乎即去冬<lb/>
詞訟延至五月亦妨農時前此恤刑之事每致淹遲以<lb/>
故停止此事亦與相似所奏無益也康熙五十二年四<lb/>
<pb n="KR4f0001_WYG_307-2b"/>
月初八日<lb/>
　　諭大學士溫達松柱李光地蕭永藻王掞<lb/>
朕前一聞廣東米價騰貴即降諭㫖將漕糧截留由海<lb/>
運濟并作何速行賑濟之處交與九卿㑹議發常平倉<lb/>
積糓三十萬石平價糶賣已經交與趙申喬等前徃辦<lb/>
理今將軍管源忠又以米價騰貴繕摺具奏及朕詳問<lb/>
廵撫滿丕遣來奏摺家人口稱彼處雨水調匀麥稻茂<lb/>
盛現今收麥等語滿丕今又發常平倉積穀二十萬石<lb/>
<pb n="KR4f0001_WYG_307-3a"/>
見在平糶趙申喬等再到彼處賑濟民間斷不致乏食<lb/>
俟八九月北風起時動撥江浙兩省捐納米三十萬石<lb/>
用水師營戰船裝載由海運徃不惟米石可以濟民而<lb/>
兵丁亦得習練水師事務若廣東豐收將此運至米石<lb/>
一半存貯粤省一半分運閩省備貯庻於民生大有裨<lb/>
益爾等與九卿㑹議具奏特諭康熙五十二年五月初<lb/>
三日<lb/>
　　諭内閣<lb/>
<pb n="KR4f0001_WYG_307-3b"/>
提督康㤗奏稱蜀省一碗水地方聚集萬餘人開礦隨<lb/>
逐隨聚差官力行驅逐等因繕摺具奏朕念此等偷開<lb/>
礦厰之徒皆係無室可居無田可耕乏産貧民每日所<lb/>
得錙銖以為養生之計若將此等乏産貧民盡行禁止<lb/>
則伊等何以為生果如滇省礦厰所出頗多亦可貲助<lb/>
兵餉此處所出無多該地方文武官員作何設法使窮<lb/>
民獲有微利養贍生命但不得聚衆生事妄行不法似<lb/>
屬可行爾等與九卿㑹議具奏康熙五十二年五月初<lb/>
<pb n="KR4f0001_WYG_307-4a"/>
三日<lb/>
　　諭大學士溫達松柱李光地蕭永藻王掞<lb/>
武官係朕親驗騎射及人材壯健補授故爾識認文官<lb/>
皆係臨民之官關係尤重凡掣籖月官悉行引見應補<lb/>
授者俱行補授其年老不及者令原品休致惟在外陞<lb/>
補等官概不引見伊等賢否豈得周知嗣後作何驗看<lb/>
辨别爾等與九卿㑹議具奏康熙五十二年五月初三<lb/>
日<lb/>
<pb n="KR4f0001_WYG_307-4b"/>
　　諭大學士溫達松柱李光地蕭永藻王掞<lb/>
今年八月時將江南捐納米内發二十萬石用鎮海將<lb/>
軍標下戰船及松江提標戰船狼山鎮標戰船裝載着<lb/>
總兵穆廷栻總管船隻浙江捐納米内撥十萬石用浙<lb/>
江提標戰船及定海鎮標戰船裝載着總兵吳陞總管<lb/>
船隻俱運至廣省此運米兵丁口糧及回汛時或遇風<lb/>
勢不順行船有阻亦未可定所需口糧亦宜預備帯徃<lb/>
不得動用賑濟額米江南織造署内朕曾預偹米一萬<lb/>
<pb n="KR4f0001_WYG_307-5a"/>
石如八九月間江南有動用處則已如無所動用將此<lb/>
項米石亦應一併運去所缺米石朕另行補貯着行文<lb/>
該督撫詳悉速議具奏康熙五十二年五月初五日<lb/>
　　諭大學士溫達松柱等<lb/>
先經拿獲海賊俱已發遣寧古塔等處現今陳尚義一<lb/>
百餘人又來歸誠伊等俱係熟識水性海道之人盛京<lb/>
金州地方着設立水師營將伊等發徃近據山東總兵<lb/>
李䧺奏請裁伊標水師營戰船十隻即將所裁數内截<lb/>
<pb n="KR4f0001_WYG_307-5b"/>
留數船分徃金州看守地方廵防海洋似有裨益着滿<lb/>
漢九卿詹事科道㑹同確議具奏康熙五十二年閏五<lb/>
月初九日<lb/>
　　諭大學士溫達松柱學士舒蘭馬良綽奇常泰<lb/>
總督赫壽為廣東省運米所奏疏内以戰船今係大修<lb/>
之年俱各修理不堪應用請雇民船運米等語沿海各<lb/>
省設立戰船者特為防䕶地方裨益民生以備急需也<lb/>
今據稱戰船俱不堪用請雇民船可知戰船少而民間<lb/>
<pb n="KR4f0001_WYG_307-6a"/>
貿易之鳥船多雖有修船之名徒致耗費錢糧况修一<lb/>
戰船需用之錢糧甚多觀此將所修戰船或賣與民人<lb/>
或雇與民人貿易并將民人破壞船隻頂補充數揑稱<lb/>
修理亦未可定倘有用處將如之何此習相沿成風應<lb/>
用之時恐必致遲悞着問九卿令㑹議以聞康熙五十<lb/>
二年七月十二日<lb/>
　　諭大學士松柱李光地蕭永藻王掞等<lb/>
三年鄉㑹試原期得實學真才自必以研究經書義㫖<lb/>
<pb n="KR4f0001_WYG_307-6b"/>
為根本蓋四書五經皆聖人講理明道之書貫始徹終<lb/>
無非精意近見鄉㑹試俱擇取冠冕吉祥語出題每多<lb/>
宿搆倖獲致讀書通經之士漸少今後闈中題目應不<lb/>
拘忌諱庻難預作揣摩實學自出着九卿㑹議具奏康<lb/>
熙五十二年十月十一日<lb/>
　　諭大學士溫達松柱李光地蕭永藻王掞學士舒<lb/>
　　　蘭馬良傅爾呼納綽奇常泰彭始摶鄒士璁沈<lb/>
　　　涵兼管翰林院事左都御史揆叙侍郎湯右曾<lb/>
<pb n="KR4f0001_WYG_307-7a"/>
　　　等<lb/>
翰林官關係𦂳要必讀書立品方稱厥職今翰林官甚<lb/>
多朕皆不識自講讀學士以下編檢以上及滿洲漢軍<lb/>
由進士選入翰林者其中或有不修行檢日事飲博及<lb/>
詩文書法全不究心又或督學典試分考聲名不好者<lb/>
爾等㑹同九卿詳查舉出即行黜退各省皆有翰林九<lb/>
卿豈無聞見毋容狥隠其現在散館庻吉士及教習進<lb/>
士内有此等人亦舉出革退康熙五十二年十月二十<lb/>
<pb n="KR4f0001_WYG_307-7b"/>
九日<lb/>
　　諭户部<lb/>
朕勤求民瘼無間遐邇雖在邊徼逺省偶有旱澇災傷<lb/>
無不訪察情形殫思賑救今歲直省各處俱獲收成惟<lb/>
廣東三水清逺高要高明四㑹五縣福建侯官縣福防<lb/>
㕔所屬福右衛二處甘肅靖逺衛環縣鎮原縣固原州<lb/>
固原衛平凉縣崇信縣慶陽衛靈州所㑹寧縣寧夏中<lb/>
衛寧夏所古浪所一十四處今歲夏秋被災各督撫已<lb/>
<pb n="KR4f0001_WYG_307-8a"/>
經奏聞雖各省地丁錢糧新經全免然一方災歉悉厪<lb/>
朕心艱食之際重以追呼朕所不忍其明年應徵廣東<lb/>
省三水等五縣額銀七萬七千九百兩零米一萬七千<lb/>
六百石零福建省侯官縣等二處額銀三萬六千六百<lb/>
兩零米六千四百石零甘肅靖逺衛等一十四處額銀<lb/>
四萬七千七百兩零糧八萬八千五百石零草八十四<lb/>
萬三百束零盡與蠲豁爾部即行文各督撫務湏星速<lb/>
奉行即刻遍行曉諭俾民間無徵催之累肆力東作用<lb/>
<pb n="KR4f0001_WYG_307-8b"/>
稱朕撫恤災黎至意倘有不肖有司奉行稽遲或借端<lb/>
别行科派使小民不霑實惠該督撫嚴察叅處如該督<lb/>
撫失察一併從重處分爾部即遵諭速行康熙五十二<lb/>
年十一月初七日<lb/>
　　諭大學士溫達松柱李光地蕭永藻王掞學士綽<lb/>
　　　奇常泰沈涵等<lb/>
近見直𨽻各省考取武進士額數或一省偏多或一省<lb/>
偏少皆因不知其弓馬武藝止憑文章取中以致騎射<lb/>
<pb n="KR4f0001_WYG_307-9a"/>
嫻熟諳習韜畧之人多有遺漏嗣後考取武進士不必<lb/>
拘定額數俟天下㑹試武舉齊集京師令該部將各省<lb/>
赴試到部武舉照例考試弓馬將合式武舉等實數查<lb/>
明預行奏聞朕計省之大小人之多寡照考取文進士<lb/>
例按省酌定取中武進士額數考取時就本省巻内擇<lb/>
佳者照所定數取中如此則學習武藝弓馬優長者不<lb/>
致遺漏矣康熙五十二年十一月初八日<lb/>
　　諭大學士溫達等<lb/>
<pb n="KR4f0001_WYG_307-9b"/>
文武考試雖曰兩途俱係遴㧞人才而習文之内亦有<lb/>
學習武畧善於騎射者習武之内亦有通曉制藝學問<lb/>
優長者如或拘於成例以文武兩途不令通融應試則<lb/>
不能各展所長必致遺漏真才嗣後文生員舉人内有<lb/>
情願改就武塲考試者武生員舉人内有情願改就文<lb/>
塲考試者應各聽其考試如此則各得施其所學文武<lb/>
兩途皆得真才矣着九卿詹事科道議奏康熙五十二<lb/>
年十一月初十日<lb/>
<pb n="KR4f0001_WYG_307-10a"/>
　　　諭大學士溫達等<lb/>
　地方文武官原為弭盗安民而設如平日綏輯得宜遇<lb/>
　有草竊事發即時查拏誅滅何致刧奪若徒事招撫則<lb/>
　官兵漸至疎忽草竊小賊益無忌憚於地方甚属無益<lb/>
　嗣後山海盗賊有真心嚮化自行投首者該督撫察明<lb/>
　奏聞其遣人撫諭招來之處永行停止康熙五十二年<lb/>
　十一月十六日<lb/>
　　　諭禮部<lb/>
<pb n="KR4f0001_WYG_307-10b"/>
　爾部於一切禁止事件應加意遵行務期得當覽僧官<lb/>
　等呈甚是現今京師各種僧人賢愚不一前有誑稱善<lb/>
　知識等名與諸王大臣徃來生事者爾部不能稽查言<lb/>
　官不能糾劾乃推諉僧官不能奉行深為溺職僧録司<lb/>
　職甚卑微各處遊僧嘗脅制僧官至無容身之地若依<lb/>
　此奏愈至查禁無人各種僧衆益恣意肆行矣着再詳<lb/>
　議具奏康熙五十二年十二月十六日<lb/>
聖祖仁皇帝御製文第四集巻三<lb/>
</p>
<p>
</p>
  </div>
</body>
</text>
</TEI>
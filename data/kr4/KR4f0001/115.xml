<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_115-1a"/>
　欽定四庫全書<lb/>
聖祖仁皇帝御製文二集巻十二<lb/>
　　勅諭<lb/>
　　　諭大學士伊桑阿阿蘭泰學士席喇傅繼祖温保<lb/>
　　　　戴通安布禄<lb/>
　聞厄魯特噶爾丹無所得食困迫已極仰食於其所屬<lb/>
　番人而有來哈宻之信哈宻於我邊塞相去最近可發<lb/>
　寧夏駐防滿兵令往甘肅提督孫思克處為之預備孫<lb/>
<pb n="KR4f0001_WYG_115-1b"/>
　思克所轄官兵亦當令其整頓豫備此外本省附近地<lb/>
　方官兵有冝調發預備者令孫思克一面調發一面奏<lb/>
　聞又貝子察汗巴爾之弟班第自瑚瑚腦兒來時由西<lb/>
　喇塔喇於邊内行來遇伊拉固克三胡圖克圖亦由邊<lb/>
　内行往如此潛行來往邊塞官員何以不復稽察耶此<lb/>
　亦當檄孫思克邊塞官員令其嚴加戒飭汝等㑹同兵<lb/>
　部宻議以聞康熙三十二年正月初二日<lb/>
　　　諭内閣<lb/>
<pb n="KR4f0001_WYG_115-2a"/>
日者盛京招民有議叙之例今西安等處流民尚有未<lb/>
歸本業者兹西安等處流民招復㡬户復歸本業助給<lb/>
牛種等物令之耕種收穫一季者其冝議叙吏户二部<lb/>
察例以聞康熙三十二年二月初一日<lb/>
　　諭内閣<lb/>
西安米價尚爾翔貴户部可招募身家殷實各省富商<lb/>
給以正項錢糧竝照驗文據聽其於各省地方購買糧<lb/>
米運至西安發糶所得利息聽商人自取之如此往來<lb/>
<pb n="KR4f0001_WYG_115-2b"/>
運販待西安米價得平之時但收所給原銀大有裨益<lb/>
也其具議以聞康熙三十二年二月初一日<lb/>
　　諭内閣<lb/>
騎射乃我國家振興要務朕深悉其由於三旗内府佐<lb/>
領中幼稚特命官教之皆各嫺習騎射由是以觀騎射<lb/>
之優劣繫於教與不教耳凡兹稚子不自幼時教習則<lb/>
騎射之事漸至衰替今於八旗官學生及佐領中閒散<lb/>
稚子亦當專官教習之汝等㑹同八旗都統議以聞康<lb/>
<pb n="KR4f0001_WYG_115-3a"/>
熙三十二年二月初五日<lb/>
　　諭内閣<lb/>
廣東省鹽丁鹽課自康熙二十二年於原額外加銀一<lb/>
萬四千二百四十六兩此所加銀今歳可免其半康熙<lb/>
三十二年二月初八日<lb/>
　　諭内閣<lb/>
宗族之始皆一祖所生當極致親睦共相愛䘏扶持以<lb/>
為生也今見諸王以下互相讒害樂禍幸災略無親睦<lb/>
<pb n="KR4f0001_WYG_115-3b"/>
之誼凡若此者朕知而不言誰復言者吾宗室中如此<lb/>
於我人民得無愧乎以親九族九族既睦書有之矣且<lb/>
或者同為宗室以他祖父之名名其子若孫者有之今<lb/>
吾宗室之中不定為親睦以相愛䘏扶持之道長此安<lb/>
窮無所底止朕意此後入八分公以上諸吉凶事㑹集<lb/>
之禮依向所定者行之如未入八分公以下至於閑散<lb/>
宗室其吉凶之事亦冝定㑹集儀式此皆令八旗㑹集<lb/>
則不勝其繁矣其令本翼會集焉喪事則一旗之中為<lb/>
<pb n="KR4f0001_WYG_115-4a"/>
之服别旗惟去其纓又閑散宗室中有極貧者一有吉<lb/>
凶之事則稱貸而為之致有窘迫者凡若此類諸王以<lb/>
下閑散宗室以上各以其意出助銀一兩或數星出者<lb/>
旣不以為難而得之者良有所益庶不至苦於債負矣<lb/>
其㑹集自其身之品級以下者而㑹集之閑散宗室無<lb/>
品級者則視其父之品級㑹集凡會集不至者有司者<lb/>
察叅如此則皆相識而親不惟是也有為不善者遇之<lb/>
亦可教以正若貧宗室亦不困於為生此欲我宗室和<lb/>
<pb n="KR4f0001_WYG_115-4b"/>
協優游以安處之意也又宗室中今名有犯者宗人府<lb/>
悉察改焉自兹以徃歳所送名亦卽詳察其有犯者駁<lb/>
之令改焉朕此㫖汝等同滿洲尚書侍郎宣示諸王及<lb/>
閑散宗室令其會同定議以聞康熙三十二年二月初<lb/>
十日<lb/>
　　諭大學士伊桑阿阿蘭泰尚書馬竒顧八代索諾<lb/>
　　　和圖納薩穆哈班第都御史沙海侍郎温逹滿<lb/>
　　　丕學士席喇傅繼祖安布祿<lb/>
<pb n="KR4f0001_WYG_115-5a"/>
聞噶爾丹艱於食窮困已極來就食於哈宻哈宻近在<lb/>
塞下若不豫為設備乘隙事生其時不及防矣今雖於<lb/>
甘肅令滿洲綠旗兵預備而兵力尚單可自京師每佐<lb/>
領出兵二人由邊外往寧夏就提督孫思克處預備陜<lb/>
西總督標下火器營兵出二千人馬兵出千人亦遣往<lb/>
孫思克處令其預備汝等可同議政大臣領侍衞内大<lb/>
臣索額圖郎談副都統阿南逹議以聞康熙三十二年<lb/>
二月十四日<lb/>
<pb n="KR4f0001_WYG_115-5b"/>
　　諭内閣<lb/>
往年山東旱遣故尚書蘇赫禱於泰山今歳陜西郡縣<lb/>
雨澤雖布而往者數罹旱災矣夫華山關中名山也宜<lb/>
遣大臣祀之卿等同禮部諸臣議以聞康熙三十二年<lb/>
二月十五日<lb/>
　　諭大學士伊桑阿阿蘭泰王熙張玉書李天馥學<lb/>
　　　士席喇傳繼祖温保戴通安布禄王尹方李柟<lb/>
　　　李應廌<lb/>
<pb n="KR4f0001_WYG_115-6a"/>
衞旣齊本降級調用一州判耳以其素有虚名特復其<lb/>
原官以檢討又超擢為布政使未㡬内陞府尹累加遷<lb/>
擢至副都御史遂又授為貴州廵撫受國家恩可謂至<lb/>
矣為府尹時其條奏疏中自詡比之召伯君陳假若其<lb/>
所行者一二符其所言猶有可恕者乃初至貴州遂私<lb/>
動兵革妄生邊事殺無罪苗民詐報軍功種種欺謊凡<lb/>
此惡行雖常人所不為而彼以古人自况反不知忌憚<lb/>
而為之蓋於彼所言者略不相顧而大負國家之恩矣<lb/>
<pb n="KR4f0001_WYG_115-6b"/>
彼平昔但務虛名妄稱道學委之以事毫無實濟若此<lb/>
欺罔世人沽取虚名之輩不得不重加懲創為欺世盗<lb/>
名者之戒汝等同九卿於午門外召旣齊問之康熙三<lb/>
十二年二月二十七日<lb/>
　　諭領侍衞内大臣郎談等<lb/>
近聞厄魯特噶爾丹得食甚艱有來哈宻地方覓食之<lb/>
信哈宻逼近甘肅邊界若不預為之防恐彼乘隙生事<lb/>
一時不及設備致失機宜故遣發禁旅特命尔領侍衞<lb/>
<pb n="KR4f0001_WYG_115-7a"/>
内大臣郎談為昭武將軍前徃尔統領大軍赴孫思克<lb/>
處駐劄防備一切事務尔同西安將軍博濟振武將軍<lb/>
提督孫思克商酌而行簡閱兵馬餵養肥壯整搠器械<lb/>
務嚴束官兵不得騷擾百姓其一應錢糧聽有司各官<lb/>
應付地方事情不得干預至於官兵俱有部頒紀律如<lb/>
有違犯尔等會同商酌照依定例處分不得姑息以致<lb/>
紀律懈弛尔等須會商不時遣人遠探消息儻噶爾丹<lb/>
有犯邊情形尔等有出口應行機宜一面奏聞一面施<lb/>
<pb n="KR4f0001_WYG_115-7b"/>
行毋失事機尔等其愼之故諭康熙三十二年三月二<lb/>
十一日<lb/>
　　諭内閣<lb/>
山陵掌印郎中古塞邁圖桑額員外郎阿布喇彼皆効<lb/>
力於<lb/>
山陵年且久矣竟不得遷良可憫也可兼太常寺卿銜<lb/>
視其兼銜給之俸汝等議以聞康熙三十二年三月二<lb/>
十六日<lb/>
<pb n="KR4f0001_WYG_115-8a"/>
　　諭内閣<lb/>
見各省觧送物料其中亦有無用者亦有此間購買價<lb/>
輕而可得者其下户部詳議其當解不當解者具以聞<lb/>
將以紓吾民焉康熙三十二年三月二十六日<lb/>
　　諭内閣<lb/>
聞自黄河逆流而上船運粟至朱仙鎭自朱仙鎭陸輓<lb/>
數里逹於黃河以小船載運可抵潼關若此輓運可歟<lb/>
否歟又不渉黃流而他河有可輸運者歟抑果無歟其<lb/>
<pb n="KR4f0001_WYG_115-8b"/>
勅于成龍令擇才敏者往審視之悉以逹内閣卿等以<lb/>
聞康熙三十二年四月初六日<lb/>
　　諭領侍衞内大臣伯費揚古<lb/>
兹以歸化城乃邊外各部落扎薩克總要之地凡西北<lb/>
蒙古地方有事皆可預為防禦現在雖有土墨忒兩旗<lb/>
官員兵丁但隊伍紀律素不嚴整今又増蒙古兵甚多<lb/>
不可不特設將軍管理總率兩旗都統副都統訓練新<lb/>
舊官兵整理器械法制初定關係甚重兹命尔領侍衞<lb/>
<pb n="KR4f0001_WYG_115-9a"/>
内大臣伯費揚古前往管理安北將軍事務俟一年更<lb/>
換尔駐劄歸化城統轄兩旗官兵及新増兵丁務須申<lb/>
明紀律謹練士卒整飭隊伍修備器械革除積獘勸課<lb/>
耕種廣儲糧糗不時偵探各處消息一切事宜與兩旗<lb/>
都統副都統計議而行凡有軍機事務卽時奏請候㫖<lb/>
施行尔受兹委任須殫心竭力宣布徳威操練官兵一<lb/>
如禁旅斯克稱委任尔其愼之故諭康熙三十二年六<lb/>
月十五日<lb/>
<pb n="KR4f0001_WYG_115-9b"/>
　　諭内閣<lb/>
聞陜西雨水最多山東雨水亦多此兩省雨多則黄河<lb/>
之水必大惟此之故朕時縈於懷殷殷慮之可遣户部<lb/>
員外郎伊巴里再擇司官一人往見于成龍詳問水勢<lb/>
及堤岸情形來奏康熙三十二年六月二十一日<lb/>
　　諭内閣<lb/>
朕於各省往來者及請安而至者必問其地方情形雨<lb/>
澤應時與否頃自江南浙江來者問之云江浙間今年<lb/>
<pb n="KR4f0001_WYG_115-10a"/>
甚旱戸部其擇司官二員一遣往江南一遣往浙江詳<lb/>
詢江南總督浙江廵撫雨水情形來奏康熙三十二年<lb/>
六月二十八日<lb/>
　　諭户部<lb/>
朕撫御寰宇早夜孜孜惟以實惠及民俾登康阜為念<lb/>
廣西四川貴州雲南四省俱屬邊地土壤磽瘠民生艱<lb/>
苦與腹内舟車輻輳得以廣資生計者不同朕時切軫<lb/>
懷厯歳以來屢施恩䘏廣西省康熙十六年通省錢糧<lb/>
<pb n="KR4f0001_WYG_115-10b"/>
十七年十八年民欠錢糧貴州省二十二年秋冬及二<lb/>
十三年春夏地丁錢糧又貴州四川二省二十五年未<lb/>
完及二十六年應徵錢糧雲南省二十七年以前屯地<lb/>
積欠錢糧俱經次第蠲豁兹念育民之道無如寛賦矧<lb/>
邊省地方非再沛優恤之恩則閭閻無由充裕所有康<lb/>
熙三十三年四省應徵地丁銀米著通行蠲免仍行文<lb/>
該督撫徧加曉諭令人霑實澤以稱朕加惠遠省民生<lb/>
至意如有不肖有司借端朦混私自徵收者該督撫指<lb/>
<pb n="KR4f0001_WYG_115-11a"/>
名奏劾從重治罪尔部即遵諭行特諭康熙三十二年<lb/>
八月初三日<lb/>
　　諭内閣<lb/>
江浙二省今年夏旱雖不成災秋收量必有限若漕糧<lb/>
照常徵收起運恐民食將至匱乏朕為此常切軫念除<lb/>
浙江漕糧已經改於今年蠲免外其江南漕糧今年或<lb/>
三分免一或免一半俟至該省應蠲年分將今年所免<lb/>
米石照數補徵起運於漕糧旣無缺少官民大有禆益<lb/>
<pb n="KR4f0001_WYG_115-11b"/>
著滿漢大學士等會同户部堂官倉塲侍郎等作速確<lb/>
議具奏康熙三十二年九月十六日<lb/>
　　諭内閣<lb/>
前尚書科爾坤諳練事務在户部時著有勤勞被叅之<lb/>
事殊不明晰以其年邁不復任用可復其尚書銜又米<lb/>
漢雯被叅之事亦不明晰供奉内庭勤勞有年可復其<lb/>
原官特諭康熙三十二年十月初十日<lb/>
　　諭内閣<lb/>
<pb n="KR4f0001_WYG_115-12a"/>
聞山東今年田收之後九月中蝗螟叢生必已遺種於<lb/>
田矣而今歳雨水連綿來春少旱蝗則復生未可知也<lb/>
先事豫圖可不為之計歟乘時竭力盡耕其田庶幾蝗<lb/>
種瘞於土而糜爛不復更生矣若遺種即有未盡來歳<lb/>
復萌地方官即各於疆理區畫逐捕不使滋蔓其亦大<lb/>
有益也命户部速牒直𨽻山東河南山西陜西巡撫等<lb/>
示所領郡縣咸令悉知田則必於今歳來春皆勉力耕<lb/>
耨蝗螟之災務令消滅若郡縣有不能盡耕耨其田者<lb/>
<pb n="KR4f0001_WYG_115-12b"/>
蝗或更生則必力為捕滅毋使蝗災為吾民患康熙三<lb/>
十二年十月初十日<lb/>
　　諭户部<lb/>
陜西西安鳯翔二府地方連被災傷朕多方賑救轉粟<lb/>
蠲租又招集流移散給牛種然後四方仳離之民漸次<lb/>
復還鄉井今歳雖雨澤霑足百穀阜成而人民甫脱饑<lb/>
寒未饒生計若明歳應徵錢糧卽令輸納誠恐閭閻儲<lb/>
蓄終難充裕西鳯二府屬被災州縣衞所康熙三十三<lb/>
<pb n="KR4f0001_WYG_115-13a"/>
年糧米照舊徵收外其地丁銀兩著通與蠲免尔部卽<lb/>
行文該督撫嚴勅各屬徧加曉諭務俾均霑實惠以稱<lb/>
朕愛養休息至意如有不肖有司濛混私征者該督撫<lb/>
指名劾奏從重治罪康熙三十二年十月十二日<lb/>
　　諭户部<lb/>
朕念切民生時厪宵旰或在宫禁之中或經廵省之地<lb/>
務以編氓疾苦備悉諮詢其從各省來京陛見官員及<lb/>
徃來奉使人等亦無不以該省雨澤曽否應時田畆有<lb/>
<pb n="KR4f0001_WYG_115-13b"/>
無收穫竝閭閻資生情形一一體訪比年以來因國家<lb/>
經費尚充遂將各省地丁額賦及舊欠錢糧節次蠲免<lb/>
卽從前未經停征之漕糧亦逐年免徵總欲使海隅蒼<lb/>
生培固元氣庻臻於家給人足之風今歳畿輔地方雖<lb/>
禾稼未獲稔收初意小民糊口之需猶足資給未必生<lb/>
計遂致艱難頃者展謁<lb/>
山陵沿途察訪民隐見今歳雨水過溢田畆被渰没者<lb/>
甚多穀耗不登米價翔貴又聞順天河間保定永平四<lb/>
<pb n="KR4f0001_WYG_115-14a"/>
府所屬皆然目前米價旣貴將来春夏之際時値益昻<lb/>
小民必艱粒食此朕目所親覩若來歳錢糧仍然徵收<lb/>
朕心實有未忍順天河間保定永平四府康熙三十三<lb/>
年應徵地丁銀米著通行蠲免所有厯年舊欠悉與豁<lb/>
除行文該撫曉諭各屬務令人霑實惠以副朕子育黎<lb/>
元至意尔部卽遵諭行特諭康熙三十二年十一月二<lb/>
十五日<lb/>
　　諭大學士伊桑阿阿蘭泰學士傅繼祖温保徳珠<lb/>
<pb n="KR4f0001_WYG_115-14b"/>
　　　戴通沈圖常書<lb/>
行間被創及殘廢者雖已給身價之半而不食錢糧則<lb/>
貧者無以為生此人皆奮力兵陣至於殘廢良可憫惻<lb/>
兹後若此殘廢中尚可支持者充南苑門甲倉庫諸地<lb/>
老人缺給以錢糧前為䕶軍校驍騎校而有可支持者<lb/>
諸舘之首領及其副缺用之康熙三十二年十二月十<lb/>
四日<lb/>
　　諭兵部<lb/>
<pb n="KR4f0001_WYG_115-15a"/>
本朝滿州官兵從來精銳驍勇遇㓂必克所向無敵前<lb/>
厄魯特噶爾丹之役官兵不能悉體朕意卽行剿滅致<lb/>
失機㑹罔奏膚功朕每念及時恚於懷故比年以來簡<lb/>
閱官兵歳凡兩舉朕躬臨指示訓誨頃閱武時見諸士<lb/>
卒行列整齊隊伍明晰進退嫺熟嚴肅無譁所有軍令<lb/>
無不遵守該管官員號令約束旣嚴且善此皆官兵協<lb/>
志同心各加奮勵所致朕心深為嘉悅八旗前鋒䕶軍<lb/>
撥什庫驍騎兵等各賞給一月錢糧閒散官員照䕶軍<lb/>
<pb n="KR4f0001_WYG_115-15b"/>
給一月錢糧火器驍騎兵亦照䕶軍賞給有管轄職掌<lb/>
官員悉賞給内庫縀疋其賞賜縀疋户部㑹同總管内<lb/>
務府衙門議奏這次閱武時官員内有降級罸俸者俱<lb/>
准開復以示朕體恤將士申明賞罸之至意至八旗歩<lb/>
軍官兵有察緝盗賊廵理道路等役甚多極為勞苦歩<lb/>
軍亦各賞給一月錢糧管歩軍官員亦各賞給縀疋奬<lb/>
勤恤勞用稱朕意尔部卽遵諭行特諭康熙三十二年<lb/>
十二月二十日<lb/>
<pb n="KR4f0001_WYG_115-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_115-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻十二<lb/>
</p>
<p>
</p>
  </div>
</body>
</text>
</TEI>
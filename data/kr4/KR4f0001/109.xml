<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_109-1a"/>
　欽定四庫全書<lb/>
聖祖仁皇帝御製文第二集卷九<lb/>
　　勅諭<lb/>
　　　諭内閣<lb/>
　䝉古稟性怠惰不能深計生業往嵗小旱即致饑窘初<lb/>
　意賑贍乏食之人所需有限及觀散給米穀之數至多<lb/>
　凡人生業各自勤勉必籌畫終嵗之計撙節用度方可<lb/>
　不致窮困若每求賑贍終於生聚無日今正當暄和之<lb/>
<pb n="KR4f0001_WYG_109-1b"/>
　時遣通曉䝉古事務重臣會同外藩之諸王貝勒貝子<lb/>
　台吉等作何逐家敎諭令其各勤生業旗内貧人作何<lb/>
　養贍俾安樂利凡此數者當令其規畫久逺詳細商酌<lb/>
　可下議政王貝勒大臣會同確議以聞康熙二十九年<lb/>
　四月十六日<lb/>
　　　諭大學士伊桑阿阿蘭泰學士朱都納邁圖西安<lb/>
　　　　布顔圖郭世隆王國昌<lb/>
　汝等行文諭倉塲侍郎凱音布原任總河靳輔曰山東<lb/>
<pb n="KR4f0001_WYG_109-2a"/>
河道自分水龍王廟以南流入運河之水不一而足舟<lb/>
行無阻分水龍王廟以北匯入運河者惟河南衞水而<lb/>
已並無别渠相濟南旺所蓄之水又不能多常致淤淺<lb/>
阻滯今將駱馬湖之水不令其自禹王臺流入沭河俾<lb/>
駱馬湖之水蓄貯毋洩於運道有無裨益至駱馬湖與<lb/>
南旺等湖相距地勢高低抑復如何山東東阿縣之鹽<lb/>
河及别河有可通入運河者否河南衛河之外有别河<lb/>
可資以疏入運河者否著凱音布靳輔訪其地諳練之<lb/>
<pb n="KR4f0001_WYG_109-2b"/>
人委曲諮詢若有可措施之處親加詳閲繪圖來奏康<lb/>
熙二十九年四月十七日<lb/>
　　諭大學士伊桑阿阿蘭泰學士朱都納邁圖西安<lb/>
　　　博濟布顏圖郭世隆王國昌<lb/>
太常寺鴻臚寺等衙門鳴贊官原擇其聲音𢎞亮者選<lb/>
用論俸陞為主事若等歴年未久乃由㨗徑反越年久<lb/>
筆帖式先陞其聲音不善者取為鳴贊閲數年並未贊<lb/>
禮一次者有之可下㫖太常寺鴻臚寺等衙門察現任<lb/>
<pb n="KR4f0001_WYG_109-3a"/>
鳴贊等官將聲音劣者題㕘革其鳴贊以筆帖式補用<lb/>
如將劣者不行斥革朕察出并治罪焉康熙二十九年<lb/>
四月二十四日<lb/>
　　諭<lb/>
三朝國史館總裁大學士伊桑阿等<lb/>
朕惟帝王肇基垂統綏御萬方駿業𢎞謨必勒諸簡冊<lb/>
傳示無窮所以炳耀豐功宣揚至治甚盛典也我<lb/>
太祖高皇帝誕膺寶籙鼎命維新締造丕圖規模宏逺<lb/>
<pb n="KR4f0001_WYG_109-3b"/>
太宗文皇帝道隆作述運啓休明式廓禎符燕貽景祚<lb/>
世祖章皇帝統一寰區化成治定中和懋建聲敎遐敷<lb/>
惟<lb/>
列聖之相承冠百王而首出鴻猷峻徳巍煥難名緯武<lb/>
經文昭垂無斁舉凡戡亂安邦之略立綱陳紀之宜用<lb/>
人行政之方牖民成俗之本布於方策歴久彌新創制<lb/>
顯庸燦然明備即當時勲舊諸臣翊贊王室宣力四方<lb/>
亦莫不託附風雲懋彰勞績惟從龍而應運信昭代之<lb/>
<pb n="KR4f0001_WYG_109-4a"/>
多才朕夙夜紹庭思闡<lb/>
先烈爰命儒臣恭修<lb/>
三朝國史兹特命尔為總裁官尔其督率在館諸臣薈<lb/>
萃琅圅博蒐掌故折衷至當裁訂成書毋尚浮夸而乖<lb/>
情實毋狥偏見而失公平毋過質略而意不周該毋務<lb/>
鋪張而詞多繁縟務期事歸確核文極雅馴勤以董成<lb/>
敏而竣事庶幾垂型萬世傳信千秋以覲耿光以揚大<lb/>
烈稱朕意焉尔其勉之毋忽欽哉康熙二十九年五月<lb/>
<pb n="KR4f0001_WYG_109-4b"/>
初一日<lb/>
　　諭内閣<lb/>
河道所闗至為重大一二年來雨水稀少管河官必視<lb/>
河道為常事矣今年景象似多雨水可馳諭總河嚴飭<lb/>
該管官晝夜防視務保河隄無虞特諭康熙二十九年<lb/>
五月二十二日<lb/>
　　諭内閣<lb/>
所派漢軍一千五百鳥鎗兵毎名賞銀十兩如兵不遣<lb/>
<pb n="KR4f0001_WYG_109-5a"/>
發亦免其追取即與之可耳出征人員之外凡漢軍内<lb/>
外現任及候缺堂官以下筆帖式等官以上各令捐一<lb/>
馬以給軍士康熙二十九年六月二十一日<lb/>
　　諭户部<lb/>
朕撫育蒸黎勤求民瘼務期休養漸致阜安閭閻間有<lb/>
疾苦朕衷時切軫念近見廣東高州瓊州等府所屬州<lb/>
縣丁地各項錢糧厯年每致逋欠此内係官役侵漁及<lb/>
豪强頑梗抗納者自應嚴究追取如果因丁缺地荒不<lb/>
<pb n="KR4f0001_WYG_109-5b"/>
能輸納儻仍行征比照例考成小民既困追呼有司復<lb/>
罹㕘罰徒滋擾累終無裨益著該督撫將實係户口稀<lb/>
少田畝荒蕪一切徭賦無從辦納州縣歴年所欠錢糧<lb/>
數目詳加察明具奏尔部即遵諭行特諭康熙二十九<lb/>
年六月二十八日<lb/>
　　諭和碩裕親王福全等<lb/>
喀爾喀厄魯特原屬同修職貢之國因伊等交惡搆兵<lb/>
朕不忍民生塗炭曾遣使與達賴喇嘛使人偕往厄魯<lb/>
<pb n="KR4f0001_WYG_109-6a"/>
特諭令仍尋舊好乃厄魯特噶爾丹陽順陰違反侵擾<lb/>
我屬部掠奪烏朱穆秦四佐領兹用遣發大軍聲罪致<lb/>
討特命尔和碩裕親王福全為撫逺大將軍皇長子允<lb/>
禔為副與内大臣國舅佟國維内大臣索額圖眀珠阿<lb/>
宻達公蘇努都統國舅佟國綱公彭春都統諾邁護軍<lb/>
統領楊代前鋒統領邁圖等籌畫善策協議舉行勿謂<lb/>
自知而不納衆論勿當事會而致失機宜勿恃兵强而<lb/>
輕視逆宼嚴偵逺探罔或疏虞其統領䝉古兵丁前来<lb/>
<pb n="KR4f0001_WYG_109-6b"/>
之王貝勒扎薩克台吉等亦與共相商確酌量而行所<lb/>
調盛京烏喇官兵到時尔一併統率調遣有能擒斬噶<lb/>
爾丹来歸者分别陞賞尔須約束將士申嚴紀律凡經<lb/>
過地方毋得騷擾百姓歸順良民加意撫恤務體朕定<lb/>
亂懐逺至意其行間將領功績及重罪俱察實紀眀彚<lb/>
奏各官有犯小過者當即處分至於驍騎校護軍校以<lb/>
下無論大小罪過俱商酌徑行處治務將厄魯特殲剿<lb/>
廓清安靖邉圉斯稱委任尔等宜殫竭心力蚤奏膚功<lb/>
<pb n="KR4f0001_WYG_109-7a"/>
欽哉故諭康熙二十九年七月初五日<lb/>
　　諭和碩恭親王常寧等<lb/>
喀爾喀厄魯特原屬同修職貢之國因伊等交惡搆兵<lb/>
朕不忍民生塗炭曾遣使與達賴喇嘛使人偕往厄魯<lb/>
特諭令仍尋舊好乃厄魯特噶爾丹陽順陰違反侵擾<lb/>
我屬部掠奪烏朱穆秦四佐領兹用遣發大軍聲罪致<lb/>
討特命尔和碩恭親王常寧為安北大將軍和碩簡親<lb/>
王雅布多羅信郡王鄂札為副與都統喇克達阿錫坦<lb/>
<pb n="KR4f0001_WYG_109-7b"/>
前鋒統領班達爾沙護軍統領繆齊納等統領官兵前<lb/>
往征剿行間諸事尔與和碩簡親王雅布多羅信郡王<lb/>
鄂札都統喇克達阿錫坦前鋒統領班達爾沙護軍統<lb/>
領繆齊納等籌畫善䇿協議舉行勿謂自知而不納衆<lb/>
論勿當事會而致失機宜勿恃兵强而輕視逆宼嚴偵<lb/>
逺探罔或疎虞其統領䝉古兵丁前来之王貝勒扎薩<lb/>
克台吉等亦與共相商確酌量而行所調盛京烏喇官<lb/>
兵到時尔一併統率調遣有能擒斬噶爾丹来歸者分<lb/>
<pb n="KR4f0001_WYG_109-8a"/>
别陞賞尔須約束將士申嚴紀律凡經過地方毋得騷<lb/>
擾百姓歸順良民加意撫恤務體朕定亂懐逺至意其<lb/>
行間將領功績及重罪俱察實紀明彚奏各官有犯小<lb/>
過者當即處分至於驍騎校護軍校以下無論大小罪<lb/>
過俱商酌徑行處治務將厄魯特殲剿廓清安靖邉圉<lb/>
斯稱委任尔等宜殫竭心力蚤奏膚功欽哉故諭康熙<lb/>
二十九年七月初五日<lb/>
　　諭戸部<lb/>
<pb n="KR4f0001_WYG_109-8b"/>
朕撫育黎元勤思治理足民之道宜裕盖蔵從来水旱<lb/>
靡常必豐年恒有積貯庶歉嵗不憂饑饉如康熙二十<lb/>
七年頗稱豐稔誠使民間經營撙節早為儲偫何至二<lb/>
十八年偶遇旱祲室皆懸磬總因先時無備遂致餬口<lb/>
維艱比蠲除正賦特發帑金分行賑濟所在官司悉仰<lb/>
體朕懐竭力從事被災之衆始獲安全倘非拯救多方<lb/>
則㷀黎必流移失所今霖雨時降黍苗被野刈穫在即<lb/>
可望有秋惟恐愚民不知愛惜物力狼藉耗費秖為目<lb/>
<pb n="KR4f0001_WYG_109-9a"/>
前之計罔圖来嵗之需縱令年獲屢豐亦難漸臻殷阜<lb/>
應行直省各督撫嚴飭地方官吏家喻户曉務俾及時<lb/>
積貯度終嵗所食常有餘儲用副朕軫念民依綢繆區<lb/>
畫至意尔部即遵諭行特諭康熙二十九年七月初十<lb/>
日<lb/>
　　諭大學士伊桑阿阿蘭泰學士朱都納西安博濟<lb/>
　　　王國昌<lb/>
今軍士年少者衆不諳戰陣聞日者用師士卒歩伐止<lb/>
<pb n="KR4f0001_WYG_109-9b"/>
齊皆未嫺習春秋二季應加訓練可下㫖議政大臣具<lb/>
議以聞康熙二十九年七月十一日<lb/>
　　諭大學士阿蘭泰<lb/>
驛務所繫綦要巡撫于成龍可親至京師前往綜理驛<lb/>
站其標下所調士卒著委賢能官随後統率往至遵化<lb/>
天津總兵官標下士卒不必調赴保定即委賢能官自<lb/>
天津啓行徑往遵化著兵部差善馳馬官一員往諭之<lb/>
康熙二十九年七月三十日<lb/>
<pb n="KR4f0001_WYG_109-10a"/>
　　諭户部<lb/>
盛京兵丁全恃南畝耕穫及月給糧餉以為資生之計<lb/>
昨嵗盛京禾稼不登貧困兵丁艱於粒食曽以所有屯<lb/>
糧頒發賑救頃值軍興遣一等侍衛齊蘭布往調盛京<lb/>
兵丁随發諭㫖令無馬匹者給以官厰馬匹無行糧者<lb/>
給以莊屯糧米而官兵因踴躍遄征倉卒之際置辦一<lb/>
切軍<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>遂支領明年二月分應給俸餉又預支五箇月<lb/>
錢糧刻期進發比厄魯特噶爾丹敗遁盛京官兵雖未<lb/>
<pb n="KR4f0001_WYG_109-10b"/>
經接戰而奮勇敵愾深可嘉悦今若將預支俸餉復行<lb/>
抵扣則窮乏兵丁必致生計艱窘朕心殊切憫惻所預<lb/>
給明年二月分應支俸餉及増給五箇月錢糧著免抵<lb/>
扣仍照常支給俸餉以示朕愛養將士軫恤疾苦至意<lb/>
尔部即遵諭行特諭康熙二十九年九月初四日<lb/>
　　諭内閣<lb/>
邊外捕賊被殺者䘏與身價被創者以受傷銀兩給之<lb/>
守關口之章京守備把總等官及軍士皆勉効勞勩亦<lb/>
<pb n="KR4f0001_WYG_109-11a"/>
賞賚之可諭兵部康熙二十九年九月十四日<lb/>
　　諭大學士伊桑阿阿蘭泰學士朱都納西安博濟<lb/>
　　　王國昌<lb/>
盛京軍士皆能挽强但其地雖有筋與弦而無牛角所<lb/>
以軍士難得良弓盛京既有筋弦及工匠而户部庫内<lb/>
現貯牛角今年即發角二千對運至將軍公署將軍等<lb/>
可監視造弓散給軍士自明年為始每年以角一千對<lb/>
發往盛京將軍可也康熙二十九年十月初四日<lb/>
<pb n="KR4f0001_WYG_109-11b"/>
　　諭大學士伊桑阿阿蘭泰學士朱都納西安博濟<lb/>
　　　王國昌<lb/>
吳爾泰自主事優陞郎中差往福建審理時朕曽以所<lb/>
審情事明白訓諭吳爾泰至彼妄滋事端將衆知府盡<lb/>
令解任州縣各官槩取供狀聲言夾訊巡撫恣意嚇詐<lb/>
以致福建百姓驚惶罷市數日違朕諭㫖而行此等之<lb/>
人不加懲治則後之獨奉差遣審理事務者㒺知儆戒<lb/>
矣吳爾泰著革去郎中發往黑龍江効力尔等可傳㫖<lb/>
<pb n="KR4f0001_WYG_109-12a"/>
諭彼罹兹罪戾今誰能援救而護蔽之也康熙二十九<lb/>
年十月初五日<lb/>
　　諭兵部<lb/>
京師為輦轂重地人民商賈四方輻輳京城内外統轄<lb/>
必有専責務俾稽察奸宄消弭盜賊然後商民得以安<lb/>
堵今城内地方既屬歩軍統領管理城外巡捕三營又<lb/>
屬兵部督捕等衙門管轄内外責任各殊不相統攝遇<lb/>
有盜案反難察緝嗣後巡捕三營亦令歩軍統領管理<lb/>
<pb n="KR4f0001_WYG_109-12b"/>
京城内外一體巡察責任既専則於芟除盜賊安輯商<lb/>
民庶有裨益其三營事務作何歸併管理著九卿詹事<lb/>
科道會同確議具奏尔部即遵諭行康熙三十年二月<lb/>
初一日<lb/>
　　諭都統瓦岱等<lb/>
兹以厄魯特噶爾丹去嵗雖經大敗立誓陳請但伊性<lb/>
生奸狡或乗我不備突来搶掠近邉歸順喀爾喀等亦<lb/>
未可定故遣發大兵特命尔都統瓦岱為定北將軍前<lb/>
<pb n="KR4f0001_WYG_109-13a"/>
往張家口駐劄防備凡事尔同都統喀代王永譽護軍<lb/>
統領洪海副都統方格科爾代喻維邦商酌而行駐劄<lb/>
張家口將兵丁馬匹飼養肥壯務須整搠器械嚴肅官<lb/>
兵不得騷擾民間其一應錢糧聽有司各官應付地方<lb/>
事情不得干預至於官兵俱有部頒紀律如有違犯尔<lb/>
等會同商酌照依定例處分不得姑息以致紀律懈弛<lb/>
若有出口應行機宜另頒諭㫖尔等其慎之故諭康熙<lb/>
三十年二月初一日<lb/>
<pb n="KR4f0001_WYG_109-13b"/>
　　諭都統郎談等<lb/>
兹以厄魯特噶爾丹去嵗雖經大敗立誓陳請但伊性<lb/>
生奸狡或乗我不備突来搶掠近邉歸順喀爾喀等亦<lb/>
未可定故遣發大兵特命尔都統郎談為安北將軍前<lb/>
往大同府駐劄防備凡事尔同都統公宗室華善都統<lb/>
李正宗護軍統領宗室輝蘭副都統委署前鋒統領碩<lb/>
鼐副都統馬齊田象坤郎化麟商酌而行駐劄大同府<lb/>
將兵丁馬匹飼養肥壯務須整搠器械嚴束官兵不得<lb/>
<pb n="KR4f0001_WYG_109-14a"/>
騷擾民間其一應錢糧聽有司各官應付地方事情不<lb/>
得干預至於官兵俱有部頒紀律如有違犯尔等會同<lb/>
商酌照依定例處分不得姑息以致紀律懈弛若有出<lb/>
口應行機宜另頒諭㫖尔等其慎之故諭康熙三十年<lb/>
二月初一日<lb/>
　　諭大學士伊桑阿阿蘭泰兵部尚書馬奇學士邁<lb/>
　　　圖西安博濟南塔海<lb/>
八旗滿洲䝉古漢軍以至内府佐領其護軍校驍騎校<lb/>
<pb n="KR4f0001_WYG_109-14b"/>
小撥什庫護軍及另户披甲孤子寡婦之家僕披甲者<lb/>
所借債負本銀所賣餉銀糧米俱令清察實數察核時<lb/>
若本無債負而假為稱貸取與本未賣餉銀糧米而假<lb/>
為買賣互相造謀虛誑作証將詐偽及妄保之人即行<lb/>
正法斷不姑貸也康熙三十年二月初七日<lb/>
　　諭大學士伊桑阿阿蘭泰<lb/>
八旗中貧乏之人令清察其債負此事情前降諭㫖甚<lb/>
明若稽遲時日必滋弊端叢生令迅速察奏内府佐領<lb/>
<pb n="KR4f0001_WYG_109-15a"/>
　令各該都統詳悉嚴察康熙三十年二月十二日<lb/>
　　　諭大學士伊桑阿阿蘭泰學士邁圖西安博濟南<lb/>
　　　　塔海傅繼祖<lb/>
　八旗兵丁債負償還之後若又遇有不得已之事必需<lb/>
　稱貸者向部借貸則事體煩擾應於各旗派出部院堂<lb/>
　官與該都統及副都統公同酌視其所遭之事以官銀<lb/>
　借貸逐月於錢糧扣除如此則兵丁斷然不致困乏每<lb/>
　月餉銀糧米得以自贍而不至有稱貸之苦將永永裨<lb/>
<pb n="KR4f0001_WYG_109-15b"/>
　益矣應派堂官户部列名具奏康熙三十年二月十六<lb/>
　日<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻九<lb/>
</p>
<p>
</p>
  </div>
</body>
</text>
</TEI>
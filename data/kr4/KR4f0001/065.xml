<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_065-1a"/>
　欽定四庫全書巻<lb/>
聖祖仁皇帝御製文集巻三十<lb/>
　　賦<lb/>
　　　春雨賦<lb/>
　神籥絪緼化機和煦元氣上融醲膏下聚首五行者曰<lb/>
　水潤萬物者惟雨于時蒼祗蒞節青鳥司晨餘寒未斂<lb/>
　禁火方新風輕颺以習習雲宻布而鱗鱗垂九霄之嘉<lb/>
　澍飛四野之甘津始觸石以吐液旋彌空而散澤初曵<lb/>
<pb n="KR4f0001_WYG_065-1b"/>
　縷以吹絲繼縁霤而滴墀乍密還踈欲斷又續拂宇披<lb/>
　檐挹川注谷既磅礴而淋漓亦瀰漫而滲漉戛綺埒之<lb/>
　明璣流銅池之文縠木欣欣以向榮草萋萋而如沐若<lb/>
　夫徂畛徂隰是蓘是穮塍麥漸秀田禾始苖廣地道之<lb/>
　發育資土脈之沃饒雖霑體而塗足幸渥葉而濡條况<lb/>
　乃灌溉神州濊汪赤縣無逺弗届靡幽不遍灑郊牧而<lb/>
　歡呼浹寰瀛而舞忭慶玉燭之長調喜豐年之屢見夫<lb/>
　惟天地之徳廣大無私春生夏長雲行雨施寓栽培於<lb/>
<pb n="KR4f0001_WYG_065-2a"/>
無意普美利於不知植品物以咸若含細大而莫遺所<lb/>
以解澤旁皇湛恩深厚覆被民生惠鮮隴畞興有渰於<lb/>
三陽敷仙霖於千耦世竝享夫豐亨俗咸登於仁壽洋<lb/>
洋乎造物之𢎞功予一人乎何有<lb/>
　　梧桐賦<lb/>
撫萬彚之生成攬植物之暢茂見藹藹之梧桐為良材<lb/>
之僅覯當綺閣而結柯臨玉階而吐秀既託根以得地<lb/>
亦含靈而迎候扇淑景於春陽振英華於清晝揚蕤瑶<lb/>
<pb n="KR4f0001_WYG_065-2b"/>
樹布葉金鑾碧滋密綴翠纈深攢㪚澄暉於幃幄濯鮮<lb/>
色於琅玕被光華於日月耀羽儀於鳳鸞迺有釀雲上<lb/>
覆瓊泉下浸長浥潤於丹穹永敷榮於紫禁雨滴疎聲<lb/>
風吹籟鳴乍饗迴於環珮已樂合於竽笙若夫新條始<lb/>
引清露初流如潔清之士邈焉而寡儔挺節無撓陵虚<lb/>
欲上如謇直之臣介然而不黨菶菶者其陰可以矢巻<lb/>
阿之頌音離離者其實可以廣湛露之雅什韻虞氏之<lb/>
文琴絙軒皇之素瑟信天地之嘉生非凡材之能匹彼<lb/>
<pb n="KR4f0001_WYG_065-3a"/>
夫桃李之佳蔭松栢之貞心甘棠蔽芾於南國玉樹青<lb/>
蔥於上林雖留詠於在昔詎埒美於斯今至於嶧山孤<lb/>
立之姿龍門百尺之榦或擢本於邱樊或漸色於巖畔<lb/>
豈若兹樹之曜穎朝陽植枝霄漢負聳壑之遐標增麗<lb/>
城之榮觀也哉<lb/>
　　弩賦<hi>幷序</hi>
　弩之制昉於有熊氏周禮掌之稾人後世寖失其巧<lb/>
　爰命工人規古遺制而神明之省度悉合迺為賦曰<lb/>
<pb n="KR4f0001_WYG_065-3b"/>
觀五材之利用美四弩之超羣法軒轅之天巧象枉矢<lb/>
之星文關施牙列樞合機分爾其勢若迅雷形如規月<lb/>
雪鏃騫騰霜鋩激越邁白的之神竒埒黄間之飄忽墜<lb/>
百石於三連引千鈞於一髮若爾秋原蕭颯春草縈茸<lb/>
長楸獵馬甫草軍容既省括而命中亦裂眥而洞胷弋<lb/>
封狐於巨壑射飛隼於髙墉至於魚麗六師龍驤萬騎<lb/>
羽箭霆鳴雕弧雨厲踰貫蝨以呈能軼穿楊而逞藝彼<lb/>
夫黒矟朱㦸玉劒金鋋或收功於後勁或制勝於中權<lb/>
<pb n="KR4f0001_WYG_065-4a"/>
雖宣威而克敵未届逺而乘堅豈與夫夾庾唐大之制<lb/>
同垂烈於戎旃<lb/>
　　夜亮木賦<hi>幷序</hi>
　塞上古木夜視有光遇雨益明移置室中即之可以<lb/>
　燭物嘉其有異故賦<lb/>
猗嘉木之逈異垂四照之華英蜿輪囷於川壤萃盤錯<lb/>
於柯莖外禀㢲徳内藴離精煥然夕皎灼爾宵明晼瑞<lb/>
星之初麗炯璧月之漸生既騰輝於山谷亦揚彩於檐<lb/>
<pb n="KR4f0001_WYG_065-4b"/>
楹若乃靈根濯雨榮枝浥露芳澤加鮮澄暉逺布方隱<lb/>
之而彌耀旋即之而如晤洵昭質之無虧何㝠行之是<lb/>
懼爾迺金膏灺蕊鶴燄韜光獨飛熛而振采長煜煜以<lb/>
煌煌吐瓊文於赤水懸瑶景於昆岡非朝華而夕謝殆<lb/>
積闇以能彰於是列之桂宫置以椒室流映金鋪近燭<lb/>
緗帙豈浮豔之為容亮靈竒之足述庶含章之可貞雖<lb/>
在野而靡失<lb/>
　　西苑芙蓉賦<lb/>
<pb n="KR4f0001_WYG_065-5a"/>
惟澤芝誌於爾雅菡萏詠於風詩繄金塘之麗草允栁<lb/>
沼之朱儀夫其的爍輕莎翩蹮清瀨玉節蟠根翠羽襞<lb/>
盖縷黄作鬚跗紫成蔕蔭太液之漣漪蕩昆明之霧靄<lb/>
爾乃幽房晨折芳葩夜舒前迎丹殿後匝瑶除髙披直<lb/>
道斜嬝周廬萋萋川碧淼淼天虚光留錦鶩陰唼文魚<lb/>
葉漾珠而錯落影翻月而軒渠若夫黛罨如烟華濃似<lb/>
綺藻采横洲霱雲被沚或雪沁瓊英螺含碧蘤桃倩紅<lb/>
<graphic n="KR1929" url="https://raw.githubusercontent.com/kanripo/KR-Gaiji/master/images/KR1929.png" mimeType="image/png"/>菊分金蕊競秀揚輝爛兮出水如仰如俯似低復昻<lb/>
<pb n="KR4f0001_WYG_065-5b"/>
亭亭交倚田田並將宛若瑶林之四映矯如朱鷺之載<lb/>
翔至於萍合橋痕蒲牽波縠溪静禽喧臺髙樹複梅雨<lb/>
滴而浮馨麥飇扇而散馥氤氲於講席之書郁烈乎侍<lb/>
臣之服間命沙棠之楫駕芙蓉之舟似搴華峰之種無<lb/>
待汾水之謳宴羣工於在鎬聊悦豫以凝庥盖其擢素<lb/>
挺生拔泥不滓外直中通花榮實㫖潔比髙人清同君<lb/>
子是以廬山則淵明届焉濂溪則惇頤樂只余願賢士<lb/>
之釋荷裳乃睠幽姿而不自己<lb/>
<pb n="KR4f0001_WYG_065-6a"/>
　　松賦<lb/>
猗歟喬松鍾靈上苑柯百尺以如搴盖千年而欲偃散<lb/>
積秀於蓮峰蔭孤芳於蘭畹標豔冶之不矜抗風塵其<lb/>
獨逺若夫盤根泰岱聳幹匡廬涵貞温岫映彩嵩衢比<lb/>
徳則質符君子授秩則名榮大夫三眠遜其勁節百木<lb/>
讓為仙株爾其緑玉抽鍼黛蛾攢葉夭矯虯鱗騰趠龍<lb/>
鬛謖謖離羣森森爽睫碧駕嶧桐翠增堯莢至十圍蓊<lb/>
鬱連抱巃嵸濤乍驚而疑雨聲既逺而猶風𢎞景聞之<lb/>
<pb n="KR4f0001_WYG_065-6b"/>
於牖比陶潛撫彼於籬東更若招栢為朋呼筠偕響白<lb/>
兔頻遊青牛時徃蘿蔦旁牽芝苓暗長落氛霧於瓊堦<lb/>
藹菁蔥於書幌或俯垂紫磴或斜倚清池鷺獨鶱而啄<lb/>
實鶴載舞而巢枝日騰照兮光蔚薈月流素兮隂紛披<lb/>
繄符邱之神王羌偓佺所心怡是以茂姿式詠於雅詩<lb/>
貞修表揚於戴禮箕山則棟欲生雲石室則脂堪作餌<lb/>
非幽品之可懷曷詳美於圖史至若皁衣迎氣白草迷<lb/>
煙雪霏千里氷凝萬川橘柚罷色杞梓藏妍獨斯樹之<lb/>
<pb n="KR4f0001_WYG_065-7a"/>
不改厯嵗寒而蒼然凉飇至弗移其操沍陰積彌著其<lb/>
堅信國家之楨幹而表徳者所取焉<lb/>
　　玉泉賦<lb/>
若夫天產瑰竒地標靈迥融則川流峙惟山靜撫風壤<lb/>
之清淳對玉泉之幽靚信芳甸之名區而神臯之勝境<lb/>
也爾其洞壑厜㕒巖阿叢複源出髙岡溜生寒麓瑶竇<lb/>
濺珠瓊沙歕玉控以翔螭引之鳴瀑初噴薄以飄絲旋<lb/>
瀠洄而曵縠既瀺灂於澗谿遂𣺌瀰於陵陸侔色則素<lb/>
<pb n="KR4f0001_WYG_065-7b"/>
纈無痕儷質則纖塵不屬挹味則如醴如膏揣聲則為<lb/>
琴為筑於是長輸逺逝澶漫演迤曲之為沼渟之為池<lb/>
拭一泓之明鏡㵼千頃之琉璃排玲瓏之雁齒跨蜿蜒<lb/>
之虹鬐拓澄湖而西匯環仙籞而東馳當其春日載陽<lb/>
惠風潛扇草緑初芽栁黄欲綫捲百尺之湘漪拖十重<lb/>
之楚練蔭逺樹之芊緜泛落英之蔥蒨及夫長嬴届節<lb/>
新漲平堤林霏夕斂嵐彩晨飛抽碧筩以徐引綴丹的<lb/>
以紛披展含風之翠葆搴裛露之紅衣若乃炎歊既回<lb/>
<pb n="KR4f0001_WYG_065-8a"/>
鮮飇疎豁泠泠桂間嫋嫋蘋末見鳬鴈之沉浮望煙雲<lb/>
之出沒掬晧魄於晴瀾散清暉於深樾至於凄辰中律<lb/>
水樹蕭騷木葉盡脱㣲霜始飄耿氷雪以流映擁貞萋<lb/>
而後凋攬六宇之曠邈寄余懷於泬寥是其為狀也何<lb/>
時不妍何妍不極境近心逺目營神逸有林坰之美而<lb/>
無待於攀躋有亭榭之安而無勞於雕飾豈所語於入<lb/>
華林者擬濠濮之遊渉太液者象蓬瀛之域也耶<lb/>
　　行殿讀書賦<hi>幷序</hi>
<pb n="KR4f0001_WYG_065-8b"/>
　東廵十有餘日矣寒夜初永行帷清肅取大易尚書<lb/>
　及前代史籍探索披覽夜分乃休侍臣髙士竒每以<lb/>
　過勞為請然朕勤政愛民之外惟涵泳乎詩書心契<lb/>
　古人寤寐勿倦非此何以自樂耶乃作行殿讀書賦<lb/>
　以示之<lb/>
紹<lb/>
三后之令緒兮撫曩代之遺蹤爰省方而設教兮言時<lb/>
廵於兖東軫予懷於蔀屋兮息予駕於蒿宫發圖書於<lb/>
<pb n="KR4f0001_WYG_065-9a"/>
行笈兮窮墳典之淵通溯帝王之餘烈兮勤效法之深<lb/>
𠂻昔唐虞之詢岳兮闢四門而明目禹泣罪而下車兮<lb/>
湯解網以致祝文獵渭以求賢兮武邁邦以問俗景列<lb/>
聖之芳模兮睎千秋之懿躅庶咸五而登三兮亦覲光<lb/>
而式穀惟時商秋甫謝寒律初尋風日髙肅雲物蕭森<lb/>
陳羽衛之清約兮憩帷宫之靜深愛三冬之暇景兮惜<lb/>
萬㡬之餘陰於是心曠情怡氣恬神攝玉虯書嚴銅蠡<lb/>
宵歇望山海之崇深兮凛載登而載渉詎博洽之自矜<lb/>
<pb n="KR4f0001_WYG_065-9b"/>
兮何菁華之足獵鄙虞初之屬車兮陋河東之遺篋冀<lb/>
文教之永敷兮播風聲而四浹<lb/>
　　竹賦<hi>幷序</hi>
　江南修竹成林森如緑玉見輒愛之昔人所以歌君<lb/>
　子也舟行閒暇偶作賦曰<lb/>
攬嘉生之植物美修竹之㛹娟振葳蕤以擢地結蒼翠<lb/>
而叅天吐碧鮮於原隰含玉潤於山川拂丹霄以煥采<lb/>
濯晨露以增妍爾其體本貞堅性惟髙孑欵欵虚中亭<lb/>
<pb n="KR4f0001_WYG_065-10a"/>
亭秀越居逺俗以無塵生自然而有列游必集於鵷鸞<lb/>
色不渝於霜雪抱君子之徳生豈凡姿之可埒至於汗<lb/>
青為簡截管成聲文章彬郁律吕和鳴流兩間之元化<lb/>
開萬古之菁英亦有簜材敷布箭括叢生鏃礪作器規<lb/>
矩中程或埀美於九府或程能於五兵斯其為致用之<lb/>
廣逺尤不可以一得名也至若淇澳見稱於衛國夾池<lb/>
作賦於梁園詠千畞於渭上想一葉於湘潭罔不絶羣<lb/>
標傑意殊態嚴况爾闕北秋髙江南地潔見衆茂之咸<lb/>
<pb n="KR4f0001_WYG_065-10b"/>
凋知孤貞之自結巨榦凌風修莖映月豈徒覽夫清陰<lb/>
實興感乎勁節何當植根綺殿布影彤庭彩鸞下集丹<lb/>
鳳載鳴將曉餐夫珠實亦暮託於紺莖迺其峭蒨之容<lb/>
檀欒之美繁條綴青芳筠孕紫散夏景於瑶林蔭春華<lb/>
於仙沚戞素籟以風疎被青暉而雲委影入户而窺簷<lb/>
聲含宫而嚼徴亦足以怡情適性娛目賞心徘徊晨夕<lb/>
抒冩髙吟響蕭蕭而隱几飇颯颯以開襟披十重之緗<lb/>
帙鼓五弦之雅琴聊濡毫以成賦寄予思於遥探<lb/>
<pb n="KR4f0001_WYG_065-11a"/>
　　闕里古檜賦<hi>幷序</hi>
　孔子手植檜在杏壇之側金貞祐間無復存矣元至<lb/>
　元三十年再茁故處明𢎞治間又燬於火今所遺者<lb/>
　不枯不榮屹立霜露而秀色獨異撫摩久之迺作賦<lb/>
　曰<lb/>
維槎枒之靈質實鈞化之所鍾標扶輿之竒特峙先聖<lb/>
之故宫涵元氣以不朽與至道而俱崇爾其黛榦蒼蒼<lb/>
孤柯濯濯鶴骨初扶霜鱗未作儼茁軋以方舒類鴻荒<lb/>
<pb n="KR4f0001_WYG_065-11b"/>
之忽鑿謝縟采於春華完淳風於太樸夭矯拂勃星臨<lb/>
露滴枝無取於樛樛葉全稀於摵摵夕飇度兮弗驚朝<lb/>
旭烘兮如滌伊間氣之潛滋惟神爽之咸集徘徊延却<lb/>
宛轉斷連蟠屈兮若佾羽之在列聳削兮若簨簴之待<lb/>
懸則有築以崇封沃以膏壤方以周闌角以文磉足縮<lb/>
心歔目給神賞蘿煙奪翠松籟失響於是楷因之而擢<lb/>
穎蓍感之而抽莖爭葳㽔於弦誦之里齊扶疎於禮樂<lb/>
之庭朝菌慚兮一旦大椿讓兮千齡上泝真宰之功逺<lb/>
<pb n="KR4f0001_WYG_065-12a"/>
　契無為之代均雲行兮雨施等乾始兮坤載疇則出混<lb/>
　茫之中而居耳目之外與三才以竝植緜厯禩其長在<lb/>
　亦有扶桑海表若木山顛東瀛西極揭日摩天迹雖誇<lb/>
　於神異植非出於文宣宜瞠乎其後矣邈無得而稱焉<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_065-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_235-1a"/>
　欽定四庫全書<lb/>
聖祖仁皇帝御製文第三集巻十九<lb/>
　　論<lb/>
　　　宋髙宗父母之讐終身不雪論<lb/>
　朕萬幾餘暇命大學士翰林該直者於南書房出宋髙<lb/>
　宗父母之讐終身不雪論朕亦作焉大學士熊賜履將<lb/>
　朕意已書因文意得體故不復作衆官作完進呈朕一<lb/>
　一細閱責之太過者不免刻薄立已之意者不能無私<lb/>
<pb n="KR4f0001_WYG_235-1b"/>
　文章雖雅皆非至當不易之理朕自弱齡苦好讀書未<lb/>
　嘗以文為事况帝王之學識其逺者大者而已非儒生<lb/>
　對句華辭多麗為勝也覽此衆論又不能無疑故勉强<lb/>
　濡毫出意見再論之論古人之道猶後之視今須在中<lb/>
　正和平中正則不偏和平則不闕責人重者責已輕千<lb/>
　百年前所為以瞬息論之易一生數十年間事業成之<lb/>
　難自古創業守成自有其法創業惟艱守成不易宋之<lb/>
　開創已百餘年矣徽宗守成之主不能敬天法祖有圖<lb/>
<pb n="KR4f0001_WYG_235-2a"/>
燕之議亡失故有三也所以天命將危外患已深雖孝<lb/>
子慈孫不能改也當日能保邦於未危治之於未亂任<lb/>
賢勿二去邪勿疑内有守國之賢相外有謀勇之將士<lb/>
可以一鼔而殲遼金何難之有若至危急存亡之秋武<lb/>
侯之才止於死而後已之歎僅存漢室三分偏安蜀都<lb/>
矣又覽史冊韓世忠敗金兵於金山兀术乘騎而遁金<lb/>
山者共目所覩豈能乘騎排兵耶南渡史訛以至如此<lb/>
况金兵破遼之後兵已滿萬人强將猛非宋之所敵明<lb/>
<pb n="KR4f0001_WYG_235-2b"/>
矣備責不能臥薪嘗膽以雪父兄母后之讐則髙宗何<lb/>
辭若論李綱之忠言不聽岳飛之丹誠不用設使諫行<lb/>
言聼則必勝金兵於朱仙生還二帝於汴京朕實不信<lb/>
也何也根本已久不固人心已乆不一上無慣戰之良<lb/>
將下無用命之士卒天下雖有勤王之名真偽莫測虚<lb/>
實難分髙宗久在金營孰强孰弱自有切見若使復讐<lb/>
雪恥再整江山實不能也勢使之也孟子曰寡衆弱强<lb/>
不敵也若論講和之非我<lb/>
<pb n="KR4f0001_WYG_235-3a"/>
太祖髙皇帝因祖之讐戊午起兵戰必勝克必取所向<lb/>
無敵有往必成神威聖武深仁厚澤猶念中國塗炭數<lb/>
次議和明朝引南宋講和之非始終不悟歸罪兵部尚<lb/>
書陳新甲為秦檜棄市示衆發天下兵迎戰如袁崇煥<lb/>
毛文龍洪承疇祖大壽唐通呉三桂前後千餘員凡出<lb/>
關者非死即降靡有孑遺財賦因之已竭人心隨而思<lb/>
亂百萬䧺兵盡沒東海億兆窮民罹于邊戍元氣盡傷<lb/>
於關東闖賊蜂起於隴西賊至京城文武逃㪚無一死<lb/>
<pb n="KR4f0001_WYG_235-3b"/>
於難者豈非當日不主議和者乎偏安社稷猶存一線<lb/>
之脉絡若為雪耻復讐同死於國難者尤不知於明末<lb/>
同乎否乎文天祥云社稷為重君為輕立君以存社稷<lb/>
存一日則盡臣子一日之責實千載忠臣之語君與社<lb/>
稷并而為一也使髙宗匹夫之勇死而無悔不顧社稷<lb/>
以死雪讐又不知當時議論如何耶天下非一人之天<lb/>
下有徳者可以居之民不堪命即有是日曷喪之詩天<lb/>
視天聼自我民始有國家者不可以不慎朕不敢責於<lb/>
<pb n="KR4f0001_WYG_235-4a"/>
已然而責於未然取其殷鑒不逺之誡自警自戒云爾<lb/>
不暇多論古人是非也<lb/>
　　三角形推算法論<lb/>
孟子曰規矩方員之至聖人人倫之至益見規矩方員<lb/>
乃數學之根本太極兩儀之變化也三代以上人心尚<lb/>
實有學必精所以考定日月之盈縮七政之參差鳥獸<lb/>
草木之應候又以閏月定四時庶績咸熙者豈偶然哉<lb/>
古人璿璣齊七政表度準南北察兩至明太陽之囘轉<lb/>
<pb n="KR4f0001_WYG_235-4b"/>
識二分為寒暑之變遷日月星辰交食凌犯入差清濛<lb/>
地氣之考苟非測量難得其詳有測量而無推算勢不<lb/>
可成所以古人以圓容衆角衆角容方自方而三角勾<lb/>
股在其中矣勾三股四絃五者以直角而論乃一角九<lb/>
十度竝兩角又九十度即成半圜一百八十度也若非<lb/>
直角出入九十度内外者勾股之所不能推雖分作直<lb/>
形湊合偶成亦非數家之堂奥何足論哉上古若無衆<lb/>
角歸圓何能得厯之根而成八線之表皆因俗就易畏<lb/>
<pb n="KR4f0001_WYG_235-5a"/>
煩以功名仕宦為重敬天授時為輕故置而不論以至<lb/>
如此康熙初年間以厯法争訟互為訐告至於死者不<lb/>
知其幾康熙七年閏月頒厯之後欽天監再題欲加十<lb/>
二月又閏因而衆論紛紛人心不服皆謂從古有厯以<lb/>
來未聞一歳中再閏因而諸王九卿等再三考察舉朝<lb/>
無有知厯者朕目覩其事心中痛恨凡萬㡬餘暇即專<lb/>
志於天文厯法二十餘年所以略知其大概不至於混<lb/>
亂也論者以古法今法之不同深不知厯厯原出自中<lb/>
<pb n="KR4f0001_WYG_235-5b"/>
國傳及於極西西人守之不失測量不已嵗歳増修所<lb/>
以得其差分之疎密非有他術也其名色條目雖有不<lb/>
同實無關於厯原皆係於嵗修察考之密方圓衆角之<lb/>
推算測量經緯之分合則厯法行之千年何弊之有三<lb/>
角者圜方衆角之盡精微易曉舍此而他求必致混雜<lb/>
厯不可成矣唐一行元郭守敬不過借囘囘厯少加潤<lb/>
色偶合一時而已亦不能行久可見出於意見非有根<lb/>
基於算術也厯本於測量終於推算授之於民時驗之<lb/>
<pb n="KR4f0001_WYG_235-6a"/>
於交食豈能逃於衆目之所觀乎<lb/>
　　量天尺論<lb/>
或曰古有量天尺然天可量乎對曰此數學之不解天<lb/>
文之不明自古未定之學况萬㡬不暇惟日孜孜宵衣<lb/>
旰食用心治理不當論及奈自弱齡讀書凡有學問必<lb/>
細心考索務求真實少得厯根三角勾股之精微故不<lb/>
辭無文而援筆論之夫天者髙明在上萬物覆焉易云<lb/>
天尊地卑乾坤定矣書云天髙聼卑至理朙矣言其徳<lb/>
<pb n="KR4f0001_WYG_235-6b"/>
也天無私覆無為而成者天之道也蒼蒼在上不可階<lb/>
而升者理也何能量之乎聖人作而有太極隂陽河圖<lb/>
洛書出焉所以仰觀俯察用一三五七九之竒數二四<lb/>
六八十之偶數驗之於推測考之於鳥獸草木而後定<lb/>
厯元分閏餘察黄鐘之律而萬事之本得矣齊政授時<lb/>
黎民於變時雍者聖人之德也後世不察究天文厯元<lb/>
之所由來只求於末節圖捷易為所以日離月逺而不<lb/>
悟兼之文章聰明各出己見後世數學茫然不傳矣豈<lb/>
<pb n="KR4f0001_WYG_235-7a"/>
不惜乎厯元之測天者最關於度數分杪天之三百六<lb/>
十度地亦三百六十度地之一度以周尺測驗得二百<lb/>
五十里而無餘以今尺測驗得二百里無餘知其天度<lb/>
地度同也以之而測太陽之某日某地髙度即得北極<lb/>
之髙度按法算之不在表之大小地方之逺近絲忽不<lb/>
爽擴而充之七政凌犯交食雖千萬年或前或後可坐<lb/>
而待也豈不信乎前儒嘗論總因理深者太過而不明<lb/>
數學數學者不及而未必得理各塗各作不能合而為<lb/>
<pb n="KR4f0001_WYG_235-7b"/>
一後人以文章之䳄雄為斷亦不勞心静思求聖人敬<lb/>
授人時之本也朕嘗試之至二十里不測太陽之髙度<lb/>
種種差分之數少有疏忽其表影即不準矣又考古人<lb/>
先定影數不究表之長短只定冬至一影而紛紛立議<lb/>
所以不明者甚矣此至理之所在非難事也儻見理不<lb/>
確以聰明㝷去再無頭緒不得表影之準則矣依此論<lb/>
及天不可量地可量也古人精於測器凡有嵗差月差<lb/>
日差時差䝉氣差之類皆自測量而得非有他伎也朕<lb/>
<pb n="KR4f0001_WYG_235-8a"/>
　偶有測量無不細究帝王之家物無不有往往以測器<lb/>
　中留心又如此設使改厯元作八線皆可以目前試得<lb/>
　總而論者測日影長短則有所據若量天則非吾之所<lb/>
　能也<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_235-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第三集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_085-1a"/>
　欽定四庫全書<lb/>
聖祖仁皇帝御製文集巻四十<lb/>
　　古今體詩三十四首<lb/>
　　　途次網得鮮魚馳進<lb/>
　兩宫兼志思慕之誠<lb/>
　千里難承<lb/>
　玉陛歡鮮鱗網得勸加餐遥知長信開圅日定荷<lb/>
　慈顏一笑看<lb/>
<pb n="KR4f0001_WYG_085-1b"/>
　　　晩經淮陰<lb/>
　淮水籠煙夜色横棲鴉不定樹頭鳴紅燈十里帆檣滿<lb/>
　風送前舟奏樂聲<lb/>
　　　平山堂<lb/>
　宛轉平岡路向西山堂遺構白雲低簾前冬暖花仍發<lb/>
　簷外風髙鳥亂啼仙仗何嘗驚野夢鳴鑣偶爾過幽棲<lb/>
　文章太守心偏憶<hi>歐陽修自題平山堂詞有文章太守之句</hi>墨灑龍香壁上<lb/>
　題<lb/>
<pb n="KR4f0001_WYG_085-2a"/>
　　天寜寺<lb/>
小艇沿流畫槳輕鹿園鐘磬有餘清門前一帯䢴溝水<lb/>
脈脈常含萬古情<lb/>
　　由儀真乘巨艦至京口<lb/>
長江萬里開鴻濛髙檣巨楫乘艨艟儀真京口路百里<lb/>
掛帆瞬息凌長風汀蘆洲樹看厯厯波恬浪闊光瀜瀜<lb/>
遄流直下入滄海逺源上與岷峩通山川斷續合雲霧<lb/>
日月照耀浮虚空舟行迅速疾飛駛恍聞擊鼓馮夷宫<lb/>
<pb n="KR4f0001_WYG_085-2b"/>
柂樓髙據極觀眺竒縱豁逹舒心胷年来江漢罷桴鼓<lb/>
河海清宴絶戰攻舳艫閒繫沙岸側水師捲甲懸長弓<lb/>
羽葆南廵渡揚子居安更念艱難功<lb/>
　　金山<hi>幷序</hi>
　金山在大江中南眺潤州北臨𤓰歩登陟其上縱目<lb/>
　千里泱泱乎大觀也朕率扈從諸臣厯覽諸勝江山<lb/>
　之竒未有逾於此者<lb/>
一覽江天勝東南勢盡收帆檣来極浦臺榭起中流路<lb/>
<pb n="KR4f0001_WYG_085-3a"/>
出丹崖上煙同碧漢浮登臨豁心目浩蕩俯滄洲<lb/>
　　試中泠泉<lb/>
緩酌中泠水曾傳第一泉如能作霖雨霑灑遍山川<lb/>
　　妙髙臺<lb/>
臺髙絶衆鳥臨眺暢清襟渺渺沙洲樹青青逺岸岑波<lb/>
濤巖下接洞壑檻邊深江水明如鏡彌徴天地心<lb/>
　　鐵甕城<lb/>
萬里晴江擁舳艫城髙鐵甕接康衢遺銘欲探華陽蹟<lb/>
<pb n="KR4f0001_WYG_085-3b"/>
舊宅難尋海岳圖半靣煙嵐雄北固一方形勢控東吳<lb/>
龍舟漫道廵行盛多恐深居政未敷<lb/>
　　竹林禪院在潤州城南竹徑數里<lb/>
一徑入深竹數里来上方叢生巖磴宻枝拂雲煙長華<lb/>
旗出林際芝蓋停三陽颯颯吹霜風碧葉紛翺翔山齋<lb/>
頗幽寂萬籟含虚光觸物感予懷歌彼淇澳章<lb/>
　　夜過丹陽<lb/>
錦纜徐牽夜未停遥天煙靄淡疎星居人兩岸明燈火<lb/>
<pb n="KR4f0001_WYG_085-4a"/>
早是輕帆過驛亭<lb/>
　　途中覽皇太子倣書以示之<lb/>
奎文一畫開天象保氏先教識六書筆勢須知貴嚴正<lb/>
好將功力足三餘<lb/>
　　錫山<lb/>
朝遊惠山寺閒飲惠山泉潄石流仍潔分池溜自圓松<lb/>
間幽徑闢巖下小亭懸聊共羣工濯天真本浩然<lb/>
　　吳閶<lb/>
<pb n="KR4f0001_WYG_085-4b"/>
鳴鑾獨上髙城望巷陌遥通水寺斜土俗惟知鬭歌舞<lb/>
閭閻不解種桑麻鳥啼茂苑千年樹霜冷吳宫十月花<lb/>
聲教四方猶未訖願將淳樸變繁華<lb/>
　　虎邱<lb/>
小阜迴岡落照紅長廊曲榭構西東獨憐劒石潺湲水<lb/>
霸業銷沉在此中<lb/>
　　句容道上<lb/>
漸入茅山境来當農暇時但看初日上未覺朔風吹碧<lb/>
<pb n="KR4f0001_WYG_085-5a"/>
歛寒塘水紅垂野樹枝江南經㡬郡民俗欲周知<lb/>
　　雨花臺<lb/>
何地飛花雨晴空無片雲江山恣遐矚草樹出清芬城<lb/>
郭參差見樓臺逺近分人家百萬户煙火盡氤氲<lb/>
　　幸報恩寺<lb/>
鳳刹髙懸上界燈珠缸璧帯一層層平臨下見諸天小<lb/>
晴日江山萬里澄<lb/>
　　駐蹕金陵以方物寄獻<lb/>
<pb n="KR4f0001_WYG_085-5b"/>
兩宫<lb/>
深宮違定省經月戀晨昏率土方為養蒼生共戴尊題<lb/>
書千里重託物寸心存遣使旌門外踟蹰望九閽<lb/>
　　金陵舊紫禁城懷古<lb/>
秣陵舊是圖王地此日鸞旗列隊過一代規模成徃蹟<lb/>
六朝興廢逐流波宮牆斷缺迷青瑣野水灣環剩玉河<lb/>
治理艱勤重殷鑒斜陽衰草繫情多<lb/>
　　江寜駐蹕皇太子啟至請安兼報讀完四書<lb/>
<pb n="KR4f0001_WYG_085-6a"/>
先聖有庭訓所聞在詩禮雖然國與家為學無二理昨<lb/>
者来江東相距三千里迢遥薊北雲念之不能已凌晨<lb/>
發郵筒開緘字滿紙語語皆天真讀書畢四子齠年識<lb/>
進修兹意良足喜還宜日就將無令有間止大禹惜寸<lb/>
陰今當重分晷披巻慕古人即事探奥㫖久久悦汝心<lb/>
自得芻豢美<lb/>
　　示江南大小諸吏<lb/>
東南財賦地江左人文藪時廵厯此疆民事日探剖風<lb/>
<pb n="KR4f0001_WYG_085-6b"/>
俗貴淳龎紛奢詎能久澄清屬大吏表率羣僚首郡縣<lb/>
布慈和愷悌歌父母民者國之本生計在畎畞六府既<lb/>
孔修三事安可後教化黙轉移各須盡官守户使敦詩<lb/>
書人知崇孝友庶㡬逺邇氓曍曍登仁壽誥誡申予懷<lb/>
斯言慎不負<lb/>
　　燕子磯夜泊<lb/>
巍峩一片江頭石千載人傳燕子磯疑有黿鼉藏窟宅<lb/>
時聞鐘磬出山扉牙檣緩住寒煙淨羽衛周連夜火圍<lb/>
<pb n="KR4f0001_WYG_085-7a"/>
沙岸聲聲動行漏蘆花深處雁驚飛<lb/>
　　髙郵湖見居民田廬多在水中因詢其故惻然念<lb/>
　　之<lb/>
淮揚罹水災流波常浩浩龍艦偶經過一望類洲島田<lb/>
畞盡沉淪舍廬半傾倒㷀㷀赤子民栖栖臥深潦對之<lb/>
心惕然無䇿施襁褓夾岸羅黔黎跽陳進耆老<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>諏不<lb/>
厭頻利弊細探討饑寒或有由良慚奉蒼顥古人念一<lb/>
夫何况覩枯槁凛凛夜不寐憂勤惄如擣亟圖濬治功<lb/>
<pb n="KR4f0001_WYG_085-7b"/>
拯濟須及早㑹當復故業咸令樂懷保<lb/>
　　閲河堤作<lb/>
防河紆旰食六御出深宫緩轡求民隱臨流歎俗窮何<lb/>
年樂稼穡此日是疏通已著勤勞意安瀾早奏功<lb/>
　　泉林寺即子在川上處<lb/>
偶從川上駐行旃密樹重林帶野煙俯仰古今成一轍<lb/>
源泉晝夜尚涓涓<lb/>
　　途中長至<lb/>
<pb n="KR4f0001_WYG_085-8a"/>
旌門已報黄鐘節六琯葭飛律未殘靉靉占雲書太史<lb/>
瑲瑲執玉憶郊壇陽升一綫宮中日氷合重淵野外寒<lb/>
景福<lb/>
重闈應有慶晴光捧處是長安<lb/>
　　過闕里<lb/>
鸞輅来東魯先登夫子堂兩楹成俎豆數仞見宮牆道<lb/>
統唐虞接儒宗洙泗長入門撫松柏瞻拜肅冠裳<lb/>
　　闕里古檜<lb/>
<pb n="KR4f0001_WYG_085-8b"/>
榦聳朱甍外根蟠碧殿阿竒文成左紐元氣挺孤柯瑞<lb/>
與龜龍竝傳来嵗月多徘徊看手澤不共劫灰磨<lb/>
　　晩到河間<lb/>
太皇太后使人送乳餠食物<lb/>
綵斿晩駐瀛州道忽報銅龍騎使来心識<lb/>
慈懷同日照口傳<lb/>
温語逐陽回松脂似截盤中玉綺食初和鼎内梅兩月<lb/>
㡬虚甘㫖奉歸程欲聽曉鐘催<lb/>
<pb n="KR4f0001_WYG_085-9a"/>
　　　廵幸回宮内殿進講毛詩<lb/>
　丹甍繡户拂寒霜靜讀毛詩意覺長討論一言窮六義<lb/>
　道心少悟愛斜陽<lb/>
　　　原任總督于成龍居官清㢘自古罕有特命諸臣<lb/>
　　　議䘏以勵官方<lb/>
　服官敦㢘隅抗志貴孤潔敭厯著賢聲誰能茹荼檗况<lb/>
　復擁旌麾藜藿甘以悦視彼懸魚操於今尤峻烈東南<lb/>
　失保釐言念心如結江上見甘棠遺愛輿人説䘏典宜<lb/>
<pb n="KR4f0001_WYG_085-9b"/>
　優崇庶不負清節匪獨彰國常且以風在列<lb/>
　　　薊城遇雪<lb/>
　凍雲封樹薊城西玉蕊輕盈亂馬蹄憶想年年常過此<lb/>
　何曽瑞雪遍山谿<lb/>
　　　讀左氏春秋作<lb/>
　夫子維王道褒誅汗簡青千秋師鳳徳三傳翼麟經義<lb/>
　理資參校丹鉛徹晝冥靜中欣悟入古訓是新銘<lb/>
聖祖仁皇帝御製文集巻四十<lb/>
</p>
<p>
</p>
  </div>
</body>
</text>
</TEI>
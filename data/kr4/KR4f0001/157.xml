<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0001_WYG_157-1a"/>
　欽定四庫全書<lb/>
聖祖仁皇帝御製文第二集巻三十三<lb/>
　　記<lb/>
　　　恭侍<lb/>
　皇太后駕臨金山記<lb/>
　朕臨馭以來緬維<lb/>
　祖宗付託之重孜孜圗治宵旰不遑兹幸中外清平無<lb/>
　事則裕民肅吏以登上理端在斯時顧朕身居九重慮<lb/>
<pb n="KR4f0001_WYG_157-1b"/>
　周蔀屋閭閻疾苦容或壅於上聞又淮黄濬築務繁非<lb/>
　親行相度亦無由底績於是載舉南巡之典以諮求民<lb/>
　瘼然上念<lb/>
　皇太后春秋亦髙矣誠恐違離日久定省有缺於心歉<lb/>
　然用是敦請同行謹擇於今年二月之吉朕率諸子捧<lb/>
　鑾輿登仙鷁發自潞河一路問安視膳無間<lb/>
　宮闈朕心少慊惟<lb/>
　皇太后天性仁慈軫念民隠尤切毎見田家作苦則指<lb/>
<pb n="KR4f0001_WYG_157-2a"/>
謂諸子曰稼穡艱難如此汝輩生長深宮可勿念乎諸<lb/>
子悉受教惟謹即朕日祗聆<lb/>
懿訓所至布徳施惠惟恐一夫不獲<lb/>
聖慈每聞之必為色喜顧謂諸子曰汝父皇愛民如是<lb/>
太平可永保矣老身為加一飯蓋盛徳之下逮如此河<lb/>
工既閲畢朕將南由吳㑹歴武林取道建業以歸乃復<lb/>
奉<lb/>
慈駕南臨於四月之望自𤓰步渡江江中有峰聳峙曰<lb/>
<pb n="KR4f0001_WYG_157-2b"/>
金山亦名勝也山椒庭院清幽齋堂閟邃爰掖<lb/>
慈帷於斯駐蹕焉而是日天氣晴和江光如鏡帆檣上<lb/>
下煙樹氤氲<lb/>
皇太后隨意曯眺<lb/>
天懷舒暢朕率諸子進蔬茗獻筍芋即山櫻沼芡竝荷<lb/>
親甞曰田間味何可棄也蓋<lb/>
皇太后秉躬謙抑雖瞿曇蘭若亦施恩禮又<lb/>
聖澤所加首先㷀獨諸凡邨嫗田婦罔不攜持童穉環<lb/>
<pb n="KR4f0001_WYG_157-3a"/>
繞翟車仰瞻宮扇一時<lb/>
懿綸温慰賞賚騈蕃而臣僚命婦之嫻於禮者亦皆環<lb/>
珮霞帔伏迎道左親炙<lb/>
鑾輿遠近傳為盛事山陬海澨婦孺旄倪稱兕觥而祝<lb/>
慈壽者且數千里趾相接也猗與休哉朕觀從古陰教<lb/>
如省繅觀穫載在禮經即前代宣宗亦甞親奉母幃巡<lb/>
覽畿甸賦詩紀事侈為美談朕兹幸際昇平太和豫順<lb/>
合億兆之歡心以隆尊養亦庶幾以孝治光海宇之意<lb/>
<pb n="KR4f0001_WYG_157-3b"/>
而<lb/>
皇太后之徽音懿行可臚彤管為萬世母儀法者尤亘<lb/>
古罕覯也朕謹薫沐拜紀勒諸貞珉以垂奕禩云<lb/>
　　創興盛京海運記<lb/>
傳曰補乏薦饑道也朕孜孜圖治冀臻上理一夫不獲<lb/>
若納諸隍是以平時謹財用廣委積一遇凶荒則蠲租<lb/>
已責之外開廩發賑設糜平糴靡政弗舉惟是東北地<lb/>
勢曠莽陸輓維艱遼左暨朔漠諸部尤屬險逺計惟航<lb/>
<pb n="KR4f0001_WYG_157-4a"/>
海轉粟事簡功倍規畫於中者非一日矣癸酉冬盛京<lb/>
穀不登民艱於食乃發山東濱海郡縣常平倉米二萬<lb/>
石由登州運至三坌河海運之役自兹始明年二月親<lb/>
幸天津訪海道自大沽口達三坌較便三月命部員董<lb/>
厥事截留山東漕米二萬石用商船三十連檣出津門<lb/>
海若效順三晝夜即抵三坌因建倉遼陽開化城諸處<lb/>
儲峙之又分舟運至盛京米價頓減饑困以蘇朕念盛<lb/>
京根本重地積貯多則民食永足乃於丙子春復截留<lb/>
<pb n="KR4f0001_WYG_157-4b"/>
山東漕米五萬石運至三坌河如故其秋諭截留次年<lb/>
漕米六萬石遣部臣偕督撫造新船二十加運二萬石<lb/>
既又諭增造船十來嵗可運至十二萬石猶慮運船少<lb/>
也明年春諭福建將軍督撫勸導商船泛海貿易至則<lb/>
給以運直所齎貨物止徵正税一時商賈靡不踴躍趨<lb/>
事海舶大集於是截留河南山東漕米共二十萬石用<lb/>
天津浙閩船前後轉運以達盛京者共數十萬有奇適<lb/>
烏喇告饑遂以所運粟分輸易屯河士卒數萬咸頼生<lb/>
<pb n="KR4f0001_WYG_157-5a"/>
全而是時大兵方進剿逆寇噶爾丹需糧孔亟用以頒<lb/>
給軍儲不匱其年冬盛京<lb/>
陵寢各屬兵民及科爾沁諸屬國窮戸人等咸以疾苦<lb/>
聞復發盛京存貯米賑之其所濟之遠如此因命来歲<lb/>
仍自大沽故道用天津船運山東河南漕米六萬石以<lb/>
備軍民之需而商舶至是亦弗用矣是役也輓數十萬<lb/>
之粟經數千里之遙帆檣一集倉庾俱滿無踰闗度嶺<lb/>
之勞絶車載牛牽之苦波委水輸禾囷自轉賑陪京而<lb/>
<pb n="KR4f0001_WYG_157-5b"/>
人民胥樂給軍糈而庚癸不呼内以撫綏藩部外以摧<lb/>
滅强寇皆由肇舉海運一法斷自朕衷屢試而效故自<lb/>
侯甸以至要荒均受其賜夫舉一事而有濟於一方者<lb/>
古人尚不敢忘况若兹之費省利大功神惠博使不載<lb/>
其始末垂示簡冊將良法美意久而漸失後何所考用<lb/>
是援筆而紀其實云<lb/>
　　海運賑濟朝鮮記<lb/>
朕聞救灾拯患王政所亟是以夙夜求莫雖在遐荒絶<lb/>
<pb n="KR4f0001_WYG_157-6a"/>
域猶若恫瘝乃身矧屬在藩維苟有疾苦何忍一日置<lb/>
也康熙三十六年冬朝鮮國王李焞奏比歲薦饑廩庾<lb/>
告匱公私困窮八路流殍相續於道籲懇中江開市貿<lb/>
穀以甦溝瘠俾無殄國祀朕深為惻然立允其請遂於<lb/>
明年二月命部臣往天津截留河南漕米用商船出大<lb/>
沽海口至山東登州更用鷄頭船撥運引路又頒發帑<lb/>
金廣給運直緩徵鹽課以鼓勵商人將盛京所存海運<lb/>
米平價貿易共水陸運米四萬石加賚者一萬石朝鮮<lb/>
<pb n="KR4f0001_WYG_157-6b"/>
舉國臣庶方藜藿不飽獲此太倉玉粒如坻如京人賜<lb/>
之食莫不忭舞忻悦凋瘵盡起該王具表陳謝感激殊<lb/>
恩備言民命續於既絶邦祚延於垂亡蓋轉運之速賑<lb/>
貸之周亦古所未有也朕念朝鮮自<lb/>
皇祖撫定以来奠其社稷綏其疆宇俾世守東藩奉職<lb/>
修貢恩至渥矣兹者告饑不憚轉輸數千里之勞不惜<lb/>
糜費數萬石之粟環國土而戸給之非獨捄灾拯患遠<lb/>
邁春秋汎舟之義實所以普澤藩封而光昭<lb/>
<pb n="KR4f0001_WYG_157-7a"/>
先徳也是烏可以無記<lb/>
　　暢春園記<lb/>
都城西直門外十二里曰海淀淀有南有北自萬泉莊<lb/>
平地湧泉奔流㶁㶁匯於丹陵沜沜之大以百頃沃野<lb/>
平疇澄波遠岫綺合繡錯蓋神皋之勝區也朕臨御以<lb/>
来日夕萬幾罔自暇逸久積辛劬漸以滋疾偶緣暇時<lb/>
於兹游憩酌泉水而甘顧而賞焉清風徐引煩疴乍除<lb/>
爰稽前朝戚畹武清侯李偉因兹形勝構為別墅當時<lb/>
<pb n="KR4f0001_WYG_157-7b"/>
韋曲之壯麗歴歴可考圮廢之餘遺址周環十里雖歲<lb/>
遠零落故蹟堪尋瞰飛樓之鬱律循水檻之逶迤古樹<lb/>
蒼藤往往而在爰詔内司少加規度依髙為阜即卑成<lb/>
池相體勢之自然取石甓夫固有計庸畀直不役一夫<lb/>
宫館苑籞足為寧神怡性之所永惟儉徳捐泰去雕視<lb/>
昔亭臺丘壑林木泉石之勝挈其廣袤十僅存夫六七<lb/>
惟彌望漣漪水勢加勝耳當夫重巒極浦朝煙夕霏芳<lb/>
萼發於四序珍禽喧於百族禾稼豐稔滿野鋪芬寓景<lb/>
<pb n="KR4f0001_WYG_157-8a"/>
無方㑹心斯遠其或穱稌未實暘雨非時臨陌以閔胼<lb/>
胝開軒而察溝澮占離畢則殷然望詠雲漢則悄然憂<lb/>
宛若禹甸周原在我户牖也每以春秋佳日天宇澄鮮<lb/>
之時或盛夏鬱蒸炎景爍金之候機務少暇則祗奉頤<lb/>
養游息於兹足以迓清和而滌煩暑寄遠矚而康<lb/>
慈顏扶輿後先承歡愛日有天倫之樂焉其軒墀爽塏<lb/>
以聽政事曲房邃宇以貯簡編茅屋塗茨略無藻飾於<lb/>
焉架以橋梁濟以舟楫間以籬落周以繚垣如是焉而<lb/>
<pb n="KR4f0001_WYG_157-8b"/>
已矣既成而以暢春為名非必其特宜於春日也夫三<lb/>
統之迭建以子為天之春丑為地之春寅為人之春而<lb/>
易文言稱乾元統天則四徳皆元四時皆春也先王體<lb/>
之以對時育物使圓頂方趾之衆各得其所跂行喙息<lb/>
之屬咸若其生光天之下熙熙焉皥皥焉八風罔或弗<lb/>
宣六氣罔或弗達此其所以為暢春者也若乃秦有阿<lb/>
房漢有上林唐有繡嶺宋有艮嶽金釭璧帶之飾包山<lb/>
跨谷之廣朕固不能為亦意所弗取朕匪敢希蹤古人<lb/>
<pb n="KR4f0001_WYG_157-9a"/>
嫓美曩軌安土階之陋惜露臺之費亦惟是順時宣滯<lb/>
承顏致養期萬類之乂和思大化之周浹一民一物念<lb/>
兹在兹朕之心豈有已哉於是為之記而系以詩詩曰<lb/>
昔在夏姒克儉卑宮亦越姬文勿亟庶攻若稽古訓是<lb/>
欽是崇箴銘戸牖夙夜朕躬<lb/>
棟宇之興因基前代巖宿丹霞檐棲翠靄營之度之以<lb/>
治蕪廢有沸泉源汪濊斯在<lb/>
駕言西郊聊駐綵斿甘彼挹酌工築斯謀瑩澈明鏡縈<lb/>
<pb n="KR4f0001_WYG_157-9b"/>
帶芳流川上徘徊以泳以游<lb/>
因山成峻就谷斯卑咨彼將作毋曰改為松軒茅殿實<lb/>
惟予宜亦有樸斲予尚念兹<lb/>
撰辰經始不日落成豈曰游豫燕喜是營展事<lb/>
慈闈那居高明遐矚俯瞰聊用娛情<lb/>
粤有圖史藏之延閣惟此大廡㑹彼朱襮鬱鬱溝塍依<lb/>
然耕鑿無假人工渺瀰雲壑<lb/>
有鷁其舟有虹其梁可帆可渉於焉徜徉文武之道一<lb/>
<pb n="KR4f0001_WYG_157-10a"/>
弛一張退省庶政其罔弗臧<lb/>
嘗聞君徳莫大於仁體元出治於時為春願言物阜還<lb/>
使俗醇暢春之義以告臣鄰<lb/>
　　萼輝園記<lb/>
京師西北隅地曠而幽西山疊巘近可指矚清泉交流<lb/>
渟泓於其間林木茂密禾黍芊綿有古鄠杜之風焉朕<lb/>
既築暢春園時往以省耕觀稼炎暑蒸鬱亦將以憩息<lb/>
於此也東北御果園舊地以賜裕親王其地有清泉喬<lb/>
<pb n="KR4f0001_WYG_157-10b"/>
木因而葺治循乎自然林樾丘壑具蕭逺之致王既為<lb/>
斯園請朕名之夫詩以棠華比兄弟朕每讀詩未嘗不<lb/>
三復留連思古人友愛之誼天倫之樂邕邕怡怡被於<lb/>
絃誦竊欣慕焉因以萼輝名兹園蓋有取於詩人之㫖<lb/>
也王秉性寛和入則集議巖廊翼贊機政退居之暇澄<lb/>
懐簡澹不渉外務時當風日佳美眺覽郊坰輒至斯地<lb/>
蔭嘉樹鏡清流問農閲圃古人有言為善之暇想足怡<lb/>
神王之遊息於兹園也其猶此意也歟唐開元中營興<lb/>
<pb n="KR4f0001_WYG_157-11a"/>
　慶宮賜諸王第於宮側建為花萼相輝之樓史冊傳之<lb/>
　朕所嘉尚於是既命其名而幷記其事云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0001_WYG_157-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
聖祖仁皇帝御製文第二集巻三十三<lb/>
</p>
<p>
</p>
  </div>
</body>
</text>
</TEI>
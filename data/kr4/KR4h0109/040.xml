<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十</head>
    <p>
<pb n="KR4h0109_WYG_040-1a"/>
欽定四庫全書<lb/>
　全蜀藝文志巻四十　　　明　周復俊　編<lb/>
　　記辛<lb/>
　　　唐故翰林學士李君碣記　　唐劉全白<lb/>
君名白廣漢人性倜儻好縱横術善賦詩才調逸邁往<lb/>
往興㑹屬詞恐古之善詩者亦不逮尤工古歌少任俠<lb/>
不事産業名聞京師天寳初𤣥宗辟翰林待詔因為和<lb/>
蕃書并上宣唐鴻猷一篇上重之欲以編誥之任委之<lb/>
<pb n="KR4h0109_WYG_040-1b"/>
為同列者所謗詔令歸山遂浪跡天下以詩酒自適又<lb/>
志尚道術謂神仙可致不可小官以當世之務自負流<lb/>
離轗軻竟無所成名有子名伯禽偶遊至此遂以疾終<lb/>
因葬於此文集亦無定巻家家有之代宗登極廣拔淹<lb/>
瘁時君亦拜拾遺聞命之後君亦逝矣嗚呼與其才不<lb/>
與其命悲夫全白㓜則以詩為君所知及此投弔荒墳<lb/>
將毁追想音容悲不能已邑有賢宰顧公遊秦志好為<lb/>
詩亦常慕效李君氣調因嗟盛才𡨕寂遂表墓式墳乃<lb/>
<pb n="KR4h0109_WYG_040-2a"/>
題貞石冀傳於後來也貞元六年四月七日記沙門履<lb/>
人書墳去墓計一百二十步<lb/>
　　　古柏記　　　　　　　　　宋田况<lb/>
成都諸葛孔明祠古柏年祀寖逺喬柯鉅圍蟠固凌拔<lb/>
有足異者杜甫嘗作歌段文昌亦作文摹狀瓌竒人多<lb/>
諳誦故老相傳及記事者云自唐李凋瘁及王孟二偽<lb/>
國蠧槁尤甚然以祠中樹無敢剪伐者皇朝乾徳丁卯<lb/>
歳仲夏枯柯復生日益敷茂觀者歎聳以為榮枯之變<lb/>
<pb n="KR4h0109_WYG_040-2b"/>
應時治亂武侯光靈如有意於兹者誠為異哉因命工<lb/>
圖冩備述本末以貽好事者自三分訖今八百餘齡矣<lb/>
　　　王稚子石闕記　　　　　　　　劉涇<lb/>
西漢循吏稱文翁老於成都其石室在學宫東漢循吏<lb/>
稱王稚子葬于郪縣即今之新都石闕在道旁然石室<lb/>
依古禮殿得不磨滅而石闕獨暴露骨立可憐歴兩漢<lb/>
千三百餘年間一人為古今吏師而遺跡亭亭勢參岷<lb/>
峨氣凛雪山葢宦學者所當拜於下風以幸教彷彿而<lb/>
<pb n="KR4h0109_WYG_040-3a"/>
至有未及知者其不韙如此余訪古石類得秦石犀石<lb/>
笋漢石室石柱石闕凡五物若犀笋與柱無甚損益事<lb/>
而室闕茍不朽則實二人之甘棠也於是新都令王君<lb/>
天常趣古甚力得余説因請大尹莆陽蔡公為稚子作<lb/>
屋書榜以昭昏昏按闕面有𨽻字三十一法度勁古過<lb/>
於鍾梁闕上下有衣冠鳥獸等象僅可辨氣韻精簡過<lb/>
於顧陸并以告來者<lb/>
　　　新繁古楠木記　　　　　　　蒲咸臨<lb/>
<pb n="KR4h0109_WYG_040-3b"/>
周公賦鴟鴞之年大風拔木乃命邦人起而築之最為<lb/>
異事然大風拔木天也起而築之人也大木所偃因人<lb/>
而起之當無足怪者孔子定書從而記之示訓戒也元<lb/>
祐八年繁江隆道觀玉帝殿庭有古楠二章分列左右<lb/>
如輔如弼一夕風雷大作偃其左偏者邑宰命匠石取<lb/>
之方執柯伐其枝忽聞軋軋聲乃稍稍起立匠石皆在<lb/>
其上如猿猱然觀者驚駭邑宰降堦俯伏謝罪君子以<lb/>
是知天道之不可誣也校諸金縢兹為尤異葢以不待<lb/>
<pb n="KR4h0109_WYG_040-4a"/>
人力而自起也今五十有一年矣搢紳先生尚能言之<lb/>
若不鑱諸石以永其傳則無以訓戒後代余被命尉兹<lb/>
邑道士詹次淵請書其事因從春秋記異之法月而日<lb/>
之以警不能寅畏上帝者<lb/>
　　　游浣花記　　　　　　　　　任正一<lb/>
成都之俗以游樂相尚而浣花為特甚毎嵗孟夏十有<lb/>
九日都人士女麗服靚籹南出錦官門稍折而東十里入<lb/>
梵安寺羅拜冀國夫人祠下退㳺杜子美故宅遂泛舟<lb/>
<pb n="KR4h0109_WYG_040-4b"/>
浣花溪之百花潭因以名其游與其日凡為是㳺者架舟<lb/>
如屋飾以繒綵連檣銜尾蕩漾波間簫皷絃歌之聲喧<lb/>
閧而作其不能具舟者依岸結棚上下數里以閲舟之<lb/>
往來成都之人於他游觀或不能皆出至浣花則傾城<lb/>
而往里巷闐然自旁郡觀者雖負販芻蕘之人至相與<lb/>
稱貸易資為一飽之具設部隊自將以進<hi>原闕</hi>
　<lb/>
景徳大中祥符中有若侍御史張公及之介潔集賢校<lb/>
<pb n="KR4h0109_WYG_040-5a"/>
理王公湜之温恭職方員外張公逵之疏逹其在今慶<lb/>
厯有若虞部員外李公畋之經術翰林學士彭公乗之<lb/>
恬退翰林學士孫公抃之凝重屯田員外陳君希亮户<lb/>
部員外梅君摯殿中侍御史何君郯之直方度支員外<lb/>
郭君輔屯田員外張公中庸之通敏直集賢院李君約<lb/>
之夷曠是皆子雲之徒學其道而得其傳者益州提㸃<lb/>
刑獄度之髙君既葺子雲之居鑱其書又畫其像以及<lb/>
其徒意者使後來觀之知賢人之道有塞有通有絀有<lb/>
<pb n="KR4h0109_WYG_040-5b"/>
伸塞於晦時而通於昭時詘於不用而伸於有用云爾<lb/>
　　　大聖慈寺畫記　　　　　　　　失名<lb/>
舉天下之言唐畫者莫如成都之多就成都較之莫如<lb/>
大聖慈寺之盛僕昔監市征歴二年餘或晚暇與朋僚<lb/>
游所觀者纔十一二比將漕七年亦屢造焉而未及見<lb/>
者猶大半今來守是邦俾僧司㑹寺宇之數因及繪畫<lb/>
乃得其詳總九十六院按閣殿塔㕔堂房廊無慮八千<lb/>
五百二十四間畫諸佛如來一千二百一十五菩薩一<lb/>
<pb n="KR4h0109_WYG_040-6a"/>
萬四百八十八帝釋梵王六十八羅漢祖僧一千七百<lb/>
八十五天王明王大神將二百六十二佛㑹經騐變相<lb/>
一百五十八諸夾紳雕塑者不與焉像位繁宻金彩華<lb/>
縟何莊嚴顯飾之如是昔之畫者或待詔行在或禄仕<lb/>
兩蜀皆一時絶藝格入神妙至於本朝數多名筆度所<lb/>
酧贈必異他工資費固不可勝計矣其鑄像以銅刻經<lb/>
以石又不可槩舉因有以見蜀人樂善鄉福不吝財施<lb/>
者葢自古而然非獨今日之侈自至德已後冩從官府<lb/>
<pb n="KR4h0109_WYG_040-6b"/>
尹監司而下僚屬等至於今凡三百九十人有經數百<lb/>
年而崇奉護持無毁者又以見蜀人敬長尊賢之心雖<lb/>
久不替噫其可尚也哉四方之人至於此者徒歩游手<lb/>
<hi>原闕</hi>
未伎憧凑集<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>貨竒巧羅陳如市祗以為嬉戱衒鬻之<lb/>
所<hi>闕</hi>不知釋子𨽻學誦持演説化導亦無虛日故以藏<lb/>
經大部律僧長<hi>闕</hi>之數兼列云諸院為國誅僭逆妻任<lb/>
素驍<hi>闕</hi>　家財募士得<hi>闕</hi>人於數十里之外使人習之<lb/>
<pb n="KR4h0109_WYG_040-7a"/>
而其周舍改遺風餘<hi>闕</hi>猶足以啟後人<hi>闕</hi>侈心想其當<lb/>
時車服之盛疾驅明相望道人都震耀其閭里之人傲<lb/>
<hi>闕</hi>　時不知有識者得以指議其哀其子異國嘗有功<lb/>
於蜀而專恣亦甚矣吾以吾之説如此客以客之受業<lb/>
子如此相與詰難久之㑹日暮笑謂<hi>闕</hi>是游可樂事之<lb/>
然否姑以謂<hi>闕</hi>未暇究也坐<hi>闕</hi>　笑而罷明日録其言<lb/>
為記<lb/>
　　　八陣圖記　　　　　　　　　　劉昉<lb/>
<pb n="KR4h0109_WYG_040-7b"/>
魚復陣磧剏自武侯江流莫移若有神護雖經毁改<lb/>
幾失其真稽之圖經訪諸故老而遺跡隠然尚可見也<lb/>
顧將湮没余心是悼亟令軍士百餘裒石増壘悉還其舊<lb/>
方圓曲直縱横廣狹之不敢少加損焉尚慮他時或復<lb/>
罹前厄刋圖于石用示後人界垣之内縮而計之以丈<lb/>
為分其外則圖山川城郭之勢而不計以度且命作侯<lb/>
祠於城上以俯臨之夔人嵗以人日傾城徙市縱遊<lb/>
八陣之間謂之踏磧是役告成適當是日賔僚咸集酹<lb/>
<pb n="KR4h0109_WYG_040-8a"/>
酒陳詞以落之昔侯嘗擒孟獲獲觀營陣心不服曰若<lb/>
止如是固易勝耳逮至七縱七擒然後以為天威及司<lb/>
馬仲逹觀其軍壘則嘆服曰天下竒才也桓温過此雖<lb/>
能知其為常山之蛇勢盖未究其妙然能知與否在<lb/>
孔明初何損益余非能知之者姑修故壘以俟來哲云<lb/>
紹興戊辰正月丙寅潮陽劉昉書<lb/>
　　　朐䏰記　　　　　　　　　　　李燾<lb/>
漢志巴郡有胊䏰縣顔師古注朐音劬杜君卿通典乃作<lb/>
<pb n="KR4h0109_WYG_040-8b"/>
朐䏰音蠢䏰如尹切與師古特異按許叔重説文朐脯<lb/>
挺也其俱切無他義<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲名漢中有<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣地多此蟲<lb/>
因以為名<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>如順切䏰大尹切讀如閏蠢君卿葢從叔<lb/>
重而小不同然叔重謂朐䏰屬漢中誤矣類篇承叔重<lb/>
之誤既以朐䏰屬漢中别於䏰字下注朐䏰縣屬巴郡<lb/>
則又承師古之誤遍檢地志漢中實無朐䏰固當以君卿<lb/>
為正然朐當作<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>不當作朐則君卿猶未及辨考職方<lb/>
者宜辨之閏月一日泊舟雲安之西三十里萬户驛下<lb/>
<pb n="KR4h0109_WYG_040-9a"/>
横石灘上土人云今驛之左右<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰故地也乾道九年<lb/>
眉山李燾記<lb/>
　　　金魚堡記<hi>出皇華州古碑</hi>　　　　　　失名<lb/>
子不語怪力亂神而鳯鳥河圖之嘆猶不能免春秋紀<lb/>
異不書祥而西狩獲麟之筆或未之忘何則天之降祥<lb/>
聖人蓋不忍没其實且嗜欲將至有開必先瑞不虛生<lb/>
因人而致昔賢蓋有獲鱣魚而陞顯官覩白鹿而陟華<lb/>
途印龜晤左顧之祥石鵲啟侯封之瑞天機感召不可<lb/>
<pb n="KR4h0109_WYG_040-9b"/>
誣也方雲中常侯之守皇華也下車未幾時和嵗稔簿<lb/>
書獄訟之暇省視城壁度量地勢凡當出戰入守之地<lb/>
必欲事事周宻一無廢弛昔之欠缺者補而足之始之<lb/>
卑隘者纍而大之身先士卒靡憚勞疲躬厲工役不辭<lb/>
寒暑夙興夜寐略無暇時劉越石之枕戈陶士行之運<lb/>
甓曽不是過又病東門以西雉堞不聳女牆之内地歩<lb/>
稍蹙萬一敵攻吾瑕懼莫能敵議欲改圖為萬全計適<lb/>
築填西定逺兩堡未遑也越明年仍嵗豐穰侯乃經營<lb/>
<pb n="KR4h0109_WYG_040-10a"/>
朝天門之上建一大堡使外勢斗絶足以壯窺闞之謨<lb/>
内勢砥平足以嚴矢石之備規模甫定堡未得名㑹夏<lb/>
季朔日治石之工忽來告曰屬有破石霧氣冲天隠出<lb/>
雙魚黃色光潤長不盈尺而鱗鬛悉具合郡趨觀莫不<lb/>
驚詫若吏若民作為歌詩以贊盛美咸謂金魚呈祥非<lb/>
特顯刺史魚符之兆抑祥開創堡之地天意蓋有在也<lb/>
是堡落成請以金魚命之侯曰不然魚化為龍鄉士軒<lb/>
翥之祥也牧人夢魚嵗事豐穰之應也於余何有但嵗<lb/>
<pb n="KR4h0109_WYG_040-10b"/>
豐民樂誠為上瑞堡以是名不亦華乎吏民復進曰人<lb/>
材速化皆賢侯教育之勤年穀順成乃時政和平之驗<lb/>
體有闗係誰實尸之况祥瑞之來難虛其應命名之意<lb/>
不但彰賢侯之徳而皇華形勢之地亦與有千載無疆<lb/>
之休也何以遜為侯曰諾於是金魚堡之名始定竊嘗<lb/>
思之世之人發一誠心則李廣之石可使為虎生一疑<lb/>
心則樂令之弓亦能為蛇此無他誠與不誠之判也今<lb/>
侯孤忠許國善政宜民光輝發越感此嘉瑞其誠開金<lb/>
<pb n="KR4h0109_WYG_040-11a"/>
石信及豚魚治狀班班葢可考矣然侯謙冲退託不有<lb/>
其有此非脗合於范史所謂抑而不當之意乎大郡千<lb/>
里之地而為之長叢州邑之衆而為之牧愛養至誠寓<lb/>
於實政此真斯民非常之瑞乎余嘗讀黄山谷新昌瑞<lb/>
芝亭記有曰使民田畆有禾黍則不必芝草生階庭伏<lb/>
臘有雞豚則不必靈鳯在郊藪又曰黠吏不舞文不必<lb/>
虎渡於河里胥不追擾不必蝗不入境山谷非諱言祥<lb/>
瑞也葢謂政平訟理民安其業則祥瑞開端之地於是<lb/>
<pb n="KR4h0109_WYG_040-11b"/>
乎在吁人知金魚之為瑞而不知實政感通之為瑞知<lb/>
實政感通之為瑞而不知一州之民得太守之為真瑞<lb/>
也可不刻諸堅珉以傳不朽使百世之下聞其風者尚<lb/>
有考焉<lb/>
　　　嘯臺磨崖記　　　　　　　　李燾<lb/>
真如巖穴峭深佳處未易有也半嶺有石角立或屋其<lb/>
上慿臨極空闊而棟宇廹隘弗稱使榮徳令増廣之圖<lb/>
經謂此孫登嘯臺登隠河北不聞至蜀然古稱嘯獨登<lb/>
<pb n="KR4h0109_WYG_040-12a"/>
善凡嘯者必稽焉雖假託亦宜况登不汚魏晉於道最<lb/>
高稽阮欲為弟子且不可得其神遊八極之表復何所<lb/>
不至區區限以方域則陋矣<lb/>
　　　砌街記　　　　　　　　　　　范謩<lb/>
天下郡國惟江浙甓其道雖中原無有也太少二城坤<lb/>
維大都㑹市區櫛比衢隧碁布而地苦沮洳夏秋霖潦<lb/>
人行泥淖中如履膠漆既晴則蹄道轍迹隠然縱横頗<lb/>
為往來之患紹興十三年鄱陽張公鎮蜀始命甓之僅<lb/>
<pb n="KR4h0109_WYG_040-12b"/>
二千餘丈後三十四年吳郡范公節制四川為竟其役<lb/>
鳩工命徒分職授任程督有方尺寸有度費出於官而<lb/>
不以及民日廩以食而人競力作未幾告成率一街之<lb/>
首尾立兩石以識廣狹凡十有四街然後所至側布如<lb/>
江浙間雨不乘橇騎不旋濘徐行疾驅俱從坦平父老<lb/>
相與謂曰周道如底其尚見於斯乎昔日單襄公聘宋過<lb/>
陳火朝覲矣而道茀不可行於是歎司空視塗之失職<lb/>
而知其不久子産以乗輿濟人於溱洧而徒杠輿梁弗<lb/>
<pb n="KR4h0109_WYG_040-13a"/>
修孟子曰恵而不知為政夫善為政者緩急有序大小<lb/>
畢舉未有治其急而忽其緩志其大而略其細者而善<lb/>
觀人之國亦必以是公之於蜀藥傷補敗苗耨髪櫛無<lb/>
一不用其力至道路之政世所謂緩且細者亦整治如<lb/>
此百世之下四方之人入其境仰公之賢推此以攷其<lb/>
政績尚可髣髴云淳熈四年四月日記<lb/>
　　　彭州胡氏三遇異人記　　　　　文同<lb/>
熈寧六年春余寓天彭成都承天僧敏行無演在焉為<lb/>
<pb n="KR4h0109_WYG_040-13b"/>
余言北城有胡氏者名釗字倚天國初時號為高貲修<lb/>
積善行嘗奉事異僧曰王羅漢者置寺住之後有詔俾<lb/>
倚天赴闕捋授以官倚天不願仕辭之在京師出入起<lb/>
居與西還之期王日日預言於其家已而究騐盡合無<lb/>
少差者初倚天去彭在道中以至都下人往往見人被<lb/>
破褐狀貌恠偉常在倚天左右忽問他有不能<hi>闕</hi>之者<lb/>
以語倚天倚天但笑而不答自知王之於此隂䕶持之<lb/>
爾術士嘗言倚天夀不滿四十倚天過華山謁希夷陳<lb/>
<pb n="KR4h0109_WYG_040-14a"/>
先生先生甚喜久留其居為造藥一鼎使擕歸餌之後<lb/>
教以度世延年之法倚天既歸如其訣行且乆其身枵<lb/>
然若將翩翩隨風而起云鄉人異之一日有晨叩其闗<lb/>
者遣視之不見其人但以杖十七莖倚門而去倚天收<lb/>
之卒不知其所以致之者自後胡氏之門愈盛逮今累<lb/>
世矣倚天至七十八嵗乃卒余因與演詣其家觀其所<lb/>
謂杖與藥者杖非世間所有之木色紺紫堅潤可愛藥<lb/>
如彈丸赤黄有光隠雜寳中其重若金玉余歎曰倚天<lb/>
<pb n="KR4h0109_WYG_040-14b"/>
人不能知其所以然者隂行甚宻矣所以三異人者常<lb/>
相與逢迎如此警動之倚天雖已去世亦自與斯人游<lb/>
風塵外爾豈俗士哉其孫靖為進士端厚純粹為鄉里<lb/>
所稱余因謂無演曰靖佳士也於以見胡氏子孫承籍<lb/>
其祖之光靈慶嗣綿綿無窮極者已無演曰然是可記<lb/>
也自余來興元靖遣人千里致書且求記其事余為記<lb/>
之<lb/>
　　　西岷保障圖記　　　　　　明周洪謨<lb/>
<pb n="KR4h0109_WYG_040-15a"/>
蜀為坤維大都㑹三面鄰蠻僰蕃羌南則夜郎靡莫西<lb/>
南則卭筰都西北則冉駹冉駹有六夷七氐九羌即威<lb/>
茂二州之地也又其西乃為松潘松潘之西北為吐蕃<lb/>
東南雜氐羌種落既繁險阨彌固羣夷據巖嶂以為卭<lb/>
籠碉<graphic n="KR2108" url="https://raw.githubusercontent.com/kanripo/KR-Gaiji/master/images/KR2108.png" mimeType="image/png"/>善製堅甲勁弩走崖壁捷如猿猱凡蜀民之轉<lb/>
輸松潘者常掠於道其為蜀患從來舊矣然而松潘之<lb/>
所以深入而壘者蓋以據羣夷之奥室而杜其門户故<lb/>
羣夷之不敢覬覦成都者以有松潘也四川都司都指<lb/>
<pb n="KR4h0109_WYG_040-15b"/>
揮使周公貴往嵗奉勅往備其地方蠻酋董布等出没<lb/>
公累能禦之而夷黨刼奪軍餉公又能親督矢石𢷬殱<lb/>
其衆公聞於朝遣使賞勞由都指揮同知而進今秩士<lb/>
君子有繪圖獻之者題曰西岷保障蓋以嘉公之功而<lb/>
繫之曰西岷以松潘在岷之西也雖然蜀徼之要害者<lb/>
莫若松潘松潘既靖則全蜀靖矣是西岷之所以保障<lb/>
者豈非全蜀之保障也哉繼自今尚其益殫乃心益逺<lb/>
乃籌使吾蜀永倚公為長城可也公有勇略善撫士卒<lb/>
<pb n="KR4h0109_WYG_040-16a"/>
自藩憲大夫及閭巷士庶皆稱其賢公之先君子有功<lb/>
太宗朝積官如公今職宣徳間公䕃補成都後衛正統<lb/>
間征麓川孟養有功故擢官都司公不惟克樹忠烈又<lb/>
可謂克紹先美矣公以圖來屬為記故書以歸之<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_040-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二十八</head>
    <p>
<pb n="KR4h0109_WYG_028-1a"/>
欽定四庫全書<lb/>
　全蜀藝文志巻二十八　　明　周復俊　編<lb/>
　　書牋<lb/>
　　　與王商書　　　　　　　　　蜀秦宓<lb/>
　　宓字子勅廣漢綿竹人也少有才學州郡辟命稱<lb/>
　　疾不徃劉璋時宓同郡王商為治中從事為嚴君<lb/>
　　平李𢎞立祠宓與書曰<lb/>
疾病伏匿甫知足下為嚴李立祠可謂厚黨勤類者也<lb/>
<pb n="KR4h0109_WYG_028-1b"/>
觀嚴文章冠冒天下由夷逸操山嶽不移使揚子不嘆<lb/>
固自昭明如李仲元不遭法言令名必淪其無虎豹之<lb/>
文故也可謂攀龍附鳳者矣如揚子雲潜心著述有補<lb/>
於世泥蟠不滓行參聖師於今海内談詠厥辭邦有斯<lb/>
人以耀四逺怪子替兹不立祠堂蜀本無學士文翁遣<lb/>
相如東受七經還教吏民於是蜀學比於齊魯故地里<lb/>
志曰文翁倡其教相如為之師漢家得士盛於其世仲<lb/>
舒之徒不達封禪相如制其禮夫能制禮造樂移風易<lb/>
<pb n="KR4h0109_WYG_028-2a"/>
俗非禮所秩有益於世者乎雖有王孫之累猶孔子大<lb/>
齊桓之霸公羊賢叔術之讓僕亦善長卿之化宜立祠<lb/>
堂速定其銘<lb/>
　　　與劉璋牋　　　　　　　　　　法正<lb/>
　　初張松説璋迎先主使討張魯法正銜命正既宣<lb/>
　　指隂獻䇿於先主令還取璋及先主軍圍雒城正<lb/>
　　牋與璋曰<lb/>
正受性無術盟好違損懼左右不明本末必並歸咎䝉<lb/>
<pb n="KR4h0109_WYG_028-2b"/>
恥沒身辱及執事是以捐身於外不敢反命恐聖聽穢<lb/>
惡其聲故中間不有牋敬顧念宿遇瞻望悢悢然惟前<lb/>
後披露腹心自從始初以至於終實不藏情有所不盡<lb/>
但愚闇䇿薄精誠不感以致於此耳今國事已危禍害<lb/>
在速雖捐放於外言足憎尤猶貪極所懐以盡餘忠明<lb/>
将軍本心正之所知也實為區區不欲失左将軍之意<lb/>
而卒至於是者左右不達英雄從事之道謂可違信黷<lb/>
誓而以意氣相致日月相選趨求順耳悦目隨阿遂指<lb/>
<pb n="KR4h0109_WYG_028-3a"/>
不圖逺慮為國深計故也事變既成又不量彊弱之勢<lb/>
以為左将軍縣逺之衆粮穀無儲欲得以多擊少曠日<lb/>
相持而從闗至此所歴輒破離宫别屯日自零落雒下<lb/>
雖有萬兵皆壊陣之卒破軍之將若欲爭一旦之戰則兵<lb/>
将勢力實不相當各欲逺期計粮者今此營守已固穀<lb/>
米已積而明将軍土地日削百姓日困敵對遂多所供<lb/>
逺曠愚意計之謂必先竭将不復以持乆也空爾相守<lb/>
猶不相堪今張益徳數萬之衆已定巴東入犍為界分<lb/>
<pb n="KR4h0109_WYG_028-3b"/>
平資中徳陽三道並侵将何以禦之本為明将軍計者<lb/>
必謂此軍縣逺無粮饋運不及兵少無繼今荆州道通<lb/>
衆數十倍加孫車騎遣弟及李異甘寧等為其後繼若<lb/>
爭客主之勢以土地相勝者今此全有巴東廣漢犍為<lb/>
過半已定巴西一郡復非明将軍之有也計益州所仰<lb/>
惟蜀蜀亦破壊三分亡二吏民疲困思為亂者十戸而八<lb/>
若敵逺則百姓不能堪役敵近則一旦易主矣廣漢諸<lb/>
縣是明比也又魚復與闗頭實為益州禍福之門今二<lb/>
<pb n="KR4h0109_WYG_028-4a"/>
門悉開堅城皆下諸軍並破兵将俱盡而敵家數道並<lb/>
進已入心腹坐守都雒存亡之勢昭然可見斯乃大略<lb/>
其外較耳其餘屈曲難以辭極也以正下愚猶知此事<lb/>
不可復成况明将軍左右明智用謀之士豈當不見此<lb/>
數哉旦夕偷幸求容取媚不慮逺圖莫肯盡心獻良計<lb/>
耳若事窮勢廹将各索生求濟門戸展轉反覆與今計<lb/>
異不為明将軍盡死難也而尊門猶當受其憂正雖獲<lb/>
不忠之謗然心自謂不負聖徳顧惟分義實竊痛心左<lb/>
<pb n="KR4h0109_WYG_028-4b"/>
将軍從本舉來舊心依依實無薄意愚以為可圖變化<lb/>
以保尊門<lb/>
　　　與諸葛亮書　　　　　　　　馬良<lb/>
　先主領荆州辟良為從事先主入蜀諸葛亮從徃良<lb/>
　留荆州與亮書曰<lb/>
聞雒城已拔此天助也尊兄應期賛世配業光國魄兆<lb/>
見矣夫變用雅慮審貴垂明於以簡才宜適其時若乃<lb/>
和光悦逺邁徳天壤使時閑於聽世服於道齊髙妙之<lb/>
<pb n="KR4h0109_WYG_028-5a"/>
音正鄭衛之聲並利於事無相奪倫此乃管絃之至牙<lb/>
曠之調也雖非鍾期敢不擊節<lb/>
　　　獄中與諸葛亮書　　　　　　彭羕<lb/>
　時左遷私情不悦詣馬超超問羕曰卿才具秀拔主<lb/>
　公相待至重謂卿當與孔明孝直諸人齊足並驅寧<lb/>
　當外授小郡失人本望乎羕曰老革荒悖可復道邪<lb/>
　又謂超曰卿為其外我為其内天下不足定也羕退<lb/>
　具表羕辭於是收付獄<lb/>
<pb n="KR4h0109_WYG_028-5b"/>
僕昔有事於諸侯以為曹操暴虐孫權無道振威闇弱<lb/>
其惟主公有霸王之器可與興業致治故乃飜然有輕<lb/>
舉之志㑹公來西僕因法孝直自衒鬻龎統斟酌其間<lb/>
遂得詣公於葭萌抵掌而談論治世之務講霸王之義<lb/>
建取益州之䇿公亦宿慮明定即相然賛遂舉事焉僕<lb/>
於故州不免凡庸憂於罪罔得遭風雲激矢之中求君<lb/>
得君志行名顯從布衣之中擢為國士盜竊茂才分予<lb/>
之厚誰復過此羕一朝狂悖自求葅醢為不忠不義之<lb/>
<pb n="KR4h0109_WYG_028-6a"/>
鬼乎先民有言左手據天下之圖右手刎咽喉愚夫不<lb/>
為也况僕頗别菽麥者哉所以有怨望者不自度量茍<lb/>
以為首興事業而有投江陽之論不解主公之意意卒<lb/>
感激頗以被酒侻失老語此僕之下愚薄慮所致主公<lb/>
實未老也且夫立業豈在老少西伯九十寧有衰志負<lb/>
我慈父罪有百死至於内外之言欲使孟起立功北州<lb/>
戮力主公共討曹操耳寧敢有他志邪孟起説之是也<lb/>
但不分别其間痛人心耳昔每與龎統共相誓約庶託<lb/>
<pb n="KR4h0109_WYG_028-6b"/>
足下未蹤盡心於主公之業追名古人載勲竹帛統不幸<lb/>
而死僕敗以取禍自我墮之将復誰怨足下當世伊呂<lb/>
也宜善與主公計事濟其大猷天明地察神祇有靈復<lb/>
何言哉貴使足下明僕本心耳行矣努力自愛自愛<lb/>
　　　荅張駿勸稱蕃書　　　　　　晉李雄<lb/>
吾過為士大夫所推然本無心於帝王也進思為晉室<lb/>
元功之臣退思共為守藩之將掃除氛埃以康帝宇而<lb/>
晉室陵遲徳聲不振引領東望有年月矣㑹獲來貺情<lb/>
<pb n="KR4h0109_WYG_028-7a"/>
在闇室有何已已知欲逺遵楚漢尊崇義帝春秋之義於<lb/>
斯為大<lb/>
　　　再與蕭紀書　　　　　　　　梁元帝<lb/>
甚苦大智季月煩暑流金鑠石聚蚊成雷卦狐千里以<lb/>
兹玉體辛苦行陣乃睠西顧我勞如何自獯醜憑陵羌<lb/>
奴畔渙吾年為一日之長屬有平亂之功膺此樂推事<lb/>
歸當璧倘遣使乎良所希也如曰不然於此投筆友于<lb/>
兄弟分形共氣兄肥弟瘦無復相代之期讓棗推梨長<lb/>
<pb n="KR4h0109_WYG_028-7b"/>
罷懽愉之日上林静拱聞四鳥之哀鳴宣室披圖嗟萬<lb/>
始之長逝心乎愛矣書不盡言<lb/>
　　　為人與蜀城父老書二首　　　唐王勃<lb/>
蓋聞天地作極不能遷否泰之期川岳薦靈不能改窮<lb/>
通之數豈非賢聖同業存乎我者所謂才榮辱異流牽<lb/>
乎彼者所謂命是以龍驤鳳峙<hi>一作翥</hi>伊周成翊賛之功<lb/>
含糗羮藜顔冉困棲遲之病或先號而後笑或始吉而<lb/>
終凶事不可量功未可必定知洪濤未接長鯨多陸死<lb/>
<pb n="KR4h0109_WYG_028-8a"/>
之憂曽風未翔大鵬有雲傾之勢池鰌井鮒亦将鼓鱗<lb/>
而輕之田鳩野鸚亦将騫翮而疑之及其衝溟渤接扶<lb/>
搖吹波則江漢倒騰氣則虹蜺掩摩赤岸負蒼天然後<lb/>
知其力焉吁韓信之無津也昌亭之一餓夫耳馬卿之<lb/>
失路也臨邛之一食客耳武不足以服衆文不足以動<lb/>
時長劔屈於無知洪筆淪於不用洎乎雄圖躡運至尊<lb/>
納背水之謀麗藻昇朝天子賞凌雲之作威加海岳聲<lb/>
振廊廟彼淮隂之俠少成都之遺老也又焉能知逺近<lb/>
<pb n="KR4h0109_WYG_028-8b"/>
哉是以鑒物於肇不於成賞士於窮不於達是知卞和<lb/>
之得玉也精存於岸谷之間張華之得劍也氣發於星<lb/>
辰之際夫豈琢磨成器然後知其寳剸斷為能然後知<lb/>
其用哉仰惟鄉耆等並玉山髙族金堤勝侶列子弟於<lb/>
千城耀衣冠於百代或以風雲去國公孫躍馬之年鍾<lb/>
鼎從王諸葛攀龍之日門庭相接雕甍将綺棟連陳機<lb/>
杼相和鳳攝<hi>疑作鑷</hi>將虬梭交響金漿玉饌食客三千緑幘<lb/>
青裳家僮數百冲襟𦕈識人多江漢之靈麗藻華文代<lb/>
<pb n="KR4h0109_WYG_028-9a"/>
有雲泉之氣北齋開敞南館靈閒詩酒同歸琴書合契<lb/>
忘機得意耻嵇阮之交疎虚席延賓恨原常<hi>疑作甞</hi>之客<lb/>
少實烟霞之藪澤風月之津梁者乎劉仲文之逺識不<lb/>
以乾沒詣梁城閔仲叔之髙風不以口腹累安邑雖其<lb/>
已沒生氣猶存况乎屬宇宙之明當天下之泰不能俯<lb/>
拾青紫髙視搢紳攀北極而謁帝王入南宮而取卿相<lb/>
脅肩側足求哀鍾釡之間低首俯眉取濟斗升之未嗟<lb/>
乎誠下官所以仰天漢而欝怫臨江山而慷慨者也但<lb/>
<pb n="KR4h0109_WYG_028-9b"/>
時可以未遇道可以未行志願可以未成功業可以未<lb/>
就古之才足以輔王業躡跡屠釣之間功可以濟巨川<lb/>
藏身版築之下百里奚之負販陳湯之丐貸而况於庸<lb/>
者哉此僕所以駿奔於顧盼之餘自致於恩光之末也<lb/>
且夫精誠所感尚動神明意氣相交豈慙車馬倘能投<lb/>
心季子遥存素紵之恩援手應侯先立綈袍之贈豈人<lb/>
之情也能無報乎方今白藏紹序朱律謝期天髙而林<lb/>
野竦候肅而江山静輕蟬送夏驚晚吹於風園旅鴈乗<lb/>
<pb n="KR4h0109_WYG_028-10a"/>
秋動宵吟於露渚絲纊成於南畝秔稻被於東阡時計<lb/>
有儲願履多福下官薄㳺緜載飄寓淹時歡躓相仍憂<lb/>
虞自積陟梁鴻之峻岳何暇長謡臨阮籍之窮途唯知<lb/>
慟哭庶憑賙給以濟漂危輕訴短懐佇流嘉耗<lb/>
　　　又<lb/>
蜀都廣鎮岷墟奥壤山分玉宇水向金陵景貺有期英<lb/>
靈間出榮問休暢幸甚幸甚夫神有可逼渌波驚亡<hi>疑作</hi>
<hi>七</hi>柱之音道有可符𤣥霜扣九鐘之節豈道窮經祕妙<lb/>
<pb n="KR4h0109_WYG_028-10b"/>
聽察於無聲理實杳㝠𤣥應通於不測波流柱響波無<lb/>
入柱之因霜落鐘鳴霜非扣鐘之具矣况乎言忘意得<lb/>
臭味相求目擊道存神明已接鄭僑之逢吳札無味殊<lb/>
方阮籍之對嵇康自然同志僕雖不敏甞從事於斯矣<lb/>
嘗謂薫蕕不共器梟鸞不比翼是以類乎方者接風雲<lb/>
於千里乖乎類者起山川於一靣抑甞聞之士之生也<lb/>
其跡可擯而道不可藏其身可辱而志不可奪其有拂<lb/>
衣投臂遁形蒼海之隅裂裳裹足獨立髙山之頂量腹<lb/>
<pb n="KR4h0109_WYG_028-11a"/>
而食度身而衣以鍾鼎為芻豢以衣冠為縲絏方欲乗<lb/>
鸞鳳而撫需<hi>疑作雲</hi>英鞭虹蜺而採煙液其次排玉闕指<lb/>
金門成賈誼之謨樹終軍之䇿因機入務懐素将相之<lb/>
門沐露霑霜擁篲公侯之室然則拾青紫於旦暮取功<lb/>
名於俄頃演文物而動寰中騰聲名而振天下若有官<lb/>
者可謂慙二途矣而歛手長揖强顔髙視低心於蹇躓<lb/>
之辰忍恥於栖遑之日者哉渭濵留釣鷹揚之業未萌<lb/>
淄源滯收<hi>疑作牧</hi>鴻漸之資蓋寡及其攀窮運接靈期乗<lb/>
<pb n="KR4h0109_WYG_028-11b"/>
雲雷而清八極和隂陽而調萬品則知冥機所運吉凶<lb/>
於倐忽之間𤣥命所移飛伏於斯須之際以日月且至<lb/>
聊復爾耳方今炎颷謝節爽候開辰風髙而宇宙清霜<lb/>
下而亭郊肅歸雲止鴈流曙響於東津落照開虹寫晴<lb/>
規於北岸螢疎夕砌蟬促朝林感序縁情故豐奇賞僕<lb/>
一違秦隴再革炎凉戒行李而無因指歸途而有倦故<lb/>
鄉超曠曾山重複吳宮尚逺頻驚去鷰之心楚峽猶賖<lb/>
已下聞猿之淚徒以風猷未隔道義相存幸承知己之<lb/>
<pb n="KR4h0109_WYG_028-12a"/>
心稍緩他鄉之思<hi>一作意</hi>昔者虞公再見懸光白璧之間<lb/>
季布一言猶定黄金之諾况乎交已成於杵臼道已茂<lb/>
於金蘭希照窮途逺流嘉貺若使恩裁口腹空留安邑<lb/>
之賓恵闕始終取恨昌亭之客<lb/>
　　　為河東公上西川相國京兆公書<lb/>
　　　　　　　　　　　　　　　李商隠<lb/>
姚熊頃時鬬歐偶在坤維阿安未容决平遽詣風憲當<lb/>
道頻奉臺牒令差從事徃推去就之間殊為未適顧惟<lb/>
<pb n="KR4h0109_WYG_028-12b"/>
弊府託近貴藩雖䝉與國之恩猶在附庸之列仰遵教<lb/>
指尚懼尤違敢遣賓僚徃専刑獄自奉臺牒夙夜兢惶<lb/>
今謹差節度判官李商隠侍御徃以今月十八日離此<lb/>
某素無材効早沐恩憐獲接仁封實惟天幸頗希終始<lb/>
以奉恩光事大之心朝暾是誓其他並附李侍御口述<lb/>
伏惟照察<lb/>
　　　復坦綽書　　　　　　　　　　牛藂<lb/>
　咸通十四年兵部尚書牛公藂除劍南西川節度使<lb/>
<pb n="KR4h0109_WYG_028-13a"/>
　十二月坦綽至雅州差使送書上川主云此時正欲<lb/>
　専詣京都懇求朝見論理枉遭讒間隔絶梯航兾與<lb/>
　尚書繼好息民朝來暮徃今故假道貴府請於蜀王<lb/>
　殿安下三五日即便前進公覽書驚駭乃復書曰<lb/>
十二月二十四日劍南西川節度觀察安撫使守兵部<lb/>
尚書成都尹牛藂致書於雲南詔國坦綽麾下専人遽<lb/>
到示諭忽臨承統押師徒來及近界竊以詔國自為背<lb/>
叛積有嵗年乃出於六詔之微非是西夷之長禹㑹<lb/>
<pb n="KR4h0109_WYG_028-13b"/>
塗山之日不得預萬國之名舜廵方嶽之時不得見五<lb/>
年之幸我大唐徳宗皇帝仁沾動植信及豚魚子育兆<lb/>
民君臨四海憫其傾誠向化率屬來王遂搃諸蠻令歸<lb/>
君長仍名詔國永順唐儀賜孔子之詩書頒周公之禮<lb/>
樂數年之後藹有華風變腥羶蠻貊之邦為馨香禮樂<lb/>
之域豈期後嗣罔效忠誠累肆猖狂頻為妖孽自四五<lb/>
年來侵凌我疆土圍逼我城隍盡以姑務含容不虞搪<lb/>
突遂令凶醜以害生靈况乃毗橋䘮師沲江敗績於何<lb/>
<pb n="KR4h0109_WYG_028-14a"/>
今日不改前非妄設奸欺詐言朝覲輙舉螗螂之臂大<lb/>
興豺豕之心仍搆狂詞乃云假道所要於蜀王殿安下<lb/>
三五日即便前去者且先代帝王之宫也豈外邦蠻貊<lb/>
以居之是必天怒鬼誅殞身喪國以爾欲其䙝凟示彼<lb/>
誡懲况天設華夷國分大小小當事大夷不亂華豈有<lb/>
興動蠻師甲兵侵凌天子藩屏必是坦綽數盡之歳殄<lb/>
滅之秋不然何以不恤其民妄動於衆一旦天子赫怒<lb/>
諸侯㑹兵長驅渡瀘之師深入鑄柱之境必不更七擒<lb/>
<pb n="KR4h0109_WYG_028-14b"/>
七縱即須剪蔓除根當此之時後悔無及坦綽今既離<lb/>
彼巢穴犯我封圻當道已排比戰塲㸃齊戈甲雄師十<lb/>
萬驍騎五千即遂鼔行併令擒戮所差王保誠四十人<lb/>
送書並已囚縶候於軍前用以釁鼓今發遣鄼嚨段首<lb/>
遷二人持此報書望詳覽不具某白<lb/>
　　　上王建求賢書　　　　　　偽蜀許寂<lb/>
　許寂㑹稽人梁祖遣将攻荆南趙凝奔蜀寂與之行<lb/>
　建聞其名而館之及開國以為左諫議大夫判門下<lb/>
<pb n="KR4h0109_WYG_028-15a"/>
　省武成初上書於建曰<lb/>
歴代之君乗時啓運莫不博訪髦士詳求謀畫以武定<lb/>
禍亂以文致康羲故軒皇命六相虞舜舉八元伯禹拜<lb/>
昌言成湯師一徳周有多士文王以寧此歴代之大經<lb/>
求賢之極摯也今百辟之中有謀可以䇿國勇可以盪<lb/>
冦或博究治體或精知化源未擢頴於明庭尚含光於<lb/>
庶位者伏望恢闢門之路開納牖之途親賜顧問以觀其<lb/>
能寘之列位盡其獻納俾官無敗政人無滯才<lb/>
<pb n="KR4h0109_WYG_028-15b"/>
　　　梁聘書<lb/>
　王蜀武成二年梁遣使通聘書曰<lb/>
夫唐虞致治遵禪讓之明文湯武開基允人神之至願<lb/>
必有神器是膺皇圖况古今迭代之期英傑興隆之數<lb/>
莫不上關天命下順人心啓王霸之宏基為子孫之大<lb/>
計咸遵軌轍並載簡編且念與皇帝八兄頃在前朝各<lb/>
封異姓土茅分裂皆超将相之尊魚鴈徃來乆約弟兄<lb/>
之契懽盟甚固功業相推俄隔絶於音塵止因縁於間<lb/>
<pb n="KR4h0109_WYG_028-16a"/>
諜以至時衰土徳運應金行雖手足胝胼粗平多難而<lb/>
星辰符瑞謬付厥躬當百辟之羣情極四方之積患受<lb/>
都河洛用荅乾坤尋聞皇帝八兄奄有西陲盡朝三蜀<lb/>
别尊位號復統髙深一時皆駕於推崇兩國願通於情<lb/>
好徵曹劉之徃制各有君臣追楚漢之前蹤甞分疆宇<lb/>
所冀同清夷夏俱活生靈載籍具存恢張無爽去歳密<lb/>
聞風㫖遐慰寤思憤岐隴之猖狂逼褒斜之封徼欲資<lb/>
牽制用速掃除遂委永平軍節度使劉闗特遣行人先<lb/>
<pb n="KR4h0109_WYG_028-16b"/>
𨗳深意旋已徑差精甲将擊妖巢合數鎮之驍雄鼓六<lb/>
師之威勢尋聞退遁殆至滅亡允諧掎角之謀尤得輔<lb/>
車之利近併覽同華奏報皆進呈褒祥書題具悉事機<lb/>
良多嘆沃今専馳卿列備達衷懐重論金石之交别卜<lb/>
塤篪之分山河共永日月長懸瞻佇好音言不盡意今<lb/>
遣光祿卿盧玭閣門副使少府少監李元聊馳書幣専<lb/>
戒道途兼有微禮具在别幅謹白<lb/>
　　　别幅<lb/>
<pb n="KR4h0109_WYG_028-17a"/>
馬一十疋玉犀帶各一雜物藥物等右件藥物等或来<lb/>
從燕市或貢自炎方或馨香能助於薰爐或華妙可資<lb/>
於寳翫光涵星斗藥有君臣願伸兩國之情重固千年<lb/>
之約愧非縟禮粗逹深衷特布檢留幸甚特白<lb/>
　　　蜀荅聘書<lb/>
大蜀皇帝謹致書於大梁皇帝閣下竊念早歳與皇帝<lb/>
共逢昌運同事前朝俱榮倚注之恩並受安危之寄豈<lb/>
期王室如燬大事莫追横流泛灔於八方衰釁凌夷於<lb/>
<pb n="KR4h0109_WYG_028-17b"/>
九廟此際與皇帝同分茅土共統邦家扶危者力既不<lb/>
宣握兵者計無所出某忝列同盟之分幸居平蜀之功<lb/>
所宜治兵甲以固封疆聚征賦以修進貢望星使而經<lb/>
年不至指雲鄉而就日無期逺聞皇帝應天順人開基<lb/>
立極拯生靈扵塗炭示恩信扵豚魚東南之王氣咸歸<lb/>
河洛之殊祥畢至四門盡闢百度惟貞竟無意於興邦<lb/>
止施仁而濟物以此内量分限不在經綸七十州自可<lb/>
指揮八千里半因開拓遂至萬民叶議八國來朝爰徵<lb/>
<pb n="KR4h0109_WYG_028-18a"/>
史䇿之文亦有變通之説且東漢亂離之後三國齊興<lb/>
西周微弱之時六雄競起俱非恃彊逼禪皆以行道濟<lb/>
時雍容於揖讓之前輕重於英雄之内况西蜀開山立<lb/>
國燒棧為謀稱雄雖處於一隅避狄曽安於二帝鼎峙<lb/>
之規模尚在山呼之氣象猶新永言梁蜀之懽合認弟<lb/>
兄之國今䝉皇帝逺尋舊好専降嘉音坦無間諜之嫌<lb/>
再叙始終之約欵慮則春氷共泮開通則東海可歸光<lb/>
榮遽被扵子孫暢遂咸敷扵朝野今則盡焦勞而勵已<lb/>
<pb n="KR4h0109_WYG_028-18b"/>
用勤儉以帥賢常瞻偃草之風以繼用天之道乂䝉厚<lb/>
加賜貺别降珍奇十驥聨鑣六龍並駕稱徳曽參於萬<lb/>
乗呈才皆過扵千金載觀戀主之心益勵懐恩之志寳<lb/>
帶輟異方之貢名香加逺國之珎竒鋒利過於雪霜雅<lb/>
器價齊乎金玉入用多慙於未識捧持方喜於初觀望<lb/>
思而一日三秋仰徳而跬歩千里自此榮遵天路繼遣<lb/>
星槎緘章不候於飛鳶裂帛豈勞於繫鴈忻榮慰嘉併<lb/>
集於此時敬以専使盧卿等廻避陳所志幸望開覽謹<lb/>
<pb n="KR4h0109_WYG_028-19a"/>
白<lb/>
　　　謝信物書<lb/>
右件鞍轡馬腰帶甲胄槍劍麝臍琥珀玳瑁金稜椀越<lb/>
瓷器并諸色藥物等皆大梁皇帝降使賜貺雕鞍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玉<lb/>
堅甲爍金十圍希世之珎六轡絶塵之用槍森蛇檊劍<lb/>
耀龍鋒金稜含寳椀之光祕色抱青瓷之響上藥非蜀<lb/>
都所紀名香從外國稱竒逺有珎華並由恵好謹酬謝<lb/>
而増愧仰渥澤以難勝捧閲品名實慙祇受<lb/>
<pb n="KR4h0109_WYG_028-19b"/>
　　　奏記王建興用文教　　　　　　王鍇<lb/>
　王建永平元年作新宮集四部書選名儒専掌其事<lb/>
　鍇以建起自戍伍而據全蜀未能興用文教乃作奏<lb/>
　記曰<lb/>
伏以羲皇演卦神農造書陶唐克讓是昌禮樂有虞濬<lb/>
哲乃正璿璣禹湯文武功齊天下故能卜世延逺垂裕<lb/>
無窮逮乎六國諸侯力政秦滅墳典以愚黔首遂使聖<lb/>
人糟粕掃地都盡漢承秦弊不武尊文蕭何入闗唯収<lb/>
<pb n="KR4h0109_WYG_028-20a"/>
圖籍文帝修學校舉賢良海内晏然興崇禮義景帝躬<lb/>
履節儉選博士諸儒以備顧問麟書鳳紀填溢於未央<lb/>
玉版金繩充牣於祕府班固曰周稱成康漢稱文景宜<lb/>
哉武宣之世乃崇禮官開金馬石渠之署以議典禮樂<lb/>
府置協律之官以分雅鄭公卿大夫間作扵世或紓下<lb/>
情以通諷諭或宣上徳以盡忠孝孝成之世奏御者千<lb/>
有餘篇獻納論思之盛夐古罕比世祖承喪亂之餘龍<lb/>
驤宛葉去暴誅亂拯溺救焚寛以用人明以率下兵革<lb/>
<pb n="KR4h0109_WYG_028-20b"/>
既息寰海乂寧乃起立太學招致鴻碩羣臣每有奏議<lb/>
必令史官撰集以傳後世數引公卿講論經義夜分乃<lb/>
寐不以為勞孝明師事桓榮躬親文墨朝誦夜講明達<lb/>
過人孝章崇尚文儒有太宗之遺風常於白虎殿㑹集<lb/>
羣儒推演乾坤考合隂陽上申聖人下述品物叅於傳<lb/>
記内别六經若披浮雲而覩天日設華燈而入闇室詔<lb/>
𤣥武司馬班固纂集其事名曰白虎通魏武博覽羣書<lb/>
究心兵法抄略書史名曰節要又注孫子十三篇尤好<lb/>
<pb n="KR4h0109_WYG_028-21a"/>
篇詠動為典則文帝八歳能屬文博覽古今貫穿經史<lb/>
及居帝位益尚謙和坐不廢書手不釋巻晉宣博學洽<lb/>
聞服膺儒教當曹氏中微總攝百揆萬幾之暇未甞廢<lb/>
巻景文之間咸盡儒術宋髙祖豁達大度渉獵典墳討<lb/>
伐之中亦重文墨文帝博涉經史尤善𨽻書每誡諸子<lb/>
率以亷儉南齊髙帝深沈大量清儉寛厚嗜學好文曽<lb/>
無喜愠常曰學然後知不足余恨無老成人得與周孔<lb/>
比徳兼善艸𨽻有飛動之勢梁武該博多聞有文武之<lb/>
<pb n="KR4h0109_WYG_028-21b"/>
畧在位冬月秉火執筆手為皴裂諸子悉有文藝聚書<lb/>
討閲晝夜忘疲元帝好易韋編三絶東閣聚書十四萬<lb/>
巻象牌玉軸輝映廊廡陳武倜儻雄傑過人窮究兵書<lb/>
耽玩史籍文帝留意經典舉動端雅後魏道武立臺省<lb/>
興儒學五經各置博士講問如市塾序成林北齊有文<lb/>
林學館周武帝保定中書盈萬巻平齊所得纔至五千<lb/>
巻置麟趾殿學士以掌著述隋平陳之後牛𢎞分遣捜<lb/>
訪異書經史漸備凡三萬餘巻煬帝於東都觀文殿東<lb/>
<pb n="KR4h0109_WYG_028-22a"/>
西廂貯書寫正副各五十分為三品除祕書所掌而禁<lb/>
中之書任焉唐髙祖一區宇剗革暴隋六合宅心四海<lb/>
歸徳躬行仁義以息亂階太宗神睿聖文天資英武甞<lb/>
在藩邸命博學之士房𤣥齡杜如晦等一十八人為秦<lb/>
府僚佐大較儒術廣聚經史及居帝位隨才擢用於是<lb/>
𢎞文館皆置學士𤣥宗開元五年於乾元殿置修書使<lb/>
召學士張説等讌於集仙殿東廊下寫四部書以充内<lb/>
庫麗正殿置修書使又召學士張説等讌於集仙殿名<lb/>
<pb n="KR4h0109_WYG_028-22b"/>
集賢其修書使為集賢殿學士自是圖籍不獨祕書省<lb/>
𢎞文崇文館皆有之集賢所寫則御書也分為四部一<lb/>
曰甲為經二曰乙為史三曰丙為子四曰丁為集兩京<lb/>
各一本共一萬五千九百六十巻經庫書白牙軸黄帶<lb/>
紅牙籖史庫書青牙軸縹帶青牙籖子庫書紫檀軸紫<lb/>
帶碧牙籖集庫書緑牙軸朱帶白牙籖以為分别以大<lb/>
學士専掌之歴代以來咸有相述廢置㳂革或有差異<lb/>
今但畧舉帝王故事及祕書之職幸冀垂覽焉<lb/>
<pb n="KR4h0109_WYG_028-23a"/>
　　　諫孟昶書　　　　　　　　　　辛寅遜<lb/>
　寅遜成都人孟蜀明徳二年昶好擊毬左右不敢諫<lb/>
　寅遜為茂州録事叅軍上書昶雖不從亦優容之未<lb/>
　幾馬蹶太后曰奈何以馳驅為樂貽吾之憂自是稍<lb/>
　止<lb/>
臣聞諸召公曰玩人喪徳玩物喪志不作無益害有益<lb/>
功乃成不貴異物賤用物民乃足又曰不寳逺物則逺人格<lb/>
所寳惟賢則邇人安夫心猶火也縱則自焚故文王命<lb/>
<pb n="KR4h0109_WYG_028-23b"/>
周公召公太公畢公輔相太子發太子嗜鮑魚太公不<lb/>
進曰鮑魚不登扵爼豆豈有以非禮養太子哉由此言<lb/>
之飲食必遵禮况起居玩好乎髙祖皇帝節衣儉食恵<lb/>
養黎元化家為國傳之陛下陛下宜親賢俊去壬佞視<lb/>
前代書傳究歴世興廢選端良之士置於左右訪時政<lb/>
得失天下利病奈何博戯擊鞠妨怠政事奔車躍馬輕<lb/>
宗廟社稷昔陶侃藩臣猶投摴蒱於江况萬乗之主乎<lb/>
前蜀王氏覆車不逺矣臣又聞食君之禄懐君之憂臣<lb/>
<pb n="KR4h0109_WYG_028-24a"/>
雖為外官每聞陛下賞一功誅一罪未甞不振衣踴躍<lb/>
以為再覩有唐貞觀之風也今復聞陛下或採戯打毬<lb/>
雖宫禁無事止於釋悶亦可一兩月時為之臣慮積習<lb/>
生常不唯勞倦聖體復且妨於庶務諸司中覆因之淹<lb/>
滯其次奔蹄失馭奄有驚蹶陛下雖自輕奈宗廟社稷<lb/>
何<lb/>
　　　與孟昶書　　　　　　　　石晉髙祖<lb/>
　孟昶明徳三年晉髙祖遣使來聘叙姻親之舊書曰<lb/>
<pb n="KR4h0109_WYG_028-24b"/>
大晉皇帝奉書大蜀皇帝伏自中原多故大憝繼興朱<lb/>
氏不道而皇天不親沙陁背義而蒼生失望不期景運<lb/>
猥屬𦕈躬方鼎足以分疆宜隣好之講睦况有姻親之<lb/>
舊敢交玉帛之懽機務方殷保攝是望<lb/>
　　　蜀主孟昶結河東蠟彈書<lb/>
　初蜀土五十州後主昶性慈孝明敏刻九經置貢舉<lb/>
　季年求治太過好聚歛宋興宰臣李昊上書以中原<lb/>
　乆否今聞真人應運禮宜貢奉如允所請願備行人<lb/>
<pb n="KR4h0109_WYG_028-25a"/>
　時信近宻弗納飜聽王昭逺宻議不與宰執商量結<lb/>
　援太原其文不委翰苑昭逺自令幕吏張延偉所作<lb/>
　畧曰<lb/>
早歳曽奉尺書尋達睿聽丹素備陳於翰墨歡盟已保<lb/>
於金蘭洎傳弔罰之嘉音實動輔車之喜色<hi>丸成蠟彈細人垂露</hi>
<hi>由是興師</hi>
　　　賀遂寧張舍人啓<hi>名震</hi>　　　宋晁公遡<lb/>
起於真祠授以督府朝士乍聞而嘆息何以遽歸天子<lb/>
<pb n="KR4h0109_WYG_028-25b"/>
尋為之驚嗟夫豈不用兹頒明詔允穆輿情恭惟某官<lb/>
如古争臣負世重望至今表著議論士皆稱切直而盡<lb/>
規大疑謀心及人後雖咨衆忠言逆耳利行誰復似公<lb/>
頃居<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>路之時亦上漢庭之奏力陳皂棧之性難渉江<lb/>
湖之行果驗其言馬之死過半矣每觀所至獸相食且<lb/>
惡之信為蕃宣之良尤稱慈恵之最未容報政即入告<lb/>
猷某不喜一方之民獨霑九里之潤所願執事等輩盡<lb/>
登輔相之尊遂使今日朝廷再若仁宗之盛<lb/>
<pb n="KR4h0109_WYG_028-26a"/>
　　　謝魏師鶴山　　　　　　　　　梅亨<lb/>
乆生不學蹇蒲栁以先零初度無能用樵蘇之後㸑過<lb/>
辱兩章之秋月見期千里之春風留歸壓於漁舟難捲<lb/>
還於鯨錦恭惟某官拍肩諸老畜眼一人天不椓民將<lb/>
謀及詩書之帥人能揀道恐宜頒條教之科閔六十服<lb/>
戎之夫窘千里餽粮之役我辰安在敢祈牛斗之有神<lb/>
夫子言之或免蟪菌之俱腐<hi>云云</hi>先生與之言則對參<lb/>
奚避席之疑小子何莫學夫詩武也請卒章之受<lb/>
<pb n="KR4h0109_WYG_028-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十八<lb/>
</p>
<p>
</p>
  </div>
</body>
</text>
</TEI>
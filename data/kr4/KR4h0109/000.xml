<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志</head>
    <p>
<pb n="KR4h0109_WYG_000-1a"/>
欽定四庫全書　　　　　集部八<lb/>
　全蜀藝文志　　　　　　總集類<lb/>
　　提要<lb/>
　　　　<hi>臣</hi>等謹案全蜀藝文志六十四巻明周復俊<lb/>
　　　　撰復俊崑山人嘉靖庚戌進士江南通志作<lb/>
　　　　名後淑者誤也是編乃其為四川按察司副<lb/>
　　　　使時博採漢魏以降詩文之有闗於蜀者類<lb/>
　　　　為一書包括網羅極稱賅備所載如宋羅泌<lb/>
<pb n="KR4h0109_WYG_000-1b"/>
　　　　姓氏譜元費著古器譜其書多不傳於今又<lb/>
　　　　如李商隠重陽亭銘義山文集亦失載皆可<lb/>
　　　　以備考核諸篇之後復俊亦間附辨証如漢<lb/>
　　　　初平五年周公禮殿記載洪适隷釋並載史<lb/>
　　　　子堅隷格詳畧異同彼此互見非同他地志<lb/>
　　　　之泛泛采摭者至若曹丕告益州文與魏人<lb/>
　　　　檄蜀文偽詞虚煽顛倒是非於理可以不録<lb/>
　　　　然此志蒐羅故寔例主全收非同編録總集<lb/>
<pb n="KR4h0109_WYG_000-2a"/>
　　　　有所去取善惡並載亦未足為復俊病惟篇<lb/>
　　　　末不著貶駁之詞以申公義是則誠疎耳乾<lb/>
　　　　隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0109_WYG_000-3a"/>
全蜀藝文志原序<lb/>
俊嘗疑孔明者夙稱三代之遺才伊周之流亞也扶翼<lb/>
英主毗賛皇烈亦既庶㡬哉成允成功矣一時宫府建<lb/>
屬號稱得人闗壘橋梁靡不繕治至於八陣唘圖木牛<lb/>
剙製皆訏謀𤣥逺理思神宻雖後祀千載罕有儷焉而<lb/>
史官獨未之立時如秦子敇輩則旉述允章藻麗辭理<lb/>
非無良史之才盖俟夫河洛海甸之廓清而後蘭臺玉<lb/>
堂之𢎞啟斯為志耳夫國之有史也經事緯道秩類宣<lb/>
<pb n="KR4h0109_WYG_000-3b"/>
倫馳輝於來葉式正於羣生諒乎盡制作之妙而流聲<lb/>
金石協天人之統而幽賛神明者矣可忽乎哉總志之<lb/>
編以代史也慨蜀之有土自神禹導江叢帝開國山谷<lb/>
崇深區域延廣其間事變沓積視它郡為殷英賢文筆<lb/>
儗上國尤盛是知蜀不可以無志猶國不能以無史也<lb/>
是故首紀帝后而立極配體昭焉次之以藩封而疏潢<lb/>
錫壤渥焉次之以監守而分畫慎固崇焉次之以名宦<lb/>
而授鉞載其光焉次之以郡縣而分茅禀其責焉若乃<lb/>
<pb n="KR4h0109_WYG_000-4a"/>
經略賛皇王之業雜志慎揚遏之㡬藝文以叅隂陽之<lb/>
秘而其本末煥然章紀列矣然而天垂日映懸符東觀<lb/>
之篇秋皎春温式體西臺之令辟之捜剔山海至寳弗<lb/>
克駢収而懸黎明月其庶摛光揚質矣俊也少有四方<lb/>
之志每悦蜀都賦劍閣銘太白子美篇章以洎司馬淵<lb/>
雲諸作而孔明故墟遺蹟思一登覽焉恨未能也兹乃<lb/>
躬履其地日誦其遺文而獲以論其世則其為幸不已<lb/>
多乎嘉靖壬寅夏四月朔旦按察司副使周復俊撰<lb/>
</p>
<p>
</p>
  </div>
</body>
</text>
</TEI>